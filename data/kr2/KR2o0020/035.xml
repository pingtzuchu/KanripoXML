<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_035-1a"/>
　欽定四庫全書<lb/>
御批資治通鑑綱目卷二十四<lb/>
　　<hi>起辛亥晉安帝義熙七年盡丁卯宋文帝元嘉四年魏太武帝始光四年</hi>凡十七年<lb/>
　<hi>辛亥</hi>七年<hi>秦𢎞始十三魏永興三年</hi>春正月秦王興以其子弼為尚書<lb/>
　令<lb/>
　　<hi>秦廣平公弼有寵於秦王興為雍州刺史鎮安定姜紀謟而附之勸弼結興左右以求入朝興召以為尚</hi>
　　<hi>書令弼遂傾身結納朝士收采名勢以傾東宫國人惡之</hi>質實<hi>廣平縣名注見漢光武建武二十年</hi>
　　<hi>雍州注見唐𤣥宗開元十一年京兆安定郡名注見漢光武建武元年</hi>
<pb n="KR2o0020_WYG_035-1b"/>
　　　書法<hi>書著亂始也弼自是招權始有奪嫡之謀矣</hi>
　西秦復降于秦<lb/>
　　<hi>秦使太尉索稜鎮隴西招撫西秦乞伏乾歸遣使謝罪請降秦拜乾歸河南王太子熾磐平昌公</hi>集<lb/>
　　覽<hi>索稜姓名索音昔各反</hi>質實<hi>隴西郡名注見秦王政三年河南郡名注見秦莊襄王元年三</hi>
　　<hi>川平昌郡名注見惠帝元興元年介休</hi>
　秦王興命羣臣舉賢才<lb/>
　　<hi>秦王興命羣臣搜舉賢才右僕射梁喜曰臣累受詔而未得其人世可謂乏才矣興曰自古帝王之興未</hi>
　　<hi>嘗取相於昔人待將於將來隨時任才皆能致治卿自識㧞不明安得遠誣四海乎羣臣咸悅</hi>
<pb n="KR2o0020_WYG_035-2a"/>
　　書法<hi>凡書舉賢美也綱目錄小善故曹操下令求才書漢獻帝建安十四年秦王興命羣臣舉</hi>
　　<hi>賢才書是年</hi>
夏攻秦杏城斬其守將姚詳遂攻安定東鄉皆克之<lb/>
　<hi>秦姚詳屯杏城為夏王勃勃所逼南奔大蘇勃勃追斬之遂攻安定破楊佛嵩降其衆數萬進攻東鄉下</hi>
　<hi>之秦鎮北參軍王買德奔夏勃勃問以滅秦之䇿買德曰秦德雖衰藩鎮猶固願且蓄力以待之勃勃以</hi>
　<hi>為軍師中郎將</hi>集覽<hi>安定今鳳翔府涇州漢安定郡也東鄉郡名鄉音向索隱曰在頻陽縣按漢地</hi>
　<hi>志頻陽屬馮翊</hi>正誤<hi>東鄉今按/鄉如字</hi>質實<hi>一統志云杏城鎮名在延安府中部縣東七里</hi>
　<hi>晉置後魏於此置東秦州又詳見漢獻帝建安十七年鄜州大蘇疑地名未詳處所</hi>
<pb n="KR2o0020_WYG_035-2b"/>
劉藩等克始興斬徐道覆考異<hi>斬當作誅</hi>質實<hi>始興郡名注見愍帝建興</hi>
<hi>三年</hi>○北涼㧞姑臧遂攻南涼不克<lb/>
　<hi>北涼王蒙遜㧞姑臧執焦朗以弟挐鎮之遂攻南涼圍樂都不克取質而還</hi>集覽<hi>弟挐蒙遜之弟</hi>
　<hi>名挐挐音女居反取質質汪見周顯王四十一年質焉</hi>質實<hi>姑臧縣名注見元帝建武元年樂都</hi>
　<hi>郡名注見漢宣帝元康四年湟中</hi>
南涼攻北涼大敗而還<lb/>
　<hi>南涼王傉檀欲伐北涼護軍孟愷諫曰蒙遜新并姑臧凶勢方盛不可攻也不聽發兵五道俱進至番禾</hi>
　<hi>苕藋掠五千餘户而還將軍屈右曰今既獲利宜倍道旋師早度險厄蒙遜若輕軍猝至大敵外逼徙户</hi>
<pb n="KR2o0020_WYG_035-3a"/>
　<hi>内叛此危道也又不聽俄而昬霧風雨蒙遜兵大至傉檀敗走蒙遜進圍樂都復取其子染干為質而還</hi>
　集覽<hi>番禾番音盤注見隆安五年苕藋地名在西平郡屬涼州苕徒彫反藋徒弔反</hi>質實<hi>倍道</hi>
　<hi>倍加也軍行日不過三十里今言倍道者謂加一倍乃六十里也</hi>
三月劉裕始受太尉中書監之命<lb/>
　<hi>裕以劉穆之為司馬穆之舉孟昶故吏謝晦裕以為參軍晦博贍多通裕深加賞愛</hi>質實<hi>劉穆之東</hi>
　<hi>筦人謝晦陳郡陽夏人安之從孫</hi>
夏四月盧循宼番禺不克走交州刺史杜慧度擊斬之<lb/>
考異<hi>當作討循誅之誤作擊斬</hi>
<pb n="KR2o0020_WYG_035-3b"/>
　<hi>盧循行收兵至番禺遂圍之孫處拒守二十餘日沈田子言於劉藩曰番禺本賊巢穴恐有内變且孫季</hi>
　<hi>高兵力寡弱不能持久乃引兵擊之循兵屢敗遂奔交州至龍編津刺史杜慧度悉散家財以賞軍士與</hi>
　<hi>循合戰擲雉尾炬焚其艦以步兵夾岸射之循艦燃衆潰自投于水慧度取尸斬首函送建康</hi>質實<lb/>
　<hi>番禺縣名注見漢武帝元鼎六年季高孫處表字交州注見唐宣宗大中十二年安南龍編縣名注同上</hi>
　<hi>年交州建康郡名注見漢獻帝興平二年</hi>
詔劉毅兼督江州軍事<lb/>
　<hi>初劉毅在京口貧困與知識射於東堂司徒長史庾悅後至奪其處衆皆避之毅獨不去悅厨饌甚盛不</hi>
　<hi>以及毅毅從悅求子鵝炙悅又不與至是悅為江州刺史毅因求兼督江州詔許之毅即奏江州内地以</hi>
<pb n="KR2o0020_WYG_035-4a"/>
　<hi>治民為職不當置軍府耗民力宜罷軍府移鎮豫章惟尋陽接蠻可即州府千兵以助郡戍於是解悅都</hi>
　<hi>督徙鎮豫章而以親將趙恢守尋陽悅府文武三千悉入毅府符攝嚴峻悅忿懼而卒</hi>質實<hi>京口</hi>
　<hi>郡名注見成帝咸和三年一統志云東堂在鎮江府城内晉劉毅與知識嘗射於此處今名射堂為士人</hi>
　<hi>遊餞之所江州注見漢武帝元鼎六年豫章尋陽郡名注見明帝太寧二年豫章郡名注見漢武帝元鼎</hi>
　<hi>六年</hi>
秋七月柔然獻馬求昬於燕<lb/>
　<hi>柔然可汗斛律遣使獻馬求昬於燕燕王䟦命羣臣議之素弗曰前世皆以宗女妻六夷公主不宜下降</hi>
　<hi>非類䟦曰朕方崇信殊俗奈何欺之乃以其女妻斛律䟦勤於政事勸課農桑省徭役薄賦歛每遣守宰</hi>
<pb n="KR2o0020_WYG_035-4b"/>
　<hi>必親引見問為政之要以觀其能燕人悅之</hi>集覽<hi>素弗名也/䟦之弟</hi>質實<hi>柔然北狄國名</hi>
　<hi>注見孝武帝太元十二年</hi>
西秦攻南涼敗其兵○北涼襲西涼不克<lb/>
　<hi>北涼王蒙遜帥輕騎襲西涼西涼公暠曰兵有不戰而敗敵者挫其鋭也蒙遜新與吾盟而遽來襲我我</hi>
　<hi>閉門不戰待其鋭氣竭而擊之蔑不克矣頃之蒙遜糧盡而歸暠遣兵邀擊大敗之</hi>
西秦攻秦柏陽堡水洛城皆克之質實<hi>一統志云水洛城在平涼府静</hi>
<hi>寧州西南百里</hi>
<hi>壬子</hi>八年<hi>秦𢎞始十四魏永興四年○西秦王乞伏熾磐永康元北涼𤣥始元年</hi>夏四月以<lb/>
<pb n="KR2o0020_WYG_035-5a"/>
劉毅都督荆寧秦雍軍事<lb/>
　<hi>荆州刺史劉道䂓以疾求歸詔以劉毅代之道䂓在州累年秋毫無犯及歸府庫帷幕儼然若舊隨身甲</hi>
　<hi>士二人遷席于舟中道䂓刑之於市毅剛愎自謂功與裕埒雖權事推裕而心不服及居方岳常怏怏不</hi>
　<hi>得志裕每柔而順之毅驕縱恣甚及敗於桑落知物情去已彌復憤激裕素不學而毅頗涉文雅故朝士</hi>
　<hi>有清望者多歸之與僕射謝混丹陽尹郄僧施深相憑結既據上流隂有圖裕之志求兼督交廣以僧施</hi>
　<hi>為南蠻校尉毛脩之為南郡太守裕皆許之復表求至京口辭墓裕往會之將軍胡藩言於裕曰公謂劉</hi>
　<hi>衛軍終能為公下乎裕黙然久之曰卿謂何如藩曰連百萬之衆攻必取戰必克毅固以此服公至於涉</hi>
　<hi>獵傳記一談一詠自許以為雄豪以是搢紳白靣之士輻湊歸之恐終不為公下不如因會取之裕曰吾</hi>
<pb n="KR2o0020_WYG_035-5b"/>
　<hi>與毅俱有克復之功其過未彰不可自相圖也道䂓尋卒</hi>集覽<hi>郄姓也字本作郤俗從吝音乞逆反</hi>
　<hi>後又作郄必郄字誤</hi>正誤<hi>郄僧施今按當作郄抽遲切僧施乃郄鍳子後鍳子愔愔子超超無子以</hi>
　<hi>從子僧施嗣集覽於第十八卷郄鍳下既引晉書音丑之今乃云云蓋不知僧施為鍳之四世孫也</hi>質<lb/>
　實<hi>荆寧秦雍四州名荆注見漢獻帝建安十三年南郡寧注見漢武帝元狩元年滇國秦注見漢光武</hi>
　<hi>建武元年天水雍注見唐𤣥宗開元十一年京兆怏怏注見漢光武建武二年桑落洲名注見元興三年</hi>
　<hi>謝混鄢陵人安之孫丹陽郡名注見漢獻帝興平二年交廣二州名交注見唐宣宗大中二年廣注見武</hi>
　<hi>帝太康十七年毛脩之滎陽陽武人南郡注見漢獻帝建安十三年胡藩豫章人郄僧施高平金鄉人搢</hi>
　<hi>紳注見漢武帝元朔元年輻凑注見漢文帝六年</hi>
<pb n="KR2o0020_WYG_035-6a"/>
六月西秦乞伏公府弑其君乾歸秋世子熾磐討殺之<lb/>
而自立考異<hi>討殺之當作討公府誅之</hi>
　<hi>乞伏公府弑西秦王乾歸及其子十餘人走保大夏熾磐遣其弟智達討之秦人多勸秦王興乘亂取熾</hi>
　<hi>磐興曰伐人喪非禮也夏王勃勃欲攻之王買德曰熾磐吾之與國今遭喪亂吾不能恤而又伐之匹夫</hi>
　<hi>且猶耻為况萬乘乎勃勃乃止七月智達擊破公府獲而轘之譚郊八月熾磐自立為河南王遷都枹罕</hi>
　集覽<hi>與國注見周赧王五十二年</hi>質實<hi>大夏縣名注見穆帝永和三年河南郡名注見秦莊</hi>
　<hi>襄王元年三川枹罕縣名注見漢靈帝中平元年轘之注見元帝太興三年</hi>
　　書法<hi>凡書自立簒辭也熾磐世子也則其書自立何惟嫡故無嫌也詳義熙五年</hi>
<pb n="KR2o0020_WYG_035-6b"/>
皇后王氏崩○葬僖皇后○冬太尉裕帥師襲荆州殺<lb/>
都督劉毅<lb/>
　<hi>毅至江陵多變易守宰輙割豫江文武兵力萬餘人以自隨會疾篤郄僧施勸毅請從弟兖州刺史藩以</hi>
　<hi>自副劉裕偽許之藩自廣陵入朝裕以詔書罪狀毅與藩及謝混共謀不軌賜藩混死遂帥諸軍發建康</hi>
　<hi>王鎮惡請給百舸為前驅晝夜兼行揚聲言劉兖州上十月至豫章口去江陵城二十里捨船步上舸留</hi>
　<hi>一二人對舸岸上立六七旗旗下置皷語所留人計我將至城便皷嚴令若後有大軍狀又分遣人燒江</hi>
　<hi>津船艦鎮惡徑前襲城未至五六里毅乃覺之行令閉諸城門未及下關鎮惡已馳入與城内兵鬭穴其</hi>
　<hi>金城而入城中兵散毅帥左右突出夜投佛寺寺僧拒之乃縊而死初謝混與毅款眤混從兄澹常以為</hi>
<pb n="KR2o0020_WYG_035-7a"/>
　<hi>憂漸與之疎且謂弟璞曰益壽此性終當破家至是果驗毅季父鎮之閒居京口不應辟召嘗謂毅及藩</hi>
　<hi>曰汝輩才器足以得志但恐不久耳我不就爾求財位亦不同爾受罪累每見毅藩導從到門輙詬之毅</hi>
　<hi>甚敬畏未至宅數百步悉屏儀衛至是裕奏徴為散騎常侍固辭不至十一月裕至江陵殺郄僧施毛脩</hi>
　<hi>之素自結於裕故特宥之裕問毅故吏申永曰今日何施而可對曰除宿釁倍惠澤叙門次擢才能如此</hi>
　<hi>而已裕用其言荆人悅之</hi>集覽<hi>皷嚴顏師古曰擊皷而/戒嚴也益壽謝混小字</hi>正誤<hi>皷嚴今按</hi>
　<hi>此謂旂皷皆令嚴整也</hi>質實<hi>江陵縣名注見漢獻帝建安十三年豫江二州名豫注見周赧王三</hi>
　<hi>十七年陳州江注見漢武帝元鼎五年豫章廣陵郡名注見漢武帝元朔五年淮南不軌注見漢靈帝光</hi>
　<hi>和五年兖州注見周安王五年王鎮惡北海劇人猛之孫金城注見元帝永昌元年</hi>
<pb n="KR2o0020_WYG_035-7b"/>
秦雍州刺史楊佛嵩攻夏夏王勃勃與戰破之考異<hi>提要</hi>
<hi>無雍州刺史四字</hi>○北涼遷于姑臧<lb/>
　<hi>蒙遜始稱河西王置官僚</hi>
十二月遣益州刺史朱齡石帥師伐蜀<lb/>
　<hi>劉裕謀伐蜀以齡石有武幹練吏職欲以為元帥衆皆以齡石資名尚輕難當重任裕不從以齡石為益</hi>
　<hi>州刺史率將軍臧熹蒯恩劉鍾等伐蜀熹裕之妻弟位居齡石之右亦使𨽻焉裕與齡石宻謀曰往年劉</hi>
　<hi>敬宣出黃虎無功而還賊謂我今應從外水往而料我當出其不意猶從内水來也如此必以重兵守涪</hi>
　<hi>城以備内道若向黃虎正墮其計今以大衆自外水取成都疑兵出内水此制敵之奇也而慮此聲先馳</hi>
<pb n="KR2o0020_WYG_035-8a"/>
　<hi>賊審虛實别有函書封付齡石署函邊曰至白帝乃開諸軍雖進而未知處分所由</hi>集覽<hi>署函邊署</hi>
　<hi>簽書也函猶匱也所以盛書故曰函書邊謂函外邊畔白帝注見漢獻帝建安十七年</hi>質實<hi>河西</hi>
　<hi>郡名注見漢安帝元初元年蜀郡名注見武帝泰始八年朱齡石沛人益州注見武帝泰始八年蜀郡臧</hi>
　<hi>熹東筦莒人宋武敬皇后之兄燾之弟也涪城縣名注見漢光武建武十二年成都國名注見武帝泰始</hi>
　<hi>八年益州</hi>
太尉裕自加太傅揚州牧復辭不受質實<hi>揚州注見漢獻帝興平二</hi>
<hi>年</hi>
　　書法<hi>上書自加下書復辭於是再見裕之譎又可見矣</hi>
<pb n="KR2o0020_WYG_035-8b"/>
<hi>癸丑</hi>九年<hi>秦𢎞始十五魏永興五年○夏鳳翔元年</hi>春太尉裕還建康殺豫州<lb/>
刺史諸葛長民<lb/>
　<hi>初裕之西征也留長民監留府事而疑其難獨任乃加劉穆之建武將軍置吏給兵以防之既而長民驕</hi>
　<hi>縱貪侈為百姓患懼裕歸按之聞劉毅被誅謂所親曰往年醢彭越今年殺韓信禍其至矣問穆之曰人</hi>
　<hi>言太尉與我不平何以至此穆之曰公泝流遠征以老母稚子委節下若一毫不盡豈容如此長民意乃</hi>
　<hi>小安弟黎民説長民因裕未還圖之長民猶豫未發既而歎曰貧賤常思富貴富貴必履危機今日欲為</hi>
　<hi>丹徒布衣豈可得邪因遺冀州刺史劉敬宣書曰盤龍專擅自取夷滅異端將盡世路方夷富貴之事相</hi>
　<hi>與共之敬宣報曰下官常懼福過災生方思避盈居損富貴之旨非所敢當且使以書呈裕裕曰阿壽故</hi>
<pb n="KR2o0020_WYG_035-9a"/>
　<hi>為不負我也穆之憂長民為變問叅軍何承天承天曰公昔年自左里還入石頭甚脫爾今還宜加重慎</hi>
　<hi>穆之曰非君不聞此言至是裕自江陵東還前刻至日而每淹留不進長民與公卿頻日奉候於新亭二</hi>
　<hi>月晦裕乃輕舟徑進潛入東府三月朔長民聞之驚趨至門裕伏壯士丁旿等於幔中引長民却人閒語</hi>
　<hi>平生所不盡者皆及之長民甚悅旿自幔後出拉殺之輿尸付廷尉并殺其三弟</hi>集覽<hi>盤龍劉毅</hi>
　<hi>小字也阿壽劉敬宣小字甚脫爾脫輕易貌左傳僖三十三年王孫滿曰秦師輕而無禮無禮則脫入險</hi>
　<hi>而脱能無敗乎注脫他活反易也</hi>質實<hi>往年醢彭越今年殺韓信事在漢高帝十一年節下注見</hi>
　<hi>成帝咸康四年猶豫注見秦孝文王元年丹徒縣名注見漢景帝三年冀州注見秦二世二年信都何承</hi>
　<hi>天東海郯人寓居丹徒左里城名注見義熙六年石頭城名注見漢獻帝建安十七年新亭注見元興元</hi>
<pb n="KR2o0020_WYG_035-9b"/>
　<hi>年東府注同上年</hi>
　　發明<hi>劉毅變易守宰長民驕侈貪縱然綱目皆不書有罪何哉劉裕謀移晉鼎驅除異已遂襲</hi>
　　<hi>而殺之爾矧其同謀起義雖罪猶將宥之況無罪乎故皆書裕殺而不去其官</hi>
詔申土斷之法併省流寓郡縣考異<hi>提要作修土斷法</hi>
　<hi>太尉裕上表曰大司馬温以民無定本傷治為深庚戌土斷以一其業于時財阜國豐實由於此今漸頹</hi>
　<hi>弛請申前制於是依界土斷諸流寓郡縣多所併省</hi>集覽<hi>庚戌土斷哀帝興寧二年三月庚戌朔大</hi>
　<hi>閲户口令所在土斷謂之庚戌制也土斷者以土著之例為决斷依界土斷各依界限用土斷之法唯青</hi>
　<hi>兖徐三州居晉陵者不在斷法</hi>
<pb n="KR2o0020_WYG_035-10a"/>
秦太尉索稜以隴西降西秦考異<hi>提要無太尉二字</hi>○夏築統<lb/>
萬城<lb/>
　<hi>夏王勃勃以叱干阿利領將作大匠發夷夏十萬人築都城於朔方黑水之南曰朕方統一天下君臨萬</hi>
　<hi>邦新城宜名統萬阿利性巧而殘忍蒸土築城錐入一寸即殺作者而并築之勃勃以為忠委任之凡造</hi>
　<hi>兵器成呈之工人必有死者射甲不入則斬弓人入則斬甲匠由是器物皆精利勃勃自謂其祖從母姓</hi>
　<hi>劉非禮乃改姓赫連氏言其徽赫與天連也其非正統者為鐵伐氏言剛銳如鐵堪伐人也</hi>集覽<lb/>
　<hi>叱干阿利叱干伐比複姓也阿利其名</hi>質實<hi>統萬城注見恭帝元熙元年朔方郡名注見漢武帝</hi>
　<hi>元朔元年一統志云黑水河名在寧夏衛城東畨名哈刺兀速河西流注于黃河</hi>
<pb n="KR2o0020_WYG_035-10b"/>
秋七月朱齡石入成都譙縱走死詔齡石監六郡軍事<lb/>
　<hi>齡石等至白帝發函書曰衆軍悉從外水取成都臧熹從中水取廣漢老弱乘高艦從内水向黃虎於是</hi>
　<hi>諸軍倍道兼行譙縱果使譙道福以重兵守涪城備内水齡石至平模去成都二百里縱遣侯暉夾岸築</hi>
　<hi>城以拒之齡石謂劉鍾曰今賊嚴兵固險攻之未必可㧞且欲養鋭以伺其隙何如鍾曰不然前聲言大</hi>
　<hi>衆向内水道福不敢捨涪城今重軍猝至侯暉之徒已破膽矣所以阻兵守險是其懼不敢戰也因而攻</hi>
　<hi>之其勢必克若緩兵相守彼將知人虛實涪軍忽來并力拒我求戰不獲軍食無資二萬餘人悉為譙子</hi>
　<hi>虜矣齡石從之七月攻其北城克之斬侯暉南城亦潰於是捨船步進賊營望風相次奔潰譙縱棄城出</hi>
　<hi>走尚書令馬耽封府庫以待晉師齡石遂入成都誅縱宗親餘皆按堵使復其業縱出辭墓其女曰走必</hi>
<pb n="KR2o0020_WYG_035-11a"/>
　<hi>不免祗取辱焉死於先人之墓可也不從去投道福不納乃縊而死齡石徙馬耽於越嶲耽曰朱侯不送</hi>
　<hi>我京師欲滅口也我必不免乃盥洗而卧引繩而死詔以齡石進監梁秦州六郡諸軍事</hi>質實<hi>廣漢</hi>
　<hi>郡名注見漢成帝鴻嘉三年一統志云平模山名一名彭亡山在眉州彭山縣東一十里唐元和志周末</hi>
　<hi>彭祖家於此而亡故名後漢岑彭擊公孫述至武陽營所問山名彭亡而惡之欲徙會日暮而止是夜果</hi>
　<hi>為刺客所殺初岑彭至其地改曰平無今訛為平模山按堵注見唐代宗大歴七年越嶲郡名注見漢武</hi>
　<hi>帝元鼎六年梁秦二州名梁注見周赧王四年漢中秦注見漢光武建武元年天水外水一統志云秦李</hi>
　<hi>冰既鑿離堆又開二渠一渠由永康過新繁入成都謂之外江水一渠由永康過郫入成都謂之内江水</hi>
　<hi>蜀人以此二水濯錦鮮明又名錦江在成都府城南七里内江注同見上</hi>
<pb n="KR2o0020_WYG_035-11b"/>
冬魏遣使請昬于秦○以索邈為梁州刺史<lb/>
　<hi>初邈寓居漢川與别駕姜顯有隙凡十五年而邈鎮漢川顯乃肉袒迎候邈無愠色待之彌厚退而謂人</hi>
　<hi>曰我昔寓此失志多年若讎姜顯懼者不少但服之自佳何必逞志於是闔境皆悅</hi>質實<hi>漢川郡名</hi>
　<hi>注見周赧王四年漢中肉袒注見漢後主延熙元年</hi>
<hi>甲寅</hi>十年<hi>秦𢎞始十六魏神瑞元年○是歲南涼亡大二小五凡七僭國</hi>春三月太尉裕<lb/>
廢譙王文思為庶人<lb/>
　<hi>荆雍都督司馬休之頗得江漢民心子譙王文思在建康性凶暴好通輕俠劉裕惡之有司奏文思擅殺</hi>
　<hi>國吏詔誅其黨而宥文思休之上疏謝罪請解所任裕不許而執文思送之令自訓厲欲使殺之休之但</hi>
<pb n="KR2o0020_WYG_035-12a"/>
　<hi>表廢文思以書陳謝裕不說使江州刺史孟懷玉兼督豫州六郡以備之</hi>集覽<hi>輕俠俠之言挾也以</hi>
　<hi>權力挾輔人也又遊俠注見漢昭帝元平元年</hi>質實<hi>建康郡名注見漢獻帝興平二年</hi>
　　書法<hi>襲荆州殺都督劉毅書太尉裕殺豫州刺史諸葛長民書太尉裕廢譙王文思為庶人書</hi>
　　<hi>太尉裕帥師擊荆州書太尉裕屢書不一書而裕之不臣昭昭矣</hi>
夏五月秦尚書令姚弼有罪免<lb/>
　<hi>秦廣平公弼有寵於秦王興言無不從興左右掌機要者皆其黨也僕射梁喜等言於興曰父子之際人</hi>
　<hi>所難言然君臣之義不薄於父子故臣等不得黙然廣平公弼潛有奪嫡之志陛下寵之太過無賴之徒</hi>
　<hi>輻湊附之道路皆言陛下將有廢立之計信有之乎興曰豈有此邪喜曰苟無之則陛下愛弼適所以禍</hi>
<pb n="KR2o0020_WYG_035-12b"/>
　<hi>之願去其左右損其威權非特安弼乃所以安宗社也興不應會興有疾弼潛聚衆欲作亂將軍劉羌泣</hi>
　<hi>以告興梁喜等復請誅弼興不得已乃免弼尚書令還第姚宣入朝流涕極言姜虬亦上疏請斥散凶徒</hi>
　<hi>以絶禍端皆不聽</hi>
西秦襲滅南涼以傉檀歸殺之<lb/>
　<hi>唾契汗乙弗等部叛南涼南涼王傉檀欲討之孟愷諫曰今年饑饉南逼熾磐北逼蒙遜百姓不安遠征</hi>
　<hi>雖克必有後患不如與熾磐結盟通糴慰撫雜部足食繕兵俟時而動傉檀不從謂太子虎臺曰蒙遜不</hi>
　<hi>能猝來熾磐兵少易禦汝謹守樂都吾不過一月必還矣乃帥騎七千襲乙弗大破之西秦王熾磐聞之</hi>
　<hi>帥步騎二萬襲樂都虎臺慿城拒守熾磐四靣攻之一夕城潰熾磐入樂都徙虎臺及其文武百姓萬餘</hi>
<pb n="KR2o0020_WYG_035-13a"/>
　<hi>户于枹罕傉檀兄子樊尼馳告傉檀將士聞亂皆逃散唯樊尼不去傉檀曰四海之廣無所容身與其聚</hi>
　<hi>而同死不若分而或全汝吾長兄之子宗部所寄蒙遜方招懷士民存亡繼絶汝其從之吾老矣所適不</hi>
　<hi>容寧見妻子而死遂歸于熾磐惟隂利鹿隨之傉檀謂曰吾親屬皆散卿何獨留對曰臣老母在家非不</hi>
　<hi>思歸然委質為臣忠孝之道難以兩全臣不才不能為陛下泣血求救於鄰國敢離左右乎傉檀諸城皆</hi>
　<hi>降於熾磐獨尉賢政屯浩亹固守不下熾磐使人謂之曰樂都已潰卿妻子皆在吾所獨守一城將何為</hi>
　<hi>也對曰受凉王厚恩為國藩屏雖知樂都已䧟妻子為禽不知主上存亡未敢歸命妻子小事何足動心</hi>
　<hi>若貪一時之利忘委付之重者大王亦安用之熾磐乃遣虎臺以手書喻之賢政曰汝為儲嗣不能盡節</hi>
　<hi>靣縛於人棄父忘君墮萬世之業賢政義士豈效汝乎聞傉檀至左南乃降熾磐聞傉檀至遣使郊迎待</hi>
<pb n="KR2o0020_WYG_035-13b"/>
　<hi>以上賔之禮歲餘使人鴆之并殺虎臺復稱秦王置百官</hi>集覽<hi>唾契汗一部之姓也契音喫汗音寒</hi>
　<hi>乙弗亦一部之姓尉賢政尉姓也音紆勿反浩亹城名注見漢宣帝神爵元年</hi>質實<hi>饑饉朱子曰穀</hi>
　<hi>不熟曰饑菜不熟曰饉左南疑地名未詳處所</hi>
　　書法<hi>傉檀何南涼主也曷為不以其主書國先亡也於是傉檀襲乙弗未返而國亡矣以為能</hi>
　　<hi>主其國者不若是甚也故止書以傉檀歸亡國之君其辭五死之上也執虜次之以歸次之獲次之</hi>
　　<hi>降為下</hi>
柔然步鹿真逐其可汗斛律而自立大檀殺而代之<lb/>
　<hi>柔然可汗斛律將嫁女於燕兄子步鹿真謂諸大臣曰斛律欲以汝女為媵大臣恐遂執斛律與女皆送</hi>
<pb n="KR2o0020_WYG_035-14a"/>
　<hi>於燕而立步鹿真為可汗大檀者社崙季父之子領别部得衆心或告步鹿真國人欲立大檀步鹿真發</hi>
　<hi>兵襲之兵敗見殺而大檀遂自立斛律至和龍燕王䟦待以客禮斛律請還䟦遣萬陵帥騎送之陵憚遠</hi>
　<hi>役殺之而還</hi>集覽<hi>和龍注見帝奕太和四年</hi>
　　書法<hi>逐君自立簒也不書討書殺何不以討予大檀也曷為不以討予之大檀誠義討者殺步</hi>
　　<hi>鹿真迎歸斛律斯可以言討矣因而代之是又一簒也賊殺賊而已矣故止書殺</hi>
秋八月魏遣于什門如燕<lb/>
　<hi>魏王嗣遣謁者于什門使於燕至和龍不肯入見曰大魏皇帝有詔須馮王出受然後敢入燕王䟦使人</hi>
　<hi>牽逼令入什門不拜䟦使人按其項什門曰馮王若拜受詔則吾自以賔主禮見何苦見逼邪䟦怒幽執</hi>
<pb n="KR2o0020_WYG_035-14b"/>
　<hi>什門欲降之什門終不屈久之衣冠弊壞畧盡蟣蝨流溢䟦遺之衣冠什門不受</hi>
　　書法<hi>凡使書名不辱命也</hi>
九月朔日食○冬十一月魏遣使者廵行諸州<lb/>
　<hi>校閲守宰資財非家所齎者悉簿為贓</hi>
十二月柔然侵魏<lb/>
　<hi>柔然可汗大檀侵魏魏主嗣擊之大檀走魏兵追之遇大雪士卒凍死墮指者什二三</hi>質實<hi>柔然</hi>
　<hi>北狄國名注見孝武帝太元十二年</hi>
<hi>乙卯</hi>十一年<hi>秦𢎞始十七魏神瑞二年</hi>春太尉裕帥師擊荆州都督司<lb/>
<pb n="KR2o0020_WYG_035-15a"/>
馬休之拒戰衆潰<lb/>
　<hi>正月劉裕收司馬休之次子文寶兄子文祖賜死自領荆州刺史將兵擊之以將軍劉道憐監留府事劉</hi>
　<hi>穆之兼右僕射事皆决焉雍州刺史魯宗之自疑不為裕所容與其子竟陵太守軌起兵助休之二月休</hi>
　<hi>之上表罪狀裕勒兵拒之裕宻書招休之錄事韓延之延之復書曰辱疏知以譙王前事親帥戎馬遠履</hi>
　<hi>西畿長增歎息司馬平西體國忠貞款懷待物以公有匡復之勲家國蒙賴推德委誠每事詢仰譙王見</hi>
　<hi>劾自表遜位又奏廢之所不盡者命耳而公以此遽興兵甲所謂欲加之罪其無辭乎劉裕足下海内之</hi>
　<hi>人誰不見足下此心而欲欺誑國士自謂處懷期物自有由來矣夫劉藩死於閶闔諸葛斃於左右甘言</hi>
　<hi>詫方伯襲之以輕兵今又伐人之君㗖人以利真可謂處懷期物自有由來乎吾誠鄙劣嘗聞道於君子</hi>
<pb n="KR2o0020_WYG_035-15b"/>
　<hi>以平西之至德寧可無授命之臣乎假令天長喪亂九流渾濁當與臧洪遊於地下耳裕視書歎息以示</hi>
　<hi>將佐曰事人當如此矣延之以裕父名翹字顯宗乃更其字曰顯宗名其子曰翹以示不臣劉氏裕遂使</hi>
　<hi>參軍檀道濟朱超石將步騎出襄陽江夏太守劉䖍之聚糧以待魯軌襲擊殺之裕又使壻徐逵之統蒯</hi>
　<hi>恩沈淵子出江夏口與軌戰敗皆死裕怒甚三月帥諸將濟江休之兵臨峭岸裕軍士無能登者裕自被</hi>
　<hi>甲欲登諸將諫不從怒愈甚主簿謝晦前抱持裕裕抽劒指誨曰我斬卿晦曰天下可無晦不可無公將</hi>
　<hi>軍胡藩以刀頭穿岸劣容足指騰之而上隨者稍衆直前力戰休之兵稍却裕兵乘之休之兵遂大潰裕</hi>
　<hi>克江陵休之宗之皆走軌留石城</hi>集覽<hi>譙王前事在去年司馬平西休之先嘗為平西將軍故云</hi>
　<hi>處懷期物此述劉裕來書中語也懷襟懷物人物也謂我處此至誠之懷以待人接物劉藩死於閶闔閶</hi>
<pb n="KR2o0020_WYG_035-16a"/>
　<hi>闔本天門名以喻帝都也八年劉藩自廣陵入朝劉裕以詔賜死又閶闔門注見梁武帝太清二年諸葛</hi>
　<hi>斃於左右九年劉裕伏壯士於幔中引諸葛長民郤人閒語而拉殺之與臧洪遊於地下臧洪漢獻帝時</hi>
　<hi>人先是廣陵太守張超請洪為功曹後洪寓於袁紹紹以為東都太守時曹操圍張超甚急洪從紹請兵</hi>
　<hi>救超紹不聽超城遂䧟洪故怨紹紹乃殺洪洪邑人陳容少為洪諸生時亦在紹座見洪死謂紹曰寧與</hi>
　<hi>臧洪同日死不與將軍同日生遂亦見殺</hi>質實<hi>竟陵郡名注見孝武帝太元六年韓延之南陽堵陽</hi>
　<hi>人九流猶言九家也司馬遷曰諸子十家其可觀者九家而已謂儒家道家陰陽家法家名家墨家雜家</hi>
　<hi>縱橫家農家是也檀道濟高平金鄉人朱超石沛人齡石之弟襄陽郡名注見漢獻帝建安十二年江夏</hi>
　<hi>郡名注見漢後主建興七年武昌石城注見梁簡文帝大寶元年</hi>
<pb n="KR2o0020_WYG_035-16b"/>
秦遣姚弼將兵守秦州<lb/>
　<hi>秦廣平公弼譖姚宣於秦王興興遣使就杏城收宣下獄命弼將三萬人守秦州尹昭曰廣平公與太子</hi>
　<hi>不平今握强兵於外陛下一日不諱社稷必危興不從</hi>
夏攻秦杏城㧞之○北涼攻西秦㧞廣武質實<hi>一統志云廣武</hi>
<hi>前涼郡名本漢枝陽縣地隋罷郡置廣武縣唐寶應間䧟于吐蕃故城在臨洮府蘭縣西二百二十里</hi>青<lb/>
冀參軍司馬道賜殺其刺史劉敬宣<lb/>
　<hi>道賜宗室疎屬也殺敬宣以應司馬休之為敬宣府吏所殺</hi>
　　書法<hi>應休之也道賜尋為敬宣吏所殺綱目於其應休之也不書應其見殺也不書伏誅恕道</hi>
<pb n="KR2o0020_WYG_035-17a"/>
　　<hi>賜也恕道賜所以惡裕也</hi>
司馬休之出奔秦秦以為揚州刺史<lb/>
　<hi>劉裕遣兵攻破石城休之與魯宗之軌等俱奔秦宗之素得士民心爭為之衛送出境追兵盡境而還休</hi>
　<hi>之至長安秦王興以為揚州刺史使侵擾襄陽尋復使宗之將兵宼襄陽未至而卒</hi>
太尉裕劒履上殿入朝不趨贊拜不名<lb/>
　　書法<hi>此殊禮也綱目備書者四惟蕭何得書賜卓操裕同辭則僭而已矣</hi>
北涼遣使上表内附考異<hi>北上漏圈子</hi>
　<hi>益州刺史朱齡石遣使詣北涼喻以朝廷威德北涼王蒙遜遣使詣齡石且上表言伏聞車騎將軍裕欲</hi>
<pb n="KR2o0020_WYG_035-17b"/>
　<hi>清中原願為右翼驅除戎虜</hi>
　　書法<hi>嘉慕義也故特書之</hi>
秋七月晦日食○八月太尉裕還建康質實<hi>建康郡名注見漢獻</hi>
<hi>帝興平二年</hi>
　　書法<hi>乘輿書還裕還耳何以書裕强也儼然君矣故惟竇憲書還京師唯劉裕再書還建康觀</hi>
　　<hi>其所書强臣先後一轍也詳義熙九年</hi>
○以劉穆之為左僕射○魏荐饑<lb/>
　<hi>魏比歲霜旱雲代民多饑死太史令王亮言於魏主嗣曰按讖書魏當都鄴可得富樂嗣以問羣臣博士</hi>
<pb n="KR2o0020_WYG_035-18a"/>
　<hi>祭酒崔浩特進周澹曰遷都於鄴可救今年之饑非長久計也山東人以國家居廣莫之地人畜無涯號</hi>
　<hi>曰牛毛之衆今留兵守舊都分家南徙不能滿諸州之地情見事露恐四方皆有輕侮之心且百姓不便</hi>
　<hi>水土疫死必多而舊都兵少屈丐柔然將有窺窬之心朝廷隔恒代千里之險難以赴救此則聲實俱損</hi>
　<hi>也今居北方山東有變則輕騎南下布濩林薄之間孰能測其多少百姓望塵懾服此國家所以威制諸</hi>
　<hi>夏也來春草生湩酪將出兼以菜果得及秋熟則事濟矣嗣曰今倉廪已竭若來秋又饑則若之何對曰</hi>
　<hi>宜簡饑貧之户使就食山東若來秋復饑當更圖之但方今不可遷都耳嗣悅從之嗣又躬耕籍田勸課</hi>
　<hi>農桑明年大熟民遂富安初浩為嗣講易洪範嗣因問天文術數浩占決多驗由是有寵凡軍國宻謀皆</hi>
　<hi>預之</hi>集覽<hi>雲代今大同府古雲中郡也雲州今屬上都路東去上都三百里代州古鴈門郡也隋置</hi>
<pb n="KR2o0020_WYG_035-18b"/>
　<hi>代州唐書地理志雲州屬雲中代州屬鴈門屈丐丐音沔注見懷帝永嘉四年鐵弗恒代恒州漢恒山郡</hi>
　<hi>也今真定是代注見上布濩林薄史炤釋文曰濩音胡郭反布濩地名也在代北愚謂史炤音釋恐俱誤</hi>
　<hi>矣當知濩音䕶布濩猶言散也謂散處林薄間也按左思呉都賦石㠶水松布濩臯澤蜀都賦蘪蕪布濩</hi>
　<hi>於中阿風連莚蔓於蘭臯皆是散處之義也揚雄甘泉賦列新雉於林薄顏師古注草藂生曰薄楚辭九</hi>
　<hi>章步江篇露申辛夷死林薄文公集註叢木曰林草木交錯曰薄湩酪注見漢文帝六年</hi>質實<hi>雲代</hi>
　<hi>二州名雲注見秦王政三年代注同上年讖書注見齊武帝永明二年恒州名注見漢光武建武九年恒</hi>
　<hi>山易洪範易書名詳見周易洪範篇名詳見尚書</hi>
秦姚弼謀作亂其黨唐盛等伏誅<lb/>
<pb n="KR2o0020_WYG_035-19a"/>
　<hi>秦王興藥動廣平公弼稱疾不朝聚兵於第興聞之怒收弼黨唐盛孫𤣥誅之將殺弼太子泓流涕固請</hi>
　<hi>乃赦之泓待弼如初無忿恨之色</hi>
　　書法<hi>燕王旦謀反綱目書赦弗治黨與皆伏誅漢昭帝元鳳元年譏失刑也此其不書赦弗治</hi>
　　<hi>何恕辭也於是興怒弼將殺之泓流涕固請兄弟天倫綱目固不得以失刑病興也至其再亂賜死</hi>
　　<hi>則綱目書伏誅如恒辭矣</hi>
熒惑不見八十餘日復出東井秦大旱<lb/>
　<hi>魏太史奏熒慈在匏𤓰中忽亡不知所在於法當入危亡之國先為童謡訛言然後行其禍罰魏主嗣召</hi>
　<hi>名儒數人與太史議熒惑所詣崔浩曰春秋傳神降于莘以其至之日推知其物今熒惑之亡在庚午辛</hi>
<pb n="KR2o0020_WYG_035-19b"/>
　<hi>未二日之間庚午主秦辛為西夷熒惑其入秦乎後八十餘日果出東井留守鉤已久之乃去秦大旱昆</hi>
　<hi>明池竭童謡訛言國人不安間一歳而亡</hi>集覽<hi>匏爪史記索隱曰荆州占云匏𤓰一名天鷄在河鼓</hi>
　<hi>東正義曰匏爪五星天子果園占明大光潤則歲熟不則包果之實不豋客守魚鹽貴神降于莘注見宋</hi>
　<hi>文帝元嘉十二年留守鉤已停遲不去曰留居其宿曰守謂熒惑預出東井留守日久且有鉤己之狀按</hi>
　<hi>鉤曲也已亦曲貌史記正義曰天官占云熒惑為執法之星其行無常以其舎命國為悖亂為殘賊為疾</hi>
　<hi>為喪為饑為兵環繞勾已芒角動揺乍前乍後其殃逾甚</hi>質實<hi>熒惑注見懷帝永嘉三年東井注見</hi>
　<hi>宋文帝元嘉十六年五星聚東井昆明池注見漢武帝元狩三年</hi>
　　書法<hi>綱目書熒惑五詳康帝建元二年未有若此之異者繼書秦大旱變不虛生信哉</hi>
<pb n="KR2o0020_WYG_035-20a"/>
冬十月秦送女于魏魏以為夫人<lb/>
　　書法<hi>書和親多矣未有書以為某者此書以為夫人何魏無信也前書魏遣使請昬禮也秦既</hi>
　　<hi>送女矣則以為夫人而已以魏為無信故特書之</hi>
<hi>丙辰</hi>十二年<hi>秦主姚泓永和元魏泰常元年</hi>春正月太尉裕自加都督二<lb/>
十二州軍事質實<hi>二十二州張九韶曰東晉以來南北分爭州郡不常迨宋受晉禪有州二</hi>
<hi>十二曰揚州治建業曰南徐州治京口曰徐州治彭城曰南兖州治廣陵曰兖州治魯郡曰南豫州治宣城曰</hi>
<hi>豫州治壽陽曰江州治尋陽曰青州治臨菑曰冀州治歷城曰司州治義陽曰荆州治南郡曰郢州治江夏曰</hi>
<hi>湘州治長沙曰雍州治襄陽曰梁州治南鄭曰秦州治上邽曰益州治成都曰寧州治雲南曰廣州治南海曰</hi>
<pb n="KR2o0020_WYG_035-20b"/>
<hi>交州治安南曰越州治合浦是已</hi>○秦姚弼姚愔作亂伏誅秦王興卒<lb/>
太子泓立考證<hi>立當作嗣</hi>
　<hi>秦王興如華隂使太子泓監國興疾篤還長安弼黨侍郎尹沖謀因泓出迎殺之奉興幸弼第作亂皆不</hi>
　<hi>果興既入宫命泓錄尚書事東平公紹典禁中兵收弼第中甲仗内之武庫興疾轉篤南陽公愔即與尹</hi>
　<hi>沖帥甲攻端門興力疾臨前殿賜弼死禁兵見興喜躍爭進赴賊愔等大敗興乃引紹及姚讚梁喜尹昭</hi>
　<hi>歛曼嵬入受遺詔明日卒泓祕不發喪捕愔等誅之乃即位稱皇帝</hi>集覽<hi>歛曼嵬歛姓也歛良冉反</hi>
　<hi>曼嵬名也曼無販反嵬五灰反</hi>質實<hi>華隂縣名注見漢獻帝興平二年長安縣名注見漢惠帝五年</hi>
　<hi>東平郡名注見漢獻帝興平元年武庫藏兵器之所注見漢景帝三年</hi>
<pb n="KR2o0020_WYG_035-21a"/>
　　書法<hi>綱目於姚弼凡五書所以示匹嫡之戒嚴矣</hi>
三月太尉裕自加中外大都督戒嚴伐秦詔遣琅邪王<lb/>
德文脩敬山陵<lb/>
　　書法<hi>自董卓以來除拜書自多矣卓三書操四書惟裕七書裕亦專甚矣哉終綱目書自之多</hi>
　　<hi>未有如裕者也</hi>
○氐王楊盛攻秦㧞祁山殺其守將姚嵩考異<hi>一本作氐主誤</hi>
<hi>按太元十九年楊定稱隴西王永初三年宋封楊盛為武都王未嘗稱帝不當稱主</hi>質實<hi>祁山注見漢後</hi>
<hi>主建興六年</hi>○夏攻秦克上邽隂宻安定雍城秦遣兵擊郤<lb/>
<pb n="KR2o0020_WYG_035-21b"/>
之復取安定質實<hi>上邽縣名注見漢光武建武八年隂宻縣名注見周赧王五十八年安定</hi>
<hi>郡名注見漢光武建武元年雍城鎮名注見周顯王八年岐</hi>○秋八月太尉裕督諸<lb/>
軍發建康<lb/>
　<hi>寧州獻琥珀枕於劉裕裕以琥珀治金瘡命碎之以賜北征將士以世子義符為中軍將軍監留府事劉</hi>
　<hi>穆之領軍司入居東府總攝内外司馬徐羡之副之遂發建康遣將軍王鎮惡檀道濟將步軍自淮淝向</hi>
　<hi>許洛朱超石胡藩趨陽城沈田子傅𢎞之趨武關沈林子劉遵考將水軍出石門自汴入河以王仲德督</hi>
　<hi>前鋒開鉅野入河穆之謂鎮惡曰公今委卿以伐秦之任卿其勉之鎮惡曰吾不克關中誓不復濟江穆</hi>
　<hi>之内總朝政外供軍旅決斷如流事無壅滯求訴咨禀盈堦滿室穆之目覽耳聽手答口酬不相參涉悉</hi>
<pb n="KR2o0020_WYG_035-22a"/>
　<hi>皆贍舉又喜賔客談笑無倦裁有閒暇手自寫書尋覽校定性奢豪食必方丈未嘗獨餐嘗白裕曰穆之</hi>
　<hi>家本貧賤贍生多闕自叨忝以來朝夕所須微為過豐然此外一毫不以負公裕至彭城王鎮惡檀道濟</hi>
　<hi>入秦境所向皆㨗秦諸屯守望風款附道濟遂至許昌沈林子自汴入河克倉垣</hi>質實<hi>琥珀枕貸</hi>
　<hi>源云琥珀者松脂淪入地千年所化而成也徐羡之東海郯人淮淝二水名淮注見漢後主延興二年淝</hi>
　<hi>注見齊主寶卷永元二年肥口許洛二州名許注見漢獻帝興平元年許昌洛注見秦莊襄王元年三川</hi>
　<hi>陽城縣名注見秦二世元年傅𢎞之北地泥陽人祗四世孫武關注見周赧王四年石門注見漢明帝永</hi>
　<hi>平十二年自汴入河一統志云汴水名源出開封府滎陽縣大周山合京索湏鄭四水東南至中牟縣北</hi>
　<hi>入于黃河河即黃河舊在開封府城北四十里自西北汜水縣入境東至虞城縣下達山東濟寧州界本</hi>
<pb n="KR2o0020_WYG_035-22b"/>
　<hi>朝又決原武縣黑陽山下東經府城北五里又東南至項城縣出境入淮而故道遂淤永樂初復䟽入故</hi>
　<hi>道自是河分為二正統中又決滎陽縣東北經府城西南又東南至項城縣出境入淮而為城北之新河</hi>
　<hi>鉅野縣名注見漢獻帝興平二年彭城郡名注見秦始皇二十八年許昌縣名注見漢獻帝興平元年</hi>
冀州刺史王仲德入魏滑臺<lb/>
　<hi>仲德水軍入河將逼滑臺魏兖州刺史尉建棄城北渡仲德入城宣言曰晉本欲以布帛七萬匹假道於</hi>
　<hi>魏不謂守將遽去魏主嗣聞之遣叔孫建公孫表引兵濟河斬尉建於城下呼晉軍問以侵宼之狀仲德</hi>
　<hi>使人對曰劉太尉使王征虜自河入洛掃清山陵借空城以息兵行當西引無損於好也嗣又使建問裕</hi>
　<hi>裕謝之曰洛陽晉之舊都而羌據之諸桓宗族休之兄弟晉之蠧也而羌收之晉欲伐之故假道於魏非</hi>
<pb n="KR2o0020_WYG_035-23a"/>
　<hi>敢為不利也</hi>質實<hi>洛陽縣名注見周顯王三年滑臺地名注見宋文帝元嘉二十七年</hi>
冬十月將軍檀道濟克洛陽<lb/>
　<hi>秦陽城滎陽皆降檀道濟等兵至武臯秦陳留公洸守洛陽遣使求救於長安秦主泓遣兵救之將軍趙</hi>
　<hi>𤣥言於洸曰今晉宼益深衆寡不敵若出戰不克則大事去矣宜攝諸戍之兵固守金墉以待西師之救</hi>
　<hi>金墉不下晉必不敢越我而西是我不戰而坐收其弊也司馬姚禹隂與晉通言於洸曰殿下以英武之</hi>
　<hi>畧受任方靣今嬰城示弱得無為朝廷所責乎洸然之遣𤣥將兵千餘南守柏谷𤣥泣曰𤣥受三帝重恩</hi>
　<hi>所守止有死耳但明公不用忠言為姦人所誤後必悔之既而成臯虎牢皆來降道濟等長驅而進𤣥戰</hi>
　<hi>敗被十餘創其司馬蹇鑒冐刃抱𤣥而泣𤣥曰吾創已重君宜速去鑒曰將軍不濟鑒去安之與之皆死</hi>
<pb n="KR2o0020_WYG_035-23b"/>
　<hi>姚禹踰城奔道濟道濟遂進逼洛陽洸出降道濟獲秦人四千餘議者欲盡坑之道濟曰弔民伐罪正在</hi>
　<hi>今日皆釋而遣之於是夷夏感悦歸者日衆</hi>集覽<hi>洸古/黃反</hi>質實<hi>滎陽縣名注見秦莊襄王</hi>
　<hi>元年成臯縣名注見上年陳留郡名注見秦二世三年金墉城名注見魏元帝咸熙二年柏谷塢名注見</hi>
　<hi>漢武帝建元三年虎牢關名注見帝奕太和四年安之猶言何往也</hi>
詔遣司空高宻王恢之脩謁五陵考異<hi>提要無詔字定宇陳氏曰高宻</hi>
<hi>郡名綱目無此例二字合刪去</hi>質實<hi>高宻縣名注見漢高帝四年五陵謂宣帝景帝文帝武帝惠帝之陵</hi>
<hi>也一統志云景帝陵在河南府孟津縣東南武帝峻陽陵注見惠帝永熙元年惠帝太陽陵注見光熙元年其</hi>
<hi>餘未詳處所</hi>
<pb n="KR2o0020_WYG_035-24a"/>
　　書法<hi>脩陵必書重山陵也晉自永和之末一書桓温繼書車灌至是六十年矣綱目於脩敬脩</hi>
　　<hi>謁並是年皆特書之蓋喜之也終綱目書脩陵五書鎮衛山陵一書按視諸陵一詳漢獻帝初平二</hi>
　　<hi>年</hi>
○十二月太尉裕自加相國揚州牧封宋公備九錫復<lb/>
辭不受<lb/>
　<hi>裕遣長史王𢎞還建康諷朝廷求九錫時劉穆之掌留任而旨從北來穆之由是愧懼發病詔以裕為相</hi>
　<hi>國總百揆封十郡為宋公備九錫之禮裕辭不受</hi>質實<hi>王𢎞琅邪臨沂人揚州注見漢獻帝興平</hi>
　<hi>二年金陵九錫注見漢平帝元始五年</hi>
<pb n="KR2o0020_WYG_035-24b"/>
　　書法<hi>上書自加下書復辭後書始受於是三見裕之譎益可見矣</hi>
西秦遣使内附<lb/>
　<hi>西秦王熾磐遣使詣太尉裕求擊秦自效裕以為平西將軍河南公</hi>質實<hi>河南郡名注見秦莊襄王</hi>
　<hi>元年三川</hi>
秦蒲坂守將姚懿反伏誅質實<hi>蒲坂縣名注見周赧王十二年</hi>○魏丁<lb/>
零翟猛雀作亂魏討平之<lb/>
　<hi>猛雀驅畧吏民入白𡼏山為亂魏内都大官張蒲冀州刺史長孫道生討之道生欲進兵蒲曰吏民非樂</hi>
　<hi>為亂為猛雀所迫脅耳今不分别并擊之雖欲返善其道無由必同力據險以拒我未易猝平也不如先</hi>
<pb n="KR2o0020_WYG_035-25a"/>
　<hi>遣使喻之以不與猛雀同謀者皆不坐則必喜而離散矣道生從之降者數千家使復舊業猛雀與其黨</hi>
　<hi>出走蒲等追討悉誅之</hi>集覽<hi>白𡼏山史炤釋/文𡼏音居莧反</hi>質實<hi>丁零西夷種名注見漢武</hi>
　<hi>帝天漢元年長孫道生代人嵩之從子</hi>
<hi>丁巳</hi>十三年<hi>秦永和二魏泰常二年○西涼公李歆嘉興元年○是歲秦亡大一小五凡六僭國</hi>春<lb/>
正月朔日食<lb/>
　<hi>秦朝會前殿君臣相泣</hi>
秦安定守將姚恢反伏誅<lb/>
　<hi>晉師之過許昌也秦東平公紹言於秦主泓曰晉兵已逼安定孤遠難救宜遷其鎮户内實京畿可得精</hi>
<pb n="KR2o0020_WYG_035-25b"/>
　<hi>兵十萬雖晉夏交侵猶不亡國僕射梁喜曰齊公恢有威名為嶺北所憚且鎮人已與夏為深仇理應無</hi>
　<hi>貳勃勃終不能越安定而宼京畿若無安定則虜馬至郿矣今關中兵足以拒晉無為豫自損削也泓從</hi>
　<hi>之吏部郎懿橫宻言曰恢有忠勲今未加殊賞而置之死地安定人以孤危逼宼思南遷者十室而九若</hi>
　<hi>恢擁之以向京師得不為社稷之憂乎宜徴還以慰其心泓又不聽至是恢帥鎮户三萬八千趨長安移</hi>
　<hi>檄州郡長安大震泓使東平公紹擊之恢敗而死</hi>質實<hi>京畿京大也畿天子寰内地亦作圻漢刑</hi>
　<hi>法志畿方千里又注見唐𤣥宗開元二十一年郿縣名注見漢靈帝中平六年關中注見唐𤣥宗開元十</hi>
　<hi>一年京兆郡京師注見周顯王二十五年</hi>
太尉裕引水軍發彭城○二月西涼公李暠卒世子歆<lb/>
<pb n="KR2o0020_WYG_035-26a"/>
立考異<hi>立當作嗣</hi>考證<hi>當去李姓</hi>
　<hi>暠寢疾遺命長史宋繇曰吾死之後世子猶卿子也善訓導之及卒官屬奉世子歆為涼公以繇錄三府</hi>
　<hi>事諡暠曰武昭王初暠司馬索承明勸暠伐北涼暠謂之曰蒙遜為百姓患孤豈忘之顧勢力未能除耳</hi>
　<hi>卿有必禽之策當為孤陳之直唱大言使孤東討此與言石虎小豎宜肆諸市朝者何異承明慙懼而退</hi>
　質實<hi>宋繇燉煌人石虎小竪宜肆諸市朝事在惠帝永興三年</hi>
吐谷渾樹洛干死弟阿柴立<lb/>
　<hi>阿柴稍用兵侵併旁小種地方數千里遂為强國</hi>
　　書法<hi>吐谷渾其初慕容廆兄也元帝之初吐谷渾書卒於是再見則曷為書死用夷也故夷之</hi>
<pb n="KR2o0020_WYG_035-26b"/>
三月將軍王鎮惡攻潼關與秦太宰姚紹戰大破之<lb/>
　<hi>王鎮惡進軍潼關檀道濟沈林子自陜北渡河㧞襄邑堡攻尹昭於蒲坂不克秦王泓以東平公紹為太</hi>
　<hi>宰封魯公督將軍姚鸞等步騎五萬守潼關遣别將姚驢救蒲坂林子謂道濟曰蒲坂城堅兵多不可猝</hi>
　<hi>㧞不如還與鎮惡并力以爭潼關若得之則尹昭不攻自潰矣道濟從之三月至潼關紹引兵出戰道濟</hi>
　<hi>等奮擊大破之紹退屯定城據險拒守遣姚鸞屯大路絶晉糧道晉獲鸞别將尹雅將殺之雅曰夷夏雖</hi>
　<hi>殊君臣之義一也晉以大義行師獨不使秦有守節之臣乎乃免之林子夜襲殺鸞紹又遣東平公讚屯</hi>
　<hi>河上以斷水道林子擊走之</hi>質實<hi>潼關注見漢獻帝建安十六年陜縣名注見周顯王四十五年</hi>
　<hi>襄邑縣名注見漢順帝陽嘉二年一統志云定城漢之縣名屬汝南郡晉初仍舊後省之故址在汝寧府</hi>
<pb n="KR2o0020_WYG_035-27a"/>
　<hi>城東三百里光州境内河上河即黃河按一統志河源出自平陽府龍門山而下歴西安府韓城郃陽至</hi>
　<hi>朝邑縣界稍折而東入山西蒲州境又注見漢隱帝乾祐三年</hi>
太尉裕遣使假道於魏魏遣兵屯河北裕遂引兵入河<lb/>
　<hi>劉裕將水軍自淮泗入清河將泝河西上先遣使假道於魏秦主泓亦遣使求救於魏魏主嗣使羣臣議</hi>
　<hi>之皆曰潼關天險劉裕以水軍攻之甚難若登岸北侵其勢甚易裕聲言伐秦其志難測且秦婚姻之國</hi>
　<hi>不可不救宜發兵斷河上流勿令得西崔浩曰裕圖秦久矣今乘其危而伐之其志必取若遏其上流裕</hi>
　<hi>心忿戾必上岸北侵是我代秦受敵也今柔然宼邊民食又乏若復與裕為敵南赴則北宼愈深救北則</hi>
　<hi>南州復危非良計也不若聽裕西上然後屯兵以塞其東使裕克㨗必德我之假道不㨗吾不失救秦之</hi>
<pb n="KR2o0020_WYG_035-27b"/>
　<hi>名此策之得者也且南北異俗借使國家棄恒山以南裕必不能以呉越之兵守之安能為吾患且夫為</hi>
　<hi>國計者惟社稷是利豈顧一女子乎議者猶曰裕西入關則恐吾斷其後北上則姚氏必不能出關助我</hi>
　<hi>此必聲西而實北也嗣乃遣長孫暠阿薄干等將兵十萬屯河北岸裕乃引軍入河而使將軍向彌留戍</hi>
　<hi>碻磝</hi>質實<hi>淮泗二水名淮注見漢後主延興二年泗注見秦始皇二十八年一統志云清河在淮安</hi>
　<hi>府清河縣治西南即泗水之下流也源自泰安州經徐州流至邳州東境曰直河西境曰沙河又南下至</hi>
　<hi>縣西北三汊河口分為大小二清河南達于淮柔然北狄國名注見孝武帝太元十二年恒山郡名注見</hi>
　<hi>漢光武建武九年呉越二郡名呉注見漢獻帝建安五年越注見漢和帝永元元年會稽長孫暠代人</hi>
　　書法<hi>書遂何嘉裕壯也</hi>
<pb n="KR2o0020_WYG_035-28a"/>
𢎞農人送義租給王鎮惡等軍<lb/>
　<hi>初劉裕命鎮惡等若克洛陽須大軍俱進鎮惡等乘利輕趨潼關為秦所拒久之乏食衆心疑懼欲棄輜</hi>
　<hi>重還赴大軍沈林子按劒怒曰相公志清六合今許洛已定關右將平事之濟否繫於前鋒奈何沮乘勝</hi>
　<hi>之氣棄埀成之功乎且大軍尚遠賊衆方盛雖欲求還亦不可得下官授命不顧今日之事當為將軍辦</hi>
　<hi>之但未知二三君子將何靣以見相公之旗鼓邪鎮惡等遣使馳告裕求糧援裕呼使者開舫北户指河</hi>
　<hi>上魏軍以示之曰我語令勿輕進今岸上如此何由得遣軍鎮惡乃至𢎞農說諭百姓競送義租軍食復</hi>
　<hi>振</hi>質實<hi>輜重注見周顯王三十六年𢎞農郡名注見周顯王四十五年陜</hi>
　　書法<hi>義租何嘉助順也於是鎮惡至𢎞農勸諭不書而以自致為文書送其為從義之勸深矣</hi>
<pb n="KR2o0020_WYG_035-28b"/>
夏四月太尉裕遣兵擊魏於河上大破之<lb/>
　<hi>魏人以數千騎緣河隨裕軍西行船有漂渡北岸者輙為魏人所殺掠裕遣軍擊之輙走退則復來四月</hi>
　<hi>裕遣丁旿帥仗士七百人車百乘渡北岸去水百餘步為却月陣兩端抱河車置七仗士事畢使豎一白</hi>
　<hi>眊裕先命朱超石戒嚴眊舉超石帥二千人馳赴之魏人以三萬騎圍之四靣肉薄弩不能制超石斷矟</hi>
　<hi>千餘皆長三四尺以大鎚鎚之一矟輙洞貫三四人魏兵奔潰斬其將阿薄干魏主嗣乃恨不用崔浩之</hi>
　<hi>言</hi>集覽<hi>丁旿姓名旿音午白眊眊音義未詳唯見韻會旄字下引爾雅旄牛尾著竿頭郭璞云以</hi>
　<hi>旄牛尾結為之如今之幢亦曰眊肉薄薄伯各反迫也言兵比衆多皮肉相迫近也宋文帝時魏攻懸瓠</hi>
　<hi>肉薄登城史炤釋文曰薄旁各反謂相背附而上城</hi>正誤<hi>白眊今按南史朱超石傳竪一長白眊字</hi>
<pb n="KR2o0020_WYG_035-29a"/>
　<hi>從耳不從目仍吏切集覽似以眊即旄字非是又漢昭烈好結眊以旄牛尾結之即此字也</hi>質實<lb/>
　<hi>朱超石沛人齡石之弟</hi>
將軍沈林子擊秦姚紹破之紹病卒<lb/>
　<hi>秦魯公紹遣兵屯河北之九原絶晉糧援沈林子邀擊破之殺獲殆盡紹憤恚嘔血以兵屬東平公讚而</hi>
　<hi>卒</hi>質實<hi>九原山名在平陽府絳州西二十里春秋晉諸大夫葬地禮記檀弓趙文子與叔向觀于</hi>
　<hi>九原即此</hi>
太尉裕入洛陽<lb/>
　<hi>齊郡太守王懿降魏上書言劉裕在洛宜發兵絶其歸路可不戰而克魏主嗣善之以問崔浩曰劉裕克</hi>
<pb n="KR2o0020_WYG_035-29b"/>
　<hi>乎對曰克之嗣曰何故對曰姚興好事虛名而少實用子泓愞弱兄弟乖爭裕乘其危兵精將勇何故不</hi>
　<hi>克嗣曰裕才何如慕容埀對曰埀藉父兄之資脩復故業國人歸之易以立功裕奮寒微不階尺土討滅</hi>
　<hi>羣盜所向無前其才優矣嗣曰裕既入關不能進退我以精騎直擣彭城裕將若之何對曰今屈丐柔然</hi>
　<hi>伺我之隙而諸將用兵皆非裕敵興兵遠攻未見其利不如靜以待之裕克秦而歸必簒其主關中華戎</hi>
　<hi>雜錯風俗勁悍裕欲以荆揚之化施之函秦此無異解衣包火張羅捕虎雖留兵守之人情未洽趨向不</hi>
　<hi>同適足資敵耳願且按兵息民以觀其變秦地終為國家之有可坐而守也嗣笑曰卿料之審矣浩曰臣</hi>
　<hi>嘗私論近世將相若王猛之治國苻堅之管仲也慕容恪之輔㓜主慕容暐之霍光也劉裕之平禍亂司</hi>
　<hi>馬德宗之曹操也嗣曰屈丐何如對曰屈丐國破家覆寄食姚氏受其封殖不思報恩而乘時徼利盜有</hi>
<pb n="KR2o0020_WYG_035-30a"/>
　<hi>一方結怨四鄰雖能縱暴於一時終為人所吞耳嗣大悅語至夜半賜御縹醪十觚水精鹽一兩曰朕味</hi>
　<hi>卿言如此故欲共饗其美然猶命長孫嵩叔孫建各簡精兵伺裕西過南侵彭沛</hi>集覽<hi>函秦顏師</hi>
　<hi>古曰秦地有函谷關秦人恃之以為險固故曰函秦縹醪十觚縹匹沼反醪汁滓酒也杜甫詩重碧拈春</hi>
　<hi>酒注引曹子建七啟云春清縹酒注縹深碧色縹當作醥酒清者曰醥左思蜀都賦觴以醥清一醉累月</hi>
　<hi>觚鄉飲酒之爵也韓詩外傳一升曰觚水精鹽酉陽雜爼曰白鹽崖有鹽如水精名曰君王鹽</hi>質實<lb/>
　<hi>齊郡注見漢桓帝永康元年青州彭沛即彭城郡沛郡也彭城注見秦始皇二十八年沛注見漢成帝河</hi>
　<hi>平二年王懿太原人叡之弟</hi>
魏置六部大人<lb/>
<pb n="KR2o0020_WYG_035-30b"/>
　<hi>以天地四方為號命諸公為之</hi>
秋七月將軍沈田子入武關八月秦主泓自將擊之大<lb/>
敗而還<lb/>
　<hi>沈田子傅𢎞之入武關秦戍將皆委城走田子等進屯青泥八月太尉裕至閺鄉秦主泓欲自將禦裕恐</hi>
　<hi>田子等襲其後欲先擊滅田子等然後傾國東出乃帥步騎數萬奄至青泥田子本為疑兵所領裁千餘</hi>
　<hi>人聞泓至欲擊之𢎞之以衆寡不敵止之田子曰兵貴用竒不必在衆今衆寡相懸勢不兩立若彼圍既</hi>
　<hi>固則我無所逃矣不如乘其始至營陣未立而先薄之可以有功遂進兵秦兵合圍數重田子慰撫士卒</hi>
　<hi>曰諸君遠來正求此戰死生一決封侯之業於此在矣士卒皆踊躍鼔譟執短兵奮擊秦兵大敗斬萬餘</hi>
<pb n="KR2o0020_WYG_035-31a"/>
　<hi>級泓奔還㶚上</hi>集覽<hi>閺鄉𢎞農湖縣閺亭今陜州閿鄉縣是前漢戾太子傳以湖閿鄉邪里為戾園</hi>
　<hi>孟康曰閿古閺字也建安中正作聞並音文兵貴用竒竒兵注見周赧王五十五年</hi>質實<hi>武關注見</hi>
　<hi>周赧王四年青泥關名注見秦二世三年嶢關閿鄉地名注見漢武帝征和二年湖縣薄之注見齊和帝</hi>
　<hi>中興元年㶚上地名注見秦王政二十二年㶚水</hi>
　　書法<hi>於是田子與傅𢎞之俱入關不書𢎞之何怯也一予一奪其為狥國之勸深矣其為逗撓</hi>
　　<hi>之戒嚴矣</hi>
太尉裕至潼關遣王鎮惡帥水軍自河入渭大破秦兵<lb/>
遂入長安秦主泓出降<lb/>
<pb n="KR2o0020_WYG_035-31b"/>
　<hi>裕至潼關王鎮惡請帥水軍自河入渭以趨長安裕許之秦主泓使姚丕守渭橋以拒之鎮惡泝渭而上</hi>
　<hi>乘蒙衝小艦行船者皆在艦内秦人但見艦進驚以為神至渭橋鎮惡令軍士食畢皆持仗登岸後者斬</hi>
　<hi>既登即宻使人解放舟艦渭水迅急倐忽不見乃喻士卒曰此為長安北門去家萬里舟楫衣糧皆已隨</hi>
　<hi>流今進戰而勝則功名俱顯不勝則骸骨不返無他岐矣乃身先士卒衆騰踊爭進大破姚丕軍泓引兵</hi>
　<hi>救之為敗卒所蹂踐不戰而潰鎮惡入自平朔門泓將出降其子佛念年十一言於泓曰晉人將逞其欲</hi>
　<hi>雖降必不免不如引决泓憮然不應佛念登宫牆自投死泓乃將妻子羣臣詣壘門降鎮惡以屬吏城中</hi>
　<hi>夷晉六萬餘口鎮惡以國恩撫慰號令嚴肅百姓安堵</hi>質實<hi>渭河名注見漢高帝五年渭水引決</hi>
　<hi>注見宋明帝泰始七年渭橋注見漢高帝八年蒙衝注見漢獻帝建安十二年</hi>
<pb n="KR2o0020_WYG_035-32a"/>
九月太尉裕至長安送姚泓詣建康斬之<lb/>
　<hi>鎮惡性貪盜秦府庫不可勝紀裕至知之以其功大不問收秦彛器渾儀土圭記里鼓指南車送建康餘</hi>
　<hi>金帛珍寶皆以頒將士送姚泓至建康斬之議將遷都洛陽王仲德曰暴師日久士卒思歸未可議也北</hi>
　<hi>涼王蒙遜聞裕滅秦怒甚門下校郎劉祥入言事蒙遜曰汝聞劉裕入關敢研研然也斬之</hi>集覽<lb/>
　<hi>彛器左傳襄十九年以作彜器注彜常也謂鍾鼎為宗廟之常器渾儀注見漢順帝陽嘉二年土圭禮地</hi>
　<hi>官以土圭測土深正日景以求地中注土圭所以致四時日月之景也土圭之長尺有五寸夏至之日立</hi>
　<hi>八尺之表其景適與土圭等謂之地中今潁川陽城地為然記里鼓後宋仁宗天聖五年内侍盧道隆剏</hi>
　<hi>記里鼓車獨轅雙輪廂上有兩層各安木人平執木槌車行一里下一層木人擊鼓上平輪轉一周車行</hi>
<pb n="KR2o0020_WYG_035-32b"/>
　<hi>十里上一層木人擊鐲一名大章車指南車注見漢後主建興十三年研研然史炤曰研研並五見反</hi>
　正誤<hi>研研今按以文義及音意推之與齗齗相類忿爭强辯之意只如字讀</hi>
　　書法<hi>斥姚泓何既降也故不書秦主上書出降下書斬之甚晉也</hi>
　　發明<hi>自中原版蕩莫克致討劉裕獨能乘時奮發所向成功既定南燕遂平關洛中國之勢亦</hi>
　　<hi>少振矣然卒無補於晉者征伐不由於天子權柄已失於下移故也綱目前書裕自加都督戒嚴伐</hi>
　　<hi>秦繼書裕入洛陽至潼關至長安未幾又書裕東還留子都督秦雍皆出於裕之所自為非有詔命</hi>
　　<hi>及之也書法如此識者可以觀矣</hi>
夏人進據安定<lb/>
<pb n="KR2o0020_WYG_035-33a"/>
　<hi>夏王勃勃聞裕伐秦曰裕取關中必矣然不能久留必將南歸若留子弟及諸將守之吾取之如拾芥耳</hi>
　<hi>乃秣馬養士進據安定嶺北郡縣皆降之裕遣使遺勃勃書約為兄弟勃勃報之</hi>質實<hi>秣馬注見</hi>
　<hi>漢光武建武十二年</hi>
冬十月魏遣將軍刁雍屯固山<lb/>
　<hi>司馬休之魯軌韓延之刁雍等皆降魏休之尋卒刁雍表求南鄙自效魏以為將軍使聚衆河濟間擾徐</hi>
　<hi>兖劉裕遣兵討之不克雍進屯固山衆至二萬</hi>質實<hi>刁雍渤海饒安人恊之曾孫河濟注見周安王</hi>
　<hi>十六年固山未詳處所</hi>
太尉裕自進爵為王增封十郡復辭不受<lb/>
<pb n="KR2o0020_WYG_035-33b"/>
　　書法<hi>某進爵為王曹操司馬昭見之矣譏自進也而不書自於是獨書自何所以著其復辭之</hi>
　　<hi>譎也上書自進下書復辭後書始受至是四見矣天下之譎未有如裕者也</hi>
○十一月劉穆之卒<lb/>
　　書法<hi>綱目卒漢晉諸臣不書官者皆貶也穆之何貶焉穆之晉臣心乎裕而已矣故削之使裕</hi>
　　<hi>已受宋公之命則其書法亦荀攸耳荀攸卒書魏</hi>
○十二月太尉裕東還留子義真都督雍梁秦州軍事<lb/>
　<hi>裕欲留長安經畧西北而諸將佐久役思歸多不欲留會聞劉穆之卒裕以根本無託決意東還欲以王</hi>
　<hi>𢎞代穆之謝晦曰休元輕易不若羡之乃以徐羨之為丹陽尹管留任而以次子義真為安西將軍守關</hi>
<pb n="KR2o0020_WYG_035-34a"/>
　<hi>中王脩為長史王鎮惡為司馬沈田子毛德祖傅𢎞之皆為參軍從事先是隴上流户寓關中者望因兵</hi>
　<hi>威得復本土至是知裕無復西畧之意皆歎息失望關中人素重王猛而是役也鎮惡功為多故南人忌</hi>
　<hi>之沈田子與鎮惡爭功尤不平裕將還田子等屢言鎮惡家在關中不可保信裕曰鍾會不得遂其亂者</hi>
　<hi>以有衛瓘故也語曰猛獸不如羣狐卿等十餘人何懼鎮惡邪三秦父老聞裕將還詣門流涕曰殘民不</hi>
　<hi>沾王化於今百年始覩衣冠人人相賀捨此欲何之乎裕為之愍然慰喻遣之十二月裕發長安自洛入</hi>
　<hi>河開汴渠以歸義真生十三年矣司馬公曰古人有言疑則勿任任則勿疑裕既委鎮惡以關中而復與</hi>
　<hi>田子有後言是鬭之使為亂也惜乎百年之寇千里之士得之艱難失之造次荀子曰兼并易能也堅凝</hi>
　<hi>之難信哉</hi>質實<hi>休元王𢎞表字丹陽郡名注見漢獻帝興平二年鍾會不得遂其亂者以有衛瓘故</hi>
<pb n="KR2o0020_WYG_035-34b"/>
　<hi>也事在魏元帝咸熙元年汴渠注見漢明帝永平十二年</hi>
　　發明<hi>方裕在長安已書夏人進據安定裕非懵於事機者學奕方勤鴻鵠已至於是舉崤函而</hi>
　　<hi>棄之踵未及旋故都已失書太尉裕東還留子都督秦雍裕之經畧可知已流涕北望果何益哉</hi>
魏置南雍州<lb/>
　<hi>秦雍人流入魏境以萬數魏乃置南雍州以寇讚為刺史治洛陽以撫之讚善招懷流民歸之者三倍其</hi>
　<hi>初</hi>質實<hi>宼讚上谷人</hi>
夏王勃勃遣兵向長安<lb/>
　<hi>夏王勃勃聞劉裕東還大喜召王買德問計買德曰關中形勝之地而裕以㓜子守之狼狽而歸正欲急</hi>
<pb n="KR2o0020_WYG_035-35a"/>
　<hi>成簒事不暇復以中原為意此天以關中賜我不可失也青泥上洛南北之險宜先遣遊軍斷之東塞潼</hi>
　<hi>關絶其水陸之路然後傳檄三輔施以恩德則義真在網罟之中不足取也勃勃乃使其子璝帥騎二萬</hi>
　<hi>向長安别將屯青泥及潼關而自將大軍為後繼</hi>質實<hi>狼狽注見漢獻帝初平三年上洛縣名注</hi>
　<hi>見元帝太興元年傳檄三輔檄注見楚義帝元年三輔注見漢武帝征和元年</hi>
<hi>戊午</hi>十四年<hi>魏泰常三年夏昌武元年</hi>春正月王鎮惡沈田子帥師拒<lb/>
夏兵田子矯殺鎮惡安西長史王脩討田子斬之參軍<lb/>
傅𢎞之擊夏兵却之考異<hi>斬當作誅</hi>
　<hi>夏赫連璝至渭關中民降之者屬路沈田子將兵拒之畏其衆盛不敢進王鎮惡聞之曰公以十歲兒付</hi>
<pb n="KR2o0020_WYG_035-35b"/>
　<hi>吾屬當共竭力而擁兵不進虜何由得平遂與田子俱出田子與鎮惡素有相圖之志至是益忿懼軍中</hi>
　<hi>又訛言鎮惡欲盡殺南人據關中反田子遂請鎮惡至傅𢎞之營計事因屏人語使人斬之矯稱受太尉</hi>
　<hi>令義真與王脩被甲登門以察其變脩執田子數以專戮而斬之𢎞之破夏兵夏兵乃退</hi>
　　發明<hi>劉裕克秦諸將之力為多今乃自相屠戮其敗宜矣然首惡在於田子故上書矯殺以定</hi>
　　<hi>其罪下書討斬以正其誅也</hi>
太尉裕至彭城解嚴琅邪王德文還建康考證<hi>謹按汪氏曰劉</hi>
<hi>裕至彭城戒嚴誤作解嚴夫整兵謂之戒嚴若戒嚴西討京城戒嚴之類罷兵謂之解嚴若曹仁解嚴之類劉</hi>
<hi>裕滅秦東還至彭城罷兵故曰解嚴汪氏以為誤者非也猶恐惑於其説敢併及之</hi>質實<hi>彭城郡名注見</hi>
<pb n="KR2o0020_WYG_035-36a"/>
<hi>秦始皇二十八年琅邪郡名注見漢光武建武五年解嚴注見隆安元年建康郡名注見漢獻帝興平二年</hi>
　　書法<hi>太尉裕嘗書還建康矣譏也此其書還建康何喜之也德文一日不可去帝所久矣裕既</hi>
　　<hi>西伐德文暫出非得已也裕至彭城帝所不可無德文矣特書喜之</hi>
○以劉義隆為荆州刺史<lb/>
　<hi>劉裕欲以世子義符鎮荆州張邵諫曰儲貳之重四海所繫不宜居外乃以義隆為荆州刺史以到彥之</hi>
　<hi>張邵王曇首王華等為參佐義隆尚㓜府事皆決於邵裕謂義隆曰曇首沈毅有器度宰相才也汝每事</hi>
　<hi>諮之</hi>質實<hi>張邵呉縣人裕之弟到彦之彭城人屈到之後王曇首琅邪臨沂人𢎞之弟荆州注見漢</hi>
　<hi>獻帝建安十三年南郡</hi>
<pb n="KR2o0020_WYG_035-36b"/>
三月遣使如魏○夏五月魏人襲燕不克<lb/>
　<hi>初和龍有赤氣四塞蔽日自寅至申太史令張穆言於燕王䟦曰此兵氣也今魏方彊而執其使者臣竊</hi>
　<hi>懼焉至是魏遣長孫道生帥兵襲燕㧞乙連城進至和龍䟦嬰城自守魏人攻之不克掠其民萬餘家而</hi>
　<hi>還</hi>質實<hi>和龍城名注見帝奕太和四年龍城</hi>
六月太尉裕始受相國宋公九錫之命<lb/>
　<hi>裕既受命崇繼母蕭氏為太妃以孔靖為尚書令王𢎞為僕射傅亮蔡廓為侍中謝晦為右衛將軍殷景</hi>
　<hi>仁為祕書郎靖辭不受景仁學不為文敏有思致口不談義深達理體至於國典朝儀舊章記注莫不撰</hi>
　<hi>錄識者知其有當世之志</hi>集覽<hi>記注兼書/善惡之文</hi>質實<hi>傅亮靈州人瑗之子蔡廓陳留考城</hi>
<pb n="KR2o0020_WYG_035-37a"/>
　<hi>人謨之曾孫殷景仁長平人</hi>
　　發明<hi>使其當受則前日受之不為非使其不當受則今日受之不為是且既自加爵命矣又復</hi>
　　<hi>辭之既辭之又受之書之於冊亦徒為是紛紛爾天下後世果可以文欺也哉</hi>
冬十月以西涼公李歆為鎮西大將軍<lb/>
　<hi>歆遣使來告襲位故有是命仍封酒泉公</hi>質實<hi>酒泉郡名注見漢武帝元朔三年</hi>
魏天部大人白馬公崔宏卒質實<hi>白馬縣名注見漢獻帝建安五年崔宏東</hi>
<hi>武城人林六世孫</hi>
　<hi>諡曰文貞</hi>
<pb n="KR2o0020_WYG_035-37b"/>
　　書法<hi>綱目卒魏臣自崔宏始宏賢也故具官卒之</hi>
劉義真殺其長史王脩關中大亂十一月夏王勃勃䧟<lb/>
長安義真逃歸<lb/>
　<hi>劉義真賜與無節王脩每裁抑之左右皆怨譛脩欲反義真殺之於是人情離駭莫相統一義真悉召外</hi>
　<hi>兵閉門拒守關中郡縣悉降於夏夏王勃勃進據咸陽長安樵采路絶劉裕聞之使蒯恩召義真東歸而</hi>
　<hi>以朱齡石守關中謂曰卿至可敕義真輕裝速發出關然後徐行若關右必不可守可與義真俱歸十一</hi>
　<hi>月齡石至長安義真將士大掠而東多載寶貨子女方軌徐行日不過十里傅𢎞之諫不聽赫連璝帥衆</hi>
　<hi>追之𢎞之蒯恩斷後力戰連日至青泥大敗為夏兵所禽義真左右盡散獨逃草中參軍叚宏追尋得之</hi>
<pb n="KR2o0020_WYG_035-38a"/>
　<hi>束之於背單馬而歸義真曰今日之事誠無算畧然丈夫不經此何以知艱難勃勃欲降傅𢎞之𢎞之不</hi>
　<hi>屈呌罵而死勃勃積人頭為京觀號髑髏臺長安百姓逐朱齡石齡石焚宫殿奔潼關夏兵追殺之勃勃</hi>
　<hi>入長安大饗將士舉觴屬王買德曰卿往日之言一期而驗可謂算無遺䇿矣裕聞青泥之敗未知義真</hi>
　<hi>存亡怒甚刻日北伐謝晦諫以士卒疲弊請俟他年鄭鮮之亦言今諸州大水民食寡乏三呉羣盜攻没</hi>
　<hi>諸縣皆由困於征役故也江南士庶引領顒顒以望返斾聞更北出不測還期臣恐返顧之憂更在腹心</hi>
　<hi>也會知義真得免乃止但登城北望慨然流涕而已以叚宏為黃門郎毛德祖守蒲坂</hi>質實<hi>咸陽</hi>
　<hi>縣名注見周顯王十九年鄭鮮之滎陽開封人三呉注見簡文帝咸安二年</hi>
夏王勃勃稱皇帝○彗星見<lb/>
<pb n="KR2o0020_WYG_035-38b"/>
　<hi>彗星出天津入太微經北斗絡紫微八十餘日而滅魏主嗣復召諸儒術士問之曰今四海分裂咎在何</hi>
　<hi>國朕甚畏之卿其無隱崔浩曰災異之興皆象人事人事無釁又何畏焉昔王莽將簒星亦如此今國家</hi>
　<hi>主尊臣卑民無異望晉室陵夷危亡不遠彗之為異其劉裕將簒之應乎</hi>集覽<hi>天津天官書有八星</hi>
　<hi>絶漢曰天潢宋均曰天潢天津也離騷經朝發軔於天津兮文公集註天津析木之津謂箕斗之間漢津</hi>
　<hi>也箕北斗南天河所經日月五星於此往來故謂之津又有天津九星在虛危北橫河中即津梁所渡也</hi>
　質實<hi>彗星注見周顯王八年太微注見漢景帝後三年紫微注見懷帝永嘉三年</hi>
　　書法<hi>於是彗入太微經北斗絡紫微踰月而有東堂之弑矣變不虛生信哉綱目書彗十有七</hi>
　　<hi>詳周顯王八年無其應者鮮矣</hi>
<pb n="KR2o0020_WYG_035-39a"/>
十二月宋公劉裕弑帝于東堂奉琅琊王德文即位<lb/>
　<hi>裕以讖云昌明之後尚有二帝乃使中書侍郎王韶之與帝左右宻謀弑帝而立德文德文常在帝左右</hi>
　<hi>韶之不得間會德文有疾出居於外韶之以散衣縊帝於東堂裕因稱遺詔奉德文即位</hi>質實<hi>昌明</hi>
　<hi>孝武帝表字王韶之琅邪臨沂人</hi>
　　書法<hi>弑帝者王韶之也書劉裕何裕使之也於是裕特斥書劉</hi>
　　發明<hi>觀之綱目所書劉裕之逆何其易邪是時晉帝在裕掌握故其所為如此而又舉國之人</hi>
　　<hi>安於為逆亦無有違異之者世變日下可哀也哉</hi>
以北涼王蒙遜為涼州刺史質實<hi>涼州注見唐中宗景龍二年</hi>
<pb n="KR2o0020_WYG_035-39b"/>
　<hi>蒙遜稱藩故有是命</hi>
<hi>己未</hi>恭皇帝元熙元年<hi>魏泰常四年夏真興元年</hi>春正月立皇后禇氏<lb/>
○葬休平陵質實<hi>一統志云休平陵在應天府上元縣境内</hi>○夏人䧟蒲坂<lb/>
　<hi>夏人攻蒲坂毛德祖不能禦全師歸彭城劉裕以德祖為滎陽太守戍虎牢</hi>質實<hi>滎陽郡名注見</hi>
　<hi>秦莊襄王元年虎牢關名注見帝奕太和四年蒲坂縣名注見周赧王十二年</hi>
夏主勃勃殺隱士韋祖思<lb/>
　<hi>夏王勃勃徴隱士京兆韋祖思既至恭懼過甚勃勃怒曰我以國士待汝汝乃以非類遇我汝昔不拜姚</hi>
　<hi>興今何獨拜我我在汝猶不以我為帝王我死汝曹弄筆當置我於何地邪遂殺之</hi>質實<hi>京兆郡名</hi>
<pb n="KR2o0020_WYG_035-40a"/>
　<hi>注見唐𤣥宗開元十一年</hi>
　　書法<hi>交譏之也殺隱士者何譏耳祖思何譏焉無道而見祖思之失也愧龔勝矣隱士書殺終</hi>
　　<hi>綱目二而已夏韋祖思唐韋月將皆兩譏之</hi>
　　發明<hi>嗚呼天下有道則見無道則隱士君子不幸生於衰亂之世戎虜之邦則必遁迹邱園括</hi>
　　<hi>囊自晦毋使姓名有聞于時可也韋祖思之居京兆嘗見禮於姚興已非避世之士矣今焉勃勃召</hi>
　　<hi>之而乃恭懼過甚遂為所殺以勃勃之凶暴固不可責以人理而祖思之所以處遯者毋乃猶有所</hi>
　　<hi>未盡乎書勃勃殺隱士韋祖思隱士且猶殺之况仕於其朝者乎</hi>
夏主勃勃還統萬<lb/>
<pb n="KR2o0020_WYG_035-40b"/>
　<hi>夏羣臣請都長安夏主勃勃曰朕豈不知長安帝都沃饒險固然統萬距魏境裁百餘里朕在長安統萬</hi>
　<hi>必危若在統萬則魏必不敢濟河而西諸卿適未見此耳乃置南臺於長安以赫連璝錄尚書事而還勃</hi>
　<hi>勃性驕虐視民如草芥常置弓劒於側羣臣迕視者鑿其目笑者抉其唇諫者先截其舌然後斬之</hi>集<lb/>
　覽<hi>統萬勃勃築城於朔方郡北黑水之南曰朕方統一天下君臨萬邦新城宜名統萬</hi>質實<hi>長安</hi>
　<hi>縣名注見漢惠帝五年統萬城名注見梁武帝普通五年</hi>
宗室司馬楚之據長社<lb/>
　<hi>劉裕誅翦宗室之有才望者楚之叔兄皆死楚之亡匿蠻中及從祖休之奔秦楚之乃亡之汝潁間聚衆</hi>
　<hi>以謀復仇楚之少有英氣折節下士有衆萬餘屯據長社裕使沐謙往刺之楚之待謙甚厚謙未得間乃</hi>
<pb n="KR2o0020_WYG_035-41a"/>
　<hi>夜稱疾欲因楚之問疾而刺之楚之果自齎藥往視情意勤篤謙不忍發乃出匕首以狀告曰將軍深為</hi>
　<hi>劉裕所忌願勿輕率以自保全遂委身事之為之防衛轉屯柏谷塢</hi>質實<hi>司馬楚之宣帝弟太常馗</hi>
　<hi>之八世孫汝潁二州名汝注見周赧王十五年潁注見梁武帝天監二年折節注見周赧王二年長社縣</hi>
　<hi>名注見漢光武建武八年柏谷塢注見漢武帝建元三年</hi>
　　發明<hi>宗室未嘗書也而前此國璠之奔秦與今此楚之據長社皆書之何歟劉裕削弱晉室翦</hi>
　　<hi>除枝葉故特書宗室以見其不容於時爾於裕乎何誅</hi>
夏四月魏主嗣有事於東廟<lb/>
　<hi>助祭者數百國</hi>
<pb n="KR2o0020_WYG_035-41b"/>
西涼地震星隕<lb/>
　<hi>涼公歆用刑過嚴又好治宫室從事中郎張顯上疏曰涼土三分勢不支久兼併之本在於務農懷遠之</hi>
　<hi>畧莫如寛簡今隂陽失序風雨乖和是宜減膳徹縣側身脩道而更繁刑峻罰繕築不止殆非所以致興</hi>
　<hi>隆也沮渠蒙遜胡夷之傑内脩政事外禮英賢攻戰之際身先士卒百姓懷之樂為之用臣謂殿下非但</hi>
　<hi>不能平殄蒙遜亦懼蒙遜方為社稷之憂也主簿汜稱亦諫曰天之子愛人主殷勤至矣故政之不脩垂</hi>
　<hi>災異以戒告之改者雖危必昌不改者雖安必亡屬者謙德堂䧟效糓地裂昬霧四塞日赤無光狐上南</hi>
　<hi>門地頻五震星隕建康皆變異之大者也昔年西平地裂狐入殿前而秦師奄至姑臧門崩隕石於堂而</hi>
　<hi>梁熙見殺及段業稱制三年之中地震五十餘所而先王龍興蒙遜簒弑此皆目前之成事殿下所明知</hi>
<pb n="KR2o0020_WYG_035-42a"/>
　<hi>願亟罷宫室之役止遊畋之娯禮賢愛民以應天變歆皆不從</hi>集覽<hi>減膳徹縣記曲禮年榖不登君</hi>
　<hi>膳不祭肺祭祀不縣注皆自為貶損憂民也禮食殺牲則祭先有虞氏以首夏后氏以心殷人以肝周人</hi>
　<hi>以肺不祭肺則不殺也縣樂器鐘磬之屬又曰無故不徹縣注故謂災患喪病左傳成五年山崩川竭君</hi>
　<hi>為之不舉徹樂注不舉去盛饌也徹樂息八音也</hi>質實<hi>効榖縣名注見安帝隆安四年西平郡名</hi>
　<hi>注見懷帝永嘉二年建康郡名注見漢獻帝興平二年姑臧縣名注見元帝建武元年</hi>
　　書法<hi>終綱目書星隕五自是無書者矣詳漢成帝永始二年</hi>
秋七月宋公裕始受進爵之命移鎮壽陽質實<hi>壽陽郡名注見</hi>
<hi>齊主寶卷永元二年</hi>○冬十月以劉義真為揚州刺史<lb/>
<pb n="KR2o0020_WYG_035-42b"/>
　<hi>劉裕以義真刺揚州鎮石頭蕭太妃謂裕曰道憐汝布衣兄弟宜用為揚州裕曰揚州根本事務至多非</hi>
　<hi>道憐所了太妃曰彼年出五十豈不如汝十歲兒邪裕曰義真雖為刺史而事悉由寄奴道憐年長若不</hi>
　<hi>親事則於聽望不足矣道憐愚鄙貪縱故裕不肯用</hi>質實<hi>道憐彭城人劉裕從弟也石頭城名注見</hi>
　<hi>漢獻帝建安十七年</hi>
十一月朔日食○十二月宋王裕加殊禮進太妃為太<lb/>
后世子曰太子考異<hi>按封拜例殊禮注曰如王莽等是自為之以自為書據義熙八年加</hi>
<hi>太傅揚州牧十二年加相國揚州牧封宋公備九錫並書自則此條加字上漏自字</hi>
<hi>庚申</hi>二年<hi>宋高祖武帝劉裕永初元年魏太宗明元帝拓䟦嗣泰常五年西秦文昭王乞伏熾磐建𢎞元</hi>
<pb n="KR2o0020_WYG_035-43a"/>
<hi>年夏世祖赫連勃勃真興二年燕太祖馮䟦太平十一年北涼武宣王沮渠蒙遜𤣥始八年西涼公李恂永建</hi>
<hi>元年○是歲晉亡宋代凡七國</hi>夏四月長星出竟天六月宋王裕還建<lb/>
康稱皇帝廢帝為零陵王以兵守之考証<hi>裕當作劉裕○謹按凡例</hi>
<hi>曰凡僭國稱帝者曰某號姓名稱皇帝註云如魏王曹丕宋王劉裕梁王朱晃之類又曰凡無統自漢晉以後</hi>
<hi>用僭國例但稱帝者不書姓註云如晉王炎齊王道成之類或曰鈞為僭國稱帝也何書姓不書姓之異乎曰</hi>
<hi>漢晉唐有天下用天子制以臨四方遠者四百年近者百有餘年曹丕劉裕朱晃為其臣下受其官爵乃恃僭</hi>
<hi>賊之强廢正統而簒其位特書姓名昭罪惡也若司馬炎蕭道成衍高洋字文覺陳覇先楊堅之類以僭國廢</hi>
<hi>僭國故不書姓者非予之也所以甚曹丕等之惡也朱子修是書主在正統嘗曰綱目義例益精宻亂臣賊子</hi>
<pb n="KR2o0020_WYG_035-43b"/>
<hi>真無所匿其形其是之謂乎</hi>
　<hi>宋王裕欲受禪而難於發言乃集朝臣宴飲從容言曰桓𤣥簒位鼎命已移我唱義興復平定四海功成</hi>
　<hi>業著遂荷九錫今年將衰暮崇極如此物忌盛滿非可久安今欲奉還爵位歸老京師羣臣莫喻其意日</hi>
　<hi>晚坐散中書令傅亮乃悟叩扉請見曰臣暫宜還都裕解其意無復他言亮出見長星竟天拊髀歎曰我</hi>
　<hi>常不信天文今始驗矣亮至建康四月徴裕入輔裕留子義康鎮壽陽以參軍劉湛為長史決府事湛自</hi>
　<hi>㓜年即有宰物之志常自比管葛博涉書史不為文章不喜談議裕甚重之六月裕至建康亮具詔草使</hi>
　<hi>帝書之帝欣然操筆謂左右曰桓𤣥之時晉氏已無天下重為劉公所延將二十載今日之事本所甘心</hi>
　<hi>遂書赤紙為詔遜于琅邪第百官拜辭祕書監徐廣流涕哀慟裕為壇於南郊即位廣又悲感流涕侍中</hi>
<pb n="KR2o0020_WYG_035-44a"/>
　<hi>謝晦謂之曰徐公得無小過廣曰君為宋朝佐命身是晉室遺老悲歡之事固不可同宋主臨太極殿大</hi>
　<hi>赦改元其犯鄉論清議一皆蕩滌與之更始奉晉恭帝為零陵王即宫于故秣陵縣使將軍劉遵考將兵</hi>
　<hi>防衛裴子野曰昔重華受終四凶流放武王克殷頑民遷洛天下之惡一也鄉論清議除之過矣</hi>集<lb/>
　覽<hi>重華受終舜典重華協于帝受終于文祖蔡氏曰重華言堯既有光華而舜又有光華可合於堯也</hi>
　<hi>受終者堯於是終帝位之事而舜受之也</hi>質實<hi>長星竟天注見孝武帝太元二十年長星見劉湛南</hi>
　<hi>陽湼陽人管葛謂管仲諸葛亮也徐廣東筦人一統志云太極殿在應天府上元縣治東北五里臺城内</hi>
　<hi>晉孝武帝建乃聽政之所殿有東西閣梁廢陳復建零陵郡名注見武帝太康元年秣陵縣秦初所置屬</hi>
　<hi>鄣郡漢因之晉末廢入丹陽郡故城在應天府城東南五十里秣陵橋東宋為秣陵鎮即此</hi>
<pb n="KR2o0020_WYG_035-44b"/>
　　書法<hi>書長星多矣未有書竟天者長星竟天大變也終綱目書長星六詳漢文帝八年而竟天</hi>
　　<hi>者一而已矣○以兵守之何甚宋也廢興之際自晉以前猶厚也魏之山陽晉之陳留皆以善終雖</hi>
　　<hi>莽於定安不敢殺也宋則以兵守之卒至行弑自是以後廢主無不弑者宋啓之也他日齊弑汝隂</hi>
　　<hi>且滅其族復何恠哉終綱目書廢主廢帝者三十四晉以前書廢十一而遇弑殺者二自殺者一宋</hi>
　　<hi>以後書廢二十三而遇弑殺者十有八風俗之薄有自來矣</hi>
　　發明<hi>自操丕簒漢司馬懿父子踵而行之至劉裕又益甚焉故山陽陳留雖已廢放猶得以優</hi>
　　<hi>游卒歳而零陵則裕之為已蹙矣以兵守之特書于册世道愈降吁可畏也哉</hi>
宋尊王太后為皇太后<lb/>
<pb n="KR2o0020_WYG_035-45a"/>
　<hi>宋主事蕭太后素謹及即位春秋已高每旦入朝未嘗失時刻</hi>
　　書法<hi>宋后不書皇此其書何志始也後削之矣自宋以下立后皆不書必有故而後書至隋唐</hi>
　　<hi>復書之矣</hi>
宋改晉封爵封拜功臣子弟有差<lb/>
　<hi>宋以晉氏封爵當隨運改獨置始興廬陵始安長沙康樂五公奉王導謝安温嶠陶侃謝𤣥之祀以道憐</hi>
　<hi>為太尉封長沙王徐羡之等增位進爵各有差</hi>質實<hi>始興郡名注見愍帝建興三年廬陵郡名注見</hi>
　<hi>漢獻帝建安三年始安郡名注見秦始皇三十三年桂林長沙郡名注見漢獻帝興平元年康樂郡名注</hi>
　<hi>見孝武帝太元十三年</hi>
<pb n="KR2o0020_WYG_035-45b"/>
秋宋交州刺史杜慧度擊林邑大破降之質實<hi>交州注見唐宣</hi>
<hi>宗大中二年安南林邑南蠻國名注見漢後主建興四年</hi>
　<hi>慧度為政纖密一如治家吏民畏而愛之城門夜開道不拾遺</hi>
北涼王蒙遜誘西涼公歆與戰殺之遂滅西涼<lb/>
　<hi>北涼王蒙遜欲伐西涼先引兵攻秦浩亹既至潛師還屯川巖涼公歆欲乘虛襲張掖宋繇張體順切諫</hi>
　<hi>不聽太后尹氏謂曰汝新造之國地狹民稀自守猶懼不足何暇伐人先王臨終殷勤戒汝深慎用兵蒙</hi>
　<hi>遜非汝之敵汝國雖小足為善政脩德養民靜以待之彼若昏暴民將歸汝若其休明汝將事之豈得輕</hi>
　<hi>為舉動僥冀非望以吾觀之非但喪師殆將亡國亦不聽繇歎曰大事去矣歆將步騎三萬東出蒙遜聞</hi>
<pb n="KR2o0020_WYG_035-46a"/>
　<hi>之曰歆已入吾術中然聞吾旋師必不敢前乃露布西境云已克浩亹將進攻黃峪歆聞之喜進入都瀆</hi>
　<hi>澗蒙遜引兵擊之戰於懷城歆大敗或勸歆還保酒泉歆曰吾違老母之言以取敗不殺此胡何靣目復</hi>
　<hi>見我母遂勒兵戰於蓼泉為蒙遜所殺歆弟酒泉太守翻敦煌太守恂奔北山蒙遜入酒泉禁侵掠士民</hi>
　<hi>安堵以宋繇為吏部郎中委之選舉涼舊臣有才望者咸禮而用之以其子牧犍為酒泉太守索元緒行</hi>
　<hi>敦煌太守蒙遜還姑臧見尹氏而勞之尹氏曰吾老婦人國亡家破豈復惜生為人臣妾惟速死為幸耳</hi>
　<hi>蒙遜嘉而赦之娶其女為牧犍婦</hi>集覽<hi>休明楚莊王問周鼎小大輕重王孫滿對曰周德之休明</hi>
　<hi>雖小重也姦回昏亂雖大輕也杜預曰謂人君有休美無昏德也露布文心雕龍曰露布者蓋露板不封</hi>
　<hi>布諸視聽也索隱曰每戰克欲使天下聞知乃以板書獲㨗之由不封之以示明告中外自後魏以來乃</hi>
<pb n="KR2o0020_WYG_035-46b"/>
　<hi>書帛建於漆竿上名為露布初學記曰露布人多用之以不知其始春秋佐期曰武露布文露沉宋均云</hi>
　<hi>甘露見其國布散者人尚武文采者則甘露遲重</hi>質實<hi>川巖地名未詳處所張掖郡名注見安帝</hi>
　<hi>隆安元年浩亹縣名注見漢宣帝神爵元年黃峪未詳處所唯臨洮府蘭縣西南二十五里有黃峪山又</hi>
　<hi>縣西南有黃峪山未知孰是智者察焉敦煌郡名注見漢武帝元朔三年姑臧縣名注見元帝建武九年</hi>
八月宋立子義符為皇太子考異<hi>按尊立例曰立太子曰立子某為皇太子</hi>
<hi>非正統特書者去皇號則此不當加皇字或曰宋武以王初稱帝故特加皇字然隋文初稱帝其立后立太子</hi>
<hi>皆不加皇號此必傳誤矣</hi>
　　書法<hi>宋太子不書皇此其書何志始也後削之矣</hi>
<pb n="KR2o0020_WYG_035-47a"/>
○宋為晉諸陵置守衛質實<hi>晉諸陵一統志云晉十一帝陵俱在應天府上元縣</hi>
<hi>境惟安帝起墳餘皆不可辨</hi>
　　書法<hi>書置守衛何譏也置守衛則何譏廢興之際多矣先是滅國之主未有不書卒者至宋零</hi>
　　<hi>陵王則以弑書加禮於死君而無禮於廢主則為欺而已矣終綱目書禮先代陵墓者三是年宋為</hi>
　　<hi>晉乙亥年齊為晉丙子年元魏為漢魏晉惟宋為譏辭也</hi>
○冬涼李恂入敦煌稱刺史考異<hi>涼上漏西字</hi>
　<hi>恂在敦煌有惠政索元緒麄險好殺大失人和郡人宋承張𢎞宻信招恂恂帥數十騎入敦煌元緒東奔</hi>
　<hi>涼興承等推恂為刺史蒙遜遣世子政德攻之</hi>
<pb n="KR2o0020_WYG_035-47b"/>
<hi>辛宋永初二年魏泰常六年酉○是歲西涼亡凡六國</hi>
　　書法<hi>宋自庚申四月即位改元綱目不以大書者紀晉<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>之餘也今則可以大書紀年矣曷為</hi>
　　<hi>於分注書之而與魏以下並為列國曰此綱目之大節也晉自江左偏安土宇分裂綱目猶大書其</hi>
　　<hi>紀年者以承西晉之正統也宋氏簒晉承其舊疆非能恢復混一其視魏之在北等耳而魏祖猗盧</hi>
　　<hi>初亦受封於晉至是稱帝再世漸變華風繼者益可稱述綱目並而書之夫豈過哉自是歷齊梁陳</hi>
　　<hi>至隋文九年既平江南天下為一而後以開皇大書故曰統正於下而人道定矣然則其先宋何内</hi>
　　<hi>諸夏也</hi>
春二月宋祀南郊大赦考證<hi>下當書境内</hi>
<pb n="KR2o0020_WYG_035-48a"/>
　<hi>裴子野曰郊祀天地脩歲事也赦彼有罪夫何為哉</hi>
宋以廬陵王義真為司徒徐羡之為尚書令揚州刺史<lb/>
傅亮為僕射○魏築苑<lb/>
　<hi>魏主發代都六千人築苑東包白登周三十餘里</hi>質實<hi>白登山名注見漢高帝七年</hi>
北涼屠敦煌殺李恂<lb/>
　<hi>於是西域諸國皆詣蒙遜稱臣朝貢</hi>質實<hi>西域國名注見漢哀帝元壽二年</hi>
夏四月宋毁淫祠<lb/>
　<hi>宋詔所在淫祠自蔣子文以下皆除之其先賢以勲德祠者不在此例</hi>集覽<hi>蔣子文廣陵人漢末</hi>
<pb n="KR2o0020_WYG_035-48b"/>
　<hi>為秣陵尉逐賊至鍾山傷額遂死呉先主初其故吏遇子文於道侍從如生平見而驚走子文追之曰我</hi>
　<hi>當為此土地神以福下民汝可宣告百姓為我立祠又下巫祝吾將大啓孫氏官宜為立祠呉主乃為立</hi>
　<hi>廟封中都侯</hi>
秋九月宋主劉裕弑零陵王於秣陵<lb/>
　<hi>初宋主劉裕以毒酒一甖授前琅邪郎中令張偉使酖零陵王偉歎曰酖君以求生不如死乃自飲而卒</hi>
　<hi>太常禇秀之侍中禇淡之皆王妃兄也王每生男裕輙令秀之兄弟殺之王深慮禍及與禇妃共處一室</hi>
　<hi>自煑食於牀前飲食所資皆出禇妃故宋人莫得伺其隙至是裕令淡之與兄叔度往視妃妃出别室相</hi>
　<hi>見兵人踰垣而入進藥於王王不肯飲曰佛敎自殺者不復得人身兵人以被掩殺之裕帥百官臨于朝</hi>
<pb n="KR2o0020_WYG_035-49a"/>
　<hi>堂三日</hi>質實<hi>琅邪郡名注見漢光武建武五年</hi>
　　書法<hi>書宋主矣其書弑何君臣之分也東堂之弑裕斥書劉既而廢帝書裕而已此其再書劉</hi>
　　<hi>何重弑也廢興之際多矣滅國之主書弑自裕始再斥書劉所以重罪裕也至道成弑汝隂則不書</hi>
　　<hi>蕭矣非創也故畧之畧道成所以重罪創者也</hi>
　　發明<hi>劉裕已稱帝矣而此復書其姓名者君前臣名正其弑逆之罪也裕以布衣而移晉祚既</hi>
　　<hi>已得鼎猶復介介然於亡國之一夫必欲置之死地而後已自謂一人心絶後患子孫可以長保無</hi>
　　<hi>虞然而身没未幾二子不得其死傳之八葉六主不以壽終固非司馬氏害之也且已既弑之又復</hi>
　　<hi>帥百官臨之果何義邪將以欺天則天固不可欺將以欺人則人尤未易欺徒見其自為紛紛而已</hi>
<pb n="KR2o0020_WYG_035-49b"/>
　　<hi>作偽心勞日拙其劉裕之謂乎噫</hi>
冬十一月葬晉恭帝于沖平陵考異<hi>提要葬上有宋字據凡例凡無統事</hi>
<hi>各冠以國號此條合從提要加宋字</hi>質實<hi>一統志云沖平陵在應天府上元縣境内</hi>
　　書法<hi>晉惠之篇上書陳留王曹奐卒下書晉人葬之雖晉篇也復再書晉予晉厚也於是非宋</hi>
　　<hi>篇也宋葬晉帝其不書宋何削之也曷為削之身親弑焉而禮葬之以為欺與晉人不可同日語矣</hi>
　　<hi>是故魏葬漢孝獻書魏晉葬陳留王書晉陳葬梁孝元書陳石晉葬故唐主書晉惟宋葬晉恭帝不</hi>
　　<hi>書宋綱目之意微矣</hi>
○涼晉昌守唐契叛質實<hi>晉昌郡名注見唐莊宗同光二年</hi>○宋豫章<lb/>
<pb n="KR2o0020_WYG_035-50a"/>
太守謝瞻卒<lb/>
　<hi>初宋臺始建瞻為中書侍郎其弟晦為右衛將軍時晦權遇已重自彭城還都迎家賔客輻湊瞻驚駭謂</hi>
　<hi>晦曰汝名位未多而人歸趣乃爾吾家素以恬退為業不願干預時事交遊不過親朋而汝遂勢傾朝野</hi>
　<hi>此豈門户之福邪乃以籬隔門庭曰吾不忍見此及還彭城言於宋公曰臣本素士父祖位不過二千石</hi>
　<hi>弟年始三十志用凡近榮冠臺府福過災生其應無遠特乞降黜以保衰門晦或以朝廷密事語瞻瞻故</hi>
　<hi>向親舊陳説用為戲笑以絶其言及宋主即位晦以佐命功位任益重瞻愈憂懼至是遇病不療臨終遺</hi>
　<hi>晦書曰吾得啓體幸全亦何所恨弟思自勉勵為國為家</hi>質實<hi>謝瞻陽夏人安之從孫</hi>
　　書法<hi>太守不卒卒瞻錄賢也綱目自宋魏至陳諸臣卒無不書官者非賢不錄也具官爵卒者</hi>
<pb n="KR2o0020_WYG_035-50b"/>
　　<hi>十九人蔡興宗高允王儉蕭嶷王肅蕭頴胄源懷曹景宗元懷元澄韋叡裴邃賀㧞勝高歡字文泰</hi>
　　<hi>斛律金于謹段韶韋孝寛</hi>
<hi>壬宋永初三年戍魏泰常七年</hi>春宋以徐羡之為司空錄尚書事<lb/>
　<hi>羡之起自布衣無術學直以志力局度一旦居廊廟朝野推服咸謂有宰臣之望沈密寡言不以憂喜見</hi>
　<hi>色頗工奕碁觀戲常若未解傅亮蔡廓常言徐公曉萬事安異同嘗與傅亮謝晦宴聚亮晦才學辯博羡</hi>
　<hi>之風度詳整時然後言鄭鮮之歎曰觀徐傅言論不復以學問為長</hi>
宋以廬陵王義真都督雍豫等州軍事<lb/>
　<hi>宋主有疾長沙王道憐徐羡之傅亮謝晦檀道濟並入侍醫藥羣臣請祈禱神祗不許唯使侍中謝方明</hi>
<pb n="KR2o0020_WYG_035-51a"/>
　<hi>以疾告宗廟而已道濟出鎮廣陵監淮南諸軍太子多狎羣小謝晦言於宋主曰陛下春秋既高宜思存</hi>
　<hi>萬世神器至重不可使負荷非才上曰廬陵何如晦曰臣請觀焉出造義真義真盛欲與談晦不甚答還</hi>
　<hi>曰德輕於才非人主也出義真為都督六州諸軍南豫州刺史鎮歷陽是後大州率加都督多者或至五</hi>
　<hi>十州不可復詳載矣</hi>質實<hi>廬陵注見漢獻帝建安三年謝方明陽夏人父沖寓于會稽因家焉廣陵</hi>
　<hi>郡名注見漢武帝元朔五年淮南淮南國名注同上年長沙郡名注見漢獻帝興平二年神器注見漢光</hi>
　<hi>武建武六年南豫州注見漢沖帝永嘉元年歴陽歷陽縣名注同上年</hi>
秦雍流民入梁州宋遣使賑之質實<hi>秦雍二州名秦注見漢光武建武元</hi>
<hi>年雍注見唐𤣥宗開元十一年京兆梁州注見周赧王四年漢中</hi>
<pb n="KR2o0020_WYG_035-51b"/>
　　書法<hi>書宋賑之錄善也</hi>
○夏四月宋封楊盛為武都王質實<hi>武都郡名注見漢武帝元鼎六年</hi>
五月宋主裕殂太子義符立<lb/>
　<hi>宋高祖疾甚召太子義符誡之曰檀道濟雖有幹畧而無遠志難御之氣也徐羡之傅亮當無異圖謝晦</hi>
　<hi>數從征伐頗識機變若有同異必此人也又為手詔曰後世若有㓜主朝事一委宰相母后不煩臨朝羡</hi>
　<hi>之亮晦道濟同被顧命遂殂高祖清簡寡欲嚴整有法度被服居處儉於布素遊宴甚稀嬪御至少嘗得</hi>
　<hi>後秦高祖從女有盛寵頗以廢事謝晦微諫即時遣出財帛皆在外府内無私藏嶺南嘗獻入筒細布一</hi>
　<hi>端八丈惡其精麗勞人即付有司彈太守以布還之并制嶺南禁作此布公主出適遣送不過二十萬無</hi>
<pb n="KR2o0020_WYG_035-52a"/>
　<hi>錦繡之物内外奉禁莫敢為侈靡性不信竒恠微時多符瑞及貴史官審以所聞拒而不答義符即位年</hi>
　<hi>十七立妃司馬氏為皇后后晉恭帝女海鹽公主也七月葬初寧陵</hi>集覽<hi>嬪御周禮九嬪掌婦學之</hi>
　<hi>灋以敎九御婦德婦言婦容婦功各帥其屬而以時御叙于王所注女御八十一人御猶進也以次叙九</hi>
　<hi>九而進於王之燕寢</hi>質實<hi>後秦高祖按載記晉孝武太元初姚萇叛秦自稱為秦王及卒子興追尊</hi>
　<hi>為高祖嶺南謂五嶺之南注見秦始皇二十九年海鹽縣名注見晉安帝隆安五年一統志云初寧陵在</hi>
　<hi>應天府東北蔣山内</hi>
　　書法<hi>宋祖之末代晉也綱目屢書其功擊孫恩凡四書擊盧循凡七書討𤣥再書伐燕再書伐</hi>
　　<hi>秦四書代晉以後再書其善書毁淫祠書賑流民皆予之也然於其君臣之際終不少貸是故七書</hi>
<pb n="KR2o0020_WYG_035-52b"/>
　　<hi>自官再書僭殊禮三書殺無罪再書弑一書廢名義蓋凛凛矣至滅國之主書弑自宋始君子尤深</hi>
　　<hi>罪之</hi>
魏立子燾為太子監國<lb/>
　<hi>魏主服寒食散頻年藥發災異屢見遣中使密問崔浩曰屬者日食趙代之分朕疾彌年不愈恐一旦不</hi>
　<hi>諱諸子並少將若之何浩曰陛下春秋富盛行就平愈必不得已請陳瞽言聖代龍興不崇儲貳是以永</hi>
　<hi>興之始社稷幾危今宜早建東宫選賢公卿以為師傅左右信臣以為賔友入總萬機出撫戎政如此則</hi>
　<hi>陛下可以優游無為頤神養壽萬歲之後國有成主民有所歸姦宄息望禍無自生矣皇子燾年將周星</hi>
　<hi>明叡温和立子以長禮之大經也魏主復以問長孫嵩對曰立長則順置賢則人服燾長且賢天所命也</hi>
<pb n="KR2o0020_WYG_035-53a"/>
　<hi>從之立燾為太子使居正殿臨朝為國副主以嵩及奚斤安同為左輔坐東廂西靣崔浩與穆觀丘堆為</hi>
　<hi>右弼坐西廂東靣百官總已以聽魏主避居西宫時隱而窺之聽其決斷大悅謂侍臣曰嵩宿德舊臣歷</hi>
　<hi>事四世功存社稷斤辯㨗智謀名聞遐邇同曉解俗情明練於事觀達於政要識吾旨趣浩博聞彊識精</hi>
　<hi>察天人堆雖無大用然在公專謹以此六人輔相太子吾與汝曹廵行四境伐叛柔服足以得志於天下</hi>
　<hi>矣嵩實姓㧞㧞斤姓達奚觀姓丘穆陵堆姓丘敦時魏臣出代北者姓多重複及高祖遷洛始皆改之舊</hi>
　<hi>史患其煩雜難知故皆從後姓以就簡易今從之魏主又以劉㓗古弼盧魯元忠謹恭勤分典機要宣納</hi>
　<hi>辭令太子聰明大度羣臣時奏所疑帝曰此非我所知當決之汝曹國主也</hi>集覽<hi>瞽言注見漢順</hi>
　<hi>帝陽嘉二年年將周星左傳襄九年晉侯問公年云云晉侯曰十二年矣一星終也注歲星十二歲而一</hi>
<pb n="KR2o0020_WYG_035-53b"/>
　<hi>周天是謂一終彊識記曲禮篇注識如字又式異反</hi>質實<hi>中使注見唐𤣥宗開元十五年永興晉惠</hi>
　<hi>帝年號奚斤代人安同同上郡人劉潔長樂信都人古弼代人盧魯元昌黎人副鳩之子</hi>
　　書法<hi>書太子監國始此終綱目太子書監國七是年唐太宗貞觀十九年高宗調露元年𢎞道</hi>
　　<hi>元年睿宗景雲二年𤣥宗天寶十四載德宗貞元二十一年嗣源郭威不與焉書省事二趙太子𢎞</hi>
　　<hi>太子宣書總百揆一魏太子晃書決事決訟三唐高祖武德九年太宗貞觀四年睿宗景雲二年書</hi>
　　<hi>聽政二唐太宗貞觀十九年二十三年書判事一周晉王榮</hi>
六月宋以傅亮為中書監尚書令謝晦為中書令謝方<lb/>
明為丹陽尹<lb/>
<pb n="KR2o0020_WYG_035-54a"/>
　<hi>方明善治郡所至有能名承代前人不易其政必宜改者則以漸移變使無迹可尋</hi>質實<hi>丹陽郡名</hi>
　<hi>注見漢獻帝興平二年</hi>
冬魏遣司空奚斤督諸將擊宋取青兖諸郡宋遣南兖<lb/>
州刺史檀道濟救之<lb/>
　<hi>初魏主聞宋高祖克長安大懼遣使請和自是歲聘不絶及高祖殂沈範等奉使在魏還及河魏主遣人</hi>
　<hi>追執之議發兵取洛陽虎牢滑臺崔浩諫曰陛下不以劉裕歘起納其使貢裕亦敬事陛下今乘喪伐之</hi>
　<hi>雖得之不足為美且國家今日亦未能一舉取江南也而徒有伐喪之名竊為陛下不取臣謂宜遣人弔</hi>
　<hi>祭存其孤弱恤其凶災使義聲布於天下則江南不攻自服矣況裕新死黨與未離不如緩之待其彊臣</hi>
<pb n="KR2o0020_WYG_035-54b"/>
　<hi>爭權變難必起然後命將出師可以兵不疲勞坐收淮地也魏主曰劉裕乘姚興之死而滅之今我乘裕</hi>
　<hi>喪而伐之何為不可浩曰不然姚興死諸子交爭故裕乘釁伐之今江南無釁不可比也魏主不從假司</hi>
　<hi>空奚斤節使督將軍周幾公孫表伐宋十月將發公卿議以攻城畧地何先奚斤欲先攻城崔浩曰南人</hi>
　<hi>長於守城昔苻氏攻襄陽經年不㧞今以大兵坐攻小城若不時克挫傷軍勢敵得徐嚴而來我怠彼鋭</hi>
　<hi>此危道也不如分軍畧地至淮為限列置守宰賦歛租穀則洛陽滑臺虎牢更在軍北絶望南救必沿河</hi>
　<hi>東走不則為囿中之物何憂其不獲也公孫表固請攻城魏主從之斤等帥步騎三萬濟河營於滑臺之</hi>
　<hi>東宋司州刺史毛德祖遣翟廣等將步騎三千救之先是司馬楚之聚衆陳留之境聞魏兵濟河遣使迎</hi>
　<hi>降魏以為荆州刺史使侵擾宋北境德祖遣將戍召陵雍丘以備之魏尚書滑稽引兵襲倉垣兵吏悉踰</hi>
<pb n="KR2o0020_WYG_035-55a"/>
　<hi>城走陳留太守嚴稜詣斤降斤等攻滑臺不㧞求益兵魏主怒責之自將諸國兵五萬餘人南出天關為</hi>
　<hi>斤等聲援十一月太子燾將兵出屯塞上斤等急攻滑臺㧞之東郡太守王景度出走司馬陽瓚為魏所</hi>
　<hi>執不降而死乘勝進逼虎牢毛德祖戰屢破之魏主别遣將軍于栗磾屯河陽謀取金墉德祖遣竇晃等</hi>
　<hi>拒之十二月魏主至冀州遣叔孫建將兵徇青兖宋豫州刺史劉粹遣騎據項城徐州刺史王仲德將兵</hi>
　<hi>屯湖陸于栗磾濟河與斤并力攻晃等破之魏主遣領軍娥清閭大肥將兵會周幾叔孫建南渡河軍於</hi>
　<hi>碻磝宋兖州刺史徐琰南走於是泰山高平金鄉等郡皆没於魏叔孫建等入青州宋遣南兖州刺史檀</hi>
　<hi>道濟監征討諸軍事與王仲德共救之</hi>集覽<hi>滑稽姓名本滑伯國姬姓也其後因姓滑湖陸注見</hi>
　<hi>漢光武建武二年湖陵</hi>質實<hi>滑臺古地名注見晉孝武帝太元九年襄陽縣名注見漢獻帝建安</hi>
<pb n="KR2o0020_WYG_035-55b"/>
　<hi>十二年司州注見秦莊襄王元年三川陳留郡名注見秦二世三年召陵地名注見漢平帝元始四年雍</hi>
　<hi>丘縣名注見漢桓帝延熹四年天關未詳處所東郡注見漢光武建武八年于栗磾代人河陽縣名注見</hi>
　<hi>唐昭宗天祐二年金墉城名注見魏元帝咸熙二年冀州注見漢景帝三年濟南國叔孫建代人青兖二</hi>
　<hi>州名青注見漢桓帝永康元年兖注見漢獻帝興平二年豫州注見周赧王三十七年陳劉粹沛郡蕭人</hi>
　<hi>項城縣名注見梁武帝太清二年徐州注見秦始皇二十八年彭城碻磝城名注見晉孝武帝太元九年</hi>
　<hi>泰山郡名注見秦始皇二十八年高平郡名注見晉帝奕太和元年金鄉郡名注見晉帝奕太和四年南</hi>
　<hi>兖州注見漢武帝元朔五年淮南國</hi>
<hi>癸宋主義符景平元亥年魏泰常八年</hi>春正月魏取宋金墉<lb/>
<pb n="KR2o0020_WYG_035-56a"/>
　<hi>魏于栗磾攻金墉河南太守棄城走魏主以栗磾為豫州刺史鎮洛陽</hi>質實<hi>河南郡名注見秦莊</hi>
　<hi>襄王元年三川洛陽縣名注見周顯王三年</hi>
宋以蔡廓為吏部尚書不受<lb/>
　<hi>宋以廓為吏部尚書廓謂傅亮曰選事若悉以見付不論不然不能拜也亮以語徐羡之羡之曰黃散以</hi>
　<hi>下悉以委蔡以上故宜共參同異廓曰我不能為徐干木署紙尾遂不拜干木羡之小字也選案黃紙錄</hi>
　<hi>尚書與吏部尚書連名故廓云然沈約曰廓固辭銓衡耻為志屈豈不知選錄同體義無偏斷乎良以主</hi>
　<hi>闇時難不欲居通塞之任遠矣哉</hi>集覽<hi>不論為句黃散黃門散騎侍郎皆由吏部選授見陸宣公</hi>
　<hi>集通塞之任易節卦不出户庭知通塞也伊川傳曰雖當謹守不出户庭又必知時之通塞通則行塞則</hi>
<pb n="KR2o0020_WYG_035-56b"/>
　<hi>止義當出則出矣尾生之信水至不去不知通塞也</hi>正誤<hi>通塞之任今按吏部銓衡之職能使人通</hi>
　<hi>塞者也胡三省註銓衡之任得其人則賢路通不得其人則賢路塞</hi>質實<hi>銓衡注見晉哀帝興寧元</hi>
　<hi>年</hi>
　　書法<hi>書不受何嘉廓也終宋之世書以為吏部尚書六蔡廓江湛謝莊等袁粲等蔡興宗褚淵</hi>
　　<hi>書免者一庾炳之書殺者一王僧綽自庾炳之外皆名士也宋世典選多得其人</hi>
魏以刁雍為青州刺史<lb/>
　<hi>宋檀道濟軍于彭城魏叔孫建入臨淄所向奔潰宋青州刺史竺䕫聚民保東陽城不入城者使各依據</hi>
　<hi>山險芟夷禾稼魏軍至無所得食刁雍見魏主於鄴魏主曰叔孫建等入青州民皆藏避攻城不下彼素</hi>
<pb n="KR2o0020_WYG_035-57a"/>
　<hi>服卿威信今遣卿助之乃以為刺史給騎使行募兵以取青州魏兵濟河向青州者凡六萬騎雍募兵得</hi>
　<hi>五千人撫慰士民皆送租供軍</hi>質實<hi>臨淄縣名注見楚義帝元年彭城郡名注見秦始皇二十八年</hi>
　<hi>一統志云東陽城在青州府城東北一十二里晉劉裕伐南燕廢廣固築此城元魏時嘗為青州治所鄴</hi>
　<hi>縣名注見漢獻帝建安十五年</hi>
二月魏築長城<lb/>
　<hi>柔然宼魏邊魏築長城自赤城至五原二千餘里置戍以備之</hi>質實<hi>赤城有二未知孰是一在平涼</hi>
　<hi>府崇信縣西南五十里金為鎮屬崇信縣一在萬全都司城東北二百里本元雲州之赤城站本朝初置</hi>
　<hi>雲門驛宣德中築城堡分兵守備按地志云赤城乃蚩尤所居處五原塞名注見漢宣帝甘露二年</hi>
<pb n="KR2o0020_WYG_035-57b"/>
　　書法<hi>自秦始書築長城至此六百二十七年於是再見自是而後東魏繼築梁癸亥年齊三築</hi>
　　<hi>梁壬申年乙亥年丙子年隋四築辛丑年乙巳年大業二年四年民力可勝困哉</hi>
涼吐谷渾入貢于宋質實<hi>吐谷渾注見晉元帝建武元年</hi>○魏攻宋虎<lb/>
牢不克殺其將公孫表<lb/>
　<hi>魏奚斤公孫表等共攻虎牢魏主自鄴遣兵助之毛德祖於城内穴地入七丈分為六道出魏圍外募敢</hi>
　<hi>死士四百從穴中出襲其後魏兵驚擾斬首數百焚其攻具而還魏兵退散復合攻之益急斤别攻潁川</hi>
　<hi>太守李元德於許昌敗之德祖出兵與表大戰從朝至晡殺魏兵數百會斤自許昌還合擊德祖大破之</hi>
　<hi>初德祖在北與表有舊表有權畧德祖患之乃與交通音問宻遣人說奚斤云表與之連謀每答表書輙</hi>
<pb n="KR2o0020_WYG_035-58a"/>
　<hi>多所治定表以書示斤斤疑之以告魏主魏主使人夜就帳中縊殺之</hi>質實<hi>許昌縣名注見漢獻</hi>
　<hi>帝興平元年潁川郡名注見周安王二年陽翟</hi>
魏攻宋東陽城宋檀道濟帥師救之<lb/>
　<hi>魏主如東郡陳留叔孫建將三萬騎逼東陽城城中文武纔一千五百人竺夔及濟南太守垣苗悉力固</hi>
　<hi>守時出奇兵擊魏破之魏步騎繞城列陳十餘里大治攻具䕫作四重塹魏人填其三重為撞車以攻城</hi>
　<hi>䕫遣人從地道中出以大麻絙挽之令折魏人復作長圍進攻逾急歷久城壞戰士多死檀道濟至彭城</hi>
　<hi>以司青二州並急而所領兵少不足分赴青州道近竺䕫兵弱乃與王仲德等分兵救之</hi>集覽<hi>撞車</hi>
　<hi>撞與䡴衝通音昌容反說文䡴䧟陣車詩與爾臨衝注衝衝車也</hi>質實<hi>濟南郡名注見漢景帝三</hi>
<pb n="KR2o0020_WYG_035-58b"/>
　<hi>年</hi>
夏四月魏主攻虎牢不克<lb/>
　<hi>魏主遣并州刺史伊樓㧞助奚斤攻虎牢毛德祖隨方抗拒頗殺魏兵而將士稍零落四月魏主如成臯</hi>
　<hi>絶虎牢汲河之路停三日自督衆攻城竟不能下遂如洛陽觀石經遣使祀嵩高</hi>集覽<hi>石經漢靈</hi>
　<hi>時正定五經文字命蔡邕為古文篆𨽻三體字法刻於石碑立於太學門外洛陽記太學在洛城南堂前</hi>
　<hi>有石經四部本碑凡四十六枚</hi>質實<hi>成臯縣名注見秦莊襄王元年虎牢縣名注見晉帝奕太和四</hi>
　<hi>年嵩高即嵩山注見唐中宗嗣聖十二年</hi>
　　書法<hi>魏主及諸國主自是不名無正統也據晉未亡以前皆名</hi>
<pb n="KR2o0020_WYG_035-59a"/>
魏攻東陽城不克而退留刁雍戍尹卯考異<hi>提要作魏師還三字</hi>
　<hi>叔孫建攻東陽墮其北城三十許步刁雍請速攻建不許遂不克及聞檀道濟等將至雍又謂建曰賊畏</hi>
　<hi>官軍突騎以鎻連車為函陳大峴已南處處狹隘車不得方軌雍請將所募兵五千據險以邀之破之必</hi>
　<hi>矣時天暑魏軍多疫建曰兵人疫病過半若相持不休兵自死盡何湏復戰今全師而返計之上也道濟</hi>
　<hi>軍于臨胊建等燒營及器械而遁道濟以糧盡不能追竺䕫以東陽城壞不可守移鎮不其城魏留刁雍</hi>
　<hi>鎮尹卯招集民五千餘家置二十七營以領之</hi>集覽<hi>墮其北城墮與隳同毁也漢賈誼過秦論墮名</hi>
　<hi>城不其城不其本山之名因以名縣屬琅邪郡按琅邪今沂州是在益都路其音箕</hi>質實<hi>大峴山名</hi>
　<hi>注見晉安帝義熙五年一統志云臨胊漢之縣名屬齊郡本春秋時齊伯氏之駢邑晉省入東筦縣隋改</hi>
<pb n="KR2o0020_WYG_035-59b"/>
　<hi>為逢山縣後復舊屬北海郡唐宋並屬青州金屬益都府元省入益都縣後復置本朝因之改屬青州府</hi>
　<hi>不其漢之縣名屬琅邪郡因山以得名東漢初改屬北海國晉初改屬濟北國劉宋仍舊北齊省之故城</hi>
　<hi>在萊州府即墨縣西南七十二里尹卯疑是地名未詳處所</hi>
諸蠻入貢于魏<lb/>
　<hi>初諸蠻居江淮間其後種落滋蔓東連壽春西通巴蜀北接汝潁在魏世不甚為患及晉稍益繁昌漸為</hi>
　<hi>强暴及劉石亂中原諸蠻漸復北徙伊闕以南滿於山谷之間</hi>質實<hi>壽春縣名注見秦王政六年巴</hi>
　<hi>蜀二郡名注見楚義帝元年劉石謂劉淵石勒伊闕山名注見周安王十五年</hi>
涼攻晉昌克之<lb/>
<pb n="KR2o0020_WYG_035-60a"/>
　<hi>唐契及甥李寶奔伊吾招集遺民歸附者二千餘家臣於柔然寶恂兄子也</hi>質實<hi>伊吾屯名注見</hi>
　<hi>漢明帝永平十五年晉昌郡名注見唐莊宗同光二年</hi>
秦遣使入貢于魏<lb/>
　<hi>秦王熾磐謂羣臣曰今宋雖奄有江南夏人雄據關中皆不足與也獨魏主奕世英武賢能為用吾將舉</hi>
　<hi>國而事之乃遣使入見于魏貢黃金二百斤并陳伐夏方畧</hi>質實<hi>關中注見唐𤣥宗開元十一年</hi>
　<hi>京兆奕世注見唐高宗開耀元年</hi>
閏月魏㧞虎牢執宋司州刺史毛德祖遂取司豫諸郡<lb/>
　<hi>叔孫建就奚斤共攻虎牢虎牢被圍二百日無日不戰勁兵殆盡而魏增兵轉多毁其外城德祖於内更</hi>
<pb n="KR2o0020_WYG_035-60b"/>
　<hi>築三重城以拒之又毁其二重德祖唯保一城晝夜相拒將士眼皆生創德祖撫之以恩終無離心檀道</hi>
　<hi>濟劉粹等皆畏魏兵彊不敢進魏人作地道以洩城中井城中人馬渇乏被創者不復出而重以饑疫魏</hi>
　<hi>仍急攻之城遂䧟將士欲扶德祖出走德祖曰我誓與此城俱斃義不使城亡而身存也魏主命將士得</hi>
　<hi>德祖者必生致之將軍豆代田執以獻將佐皆為所虜唯參軍范道基將二百人突圍南還魏士卒疫死</hi>
　<hi>者亦什二三奚斤等悉定司兖豫諸郡縣置守宰以撫之魏主命周幾鎮河南河南人安之徐羡之傅亮</hi>
　<hi>謝晦以亡失境土上表自劾詔勿問</hi>質實<hi>河南郡名注見秦莊襄王元年三川兖州名注見漢獻帝</hi>
　<hi>興平二年</hi>
　　書法<hi>執善辭也力屈而被執也</hi>
<pb n="KR2o0020_WYG_035-61a"/>
秋七月柔然攻北涼殺其世子政德質實<hi>柔然北狄國名注見晉孝</hi>
<hi>武帝太元十二年</hi>
　　書法<hi>衍北字</hi>
　冬十月魏廣西宫<lb/>
　<hi>外垣周二十里</hi>
十一月魏取宋許昌汝陽質實<hi>許昌縣名注見漢獻帝興平元年汝陽縣名注</hi>
<hi>見漢後主延熙十八年</hi>○魏主嗣殂太子燾立<lb/>
　<hi>魏太宗殂世祖即位自司徒長孫嵩以下普增爵位以盧魯元為中書監劉潔為尚書令尉眷劉庫仁等</hi>
<pb n="KR2o0020_WYG_035-61b"/>
　<hi>八人分典四部以羅結為侍中外都大官總三十六曹事結時年一百七精爽不衰燾以其忠慤親任之</hi>
　<hi>使兼長秋卿監典後宫出入卧内年一百一十乃聽歸老朝廷每有大事遣騎訪焉又十年乃卒</hi>集<lb/>
　覽<hi>長秋卿注見漢光武建武九年</hi>質實<hi>劉庫仁獨孤部人武之宗也</hi>
　　書法<hi>魏於是始書殂晉亡也</hi>
魏立天師道塲<lb/>
　<hi>魏光祿大夫崔浩研精經術練習制度凡朝廷禮儀軍國書詔無不關掌不好老莊書曰此矯誣之説不</hi>
　<hi>近人情老耼習禮仲尼所師豈肯為敗法之書以亂先王之治乎尤不信佛法曰何為事此胡神左右多</hi>
　<hi>毁之魏主不得已命浩以公歸第雖然素知其賢每有疑議輙召問之浩纖妍潔白如美婦人常自謂才</hi>
<pb n="KR2o0020_WYG_035-62a"/>
　<hi>比張良而稽古過之既歸第因修服食養性之術初嵩山道士寇謙之修張道陵之術自言嘗遇老子降</hi>
　<hi>命繼道陵為天師授以辟穀輕身之術使之清整道敎又遇神人李譜文云老子之𤣥孫也授以圖籙真</hi>
　<hi>經使之輔佐北方太平真君出天宫靜輪之法謙之奉其書獻於魏主朝野多未之信浩獨師受其術且</hi>
　<hi>上書曰聖王受命必有天應河圖洛書皆寄言於蟲獸之文未若今日人神接對手筆粲然辭旨深妙自</hi>
　<hi>古無比豈可以世俗常慮而忽上靈之命哉帝欣然使謁者奉玉帛牲牢祭嵩嶽迎致謙之弟子以崇奉</hi>
　<hi>天師顯揚新法起天師道塲於平城東南重壇五層月設㕑會數千人司馬公曰老莊欲同死生輕去就</hi>
　<hi>而為神仙者服餌修錬以求輕舉錬草石為金銀其為術正相戾矣是以劉歆七畧叙道家為諸子神僊</hi>
　<hi>為方技其後復有符水禁呪之術至謙之遂合而為一至今循之其訛甚矣浩不喜佛老而信謙之之言</hi>
<pb n="KR2o0020_WYG_035-62b"/>
　<hi>何哉</hi>集覽<hi>老莊書老子著道德經五千餘言莊子著書十餘萬言又老莊注見晉成帝咸康三年老</hi>
　<hi>耼習禮仲尼所師孔子師老耼之説肇於莊子莊子師老子故其著書獨推老子甚至假設孔子言語譽</hi>
　<hi>之漢儒輯禮記承其言曰聞諸老耼司馬遷史記老子傳復增許多老子訓誨孔子言語孔鲋作家語著</hi>
　<hi>孔子事實因據以為證由是堅後學之信不知莊子一書多駕空寓言時去孔子未遠知天下崇信其學</hi>
　<hi>故託時所最重者尊其師庶幾耼之道益隆此莊子抑孔子尊老子之迹也後儒不察禮記家語史記出</hi>
　<hi>莊子後而問禮老耼一語又備見諸書莫詳始自莊子不知老子之敎厭薄禮學曰禮者忠信之薄亂之</hi>
　<hi>首也莊子傳其所學從而有掊斗折衡推提仁義焚符破璽絶聖棄知等論則耼又何有禮之可問耶太</hi>
　<hi>史公謂道家以虛無為本因循為用有法無法有度無度故後之宗老莊者蕩棄禮法蓬首垢靣喪酒弔</hi>
<pb n="KR2o0020_WYG_035-63a"/>
　<hi>肉晉代可證已豈有以禮訓孔子而朂其徒則異是耶孔子於人之有善若管仲之仁子產之惠皆亟稱</hi>
　<hi>不暇豈有耼其師而故没之耶此為莊子寓言無疑若孔子師耼之事莊子外篇著耼為周藏史藏庋書</hi>
　<hi>之所或者耼所掌多書孔子因往問耼焉容有此理不然魯論何無一語及耼而耼之禮何不盡傳其徒</hi>
　<hi>而甘為棄名檢蕩禮敎之罪人邪寇謙之修張道陵之術道書著張陵字輔漢光武建武十年生天目山</hi>
　<hi>得道善以符治病桓帝永壽元年於靈峯白日上昇該百二十歲而邵伯温聞見錄著漢獻帝建安十二</hi>
　<hi>年曹操破張魯定漢中魯祖名陵順帝時客蜀學道鶴鳴山中造作符書惑百姓受其道者輙出米五斗</hi>
　<hi>時號為米賊陵子衡衡子魯以其法相傳授自號師君其衆曰鬼卒曰祭酒曰理頭大抵與黃巾相類朝</hi>
　<hi>廷不能討就拜魯漢寧太守鎮夷中觀此則張陵非異人也今道家祖陵為天師按陵封天師始自唐天</hi>
<pb n="KR2o0020_WYG_035-63b"/>
　<hi>寶七載而北魏史崔浩傳已言宼謙之繼陵為天師豈天師初只泛號至唐始定封耶辟榖輕身之術漢</hi>
　<hi>書注辟賔亦反除也辟榖謂服藥而不食靜居行氣以學道也輕身之術即遥興輕舉之術注見漢成帝</hi>
　<hi>永始三年圖籙真經道家僊籍之書也河圖洛書注見漢光武建武中元元年河洛讖文</hi>質實<hi>嵩山</hi>
　<hi>注見唐中宗嗣聖十二年一統志云張道陵漢留侯良八世孫生於天目山學長生之術退隱於廣信龍</hi>
　<hi>虎山章帝和帝累召不起久之遍遊名山東抵興安雲錦溪升高而望曰是有異境遂泝流而之雲錦洞</hi>
　<hi>有僊巖焉煉丹其中三年青龍白虎旋遶於上丹成餌之時年六十容貌益少又得祕書通神變化驅除</hi>
　<hi>妖鬼既而入蜀居鶴鳴山煉丹修道感老君授以祕籙遂領弟子趙昇王長來雲臺治復煉大丹服之漢</hi>
　<hi>永壽二年自以功成道著乃於半崖舉身躍入石壁中自崖頂而出因成二洞崖半曰峻僊洞崖上曰平</hi>
<pb n="KR2o0020_WYG_035-64a"/>
　<hi>僊洞是年九月九日將諸品祕籙斬邪二劒玉册玉印授其長子衡乃與夫人雍氏登雲臺峯白日昇天</hi>
　<hi>時年一百二十三歲其四代曰盛復居此山歷代重之今其子孫世襲真人嵩嶽即嵩山注見唐中宗嗣</hi>
　<hi>聖十二年平城縣名注見漢高帝七年劉歆漢宗室向之子也少以通詩書屬文成帝時為中壘校尉受</hi>
　<hi>詔領校祕書哀帝時王莽舉歆有材行復領五經卒父前業乃集六藝羣書種别為七畧平帝時封紅休</hi>
　<hi>侯及莽簒位尊為國師七畧謂輯畧六藝畧諸子畧詩賦畧兵書畧術數畧方技畧是已</hi>
　　書法<hi>道敎之盛自此始故謹書之珪之始帝也書置五經博士燾之始立也書立天師道塲二</hi>
　　<hi>祖之異尚可見矣書天師始此終綱目書天師二是年五代乙未年閩陳守元</hi>
　　發明<hi>晉孝武立精舎拓䟦燾立道塲孝武不免張貴人之禍而燾亦殞於宗愛之手報應之説</hi>
<pb n="KR2o0020_WYG_035-64b"/>
　　<hi>何其爽歟直筆書之義自見矣○丘濬曰道家之法始盛於此嗚呼道家者流其原出於老子漢初</hi>
　　<hi>其法有三十七家大旨去徤羡處冲虛而已無上天官符籙等事東漢之末張道陵始創其法然惟</hi>
　　<hi>私相授受於民間未盡傳布天下也至是嵩山寇謙之修張魯之法自言嘗遇老子降命繼道陵為</hi>
　　<hi>天師賜以雲中音誦科誡之書此後世齋醮科儀所由起也授以玉女服氣導引之法此後世辟榖</hi>
　　<hi>修養所由起也又言老子𤣥孫李譜文授以圖籙真經劾召百神此後世符籙攝召之術所由起也</hi>
　　<hi>銷錬金丹雲英八石玉漿此後世烹錬丹藥之技所由起也謙之自言親得李君手筆付以奉持輔</hi>
　　<hi>佐北方太平真君出天宫靜輪之法謙之獻其書于魏人多不信崔浩獨上書神其事魏主遣使迎</hi>
　　<hi>其弟子於嵩嶽起壇宇於代都而崇奉顯揚之親備法駕而受符籙焉自是以來有陶𢎞景趙歸真</hi>
<pb n="KR2o0020_WYG_035-65a"/>
　　<hi>杜光庭之徒又從而推演張大之而其敎遂大行於世與儒釋並立而為三其尤悖者謂道士為天</hi>
　　<hi>師後世因之遂以稱漢張道陵嗚呼莫大於天莫尊於君萬乘帝王僅得以為天之子而一介方士</hi>
　　<hi>乃得以為天之師彼道陵謙之之徒其生也皆受胎於父母禀氣於天地具血肉之軀有妻子之屬</hi>
　　<hi>縱有道德亦天生者耳安能為天之師哉天而有師則是昊天上帝反北靣而受其敎也豈有此理</hi>
　　<hi>哉然自是以後嗣道陵之世者世皆以天師稱之至我朝始革其僭妄之號而即其所謂真人者稱</hi>
　　<hi>之嗚呼自夫太武信崔浩之言而崇奉謙之其法遂蔓延於天下後世流而為淫巫小術無復五千</hi>
　　<hi>言道德之餘意矣厥後二人皆不得其死豈矯誣上天天亦惡之歟</hi>
<hi>甲宋景平二太祖文帝義隆元嘉元子年魏世祖太武帝燾始光元年</hi>春正月宋廢其廬<lb/>
<pb n="KR2o0020_WYG_035-65b"/>
陵王義真為庶人<lb/>
　<hi>宋主義符居喪無禮好與左右狎暱遊戲無度特進致仕范泰上書諫之不聽泰寗之子也廬陵王義真</hi>
　<hi>警悟好文而性輕易與謝靈運顏延之慧琳道人情好欵密嘗云得志之日以靈運延之為宰相慧琳為</hi>
　<hi>西豫州都督靈運𤣥之孫也性褊傲不遵法度自謂才能宜參權要常懷憤悒延之含之曾孫也嗜酒放</hi>
　<hi>縱徐羡之等惡義真與兩人遊義真故吏范晏從容戒之義真曰靈運空疎延之隘簿魏文帝所謂古今</hi>
　<hi>文人類不護細行者也但性情所得未能忘言於悟賞耳於是羡之等以為靈運延之搆扇異同非毁執</hi>
　<hi>政皆出為郡守始義真至歷陽多所求索執政每裁量不盡與義真怨之表求還都參軍何尚之屢諫不</hi>
　<hi>聽時羡之等已密謀廢宋主而次立者應在義真乃因義真與宋主有隙先奏列其罪惡廢為庶人徙新</hi>
<pb n="KR2o0020_WYG_035-66a"/>
　<hi>安郡前吉陽令張約之上疏曰廬陵王少蒙先皇優慈之遇長受陛下睦愛之恩故在心必言容犯臣子</hi>
　<hi>之道宜在容養錄善掩瑕訓盡義方進退以漸今猥加剥辱幽徙遠郡上傷陛下常棣之篤下令遠近恇</hi>
　<hi>然失圖臣伏思大宋開基造次根條未繁宜廣樹藩戚敦睦以道人誰無過貴能自新以武皇之愛子陛</hi>
　<hi>下之懿弟豈可以其一眚長致淪棄哉書奏見殺</hi>集覽<hi>故在心必言句絶本作故在心必言所懷</hi>
　<hi>必亮容犯臣子之道致招驕恣之愆常棣之篤注見晉安帝隆安四年一眚眚所景反過也左傳且吾不</hi>
　<hi>以一眚掩大德</hi>質實<hi>范泰順陽人謝靈運本陽夏人方明從子寓于上虞因家焉顏延之臨沂人西</hi>
　<hi>豫州注見漢平帝元始四年新息何尚之潛人新安郡注見漢獻帝建安十三年新都一統志云吉陽劉</hi>
　<hi>宋縣名本漢長利縣地屬漢中郡晉屬魏興郡又分置上廉縣屬上庸郡劉宋改為吉陽縣後周改為吉</hi>
<pb n="KR2o0020_WYG_035-66b"/>
　<hi>安縣隋廢唐初置平利縣屬金州宋廢為鎮入西城後又復置元省入金州本朝因之改屬漢中府</hi>
夏五月宋徐羡之傅亮謝晦廢其主義符為營陽王遷<lb/>
于呉六月弑之迎宜都王義隆于江陵殺前廬陵王義<lb/>
真以謝晦行都督荆湘等州軍事考異<hi>提要廬陵王作庶人</hi>
　<hi>羡之等將廢義符以檀道濟先朝舊將威服殿省乃召道濟及江州刺史王𢎞入朝以謀告之謝晦聚將</hi>
　<hi>士於府内使中書舎人邢安泰潘盛為内應夜邀道濟同宿晦悚動不得眠道濟就寢便熟時義符出於</hi>
　<hi>華林園為列肆親自沽賣與左右即龍舟而寢道濟引兵入雲龍門安泰等先誡宿衛莫有禦者軍士進</hi>
　<hi>殺二侍者扶義符出收璽綬羣臣拜辭衛送故太子宫侍中程道惠勸羡之等立南豫州刺史義恭羡之</hi>
<pb n="KR2o0020_WYG_035-67a"/>
　<hi>等以宜都王義隆素有令望乃稱皇太后令數義符過惡廢為營陽王以義隆纂承大統遷義符於呉使</hi>
　<hi>邢安泰就弑之義符多力突走出昌門追者以門關踣而弑之裴子野曰古者人君養子能言而師授之</hi>
　<hi>辭能行而傅相之禮宋之教誨雅異於斯居中則任僕妾處外則近趨走帥侍二職皆臺皁也制其行止</hi>
　<hi>授其法則導達臧否罔弗由之言不及於禮義識不達於今古謹敕者或勸之以吝嗇狂愚者或誘之以</hi>
　<hi>凶慝雖有師傅多以耆艾大夫為之友及文學多以膏粱年少為之具位而已亦弗與遊㓜王臨州長史</hi>
　<hi>行事宣傳敎命又有典籤往往專恣竊弄威權是以本枝雖茂而端良甚寡降及太宗舉天下而棄之亦</hi>
　<hi>眤比之為也嗚呼有國有家其鑑之矣○傅亮帥行臺百官奉法駕迎義隆于江陵尚書蔡廓謂曰營陽</hi>
　<hi>在呉宜厚加供奉一旦不幸卿諸人有弑主之名欲立於世將可得邪時亮已與羡之議害義符乃馳信</hi>
<pb n="KR2o0020_WYG_035-67b"/>
　<hi>止之不及羡之大怒曰與人共計議如何旋背即賣惡於人邪羡之等遣使殺義真以荆州地重恐義隆</hi>
　<hi>至或别用人乃亟以錄命除謝晦都督刺史欲令居外為援精兵舊將悉以配之七月行臺至江陵立行</hi>
　<hi>門於城南題曰大司馬門傅亮帥百僚詣門上表進璽綬義隆時年十八下敎曰猥以不德謬降大命顧</hi>
　<hi>已兢悸何以克堪當暫歸朝廷展哀陵寢并與賢彥申寫所懷望體其心勿為辭費府州佐史並稱臣請</hi>
　<hi>牓諸門一依宫省義隆不許敎綱紀宥見刑原逋責諸將佐聞二王死皆疑不可東下司馬王華曰先帝</hi>
　<hi>有大功於天下四海所服雖嗣主不綱人望未改羡之中才寒士亮布衣諸生受寄崇重未容遽敢背德</hi>
　<hi>畏廬陵嚴斷將來必不自容以殿下寛慈越次奉迎冀以見德悠悠之論殆必不然又此五人同功並位</hi>
　<hi>孰肯相讓就懷不軌勢必不行廢主若存慮其將來受禍致此殺害蓋由貪生過深不過欲握權自固以</hi>
<pb n="KR2o0020_WYG_035-68a"/>
　<hi>少主仰待耳義隆曰卿復欲為宋昌邪長史王曇首南蠻校尉到彥之皆勸行乃命華留鎮荆州欲使彥</hi>
　<hi>之將兵前驅彦之曰了彼不反便應朝服順流若使有虞此不足恃更開嫌隙之端非所以副遠邇之望</hi>
　<hi>也會雍州刺史禇叔度卒乃遣彥之權鎮襄陽義隆遂發江陵引見傅亮號泣哀動左右既而問義真及</hi>
　<hi>少帝薨廢本末悲哭嗚咽侍側者莫能仰視亮流汗不能對乃布腹心於到彦之王華等深自結納義隆</hi>
　<hi>以府州文武自衛臺官衆力不得近部伍參軍朱容子抱刀處舟户外不解帶者累旬</hi>集覽<hi>踣而</hi>
　<hi>弑之踣蒲墨反左傳晉人踣之注踣倒也弑者臣子殺君父也公羊傳注君父言弑積漸之名也帥侍二</hi>
　<hi>職皆臺皁也帥侍或作師傅刋誤按太子皇子有帥有侍謂此二職今皆臺皁之徒也臺皁僕𨽻之屬皆</hi>
　<hi>微賤之臣注見唐高祖武德元年皁𨽻耆艾記曲禮五十曰艾服官政六十曰耆指使注艾老也謂蒼艾</hi>
<pb n="KR2o0020_WYG_035-68b"/>
　<hi>色艾音五蓋反一音刈治也耆渠夷反賀楊云耆至也至老境也指使指事使人也六十不與服戎不親</hi>
　<hi>學膏粱左傳膏粱之性難止也賈逵曰膏肉之肥者粱米之精者言食肥精而性率驕放也又柳芳論曰</hi>
　<hi>凡三世有三公者曰膏粱典籤按唐六典親王府典籤二人主掌宣傳敎令眤比之為書泰誓篇今商王</hi>
　<hi>受眤比罪人蔡氏傳曰罪惡之人所當斥逐紂乃親比之眤女乙反比毗至反敎綱紀敎訓導也揚子先</hi>
　<hi>知篇曰君子為國張其綱紀曰惡在於綱紀曰大作綱小作紀如綱不綱紀不紀雖有羅網惡得一目而</hi>
　<hi>正諸注言君子治國固不可無法當提綱振紀使有條而不紊天子為四方之綱諸侯為一國之綱卿大</hi>
　<hi>夫士各紀其職如使綱者不舉其綱紀者不理其紀則綱無大綱萬目不張猶無禮義為綱則百辟不正</hi>
　<hi>原逋責責與債通欠負官物逋亡而不還者原免之嗣王不綱嗣王謂義符也不綱謂不舉大綱也詳見</hi>
<pb n="KR2o0020_WYG_035-69a"/>
　<hi>前綱紀注又楊子先知篇昔者堯有天下舉大綱命舜禹注堯舉天下之大政傳之舜禹也漢高本紀叙</hi>
　<hi>傳曰秦人不綱網漏于楚注秦失綱維高祖因時而起冀以見德冀望也謂今奉迎為帝望其感我迎立</hi>
　<hi>之德宋昌漢高后崩大臣迎立代王羣臣皆曰大臣多計願稱疾無往宋昌進曰大王賢聖仁孝故大臣</hi>
　<hi>迎立大王大王勿疑也乃令宋昌驂乘而進遂即位是為文帝也臺官衆力臺省遣來之百官衆力也按</hi>
　<hi>力謂僕從</hi>正誤<hi>敎綱紀今按宋文帝時為宜都王王之命令曰教上文下教是也綱紀者王府官屬</hi>
　<hi>也言王下敎於綱紀命之赦宥見在之刑原免逋欠之債嗣王不綱今按後説是</hi>質實<hi>一統志云</hi>
　<hi>華林園在應天府上元縣治東北五里臺城内世説晉簡文帝在華林園謂左右曰會心處不必在遠翛</hi>
　<hi>然臨水便有濠濮間趣鳥獸禽魚自來相親璽綬注見漢光武建武三年南豫州注見漢冲帝永嘉元年</hi>
<pb n="KR2o0020_WYG_035-69b"/>
　<hi>宜都郡名注見晉孝武帝太元十一年營陽郡名注見晉武帝太康元年零陵昌門昌與閶同在蘇州府</hi>
　<hi>呉城西郭門曰閶門乃呉王夫差所作以天門通閶闔故名東曰胥門伍子胥以諫死令抉其目懸此門</hi>
　<hi>以觀越兵之入故名曰匠門以有干將墓本名將門後訛為匠門曰盤門古作蟠呉嘗刻木為蟠桃象以</hi>
　<hi>厭勝越或云水陸縈曲故名曰齊門呉為太子聘齊女女思齊而病闔閭乃起望齊門令女遊其上故名</hi>
　<hi>孟子云齊景公涕出而女於呉即此事也呉郡名注見漢獻帝建安三年法駕注見漢高后吕氏八年江</hi>
　<hi>陵郡名注見漢獻帝建安十三年荆州注見漢獻帝建安十二年</hi>
　　書法<hi>檀道濟何以不書非主謀也他日奉命討賊亦足以自贖矣故恕之然則謝晦之都督也</hi>
　　<hi>孰以之以之者徐傅也徐傅共弑立君宻存三窟綱目書曰以謝晦行都督荆湘等州軍事所以深</hi>
<pb n="KR2o0020_WYG_035-70a"/>
　　<hi>探其不臣之情也</hi>
　　發明<hi>前日義真之廢以國書者舉國大臣合謀廢之且又微其事也今此宋主之廢列叙徐羡</hi>
　　<hi>之等者出其主名以示罪有所歸且又見廢君大事也下書六月弑之者承上文也義真之死既已</hi>
　　<hi>廢為庶人而猶稱前廬陵王者不予宋人之廢也夫羡之等身受顧命正使嗣君失德猶當相與扶</hi>
　　<hi>持誘掖彌縫其闕効忠貞之節繼之以死以蘄無負於托孤之意可也今乃輕於廢立初不聞有匡</hi>
　　<hi>救之舉真所謂視置君如奕棋者爾詳書于册曰廢曰遷曰弑各正其名羨之輩雖欲逃罪其可得</hi>
　　<hi>哉</hi>
秋秦攻涼敗之○八月宋主義隆立<lb/>
<pb n="KR2o0020_WYG_035-70b"/>
　<hi>宜都王義隆至建康羣臣迎拜於新亭徐羡之問傅亮曰王可方誰亮曰晉文景以上人羡之曰必能明</hi>
　<hi>我赤心亮曰不然義隆謁初寧陵還止中堂百官奉璽綬義隆辭讓數四乃受之遂即位大赦謁太廟復</hi>
　<hi>廬陵王先封迎其柩還建康以行荆州刺史謝晦為真晦將行問蔡廓曰吾其免乎廓曰卿受先帝顧命</hi>
　<hi>任以社稷廢昬立明義無不可但殺人二兄而以之北靣挾震主之威據上流之重以古推今自免為難</hi>
　<hi>晦始懼不得去既發喜曰今得脱矣徐羡之等進位有差有司奏車駕依故事臨華林園聽訟詔曰政刑</hi>
　<hi>多所未悉可如先者二公推訊乃以王曇首王華為侍中竟陵王義宣鎮石頭羡之等欲遂以到彦之為</hi>
　<hi>雍州不許徴為中領軍委以戎政彦之自襄陽南下謝晦慮彦之不過已彦之至楊口步往江陵深布誠</hi>
　<hi>款晦亦厚自結納由此大安</hi>質實<hi>初寧陵注見武帝永初三年楊口地名未詳處所竟陵郡名注</hi>
<pb n="KR2o0020_WYG_035-71a"/>
　<hi>見晉孝武帝太元六年石頭城名注見漢獻帝建安十七年</hi>
柔然寇魏<lb/>
　<hi>柔然紇升蓋可汗聞魏太宗殂將六萬騎入雲中攻㧞盛樂宫魏主帥輕騎討之三日三夜至雲中紇升</hi>
　<hi>蓋引騎圍之五十餘重騎逼馬首相次如堵將士大懼魏主顏色自若衆情乃安紇升蓋弟子於涉斤為</hi>
　<hi>大將魏人射殺之紇升蓋懼遁去</hi>集覽<hi>紇升蓋柔然王之號猶華言制勝也其王名大檀</hi>質<lb/>
　實<hi>雲中郡名注見秦王政三年盛樂縣名注見漢後主景耀四年</hi>
　　書法<hi>柔然於魏書侵恒也據晉安帝義熙十年此其書寇魏何晉滅而進魏於宋也</hi>
冬十一月吐谷渾王阿柴卒弟慕璝立考異<hi>卒當作死據義熙十</hi>
<pb n="KR2o0020_WYG_035-71b"/>
<hi>三年書樹洛干死則此年誤書卒</hi>考證<hi>立當作嗣○謹按汪氏考異曰宋魏間五代稱王者何以不書</hi>
<hi>薨夫七國之時周已亡秦未帝王非爵也上無天子故因其臣子之辭而書薨秦以後王亦爵也故凡例曰諸</hi>
<hi>侯王當依陸淳例書卒温公已覺書薨之失恨不可請本追改况南北朝五代稱王者非蠻夷君長則盜賊酋</hi>
<hi>帥例當書死上無天子亦因舊文書卒云</hi>
　<hi>阿柴有子二十人疾病召諸子弟謂之曰先公車騎捨其子拾䖍而授孤孤敢私於緯代而忘先君之志</hi>
　<hi>乎我死汝曹當奉慕璝為主緯代者阿柴之長子慕璝者阿柴之母弟叔父烏紇提之子也阿柴又命諸</hi>
　<hi>子各獻一箭取一箭授其弟慕利延使折之慕利延折之又取十九箭使折之不能折阿柴乃諭之曰汝</hi>
　<hi>曹知之乎孤則易折衆則難摧汝曹當戮力一心然後可以保國寧家言終而卒慕璝亦有才畧撫納秦</hi>
<pb n="KR2o0020_WYG_035-72a"/>
　<hi>涼失業之民及氐羌雜種至五六百落部衆轉盛</hi>集覽<hi>先公車騎阿柴稱其先兄也名樹洛干</hi>
　　書法<hi>樹洛干書死矣詳晉安帝義熙十三年此則曷為書卒晉亡也於是晉亡中國無正統吐</hi>
　　<hi>谷渾非純夷也故進之至隋開皇十一年中國有主然後夸吕復書死</hi>
十二月魏伐柔然大獲質實<hi>柔然北狄國名注見晉孝武帝太元十二年</hi>○<lb/>
宕昌朝貢于魏<lb/>
　<hi>宕昌羌之别種也羌地東接中國西通西域長數千里各有酋帥部落分地不相統攝而宕昌最盛有民</hi>
　<hi>二萬餘落諸種畏之</hi>集覽<hi>宕昌西羌别種其先三苗之裔其地東接中華西連西域南北數千里姓</hi>
　<hi>别為部落酋帥各有分地不相統攝宕昌其一也分地注見漢王劉邦二年</hi>質實<hi>一統志云宕昌</hi>
<pb n="KR2o0020_WYG_035-72b"/>
　<hi>古西羌地名秦為臨洮縣地屬隴西郡漢晉因之元魏屬岷州後為宕州宕昌郡唐天寶初更名懷道郡</hi>
　<hi>後䧟于吐蕃宋熙寧初收復置宕昌堡屬岷州時運蜀茶市馬于岷及金人據洮遂併蕃市于此歲市馬</hi>
　<hi>數千故城在陜西岷州衛軍民指揮使司城南一百二十里西域國名注見漢哀帝元壽二年</hi>
夏世子璝殺其弟倫倫兄昌討璝殺之考異<hi>殺當作誅</hi>
　<hi>夏主將廢太子璝而立少子倫璝將兵伐倫倫拒之敗死倫兄昌襲璝殺之并其衆歸于統萬夏主大悦</hi>
　<hi>立昌為太子夏主好自矜大名其四門東曰招魏南曰朝宋西曰服涼北曰平朔</hi>質實<hi>統萬城名</hi>
　<hi>注見晉恭帝元熙元年</hi>
　　書法<hi>璝殺倫昌殺璝等耳書討璝何不父其父也父欲立少而璝伐之不父其父甚矣若是者</hi>
<pb n="KR2o0020_WYG_035-73a"/>
　　<hi>人得而討之璝不書討則世子之位可以力取矣然則書世子何書世子見其有父在也是故苟父</hi>
　　<hi>在趙太子宣以殺弟書伏誅夏世子璝以殺弟書討詳晉穆帝永和四年</hi>
<hi>乙宋元嘉二年魏始光二年丑夏主赫連昌承光元年</hi>春正月宋主始親聽政<lb/>
　<hi>徐羡之傅亮上表歸政三上許之羡之仍遜位還第徐佩之等並謂非宜敦勸甚苦乃復奉詔視事</hi>
　　書法<hi>書始親政何徐傅專也終綱目書始親政六漢後主延熙二十年呉主亮是年宋主丁未</hi>
　　<hi>年魏主𢎞辛未年魏主宏己卯年周主毓壬辰年周主邕皆或專之也</hi>
二月燕有女子化為男<lb/>
　<hi>燕有女子化為男燕主以問羣臣傅權對曰西漢之末雌雞化雄猶有王莽之禍况今女化為男臣將為</hi>
<pb n="KR2o0020_WYG_035-73b"/>
　<hi>君之兆也</hi>
　　書法<hi>漢靈之篇書雌雞化為雄矣猶物也於是而女化為男異孰大焉燕之不能一紀宜矣</hi>
三月魏主尊保母竇氏為保太后<lb/>
　<hi>魏主母密太后杜氏之殂也太宗以竇氏慈良有操行使保養之竇氏撫視有恩訓導有禮世祖德之故</hi>
　<hi>加以尊號奉養不異所生</hi>
　　書法<hi>漢宣之初阿保賜物而已至漢安王聖延光二年漢順宋娥則封君陽嘉二年及漢桓又</hi>
　　<hi>封其子永興二年於是至尊為太后保太后過矣皇太后甚哉故斥書魏主終綱目保母尊為太后</hi>
　　<hi>者二是年竇氏癸巳年常氏皆魏也</hi>
<pb n="KR2o0020_WYG_035-74a"/>
魏以長孫嵩為太尉長孫翰為司徒奚斤為司空○夏<lb/>
四月秦襲涼于臨松敗之質實<hi>臨松地名未詳處所</hi>○魏遣使如<lb/>
宋<lb/>
　<hi>始復通也</hi>
六月武都王楊盛卒子𤣥立考異<hi>立當作嗣</hi>考證<hi>當去楊姓</hi>
　<hi>初盛聞晉亡不改義熙年號謂世子𤣥曰吾老矣當終為晉臣汝善事宋帝及卒自稱武都王遣使告喪</hi>
　<hi>于宋始用元嘉年號宋因而封之</hi>
秋秦擊黑水羌破之質實<hi>黑水羌注見唐𤣥宗開元十四年</hi>○八月夏<lb/>
<pb n="KR2o0020_WYG_035-74b"/>
主勃勃殂世子昌立○冬十月魏主伐柔然走之<lb/>
　<hi>魏大舉伐柔然五道並進軍至漠南舎輜重輕騎齎十五日糧度漠擊之柔然大驚絶跡北走</hi>集覽<lb/>
　<hi>漠南沙漠之南也漢書注北方流沙曰漠沙漠之北匈奴南界也即突厥中磧耳</hi>
<hi>丙宋元嘉三年寅魏始光三年</hi>春正月宋討徐羡之傅亮殺之以王𢎞<lb/>
為司徒揚州刺史錄尚書事彭城王義康都督荆湘等<lb/>
州軍事謝晦舉兵反江陵考異<hi>殺當作誅</hi>
　<hi>初宋主在江陵孔寗子為參軍及即位以為步兵校尉與侍中王華並有富貴之願疾徐羡之傅亮專權</hi>
　<hi>搆之於宋主帝欲誅二人并發兵討謝晦乃聲言當伐魏取河南又言取京陵治行裝艦處分異常其謀</hi>
<pb n="KR2o0020_WYG_035-75a"/>
　<hi>頗泄晦弟㬭馳使告晦晦猶謂不然江夏内史程道惠得尋陽人書言朝廷將有大處分其事已審封以</hi>
　<hi>示晦晦以問參軍何承天承天對曰以王者之重舉天下以攻一州大小既殊逆順又異境外求全上計</hi>
　<hi>也以腹心屯義陽將軍帥衆戰於夏口若敗即趨義陽以出北境其次也晦良久曰荆州用武之地兵糧</hi>
　<hi>易給聊且決戰走復何晚乃使承天造立表檄又與參軍顔邵謀舉兵邵飲藥而死晦立幡戒嚴謂司馬</hi>
　<hi>庾登之曰今當自下屈卿守城登之曰親老在都素無部衆情計二三不敢受旨晦仍問諸將佐戰士三</hi>
　<hi>千足守城否周超對曰非徒守城而已若有外寇可以立功登之因請解司馬以授之晦即命超為司馬</hi>
　<hi>而轉登之為長史宋主以王𢎞檀道濟始不預廢弑之謀𢎞弟曇首又所親委宻使報𢎞且召道濟欲使</hi>
　<hi>討晦王華等皆以為不可宋主曰道濟止於脅從本非創謀殺害之事又所不關預撫而使之必將無慮</hi>
<pb n="KR2o0020_WYG_035-75b"/>
　<hi>道濟至乃下詔暴羡之亮晦殺二王之罪命中領軍到彦之征北將軍檀道濟以時收翦又命雍州刺史</hi>
　<hi>劉粹等斷其走伏是日詔召羡之亮謝㬭遣人報之羡之走至新林自經死亮出走被執宋主使以詔書</hi>
　<hi>示之亮曰亮受先帝布衣之眷遂䝉顧託黜昏立明社稷之計也欲加之罪其無辭乎於是伏誅宋主問</hi>
　<hi>討晦之䇿於檀道濟對曰臣昔與晦同從北征入關十䇿晦有其九才畧明練殆為少敵然未嘗孤軍決</hi>
　<hi>勝戎事恐非其長臣悉晦智晦悉臣勇今奉王命以討之可未陳而擒也徴王𢎞為侍中司徒錄尚書事</hi>
　<hi>揚州刺史彭城王義康為荆湘都督荆州刺史晦聞徐傅等已誅自出射堂勒兵數日間四遠投集得精</hi>
　<hi>兵三萬奉表稱羡之亮等忠貞橫被寃酷皆王𢎞王曇首王華險躁猜忌讒構成禍今當舉兵以除君側</hi>
　<hi>之惡</hi>集覽<hi>㬭疾爵反立幡幡幟也立幡猶建牙之義古者軍行則建立牙于軍門蓋牙亦旗幟名</hi>
<pb n="KR2o0020_WYG_035-76a"/>
　質實<hi>江夏郡名注見漢後主建興七年武昌尋陽縣名注見漢獻帝建安十五年義陽縣名注見梁</hi>
　<hi>武帝太清二年夏口地名注見漢獻帝建安十三年庾登之鄢陵人亮之𤣥孫一統志云新林浦名在應</hi>
　<hi>天府西南二十里一名新林港劉宋謝朓有新林白板橋詩故唐李白詩有明發新林浦空吟謝朓詩之</hi>
　<hi>句宋曹彬破南唐兵於新林港即此地揚州刺史注見漢獻帝興平二年金陵荆州刺史注同上建安十</hi>
　<hi>三年南郡射堂注見晉安帝義熙七年東堂</hi>
閏月宋子劭生<lb/>
　<hi>初袁皇后生皇子劭后自詳視使馳白帝曰此兒形貌異常必破國亡家不可舉即欲殺之帝狼狽至后</hi>
　<hi>殿户外禁之乃止以尚在諒闇故祕之至是始言劭生</hi>集覽<hi>不可舉為句舉養育之義諒闇句絶</hi>
<pb n="KR2o0020_WYG_035-76b"/>
　<hi>注見漢昭帝元平元年</hi>
　　書法<hi>子生不書書劭志亂始也是故漢皇子據生書皇子弗陵生書宋子劭生書魏子恂生書</hi>
　　<hi>魏主之子詡生書皆亂始也終綱目書子生五書孫生一漢宣帝甘露三年皇孫驁</hi>
　　發明<hi>邵生何以特書記元凶之始也宋主育子於諒闇卒有商臣之禍微之顯其不可掩也如</hi>
　　<hi>此故劭實非生於此時而書此時生所以著其偽也</hi>
宋主自將討謝晦二月殺之考異<hi>殺當作誅</hi>
　<hi>宋主下詔戒嚴諸軍進路以討謝晦晦帥衆三萬發江陵列舟艦自江津至于破冡旌旗蔽日歎曰恨不</hi>
　<hi>得以此為勤王之師晦欲遣兵襲湘州刺史張邵何承天以邵兄茂度與晦善曰邵意趣未可知不宜遽</hi>
<pb n="KR2o0020_WYG_035-77a"/>
　<hi>擊之晦以書招邵不從宋主發建康謝晦下至江口到彦之已至彭城州庾登之據巴陵畏懦不敢進會</hi>
　<hi>霖雨連日參軍劉和之曰彼此有雨耳東軍方彊唯宜速戰登之作大囊貯茅懸於帆檣云可焚艦宜須</hi>
　<hi>晴以緩戰期晦然之停軍十五日乃使孔延秀攻彭城洲及洲口栅䧟之諸將欲還夏口到彦之不可乃</hi>
　<hi>保隱圻初晦與徐傅為自全之計以為晦據上流而道濟鎮廣陵各有彊兵羡之亮居中秉權可得持久</hi>
　<hi>至是聞道濟來惶懼無計道濟既至與彦之軍合晦始見艦數不多不即出戰至晩因風帆上前後連咽</hi>
　<hi>西人離沮無復鬬心一時皆潰晦夜還江陵先是宋主遣劉粹自陸道帥步騎襲江陵周超逆戰破之晦</hi>
　<hi>舊與粹善又其子曠之為參軍宋主疑之王𢎞曰粹無私必無憂也及受命南討一無所顧晦亦不殺曠</hi>
　<hi>之遣還粹所俄而晦敗問至超詣彦之降晦衆散畧盡乃携其弟遯等北走為人所執檻送建康何承天</hi>
<pb n="KR2o0020_WYG_035-77b"/>
　<hi>自歸於彦之彦之因監荆州府事於是誅晦㬭及其同黨孔延秀周超等晦女彭城王妃被髪徒跣與晦</hi>
　<hi>訣曰大丈夫當橫尸戰場奈何狼藉都市晦之走也左右皆棄之唯延陵蓋追隨不捨宋主以蓋為鎮軍</hi>
　<hi>功曹督䕶</hi>集覽<hi>勤王之師注見漢獻帝建安元年帆檣帆船上幔所以帆風而進船者檣船上檣竿</hi>
　<hi>即桅也所以張帆者隱圻城名顔師古曰圻音祈或曰今鄂州蒲圻縣是連咽咽本作㘻與堙通音因説</hi>
　<hi>文塞也檻送注見漢高帝九年檻車傳致</hi>正誤<hi>連咽今按咽當作/乙結切亦塞也</hi>質實<hi>江陵</hi>
　<hi>郡名注見漢獻帝建安十三年破冢地名未詳處所湘州注見漢獻帝興平二年長沙一統志云彭城洲</hi>
　<hi>在岳州府城東北劉宋元嘉中謝晦反到彦之進討軍次彭城洲彦之軍敗退保隱圻即其地巴陵古地</hi>
　<hi>名周以前為三苗地春秋時為麋國羅國地戰國時屬楚秦為長沙郡地漢因之三國呉為重鎮晉分置</hi>
<pb n="KR2o0020_WYG_035-78a"/>
　<hi>建昌郡尋復省入長沙劉宋復分巴陵等縣立巴陵郡屬湘州南齊為巴陵國梁復為郡兼置巴州隋平</hi>
　<hi>陳郡廢改巴州為岳州治巴陵縣大業初改為羅州尋復為巴陵郡唐初蕭銑復置巴州武德中改為岳</hi>
　<hi>州屬江南西道天寶初復為巴陵郡乾元初復曰岳州宋𨽻荆南北路宣和初復置岳陽軍節度紹興間</hi>
　<hi>改州曰純改軍曰華容後復舊元置岳州路本朝初為岳州府尋改岳州後復為府𨽻湖廣道狼藉注見</hi>
　<hi>唐僖宗乾符五年</hi>
　　發明<hi>羡之亮晦既皆書討乃不書誅何也宋主下詔暴其殺二王之罪而不正其大逆之謀是</hi>
　　<hi>謂君臣同辭誠使羡之等罪止於殺二王則討而殺之足矣豈知營陽君也君親無將將則必誅是</hi>
　　<hi>數人者實弑其君必也殘其身汙瀦其宫室以正其殺無君之罪斯可矣而乃以殺二王討之則非</hi>
<pb n="KR2o0020_WYG_035-78b"/>
　　<hi>其義矣宋主之意不過欲掩護已之為君而不知營陽既弑廬陵又殺已有次立之勢國人扳已而</hi>
　　<hi>立之則立之宜也何嫌於正討賊之名哉皆書殺之譏失賊也</hi>
三月宋以謝靈運為祕書監顔延之為中書侍郎<lb/>
　<hi>宋主還建康既徴靈運延之用之又以慧琳善談論因與議朝廷大事遂參權要賔客輻湊四方贈賂相</hi>
　<hi>係琳著高屐披貂裘置通呈書佐會稽孔顗曰遂有黑衣宰相可謂冠屨失所矣</hi>質實<hi>會稽郡名</hi>
　<hi>注見漢和帝永元元年孔顗山隂人琳之從曾孫</hi>
夏五月宋以檀道濟為江州刺史到彦之為南豫州刺<lb/>
史○宋遣使廵行郡縣<lb/>
<pb n="KR2o0020_WYG_035-79a"/>
　<hi>遣散騎常侍袁渝等十六人分行諸州郡縣觀察吏政訪求民隱又使郡縣各言損益</hi>
宋主親臨聽訟<lb/>
　<hi>上臨延賢堂聽訟自是每歲三訊左僕射王敬𢎞性恬淡有重名關署文案初不省讀嘗預聽訟上問以</hi>
　<hi>疑獄敬𢎞不對上變色問左右何故不以訊牒副僕射敬𢎞曰臣乃得訊牒讀之正自不解上甚不悦雖</hi>
　<hi>加禮敬不復以時務及之</hi>集覽<hi>三訊禮秋官小司寇以三刺斷庶民獄訟之中一曰訊羣臣二曰訊</hi>
　<hi>羣吏三曰訊萬民注刺殺也訊言也中謂罪正所定三訊罪定則殺之</hi>
　　書法<hi>聽訟必書重民命也故漢太后親錄囚徒則書宋主親臨聽訟則書魏主親决疑獄則書</hi>
　　<hi>魏主親錄囚徒則書魏主聽訟于華林則書周主親錄囚於内苑則書詳漢安帝永初二年</hi>
<pb n="KR2o0020_WYG_035-79b"/>
六月宋以王華王曇首殷景仁劉湛為侍中謝𢎞微為<lb/>
黃門侍郎<lb/>
　<hi>王華以王𢎞輔政王曇首為上所親任與已相埓自謂力用不盡每歎息曰宰相頓有數人天下何由得</hi>
　<hi>治是時宰相無常官惟人主所與議論政事委以機宻者皆宰相也亦有任侍中而不為宰相者然尚書</hi>
　<hi>令僕射中書監令侍中侍郎給事中皆當時要官也華與劉湛王曇首殷景仁俱為侍中風力局幹冠冕</hi>
　<hi>一時黃門侍郎謝𢎞微與華等皆宋主所重當時號曰五臣𢎞微精神端審時然後言婢僕之前不妄語</hi>
　<hi>笑由是尊卑小大敬之若神從叔混特重之常曰微子異不傷物同不害正吾無間然初混尚晉晉陵公</hi>
　<hi>主混死詔絶婚公主悉以家事委𢎞微混仍世宰輔僮僕千人唯有二女年數歲𢎞微為之紀理生業一</hi>
<pb n="KR2o0020_WYG_035-80a"/>
　<hi>錢尺帛皆有文簿九年而晉亡公主降號東鄉君聽還謝氏入門室宇倉廪不異平日田疇墾闢有加於</hi>
　<hi>舊東鄉君歎曰僕射平生重此子可謂知人僕射為不亡矣親舊見者為之流涕及東鄉君卒公私咸謂</hi>
　<hi>貲財宜歸二女田宅僮役應屬𢎞微𢎞微一無所取自以私祿葬東鄉君混女夫殷叡好摴蒱奪其妻妹</hi>
　<hi>及伯母兩姑之分以還戲責内人皆化𢎞微之讓一無所爭或譏之曰謝氏累世財產充殷君一朝戲責</hi>
　<hi>卿視而不言譬棄物江海以為廉耳𢎞微曰親戚爭財為鄙之甚今内人尚能無言豈可導之使爭乎分</hi>
　<hi>多共少不至有乏身死之後豈復見關也宋主欲封王曇首王華等拊御床曰此坐非卿兄弟無復今日</hi>
　<hi>因出封詔示之曇首固辭曰近日之事賴陛下英明罪人斯得臣等豈可因國之災以為身幸乃止</hi>集<lb/>
　覽<hi>與已相埓史記佞幸𫝊李延年埓如韓嫣注埓者疇等之名蜀都賦曰卓鄭埓名微子子者男子之</hi>
<pb n="KR2o0020_WYG_035-80b"/>
　<hi>美稱混特所敬重𢎞微故不斥呼其名而曰微子吾無間然論語禹吾無間然矣孔安國曰孔子推禹功</hi>
　<hi>德之甚美言已不能復間厠其間孫奕示兒編曰間罅隙也猶玷缺也孔子謂禹之所為我無以見其玷</hi>
　<hi>缺之可議戲責戯摴蒱戲也責與債通</hi>質實<hi>謝𢎞微陽夏人萬之曾孫晉陵郡名注見隋煬帝大</hi>
　<hi>業十二年摴蒱注見隋文帝開皇十七年東鄉縣名注見晉安帝義熙七年</hi>
宋遣使如魏○秋秦攻涼夏襲秦苑川秦師還質實<hi>苑川</hi>
<hi>縣名注見漢安帝元初四年</hi>○宋大旱蝗○冬十月魏主自將攻夏<lb/>
　<hi>魏主問公卿今當用兵赫連蠕蠕二國何先長孫嵩等皆曰赫連土著未能為患不如先伐蠕蠕若追而</hi>
　<hi>及之可以大獲不及則獵於隂山取其禽獸皮角以充軍實太常崔浩曰蠕蠕鳥集獸逃舉大衆追之則</hi>
<pb n="KR2o0020_WYG_035-81a"/>
　<hi>不能及輕兵追之又不足以制敵赫連氏土地不過千里政刑殘虐人神所棄宜先伐之魏主亦聞夏世</hi>
　<hi>祖殂諸子相圖國人不安欲伐之嵩等曰彼若城守以逸待勞大檀聞之乘虛入寇此危道也浩曰往年</hi>
　<hi>以來熒惑再守羽林鉤已而行其占秦亡今年五星并出東方利於西伐天人相應不可失也於是遣奚</hi>
　<hi>斤襲蒲阪周幾襲陜城以薛謹為鄉導魏主欲以李順總前驅之兵崔浩曰順誠有籌畧然其為人果於</hi>
　<hi>去就不可專委乃止浩與順由是有隙</hi>集覽<hi>赫連即鐵弗也注見晉懷帝永嘉四年蠕蠕即柔然</hi>
　<hi>也注見晉孝武帝太元十二年土著著陟畧反著於土地而常居非行國隨畜牧移徙者比大檀蠕蠕紇</hi>
　<hi>升蓋可汗之名羽林注見漢順帝永建元年鉤已而行鉤曲也已亦曲貌言熒惑之行如鉤已之狀</hi>質<lb/>
　實<hi>隂山注見秦王政三年陜城注見周顯王四十五年陜李順趙郡平棘人靈從父弟</hi>
<pb n="KR2o0020_WYG_035-81b"/>
十一月夏攻秦入枹罕質實<hi>枹罕縣名注見漢靈帝中平元年</hi>○魏主<lb/>
入統萬别將取蒲阪及長安<lb/>
　<hi>魏主行至君子津會天暴寒冰合帥輕騎濟河襲統萬夏主方燕羣臣魏師奄至上下驚擾夏主出戰而</hi>
　<hi>敗退走入城門未及閉魏豆代田帥衆乘勝入西宫焚其西門宫門閉代田踰垣而出魏分兵四掠殺獲</hi>
　<hi>數萬魏主謂諸將曰統萬未可得也他年當與卿等取之乃徙其民萬餘家而還夏𢎞農太守不戰而走</hi>
　<hi>魏師乘勝長驅遂入三輔蒲阪守將棄城奔長安奚斤遂克蒲阪夏主之弟助興自長安奔安定十二月</hi>
　<hi>斤入長安秦雍氐羌皆降河西王蒙遜及氐王楊𤣥聞之皆遣使附魏</hi>質實<hi>一統志云君子津在</hi>
　<hi>大同府古東勝州界漢桓帝時有大賈賫金行至此死津長為埋之其子尋父喪至悉以與之一無所取</hi>
<pb n="KR2o0020_WYG_035-82a"/>
　<hi>帝聞之曰君子也遂以名津</hi>
魏罷漏户繒以屬郡縣考異<hi>提要繒下有帛字據分注當從提要</hi>
　<hi>魏初得中原民多逃隱天興中詔采諸漏户令輸繒帛不𨽻郡縣賦役不均是歲始詔罷之以屬郡縣</hi>
<hi>丁宋元嘉四年卯魏始光四年</hi>春正月魏主還平城<lb/>
　<hi>魏主還平城統萬徙民道多死能至平城者什纔六七夏平原公定帥衆向長安魏主聞之伐木隂山大</hi>
　<hi>造攻具再謀伐夏</hi>質實<hi>平原郡名注見漢光武建武五年</hi>
宋主謁京陵<lb/>
　<hi>初高祖命藏微時耕具以示子孫帝至故宫見有慙色近侍或進曰大舜躬耕歷山伯禹親事水土陛下</hi>
<pb n="KR2o0020_WYG_035-82b"/>
　<hi>不覩遺物安知先帝之至德稼穡之艱難乎</hi>質實<hi>大舜躬耕歷山大舜有虞氏之聖帝也微時躬</hi>
　<hi>耕歷山民皆讓畔事見史記按一統志歷山在平陽府蒲州南一百里相傳即舜耕處伯禹親事水土伯</hi>
　<hi>禹夏后氏之聖王也嘗受堯命治水土告厥成功事見虞書</hi>
夏四月魏遣使如宋○宋前交州刺史杜𢎞文卒<lb/>
　<hi>𢎞文有疾被徵自輿就路或勸之待病愈𢎞文曰吾杖節三世常欲投軀帝庭况被徵乎遂行卒於廣州</hi>
　<hi>𢎞文慧度之子也</hi>質實<hi>交州注見唐宣宗大中十二年廣州注見秦始皇三十三年南海</hi>
　　書法<hi>卒前官錄賢也終綱目卒前官六詳漢獻帝興平元年舎是無卒前官者矣</hi>
五月魏主發平城考異<hi>提要無此七字</hi>
<pb n="KR2o0020_WYG_035-83a"/>
　<hi>魏奚斤與夏平原公定相持於長安魏主欲乘虚伐統萬五月發平城命將軍陸俟督諸軍鎮大磧以備</hi>
　<hi>柔然魏主至㧞鄰山築城捨輜重以輕騎三萬倍道先行羣臣咸諫曰統萬城堅非朝夕可㧞不若與步</hi>
　<hi>兵攻具一時俱往帝曰用兵之術攻城最下必不得已然後用之今以步兵攻具皆進彼必懼而堅守若</hi>
　<hi>攻不時㧞食盡兵疲外無所掠進退無地不如以輕騎直抵其城彼見步兵未至意必寛弛吾羸形以誘</hi>
　<hi>之彼或出戰則成擒矣吾軍去家二千餘里又隔大河所謂置之死地而後生者也以攻城則不足決戰</hi>
　<hi>則有餘矣遂行</hi>質實<hi>大磧注見梁武帝普通二/年陸俟代人<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>之子也</hi>
宋中護軍王華卒<lb/>
　　書法<hi>宋魏至陳諸臣卒無不書官者非賢不卒也</hi>
<pb n="KR2o0020_WYG_035-83b"/>
○六月朔日食○夏主及魏主戰于統萬敗走上邽魏<lb/>
取統萬<lb/>
　<hi>魏主至統萬分軍伏於深谷以少衆至城下夏將狄子玉降言夏主聞有魏師召平原公定定曰統萬堅</hi>
　<hi>峻未易攻㧞待我擒奚斤然後徐往内外擊之蔑不濟矣故夏主堅守以待之魏主患之乃退軍以示弱</hi>
　<hi>遣娥清及永昌王徤西掠居民魏軍士有亡奔夏者言魏軍糧盡輜重在後步兵未至宜急擊之夏主從</hi>
　<hi>之將步騎三萬出城長孫翰等皆言夏兵步陳難䧟宜避其鋒魏主曰遠來求賊唯恐不出今既出矣乃</hi>
　<hi>避而不擊彼奮我弱非計也遂收衆偽遁引而疲之夏兵為兩翼皷譟追之行五六里會有風雨從東南</hi>
　<hi>來揚沙晦㝠宦者趙倪曰今風雨從賊土來我向彼背天不助人願攝騎避之崔浩叱之曰是何言也吾</hi>
<pb n="KR2o0020_WYG_035-84a"/>
　<hi>千里制勝一日之中豈得變易賊貪進不止後軍已絶宜隱軍分出掩擊不意風道在人豈有常也魏主</hi>
　<hi>曰善乃分騎為左右隊以掎之魏主馬蹶而墜幾為夏兵所獲拓䟦齊以身捍蔽魏主騰馬得上身中流</hi>
　<hi>矢奮擊不輟夏衆大潰魏人乘勝逐夏主至城北夏主遂奔上邽魏主微服逐奔者入其城夏人覺之諸</hi>
　<hi>門悉閉魏主與齊等入其宫中得裙繫之槊上乘之而上僅乃得免明日入城獲夏王公卿校及婦女以</hi>
　<hi>萬數馬三十餘萬匹牛羊數千萬頭府庫珍寶車旗器物不可勝計頒賜將士有差初夏世祖性豪侈築</hi>
　<hi>統萬城高十仞基厚三十步上廣十步宫墻高五仞其堅可以厲刀斧臺榭壯大皆雕鏤圖畫被以綺繡</hi>
　<hi>魏主曰蕞爾國而用民如此欲不亡得乎納夏世祖三女為貴人夏平原公定聞統萬破奔上邽魏主詔</hi>
　<hi>奚斤等班師斤言赫連昌亡保上邽鳩合餘燼今因其危滅之為易請益鎧馬平昌而還不許固請許之</hi>
<pb n="KR2o0020_WYG_035-84b"/>
　<hi>給兵萬人馬三千匹并留娥清丘堆使共擊夏魏主還以常山王素為征南大將軍假節鎮統萬</hi>集<lb/>
　覽<hi>以掎之後漢隗囂傳曰秦失其鹿劉季逐而掎之注見漢獻帝建安二十四年掎其後又注見三國</hi>
　<hi>漢昭烈帝章武二年掎角蕞爾國左傳昭七年鄭子産曰抑諺曰蕞爾國注蕞小貌音在最反言蕞爾之</hi>
　<hi>小國鳩合餘燼合如字又音閤鳩合聚會也燼才刃反火之餘末以喻人主收合已敗之遺兵也爾雅曰</hi>
　<hi>莬裒鳩棲聚也左傳隱八年釋三國之圖以鳩其民注鳩集也襄四年收二國之燼注燼遺民也又成二</hi>
　<hi>年晉及齊戰齊師敗績晉師從齊師入擊馬陘齊侯使賔媚人賂晉以紀甗玉磬曰子又不許請收合餘</hi>
　<hi>燼背城借一</hi>質實<hi>輜重注見周顯王三十六年上邽縣名注見漢光武建武八年常山郡名注見</hi>
　<hi>漢光武建武九年</hi>
<pb n="KR2o0020_WYG_035-85a"/>
秦遣使入貢于魏○秋八月魏主還平城<lb/>
　<hi>魏主壯徤鷙勇臨城對陳親犯矢石左右死傷相繼神色自若由是將士畏服咸盡死力性儉率服膳取</hi>
　<hi>給而已羣臣請峻京城修宫室曰此易所謂設險守國蕭何所謂天子以四海為家不壯不麗無以重威</hi>
　<hi>者也而朕</hi>　<hi>主曰古人有言在德不在險屈丐蒸土築城之豈在城也今天下未平方須民力土工之</hi>
　<hi>事朕所未為蕭何之對非雅言也每以為財者軍國之本不可輕費賞賜皆死事勲績之家親戚貴寵未</hi>
　<hi>嘗橫有所及命將出師指授節度違者多致負敗明於知人或㧞士於卒伍之中唯其才用所長不論本</hi>
　<hi>末聽察精敏下無遁情賞不遺賤罰不避貴雖所甚愛之人終無寛假常曰法者朕與天下共之何敢輕</hi>
　<hi>也然性殘忍果於殺戮往往已殺而復悔之</hi>集覽<hi>易所謂設險守國周易坎卦彖曰習坎重險也</hi>
<pb n="KR2o0020_WYG_035-85b"/>
　<hi>天險不可升也地險山川丘陵也王公設險以守其國伊川傳曰王公君人者觀坎之象知險之不可陵</hi>
　<hi>也故設為城郭溝池之險以守其國保其民人屈丐蒸土築城丐彌殄反屈丐本名勃勃姓鐵弗氏北魏</hi>
　<hi>明元帝改其名曰屈丐北俗言屈丐者卑下也道武帝末僭稱大夏天王耻姓鐵弗遂改為赫連氏及晉</hi>
　<hi>將劉裕攻長安禽後秦主姚泓歸建康留其子義真守長安屈丐乃伐義真大破之遂僭皇帝於㶚上定</hi>
　<hi>都統萬蒸土以築城其堅可以礪刀斧</hi>質實<hi>在德不在險即呉起浮西河對魏武侯之言也事在</hi>
　<hi>周安王十五年平城縣名注見漢高帝七年蕭何之對即蕭何治未央宫對漢高帝之語也事注同上年</hi>
夏安定降魏質實<hi>安定郡名注見漢光武建武元年</hi>○冬十一月魏封<lb/>
楊𤣥為南秦王<lb/>
<pb n="KR2o0020_WYG_035-86a"/>
　<hi>十一月魏主遣公孫軌奉䇿拜楊𤣥為南秦王及境𤣥不出迎軌讓之欲奉以還𤣥懼乃出郊迎</hi>
晉徵士陶潛卒考異<hi>提要作處士據分注潛為州祭酒又為彭澤令解歸徵著作郎不就</hi>
<hi>則非周黨莊光之比當從刋本作徵士</hi>
　<hi>潛字淵明潯陽人侃之曾孫也少有高趣博學不羣以親老家貧為州祭酒少日自解歸召主簿不就躬</hi>
　<hi>耕自資遂抱羸疾後復為彭澤令不以家自隨送一力給其子書曰此亦人子也可善遇之在官八十餘</hi>
　<hi>日郡遣督郵至縣吏請曰應束帶見之潛歎曰我豈能為五斗米折腰向鄉里小兒即日解印綬去賦歸</hi>
　<hi>去來辭著五柳先生傳以自况徵著作郎不就妻翟氏亦與同志能安勤苦夫耕於前妻鋤於後潛自以</hi>
　<hi>先世為晉輔耻復屈身後代自宋高祖王業漸隆不復肯仕是歲將復徵之會卒世號靖節先生</hi>集<lb/>
<pb n="KR2o0020_WYG_035-86b"/>
　覽<hi>徵士猶言處士也徵知陵反韻會徵字下引説文召也行於微而聞逹者即徵也又莊子士有九徵</hi>
　<hi>而不變則君子也送一力送遣也力僕也給勞辱之役者</hi>質實<hi>彭澤縣名注見晉元帝永昌元年</hi>
　　書法<hi>潛卒於宋書晉何潛始終晉人也綱目予節故通鑑不書於是特書之是故晉亡矣潛心</hi>
　　<hi>乎晉則卒書晉唐亡矣張承業心乎唐則卒書唐徵士書卒終綱目一人而已矣</hi>
　　發明<hi>甚哉出處之際君子所當致謹也揚雄草太𤣥以擬易作法言以擬論語其自視荀孟以</hi>
　　<hi>下若不足道然失身於莽賊故綱目於其没也書曰莽大夫揚雄死雄雖欲自解不可得也陶潛在</hi>
　　<hi>晉乃太尉侃之孫自其初年出處大致已有可觀至劉宋移國耻復屈身遂不出仕卒能保全名節</hi>
　　<hi>故綱目特以晉處士書之明其不失身於宋氏獨得為晉全人也然通鑑是年不載其事綱目取諸</hi>
<pb n="KR2o0020_WYG_035-87a"/>
　　　<hi>前史以激千載之清風爾臣嘗因是考之晉隱逸傳不見其不屈之意至南史始著其説且載檀道</hi>
　　　<hi>濟嘗餽粱肉麾而去之之事則潛之此意顯然明白今分注亦本此為説其有關於世敎多矣茲故</hi>
　　　<hi>詳而論之以詔後之君子云</hi>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_035-87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷二十四<lb/>
</p>
<p>
</p>
  </div>
</body>
</text>
</TEI>
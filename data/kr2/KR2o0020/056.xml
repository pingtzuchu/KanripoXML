<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_056-1a"/>
　欽定四庫全書<lb/>
御批資治通鑑綱目卷四十一上<lb/>
　　<hi>起壬戌唐髙宗龍朔二年○盡丙申唐中宗嗣聖十三年</hi>凡三十五年<lb/>
　<hi>壬戌</hi>二年春正月改百官名<lb/>
　　<hi>以門下省為東臺中書省為西臺尚書省為中臺侍中為左相中書令為右相僕射為匡政左右丞為肅</hi>
　　<hi>儀尚書為太常伯侍郎為少常伯其餘並以義訓更其名而職任如故</hi>
　任雅相卒於軍蘇定方引軍還<lb/>
　　<hi>雅相為將未嘗奏親戚故吏從軍皆移所司補授謂人曰官無大小皆國家公器豈可便私由是軍中賞</hi>
<pb n="KR2o0020_WYG_056-1b"/>
　　<hi>罰皆平人服其公至是卒會沃沮道總管龎孝泰敗死蘇定方圍平壤久不下引軍還</hi>集覽<hi>沃沮</hi>
　　<hi>東夷國名在髙麗蓋馬大山之東沃烏酷反沮千餘反</hi>質實<hi>平壤城名注見隨煬帝大業八年</hi>
　　　書法<hi>劉方卒於師不書官貶也此其貶與雅相賢將也去年遣征髙麗書兵部尚書矣於是不</hi>
　　　<hi>書官䝉上文也</hi>
　三月鄭仁泰等敗鐵勒於天山<lb/>
　　<hi>鐵勒九姓聞鄭仁泰至合衆十餘萬以拒之選驍徤者數十人挑戰薛仁貴發三矢殺三人餘皆下馬請</hi>
　　<hi>降仁貴悉坑之度磧北擊其餘衆獲葉䕶兄弟三人而還軍中歌之曰將軍三箭定天山壯士長歌入漢</hi>
　　<hi>闗思結多濫葛等部落先保天山聞之皆降仁泰等縱兵擊之掠其家虜相率遠遁仁泰將輕騎赴之踰</hi>
<pb n="KR2o0020_WYG_056-2a"/>
　<hi>大磧至仙蕚河不見虜糧盡而還值大雪士卒饑凍人自相食比入塞餘兵纔八百人司憲大夫楊德裔</hi>
　<hi>劾奏仁泰誅殺已降使虜逃散不計資糧棄甲資㓂詔皆釋之以契苾何力為鐵勒道安撫使安輯餘衆</hi>
　<hi>何力簡精騎五百馳入九姓中謂曰國家知汝皆脇従赦汝之罪罪在酋長得之則已其部落大喜共執</hi>
　<hi>其葉䕶等以授何力何力斬之九姓遂定</hi>集覽<hi>鐵勒九姓鐵勒即敕勒注見宋文帝元嘉七年九姓</hi>
　<hi>者曰藥羅葛曰胡咄葛曰啒羅勿曰貊歌息紇曰阿勿嘀曰葛薩曰斛唱素曰藥勿葛曰溪邪勿葉䕶突</hi>
　<hi>厥大臣官名葉音攝</hi>質實<hi>挑戰注見漢王邦四年天山注見漢武帝元朔三年祁連又外夷火州交</hi>
　<hi>河城北一名祁連山唐天山縣以此為名漢闗即玉門闗注見漢武帝元鼎二年大磧柔然地名注見梁</hi>
　<hi>武帝普通二年契苾何力鐵勒莫賀可汗之孫酋長注見漢帝𤣥更始二年</hi>
<pb n="KR2o0020_WYG_056-2b"/>
夏五月以許圉師為左相○秋七月熊津都督劉仁願<lb/>
等大破百濟於熊津<lb/>
　<hi>初蘇定方既平百濟留郎將劉仁願鎮守以王文度為熊津都督撫其餘衆文度卒百濟故將福信聚衆</hi>
　<hi>據周留城迎故王子豐立之引兵圍仁願時劉仁軌坐罪白衣従軍詔以為帯方州刺史將文度之衆發</hi>
　<hi>新羅兵以救仁願仁軌請唐厯及廟諱而行曰吾欲掃平東夷頒大唐正朔於海表仁軌御軍嚴整轉闘</hi>
　<hi>而前所向皆克新羅糧盡引還福信招集徒衆其勢益張仁軌衆少與仁願合軍休息士卒會平壤軍還</hi>
　<hi>敕仁願等西歸仁軌以為如此則百濟餘燼不日更興髙麗逋㓂何時可滅乃守便宜乗百濟無備帥衆</hi>
　<hi>破之㧞其數城奏請益兵詔發淄青萊海之兵七千人赴之福信專權與百濟王豐浸相猜忌豊殺福信</hi>
<pb n="KR2o0020_WYG_056-3a"/>
　<hi>遣使詣髙麗倭國乞師以拒唐兵</hi>集覽<hi>倭國倭烏禾反女王國名漢地志樂浪海中有倭人分百</hi>
　<hi>餘國在帯方東南大海中依山島為國渡海千里復有國皆倭種唐東夷傳日本國古倭奴也去京師萬</hi>
　<hi>四千里其俗男少女多小島五十餘所皆自名國</hi>質實<hi>百濟東夷國名注見太宗貞觀十四年熊</hi>
　<hi>津都督注見上年帯方州注見晉惠帝元康元年新羅東夷國名注見漢武帝元封二年朝鮮淄青萊海</hi>
　<hi>四州名淄注見宋明帝泰始三年盤陽青注見漢桓帝永康元年萊注見漢安帝永初二年東萊海注見</hi>
　<hi>晉孝武帝太元二年臨海高麗東夷國名注見漢武帝元封二年朝鮮倭國按一統志即古之倭奴國其</hi>
　<hi>地東西南北各數千里西南至海東北隅隔以大山國王以王為姓歷世不易文武僚吏皆世官其地有</hi>
　<hi>五畿七道以州統郡附庸國凡百餘自北岸去拘邪韓國七千里曰對海國又南渡一海千餘里曰瀚海</hi>
<pb n="KR2o0020_WYG_056-3b"/>
　<hi>國又渡一海千餘里曰末盧國東南陸行五百里曰尹都國又東南百里曰奴國又東百里曰不彌國又</hi>
　<hi>南水行二十日曰投馬國又南水行十日陸行一月曰邪馬一國其次曰斯焉國曰已百支國曰伊邪國</hi>
　<hi>曰郡支國曰彌奴國曰好古都國曰不呼國曰姐奴國曰對蘇國曰蘇奴國曰呼邑國曰華奴蘇奴國曰</hi>
　<hi>鬼國曰為吾國曰鬼奴國曰邪焉國曰躬臣國曰巴利國曰支惟國曰烏奴國皆倭王境界所盡其國小</hi>
　<hi>者百里大不過五百里户少者千餘多不過一二萬自漢武帝滅朝鮮使驛通於漢者三十許國皆稱王</hi>
　<hi>其大倭王居邪焉臺國即邪摩維是已光武中元初始來朝貢後國亂國人立其女子曰卑彌呼為王其</hi>
　<hi>宗女壹與繼之後復立男王並受中國爵命歴魏晉宋隋皆來貢稍習夏音唐咸亨初惡倭名更號日本</hi>
　<hi>自以其國近日所出故名或云日本乃小國為倭所併故冒其號開元貞元中其使有願留中國授經肄</hi>
<pb n="KR2o0020_WYG_056-4a"/>
　<hi>業者久乃請還宋雍熈後累來朝貢熈寜以後來者皆儈也元初遣使招諭不至命范文虎等率兵十萬</hi>
　<hi>征之至五龍山暴風破舟敗績終元之世使竟不至本朝初國王良懐遣使臣儈祖朝貢其後數歲一來</hi>
　<hi>至今不絶自永樂以來其國王嗣立皆受朝廷冊封焉</hi>
八月以許敬宗同三品○冬十月以上官儀同三品質<lb/>
實<hi>上官儀陜州陜縣人</hi>○許圉師免○䫻海總管蘇海政矯詔殺<lb/>
興昔亡可汗<lb/>
　<hi>䫻海道總管蘇海政受詔討龜兹敕興昔亡繼徃絶二可汗發兵與俱繼徃絶素與興昔亡有怨宻請海</hi>
　<hi>政矯敕収斬之其部落亡走海政追討平之繼徃絶尋死十姓無主附於吐蕃</hi>集覽<hi>䫻海突厥中地</hi>
<pb n="KR2o0020_WYG_056-4b"/>
　<hi>名䫻越筆反興昔亡可汗名彌射繼徃絶可汗名步真</hi>質實<hi>龜兹西域國名注見漢光武建武二</hi>
　<hi>十二年吐蕃西羌種名注見太宗貞觀八年</hi>
　　書法<hi>自是十姓皆附吐蕃而唐世吐蕃之禍始此矣故謹志之</hi>
　　發明<hi>興昔亡可汗遠在邊徼之外海政矯詔殺之特書于冊以著其罪者聽逹於上也王后蕭</hi>
　　<hi>妃近在宫闈之内武氏專擅殺之不書于冊若無所聞者䝉蔽之甚也比而觀之其義見矣</hi>
西突厥冦庭州刺史來濟死之<lb/>
　<hi>西突厥㓂庭州刺史來濟將兵拒之謂其衆曰吾久當死幸䝉存全以至今日當以身報國遂不釋甲胄</hi>
　<hi>赴敵而死胡氏曰禇遂良至愛州上表自陳定䇿之功受遺之寄曰螻蟻餘命乞陛下哀憐君子悲之而</hi>
<pb n="KR2o0020_WYG_056-5a"/>
　<hi>亦嫌其氣衰而志挫也來濟赴敵而死可謂善處死矣人孰不死處之為難使無忌而知此則能廷爭武</hi>
　<hi>氏矣遂良而知此則能待盡無言矣</hi>質實<hi>突厥北狄國名注見梁武帝大同十一年庭州注見齊明</hi>
　<hi>帝建武四年髙昌愛州注見梁武帝太清二年</hi>
　　書法<hi>書死之何善濟也濟於同時諸大臣可謂得其死所矣</hi>
<hi>癸亥</hi>三年春正月以李義府為右相夏四月除名流嶲州<lb/>
　<hi>義府兼知選事恃勢賣官怨讟盈路上從容戒之義府勃然變色曰誰告陛下緩步而去上不悅義府又</hi>
　<hi>與術者㣲服出城候望氣色或告義府隂有異圖鞫之有實詔除名流嶲州朝野稱慶</hi>質實<hi>從容</hi>
　<hi>注見漢宣帝地節三年嶲州注見漢武帝元鼎六年越嶲</hi>
<pb n="KR2o0020_WYG_056-5b"/>
　　發明<hi>義府弄權罔上何以不書有罪髙宗崇信姦囘使之怙寵至是其責亦有所分矣是以書</hi>
　　<hi>法如此夫</hi>
蓬萊宫成<lb/>
　<hi>初隋文帝遷長安城立宫於西北隅至是營蓬萊宫於其東北制度宏壯於舊門曰丹鳯殿曰含元移仗</hi>
　<hi>居之命故宫曰西内新宫曰東内亦曰大明宫云</hi>集覽<hi>移仗仗注見/永徽五年</hi>質實<hi>長安</hi>
　<hi>城注見隋煬帝大業十三年蓬萊宫注見太宗貞觀六年慶善宫含元殿名注見憲宗元和十四年宣政</hi>
　　書法<hi>蓬萊宫何大明宫也貞觀八年書營大明宫未成而上皇寢疾徃年四月乃作蓬萊綱目</hi>
　　<hi>不書作蓬萊已書其始也至是宫成制度宏壯則是宫之勞費可知矣故特書成凡宫室書成久辭</hi>
<pb n="KR2o0020_WYG_056-6a"/>
　　<hi>也是故漢長樂書治書成隋仁壽書作書成唐蓬萊書營書成皆久而後成也終綱目宮室書成四</hi>
　　<hi>詳漢髙帝十二年惟晉新宮無譏焉</hi>
五月詔鄭仁泰等分屯凉鄯以備吐蕃<lb/>
　<hi>吐蕃吐谷渾互相攻各上表論曲直求援上不許吐蕃擊吐谷渾大破之吐谷渾可汗曷鉢與𢎞化公主</hi>
　<hi>帥數千帳棄國走凉州上以鄭仁泰等分屯凉鄯備吐蕃又以蘇定方節度諸軍援吐谷渾吐蕃表吐谷</hi>
　<hi>渾之罪且請和詔責讓之</hi>質實<hi>吐谷渾西羌種名注見晉元帝建武元年𢎞化公主注見隋煬帝大</hi>
　<hi>業八年凉鄯二州名凉注見中宗景龍二年鄯注見漢宣帝元康四年湼中</hi>
　　書法<hi>吐蕃始益強也唐之西患蘇海政為之</hi>
<pb n="KR2o0020_WYG_056-6b"/>
秋九月熊津總管孫仁師攻百濟㧞之<lb/>
　<hi>初劉仁願劉仁軌既克真峴城詔孫仁師將兵浮海助之軍勢大振諸將以加林城水陸之衝欲先攻之</hi>
　<hi>仁軌曰周留城虜之巢穴若克周留諸城自下於是水陸並進遇倭兵於白江口四戰皆㨗百濟王豐奔</hi>
　<hi>高麗子忠勝等帥衆降百濟盡平唯任存城不下百濟人黒齒常之沙吒相如各帥衆降仁軌使各將其</hi>
　<hi>衆取任存城仁師曰此屬獸心何可信也仁軌曰吾觀二人皆忠勇有謀敦信重義是其感激立效之時</hi>
　<hi>不用疑也遂給糧仗分兵隨之㧞任存城詔留仁軌鎮百濟召仁師仁願還仁軌瘞骸骨籍戸口理村聚</hi>
　<hi>署官長通橋道補隄塘課耕桑賑貧老立唐社稷頒正朔及廟諱百濟大悅然後修屯田儲糗糧訓士卒</hi>
　<hi>以圖高麗仁願至京師上問之曰卿所奏事皆合機宜卿本武人何能如是仁願曰皆仁軌所為也上悅</hi>
<pb n="KR2o0020_WYG_056-7a"/>
　<hi>加仁軌六階遣使勞勉之西臺侍郎上官儀曰仁軌遭黜削而能盡忠仁願秉節制而能推賢皆可謂君</hi>
　<hi>子矣</hi>集覽<hi>黒齒虜複姓百濟國人沙吒盧複姓亦百濟人吒知加反屯田屯守而營田</hi>質實<lb/>
　<hi>黒齒常之百濟西部人京師注見周顯王二十五年</hi>
<hi>甲子</hi>麟徳元年春正月以殷王旭輪為單于大都䕶<lb/>
　<hi>初李靖破突厥遷三百帳于雲中城阿史徳氏為其長至是部落漸衆請立可汗以統之上曰今之可汗</hi>
　<hi>古之單于也故更為單于都䕶府而使皇子殷王遥領之</hi>質實<hi>按一統志雲中城在大同府城北郭</hi>
　<hi>外後魏建此為西京其門東曰迎春南曰朝陽西曰定西北曰拱極其宫垣占城之北唐為雲中郡殷州</hi>
　<hi>名注見隋恭帝皇泰二年獲嘉</hi>
<pb n="KR2o0020_WYG_056-7b"/>
郇公孝協坐贓賜死<lb/>
　<hi>孝協為魏州刺史坐贓賜死有司奏孝協父叔良死王事不可絶其嗣上曰畫一之法不以親疎異制茍</hi>
　<hi>害百姓雖太子亦不赦也孝協竟自盡於第胡氏曰髙宗昏懦肆恣棄太宗之法如掃塵爍凍然而於孝</hi>
　<hi>協之贓謹守畫一如此何哉且必以治庶人者治皇族而其言及於太子他日東宫連見廢殺則畫一不</hi>
　<hi>赦之教也</hi>集覽<hi>畫一之法注見/漢惠帝二年</hi>質實<hi>郇縣名注見漢髙祖天福十二年魏州注</hi>
　<hi>見漢成帝綏和二年東宫注見宋文帝元嘉二十七年</hi>
秋七月詔以三年正月封禪質實<hi>封禪注見秦始皇二十八年</hi>○八<lb/>
月以劉祥道竇徳𤣥為左右相○冬十月遣兵代戌熊<lb/>
<pb n="KR2o0020_WYG_056-8a"/>
津<lb/>
　<hi>熊津都督劉仁軌上言戊兵疲羸者多衣服貧弊唯思西歸無心展效臣問以徃時百姓應募或請自辦</hi>
　<hi>衣糧何為今日士卒如此咸言今日官府與曩時不同曩時没王事者敕使弔祭追贈官爵囘授子弟凡</hi>
　<hi>度遼者皆賜勲一轉自顯慶五年以來度海者官不記録死者無人誰何州縣發兵壮而富者行錢得免</hi>
　<hi>弱而貧者被發即行海東苦戰之時許以勲賞及達西岸唯聞推禁奪賜破勲州縣追呼無以自存是以</hi>
　<hi>被發之日已有逃亡自殘者其有勲級亦不免挽引之勞無異白丁又初發時惟令備一年資裝今已二</hi>
　<hi>年未有還期自非有所更張厚加慰勞明賞重罰以起士心恐師衆疲勞立效無日上深納其言遣劉仁</hi>
　<hi>願將兵度海以代舊鎮之兵敕仁軓俱還仁軓曰舊兵當令収穫辦具遣還軍將宜留鎮撫未可歸也仁</hi>
<pb n="KR2o0020_WYG_056-8b"/>
　<hi>願曰吾前還海西大遭讒謗云吾謀據海東幾不免禍今日惟知凖敕豈敢擅有所為邪仁軌曰茍利於</hi>
　<hi>國豈恤其私乃上表陳便宜自請留鎮從之以扶餘隆為熊津都尉使招集其餘衆</hi>集覽<hi>没王事為</hi>
　<hi>王事而亡没者勲級勲官之資級扶餘隆扶餘本東夷國名因以為氏隆名也</hi>
十二月殺同三品上官儀劉祥道罷梁王忠賜死<lb/>
　<hi>初武后屈身忍辱奉順上意故上排群議而立之及得志專作威福上動爲所制不勝其忿會宦者王伏</hi>
　<hi>勝發其使道士郭行真出入禁中爲厭禱事上宻召上官儀議之儀因言后專恣請廢之上即命草詔左</hi>
　<hi>右奔告于后后遽詣上自訴上羞縮不忍乃曰我初無此心皆上官儀教我儀先與伏勝俱事故太子忠</hi>
　<hi>后於是使許敬宗誣奏儀伏勝與忠謀大逆儀下獄及伏勝皆死妻子籍没賜忠死于流所右相劉祥道</hi>
<pb n="KR2o0020_WYG_056-9a"/>
　<hi>坐與儀善罷朝士流貶者甚衆自是上每視事則后垂簾於後政無大小皆預聞之天下大權悉歸中宫</hi>
　<hi>天子拱手而已中外謂之二聖</hi>集覽<hi>厭禱厭益涉反鎮/也禱告事求福也</hi>質實<hi>梁州名注見周</hi>
　<hi>赧王四年</hi>
　　書法<hi>梁王忠廢爲庶人矣書梁王何不予其廢之也賜死之例有四著所坐賜死魏周㣼郇公</hi>
　　<hi>孝協太平公主王毛仲宜死者也書貶某賜死竇參楊収韋保衡孟漢卿書賜某死呉通𤣥路巖蘇</hi>
　　<hi>檢皆可罪而未宜死者也直書某賜死梁王忠不宜死者也無所坐者也</hi>
　　發明<hi>哀哉上官儀之死也彼昏不知烏可與之有言哉京房諄諄開悟元帝言非不明聽非不</hi>
　　<hi>諭然姦賊未去身已不保昏懦之君大抵如此綱目書殺書爵蓋亦哀之而已夫豈樂予之哉</hi>
<pb n="KR2o0020_WYG_056-9b"/>
以樂彦瑋孫處約同三品考異<hi>提要無此十字</hi>
<hi>乙丑</hi>二年春三月以姜恪同三品○夏四月以陸敦信爲<lb/>
右相樂彦瑋孫處約罷質實<hi>陸敦信嘉興人</hi>○五月行麟德厯<lb/>
　<hi>李淳風以戊寅厯推歩浸疎乃增損劉焯皇極厯更撰麟德厯行之</hi>集覽<hi>推歩推測也歩考也漢馮</hi>
　<hi>緄傳善推歩注云謂究日月五星之度昏旦節氣之差劉焯隋太學博士著厯書十卷焯音灼</hi>
冬十月車駕發東都十二月至泰山<lb/>
　<hi>皇后表稱封禪祭皇地祗太后昭配而令公卿行事禮有未安請帥内外命婦奠獻詔禪社首以皇后爲</hi>
　<hi>亞獻越國太妃燕氏爲終獻廢藁秸陶匏用茵褥罍爵文舞用功成慶善之樂武舞用神功破陳之樂上</hi>
<pb n="KR2o0020_WYG_056-10a"/>
　<hi>發東都華戎衛從數百里不絶時比歲豐稔米斗至五錢麥豆不列于市上至濮陽左相竇德𤣥騎從上</hi>
　<hi>問濮陽謂之帝邱何也德𤣥不能對許敬宗自後躍馬而前曰昔顓頊居此故謂之帝邱上稱善敬宗退</hi>
　<hi>謂人曰大臣不可以無學德𤣥曰人各有能有不能吾不強對以所不知此吾所能也李勣曰敬宗多聞</hi>
　<hi>信羙矣德𤣥之言亦善也張公藝九世同居北齊隋唐皆旌表其門上幸其宅問所以能之故公藝書忍</hi>
　<hi>字百餘以進上善之賜以縑帛胡氏曰新城三老啓漢髙以君臣之大義壺闗三老悟孝武以父子之至</hi>
　<hi>情湖三老猶能辯王尊被劾之非辜正朝廷刑罰之失當皆因事有補不茍然也髙宗非不能忍之患乃</hi>
　<hi>過於忍之失公藝又以忍勸之其樸茂有餘而智術短矣爲公藝者宜曰臣家所以同居之久由家長專</hi>
　<hi>治權在男子婦人不預外事也如此萬一其有警焉耳</hi>集覽<hi>内外命婦注見太宗貞觀元年社首</hi>
<pb n="KR2o0020_WYG_056-10b"/>
　<hi>山在兖州應劭曰在博縣晉灼曰在鉅平南十三里藁秸陶匏周禮次扆筵凡圖王氏神席議曰禮器莞</hi>
　<hi>簟之安而藁鞂之設正義謂藁鞂除穗粒取稈藁爲席郊祭不用莞簟之可安而設藁鞂之麄席亦脩古</hi>
　<hi>也記郊特牲器用陶匏以象天地之性也莞簟之安而蒲越藁鞂之尚明之也注陶謂陶瓦爲酒尊匏瓠</hi>
　<hi>也謂破匏爲爵皆太古之禮器觀天下之物無可以稱其德也蒲越藁鞂皆藉神席也正義謂今禮以藁</hi>
　<hi>鞂爲祭天席蒲越爲配帝席鞂與秸通音戛莞音官越音活茵褥罍爵説文茵車重席也褥藉也罍龜目</hi>
　<hi>酒尊似壺容一斛水作雲雷象爵飲器刻爲爵形受一升漆赤中畫雲氣功成慶善樂注見太宗貞觀六</hi>
　<hi>年神功破陳樂注同上貞觀元年新城三老啓漢高以君臣之大義事見漢王劉邦二年壺闗三老悟孝</hi>
　<hi>武以父子之至情事見漢武帝征和二年湖三老猶能辯王尊被劾之非辜事見漢成帝河平二年</hi>質<lb/>
<pb n="KR2o0020_WYG_056-11a"/>
　實<hi>泰山注見秦始皇二十八年社首壇名按一統志在濟南府泰安州西南五里亭禪山上宋真宗封</hi>
　<hi>泰山禪此中有蒿里祠在焉濮陽郡名注見周安王五年帝邱地名在東昌府城西南二百里按一統志</hi>
　<hi>古顓頊之墟曰帝邱夏爲昆吾氏所居春秋衛成公遷都於此顓頊五帝之一即髙陽氏也詳見通鑑前</hi>
　<hi>編張公藝壽張人</hi>
<hi>丙寅</hi>乾封元年春正月封泰山禪社首<lb/>
　<hi>正月朔祀昊天上帝於泰山南明日登泰山封玉牒藏之石䃭又明日降禪于社首祭皇地祗上初獻畢</hi>
　<hi>執事者皆趨下宦者執帷皇后升壇亞獻帷帟皆以錦繡爲之赦天下改元文武官賜爵加階有差先是</hi>
　<hi>階無泛加皆以勞考叙進至五品三品仍奏取進止至是始有泛階比及末年服緋者滿朝矣</hi>集覽<lb/>
<pb n="KR2o0020_WYG_056-11b"/>
　<hi>玉牒注見漢武帝元封元年石䃭䃭音感石篋也以方石再累皆方五尺厚一尺刻其中以容玉匱䃭傍</hi>
　<hi>施石檢十枚以檢石䃭南方北方皆三東方西方皆二去䃭隅皆一尺䃭纒以金繩五周封以石泥或曰</hi>
　<hi>以水銀和金爲泥而封之</hi>質實<hi>昊天上帝注見隋恭帝義寕二年皇地祗注見漢後主建興十五年</hi>
車駕還過曲阜祠孔子<lb/>
　<hi>贈太師祭以少牢</hi>質實<hi>曲阜縣名注見周太祖廣順二年少牢牲名注見太宗貞觀十九年</hi>
　　書法<hi>於是孔子贈太師則曷爲不書諱之也孔子贈太師而尊老君爲皇帝亦大不倫矣諱之</hi>
　　<hi>者譏之也終綱目書祠孔子五詳漢髙帝十二年</hi>
至亳州尊老君爲太上𤣥元皇帝<lb/>
<pb n="KR2o0020_WYG_056-12a"/>
　<hi>至亳州謁老君廟上尊號</hi>質實<hi>亳州注見漢獻帝建安十五年譙邑老君廟按一統志在鳯陽府亳</hi>
　<hi>縣老子所生之地後人爲立廟漢桓帝嘗命邉韶爲文以記之</hi>
　　發明<hi>上書過曲阜祠孔子庶足見尊師重道之意然贈以三公之官則是臣之也禮安在哉况</hi>
　　<hi>下書尊老君爲太上𤣥元皇帝其輕重不倫如此故綱目於贈太師則削而不書蓋爲先聖諱之爾</hi>
　　<hi>事有若美而實不美者此類是也雖然吾先聖豈以是爲輕重哉</hi>
李義府卒<lb/>
　<hi>時大赦惟長流人不聽還李義府憂憤發病而卒自義府之貶朝士日憂其復入至是衆心乃安</hi>
　　書法<hi>於是義府除名矣不卒可也而卒之何幸唐人也義府雖貶朝野憂其復入至是衆心乃</hi>
<pb n="KR2o0020_WYG_056-12b"/>
　　<hi>安故幸之</hi>
夏四月車駕還京師○陸敦信罷○五月鑄乾封泉寳<lb/>
錢<lb/>
　<hi>錢一當十俟期年盡廢舊錢</hi>
六月遣金吾衛將軍龎同善將兵伐髙麗<lb/>
　<hi>髙麗泉蓋蘇文卒長子男生代爲莫離支出廵諸城使其弟男建男産留知後事或謂二弟曰男生惡二</hi>
　<hi>弟欲除之又有告男生者曰二弟欲拒兄不納男生遣人偵伺二弟収掩得之乃以王命召男生男生懼</hi>
　<hi>不敢歸男建自爲莫離支發兵討之男生走保别城使其子獻誠詣闕求救詔契苾何力龎同善將兵救</hi>
<pb n="KR2o0020_WYG_056-13a"/>
　<hi>之以獻誠爲鄉導</hi>質實<hi>莫支離髙麗官兵注見太宗貞觀二十年</hi>
秋七月以劉仁軌爲右相<lb/>
　<hi>初仁軌爲給事中按畢正義事李義府怨之出爲青州刺史會討百濟仁軌當浮海運糧遭風失船命監</hi>
　<hi>察御史袁異式徃鞫之義府謂曰君能辦事勿憂無官異式至謂仁軌曰君宜早自爲計仁軌曰仁軌當</hi>
　<hi>官失職國有常刑公以法斃之無所逃命若使遽自引决以快讎人竊所未甘乃具獄以聞上命除名以</hi>
　<hi>白衣從軍自效及爲大司憲異式懼不自安仁軌瀝觴告之曰仁軌若念疇昔之事有如此觴既知政事</hi>
　<hi>薦爲司元大夫監察御史杜易簡謂人曰斯所謂矯枉過正矣</hi>集覽<hi>若念疇昔之事自誓不以</hi>
　<hi>前者見鞫失船事爲念也記檀弓疇昔之夜注疇發聲也昔猶前也</hi>質實<hi>引决注見宋明帝泰始七</hi>
<pb n="KR2o0020_WYG_056-13b"/>
　<hi>年</hi>
竇德𤣥卒○皇后殺其從兄武惟良<lb/>
　<hi>初武士彠娶相里氏生男元慶元爽又娶楊氏生三女長適賀蘭越石次皇后次適郭孝慎士彠卒元慶</hi>
　<hi>元爽及士彠兄子惟良懐運皆不禮於楊氏楊氏深銜之越石早卒后既立楊氏號榮國夫人越石妻號</hi>
　<hi>韓國夫人惟良等皆列朝廷榮國夫人謂曰頗億疇昔之事乎對曰惟良等幸以功臣子弟早登官籍揣</hi>
　<hi>分量才不求貴逹豈意以皇后之故曲荷朝恩夙夜憂懼不爲榮也榮國不悦皇后乃上疏請出惟良等</hi>
　<hi>爲逺州刺史外示謙抑實惡之也元慶以憂卒元爽坐事流振州而死韓國及其女皆得幸於上其女賜</hi>
　<hi>號魏國夫人后惡之㑹惟良懐運至京師獻食宻置毒醢中使魏國食之暴卒因歸罪於惟良懐運誅之</hi>
<pb n="KR2o0020_WYG_056-14a"/>
　<hi>改其姓爲蝮氏</hi>集覽<hi>相里複姓咎繇之後爲理氏商末理證孫仲師遭難去王姓里至晉里克見滅</hi>
　<hi>克妻司成氏携其少子季友逃居相城因姓相里氏相去聲</hi>質實<hi>振州注見高祖武德五年</hi>
　　發明<hi>於所厚者薄無所不薄也武氏不道勦殺其族如獵狐兎亦何有於李氏哉故特書皇后</hi>
　　<hi>殺其從兄以惡之</hi>
九月龎同善大破高麗兵○劉祥道卒<lb/>
　<hi>子齊賢嗣齊賢爲人方正上甚重之爲晉州司馬将軍史興宗從獵苑中因言晉州産佳鷂請使齊賢捕</hi>
　<hi>之上曰劉齊賢豈捕鷂者邪胡氏曰人主雖有嗜慾昏蔽其本心之明亦不可亡也特所蔽者重不能推</hi>
　<hi>廣其明耳高宗若以待劉齊賢之心博求賢德列之朝廷則膏肓之疾必有能己之者然既知齊賢方正</hi>
<pb n="KR2o0020_WYG_056-14b"/>
　<hi>而置之州司馬雖不使捕鷂亦不能采其謀猷善善不用郭公之道爾</hi>集覽<hi>善善不用郭公之道</hi>
　<hi>爾注見太宗貞觀二年</hi>質實<hi>晉州注見漢獻帝建安七年河東膏肓之疾注見晉愍帝建興四年</hi>
冬十二月以李勣爲遼東大總管伐高麗<lb/>
　<hi>勣欲與其壻京兆杜懐恭偕行懐恭亡匿謂人曰公欲以我立法耳勣聞之流涕曰杜郎踈放此或有之</hi>
　<hi>乃止</hi>集覽<hi>公欲以我立法耳杜懐恭自知踈畧放逹易致獲罪必被李勣見殺以立軍法也</hi>質<lb/>
　實<hi>京兆郡名注見𤣥宗開元十一年</hi>
<hi>丁卯</hi>二年春正月耕籍田考異<hi>耕上漏帝字</hi>
　<hi>有司進耒耜加以琱飾上曰耒耜農夫所執豈宜如此之麗命易之既而耕之九推乃止胡氏曰爲國務</hi>
<pb n="KR2o0020_WYG_056-15a"/>
　<hi>農必本末備舉然後實德及百姓高宗政出房帷馴致大亂而躬籍千畝勤於九推夫豈勸農之本乎</hi>
　集覽<hi>耕籍田注見漢文帝二年九惟乃止注見耕籍田</hi>質實<hi>耒耜治田器名釋名云揉木爲</hi>
　<hi>耒斵木爲耜</hi>
　　書法<hi>高宗耕籍不悉書據永徽三年正月不書此其書何美崇質也</hi>
罷乾封泉寳錢<lb/>
　<hi>自行乾封錢榖帛踊貴商賈不行罷之</hi>
夏六月以楊𢎞武戴至德李安期張文瓘趙仁本並同<lb/>
三品<lb/>
<pb n="KR2o0020_WYG_056-15b"/>
　<hi>時造蓬萊上陽合璧等宫頻征伐四夷廐馬萬匹倉庫漸虛張文瓘諫曰隋鍳不逺願勿使百姓生怨上</hi>
　<hi>納其言减廐馬數千匹○上屢責侍臣不進賢李安期對曰比來公卿有所薦引爲讒者已指爲朋黨滯</hi>
　<hi>淹者未獲伸而在位者先獲罪是以各務杜口耳陛下果推至誠以待之其誰不願舉所知邪上深以爲</hi>
　<hi>然</hi>質實<hi>上陽宫在河南府閿鄉縣舊湖城縣西北一里隋煬帝建張文瓘貝州武城人李安期定</hi>
　<hi>州安平人百藥之子</hi>
秋八月朔日食○李安期罷○九月李勣㧞高麗十七<lb/>
城<lb/>
　<hi>李勣㧞新城遂引兵進擊一十六城皆下之副大總管龎同善高侃尚在新城泉男建遣兵襲其營武衛</hi>
<pb n="KR2o0020_WYG_056-16a"/>
　<hi>將軍薛仁貴擊破之勣行軍管記元萬頃作檄高麗文曰不知守鴨緑之險男建報曰謹聞命矣即移兵</hi>
　<hi>據之唐兵不得度上聞之流萬頃於嶺南副大總管郝處俊在高麗城下未及成列高麗奄至軍中大駭</hi>
　<hi>處俊據胡牀方食乾糧潜簡精鋭擊敗之将士服其膽畧</hi>質實<hi>郝處俊安陸人胡牀注見周世宗顯</hi>
　<hi>德五年</hi>
<hi>戊辰</hi>總章元年夏四月彗星見于五車集覽<hi>五車天官書五車五星在</hi>
<hi>畢北五車者五帝車舍也主天子五兵</hi>質實<hi>彗星注見周顯王八年</hi>
　<hi>彗星見上避正殿減膳徹樂許敬宗等奏請復常曰彗星見東北高麗将滅之兆也上曰朕之不德謫見</hi>
　<hi>於天豈可歸咎小夷且高麗之百姓亦朕之百姓也不許彗尋滅范氏曰高宗庸昏而猶能出人君之言</hi>
<pb n="KR2o0020_WYG_056-16b"/>
　<hi>其誠足以動天矣然則古者失道之君未必其身親爲不善也姦佞之臣納之於惡者蓋多矣亦可以爲</hi>
　<hi>戒哉</hi>
楊𢎞武卒○秋九月李勣㧞平壤高麗王藏降高麗悉<lb/>
平<lb/>
　<hi>薛仁貴破高麗於金山乗勝將攻扶餘城諸將以其兵少止之仁貴曰兵不必多顧用之何如耳遂爲前</hi>
　<hi>鋒以進與高麗戰大破之殺獲萬餘人遂㧞扶餘城扶餘川中四十餘城皆望風請服侍御史賈言忠奉</hi>
　<hi>使自遼東還上問以軍事言忠對曰隋煬帝東征而不克者人心離怨也先帝東征而不克者高麗未有</hi>
　<hi>釁也今高藏㣲弱男生兄弟相攻饑饉連年妖異屢降其亡可翹足待也上又問諸将孰賢對曰薛仁貴</hi>
<pb n="KR2o0020_WYG_056-17a"/>
　<hi>勇冠三軍龎同善持軍嚴整高侃忠果有謀契苾何力沈毅能斷然夙夜小心忘身憂國皆莫及李勣也</hi>
　<hi>勣等進攻大行城㧞之諸軍皆會進至鴨綠柵破之圍平壤月餘高麗王藏遣泉男産詣勣降男建猶閉</hi>
　<hi>門拒守以軍事委儈信誠信誠開門勣縱兵登城男建自刺不死遂擒之高麗悉平</hi>質實<hi>金山注見</hi>
　<hi>隋恭帝皇泰二年扶餘城注見隋煬帝大業八年平壤遼東郡名注見秦王政三年饑饉注見隋煬帝大</hi>
　<hi>業十二年鴨綠柵按一統志在遼東都司城東五百六十里鴨綠江之東乃後魏所置以塞高句驪之路</hi>
冬十月以盧迦逸多爲懐化大將軍<lb/>
　<hi>烏茶國婆羅門盧迦逸多自言能合不死藥上將餌之東臺侍郎郝處後諫曰修短有命非藥可延貞觀</hi>
　<hi>之末先帝服那羅邇娑婆寐藥大漸之際名醫不知所爲議者將加顯戮恐取笑戎狄而止前鑒不逺願</hi>
<pb n="KR2o0020_WYG_056-17b"/>
　<hi>陛下深察上乃止</hi>集覽<hi>烏茶西域國一曰烏伏那亦曰烏萇直在天竺國南其東則大食國也漢</hi>
　<hi>書茶作秅注烏一加反秅直加反那羅邇方士名娑婆寐方士名大漸注見隋文帝開皇十四年</hi>質<lb/>
　實<hi>婆羅門西域國名注見太宗貞觀十三年</hi>
　　書法<hi>前書遣天竺方士歸國矣於是又書以盧迦逸多爲懐化大將軍帝固非有定見者蓋當</hi>
　　<hi>此時年踰不惑内寵之意輕而長生之念重矣豈復記徃日之言哉書譏之也</hi>
十二月置安東都䕶府<lb/>
　<hi>李勣將至上命先與高藏等獻于昭陵具軍容奏凱歌入京師獻于太廟上受俘于含元殿分高麗五部</hi>
　<hi>百七十六城六十九萬餘户爲九都督府四十二州百縣置安東都䕶府於平壤以統之擢其酋帥有功</hi>
<pb n="KR2o0020_WYG_056-18a"/>
　<hi>者爲都督刺史縣令與華人參理以薛仁貴檢校安東都䕶總兵二萬人以鎮撫之上祀南郊告平高麗</hi>
　<hi>以李勣爲亞獻時有敕征遼軍士逃亡限内不首者身斬妻子籍没太子上表曰軍士或遇疾病不及隊</hi>
　<hi>伍或因樵採爲賊所掠或渡海漂没或深入賊庭爲所傷殺軍中不暇勘當皆以爲逃若即配没情實可</hi>
　<hi>哀乃詔免之</hi>質實<hi>昭陵注見太宗貞觀二十三年含元殿注見憲宗元和十四年宣政安東都䕶</hi>
　<hi>府注見秦王政三年遼東南郊注見漢後主建興十五年</hi>
以姜恪閻立本爲左右相質實<hi>閻立本京兆萬年人立德之弟</hi>○京師<lb/>
山東江淮旱饑<lb/>
　　書法<hi>自書大稔而封禪之事起於是書京師山東江淮旱饑是年書闗中旱饑咸亨元年書河</hi>
<pb n="KR2o0020_WYG_056-18b"/>
　　<hi>南北旱儀鳯二年書闗中旱蝗永淳元年屢書不一書矣</hi>
<hi>己巳</hi>二年春二月以李敬𤣥同三品<lb/>
　<hi>先是同三品不入銜至是始入銜</hi>質實<hi>銜釋名云官吏階位曰銜</hi>
　　書法<hi>以同三品入銜始此</hi>
以盧承慶爲司刑太常伯<lb/>
　<hi>承慶嘗考内外官有一官督運遭風失米承慶考之曰監運損糧考中下其人容色自若無言而退承慶</hi>
　<hi>重其雅量改注曰非力所及考中中既無喜容亦無愧詞又改曰寵辱不驚考中上○時渭南尉劉延祐</hi>
　<hi>弱冠政事爲畿縣最李勣謂曰足下春秋甫爾遽擅大名宜稍自貶抑無爲獨出人右也</hi>集覽<hi>畿縣</hi>
<pb n="KR2o0020_WYG_056-19a"/>
　<hi>最畿天子千里地也最者言課居先也記王制曰天子之縣内凡九十三國注縣内夏時天子所居州界</hi>
　<hi>名也殷曰畿詩商頌曰邦畿千里維民所止周亦曰畿今畿縣之内有善政者劉延祐爲最</hi>質實<lb/>
　<hi>渭南縣名注見漢獻帝建安十六年劉延祐彭城人</hi>
以郝處俊同三品○詔定明堂制度<lb/>
　<hi>定明堂制度其基八觚其宇上圓覆以青陽玉葉其門牆階級窻櫺楣柱抑楶枅栱皆法天地隂陽律厯</hi>
　<hi>之數以衆議未决又會饑饉竟不果立</hi>集覽<hi>八觚漢郊祀志紫壇八觚宣象八方注觚角也班固</hi>
　<hi>賦設壁門之鳯翔上觚稜而棲金爵注觚稜闕角也轉高轉角處枊楶枊字刋誤當是栭字史炤釋文作</hi>
　<hi>柳字益訛矣案爾雅栭楶謂梁上短柱上承屋眷者楶通作節記山節藻棁注栭謂之節楹謂之棁枅栱</hi>
<pb n="KR2o0020_WYG_056-19b"/>
　<hi>爾雅枅柱上横木承棟者也樴謂之杙大者謂之栱</hi>質實<hi>明堂注見漢武帝建元元年</hi>
夏四月徙高麗户於江淮山南京西諸州<lb/>
　<hi>高麗之民多離叛者敕徙三萬八千二百户於江淮之南及山南京西諸州空曠之地留其貧弱者使守</hi>
　<hi>安東</hi>
　質實<hi>高麗東夷國名注見漢武帝元封二年朝鮮</hi>
六月朔日食質實<hi>日食注見新莽天鳯元年</hi>○秋八月詔幸凉州不<lb/>
果行考證<hi>幸當作如</hi>
　<hi>詔以十月幸凉州時隴右虚耗議者多以爲不宜遊幸上聞之詔五品已上謂曰自古帝王莫不廵狩故</hi>
<pb n="KR2o0020_WYG_056-20a"/>
　<hi>朕欲廵視逺俗若其不可何不靣陳而退有後言邪宰相以下皆不敢言詳刑夫夫來公敏曰廵狩雖帝</hi>
　<hi>王常事然今高麗餘冦尚多西邉兵亦未息隴右户口彫弊鑾輿所至供億百端外間實有竊議但明制</hi>
　<hi>已行故群臣不敢陳論耳上善其言爲之罷行范氏曰高宗溺於所愛不顧禮義雖元舅顧命之臣以先</hi>
　<hi>帝遺言争之確乎其不可入也凉州之不行得非武后之意乎何其從諫之易也且不從其大而從其細</hi>
　<hi>雖曰能聽諫而謹於細行亦不免陷於大惡也</hi>質實<hi>隴右注見秦王政三年隴西廵狩注見隋煬帝</hi>
　<hi>大業六年鑾輿注見德宗貞元元年</hi>
　　書法<hi>不果行何羙從諫也凡遊幸書不果皆羙辭終綱目遊幸書不至而還二漢明帝永平四</hi>
　　<hi>年辛卯年呉主皓書不果行一是年唯孫皓不至爲危辭</hi>
<pb n="KR2o0020_WYG_056-20b"/>
九月大風海溢<lb/>
　<hi>漂六千餘家</hi>
　　書法<hi>終綱目書海溢六詳漢質帝本初元年帝居二焉隂盛之徴也自是無書海溢者矣</hi>
冬十一月李勣卒<lb/>
　<hi>上嘗謂侍臣曰朕虛心求諫而竟無諫者何也李勣對曰陛下所爲盡善群臣無得而諫范氏曰甚矣李</hi>
　<hi>勣之佞也陷君於惡又諂以悦之其罪大矣勣本群盗無識可爲將而不可爲相以輔少主居伊周之地</hi>
　<hi>非其任矣○勣寢疾謂弟弼曰我見房杜平生勤苦僅立門户遭不肖子蕩覆無餘吾此諸子今以付汝</hi>
　<hi>謹察視之其有志氣不倫交游非類者皆先撾殺然後以聞范氏曰房杜事君以忠其子孫不肖覆宗絶</hi>
<pb n="KR2o0020_WYG_056-21a"/>
　<hi>祀出於不幸非其積不善也李勣一言䘮邦罪不容誅得死牖下幸矣乃以房杜爲戒可謂不能省巳者</hi>
　<hi>矣父子不責善骨肉之親無絶也而使殺之何異於夷貊豈所以爲訓乎○勣爲將有謀善斷從善如流</hi>
　<hi>戰勝則歸功於下所得金帛悉散之將士故人思致死所向克㨗臨事選將必訾相其狀貎豐厚者遣之</hi>
　<hi>或問其故勣曰薄命之人不足與成功名閨門雍睦而嚴其姊嘗病勣親爲作粥風回爇其鬚鬢姊曰僕</hi>
　<hi>妾幸多何自苦如是勣曰非然也顧姊老勣亦老雖欲久爲姊煑粥其可得乎常謂人我年十二三時爲</hi>
　<hi>亡頼賊逄人則殺十四五爲難當賊有所不愜則殺之十七八爲佳賊臨陳乃殺人二十爲大將用兵以</hi>
　<hi>救人死卒諡貞武孫敬業嗣</hi>集覽<hi>得死牖下記䘮大記曰疾病寢時東首於北牖下注謂君來視之</hi>
　<hi>也病者恒居北牖下</hi>質實<hi>伊周謂伊尹周公</hi>
<pb n="KR2o0020_WYG_056-21b"/>
　　書法<hi>勣功臣也衛公鄂公皆具官此其不書何削之也唐祚幾絶勣之力也故削之</hi>
　　發明<hi>武氏之立决於李勣之一言遂至滅唐社稷貽禍甚惨綱目於廢立之際雖已載之分注</hi>
　　<hi>而勣之罪竟未有以見也故於其死盡削其官以罪之爾或曰高宗之時大臣書卒罕有具其官者</hi>
　　<hi>如竇德𤣥劉祥道之類蓋可見矣曰是不然勣故前朝功臣初非德𤣥祥道之比姑以太宗朝觀之</hi>
　　<hi>自貞觀四年書蔡公杜如晦卒至廿三年書衛公李靖卒其間書卒者凡十有四人未有不書其爵</hi>
　　<hi>者又以高宗朝觀之其書前朝舊臣之卒者如北平公張行成鄂公尉遲敬德愛州刺史禇遂良亦</hi>
　　<hi>未有不書其官者何獨於勣而削之哉勣在兩朝論其勲業殆與衛公鄂公諸人等今綱目獨削其</hi>
　　<hi>官遂至與隋楊素同科素有廢立儲君之罪勣有廢立中閫之罪故其書法若一是皆深貶而誅之</hi>
<pb n="KR2o0020_WYG_056-22a"/>
　　<hi>也不然以勣之公勤勲績可少訾哉</hi>
定銓注法<lb/>
　<hi>時承平既久選人益多司列少常伯裴行儉始與員外郎張仁禕設長名姓歴牓引銓注之法又定州縣</hi>
　<hi>升降官資高下其後遂爲永制無能革之者大畧唐之選法取人以身言書判計資量勞而擬官始集而</hi>
　<hi>試觀其書判已試而銓察其身言已銓而注詢其便利已注而唱集衆告之然後類以爲甲先簡僕射乃</hi>
　<hi>上門下給事中讀侍郎省侍中審之不當者駮下既審然後上聞主者受㫖奉行各給以符謂之告身兵</hi>
　<hi>部武選亦然課試之法以騎射及翹闗負米人有格限未至而能試文三篇謂之宏詞試判三條謂之㧞</hi>
　<hi>萃入等者得不限而授其黔中嶺南閩中州縣官不由吏部委都督選擇士人補授凡居官以年爲考六</hi>
<pb n="KR2o0020_WYG_056-22b"/>
　<hi>品以下四考爲滿有劉曉者上疏論之曰今選曹以檢勘爲公道書判爲得人殊不知考其德行才能况</hi>
　<hi>書判借人者衆矣又禮部取士專用文章爲甲乙故天下之士皆捨德行而趨文藝有朝登甲科而夕陷</hi>
　<hi>刑辟者雖日誦萬言何闗理體文成七歩未足化人取士以德行爲先文藝爲末則多士雷奔四方風動</hi>
　<hi>矣</hi>集覽<hi>身言書判唐制擇人之法有四一曰身體貌豐偉一曰言言辭辨正三曰書楷法遒美四</hi>
　<hi>曰判文理優長四事皆可取則先德行見選舉志遒才由反徤也乃上門下上是掌反進也門下謂門下</hi>
　<hi>省給事中讀讀其身言書判便利也侍郎省省視也翹闗負米二者取士之科也唐選舉志詔四方德行</hi>
　<hi>才學之士下至翹闗㧞山莫不兼取注武氏長安二年始置武舉其制有馬搶翹闗負重身材之選翹闗</hi>
　<hi>長丈七尺徑二寸半凡十舉後手持闗距出處無過一尺負重即負米之説如郭子儀中負米科是也</hi>
<pb n="KR2o0020_WYG_056-23a"/>
　質實<hi>銓注注見晉武帝太康六年黔中郡名注見漢光武建武二十四年嶺南道名注見秦始皇三</hi>
　<hi>十三年南海閩中郡名注見漢武帝建元三年文成七步魏志文帝妬弟植有才思欲刑之令七歩作詩</hi>
　<hi>不則行刑植應聲曰煑豆燃豆萁豆在釡中泣本是同根生相煎何太急詩竟釋之</hi>
　　發明<hi>以言書判取人可也以身取人而求其體貎豐偉焉如是則體若不勝衣之趙文子容貎</hi>
　　<hi>若婦人女子之張良不在所取矣烏在其爲良法哉書之于冊其失自見</hi>
<hi>庚午</hi>咸亨元年春正月劉仁軌致仕○三月許敬宗致仕<lb/>
○敇突厥酋長子弟給事東宫<lb/>
　<hi>西臺舍人徐齊聃上疏曰皇太子當引文學端良之士寘左右豈可使戎狄醜類入侍軒闥又奏齊獻公</hi>
<pb n="KR2o0020_WYG_056-23b"/>
　<hi>即陛下外祖雖子孫有犯豈應上延祖禰今周忠孝公廟甚脩而齊廟毁廢非所以彰孝理之風也上皆</hi>
　<hi>從之齊聃充容之弟也</hi>質實<hi>徐齊聃長城人齊獻公貞觀初追封長孫晟爲齊獻公祖禰注見漢</hi>
　<hi>章帝元和二年周忠孝公永徽初追封武士彠爲周忠孝公充容女官名事物紀原云漢典有充則疑漢官</hi>
　<hi>也北史曰隋煬帝叅詳典故著之於令也</hi>
　　書法<hi>太子國本也太宗父子於其東宫常有不當詔之詔綱目每謹書之詔訟不决者聽於東</hi>
　　<hi>宫上啟則書太宗貞觀四年詔太子用庫物有司勿爲限制則書太宗貞觀十六年詔太子知左右</hi>
　　<hi>屯營兵馬事則書太宗貞觀十七年敇突厥酋長子弟給事東宫則書是年皆所以爲世戒也</hi>
　　發明<hi>太子國儲副君當以儒學端良之士與之游處今乃以夷狄醜類居之其輕國本甚矣高</hi>
<pb n="KR2o0020_WYG_056-24a"/>
　　<hi>宗昏庸失德方且倚重中宫謂可付託他日至欲使之攝政則其不顧厥子固其宜也書敇突厥酋</hi>
　　<hi>長子弟給事東宫繆可知矣</hi>
夏六月朔日食○秋八月薛仁貴擊吐蕃敗績<lb/>
　<hi>初吐蕃陷西域十八州又與于闐襲龜兹撥換城陷之詔罷龜兹于闐焉耆疎勒四鎮以薛仁貴爲大總</hi>
　<hi>管阿史那道眞郭待封副之以討吐蕃至大非川將趣烏海仁貴曰烏海險逺輜重自隨難以趨利宜留</hi>
　<hi>輜重置柵於大非嶺上吾屬帥輕鋭倍道西行掩其未備破之必矣仁貴帥所部前行擊吐蕃於河口大</hi>
　<hi>破之進屯烏海待封先與仁貴並列不肯受其節度將輜重徐進遇吐蕃大敗棄輜重走仁貴退屯大非</hi>
　<hi>川吐蕃就擊之唐兵大敗死傷畧盡與欽陵約和而還仁貴待封皆免死除名欽陵祿東賛之子也與弟</hi>
<pb n="KR2o0020_WYG_056-24b"/>
　<hi>賛婆悉多于勃論皆有才略欽陵代父秉政三弟將兵居外隣國畏之</hi>集覽<hi>賛婆悉多于勃論吐</hi>
　<hi>蕃俗不言姓其王族皆稱論官族皆稱尚曰賛婆曰悉多曰于勃皆欽陵弟故稱論</hi>質實<hi>西域國名</hi>
　<hi>注見漢哀帝元壽二年于闐按一統志古國名居蔥嶺之北二百餘里自漢至唐皆入貢中國五代晉天</hi>
　<hi>福中其王李聖天自稱唐宗屬遣使來貢冊封爲大寳于闐國王宋建隆初聖天遣使來貢乾德中又遣</hi>
　<hi>其子德從來貢大中祥符初其國黒韓王遣回鶻羅思温等入貢嘉祐中遣使羅撒温獻方物請王號乃</hi>
　<hi>以其國王爲特進歸忠保順<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>鱗黒韓王夷語謂金/翅烏爲<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>鱗黒韓蓋可汗之訛也元豐中遣部領阿</hi>
　<hi>辛上表稱于闐國僂儸有福力量知文法黒汗王書元祐後詔令間歲一至訖于宣和朝享不絶本朝永</hi>
　<hi>樂初頭目打魯哇亦不刺金遣使滿刺哈撒木丁等貢玉璞焉耆西域國名注見宋文帝元嘉十二年踈</hi>
<pb n="KR2o0020_WYG_056-25a"/>
　<hi>勒西域國名注見漢武帝元鼎二年輜重注見周顯王三十七年吐蕃西羌種名注見太宗貞觀八年</hi>
　　書法<hi>書擊何譏也蠻夷相攻不治可也亦既表請和矣而復伐之建無名也故書擊</hi>
闗中旱饑質實<hi>闗中注見𤣥宗開元十一年京兆</hi>○九月魯國天人楊<lb/>
氏卒<lb/>
　<hi>后之母也敇文武官及内外命婦並詣宅弔哭諡曰忠烈</hi>
　　書法<hi>楊氏何武后母也后母卒未有書者此其卒之何譏也於是敇文武官及内外命婦並詣</hi>
　　<hi>弔哭且賜諡曰忠烈故書譏之自漢安帝書太后母卒至是而書后母卒厚母黨可也妻黨甚矣終</hi>
　　<hi>綱目書加恩外氏者三漢宣帝外祖母博平君安帝鄧太后母新野君唐武后母楊氏</hi>
<pb n="KR2o0020_WYG_056-25b"/>
閏月皇后以旱請避位不許<lb/>
　　發明<hi>君治陽后治隂理也天以旱告此人君之事爾后何預而請避位哉且其久位中閫避將</hi>
　　<hi>何之直書于冊不惟見武氏愚弄其夫之罪亦以見昏君甘受其侮之惡</hi>
○加贈武士彠爲太原王夫人爲妃考異<hi>武字當作后父</hi>質實<lb/>
<hi>太原郡名注見齊明帝建武三年并州</hi>
　　書法<hi>先是書贈官凡三矣未有書加贈者書加贈何著恩私之無巳也既贈司徒爵周公於是</hi>
　　<hi>復加贈太原王私益甚矣故書加譏之終綱目書贈官十二詳晉明帝太寕三年書加者一而已</hi>
○趙仁本罷○冬十月詔官名復舊<lb/>
<pb n="KR2o0020_WYG_056-26a"/>
<hi>辛未</hi>二年冬十一月朔日食<lb/>
<hi>壬申</hi>三年春二月徙吐谷渾於靈州<lb/>
　<hi>吐谷渾畏吐蕃徙靈州其故地皆入於吐蕃</hi>質實<hi>靈州注見太宗貞觀二十年</hi>
姜恪卒○夏四月吐蕃遣使入貢<lb/>
　<hi>吐蕃遣其大臣仲琮入貢上問以吐蕃風俗對曰吐蕃地薄氣寒風俗樸魯然法令嚴整上下一心議事</hi>
　<hi>常自下而起因人所利而行之斯所以能持久也</hi>
秋八月許敬宗卒<lb/>
　<hi>太常博士袁思古以敬宗嘗奏流其子於嶺南又以女嫁蠻酋多納其貨按諡法名與實爽曰繆請以諡</hi>
<pb n="KR2o0020_WYG_056-26b"/>
　<hi>之敬宗孫彦伯訟請改諡博士王福畤曰何曽既忠且孝徒以日食萬錢得諡爲繆敬宗忠孝不逮於曾</hi>
　<hi>而飲食男女之累過之諡之曰繆無負許氏矣詔五品以上更議禮部尚書楊思敬曰過而能改曰恭請</hi>
　<hi>諡曰恭詔從之福畤通之子也</hi>集覽<hi>男女之累累去聲玷也謂奏流其子於嶺南又以女嫁蠻酋多</hi>
　<hi>納其貨</hi>質實<hi>王福畤龍門人何曽既忠且孝日食萬錢何曾陽夏人好學博聞性至孝友自少至</hi>
　<hi>老夫婦相見如賔無聲樂嬖倖之好仕魏至鎮北將軍入晉累官太宰侍中然性奢豪務在華侈帷帳車</hi>
　<hi>服窮極綺麗厨膳滋味過於王者毎燕見不食太官所設帝輙命取其食蒸餅上不坼作十字不食日食</hi>
　<hi>萬錢猶曰無下筋處</hi>
冬十一月朔日食○以劉仁軌同三品○以邢文偉爲<lb/>
<pb n="KR2o0020_WYG_056-27a"/>
右史王及善爲左千牛衛將軍<lb/>
　<hi>太子𢎞罕接宫臣典膳丞邢文偉輙減所供膳上書諫太子納之上聞之曰直士也擢爲右史太子因宴</hi>
　<hi>集命宫臣擲倒次至左奉裕率王及善及善曰擲倒自有伶官臣若奉令恐非所以羽翼殿下也太子謝</hi>
　<hi>之上聞之賜及善縑百匹尋遷左千牛衛將軍</hi>集覽<hi>擲倒擲掉倒仆也猶言相撲伶官詩注樂官也</hi>
　<hi>黄帝時樂師伶倫世掌樂官而善焉故後世多號樂官爲伶官</hi>質實<hi>邢文偉全椒人王及善邯鄲人</hi>
　<hi>千牛衛注見隋煬帝大業十三年</hi>
<hi>癸酉</hi>四年春三月詔劉仁軌修改國史<lb/>
　<hi>以許敬宗等所記多不實故也</hi>
<pb n="KR2o0020_WYG_056-27b"/>
秋七月婺州大水質實<hi>婺州注見晉哀帝興寜三年東陽</hi>○冬十月閻<lb/>
立本卒○十二月弓月疎勒來降質實<hi>弓月西域國名注見永淳元年</hi>
<hi>甲戌</hi>上元元年春正月以劉仁軌爲雞林道大總管討新<lb/>
羅考證<hi>討當作伐</hi>
　<hi>時新羅王法敏既納高麗叛衆又據百濟故地詔削官爵立其弟仁問在京師者爲王使歸國</hi>質實<lb/>
　<hi>新羅東夷國名注見漢武帝元封二年朝鮮</hi>
三月朔日食○以武承嗣爲周國公考異<hi>以當作封武字當作皇后</hi>
<hi>兄子四字按封拜例曰親戚貴重者書其屬據漢高后呂氏元年書追尊父呂公爲宣王兄澤爲悼武王四年</hi>
<pb n="KR2o0020_WYG_056-28a"/>
<hi>書太后封女弟嬃爲臨光侯皆書其屬則此當書其屬以著武氏革唐之由後凡封拜諸武皆倣此</hi>
　<hi>元爽之子也</hi>
秋八月帝稱天皇后稱天后○九月追復長孫無忌官<lb/>
爵<lb/>
　<hi>以無忌曾孫翼襲爵趙公聽陪葬昭陵</hi>集覽<hi>陪葬昭陵陪厠也昭陵太宗墓在醴泉</hi>質實<lb/>
　<hi>趙州名注見漢景帝三年趙國</hi>
大酺<lb/>
　<hi>大酺上御翔鸞閣觀之分音樂爲東西朋使雍王賢主東朋周王顯主西朋角勝爲樂郝處俊諌曰二王</hi>
<pb n="KR2o0020_WYG_056-28b"/>
　<hi>春秋尚少志趣未定當推梨讓棗相親如一今分二朋逓相誇競非所以崇禮義勸敦睦也上瞿然曰卿</hi>
　<hi>逺識非衆人所及也遽止之</hi>集覽<hi>大酺注見𤣥宗開元元年又注見周赧王二十年酺五日角勝</hi>
　<hi>漢書角抵謂兩兩相當角力角技藝射御以争勝推梨讓棗推吐追反亦讓也棗或作栗刋誤漢孔融四</hi>
　<hi>歲時與諸兄食梨棗輙引小者人問其故答曰我小兒法當取小者瞿然曰瞿音屨驚視貎記檀弓曾子</hi>
　<hi>聞之瞿然曰</hi>
天后表便宜十二條詔行之<lb/>
　<hi>后以國家聖緒出𤣥元皇帝請令王公以下皆習老子令明經舉人䇿試又請自今父在爲母服齊衰三</hi>
　<hi>年又京官八品以上量加俸祿及他便宜合十二條詔書褒美皆行之胡氏曰五服聖人所制其輕重隆</hi>
<pb n="KR2o0020_WYG_056-29a"/>
　<hi>殺皆有義理豈可以私增損武氏之爲此請也蓋太宗加高祖父母諸服有以啟之也古父在爲母齊衰</hi>
　<hi>期豈聖人固薄於母哉天無二日民無二王家無二主尊無二上定于一也今躋地尊天持隂敵陽其欲</hi>
　<hi>陵滅夫宗獨御四海之意豈特履霜而已哉不獨高宗懵然而其失至今未改也必欲得正其必以古爲</hi>
　<hi>則乎</hi>集覽<hi>古父在爲母齊衰期禮子爲母服齊衰三年父在則厭降服齊衰期此古禮也案文公儀</hi>
　<hi>禮圖䘮服篇父在爲母傳曰何以期也屈也至尊在不敢伸其私尊也</hi>質實<hi>老子注見晉成帝咸</hi>
　<hi>康三年</hi>
　　書法<hi>書詔行之何病帝也於是請父在爲母服三年雖人子所樂聞者而發於天后則敵陽之</hi>
　　<hi>意昭昭矣是故天后表便宜十二事書行之是年皇后表請改易制度書從之中宗神龍元年皆病</hi>
<pb n="KR2o0020_WYG_056-29b"/>
　　<hi>其上也</hi>
<hi>乙亥</hi>二年春二月劉仁軌大破新羅<lb/>
　<hi>仁軌大破新羅之衆於七重城引兵還詔以總管李謹行屯新樂之買肖城以經畧之新羅遣使謝罪上</hi>
　<hi>赦之復法敏官爵仁問改封臨海郡公</hi>集覽<hi>法敏去年詔削官/爵立其弟仁問</hi>質實<hi>臨海</hi>
　<hi>郡注見晉孝武帝太元二年</hi>
三月天后祀先蠶<lb/>
　<hi>天后祀先蠶于邙山之陽百官及朝集使皆陪位時上苦風眩議使天后攝政郝處俊諌曰天子理外后</hi>
　<hi>理内天之道也昔魏文帝著令雖有㓜主不許皇后臨朝所以杜禍亂之萌陛下柰何以高祖太宗之天</hi>
<pb n="KR2o0020_WYG_056-30a"/>
　<hi>下不傳之子孫而委之天后乎中書侍郎李義琰曰處俊之言至忠陛下宜聽之上乃止天后多引文學</hi>
　<hi>之士元萬頃劉禕之等使之撰列女傳臣軌百僚新戒樂書凡千餘卷時宻令參决表奏以分宰相之權</hi>
　<hi>時人謂之北門學士</hi>集覽<hi>祀先蠶雲笈云黄帝元妃西陵氏始養蠶爲絲禮記皇妃祭先蠶西陵氏</hi>
　<hi>也案漢儀春桑生皇后親桑於苑中蠶室飬蠶于薄以中牢羊豕祠蠶神曰苑窳婦人寓氏公主凡二神</hi>
　<hi>也通典曰先蠶天駟也</hi>質實<hi>邙山注見漢靈帝中平六年李義琰魏州昌樂人劉禕之晉陵人子</hi>
　<hi>翼之子</hi>
　　書法<hi>常事耳何以書於是百官及朝集使皆陪位非常也故書</hi>
以韋𢎞機爲司農卿質實<hi>韋𢎞機京兆萬年人</hi>
<pb n="KR2o0020_WYG_056-30b"/>
　<hi>𢎞機嘗受詔葺苑宦者犯法𢎞機杖之然後奏聞上以爲能賜絹數十匹曰更有犯者卿即杖之不必奏</hi>
　<hi>也</hi>
夏四月以趙瓌爲括州刺史<lb/>
　<hi>左千牛衛將軍趙瓌尚高祖女常樂公主女爲周王顯妃公主頗爲上所厚天后惡之廢妃幽殺之貶瓌</hi>
　<hi>刺括州令公主隨之官絶朝謁</hi>質實<hi>常樂按一統志隋之縣名屬燉煌郡唐初因之後改曰晉昌故</hi>
　<hi>址在陜西行都司舊𤓰州北括州注見顯慶五年</hi>
太子𢎞薨諡孝敬皇帝立雍王賢爲太子考異<hi>提要薨作卒按</hi>
<hi>凡例未踰年不成君曰卒則此當從提要爲下漏皇字</hi>考證<hi>薨當作中毒卒○謹按凡例曰凡以毒弑</hi>
<pb n="KR2o0020_WYG_056-31a"/>
<hi>疑者曰中毒崩註云如晉惠帝史言司馬越之酖而通鑑不著其語故但如此書以傳疑今太子𢎞之死李泌</hi>
<hi>嘗言武后欲謀篡國酖太子𢎞通鑑亦云時人以爲天后酖之事未顯明故不以殺書又按綱目太子死失著</hi>
<hi>例憲宗太子寜文宗太子永皆書卒今故上取晉惠帝中毒下取太子寜永卒例當書曰太子𢎞中毒卒</hi>
　<hi>太子𢎞仁孝謙謹上甚愛之中外屬心天后方逞其志太子奏請數忤㫖義陽宣城二公主蕭淑妃之女</hi>
　<hi>也幽于掖庭年踰三十太子見之驚惻奏請出降上許之天后怒即日以公主配當上翊衛太子尋薨時</hi>
　<hi>人以爲天后酖之也詔追諡爲孝敬皇帝范氏曰皇帝者有天下之號非所以爲贈也父没而後子立今</hi>
　<hi>父在而追尊其子豈禮也哉蓋武后謀簒國酖太子而加之尊名以掩其迹李泌之言信矣胡氏曰太子</hi>
　<hi>𢎞㓜有羙質其過失惟命宫臣擲倒一節而已嘗受春秋至商臣事廢書而嘆曰經籍聖人垂訓而書此</hi>
<pb n="KR2o0020_WYG_056-31b"/>
　<hi>何邪郭瑜對曰春秋義存褒貶故商臣千載而惡名不滅𢎞曰非唯口不可道即亦耳不忍聞願受他經</hi>
　<hi>瑜請讀禮從之𢎞方㓜學而心志如此豈非賢乎其死也非有他過特以奏請咈㫖嗚呼爲人臣子而不</hi>
　<hi>知春秋之義者必陷誅死之罪𢎞之謂矣太子之職問安侍膳此外非所預也君父懦昏母后專忍尤當</hi>
　<hi>遵養時晦以絶疑忌之萌而輕用其智不自韜黙此春秋所禁也使郭瑜知此教𢎞以爲太子之道豈至</hi>
　<hi>於一言違忤而見酖哉經訓不明皆腐儒暗於大理而居人父子之間其禍如此則人君愛其子而爲之</hi>
　<hi>擇師友者可不慎哉</hi>集覽<hi>屬心猶言注意屬音燭李泌之言見肅宗至德二載李泌字長源董衝釋</hi>
　<hi>泌薄必反或音兵媚反者非商臣事商臣春秋楚成王世子也弑成王而自立事在文元年遵養時晦注</hi>
　<hi>見憲宗元和十二年腐儒言其但能守陳腐之見不逹時宜</hi>質實<hi>義陽縣名注見梁武帝太清二</hi>
<pb n="KR2o0020_WYG_056-32a"/>
　<hi>年宣城縣名注同上三年宛陵掖庭獄名注見漢武帝後元元年</hi>
　　書法<hi>綱目卒太子多矣未有書薨者此獨書薨何諡爲帝也綱目自分王外書薨之例七非不</hi>
　　<hi>成君廢帝廢后則諡爲帝爲后者也不然則帝母也有大功公主也平陽公主舍是無薨道矣唐會</hi>
　　<hi>昌以後藩鎮大臣有書薨者誤也然則書諡皇帝何譏也君父在上而以皇帝號其子是二日二王</hi>
　　<hi>矣終綱目書諡皇帝四𢎞重茂憲俠於是雍王爲太子不書皇缺也綱目太子不書皇者五高宗雍</hi>
　　<hi>王賢睿宗平王隆基𤣥宗忠王興穆宗景王湛文宗魯王永</hi>
　　發明<hi>太子𢎞之卒人皆以爲天后酖之綱目何不以皇后酖太子𢎞殺之爲文高宗蔽於孽后</hi>
　　<hi>昏然無知故綱目直書太子𢎞薨以著高宗愚蔽之失而武氏酖毒之禍亦固在其中矣嗚呼莫親</hi>
<pb n="KR2o0020_WYG_056-32b"/>
　　<hi>于父子莫重於儲極其死且莫能明之他何望哉噫</hi>
秋七月杞王上金灃州安置質實<hi>杞王上金杞州名注見漢桓帝延熹四年</hi>
<hi>雍邱上金唐高宗子初封杞王徙封澤王灃州按一統志本秦黔中郡地漢屬武陵郡孫呉屬天門郡晉置南</hi>
<hi>平郡又析置義陽郡南齊爲天門南平義陽三郡地隋初罷郡置松州尋改爲灃州治灃陽縣大業中改爲灃</hi>
<hi>陽郡唐初復爲灃州屬山南道天寳初改灃陽郡乾元初復爲灃州宋屬荆湖北路元陞爲灃州路本朝初改</hi>
<hi>路爲府尋改爲州𨽻岳州府</hi>
　<hi>天后惡上金有司希㫖奏其罪故有是命</hi>
八月以戴至德劉仁軌爲左右僕射張文瓘爲侍中郝<lb/>
<pb n="KR2o0020_WYG_056-33a"/>
處俊爲中書令李敬𤣥同三品<lb/>
　<hi>劉仁軌戴至德更日受牒訴仁軌常以羙言許之至德必據理難詰未嘗與奪實有寃結者宻爲奏辨由</hi>
　<hi>是時譽皆歸仁軌或問其故至德曰威福者人主之柄人臣安得盗取上聞之深重之有老嫗欲詣仁軌</hi>
　<hi>陳牒誤詣至德至德覽之未終嫗曰本謂是觧事僕射乃不觧事僕射邪歸我牒至德笑而授之時人稱</hi>
　<hi>其長者文瓘時兼大理卿囚聞改官皆慟哭文瓘性嚴正諸司奏議多所糾駮上甚委之</hi>質實<hi>李敬</hi>
　<hi>𤣥亳州譙人戴至徳相州安陽人胄兄子大理官名注見高祖武德九年</hi>
<hi>丙子</hi>儀鳯元年春正月以來恒薛元超同三品質實<hi>薛元超蒲</hi>
<hi>州人牧之子</hi>○閏月吐蕃冦鄯州質實<hi>鄯州注見漢宣帝元康四年湟中</hi>○<lb/>
<pb n="KR2o0020_WYG_056-33b"/>
以高智周同三品質實<hi>高智周晉陵人</hi>　秋八月始遣使詣桂<lb/>
廣文黔等府注擬考異<hi>詣當作之或作如</hi>
　<hi>敕桂廣等都督府比來注擬簡擇未精自今每四年遣五品以上官充使仍令御史同徃注擬時人謂之</hi>
　<hi>南選</hi>質實<hi>桂廣文黔四州名桂注見秦始皇三十三年桂林廣注同上年文州唐初所置本漢交趾</hi>
　<hi>日南二郡界地後廢入蘭州故趾在慶逺府城西南四百二十里黔注見高祖武德三年</hi>
九月以狄仁傑爲侍御史<lb/>
　<hi>將軍權善才中郎將范懐義誤斫昭陵栢當除名上特命殺之大理丞狄仁傑奏罪不當死上曰我不殺</hi>
　<hi>則爲不孝仁傑固執不已上怒令出仁傑曰犯顔直諌自古以爲難臣以爲遇桀紂則難遇堯舜則易夫</hi>
<pb n="KR2o0020_WYG_056-34a"/>
　<hi>法不至死而陛下特殺之是法不信於人也人何所措其手足且張釋之有言設有盗長陵一抔土陛下</hi>
　<hi>何以處之今以一栢殺二將軍後代謂陛下爲何如矣臣不敢奉詔㫖恐陷陛下於不道且羞見釋之於</hi>
　<hi>地下也上怒觧遂貸之仍擢仁傑爲侍御史初仁傑爲并州法曹同僚鄭崇質當使絶域崇質母老且病</hi>
　<hi>仁傑曰彼母如此豈可復使之有萬里之憂詣長史藺仁基請代之行仁基素與司馬李孝亷不協因相</hi>
　<hi>謂曰吾軰豈可不自愧乎遂相與輯睦胡氏曰高宗於乃考帝範十不遵一妻父之妃而殺顧命大臣其</hi>
　<hi>與陵柏孰重於其重者安行而不忌而切切於薄物細故以爲孝豈不猶盗跖以分均出後爲仁義哉</hi>
　集覽<hi>盗長陵一抔土注見漢文帝三年分均出後莊子胠篋篇出後義也分均仁也注盗之爲道矢</hi>
　<hi>石相交不顧性命出競居後可謂有義分物均平可謂有仁</hi>質實<hi>狄仁傑太原人并州注見齊明</hi>
<pb n="KR2o0020_WYG_056-34b"/>
　<hi>帝建武三年盗跖注見武宗會昌五年</hi>
冬十月祫享太廟<lb/>
　<hi>用太學博士史璨議禘後三年而祫祫後二年而禘</hi>質實<hi>禘後三年而祫禘注見漢後主建興十五</hi>
　<hi>年祫注見漢平帝元始五年</hi>
郇王素節袁州安置<lb/>
　<hi>素節蕭淑妃之子也警敏好學天后惡之以爲申州刺史素節以久不得入覲著忠孝論后見之誣以贓</hi>
　<hi>賄降封鄱陽王袁州安置</hi>質實<hi>申州注見梁武帝太清二年義陽鄱陽縣名注見秦二世二年袁州</hi>
　<hi>按一統志禹貢揚州之域春秋時屬呉戰國時屬楚秦屬九江郡漢爲豫章邵地孫呉及晉兼屬安成郡</hi>
<pb n="KR2o0020_WYG_056-35a"/>
　<hi>隋於宜春縣置袁州因袁山爲名大業初改爲宜春郡唐初復置袁州屬江南道開元間屬江南西道天</hi>
　<hi>寳初復爲宜春郡乾元初仍爲袁州宋因之元改置袁州路本朝改爲袁州府𨽻江西道</hi>
以李敬𤣥爲中書令<lb/>
<hi>丁丑</hi>二年春正月耕耤田考異<hi>耕上漏帝字</hi>○二月以高藏爲<lb/>
朝鮮玉扶餘隆爲帯方王<lb/>
　<hi>以高藏爲朝鮮王遣歸遼東安輯高麗餘衆高麗先在諸州者遣與俱歸扶餘隆爲帯方王亦遣歸安輯</hi>
　<hi>百濟餘衆仍移安東都䕶府於新城以統之藏至遼東謀叛召還徙卭州而死高麗舊城没於新羅餘衆</hi>
　<hi>散入靺鞨隆亦不敢還故地高氏扶餘氏遂亡</hi>質實<hi>朝鮮東夷國名注見漢武帝元封二年遼東郡</hi>
<pb n="KR2o0020_WYG_056-35b"/>
　<hi>名注見秦王政三年帯方州名注見晉惠帝元康元年安東都䕶府注見秦王政三年遼東卭州注見僖</hi>
　<hi>宗中和二年靺鞨北狄種名注見隋文帝開皇十八年</hi>
郝處俊高智周罷○夏四月河南北旱<lb/>
　<hi>遣御史中丞崔謐等分道賑給侍御史劉思立上疏曰麥秀蠶老農事方殷聚集參迎妨廢不少既緣賑</hi>
　<hi>給須立簿書本欲安存更成煩擾伏望且委州縣賑給疏奏謐等遂不行</hi>
張大安同三品考異<hi>張上漏以字</hi>○詔廢顯慶新禮<lb/>
　<hi>詔以顯慶新禮多不師古其五禮並依周禮行事自是禮官益無慿守每大禮臨時撰定</hi>
秋八月徙周王顯爲英王<lb/>
<pb n="KR2o0020_WYG_056-36a"/>
　<hi>更名哲</hi>
命劉仁軌鎮洮河軍質實<hi>洮河二州名洮注見高祖武德六年河注見晉穆帝永和</hi>
　<hi>元年</hi>
<hi>戊寅</hi>三年春正月百官四夷朝天后於光順門<lb/>
　　書法<hi>君在而后朝百官四夷不待貶而義見矣綱目不書天后朝百官四夷書曰百官四夷朝</hi>
　　<hi>天后罪謟者也○元旦百官朝后始此</hi>
　　發明<hi>春秋魯莊公時書夫人姜氏會齊侯于禚書享齊侯于祝又書姜氏如齊師蓋其進之以</hi>
　　<hi>漸所以甚其惡也綱目之於武氏既書皇后决百官奏事又書后稱天后又書后表便宜至是又書</hi>
<pb n="KR2o0020_WYG_056-36b"/>
　　<hi>四夷百官朝天后則其愈進愈盛幾於無君者矣履霜堅氷可畏如此特書屢書誠千古之龜鑑也</hi>
○以李敬𤣥爲洮河道大總管<lb/>
　<hi>劉仁軌有奏請多爲李敬𤣥所抑由是怨之知敬𤣥非將帥才薦之使守西邉敬𤣥固辭上曰仁軌須朕</hi>
　<hi>朕亦自徃卿安得辭乃以敬𤣥代仁軌大發兵討吐蕃</hi>
夏五月幸九成宮考異<hi>月下漏帝字</hi>考證<hi>幸當/作如</hi>集覽<hi>九成宫即隋仁</hi>
<hi>壽宮在鳯翔府</hi>質實<hi>九成宫注見隋文帝開皇十三年仁壽宮</hi>
　<hi>山中雨寒從兵有凍死者胡氏曰高宗可謂舒遲觧緩之君在咎徴宜得常燠今乃盛夏而寒此武氏好</hi>
　<hi>殺氣之先至者也惟見微者知之而人君不悟也</hi>
<pb n="KR2o0020_WYG_056-37a"/>
秋九月還京師○詔復奏破陣樂<lb/>
　<hi>上初即位不忍觀破陣樂命徹之至是太常奏久寢懼廢乃復奏之</hi>
侍中張文瓘卒<lb/>
　<hi>上將討新羅文瓘卧疾在家自輿入諌曰今吐蕃爲冦方發兵西討新羅未嘗犯邉若又東征臣恐公私</hi>
　<hi>不堪其弊上乃止</hi>
李敬𤣥與吐蕃戰敗績<lb/>
　<hi>李敬𤣥將兵十八萬與吐蕃將論欽陵戰於青海之上副總管劉審禮深入敗没敬𤣥按兵不救狼狽還</hi>
　<hi>走虜追擊之員外將軍黒齒常之夜帥死士襲擊虜營虜乃遁去敬𤣥収餘衆還鄯州上嘉常之之功擢</hi>
<pb n="KR2o0020_WYG_056-37b"/>
　<hi>拜左武衛將軍敬𤣥之西征也監察御史婁師德應猛士詔從軍及敗敕師德収集散亡軍乃復振因命</hi>
　<hi>使于吐蕃吐蕃將論賛婆迎之師德宣導上意論以禍福賛婆甚悦爲之數年不犯邉上以吐蕃爲憂悉</hi>
　<hi>召侍臣謀之或欲和親或欲嚴備俟公私富實而討之或欲亟發兵擊之議竟不决太學生魏元忠上封</hi>
　<hi>事曰理國之要在文與武今言文者則以辭華爲首而不及經綸言武者則以騎射爲先而不知方畧故</hi>
　<hi>陸機著論辨亡無救河梁之敗養由基射穿七札不濟鄢陵之師此已然之明效也古語有之兵無强弱</hi>
　<hi>將有巧拙故選將當以智畧爲本勇力爲末今朝廷用人類取將門子弟及死事之家彼皆庸人豈足當</hi>
　<hi>閫外之任古之名將皆出貧賤而立殊功未聞其家代爲將也夫賞罰者軍國之切務近日征伐虛有賞</hi>
　<hi>格而無事實蓋由小才之吏不知大體徒惜勲庸恐虚倉庫不知士不用命所損幾何自蘇定方征遼東</hi>
<pb n="KR2o0020_WYG_056-38a"/>
　<hi>李勣破平壤賞絶不行大非川之敗薛仁貴郭待封等不即重誅臣恐吐蕃之平非旦夕可冀也又出師</hi>
　<hi>之要全資馬力請開蓄馬之禁使百姓皆得蓄馬若官軍大舉增價市之則皆爲官有矣上善其言召見</hi>
　<hi>令直中書省仗内供奉</hi>集覽<hi>論欽陵欽陵名也吐蕃之將論注見咸亨元年青海吐谷渾中有青</hi>
　<hi>海周回九百里中有一山至冬凍合遊牝馬其上言得龍種嘗得波斯草馬因生驄駒故代稱青海驄龍</hi>
　<hi>朔中吐蕃滅吐谷渾而盡有其地十三州志云青海在臨羌縣西有卑禾海謂之青海陸機著論辯亡無</hi>
　<hi>救河梁之敗言徒以辭華爲文也陸機本呉人深慨孫皓之亡遂著辯亡論二篇後仕于晉成都王頴以</hi>
　<hi>機爲河北大都督討長沙王乂列軍自朝歌至河橋戰於鹿苑機軍大敗養由基射穿七札不濟鄢陵之</hi>
　<hi>師言徒以騎射爲武也左傳成十六年晉楚遇於鄢陵養由基蹲甲而射之徹七札焉以示王曰君有臣</hi>
<pb n="KR2o0020_WYG_056-38b"/>
　<hi>如此何憂於戰王怒曰大辱國既戰楚師敗績注蹲聚也一發逹七札言其能䧟堅也王怒曰大辱國者</hi>
　<hi>楚共王賤其不尚知謀也楚辭天問篇何羿之䠶革而交吞揆之文公注云䠶革禮所謂貫革之䠶左傳</hi>
　<hi>所謂蹲甲而䠶之者言有力也吞滅也揆謀度也言何羿之䠶藝勇力而其衆乃交進而吞謀之乎亦此</hi>
　<hi>意也䠶與射同</hi>質實<hi>青海按一統志即西海在陜西行都司西寜衛城西三百餘里海方數百里有</hi>
　<hi>魚旡鱗背負黒㸃漢平帝時王莽秉政風卑禾羗獻西海之地置西海郡莽敗郡廢一名卑禾羌海俗呼</hi>
　<hi>青海狼狽注見漢獻帝初平三年婁師徳鄭州原武人魏元忠宋州宋城人</hi>
來恒卒<lb/>
<hi>己卯</hi>調露元年春正月幸東都司農卿韋𢎞機免考異<hi>月下</hi>
<pb n="KR2o0020_WYG_056-39a"/>
<hi>漏帝字又廵幸例曰郡國曰如官府第宅曰幸此書幸東都當作如東都</hi>考證<hi>幸當作如</hi>
　<hi>𢎞機作上陽等宮制度壮麗侍御史狄仁傑劾奏𢎞禨導上爲奢泰免其官左司郎中王本立恃恩用事</hi>
　<hi>朝廷畏之仁傑奏其姦上特原之仁傑曰陛下何惜罪人以虧王法必欲曲赦本立請棄臣於無人之境</hi>
　<hi>爲忠貞之誡本立竟得罪由是朝廷肅然</hi>質實<hi>東都注見秦莊襄王元年三川上陽宮名注見乾封</hi>
　<hi>二年</hi>
二月吐蕃賛普死<lb/>
　<hi>賛普卒子器弩悉弄立年八歲上命裴行儉乗間圖之行儉曰欽陵爲政大臣輯睦未可圖也乃止</hi>
　　書法<hi>吐蕃書死始此</hi>
<pb n="KR2o0020_WYG_056-39b"/>
夏四月以郝處俊爲侍中○命太子賢監國<lb/>
　<hi>太子處事明審時人稱之</hi>
六月遣吏部侍郎裴行儉立波斯王行儉襲執阿史那<lb/>
都支以歸<lb/>
　<hi>初西突厥阿史那都支及其别帥李遮匐與吐蕃連和侵逼安西朝議欲發兵討之吏部侍郎裴行儉曰</hi>
　<hi>今波斯王卒其子質京師宜遣使送歸道過二虜以便宜取之可不血刄而擒也上從之乃命行儉冊立</hi>
　<hi>波斯王行儉奏肅州刺史王方翼爲副過西州揚言須稍凉西上都支覘知之遂不設備行儉召四鎮酋</hi>
　<hi>長謂曰昔在此川縱獵甚樂今欲尋舊賞誰能從者諸胡子弟争請行近得萬人行儉陽爲畋獵校勒部</hi>
<pb n="KR2o0020_WYG_056-40a"/>
　<hi>伍數日遂倍道西進去都支部落十餘里遣使問其安否召與相見都支計無所出帥子弟迎謁遂擒之</hi>
　<hi>簡其精騎進掩遮匐遮匐亦降於是囚都支遮匐以歸遣波斯王自還其國留王方翼於安西使築碎葉</hi>
　<hi>城</hi>集覽<hi>四鎮安西四鎮以西域四國爲名/曰龜兹曰于闐曰碎葉曰疎勒</hi>質實<hi>安西鎮名</hi>
　<hi>注見永淳元年京師注見周顯王二十五年肅州注見漢武帝元朔三年酒泉西州注見齊明帝建武四</hi>
　<hi>年高昌</hi>
冬十月單于府突厥反遂冦定州<lb/>
　<hi>單于大都䕶府突厥阿史德温傅奉職二部俱反立阿史那泥熟匐爲可汗二十四州酋長皆叛應之衆</hi>
　<hi>數十萬遣長史蕭嗣業等將兵討之嗣業等先戰屢㨗因不設備會大雪突厥夜襲其營嗣業狼狽㧞營</hi>
<pb n="KR2o0020_WYG_056-40b"/>
　<hi>走衆遂大亂爲虜所敗突厥冦定州刺史霍王元軌命開門偃旗虜疑有㐲懼而遁州人李嘉運與虜通</hi>
　<hi>謀事泄上令元軌窮其黨與元軌曰強冦在境人心不安若多所逮繫是驅之使叛也乃獨殺嘉運餘無</hi>
　<hi>所問上大喜自是朝廷有大事上多宻敕問之遣將軍曹懐舜屯井陘崔獻屯龍門以備突厥</hi>集覽<lb/>
　<hi>阿史徳温傅奉職阿史徳突厥三字姓温傅與奉職同此姓氏</hi>質實<hi>定州注見周威烈王二十三年中</hi>
　<hi>山井陘縣名注見秦王政十八年龍門縣名注見隋文帝仁壽三年</hi>
<hi>庚辰</hi>永隆元年春三月以裴行儉爲定襄道大總管討突<lb/>
厥平之考證<hi>討當作擊</hi>
　<hi>初上謂裴行儉曰卿文武兼資今授卿二職乃除禮部尚書右衛大將軍爲定襄道行軍大總管將兵三</hi>
<pb n="KR2o0020_WYG_056-41a"/>
　<hi>十餘萬以討突厥至是大破突厥於黒山擒奉職泥熟匐爲其下所殺以首來降初行儉至朔州謂其下</hi>
　<hi>曰撫士貴誠制敵尚詐乃爲糧車三百乗每車㐲壯士五人各持陌刀勁弩以羸兵爲之援且伏精兵於</hi>
　<hi>險要以待之虜果至羸兵棄甲散走虜驅車就水草解鞍牧馬欲取糧壯士自車中躍出擊之虜驚走復</hi>
　<hi>爲伏兵所邀殺獲殆盡自是運糧行者虜莫敢近軍至單于府北抵暮下營掘塹已周行儉遽命移就高</hi>
　<hi>岡諸將皆言士卒已安不可動行儉不從趣使移是夜風雨暴至前所營地水深丈餘諸將驚服問其故</hi>
　<hi>行儉笑曰自今但從我命不必問其所由知也</hi>集覽<hi>陌刀陌本作銆廣韻注銆莫白反玉篇注銆莫</hi>
　<hi>陌反並訓銆刀軍器也唐越州都督闞稜善用兩刄刀長大名曰柏刀疑柏字誤</hi>質實<hi>定襄道注</hi>
　<hi>見晉懐帝永嘉六年黒山按一統志在大同府城西北四百五十里古豐州境與雲内州夾山東西相連</hi>
<pb n="KR2o0020_WYG_056-41b"/>
　<hi>朔州未詳處所或謂即朔州注見漢高帝六年馬邑</hi>
夏四月裴炎崔知温王德真同三品考異<hi>裴上漏以字</hi>○秋<lb/>
七月吐蕃冦河源<lb/>
　<hi>吐蕃冦河源將軍黒齒常之擊郤之常之以河源衝要欲加兵戌之而轉輸險逺乃廣置烽戍七十餘所</hi>
　<hi>開屯田五千餘頃歲収五百餘萬石由是戰守有備焉先是劒南募兵於茂州築安戎城以斷吐蕃之路</hi>
　<hi>吐蕃攻䧟其城以兵據之由是西洱諸蠻皆降于吐蕃吐蕃之地東接凉松茂嶲等州南隣天竺西䧟龜</hi>
　<hi>兹踈勒等四鎮北抵突厥地方萬餘里諸胡之盛莫與爲比</hi>集覽<hi>西洱注見隋文帝開皇十七年</hi>
　質實<hi>裴炎聞喜人崔知温鄢陵人河源注見太宗貞觀九年劎南道名注見晉武帝泰始八年凉松</hi>
<pb n="KR2o0020_WYG_056-42a"/>
　<hi>茂嶲四州名凉注見中宗景龍二年松注見漢後主炎興元年甘松茂注見漢武帝元鼎六年冉駹嶲注</hi>
　<hi>同上年越嶲天竺西域國名注同上元狩元年</hi>
八月貶李敬𤣥爲衡州刺史質實<hi>衡州注見宋文帝元嘉十六年衡陽</hi>
　<hi>敬𤣥軍既敗屢稱疾請還既至無疾詣中書視事上怒貶之</hi>
廢太子賢爲庶人立英王哲爲皇太子<lb/>
　<hi>太子賢聞宫中竊議以賢爲天后姊韓國夫人所生内自疑懼方士明崇儼以厭勝之術爲天后所信官</hi>
　<hi>至正諌大夫嘗宻稱太子不堪承繼英王貎類太宗會崇儼爲人所殺天后遂疑太子所爲太子頗好聲</hi>
　<hi>色與户奴狎昵天后使人告其事鞫之於馬坊得皂甲數百領以爲反具上素愛太子欲宥之天后不可</hi>
<pb n="KR2o0020_WYG_056-42b"/>
　<hi>遂廢爲庶人黨與皆伏誅左庶子張大安坐阿附左遷餘皆釋之左庶子薛元超等皆舞蹈拜恩右庶子</hi>
　<hi>李義琰獨引咎涕泣時論羙之</hi>質實<hi>明崇儼洛州人厭勝注見隋文帝開皇二十年左遷注見漢宣</hi>
　<hi>帝元康二年</hi>
　　發明<hi>𢎞賢皆武氏所出𢎞既酖死賢又廢黜殘忍一至於此蓋凶悍之性乃其所素有者故始</hi>
　　<hi>焉扼殺其女以陷王后而終焉廢殺二子以逞其欲婦人隂險可畏未有若是之甚者書廢不書罪</hi>
　　<hi>高宗雖素所鍾愛欲宥之而不可則亦具位焉爾可勝嘆哉</hi>
冬十一月朔日食<lb/>
<hi>辛巳</hi>開耀元年春正月宴百官及命婦於麟德殿<lb/>
<pb n="KR2o0020_WYG_056-43a"/>
　<hi>以立太子宴百官及命婦於宣政殿引九部伎及散樂自宣政門入太常愽士袁利貞上䟽以爲正寢非</hi>
　<hi>命婦宴會之地路門非倡優進御之所請命婦會於别殿九部伎自東西門入而停散樂上乃更命置宴</hi>
　<hi>於麟德殿賜利貞帛百匹利貞族孫誼爲蘇州刺史自以其先宋太尉淑以來盡忠帝室琅邪王氏雖奕</hi>
　<hi>世台鼎而爲歴代佐命耻與爲比嘗曰所貴於名家者爲其世篤忠貞才行相繼故也彼鬻婚姻求祿利</hi>
　<hi>者又烏足貴乎</hi>集覽<hi>正寢即路寢也注見漢元帝竟寜元年路門顔師古曰路大也大寢門也天子</hi>
　<hi>宫内有路寢故曰路門禮天官閽人掌守王宫之中門之禁鄭司農云王之門有五其外曰臯門二曰雉</hi>
　<hi>門三曰庫門四曰應門五曰路門奕世台鼎奕世猶言累代也三公上應台階鼎足承君故曰台鼎</hi>質<lb/>
　實<hi>宣政殿注見憲宗元和十四年倡優注見隋文帝開皇二十年麟徳殿注見憲宗元和十四年宣政</hi>
<pb n="KR2o0020_WYG_056-43b"/>
　<hi>袁利貞陽夏人湛之族孫蘇州注見漢獻帝建興三年宋太尉淑以來盡忠帝室謂袁淑袁粲事在宋文</hi>
　<hi>宋順二帝時琅邪王氏奕世台鼎謂王導王𢎞事在晉元宋武二帝時鬻婚姻求利祿者謂宋之禇淵王</hi>
　<hi>儉軰</hi>
　　書法<hi>唐以來書宴多矣未有及命婦者宴命婦於殿上天后之伉也故謹志之終綱目書宴十</hi>
　　<hi>六大宴一詳漢高帝五年書及命婦者一而已矣是年</hi>
　　發明<hi>高宗柔懦不君而牽於愛慾故其所爲大率皆類婦人女子然而是宴之設特爲武氏而</hi>
　　<hi>已儻止宴百官則武氏無預必宴及命婦則武也氏預矣此固當時之意也而亦綱目書法之意</hi>
三月郝處俊罷○以劉仁軌爲太子少傳考異<hi>提要少作太</hi>
<pb n="KR2o0020_WYG_056-44a"/>
　<hi>少府監裴匪舒善營利奏賈苑中馬糞歲得錢二十萬緡上以問劉仁軌對曰利則厚矣恐後代稱唐家</hi>
　<hi>賣馬糞非嘉名也乃止匪舒又爲上造鏡殿上與仁軌觀之仁軌驚趨下殿上問其故對曰天無二日上</hi>
　<hi>無二主適視四璧有數天子不祥孰甚焉上遽令剔去</hi>
秋七月太平公主適薛紹考異<hi>太上漏以字</hi>
　<hi>紹母太宗女城陽公主也紹兄顗以公主寵盛深憂之以問族祖户部郎中克構克構曰帝甥尚主國家</hi>
　<hi>故事茍以恭慎行之何傷然諺曰娶婦得公主無事取官府亦不得不懼也胡氏曰士大夫有志節者多</hi>
　<hi>不肯連姻天家而帝女下嫁必妙選名士若各從所欲則無可以成婚矣然舜由匹夫爲天子壻能使二</hi>
　<hi>女率循婦道此則尚主之法式也然必也公主有父母師傅之訓如太宗宣宗不驕其女而爲之壻者德</hi>
<pb n="KR2o0020_WYG_056-44b"/>
　<hi>行行乎閨門使帝女不敢以貴富輕忽夫家交得其道其何羙如之不然殆難免於薛克構之言矣</hi>質<lb/>
　實<hi>城陽公主城陽縣名注見漢獻帝建安二年公主初嫁杜荷坐太子承乾事誅再適薛瓘生子紹顗</hi>
　<hi>天家注見肅宗上元二年尚主注見晉安帝隆安五年</hi>
　　書法<hi>公主下嫁書以此其不書何許與行不同時也許與行不同時書其行而已故不書以者</hi>
　　<hi>皆書適日逺甚者兩書之代宗永樂綱目公主下嫁不書以者五高宗太平中宗安樂𤣥宗永穆宣</hi>
　　<hi>宗萬壽懿宗同昌</hi>
以裴炎爲侍中崔知温薛元超爲中書令○徴處士田<lb/>
遊巖爲太子洗馬<lb/>
<pb n="KR2o0020_WYG_056-45a"/>
　<hi>遊巖隱居泰山上東封嘗幸其廬徴爲洗馬無所規益右衛副率薛儼以書責之曰足下負巢由之峻節</hi>
　<hi>傲唐虞之聖主屈萬乗之重申三顧之榮將以輔道儲貳漸染芝蘭耳皇太子春秋鼎盛聖道未周足下</hi>
　<hi>乃唯唯而無一談悠悠以卒年歲何以塞聖主調䕶之寄乎遊儼不能答</hi>集覽<hi>巢由注見新莽始建</hi>
　<hi>國三年三顧之榮漢先主三顧諸葛亮於草廬之中</hi>質實<hi>處士注見周赧王元山注年田逰巖三原人泰</hi>
　<hi>見秦始皇二十八年洗馬官名注見晉孝武帝泰始二年</hi>
裴行儉討突厥阿史那伏念降之<lb/>
　<hi>初裴行儉軍還突厥阿史那伏念自立爲可汗與阿史德温傅連兵爲冦詔復以行儉爲定襄道大總管</hi>
　<hi>討之副總管曹懐舜引兵至長城北横水遇伏念伏念乗便風擊之大敗行儉軍於代州之陘口多縱反</hi>
<pb n="KR2o0020_WYG_056-45b"/>
　<hi>間由是伏念温傅浸相猜貳伏念留妻子輜重於金牙山以輕騎襲曹懐舜行儉遣禆將程務挺掩金牙</hi>
　<hi>取之伏念還失其妻子輜重士卒多疾疫乃引兵北走行儉又使務挺等追躡之伏念恃逺不設備軍到</hi>
　<hi>狼狽遂執温傅以降行儉盡平突厥餘黨以伏念温傅歸京師斬於都市初行儉許伏念以不死故降裴</hi>
　<hi>炎疾行儉之功奏言伏念爲回紇所逼窮窘而降耳遂誅之行儉嘆曰渾濬爭功古今所耻但恐殺降無</hi>
　<hi>復來者因稱疾不出</hi>集覽<hi>渾濬爭功晉王渾王濬伐呉渾不進濬順流鼔棹受呉降後渾奏濬失二</hi>
　<hi>人由是交惡</hi>質實<hi>突厥北狄國名注見梁武帝大同十一年可汗夷狄君長之號注見漢後主景</hi>
　<hi>耀四年長城注見太宗貞觀十五年代州注見秦王政三年鴈門陘口陘山之口注見晉安帝義熈二年</hi>
　<hi>多縱反間注見周赧王三十六年程務挺洛州平恩人名振之子</hi>
<pb n="KR2o0020_WYG_056-46a"/>
冬十月朔日食質實<hi>日食注見新莽天鳯元年</hi>○徙故太子賢於巴<lb/>
州質實<hi>巴州注見梁武帝天監四年</hi>
<hi>壬午</hi>永淳元年春二月立皇孫重照爲皇太孫考異<hi>立下皇字</hi>
<hi>羡據前後封立書其屬皆不加皇字</hi>
　<hi>上欲令開府置僚屬問吏部郎中王方慶對曰未聞太子在東宮而更立太孫者也上曰自我作古可乎</hi>
　<hi>對曰三王不相襲禮何爲不可乃奏置師傅等官既而上疑其非法竟不補授</hi>集覽<hi>不相襲禮襲因</hi>
　<hi>也不相襲則有損益記樂記曰五帝殊時不相沿樂三王異世不相襲禮</hi>
　　書法<hi>書立太孫再矣晉臨淮王臧齊昭業皆太子卒者也太子在而立太孫非矣綱目書立太</hi>
<pb n="KR2o0020_WYG_056-46b"/>
　　<hi>孫三惟此爲譏辭</hi>
　　發明<hi>高宗制於晨牝雖愛子且不能保又何有於乃孫哉他時重照不得良死蓋原於此况既</hi>
　　<hi>有太子又立太孫固無謂也書之于冊亦譏之爾</hi>
夏四月朔日食○闗中饑上幸東都考異<hi>上幸當作帝如</hi>
　<hi>上以闗中饑饉米斗三百將幸東都留太子監國使劉仁軌薛元超輔之時出幸倉猝扈從之士有餓死</hi>
　<hi>者上慮道路多草竊命監察御史魏元忠檢校元忠閲赤縣獄得盗一人神采語言異於衆命釋桎梏襲</hi>
　<hi>冠帯乗驛以從與共食宿託以詰盗比及東都士馬萬數不亡一錢</hi>集覽<hi>草竊書微子好草竊奸宄</hi>
　<hi>注草竊草野中竊盗也檢校謂檢校車駕前後赤縣中國名曰赤縣神州張衡靈憲曰崐崘東有南赤縣</hi>
<pb n="KR2o0020_WYG_056-47a"/>
　<hi>之州風雨有時寒暑有節茍非此土南則多暑北則多寒東則多隂故聖人不處焉</hi>質實<hi>倉猝急遽</hi>
　<hi>貎桎梏刑具名注見宋明帝泰始元年</hi>
聞喜憲公裴行儉卒考異<hi>按崩𦵏例曰秦漢以後王侯死皆曰卒賢者則注公諡曰</hi>
<hi>某注曰諡非生者之稱而通鑑以諡加於薨卒之上亦非是則此當書聞喜公裴行儉卒注云諡曰憲今考太</hi>
<hi>宗賢臣如魏徴房𤣥齡李靖高士亷等並不書諡</hi>考證<hi>當去憲字分注諡曰憲○謹按凡例曰諡非生</hi>
<hi>者之稱通鑑以諡加於薨卒之上者非是今當正之故當於提要去諡號而分注於其下後皆倣此</hi>
　<hi>行儉有知人之鑒初王勃與楊烱盧照鄰駱賔王皆以文章有盛名李敬𤣥尤重之行儉曰士之致逺者</hi>
　<hi>當先器識而後才藝勃等雖有文華而浮躁淺露豈享爵祿之器邪楊子稍沈静應至令長餘得令終幸</hi>
<pb n="KR2o0020_WYG_056-47b"/>
　<hi>矣既而勃墮水烱終於盈川令照鄰惡疾赴水死賔王反誅行儉爲將帥所引偏禆如程務挺張䖍朂王</hi>
　<hi>方翼劉敬同李多祚黒齒常之後多爲名將破阿史那都支得馬腦盤廣二尺餘以示將士軍吏捧以升</hi>
　<hi>階跌而碎之惶恐叩頭流血行儉笑曰爾非故爲何至於是不復有追惜之色詔賜都支等資産金器三</hi>
　<hi>千並分給親故偏禆數日而盡</hi>集覽<hi>聞喜縣名在河東今解州聞喜縣所引偏禆引薦也猶言汲引</hi>
　<hi>禆音皮偏禆副貳之將</hi>質實<hi>聞喜縣名注見晉孝武帝太元十一年王勃龍門人楊烱華隂人盧</hi>
　<hi>照鄰范陽人駱賔王義烏人盈川縣名唐析龍游縣置之尋省入西安縣故址在衢州府城南九十一里</hi>
　<hi>李多祚其先靺鞨酋長貞觀初入降中國賜姓李氏</hi>
　　書法<hi>卒未有書諡者此其書諡何予行儉也曷爲予之行儉嘗論昭儀之立爲禍始是以予之</hi>
<pb n="KR2o0020_WYG_056-48a"/>
　　<hi>故李勣行儉皆功臣也勣不具官而行儉書諡一子一奪其示臣子之大節嚴矣入綱目以來大臣</hi>
　　<hi>卒諡自行儉始唐臣卒書爵諡者五行儉姚崇蘇順李光弼韋臯官諡者一楊綰官爵諡者五狄仁</hi>
　　<hi>傑宋璟李晟馬燧裴度號官爵諡者一郭子儀官爵者二李泌渾瑊具官者二崔祐甫韋處厚</hi>
安西都䕶王方翼破西突厥平之<lb/>
　<hi>阿史那車簿圍弓月安西都䕶王方翼引軍救之破虜衆於伊麗水三姓咽麫與車簿合兵拒方翼方翼</hi>
　<hi>與戰於熱海分遣禆將襲破之擒其酋長三百人西突厥遂平方翼徴入議事竟以廢后近屬不得用而</hi>
　<hi>歸</hi>集覽<hi>安西都䕶杜甫詩安西都䕶胡青驄注云唐安西郡東接焉耆去交河七百里南鄰吐蕃</hi>
　<hi>西連䟽勒去蔥嶺七百里北拒突厥貞觀初置安西都䕶府於西州顯慶中移治龜兹城案舊史貞觀十</hi>
<pb n="KR2o0020_WYG_056-48b"/>
　<hi>四年平高昌以其地置西州建安西都䕶府撫寜西域統龜兹于闐焉耆踈勒四國故謂之四鎮弓月西</hi>
　<hi>域國名也又突厥中有弓月城熱海在西域碎葉國東地寒不凍</hi>正誤<hi>三姓咽麫集覽無注○今</hi>
　<hi>按三姓咽麫鐵勒别部之號也地傍嶷海通鑑前云九姓鉄勒一部爲一姓三姓咽麫又其小者咽音燕</hi>
　<hi>麫音面</hi>質實<hi>熱海按一統志在亦力把力國東周廻數百里夷呼爲亦息渇兒酋長注見漢帝𤣥</hi>
　<hi>更始二年</hi>
以郭待舉岑長倩郭正一魏𤣥同並中書門下同承受<lb/>
進止平章事<lb/>
　<hi>上欲用待舉等謂中書令崔知温曰待舉等資任尚淺且令預聞政事未可與卿等同名自是外司四品</hi>
<pb n="KR2o0020_WYG_056-49a"/>
　<hi>以下知政事者始以平章事爲名先是𤣥同爲吏部侍郎上言曰人君之體當委任而責成功所委者當</hi>
　<hi>則所用者自精矣周穆王命伯冏爲大僕正曰慎簡乃僚是使群司各自求其小者而天子命其大者也</hi>
　<hi>漢氏得人皆自州縣補署五府辟召然後升於天朝魏晉以來始專委選部夫以天下之大士人之衆而</hi>
　<hi>委之數人之手用刀筆以量才案簿書而察行借使平如權衡明如水鏡猶力有所極照有所窮况所委</hi>
　<hi>非人而有愚闇阿私之弊乎願畧依周漢之規以救晉魏之失䟽奏不納</hi>質實<hi>岑長倩鄧州棘陽人</hi>
　<hi>文本從子郭正一定州鼔城人魏𤣥同定州人周穆王命伯冏爲太僕正曰愼簡乃僚周穆王名滿昭王</hi>
　<hi>之子伯冏其臣也事詳周書冏命篇</hi>
　　發明<hi>宰相之稱至是愈益斘矣書同承受進止殆與奔走小臣無異其何以經邦論道師長百</hi>
<pb n="KR2o0020_WYG_056-49b"/>
　　<hi>僚乎</hi>
五月洛水溢闗中旱蝗<lb/>
　<hi>東都霖雨洛水溢溺民居千餘家闗中先水後旱蝗繼以疾疫米斗四百兩京間死者相枕於路人相食</hi>
　質實<hi>洛水注見漢高后三年闗中注見𤣥宗開元十一年京兆</hi>
秋七月作奉天宮<lb/>
　<hi>上既封泰山欲遍封五嶽作奉天宮於嵩山之南監察御史裏行李善感諫曰陛下封泰山告太平致群</hi>
　<hi>瑞與三皇五帝比隆矣數年不稔餓殍相望四夷交侵兵車歲駕陛下宜恭黙思道以禳災譴更廣營宮</hi>
　<hi>室勞役不休天下莫不失望上不納自禇遂良韓瑗之死中外以言爲諱幾二十年及善感始諫天下皆</hi>
<pb n="KR2o0020_WYG_056-50a"/>
　<hi>喜謂之鳯鳴朝陽上遣宦者沿江徙異竹所在縱暴荆州長史蘇良嗣囚之上䟽切諫以爲致逺方異物</hi>
　<hi>煩擾道路恐非聖人愛人之意上手詔慰諭令棄竹江中</hi>集覽<hi>監察御史裏行李善感之官稱太宗</hi>
　<hi>朝始有此名初馬周起布衣詔令於監察御史裏行後專以裏行名官至武后時又置殿中裏行鳯鳴朝</hi>
　<hi>陽詩卷阿篇鳯凰鳴矣于彼高岡梧桐生矣于彼朝陽箋云鳯凰鳴于山脊之上者居高視下觀可集也</hi>
　<hi>喻賢者待禮乃行翔而後集爾雅釋山曰山東曰朝陽注云旦即見日也故曰朝陽</hi>質實<hi>五嶽張九</hi>
　<hi>韶曰山之尊者曰嶽東嶽曰泰山在濟南府泰安州北五里南嶽曰衡山在衡州府衡山縣西三十里西</hi>
　<hi>嶽曰華山在西安府華隂縣南一十里北嶽曰恒山在真定府曲陽縣西北一百四十里中嶽曰嵩山在</hi>
　<hi>河南府登封縣北一十里奉天宮按一統志在河南府登封縣嵩山南嵩山注見中宗嗣聖十二年恭黙</hi>
<pb n="KR2o0020_WYG_056-50b"/>
　<hi>思道商書説命篇文荆州注見漢獻帝建安十三年南郡蘇良嗣武功人世長之子</hi>
零陵王明自殺<lb/>
　<hi>初曹王明以太子賢黨降封零陵王黔州安置至是都督謝祐希天后意逼使自殺上深惜之黔府官屬</hi>
　<hi>皆坐免官祐後寢於平閣夜失其首及明子後爲天后所殺有司籍其家得祐首漆爲穢器題云謝祐乃</hi>
　<hi>知明子使刺客取之也</hi>質實<hi>零陵縣名注見漢平帝元始五年黔州注見高祖武德三年</hi>
召薛元超赴東都<lb/>
　<hi>太子頗事遊畋元超上䟽規諫上聞之遣使者慰勞召赴東都</hi>
冬十月以劉景先同平章事○突厥骨篤祿㓂并州薛<lb/>
<pb n="KR2o0020_WYG_056-51a"/>
仁貴大破之<lb/>
　<hi>突厥餘黨阿史那骨篤祿阿史得元珍等招集亡散據黒沙城反㓂并州代州都督薛仁貴將兵擊之虜</hi>
　<hi>問唐大將爲誰應之曰薛仁貴虜曰吾聞仁貴流象州死久矣何紿我也仁貴免胄示之面虜相顧失色</hi>
　<hi>下馬列拜稍稍引去仁貴因奮擊大破之</hi>質實<hi>并州注見齊明帝建武三年代州注見秦王政三年</hi>
　<hi>鴈門象州注見顯慶二年</hi>
以婁師德爲河源軍經畧副使<lb/>
　<hi>吐蕃冦河源師德將兵擊之於白水澗八戰八㨗上以師德爲比部員外郎左驍騎郎將充使曰卿有文</hi>
　<hi>武材勿辭也</hi>集覽<hi>比部比頻脂反唐舊制天下金帛皆貯左藏比部覆其出入掌内外諸司公廨</hi>
<pb n="KR2o0020_WYG_056-51b"/>
　<hi>及勾覆錢物後嘗改爲司計充使充經畧  副使也</hi>
<hi>癸未</hi>𢎞道元年春二月突厥冦定州圍單于都䕶府○李<lb/>
義琰致仕<lb/>
　<hi>義琰改葬父母使其舅氏遷舊墓上聞之怒曰義琰倚勢陵其舅家不可復知政事義琰不自安以疾求</hi>
　<hi>去許之范氏曰高宗責義琰當矣然已以讒殺其舅何以責臣下之薄於母黨乎</hi>
　　書法<hi>義琰求退以上怒也其得書致仕何義琰正人也故綱目特予之</hi>
崔知温卒<lb/>
　　書法<hi>凡卒不具官貶也唐諸臣卒不具官者四十而高宗之世十有三詳太宗貞觀三年當時</hi>
<pb n="KR2o0020_WYG_056-52a"/>
　　<hi>之執政可知矣</hi>
　　發明<hi>綱目於人臣之卒或爵或不爵不惟足以見才品功業之高下亦足以見當時朝廷之盛</hi>
　　<hi>衰姑以唐言之高祖朝二人杜伏威書呉王竇威不書爵太宗朝十有六人其不書爵者杜淹裴寂</hi>
　　<hi>封倫三人而已岑文本不書爵而書代者之爵至高宗朝亦有十六人而書爵者五於五人之中其</hi>
　　<hi>三則前朝舊臣張行成尉遲敬德禇遂良是也若高宗所用之人獨張文瓘裴行儉而已何太宗朝</hi>
　　<hi>書爵五如是之多而高宗朝如是之少耶夫武氏制朝大臣具位凡陳力就列者初無功績之可紀</hi>
　　<hi>故綱目於其卒也皆削其官以貶之爾不然綱目何獨厚於房杜王魏諸公而獨惡於姜恪閻立本</hi>
　　<hi>來恒崔知温軰哉觀者試思之</hi>
<pb n="KR2o0020_WYG_056-52b"/>
○夏四月綏州歩落稽作亂討平之<lb/>
　<hi>歩落稽白鐵余埋銅佛於地中久之草生其上紿鄉人曰吾於此數見佛光集衆掘地果得之因曰得見</hi>
　<hi>聖佛者百疾皆愈逺近赴之數年歸信者衆遂謀作亂據城平縣稱皇帝置百官遣右武衛將軍程務挺</hi>
　<hi>與王方翼討之擒鐵余餘黨悉平</hi>質實<hi>綏州注見周顯王三十五年雕隂歩落稽北狄種名注見</hi>
　<hi>梁武帝中大通三年城平縣莫詳處所或謂即昇平縣未知是否按昇平縣乃唐初所置屬坊州宋熈寜</hi>
　<hi>初省爲鎮故址在延安府宜君縣西北二十五里</hi>
五月突厥冦蔚州<lb/>
　<hi>突厥阿史那骨篤祿等冦蔚州殺刺史李思儉豐州都督崔知辨將兵邀之爲虜所擒朝議欲廢豐州司</hi>
<pb n="KR2o0020_WYG_056-53a"/>
　<hi>馬唐休璟上言豐州阻河爲固居賊衝要自秦漢以來列爲郡縣上宜耕牧貞觀之末募人實之西北始</hi>
　<hi>安今廢之則河濵之地復爲賊有靈夏等州人不安業非國家之利也乃止</hi>質實<hi>蔚州注見楚義</hi>
　<hi>帝元年代國豐州注見漢宣帝甘露二年唐休璟始平人靈夏二州名靈注見太宗貞觀二十九年夏注</hi>
　<hi>見漢武帝元朔元年朔方</hi>
秋七月詔以來年有事於嵩山冬十一月詔罷之<lb/>
　<hi>詔罷封嵩山上疾甚故也上苦頭重不能視召侍醫秦鳴鶴診之請刺頭出血可愈天后不欲上疾愈怒</hi>
　<hi>曰此可斬也乃欲於天子頭刺血上曰但刺之未必不佳乃刺二穴上曰吾目似明矣后舉手加額曰天</hi>
　<hi>賜也自負綵百匹以賜鳴鶴</hi>
<pb n="KR2o0020_WYG_056-53b"/>
　　書法<hi>書詔罷之何譏也何譏封泰山非也封嵩山益非也以疾甚罷之則亦不足羙矣故三詔</hi>
　　<hi>封嵩岱三罷之皆不書龍朔二年儀鳯元年調露元年於末也特書譏之然則太宗之罷封禪書星</hi>
　　<hi>孛于太微此以疾甚罷則曷爲不書故十一月書罷之十二月書大䘮則其故可知矣</hi>
詔太子監國以裴炎劉景先郭正一兼東宮平章事質<lb/>
實<hi>東宮注見宋文帝元嘉二十七年</hi>
　　書法<hi>東宮有平章始見于此</hi>
○十二月帝崩太子即位尊天后爲皇太后考證<hi>提要當作</hi>
<hi>太子哲即位</hi>
<pb n="KR2o0020_WYG_056-54a"/>
　　<hi>上疾甚夜召裴炎入受遺詔而崩遺詔太子即位軍國大事有不决者兼取天后進止中宗即位尊天后</hi>
　　<hi>爲皇太后政事咸取决焉</hi>
　　　書法<hi>賀善賛曰高宗在位三十四年綱目書濮王開府書罪獻鷹犬皆予之也自書武氏爲昭</hi>
　　　<hi>儀而後其可予者惟幸凉州不果行一事耳若其瀆亂人倫委政房闥幾貽宗社之禍可勝罪哉</hi>
　以劉仁軌爲左僕射裴炎爲中書令劉景先爲侍中<lb/>
　　<hi>故事宰相於門下省議事謂之政事堂及裴炎遷中書令始遷政事堂於中書省</hi>
　郭正一罷<lb/>
　<lb/>
<pb n="KR2o0020_WYG_056-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷四十一上<lb/>
</p>
<p>
</p>
  </div>
</body>
</text>
</TEI>
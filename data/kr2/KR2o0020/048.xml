<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_048-1a"/>
　欽定四庫全書<lb/>
御批資治通鑑綱目卷三十六上<lb/>
　　<hi>起甲辰陳後主至徳二年隋文帝開皇四年○盡丁卯隋煬帝大業三年</hi>凡二十七年<lb/>
　<hi>甲陳至徳二年辰隋開皇四年</hi>春正月朔日食質實<hi>日食注見新莽天鳯元年</hi>○梁<lb/>
　主入朝于隋○隋頒甲子元厯<lb/>
　　<hi>張賔劉暉等所造也</hi>
　二月突厥逹頭可汗降隋質實<hi>突厥北狄國名注見梁武帝大同十一年</hi>
　夏四月隋伐吐谷渾敗之<lb/>
<pb n="KR2o0020_WYG_048-1b"/>
　　<hi>隋將軍賀婁子幹發五州兵擊吐谷渾克之隋主以隴西頻被冦掠而俗不設村塢命子幹勒民為堡仍</hi>
　　<hi>營田積糓子幹上書曰隴西河右土曠民稀邊境未寧不可廣佃此見屯田之所獲少費多虚役人功卒</hi>
　　<hi>逄踐暴且隴右之民以畜馬為事若更屯聚彌不自安但使鎮戍連接𤇺堠相望民雖㪚居必謂無慮隋</hi>
　　<hi>主從之</hi>質實<hi>吐谷渾西域國名注見晉元帝建武元年隴西郡名注見秦王政三年冦掠注見漢</hi>
　　<hi>光武建武十五年烽堠注見齊髙帝建元四年</hi>
　五月陳以江總為僕射○六月隋作廣通渠<lb/>
　　<hi>隋主以渭水多沙深淺不常漕者苦之詔宇文愷鑿渠引渭自大興城東至潼關三百餘里名廣通渠漕</hi>
　　<hi>運通利關内頼之</hi>質實<hi>渭水注見漢髙帝五年大興城注同上十年萬年潼關注見漢獻帝建安</hi>
<pb n="KR2o0020_WYG_048-2a"/>
　<hi>十四年關内道名注見唐𤣥宗開元十一年京兆</hi>
秋八月陳將軍夏侯苖叛降于隋隋主弗納<lb/>
　<hi>陳將軍夏侯苖請降於隋隋主以通和不納</hi>
九月隋詔公私文翰並冝實錄<lb/>
　<hi>隋主不喜辭華故有是詔時泗州刺史司馬幼之文表華艶詔行所司治罪治書侍御史李諤亦上書曰</hi>
　<hi>魏之三祖崇尚文詞遂成風俗江左齊梁其弊彌甚競一韻之竒争一字之巧連篇累牘不出月露之形</hi>
　<hi>積案盈箱唯是風雲之狀世俗以之相髙朝廷以之擢士以儒素為古拙以詞賦為君子故其文日繁其</hi>
　<hi>政日亂良由棄大聖之軌模構無用以為用也今朝廷雖有是詔而州縣仍踵弊風躬仁孝之行者不加</hi>
<pb n="KR2o0020_WYG_048-2b"/>
　<hi>收齒工輕薄之藝者舉送天朝請加采察送䑓推劾又言士大夫矜伐干進無復廉耻乞明加罪黜以懲</hi>
　<hi>風軌詔以其奏頒示四方</hi>集覽<hi>收齒收采取/也齒記錄也</hi>質實<hi>泗州注見唐昭宗景福二年李</hi>
　<hi>諤趙郡人魏之三祖平文帝廟號太祖昭成帝廟號髙祖太武帝廟號世祖</hi>
隋與突厥和親<lb/>
　<hi>突厥沙鉢畧可汗數為隋所敗乃請和親千金公主自請改姓楊氏為隋主女隋更封以為大義公主沙</hi>
　<hi>鉢畧遣使致書自稱從天生大突厥天下賢聖天子沙鉢畧可汗隋主復書曰大隋天子貽書大突厥沙</hi>
　<hi>鉢畧可汗得書知大有善意既為沙鉢畧婦翁今日視沙鉢畧與兒子不異時遣大臣徃彼省女復省沙</hi>
　<hi>鉢畧也於是遣僕射虞慶則徃使沙鉢畧陳兵坐見慶則稱疾不能起長孫晟曰突厥與隋俱大國天子</hi>
<pb n="KR2o0020_WYG_048-3a"/>
　<hi>但可汗是大隋女壻奈何不敬婦翁沙鉢畧矣乃起拜頓顙跪受璽書以戴於首既而大慙與羣下聚哭</hi>
　<hi>慶則要以稱臣沙鉢畧謂左右曰何謂臣左右曰隋言臣猶此云奴耳沙鉢畧曰得為大隋天子奴虞僕</hi>
　<hi>射之力也贈馬千匹以從妹妻之</hi>集覽<hi>要以稱臣要伊堯反/勒也文頴曰要刼也</hi>質實<hi>可汗</hi>
　<hi>注見漢後主景耀四年</hi>
冬十一月隋遣使如陳<lb/>
　<hi>隋主遣薛道衡等如陳戒之曰當識朕意勿以言辭相折</hi>質實<hi>薛道衡河東汾隂人</hi>
陳起臨春結綺望仙閣<lb/>
　<hi>陳主起三閣各髙數十丈連延數十間皆以沈檀為之金玉珠翠為飾珠簾寳帳服玩瑰麗近古未有其</hi>
<pb n="KR2o0020_WYG_048-3b"/>
　<hi>下積石為山引水為池雜植花卉上自居臨春張貴妃居結綺龔孔二貴嬪居望仙複道徃来以宫人袁</hi>
　<hi>大捨等為女學士江總雖為宰輔不親政務日與尚書孔範㪚騎王瑳等文士十餘人侍宴後庭謂之狎</hi>
　<hi>客使諸妃嬪及女學士與狎客共賦詩采其尤豔麗者被以新聲其曲有玉樹後庭花臨春樂等大畧皆</hi>
　<hi>羙諸妃嬪之容色君臣酣歌自夕逹旦張貴妃名麗華本兵家女姓敏慧有神彩善候人主顔色又有厭</hi>
　<hi>魅之術置滛祠宫中聚女巫鼔舞百司啟奏並因宦者以進陳主置妃膝上共决之由是宦官近習内外</hi>
　<hi>連結宗戚縱横貨賂公行大臣有不從者因而譛之於是大臣皆從風諂附孔範與孔貴妃結為兄妹陳</hi>
　<hi>主惡聞過失每有惡事範必曲為文飾稱揚賛羙由是寵遇優渥言聴計從羣臣有諫者輙以罪斥之中</hi>
　<hi>書舍人施文慶頗渉書史嘗事陳主於東宫聰敏強記眀閑吏職大被親幸又薦所善沈客卿陽惠朗徐</hi>
<pb n="KR2o0020_WYG_048-4a"/>
　<hi>哲曁慧景等有吏能陳主皆擢用之客卿有口辯頗知典故惠朗慧景家本小吏考校簿領毫釐不差督</hi>
　<hi>責苛碎聚斂無厭士民嗟怨關市之税歳入數十倍陳主大悦益以文慶為知人轉相汲引珥貂蝉者五</hi>
　<hi>十人孔範自謂文武才能舉朝莫及白陳主曰諸將起自行伍匹夫敵耳自是將帥微有過失即奪其兵</hi>
　<hi>分配文吏由是文武解體以至覆滅</hi>集覽<hi>厭魅厭益渉反廣雅云厭鎮也行符厭俗之謂魅是已暨</hi>
　<hi>慧景暨姓也音居乙反慧景其名珥貂蟬注見齊髙帝建元二年解體注見漢桓帝延熹二年</hi>質實<lb/>
　<hi>一綂志云臨春結綺望仙三閣名俱在應天府上元縣治東北五里臺城内俱陳後主所建後主自居臨</hi>
　<hi>春張麗華居結綺龔孔二貴嬪居望仙並靚粧臨檻若飛仙有女學士袁大捨獻春樂詞以諷之複道注</hi>
　<hi>見秦始皇二十六年東宮注見梁武帝中大通元年</hi>
<pb n="KR2o0020_WYG_048-4b"/>
　　書法<hi>閣未有書者此其書何非常也於是各髙數十丈連延數十間皆以沉檀為之故書終綱</hi>
　　<hi>目書起閣一而已</hi>
　　發明<hi>亡國之事非一而奢侈滛佚為多江左自蕭梁之敗境土日蹙大非晉宋之比今陳氏以</hi>
　　<hi>蕞爾一隅之地外當強敵兢兢自保猶懼弗免而况叔寳以滛侈趣之哉書陳起臨春結綺望仙閣</hi>
　　<hi>觀其名而考其實則奢慾亡國之事具矣能無入井之及乎</hi>
<hi>乙陳至徳三年已隋開皇五年</hi>春正月朔日食○隋頒五禮<lb/>
　<hi>禮部尚書牛𢎞所修也</hi>質實<hi>五禮注見梁武帝天監十一年</hi>
夏五月隋初置義倉貎閱户口作輸籍法<lb/>
<pb n="KR2o0020_WYG_048-5a"/>
　<hi>度支尚書長孫平奏令民間每秋家出粟麥一石以下貧冨為差儲之當社委社司檢校以備凶年名曰</hi>
　<hi>義倉隋主從之胡氏曰賑饑莫要乎近其人隋義倉取之於民不厚而置倉于當社饑民之得食也其庶</hi>
　<hi>矣乎後世義倉之名固在而置倉于州郡一有凶饑無状有司固不以上聞也良有司敢以聞矣比及報</hi>
　<hi>可委吏屬出而施之文移反復給㪚艱阻監臨胥吏相與侵没其受惠者大抵城郭之近力能自逹之人</hi>
　<hi>耳居之逺者安能扶老携㓜數百里以就龠合之廪哉必欲有備無患當以隋氏為法而擇長民之官行</hi>
　<hi>劭農之法輔以捄荒之政本末具舉民之饑也庶有瘳乎○時民間多妄稱老小以免賦役隋主命州縣</hi>
　<hi>大索貎閱户口不實者里正黨長逺配大功以下皆令析籍以防容隠於是計帳得新附一百六十四萬</hi>
　<hi>餘口高熲又言民間課輸無定簿難以推校請為輸籍法隋主從之自是姦無所容矣</hi>集覽<hi>無狀</hi>
<pb n="KR2o0020_WYG_048-5b"/>
　<hi>状牒也又陳也謂無陳訴凶饑之文状龠合之廪龠合並量名也龠容千二百黍兩龠為合十合為升古</hi>
　<hi>者給人以食取之於倉廪故因稱廪給廩食劭農漢成帝詔先帝劭農蘇林註劭音翹晉灼曰時召反勸</hi>
　<hi>勉也顔師古曰晉説是貎閱東漢江革傳每歳時縣當案比注云案驗以比之猶今言貎閱也逺配配流</hi>
　<hi>刑𨽻也容隠不實者配流於逺地</hi>正誤<hi>一有凶饑無狀有司固不以上聞也良有司敢以聞矣云</hi>
　<hi>云今按無状當連有司為句謂無状之有司也有司不良之尤甚者不可形容指言故曰無状下對良有</hi>
　<hi>司而言</hi>質實<hi>長孫平洛陽人大功注見漢桓帝熹平五年</hi>
　　書法<hi>書置義倉予良法也故書初綱目書義倉一而已○此後世義倉之始</hi>
梁主巋殂太子琮立<lb/>
<pb n="KR2o0020_WYG_048-6a"/>
　<hi>巋孝慈儉約境内安之</hi>
秋八月突厥可汗遣子入朝于隋<lb/>
　<hi>突厥阿波可汗寖強諸胡皆附號西突厥沙鉢畧既為逹頭所困又畏契丹遣使告急于隋請將部落度</hi>
　<hi>漠南隋主命晉王廣以兵援之給以衣食賜以車服鼓吹沙鉢畧因擊西突厥破之而阿㧞國乗虛掠其</hi>
　<hi>妻子官軍為擊阿㧞敗之沙鉢畧大喜乃立約以磧為界因上表曰天無二日土無二王大隋皇帝真皇</hi>
　<hi>帝也豈敢阻兵恃險偷竊名號今屈膝稽顙求為藩附遣其子庫合真入朝自是歳時貢獻不絶</hi>集<lb/>
　覽<hi>漠南注見漢獻帝建安二十五年沙漠磧注見唐𤣥宗開元三年沙磧</hi>質實<hi>契丹北狄國名</hi>
　<hi>注見晉安帝義熈二年鼓吹注見晉武帝太康三年</hi>
<pb n="KR2o0020_WYG_048-6b"/>
陳主殺其中書通事舍人傅縡<lb/>
　<hi>縡負才使氣人多怨之施文慶沈客卿共譛縡受髙麗使金陳主收縡下獄縡於獄中上書曰夫君人者</hi>
　<hi>恭事上帝子愛下民省嗜慾逺諂佞未明求衣日旰忘食是以澤被區宇慶流子孫陛下頃来酒色過度</hi>
　<hi>不䖍郊廟大神專媚滛昏之鬼小人在側宦豎弄權惡忠直若仇讎視生民如草芥後宫曵綺繡廐馬餘</hi>
　<hi>菽粟百姓流離僵屍蔽野貨賄公行帑藏損耗神怒民怨衆叛親離臣恐東南王氣自斯而盡矣書奏陳</hi>
　<hi>主大怒頃之意稍解遣使謂曰我欲赦卿卿能改過不對曰臣心如面靣可改則心可改矣陳主益怒遂</hi>
　<hi>賜死陳主每當郊祀常稱疾不行故縡言及之</hi>集覽<hi>縡音再/或音宰</hi>質實<hi>傳縡靈州人髙麗外</hi>
　<hi>夷國名注見漢武帝元封二年</hi>
<pb n="KR2o0020_WYG_048-7a"/>
　　書法<hi>斥書主何惡滛虐也綱目於刑殺必斥書主者五君焉宋子業齊寳卷北齊髙洋髙緯陳</hi>
　　<hi>叔寶皆滛虐之主也舍是刑殺無專斥主者矣</hi>
　　發明<hi>殺諌臣者必亡國傅縡負才使氣雖失之激然其所言則皆陳主之實既不能從反欲使</hi>
　　<hi>縡改過而赦之夫過在陳主所當改也彼又何過之有故特書陳主殺其中書通事舍人以惡之下</hi>
　　<hi>書殺大市令章亦然</hi>
隋復置江陵總管<lb/>
　<hi>梁大将軍戚昕以舟師襲公安不克而還隋主徵梁主叔父吳王岑入朝拜大將軍因留不遣復置江陵</hi>
　<hi>總管以監之</hi>質實<hi>公安縣名注見漢獻帝建安十九年江陵郡名注同上十三年</hi>
<pb n="KR2o0020_WYG_048-7b"/>
隋築長城<lb/>
　<hi>隋主發丁三萬於朔方靈武築長城東距河西至綏州綿歴七百里四年又發十五萬緣邊築數十城以</hi>
　<hi>遏胡冦</hi>質實<hi>朔方郡名注見漢武帝元朔元年靈武郡名注見唐𤣥宗天寳十五載河西郡名注</hi>
　<hi>見漢安帝元初二年綏州注見秦王政三年上郡</hi>
<hi>丙陳至徳四年隋開皇六年午  梁後主琮廣運元年</hi>春正月党項羌請降于隋<lb/>
集覽<hi>党項羗西羌别種其國在禹貢析支之地東至松州西接葉䕶南界舂桑北鄰吐渾有地三千餘里</hi>
○隋頒厯于突厥<lb/>
　　書法<hi>頒厯外夷始此</hi>
<pb n="KR2o0020_WYG_048-8a"/>
○二月隋制刺史上佐每嵗入朝考課○秋閏八月隋<lb/>
殺其上柱國梁士彦宇文忻劉昉<lb/>
　<hi>初士彦討尉遲迥破之代為相州刺史忻與隋主少相厚善用兵有威名隋主皆忌之以譴去官昉亦被</hi>
　<hi>疎逺俱懐怨望忻欲使士彦於蒲州起兵已為内應士彦之甥裴䖍通預其謀而告之隋主隠其事以士</hi>
　<hi>彦為晉州刺史欲觀其意士彦欣然謂昉等曰天也隋主因其朝謁執而詰之遂皆伏誅隋主素服臨射</hi>
　<hi>殿命百官射三家資物以為戒</hi>質實<hi>相州注見漢元帝建昭二年魏郡蒲州注見周赧王十二年蒲</hi>
　<hi>坂晉州注見漢獻帝建安七年河東三家謂梁士彦宇文忻劉昉之家</hi>
　　書法<hi>三人怨望有異心則罪也曷為不書誅咎隋主也佐命功臣而以善兵加忌或免之或疎</hi>
<pb n="KR2o0020_WYG_048-8b"/>
　　<hi>之則隋主亦少負矣故於是特書殺</hi>
　　發明<hi>梁士彦輩反状明白何不書其謀反伏誅隋主篡竊昉實賣國與之至於士彦身為總管</hi>
　　<hi>将大兵以擊尉遲迥忻設詭謀以射觀戰之人遂能破迥以成簒事若三人者可謂簒國之忠臣佐</hi>
　　<hi>命之元功矣時移事改浸被疎斥素懐傾險之志遂起非望之謀在他人誅之則死有餘罪若隋主</hi>
　　<hi>則未免有負於中况又出於忌克之心者乎此綱目所以書殺而不去其官者不予隋主之誅也其</hi>
　　<hi>㫖嚴矣</hi>
冬十月隋以楊尚希為禮部尚書<lb/>
　<hi>隋主毎旦臨朝日昃不倦尚希諌曰周文王以憂勤損夀武王以安樂延年願陛下舉大綱責成宰輔繁</hi>
<pb n="KR2o0020_WYG_048-9a"/>
　<hi>碎之務非人主所宜親也隋主善之而不能從</hi>集覽<hi>周文王以憂勤損夀武王以安樂延年注見魏</hi>
　<hi>恭帝元年</hi>
隋以秦王俊為山南行䑓尚書令○陳以江總為尚書<lb/>
令○吐谷渾太子訶請降于隋隋主弗納<lb/>
　<hi>吐谷渾可汗夸吕在位百年屢因喜怒廢殺太子後太子懼謀執夸吕而降請兵於隋邉吏請以兵應之</hi>
　<hi>隋主不許太子謀洩被殺復立其少子嵬王訶復懼誅謀帥部落萬五千户降隋遣使請兵隋主曰渾賊</hi>
　<hi>風俗特異人倫父既不慈子復不孝朕以徳訓人何有成其惡逆乎乃謂使者曰父有過失子當諌諍豈</hi>
　<hi>可譛謀非法受不孝之名溥天之下皆朕臣妾各為善事即稱朕心嵬王既欲歸朕朕惟教嵬王為臣子</hi>
<pb n="KR2o0020_WYG_048-9b"/>
　<hi>之法不可逺遣兵馬助為惡事嵬王訶乃止</hi>集覽<hi>嵬王訶訶少子之名封為嵬王嵬五灰反</hi>
　　發眀<hi>隋主以詐得國獨於叛人不納此一節為得體觀其告諭吐渾谷之語可謂義理明白詞</hi>
　　<hi>㫖忠厚真帝王之盛節使隋主毎事若此庸可非哉書以予之宜矣</hi>
<hi>丁陳禎明元年隋開皇七未年○是歳梁亡凡二國</hi>春正月隋制諸州歳貢士三<lb/>
人○二月隋開揚州山陽瀆質實<hi>揚州注見漢武帝元朔五年淮南山陽縣</hi>
<hi>名注見晉帝奕太和四年</hi>○突厥沙鉢畧可汗死弟莫何可汗處羅<lb/>
侯立<lb/>
　<hi>初沙鉢畧以其子雍虞閭懦弱遺令立其弟葉䕶處羅侯沙鉢畧死雍虞閭遣使迎之處羅侯曰自木杅</hi>
<pb n="KR2o0020_WYG_048-10a"/>
　<hi>以来多以弟代兄以庶奪嫡失先祖之法不相敬畏汝當嗣位我不惮拜汝雍虞閭曰叔與我父共根連</hi>
　<hi>體豈可反屈於卑㓜乎且亡父之命何可廢也願叔勿疑遣使相譲者五六處羅侯竟立是為莫何可汗</hi>
　<hi>以雍虞閭為葉䕶莫何勇而有謀以隋所賜旗鼓西繫阿波阿波之衆以為隋兵助之多望風降附遂生</hi>
　<hi>擒阿波上書請其死生之命隋主以問長孫晟晟對曰若突厥背誕須齊之以刑今其昆弟自相夷滅阿</hi>
　<hi>波之惡非負國家因其困窮取而為戮恐非招逺之道不如两存之髙熲亦曰骨肉相殘教之蠧也冝存</hi>
　<hi>飬以示寛大隋主從之</hi>集覽<hi>葉䕶突厥大臣之官也葉失渉反木杅前可汗之號杅於胡反史炤</hi>
　<hi>釋文音居案反阿波可汗之號也名大邏便背誕左傳昭元年楚伯州犁曰子姑憂子晳之欲背誕也杜</hi>
　<hi>預注背命放誕也</hi>質實<hi>可汗注見漢後主景耀四年</hi>
<pb n="KR2o0020_WYG_048-10b"/>
夏五月朔日食<lb/>
　　書法<hi>陳自得國至亡三十三年由己夘及今二十九年而書日食二十六己夘年辛巳年二壬</hi>
　　<hi>午年癸未年甲申年二乙酉年丙戌年丁亥年二戊子年庚寅年辛夘年壬辰年二甲午年乙未年</hi>
　　<hi>二丙申年丁酉年庚子年癸夘年甲辰年乙巳年是年天戒至矣自古日食之數未有甚於此時者</hi>
　　<hi>也</hi>
○秋九月隋㓕梁以其主蕭琮為莒公考異<hi>㨿陳太建九年書周</hi>
<hi>封髙緯為温公則此條以當作封</hi>考證<hi>以當作廢</hi>
　<hi>隋徵梁主入朝梁主帥其羣臣二百餘人發江陵隋主遣武鄉公崔𢎞度将兵戌江陵梁主叔父安平王</hi>
<pb n="KR2o0020_WYG_048-11a"/>
　<hi>巖弟瓛等恐𢎞度襲之遣使請降于陳九月陳荆州刺史陳慧紀引兵至江陵巖等驅文武男女一萬口</hi>
　<hi>奔陳隋主聞之廢梁國遣髙熲安集遺民拜梁主琮柱國賜爵莒公</hi>集覽<hi>瓛胡/官反</hi>質實<hi>武鄉</hi>
　<hi>縣名注見晉元帝太興四年安平縣名注見漢後主景耀三年荆州注見漢獻帝建安十三年南郡莒縣</hi>
　<hi>名注見漢獻帝建安二年</hi>
　　書法<hi>於是蕭巖蕭瓛驅萬口奔陳隋主聞之遂廢梁國不書書㓕梁何誅意也嘗罷江陵總管</hi>
　　<hi>矣戚昕小犯亦豈不可訓責而復置焉既而徵其主入朝又使崔𢎞慶将兵戍之隋主之意可知矣</hi>
　　<hi>雖微巖瓛之舉其能免乎直書㓕梁隋志也</hi>
冬十一月隋主如馮翊祠故社質實<hi>馮翊郡名注見唐𤣥宗開元十一年</hi>
<pb n="KR2o0020_WYG_048-11b"/>
　<hi>是行也李徳林以疾不從敕書追之與議伐陳之計及還隋主馬上舉鞭南指曰待平陳之日以七寳装</hi>
　<hi>嚴公使自山以東無及公者</hi>
陳臨平湖開<lb/>
　<hi>初隋主與陳鄰好甚篤毎獲陳諜皆給衣馬禮遣之而陳侵掠如故故隋伐之㑹髙宗殂隋主即命班師</hi>
　<hi>遣使赴弔書稱姓名頓首陳主荅書末云想彼綂内如宜此宇宙清泰隋主不悦以示朝臣上柱國楊素</hi>
　<hi>以為主辱臣死再拜請罪隋主問取陳之策於髙熲對曰江北田收差晚江南水田早熟量彼收穫之際</hi>
　<hi>微徴士馬聲言掩襲彼必屯兵守禦廢其農時彼既聚兵我便解甲再三如此彼以為常後更集兵彼必</hi>
　<hi>不信猶豫之頃我乃濟師登陸而戰兵氣益倍江南土薄舍多茅竹儲積皆非地窖當宻遣人因風縱火</hi>
<pb n="KR2o0020_WYG_048-12a"/>
　<hi>待彼修立復更燒之不出數年財力俱盡矣隋主用其策陳人始困於是信州總管楊素吳州總管賀若</hi>
　<hi>弼及光州刺史髙勱等争獻平江南之䇿虢州刺史崔仲方上書曰今唯須武昌以下更帖精兵宻營度</hi>
　<hi>計益信㐮荆基郢等州速造舟楫多張形勢若賊以精兵赴援上流則下流諸将即可擇便横度如其擁</hi>
　<hi>衆自衛則上江水軍鼓行以前彼雖恃九江五湖之險非徳無以為固徒有三吳百越之兵無㤙不能自</hi>
　<hi>立矣隋主以仲方為基州刺史及陳受蕭巖等降隋主益忿謂髙熲曰我為民父母豈可限一衣帯水不</hi>
　<hi>拯之乎命大作戰船人請宻之隋主曰吾将顯行天誅何宻之有使投其柹於江曰若彼懼而能改吾復</hi>
　<hi>何求楊素在永安造五牙大艦起樓五層髙百餘尺置六拍竿髙五十尺容戰士八百人其次黄龍平乗</hi>
　<hi>舴艋大小有差晉州刺史皇甫績言陳有三可㓕大吞小一也以有道伐無道二也納叛臣蕭巖於我有</hi>
<pb n="KR2o0020_WYG_048-12b"/>
　<hi>詞三也陛下若命将出師臣願展絲髪之效隋主勞而遣之時江南妖異特衆臨平湖草久塞忽然自開</hi>
　<hi>陳主惡之乃自賣於佛寺為奴以厭之</hi>集覽<hi>臨平湖開注見晉安帝元興二年陳諜陳軍中之諜</hi>
　<hi>也諜今之細作拯之集韻曰舊説拯無<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>語音烝之上聲引易拯馬壯吉陸徳眀釋云拯救之拯馬融曰</hi>
　<hi>舉也伏曼容云濟也王肅云㧞也子夏作枡枡取也</hi>質實<hi>班師書大禹謨篇班師振旅註班還振整</hi>
　<hi>也謂整旅以歸也或謂出曰班師入曰振旅謂班師於有苖之國而振旅於京師也宇宙注見梁簡文帝</hi>
　<hi>大寳元年猶豫注見秦孝文王元年信州注見漢獻帝建安十九年巴東吳州注見漢武帝元朔五年淮</hi>
　<hi>南光州注見晉武帝太始二年弋陽虢州注見宋文帝元嘉十二年  武昌縣名注見漢後主建興七年</hi>
　<hi>益信㐮荆基郢六州名益注見晉武帝太始八年㐮注見漢獻帝建安十二年基注見漢光武建武九年</hi>
<pb n="KR2o0020_WYG_048-13a"/>
　<hi>郢注見漢後主建興七年九江潯陽記云九江皆在荆州謂烏江蜯江烏白江嘉靡江畎江源江廪江提</hi>
　<hi>江菌江蔡九峯以為九江者洞庭之别名今沅水漸水瓦水辰水叙水酉水澧水資水湘水皆合於洞庭</hi>
　<hi>意以是名九江也一云浙江揚江松江吳江楚江湘江荆江漢江南江未知孰是姑錄以偹考焉五湖謂</hi>
　<hi>太湖射陽湖洞庭湖丹陽湖宫亭湖按張勃吳錄曰五湖者太湖之别名以其周行五百里三萬六千頃</hi>
　<hi>故以五湖名之此説良是三湖注見晉安帝元興元年百越注見周安王十五年永安縣名注見漢昭烈</hi>
　<hi>章武二年黄龍滕王閣序舸艦迷津青雀黄龍之軸註青雀黄龍乃大船之别名天子所駕御者也</hi>
　　書法<hi>書湖開何記異也故吳臨平湖開而吳亡陳臨平湖開而陳㓕陳主不知修省自賣為奴</hi>
　　<hi>則何益哉</hi>
<pb n="KR2o0020_WYG_048-13b"/>
　　發明<hi>孫皓丙申之歳臨平湖開綱目特書于冊至庚子歳而吳亡今陳以丁未之歳臨湖又開</hi>
　　<hi>至己酉歳而陳㓕然則二國之亡乃天數當然非皓叔寳之罪也嗚呼曷不反而求之古乎夫桑糓</hi>
　　<hi>生朝大戊以興飛雉鳴鼎髙宗復古古人遇災而懼責躬修徳故能反妖致祥豈以天數已定而遂</hi>
　　<hi>置人事於不問之域乎向使叔寳因湖開之變痛自警飭擢用人才改紀其政嚴戢邉備慄慄危懼</hi>
　　<hi>若禍至之無日則亦未至遽爾㓕亡夫何滛恣不已乃自賣於佛寺以厭之天道果可以文欺哉綱</hi>
　　<hi>目書此正所以著其不知恐懼之意耳不然自湖開之後陳主見之修省者果何如耶詩曰畏天之</hi>
　　<hi>威于時保之自古豈有不可回之天意哉</hi>
陳主殺其大市令章華<lb/>
<pb n="KR2o0020_WYG_048-14a"/>
　<hi>吳興章華好學能文以無閥閲除大市令鬰鬰不得志上書極諫畧曰陛下不思先帝之艱難不知天命</hi>
　<hi>之可畏溺於嬖寵惑於酒色祠七廟而不出拜三妃而臨軒老臣宿將棄之草莽諂佞䜛邪升之朝廷今</hi>
　<hi>疆埸日蹙隋軍壓境陛下如不改弦易張臣見麋鹿復逰於姑蘇矣陳主大怒斬之胡氏曰人臣之義固</hi>
　<hi>不可視君垂亡而不諫然有可否之義焉章華忠矣然位非公卿官非諫諍危言劘上以蹈斧鉞而其本</hi>
　<hi>心乃以見擯於時鬰鬰不得志而發也則雖死於直言又安得繼洩冶之後乎</hi>集覽<hi>閥閲注見漢武</hi>
　<hi>帝政和四年劘上楊子劘虎牙注劘音磨杜甫詩氣劘屈賈壘注劘莫婆反削也前漢賈山傳自下劘上</hi>
　<hi>注劘音靡洩冶春秋陳靈公通其大夫御叔妻夏姬洩冶諫而被殺洩息列反事在宣九年</hi>正誤<lb/>
　<hi>危言劘上今按劘當音磨厲也孟康曰謂剴<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>之也揚子法言論茅焦諫秦始皇雖辯劘虎牙矣亦音磨</hi>
<pb n="KR2o0020_WYG_048-14b"/>
　質實<hi>吳興郡名注見宋明帝太始二年七廟注見楚義帝元年疆場注見漢靈帝建寧二年麋鹿復</hi>
　<hi>遊於姑蘇左傳哀元年吳王夫差伐越越王句踐使大夫種行成於吳吳將許之伍員諌弗聽退而告人</hi>
　<hi>曰越十年生聚而十年教訓二十年之外吾恐麋鹿復遊於姑蘇矣一綂志云姑蘇䑓名在蘇州府城西</hi>
　<hi>四十里姑蘇山上吳王闔閭就山起䑓三年聚財五年乃成髙見三百里下有百花洲在焉</hi>
<hi>戊陳禎明二年申隋開皇八年</hi>春三月隋下詔伐陳<lb/>
　<hi>詔曰陳叔寳㨿手掌之地恣谿壑之欲刼奪閭閻驅廹内外窮奢極侈俾晝作夜斬直言之客㓕無罪之</hi>
　<hi>家欺天造惡祭鬼求㤙君子潜逃小人得志天災地孽物怪人妖背徳違言揺蕩疆埸可出師授律應機</hi>
　<hi>誅殄在斯一舉永清吳越又送璽書暴陳主三十惡冩詔三十萬紙遍諭江外</hi>質實<hi>閭閻注見唐昭</hi>
<pb n="KR2o0020_WYG_048-15a"/>
　<hi>宗天復二年吳越二國名吳注見漢獻帝建興三年越注見漢和帝永元元年</hi>
　　書法<hi>髙熲督諸軍書侵辛丑年此書伐何叔寳無道也</hi>
夏五月陳主廢其太子𦙍立子深為太子<lb/>
　<hi>𦙍性聰眀好文學然頗有過失詹事袁憲<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>諫不聴時沈后無寵陳主疑其母子怨望惡之張孔二妃日</hi>
　<hi>夜搆成其短孔範之徒又於外助之陳主欲立張貴妃子始安王深為嗣尚書蔡徵順㫖稱賛袁憲厲色</hi>
　<hi>折之陳主卒廢𦙍為吳興王而立深為太子深亦聰慧有志操容止儼然雖左右近侍未嘗見其喜慍陳</hi>
　<hi>主聞袁憲嘗諫𦙍即日用憲為僕射陳主遇沈后素薄張貴妃專後宫之政后澹然未嘗有所忌怨身居</hi>
　<hi>儉約衣服無錦繡之飾唯尋閱圖史及釋典為事數上書諫爭陳主欲廢之而立張貴妃㑹國亡不果</hi>
<pb n="KR2o0020_WYG_048-15b"/>
　質實<hi>詹事官名注見唐髙祖武徳七年始安郡名注見秦始皇三十三年桂林</hi>
冬十月隋以晉王廣為淮南行省尚書令行軍元帥帥<lb/>
師伐陳<lb/>
　<hi>隋置淮南行省於夀春以晉王廣為尚書令陳主遣王琬許善心聘於隋隋人留之遂有事於太廟命晉</hi>
　<hi>王廣秦王俊清河公楊素皆為行軍元帥廣出六合俊出㐮陽素出永安廬州總管韓擒虎出廬州吳州</hi>
　<hi>總管賀若弼出廣陵凡總管九十兵五十一萬八千皆受晉王節度旌旗舟楫横亘數千里以髙熲為元</hi>
　<hi>帥長史王韶為司馬軍事皆取决焉熲謂郎中薛道衡曰江東可克乎道衡曰克之郭璞言江東分王三</hi>
　<hi>百年復與中國合今此數将周一也主上恭儉勤勞叔寳荒滛驕侈二也國之安危在所寄任彼以江總</hi>
<pb n="KR2o0020_WYG_048-16a"/>
　<hi>為相唯事詩酒㧞小人施文慶委以政事蕭摩訶任蠻奴為大将皆一夫之用耳三也我有道而大彼無</hi>
　<hi>徳而小量其甲士不過十萬西自巫峡東至滄海分之則勢懸而力弱聚之則守此而失彼四也席卷之</hi>
　<hi>勢事在不疑秦王俊督諸軍屯漢口為上流節度陳以周羅㬋督諸軍拒之楊素引舟師下三峡軍至流</hi>
　<hi>頭灘陳将軍戚昕以青龍百餘艘兵數千人守狼尾灘地勢險峭隋人患之素曰勝負大計在此一舉若</hi>
　<hi>晝日下船彼見我虛實灘流迅激制不由人則吾失其便不如以夜掩之乃夜帥黄龍數千艘銜枚而下</hi>
　<hi>遣将軍劉仁㤙帥甲騎擊昕敗之悉俘其衆勞而遣之秋毫不犯遂帥水軍東下舟艫被江旌甲耀日陳</hi>
　<hi>之鎮戍相繼以聞施文慶沈客卿並抑而不言陳江中無一闘船上流兵皆阻楊素軍不得至湘州刺史</hi>
　<hi>晉熈王叔文在職既久大得人和陳主忌之自度素與羣臣少㤙恐不為用乃以施文慶代叔文配以精</hi>
<pb n="KR2o0020_WYG_048-16b"/>
　<hi>兵二千欲令西上文慶深以為喜然懼出外之後執事者持已短長因進沈客卿自代未發間二人共掌</hi>
　<hi>機宻䕶軍将軍樊毅言於袁憲曰京口采石俱是要地各須鋭兵五千并出金翅二百緣江上下以為防</hi>
　<hi>備憲及驃騎将軍蕭摩訶皆以為然施文慶恐無兵從已而客卿又利文慶之任已得專權白陳主曰此</hi>
　<hi>是常事邉城将帥足以當之若出人船必恐驚擾及隋軍臨江間諜驟至憲等奏請再三文慶曰元㑹将</hi>
　<hi>逼南郊復邇今若出兵事便廢闕復以貨動江總使抑憲等由是議久不决陳主從容謂侍臣曰王氣在</hi>
　<hi>此齊兵三来周師再来無不摧敗彼何為者邪孔範曰長江天塹限隔南北今日虜軍豈能飛度邪邉将</hi>
　<hi>欲作功勞妄言事急臣毎患官卑虜若度江定作太尉公矣陳主以為然故不為深備奏伎縱酒賦詩不</hi>
　<hi>輟</hi>集覽<hi>任蠻奴任忠小字曰/蠻奴金翅戰船名</hi>質實<hi>夀春縣名注見秦王政六年許善心</hi>
<pb n="KR2o0020_WYG_048-17a"/>
　<hi>髙陽北新人清河縣名注見漢安帝建光元年六合縣名注見陳宣帝太建五年㐮陽縣名注見宋眀帝</hi>
　<hi>泰始元年廬州注見漢景帝五年廬江廣陵縣名注見梁武帝太清二年一綂志云郭璞聞喜人博學髙</hi>
　<hi>才工詞賦時有郭公者精卜筮璞從之遊得青囊中書由是洞知五行卜筮之術占驗甚多撰洞林新林</hi>
　<hi>卜韻爾雅註數十篇又註三蒼方言山海經楚詞詩賦數十萬言避地過江晉元帝重之以為著作佐郎</hi>
　<hi>巫峡注見漢昭烈章武二年漢口漢水之口注見漢獻帝建安十二年周羅㬋潯陽人三峡注見宋眀帝</hi>
　<hi>泰始二年流頭灘未詳處所唯荆州府夷陵州三峡中有虎頭鹿角狼尾三灘最為艱險或疑流頭灘即</hi>
　<hi>虎頭灘未知是否智者察焉青龍大船之别號銜枚注見秦二世二年湘州注見漢獻帝興平二年長沙</hi>
　<hi>晉熈郡名注見梁簡文帝大寳元年京口郡名注見晉成帝咸和三年采石山名注見宋文帝元嘉二十</hi>
<pb n="KR2o0020_WYG_048-17b"/>
　<hi>七年從容注見漢後主延熈元年</hi>
突厥莫何可汗死兄子頡伽施多那都藍可汗立○吐<lb/>
谷渾禆王莫彌降隋<lb/>
　<hi>吐谷渾禆王拓䟦木彌請以千餘家降隋隋主曰渾賊惛狂妻子懐怖然叛夫背父不可收納又其本意</hi>
　<hi>正自避死今若違拒又復不仁但宜慰撫任其自拔不須出兵應接</hi>集覽<hi>禆王拓䟦木彌禆音皮偏</hi>
　<hi>也拓䟦虜複姓也木彌其名</hi>
<hi>己酉</hi>隋髙祖文皇帝開皇九年春正月總管賀若弼韓擒<lb/>
虎進軍滅陳獲其主叔寳<lb/>
<pb n="KR2o0020_WYG_048-18a"/>
　<hi>正月朔陳主㑹朝大霧四塞陳主昏睡至晡時乃寤是日賀若弼自廣陵引兵濟江先是弼以老馬多買</hi>
　<hi>陳船而匿之買弊船五六十艘置於瀆内陳人覘之以為中國無船又令緣江防人交代之際必集廣陵</hi>
　<hi>大列旗幟營幙被野陳人以為隋兵大至急發兵為備既而知之不復設備又緣江時獵人馬諠譟及是</hi>
　<hi>濟江陳人遂不知覺韓擒虎将五百人自横江宵濟采石守者皆醉遂克之戍主馳啓告變陳主以蕭摩</hi>
　<hi>訶樊毅魯廣逹並為都督司馬消難施文慶並為大監軍遣樊猛帥舟師出白下既而賀若弼㧞京口軍</hi>
　<hi>令嚴肅秋毫不犯有軍士於民間酤酒者弼立斬之所俘獲六十餘人弼皆釋之給糧勞遣付以敕書令</hi>
　<hi>分道宣諭於是所至風靡韓擒虎進攻姑孰半日拔之父老来謁者晝夜不絶於是弼自北道擒虎自南</hi>
　<hi>道並進緣江諸戍望風盡走弼進據鍾山晉王廣遣總管杜彦與韓擒虎合軍屯于新林陳人大駭降者</hi>
<pb n="KR2o0020_WYG_048-18b"/>
　<hi>相繼時建康甲士尚十餘萬人陳主唯晝夜啼泣䑓内處分一以委施文慶文慶既知諸将疾已恐其有</hi>
　<hi>功乃奏曰此等怏怏那可專信由是諸将凡有啓請率皆不行賀若弼之攻京口也蕭摩訶請逆戰不許</hi>
　<hi>及弼至鍾山摩訶又曰弼懸軍深入壘塹未堅出兵掩襲可以必克又不許任忠言於陳主曰兵法客貴</hi>
　<hi>速戰主貴持重今國家足食足兵宜固守䑓城緣淮立柵北軍雖来勿與交戰分兵斷江路無令彼信得</hi>
　<hi>通給臣精兵一萬金翅三百艘下江徑掩六合彼大軍必謂其度江将士已被俘獲自然挫氣淮南士人</hi>
　<hi>與臣舊相知悉今聞臣徃必皆景從臣復揚聲欲徃徐州斷彼歸路則諸軍不擊自去待春水既漲上江</hi>
　<hi>周羅㬋等衆軍必沿流赴援此良策也陳主不能從明日歘然曰兵久不决令人腹煩可呼蕭郎一出撃</hi>
　<hi>之任忠叩頭苦請勿戰孔範又奏請作一决當為官勒石燕然陳主從之多出金帛充賞使魯廣逹陳於</hi>
<pb n="KR2o0020_WYG_048-19a"/>
　<hi>白土岡任忠樊毅孔範蕭摩訶軍以次而北亘二千里首尾進退不相知賀若弼登山望之馳下以所部</hi>
　<hi>甲士八千勒陳待之陳主通於蕭摩訶之妻故摩訶無戰意唯魯廣逹以其徒力戰與弼相當隋師退走</hi>
　<hi>數四弼縱煙以自隠陳兵斬首皆走獻求賞弼知其驕惰更引兵趣孔範範兵暫交即走諸軍亂潰不可</hi>
　<hi>復止擒蕭摩訶釋而禮之任忠馳見陳主言敗状曰官好住臣無所用力矣陳主與金两縢使募人出戰</hi>
　<hi>忠曰陛下當就上流進軍臣以死奉衛陳主信之敕出部分㑹韓擒虎自新林進軍忠遂帥數騎迎降於</hi>
　<hi>石子岡引擒虎軍直入朱雀門陳人欲戰忠揮之曰老夫尚降諸軍何事衆皆㪚走唯袁憲在殿中陳主</hi>
　<hi>謂曰我從来遇卿不勝餘人今但追愧耳陳主遑遽将避匿憲正色曰大事如此去欲安之不若正衣冠</hi>
　<hi>御正殿依梁武帝見侯景故事陳主不從曰吾自有計乃從宫人十餘出景陽殿将自投于井憲苦諌不</hi>
<pb n="KR2o0020_WYG_048-19b"/>
　<hi>從後閤舍人夏侯公韻以身蔽井陳主與争久之乃得入既而軍人窺井呼之不應欲下石乃聞呌聲以</hi>
　<hi>繩引之驚其太重及出乃與張貴妃孔貴嬪同束而上沈后居處如常太子深年十五閉閤而坐舍人孔</hi>
　<hi>伯魚侍側軍士叩閤而入深安坐勞之軍士咸致敬焉賀若弼乗勝至樂遊苑魯廣逹猶督餘兵苦戰不</hi>
　<hi>息所殺獲數百人㑹日暮乃解甲靣䑓再拜慟哭謂衆曰不能救國負罪深矣士卒皆涕泣歔欷遂就擒</hi>
　<hi>弼燒門入聞擒虎已得叔寳呼視之叔寳惶懼流汗股慄向弼再拜既而弼耻功在擒虎後與之相詢挺</hi>
　<hi>刄而出欲令叔寳作降箋歸已不果</hi>集覽<hi>景從景讀與影同一决决與訣通要法也為官勒石燕然</hi>
　<hi>言我當為官家攻逐隋軍如漢和帝時寳憲擊北匈奴登燕然山刻石勒功而還也官注見宋明帝秦始</hi>
　<hi>元年燕然注見漢武帝征和三年相訽訽與詬通音許候反説文謑詬耻也又詈也</hi>正誤<hi>請作一决</hi>
<pb n="KR2o0020_WYG_048-20a"/>
　<hi>今按陳主云兵久不决令人腹煩可呼蕭郎一出擊之故孔範請作一决謂一戰以决勝負也</hi>質實<lb/>
　<hi>横江注見漢獻帝興平元年魯廣逹郿人悉逹之弟白下城名注見宋眀帝泰始元年姑孰郡名注見晉</hi>
　<hi>眀帝太寧元年鍾山注見梁武帝太清二年杜彦雲中人新林浦名注見宋文帝元嘉三年建康郡名注</hi>
　<hi>見漢獻帝興平二年金陵怏怏注見漢光武建武二年䑓城注見宋文帝元嘉三十年淮水名注同上年</hi>
　<hi>徐州注見秦始皇二十八年彭城一綂志云白土岡在應天府東其土色白隋賀若弼屯兵蔣山之白土</hi>
　<hi>岡擒陳將蕭摩訶即此石子崗在應天府南一十五里吳志建業南有長陵名曰石子岡景陽殿在應天</hi>
　<hi>府上元縣治東北五里䑓城内劉宋元嘉中所建井即景陽井在應天府上元縣治東北五里䑓城内一</hi>
　<hi>名胭脂井陳後主與張麗華孔貴嬪投其中以避隋兵後人名為辱井樂遊苑在應天府北七里覆舟山</hi>
<pb n="KR2o0020_WYG_048-20b"/>
　<hi>南劉宋元嘉中禊飲賦詩於此顔延之為序</hi>
　　書法<hi>亡國之君其辭五死之上也執虜次之以歸次之獲次之降為下此其書獲何非降非執</hi>
　　<hi>窺井得之則獲而已矣然則曷為先書滅陳無抗者則已滅矣滅不繫其獲也賀若之謀擒虎之勇</hi>
　　<hi>俱為有功二将並書一先一後綱目有以斷此訟矣終綱目亡國之君書獲三劉曜齊緯陳叔寳</hi>
　　發明<hi>晉之平吳綱目書張悌迎戰死之是猶有人拒戰猶有人死敵也隋氏伐陳自去冬興師</hi>
　　<hi>距今數月間未聞陳有一人抗禦迎敵觀綱目所書弼擒虎進軍滅陳易於拉朽如入無人之境則</hi>
　　<hi>陳人坐取滅亡無足恤者夫有國之事莫重於邉報之急而陳人付之不問方且上下相䝉談王氣</hi>
　　<hi>夸天塹儼然㤗山之安兵既入城乃投于井觀叔寳所謂吾自有計者不過如此雖欲不亡奚可得</hi>
<pb n="KR2o0020_WYG_048-21a"/>
　　<hi>乎自古亡國多矣未有如叔寳之謬者臣故備而論之○金履祥曰孟子言不仁而得天下未之有</hi>
　　<hi>也孟子以前未有不仁而得天下之事得夷羿寒浞本身即已誅滅孟子以後固多有不仁而得天</hi>
　　<hi>下者矣不但一再𫝊失之然子孫誅滅殆無遺類不止於猶不得而已孟子之言未嘗不騐也</hi>
晉王廣入建康誅陳都督施文慶等五人<lb/>
　<hi>髙熲先入建康晉王廣使人馳告之令留張麗華熲曰昔太公䝉靣以斬妲己此豈可留也斬之廣聞之</hi>
　<hi>變色曰昔人云無徳不報我必有以報髙公矣由是恨熲尋入建康以施文慶諂佞沈客卿聚斂與陽慧</hi>
　<hi>朗徐哲暨慧景皆為民害斬之以謝三吳使髙熲與記室裴矩收圖籍封府庫一無所取聞者賢之以賀</hi>
　<hi>若弼違令先期收以屬吏帝驛召之且詔廣曰平定江表弼與擒虎之力也賜物萬段别詔褒羙開府王</hi>
<pb n="KR2o0020_WYG_048-21b"/>
　<hi>頒僧辯之子也夜發陳髙祖陵焚骨取灰投水而飲之既而自縳歸罪於廣廣以聞而赦之</hi>集覽<lb/>
　<hi>妲己殷紂之正妃皇甫謐曰有蘇氏之女羙好辯辭嬖倖於紂索隠曰按國語有鍾氏之女妲字己姓也</hi>
　<hi>妲音當割反</hi>質實<hi>太公䝉面以斬妲己世説武王伐紂紂既斬頭懸于太白之旂王復令軍士斬</hi>
　<hi>紂妃妲己及臨刑一笑百媚軍士釋然太公以帛䝉其靣而斬之三吳注見晉安帝元興元年裴矩河東</hi>
　<hi>人王頒太原祁縣人一統志云陳髙祖陵在應天府東二十五里地名陵里陵曰萬安</hi>
　　書法<hi>文慶書誅罪之也罪之則曷為具官若曰身為都督而不能一戰云爾至書孔範等則削</hi>
　　<hi>其官矣故陳臣惟施文慶書都督惟周羅㬋書都督</hi>
　　發眀<hi>施文慶沈客卿未論其他止以隋兵渡江一事觀之二人相與䝉蔽坐致陳亡其罪固不</hi>
<pb n="KR2o0020_WYG_048-22a"/>
　　<hi>容於死况又平時迷國誤朝者乎廣能誅之以謝三吳可謂得弔民伐罪之意者宜乎綱目亦書而</hi>
　　<hi>予之也</hi>
以許善心為㪚騎常侍<lb/>
　<hi>帝使以陳亡告許善心善心衰服號哭於西階之下藉草東向坐三日敕書唁焉眀日就舘拜㪚騎常侍</hi>
　<hi>善心哭盡哀改服垂泣再拜受詔明日乃朝伏泣於殿下悲不能興上顧左右曰我平陳國唯獲此人既</hi>
　<hi>能懐其舊君即我之誠臣也</hi>集覽<hi>唁焉唁魚戰反弔生也/公羊傳弔亡國曰唁</hi>質實<hi>衰服</hi>
　<hi>注見晉武帝泰始十年</hi>
陳水軍都督周羅㬋降<lb/>
<pb n="KR2o0020_WYG_048-22b"/>
　<hi>初羅㬋守江夏秦王俊不得進踰月陳南康内史吕忠肅據巫峡鑿巖綴鐵鏁横絶上流以遏隋船竭其</hi>
　<hi>私財以充軍用楊素擊之四十餘戰忠肅守險力爭隋兵死者五千餘人既而隋師屢㨗忠肅棄柵而遁</hi>
　<hi>復據荆門之延州素遣五牙四艘以拍竿碎其艦遂大破之於是巴陵以東無復城守者及建康平諸城</hi>
　<hi>皆解甲羅㬋乃與諸将大臨三日放兵㪚然後詣俊降上江皆平王世積在蘄口移書告諭江南諸郡皆</hi>
　<hi>降</hi>集覽<hi>荆門注見唐髙祖武徳三年㪚然㪚上聲閒㪚也白居易詩閒㪚讀作平聲</hi>正誤<lb/>
　<hi>放兵㪚今按㪚字句絶然字屬下句㪚去聲謂縱放兵士㪚去也</hi>質實<hi>江夏郡名注見漢後主建</hi>
　<hi>興七年武昌南康郡名注見梁簡文帝大寳元年巫峡注見漢昭烈章武二年巴陵郡名注見宋文帝元</hi>
　<hi>嘉三年大臨三日臨哭也一統志云蘄口蘄河之口在黄州府蘄州北發源大浮山西流入赤東湖</hi>
<pb n="KR2o0020_WYG_048-23a"/>
遣使廵撫陳地州郡○二月置鄉正里長<lb/>
　<hi>蘓威奏請五百家置鄉正使治民間辭訟李徳林以為本廢鄉官判事為其里閭親識剖斷不平今令鄉</hi>
　<hi>正治民為害最甚上竟用威議乃以百家為里置里長一人</hi>
將軍宇文述㧞吳東揚州執其刺史蕭巖蕭瓛以歸殺<lb/>
之<lb/>
　<hi>陳吳州刺史蕭瓛能得物情陳亡吳人推瓛為主右衞大將軍宇文述等討之破其柵執瓛東揚州刺史</hi>
　<hi>蕭巖以㑹稽降與瓛皆送長安斬之</hi>質實<hi>吳州注見漢後主建興三年吳國東揚州注見漢和帝永</hi>
　<hi>元元年㑹稽一統志云㑹稽古地名本秦山隂縣地漢晉以後因之陳析置㑹稽縣隋以山隂縣省入唐</hi>
<pb n="KR2o0020_WYG_048-23b"/>
　<hi>復置山隂縣屬越州宋㑹稽與山隂二縣並治郭下元仍舊本朝因之改屬紹興府長安縣名注見漢惠</hi>
　<hi>帝五年</hi>
　　書法<hi>蕭巖蕭瓛何驅民以奔陳者也於是巖既降隋矣歸而殺之逞忿也然則吳東揚州曷為</hi>
　　<hi>不書陳陳既亡也陳既亡則不書陳吳東揚州可矣不可書陳刺史乎隋之殺之逞忿而已怒在巖</hi>
　　<hi>瓛而不在於陳刺史也有天下而讐一夫隋主之度於是為不𢎞矣綱目不書陳使若自殺其刺史</hi>
　　<hi>者所以志隋主之褊也</hi>
陳湘州刺史陳叔慎起兵長沙敗死<lb/>
　<hi>楊素之下荆門也遣龎暉将兵畧地南至湘州城中将士刻日請降刺史岳陽王叔慎年十八置酒㑹僚</hi>
<pb n="KR2o0020_WYG_048-24a"/>
　<hi>吏酒酣嘆曰君臣之義盡於此乎長史謝基伏而流涕助防遂興侯正理起曰主辱臣死諸君獨非陳國</hi>
　<hi>之臣乎今天下有難實致命之秋也縱其無成猶見臣節青門之外有死不能今日之機不可猶豫後應</hi>
　<hi>者斬衆咸許諾乃刑牲結盟遣人詐奉降書於龎暉暉入叔慎伏甲執之以徇并其衆皆斬之叔慎坐于</hi>
　<hi>射堂招合士衆數日之中得五千人衡陽太守樊通武州刺史鄔居業皆舉兵助之隋刺史薛胄将兵適</hi>
　<hi>至擊之叔慎遣陳正理樊通拒戰兵敗胄乗勝入城擒叔慎居業送秦王俊斬之</hi>集覽<hi>助防遂興</hi>
　<hi>侯正理正理為助防之官封遂興侯青門三輔黄圖云長安城東出南頭第一門曰覇城門民見其門色</hi>
　<hi>青名曰青城門或曰青門盖隋都長安故正理曰青門之外有死不能</hi>正誤<hi>青門之外有死不能</hi>
　<hi>今按卲平為秦東陵侯秦破為布衣種𤓰青門外陳正理謂陳國既亡若使我降隋至長安如卲平居於</hi>
<pb n="KR2o0020_WYG_048-24b"/>
　<hi>青門之外有死而已不能徃也後魏時宇文泰殺柔然可汗於青門外則知周隋之時猶名為青門也</hi>
　質實<hi>一綂志云長沙古地名本秦湘縣地為長沙郡治所漢改曰臨湘隋改曰長沙五代漢析置龍</hi>
　<hi>喜縣宋罷龍喜置常豊縣開寶中廢常豊入焉元仍舊本朝因之為長沙府治所仍屬焉岳陽郡名注見</hi>
　<hi>梁武帝太清二年遂興東漢縣名晉屬廬陵郡隋省入太和縣今龍泉江口金城即其地故城在吉安府</hi>
　<hi>萬安縣西北一十五里衡陽郡名注見宋文帝元嘉十六年武州本漢武陵郡臨沅縣東漢為武陵郡治</hi>
　<hi>晉因之梁置武州陳屬武陵郡隋初因之後改武陵縣屬朗州大業中改屬武陵郡唐屬朗州宋初屬鼎</hi>
　<hi>州後屬常徳府元屬常徳路國朝因之為常徳府治所仍屬焉</hi>
　　書法<hi>吳東揚州不書陳陳亡也此其復書何叔慎之心未嘗無陳也陳亡而有復讐之志者叔</hi>
<pb n="KR2o0020_WYG_048-25a"/>
　　<hi>慎一人而已故綱目於其始拒隋也書起兵其斬之也書死予義也是故韓雖亡矣張良有復讐之</hi>
　　<hi>志則書韓張良秦始皇二十九年梁雖亡矣王琳有復讐之志則書梁王琳陳武帝永定二年陳雖</hi>
　　<hi>亡矣叔慎有復讐之志則書陳叔慎是年皆予其義也</hi>
陳馮魂以嶺南降陳地悉平<lb/>
　<hi>嶺南未有所附數郡共奉髙凉郡太夫人洗氏為主詔遣柱國韋洸等安撫嶺外陳豫章太守徐璒㩀南</hi>
　<hi>康拒之洸等不得進晉王廣遣陳叔寳遺夫人書論以國亡使之歸隋夫人集首領數千人盡日慟哭遣</hi>
　<hi>其孫馮䰟帥衆迎洸洸擊斬徐璒嶺南皆定表䰟為儀同三司册洗氏為宋康郡夫人衡州司馬任瓌勸</hi>
　<hi>都督王勇據嶺南求陳氏子孫立以為帝勇不能用以所部来降瓌棄官去於是陳國皆平得州三十郡</hi>
<pb n="KR2o0020_WYG_048-25b"/>
　<hi>一百縣四百詔夷建康城邑宫室更以石頭城置蒋州</hi>集覽<hi>洸古黄反璒得滕反瓌古回反</hi>質<lb/>
　實<hi>高凉郡注見宋文帝元嘉八年韋洸杜陵人孝寛從子豫章郡名注見漢武帝元鼎五年衡州注見</hi>
　<hi>宋文帝元嘉十六年任瓌合肥人石頭城名注見漢獻帝建安十七年蔣州注同上興平二年</hi>
夏四月晉王廣班師俘陳叔寳至京師獻于太廟論功<lb/>
行賞有差<lb/>
　<hi>帝坐廣陽門觀引陳叔寳於前使納言宣詔勞之内史令宣詔責以羣臣不能相輔乃至滅亡叔寳及其</hi>
　<hi>羣臣並愧懼伏地屏息不能對既而宥之魯廣逹追傷本朝淪覆得疾不療憤慨而卒帝給賜叔寳甚厚</hi>
　<hi>叔寳願得一官號帝曰叔寳全無心肝既而以陳氏子弟多恐其在京城為非乃分置邉州給田業使為</hi>
<pb n="KR2o0020_WYG_048-26a"/>
　<hi>生歳時賜衣服以安全之進楊素爵為越公賀若弼宋公弼與韓擒虎争功與帝前弼曰臣在蒋山死戰</hi>
　<hi>破其鋭卒擒其驍将震揚威武遂平陳國擒虎曰臣以輕騎五百直取金陵執陳叔寳弼夕方至臣啓關</hi>
　<hi>納之安得與臣比帝曰二將俱為上勲於是進擒虎上柱國髙熲爵齊公從容命熲與弼論平陳事熲曰</hi>
　<hi>弼先獻十䇿後苦戰破賊臣文吏耳焉敢與之論功帝大笑嘉其有譲初上嘗使熲問方畧於李徳林至</hi>
　<hi>是賞其功授柱國封郡公已宣敕或説熲曰今歸功徳林諸将必當憤惋而公亦為虚行矣熲入言之乃</hi>
　<hi>止賀若弼撰其所畫䇿上之謂之御授平陳七䇿帝弗省曰我不求名公宜自載家傳後突厥来朝帝謂</hi>
　<hi>之曰汝聞江南有陳國乎因命左右引突厥詣韓擒虎前曰此是執得陳國天子者擒虎厲色顧之突厥</hi>
　<hi>惶恐不敢仰視龎晃等短髙熲帝怒皆黜之親禮逾宻因謂熲曰公猶鏡也每被磨瑩皎然益眀</hi>集<lb/>
<pb n="KR2o0020_WYG_048-26b"/>
　覽<hi>門觀觀去聲廣陽門上觀闕</hi>質實<hi>越州名注見漢和帝永元元年宋州名注見漢後主延熈</hi>
　<hi>十八年蔣山注見梁武帝太清二年鍾山金陵郡名注見漢獻帝興平二年齊州名注見漢景帝三年濟</hi>
　<hi>南從容注見漢後主延熈元年俘注見梁武帝大通元年俘馘</hi>
　　書法<hi>書滅國多矣未有書俘者書俘何賤獲者也終綱目滅國書俘二陳叔寳王世充等</hi>
復故陳境十年餘州一年<lb/>
　　書法<hi>滅國弔民善政也嘗書魏復益州半租五年矣漢後主炎興元年於是再見終綱目滅國</hi>
　　<hi>書復其民二未有厚於此者也</hi>
○投陳孔範等於邉裔<lb/>
<pb n="KR2o0020_WYG_048-27a"/>
　<hi>晉王廣之戮陳五佞也未知孔範王瑳王儀沈瓘之罪故得免至是始暴其惡投之邉裔以謝吳越之人</hi>
　<hi>瑳忌刻貪鄙儀傾巧側媚瓘險酷邪諂故同罪焉</hi>集覽<hi>陳五佞陳之五佞謂施文慶沈客卿陽慧</hi>
　<hi>朗徐哲曁慧景投之邉裔投棄也即詩巷伯篇投畀有北之義邉逺外之名裔衣裾之末故四陲謂之四</hi>
　<hi>裔</hi>質實<hi>傾巧側媚注見新莽天鳯三年</hi>
　　發明<hi>五佞既誅而範等漏網今既知其罪矣乃止投於邉裔書之于冊譏失刑也</hi>
以陳江總袁憲等為開府儀同三司<lb/>
　<hi>以江總袁憲蕭摩訶任忠為開府儀同三司帝嘉袁憲雅操下詔以為江表稱首又以陳㪚騎常侍袁元</hi>
　<hi>友數直言擢拜主爵侍郎謂羣臣曰平陳之初我悔不殺任蠻奴受人榮禄兼當重寄不能横屍狥國乃</hi>
<pb n="KR2o0020_WYG_048-27b"/>
　<hi>云無所用力與𢎞演納肝何其逺也見周羅㬋慰論之許以富貴羅㬋泣對曰臣荷陳氏厚遇本朝淪亡</hi>
　<hi>無節可紀得免於死陛下之賜也何富貴之敢望賀若弼謂羅㬋曰聞公郢漢捉兵即知揚州可得羅㬋</hi>
　<hi>曰若得與公周旋勝負未可知也伐陳之役以陳降将羊翔為鄉導位至上開府儀同三司班在羅㬋上</hi>
　<hi>韓擒虎戲之曰不知機變乃立羊翔之下羅㬋曰昔嘗謂公天下節士今日之言非所望也擒虎有愧色</hi>
　<hi>初陳㪚騎常侍韋鼎䀻于周遇帝而異之謂曰公當大貴貴則天下一家歳一周天老夫當委質于公矣</hi>
　<hi>及歸盡賣田宅或問其故鼎曰江東王氣盡於此矣至是召為上儀同三司</hi>集覽<hi>𢎞演納肝春秋</hi>
　<hi>狄伐衞衛懿公欲發兵兵或畔遂殺懿公盡食其肉獨舍其肝𢎞演使而還哭盡哀而止曰臣請為儤乃</hi>
　<hi>自出其肝内公之肝焉儤音豹韻㑹注引唐制新到官府併上者謂之儤増韻注吏官連直也猶今當儤</hi>
<pb n="KR2o0020_WYG_048-28a"/>
　<hi>使者歳一周天天官書注物理論云歳行一次謂之歳星十二歳而星一周天</hi>質實<hi>郢漢二州名郢</hi>
　<hi>注見漢後主建興七年漢注見漢成帝鴻嘉三年韋鼎杜陵人委質注見周威烈王二十三年</hi>
　　書法<hi>孔江皆狎客也皆亡陳者也一刑一賞謂之何哉綱目比而書之得失見矣</hi>
　　發明<hi>江總狎客甚非袁憲忠正之比而乃與之並命則非其倫矣據事直書而義自見</hi>
詔除毁兵仗<lb/>
　<hi>詔曰今率土大同含生遂性禁衞之餘鎮守之外戎旅軍器皆宜停罷武力之子俱可學經民間甲仗悉</hi>
　<hi>皆除毁</hi>質實<hi>戎旅注見漢武帝元鼎年</hi>
　　書法<hi>秦書銷兵器始皇二十六年譏私也於是復書除毁兵仗秦隋一轍矣是後又書收天下</hi>
<pb n="KR2o0020_WYG_048-28b"/>
　　<hi>兵器開皇十五年書禁民間軍器煬帝大業五年至於鐵义搭鈎之類皆禁之隋文又甚矣</hi>
殺樂安公元諧質實<hi>樂安縣名注見漢靈帝中平二年</hi>
　<hi>諧性豪侠有氣調好排詆不能取媚左右與王誼善諠誅或告諧謀反案驗伏誅</hi>集覽<hi>氣調調去</hi>
　<hi>聲氣槩風調也</hi>
　　書法<hi>或告諧反不書書殺綱目有以斷斯獄矣</hi>
閏月以蘇威為僕射楊素為納言○秋七月羣臣請封<lb/>
禪不許<lb/>
　　書法<hi>漢世祖末年羣臣請封禪不許不書光武建武三十年此何以書卒不封禪也與六年不</hi>
<pb n="KR2o0020_WYG_048-29a"/>
　　<hi>許而十一年詔議封禪禮者異矣唐太宗貞觀十一年</hi>
　　發明<hi>䛕佞成風已非一日是歳甫平陳國瘡痍未瘳而羣臣已請封禪舉朝豈無一人正議要</hi>
　　<hi>亦從風而靡隋文不許此亦盛徳之事直筆書之所以予其君而貶其臣也</hi>
○八月以王雄為司空<lb/>
　<hi>左衞大將軍王雄貴寵特盛寛容下士朝野傾屬帝隂忌之以雄為司空實奪之權雄乃杜門不通賔客</hi>
冬十二月詔定雅樂<lb/>
　<hi>帝踐阼之初柱國鄭譯請修正雅樂詔太常卿牛𢎞國子祭酒辛彦之博士何妥等議之積年不决譯言</hi>
　<hi>古樂十二律旋相為宫各用七聲世莫能通譯因龜兹人蘇祗婆善琵琶始得其法推演為十二均八十</hi>
<pb n="KR2o0020_WYG_048-29b"/>
　<hi>四調以校太樂所奏例皆乖越又於七音之外更立一聲謂之應聲與邳公世子蘇䕫議累黍定律時人</hi>
　<hi>以音律久無通者非譯䕫一朝可定帝素不説學而牛𢎞不精音律何妥自耻不逮常欲沮壊其事乃立</hi>
　<hi>議非之或欲令各造樂而擇其善者妥又恐樂成善惡易見乃請張樂試之先白帝云黄鍾象人君之徳</hi>
　<hi>及奏黄鍾之調帝曰滔滔和雅與我心㑹妥因奏止用黄鍾一宫不假餘律上悦從之時又有樂工萬寳</hi>
　<hi>常妙逹鍾律上召問之寳常曰此亡國之音也上不悦寳常請以水尺為律上從之寳常造諸樂器其聲</hi>
　<hi>率下譯調二律其聲雅淡不為時人所好蘇䕫尤忌之䕫父威方用事凡言樂者皆附之寳常樂竟寝不</hi>
　<hi>行及平陳獲宋齊樂器工人上廷奏之歎曰此華夏正聲也乃調五音為五夏二舞登歌房内等十四調</hi>
　<hi>賔祭用之太常置清商署以掌之至是牛𢎞又奏中國舊音多在江左今得梁陳舊樂請加修緝以備雅</hi>
<pb n="KR2o0020_WYG_048-30a"/>
　<hi>樂其後魏後周之樂雜有邉裔之聲請悉停之乃詔𢎞與許善心姚察及虞世基參定</hi>集覽<hi>十二</hi>
　<hi>律律書索隠注律有十二陽六為律黄鍾太蔟姑洗蕤賔夷則無射隂六為吕大吕夹鍾仲吕林鍾南吕</hi>
　<hi>應鍾是也周景王問律於伶州鳩對曰律所以立均出度也紀之以三平之以六成於十二七聲注見梁</hi>
　<hi>武帝天監元年琵琶本胡中馬上樂推手前曰琵郤手後曰琶因以為名十二均均樂器制長七尺繫之</hi>
　<hi>以絲以均鍾音韋昭曰十二律均布節氣故有六律六均五夏二舞登歌羣書考索曰隋音樂志皇帝入</hi>
　<hi>出奏皇夏羣官入出奏肆夏舉酒上夀奏需夏迎送鬼神奏昭夏薦獻郊廟奏咸夏宴享殿上奏登歌并</hi>
　<hi>文舞武舞合為八曲案文舞者執羽籥武舞者執干戚登歌注詳見宋文帝元嘉二十二年房内考索曰</hi>
　<hi>隋文帝龍潜時頗好音樂嘗因倚琵琶作歌二首名曰天髙地厚託言夫妻之義因即取之為房内曲命</hi>
<pb n="KR2o0020_WYG_048-30b"/>
　<hi>女人教習並登歌上夀並用之</hi>質實<hi>雅樂注見齊武帝永明九年龜兹西域國名注見漢光武建武</hi>
　<hi>二十四年邳州名注見漢髙帝六年下邳蘇䕫京兆人威之子黄鍾律名注見齊和帝中興二年姚察武</hi>
　<hi>康人僧坦之子虞世基㑹稽人</hi>
以辛公義為岷州刺史<lb/>
　<hi>岷俗畏疫一人病闔家避之病者多死公義命皆輿置㕔事暑月㕔廊皆滿公義設榻晝夜處其間以秩</hi>
　<hi>祿具醫藥身自省問病者既愈乃召其親戚諭之曰死生有命豈能相染若能相染吾死久矣皆慙謝而</hi>
　<hi>去其後人有病者爭就使君其家親戚固留飬之始相慈愛風俗遂變後遷并州刺史下車先至獄中露</hi>
　<hi>坐驗問十餘日間决遣咸盡還領新訟事皆立决有須禁者公義即宿㕔事終不還閤或諌曰公事有程</hi>
<pb n="KR2o0020_WYG_048-31a"/>
　<hi>何自苦公義曰刺史無德不能使民無訟豈可禁人在獄而安寝于家乎罪人聞之咸自欵服後有訟者</hi>
　<hi>鄉閭父老遽時之曰此小事何忍勤勞使君訟者多两譲而止</hi>集覽<hi>露坐不設悼帳而坐也</hi>質<lb/>
　實<hi>岷州注見秦始皇三十三年臨洮辛公義狄道人并州注見齊明帝建武三年</hi>
　　書法<hi>書公義何嘉良吏也自漢書第五倫亷范之後蜀漢書裴潜張嶷元魏書王慧龍以循良</hi>
　　<hi>稱者無㡬人隋交罷郡為州書公義書劉曠開皇十一年書令狐熈開皇十五年良吏始班班矣</hi>
<hi>庚戌</hi>十年春二月以李德林為湖州刺史<lb/>
　<hi>德林情才好勝同列疾之由是以佐命元功十年不徙級數與蘓威異議髙熲常助威帝多從之帝賜徳</hi>
　<hi>林荘店使自擇之德林請髙阿那肱店店人訴本髙氏強奪民田所為威因奏徳林誣罔自入帝益惡之</hi>
<pb n="KR2o0020_WYG_048-31b"/>
　<hi>漢廣則等奉使關東還奏鄉正專理詞訟黨與愛憎公行貨賄帝令廢之徳林曰兹事臣本以為不可然</hi>
　<hi>始置即停朝成暮毁非帝王設法之義自今羣臣於津令輙欲改張願陛下即以軍法從事不然紛紜不</hi>
　<hi>已帝怒大詬曰爾敬以我為王莽邪先是徳林稱父為太尉諮議以取贈官黄門侍郎陳茂言徳林父實</hi>
　<hi>終於校書帝甚銜之至是靣數其罪出為湖州刺史遷懐州卒</hi>集覽<hi>不徙級謂資給仍舊髙阿那肱</hi>
　<hi>北璘丞相姓髙名阿那肱</hi>質實<hi>湖州注見宋明帝太始二年吳興懐州注見宋順帝昇眀元年</hi>
以栁莊為饒州刺史質實<hi>饒州注見梁武帝大清元年鄱陽</hi>
　<hi>給事黄門侍郎柳莊有識度博學善辭令明習典故雅逹政事帝及髙熲蘇威皆重之與陳茂同僚不能</hi>
　<hi>降意茂譛而出之</hi>
<pb n="KR2o0020_WYG_048-32a"/>
殺楚州參軍李君才於殿内<lb/>
　<hi>帝性猜忌不説學既任智以獲大位因以文法自矜眀察臨下恆令左右覘視内外有過失則加以重罪</hi>
　<hi>又患令吏贓汙私使人以錢帛遺之得犯立斬每於殿廷捶人揮楚不甚即命斬之髙熲柳彧等諫曰朝</hi>
　<hi>堂非殺人之所殿廷非决罰之地不納熲等乃盡詣朝堂請罪帝不懌乃令殿内去杖後李君才言帝寵</hi>
　<hi>髙熲過甚帝怒命杖之而殿内無杖遂以馬鞭捶殺之因復置杖未㡬怒甚又於殿廷殺人兵部侍郎馮</hi>
　<hi>基固諫不從尋悔宣慰基而怒羣臣之不諫者</hi>集覽<hi>揮楚楚猶箠也/箠以竹楚以荆</hi>正誤<hi>揮楚</hi>
　<hi>不甚今按楚猶杖也通鑑本文云嘗怒問事揮楚不甚即令斬之胡三省註問事者行杖之人以揮楚不</hi>
　<hi>甚重而斬之也</hi>質實<hi>楚州注見晉武帝大明三年三陽</hi>
<pb n="KR2o0020_WYG_048-32b"/>
　　書法<hi>殺未有書地者書殿内何譏非地也隋主暴急殺人殿廷屢矣不悉書書殿内舉重也</hi>
　　發明<hi>周官司刺掌三刺之法自羣臣羣吏至於萬民皆訊之加以三宥三赦而後致辟其不輕</hi>
　　<hi>於行法如此况刑人於市與衆棄之烏有一怒之頃遂殺人於殿廷之間哉隋文以察為眀任情殺</hi>
　　<hi>戮雖有髙熲馮基之徒固諫力諍亦復不從綱目書殺參軍李君才於殿内則君才無可誅之罪殿</hi>
　　<hi>内非刑人之所其惡皆不言自見矣</hi>
夏五月詔軍人悉屬州縣<lb/>
　<hi>詔曰魏末䘮亂軍人權置坊府南征北伐居處無定今可悉屬州縣其墾田籍帳一與民同軍府綂領冝</hi>
　<hi>依舊式仍罷緣邉新置軍府</hi>
<pb n="KR2o0020_WYG_048-33a"/>
六月制民年五十免役收庸○秋七月以楊素為内史<lb/>
令○冬十一月江南亂以楊素為行軍總管討平之<lb/>
　<hi>江表自東晉以来刑法䟽緩世族陵駕寒門平陳之後盡反其政蘇威復作五教使民誦之士民嗟怨民</hi>
　<hi>間復訛言隋欲徙之入關逺近驚駭於是越州髙智慧蘇州沈𤣥懀皆舉兵反自稱天子攻陷州縣陳之</hi>
　<hi>故境大抵皆反大者有衆數萬小者數千執縣令殺之曰更能使儂誦五教邪詔遣楊素討之素将濟江</hi>
　<hi>使麥鐵杖戴束藁夜浮渡江覘賊還而復徃為賊所擒遣兵三十人防之鐵杖取賊刀亂斬防者盡殺之</hi>
　<hi>而歸素大竒之奏授儀同三司素帥舟師自揚子津入擊賊𤣥懀敗走追擒之智慧據浙江東岸為營周</hi>
　<hi>亘百餘里船艦被江素擊之子總管来䕶兒曰吳人輕鋭利在舟楫必死之賊難與争鋒公宜嚴陳以待</hi>
<pb n="KR2o0020_WYG_048-33b"/>
　<hi>之勿與接刃請假竒兵數千潛度掩破其壁使退無所歸進不得戰此韓信破趙之䇿也素從之䕶兒以</hi>
　<hi>輕舸數百直登江岸襲破其營因縱火煙焰漲天素縱兵奮擊大破之智慧逃入海素遣總管史萬歳帥</hi>
　<hi>衆二千踰嶺越海攻破溪洞不可勝數前後千百餘戰轉闘千餘里寂無聲問者十旬逺近皆謂已沒萬</hi>
　<hi>歳置書竹筒中浮之於水得者以告素上其事上嗟嘆厚賜其家素追智慧克温州智慧走保閩越上以</hi>
　<hi>素久於外令馳傳入朝素以餘賊未殄復請行泛海奄至泉州賊帥王國慶自以海路艱阻不設備棄州</hi>
　<hi>走餘黨皆㪚素分兵追捕宻令人説國慶使斬送智慧以自贖餘黨悉降江南大定素用兵多權畧馭衆</hi>
　<hi>嚴整每将臨敵必求人過失而斬之多至百餘人流血盈前言笑自若及其對陳先令一二百人赴敵或</hi>
　<hi>不能陷陳而還者悉斬之更令二三百人復進還亦如之将士股慄有必死之心由是戰無不勝稱為名</hi>
<pb n="KR2o0020_WYG_048-34a"/>
　<hi>将素時貴幸言無不從從素行者微功必錄至他将雖有大功多為文吏所譴却故素雖殘忍士亦以此</hi>
　<hi>願從焉胡氏曰伐讐討逆誅暴觧紛兵之大用也讐未復逆未降暴未誅紛未觧則有不得已而殺人者</hi>
　<hi>殺敵而已未聞先殺吾人而使之致力於殺人也特三令五申以警懼之而已楊素部曲皆練習精鋭而</hi>
　<hi>所當者又非強敵乃殘忍如此而後成功猶稱名将不亦異乎</hi>集覽<hi>𤣥懀懀烏外反儂音農吳語謂</hi>
　<hi>我曰儂子總管總管官名正義曰子者人之嘉稱子總管舉其官而稱子然閩越注見漢惠帝三年</hi>正<lb/>
　誤<hi>子總管今按子總管猶言小總管禆将也見後四十三卷子将註</hi>質實<hi>越州注見漢和帝永</hi>
　<hi>元元年㑹稽蘇州注見漢獻帝建興三年麥鐵杖保昌人揚子津未詳處所唯揚州府儀真縣南有揚子</hi>
　<hi>江經通泰二州入于海昔魏文帝嘗至廣陵觀兵臨江見波濤洶湧曰嗟乎固天所以限南北也江心水</hi>
<pb n="KR2o0020_WYG_048-34b"/>
　<hi>謂之南泠水陸羽能辨之或疑即此浙江注見秦始皇三十七年来護兒江都人此韓信破趙之䇿事在</hi>
　<hi>漢王邦三年温州注見漢惠帝三年東甌泉州注見漢武帝建元三年部曲注見陳文帝天嘉元年</hi>
番禺夷反遣給事郎裴矩討平之以馮盎為髙州刺史<lb/>
洗氏為譙國夫人考異<hi>討當作擊</hi>
　<hi>番禺夷王仲宣反嶺南首領多應之引兵圍廣州韋洸中流矢卒詔以其副慕容三藏檢校軍事又詔裴</hi>
　<hi>矩廵撫嶺南矩至南康得兵數千人擊斬仲宣遣别将至南海髙凉洗夫人遣其孫馮暄将兵救廣州逗</hi>
　<hi>遛不進夫人大怒遣使執暄繫獄更遣孫盎㑹三藏等合擊仲宣仲宣衆潰洗氏親被甲乗介馬張錦繖</hi>
　<hi>引彀騎衛從裴矩廵撫二十餘州蒼梧首領陳坦等皆来謁見矩承制署為刺史縣令使還綂其部落嶺</hi>
<pb n="KR2o0020_WYG_048-35a"/>
　<hi>表遂定上以矩為民部侍郎拜盎髙州刺史贈馮寳譙國公冊洗氏為譙國夫人開幕府置官屬給印章</hi>
　<hi>聴便冝行事赦暄逗遛之罪畨州總管趙訥貪虐俚僚亡叛夫人上封事論之上遣推訥竟致於法敇夫</hi>
　<hi>人招慰亡叛夫人親載詔書稱使者歴十餘州所至皆降上嘉之賜臨振縣為湯沐邑</hi>集覽<hi>畨禺</hi>
　<hi>注見漢髙帝十一年介馬介甲也彀騎彀居候反引滿善射者索隠曰彀騎張弓之騎也俚獠俚音里南</hi>
　<hi>夷種名也獠魯皓反又音𤓰西南夷謂之獠湯沐邑注見漢髙帝十二年</hi>質實<hi>廣州注見秦始皇二</hi>
　<hi>十三年南海慕容三藏燕人紹宗之子裴矩聞喜人佗之孫南海郡名注見秦始皇三十三年逗遛注見</hi>
　<hi>漢宣帝本始三年馮盎良徳縣人始祖業自北燕浮海奔宋居新㑹自業至孫融世為羅州刺史融子寶</hi>
　<hi>為髙凉太守盎寶之孫也蒼梧郡名注見漢武帝元鼎五年髙州注見宋文帝元嘉八年譙國注見漢獻</hi>
<pb n="KR2o0020_WYG_048-35b"/>
　<hi>帝建安十五年番州注見秦始皇三十三年臨振縣隋初所置屬臨振郡唐省入振州故址在瓊州府城</hi>
　<hi>南一百一十里崖州境内</hi>
　　書法<hi>洗氏於是三見綱目矣綱目書婦人封爵十二皆譏也詳漢髙后丁巳年惟洗氏為予辭</hi>
<hi>辛亥</hi>十一年春二月吐谷渾可汗夸吕死子世伏立<lb/>
　<hi>夸吕聞陳亡大懼逃遁保險遣使入貢尋卒</hi>
　　書法<hi>吐谷渾書卒久矣復書死何於是天下一統中國有主矣故復書死綱目内外之辨謹矣</hi>
　　<hi>哉</hi>
以劉曠為莒州刺史<lb/>
<pb n="KR2o0020_WYG_048-36a"/>
　<hi>平鄉令劉曠有異政以義理曉諭訟者皆引咎而去獄中草滿庭可張羅髙熲薦之故有是命</hi>質實<lb/>
　<hi>莒州注見漢獻帝建安二年平鄉縣名注見漢靈帝熹平元年癭陶</hi>
是月晦日食○秋八月殺滕王瓉<lb/>
　<hi>初帝微時與瓉不協帝為周相瓉恐為家禍隂欲圖帝其妃周髙祖妹順陽公主也亦與獨孤后不平帝</hi>
　<hi>命出之瓉不可至是從幸栗園遇鴆暴卒</hi>質實<hi>滕縣名注見唐懿宗咸通九年順陽縣名注見晉惠</hi>
　<hi>帝永興二年粟園未詳處所鴆注見漢惠帝八年</hi>
<hi>壬子</hi>十二年秋七月蘇威以開府就第尚書盧愷除名<lb/>
　<hi>何妥與蘇威争議事積不相能威子䕫與妥議樂復不同議者以威故同䕫者什八九妥恚曰吾席間函</hi>
<pb n="KR2o0020_WYG_048-36b"/>
　<hi>丈四十餘年反為昨暮兒所屈邪遂奏威與盧愷薛道衡王𢎞李同和等共為朋黨帝大怒威免官爵以</hi>
　<hi>開府就第盧愷除名知名之上得罪者百餘人自周以来選無清濁及愷攝吏部與薛道衡等甄别士流</hi>
　<hi>故渉朋黨之謗以至得罪未㡬上曰蘇威徳行者但為人所誤耳命復通籍威好立條章每歳責民間五</hi>
　<hi>品不遜荅者或云管内無五品之家其不相應領類如此又為餘糧簿欲使有無相瞻民部侍郎郎茂以</hi>
　<hi>為煩迂不急皆奏罷之茂嘗為衞國令有民張元預兄弟不睦丞尉請加嚴刑茂曰元預兄弟本相懀疾</hi>
　<hi>又坐得罪彌益其忿非化民之意也乃徐諭之以義元預等各感悔頓首請罪遂相親睦</hi>集覽<hi>不相</hi>
　<hi>能注見漢武帝元朔五年席間函丈記曲禮曰若非飲食之客則布席席間函丈注謂講問之客也函猶</hi>
　<hi>容也講問宜相對容丈足以指畫也飲食之客則布席於牖前又文王世子曰凡侍坐於大司成者逺近</hi>
<pb n="KR2o0020_WYG_048-37a"/>
　<hi>間三席可以問注間猶容也容三席則得指畫相分别也席之制廣三尺二寸三分則是所謂函丈也甄</hi>
　<hi>别甄吉延反眀也察也别彼列反鑒别也通籍注見漢宣帝地節二年五品不遜書舜典文蔡氏傳曰五</hi>
　<hi>品父子君臣夫婦長㓜朋友五者之名位等級也遜順也不相應領謂不荅所問</hi>質實<hi>盧愷范陽</hi>
　<hi>人柔之子一統志云衛國縣名本古之觀國漢為畔觀縣屬東郡東漢更名衛國縣晉屬頓丘郡隋末改</hi>
　<hi>觀城縣屬武陽郡唐屬澶州貞觀中省大厯中復置宋省入濮陽尋復置開徳府金屬開州元屬濮州本</hi>
　<hi>朝因之屬東昌府</hi>
是月晦日食○八月制諸州死刑悉移大理奏裁<lb/>
　<hi>帝以天下用律者多踳駁罪同論異故有是命</hi>集覽<hi>踳駁孝經序注踳尺允反駁比角反正義曰踳</hi>
<pb n="KR2o0020_WYG_048-37b"/>
　<hi>亦駁也駁乖錯也罪同論異論平聲議法也記王制曰凡制五刑必即天論註論音倫</hi>
　　書法<hi>書羙恤刑也漢景五年詔獄疑者讞之然非疑者不讞也於是制死罪悉移大理奏裁庶</hi>
　　<hi>乎不輕殺人者其後復詔三奏然後行刑則益加審矣開皇十六年</hi>
冬十月新義公韓擒虎卒質實<hi>新義疑是縣名未詳沿革姑闕之</hi>○十<lb/>
二月以楊素為僕射與髙熲專掌朝政領軍大將軍賀<lb/>
若弼除名<lb/>
　<hi>楊素性踈辨髙下在心唯頗推髙熲敬牛𢎞厚接薛道衡視蘇威以下蔑如也其才藝風調優於熲至於</hi>
　<hi>推誠體國處物平當有宰相識度則不如熲逺矣賀若弼自謂功名出朝臣之右當為宰相及素為僕射</hi>
<pb n="KR2o0020_WYG_048-38a"/>
　<hi>不平形於言色由是免官怨望愈甚久之上下弼獄謂之曰我以髙熲楊素為宰相汝每昌言毁之何也</hi>
　<hi>弼曰熲是臣之故人素臣之舅子臣知其為人誠有此語公卿奏弼罪當死上曰臣下守法不移公可自</hi>
　<hi>求活理弼曰臣将八千兵擒陳叔寶竊以此望活上曰此已格外重賞弼曰臣今還格外望活上低回者</hi>
　<hi>數日特令除名歳餘復其爵位</hi>集覽<hi>低回孔子世家太史公適魯低回留之不能去索隠注低或作</hi>
　<hi>祗敬也言祗敬遲回不能去之一本作祗廻義亦通楚辭九歌東君篇心低回兮顧懐注低一作俳</hi>質<lb/>
　實<hi>昌言釋名云昌盛也顯也</hi>
詔免河北河東功調减田租<lb/>
　<hi>有司言府藏皆滿無所容積於廊廡於是更辟左藏院以受之上乃詔曰寕積於人無藏府庫河北河東</hi>
<pb n="KR2o0020_WYG_048-38b"/>
　<hi>今年田租三分减一兵减半功調全免</hi>
遣使均田<lb/>
　<hi>時天下戸口歳增京輔及三河地少而人衆衣食不給帝乃發使四出均天下之田其狭鄉每丁纔至二</hi>
　<hi>十畆老少又少焉</hi>集覽<hi>三河謂河東河南河北三道也</hi>
<hi>癸丑</hi>十三年春二月作仁夀宫<lb/>
　<hi>詔楊素營仁夀宫於岐州之北素奏宇文愷封徳彛為土木監於是夷山堙谷以立宫殿崇臺累榭宛轉</hi>
　<hi>相屬役使嚴急丁夫多死覆以土石因而築之死者以萬數</hi>質實<hi>一統志云仁夀宫在鳯翔府麟</hi>
　<hi>遊縣西五里乃隋文帝所建其後唐太宗修以避暑更名九成宫髙宗又更名萬年宫後復舊名岐州注</hi>
<pb n="KR2o0020_WYG_048-39a"/>
　<hi>見周顯王八年宇文愷朔方人封徳彛名倫觀州蓨人</hi>
禁藏䜟緯質實<hi>䜟緯注見齊武帝永明三年</hi>
　　書法<hi>書禁䜟緯之學有之矣未書禁藏也此其書禁蔵何譏也光武宣布圖䜟則譏之禁藏也</hi>
　　<hi>何譏焉以隋為有留天下之私故譏也終綱目書圖䜟五而書禁者四詳漢光武建武中元元年惟</hi>
　　<hi>隋為譏辭</hi>
○秋七月晦日食○詔議明堂制度<lb/>
　<hi>帝命禮部尚書牛𢎞等議眀堂制度宇文愷獻木様帝命有司度地立之而諸儒議久不决乃罷之</hi>集<lb/>
　覽<hi>度地度謀也本作命有司矩度安業里地</hi>質實<hi>明堂注見漢武帝建元元年</hi>
<pb n="KR2o0020_WYG_048-39b"/>
　　書法<hi>書議何不果立也終綱目書議眀堂制度二是年唐髙宗總章二年皆不果立者也</hi>
突厥突利可汗請婚許之<lb/>
　<hi>帝之滅陳也以陳叔寳屛風賜突厥大義公主公主以其宗國之覆心常不平書屛風為詩叙陳亡以自</hi>
　<hi>寄帝聞而惡之禮賜漸薄公主遂扇惑都藍可汗頗為邉患帝遣将軍長孫晟使突厥因發公主私事廢</hi>
　<hi>之内史侍郎裴矩請説都藍使殺公主時處羅侯之子染干號突利可汗居北方遣使求婚帝使矩謂之</hi>
　<hi>曰能殺大義公主乃許婚突利遂譛公主於都藍都藍因發怒殺公主更表請婚朝議将許之長孫晟曰</hi>
　<hi>雍虞閭反覆無信直以與玷厥有隙故欲依倚國家雖與為婚終當叛去今若尚主承藉威靈玷厥染干</hi>
　<hi>必受其徵發彊而更反後恐難圖且染干者處羅侯之子素有誠欵前嘗乞婚不如許之招令南徙兵少</hi>
<pb n="KR2o0020_WYG_048-40a"/>
　<hi>力弱易以撫馴使敵雍虞閭以為邉捍上曰善復遣晟慰論染干許尚公主</hi>集覽<hi>雍虞閭都藍可</hi>
　<hi>汗名玷厥逹頭可汗名</hi>質實<hi>尚公主注見晉安帝隆安五年</hi>
<hi>甲寅</hi>十四年夏四月行新樂<lb/>
　<hi>協律郎祖孝孫從陳陽山太守毛爽受京房律法牛𢎞使孝孫參定雅樂布管飛灰順月皆驗又每律先</hi>
　<hi>五音十二律為六十音因而六之為三百六十音分直一歳之日以配七音而旋相為宫之法由是著眀</hi>
　<hi>𢎞等乃奏請復用旋宫法帝猶記何妥之言不聴於是𢎞等復附帝意銷毁前代金石以息異議又作武</hi>
　<hi>舞以象功徳至是樂成詔行之乃禁民間所造繁聲萬寶常聞新樂泫然泣曰滛厲而哀天下不久盡矣</hi>
　<hi>寶常竟餓死且死悉取其書燒之曰用此何為</hi>集覽<hi>京房漢元成時人何妥之言在九年</hi>質實<lb/>
<pb n="KR2o0020_WYG_048-40b"/>
　<hi>協律郎事物紀原云漢武置協律都尉以李延年始為之晉改為校尉後魏曰協律郎蓋漢武以延年善</hi>
　<hi>新聲故特為置協律郎今因之一統志云陽山本秦長沙郡南境之地名漢為桂陽縣屬桂陽郡吳屬始</hi>
　<hi>興郡劉宋屬廣興郡齊復屬始興梁分置陽山郡治桂陽隋廢郡置連州大業初改熈平郡唐為連州天</hi>
　<hi>寶初改連山郡乾元初復為連州元置連州路𨽻湖南道大徳中降路為州𨽻英徳路本朝初省尋復置</hi>
　<hi>𨽻廣州府京房注見梁武帝天監十八年雅樂注見齊武帝永眀九年</hi>
六月始給公卿以下職田<lb/>
　<hi>先是臺省府寺及諸州皆置公廨錢收息取給工部尚書蘇孝慈以為官司出舉興生煩擾百姓敗損風</hi>
　<hi>俗請皆禁止給田以營農於是始詔公卿以下皆給職田毋得治生與民争利</hi>集覽<hi>出舉興生出錢</hi>
<pb n="KR2o0020_WYG_048-41a"/>
　<hi>以舉人興利而生息漢書食貨志取倍稱之息顔師古曰稱去聲舉也今俗所謂舉錢</hi>質實<hi>蘇孝</hi>
　<hi>慈扶風人</hi>
秋七月以蘇威為納言質實<hi>納言官名注見漢靈帝光和元年</hi>○詔直<lb/>
太史劉孝孫等定厯已而罷之<lb/>
　<hi>初張賔厯既行劉孝孫及劉焯並言其失賔方有寵劉暉附之斥罷孝孫等後賔卒孝孫復上其事詔直</hi>
　<hi>太史累年不調乃抱其書使弟子輿櫬詣闕下伏哭執法拘而奏之帝以問何妥妥言其善使與張胄𤣥</hi>
　<hi>校賔厯久之不定上令參問日食事楊素等奏太史奏日食二十有五皆無驗而胄𤣥所刻妙中孝孫驗</hi>
　<hi>亦過半於是上引孝孫胄𤣥等親勞之孝孫請先斬劉暉乃可定厯帝不懌又罷之孝孫尋卒</hi>質實<lb/>
<pb n="KR2o0020_WYG_048-41b"/>
　<hi>劉孝孫彭城人劉焯信都人輿櫬注見漢後主炎興元年張胄𤣥渤海人</hi>
關中旱饑八月帝如洛陽<lb/>
　<hi>上遣左右視民食得豆屑雜糠以獻上流涕以示羣臣深自咎責為之不御酒肉者朞年至是帥民就食</hi>
　<hi>於洛陽敕斥候不得驅廹男女參厠於杖衛之間遇扶老携㓜者輙引馬避之至艱險處見負擔者令左</hi>
　<hi>右扶助</hi>集覽<hi>敕斥候敕誡也斥候注見漢武帝元光元年又注見唐徳宗貞元三年</hi>質實<lb/>
　<hi>關中注見唐𤣥宗開元十一年京兆洛陽縣名注見周顯王三年</hi>
冬閏十月詔髙仁英蕭琮陳叔寶修其宗祀官給器物<lb/>
　<hi>詔以齊梁陳宗祀廢絶命髙仁英蕭琮陳叔寳以時修祭所須器物有司給之叔寶侍宴出帝目之曰此</hi>
<pb n="KR2o0020_WYG_048-42a"/>
　<hi>敗豈不由酒以作詩之功何如思安時事當賀若弼度京口彼人宻啓告急叔寶飲酒遂不之省髙熲至</hi>
　<hi>日見啓在牀下猶未開封誠可笑也</hi>集覽<hi>何如思安時事何不以作詩功夫思量治安當時之事務</hi>
　質實<hi>京口郡名注見晉成帝咸和三年</hi>
　　書法<hi>書官給器物何予隋也雖予之也亦傷之也綱目書曰官給則三族之不能自給可知矣</hi>
　　<hi>歴叙三族而不及宇文氏非以盡滅其族乎綱目言外之意深矣</hi>
　　發明<hi>自南北分裂諸國鼎峙至隋始能一之今隋祖念其宗祀廢絶命髙仁英等以時修祭亦</hi>
　　<hi>可少彷繼絶之意矣然聖人所謂繼絶世者必以興滅國為先如齊梁陳等國固不可使之復興若</hi>
　　<hi>封以一邑俾食數十里之賦則不必官給器物自可修其世祀為悠久計此又隋文之所未及者雖</hi>
<pb n="KR2o0020_WYG_048-42b"/>
　　<hi>然齊梁陳既祀矣彼宇文氏自介公殞滅之後竟無所聞使隋文能廣作賔王家之意封殖其後亦</hi>
　　<hi>何不可之有夫世祀一也能念齊梁陳而不能念周是何處心不𢎞如此嗚呼且彼獨不聞牧野之</hi>
　　<hi>事乎武王克殷反商未及下車而封黄帝之後於薊封帝堯之後於祝封帝舜之後於陳下車而封</hi>
　　<hi>夏后氏之後於杞殷之後於宋夫武王剪商未㡬即與黄帝堯舜夏后氏並封其後今隋主得國於</hi>
　　<hi>周乃反殄絶其祀何哉然則綱目書詔髙仁英蕭琮陳叔寶修其宗祀而不及宇文氏其忌克少恩</hi>
　　<hi>之意又自見於書法之間矣可勝嘆哉</hi>
齊州刺史盧賁有罪除名<lb/>
　<hi>賁坐民饑閉糶除名皇太子為言賁有佐命功不可棄帝曰微劉昉鄭譯盧賁栁裘皇甫績等則我不至</hi>
<pb n="KR2o0020_WYG_048-43a"/>
　<hi>此然此等皆反覆子也當周宣帝時以無頼得幸及帝大漸此輩行詐顧命於我我将為政又欲亂之自</hi>
　<hi>為難信非我棄之衆人見此謂我薄於功臣斯不然矣賁遂廢卒於家胡氏曰是非之心人皆有之隋文</hi>
　<hi>固險黠忮忍而其本心則未嘗泯亡方其圖集大利以權數相傾則攘臂褰裳争先相附者為能及夫所</hi>
　<hi>欲既得而反思可否則㓗身顧義不預危事者為是此蘇威所以䝉殊常之顧而譯賁廢死劉昉極刑也</hi>
　<hi>亦可為傾覆輕薄厭常為新者之深監矣</hi>集覽<hi>大漸顔師古曰漸進也謂其疾大進篤惟危殆險黠</hi>
　<hi>險詖也言行險詖不正也黠下入反桀黠也忮忍忮音寘狠也一曰懻忮強害也漢書酷吏傳周陽由與</hi>
　<hi>汲黯俱為忮漢書音義曰堅忮也左傳州吁阻兵而安忍注安於殘忍也史記楚世家商臣忍人也服䖍</hi>
　<hi>曰言忍為不義</hi>質實<hi>齊州注見漢景帝三年濟南</hi>
<pb n="KR2o0020_WYG_048-43b"/>
㪚騎侍郎王劭上皇隋靈感志<lb/>
　<hi>帝好禨祥小數劭前後上表言上授命符瑞甚衆又探歌謡䜟緯捃摭佛書曲加誣飾撰皇隋靈感志三</hi>
　<hi>十卷奏之上令宣示天下劭集諸州朝集使盥手焚香閉目而讀之曲折其聲有如歌詠渉旬而罷帝益</hi>
　<hi>喜賞賜優洽</hi>集覽<hi>禨祥史記厯書禨祥廢而不統如淳曰吕氏春秋云荆人鬼而越人禨今之巫</hi>
　<hi>祝禱祠滛祀之流也晉灼曰禨音珠璣之璣顧野王曰禨祥吉凶之先見也服䖍曰求福也探歌謡䜟緯</hi>
　<hi>探采取之也爾雅謡途歌也韓詩曰有章曲曰歌無章曲曰謡䜟緯注見齊武帝永眀三年捃摭注見五</hi>
　<hi>代漢隠帝乾祐三年</hi>質實<hi>朝集使注見陳宣帝太建十三年</hi>
　　書法<hi>世祖宣布圖䜟則書譏之於是上令宣示天下則不書何也綱目責備賢者隋文不學何</hi>
<pb n="KR2o0020_WYG_048-44a"/>
　　<hi>足深譏獨王劭獻佞無恥綱目所甚惡也不書宣示所以專罪劭也</hi>
　　發明<hi>去年之春方禁䜟緯今乃宣示符瑞於天下是何先後矛盾如此蓋隋之得國初無功徳</hi>
　　<hi>及民徒以相表竒異而已既得天下欲私之以為已有而猶慮人心之不服也故前日之禁䜟緯正</hi>
　　<hi>恐天下之人知我國祚之修短而今日之宣符瑞則欲使天下之人知已之當為天子有非人力所</hi>
　　<hi>能致者所為雖殊而所以私天下之意則一其實皆欲杜絶當時非望之心為吾子孫千萬世不失</hi>
　　<hi>之計耳君子推見至隠故於前書其禁䜟緯於後書其志靈感然後隋文之心術舉不逃於直筆之</hi>
　　<hi>間矣嗚呼隋文之聾瞽斯世者如此孰謂不再傳而遂滅乎</hi>
<hi>乙卯</hi>十五年春正月帝東廵祀天于泰山質實<hi>㤗山注見秦始皇二</hi>
<pb n="KR2o0020_WYG_048-44b"/>
　<hi>十八年</hi>
　<hi>以歲旱謝愆咎也禮如南郊</hi>
　　書法<hi>未有書祀天者書祀天非郊也歳旱謝咎故特書之</hi>
二月收天下兵器<lb/>
　　發明<hi>秦晉隋平一天下之後或銷兵器或撤武備然皆不再傳而滅漢唐两朝未嘗行此反乃</hi>
　　<hi>載祀數百然則慮患貽謀之道殆不在此綱目前書詔除毁兵仗此書收天下兵器亦足以知隋氏</hi>
　　<hi>之弱其民矣他日蝟盗羣起又豈兵器不收之咎乎</hi>
○三月還宫○仁夀宫成以封徳彛為内史舎人<lb/>
<pb n="KR2o0020_WYG_048-45a"/>
　<hi>仁夀宮成幸之時天暑役夫死者相次於道楊素悉焚除之帝不悦及至見制度壮麗大怒曰楊素為我</hi>
　<hi>結怨天下素聞之慮獲譴封徳彛曰公勿憂俟皇后至必有恩詔眀日帝果召素入對后勞之曰公知吾</hi>
　<hi>夫婦老無以自娛盛飾此宫豈非忠孝賜賚甚厚素負貴恃才多所凌侮唯賞重徳彛引與論議屢薦於</hi>
　<hi>帝擢為内史舎人</hi>集覽<hi>幸之蔡邕曰天子車駕所至臣民皆以為僥倖故曰幸蓋幸其恩沛之及</hi>
　<hi>也</hi>質實<hi>仁夀宫注見開皇十三年</hi>
　　書法<hi>凡上書事下書官官其事也於是楊素薦才不書書宫成誅意也素之薦帝之擢以宫成</hi>
　　<hi>而已矣是故上書仁夀宫成下書以封徳彛為内史舎人則知其為賞宫成之功是年上書廣運潭</hi>
　　<hi>成下書加韋堅左㪚騎常侍則知其為賞潭成之功唐𤣥宗天寶元年</hi>
<pb n="KR2o0020_WYG_048-45b"/>
　　發明<hi>徳彛之為小人蓋不待於其晚節而於此已見之矣上書仁夀宫成下書以徳彛為内史</hi>
　　<hi>舍人則此宫雖非徳彛所造而所以成此宫者徳彛也是以書法如此故曰徳彛之為小人不待於</hi>
　　<hi>其晚節而於此已見之矣</hi>
夏六月鑿底柱質實<hi>底柱山名注見漢成帝綏和二年</hi>○焚相州所貢<lb/>
綾文布於朝堂質實<hi>相州注見漢元帝建昭二年魏郡</hi>
　　書法<hi>綱目書禁罷貢獻十四詳漢文帝三年書獻而却者四莫勇於焚之之舉矣</hi>
○秋七月納言蘇威免尋復其位質實<hi>納言官名注見漢靈帝光和元</hi>
　<hi>年尋夏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰不久也</hi>
<pb n="KR2o0020_WYG_048-46a"/>
　<hi>威坐從祠不敬免俄而復位帝謂羣臣曰世人言蘇威詐清家累金玉此妄言也然其性狠戾不切世要</hi>
　<hi>求名太甚從已則説違之必怒此其大病耳</hi>
冬十月以韋世康為荆州總管<lb/>
　<hi>世康和静謙恕為吏部尚書十餘年時稱㢘平常有止足之志謂子弟曰祿豈須多防滿則退年不待暮</hi>
　<hi>有疾便辭因懇乞骸骨不許使鎮荆州時天下唯有四總管并揚益荆以晉秦蜀三王及世康為之</hi>質<lb/>
　實<hi>韋世康杜陵人晉秦蜀三王謂晉王廣秦王俊蜀王秀</hi>
十二月敕盗邊糧升以上皆斬<lb/>
　　書法<hi>書譏峻法也先是法盗一錢以上皆棄市不書遄罷也書此則邊糧之法竟行矣隋法之</hi>
<pb n="KR2o0020_WYG_048-46b"/>
　　<hi>嚴如此及五季唐書詔盗不計贓並行極法漢書制盗賊毋問贓多少皆死尚何怪哉</hi>
　　發明<hi>殺人者死傷人及盗抵罪盗固非一端其間輕重髙下隨其所犯則有之矣未聞以升糧</hi>
　　<hi>而斬人者也周武帝以盗疋帛隠頃地以上皆死君子猶深譏之况又不及此者乎帝王好生之徳</hi>
　　<hi>似不如此綱目大書于册則隋氏之嚴刑酷法不減於亡秦矣宜其皆一傳而滅也</hi>
詔文武官以四考受代○賜汴州刺史令狐熈帛三百<lb/>
匹質實<hi>汴州注見周顯王二十九年大梁</hi>
　<hi>熈考績為天下之最賜帛頒告天下</hi>
<hi>丙辰</hi>十六年夏六月初制工商不得仕進○秋八月詔死<lb/>
<pb n="KR2o0020_WYG_048-47a"/>
罪三奏然後行刑<lb/>
　　發明<hi>書詔死罪三奏然後行刑可謂不輕於用法矣然一怒之頃殺人於殿庭如恐不及則奏</hi>
　　<hi>亦何待至三觀者自可察矣</hi>
以光化公主妻吐谷渾質實<hi>光化縣名注見漢髙帝六年酇</hi>
　　書法<hi>自馮䟦始以女妻柔然者屢矣不書畧之也惟魏以公主嫁突厥小夷則書之此其書何</hi>
　　<hi>譏也堂堂中國為天下君而以公主妻非類以是為辱也故自是至唐公主外嫁悉書之</hi>
<hi>丁巳</hi>十七年春二月遣太平公史萬歳討南寧羗平之考<lb/>
　異<hi>討當作擊</hi>
<pb n="KR2o0020_WYG_048-47b"/>
　<hi>初梁睿之克王謙也夷獠皆附唯南寧州酋帥㸑震不服睿上䟽乞因平蜀之衆畧定之帝未之許至是</hi>
　<hi>乃以史萬歳為行軍總管帥衆擊之入自蜻蛉川過諸葛亮紀功碑度西洱河入渠濫川行千餘里破其</hi>
　<hi>三十餘部虜獲男女二萬餘口諸夷大懼遣使請降獻明珠徑寸於是勒石頌隋徳萬歳請将其酋長㸑</hi>
　<hi>翫入朝翫賂萬歳萬歳捨之</hi>集覽<hi>㸑華陽國志曰昌寧大姓也南蠻有兩㸑一曰東㸑烏蠻二曰</hi>
　<hi>西㸑白蠻西㸑之先為晉南寧郡守因中國亂遂王蠻中故曰南寧西㸑西洱河括地志云在南詔國中</hi>
　<hi>按大宋重修廣韻洱音耳水出罷谷山</hi>質實<hi>太平縣名注見漢光武建武六年一統志云南寧州</hi>
　<hi>本漢益州郡地晉置南寧州梁因之唐改西寧州貞觀中改棃州唐末為些麽徒蠻所㩀號歩雄部後屬</hi>
　<hi>㸑蠻改寧部元初置寧部萬戸後改寧海府至元中改寧州屬臨安路本朝因之𨽻臨安府蜻蛉川未詳</hi>
<pb n="KR2o0020_WYG_048-48a"/>
　<hi>處所諸葛亮記功碑在雲南府宜良縣南小石嶺唐廣徳初鳳伽異築拓東城故有諸葛亮石刻文曰碑</hi>
　<hi>即仆蠻為漢奴夷畏誓常以石搘梧今廢西洱河在大理府城東即古之葉榆河也一名瀰海又名西洱</hi>
　<hi>海源自鄧川合㸃蒼山之十八川而匯于此形如人耳周三百餘里中有羅筌濃禾赤崖三島及四洲九</hi>
　<hi>曲之勝下流合<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>備江濃禾島形如几案故又名玉案山渠濫川在雲南府昆陽州東南五里東北流入</hi>
　<hi>滇池</hi>
桂州亂遣軍討平之以令狐熈為總管<lb/>
　<hi>桂州俚帥李光仕作亂遣周法尚討斬之上以夷越數反以令狐熈為桂州總管許以便冝從事承制補</hi>
　<hi>授熈至部大𢎞恩信其溪洞渠帥更相謂曰前時總管皆以兵威相脇今者乃以手教相諭我輩其可違</hi>
<pb n="KR2o0020_WYG_048-48b"/>
　<hi>乎於是相帥歸附先是州縣生梗長吏多寄治於總管府熈悉遣之為建城邑開學校華夷感化焉</hi>集<lb/>
　覽<hi>令狐注見唐昭宗天復元年州縣生梗梗謂榛梗猶言荆棘也謂州與縣先皆荒蕪</hi>正誤<hi>州縣</hi>
　<hi>生梗今按生謂不馴熟梗謂梗塞不通猶梗化之梗</hi>質實<hi>桂州注見秦始皇三十三年桂林</hi>
三月詔諸司論屬官罪聴律外決杖<lb/>
　<hi>帝以所在屬官不敬憚其上事難克舉故有是詔於是上下相驅迭行捶楚以殘暴為幹能守法為懦弱</hi>
　<hi>又以盗賊繁多命盗一錢以上皆棄市或三人共盗一𤓰事發即死於是行旅皆晏起早宿天下懔懔有</hi>
　<hi>數人刼執事而謂之曰吾豈求財者邪但為枉人来耳而為我奏至尊自古立法未有盗一錢而死也而</hi>
　<hi>不以聞吾更來而屬無類矣帝聞乃為停之又嘗乗怒欲以六月杖殺人大理少卿趙綽固争帝曰六月</hi>
<pb n="KR2o0020_WYG_048-49a"/>
　<hi>雖曰生長此時必有雷霆我則天而行有何不可遂殺之掌固来曠告綽濫免徒囚推驗無實帝怒命斬</hi>
　<hi>之綽又固争帝拂衣入閤綽託奏他事復入再拜曰臣有死罪三不能制馭掌固使觸天刑一也囚不合</hi>
　<hi>死不能死争二也本無他事妄言求入三也帝意觧㑹獨孤后在坐命賜綽酒及二金盃曠因免死蕭摩</hi>
　<hi>訶子世畧在江南作亂摩訶當從坐綽固諫上命綽退綽曰臣奏獄未决不敢退帝乃釋之刑部侍郎辛</hi>
　<hi>亶嘗衣緋褌帝以為厭蠱斬之綽曰法不當死臣不敢奉詔帝怒甚命引綽斬之綽曰寧殺臣不可殺亶</hi>
　<hi>至朝堂觧衣就刑上復使人問之對曰執法一心不敢惜死帝乃釋之帝以綽誠實前後賞賜萬計與大</hi>
　<hi>理卿薛胄俱名平恕然胄原情而綽守法帝晚節用法益峻元㑹衣劒有不齊者御史不劾殺之諌議大</hi>
　<hi>夫毛思祖諌又殺之帝既喜怒不恆不復依準科律信任楊素素復任情不平與鴻臚少卿陳延有隙嘗</hi>
<pb n="KR2o0020_WYG_048-49b"/>
　<hi>經蕃客舘庭中有馬屎又衆僕於氊上摴蒱以白帝帝大怒主客令及摴蒲者皆杖殺之捶延㡬死帝遣</hi>
　<hi>親衞大都督屈突通徃隴西檢覆羣牧得隠匿馬二萬餘疋帝大怒将斬太僕卿以下千五百人通諌曰</hi>
　<hi>人命至重陛下奈何以畜産之故殺千餘人臣敢以死請帝瞋目叱之通又頓首曰臣一身分死就陛下</hi>
　<hi>匄千餘人命帝感悟皆减死論擢通為右武候将軍</hi>集覽<hi>刼執事刼持也謂威驅勢刼也執事謂主</hi>
　<hi>執其事者而為我而猶言爾汝也下而不而屬並同掌固官名大理寺屬官厭蠱注見陳宣帝太建四年</hi>
　<hi>元㑹謂元旦日朝㑹時鴻臚注見漢武帝太初元年摴蒲愽局戲名愽物志云摴蒱戲老子入胡作今人</hi>
　<hi>擲之為戲又注見晉明帝太寧三年蒱愽之具屈突代北複姓也屈九勿反分死分扶問反自分以死也</hi>
　質實<hi>棄市注見秦始皇三十四年懔懔危懼貎趙綽河東人屈突通長安人</hi>
<pb n="KR2o0020_WYG_048-50a"/>
　　書法<hi>書律外譏也唐世簿尉不免箠楚則自此始矣</hi>
　　發明<hi>昔鄭昌上䟽宣帝有曰律令一定愚民知所避姦吏無所㺯故法有畫一律戒貳端古人</hi>
　　<hi>所以垂之象魏布之邦國者皆是物也民且若此况屬官乎夫所謂屬官者乃周書之所謂慎簡乃</hi>
　　<hi>僚而六典之大事則從其長者也品秩雖有崇卑要為比肩事主杖之已為不可矧又律外决之乎</hi>
　　<hi>且所謂律外者抑不知為杖凡㡬何哉若律止三十則出於律外者増之至百可也又増之於千亦</hi>
　　<hi>可也蓋律有明文正所以為之限制今既聼於律外則任情而行不復以律為拘矣隋文此意惟恐</hi>
　　<hi>法之不嚴故明示其㫖使之自為嚴酷以稱吾馭下之急耳先王忠厚之意殆不若是是豈官有常</hi>
　　<hi>刑國有常憲之理哉綱目書此其曰論屬官罪聴律外决杖則隋文操切之惡固自不言可知而當</hi>
<pb n="KR2o0020_WYG_048-50b"/>
　　<hi>時之為屬官尚可不知愧耻而安於其位乎</hi>
上柱國劉昶子居士有罪㐲誅<lb/>
　<hi>昶與帝有舊帝甚親之其子居士任俠不遵法度數有罪帝每原之居士轉驕恣取公卿子弟雄健者以</hi>
　<hi>車輪括其頸而棒之能不屈者為壯士釋而與交黨與三百人多所侵奪或告居士謀為不軌帝怒斬之</hi>
　集覽<hi>任侠注見漢武帝元朔二年</hi>質實<hi>不軌注見漢靈帝光和五年</hi>
　　書法<hi>罪未有書某子者書昶子何罪失教也特筆書之垂戒之意深矣</hi>
　　發明<hi>不直曰劉居士有罪伏誅而必曰柱國劉昶子者父過愛而縱其子子為惡而累其父是</hi>
　　<hi>以交貶之也</hi>
<pb n="KR2o0020_WYG_048-51a"/>
夏四月頒新厯<lb/>
　<hi>楊素牛𢎞等復薦張胄𤣥厯術帝令素與術數人立議六十一事皆舊法久難通者令劉暉與胄𤣥辨析</hi>
　<hi>之暉一無所荅胄𤣥通者五十四拜太史令令參定新術至是厯成頒之暉等除名</hi>
秋七月桂州亂遣將軍虞慶則討平之<lb/>
　<hi>桂州人李世賢反上議討之諸将數人請行帝顧慶則曰位居宰相爵乃上公國家有賊遂無行意何也</hi>
　<hi>慶則恐懼請行卒討平之</hi>
并州總管秦王俊有罪免<lb/>
　<hi>俊㓜仁恕喜佛教及為并州總管奢侈好内其妃進毒得疾徵還免官廢妃賜死楊素諫曰秦王之過不</hi>
<pb n="KR2o0020_WYG_048-51b"/>
　<hi>至此願陛下詳之帝曰若如公意何不别制天子兒律周公尚誅管蔡况我不及周公安敢虧法乎卒不</hi>
　<hi>許</hi>質實<hi>并州注見齊明帝建武三年周公尚誅管蔡注見漢後主建興九年</hi>
　　發明<hi>俊既書有罪免固無可言者隋主妄援周公誅管蔡之事為比夫周公制禮作樂治致太</hi>
　　<hi>平至使周家之徳仁及草木澤被昆蟲刑措不用者帝皆不以為法而獨取其不得已之一節以為</hi>
　　<hi>口實可乎且春生秋殺造化不能偏廢然生意常存而不息今不體其生而惟體其殺又從而告諸</hi>
　　<hi>人曰此天意也是天惟以殺為事耳隋文立論不幸類是臣故因而及之以告後之君子</hi>
以安義公主妻突厥突利可汗考異<hi>提要作義安公主</hi>
　<hi>突厥突利可汗来逆女帝舍之太常教習六禮妻以宗女安義公主帝欲離間都藍故特厚其禮令長孫</hi>
<pb n="KR2o0020_WYG_048-52a"/>
　<hi>晟説之使帥衆南徙居度斤舊鎮錫賚優厚都藍怒曰我大可汗也反不如染千乎於是朝貢遂絶亟掠</hi>
　<hi>邉鄙突利知動静輙遣奏聞由是邉鄙每先有備</hi>集覽<hi>來逆女逆迎也糓梁傳隠二年逆女親者</hi>
　<hi>也注親者自來逆之也莊二十四年公如齊逆女親迎恒事也舍之太常舍舘之於太常寺六禮注見晉</hi>
　<hi>成帝咸康二年都藍可汗之號也名雍虞閭染干突利可汗名亟掠亟去吏反頻數也掠因亮注見唐髙</hi>
　<hi>祖武徳二年抄掠</hi>質實<hi>可汗注見漢後主景耀四年</hi>
　　書法<hi>宗女也書公主何據漢武帝元封六年以宗室女為公主隋無耻也隋世以女嫁蠻夷為</hi>
　　<hi>故常綱目以是為不足為之諱也故因其所稱而稱焉安義以宗女書公主義成以宗女書公主</hi>
冬欽州刺史甯長眞來朝<lb/>
<pb n="KR2o0020_WYG_048-52b"/>
　<hi>初㪚騎侍郎何稠使嶺南及還欽州刺史寗猛力請隨入朝稠以其疾篤遣還而卒帝不懌稠曰猛力與</hi>
　<hi>臣約假令身死當遣子入侍矣猛力臨終果誡其子長真𦵏畢登路至是長真嗣為刺史如言入朝帝大</hi>
　<hi>悦曰何稠著信蠻夷乃至於此</hi>質實<hi>一統志云欽州本秦象郡地漢為合浦縣地劉宋置宋夀郡梁</hi>
　<hi>兼置安州隋罷郡改安州曰欽州治欽江縣大業初又改州為寧越郡唐復為欽州宋屬廣西路元置欽</hi>
　<hi>州路治安逺縣本朝改為州以安逺縣省入屬廉州府</hi>
　　書法<hi>寗長真何蠻酋也於是何稠信著蠻夷故書志之終隋世書来朝者六自蔡王智積之外</hi>
　　<hi>皆蠻夷也隋世之盛極矣寗長真蔡王智積啓民再書諸蕃處羅可汗</hi>
十二月殺魯公虞慶則<lb/>
<pb n="KR2o0020_WYG_048-53a"/>
　<hi>慶則之討桂州也以婦弟趙什住為長史什住通於慶則愛妾恐事泄乃宣言慶則不欲行帝聞之禮賜</hi>
　<hi>甚薄慶則還至臨桂嶺曰此誠險固加以足糧若守得其人攻不可㧞什住入奏事因告慶則謀反按驗</hi>
　<hi>坐死拜什住為柱國</hi>質實<hi>魯縣名注見周太祖廣順二年臨桂嶺注見晉成帝咸和四年</hi>
　　書法<hi>於是人告慶則反不書書殺綱目有以斷斯獄矣</hi>
　　發明<hi>上書慶則討平桂州未聞舉賞功之典而乃隨即殺之何哉若以按驗坐死言之則當書</hi>
　　<hi>罪誅今而曰殺蓋不過因人誣告耳夫大臣受枉若此則細民從可知矣有功者坐罪若此則過誤</hi>
　　<hi>者又可知矣書殺書爵所以譏之亦所以惡之也</hi>
髙麗王湯卒<lb/>
<pb n="KR2o0020_WYG_048-53b"/>
　<hi>湯聞陳亡大懼治兵積糓為拒守之䇿是歳帝賜湯璽書責之㑹病卒子元嗣帝使使拜元為遼東王</hi>
　質實<hi>璽書注見漢光武建武三年遼東郡名注見秦王政三年</hi>
吐谷渾弑其可汗世伏<lb/>
　<hi>吐谷渾大亂國人殺世伏立其弟伏允為主遣使陳謝且請依俗尚主從之自是朝貢歳至</hi>
　　書法<hi>蠻夷書殺吐谷渾書弑何非純夷也綱目夷狄書弑六詳齊丁丑年皆變例也</hi>
<hi>戊午</hi>十八年春二月髙麗冦遼西遣漢王諒將兵討之考<lb/>
異<hi>討當作擊</hi>考證<hi>討當作伐難謹按唐太宗與侍臣言帝王之業守成  於草創豈不信然隋文帝平</hi>
<hi>陳并天下南北七代之運分裂而始合三光五嶽之氣否塞而始通可謂建非常之功成非常之業矣曾未十</hi>
<pb n="KR2o0020_WYG_048-54a"/>
<hi>年復事髙麗之役且髙麗僻在遼海之外不可以中國治治之隋人用兵不利蓋始於此人心自是而失天下</hi>
<hi>自是而亂守成之難於此尤可驗也凡例曰用兵於夷狄曰伐故當於髙麗曰伐之</hi>
　<hi>髙麗王元帥靺鞨萬餘人㓂遼西營州總管韋冲擊走之帝大怒以漢王諒王世積将水陸三十萬伐髙</hi>
　<hi>麗以髙熲為諒長史</hi>集覽<hi>靺鞨音末曷北狄國本號粟末靺鞨姓大氏其先有舍利乞乞仲象者度</hi>
　<hi>遼水附髙麗仲象死子祚榮立唐𤣥宗拜為渤海王自是去靺鞨號而專稱渤海祚榮死子武藝立號渤</hi>
　<hi>海靺鞨括地志云靺鞨古肅慎地去京兆東北萬里東北各抵大海</hi>質實<hi>遼西郡名注見漢宣帝本</hi>
　<hi>始三年營州注見晉武帝太康二年</hi>
　　書法<hi>隋伐髙麗始此</hi>
<pb n="KR2o0020_WYG_048-54b"/>
夏五月禁畜猫鬼蠱毒厭魅野道者<lb/>
　<hi>獨孤后之弟延州刺史陁有婢事猫鬼能使之殺人㑹后與楊素妻鄭氏俱有疾醫皆曰猫鬼疾也上意</hi>
　<hi>陁所為令髙熲等雜治之具得其實詔夫婦皆賜死后為之請曰陁若蠧政害民者妾不敢言今為妾身</hi>
　<hi>敢請其命陁弟整亦詣闕求哀於是免陁死詔自今有犯者投四裔</hi>集覽<hi>貓鬼通鑑釋文曰猫鬼妖</hi>
　<hi>邪之鬼也</hi>質實<hi>延州注見梁武帝普通六年四裔注見新莽始建國元年</hi>
　　發明<hi>自誣蠱起於漢而後左道之説行於世至於猫鬼野道又其下者耳隋文禁之禁之誠是</hi>
　　<hi>也然使王道昭明風俗淳一則雖不待禁而自止矣直書於册其義自見</hi>
秋九月罷漢王諒兵<lb/>
<pb n="KR2o0020_WYG_048-55a"/>
　<hi>諒軍出臨渝關值水潦餽運不繼軍中饑疫總管周羅㬋自東莱泛海趣平壌城亦遭風船多飄沒九月</hi>
　<hi>還師死者什八九髙麗王元亦遣使謝罪於是罷兵</hi>質實<hi>一統志云臨渝關在永平府撫寧縣東二</hi>
　<hi>十里隨開皇間漢王諒将伐髙麗出臨渝關即此一名臨榆關東萊郡名注見漢安帝永初二年平壌城</hi>
　<hi>注見煬帝大業八年</hi>
冬十二月置行宫十二所<lb/>
　<hi>自京師至仁夀宫之道也</hi>質實<hi>京師注見周顯王二十五年</hi>
　　書法<hi>書行宫始此終綱目書置行宫二是年唐𤣥宗開元二十六年皆奢欲之主也</hi>
南寧夷㸑翫反太平公史萬歳以罪除名<lb/>
<pb n="KR2o0020_WYG_048-55b"/>
　<hi>㸑翫復反蜀王秀奏史萬歳受賂縱賊致生邉患帝怒命斬之髙熲及元旻等皆諌曰萬歳雄畧過人将</hi>
　<hi>士樂為致力雖古名将未能過也上意少觧於是除名</hi>
<hi>己未</hi>十九年春二月遣楊素等分道伐突厥都藍可汗未<lb/>
至都藍擊突利可汗敗之夏四月突利來奔諸軍遂破<lb/>
都藍及逹頭部<lb/>
　<hi>突厥突利可汗奏都藍可汗欲攻大同城詔以漢王諒為元帥髙熲出朔州道楊素出靈州道燕榮出幽</hi>
　<hi>州道以擊都藍皆取諒節度然諒竟不行都藍聞之與逹頭可汗結盟合兵掩襲突利大敗之遂入蔚州</hi>
　<hi>突利部落㪚亡夜與長孫晟以五騎南走比旦收得數百騎與其下謀奔玷厥晟知之宻遣使者入伏逺</hi>
<pb n="KR2o0020_WYG_048-56a"/>
　<hi>鎮令速舉烽突利見四烽俱發以問晟紿之曰隋法賊少舉二烽来多舉三烽大逼舉四烽彼見賊多而</hi>
　<hi>近耳突利大懼投城晟留其逹官執室領其衆自將突利馳驛入朝四月至長安帝大喜厚待之以晟為</hi>
　<hi>左勲衞驃騎将軍持節䕶突厥髙熲使柱國趙仲卿将兵三千為前鋒與突厥戰大破之突厥復大舉而</hi>
　<hi>至仲卿為方陳四面拒戰五日㑹髙熲大兵至合擊之突厥敗走追奔七百餘里而還楊素軍與逹頭遇</hi>
　<hi>先是諸将與突厥戰慮其騎兵奔突皆以戎車歩騎相參設鹿角為方陳騎在其内素曰此自固之道未</hi>
　<hi>足以取勝也於是更為騎陳逹頭喜曰天賜我也下馬仰天而拜帥騎兵十萬直前周羅㬋曰賊陳未整</hi>
　<hi>請擊之先帥精騎逆戰素以大兵繼之突厥大敗殺傷不可勝計</hi>集覽<hi>逹頭可汗之號名玷厥舉</hi>
　<hi>烽注見漢光武建武元年烽燧逹官執室逹官突厥大臣之稱也執室其名鹿角通鑑釋文曰鹿角陣名</hi>
<pb n="KR2o0020_WYG_048-56b"/>
　<hi>猶春秋魚麗陣耳</hi>質實<hi>大同城注見秦王政三年雲中朔州注見漢髙帝六年馬邑靈州注見唐</hi>
　<hi>𤣥宗天寳十五載靈武燕榮𢎞農人幽州注見唐髙祖武徳四年蔚州注見唐𤣥宗開元九年長安縣名</hi>
　<hi>注見漢惠帝五年趙仲卿天水人</hi>
六月殺宜陽公王世積質實<hi>宜陽縣名注見周安王十一年</hi>
　<hi>世積為涼州總管其親信皇甫孝諧有罪吏捕之亡投世積不納孝諧因上變告世積嘗令道人相其貎</hi>
　<hi>有惡言世積坐誅以孝諧為上大将軍</hi>集覽<hi>凉州注見漢光武建武十年武威上變告注見漢髙</hi>
　<hi>帝九年</hi>
　　書法<hi>於是或告世積令道人相其貌有惡言則罪也不書而以無罪書殺何隋文忌酷功臣之</hi>
<pb n="KR2o0020_WYG_048-57a"/>
　　<hi>不殺者鮮矣雖微告者其庸免乎故從梁士彦元諧虞慶則例書殺</hi>
秋八月除左僕射髙熲名<lb/>
　<hi>獨孤后姓妬忌後宫莫敢進御尉遲迥女孫沒宫中得幸后隂殺之帝大怒單騎入山谷間二十餘里髙</hi>
　<hi>熲楊素等追及扣馬苦諫帝告之故熲曰陛下豈以一婦人而輕天下帝意觧還宫后流涕拜謝熲素等</hi>
　<hi>和觧之因置酒極歡先是后以熲父客甚親禮之至是聞熲謂已為一婦人遂銜之時太子勇失愛帝潜</hi>
　<hi>有廢立之志從容謂熲曰有神告晉王妃言王必有天下若之何熲曰長㓜有序其可廢乎后知熲不可</hi>
　<hi>奪隂欲去之㑹帝令選東宫衛士入上臺熲奏曰若盡取彊者恐東宫宿衞太劣帝作色曰太子左右何</hi>
　<hi>須壯士我熟見前代公不須仍踵舊風熲子表仁娶太子女故帝以此言防之熲夫人卒后請為之娶帝</hi>
<pb n="KR2o0020_WYG_048-57b"/>
　<hi>告之熲流涕謝曰臣今已老退朝唯齋居讀佛經而已納室非所願也帝乃止既而愛妾生男帝聞之喜</hi>
　<hi>后不説曰陛下尚復信髙熲邪始陛下欲為熲妻而熲面欺今其詐已見矣帝由是踈熲伐遼之役熲固</hi>
　<hi>諌不從及師無功后言於帝曰熲初不欲行陛下強遣之妾固知其無功矣又帝以漢王諒年少專委軍</hi>
　<hi>事於熲諒所言多不用甚銜之及還泣言於后曰兒幸免為髙熲所殺帝聞之彌不平及擊突厥進圖入</hi>
　<hi>磧遣使請兵近臣緣此言熲欲反帝未之荅熲已破突厥而還矣及王世積誅推覈之際有宫禁中事云</hi>
　<hi>於熲得之大驚有司又奏熲與世積交通賀若弼宇文㢸薛胄斛律孝卿栁述等明熲無罪上愈怒皆以</hi>
　<hi>屬吏自是朝臣莫敢言熲遂坐免以齊公就第帝謂侍臣曰我於髙熲勝於兒子自其觧落暝然忘之臣</hi>
　<hi>不可以身要君也頃之熲國令言熲子表仁謂熲曰司馬仲逹託疾不朝遂有天下公今遇此焉知非福</hi>
<pb n="KR2o0020_WYG_048-58a"/>
　<hi>於是帝大怒囚熲鞫之有司請斬之帝曰去年殺虞慶則今兹斬王世積如更誅熲天下其謂我何於是</hi>
　<hi>除名為民熲初為僕射其母誡之曰汝富貴已極但有一斫頭耳爾其慎之熲由是常恐禍變至是歡然</hi>
　<hi>無恨色先是國子祭酒元善言於帝曰楊素麄踈蘇威懦怯可付社稷唯髙熲耳帝初然之及熲得罪帝</hi>
　<hi>深責之善憂懼而卒</hi>集覽<hi>以熲父客熲乃后父獨孤信之客解落解除其官黜落其朝注之籍要君</hi>
　<hi>要音一遥反挟也國令齊國之令也時熲封齊公故置國令司馬仲逹三國時魏丞相司馬懿</hi>質實<lb/>
　<hi>磧注見唐𤣥宗開元三年齊郡名注見漢景帝三年濟南司馬仲逹託疾不朝遂有天下司馬懿字仲逹</hi>
　<hi>河内人少有竒節博學洽聞漢末兵亂慨然有憂天下之心後受曺操顧命輔政傳至孫炎是為晉武帝</hi>
　<hi>追尊懿為宣帝事在漢後主延熈十二年元善洛陽人麄踈注見漢獻帝建安五年社稷注見新莽天鳯</hi>
<pb n="KR2o0020_WYG_048-58b"/>
　<hi>元年</hi>
九月以牛𢎞為吏部尚書<lb/>
　<hi>𢎞選舉先徳行而後文才務在審慎雖致停緩而所進用多稱職侍郎髙孝基鑒賞機悟清慎絶倫然爽</hi>
　<hi>俊有餘迹似輕薄時宰多以此疑之𢎞獨推心任委得人為多</hi>
　　書法<hi>書牛𢎞何善其職也隋世書以為吏部尚書一人而已矣</hi>
冬十月以突厥突利為啓民可汗妻以義成公主處之<lb/>
朔州<lb/>
　<hi>突厥歸啓民者男女萬餘帝命長孫晟於朔州築大利城以處之時安義公主已卒復以宗女義成公主</hi>
<pb n="KR2o0020_WYG_048-59a"/>
　<hi>妻之晟奏請徙五原以河為固於夏勝之間東西至河南北四百里掘為横塹令處其内使得畜牧帝從</hi>
　<hi>之又令趙仲卿屯兵二萬為啟民防達頭</hi>集覽<hi>夏勝之間夏本漢朔方郡今朔州是在勝州南勝即</hi>
　<hi>今東勝州在雲内州南今俱屬大同路</hi>質實<hi>一統志云大利縣名本秦之雲中縣地漢置沙南縣</hi>
　<hi>屬雲中郡後魏時廢隋初為雲州地大業初置大利縣屬定㐮郡唐屬雲州遼始析雲中縣地置懷仁縣</hi>
　<hi>因阿保機與晉王李克用面㑹東城取懐想仁人之義故名金陞為雲州元復為懐仁縣屬大同路本朝</hi>
　<hi>因之屬大同府五原郡名注見漢光武建武五年夏勝二州名夏注見漢武帝元朔元年朔方勝隋初所</hi>
　<hi>置治榆林縣後改為榆林郡唐改東勝州或為榆林郡遼廢後復置本朝省之故域在大同府城西五百</hi>
　<hi>里</hi>
<pb n="KR2o0020_WYG_048-59b"/>
　　書法<hi>前書光化公主嫁吐谷渾矣又書安義公主嫁突厥矣於此復書義成公主嫁啓民五年</hi>
　　<hi>三書中國之辱未有甚於隋世者也</hi>
十二月突厥弑其都藍可汗雍虞閭<lb/>
　<hi>帝遣楊素韓僧夀史萬歳姚辯分道擊都藍未出塞都藍為部下所殺逹頭自立為歩迦可汗其國大亂</hi>
　<hi>長孫晟曰今官軍臨境虜主被弑乗此招撫可以盡降請遣染干部下分道招慰帝從之降者甚衆</hi>
　　書法<hi>突厥未有書弑者此其書弑何進都藍也曷為進之初都藍父沙鉢畧病以子弱遺令立</hi>
　　<hi>處羅既死都藍迎處羅處羅辭都藍曰叔可反屈於卑㓜乎父命不可廢也五六反卒立之處羅又</hi>
　　<hi>死都藍乃立若此不可以異類鄙之矣故於其見殺也特書弑此綱目之變例也</hi>
<pb n="KR2o0020_WYG_048-60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_048-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷三十六上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_080-1a"/>
　欽定四庫全書<lb/>
御批資治通鑑綱目卷五十七<lb/>
　　<hi>起丁酉盡丙午</hi>考異<hi>提要起丁酉下有晉髙祖天福二年盡丙午下有晉主重貴開運三年</hi>凡<lb/>
　　十年<lb/>
　<hi>丁晉天福二年○南唐烈祖徐誥昇元元年○是嵗吳酉亡晉蜀漢閩南唐代吳凡五國吳越湖南荆南凡三</hi>
　<hi>鎮</hi>春正月日食質實<hi>日食注見新莽天鳯元年</hi>
　晉天雄節度使范延光殺齊州防禦使祕瓊<lb/>
　　<hi>延光微時有術士張生語之云必為将相延光既貴信重之嘗夢蛇自臍入腹以問張生張生曰蛇者龍</hi>
<pb n="KR2o0020_WYG_080-1b"/>
　　<hi>也帝王之兆延光由是有非望之志唐潞王素與延光善及敗延光雖奉表請降内不自安以書潛結成</hi>
　　<hi>徳留後祕瓊欲與之為亂瓊不報將之齊過魏境延光遣兵邀殺之</hi>質實<hi>成徳軍名注見漢光武建</hi>
　　<hi>武九年常山齊州名注見漢景帝三年濟南魏州名注見漢成帝綏和二年魏郡天雄節度注同上文</hi>
　晉以李崧同平章事充樞密使桑維翰兼樞密使<lb/>
　　<hi>時晉新得天下藩鎮多未服從或雖服從反仄不安兵火之餘府庫殫竭民間困窮而契丹徵求無厭維</hi>
　　<hi>翰勸晉王推誠棄怨以撫藩鎮卑辭厚禮以奉契丹訓卒繕兵以修武備務農桑以實倉廪通商賈以豐</hi>
　　<hi>貨財數年之間中國稍安</hi>質實<hi>桑維翰河南人藩鎮注見唐肅宗上元元年反仄注同上寳應元年</hi>
　吳徐知誥建齊國于金陵<lb/>
<pb n="KR2o0020_WYG_080-2a"/>
　<hi>徐知誥以太尉李徳誠中書令周本位望隆重欲使之帥衆推戴本曰我受先王大恩自徐温父子用事</hi>
　<hi>恨不能救楊氏之危又使我為此可乎其子𢎞祚勸之不得已與徳誠帥諸將詣江都表吳主陳知誥功</hi>
　<hi>徳請行冊命又詣金陵勸進宋齊丘謂徳誠之子建勲曰尊公太祖元勲今日掃地矣吳太子璉納齊王</hi>
　<hi>知誥女為妃知誥始建太廟社稷改金陵為江寧府以宋齊丘徐玠為左右丞相周宗周廷玉為内樞使</hi>
　<hi>胡氏曰君令臣從父令子從夫令婦從中國令夷狄從理之正也一失其理則君聼於臣父聼於子夫聼</hi>
　<hi>於婦中國聼於夷狄而天下不任其亂矣周本自以楊氏舊臣不肯勸進於齊乃持義不力為子所奪世</hi>
　<hi>衰道微一至此極嗟乎</hi>質實<hi>江都縣名注見漢獻帝興平元年金陵郡名注同上興平二年社稷</hi>
　<hi>注見新莾天鳯元年江寧府注見漢獻帝興平二年金陵</hi>
<pb n="KR2o0020_WYG_080-2b"/>
　　書法<hi>書封王多矣未有書建國于某地者此書于金陵何終宫城之書也知誥欲王金陵久矣</hi>
　　<hi>首書廣金陵城繼書營宮城於金陵於是書建齊國于金陵所以深誅其意也</hi>
二月契丹攻雲州判官吳巒拒之考異<hi>據下書晉雲州圍觧此攻字下</hi>
<hi>疑漏晉字</hi>
　<hi>契丹主歸過雲州節度使沙彦珣出迎契丹主留之判官吳巒在城中謂其衆曰吾屬禮義之俗安可臣</hi>
　<hi>於夷狄乎衆推巒領州事閉城不受命契丹攻之不克應州指揮使郭崇威亦恥臣契丹挺身南歸張礪</hi>
　<hi>逃歸為追騎所獲契丹主責之對曰臣華人飲食衣服皆不與此同生不如死願早就戮契丹主顧通事</hi>
　<hi>髙彦英曰吾常戒汝善遇此人何故使之失所而亡去若失之安可復得邪笞彥英而謝之礪甚忠直遇</hi>
<pb n="KR2o0020_WYG_080-3a"/>
　<hi>事輙言無所隐避契丹主甚重之</hi>質實<hi>契丹東胡種名注見晉安帝義熙二年雲州注見秦王政</hi>
　<hi>三年雲中應州注見梁主瑱貞明二年</hi>
　　書法<hi>書攻何不以雲州予契丹也於是巒恥外臣閉城自守書曰拒之予巒也綱目於巒屢書</hi>
　　<hi>之</hi>
三月吳越王元瓘殺其弟元珦元㺷<lb/>
　<hi>初吳越王鏐少子元㺷數有軍功鏐賜之兵仗及元瓘立元㺷恃恩驕横増置兵仗國人附之元瓘忌之</hi>
　<hi>銅官廟吏告元㺷遣親信禱神求主吳越又為蠟丸與兄元珦謀議元瓘召元㺷宴宫中既至左右稱元</hi>
　<hi>㺷有刄墜於懐袖即格殺之并殺元珦元瓘欲按諸將吏與交通者其子仁俊諫曰昔光武克王郎曹公</hi>
<pb n="KR2o0020_WYG_080-3b"/>
　<hi>破袁紹皆焚其書疏以安反側今宜效之元瓘乃止</hi>集覽<hi>㺷思律反珦虚亮反格殺不用兵仗而白</hi>
　<hi>手殺之曰格殺</hi>質實<hi>銅官廟未詳處所蠟丸注見唐𤣥宗天寳十五載光武克王郎事在漢帝𤣥更</hi>
　<hi>始二年曹公破袁紹事在漢獻帝建安五年</hi>
晉葬故唐主于徽陵南質實<hi>一統志云徽陵唐明宗之陵在河南府城東北</hi>
　<hi>或得唐潞王膂及髀骨獻之詔以王禮葬</hi>
　　書法<hi>書葬何予存厚也綱目於滅國之主有能葬之者必書故魏葬漢獻帝書魏晋葬陳留王</hi>
　　<hi>書晉陳葬梁孝元帝書陳晉葬故唐主書晉惟宋葬晉恭帝不書宋宋弑也</hi>
　　發明<hi>前已書廢為庶人今又書故唐主者不予其廢也而晉又自詔以王禮葬之則亦不知所</hi>
<pb n="KR2o0020_WYG_080-4a"/>
　　<hi>據矣</hi>
夏四月晉遷都汴州<lb/>
　<hi>范延光聚卒繕兵將作亂㑹晉主謀徙都大梁桑維翰曰大梁北控燕趙南通江淮水陸都㑹資用富饒</hi>
　<hi>今延光反形已露大梁距魏不過十驛彼若有變大軍尋至所謂疾雷不及掩耳也下詔託以洛陽漕運</hi>
　<hi>有闗東廵汴州</hi>質實<hi>大梁郡名注見周顕王二十九年汴州注同上文</hi>
吳徐知誥更名誥<lb/>
　　書法<hi>知誥書封齊王建齊國矣不書齊王知誥何畧之也曷為畧之吳雖稱帝實列國也又建</hi>
　　<hi>國焉故畧之自是迄篡國稱名而已</hi>
<pb n="KR2o0020_WYG_080-4b"/>
○五月吳與契丹通使脩好<lb/>
　<hi>徐詰用宋齊丘䇿欲結契丹以取中國遣使以羙女珍玩泛海脩好契丹主亦遣使報之</hi>
　　書法<hi>前書契丹與唐脩好主契丹著強也丁亥年此其主吳何吳意也風馬牛不相及而吳不</hi>
　　<hi>逺脩好焉書曰吳與罪吳也</hi>
六月晉范延光舉兵反遣楊光逺等討之<lb/>
　<hi>范延光素以軍府之政委元隨押牙孫鋭鋭恃恩專横㑹延光病密召澶州刺史馮暉逼延光反延光亦</hi>
　<hi>思張生之言乃從之遣兵渡河焚草市詔馬軍指揮使白奉進屯白馬津都軍使楊光逺屯滑州䕶聖都</hi>
　<hi>指揮使杜重威屯衛州重威尚晉主妺樂平長公主延光遣馮暉孫鋭將步騎二萬扺黎陽口</hi>集覽<lb/>
<pb n="KR2o0020_WYG_080-5a"/>
　<hi>元隨押牙孫鋭元隨延光為押牙</hi>質實<hi>澶州注見隋恭帝皇泰二年馮暉魏州人白馬津注見漢</hi>
　<hi>王邦三年滑州注見隋恭帝皇泰二年衛州注見秦王政六年朝歌樂平長公主樂平縣名注見宋文帝</hi>
　<hi>元嘉十三年長公主注見唐太宗貞觀六年黎陽口即黎陽津之口注見漢王邦三年</hi>
晉以和凝為端眀殿學士張誼為左拾遺<lb/>
　<hi>凝署其門不通賔客耀州推官張誼致書于凝以為切近之職為天子耳目宜知四方利病奈何拒絶賔</hi>
　<hi>客雖安身為便如負國何凝竒之薦於桑維翰除左拾遺誼上言北狄有援立之功宜外敦信好内謹備</hi>
　<hi>邉不可自逸以啓戎心晋主深然之胡氏曰攻已闕而知其賢和凝有過人之度觸時忌而納其説晋主</hi>
　<hi>有預防之憂善矣凝知誼賢而亟薦之非徒知之而已晋祖納誼説而未能有行焉則心明其利害勢有</hi>
<pb n="KR2o0020_WYG_080-5b"/>
　<hi>所不可也夫外敦信好則威儀贈賂有不可虚拘之實内謹備邉則城池軍旅有不可掩匿之事安能並</hi>
　<hi>行而不相悖邪誼獻此言必有其䇿惜乎髙祖之不問也</hi>質實<hi>耀州注見梁主瑱貞明二年張誼襄</hi>
　<hi>邑人和凝鄆州湏昌人</hi>
晉雲州圍觧以吳巒為武寧節度副使<lb/>
　<hi>契丹攻雲州半嵗不能下吳巒遣使間道奉表求救晋主以為請契丹觧圍去乃召巒歸以為武寧節度</hi>
　<hi>副使</hi>質實<hi>武寧節度注見秦始皇二十八年彭城</hi>
晉魏府部署張從賔反河陽入東都<lb/>
　<hi>張從賓擊范延光延光使人誘之從賓遂與同反殺皇子河陽節度使重信引兵入洛陽殺皇子東都留</hi>
<pb n="KR2o0020_WYG_080-6a"/>
　<hi>守重乂引兵東扼汜水闗將逼汴州羽檄縱横從官恟懼獨桑維翰從容指畫軍事神色自若接對賓客</hi>
　<hi>不改常度衆心差安</hi>集覽<hi>汜水闗案汜水縣有虎牢闗成臯闗旋門闗故總言汜水闗也汜水注見</hi>
　<hi>漢王邦四年羽檄注見漢後主建興十二年</hi>質實<hi>河陽節度注見唐昭宣帝天祐二年洛陽縣名</hi>
　<hi>注見周顕王三年從容注見秦二世三年</hi>
閩作白龍寺<lb/>
　<hi>方士言於閩主云有白龍夜見閩主作白龍寺時百役繁興用度不足有司除官皆令納賂籍而獻之以</hi>
　<hi>貨多寡為差又以空名堂牒賣官於外民有隐年者杖背隐口者死逃亡者族果菜雞豚皆重征之</hi>集<lb/>
　覽<hi>空名堂牒空去聲案唐制敕牒湏中書省宣署甲覆然後施行今皆空其姓名令買者自簽署也牒</hi>
<pb n="KR2o0020_WYG_080-6b"/>
　<hi>或作帖又堂帖注見唐懿宗咸通十一年</hi>
秋七月張從賔攻晉汜水闗<lb/>
　<hi>從賔攻汜水晋主戎服嚴輕騎將奔晋陽以避之桑維翰叩頭苦諌曰賊鋒雖盛勢不能久請少待之不</hi>
　<hi>可輕動乃止</hi>集覽<hi>嚴輕騎嚴謂嚴装猶言治行也人馬不帶甲曰輕騎</hi>
晉將軍婁繼英等奔汜水<lb/>
　<hi>范延光遣使以蠟丸招誘失職者將軍婁繼英尹暉在大梁温韜之子延濬延沼延滚居許州皆應之繼</hi>
　<hi>英暉事泄出走敕以延光姦謀誣汙忠良自今獲延光諜人賞獲者殺諜人焚蠟書勿以聞暉為人所殺</hi>
　<hi>繼英奔許州節度使萇從簡盛為之備延濬等不得發欲殺繼英以自明延沼止之遂同奔張從賔繼英</hi>
<pb n="KR2o0020_WYG_080-7a"/>
　<hi>勸從賔執三温皆斬之</hi>質實<hi>許州注見漢後主建興十年許昌諜人注見陳後主禎明元年蠟書</hi>
　<hi>注見唐徳宗建中三年三温謂延濬延沼延滚</hi>
晉義成節度使符彦饒舉兵反指揮使盧順密討平之<lb/>
　<hi>白奉進在滑州軍士有夜掠者捕獲五人三𨽻奉進二𨽻符彦饒奉進皆斬之彦饒怒明日奉進從數騎</hi>
　<hi>詣彦饒謝彦饒曰軍中各有部分奈何無客主之義乎奉進曰軍士犯法何有彼我僕已謝公而公怒不</hi>
　<hi>觧豈非欲與延光同反耶拂衣而起彦饒不留帳下甲士大譟擒奉進殺之諸軍諠譟不可禁止奉國左</hi>
　<hi>廂指揮使馬萬帥部兵欲從亂遇右廂指揮使盧順密帥部兵出營厲聲謂萬曰符公擅殺白公必與魏</hi>
　<hi>城通謀此去行宫纔二百里奈何不思報國乃欲助亂自求族滅乎今日當共擒符公送天子立大功軍</hi>
<pb n="KR2o0020_WYG_080-7b"/>
　<hi>士從命者賞違命者誅萬部兵尚有呼躍者順密殺數人衆莫敢動萬不得已與攻牙城執彦饒送大梁</hi>
　<hi>斬之楊光逺士卒聞亂欲推光逺為主光逺曰天子豈汝等販弄之物晋陽之降出於窮逼今若改圖真</hi>
　<hi>反賊也其下乃不敢言時三鎮繼叛人情大震晋主問計於劉知逺對曰陛下昔在晋陽糧不支五日俄</hi>
　<hi>成大業今天下已定内有勁兵外結彊虜䑕輩何能為乎願陛下撫将相以恩臣請戢士卒以威恩威兼</hi>
　<hi>著京邑自安本根深固則枝葉不傷矣知逺乃嚴設科禁有軍士盗紙錢一幞被擒左右請釋之知逺曰</hi>
　<hi>吾誅其情不計其直竟殺之由是衆皆畏服</hi>質實<hi>義成節度注見隋恭帝皇泰二年滑州奉國軍</hi>
　<hi>名注見唐僖宗乾符四年魏城謂范延光晋陽縣名注見周威烈王二十三年</hi>
　　書法<hi>於是彦饒殺白奉進耳不書殺奉進何書殺是兩下相殺而已恒辭也直書曰舉兵反所</hi>
<pb n="KR2o0020_WYG_080-8a"/>
　　<hi>以誅其心也故分注於奉進順密之言皆備之而大書曰討</hi>
　　發明<hi>方書范延光反繼書張從賔反未㡬又書符彦饒反是何反者之多且易也投降賣國以</hi>
　　<hi>利誘人得既以此失亦以此晋之所以不即亡者亦幸焉耳備書于䇿其為後戒豈不明㢤</hi>
晉楊光逺敗魏兵杜重威等克汜水張從賔伏誅<lb/>
　<hi>馮暉孫鋭引兵至六明鎮光逺引之度河半度而擊之暉鋭衆敗多溺死暉鋭走還杜重威侯益引兵至</hi>
　<hi>汜水遇張從賔衆萬餘人與戰俘斬殆盡遂克汜水從賔走渡河溺死獲其黨張延播繼祚送大梁斬之</hi>
　<hi>滅其族史館脩撰李濤上言張全義有再造洛邑之功乞免其族乃止誅繼祚妻子濤回之族曾孫也范</hi>
　<hi>延光知事不濟歸罪於孫鋭而族之遣使奉表待罪不許</hi>質實<hi>六明鎮未詳處所汜水縣名注見秦</hi>
<pb n="KR2o0020_WYG_080-8b"/>
　<hi>莊襄王元年成臯俘斬注見梁武帝大通元年</hi>
　　書法<hi>走而溺也書伏誅何惡從賔也從賔本擊延光乃為所誘而反至殺皇子二人其罪大矣</hi>
　　<hi>故正其罪書伏誅</hi>
晉安州亂討平之<lb/>
　<hi>安州指揮使王暉殺節度使周瓌自領軍府欲俟延光勝則附之敗則渡江奔吳晋遣上將軍李金全將</hi>
　<hi>千騎如安州廵檢許赦王暉暉大掠安州將奔呉部將胡進殺之</hi>質實<hi>安州注見周世宗顕徳六</hi>
　<hi>年安陸大掠釋名掠力酌反刧取財物也</hi>
吳徐誥殺其主之弟歴陽公濛<lb/>
<pb n="KR2o0020_WYG_080-9a"/>
　<hi>濛知吳將亡殺守衛軍使王宏以徳勝節度使周本吳之勲舊引二騎詣廬州欲依之本將見之其子𢎞</hi>
　<hi>祚固諫本怒曰我家郎君来何為不使我見𢎞祚合扉不聼本出使人執濛送江都徐誥遣使殺之侍衛</hi>
　<hi>軍使郭悰殺濛妻子於和州誥歸罪於悰貶之</hi>質實<hi>徳勝節度未詳沿革廬州注見漢景帝五年廬</hi>
　<hi>江和州注見漢冲帝永嘉元年歴陽歴陽縣名注同上年</hi>
吳徐誥稱帝國號唐奉吳主為讓皇<lb/>
　<hi>吳司徒王令謀老病或勸之致仕令謀曰齊王大事未畢吾何敢自安病亟力勸徐誥受禪吳主下詔禪</hi>
　<hi>位于齊李徳誠等復詣金陵帥百官勸進宋齊丘不署表九月令謀卒十月齊王誥即帝位于金陵國號</hi>
　<hi>唐遣丞相玠奉冊詣吳主稱受禪老臣誥謹拜稽首上尊號曰髙尚思𤣥𢎞古讓皇宴羣臣天泉閣李德</hi>
<pb n="KR2o0020_WYG_080-9b"/>
　<hi>誠曰陛下應天順人惟齊丘不樂因出齊丘止徳誠勸進書唐主執書不視曰子嵩三十年舊交必不相</hi>
　<hi>負加齊丘大司徒齊丘以不得預政事心愠懟聞制詞云布衣之交抗聲曰臣為布衣時陛下為刺史今</hi>
　<hi>日為天子可不用老臣矣還家請罪唐主手詔謝之亦不改命久之齊丘不知所出乃更上書請遷讓皇</hi>
　<hi>於他州及斥逺吳太子璉絶其昬唐主不從立王后宋氏為皇后以景通為吳王更名璟賜楊璉妃號永</hi>
　<hi>興公主妃聞人呼公主則流涕而辭</hi>質實<hi>致仕注見唐徳宗貞元二十一年齊王謂徐知誥子嵩宋</hi>
　<hi>齊丘表字永興一統志云古地名春秋時屬楚秦屬南郡漢屬江夏郡三國吳析置新陽縣隋改富川縣</hi>
　<hi>又改永興縣唐屬鄂州宋置永興軍尋改為興國軍元陞為興國路○本朝初改興國府後降為州省未</hi>
　<hi>興縣入焉改屬武昌府</hi>
<pb n="KR2o0020_WYG_080-10a"/>
　　書法<hi>廢主書廢恒也朱全忠書奉責唐之臣子耳此其亦書奉何恕知誥也曷為恕之號為讓</hi>
　　<hi>皇固不可以廢言也自宋以来唐酅公外廢主無不書弑者而吳主獨以卒書五季之世僅而有此</hi>
　　<hi>固綱目之所幸也故從書奉然吳實列國稱皇非名也自是止以故吳主書之</hi>
晉安逺節度使李金全殺其中門使賈仁沼<lb/>
　<hi>金全以親吏胡漢筠為中門使漢筠貪猾殘忍聚斂無厭晋主聞之以㢘吏賈仁沼代之且召漢筠漢筠</hi>
　<hi>懼勸金全以異謀金全故人龎令圖屢諫漢筠夜遣壯士踰垣滅令圖之族又毒仁沼舌爛而卒漢筠遂</hi>
　<hi>與推官張緯相結以謟惑金全金全愛之彌篤</hi>
　　書法<hi>殺仁沼者胡漢筠也書金全何金全好謟縱而不問則非自殺之一間耳綱目澄源正本</hi>
<pb n="KR2o0020_WYG_080-10b"/>
　　<hi>特書罪之</hi>
契丹改號遼<lb/>
　<hi>是嵗契丹改元㑹同國號大遼公卿庶官皆倣中國参用中國人以趙延夀為樞密使尋兼政事令</hi>
　　書法<hi>蠻夷自改號不書此其書何契丹嘗書稱帝改元矣書改號可也然是後有事仍書契丹</hi>
　　<hi>綱目終外之</hi>
　　發明<hi>春秋吳楚之君書其卒不書其葬者所以避其號也契丹是時改國號遼盖欲與中國等</hi>
　　<hi>耳然綱目雖紀其改號之始繼是亦止以契丹書之正以存其本種之名不使得與中國並也其㫖</hi>
　　<hi>嚴矣</hi>
<pb n="KR2o0020_WYG_080-11a"/>
<hi>戊晋天福三年○蜀廣政元戌年  是嵗凡五國三鎮</hi>春正月日食<lb/>
　　書法<hi>不書晦朔先後日也據梁武帝普通元年終綱目書正月日食三十七食於朔者二十八</hi>
　　<hi>食於晦者二不書晦朔者七詳漢惠帝七年舍是無書正月食者矣</hi>
○唐徳勝節度使周本卒<lb/>
　<hi>本以不能存吳愧恨而卒</hi>
　　書法<hi>本心乎吳者也官書唐何咎本也本不忘吳忠矣而受制於其子亦既請行册命又勸進</hi>
　　<hi>焉書曰唐徳勝節度權不足也綱目於五代卒小國臣十有三詳五代唐乙酉年錄才也而本則不</hi>
　　<hi>能無譏矣</hi>
<pb n="KR2o0020_WYG_080-11b"/>
二月晉詔求直言<lb/>
　<hi>左散騎常侍張允上駮赦論以為帝王遇天災多肆赦謂之脩徳昔有二人坐獄遇赦則曲者幸免直者</hi>
　<hi>銜寃寃氣升聞乃所以致災非所以弭災也詔褒之晋主樂聞讜言詔百官各上封事置詳定院以考之</hi>
　<hi>無取者留中可者行之數月應詔者無十人復降御札趣之河南奏脩洛陽宫諌議大夫薛融諌曰今宫</hi>
　<hi>室雖經焚毁猶侈於帝堯之茅茨所費雖寡猶多於孝文之露臺請俟海内平寧營之未晚詔褒納之</hi>
　集覽<hi>上駮注見漢明帝永平八年駮議又注見唐文宗太和八年封駮留中留所言於宫中而不報</hi>
　<hi>帝堯之茅茨史記太史公自序堯之有天下也堂髙三尺土階三等茅茨不剪采椽不刮索隐曰此韓子</hi>
　<hi>之文也正義曰以茅覆屋曰茨孝文之露臺孝文帝嘗欲作露臺召匠計之直百金上曰百金中人十家</hi>
<pb n="KR2o0020_WYG_080-12a"/>
　<hi>産也何以臺為</hi>
　　書法<hi>乙未嘗書唐詔開言路矣於是復見五季之世而有此舉書嘉之也終綱目書求言五開</hi>
　　<hi>言路一詔言事四詔極言三詔陳過失二詔上封事一詳漢宣帝地節三年</hi>
三月晉禁民作銅器<lb/>
　<hi>初唐世天下鑄錢有三十六冶䘮亂以来皆廢絶錢日益耗民有銷錢為銅器故禁之</hi>
晉制諸州奏補將校員數<lb/>
　<hi>中書舍人李詳上書曰十年以来赦令屢降諸道職掌皆許推恩而藩方薦論動踰數百乃至優伶奴僕</hi>
　<hi>初命則至銀青階被服皆紫袍象笏名器僭濫貴賤不分請自今諸道節度州聼奏朱記大將以上十人</hi>
<pb n="KR2o0020_WYG_080-12b"/>
　<hi>他州止聼奏都押牙都虞候孔目官而已從之</hi>集覽<hi>節度州上州/也置節度使</hi>質實<hi>都虞候官</hi>
　<hi>名注見唐髙祖武徳六年</hi>
夏五月唐主誥遷故吳主於潤州<lb/>
　<hi>吳譲皇固請徙居李徳誠等亦亟以為言五月唐主改潤州牙城為丹陽宫徙讓皇居之或獻毒酒方於</hi>
　<hi>唐主唐主曰犯吾法者自有常刑安用此為羣臣爭請改府寺州縣名有吳及楊者判官楊嗣請更姓羊</hi>
　<hi>徐玠曰陛下自應天順人事非逆取而謟邪之人専事更改或非急務不可從也唐主然之</hi>質實<lb/>
　<hi>潤州注見晋成帝咸和三年京口</hi>
　　書法<hi>斥名何罪誥也曷為罪之吳主之在江都於金陵未害也而必遷之綱目所不予也故以</hi>
<pb n="KR2o0020_WYG_080-13a"/>
　　<hi>逆辭書遷</hi>
晉制民墾田三年外乃聼徭役<lb/>
　<hi>金部郎中張鑄奏鄉村浮户種木未盈十年墾田未及三頃似成生業已為縣司收供徭役責之重賦威</hi>
　<hi>以嚴刑故不免捐功捨業更思他適乞自今民墾田及五頃以上三年外乃聼縣司徭役從之</hi>
秋七月晉作受命寳<lb/>
　<hi>以受天明命惟徳允昌為文</hi>
八月晉上尊號於契丹<lb/>
　<hi>上尊號於契丹主及太后以馮道左僕射劉昫為冊禮使契丹主大悦晋主事契丹甚謹奉表稱臣謂契</hi>
<pb n="KR2o0020_WYG_080-13b"/>
　<hi>丹主為父皇帝毎契丹使至即於别殿拜受詔敕嵗輸金帛三十萬之外吉凶慶弔嵗時贈遺相繼於道</hi>
　<hi>乃至太后元帥太子諸王大臣皆有賂遺小不如意輙来責讓多不遜語朝野咸以為恥而晋主事之曽</hi>
　<hi>無倦意然所輸金帛不過數縣租賦其後契丹主屢止晋主上表稱臣但令為書稱兒皇帝如家人禮初</hi>
　<hi>契丹主既得幽州命曰南京以唐降将趙思温為留守思温子延照在晋晋主以為祁州刺史思温密令</hi>
　<hi>延照言虜情終變請以幽州内附晋主不許</hi>質實<hi>幽州注見唐髙祖武徳四年祁州注見唐中宗</hi>
　<hi>嗣聖八年義豐</hi>
　　書法<hi>契丹嘗書改號遼矣不書遼何外之也其後雖行朝賀禮行入閣禮綱目終外之</hi>
契丹遣使如唐<lb/>
<pb n="KR2o0020_WYG_080-14a"/>
　<hi>契丹遣使詣唐宋齊丘勸唐主厚賄之俟至淮北潜遣人殺之欲以間晋</hi>
九月范延光復降於晋晉以為天平節度使<lb/>
　<hi>楊光逺奏馮暉来降言范延光食盡窮困時光逺攻廣晉嵗餘不下晋主以師老民疲遣内職朱憲入城</hi>
　<hi>諭范延光許移大藩曰若降而殺汝白日在上吾無以享國延光曰主上重信云不死則不死矣乃撤守</hi>
　<hi>備九月遣牙將奉表待罪詔釋之光逺表乞入朝制以延光為天平節度使仍賜鐵劵將佐皆除防團刺</hi>
　<hi>史牙兵皆升為侍衛親軍初河陽行軍司馬李彦珣邢州人也父母在鄉里未嘗供饋後與張從賔同反</hi>
　<hi>敗奔廣晋延光使登城拒守光逺訪獲其母置城下以招之彦珣引弓射殺之至是得為坊州刺史近臣</hi>
　<hi>言彦珣殺母惡逆不可赦晉主曰赦令已行不可改也司馬公曰治國者固不可無信然彦珣之惡三靈</hi>
<pb n="KR2o0020_WYG_080-14b"/>
　<hi>所不容晋髙祖赦其叛君之愆治其殺母之罪何損於信哉</hi>質實<hi>廣晋縣名注見漢後主延熈十</hi>
　<hi>七年大名天平節度注見漢獻帝興平元年東平鐡劵注見唐中宗嗣聖十六年河陽軍名注見唐昭宣</hi>
　<hi>帝天祐二年邢州注見楚義帝元年襄國坊州注見唐肅宗上元元年</hi>
　　書法<hi>予反正也去年嘗上表待罪不許矣於是而降故書復綱目予反正故是後致仕書致仕</hi>
　　<hi>殺具官書殺</hi>
　　發明<hi>降則書降何復之有言復則見其反覆叛亂既叛復降耳從而爵之晋之無政抑可知矣</hi>
　　<hi>交貶之也</hi>
晋以楊光逺為天雄節度使<lb/>
<pb n="KR2o0020_WYG_080-15a"/>
冬十月契丹加晋主尊號<lb/>
　　書法<hi>乾元之䇿書上皇加帝尊號帝復上上皇尊號父子辭也彼契丹爾晋主以父事之綱目</hi>
　　<hi>於晋主書上契丹書加所以著其父事之實為中國悲也</hi>
　　發明<hi>晉於契丹則書上尊號契丹於晋則書加尊號中國屈於夷狄足上首下至是極矣綱目</hi>
　　<hi>書此盖亦有不得已焉者可哀也哉</hi>
晉以汴州為東京開封府東都為西京質實<hi>東都注見秦荘襄王</hi>
<hi>元年三川</hi>
　<hi>晋主以大梁舟車所㑹便於漕運故徙都之</hi>
<pb n="KR2o0020_WYG_080-15b"/>
晉停兵部尚書王權官<lb/>
　<hi>晉主遣權使契丹謝尊號權恥之謂人曰吾老矣安能向穹廬屈膝乃辭以老疾晋主怒停權官</hi>質<lb/>
　實<hi>穹廬謂契丹注見漢成帝綏和元年</hi>
　　書法<hi>書予權也於是權恥屈膝辭使不行雖謫榮矣故特書之</hi>
晉樞密使桑維翰罷<lb/>
　<hi>初郭崇韜既死宰相罕有兼樞密使至是維翰李崧兼之宣徽使劉處讓及宦官皆不悦楊光逺圍廣晋</hi>
　<hi>處讓數以軍事銜命往来光逺奏請多踰分維翰獨以法裁折之光逺有不平語處讓曰是皆執政之意</hi>
　<hi>光逺由是怨執政范延光降光逺密表論執政過失晋主不得巳罷崧維翰而以處讓代之</hi>
<pb n="KR2o0020_WYG_080-16a"/>
交州亂漢主龔遣其子𢎞操將兵攻之敗死<lb/>
　<hi>初交州将皎公羡殺安南節度使楊延藝而代之至是延藝故將吳權舉兵攻公羡公羡以賂求救於漢</hi>
　<hi>漢主龔欲乗其亂而取之以其子𢎞操為交王將兵救公羡問䇿於崇文使蕭益益曰今霖雨積旬海道</hi>
　<hi>險逺吳權桀黠未可輕也大軍當持重多用鄉導然後可進不聼命𢎞操帥戰艦趣交州權已殺公羡引</hi>
　<hi>兵逆戰先於海口多植大<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>鋭其首冒之以鐡遣輕/舟乗潮挑戰而偽遁𢎞操逐之湏臾潮落艦礙鐡<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>
                    </hi>
　<hi>不得反大敗溺死先是著作佐郎侯融勸龔弭兵息民至是以兵不振追咎融剖棺暴其屍</hi>集覽<lb/>
　<hi>皎公羡皎姓也羡延面反大<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>
                        <graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>餘力反橜也</hi>質實<hi>交州注見唐宣宗大中十二年安南安南節度</hi>
　<hi>安南軍名注同上文挑戰注見漢王邦四年</hi>
<pb n="KR2o0020_WYG_080-16b"/>
　　書法<hi>於是皎公羡求救也不書救書攻何誅心也救不書救書攻終綱目一而已矣</hi>
楚王夫人彭氏卒<lb/>
　<hi>夫人貌陋而治家有法楚王希範憚之既卒希範始縱聲色有商人妻羙殺其夫而奪之妻誓不辱自經</hi>
　<hi>死</hi>
　　書法<hi>僣國夫人也何以書錄賢也故楚書彭氏吳越書馬氏終綱目僣國夫人書卒二而已</hi>
河决鄆州<lb/>
　　書法<hi>自莾世辛未書河决是後九百餘年書河溢河漲者凡八其以河决書者一而已詳唐𤣥</hi>
　　<hi>宗開元十年及朱梁决河為二以疏河漲唐昭宗乾寧三年後復决河以限晉兵戊寅年晉雖塞之</hi>
<pb n="KR2o0020_WYG_080-17a"/>
　　<hi>未㡬復壊甲申年於是而河决鄆州明年决博州二十二年九書河决矣終綱目書河决十有六詳</hi>
　　<hi>漢文帝十二年而五代居其九梁之罪也</hi>
十一月晉冊閩主昶為閩國王不受<lb/>
　<hi>以閩主昶為閩國王以散騎常侍盧損為冊禮使賜昶褚袍昶聞之遣進奏官白執政以既襲帝位辭冊</hi>
　<hi>命閩諫議大夫黄諷以昶淫暴與妻子辭訣入諫昶欲杖之諷曰臣若迷國不忠死亦無怨直言被杖臣</hi>
　<hi>不受也乃黜為民損至福州閩主不見命弟繼恭主之遣使奉繼恭表隨損入貢有士人林省鄒私謂損</hi>
　<hi>曰吾主不事其君不愛其親不恤其民不敬其神不睦其鄰不禮其賔其能久乎</hi>質實<hi>赭袍天子</hi>
　<hi>之服赭音者赤黄色也福州注見漢武帝建元三年閩中</hi>
<pb n="KR2o0020_WYG_080-17b"/>
　　書法<hi>已帝也綱目拜官書不受十九詳唐僖宗乾符三年多予辭唯王仙芝朱全忠閩主昶皆</hi>
　　<hi>不滿者也</hi>
晉建鄴都置彰徳永清軍徙澶州城<lb/>
　<hi>晉主患楊光逺跋扈難制桑維翰請分天雄之衆加光逺西京留守兼河陽節度使光逺由是怨望密以</hi>
　<hi>賂自訴於契丹養部曲千餘人常蓄異志晋遂建鄴都於廣晋府置彰徳軍於相州以澶衞𨽻之置永清</hi>
　<hi>軍於貝州以博冀𨽻之澶州舊治頓丘晋主慮契丹為後世之患遣劉繼勲徙澶州城跨徳勝津以髙行</hi>
　<hi>周為鄴都留守王廷𦙍為彰徳節度使王周為永清節度使</hi>質實<hi>跋扈注見漢質帝本初元年部</hi>
　<hi>曲注見陳文帝天嘉元年鄴都注見漢成帝綏和二年魏郡廣晋府注同上文相州注見漢元帝建昭二</hi>
<pb n="KR2o0020_WYG_080-18a"/>
　<hi>年貝州注見漢安帝建光元年博冀二州名博注見漢光武建武八年東郡冀注見秦二世二年信都頓</hi>
　<hi>丘一統志云古地名春秋時為衛邑漢為頓丘縣屬東郡晋置頓丘郡後廢北齊縣省隋復置屬武陽郡</hi>
　<hi>唐大歴中析頓丘及昌樂縣置清豐縣屬澶州以孝子張清豐故名五代唐以頓丘為徳清軍宋慶歴中</hi>
　<hi>徙徳清軍治清豐熈寧中省頓丘入焉金罷軍以縣屬開州元仍舊○本朝因之屬大名府澶州城在大</hi>
　<hi>名府開州城南五里春秋㑹盟於澶淵宋神宗時河决澶州城即此徳勝津注見梁主瑱龍徳元年徳勝</hi>
　<hi>城彰徳節度注見漢元帝建昭二年魏郡永清節度注見漢安帝建光元年</hi>
晉范延光致仕<lb/>
　<hi>延光屢請致仕居於大梁毎預宴㑹與羣臣無異延光之反也相州刺史王景拒境不從以景為耀州團</hi>
<pb n="KR2o0020_WYG_080-18b"/>
　<hi>練使</hi>質實<hi>耀州注見梁主瑱貞明二年</hi>
晉聼公私自鑄錢<lb/>
　<hi>敕聼公私自鑄銅錢無得雜以鉛鐡毎十錢重一兩以天福元寳為文惟禁私作銅器</hi>
故吳主楊溥卒<lb/>
　<hi>唐主追謚曰睿皇帝</hi>
　　書法<hi>書卒何予徐誥也自宋弑零陵是後滅國之王無不殺者惟唐酅公書薨於是而楊溥亦</hi>
　　<hi>書卒若徐誥者可謂庶㡬矣</hi>
晉鳳翔軍亂討平之<lb/>
<pb n="KR2o0020_WYG_080-19a"/>
　<hi>鳳翔節度使李從曮厚文士而薄武人愛農人而嚴士卒由是將士怨之㑹發兵戍西邉作亂剽掠從曮</hi>
　<hi>發帳下兵擊之亂兵敗走至華州鎮國節度使張彦澤邀擊盡誅之</hi>質實<hi>華州注見唐𤣥宗開元十</hi>
　<hi>一年鎮國節度注同上文</hi>
<hi>已晋天福四年○閩主曦永隆元年亥是嵗南唐復姓李氏凡五國三鎮</hi>春正月晉以馮暉<lb/>
為朔方節度使<lb/>
　<hi>朔方節度使張希崇卒羗胡㓂鈔無復畏憚党項酋長拓拔彦超最為強大暉至彦超入賀暉厚遇之因</hi>
　<hi>為於城中治第豐其服玩留之不遣封内遂安</hi>質實<hi>朔方節度注見漢武帝元朔元年張希崇薊人</hi>
　<hi>㓂鈔注見漢光武建武十五年党項西羌别種注見陳後主至徳四年酋長注見漢帝𤣥更始二年酋豪</hi>
<pb n="KR2o0020_WYG_080-19b"/>
唐主徐誥復姓李氏更名昪<lb/>
　<hi>唐羣臣屢表請唐主復姓李立唐宗廟唐主從之又請上尊號唐主曰尊號虚羙且非古遂不受其後子</hi>
　<hi>孫皆踵其法又不以外戚輔政宦官不得預事皆他國所不及也倉吏嵗終獻羡餘萬石唐主曰出納有</hi>
　<hi>數茍非掊民刻軍安得羡餘耶改太祖廟號曰義祖為李氏考妣發哀斬衰居廬如初䘮禮朝夕臨凡五</hi>
　<hi>十四日詔國事委齊王璟詳决惟軍旅以聞唐主更名昪詔百官議二祚合享禮宋齊丘等議以義祖居</hi>
　<hi>七室之東唐主命居髙祖於西室太宗次之義祖乂次之皆為不祧之主羣臣言義祖諸侯不宜與髙祖</hi>
　<hi>太宗同享請於太廟正殿後别建廟祀之唐主曰吾自㓜託身義祖鄉非義祖有功於吳朕安得啟此中</hi>
　<hi>興之業羣臣乃不敢言唐主欲祖吳王恪或曰恪誅死不若祖鄭王元懿唐主命有司考二王苖裔以吳</hi>
<pb n="KR2o0020_WYG_080-20a"/>
　<hi>王孫褘有功褘子峴為宰相遂祖吳王云自峴五世至父榮其名率皆有司所撰胡氏曰誥既復姓為考</hi>
　<hi>妣發哀成服是也而必祖唐慕名失實與為徐氏何異乎</hi>集覽<hi>二祚合享二祚謂前唐與南唐合音</hi>
　<hi>閤合為一廟而享祭之不祧之主祧他彫反遷廟也不祧不遷也主神主也孔子家語逺廟為祧注祧逺</hi>
　<hi>意也親盡為祧文公家禮曰易世則改題主而遞遷之此云不祧言親盡亦不毁也義祖諸侯謂徐温本</hi>
　<hi>諸侯也吳王恪唐太宗之子鬰林王名恪後改王吳鄭王元懿唐髙祖之子名元懿封鄭王</hi>質實<lb/>
　<hi>斬衰注見漢靈帝熹平五年居廬注見晉元帝太興元年</hi>
　　發明<hi>徐誥復姓李氏更名昪按分注昪祖吳王恪又欲祖鄭王元懿若恪則太宗之子若懿則</hi>
　　<hi>髙祖之子也考之通鑑唐主又以歴十九帝三百年疑十世太少既而有司告以三十年為世遂從</hi>
<pb n="KR2o0020_WYG_080-20b"/>
　　<hi>其説盖以恪至峴五世又五世至其父榮故也至於五代史世家則謂昪自言唐憲宗子建王恪生</hi>
　　<hi>超超生志志生榮昪乃自以為建王恪四世孫遂追尊四代祖恪超志榮為帝立廟其説甚明然参</hi>
　　<hi>以唐史呉王恪子琨生禕褘生峴為宰相固有後裔若建王恪則薨而無嗣不知歐陽氏何據云耳</hi>
　　<hi>又與通鑑不合後世将孰從而信之夫以昪之祖唐世系既逺無所考據此固慕名失實之弊是以</hi>
　　<hi>綱目但書其復姓而不書其繼唐者正以是也而通鑑又以昪而比漢昭烈則其相去益逺兹故因</hi>
　　<hi>而及之以告後之折𠂻者</hi>
三月晉加劉知逺杜重威同平章事<lb/>
　<hi>知逺自以有佐命功重威起外戚無大功耻與之同制制下數日杜門不受晋主怒謂趙瑩曰知逺堅拒</hi>
<pb n="KR2o0020_WYG_080-21a"/>
　<hi>制命可落軍權令歸私第瑩拜請曰陛下昔在晋陽兵不過五千為唐兵十餘萬所攻危於朝露非知逺</hi>
　<hi>心如金石豈能成大業奈何以小過棄之竊恐此語外聞非所以彰人君之大度也晋主意乃觧命和凝</hi>
　<hi>詣知逺第諭㫖知逺惶恐起受命</hi>
晉靈州戌將王彦忠叛<lb/>
　<hi>彦忠據懐逺城叛晋主遣供奉官齊延祚往招諭之彦忠降延祚殺之晋主怒曰朕踐祚以来未嘗失信</hi>
　<hi>於人彦忠已輸仗出迎延祚何得擅殺之除延祚名重杖配流議者猶以為延祚不應免死</hi>質實<lb/>
　<hi>靈州注見唐太宗貞觀二十年懐逺城注見漢武帝元朔元年朔方</hi>
夏四月晉廢樞密院<lb/>
<pb n="KR2o0020_WYG_080-21b"/>
　<hi>梁太祖以来軍國大政天子多與崇政樞密使議之宰相受成命行制敕講典故治文事而已晋主懲安</hi>
　<hi>重誨専横即位之初但命桑維翰兼樞密使及劉處讓為樞密使奏對多不稱㫖㑹處讓遭母䘮廢樞密</hi>
　<hi>院以印付中書院事皆委宰相分判然勲臣近習不知大體習於故事毎欲復之胡氏曰樞密之任既隆</hi>
　<hi>而宰相失其職石晋廢院當矣猶存其印而委宰相分制其事是名廢而實存必也宰相無所不統削院</hi>
　<hi>毁印然後可以責成宰相如古王者之制矣</hi>
閩主昶殺其叔父延武延望<lb/>
　<hi>閩主昶忌其叔父延武延望巫者林興與之有怨託鬼神語云二人將為變昶不復詰使興殺之并其五</hi>
　<hi>子用陳守元言作三清殿於禁中以黄金數千斤鑄寳皇老君像晝夜作樂焚香禱祀政無大小皆林興</hi>
<pb n="KR2o0020_WYG_080-22a"/>
　<hi>傳寳皇命决之</hi>質實<hi>禁中注見宋孝武大明六年三清謂玉清元始天尊上清道君天尊太清老君</hi>
　<hi>天尊</hi>
晉加楚王希範天䇿上將軍<lb/>
唐主遷故吳主楊氏之族於泰州<lb/>
　<hi>唐人遷讓皇之族於泰州號永寧宫防衛甚嚴</hi>質實<hi>泰州注見周世宗顕徳五年海陵</hi>
秋七月朔日食質實<hi>日食注見新莾天鳯元年</hi>
晉以皇甫遇為昭義節度使<lb/>
　<hi>成徳節度使安重榮恃勇驕暴毎謂人曰今世天子兵彊馬壮則為之耳府廨有幡竿髙數十尺嘗挟弓</hi>
<pb n="KR2o0020_WYG_080-22b"/>
　<hi>矢謂左右曰我能中竿上龍首者必有天命一發中之以是益自負所奏請多踰分為執政所可否意憤</hi>
　<hi>憤不快乃聚亡命市戰馬有飛揚之志晋主知之以義武節度使皇甫遇與重榮姻家徙為昭義節度使</hi>
　質實<hi>安重榮朔州人義武節度注見周威烈王二十三年中山昭義節度注見周赧王五十三年上</hi>
　<hi>黨</hi>
晉禁私鑄錢<lb/>
　<hi>敕私錢多用鉛錫小弱缺薄宜皆禁之専令官司自鑄</hi>
晉以桑維翰為彰徳節度使<lb/>
　<hi>楊光逺䟽平章事桑維翰遷除不公與民爭利晋主不得已出維翰鎮相州</hi>質實<hi>相州注見漢元</hi>
<pb n="KR2o0020_WYG_080-23a"/>
　<hi>帝建昭二年魏郡</hi>
晉以王廷𦙍為義武節度使<lb/>
　<hi>初王處直子威避王都之難亡在契丹至是契丹主遣使来言請使威襲父土地晋主辭以中國之法必</hi>
　<hi>自刺史團防序遷乃至節度使請遣威至此漸加進用契丹主怒曰爾自節度使為天子亦有階級邪晋</hi>
　<hi>主恐其滋蔓不已厚賂之請以處直兄孫廷𦙍鎮易定契丹怒稍觧</hi>集覽<hi>王都之難事在梁主瑱龍</hi>
　<hi>徳元年</hi>質實<hi>易定二州名易注見周世宗顕徳六年定注見周威烈王二十三年中山</hi>
閩王曦弑其主昶而自立稱藩於晉<lb/>
　<hi>初閩以太祖元從為拱宸控鶴都及閩主昶立更募壯士為腹心號宸衞都祿賜甚厚二都怨望将作亂</hi>
<pb n="KR2o0020_WYG_080-23b"/>
　<hi>昶好為長夜之飲彊羣臣酒醉則令左右伺其過失從弟繼隆醉失禮斬之叔父延羲陽為狂愚以避禍</hi>
　<hi>昶賜以道士服幽於私第數侮拱宸控鶴軍使朱文進連重遇二人怨之㑹北宫火求賊不獲昶命重遇</hi>
　<hi>将兵掃除餘燼士卒苦之又疑重遇知縱火之謀欲誅之内學士陳郯私告重遇重遇帥二都兵迎延羲</hi>
　<hi>共攻昶昶與李后如宸衞都比明宸衛戰敗奉昶及李后出北闗至梧桐嶺衆稍逃散延羲使兄子繼業</hi>
　<hi>將兵追之及於村舍醉而縊之并李后及諸子皆死延羲自稱閩國王更名曦遣商人間道奉表稱藩於</hi>
　<hi>晉</hi>集覽<hi>以太祖元從為拱宸控鶴都太祖元從者梁太祖之元從禁軍也初梁太祖以王審知為</hi>
　<hi>閩王故有太祖元從拱宸控鶴二都之號案前唐髙祖以義兵起太原已定天下悉罷遣歸其願留宿衛</hi>
　<hi>者號曰元從禁軍後皆因之</hi>正誤<hi>太祖元從今按閩以太祖元從為拱宸控鶴都於梁太祖何預</hi>
<pb n="KR2o0020_WYG_080-24a"/>
　<hi>集覧盖不知閩國亦號王審知為太祖五代史十國世家閩王曦即皇帝位追尊審知為昭武孝皇帝廟</hi>
　<hi>號太祖</hi>質實<hi>北悶未詳處所梧桐嶺未詳處所閩國注見漢武帝建元三年閩中</hi>
河决博州質實<hi>博州注見漢光武建武八年</hi>
八月晉以馮道守司徒兼侍中<lb/>
　<hi>詔中書知印止委上相由是事無巨細悉委於道晋主嘗訪以軍謀對曰征伐大事在聖心獨斷臣書生</hi>
　<hi>惟知謹守歴代成規而已晋主然之寵遇無比</hi>
晉以吳越王元瓘為天下兵馬元帥<lb/>
晉以唐許王從益為郇國公質實<hi>郇國注見漢髙祖天福十二年</hi>
<pb n="KR2o0020_WYG_080-24b"/>
　<hi>從益尚㓜李后養於宫中奉王淑妃如事母</hi>
　　書法<hi>書唐何予存厚也不絶唐祀晋於是為庶㡬矣是故葬故唐主書以唐許王從益為郇國</hi>
　　<hi>公書以至書求直言書制民墾田三年外乃聼徭役書禁造佛寺書贈賈仁沼桑千等官綱目於晋</hi>
　　<hi>祖其微善亦不没焉</hi>
冬十月吳越王夫人馬氏卒<lb/>
　<hi>初武肅王鏐禁中外畜聲妓元瓘年三十餘無子夫人為之請於鏐鏐喜乃聼元瓘納妾生𢎞悰𢎞佐𢎞</hi>
　<hi>俶等數人夫人撫視慈愛如一常置銀鹿於帳前坐諸兒於上而弄之</hi>
十二月晉禁造佛寺<lb/>
<pb n="KR2o0020_WYG_080-25a"/>
漢平章事趙光裔卒<lb/>
　<hi>光裔相漢二十餘年府庫充實邉境無虞及卒漢復以其子損同平章事</hi>
<hi>庚晉天福五年○是子嵗凡五國三鎮</hi>春二月晉北都留守安彦威入朝<lb/>
　<hi>彦威入朝晋主曰吾所重者信與義昔契丹以義救我我今以信報之聞其徵求不已公能屈節奉之深</hi>
　<hi>稱朕意對曰陛下以蒼生之故猶卑辭厚幣以事之臣何屈節之有晉主悦</hi>質實<hi>北都注見梁主</hi>
　<hi>瑱龍徳三年契丹北狄種名注見晋安帝義熈二年</hi>
楚平羣蠻立銅柱於溪州<lb/>
　<hi>初溪州刺史彭士愁引羣蠻寇辰澧楚王希範遣兵討平之自是羣蠻服於楚希範自謂伏波之後以銅</hi>
<pb n="KR2o0020_WYG_080-25b"/>
　<hi>五千斤鑄柱髙一丈二尺入地六尺銘誓状於上立之溪州</hi>集覽<hi>伏波之後漢光武時交趾女子</hi>
　<hi>徵側反光武拜馬援為伏波将軍以討之嶠南悉平廣州記云援到交趾立銅柱為漢之極西界案此柱</hi>
　<hi>在邕州今希範亦鑄銅柱故以自明馬援之裔</hi>質實<hi>溪州注見唐𤣥宗開元十二年辰澧二州名辰</hi>
　<hi>注見漢隐帝乾祐三年澧注見唐髙宗上元二年銅柱一統志云在辰州府城西北一百一十里㑹溪城</hi>
　<hi>對江五代晋時溪州刺史彭士愁納土求盟楚王馬希範立銅柱為界學士李臯為銘有云五溪之險不</hi>
　<hi>足恃我旅争登若平地五溪之衆不足平我師輕躡如春氷溪人畏威仍感恵納質歸名求立誓</hi>
唐康化節度使楊璉卒<lb/>
　<hi>璉謁平陵還一夕大醉卒於舟中唐主追封諡曰𢎞農靖王</hi>質實<hi>康化節度注見唐閔帝應順元</hi>
<pb n="KR2o0020_WYG_080-26a"/>
　<hi>年池州平陵或疑即吳王溥之墓未知是否</hi>
閩王曦遣兵擊其弟延政於建州敗績吳越遣兵救建<lb/>
州夏五月延政擊却之<lb/>
　<hi>曦驕淫苛虐猜忌宗族多尋舊怨其弟建州刺史延政數以書諌之曦怒復書罵之遣親吏葉翹杜漢崇</hi>
　<hi>監其軍二人爭捃延政隂事告於曦由是兄弟積相猜恨一日翹與延政議事不恊呵之曰公反邪延政</hi>
　<hi>怒欲斬翹翹奔南鎮延政發兵就攻敗之曦遣統軍使潘師逵吳行真將兵四萬擊延政延政求救於吳</hi>
　<hi>越吳越王元瓘遣寧國節度使仰仁詮都監使薛萬忠將兵四萬救之丞相林鼎諫不聼三月師逵分兵</hi>
　<hi>出戰延政遣兵敗之延政募死士入師逵壘因風縱火戰棹都頭陳誨殺師逵其衆皆潰行真將士棄營</hi>
<pb n="KR2o0020_WYG_080-26b"/>
　<hi>走延政乘勝取永平順昌二城自是建兵始盛仁詮等兵至延政奉牛酒犒之請班師仁詮等不從延政</hi>
　<hi>懼復遣使乞師於曦曦遣兵救之遣輕兵絶吳越糧道吳越軍食盡延政遣兵出擊大破之唐主遣使如</hi>
　<hi>閩和閩王曦及延政延政遣牙將及女奴持誓書及香爐至福州與曦盟於宣陵然猜恨如故</hi>集覽<lb/>
　<hi>捃俱運反収拾也</hi>質實<hi>建州注見晉武帝泰始五年建安南鎮未詳處所寧國節度注見漢明帝</hi>
　<hi>永平十三年丹陽陳誨建安人永平按一統志本漢㑹稽郡地名吳置南平縣屬建安郡晉改曰延平縣</hi>
　<hi>劉宋廢五代時閩為延平鎮改永平鎮後於此置鐔州及龍津縣南唐改縣曰劒浦為劒州治宋縣仍舊</hi>
　<hi>元復改曰南平○本朝因之為延平府治所仍屬焉順昌本吳建安郡地名唐貞觀初為漿水塲埀拱中</hi>
　<hi>為蠲科鎮景福中改永順塲南唐始置順昌縣屬劒州宋元仍舊  本朝因之屬延平府班師注見陳後</hi>
<pb n="KR2o0020_WYG_080-27a"/>
　<hi>主禎明元年福州注見漢武帝建元三年閩中宣陵或疑即閩王審知之墓未詳是否</hi>
　　書法<hi>擊却之何罪吳越也於是延政求救吳越既至延政擊之則曷為以罪吳越以兵救人不</hi>
　　<hi>及則亦已矣犒請班師而不許其志欲何為哉上書曰救下書延政擊却之則吳越可以自反矣是</hi>
　　<hi>故漢主龔謀因救而取交州則綱目不書求救而書攻之吳越欲因救而圖延政則綱目不書求救</hi>
　　<hi>而書擊却皆所以遏亂畧也終綱目救書却者一而已</hi>
晉李金全以安州叛降於唐晉遣馬全節討之唐師敗<lb/>
績<lb/>
　<hi>胡漢筠不詣闕晉乃以馬全節代李金全漢筠紿金全曰進奏吏遣人来言朝廷俟公受代即按賈仁沼</hi>
<pb n="KR2o0020_WYG_080-27b"/>
　<hi>死状金全大懼漢筠因說金全自歸於唐金全從之晉主命馬全節討之安審暉為之副金全奉表請降</hi>
　<hi>於唐唐主遣鄂州屯營使李承裕叚處㳟将兵二千逆之金全詣唐軍承裕入㨿安州馬全節進軍與戰</hi>
　<hi>大破之承裕南走全節入安州審暉追敗唐兵叚處㳟戰死虜承裕及其衆悉斬之送監軍杜光業等於</hi>
　<hi>大梁晉主曰此曹何罪皆歸之初盧文進之奔吳也唐主命祖全恩将兵逆之戒無入安州城無得剽掠</hi>
　<hi>承裕逆李金全戒之如全恩承裕貪剽掠與晉戰敗失亡四千人唐主惋恨累日自以戒敕之不熟也光</hi>
　<hi>業等至唐唐主以其違命而敗不受遺晉主書曰邊校貪功乘便㨿壘軍法朝章彼此不可帝復遣之唐</hi>
　<hi>主遣戰艦拒之乃還晉主悉授唐諸将官以其士卒為顯義都命舊将劉康領之司馬公曰違命者将也</hi>
　<hi>士卒從将之令者也又何罪乎受而戮其将以謝敵弔士卒而撫之斯可矣何必棄民以資敵國乎</hi>質<lb/>
<pb n="KR2o0020_WYG_080-28a"/>
　實<hi>鄂州注見漢後主建興七年武昌安州注見周世宗顯徳五年安陸</hi>
秋七月閩主曦城福州西郭度僧萬人<lb/>
　<hi>閩城西郭僃建人也度民為僧民避重賦多為僧者</hi>
　　書法<hi>代宗之䇿書度僧尼千人譏也閩一小國而萬人焉又甚矣</hi>
晉贈賈仁沼桑千等官誅龎守榮於安州<lb/>
　<hi>李金全之叛也安州副都指揮使桑千王萬金成彦温不從而死都指揮使龎守榮誚其愚以狥金全之</hi>
　<hi>意至是贈賈仁沼及千等官誅守榮於安州金全至金陵唐主待之甚薄</hi>
晉西京留守楊光逺殺太子太師范延光<lb/>
<pb n="KR2o0020_WYG_080-28b"/>
　<hi>延光靖歸河陽私第許之延光重載而行光遠利其貨且慮為子孫之患奏延光叛臣恐其逃入敵國宜</hi>
　<hi>早除之不許請敕延光居西京從之光逺使其子承貴以軍士圍其第逼令自殺延光曰天子賜我鐵劵</hi>
　<hi>爾父子何得如此承貴以白刄驅延光擠于河奏云自赴水死晉主知其故憚光逺之彊不敢詰</hi>質<lb/>
　實<hi>西京注見秦荘襄王元年三川</hi>
　　發明<hi>石晉得國不以道故左支右吾之不暇大者反小者叛夷狄制其外彊藩制其内晉皆無</hi>
　　<hi>如之何如桑維翰鎮彰徳王廷嗣鎮義武皆非獲已又書楊光逺殺范延光在延光固死冇餘責然</hi>
　　<hi>光逺豈得擅殺之哉古人行一不義而得天下有所不為正為是耳綱目一書再書識者亦可觀矣</hi>
晉詔諸州倉吏貸死抵罪<lb/>
<pb n="KR2o0020_WYG_080-29a"/>
　<hi>李崧奏諸州倉糧於計帳之外所餘頗多晋主曰法外税民罪同枉法倉吏特貸其死各痛懲之</hi>
晉罷翰林學士<lb/>
　<hi>學士李澣輕薄多酒失晉主惡而罷之併其職於中書舎人</hi>
晉以楊光逺為平盧節度使<lb/>
　<hi>光逺入朝帝欲徙之他鎮謂光逺曰圍魏之役卿左右皆有功尚未之賞今當各除一州以榮之因以其</hi>
　<hi>将校數人為刺史徙光逺鎮青州胡氏曰信者帝王之大寳石祖既許范延光以不死而光逺擅殺之光</hi>
　<hi>逺之罪豈可貸乎會其入朝數以專殺戮而屍之則信義兼著恩威並行曽不能然復寵以大藩晋祖失</hi>
　<hi>之矣</hi>質實<hi>圍魏之役事在天福三年青州注見漢桓帝永康元年</hi>
<pb n="KR2o0020_WYG_080-29b"/>
冬十月晉加吳越王元瓘尚書令<lb/>
唐大赦考異<hi>下當書境内</hi>
　<hi>唐大赦詔中外奏章無得言睿聖犯者以不敬論</hi>
唐主如江都<lb/>
　<hi>唐主廵東都太僕少卿陳覺以私憾奏秦州刺史禇仁規貪殘罷為扈駕都部署覺始用事</hi>質實<lb/>
　<hi>東都注見秦荘襄王元年三川</hi>
晉以閩主曦為閩國王<lb/>
<hi>辛晉天福六年○是丑嵗凡五國三鎮</hi>春正月吐谷渾降晉不受<lb/>
<pb n="KR2o0020_WYG_080-30a"/>
　<hi>初晉主割鴈門之北以賂契丹由是吐谷渾皆屬契丹苦其貪虐思歸中國成徳節度使安重榮復誘之</hi>
　<hi>於是部落千餘帳来奔契丹大怒遣使来讓晉主遣兵逐之使還故土</hi>質實<hi>鴈門郡名注見秦王</hi>
　<hi>政三年成徳節度注見漢光武建武九年常山</hi>
　　書法<hi>隋文之初三書降隋不納羙之也此書不受羙歟悲晋也其悲之何於是吐谷渾降晋畏</hi>
　　<hi>契丹逐之出境故書悲之是故悉怛謀降唐書不受吳遣使如唐書不受吐谷渾降晋書不受皆譏</hi>
　　<hi>也</hi>
閩以王延政為富沙王<lb/>
　<hi>延政請於閩王曦欲以建州為威武軍自為節度使曦以建州為鎮安軍延政為節度使封富沙王延政</hi>
<pb n="KR2o0020_WYG_080-30b"/>
　<hi>改鎮安曰鎮武而稱之</hi>質實<hi>威武軍注見漢武帝建元三年閩中鎮安軍注見晉武帝泰始五年</hi>
　<hi>建安富沙古地名在建寧府城中</hi>
二月晉彰義節度使張彦澤殺其掌書記張式<lb/>
　<hi>彦澤欲殺其子式諌止之彦澤怒射之左右素惡式從而讒之式懼謝病去彦澤遣兵追之晉主以彦澤</hi>
　<hi>故流式商州彦澤遣使詣闕求之且曰彦澤不得張式恐致不測晉主不得已與之彦澤命决口剖心斷</hi>
　<hi>其四支</hi>質實<hi>商州注見晉元帝大興元年彰義節度注見唐憲宗元和四年</hi>
夏四月唐以陳覺常夢錫為宣徽副使<lb/>
唐遣使如晋<lb/>
<pb n="KR2o0020_WYG_080-31a"/>
　<hi>唐主遣通事舎人歐陽遇如晋求假道以通契丹不許自黄巢以來天下血戰數十年然後諸國各有分</hi>
　<hi>士兵革稍息及唐主即位江淮豐稔兵食有餘羣臣爭言北方多難宜出兵恢復舊疆唐主曰吾少長軍</hi>
　<hi>旅見兵之為民害深矣不忍復言使彼民安則吾民亦安矣又何求焉漢主遣使如唐謀共取楚分其地</hi>
　<hi>唐主不許</hi>集覽<hi>分土注見周/顯王八年</hi>質實<hi>軍旅注見梁武帝中大通二年</hi>
六月晉成徳節度使安重榮執契丹使者上表請伐契<lb/>
丹<lb/>
　<hi>重榮恥臣契丹見其使者必箕踞慢罵或潜遣人殺之契丹以為讓晉主為之遜謝六月重榮執契丹使</hi>
　<hi>伊喇遣輕騎掠幽州南境上表稱吐谷渾兩突厥渾契苾沙陁各帥部衆歸附党項等亦納契丹告牒言</hi>
<pb n="KR2o0020_WYG_080-31b"/>
　<hi>為虜所陵暴願自僃十萬衆與晉共擊契丹陛下屢敕臣承奉契丹勿自起釁端其如天道人心難以違</hi>
　<hi>拒願早决計表數千言大抵斥晉主父事契丹竭中國以媚無厭之虜又為書遺朝貴及移藩鎮云已勒</hi>
　<hi>兵必與契丹决戰晉主患之時鄴都留守劉知逺在大梁泰寧節度使桑維翰宻上䟽曰陛下免於晉陽</hi>
　<hi>之難而有天下皆契丹之功不可負也今重榮恃勇輕敵吐渾假手報仇皆非國家之利不可聼也臣觀</hi>
　<hi>契丹士馬精彊戰勝攻取其君智勇過人其臣上下輯睦牛馬蕃息□無天災此未可與為敵也且中國</hi>
　<hi>新敗士氣彫沮又和親既絶則當發兵守塞兵少則不可以待冦兵多則饋運無以繼之我出則彼歸我</hi>
　<hi>歸則彼至臣恐禁衛之士疲于奔命鎮定之地無復遺民今天下相安烝民困弊静而守之猶懼不濟其</hi>
　<hi>可妄動乎契丹與國家恩義非輕信誓甚著彼無間隙而自啟釁端就使克之後患愈重萬一不克大事</hi>
<pb n="KR2o0020_WYG_080-32a"/>
　<hi>去矣議者以嵗輸繒帛謂之耗蠧有所卑遜謂之屈辱殊不知兵連禍結財力将匱耗蠧孰甚焉武吏功</hi>
　<hi>臣過求姑息屈辱孰大焉臣願陛下訓農習戰飬兵息民俟國無内憂民有餘力然後觀釁而動則動必</hi>
　<hi>有成矣又鄴都富盛國家藩屏今主帥赴闕軍府無人乞陛下畧加廵幸以杜姦謀晉主謂使者曰朕比</hi>
　<hi>日以来煩懣不决今見卿奏如醉醒矣胡氏曰重榮恥臣契丹是也請不獲命而興師則叛而已矣故其</hi>
　<hi>心似忠而非忠其事似正而非正不能釋位而去者無寧訓齊師旅富民保境以待君命事㑹之来豈有</hi>
　<hi>終極乎不能小忍卒蹈大難盖匹夫之勇淺中之見不足尚也</hi>集覽<hi>伊喇契丹使臣之名又契丹有</hi>
　<hi>伊喇氏吐谷渾注見晉元帝建武元年兩突厥東西突厥也注見梁武帝大同十一年渾注見唐太宗貞</hi>
　<hi>觀元年契苾注同上沙陁注見唐髙宗永徽三年朱邪告牒謂告身敕牒也告身注見唐𤣥宗天寳十五</hi>
<pb n="KR2o0020_WYG_080-32b"/>
　<hi>載勅牒注見天福二年藩屏注見唐太宗貞觀十三年淺中謂中心淺狭也猶言狹中淺謀前唐王叔文</hi>
　<hi>淺中浮表</hi>質實<hi>箕踞注見漢髙帝七年泰寧節度注見漢獻帝興平二年兖州鎮定二州名鎮注見</hi>
　<hi>漢光武建武九年常山定注見周威烈王二十三年中山萬一注見唐髙祖武徳九年</hi>
　　書法<hi>書請伐何中國也於是晋方尊事契丹重榮違上則曷為無譏不可譏也至其反則書反</hi>
　　<hi>耳綱目存中國故吳巒書拒重榮書請伐無貶辭</hi>
　　發明<hi>春秋之法詞繁而不殺者其中必有羙惡存焉安重榮執虜使者輕舉妄動其事甚悖然</hi>
　　<hi>其志則是其理則正故綱目詳而書之文無貶詞正為是也嗚呼其㫖㣲矣</hi>
閩王曦殺其兄子繼業<lb/>
<pb n="KR2o0020_WYG_080-33a"/>
　<hi>閩王曦以書招泉州刺史王繼業還賜死殺其子於泉州司徒楊沂豐與之親善下獄族誅自是宗族勲</hi>
　<hi>舊相繼被誅人不自保諌議大夫黄俊舁櫬詣朝堂極諌曦曰老物狂發矣貶漳州司户曦滛侈無度資</hi>
　<hi>用不給謀於國計使陳匡範匡範請口進萬金曦悦匡範増算商賈數倍未幾不能足貸諸省務錢以足</hi>
　<hi>之恐事覺憂悸而卒曦祭贈甚厚諸省務以貸帖聞曦大怒斵棺斷其屍棄水中以黄紹頗代之紹頗請</hi>
　<hi>令欲仕者輸錢以資望髙下及户口多寡定其直自百緡至千緡從之</hi>集覽<hi>舁櫬舁與輿通注見</hi>
　<hi>陳宣帝大建十一年</hi>質實<hi>泉州注見唐僖宗光啟元年漳州注見唐憲宗元和五年</hi>
秋七月晉以劉知逺為北京留守<lb/>
　<hi>晉主憂安重榮䟦扈以知逺為北京留守知逺㣲時為晉陽李氏贅壻當牧馬犯僧田僧執而笞之知逺</hi>
<pb n="KR2o0020_WYG_080-33b"/>
　<hi>至首召其僧命之坐慰諭贈遺衆心大悦</hi>集覽<hi>贅壻男附女家謂之贅壻説文男無聘財以身自質</hi>
　<hi>於妻家為贅壻前漢賈誼傳家貧子壮則出贅顔師古曰贅壻言不當出在妻家猶人身之有肬贅也</hi>
　質實<hi>北京注見齊明帝建武三年并晉陽縣名注見周威烈王二十三年</hi>
吳越府署火<lb/>
　<hi>吳越府署火吳越王元瓘驚懼發狂疾唐人勸唐主乘弊取之唐主曰奈何利人之災遣使唁之且賙其</hi>
　<hi>乏</hi>集覽<hi>唁之唁音彦弔生也</hi>
　　書法<hi>火災非宫闕宗廟不書府署火耳何以書嘉恤鄰也唐主於是可謂賢矣綱目書災十六</hi>
　　<hi>詳漢文帝七年書火十二詳漢昭帝元鳯四年舎是無書火者矣</hi>
<pb n="KR2o0020_WYG_080-34a"/>
閩王曦自稱大閩皇<lb/>
　<hi>曦自稱大閩皇領威武節度與王延政治兵相攻互有勝負鎮武判官潘承祐屢請息兵脩好延政不從</hi>
　<hi>閩主使者至延政對使者語悖慢承祐長跪切諌延政怒顧左右曰判官之肉可食乎承祐不顧聲色愈</hi>
　<hi>厲</hi>集覽<hi>潘承祐潘姓也/一本作藩刋誤</hi>質實<hi>鎮武軍名注見晉武帝泰始五年建安潘承祐</hi>
　<hi>建安人</hi>
八月晉以杜重威為御營使<lb/>
　<hi>馮道李崧屢薦重威以為御營使代劉知逺知逺由是恨二相重威所至黷貨民多逃亡嘗出過市謂左</hi>
　<hi>右曰人言我驅盡百姓何市人之多也胡氏曰晉祖為楊光逺而出桑維翰為杜重威而出劉知逺此亡</hi>
<pb n="KR2o0020_WYG_080-34b"/>
　<hi>國之本也契丹之事翰逺任之有餘矣委付不専則心不固施設不久則政不堅他日契丹入宼維翰無</hi>
　<hi>權而知逺顧望盖晉祖使然也宰相以知人善任為賢馮道先薦杜重威復引景延廣此二人者實喪晉</hi>
　<hi>國繼之者猶用而不置是不可曉也</hi>
晉主如鄴都<lb/>
　<hi>帝至鄴都以詔諭安重榮曰吾因契丹得天下爾因吾致富貴吾不敢忘徳爾乃忘之何邪今吾以天下</hi>
　<hi>臣之爾欲以一鎮抗之不亦難乎宜審思之無取後誨重榮得詔逾驕聞山南東道節度使安從進有異</hi>
　<hi>志陰遣使與之通謀</hi>質實<hi>山南東道注見漢獻帝建安十二年襄陽</hi>
吳越文穆主錢元瓘卒子𢎞佐嗣考異<hi>此誤書諡</hi>考證<hi>當去文穆</hi>
<pb n="KR2o0020_WYG_080-35a"/>
<hi>錢三字分注諡文穆</hi>
　<hi>元瓘寝疾察内都監使章徳安忠厚能斷大事屬以後事卒内衙指揮使戴惲元瓘飬子𢎞侑乳母之親</hi>
　<hi>也或告憚謀立𢎞侑徳安祕不發䘮與諸将謀伏甲士於幕下惲入府執而殺之廢𢎞侑復姓孫幽之明</hi>
　<hi>州将吏以元瓘遺命承制以𢎞佐為節度使𢎞佐温㳟好書禮士躬勤政務發摘姦伏人不能欺民有獻</hi>
　<hi>嘉禾者𢎞佐問倉吏今蓄積㡬何對曰十年王曰然則軍食足矣可以寛吾民乃命復其境内税三年</hi>
　集覽<hi>發摘姦伏注見漢和帝元興元年復其境内税復音福除也除免其賦税也</hi>質實<hi>明州</hi>
　<hi>注見唐僖宗乾符四年</hi>
河决滑州<lb/>
<pb n="KR2o0020_WYG_080-35b"/>
冬十月晉劉知逺招納吐谷渾白承福等徙之内地<lb/>
　<hi>劉知逺遣親将郭威以詔指説吐谷渾酋長白承福令去安重榮歸朝廷威曰虜惟利是嗜安鐵胡止以</hi>
　<hi>袍袴賂之今欲其来莫若重賂乃可致耳知逺從之且使謂承福曰朝廷已割爾曹𨽻契丹爾曹當自安</hi>
　<hi>部落今乃南來助安重榮為逆重榮已為天下所棄朝夕敗亡爾曹宜早從化勿俟臨之以兵南北無歸</hi>
　<hi>悔無及矣承福懼帥衆歸知逺知逺處之太原嵐石之間表領大同節度使収其精騎以𨽻麾下逹靼契</hi>
　<hi>苾亦不附安重榮重榮勢大沮</hi>集覽<hi>安鐵胡安重榮朔州人初嘗使人為大鐵鞭以獻誑民曰鞭有</hi>
　<hi>神指人人輙死號鐵鞭郎君故曰安鐵胡嵐石俱在河東嵐本林胡樓煩王所居漢太原郡地元魏置嵐</hi>
　<hi>州石本戰國趙之離石邑後周改石州嵐盧舎反</hi>質實<hi>太原府名注見齊明帝建武三年并州嵐</hi>
<pb n="KR2o0020_WYG_080-36a"/>
　<hi>石二州名嵐注見周赧王八年樓煩石注見晉惠帝永興元年離石大同節度注見秦王政三年雲中麾</hi>
　<hi>下注見漢王邦三年達靼北狄種名注見梁武帝大同十一年突厥</hi>
閩王曦稱帝<lb/>
十一月晉山南東道節度使安從進舉兵反<lb/>
　<hi>晉主之發大梁也和凝請曰車駕已行安從進必反請宻留空名宣敕十數通付留守鄭王重貴聞變則</hi>
　<hi>書諸将名遣擊之從之十一月從進舉兵重貴遣髙行周宋彦筠張從恩討之從進攻鄧州節度使安審</hi>
　<hi>暉拒之從進退至花山遇張從恩兵不意其至之速合戰大敗奔還襄州</hi>質實<hi>鄭州名注見梁武帝</hi>
　<hi>普通六年鄭城鄧州節度注見周赧王十四年穰花山未詳處所唯安陸州城東一百里有花山舊傳靈</hi>
<pb n="KR2o0020_WYG_080-36b"/>
　<hi>濟祖師過此時百草開花故名或疑即此未知是否襄州注見漢獻帝建安十二年襄陽</hi>
唐定田税<lb/>
　<hi>唐主性節儉常躡蒲履盥頮用鐵盎暑則寝于青葛帷左右使令惟老醜宫人服餙粗畧死國事者雖士</hi>
　<hi>卒皆給禄三年分遣使者按行民田以肥瘠定其租民間稱其平允自是江淮調兵興役及他賦歛皆以</hi>
　<hi>税錢為率至今用之唐主勤於聼政以夜繼晝還自江都不復宴樂頗傷躁急内侍王紹顔上書以為今</hi>
　<hi>春以来羣臣獲罪者衆中外疑懼唐主手詔釋其所以然令紹顔告諭中外</hi>集覽<hi>盥頮盥音管又</hi>
　<hi>音灌澡手也頮呼内反灑面也按行按察也行下孟反廵視也</hi>
十二月荆南湖南㑹晉師討襄州質實<hi>荆南軍名注見漢獻帝建安十</hi>
<pb n="KR2o0020_WYG_080-37a"/>
<hi>三年南郡湖南軍名注見宋文帝元嘉十六年衡陽</hi>○晉安重榮反晉遣杜重威<lb/>
擊敗之考異<hi>據下書安重榮伏誅此擊敗當作討破</hi>
　<hi>安重榮聞安從進反遂集境内飢民數萬南向鄴都聲聞於朝晉主聞之以杜重威為招討使馬全節副</hi>
　<hi>之重威與重榮遇於宗城西南再擊之不動懼欲退指揮使王重𦙍曰兵家忌退鎮之精兵盡在中軍請</hi>
　<hi>公分鋭士擊其左右翼重𦙍為公以契丹直衝其中軍彼必狼狽重威從之鎮人稍却官軍乘之鎮人大</hi>
　<hi>潰重榮走還嬰城自守鎮人戰及凍死者二萬餘人</hi>集覧<hi>宗城縣名屬洺州案洺州今廣平府是鎮</hi>
　<hi>之精兵謂鎮州精彊之兵也鎮本漢恒山郡後周立恒州唐改鎮州</hi>質實<hi>宗城縣名注見漢靈帝中</hi>
　<hi>平元年廣宗鎮州名注見漢光武建武九年恒山狼狽注見漢獻帝初平三年</hi>
<pb n="KR2o0020_WYG_080-37b"/>
　　書法<hi>書反矣不書討何晉有慊也重榮不從詔命决抗契丹結安從進同反罪固大矣晉以畏</hi>
　　<hi>契丹至此氣亦少餒焉故重榮書反書伏誅而晉師不書討若安從進則再書討矣綱目之權衡審</hi>
　　<hi>矣哉</hi>
漢主龔更名龑<lb/>
　<hi>漢主龔寝疾有胡僧謂龔名不利龔乃自造龑字名之義取飛龍在天讀若儼</hi>
<hi>壬晉天福七年六月晉主重貴立○漢寅主玢光天元年○是嵗凡五國三鎮</hi>春正月晉師入<lb/>
鎮州安重榮伏誅<lb/>
　<hi>鎮州牙将自西郭水碾門導官軍入城殺守陴民二萬人執安重榮斬之杜重威殺導者自以為功晋主</hi>
<pb n="KR2o0020_WYG_080-38a"/>
　<hi>函重榮首送契丹</hi>集覽<hi>守陴陴頻彌反城上女牆俾倪也釋名城上垣曰陴於其孔中俾倪非常</hi>
　<hi>也</hi>
　　書法<hi>入易辭也書師不書将将無功也</hi>
晉以杜重威為順徳節度使<lb/>
　<hi>晉改鎮州成徳軍為恒州順徳軍以杜重威為節度使重威表王瑜為副使瑜為之重斂於民恒人不勝</hi>
　<hi>其苦</hi>質實<hi>恒州注見漢光武建武九年常山順徳節度注同上文</hi>
晉以王周為彰儀節度使<lb/>
　<hi>張式父鐸詣闕訟寃故以周代張彦澤</hi>
<pb n="KR2o0020_WYG_080-38b"/>
唐以宋齊丘知尚書省尋罷之<lb/>
　<hi>齊丘固求豫政事唐主聼入中書又求領尚書乃以齊丘知尚書省事數月親吏夏昌圖盗官錢三千緡</hi>
　<hi>齊丘判貸其死唐主大怒斬昌圖齊丘稱疾請罷從之</hi>
晉以陳延暉為凉州節度使<lb/>
　<hi>涇州奏遣押牙陳延暉持敕書詣凉州州中将吏請以為節度使從之</hi>質實<hi>涇州注見漢光武建</hi>
　<hi>武元年安定凉州注同上建武十年武威</hi>
夏四月晉貶張彦澤為龍武大将軍<lb/>
　<hi>彦澤在涇州擅發兵擊諸胡兵皆敗沒調民馬千餘匹以補之還至陕獲亡将楊洪乘醉斷其手足而斬</hi>
<pb n="KR2o0020_WYG_080-39a"/>
　<hi>之王周奏彦澤在鎮貪殘不法二十六條民散亡者五千餘户彦澤既至晉主以其有軍功釋不問四月</hi>
　<hi>諌議大夫鄭受益上言楊洪所以被屠由陛下去嵗送張式與彦澤使之逞志致彦澤敢肆凶殘無所忌</hi>
　<hi>憚見聞之人無不切齒而陛下曽不動心一無詰讓中外皆言陛下受彦澤所獻馬百匹聼其如是竊為</hi>
　<hi>陛下惜此惡名乞正張彦澤罪法以湔洗聖徳䟽奏留中刑部郎中李濤等伏閣極論彦澤之罪語甚切</hi>
　<hi>至敕彦澤削一階降爵一級濤復與兩省及御史䑓官伏閤奏請論如法晉主召濤面諭之濤端笏前迫</hi>
　<hi>殿陛論辯聲色俱厲晉主怒連叱之濤不退晉主曰朕已許彦澤不死濤曰陛下許彦澤不死不可負不</hi>
　<hi>知范延光鐵劵安在晉主拂衣起入禁中既而有是命</hi>質實<hi>陕州名注見周顯王四十五年</hi>
漢主龑殂子玢立<lb/>
<pb n="KR2o0020_WYG_080-39b"/>
　<hi>漢主龑寝疾以其子秦王𢎞度晉主𢎞熈皆驕恣少子越王𢎞昌孝謹有智識與右僕射王翷謀出𢎞度</hi>
　<hi>𢎞熈而立𢎞昌㑹崇文使蕭益入問疾以其事訪之益曰立嫡以長違之必亂乃止龑為人辯察多權數</hi>
　<hi>好自矜窮奢極䴡宫殿悉以金玉珠翠為飾用刑慘酷有灌鼻割舌支觧刳剔炮炙烹蒸之法或聚毒蛇</hi>
　<hi>水中以罪人投之謂之水獄楊洞潜諌不聼末年尤猜忌以士人多為子孫計故専任宦者由是其國宦</hi>
　<hi>者大盛及殂𢎞度即位更名玢以𢎞熈輔政胡氏曰劉龑之不智亦甚哉人惟愛其親故及人之親愛其</hi>
　<hi>子故及人之子何者推類故也宦者無父何以知孝無子何以知慈無父子慈愛之心安得有君臣忠厚</hi>
　<hi>之道而能為長久計乎</hi>質實<hi>秦州名注見漢光武建武元年天水晉州名注見漢獻帝建安七年</hi>
　<hi>河東越州名注見漢和帝永元元年㑹稽此三州皆非劉龑所有乃借此名以號其子非實封之也前後</hi>
<pb n="KR2o0020_WYG_080-40a"/>
　<hi>僣國倣此</hi>
五月唐以宋齊丘為鎮南節度使<lb/>
　<hi>齊丘既罷不復朝謁唐主遣夀王景遂勞問許鎮洪州始入朝唐主與之宴酒酣齊丘曰陛下中興臣之</hi>
　<hi>力也柰何忘之唐主怒曰公以遊客干朕今為三公亦足矣齊丘曰臣為遊客時陛下乃偏禆耳明日唐</hi>
　<hi>主手詔謝之曰朕之褊性子嵩所知少相親老相怨可乎乃以齊丘鎮洪州</hi>集覽<hi>洪州本漢豫章</hi>
　<hi>郡也隋文帝以洪崖所居因置洪州宋孝宗陞隆興府今改隆作龍字</hi>質實<hi>夀州名注見秦王政</hi>
　<hi>六年夀春洪州注見漢武帝元鼎五年豫章</hi>
六月晉主敬瑭殂兄子齊王重貴立<lb/>
<pb n="KR2o0020_WYG_080-40b"/>
　<hi>契丹以晉招納吐谷渾遣使来讓晉主憂悒成疾一旦馮道獨對晉主命幼子重睿出拜之又令宦者抱</hi>
　<hi>置道懐中盖欲道輔立之六月晉主殂道與侍衛馬歩都虞候景延廣議以國家多難宜立長君乃奉齊</hi>
　<hi>王重貴為嗣是日即位延廣始用事禁人偶語初髙祖疾亟有㫖召劉知逺入輔政晉主重貴寝之知逺</hi>
　<hi>由是怨胡氏曰晉主以幼子委馮道道不可者盍明言之乃含糊不對死肉未寒乃背顧命其視荀息為</hi>
　<hi>如何</hi>集覽<hi>視荀息為如何視上聲比也左傳僖九年晉獻公疾使荀息傅奚齊後里克殺奚齊荀息</hi>
　<hi>将死之人曰不如立卓子而輔之荀息立卓子里克又殺卓子荀息遂死之</hi>質實<hi>齊州名注見漢景帝</hi>
　<hi>三年濟南偶語注見唐代宗大暦十一年顧命注見晉成帝咸和元年</hi>
秋七月閩富沙王延政攻汀州不克歸敗福州兵於尤<lb/>
<pb n="KR2o0020_WYG_080-41a"/>
口質實<hi>汀州注見唐僖宗光啟元年尢口未詳處所或疑即尤溪之口按一統志尤溪在延平府尤溪</hi>
<hi>縣洲多尤姓故名今尤氏自言其上世本姓沈避王審知諱故改云</hi>
晉以景延廣為侍衛都指揮使<lb/>
漢循州盗張遇賢起討之不克<lb/>
　<hi>有神降於博羅縣民家縣吏張遇賢事之甚謹時循州盗賊羣起莫相統一共禱其神神大言曰張遇賢</hi>
　<hi>當為汝主於是羣帥共奉遇賢稱王改元攻掠海隅遇賢年少無他方畧諸将但告進退而已漢主遣越</hi>
　<hi>王𢎞昌循王𢎞杲討之戰不利為賊所圍指揮使陳道庠等力戰救之得免東方州縣多為遇賢所䧟</hi>
　集覽<hi>博羅廣東路惠州博羅縣縣西有山自㑹稽浮来博於羅山故又名博羅山循州本惠州歸善</hi>
<pb n="KR2o0020_WYG_080-41b"/>
　<hi>縣地隋置循州在廣東道</hi>質實<hi>博羅縣一統志云秦初所置屬南海郡漢晉因之宋齊梁陳仍舊隋</hi>
　<hi>屬循州唐以羅陽縣省入南漢屬湞州宋屬惠州元仍舊○本朝因之屬惠州府循州禹貢揚州之南境</hi>
　<hi>秦為南海郡地漢初屬南越國武帝時復屬南海郡晉仍舊宋屬南海東官二郡梁置梁化郡隋廢郡置</hi>
　<hi>循州治歸善縣大業初改龍川郡唐武徳初復置循州屬嶺南道天寳初改海豐郡乾元初復為循州南</hi>
　<hi>漢移循州治龍川縣以歸善縣置湞州宋天禧中改曰惠州屬廣南東路宣和中降郡名博羅縣元初改</hi>
　<hi>置惠州路至本朝初廢循州改置惠州府𨽻廣東布政司</hi>
八月晉討襄州拔之安從進伏誅<lb/>
　<hi>髙行周圍襄州踰年不下奉國軍都虞候王清曰賊城已危我師已老民力已困不早逼之尚何俟乎與</hi>
<pb n="KR2o0020_WYG_080-42a"/>
　<hi>指揮使劉詞帥衆先登㧞之從進舉族自焚</hi>質實<hi>王清廣平曲周人</hi>
閩王曦殺其從子繼柔<lb/>
　<hi>䂀宴羣臣於九龍殿從子繼柔不能飲彊之繼柔私減其酒䂀怒并客将斬之</hi>
唐行昇元條<lb/>
　<hi>唐主自為吳相興利除害變更舊法甚多及即位命法官刪定為昇元條三十卷行之</hi>
閩以余廷英同平章事<lb/>
　<hi>䂀以同平章事余廷英為泉州刺史廷英掠人女子事覺䂀以屬吏廷英獻買宴錢萬緡䂀悦明日召見</hi>
　<hi>謂曰宴已買矣皇后貢物安在廷英復獻錢於李后乃遣歸泉州自是諸州皆别貢皇后物未㡬復召廷</hi>
<pb n="KR2o0020_WYG_080-42b"/>
　<hi>英為相</hi>
冬十月楚王希範作天䇿府<lb/>
　<hi>希範作天䇿府極棟字之盛户牖欄檻皆餙以金玉</hi>
十一月晉復行官賣鹽法<lb/>
　<hi>先是河南北諸州官自賣海塩嵗收緡錢十七萬又散蠶塩歛民錢言事者稱民坐私販塩抵罪者衆不</hi>
　<hi>若聴民自販而嵗以官所賣錢直歛於民謂之食塩錢髙祖從之俄而塩價頓賤每斤至十錢至是三司</hi>
　<hi>使董遇欲増求羡利而難於驟變前法乃重征塩商過者七錢留賣者十錢由是塩商殆絶而官復自賣</hi>
　<hi>其食塩錢至今歛之如故</hi>質實<hi>緡錢注見漢武帝元狩四年</hi>
<pb n="KR2o0020_WYG_080-43a"/>
十二月閩以李仁遇同平章事<lb/>
　<hi>仁過閩主曦之甥也年少羙姿容得幸於䂀以為左僕射與吏部侍郎李光凖並同平章事䂀荒滛無度</hi>
　<hi>嘗夜宴光凖醉忤㫖命斬之吏不敢殺繋獄中明日視朝召復其位他日又宴侍臣皆以醉去獨翰林學</hi>
　<hi>士周維岳在䂀曰維岳身甚小何飲酒之多左右曰酒有别腸不必長大䂀欣然命捽維岳下殿欲剖視</hi>
　<hi>其酒腸或曰殺維岳無人復能侍陛下劇飲者乃捨之</hi>
<hi>癸晉天福八年○南唐元宗璟保大元年殷主王延政卯天德元年南漢主晟乾和元年○是嵗并殷凡六國</hi>
<hi>三鎮</hi>考異<hi>晉天福八年據上年分注晉主重貴立此當分注晉主重貴仍稱天福八年</hi>春二月<lb/>
晉主還東京<lb/>
<pb n="KR2o0020_WYG_080-43b"/>
　<hi>晉主之初即位也大臣議奉表稱臣告哀於契丹景延廣請致書稱孫而不稱臣李崧曰陛下如此他日</hi>
　<hi>必躬擐甲冑與契丹戰於時悔無益矣延廣固爭馮道依違其間晉主卒從延廣議契丹大怒遣使来責</hi>
　<hi>讓延廣復以不遜語答之契丹盧龍節度使趙延夀欲代晉帝中國屢説契丹撃晉契丹主頗然之晉主</hi>
　<hi>聞契丹将入宼還東京然猶與契丹問遺相徃来無虚月胡氏曰即事而論延廣亡晉之罪無可贖者即</hi>
　<hi>情而論則以晋父事虜中外人心皆不能平故慨然欲一灑之而不思輕背信好自生釁端公卿不同謀</hi>
　<hi>将帥有異意君德荒穢民力困竭乃與虜鬭何能善終狹中淺謀一朝之忿忘其身以及其君嗟夫使延</hi>
　<hi>廣知慮善以動動惟厥時之義姑守前約而内修政事不越三四年可以得志於北狄矣</hi>質實<hi>盧龍</hi>
　<hi>節度注見漢武帝元朔二年肥如</hi>
<pb n="KR2o0020_WYG_080-44a"/>
唐主昪殂<lb/>
　<hi>唐宣城王景達剛毅開爽唐主愛之屢欲以為嗣宋齊丘亟稱其才唐主以璟年長而止嘗如璟宮遇璟</hi>
　<hi>親調樂噐大怒數日幼子景逷母种氏有寵乘間言景逷可為嗣唐主怒曰子有過父訓之常事也國家</hi>
　<hi>大計女子何得預知即命嫁之方士獻丹餌之浸成躁急羣臣奏事徃徃暴怒然有論辯中理者亦歛容</hi>
　<hi>謝之問道士王栖霞何道可致太平對曰王者治心治身乃治國家今陛下尚未能去飢嗔飽喜何論太</hi>
　<hi>平凡所賜予皆不受駕部郎中馮延已為齊王掌書記性傾巧與宋齊丘及陳覺相結嘗戲謂中書侍郎</hi>
　<hi>孫晟曰公有何能晟曰晟山東鄙儒文章不如公詼諧不如公謟詐不如公然主上使公與齊王遊處蓋</hi>
　<hi>欲以仁義輔導之也豈但為聲色狗馬之友邪晟誠無能如公之能適足為國家之祸耳又有魏岑者亦</hi>
<pb n="KR2o0020_WYG_080-44b"/>
　<hi>在齊府給事中常夢鍚屢言覺延已岑皆侫邪小人不宜侍東宮司門郎中蕭儼亦表覺姦回亂政唐主</hi>
　<hi>頗悟未及去㑹疽發背疾亟太醫吳廷裕遣親信召齊王璟入侍疾唐主謂曰吾餌金石始欲益夀乃更</hi>
　<hi>傷生汝宜戒之是夕殂秘不發喪下制以齊王監國孫晟恐馮延已等用事欲稱遺詔令太后臨朝稱制</hi>
　<hi>翰林學士李貽業曰先帝嘗云婦人預政亂之本也安肯自為厲階此必近習姦人之詐也且嗣君春秋</hi>
　<hi>已長明德著聞公何得遽為亡國之言若果宣行吾必對百官毁之晟乃止陳覺以烈祖末年卞急近臣</hi>
　<hi>多罹譴罰稱疾累月及宣遺詔乃出蕭儼劾之齊王不許自烈祖相吳禁壓良為賤令買奴婢者通官作</hi>
　<hi>劵馮延已及弟延魯俱在元帥府欲自買妾乃草遺詔聼民賣男女蕭儼駮曰此必延已等所為非大行</hi>
　<hi>之命也昔延魯為東都判官已有此請先帝訪臣臣對曰陛下昔為吳相民有鬻男女者為出府金贖而</hi>
<pb n="KR2o0020_WYG_080-45a"/>
　<hi>歸之故遠近歸心今即位而反之可乎先帝斜封延魯章抺三筆持入宮今必尚在齊王求果得之然以</hi>
　<hi>遺詔已行不之改</hi>集覽<hi>景逷逷他歴反傾巧傾險不正而巧詐厲階注見隋文帝仁夀四年大行</hi>
　<hi>注見漢昭帝元平元年</hi>質實<hi>宣城郡名注見漢明帝永平十三年丹陽孫晟宻州人詼諧注見唐</hi>
　<hi>代宗大暦十四年東宫注見宋文帝元嘉二十七年蕭儼永新人東都注見秦荘襄王元年三川陛下注</hi>
　<hi>見漢光武建武二十七年</hi>
閩富沙王延政稱帝於建州國號殷<lb/>
　<hi>延政稱帝以潘承祐為吏部尚書楊思㳟為兵部尚書同平章事國小民貧軍旅不息思㳟以善聚歛得</hi>
　<hi>幸増田畆山澤之税至於魚塩蔬果無不倍征國人謂之楊剥皮</hi>
<pb n="KR2o0020_WYG_080-45b"/>
晉以桑維翰為侍中<lb/>
唐主璟立<lb/>
　<hi>唐元宗即位大赦改元保大秘書郎韓熈載請俟踰年改元不從唐主未聼政時馮延已屢入白事一日</hi>
　<hi>至數四唐主曰書記有常職今何煩也唐主為人謙謹不名大臣數延公卿論政體李建勲謂人曰主上</hi>
　<hi>寛仁大度優於先帝但性習未定茍旁無正人恐不能守先帝之業耳初唐主為齊王知政事每有過失</hi>
　<hi>常夢錫常直言規正始雖忿懟終以諒直多之及即位許以為翰林學士齊丘之黨疾之坐封駮制書貶</hi>
　<hi>池州判官池州多遷客節度使王彦儔防制過甚㡬不聊生惟事常夢錫如在朝廷宋齊丘待陳覺素厚</hi>
　<hi>唐主亦以為才委任之馮延已延魯魏岑皆依附覺與查文徽更相汲引侵蠧政事唐人謂為五鬼延魯</hi>
<pb n="KR2o0020_WYG_080-46a"/>
　<hi>自員外郎遷中書舎人江州觀察使杜昌業聞之嘆曰國家所以驅駕羣臣在官爵耳若一言稱㫖遽躋</hi>
　<hi>通顯後有立功者何以賞之未㡬岑及文徽皆為樞宻副使㑹覺遭母喪岑即暴揚覺過惡擯斥之</hi>集<lb/>
　覽<hi>坐封駁制書因封駁制書而坐罪也封駁注見唐文宗太和八年</hi>質實<hi>韓熙載濰州北海人</hi>
　<hi>池州注見唐閔帝應順元年查文徽歙州休寧人江州注見晉明帝泰寧二年潯陽</hi>
漢晉王𢎞熈弑其主玢而自立更名晟<lb/>
　<hi>漢主玢驕奢不親政事居喪無禮左右忤意輙死無敢諌者惟越王𢎞昌及内常侍吳懐恩屢諫不聼常</hi>
　<hi>猜忌諸弟晉王𢎞熈欲圖之乃盛餙聲妓娛悦其意以成其惡玢好手搏𢎞熈令指揮使陳道庠引力士</hi>
　<hi>劉恩潮等五人習手搏漢主與諸王宴而觀之至夕大醉𢎞熈使道庠恩潮等掖漢主因拉殺之𢎞熈即</hi>
<pb n="KR2o0020_WYG_080-46b"/>
　<hi>位更名晟以𢎞昌為太尉道庠等皆受賞賜甚厚</hi>集覽<hi>掖漢主持漢主之臂</hi>
閩主䂀立尚氏為賢妃<lb/>
　<hi>妃有殊色䂀嬖之醉中妃所欲殺則殺之所欲宥則宥之</hi>
夏四月朔日食○五月殷削其平章事潘承祐官爵<lb/>
　<hi>承祐上書陳十事大指言兄弟相攻逆傷天理一也賦歛繁重力役無節二也發民為兵覊旅愁怨三也</hi>
　<hi>楊思㳟奪人衣食使歸怨於上四也疆土狭隘多置州縣増利困民五也除道襄糧将攻臨汀曾不憂金</hi>
　<hi>陵錢塘乘虚相襲六也括髙貲户財多者補官逋負者被刑七也延平諸津征果菜魚米獲利至㣲歛怨</hi>
　<hi>甚大八也與唐吳越為鄰即位以来未嘗通使九也宮室䑓榭崇餙無度十也殷主延政大怒削承祐官</hi>
<pb n="KR2o0020_WYG_080-47a"/>
　<hi>爵勒歸私第</hi>集覽<hi>臨汀郡名在福建路唐□撫福二州山洞置汀州後改臨汀郡宋復為汀州延</hi>
　<hi>平在福建路本建安郡南平縣地晉置延平縣五代王審知改為鎮南唐分延平劒浦富沙三縣置劒州</hi>
　質實<hi>臨汀郡名注見唐僖宗光啟元年汀州錢塘縣名注見漢獻帝興平元年延平按一統志本禹</hi>
　<hi>貢揚州之域周為閩越地秦屬閩中郡漢為東冶縣地屬㑹稽郡東漢屬㑹稽南郡都尉三國吳屬建安郡</hi>
　<hi>晉以後因之隋屬閩州唐為建福汀三州地後於此置延平軍五代時改軍為延平鎮尋於鎮置鐸州南</hi>
　<hi>唐改置劒州宋太平興國中因利州路亦有劔州改曰南劒州屬福建路元至元中陞南劒路後改為延</hi>
　<hi>平路○本朝初改為延平府𨽻福建道諸津謂龍津劒津等處</hi>
漢主晟殺其弟𢎞杲<lb/>
<pb n="KR2o0020_WYG_080-47b"/>
　<hi>漢主晟既立國中議論詾詾循王𢎞杲請斬劉思潮等以謝中外不從思潮等聞之譛𢎞杲謀反漢主令</hi>
　<hi>思潮等伺之思潮斬𢎞杲於是漢主謀盡誅諸弟以越王𢎞昌賢而得衆尤忌之</hi>質實<hi>詾詾注見</hi>
　<hi>梁武帝大同元年</hi>
閩主䂀殺其校書郎陳光逸<lb/>
　<hi>光逸上書陳䂀大惡五十事䂀怒殺之</hi>
　　發明<hi>五季之際天地閉賢人隐之時也君子不幸而處斯世則儉德避難括囊無咎可矣既食</hi>
　　<hi>其禄則不可不忠於所事如張式潘承祐陳光逸之徒或削其爵或殺其身綱目不以其㣲而不録</hi>
　　<hi>亦所以存君臣之義而已豈樂予之哉</hi>
<pb n="KR2o0020_WYG_080-48a"/>
秋七月晉遣使括民糓<lb/>
　<hi>詔以年饑國用不足分遣使者六十餘人於諸道括民糓</hi>
吳越貶其都監使章徳安於處州質實<hi>處州注見唐髙宗顯慶元年括</hi>
<hi>州</hi>
　<hi>吳越王𢎞佐初立上統軍使闞璠疆戾排斥異已𢎞佐不能制章德安數與之爭右都監使李文慶亦不</hi>
　<hi>附璠璠貶德安文慶於外與右統軍使胡進思益專横</hi>集覽<hi>闗璠姓名也璠孚袁反</hi>
唐主立其弟景遂為齊王景達為燕王<lb/>
　<hi>唐主縁烈祖意以景遂為諸道兵馬元帥徙封齊王居東宮景達為副元帥徙封燕王宣告中外約以傳</hi>
<pb n="KR2o0020_WYG_080-48b"/>
　<hi>位景遂景逹固辭不許景遂自誓必不敢為嗣更其字曰退身又立景逷為保寧王宋太后怨种夫人屢</hi>
　<hi>欲害景逷唐主力保全之</hi>質實<hi>齊州名注見漢景帝三年濟南燕州名注見唐髙祖武徳九年</hi>
九月晉主尊其母安氏為太妃<lb/>
　<hi>晉主事太后太妃甚謹多侍食於其宮待諸弟亦友愛</hi>
晉執契丹回圖使喬榮既而歸之<lb/>
　<hi>初河陽牙将喬榮從趙延夀入契丹契丹以為回圖使徃来販昜於晉置邸大梁至是景延廣説晉主囚</hi>
　<hi>榮於獄凡契丹販昜在晉境者皆殺之奪其貨大臣皆言契丹不可負乃釋榮尉賜而歸之榮辭延廣延</hi>
　<hi>廣大言曰歸語而主先帝為北朝所立故稱臣奉表今上乃中國所立所以降志於北朝者正以不敢忘</hi>
<pb n="KR2o0020_WYG_080-49a"/>
　<hi>先帝盟約故耳為鄰稱孫足矣無稱臣之理翁怒則来戰孫有十萬横磨劒足以相待他日為孫所敗取</hi>
　<hi>笑天下母悔也榮欲為異時據驗乃曰公所言頗多懼有遺忘願記之紙墨延廣命吏書其語以授之榮</hi>
　<hi>具以白契丹主契丹主大怒入宼之志始决晉使如契丹者皆縶之桑維翰屢請遜辭以謝契丹每為延</hi>
　<hi>廣所沮晉主以延廣有定䇿功寵冠羣臣又總宿衛兵故大臣莫能與之爭河東節度使劉知逺知延廣</hi>
　<hi>必致宼而不敢言但益募兵増置十餘軍以備契丹</hi>集覽<hi>尉賜尉通/作慰勞也</hi>質實<hi>回圖使荀</hi>
　<hi>子儒效篇圖囬天下於掌上注圖規畫也回轉移也河東節度注見漢獻帝建安七年</hi>
　　書法<hi>書志亂本也亂本自告哀稱孫始曷為不書稱臣契丹中國之耻也責其不稱臣則天理</hi>
　　<hi>滅矣晉之禍不量力者為之</hi>
<pb n="KR2o0020_WYG_080-49b"/>
　　發明<hi>一回圖使特販昜之耳而必書之者所以志夷晉交惡之始也</hi>
冬十月晉主立其叔母馮氏為后<lb/>
　<hi>初髙祖愛少弟重𦙍飬以為子娶馮濛女為其婦重𦙍早卒馮夫人寡居有羙色晉主初立納之羣臣皆</hi>
　<hi>賀因與夫人酣酒過梓宮前醊而告曰皇太后之命與先帝不任大慶左右失笑晉主亦自笑顧謂左右</hi>
　<hi>曰我今日作新壻何如夫人與左右皆大笑太后雖恚而無如之何至是立以為后頗預政事兄玊時為</hi>
　<hi>塩鐵判官擢為端明殿學士與議政事胡氏曰出帝之少也髙祖使博士王震教以禮記乆之不能通大</hi>
　<hi>義謂震曰此非我家事也夫禮文制度其數固難通也若其大義施於父子君臣人倫之際者王震當引</hi>
　<hi>譬目前之事以證先聖之教則雖市人猶或可曉何出帝如是之懵乎</hi>集覽<hi>醊而告醊亦作餟音</hi>
<pb n="KR2o0020_WYG_080-50a"/>
　<hi>株衛反祭酹也</hi>質實<hi>梓宫注見漢安帝延光四年</hi>
　　書法<hi>后所以敵體至尊母儀天下者也立后重事綱目每謹書之書立其婢為后異矣晋愍帝</hi>
　　<hi>建興四年漢主聰莫甚於立其父婢者也乙未年閩主璘丙申年閩主昶書立肅宗嬪為后異矣戊</hi>
　　<hi>中年魏子攸莫甚於立其叔母者也是年晉主重□妻其叔母而天理滅盡矣此綱目所深哀者不</hi>
　　<hi>得不書以為後世戒也</hi>
　　發明<hi>衛公子頑通乎君母於是為狄所滅石晉之亂妻其叔母三綱既絶能無夷狄之禍乎直</hi>
　　<hi>筆書之其惡甚矣</hi>
張遇賢侵唐境唐遣兵擒斬之<lb/>
<pb n="KR2o0020_WYG_080-50b"/>
　<hi>遇賢為漢所敗告於神神曰取䖍州則大事可成遇賢遂趣䖍州唐主遣洪州都虞候嚴恩将兵討之以</hi>
　<hi>通事舎人邊鎬為監軍鎬用䖍州人白昌裕為謀主撃過賢屢破之遇賢禱於神神不復言其徒大懼昌</hi>
　<hi>裕勸鎬伐木開道出其營後襲之其下執遇賢以降斬於金陵市</hi>質實<hi>䖍州注見梁簡文帝大寳</hi>
　<hi>元年南康洪州注見漢武帝元鼎五年豫章</hi>
十二月晉楊光逺誘契丹入寇考證<hi>寇當作邉</hi>
　<hi>初髙祖以馬三百借平盧節度使楊光逺景延廣以詔命取之光逺怒密召其子單州刺史承祚承祚稱</hi>
　<hi>母病夜開門奔青州晉主遣内班賜光逺玉帶御馬金帛以安其意遣歩軍指揮使郭謹領軍衛将軍蔡</hi>
　<hi>行遇将兵戍鄆州光逺遣騎兵入淄州劫刺史翟進宗以歸密告契丹以晉境大飢乘此攻之一舉可取</hi>
<pb n="KR2o0020_WYG_080-51a"/>
　<hi>趙延夀亦勸之契丹主乃集兵五萬使延夀将之經畧中國曰若得之當立汝為帝延夀信之為盡力朝</hi>
　<hi>廷頗聞其謀遣使城南樂及德清軍徵近道兵以備之</hi>集覽<hi>南樂縣名屬大名府在府南六十里</hi>
　質實<hi>鄲州注見秦二世二年單父淄州注見宋明帝泰始三年盤陽南樂縣名注見唐髙祖武德五</hi>
　<hi>年昌樂徳清軍注見髙祖天福二年</hi>
　　書法<hi>直言其事不待貶而義自見矣終綱目書誘狄入宼二僕固懐思楊光逺王恢誘匈奴不</hi>
　　<hi>與焉</hi>
　　發明<hi>綱目凡列國交侵則不書宼今晉為契丹所立又從而父之是與之為一矣乃書入宼何</hi>
　　<hi>哉此所以正夷夏之分存中國之體也楊光逺叛唐降晉今又背晉從虜書之曰誘可勝誅哉</hi>
<pb n="KR2o0020_WYG_080-51b"/>
唐以宋齊丘為青陽公遣歸九華<lb/>
　<hi>唐侍中周宗年老㳟謹中書令宋齊丘樹黨傾之宗泣訴於唐主唐主由是薄齊丘齊丘忿懟表乞歸九</hi>
　<hi>華舊隠唐主知其詐一表即從之仍賜號九華先生封青陽公齊丘乃治大第於青陽服御将吏皆如王</hi>
　<hi>公而憤邑尤甚</hi>集覽<hi>九華山名在池州青陽縣東北十里舊名九子山李白以九峯如蓮花改名九</hi>
　<hi>華青陽縣名屬池州在九華山之西</hi>質實<hi>九華山名按一統志在池州府青陽縣南舊名九子山唐</hi>
　<hi>李白陋其名無所㨿以山九峯如蓮花乃更名九華青陽本漢丹陽郡涇縣之地名三國吳置臨城縣晉</hi>
　<hi>屬宣城郡隋省唐析置青陽縣屬池州以其地在青山之陽故名宋元仍舊○本朝因之屬池州府</hi>
晉旱水蝗民大饑<lb/>
<pb n="KR2o0020_WYG_080-52a"/>
　<hi>是嵗晉境春夏旱秋冬水蝗大起原野山谷城郭廬舎皆滿竹木葉俱盡重以官括民榖使者督責嚴急</hi>
　<hi>不留其食有坐匿榖抵死者縣令徃徃納印自劾去民餒死者數十萬口流亡不可勝數朝廷以恒定饑</hi>
　<hi>甚獨不括民糓杜威奏請如例用判官王緒謀檢索殆盡得百萬斛威止奏三十萬斛餘皆入其家又令</hi>
　<hi>判官李沼稱貸於民復滿百萬斛闔境苦之定州吏欲援例為奏節度使馬全節不許曰吾為觀察使職</hi>
　<hi>在飬民豈忍效彼所為乎</hi>集覽<hi>稱貸於民稱昌孕反貸他代反顔師古曰稱舉也今所謂舉錢也貸</hi>
　<hi>從人求物也孟子滕文上稱貸而益也</hi>質實<hi>恒定二州名恒注見漢光武建武九年常山定注見</hi>
　<hi>周威烈王二十三年</hi>
楚作九龍殿<lb/>
<pb n="KR2o0020_WYG_080-52b"/>
　<hi>楚地多産金銀茶利尤厚楚王希範奢欲無厭務窮侈靡作九龍殿刻沉香為八龍餙以金寳長十餘丈</hi>
　<hi>抱柱相向希範居中自為一龍其幞頭脚長丈餘以象龍角用度不足重於賦歛每遣使者行田專以増</hi>
　<hi>頃畆為功民多逃去希範曰但令田在何憂無糓命籍逃田募民耕藝民捨故從新僅能自存自西徂東</hi>
　<hi>各失其業又聼人入財拜官富商大賈布在列位外官還著必責貢獻民有罪則富者輸財彊者為兵惟</hi>
　<hi>貧弱受刑用孔目官周陟議令常税之外大縣貢米二千斛中千斛小七百斛無米者輸布帛天䇿學士</hi>
　<hi>拓䟦恒上書曰殿下長深宮之中藉已成之業身不知稼穡之勞耳不聞皷鼙之音馳騁遨遊雕墻玉食</hi>
　<hi>府庫盡矣而浮費益甚百姓困矣而厚歛不息今淮南為仇讎之國番禺懐吞噬之志荆渚日圖窺伺溪</hi>
　<hi>洞待我姑息諺曰足寒傷心民怨覆國願罷輸米之令誅周陟以謝郡縣去不急之務減興作之役無令</hi>
<pb n="KR2o0020_WYG_080-53a"/>
　<hi>一旦禍敗為四方所笑希範大怒他日請見辭以晝寝恒謂客将曰王逞欲而愎諫吾見其千口飄零無</hi>
　<hi>日矣王益怒遂終身不復見之</hi>集覽<hi>稼穡之勞書無逸先知稼穡之艱難乃逸注稼穡農夫之艱難</hi>
　<hi>事皷鼙之音記月令脩鞀鞞鼓先儒謂鼓有柄曰鞀大鞀曰鞞鞞與鼙通樂記鼓鼙之聲讙讙以立動動以進</hi>
　<hi>衆君子聼鼓鼙之聲則思将帥之臣禮大司馬中軍以鼙令鼓注中軍中軍之将也中軍之将令鼓鼓以</hi>
　<hi>作其士衆之氣也司馬法曰鼓聲不過閶鼙聲不過闗</hi>質實<hi>孔目官夏煚云孔目職掌六曹案牘</hi>
　<hi>釋文云猶今之首領也淮南郡名謂南唐注見漢武帝元朔五年番禺縣名謂南漢注見漢武帝元鼎六</hi>
　<hi>年</hi>
閩御史中丞劉贊卒<lb/>
<pb n="KR2o0020_WYG_080-53b"/>
　<hi>閩主䂀嫁其女取班簿閲視之朝士有不賀者十二人皆杖之於朝堂以贊不舉劾亦将杖之贊義不受</hi>
　<hi>辱欲自殺諌議大夫鄭元弼諌曰古者刑不上大夫中丞儀刑百僚豈宜加之箠楚䂀正色曰卿欲效魏</hi>
　<hi>徴邪元弼曰臣以陛下為唐太宗故敢效魏徴䂀怒稍觧乃釋贊贊竟以憂卒</hi>集覽<hi>刑不上大夫記</hi>
　<hi>文也注不與賢者犯法其犯法則在八議輕重不在刑書上時掌反與音預公羊傳宣元年古者大夫已</hi>
　<hi>去三年待放注古者刑不上大夫蓋以為摘巢毁卵則鳯凰不翔刳胎焚夭則麒麟不至刑之則恐誤刑</hi>
　<hi>賢者故有罪放之而已所以尊賢者之類也又詳見漢文帝六年黥劓之罪不及大夫</hi>質實<hi>魏徵</hi>
　<hi>唐太宗朝賢臣</hi>
　　書法<hi>卒小國臣録賢也然贊之卒閩主與有譏焉</hi>
<pb n="KR2o0020_WYG_080-54a"/>
<hi>甲晉開運元年○是嵗辰凡六國三鎮閩亡</hi>春正月契丹䧟晉貝州權知州<lb/>
事吳巒敗死晉遣兵禦之考證<hi>䧟當作入</hi>
　<hi>契丹前鋒将趙延夀趙延照将兵入宼逼貝州先是朝廷以貝州水陸要衝多聚芻粟為大軍數年之儲</hi>
　<hi>軍校邵珂性凶悖節度使王令温黜之珂怨望密遣人亡入契丹言貝州易取㑹令温入朝執政以吳巒</hi>
　<hi>權知州事契丹入寇巒書生無爪牙珂請效死巒使将兵守南門自守東門契丹主自攻貝州巒悉力拒</hi>
　<hi>之燒其攻具殆盡珂引契丹自南門入巒赴井死契丹遂䧟貝州所殺且萬人晉以髙行周為都部署與</hi>
　<hi>符彦卿皇甫遇等将兵禦之</hi>
唐主敕齊王景遂参决庶政既而罷之<lb/>
<pb n="KR2o0020_WYG_080-54b"/>
　<hi>唐主决欲傳位於齊燕二王翰林學士馮延已等因之欲隔絶中外以擅權請敕齊王景遂參决庶政百</hi>
　<hi>官惟魏岑查文徽得白事餘非召對不得見唐主從之國人大駭給事中蕭儼上䟽極論不報侍衛都虞</hi>
　<hi>候賈崇叩閤求見曰臣事先帝三十年觀其延接踈逺孜孜不怠下情猶有不通者陛下新即位所任者</hi>
　<hi>何人而頓與羣臣謝絶臣老矣不得復奉顔色因涕泗鳴咽唐主感悟遽收前敕唐主於宮中作髙樓召</hi>
　<hi>侍臣觀之衆皆觀笑蕭儼曰恨樓下無井唐主問其故對曰以此不及景陽樓耳唐主怒貶於舒州觀察</hi>
　<hi>使孫晟遣兵防之儼曰儼以諌諍得罪非有他志昔顧命之際君㡬危社稷其罪顧不重於儼乎今日反</hi>
　<hi>見防邪晟遽罷之胡氏曰孫晟唐之良臣其欲令太后臨朝也特以遏馮延已之徒謀之不臧而已非生</hi>
　<hi>厲階也而蕭儼直以㡬危社稷責之過矣晟乃能不以其言為憾不亦賢乎</hi>集覽<hi>不及景陽樓上</hi>
<pb n="KR2o0020_WYG_080-55a"/>
　<hi>文云恨樓下無井蓋謂陳後主景陽樓也後主建景陽樓樓下有井本名胭脂井隋兵至後主與張麗華</hi>
　<hi>孔貴嬪投其中以避之因名辱井金陵覧古曰臺城内千福院有小石池言是景陽井有古石井欄其上</hi>
　<hi>有刻字惟戒哉二字可辨</hi>質實<hi>齊燕二王謂景遂景達景陽樓注見隋文帝開皇九年舒州注見梁</hi>
　<hi>簡文帝大寳元年社稷注見新莾天鳯元年厲階注見隋文帝仁夀四年</hi>
晉主自將次澶州遣劉知逺杜威張彦澤將兵禦契丹<lb/>
　<hi>晉主遣使持書遺契丹契丹已屯鄴都不得通而返以景延廣為御營使髙行周以前軍先發時用兵方</hi>
　<hi>畧號令皆出延廣延廣乗勢使氣陵侮諸将雖天子亦不能制晉主發東京契丹至黎陽晉主至澶州契</hi>
　<hi>丹主屯元城契丹别将宼太原劉知逺與白承福合兵撃之詔以知逺為招討使杜威為副使馬全節為</hi>
<pb n="KR2o0020_WYG_080-55b"/>
　<hi>都虞候遣張彦澤等将兵拒契丹於黎陽復遣譯者致書於契丹求修舊好契丹主復書曰已成之勢不</hi>
　<hi>可改也太原奏破契丹偉王於秀容契丹遁去</hi>集覽<hi>澶州漢頓丘縣地五代晉至宋皆名澶州取古</hi>
　<hi>澶淵為名今改開州屬大名府在府南百六十里澶市然反元城縣屬大名府秀容注見晉安帝隆安二</hi>
　<hi>年</hi>質實<hi>東京注見周顕王二十九年大梁黎陽縣名注見漢成帝綏和三年澶州注見隋恭帝皇</hi>
　<hi>泰二年元城縣名注見新莾始建國三年譯者注見漢武帝元狩元年重九譯</hi>
二月契丹度河晉主自將及遣李守貞等分道擊之契<lb/>
丹敗走<lb/>
　<hi>晉天平節度副使顔衎遣觀察判官竇儀奏博州刺史周儒降契丹又與楊光逺通情引契丹自馬家口</hi>
<pb n="KR2o0020_WYG_080-56a"/>
　<hi>濟河儀謂景延廣曰虜若與光逺合則河南危矣延廣然之二月朔命石贇守麻家口白再榮守馬家口</hi>
　<hi>未㡬周儒引契丹主之從弟滿逹自馬家口濟河營於東岸攻鄆州北津以應楊光逺晉遣李守貞皇甫</hi>
　<hi>遇梁漢璋薛懐讓将兵萬人縁河水陸俱進契丹圍髙行周符彦卿及先鋒使石公覇於戚城先是景延</hi>
　<hi>廣令諸将分地而守無得相救行周等告急延廣徐白晉主晉主自将救之契丹觧去三将泣訴救兵之</hi>
　<hi>緩㡬不免守貞等至馬家口契丹遣歩卒萬人築壘散騎兵於其外餘兵數萬屯河西度未已晉兵薄之</hi>
　<hi>契丹騎兵退走晉兵進攻其壘㧞之契丹大敗溺死數千人俘斬亦數千人河西之兵慟哭而去由是不</hi>
　<hi>敢復東初契丹主得貝州博州皆撫慰其人或拜官賜服章及敗於戚城及馬家口忿恚所得民皆殺之</hi>
　<hi>由是晉人忿怒戮力爭奮</hi>集覽<hi>顔衎衎/古旦反</hi>質實<hi>天平節度注見漢獻帝興平九年東平竇</hi>
<pb n="KR2o0020_WYG_080-56b"/>
　<hi>儀漁陽人禹鈞之子博州注見漢光武建武八年東郡河南道名注見宋主昱元徽元年薛懐讓太原人</hi>
　<hi>符彦卿宛丘人戚城注見梁主瑱龍德元年薄之注見齊和帝中興元年</hi>
晉定難節度使李彜殷侵契丹以救晉<lb/>
　　書法<hi>書救晉河予彜殷也自契丹南向晉氏諸鎮差不負者惟彜殷而已特書救晉予之也</hi>
○晉詔劉知逺擊契丹知逺屯樂平不進質實<hi>樂平縣名注見</hi>
<hi>宋文帝元嘉十三年</hi>
　　書法<hi>書不進何罪不急君也上書詔撃下書屯不進貶莫明於此矣</hi>
　　發明<hi>知逺是時已有無晉之心矣特書不進所以志其始也</hi>
<pb n="KR2o0020_WYG_080-57a"/>
○晉百官奏請其主聼樂不許<lb/>
　<hi>晉主居喪期年即於宫中奏細聲女樂及出師常奏羌笛撃鼓歌舞曰此非樂也及百官表請聼樂則詔</hi>
　<hi>不許</hi>
　　書法<hi>書奏請何罪百官也踰月禪徙月樂禮也於是喪未及祥遽有此請甚矣然晉主之聼細</hi>
　　<hi>聲已乆則其不許亦偽焉而已</hi>
楊光逺圍晉棣州大敗走還質實<hi>棣州注是宋明帝泰始三年樂陵</hi>
○三月契丹寇晉澶州不克引還考證<hi>宼當作攻</hi>
　<hi>契丹偽棄元城去伏精騎於古頓丘城以俟晉軍與恒定之兵合而撃之大軍欲進追之㑹霖雨而止契</hi>
<pb n="KR2o0020_WYG_080-57b"/>
　<hi>丹人馬饑疲趙延夀曰晉軍悉在河上畏我鋒鋭必不敢前不如即其城下四合攻之奪其浮梁則天下</hi>
　<hi>定矣契丹主從之三月朔自将兵十餘萬陳於澶州北城髙行周與戰自午至晡互有勝負契丹主以精</hi>
　<hi>兵當中軍而來晉主亦出陳以待之契丹主望見晉軍之盛謂左右曰楊光逺言晉兵半已餒死今何其</hi>
　<hi>多也以精騎左右畧陳晉軍不動萬弩齊發飛矢蔽地契丹稍却兩軍死者不可勝數昬後契丹引去契</hi>
　<hi>丹主帳中小校亡来云契丹已傳木書収軍北去景延廣疑有詐閉壁不敢追契丹主北歸所過焚掠民</hi>
　<hi>物殆盡</hi>集覽<hi>頓丘縣名注見漢/武帝元光三年</hi>質實<hi>古頓丘城一統志云在大名府城東</hi>
　<hi>南九十一里浮梁橋名注見周世宗顯德二年</hi>
漢王晟殺其弟越王𢎞昌○閩指揮使朱文進弑其主<lb/>
<pb n="KR2o0020_WYG_080-58a"/>
曦而自立<lb/>
　<hi>閩拱宸都指揮使朱文進閤門使連重遇既弑昶懼國人之討相與結昬以自固閩主曦果於誅殺嘗因</hi>
　<hi>醉殺控鶴指揮使魏從朗從朗朱連之黨也又嘗酒酣誦白居易詩云惟有人心相對間咫尺之情不能</hi>
　<hi>料因舉酒屬二人二人大懼季后妬尚賢妃之寵欲弑曦而立其子亞澄使人告二人曰主上殊不平二</hi>
　<hi>公奈何㑹后父李真有疾曦往問之文進重遇使馬步使錢達弑曦於馬上召百官告之曰天厭王氏宜</hi>
　<hi>更擇有徳者立之衆莫敢言重遇乃推文進陞殿被衮冕帥羣臣北面稱臣文進自稱閩主悉收王氏宗</hi>
　<hi>族五十餘人皆殺之以重遇總六軍禮部尚書鄭元弼抗辭不屈殷主延政遣統軍使吳成儀将兵討文</hi>
　<hi>進不克文進以黄紹頗為泉州刺史</hi>質實<hi>白居易唐𤣥宗朝詩人袞冕注見漢平帝元始五年六軍</hi>
<pb n="KR2o0020_WYG_080-58b"/>
　<hi>注見唐𤣥宗天寳十五載泉州注見唐僖宗光啓元年</hi>
　　書法<hi>閩自審知書卒其後延翰璘昶曦四世皆以弑終習俗然矣五季諸國閩為甚焉</hi>
晉籍鄉兵<lb/>
　<hi>每七戸共出兵械資一卒號武定軍時兵荒之餘復有此擾民不聊生</hi>
夏四月晉主還大梁以景延廣為西京留守<lb/>
　<hi>晉主命髙行周王周留鎮澶州遂還大梁景延廣既為上下所惡晋主亦憚之桑維翰引其不救戚城之</hi>
　<hi>罪出為西京留守以髙行周為侍衞馬步都指揮使延廣鬰鬰不得志日夜縱酒</hi>質實<hi>大梁郡名</hi>
　<hi>注見周顕王二十九年</hi>
<pb n="KR2o0020_WYG_080-59a"/>
晉遣使分道括率民財<lb/>
　<hi>朝廷因契丹入㓂國用愈竭復遣使者三十六人分道括率民財各封劍以授之使者多從吏卒㩗鎻械</hi>
　<hi>刀杖入民家大小驚懼求死無地州縣吏復因縁為姦河南府出緡錢二十萬景延廣率三十七萬留守</hi>
　<hi>判官盧億曰公位兼将相富貴極矣今國家不幸府庫空竭不得已取於民公何忍復因而求利為子孫</hi>
　<hi>之累乎延廣慙而止先是詔以楊光逺叛命兖州修守偹節度使安審信以治樓堞為名率民財以實私</hi>
　<hi>蔵括率使至賦緡錢十萬指取一囷已滿其數</hi>質實<hi>盧億河内人兖州注見漢獻帝興平二年</hi>
　　書法<hi>前書括民榖矣於是復括民財國亦急甚矣終綱目書括民錢榖三唐徳宗建中三年五</hi>
　　<hi>代癸卯甲辰年皆亂政也唐括民馬不與焉五代丙申年契丹括借士民錢帛不與焉五代丁未年</hi>
<pb n="KR2o0020_WYG_080-59b"/>
　　發明<hi>去年書遣使括民榖繼書旱水蝗饑今此上書籍鄉兵下書分道括率民財言分道則所在均</hi>
　　<hi>及言括率則根刷靡遺晉政若此雖㣲虜㓂其能久乎</hi>
晉遣李守貞討楊光逺於青州契丹救之不克質實<hi>青州</hi>
<hi>注見漢桓帝永康元年</hi>○晉太尉侍中馮道罷以桑維翰為中書<lb/>
令兼樞密使<lb/>
　<hi>道雖為首相依違兩可無所操决或謂晋主曰馮道承平之良相今艱難之際譬如使禪僧飛鷹耳乃以</hi>
　<hi>為匡國節度使或謂晋主曰陛下欲禦北狄安天下非桑維翰不可遂復置樞密院以維翰為中書令兼</hi>
　<hi>樞密使事無大小悉以委之數月之間朝廷差治</hi>質實<hi>匡國節度注見漢光武建武八年長社</hi>
<pb n="KR2o0020_WYG_080-60a"/>
晉滑州河决發民塞之<lb/>
　<hi>滑州河决浸汴曹單濮鄆五州之境詔大發數道丁夫塞之既塞晋主欲刻碑記其事中書舍人楊昭儉</hi>
　<hi>諫曰陛下刻石紀功不若降哀痛之詔染翰訟羙不若頒罪已之文晋主乃止</hi>質實<hi>汴曹單僕鄆五</hi>
　<hi>州汴注見周顕王二十九年大梁曹注見漢光武建武八年濟隂單注見秦二世元年單父濮注見周安</hi>
　<hi>王五年濮陽鄆注見唐肅宗寳應元年</hi>
晉以折從逺為府州團練使考異<hi>逺當作阮</hi>
　<hi>初髙祖割地以賂契丹府州與焉㑹契丹欲盡徙河西之民以實遼東州人大恐刺史折從逺因保險拒</hi>
　<hi>之及晉與契丹絶從逺引兵深入拔十餘寨故有是命</hi>質實<hi>府州按一統志本秦漢太原郡地後</hi>
<pb n="KR2o0020_WYG_080-60b"/>
　<hi>魏屬嵐州隋屬樓煩郡唐為府谷鎮五代唐陞府谷縣後建為府州後漢陞為永安軍周因之宋崇寧中</hi>
　<hi>改為靖康軍又置麟府路元初復置府州後為府谷縣屬葭州至本朝因之改屬延安府河西郡名注見</hi>
　<hi>漢安帝元初元年月支遼東郡名注見秦王政三年折從逺雲中人</hi>
晉復置翰林學士<lb/>
　<hi>以李慎儀為承㫖劉温叟徐台符李澣范質為學士</hi>
秋八月晉以劉知逺為行營都統杜威為招討使督十<lb/>
三節度以備契丹<lb/>
　<hi>桑維翰兩秉朝政出楊光逺景延廣於外至是一制指揮節度使十五人無敢違者時人服其膽畧朔方</hi>
<pb n="KR2o0020_WYG_080-61a"/>
　<hi>節度使馮暉上章自陳未老可用而制書見遺維翰召學士使為答詔曰非制書忽忘實以朔方重地非</hi>
　<hi>卿無以彈壓比欲移卿内地受代亦湏竒材暉得詔甚喜時軍國多事咨請輻輳維翰隨時裁决初若不</hi>
　<hi>經思慮人疑其踈畧退而熟議之亦終不能易也然頗任愛憎恩怨必報人亦以是少之契丹之入寇也</hi>
　<hi>晋主再命劉知逺㑹兵山東皆不至晋主疑之謂所親曰太原殊不助朕必有異圖至是雖為都統而實</hi>
　<hi>無臨制之權密謀大計皆不得預知逺亦知見踈但慎事自守而已郭威見知逺有憂色謂知逺曰河東</hi>
　<hi>山河險固風俗尚武士多戰馬静則勤稼穡動則習軍旅此覇王之資也何憂乎胡氏曰宰制運動據權</hi>
　<hi>之所易知人善任當國之所難是時劉知逺杜重威之徒皆為制将而維翰不能區别諸人才否既一槩</hi>
　<hi>用之又不委知逺以權此失之大者維翰非於知逺有憾特不深知之爾或曰知逺先恨李崧又恨出帝</hi>
<pb n="KR2o0020_WYG_080-61b"/>
　<hi>君臣有隙未易平也曰維翰不欲禦敵則已必欲禦敵師克在和無寧力啓上心觧崧之意加禮河東又</hi>
　<hi>致書知逺但坦懐釋怨以濟國為務而専付統御之權晋豈遽亡乎</hi>質實<hi>朔方節度注見漢武帝元</hi>
　<hi>朔元年輻輳注見漢文帝六年山東道名注見宋文帝元嘉二十五年太原謂劉知逺</hi>
朱文進稱藩於晉晉以為閩國王<lb/>
　　書法<hi>文進嘗自立矣斥稱名何不予其自立也故至其殺也皆名之</hi>
○晉置鎮寧軍於澶州質實<hi>鎮寧軍注見隋恭帝皇泰二年澶州</hi>○九月<lb/>
朔日食質實<hi>日食注見新莾天鳯元年</hi>○冬十一月閩泉州牙將留<lb/>
從効等誅朱文進所署刺史黄紹頗傳首建州<lb/>
<pb n="KR2o0020_WYG_080-62a"/>
　<hi>泉州散員指揮使留從効謂同列曰朱文進屠滅王氏遣腹心分據諸州吾屬世受王氏恩而交臂事賊</hi>
　<hi>一旦富沙王克福州吾屬死有餘愧衆以為然十一月各引軍中所善壮士夜飲於從効之家從効紿之</hi>
　<hi>曰富沙王已平福州密㫖令吾屬討黄紹頗諸君從吾言富貴可圖不然禍且至矣衆皆踊躍操白梃踰</hi>
　<hi>垣而入執紹頗斬之從効持州印詣王繼勲第請主軍府函紹頗首遣副使陳洪進齎詣建州延政以繼</hi>
　<hi>勲為泉州刺史從効洪進皆為都指揮使</hi>質實<hi>留從効永春人</hi>
十二月晉師圍青州楊光逺之子承勲刼其父以降<lb/>
　<hi>李守貞圍青州經時城中食盡餓死者大半契丹援兵不至楊光逺遥稽首於契丹曰皇帝皇帝誤光逺</hi>
　<hi>矣其子承勲勸光逺降冀全其族光逺不許承勲斬勸光逺反者判官丘濤等送其首於守貞縱火大譟</hi>
<pb n="KR2o0020_WYG_080-62b"/>
　<hi>劫其父出居私第上表待罪開城納官軍</hi>
　　書法<hi>刼其父降何反正也曷為不書以書刼書刼所以著光逺之心也子刼其父可乎廹父以</hi>
　　<hi>義猶知有君臣者也然則予承勲歟予承勲則不書晋師圍青州矣上書圍下書刼則承勲亦懼禍</hi>
　　<hi>而思變耳承勲能為子者當諌於誘狄入寇之初也若是則承勲曷為無貶辭貶承勲則塞改過之</hi>
　　<hi>門矣故綱目於此晋官承勲不書契丹殺承勲亦不書</hi>
殷遣兵討朱文進唐遣兵攻殷<lb/>
　<hi>朱文進聞黄紹頗死大懼募兵攻泉州留從効與福州兵戰大破之殷主延政遣吳成義帥戰艦千艘攻</hi>
　<hi>福州朱文進求救於吳越初唐翰林學士臧循與樞密副使查文徽同鄉里循常為賈人習福建山川為</hi>
<pb n="KR2o0020_WYG_080-63a"/>
　<hi>文徽畫取建州之䇿文徽表請擊延政國人多以為不可文徽獨奏言攻之必克唐主以邉鎬為行營都</hi>
　<hi>虞候将兵從文徽伐殷屯盖竹□泉漳汀降於殷退保建陽循屯邵武邵武民執循送建州斬之</hi>質<lb/>
　實<hi>福建道名注見唐徳宗貞元七年盖竹或疑地名未詳處所惟台州府城南三十里有盖竹山有洞</hi>
　<hi>名長耀寳光之天洞淵集以為第十九洞天抱朴子言此山可合神丹漢末陳仲林輩得道於此或疑即</hi>
　<hi>此處未審是否姑錄之以備参攷建陽本漢建安縣地名晋太康中析置建陽縣屬建安郡宋以後因之</hi>
　<hi>隋省唐初復置屬建州尋省入建安垂拱中復置宋景定中改嘉禾縣元復舊名○本朝因之屬建寧府</hi>
　<hi>邵武本禹貢揚州之域周為七閩地秦屬閩中郡漢為冶縣地東漢為東侯官縣地屬㑹稽郡三國吳於</hi>
　<hi>此置昭武縣屬建安郡晋改縣曰邵武隋平陳縣廢尋復置屬撫州大業初屬臨川郡唐改屬建州宋以</hi>
<pb n="KR2o0020_WYG_080-63b"/>
　<hi>縣置邵武軍又領歸化建寧光澤三縣屬福建路元改軍為邵武路○夲朝初改為邵武府𨽻福建道</hi>
　　書法<hi>書討何文進弑也殷討罪而唐攻之直書而義自見矣</hi>
閏月晉李守貞殺楊光逺<lb/>
　<hi>朝廷以光逺罪大而諸子歸命難於顕誅命守貞以便宜從事守貞遣人拉殺光逺以病死聞起復承勲</hi>
　<hi>除汝州防禦使胡氏曰光逺不肯臣事契丹是也既而舉兵與契丹合則其情實反矣承勲以義廹其父</hi>
　<hi>開門納官軍變而不失正亦可矣父既被殺而已乃受賞於心何安無乃被圍之時自虞及禍故為刼降</hi>
　<hi>之計歟</hi>集覽<hi>起復承勲承勲以父䘮丁憂禮也今彊起之令復職非也公羊傳宣元年臣有大䘮</hi>
　<hi>則君三年不呼其門已練可以弁冕服金革之事君使之非也臣行之禮也宋史嵩之丁父憂詔起復太</hi>
<pb n="KR2o0020_WYG_080-64a"/>
　<hi>學生黄愷伯等上書曰起復之説聖經所無而權宜變禮衰世始有先朝富弼丁憂起復之詔凡五遣使</hi>
　<hi>弼以金革變禮不可用於平世卒不從命</hi>質實<hi>汝州注見漢光武建武三年梁縣</hi>
　　書法<hi>光逺曷為不書誅晋不能顕誅之也上書降下書殺非譏殺降歟果譏殺降則降不書刼</hi>
　　<hi>殺不書李守貞矣書曰晋李守貞殺楊光逺所以著晋之不能刑也是故唐不能誅李輔國而使盗</hi>
　　<hi>殺之則書盗晋不能誅楊光逺而使李守貞殺之則書李守貞因其實而録之而上之不能刑著矣</hi>
　　發明<hi>光逺反唐反晉死有餘辜然不正其誅者晉人聼子刼父殺之不得其正故也</hi>
閩人討殺朱文進傳首建州考異<hi>據上書朱文進弑其主此當書討朱文進</hi>
<hi>誅之誤作殺</hi>
<pb n="KR2o0020_WYG_080-64b"/>
　<hi>殷吳成義聞有唐兵詐使人告福州吏民曰唐助我討賊臣大兵今至矣福人益懼南廊承㫖林仁翰謂</hi>
　<hi>其徒曰吾曹世事王氏今受制賊臣富沙王至何面見之帥其徒三十人被甲趣連重遇第刺殺之斬其</hi>
　<hi>首以示衆曰富沙王且至汝輩族矣今重遇已死何不亟取文進以贖罪衆踊躍從之遂斬文進迎吳成</hi>
　<hi>義入城函二首送建州</hi>
　　書法<hi>綱目書廢君而弑者二十賊討者四書弑君者七十三弑書殺者八賊討者二十六亂豈</hi>
　　<hi>有已哉自是有書君弑無書賊討者矣詳周安王六年</hi>
契丹復入宼考證<hi>寇當作晋</hi>
　<hi>契丹復大舉入冦趙延夀引兵先進至邢州晉主欲自将拒之㑹有疾命天平節度使張從恩鄴都留守</hi>
<pb n="KR2o0020_WYG_080-65a"/>
　<hi>馬全節䕶國節度使安審琦㑹諸道兵屯邢州武寧節度使趙在禮屯鄴都契丹主以大兵繼至建牙於</hi>
　<hi>元氏朝廷憚契丹之盛詔從恩等引兵稍却於是忷懼無復部伍委棄器甲所過焚掠比至相州不復能</hi>
　<hi>整</hi>集覽<hi>元氏注見漢帝/𤣥更始二年</hi>質實<hi>鄴都注見漢成帝綏和二年魏郡䕶國節度注</hi>
　<hi>見周赧王十二年蒲坂相州注見漢元帝建昭二年魏郡</hi>
<hi>乙晉開運二年○是嵗凡五巳國三鎮殷改稱閩而亡</hi>春正月契丹至相州引還<lb/>
晉主自將追之<lb/>
　<hi>詔趙在禮還屯澶州馬全節還鄴都又遣張彦澤屯黎陽景延廣守胡梁渡契丹宼邢洺磁三州殺掠殆</hi>
　　<hi>盡入鄴都境張從恩馬全節安審琦悉兵陳於相州安陽水之南皇甫遇與濮州刺史慕容彦超将數千</hi>
<pb n="KR2o0020_WYG_080-65b"/>
　<hi>騎前覘契丹至鄴都遇契丹數萬遇等且戰且却至榆林店契丹大至二将謀曰吾屬今走死無遺矣乃</hi>
　<hi>止布陣自午至未力戰百餘合相殺傷甚衆遇焉斃步戰其僕杜知敏以所乗馬授之戰稍觧顧知敏已</hi>
　<hi>為契丹所擒遇曰知敏義士不可棄也與彦超躍馬入陳取知敏而還俄而契丹繼出新兵来戰二将曰</hi>
　<hi>吾屬勢不可走以死報國耳日且暮安陽諸将怪覘兵不還審琦即引騎兵出将救之從恩曰虜衆猥至</hi>
　<hi>盡吾軍恐未足以當之公往何益審琦曰成敗天也萬一不濟當共受之借使虜不南来坐失皇甫太師</hi>
　<hi>吾屬何顔以見天子遂踰水而進契丹觧去遇等乃得還彦超本吐谷渾也與劉知逺同母契丹亦引軍</hi>
　<hi>退其衆自相驚曰晋軍悉至矣時契丹主在邯鄲聞之即時北遁不再宿至鼔城從恩等議曰契丹傾國</hi>
　<hi>而来吾兵少糧盡死無日矣不若引軍就黎陽倉南倚大河以拒之可以萬全議未决從恩引兵先發諸</hi>
<pb n="KR2o0020_WYG_080-66a"/>
　<hi>軍繼之擾亂失亡復如發邢州之時留步兵五百守安陽橋夜四鼓知相州事符彦倫謂将佐曰此夕紛</hi>
　<hi>紜人無固志五百弊卒安能守橋即召入乘城為備至曙望之契丹數萬騎已陳於安陽水北彦倫命城</hi>
　<hi>上揚旌鼓譟約束契丹不測踰水環州而南聞張彦澤兵至引逺全節等不敢追晉主疾小愈河北相繼</hi>
　<hi>告急晋主曰此非安寝之時乃部分諸将為行計馬全節等奏據降者言虜衆不多宜乗其散歸種落大</hi>
　<hi>舉徑襲幽州晋主以為然徵兵諸道下詔親征發大梁</hi>集覽<hi>種落種類也落居也人所聚居故謂</hi>
　<hi>之村落屯落聚落</hi>質實<hi>胡梁未詳其義或疑即浮梁注見周世宗顕徳五年邢洺磁三州邢注見</hi>
　<hi>楚義帝元年㐮國洺注見漢武帝元狩四年廣平磁注見隋文帝仁夀四年安陽水按一統志一名洹水</hi>
　<hi>源自彰徳府故洹水縣東至林安安陽二縣屢伏屢見東經永和鎮入衞河安陽縣名注見晋恵帝永興</hi>
<pb n="KR2o0020_WYG_080-66b"/>
　<hi>元年皇甫太師謂皇甫遇吐谷渾西羌種名注見晋元帝建武元年邯鄲縣名注見周威烈王二十三年</hi>
　<hi>鼓城縣名注見漢帝𤣥更始二年下曲陽黎陽倉注見陳後主至徳元年安陽橋在彰徳府城北四里跨</hi>
　<hi>洹水舊名鯨背橋相州注見漢元帝建昭二年魏郡鼔譟注見宋文帝元嘉二十六年大梁郡名注見周</hi>
　<hi>顕王二十九年</hi>
殷改國號曰閩<lb/>
　<hi>閩之故臣共迎殷主延政請歸福州改國號曰閩延政以方有唐兵未暇徙都以從子繼昌鎮福州以指</hi>
　<hi>揮使黄仁諷将兵衛之賞林仁翰甚薄仁翰未嘗自言其功發兩軍甲士萬五千人詣建州以拒唐</hi>質<lb/>
　實<hi>福州注見漢武帝建元三年閩中</hi>
<pb n="KR2o0020_WYG_080-67a"/>
二月晉主至澶州諸將引軍北上<lb/>
　<hi>晉主至澶州馬全節等諸軍以次北上劉知逺聞之曰中國疲弊自守恐不足乃横挑彊胡勝之猶有後</hi>
　<hi>患况不勝乎胡氏曰以知逺自守之言思之晉若用之為統帥必以保境不戰為務此固弊虜之良䇿也</hi>
　<hi>晉之所以大困者正繇無嵗不戰耳向使河北諸鎮厚蓄其力相為掎角虜来則禦去則勿追以逸待勞</hi>
　<hi>湏其可乗之勢徳光其能得志於中國乎知逺所以保河東者正用此術故深惜出帝疑之李崧踈之而</hi>
　<hi>桑維翰用之不盡其才也</hi>集覽<hi>横挑横胡孟反不順理也挑徒了反戯弄也掎角注見漢昭烈帝章</hi>
　<hi>武二年</hi>質實<hi>河東郡名注見漢獻帝建安七年</hi>
契丹䧟晉祁州刺史沈斌死之考證<hi>䧟當作攻</hi>
<pb n="KR2o0020_WYG_080-67b"/>
　<hi>契丹以羸兵驅牛羊過祁州城下晉刺史沈斌出兵擊之契丹以精騎奪其門州兵不得還趙延夀引契</hi>
　<hi>丹急攻之斌在城上延夀語之曰使君何不早降斌曰侍中父子失計䧟失虜庭忍帥犬羊以殘父母之</hi>
　<hi>邦不自愧耻更有驕色何㢤沈斌弓折矢盡寧為國家死耳終不效公所為明日城䧟斌自殺</hi>質實<lb/>
　<hi>祁州注見唐中宗嗣聖八年義豐沈斌下邳人</hi>
　　發明<hi>沈斌為晉守臣城䧟而死固其分也然其曉諭趙延夀之語可謂明於君臣之大義夷夏</hi>
　　<hi>之正理者死得其所宜乎書以予之也</hi>
晉以馮玉為樞密使<lb/>
　<hi>晉端明殿學士馮玉宣徽北院使李彦韜皆挾恩用事惡桑維翰數毁之晉主欲罷桑維翰政事李崧劉</hi>
<pb n="KR2o0020_WYG_080-68a"/>
　<hi>昫固諌而止請以玉為樞密副使玉殊不平中㫖以玉為樞密使以分維翰之權彦韜少事間寳為僕夫</hi>
　<hi>後𨽻髙祖帳下有寵於晋主性纎巧與嬖幸相結以蔽耳目至於升黜将相亦得預議常謂人曰吾不知</hi>
　<hi>朝廷設文官何所用且欲澄汰徐當盡去之</hi>集覽<hi>澄汰猶言沙汰謂選擇之有所棄斥也</hi>
閩人及唐人戰閩人敗績<lb/>
　<hi>唐查文徽表求益兵唐主遣祖全恩将兵㑹之屯赤嶺閩主延政遣僕射楊思恭統軍使陳望将兵萬人</hi>
　<hi>拒之列柵水南旬餘不戰唐人不敢逼思恭以延政之命督望戰望曰江淮兵精其将習武事國之安危</hi>
　<hi>繋此一舉不可不萬全而後動思㳟怒望不得已引兵陟水與唐戰全恩等以大軍當其前使竒兵出其</hi>
　<hi>後大破之望死思恭僅以身免延政大懼嬰城自守召泉州兵分守要害</hi>質實<hi>赤嶺未詳處所泉州</hi>
<pb n="KR2o0020_WYG_080-68b"/>
　<hi>注見唐僖宗光啓元年要害注見漢文帝十一年</hi>
三月閩李仁達作亂以僧卓巖明稱帝閩主延政遣兵<lb/>
討之<lb/>
　<hi>初光州人李仁達仕閩叛奔建州及朱文進之亂復叛奔福州浦城人陳繼珣亦叛閩主延政奔福州至</hi>
　<hi>是二人不自安王繼昌暗弱嗜酒不恤将士将士多怨仁達與繼珣説黄仁諷殺繼昌及吳成義仁達欲</hi>
　<hi>自立恐衆心未服以雪峯寺僧卓巖明素為衆所重相與迎之立以為帝帥将吏北面拜之然猶遣使稱</hi>
　<hi>藩於晉延政聞之族黄仁諷家命統軍使張漢真将水軍五千㑹漳泉兵討巖明</hi>質實<hi>光州注見</hi>
　<hi>晉武帝泰始二年弋陽浦城按一統志本漢東侯官縣地漢末置漢興縣吳改曰吳興隋省入建安唐初</hi>
<pb n="KR2o0020_WYG_080-69a"/>
　<hi>復置改曰唐興天授初改曰武寧神龍初復曰唐興天寳初始改曰浦城宋元仍舊○本朝因之屬建寧</hi>
　<hi>府雪峯寺在福州府城西一百餘里雪峯山内乃唐所建真覺禪師嘗居於此</hi>
　　書法<hi>以稱帝何不宜稱者也帝王所自立者也見以於人則不足以帝矣而况僧乎故其見殺</hi>
　　<hi>也名之而書殺綱目書以稱帝五詳漢光武建武元年舍是無書以者矣</hi>
契丹還軍南下晉都排陳使符彦卿等擊之契丹敗走<lb/>
夏四月晉主還大梁<lb/>
　<hi>杜威等諸軍㑹於定州攻契丹泰州降之取蒲城獲契丹二千人取遂城趙延夀部曲有降者言契丹主</hi>
　<hi>還至虎北口聞晋取泰州復擁衆南向約八萬餘騎計来夕當至威等懼退至陽城契丹大至晉軍與戰</hi>
<pb n="KR2o0020_WYG_080-69b"/>
　<hi>逐北十餘里契丹踰白溝而去晋軍結陣而南胡騎四合如山諸軍力戰拒之人馬饑乏至白團衛村埋</hi>
　<hi>鹿角為行寨契丹圍之數重竒兵出寨後斷糧道是夕東北風大起營中掘井輙崩人馬俱渴至曙風甚</hi>
　<hi>契丹主坐奚車中命鐡鷂四面下馬拔鹿角而入奮短兵以擊晋軍又順風縱火揚塵以助其勢軍上皆</hi>
　<hi>憤怒大呼曰都招討使何不用兵令士卒徒死諸将請出戰杜威曰俟風稍緩徐觀可否李守貞曰彼衆</hi>
　<hi>我寡風沙之内莫測多少惟力鬭者勝此風乃助我也若俟風止吾屬無類矣即呼曰諸将齊擊賊又謂</hi>
　<hi>威曰令公善守禦守貞以中軍决死矣馬軍排陣使張彦澤召諸将問計皆曰虜得風勢宜俟風回與戰</hi>
　<hi>彦澤亦以為然右廂副使藥元福謂彦澤曰今軍中饑渴已甚若俟風回吾屬已為虜矣敵謂我不能逆</hi>
　<hi>風以戰宜出其不意急擊之此兵之詭道也都排陳使符彦卿曰與其束手就擒曷若以身狥國乃與彦</hi>
<pb n="KR2o0020_WYG_080-70a"/>
　<hi>澤元福及皇甫遇引精騎出西門擊之諸将繼至契丹却數百步風勢益甚昏晦如夜彦卿等擁萬餘騎</hi>
　<hi>横擊契丹呼聲動天地契丹大敗而走勢如崩山守貞亦令步兵盡拔鹿角出鬭步騎俱進逐北二十餘</hi>
　<hi>里鉄鷂既下馬蒼黄不能復上委棄馬仗蔽地契丹主乗奚車走十餘里追兵急獲一槖駞乗之而走諸</hi>
　<hi>将請追擊之杜威揚言曰逢賊幸不死更索衣囊邪李守貞曰人馬渴甚得水足重難以追寇乃退保定</hi>
　<hi>州契丹主至幽州散兵稍集以軍失利杖其酋長各數百諸将引歸晉主亦還大梁胡氏曰兵法窮寇勿</hi>
　<hi>追而唐太宗討薛仁泉劉黒闥宋金剛之徒皆乗其犇敗追而擊之不遺餘力恐其稍緩計成又難取也</hi>
　<hi>故窮寇之或追或不追歸師之或遏或不遏惟其可而已契丹陽城之敗非偽遁而有覆明矣所宜蒐東</hi>
　<hi>精鋭分道躡之待其勢窮廹然後與之立約縱使歸國此乃止其入寇之良圖也雖然杜重威李守貞方</hi>
<pb n="KR2o0020_WYG_080-70b"/>
　<hi>有異志茍知此䇿尚不肯為况不知乎</hi>集覽<hi>泰州屬臨潢府在長泰東燕京東北去一千八百里</hi>
　<hi>逐北注見周赧王三十一年奚車奚國之車鉄鷂軍號義取堅剛鷙猛也蒐柬柬通作簡左傳㐮二十六</hi>
　<hi>年簡兵蒐乗注簡擇蒐閲也公羊傳昭八年蒐于紅蒐者何簡車徒也</hi>正誤<hi>泰州今按宋朝郡縣</hi>
　<hi>志保州本莫州清苑縣地石晉初割屬契丹番戎立為泰州少主尅復移泰州治蒲城尋廢舊泰州復為</hi>
　<hi>清苑縣今保定府也杜威等㑹於定州攻泰州取蒲城遂城安得逺在長城口外之臨潢乎集覽誤</hi>質<lb/>
　實<hi>泰州按一統志本禹貢冀州之域戰國時屬趙秦為上谷鉅鹿二郡地漢為涿郡及信都中山國地</hi>
　<hi>晋屬范陽髙陽中山安平河間國後魏為樂浪北平上谷郡地隋屬上谷博陵河間三郡始於此置清苑</hi>
　<hi>縣唐時其地屬莫定蒲瀛等五州五代晉割屬契丹於此置泰州後移治蒲城而舊州仍為清苑縣宋即</hi>
<pb n="KR2o0020_WYG_080-71a"/>
　<hi>縣置保塞軍太平興國中陞為保州政和初號清苑郡保塞軍節度金天會中改順天軍初屬河間路後</hi>
　<hi>改屬中都路元初為保州尋改為順天路至元中又改保定路○本朝改為保定府直𨽻京師蒲城縣名</hi>
　<hi>注見隋煬帝大業十三年永樂遂城本漢易州遂城縣地五代唐置宥<graphic n="KR1967" url="https://raw.githubusercontent.com/kanripo/KR-Gaiji/master/images/KR1967.png" mimeType="image/png"/>鎮周為梁門口寨宋置静<graphic n="KR1967" url="https://raw.githubusercontent.com/kanripo/KR-Gaiji/master/images/KR1967.png" mimeType="image/png"/>軍</hi>
　<hi>景徳初改安肅軍金為安肅縣屬中都路天會中陞為徐州後改為安肅州元初縣廢州存至國朝改為</hi>
　<hi>安肅縣𨽻保定府虎北口地名注見唐主從珂清泰二年陽城未詳處所白溝河名注見漢獻帝建安八</hi>
　<hi>年白團衛村未詳所在藥元福晉陽人蒼黄注見漢隠帝乾祐三年槖駞獸名注見漢武帝太初三年幽</hi>
　<hi>州注見唐髙祖武徳四年酋長注見漢帝𤣥更始二年契丹陽城之敗事在開運元年</hi>
晉復以鄴都為天雄軍質實<hi>天雄軍注見漢成帝綏和二年魏郡</hi>
<pb n="KR2o0020_WYG_080-71b"/>
閩兵攻福州不克<lb/>
　<hi>閩張漢真至福州黄仁諷聞其家夷滅開門力戰執漢真斬之卓巖明無他方畧但於殿上噀水散豆作</hi>
　<hi>諸法事而已李仁達自判六軍諸衛事使黄仁諷屯西門陳繼珣屯北門仁諷從容謂繼珣曰人之所以</hi>
　<hi>為人以有忠信仁義也吾頃嘗有功於富沙中間叛之非忠也人以從子託我而與人殺之非信也屬者</hi>
　<hi>與建兵戰所殺皆鄉曲故人非仁也棄妻子使人魚肉之非義也此身十沈九浮死有餘愧因拊膺慟哭</hi>
　<hi>繼珣曰大丈夫狥功名何顧妻子宜置此事勿以取禍仁達聞之使人殺之由是兵權盡歸仁達</hi>質<lb/>
　實<hi>從容注見秦二世三年富沙謂王延政</hi>
五月晉順國節度使杜威入朝<lb/>
<pb n="KR2o0020_WYG_080-72a"/>
　<hi>威久鎮恒州貪殘不法又畏懦過甚每契丹數十騎入境威已閉門登陴由是虜無所忌憚屬城多為所</hi>
　<hi>屠威竟不出一卒救之千里之間暴骨如莾威見所部殘弊為衆所怨又畏契丹之彊累表求朝不許威</hi>
　<hi>不俟報遽委鎮入朝桑維翰曰威居常憑恃勲親邀求姑息及疆場多事曽無守禦之意宜因此時廢之</hi>
　<hi>庶無後患晉主不悦曰威朕之密親必無異志但長公主欲相見耳公勿以為疑維翰自是不敢復言以</hi>
　<hi>足疾辭位</hi>質實<hi>疆場注見漢靈帝建寧二年長公主注見髙祖天祖二年</hi>
閩李仁達殺卓巖明稱藩於唐<lb/>
　<hi>仁達大閲戰士隂教軍士突前刺殺巖明共執仁達使居巖明之坐仁達乃自稱威武留後奉表稱藩于</hi>
　<hi>唐亦遣使入貢於晋唐以仁達為節度使賜名𢎞義</hi>質實<hi>威武軍名注見漢武帝建元三年閩中</hi>
<pb n="KR2o0020_WYG_080-72b"/>
六月晉以杜威為天雄節度使<lb/>
　<hi>威獻部曲步騎兵四千人粟十萬斛芻二十萬束云皆在本道晋主以其所獻騎兵𨽻扈聖步兵𨽻䕶國</hi>
　<hi>威復請以為牙隊而禀賜皆仰縣官威又令公主白求天雄節鉞許之</hi>集覽<hi>縣官注見漢文帝十</hi>
　<hi>一年</hi>質實<hi>部曲注見陳文帝天嘉元年扈聖軍名未詳沿革䕶國軍名注見周赧王十二年蒲坂節</hi>
　<hi>鉞注見唐徳宗興元元年</hi>
晉遣使如契丹<lb/>
　<hi>契丹連嵗入寇中國疲於奔命邉民塗地契丹人畜亦多死國人厭苦之舒嚕太后謂契丹主曰使漢人</hi>
　<hi>為胡主可乎曰不可太后曰然則汝何故欲為漢主曰石氏負恩不可容太后曰汝今雖得漢地不能居</hi>
<pb n="KR2o0020_WYG_080-73a"/>
　<hi>也萬一蹉跌悔何所及又謂其羣下曰漢兒何得一向眠自古但聞漢和蕃不聞蕃和漢漢兒果能回意</hi>
　<hi>我亦何惜與和桑維翰屢勸晉主復請和於契丹以紓國患晋主遣使奉表稱臣詣契丹謝過契丹主曰</hi>
　<hi>使景延廣桑維翰自来仍割鎮定兩道𨽻我則可和朝廷以契丹語忿謂其無和意乃止及契丹主入大</hi>
　<hi>梁謂李崧等曰曏使晋使再来則南北不戰矣</hi>集覽<hi>漢兒何得一向眠言漢人必不常屈於人也四</hi>
　<hi>夷附錄作漢兒爭得一向卧耶</hi>正誤<hi>漢兒何得一向眠今按一説猶言何得安枕而卧也胡三省註</hi>
　<hi>人寝不安席則輾轉反側而不能寐一向眠則其眠安矣</hi>質實<hi>蹉跌注見漢順帝陽嘉二年鎮定二</hi>
　<hi>州名鎮注見漢光武建武九年常山定注見周威烈王二十三年中山</hi>
秋七月唐兵拔鐔州<lb/>
<pb n="KR2o0020_WYG_080-73b"/>
　<hi>閩人或告福州援兵謀叛閩主延政收其鎧仗遣還伏兵殺之死者八千餘人脯其肉以歸為食唐邉鎬</hi>
　<hi>拔鐔州魏岑馮延已延魯以師出有功皆踴躍賛成之徵求供億府庫為之耗竭洪饒撫信之民尤苦之</hi>
　<hi>延政稱臣吳越以求救</hi>集覽<hi>鐔州本建州延平鎮五代時閩主王延政僣位於建州改延平為鐔</hi>
　<hi>州今南劍州是鐔音尋</hi>質實<hi>鐔州注見髙祖天福八年延平洪饒撫信四州名洪注見漢武帝元</hi>
　<hi>鼎五年豫章饒注見梁武帝太清元年鄱陽撫注見晉安帝隆安二年臨川信按一統志本禹貢揚州之</hi>
　<hi>域春秋戰國迭為吳楚之地秦屬九江㑹稽二郡漢為豫章郡之餘汗縣及㑹稽郡之太未縣地晋宋及</hi>
　<hi>隋屬鄱陽東陽二郡唐析衢之玉山常山饒之弋陽及撫建二州地置信州𨽻江南西道五代時楊吳南</hi>
　<hi>唐繼有之宋以信州𨽻江南東路元改置信州路𨽻浙江行省本朝初改為廣信府𨽻江西道</hi>
<pb n="KR2o0020_WYG_080-74a"/>
楚王希範殺其弟希杲○八月朔日食○晉加馮玉同<lb/>
平章事<lb/>
　<hi>和凝罷加樞密使馮玉同平章事事無大小悉以委之晉主自陽城之㨗謂天下無虞驕侈益甚多造器</hi>
　<hi>玩廣宫室作織錦樓以織地衣用工數百期年乃成又賞賜優伶無度桑維翰諫曰曏者陛下親禦胡寇</hi>
　<hi>戰士重傷者賞不過帛數端今優人一談一笑稱㫖往往賜束帛萬錢錦袍銀帶彼戰士見之能不觖望</hi>
　<hi>士卒觧體陛下誰與衛社稷乎不聼馮玉每善承迎益有寵有疾在家晉主謂諸宰相曰自刺史以上俟</hi>
　<hi>馮玉出乃得除玉乗勢弄權賂遺輻凑朝政益壊</hi>質實<hi>陽城之㨗事在開運元年觖望注見漢髙</hi>
　<hi>帝六年觧體注見漢桓帝延熹二年</hi>
<pb n="KR2o0020_WYG_080-74b"/>
唐兵拔建州閩主延政出降汀泉漳州皆降<lb/>
　<hi>唐兵圍建州既久建人離心或謂董思安盍早擇去就思安曰吾世事王氏危而叛之天下其誰容我衆</hi>
　<hi>感其言無叛者唐先鋒使王建封先登遂克建州閩主延政降思安整衆犇泉州初唐兵之来建人苦王</hi>
　<hi>氏之亂與楊思恭之重斂爭伐木開道以迎之至是縱兵焚掠建人大失望</hi>
漢主殺其僕射王翷<lb/>
　<hi>漢主殺劉思潮以翷嘗與髙祖謀立𢎞昌賜死内外皆懼不自保</hi>集覽<hi>翷力仁反</hi>
冬十月唐以王延政為羽林大將軍<lb/>
　<hi>延政至金陵唐主斬楊思恭以謝建人以王崇文為永安節度使崇文治以寛簡建人遂安</hi>質實<lb/>
<pb n="KR2o0020_WYG_080-75a"/>
　<hi>永安節度注見晉武帝泰始五年</hi>
十一月晉遣使如髙麗<lb/>
　<hi>初髙麗王建因胡僧斡羅言於晉髙祖曰渤海我婚姻也其王為契丹所虜請與朝廷共擊取之髙祖不</hi>
　<hi>報及是斡羅復言之晉主欲使髙麗擾契丹東邉以分其兵勢㑹建卒子武上表告䘮以武為髙麗王遣</hi>
　<hi>通事舍人郭仁遇使其國使擊契丹仁遇見其兵極弱曏者之言特建為誇誕耳武亦更以他故為觧</hi>
　集覽<hi>斡羅胡僧之名斡烏伐反羅案釋氏音郎加反渤海注見隋文帝開皇十八年靺鞨</hi>質實<lb/>
　<hi>髙麗東夷國名注見漢武帝元封五年</hi>
吳越殺其臣杜昭達闞璠<lb/>
<pb n="KR2o0020_WYG_080-75b"/>
　<hi>吳越内都監使杜昭達統軍使□璠皆好貨富人程昭悦以貨結二人得侍𢎞佐左右昭悦狡佞王悦之</hi>
　<hi>寵待踰於舊将璠不能平昭悦懼謀去璠璠専而愎國人惡之者衆王亦惡之昭悦私謂右統軍使胡進</hi>
　<hi>思曰今欲除公及璠各為本州使璠不疑可乎進思許之乃以璠為明州進思為湖州刺史璠怒曰出我</hi>
　<hi>於外是棄我也進思曰老兵得大州幸矣不行何為璠乃受命既而復以他故留進思統軍使錢仁俊母</hi>
　<hi>杜昭達之姑也昭悦因譛璠昭達謀奉仁俊作亂下獄鍜錬成之誅璠昭達幽仁俊於東府昭悦治闞杜</hi>
　<hi>之黨凡權位與已侔意所忌者誅放百餘人進思重厚寡言昭悦以為戅故獨存之昭悦收仁俊故吏慎</hi>
　<hi>温其使證仁後之罪拷掠備至温其堅守不屈𢎞佐嘉之擢為國官</hi>集覽<hi>鍜鍊注見漢宣帝地節三</hi>
　<hi>年</hi>質實<hi>明州注見唐僖宗乾符四年湖州注見宋明帝泰始二年</hi>
<pb n="KR2o0020_WYG_080-76a"/>
晉桑維翰罷<lb/>
　<hi>初晉主疾未平㑹正旦樞密使桑維翰遣女僕入宫起居太后因問皇弟睿近讀書否馮玉因譛維翰有</hi>
　<hi>廢立之志李守貞李彦韜合謀排之以趙瑩柔而易制共薦以代維翰罷維翰政事為開封尹以瑩為中</hi>
　<hi>書令李崧為樞密使維翰遂稱足疾希復朝謁杜絶賔客或謂馮玉曰桑公元老當優以大藩奈何使之</hi>
　<hi>尹京親猥細之務乎玉曰恐其反耳曰儒生安能反玉曰縱不自反恐其教人耳</hi>質實<hi>開封府名</hi>
　<hi>注見周顯王二十九年大梁</hi>
<hi>丙晉開運三年○是午嵗凡四國三鎮</hi>春正月唐以宋齊丘為太傅<lb/>
　<hi>唐齊王景達府屬謝仲宣言於景達曰宋齊丘先帝布衣之交今棄之草莱不厭衆心景達為之言於唐</hi>
<pb n="KR2o0020_WYG_080-76b"/>
　<hi>主曰齊丘宿望勿用可也何必棄之以為名唐主乃以齊丘為太傅但奉朝請不預政事</hi>質實<hi>齊州</hi>
　<hi>名注見漢景帝三年濟南</hi>
唐以李建勲馮延已同平章事<lb/>
　<hi>建勲練習吏事而懦怯少斷延已工文辭而狡佞喜大言多樹黨水部郎中髙越上書指延已兄弟過惡</hi>
　<hi>唐主怒貶越蘄州司士初唐主置宣政院於禁中以給事中常夢錫領之専典機密夢錫與中書侍郎嚴</hi>
　<hi>續皆忠直無私唐主謂夢錫曰大臣惟嚴續中立然無才恐不勝其黨卿宜左右之未㡬夢錫罷宣政院</hi>
　<hi>續亦出為池州觀察使夢錫於是稱疾縱酒不復預朝廷事續可求之子也</hi>集覽<hi>稱疾注見唐昭</hi>
　<hi>宗天復二年</hi>質實<hi>蘄州注見陳宣帝大建五年</hi>
<pb n="KR2o0020_WYG_080-77a"/>
二月朔日食○夏四月晉靈州党項作亂<lb/>
　<hi>初馮暉在靈州留拓跋彦超於州下故諸部不敢為寇及将罷鎮而縱之王令温代鎮不存撫羌胡以中</hi>
　<hi>國法䋲之羌胡怨怒彦超與石存也厮褒三族共攻靈州</hi>集覽<hi>靈州注見唐中宗嗣聖十三年石存</hi>
　<hi>也厮褒石存與也厮褒三族之名或謂也當是乜今案大宋重脩廣韻乜字下注蕃姓音彌也反</hi>質<lb/>
　實<hi>党項西羌别種注見陳後主至徳四年</hi>
唐泉州牙將留從効逐其刺史王繼勲而代之○晉定<lb/>
州指揮使孫方簡叛降契丹<lb/>
　<hi>定州西北有狼山土人築堡於山上以避胡寇堡中有佛舍尼孫深意居之以妖術惑衆逺近信奉之中</hi>
<pb n="KR2o0020_WYG_080-77b"/>
　<hi>山人孫方簡及弟行友自言深意之姪事之甚謹深意死方簡嗣行其術稱深意坐化事之如生其徒日</hi>
　<hi>滋㑹晉與契丹絶好北邉寇盗充斥方簡行友因帥鄉里豪徤據城自保契丹入寇帥衆邀擊頗獲其軍</hi>
　<hi>資人挈家往依之者益衆遂為羣盗懼為吏所討乃歸欵朝廷朝廷亦資其禦寇署東北招收指揮使方</hi>
　<hi>簡邀求不已朝廷小不副其意則舉寨降於契丹請為鄉道以入寇時河北大饑民餓死者所在以萬數</hi>
　<hi>盗賊蠭起吏不能禁天雄軍将劉延翰市馬於邉方簡執之獻於契丹延翰逃歸言方簡欲乗中國凶饑</hi>
　<hi>引契丹入寇宜為之備</hi>集覽<hi>狼山在定州西北案/定州今中山府是</hi>質實<hi>狼山一統志云</hi>
　<hi>在保定府城西北五十里一名郎山其鋒尖鋭如削皎然玉立中山郡名注見周威烈王二十三年蠭起</hi>
　<hi>注見秦二世二年定州注見周威烈王二十三年中山</hi>
<pb n="KR2o0020_WYG_080-78a"/>
六月晉復以馮暉為朔方節度使<lb/>
　<hi>暉在靈武得羌胡心市馬朞年至五千匹朝廷忌之徙鎮邠州暉乃厚事馮玉李彦韜復求靈州㑹有羌</hi>
　<hi>胡之擾從之使将闗西兵擊羌胡</hi>質實<hi>朔方節度注見漢武帝元朔元年靈武郡名注見唐太宗</hi>
　<hi>貞觀二十年靈州邠州注見漢桓帝延熹五年豳</hi>
契丹寇定州晉遣兵禦之考證<hi>寇當作入晉</hi>
　<hi>定州言契丹勒兵壓境詔以李守貞為都部署将兵禦之時李彦韜方用事視守貞蔑如也守貞恨之有</hi>
　<hi>自幽州来者言趙延夀有意歸國李崧馮玉信之命杜威致書延夀啖以厚利延夀復書乞發大軍應接</hi>
　<hi>辭㫖懇密朝廷欣然復遣人詣延夀以為期約</hi>
<pb n="KR2o0020_WYG_080-78b"/>
唐遣陳覺使福州<lb/>
　<hi>初唐人既克建州欲乗勝取福州唐主不許樞密使陳覺請自往説李𢎞義必令入朝宋齊丘薦覺才辯</hi>
　<hi>可遣唐主乃以覺為宣諭使厚賜𢎞義𢎞義知其謀見覺辭色甚倨覺不敢言入朝事而還</hi>質實<lb/>
　<hi>建州注見晉武帝泰始五年建安</hi>
　　書法<hi>凡使稱名不辱命也覺見仁達不敢言入朝事則其以不辱命例名之何罪唐也陳覺狂</hi>
　　<hi>妄而聼遣之亦不知人甚矣書遣陳覺若曰所遣者若人云耳羙惡不嫌同辭</hi>
秋七月河决<lb/>
　<hi>河决楊劉西入莘縣廣四十里自朝城北流</hi>集覽<hi>楊劉注見唐憲宗元和十三年朝城濮州朝城</hi>
<pb n="KR2o0020_WYG_080-79a"/>
　<hi>縣今𨽻濟寧路朝音潮</hi>質實<hi>莘縣注見唐中宗嗣聖五年朝城縣名注見漢獻帝初平二年東武</hi>
　<hi>陽</hi>
八月晉劉知逺殺白承福夷其族<lb/>
　<hi>晉主數召承福入朝宴賜甚厚使戍滑州屬嵗大熟遣其部落還太原畜牧多犯法劉知逺無所縱捨部</hi>
　<hi>落知朝廷㣲弱且畏知逺之嚴謀相與遁歸故地有白可久者位亞承福帥所部先亡歸契丹知逺與郭</hi>
　<hi>威謀曰今天下多事置此屬於太原乃腹心之疾也不如去之密表吐谷渾反覆請遷於内地晉主遣使</hi>
　<hi>發其部落分置諸州知逺遣威誘承福等入居太原城中誣以謀叛殺之合四百口吐谷渾由是遂㣲</hi>
　質實<hi>滑州注見隋恭帝皇泰二年</hi>
<pb n="KR2o0020_WYG_080-79b"/>
晉流慕容彦超於房州<lb/>
　<hi>濮州刺史慕容彦超坐違法科斂擅取官麥李彦韜素與彦超有隙發其事趣馮玉使殺之李崧曰如彦</hi>
　<hi>超之罪今天下藩侯皆有之若盡其法恐人人不自安乃敕免死削官爵流房州</hi>質實<hi>房州注見</hi>
　<hi>漢獻帝建安二十四年房陵</hi>
唐攻福州克其外郭<lb/>
　<hi>唐陳覺自福州還耻無功矯詔召𢎞義入朝擅發汀建撫信州兵命馮延魯将之趣福州唐主以覺専命</hi>
　<hi>甚怒羣臣多言兵已傅城下不可中止當發兵助之覺延魯進攻福州𢎞義出擊大破之唐主遣王崇文</hi>
　<hi>魏岑㑹兵攻福州克其外郭𢎞義固守第二城</hi>
<pb n="KR2o0020_WYG_080-80a"/>
馮暉擊破党項入靈州<lb/>
　<hi>馮暉引兵過旱海糗糧已盡拓跋彦超衆數萬扼要路據水泉以待之軍中大懼暉以賂求和於彦超彦</hi>
　<hi>超許之自旦至日中使者往返數四兵未觧藥元福曰虜知我饑渴陽許和以困我耳若至暮則吾輩成</hi>
　<hi>擒矣今虜雖衆精兵不多依西山而陳者是也其餘步卒不足為患請公嚴陳以待我我以精騎先犯西</hi>
　<hi>山兵小勝則舉黄旗大軍合勢繫之破之必矣乃帥騎先進用短兵力戰彦超小却元福舉黄旗暉引兵</hi>
　<hi>赴之彦超大敗明日暉入靈州</hi>集覽<hi>旱海未詳處所</hi>
晉張彦澤敗契丹於定州北○晉以楚王希範為諸道<lb/>
兵馬元帥<lb/>
<pb n="KR2o0020_WYG_080-80b"/>
　<hi>希範知晉主好奢靡屢以珍玩為獻求都元帥故有是命</hi>
冬十月晉遣杜威将兵伐契丹<lb/>
　<hi>契丹使瀛州刺史劉延祚遺樂夀監軍王巒書請舉城内附云城中契丹兵不滿千人乞朝廷發輕騎襲</hi>
　<hi>之已為内應契丹主已歸牙帳地逺阻水不能救也巒與杜威屢奏瀛莫乗此可取馮玉李崧信以為然</hi>
　<hi>欲發大兵迎趙延夀及延祚先是李守貞數将兵過廣晉杜威厚待之贈金帛甲兵動以萬計守貞入朝</hi>
　<hi>因言陛下若他日用兵臣願與威戮力以清沙漠及將北征晉主與馮玉李崧議以威為都招討使守貞</hi>
　<hi>副之趙瑩私謂馮李曰杜令國戚貴為将相而所欲未厭心常慊慊豈可復假以兵權必若有事北方不</hi>
　<hi>若止任守貞為愈也不從十月下敕榜曰専發大軍往平黠虜先收瀛莫安定闗南次復幽燕盪平塞北</hi>
<pb n="KR2o0020_WYG_080-81a"/>
　<hi>有能擒獲虜主者除上鎮節度使賞錢萬緡絹萬匹銀萬兩時自六月積雨至是未止軍行及饋運者甚</hi>
　<hi>艱苦胡氏曰馮玉以女寵與政不足責矣李崧為相而信趙延夀劉延祚之詐遂興大衆為虜所致向使</hi>
　<hi>桑維翰劉知逺當之必能遥度情偽不輕舉措以取敗亡矣</hi>集覽<hi>牙帳注見唐𤣥宗開元八年黠</hi>
　<hi>虜黠謂桀黠也桀黠注見唐明宗天成元年</hi>質實<hi>樂夀縣名注見隋恭帝皇泰元年廣晉府名注</hi>
　<hi>見漢成帝綏和二年魏郡沙漠注見漢獻帝建安二十五年馮李謂馮玉李崧杜令謂杜威也瀛莫安定</hi>
　<hi>四州名瀛注見漢帝𤣥更始二年莫注見周世宗顯徳六年安注見唐太宗貞觀元年定注見周威烈王</hi>
　<hi>二十三年中山闗南夏煚曰瓦橋闗已南十縣及晉陽之地皆曰闗南幽燕謂幽州燕京注見唐髙祖武</hi>
　<hi>徳四年</hi>
<pb n="KR2o0020_WYG_080-81b"/>
　　發明<hi>是時中國殘弊自守且不足乃反為虜所致何哉書遣杜威将兵伐契丹則晉人自速其</hi>
　　<hi>禍不可救矣哀哉</hi>
吳越遣兵救福州<lb/>
　<hi>唐主命留從効将州兵㑹攻福州福州遣使乞師於吳越吳越王𢎞佐召諸将皆曰道險逺難救内都監</hi>
　<hi>使水丘昭劵以為當救𢎞佐曰唇亡齒寒吾為天下元帥曽不能救鄰道将安用之諸軍但樂飽食安坐</hi>
　<hi>邪遣統軍使張筠将兵救福州先是募兵久無應者𢎞佐命糾之曰糾而為兵者糧賜減半明日應募者</hi>
　<hi>雲集𢎞佐命昭劵専掌用兵程昭悦掌應援饋運事而以軍謀委元徳昭𢎞佐議鑄鐡錢以益将士祿賜</hi>
　<hi>其弟𢎞億諫曰鑄鉄錢有八害新錢既行舊錢皆流入鄰國一也可用於吾國而不可用於他國則商賈</hi>
<pb n="KR2o0020_WYG_080-82a"/>
　<hi>不行百貨不通二也銅禁至嚴民猶盗鑄况家有鐺釡野有鏵犂犯法必多三也閩人鑄鉄錢而亂亡不</hi>
　<hi>足為法四也國用幸豐而自示空乏五也祿賜有常而無故益之以啓無厭之心六也法變而弊不可遽</hi>
　<hi>復七也錢者國姓易之不祥八也𢎞佐乃止</hi>集覽<hi>水丘昭劵水丘複姓也昭劵其名</hi>
十一月晉師至瀛州與契丹戰不利而還<lb/>
　<hi>杜威李守貞㑹兵於廣晋而北行威屢使公主入奏請孟兵由是禁軍皆在麾下而宿衛空虗十一月至</hi>
　<hi>瀛州城門洞啓寂若無人威等不敢進聞契丹将髙謨翰先已引兵潜出威遣梁漢璋将二千騎追之漢</hi>
　<hi>璋敗死威等引兵南還</hi>
吳越兵救福州不克<lb/>
<pb n="KR2o0020_WYG_080-82b"/>
　<hi>吳越兵至福州潜入州城唐兵進據東武門李仁達與吳越兵禦之不利自是内外斷絶城中益危唐主</hi>
　<hi>遣王建封助攻福州時王崇文雖為元帥而陳覺馮延魯魏岑爭用事留從効王建封倔強不用命各爭</hi>
　<hi>功進退不相應由是将士皆觧體故攻城不克</hi>集覽<hi>倔強倔與屈通注見漢髙帝十一年</hi>質實<lb/>
　<hi>福州注見漢武帝建元三年閩中</hi>
契丹大舉入寇十二月晉将王清戰死杜威等以兵降<lb/>
契丹遣兵入大梁執晉主重貴以歸殺桑維翰囚景延<lb/>
廣考異<hi>寇當作晋</hi>
　<hi>契丹主大舉入寇趣恒州杜威等聞之将自兾貝而南張彦澤時在恒州引兵㑹之言契丹可破之状威</hi>
<pb n="KR2o0020_WYG_080-83a"/>
　<hi>等乃復趣恒州以彦澤為前鋒與契丹夹滹沱而軍契丹恐晉軍急渡滹沱與恒州合勢議引兵還及聞</hi>
　<hi>晉軍築壘為持久之計遂不去威性懦怯偏裨皆節度使但日相承迎置酒作樂罕議軍事磁州刺史李</hi>
　<hi>榖説威及李守貞曰今大軍去恒州咫尺烟火相望若多以三股木置水中積薪布土其上橋可立成密</hi>
　<hi>約城中舉火相應夜募壮士斫虜營而入表裏合勢虜必逃遁諸将皆以為然獨杜威不可遣榖出督懐</hi>
　<hi>孟軍糧契丹以大兵當晉軍之前潜遣其将蕭翰将百騎出晉軍之後斷晉糧道及歸路樵采者遇之盡</hi>
　<hi>為所掠有逸歸者皆稱虜衆之盛軍中忷懼翰等獲晉民皆黥其面曰奉敕不殺縱之南走運夫在道遇</hi>
　<hi>之皆棄車驚潰十二月李榖自書密奏具言大軍危急之勢請幸滑州及發兵守澶州河陽以備奔衝杜</hi>
　<hi>威奏請益兵詔悉發守宫禁者得數百人赴之威又遣使告急還為契丹所獲自是朝廷與軍前聲問兩</hi>
<pb n="KR2o0020_WYG_080-83b"/>
　<hi>不相通開封尹桑維翰以國家危在旦夕求見言事晋主方在苑中調鷹辭不見又詣執政言之執政不</hi>
　<hi>以為然退謂所親曰晉氏不血食矣胡氏曰史載維翰請見言事而不知其所欲言讀之者皆有遺恨以</hi>
　<hi>愚度之維翰非有他䇿不過勸帝稱臣謝過割闗南以増賂耳此可以救目前之危終不足以弭異日之</hi>
　<hi>禍盖與夷狄共事勢均力敵猶且見圖况為之下乎○晉主欲自将北征李彦韜諫而止詔以髙行周符</hi>
　<hi>彦卿共戌澶州景延廣戍河陽指揮使王清言於杜威曰請以步卒二千為前鋒奪橋開道公帥諸軍繼</hi>
　<hi>之得入恒州則無憂矣威許諾遣清與宋彦筠俱進清戰甚鋭契丹小却諸将請以大軍繼之威不許彦</hi>
　<hi>筠敗走清獨帥麾下力戰屢請救威竟不遣一騎助之清謂其衆曰上将握兵坐觀吾輩困急而不救此</hi>
　<hi>必有異志吾輩當以死報國耳衆感其言莫有退者至暮戰不息契丹以新兵繼之清及士衆盡死由是</hi>
<pb n="KR2o0020_WYG_080-84a"/>
　<hi>諸軍皆奪氣契丹遥以兵環晋營軍中食盡威與李守貞宋彦筠謀降契丹威潜遣腹心詣契丹牙帳邀</hi>
　<hi>求重賞契丹主紿之曰趙延夀威望素淺恐不能帝中國汝果降者當以汝為之威喜遂定降計伏甲召</hi>
　<hi>諸将出降表使署名諸将駭愕聼命命軍士出陳於外軍士皆踴躍以為且戰威親諭之曰今食盡塗窮</hi>
　<hi>當為汝曹共求生計因命釋甲軍士皆慟哭聲振原野威守貞仍於衆中揚言主上失徳信任姦邪猜忌</hi>
　<hi>於已聞者無不切齒契丹主遣趙延夀衣赭袍至晉營慰撫士卒亦以赭袍衣威其實皆戯之耳威引契</hi>
　<hi>丹主至恒州城下順國節度使王周亦出降先是契丹主屢攻易州刺史郭璘固守拒之契丹主每過城</hi>
　<hi>下指而嘆曰吾能吞併天下而為此人所扼至是遣通事耿崇羙至易州誘説其衆衆皆降璘不能制遂</hi>
　<hi>為崇羙所殺契丹主以孫方簡為義武節度使滿逹為安國節度使張礪言於契丹主曰今大遼已得天</hi>
<pb n="KR2o0020_WYG_080-84b"/>
　<hi>下中國将相宜用中國人為之不宜用北人及左右近習茍政令乖失則人心不服雖得之猶将失之契</hi>
　<hi>丹主不從引兵南杜威将降兵以從遣張彦澤将二千騎先取大梁以通事傅珠爾為都監杜威之降也</hi>
　<hi>皇甫遇初不預謀契丹主欲遣遇先入大梁遇辭退謂所親曰吾位為将相敗不能死忍復圖其主乎至</hi>
　<hi>平棘謂從者曰吾不食累日矣何面目復南行遂扼吭而死胡氏曰五代史稱杜重威召諸将示以降表</hi>
　<hi>遇等愕然不能對遂以次署名麾其下觧甲與張彦澤先入京師行至平棘絶吭而死歐陽子譏之曰使</hi>
　<hi>遇奮然攘袂而起殺杜威於坐中雖不幸而不免猶為得其死矣其義烈豈不凛然哉既俛首聼命相與</hi>
　<hi>亡人之國雖死不能贖也豈足責哉遇一人爾如晉史則鄙夫也如通鑑則節士也其相去逺矣尚論取</hi>
　<hi>予可不慎㢤○張彦澤倍道疾驅夜渡白馬津晉主召李崧馮玉李彦韜入禁中計事欲詔劉知逺發兵</hi>
<pb n="KR2o0020_WYG_080-85a"/>
　<hi>入援明日彦澤自封丘門斬闗而入城中大擾晉主於宫中起火自携劍驅後宫赴火為親軍将薛超所</hi>
　<hi>持俄而彦澤傳契丹主與太后書慰撫之且召桑維韓景延廣晉主乃命滅火與后妃聚泣召范質革降</hi>
　<hi>表自稱孫男臣重貴禍至神惑運盡天亡今與太后及妻馮氏舉族面縛待罪遣男延煦延寳奉國寳出</hi>
　<hi>迎太后亦上表稱新婦李氏妾傅珠爾入宣契丹主命晋主脱黄袍服素衫拜受左右皆掩泣使召張彦</hi>
　<hi>澤欲與計事彦澤㣲笑不應或勸桑維翰逃去維翰曰吾大臣逃将安之坐而俟命彦澤以晉主命召維</hi>
　<hi>翰維翰至天街遇李崧駐馬語未畢有軍吏於馬前揖維翰赴侍衛司維翰知不免顧謂崧曰侍中當國</hi>
　<hi>今日國亡反令維翰死之何也崧有愧色胡氏曰桑國僑責李崧是也據一時言之可爾治亂皆有本原</hi>
　<hi>古之王者必由正道始之以正尚不能使子孫善守而永世况始之不以正乎石敬瑭劉知逺皆起晉陽</hi>
<pb n="KR2o0020_WYG_080-85b"/>
　<hi>以知逺觀之所對者新勝之契丹豈潞王危亡之比然知逺倔然自奮亦克有立則知國僑稱臣割地以</hi>
　<hi>急近功其䇿大失譬猶拊摩豺虎與之共守犬羊終見㗖囓必致之理也是則維翰雖無當國亡國之惡</hi>
　<hi>而有謀國誤國之罪矣雖然國僑非取怒契丹固可預通情欵求庇其身而初不相聞竟死彦澤之手是</hi>
　<hi>則志在興晋而不為身謀亦足以為賢矣○彦澤倨坐見維翰維翰責之曰去年拔公於罪人之中復領</hi>
　<hi>大鎮授以兵權何乃負恩至此彦澤無以應遣兵守之彦澤縱兵大掠二日都城為之一空彦澤自謂有</hi>
　<hi>功於契丹旗幟皆題赤心為主見者笑之彦澤素與閤門使髙勲不協殺其叔父及弟中書舍人李濤謂</hi>
　<hi>人曰吾與其逃於溝瀆而不免不若往見之乃投刺謁彦澤曰上疏請殺太尉人李濤謹来請死彦澤欣</hi>
　<hi>然接之謂濤曰舍人懼乎濤曰濤今日之懼亦猶足下昔年之懼也曏使髙祖用濤言事安至此彦澤大</hi>
<pb n="KR2o0020_WYG_080-86a"/>
　<hi>笑命酒飲之濤引滿而去旁若無人彦澤遷晉主於開封府頃刻不得留見者流涕晋主悉以内庫金珠</hi>
　<hi>自隨彦澤曰此物不可匿也晋主悉歸之亦分以遺彦澤彦澤遣指揮使李筠以兵守晉主内外不通上</hi>
　<hi>契丹主表章皆先示彦澤然後敢發使取内庫帛主者不與曰此非帝物也求酒於李崧崧亦辭不進欲</hi>
　<hi>見李彦韜彦韜亦不往馮玉佞彦澤求自送傳國寳冀契丹復任用延煦之母有羙色彦澤使人取之殺</hi>
　<hi>桑維翰以帶加頸白契丹主云其自經契丹主命厚撫其家髙行周符彦卿皆詣契丹降契丹主以陽城</hi>
　<hi>之敗詰之彦卿曰臣當時惟知為晋主竭力今日死生惟命契丹主笑而釋之契丹主賜晋主手詔曰孫</hi>
　<hi>勿憂必使汝有噉飯之所又以所獻傳國寳非真詰之晋主奏頃王從珂自焚舊傳國寳不知所在此寳</hi>
　<hi>先帝所為羣臣備知乃止有司欲使晉主銜璧牽羊大臣輿櫬迎於郊外契丹主曰吾遣竒兵取大梁非</hi>
<pb n="KR2o0020_WYG_080-86b"/>
　<hi>受降也不許又詔晉文武羣僚一切如故朝廷制度並用漢禮遣兵趣河陽捕景延廣延廣見契丹主於</hi>
　<hi>封丘契丹主詰之曰致兩主失歡皆汝所為也十萬横磨劍安在召喬榮使相辨證延廣初不服榮以紙</hi>
　<hi>所記語示之乃服延廣伏地請死乃鎖之</hi>集覽<hi>崛然自奮崛音渠勿反奮猶言起也勃然興起曰崛</hi>
　<hi>起投刺事林廣記凡見長者用名紙見敵者以下用刺字其文止曰某郡姓名而已有爵者并爵書之故</hi>
　<hi>謂之爵里刺注古者聞名将命者止以口達姓名而已無刺字也後世又恐致差失乃以紙書姓名表之</hi>
　<hi>上疏請殺太尉人李濤此所投刺上之文也李濤上疏請殺張彦澤事在髙祖天福七年十萬横磨劍安</hi>
　<hi>在事在天福八年</hi>質實<hi>冀貝二州名冀注見秦二世二年信都貝注見漢安帝建光元年甘陵滹</hi>
　<hi>沱河名注見漢帝𤣥更始二年懐孟二州名懐注見宋順帝昇明元年孟注見唐昭宣帝天祐二年河陽</hi>
<pb n="KR2o0020_WYG_080-87a"/>
　　<hi>義武節度注見周威烈王二十三年中山平棘縣名注見漢光武建武元年白馬津注見漢王邦三年封</hi>
　　<hi>丘門熊木曰封丘門汴京城門名也面縛注見漢順帝漢安元年銜璧注見晉武帝咸寧二年牽羊注見</hi>
　　<hi>漢後主延熙元年輿櫬注見漢後主炎興元年封丘縣名注見唐僖宗中和四年</hi>
　　　書法<hi>維翰不書官何罪之也亡晋者景延廣曷為以罪維翰中國之禍維翰基之也維翰急於</hi>
　　　<hi>近功臣事契丹於是中國屈辱者十餘年激而至於生靈魚肉衣冠塗炭則維翰之罪大矣綱目於</hi>
　　　<hi>是始削其官同於延廣所以正其誤國之罪也</hi>
　　　發明<hi>甚矣夷狄之不可與共功也姑以唐事觀之髙祖借突厥之兵肅宗資回紇之助皆不旋</hi>
　　　<hi>踵而罹其患又况石晉得國於契丹者乎夫借助夷狄奪人社稷帝有中國茍如是而無遺禍則醜</hi>
<pb n="KR2o0020_WYG_080-87b"/>
　　　<hi>類真可與為一矣傳祚未㡬即為所滅盖其受禍之淺深視其得力之輕重始是終是毫釐不差故</hi>
　　　<hi>夫晉氏之滅不惟謀國之乖刺盖亦天意借是垂戒後人使萬世之下知夷狄之不可與共功欲其</hi>
　　　<hi>戒之謹之毋至自貽伊慼耳綱目特書屢書不一書而足盖至於書契丹入大梁則無可言者矣若</hi>
　　　<hi>夫王清書戰死者見其以徧裨力戰而死也杜威書以兵降者見其舉大軍之衆不戰而降虜也桑</hi>
　　　<hi>維翰忠而見殺然不書其官者推原禍始事虜之謀實出於維翰也後之欲用夷狄者可不鍳哉</hi>
　<lb/>
　<lb/>
御批資治通鑑綱目卷五十七<lb/>
</p>
<p>
</p>
  </div>
</body>
</text>
</TEI>
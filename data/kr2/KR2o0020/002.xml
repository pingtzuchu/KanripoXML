<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_002-1a"/>
　欽定四庫全書<lb/>
御批資治通鑑綱目卷首下<lb/>
　　　朱子手書<lb/>
　　綱目看得如何得為整頓續成一書亦佳事也<lb/>
　　綱目能為整頓否得留念幸甚<lb/>
　　通鑑綱目以眼疾不能細看但觀數處已頗詳盡東<lb/>
　　　平王蒼罷歸藩連下文幸鄴事元本漏已依所示<lb/>
　　　者補之矣此書無他法但其綱欲謹嚴而無脫落<lb/>
<pb n="KR2o0020_WYG_002-1b"/>
　　　目欲詳備而不煩冗耳<lb/>
　　綱目想閒中整頓得儘可觀恨相去逺不得相聚討<lb/>
　　　論也<lb/>
　　通鑑綱目次第如何有便幸逐旋寄來<lb/>
　　所補綱目幸早見示及他卷不知提要曾為一一看<lb/>
　　　過否若閒中能為整頓得一畨亦幸事也巡幸還<lb/>
　　　宫當如所諭但其間有事者自當隨事筆削不可<lb/>
　　　拘一例耳後漢單于繼立不書本以匈奴已衰不<lb/>
<pb n="KR2o0020_WYG_002-2a"/>
　　足詳載如封王侯拜三公行赦宥之類耳更吿詳<lb/>
　　之却於例中略見其意也<lb/>
　閒中了得綱目亦是一事不知已至甚處自古治日<lb/>
　　少亂日多史書不好看損人神氣但又要知不奈<lb/>
　　何耳某今此大病幾死幸而復蘇未病時補得稽<lb/>
　　古錄三四卷今亦未敢接續整理更欲續大事記<lb/>
　　熙寧以後亦覺難措手也此恐他日并累賢者用<lb/>
　　功亦不多也<lb/>
<pb n="KR2o0020_WYG_002-2b"/>
　所補綱目今附還亦竟未及細看不知此書更合如<lb/>
　　何整頓恐須更以本書目錄及稽古錄皇極經世<lb/>
　　編年通載等書參定其綱先令大事都無遺漏然<lb/>
　　後逐事考究首尾以修其目其有一時講論治道<lb/>
　　之言無綱可附者惟唐太宗紀中最多雖以事類<lb/>
　　強而附之然終未安不知亦可去其太甚否而於<lb/>
　　崩葬處作一總敘略依次序該載如何某衰朽殊<lb/>
　　甚次第只了得禮書已無餘力此事全頼㡬道為<lb/>
<pb n="KR2o0020_WYG_002-3a"/>
　　結裹了却亦是一事也又如稽古錄中書亂亡事<lb/>
　　時或不著其用事人姓名無以示懲而作戒此亦<lb/>
　　一大眼目不可不明著其人與其交黨之尤用力<lb/>
　　者使其遺臭無窮為萬世之明鑒也<lb/>
<pb n="KR2o0020_WYG_002-4a"/>
　　李方子後序<lb/>
　春秋魯史之舊名也編年魯史之舊制也䇿書魯史<lb/>
　之舊文也夫子述而不作孰謂春秋為作曰其事則<lb/>
　述其義則作本天道以正人事本王道以正伯圖嚴<lb/>
　君臣辨内外懲惡而勸善其要歸於撥亂世反諸正<lb/>
　筆則筆削則削非聖人孰能作之故春秋史也而謂<lb/>
　之經自聖經孤行三家各以所聞為𫝊舛午異同不<lb/>
　能盡合於聖人之意學者病之然其大經大法所以<lb/>
<pb n="KR2o0020_WYG_002-4b"/>
　建諸天地而不悖質諸鬼神而無疑百世以俟聖人<lb/>
　而不惑者固非専門名家之流所能揜蔽之也粤自<lb/>
　紀𫝊創興而編年之法廢細大不捐猥釀不綱而䇿<lb/>
　書之法廢是非去取由其一隅之見不能不謬於聖<lb/>
　人而懲勸之法又廢矣獨司馬公處史法廢墜之餘<lb/>
　超然逺覽推本荀恱漢紀以為資治通鑑一書凡一<lb/>
　千三百六十二年之事珠貫繩聨粲然可考而春秋<lb/>
　編年之法始復其功可謂偉矣若䇿書之法公嘗著<lb/>
<pb n="KR2o0020_WYG_002-5a"/>
　於稽古錄而不引之於此以相附近廣記備言曲暢<lb/>
　旁通包括既衆前後相承若長江大河順流東趨雖<lb/>
　欲盡為界限而莫可得盖其詳固未易記識而其大<lb/>
　要亦未易以槩舉也至於帝曹魏而寇蜀漢帝朱梁<lb/>
　而寇河東繫武后之年黜中宗之號與夫屈原四晧<lb/>
　之見削揚雄荀彧之見取若此類其於春秋懲勸之<lb/>
　法又若有未盡同者此子朱子綱目之所為作也踵<lb/>
　編年之成文還䇿書之舊制一年之内綱别其條一<lb/>
<pb n="KR2o0020_WYG_002-5b"/>
　條之下採摭其要井井有條如指諸掌細故浮辭固<lb/>
　就刋削至言確論復多増補簡而周詳而整綱倣春<lb/>
　秋而參取羣史之良目倣左氏而稽合諸儒之粹至<lb/>
　於大經大法則一本於聖人之述作使明君賢輔有<lb/>
　以昭其功亂臣賊子無所逃其罪而凡古今難制之<lb/>
　變難斷之疑皆得參驗稽決以合於天理之正人心<lb/>
　之安而後世權謀術數利害茍且之私一毫無得參<lb/>
　焉則是繼春秋而作未有若此書之盛者也况於兼<lb/>
<pb n="KR2o0020_WYG_002-6a"/>
　䇿牘之制㑹文質之中不使孤行以啓後世異同之<lb/>
　說其亦毫髮無遺恨矣或曰然則此書之作曷為不<lb/>
　繼春秋麗澤先生吕公之為大事記也固接於獲麟<lb/>
　且託始而迷先㡬齋居感興亦既言之矣今而不易<lb/>
　何也曰事記之書用馬遷之法者也故續獲麟而無<lb/>
　嫌綱目之書本春秋之旨者也故續獲麟而不可夫<lb/>
　固各有當也自有史冊而有春秋自有春秋而有通<lb/>
　鑑有通鑑而有綱目其間盖欲晚歳稍加更定以趨<lb/>
<pb n="KR2o0020_WYG_002-6b"/>
　詳宻而力有未暇焉者然其大經大法之所存是豈<lb/>
　秦漢以後操觚執簡之士所能歴其庭而涉其級哉<lb/>
　歳在庚午方子始獲𫝊此於嗣子寺正君而服膺焉<lb/>
　試吏南來負以與俱㑹建安真侯徳秀恵臨此邦暇<lb/>
　日取而讀之喟然歎曰大哉深乎信春秋以來未之<lb/>
　有也為人君而通此書足以明徳威之柄燭治亂之<lb/>
　原為人臣而通此書足以守經事之正達變事之權<lb/>
　盖窮理致用之總㑹而萬世史筆之準繩規矩也慨<lb/>
<pb n="KR2o0020_WYG_002-7a"/>
　郡計堇堇無乏乃相與隠覈滲漏之餘財復求寺正<lb/>
　君新校之本參定而鋟諸木盖將上禆乙夜之觀覽<lb/>
　而下淑學者之講明閱歳書成而侯易帥江右元戎<lb/>
　將啓行矣於是亟以吿諸朝廷請上其板于成均以<lb/>
　給四方之求且庶㡬乎轉以上聞又俾方子書其所<lb/>
　為刻之故方子固不得而辭也昔者竊聞之二程子<lb/>
　倡明斯道以續絶學之𫝊其於史事若未數數然也<lb/>
　然伯子讀漢書未嘗輒遺一字叔子每觀史至半必<lb/>
<pb n="KR2o0020_WYG_002-7b"/>
　掩卷思其成敗其有不合又復深思研精若此豈有<lb/>
　他哉學之全體大用固當無所不用其極也至於此<lb/>
　書之成義正而法嚴辭覈而旨深陶鎔歴代之偏駁<lb/>
　㑹歸一理之純粹振麟經之墜緒垂懿範於將來盖<lb/>
　斯文之能事備矣使司馬公見之必將心滿意愜有<lb/>
　起予之歎而王氏髙談性命絶滅史學卒稔夷狄之<lb/>
　禍君子所以深誅而不聽者也雖然五經備而後春<lb/>
　秋作五經言其理春秋言其用理未極於精微春秋<lb/>
<pb n="KR2o0020_WYG_002-8a"/>
　未易學也子朱子首釋四書以示入道之要次及諸<lb/>
　經而後可以讀此書焉學者必循序而學之然後本<lb/>
　末兼該内外融貫其於學之全體大用儻庶㡬乎茍<lb/>
　不揣其本而齊其末不養其内而急其外遽以此書<lb/>
　為先夫豈不足措之事業終不若體用兩全之為純<lb/>
　且懿也故具論之而著書之凡例立言之異同又附<lb/>
　列於其後使覽者得考焉嘉定己夘冬十月庚午門<lb/>
　人文林郎泉州觀察推官李方子謹書<lb/>
<pb n="KR2o0020_WYG_002-9a"/>
　　尹起莘發明序<lb/>
　先正朱文公先生修通鑑綱目觀其自序有曰歳周<lb/>
　於上而天道明統正於下而人道定大綱概舉而監<lb/>
　戒昭萬目畢張而㡬微著則知先正致力是書者其<lb/>
　有補於世教甚不淺也又曰是則凡為致知格物之<lb/>
　學者亦將慨然有感於斯又曰因述其指意條例於<lb/>
　篇端以俟後之君子則知先正注意是書其有望於<lb/>
　後人發揮而講明之者亦甚不淺也且夫先正書法<lb/>
<pb n="KR2o0020_WYG_002-9b"/>
　有正例有變例正例則始終興廢災祥沿革及號令<lb/>
　征伐殺生除拜之類義固可見若其變例則善可為<lb/>
　法惡可為戒者皆特筆書之如張良在秦而書曰韓<lb/>
　人陶潛在宋而書曰晉處士揚雄在漢而書曰莽大<lb/>
　夫吕后在一統之時而以分注紀其年武氏改號光<lb/>
　宅而止書中宗嗣聖之類是皆變文見意者也至於<lb/>
　其間微詞奥義又有不可得而徧舉如陶侃以藩鎮<lb/>
　入擊賊而必書溫嶠以陶侃討峻禇淵以舊臣為司<lb/>
<pb n="KR2o0020_WYG_002-10a"/>
　空而必書於齊王道成稱帝之下唐宇文士及邪佞<lb/>
　之臣也而卒書其爵五代馮道失節之人也而卒具<lb/>
　其官凡若此類殆未易察儻徒習其句讀而不究其<lb/>
　指歸則先正書法之義隠矣此固鯫生所以妄意發<lb/>
　明有不容自已者况是書之作其大經大法如尊君<lb/>
　父而討亂賊崇正統而抑僣偽褒名節而黜邪佞貴<lb/>
　中國而賤夷狄莫不有繫於三綱五常之大真所謂<lb/>
　為天地立心為生民立極為先聖繼絶學為後世開<lb/>
<pb n="KR2o0020_WYG_002-10b"/>
　太平者也昔孟軻氏以孔子作春秋與抑洪水膺戎<lb/>
　狄放龍蛇驅虎豹者異事而同功切謂綱目之作其<lb/>
　有補於世教殆亦有得於春秋之旨皆所以遏人欲<lb/>
　於横流存天理於既泯是烏可不講究而發揚之哉<lb/>
　今兹所述止欲發明書法指意使之顯著而已其間<lb/>
　亦有先儒已嘗議論者則不復述或雖已有議論而<lb/>
　指意不同者則自以己意附見又有雖當發明而先<lb/>
　後義例相類如一者亦不重舉求其大要不過如是<lb/>
<pb n="KR2o0020_WYG_002-11a"/>
　雖未能貫通奥旨然於其大義亦或略見萬分之一<lb/>
　世之君子儻因瞽言而不徒以史學視之亦足以無<lb/>
　負於先正之志矣管見之愚如此幸毋誚其僣後學<lb/>
　遂昌柘溪布衣臣尹起莘謹序<lb/>
<pb n="KR2o0020_WYG_002-12a"/>
　　賀善書法序<lb/>
　先生既取綱目要領命善為之贊矣至是復曰夫子<lb/>
　是書其筆削之精微正在變例又不可不知也然大<lb/>
　要不過辨名分正綱常以示勸戒爾豈固取褒貶之<lb/>
　權以自與哉為往聖繼絶學為萬世開太平此其志<lb/>
　也因即書法而求之有遷北踰年而仍補書其六年<lb/>
　者存中國也<hi>晉懐帝永嘉六年</hi>有始即王位而即大書元皇<lb/>
　帝者予正統也<hi>晉元帝建武元年</hi>或取他人子為太子則獨<lb/>
<pb n="KR2o0020_WYG_002-12b"/>
　書太子即位而無名别世嫡也<hi>漢恵帝七年吕后</hi>或立危病<lb/>
　者為皇后則止書皇后崩而不氏惜母儀也<hi>唐徳宗貞元二</hi>
　<hi>年王淑妃</hi>立后書民譏屬少則書其名曰劉娥而後江沱<lb/>
　之分明<hi>晉愍帝建興元年劉聰</hi>立妃書氏譏欺人則書其名曰<lb/>
　楊太真而後閨門之行飭<hi>唐𤣥宗天寳四載</hi>將正太后以弑<lb/>
　君則子生先書魏主之子而人知無二上矣<hi>魏庚寅年子詡</hi>
　將責嗣君以瀆倫則前朝先書以為才人而世知有<lb/>
　三綱矣<hi>唐太宗貞觀十年</hi>或殺人而書於殿内以譏其暴則<lb/>
<pb n="KR2o0020_WYG_002-13a"/>
　刑人者必以義<hi>隋文帝開皇十年李君才</hi>或棄賢而書未入宫以<lb/>
　譏其褊則退臣者必以禮<hi>漢安帝延光三年楊震</hi>非日食不書<lb/>
　晦朔甚殺臣之忍則特書十二月晦而淫虐止矣<hi>漢武</hi>
　<hi>帝元光四年竇嬰</hi>非星變不書晝夜志女寵之隂則特書萬<lb/>
　年宫夜大水而惑溺懲矣<hi>唐髙宗永徽五年武昭儀</hi>謀反有主名<lb/>
　而書曰霍氏謀反謂其舉族皆反也則亂略知所戒<lb/>
　<hi>漢宣帝地節四年</hi>討罪先渠魁而書曰討爾朱氏謂其舉族<lb/>
　可誅也則逆黨自此孤<hi>梁辛亥年</hi>或死之異地而書於陷<lb/>
<pb n="KR2o0020_WYG_002-13b"/>
　城以明其節<hi>唐肅宗至徳二載張巡許逺</hi>或爵於異代而書於始<lb/>
　卒以予其忠<hi>唐中宗嗣聖十七年狄仁傑</hi>不揜其名以勸賢則有<lb/>
　以叔姪而一語兩書疏<hi>漢宣帝元康三年</hi>並列其罪以懲惡<lb/>
　則有以父子而一語兩書劉<hi>五代甲戌年仁恭守光</hi>兩國各兵<lb/>
　而同書之以示謀人人亦謀之之譏<hi>五代乙丑年</hi>兩國異<lb/>
　事而不殊之以為忘憂憂必及之之戒<hi>周赧王三十年</hi>若此<lb/>
　類者不可勝舉皆變例也皆所以垂世教也嗚呼備<lb/>
　矣非朱夫子其孰能修之非先生孰能明之抑嘗請<lb/>
<pb n="KR2o0020_WYG_002-14a"/>
　於先生曰或者以是書為門人之作又或以為未脫<lb/>
　藁之書何如曰皆非也胡不觀綱目篇端之自敘乎<lb/>
　夫子固曰輒與同志取兩公四書别為義例増損櫽<lb/>
　括矣且如尚書集𫝊止曰訂定豈肯奪門人之名以<lb/>
　為己作哉若以為未脫藁者則又不然夫子之修綱<lb/>
　目也書成之嵗僅踰強仕非晚年之絶筆也是後二<lb/>
　十八年修書者復九如詩𫝊易啓蒙通書解諸書皆<lb/>
　在綱目已後成安有書未脫藁而遽及他書耶書未<lb/>
<pb n="KR2o0020_WYG_002-14b"/>
　脫藁而可謂之通貫曉析如指諸掌耶即此二說可<lb/>
　以渙然氷釋矣因誌于此以解議者之惑至順壬申<lb/>
　二月中和節門人賀善再拜謹序<lb/>
<pb n="KR2o0020_WYG_002-15a"/>
　　揭傒斯書法序<lb/>
　孔子因魯史作春秋以為萬世之法朱子因司馬氏<lb/>
　通鑑作綱目以正百王之統此天地之經君臣之義<lb/>
　而聖賢之心也世之言春秋者自公羊榖梁左氏以<lb/>
　下無慮數十家而義猶有所未明疑猶有所未解者<lb/>
　魯史不可復見且聖人之制作也後之羽翼六經者<lb/>
　宜莫如朱子猶不敢言春秋然綱目之作非深得聖<lb/>
　人之旨者不能也故朱子不言春秋而知春秋者莫<lb/>
<pb n="KR2o0020_WYG_002-15b"/>
　如朱子世之言綱目者亦無慮數十家既有春秋為<lb/>
　之義例又有諸史可以究其始末且去朱子之世為<lb/>
　未逺而又有親及其門者然言愈煩而義愈宻非深<lb/>
　得朱子之意如朱子之知春秋者不能言也能言未<lb/>
　有若廬陵劉氏綱目書法者其辭則公羊榖梁其義<lb/>
　則春秋而其志則朱子也古之有天下者莫若舜禹<lb/>
　湯武然湯有慙徳武未盡善舜禹之後得天下者莫<lb/>
　如漢曹氏親受漢禪威加中國䘚不能奪諸葛孔明<lb/>
<pb n="KR2o0020_WYG_002-16a"/>
　漢賊之分元魏據有中國行政施化䘚不能絶區區<lb/>
　江左之晉而繼之此萬世之至公而不可易焉者而<lb/>
　猶或易之此綱目不得不繼春秋而作而書法不得<lb/>
　不為綱目而發也此朱子之志也劉氏諱友益字益<lb/>
　友遭宋訖錄閉門讀書既深於經復長於史其為此<lb/>
　書㡬三十年寸寸而較銖銖而積微辭隠義髙見特<lb/>
　識既足以啓發千載而中有無窮之憂余故曰非深<lb/>
　知朱子之意如朱子之知春秋者不能言能言未有<lb/>
<pb n="KR2o0020_WYG_002-16b"/>
　若劉氏綱目書法者而又曰此朱子之志也嗚呼後<lb/>
　之覽是書者尚求其志哉天厯二年六月十日揭傒<lb/>
　斯謹序<lb/>
<pb n="KR2o0020_WYG_002-17a"/>
　　劉友益書法凡例<lb/>
　　　正統例<lb/>
　凡天下混一為正統正統者大書紀年繼世雖土地<lb/>
　　分裂猶大書之其非一統則分註細書之雖一統<lb/>
　　而君非正系或女主亦分註書之<lb/>
　　　帝王例<lb/>
　帝王即位周六世書子某立或弟某立恒稱王<hi>秦未混一</hi>
　　<hi>從列國例</hi>漢以後創業書即皇帝位中興書即皇帝位<lb/>
<pb n="KR2o0020_WYG_002-17b"/>
　　繼世書即位繼世而書襲位或書立者變例也皆<lb/>
　　恒稱帝𫝊位書𫝊位不書𫝊位止書太子即位者<lb/>
　　變例也<hi>凡變例各有義各見本事下</hi>
　升遐書崩書卒者變例也周不書葬秦漢以下書葬<lb/>
　　某陵遇害書弑書暴崩某地者變例也<lb/>
　　　皇后例<lb/>
　皇后立周秦不書西漢書立夫人或婕妤某氏為皇<lb/>
　　后東漢書立貴人某氏為皇后止書立皇后某氏<lb/>
<pb n="KR2o0020_WYG_002-18a"/>
　　或書立某人女為皇后者變例也後主以後至隋<lb/>
　　止書立皇后某氏唐復書立妃或昭儀或淑妃某<lb/>
　　氏為皇后恒稱皇后子立稱皇太后孫立稱太皇<lb/>
　　太后<lb/>
　崩周秦不書至西漢始書崩上官氏以下始書氏不<lb/>
　　氏或書卒者變例也葬周秦西漢不書書葬者變<lb/>
　　例也東漢晉隋唐書葬某皇后不地書地者變例<lb/>
　　也<lb/>
<pb n="KR2o0020_WYG_002-18b"/>
　弑書弑書殺者變例也<lb/>
　　　皇太子例<lb/>
　皇太子立周不書秦始書漢以下書立子某為皇太<lb/>
　　子繼世書太子某即位其不書名者變例也惟唐<lb/>
　　世例書太子即位其書名者變例也<lb/>
　　　列國例<lb/>
　列國周天子在上始建國書為諸侯繼世書立恒稱<lb/>
　　爵僣王後恒稱君卒書卒妻稱妃<hi>或稱婦</hi>母稱君母<lb/>
<pb n="KR2o0020_WYG_002-19a"/>
　　子稱太子上無天子七國書王卒書薨妻稱后母<lb/>
　　稱太后曹魏以下始建國書稱皇帝繼世書立恒<lb/>
　　稱主正統未亡卒書卒正統亡卒書殂妻稱后母<lb/>
　　稱太后子稱太子列國皆不書葬書葬者變例也<lb/>
　　弑皆書弑書殺者變例也列國立后太子不悉書<lb/>
　僣小國恒稱爵卒書卒妻稱夫人僣帝恒稱主卒書<lb/>
　　殂妻稱后子皆稱子或稱太子皆不書葬弑皆書<lb/>
　　弑<lb/>
<pb n="KR2o0020_WYG_002-19b"/>
　　　大臣例<lb/>
　丞相三公拜免悉書之秦書免漢元以來始書罷或<lb/>
　　書免成帝始書䇿免唐以來丞相罷為他官賢者<lb/>
　　則書罷為某官否則書罷而已<lb/>
　卒皆書卒兩漢卒具官爵書姓者為美辭不姓者為<lb/>
　　恒辭惟不具官爵者廼貶之蜀漢至晉以後無不<lb/>
　　書姓者不書姓者變例也惟不具官爵者為貶辭<lb/>
　　宋魏至陳無不具官者非賢不錄也僣國之臣其<lb/>
<pb n="KR2o0020_WYG_002-20a"/>
　　見錄者雖不具官非貶矣隋唐具官爵者皆美甚<lb/>
　　者書諡不具官爵者乃貶辭<lb/>
　凡免官書某人免者可免者也著所坐免者有罪者<lb/>
　　也書免某人官下某人獄免徵某人下獄免者無<lb/>
　　罪者也<hi>凡左遷義同</hi>
　凡除名書除某名者無罪者也某除名者有罪者也<lb/>
　　　師衆例<lb/>
　凡興師有名曰征曰伐曰討無名曰侵曰擊曰攻輕<lb/>
<pb n="KR2o0020_WYG_002-20b"/>
　　曰襲<hi>戰國多從書伐世逺也</hi>
　凡反者書反書拒命書犯闕其書起兵舉兵兵起者<lb/>
　　變例也<lb/>
　凡反者臣民及蠻夷在州境者或中國所立者或前<lb/>
　　已降者書討非是書擊而已<lb/>
　凡盜賊外患者書寇陷應之者書擊而已罪甚者或<lb/>
　　書討外患不書寇甚或書伐者變例也<lb/>
　凡攻取用力多者曰拔曰克易者曰取曰入非都邑<lb/>
<pb n="KR2o0020_WYG_002-21a"/>
　　及重城不書圍<lb/>
　　　誅殺例<lb/>
　凡刑誅有罪曰誅曰討無罪曰殺有罪亦曰殺者變<lb/>
　　例也不為無罪不可書殺者曰斬自殺曰自殺迫<lb/>
　　之自殺曰殺迫之自殺亦曰誅者變例也<lb/>
　凡下獄書下某獄徵某下獄無罪者也書某下獄有<lb/>
　　罪者也<hi>凡下吏義同</hi>
　凡廢有罪曰某廢無罪曰廢某<lb/>
<pb n="KR2o0020_WYG_002-21b"/>
　凡徙有罪曰某徙某廢徙某免徙無罪曰徙某廢某<lb/>
　　徙免某徙貶某<lb/>
　凡罪書有罪者今罪也書以罪者前罪也<lb/>
　　　臨幸例<lb/>
　凡釋奠太學及幸孔子宅書詣其書幸者變例也<lb/>
　凡書巡幸田獵㳺觀皆譏也其非譏者變例也<lb/>
　凡避敵緩書如急書奔甚急書走<lb/>
　　　雜例<lb/>
<pb n="KR2o0020_WYG_002-22a"/>
　凡名僣國之君恒稱名列國之君卒稱名失地名非<lb/>
　　是而名者變例也<lb/>
　凡大臣以憂去不書書者變例也<lb/>
　凡人臣書起復皆譏也非譏而書者變例也<lb/>
　凡權臣進官書自者非君命而不書自者變例也<lb/>
　凡人臣書卒死義書死之卒於病而書死之者變例<lb/>
　　也戰死書死獄死書死盜賊書死非是而書死者<lb/>
　　變例也<lb/>
<pb n="KR2o0020_WYG_002-22b"/>
　凡使臣不辱命書其名甚者具其官非是而稱名或<lb/>
　　具官者變例也<lb/>
　凡荒服之君立書立死書死其書卒者變例也殺書<lb/>
　　殺其書弑者變例也<lb/>
　　　按朱夫子篇首自序雖有正例變例之分然其<lb/>
　　　二例之中又各自有正變不可不知也竊嘗反<lb/>
　　　復參究千三百六十二年所書見其凡例首尾<lb/>
　　　如一輒以所見分為十類其二例中所有變例<lb/>
<pb n="KR2o0020_WYG_002-23a"/>
　　　乃朱夫子筆削新意皆有大關涉存焉則於各<lb/>
　　　事發其微旨以待後之君子儻不以僣為罪賜<lb/>
　　　之訂正則幸矣友益謹識<lb/>
<pb n="KR2o0020_WYG_002-24a"/>
　　劉榘書法凡例後跋<lb/>
　先君子通鑑綱目書法義例貫通始終如一洞見朱<lb/>
　夫子筆削之旨有非私智臆說之所可及也書成馮<lb/>
　君子羽自國學錄示朱夫子綱目凡例無不脗合但<lb/>
　於立后例某人下獄例略有異同而先君子歿且二<lb/>
　年矣然求之書法有確乎不可易者豈朱夫子之例<lb/>
　亦若詩𫝊有新舊說之未折衷歟不肖抱遺書究凡<lb/>
　例於是二節既不敢致疑於先君子之書又不敢以<lb/>
<pb n="KR2o0020_WYG_002-24b"/>
　朱夫子之說為未然謹誌于篇首以俟同志相與正<lb/>
　之峕至元二年丙子十月朔男榘百拜謹述<lb/>
<pb n="KR2o0020_WYG_002-25a"/>
　　汪克寬考異凡例序<lb/>
　或問春秋凡例子朱子曰春秋之有例固矣奈何非<lb/>
　夫子之所為也夫子作春秋筆則筆削則削游夏尚<lb/>
　不能措一辭而三𫝊各立凡例後之言春秋者又各<lb/>
　立例殆將數十百家言人人殊學者將安取衷哉子<lb/>
　朱子筆削資治通鑑為綱目褒貶去取一準春秋書<lb/>
　法别統系以明大一統之義表歳年以倣首時之體<lb/>
　辨名號以正名紀即位改元以正始書尊立崩葬以<lb/>
<pb n="KR2o0020_WYG_002-25b"/>
　敘始終書簒弑廢徙以討亂賊書祭祀以著吉禮之<lb/>
　得失書行幸田狩以著巡逰之荒怠書恩澤制詔以<lb/>
　著命令之美惡書朝㑹聘問以著賔禮之是非書封<lb/>
　拜黜罷以見賞罰之當否書征伐戰攻以志用兵之<lb/>
　正偽書人事以寓予奪書災祥以垂勸戒片言隻字<lb/>
　如持權衡以較輕重銖積黍分芒忽靡忒故手筆凡<lb/>
　例一卷備列所以筆削之法學者據此以求綱目之<lb/>
　旨不須更設註脚而史外𫝊心之要典瞭然在目如<lb/>
<pb n="KR2o0020_WYG_002-26a"/>
　眎諸掌與𫝊者之自立例以言春秋盖不霄壤翅矣<lb/>
　然魯齋王公刋之金華敬所文君刋之宣城而𫝊之<lb/>
　未廣也至元丁丑友人倪仲𢎞偶得於其友朱平仲<lb/>
　遂以示余余喜其有益於後學欲鋟棗俾逺其𫝊海<lb/>
　寧任用和以其子從余逰聞而樂之廼刻諸家塾余<lb/>
　因考其同異以附於後并識其所從來之顛末於卷<lb/>
　首云至正三年癸未良月既望後學新安汪克寬謹<lb/>
　書<lb/>
<pb n="KR2o0020_WYG_002-27a"/>
　　考異凡例<lb/>
　克寬謹按前綱目凡例與綱目之書皆子朱子手筆<lb/>
　褒善貶惡明著義例悉用春秋書法一字不茍然學<lb/>
　者抄錄書肆𫝊刋久而漏誤者多尹氏發明乃或曲<lb/>
　為之說噫朱子論春秋變例謂門人曰此烏可信聖<lb/>
　人作春秋正欲示萬世不易之法今乃忽用此說以<lb/>
　誅人未㡬又用此說以賞人使天下後世皆求之而<lb/>
　莫識其意是乃後世弄法舞文之吏之所為也曾謂<lb/>
<pb n="KR2o0020_WYG_002-27b"/>
　大中至正之道而如此乎竊詳此言則綱目之與凡<lb/>
　例時或異同皆抄錄𫝊刋之失也况尹氏所紀綱目<lb/>
　如秦王遷太后誤作秦人隋主堅弑介公闡誤作殺<lb/>
　慕容泓敗死作貶死徵士陶潛作處士之類訛舛尤<lb/>
　甚克寬自幼受讀嘗有所疑而未敢決其必然今僣<lb/>
　躐謹摭刋本綱目與子朱子凡例相戾者敬錄如左<lb/>
　以俟有識者考焉<lb/>
歳年例曰正統於横行之下朱書國號諡號君名年號<lb/>
<pb n="KR2o0020_WYG_002-28a"/>
建國僣國朱注國名諡號姓名年號列國朱注國名簒<lb/>
賊及不成君亦朱注國名<lb/>
　克寛按朱書朱注刋本當用白字今坊本綱目行上<lb/>
　甲子字仍用白字則行下大書分注元用朱字者亦<lb/>
　當易以白字○又篇首威烈王名凡例於正統君名<lb/>
　下注曰如云午今刋本細注亦當比晉帝奕例大書<lb/>
名號例曰秦漢稱帝注曰其曰上者當時臣子之辭今<lb/>
不用惟註中或因舊文<lb/>
<pb n="KR2o0020_WYG_002-28b"/>
　今刋本唐中宗書上觀燈于市里𤣥宗書上躬耕興<lb/>
　慶宫側上芟麥苑中上復幸左蔵肅宗書上朝太上<lb/>
　皇於西内代宗書上如陜州上還長安上幸章敬寺<lb/>
　徳宗書上生日不受獻穆宗書上畋驪山文宗書上<lb/>
　有疾武宗書上受法籙懿宗書上歴拜十六陵僖宗<lb/>
　書上奔鳳翔昭宗書上更名上祀圓丘上如石門鎮<lb/>
　皆不書帝<lb/>
即位例曰凡僣國始稱帝者曰某號姓名稱皇帝注云<lb/>
<pb n="KR2o0020_WYG_002-29a"/>
魏王曹丕宋王劉裕梁王朱晃之類<lb/>
　今刋本惟曹丕書姓宋王裕梁王晃皆不書姓<lb/>
又曰凡始稱王者繼世曰嗣<lb/>
　今刋本書魏王曹操卒太子丕立不曰嗣<lb/>
又曰復號曰某國復稱王注曰如西秦之類<lb/>
　今刋本晉武帝太元十年書乞伏國仁稱單于注云<lb/>
　是為西秦十三年書西秦王乞伏國仁卒而不書西<lb/>
　秦復稱王疑脫簡也<lb/>
<pb n="KR2o0020_WYG_002-29b"/>
改元例曰關義理得失者以前為正而注所改於下注<lb/>
曰章武三年五月後主即位改元建興而通鑑於目錄<lb/>
舉要自是年之首即稱建興凡若此類非惟失其事實<lb/>
而於君臣父子之教所害尤大故今正之<lb/>
　今刋本癸夘章武三年書後主建興元年而不數章<lb/>
　武之年然唐中宗景龍四年六月睿宗即位是年仍<lb/>
　書四年而分注睿宗景雲元年至次年書睿宗皇帝<lb/>
　景雲二年則建興元年疑誤<lb/>
<pb n="KR2o0020_WYG_002-30a"/>
尊立例曰立太子曰立子某為皇太子注曰漢文帝立<lb/>
景帝為太子但云子唘中年以後封王諸子始有稱皇<lb/>
子者後遂稱之今按封立之命出於天子不應自謂其<lb/>
子為皇子只從文帝初例<lb/>
　今刋本漢順帝建康元年書立皇子炳為太子唐太<lb/>
　宗貞觀二十一年書立皇子明為曹王𤣥宗開元二<lb/>
　年書立皇子嗣真為鄫王代宗大厯十四年書立皇<lb/>
　子五人為王皇弟二人為王誤加皇字<lb/>
<pb n="KR2o0020_WYG_002-30b"/>
又曰非正統因事特書者去皇號<lb/>
　今刋本宋武帝永初元年立子義符為皇太子亦誤<lb/>
　加皇字唐穆宗長慶二年立景王湛為太子又誤去<lb/>
　皇字<lb/>
崩葬例曰秦漢以後王侯死皆曰卒注曰薨乃臣子之<lb/>
辭不當施之國史也<lb/>
　今刋本唐武宗㑹昌三年書昭義節度使劉從諫薨<lb/>
　僖宗乾符元年書同平章事劉瞻薨皆誤作薨<lb/>
<pb n="KR2o0020_WYG_002-31a"/>
又曰諡非生者之稱而通鑑以諡加於薨卒之上亦非<lb/>
是今亦正之然非賢者則虚美之稱亦無所取故不復<lb/>
注<lb/>
　今刋本梁文恵公狄仁傑梁文獻公姚崇許文憲公<lb/>
　蘇頲廣平文貞公宋璟武穆王李光弼文簡公楊綰<lb/>
　汾陽忠武王郭子儀西平忠武王李晟北平莊武王<lb/>
　馬燧南康忠武王韋臯邠宣公杜黄裳晉文忠公裴<lb/>
　度皆書諡<lb/>
<pb n="KR2o0020_WYG_002-31b"/>
又曰無統之君稱王公者曰某王公某薨注曰上無天<lb/>
子故得因其臣子之辭<lb/>
　今刋本宋魏之間書秦王乞伏熾磐卒武都王楊𤣥<lb/>
　卒凉王䝉遜卒五季之間書吳越武肅王錢鏐卒吳<lb/>
　越文穆王錢元瓘卒楚文昭王希範卒吳越忠獻王<lb/>
　𢎞佐卒皆不書薨<lb/>
又曰凡正統之君廢為王公而死者書卒<lb/>
　今刋本唐髙祖武徳二年<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>公薨不書卒<lb/>
<pb n="KR2o0020_WYG_002-32a"/>
簒賊例曰君出走而弑之曰某君出走某弑之註淖齒<lb/>
之類又曰僣國無統則曰某國某人弑其君某<lb/>
　今刋本書齊君地出走其相淖齒殺之又書周郭威<lb/>
　舉兵反遂殺其主承祐而尹起莘發明皆曲為之說<lb/>
　愚按秦二世隋煬亦皆驕暴無道而仍書弑又如夷<lb/>
　狄臣下殺其君長且以弑書此必𫝊誤<lb/>
又曰凡以毒弑者加進毒字而不地注曰霍顯又加使<lb/>
醫字<lb/>
<pb n="KR2o0020_WYG_002-32b"/>
　今刋本但書曰大將軍光妻顯弑皇后許氏而不書<lb/>
　使醫進毒恐漏<lb/>
又曰簒國隨事異文注曰封其故君則曰廢而不曰奉<lb/>
　今刋本唐昭宣帝天祐四年書梁王全忠稱皇帝奉<lb/>
　唐帝為濟隂王不書曰廢<lb/>
巡行例曰凡正統巡行郡國曰帝如某官府第宅曰幸<lb/>
學校曰臨曰視<lb/>
　今刋本唐髙祖武徳七年書帝詣國子學太宗貞觀<lb/>
<pb n="KR2o0020_WYG_002-33a"/>
　十四年書詣國子監髙宗調露元年永淳元年𤣥宗<lb/>
　開元十年皆書幸東都僖宗中和元年書幸成都皆<lb/>
　與凡例不同<lb/>
封拜例曰凡宦者封爵皆書宦者字<lb/>
　今刋本唐𤣥宗開元元年以髙力士為右監門將軍<lb/>
　知内侍省事分注宦官之盛自此始而不書宦者字<lb/>
又曰凡殊禮皆書注曰王莽加號九錫之屬王莽是自<lb/>
為之以自為書<lb/>
<pb n="KR2o0020_WYG_002-33b"/>
　今刋本加安漢公莽號宰衡升宰衡諸侯王上加安<lb/>
　漢公莽九錫並不書自愚按簒賊例注曰王莽董卓<lb/>
　曹操等自其得政遷官建國皆依范史直以自為自<lb/>
　立書之今董卓曹操司馬昭等遷官殊禮皆稱自惟<lb/>
　王莽不書自盖漏誤耳<lb/>
征伐例曰僣名號曰稱注曰周列國稱王<lb/>
　今刋本周顯王三十五年書齊魏相王四十四年書<lb/>
　秦初稱王四十六年書韓燕稱王注曰時諸侯皆稱<lb/>
<pb n="KR2o0020_WYG_002-34a"/>
　王趙武靈王獨不肯令國人謂己曰君而赧王十七<lb/>
　年下注趙恵文王元年則趙亦稱王矣然不書趙稱<lb/>
　王疑漏也<lb/>
又曰中國有主則夷狄曰入寇或曰寇某郡中國無主<lb/>
則但云入邉或云入某郡<lb/>
　今刋本漢明帝永平十六年書北匈奴大入雲中五<lb/>
　季之間屢書契丹入寇<lb/>
又曰凡正統用兵於臣子之僣叛者曰征曰討於夷狄<lb/>
<pb n="KR2o0020_WYG_002-34b"/>
若非其臣子者曰伐曰攻曰擊<lb/>
　今刋本漢髙祖八年書擊韓王信餘寇十年書代相<lb/>
　國陳豨反帝自將擊之十一年書淮南王布反帝自<lb/>
　將擊之皆不書征討武帝元鼎六年書討西羌光武<lb/>
　建武十七年書馬援討交趾明帝永平元年書祭肜<lb/>
　討烏桓皆不曰攻擊盖互誤<lb/>
廢黜例曰凡正統廢其后太子無罪者曰廢某人<lb/>
　今刋本唐髙宗顯慶元年以太子忠為梁王不曰廢<lb/>
<pb n="KR2o0020_WYG_002-35a"/>
　克寬按書肆所刋綱目如英布誤作黥布狄道誤作<lb/>
　秋道劉裕至彭城戒嚴誤作解嚴之類未可悉舉今<lb/>
　取其關於義例之切要者附於凡例之後庶㡬初學<lb/>
　受讀者可以無惑云<lb/>
<pb n="KR2o0020_WYG_002-36a"/>
　　王幼學集覽序例<lb/>
　余嘗自恨賦性魯鈍學不迨人歴代陳迹懵懵無知<lb/>
　用是伏讀文公通鑑綱目志在涉獵冀可粗通奈其<lb/>
　中有假字古文有援引幽邃或句讀疑難讀而值之<lb/>
　訓故弗明理辭彌躓未免澄凝繹味鄭重覃思甚至<lb/>
　移日通宵竟不㑹其指要廼重尋古史申請老師雖<lb/>
　舉南榮之宿滯氷釋於一旦復苦華子之忘病尤劇<lb/>
　於中年以故不揆筦錐妄擬窺指煩牆間之筆札勤<lb/>
<pb n="KR2o0020_WYG_002-36b"/>
　窓下之編抄紬繙經𫝊羣書采刺儒先曩說事必窮<lb/>
　其波源而隨加演註字必究其巢穴而即便翻音凡<lb/>
　載綱目文辭靡不銳心覈實至如山河形勝動植飛<lb/>
　?南北方言荒裔殊俗亦無放失悉用旁搜舊書之<lb/>
　解者見有不同說或相戾兹皆兼錄務廣異聞其有<lb/>
　所引根據未詳鑽研未至不肯鑿空決臆寧如夏五<lb/>
　郭公句讀若涉疑昧則必剖判義理而註曰句絶或<lb/>
　備錄一句全文而註曰為句庶爾後讀之脫復迷忘<lb/>
<pb n="KR2o0020_WYG_002-37a"/>
　頼有此編矣猶患屬輯無倫漫然難檢遂本綱目篇<lb/>
　章揭以帝王載祀雖然按綱目義例以得統之國大<lb/>
　字特書無統之國兩行分註且無統之作動輒二三<lb/>
　多至十數若皆小字分註似覺要領支離今從變例<lb/>
　以閏秦吕后新莽劉𤣥南朝五季不得統者與晚周<lb/>
　漢晉隋唐正統之國一體特書如七雄西楚曹魏孫<lb/>
　呉北朝君國及諸竊號僣名俱不枚標顯列大槩欲<lb/>
　端緒同歸便於披閱而已非敢别為義例而故相牴<lb/>
<pb n="KR2o0020_WYG_002-37b"/>
　牾也編始於大徳己亥迄于延祐戊午積二十年七<lb/>
　易稾而編甫成以其薈蕞叢集頗可省覽因題之曰<lb/>
　通鑑綱目集覽既成六年三復讐正每一過目輒見<lb/>
　舛遺先哲有云校書如塵埃風葉隨掃隨有噫誠哉<lb/>
　言也彼且云然况謏聞陋識者乎其盤根錯節尚有<lb/>
　望於畜徳醇儒云于時歳次甲子泰定元年正月燈<lb/>
　夕前一日古舒望江慈湖王幼學行卿端拜謹書<lb/>
<pb n="KR2o0020_WYG_002-38a"/>
　　徐昭文考證序<lb/>
　資治通鑑綱目子朱子所修之書也朱子祖春秋而<lb/>
　修是書所以示天下後世不易之大法昭文竊嘗讀<lb/>
　綱目而考凡例據凡例以證綱目今諸刋本所書之<lb/>
　綱與所定凡例或多不合至如承統之帝或稱為主<lb/>
　嗣君之號或加於前此皆有關乎君臣父子之教義<lb/>
　理得失之大者也又若正統曰帝而有誤書主者無<lb/>
　統曰主而有誤書帝者太子即位書名而或不書王<lb/>
<pb n="KR2o0020_WYG_002-38b"/>
　公繼世書嗣而或書立漢初因秦正朔而或誤書夏<lb/>
　時賢臣卒書官爵而或誤加諡號封爵除拜或不加<lb/>
　貴屬或不加宦者無以著其與政之禍弑君弑后或<lb/>
　誤書殺或不書進毒無以正其罪惡之實若臨視如<lb/>
　幸征討攻擊誅斬弑殺殂薨卒死凡此之類相因互<lb/>
　誤者不能悉舉初朱子之修是書也凡例既定晚年<lb/>
　付門人訥齋趙氏接續成之今所存語錄多面命之<lb/>
　辭手書告戒至甚諄切其曰綱欲謹嚴而無脫落目<lb/>
<pb n="KR2o0020_WYG_002-39a"/>
　欲詳備而不煩冗豈訥齋屬筆之際尚欠詳謹故有<lb/>
　脫誤失朱子之本意初學受讀者不能無疑也果齋<lb/>
　李氏曰朱子盖欲稍加更定而未暇焉勉齋黄氏亦<lb/>
　曰綱目近能成編每以未及修補為恨牧菴姚氏序<lb/>
　國統離合表僅得二誤其一則建安末年誤書延康<lb/>
　今刋本已正之矣新安汪氏考異多所究明惜其未<lb/>
　精也昭文僣不自揆輒本大賢之立言摭諸儒之同<lb/>
　異反覆訂定補漏正誤註於各提要之下間亦竊附<lb/>
<pb n="KR2o0020_WYG_002-39b"/>
　己意以明君臣父子之教夫婦適庶之别正統無統<lb/>
　之名内夏外夷之分外戚養子之禍女寵宦寺之權<lb/>
　雖一得愚見庶或有以推廣述作之本義名曰資治<lb/>
　通鑑綱目考證以俟君子正焉至正己亥中秋後學<lb/>
　上虞徐昭文敬序<lb/>
<pb n="KR2o0020_WYG_002-40a"/>
　　陳濟集覽正誤序<lb/>
　按資治通鑑全書二百九十四卷惟胡三省音註優<lb/>
　於諸家第篇帙浩繁人不易致故學者多讀綱目王<lb/>
　行卿集覽為綱目而作是以盛行於世惜其草率欠<lb/>
　精繆戾為多如三家文若元表政君之類有誤初學<lb/>
　非淺蚤歳閱習見有未當輒用他書考正無慮四百<lb/>
　餘條間有標舉而無註者闕其所不知固無足議亦<lb/>
　為逐一考補久而成編至今三十年矣謂夫摭前人<lb/>
<pb n="KR2o0020_WYG_002-40b"/>
　之短非謹厚者所為蔵諸巾笥不以示人歴年既久<lb/>
　重加修改義有所疑旁質同志索藁觀之時見與可<lb/>
　力勸梓行亦不之許自念少好史學頗嘗究心每見<lb/>
　集覽於綱目不易曉處當釋而不釋者尚多甚欲别<lb/>
　為一書通載詳註而力衰目昬不能著筆深為歿齒<lb/>
　之恨猶慮一旦溘先朝露姑掇舊藁大字浄書以遺<lb/>
　兒輩習之非有隠於人楚齊失得徒貽當世譏議云<lb/>
　耳峕永樂壬寅正月上日後學毘陵陳濟識于北京<lb/>
<pb n="KR2o0020_WYG_002-41a"/>
　寓舎<lb/>
<pb n="KR2o0020_WYG_002-42a"/>
　　楊士竒集覽正誤序<lb/>
　朱文公因司馬文正資治通鑑作綱目五十九卷大<lb/>
　書為綱分註為目其書則孔子作春秋之義以正人<lb/>
　心植世教有助於治道者也分註既詳而其言與事<lb/>
　或出於深僻有非淺尟所能遽通昔王行卿嘗著集<lb/>
　覽以便學者其意善矣然其間不無文選蹲鴟之陋<lb/>
　亡友右春坊贊善陳濟伯載為正其謬誤四百餘事<lb/>
　名曰集覽正誤伯載學博識端於此書致力勤而歴<lb/>
<pb n="KR2o0020_WYG_002-42b"/>
　年多考據精切殆無餘憾有助於綱目者也其書故<lb/>
　蔵于家近陪太師英國公在史館閒論及綱目書公<lb/>
　益深歎集覽之誤因出伯載所著公閱而是之曰宜<lb/>
　廣其𫝊遂取梓行之嗟乎綱目有關治道之書也伯<lb/>
　載此編誠不可無者太師公勲徳大臣好賢重儒之<lb/>
　有素而圖其不泯所存厚矣士君子有志尊主庇民<lb/>
　之道而欲稽古以擴充焉者是編豈小補之哉建陽<lb/>
　尹旴江張光啓氏既以尹氏發明徐氏考證及集覽<lb/>
<pb n="KR2o0020_WYG_002-43a"/>
　考異纂集於綱目書中而屬書林劉寬綉梓復請是<lb/>
　編刋于卷末以備全美其用心亦勤矣予深嘉之故<lb/>
　為序諸簡首宣徳四年歳次乙夘五月甲子榮祿大<lb/>
　夫少傅兵部尚書兼華盖殿大學士廬陵楊士奇序<lb/>
<pb n="KR2o0020_WYG_002-44a"/>
　　馮智舒質實序<lb/>
　夫資治通鑑綱目一書廼考亭朱夫子之所纂修者<lb/>
　也起自周末迄於唐季一以孔子所修之春秋為法<lb/>
　凡千三百六十二年之事皆折衷之而合乎千萬世<lb/>
　之公論矣近代以來古舒王氏為集覽以備其事固<lb/>
　善心也但其間輿地郡邑之沿革多有缺略事物典<lb/>
　故之本原尤有遺漏觀者靡不憾焉愚因不揆譾膚<lb/>
　乃於暇日將是書再四校勘逐一搜尋其典故遺漏<lb/>
<pb n="KR2o0020_WYG_002-44b"/>
　處一以元儒所著五經笥之備載者隨篇而釋之其<lb/>
　郡邑缺略者一遵本朝所頒一統志之詳悉者依類<lb/>
　而附之由是歴一紀易五藁始克成編名曰質實盖<lb/>
　欲有以證其實而使人尤便于觀覽也書成尤慮蜋<lb/>
　前雀後尋隙求疵故謹書數言于首以求四方廣見<lb/>
　博聞之君子尚有以質實之何其幸哉峕成化元年<lb/>
　春正月之吉旦建安木石山人馮智舒謹書<lb/>
<pb n="KR2o0020_WYG_002-45a"/>
　　黄仲昭合注後序<lb/>
　經以載道史以紀事其述作之體自不同也然吾夫<lb/>
　子之作春秋因魯史所載之事而以堯舜禹湯文武<lb/>
　之道定其是非以垂萬世之鑑戒則其體固史而其<lb/>
　道實與易書詩禮樂諸經並行而不悖焉子朱子因<lb/>
　司馬文正公所輯資治通鑑而修綱目盖倣吾夫子<lb/>
　春秋之法也其事固因歴代之所紀載而所以定其<lb/>
　是非以垂鑑戒者亦何莫而非堯舜禹湯文武之道<lb/>
<pb n="KR2o0020_WYG_002-45b"/>
　乎讀史而不從事於斯則雖貫穿今古而無或遺則<lb/>
　亦不免為玩物喪志其於脩己治人之道亦奚補哉<lb/>
　仲昭承乏提督江西學政因為學者定讀書之法其<lb/>
　於諸史則欲其熟觀綱目以端其本顧書坊刻板歳<lb/>
　久刓缺而其所附考證考異及集覽正誤三編俱類<lb/>
　刻於各卷之後殊不便於覽觀又元儒廬陵劉友益<lb/>
　所著書法一編甚有功於朱子提要之旨建安馮智<lb/>
　舒所集質實一帙尤有功於王氏輿地之詳舊皆未<lb/>
<pb n="KR2o0020_WYG_002-46a"/>
　嘗附載於篇也仲昭每欲重新繕寫而取上五編之<lb/>
　言各附入本條之下刻梓以詔學者第患其工費頗<lb/>
　夥非獨力所能辦耳一日以語同寅婺源汪君從仁<lb/>
　君慨然曰是書重刻於世道不為無補當相成之遂<lb/>
　募書人繕寫成帙請撫州儒士黎喆吳錡鄧傑等精<lb/>
　加校讐以正訛繆復相與規措其工費方將登梓而<lb/>
　君以賀聖夀入京仲昭亦以職務行部俱弗獲督其<lb/>
　成遂付南昌滑守浩同守張汝舟俾募工刻焉盖經<lb/>
<pb n="KR2o0020_WYG_002-46b"/>
　始於𢎞治癸丑之春至是凡四閱歳而工告畢因識<lb/>
　其顛末以見仲昭及汪君所以重刻是書之意云𢎞<lb/>
　治丙辰閏三月甲戌後學莆陽黄仲昭書<lb/>
<pb n="KR2o0020_WYG_002-47a"/>
　　編集諸儒姓氏<lb/>
　　　尹氏<hi>起莘宋遂昌人隠居不仕學問該洽嘗著資治通鑑綱目發明五十九卷行世</hi>
　　　劉氏<hi>友益宋末永新人宋亡卜築萬山間杜門讀書不與世接著通鑑綱目書法五十卷</hi>
　　　　　<hi>研精覃思歴三十年而後成元揭傒斯稱之曰百世之下先生此心先生不作山髙</hi>
　　　　　<hi>水深</hi>
　　　汪氏<hi>克寬元祁門人少穎敏力學元舉于鄉不第遂隠居教授鄰郡學者皆宗師之號環</hi>
　　　　　<hi>谷先生所著有春秋纂疏綱目考異</hi>
　　　王氏<hi>幼學元望江人篤志力學嘗讀朱子通鑑綱目苦其援引幽邃句讀疑難乃博採經</hi>
<pb n="KR2o0020_WYG_002-47b"/>
　　　　　<hi>𫝊著為綱目集覽以便學者</hi>
　　　徐氏<hi>昭文元上虞人自敘考證文云至正己亥中秋作考之大明一統志失其名氏姑闕</hi>
　　　　　<hi>之以俟知者補云</hi>
　　　陳氏<hi>名濟永樂間武進人博學強記六經子史無不究竟時稱為兩脚書廚永樂初以布</hi>
　　　　　<hi>衣召修永樂大典為總裁書成授右春坊右贊善所著有詩𫝊通證書𫝊補元史舉</hi>
　　　　　<hi>要通鑑綱目集覽正誤思齋集等書</hi>
　　　馮氏<hi>智舒成化初建安人自序質實文乃成化元年春也考之大明一統志未及採入姑</hi>
　　　　　<hi>闕之以俟後補</hi>
<pb n="KR2o0020_WYG_002-48a"/>
　　　　謹按綱目編集諸家所著宋儒尹氏發明劉<lb/>
　　　　　氏書法二書最為謹嚴精當深能有得於<lb/>
　　　　　朱子之志者也元儒汪氏考異王氏集覽<lb/>
　　　　　二書亦為詳備誠有功於朱子之書者也<lb/>
　　　　　然於徐氏考證一書其自敘書文則云至<lb/>
　　　　　正己亥中秋所作考之大明一統志則失<lb/>
　　　　　其名氏而廬陵楊文貞公敘文亦嘗及之<lb/>
　　　　　其為裨補是書可知已逮至我國朝毘陵<lb/>
<pb n="KR2o0020_WYG_002-48b"/>
　　　　　陳氏集覽正誤一書考據有理真集覽之<lb/>
　　　　　忠臣也徵之一統志既已備載其事跡而<lb/>
　　　　　楊文貞公亦謂其有助於綱目者也又如<lb/>
　　　　　馮氏質實一書廼成化元年所著亦便學<lb/>
　　　　　者觀覽莆田未齋黄先生盖亦有取焉第<lb/>
　　　　　志未及採入而有俟云時正徳八年癸酉<lb/>
　　　　　秋七月朔欽差福建提督學政副使姚有<lb/>
　　　　　麟委官福州府侯官縣儒學署教諭事舉<lb/>
<pb n="KR2o0020_WYG_002-49a"/>
　　　　　　人海陽劉繼善宗一甫校正謹識<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_002-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷首下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_062-1a"/>
　欽定四庫全書卷<lb/>
御批資治通鑑綱目卷四十四上<lb/>
　　<hi>起戊子唐𤣥宗天寳七載盡戊戊唐肅宗乾元元年</hi>凡十一年<lb/>
　<hi>戊子</hi>七載夏四月以髙力士為驃騎大將軍<lb/>
　　<hi>力士承恩歲久中外畏之太子亦呼之為兄諸王公呼之為翁駙馬軰直謂之爺自李林甫安祿山軰皆</hi>
　　<hi>因之以取將相然性和謹少過不敢驕横故天子終親任之士大夫亦不疾惡也初上自東都還李林甫</hi>
　　<hi>牛仙客知上厭巡幸乃増近道粟賦及和糴以實闗中數年蓄積稍豐上謂力士曰朕不出長安近十年</hi>
　　<hi>天下無事朕欲悉以政事委林甫何如對曰天子巡狩古之制也且天下大柄不可假人彼威勢既成誰</hi>
<pb n="KR2o0020_WYG_062-1b"/>
　　<hi>敢復議之者上不恱力士頓首謝罪上意乃觧力士自是亦不敢深言天下事矣胡氏曰力士雖曰恭謹</hi>
　　<hi>然其罪亦大矣力士審能為明皇忠計者宻主張九齡而去李林甫佐佑王忠嗣而去安祿山論功較績</hi>
　　<hi>夫孰與議既不能然反使安李因巳以取將相他日雖有大柄假人擁兵太重之說亦安能囬二人已盛</hi>
　　<hi>之勢哉不謹於大而謹於小知所以保身而不知所以保國此固小人之事於力士何責焉以當時得譽</hi>
　　<hi>於士大夫而無疾惡之者故不可不辨也</hi>質實<hi>東都注見秦莊襄王元年三川闗中注見楚義帝元</hi>
　　<hi>年長安縣名注見漢惠帝五年廵狩注見隋煬帝大業六年</hi>
　五月羣臣上尊號○賜安祿山鐵劵質實<hi>鐡劵注見漢髙帝十二年</hi>
　<hi>丹書鐵劵</hi>
<pb n="KR2o0020_WYG_062-2a"/>
　　書法<hi>漢為功臣鐵劵不書此何以書譏寵過也祿山之反帝之寵過實啟之書鐵劵始此終綱</hi>
　　<hi>目書鐵劵三是年安祿山徳宗興元二年李懷光昭宗龍紀二年王行諭皆終反者也</hi>
○以楊釗判度支事考異<hi>據後書貴妃姊則此當書貴妃從兄釗</hi>考證<hi>以楊</hi>
<hi>釗當作以貴妃兄楊釗○謹按唐自髙宗以後數十年間載罹女禍明皇以英武之資親定内難何乃昧於近</hi>
<hi>監復蹈聚麀之耻而天下大亂貴妃與則天傷人倫之教無相逺者幸而貴妃與楊釗不及則天諸武故内患</hi>
<hi>小而易去祿山大過昌宗易之故外患大而難平雖平之唐室由是日微矣綱目書貴妃姊為夫人故又當加</hi>
<hi>貴妃兄於楊釗之上用昭逺監於方來也</hi>
　<hi>釗善窺上意所愛惡而迎之以聚歛驟遷歲中領十五使恩幸日隆蘇冕曰設官分職各有司存政有恒</hi>
<pb n="KR2o0020_WYG_062-2b"/>
　<hi>而易守事歸本而難失經逺之理捨此奚據洎姦臣廣言利以邀恩多立使以示寵使上心蕩而益奢人</hi>
　<hi>情怨而成禍宇文融首唱其端楊愼矜王鉷繼遵其軌楊國忠終成其亂仲尼云寧有盜臣而無聚歛之</hi>
　<hi>臣誠哉是言矣</hi>
冬十一月以貴妃姊為國夫人考異<hi>姊上當有諸字或三字</hi>
　<hi>貴妃姊三人皆有才色上呼之為姨出入宫掖並承恩澤勢傾天下至是封韓虢秦國夫人與銛錡五家</hi>
　<hi>凡有請託府縣承迎峻於制敇四方賂遺惟恐居後上所賜與五家如一競開第舍極其壯麗一堂之費</hi>
　<hi>動踰千萬既成見他人有勝己者輙毁而改為虢國尤為豪蕩</hi>集覽<hi>韓虢秦三州名韓注見髙祖武</hi>
　<hi>德八年虢注見宋文帝元嘉十二年莘秦注見漢光武建武元年天水</hi>
<pb n="KR2o0020_WYG_062-3a"/>
　　書法<hi>書封后女弟有之矣呂嬃元乂妻未有書妃姊者也書封妃姊帝之寵濫甚矣</hi>
改㑹昌縣曰昭應<lb/>
　<hi>或言𤣥元皇帝降于華清宮之朝元閣故也</hi>質實<hi>㑹昌縣注見漢成帝鴻嘉元年新豐華清宫注</hi>
　<hi>見天寶六載朝元閣按一統志在西安府臨潼縣東南二里驪山上唐建遺址尚存</hi>
　　發明<hi>無道之世其政事施設無非乖舛然没而不書則無以見其亂亡之由姑以是歲觀之書</hi>
　　<hi>髙力士為驃騎則見其尊用宦者書羣臣上尊號則見其滛侈自居書賜安祿山鐵券則見其寵信</hi>
　　<hi>胡雛書楊釗判度支則見其任小人而窮聚歛書貴妃姊為國夫人則見其寵女謁而輕名器書改</hi>
　　<hi>會昌縣曰昭應則見其信妖人而事神恠夫以一歲之間畧無一善可書則餘歲從可知矣故凡易</hi>
<pb n="KR2o0020_WYG_062-3b"/>
　　<hi>治而亂轉安而危是豈一朝一夕之積𤣥宗自恃太平委政林甫養成天下之亂一敗塗地其禍至</hi>
　　<hi>於唐亡而未已綱目特書屢書葢亦有不獲已焉耳葢亦有不容已焉耳</hi>
十二月哥舒翰築神威軍應龍城<lb/>
　<hi>由是吐蕃不敢近青海</hi>質實<hi>青海注見漢和帝永元十四年西海吐蕃西𦍑種名注見太宗貞觀</hi>
　<hi>八年</hi>
　　書法<hi>赭圻斥温优也此其斥翰何歸功翰也自築此城而吐蕃不敢近青海則翰之功多矣故</hi>
　　<hi>稱名以臣築城一也有以功書者張仁愿築三受降城中宗景龍二年翰築應龍城是年髙駢築羅</hi>
　　<hi>城僖宗乾符三年是也有以伉書者温城赭圻晉哀帝興寧元年知誥城金陵五代唐癸巳年是也</hi>
<pb n="KR2o0020_WYG_062-4a"/>
　　<hi>美惡不嫌同辭</hi>
雲南王歸義死考異<hi>提要死誤作卒</hi>質實<hi>雲南郡名注見漢武帝元狩元年滇</hi>
　<hi>子閤羅鳳嗣</hi>
<hi>己丑</hi>八載春二月帥群臣觀左藏賜楊釗金紫考異<hi>帥上漏帝</hi>
<hi>字</hi>
　<hi>是時州縣殷富倉庫積粟帛動以萬計釗請令糶變為輕貨輸京師屢奏帑藏充牣古今罕儔故上帥羣</hi>
　<hi>臣觀之賜釗紫衣金魚上由是視金帛如糞壤賞賜無限</hi>集覽<hi>紫衣金魚髙祖初給隨身魚袋三品</hi>
　<hi>以上賜紫則給金魚五品以上賜緋則給銀魚</hi>質實<hi>左藏注見代宗大暦十四年京師注見周顯王</hi>
<pb n="KR2o0020_WYG_062-4b"/>
　<hi>二十五年充牣注見宋眀帝太始元年</hi>
　　書法<hi>凡書觀譏也自觀左藏而帝之侈心益張矣終綱目書觀十詳漢武帝元鼎元年書賜服</hi>
　　<hi>二詳周顯王五年皆譏也舍是無書觀者矣舍是無書賜服者矣</hi>
　　發明<hi>財聚則民散財散則民聚𤣥宗非甚昏懵者然見貨賄而恱非特有愧於不殖貨利之君</hi>
　　<hi>亦獨不思何自而得乎書帥群臣觀左藏賜楊釗金紫是國以利為利而不以義為利也雖欲不亡</hi>
　　<hi>胡可得乎</hi>
夏四月殺咸寧太守趙奉璋<lb/>
　<hi>奉璋告李林甫罪二十條未達林甫諷御史逮捕以為妖言杖殺之胡氏曰自古殺忠諫者必亡人君以</hi>
<pb n="KR2o0020_WYG_062-5a"/>
　<hi>此猶亡其國宰相以此豈不亡其家與身乎然奉璋官非諌臣職非御史出位而言其死自取之也</hi>質<lb/>
　實<hi>咸寧郡名未詳沿革</hi>
五月停折衝府上下魚書<lb/>
　<hi>先是折衝府皆有木契銅魚朝廷徵發下敕書契魚都督郡府參驗皆合然後遣之自募置彍騎府兵日</hi>
　<hi>壊死亡不補器械耗散畧盡府兵入宿衛者謂之侍官言其為天子侍衛也其後本衛多以假人役使如</hi>
　<hi>奴𨽻長安人羞之至以相詬病其戌邊者又多為邊将苦使利其死而没其財由是應為府兵者皆逃匿</hi>
　<hi>至是無兵可交李林甫遂奏停折衝府上下魚書是後府兵徒有官吏而已彍騎之法天寳以後稍亦變</hi>
　<hi>廢應募者皆市井負販無賴子弟未嘗習兵時承平日乆議者多謂中國兵可銷於是民間挟兵器者有</hi>
<pb n="KR2o0020_WYG_062-5b"/>
　<hi>禁子弟為武官父兄擯不齒猛將精兵皆聚於西北邊中國無武備矣</hi>集覽<hi>相詬病記儒行篇妄</hi>
　<hi>常以儒相詬病注詬病猶耻辱也詬音遘又呼候反擯不齒擯斥也不齒注見開元二年</hi>質實<hi>折衝</hi>
　<hi>府注見開元十年府兵府兵注同上年彍騎注同上十三年市并注見漢順帝陽嘉三年臣生自草茅</hi>
　　書法<hi>府兵至是盡廢矣故終志之</hi>
　　發明<hi>天下雖安忘戰必危故古人蒐苖獮狩寓兵於農所以當無事而為有事之防也府兵太</hi>
　　<hi>宗之善制子孫不能脩弊補廢振而起之一變於張說而其制大壊至是無兵可交况彍騎之法又</hi>
　　<hi>變是舉天下之大無一人以将之也書停折衝府上下魚書其為弛備不亦甚乎</hi>
六月加聖祖及諸帝后號諡<lb/>
<pb n="KR2o0020_WYG_062-6a"/>
　<hi>太白山人李渾䓁上言見神人言金星洞有玉板石記聖主福壽之符命王鉷求獲之上以符瑞相繼上</hi>
　<hi>聖祖號曰大道𤣥元皇帝髙祖諡曰神堯太宗曰文武髙宗曰天皇中宗曰孝和睿宗曰𤣥貞帝曰大聖</hi>
　<hi>皇帝后曰順聖皇后范氏曰尭舜禹湯文武之君諡號惟一而已旣稱天以誄之則子孫不可得而改也</hi>
　<hi>髙宗不師古昔始改祖宗舊諡天寳以後増加復重至繁而不可紀夫祖宗茍有髙世之功徳則曰文曰</hi>
　<hi>武足矣若其無功徳而子孫妄加之則是誣之而使天下後世以為譏玩也故孝子慈孫之欲顯其親莫</hi>
　<hi>若使名副其實而不浮則天下心服之矣未聞以諡號繁多為貴也唐之典禮不經甚矣</hi>集覽<hi>稱天</hi>
　<hi>以誄之注見秦始皇二十六年使名副其實而不浮記表記篇先王諡以尊名耻名之浮於行也注諡者</hi>
　<hi>行之迹名聲譽也言先王論行以為諡以尊名者使聲譽可得而尊言也在上曰浮君子勤行成功聲譽</hi>
<pb n="KR2o0020_WYG_062-6b"/>
　<hi>踰行是所耻</hi>質實<hi>太白山按一統志在西安府武功縣南九十里山極髙上常積雪望之皓然諺</hi>
　<hi>云武功太白去天三百山下軍行不得鳴鼔角鳴則疾風暴雨立至上有洞即道書所謂第十一洞天也</hi>
　　發明<hi>加諡之非論者多矣然唐史及通鑑皆備載之至綱目一切削去止書廟號獨髙祖書神</hi>
　　<hi>堯太宗書文武𤣥宗書明皇而已此固綱目筆削之深意不以無謂之浮名淆亂於方册之間者也</hi>
哥舒翰攻吐蕃石堡城㧞之集覽<hi>石堡城注見開元十七年</hi>
　<hi>哥舒翰帥兵六萬攻吐蕃石堡城其城三靣險絶惟一徑可上吐蕃但以數百人守之貯糧食積木石唐</hi>
　<hi>兵前後屢攻之不能克翰進攻數日不㧞召禆將髙秀巖張守瑜欲斬之二人請三日期㧞之士卒死者</hi>
　<hi>數萬頃之翰又遣兵於赤嶺西開屯田以謫卒二千戌應龍城吐蕃大集戍者盡没</hi>質實<hi>屯田注見</hi>
<pb n="KR2o0020_WYG_062-7a"/>
　<hi>髙宗龍朔三年</hi>
　　書法<hi>信安王禕嘗復石堡矣書曰攻吐蕃㧞石堡城雖不書復而城固唐城也於董延光書曰</hi>
　　<hi>攻吐蕃石堡城不克於哥舒翰書曰攻吐蕃石堡城㧞之繫石堡於吐蕃何也石堡一城得之未足</hi>
　　<hi>以制敵不得亦無害於國繫石堡於吐蕃所以見其不必爭也翰能得之士卒死者猶數萬則不克</hi>
　　<hi>者又可知矣以一彼一此之城而毎捐數萬人以爭之仁者不為也繫石堡於吐蕃綱目之意㣲矣</hi>
羣臣請加尊號<lb/>
　<hi>凡十二字</hi>
　　發明<hi>唐人至無謂者莫甚於加尊號之事然前史猶載其所上之號曰開元天地大寳聖文神</hi>
<pb n="KR2o0020_WYG_062-7b"/>
　　<hi>武應運皇帝至綱目止書群臣請加尊號而不著其詞者正以滛名無實故特削之耳或者顧謂綱</hi>
　　<hi>目之於通鑑失之節畧豈不過哉自後加尊號者皆倣此</hi>
始禘祫于太清宮質實<hi>禘祫癸名注見漢平帝元始五年</hi>
<hi>庚寅</hi>九載春正月群臣請封西嶽許之質實<hi>西嶽注見周安王十五年</hi>
<hi>泰華</hi>○二月以姚思藝為檢校進食使<lb/>
　<hi>時諸貴戚競以進食相尚上命宦官姚思藝為檢校進食使水陸珍羞數千盤一盤費中人十家之産</hi>
　集覽<hi>珍羞禮天官膳夫羞用百有二十品珍用八物注羞出於牲及禽獸以備滋味謂之庶羞而品</hi>
　<hi>味未得盡聞八珍注見髙祖武徳九年</hi>
<pb n="KR2o0020_WYG_062-8a"/>
　　書法<hi>非事也非名也書醜之</hi>
　　發明<hi>嗚呼菲飲食而致孝乎鬼神所以為禹自朝至于日中昃不遑暇食所以為文王古聖人</hi>
　　<hi>非固嗇於自奉也羅八珍於前所食不過適口豈必重為侈靡而暴珍天物哉明皇以一口腹之㣲</hi>
　　<hi>至於水陸珍羞列數千盤一盤費中人十家之産而又置使以領之自以為能享玉食之奉也未幾</hi>
　　<hi>逆胡反叛出次咸陽距宮闕不四十里日中猶未得食僅有民獻糲飯雜以豆麥皇孫軰爭以手掬</hi>
　　<hi>須臾而盡猶未能飽又命軍士𣪚詣村落求食當是之時囘視前日珍羞果安在哉乃知古人不求</hi>
　　<hi>侈靡所以長有其有明皇過求侈靡遂至不能保其所有綱目特書以姚思藝為檢校進食使葢前</hi>
　　<hi>所未有而明皇窮極奢侈專意口腹之欲則亦不言自見矣欲免糲飯之乞得乎</hi>
<pb n="KR2o0020_WYG_062-8b"/>
關中旱西嶽祠災制罷封祀質實<hi>西嶽祠按一統志在西安府華隂縣東五</hi>
<hi>里祠有唐𤣥宗所製華山碑在焉國朝載在祀典</hi>
　　書法<hi>制罷封祀何譏也封泰山非也封西嶽益非也又不得已而罷故書譏之太宗詔封泰山</hi>
　　<hi>以星孛罷髙宗詔封泰山以有疾罷𤣥宗許封西嶽以祠災罷綱目歴歷書之所以譏也終綱目書</hi>
　　<hi>罷封三詳貞觀十五年書停封一貞觀二十一年</hi>
○夏四月流宋渾於潮陽質實<hi>潮陽按一統志本漢海陽縣地晉始置潮陽縣</hi>
<hi>屬義安郡以在大海之北故名隋屬潮州唐永徽初省天寳初復置宋元俱仍舊至本朝因之改屬潮州府</hi>
　<hi>初吉温因李林甫得進及楊釗恩遇浸深温遂去林甫而附之為畫代林甫執政之策御史中丞宋渾林</hi>
<pb n="KR2o0020_WYG_062-9a"/>
　<hi>甫所厚也求得其罪使釗奏而逐之以剪其心腹林甫不能救也</hi>
五月賜安祿山爵東平郡王質實<hi>東平郡注見漢獻帝興平元年</hi>
　<hi>唐將帥封王自此始</hi>
　　書法<hi>漢興初賜爵止左庶長宣帝以後皆侯矣唐初猶皆書公敬暉等始賜爵王則以功故也</hi>
　　<hi>於是而繼書祿山濫已甚矣終唐之世書賜爵王者八敬暉等安祿山僕固懷恩郭子儀李元忠郭</hi>
　　<hi>昕韋臯楊行宻武士彠追賜不與焉</hi>
秋八月以安祿山兼河北道採訪處置使質實<hi>河北道注見漢</hi>
<hi>成帝綏和二年魏郡</hi>○求殷周漢後廢韓介酅公<lb/>
<pb n="KR2o0020_WYG_062-9b"/>
　<hi>處士崔昌上言國家宜承周漢以土代火魏周隋皆閠位不當以其子孫為二王後事下公卿集議集賢</hi>
　<hi>院學士衛包上言集議之夜四星聚於尾天意昭然上乃命求殷周漢後為三恪廢韓介酅公</hi>集覽<lb/>
　<hi>國家宜承周漢周木徳漢火德故木生火今唐得土徳以土代火宜矣魏周隋皆閏位林駉至論曰自魏</hi>
　<hi>至隋皆非正統不足繼漢故崔昌議去而不用夫自魏至隋皆不足繼漢則繼漢者唐也魏周隋皆非命</hi>
　<hi>之運如歲月之餘分為閏也又秦為閏位注見漢昭烈帝章武元年三恪左傳襄二十五年鄭子産曰昔</hi>
　<hi>虞閼父為周陶正我先王以其神明之後也庸以元女配胡公而封諸陳以備三恪注閼父舜之後元女</hi>
　<hi>武王之長女胡公閼父之子滿也周得天下封夏後於杞殷後於宋又封舜後謂之恪凡三王後為三國</hi>
　<hi>其禮轉隆示敬而已故曰三恪韻㑹載古客字皆讀如恪三恪如孔叢子禮之如賔客也𤣥宗初以魏周</hi>
<pb n="KR2o0020_WYG_062-10a"/>
　<hi>隋後為三恪取其近世今乃求殷周漢後為三恪韓介酅初封魏周隋之後三國名</hi>質實<hi>處士注見</hi>
　<hi>周赧王元年韓介酅三州名韓注見髙祖武徳八年介注見晉惠帝元興元年介休酅注見隋㳟帝義寧</hi>
　<hi>二年</hi>
冬十月得妙寶眞符<lb/>
　<hi>山人王𤣥翼上言見𤣥元皇帝言寳僊洞有妙寳眞符命張均等求得之時上尊道教慕長生故所在爭</hi>
　<hi>言符瑞李林甫等皆請捨宅為觀以祝聖壽上恱范氏曰秦始皇漢武帝皆雄才之主乃為方士所欺玩</hi>
　<hi>無異於嬰兒人君惟㳟儉寡欲則邪謟無自而入矣其心一有所蔽鮮不為惑也明皇不正其心故小人</hi>
　<hi>爭為幻以惑之其神明精爽旣奪矣此所以飬成大亂也</hi>質實<hi>寳仙洞莫詳處所按一統志吉安府</hi>
<pb n="KR2o0020_WYG_062-10b"/>
　<hi>永新縣東二十五里石灰山有寳僊聖洞洞内有石天忩石羅漢石觀音又有石鼔擊之有聲後有石龍</hi>
　<hi>噴泉又有後洞深長踰半里中有石房石牀等類及有石乳石燕其石色白而細邑人皆鑿取為灰隨鑿</hi>
　<hi>而隨合此洞未知是否姑錄之以備參考焉</hi>
　　書法<hi>寳符藏符不書此何以書譏惑也田崔之詐人能言之帝亦知之是可以悟矣再而至三</hi>
　　<hi>反有眞符之得焉符豈果眞乎哉甚矣帝之難悟也帝之惑至是有不可得而揜者矣故特書譏之</hi>
　　發明<hi>唐興至是已百餘載使老氏果有其神何不見於武徳貞觀永徽開元之間而獨見之天</hi>
　　<hi>寳末年乎書得妙寳眞符其誣罔妖妄尤可耻也</hi>
安祿山入朝<lb/>
<pb n="KR2o0020_WYG_062-11a"/>
　<hi>祿山屢誘奚契丹飲以莨菪酒醉而阬之動數千人函首以獻前後數四至是請入朝上命有司先為起</hi>
　<hi>第於昭應祿山至戲水楊釗兄弟姊妹皆徃迎之上幸望春宮以待之祿山獻奚俘八千人上命考課之</hi>
　<hi>日書上上考前此聽祿山於上谷鑄錢五壚祿山乃獻錢様千緡</hi>集覽<hi>莨菪酒莨菪音浪蕩藥草</hi>
　<hi>名用以釀酒本草莨菪子味苦甘寒有毒</hi>質實<hi>奚契丹東胡别種注見睿宗太極元年昭應縣名注</hi>
　<hi>見漢成帝鴻嘉元年新豐戲水注見秦二世二年望春宫按一統志在西安府城東南一十二里滻水西</hi>
　<hi>岸隋文帝所建煬帝改曰長樂宫上谷郡名注見秦王政三年</hi>
制追復張易之兄弟官爵<lb/>
　<hi>楊釗張易之之甥也奏乞雪易之兄弟制引易之兄弟迎中宗於房陵之功復其官爵仍官其子</hi>質<lb/>
<pb n="KR2o0020_WYG_062-11b"/>
　實<hi>房陵縣名注見漢獻帝建安二十四年</hi>
　　發明<hi>易之濁亂宮闈不啻墻茨之醜旣行誅削付之不問可也今乃下制復其官爵則是自彰</hi>
　　<hi>乃祖之惡耳直筆書之可媿甚矣</hi>
賜楊釗名國忠<lb/>
　<hi>釗以圖䜟有金刀請改之也</hi>質實<hi>圖䜟注見漢平帝元始四年</hi>
　　書法<hi>書賜名何譏不踐其名也賜名不書據崔旰賜名寧程華賜名日華王延賞賜名䖍休何</hi>
　　<hi>重順賜名𢎞敬韓雄賜名允中樂行逹賜名彦愼嗢没斯賜名思忠並不書甚惡甚美書書國忠書</hi>
　　<hi>正已書寳臣書國昌書全忠書賛華其惡也書茂昭書𢎞正其美也非是不書書賜名始此終綱目</hi>
<pb n="KR2o0020_WYG_062-12a"/>
　　<hi>書賜名五楊國忠李正已張茂昭田𢎞正朱全忠書賜姓三婁敬徐世勣羅藝書賜姓名三李寳臣</hi>
　　<hi>李國昌李賛華不書賜書削奪一宋文通賜名李茂貞不書賜書復其姓名一李紹貞復姓名霍彦</hi>
　　<hi>威</hi>
南詔反䧟雲南郡<lb/>
　<hi>楊國忠徳鮮于仲通薦為劍南節度使仲通性褊急失蠻夷心故事南詔常與妻子俱謁都督過雲南太</hi>
　<hi>守張䖍陁皆私之又多所徵求南詔王閤羅鳯忿怨發兵反攻䧟雲南殺䖍陁取夷州三十二</hi>質實<lb/>
　<hi>劍南節度注見晉武帝泰始八年益州南詔西南夷國名注見開元二十六年</hi>
<hi>辛卯</hi>十載春正月免駙馬程昌裔官<lb/>
<pb n="KR2o0020_WYG_062-12b"/>
　<hi>楊氏五宅夜遊與廣平公主從者争西市門楊氏奴揮鞭及公主衣公主墜馬昌裔下扶之亦被數鞭公</hi>
　<hi>主泣訴於上上為之杖殺楊氏奴明日免昌裔官不聽朝謁</hi>質實<hi>廣平縣名注見漢光武建武二</hi>
　<hi>十年</hi>
為安祿山起第於親仁坊<lb/>
　<hi>命有司為安祿山起第於親仁坊敇令但窮壯麗不限財力令中使䕶作敕之曰胡眼大勿令笑我祿山</hi>
　<hi>置酒新第上命宰相赴之日遣諸楊與之遊宴祿山生日上及楊妃賜予甚厚後三日召入禁中貴妃以</hi>
　<hi>錦繡為大襁褓裹之使宫人以綵輿舁之上聞問故左右以貴妃洗祿兒對上賜貴妃洗兒金銀錢復厚</hi>
　<hi>賜祿山盡歡而罷自是祿山出入宫掖通宵不出頗有醜聲聞於外上亦不疑也范氏曰明皇不信其子</hi>
<pb n="KR2o0020_WYG_062-13a"/>
　<hi>而寵胡人以為戲至使出入宫禁而不疑䙝慢神器亦極矣豈天奪其明将啟戎狄以亂華歟何其惑之</hi>
　<hi>甚矣</hi>集覽<hi>神器顔師古曰天下者神明之器也/仲馮曰易曰聖人之大寳曰位是已</hi>質實<hi>中使</hi>
　<hi>注見開元十五年禁中注見宋孝武帝大明六年襁褓注見漢殤帝延平元年</hi>
　　書法<hi>梁冀嘗書賜甲第矣此則曷為以起第書譏壯麗也臺觀書起宫廟之髙大者書起於是</hi>
　　<hi>帝命窮極壯麗不限財力故特以起書然則賜第未有書其地者書於親仁坊何譏也擇里處仁帝</hi>
　　<hi>葢有譏矣仁者固如是乎書於親仁坊所以甚帝之不知人也終綱目書賜第二漢桓帝元嘉元年</hi>
　　<hi>是年皆譏也譏莫甚於此矣魏徴第書贖賜不與焉憲宗元和四年</hi>
高僊芝入朝加開府儀同三司<lb/>
<pb n="KR2o0020_WYG_062-13b"/>
　<hi>初吐火羅葉䕶遣使表稱朅師王親附吐蕃困苦小勃律詔發安西兵討之僊芝遂破朅師虜其王又偽</hi>
　<hi>與石國約和引兵襲之虜其王及部衆以歸掠得瑟瑟十餘斛黄金五六槖駞皆入其家至是入朝獻俘</hi>
　<hi>加開府儀同三司尋以僊芝為河西節度使代安思順思順諷群胡割耳剺靣請留已制復留之</hi>集<lb/>
　覽<hi>朅師西域國名朅丘列反瑟瑟五代史四夷附録曰吐蕃婦人辮髪戴瑟瑟最好者一顆易一良馬</hi>
　<hi>杜甫詩雨多徃徃得瑟瑟注益州城西毎雨過人多得瑟瑟博雅云瑟瑟碧珠也</hi>質實<hi>吐火羅西</hi>
　<hi>域國名注見太宗貞觀十六年安西郡名注見髙宗永淳元年吐蕃西𦍑種名注見太宗貞觀八年槖駞</hi>
　<hi>獸名注見漢武帝太初三年河西郡名注見漢安帝元初元年</hi>
以安祿山兼河東節度使<lb/>
<pb n="KR2o0020_WYG_062-14a"/>
　<hi>戸部郎中吉温見祿山有寵約為兄弟說祿山曰李丞相雖以時事親三兄必不肯以兄為相兄若薦温</hi>
　<hi>於上温即奏兄堪大任共排林甫出之為相必矣祿山恱其言數稱温才於上㑹祿山領河東因奏温為</hi>
　<hi>副使知留後以大理司直張通儒為判官委以軍事林甫與祿山語毎揣知其情先言之祿山驚服毎見</hi>
　<hi>雖盛冬常汗霑衣林甫引與坐於中書㕔撫以温言自解披袍以覆之祿山忻荷言無不盡謂林甫為十</hi>
　<hi>郎旣歸范陽劉駱谷毎自長安來必問十郎何言得美言則喜或但云語安大夫須好檢校即反手據牀</hi>
　<hi>曰噫嘻我死矣胡氏曰祿山之憚林甫者以林甫智術足以御之也若林甫明以祿山兵多勢大將生變</hi>
　<hi>亂開悟上意移之他鎮消未然之患則身雖多罪亦有可贖乃姑欲示以精神脇以氣勢使之畏己而已</hi>
　<hi>其罪可勝言哉○祿山旣兼領三鎮日益驕恣自以曩時不拜太子見上春秋髙頗内懼又見武備墮弛</hi>
<pb n="KR2o0020_WYG_062-14b"/>
　<hi>有輕中國之心孔目官嚴荘掌書記髙尚因為之解圗䜟勸之作亂祿山飬同羅奚契丹降者八千餘人</hi>
　<hi>謂之曵落河曵落河者胡言壯士也皆驍勇善戰一可當百又畜戰馬數萬匹分遣商胡販鬻諸道歲入</hi>
　<hi>數百萬以尚荘通儒及将軍孫孝哲為腹心史思明安守忠李歸仁蔡希徳牛廷玠向潤容李庭望崔乾</hi>
　<hi>祐尹子竒何千年武令珣能元皓田承嗣田乾眞阿史那承慶為爪牙尚本名不危頗有辭學薄遊河朔</hi>
　<hi>貧困不得志常歎曰髙不危當舉大事而死豈能齧草根求活邪祿山引置幕府出入卧内尚典牋奏荘</hi>
　<hi>治簿書承嗣為前鋒兵馬使治軍嚴整嘗大雪祿山按行諸營至承嗣營寂若無人入閱士卒無一人不</hi>
　<hi>在者祿山以是重之</hi>集覽<hi>能元皓能/姓也音柰</hi>質實<hi>河東道名注見漢獻帝建安七年范陽郡</hi>
　<hi>名注見漢帝𤣥更始二年涿郡河朔二州名河注見晉穆帝永和元年朔注見漢髙帝六年馬邑幕府注</hi>
<pb n="KR2o0020_WYG_062-15a"/>
　<hi>見秦王政三年三鎮謂范陽平盧河東三道藩鎮田承嗣盧龍人</hi>
夏四月劒南節度使鮮于仲通討南詔蠻敗績制復募<lb/>
兵以擊之考異<hi>討當作擊</hi>考證<hi>討當作擊</hi>
　<hi>仲通将兵八萬討南詔南詔王閤羅鳯遣使謝罪請還所俘掠城雲南而去仲通不許囚其使進軍至西</hi>
　<hi>洱河與戰大敗士卒死者六萬人仲通僅以身免楊國忠掩其敗狀仍叙其戰功閤羅鳯遂北臣於吐蕃</hi>
　<hi>吐蕃號曰東帝閤羅鳯刻碑於國門言已不得已而叛唐且曰我世世事唐受其封賞後世容復歸唐當</hi>
　<hi>指碑以示唐使者知吾之叛非本心也制募兵以擊之人聞雲南多瘴癘莫肯應募楊國忠遣御史分道</hi>
　<hi>捕人枷送軍所舊制百姓有勲者免征役國忠奏先取髙勲於是行者愁怨父母妻子送之所在哭聲振</hi>
<pb n="KR2o0020_WYG_062-15b"/>
　<hi>野</hi>集覽<hi>西洱河注見隋文帝開皇十七年</hi>
高僊芝擊大食敗績<lb/>
　<hi>髙僊芝之虜石國王也石國王子逃詣諸胡告僊芝欺誘貪暴之状諸胡皆怒潜引大食欲其攻四鎮僊</hi>
　<hi>芝将兵三萬擊之深入七百餘里與戰大敗士卒死亡畧盡将軍李嗣業勸僊芝宵遁别将段秀實詬之</hi>
　<hi>曰避敵先奔無勇也全已棄衆不仁也幸而得逹獨無愧乎嗣業執其手謝之留拒追兵收散卒得俱免</hi>
　<hi>還至安西言於僊芝以秀實兼都知兵馬使為已判官</hi>質實<hi>大食西域國名注見開元三年四鎮</hi>
　<hi>注見髙宗永淳元年李嗣業髙陵人段秀實汧陽人</hi>
秋八月武庫火質實<hi>武庫注見漢景帝三年</hi>
<pb n="KR2o0020_WYG_062-16a"/>
　<hi>燒兵器三十七萬</hi>
　　書法<hi>於是祿山已蓄異志而武庫遽火燒兵器三十七萬書曰火人為之也終綱目武庫書火</hi>
　　<hi>三書災一詳漢安帝元初四年舍是無書武庫火災者矣</hi>
　　發明<hi>天火曰災人火曰火是時祿山兼領三鎮已蓄異志武庫之火安知非祿山為之不然何</hi>
　　<hi>以直書火而不言其故乎</hi>
安祿山討契丹大敗考異<hi>討當作擊</hi>考證<hi>討當作擊</hi>
　<hi>安祿山将三道兵六萬以討契丹以奚騎二千為鄉導過平盧千餘里遇雨弓弩筋膠皆弛奚復叛與契</hi>
　<hi>丹合夾擊唐兵殺傷殆盡祿山獨與麾下二十騎走入師州歸罪於左賢王哥觧兵馬使魚承僊而斬之</hi>
<pb n="KR2o0020_WYG_062-16b"/>
　<hi>平盧兵馬使史思明懼逃入山谷祿山還至平盧麾下皆亡史思明出見祿山祿山喜執其手曰吾得汝</hi>
　<hi>復何憂思明退謂人曰曏使早出已與哥觧并斬矣</hi>質實<hi>契丹北狄種名注見晉安帝義熈二年平</hi>
　<hi>盧鎮名注見代宗廣徳十一年麾下注見漢獻帝建安十四年師州未詳沿革</hi>
　　發明<hi>𤣥宗銳志吞滅四夷然以綱目觀之鮮于討南詔而敗僊芝擊大食而敗祿山討契丹而</hi>
　　<hi>敗則是初未嘗有寸功也夫以三敗計之士卒死者十四五萬衆驅無罪之民死於鋒鏑以至於此</hi>
　　<hi>猶欲喜事邊功而不已乎詳而書之其禍著矣</hi>
冬十一月以楊國忠領劒南節度使<lb/>
<hi>壬辰</hi>十一載春二月以粟帛庫錢易惡錢<lb/>
<pb n="KR2o0020_WYG_062-17a"/>
　<hi>先是江淮多惡錢貴戚大商徃徃以良錢一易惡錢五載入長安市井不勝其弊故李林甫奏請禁之官</hi>
　<hi>為易取期一月不輸官者罪之於是商賈不以為便遮楊國忠馬自言國忠為言於上乃更命非鉛錫所</hi>
　<hi>鑄及穿穴者皆聼用之</hi>
三月安祿山擊契丹<lb/>
　<hi>祿山擊契丹欲以雪去秋之羞初突厥阿布思來降上厚禮之賜姓名李獻忠累遷朔方節度副使賜爵</hi>
　<hi>奉信王獻忠有才畧不為安祿山下祿山恨之至是奏請獻忠俱擊契丹獻忠恐為祿山所害乃帥所部</hi>
　<hi>叛歸漠北祿山遂頓兵不進</hi>質實<hi>突厥北狄種名注見梁武帝大同十一年朔方郡名注見漢武</hi>
　<hi>帝元朔元年漠北沙漠之北注見漢獻帝建安二十五年</hi>
<pb n="KR2o0020_WYG_062-17b"/>
改吏兵刑部為文武憲部○夏戸部侍郎京兆尹王鉷<lb/>
伏誅<lb/>
　<hi>鉷權寵日盛領二十餘使宅旁為使院文案盈積吏求署一字累日不得前雖李林甫亦畏避之然鉷事</hi>
　<hi>林甫謹林甫雖忌其寵不忍害也鉷弟戸部郎中銲凶險不法召術士任海川問我有王者之相否海川</hi>
　<hi>懼亡匿鉷恐事泄捕得托以他事杖殺之王府司馬韋㑹話之私庭鉷又使長安尉賈季鄰收繫殺之銲</hi>
　<hi>所善邢縡與龍武萬騎謀作亂有告之者上以告状面受鉷使捕之鉷意銲在縡所先遣人召之日晏乃</hi>
　<hi>命季鄰䓁捕縡縡帥其黨格鬭㑹髙力士引禁軍至擊斬縡捕其黨皆擒之國忠白上鉷必預謀上以鉷</hi>
　<hi>任遇深不應同逆李林甫亦為之辨觧上乃命特原銲不問使國忠諷鉷表請罪之鉷不忍上怒㑹陳希</hi>
<pb n="KR2o0020_WYG_062-18a"/>
　<hi>烈極言鉷大逆當誅敕希烈與國忠鞫之仍以國忠兼京兆尹於是任海川韋㑹等事皆發獄具賜鉷自</hi>
　<hi>盡銲杖死於朝堂有司籍其第舍數日不能徧鉷賔佐不敢窺其門獨采訪判官裴冕收其尸𦵏之范氏</hi>
　<hi>曰夫利百物之所生而天地之所以飬人也專之必壅壅則所害者多故君子不盡利以遺民所以均天</hi>
　<hi>地之施也聖王寧損己以益人不損人而益己記曰與其有聚歛之臣寧有盗臣是以興利之臣鮮不禍</hi>
　<hi>敗自桑𢎞羊以來未有令終者也必若公劉之厚民管仲之富國李悝之平糴耿壽昌之常平不為掊克</hi>
　<hi>上下皆濟則身享其榮後嗣䝉其慶矣吉凶禍福之效如此可不戒哉</hi>集覽<hi>銲何旰反韋會話之</hi>
　<hi>私庭韋㑹於私居庭中說任海川被殺之因縡作代反龍武萬騎龍武與萬騎兩軍之號</hi>質實<hi>長安</hi>
　<hi>縣名注見漢恵帝五年京兆郡名注見開元十一年裴冕河東縣人桑𢎞羊洛陽人漢武帝時領大司農</hi>
<pb n="KR2o0020_WYG_062-18b"/>
　<hi>管天下鹽鐡作平凖法賜爵左庻長公劉后稷之曾孫也能復修后稷之業務耕種民以富實乃相土地</hi>
　<hi>之宜而立國於豳之谷焉管仲注見宋孝武帝大明二年李悝注見漢平帝元始三年耿壽昌漢宣帝時</hi>
　<hi>為大司農中丞奏設常平倉増價而糴减價而糶以利農百姓便之後賜爵關内侯</hi>
　　書法<hi>唐得天下百三十六年矣京兆尹未有書者於是始見則以伏誅書鉷其人也鉷之罪柰</hi>
　　<hi>何窮聚歛以逢君鉷之罪也故自天寳以來皆書殺書誅者鉷而已然則自王鉷外帝之用刑亦多</hi>
　　<hi>濫矣哉</hi>
　　發明<hi>林甫屢起大獄死者不可勝數而王鉷之罪乃反為之辨觧何哉彼其窮聚歛以毒民任</hi>
　　<hi>私意以專殺因事而死葢亦天殛之耳故特書伏誅以正其罪</hi>
<pb n="KR2o0020_WYG_062-19a"/>
以安思順為朔方節度使<lb/>
　<hi>初李林甫以陳希烈易制引為相政事常隨林甫左右晚節遂與林甫為敵林甫懼㑹李獻忠叛林甫乃</hi>
　<hi>請觧朔方節制且薦河西節度使安思順自代故有是命</hi>
五月以楊國忠為御史大夫京畿採訪使<lb/>
　<hi>初李林甫以國忠㣲才且貴妃之族故善遇之國忠以林甫薦王鉷為大夫不恱遂深探邢縡獄令引林</hi>
　<hi>甫交私事状陳希烈哥舒翰從而證之上由是疎林甫擢國忠為大夫凡鉷所領使務皆歸之國忠貴震</hi>
　<hi>天下始與林甫為仇敵矣</hi>
秋八月上復幸左藏考異<hi>上當作帝</hi>考證<hi>上當作帝</hi>
<pb n="KR2o0020_WYG_062-19b"/>
　<hi>楊國忠奏有鳯凰見左藏屋出納判官魏仲犀見之遂以仲犀為殿中侍御史國忠屬吏率以鳯凰優得</hi>
　<hi>調</hi>質實<hi>鳯凰格物論云神鳥也鴻前而麟後蛇頭而魚尾龍文而龜背燕額而雞喙雄曰鳯雌曰</hi>
　<hi>凰五色備舉出君子之國見則天下安寧飛則禽鳥隨之</hi>
冬十一月李林甫卒考證<hi>卒當作死</hi>
　<hi>南詔數㓂邊蜀人請楊國忠赴鎮林甫奏遣之國忠将行泣言必為林甫所害上曰卿蹔到蜀區處軍事</hi>
　<hi>朕屈指待卿還當入相林甫時已有疾憂懣不知所為國忠至蜀上遣中使召還至昭應謁林甫拜於牀</hi>
　<hi>下林甫流涕謂曰林甫死矣公必為相以後事累公國忠謝不敢當汗流覆靣林甫遂薨上晩年自恃承</hi>
　<hi>平以為天下無復可憂遂深居禁中専以聲色自娱悉委政事於林甫林甫媚事左右迎合上意以固其</hi>
<pb n="KR2o0020_WYG_062-20a"/>
　<hi>寵杜絶言路掩蔽聰眀以成其姦妒賢嫉能排抑勝已以保其位屢起大獄誅逐貴臣以張其勢自皇太</hi>
　<hi>子以下畏之側足凡在相位十九年飬成天下之亂而上不之寤也</hi>
　　發眀<hi>林甫窮凶極惡綱目削去其官亦足以盡其罪乎曰未也林甫迷國誤朝養成天寳之亂</hi>
　　<hi>法當誅死然綱目特書其卒者所以著明皇䕶養姦囘使之獲保首領死於牖下之失爾削官豈足</hi>
　　<hi>以盡其罪哉噫</hi>
以楊國忠為右相兼文部尚書<lb/>
　<hi>國忠為人強辨而輕躁無威儀旣為相裁决機務果敢不疑攘袂扼腕公卿以下頤指氣使莫不震慴凡</hi>
　<hi>領四十餘使臺省官有時名不為己用者皆出之或勸陕郡進士張彖謁之彖曰君軰倚楊右相如泰山</hi>
<pb n="KR2o0020_WYG_062-20b"/>
　<hi>吾以為氷山耳若皎日既出君軰得無失所恃乎遂隱居嵩山</hi>質實<hi>陜郡注見周顯王四十五年泰</hi>
　<hi>山注見秦始皇二十八年嵩山注見中宗嗣聖十二年</hi>
以吉温為御史中丞<lb/>
　<hi>楊國忠薦之也温詣范陽辭安祿山祿山令其子慶緒送至境為温鞚馬出驛數十歩温至長安凡朝廷</hi>
　<hi>動静輙報祿山信宿而逹</hi>
哥舒翰安祿山安思順入朝<lb/>
　<hi>翰素與祿山思順不協上常和觧之使為兄弟至是俱入朝上使髙力士宴之於城東祿山謂翰曰公與</hi>
　<hi>我族類頗同何得不相親翰曰古人云狐向窟嘷不祥為其忘本故也兄苟見親翰敢不盡心祿山以為</hi>
<pb n="KR2o0020_WYG_062-21a"/>
　<hi>譏其胡也大怒罵翰曰突厥敢爾翰欲應之力士目翰乃止自是為怨愈深</hi>
<hi>癸巳</hi>十二載春正月楊國忠注選人於都堂<lb/>
　<hi>國忠欲收人望建議文部選人無問賢不肖選深者留之依資據闕注官滯淹者翕然稱之凡所施置皆</hi>
　<hi>曲狥時人所欲故頗得衆譽故事兵吏部尚書知政事者選事悉委侍郎以下三注三唱仍過門下省審</hi>
　<hi>自春及夏乃畢至是國忠欲自示精敏乃遣令史先於私第宻定名闕召左相陳希烈及給事中諸司長</hi>
　<hi>官皆集尚書都堂唱注一日而畢曰今左相給事中俱在座已過門下矣其間資格差繆甚衆無敢言者</hi>
　<hi>於是門下不復過官侍郎但掌試判而已京兆尹鮮于仲通諷選人請為國忠刻頌立於省門制仲通撰</hi>
　<hi>其辭上為改定數字仲通以金塡之</hi>集覽<hi>過門下省審省悉井反髙宗時定銓注法始集而試已試</hi>
<pb n="KR2o0020_WYG_062-21b"/>
　<hi>而銓已銓而注已注而唱集衆吿之然後類以為甲先簡僕射乃上門下給事中讀侍郎省侍中審之不</hi>
　<hi>當者駁下謂之過官</hi>
　　書法<hi>於都堂何譏專也於是國忠以右相兼文部遂於都堂唱注而召集左相給事中在座以</hi>
　　<hi>奪其省審之權則專甚矣故直書譏之</hi>
二月追削李林甫官爵剖其棺<lb/>
　<hi>楊國忠説安祿山使阿布思部落降者詣闕誣告李林甫與阿布思謀反上信之下吏按問林甫壻諫議</hi>
　<hi>大夫楊齊宣懼為所累證成之時林甫尚未𦵏制削官爵子孫皆流嶺南黔中近親及黨與坐貶者五十</hi>
　<hi>餘人剖棺抉含珠褫金紫更以小棺如庻人禮𦵏之賜希烈國忠爵許魏國公賞其成林甫之獄也</hi>集<lb/>
<pb n="KR2o0020_WYG_062-22a"/>
　覽<hi>阿布思突厥西葉䕶之名天寳元年來降抉含珠抉挑出也含胡紺反説文送死口中珠也周禮典</hi>
　<hi>瑞共含玉褫金紫褫丑爾反奪衣也剝去其金魚紫衣</hi>質實<hi>嶺南道名注見秦始皇三十三年南</hi>
　<hi>海黔中郡名注見周顯王七年許魏二州名許注見漢光武建武八年許昌魏注見漢成帝綏和二年魏</hi>
　<hi>郡</hi>
　　書法<hi>書剖其棺何甚國忠也林甫有罪綱目於其卒也削其爵矣此則曷為甚之國忠以謀反</hi>
　　<hi>誣林甫非其罪也故林甫信可罪罪以反而剖其棺則甚矣綱目書戮棺三詳漢平帝元始五年</hi>
　　發明<hi>𤣥宗信用林甫至十九年之久使其移此以用宋璟韓休張九齡亦何不可之有當其在</hi>
　　<hi>位旣任以腹心迨其死也乃始加誅責何哉且夫林甫之罪死有餘辜若誣以謀反則亦非其實矣</hi>
<pb n="KR2o0020_WYG_062-22b"/>
　　<hi>故書削爵剖棺而不書其罪反以譏之也</hi>
夏五月復以魏周隋後為三恪<lb/>
　<hi>楊國忠欲攻李林甫之短故也衛包崔昌皆坐貶官</hi>
秋八月以哥舒翰兼河西節度使<lb/>
　<hi>祿山以李林甫狡猾踰已故畏服之及楊國忠為相視之蔑如也由是有隙國忠屢言祿山有反状上不</hi>
　<hi>聽隴右節度使哥舒翰擊吐蕃㧞洪濟大莫門等城悉收九曲部落國忠欲厚結翰與共排安祿山奏以</hi>
　<hi>翰兼河西節度賜爵西平郡王是時中國盛強自安逺門西盡唐境凡萬二千里閭閻相望桑麻翳野天</hi>
　<hi>下稱富庻者無如隴右翰毎遣使入奏常乗白槖駞日馳五百里</hi>集覽<hi>九曲河西地名屬鄯州初</hi>
<pb n="KR2o0020_WYG_062-23a"/>
　<hi>以金城公主嫁吐蕃遂以其地為公主湯沐邑吐蕃因就畜牧自是復叛今哥舒翰悉取其地</hi>質實<lb/>
　<hi>西平郡注見漢宣帝元康四年湟中閭閻注見昭宗天復二年</hi>
冬十月帝如華清宮<lb/>
　<hi>楊國忠素與虢國夫人通至是徃來無度或並轡走馬不施鄣幕道路掩目三夫人從幸華清會於國忠</hi>
　<hi>第車馬僕從充溢數坊錦繡珠玉鮮華奪目國忠謂客曰吾本寒家一旦緣椒房至此未知稅駕之所然</hi>
　<hi>終不能致令名不若且極樂耳楊氏五家隊各為一色衣以相别五家合隊粲若雲錦國忠仍以劒南旌</hi>
　<hi>節引於其前國忠子暄舉明經荒陋不及格禮部侍郎逹奚珣畏國忠遣其子邀國忠馬白之然亦未敢</hi>
　<hi>落也國忠怒曰我子何患不富貴乃令䑕軰相賣策馬不顧而去珣懼遂置暄上等</hi>集覽<hi>未知税駕</hi>
<pb n="KR2o0020_WYG_062-23b"/>
　<hi>之所李斯傳吾未知所税駕注税駕猶觧駕得休息也謂吉凶未知安宿在何處杜甫詩星駕無安税達</hi>
　<hi>奚虜複姓也</hi>質實<hi>華清宫注見天寳六載椒房注見漢昭帝元始四年</hi>
以中書舎人宋昱知選事<lb/>
　<hi>前進士劉迺遺昱書曰禹稷臯陶同居舜朝猶曰載采有九德考績亦九載近代主司察言於一幅之判</hi>
　<hi>觀行於一揖之間何古今遲速不侔之甚哉借使周公孔子今處銓廷考其辭華則不及徐庾觀其利口</hi>
　<hi>則不若嗇夫何暇論聖賢之事業乎</hi>集覽<hi>載采有九徳書臯陶曰亦行有九徳載采采蔡氏傳曰載</hi>
　<hi>行采事也亦言其人有徳之見於行者有九必言其行某事某事為可信騐也考績亦九載舜典曰三載</hi>
　<hi>考績三考黜陟幽明蔡氏傳曰三考九載也九載則賢否可見於是黜其幽而陟其明徐庾徐陵庾信皆</hi>
<pb n="KR2o0020_WYG_062-24a"/>
　<hi>陳人不若嗇夫漢文三年登虎圈問上林尉禽獸簿尉不能對虎圈嗇夫乃喋喋利口從旁代對甚悉</hi>
　質實<hi>禹稷臯陶舜之三臣名詳見虞書典謨徐陵東海郯人摛之子八歲能文及長博渉史籍從横</hi>
　<hi>有口辨梁太清初為散騎常侍陳大建中為尚書左僕射初代梁凡文檄軍書受禪詔䇿皆其所製為一</hi>
　<hi>代文宗時稱為聰慧之相庾信孱陵人肩吾之子俊邁絶倫博覽羣書尤善左傳仕梁為抄撰學士與徐</hi>
　<hi>陵同僚詞並綺艶元帝時以右衛將軍使西魏被留長安後周時為洛州刺史信雖位望通顯常有鄉闗</hi>
　<hi>之思乃作哀江南賦以致意云</hi>
<hi>甲午</hi>十三載春正月安祿山入朝<lb/>
　<hi>是時楊國忠言祿山必反且曰陛下試召之必不來上使召之祿山即至見上泣曰臣本胡人陛下寵擢</hi>
<pb n="KR2o0020_WYG_062-24b"/>
　<hi>至此為國忠所疾臣死無日矣上憐之賞賜巨萬由是國忠之言不能入矣太子亦言祿山必反上不聼</hi>
　質實<hi>陛下注見漢光武建武二十七年</hi>
加安祿山左僕射<lb/>
　<hi>上欲加安祿山同平章事已令太常張垍草制楊國忠曰祿山雖有軍功目不知書豈可為宰相制書若</hi>
　<hi>下恐四夷輕唐上乃以祿山為僕射唐初詔勅皆中書門下官有文者為之乾封以後始召文士草諸文</hi>
　<hi>辭常於北門候進止時人謂之北門學士上即位始制翰林院宻邇禁庭延文章之士下至僧道書畫琴</hi>
　<hi>棋數術之工皆處之謂之待詔刑部尚書張均及弟垍皆翰林院供奉范氏曰中書門下出納王命之司</hi>
　<hi>也故詔敕行焉明皇始制翰林而其職始分既發號令預謀議則自宰相以下進退輕重繫之矣豈特取</hi>
<pb n="KR2o0020_WYG_062-25a"/>
　<hi>其詞藝而已哉釋老之徒方外之士書畵琴棋數術執伎以事上而不與士齒者也而使與文學之臣雜</hi>
　<hi>處非所以育材養賢也上失其制下懐其利為之者不亦可羞哉胡氏曰陟降多士皆當出於中書設有</hi>
　<hi>私狥小則詰責大則黜削可也不當疑其事而分其權翰林初置人材與雜流並處其後雜流不入專處</hi>
　<hi>忠賢然有天子私人之目内相之稱則非王政設官之體矣王者無私而有私人相無不統而有内相是</hi>
　<hi>與大臣自設形迹為異同也而可乎哉</hi>集覽<hi>翰林院𤣥宗初置翰林待詔掌四方表疏旣而又選</hi>
　<hi>文學之士號翰林供奉案韋執誼翰林故事翰林院在銀䑓門内麟徳殿西重廊之後與宸居宻邇故杜</hi>
　<hi>甫詩曰翰林逼華盖待詔漢書待詔金馬門注顔師古曰諸以才技徵召之人未有正官故名待詔不與</hi>
　<hi>士齒記王制出鄉不與士齒注賤也於其鄉中則齒親親也私人之目内相之稱開元末改翰林供奉為</hi>
<pb n="KR2o0020_WYG_062-25b"/>
　<hi>學士專掌内命其後選用益重而禮遇益親至號為内相天子私人凡充其職者入院一歲則遷知制誥</hi>
　<hi>班矣内宴則居宰相之下一品之上</hi>質實<hi>僕射官名注見秦始皇三十三年</hi>
以安祿山為閑廐群牧使<lb/>
　<hi>祿山求兼領群牧總監宻遣親信選徤馬堪戰者數千匹别飼之</hi>
　　書法<hi>書群牧使何病帝也國忠始以召激祿山欲其速反既而泣訴帝欲加以平章則復沮之</hi>
　　<hi>而除僕射然後祿山之反愈急矣於是請兼群牧其欲反可知也從而命之又請以蕃将代漢将其</hi>
　　<hi>欲反又可知也則又從而命之是借賊兵而資盗糧也然則祿山之反雖忠激之而帝之闇亦甚矣</hi>
　　<hi>哉</hi>
<pb n="KR2o0020_WYG_062-26a"/>
二月復加聖祖及諸帝后號諡<lb/>
　<hi>皇上亦加尊號増至十四字</hi>
以楊國忠為司空○三月安祿山歸范陽<lb/>
　<hi>安祿山奏所部将士討奚契丹等勲効甚多乞超資加賞除将軍者五百餘人中郎將者二千餘人禄山</hi>
　<hi>欲反故先以此收衆心也祿山辭歸范陽上觧御衣以賜之祿山驚喜恐楊國忠奏留之疾驅出關乗船</hi>
　<hi>而下晝夜兼行日數百里自是有言祿山反者上皆縛送之由是人無敢言者初上令髙力士餞祿山還</hi>
　<hi>上問祿山慰意乎對曰觀其意怏怏必知欲命為相而中止也上以告國忠國忠曰此議他人不知必張</hi>
　<hi>垍兄弟告之也上怒貶均垍官</hi>質實<hi>怏怏注見漢光武建武二年</hi>
<pb n="KR2o0020_WYG_062-26b"/>
　　發明<hi>邊将入朝還鎮乃常事耳而祿山必謹書之者志其反逆之階也</hi>
夏六月朔日食不盡如鉤<lb/>
　<hi>胡氏曰以數言之日中則昃今明皇享國既乆乃將晦之時也以義言之謫見則食今明皇昬蔽其徳乃</hi>
　<hi>食盡之象也先是十七年日食不盡如鉤為用宇文融也自十八年至天寳五載十七年間日食且十天</hi>
　<hi>於明皇丁寧之意勤矣而恐懼修徳咸無傳焉故自六年至十二年寂無告戒若欲絶之而猶未忍也至</hi>
　<hi>是日食不盡如鉤為寵楊太眞也凡欲非一端而貨色尤甚狥于貨色必疎賢人此昬之所由也逺色賤</hi>
　<hi>貨必親賢人此明之所自也成湯不邇聲色不殖貨利故能立賢無方日新其徳明皇誠能仰觀于天俯</hi>
　<hi>求於巳知太陽侵食之咎不在乎他革而正之其變亂為治易危為安猶反手耳</hi>質實<hi>成湯不邇</hi>
<pb n="KR2o0020_WYG_062-27a"/>
　<hi>聲色不殖貨利商書湯誓篇惟王不邇聲色不殖貨利故能立賢無方孟子離婁篇湯執中立賢無方日</hi>
　<hi>新其徳大學傳二章湯之盤銘曰茍日新日日新又日新</hi>
　　書法<hi>先是日食不盡如鉤矣開元十七年十月綱目不書書日食此其書何日君象也帝之闇</hi>
　　<hi>至此已甚有不可揜者矣故書終綱目書不盡如鉤二中宗嗣聖十九年是年</hi>
　　發明<hi>他時書日食多矣至於不盡如鉤徃徃見之分注之中而此特揭書之者所以著明皇昏</hi>
　　<hi>蔽之極天下将亂之漸為後鑑也</hi>
劒南留後李宓擊南詔敗没<lb/>
　<hi>宓擊南詔閤羅鳯誘之深入至大和城閉壁不戰宓糧盡士卒瘴疫饑死什七八乃引還蠻追擊之全軍</hi>
<pb n="KR2o0020_WYG_062-27b"/>
　<hi>皆没楊國忠隱其敗更以㨗聞益發中國兵討之前後死者幾二十萬人無敢言者范氏曰壅蔽之為害</hi>
　<hi>深矣明皇信一楊國忠喪師二十萬而不知其不亡豈不幸哉國忠欺蔽如此而舉朝亦無一人敢以實</hi>
　<hi>告其君者盖在位皆小人也當是時明皇享國四十餘年自以為有萬世之安而不知禍亂将發於朝莫</hi>
　<hi>由置相非其人也可不戒哉胡氏曰楊國忠鮮于仲通開南詔之隙喪師幾二十萬髙僊芝擊大食喪師</hi>
　<hi>三萬安祿山討奚契丹喪師六萬前此楊思朂討叛蠻所殺又十一萬夫為天養人者天子之職也将相</hi>
　<hi>殺之如此而明皇不知失職乆矣其能免乎○上嘗謂髙力士曰朕今老矣朝事付之宰相邊事付之諸</hi>
　<hi>将夫復何憂力士對曰臣聞雲南數喪師又邊將擁兵太盛陛下將何以制之臣恐一旦禍發不可復救</hi>
　<hi>何謂無憂也上曰卿勿言朕徐思之范氏曰明皇之言未為失也其失者任非其人也誠使相如姚宋将</hi>
<pb n="KR2o0020_WYG_062-28a"/>
　<hi>如王忠嗣復何憂哉而以姦猾為賢良是以禍亂已成而不自知也力士非有深謀逺慮忠義過人葢朝</hi>
　<hi>廷無賢百官失職至於宦者言天下之事亦可以悟矣而曽不之省以及於亂不亦宜乎</hi>集覽<hi>李宓</hi>
　<hi>姓名宓音宻又音謐</hi>質實<hi>大和城按一統志在大理府城南一十五里南詔徙治大和城即此</hi>
　　書法<hi>自十載三書敗至是四矣明皇開邊之禍及於民且及其家而不之悟也故備書譏之</hi>
秋八月陳希烈罷以韋見素同平章事<lb/>
　<hi>楊國忠忌陳希烈希烈累表辭位上欲以吉温代之國忠以温附安祿山奏言不可以見素和雅易制薦</hi>
　<hi>之</hi>
關中大饑<lb/>
<pb n="KR2o0020_WYG_062-28b"/>
　<hi>自去歲水旱相繼闗中大饑上憂雨傷稼國忠取禾之善者獻之曰雨雖多不害稼也上以為然扶風太</hi>
　<hi>守房琯言所部水災國忠使御史推之是歲天下無敢言災者髙力士侍側上曰滛雨不已卿可盡言對</hi>
　<hi>曰自陛下以權假宰相賞罰無章隂陽失度臣何敢言上黙然</hi>質實<hi>扶風郡名注見周顯王八年闗</hi>
　<hi>中注見椘義帝元年</hi>
冬閠十一月貶韋陟為桂嶺尉吉温為澧陽長史<lb/>
　<hi>河東太守韋陟文雅有盛名楊國忠恐其入相使人告陟贓汚事下御史陟賂中丞吉温使求救於安祿</hi>
　<hi>山復為國忠所發貶陟桂嶺尉温澧陽長史安祿山為温訟寃且言國忠讒疾上兩無所問</hi>質實<lb/>
　<hi>河東郡名注見漢獻帝建安七年桂嶺按一統志唐之縣名屬賀州宋因之元末省故址在平樂府城東</hi>
<pb n="KR2o0020_WYG_062-29a"/>
　<hi>二百八十里賀縣境内澧陽郡名注見髙宗上元元年澧州</hi>
戸部奏郡縣戸口之數<lb/>
　<hi>郡三百二十一縣千五百三十八戸九百六十一萬九千二百五十四口五千二百八十八萬四百八十</hi>
　<hi>八胡氏曰有盛必有衰有成必有壊天地盈虚與時消息而况於人乎或謂自古人主養民至千萬戸則</hi>
　<hi>止矣是以數言亦然亦不然也然者以漢文景而武帝繼之以隋髙祖而煬帝繼之以明皇而祿山出焉</hi>
　<hi>不然者堯舜禹啟太平三百餘年周成康昭穆太平亦二百餘年計其生齒豈止千萬戸而已哉養之既</hi>
　<hi>至教之又備無札瘥兵革之禍王者代天理物於是為盡矣明皇戸口雖多而身自毁之禍亂稍平幾去</hi>
　<hi>其半徒以内有一楊太眞外有一李林甫而致之烏乎可不鑒哉</hi>集覽<hi>札瘥左傳注大疫曰札小</hi>
<pb n="KR2o0020_WYG_062-29b"/>
　<hi>疫曰瘥瘥才何反</hi>
　　書法<hi>於是戸九百六十一萬可謂盛矣盛極而衰固其宜也</hi>
<hi>乙未</hi>十四載春二月安祿山請以蕃將代漢將從之<lb/>
　<hi>祿山使副將何千年入奏請以蕃將三十二人代漢將韋見素謂楊國忠曰祿山乆有異志今又有此請</hi>
　<hi>其反明矣明日入見上迎謂曰卿等疑祿山耶見素因極言祿山反已有迹所請不可許上不恱竟從祿</hi>
　<hi>山之請他日國忠見素言於上曰臣有策可坐消祿山之謀若除祿山平章事召詣闕以賈循呂知晦楊</hi>
　<hi>光翽分領范陽平盧河東節度則勢自分矣上從之已草制而不發更遣中使輔璆琳以珍果賜祿山潜</hi>
　<hi>察其變璆琳受祿山厚賂還盛言祿山無二心上謂國忠等曰朕推心待之必無異志朕自保之卿等勿</hi>
<pb n="KR2o0020_WYG_062-30a"/>
　<hi>憂也事遂寢</hi>集覽<hi>翽呼外反</hi>
　　書法<hi>書從之何譏不悟也祿山之心至是益可見矣而猶不悟故書譏之</hi>
　　發明<hi>祿山求領三鎮則許之求兼群牧則許之今又請以蕃将代漢将則叛逆明矣而明皇亦</hi>
　　<hi>竟許之豈天固欲使之肆逆為昏亂者之戒耶不然何迷謬之甚也據事直書其失自見</hi>
哥舒翰入朝<lb/>
　<hi>翰入朝得疾遂留京師家居不出</hi>
秋七月安祿山表請獻馬遣中使諭止之<lb/>
　<hi>祿山自歸范陽朝廷毎遣使者至皆稱疾不出迎盛陳武備然後見之無復人臣禮楊國忠日夜求祿山</hi>
<pb n="KR2o0020_WYG_062-30b"/>
　<hi>反狀祿山子慶宗尚宗女在京師宻報祿山祿山愈懼上以其子成昏手詔召祿山觀禮祿山辭疾不至</hi>
　<hi>表獻馬三千匹毎匹執鞚夫二人遣蕃将二十二人部送河南尹逹奚珣疑有變奏請諭祿山以進馬宜</hi>
　<hi>俟至冬官自給夫無煩本軍於是上稍悟始有疑祿山之意㑹輔璆琳受賂事泄上託以他事撲殺之遣</hi>
　<hi>中使馮神威齎手詔諭祿山如珣䇿祿山踞牀不拜曰馬不獻亦可十月當詣京師尋遣還亦無表胡氏</hi>
　<hi>曰明皇至是知祿山之必反而不為之備可謂迷而不悟矣或曰祿山兵精雖為之備亦安能禦之乎日</hi>
　<hi>顔杲卿張巡之徒以一縣一郡尚能倉猝立功况據四海全盛之勢乎茍變易其思慮澡雪其精神蒐兵</hi>
　<hi>擇将立有區處比其稱兵尚在數月之後縱河北俶擾亦安有播遷之辱哉盖其蠱惑之深神志昏奪以</hi>
　<hi>至於此可不戒哉可不懼哉</hi>質實<hi>中使注見開元十五年</hi>
<pb n="KR2o0020_WYG_062-31a"/>
八月免百姓今載租庸○冬十月帝如華清宮質實<hi>華清</hi>
<hi>宫注見天寳六載</hi>
　　發眀<hi>前日𤣥宗不知祿山之反今既因事知之自宜急為之備可也而乃恬然不寤何哉綱目</hi>
　　<hi>上書祿山表請獻馬下書帝如華清宮若𤣥宗者亦可謂安其危而利其葘樂其所以亡者矣哀哉</hi>
○十一月安祿山反遣封常清如東京募兵以禦之<lb/>
　<hi>祿山專制三道隂蓄異志殆将十年以上待之厚欲俟上晏駕然後作亂㑹楊國忠屢言祿山且反數以</hi>
　<hi>事激之欲其速反以取信於上祿山由是决意遽反獨與嚴莊髙尚阿史那承慶宻謀㑹有奏事官自京</hi>
　<hi>師還祿山詐為敕書示諸将曰有宻㫖令祿山将兵入朝討楊國忠衆愕然相顧莫敢異言於是發所部</hi>
<pb n="KR2o0020_WYG_062-31b"/>
　<hi>兵及奚契丹凡十五萬反於范陽命賈循守范陽呂知晦守平盧髙秀巖守大同大閲誓衆引兵而南歩</hi>
　<hi>騎精銳煙塵千里時承平乆百姓不識兵革河北州縣望風瓦觧北京以聞上未之信及聞祿山定反乃</hi>
　<hi>召宰相謀之楊國忠揚揚有得色曰今反者獨祿山耳将士皆不欲也不過旬日必傳首詣行在上以為</hi>
　<hi>然安西節度使封常清入朝上問以討賊方畧常清大言請詣東京開府庫募驍勇挑馬箠度河計日取</hi>
　<hi>逆胡之首獻闕下上恱以為范陽平盧節度使乗驛詣東京募兵旬日得六萬人乃斷河陽橋為守禦之</hi>
　<hi>備</hi>質實<hi>三道謂范陽平盧河東晏駕注見漢髙帝十二年大同軍名注見秦王政三年雲中河北</hi>
　<hi>道名注見漢成帝綏和二年魏郡北京注見同上年行在注見晉恵帝永興元年京師注見周顯王二十</hi>
　<hi>五年東京即東都注見秦莊襄王元年三州河陽橋注見漢和帝永元五年</hi>
<pb n="KR2o0020_WYG_062-32a"/>
　　書法<hi>祿山之反固其獸心亦帝寵之太過以成其驕而國忠又數激之以速其反其求兼群牧</hi>
　　<hi>可以悟矣而帝不悟至奏補将軍五百補中郎將二千可以悟矣而又不悟至請以蕃将代漢将則</hi>
　　<hi>益可以悟矣而又不悟逮其獻馬然後稍悟又不為之備焉則西南之行非不幸也綱目詳書之其</hi>
　　<hi>為萬世戒深切矣○書募兵何譏無備也祿山反狀非一宜有以備之矣帝乃恬不加意倉猝始於</hi>
　　<hi>東京募兵亦晩矣哉書曰以禦之言其無備不能以聲罪致討也綱目上書反下書禦者一而已</hi>
　　發明<hi>與治同道㒺不興與亂同事罔不亡𤣥宗英明之君固嘗厲精政事幾致太平矣爰自開</hi>
　　<hi>元之末侈心一動喜佞樂䛕黜九齡而用林甫於是塞言路殺諌臣興大獄事邊功窮聚歛縱奢侈</hi>
　　<hi>溺聲色恣遊逸事神恠凡亡國敗家之事靡一不舉重以陳希烈楊國忠之徒交煽其禍天下雖欲</hi>
<pb n="KR2o0020_WYG_062-32b"/>
　　<hi>不亂不可得也向使祿山不反則是荒滛之君可以長享福祚而姦邪誤國之徒亦可以長保無虞</hi>
　　<hi>矣上天降罰變起漁陽四海分崩兩京覆沒凡前日媒亂之人駢首受戮影絶跡滅然後知治忽所</hi>
　　<hi>繫毫杪不差而小人得志未有不反其初者綱目於祿山之反書之甚輕則見為反已久畧無留難</hi>
　　<hi>之意至於𤣥宗討賊之事則書遣封常清如東京募兵以禦之用見武備之弛至募市人為兵其為</hi>
　　<hi>後王監豈不深切著明也哉</hi>
帝還京師安慶宗伏誅以郭子儀為朔方節度使質實<lb/>
<hi>郭子儀華州鄭縣人</hi>○以張介然為河南節度使<lb/>
　<hi>領陳留等十三郡諸郡當賊衝者皆置防禦使</hi>質實<hi>河南節度注見宋主昱元徽元年陳留郡名注</hi>
<pb n="KR2o0020_WYG_062-33a"/>
　<hi>見周顯王二十九年大梁</hi>
十二月以髙僊芝為副元帥綂諸軍屯陜<lb/>
　<hi>以榮王琬為元帥髙僊芝副之統諸軍東征出内府錢帛於京師募兵十一萬號曰天武軍旬日而集皆</hi>
　<hi>市井子弟也僊芝以五萬人發京師遣宦者邊令誠監其軍屯於陜</hi>質實<hi>陜州名注見周顯王四十</hi>
　<hi>五年榮州名注見髙宗永徽六年</hi>
祿山䧟靈昌及陳留殺張介然<lb/>
　<hi>祿山自靈昌渡河以絙約敗船及草木横絶河流一夕冰合遂䧟靈昌郡張介然至陳留纔數日祿山至</hi>
　<hi>授兵乗城衆忷懼不能守太守郭納以城降祿山入北郭聞安慶宗死慟哭曰我何罪而殺我子陳留将</hi>
<pb n="KR2o0020_WYG_062-33b"/>
　<hi>士降者萬人皆殺之以快其忿斬張介然於軍門以其将李庭望為節度使守陳留</hi>集覽<hi>靈昌郡屬</hi>
　<hi>古兖州今滑州是絙約絙居登反大索也約束也</hi>質實<hi>靈昌郡名注見隋㳟帝皇泰二年</hi>
制朔方河西隴右兵赴行營質實<hi>隴右注見秦王政三年隴西</hi>○祿<lb/>
山䧟滎陽殺其太守崔無詖質實<hi>滎陽郡名注見秦莊襄王元年</hi>○封<lb/>
常清與賊戰于武牢敗績祿山遂䧟東京留守李憕御<lb/>
史中丞盧奕死之<lb/>
　<hi>祿山以田承嗣安忠志張孝忠為前鋒常清所募兵皆白徒屯武牢以拒賊賊以鐵騎蹂之再戰皆敗祿</hi>
　<hi>山䧟東京常清再戰城中又敗乃西走河南尹達奚珣降於祿山留守李憕謂御史中丞盧奕曰吾曹荷</hi>
<pb n="KR2o0020_WYG_062-34a"/>
　<hi>國重任雖知力不敵必死之奕許諾憕收殘兵數百欲戰皆潰憕坐府中奕先遣妻子懐印間道走長安</hi>
　<hi>朝服坐䑓中祿山使人執之及採訪判官蒋清皆殺之奕罵祿山數其罪顧賊黨曰凡為人當知逆順我</hi>
　<hi>死不失節夫復何恨奕懐愼之子也祿山以其黨張萬頃為河南尹</hi>集覽<hi>憕直/陵反</hi>質實<hi>武牢</hi>
　<hi>闗名注見晉帝奕太和四年李憕并州文水人希倩之子盧奕滑州人</hi>
　　書法<hi>書與戰何不以賊主兵也自是至祿山敗凡八書西晉之板蕩也書死節者七劉沈嵇紹</hi>
　　<hi>譙登庾珉王雋吉朗辛賔有唐之中否也書死節亦六人焉李憕盧奕顔杲卿張興張巡許逺世亂</hi>
　　<hi>識忠臣信矣哉</hi>
髙僊芝退保潼關河南多䧟<lb/>
<pb n="KR2o0020_WYG_062-34b"/>
　<hi>封常清帥餘衆至陕謂髙僊芝曰常清連日血戰賊鋒不可當且潼闗無兵若賊豕突入闗則長安危矣</hi>
　<hi>陜不可守不如引兵先據潼闗以拒之僊芝乃趨潼闗修完守備祿山使其将崔乾祐屯陕臨汝𢎞農濟</hi>
　<hi>隂濮陽雲中郡皆降於祿山是時朝廷徴兵未至闗中忷懼會祿山方謀稱帝留東京不進故朝廷得為</hi>
　<hi>之備兵亦稍集</hi>質實<hi>臨汝郡名注見漢光武建武二年潼闗注見漢獻帝建安十六年𢎞農郡名注</hi>
　<hi>見周顯王四十五年陜濟隂郡名注見漢光武建武八年濮陽郡名注見周安王五年雲中郡名注見秦</hi>
　<hi>王政三年河南道名注見宋主昱元徽元年</hi>
東平太守吳王祗起兵討賊<lb/>
　<hi>祿山以張通晤為睢陽太守東畧地郡縣官多望風降走惟東平太守嗣吳王祗濟南太守李隨起兵拒</hi>
<pb n="KR2o0020_WYG_062-35a"/>
　<hi>之郡縣之不從賊者皆倚吳王為名祗禕之弟也單父尉賈賁帥吏民擊斬通晤有衆二千詔以祗為靈</hi>
　<hi>昌太守河南都知兵馬使</hi>集覽<hi>嗣吳王祗唐制皇兄弟皇子皆封國為親王親王子承嫡者為嗣王</hi>
　<hi>祗名也乃太宗子吳王恪之後</hi>質實<hi>睢陽郡名注見漢後主延熈十八年宋東平郡名注見漢獻帝</hi>
　<hi>興平元年濟南郡名注見漢景帝三年單父縣名注見秦二世元年</hi>
　　書法<hi>於是書討賊凡六吳王祗顔眞卿顔杲卿張巡太子囘釳等祗其唱也故重予之</hi>
以永王璘為山南節度使潁王璬為劒南節度使<lb/>
　<hi>二王皆不出閤以江陵蜀郡長史源洧崔圓副之</hi>集覽<hi>源洧姓名也洧羽軘反元和姓纂云晉末</hi>
　<hi>南凉秃髪傉檀之子賀入後魏魏太武謂之曰與卿同源可姓源氏</hi>質實<hi>永州名注見晉武帝太康</hi>
<pb n="KR2o0020_WYG_062-35b"/>
　<hi>元年零陵山南節度注見漢獻帝建安十二年襄陽潁州名注見梁武帝天監七年江陵郡名注見漢獻</hi>
　<hi>帝建安十三年南郡蜀郡注見晉武帝泰始八年益州崔圓貝州人</hi>
制太子監國<lb/>
　<hi>上議親征制太子監國謂宰相曰朕在位垂五十載去秋已欲傳位太子值水旱相仍不欲以餘災遺子</hi>
　<hi>孫不意逆胡横發朕當親征且使之監國事平之日朕將髙枕無為矣楊國忠大懼退謂三夫人曰太子</hi>
　<hi>素惡吾家若一旦得天下吾與姊妹併命在旦暮矣使說貴妃銜土請命於上事遂寝</hi>
　　書法<hi>於是上議親征制太子監國貴妃銜土請命事遂寝可以不書矣其書之何譏闇也事機</hi>
　　<hi>交急猶以一女子之言而止欲無西南之行得乎</hi>
<pb n="KR2o0020_WYG_062-36a"/>
　　發明<hi>天下之事多沮壊於婦人女子其來已非一日唐髙祖欲立秦王為太子又欲使之居洛</hi>
　　<hi>陽皆以宮嬪之言而止𤣥宗欲傳位太子亦以楊氏之請遂寝其事惟睿宗遜位不沮於太平公主</hi>
　　<hi>之說盖髙祖於宫嬪𤣥宗於楊氏是其所私者而睿宗於太平是其所親者是以從否不同耳彼婦</hi>
　　<hi>人女子初無見識止狥目前自非剛明不惑鮮有不為其所移者向使髙祖𤣥宗胸中卓有定見則</hi>
　　<hi>安有隐巢之殺靈武之立哉綱目書制太子監國而分注載銜土請命之事識者可以觀矣</hi>
平原太守顔眞卿起兵討賊<lb/>
　<hi>初眞卿知祿山且反因霖雨完城浚濠料丁壯實倉廩祿山以其書生易之及反牒真卿将兵防河津眞</hi>
　<hi>卿遣平原司兵李平間道奏之上始聞河北郡縣皆從賊嘆曰二十四郡曽無一人義士耶及平至大喜</hi>
<pb n="KR2o0020_WYG_062-36b"/>
　<hi>曰朕不識顔真卿作何状乃能如是真卿使親客宻懐購賊牒詣諸郡由是諸郡多應者召募勇士旬日</hi>
　<hi>至萬餘人諭以舉兵討祿山繼以涕泣士皆感憤祿山使其黨叚子光齎李憕盧奕蒋清首狥河北諸郡</hi>
　<hi>至平原真卿執之腰斬以狥取三人首續以蒲身棺歛𦵏之祭哭受弔祿山以劉道𤣥攝景城太守清池</hi>
　<hi>尉賈載鹽山尉穆寧共斬之得其甲仗五十餘船擕其首謁長史李暐暐收嚴莊宗族悉誅之送道𤣥首</hi>
　<hi>至平原真卿召載寧及清河尉張澹詣平原計事饒陽太守盧全誠據城不受代河間司法李奐殺祿山</hi>
　<hi>所署長史王懐忠李隨殺祿山所署博平太守馬冀各有衆數千或萬人共推眞卿為盟主軍事皆禀焉</hi>
　<hi>祿山使張獻誠將兵萬人圍饒陽</hi>質實<hi>平原郡名注見陳宣帝大建八年安徳顔真卿琅邪臨沂</hi>
　<hi>人師古五世孫景城郡名注見晉穆帝永和六年滄州清池按一綂志古地名漢屬浮陽縣隋改曰清池</hi>
<pb n="KR2o0020_WYG_062-37a"/>
　<hi>縣徙滄州治此唐因之宋省故址在河間府滄州東故城内鹽山縣名注見晉孝武太元九年髙城清河</hi>
　<hi>縣名注見漢安帝建光元年甘陵饒陽縣名注見漢帝𤣥更始二年河間郡名注同上年博平郡名注見</hi>
　<hi>漢光武建武八年東郡</hi>
殺髙僊芝封常清以哥舒翰為副元帥<lb/>
　<hi>邊令誠數以事干僊芝僊芝不從令誠入奏事遂言常清以賊揺衆而僊芝棄陜地數百里又盗減糧賜</hi>
　<hi>上大怒遣令誠齎敕即軍中斬僊芝及常清初常清既敗三遣使奉表陳賊形勢上皆不之見常清乃自</hi>
　<hi>馳詣闕至渭南勅削其官爵令還軍自効常清草遺表曰臣死之後望陛下不輕此賊無忘臣言時朝議</hi>
　<hi>皆以為祿山狂悖不日授首故常清云然令誠至潼闗先引常清宣敕示之常清以表附令誠上之常清</hi>
<pb n="KR2o0020_WYG_062-37b"/>
　<hi>既死乃謂僊芝曰大夫亦有恩命僊芝遽下令誠宣敕僊芝曰我遇敵而退死則宜矣謂我盗減糧賜則</hi>
　<hi>誣也時士卒在前大呼稱枉其聲震地遂斬之上以哥舒翰有威名且素與祿山不恊召見拜兵馬副元</hi>
　<hi>帥將兵八萬以討祿山翰以疾固辭上不許以田良丘為行軍司馬蕃將火㧞歸仁等將部落以從併僊</hi>
　<hi>芝舊卒號二十萬軍于潼闗翰病不能治事悉以軍政委良丘良丘復不敢專决使王思禮主騎李承光</hi>
　<hi>主歩無所綂壹翰用法嚴而不恤士卒皆懈弛無闘志</hi>集覽<hi>火㧞歸仁火㧞虜複姓突騎施首領</hi>
　<hi>火㧞石失畢即歸仁之父</hi>質實<hi>渭南縣名注見漢獻帝建安十六年</hi>
　　書法<hi>前書常清敗績遂䧟東京又書僊芝退保潼闗河南多䧟罪二將也此其以無罪書殺何</hi>
　　<hi>令誠譛也綱目之法雖有罪而殺之不以其罪一以無罪之辭書之然則何以不書官不書所以微</hi>
<pb n="KR2o0020_WYG_062-38a"/>
　　<hi>示奔軍之貶也</hi>
　　發明<hi>祿山以百戰驍勇乗銳歘起而𤣥宗乃以庸人當之其敗必矣綱目前書常清武牢敗績</hi>
　　<hi>次書僊芝退保潼闗則二人不為無罪然𤣥宗特因宦者誣訴而殺之非其罪也是時大盗飈馳唐</hi>
　　<hi>室勢甚累卵固當澡雪精神改紀其政猶恐弗及而乃任用讒誣昏蔽益甚自非天奪其魄使之大</hi>
　　<hi>壊極弊為後王鑒何以一至是哉二人書殺而不書官固可見矣</hi>
祿山遣兵宼振武郭子儀使兵馬使李光弼僕固懐恩<lb/>
擊破之進圍雲中㧞馬邑考異<hi>按凡例用兵於臣子之僣叛者曰征曰討此當</hi>
<hi>書討誤作擊</hi>質實<hi>振武軍名注見憲宗元和八年僕固懐恩鐵勒部人雲中郡名注見秦王政三年馬</hi>
<pb n="KR2o0020_WYG_062-38b"/>
<hi>邑縣名注見漢髙帝六年</hi>
　　書法<hi>凡書使歸功上也懐恩未保光弼心乎忠義者必書子儀使何著光弼之為子儀屬也故</hi>
　　<hi>特書兵馬使然則疑郭李難相綂壹者過矣</hi>
○常山太守顔杲卿起兵討賊河北諸郡皆應之<lb/>
　<hi>祿山之至藁城也常山太守顔杲卿力不能拒與長史袁履謙徃迎之祿山輙賜杲卿金紫質其子弟使</hi>
　<hi>仍守常山又使其將李欽湊將數千人守井陘口以備西軍杲卿歸途中指其衣謂履謙曰何為著此履</hi>
　<hi>謙悟其意乃隂與杲卿謀起兵討祿山至是將起兵馮䖍賈深崔安石翟萬徳張通幽等皆預其謀又遣</hi>
　<hi>人詣太原尹王承業宻與相應㑹從弟真卿自平原遣甥盧逖潜告杲卿欲連兵斷祿山歸路以緩其西</hi>
<pb n="KR2o0020_WYG_062-39a"/>
　<hi>入之謀時祿山遣髙邈詣幽州徵兵未還杲卿以祿山命召李欽凑使帥衆受犒醉而斬之悉散井陘之</hi>
　<hi>衆賊將髙邈何千年適至皆擒之千年謂杲卿曰此郡應募烏合難以臨敵宜深溝髙壘勿與争鋒俟朔</hi>
　<hi>方軍至併力齊進傳檄趙魏斷燕薊要膂彼則成擒矣今且宜聲云李光弼兵出井陘因使人說張獻誠</hi>
　<hi>云足下所將多團練之兵難以當山西勁兵獻誠必觧圍遁去此亦一竒也杲卿說用其䇿獻誠果遁去</hi>
　<hi>兵皆潰杲卿乃使人入饒陽城慰勞將士於是河北諸郡響應凡十七郡皆歸朝廷兵合二十餘萬其附</hi>
　<hi>祿山者唯范陽盧龍宻雲漁陽汲鄴六郡而已杲卿又宻使人入漁陽招賈循郟城人馬燧說循曰祿山</hi>
　<hi>負恩悖逆終歸夷滅公若以范陽歸國傾其根柢此不世之功也循然之猶豫不時發别將牛潤容知之</hi>
　<hi>以告祿山祿山召循殺之馬燧亡入西山隐者徐遇匿之得免祿山欲攻潼闗至新安聞河北有變而還</hi>
<pb n="KR2o0020_WYG_062-39b"/>
　集覽<hi>藁城縣名屬恒山郡斷燕薊要膂○斷音短截也燕薊並禹貢冀州之域武王克商封堯後於薊</hi>
　<hi>封召公奭於燕漢昭帝改燕國為廣陽郡今大興府是也薊屬燕秦置漁陽郡唐髙祖置薊州要與腰同</hi>
　<hi>膂脊骨也謂趙魏乃要害大鎮猶燕薊之腰膂郟城徐廣曰縣名屬潁川正義曰郟音夾今汝州郟縣𨽻</hi>
　<hi>河南</hi>質實<hi>藁城按一綂志漢之縣名屬眞定國晉省後魏復置北齊改為髙城縣置鉅鹿郡隋初郡</hi>
　<hi>罷置亷州後復為藁城縣唐初置亷州省栢鄉新豐宜安三縣入藁城貞觀初州罷以藁城屬恒州後更</hi>
　<hi>曰藁平天寳初改藁城縣宋金俱屬眞定府元初改為永安州尋復為藁城縣至本朝因之改屬真定府</hi>
　<hi>常山郡名注見漢光武建武九年顔杲卿琅邪臨沂人師古五世孫井陘口注見秦王政十八年幽州注</hi>
　<hi>見髙祖武徳四年傳檄注見楚義帝元年趙魏二州名趙注見漢景帝三年趙國魏注見漢成帝綏和二</hi>
<pb n="KR2o0020_WYG_062-40a"/>
　<hi>年魏郡燕薊二州名燕注見髙祖武徳九年薊注見秦王政三年漁陽范陽郡名注見漢帝𤣥更始二年</hi>
　<hi>涿郡盧龍郡名注見秦王政三年右北平宻雲郡名注見中宗嗣聖十五年漁陽郡名注見秦王政三年</hi>
　<hi>汲注同上六年朝歌鄴郡名注見漢元帝建昭二年魏郡猶豫注見秦孝文王元年郟城縣名注見太宗</hi>
　<hi>貞觀十八年順陽馬燧汝州人炫之弟新安縣名注見楚義帝元年</hi>
吐蕃賛普乞梨蘇死考異<hi>據提要死誤作卒</hi>質實<hi>吐蕃西羗種名注見太宗</hi>
<hi>貞觀八年</hi>
　<hi>子娑悉立</hi>
<hi>丙申</hi>十五載<hi>肅宗皇帝至徳元載</hi>春正月安祿山僣號<lb/>
<pb n="KR2o0020_WYG_062-40b"/>
　<hi>祿山自稱大燕皇帝改元聖武以逹奚珣為侍中張通儒為中書令高尚嚴莊為中書侍郎</hi>
　　書法<hi>未有書僣號者書僣號自祿山始天子在上也與角逐之時異矣終綱目書僣號八禄山</hi>
　　<hi>思明朱泚李希烈南詔黄巢秦宗權董昌</hi>
以李隨為河南節度使許逺為睢陽太守質實<hi>睢陽郡名注見</hi>
<hi>漢後主延熈十八年宋</hi>
　　書法<hi>自書貶蕭瑀為商州刺史太宗貞觀三十年書以為刺史者四十七惟狄仁傑起復倪若</hi>
　　<hi>水選任其餘無非貶出者自改刺史為太守天寳元年書以為太守者五惟許逺以功進來瑱以選</hi>
　　<hi>陞是年四月其餘亦無非貶出者若逺者可謂無負矣</hi>
<pb n="KR2o0020_WYG_062-41a"/>
○賊將史思眀䧟常山顔杲卿死之復䧟九郡進圍饒<lb/>
陽<lb/>
　<hi>杲卿使其子泉明獻李欽凑首及何千年髙邈于京師張通幽泣請曰兄䧟賊乞與泉明偕行以救宗族</hi>
　<hi>杲卿哀而許之至太原通幽欲自託於王承業乃教之留泉明更其表多自為功毁短杲卿别遣使獻之</hi>
　<hi>杲卿起兵纔八日守備未完史思明蔡希徳引兵皆至城下杲卿告急於承業承業擁兵不救杲卿晝夜</hi>
　<hi>拒戰糧盡矢竭城遂䧟賊執杲卿及袁履謙等送洛陽承業使者至京師拜承業羽林大將軍麾下受官</hi>
　<hi>爵者以百數徵顔杲卿為衛尉朝命未至而常山已䧟矣杲卿至洛陽祿山數之曰我奏汝為判官不數</hi>
　<hi>年超至太守何負於汝而反杲卿罵曰汝本營州牧羊羯奴天子擢汝為三道節度使恩幸無比何負於</hi>
<pb n="KR2o0020_WYG_062-41b"/>
　<hi>汝而反我世為唐臣祿位皆唐有雖為汝所奏豈從汝反耶我為國討賊恨不斬汝何謂反也臊羯狗何</hi>
　<hi>不速殺我祿山大怒并履謙縛而咼之二人比死罵不絶口顔氏死者三十餘人思明既克常山引兵擊</hi>
　<hi>諸郡之不從者於是鄴廣平鉅鹿趙上谷博陵文安魏信都等郡復為賊守盧全誠獨不從思明等圍之</hi>
　<hi>李奐將七千人李暐遣其子祀將八千人救之皆為思明所敗胡氏曰杲卿拒賊河北皆應若賈循事就</hi>
　<hi>賊巢既傾真可不踰旬時坐平大憝矣曾未十日反敗於賊是何也明皇保姦棄賢殺戮諌士天固不使</hi>
　<hi>得忠義之報也故制治保邦必慎於未然之前若車犇航沈則人力有所不得施矣又曰致亂者李林甫</hi>
　<hi>楊國忠也而受禍輕許國者顔杲卿也而得禍重此淺識之士所以疑天理之或僣也夫天之於人安能</hi>
　<hi>數數然較其善惡之長短輕重尺寸銖兩而報之哉要之人有正理必當為善而不可為惡天有常道為</hi>
<pb n="KR2o0020_WYG_062-42a"/>
　<hi>善者必祐為惡者必罰此則終古不可易者若杲卿家禍蓋亦百一固君子之不幸也幸不幸命也有性</hi>
　<hi>焉君子不謂命也</hi>集覽<hi>大憝書康誥元惡大憝注憝惡也大惡之人尤為人所大可惡</hi>質實<lb/>
　<hi>洛陽縣名注見周顯王三年麾下注見漢獻帝建安十四年營州注見晉武帝太康二年廣平郡名注見</hi>
　<hi>漢武帝元狩四年鉅鹿郡名注見楚義帝元年襄國文安郡名注見隋煬帝大業六年信都郡名注見秦</hi>
　<hi>二世二年</hi>
　　發明<hi>杲卿死節忠烈顯著書之宜矣然袁履謙亦同罵賊而死何以不書履謙始焉迎賊賴杲</hi>
　　<hi>卿感悟相與起兵今顔氏一門死者三十餘人固非履謙之比是以杲卿書於綱目而履謙則見之</hi>
　　<hi>分注則亦不没其實此固輕重之權衡也</hi>
<pb n="KR2o0020_WYG_062-42b"/>
以李光弼為河東節度使<lb/>
　<hi>上命郭子儀罷圍雲中還朔方益發兵進取東京選良將分兵先出井陘以定河北郭子儀薦光弼以為</hi>
　<hi>河東節度使分朔方兵萬人與之</hi>
祿山遣其子慶緒宼潼關哥舒翰擊却之考異<hi>擊當作討</hi>質<lb/>
實<hi>潼關注見漢獻帝建安十六年</hi>○二月李光弼入常山執賊將安思<lb/>
義遂與史思明戰大敗之<lb/>
　<hi>李光弼將蕃漢歩騎萬餘人太原弩手三千人出井陘至常山常山團練兵執安思義出降光弼召思義</hi>
　<hi>問計且曰汝䇿可取當不殺汝思義曰大夫士馬逺來疲弊猝遇大敵恐未易當不如移軍入城早為備</hi>
<pb n="KR2o0020_WYG_062-43a"/>
　<hi>禦先料勝負然後出兵胡騎雖銳不能持重苟不獲利氣沮心離於是乃可圗矣思明先鋒來晨必至而</hi>
　<hi>大軍繼之不可不留意也光弼恱釋其縳即移軍入城思明聞常山不守立觧饒陽之圍合二萬餘騎直</hi>
　<hi>扺城下光弼以五百弩於城上齊發射之賊稍却乃出弩手千人分為四隊使其矢發發相繼賊不能當</hi>
　<hi>乃退有村民告賊歩兵五千自饒陽來至九門南逄壁光弼遣歩騎各二千匿旗鼔並水潜行遇賊方飯</hi>
　<hi>縱兵掩擊殺之無遺思明聞之失勢退入九門時常山九縣七附官軍惟九門藁城為賊所據光弼遣禆</hi>
　<hi>將張奉璋以兵五百戍石邑餘皆三百人戍之</hi>集覽<hi>九門徐廣曰在恒山郡正義曰恒山九門縣唐</hi>
　<hi>置觀州後𨽻鎮州戰國策曰趙武靈王改為九門並水並歩浪反近也</hi>正誤<hi>並水今按並音傍去</hi>
　<hi>聲義亦同循傍也</hi>質實<hi>九門按一綂志漢之縣名屬恒山郡北齊省隋唐復置宋省入藁城故城</hi>
<pb n="KR2o0020_WYG_062-43b"/>
　<hi>在眞定府藁城縣西北二十五里石邑本戰國趙之邑名漢始置石邑縣屬常山郡北齊罷隋復置尋復</hi>
　<hi>置鹿泉縣唐改名獲鹿𨽻恒州宋以石邑省入金陞為鎮寧州元改為西寧州尋復改獲鹿縣𨽻真定路</hi>
　<hi>改本朝因之  屬眞定府</hi>
眞源令張巡起兵雍丘討賊<lb/>
　<hi>先是譙郡太守楊萬石以郡降安祿山逼眞源令張巡為長史使西迎賊巡至眞源帥吏民哭於𤣥元皇</hi>
　<hi>帝廟起兵討賊樂從者數千人巡選精兵千人西至雍丘與賈賁合初雍丘令令狐潮以縣降賊引精兵</hi>
　<hi>攻雍丘賁出戰敗死巡力戰却賊因兼領賁衆潮復與賊將李懐仙等四萬餘衆奄至城下衆懼巡曰賊</hi>
　<hi>兵精銳有輕我心今出其不意擊之彼必驚潰賊勢少折然後城可守也乃使千人乗城自帥千人分數</hi>
<pb n="KR2o0020_WYG_062-44a"/>
　<hi>隊開門突出巡身先士卒直衝賊陣人馬辟易賊遂退明日復進蟻附攻城巡束藁灌脂焚而投之賊不</hi>
　<hi>得上積六十餘日大小三百餘戰帶甲而食裹瘡復戰賊遂敗走巡乗勝追之獲胡兵二千人而還軍聲</hi>
　<hi>大振</hi>集覽<hi>賈賁姓名賁彼義反辟易驚却貌史記項羽本紀辟易數里顔師古曰謂開張而易其本</hi>
　<hi>處也辟負亦反</hi>質實<hi>譙郡注見晉元帝建武元年真源縣名本春秋楚之苦縣地晉更名谷陽隋改</hi>
　<hi>為仙源唐曰眞源𨽻亳州宋併入鹿邑故城在開封府鹿邑縣東七十二里張巡南陽人雍丘縣名注見</hi>
　<hi>漢桓帝延熹四年李懐仙桞城胡人</hi>
以李光弼為河北節度使質實<hi>河北節度注見漢成帝綏和二年魏郡</hi>
加顔眞卿河北採訪使眞卿擊魏郡㧞之考異<hi>當書討誤作擊</hi>
<pb n="KR2o0020_WYG_062-44b"/>
考證<hi>擊當作討</hi>
　<hi>先是清河客李萼年二十餘為郡人乞師於眞卿曰公首唱大義河北諸郡恃公以為長城今清河公之</hi>
　<hi>西鄰國家平日聚江淮河内錢帛於彼以贍北軍今有布三百餘萬匹帛八十餘萬匹錢三十餘萬緡糧</hi>
　<hi>三十餘萬斛昔討黙啜甲兵皆貯其庫今有五十餘萬事户七萬口十餘萬竊計財足以三平原之富兵</hi>
　<hi>足以倍平原之彊公誠資以士卒撫而有之以二郡為腹心則餘郡如四支無不隨所使矣真卿曰吾兵</hi>
　<hi>新集未練何暇及鄰然子之請兵欲何為乎萼曰清河非力不足而借公之師也亦以觀大賢之名義耳</hi>
　<hi>今仰瞻髙意未有决辭定色僕何敢遽言所為乎眞卿竒之欲與之兵衆以為萼年少輕慮必無所成眞</hi>
　<hi>卿不得已辭之萼就舘復為書説眞卿曰清河去逆效順奉粟帛器械以資軍公乃不納而疑之僕回轅</hi>
<pb n="KR2o0020_WYG_062-45a"/>
　<hi>之後清河不能孤立必有所繫託將為公西面之彊敵公能無悔乎眞卿大驚遽詣其舘以兵六千借之</hi>
　<hi>送至境執手别因問之曰兵已行矣可以言子之所為乎萼曰聞朝廷遣程千里將精兵十萬出崞口賊</hi>
　<hi>據險拒之不得前今當引兵先擊魏郡執其守將分兵開崞口以出千里之師因討汲鄴以北至于幽陵</hi>
　<hi>然後帥諸同盟合兵十萬南臨孟津分兵循河據守要害制其北走之路計官軍東討者不下二十萬河</hi>
　<hi>南義兵西向者亦不減十萬公但當表朝廷堅壁勿戰不過月餘賊必有内潰相圗之變矣眞卿曰善命</hi>
　<hi>參軍李擇交等將其兵㑹清河博平兵五千人軍于堂邑祿山所署魏郡太守袁知泰逆戰大敗遂克魏</hi>
　<hi>郡軍聲大振</hi>集覽<hi>黙啜突厥可汗名輕慮輕牽正反謂輕易也左傳戎輕而不整輕則寡謀崞口</hi>
　<hi>鴈門郡崞縣地名有崞山崞音郭</hi>正誤<hi>輕慮今按/只如字</hi>質實<hi>河内縣名注見周赧王五</hi>
<pb n="KR2o0020_WYG_062-45b"/>
　<hi>十三年野王崞口崞山之口在太原府崞縣西南四十二里漢以此山名縣注見晉懐帝永嘉四年魏郡</hi>
　<hi>注見漢成帝綏和二年幽陵地名注見髙祖武徳四年幽州孟津縣名注見漢帝𤣥更始二年要害注見</hi>
　<hi>漢文帝十一年平原郡名注見陳宣帝大建八年安徳博平郡名注見漢光武建武八年東郡堂邑縣名</hi>
　<hi>注見陳後主禎眀元年</hi>
以賀蘭進明為河北招討使<lb/>
　<hi>時北海太守賀蘭進明亦起兵真卿以書召之并力進眀將歩騎五千渡河眞卿陳兵逆之相揖哭於馬</hi>
　<hi>上哀動行伍進明屯平源城南真卿毎事咨之由是軍權稍移於進明眞卿不以為嫌復以堂邑之功讓</hi>
　<hi>之進明奏其状取捨任意敕加進明河北招討使擇交等微進資級清河博平有功者皆不錄進明攻信</hi>
<pb n="KR2o0020_WYG_062-46a"/>
　<hi>都郡久之不克參軍第五琦勸進明厚以金帛募勇士乃克之胡氏曰眞卿先進明起兵又為河北採訪</hi>
　<hi>使進明乃所部也要與并力可也咨其計畫可也軍權稍移則過矣讓以堂邑之功則又甚矣眞卿為是</hi>
　<hi>得非懲常山之敗乎愚謂二公過猶不及方杲卿送俘京師也張通幽請行以救宗族杲卿若知其情宜</hi>
　<hi>語之曰君兄䧟賊君正應留此相與恊力破賊乃可以自湔今行未有益也如此則姦謀沮矣杲卿既失</hi>
　<hi>之眞卿乃務下已以濟國事然進明未嘗有可咨之䇿而以不情與之未嘗預堂邑之戰而以衆人之功</hi>
　<hi>歸之不以郭李掎角而進明是讓眞卿忠義奮發而功烈不就者蓋始乎此矣</hi>集覽<hi>賀蘭虜複姓北</hi>
　<hi>周孝閔時有賀蘭祥其先有紀伏者與後魏俱起為賀蘭莫弗因氏焉第五注見漢光武建武中元元年</hi>
　<hi>自湔湔音箋洗雪也以不情與之謂賀蘭進明非所當得而與之也郭李掎角郭子儀與李光弼也掎角</hi>
<pb n="KR2o0020_WYG_062-46b"/>
　<hi>注見漢昭烈章武二年</hi>正誤<hi>不情今按謂不/出於眞情也</hi>質實<hi>北海郡名注見漢桓帝永</hi>
　<hi>康元年青州第五琦長安人</hi>
夏四月郭子儀李光弼與史思明戰於九門敗之進㧞<lb/>
趙郡<lb/>
　<hi>李光弼與史思明相守四十餘日思明絶常山糧道城中乏草馬食薦藉光弼遣使告急于子儀子儀引</hi>
　<hi>兵自井陘出四月至常山與光弼合蕃漢歩騎共十餘萬與思明等戰於九門城南思明大敗中郎將渾</hi>
　<hi>瑊射其將李立節殺之思明收餘衆奔趙郡如博陵以博陵降官軍盡殺郡官河朔之民苦賊殘暴所在</hi>
　<hi>屯結多至二萬人少者萬人各為營以拒賊及郭李軍至争出自效攻趙郡城降士卒多虜掠光弼坐城</hi>
<pb n="KR2o0020_WYG_062-47a"/>
　<hi>門悉收還之民大恱子儀生擒四千人皆捨之斬祿山太守郭獻璆光弼進圍博陵十日不㧞引兵還</hi>
　集覽<hi>薦藉薦席也猶今之藁薦身之所依曰藉渾瑊姓名也渾胡奔反瑊古咸反按鐵勒諸部傳渾</hi>
　<hi>瑊渾釋之子或云出自渾沌氏之後</hi>質實<hi>渾瑊蘭州人趙郡注見漢景帝三年趙國常山郡名注見</hi>
　<hi>漢光武建武九年博陵郡名注見周威烈王二十三年中山</hi>
以來瑱為潁川太守<lb/>
　<hi>楊國忠問將於左拾遺張鎬及蕭昕鎬昕薦瑱以為潁川太守前後破賊甚衆人謂之來嚼鐵</hi>質實<lb/>
　<hi>來瑱永壽人曜之子蕭昕河南人張鎬博州人潁川郡名注見漢後主建興十年許昌</hi>
以劉正臣為平盧節度使<lb/>
<pb n="KR2o0020_WYG_062-47b"/>
　<hi>平盧軍將劉客奴董秦王𤣥志同謀殺吕知誨遣使踰海與顔眞卿相聞請取范陽以自效眞卿遣判官</hi>
　<hi>以衣糧助之眞卿時惟一子頗才十餘歲使詣客奴為質朝廷聞之以客奴鎮平盧賜名正臣秦及𤣥志</hi>
　<hi>拜官有差</hi>集覽<hi>頗才十餘歲才與財/纔通頗才猶言僅方</hi>正誤<hi>真卿時惟一子頗才十餘歲今</hi>
　<hi>按顔眞卿傳頗乃其子之名集覽誤甚</hi>
以虢王巨為河南節度使<lb/>
　<hi>賊圍南陽太常卿張垍薦虢王巨有勇畧上徵吴王祗還以巨代之引兵出藍田賊觧圍走</hi>質實<lb/>
　<hi>吳郡名注見漢獻帝建興三年南陽縣名注見周赧王十七年宛虢州名注見宋文帝元嘉十二年莘藍</hi>
　<hi>田縣名注見周赧王三年</hi>
<pb n="KR2o0020_WYG_062-48a"/>
五月郭子儀李光弼與史思明戰于嘉山大破之復河<lb/>
北十餘郡<lb/>
　<hi>郭子儀李光弼還常山史思明收散卒數萬踵其後子儀選驍騎更挑戰三日賊疲乃退子儀乗之又敗</hi>
　<hi>之於沙河祿山復使蔡希徳將歩騎二萬人北就思明又使牛廷玠發范陽等郡兵合五萬餘人子儀至</hi>
　<hi>恒陽深溝髙壘以待之賊來則守去則追之晝則耀兵夜斫其營賊不得休息數日光弼子儀議曰賊倦</hi>
　<hi>矣可以出戰戰于嘉山大破之斬首四萬級捕虜千餘人思明奔博陵光弼就圍之軍聲大振於是河北</hi>
　<hi>十餘郡皆殺賊守將而降漁陽路再絶賊徃來者多為官軍所獲賊衆家在漁陽者無不揺心祿山大懼</hi>
　<hi>召髙尚嚴莊詬之曰汝教我反以為萬全今守潼闗數月不能進北路已絶諸軍四合萬全何在尚莊懼</hi>
<pb n="KR2o0020_WYG_062-48b"/>
　<hi>數日不敢見田乾眞說祿山曰自古帝王經營大業皆有勝敗豈能一舉而成尚莊皆佐命元勲一旦絶</hi>
　<hi>之諸將誰不内懼祿山即置酒酣宴待之如初遂議棄洛陽走歸范陽計未决</hi>質實<hi>挑戰注見漢王</hi>
　<hi>邦四年沙河按一綂志在眞定府新樂縣治南源發山西繁峙縣白坡頭口流經縣界至博野縣與兹河</hi>
　<hi>合恒陽古地名漢置上曲縣於此屬常山國以在太行之陽轉曲處故名東漢屬中山國北齊改為曲陽</hi>
　<hi>縣屬中山郡隋改為恒陽縣屬定州唐初因之元和中復名曲陽縣宋屬中山府金因之元改為恒州尋</hi>
　<hi>復為曲陽縣𨽻保定路至本朝因之改屬眞定府嘉山在眞定府定州城西四十里唐郭子儀敗史思明</hi>
　<hi>於此</hi>
六月哥舒翰與賊戰于靈寳大敗賊遂入關<lb/>
<pb n="KR2o0020_WYG_062-49a"/>
　<hi>是時天下以楊國忠召亂莫不切齒王思禮宻說哥舒翰使抗表請誅國忠翰曰如此乃翰反非祿山也</hi>
　<hi>或說國忠朝廷重兵盡在翰手翰若援旗西指於公豈不危哉國忠大懼募萬人屯灞上令所親杜乾運</hi>
　<hi>將之名為禦賊實備翰也翰聞之亦恐為國忠所圗乃表請灞上軍𨽻潼闗召乾運斬之國忠益懼㑹有</hi>
　<hi>告賊將崔乾祐在陜兵不滿四千皆羸弱無備上遣使趣翰進兵復陜洛翰奏曰祿山久習用兵豈肯無</hi>
　<hi>備是必贏師以誘我若徃正墮其計中且賊逺來利在速戰官軍據險利在堅守况賊勢日蹙將有内變</hi>
　<hi>因而乗之可不戰擒也要在成功何必務速今諸道徵兵尚多未集請且待之郭子儀李光弼亦請引兵</hi>
　<hi>北取范陽覆其巢穴賊必内潰潼闗大軍惟應固守以弊之不可輕出國忠疑翰謀已言於上以賊方無</hi>
　<hi>備而翰逗留將失機㑹上以為然續遣中使趣之項背相望翰不得已撫膺慟哭引兵出闗遇賊於靈寳</hi>
<pb n="KR2o0020_WYG_062-49b"/>
　<hi>西原乾祐先據險南薄山北阻河隘道七十里翰使王思禮等將精兵五萬居前龎忠等將餘兵十萬繼</hi>
　<hi>之翰以兵三萬登河北阜望之鳴鼔以助其勢乾祐所出兵不過萬人什什伍伍散如列星或疎或宻或</hi>
　<hi>前或却官軍望而笑之兵既交賊偃旗如欲遁者官軍懈不為備賊乘髙下木石擊殺士卒甚衆道隘士</hi>
　<hi>卒如束搶槊不得用翰以氊車駕馬為前驅欲以衝賊日過中東風暴急乾祐以草車數十乗塞氊車之</hi>
　<hi>前縱火焚之煙熖所被官軍不能開日妄自相殺謂賊在煙中聚弓弩射之日暮矢盡乃知無賊乾祐遣</hi>
　<hi>精騎自後擊之官軍大敗後軍自潰河北軍望之亦潰獨翰與麾下百餘騎走入闗乾祐進攻潼闗克之</hi>
　<hi>翰至闗西驛揭牓收𣪚卒欲復守潼闗蕃將火㧞歸仁等執以降賊俱送洛陽祿山問翰曰汝常輕我今</hi>
　<hi>定何如翰伏地對曰臣肉眼不識聖人祿山以翰為司空謂歸仁不忠斬之於是河東華隂馮翊上洛防</hi>
<pb n="KR2o0020_WYG_062-50a"/>
　<hi>禦使皆棄郡走范氏曰國忠既激祿山使之速反以信其言又促哥舒翰出兵潼闗恐其不利於己動為</hi>
　<hi>身計不顧社稷之患然所以求全者適足以自族也夫小人利於己而不利於人則為之害於國而不害</hi>
　<hi>於家則為之自以為得計矣而不知害於國則亦害於家不利於人則亦不利於己是以自古小人之敗</hi>
　<hi>必至於家國俱亡此先王所以戒小人之不可用也明皇以天下安危寄之一相而其人如此安得不傾</hi>
　<hi>覆乎</hi>集覽<hi>項背相望顔師古曰謂前後相顧也靈寳西原靈寳縣屬陜州縣南十里秦函谷闗在焉</hi>
　<hi>髙平之地曰原薄山薄蒲谷反迫近也阻河阻恃也河水限截以為阻也</hi>質實<hi>灞上注見秦王政二</hi>
　<hi>十二年灞水陜洛二州名陜注見周顯王四十五年洛注見秦莊襄王元年三川逗留注見漢宣帝本始</hi>
　<hi>三年靈寳縣名注見隋恭帝皇泰元年桃林華隂郡名注見開元十一年華州馮翊郡名注同上年同州</hi>
<pb n="KR2o0020_WYG_062-50b"/>
　<hi>上洛郡名注見晉元帝太興元年社稷注見新莽天鳯元年</hi>
　　書法<hi>遂者何繼事之辭也常清敗績書賊遂䧟東京哥舒大敗書賊遂入闗皆咎之也於是火</hi>
　　<hi>㧞歸仁執翰以降則曷為不書賊之入闗繫於戰敗不繫於執降也是敗也國忠實促之綱目不書</hi>
　　<hi>執降所以重罪國忠也</hi>
帝出奔蜀<lb/>
　<hi>哥舒翰麾下來告急上不時召見及暮平安火不至上始懼召宰相謀之楊國忠首唱幸蜀之䇿上然之</hi>
　<hi>乃御樓下制云欲親征聞者皆莫之信以崔光逺為西京留守邊令誠掌宫闈管鑰既夕命龍武大将軍</hi>
　<hi>陳𤣥禮整比六軍厚賜錢帛選閑廐馬九萬餘匹黎明上獨與貴妃姊妹皇子妃主皇孫及親近宦官宫</hi>
<pb n="KR2o0020_WYG_062-51a"/>
　<hi>人出延秋門妃主皇孫之在外者皆委之而去范氏曰古者天子巡狩必載廟主而行明皇既不能率其</hi>
　<hi>民人城守以待勤王之師必不得已而避㓂猶當告廟諭衆為備而動則不至於顛沛矣乃以天子之尊</hi>
　<hi>獨與其所愛脫身而逃委其子孫皆碎賊手自是以後天下有變則人主先為出計自明皇始其可醜也</hi>
　<hi>夫○上過左藏國忠請焚之上曰賊來無所得必更歛於百姓不如與之無重困赤子是日百官猶入朝</hi>
　<hi>門既啟則宫人亂出中外大擾不知上所之四出逃匿光逺遣其子東見祿山令誠亦以管鑰獻之上既</hi>
　<hi>過便橋楊國忠即使人焚橋上曰人各避賊求生柰何絶其路留髙力士撲滅之至咸陽望賢宫日向中</hi>
　<hi>上猶未食民獻糲飯雜以麥豆皇孫軰争以手掬食之須臾而盡范氏曰上下之等以勢相扶而已矣天</hi>
　<hi>子以一身而寄天下之上合而從之則為君離而去之則為匹夫明皇享國幾五十年一旦失國出奔不</hi>
<pb n="KR2o0020_WYG_062-51b"/>
　<hi>四十里而已無食天子之貴四海之富其可恃乎○有老父郭從謹進言曰祿山包藏禍心固非一日有</hi>
　<hi>告其謀者陛下徃徃誅之使得逞其姦逆致陛下播越是以先王務延訪忠良以廣聰明盖為此也臣猶</hi>
　<hi>記宋璟為相數進直言天下賴以安自頃以來在廷之臣以言為諱闕門之外陛下皆不得知草野之臣</hi>
　<hi>必知有今日久矣但九重嚴邃區區之心無路上逹事不至此臣何由得睹陛下之靣而訴之乎上曰朕</hi>
　<hi>之不明悔無所及慰諭而遣之命軍士散詣村落求食夜將半乃至金城縣縣民皆走驛中無燈人相枕</hi>
　<hi>藉而寢貴賤無以復辨</hi>集覽<hi>平安火杜詩夕烽來不近每日報平安注見漢光武建武元年烽燧</hi>
　<hi>整比謂校次之也比毘至反閑廐馬禮夏官校人天子十有二閑六種注毎廐為一閑按唐制尚乗奉御</hi>
　<hi>掌内外閑廐之馬左六閑一曰飛黄二曰吉良三曰龍媒四曰騊駼五曰駃騠六曰天苑武后置仗内六</hi>
<pb n="KR2o0020_WYG_062-52a"/>
　<hi>閑亦號六廐一曰飛龍二曰祥麟三曰鳯鵷四曰鳴鸞五曰吉良六曰六群廟主注見漢光武建武二年</hi>
　<hi>神主</hi>質實<hi>六軍周禮萬二千五百人為軍天子六軍禁旅之名也謂左右羽林左右龍武左右神武</hi>
　<hi>也黎明注見漢武帝元鼎六年黎旦勤王注見漢獻帝建安元年便橋注見髙祖武徳九年咸陽縣名注</hi>
　<hi>見周顯王十九年望䝨宫未詳處所左藏注見代宗大歴十四年九重注見髙祖武徳九年蜀郡名注見</hi>
　<hi>晉武帝泰始八年益州金城縣注見楚義帝元年廢丘</hi>
　　書法<hi>代宗幸陜徳宗幸奉天皆書如此其書出奔何罪無備也吐蕃涇卒變起倉猝則避宼而</hi>
　　<hi>去不足深罪也祿山反謀已久而恬不為備以至狼狽是故書募兵書出奔皆罪無備之辭也凡播</hi>
　　<hi>越之辭三如緩辭也奔急辭也走賤辭也終綱目播越書如四代宗陜徳宗奉天昭宗石門華州書</hi>
<pb n="KR2o0020_WYG_062-52b"/>
　　<hi>出奔四秦王堅燕主寳是年唐主從厚書奔九秦主丕東垣秦主崇湟中燕主寳㑹軍燕主𢎞髙麗</hi>
　　<hi>魏主子攸河内魏主脩長安齊主緯鄴徳宗梁州僖宗鳯翔書走六奔君地夏主勃勃齊主緯再書</hi>
　　<hi>僖宗興元如㪚闗書刼二僖宗寳雞昭宗鳯翔多𤣥宗即位以來奢欲固未免而善政可紀者亦</hi>
　　<hi>自開元末年書立賑饑法而後殆無一善可書所書者非惑鬼神則務聚歛也寵邊將也其所誅賞</hi>
　　<hi>非為李林甫則楊國忠也貴妃也欲無大亂得乎</hi>
　　發明<hi>禮曲禮曰天子不言出穀梁傳曰王者無出出失天下也盖王者以四海為家京師為室</hi>
　　<hi>故所在曰行在所而巡狩行幸則曰車駕次于某是也𤣥宗躬臨大寳垂五十載際天所覆悉主悉</hi>
　　<hi>臣一旦盗起乃棄宗廟委天屬獨擕所愛脫身而逃則是一匹夫耳故綱目於此書出書奔不以天</hi>
<pb n="KR2o0020_WYG_062-53a"/>
　　<hi>王之禮予之而以匹夫庶人之事待之可謂賤之甚矣夫以貴為天子富有四海而一旦失國奔走</hi>
　　<hi>曽匹夫之不若人主觀此可不兢兢業業知所畏謹也哉</hi>
次于馬嵬楊國忠及貴妃楊氏伏誅<lb/>
　<hi>明日至馬嵬驛將士饑疲皆憤怒陳𤣥禮以禍由楊國忠欲誅之因李輔國以告太子未决㑹吐蕃使者</hi>
　<hi>二十餘人遮國忠馬訴以無食軍士呼曰國忠與胡虜謀反追殺之以槍揭其首於驛門外并殺韓國秦</hi>
　<hi>國夫人上聞諠譁出門慰勞令收隊軍士不應上使髙力士問之𤣥禮對曰國忠謀反貴妃不宜供奉願</hi>
　<hi>陛下割恩正法上曰朕當自處之入門倚杖傾首而立久之京兆司錄韋諤見素之子也前言曰今衆怒</hi>
　<hi>難犯安危在晷刻願陛下速决因叩頭流血上曰貴妃常居深宫安知國忠反謀髙力士曰貴妃誠無罪</hi>
<pb n="KR2o0020_WYG_062-53b"/>
　<hi>然將士已殺國忠而貴妃在陛下左右豈敢自安願陛下審思之將士安則陛下安矣上乃命力士引貴</hi>
　<hi>妃於佛堂縊殺之輿尸寘驛庭召𤣥禮等入觀之𤣥禮等乃免冑釋甲頓首謝罪軍士皆呼萬歲於是始</hi>
　<hi>整部伍為行計國忠妻子及虢國夫人走陳倉縣令薛景僊誅之</hi>集覽<hi>馬嵬地名也在咸陽西按</hi>
　<hi>輿地要覽今安西路興平縣正西二十五里有馬嵬坡</hi>質實<hi>馬嵬坡名注見梁武帝普通六年韋</hi>
　<hi>諤萬年人京兆郡名注見開元十一年陳倉縣名注見漢安帝元和四年</hi>
　　書法<hi>衆怒殺之未有書伏誅者書伏誅何罪宜誅也妃妾書伏誅終綱目一人而已矣</hi>
　　發眀<hi>國忠及楊氏誠有罪矣然殺之者乃亂兵耳何為亦以伏誅書之夫國忠敗亂天下罪盈</hi>
　　<hi>惡積楊氏蠱惑其君召釁稔禍一死皆不足以盡其責故綱目正名定罪不以其死於亂兵之故而</hi>
<pb n="KR2o0020_WYG_062-54a"/>
　　<hi>末減之也書法若此豈不嚴哉</hi>
發馬嵬留太子東討賊<lb/>
　<hi>明日將發馬嵬朝臣惟韋見素一人乃以韋諤為御史中丞充置頓使將士皆曰國忠將吏皆在蜀不可</hi>
　<hi>徃諤曰不如且至扶風徐圖去就衆以為然上乃從之父老遮道請留上命太子宣慰之父老曰至尊既</hi>
　<hi>不肯留某等願帥子弟從殿下東破賊取長安若殿下與至尊皆入蜀使中原百姓誰為之主須臾聚至</hi>
　<hi>數千人太子不可涕泣䟦馬欲西建寧王倓與李輔國執鞚諌曰逆胡犯闕四海分崩不因人情何以興</hi>
　<hi>復殿下不如收西北邊之兵召郭李於河北與之併力東討逆賊克復二京削平四海使社稷危而復安</hi>
　<hi>宗廟毁而更存掃除宫禁以迎至尊豈非孝之大者何必區區温凊為兒女之戀乎廣平王俶亦勸太子</hi>
<pb n="KR2o0020_WYG_062-54b"/>
　<hi>留父老共擁太子馬不得行太子乃使俶馳白上上曰天也命分後軍二千人及飛龍廐馬從太子諭之</hi>
　<hi>曰太子仁孝可奉宗廟汝曹善輔佐之又使諭太子曰汝勉之勿以吾為念西北諸胡吾撫之素厚汝必</hi>
　<hi>得其用且宣㫖欲傳位太子太子不受俶倓皆太子之子也</hi>集覽<hi>䟦馬䟦/囘也</hi>質實<hi>至尊</hi>
　<hi>注見漢獻帝建安二十四年建寧郡名注見漢武帝元狩元年滇</hi>
帝至扶風<lb/>
　<hi>上至扶風士卒流言不遜陳𤣥禮不能制㑹成都貢春綵十餘萬匹至上命陳之於庭召將士諭之曰朕</hi>
　<hi>衰耄託任失人致逆胡亂常須逺避其鋒卿等倉猝從朕不得别父母妻子茇渉至此勞苦至矣朕甚愧</hi>
　<hi>之蜀路阻長郡縣褊小人馬衆多或不能供今聽卿等各還家朕獨與子孫中官前行入蜀亦足自逹今</hi>
<pb n="KR2o0020_WYG_062-55a"/>
　<hi>日與卿等訣别可共分此綵以備資糧若歸見父母及長安父老為朕致意各好自愛也因泣下沾襟衆</hi>
　<hi>皆哭曰臣等死生從陛下不敢有貳上良久曰去留聽卿自是流言始息</hi>集覽<hi>茇渉茇通作䟦草行</hi>
　<hi>曰䟦水行曰渉韓詩傳注不由蹊而遂行曰䟦渉</hi>質實<hi>流言注見中宗嗣聖九年成都郡名注見</hi>
　<hi>漢帝𤣥更始二年倉猝急遽貌長安縣名注見漢惠帝五年</hi>
太子至平凉<lb/>
　<hi>太子既留未知所適建寧王倓曰殿下昔嘗為朔方節度大使將吏歲時致啟倓畧識其姓名今河西隴</hi>
　<hi>右之衆皆敗降賊父兄子弟多在賊中或生異圗朔方道近士馬全盛裴冕衣冠名族必無貳心速徃就</hi>
　<hi>之此上䇿也衆皆曰善通夜馳三百餘里至彭原太守李遵出迎獻衣及糗粮遂至平凉閲監牧馬得數</hi>
<pb n="KR2o0020_WYG_062-55b"/>
　<hi>萬匹又募士得五百餘人軍勢稍振</hi>質實<hi>朔方郡名注見漢武帝元朔元年彭原郡名注見肅宗上</hi>
　<hi>元元年寧州平凉郡名注見宋文帝元嘉七年</hi>
帝至河池以崔圓同平章事<lb/>
　<hi>圎奉表迎車駕具陳蜀土豐稔甲兵全盛上大恱即以為相</hi>質實<hi>河池郡名注見梁武帝中大通</hi>
　<hi>六年南岐州</hi>
陳倉令薛景僊殺賊將克扶風而守之考異<hi>殺當作誅</hi>○賊<lb/>
將孫孝哲䧟長安<lb/>
　<hi>祿山不意上遽西幸止崔乾祐兵留潼闗凡十日遣孫孝哲將兵入長安殺妃主皇孫數十人刳其心以</hi>
<pb n="KR2o0020_WYG_062-56a"/>
　<hi>祭安慶宗搜捕百官宫女送洛陽王侯将相扈從車駕家留長安者誅及嬰孩陳希烈以晩節失恩怨上</hi>
　<hi>與張均張垍等皆降於賊祿山以希烈垍為相自餘朝士皆授以官於是賊勢大熾西脇汧隴南侵江漢</hi>
　<hi>北割河東之半既䧟長安賊將日夜縱酒專以聲色寳賄為事無復西出之意故上得安行入蜀太子北</hi>
　<hi>行亦無追迫之患</hi>質實<hi>扈從注見昭宗乾寧四年汧隴夏煚曰汧縣名隴州名以汧為隴治所故</hi>
　<hi>曰汧隴注見漢光武建武六年江漢二水名注見周赧王四年</hi>
郭子儀李光弼引兵入井陘劉正臣襲范陽不克<lb/>
　<hi>郭子儀李光弼聞潼闗不守引兵入井陘留王俌守常山劉正臣將襲范陽未至史思明擊敗之</hi>質<lb/>
　實<hi>潼闗注見漢獻帝建安十六年井陘地名注見秦王政十八年常山郡名注見漢光武建武九年范</hi>
<pb n="KR2o0020_WYG_062-56b"/>
　<hi>陽郡名注見漢帝𤣥更始二年涿郡</hi>
　　書法<hi>不克矣何以書予義也正臣殺賊偽帥以平盧歸國正也於是又將襲破范陽可謂能忠</hi>
　　<hi>於為國矣綱目前書以劉正臣為平盧節度使此書襲范陽不克後書平盧節度使劉正臣卒雖鴆</hi>
　　<hi>書卒皆予之也</hi>
帝至普安以房琯同平章事<lb/>
　<hi>上之發長安也群臣多不知至咸陽謂髙力士曰朝臣誰當來誰不來對曰張均張垍受恩最深且連戚</hi>
　<hi>里是必先來時論皆謂房琯宜為相陛下不用又祿山嘗薦之恐或不來上曰事未可知及琯至上問均</hi>
　<hi>兄弟對曰臣帥與偕來逗遛不進觀其意似有所蓄而不能言也上顧力士曰朕固知之矣即日以琯為</hi>
<pb n="KR2o0020_WYG_062-57a"/>
　<hi>相初陳希烈罷相上許以垍代之垍拜謝既而不用故垍懐怏怏</hi>質實<hi>普安按一綂志古邑名漢</hi>
　<hi>為廣漢郡梓潼縣地晉因之梁置安州西魏改為始州及置普安郡隋初郡罷州存後改州為普安郡唐</hi>
　<hi>初因之後復改為始州尋又改曰劒州宋初置普安軍紹熈初陞為隆慶府元復改為劒州屬廣元路至</hi>
　<hi>本朝初因之後又以普安縣省入改屬保寧府怏怏注見漢光武建武二年</hi>
秋七月太子即位於靈武尊帝為上皇天帝以裴冕同<lb/>
平章事考證<hi>太子當作太子亨</hi>
　<hi>初太子至平凉朔方留後杜鴻漸水陸運使魏少遊判官崔漪盧簡李涵相與謀曰平凉𣪚地非屯兵之</hi>
　<hi>所靈武兵食完富若迎太子至此北收諸城兵西發河隴勁騎南向以定中原此萬世一時也乃使涵奉</hi>
<pb n="KR2o0020_WYG_062-57b"/>
　<hi>箋於太子且籍朔方士馬甲兵榖帛軍資之數以獻之㑹河西司馬裴冕至平凉亦勸太子之朔方鴻漸</hi>
　<hi>自迎太子於平凉北境說以興復之計少遊盛治宫室幃帳皆倣禁中飲膳備水陸太子至悉命撒之至</hi>
　<hi>是冕鴻漸等上太子箋請遵馬嵬之命不許牋五上太子乃許之是日即位於靈武尊帝為上皇天帝大</hi>
　<hi>赦改元以杜鴻漸崔漪並知中書舍人事裴冕為中書侍郎同平章事范氏曰肅宗以太子討賊遂自稱</hi>
　<hi>帝此乃太子叛父何以討祿山也唐有天下幾三百年由漢以來享國最為長乆然三綱不立無父子君</hi>
　<hi>臣之義見利而動不顧其親是以上無教化下無廉耻古之王者必正身齊家以率天下其身不正未有</hi>
　<hi>能正人者也唐之父子不正而欲以正萬事難矣其享國長乆亦曰幸哉胡氏曰𤣥宗既有傳位之命太</hi>
　<hi>子非真叛也其失在𤣥宗命不亟行而裴冕諸人急於榮貴是以致此咎也使肅宗著於父子君臣之義</hi>
<pb n="KR2o0020_WYG_062-58a"/>
　<hi>豈為諸人所移得以移之則其心有以來之爾唐髙祖睿𤣥之逼不見幾故也而太宗明肅之惡欲速見</hi>
　<hi>小利故也父不父子不子豈非後世之大鑒歟○時文武官不滿三十人披草萊立朝廷制度草創武人</hi>
　<hi>驕慢大將管崇嗣在朝堂背闕而坐言笑自若監察御史李勉奏彈之繫於有司上特原之嘆曰吾有李</hi>
　<hi>勉朝廷始尊張良娣性巧慧能得上意從上來朔方良娣毎寝常居上前上曰禦寇非婦人所能良娣曰</hi>
　<hi>倉猝之際妾以身當之殿下可從後逸去至靈武産子三日起縫戰士衣上止之對曰此非妾自飬之時</hi>
　<hi>上以是益憐之</hi>集覽<hi>平凉散地平凉舊屬隴右今平凉府有平凉縣在陜西散地注見漢髙帝十一</hi>
　<hi>年靈武漢朔方郡也今夏州是括地志云靈武即蕭闗也蕭闗注見漢文帝十四年奉箋牋表識書也徐</hi>
　<hi>廣曰於書中有所表記之也</hi>質實<hi>杜鴻漸濮州人暹族子魏少遊鉅鹿人靈武郡名注見太宗貞</hi>
<pb n="KR2o0020_WYG_062-58b"/>
　<hi>觀二十年靈州河西郡名注見漢安帝元初元年禁中注見宋孝武帝大明六年李勉京兆人良娣女官</hi>
　<hi>名注見漢昭帝元平元年</hi>
　　書法<hi>書太子即位何無所受也直書其事貶義自見矣終綱目書傳國一傳位六詳髙祖武徳</hi>
　　<hi>九年惟於太宗肅宗無見焉繼書以裴冕同平章事蔽其責於裴冕也</hi>
　　發明<hi>舜之嗣位也受終于文祖禹之繼綂也受命于神宗故王者即位必承國於先君而後可</hi>
　　<hi>又况君父在上者乎馬嵬之命固嘗宣㫖欲傳位太子而太子不受故綱目止以留太子討賊書之</hi>
　　<hi>今既上無所承遽正尊位則是太子自叛其父也何以討賊為哉是以前史載裴冕勸進等語分注</hi>
　　<hi>皆棄而不錄則見肅宗之意固自有在此綱目所以直書太子即位於靈武以著其自立之實云爾</hi>
<pb n="KR2o0020_WYG_062-59a"/>
　　<hi>豈不深可惜哉</hi>
上皇制以太子充天下兵馬元帥諸王分總天下節制<lb/>
　<hi>上皇制以太子為兵馬元帥永王璘盛王琦豐王珙分領諸道節度都使琦珙皆不出閤惟璘赴江陵先</hi>
　<hi>是四方聞潼關失守莫知上所之及是制下始知乗輿所在</hi>質實<hi>江陵郡名注見漢獻帝建安十</hi>
　<hi>三年南郡乗輿注見漢安帝延光三年盛州名未詳沿革豐州名注見漢宣帝甘露二年五原塞</hi>
　　書法<hi>太子書即位矣復書以太子何譏遽也馬嵬之發也留太子東討賊而已至是制下則以</hi>
　　<hi>天下兵馬元帥命之然則太子即位非有所受之也明矣綱目歴書之所以示譏也</hi>
　　發明<hi>既曰上皇而又曰太子然則孰為帝哉名之不正莫甚於此則亦以肅宗即位之事上不</hi>
<pb n="KR2o0020_WYG_062-59b"/>
　　<hi>逹於𤣥宗而𤣥宗與子之命下未及於肅宗故耳父不父子不子書之于冊豈非來世之永鑒歟</hi>
上皇至巴西以崔渙同平章事韋見素為左相質實<hi>巴西</hi>
<hi>縣名注見漢後主炎興元年涪縣</hi>○賊兵宼扶風薛景僊擊破之考異<lb/>
<hi>當書討誤作擊</hi>質實<hi>扶風郡名注見周顯王八年岐</hi>○安祿山遣髙嵩使河隴<lb/>
大震關使郭英乂斬之考異<hi>斬當作誅</hi>
　<hi>祿山遣其將髙嵩以敕書繒綵誘河隴將士英乂斬之</hi>質實<hi>大震關按一綂志即隴闗在鳯翔府</hi>
　<hi>隴州西南七十二里有舊故闗新故關俱屬故闗大寨巡檢司按唐志汧源縣西有安夷闗在隴山本大</hi>
　<hi>震關大中間防禦使薛逵徙築更名疑即新舊二闗也</hi>
<pb n="KR2o0020_WYG_062-60a"/>
李泌至靈武<lb/>
　<hi>初京兆李泌㓜以才敏著聞𤣥宗欲官之不可使與太子為布衣交楊國忠惡之奏徙蘄春後隐居潁陽</hi>
　<hi>上自馬嵬遣使召之謁見於靈武上大喜出則聯轡寢則對榻如為太子時事無大小皆咨之言無不從</hi>
　<hi>上欲以泌為右相泌固辭曰陛下待以賔友則貴於宰相矣何必屈其志上乃止胡氏曰鄴侯帝之故人</hi>
　<hi>也力辭相位何也無乃其心有所不可於帝歟總丱從遊遽相屈伏既非素交之道乗危傳襲又相承奉</hi>
　<hi>均䝉不正之責此泌所以重當輔弼而輕為賔友者也</hi>集覽<hi>李泌董衡釋泌薄必反或音兵媚反</hi>
　<hi>非總丱總聚兩髦也丱音慣顔師古曰束髪為角兩髻相並也詩總角丱兮</hi>質實<hi>京兆郡名注見</hi>
　<hi>開元十一年馬嵬坡名注見梁武帝普通六年蘄春縣名注見陳宣帝大建五年齊昌潁陽城名注見漢</hi>
<pb n="KR2o0020_WYG_062-60b"/>
　<hi>光武建武九年鄴侯李泌封鄴侯注見漢獻帝建安十五年</hi>
　　書法<hi>書至何喜辭也於是遣使召之曷為不書召泌非可召而至者也此綱目之特筆也</hi>
河西安西皆遣兵詣行在<lb/>
　<hi>上命河西節度副使李嗣業將兵五千赴行在嗣業與節度使梁宰謀且緩師以觀變綏徳府折衝段秀</hi>
　<hi>實讓嗣業曰豈有君父告急而臣子晏然不赴者乎特進常自謂大丈夫今日視之乃兒女子耳嗣業大</hi>
　<hi>慙即白宰發兵以秀實自副将之詣行在上又徵兵於安西行軍司馬李栖筠發兵七千勵以忠義而遣</hi>
　<hi>之</hi>集覽<hi>特進稱嗣業也特進注/見漢成帝鴻嘉元年</hi>質實<hi>綏徳府注見周顯王三十五年</hi>
　<hi>雕隂折衝官名注見漢成帝綏和二年安西鎮名注見髙宗永淳元年</hi>
<pb n="KR2o0020_WYG_062-61a"/>
改扶風為鳯翔郡質實<hi>鳯翔郡注見周顯王八年岐</hi>○上皇至成都<lb/>
質實<hi>成都府名注見漢帝𤣥更始二年</hi>
　<hi>從官六軍至者千三百人而已</hi>
令狐潮圍雍丘張巡擊走之考異<hi>令上漏賊将二字擊走當作討破</hi>
　<hi>令狐潮攻雍丘潮與張巡有舊於城下相勞苦如平生潮因說巡曰天下事去矣足下堅守危城欲誰為</hi>
　<hi>乎巡曰足下平生以忠義自許今日之舉忠義何在潮慙而退圍守四十餘日朝廷聲問不通潮聞上皇</hi>
　<hi>已幸蜀復以書招巡大將六人白巡以兵勢不敵且上存亡不可知不如降賊巡陽許諾明日堂上設天</hi>
　<hi>子畫像帥將士朝之人人皆泣引六將於前責以大義斬之士心益勸城中矢盡巡縳藁為人千餘被以</hi>
<pb n="KR2o0020_WYG_062-61b"/>
　<hi>黒衣夜縋城下潮兵争射之得矢數十萬其後復夜縋人賊笑不設備乃以死士五百斫潮營潮軍大亂</hi>
　<hi>焚壘而遁追奔十餘里潮益兵圍之巡使郎将雷萬春於城上與潮相聞語未絶賊弩射之靣中六矢而</hi>
　<hi>不動潮疑其木人使諜問之乃大驚遙謂巡曰向見雷將軍方知足下軍令矣然其如天道何巡謂之曰</hi>
　<hi>君未識人倫焉知天道未幾出戰擒賊将十四人斬首百餘級賊乃夜遁自是數擊破賊軍分别其衆凡</hi>
　<hi>胡兵悉斬之脇從者皆令歸業旬日間民去賊來歸者萬餘户胡氏曰人倫天道同條共貫秦漢以後學</hi>
　<hi>者不能知也而巡之言及此則巡之才識豈特能馭軍守城而已乎</hi>集覽<hi>相勞苦勞去聲慰勞也釋</hi>
　<hi>云恤其勤苦也</hi>質實<hi>使諜問之諜注見陳後主禎明元年陳諜</hi>
常山諸將討殺太守王俌考異<hi>按俌乃賊黨不當書殺當作討太守王俌誅之</hi>
<pb n="KR2o0020_WYG_062-62a"/>
　<hi>河北諸郡猶為唐守常山太守王俌欲降賊諸將怒因擊毬縱馬踐殺之時信都太守烏承恩麾下有朔</hi>
　<hi>方兵三千人諸將遣宗僊運迎承恩鎮常山承恩辭以無詔命僊運說承恩曰常山地控燕薊路通河洛</hi>
　<hi>有井陘之險足以扼其咽喉將軍若以國家為念移據常山則洪勲盛烈孰與為比若疑而不行又不設</hi>
　<hi>備常山既䧟信都豈能獨全承恩不從僊運又曰將軍不納鄙夫之言必懼兵少故也今人不聊生咸思</hi>
　<hi>報國競相結聚屯據鄉村若懸賞招之不旬日十萬可致也若捨要害以授人居四通而自安譬如倒持</hi>
　<hi>劒㦸取敗之道也承恩竟疑不决</hi>質實<hi>信都郡名注見秦二世二年烏承恩張掖人承玭族兄河</hi>
　<hi>洛二水名注見開元二十二年要害注見漢文帝十一年</hi>
　　書法<hi>於是俌欲降賊諸将殺之特書討予義也杲卿之風義其在人者深矣</hi>
<pb n="KR2o0020_WYG_062-62b"/>
　　發明<hi>王俌雖未降賊然其志已决矣故特書討殺以正其罪</hi>
以顔眞卿為工部尚書<lb/>
　<hi>初眞卿聞李光弼下井陘即歛軍還平原及聞郭李西入始復區處河北軍事以蠟丸逹表於靈武以真</hi>
　<hi>卿為工部尚書兼御史大夫領使如故并致赦書亦以蠟丸逹之真卿頒下諸郡又遣人頒於河南江淮</hi>
　<hi>由是諸道始知上即位於靈武狥國之心益堅矣</hi>集覽<hi>蠟丸以蠟為丸置□其中所謂蠟書也</hi>
　質實<hi>平原郡名注見陳宣帝大建八年安徳</hi>
八月以郭子儀為靈武長史李光弼為北都留守並同<lb/>
平章事<lb/>
<pb n="KR2o0020_WYG_062-63a"/>
　<hi>子儀等將兵五萬自河北至靈武靈武軍威始盛人有興復之望矣光弼以景城河間兵五千赴太原先</hi>
　<hi>是河東節度使王承葉軍政不脩朝廷遣侍御史崔衆交其兵尋遣中使誅之衆侮易承業光弼素不平</hi>
　<hi>至是敇交兵於光弼衆見光弼不為禮又不時交兵光弼怒收斬之軍中股栗其後上謂李泌曰今子儀</hi>
　<hi>光弼已為宰相若克兩京平四海則無官以賞之柰何對曰古者有功則錫以茅土傳之子孫太宗欲復</hi>
　<hi>古制大臣議論不同而止由是賞功以官夫以官賞功有二害非才則廢事權重則難制曏使祿山有百</hi>
　<hi>里之國亦惜之以遺子孫而不反矣為今計莫若疏爵土以賞功臣則雖大國不過二三百里可比今之</hi>
　<hi>小郡豈難制哉上曰善</hi>集覽<hi>茅土注見漢昭烈章武二年疏爵土史記黥布傳疏爵而貴之漢書</hi>
　<hi>音義曰疏分也</hi>質實<hi>股栗注見隋文帝開皇二十年</hi>
<pb n="KR2o0020_WYG_062-63b"/>
囘紇吐蕃遣使請助討賊<lb/>
　　書法<hi>助者何非借也故北貊燕人於漢髙則書致助囘紇吐蕃於肅宗則書請助致助者徑至</hi>
　　<hi>請助者得請而後至也終綱目書蠻夷借兵八詳漢髙帝四年莫善於致助諸助者矣</hi>
　　發明<hi>武王伐紂𦍑鬃庸蜀微盧彭濮人皆在列漢祖伐楚北貊遣騎來助𤣥宗雖以失道奔竄</hi>
　　<hi>然祖宗徳澤在人未泯故外夷請助討賊自不容釋觀綱目所書如此則知天命在唐逆賊不足平</hi>
　　<hi>矣</hi>
○上皇以第五琦為江淮租庸使<lb/>
　<hi>賀蘭進明遣叅軍第五琦入蜀奏事埼言今方用兵財賦為急財賦所産江淮居多乞假臣一職可使軍</hi>
<pb n="KR2o0020_WYG_062-64a"/>
　<hi>無乏用上皇恱以為租庸使</hi>
史思明䧟九門○上皇遣使奉冊寳如靈武<lb/>
　<hi>靈武使者至蜀上皇喜曰吾兒應天順人吾復何憂制自今改制敕為誥表疏稱太上皇軍國事皆先取</hi>
　<hi>皇帝進止仍奏朕知俟克復上京朕不復預事命韋見素房琯崔渙奉傳國寳及玉冊詣靈武傳位</hi>質<lb/>
　實<hi>蜀郡名注見晉武帝泰始八年益州</hi>
　　書法<hi>奉冊寳何已即位之辭也故不書傳位書奉冊寳而已終綱目書遣使奉冊寳如某二是</hi>
　　<hi>年昭宣帝四年皆不得已之辭也</hi>
　　發明<hi>按肅宗以七月甲子即位于靈武至八月己亥𤣥宗命韋見素等奉冊詣靈武傳位首尾</hi>
<pb n="KR2o0020_WYG_062-64b"/>
　　<hi>僅三十六日耳盍少待遣使上請候命下而後即位豈不名正而言順哉况肅宗居儲位有年𤣥宗</hi>
　　<hi>素有傳位之意特為貴妃國忠所沮耳今二人既死帝發馬嵬又有留東討賊之命其天位不歸肅</hi>
　　<hi>宗将誰歸哉燭理不明欲速而見小利遂䧟于不孝不忠之罪嗚呼天理人欲之間幾不容髪可不</hi>
　　<hi>畏哉</hi>
史思明䧟藁城質實<hi>藁城縣名注見天寳十四載</hi>○祿山取長安樂<lb/>
工犀象詣洛陽<lb/>
　<hi>初上皇毎酺宴先設太常雅樂繼以鼔吹胡樂散樂雜戲又出宫人舞霓裳羽衣又教舞馬百匹衘盃上</hi>
　<hi>夀又引犀象入塲或拜或舞安祿山見而恱之至是命搜捕送洛陽宴其群臣於凝碧池盛奏衆樂梨園</hi>
<pb n="KR2o0020_WYG_062-65a"/>
　<hi>弟子徃徃歔欷泣下賊皆露刄睨之樂工雷海清不勝悲憤擲樂器於地西向慟哭祿山怒攴觧之司馬</hi>
　<hi>公曰聖人以道徳為麗仁義為樂故雖茅茨土階惡衣菲食不耻其陋惟恐奉養之過以勞民費財明皇</hi>
　<hi>恃其承平不思後患豈知大盗在旁已有窺窬之心卒致鑾輿播越生民塗炭乃知人君崇華靡以示人</hi>
　<hi>適足為大盜之招也○祿山聞曏日百姓乗亂多盗庫物既得長安命大索三日并其私財盡掠之民間</hi>
　<hi>騷然益思唐室民間相傳太子北收兵來取長安日夜望之或時相驚曰太子大軍至矣則皆走市里為</hi>
　<hi>空賊望見北方塵起輙驚欲走京畿豪傑徃徃殺賊官吏遥應官軍誅而復起相繼不絶賊不能制至是</hi>
　<hi>四門之外率為敵壘賊兵力所及者南不出武闗北不過雲陽西不過武功江淮奏請貢獻之蜀之靈武</hi>
　<hi>者皆自㐮陽取上津路抵扶風道路無壅皆薛景僊之功也</hi>集覽<hi>霓裳羽衣夣溪筆談曰劉禹錫</hi>
<pb n="KR2o0020_WYG_062-65b"/>
　<hi>詩三鄉陌上望仙山歸作霓裳羽衣曲蓋謂𤣥宗在三鄉驛望女儿山所作白樂天詩注開元中西凉府</hi>
　<hi>節度使楊敬述所造鄭愚津陽門詩注云葉法善嘗引上入月宫聞僊樂及歸但記其半遂於笛中寫之</hi>
　<hi>會楊敬述進婆羅門曲與其聲調相符遂以月中所聞為散序用敬述所進為其腔而名曰霓裳羽衣曲</hi>
　<hi>諸說皆異今蒲中逍遥樓楣上有唐人横書類梵字相傳是霓裳譜字訓不通莫知是否或謂今燕部有</hi>
　<hi>獻仙音曲乃其遺聲然霓裳本謂之道調法曲今所獻仙音乃小石調耳亦未知孰是又楊妃外傳河西</hi>
　<hi>節度使楊欽忠獻霓裳羽衣曲十一遍凡曲終必遽唯此曲將畢引聲益緩也</hi>質實<hi>雅樂注見齊和</hi>
　<hi>帝中興二年鼔吹注見晉武帝太康三年犀獸名格物論犀状如水牛猪頭犬腹痺脚三蹄皮黒一孔三</hi>
　<hi>毛行於江海水為之開頭有二角一在額上為兕犀一在鼻上差小為胡媚犀牝犀亦有二角角之貴者</hi>
<pb n="KR2o0020_WYG_062-66a"/>
　<hi>有通天花文犀自惡其影常欲濁水絶好者有百物之形最大者為墮羅犀重八九斤此牯犀額角也其</hi>
　<hi>花多作椒豆斑色深者堪帶胯班散而色淺但作器皿耳兕或以為雄犀如野牛青皮堅厚可以為鎧象</hi>
　<hi>獸名注見隋煬帝大業元年凝碧池按一綂志在西安府城東南四十里唐禁苑中王維詩萬户傷心生</hi>
　<hi>野烟百官何日再朝天秋槐葉落空宫裡凝碧池頭奏管絃按維為給事中為安祿山所得祿山大宴凝</hi>
　<hi>碧池維聞悲甚賦詩悼痛後賊平或以詩聞維得減論下遷太子中允梨園注見開元二年歔欷注見漢</hi>
　<hi>光武建武元年支觧死刑也謂以刀鋸分人之肌骨故曰支觧窺窬注見太宗貞觀十年鑾輿注見宋明</hi>
　<hi>帝泰始八年京畿注見太宗貞觀五年武闗注見周赧王四年雲陽縣名注見漢光武建武二十五年武</hi>
　<hi>功縣名注見漢後主建興十二年襄陽郡名注見漢獻帝建安十二年</hi>
<pb n="KR2o0020_WYG_062-66b"/>
　　書法<hi>先是祿山取百官宫女送洛陽不書此末耳何以書書所以為示侈誨盗者之戒也</hi>
九月史思明䧟趙郡常山質實<hi>趙郡注見漢景帝三年趙國</hi>○以廣<lb/>
平王俶為天下兵馬元帥李泌為侍謀軍國元帥長史<lb/>
　<hi>建寧王倓英果有才畧從上自馬嵬北行屢逄宼盗自選驍勇居上前後血戰以衛上軍中皆屬目上欲</hi>
　<hi>以為元帥李泌曰建寧誠元帥才然廣平兄也若建寧功成豈可使廣平為吳泰伯乎上曰廣平冢嗣也</hi>
　<hi>何必以元帥為重泌曰廣平未正位東宫今天下艱難衆心所屬在於元帥若建寜大功既成陛下雖欲</hi>
　<hi>不以為儲副同立功者豈可已乎太宗上皇即其事也乃以廣平王俶為元帥諸將皆屬倓聞之謝泌曰</hi>
　<hi>此固倓之心也上與泌出行軍軍士指之竊言曰衣黄者聖人也衣白者山人也上聞之以告泌曰艱難</hi>
<pb n="KR2o0020_WYG_062-67a"/>
　<hi>之際不敢相屈以官且衣紫袍以絶群疑泌不得已受之上笑曰既服此豈可無名稱出懐中敕以泌為</hi>
　<hi>侍謀軍國元帥府行軍長史泌固辭上曰朕非敢相臣以濟艱難耳俟賊平任行髙志泌乃受泌又言於</hi>
　<hi>上曰諸將畏憚天威在陛下前敷陳軍事或不能盡所懐萬一小差為害甚大乞先令與臣及廣平熟議</hi>
　<hi>臣與廣平從容奏聞可者行之不可者已之上許之時軍旅務繁四方奏報自昬至曉無虗刻上悉使送</hi>
　<hi>府泌先聞視有急切者及烽火重封通進餘則待明禁門鑰契悉委俶與泌掌之</hi>質實<hi>吳泰伯注</hi>
　<hi>見漢後主延熈十五年軍旅注見梁武帝中大通二年烽火注見齊明帝建武四年烽燧東宫注見宋文</hi>
　<hi>帝元嘉二十七年</hi>
同羅叛遣郭子儀發兵討破之考異<hi>討當作擊</hi>
<pb n="KR2o0020_WYG_062-67b"/>
　<hi>初同羅突厥從安祿山反者屯長安苑中其酋長阿史那從禮帥五千騎竊廐馬二千匹逃歸朔方謀邀</hi>
　<hi>結諸胡盗據邊地上遣使宣慰之䧏者甚衆至是說誘九姓六州諸胡數萬將宼朔方上命郭子儀詣天</hi>
　<hi>徳軍發兵討之左武鋒使僕固懐恩之子玢兵敗降虜既而逃歸懐恩斬之將士股栗無不一當百遂破</hi>
　<hi>同羅</hi>質實<hi>突厥北狄種名注見梁武帝大同十一年長安縣名注見漢惠帝五年酋長注見漢帝𤣥</hi>
　<hi>更始二年酋豪天徳軍注見憲宗元和八年</hi>
遣使徵兵囘紇<lb/>
　<hi>上雖用朔方之衆欲借兵於外夷以張軍勢以豳王守禮之子承寀為燉煌王與僕固懐恩使囘紇以請</hi>
　<hi>兵又發㧞汗那兵且使轉諭城郭諸國許以厚賞使從安西兵入援</hi>質實<hi>豳州名注見漢恒帝延熹</hi>
<pb n="KR2o0020_WYG_062-68a"/>
　<hi>十五年燉煌郡名注見漢武帝元朔三年</hi>
　　書法<hi>蠻夷借兵之辭五曰致助曰請助曰入援順辭也曰徵兵曰發兵尊辭也曰以兵至敵辭</hi>
　　<hi>也曰請救急辭也曰乞師卑辭也終綱目書借兵八詳漢王邦四年而書徵發者二是年徳宗興元</hi>
　　<hi>元年</hi>
　　發明<hi>貴華賤夷春秋之法也肅宗急於討賊借助囘紇前史皆以請兵為言故分注亦因而述</hi>
　　<hi>之至綱目則書徴兵囘紇徵者徵發召命之詞不使中國屈於夷狄此正春秋之意也立法若此烏</hi>
　　<hi>有首下足上之咎哉</hi>
帝如彭原<lb/>
<pb n="KR2o0020_WYG_062-68b"/>
　<hi>李泌勸上且幸彭原俟西北兵将至進幸扶風以應之於時庸調亦集可以贍軍上從之至彭原廨舍隘</hi>
　<hi>狹上與張良娣博打子聲聞於外李泌言諸軍奏報停壅上乃潜令刻乾樹雞為子不欲有聲良娣以是</hi>
　<hi>怨泌范氏曰明皇播遷于蜀肅宗越在草莽宗廟焚毀社稷丘墟此痛心嘗膽之時也而於軍旅之中與</hi>
　<hi>婦人嬉戲豈非以位為樂乎肅宗之志不及逺矣享國不永此其兆與</hi>集覽<hi>乾樹雞樹雞即木耳</hi>
　<hi>樹朽則生乾則稍堅刻以為棋擲之不響</hi>質實<hi>庸調注見髙祖武徳七年彭原郡名注見肅宗上元</hi>
　<hi>元年寧州嘗膽注見梁武帝太清三年</hi>
寳冊至自成都<lb/>
　<hi>韋見素等至自成都奉上寳冊上不肯受曰比以中原未靖權總百官豈敢乗危遽為傳襲群臣固請上</hi>
<pb n="KR2o0020_WYG_062-69a"/>
　<hi>不許寘於别殿朝夕事之如定省之禮胡氏曰置璽别殿事之如定省者虛文也身為皇帝先欲建中宫</hi>
　<hi>又欲建太子猶曰不敢乘危傳襲吾誰欺欺天乎○上以見素本附楊國忠意薄之素聞房琯名虛心待</hi>
　<hi>之琯見上言時事辭情慷慨上為改容由是軍國事多謀於琯琯亦以天下為己任知無不為諸將拱手</hi>
　<hi>避之上皇賜張良娣七寳鞍李泌曰今四海分崩當以儉約示人良娣不宜乘此請撤其珠玉付庫吏以</hi>
　<hi>賞戰功上遽從之建寜王倓泣於廊下上驚問之對曰臣比憂禍亂未已今陛下從諌如流不日當見陛</hi>
　<hi>下迎上皇還長安是以喜極而悲耳上又謂泌曰良娣上皇所念朕欲使正位中宫何如對曰陛下在靈</hi>
　<hi>武以羣臣望尺寸之功故踐大位非私己也至於家事宜待上皇之命不過晩歲月之間耳良娣由是惡</hi>
　<hi>泌及倓上嘗從容與泌語及李林甫欲敕諸將克長安日發其冢焚骨揚灰必曰陛下方定天下柰何讐</hi>
<pb n="KR2o0020_WYG_062-69b"/>
　<hi>死者彼枯骨何知徒示聖徳之不𢎞耳且方今從賊者皆陛下之讐也若聞此舉恐阻其自新之心上不</hi>
　<hi>恱曰此賊昔日百方危朕柰何矜之對曰臣豈不知此顧以上皇春秋髙聞陛下此敕必以為用韋妃之</hi>
　<hi>故萬一感憤成疾是陛下以天下之大不能安君親也言未畢上流涕被面曰朕不及此胡氏曰林甫之</hi>
　<hi>罪不可勝誅矣肅宗若數其䝉蔽專權妬疾忠賢養成禍亂致上皇播越宗廟塗炭按誅王敦故事跽而</hi>
　<hi>斬之以伸天下之憤何不可之有顧獨憾其危已是以天子而讐匹夫不亦褊乎天下大物也非器足以</hi>
　<hi>容必不勝任肅宗雖克復兩京而遂失河北豈非器小而然耶</hi>集覽<hi>定省之禮記文王之為世子朝</hi>
　<hi>於王季日三雞初鳴至於寢門外問内豎曰今日安否内豎曰安文王乃喜及日中又至亦如之及暮又</hi>
　<hi>至亦如之文公家禮曰昧爽適父母舅姑之所丈夫唱喏婦人道萬福問侍者夜來安否此禮之晨省也</hi>
<pb n="KR2o0020_WYG_062-70a"/>
　<hi>既夜父母舅姑將寢丈夫唱喏婦人道安置此禮之昏定也</hi>質實<hi>慷慨注見漢髙帝五年萬一注</hi>
　<hi>見高祖武徳九年誅王敦故亊事在晉明帝太寧二年</hi>
制諌官言事勿白宰相<lb/>
　<hi>初李林甫為相諌官言事皆先白宰相退則又以所言白之御史言事須大夫同署至是敕盡革其弊開</hi>
　<hi>諫諍之塗又令宰相分直政事筆承㫖旬日而更懲林甫及楊國忠之専權故也</hi>集覽<hi>分直政事</hi>
　<hi>筆承㫖令宰相分番當直秉筆决斷政事奉承上㫖</hi>
　　書法<hi>於是革前弊非一端書此舉重也權臣壅蔽皆類此一改新之綱目所予也故書</hi>
　　發明<hi>天子以四海為視聽况諌官又天子之耳目而可令其言事先白時宰乎邪慝之人事多</hi>
<pb n="KR2o0020_WYG_062-70b"/>
　　<hi>私僻慮發其姦故必先塞天子之耳目此固姦臣之常也書制諌官言事勿白宰相則前此壅蔽之</hi>
　　<hi>失與今此革弊之得皆不言自見矣</hi>
冬十月朔日食既<lb/>
　<hi>胡氏曰肅宗始初清明未有大過而謫見于天若是其大何也人主之徳莫加乎孝其剛莫先乎無慾其</hi>
　<hi>明莫要乎知君子小人之辨肅宗乗危取位愛張良娣任李輔國殺其賢子使李泌不敢自安則三者皆</hi>
　<hi>失之矣是以功業不遂而禍亂繼作天之示人豈有一毫之僣乎使其克謹天戒以正厥事則雖有其象</hi>
　<hi>而無其應矣</hi>質實<hi>日食既注見漢惠帝七年</hi>
　　書法<hi>食既大變也綱目書食既十有二詳漢惠帝七年皆人主中年末年也其後無有不應者</hi>
<pb n="KR2o0020_WYG_062-71a"/>
　　<hi>於是帝方即位則其召此變也柰何帝於是時趣取大物而又内寵良娣外違李泌闇已甚矣此天</hi>
　　<hi>變所以先為之戒也至其弗悟日食再既則大咎隨之矣</hi>
加第五琦山南等道度支使<lb/>
　<hi>琦請以江淮租庸市輕貨泝江漢而上至洋川令漢中王瑀陸運至扶風以助軍上從之琦作𣙜□法用</hi>
　<hi>以饒</hi>質實<hi>洋川縣名注見宋文帝元嘉十年漢中郡名注見周赧王四年江漢二水名注同上年𣙜</hi>
　<hi>注見漢武帝天漢元年</hi>
以房琯為招討節度使與賊戰于陳濤斜敗績<lb/>
　<hi>房琯喜賔客好談論多引㧞知名之士而輕鄙庸俗人多怨之北海太守賀蘭進明詣行在上命琯以為</hi>
<pb n="KR2o0020_WYG_062-71b"/>
　<hi>御史大夫琯以為攝御史大夫進明入謝上恠之進明因言與琯有隙且曰晉用王衍為三公祖尚浮虚</hi>
　<hi>致中原板蕩而房琯專為迂濶大言以立虚名所引用皆浮華之黨眞王衍之比也陛下用為宰相恐非</hi>
　<hi>社稷之福且琯在南朝佐上皇使陛下與諸王分領諸道節制仍置陛下於沙塞空虚之地又布私黨於</hi>
　<hi>諸道外綂大權其意以為上皇一子得天下則已不失富貴此豈忠臣所為乎上由是疎之琯請自將兵</hi>
　<hi>復兩京上許之琯請以李揖為司馬劉秩為叅謀悉以戎務委之曰賊曵落河雖多安能當我劉秩二人</hi>
　<hi>皆書生不閑軍旅遇賊将安守忠於咸陽之陳濤斜琯效古法用車戰以牛車二千乗馬歩夾之賊順風</hi>
　<hi>鼓譟牛皆震駭縱火焚之人畜大亂死傷四萬餘人上大怒李泌為之營救上乃宥之待琯如初范氏曰</hi>
　<hi>房琯有髙志虚名而無實才肅宗既疎之而猶以為將帥是不知其臣也琯以讒見疎而猶以討賊為己</hi>
<pb n="KR2o0020_WYG_062-72a"/>
　<hi>任是不量其君也君不知其臣臣不量其君而欲成天下之務未之聞也且肅宗任琯而琯任劉秩君臣</hi>
　<hi>不知人如此夫安得不敗乎</hi>集覽<hi>中原板蕩謂中華喪亂也板蕩並詩篇名板凡伯刺厲王也上</hi>
　<hi>帝板板下民卒痺注板板反也痺病也王為政反先王與天之道天下之民盡病也蕩召穆公傷周室大</hi>
　<hi>壊也厲王無道天下蕩蕩箋云蕩蕩法度廢壊之貌蕩唐罔反曵落河初安祿山飬同羅奚契丹降者八</hi>
　<hi>千餘人號曰曵落河胡語曵落河華言壯士也曵羊列反陳濤斜杜甫詩血作陳陶澤中水注陳陶唐書</hi>
　<hi>作陳濤斜咸陽地名也斜或音耶非</hi>質實<hi>晉用王衍為三公王衍琅邪臨沂人戎從弟戎嘗曰衍神</hi>
　<hi>
                        <graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>髙徹如瑶林瓊樹自然風塵物表為元城令終日清談毎持玉柄塵尾謂之談柄與手同色而縣務亦</hi>
　<hi>理累遷至司徒後為石勒所害社稷注見新莽天鳯元年鼔譟注見宋文帝元嘉二十六年</hi>
<pb n="KR2o0020_WYG_062-72b"/>
史思明攻䧟河北諸郡饒陽禆將張興死之<lb/>
　<hi>史思明䧟河間景城李奐李暐皆死使兩騎齎尺書以招樂安即時舉郡降又使其將康沒野波攻平原</hi>
　<hi>顔真卿力不敵棄郡走思明攻清河博平皆䧟之進闈信都烏承恩以城降胡氏曰承恩始以無詔命不</hi>
　<hi>從常山諸將之請善矣確守此志要結鄰援相與擊賊萬一不㨗死於其位上也至於力屈則近有李郭</hi>
　<hi>可從曽不是圗乃舉城降賊何見理之不明而執義之不堅歟是故從常山之請誠不若固信都之守而</hi>
　<hi>下思明之拜則尤不若用僊運之說矣惜乎承恩之智昧於輕重可否之差也○饒陽禆將張興力舉千</hi>
　<hi>鈞性復明辨賊攻饒陽彌年不能下及諸郡皆䧟思明併力圍之外救俱絶城䧟擒興謂曰將軍眞壯士</hi>
　<hi>能與我共富貴乎興曰興唐之忠臣固無降理今數刻之人耳願一言而死思明日試言之興曰主上待</hi>
<pb n="KR2o0020_WYG_062-73a"/>
　<hi>祿山恩如父子群臣莫及不知報徳乃興兵詣闕塗炭生人大丈夫不能翦除凶逆乃北靣為之臣乎且</hi>
　<hi>足下所以從賊求富貴耳譬如燕巢于幕豈能久安何如乗間取賊轉禍為福長享富貴不亦羙乎思明</hi>
　<hi>怒鋸殺之罵不絶口以至於死祿山初以卒三千人授思明使定河北至是河北皆下之郡置防兵三千</hi>
　<hi>雜以胡兵鎮之思明還博陵</hi>集覽<hi>燕巢于幕左傳襄二十九年吳季札自衛如晉將宿於戚聞鐘</hi>
　<hi>聲焉曰夫子獲罪於君以在此猶燕之巢於幕上而可以樂乎注夫子孫林父也時林父據戚以叛故季</hi>
　<hi>札謂林父猶燕巢于幕喻至危也</hi>質實<hi>河北道名注見漢成帝綏和二年魏郡張興束鹿人</hi>
永王璘反上皇遣淮南節度使髙適等討之<lb/>
　<hi>初上皇命諸子分總節制諌議大夫髙適諌以為不可上皇不聼以璘領四道節度都使鎮江陵時江淮</hi>
<pb n="KR2o0020_WYG_062-73b"/>
　<hi>租賦山積於江陵璘召募勇士數萬人日費巨萬子場有勇力好兵薛璆等為之謀主以為天下大亂惟</hi>
　<hi>南方完冨宜據金陵保有江表如東晉故事上聞之敕璘歸蜀璘不從上乃以髙適為淮南節度使來瑱</hi>
　<hi>為淮南西道節度使與江東節度使韋渉共圗璘璘遂引舟師沿江東下吳郡太守李希言平牒璘詰之</hi>
　<hi>璘怒遣其將渾惟明襲吳郡季廣琛襲廣陵破其兵於當塗江淮大震髙適與來瑱韋陟會於安陸結盟</hi>
　<hi>誓衆以討之</hi>質實<hi>高適滄州人金陵郡名注見漢獻帝興平二年吳郡注同上建興三年吳國廣</hi>
　<hi>陵郡名注見漢武帝元朔五年淮南當塗縣名注見漢順帝建康元年安陸郡名注見周世宗顯徳五年</hi>
　　書法<hi>遣討者肅宗也書上皇遣何病肅宗也肅宗趣取大物故永王啟保有江表之心綱目書</hi>
　　<hi>討而不以肅宗主之所以致自反不縮之嫌也此特筆也終綱目一而已矣</hi>
<pb n="KR2o0020_WYG_062-74a"/>
回紇遣葛邏支將兵入援十一月與郭子儀合擊同羅<lb/>
破之質實<hi>囘紇匈奴别種注見太宗貞觀元年同羅北狄種名注見宋文帝元嘉七年敕勒</hi>
　　書法<hi>入援何順辭也終綱目書入援十五詳晉愍帝建興四年而書夷兵者三是年囘紇及于</hi>
　　<hi>闐王肅宗寶應元年囘紇</hi>
○十二月安祿山遣兵䧟潁川執太守薛愿長史龎堅<lb/>
殺之<lb/>
　<hi>祿山遣兵攻䧟潁川城中兵少無蓄積太守薛愿長史龎堅悉力拒守期年救兵不至至是城䧟執愿堅</hi>
　<hi>送洛陽殺之○上問李泌今敵彊如此何時事定對曰臣觀賊所獲子女金帛皆輸之范陽此豈有雄據</hi>
<pb n="KR2o0020_WYG_062-74b"/>
　<hi>四海之志耶今獨虜將或為之用中國之人惟髙尚等數人自餘皆脇從耳以臣料之不過二年天下無</hi>
　<hi>寇矣上曰何故對曰賊之驍将不過史思明安守忠田乾眞張忠志阿史那承慶等數人而已今若令李</hi>
　<hi>光弼自太原出井陘郭子儀自馮翊入河東則思明忠志不敢離范陽常山守忠乾真不敢離長安是以</hi>
　<hi>兩軍縶其四將也從祿山者獨承慶耳願敇子儀勿取華隂使兩京之道常通陛下軍於扶風與子儀光</hi>
　<hi>弼互出擊之彼救首則擊其尾救尾則擊其首使賊徃來數千里疲於奔命我常以逸待勞賊至則避其</hi>
　<hi>鋒去則乗其弊不攻城不遏路來春復命建寧為范陽節度大使並塞北出與光弼南北掎角以取范陽</hi>
　<hi>覆其巢穴賊退則無所歸留則不獲安然後大軍四合而攻之必成擒矣上恱張良娣與李輔國相表裏</hi>
　<hi>皆惡泌建寧王倓謂泌曰先生舉倓於上得展臣子之效無以報徳請為先生除害泌曰何也倓以良娣</hi>
<pb n="KR2o0020_WYG_062-75a"/>
　<hi>為言泌曰此非人子所言願王置之倓不從</hi>集覽<hi>並塞並歩浪反依也近也塞注見漢元帝竞寧</hi>
　<hi>元年塞徼</hi>質實<hi>龎堅涇陽人玉四世孫掎角注見漢昭烈章武二年</hi>
張巡移軍寧陵與賊將楊朝宗戰大破之<lb/>
　<hi>令狐潮李庭望攻雍丘數月不下築城於雍丘之北以絶其糧援賊常數萬人而張巡衆纔千餘毎戰輙</hi>
　<hi>克河南節度使虢王巨屯彭城假巡先鋒使是月魯東平濟隂䧟于賊賊將楊朝宗帥馬歩二萬將襲寧</hi>
　<hi>陵斷巡後巡遂㧞雍丘東守寧陵以待之始與睢陽太守許逺相見是日朝宗亦至巡逺與戰晝夜數十</hi>
　<hi>合大破走之斬首萬餘級敕以巡為河南節度副使以將士有功遣使詣虢王巨請空名告身及賜物巨</hi>
　<hi>唯與折衝果毅告身三十通不與賜物巡移書責巨巨竟不應</hi>集覽<hi>空名告身空苦貢反唐選舉志</hi>
<pb n="KR2o0020_WYG_062-75b"/>
　<hi>親品及流外則判補皆給以符謂之告身其中有褒貶訓戒之辭空者不填寫名姓從其臨事自注授也</hi>
　質實<hi>彭城郡名注見秦始皇二十八年魯郡名注見漢獻帝興平二年東平郡名注同上元年濟隂</hi>
　<hi>郡名注見漢光武建武八年寧陵縣名注見漢後主景耀三年</hi>
于闐王勝將兵入援質實<hi>于闐西域國名注見漢武帝元狩元年</hi>
　<hi>勝聞亂使弟曜攝國事自將兵五千入援上嘉之以為殿中監</hi>
　　發明<hi>于闐逺絶之國不乗中國危亂侵邊又不聞唐有召兵之事其酋乃能自將赴難可謂知</hi>
　　<hi>義者也故特書爵書入援以嘉其節所謂夷而進於中國則中國之其與吐蕃乗時侵盗者異矣</hi>
吐蕃䧟威戎等軍<lb/>
<pb n="KR2o0020_WYG_062-76a"/>
　　<hi>凡䧟軍七城三</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_062-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷四十四上<lb/>
</p>
<p>
</p>
  </div>
</body>
</text>
</TEI>
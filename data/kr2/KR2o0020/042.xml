<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_042-1a"/>
　欽定四庫全書卷<lb/>
御批資治通鑑綱目卷三十<lb/>
　　<hi>起乙酉梁武帝天監四年魏宣武帝正始二年盡乙巳梁武帝普通六年魏孝明帝孝昌元年</hi>考異<lb/>
　　<hi>據提要分註梁武帝並作梁高祖魏宣武帝作魏世宗孝明帝作肅宗</hi>凡二十一年<lb/>
　<hi>乙梁天監四年酉魏正始二年</hi>春正月梁置五經博士立州郡學<lb/>
　　<hi>梁主雅好儒術以東晉宋齊雖置國學而無講授之實乃下詔曰二漢登賢莫非經術服膺雅道名立行</hi>
　　<hi>成魏晉浮蕩儒教淪歇風節罔樹抑此之由其置五經愽士廣開舘宇招内後進給其餼廪其射策通明</hi>
　　<hi>者即除為吏又選學生徃雲門山從何𦙍受業命𦙍選經明行脩者以聞分遣博士祭酒廵州郡立學</hi>
<pb n="KR2o0020_WYG_042-1b"/>
　　集覽<hi>餼廩牛羊豕為牲熟曰饔腥曰餼生曰牽廪給芻米也射䇿顔師古曰射䇿者謂為難問疑義</hi>
　　<hi>書之於策列置案上不使彰顯有欲射者隨其所取得而釋之以知優劣射之言投也對策者顯問以政</hi>
　　<hi>事經義令各對之而觀其文辭以定髙下雲門山在㑹稽南三十里昔王子敬居此有五色祥雲詔建寺</hi>
　　<hi>號曰雲門</hi>質實<hi>雲門山按一統志在紹興府城南三十里晉王獻之居此舊有子敬山亭永禅師臨</hi>
　　<hi>書閣久廢元白雲有自靈峰入雲門記何𦙍廬江人尚之之子</hi>
　　　書法<hi>自晉之篇書魏置博士歴宋齊未有書者至是復書嘉尊經也梁政於是益有可書者終</hi>
　　　<hi>綱目書置經博士三詳漢武帝建元五年舍是無書者矣</hi>
　梁漢中太守夏侯道遷以郡叛降于魏魏遣将軍邢巒<lb/>
<pb n="KR2o0020_WYG_042-2a"/>
入漢中遂取梁州<lb/>
　<hi>初梁夏侯道遷從裴叔業鎭夀陽與叔業有隙單騎奔魏魏王肅使守合肥肅卒道遷奔梁梁以為漢中</hi>
　<hi>太守復叛降魏魏以邢巒為鎭西将軍将兵赴之巒至漢中所向摧破魏以巒為梁秦二州刺史楊集起</hi>
　<hi>集義聞魏克漢中而懼帥羣氐叛之巒擊破之梁遣将軍孔陵等拒魏邢巒遣統軍王足擊破之遂入劍</hi>
　<hi>閣陵等退保梓潼足又進擊破之梁州十四郡地東西七百里南北千里皆入于魏</hi>質實<hi>裴叔業聞</hi>
　<hi>喜人夀陽郡名注見齊主寳卷永元二年合肥縣名注見漢靈帝中平五年漢中郡名注見周赧王四年</hi>
　<hi>邢巒河間鄭人祐之從孫梁州注見周赧王四年秦州注見漢光武建武元年劒閣注見漢後主炎興元</hi>
　<hi>年梓潼郡名注見漢獻帝建安十八年</hi>
<pb n="KR2o0020_WYG_042-2b"/>
夏四月梁益州刺史蕭淵藻殺前刺史鄧元起州民作<lb/>
亂淵藻討平之<lb/>
　<hi>初益州刺史當陽侯鄧元起乞歸詔以西昌侯淵藻代之元起營還装糧儲器械取之無遺淵藻恨之又</hi>
　<hi>求其良馬不得遂因醉殺之而誣以反梁主疑焉元起故吏羅研詣闕訟之梁主曰果如我所量也使譲</hi>
　<hi>淵藻曰元起為汝報讐汝為讐報讐忠孝之道如何貶號為冠軍将軍贈元起征西将軍諡曰忠侯李延</hi>
　<hi>夀曰元起勤乃胥附功惟闢土勞之不圖禍機先䧟冠軍之貶於罸已輕梁之政刑於斯為失年之不永</hi>
　<hi>不亦宜乎○益州民焦僧䕶作亂蕭淵藻年未弱冠議自擊之或陳不可淵藻斬之乃乘肩輿廵行賊壘</hi>
　<hi>賊弓亂射矢下如雨從者舉楯禦矢淵藻命去之由是民心大安擊僧䕶等皆平之</hi>質實<hi>益州注見</hi>
<pb n="KR2o0020_WYG_042-3a"/>
　<hi>晉武帝泰始八年當陽縣名注見漢獻帝建安十三年鄧元起南郡當陽人西昌按一統志東漢縣名本</hi>
　<hi>漢廬陵縣治所隋改安豐縣開皇中又以東昌縣省入改為太和縣屬吉州唐置南平州尋廢仍以縣屬</hi>
　<hi>吉州宋因之元陞為州至本朝復為縣改太曰泰屬吉安府</hi>
　　發明<hi>淵藻殺前刺史盍正其專殺之誅而梁主僅貶其號故綱目亦削而不書然則梁主寛縱</hi>
　　<hi>之失不待見之晩年葢於其精明之初已見之矣宜乎子弟之交亂也</hi>
六月梁初立孔子廟質實<hi>孔子廟注見周太祖廣順二年</hi>
　　書法<hi>初立何記始也宋嘗修魯孔子廟矣於是淮南皆為魏境孔廟隔絕梁主始創立之可謂</hi>
　　<hi>知所尊矣書曰初立深嘉之也終綱目書孔子廟三詳晉孝武帝太元十七年舍是無書者矣</hi>
<pb n="KR2o0020_WYG_042-3b"/>
　　發明<hi>立孔子廟是也然書初立則見前此未嘗立也江左累朝崇尚如此其有愧於拓䟦氏多</hi>
　　<hi>矣</hi>
○秋七月魏統軍王足攻涪城八月大敗梁軍殺其將<lb/>
魯方達等三十九人考異<hi>攻下漏梁字</hi>
　<hi>梁將軍王景𦙍等與魏王足戰屢敗七月足進逼涪城八月秦梁刺史魯方達等十五將戰敗皆死景𦙍</hi>
　<hi>等二十四將又敗亦死</hi>質實<hi>涪城縣名注見漢光武建武十二年</hi>
　　書法<hi>綱目書殺将未有多於此者矣故特書若干人</hi>
魏有芝生於太極殿<lb/>
<pb n="KR2o0020_WYG_042-4a"/>
　<hi>侍中崔光上表曰氣蒸成菌生於墟落濕穢之地不當生於殿堂髙華之處今忽有之誠足異也夫野木</hi>
　<hi>生朝野鳥入廟古人皆以為敗亡之象故太戊中宗懼災脩徳殷道以昌所謂家利而怪先國興而妖豫</hi>
　<hi>者也今西南二方兵革未息郊甸之内大旱踰時民勞物悴莫此之甚承天育民者所宜矜恤願陛下側</hi>
　<hi>躬聳意惟新聖道節夜飲之樂養方富之年則魏祚可以永隆皇夀等於山嶽矣於是魏主好宴樂故光</hi>
　<hi>言及之</hi>集覽<hi>野木生朝殷帝太戊時亳有祥桑穀共生于朝太戊懼而脩徳祥桑枯死而去殷道</hi>
　<hi>復興故稱中宗孔安國曰祥妖怪也二木合生不恭之罰也野烏入廟殷帝武丁祭成湯明日有飛雉登</hi>
　<hi>鼎耳而雊武丁懼而脩徳殷道復興後武丁崩立其廟曰髙宗孔安國曰雉升鼎耳而雊耳不聰之異也</hi>
　質實<hi>崔光清河鄃人</hi>
<pb n="KR2o0020_WYG_042-4b"/>
　　書法<hi>書芝再矣漢武帝元朔二年安帝元初六年皆譏也此其書何著直臣也崔光可謂敢言</hi>
　　<hi>矣終綱目書芝生三舍是無書者矣</hi>
　　發明<hi>芝草也不生於田野而生於殿堂殆與桑穀等爾魏自孝文以後政治日衰今又有此妖</hi>
　　<hi>物其主猶不知寤可乎書非美之葢紀異也</hi>
冬十月梁遣臨川王宏僕射桞惔帥師伐魏次于洛口<lb/>
質實<hi>臨川郡名注見晉安帝隆安二年柳惔河東解人世隆之子洛口注見漢髙后三年</hi>
　　書法<hi>魏加梁書伐此其亦書伐何魏納叛人也至殺梁將三十九則斯師也不為無名矣於是</hi>
　　<hi>特書伐伐而次譏也蕭宏怯懦甚矣故後書逃歸自是梁城歸魏始書叛</hi>
<pb n="KR2o0020_WYG_042-5a"/>
○武興氐王楊紹先叛魏<lb/>
　<hi>楊集起集義立楊紹先為帝魏遣楊椿討之</hi>質實<hi>武興郡名注見宋文帝元嘉十九年楊椿華隂</hi>
　<hi>人</hi>
十一月魏王足奔梁<lb/>
　<hi>足圍涪城蜀人震恐益州城戍降者什二三民自上名籍者五萬餘户邢巒表於魏主曰建康成都相去</hi>
　<hi>萬里陸行既絕而水軍非周年不達一可圖也頃經劉季連鄧元起之亂資儲空竭吏民無復固守之志</hi>
　<hi>二可圖也淵藻裠屐少年未洽治務宿昔名將多見囚戮所任皆左右少年三可圖也蜀之所恃唯在劍</hi>
　<hi>閣今已奪其險方軌無礙四可圖也淵藻是衍至親必無死理若克涪城必將逃走蜀卒驚怖弓矢寡弱</hi>
<pb n="KR2o0020_WYG_042-5b"/>
　<hi>五可圖也今若不取後圖便難况益州殷實户口十萬比之夀春義陽其利三倍若欲進取時不可失不</hi>
　<hi>從巒又表曰昔鄧艾鍾㑹帥十八萬衆傾中國資儲僅能平蜀所以然者鬬實力也况臣才非古人何宜</hi>
　<hi>以二萬之衆而希平蜀所以敢者正以據得要險士民慕義任力而行理有可克耳臣誠知戰伐危事未</hi>
　<hi>易可為自度劍閣以來鬢髪中白故欲先取涪城以漸而進若得涪城則中分益州之地㫁水陸之衝彼</hi>
　<hi>外無援軍孤城自守何能復持久哉臣今欲使軍軍相次聲勢連接先為萬全之計然後圖攻得之則大</hi>
　<hi>利不得則自全又巴西南鄭相距千里昔以統綰勢難曽立巴州以鎭夷獠梁州藉利因而表罷彼土民</hi>
　<hi>望嚴蒲何楊豪右甚多文學風流亦為不少但以去州既逺不獲仕進是以鬱怏多生異圖比道遷建義</hi>
　<hi>之始嚴𤣥思自號巴州刺史克城以來仍使行事巴西廣袤千里戸餘四萬若於彼立州鎭攝華獠大帖</hi>
<pb n="KR2o0020_WYG_042-6a"/>
　<hi>民情從墊江已還不勞征伐自為國有魏主亦不從先是魏主以王足行益州刺史既而更以羊祉代之</hi>
　<hi>足聞之不悅輙引兵還遂不能定蜀久之奔梁</hi>集覽<hi>統綰勢難謂相距千里其勢力難以統攝而綰</hi>
　<hi>繫之嚴蒲何楊四姓皆彼土之民有聞望者比道遷比近也梁漢中太守夏侯道遷近來以郡降魏華獠</hi>
　<hi>華謂中華也西南夷謂之獠</hi>正誤<hi>裠屐少年集覧無註○今按裠裳也屐猶履也言其服飾之美</hi>
　<hi>猶言衣冠子弟也</hi>質實<hi>夀春縣名注見秦王政六年義陽縣名注見太清二年巴西郡名注見漢</hi>
　<hi>獻帝建安十九年南鄭縣名注見周安王十五年巴州按一統志後魏所置即古之巴國地秦為宕渠縣</hi>
　<hi>漢屬巴郡梁改縣曰梁廣及置歸化郡後周又改縣曰化城隋初郡廢後改州為清化郡唐復為巴州宋</hi>
　<hi>元仍舊至本朝初改州為縣以化城縣省入改屬保寧府墊江漢之縣名屬巴郡劉宋廢之後魏復置屬</hi>
<pb n="KR2o0020_WYG_042-6b"/>
　<hi>容山郡後周改魏安縣隋初廢郡復為墊江縣屬渠州唐屬忠州宋省桂溪縣入焉元併入鄷都縣後復</hi>
　<hi>置至本朝因之改屬重慶府</hi>
巴西叛魏降梁<lb/>
　<hi>邢巒在梁州接豪右以禮撫小民以惠州人悦之使軍主李仲遷守巴西仲遷溺於酒色費散兵儲城人</hi>
　<hi>斬之以城降梁</hi>
梁大有年質實<hi>大有年注見唐太宗貞觀四年</hi>
　<hi>米斛三十錢</hi>
　　書法<hi>自漢明帝書大有年永平九年於是再見皆盛時也終綱目書大有年四永平九年是年</hi>
<pb n="KR2o0020_WYG_042-7a"/>
　　<hi>唐太宗貞觀四年𤣥宗開元十三年書有年二後唐丁亥年己丑年書大熟一大稔四麥稔一詳永</hi>
　　<hi>平九年</hi>
　　發明<hi>綱目自漢顯宗永平九年書大有年之後至苻堅㓂晉之前一年甞書秦大熟迨今又幾</hi>
　　<hi>閲歲矣僅有是年之書夫自永平至此上下四百四十年間凡兩書大有一書大熟則他歲之歉為</hi>
　　<hi>可知是時梁武初政清明息兵省役故其效若此綱目據事書之葢欲使後人留意民事萬一不幸</hi>
　　<hi>當壤地𤓰分之世毋徒以偏方自沮則亦庶乎其可也此書法之意也</hi>
<hi>丙梁天監五年戍魏正始三年</hi>春正月魏邢巒討武興氐滅之置東益<lb/>
州考異<hi>此誤書討當作擊</hi>
<pb n="KR2o0020_WYG_042-7b"/>
　<hi>楊集義圍魏闗城邢巒使傅竪眼討之克武興執楊紹先送洛陽集起集義亡走遂滅其國以為東益州</hi>
　質實<hi>洛陽縣名注見周顯王三年東益州注見漢後主建興七年沔陽</hi>
魏秦涇二州亂<lb/>
　<hi>魏秦州屠各王法智聚衆二千推吕茍兒為主涇州民陳瞻亦聚衆稱王魏遣将軍元麗討之</hi>質實<lb/>
　<hi>秦州注見漢光武建武元年天水涇州注見漢光武建武元年安定</hi>
二月魏求直言<lb/>
　<hi>侍御史陽固上表曰當今之務宜親宗室勤庶政貴農桑賤工賈絕談虚窮㣲之論簡桑門無用之費以</hi>
　<hi>救饑寒之苦時魏主委任髙肇踈薄宗室好桑門之法不親政事故固言及之</hi>質實<hi>桑門僧名注見</hi>
<pb n="KR2o0020_WYG_042-8a"/>
　<hi>漢明帝永平八年</hi>
三月朔日食○魏豫州刺史陳伯之叛復歸梁<lb/>
　<hi>臨川王宏為書遺陳伯之曰尋君去就之際非有他故直以不能内審諸已外受流言沈迷倡蹶以至於</hi>
　<hi>此主上屈法申恩吞舟是漏将軍松柏不剪親戚安居髙堂未傾愛妾尚在而将軍魚遊於沸鼎之中鷰</hi>
　<hi>巢於飛幕之上不亦惑乎想早勵良圖自求多福伯之遂自夀陽梁城擁衆降梁梁以為通直散騎常侍</hi>
　<hi>久之而卒</hi>集覽<hi>吞舟是漏言憲網之疏也漢刑法志漢興約法三章網漏吞舟之魚松柏不剪謂伯</hi>
　<hi>之之祖墓松柏無人剪伐也荘子闔胡嘗視其良既為松柏之實矣注良音浪冢也楚辭班婕妤自悼賦</hi>
　<hi>願歸骨於山足兮依松柏之餘休注山足陵下休廕也梁城縣屬河南括地志云故城在今汝州梁縣西</hi>
<pb n="KR2o0020_WYG_042-8b"/>
　<hi>十五里</hi>質實<hi>豫州注見秦王政六年夀春流言注見漢元帝永光元年梁城按一統志在徐州碭</hi>
　<hi>山縣東二十里秦為碭郡漢改為梁國今廢</hi>
　　書法<hi>書復歸梁可矣書叛何譏也何譏伯之於是反覆甚矣故常珍竒反覆則歸書叛宋丁未</hi>
　　<hi>年陳伯之反覆則歸書叛是年趙匡贊侯益反覆則歸書叛五代戊申年必若孟達然後可以書來</hi>
　　<hi>歸漢後主建興五年</hi>
夏四月魏罷鹽池之禁<lb/>
　<hi>初魏御史中尉甄琛言周禮山林川澤有虞衡之官為之厲禁葢取之以時不使戕賊而已雖置有司實</hi>
　<hi>為民守之也夫一家之長必惠養子孫天下之君必惠養兆民未有為人父母而吝其醯醢富有羣生而</hi>
<pb n="KR2o0020_WYG_042-9a"/>
　<hi>𣙜其一物者也今縣官鄣䕶河東鹽池而収其利是専奉口腹而不及四體也天子富有四海何患於貧</hi>
　<hi>乞弛鹽禁與民共之錄尚書事勰尚書巒奏曰琛之所陳坐談則理高行之則事闕古之善治民者必汚</hi>
　<hi>隆隨時豐儉稱事役養消息以成其性命是故聖人歛山澤之貨以寛田疇之賦収闗市之税以助什一</hi>
　<hi>之儲取此與彼皆非為身所謂資天地之産惠天地之民也今鹽池之禁為日已久積而散之以濟軍國</hi>
　<hi>非専為供太官之膳羞結後宫之服玩也然自禁鹽以來有司多慢出納之間或不如法是使細民嗟怨</hi>
　<hi>負販輕議此乃用之者無方非作之者有失也竊謂宜如舊式魏主卒從琛議</hi>集覽<hi>虞衡之官為之</hi>
　<hi>厲禁禮地官有山虞澤虞林衡川衡各以山林川澤之大中小三等置人有多寡掌山林川澤之政令物</hi>
　<hi>為之厲而為之守禁注虞度也度知山澤之大小及所生者衡平也平其林川之大小及所生者物為之</hi>
<pb n="KR2o0020_WYG_042-9b"/>
　<hi>厲毎物有藩界也為之守禁為守者設禁令也守者謂其地之民占伐林木者也鄭司農云厲遮列守之</hi>
　質實<hi>甄琛無極人疑之子河東郡名注見漢獻帝建安七年鹽池按一統志有三一在平陽府城西</hi>
　<hi>南三百四十里解州一在慶陽府城北五百里一在寧夏衛城北四百里勰謂彭城王勰巒謂邢巒</hi>
魏遣中山王英督諸軍以拒梁師五月梁取宿預梁城<lb/>
小峴合肥等城<lb/>
　<hi>魏以中山王英為征南将軍都督楊徐諸軍事帥衆十餘萬以拒梁軍所至以便宜從事梁江州刺史王</hi>
　<hi>茂取河南城魏遣将軍楊大眼擊敗之追至漢水攻㧞五城五月梁右衛率張恵紹㧞宿預北徐州刺史</hi>
　<hi>昌義之㧞梁城豫州刺史韋叡攻小峴未㧞出行圍柵魏出數百人陳於門外叡欲擊之諸将皆曰向者</hi>
<pb n="KR2o0020_WYG_042-10a"/>
　<hi>輕來未有戰備徐還授甲乃可進耳叡曰不然魏城中二千餘人足以固守今無故出人於外必其驍勇</hi>
　<hi>者也茍能挫之其城自㧞衆猶遲疑叡指其節曰朝廷授此非以為飾韋叡法不可犯也遂進擊之士皆</hi>
　<hi>殊死戰魏兵敗走因急攻之中宿而㧞遂至合肥先是司馬胡畧等攻合肥久未下叡夜堰肥水舟艦繼</hi>
　<hi>至攻魏小城魏将楊靈𦙍帥衆五萬奄至衆懼請奏益兵叡笑曰賊至城下益兵何及且吾益兵彼亦益</hi>
　<hi>兵兵貴用竒豈在衆也遂擊破之叡使軍主王懐静築城以守堰魏攻㧞之乘勝至堤下兵勢甚盛諸將</hi>
　<hi>欲還叡怒命取繖扇麾幢樹之堤下示無動志魏人來鑿堤叡親與之爭魏兵却因築壘於堤以自固起</hi>
　<hi>鬬艦髙與合肥城等四靣臨之城中人皆哭守将杜元倫中弩死城遂潰俘斬萬餘級叡體素羸未甞跨</hi>
　<hi>馬毎戰常乘板輿督厲将士勇氣無敵晝接賓旅夜筭軍書張燈達曙撫其衆常如不及故投募之士争</hi>
<pb n="KR2o0020_WYG_042-10b"/>
　<hi>歸之所至頓舍舘宇藩牆皆應凖䋲進至東陵有詔班師諸将以城近恐其追躡叡悉遣輜重居前身乘</hi>
　<hi>小輿殿後魏人服叡威名望之不敢逼全師而還於是遷豫州治合肥廬江太守裴䆳克魏羊石霍丘城</hi>
　<hi>六月青冀刺史桓和之克胊山固城張惠紹進趣彭城魏奚康生擊之惠紹兵不利</hi>集覽<hi>攻㧞索隐</hi>
　<hi>曰范曄云得其城為㧞右衛率率所類反又朔律反梁置左右衛率各一人凡正至太子朝宫臣率其屬</hi>
　<hi>儀仗為左右廂之周衛繖扇麾幢繖葢也扇便面也麾旌旗也幢幡也四者皆刺史之儀仗</hi>質實<lb/>
　<hi>中山郡名注見周威烈王二十三年揚徐二州名揚注見秦王政六年夀春徐注見秦始皇二十八年彭</hi>
　<hi>城江州注見晉明帝太寧三年尋陽王茂太原人河南注見宋主昱元徽元年漢水注見漢獻帝建安十</hi>
　<hi>三年漢沔宿預縣名注見唐昭宗景福三年泗州北徐州注見宋孝武大明五年昌義之烏江人韋叡京</hi>
<pb n="KR2o0020_WYG_042-11a"/>
　<hi>兆杜陵人小峴山名注見齊主寳卷永元二年節注見唐徳宗興元元年節鉞肥水注見齊主寳卷永元</hi>
　<hi>二年肥口東陵或疑地名未詳處所輜重車名注見周顯王三十六年殿後桂苑曰殿軍後也戰敗而還</hi>
　<hi>以後為功論語曰孟之反不伐奔而殿左傳曰黄夷前驅孔嬰齊殿疑與先鋒同起于周制也豫州注見</hi>
　<hi>漢景帝五年廬江廬江郡名注同上年裴䆳河東人徙居夀陽羊石或疑地名未詳處所霍丘城按一統</hi>
　<hi>志本周霍叔封邑名春秋為蓼國地漢為安豐松滋二縣地晉屬安豐郡後置霍丘城梁置安豐郡於此</hi>
　<hi>東魏廢隋置霍丘縣唐宋仍舊至本朝因之屬鳯陽府青冀二州名注見秦二世二年郯胊山縣名注見</hi>
　<hi>秦二世二年胊固城未詳處所彭城郡名注見秦始皇二十八年奚康生河南人</hi>
魏以邢巒都督東討軍事○魏驃騎大將軍馮翊公源<lb/>
<pb n="KR2o0020_WYG_042-11b"/>
懷卒質實<hi>馮翊郡名注見唐𤣥宗開元十一年同州</hi>
　<hi>懷性寛簡常曰為貴人當舉綱維何必事事詳細譬如為屋外望髙顯楹棟平正基壁完牢足矣斧斤不</hi>
　<hi>平斵削不宻非屋之病也卒諡曰忠</hi>
秋七月魏討秦涇二州平之<lb/>
　<hi>吕茍兒帥衆十餘萬圍逼秦州元麗擊破降之太僕卿楊椿别討陳瞻瞻據險拒守諸将或請伏兵山蹊</hi>
　<hi>㫁其出入待糧盡而攻之或欲斬木焚山然後進討椿曰皆非計也自官軍之至所向輙克賊所以深竄</hi>
　<hi>正避死耳今約勒諸軍勿更侵掠賊必謂我見險不前待其無備然後奮擊可一舉平也乃止屯不進賊</hi>
　<hi>果出抄掠椿復以馬畜餌之久之隂簡精卒銜枚夜襲斬之二州皆平</hi>質實<hi>銜枚注見秦二世二</hi>
<pb n="KR2o0020_WYG_042-12a"/>
　<hi>年</hi>
九月魏邢巒擊梁師敗之復取宿預梁蕭宏逃歸<lb/>
　　書法<hi>凡逃譏也唯伐書逃為甚故削其爵而斥蕭宏據前書臨川王宏</hi>
　　發明<hi>去冬書遣宏伐魏次于洛口已見其有畏懦不進之意矣梁主無名興師又以所愛子弟</hi>
　　<hi>督之将畧非長䘮師辱國甚至棄軍而逃又不能即正其誅故綱目於此既削去其臨川王而復以</hi>
　　<hi>逃歸書之逃者匹夫之事以三軍之元帥而逃賤之甚也噫</hi>
○冬十月魏徵邢巒還遣齊王蕭寳寅與元英圍鍾離<lb/>
　<hi>魏發定冀瀛相并肆六州十萬人以益南行之兵梁主遣将軍角念屯蒙山蕭及屯固城桓和之屯孤山</hi>
<pb n="KR2o0020_WYG_042-12b"/>
　<hi>魏都督邢巒遣軍攻皆走之又敗梁将軍藍懐恭于睢口進圍宿預斬懷恭張惠紹蕭昞棄宿預淮陽遁</hi>
　<hi>還臨川王宏以梁主弟將兵軍容甚盛北人以為百餘年來所未有也次洛口前軍克梁城諸将欲乘勝</hi>
　<hi>深入宏性懦怯部分乖方魏詔邢巒與中山王英合攻梁城宏懼召諸将議旋師吕僧珍曰知難而退不</hi>
　<hi>亦善乎宏曰然柳惔曰大衆所臨何城不服何謂難乎裴䆳曰是行也固敵是求何難之避焉仙琕曰王</hi>
　<hi>安得亾國之言天子掃境内以屬王有前死一尺無郤生一寸昌義之怒鬚髪盡磔曰吕僧珍可斬也百</hi>
　<hi>萬之師出未逢敵望風遽退何面目見聖主乎朱僧勇胡辛生㧞劍曰欲退自退下官當前向取死議者</hi>
　<hi>出僧珍曰殿下昨來風動意不在軍深恐大致沮䘮故欲全師而返耳宏停軍不前魏人遺以巾幗且歌</hi>
　<hi>之日不畏蕭娘與吕姥但畏合肥有韋虎虎謂叡也僧珍欲遣裴䆳取夀陽宏不聼令軍中曰前行者斬</hi>
<pb n="KR2o0020_WYG_042-13a"/>
　<hi>於是将士人懷憤怒魏奚康生馳謂中山王英曰梁人自克梁城久不進軍必畏我也王若進據洛水彼</hi>
　<hi>自奔敗英曰蕭臨川雖騃韋裴之屬未可輕也宜觀形勢勿與交鋒張惠紹號令嚴明所至獨克軍于下</hi>
　<hi>邳下邳人多欲降者惠紹諭之曰我若得城諸卿皆是國人若不能克徒使諸卿失鄉里非朝廷弔民之</hi>
　<hi>意也今且安堵復業勿妄自辛苦降人咸悦㑹夜暴風雨軍中驚臨川王宏與數騎逃去将士皆散歸棄</hi>
　<hi>甲投戈填滿水陸死者近五萬人宏乘小船濟江夜至白石壘叩門求入臨汝侯淵猷登城謂曰百萬之</hi>
　<hi>師一朝鳥散國之存亾未可知也恐姦人乘間為變城不可夜開諸軍聞宏逃歸亦皆引退魏主詔英乘</hi>
　<hi>勝平蕩東南魏人逐北至馬頭攻㧞之城中糧儲悉遷之北議者曰魏不復南向矣梁主曰此欲進兵為</hi>
　<hi>詐計耳乃命脩鍾離城敇昌義之為戰守之備十月英進圍鍾離魏主詔邢巒引兵㑹之巒上表曰南軍</hi>
<pb n="KR2o0020_WYG_042-13b"/>
　<hi>雖野戰非敵而城守有餘今盡鋭攻鍾離得之則所利無幾不得則虧損甚大且介在淮外借使束手歸</hi>
　<hi>順猶恐無糧難守况殺士卒以攻之乎又士卒疲弊死傷懼無可用之力謂宜脩復舊戍撫循諸州以俟</hi>
　<hi>後舉不聽巒又表曰若不顧萬全直襲廣陵出其不備或未可知若止欲以八十日糧取鍾離城者臣未</hi>
　<hi>之前聞也鍾離天險必無克狀臣寧荷怯懦不進之責不受敗損空行之罪也魏主乃以将軍蕭寳寅代</hi>
　<hi>巒侍中盧昶素惡巒與侍中元暉共譛之使中尉崔亮彈巒巒以漢中所得羙女賂暉暉言於魏主曰巒</hi>
　<hi>新有大功不當以赦前小事案之遂不問暉昶恃寵貪縱時人為之餓虎将軍飢鷹侍中暉尋遷吏部尚</hi>
　<hi>書官有定價選人謂之市曹十一月梁主詔将軍曹景宗都督諸軍二十萬救鍾離敇景宗頓道人洲俟</hi>
　<hi>衆軍俱進景宗固求先據邵陽洲尾不許景宗違詔而進値風復還上聞之曰景宗不進葢天意若孤軍</hi>
<pb n="KR2o0020_WYG_042-14a"/>
　<hi>獨往必至狼狽今破賊必矣</hi>集覽<hi>鬚髪盡磔磔陟/格反張也開也</hi>質實<hi>定冀瀛相并肆六州</hi>
　<hi>定注見周威烈王二十三年中山冀注見秦二世二年信都瀛注見漢帝𤣥更始二年相注見漢元帝建</hi>
　<hi>昭二年并注見齊明帝建武三年肆注見晉孝武太元九年新興蒙山注見宋明帝泰始七年一統志云</hi>
　<hi>孤山有二處一在廬州府城東一百里巢湖中其山突然孤起一在徐州城西北九里傍近無峯巒因名</hi>
　<hi>未知孰是姑錄之以備考焉睢口睢水之口在鳳陽府宿州北二十里今名小河源出河南夏邑縣白河</hi>
　<hi>東流至清河口入于淮淮陽古地名晉義熈中置淮陽郡後廢之故城在鳳陽府泗州故徐城東一百五</hi>
　<hi>十里吕僧珍廣陵人巾幗婦人䘮冠名注見漢後主建興十二年韋裴韋叡裴䆳也下邳縣名注見秦二</hi>
　<hi>世二年白石壘即白下城注見宋明帝泰始元年臨汝漢之縣名屬豫章郡呉又分置西平縣晉改曰西</hi>
<pb n="KR2o0020_WYG_042-14b"/>
　<hi>豐梁分臨汝北境置定川縣隋省西豐定川入臨汝改曰臨川縣為撫州治唐宋元仍舊至本朝因之為</hi>
　<hi>撫州府治所仍屬焉逐北注見周赧王三十一年馬頭山名在滁州來安縣北七十里俗傳有龍經過又</hi>
　<hi>石上有人馬足跡鍾離秦之縣名屬九江郡東漢為鍾離侯國晉復置鍾離縣屬淮南郡隋於此置濠州</hi>
　<hi>唐以塗山縣省入宋元仍舊至本朝初改置中立縣尋改為臨淮縣屬鳳陽府淮水注見漢後主延興二</hi>
　<hi>年廣陵郡名注見漢武帝元朔五年淮南蕭寳寅蘭陵人齊明帝第六子寳卷之母弟盧昶范陽人𤣥之</hi>
　<hi>𤣥孫元暉洛陽人崔亮東武城人琰之後曹景宗南陽新野人道人洲莫詳處所唯鳳陽府天長縣東三</hi>
　<hi>十五里有道人山未知是否邵陽洲在鳳陽府舊府城東北八十里淮水中魏元英圍鍾離梁命韋叡救</hi>
　<hi>之夜趨於此截洲為城狼狽注見漢獻帝初平三年</hi>
<pb n="KR2o0020_WYG_042-15a"/>
柔然庫者可汗死子佗汗可汗伏圖立<lb/>
　<hi>改元始平請和于魏不許</hi>
魏以羊祉為梁州刺史傅䜿眼為益州刺史<lb/>
　<hi>初漢李勢之末羣獠始出北自漢中南至卭笮布滿山谷勢亾蜀人多東徙山谷皆為獠所據其近郡縣</hi>
　<hi>者頗輸租賦遠者郡縣不能制梁益歲伐獠以自潤公私利之及邢巒為梁州獠近者皆安堵樂業遠者</hi>
　<hi>不敢為㓂巒既罷去祉及䜿眼代之祉性酷虐不得物情獠引梁兵為㓂祉擊破之䜿眼施恩布信大得</hi>
　<hi>獠和</hi>集覽<hi>漢李勢漢為蜀漢也其先李特於晉惠時入蜀自稱益州牧子雄僣即帝位國號後蜀雄</hi>
　<hi>子期期子夀夀子勢桓温伐而降之送詣建康卭笮注見漢武帝元光五年</hi>質實<hi>傅豎眼清河人</hi>
<pb n="KR2o0020_WYG_042-15b"/>
　<hi>李勢之末李勢巴西人漢主特之子事在晉穆帝永和三年卭笮二郡名卭注見漢武帝元鼎六年越巂</hi>
　<hi>笮注同上年沈黎梁益二州名梁注見周赧王四年漢中益注見晉武帝泰始八年安堵注見晉懷帝永</hi>
　<hi>嘉二年</hi>
<hi>丁梁天監六年亥魏正始四年</hi>春三月梁將軍曹景宗豫州刺史韋叡<lb/>
大敗魏師于鍾離<lb/>
　<hi>魏中山王英與将軍楊大眼等衆數十萬攻鍾離鍾離城北阻淮水魏人於邵陽洲兩岸為橋樹柵數百</hi>
　<hi>歩跨淮通道城中纔三千人昌義之隨方抗禦魏人使其衆負土填塹嚴騎蹙之人未及回以土迮之俄</hi>
　<hi>而塹滿衝車所撞城土輙頽義之用泥𥙷之衝車雖入而不能壞魏人晝夜苦攻分畨相代墜而復升莫</hi>
<pb n="KR2o0020_WYG_042-16a"/>
　<hi>有退者一日戰數十合前後殺傷萬計魏人死者與城平二月魏主召英還英表稱必克願少寛假於是</hi>
　<hi>梁主命韋叡救鍾離受曹景宗節度叡自合肥由隂陵大澤行值澗谷輙飛橋以濟師人畏魏兵盛多勸</hi>
　<hi>緩行叡曰鍾離鑿穴而處負户而汲車馳卒奔猶恐其後而况緩乎魏人已墮吾腹中卿曹勿憂也旬日</hi>
　<hi>至邵陽梁主豫敇景宗曰韋叡卿之鄉望宜善敬之景宗見叡禮甚謹梁主聞之曰二将和師必濟矣乃</hi>
　<hi>進頓邵陽洲叡塹洲為城去魏城百餘歩馮道根能走馬歩地計馬足以賦功比曉而營立英大驚曰是</hi>
　<hi>何神也景宗等器甲精新軍容甚盛魏人望之奪氣城中知有外援勇氣百倍楊大眼勇冠軍中将萬餘</hi>
　<hi>騎來戰所向皆靡叡結車為陳大眼聚騎圍之叡以彊弩二千一時俱發殺傷甚衆矢貫大眼右臂大眼</hi>
　<hi>退走明旦英自帥衆戰叡乘素木輿執白角如意以麾軍一日數合英乃退魏師復夜攻城飛矢雨集軍</hi>
<pb n="KR2o0020_WYG_042-16b"/>
　<hi>中驚叡於城上厲聲呵之乃定梁主命景宗等豫装髙艦與魏橋等為火攻之計叡攻其南景宗攻其北</hi>
　<hi>三月淮水瀑漲六七尺叡使馮道根等乗艦擊魏洲上軍盡殪别以小船載草灌膏焚其橋風怒火盛煙</hi>
　<hi>塵晦㝠死士㧞柵斫橋倐忽俱盡道根等身自搏戰軍人奮勇呼聲動天地無不一當百魏軍大潰英脱</hi>
　<hi>身走大眼亦焚營去諸壘土崩水死者十餘萬斬首亦如之逐北至濊水上英單騎入梁城緣淮百餘里</hi>
　<hi>屍相枕藉生擒五萬人収其資糧器械山積義之徳景宗及叡設錢二十萬官賭之景宗擲得雉叡徐擲</hi>
　<hi>得盧遽取一子反之曰異事遂作塞羣帥争先吿㨗叡獨居後世尤以此賢之詔増景宗叡爵邑義之等</hi>
　<hi>受賞各有差</hi>集覽<hi>鍾離服䖍曰州來西邑也應劭曰鍾離子之國漢地志九江郡鍾離縣故城在</hi>
　<hi>今濠州鍾離縣東五里樹栅樹立也編立木為城曰柵迮之迮音側格反廹也負戸而汲注見宋文帝元</hi>
<pb n="KR2o0020_WYG_042-17a"/>
　<hi>嘉二十七年走馬歩地走去聲驅策而走之以歩量地之遠近濊水在河南梁城縣東南濊烏外於廢二</hi>
　<hi>反如意注見晉穆帝升平三年逐北注見周赧王三十一年擲得雉摴蒱戯有梟盧雉犢塞五者為勝負</hi>
　<hi>之采博頭有刻為梟形者為最勝盧次之雉與犢又次之塞為最下韋叡擲得盧本勝雉矣乃故反其子</hi>
　<hi>而作塞</hi>正誤<hi>走馬歩地今/按走如字</hi>質實<hi>隂陵縣名注見漢高帝五年大澤按一統志在</hi>
　<hi>徐州豐縣北六里馮道根廣陵人</hi>
　　書法<hi>於是叡受景宗節度書景宗可也並書韋叡何嘉二将也非景宗之能謙韋叡之能讓不</hi>
　　<hi>至是矣並書二将所以著師克之在和也</hi>
夏六月梁馮翊等七郡叛降魏○秋八月魏中山王英<lb/>
<pb n="KR2o0020_WYG_042-17b"/>
齊王蕭寳寅以罪除名<lb/>
　<hi>有司奏英寳寅罪當誅詔免死除名為民</hi>
魏以李崇為揚州刺史<lb/>
　<hi>崇多事産業長史辛琛屢諌不從遂紏之詔並不問崇謂琛曰長史後必為刺史不知得上佐何如人耳</hi>
　<hi>琛曰若萬一叨忝得一方正長史朝夕聞過是所願也崇有慙色</hi>
冬十月梁以徐勉為吏部尚書<lb/>
　<hi>勉精力過人雖文案填積坐客充滿應對如流手不停筆甞與門人夜集客求官勉正色曰今夕止可談</hi>
　<hi>風月不可及公事時人咸服其無私</hi>集覽<hi>客求官坐中之客謂虞髙也求詹事五官之官</hi>質實<lb/>
<pb n="KR2o0020_WYG_042-18a"/>
　<hi>徐勉東海郯人</hi>
　　書法<hi>書勉何善其職也梁世書以為吏部尚書者勉而已</hi>
閏月梁以臨川王宏為司徒沈約為尚書令袁昻為僕<lb/>
射質實<hi>沈約武原人袁昻陽夏人粲從弟</hi>
　　書法<hi>鍾離敗而元英有除名之罰洛口逃而蕭宏有司徒之除梁雖盛時其賞罰反不如衰季</hi>
　　<hi>之魏矣書以譏之</hi>
　　發明<hi>春秋屬辭比事之書綱目亦屬辭比事之書姑以蕭宏之事觀之始書遣宏帥師伐魏則</hi>
　　<hi>見其身為主帥将大衆以伐國者也繼書蕭宏逃歸則見其䘮師失律逃竄茍免者也今又書以宏</hi>
<pb n="KR2o0020_WYG_042-18b"/>
　　<hi>為司徒則見其有罪不誅宜黜而賞者也夫以一蕭宏之事即其始焉之總師次焉之敗辱終焉之</hi>
　　<hi>濫賞比而觀之不待予奪而義自明然則屬辭比事是固春秋之教也而亦綱目之教也故曰麟筆</hi>
　　<hi>絕而後綱目作</hi>
○魏尚書令高肇弑其主之后于氏及其子昌<lb/>
　<hi>時高貴嬪有寵而妬高肇勢傾中外后暴疾殂人皆咎高氏然宫禁事秘莫能詳也后所生子昌尋卒侍</hi>
　<hi>御師王顯失於療治時人亦以為承高肇之意云</hi>
　　書法<hi>漢成帝崩民間讙譁咸歸罪趙昭儀綱目書帝崩而已於是后暴疾殂所生子昌亦尋卒</hi>
　　<hi>人皆咎高氏史稱宫省事秘莫能詳也則其直書高肇何綱目有以㫁斯獄矣漢成鄉晨欲起不能</hi>
<pb n="KR2o0020_WYG_042-19a"/>
　　<hi>言而崩則誠疑似也固不得以疑似而加人罪若高肇之横貴嬪之寵路人知之所謂莫能詳者葢</hi>
　　<hi>亦史臣之曲筆耳綱目不名其罪則權姦眞可以欺天下欺後世矣故曰綱目脩而亂臣賊子懼然</hi>
　　<hi>則司馬師廢其后不書其主漢後主延熈十七年此書其主何為子昌書也殺其君一后一子肇之</hi>
　　<hi>罪為何如哉</hi>
　　發明<hi>不書弑后及其子而書弑其主之后及其子何哉高肇為逆上累君也人君擅一國之名</hi>
　　<hi>寵不能庇其妻子至使其臣僣行弑逆亦不能詰故特書其主以譏之爾然考之分注及北史后傳</hi>
　　<hi>皆不明其事綱目何據而定其罪耶是時高嬪有寵考之高氏傳言其悍忌嬪御有終身不蒙接者</hi>
　　<hi>在洛二十年皇子全育者惟明帝一人夫其所以不能全育者誰實斃之况肇勢傾中外后一旦無</hi>
<pb n="KR2o0020_WYG_042-19b"/>
　　<hi>故暴殂人皆歸咎髙氏則為肇者亦復何説昔趙盾以亡不越竟反不討賊而書弑今肇為用事大</hi>
　　<hi>臣一國之事皆出其手如使弑逆不出於肇則必討賊而正其罪今既主名不立則其為肇也明矣</hi>
　　<hi>直筆書之所謂原其情而定其實爾夫豈過哉</hi>
<hi>戊梁天監七年子魏永平元年</hi>春正月梁定官品<lb/>
　<hi>百官九品為十八班班多者為貴</hi>
二月梁置州望郡宗鄉豪<lb/>
　<hi>専掌按薦</hi>
梁以領軍蕭昺為雍州刺史<lb/>
<pb n="KR2o0020_WYG_042-20a"/>
　<hi>領軍掌中外兵要宋孝建以來制局用事與領軍分兵權領軍拱手而已及呉平侯昺在職峻切官曹肅</hi>
　<hi>然制局監皆近倖頗不堪以是不得久留中出刺雍州</hi>質實<hi>孝建宋孝武帝年號呉平按一統志</hi>
　<hi>古地名東漢末置漢平縣于此屬豫章郡呉改曰呉平隋廢入宜春縣故城在臨江府新喻縣東一百里</hi>
　<hi>雍州注見漢獻帝建安十二年</hi>
夏五月梁以安成王秀為荆州刺史<lb/>
　<hi>先是巴陵蠻為㓂久不能討秀燔其林木蠻失其險州竟無㓂</hi>質實<hi>安成郡名注見晉安帝元興元</hi>
　<hi>年荆州注見漢獻帝建安十三年南郡巴陵郡名注見宋文帝元嘉三年</hi>
秋七月魏立貴嬪高氏為后<lb/>
<pb n="KR2o0020_WYG_042-20b"/>
　<hi>高后既立高肇益貴重用事多變更先朝舊制削封秩黜勲人怨聲盈路羣臣宗室皆卑下之唯度支尚</hi>
　<hi>書元匡與抗衡先造棺置㕔事欲輿棺詣闕論肇罪自殺以諫肇惡之㑹匡與劉芳議權量肇主芳議匡</hi>
　<hi>表肇指鹿為馬有司處匡死刑詔貶其官</hi>質實<hi>劉芳彭城人指鹿為馬注見秦二世三年</hi>
　　發明<hi>昔霍顯欲貴其女遂弑許后而立之今魏之于氏方殞高氏即正中宫之位其事正與霍</hi>
　　<hi>氏如出一轍然則髙肇弑后之罪愈益明矣</hi>
梁右衛將軍竟陵公曹景宗卒質實<hi>竟陵縣名注見新莾地皇三年</hi>
　<hi>諡曰壯</hi>
八月魏京兆王愉反信都魏遣尚書李平將兵討之<lb/>
<pb n="KR2o0020_WYG_042-21a"/>
　<hi>魏主為京兆王愉納于后之妹為妃愉不愛愛妾李氏生子于后召李氏入宫捶之魏主復以愉驕縱不</hi>
　<hi>法杖之五十出為冀州刺史高肇又數譛之愉不勝忿詐稱高肇弑逆遂即帝位立季氏為后魏以尚書</hi>
　<hi>李平為都督討之平軍至經縣夜有蠻兵數千斫營矢及平帳平堅臥不動俄而自定</hi>集覽<hi>信都</hi>
　<hi>注見秦二世二年經縣史記趙世家注經縣𨽻安平郡今安平改為縣屬深州</hi>質實<hi>京兆郡名注見</hi>
　<hi>唐𤣥宗開元十一年冀州注見秦二世二年信都李平頓丘人崇從弟經縣按一統志本戰國趙之邑屬</hi>
　<hi>中山國秦置縣屬涿郡漢屬安平國晉屬博陵郡尋廢之元魏復置北齊省入安平縣故城在真定府晉</hi>
　<hi>州城北一百一十里</hi>
九月魏主殺其叔父彭城王勰<lb/>
<pb n="KR2o0020_WYG_042-21b"/>
　<hi>魏高后之立也勰固諌不聽高肇怨之數譛勰於魏主京兆王愉之反遂誣勰北與愉通南招蠻賊魏主</hi>
　<hi>信之召勰入宴禁中至夜皆醉各就别所消息使左衛元珍引武士齎毒酒飲之勰曰吾無罪願一見至</hi>
　<hi>尊死無恨珍曰至尊何可復見武士以刀環築之勰夫言曰寃哉皇天忠而見殺乃飲毒酒武士就殺之</hi>
　<hi>向晨以尸歸第云王因醉而薨諡曰武宣在朝貴賤莫不䘮氣行路士女皆流涕曰髙令公枉殺賢王由</hi>
　<hi>是中外惡之益甚</hi>質實<hi>彭城郡名注見秦始皇二十八年禁中注見宋孝武帝大明六年</hi>
　　發明<hi>人主據九五之尊雖無所不臣然天倫之屬則不可泯魏主失徳不能庇其妻子高氏之</hi>
　　<hi>立勰執正議肇遂誣而殺之且肇不難於殺其君之叔父况于后𦕈然深宫一婦人哉乃知前日之</hi>
　　<hi>弑無可疑者然則彭城死於高肇之手綱目乃專目魏主且以殺其叔父書之何哉生殺人君之大</hi>
<pb n="KR2o0020_WYG_042-22a"/>
　　<hi>柄利器不可以假人魏主君臨一國乃不能保其天屬之親至使橫罹寃酷則國君至是亦具位焉</hi>
　　<hi>爾澄源正本首惡必有所歸魏主亦何得而辭其責哉書法如此固非過也</hi>
魏李平克信都執元愉髙肇隂殺之奏除平名<lb/>
　<hi>京兆王愉逆戰李平破之愉走入城平圍之愉不能守燒門突走平入信都追執愉以聞羣臣請誅愉魏</hi>
　<hi>主弗許高肇宻使人殺之魏主将屠李氏崔光曰李氏方姙刑至刳胎乃桀紂所為酷而非法請俟産畢</hi>
　<hi>然後行刑從之李平捕愉餘黨千餘人將盡殺之𠫭軍高顥曰此皆脇從前既許之原免矣宜為表陳平</hi>
　<hi>從之皆得免死肇子植為濟州刺史有功當封不受曰家荷重㤙為國致效乃其常節何敢求賞肇及中</hi>
　<hi>尉王顯素惡平顯彈平在冀州隐截官口肇奏除平名初顯祖之世柔然萬餘戸降魏置之高平薄骨律</hi>
<pb n="KR2o0020_WYG_042-22b"/>
　<hi>二鎭及太和之末叛走畧盡唯千餘戸在太中大夫王通請徙置淮北以絶其叛詔楊椿徙之椿言先朝</hi>
　<hi>處之邊徼所以招附殊俗且别異華戎也今新附之戸甚衆若舊者見徙新者必不自安是驅之使叛也</hi>
　<hi>且此屬衣毛食肉樂冬便寒南土濕熱往必殱盡進失歸附之心退無藩衛之益置之中夏或生後患非</hi>
　<hi>良策也不從遂徙於濟州及愉作亂皆浮河赴愉所在鈔掠如椿之言</hi>集覽<hi>邊徼徼音呌境也晉</hi>
　<hi>灼曰西南之徼猶東北之塞</hi>質實<hi>刑至刳胎周書泰誓上刳剔孕婦注刳剔割剝也皇甫謐云紂</hi>
　<hi>剖比干妻以視其胎濟州注見晉帝奕太和元年高平顯祖獻文皇帝宏廟號顯祖太和孝文帝年號鈔</hi>
　<hi>掠注見唐高祖武徳二年楊椿華隂人</hi>
　　書法<hi>權臣宻殺人多矣綱目書其主名而已未有書隂殺之者書隂何譏主闇也於是羣臣奏</hi>
<pb n="KR2o0020_WYG_042-23a"/>
　　<hi>請誅愉魏主弗許則兄弟之愛也高肇隂使殺之而不之悟其昏甚矣人主之弟夫孰得而隂殺之</hi>
　　<hi>書隂殺之所以深譏其闇也上書李平克信都下書奏除平名賞罰如此欲不亂得乎</hi>
　　發明<hi>元愉既反則不為無罪然羣臣請誅愉而魏主弗許縱使其罪當死亦必再請而後可今</hi>
　　<hi>髙肇乃擅使人宻殺之則魏國為無君矣故綱目於此以髙肇隂殺為文至於李平既克信都有功</hi>
　　<hi>當賞肇乃反奏而除其名然則魏國至是可謂君不君而臣不臣矣觀綱目之所書驗刑賞之得失</hi>
　　<hi>拓䟦氏雖欲久有其國尚可得乎</hi>
魏郢州叛降于梁魏遣兵討之<lb/>
　<hi>魏郢州司馬彭珍等叛潜引梁兵超義陽三闗戍主以城降梁魏郢州刺史婁悦嬰城自守魏以中山王</hi>
<pb n="KR2o0020_WYG_042-23b"/>
　<hi>英将歩騎出汝南救之</hi>集覽<hi>三關皆在信陽軍左傳定四年蔡侯與呉子唐侯伐楚還塞大隧直</hi>
　<hi>轅㝠阸注三者漢東之隘道也案所謂大隧即廣峴闗直轅㝠阸即武陽平靖也廣峴今名九里闗在軍</hi>
　<hi>南百里武陽闗在大寨領軍東南九十里平靖闗今名行者坡在軍南七十五里</hi>質實<hi>郢州注見</hi>
　<hi>太清二年義陽張九韶曰義陽軍有三闗謂平靖武陽廣峴也按一統志平靖闗在汝寧府信陽州東南</hi>
　<hi>九十里武陽闗在徳安府應山縣東北一百三十里廣峴闗在汝寧府信陽縣南三十里汝南郡名注見</hi>
　<hi>漢光武建武十九年</hi>
冬十月魏懸瓠叛降梁十二月魏復取之<lb/>
　<hi>魏懸瓠軍主白早生殺豫州刺史司馬悅求援於梁司州刺史馬仙琕時梁安成王秀為都督參佐咸謂</hi>
<pb n="KR2o0020_WYG_042-24a"/>
　<hi>宜待臺報秀曰彼待我以自存援之宜速待敇雖舊非所以應急也即遣兵赴之仙琕遣副将齊茍兒助</hi>
　<hi>守懸瓠魏主以邢巒行豫州事将兵擊早生巒曰早生非有深謀大智正以司馬悦暴虐乘衆怒而作亂</hi>
　<hi>民廹於凶威不得已而從之縱使梁兵入城水路不通糧運不繼亦成擒耳早生得梁之援必守而不走</hi>
　<hi>若臨以王師士民必翻然歸順不出今年當傳首京師矣巒至鮑口早生遣将逆戰巒大破之乘勝長驅</hi>
　<hi>至懸瓠圍其城鎭東參軍成景儁殺宿預戍主嚴仲賢以城降梁時魏郢豫諸城皆没唯義陽一城為魏</hi>
　<hi>堅守蠻帥田益宗帥羣蠻以附之十一月魏遣将軍楊椿攻宿預命中山王英趍義陽英以衆少累表請</hi>
　<hi>兵弗許英至懸瓠輙與巒共攻之十二月齊茍兒等降斬白早生英乃趍義陽</hi>質實<hi>懸瓠城名注見</hi>
　<hi>漢光武建武十九年豫州注同上年司州注見秦荘襄王元年三川鮑口或疑地名未詳處所成景儁范</hi>
<pb n="KR2o0020_WYG_042-24b"/>
　<hi>陽人興之孫</hi>
魏敗梁師于義陽復取郢州<lb/>
　<hi>魏義陽太守辛祥與婁悦共守義陽梁将軍胡武城陶平虜攻之祥夜襲其營擒平虜斬武城由是州境</hi>
　<hi>獲全論功當賞婁悦恥功出其下間之於執政賞遂不行</hi>
高車敗柔然于蒲類海殺佗汗可汗其子豆羅伏䟦豆<lb/>
伐可汗醜奴立質實<hi>高車西域國名注見晉孝武帝太元十六年柔然北狄國名注同上</hi>
<hi>十二年蒲類海注見漢明帝永平十六年</hi>
　<hi>改元建昌</hi>
<pb n="KR2o0020_WYG_042-25a"/>
<hi>已梁天監八年丑魏永平二年</hi>春正月梁主祀南郊<lb/>
　<hi>宋齊舊儀祀天皆服衮冕至是用著作佐郎許懋説始服大裘又以齋日不樂詔輿駕始出鼓吹從而不</hi>
　<hi>作還宫如常儀時有請封㑹稽禪國山者梁主命諸儒草封禪儀欲行之懋建議曰舜柴岱宗是為廵狩</hi>
　<hi>而鄭引孝經鉤命决云封于泰山考績柴燎禪乎梁甫刻石紀號此緯書之曲説非正經之通義也如管</hi>
　<hi>夷吾所説七十二君燧人之前世質民淳安得泥金檢玉結繩而治安得鐫文告成妄亦甚矣若聖主不</hi>
　<hi>須封禪若凡主不應封禪秦始皇甞封泰山孫皓甞封國山皆由主好名於上而臣阿旨於下非盛徳之</hi>
　<hi>事不足為法也上嘉納之因推演懋議稱制旨以答請者由是遂止</hi>集覽<hi>㑹稽山名在㑹稽郡西國</hi>
　<hi>山在㑹稽郡陽羡縣舜柴岱宗是為廵狩書舜典歲二月東廵狩至于岱宗柴注天子適諸侯日廵守廵</hi>
<pb n="KR2o0020_WYG_042-25b"/>
　<hi>守者廵所守也岱宗泰山也為四嶽所宗廵行之既燔柴祭天以告至也鄭引孝經鉤命决鄭𤣥引援也</hi>
　<hi>鉤命决孝經緯書篇名也宋均注考績柴燎書舜典三載考績注三年有成故以考功燎柴祭天以吿成</hi>
　<hi>功也爾雅祭天曰燔柴馬氏云祭時積柴加牲其上而燔之梁甫甫通作父注見秦始皇二十八年緯書</hi>
　<hi>注見齊武帝永明三年管夷吾所説七十二君注見漢光武建武三十年燧人三皇以來有天下者之號</hi>
　<hi>鑚燧出火教人火食泥金檢玉注見漢光武建武中元元年玉檢金泥結繩易繫辭曰上古結繩而治朱</hi>
　<hi>氏附錄云結繩今溪洞諸蠻猶有此俗又有刻板為記者鐫文吿成鐫刻也刻石之文皆經䜟所傳以告</hi>
　<hi>成功於天</hi>質實<hi>衮冕注見漢平帝元始五年許懋高陽人允九世孫㑹稽山名注見秦始皇三十七</hi>
　<hi>年國山按一統志在常州府宜興縣西南五十里本名離里山有九岑相連亦名陛山相傳呉主皓時山</hi>
<pb n="KR2o0020_WYG_042-26a"/>
　<hi>大石自立皓遣司空董朝太常周處封為南嶽改今名因刻石頌徳碑形如鼓篆文周繞字多漫滅俗呼</hi>
　<hi>囤碑封禪儀注見漢武帝元鼎六年泰山注見秦始皇二十八年封禪注同上年</hi>
　　書法<hi>時有請封㑹稽禪國山者梁主不許曷為不書畧之也封禪非古也况㑹稽乎</hi>
魏復取三闗<lb/>
　<hi>魏中山王英至義陽将取三闗先䇿之曰三闗相須如左右手若克一闗兩闗不待攻而破攻難不如攻</hi>
　<hi>易宜先攻東闗又恐其并力於東乃使長史李華帥五統向西闗以分其兵勢自督諸軍向東闗攻之六</hi>
　<hi>日而㧞進取廣峴及西闗梁将馬仙琕等皆棄城走梁主使韋叡救仙琕至安陸増築城二丈餘更開大</hi>
　<hi>塹起髙樓衆頗譏其怯叡曰為将當有怯時不可專勇英急追仙琕将復邵陽之耻聞叡至乃退</hi>質<lb/>
<pb n="KR2o0020_WYG_042-26b"/>
　實<hi>安陸縣名注見新莾地皇二年</hi>
　　書法<hi>三闗者何平靖武陽廣峴也皆在信陽界南北朝分疆之要害也</hi>
梁主遣使求成于魏魏主不肯<lb/>
　<hi>初魏主遣中書舍人董紹慰勞叛城白早生囚之送建康吕僧珍與之言愛其文義言於梁主梁主遣謂</hi>
　<hi>紹曰今聽卿還令卿通兩家之好彼此息民豈不善也因召見慰勞之且曰戰争多年民物塗炭吾是以</hi>
　<hi>不耻先言卿宜備申此意夫立君以為民也凡在民上豈可不思此乎紹還魏言之魏主不從</hi>質實<lb/>
　<hi>董紹鮦陽人建康郡名注見漢獻帝興平二年金陵塗炭注見天監元年</hi>
　　書法<hi>求者何卑辭也不肯者何忍辭也於是魏董紹囚梁梁主歸之使求成于魏且謂曰戰争</hi>
<pb n="KR2o0020_WYG_042-27a"/>
　　<hi>多年民物塗炭吾是以不恥先言此仁人之言也梁為民屈而魏主不從綱目書求書不肯而皆斥</hi>
　　<hi>書主梁魏之仁不仁分矣是故紹本魏臣書曰梁主遣使嘉屈已也綱目求成書不肯者一而已</hi>
　　發明<hi>梁魏交攻固無曲直之分今梁主求成而魏不肯則是梁有息民之意而魏主佳兵不已</hi>
　　<hi>者也昔春秋書魯宣公及齊平莒及郯莒人不肯則以齊魯心有所偏而莒人不肯故爾若夫梁主</hi>
　　<hi>求成之事其言止以戰争殘民之故欲以息兵為事亦可謂兩國之利無所偏係者而彼乃不從故</hi>
　　<hi>綱目特以魏主不肯書之則曲直是非瞭然見矣</hi>
三月魏侵梁雍州梁州兵擊敗之考異<hi>提要無州兵二字</hi>
　<hi>魏荆州刺史元志将兵七萬侵潺溝驅迫羣蠻羣蠻悉渡漢水降梁梁雍州刺史呉平侯昺納之綱紀皆</hi>
<pb n="KR2o0020_WYG_042-27b"/>
　<hi>以蠻累為邉患不如因此除之昺日窮來歸我誅之不祥且魏人來侵吾得蠻以為屏蔽不亦善乎乃受</hi>
　<hi>其降命司馬朱思遠等擊志於潺溝大破之</hi>集覽<hi>潺溝潺仕山反蠻獠所居之地與雍州相近</hi>
　質實<hi>元志代人魏宗室河間公之孫漢水注見漢獻帝建安十二年</hi>
秋九月魏詔太常卿劉芳造樂器<lb/>
　<hi>魏公孫崇造樂尺以十二黍為寸太常卿劉芳非之更以十黍為寸尚書令高肇等奏崇所造樂器度量</hi>
　<hi>皆與經傳不同詰其所以云依經文聲則不協請更令芳依禮造成從其善者詔從之</hi>
冬十一月魏主親講佛書作永明閑居寺<lb/>
　<hi>時魏主専尚釋氏不事經籍中書侍郎裴延儁上疏曰漢光武魏武帝雖在戎馬之間未甞廢書先帝遷</hi>
<pb n="KR2o0020_WYG_042-28a"/>
　<hi>都行師手不釋卷良以學問多益不可暫輟故也陛下親講大覺塵蔽俱開然五經治世之模楷應物之</hi>
　<hi>所先伏願互覽兼存則内外俱周矣時佛教盛於洛陽沙門自西域來者三千餘人魏主别為之立永明</hi>
　<hi>寺千餘間以處之處士馮亮有巧思魏主使擇嵩山形勝之地立閑居寺極巖壑土木之美由是遠近承</hi>
　<hi>風無不事佛比及延昌州郡共有一萬三千餘寺</hi>質實<hi>裴延儁聞喜人雙彪之孫沙門僧名注見</hi>
　<hi>漢明帝永平八年處士注見周赧王元年嵩山注見唐中宗嗣聖十二年延昌宣武帝年號</hi>
　　書法<hi>書親何異之也曷為異之非所親而親也書講佛書始此終綱目書人主講佛書二是年</hi>
　　<hi>丙寅年梁武帝書内出經一唐代宗永泰元年書求佛書一戊戌年魏主頒大雲經不與焉唐中宗</hi>
　　<hi>嗣聖七年書作寺五詳宋庚戌年</hi>
<pb n="KR2o0020_WYG_042-28b"/>
　　發明<hi>魏主不許梁人求成乃佞佛造寺夫佛以好生惡殺為事豈樂於用兵不息視民如禽獸</hi>
　　<hi>者哉魏孝文興起文治嗣子不令乃從事於異端亦可謂弗念厥紹者綱目於此特書魏主親講佛</hi>
　　<hi>書講而曰親其溺意好尚葢可知矣况又大作梵字以殘民蠧國乎</hi>
<hi>庚梁天監九年寅魏永平三年</hi>春正月梁以沈約為光祿大夫<lb/>
　<hi>約文學髙一時而貪冒榮利用事十餘年政之得失唯唯而已自以久居端揆有志台司論者亦以為宜</hi>
　<hi>而梁主不用</hi>集覽<hi>貪冒注見晉惠帝永康元年端揆僕射參總百揆故曰端揆書舜典納于百揆</hi>
　<hi>蔡氏傳曰揆度也百揆者揆度庶政之官也</hi>
梁作緣淮塘<lb/>
<pb n="KR2o0020_WYG_042-29a"/>
　<hi>北岸起石頭迄東冶南岸起後渚籬門迄三橋</hi>質實<hi>石頭城名注見漢獻帝建安十七年東冶亭名</hi>
　<hi>在應天府東八里晉太元中建謝安為揚州袁宏為東陽郡祖道於此籬門在應天府西二里舊京邑南</hi>
　<hi>北兩岸籬門五十六所葢郊門也</hi>
三月魏主之子詡生考異<hi>主之二字羡據提要書魏主之子恂生綱目定本削去</hi>
　<hi>詡母胡充華武始伯國珍之女也初入掖庭同列以故事祝之曰願生諸王公主勿生太子充華曰妾之</hi>
　<hi>志異於諸人奈何畏一身之死而使國家無嗣乎及有娠同列勸去之充華不可私自誓曰若幸而生男</hi>
　<hi>次第當長男生身死所不憾也既而生詡</hi>集覽<hi>男生身死元魏故事凡立嗣子輙先殺其母故充華</hi>
　<hi>云然</hi>質實<hi>武始郡名注見秦王政三年隴西掖庭注見漢武帝後元元年</hi>
<pb n="KR2o0020_WYG_042-29b"/>
　　書法<hi>子生不書必闗於國家之故而後書此其書何志胡后亂魏之始也然則宋子劭生魏子</hi>
　　<hi>恂生不書主此則曷為以魏主之子書詡竟弑者也胡氏之毒之也未必不曰此我子也我殺之何</hi>
　　<hi>傷綱目則曰此魏主之子也魏之所托以承宗廟守社稷者也故於其生也書曰魏主之子所以正</hi>
　　<hi>他日胡氏之為弑而非自殺已子之謂也其旨深矣終綱目書子生五詳漢武帝元朔元年書主之</hi>
　　<hi>子者一而已</hi>
梁主視學<lb/>
　<hi>梁主幸國子學親臨講肄詔皇太子以下及王侯之子皆入學</hi>
　　發明<hi>是時梁主清明猶未溺於寂滅之學是以所尚如此江左累朝僅有此爾故特書之</hi>
<pb n="KR2o0020_WYG_042-30a"/>
夏四月梁制尚書令史初用士流<lb/>
　<hi>舊制尚書五都令史皆用寒流至是詔曰尚書五都職參政要總領衆局方軌二丞可革用士流秉此羣</hi>
　<hi>目於是劉納劉顯孔䖍孫蕭軌王顒並以才地兼美首應其選</hi>集覽<hi>五都殿中都吏部都金部都左</hi>
　<hi>右户都中兵都</hi>質實<hi>劉顯沛郡相人瓛族子</hi>
六月梁宣城郡吏作亂呉興太守蔡撙討平之<lb/>
　<hi>宣城郡吏呉承伯挾妖術聚衆攻郡殺太守奄至呉興吏民犇散或勸太守蔡撙避之撙不可募勇敢閉</hi>
　<hi>門拒守承伯盡鋭攻之撙出戰大破斬之撙興宗之子也</hi>質實<hi>宣城郡注見漢明帝永平十三年呉</hi>
　<hi>興郡名注見宋明帝秦始二年蔡撙陳留考城人</hi>
<pb n="KR2o0020_WYG_042-30b"/>
冬十月魏中山王英卒○梁行大明厯<lb/>
　<hi>梁主即位三年詔定新厯散騎侍郎祖暅奏其父冲之考古法為正厯不可改至是行之</hi>集覽<hi>暅况</hi>
　<hi>遠反又古鄧反</hi>質實<hi>祖暅范陽道人</hi>
<hi>辛梁天監十年卯魏永平四年</hi>春正月魏元㑹始用新舞<lb/>
　<hi>魏劉芳等奏所造樂器二舞登歌鼓吹等已成乞集議用之詔舞可用新餘且仍舊</hi>集覽<hi>二舞隋書</hi>
　<hi>禮樂志有文舞武舞祖孝孫定樂更文舞曰治康武舞曰凱安舞者各六十四人文舞左籥右翟武舞左</hi>
　<hi>干右戚登歌注見宋文帝元嘉二十二年</hi>
梁以張稷為青冀刺史<lb/>
<pb n="KR2o0020_WYG_042-31a"/>
　<hi>僕射張稷自謂功大賞薄侍宴酒酣怨望形於辭色上曰卿兄殺郡守弟殺其君有何名稱稷曰臣乃無</hi>
　<hi>名稱至於陛下不為無勲東昏暴虐義師伐之豈在臣而已上捋其須曰張公可畏人乃以為青冀刺史</hi>
　<hi>王珍國亦怨望罷梁秦刺史還酒後啟云臣近入梁山便哭上大驚曰卿若哭東昏則已晚若哭我我復</hi>
　<hi>未死因此踈退久之除都官尚書○是歳梁之境内有州二十三郡三百五十縣千二十二是後州名浸</hi>
　<hi>多廢置離合不可勝記魏朝亦然</hi>集覽<hi>東昏暴虐東昏侯齊主寳卷也張稷引兵入殿斬之</hi>質<lb/>
　實<hi>青冀二州名注見秦二世二年郯梁秦二州名梁注見周赧王四年漢中郡秦注見漢光武建武元</hi>
　<hi>年天水郡梁山注見梁敬帝太平元年</hi>
魏汾州山胡反討平之考異<hi>討當作擊</hi>質實<hi>汾州注見周威烈王二十三年</hi>
<pb n="KR2o0020_WYG_042-31b"/>
<hi>河西</hi>
○三月梁胊山叛降魏夏五月梁遣兵圍胊山冬十二<lb/>
月取之<lb/>
　<hi>琅邪民王萬夀殺太守劉晰據朐山召魏軍魏徐州刺史盧昶遣戍主傅文驥赴之張稷遣兵拒之不勝</hi>
　<hi>四月文驥遂據朐山梁遣馬仙琕圍之盧昶本儒生不習軍旅胊山糧樵俱竭傅文驥以城降十二月昶</hi>
　<hi>引兵先遁諸軍皆潰㑹大雪軍士凍死墮手足者過半仙琕追擊大破之二百里間僵尸相屬免者什一</hi>
　<hi>二收其糧畜器械不可勝數唯蕭寳寅全軍而歸盧昶之在朐山也中尉游肇言於魏主曰朐山蕞爾僻</hi>
　<hi>在海濵卑濕難居於我非急於賊為利為利故必致死而争之非急故不得已而戰以不得已之衆撃必</hi>
<pb n="KR2o0020_WYG_042-32a"/>
　<hi>死之師恐稽延歳月所費甚大假得朐山終難全守所謂無用之田也聞賊屢以宿預求易朐山持無用</hi>
　<hi>之地復舊有之疆兵役時解其利為大魏主将從之㑹昶敗遷肇侍中肇明根之子也馬仙琕為将能與</hi>
　<hi>士卒同勞逸衣不過布帛居無幃幕衾屏飲食與厮養最下者同常潜入敵境伺知壁壘村落險要處故</hi>
　<hi>攻戰多㨗士卒亦樂為之用</hi>集覽<hi>晰之列反胊山蕞爾胊山注見漢桓帝永興二年蕞爾注見宋</hi>
　<hi>文帝元嘉四年</hi>質實<hi>琅邪郡名注見宋文帝元嘉七年村落注見晉高祖開運二年</hi>
魏以甄琛為河南尹<lb/>
　<hi>琛表曰國家居代患多盗竊世祖廣置主司里宰多置吏士為其羽翼始得禁止遷都以來四逺赴㑹五</hi>
　<hi>方雜沓㓂盗公行里正職輕任碎多是下才不能督察請少髙其品選下品中應遷者進而為之詔從之</hi>
<pb n="KR2o0020_WYG_042-32b"/>
　<hi>琛又奏以羽林為游軍於諸坊巷司察盗賊於是洛城清静後常踵焉</hi>質實<hi>代郡名注見秦王政</hi>
　<hi>三年雲中雜沓注見漢順帝永和六年羽林軍名注見漢武帝元封二年洛城注見周烈王三年洛陽</hi>
<hi>壬梁天監十一年辰魏延昌元年</hi>春正月梁免老小質作<lb/>
　<hi>梁主敦睦九族優惜朝士有犯罪者屈法申之百姓有罪則案之如法其緣坐則老幼不免一人亡逃舉</hi>
　<hi>家質作民既窮窘姦宄益深嘗有秣陵老人遮車駕曰陛下為法急於庶民緩於權貴非長久之道誠能</hi>
　<hi>反是天下幸甚於是詔自今罪應質作而老小者停送</hi>集覽<hi>質作質物相贅也繫其老幼而令役</hi>
　<hi>作</hi>質實<hi>九族張九韶曰高祖曾祖祖父已身子孫曾孫𤣥孫是謂之九族也一説謂父族四母族</hi>
　<hi>三妻族二亦通詳見漢高帝七年秣陵郡名注見漢獻帝興平二年</hi>
<pb n="KR2o0020_WYG_042-33a"/>
魏以高肇為司徒清河王懌為司空<lb/>
　<hi>高肇自尚書令為司徒自以去要任怏怏形於言色右丞高綽博士封軌素以方直自業及肇為司徒綽</hi>
　<hi>送迎往來軌竟不詣肇綽顧不見軌乃遽歸嘆曰吾平生自謂不失規矩今日舉措不如封生遠矣清河</hi>
　<hi>王懌有才學聞望懲彭城之禍因侍宴謂肇曰天子兄弟詎有幾人而剪之幾盡昔王莽頭秃藉渭陽之</hi>
　<hi>資遂簒漢室今君身曲亦恐終成亂階㑹大旱肇擅錄囚徒欲以収衆心懌言於魏主曰昔季氏旅於泰</hi>
　<hi>山孔子疾之誠以君臣之分宜防㣲杜漸不可瀆也減膳錄囚乃陛下之事今司徒行之豈人臣之義乎</hi>
　<hi>明君失之於上姦臣竊之於下禍亂之基於此在矣魏主笑而不應遂詔尚書與羣司鞫理獄訟令饑民</hi>
　<hi>就食北方</hi>集覽<hi>懲彭城之禍懲忌也彭城王勰魏宣武叔父也永平元年被殺藉渭陽之資藉借助</hi>
<pb n="KR2o0020_WYG_042-33b"/>
　<hi>也詩渭陽篇我送舅氏曰至渭陽葢以王莾髙肇皆外戚故云季氏旅於泰山注見漢光武建武三十年</hi>
　<hi>曾謂泰山不如林放乎</hi>質實<hi>封軌勃海蓨人囘之族弟清河郡名注見漢安帝建光元年</hi>
冬十月魏立子詡為太子<lb/>
　<hi>魏自是始不殺太子之毋以僕射郭祚領少師祚甞從幸東宫懷黃㼐以奉太子時應詔左右趙桃弓深</hi>
　<hi>為魏主所信任祚私事之時人謂之桃弓僕射黃㼐少師</hi>集覽<hi>黄㼐㼐部田反博雅曰𤓰屬</hi>質<lb/>
　實<hi>郭祚太原晉陽人</hi>
十一月梁五禮成行之<lb/>
　<hi>初齊歩兵校尉伏曼容表求制一代禮樂世祖選學士十人脩五禮丹陽尹王儉總之儉卒祭酒何𦙍尚</hi>
<pb n="KR2o0020_WYG_042-34a"/>
　<hi>書令徐孝嗣将軍何佟之繼掌之經齊末兵火僅有存者梁初尚書以庶務權輿議欲省之詔曰禮壊樂</hi>
　<hi>缺宜以時脩定於是僕射沈約等奏請五禮各置舊學士一人令舉學古一人自助其中疑者依石渠白</hi>
　<hi>虎故事請制旨㫁决乃以右軍記室明山賓等分掌五禮佟之總其事佟之卒以鎭北諮議伏暅代之暅</hi>
　<hi>曼容之子也至是五禮成列上之合八千一十九條詔有司遵行</hi>集覽<hi>五禮周禮大宗伯五禮之</hi>
　<hi>目三十有六吉禮十有二曰禋祀曰實柴曰槱燎曰血祭曰貍沉曰疈辜曰肆獻曰饋食曰祠曰禴曰嘗</hi>
　<hi>曰烝凶禮五曰䘮曰荒曰弔曰襘曰恤賓禮八曰朝曰宗曰覲曰遇曰㑹曰同曰問曰視軍禮五曰大師</hi>
　<hi>曰大均曰大田曰大役曰大封嘉禮六曰飲食曰昏冠曰賓射曰饗燕曰脤膰曰賀慶佟之佟音徒冬反</hi>
　質實<hi>伏曼容平昌人丹陽郡名注見漢獻帝興平二年金陵何佟之廬江潜人石渠白虎故事石渠</hi>
<pb n="KR2o0020_WYG_042-34b"/>
　<hi>閣名事在漢宣帝甘露元年白虎觀名事在漢章帝建初六年明山賔平原鬲人僧紹子</hi>
　　書法<hi>漢曹褒禮成書曰奏所撰制度此其曰五禮成何予之也自齊世祖選學士脩五禮至是</hi>
　　<hi>多年矣所歷者非一人矣亦庶乎非茍作者與定於二年之中决於一夫之手者異矣故書禮書成</hi>
　　<hi>凡書成者久辭也</hi>
<hi>癸梁天監十二年已魏延昌二年</hi>春二月梁鬱洲叛降魏梁討平之<lb/>
　<hi>鬱洲迫近魏境朐山之亂或隂與之通朐山平心不自安而青冀刺史張稷不得志政令寛弛僚吏頗多</hi>
　<hi>侵漁鬱洲民徐道角等夜襲州城殺稷降魏魏遣兵赴之於是魏飢民餓死者數萬游肇諌以為朐山濱</hi>
　<hi>海卑濕難居鬱洲又在海中得之尤為無用其地於賊要近去此閑遠以閑遠之兵攻要近之衆不可敵</hi>
<pb n="KR2o0020_WYG_042-35a"/>
　<hi>也方今年飢民困惟宜安静而復勞以軍旅費以饋運臣見其損未見其益魏主不從遣兵未發梁北兖</hi>
　<hi>州刺史康絢遣兵討平之</hi>質實<hi>鬱洲縣名注見晉安帝隆安五年郁洲軍旅注見中大通二年北兗</hi>
　<hi>州注見晉武帝大明三年康絢藍田人穆之孫</hi>
閏月梁侍中沈約卒<lb/>
　<hi>梁主嘗與侍中建昌侯沈約各䟽栗事約少上三事出謂人曰此公䕶前不則羞死梁主聞之怒梁主有</hi>
　<hi>憾於張稷從容與約語及之約曰已往之事何足復論梁主怒而起約懼不覺及還慿空頓於户下因病</hi>
　<hi>夢齊和帝以劍㫁其舌乃呼道士奏赤章於天稱禪代之事不由已出梁主大怒譴責數四約益懼遂卒</hi>
　<hi>有司諡曰文梁主曰情懐不盡曰隐改諡隐侯</hi>集覽<hi>各䟽栗事時豫州獻栗大徑寸半帝竒之因問</hi>
<pb n="KR2o0020_WYG_042-35b"/>
　<hi>栗事多少與約各䟽所憶不則羞死約本傳作不讓即羞死約懼不覺沈約恐懼而不覺帝已起猶坐如</hi>
　<hi>初及還本作及還未至牀慿空頓於戸下慿空失所依也頓僵仆也未至牀而坐空故頓於户下</hi>正<lb/>
　誤<hi>此公䕶前集覽無注今按䕶前者自䕶其短不欲人在已前也</hi>質實<hi>建昌縣名注見漢獻帝建</hi>
　<hi>安三年海昏</hi>
夏五月魏壽陽大水<lb/>
　<hi>壽陽久雨大水入城廬舍皆没魏揚州刺史李崇勒兵泊於城上城不没者二版将佐勸崇棄城保北山</hi>
　<hi>崇曰淮南萬里繫於吾身一旦動足百姓瓦解吾豈以愛身而取愧於王尊哉但憐此士民無辜同死可</hi>
　<hi>結筏隨高人規自脱吾必與此城俱没治中裴絢叛降于梁崇遣從弟神等討之絢敗走執之絢曰吾何</hi>
<pb n="KR2o0020_WYG_042-36a"/>
　<hi>面見李公乎乃投水死崇表以水災求解魏主不許崇沈深寛厚有方畧得士心在夀春十年常養壯士</hi>
　<hi>數千人㓂來無不摧破鄰敵謂之卧虎梁主屢設反間以疑之而魏主素知其忠篤委信不疑</hi>集覽<lb/>
　<hi>瓦解史記秦本紀土崩瓦解注言秦國敗壞若屋宇崩頽衆瓦解散也取愧於王尊漢成帝時王尊為東</hi>
　<hi>郡太守河水泛浸瓠子金隄尊投沈白馬祀水神請以身填金隄因止宿廬居隄上及水盛隄壞吏民皆</hi>
　<hi>奔走尊立不動而水波稍廻求解引咎自責而求解刺史之任</hi>質實<hi>揚州注見齊主寳卷永元二年</hi>
六月梁新作太廟○秋八月魏恒肆二州地震山鳴<lb/>
　<hi>踰年不已民覆壓死傷甚衆</hi>質實<hi>恒州注見漢光武建武九年常山肆州注見晉孝武太元九年</hi>
　<hi>新興</hi>
<pb n="KR2o0020_WYG_042-36b"/>
　　書法<hi>於是踰年不已民覆壓死者甚衆則大變也魏大亂之徴見矣終綱目書地震一百一有</hi>
　　<hi>自九月至十一月者矣漢順帝漢安二凉州未有久於此者也○書山鳴始此</hi>
　　發明<hi>地主静而震山宜安而鳴甚至踰年不已民覆壓死傷甚衆此魏氏亂亡之兆也况他時</hi>
　　<hi>爾朱氏覆國亦始於恒肆二州綱目安得不著其異而志之乎</hi>
魏以崔光為太子少傅<lb/>
　<hi>魏主幸東宫以崔光為太子少傅命太子拜之光辭不許太子南面再拜光北面立不敢答唯西面拜謝</hi>
　<hi>而出魏太子尚幼毎出入東宫左右乳母而已宫臣皆不之知詹事楊昱上言乞自今召太子必降手敇</hi>
　<hi>令臣等翼從從之</hi>
<pb n="KR2o0020_WYG_042-37a"/>
<hi>甲梁天監十三年午魏延昌三年</hi>春二月梁主耕籍田<lb/>
　<hi>宋齊籍田皆用正月至是始用二月及致齋祀先農</hi>集覽<hi>籍田注見漢文帝二年祀先農漢舊儀曰</hi>
　<hi>先農即神農黃帝也祠以太牢唐禮樂志韋叔夏等奏經無先農壇案禮王自為立社曰王社先儒以為</hi>
　<hi>在籍田也永徽中猶曰籍田垂拱後乃為先農然則先農與社為神葢祀后土也以勾龍氏配</hi>
魏東豫州亂討平之<lb/>
　<hi>魏東豫州刺史田益宗衰老與諸子孫聚歛無厭部内苦之咸言欲叛魏主聞之詔遣其子魯生赴闕久</hi>
　<hi>未至詔徙益宗為濟州刺史慮其不受代遣将軍李世哲帥衆襲之奄入廣陵魯生與其弟奔闗南招引</hi>
　<hi>梁兵攻取光城以南諸戍世哲擊破之以益宗還拜光祿大夫</hi>質實<hi>東豫州注見漢平帝元興四年</hi>
<pb n="KR2o0020_WYG_042-37b"/>
　<hi>光城按一統志古邑名春秋時為弦國漢為西陽縣地屬江夏郡晉置光山縣劉宋改為光城縣尋置光</hi>
　<hi>城郡梁置光州隋改縣曰光山唐改郡為光州徙治定城縣宋改光山為期思縣尋復舊元屬光州至本</hi>
　<hi>朝因之改屬汝寧府</hi>
冬十一月魏遣司徒高肇督諸軍侵梁益州<lb/>
　<hi>魏王足之伐梁也梁主命寧州刺史李畧禦之許事平用為益州足退梁主不用畧怨望有異謀梁主殺</hi>
　<hi>之其兄子苖犇魏會校尉淳于誕亦自漢中入魏二人共説魏主以取蜀之策魏主信之以高肇為大都</hi>
　<hi>督将歩騎十五萬攻益州游肇諫曰今頻年水旱不宜勞役蜀地險隘鎭戍無隙豈得承浮説而動大軍</hi>
　<hi>舉不愼始悔将何及不從</hi>質實<hi>寧州注見漢武帝元狩元年滇</hi>
<pb n="KR2o0020_WYG_042-38a"/>
　　書法<hi>書督諸軍矣其書侵何魏無辭也</hi>
梁築淮堰<lb/>
　<hi>魏降人王足陳計求堰淮水以灌夀陽梁主以為然使水工陳承伯将軍祖暅視地形咸謂淮内沙土漂</hi>
　<hi>輕功不可就弗聽發徐揚民率二十户取五丁以築之假康絢都督諸軍并護堰作役人及戰士合二十</hi>
　<hi>萬南起浮山北抵巉石依岸築土合脊於中流</hi>質實<hi>浮山按一綂志在鳳陽府旴𣅿縣西一百四十</hi>
　<hi>里北臨淮水一名臨淮山山下有穴去水丈淮水泛溢其穴即高水減其穴還低上有靈嚴寺名人多有</hi>
　<hi>題詠又有浮山在天長縣南巉石山名未詳處所</hi>
魏以楊津為華州刺史質實<hi>楊津華隂人華州注見唐𤣥宗開元十一年</hi>
<pb n="KR2o0020_WYG_042-38b"/>
　<hi>津椿之弟也先是官受調絹尺度特長吏緣為姦百姓苦之津令悉依公尺其輸物尤善者賜以杯酒劣</hi>
　<hi>者亦為受之但無酒以示恥於是輸者競勸更勝於舊</hi>集覽<hi>吏緣為姦謂吏皆旁緣以姦利也</hi>
魏免其侍御史陽固官<lb/>
　<hi>魏中尉王顯謂侍御史陽固曰吾作太府卿府庫充實何如固曰公収百官之祿四分之一州郡贓贖悉</hi>
　<hi>輸京師以此充府未足為多且有聚歛之臣寧有盜臣可不戒哉顯不悦因事奏免固官</hi>質實<hi>且有</hi>
　<hi>聚歛之臣寧有盗臣孟獻子之言詳見大學</hi>
<hi>乙梁天監十四年未魏延昌四年</hi>春正月魏主恪殂太子詡立<lb/>
　<hi>魏世宗殂侍中中書監崔光侍中領軍于忠詹事王顯庶子侯剛迎太子詡於東宫顯欲須明即位光曰</hi>
<pb n="KR2o0020_WYG_042-39a"/>
　<hi>天位不可暫曠何待至明顯曰須奏中宫光曰帝崩太子立國之常典何須中宫令也於是請太子止哭</hi>
　<hi>立於東序忠扶太子西面哭十餘聲止光攝太尉奉策進璽綬太子跪受服衮冕之服御太極殿即皇帝</hi>
　<hi>位光等與夜直羣官立庭中北面稽首稱萬歲高后欲殺胡貴嬪中給事劉騰以告侯剛于忠崔光光使</hi>
　<hi>置貴嬪别所嚴加守衛由是貴嬪深徳四人於是悉召西伐東防兵廣平王懐扶疾入臨云欲上殿哭大</hi>
　<hi>行見主上衆愕然無敢對者崔光攘衰振杖引漢趙熹故事辭色甚厲懷曰侍中以古義裁我我敢不服</hi>
　集覽<hi>大行注見漢昭帝元平元年攘衰衰倉回反䘮衣也攘衰猶言攘袂漢鄒陽傳攘袂而正議注</hi>
　<hi>攘袂猶今人言捋臂振杖舉杖也引漢趙熹故事漢光武崩太尉趙熹典䘮事皇太子與諸王雜坐百僚</hi>
　<hi>無别熹正色横劍殿階扶下諸王並令就低唯許朝晡入臨内外肅然</hi>質實<hi>璽綬注見漢光武建</hi>
<pb n="KR2o0020_WYG_042-39b"/>
　<hi>武三年廣平郡名注見漢武帝元狩四年</hi>
魏侍中王顯伏誅以太保高陽王雍尚書令任城王澄<lb/>
同總國事<lb/>
　<hi>先是高肇擅權尤忌宗室有時望者任城王澄懼不自全乃酣飲陽狂朝廷機要無所闗豫至是肇擁兵</hi>
　<hi>於外朝野不安于忠與門下議以魏主幼未能親政宜使太保高陽王雍入居西柏堂省决庶政以任城</hi>
　<hi>王澄為尚書令總攝百揆奏皇后授之王顯有寵於世宗恃勢使威為世所疾恐不為澄等所容宻謀矯</hi>
　<hi>皇后令以高肇錄尚書事以顯與高猛同為侍中忠等聞之託以侍療無效執顯於禁中殺之下詔如門</hi>
　<hi>下奏百官總已聽於二王中外悦服</hi>質實<hi>任城郡名注見晉帝奕太和元年高平高陽郡名注見晉</hi>
<pb n="KR2o0020_WYG_042-40a"/>
　<hi>愍帝建興四年</hi>
二月魏司徒高肇伏誅<lb/>
　<hi>魏主告哀於高肇且召之肇還入哭盡哀高陽王雍與于忠宻謀伏邢豹等數人於省下引入搤殺之下</hi>
　<hi>詔暴其罪惡削除職爵𦵏以士禮於厠門出屍歸其家</hi>
魏以高陽王雍為太尉清河王懌為司徒廣平王懷為<lb/>
司空○魏尊貴嬪胡氏為太妃廢其太后高氏為尼○<lb/>
魏復百官祿蠲綿麻税<lb/>
　<hi>魏于忠既居門下又總宿衛遂專朝政權傾一時初高祖以用度不足百官之祿四分減一民税絹一匹</hi>
<pb n="KR2o0020_WYG_042-40b"/>
　<hi>别輸綿八兩布一疋别輸麻十五斤忠悉罷之</hi>
夏四月梁淮堰潰復築之<lb/>
　<hi>浮山堰成而復潰或言蛟龍能乘風雨破堰其性惡鐵乃運鐵數千萬斤沈之亦不能合乃伐樹為井幹</hi>
　<hi>填以巨石加土其上緣淮百里木石皆盡負者肩穿疾疫死者相枕蠅蟲晝夜聲合</hi>集覽<hi>井幹言如</hi>
　<hi>井幹之形也注見漢武帝太初元年</hi>
　　發明<hi>作於人者可以力而及出於天者不可彊而置何者城可築而崇池可鑿而深兵可厲而</hi>
　　<hi>精糧可蓄而備至於山谷之盤固江河之浩𣺌乃出於天地之自然爾豈可以區區之力而彊置之</hi>
　　<hi>耶是以古人謂闗中為天險長江為天限葢以非人力所能為故也淮堰之事梁主奚為輕信虚誕</hi>
<pb n="KR2o0020_WYG_042-41a"/>
　　<hi>之言大興工役直欲壅閼天地莭宣之氣以壑其鄰國乎築而復潰潰而復築綱目皆詳書於冊所</hi>
　　<hi>以戒後世之人欲以人而勝天者爾殘民殄物尚誰咎哉噫</hi>
魏破叛氐于沮水質實<hi>沮水按一統志在鞏昌府城南八百里階州境西有角弩谷即</hi>
<hi>蜀漢将姜維勦五部氐𦍑之所</hi>○六月魏冀州沙門作亂討平之<lb/>
　<hi>魏冀州沙門法慶以妖幻惑衆作亂以尼惠暉為妻自號大乘又合狂藥令人服之父子兄弟不復相識</hi>
　<hi>唯以殺害為事詔光祿大夫元遥討平之</hi>集覽<hi>大乘乘平聲釋氏有三乘法門曰大乘曰中乘曰小</hi>
　<hi>乘大乘者梵語云摩訶衍言其運載無邊得無上菩提</hi>
　　書法<hi>法秀曇標作亂書主名此其不書法慶何衆也故書討平之終綱目書沙門反亂者三詳</hi>
<pb n="KR2o0020_WYG_042-41b"/>
　　<hi>齊辛酉年</hi>
秋八月魏侍中于忠殺僕射郭祚尚書裴植免太保高<lb/>
陽王雍遣就第<lb/>
　<hi>魏尚書裴植自謂人門不後王肅以朝廷處之不高常怏怏表請辭官隐嵩山世宗不許及為尚書志氣</hi>
　<hi>驕滿好面譏毁羣官僕射郭祚冒進不已與植皆惡于忠專橫宻勸高陽王雍使出之忠聞之大怒令有</hi>
　<hi>司誣奏植祚罪皆賜死忠又欲殺高陽王雍崔光固執不從乃免雍官還第朝野寃憤</hi>集覽<hi>人門</hi>
　<hi>人才門地也</hi>質實<hi>王肅臨沂人渉獵經史頗有大志仕南齊奔魏禮遇日加除輔國大将軍屢立</hi>
　<hi>戰功遷揚州刺史頻年在邊悉心撫綏遠近歸附清身好施家無餘財嵩山注見唐中宗嗣聖十二年</hi>
<pb n="KR2o0020_WYG_042-42a"/>
　　書法<hi>孰免之于忠也殺之者于忠則免之者亦于忠也然則曷為書侍中以侍中而免太保其</hi>
　　<hi>橫甚可知矣</hi>
　　發明<hi>魏自是紀綱日亂矣前此高肇猶隂肆姦慝至是干忠乃擅行不顧殺僕射殺尚書黜藩</hi>
　　<hi>王其凶橫如此魏國尚為有君乎夫以祚等皆國之大臣一侍中乃令有司誣而殺之綱目於此直</hi>
　　<hi>以于忠専殺為文所以見拓䟦亂亡之禍如此自後紛紛多事亦不勝其書矣噫</hi>
魏尊太妃胡氏為太后<lb/>
　<hi>居崇訓宫</hi>
魏以清河王懌為太尉廣平王懷為司徒任城王澄為<lb/>
<pb n="KR2o0020_WYG_042-42b"/>
司空于忠為尚書令元乂為散騎侍郎乂妻胡氏為女<lb/>
侍中<lb/>
　<hi>乂江陽王繼之子其妻太后妹也</hi>質實<hi>江陽郡名注見漢獻帝建安十九年</hi>
　　書法<hi>漢書太后封女弟嬃為臨光侯矣胡氏亦太后妹也書乂妻何並命也譏其重者而已矣</hi>
　　<hi>書女侍中始此終綱目書女侍中三是年魏胡氏陳己丑年齊陸令萱五代庚戌年南漢官人盧瓊</hi>
　　<hi>仙黄瓊芝</hi>
　　發明<hi>女侍中之名前此未聞也而始於此然後知衰亂之世設施乃爾書之於冊亦可鍳也</hi>
九月魏太后稱制以于忠為冀州刺史司空澄領尚書<lb/>
<pb n="KR2o0020_WYG_042-43a"/>
令<lb/>
　<hi>太后聰悟頗好讀書屬文始臨朝聽政猶稱令以行事羣臣上書稱殿下政事皆手筆自决加胡國珍侍</hi>
　<hi>中封安定公自郭祚等死詔令生殺皆出于忠王公畏之重足脇息太后既親政乃出忠為冀州刺史以</hi>
　<hi>司空澄領尚書令澄奏安定公宜出入禁中參諮大務詔從之</hi>集覽<hi>重足注見宋明帝泰始元年脇</hi>
　<hi>息漢嚴延年傳豪彊脇息注脇歛也屏氣而息猶言累息也正義曰累息惶遽貌</hi>質實<hi>胡國珍臨</hi>
　<hi>涇人安定郡名注見漢光武建武元年</hi>
梁攻魏西硤石據之<lb/>
　<hi>梁将軍趙祖悦襲魏西硤石據之以逼壽陽田道龍等散攻諸戍魏李崇分遣諸将拒之</hi>質實<hi>西硤</hi>
<pb n="KR2o0020_WYG_042-43b"/>
　<hi>石山名注見晉孝武太元八年夀陽郡名注見齊主寳卷永元二年</hi>
魏以胡國珍為中書監考異<hi>國上漏太后父三字</hi>○冬十月魏奪<lb/>
常山公于忠博平公崔光爵十二月以高陽王雍為太<lb/>
師錄尚書事質實<hi>常山郡名注見漢光武建武九年博平縣名注見晉孝武太元二十年</hi>
　<hi>初魏于忠用事自謂有定社稷之功諷百僚令加已賞太傅雍等議封忠常山郡公崔光博平縣公至是</hi>
　<hi>尚書元昭等上訴不已太后制公卿再議太傅懌等上言奉迎侍衛臣子常職不容以此為功臣等前議</hi>
　<hi>正以畏其威權茍免暴戾故也請皆追奪太后從之高陽王雍上表自劾曰于忠專權生殺自恣而臣不</hi>
　<hi>能違忝官尸祿孤負恩私請返私門伏聽司敗太后不問尋以雍為太師領司州牧錄尚書事與太傅懌</hi>
<pb n="KR2o0020_WYG_042-44a"/>
　<hi>太保懷侍中胡國珍同釐庶政</hi>集覽<hi>尸祿注見漢哀帝建平四年司敗猶廷尉也春秋陳司敗者陳</hi>
　<hi>之大夫司㓂也不曰司㓂而曰司敗者葢陳國其時諱㓂字故曰司敗後世因之</hi>正誤<hi>司敗今按</hi>
　<hi>左傳註陳楚名司㓂為司敗二國之君皆無名㓂者陳殺其太子御㓂必不為之諱也</hi>
魏晉夀郡叛降梁<lb/>
　<hi>魏益州刺史傅豎眼性清素民獠懐之将軍元法僧代之素無治幹加以貪殘葭萌民任令宗因衆心之</hi>
　<hi>患魏殺晉夀太守以城降梁民獠多應之梁益州刺史鄱陽王恢遣張齊将兵迎之</hi>集覽<hi>葭萌注見</hi>
　<hi>漢獻帝建安十六年</hi>質實<hi>益州注見晉武帝泰始八年晉夀郡名注見晉和帝昇平二年鄱陽郡名</hi>
　<hi>注見秦二世皇帝二年</hi>
<pb n="KR2o0020_WYG_042-44b"/>
魏太后攝行祭事<lb/>
　<hi>太后以魏主幼未能祭欲代行事禮官議以為不可太后以問侍中崔光光引漢和熹太后祭宗廟故事</hi>
　<hi>以對太后大悦從之</hi>質實<hi>漢和熹太后祭宗廟故事事在漢安帝永初六年</hi>
　　書法<hi>漢安之策書太后率大臣命婦謁宗廟矣於是再見直書其事不待貶而義見矣</hi>
　　發明<hi>所謂祭事不知何祭也如祭天則用衮冕之類被服法服各異其儀若以婦人行之則所</hi>
　　<hi>服當用何服特筆書之失可知矣</hi>
大寒淮泗皆氷考異<hi>提要大上有梁字按前書大旱大水皆冠以國當從提要</hi>質實<lb/>
<hi>淮泗二水名淮注見漢後主延興二年泗注見秦始皇二十八年</hi>
<pb n="KR2o0020_WYG_042-45a"/>
　<hi>浮山堰士卒死者什七八</hi>
　　書法<hi>秦書四月大寒矣記異也此十二月爾大寒恒也則其書何於是築堰士卒死者什有七</hi>
　　<hi>八則其為害也大矣故特書之不書梁天下之辭也終綱目書大寒二而已秦王政七年是年</hi>
<hi>丙梁天監十五年魏肅宗申孝明帝詡熈平元年</hi>春二月魏攻硤石克之考異<lb/>
<hi>提要攻下有梁字</hi>
　<hi>魏遣将軍崔亮攻硤石蕭寳寅决淮堰亮攻硤石未下與李崇約水陸並進崇屢違期不至胡太后以諸</hi>
　<hi>将不一乃以尚書李平為行臺節度諸軍平至硤石督李崇崔亮等刻日進攻無敢乖互戰屢有功梁主</hi>
　<hi>使将軍昌義之救浮山未至康絢已擊魏兵郤之使義之救硤石崔亮遣将軍崔延伯守下蔡延伯取車</hi>
<pb n="KR2o0020_WYG_042-45b"/>
　<hi>輪去輞削鋭其輻兩兩接對揉竹為絙貫連相屬並十餘道橫水為橋兩頭施大鹿盧出没隨意不可燒</hi>
　<hi>斫既㫁趙祖悦走路又令戰艦不通義之不得進李平部分水陸攻硤石克外城祖悦出降斬之胡太后</hi>
　<hi>賜亮書使乘勝深入平部分諸将進攻浮山堰亮違平節度以疾請還平奏處亮死刑太后救之魏師遂</hi>
　<hi>還</hi>集覽<hi>硤石注見晉孝武帝太元八年浮山在昭信軍招信縣西七十里去輞去除之也輞車之</hi>
　<hi>牙也在輪之外牙亦曰輮輻輪轑也輻三十輳於藪中禮考工記曰輪輻三十以象日月絙居登反大索</hi>
　<hi>也鹿盧井上絞索而汲水之具也以木為之字或從木旁</hi>質實<hi>下蔡按一統志漢之縣名屬沛郡隋</hi>
　<hi>屬汝隂郡故城在鳳陽府夀州北三十里乃周世宗所築遺址尚存</hi>
魏侍中侯剛有罪削戸三百<lb/>
<pb n="KR2o0020_WYG_042-46a"/>
　<hi>魏中尉元匡奏彈于忠幸國大災專擅朝命宜加顯戮自世宗晏駕以後太后未親覽以前諸不由階級</hi>
　<hi>擅相拜授者並宜追奪太后曰忠已特原餘如奏匡又彈侍中侯剛掠殺羽林剛本以善烹調為甞食典</hi>
　<hi>御以有徳於太后頗専恣用事王公皆畏附之廷尉處剛大辟太后曰剛因公事掠人邂逅致死於律不</hi>
　<hi>坐少卿袁翻曰邂逅謂情狀已露隐避不引考訊以理者也今此羽林問則具首剛口唱打殺撾築非理</hi>
　<hi>安得謂之邂逅太后乃削剛户三百解甞食典御</hi>質實<hi>晏駕注見漢高帝十二年大辟注見漢宣</hi>
　<hi>帝地節三年袁翻陳郡人</hi>
三月朔日食○夏四月梁淮堰成<lb/>
　<hi>堰長九里下廣百四十丈上廣四十五丈高二十丈樹以杞柳軍壘列居其上或謂康絢曰四瀆天所以</hi>
<pb n="KR2o0020_WYG_042-46b"/>
　<hi>節宣其氣不可久塞若鑿湬東注則游波寛緩堰得不壞絢乃開湬東注又縱反間於魏曰梁懼開湬不</hi>
　<hi>畏野戰蕭寳寅信之鑿山五丈開湬北注水猶不減魏軍罷歸水之所及夾淮方數百里李崇作浮橋於</hi>
　<hi>硤石又築城於八公山東南以備城壞</hi>集覽<hi>四瀆江河淮濟也白虎通曰中國獨發源而注海其</hi>
　<hi>功著大故稱曰瀆風俗通曰江水出蜀湔氐徼外㟭山東入海河水有兩源一出蔥嶺一出于闐合流東</hi>
　<hi>注蒲昌海潜行地中南出積石為中國河淮水出南陽平氏縣胎簮山東北過桐柏大復山東南入海濟</hi>
　<hi>水出王屋山頂崖下澄渟不流至孟州濟源西二里平地出湬與湫通即由反水溝也</hi>質實<hi>八公</hi>
　<hi>山注見晉孝武帝太元八年</hi>
　　書法<hi>書成何久也自甲午始築於是跨三年而後成用民多矣凡宫室宗廟溝渠隄堰書作書</hi>
<pb n="KR2o0020_WYG_042-47a"/>
　　<hi>成皆久辭也</hi>
魏復封于忠為靈夀公崔光為平恩侯質實<hi>靈夀按一統志漢之</hi>
<hi>縣名屬常山郡後周立蒲吾郡於此隋廢郡以縣𨽻恒山郡後置燕州唐廢以縣屬并州後屬鎭州宋省入行</hi>
<hi>唐尋復置屬眞定府金元仍舊至本朝因之仍屬眞定府平恩晉之縣名屬廣平國金省入曲周縣故城在廣</hi>
<hi>平府曲周縣平恩鎭</hi>○梁圍魏武興秋七月魏擊敗之遂復取東<lb/>
益州<lb/>
　<hi>魏元法僧遣其子景隆将兵拒張齊齊與戰於葭萌大破之屠十餘城遂圍武興法僧嬰城自守境内皆</hi>
　<hi>叛遣使吿急於魏魏以傅䜿眼為益州刺史赴之䜿眼入境轉戰三日行二百里九遇皆㨗民獠皆喜迎</hi>
<pb n="KR2o0020_WYG_042-47b"/>
　<hi>拜於路者相繼張齊退保白水䜿眼入州白水以東民皆安業魏梓潼太守茍金龍領闗城戍主梁兵至</hi>
　<hi>金龍疾病不堪部分其妻劉氏帥厲城民乘城拒戰百有餘日城副高景謀叛劉氏斬之與将士分衣減</hi>
　<hi>食勞逸必同莫不畏而懷之井在城外為梁兵所據㑹天大雨劉氏命出公私布絹衣服懸之絞取水而</hi>
　<hi>儲之梁兵退魏人封其子為平昌縣子張齊數出白水侵葭萌七月傅䜿眼擊敗之齊走還諸戍皆棄城</hi>
　<hi>走東益州復入于魏</hi>質實<hi>武興郡名注見宋文帝元嘉十九年白水縣注同上年梓潼郡名注見漢</hi>
　<hi>獻帝建安十八年平昌縣注見晉安帝元興三年東益州注見漢後主建興七年沔陽</hi>
九月梁淮堰壞<lb/>
　<hi>淮水暴漲堰壞其聲如雷聞三百里緣淮城戍村落十餘萬口皆漂入海初魏人患淮堰以任城王澄為</hi>
<pb n="KR2o0020_WYG_042-48a"/>
　<hi>大都督勒衆十萬攻之李平以為不假兵力終當自壞既而果然</hi>
　　書法<hi>自甲午始築未半年而堰壊於是復築負者肩穿疫死相枕蠅蟲晝夜聲合築之數月淮</hi>
　　<hi>泗大寒堰卒二十萬死者復什七八又四閲月而後成成未半年而復壞緣淮城戍村落十餘萬口</hi>
　　<hi>皆漂入海此其初謀取夀陽耳豈無他策乃出此計害未及魏而先自敗矣綱目於築堰成壞凡四</hi>
　　<hi>書之所以重惜民命而深罪梁主也</hi>
　　發明<hi>梁主崇尚浮屠好生惡殺然以一淮堰之故士卒死者不可勝數今又漂没十餘萬口前</hi>
　　<hi>後所殺不知其幾原其本意特為一夀陽城而已孟子謂爭城以戰殺人盈城罪不容於死況無故</hi>
　　<hi>糜爛其民者哉堰成堰壊皆書於冊葢亦重歎生靈之不幸爾於梁主乎何譏</hi>
<pb n="KR2o0020_WYG_042-48b"/>
魏詔議邊鎭選舉法<lb/>
　<hi>任城王澄以北邊鎭将選舉彌輕恐賊虜闚邊山陵危迫奏請重鎭将之選脩警備之嚴詔公卿議之廷</hi>
　<hi>尉少卿袁翻議曰比緣邊州郡官不擇人唯論資級或値貪汚之人廣開戍邏多置帥領或用其左右姻</hi>
　<hi>親或受人貨財請屬皆無防㓂之心唯有聚歛之意勇力之兵驅令抄掠奪為己富羸弱老小微觧工作</hi>
　<hi>苦役百端伐木芸草販貿往還窮其力薄其衣用其功節其食繇冬歴夏加之疾苦死於溝瀆者什常七</hi>
　<hi>八是以鄰敵伺間擾我疆場皆由邊任不得其人故也愚謂今後邊鎭郡縣府佐統軍至於戍主皆令王</hi>
　<hi>公以下各舉所知必選其才不拘階級稱職敗官所舉之人隨事賞罸太后不能用及正光之末北邊盗</hi>
　<hi>賊羣起遂逼舊都犯山陵如澄所慮</hi>質實<hi>疆場注見漢靈帝建寧二年</hi>
<pb n="KR2o0020_WYG_042-49a"/>
冬魏作永寧寺<lb/>
　<hi>胡太后作永寧寺於宫側又作石窟寺於伊闕口皆極土木之美為九層浮圖髙九十丈刹髙十丈塔廟</hi>
　<hi>之盛未之有也李崇上表曰高祖遷都垂三十年明堂未脩太學荒廢城闕府寺頗亦頹壞非所以追隆</hi>
　<hi>堂構儀刑萬國者也宜罷尚方雕靡之作省永寧土木之功分石窟鐫琢之勞因農之隙脩此數條使國</hi>
　<hi>容嚴顯禮化興行不亦休哉太后不能用任城王澄奏曰昔髙祖遷都城内置寺僧尼各一而已正始三</hi>
　<hi>年沙門惠深始違前禁自是都城之中寺踰五百往者代北有法秀之謀冀州有大乘之變則知太和之</hi>
　<hi>制非徒使緇素殊途葢亦以防微杜漸况此僧徒戀著城邑正以誘於利欲不能自已此乃釋氏之糟糠</hi>
　<hi>國典所共棄也臣謂城内寺宜悉徙於郭外僧不滿五十者併小從大外州凖此詔從之然卒不能行時</hi>
<pb n="KR2o0020_WYG_042-49b"/>
　<hi>民多絕户為沙門李瑒上言不孝之人無過於絕祀豈得背禮肆情棄家絕養缺當世之禮而求将來之</hi>
　<hi>益孔子云未知生焉知死安有棄堂堂之政而從鬼教乎且今南服未寧民多避役若復聼之恐比屋皆</hi>
　<hi>為沙門矣都統僧暹等以瑒謗佛泣訴於太后太后責之瑒曰天曰神地曰祗人曰鬼傳曰明則有禮樂</hi>
　<hi>幽則有鬼神然則明者為堂堂幽者為鬼教佛本出於人名之為鬼愚謂非謗太后不得已於暹等罸瑒</hi>
　<hi>金一兩</hi>集覽<hi>刹初轄反梵言刹中華言竿即今幡柱也追隆堂構謂宜隆大前人之基業也書大</hi>
　<hi>誥若考作室既底法厥子乃弗肯堂矧肯構蔡氏傳曰以作室喻之父既底定廣狹髙下其子不肯為之</hi>
　<hi>堂基况肯為之造屋乎法秀之謀魏孝文太和五年沙門法秀作亂大乘之變事在去年瑒五亮反暹思</hi>
　<hi>亷反</hi>質實<hi>伊闕口注見周安王十六年浮圖塔名注見中大同元年明堂注見漢武帝建元元年尚</hi>
<pb n="KR2o0020_WYG_042-50a"/>
　<hi>方注見漢景帝後元年沙門注見漢明帝永平八年南服謂南方之甸服注見宋文帝元嘉二十三年</hi>
柔然大破高車殺其王彌俄突<lb/>
　<hi>柔然伏䟦可汗壯徤善用兵是歲西擊高車大破之執其主彌俄突殺之漆其頭為飲器鄰國叛去者皆</hi>
　<hi>擊滅之其國復彊</hi>質實<hi>飲器注見周威烈王二十三年</hi>
<hi>丁梁天監十六年酉魏熈平二年</hi>春正月魏制諸錢新舊通行巧偽者<lb/>
罪之<lb/>
　<hi>魏初民間皆不用錢髙祖始鑄太和五銖錢民欲鑄者聽就官鑪銅必精煉無得殽雜世宗又鑄五銖禁</hi>
　<hi>不依凖式者既而洛陽及諸州鎭所用不同商貨不通任城王澄上言曰不行之錢律有明式指為雞眼</hi>
<pb n="KR2o0020_WYG_042-50b"/>
　<hi>鐶鑿更無餘禁計河南諸州今所行者悉非制限河北既無新錢復禁舊者專以單絲之縑踈縷之布狹</hi>
　<hi>幅促度不中常式裂匹為尺以濟有無徒成杼軸之勞不免飢寒之苦錢之為用貫繦相屬不假度量平</hi>
　<hi>均簡易濟世之宜謂為深允乞下諸方州鎭新舊諸錢内外全好並得通行其雞眼鐶鑿及盗鑄巧偽不</hi>
　<hi>如法者據律罪之詔從之然河北少錢民猶用物交易錢不入市</hi>集覽<hi>雞眼錢之名環鑿錢之名</hi>
　<hi>杼軸杼機之持緯者軸通作柚機柚也詩大東杼柚其空</hi>
魏攷勲籍<lb/>
　<hi>魏人多竊冒軍功左丞盧同閲吏部勲書得竊階者三百餘人乃奏總集吏部中兵二局勲簿對句奏案</hi>
　<hi>更造兩通一闗吏部一留兵局又在軍斬首成一階以上令行臺軍司給劵當中䜿裂一支付勲人一支</hi>
<pb n="KR2o0020_WYG_042-51a"/>
　<hi>送門下以防偽巧從之中尉元匡奏取景明以來考簿除書勲案欲以案校竊階盗官之人任城王澄曰</hi>
　<hi>法忌煩苛治貴清約御史之體風聞是司聞有冐勲妄階止應攝其一簿研檢虚實繩以典刑豈有移一</hi>
　<hi>省之案尋兩紀之事乎乃止</hi>集覽<hi>給劵劵符契也周禮所謂約劑也釋名劵綣也相約束繾綣為</hi>
　<hi>限也</hi>質實<hi>景明魏宣武帝年號</hi>
三月梁詔文錦不得為人獸之形<lb/>
　<hi>敇織官文錦不得為仙人鳥獸之形為其裁剪有乖仁恕</hi>
　　發明<hi>織為人獸之形慮其裁剪有乖仁恕可謂慈祥之至然築一淮堰而䧟數十萬人於死其</hi>
　　<hi>為剪裁不亦大乎比而觀之義自見矣</hi>
<pb n="KR2o0020_WYG_042-51b"/>
魏司徒廣平王懷卒以胡國珍為司徒○夏四月梁罷<lb/>
宗廟牲牢薦以𬞞果<lb/>
　<hi>詔以宗廟用牲牢有累㝠道宜皆以麵為之於是朝野諠譁以為宗廟去牲乃是不復血食八坐乃議以</hi>
　<hi>大脯代一元大武尋詔以餅代脯其餘盡用𬞞果</hi>集覽<hi>血食封禪書至今血食天下顔師古注祭</hi>
　<hi>有牲牢故言血食以大脯代一元大武大脯牛脩鹿脯也記曲禮凡祭宗廟之禮牛曰一元大武脯曰尹</hi>
　<hi>祭注元頭武迹尹正也大如字一音泰</hi>質實<hi>八坐注見晉武帝太康四年</hi>
　　書法<hi>書譏也何譏淮堰一役死者數十萬生人之不恤而何有於象人何有於禽獸若梁主者</hi>
　　<hi>所謂雖有仁心而人不被其澤者也綱目前書詔文錦不得為人獸之形此書罷宗廟牲牢皆譏之</hi>
<pb n="KR2o0020_WYG_042-52a"/>
　　<hi>也</hi>
　　發明<hi>天道好生而惡殺然祭天必用牲牢若使宗廟止用𬞞果則古人廟祀之典皆可廢矣梁</hi>
　　<hi>主溺於寂滅之學遂至罷宗廟之血食書之于冊不待貶黜其失自見</hi>
冬十二月柔然遣使如魏<lb/>
　<hi>柔然伏䟦可汗遣使請和於魏用敵國之禮魏主引見讓以藩禮不備議依漢待匃奴故事遣使報之司</hi>
　<hi>農少卿張倫上表曰大明在御國富兵彊抗敵之禮何憚而為且虜雖慕徳而來亦欲觀我彊弱若使王</hi>
　<hi>人銜命虜庭與為昆弟恐非祖宗之意也茍事不獲已應為制詔示以上下之儀命宰臣致書諭以歸順</hi>
　<hi>之道觀其從違徐以恩威進退之則王者之體正矣豈可以戎狄兼并而遽虧典禮乎不從</hi>質實<lb/>
<pb n="KR2o0020_WYG_042-52b"/>
　<hi>兼并注見唐徳宗興元十年</hi>
梁以馮道根為豫州刺史<lb/>
　<hi>道根謹厚木訥行軍能檢敇士卒諸将争功道根獨黙然為政清簡吏民懷之上嘗嘆曰道根所在令朝</hi>
　<hi>廷不復憶有一州</hi>質實<hi>木訥注見漢惠帝二年</hi>
魏採銅鑄錢<lb/>
　<hi>魏崔亮請於王屋等山採銅鑄錢從之是後民多私鑄錢稍薄小用之益輕</hi>集覽<hi>王屋蔡氏書傳</hi>
　<hi>按地志王屋山在河東郡垣縣東北今綘州垣曲縣也晁氏云山状如屋括地志云山在懷州王屋縣北</hi>
　<hi>十里古今地志云山髙萬仭方七百里本冀州河陽山也</hi>質實<hi>王屋按一統志山名在懷慶府濟源</hi>
<pb n="KR2o0020_WYG_042-53a"/>
　<hi>縣西八十里禹貢底柱析城至於王屋注山狀如屋</hi>
<hi>戊梁天監十七年戍魏神龜元年</hi>春二月梁安成王秀卒<lb/>
　<hi>秀雖與梁主布衣昆弟及為君臣小心畏敬過於踈賤梁主益以此賢之秀與弟始興王憺尤相友愛憺</hi>
　<hi>為荆州常中分其祿以給秀秀稱心受之亦不辭多也</hi>質實<hi>安成郡名注見宋明帝泰始三年始</hi>
　<hi>興郡名注見晉愍帝建興三年</hi>
夏四月魏司徒胡國珍卒追號太上秦公考異<hi>提要無司徒二</hi>
<hi>字</hi>
　<hi>國珍卒贈假黄鉞相國太師號曰太上秦公葬以殊禮迎太后母皇甫氏之柩與合葬謂之太上秦孝穆</hi>
<pb n="KR2o0020_WYG_042-53b"/>
　<hi>君諌議大夫張普惠以為太上之名不可施於人臣上疏陳之左右莫敢為通㑹胡氏穿壙遇石普惠乃</hi>
　<hi>宻表曰天無二日土無二王太上者因上而生名也皇太后稱令以繫敇下葢取三從之道今尊司徒為</hi>
　<hi>太上恐乖繫敇之意比克吉定兆而以淺改卜亦或天地神靈所以垂至戒啟聖情也伏願停逼上之號</hi>
　<hi>以邀謙光之福太后乃集五品以上博議王公皆希太后意争詰難普惠普惠應機辨析無能屈者太后</hi>
　<hi>不從</hi>集覽<hi>稱令以繫敕下繫太后令字於皇帝敇字下三從之道注見漢哀帝元夀元年以淺改卜</hi>
　<hi>因穿壙遇石而淺故改卜宅兆</hi>質實<hi>假黄鉞注見漢後主延興六年秦州名注見周赧王十二年蒲</hi>
　<hi>阪張普惠常山人</hi>
　　書法<hi>國珍后父耳號之太上非名甚矣直書譏之○人臣稱太上始此</hi>
<pb n="KR2o0020_WYG_042-54a"/>
　　發明<hi>太上之稱豈人臣之所宜乎衰亂之國其爵號一至於此雖有張普惠者能言其非而舉</hi>
　　<hi>朝之臣希旨茍合反加詰難可謂不經之甚矣書之於冊亦足以貽千載之笑耳</hi>
魏復徴綿麻稅<lb/>
　<hi>魏尚書奏復徴民綿麻之稅張普惠上疏曰髙祖廢大斗去長尺改重稱以愛民薄賦知軍國須綿麻之</hi>
　<hi>用故於絹増綿於布増麻民以稱尺所減不啻綿麻故鼓舞供調自茲所稅浸復長闊百姓嗟怨聞於朝</hi>
　<hi>野宰輔不尋其本遽罷綿麻既而尚書以國用不足復欲徴歛去天下之大信棄已行之成詔追前非遂</hi>
　<hi>後失不思庫中大有綿麻而羣臣共竊之也何則所輸或羡未聞有司依律以罪州郡小有濫惡則坐户</hi>
　<hi>主連及三長是以在庫絹布踰制者多羣臣受俸人求長闊厚重未聞以端幅有餘還求輸官者也今欲</hi>
<pb n="KR2o0020_WYG_042-54b"/>
　<hi>復調綿麻當先正稱尺明立嚴禁無得放溢使天下知二聖之心愛民惜法如此則太和之政復見於神</hi>
　<hi>龜矣</hi>集覽<hi>所輸或羡輸納之物或一斤之中餘羡百銖三長凡五家立鄰長五鄰立里長五里立黨</hi>
　<hi>長</hi>正誤<hi>所輸或羡今按此本張普惠傳本文云所輸之物或斤羡百銖綱目節去所該者廣不必</hi>
　<hi>的指其數也</hi>質實<hi>太和魏孝文帝年號</hi>
　　書法<hi>復者何嘗蠲也乙未蠲之戊戌而徴之故書復與漢書復収平租者大異矣景帝元年綱</hi>
　　<hi>目租稅書復二</hi>
魏主始月一視朝<lb/>
　<hi>張普惠以魏主好遊騁苑囿不親視朝過崇佛法郊廟之事多委有司上䟽切諌曰殖不思之㝠業損巨</hi>
<pb n="KR2o0020_WYG_042-55a"/>
　<hi>費於生民近供無事之僧遠邀未然之報未若収萬國之歡心以事其親使天下和平災害不生也伏願</hi>
　<hi>淑愼威儀為萬邦式躬致郊廟之䖍親紆朔望之禮釋奠成均竭心千畆撤僧寺不急之華還百官久折</hi>
　<hi>之秩則節用愛人四海俱頼矣尋敇外議釋奠之禮又自是每月一陛見羣臣皆用普惠之言也</hi>集<lb/>
　覽<hi>殖不思之㝠業殖立幽㝠中功業也不思猶言無量無邊金剛經其福徳不可思量親紆躬親紆勞</hi>
　<hi>也釋奠成均周禮大胥曰春入學舍采合舞注舍采讀曰釋菜鄭司農云舍采謂舞者皆執芬香之采或</hi>
　<hi>曰采直謂䟽食菜羹之菜月令仲春上丁命樂正習舞釋菜學記曰皮弁祭菜示敬道也注菜謂芹藻之</hi>
　<hi>屬文公曰釋菜之禮猶贄也婦見舅姑其摯棗栗腵脩若廟見則釋菜弟子見師其摯束脩若禮於先師</hi>
　<hi>則釋菜其禮比釋奠為最簡不酌鬯不列饌不作樂不授器案五禮新儀釋菜每位左一籩實鹿脯右一</hi>
<pb n="KR2o0020_WYG_042-55b"/>
　<hi>豆實芹筍菁韭之菹犧尊一實汎齊釋奠者設薦饌酌奠也其禮前釋奠五日應行事執事官散齋三日</hi>
　<hi>前釋奠一日所司掃除廟内外牽牲詣祠所設豋歌之樂於殿上日及晡獻官率其屬閲視饌其詣厨視</hi>
　<hi>滌溉廟宿以致精䖍釋奠日丑前五刻執事者陳幣篚各於神位右祝板於神位左陳祭器掌饌者實饌</hi>
　<hi>畢獻官率其屬各盛服就次行事其禮器樂器行事之節並詳載素王事紀賈公彦曰奠之為言停停饌</hi>
　<hi>具也或曰釋散也散饌具而安設之也古釋奠山川廟社學宫統言之唯宋以儒立國獨先聖之祭曰釋</hi>
　<hi>奠所以别羣祀也陳祥道云釋奠日用上丁者丁隂火也火象文教宣明曲禮曰内事以柔日故取隂火</hi>
　<hi>也周禮大司樂掌成均之法鄭司農云均調也樂師主調其音大司樂主受此成事已調之樂鄭𤣥謂董</hi>
　<hi>仲舒云五帝名大學曰成均則虞庠近是也文王世子云於成均以及取爵於上尊然則周人立此學之</hi>
<pb n="KR2o0020_WYG_042-56a"/>
　<hi>宫也案陸佃云天子設四學并其中學而五直於一處並建周人辟雍則辟雍最居中其南為成均當學</hi>
　<hi>樂徳樂語樂舞者就成均大戴禮曰帝入南學上齒而貴信成均是也總而言之四學亦大學也詳見禮</hi>
　<hi>記五學圖竭心千畆天子親耕籍田千畆久折之秩折食列反折減秩祿也初魏高祖以用度不足减百</hi>
　<hi>官之祿四分之一</hi>正誤<hi>殖不思之𡨕業今案殖興長也與植立字不同</hi>
　　書法<hi>太后制政也</hi>
　　發明<hi>古人一日萬幾自朝至于日中昃不遑暇食猶恐弗及今魏主驕縱好馳騁苑囿不親視</hi>
　　<hi>朝幸因其臣切諌乃始月一陛見羣臣則其怠忽從可知矣觀綱目之所書如此雖欲不亾得乎</hi>
五月梁司徒臨川王宏有罪免尋復其位<lb/>
<pb n="KR2o0020_WYG_042-56b"/>
　<hi>梁司徒揚州刺史臨川王宏妾弟殺人匿於宏府上敇宏出之即日伏辜南司奏免宏官上注曰愛宏者</hi>
　<hi>兄弟私親免宏者王者正法所奏可宏自洛口之敗常懷愧憤都下每有竊發輙以宏為名屢為有司所</hi>
　<hi>奏上輙赦之以呉平侯昺監揚州昺有風力為上所重軍國大事皆與議决在州尤稱明㫁符教嚴整尋</hi>
　<hi>復以宏行司徒司馬公曰宏為將則覆三軍為臣則渉大逆高祖貸其死罪可矣數旬之間還為三公於</hi>
　<hi>兄弟之恩誠厚矣王者之法果安在哉</hi>質實<hi>呉平縣名注見天監七年</hi>
魏補三字石經<lb/>
　<hi>初洛陽有漢所立三字石經屢經䘮亂初無損失及魏馮熈常伯夫為洛州毁以建浮圖遂大頽落國子</hi>
　<hi>祭酒崔光請遣官守視命博士李郁等補其殘缺太后許之㑹元乂劉騰作亂事遂寢</hi>質實<hi>浮圖</hi>
<pb n="KR2o0020_WYG_042-57a"/>
　<hi>塔名注見中大通元年</hi>
　　書法<hi>於是㑹元乂之亂遂寢則未卒事也其書之何嘉尊經也故茍有重道之心雖未卒事必</hi>
　　<hi>書綱目書石經五漢靈帝熹平四年是年又丙寅年陳己亥年唐文宗開成二年</hi>
秋七月魏河州𦍑反討平之考異<hi>此誤書討當作擊</hi>
　<hi>魏河州𦍑却鐡忽反以源子恭為行臺討之子恭至嚴勒州郡及諸軍無得犯民一物亦不得輕與賊戰</hi>
　<hi>然後示以威恩使知悔懼鐡忽等相帥降子恭懷之子也</hi>質實<hi>河州注見晉穆帝永和元年源子恭</hi>
　<hi>西平人賀之孫也</hi>
九月魏太后胡氏弑其故太后高氏<lb/>
<pb n="KR2o0020_WYG_042-57b"/>
　<hi>魏胡太后以天文有變欲以高太后當之既而暴卒以尼禮葬之</hi>
　　書法<hi>俱太后矣其書弑何胡故妾也故胡氏雖貴而嫡妾之分不可泯綱目之名分嚴矣高氏</hi>
　　<hi>書故太后不予魏主之廢之也綱目太后書弑八詳漢靈帝中平六年舍是無書者矣</hi>
　　發明<hi>高氏始因有寵遂弑于后而立今既廢為尼矣胡氏又從而弑之于氏實弑而前史不明</hi>
　　<hi>其説今高氏亦弑乃以暴卒見于史冊好還之報若合符節綱目皆正其名而書之不以房闥之秘</hi>
　　<hi>而為之諱也歟</hi>
魏遣使如西域求佛書<lb/>
　<hi>魏胡太后遣使者宋雲與比丘慧生如西域求佛經雲等行四千里至赤嶺乃出魏境又西行再朞至乾</hi>
<pb n="KR2o0020_WYG_042-58a"/>
　<hi>羅國得佛書百七十部而還</hi>集覽<hi>比丘比毗至反比丘僧也梵語比丘夏言乞士謂上於諸佛乞</hi>
　<hi>法資益惠命下於施主乞食資益色身</hi>質實<hi>西域國名注見漢哀帝元夀二年</hi>
　　書法<hi>自秦以鳩摩羅什為國師而佛書布中國是後遂有親講者矣於是復使西域得百七十</hi>
　　<hi>部而還侏離之言盈於天下魏為之也故謹書之魏之盛也書求遺書齊乙亥年及其衰也書求佛</hi>
　　<hi>書世變可覩矣終綱目書求佛書一而已</hi>
魏復鹽禁<lb/>
　<hi>是歲魏太師雍等奏鹽池天藏資育羣生先朝為之禁限非與細民争利但以豪貴封護近民吝守貧弱</hi>
　<hi>遠來邈然絕望因置主司裁察彊弱什一之稅自古有之遠近齊平公私兩利及甄琛罷禁乃為繞池之</hi>
<pb n="KR2o0020_WYG_042-58b"/>
　<hi>民擅自固護語其障禁倍於官司請禁之便從之</hi>
　　書法<hi>於是十六年間鹽禁凡三變矣</hi>
<hi>己梁天監十八年亥魏神龜二年</hi>春正月梁以袁昻為尚書令王暕徐<lb/>
勉為僕射○魏太后始稱詔○二月魏羽林虎賁作亂<lb/>
殺將軍張彜<lb/>
　<hi>魏征西將軍張彝之子仲瑀上封事求銓削選格排抑武人不使豫清品於是諠謗盈路立牓大巷刻期</hi>
　<hi>㑹集屠害其家彝父子晏然不以為意至是羽林虎賁近千人相帥至尚書省詬罵求仲瑀兄始均不獲</hi>
　<hi>以瓦石擊省門上下懾懼莫敢禁討遂至其第曵彝捶辱焚其第舍始均拜賊請其父命賊就歐擊投之</hi>
<pb n="KR2o0020_WYG_042-59a"/>
　<hi>火中仲瑀重傷走免彝僅有餘息再宿而死遠近震駭胡太后收掩羽林虎賁凶彊者八人斬之其餘不</hi>
　<hi>復窮治大赦以安之因令武官得依資入選識者知魏之将亂矣初燕高湖奔魏其子謐為侍御史坐法</hi>
　<hi>徙懷朔世居北邊遂習鮮卑之俗謐孫歡深沈有大志家貧執役在平城富人婁氏女見而竒之遂嫁焉</hi>
　<hi>始有馬得給鎭為函使至洛陽見張彝之死還家傾貲以結客或問其故歡曰宿衛相帥焚大臣之第朝</hi>
　<hi>廷懼其亂而不問為政如此事可知矣財物豈可常守邪歡與司馬子如劉貴賈顯智孫騰侯景尉景蔡</hi>
　<hi>
                        <graphic n="KR1441" url="https://raw.githubusercontent.com/kanripo/KR-Gaiji/master/images/KR1441.png" mimeType="image/png"/>相友善並以任狹雄於鄉里</hi>質實<hi>羽林軍名注見漢武帝元封二年虎賁軍名注見漢平帝元始</hi>
　<hi>五年燕地名注見唐高祖武徳四年高湖渤海蓨人懷朔鎭名在大同府朔州城北一百八十里鮮卑北</hi>
　<hi>狄種名注見漢光武建武二十五年平城縣名注見漢高帝七年司馬子如温人任俠注見漢武帝元朔</hi>
<pb n="KR2o0020_WYG_042-59b"/>
　<hi>二年</hi>
　　書法<hi>自増置羽林虎賁及是二十餘年耳其弊遂見至於戕殺大臣而莫敢窮問焉魏之不綱</hi>
　　<hi>若此姦雄有以窺國矣故謹書之</hi>
　　發明<hi>國之所以有立者以紀綱存焉爾今綱目書魏虎賁作亂殺将軍而不聞魏人討治虎賁</hi>
　　<hi>之罪則其國無政為可知矣此識者所以知其将亂也然張彝父子以刻薄召禍宜削其官而綱目</hi>
　　<hi>猶書之者正以著大臣見害之實而非以此予彝也因文考義則得之矣</hi>
魏以崔亮為吏部尚書立停年格<lb/>
　<hi>時官員既少應選者多吏部尚書李韶銓注不行大致怨嗟乃更以崔亮為尚書亮為格制不問士之賢</hi>
<pb n="KR2o0020_WYG_042-60a"/>
　<hi>愚專以停解日月為㫁沈滯者稱其能亮甥劉景安與亮書曰殷周以鄉塾貢士兩漢由州縣薦才魏晉</hi>
　<hi>因循又置中正雖未盡美什收六七而朝廷貢才止求其文不取其理察孝亷唯論章句不及治道立中</hi>
　<hi>正不考才行空辨氏姓取士不博沙汰未精舅當銓衡宜須改張易調如何反為停年格以限之天下士</hi>
　<hi>子誰復脩厲名行哉洛陽令薛琡上書曰黎元之命繫於長吏若選曹唯取年勞不簡賢否執簿呼名一</hi>
　<hi>吏足矣數人而用何謂銓衡書奏不報後復奏乞令王公貴臣薦賢以補郡縣詔公卿議之事亦寢其後</hi>
　<hi>甄琛等繼亮為尚書利其便已踵而行之魏之選舉失人自亮始也</hi>集覽<hi>鄉塾記家有塾黨有庠注</hi>
　<hi>古之仕而已者歸敎於閭里朝夕坐於門側之室謂之塾中正三國魏以吏部不能審覈天下士故令郡</hi>
　<hi>國及州各置中正</hi>質實<hi>沙汰注見宋孝武帝大明二年銓衡注見晉哀帝興寧二年洛陽縣名注</hi>
<pb n="KR2o0020_WYG_042-60b"/>
　<hi>見周顯王三年薛琡代人虎子之子</hi>
　　書法<hi>魏之選舉失人自此始特書志之終魏之世書以為吏部尚書二郭祚崔亮惟郭祚其庶</hi>
　　<hi>幾乎○後世資格用人始此</hi>
魏以任城王澄為司徒京兆王繼為司空○魏復減百<lb/>
官祿<lb/>
　<hi>魏累世彊盛東夷西域貢獻不絕又立互市以致南貨至是府庫盈溢太后常幸絹藏命從行者百餘人</hi>
　<hi>各自負絹稱力取之少者不減百餘匹崔光止取兩匹衆皆愧之時宗戚權倖競為豪侈世宗嘗命宧者</hi>
　<hi>白整為高祖高后鑿二佛龕於龍門山皆高百尺劉騰復為世宗鑿一龕凡用十八萬二千餘工而未成</hi>
<pb n="KR2o0020_WYG_042-61a"/>
　<hi>太后復建寺不已令諸州各建五級浮圖民力疲弊諸王貴人宦官羽林各建寺於洛陽相高以壯麗太</hi>
　<hi>后設㑹施僧動以萬計賞賜左右所費不貲而未嘗施惠及民府庫漸虚乃減削百官祿力任城王澄上</hi>
　<hi>表曰蕭衍常畜窺覦之志宜及國家彊盛早圖混壹比年公私貧困宜節省浮費以周急務太后不能用</hi>
　<hi>魏自永平以來營明堂辟雍役者不過千人有司復借以脩寺十餘年竟不能成起部郎源子恭上書曰</hi>
　<hi>廢經國之務資不給之費宜徹減諸役早圖成就使祖宗有嚴配之期蒼生覩禮樂之富詔從之然亦不</hi>
　<hi>能成也</hi>集覽<hi>佛龕龕塔也或/曰塔下之室</hi>質實<hi>龍門山注見周安王十六年伊闕窺覦私</hi>
　<hi>視欲得之意永平魏宣武帝年號明堂注見漢武帝建元元年辟雍注見漢成帝綏和元年</hi>
魏陳仲儒奏律凖法不行<lb/>
<pb n="KR2o0020_WYG_042-61b"/>
　<hi>魏人陳仲儒請依京房立凖以調八音曰夫凖本以代律取其分數調校樂器而調聲之體宫商宜濁徴</hi>
　<hi>羽用清若依公孫崇止以十二律聲而云還相為宫清濁悉足唯黄鍾管最長故以黄鍾為宫則往往相</hi>
　<hi>順若均之八音猶須錯采衆音配成其羙若以應鍾為宫蕤賓為徴則徴濁而宫清雖有其韻不成音曲</hi>
　<hi>若以中吕為宫則十二律中全無所取今依京房書中吕為宫乃以去滅為商執始為徴然後方韻而崇</hi>
　<hi>乃以中吕為宫猶用林鍾為徴何由可諧但聲音精微史傳簡畧舊志凖十三絃隐間九尺不言須柱以</hi>
　<hi>不又一寸之内有萬九千六百八十三分微細難明仲儒私考凖當施柱但前却柱中以約凖分則相生</hi>
　<hi>之韻已自應合其中絃粗細須與琴宫相類施軫以調聲令與黄鍾相合中絃下依數畫六十律清濁之</hi>
　<hi>節其餘十二絃須施柱如筝即於中絃案盡一周之聲度著十二絃上然後依相生之法以次運行取十</hi>
<pb n="KR2o0020_WYG_042-62a"/>
　<hi>二律之商徴商徴既定又依琴五調調聲之法以均樂器然後錯采衆聲以文飾之若事有乖此聲則不</hi>
　<hi>和尚書蕭寳寅奏仲儒學不師受輕欲制作事遂寝</hi>集覽<hi>凖本以代律取其分數東漢律暦志截管</hi>
　<hi>為律吹以考聲術家以其聲微而體難知其分數不明故作凖以代之凖之状如瑟長丈而十三絃為法</hi>
　<hi>律為寸於凖為尺隐間九尺以應黄鍾之律九寸中央一絃下有畫分寸以為六十律清濁之節杜佑通</hi>
　<hi>典曰古之神瞽考律均聲必先立黄鍾之均黄鍾之管以九寸為法故用九乘為管絃之數九九八十一</hi>
　<hi>之數也十二律注見隋文帝開皇九年黄鍾注同上元年應鍾注同上年蕤賔五月律中蕤賔蕤仁誰反</hi>
　<hi>白虎通曰蕤下賔敬也言陽氣上極隂氣始賔敬之也中吕四月律中中吕律書作仲吕白虎通曰仲吕</hi>
　<hi>者言萬物盡旅而西行也去滅東漢律暦志中吕上生執始執始下生去滅隋音樂志中吕上生黄鍾不</hi>
<pb n="KR2o0020_WYG_042-62b"/>
　<hi>滿九寸謂之執始下生去滅上下相生終於南吕執始注同上去滅林鍾六月律中林鍾白虎通曰林衆</hi>
　<hi>也言萬物成熟種類衆也琴説文琴禁也君子所以自禁制也白虎通曰琴以禁制滛邪正人心也軫龍</hi>
　<hi>須之下名之曰軫葢絃之緊緩皆由軫也中弦下依數畫注見凖本以代律取其分數筝状如瑟長六尺</hi>
　<hi>十三絃</hi>正誤<hi>隐間九尺不言須柱以不集覽無注○今按後漢書律暦志凖之状如瑟長丈而十</hi>
　<hi>三絃為法律為寸於凖為尺隐間九尺以應黄鍾之律九寸却不言其上須用施柱與否以猶與也不與</hi>
　<hi>否同柱如筝上之柱</hi>質實<hi>魏縣名注見漢成帝綏和二年京房按一統志東房頓丘人師焦延夀學</hi>
　<hi>易甚精尤長於災變占驗以孝亷為郎漢元帝時日食隂霧房數上䟽指陳時政得失石顯五鹿充宗嫉</hi>
　<hi>之出為魏郡太守卒為所中下獄死</hi>
<pb n="KR2o0020_WYG_042-63a"/>
　　書法<hi>書不行何惜之也禮樂之事綱目每詳書之是故仲儒奏律凖書王朴作律凖書終綱目</hi>
　　<hi>書律凖二而已</hi>
秋八月魏中尉元匡免復以為平州刺史<lb/>
　<hi>魏中尉東平王匡以論議數為任城王澄所奪憤恚復治其故棺欲奏攻澄澄因奏匡罪狀廷尉處以死</hi>
　<hi>刑詔削官爵而以侯剛代之郎中辛雄奏曰匡歴奉三朝骨鯁之迹朝野俱知故高祖賜名曰匡先帝已</hi>
　<hi>容之於前陛下亦宜寛之於後若終貶黜恐杜忠臣之口乃復除匡平州刺史</hi>集覽<hi>治其故棺元匡</hi>
　<hi>先嘗造棺欲輿詣闕奏論高肇罪惡今治其故棺又欲奏攻澄也</hi>質實<hi>東平郡名注見漢獻帝興</hi>
　<hi>平元年平州注見秦王政三年北平郡</hi>
<pb n="KR2o0020_WYG_042-63b"/>
　　書法<hi>書復以何美改過也</hi>
九月魏太后遊嵩高<lb/>
　<hi>初魏胡太后數幸宗戚勲貴之家侍中崔光表諌曰禮諸侯非問疾弔䘮而入諸臣之家謂之君臣為謔</hi>
　<hi>不言王后夫人明無適臣家之義夫人父母在有歸寧没則使卿寧漢上官皇后将廢昌邑霍光外祖也</hi>
　<hi>親為宰輔后猶御武帳以接羣臣示男女之别也願陛下簡息遊幸則率土屬頼含生仰悦矣不聽至是</hi>
　<hi>遊嵩高數日而還</hi>集覽<hi>不言王后夫人禮所以不言及王后夫人者明無此禮也父母在有歸寧</hi>
　<hi>没則使卿寧詩泉水衛女思歸也嫁於諸侯父母終思歸寧而不得注國君夫人父母在則歸寧没則使</hi>
　<hi>大夫寧於兄弟</hi>質實<hi>漢上官皇后将廢昌邑事見昭帝元平元年嵩高山名注見唐中宗嗣聖十二</hi>
<pb n="KR2o0020_WYG_042-64a"/>
　<hi>年</hi>
　　書法<hi>凡遊譏也太后遊譏之譏也綱目書遊八詳晉安帝元興三年而后書遊三燕符氏魏太</hi>
　　<hi>后蜀太后太妃</hi>
　　發明<hi>魯文姜齊之女而春秋於其如齊未嘗不正色書之誠以婦人不當踰閫閾故也胡氏滛</hi>
　　<hi>汚固不足道然書法則不可不謹綱目書魏太后遊嵩高其惡不待貶絕而自見矣</hi>
冬十二月魏司徒任城王澄卒<lb/>
　<hi>諡曰文宣</hi>
高麗王雲卒質實<hi>高麗國名注見漢武帝元封二年</hi>
<pb n="KR2o0020_WYG_042-64b"/>
　<hi>子安立</hi>
魏汰郎官<lb/>
　<hi>魏以郎選不精大加沙汰唯朱元旭辛雄羊深源子恭祖瑩等以才用見留餘皆罷遣</hi>質實<hi>沙汰</hi>
　<hi>注見宋孝武帝大明二年祖瑩范陽遒人</hi>
<hi>庚梁普通元年子魏正光元年</hi>春正月日食○梁左將軍馮道根卒<lb/>
　<hi>梁主春祠二廟既出宫有司以道根訃聞梁主問中書舍人朱异曰吉凶同日可乎對曰昔衛獻公聞柳</hi>
　<hi>荘死不釋祭服而往哭之道根有勞王室臨之禮也梁主即幸其宅哭之慟</hi>質實<hi>衛獻公聞柳荘</hi>
　<hi>死不釋祭服而往哭之左傳文七年衛獻公祭太廟聞大夫柳荘卒不釋祭服而往臨之</hi>
<pb n="KR2o0020_WYG_042-65a"/>
高麗入貢于梁○秋七月魏侍中元乂殺太傅清河王<lb/>
懌幽太后于北宫<lb/>
　<hi>魏太傅侍中清河王懌美風儀胡太后逼而幸之然素有才能輔政多所匡益好學禮士時望甚重侍中</hi>
　<hi>領軍将軍元乂恃寵驕恣懌每裁之以法衛将軍劉騰權傾内外吏部用其弟為郡懌抑而不奏乂騰皆</hi>
　<hi>怨之乃使主食胡定自列云懌貨定使毒魏主魏主時年十一信之乂奉魏主御顯陽殿騰閉永巷門太</hi>
　<hi>后不得出懌入乂厲聲止之懌曰汝欲反邪乂曰正欲縛反者耳命宗士執懌騰稱詔集公卿議論懌大</hi>
　<hi>逆衆畏無敢異者唯僕射新泰公游肇抗言以為不可終不下署乂騰遂殺懌詐為太后詔自稱有疾還</hi>
　<hi>政魏主幽太后於北宫魏主亦不得省見裁聽傳食而已太后不免飢寒乃嘆曰養虎得噬我之謂矣乂</hi>
<pb n="KR2o0020_WYG_042-65b"/>
　<hi>遂與太師高陽王雍等同輔政帝謂乂為姨父乂與騰表裏擅權乂為外禦騰為内防常直禁省威振内</hi>
　<hi>外朝野聞懌死無不䘮氣胡夷為之𠢐靣者數百人游肇憤邑而卒諡曰文貞</hi>質實<hi>永巷注見周赧</hi>
　<hi>王四十五年新泰按一統志晉之縣名屬泰山郡後屬東安郡後魏屬泰山郡隋屬琅邪郡唐屬莒州後</hi>
　<hi>屬沂州金屬泰安州元省入萊蕪縣後復置至本朝因之改屬濟南府𠢐力咨反剝也</hi>
　　書法<hi>於是僕射游肇不肯下署既乃憤邑而卒則何以不書畧之也太后見幽為大臣者宜以</hi>
　　<hi>討逆為己任憤邑何及哉必若中山王熈則綱目大書之矣終綱目書幽太后二魏胡氏齊胡氏幽</hi>
　　<hi>木葉山者不與焉兀欲幽其祖母</hi>
江淮海溢考異<hi>江上漏梁字</hi>○魏相州刺史中山王熈起兵<lb/>
<pb n="KR2o0020_WYG_042-66a"/>
討元乂不克而死弟略奔梁梁以為中山王<lb/>
　<hi>魏相州刺史中山王熈英之子也與弟略纂皆為清河王懌所厚聞懌死起兵於鄴表請誅元乂劉騰長</hi>
　<hi>史柳元章等執之元乂遣使斬之於鄴熈好文學有風儀名士多與之遊将死與故知書曰太后見廢北</hi>
　<hi>宫清河横受屠酷主上幼年獨在前殿君親如此無以自安故帥兵民欲建大義於天下但智力淺短旋</hi>
　<hi>見因執上慙朝廷下愧相知本以名義干心不得不爾流腸碎首復何言哉凡百君子各敬爾儀為國為</hi>
　<hi>身善朂名節聞者憐之熈首至洛陽親故莫敢視前驍騎将軍刁整獨收而藏之略亾抵故人河内司馬</hi>
　<hi>始賔始賔與略轉依西河太守刁雙匿之經年時購略甚急略懼雙曰㑹有一死所難遇者為知己死耳</hi>
　<hi>願不以為慮略固求南奔雙乃使從子昌送略渡江梁封為中山王</hi>質實<hi>相州注見漢元帝建昭二</hi>
<pb n="KR2o0020_WYG_042-66b"/>
　<hi>年中山國名注見周威烈王二十三年鄴縣名注見漢獻帝建安十五年河内郡名注見宋順帝昇平元</hi>
　<hi>年西河郡名注見周威烈王二十三年</hi>
梁車騎將軍永昌侯韋叡卒質實<hi>永昌按一統志晉之縣名屬零陵郡宋齊</hi>
<hi>梁俱因之隋省入零陵縣故址在永州府祁陽縣西八十里</hi>
　<hi>時梁主方崇釋氏士民無不從風而靡獨叡自以位居大臣不欲與俗俯仰所行畧如平日卒諡曰嚴</hi>
　　書法<hi>書叡卒而書其官何叡仕佞佛之時能特立而不阿世主之好此其可予者也</hi>
魏以高陽王雍為丞相○柔然殺伏䟦可汗其弟阿那<lb/>
瓌立尋出奔魏國人立婆羅門為可汗考異<hi>殺當作弑</hi>
<pb n="KR2o0020_WYG_042-67a"/>
　<hi>初柔然佗汗可汗納伏名敦之妻侯吕陵氏生伏䟦可汗及阿那瓌等六子伏䟦既立忽亾其幼子祖惠</hi>
　<hi>有巫地萬言祖惠今在天上我能呼之乃於大澤中施帳幄祀天神祖惠忽在帳中自云恒在天上伏䟦</hi>
　<hi>大喜號地萬為聖女納為可汗敦信用其言干亂國政祖惠浸長語其母曰我常在地萬家上天者地萬</hi>
　<hi>教我也其母以告伏䟦不信既而地萬譛祖惠殺之侯吕陵氏遣其大臣具列等殺地萬伏䟦欲誅具列</hi>
　<hi>㑹阿伏至羅入㓂伏䟦擊之敗還侯吕陵氏與太后共殺伏䟦立其弟阿那瓌為可汗阿那瓌立十日其</hi>
　<hi>族兄示發擊之阿那瓌戰敗奔魏示發殺侯吕陵氏</hi>集覽<hi>可汗敦北狄俗號其妻曰可汗敦猶夏言</hi>
　<hi>夫人也可音榼</hi>
冬十月魏以汝南王悦為太尉<lb/>
<pb n="KR2o0020_WYG_042-67b"/>
　<hi>魏清河王懌死汝南王悦了無恨元乂之意以桑落酒候之盡其私佞乂大喜以悦為侍中太尉</hi>集<lb/>
　覽<hi>桑落酒齊民要術曰桑落酒法用九月九日作水麴米皆以三斗為凖案庾信就蒲州刺史乞酒詩</hi>
　<hi>云蒲城桑落酒覇岸菊花秋願持河朔飲分勸東陵侯則桑落酒出蒲中也又水經蒲阪下注郡民有劉</hi>
　<hi>白墮工釀採挹河流醖成芳酎熟於桑落之辰故酒因名焉王公庶人牽拂相招者每云索郎有願思同</hi>
　<hi>侣之語葢索郎返語桑落耳鄭卭曰西𦍑桑落河出馬乳酒𦍑人兼葡萄壓之晉宣帝時甞來獻故九日</hi>
　<hi>賜百寮飲焉</hi>質實<hi>汝南郡名注見漢光武建武十九年</hi>
十一月魏立阿那瓌為蠕蠕王<lb/>
　<hi>柔然可汗阿那瓌将至魏主使京兆王繼侍中崔光等迎之賜勞甚厚引見置宴置阿那瓌位扵親王之</hi>
<pb n="KR2o0020_WYG_042-68a"/>
　<hi>下立為朔方公蠕蠕王時魏方彊盛於洛水橋南御道東作金陵燕然扶桑崦嵫四舘道西立歸正歸徳</hi>
　<hi>慕化慕義四里以處四方降者及阿那瓌入朝以燕然舘處之阿那瓌屢求反國朝議異同不决以金百</hi>
　<hi>斤賂元乂遂聽北歸</hi>集覽<hi>蠕蠕注見晉孝武帝太元十二年柔然燕然注見漢武帝征和三年扶桑</hi>
　<hi>海中島名也山海經大荒之中有扶桑楚辭九歌曰照吾檻兮扶桑注東方有扶桑之木其高萬仭日下</hi>
　<hi>浴於暘谷拂其扶桑爰始而登照曜四方日以扶桑為舍檻崦嵫離騷經望崦嵫而弗廹注崦嵫音奄兹</hi>
　<hi>古但作奄兹日所入之山也崦或作依亷反</hi>質實<hi>京兆郡名注見唐𤣥宗開元十一年朔方郡名</hi>
　<hi>注見漢武帝元朔元年洛水注見漢高后三年</hi>
魏以京兆王繼為司徒○魏遣使如梁<lb/>
<pb n="KR2o0020_WYG_042-68b"/>
　<hi>魏梁始復通好</hi>
<hi>辛梁普通二年丑魏正光二年</hi>春正月梁置孤獨園<lb/>
　<hi>以收養窮民也</hi>
魏發兵納阿那瓌于柔然不克<lb/>
　<hi>魏發近郡兵萬五千人使懷朔鎭将楊鈞将之送柔然可汗阿那瓌返國右丞張普惠上䟽曰蠕蠕久為</hi>
　<hi>邊患今革面稽首束身歸命撫之可也乃更自勞擾興師郊甸之内投諸荒裔之外救累世之勍敵資天</hi>
　<hi>亡之醜虜臣未見其可也况今旱暵方甚干時而動其可濟乎脱有顚覆鈞之肉其足食乎宰輔専好小</hi>
　<hi>名不圖安危大計此微臣所以寒心者也弗聽阿那瓌之南奔也其從父兄婆羅門討示發破之國人推</hi>
<pb n="KR2o0020_WYG_042-69a"/>
　<hi>婆羅門為彌偶可社句可汗魏遣使者牒云具仁往諭之使迎阿那瓌具仁至柔然婆羅門殊驕慢無遜</hi>
　<hi>避心責具仁禮敬具仁不屈婆羅門乃遣大臣将兵二千隨具仁迎阿那瓌阿那瓌懼不敢進請還洛陽</hi>
　集覽<hi>革面易革卦君子豹變小人革靣伊川傳曰君子良善則已從革而變其著見若豹文彬蔚也</hi>
　<hi>小人昏愚難遷者雖未能心化亦革其靣以從君上之教令旱暵旱不雨也暵音罕日氣乾也牒云具仁</hi>
　<hi>牒云代北複姓具仁名也云一作雲</hi>
　　書法<hi>納者不宜納者也阿那瓌則曷為不宜納婆羅門書國人立則阿那瓌為不宜納矣書發</hi>
　　<hi>兵譏敝内也</hi>
三月魏元乂殺將軍奚康生以宦者劉騰為司空京兆<lb/>
<pb n="KR2o0020_WYG_042-69b"/>
王繼為太保崔光為司徒<lb/>
　<hi>魏元乂劉騰之幽胡太后也右衛将軍奚康生預其謀乂使之領左右康生子難當娶侯剛女剛子乂之</hi>
　<hi>妹夫也乂以康生通姻深相委託三人常俱宿禁中康生性麤武乂稍憚之康生亦微懼不安魏主朝太</hi>
　<hi>后於西林園文武侍座酒酣迭舞康生乃為力士舞及折旋之際每顧視太后舉手蹈足瞋目頷首為執</hi>
　<hi>殺之勢太后解其意而不敢言日暮太后欲携帝宿宣光殿侯剛不可康生曰至尊陛下之兒隨陛下可</hi>
　<hi>也太后自起援帝下堂去帝前入閤左右競相排閤不得閉康生㧞千牛刀斫之乃得定帝既升宣光殿</hi>
　<hi>康生乘酒勢将出處分為乂所執光祿勲賈粲紿太后曰侍官懷恐不安陛下宜親安慰太后適下殿粲</hi>
　<hi>即扶帝出東序前御顯陽殿還閉太后於宣光殿乂遂殺康生流難當以劉騰為司空公私屬請唯視貨</hi>
<pb n="KR2o0020_WYG_042-70a"/>
　<hi>多少刻剝六鎭歲入以巨萬萬計逺近苦之京兆王繼自以權位太盛請以司徒譲崔光乃以繼為太保</hi>
　<hi>崔光為司徒</hi>集覽<hi>千牛刀千牛官名掌執御刀以宿衛</hi>
　　書法<hi>幽遷太后騰甞預謀矣不書以宦者故畧之也於是以為司空則書以宦者故重之也殺</hi>
　　<hi>者元乂則以者亦元乂崔光嘗立節者今乃為乂所以剛目列之於劉騰之下所以深愧之也終綱</hi>
　　<hi>目書宦者為司空二劉騰李輔國</hi>
　　發明<hi>前書又殺清河王懌幽太后此書乂殺奚康生皆以著拓䟦氏之亂也懌有帷箔之嫌康</hi>
　　<hi>生亦有預謀幽后之失而綱目專目元乂殺之且又不去其官者惡乂之亂朝也乂之亂朝如此既</hi>
　　<hi>以宦者為司空而京兆王繼崔光軰乃與之同列而不耻魏國之大臣如彼雖欲不亡難矣列書于</hi>
<pb n="KR2o0020_WYG_042-70b"/>
　　<hi>册舉皆罪也○丘濬曰宦者為三公始見此嗚呼三公論道經邦爕理隂陽而以宦者為之世道可</hi>
　　<hi>知矣</hi>
秋七月梁以裴邃為豫州刺史<lb/>
　<hi>邃鎭合肥欲襲夀陽隂結夀陽民為内應恐魏覺之先移魏揚州云聞欲脩白捺故城稍相侵逼此亦須</hi>
　<hi>營歐陽設交境之備揚州刺史長孫稚謀於僚佐皆曰此無脩白捺之意以實報之錄事㕘軍楊侃曰白</hi>
　<hi>捺小城本非形勝邃好狡數今集兵遣移恐有他意稚大寤令侃報移曰彼之纂兵想别有意何為妄搆</hi>
　<hi>白捺他人有心予忖度之勿謂秦無人也邃得移以為魏人已覺即散其兵</hi>集覽<hi>白捺城名捺乃</hi>
　<hi>曷反字或作抺</hi>質實<hi>合肥縣名注見漢靈帝中平元年夀陽郡名注見齊主寳卷永元二年他人有</hi>
<pb n="KR2o0020_WYG_042-71a"/>
　<hi>心予忖度之孟子文勿謂秦無人也左傳文十三年晉士㑹在秦晉人謀歸之及行繞朝贈之以策曰子</hi>
　<hi>無謂秦無人吾謀適不用也</hi>
高車擊柔然柔然可汗婆羅門降魏冬十月魏分柔然<lb/>
為二國以處阿那瓌婆羅門考異<hi>提要無以處阿那瓌婆羅門八字</hi>
　<hi>高車伊匐擊柔然可汗婆羅門大破之婆羅門帥十部落詣凉州請降於魏柔然餘衆相帥迎阿那瓌阿</hi>
　<hi>那瓌乞兵送還詔中書門下博議凉州刺史袁翻曰自國家都洛以來蠕蠕高車迭相吞噬始則蠕蠕授</hi>
　<hi>首既而高車被擒今高車自奮於衰微之中克雪讐耻誠由種類繁多終不能相滅自二虜交闘邊境無</hi>
　<hi>塵數十年矣此中國之利也今蠕蠕兩主相繼歸誠戎狄禽獸終無純固之節然存亾繼絕帝王本務若</hi>
<pb n="KR2o0020_WYG_042-71b"/>
　<hi>棄而不受則虧我大徳若納而撫養則損我資儲或全徙内地則非直其情不願亦恐終有劉石之患且</hi>
　<hi>蠕蠕尚存則高車猶有内顧之憂未暇窺窬上國若其全滅則高車䟦扈之勢豈易可知今蠕蠕雖亂部</hi>
　<hi>落猶衆處處棊布以望舊主高車雖彊未能盡服也愚謂蠕蠕二主並宜存之居阿那瓌於東處婆羅門</hi>
　<hi>於西分其民各有攸屬阿那瓌所居非所經見不敢臆度婆羅門請脩西海故城以處之西海在酒泉之</hi>
　<hi>北去高車所居金山千餘里實北虜往來之衝要二地沃衍大宜耕稼宜遣一良将配以兵仗監䕶婆羅</hi>
　<hi>門因令屯田以省轉輸之勞其北則臨大磧野獸所聚使蠕蠕射獵彼此相資足以自固外以輔蠕蠕之</hi>
　<hi>微弱内亦防高車之畔渙此安邊保塞之長計也若婆羅門能收離聚散復興其國者漸令北轉徙渡流</hi>
　<hi>沙則是我之外蕃高車勍敵西北之虞可以無慮如其姦回反覆不過為逋逃之㓂於我何損哉朝議是</hi>
<pb n="KR2o0020_WYG_042-72a"/>
　<hi>之乃置阿那瓌於吐若奚泉婆羅門於故西海郡</hi>集覽<hi>劉石之患晉惠帝時劉元海據離石稱漢</hi>
　<hi>劉曜改號趙晉元帝時石勒據襄國號後趙臆度以胸臆之意自忖度之沃衍平羙之地索隐曰沃水之</hi>
　<hi>灌沃者衍地之平延者大磧柔然故地南牀山在焉五代晉高居誨使于闐記自靈州西過黃河始渉沙</hi>
　<hi>四百里至涼州凉州西五百里至甘州甘州西始渉磧磧無水姦囘回邪也書泰誓崇信姦回左傳姦回</hi>
　<hi>昏亂</hi>質實<hi>凉州注見唐中宗景龍二年䟦扈注見漢質帝永初元年酒泉郡名注見漢武帝元朔三</hi>
　<hi>年西海郡注見晉武帝建武元年</hi>
十一月魏討叛氐不克考異<hi>討當作擊</hi>
　<hi>魏以東益南秦氐皆反以河間王琛為行臺討之琛恃劉騰之勢貪暴無所畏忌大為氐所敗</hi>質實<lb/>
<pb n="KR2o0020_WYG_042-72b"/>
　<hi>東益州名注見漢後主建興七年南秦州名注見漢獻帝建安二十二年河間國名注見漢帝𤣥更始二</hi>
　<hi>年</hi>
<hi>壬梁普通三年寅魏正光三年</hi>夏四月高車王弟越居殺其王伊匐而<lb/>
自立考異<hi>提要殺作弑按綱目高昌吐谷渾突厥皆書弑當從提要</hi>考證<hi>殺當作弑自立當作</hi>
<hi>代之</hi>○五月朔日食旣質實<hi>日食既注見漢惠帝七年</hi>
　　書法<hi>食旣大變也是歲正徳奔魏逃歸而侯景渡江之禍始此矣綱目書食旣十有二未有無</hi>
　　<hi>其應者也</hi>
○冬十一月魏行正光厯<lb/>
<pb n="KR2o0020_WYG_042-73a"/>
　<hi>初魏世宗以𤣥始厯浸疎命更造新厯至是著作郎崔光取張龍翔等九家所上厯候驗得失合為一厯</hi>
　<hi>行之</hi>質實<hi>魏世宗宣武帝恪廟號世宗</hi>
梁西豐侯正徳奔魏旣而逃歸<lb/>
　<hi>初梁主養臨川王宏之子正徳為子及太子統生正徳還本賜爵西豐侯怏怏不滿意常蓄異謀是歲奔</hi>
　<hi>魏魏人待之甚薄正徳逃歸梁主泣而誨之復其封爵</hi>質實<hi>西豐縣名注見天監五年臨汝怏怏</hi>
　<hi>注見漢光武建武二年</hi>
　　發明<hi>正徳書奔魏書逃歸而不聞正其背父叛君之罪則梁主政刑之失為可知矣然正徳之</hi>
　　<hi>所以敢於如此者亦知梁主之必不殺已故也自是而後尤而效之狃於為惡無所顧忌者多矣亂</hi>
<pb n="KR2o0020_WYG_042-73b"/>
　　<hi>階何自而弭乎</hi>
柔然王婆羅門叛魏魏討而執之考異<hi>討當作擊</hi>
　<hi>柔然婆羅門叛魏亡歸嚈噠魏以平西長史費穆為行臺将兵討之柔然遁去穆曰戎狄之性見敵即走</hi>
　<hi>乘虚復出若不使之破膽終恐疲於奔命乃簡精騎伏山谷以歩兵之羸者為外營柔然果至奮擊破之</hi>
　<hi>婆羅門為凉州軍所擒送洛陽</hi>集覽<hi>嚈噠即悒怛國本大月氐種或曰高車别種都㧞底延城葢王</hi>
　<hi>含也顔師古曰嚈噠本虜複姓因為國號後訛為悒怛耳嚈益渉反噠陁葛反悒乙及反怛當割反</hi>
　　書法<hi>柔然未有書叛者此其書叛何已降也一字之權衡嚴矣</hi>
<hi>癸梁普通四年卯魏正光四年</hi>春二月柔然大饑魏遣使撫之<lb/>
<pb n="KR2o0020_WYG_042-74a"/>
　<hi>柔然大饑阿那瓌帥其衆入魏境求賑給魏以左丞元孚為行臺持節撫之将行表陳便宜曰蠕蠕久來</hi>
　<hi>彊大今自亂亡宜因此時善思逺策昔漢宣之世呼韓欵塞漢遣董忠韓昌領邊郡士馬送出朔方因留</hi>
　<hi>衛助光武時亦使中郎将叚彬置安集掾史隨單于所在參察動静今宜畧依舊事借其閑地聽其田牧</hi>
　<hi>粗置官屬示相慰撫嚴戒邊兵因令防察使親不至矯詐踈不容反叛最策之得者也不從</hi>集覽<lb/>
　<hi>呼韓欵塞漢宣帝甘露二年匃奴呼韓邪單于欵五原塞</hi>質實<hi>漢宣之世呼韓欵塞遣董忠等送出</hi>
　<hi>朔方事在甘露二年光武時使中郎将叚彬隨單于參察動静事在建武二十六年</hi>
三月魏司空劉騰卒<lb/>
　　書法<hi>騰乂黨也嘗幽太后矣書卒書官何譏失刑也</hi>
<pb n="KR2o0020_WYG_042-74b"/>
○夏四月柔然王阿那瓌執魏使者犯魏邊魏發兵擊<lb/>
之不及而還<lb/>
　<hi>魏元孚持白虎幡勞阿那瓌於柔𤣥懷荒二鎭之間阿那瓌衆號三十萬隂有異志遂拘留孚引兵而南</hi>
　<hi>所過剽掠至平城乃聽孚還有司奏孚辱命抵罪遣尚書令李崇僕射元纂帥騎十萬擊柔然阿那瓌聞</hi>
　<hi>之驅民北遁崇追之三千餘里不及而還纂使參軍于謹追至郁對原前後十七戰屢破之謹性深沈有</hi>
　<hi>識量渉獵經史少時屏居閭里不求仕進或勸之仕謹曰州郡之職昔人所鄙台鼎之位須待時來纂聞</hi>
　<hi>而辟之崇長史魏蘭根説崇曰昔緣邊初置諸鎭地廣人稀或徴發中原彊宗子弟或國之肺腑寄以爪</hi>
　<hi>牙中年以來有司號為府户役同厮養官婚班齒致失清流而本來族類各居榮顯顧瞻彼此理當憤怨</hi>
<pb n="KR2o0020_WYG_042-75a"/>
　<hi>宜改鎭立州分置郡縣凡是府户悉免為民入仕次叙一凖其舊文武兼用威恩並施此計若行國家庶</hi>
　<hi>無北顧之慮矣崇為之奏聞事寢不報</hi>集覽<hi>肺腑注見漢武/帝元朔六年</hi>質實<hi>于謹代人</hi>
　<hi>栗磾之子台鼎注見唐髙宗開耀元年魏蘭根下曲陽人</hi>
　　書法<hi>婆羅門書叛書討阿那瓌執魏使則曷為書擊之病魏也納所不宜納以自取侮魏亦不</hi>
　　<hi>能無責矣書擊不書討所以示敝内事外者之貶也</hi>
魏沃野鎭民破六韓㧞陵反<lb/>
　<hi>初元乂既幽胡太后常入直於魏主所居殿側曲盡佞媚帝寵信之乂出入恒令勇士持兵先後時出休</hi>
　<hi>於千秋門外施木欄楯使腹心防守以備竊發其始執政矯情自飾時事得失頗以闗懷既得志遂驕愎</hi>
<pb n="KR2o0020_WYG_042-75b"/>
　<hi>貪吝嗜酒好色與奪任情紀綱壞亂父京兆王繼尤貪縱受賂遺請屬有司莫敢違者牧守令長率皆貪</hi>
　<hi>汚之人由是百姓困窮人人思亂未幾沃野鎭民破六韓㧞陵聚衆反殺鎭将諸鎭華夷之民往往響應</hi>
　<hi>㧞陵南侵遣衛可孤攻圍武川懷朔二鎭尖山賀㧞度㧞及其三子允勝岳皆有材勇懷朔鎭将楊鈞擢</hi>
　<hi>度㧞為統軍三子為軍主以拒之</hi>集覽<hi>欄楯楯䜿尹反欄檻也王逸曰縱曰欄橫曰楯楯間子曰</hi>
　<hi>櫺欄楯殿上臨邊之飾亦以防人墜墮今階際木抅欄是破六韓㧞陵破六韓虜三字姓㧞陵名也㧞蒲</hi>
　<hi>撥反賀㧞度㧞賀㧞虜複姓度㧞其名也</hi>質實<hi>紀綱注見宋營陽王景平二年尖山按一統志在大</hi>
　<hi>同府朔州即武州山之别峯也賀㧞氏之宗族居於此</hi>
　　書法<hi>元魏之亂始此</hi>
<pb n="KR2o0020_WYG_042-76a"/>
　　發明<hi>綱目書元乂殺清河王懌幽太后於其前書殺将軍奚康生以宦者為司空於其次今又</hi>
　　<hi>大書破六韓㧞陵反於其上而分注載乂其始執政矯情自飾既得志遂驕愎貪縱與奪任情以致</hi>
　　<hi>召亂之實於其下則魏氏之亡實自此始詳而書之葢欲使後人參考而得之其為世戒豈不深切</hi>
　　<hi>而著明也哉</hi>
冬魏司徒崔光卒<lb/>
　<hi>光寛和樂善終日怡怡未嘗忿恚于忠元乂用事皆尊敬之事多咨决而不能救裴郭清河之死時人比</hi>
　<hi>之張禹胡廣且死薦賈思伯為侍講帝從思伯受春秋思伯傾身下士或問曰公何以能不驕思伯曰衰</hi>
　<hi>至便驕何常之有當世以為雅談</hi>集覽<hi>裴郭清河于忠用事裴植郭祚皆以無罪賜死元乂用事</hi>
<pb n="KR2o0020_WYG_042-76b"/>
　<hi>清河王懌濫以謀叛身誅</hi>質實<hi>張禹按一統志河内軹人明習經學仕漢為博士元帝朝授太子論</hi>
　<hi>語成帝即位尊為師傅與鄭寛中説書金華殿累遷光祿大夫代王商為丞相封安昌侯先儒謂其阿䛕</hi>
　<hi>王氏以啟簒逆之禍西漢之衰其以禹也胡廣注見晉孝武帝太元二十一年</hi>
十一月朔日食○十二月梁鑄鐵錢<lb/>
　<hi>梁初唯揚荆郢江湘梁益用錢交廣用金銀餘州雜以榖帛交易後鑄五銖錢而民間私用古錢禁之不</hi>
　<hi>能止乃議罷銅錢鑄鐡錢</hi>質實<hi>交廣二州名注見晉武帝太康元年</hi>
　　書法<hi>梁世書鑄錢者再是年丁丑年書鑄鐡錢譏也書鑄鐡錢始此終綱目書鑄鐵錢二是年</hi>
　　<hi>五代乙酉年楚</hi>
<pb n="KR2o0020_WYG_042-77a"/>
<hi>甲梁普通五年辰魏正光五年</hi>春三月魏遣臨淮王彧督諸軍討㧞陵<lb/>
夏四月高平敇勒胡琛反㧞陵䧟武川懷朔鎭五月彧<lb/>
兵敗績魏復遣都督李崇討之<lb/>
　<hi>魏以臨懷王彧討破六韓㧞陵四月高平鎭敇勒酋長胡琛反攻高平鎭以應㧞陵魏将盧祖遷擊破之</hi>
　<hi>琛北走衛可孤攻懷朔鎭經年外援不至楊鈞使賀㧞勝詣臨淮王彧告急勝募敢死少年十餘騎夜伺</hi>
　<hi>隙潰圍出賊追及之勝曰我賀㧞破胡也賊不敢逼勝見彧説之曰懷朔被圍旦夕淪䧟大王今頓兵不</hi>
　<hi>進懷朔若䧟則武川亦危賊之鋭氣百倍雖有良平不能為大王計矣彧許為出師勝還復突圍而入鈞</hi>
　<hi>復遣勝出覘武川武川已䧟勝馳還懷朔亦潰勝父子俱為可孤所虜五月彧與㧞陵戰於五原兵敗賊</hi>
<pb n="KR2o0020_WYG_042-77b"/>
　<hi>勢日盛魏主引羣臣問計尚書元脩義請遣重臣督軍鎭恒朔以捍㓂魏主曰去歲李崇求改鎭為州開</hi>
　<hi>鎭户非冀之心致有今日之患然崇貴戚重望器識英敏意欲還遣崇行何如羣臣皆以為然乃加崇使</hi>
　<hi>持節北討大都督命将軍崔暹廣安王深皆受節度司馬公曰李崇之表所以消禍於未萌制勝於無形</hi>
　<hi>魏肅宗既不能用及亂生之日曽無愧謝之言乃更以為崇罪彼不明之君烏可與謀哉</hi>質實<hi>臨淮</hi>
　<hi>郡名注見新莽天鳳四年高平鎭注見漢光武建武六年良平謂漢之張良陳平五原郡名注見漢宣帝</hi>
　<hi>甘露二年恒朔二州名恒注見漢光武建武九年常山朔注見漢高帝六年馬邑崔暹博陵安平人洪之</hi>
　<hi>後廣安國名注見漢獻帝建安三年東城</hi>
魏秦州莫折大提反䧟高平大提死子念生代領其衆<lb/>
<pb n="KR2o0020_WYG_042-78a"/>
魏遣兵討之<lb/>
　<hi>魏自破六韓㧞陵反二夏豳凉㓂盗蜂起秦州刺史李彦殘虐城内薛珍等殺之推其黨莫折大提為秦</hi>
　<hi>王魏遣雍州刺史元志討之南秦州人亦殺刺史崔遊以城應大提大提遣其黨襲髙平克之殺鎭将行</hi>
　<hi>臺大提尋卒子念生自稱天子魏遣尚書元脩義為西道行臺帥諸将討之</hi>集覽<hi>二夏時又有東</hi>
　<hi>夏州故曰二夏莫折大提莫折闗西複姓也大提其名也</hi>質實<hi>豳凉二州名豳注見漢桓帝延熹五</hi>
　<hi>年凉注見唐中宗景龍二年蜂起注見唐僖宗乾符元年南秦州注見漢獻帝建安二十二年下辨</hi>
秋七月魏將軍崔暹討㧞陵戰于白道敗績<lb/>
　<hi>崔暹違李崇節度與㧞陵戰于白道大敗㧞陵并力攻崇崇力戰不能禦引還雲中廣陽王深上言先朝</hi>
<pb n="KR2o0020_WYG_042-78b"/>
　<hi>都平城以北邊為重盛簡親賢擁麾作鎭配以高門子弟以死防遏非唯不廢仕宦乃更獨得復除當時</hi>
　<hi>人物忻慕為之太和中李冲用事凉州士人悉免厮役帝鄉舊門仍防邊戍本鎭驅使遂隔清途自非得</hi>
　<hi>罪當世莫肯與之為伍又以或多逃逸乃峻邊兵之格鎭人不聽浮遊在外於是少年不得從師長者不</hi>
　<hi>得遊宦獨為匪人言之流涕自定鼎伊洛邊任益輕唯底滯凢才乃出為鎭将轉相模習專事聚歛或諸</hi>
　<hi>方姦吏犯罪配邊為之指蹤政以賄立邊人無不切齒及阿那瓌背恩縱掠發奔命追之十五萬衆度沙</hi>
　<hi>漠不日而還邊人見之遂輕中國李崇求改鎭為州抑亦先覺朝廷未許而㧞陵為亂此叚之舉指望銷</hi>
　<hi>平而崔暹隻輪不返将士之情莫不解體今日所慮非止西北将恐諸鎭尋亦如此天下之事何易可量</hi>
　<hi>書奏不省詔徴崔暹繫廷尉暹賂元乂卒得不坐</hi>集覽<hi>解體注見漢桓帝延熹二年</hi>質實<lb/>
<pb n="KR2o0020_WYG_042-79a"/>
　<hi>白道或疑地名未詳處所唯大同府大同縣有白道泉相傳即飲馬長城窟處未知是否雲中郡名注見</hi>
　<hi>秦王政三年廣陽縣名注見漢獻帝興平二年太和魏文帝年號定鼎伊洛定鼎注見天監二年伊洛注</hi>
　<hi>見漢高后三年沙漠注見漢獻帝建安二十五年</hi>
莫折念生㓂魏東益州不克<lb/>
　<hi>莫折念生遣其都督楊伯年等攻仇鳩河池二戍東益州刺史魏子建擊破之東益州本氐王楊紹先之</hi>
　<hi>國将佐以城民勁勇二秦反者皆其族類請收其器械子建曰城民數經行陳撫之足以為用急之則腹</hi>
　<hi>背為患乃悉召而慰諭之既而漸分其父兄子弟外戍諸郡内外相顧卒無叛者</hi>集覽<hi>二秦時又</hi>
　<hi>有南秦州故曰二秦</hi>質實<hi>河池戍注見中大通六年南岐</hi>
<pb n="KR2o0020_WYG_042-79b"/>
八月梁徐州刺史成景儁㧞魏僮城質實<hi>徐州注見秦始皇二十八</hi>
<hi>年僮城未詳處所按一統志唯劉宋時置有僮縣屬南彭城郡即漢之厚丘縣地梁屬僮陽郡東魏改為沭陽</hi>
<hi>郡仍於郡東置懷文縣後周改曰沭陽隋屬海州唐總章初屬泗州後復屬海州宋南渡没於金尋復歸宋屬</hi>
<hi>海州元仍舊至本朝因之改屬淮安府未知是否姑錄之以偹參考</hi>○魏都督元志討莫<lb/>
折念生戰于隴口敗績<lb/>
　<hi>魏散騎侍郎李苗上書曰凡食少兵精利速戰糧多卒衆宜持久今隴賊猖狂非有素蓄其勢在於疾攻</hi>
　<hi>遲則人情離沮故高壁深壘者王師全制之策也但天下久泰人不曉兵奔利不相待逃難不相顧将無</hi>
　<hi>法令士非教習不思長久之計各有輕敵之心如令隴柬不守汧軍敗散則兩秦遂彊三輔危弱國之右</hi>
<pb n="KR2o0020_WYG_042-80a"/>
　<hi>臂於斯廢矣宜勒大将堅壁勿戰别命偏禆帥精兵數千出麥積崖以襲其後則汧岐之下羣妖自散矣</hi>
　<hi>以苖為統軍與别将淳于誕俱出梁益未至莫折念生遣其弟天生将兵下隴元志與戰兵敗東保岐州</hi>
　集覽<hi>隴周為岐隴地春秋秦文公都焉魏為隴川郡唐改汧陽郡復為隴州州在隴山西山又在鳳</hi>
　<hi>翔西其山至高土人歌云隴頭流水鳴聲嗚咽遥望秦川肝腸斷絶汧注見漢光武建武六年三輔注見</hi>
　<hi>漢武帝征和元年岐注見周顯王八年</hi>質實<hi>隴山名注見漢光武建武八年又注見建武六年汧</hi>
魏改鎭為州<lb/>
　<hi>東西部敕勒皆叛魏附於㧞陵魏主始思李崇元深之言詔諸州鎭軍貫非有罪配𨽻者皆免為民改鎭</hi>
　<hi>為州</hi>
<pb n="KR2o0020_WYG_042-80b"/>
魏秀容人乞伏莫于等反酋長爾朱榮討平之集覽<hi>秀容</hi>
<hi>注見晉安帝隆安二年爾朱爾通作爾注同上年</hi>
　<hi>榮羽徤之𤣥孫也御衆嚴整時四方兵起榮隂散其畜牧資財招合驍勇結納豪傑於是侯景司馬子如</hi>
　<hi>賈顯度叚榮竇泰皆往依之</hi>質實<hi>叚榮姑臧人信之孫</hi>
九月梁取魏睢陵荆山襲夀陽不克<lb/>
　<hi>成景儁㧞魏睢陵趙景悦圍荆山裴邃帥騎三千襲夀陽夜斬闗而入克其外郭魏揚州刺史長孫稚禦</hi>
　<hi>之一日九戰後軍失道不至邃引兵還别将擊魏淮陽魏使行臺酈道元都督河間王琛救夀陽安樂王</hi>
　<hi>鍳救淮陽梁兵敗績</hi>質實<hi>睢陵縣名注見宋明帝泰始三年荆山按一統志城名在鳳陽府鍾離廢</hi>
<pb n="KR2o0020_WYG_042-81a"/>
　<hi>縣西八十三里梁魏戰争時築淮陽縣名注見宋明帝泰始三年酈道元涿郡人河間國名注見漢帝𤣥</hi>
　<hi>更始二年安樂郡名注同上年</hi>
魏凉州亂刺史宋頴以吐谷渾討平之<lb/>
　<hi>魏凉州幢帥于菩提執刺史宋頴據州反頴宻求救於吐谷渾伏連籌自将救凉州于菩提棄城走追斬</hi>
　<hi>之城民復推頴為刺史</hi>集覽<hi>幢帥柔然亦立軍法以千人為軍軍置将百人為幢幢置帥吐谷渾</hi>
　<hi>注見晉元帝建武元年</hi>
冬十月梁取魏建陵曲木琅邪等城<lb/>
　<hi>裴邃攻魏建陵城克之㧞曲木将軍彭寳孫㧞琅邪檀丘裴邃㧞狄城甓城進屯黎漿魏東海太守以司</hi>
<pb n="KR2o0020_WYG_042-81b"/>
　<hi>吾城降将軍曹世宗㧞曲陽秦墟魏守将多棄城走</hi>質實<hi>建陵按一統志漢之縣名屬臨淮郡後廢</hi>
　<hi>之故城在淮安府沭陽縣西北一百里建陵山下曲木城名未詳處所琅邪城名注見漢光武建武五年</hi>
　<hi>狄城注見秦二世元年甓城未詳處所黎漿地名未詳處所東海郡名注見秦二世二年郯司吾城未詳</hi>
　<hi>處所曲陽秦之縣名漢屬九江郡故城在鳳陽府定遠縣西北九十五里又有西曲陽故城在夀州東北</hi>
　<hi>八十三里晉屬淮南郡</hi>
魏營州人就徳興反魏遣兵討之不克質實<hi>營州按一統志後魏</hi>
<hi>所置本漢河間國武遂縣地隋改遂城縣唐屬易州五代周克三闗此係鴈門闗衝要宋置廣信軍金改遂州</hi>
<hi>尋廢元省縣復置遂州至本朝省入安肅縣故址在保定府安肅縣西二十五里</hi>○胡琛㓂魏<lb/>
<pb n="KR2o0020_WYG_042-82a"/>
豳夏北華三州魏遣兵討之質實<hi>豳州注見漢桓帝延熹五年夏州注見漢</hi>
<hi>武帝元朔元年北華州注見漢獻帝建安十七年鄜</hi>○魏朔方胡反夏州刺史源<lb/>
子雍討平之考異<hi>討當作擊</hi>
　<hi>魏朔方胡反圍夏州刺史源子雍城中食盡衆無二心子雍欲自出求糧留其子延伯守統萬将佐皆曰</hi>
　<hi>不若父子俱去子雍泣曰吾世荷國恩當畢命此城但無食可守故欲往東州為諸軍營數月之食若幸</hi>
　<hi>而得之保全必矣乃帥羸弱詣東夏州運糧延伯與将佐哭而送之行數日為胡帥曹阿各㧞所擒子雍</hi>
　<hi>潛遣人齎書敕城中努力固守延伯曰吾父吉凶未可知方寸焦爛但奉命守城所為者重不敢以私害</hi>
　<hi>公諸君幸得此心於是衆感其義莫不奮厲子雍雖被擒胡人常以民禮事之子雍為陳禍福賊衆遂降</hi>
<pb n="KR2o0020_WYG_042-82b"/>
　<hi>子雍見行臺北海王顥具陳諸賊可滅之状顥使為先驅時東夏闔境皆反子雍轉鬬而前九旬之中凡</hi>
　<hi>數十戰遂平東夏州徴税粟以饋統萬二夏由是獲全子雍懷之子也</hi>集覽<hi>統萬城名在朔州郡</hi>
　<hi>北注見晉恭帝元熈元年顥下老反北海王名</hi>質實<hi>統萬按一統志古地名春秋時白翟所居秦屬</hi>
　<hi>上郡漢初屬翟國東漢時郡邑俱廢晉䧟於戎後魏以為統萬鎭未幾置金明郡又改東夏州後改為延</hi>
　<hi>州取延水為名隋初仍為州大業初改延安郡唐初復為延州天寳初改延安郡乾元初復為延州五代</hi>
　<hi>梁置忠義軍節度後唐改彰武軍宋初仍為延州屬鄜延路元祐中陞為延安府金仍舊元改延安路至</hi>
　<hi>本朝復改延安府𨽻陜西道東夏州注同上北海郡名注見漢桓帝永康元年青州</hi>
魏以費穆為朔州刺史<lb/>
<pb n="KR2o0020_WYG_042-83a"/>
　<hi>魏廣陽王深上言今六鎭盡叛高車二部亦與之同以此疲兵擊之必無勝理不若選練精兵守恒州諸</hi>
　<hi>要更為後圖遂與李崇引兵還平城崇謂諸将曰雲中者白道之衝賊之咽㗋若此地不全則并肆危矣</hi>
　<hi>當留一人鎭之誰可者衆舉費穆崇乃請穆為朔州刺史○賀㧞度㧞父子及宇文肱紏合鄉里豪傑襲</hi>
　<hi>衛可孤殺之度㧞尋與鐡勒戰死肱逸豆歸之𤣥孫也</hi>集覽<hi>鐵勒注見宋文帝元嘉七年敕勒</hi>
　質實<hi>并肆二州名并注見齊明帝建武三年肆注見晉孝武帝太元九年新興</hi>
魏北討都督李崇免<lb/>
　<hi>李崇引祖瑩為長史廣陽王深奏瑩詐増首級盗没軍資瑩坐除名崇亦免官削爵徵還深遂専總軍政</hi>
十一月莫折念生遣其弟天生䧟魏岐州殺都督元志<lb/>
<pb n="KR2o0020_WYG_042-83b"/>
質實<hi>岐州注見周顯王八年</hi>○蜀賊㓂魏雍州討平之質實<hi>雍州注見</hi>
<hi>唐𤣥宗開元十一年京兆</hi>○十二月梁復取三闗圍魏郢州不克質<lb/>
實<hi>三闗注見天監八年郢州注見太清二年義陽</hi>○魏汾州胡反質實<hi>汾州注見周威</hi>
<hi>烈王二十三年西河</hi>○魏秦州平<lb/>
　<hi>魏魏子建招諭南秦諸氐稍稍降附遂復六郡十二戍魏以子建為行臺梁巴秦益皆受節度</hi>質實<lb/>
　<hi>南秦州名注見漢獻帝建安二十二年下辨梁巴秦益四州名梁注見周赧王四年漢中巴注見天監四</hi>
　<hi>年秦注見漢光武建武元年天水益注見晉武帝泰始八年</hi>
梁以散騎常侍朱异掌機政<lb/>
<pb n="KR2o0020_WYG_042-84a"/>
　<hi>是歲周捨坐事免朱异代掌機宻軍旅謀議方鎭改易朝儀詔敕皆典之异多藝能精力敏贍梁主任之</hi>
　質實<hi>朱异錢塘人</hi>
　　書法<hi>掌機政何譏也何譏國家機宻凡腹心大臣皆與知焉梁之禍朱异始也故謹志之</hi>
　　發明<hi>掌機政未有書而此書之者所以志其蔽主亡國之端也</hi>
<hi>乙梁普通六年巳魏孝昌元年</hi>春正月梁取魏南鄉郡及馬圈等城質<lb/>
實<hi>南鄉郡名注見晉穆帝永和十年馬圈城未詳處所</hi>○魏徐州刺史元法僧反<lb/>
魏發兵討之遂降梁質實<hi>徐州注見秦始皇二十八年彭城</hi>
　<hi>法僧素附元乂見乂驕恣恐及禍謂中書舍人張文伯曰吾欲與汝去危就安能從我乎文伯曰吾寧死</hi>
<pb n="KR2o0020_WYG_042-84b"/>
　<hi>見文陵松柏安能去忠義而從叛逆乎法僧殺之遂殺行臺高諒稱帝改元魏發兵擊之法僧乃遣其子</hi>
　<hi>景仲降梁長史元顯和舉兵與戰法僧擒之執其手慰諭之顯和日翁以地叛獨不畏良史乎我寧為忠</hi>
　<hi>鬼不能為叛臣法僧殺之梁以元畧為大都督與将軍陳慶之等将兵應接</hi>質實<hi>文陵魏宣武帝</hi>
　<hi>之墓也陳慶之義興國山人</hi>
魏行臺蕭寳寅都督崔延伯討莫折天生敗之岐雍隴<lb/>
東皆平<lb/>
　<hi>莫折天生軍於黒水魏以崔延伯為都督討之與行臺蕭寳寅軍於馬嵬延伯素驍勇寳寅趣之使戰延</hi>
　<hi>伯曰明晨為公參賊勇怯乃選精兵數千西渡黒水直抵天生營下徐引兵還天生開營争逐之其衆十</hi>
<pb n="KR2o0020_WYG_042-85a"/>
　<hi>倍蹙延伯於水次寳寅望之失色延伯自為後殿不與之戰使其衆先渡部伍嚴整天生兵不敢擊寳寅</hi>
　<hi>喜曰崔君之勇闗張不如延伯曰此賊非老奴敵也明公但安坐觀老奴破之乃勒兵出戰身先士卒䧟</hi>
　<hi>其前鋒将士盡鋭競進大破之俘斬十餘萬追奔及小隴岐雍及隴東皆平将士稽留採掠天生遂塞隴</hi>
　<hi>道由是諸軍不能前進寳寅破宛川俘其民以美女十人賞岐州刺史魏蘭根蘭根辭曰此縣介於彊㓂</hi>
　<hi>不能自立故附從以救死官軍之至宜矜而撫之奈何助賊為虐剪以為賤役乎悉求其父兄而歸之</hi>
　集覽<hi>馬嵬地名在咸陽西輿地記云馬嵬坡在京兆興平縣西二十三里嵬吾回反宛川即岐州陳</hi>
　<hi>倉縣後魏改曰宛川宛音鴛案岐州漢扶風郡也今鳳翔府是</hi>質實<hi>黒水莫詳處所按一統志唯漢</hi>
　<hi>中府城固縣西北有黒水未知是否明者詳察之馬嵬坡名在西安府興平縣西二十五里即唐楊貴妃</hi>
<pb n="KR2o0020_WYG_042-85b"/>
　<hi>葬處後殿注見漢昭烈章武二年闗張謂闗羽張飛乃蜀漢之猛将注見宋文帝元嘉六年小隴山名在</hi>
　<hi>鳳翔府隴州西巖嶂高險不通軌轍漢張衡詩我所思兮在漢陽欲往從之隴坂長即此宛川縣名注見</hi>
　<hi>漢安帝元初四年陳倉</hi>
梁裴邃敗魏師于夀陽<lb/>
　<hi>梁裴邃㧞魏新蔡郡梁主詔西昌侯淵藻将衆前驅豫章王綜與諸将繼進邃㧞鄭城汝潁之間所在響</hi>
　<hi>應魏河間王琛等憚邃威名軍於城父累月不進魏主遣使賫齋庫刀以趣之琛至夀陽欲决戰長孫稚</hi>
　<hi>以為未可不聽引兵出擊邃為四甄以待之使将軍李祖憐先挑戰而偽退稚琛悉衆追之四甄競發魏</hi>
　<hi>師大敗斬首萬餘級琛走入城稚勒兵而殿遂閉門自固不敢復出</hi>集覽<hi>新蔡古蔡國周武王弟叔</hi>
<pb n="KR2o0020_WYG_042-86a"/>
　<hi>度所封在汝南今上蔡縣是後昭侯徙州來以州來為下蔡在淮南今新蔡縣是鄭城周初封管叔鮮於</hi>
　<hi>此春秋為鄭國之莘邑秦屬三川郡漢屬河南今汴梁鄭州是齋庫刀未詳或曰即齋斧之説按韻㑹齋</hi>
　<hi>字下注易資斧子夏作齊斧虞云齊當為齋齋戒入廟而受斧也漢儀注有若盧獄令主治庫兵将相大</hi>
　<hi>臣齊武帝永明十年齋庫失火四甄甄居延反軍號也晉周訪討杜曾使将軍李恒督左甄許朝督右甄</hi>
　<hi>即此</hi>正誤<hi>齋庫刀今按齋庫刀謂齋庫中之刀也所謂齋仗兵仗之精利貯於齋中者也胡三省註</hi>
　<hi>謂千牛刀也</hi>質實<hi>新蔡郡注見漢宣帝甘露二年西昌縣名注見天監四年豫章郡名注見漢武</hi>
　<hi>帝元鼎五年鄭城按一統志即周管叔鮮所封之國秦屬三川郡漢屬河南郡東漢分置滎陽郡後魏為</hi>
　<hi>東恒農郡東魏置廣武郡後周置滎州後改為鄭州隋於管城縣置管州後改為鄭州尋為滎陽郡唐初</hi>
<pb n="KR2o0020_WYG_042-86b"/>
　<hi>於武牢置鄭州貞觀中移治管城天寳初又改為滎陽郡乾元初復為鄭州宋置奉寧軍金復為鄭州元</hi>
　<hi>因之至本朝以管城縣省入屬開封府汝潁二水名注見漢成帝綏和二年城父縣名注見秦王政二十</hi>
　<hi>二年挑戰注見漢王邦四年</hi>
魏討徐州不克梁以元法僧為司空<lb/>
　<hi>魏安樂王鑒将兵討元法僧擊元畧於彭城南畧大敗鑒不設備法僧出擊大破之梁以法僧為司空封</hi>
　<hi>始安郡公魏復遣安豐王延明臨淮王彧擊之</hi>質實<hi>彭城郡名注見秦始皇二十八年始安郡注見</hi>
　<hi>秦始皇三十三年安豐縣名注見漢光武建武七年臨淮郡名注見新莽天鳳四年</hi>
二月魏元乂解領軍<lb/>
<pb n="KR2o0020_WYG_042-87a"/>
　<hi>魏劉騰既卒胡后及魏主左右防衛微緩元乂亦自寛時出遊不返太后知之對魏主謂羣臣曰今隔絕</hi>
　<hi>我母子不聽往來復何用我為我當出家脩道於閑居寺耳因欲自下髪魏主及羣臣叩頭泣涕苦請太</hi>
　<hi>后聲色愈厲魏主乃宿於嘉福殿遂與太后宻謀黜乂然魏主深匿形迹太后有忿恚言皆以吿乂乂殊</hi>
　<hi>不以為疑於是二宫無復禁礙丞相高陽王雍雖位居乂上而深畏憚之㑹太后與魏主遊洛水雍邀二</hi>
　<hi>宫幸其第相與定圖乂之計於是太后謂乂曰元郎若忠於朝廷無反心何故不去領軍以餘官輔政乂</hi>
　<hi>甚懼乃求解領軍許之</hi>
　　書法<hi>特筆也領軍解而乂之伏誅决矣是故霍氏之将誅也先書罷其屯兵漢宣帝地節三年</hi>
　　<hi>元乂之将誅也先書解領軍是年皆特筆也</hi>
<pb n="KR2o0020_WYG_042-87b"/>
三月梁遣豫章王綜總督衆軍攝徐州事召元法僧等<lb/>
還建康<lb/>
　<hi>法僧至建康梁主寵待甚厚元畧惡其為人與之言未嘗笑</hi>
柔然阿那瓌為魏討㧞陵敗之自稱敕連頭兵豆伐可<lb/>
汗○夏四月魏太后復臨朝誅其尚書令元乂以元順<lb/>
為侍中鄭儼徐紇李神軌為中書舍人<lb/>
　<hi>乂雖解兵權猶總内外侍中穆紹勸太后速去之潘嬪有寵於魏主宦官説之云乂欲害嬪嬪泣訴於魏</hi>
　<hi>主曰乂非獨欲殺妾又将不利於陛下魏主信之因乂出宿解乂侍中明旦将入宫門者不納太后遂復</hi>
<pb n="KR2o0020_WYG_042-88a"/>
　<hi>臨朝攝政詔削劉騰官爵除乂名為民清河國郎中令韓子熈上書為清河王懌訟寃乞誅乂等太后命</hi>
　<hi>發騰墓散其骨籍没家貲盡殺其養子侯剛亦坐黜尋卒於家唯乂以妹夫故未忍誅先是黄門侍郎元</hi>
　<hi>順以剛直忤又意出為齊州刺史太后徵還為侍中侍坐於太后順曰陛下奈何以一妹之故不正元乂</hi>
　<hi>之罪使天下不得伸其怨憤太后嘿然順澄之子也未幾有告乂謀誘六鎭降户反於定州太后猶未忍</hi>
　<hi>殺羣臣固執不已魏主亦以為言乃賜乂死江陽王繼廢於家病卒太后頗事粧飾數出遊元順面諌曰</hi>
　<hi>禮婦人夫没自稱未亡人首去珠玉衣不文采陛下母臨天下年垂不惑脩飾過甚何以儀刑後世太后</hi>
　<hi>慚而還召順責之曰千里相徵豈欲衆中見辱邪順曰陛下不畏天下之笑而耻臣之一言乎順與穆紹</hi>
　<hi>同直醉入其寝紹擁被而起正色讓順曰身二十年侍中與卿先君亟連職事縱卿方進用何宜相排突</hi>
<pb n="KR2o0020_WYG_042-88b"/>
　<hi>也遂謝事還家詔諭久之乃起初鄭儼為胡國珍參軍私得幸於太后至是拜中書舍人領嘗食典御晝</hi>
　<hi>夜禁中每休沐太后常遣宦者隨之儼見其妻唯得言家事徐紇先以謟事趙脩坐徙枹罕後又謟事清</hi>
　<hi>河王懌懌死復謟事元乂太后以紇為懌所厚亦召為中書舍人紇又謟事鄭儼儼以紇有智數仗以為</hi>
　<hi>謀主紇以儼有内寵傾身承接共相表裏勢傾内外號為徐鄭儼累遷至中書令紇累遷至給事黄門侍</hi>
　<hi>郎仍領舍人總攝中書門下之事軍國詔令莫不由之紇有機辯彊力終日治事畧無休息不以為勞時</hi>
　<hi>有急詔令數吏執筆人别占之造次俱成不失事理然無經國大體專好小數見人矯為恭謹逺近輻輳</hi>
　<hi>附之神軌亦得幸於太后亦領中書舍人嘗求婚於散騎常侍盧義僖義僖不許侍郎王誦謂曰昔人不</hi>
　<hi>以一女易衆男卿豈易之邪義僖曰所以不從正為此耳從之恐禍大而速誦乃堅握義僖手曰我聞有</hi>
<pb n="KR2o0020_WYG_042-89a"/>
　<hi>命不敢以告人女遂適他族婚夕太后遣中使宣敕停之内外惶怖義僖夷然自若義僖度世之孫也</hi>
　集覽<hi>亟連亟去吏反數也連同也抱竿注見漢靈帝中平元年人别占之所草詔文其事理人各不</hi>
　<hi>同漢雋注占章豔反隐度其辭口以授人曰口占不以一女易衆男易姤卦女壯勿用取女彖曰姤遇也</hi>
　<hi>柔遇剛也王弼注施之於人即女遇男也一女而遇五男為壮至甚故不可取也晉樂廣曰不以五男易</hi>
　<hi>一女即此我聞有命不敢以告人詩楊之水卒章文也左傳定十年駟赤對叔孫成子曰臣之業在楊水</hi>
　<hi>卒章之四言矣即此</hi>正誤<hi>不以一女易衆男今按王誦意謂盧義僖顧惜一女不許李神軌為婚神</hi>
　<hi>軌方有勢或為所害則累及家族衆男故云一女易衆男晉書樂廣傳成都王頴廣之婿也頴與長沙王</hi>
　<hi>乂搆難或譖廣於乂廣曰豈以五男易一女葢廣有五男一女即頴妃也</hi>質實<hi>齊州注見漢景帝三</hi>
<pb n="KR2o0020_WYG_042-89b"/>
　<hi>年濟南定州注見周威烈王二十三年中山江陽縣名注見漢獻帝建安十九年輻輳注見漢文帝六年</hi>
　<hi>中使注見唐𤣥宗開元十五年</hi>
胡琛遣其將万俟醜奴㓂魏涇州崔延伯討之敗死<lb/>
　<hi>胡琛據高平遣万俟醜奴宿勤明逹等冦魏涇州将軍盧祖遷伊甕生討之不克蕭寳寅崔延伯既破莫</hi>
　<hi>折天生引兵㑹祖遷等於安定軍威甚盛醜奴時以輕騎挑戰兵未交輙委走延伯恃勇乘勝擊之将戰</hi>
　<hi>有賊數百騎持文書詐降寳寅延伯未及閲視宿勤明逹引兵至與降賊腹背擊之延伯大敗寳寅退保</hi>
　<hi>安定延伯耻其敗乃繕甲兵募驍勇獨出襲賊平其數柵賊還擊之魏兵大敗延伯中流矢卒於是賊勢</hi>
　<hi>益盛而羣臣自外來者皆言賊弱以求悦媚将帥求益兵者往往不與</hi>集覽<hi>万俟虜複姓音墨其</hi>
<pb n="KR2o0020_WYG_042-90a"/>
　質實<hi>高平鎭名注見漢光武建武六年涇州注見漢光武建武元年安定郡名注同上年</hi>
五月梁豫州刺史夷陵侯裴邃卒質實<hi>夷陵縣名注見周赧王三十七</hi>
<hi>年</hi>
　<hi>邃深沉有思畧為政寛明將吏愛而憚之及卒梁以夏侯亶代之</hi>
梁人圍小劔魏擊敗之考異<hi>小上漏魏字</hi>
　<hi>梁益州刺史臨汝侯淵猷遣其将樊文熾蕭世澄等将兵圍魏長史和安於小劔魏益州刺史邴蚪遣統</hi>
　<hi>軍胡小虎救之文熾襲擒之使小虎説和安降小虎遥謂安曰我失備為賊擒觀其兵力殊不足言努力</hi>
　<hi>堅守魏行臺援兵已至語未終軍士殺之軍司淳于誕救小劔文熾置柵於龍鬚山以防歸路誕宻募壮</hi>
<pb n="KR2o0020_WYG_042-90b"/>
　<hi>士夜燒其柵梁軍望見歸路絶皆恟懼誕乘而擊之文熾大敗僅以身免虜世澄等十一将斬獲萬計</hi>
　集覽<hi>邴蚪姓名邴通作丙蚪渠幽反</hi>質實<hi>臨汝縣名注見天監五年小劒按一統志山名在保</hi>
　<hi>寧府劔州北一十五里與大劔山相屬秦欲伐蜀而道不通乃作五石牛以金置尾下言能糞金欲以遺</hi>
　<hi>蜀蜀王負力而貪乃令五丁開道引之秦因滅蜀大劔雖號天險徑路頗夷小劔則鑿石架閣有不容越</hi>
　<hi>龍鬚山未詳處所</hi>
六月梁豫章王綜叛降魏魏師入彭城立綜為丹陽王<lb/>
更名贊<lb/>
　<hi>初梁主納齊東昏侯寵姬呉淑媛七月而生綜宫中多疑之淑媛寵衰怨望謂綜曰汝七月生兒安得比</hi>
<pb n="KR2o0020_WYG_042-91a"/>
　<hi>諸皇子然汝太子次第幸保富貴勿泄也與綜相抱而泣綜由是自疑夜於静室披髪席槀私祭齊氏七</hi>
　<hi>廟微服至曲阿拜齊太宗陵俗説割血瀝骨滲則為父子遂潜發東昏侯冢并自殺一男試之皆驗由是</hi>
　<hi>常懷異志專伺時變綜有勇力能手制奔馬輕財好士屢求邊任梁主未之許常於内齋布沙於地終日</hi>
　<hi>跣行足下生胝日能行三百里又使通問於蕭寳寅謂之叔父人皆知之而不敢言及在彭城魏臨淮王</hi>
　<hi>彧兵逼彭城勝負久未决梁主慮綜敗没敕引軍還綜恐不復得至北邊乃宻送降欵於彧魏人皆不之</hi>
　<hi>信彧募人入綜軍驗其虚實無敢行者監軍御史鹿悆請行單騎徑趣彭城為綜軍所執問其來狀悆曰</hi>
　<hi>臨淮王使我來欲有交易耳綜聞之謂成景儁等曰我常疑元畧規欲反城将驗其虚實故遣左右為畧</hi>
　<hi>使入魏軍中呼彼一人今其人果來可遣人詐為畧有疾在深室呼至戸外令人傳言謝之綜又遣腹心</hi>
<pb n="KR2o0020_WYG_042-91b"/>
　<hi>梁話迎悆宻以意状語之乃引至一所令一人自室中出為元畧致意曰我昔相呼欲聞鄉事晚來疾作</hi>
　<hi>不獲相見悆曰早奉音㫖冒險祗赴不得瞻見内懷反側遂辭退悆還於路復與梁話申固盟約綜遂與</hi>
　<hi>話夜投彧軍及旦齋閤不開魏軍呼曰汝豫章王昨夜已來在我軍中汝尚何為城中求王不獲軍遂大</hi>
　<hi>潰魏人入彭城乘勝追擊梁兵復取諸城至宿預而還将士死者什七八唯陳慶之帥所部還梁主聞之</hi>
　<hi>驚駭有司奏削綜爵土絶屬籍西豐侯正徳志行不悛從綜北伐棄軍輙還亦免官削爵尋皆赦之綜至</hi>
　<hi>洛陽見魏主還就舘為東昏侯舉哀服斬衰三年拜司空封丹陽王更名贊綜長史江革司馬祖暅之皆</hi>
　<hi>為魏所虜安豐王延明聞其才名厚遇之革稱足疾不拜延明使暅之作欹器銘革唾罵之延明令苹作</hi>
　<hi>寺碑革辭延明将箠之革厲色曰江革行年六十得死為幸誓不為人執筆延明知不可屈乃止日給脱</hi>
<pb n="KR2o0020_WYG_042-92a"/>
　<hi>粟三什僅全其生而已梁主宻召夏侯亶還使休兵合肥俟淮堰成復進</hi>集覽<hi>席槀席薦也槀禾稈</hi>
　<hi>也用槀為席者以示自貶也古有罪者席槀飲水曲阿注見漢獻帝興平元年足下生胝胝張尼反皮厚</hi>
　<hi>也白居易行讀書眼欲暗秉筆手生胝史記夏禹手足胼胝鹿悆姓名悆音預暅之暅音况逺反又古鄧</hi>
　<hi>反欹器欹丘竒反孔子家語曰孔子觀於魯桓公廟有欹器焉夫子問於守廟者曰此謂何器對日此為</hi>
　<hi>宥坐之器孔子曰吾聞宥坐之器虚則欹中則正滿則覆明君以為至誠故嘗置諸坐側顧諸弟子曰試</hi>
　<hi>注水焉乃注之水滿而覆夫子喟然歎曰嗚呼夫物惡有滿而不覆哉子路進曰敢問持滿有道乎子曰</hi>
　<hi>聰明睿智守之以愚功被天下守之以遜勇力振世守之以怯富有四海守之以謙此所謂損之之道也</hi>
　<hi>文子曰三皇五帝有勸戒之器名侑巵注云欹器也晉書杜預傳曰周廟欹器至漢東京猶在御座漢末</hi>
<pb n="KR2o0020_WYG_042-92b"/>
　<hi>䘮亂器不復存形制遂絕預今創意造成奏上之荀子宥坐篇曰孔子觀於魯桓公之廟注云春秋哀公</hi>
　<hi>三年桓宫僖宫災公羊傳曰此皆毁宗廟也孔子往觀之脱粟粟米之麄糲者言僅脱去其殻也</hi>質<lb/>
　實<hi>太宗陵按一統志在鎭江府丹陽縣東二十四里東昏侯冡在鎭江府丹陽縣東三十一里鹿悆濟</hi>
　<hi>隂乘氏人斬衰注見漢昭帝元平元年丹陽郡名注見漢獻帝興平二年金陵江革陳留考城人寓居丹</hi>
　<hi>徒夏侯亶譙郡人詳之子合肥縣名注見漢靈帝中平元年</hi>
　　發明<hi>梁主不務徳而勤逺畧招納叛臣又使其子總師臨邊其子亦叛入敵境何其報效之速</hi>
　　<hi>耶且夫統率大衆必銓擇人才而用之烏可私其所愛而疑他人之不可用乎卒之持叛之人乃其</hi>
　　<hi>所愛之子綱目據事書之後之人欲私其子弟者可以觀矣</hi>
<pb n="KR2o0020_WYG_042-93a"/>
西部鐵勒降魏魏廣陽王深擊㧞陵破之降其衆二十<lb/>
萬<lb/>
　<hi>破六韓㧞陵圍魏廣陽王深於五原軍主賀㧞勝出戰賊稍退深㧞軍向朔州勝常為殿雲州刺史費穆</hi>
　<hi>招撫離散四面拒敵時北境州鎭皆没唯雲中一城獨存久之援軍不至糧仗俱盡穆棄城南奔爾朱榮</hi>
　<hi>於秀容于謹言於深曰今冦盗蠭起未易専用武力勝也謹請奉大王之威命諭以禍福庶幾可離許之</hi>
　<hi>謹通諸國語乃單騎詣叛胡營見其酋長開示恩信於是西部鐵勒酋長乜列河等将三萬餘户詣深降</hi>
　<hi>深欲引兵迎之謹曰破六韓㧞陵兵勢甚盛聞乜列河等來降必引兵邀之若先據險要未易敵也不若</hi>
　<hi>以乜列河餌之而伏兵以待之必可破也深從之㧞陵果引兵邀擊乜列河盡俘其衆伏兵發㧞陵大敗</hi>
<pb n="KR2o0020_WYG_042-93b"/>
　<hi>復得乜列河之衆而還柔然頭兵可汗大破破六韓㧞陵㧞陵避柔然南徙渡河前後降附者二十萬人</hi>
　<hi>深與行臺元纂表乞於恒州北别立郡縣安置降户隨宜賑賫息其亂心不從詔分處之於冀定瀛三州</hi>
　<hi>就食深為纂日此軰復為乞活矣</hi>集覽<hi>乜列河元和姓纂云/乜蕃姓也音母野反</hi>質實<hi>廣陽</hi>
　<hi>郡名注見漢獻帝興平二年五原郡名注見漢宣帝甘露二年雲州注見秦王政三年雲中冀州注見秦</hi>
　<hi>二世二年信都定州注見周威烈王二十三年瀛州注見漢帝𤣥更始二年</hi>
秋八月魏柔𤣥鎭民杜洛周反于上谷魏遣兵討之<lb/>
　<hi>洛周反高歡蔡儁尉景叚榮彭樂皆從之魏以常景為行臺與都督元譚討之</hi>集覽<hi>尉景姓名也何</hi>
　<hi>氏姓苑曰尉紆勿反</hi>質實<hi>上谷郡名注見秦王政三年</hi>
<pb n="KR2o0020_WYG_042-94a"/>
冬十二月魏荆郢羣蠻叛魏討敗之梁取魏順陽馬圈<lb/>
考異<hi>討當作擊</hi>
　<hi>魏方有事西北二荆西郢羣蠻皆反㓂掠㐮城屯據險要道路不通引梁将曹義宗等圍魏荆州魏更以</hi>
　<hi>臨淮王彧討魯陽蠻辛雄為行臺左丞趣葉城别遣裴衍王羆自武闗出救荆州衍等未至彧軍已屯汝</hi>
　<hi>上州郡被蠻㓂者争來請救彧以處分道别不欲應之辛雄曰王秉麾閫外見可而進何論别道彧恐後</hi>
　<hi>有得失之責邀雄符下雄遂符彧令速赴擊羣蠻聞之果散走雄上疏曰凡人所以臨陣㤀身觸白刃而</hi>
　<hi>不憚者一求榮名二貪重賞三畏刑罰四避禍難非此數者雖聖主不能使其臣慈父不能厲其子矣明</hi>
　<hi>主深知其情故賞必行罰必信使親疎貴賤勇怯賢愚聞鍾鼓之聲見旌旗之列莫不奮激競赴敵場豈</hi>
<pb n="KR2o0020_WYG_042-94b"/>
　<hi>懕久生而樂速死哉利害懸於前欲罷不能耳自秦隴逆節蠻左亂常已歴數年扞禦之師敗多勝少跡</hi>
　<hi>其所由皆不明賞罰故也陛下雖降明詔賞不移時然将士之勲歴稔不决亡軍之卒晏然在家是故節</hi>
　<hi>士無所勸慕庸人無所畏懾進而擊賊死交而賞賒退而逃散身全而無罪此其所以望敵奔沮而莫肯</hi>
　<hi>盡力者也陛下誠能號令必信賞罰必行則軍威必張盗賊必息矣疏奏不省曹義宗等取魏順陽馬圈</hi>
　集覽<hi>王秉麾閫外見可而進王謂臨淮王也秉執也麾大将之旗所以指麾也周書牧誓王右秉白</hi>
　<hi>旄以麾蔡氏傳曰旄軍中指麾白則見逺麾非右手不能故右秉白旄也閫苦本反亦曰闑音魚列反韋</hi>
　<hi>昭曰案閫闑並門中橛也門謂國門也記玉藻君入門介拂闑注闑門中所䜿短木也漢馮唐傳曰臣聞</hi>
　<hi>上古王者遣将跪而推轂曰闑以内寡人制之闑以外将軍制之公羊傳㐮十九年大夫以君命出進退</hi>
<pb n="KR2o0020_WYG_042-95a"/>
　<hi>在大夫也注云禮兵不從中御外臨事制宜疏云司馬法曰閫外之事将軍裁之是也凡為将軍之法必</hi>
　<hi>須臨事制宜謂專進退也豈懕懕於鹽反案韻㑹懕亦作饜若訓飽足者平去聲並通</hi>正誤<hi>豈懕</hi>
　<hi>久生而樂速死哉今按懕音義並與厭同厭斁之厭</hi>質實<hi>二荆謂荆州及東荆州也荆注見周赧王</hi>
　<hi>十四年穰東荆注見齊武帝永寧五年沘陽西郢州名注見太清二年義陽㐮城郡名注見漢獻帝建安</hi>
　<hi>十三年西平魯陽縣名注見漢獻帝初平元年葉城注見周赧王七年應王羆京兆覇城人武闗注見周</hi>
　<hi>赧王四年汝上汝水之上源出南陽府嵩縣分水嶺經流郟縣㑹扈磵長橋等水戴液團造溪東流入于</hi>
　<hi>淮秦隴二州名秦注見漢光武建武元年天水隴注見漢光武建武六年汧順陽縣名注見晉惠帝永興</hi>
　<hi>二年</hi>
<pb n="KR2o0020_WYG_042-95b"/>
梁邵陵王綸有罪免官削爵土<lb/>
　<hi>綸攝南徐州事肆行非法遨遊市里問賣䱇者曰刺史何如對言躁虐綸怒令吞䱇而死百姓惶駭道路</hi>
　<hi>以目甞逢䘮車奪孝子服而著之匍匐號呌籖帥以聞梁主責之綸不能改於是遣代綸乃取一老公短</hi>
　<hi>痩類梁主者加以衮冕置之高坐朝以為君自陳無罪就坐剝裭捶之於庭梁主恐其奔逸以禁兵取之</hi>
　<hi>将賜之死太子統流涕固諌乃免綸官削爵土</hi>集覽<hi>䱇字通作鱓俗作鱔音市演反魚名黄質黒文</hi>
　<hi>爾雅翼似蛇而無鱗體有涎沫夏月於淺水作窟荀子曰蟹非蛇鱓之穴無所寄託剝裭剝脱也裭敕紙</hi>
　<hi>反奪衣也謂剝裭其衮冕也</hi>質實<hi>邵陵郡名注見晉武帝泰始十年南徐州注見宋文帝元嘉三</hi>
　<hi>十年匍匐注見齊主寳卷永元元年衮冕注見漢平帝元始五年</hi>
<pb n="KR2o0020_WYG_042-96a"/>
　魏山胡劉蠡升反<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_042-96b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_008-1a"/>
　欽定四庫全書<lb/>
御批資治通鑑綱目卷三下<lb/>
　<hi>壬戌</hi>太宗孝文皇帝元年冬十月徙琅邪王澤為燕王封<lb/>
　趙幽王子遂為趙王○以陳平為左丞相周勃為右丞<lb/>
　相灌嬰為太尉論功㿽戸有差<lb/>
　　<hi>陳平謝病曰髙祖時勃功不如臣及誅諸吕臣功亦不如勃願以右丞相譲勃従之勃朝罷趨出意得甚</hi>
　　<hi>上禮之恭常目送之郎中袁盎進曰丞相何如人也上曰社稷臣盎曰丞相功臣非社稷臣夫社稷臣主</hi>
　　<hi>在與在主亡與亡方吕氏時劉氏不絶如帶時丞相本兵柄不能正吕后崩大臣共誅諸吕丞相適㑹其</hi>
<pb n="KR2o0020_WYG_008-1b"/>
　　<hi>成功今丞相如有驕主色而陛下謙譲臣主失禮竊為陛下弗取也後朝上益荘丞相益畏</hi>集覽<lb/>
　　<hi>袁盎史記袁盎漢書袁作爰主在與在主亡與亡如淳曰人主在時與共治在時之事不以主亡而不行</hi>
　　<hi>其政令滹南王若虚諸史辨惑曰言以身殉主與之同存亡耳如說何其曲邪</hi>
　　　書法<hi>前書太尉勃丞相平朱虚侯章誅産禄及諸吕則三人之功一也於是論功列叙平勃灌</hi>
　　　<hi>嬰而不及章則帝之私也合而觀之貶意自見矣</hi>
　　　發明<hi>諸吕之誅綱目首書齊王襄發兵致討繼書平勃朱虚誅産禄及諸吕今也論功行賞止</hi>
　　　<hi>及平勃灌嬰而不及二人此意特以劉章甞欲立齊王故不錄其功而當時大臣亦無有能明之者</hi>
　　　<hi>夫以平勃阿意曲從稔成吕氏之禍功固未可以贖罪其視二人有功無過者大有逕庭綱目於此</hi>
<pb n="KR2o0020_WYG_008-2a"/>
　　<hi>文無予奪若不甚白然而即前所書觀之則知二人之為有功即後所書觀之則知二人之不及賞</hi>
　　<hi>其是其否固自曉然於書法之間此功賞之斷案也</hi>
十二月除收孥相坐律令<lb/>
　<hi>詔曰法者治之正也今犯法已論而使無罪之父母妻子同産坐之及為收孥朕甚不取其除收孥諸相</hi>
　<hi>坐律令</hi>集覽<hi>已論句絶漢書音義曰論平聲議法也同産同所生收孥注見周顯王十年</hi>
春正月立子啟為皇太子<lb/>
　<hi>有司請蚤建太子上曰朕既不徳縱不能博求天下賢聖有徳之人而禪天下焉而曰豫建太子是重吾</hi>
　<hi>不徳也其安之有司曰豫建太子所以重宗廟社稷不㤀天下也上曰楚王季父也春秋髙閲天下之義</hi>
<pb n="KR2o0020_WYG_008-2b"/>
　<hi>理多矣明於治國家之體吴王兄也淮南王弟也皆秉徳而陪朕豈不豫哉今不選舉焉而曰必子人其</hi>
　<hi>以朕為忘賢有徳者而專於子非所以憂天下也有司因請曰古者殷周有國治安皆千餘嵗用此道也</hi>
　<hi>立嗣必子所從来逺矣髙帝平天下為太祖子孫繼嗣世世不絶今釋宜建而更選於諸侯及宗室非髙</hi>
　<hi>帝之志也更議不宜子啟最長純厚慈仁請建以為太子上乃許之</hi>集覽<hi>其安之其發聲之辭安之</hi>
　<hi>徐緩貌言不宜汲汲也陪朕陪輔也邢昺正義曰朕我也古人質君臣並稱朕至秦始皇二十六年始定</hi>
　<hi>為天子之稱</hi>
三月立竇氏為皇后<lb/>
　<hi>后太子母也故立之后弟廣國與兄長君厚賜田宅家於長安周勃灌嬰等曰吾屬不死命且縣此兩人</hi>
<pb n="KR2o0020_WYG_008-3a"/>
　<hi>两人所出微不可不為擇師傅賔客又復效吕氏大事也於是乃選士之有節行者與居兩人由此為退</hi>
　<hi>譲君子不敢以尊貴驕人</hi>
詔定振窮飬老之令<lb/>
　<hi>詔曰方春和時草木羣生皆有以自樂而吾百姓鰥寡孤獨或阽於危亡而莫之省憂為民父母将何如</hi>
　<hi>其議所以振貸之又曰老者非帛不煖非肉不飽今嵗首不時使人存問長老又無布帛酒肉之賜將何</hi>
　<hi>以佐天下子孫孝飬其親哉具為令有司請八十已上月賜米肉酒九十已上加帛絮長吏閲視丞若尉</hi>
　<hi>致二千石遣都吏循行不稱者督之刑者及有罪耏已上不用此令</hi>集覽<hi>阽於危亡服䖍曰阽音反</hi>
　<hi>坫之坫孟康曰音屋檐之檐如淳曰阽近邊欲堕意案檐字今俗作簷今嵗首句絶春者嵗之首不時使</hi>
<pb n="KR2o0020_WYG_008-3b"/>
　<hi>人言不即於此嵗首時遣使者存問年長老人丞若尉致百官表丞尉秦官掌佐守典武職卑卒致送詣</hi>
　<hi>也言若丞若尉皆可送致所賜物循行行之有序曰循行行去聲續漢志郡國以春月行所主縣</hi>
楚王交卒<lb/>
　<hi>謚曰元</hi>
　　書法<hi>綱目不皆卒諸侯楚王交卒何以書賢也何賢乎交觀其禮遇穆生斯賢矣賢之斯卒之</hi>
　　<hi>矣</hi>
夏四月齊楚地震山崩大水潰出<lb/>
　　書法<hi>書大水始此終綱目書地震一百一書山崩二十六書大水六十三是年景帝中五年武</hi>
<pb n="KR2o0020_WYG_008-4a"/>
　　<hi>帝元符三年元鼎二年元初元年元帝永元五年成帝元朔二年光武建武八年三十年三十一年</hi>
　　<hi>明帝永平三年八年和帝永元元年十年十四年殤帝延平元年再書安帝永初元年二年四年永</hi>
　　<hi>寧元年延光三年桓帝建和二年三年永夀元年延熹二年永康元年靈帝建寧元年熹平元年四</hi>
　　<hi>年中平五年六年後主建興元年十五年戊子年己丑年丁酉年戊戌年晋武帝太康四年惠帝元</hi>
　　<hi>康五年八年宋乙亥年梁癸巳年陳甲申年隋煬帝大業七年唐太宗貞觀八年髙宗永徽五年再</hi>
　　<hi>書咸亨四年中宗嗣聖元年再書二十年神龍元年𤣥宗開元十四年徳宗貞元八年憲宗元和八</hi>
　　<hi>年十一年十二年宣宗十二年懿宗十四年五代壬子年再書癸丑年書水出三是年新莽乙亥年</hi>
　　<hi>唐僖宗乾符三年地震而山崩者六是年宣帝本始四年元帝建昭四年成帝河平三年順帝永和</hi>
<pb n="KR2o0020_WYG_008-4b"/>
　　<hi>三年桓帝建和三年地震而水者二是年唐僖宗乾符三年</hi>
○令四方毋來獻<lb/>
　<hi>時有獻千里馬者帝曰鸞旗在前屬車在後吉行日五十里師行三十里朕乗千里馬獨先安之於是還</hi>
　<hi>其馬與道里費而下詔曰朕不受獻也其令四方毋復来獻</hi>集覽<hi>鸞旗顔師古曰編以羽毛列繫</hi>
　<hi>幢旁載於車上謂之鸞旗車駕出則陳於道而先行鸞通作鑾說文人君乗車駟馬鑣八鑾鈴象鸞鳥聲</hi>
　<hi>馬動則鸞鳴以應行節崔豹古今注五路衡上金雀者朱鳥也口衘鈴謂之鑾郭璞曰鈴在軌曰鑾在軾</hi>
　<hi>曰和屬車輿服志古者諸侯貳車九乗秦滅九國兼其車服故大駕屬車八十一乗法駕半之屬車皁盖</hi>
　<hi>赤裹朱轓戈矛弩箙尚書御史所載最後一車縣豹尾屬相連屬也</hi>
<pb n="KR2o0020_WYG_008-5a"/>
　　書法<hi>書羙之也書郤貢獻始此終綱目書禁罷貢獻十四是年光武建武十三年和帝永元十</hi>
　　<hi>五年戊戌年晉甲戍年齊癸未年梁唐髙宗永徽二年代宗大歴十四年再書徳宗貞元二十一年</hi>
　　<hi>憲宗元和二年四年文宗太和三年辛亥年周莫善於罪之之詔唐髙宗永徽二年獻而郤者四順</hi>
　　<hi>帝永建四年晋孝武帝太元三年隋文帝開皇十五年唐穆宗長慶四年莫勇於焚之之舉唐𤣥宗</hi>
　　<hi>開元二年祿山獻馬諭止之不與焉</hi>
　　發明<hi>文帝繼統之初正四方觀聼惟新之日綱寃目前書除收孥相坐律令則見其急於觧</hi>
　　<hi>之意次書定振窮飬老之令則見其切於飬民之意至是繼書令四方毋来獻則又見其清静𤣥黙之</hi>
　　<hi>意未及一年帝之善政盖已班班可紀漢治之興固其宜也比而觀之羙自見矣</hi>
<pb n="KR2o0020_WYG_008-5b"/>
封宋昌為壯武侯<lb/>
　<hi>帝既施惠天下諸侯四夷逺近歡洽乃修代来功封宋昌為壯武侯胡氏曰文帝修代来功在三時之後</hi>
　<hi>又所侯者纔宋昌一人此可以為後世法矣後世有自藩王入繼大統者汲汲施惠於其故邸之属毎加</hi>
　<hi>隆焉曽不知其示不廣於天下也</hi>集覽<hi>修代来功在三時之後去年秋九月自代國来即位其自</hi>
　<hi>代来之功臣至今年夏四月方始封爵之是歴三時矣</hi>
秋八月右丞相勃免<lb/>
　<hi>帝益明習國家事朝而問右丞相勃曰天下一嵗决獄幾何勃謝不知又問一嵗錢穀出入㡬何勃又謝</hi>
　<hi>不知惶愧汗出沾背上問左丞相平平曰有主者上曰謂誰平曰陛下即問决獄責廷尉問錢穀責治粟</hi>
<pb n="KR2o0020_WYG_008-6a"/>
　<hi>内史上曰然則君所主者何事也平謝曰陛下不知其駑下使待罪宰相宰相者上佐天子理隂陽順四</hi>
　<hi>時下遂萬物之宜外鎮撫四夷諸侯内親附百姓使卿大夫各得任其職焉帝乃稱善勃大慙出譲平曰</hi>
　<hi>君獨不素教我對平笑曰君居其位不知其任邪且陛下即問長安中盗賊數君欲强對邪於是勃自知</hi>
　<hi>其能不如平逺矣人或説勃曰君既誅諸吕立代王威震天下而久處尊位禍及身矣勃亦自危乃謝病</hi>
　<hi>免平專為丞相</hi>集覽<hi>駑下駑駘凡下之馬以自喻不肖</hi>
　　書法<hi>漢世丞相免非書爵不書姓</hi>
遣太中大夫陸賈使南越南越王佗稱臣奉貢<lb/>
　<hi>初隆慮侯竈擊南越㑹暑濕大疫不能隃嶺趙佗因此以兵威財物賂遺閩越西甌駱役屬焉東西萬餘</hi>
<pb n="KR2o0020_WYG_008-6b"/>
　<hi>里乗黄屋左纛稱制與中國侔帝乃為佗親冡在真定者置守邑嵗時奉祀召其昆弟厚賜之復使陸賈</hi>
　<hi>使南越賜佗書曰朕髙皇帝側室之子也棄外奉北藩于代道里遼逺壅蔽樸愚未甞致書髙皇帝棄羣</hi>
　<hi>臣孝惠皇帝即世髙后自臨事不幸有疾諸吕為變頼功臣之力誅之已畢朕以王侯吏不釋之故不得</hi>
　<hi>不立乃者聞王遺將軍隆慮侯書求親昆弟請罷長沙兩將軍朕以王書罷將軍博陽侯親昆弟在真定</hi>
　<hi>者已遣人存問修治先人冡前日聞王發兵於邊為冦不止長沙苦之南郡尤甚雖王之國庸獨利乎必</hi>
　<hi>多殺士卒傷良將吏寡人之妻孤人之子獨人父母得一亡十朕不忍為也得王之地不足以為大得王</hi>
　<hi>之財不足以為富服嶺以南王自治之雖然王之號為帝兩帝並立亡一乗之使以通其道是争也争而</hi>
　<hi>不譲仁者不為也願與王分棄前惡終今以来通使如故賈至南越佗恐頓首謝罪願奉明詔長為藩臣</hi>
<pb n="KR2o0020_WYG_008-7a"/>
　<hi>奉貢職下令國中曰兩雄不俱立兩賢不並世漢皇帝賢天子今去帝制黄屋左纛因為書稱蠻夷大長</hi>
　<hi>老夫臣佗昧死再拜上書皇帝陛下老夫故越吏也髙皇帝幸賜臣佗璽以為南越王孝惠皇帝義不忍</hi>
　<hi>絶所賜老夫者甚厚髙后用事别異蠻夷出令曰毋與蠻夷越金鐡田噐馬牛羊即予予牡毋予牝老夫</hi>
　<hi>處僻馬牛羊齒已長自以祭祀不修有死罪使内史藩中尉髙御史平凡三軰上書謝過皆不反又風聞</hi>
　<hi>父母墳墓已壊削兄弟宗族已誅論吏相與議曰今内不得振於漢外亡以自髙異故更號為帝自帝其</hi>
　<hi>國非敢有害於天下髙皇后聞之大怒削去南越之籍使使不通老夫竊疑長沙王䜛臣故發兵以伐其</hi>
　<hi>邉老夫處越四十九年于今抱孫焉然夙興夜寐寢不安席食不甘味目不視靡曼之色耳不聼鐘鼔之</hi>
　<hi>音者以不得事漢也今陛下幸憐復故號通使漢如故老夫死骨不腐改號不敢為帝矣</hi>集覽<hi>隆慮</hi>
<pb n="KR2o0020_WYG_008-7b"/>
　<hi>侯竈周竈封隆慮河内邑音林閭正義曰漢避殤帝諱因改曰林慮注見靈帝建寧二年隃嶺隃通作踰</hi>
　<hi>越也嶺謂陽山嶺在桂陽郡閩越注見惠帝三年西甌駱役顔師古曰西甌即駱役駱役亦曰駱越寰宇</hi>
　<hi>記永嘉為東甌欎林為西甌輿地志交趾周為駱越秦曰西甌則西甌駱役又在番吾之西索隐曰今珠</hi>
　<hi>崖儋耳謂之甌人是為甌越姚察案廣州記交趾有駱田仰潮水上下人食其田名為駱侯諸侯自名駱</hi>
　<hi>將後蜀王子將兵討駱侯自稱安陽王治封溪縣後南越王尉佗攻破之令二使典主交趾九真二郡即</hi>
　<hi>甌駱也黄屋左纛漢髙本紀注蔡邕曰天子車翠羽盖以黄繒為裹是為黄屋纛以犛牛尾為之如斗或</hi>
　<hi>在衡上或在左騑馬軏上李斐曰纛羽葆幢也在乗輿車衡上左方注之故曰左纛纛又音道服嶺顔師</hi>
　<hi>古曰服謂荒服之外嶺謂五嶺之南亡一乗之使亡讀曰無乗使並去聲謂不遣一介使車来分棄前惡</hi>
<pb n="KR2o0020_WYG_008-8a"/>
　<hi>彼此共棄故云分奉貢職奉共也國語曰職貢業事之不共又曰昔武王克商通道于九夷百蠻使各以</hi>
　<hi>其方賄来貢無㤀職業大長猶言酋長也昧死秦法以為人臣上事當言昧死死罪而言後世遂遵之馬</hi>
　<hi>牛羊即予予牡毋予牝即就也予賜也毋禁止之辭言就令予我馬牛羊亦止令予牡而不令予牝馬牛</hi>
　<hi>羊齒已長猶今謙言犬馬之齒也齒髙曰長長展兩反誅論句絶論慮昆反議法也靡曼之色列子周穆</hi>
　<hi>王篇簡鄭衛之處子娥媌靡曼者注娥媌妖好者靡曼柔弱者林希逸云靡曼窈窕也楚辭招魂篇靡顔</hi>
　<hi>膩理遺視矊大招篇嫮目宜笑娥眉曼注靡緻也曼長而輕細也子虚賦靡曼羙色於後索隐曰靡細曼</hi>
　<hi>澤也</hi>正誤<hi>西甌駱役屬焉今按漢書南粤王趙佗以兵威財物賂遺閩越西甌駱役屬焉顔師古注</hi>
　<hi>西甌即駱越不云即駱役西甌駱乃越之一種言其役屬於南越也漢書多有役屬字西域傳西域故皆</hi>
<pb n="KR2o0020_WYG_008-8b"/>
　<hi>役屬匈奴顔師古注服屬於匈奴為其所役使也又西南夷傳南越以財物役屬夜郎馬牛羊齒已長今</hi>
　<hi>按顔師古云謂老也盖謂馬牛羊已老非指人也此承上文馬牛羊毋與牝而言馬牛羊皆已老不可供</hi>
　<hi>祭祀盖祭祀之牲貴少壯肥腯故下文云祭祀不修也諱言盡絶故但云已長春秋𫝊新序皆云馬之齒</hi>
　<hi>長矣亦謂馬爾</hi>
　　書法<hi>凡使稱名嘉不辱也終綱目使稱名三十二詳漢初丙申年</hi>
　　發明<hi>當吕氏專柄之五年書南越王佗反越二年遣周竈將兵擊之至是凡五年矣帝不興兵</hi>
　　<hi>誅討而乃遣使告諭然佗之臣服有甚於誅討之威者以徳化人之效於是可觀今即賜佗之詔讀</hi>
　　<hi>之其卑遜謙抑之語温然可掬畧無一毫矜夸之意真足使人心悅誠服佗雖欲崛强得乎稱臣奉</hi>
<pb n="KR2o0020_WYG_008-9a"/>
　　<hi>貢書以羙之夫豈過哉</hi>
召河南守吴公為廷尉以賈誼為太中大夫<lb/>
　<hi>上聞河南守吴公治平為天下第一召以為廷尉吴公薦洛陽人賈誼帝召以為博士時年二十餘一嵗</hi>
　<hi>中超遷至太中大夫請改正朔易服色定官名興禮樂以立漢制更秦法帝謙譲未遑也</hi>集覽<hi>吴公</hi>
　<hi>吴姓史失其名故稱公治平言其政治均平</hi>
　　書法<hi>自秦置守漢初因之至是四十八年始書吴公之政終帝之世三書而已自是以後不可</hi>
　　<hi>勝書矣書廷尉始此終西漢書廷尉七吴公張釋之張歐張湯杜周黄覇于定國而帝之世二人焉</hi>
　　<hi>吴公張釋之皆吉人也</hi>
<pb n="KR2o0020_WYG_008-9b"/>
<hi>癸亥</hi>二年冬十月丞相曲逆侯陳平卒<lb/>
　<hi>謚曰獻</hi>
詔列侯之國<lb/>
　<hi>上曰古者諸侯各守其地民不勞苦今列侯居長安吏卒給輸費苦而列侯亦無由教訓其民其各之國</hi>
十一月以周勃為丞相○是月晦日食詔舉賢良方正<lb/>
能直言極諌者<lb/>
　<hi>詔曰人主不徳天示之災以戒不治朕下不能治育羣生上以累三光之明不徳大矣令至其悉思朕之</hi>
　<hi>過失及知見之所不及匄以啟告朕及舉賢良方正能直言極諫者以匡朕之不逮因各敕以職任務省</hi>
<pb n="KR2o0020_WYG_008-10a"/>
　<hi>繇費以便民罷衛將軍太僕見馬遺財足餘皆以給傳置○潁隂候騎賈山上書曰臣聞雷霆之所擊無</hi>
　<hi>不摧折者萬鈞之所壓無不糜滅者今人主之威非特雷霆也勢重非特萬鈞也開道而求諫和顔色而</hi>
　<hi>受之用其言而顯其身士猶恐懼而不敢自盡而况於縱欲恣暴惡聞其過乎昔者周盖千八百國以九</hi>
　<hi>州之民飬千八百國之君君有餘財民有餘力而頌聲作秦皇帝以千八百國之民自飬力罷不能勝其</hi>
　<hi>役財盡不能勝其求身死纔數月爾天下四面而攻之宗廟滅絶矣秦皇帝居滅絶之中而不自知者何</hi>
　<hi>也亡飬老之義亡輔弼之臣退誹謗之人殺直諫之士是以道諛媮合茍容比其徳則賢於堯舜課其功</hi>
　<hi>則賢於湯武天下已潰而莫之告也今陛下使天下舉賢良方正之士天下之士莫不精白以承休徳乃</hi>
　<hi>直與之馳驅射獵一日再三出臣恐朝廷之觧弛百官之墮於事也陛下節用愛民平獄緩刑天下莫不</hi>
<pb n="KR2o0020_WYG_008-10b"/>
　<hi>說喜臣聞山東吏布詔令民雖老羸癃疾扶杖而往聴之願少湏㬰毋死思見徳化之成也今功業方就</hi>
　<hi>名聞方昭四方鄉風而從豪俊之臣方正之士直與之日日獵射擊兎伐狐以傷大業絶天下之望臣竊</hi>
　<hi>悼之古者大臣不得與宴㳺使皆務其方以髙其節則羣臣莫敢不正身修行盡心以稱大禮夫士修之</hi>
　<hi>於家而壊之於天子之廷臣竊愍之陛下與諸臣宴㳺與大臣方正朝廷論議游不失樂朝不失禮議不</hi>
　<hi>失計軌事之大者也上嘉納其言○上毎朝郎從官上書疏未甞不止輦受其言言不可用置之言可用</hi>
　<hi>采之未甞不稱善○帝從覇陵上欲西馳下峻阪中郎將袁盎騎並車擥轡上曰将軍怯邪盎曰臣聞千</hi>
　<hi>金之子坐不垂堂聖王不乗危不徼幸今陛下騁六飛馳下峻山有如馬驚車敗陛下縱自輕奈髙廟太</hi>
　<hi>后何上乃止上所幸慎夫人在禁中常與皇后同席坐及幸上林布席盎引郤慎夫人坐夫人怒上亦怒</hi>
<pb n="KR2o0020_WYG_008-11a"/>
　<hi>盎因前說曰臣聞尊卑有序則上下和今已立后夫人乃妾妾主豈可與同坐哉且陛下獨不見人彘乎</hi>
　<hi>上說語夫人賜盎金五十斤</hi>集覽<hi>罷衛將軍本作罷衛將軍軍七制觧衛尉南軍也太僕見馬遺</hi>
　<hi>財足索隐曰遺留也財與纔同太僕掌輿馬言太僕見在之馬今當减留財足充事而已傳置索隐曰置</hi>
　<hi>驛也續漢書云驛馬三十里一置故樂彦云傳置一也言乘傳者以傳次受名乘置者以馬取匹傳丁戀</hi>
　<hi>反如淳曰律四馬髙足為傳置四馬中足為馳置下足為乘置一馬二馬為軺置急乗一馬曰乗一乗傳</hi>
　<hi>又乗傳注見髙帝五年潁隂侯騎賈山騎潁隂侯之騎郎也姓賈名山潁川人地理志潁川潁隂縣故城</hi>
　<hi>在陳州南頓縣西北十三里道䛕媮合茍容道誘引也諛謟佞也媮與偷同亦茍且之義也謂謟諛而茍</hi>
　<hi>且求合取容無忠固意此是自道之使然精白以承休徳顔師古曰厲精而為潔白以奉承此休羙之徳</hi>
<pb n="KR2o0020_WYG_008-11b"/>
　<hi>稱大禮稱昌孕反副稱也軌事軌謂法度也覇陵上句絶地理志覇陵故芷陽也在雍州萬年東北二十</hi>
　<hi>五里秦穆公更名覇城漢文置墓陵於此因名其邑曰覇陵其城東南去陵十里並車攬轡並蒲浪反依</hi>
　<hi>也袁盎乗騎依並帝車擥持其轡不容馳下六飛續漢書天子五路駕六馬如淳曰六馬之疾若飛故曰</hi>
　<hi>六飛史記本傳作六騑布席布鋪也郎署長布坐席引郤袁盎引其席郤退人彘戚夫人事在惠帝元年</hi>
　質實<hi>一統志云潁隂漢之縣名屬潁川郡後漢省之故址在開封府陳州西北三十里覇陵城名在</hi>
　<hi>西安府城東三十五里本秦穆公所築漢文帝葬其地因置覇陵縣</hi>
　　書法<hi>書謹天戒也綱目書日食三百六十七繼書舉賢良方正或直言極諌者四是年成帝建</hi>
　　<hi>始三年章帝建初五年桓帝延熹八年詔極言者一明帝永平八年書舉至孝一桓帝延熹九年詔</hi>
<pb n="KR2o0020_WYG_008-12a"/>
　　<hi>陳過失一成帝河平元年詔上封事一光武建武七年罷元㑹一唐宣宗大中八年舎是無書焉然</hi>
　　<hi>則世主以天戒為玩者多矣書舉賢良方正能直言極諫始此綱目書舉賢良方正直言極諫三是</hi>
　　<hi>年武帝建元元年唐憲宗元和三年舉而書䇿一文帝十五年書舉賢良方正三宣帝本始四年桓</hi>
　　<hi>帝延熹八年晋成帝咸和六年趙書舉賢良文學一武帝元光元年書舉賢良二昭帝始元元年五</hi>
　　<hi>代丁巳年周世宗書舉直言極諫三元帝初元二年成帝建始三年章帝建初五年</hi>
　　發明<hi>人君之徳雖不一然敬天聴言乃其要者自秦禁耦語天下以言為諱故雖災異譴告亦</hi>
　　<hi>莫之省是以淪於滅亡而不寤至漢氏之興雖寛大如髙祖慈柔如孝惠然去秦未逺遺風猶在今</hi>
　　<hi>孝丈乃能因日食之變詔舉賢良方正一舉而敬天聼言求賢之意皆在其中天下之人自是改視</hi>
<pb n="KR2o0020_WYG_008-12b"/>
　　<hi>易聼一洗舊染後世踵為故事自我作古不亦善乎言曰直言諌曰極諫書之于册足為千古之羙</hi>
春正月親耕籍田<lb/>
　<hi>賈誼說上曰一夫不耕或受之飢一女不織或受之寒生之有時而用之亡度則物力必屈古之治天下</hi>
　<hi>至纖至悉故其畜積足恃今背本而趨末者甚衆淫侈之俗日日以長生之者甚少而靡之者甚多天下</hi>
　<hi>財産何得不蹷即不幸有方二三千里之旱國胡以相恤卒然邊境有急數十百萬之衆國胡以餽之兵</hi>
　<hi>旱相乗天下大屈有勇力者聚徒而衡擊逺方之能僣擬者並舉而争起矣乃駭而圗之豈將有及乎夫</hi>
　<hi>積貯者天下之大命也茍粟多而財有餘何為而不成以攻則取以守則固以戰則勝懐敵附逺何招而</hi>
　<hi>不至今敺民而歸之農皆著於本使天下各食其力末技㳺食之民轉而縁南畝則畜積足而人樂其所</hi>
<pb n="KR2o0020_WYG_008-13a"/>
　<hi>矣上感誼言詔曰夫農者天下之本也其開籍田朕親率耕以給宗廟粢盛</hi>集覽<hi>親耕籍田籍與</hi>
　<hi>藉耤通史記注應劭曰古者天子耕籍田千畝為天下先籍者帝王典籍之常韋昭曰籍借也借民力以</hi>
　<hi>治之以奉宗廟粢盛且以勸率天下使務農也瓉曰景帝詔曰朕親耕后親桑為天下先本以躬親為務</hi>
　<hi>不得以假借為說籍蹈藉也言親自蹈履于田而耕之記月令孟春天子親載耒耜措之于参保介之御</hi>
　<hi>間帥三公九卿諸侯大夫躬耕帝籍天子三推三公五推卿諸侯九推反執爵于大寢三公九卿諸侯大</hi>
　<hi>夫皆御命曰勞酒此親耕禮也推音出佳吐囘二反謂進也必屈屈弱也下大屈同靡之靡讀與糜同散</hi>
　<hi>也不蹷蹷與蹶同音厥傾竭也敺民敺讀與驅同逐也著於本著附也農乃天下之本食其力各以力耕</hi>
　<hi>得食是即食己之力也粢盛粢通作齍禮甸師共齍盛注齍盛祭祀所用榖粢稷也榖者稷為長是以名</hi>
<pb n="KR2o0020_WYG_008-13b"/>
　<hi>云在器曰盛</hi>
　　書法<hi>書耕籍何重農且恤祀也書耕籍始此終綱目書耕籍十是年戊子年晉武帝甲申年宋</hi>
　　<hi>文帝庚子年宋孝武帝癸酉年魏主宏甲午年梁武帝唐太宗貞觀三年髙宗乾封二年儀鳯二年</hi>
　　<hi>𤣥宗開元二十三年</hi>
三月立趙幽王子辟疆為河間王朱虚侯章為城陽王<lb/>
東牟侯興居為濟北王子武為代王参為太原王揖為<lb/>
梁王集覽<hi>辟疆索隐曰音闢疆或曰辟音璧</hi>
　<hi>有司請立皇子為諸侯王詔先立河間城陽濟北王然後立皇子</hi>質實<hi>城陽縣名注見髙帝四年</hi>
<pb n="KR2o0020_WYG_008-14a"/>
夏五月除誹謗妖言法考異<hi>提要無夏五月三字</hi>
　<hi>詔曰古之治天下朝有進善之旌誹謗之木所以通治道而来諫者也今法有誹謗妖言之罪是使衆臣</hi>
　<hi>不敢盡情而上無由聞過失也將何以来逺方之賢良其除之</hi>集覽<hi>進善之旌應劭曰旌旛也堯設</hi>
　<hi>之五達之道令民進善也如淳曰欲有進善者立於旌下言之誹謗之木注見惠帝四年謗木</hi>
　　發明<hi>直言雖舉而秦之虐禁猶有存者書除誹謗妖言法則帝之開廣言路尤可嘉矣</hi>
秋九月賜天下今年田租之半<lb/>
　<hi>詔曰農天下之大本也民所恃以生也而民或不務本而事末故生不遂朕今親率羣臣農以勸之其賜</hi>
　<hi>天下民今年田租之半</hi>
<pb n="KR2o0020_WYG_008-14b"/>
　　書法<hi>書賜半租嘉重農也書賜半租始此綱目書賜天下半租三是年十二年戊申年宋賜天</hi>
　　<hi>下三分之一者一唐肅宗至徳二年賜州郡半租一後主炎興元年魏復益州賜州郡三分之一者</hi>
　　<hi>一隋文帝開皇十二年河北河東</hi>
　　發明<hi>上書親耕籍田此書賜民半租則帝之導民務本為何如哉海内殷富不亦宜乎</hi>
<hi>甲子</hi>三年冬十月晦日食十一月晦又食<lb/>
　　書法<hi>綱目書日食三百六十七而一嵗再食者二十五其間連月而食者二而已漢初丁酉年</hi>
　　<hi>是年舎是無連月而食者矣</hi>
○丞相絳侯勃免就國質實<hi>絳縣名注見獻帝建安七年</hi>
<pb n="KR2o0020_WYG_008-15a"/>
　<hi>詔曰前遣列侯之國或辭未行丞相朕之所重其為朕率列侯之國</hi>
以灌嬰為丞相罷太尉官○淮南王長来朝殺辟陽候<lb/>
審食其<lb/>
　<hi>初趙王敖獻羙人於髙祖得幸有娠及貫髙事發羙人亦坐繫羙人弟因審食其言吕后吕后妬弗肯白</hi>
　<hi>羙人已生子恚即自殺吏奉其子詣上上悔之封以為淮南王王蚤失母附吕后故吕后時得無患而常</hi>
　<hi>怨食其以為不彊争之使其母恨而死也及上即位驕蹇不奉法上常寛假之是嵗入朝往見食其自袖</hi>
　<hi>鐡椎椎殺之馳走闕下肉袒謝罪帝傷其志為親故赦弗治以此歸國益驕恣警蹕稱制擬於天子袁盎</hi>
　<hi>諫曰諸侯太驕必生患上不聴</hi>集覽<hi>辟陽韋昭曰信都有辟陽縣括地志云故城在今冀州信都縣</hi>
<pb n="KR2o0020_WYG_008-15b"/>
　<hi>西三十五里警蹕顔師古曰天子出則稱警示戒肅也入則言蹕所以止行人清道也劉貢父曰言出入</hi>
　<hi>者互文爾出亦有蹕</hi>質實<hi>一統志云辟陽漢之縣名屬信都國後漢省入信都縣故城在真定府冀</hi>
　<hi>州東南三十里</hi>
　　書法<hi>食其耳書爵何不與長之專殺也兩下相殺不書此何以書長之反此其漸矣書譏失刑</hi>
　　<hi>也</hi>
　　發明<hi>食其邪僻之人法當誅死何以書殺而不去其爵不與劉長之擅殺也當是時明天子在</hi>
　　<hi>上藩臣来朝乃於輦轂之下戕害列侯罪已不容於誅矣赦而不問未㡬卒以反誅此則帝仁柔之</hi>
　　<hi>過也</hi>
<pb n="KR2o0020_WYG_008-16a"/>
夏五月匈奴入㓂帝如甘泉遣丞相嬰將兵擊走之遂<lb/>
如太原濟北王興居反遣大將軍柴武擊之秋七月還<lb/>
宫八月興居兵敗自殺考異<hi>此與陳豨英布同當書討不當書擊亦傳錄之誤</hi>
集覽<hi>甘泉應劭曰甘泉宫在雍州雲陽一名林光宫瓉曰甘泉山名林光秦離宫名闗輔記云林光宫在</hi>
<hi>池陽西故甘泉山宫因山名去長安城西北三百里望見長安城案邢承宗西征賦注甘泉水名今案因地出</hi>
<hi>甘泉水名山則山水皆通</hi>質實<hi>一統志云甘泉宫名在西安府涇陽縣西北一百二十里甘泉山上本秦</hi>
<hi>林光宫漢武帝増廣之又名雲陽宫内有竹宫夀宫迎風館鳷鵲觀</hi>
　<hi>初誅諸吕朱虛侯功尤大大臣許以趙王章以梁王興居帝聞其初欲立齊王故絀其功割齊二郡以王</hi>
<pb n="KR2o0020_WYG_008-16b"/>
　<hi>之興居自以失職奪功頗怏怏聞帝幸太原以為天子且自擊胡遂發兵反帝遣柴武擊之兵敗自殺胡</hi>
　<hi>氏曰劉章忠勇著於平勃之間而功亦不在平勃之下文帝以其欲立齊王而絀之大臣又無開陳使盛</hi>
　<hi>徳之主終負疵議惜哉</hi>集覽<hi>許以趙王章章朱虚侯之名初大臣甞許以趙地王之</hi>
　　書法<hi>内書反矣不書討何病帝也帝於興居亦少負</hi>
以張釋之為廷尉質實<hi>一統志云張釋之南陽堵陽人</hi>
　<hi>釋之初為騎郎十年不得調袁盎薦之為謁者朝畢因前言事上曰卑之毋甚髙論令今可行也釋之乃</hi>
　<hi>言秦漢間得失上說拜謁者僕射從行登虎圈上問上林尉諸禽獸簿尉不能對虎圈嗇夫從旁代尉對</hi>
　<hi>甚悉欲以觀其能口對響應無窮者對曰吏不當若是邪詔釋之拜嗇夫為上林令釋之久之前曰陛下</hi>
<pb n="KR2o0020_WYG_008-17a"/>
　<hi>以周勃張相如何如人也上曰長者釋之曰此兩人言事曽不能出口豈效此嗇夫喋喋利口㨗給哉且</hi>
　<hi>秦以任刀筆之吏争亟疾苛察相髙其敝徒文具而無實不聞其過陵遲至於土崩今陛下以嗇夫口辯</hi>
　<hi>而超遷之臣恐天下隨風而靡争為口辯而無其實夫下之化上疾如景響舉錯不可不審也帝曰善就</hi>
　<hi>車召使参乗徐行問秦之敝拜公車令頃之太子與梁王共車入朝不下司馬門釋之追止之劾不敬薄</hi>
　<hi>太后聞之帝免冠謝教兒子不謹后乃使使承詔赦太子梁王然後得入帝由是竒釋之拜為中大夫從</hi>
　<hi>至覇陵上謂羣臣曰以北山石為椁用紵絮斮陳漆其間豈可動哉左右皆曰善釋之曰使其中有可欲</hi>
　<hi>者雖錮南山猶有隙使其中無可欲者雖無石椁又何戚焉帝稱善是嵗為廷尉上行出中渭橋有一人</hi>
　<hi>從橋下走乘輿馬驚捕屬廷尉釋之奏犯蹕當罰金上怒釋之曰法者天子所與天下公共也今法如是</hi>
<pb n="KR2o0020_WYG_008-17b"/>
　<hi>更重之是法不信於民也且方其時上使使誅之則已今已下廷尉廷尉天下之平也壹傾天下用法皆</hi>
　<hi>為之輕重民安所錯其手足唯陛下察之上良久曰廷尉當是也其後人有盗髙廟坐前玉環得下廷尉</hi>
　<hi>治釋之奏當棄市上大怒曰人無道乃盗先帝器吾欲致之族而君以法奏之非吾所以共承宗廟意也</hi>
　<hi>釋之免冠頓首謝曰法如是足也今盗宗廟器而族之有如萬分一假令愚民取長陵一抔土陛下且何</hi>
　<hi>以加其法乎帝乃白太后許之楊氏曰釋之之論犯蹕其意善矣然曰方其時上使人誅之則已則是開</hi>
　<hi>人主妄殺人之端也既曰法者天子所與天下公共則犯法者天子必付之有司以法論之安得越法而</hi>
　<hi>擅誅乎</hi>集覽<hi>卑之毋甚髙論索隐曰欲令且卑下其志談論勿太過髙但依今時事說毋說古逺</hi>
　<hi>也謁者僕射百官志謁者僕射一人為謁者臺率天子出奉引古重習武有主射以督錄之故曰僕射從</hi>
<pb n="KR2o0020_WYG_008-18a"/>
　<hi>行為句從去聲隨從主上行也登虎圈正義曰圈求逺反飬獸閑也在上林苑中圈之上有樓觀故曰登</hi>
　<hi>虎圈嗇夫嗇夫掌聽訟於虎圈者百官表有鄉嗇夫此其類也喋喋利口喋喋多言貌也利口多言少實</hi>
　<hi>也欲以觀觀官喚反示也欲以其口對之能顯示於人使人觀之刀筆古者書用簡牘筆誤則以刀削去</hi>
　<hi>之故吏皆以刀筆隨徒文具索隐曰謂空具其文而無其實也公車令百官志公車司馬令一人掌宫南</hi>
　<hi>闕門凡吏民上章四方貢獻及徴詣公車者不下司馬門如淳曰宫衛令諸出入殿門公車司馬門乗軺</hi>
　<hi>傳者皆下不如令罰金四兩北山石顔師古曰羙石出京兆北山今宜州石是索隐曰北山青石肌理細</hi>
　<hi>宻可為埤槨秦本紀云分作阿房作驪山發北山石槨是也故帝欲北山石為槨取其精牢用紵絮斮陳</hi>
　<hi>漆其間史記張釋之傳注徐廣曰斮一作錯漢書音義曰斮絮以漆著其間也索隐曰紵展吕反斮側畧</hi>
<pb n="KR2o0020_WYG_008-18b"/>
　<hi>反案斮陳絮以漆著其間也韻㑹紵字下注云綿絮裝衣也劉向傳紵絮斮陳顔師古注紵絮者可以紵</hi>
　<hi>衣之絮雖錮南山張晏曰錮鑄塞也時帝北向故云北山回顧南向故云南山索隠曰言南山者取其髙</hi>
　<hi>厚之意張晏殊失其㫖也括地志云南山即終南山一名太乙一名橘山一名周南一名地胏在長安城</hi>
　<hi>南八十里四皓以漢髙慢士遂隐此中渭橋渭橋注見髙皇后八年索隐曰今渭橋有三所其一在長安</hi>
　<hi>城西北咸陽路曰西渭橋一在城東北髙陵路曰東渭橋其中渭橋在故城北三里今車駕之行出在橋</hi>
　<hi>中路犯蹕當罰金如淳曰乙令云蹕先至而犯者罰金四兩也又警蹕注見三年廷尉天下之平平其不</hi>
　<hi>平曰平宣帝置廷尉平漢書注平音病壹傾為句傾則不平也得為句吏捕而獲之共承共與恭通萬分</hi>
　<hi>一句絶謂其罪甚輕取長陵一抔土髙帝墓曰長陵在渭水北去長安城三十五里張晏曰不忍斥言毁</hi>
<pb n="KR2o0020_WYG_008-19a"/>
　<hi>撤山陵故以取土為譬顔師古曰抔歩侯反手掬之也</hi>正誤<hi>有如萬分一今按此言假如萬分中</hi>
　<hi>一分有取長陵土者不敢直言故為儻或之辭猶言萬一有此事</hi>質實<hi>一統志云北山在西安府</hi>
　<hi>耀州城東五里其山出青石唐天寳中取為磬因更名玉磬山南山在西安府城南五十里即終南山也</hi>
　<hi>東西連亘藍田咸寧長安盩厔四縣之境産玉石金銀銅鐵及合離草丹青樹禹貢所謂終南即此長陵</hi>
　<hi>注見髙帝十二年</hi>
<hi>乙丑</hi>四年冬十二月丞相嬰卒以張蒼為丞相質實<hi>張蒼陽武</hi>
<hi>人</hi>
　<hi>蒼好書慱聞尤邃律歴</hi>集覽<hi>律歴律十二管所以候十二月歴筭數也所以紀嵗月日時分數</hi>
<pb n="KR2o0020_WYG_008-19b"/>
　　書法<hi>漢丞相卒不書姓自嬰始兩漢諸臣卒書官不書姓者恒稱也書官爵書姓者羙稱也不</hi>
　　<hi>書官者貶也兩漢諸臣書官爵書姓者三十七不書官者四並詳惠帝二年</hi>
召河東守季布至罷歸郡<lb/>
　<hi>上召河東守季布欲以為御史大夫有言其使酒難近者至留邸一月見罷布因進曰臣無功竊寵待罪</hi>
　<hi>河東陛下無故召臣此人必有以臣欺陛下者今臣至無所受事罷去此人必有毀臣者夫以一人之譽</hi>
　<hi>而召臣以一人之毁而去臣臣恐天下有識聞之有以闚陛下之淺深也上黙然慙良久曰河東吾股肱</hi>
　<hi>郡故特召君爾</hi>集覽<hi>使酒難近索隐曰因酒縱性曰使酒即酗酒也難近者謂不可與之相親近至</hi>
　<hi>為句</hi>
<pb n="KR2o0020_WYG_008-20a"/>
以賈誼為長沙王太傅<lb/>
　<hi>上議以賈誼任公卿之位大臣多短之曰年少初學專欲擅權紛亂諸事上於是疏之不用其議以為長</hi>
　<hi>沙王太傅</hi>質實<hi>長沙國名注見獻帝興平元年</hi>
下絳侯周勃廷尉獄既而赦之<lb/>
　<hi>周勃既就國每河東守尉行縣至絳勃恐誅常被甲令家人持兵以見之人有告勃欲反下廷尉逮治勃</hi>
　<hi>恐不知置辭吏稍侵辱之勃以千金與吏吏乃書牘背示之曰以公主為證公主者帝女也勃太子勝之</hi>
　<hi>尚之薄太后亦謂帝曰絳侯始誅諸吕綰皇帝璽居北軍不以此時反今居一小縣顧欲反邪帝亦見勃</hi>
　<hi>獄辭乃使使持節赦之復爵邑勃既出曰吾甞將百萬軍然安知獄吏之貴乎</hi>集覽<hi>逮治漢書音義</hi>
<pb n="KR2o0020_WYG_008-20b"/>
　<hi>曰逮及也辭之所及者則追捕之故謂之逮置辭置措也辭謂對獄之語書牘背李竒曰牘者吏所執簿</hi>
　<hi>也索隐曰案蜀志秦宓以簿擊頰必亦簡牘之類今吏於牘版背後書辭示之令依此說勝之尚之勝之</hi>
　<hi>周勃太子名也娶公主曰尚言帝王之女當尊尚之不敢斥言娶綰皇帝璽居北軍綰繫也璽即皇帝傳</hi>
　<hi>國璽北軍宿衛宫門内於周垣下為區廬勃持一節入北軍而遂將之誅諸吕廢少帝手綰璽時帝未即</hi>
　<hi>位勃於此時不反今更有異乎</hi>
　　書法<hi>既而赦之何羙改過也綱目書既而赦之二上書下絳侯周勃獄則赦無罪羙辭也上書</hi>
　　<hi>張昌宗下獄則赦有罪譏辭也羙惡不嫌同辭書既而釋之三詳成帝元延元年</hi>
作顧成廟質實<hi>一統志云顧成廟在西安府城東三十五里霸陵縣</hi>
<pb n="KR2o0020_WYG_008-21a"/>
<hi>丙寅</hi>五年春二月地震<lb/>
　<hi>胡氏曰文帝之時有此大異何也曰天地之變非一端也盡以為人事致之則牽合附會泥而不通盡以</hi>
　<hi>為氣數適然則古人修徳正事反災為祥者亦不少矣要之為天下主父天母地父母震怒聲色異常人</hi>
　<hi>子當祇栗恐懼思所以平格不當指為情性所發而遂已也文帝之時雖有此異然帝方躬修徳化節用</hi>
　<hi>愛人此其所以雖有此異而無其應與</hi>集覽<hi>思所以平格平消弭也格變革也父母震怒時當尋</hi>
　<hi>思箇恱愉父母之道庶可消其怒氣變為喜色</hi>
夏四月更造四銖錢除盗鑄令<lb/>
　<hi>初秦用半兩錢髙祖嫌其重更鑄莢錢於是物價騰踊米石萬錢至是更造四銖錢除盗鑄錢令賈誼諌</hi>
<pb n="KR2o0020_WYG_008-21b"/>
　<hi>曰法使天下公得鑄錢敢雜以鉛鐵者其罪黥然鑄錢非殽雜為巧則不可得贏而殽之甚微為利甚厚</hi>
　<hi>夫事有召禍而法有起姦今令細民人操造幣之勢各隐屏而鑄作因欲禁其厚利微姦雖黥罪日報其</hi>
　<hi>勢不止夫縣法以誘民使入陷阱孰多於此又民用錢郡縣不同吏急而壹之乎則為太煩苛而力不能</hi>
　<hi>勝縦而弗呵乎則市肆異用錢文大亂苟非其術何鄉而可哉今農事棄捐而采銅者日蕃姦錢日多善</hi>
　<hi>人怵而為姦邪愿民陷而之刑戮國知患此吏議必曰禁之禁之則錢必重重則其利深盗鑄如雲而起</hi>
　<hi>棄市之罪又不足以禁矣姦數不勝而法禁數潰銅使之然也不如收之賈山亦諫以為錢者無用器也</hi>
　<hi>而可以易富貴富貴者人主之操柄也令民為之是與人主共操柄不可長也皆不聼時太中大夫鄧通</hi>
　<hi>方寵幸上欲其富賜之蜀嚴道銅山使鑄錢吴王濞有豫章銅山招致天下亡命者以鑄錢東煑海水為</hi>
<pb n="KR2o0020_WYG_008-22a"/>
　<hi>鹽以故無賦而國用饒足以是吴鄧錢布天下</hi>集覽<hi>英錢即五分錢民間名曰榆莢錢言如榆莢之</hi>
　<hi>薄四銖錢其文為半兩十黍為絫十絫為銖得贏句絶贏餘利隐屏言皆隐身屏跡而鑄錢吏急而一之</hi>
　<hi>謂郡縣各執一法難使之歸壹錢文文法也茍非其術術道也謂立法設或非其道也食貨志曰錢輕則</hi>
　<hi>以術斂之重則以術散之貨物必平矣怵而為姦邪怵本作訹音恤誘也謂善良之人亦誘於利而為姦</hi>
　<hi>邪䧟而之刑戮謂謹愿之民亦陷入於利卒被刑戮姦數不勝姦生頻數故不能以勝之不如收之謂曷</hi>
　<hi>若收銅於官而官自鑄嚴道銅山嚴道縣屬雅州括地志云今雅州滎經縣本秦嚴道縣也属成都有蠻</hi>
　<hi>夷曰道故名焉縣北三里有銅山即鄧通得賜鑄錢之所豫章銅山韋昭曰豫章今故章也括地志云秦</hi>
　<hi>置鄣郡今湖州長興縣西南八十里故章城是今宣州及潤州句容縣有銅山舊属章亡命顔師古曰命</hi>
<pb n="KR2o0020_WYG_008-22b"/>
　<hi>名也謂脫名籍而逃亡也仲馮曰顔觧大迂直謂避禍自逃其命爾以故無賦如淳曰鑄錢煑鹽收其利</hi>
　<hi>以足國用故無賦於民正義曰謂吴國之民鑄錢煑鹽以山海之利不賦之故言其民無徭賦</hi>質實<lb/>
　<hi>一統志云嚴道銅山嚴道秦之縣名属蜀郡漢因之晋属漢嘉郡西魏於此置䝉山郡及雅州隋初郡廢</hi>
　<hi>州存大業初改州為臨卭郡治嚴道縣唐初復為雅州天寳初改盧山郡乾元初復為雅州属劍南道五</hi>
　<hi>代時孟知祥置永平郡宋復為雅州仍治嚴道属成都路元至元中改属嘉定路尋割属吐蕃宣慰司</hi>
　<hi>本朝省嚴道縣入州𨽻四川道銅山在雅州滎經縣東北三十里即漢文帝賜鄧通鑄錢處故鄣銅山故</hi>
　<hi>鄣秦之縣名属鄣郡漢属丹陽郡王莽改為候望縣東漢復為故鄣縣晉属吴興郡後省之故城在湖州</hi>
　<hi>府長興縣西南一百二十里銅山在湖州府城西南九十五里一名銅峴山括地志漢吴王濞采鄣山之</hi>
<pb n="KR2o0020_WYG_008-23a"/>
　<hi>銅即此山之西属安吉縣其南属武康縣前溪發源於此</hi>
徙代王武為淮陽王質實<hi>淮陽國名注見周赧王三十七年陳州</hi>
<hi>丁邜</hi>六年冬十月桃李華○淮南王長謀反廢徙蜀道死<lb/>
質實<hi>淮南國名注見後主建興二年廣陵國</hi>
　<hi>淮南王長自作法令行於其國逐漢所置吏請自置相帝曲意從之又擅刑殺不辜及爵人至闗内侯數</hi>
　<hi>上書不遜順帝重自切責之乃令薄昭與書引管蔡興居以為警戒王不說謀反事覺召至長安丞相御</hi>
　<hi>史宗正廷尉奏長罪當棄市赦徙處蜀載以輜車縣次傳之袁盎諫曰上素驕淮南王弗為置嚴傅相以</hi>
　<hi>故至此今暴摧折之臣恐卒逢霧露病死陛下有殺弟之名奈何上曰吾特苦之爾今復之王果憤恚不</hi>
<pb n="KR2o0020_WYG_008-23b"/>
　<hi>食死雍令發封以死聞上哭甚悲逮考諸縣傳送不發封餽侍者皆棄市謚曰厲王以列侯葬雍置守冢</hi>
　<hi>三十戸</hi>集覽<hi>闗内侯漢百官志闗内侯注列侯出闗就國侯但爵身其有家累者與之闗内之邑</hi>
　<hi>食其租稅管蔡興居管叔鮮蔡叔度皆周成王叔父也作亂周公奉王命誅之興居齊悼惠王子東牟侯</hi>
　<hi>也文帝二年封濟北王謀反自殺縣次傳之令各縣案次第傳逓至蜀卒逢霧露病死卒讀曰猝暴也言</hi>
　<hi>緘封於輜車之内如霧露之遮蔽不覩天日之光明因而暴死也靈帝時謝弼上封事曰皇太后幽隔空</hi>
　<hi>宫如有霧露之疾陛下何面目以見天下雍令扶風郡雍縣令注見隋文帝開皇二十年</hi>
匈奴冒頓死子老上單于立復請和親考異<hi>冒頓上漏單于二字</hi>
　<hi>初冒頓遺漢書曰前時皇帝言和親事稱書意合歡漢邊吏侵侮右賢王王與相距絶二主之約離兄弟</hi>
<pb n="KR2o0020_WYG_008-24a"/>
　<hi>之親故罰使西擊月氏以天之福盡夷滅降下之及其旁二十六國皆已為匈奴諸引弓之民并為一家</hi>
　<hi>北州以定願休兵飬馬除前事復故約以安邊民帝報書曰單于欲復故業朕甚嘉之此古聖王之志也</hi>
　<hi>漢與匈奴約為兄弟所以遺單于甚厚倍約離兄弟之親者常在匈奴然右賢王事已在赦前單于勿深</hi>
　<hi>誅單于若稱書意明告諸吏使無負約有信敬如單于書至是冒頓死子老上單于立帝復遣宗室女翁</hi>
　<hi>主為單于閼氏使宦者中行說傅翁主說不欲行彊使之說至降單于甚親幸說曰匈奴人衆不能當漢</hi>
　<hi>之一郡然所以彊者以衣食異無仰於漢也今變俗好漢物漢物不過什二則匈奴盡歸於漢矣其得絮</hi>
　<hi>繒以馳草棘中皆裂敝以示不如<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>裘之完善也得漢食物皆去之以示不如湩酪之便羙也教單于左</hi>
　<hi>右疏記以計課其人畜遺漢書牘及印封皆令長大倨傲其辭自稱天地所生日月所置匈奴大單于</hi>
<pb n="KR2o0020_WYG_008-24b"/>
　集覽<hi>老上單于號也名稽粥索隐曰稽粥音鷄育中行說中行複姓說名也行胡剛反說讀曰恱說</hi>
　<hi>至降為句本作說既至因降匈奴漢物不過什二韋昭曰言漢物費十分之二入匈奴則匈奴皆動心歸</hi>
　<hi>漢矣湩酪湩覩湧反又音凍乳汁也熟而和之曰酪穆天子傳牛馬之湩巨蒐氏所具注西戎有巨蒐國</hi>
　正誤<hi>說至降單于今按五字當為一句</hi>
　　書法<hi>冒頓不書單于削之也自秦始皇帝三十二年始書匈奴至是單于始見綱目自後單于</hi>
　　<hi>死立必書匈奴益彊大也書曰請和親與書與和親又異矣書請和親始此終綱目書請和親四是</hi>
　　<hi>年武帝元狩四年和帝永元十六年唐僖宗乾符五年請昬一唐髙祖武徳八年求和親三光武建</hi>
　　<hi>武二十二年二十七年唐徳宗貞元三年求昬二晋安帝義熈七年五代乙酉年乞和親一光武建</hi>
<pb n="KR2o0020_WYG_008-25a"/>
　　<hi>武二十八年與和親六詳惠帝三年及和親一宋甲戌年魏結和親一髙帝九年</hi>
　　發明<hi>周衰吴楚僣號稱王春秋以夷狄待之於其卒則不書其葬者避其號也綱目凡四夷君</hi>
　　<hi>長皆從其國俗之號至其死則書死者貴華賤夷之義不使得從中國公侯之例也此義行首上足</hi>
　　<hi>下之分定矣内夏外夷之法明矣其㫖嚴矣</hi>
以賈誼為梁王太傅<lb/>
　<hi>誼上疏曰臣竊惟今之事埶可為痛哭者一可為流涕者二可為長太息者六若其他背理而傷道者難</hi>
　<hi>徧以疏舉進言者皆曰天下已安已治矣臣獨以為未也曰安且治者非愚則諛皆非事實知治亂之體</hi>
　<hi>者也夫抱火厝之積薪之下而寢其上火未及然因謂之安方今之埶何以異此夫樹國固必相疑之埶</hi>
<pb n="KR2o0020_WYG_008-25b"/>
　<hi>下數被其殃上數爽其憂甚非所以安上而全下也臣竊跡前事大抵彊者先反長沙乃二萬五千户爾</hi>
　<hi>功少而最完埶疏而最忠非獨性異人也亦形埶然也曩令樊酈絳灌㩀數十城而王今雖以殘亡可也</hi>
　<hi>令信越之倫列為徹侯而居雖至今存可也然則天下之大計可知矣欲諸王之皆忠附則莫若令如長</hi>
　<hi>沙王欲臣子勿菹醢則莫若令如樊酈等欲天下之治安莫若衆建諸侯而少其力力少則易使以義國</hi>
　<hi>小則亡邪心令海内之埶如身之使臂臂之使指莫不制従諸侯之君不敢有異心輻輳並進而歸命天</hi>
　<hi>子割地定制令齊趙楚各為若干國使其子孫以次受之分地衆而子孫少者建以為國空而置之湏其</hi>
　<hi>子孫生者舉使君之一寸之地一人之衆天子亡所利焉誠以定治而已天下之埶方病大瘇一脛之大</hi>
　<hi>幾如要一指之大㡬如股平居不可屈伸失今不治必為痼疾可痛哭者此病是也天下之埶方倒縣凢</hi>
<pb n="KR2o0020_WYG_008-26a"/>
　<hi>天子者天下之首也蠻夷者天下之足也今匈奴慢侮侵掠而漢嵗致金絮采繒以奉之夷狄徵令主上</hi>
　<hi>共貢足反居上首顧居下倒縣如此莫之能觧猶謂國有人乎可為流涕者此也今不獵猛敵而獵田彘</hi>
　<hi>不搏反冦而搏畜菟翫細娱而不圗大患徳可逺施威可逺加而直數百里外威令不伸可為流涕者此</hi>
　<hi>也今帝之身自衣皂綈而富民牆屋被文繡天子之后以緣其領者庶人孽妾以縁其履此臣所謂舛也</hi>
　<hi>夫百人作之不能衣一人欲天下亡寒胡可得也一人耕之十人聚而食之欲天下亡飢不可得也飢寒</hi>
　<hi>切於民之肌膚欲其亡為姦邪不可得也可為長太息者此也商君遺禮義棄仁恩并心於進取行之二</hi>
　<hi>嵗秦俗日敗故家富子壯則出分家貧子壯則出贅借父耰鉏慮有徳色母取箕箒立而誶語抱哺其子</hi>
　<hi>與公併倨婦姑不相說則反唇而相稽其慈子耆利不同禽獸者亡㡬爾今其遺風餘俗猶尚未改棄禮</hi>
<pb n="KR2o0020_WYG_008-26b"/>
　<hi>義捐㢘恥日甚月異而嵗不同矣今其甚者殺父兄矣而大臣特以簿書不報期㑹之間以為大故至於</hi>
　<hi>俗流失世壊敗因恬而不知恠以為是適然爾夫移風易俗使天下囘心而鄉道類非俗吏之所能為也</hi>
　<hi>俗吏之所務在於刀筆筐篋而不知大體陛下又不自憂竊為陛下惜之筦子曰禮義㢘恥是謂四維四</hi>
　<hi>維不張國乃滅亡是豈可不為寒心哉豈如今定經制令君君臣臣上下有差父子六親各得其宜此業</hi>
　<hi>壹定世世常安而後有所持循矣若夫經制不定是猶渡江河亡維楫中流而遇風波船必覆矣可為長</hi>
　<hi>太息者此也夏殷周為天子皆數十世秦為天子二世而亡人性不甚相逺也何三代之君有道之長而</hi>
　<hi>秦無道之暴也古之王者太子乃生固舉以禮有司齊肅端冕見之南郊過闕則下過廟則趨故自為赤</hi>
　<hi>子而教固已行矣孩提有識三公三少明孝仁禮義以道習之逐去邪人不使見惡行選天下之端士有</hi>
<pb n="KR2o0020_WYG_008-27a"/>
　<hi>道術者使與居處故太子乃生而見正事聞正言行正道左右前後皆正人也夫習與正人居之不能毋</hi>
　<hi>正猶生長於齊不能不齊言也習與不正人居之不能毋不正猶生長於楚不能不楚言也孔子曰少成</hi>
　<hi>若天性習慣如自然習於智長故切而不媿化與心成故中道若性夫三代之所以長久者以其輔翼太</hi>
　<hi>子有此具也秦使趙髙傅胡亥而教之獄所習者非斬劓人則夷人之三族也故今日即位而明日射人</hi>
　<hi>忠諫者謂之誹謗深計者謂之妖言其視殺人若艾草菅然豈惟胡亥之性惡哉彼其所以道之者非其</hi>
　<hi>理故也鄙諺曰前車覆後車誡天下之命縣於太子太子之善在於蚤諭教與選左右夫心未濫而先諭</hi>
　<hi>教則化易成也教得而左右正則太子正而天下定矣凡人之智能見已然不能見將然夫禮者禁於將</hi>
　<hi>然之前而法者禁於已然之後是故法之所為用易見而禮之所為生難知也若夫慶賞以勸善刑罰以</hi>
<pb n="KR2o0020_WYG_008-27b"/>
　<hi>懲惡先王執此之政堅如金石行此之令信如四時㩀此之公無私如天地豈顧不用哉然而曰禮云禮</hi>
　<hi>云者貴絶惡於未萌而起教於微𦕈使民日遷善逺辠而不自知也盖世主欲民之善同而所以使民善</hi>
　<hi>者異或道之以徳教或敺之以法令道之以徳教者徳教洽而民氣樂敺之以法令者法令極而民風哀</hi>
　<hi>哀樂之感禍福之應也夫人之置器置諸安處則安置之危處則危天下大器也在天子之所置之湯武</hi>
　<hi>置天下於仁義禮樂累子孫數十世此天下所共聞也秦王置天下於法令刑罰禍幾及身子孫誅絶此</hi>
　<hi>天下之所共見也是非其明效大騐邪人之言曰聴言之道必以其事觀之則言者莫敢妄言今或言禮</hi>
　<hi>義之不如法令教化之不如刑罰人主胡不引殷周秦事以觀之也人主之尊譬如堂羣臣如陛衆庶如</hi>
　<hi>地故陛九級上廉逺地則堂髙陛無級廉近地則堂卑髙者難攀卑者易陵理勢然也故古者聖王制為</hi>
<pb n="KR2o0020_WYG_008-28a"/>
　<hi>等列内有公卿大夫士外有公侯伯子男然後有官師小吏延及庻人等級分明而天子加焉故其尊不</hi>
　<hi>可及也諺曰欲投䑕而忌器此善諭也䑕近於器尚惮不投恐傷其器况於貴臣之近主乎廉耻節禮以</hi>
　<hi>治君子故有賜死而亡戮辱是以黥劓之辠不及大夫禮不敢齒君之路馬蹵其芻者有罰所以為主人</hi>
　<hi>豫逺不敬也今自王公三公之貴皆天子之所改容而禮之者也古之所謂伯父伯舅也而令與衆庶同</hi>
　<hi>黥劓髠刖棄市之法然則堂不無陛乎被戮辱者不泰廹乎廉耻不行大臣無乃握重權大官而有徒𨽻</hi>
　<hi>無耻之心乎夫望夷之事二世見當以重法者投鼠而不忌器之習也臣聞之履雖鮮不加於枕冠雖敝</hi>
　<hi>不以苴履夫已甞在貴寵之位天子改容而體貌之矣吏民甞俯伏以敬畏之矣今而有過帝令廢之可</hi>
　<hi>也退之可也賜之死可也滅之可也若夫縛束之繫緤之輸之司冦編之徒官小吏詈罵而榜笞之殆非</hi>
<pb n="KR2o0020_WYG_008-28b"/>
　<hi>所以令衆庶見也夫卑賤者習知尊貴者之一旦吾亦乃可以加此也非所以尊尊貴貴之化也古者大</hi>
　<hi>臣有坐不廉而廢者曰簠簋不餙坐汙穢淫亂者曰帷薄不修坐罷軟不勝任者曰下官不職故貴大臣</hi>
　<hi>定有辠矣猶末斥然正以呼之也尚遷就而為之諱也其在大譴大何之域者則白冠氂纓盤水加劔造</hi>
　<hi>請室而請辠爾不執縛繫引而行也其有中辠者聞命而自弛上不使人頸盭而加也其有大辠者北面</hi>
　<hi>再拜跪而自裁上不使人捽抑而行之也曰子大夫自有過爾吾遇子有禮矣遇之有禮故羣臣自熹嬰</hi>
　<hi>以廉耻故人矜節行化成俗定則為人臣者皆顧行而忘利守節而仗義故可以託不御之權可以寄六</hi>
　<hi>尺之孤此厲亷耻行禮誼之所致也主上何䘮焉此之不為而顧彼之久行故曰可為長太息者此也上</hi>
　<hi>深納其言飬臣下有節是後大臣有罪皆自殺不受刑</hi>集覽<hi>皆非事實知治亂之體者七制觧云</hi>
<pb n="KR2o0020_WYG_008-29a"/>
　<hi>皆非事勢實然之理能知如是而治如是而亂之形體者也夫樹國固必相疑之勢顔師古注立國泰大</hi>
　<hi>其勢必固相疑樊酈絳灌樊噲酈食其絳侯周勃灌嬰信越韓信彭越徹侯注見秦始皇三十七年通侯</hi>
　<hi>長沙王謂吴芮也初髙祖賢之制詔御史長沙王忠其定著令菹醢反者被誅為菹醢鄭𤣥曰切之四寸</hi>
　<hi>為菹莝肉為醢戰國策不避菹醢之誅髙誘注言剉斮之如此爾輻輳輻輪轑也凡輪有三十輻共輳於</hi>
　<hi>一轂以喻四方皆来分地注見漢王劉邦二年大瘇瘇上勇反足腫病共貢共讀曰供奉也以縁縁去聲</hi>
　<hi>純也商君公孫鞅也注見周顯王十年出分扶問反出贅謂之贅壻言不當出妻家猶人身之有肬贅慮</hi>
　<hi>有徳色慮疑也謂疑其容色自矜為恩徳誶語誶音碎責譲也與公併倨併部逈反顔師古曰與公對敵</hi>
　<hi>而相拒也反脣而相稽反音翻反脣調口也相稽相與計校也筐篋所以盛文書筦子筦與管同管仲所</hi>
<pb n="KR2o0020_WYG_008-29b"/>
　<hi>著書名管子亡維楫亡失也維所以繫舟楫所以進舟乃生乃始也齊肅齊讀曰齋戒潔也見之南郊以</hi>
　<hi>太子見于天也艾草菅艾讀曰刈菅音姦似茅而滑澤陛九級上廉逺地則堂髙書顧命夾兩階戺注堂</hi>
　<hi>㢘曰戺廉稜也漢書顔師古注廉側隅也孫奕示兒編曰竊詳顔注廉側隅也以廉近地對廉逺地而言</hi>
　<hi>之則廉隅無所謂上下矣當讀陛九級上為句近嵗太學出上廉逺地則堂髙賦豈一時未加討論歟蘇</hi>
　<hi>文曰奥㢘逺則堂陛峻林鉞漢雋亦曰廉逺地則堂髙而並不言上廉黥劓之罪不及大夫黥文面劓割</hi>
　<hi>鼻也記曲禮刑不上大夫注不與賢者犯法其犯法則在八議輕重不在刑書與音預大戴禮冉有問於</hi>
　<hi>孔子曰先王制法刑不上於大夫然則大夫犯罪不可以加刑乎子曰不然凡治君子以禮御其心所以</hi>
　<hi>屬之以亷耻之節也故古之大夫其有坐不廉汙穢而退放之者不謂之不廉汙穢則曰簠簋不飾有坐</hi>
<pb n="KR2o0020_WYG_008-30a"/>
　<hi>滛亂男女無别者不謂之淫亂男女無别則曰帷薄不脩有坐㒺上不忠者不謂之㒺上不忠則曰臣節</hi>
　<hi>未著有坐罷軟不勝任者不謂之罷軟不勝任則曰下官不職有坐干國之紀者不謂之干國之紀則曰</hi>
　<hi>行事不請此五者所以媿耻之也又見家語五刑篇禮不敢齒君之路馬禮周禮也齒問年也路天子所</hi>
　<hi>乗法車也天子五路駕六馬記曲禮以足蹙路馬芻有誅齒路馬有誅鄭𤣥注云皆廣敬也伯父伯舅記</hi>
　<hi>曲禮天子同姓謂之伯父異姓謂之伯舅髠刖髠鬄髮也刖五刮反又音月斷足之刑泰迫謂偪廹天子</hi>
　<hi>望夷之事二世見當以重法當即郎反處斷罪人也賈誼本傳注閻樂殺二世於望夷宫本由秦制無忌</hi>
　<hi>上之風仲馮曰趙髙殺二世盖又以法定其罪繫緤緤與絏通謂以長䋲連繫之輸之司冦索隐曰司㓂</hi>
　<hi>二嵗刑輸作司冦因名焉或作輸之司空百官表宗正屬官有左右都司空上林有水司空皆主囚徒官</hi>
<pb n="KR2o0020_WYG_008-30b"/>
　<hi>編之徒官徒謂以罪輸贖而役作者編謂列次名籍也簠簋不飾簠簋皆禮器簠外方内圎以盛稻梁簋</hi>
　<hi>外圎内方以盛黍稷並有盖形象龜飾整齊也帷薄不脩帷幔也薄一作箔簾也風俗通曰卿大夫帷士</hi>
　<hi>以簾所以自障蔽脩理也大譴大何譴責問也何怒責也何與呵通薛宣傳譴呵及細微白冠氂纓䘮服</hi>
　<hi>用氂為纓以飾冠也氂是氂牛之尾氂牛出西南徼外盤水加劔顔師古曰凡殺牲以盤水取頸血故示</hi>
　<hi>若此造請室而請辠應劭曰請室請辠之室也若今之鍾下如淳曰請室獄也若古刑於甸師氏也史記</hi>
　<hi>作清室頸盭而加盭古戾字緑色綬也言不使人以綬加於頸子大夫公羊傅宣六年子大夫也注古者</hi>
　<hi>士大夫通稱也自熹熹許記反好為志氣也顧彼之久行顔師古曰顧猶反也言何不為投䑕忌器之法</hi>
　<hi>而反久行彼無陛級之事</hi>正誤<hi>頸盭而加今按漢書顔師古注盭古戾字慮結切不戾其頸而親加</hi>
<pb n="KR2o0020_WYG_008-31a"/>
　<hi>刀鋸也與捩字通</hi>
<hi>戊辰</hi>七年夏四月赦○六月未央宫東闕罘罳災集覽<hi>未央</hi>
<hi>宫東闕罘罳災三輔黄圗云蕭何造未央宫立東闕北闕注闕門觀也劉熈釋名曰闕在門兩旁中央闕然為</hi>
<hi>道天子號令賞罰所由出也未央宫殿雖南向而上書奏事謁見皆在北闕焉東闕非正也顔師古曰罘罳謂</hi>
<hi>連闕曲閣也一曰屏也釋名曰罘罳在門外罘復罳思也臣將入請事於此復重思之蘇鶚演義曰顔注并釋</hi>
<hi>名皆誤案罘浮罳絲也謂織絲之文輕踈浮虚貌盖宫殿簷戸間也唐文宗實錄甘露之變出殿北門裂斷罘</hi>
<hi>罳而去又温庭筠補陳武帝書罘罳畫卷閶闔晨開皆非曲閣屏障之意相如子虚賦罘網彌山此亦謂羅鳥</hi>
<hi>網即罘罳為網不謬矣楚辭招魂篇網户朱綴刻方連文公注云網戸者以木為門扉而刻為方目使如羅網</hi>
<pb n="KR2o0020_WYG_008-31b"/>
<hi>狀即所謂罘罳而程泰之以為即今之亮隔此說是也天火曰災又未央宫注見髙帝七年</hi>
　　書法<hi>書災始此終綱目書災十六是年景帝三年中五年武帝建元六年太初元年新莽戊寅</hi>
　　<hi>年安帝元初四年順帝陽嘉元年靈帝中平二年後主十一年十二年十三年晉元帝大興元年梁</hi>
　　<hi>甲寅年丙寅年唐𤣥宗天寳九載書火十二詳昭帝元鳯四年</hi>
<hi>己巳</hi>八年夏封淮南厲王子四人為列侯<lb/>
　<hi>民有歌淮南王者曰一尺布尚可縫一斗粟尚可舂兄弟二人不相容帝聞而病之封王子安等四人為</hi>
　<hi>列侯賈誼知上必將復王之也上疏諫曰淮南王悖逆無道天下孰不知其辠今奉尊罪人之子適足以</hi>
　<hi>負謗於天下爾此人少壯豈能㤀其父哉淮南雖小黥布甞用之矣漢存特幸爾夫擅仇人足以危漢之</hi>
<pb n="KR2o0020_WYG_008-32a"/>
　<hi>資於策不便予之衆積之財所謂假賊兵為虎翼者也上勿聽</hi>
長星出東方<lb/>
　　書法<hi>書長星始此終綱目書長星六是年景帝三年武帝元狩四年晉孝武帝大元二十年恭</hi>
　　<hi>帝元熈三年梁武帝庚戌年</hi>
　　發明<hi>是時君徳方明政事無闕書長星出東方其殆吴楚七國之應歟</hi>
<hi>庚午</hi>九年春大旱<lb/>
<hi>辛未</hi>十年冬將軍薄昭有罪自殺<lb/>
　<hi>薄昭殺漢使者帝不忍加誅使公卿從之飲酒欲令自引分昭不肯使羣臣䘮服往哭之乃自殺司馬公</hi>
<pb n="KR2o0020_WYG_008-32b"/>
　<hi>曰李徳裕以為漢文誅薄昭斷則明矣於義則未安也太后唯一弟而殺之何以慰母氏之心哉臣愚以</hi>
　<hi>為法者天下之公器惟善持法者親踈如一無所不行則人莫敢有所恃而犯之也夫薄昭殺漢使者非</hi>
　<hi>有恃而然乎若又從而赦之則與成哀之世何異哉魏文帝曰舅后之家但當飬育以㤙而不當假借以</hi>
　<hi>權既觸罪法又不得不誅譏文帝之始不防閑昭也斯言得之矣然則欲慰母心者將慎之於始乎程子</hi>
　<hi>曰二公皆執一之論未盡於義也義既未安則非明也有所不行豈害其為公器哉盖不得於義則非㤙</hi>
　<hi>之正害㤙之正則不得為義矣使薄昭盗長陵土則太后雖不食而死昭不可不誅也其殺漢使為類亦</hi>
　<hi>有異焉若昭有罪命使往治昭執而殺之太后之心可傷也昭不可赦也后若必䘮其生則存昭以全后</hi>
　<hi>可也或與忿争而殺之則貸昭以慰母心可也此之謂能權盖先王之制也八議設而后重輕得其宜義</hi>
<pb n="KR2o0020_WYG_008-33a"/>
　<hi>豈有屈乎法主於義義當而謂之屈法不知法者也</hi>集覽<hi>八議禮小司冦以八辟麗邦法一曰議親</hi>
　<hi>之辟二曰議故之辟三曰議賢之辟四曰議能之辟五曰議功之辟六曰議貴之辟七曰議勤之辟八曰</hi>
　<hi>議賔之辟</hi>質實<hi>一統志云薄昭呉人</hi>
　　書法<hi>坐殺漢使也書曰有罪自殺綱目有以斷斯獄矣</hi>
　　發明<hi>薄昭之死先儒論者多矣今綱目不書殺將軍薄昭而書將軍薄昭有罪自殺則所斷為</hi>
　　<hi>甚明夫昭雖帝之舅亦人臣爾安有人臣殺天子之使者而可逭其罪哉禮不敢齒君之路馬况使</hi>
　　<hi>者乎誅之當矣</hi>
<hi>壬申</hi>十一年考證<hi>當補書絳侯周勃卒分註謚曰武○謹按凡例曰凡書臣之卒惟宰相悉書賢</hi>
<pb n="KR2o0020_WYG_008-33b"/>
<hi>者曰某官某爵姓名卒而註其謚絳侯従髙帝起沛定天下屢有功髙帝遺詔周勃重厚少文然安劉氏者必</hi>
<hi>勃也卒誅諸吕立代王為帝基漢室四百年之業皆如言漢稱平勃文帝初並相而勃位居平上二年既書陳</hi>
<hi>平卒勃之卒豈可無書史記漢書皆著孝文十一年薨司馬公通鑑不載先儒亦以為失今故推本義例以補</hi>
<hi>之</hi>夏梁王揖卒徙淮陽王武為梁王考異<hi>提要夏作冬</hi>
　<hi>梁懐王薨無子賈誼上疏曰陛下不定制如今之埶不過一傳再傳漢法不得行矣陛下所以為蕃扞唯</hi>
　<hi>淮陽代二國爾代北邉匈奴能自完則足矣而淮陽之比大諸侯厪如黑子之著面不足以有所禁禦臣</hi>
　<hi>願舉淮南地以益淮陽而為梁王立後割東郡以益梁梁起於新郪以北著之河淮陽包陳以南揵之江</hi>
　<hi>則大諸侯之有異心者破膽而不敢謀梁足以扞齊趙淮陽足以禁吴楚陛下髙枕終無山東之憂矣此</hi>
<pb n="KR2o0020_WYG_008-34a"/>
　<hi>二世之利也當今恬然適遇諸侯之皆少數嵗之後陛下且見之矣夫秦日夜苦心勞力以除六國之旤</hi>
　<hi>今陛下力制天下頥指如意髙拱以成六國之旤難以言智苟身無事畜亂宿旤萬年之後傳之老母弱</hi>
　<hi>子將使不寧不可謂仁於是徙淮陽王武為梁王北界㤗山西至髙陽得大縣四十餘城後嵗餘賈誼亦</hi>
　<hi>死死時年三十三矣</hi>集覽<hi>蕃扞詩崧髙篇四國于蕃箋云四國有難則徃扞禦之為之蕃屏如黒子</hi>
　<hi>之著面喻淮陽陿小也吴楚俗謂黑子為誌宋太祖欲下太原趙普曰彈丸黑誌之地將安所逃即此新</hi>
　<hi>郪地理志汝南新郪縣郪七私反或音妻誤也應劭曰案秦伐魏取郪邱漢興為新郪章帝改名宋新都</hi>
　<hi>属南陽揵之江揵音蹇接也髙枕楚辭九辯曰堯舜皆有所舉任兮故髙枕而自適注枕去聲頥指如意</hi>
　<hi>如淳曰但動頥指麾皆如所欲</hi>質實<hi>一統志云新郪漢之縣名屬汝南郡後廢之故城在鳯陽府潁</hi>
<pb n="KR2o0020_WYG_008-34b"/>
　<hi>州治八里</hi>
匈奴冦狄道<lb/>
　<hi>時匈奴數為邊患太子家令鼂錯言曰兵法曰有必勝之將無必勝之民繇此觀之安邊境立功名在於</hi>
　<hi>良將不可不擇也臣又聞用兵之急者三一曰得地形二曰卒服習三曰器用利歩兵車騎弓弩長㦸矛</hi>
　<hi>鋋劔楯之地各有所宜不得其宜者或十不當一士不選練卒不服習百不當一兵不完利甲不堅宻弩</hi>
　<hi>不及逺射不能中中不能入五不當一故曰器械不利以其卒予敵也卒不可用以其將予敵也將不知</hi>
　<hi>兵以其主予敵也君不擇將以其國予敵也四者兵之至要也臣又聞小大異形彊弱異埶險易異備夫</hi>
　<hi>卑身以事彊小國之形也合小以攻大敵國之形也以蠻夷攻蠻夷中國之形也今匈奴地形技藝與中</hi>
<pb n="KR2o0020_WYG_008-35a"/>
　<hi>國異上下山阪出入溪澗險道傾𤓰且馳且射風雨罷勞飢渴不困此匈奴之長技也若夫平原易地輕</hi>
　<hi>車突騎勁弩長㦸射疏及逺下馬地鬭劔㦸相接此中國之長技也然兵凶器戰危事以大為小以彊為</hi>
　<hi>弱在俛仰之間爾跌而不振則悔無及也帝王之道出於萬全今降胡義渠来歸誼者飲食長技與匈奴</hi>
　<hi>同可賜之堅甲絮衣勁弩利矢益以邊郡之良技令明將能知其習俗和輯其心者将之即有險阻以此</hi>
　<hi>當之平地通道則以輕車材官制之兩軍相為表裏而各用其長技此萬全之術也帝嘉之賜書寵荅焉</hi>
　<hi>錯為人峭直刻深以其辯得幸太子號曰智囊</hi>集覽<hi>家令百官表家令主皇太子倉榖飲食張晏曰</hi>
　<hi>太子稱家故曰令鼂錯音朝厝史記注錯又如字讀鋋音蟬鉄柄短矛也勁弩長㦸射疏及逺仲馮曰長</hi>
　<hi>㦸恐誤或者勁弩如今九牛大弩以槍為矢故可射疏及逺然㦸有鉤又不可射疏與踈通義渠注見周</hi>
<pb n="KR2o0020_WYG_008-35b"/>
　<hi>顯王四十二年峭直峭本作陗瓉曰陗直峻陿也智囊言一身所有皆是智筭若囊槖之盛物然</hi>
募民徙塞下<lb/>
　<hi>鼂錯又言曰兵起而不知其埶戰則為人禽屯則卒積死胡人衣食之業不著於地其埶易以擾亂邉境</hi>
　<hi>往来轉徙時至時去此胡人之生業而中國之所以離南畮也今胡人數轉牧行獵於塞下以候備塞之</hi>
　<hi>卒卒少則入不救則邊民絶望而降敵救之纔到則胡又已去聚而不罷為費甚大罷之則胡復入如此</hi>
　<hi>連年則中國貧苦而民不安矣陛下幸憂邊境發卒治塞甚大惠也然令逺方之卒守塞一嵗而更不知</hi>
　<hi>胡人之能不如選常居者家室田作且以備之以便為之髙城深塹要害之處調立城邑毋下千家先為</hi>
　<hi>室屋具田器乃募民免罪拜爵復其家予冬夏衣禀食能自給而止胡人入驅而能止其所驅者以其半</hi>
<pb n="KR2o0020_WYG_008-36a"/>
　<hi>予之縣官為贖其民如是則邑里相救助赴胡不避死其與東方之戍卒不習地埶而心畏胡者功相萬</hi>
　<hi>也且使逺方無屯戍之事塞下之民父子相保無繫虜之患豈不羙哉上從其言錯復言陛下幸募民以</hi>
　<hi>實塞下使屯戍益省輸將益寡甚大惠也下吏誠能稱厚惠奉明法存恤老弱善遇其壯士和輯其心而</hi>
　<hi>勿侵刻使先至者安樂而不思故鄉則貧民相慕而勸往矣臣聞古之徙民者相其隂陽之和甞其水泉</hi>
　<hi>之味然後營邑立城製里割宅置器物焉使民至有所居作有所用此民所以輕去其鄉而勸之新邑也</hi>
　<hi>為置醫巫以救疾病脩祭祀男女有昏生死相恤墳墓相從種樹畜長此所以使民樂其處而有長居之</hi>
　<hi>心也古之制邊縣以備敵也使伍家為伍十伍一里四里一連十連一邑皆擇其賢材有護習地形知民</hi>
　<hi>心者為之長居則習民於射法出則教民於應敵服習以成勿令遷徙㓜則同遊長則共事夜戰聲相知</hi>
<pb n="KR2o0020_WYG_008-36b"/>
　<hi>則足以相救晝戰目相見則足以相識懽愛之心足以相死如此而勸以厚賞威以重罸則前死而不還</hi>
　<hi>踵矣所徙之民非壯有材者但費衣糧不可用也雖有材力不得良吏猶亡功也陛下絶匈奴不與和親</hi>
　<hi>臣竊意其冬来南也一大治則終身創矣欲立威者始於折膠来而不能困使得氣去後未易服也</hi>集<lb/>
　覽<hi>不著於地隨畜牧移徙不著土地而無常居離南畮離去也音力智反韻㑹漸相逺離要害顔師古</hi>
　<hi>曰在我為要在彼為害故曰要害調立調去聲筭度也為之筭度而創立城邑禀食禀讀曰廪古者給人</hi>
　<hi>以食取諸倉廩故稱廪給禀食能自給而止稍人能自給贍乃止也謂不常予縣官張晏曰不敢指斥天</hi>
　<hi>子故稱縣官索隐曰謂國家為縣官者夏官王畿内縣即國都也王者官天下故曰縣官賢材有䕶擇有</hi>
　<hi>保䕶邊縣之能者壹大治則終身創創初亮反懲也顔師古曰若一次大舉兵治之則可為終身懲戒保</hi>
<pb n="KR2o0020_WYG_008-37a"/>
　<hi>無邉患也折膠顔師古曰秋氣至膠可折弓弩可用匈奴常以此為候而出軍使得氣去使其得勝逞志</hi>
　<hi>氣而去</hi>
<hi>癸酉</hi>十二年冬十二月河决酸棗東潰金隄興卒塞之集<lb/>
覽<hi>酸棗縣名注見周慎靚王四年</hi>質實<hi>一統志云金隄自開封府滎陽縣東至千乗海口千餘里歴代</hi>
<hi>築之以禦河患通謂之金隄漢孝文帝時河决酸棗東潰金隄即此</hi>
　　書法<hi>書河决始此終綱目書河决十有六是年武帝元光三年元帝永光五年成帝建始四年</hi>
　　<hi>河平三年新莽辛未年唐𤣥宗開元十年五代晉戊戌年己亥年辛丑年甲辰年丙午年戊申年庚</hi>
　　<hi>戍年壬子年己未年書塞八是年武帝元封二年成帝河平元年三年五代甲申年甲辰年壬子年</hi>
<pb n="KR2o0020_WYG_008-37b"/>
　　<hi>己未年</hi>
○春三月除闗無用傳集覽<hi>除闗無用傳禮地官司闗凡所達貨賄者則以節傳</hi>
<hi>出之注闗界上門也傳如今移過所文書音張戀反漢初置諸闗以備非常顔師古曰傳信也古者用棨刻本</hi>
<hi>為合符或用繒帛張晏曰兩行書繒帛分持其一出入闗合之乃得過謂之傳今除去闗出入無禁不用傳也</hi>
○詔民入粟邊得拜爵免罪賜農民今年半租<lb/>
　<hi>鼂錯言曰聖王在上而民不凍飢者非能耕而食之織而衣之也為開其資財之道也今海内為一無有</hi>
　<hi>水旱之災而畜積未及者何也地有遺利民有餘力生榖之土未盡墾山澤之利未盡出㳺食之民未盡</hi>
　<hi>歸農也夫腹飢不得食膚寒不得衣雖慈母不能保其子君安能以有其民哉明主知其然也故務民於</hi>
<pb n="KR2o0020_WYG_008-38a"/>
　<hi>農桑薄賦斂廣畜積以實倉廪備水旱故民可得而有也夫珠玉金銀飢不可食寒不可衣然而衆貴之</hi>
　<hi>者以上用之故也其為物輕微易藏在於把握可以周海内而無飢寒之患此令臣輕背其主而民易去</hi>
　<hi>其鄉盗賊有所勸亡逃者得輕資粟米布帛生於地長於時聚於力非可一日成也數石之重中人弗勝</hi>
　<hi>不得姦邪所利一日弗得而飢寒至是故明君貴五榖而賤金玉今農夫五口之家其服役者不下二人</hi>
　<hi>其耕不過百畮收不過百石春耕夏耘秋穫冬蔵伐薪樵治官府給繇役四時之間亡日休息又私自送</hi>
　<hi>往迎来弔死問疾飬孤長㓜在其中勤苦如此復被水旱之災急政暴賦朝令夕改有者半賈而賣無者</hi>
　<hi>取倍稱之息於是有賣田宅鬻子孫以償債者矣而商賈大者積貯倍息小者坐列販賣操其竒贏日㳺</hi>
　<hi>都市乗上之急所賣必倍男不耕耘女不蠶織衣必文采食必梁肉交通王侯力過吏埶乗堅策肥履絲</hi>
<pb n="KR2o0020_WYG_008-38b"/>
　<hi>曵縞此商人所以兼并而農民所以流亡者也方今之務莫若使民務農而已矣欲民務農在於貴粟今</hi>
　<hi>募天下入粟縣官得以拜爵除罪則富人有爵農民有錢粟有所渫而貧民之賦可損所謂損有餘補不</hi>
　<hi>足令出而民利者也神農之教曰有石城十仭湯池百歩帶甲百萬而無粟弗能守也爵者上之所擅出</hi>
　<hi>於口而無窮粟者民之所種生於地而不乏使人入粟於邉以受爵免辠不過三嵗塞下之粟必多矣帝</hi>
　<hi>從之錯復言邊食足以支五嵗可令入粟郡縣郡縣足支一嵗可時赦勿收農民租如此徳澤加於萬民</hi>
　<hi>民愈勸農大富樂矣詔曰道民之路在於務本朕親率天下農而野不加辟嵗一不登民有飢色是吏奉</hi>
　<hi>吾詔不勤而勸民不明也且吾農民甚苦而吏莫之省將何以勸焉其賜農民今年租稅之半</hi>集覽<lb/>
　<hi>中人弗勝中人處强弱之間者勝音升舉也弗勝謂不堪舉倍稱之息顔師古曰稱昌孕反舉也今俗所</hi>
<pb n="KR2o0020_WYG_008-39a"/>
　<hi>謂舉錢如淳曰取一償二為倍稱竒贏殘餘物也竒音覉粱肉賈逵曰粱米之精者詩詁粱似粟而大有</hi>
　<hi>黄青白三種黄梁出蜀漢香羙逾於諸梁號竹根黄乗堅乗駕也堅謂好車策肥策驅也肥謂肥馬粟有</hi>
　<hi>所渫案食貨志注渫私列反散也道民之路此道非道徳之道繫去聲讀與導同啟廸也</hi>
　　書法<hi>秦政之初書令民納粟拜爵矣未免罪也於是始有贖罰焉自是武帝書詔民得贖罪元</hi>
　　<hi>朔六年書令株送徒入財元鼎三年令死罪入贖天漢四年明帝書詔聴有罪亡命者贖永平八年</hi>
　　<hi>梁武帝書立贖刑條壬午年復贖刑法乙丑年不可勝書矣</hi>
<hi>甲戌</hi>十三年春二月詔具親耕桑禮儀<lb/>
　<hi>詔曰朕親耕以供粢盛皇后親桑以奉祭服其具禮儀</hi>集覽<hi>親耕以供粢盛注見二年親桑以奉</hi>
<pb n="KR2o0020_WYG_008-39b"/>
　<hi>祭服漢儀春桑生皇后親桑於苑中飬蠶于薄榖梁傳桓十四年天子親耕以供粢盛王后親桑以共祭</hi>
　<hi>服國非無良農工女也以為人之所盡事其祖禰不若以己所自親者也</hi>
　　書法<hi>書重本也</hi>
夏除秘祝<lb/>
　<hi>初秦時祝官有秘祝即有災祥輙移過於下至是詔曰禍自怨起福繇徳興百官之非宜由朕躬今秘祝</hi>
　<hi>之官移禍於下朕甚不取其除之</hi>集覽<hi>祝官有秘祝祝官猶周禮太祝掌六祝之辭以事鬼神祗</hi>
　<hi>秘祝祭主賛辭也秘宻不可宣秘祝六祝並之秀反災祥妖孽自外来謂之祥左傳昭十八年將有大祥</hi>
　<hi>注祥變異之氣</hi>
<pb n="KR2o0020_WYG_008-40a"/>
五月除肉刑<lb/>
　<hi>齊太倉令淳于意有罪當刑其少女緹縈上書曰妾父為吏齊中皆稱其廉平今坐法當刑妾傷夫死者</hi>
　<hi>不可復生刑者不可復屬雖欲改過自新其道無繇願沒入為官婢以贖父刑罪天子憐悲其意詔曰今</hi>
　<hi>人有過教未施而刑已加欲改行而無繇至朕甚憐之夫刑至斷支體刻肌膚終身不息何其痛而不徳</hi>
　<hi>也豈為民父母之意哉其除肉刑有以易之具為令丞相御史請定律曰諸當髠者為城旦舂當黥髠者</hi>
　<hi>鉗為城且舂當劓者笞三百當斬左止者笞五百斬右止及殺人先自告及吏坐受賕枉法守縣官財物</hi>
　<hi>而即盗之已論而復有笞罪者皆棄市為城旦舂者各有嵗數以免制曰可上既躬脩𤣥黙而將相皆舊</hi>
　<hi>功臣少文多質懲惡亡秦之政論議務在寛厚耻言人之過失化行天下告訐之俗易吏安其官民樂其</hi>
<pb n="KR2o0020_WYG_008-40b"/>
　<hi>業畜積嵗増戸口寢息風流篤厚禁㒺疏闊罪疑者予民是以刑罰大省至於斷獄四百有刑錯之風焉</hi>
　集覽<hi>緹縈少女名索隐曰緹音啼鄒氏音體終身不息息生也宣帝本紀詔曰刑者不可息注言既</hi>
　<hi>劓刖臏割而欲其復生長不可得矣除肉刑肉刑者墨劓臏宫大辟除者有以易之也鄭氏云臯陶改臏</hi>
　<hi>為剕吕刑有剕周改為刖文帝夲紀詔曰今法有肉刑三注李竒曰髙帝約法三章無肉刑文帝則有肉</hi>
　<hi>刑孟康曰黥劓二左右趾合一凡三也索隐曰斷趾黥劓之屬崔浩漢律序云文帝除肉刑而宫不易張</hi>
　<hi>斐曰以淫亂人族類故不易之也具為令具備也著為律令鉗為城旦舂鉗以鐡束頸也舂持杵臨臼也</hi>
　<hi>如淳曰城旦者律説論决為髠鉗輸邊晝旦防寇虜夜暮築長城舂者婦人不預外徭但舂作米皆四嵗</hi>
　<hi>刑或曰城旦旦起行治城也左止止與趾字通下右止同受賕枉法以財枉法相謝也已論論平聲議法</hi>
<pb n="KR2o0020_WYG_008-41a"/>
　<hi>也記王制凡制五刑必即天論論音倫禁㒺疏濶㒺與綱通疏與踈通言其禁防如網之踈濶也老子任</hi>
　<hi>為篇天網恢恢疎而不失刑錯之風應劭曰錯置也古者民不犯法刑置而不用今雖未及於古亦庶㡬</hi>
　<hi>有古之遺風</hi>質實<hi>一統志云緹縈臨淄人漢淳于意之少女意有罪當刑怒罵其五女曰生女不</hi>
　<hi>生男緩急無可使者於是緹縈隨父至長安上書願沒身為官婢以贖父刑文帝憐之為免意罪因除肉</hi>
　<hi>刑太倉令夏煚曰上供曰太倉令長也</hi>
　　書法<hi>除肉刑何予之也肉刑古法也自帝始廢古法則曷為予之不忍人之心也故不書始書</hi>
　　<hi>始則疑於廢井田綱目恤刑之政書除十詳惠帝四年文帝居三焉</hi>
六月除田之租稅<lb/>
<pb n="KR2o0020_WYG_008-41b"/>
　<hi>詔曰農天下之本務莫大焉今勤身從事而有租稅之賦是為本末者無以異也其除之</hi>集覽<hi>本末</hi>
　<hi>者無以異李竒曰本農也末賈也言農與賈俱出租無異也故除田租</hi>
　　書法<hi>除者何永除也再賜天下半租仁矣於是遂永除之非帝之儉約國有餘蓄能若是乎終</hi>
　　<hi>綱目一而已矣綱目書免天下今年田租者四昭帝始元二年宣帝本始元年和帝永元九年唐𤣥</hi>
　　<hi>宗天寳十四載</hi>
<hi>乙亥</hi>十四年冬匈奴入冦遣兵擊之出塞而還<lb/>
　<hi>匈奴十四萬騎入朝那蕭闗殺北地都尉卬虜人畜甚多使騎兵入燒囘中宫候騎至雍甘泉詔發車千</hi>
　<hi>乗騎卒十萬上親勒兵欲自征匈奴羣臣諫不聴皇太后固要上乃止以張相如欒布為將軍擊逐出塞</hi>
<pb n="KR2o0020_WYG_008-42a"/>
　<hi>而還</hi>集覽<hi>朝那縣名屬河西安定郡朝直遥反又如字那奴何反括地志云故城在原州百泉縣西</hi>
　<hi>七十里蕭闗秦北闗也在上郡北正義曰古隴山闗在原州平凉縣界括地志云今靈武即古蕭闗北地</hi>
　<hi>都尉卬北地注見哀帝建平元年都尉佐郡守典武職甲卒顔師古曰卬五剛反名也姓孫回中宫注見</hi>
　<hi>秦始皇二十七年固要上乃止文帝本紀作固要帝帝乃止注要刼也如淳曰固要必不得自征也</hi>正<lb/>
　誤<hi>固要上乃止今按要約勒也劫持之義說文以力止其去曰劫從力非刦奪之刦後倣此</hi>質實<lb/>
　<hi>一統志云朝那春秋時地名漢置朝那縣属安定郡後魏割入臨涇後周復置唐省之故城在平凉府城</hi>
　<hi>東南蕭闗在平凉府鎮原縣西北一百四十里</hi>
　　書法<hi>特筆也與書至祈連而還武帝元狩二年封狼居胥山而還武帝元狩四年登燕然山刻</hi>
<pb n="KR2o0020_WYG_008-42b"/>
　　<hi>石勒功而還者和帝永元元年大有逕庭矣</hi>
　　發明<hi>十一年書匈奴冦狄道募民徙塞下是年又書入冦遣兵擊之出塞而還殆與薄伐玁狁</hi>
　　<hi>至于太原者如出一轍夫侵邊犯境乃犬羊之常爾驅而出之盡境即止此盛徳事也窮兵黷武犁</hi>
　　<hi>庭掃穴果何為哉特筆于此盖羙之也</hi>
赦作徒魏尚復為雲中守<lb/>
　<hi>上輦過郎署問郎署長馮唐曰父家安在對曰趙人上曰吾居代時尚食監髙袪數為我言趙將李齊之</hi>
　<hi>賢戰於鉅鹿下今吾毎飯意未甞不在鉅鹿也父知之乎對曰尚不如廉頗李牧之為將也上搏髀曰嗟</hi>
　<hi>乎吾獨不得頗牧為將吾豈憂匈奴哉唐曰陛下雖得之弗能用也上曰公何以知之對曰上古王者之</hi>
<pb n="KR2o0020_WYG_008-43a"/>
　<hi>遣將也跪而推轂曰閫以内者寡人制之閫以外者將軍制之軍功爵賞皆决於外歸而奏之此非虚言</hi>
　<hi>也李牧為趙將軍市租皆自用饗士賞賜不從中覆委任而責成功故牧得盡其智能而趙㡬霸今臣竊</hi>
　<hi>聞魏尚為雲中守其軍市租盡以饗士卒私飬錢自饗賔客軍吏舎人是以匈奴逺避不近雲中之塞虜</hi>
　<hi>曾一入尚擊之所殺甚衆夫士卒起田中從軍安知尺籍伍符終日力戰斬首捕虜上功幕府一言不相</hi>
　<hi>應文吏以法䋲之其賞不行而法必用且尚坐上功首虜差六級陛下下之吏削其爵罰作之由此言之</hi>
　<hi>陛下雖有頗牧弗能用也上說是日令唐持節赦魏尚復以為雲中守而拜唐為車騎都尉</hi>集覽<lb/>
　<hi>上輦過郎署輦輓車也顔師古曰駕人以行曰輦郎官有議郎中郎侍郎郎中署府署也文帝乗輦經過</hi>
　<hi>郎署時馮唐為郎中署長文帝二年幸上林郎署長布席蘓林曰郎署上林中直衛之署也居代時文帝</hi>
<pb n="KR2o0020_WYG_008-43b"/>
　<hi>初封代王故云毎飯飯上聲餐食也馮唐傳作毎飲食搏髀搏拊也髀部禮反股之外也拊之者有所激</hi>
　<hi>然爾推轂言舉薦人如推車轂之轉運也史記荆燕世家吕氏推轂髙帝就天下索隐曰諸吕奉推髙祖</hi>
　<hi>取天下若人推轂欲前進塗然也推昌誰反閫以内閫義與闑同馮唐𫝊作闑韋昭曰闑門中橜俗言門</hi>
　<hi>限也以内謂郭門内也闑魚列反軍市租索隐曰案軍市謂軍人貨易之地也市有稅稅即租也不從中</hi>
　<hi>覆不必覆奏朝廷而後行私飬錢服䖍曰私廪假錢也或曰官所别廪給也尺籍伍符漢軍法曰吏卒斬</hi>
　<hi>捕以尺籍書下縣移郡伍符亦什伍之符約節度也索隐曰尺籍者書其斬捕之功於一尺之版伍符者</hi>
　<hi>命軍人伍伍相保不容姦詐也上功幕府上功謂尺籍所上斬首捕虜之數也幕府注見秦王政三年一</hi>
　<hi>言不相應索隐曰應一陵反謂斬捕之數不同也文吏以法䋲之繩索也所以彈畫而取直者言文法之</hi>
<pb n="KR2o0020_WYG_008-44a"/>
　<hi>吏正治其事亦猶繩也坐上功首虜差六級秦法以斬敵一首拜爵一級故因謂一首為一級今魏尚差</hi>
　<hi>上首虜六級而坐以罪</hi>正誤<hi>跪而推轂今按推吐雷反言天子親為推其車轂也與推轂薦賢之</hi>
　<hi>義不同</hi>質實<hi>一統志云馮唐趙人魏尚興平人</hi>
　　書法<hi>書作徒何羙改過也復以為之例有四有改過之辭有貳過之辭有不能令之辭有因仍</hi>
　　<hi>之辭魏尚雲中守是年張敞冀州刺史宣帝甘露元年王尊徐州刺史成帝河平二年翟方進丞相</hi>
　　<hi>永始六年張奐䕶匈奴中郎將桓帝延熹九年元匡平州刺史梁己亥年廣陽王琛北道大都督丙</hi>
　　<hi>午年王琳湘州刺史癸酉年李光弼太尉統八道行營唐肅宗上元二年韓愈吏部侍郎穆宗長慶</hi>
　　<hi>三年皆改過之辭也符重鎮北將軍晉孝武太元五年何尚之尚書令宋癸巳年蕭寳寅西道大都</hi>
<pb n="KR2o0020_WYG_008-44b"/>
　　<hi>督梁丁未年宇文融勸農使唐𤣥宗開元十二年張格同平章事五代甲申年嚴旭蓬州刺史丙戌</hi>
　　<hi>年馮暉朔方節度丙午年馮延巳同平章事癸丑年皆貳過之辭也殷仲堪督荆益軍晉安帝隆安</hi>
　　<hi>二年時溥感化節度唐昭宗景福元年王建西川節度乾寜四年崔𦙍同平章事天復三年石敬塘</hi>
　　<hi>河東節度使五代甲午年皆不能令之辭也朱博御史大夫哀帝建平二年髙幹并州刺史獻帝建</hi>
　　<hi>安九年歐陽頠衡州刺史梁丁丑年来<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山南東道節度唐肅宗寳應元年李從曮鳯翔節度使五</hi>
　　<hi>代甲午年孫方簡義武節度戊申年皆因仍之辭也</hi>
春增諸祀壇場珪幣<lb/>
　<hi>詔廣増諸祀壇場珪幣且曰先王逺施不求其報望祀不祈其福右賢左戚先民後已至明之極也今吾</hi>
<pb n="KR2o0020_WYG_008-45a"/>
　<hi>聞祠官祝釐皆歸福於朕躬不為百姓朕甚媿之其令祠官致敬無有所祈</hi>集覽<hi>珪幣祭神之玉</hi>
　<hi>帛望祀祀其國中之山川曰望謂不必至其處但遥望其方而祭之左傅僖三十一年望郊之細也注郊</hi>
　<hi>大禮也望祀禮之細微者也右賢左戚韋昭曰右猶髙也左猶下也劉徳曰先賢後親也祠官祝釐祠官</hi>
　<hi>攝行祀事者釐音禧福也</hi>
<hi>丙子</hi>十五年春黄龍見成紀質實<hi>一統志云成紀古地名即伏羲所生之處漢置</hi>
<hi>成紀縣屬天水郡晋以後皆因之境本朝省入秦州故城在鞏昌府秦州</hi>
　<hi>初張蒼以漢得水徳魯人公孫臣以為當土徳其應黄龍見蒼以為非是罷之至是帝召臣為博士與諸</hi>
　<hi>生申明土徳草改歴服色事蒼由此自絀</hi>集覽<hi>成紀地理志天水郡有成紀縣今秦州縣也草改歴</hi>
<pb n="KR2o0020_WYG_008-45b"/>
　<hi>服色事草改者草剏改易此三事也歴謂筭數所以紀嵗月日時之分數服謂如有虞氏深衣而飬老夏</hi>
　<hi>后氏燕衣而飬老殷人縞衣而飬老周人𤣥衣而飬老色謂如夏后氏尚黑殷人尚白周人尚赤秦尚黑</hi>
夏四月帝如雍始郊見五帝<lb/>
　　書法<hi>天一而已而曰有五帝焉非古也自是以後郊祀五畤不可勝書矣書始病帝也是故文</hi>
　　<hi>帝行幸多不書據十年十一年後二年三年四年五年皆不書惟此特書之</hi>
　　發明<hi>天下之事莫重於其始始之不謹後將若何是故有典則以貽子孫所以為禹貽孫謀以</hi>
　　<hi>燕翼子所以為武王文帝謙恭之君初無所溺而乃始為五帝之祀夫帝一而已安得有五况異時</hi>
　　<hi>紛紛祠祀實昉于此故綱目特以始郊五帝書之以見開端之失至他日武帝五畤之祠止書如雍</hi>
<pb n="KR2o0020_WYG_008-46a"/>
　　<hi>此固綱目謹始之意學者惟能合前後所書而觀之則得其㫖矣</hi>
○赦○秋九月親策賢良能直言極諫者以鼂錯為中<lb/>
大夫質實<hi>一統志云鼂錯潁川人</hi>
　<hi>錯以對䇿髙第擢為中大夫又言宜削諸侯及法令可更改者書凡三十篇上雖不盡聴然竒其材</hi>
　　書法<hi>親䇿何譏也何譏躬親策之而所得者鼂錯爾以是為失人故譏之是故文帝策士而得</hi>
　　<hi>鼂錯則書親武帝策士而得公孫𢎞則書親漢元光元年文宗䇿士而失劉蕡則書親唐太和二年</hi>
　　<hi>皆譏也終綱目書親策三而已</hi>
　　發明<hi>錯以直言對策而言乃不直故所對之詞皆削而不錄然則錯亦有愧於其名多矣嗚呼</hi>
<pb n="KR2o0020_WYG_008-46b"/>
　　<hi>有君如文帝又以直言䇿士猶且不能正議直言豈不深可惜歟</hi>
作渭陽五帝廟<lb/>
　<hi>趙人新垣平言長安東北有神氣成五采於是作渭陽五帝廟</hi>集覽<hi>新垣平陳留風俗傳云畢公封</hi>
　<hi>新垣其後因氏焉平名也作渭陽五帝廟史記封禪書作渭陽五帝廟同字注瓉曰一營宇之中立五廟</hi>
　<hi>括地志云渭陽五帝廟在雍州咸陽東三十里宫殿疏云五帝廟一宇五殿也案一宇之内而設五帝而</hi>
　<hi>有五門各依其方帝色也周禮小宗伯兆五帝於四郊鄭𤣥注以為蒼曰靈威仰赤曰赤熛怒黄曰含樞</hi>
　<hi>紐白曰白招拒黒曰汁光紀唐書髙宗祀五帝注云周禮兆五帝於四郊此五行之精氣也而鄭𤣥謂為</hi>
　<hi>太微五帝誤矣</hi>質實<hi>一統志云渭陽五帝廟在西安府城西北二十里舊長安城東北漢文帝始郊</hi>
<pb n="KR2o0020_WYG_008-47a"/>
　<hi>見雍五畤因新垣平言乃作渭陽五帝廟</hi>
　　書法<hi>垣平請也帝於是少惑矣自帝有渭陽汾隂之祠於是武帝祠竈祠神君立越祠昭帝祠</hi>
　　<hi>鳯凰宣帝祠金馬碧雞皆有自来矣至唐則有九宫貴神之祠世主之惑何多也</hi>
<hi>丁丑</hi>十六年夏四月親祠之以新垣平為上大夫<lb/>
　<hi>上郊祀渭陽五帝廟貴平至上大夫而使博士諸生刺六經中作王制議廵狩封禪事</hi>集覽<hi>使博</hi>
　<hi>士諸生刺六經中作王制顔師古曰受經於博士曰博士諸生索隐曰刺七賜反采取之也劉向七錄云</hi>
　<hi>文帝所著書有本制兵制服制篇所以述先王之制度故曰王制也羣書考索曰漢文令博士諸生刺經</hi>
　<hi>作王制博士諸生名氏無聞果何人哉而能作此一書以為無窮之傅今觀其書言爵位則竊孟子之文</hi>
<pb n="KR2o0020_WYG_008-47b"/>
　<hi>言官制則竊左氏之文言廵狩則竊書之文其餘則雜采公羊榖梁等說而益以己見正所謂不知而作</hi>
　<hi>也雖其言未必盡非要之牴牾者多矣</hi>
　　書法<hi>親者何不宜親者也既郊見矣又作廟而親祠之是故文帝祠五帝廟則書親是年武帝</hi>
　　<hi>祠竈則書親元光二年桓帝祠老子則書親延熹九年皆非所親而親者也</hi>
分齊地立悼惠王子六人為王<lb/>
　<hi>齊王則薨無子國除上乃分齊地立悼惠王肥子將閭為齊王志為濟北王賢為菑川王雄渠為膠東王</hi>
　<hi>卬為膠西王辟光為濟南王</hi>
分淮南地立厲王子三人為王<lb/>
<pb n="KR2o0020_WYG_008-48a"/>
　<hi>安為淮南王勃為衡山王賜為廬江王</hi>
詔更以明年為元年治汾隂廟<lb/>
　<hi>新垣平言闕下有寳玉氣而使人持玉杯詣闕獻之刻曰人主延夀又言候日再中居頃之日郤復中於</hi>
　<hi>是始更以十七年為元年令天下大酺平言周鼎在泗水中今河决通於泗而汾隂有金寶氣意鼎出乎</hi>
　<hi>於是治廟汾隂欲祠出鼎</hi>集覽<hi>候日再中候推測也前期而言也言日昃而復回午也史記封禪書</hi>
　<hi>注索隐曰淮南子云魯陽公與韓搆戰戰酣日暮援戈麾之日為郤三舎豈其然乎治廟汾隂欲祠出鼎</hi>
　<hi>汾隂注見周顯王四十年欲出周鼎泗水注見秦始皇二十八年又九鼎注見周慎靚王五年</hi>
　　書法<hi>人主即位謂一為元古也自魏罃與齊相王始以三十六年改元稱一年君子非之於是</hi>
<pb n="KR2o0020_WYG_008-48b"/>
　　<hi>帝即位十六年矣惑於異端復有此失綱目書之譏惑也自是景帝有中元後元武帝十一改元滋</hi>
　　<hi>紛紛矣</hi>
　　發明<hi>人君即位以元紀年故雖累數至百不改也文帝至是已十六年乃訹於邪臣之說無故</hi>
　　<hi>改元果何義哉直筆書之其失自見</hi>
<hi>戊寅</hi>後元年冬十月新垣平伏誅<lb/>
　<hi>人有上書告平所言皆詐也下吏治誅夷平是後上亦怠於改正服鬼神之事渭陽五帝使祠官領以時</hi>
　<hi>致禮不徃焉</hi>集覽<hi>改正服改易正朔服色</hi>
　　書法<hi>文帝之篇令徳善政相望于册至末年而書増壇塲珪幣始郊見五帝作五帝廟親祠之</hi>
<pb n="KR2o0020_WYG_008-49a"/>
　　<hi>以新垣平為上大夫治汾隂廟如日月之食不能不為全羙之累焉及書新垣平伏誅則所謂更也</hi>
　　<hi>人皆仰之矣綱目抑左道凡方士必以伏誅書終綱目書方士伏誅七新垣平少翁欒大隋潘誕唐</hi>
　　<hi>栁泌趙歸真李𤣥伯</hi>
　　發明<hi>文帝盛徳之主清静𤣥黙無所偏好固非秦皇孝武求仙者之比前此方除秘祝書之於</hi>
　　<hi>册至十四年増珪幣十五年始郊雍然皆非有徼福之意小人以闚其隙思有中之於是禱祠之事</hi>
　　<hi>紛紛交舉今綱目上書作五帝廟親祠之以新垣平為上大夫則是祠乃垣平所立為甚明至是又</hi>
　　<hi>書改元祀汾隂垣平伏誅則小人之詐以甚而敗幸帝速悟不逺而復即抵其罪不然豈不為盛徳</hi>
　　<hi>之累耶雖然帝能誅垣平而不能盡改垣平之所為使後人得以踵而行之則亦猶為未善也觀綱</hi>
<pb n="KR2o0020_WYG_008-49b"/>
　　<hi>目前後所書皆有深意然則人主好尚盍亦謹其微哉</hi>
詔議可以佐百姓者<lb/>
　<hi>詔御史曰間者數年不登又有水旱疾疫之災朕甚憂之意朕之政有所失而行有過與何以致此夫度</hi>
　<hi>田非益寡計民未加益而食之甚不足者無乃百姓之従事於末以害農者蕃為酒醪以靡榖者多六畜</hi>
　<hi>之食焉者衆與其與丞相列侯吏二千石博士議之有可以佐百姓者率意逺思無有所隐</hi>集覽<lb/>
　<hi>度田非益寡度計料也言頃畝之數如故未甞加少靡榖本紀注靡通作糜散也</hi>
<hi>己卯</hi>二年夏復與匈奴和親<lb/>
　<hi>匈奴連嵗入邉殺畧甚多雲中遼東郡萬餘人上患之乃遺匈奴書單于亦使當戸報謝復和親</hi>集<lb/>
<pb n="KR2o0020_WYG_008-50a"/>
　覽<hi>當戸匈奴傳單于使當戸雕渠難報謝索隐曰匈奴官有左右大當戸案雕渠難者當戸名也</hi>
　　書法<hi>六年書請和親矣十一年而書匈奴冦狄道於是又書復與匈奴和親矣六年而書匈奴</hi>
　　<hi>冦上郡雲中以帝之盛徳而和親不足恃如此綱目備書之有天下者可以鑒矣</hi>
秋八月丞相蒼免以申屠嘉為丞相質實<hi>一統志云申屠嘉梁人○</hi>
　<hi>張蒼免帝以后弟廣國賢有行欲相之曰恐天下以吾私廣國久念不可而申屠嘉故以材官蹶張從髙</hi>
　<hi>帝為人廉直門不受私謁遂以為丞相是時太中大夫鄧通方愛幸嘉甞入朝通居上旁怠慢嘉奏事畢</hi>
　<hi>因言曰陛下幸愛羣臣即富貴之至於朝廷之禮不可以不肅上曰君勿言吾私之罷朝嘉坐府中為檄</hi>
　<hi>召通不来且斬通恐言上上曰汝第往通詣丞相免冠徒跣頓首謝嘉坐自如責曰朝廷者髙帝之朝廷</hi>
<pb n="KR2o0020_WYG_008-50b"/>
　<hi>也通小臣戯殿上大不敬當斬吏今行斬之通頓首出血不觧上度丞相已困通使使持節召通而謝丞</hi>
　<hi>相此吾弄臣君釋之通至為上泣曰丞相㡬殺臣楊氏曰文帝之不相廣國盖以私意自嫌而不以至公</hi>
　<hi>處已也廣國果賢邪雖親不可廢果不賢邪雖親不可用吾何容心哉</hi>集覽<hi>材官蹶張如淳曰材</hi>
　<hi>官者有材多力之士能腳蹋彊弩張之故曰蹶張顔師古曰以手張弩曰擘張以足蹋弩曰蹶張弄臣弄</hi>
　<hi>戯也顔師古曰謂狎䙝無闗大體也</hi>
<hi>庚辰</hi>三年春匈奴老上單于死子軍臣單于立<lb/>
<hi>辛巳</hi>四年夏四月晦日食○五月赦<lb/>
<hi>壬午</hi>五年<lb/>
<pb n="KR2o0020_WYG_008-51a"/>
<hi>癸未</hi>六年冬匈奴冦上郡雲中詔將軍周亞夫等屯兵以<lb/>
備之<lb/>
　<hi>匈奴入上郡雲中殺畧甚衆烽火通於甘泉長安遣將軍令免屯飛狐蘇意屯句注張武屯北地周亞夫</hi>
　<hi>次細桞劉禮次覇上徐厲次棘門以備胡上自勞軍至覇上及棘門軍直馳入將以下騎迎送已而之細</hi>
　<hi>桞軍軍士吏被甲銳兵刄彀弓弩持滿先驅至不得入曰天子且至軍門都尉曰將軍令曰軍中聞將軍</hi>
　<hi>令不聞天子之詔上至又不得入於是上乃使使持節詔將軍吾欲勞軍亞夫乃傳言開壁門門士請車</hi>
　<hi>騎曰將軍約軍中不得驅馳於是天子乃按轡徐行至營亞夫持兵揖曰介胄之士不拜請以軍禮見天</hi>
　<hi>子為動改容式車使人稱謝皇帝敬勞將軍成禮而去羣臣皆驚上曰嗟乎此真將軍矣曩者覇上棘門</hi>
<pb n="KR2o0020_WYG_008-51b"/>
　<hi>軍若兒戯耳其將固可襲而虜也至扵亞夫可得而犯邪稱善者久之月餘匈奴逺塞兵罷拜亞夫為中</hi>
　<hi>尉</hi>集覽<hi>飛狐飛本作蜚注見漢王劉邦三年句注徐廣曰山名在鴈門應隂館屬并州如淳曰句</hi>
　<hi>音章句之句案史記句作勾索隐曰伏儼云句音俱包愷云音鉤正義曰勾注山一名西陘山在代州鴈</hi>
　<hi>門縣西北四十里北地注見哀帝建平元年細栁徐廣曰地名在長安西如淳曰案三輔黄圗細柳倉在</hi>
　<hi>渭水北古徼西張揖曰在昆明池南今栁市是索隐曰細栁在直城門外阿房宫西北維括地志云細栁</hi>
　<hi>倉在雍州咸陽縣西南覇上注見秦王政二十二年棘門孟康曰在長安北秦宫門也括地志云棘門在</hi>
　<hi>横門之外案三輔黄圗長安城北出西頭第一門曰横門横音光彀弓弩持滿正義曰彀張也持滿者但</hi>
　<hi>引滿而不發先驅即前𨗳也在前引導車駕者猶唐之武侯隊不聞天子之詔索隐曰六韜云軍中之事</hi>
<pb n="KR2o0020_WYG_008-52a"/>
　<hi>不聞君命又管子司馬兵法曰將在軍君命有所不受介胄之士不拜介甲也胄兠鍪也記曲禮介胄則</hi>
　<hi>有不可犯之色又曰介者不拜為其拜而蓌拜注蓌則失容節蓌猶詐也音挫又音乍宋氏曰蓌猶言有</hi>
　<hi>所枝柱不利屈伸天子為動顔師古曰為之竦動所以體貌之也逺塞句絶言出塞逺去也中尉掌徼循</hi>
　<hi>京師武帝更名執金吾</hi>質實<hi>一統志云周亞夫沛人勃次子也句注山名在太原府代州西二十</hi>
　<hi>五里上有太和巖一名西陘細栁原名在西安府城内昆明池之南即周亞夫屯兵處棘門在西安府城</hi>
　<hi>舊咸陽縣東北一十八里漢將軍徐厲甞次軍于此</hi>
　　書法<hi>等者何畧之也於是六將軍備胡而亞夫之序在四綱目等諸將而首亞夫予之也</hi>
夏大旱蝗詔弛利省費以振民<lb/>
<pb n="KR2o0020_WYG_008-52b"/>
　<hi>令諸侯無入貢弛山澤减諸服御郎吏員發倉庾以振民民得賣爵</hi>　集覽<hi>弛山澤弛廢也山澤</hi>
　<hi>漁鹽竹木之利倉庾胡廣曰在邑曰倉在野曰庾郭璞曰倉無屋曰庾民得賣爵崔浩曰富人欲爵貧人</hi>
　<hi>欲錢故聽賣買</hi>
　　書法<hi>書大旱始此綱目書大旱三十八書旱五十八而書恤民之政者十二是年景帝中三年</hi>
　　<hi>武帝天漢三年明帝永平十八年和帝永元九年安帝永初二年齊丁卯年魏唐太宗貞觀元年二</hi>
　　<hi>年十三年憲宗元和四年文宗太和六年書大蝗十六是年武帝建元五年元光六年元封六年平</hi>
　　<hi>帝元始三年靈帝熹平六年昭烈帝章武二年晉愍帝建興四年元帝建武元年成帝咸康四年穆</hi>
　　<hi>帝永和十一年丙寅年宋梁丁丑年北齊唐𤣥宗開元三年四年僖宗乾符二年書蝗三十七而書</hi>
<pb n="KR2o0020_WYG_008-53a"/>
　　<hi>恤蝗之政二是年和帝永元九年世主之以災為玩者多矣</hi>
<hi>甲申</hi>七年夏六月帝崩遺詔短䘮<lb/>
　<hi>遺詔曰萬物之生靡有不死死者天地之理物之自然奚可甚哀當今之世咸嘉生而惡死厚葬以破業</hi>
　<hi>重服以傷生吾甚不取且朕既不徳無以佐百姓今崩又使重服久臨哀人父子損其飲食絶鬼神之祭</hi>
　<hi>祀以重吾不徳謂天下何朕獲以𦕈𦕈之身託于天下君王之上二十有餘年矣賴天之靈社稷之福方</hi>
　<hi>内安寧靡有兵革朕既不敏常畏過行以羞先帝之遺德惟年之久長懼于不終今乃幸以天年得復供</hi>
　<hi>飬于髙廟其奚哀念之有其令天下吏民令到出臨三日皆釋服無禁嫁取祠祀飲酒食肉自當給䘮事</hi>
　<hi>服臨者皆無跣絰帶無過三寸毋布車及兵器毋發民哭臨宫殿中殿中當臨者皆以旦夕各十五舉音</hi>
<pb n="KR2o0020_WYG_008-53b"/>
　<hi>禮畢罷已下棺服大功十五日小功十四日纎七日釋服他不在令中者皆以此令比類從事覇陵山川</hi>
　<hi>因其故毋有所改歸夫人以下至少使胡氏曰孝文溺於小仁短䘮廢禮信有罪矣然行而有悖於義雖</hi>
　<hi>有父令不可從也况三年之䘮所以盡生者之孝心又非父之所得令者也然則孝景之薄于君親其罪</hi>
　<hi>益大矣</hi>集覽<hi>方内安寜謂四方之内既安且寧令到為句謂詔令到日絰帶士䘮禮疏曰麻在首</hi>
　<hi>在要皆曰絰分而言之首曰絰要曰帶其斬衰首絰以有子麻為之麻本著頭左邉而從額前向右圍之</hi>
　<hi>郤就左邊與麻本相接以末加於本上又以䋲為纓結於頥下其齊衰首絰以麻本著頭右邉而従額前</hi>
　<hi>向左圍之就右邊以末藏在本下以布為纓文公家禮曰首絰大一搤只是拇指與第二指一圍也要絰</hi>
　<hi>較小絞帶又小於要絰要絰象大帶兩頭長垂下斬衰至大功其要絰初皆散垂至成服乃絞小功以下</hi>
<pb n="KR2o0020_WYG_008-54a"/>
　<hi>結本不散垂絞帶象革帶一頭有彄子以一頭串於中而束之斬衰用麻為之齊衰以下皆用布毋布車</hi>
　<hi>及兵器毋禁止之辭也應劭曰毋得以布衣車乗及兵器也不施輕車介士也禮畢句罷句已下棺史記</hi>
　<hi>文帝本紀無棺字索隐曰已下者謂柩已下於壙服大功十五日小功十四日纎七日釋服本紀功作紅</hi>
　<hi>服䖍曰當言大功小功布也纎細布衣也應劭曰紅者中祥大祥以紅為領縁也纎者禫也凡三十六日</hi>
　<hi>而釋服索隐曰劉徳云紅功也男功非一故以工力為字女工唯在於絲故以糸工為字三十六日以日</hi>
　<hi>易月也禫徒感反除服祭名也禫者澹澹然安平之意歸夫人以下至少使應劭曰夫人以下有羙人良</hi>
　<hi>人八子七子長使少使凡七軰皆遣歸家重絶人類也榖梁傳隐二年禮婦人謂嫁曰歸反曰来歸注嫁</hi>
　<hi>而曰歸明外屬也</hi>正誤<hi>毋布車及兵器今按謂不以布䝉其上也衣字去聲</hi>
<pb n="KR2o0020_WYG_008-54b"/>
　　書法<hi>賀善賛曰文帝三代以来賢主也而首變古之事二焉除肉刑也詔短䘮也二者皆大節</hi>
　　<hi>綱目曷為不書始肉刑之除猶曰有不忍之心云爾短䘮則廢古禮誤後世之大者其不書始何也</hi>
　　<hi>綱目之意不專罪帝也然則尚奚罪罪其嗣君與臣子爾帝甞詔治覇陵不得以金銀銅錫為飾然</hi>
　　<hi>晋愍之世盗發覇陵得其金帛甚多當時猶收其餘以實内府則薄葬之制景帝盖未甞果從也况</hi>
　　<hi>三年之䘮臣子所以自盡其心者使景帝於此斷以從令非孝之義一由古禮後世亦孰敢踵其失</hi>
　　<hi>哉綱目所以不書始責不專在文帝也</hi>
葬霸陵<lb/>
　<hi>帝即位二十三年宫室苑囿車騎服御無所増益有不便輙弛以利民甞欲作露臺召匠計之直百金上</hi>
<pb n="KR2o0020_WYG_008-55a"/>
　<hi>曰百金中人十家之産也吾奉先帝宫室常恐羞之何以臺為身衣弋綈所幸慎夫人衣不曵地帷帳無</hi>
　<hi>文繡以示敦朴為天下先治覇陵皆瓦噐不得以金銀銅錫為飾因其山不起墳吴王詐病不朝賜以几</hi>
　<hi>杖羣臣袁盎等諫說雖切甞假借納用焉張武等受賂金錢覺更加賞賜以愧其心専務以徳化民是以</hi>
　<hi>海内安寧家給人足後世鮮能及之</hi>集覽<hi>露臺臺累土為之將以承露索隐曰顧氏案新豐南驪山</hi>
　<hi>之頂有露臺鄉極為髙顯文帝所欲作臺之舊趾存焉徐廣曰露一作靈直百金直價也公羊傳隐五年</hi>
　<hi>百金之直注百金猶百萬也古者以金重一斤若今萬錢矣食貨志亦云黄金一斤直萬錢則知文帝言</hi>
　<hi>百金中人十家之産即為金百斤為錢百萬也中人處富者貧者之中身衣弋綈衣於既反弋逸織反綈</hi>
　<hi>田黎反索隐曰弋黑色也綈厚繒也盖今之絁也絁式支反說文粗絲經緯不同者文帝以為衣而身自</hi>
<pb n="KR2o0020_WYG_008-55b"/>
　<hi>衣之如淳曰案賈誼疏云身衣皁綈文中子事君篇曰衣弋綈傷乎禮中焉可也雖然以文景之心為之</hi>
　<hi>可也衣不曵地曵以制反引也不曵地謂衣之長不被土也唐輿服志曰婦人裙不過五幅曵地不過三</hi>
　<hi>寸賜以几杖几老者所以凭而坐杖老者所以倚而行記曲禮曰大夫七十而致仕若不得謝則必賜之</hi>
　<hi>几杖注所以飬其身體也假借納用焉顔師古曰謂假借以辭色納其言而用之蘓林曰假音休假之假</hi>
　<hi>借音以物借人之借</hi>正誤<hi>露臺今按恐以臺上不屋/顯露為名非謂承露也</hi>質實<hi>霸陵注見</hi>
　<hi>文帝二年</hi>
太子啓即位尊皇太后曰太皇太后皇后曰皇太后考<lb/>
異<hi>按文帝即位後不書尊母薄姬為皇太后盖闕漏矣</hi>考證<hi>當作尊皇太后薄氏曰太皇太后○謹按</hi>
<pb n="KR2o0020_WYG_008-56a"/>
　<hi>凡例曰凡正統尊立非正嫡則加姓氏後倣此</hi>○九月有星孛于西方考異<hi>九月</hi>
　<hi>上漏秋字</hi>○長沙王著卒無子國除<lb/>
　　<hi>初髙祖賢文王芮制詔御史長沙王忠其定著令傳國數世至是乃絶</hi>集覽<hi>長沙王著著陟慮反</hi>
　　<hi>長沙王名也呉芮五世孫髙祖賢文王芮文王芮即吴芮也髙祖賢之始封衡山王以從入武闗故徳芮</hi>
　　<hi>徒封長沙王長沙王忠其定著令髙祖以吴芮至忠故著于令甲而稱其忠也鄧展曰漢約非劉氏不王</hi>
　　<hi>如吴芮王故著令使特王之瓉曰漢以芮忠故特王之以其非制故特著令也著陟慮反謂著在法令中</hi>
　　<hi>也令甲者令有光後故有令甲令乙令丙甲者第一令也顔師古曰甲者令之篇次</hi>正誤<hi>長沙王忠</hi>
　　<hi>其定著令今按鄧展說是以吴芮異姓封王故特著令非專為稱其忠也</hi>
<pb n="KR2o0020_WYG_008-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷三下<lb/>
</p>
<p>
</p>
  </div>
</body>
</text>
</TEI>
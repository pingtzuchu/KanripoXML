<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_038-1a"/>
　欽定四庫全書<lb/>
御批資治通鑑綱目卷二十六<lb/>
　　<hi>起辛卯宋文帝元嘉二十八年魏太武帝太平真君十二年○盡乙巳宋明帝泰始元年魏文成帝和平</hi>
　　<hi>六年</hi>凡十五年<lb/>
　<hi>辛宋元嘉二十八年魏卯太平真君十二年</hi>考異<hi>太平真君十二年提要作正平元年當從提要</hi>春<lb/>
　正月魏師還<lb/>
　　<hi>正月朔魏主大㑹羣臣扵𤓰歩山上班爵行賞有差魏人縁江舉火右衞率尹𢎞言扵宋主曰六夷如此</hi>
　　<hi>必走明日果掠居民焚廬舍而去</hi>集覽<hi>右衞率注見梁/武帝天監五年</hi>質實<hi>瓜步山注見元</hi>
<pb n="KR2o0020_WYG_038-1b"/>
　　<hi>嘉廿七年</hi>
　宋主殺其弟義康<lb/>
　　<hi>胡誕世之反也江夏王義恭等奏義康數有怨言揺動民聴故不逞之族因以生心請徙義康廣州宋主</hi>
　　<hi>先遣使語之義康曰人生㑹死吾豈愛生必為亂階雖逺何益請死扵此耻復屢遷竟未及往魏師在𤓰</hi>
　　<hi>步人情忷懼宋主慮不逞之人復奉義康為亂太子劭及武陵王駿僕射何尚之屢啟宜早為之所宋主</hi>
　　<hi>乃遣中書舍人嚴龍就殺之</hi>質實<hi>不逞注見梁武帝太清三年江夏郡名注見漢後主建興七年</hi>
　　<hi>武昌廣州注見秦始皇三十三年南海</hi>
　　　發明<hi>義康前日之廢書國書彭城王者實有其罪故以國法待之也義康今日之死書宋主殺</hi>
<pb n="KR2o0020_WYG_038-2a"/>
　　<hi>其弟者罪不至死故專目宋主以甚之也昔春秋書鄭伯克叚于鄢君子譏鄭伯陷其弟于惡今宋</hi>
　　<hi>主之扵義康始焉任之太過至使小人趣附以成其罪然既貶之廢之又從而逺逐之是亦足矣豈</hi>
　　<hi>必殺之而後已象憂亦憂象喜亦喜果如是乎書法若此深惡之也</hi>
魏復取碻磝<lb/>
　<hi>宋江夏王義恭以碻磝不可守召王𤣥謨還歴城魏人追擊敗之遂取碻磝</hi>質實<hi>碻磝城名注見</hi>
　<hi>晉孝武帝太元九年歴城縣名注見漢光武建武五年歴下</hi>
魏主攻盱眙宋將軍臧質拒之魏師退走二月過彭城<lb/>
宋人追之不及<lb/>
<pb n="KR2o0020_WYG_038-2b"/>
　<hi>初宋主聞有魏師命廣陵太守劉懐之逆燒城府船乗盡帥其民渡江山陽太守蕭僧珍歛民入城臺送</hi>
　<hi>糧仗詣盱眙及滑臺者以路不通皆留山陽僧珍又蓄陂水令滿湏魏人至决以灌之魏人過山陽不敢</hi>
　<hi>留因攻盱眙魏主就臧質求酒質封溲便與之魏主怒築長圍一夕而合運東山土石以填塹作浮橋扵</hi>
　<hi>君山絶水陸道遺質書曰吾今所遣鬬兵盡非我國人城東北是丁零與胡南是氐羌設使丁零死止可</hi>
　<hi>减常山趙郡賊胡死减并州賊氐羌死减闗中賊卿若殺之無所不利質復書曰省示具悉奸懐爾自恃</hi>
　<hi>四足屢犯邉境王𤣥謨退于東申坦散扵西爾知其所以然邪爾獨不聞童謡之言乎盖卯年未至故以</hi>
　<hi>二軍開飲江之路耳寡人受命相滅期之白登師行未逺爾自送死豈容復令爾生全饗有桑乾哉我本</hi>
　<hi>不圖全若天地無靈力屈扵爾韲之粉之屠之裂之猶未足以謝本朝爾智識及衆力豈能勝苻堅邪今</hi>
<pb n="KR2o0020_WYG_038-3a"/>
　<hi>春雨已降兵方四集爾但安意攻城糧乏見語當出廩相貽得所送劒刀欲令我揮之爾身邪魏主大怒</hi>
　<hi>作鐵牀扵其上施鐵鑱曰破城得質當坐之此上質又與魏衆書曰爾語虜中諸士庻佛狸見與書相待</hi>
　<hi>如此爾等正朔之民何為自取糜滅豈可不知轉禍為福邪並冩臺格以與之云斬佛狸首封萬户侯賜</hi>
　<hi>布絹各萬疋魏人以鉤車鉤城樓城内繫以彄絙數百人唱呼引之車不能退既夜縋桶懸卒出截其鉤</hi>
　<hi>獲之明日又以衝車攻城城土堅宻毎至頽落不過數升魏人乃肉薄登城分畨相代墮而復升莫有退</hi>
　<hi>者殺傷萬計尸與城平凡攻之三旬不㧞㑹魏軍中多疾疫或告以建康遣水軍自海入淮又敕彭城斷</hi>
　<hi>其歸路二月朔魏主燒攻具退走盱眙人欲追之沈璞曰今兵不多雖可固守不可出戰但整舟楫示若</hi>
　<hi>欲北渡者以速其走計不湏實行也臧質以璞城主使之上露板璞固辭歸功扵質宋主聞益嘉之魏師</hi>
<pb n="KR2o0020_WYG_038-3b"/>
　<hi>過彭城宋江夏王義恭震懼不敢擊或告虜驅南口萬餘夕應宿安王陂去城數十里今追之可悉得諸</hi>
　<hi>將皆請行義恭不許明日驛使至敕義恭悉力急追魏師已逺義恭乃遣司馬檀和之向蕭城魏人先已</hi>
　<hi>聞之盡殺所驅者而去</hi>集覽<hi>溲便溲踈鳩反即小便童謡之言先是童謡有云虜馬飲江水佛狸</hi>
　<hi>死卯年盖佛狸魏太武小字也故下文云卯年未至故開飲江之路期之白登我本期要自往白登山盡</hi>
　<hi>滅汝之族類饗有桑乾言桑乾之地汝不得饗而有之矣索隐曰乾音干代郡桑乾縣後魏置郡桑乾川</hi>
　<hi>在郡北姚氏按北疆記桑乾河在白登山南又在幽州昌平縣西南臺格朝省格例也鉤車詩皇矣篇以</hi>
　<hi>爾鉤援與爾臨衝以伐崇墉注鉤鉤梯也所以鈎引上城者臨臨車也衝衝車也説文作䡴䡴䧟陣車也</hi>
　<hi>鉤古候反又古矦反衝昌容反彄絙彄恪矦反弓弩端弦所居也絙居登反大索也史炤釋文曰謂以大</hi>
<pb n="KR2o0020_WYG_038-4a"/>
　<hi>索為彄如弓弩彄之彄縋桶懸卒出置兵卒扵桶中以繩縋之懸下城也左傳僖三十年燭之武夜縋而</hi>
　<hi>出衝車注見前鉤車</hi>質實<hi>廣陵郡名注見漢武帝元朔五年淮南山陽郡名注見晉帝奕太和四年</hi>
　<hi>盱眙縣名注見秦二世二年滑臺縣名注見晉孝武帝太元九年築長圍按一統志鳯陽府盱眙縣北七</hi>
　<hi>里有長圍山乃宋臧質守盱眙後魏太武遂扵都梁山築長圍城造浮橋絶水路即此處東山注見元嘉</hi>
　<hi>二十七年君山未詳處所惟鳯陽府盱眙縣此六里有軍山乃魏鄧艾嘗堰澗為塘以溉田後魏太武築</hi>
　<hi>長圍以圍臧質于此未知是否明者察焉丁零北狄國名注見漢武帝天漢元年常山郡名注見漢光武</hi>
　<hi>建武九年趙郡注見漢景帝三年趙國并州注見齊明帝建武三年闗中注見唐𤣥宗開元十一年京兆</hi>
　<hi>白登山名注見漢髙帝七年桑乾郡名注見漢髙帝六年馬邑肉薄注見晉安帝義熈十三年建康郡名</hi>
<pb n="KR2o0020_WYG_038-4b"/>
　<hi>注見漢獻帝興平二年彭城郡名注見秦始皇二十八年安王陂未詳處所蕭城注見元嘉二十七年</hi>
　　發明<hi>去冬書魏及宋平春秋書平以及者為主是春又書魏師還則是魏人有悔禍息兵之意</hi>
　　<hi>故綱目書以予之也今乃復攻盱眙何哉且前日宋以無名興師魏既戰而勝之是亦足矣殺掠屠</hi>
　　<hi>戮以人為嬉方且蟻附一城之下積尸成山流血成池果何謂耶故綱目書魏主攻盱眙則見其以</hi>
　　<hi>國君之重自將而攻一城書宋將軍臧質拒之則見其以大國而困扵一偏校不能克也書魏師退</hi>
　　<hi>走則見其以全師之衆力屈而遁是皆貶之之意也孟子曰争地以戰殺人盈野争城以戰殺人盈</hi>
　　<hi>城此所謂率土地而食人肉罪不容扵死其魏主之謂乎末年宗愛之及宜矣</hi>
宋令民遭冦者蠲其稅調<lb/>
<pb n="KR2o0020_WYG_038-5a"/>
　<hi>魏人凡破南兖徐兖豫青冀六州殺掠不可勝計丁壯者即加斬截嬰兒貫于槊上槃舞以為戲所過郡</hi>
　<hi>縣赤地無餘春燕歸巢扵林木魏之士馬死傷亦過半國人皆尤之宋主毎命將出師常授以成律交戰</hi>
　<hi>日時是以將帥趦趄莫敢自决又江南白丁輕進易退此其所以敗也自是邑里蕭條元嘉之政衰矣詔</hi>
　<hi>降太尉義恭為驃騎將軍鎮軍將軍駿為北中郎將初魏主過彭城遣語城中曰食盡且去麥熟更来及</hi>
　<hi>期江夏王義恭議欲芟麥入保參軍王孝孫曰虜不能復来既自可保如其更至此議亦不可立百姓饑</hi>
　<hi>饉日久方春野採自資一入保聚餓死立至民知必死何可制耶虜若必来芟麥無晚長史張暢曰孝孫</hi>
　<hi>之議實有可尋典籖董元嗣進曰王録事議不可奪别駕王子夏曰此論誠然暢曰芟麥移民可謂大議</hi>
　<hi>一方安危事繫扵此子夏親為州端曽無異同及聞元嗣之言則懽笑酬答阿意左右何以事君請命孝</hi>
<pb n="KR2o0020_WYG_038-5b"/>
　<hi>孫彈之義恭乃止</hi>集覽<hi>别駕猶長史也漢制别駕一人從刺史行部别乗一乗𫝊故謂之别駕又</hi>
　<hi>注見漢靈帝中平四年親為州端親躬也州端州之佐也按劉豐為商州長史制曰宜踐端寮之列又職</hi>
　<hi>源曰大邦端佐</hi>質實<hi>南兖徐兖豫青冀六州南兖注見漢武帝元朔五年淮南徐注見秦始皇二十</hi>
　<hi>八年彭城兖注見漢獻帝興平二年豫注見周赧王三十七年陳青注見漢桓帝永康元年冀注見漢景</hi>
　<hi>帝三年濟南趦趄退縮貌韓文公送李愿序足將進而趦趄典籖官名注見營陽王景平二年王録事謂</hi>
　<hi>王孝孫也</hi>
　　發明<hi>宋主無故暴兵使六州之民肝腦塗地今乃蠲其稅調果何及耶况春燕歸巢扵林木民</hi>
　　<hi>且亡矣稅調亦奚從出哉書非美之盖譏之也</hi>
<pb n="KR2o0020_WYG_038-6a"/>
三月魏主還平城<lb/>
　<hi>魏主還平城飲至告廟以降民五萬餘家分置近畿</hi>集覽<hi>飲至告廟左傳隐五年歸而飲至以數軍</hi>
　<hi>實注歸而告至于廟因飲以數車徒器械及所獲也</hi>質實<hi>平城縣名注見漢髙帝七年</hi>
魏以盧度世為中書侍郎<lb/>
　<hi>初魏中書學生盧度世坐崔浩事亡命匿髙陽鄭羆家吏囚羆子掠治之羆戒其子曰君子殺身成仁雖</hi>
　<hi>死不可言其子奉父命吏以火爇其體終不言而死及魏主臨江問宋使者曰盧度世亡命已應至彼使</hi>
　<hi>者曰不聞魏主乃赦度世度世自出魏主以為中書侍郎度世為其弟娶鄭羆妹以報徳</hi>質實<hi>髙陽</hi>
　<hi>縣名注見晉愍帝建興四年</hi>
<pb n="KR2o0020_WYG_038-6b"/>
夏四月魏荆州刺史魯爽及其弟秀奔宋<lb/>
　<hi>初魯宗之奔魏其子軌為魏荆州刺史襄陽公鎮長社常思南歸以昔殺劉康祖及徐湛之之父故不敢</hi>
　<hi>来軌卒子爽襲父官爵爽少有武幹與弟中書郎秀皆有寵扵魏主既而有罪魏主詰責之爽秀懼誅殺</hi>
　<hi>魏戍兵帥部曲千餘家奔汝南請降于宋宋主大喜以爽為司州刺史鎮義陽秀為潁川太守魏人毁其</hi>
　<hi>墳墓徐湛之以為廟算逺圖特所奨納不敢茍申私怨乞屏居田里不許</hi>集覽<hi>廟算注見漢宣帝神</hi>
　<hi>爵元年廟勝之冊</hi>質實<hi>魯宗之郿人荆州注見漢獻帝建安十三年南郡襄陽縣名注見漢獻帝</hi>
　<hi>建安十二年長社縣名注見漢光武建武八年部曲注見陳文帝天嘉元年汝南郡名注見漢光武建武</hi>
　<hi>十九年司州注同上年汝南義陽縣名注見梁武帝太清二年潁川郡名注見漢獻帝興平元年許昌</hi>
<pb n="KR2o0020_WYG_038-7a"/>
宋以何尚之為尚書令徐湛之為僕射<lb/>
　<hi>尚之以湛之國戚任遇隆重每事讓之朝事悉歸湛之</hi>
魏更定律令<lb/>
　<hi>魏主命太子少傅㳺雅中書侍郎胡方回等更定律令増損凡三百九十一條</hi>
六月魏太子晃卒<lb/>
　<hi>魏太子晃監國頗信任左右營園田收其利髙允諌曰天地無私故能覆載王者無私故能容養今殿下</hi>
　<hi>國之儲貳萬方所則而營立私田畜養雞犬乃至酤販市㕓與民争利謗聲流布不可追掩夫天下者殿</hi>
　<hi>下之天下富有四海何求而無乃與販夫販婦競此尺寸之利乎昔虢之將亡神賜之土田漢靈帝私立</hi>
<pb n="KR2o0020_WYG_038-7b"/>
　<hi>府藏皆有顛覆之禍前監若此甚可畏也武王愛周召齊畢所以王天下殷紂愛飛亷惡来所以喪其國</hi>
　<hi>東宫儁乂不少頃来侍御左右者恐非在朝之選願殿下斥去邪佞親近忠良所在田園分給貧下販賣</hi>
　<hi>之物以時收散如此休聲日至謗議可除矣不聴太子為政精察而中常侍宗愛性險暴多不法晃惡之</hi>
　<hi>給事中仇尼道盛有寵扵晃與愛不協愛恐為所糾遂搆其罪魏主怒斬道盛扵都街東宫官屬多坐死</hi>
　<hi>晃以憂卒諡曰景穆魏主徐知其無罪悔之欲封其子濬為髙陽王既而以皇孫世嫡不當為藩王乃止</hi>
　<hi>時濬生四年聰逹過人魏主愛之常置左右</hi>集覽<hi>虢之將亡神賜之土田注見元嘉十二年周召</hi>
　<hi>齊畢周公旦召公奭齊太公吕尚畢公髙飛亷惡来秦之先也飛亷生惡来俱事紂善毁譛諸侯惡如字</hi>
　<hi>史炤音哀都反仇尼複姓</hi>質實<hi>周召齊畢周公旦注見秦昭襄王五十二年召公奭姬姓世居岐山</hi>
<pb n="KR2o0020_WYG_038-8a"/>
　<hi>與周公同輔武王定天下又輔成王以成至治齊太公吕尚注見漢桓帝永康元年畢公髙姬姓世居岐</hi>
　<hi>山周康王時命繼君陳保釐東郊旌别淑慝克成厥終即戰國魏之先也飛亷惡来按史記蜚亷本顓頊</hi>
　<hi>之裔曰大業者生柏翳舜賜姓嬴其後飛亷生惡来惡来生女防女防之後又有非子即秦之祖也</hi>
秋宋青冀刺史蕭斌將軍王𤣥謨以罪免<lb/>
　<hi>坐退敗也宋主問沈慶之曰斌欲斬𤣥謨而卿止之何也對曰諸將奔退莫不懼罪自歸而死將至逃散</hi>
　<hi>故止之</hi>質實<hi>青冀二州名注見秦二世二年郯</hi>
宋魏復通好<lb/>
　　書法<hi>叙宋魏上内諸夏也</hi>
<pb n="KR2o0020_WYG_038-8b"/>
宋以王僧綽為侍中<lb/>
　<hi>僧綽曇首之子也㓜有大成之度衆皆以國器許之好學有思理練悉朝典為吏部郎諳悉人物舉㧞咸</hi>
　<hi>得其分及為侍中年二十九沈深有局度不以才能髙人宋主以其年少欲以後事託之朝政大小皆與</hi>
　<hi>參馬宋主始親政事委任王華王曇首殷景仁謝𢎞㣲劉湛次則范曄沈演之庾炳之最後江湛徐湛之</hi>
　<hi>何瑀之及僧綽凡十二人</hi>集覽<hi>思理思息嗣反馬融/曰道徳純備謂之思</hi>正誤<hi>王僧綽有思理</hi>
　<hi>今按此思字當如欽明文思之思言思之深逺也</hi>質實<hi>王僧綽琅邪臨沂人</hi>
<hi>壬宋元嘉二十九年魏髙辰宗文成帝濬興安元年</hi>春二月魏中常侍宗愛弑其<lb/>
君燾而立南安王余考異<hi>提要中常侍作宦者按凡例賊宦可見者並著之則此當</hi>
<pb n="KR2o0020_WYG_038-9a"/>
<hi>從綱目刋本</hi>
　<hi>魏世祖追悼景穆太子不已宗愛懼誅二月弑之僕射蘭延和疋薛提等祕不發喪延疋以濬冲㓜欲立</hi>
　<hi>長君徴秦王翰置之祕室提以濬嫡孫不可廢議久不决宗愛知之自以得罪扵景穆太子而素惡翰善</hi>
　<hi>南安王余乃宻迎余矯皇后令召延等而使宦者持兵伏禁中以次收縳斬之殺翰立余余以愛為大司</hi>
　<hi>馬大將軍翰余皆世祖之子也</hi>集覽<hi>和疋姓名/疋古雅字</hi>質實<hi>南安郡名注見漢後主建興六</hi>
　<hi>年禁中注見唐肅宗上元二年</hi>
　　書法<hi>賀善賛曰太武即位首立天師道塲繼書詣道壇受符籙雖能汰沙門廢佛寺盖好尚之</hi>
　　<hi>異也然書徴世胄遺逸令公卿子弟入學詔以經義决疑獄亦駸駸乎變夏矣至其進至魯郡以太</hi>
<pb n="KR2o0020_WYG_038-9b"/>
　　<hi>牢祠孔子綱目獨深予而特書之功業不終惜哉</hi>
　　發明<hi>春秋君弑而賊不討則深責其國以為無人宗愛以一閽寺之㣲弑君立君易若反掌魏</hi>
　　<hi>人舉國聴之曽無違異向非愛再行弑逆自速其死則魏尚可立乎直書于冊罪魏國也</hi>
夏五月宋人侵魏<lb/>
　<hi>宋主聞魏世祖殂更謀北伐魯爽等復勸之太子中庶子何偃以為淮泗數州瘡痍未復不宜輕動不從</hi>
　<hi>五月遣蕭思話督張永等向碻磝魯爽魯秀程天祚將荆州甲士四萬出許洛雍州刺史臧質帥所領趣</hi>
　<hi>潼闗沈慶之固諫宋主不使行青州刺史劉興祖上言以為河南阻饑野無所掠脱諸城固守非旬月可</hi>
　<hi>㧞稽留大衆轉輸方勞應機乘勢事存急速今偽帥始死兼逼暑時國内猜擾不暇逺赴愚謂宜長驅中</hi>
<pb n="KR2o0020_WYG_038-10a"/>
　<hi>山據其闗要冀州以北民人尚豐兼麥已向熟因資為易若中州震動黄河以南自當消潰臣請發青冀</hi>
　<hi>兵入其心腹若前驅克勝則衆軍宜一時濟河並建司牧撫柔初附西拒太行北塞軍都因事指麾随宜</hi>
　<hi>加授若能成功清臺可待若不克㨗不為大傷宋主意止存河南亦不從又使侍郎衘爰随軍向碻磝銜</hi>
　<hi>中㫖授諸将方畧臨時宣示</hi>集覽<hi>軍都今大興府昌平縣漢軍都縣也故城在昌平南四十五里</hi>
　<hi>軍都山一名居庸山在昌平西北四十里淮南子曰天下有九塞居庸其一焉南俯臨軍都因名軍都闗</hi>
　質實<hi>許洛二州名許注見漢獻帝興平元年許昌洛注見秦莊襄王元年三川雍州注見唐𤣥宗開</hi>
　<hi>元十一年京兆潼闗注見漢獻帝建安十六年河南郡名注見秦荘襄王元年三川黄河注見漢隐帝乾</hi>
　<hi>祐三年太行山名注見周安王十五年一統志云軍都山名在順天府昌平縣西北二十里後漢盧植隐</hi>
<pb n="KR2o0020_WYG_038-10b"/>
　<hi>扵此立黌肆教授學者自逺方至昭烈帝㣲時嘗修弟子禮又漢有縣名軍都後廢之故城在順天府昌</hi>
　<hi>平縣東南中山郡名注見周威烈王二十三年</hi>
　　發明<hi>春秋宋殤公立十年十一戰民不堪命遂有華督之弑今宋魏交兵禍亦甚烈魏既不免</hi>
　　<hi>其身宋亦宜知自警乃反乗釁侵之無損扵敵徒稔其惡未㡬亦蹈魏人之轍天道好生而惡殺佳</hi>
　　<hi>兵者不祥之器二君亟戰不已其禍若合符節綱目前書宋魏復通好此書宋人侵魏以見其無故</hi>
　　<hi>黷兵皆有末流之禍為後戒也</hi>
宋尚書令何尚之致仕尋復起之<lb/>
　<hi>尚之以老請致仕退居方山議者咸謂尚之不能固志既而詔書敦諭數四果起視事袁淑録自古隐士</hi>
<pb n="KR2o0020_WYG_038-11a"/>
　<hi>有迹無名者為真隐𫝊以嗤之</hi>集覽<hi>方山在建康府西/葛𤣥煉丹之地</hi>質實<hi>方山注見梁敬</hi>
　<hi>帝太平元年致仕禮内則篇七十致仕注致仕謂致還其職事扵君也</hi>
　　書法<hi>書起之何譏尚之也致仕而復起多矣據唐劉仁軌唐休璟宋齊丘綱目不書復起惟尚</hi>
　　<hi>之特書誅心也若曰既已致仕尋復而起之是偽而已矣</hi>
　　發明<hi>大夫七十而謝事禮也既致仕矣尋復起之交譏之也</hi>
宋太子劭始興王濬巫蠱事覺赦不誅<lb/>
　<hi>初潘淑妃生始興王濬元皇后恚恨而殂淑妃専總内政由是太子劭深惡淑妃及濬濬懼曲意事劭劭</hi>
　<hi>更與之善吴興巫嚴道育自言能役使鬼物因東陽公主婢王鸚鵡出入主家主與劭濬信惑之劭濬多</hi>
<pb n="KR2o0020_WYG_038-11b"/>
　<hi>過失數為宋主所詰責使道育祈請號曰天師後遂與道育鸚鵡及主奴陳天與黄門陳慶國共為巫蠱</hi>
　<hi>琢玉為宋主形像埋扵含章殿前劭補天與為隊主宋主讓之曰汝所用隊主副並是奴邪劭懼以書告</hi>
　<hi>濬濬復書曰彼人若所為不已正可促其餘命或是大慶之漸耳鸚鵡先與天與通恐事泄白劭宻殺之</hi>
　<hi>慶國懼曰巫蠱事唯我與天與宣𫝊往来今天與死我其危哉乃白其事宋主大驚即遣收鸚鵡封籍其</hi>
　<hi>家得劭濬書及所埋玉人命有司窮治其事道育亡命捕之不獲宋主惋歎彌日遣中使切責劭濬劭濬</hi>
　<hi>惶懼陳謝宋主雖怒甚猶未忍罪也</hi>集覽<hi>隊主副隊主隊/副皆東宫之官</hi>質實<hi>始興郡名注見</hi>
　<hi>晉愍帝建興三年吴興郡名注見宋明帝泰始三年鬼物注見漢武帝元光五年物故東陽郡名注見晉</hi>
　<hi>哀帝興寜三年巫蠱注見漢武帝太始三年一統志云含章殿在應天府上元縣治東北五里臺城内宋</hi>
<pb n="KR2o0020_WYG_038-12a"/>
　<hi>孝武帝追陋前規更造正光玉燭紫極諸殿内有含章殿即夀陽公主人日卧簷下梅花㸃額處中使注</hi>
　<hi>見唐𤣥宗開元十五年</hi>
　　書法<hi>赦不誅何譏失刑也燕王旦謀反赦不治所以有元鳯之反王氏五侯有罪赦不誅所以</hi>
　　<hi>有初始之簒太子劭等巫蠱赦不誅所以有末年之禍綱目一以赦書之所以著不斷之亂也終綱</hi>
　　<hi>目書赦不誅二漢成帝鴻嘉三年是年書赦弗治一漢昭帝始元元年皆大罪也</hi>
　　發明<hi>戾太子為江充所誣不免其死劭濬既親為巫蠱事驗明白豈有國儲副君所為若此而</hi>
　　<hi>可以承祧主器者哉事覺不誅直書于冊譏失刑也</hi>
秋八月宋攻碻磝不克而退雍州兵進至虎牢亦還考<lb/>
<pb n="KR2o0020_WYG_038-12b"/>
異<hi>提要攻下有魏字亦還作引還</hi>
　<hi>諸軍攻碻磝累旬不㧞八月魏人夜自地道潜出燒營及攻具張永夜徹圍退軍不告諸將士卒驚擾魏</hi>
　<hi>人乗之死傷塗地蕭思話自往増兵力攻旬餘不㧞時青徐不稔軍食乏思話命諸軍皆退屯歴城魯爽</hi>
　<hi>至長社魏戍主棄城走臧質遣司馬栁元景帥叅軍薛安都等向潼闗梁州刺史劉秀之遣司馬馬汪與</hi>
　<hi>叅軍蕭道成將兵向長安道成承之之子也魏將軍封禮自浢津南渡赴𢎞農九月魯爽與魏拓䟦僕蘭</hi>
　<hi>戰于大索破之進攻虎牢聞碻磝敗退與元景等皆引還</hi>集覽<hi>浢津浢音豆水名也在河東大索晉</hi>
　<hi>灼曰索音冊水名顔師古曰音求索之索水出滎陽漢髙帝與項羽戰于京索間即此應劭曰今有大索</hi>
　<hi>亭小索亭</hi>質實<hi>梁州注見周赧王四年漢中蕭道成東海蘭陵人長安縣名注見漢恵帝五年一統</hi>
<pb n="KR2o0020_WYG_038-13a"/>
　<hi>志云浢津即浢泉在平陽府芮城縣東北三十五里𢎞農郡名注見周顯王四十五年陜大索城名在開</hi>
　<hi>封府滎陽縣西北五十二里小索在大索東北即六國時二索也漢韓信收兵與漢王㑹復與楚王戰扵</hi>
　<hi>滎陽南京索間破之即此處虎牢闗名注見晉帝奕大和四年</hi>
吐谷渾王慕利延卒拾寅立考異<hi>卒當作死或疑吐谷渾稱王故書卒然雲</hi>
　<hi>南王亦書死</hi>考證<hi>拾寅立當作兄子拾寅嗣</hi>
　<hi>拾寅始居伏羅川遣使請命于宋魏宋以為河南王魏以為西平王</hi>質實<hi>吐谷渾西域國名注見晉</hi>
　<hi>元帝建武元年伏羅川未詳處所西平郡名注見晉懐帝永嘉二年</hi>
冬十月魏宗愛弑其君余魏主濬立討愛誅之<lb/>
<pb n="KR2o0020_WYG_038-13b"/>
　<hi>魏南安隐王余自以違次而立厚賜羣下欲以收衆心旬月之間府蔵虚竭又好酣飲及聲樂畋獵不恤</hi>
　<hi>政事宗愛為宰相録三省總宿衞坐召公卿専恣日甚余患之謀奪其權愛憤怒余以十月朔夜祭東廟</hi>
　<hi>愛使小黄門賈周等就弑而秘之唯羽林郎中劉尼知之勸愛立皇孫濬愛驚曰君大癡人皇孫若立豈</hi>
　<hi>忘正平時事乎尼恐愛為變宻告殿中尚書源賀賀時與尼俱典兵宿衞乃與尚書陸麗謀曰宗愛既立</hi>
　<hi>南安還復殺之今又不立皇孫將不利扵社稷遂定謀共立濬麗俟之子也賀與尚書長孫渇矦嚴兵守</hi>
　<hi>衞使尼麗迎濬扵苑中尼馳還東廟大呼宗愛弑南安王大逆不道皇孫已登大位有詔宿衞之士皆還</hi>
　<hi>宫衆咸呼萬嵗遂執宗愛賈周等勒兵入奉皇孫即位殺愛周具五刑夷三族追尊景穆太子為皇帝立</hi>
　<hi>乳母常氏為保太后</hi>集覽<hi>正平時事魏太武帝/正平二年宗愛弑帝</hi>正誤<hi>皇孫若立豈忘正平</hi>
<pb n="KR2o0020_WYG_038-14a"/>
　<hi>時事今按皇孫濬乃太子晃之子正平時事不獨指弑帝而言太武太平真君十二年六月改元正平太</hi>
　<hi>子晃為政精察以宗愛險暴不法惡之給事中仇尼道盛有寵扵晃愛構其罪魏主斬道盛東宫官屬多</hi>
　<hi>坐死晃以憂卒</hi>質實<hi>三省謂中書省門下省尚書省社稷注見新莽天鳯元年陸麗代人具五刑唐</hi>
　<hi>刑法志云隋已前死罪有五徒流之刑鞭笞兼用數皆踰百隋始定之為笞刑五自十至五十杖刑五自</hi>
　<hi>六十至百徒刑五自一年至三年流刑五自千里至三千里死刑二絞與斬並用為五刑皆今世循用者</hi>
　<hi>盖自隋始也三代以劓刖剕宫大辟為五刑秦以黥劓斬左右趾梟首葅其骨為五刑後世以笞杖徒流</hi>
　<hi>斬為五刑夷三族注見秦二世二年</hi>
　　發明<hi>余越次而立未成乎君何以書弑余固愛之君也愛立之愛弑之魏國無人矣討而誅之</hi>
<pb n="KR2o0020_WYG_038-14b"/>
　　<hi>亦幸焉爾魏太武控弦百萬威振天下北掃柔然西平夏國㓕涼滅燕易若破竹恃勝不已舉兵南</hi>
　　<hi>下極意屠戮死者不可勝紀武功之暢如此然末年變生肘腋身且不保餘禍所鍾至扵再行弑逆</hi>
　　<hi>㡬不能國不善之積豈可掩哉考之綱目之所書驗之事應之所及後之好攻戰樂殺人者可以觀</hi>
　　<hi>矣</hi>
宋西陽蠻反遣沈慶之討之考異<hi>討當作擊</hi>質實<hi>西陽郡名注見晉懐</hi>
<hi>帝永嘉元年</hi>○魏殺其外都大官古弼張黎<lb/>
　<hi>魏南安王余之立也以弼為司徒黎為太尉及是黜為外都大官坐有怨言皆被誅</hi>質實<hi>南安郡名</hi>
　<hi>注見漢後主建興六年</hi>
<pb n="KR2o0020_WYG_038-15a"/>
魏隴西屠各叛討平之質實<hi>隴西郡名注見秦王政三年</hi>○魏復建<lb/>
佛圖聴民出家<lb/>
　<hi>魏世租晩年佛禁稍弛民間往往有私習者至是羣臣多請復之乃詔州郡縣各聴建佛圖一區民欲為</hi>
　<hi>沙門者聴出家大州五十人小州四十人扵是曏之所毁率皆脩復魏主親為沙門下髪</hi>質實<hi>沙門</hi>
　<hi>僧名注見漢明帝永平八年</hi>
魏以周忸為太尉陸麗為司徒杜元寳為司空忸尋坐<lb/>
事賜死<lb/>
　<hi>麗以迎立之功受心膂之寄朝臣無出其右者賜爵平原王麗辭曰陛下國家之正統當承基緒效順奉</hi>
<pb n="KR2o0020_WYG_038-15b"/>
　<hi>迎臣子常職不敢慆天之功以千大賞魏主不許麗曰臣父奉事先朝忠勤著效今年逼桑榆願以神爵</hi>
　<hi>授之魏主曰朕豈不能使卿父子為二王邪乃進其父建業公俟爵為東平王班賜羣臣使源賀任意取</hi>
　<hi>之賀辭曰南北未賔府庫不可虚固與之乃取戎馬一匹魏主之立也髙允預其謀麗等皆受賞而不及</hi>
　<hi>允允終身不言忸坐事賜死時魏法深峻賀奏謀反之家男子十三以下本不預謀者宜免死沒官從之</hi>
　質實<hi>平原郡名注見漢光武建武五年年逼桑榆訓觧故事云年老云桑榆暮景淮南子云日垂西</hi>
　<hi>影在木端注木末曰端日影在木末不久而沒如人年老不久而死韓文公送孟郊詩桑榆日月侵神爵</hi>
　<hi>猶言天爵盖天謂之神故云東平郡名注見漢獻帝興平元年建業郡名注同上興平二年金陵</hi>
　　書法<hi>書賜死始此賜死之例四著所坐賜死周忸郇公孝恊太平公主王毛仲宜死者也書貶</hi>
<pb n="KR2o0020_WYG_038-16a"/>
　　<hi>某賜死竇叅楊牧韋保衡孟漢卿書賜某死吴通𤣥路巖蘇檢皆可罪而未宜死者也止書某賜死</hi>
　　<hi>梁王忠無所坐者也不宜死者也</hi>
魏行𤣥始厯<lb/>
　<hi>初魏入中原用景初厯世祖克沮渠氏得趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>𤣥始厯時人以為宻是嵗始行之</hi>質實<hi>中原猶言</hi>
　<hi>中華也景初魏明帝叡年號</hi>
<hi>癸宋元嘉三十年已魏興安二年</hi>春正月宋以始興王濬為荆州刺史<lb/>
　<hi>初濬以南徐刺史鎮京口求為荆州宋主許之濬還京口治行而巫蠱事覺宋主怒未觧故濬久留京口</hi>
　<hi>既除荆州乃聴入朝</hi>質實<hi>始興郡名注見晉愍帝建興三年南徐州名注見晉成帝咸和三年京口</hi>
<pb n="KR2o0020_WYG_038-16b"/>
　<hi>京口郡名注同上年</hi>
宋遣武陵王駿統諸軍討西陽蠻考異<hi>討當作擊</hi>質實<hi>武陵郡名</hi>
<hi>注見漢光武建武二十四年</hi>○二月宋太子劭弑其君義隆及其左<lb/>
衞率袁淑僕射徐湛之尚書江湛而自立以何尚之為<lb/>
司空考異<hi>提要弑誤作殺竊考綱目刋本及提要互有得失如此類者今並録之以俟来哲擇善而</hi>
<hi>從且以見當時刋刻之際讐校者檢閱之未詳也</hi>
　<hi>嚴道育之亡命也搜捕甚急道育匿扵東宫又随始興王濬至京口濬入朝復載還東宫捕得其婢云道</hi>
　<hi>育随征北還都宋主乃命京口送婢湏至檢覆欲廢太子劭賜濬死先與王僧綽謀之使尋漢魏典故送</hi>
<pb n="KR2o0020_WYG_038-17a"/>
　<hi>徐湛之江湛武陵王駿素無寵故屢出外藩南平王鑠建平王宏皆為宋主所愛鑠妃江湛之妹随王誕</hi>
　<hi>妃徐湛之之女也湛勸立鑠湛之欲立誕僧綽曰建立之事仰由聖懐臣謂唯宜速斷不可稽緩當㫁不</hi>
　<hi>斷反受其亂願以義割㤙畧小不忍不爾便應坦懐如初無煩疑論事機雖宻易致宣廣不可使難生慮</hi>
　<hi>表取笑千載宋主曰卿可謂能斷大事然此事至重不可不慇懃三思且彭城始亡人將謂我無復慈愛</hi>
　<hi>之道僧綽曰臣恐千載之後言陛下唯能裁弟不能裁兒宋主黙然江湛出謂僧綽曰卿向言將不太傷</hi>
　<hi>切直僧綽曰弟亦恨君不直鑠自夀陽入朝失㫖宋主欲立宏嫌其非次是以議久不决與湛之屏人語</hi>
　<hi>或連日累夕常使湛之自秉燭繞壁檢行慮有竊聴者既而以其謀告潘淑妃妃以告濬濬馳報劭劭乃</hi>
　<hi>謀為逆初宋主以宗室彊盛慮有内難特加東宫兵使與羽林相若至有實甲萬人劭性㸃而剛猛宋主</hi>
<pb n="KR2o0020_WYG_038-17b"/>
　<hi>深倚之及將作亂毎夜饗將士或親行酒僧綽宻以聞㑹嚴道育婢將至劭詐為詔豫加部勒云有所討</hi>
　<hi>夜呼前中庶子蕭斌左衞率袁淑中舍人殷仲素入宫流涕謂曰主上信讒將見罪廢内省無過不能受</hi>
　<hi>枉明旦當行大事望相與戮力因起徧拜之衆驚愕莫能對久之淑斌皆曰自古無此願加善思劭怒變</hi>
　<hi>色斌懼曰當竭身奉令淑叱之曰卿便謂殿下真有是耶殿下㓜嘗患風今疾動耳劭愈怒因眄淑曰事</hi>
　<hi>當克否淑曰居不疑之地何患不克但既克之後不為天地所容大禍亦旋至耳假有此謀猶將可息左</hi>
　<hi>右引淑出曰此何事而云可罷乎淑還省繞床行至四更乃寝明日宫門未開劭以朱衣加戎服上乗晝</hi>
　<hi>輪車與蕭斌同載呼袁淑甚急淑眠不起劭停車催之淑徐起至車後劭使登車又辭不上劭命殺之門</hi>
　<hi>開而入舊制東宫隊不得入城劭以偽詔示門衞曰受敕有所收討令後隊速来張超之等數十人馳入</hi>
<pb n="KR2o0020_WYG_038-18a"/>
　<hi>齋閣㧞刃徑上合殿宋主其夜與徐湛之屏人語至旦燭猶未滅衛兵尚未起宋主見超之入舉儿捍之</hi>
　<hi>五指皆落遂弑之湛之驚起兵人殺之劭出坐東堂江湛聞喧譟聲歎曰不用王僧綽言以至扵此劭遣</hi>
　<hi>兵殺之左細仗主卜天與不暇被甲執刀持弓疾呼左右出戰射劭㡬中劭黨擊之斷臂而死隊將張泓</hi>
　<hi>之朱道欽陳滿與天與俱戰死劭使人殺潘淑妃及太祖親信數十人濬時在西川府聞臺内喧譟不知</hi>
　<hi>事之濟否騷擾不知所為將軍王慶曰宫内有變未知主上安危凡在臣子當投袂赴難慿城自守非臣</hi>
　<hi>節也濬不聼俄而劭馳召濬屏人問狀即戎服乗馬而去王慶又諌曰太子反逆天下怨憤明公但當堅</hi>
　<hi>閉城門坐食積粟不過三日凶黨自離公情事如此今豈宜去濬入見劭劭曰潘淑妃遂為亂兵所害濬</hi>
　<hi>曰此是下情由来所願劭詐以詔召大將軍義恭尚書令何尚之入拘扵内並召百官至者纔數十人劭</hi>
<pb n="KR2o0020_WYG_038-18b"/>
　<hi>遽即位下詔曰徐湛之江湛弑逆無狀吾勒兵入殿已無所及今罪人斯得可大赦改元太初即稱疾還</hi>
　<hi>永福省不敢臨喪以白刃自守以蕭斌為僕射以何尚之為司空劭不知王僧綽之謀以為吏部尚書武</hi>
　<hi>陵王駿屯五洲沈慶之自巴水来咨受軍畧典籖董元嗣自建康至五洲具言太子弑逆沈慶之宻謂腹</hi>
　<hi>心曰蕭斌婦人其餘將帥皆易與耳東宫同惡不過三十人此外屈逼必不為用今輔順討逆不憂不濟</hi>
　<hi>也</hi>集覽<hi>彭城始亡謂彭城王義康始初被殺時合殿在紫宸殿北杜甫紫宸殿退朝口號香飄合</hi>
　<hi>殿春風轉左細仗主官名也殿下兵衞曰仗有左右兩班馬文昌雜録云方唐盛時立仗扵宣政殿天子</hi>
　<hi>坐紫宸殿而金吾殿中細仗自東西閣門入謂之喚仗即此</hi>質實<hi>南平郡名注見晉恵帝永興二</hi>
　<hi>年建平郡名注見晉武帝太康元年夀陽郡名注見齊主寶卷永元二年羽林軍名注見漢昭帝元鳯元</hi>
<pb n="KR2o0020_WYG_038-19a"/>
　<hi>年卜天與餘杭人一統志云五洲山名洲本作州在鎮江府城西三十里相𫝊山絶頂望見五州故名焉</hi>
　<hi>巴水未詳處所</hi>
　　書法<hi>綱目君弑書及其君母及其太后有之矣未有書及其大臣者大臣書及必若淑與二湛</hi>
　　<hi>而後可也終綱目再見而已李逺死節人臣之極致綱目重以予人也綱目書太子弑者二宋劭隋</hi>
　　<hi>廣子弑不書子者四代六脩寔君魏清河王紹梁友珪盖至是而天理滅矣綱目之所甚悲也舉其</hi>
　　<hi>重而已矣賀善賛曰宋文自書立以来討殺徐𫝊可謂能制義者自是而後繼書遣使循行又書親</hi>
　　<hi>臨聴訟亦庶乎知為政矣河南用兵始書曰伐曲在魏也自援盖吴魏兵再至宋雖大舉綱目以侵</hi>
　　<hi>書之既而致冦深入生靈荼毒元嘉之政自此始衰而以子禍終矣</hi>
<pb n="KR2o0020_WYG_038-19b"/>
　　發明<hi>昔唐太子𢎞受春秋至楚世子商臣之事廢書而嘆其官僚郭瑜請改讀禮先正胡公安</hi>
　　<hi>國𫝊春秋至此目之為腐儒以為若語之曰為人君父而不通春秋之義者必䝉首惡之名為人臣</hi>
　　<hi>子而不通春秋之義者必䧟簒弑誅死之罪聖人書此使天下後世察扵人倫知所以為君臣父子</hi>
　　<hi>之道而免扵首惡之名誅死之罪也則𢎞而聞此必<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然畏懼知春秋之不可不學而明扵臣子之</hi>
　　<hi>義不至扵奏請拂㫖而見酖矣先正𫝊春秋之義如此今綱目取法春秋故扵弑逆之事亦必直書</hi>
　　<hi>于冊若使講讀之際避諱不言則前有讒而不見後有賊而不知是自淪扵䧟穽者也而可乎夫春</hi>
　　<hi>秋以𫝊為案綱目以分注為案考扵分注之所載可以見其所由致之漸姑以宋劭之事觀之善惡</hi>
　　<hi>必原所始而逆劭則生扵諒闇形色可以占終而袁后則預言其惡侍膳問安職所當謹而東宫置</hi>
<pb n="KR2o0020_WYG_038-20a"/>
　　<hi>兵乃與羽林等人臣無將將則必誅而巫蠱事覺乃赦不問當斷不斷反受其亂既而謀廢立乃猶</hi>
　　<hi>豫不决謀及婦人宜其死也而事機不宻乃泄扵潘妃不惟是也宇縣分裂已非一日宋文乃無故</hi>
　　<hi>進兵窮黷不已使南北之民肝腦塗地不善之積亦不可掩固宜其末流之禍如此綱目書之興商</hi>
　　<hi>臣之事如出一轍盖欲使後世推本所由而致謹扵首惡之義以為人君父者之戒爾若夫弑父與</hi>
　　<hi>君之賊其惡固自不待貶絶而後見也又奚以贅及為哉吁</hi>
魏尊保太后為皇太后<lb/>
　　書法<hi>保太后何常氏也魏主初立尊為保太后焉太武尊竇氏為保太后則書乙丑年常氏則</hi>
　　<hi>曷為不書非創也故畧之至其尊為皇太后則不可以不書矣終綱目書保母為皇太后二前斥書</hi>
<pb n="KR2o0020_WYG_038-20b"/>
　　<hi>魏主此止書魏非創也</hi>
○二月宋劭殺其吏部尚書王僧綽<lb/>
　<hi>劭料檢文帝巾箱及江湛家書䟽得王僧綽所啟饗士並前代故事收殺之僧綽弟僧䖍為司徒屬所親</hi>
　<hi>咸勸之逃僧䖍泣曰吾兄奉國以忠貞撫我以慈愛今日之事苦不見及耳若得同歸九泉猶羽化也劭</hi>
　<hi>因誣北第諸王侯云與僧綽謀反殺之</hi>質實<hi>九泉猶言黄泉也荘子曰天有九重之霄地有九重</hi>
　<hi>之泉羽化訓觧故事云道士亡曰羽化蘓東坡前赤壁賦云飄飄乎如遺世獨立羽化而登仙注言人之</hi>
　<hi>死若生羽翼而亡化以登仙境</hi>
　　書法<hi>自立矣斥稱宋劭極惡也扵是殺北第諸王侯不書書僧綽何罪僧綽也僧綽與謀廢劭</hi>
<pb n="KR2o0020_WYG_038-21a"/>
　　<hi>死扵難可矣幸其不知受賊官爵冀以茍免其取殺宜也綱目以賊所署職書之曰其吏部尚書王</hi>
　　<hi>僧綽與袁淑軰大異矣</hi>
　　發明<hi>僧綽力請宋文速斷而宋文不能從若僧綽亦可謂忠扵謀國者矣然劭既為逆僧綽自</hi>
　　<hi>當引身而去固不可以其不知所謀而隐忍就職萬一不幸死扵賊手則必安扵義命亦足見君弑</hi>
　　<hi>死扵其難矣均之死也不死扵臨難之初而死扵受職之後故僧綽雖賢病扵死之不早是以綱目</hi>
　　<hi>亦不得與袁淑江徐同科而書曰劭殺其吏部尚書王僧綽若劭自殺其臣然者豈不深可惜哉</hi>
夏四月宋江州刺史武陵王駿舉兵討劭宋人立駿五<lb/>
月劭及弟濬皆伏誅<lb/>
<pb n="KR2o0020_WYG_038-21b"/>
　<hi>劭宻與沈慶之手書令弑武陵王駿慶之求見駿駿懼辭以疾慶之突入以劭書示駿駿泣求入與母訣</hi>
　<hi>慶之曰下官受先帝厚恩今日之事唯力是視殿下何見疑之深駿起再拜曰家國安危皆在將軍慶之</hi>
　<hi>即命内外勒兵主簿顔竣曰今四方未知義師之舉劭據有天府若首尾不相應此危道也宜待諸鎮協</hi>
　<hi>謀然後舉事慶之厲聲曰今舉大事而黄頭小兒皆得參預何得不敗宜斬以狥衆駿令竣拜謝慶之曰</hi>
　<hi>君但當知筆札事耳扵是専委慶之處分旬日之間内外整辦人以為神兵竣延之子也駿戒嚴誓衆以</hi>
　<hi>沈慶之領府司馬柳元景宗慤朱脩之皆為參佐顔竣領録事總内外以劉延孫為長史行留府事荆州</hi>
　<hi>刺史南譙王義宣雍州刺史臧質皆不受劭命與司州刺史魯爽同舉兵以應駿質爽俱詣江陵見義宣</hi>
　<hi>且遣使勸進扵駿駿至尋陽命顔竣移檄四方州郡響應義宣遣臧質引兵詣尋陽兖冀刺史蕭思話將</hi>
<pb n="KR2o0020_WYG_038-22a"/>
　<hi>軍垣䕶之皆帥所領赴之義宣板張永為冀州刺史永遣司馬崔勲之等將兵赴義㑹稽太守随王誕將</hi>
　<hi>受劭命叅軍事沈正説司馬顧琛曰國家此禍開闢未聞今以江東驍鋭之衆唱大義扵天下其誰不響</hi>
　<hi>應豈可使殿下北面凶逆受其偽寵乎琛曰江東忘戰日久雖逆順不同然彊弱亦異當湏四方有義舉</hi>
　<hi>者然後應之不為晚也正曰天下未嘗有無父無君之國寜可自安讎耻而責義扵餘方乎今正以弑逆</hi>
　<hi>寃醜義不同天舉兵之日豈求必全邪馮衍有言曰大漢之貴臣將不如荆齊之賤士乎况殿下義兼臣</hi>
　<hi>子事實國家者哉琛乃與正共入説誕誕從之劭自謂素習武事語朝士曰卿等但助我理文書若有冦</hi>
　<hi>難吾自當之及聞四方兵起始憂懼戒嚴四月栁元景統薛安都等十二軍發湓口參軍徐遺實以荆州</hi>
　<hi>之衆繼之駿發尋陽沈慶之總中軍以從檄至建康劭以示太常顔延之曰彼誰筆也延之曰竣之筆也</hi>
<pb n="KR2o0020_WYG_038-22b"/>
　<hi>劭曰何至扵是延之曰竣尚不顧老臣安能顧陛下劭怒稍觧劭疑舊臣不為己用乃厚撫魯秀王羅漢</hi>
　<hi>悉以軍事委之以蕭斌為謀主殷冲掌文符蕭斌勸劭勒水軍自上决戰不爾則保據梁山江夏王義恭</hi>
　<hi>以南軍倉猝船舫陋小不利水戰乃進䇿曰賊駿少年未習軍旅逺来疲弊宜以逸待之今逺出梁山則</hi>
　<hi>京都空弱東軍乗虚或能為患若分力兩赴則兵散勢離不如養鋭待期坐而觀舋割棄南岸柵斷石頭</hi>
　<hi>此先朝舊法不憂賊不破也劭善之斌厲色曰南中郎二十年少能建如此大事豈復可量三方同惡勢</hi>
　<hi>據上流沈慶之甚練軍事元景宗慤屢嘗立功形勢如此實非小敵唯宜及人情未離尚可决力一戰端</hi>
　<hi>坐臺城何由得久今主相咸無戰意豈非天也劭不聴或勸劭保石頭城劭曰昔人所以固石頭城者俟</hi>
　<hi>諸侯勤王耳我若守此誰當見救唯應力戰决之不然不克太尉司馬龎秀之自石頭先衆南奔人情由</hi>
<pb n="KR2o0020_WYG_038-23a"/>
　<hi>是大震駿軍于鵲頭宣城太守王僧逹得檄未知所從客説之曰方今舋逆滔天古今未有為君計莫若</hi>
　<hi>承義師之檄移告傍郡茍在有心誰不響應此上䇿也如其不然可躬率向義之徒詳擇水陸之便致身</hi>
　<hi>南歸亦其次也僧逹乃自侯道南奔駿即以為長史僧逹𢎞之子也駿初發尋陽沈慶之謂人曰王僧逹</hi>
　<hi>必来赴義人問其故慶之曰吾見其在先帝前議論開張執意明决以此言之其至必也栁元景以舟艦</hi>
　<hi>不堅憚扵水戰乃倍道兼行至江寜步上使薛安都帥鐵騎耀兵扵淮上移書朝士為陳逆順降者相屬</hi>
　<hi>駿自發尋陽有疾不能見將佐唯顔竣出入卧内擁駿扵膝親視起居疾屢危篤不任咨禀竣皆専决軍</hi>
　<hi>政之外間以文教書檄應接遐邇昏曉臨哭若出一人如是累旬自舟中甲士亦不知駿之危疾也栁元</hi>
　<hi>景潜至新亭依山為壘新降者皆勸元景速進元景曰理順難恃同惡相濟輕進無防實啟冦心劭使蕭</hi>
<pb n="KR2o0020_WYG_038-23b"/>
　<hi>斌等分統水陸精兵萬人攻新亭壘劭自登朱雀門督戰元景宿令軍中曰鼓繁氣易衰呌數力易竭銜</hi>
　<hi>枚疾戰一聴吾鼓聲劭將士懐劭重賞皆殊死戰元景水陸受敵意氣彌彊麾下勇士悉遣出鬭劭兵垂</hi>
　<hi>克魯秀擊退鼓劭衆遽止元景乃開壘鼓譟以乗之劭衆大潰劭更帥餘衆自来攻壘復大破之殺傷過</hi>
　<hi>前劭僅以身免魯秀南奔駿至江寜江夏王義恭單騎南奔上表勸進駿遂即位于新亭初劭塟太祖諡</hi>
　<hi>曰景廟號中宗至是改諡曰文廟號太祖尊母路氏為皇太后立妃王氏為皇后封拜義恭以下有差五</hi>
　<hi>月臧質以雍州兵至新亭豫州刺史劉遵考遣將帥步騎五千軍于瓜步先是宋主遣將軍顧彬之將兵</hi>
　<hi>東入受随王誕節度誕遣參軍劉季之將兵與彬之俱向建康誕自頓西陵為之後繼劭遣兵拒之大敗</hi>
　<hi>劭縁淮樹柵自守男丁既盡召婦女供役魯秀等募勇士攻大航克之王羅漢即放仗降城中沸亂文武</hi>
<pb n="KR2o0020_WYG_038-24a"/>
　<hi>將吏争踰城出降蕭斌令所統觧甲自石頭戴白幡来降詔斬扵軍門諸軍遂克臺城張超之走至合殿</hi>
　<hi>御牀之所為軍士所殺刳腸割心諸將臠其肉生噉之劭入武庫井中隊副髙禽執之臧質見之慟哭劭</hi>
　<hi>曰天地所不覆載丈人何為見哭質縳劭扵馬上防送軍門時不見𫝊國璽問劭曰在嚴道育處就取得</hi>
　<hi>之斬劭及四子扵牙下濬帥左右南走遇江夏王義恭曰南中郎今何所作義恭曰上已君臨萬國又曰</hi>
　<hi>虎頭来無晚乎義恭曰殊當恨晚勒與俱歸扵道斬之及其三子劭濬父子首並梟扵大航暴尸扵市汙</hi>
　<hi>瀦劭所居齊嚴道育王鸚鵡並都街鞭殺焚尸揚灰於江殷沖尹𢎞王羅漢及沈璞皆伏誅贈袁淑為太</hi>
　<hi>尉諡忠憲公徐湛之為司空諡忠烈公江湛為開府儀同三司諡忠簡公王僧綽為金紫光禄大夫諡簡</hi>
　<hi>侯卜天與益州刺史諡壯侯與淑等四家長給廪禄</hi>集覽<hi>竣七倫反板張永板詔板也注見漢靈帝</hi>
<pb n="KR2o0020_WYG_038-24b"/>
　<hi>建寜元年義不同天注見晉安帝隆安二年免不同天之責南中郎郎武陵王駿也是為孝武帝臺城即</hi>
　<hi>宫城在建康城北二里今同恭寺在此城内金陵志云唐時韓滉扵建康石頭築五城其一曰臺城放仗</hi>
　<hi>降放棄兵仗而降服牙下句絶牙注見漢獻帝初平三年牙門虎頭濬自稱其小字汙瀦劭所居齋汙與</hi>
　<hi>洿通音烏瀦與渚通音誅齋燕居之室也記檀弓臣弑君子弑父者殺其人壤其室洿其宫而瀦焉鄭𤣥</hi>
　<hi>曰明其大逆不欲人復處之王莽𫝊古者畔逆之國既已誅討則瀦其宫室以為汙池納垢濁焉名曰凶</hi>
　<hi>虛雖生菜茹人不食也李竒曰掘其宫以為池用貯水也顔師古曰瀦謂畜水汙下也</hi>質實<hi>顔竣</hi>
　<hi>臨沂人天府注見漢髙帝五年南譙郡名注見元嘉二十一年江陵縣名注見漢獻帝建安十三年尋陽</hi>
　<hi>郡名注見漢獻帝建安十五年㑹稽郡名注見漢和帝永元元年随郡名注見元嘉二十二年顧琛吴縣</hi>
<pb n="KR2o0020_WYG_038-25a"/>
　<hi>人和之曽孫一統志云馮衍杜陵人野王孫㓜有竒才大志不戚戚扵賤貧嘗作顯志賦以自勵仕為曲</hi>
　<hi>陽令漢建武中因日食書陳八事肅宗甚重其文大漢之貴臣將不如荆齊之賤士此即顯志賦之文湓</hi>
　<hi>口注見晉安帝元興三年檄注見楚義帝元年梁山注見梁敬帝太平元年倉猝急遽貎石頭城名注見</hi>
　<hi>漢獻帝建安十七年臺城在應天府上元縣治東北五里本吴後苑城即晉建康宫城也龍川集云臺城</hi>
　<hi>在鍾阜側其地據髙以臨下東環平岡以爲安西城石頭以為重帶𤣥武湖以為險擁秦淮青溪以為阻</hi>
　<hi>今臙脂井南至髙陽基二里為軍營及民蔬圃者皆是勤王注見漢獻帝建安元年鵲頭疑是地名未詳</hi>
　<hi>處所唯池州府銅陵縣北一十里有鵲頭山其山髙聳宛若鵲頭今廬江西岸有鵲尾渚與此為匹未知</hi>
　<hi>是否姑録之以備參考宣城郡名注見漢明帝永平三年丹陽江寜郡名注見晉明帝太寜二年淮上疑</hi>
<pb n="KR2o0020_WYG_038-25b"/>
　<hi>即秦淮水之上在應天府治東南三里秦始皇時望氣者言金陵有天子氣乃使朱衣三千鑿方山為瀆</hi>
　<hi>以斷地脉水通大江以秦開故曰秦淮或云淮發源屈曲不類人工晉王導使郭璞筮之曰淮水絶王氏</hi>
　<hi>滅即此新亭注見晉安帝元興元年銜枚注見秦二世二年麾下注見漢獻帝建安十四年鼓譟注見元</hi>
　<hi>嘉二十六年西陵縣名注見周赧王三十六年大航舟名注見晉安帝元興元年南桁武庫藏兵器之所</hi>
　<hi>𫝊國璽注見漢光武建武三年梟注見漢靈帝建寜元年梟首</hi>
　　書法<hi>魏髙宗宋世祖皆繼故者也魏書濬立此書立駿何濬嫡孫當立者也駿素無寵書曰宋</hi>
　　<hi>人立之以見人心之同欲而與自立者異矣故駿書宋人立或書宋立皆非嫡故也宋濬不書爵賊</hi>
　　<hi>黨也</hi>
<pb n="KR2o0020_WYG_038-26a"/>
　　發明<hi>上書武陵王舉兵討劭者子駿之討賊也繼書宋人立駿者予宋人之立也人者衆詞也</hi>
　　<hi>立者宜立也此與春秋書衞人立晉詞同而義異</hi>
宋復以何尚之為尚書令<lb/>
　<hi>初劭以尚書令何尚之為司空子偃為侍中及劭敗尚之左右皆散自洗黄閣宋主以尚之偃素有令譽</hi>
　<hi>且居劭朝用智將迎時有全脱故特免之復以尚之為尚書令偃為大司馬長史任遇無改</hi>集覽<lb/>
　<hi>自洗黄閣自洗躬親洗掃也韻㑹注洗字本作洒漢東方朔傳不勝洒掃之職注洒先禮反黄閣注見子</hi>
　<hi>業景和元年</hi>
　　書法<hi>劭之弑也繼書以何尚之為司空則尚之臣劭矣元凶既誅黜之宜也扵是復以為尚書</hi>
<pb n="KR2o0020_WYG_038-26b"/>
　　<hi>令失則甚矣書復以深譏之</hi>
　　發明<hi>臣弑君子弑父凡在官者殺無赦陳恒之逆孔子已告老矣方且沐浴請討不以隣國之</hi>
　　<hi>故而遂已也宋劭之變何尚之先以致仕復起身為大臣君弑不能死扵其難亦已非矣乃復北面</hi>
　　<hi>逆賊故綱目前書以尚之為司空扵劭弑逆之下所以正其受偽命從逆賊之罪也今孝武既立自</hi>
　　<hi>宜顯行刑辟庶㡬大義昭明胡為使之復齒薦紳之列故綱目特筆起義書宋復以尚之為尚書令</hi>
　　<hi>者盖譏其不當復用從逆之人也夫弑逆之賊無罪可加惟治其從逆之人乃所以孤逆賊之黨此</hi>
　　<hi>綱目之作所以為急扵誅討逆亂者也故曰綱目修而亂臣賊子懼</hi>
宋以栁元景為䕶軍將軍<lb/>
<pb n="KR2o0020_WYG_038-27a"/>
　<hi>初宋主之討西陽蠻也臧質使栁元景將兵㑹之及質起兵欲奉南譙王義宣為主潜使元景西還元景</hi>
　<hi>即以質書呈宋主語其信曰臧冠軍當是未知殿下義舉耳方應伐逆不容西還質以此恨之及宋主即</hi>
　<hi>位以質為江州元景為雍州質慮元景為荆江後患建議元景當為爪牙不宜逺出宋主重違其言以元</hi>
　<hi>景為䕶軍將軍領石頭戍事</hi>質實<hi>江州注見晉明帝太寜二年</hi>
宋以南郡王義宣為荆湘刺史質實<hi>荆湘二州名荆注見漢獻帝建安十</hi>
<hi>三年南郡湘注見漢獻帝興平元年</hi>○秋七月朔日食<lb/>
　<hi>宋主詔求直言省細作並尚方彫文塗飾貴戚競利悉皆禁絶中軍録事參軍周朗上疏以為毒之在體</hi>
　<hi>必割其緩處歴下泗間不足戍守議者必以為胡衰不足避而不知我之病甚扵胡矣今空守孤城徒費</hi>
<pb n="KR2o0020_WYG_038-27b"/>
　<hi>財役使虜但發輕騎三千更互出入春来犯麥秋至侵禾水陸漕輸居然復絶扵賊不勞而邉已困不至</hi>
　<hi>二年卒散民盡可蹻足而待也今人知不以羊追狼蟹捕䑕而令重車弱卒與肥馬悍胡相逐其不能濟</hi>
　<hi>固宜矣又三年之喪天下之逹喪漢氏節其臣則可矣薄其子則亂也凡法有變扵古而刻扵情則莫能</hi>
　<hi>順馬至乎敗扵禮而安扵身必遽而奉之今陛下以大孝始基宜反斯謬又舉天下以奉一君何患不給</hi>
　<hi>一體炫金不及百兩一嵗美衣不過數襲而必收寳連櫝集服累笥目豈常視身未時親是櫝帶寳笥著</hi>
　<hi>衣也何糜蠧之劇惑鄙之甚邪且細作始並以為儉節而市造華恠即𫝊扵民如此則遷也非罷也凡厥</hi>
　<hi>庶民制度日侈見車馬不辨貴賤視冠服不知尊卑尚方今造一物小民明已䁹睨宫中朝制一衣庶家</hi>
　<hi>晚已裁學侈麗之源實先宫閫又設官者宜官稱事立人稱官置王侯識未堪務不應强仕且帝子未官</hi>
<pb n="KR2o0020_WYG_038-28a"/>
　<hi>人誰謂賤但宜詳置賔友茂擇正人亦何必列長史參軍别駕從事然後為貴哉又俗好以毁沈人不知</hi>
　<hi>察其所以致毁以譽進人不知測其所以致譽毁徒皆鄙則遭毁者宜擢譽黨悉庸則得譽者宜退如此</hi>
　<hi>則毁譽不妄善惡分矣凡無世不有言事無時不有下令然升平不至昏危相繼何哉設令之本非實故</hi>
　<hi>也書奏忤㫖自觧去職侍中謝荘上言詔云貴戚競利悉皆禁絶此實允愜民聴若有犯違則應依制裁</hi>
　<hi>糾若廢法申恩便為明詔既下而聲實乖爽也臣愚謂大臣在禄位者尤不宜與民争利不審可得在此</hi>
　<hi>詔不荘𢎞㣲之子也時多變易太祖之制郡縣以三周為滿宋之善政扵是乎衰</hi>集覽<hi>歴下濟南</hi>
　<hi>歴山之下濟之西界漢書韓信襲歴下軍注歴下濟南歴城縣也泗間泗水之間也書禹貢蔡氏𫝊曰泗</hi>
　<hi>水出魯國卞縣桃墟西北陪尾山源有泉四四泉俱導因以為名西南過彭城又東南經吕梁至下邳入</hi>
<pb n="KR2o0020_WYG_038-28b"/>
　<hi>淮按古卞縣今兖州泗水縣是漢氏節其臣漢文遺詔短喪以日易月注見晉武帝泰始二年小民明已</hi>
　<hi>䁹睨䁹睨傍視也謂明日已見之而便欲倣傚也宜官稱事立人稱官置胡氏曰堯舜禹湯成周之治所</hi>
　<hi>以後世莫能及者人稱其官官當其事而已後世用人才與官不相宜官與事不相預政是以敗而亂亡</hi>
　<hi>随之</hi>質實<hi>尚方注見漢景帝後元年歴下城名注見漢光武建武五年泗間泗水名源發兖州府泗</hi>
　<hi>水縣東五十里陪尾山四泉並發循泗水縣北八里始合為一西經曲阜縣貫府城下至濟寜分流南北</hi>
　<hi>南流入徐州境北流入㑹通河謝荘陽夏人</hi>
宋主殺其弟南平王鑠<lb/>
　<hi>鑠素負才能常輕宋主宋主潜使人毒之</hi>
<pb n="KR2o0020_WYG_038-29a"/>
　　發明<hi>南平之死乃宋主潜使人毒之盖秘之也而綱目大書于冊然則為惡扵幽隐者果可諱</hi>
　　<hi>哉雖然莫親扵弟而動輙殺之其源盖始扵文帝之殺義康爾豈知餘波所及其流浸廣自後踵而</hi>
　　<hi>行之遂為故常綱目凡此類必専目其主而以殺其弟書之者盖甚其絶滅天倫勦拉同氣之惡以</hi>
　　<hi>惡之也繼是紛紛亦不可勝書矣生扵帝王之家而屠戮若此哀哉</hi>
宋廣州反討平之<lb/>
　<hi>南海太守蕭簡據廣州反簡斌弟也詔新南海太守鄧琬始興太守沈法系討之簡誑其衆曰臺軍是賊</hi>
　<hi>劭所遣衆信之為之固守琬先至止為一攻道法系至曰宜四面並攻若守一道何時可㧞琬不從法系</hi>
　<hi>曰更相申五十日日盡又不克乃從之八道俱攻一日即破之斬簡廣州平法系封府庫付琬而還</hi>質<lb/>
<pb n="KR2o0020_WYG_038-29b"/>
　實<hi>南海郡名注見秦始皇三十三年</hi>
<hi>甲宋世祖孝武帝駿孝午建元年魏興光元年</hi>春正月宋鑄孝建四銖錢<lb/>
　<hi>元嘉中官鑄四銖錢輪郭形制與五銖同用費無利故民不盗鑄及是鑄孝建四銖形成薄小輪郭不成</hi>
　<hi>扵是盗鑄者衆雜以鉛錫剪鑿古錢錢轉薄小守宰不能禁坐死免者相繼盗鑄益甚物價踊貴尋詔錢</hi>
　<hi>薄小無輪郭者悉不得行民間喧擾扵是沈慶之建議宜聼民鑄錢郡縣置署樂鑄之家皆居署内平其</hi>
　<hi>凖式去其雜偽所禁新品一時施用今鑄悉依此格萬税三千嚴檢盗鑄丹陽尹顔竣駮之以為五銖輕</hi>
　<hi>重定扵漢世魏晉以降莫之能改誠以物貨既均改之偽生故也今若巨細總行而不從公鑄利已既深</hi>
　<hi>情偽無極私鑄剪鑿盡不可禁財貨未贍大錢已竭數嵗之間悉為塵土矣縱行細錢官無益賦之理百</hi>
<pb n="KR2o0020_WYG_038-30a"/>
　<hi>姓雖贍無觧官乏唯簡費去華専在節儉求贍之道莫此為貴議者又以銅轉難得欲鑄二銖錢竣議以</hi>
　<hi>為恣行新細無觧官乏而民間姦巧大興天下之貨將糜碎至盡空嚴立禁而利深難絶不一二年其弊</hi>
　<hi>不可復救市井之間必生紛擾富商得志貧民困窘此其甚不可者也乃止</hi>集覽<hi>四銖錢十黍為</hi>
　<hi>絫十絫為銖銖音殊輪郭猶言周郭也周景王鑄大錢肉好皆有周郭漢書注肉錢形好錢孔也市井邑</hi>
　<hi>居為市野廬為井古者二十畆為一井因為交易故稱曰市井公羊傳宣十五年注云井田之義有五其</hi>
　<hi>五曰通財貨因井田以為市故俗語曰市井疏云古者邑居秋冬之時入保城郭春夏之時出居田野既</hi>
　<hi>作田野遂相交易井田之處而為此市故謂之市井</hi>質實<hi>五銖錢名漢武帝元狩五年有司言三銖</hi>
　<hi>錢輕易作姦詐請鑄五銖周郭其質令不可摩鎔帝從之罷三銖錢鑄五銖錢丹陽郡名注見漢獻帝興</hi>
<pb n="KR2o0020_WYG_038-30b"/>
　<hi>平二年</hi>
宋立子子業為太子考異<hi>提要作宋主立其子</hi>
　<hi>將置東宫省率更令餘各减舊員之半</hi>質實<hi>率更令官名注見文帝元嘉十五年</hi>
二月宋江州刺史臧質以南郡王義宣舉兵反夏宋主<lb/>
遣兵討質誅之<lb/>
　<hi>初江州刺史臧質自謂人才足為一世英雄太子劭之亂潜有異圖以荆州刺史南郡王義宣庸闇易制</hi>
　<hi>欲外相推奉因而覆之劭既誅義宣與質功皆第一由是驕恣事多専行義宣在荆州十年財富兵彊朝</hi>
　<hi>廷所下制度意有不同一不遵承質之江州舫千餘乗部伍前後百餘里帝方自攬威權而質以少主遇</hi>
<pb n="KR2o0020_WYG_038-31a"/>
　<hi>之政刑慶賞一不咨稟擅用湓口米臺符檢詰漸致猜懼帝淫義宣諸女義宣恨怒質乃遣宻信説義宣</hi>
　<hi>義宣腹心蔡超竺超民等咸有富貴之望勸從其計義宣以豫州刺史魯爽有勇力素與相結至是宻使</hi>
　<hi>人報之及兖州刺史徐遺寶期以今秋舉兵使者至夀陽爽方飲醉失義宣指即日舉兵竊造法服登壇</hi>
　<hi>自號建平元年遺寳亦勒兵向彭城義宣聞爽已反狼狽舉兵與質俱表欲誅君側之惡爽送所造輿服</hi>
　<hi>詣江陵使征北府户曹板義宣等文曰丞相劉今補天子名義宣車騎臧今補丞相名質皆板到奉行義</hi>
　<hi>宣駭愕召司州刺史魯秀欲使為後繼秀見義宣出拊膺曰吾兄誤我乃與癡人作賊今年敗矣義宣兼</hi>
　<hi>荆江兖豫四州之力威震逺近宋主欲奉乗輿法物迎之竟陵王誕固執不可曰奈何持此座與人乃以</hi>
　<hi>栁元景王𤣥謨統諸將討之進據梁山洲扵兩岸築偃月壘水陸待之三月義宣移檄州郡雍州刺史朱</hi>
<pb n="KR2o0020_WYG_038-31b"/>
　<hi>脩之偽許之而遣使陳誠扵帝益州刺史劉秀之斬其使遣軍襲江陵義宣帥衆十萬發江津舳艫數百</hi>
　<hi>里以子㴞與竺超民留鎮江陵義宣知脩之貳扵已乃以魯秀為雍州刺史使將萬餘人擊之王𤣥謨聞</hi>
　<hi>秀不来喜曰臧質易與耳冀州刺史垣䕶之妻徐遺寳之姊也遺寳邀䕶之同反䕶之不從發兵擊之遺</hi>
　<hi>寳奔夀陽義宣至尋陽以質為前鋒爽亦引兵趣歴陽與質水陸俱下將軍沈靈賜將百舸破質前軍質</hi>
　<hi>至梁山夾陳兩岸與官軍相拒四月以朱脩之為荆州刺史遣將軍薛安都等戍歴陽沈慶之濟江討爽</hi>
　<hi>爽引兵退慶之使安都帥輕騎追及斬之進克夀陽徐遺寳走死義宣至鵲頭慶之送爽首示之爽累世</hi>
　<hi>將家驍猛善戰號萬人敵義宣與質由是駭懼宋主使元景進屯姑孰太傅義恭與義宣書曰臧質少無</hi>
　<hi>美行弟所具悉今藉西楚之彊力圖濟其私凶謀若果恐非復池中物也義宣由此疑之五月至蕪湖質</hi>
<pb n="KR2o0020_WYG_038-32a"/>
　<hi>曰今以萬人取南州則梁山中絶萬人綴梁山則𤣥謨必不敢動下官中流鼓棹直取石頭此上䇿也義</hi>
　<hi>宣將從之劉諶之宻言質求前驅此志難測不如盡鋭攻梁山事克然後長驅此萬安之計也義宣乃止</hi>
　<hi>㑹西南風急質遣將攻陷梁山西壘又遣兵趣南浦垣䕶之與戰破之朱脩之斷馬鞍山道魯秀攻之不</hi>
　<hi>克王𤣥謨使䕶之告急扵栁元景欲退還姑孰更議進取元景曰賊勢方盛不可先退吾當巻甲赴之䕶</hi>
　<hi>之曰賊謂南州有三萬人而將軍麾下裁十分之一若往造賊壘則虚實露矣王豫州又不可来不如分</hi>
　<hi>兵援之元景曰善乃留羸弱自守悉遣精兵助𤣥謨多張旗幟梁山望之如數萬人皆以為建康兵悉至</hi>
　<hi>衆心乃安質請自攻東城顔樂之曰質若復克東城則大功盡歸之矣宜遣麾下自行義宣乃遣劉諶之</hi>
　<hi>與質俱進頓兵西岸進攻東城𤣥謨督諸軍大戰薛安都帥突騎衝陳陷之斬諶之質等大敗垣䕶之燒</hi>
<pb n="KR2o0020_WYG_038-32b"/>
　<hi>江中舟艦延及西岸營壘殆盡諸軍乗勢攻之義宣兵潰單舸迸走閉户而泣質不知所為亦走其衆皆</hi>
　<hi>降散質逃于南湖追斬其首送建康子孫皆棄市義宣走向江陵衆散且盡竺超民具羽儀迎之時州兵</hi>
　<hi>尚餘萬人秀超民等猶欲收餘兵更圖一决而義宣惛沮無復神守旦日超民收送刺姦秀欲北走不能</hi>
　<hi>去赴水死</hi>集覽<hi>刺姦官名也周禮司刺掌三刺一宥三赦之法注刺音七賜反如以鍼刺疾之也</hi>
　質實<hi>南郡注見漢獻帝建安十三年狼狽注見漢獻帝初平三年乗輿注見漢安帝延光四年竟陵</hi>
　<hi>郡名注見晉孝武帝太元六年梁山注見梁敬帝太平元年益州注見晉武帝泰始八年舳艫注見晉帝</hi>
　<hi>奕太和四年歴陽縣名注見漢沖帝永嘉元年姑孰縣名注見晉明帝太寜元年池中物事在漢獻帝建</hi>
　<hi>安十五年周瑜䟽文蕪湖縣名注見晉成帝咸和二年馬鞍山按一統志有二處一在應天府西北一十</hi>
<pb n="KR2o0020_WYG_038-33a"/>
　<hi>里西臨大江東接石頭城以形似故名一在太平府西北四十里慈湖巷口未知孰是姑録之以備參考</hi>
　<hi>王豫州謂王𤣥謨也東城未詳處所或疑是縣名注見漢獻帝建安三年南湖未詳處所惟安慶府治南</hi>
　<hi>有南湖三面依城古木參天湖浸甚廣未知是否明者察之</hi>
　　書法<hi>反未有書某以者此書臧質以何質首惡也質有異志綱目扵義宣之反也書質以其遣</hi>
　　<hi>兵也書討質首罪質之辭也然則義宣無罪乎義宣雖帝激之然既從質反矣故下書伏誅而削其</hi>
　　<hi>爵斥書姓</hi>
　　發明<hi>反不書以以者明義宣愚闇為質所使者也</hi>
宋置東揚州郢州<lb/>
<pb n="KR2o0020_WYG_038-33b"/>
　<hi>初晉氏南遷以揚州為京畿榖帛所資出焉以荆江為重鎮甲兵所聚在焉常使大將居之三州户口居</hi>
　<hi>江南之半宋主惡其彊大乃分揚州浙東五郡置東揚州治㑹稽分荆湘江豫州之八郡置郢州治江夏</hi>
　<hi>罷南蠻校尉遷其營扵建康太傅義恭議使郢州治巴陵尚書令何尚之曰夏口在荆江之中正對沔口</hi>
　<hi>通接雍梁實為津要既有見城浦大容舫扵事為便從之既而荆揚因此虚耗尚之請復合二州不許</hi>
　質實<hi>揚州注見漢獻帝興平二年金陵京畿注見唐太宗貞觀五年㑹稽郡名注見漢和帝永元元</hi>
　<hi>年江夏郡名注見漢後主建興七年武昌巴陵郡名注見文帝元嘉三年夏口地名注見漢獻帝建安十</hi>
　<hi>三年沔口地名注同上年雍梁二州名雍注見齊和帝中興元年襄州梁注見周赧王四年漢中</hi>
宋省録尚書事官<lb/>
<pb n="KR2o0020_WYG_038-34a"/>
　<hi>宋主惡宗室彊盛不欲權在臣下太傅義恭知其指故請省之</hi>
宋以朱修之為荆州刺史劉義宣伏誅<lb/>
　<hi>荆州刺史朱修之入江陵殺義宣並誅其子十六人及同黨竺超民等超民兄弟應從誅何尚之言賊既</hi>
　<hi>遁去一夫可擒若超民反覆昧利即當取之非唯免愆亦可要不義之賞而超民曽無此意㣲足觀過知</hi>
　<hi>仁且為官保全城府謹守庫藏端坐待縳今戮其兄弟則與其餘逆黨無異扵事為重乃原之</hi>質實<lb/>
　<hi>荆州注見漢獻帝建安十三年南郡</hi>
　　發眀<hi>宋主有亂倫之惡故義宣忿怒而反然綱目正名定罪畧不少恕者然君雖不君臣不可</hi>
　　<hi>以不臣也</hi>
<pb n="KR2o0020_WYG_038-34b"/>
秋七月朔日食質實<hi>日食注見漢文帝六年</hi>
<hi>乙宋孝建二年未魏太安元年</hi>春宋鎮北大將軍沈慶之罷就第<lb/>
　<hi>宋鎮北大將軍南兖州刺史沈慶之請老表數十上詔聴以公就第頃之宋主復欲用慶之使何尚之往</hi>
　<hi>起之慶之笑曰沈公不效何公往而復返尚之慙而止</hi>
秋八月宋主殺其弟武昌王渾<lb/>
　<hi>渾與左右作檄文自號楚王改元永光以為戯笑長史封上之廢為庶人逼令自殺時年十七</hi>質實<lb/>
　<hi>武昌郡名注見漢後主建興七年</hi>
　　書法<hi>渾作檄文建號改元以為戲笑則罪也其以無罪書之何甚宋主也渾則信有罪矣年未</hi>
<pb n="KR2o0020_WYG_038-35a"/>
　　<hi>成人處以八議或者罪不至死今而殺之甚矣</hi>
宋郊廟初設備樂<lb/>
　　書法<hi>書初何緩辭也前書宋始備郊廟之樂矣扵是而書初設然則前者雖備猶未設也宋人</hi>
　　<hi>慢扵郊廟亦甚矣故再書初</hi>
○冬十月宋裁損王侯制度<lb/>
　<hi>宋主欲削弱王侯江夏王義恭等奏裁損王侯車服器用樂舞制度凡九事宋主因諷有司奏増廣為二</hi>
　<hi>十四條聴事不得南向坐施帳劔不得為鹿盧形内史相及封内官長止稱下官不得稱臣罷官則不復</hi>
　<hi>追叙詔可</hi>集覽<hi>劒不得為鹿盧形鹿盧井上絞繩而汲水之具漢書雋不疑𫝊帶櫑具劔注櫑音磊</hi>
<pb n="KR2o0020_WYG_038-35b"/>
　<hi>古長劔首以玉作井鹿盧形上刻木作山如蓮花初生未敷時</hi>
　　發明<hi>逆劭之變宋孝武以藩王討賊得國劉氏之不㓕頼有是爾夫公族國之枝葉也若去其</hi>
　　<hi>枝葉則本根將何所庇今乃削弱王侯何哉故綱目扵此特以裁損王侯制度書之以見其本志惟</hi>
　　<hi>恐宗族之蕃衍而欲削其枝葉也雖然彼不難扵獵其諸弟而殺之又何有扵制度哉世變日下天</hi>
　　<hi>理滅亡可哀也已吁</hi>
宋以楊元和楊頭為將軍<lb/>
　<hi>元和故氐王楊保宗子也宋朝以其㓜弱未正位號部落無定主其族父頭先戍葭蘆母妻子弟並為魏</hi>
　<hi>所執而為宋堅守無貳心雍州刺史王𤣥謨請以頭為西秦刺史安輯其衆俟元和稍長使嗣故業若其</hi>
<pb n="KR2o0020_WYG_038-36a"/>
　<hi>不稱即以授頭必能藩杆漢川使無虜患若葭蘆不守漢川亦不可立矣不從</hi>質實<hi>葭蘆城名注見</hi>
　<hi>文帝元嘉二十年西秦州名未詳處所或疑即秦州注見漢光武建武元年漢川郡名注見周赧王四年</hi>
　<hi>漢中氐王氐都黎反戎種也</hi>
<hi>丙宋孝建三年申魏太安二年</hi>春正月魏立貴人馮氏為后<lb/>
　<hi>后遼西公朗之女也朗坐事誅后没入宫</hi>質實<hi>遼西郡名注見漢獻帝建安十年</hi>
二月魏主立其子𢎞為太子考異<hi>主其二字羡按凡例立太子曰立子某為</hi>
<hi>皇太子非正統特書者去皇號據漢立太子盈不書漢王立其子竊考提要宋立子業齊立長懋寳卷皆書某</hi>
<hi>主立其子今綱目定本皆削去則知主其二字羡乃未削之字也</hi>
<pb n="KR2o0020_WYG_038-36b"/>
　<hi>魏主立子以為皇太子生三年矣先使其母李貴人條記所付託兄弟然後依故事賜死</hi>
　　書法<hi>書立太子多矣此其斥書魏主何譏也扵是𢎞生甫三嵗使其母條記所託依故事賜死</hi>
　　<hi>是亦不可少緩乎忍哉其為君也故斥書主終綱目立太子斥書主者四成立兄子班晉明帝太寜</hi>
　　<hi>二年魏立子𢎞是年立子恂癸酉年梁立子綱辛亥年皆譏也</hi>
宋以宗慤為豫州刺史<lb/>
　<hi>故事府州部内論事皆籖前直叙所論之事置典籖以主之宋諸皇子為方鎮者多㓜時主皆以親近左</hi>
　<hi>右領典籖至是雖長王臨藩素族出鎮皆以典籖出納敎命刺史不得専其職及慤為豫州呉喜為典籖</hi>
　<hi>毎多違執慤大怒曰宗慤年將六十為國竭命正得一州如斗大不能復與典籖共臨之喜稽顙流血乃</hi>
<pb n="KR2o0020_WYG_038-37a"/>
　<hi>止</hi>質實<hi>呉喜臨安人</hi>
秋七月宋以西陽王子尚為揚州刺史<lb/>
　<hi>太傅義恭以宋主之子子尚有寵將避之乃辭揚州而宋主以子尚為刺史時熒惑守南斗宋主廢西州</hi>
　<hi>舊舘使子尚移治東城以厭之别駕沈懐文曰天道示變宜應之以徳雖空西州恐無益也不從</hi>集<lb/>
　覽<hi>西州注見晉安帝元興元年東府</hi>質實<hi>熒惑星名注見晉懐帝永嘉三年東城縣名注見漢</hi>
　<hi>髙帝五年沈懐文武康人</hi>
八月魏擊伊吾克之質實<hi>伊吾屯名注見漢明帝永平十五年</hi>○冬十月<lb/>
宋以江夏王義恭為太宰質實<hi>江夏郡名注見漢後主建興七年武昌</hi>○<lb/>
<pb n="KR2o0020_WYG_038-37b"/>
十一月魏以源賀為冀州刺史<lb/>
　<hi>賀上言今北虜逰䰟南冦負險疆埸之間猶湏防戍自非大逆赤手殺人其坐贓盗及過誤應入死者皆</hi>
　<hi>可原宥謫使守邉則已㫁之體受更生之恩徭役之家䝉休息之恵魏主從之久之謂羣臣曰吾用賀言</hi>
　<hi>一嵗所活不少増兵亦多卿等人人如賀朕何憂哉㑹人告賀謀反魏主曰賀竭誠事國朕為卿等保之</hi>
　<hi>訊驗果誣乃誅告者因謂左右曰以賀忠誠猶不免誣謗不及賀者可無慎哉</hi>質實<hi>源賀西平人疆</hi>
　<hi>埸注見漢靈帝建寜二年</hi>
十二月宋移青冀并鎮歴城<lb/>
　<hi>宋主欲移青冀二州并鎮歴城刺史垣䕶之曰青州北有河濟又多陂澤北虜毎来冦掠必由歴城二州</hi>
<pb n="KR2o0020_WYG_038-38a"/>
　<hi>並鎮此經逺之畧也北又近河歸順者易近息民患逺申王威安邉之上計也由是遂定</hi>質實<hi>歴城</hi>
　<hi>縣名注見漢光武建武五年歴下</hi>
魏定州刺史許宗之有罪誅<lb/>
　<hi>宗之求取不節以州民馬超謗已毆殺之恐其家人告狀上超詆訕朝政魏主曰此必妄也朕為天下主</hi>
　<hi>何惡扵超而有此言必宗之懼罪誣超案驗果然遂斬之</hi>質實<hi>許宗之髙陽人定州注見周威烈王</hi>
　<hi>二十三年中山</hi>
宋金紫光禄大夫顔延之卒<lb/>
　<hi>延之子竣貴重凡所資供一無所受布衣茅屋蕭然如故嘗乗羸牛笨車逢竣鹵簿即屏在道側常語竣</hi>
<pb n="KR2o0020_WYG_038-38b"/>
　<hi>曰吾平生不喜見要人今不幸見汝竣起宅延之謂曰善為之無令後人笑汝拙也延之嘗早詣竣見賔</hi>
　<hi>客盈門竣尚未起延之怒曰汝出糞土之中升雲霞之上遽驕傲如此其能久乎竣丁憂踰月起為右將</hi>
　<hi>軍丹陽尹如故竣固辭表十上不許遣中書舍人抱竣登車載之郡舍賜以布衣一襲絮以綵綸遣主衣</hi>
　<hi>就衣諸體</hi>集覽<hi>笨車竹輿也笨布衮反鹵簿出行儀衞曰鹵簿又天子鹵簿注見晉成帝咸康二年</hi>
　<hi>要人謂權貴絮以綵綸以綵色之綸内之扵所賜布衣中也漢書齊國有吹綸絮顔師古曰綸似絮而細</hi>
　<hi>名吹者言吹嘘可也</hi>質實<hi>丹陽郡名注見漢獻帝興平二年</hi>
　　發明<hi>延之書爵書卒褒美如此所以著其清儉之徳知子之明也</hi>
<hi>丁宋大明元年酉魏太安三年</hi>春正月魏以尉眷為太尉錄尚書事質<lb/>
<pb n="KR2o0020_WYG_038-39a"/>
實<hi>尉眷代人</hi>○魏侵宋入兖州<lb/>
　<hi>魏人侵宋敗東平太守劉胡宋主遣薛安都沈法系禦之並受徐州刺史申坦節度比至魏兵已去先是</hi>
　<hi>羣盗聚任城荆榛中累世為患謂之任榛坦請回軍討之任榛逃散無功而還安都法系坐白衣領職坦</hi>
　<hi>當誅群臣為請莫能得沈慶之抱坦哭扵市曰汝無罪而死我行當就汝矣有司以聞乃免之</hi>質實<lb/>
　<hi>東平郡名注見漢獻帝興平元年徐州注見秦始皇二十八年彭城</hi>
夏六月宋以顔竣為東揚州刺史<lb/>
　<hi>宋主自即吉之後奢淫自恣多所興造顔竣以藩朝舊臣數懇切諌争宋主寖不悦竣疑宋主欲疎之乃</hi>
　<hi>求出外以占其意宋主從之竣始大懼</hi>
<pb n="KR2o0020_WYG_038-39b"/>
秋七月宋并雍州為一郡<lb/>
　<hi>雍州所統多僑郡縣刺史王𤣥謨言僑郡縣無有境土新舊錯亂租課不時請皆土斷乃詔并雍州三郡</hi>
　<hi>十六縣為一郡郡縣流民不願屬籍訛言𤣥謨欲反時栁元景宗彊羣從多為雍部二千石乗聲皆欲討</hi>
　<hi>𤣥謨𤣥謨令内外晏然以觧衆惑馳使啟上具陳本末宋主遣主書吴喜撫慰之且報曰七十老公反欲</hi>
　<hi>何求君臣之際足以相保聊復為笑伸卿眉頭耳𤣥謨性嚴未嘗妄笑故宋主以此戯之</hi>集覽<hi>土㫁</hi>
　<hi>注見晉武帝太康六年雍州注見漢獻帝建安十二年襄陽</hi>
八月宋以竟陵王誕為南兖州刺史劉延孫為南徐州<lb/>
刺史<lb/>
<pb n="KR2o0020_WYG_038-40a"/>
　<hi>初髙祖遺詔以京口要地非宗室近親不得居之延孫之先雖與髙祖同源而從来不序昭穆宋主既命</hi>
　<hi>延孫鎮京口仍詔與合族宋主閨門無禮不擇親踈尊卑流聞民間無所不至誕寛而有禮誅劭及義宣</hi>
　<hi>皆有大功人心竊向之誕多聚才力之士蓄精甲利兵宋主畏忌之不欲誕居中使出鎮京口猶嫌其逼</hi>
　<hi>更徙之廣陵以延孫腹心之臣故使鎮京口以防之</hi>質實<hi>南兖州注見漢武帝元朔五年淮南國南</hi>
　<hi>徐州注見文帝元嘉三十年</hi>
<hi>戊宋大明二年戍魏太安四年</hi>春正月魏設酒禁置候官<lb/>
　<hi>魏主以士民多因酒致鬭及議國政故設酒禁釀酤飲者皆斬吉凶之㑹聴開禁有程日増置内外候官</hi>
　<hi>伺察諸曹及州鎮或㣲服雜亂扵府寺間以求百官過失有司窮治訊掠取服百官贓滿二丈皆斬又増</hi>
<pb n="KR2o0020_WYG_038-40b"/>
　<hi>律七十九章</hi>集覽<hi>府寺按漢制三公所居曰府九卿所居曰寺府者道徳之所聚寺廷也有法度</hi>
　<hi>者也</hi>
　　書法<hi>終綱目書酒禁四詳漢景帝中三年舍是無書設禁者矣</hi>
二月魏以髙允為中書令<lb/>
　<hi>魏起太華殿中書侍郎髙允諌曰太祖始建都邑其所營立必因農隙今建國已久朝㑹宴息臨望之所</hi>
　<hi>皆已悉備縱有修廣亦宜馴致不可倉卒今計所當役凡二萬人老弱供餉又當倍之期半年可畢一夫</hi>
　<hi>不耕或受之饑况四萬人之勞費可勝道乎魏主納之允好切諌事有不便允輙求見屏人極論或自朝</hi>
　<hi>至暮或連日不出語或痛切魏主不忍聞命左右扶出然終善遇之時有上事為激訐者魏主謂羣臣曰</hi>
<pb n="KR2o0020_WYG_038-41a"/>
　<hi>君父一也父有過子何不作書扵衆中諌之而扵私室屏處諌者豈非不欲其父之惡彰扵外邪至於事</hi>
　<hi>君何獨不然君有得失不能面陳而上表顯諌欲以彰君之短明已之直此豈忠臣所為乎如髙允者乃</hi>
　<hi>真忠臣也朕有過未嘗不面言朕聞其過而天下不知可不謂忠乎允所與同徴者㳺雅等皆至大官封</hi>
　<hi>侯而允為郎二十七年不徙官魏主謂羣臣曰汝等雖執弓刀在朕左右未嘗有一言規正唯伺朕喜悦</hi>
　<hi>祈官乞爵今皆無功而至王公允執筆佐國家數十年為益不少不過為郎汝等不自愧乎乃拜允中書</hi>
　<hi>令時魏百官無禄允常使諸子樵採自給司徒陸麗曰髙允雖䝉寵待而家貧妻子不立魏主即日至其</hi>
　<hi>第惟草屋數間布被緼袍厨中鹽菜而已魏主歎息賜以帛粟拜其子悦為郡守允固辭不許帝重允常</hi>
　<hi>呼為令公而不名㳺雅常曰前史稱卓子康劉文饒之為人褊心者或不之信余與髙子逰處四十年未</hi>
<pb n="KR2o0020_WYG_038-41b"/>
　<hi>嘗見其喜愠之色乃知古人為不誣耳髙子内文明而外柔順其言呐呐不能出口昔崔司徒嘗謂髙生</hi>
　<hi>豐才博學一代所推所乏者矯矯風節耳余亦以為然及司徒得罪詔指臨責聲嘶股栗殆不能言髙允</hi>
　<hi>獨敷陳事理辭義清辯人主謂之動容此非所謂矯矯者乎宗愛用事威振四海王公以下趨庭望拜髙</hi>
　<hi>子獨升階長揖此非所謂風節者乎夫人固未易知吾既失之扵心崔又漏之扵外此乃管仲所以致慟</hi>
　<hi>扵鮑叔也</hi>集覽<hi>馴致馴音循以漸而致曰馴致易坤卦馴致其道緼袍論語緼袍注緼枲著也枲著</hi>
　<hi>者雜用枲麻也記玉藻篇纊為繭緼為袍注衣有著之異名也纊謂今之新綿緼謂今纊及舊絮也荘子</hi>
　<hi>林希逸口義云緼袍今之絮衣也卓子康劉文饒之為人漢光武時卓茂字子康嘗出有人認其馬茂知</hi>
　<hi>其謬嘿觧與之後馬主得所亡馬乃送馬詣茂謝之茂之性不好争如此漢桓靈時劉寛字文饒嘗出有</hi>
<pb n="KR2o0020_WYG_038-42a"/>
　<hi>失牛者就寛車中認之寛無所言有頃認者得牛乃来謝罪寛曰物有相類事容脱誤何為謝之州里服</hi>
　<hi>其不校褊心詩維是褊心褊通作惼性狹也荘子曰褊心之人不怒其言呐呐不能出口記檀弓篇其言</hi>
　<hi>呐呐然如不出諸其口注呐呐舒小貌音如悦反又奴劣反矯矯爾雅矯矯勇也詩泮水篇矯矯虎臣注</hi>
　<hi>矯矯武貌音居表反風節風調節操也韻㑹注風調曰操有所操守曰節管仲致慟扵鮑叔管仲少與鮑</hi>
　<hi>叔牙逰管仲嘗欺鮑叔後鮑叔事齊公子小白管仲事公子糾及小白立是為桓公公子糾死鮑叔遂進</hi>
　<hi>管仲扵桓公管仲曰吾嘗與鮑叔賈分財利多自與鮑叔不以我為貪吾嘗與鮑叔謀事而更窮困鮑叔</hi>
　<hi>不以我為愚吾嘗三仕三見逐扵君鮑叔不以我為不肖吾嘗三戰三北鮑叔不以我為怯公子糾敗吾</hi>
　<hi>幽囚受辱鮑叔不以我為無耻生我者父母知我者鮑叔也</hi>正誤<hi>卓子康劉文饒之為人今按逰</hi>
<pb n="KR2o0020_WYG_038-42b"/>
　<hi>雅云史稱卓劉之為人褊心者不之信以證髙允無喜愠之色集覽獨引不校馬牛二事為説未當漢書</hi>
　<hi>稱卓茂寛仁恭愛恬蕩樂道自束髪至白首與人未嘗有争競鄉黨故舊雖行能與茂不同而皆愛慕忻</hi>
　<hi>忻焉劉寛歴典三郡温仁多恕吏民有過但用蒲鞭罰之示辱而已雖在倉卒未嘗疾言遽色夫人欲試</hi>
　<hi>寛令恚伺當朝㑹装嚴已訖使侍婢奉肉羮翻汚朝服婢遽收之寛神色不異徐言曰羮爛汝手乎其性</hi>
　<hi>度如此其言呐呐今按謂聲低而語緩也管仲致慟扵鮑叔今按説苑鮑叔死管仲舉士衽而哭之泣下</hi>
　<hi>如雨從者曰非君父子也此亦有説乎管仲曰非夫子所知也吾嘗與鮑子負販于南陽吾三辱于市鮑</hi>
　<hi>子不以我為怯知我之欲有所明也鮑子嘗與我有所説君者而三不見聴鮑子不以我為不肖知我之</hi>
　<hi>不遇明君也鮑子嘗與我臨財分債吾自多取者三鮑子不以我為貪知我之不足扵財也生我者父母</hi>
<pb n="KR2o0020_WYG_038-43a"/>
　<hi>知我者鮑子也士為知己者死而況為哀乎</hi>質實<hi>卓子康注見齊武帝永明五年卓茂化行劉文</hi>
　<hi>饒劉寛字文饒華隂人司徒崎之子性度寛仁漢桓帝時守南陽吏人有過蒲鞭示辱而已毎行縣輙引</hi>
　<hi>學官講經人皆感徳興行嘉平中拜太尉後封遂鄉侯管仲潁陽人名夷吾鮑叔牙薦之齊桓公以為相</hi>
　<hi>稱仲父九合諸侯一匡天下仲之力也鮑叔青州人為齊卿進管仲扵桓公以身下之天下不多管仲之</hi>
　<hi>賢而多鮑叔能知人也子孫世禄扵齊有封邑者十餘世</hi>
夏六月宋以謝莊顧覬之為吏部尚書<lb/>
　<hi>宋主不欲權在臣下分吏部尚書置二人以謝荘顧覬之為之初晉世散騎常侍選望甚重其後用人漸</hi>
　<hi>輕宋主欲重其選乃用當世名士孔顗王彧為之侍中蔡興宗曰選曹要重常侍閑淡改之以名而不以</hi>
<pb n="KR2o0020_WYG_038-43b"/>
　<hi>實雖為輕重人心豈可變邪後竟如其言興宗廓之子也裴子野曰官人之難尚矣周禮始扵學校論之</hi>
　<hi>州里告諸六事而後貢于王庭漢家州郡積其功能五府舉為椽屬三公參其得失尚書奏之天子一人</hi>
　<hi>之身所閱者衆故能官得其才鮮有敗事魏晉易是所失𢎞多夫厚貌深𠂻險如谿壑擇言觀行猶懼弗</hi>
　<hi>周况今萬品千羣俄折乎一面庶僚百位専㫁扵一司扵是干進務得無復亷耻之風謹厚之操官邪國</hi>
　<hi>敗不可紀綱假使龍作納言舜居南面而欲治致平章不可必也况後之人哉孝武雖分曹為兩不能反</hi>
　<hi>之扵周漢朝三暮四其庸愈乎</hi>集覽<hi>六事書甘誓篇乃召六卿王曰嗟六事之人龍作納言龍舜臣</hi>
　<hi>名也書舜典曰龍命汝作納言朝三暮四列子黄帝篇宋有狙公者養狙成羣誑之曰與若芧朝三而暮</hi>
　<hi>四衆狙皆怒俄而曰朝四而暮三衆狙皆喜聖人以智籠羣愚亦猶狙公之以智籠衆狙也林希逸口義</hi>
<pb n="KR2o0020_WYG_038-44a"/>
　<hi>云芧音芋山栗也一名橡子又注見荘子齊物篇</hi>質實<hi>顧覬之吴縣人崇之孫孔顗山隂人琳之</hi>
　<hi>子王彧臨沂人蔡廓陳留考城人謨之曽孫納言官名注見漢靈帝和光元年</hi>
宋沙門曇標謀反伏誅<lb/>
　<hi>南彭城民髙闍沙門曇標以妖妄相髙與殿中將軍苗允等謀作亂立闍為帝事覺伏誅扵是詔沙汰沙</hi>
　<hi>門設諸條禁嚴其誅坐非戒行精苦並使還俗而諸尼出入宫掖竟不得行</hi>集覽<hi>髙闍姓名闍音</hi>
　<hi>東徒反又時遮反沙汰沙之汰之瓦礫在後言選擇之有所棄斥者也</hi>質實<hi>南彭城未詳處所疑</hi>
　<hi>即南徐州注見秦始皇二十八年彭城沙門僧名注見漢明帝永平八年</hi>
　　書法<hi>扵是民髙闍及曇標與殿中將軍苗允等謀作亂立闍為帝闍允不書書沙門何垂戒也</hi>
<pb n="KR2o0020_WYG_038-44b"/>
　　<hi>書沙門則可以為垂戒沙門而謀反則何不為矣人主之尊信異端者亦可以少悟哉終綱目沙門</hi>
　　<hi>書反亂者三是年齊辛酉年魏沙門法秀作亂梁乙未年魏冀州沙門作亂○丘濬曰書僧反始此</hi>
秋八月宋殺其中書令王僧逹<lb/>
　<hi>僧逹㓜聰警能文而跌蕩不拘宋主初立擢為僕射自負才地一二年間即望宰相既而下遷再被彈削</hi>
　<hi>僧逹耻怨所上表奏辭㫖抑揚又好非議時政宋主已積憤路太后兄子嘗詣僧逹升其榻僧逹令舁棄</hi>
　<hi>之太后大怒固邀宋主令必殺僧逹㑹髙闍反宋主因誣僧逹與闍通謀賜死沈約曰夫君子小人類物</hi>
　<hi>之通稱蹈道則為君子違之則為小人是以太公起屠釣為周師傅説去板築為殷相胡廣累世農夫致</hi>
　<hi>位公相黄憲牛醫之子名重京師非若晚代分為二途也魏立九品盖論人才優劣非謂世族髙卑而都</hi>
<pb n="KR2o0020_WYG_038-45a"/>
　<hi>正俗士隨時俯仰憑藉世資用相陵駕因此相沿遂為成法周漢之道以智役愚魏晉以来以貴役賤士</hi>
　<hi>庶之科較然有辨矣裴子野曰古者徳義可尊無擇負販茍非其乆何取世族自晉以来其流稍改草澤</hi>
　<hi>竒士猶顯清塗降及季年専限閥閱以謝靈運王僧逹之才華輕躁使生自寒宗猶將覆折重以怙其庇</hi>
　<hi>䕃召禍宜哉</hi>集覽<hi>跌蕩跌或作佚徒結反蕩或作踼徒浪反跌踼行不正貌謂無儀檢也楊雄佚</hi>
　<hi>蕩漢書音義曰佚蕩音鐵讜緩也太公起屠釣太公姓姜名牙避紂居東海上聞周文王作興往歸之至</hi>
　<hi>扵朝歌道困窮因鼔刀而屠遂西釣渭濵文王出獵而遇之載與俱歸用以為師傅説去板築傅氏之巖</hi>
　<hi>在虞虢之界通道所經有澗水壊道常使胥靡刑人築䕶此道説賢而隐代胥靡築之以供食殷髙宗夣</hi>
　<hi>得聖人以其形像求之因得傅説登以為相胡廣東漢時人六世祖胡剛清髙有志節王莾居攝剛遂觧</hi>
<pb n="KR2o0020_WYG_038-45b"/>
　<hi>衣冠縣府門而去亡命交趾隐扵屠肆之間後廣事安順冲質桓靈六帝在公台者三十餘年黄憲東漢</hi>
　<hi>時人父為牛醫荀淑遇憲扵逆旅曰子吾之師表也友人勸其仕憲遂暫到京師而還専限閥閱明其等</hi>
　<hi>曰閥積其功曰閱専限閥閲者言不取賢才而専計功次也</hi>質實<hi>王僧逹臨沂人太公即吕尚注</hi>
　<hi>見漢桓帝永康元年傅説平陸人殷髙宗恭黙思道夣帝賚良弼以象求之説築傅巖之野惟肖遂立為</hi>
　<hi>相胡廣南郡華容人剛六世孫父貢仕為交阯都尉廣少孤貧漢安帝時舉孝亷為天下第一拜尚書郎</hi>
　<hi>累遷司徒定䇿功封侯進司空致仕復拜太尉遷太傅廣綀逹事體明觧朝章雖無謇直之風屢有補缺</hi>
　<hi>之益故京師諺曰萬事不理問伯始天下中庸有胡公在公台三十餘年歴事六帝禮任甚優卒諡文恭</hi>
　<hi>黄憲汝南慎陽人漢安帝朝舉孝亷不就陳蕃周舉常相謂曰時月之間不見黄生鄙吝之萌復存扵心</hi>
<pb n="KR2o0020_WYG_038-46a"/>
　<hi>郭泰曰叔度汪汪若千頃陂澄之不清淆之不濁不可量也叔度黄憲表字天下號曰徵君魏立九品事</hi>
　<hi>在漢獻帝建安二十五年</hi>
　　書法<hi>僧逹輕躁罪人也其書殺何殺之不以其罪也綱目之法雖有罪而殺之不以其罪一以</hi>
　　<hi>無罪之辭書之故僧逹具官書殺</hi>
冬十月魏主伐柔然刻石紀功而還<lb/>
　<hi>魏主至隂山㑹雨雪欲還尉眷曰今動大衆以威北敵去都不逺而車駕遽還虜必疑我有内難將士雖</hi>
　<hi>寒不可不進魏主從之度大漠旌旗千里柔然處羅可汗逺遁其别部數千落降于魏魏主刻石紀功而</hi>
　<hi>還</hi>質實<hi>柔然北狄種名注見晉孝武帝太元十二年隂山注見秦王政三年</hi>
<pb n="KR2o0020_WYG_038-46b"/>
魏侵宋清口宋青冀刺史顔師伯連戰破之<lb/>
　<hi>積射將軍殷孝祖築兩城扵清水之東魏鎮西將軍封敕文攻之清口戍主振威將軍傅乾愛拒破之宋</hi>
　<hi>主遣虎賁主龎孟虯救清口顔師伯遣中兵參軍茍思逹助之敗魏兵扵沙溝宋主又遣司空參軍卜天</hi>
　<hi>生㑹傅乾愛及中兵參軍江方興共擊魏兵屢破之斬魏將數人魏征西將軍皮豹子將兵助封敕文冦</hi>
　<hi>青州師伯與戰㡬獲之</hi>質實<hi>殷孝祖陳郡長平人清水注見晉帝奕太和四年清口即清水之口</hi>
　<hi>注同上年沙溝未詳處所</hi>
宋以戴法興戴明寳巢尚之為中書舍人<lb/>
　<hi>初宋主在江州戴法興戴明寳蔡閑為典籖及即位皆以為南臺侍御史兼中書通事舍人是嵗並以初</hi>
<pb n="KR2o0020_WYG_038-47a"/>
　<hi>舉兵預宻謀賜爵縣男時宋主親覽朝政不任大臣而腹心耳目不得無所委寄法興頗知古今素見親</hi>
　<hi>待巢尚之人士之末涉獵文史亦為中書通事舍人凡選授遷徙誅賞大處分宋主皆與法興尚之參懐</hi>
　<hi>内外雜事多委明寳三人權重當時而法興明寳大納貨賄門外成市家累千金顧覬之獨不降意蔡興</hi>
　<hi>宗與覬之善嫌其風節太峻覬之曰辛毘有言孫劉不過使吾不為三公耳覬之常以為人禀命有定分</hi>
　<hi>非智力所移唯應恭已守道而闇者不逹妄意僥倖徒虧雅道無闗得喪乃著定命論以釋之</hi>集覽<lb/>
　<hi>辛毘有言魏明帝時中書監劉放孫資見信扵主大臣莫不交好而辛毘不與交子敞諌曰劉孫用事大</hi>
　<hi>人宜小降意毘正色曰就與劉孫不平不過令吾不作三公耳大丈夫欲為公而毁其髙節耶</hi>質實<lb/>
　<hi>涉獵注見漢獻帝建安十四年一統志云辛毘潁川陽翟人漢獻帝時曹操表為議郎遷丞相長史入魏</hi>
<pb n="KR2o0020_WYG_038-47b"/>
　<hi>為侍中好直諌嘗以事諌文帝文帝不聴毘随而引其裾帝竟從其言明帝時封潁鄉侯劉放涿郡人漢</hi>
　<hi>末曹操克冀州辟放㕘司空軍事魏文帝時與孫資為左右丞掌機宻事明帝時尤見寵任齊王即位以</hi>
　<hi>放决定大謀増邑户卒謚敬侯孫資太原人漢末曹操為司空辟資不應後荀彧見而嘆曰此州賢智零</hi>
　<hi>落今復見孫彦龍乎表為尚書郎仕至中書令卒諡貞侯彦龍資表字僥倖荘子在宥篇云此以人之國</hi>
　<hi>僥倖也㡬何僥倖而不喪人之國乎注僥求也倖所謂不當得而得者何得而不喪其國乎</hi>
<hi>已宋大明三年亥魏太安五年</hi>夏四月宋竟陵王誕反廣陵宋主遣兵<lb/>
討之<lb/>
　<hi>竟陵王誕知宋主意忌之亦潜為之備因魏人入冦修城浚隍聚糧治仗參軍江智淵知誕有異志請假</hi>
<pb n="KR2o0020_WYG_038-48a"/>
　<hi>先還建康宋主以為中書侍郎智淵少有操行沈懐文毎稱之曰人所應有盡有人所應無盡無者其唯</hi>
　<hi>江智淵乎俄而事覺宋主令有司奏請収付廷尉詔貶爵為侯遣之國使兖州刺史垣朗與戴明寳襲之</hi>
　<hi>明寳夜報誕典籖蒋成使為内應誕聞之斬成擊朗殺之明寳逃還詔沈慶之將兵討沈慶之至歐陽誕</hi>
　<hi>遣人齎書説慶之餉以玉環刀慶之遣還數以罪惡誕閉門自守分遣書檄邀結逺近時山陽内史梁曠</hi>
　<hi>家在廣陵誕執其妻子遣使邀曠曠斬其使誕遂滅曠家奉表投城外數宋主罪惡曰陛下宫帷之醜豈</hi>
　<hi>可三緘宋主大怒凡誕左右腹心同籍期親在建康者誅死以千數慮誕奔魏使慶之㫁其走路豫州刺</hi>
　<hi>史宗慤徐州刺史劉道隆並帥衆来㑹先是誕誑其衆云宗慤助我慤至繞城躍馬呼曰我宗慤也誕見</hi>
　<hi>衆軍大集棄城北走慶之遣兵追之誕衆皆不欲去誕乃復還築壇㰱血以示衆以劉琨之為參軍琨之</hi>
<pb n="KR2o0020_WYG_038-48b"/>
　<hi>遵考之子也辭曰忠孝不得並琨之老父在不敢承命誕囚之十餘日終不受乃殺之慶之進營逼廣陵</hi>
　<hi>城誕扵城上授函表請慶之為送慶之曰我受詔討賊不得為汝送表汝必欲歸死朝廷自應開門遣使</hi>
　<hi>吾為汝䕶送</hi>集覽<hi>三緘孔子觀周見太廟右階前有金人三緘其口銘其背曰古之慎言人也戒</hi>
　<hi>之哉毋多言多言多敗毋多事多事多患勿謂何傷其禍將長勿謂何害其禍將大勿謂不聞神將伺人</hi>
　<hi>㷔㷔不滅炎炎若何涓涓不壅終為江河綿綿不絶或成網羅毫末不札將尋斧柯誠能慎之福之根也</hi>
　<hi>曰謂何傷禍之門也</hi>質實<hi>廷尉官名注見秦始皇二十六年歐陽疑是郡縣名及地名未詳處所或</hi>
　<hi>疑歐陽字誤未知是否一統志云山陽古地名春秋屬吴後屬越戰國屬楚秦屬九江郡漢屬臨淮郡及</hi>
　<hi>廣陵國東漢屬廣陵郡及下邳國三國屬魏為臨淮廣陵二郡地晉分淮北為北徐州南為徐州又分廣</hi>
<pb n="KR2o0020_WYG_038-49a"/>
　<hi>陵置山陽郡僑立兖州扵北劉宋失淮北乃扵此立州鎮為北兖州東魏復為山陽郡隋置楚州大業初</hi>
　<hi>併入江都郡唐為東楚州後改楚州天寳初改淮隂郡乾元初復為楚州五代時南唐陞順化軍宋仍為</hi>
　<hi>楚州建炎中置楚泗承州漣水軍鎮撫使尋罷紹定初扵此置淮安軍端平初陞為州元陞為淮安路屬</hi>
　<hi>河南行省至本朝改為淮安府直隸京師㰱血注見周赧王五十七年</hi>
五月宋殺其東揚州刺史顔竣<lb/>
　<hi>竣遭母憂送喪還都宋主恩待猶厚㑹王僧逹得罪疑竣譛之陳竣前後怨望誹謗之語竣坐免官竣懼</hi>
　<hi>上啟請命宋主益怒及誕反遂誣竣與通謀収付廷尉折足賜死妻子徙交州復沈其男口扵江</hi>質<lb/>
　實<hi>東揚州注見漢和帝永元元年㑹稽交州注見唐宣宗太中十二年</hi>
<pb n="KR2o0020_WYG_038-49b"/>
秋七月宋克廣陵劉誕伏誅<lb/>
　<hi>沈慶之值久雨不得攻城宋主令有司奏免慶之官詔勿問以激之誕初閉城參軍賀弼固諫誕怒抽刀</hi>
　<hi>向之及誕兵屢敗將佐多踰城出降或勸弼宜早出弼曰公舉兵向朝廷此事既不可從荷公厚恩又義</hi>
　<hi>無違背唯當以死明心耳乃飲藥自殺參軍何康之等謀開門納官軍不果斬闗出降誕為髙樓置康之</hi>
　<hi>母扵其上暴露之不與食母呼康之數日而死范義為誕左司馬或勸其行義曰子不可以棄母吏不可</hi>
　<hi>以叛君必若康之而活吾弗為也沈慶之帥衆攻城克之誕走追及斬之母妻皆自殺宋主聞廣陵平出</hi>
　<hi>宣陽門敕左右皆呼萬嵗侍中蔡興宗陪輦宋主顧曰卿何獨不呼興宗正色曰陛下今日正應涕泣行</hi>
　<hi>誅豈得皆稱萬嵗宋主不悦詔貶誕姓留氏廣陵城中士民無大小悉命殺之慶之請自五尺以下全之</hi>
<pb n="KR2o0020_WYG_038-50a"/>
　<hi>女子為軍賞猶殺三千餘口擢梁曠為後將軍贈劉琨之給事黄門侍郎蔡興宗奉㫖慰勞廣陵興宗與</hi>
　<hi>范義素善収歛其尸送歸豫章宋主謂曰卿何敢故觸王憲對曰陛下自殺賊臣自塟故交何不可之有</hi>
　<hi>宋主有慙色</hi>集覽<hi>五尺童子也孟子五尺/之童適市莫之敢欺</hi>質實<hi>豫章郡名注見漢武</hi>
　<hi>帝元鼎五年</hi>
宋以沈慶之為司空<lb/>
　　書法<hi>尚之致仕書復起慶之亦致仕者其不書復起何慶之之出為國難也與尚之異矣故綱</hi>
　　<hi>目不書復起而再書罷就第嘉逺權也後雖為太尉不書見殺而後書綱目扵慶之無譏焉</hi>
○九月宋築上林苑質實<hi>一統志云上林苑在應天府東北十五里本孫吴所創劉</hi>
<pb n="KR2o0020_WYG_038-50b"/>
<hi>宋修築之一名芳林苑齊髙帝舊宅在此</hi>○宋徙郊壇造五路<lb/>
　<hi>初晉人築南郊壇扵己位至是尚書右丞徐爰以為非禮詔徙扵牛頭山西直宫城之午位又造五路依</hi>
　<hi>金根車加羽葆蓋及廢帝即位以郊壇舊地為吉復還故處</hi>集覽<hi>牛頭山在建康上元縣南四十</hi>
　<hi>里山頂有兩峯如闕五路天子所乘法車曰路路者有往来不窮之道也路亦軍事也皆有錫鸞之飾或</hi>
　<hi>曰象五行也王之五路曰玉路曰金路曰象路曰革路曰木路王后之五路曰重翟曰厭翟曰安車曰翟</hi>
　<hi>車曰輦車重平聲厭扵涉反陸氏注云天子五路飾異制同玉路一曰大路言扵金路為大金路一曰先</hi>
　<hi>路言扵象路為先象路次金路革路次象路故同謂之次路木路最後綴扵次路之末故曰綴路金根車</hi>
　<hi>注見漢獻帝建安二十二年羽葆盖注見晉穆帝永和三年</hi>質實<hi>一統志云牛頭山在應天府南</hi>
<pb n="KR2o0020_WYG_038-51a"/>
　<hi>三十里一名牛首山有二峯東西相對晉元帝初作宫殿王導指䨇峯曰此天闕也故又名天闕山劉宋</hi>
　<hi>立郊壇扵此梁武帝又扵山下建寺山有石洞洞中有石鼓天欲雨則石鼓自鳴</hi>
<hi>庚宋大明四年子魏和平元年</hi>春正月宋主耕籍田三月后親蠶西郊<lb/>
太后觀禮質實<hi>籍田注見漢文帝二年</hi>
　　書法<hi>書親耕多矣未有書親蠶者書親蠶何嘉重本也自漢文帝書詔具親耕桑禮儀扵是始</hi>
　　<hi>書親蠶嘉之也綱目重本故具親耕桑禮儀書漢文帝十二年親蠶書是年皇后帥命婦親蠶書唐</hi>
　　<hi>太宗貞觀元年祀先蠶書唐髙宗上元二年賜近臣絲書唐𤣥宗開元十五年</hi>
○夏六月魏伐吐谷渾<lb/>
<pb n="KR2o0020_WYG_038-51b"/>
　<hi>吐谷渾王拾寅兩受宋魏爵命居止出入擬扵王者魏人忿之遣陽平王新成等督諸軍以擊之虜獲甚</hi>
　<hi>衆</hi>質實<hi>陽平郡名注見晉孝武帝太元九年</hi>
魏復置史官<lb/>
　<hi>崔浩之誅史官遂廢至是復置</hi>
　　書法<hi>書復置何乆廢也自崔浩之死扵是十三年矣故書復譏之</hi>
冬十月宋殺其廬陵内史周朗<lb/>
　<hi>朗言事切直宋主銜之使有司奏朗居母喪不如禮𫝊送寜州扵道殺之朗之行也侍中蔡興宗方在直</hi>
　<hi>請與朗别坐白衣領職</hi>質實<hi>廬陵郡名注見晉安帝元興元年安成周朗汝南安南人寜州注見</hi>
<pb n="KR2o0020_WYG_038-52a"/>
　<hi>漢武帝元狩元年滇</hi>
宋以顔師伯為侍中<lb/>
　<hi>師伯以諂佞被親任羣臣莫及多納貨賄家累千金宋主嘗與之摴蒱宋主擲得雉自謂必勝師伯次擲</hi>
　<hi>得盧宋主失色師伯遽歛子曰㡬作盧是日一輸百萬</hi>質實<hi>摴蒱注見隋文帝開皇十七年</hi>
柔然攻髙昌殺沮渠安周<lb/>
　<hi>柔然攻髙昌殺沮渠安周滅沮渠氏以闕伯周為髙昌王髙昌稱王自此始</hi>質實<hi>髙昌西夷國名</hi>
　<hi>注見齊明帝建武四年</hi>
<hi>辛宋大明五年丑魏和平二年</hi>春正月雪<lb/>
<pb n="KR2o0020_WYG_038-52b"/>
　<hi>宋以正旦朝賀雪落太宰義恭衣有六出義恭奏以為瑞宋主悦義恭以宋主猜暴懼不自容毎卑辭遜</hi>
　<hi>色曲意祗奉由是終宋主之世得免扵禍</hi>質實<hi>六出韓詩外𫝊云凡草木花多五出雪花獨六出</hi>
　　書法<hi>凡書雪書不時也未有書正月雪者此其書何譏好䛕也扵是雪集義恭衣為六出奏以</hi>
　　<hi>為瑞宋主悦之故書終綱目書正月雪一而已</hi>
夏宋立明堂<lb/>
　<hi>經始明堂直作大殿扵丙巳之地制如太廟唯十有二間為異</hi>質實<hi>明堂注見漢武帝建元元年</hi>
宋雍州刺史海陵王休茂反襄陽為其下所殺<lb/>
　<hi>雍州刺史海陵王休茂年十七司馬庾深之行府事休茂欲専處决深之及主帥毎禁之左右張伯超有</hi>
<pb n="KR2o0020_WYG_038-53a"/>
　<hi>寵多罪惡主帥屢責之伯超説休茂殺行事及主帥而舉兵休茂從之殺典籖楊慶徴集兵衆建牙馳檄</hi>
　<hi>博士荀詵諌殺之休茂出城行營參軍沈暢之等帥衆閉門拒之休茂馳還攻城克之參軍尹𤣥慶復起</hi>
　<hi>兵攻休茂生擒斬之母妻皆自殺同黨伏誅宋主自即位以来抑黜諸弟既克廣陵欲更峻其科沈懐文</hi>
　<hi>曰漢明不使其子比光武之子前史以為美談陛下既明管蔡之誅願崇唐衞之寄及襄陽平太宰義恭</hi>
　<hi>希㫖復請裁抑諸王不使任邉州及悉輸器甲禁絶賔客懐文固諫乃止宋主畋逰無度嘗出夜還敕開</hi>
　<hi>門侍中謝荘居守以棨信或虛執不奉㫖湏墨敕乃開宋主曰卿欲效郅君章邪對曰臣聞王者祭祀畋</hi>
　<hi>㳺出入有節今陛下晨往宵歸臣恐不逞之徒妄生矯詐是以伏湏神筆乃敢開門耳</hi>集覽<hi>建牙</hi>
　<hi>注見漢獻帝初平三年牙門馳檄注見漢王劉邦元年𫝊檄管蔡之誅注見漢後主建興九年唐衛之寄</hi>
<pb n="KR2o0020_WYG_038-53b"/>
　<hi>唐叔名虞周成王弟也成王戯削桐葉為珪以與虞曰以此封若史佚因擇日立虞成王曰吾戯耳史佚</hi>
　<hi>曰天子無戯言遂封虞扵唐康叔名封武王少弟也成王以殷餘民封康叔扵衞棨信棨形如㦸有旛書</hi>
　<hi>之上所以𫝊信又刻木為合符曰棨吏執為信郅君章漢光武時郅惲字君章為上東門候帝嘗出獵夜</hi>
　<hi>還惲拒闗不開帝令從者見面扵門間惲曰火明燎逺竟不受詔帝乃回從東中門而入</hi>質實<hi>海陵</hi>
　<hi>郡名注見周世宗顯徳五年庾深之鄢陵人亮之𤣥孫襄陽縣名注見漢獻帝建安十二年一統志云郅</hi>
　<hi>惲汝南西平人舉孝亷為上東門候漢光武嘗出獵夜還惲拒闗不納乃回從東中門入明日惲上書諌</hi>
　<hi>奏入賜布百疋貶東中門候為尉後授皇太子韓詩侍講殿中遷為長沙太守</hi>
秋九月朔日食○宋司空沈慶之罷就第<lb/>
<pb n="KR2o0020_WYG_038-54a"/>
　<hi>慶之目不知書家素富産業累萬金一夕徙居婁湖以宅輸官非朝賀不出門車馬率素從者不過三五</hi>
　<hi>人遇之者不知其三公也</hi>質實<hi>一統志云婁湖在應天府城東南一十五里呉張昭創以溉田以昭</hi>
　<hi>封婁侯故名婁湖湖上有古婁湖苑</hi>
冬十月宋以新安王子鸞為南徐州刺史<lb/>
　<hi>子鸞母殷淑儀寵傾後宫子鸞愛冠諸子凡為上所眄遇者莫不入其府初巴陵王休若為北徐州以張</hi>
　<hi>岱為參軍行府州國事後歴臨海豫章晉安三府與典籖主帥共事事舉而情不相失或問其故岱曰古</hi>
　<hi>人言一心可事百君我為政端平待物以禮悔吝之事無由而及明闇短長更是才用之多少耳及是子</hi>
　<hi>鸞復以岱為别駕行事</hi>質實<hi>新安郡名注見漢獻帝建安十三年新都一統志云北徐州即古塗</hi>
<pb n="KR2o0020_WYG_038-54b"/>
　<hi>山氏之國戰國時屬楚秦屬九江郡漢更郡為淮南國武帝初復屬九江郡東漢為鍾離侯國晉復屬淮</hi>
　<hi>南郡安帝時置鍾離郡屬徐州劉宋改屬南兖州後置北徐州治鍾離北齊改西楚州隋初改為濠州後</hi>
　<hi>復為鍾離郡唐初為濠州尋改為鍾離郡後又復為濠州五代時南唐改為定逺軍宋復為濠州元置濠</hi>
　<hi>州安撫司後陞濠州路未幾改臨濠府後復為濠州屬安豐路至本朝為興業之地改為臨濠府尋改中</hi>
　<hi>立府定為中都後改為鳯陽府直隸京師臨海郡名注見晉安帝元興元年張岱吴郡人晉安郡名注見</hi>
　<hi>漢成帝建元三年</hi>
十二月宋制民嵗輸布户四匹<lb/>
　　書法<hi>譏重歛也晉書民稅米口五詳晉孝武帝太元八年宋書民輸布戸四匹是年皆譏之也</hi>
<pb n="KR2o0020_WYG_038-55a"/>
○宋禁士族雜婚<lb/>
　<hi>詔士族雜婚者皆補將吏士族多避役逃亡乃嚴為之制捕得即斬之往往奔竄湖山為盗賊沈懐文諌</hi>
　<hi>不聴</hi>質實<hi>湖山莫詳處所唯濟南府章丘縣西南五十二里下有湖山未知是否明者察焉沈懐文</hi>
　<hi>武康人</hi>
<hi>壬宋大明六年寅魏和平三年</hi>春正月宋始祀五帝扵明堂質實<hi>五帝注見</hi>
<hi>漢文帝十五年</hi>
　　書法<hi>書始何緩辭也宋氏有國四十餘年矣明堂之祀扵是始舉宋之慢扵郊廟可勝罪哉故</hi>
　　<hi>郊廟備樂則書始文帝元嘉二十二年設備樂則書初孝武帝孝建三年祀五帝則又書始是年皆</hi>
<pb n="KR2o0020_WYG_038-55b"/>
　　<hi>譏之也</hi>
○宋䇿孝秀于中堂<lb/>
　<hi>揚州秀才顧法對䇿曰源清則流潔神聖則形全躬化易扵上風體訓速扵草偃上惡其諒投策扵地</hi>
　質實<hi>秀才事物紀原云漢氏取士有孝亷秀才二等齊宋以来州有秀才之舉隋唐之代其科最上</hi>
　<hi>貞觀中有舉而不第者坐其州長由是其科廢故自唐及今雖進士猶以秀才為號乃唐漢之舊典也李</hi>
　<hi>肇國史補曰進士為時所尚乆矣俊乂在其中由此出者終身為文人其通稱謂之秀才投刺謂之鄉貢</hi>
　<hi>肇元和中人盖自憲宗時已為進士之稱也</hi>
二月宋復百官禄○宋殺其廣陵太守沈懐文<lb/>
<pb n="KR2o0020_WYG_038-56a"/>
　<hi>侍中沈懐文素與顔竣周朗善數以直諌忤㫖宋主謂曰竣若知我殺之亦當不敢如此嘗出射雉風雨</hi>
　<hi>驟至懐文與王彧江智淵約相與諌懐文曰風雨如此非聖躬所宜冐彧曰懐文所啟宜從智淵未及言</hi>
　<hi>宋主注弩作色曰卿欲效顔竣邪宋主毎燕集在坐者皆令沈醉嘲謔無度懐文素不飲又不好戯嘲宋</hi>
　<hi>主謂故欲異已出為廣陵太守至是朝正事畢當還以女病求申期為有司所糾免官禁錮十年懐文賣</hi>
　<hi>宅欲還東上大怒賜死三子澹淵沖行哭請命栁元景為之言曰懐文三子塗炭不可見願陛下速正其</hi>
　<hi>罪宋主竟殺之</hi>質實<hi>禁錮注見漢安帝建光元年</hi>
　　書法<hi>前書殺東揚州刺史顔竣矣又書殺廬陵内史周朗矣扵是又書殺廣陵太守沈懐文宋</hi>
　　<hi>主凡三殺臣矣</hi>
<pb n="KR2o0020_WYG_038-56b"/>
夏四月宋淑儀殷氏卒<lb/>
　<hi>宋主以殷氏卒痛悼不已精神㒺㒺頗廢政事塟扵龍山民不堪役死亡甚衆自江南塟埋之盛未之有</hi>
　<hi>也又為之别立廟</hi>集覽<hi>精神㒺㒺史記索隐曰㒺㒺恍惚貌字通作惘荘子庚桑楚篇汝亡人哉</hi>
　<hi>惘惘乎林希逸口義云亡人者失其本心之人也惘惘憂愁不自得也</hi>質實<hi>龍山未詳處所唯太</hi>
　<hi>平府城南一十里有龍山未知是否明者察焉</hi>
　　書法<hi>妃妾未有書卒者卒殷氏何譏厚塟也卒妃妾始此終綱目卒妃妾四宋武帝殷氏唐𤣥</hi>
　　<hi>宗武氏肅宗韋氏代宗獨孤氏惟武恵妃書薨</hi>
　　發明<hi>淑儀品卑何以書卒著其惑溺之失塟埋之盛也</hi>
<pb n="KR2o0020_WYG_038-57a"/>
秋九月宋制沙門致敬人主<lb/>
　<hi>初晉庾氷議使沙門敬王者不果行至是有司奏曰浮圖為教反經蔽道屈膝四軰而簡禮二親稽顙耆</hi>
　<hi>臘而直體萬乗臣等參議以為沙門接見比當盡䖍從之及廢帝即位復舊</hi>集覽<hi>浮圗圖與屠通</hi>
　<hi>注見明帝泰始七年浮屠之學四軰釋書所謂四部大衆也謂比丘比丘尼優婆塞優婆夷耆臘耆老臘</hi>
　<hi>年也禪門規式曰西域凡稱人道髙臘長呼為湏菩提如中華凡具道眼有徳可尊者號曰長老也杜甫</hi>
　<hi>岳麓山道林二寺詩依正老宿亦未晚注老宿僧之年臘髙者</hi>正誤<hi>耆臘今按耆臘謂髙年之僧僧</hi>
　<hi>家不序齒而序臘以捨俗為僧之年為始禪林結制以十二月為坐臘如云僧臘若干謂為僧若干年也</hi>
　質實<hi>庾氷鄢陵人亮之弟清慎儉約晉成帝時累官中書監經綸時務朝野稱賢鎮武昌卒諡敬侯</hi>
<pb n="KR2o0020_WYG_038-57b"/>
　　書法<hi>何以書譏也曇標之反嘗欲沙汰沙門且嚴為之制矣牽扵近習竟不能行乃獨區區責</hi>
　　<hi>其致敬不能三年之喪而緦小功之察此之謂矣宋書制沙門致敬人主是年唐書詔僧道致拜父</hi>
　　<hi>母太宗貞觀五年皆譏之也</hi>
宋祖冲之請更造新厯不報質實<hi>祖冲之范陽道人</hi>
　<hi>南徐州從事史祖冲之上言何承天元嘉厯踈舛猶多更造新厯以為舊法冬至日有定處未盈百載輙</hi>
　<hi>差二度今令冬至日度嵗嵗㣲差將来久用無煩屢改又子為辰首位在正北虚為北方列宿之中今厯</hi>
　<hi>上元日度發自虛一日辰之號甲子為先今厯上元嵗在甲子又承天法日月五星各自有元今法交㑹</hi>
　<hi>遅疾悉以上元嵗首為始宋主令善厯者難之不能屈㑹宋主晏駕不果施行</hi>集覽<hi>晏駕注見漢髙</hi>
<pb n="KR2o0020_WYG_038-58a"/>
　<hi>帝十二年</hi>
<hi>癸宋大明七年卯魏和平四年</hi>春正月宋吏部郎江智淵卒<lb/>
　<hi>宋主毎因宴集好使羣臣自相嘲訐智淵素恬雅漸不㑹㫖上嘗使智淵以王僧朗戯其子彧智淵正色</hi>
　<hi>曰恐不宜有此戯宋主怒曰江僧安癡人癡人自相惜僧安智淵之父也智淵伏席流涕由此恩寵大衰</hi>
　<hi>又議殷淑儀諡曰懐宋主以為不盡美銜之他日至妃墓指石柱謂智淵曰此上不容有懐字智淵益懼</hi>
　<hi>竟以憂卒</hi>質實<hi>王僧朗琅邪臨沂人</hi>
夏宋制非臨軍毋得専殺非手詔毋得興軍<lb/>
　<hi>詔自非臨軍不得専殺罪應重辟先上湏報違者以殺人論刺史守宰動民興軍皆湏手詔施行唯外警</hi>
<pb n="KR2o0020_WYG_038-58b"/>
　<hi>内姦變起倉猝者不從此例</hi>集覽<hi>重辟辟法也音闢先上湏報論囚曰報言先奏上其事湏待報</hi>
　<hi>下</hi>
宋以蔡興宗袁粲為吏部尚書<lb/>
　<hi>粲淑之兄子也宋主好狎侮羣臣自太宰義恭以下不免穢辱常呼金紫光禄大夫王𤣥謨為老傖僕射</hi>
　<hi>劉秀之為老慳顔師伯為齴其餘短長肥瘦皆有稱目又寵一崑崙奴令以杖擊羣臣惟憚蔡興宗方嚴</hi>
　<hi>不敢侵媟議曹郎王耽之曰蔡豫章昔在相府亦以方嚴不狎武帝宴私之日未嘗相召蔡尚書今日可</hi>
　<hi>謂能負荷矣</hi>集覽<hi>齴魚蹇反齒露崑崙奴晉孝武帝季太后形長而色黒宫人皆謂之崑崙今此</hi>
　<hi>奴呼為崑崙必亦色黒而長也蔡豫章興宗之父名廓先曽出為豫章太守</hi>質實<hi>袁粲陽夏人豹</hi>
<pb n="KR2o0020_WYG_038-59a"/>
　<hi>之曽孫蔡尚書謂蔡興宗</hi>
六月宋以劉徳願為豫州刺史<lb/>
　<hi>宋主數與羣臣至殷貴妃墓謂徳願曰卿哭貴妃悲者當厚賞徳願擗踊號慟涕泗交流宋主甚悦故有</hi>
　<hi>是命</hi>集覽<hi>擗踊擗拊心也踊跳也拊心跳踊哀痛之至也喪記注男踊女擗</hi>
宋大修宫室<lb/>
　<hi>宋主為人機警勇决記問博洽文章華敏又善騎射而奢欲無度自晉氏渡江以来宫室草創孝武始作</hi>
　<hi>清暑殿宋興無所増改至是始大修宫室土木被錦繡賞賜傾府藏壊髙祖所居隂室扵其處起玉燭殿</hi>
　<hi>與羣臣觀之牀頭有土障壁上掛葛燈籠麻蠅拂侍中袁顗因盛稱髙祖儉素之徳宋主曰田舍公得此</hi>
<pb n="KR2o0020_WYG_038-59b"/>
　<hi>已為過矣顗淑之兄子也</hi>集覽<hi>牀頭有土障猶枕屏也所以障風者壘土為之示儉素也韻㑹容字</hi>
　<hi>下載爾雅容謂之防郭璞曰形如今牀頭小曲屏風唱射者所以自防蔽隐案牀頭土障即此葛燈籠籠</hi>
　<hi>罩燈之具以紗蒙之曰紗籠宋武䝉以葛布示儉素也張天覺讀書燈詩小籠䟽四面明紙罩孤燈麻蠅</hi>
　<hi>拂拂揮蠅之具以麻結為之杜甫㯶拂子詩㯶拂且薄陋有足除蒼蠅注云初比丘患草蟲佛聴作拂子</hi>
　質實<hi>一統志云清暑殿在應天府上元縣治東北五里臺城内乃晉孝武帝所建爽塏竒麗夏月常</hi>
　<hi>清風宋孝武帝改曰嘉禾殿玉燭殿注見文帝元嘉二十九年含章殿袁顗陽夏人洵之子</hi>
　　書法<hi>書大修何譏也扵是廢髙祖隂室以起玉燭殿不期年而宋主殂扵玉燭豈偶然哉綱目</hi>
　　<hi>修宫書大者五詳漢明帝永平三年皆譏也</hi>
<pb n="KR2o0020_WYG_038-60a"/>
　　發明<hi>宋自孝武承統外則屢形反叛内則屢有殺戮其不徳盖自不言可知至是大修宫室綱</hi>
　　<hi>目特書于冊而以分注備載其奢慾之實于下然後宋主之失曉然在目夫以宋主所積如此求欲</hi>
　　<hi>久有其國尚可得耶身殁未幾嗣子殱滅宜矣</hi>
冬十月宋主校獵姑孰質實<hi>姑孰縣名注見晉明帝太寜元年</hi>○魏遣<lb/>
散騎常侍㳺明根如宋<lb/>
　<hi>明根奉使三返宋主以其長者禮之有加</hi>質實<hi>㳺明根廣平任人雅之族弟</hi>
十一月宋主習水軍于梁山質實<hi>梁山注見梁敬帝太平元年</hi>
<hi>甲宋大明八年辰魏和平五年</hi>夏閏五月宋主駿殂太子子業立<lb/>
<pb n="KR2o0020_WYG_038-60b"/>
　<hi>宋主末年尤貪財利刺史二千石罷還必限使獻奉又以蒱戲取之罄盡乃止終日酣飲嘗慿几昏睡或</hi>
　<hi>外有奏事即肅然整容無復酒態由是内外畏之莫敢弛惰至是殂扵玉燭殿遺詔太宰義恭加中書監</hi>
　<hi>栁元景領尚書令事無巨細悉闗二公大事與始興公沈慶之參决若有軍旅悉委慶之尚書中事委僕</hi>
　<hi>射顔師伯外監所統委領軍王𤣥謨太子即位年十六蔡興宗奉璽綬太子受之傲惰無戚容興宗出告</hi>
　<hi>人曰家國之禍其在此乎</hi>質實<hi>始興郡名注見晉愍帝建興三年</hi>
　　書法<hi>孝武討賊之初綱目書曰宋人立駿駿宜立也既而再書殺其弟四書殺無罪書築上林</hi>
　　<hi>苑書大修宫室書校獵姑孰殆無可紀之善焉雖曰備廟樂造五路耕籍田立明堂祀五帝所謂如</hi>
　　<hi>禮樂何者已矣</hi>
<pb n="KR2o0020_WYG_038-61a"/>
秋七月柔然處羅可汗死子受羅部真可汗予成立集<lb/>
覽<hi>可汗音榼寒唐髙宗曰今之可汗古之單于也</hi>
　<hi>改元永康</hi>
宋以蔡興宗為新昌太守王𤣥謨為南徐州刺史<lb/>
　<hi>宋罷孝建以来所改制度還依元嘉蔡興宗扵都座慨然謂顔師伯曰先帝雖非盛徳之主要以道始終</hi>
　<hi>三年無改古典所貴今殯宫始徹山陵未逺而凡諸制度不論是非一皆刋削雖復禪代亦不至爾天下</hi>
　<hi>有識當以此窺人師伯不從太宰義恭素畏戴法興巢尚之等雖受遺輔政而引身避事由是政歸近習</hi>
　<hi>法興等専制朝權詔敕皆出其手興宗自以職管銓衡毎至上朝輙為義恭陳登賢進士之意又箴規得</hi>
<pb n="KR2o0020_WYG_038-61b"/>
　<hi>失博論朝政義恭聞之戰懼無答興宗毎奏選事法興尚之等輙㸃定回換興宗扵朝堂謂義恭師伯曰</hi>
　<hi>主上諒闇不親萬機而選舉宻事多被刪改復非公筆亦不知是何天子意義恭法興皆惡之左遷新昌</hi>
　<hi>太守既而以其人望復留之建康法興等惡王𤣥謨剛嚴以為南徐州刺史</hi>集覽<hi>銓衡注見晉哀</hi>
　<hi>帝興寜二年</hi>質實<hi>諒闇注見漢昭帝元平元年新昌郡名注見文帝元嘉二十一年南譙</hi>
八月宋太后王氏殂<lb/>
　<hi>太后疾篤使呼宋主子業子業曰病人間多鬼那可往太后怒謂侍者取刀来剖我腹那得生寜馨兒</hi>
　集覽<hi>寜馨注見晉恵帝元康七年</hi>
　　書法<hi>宋以来后崩不悉書其書何志子業之悖也</hi>
<pb n="KR2o0020_WYG_038-62a"/>
冬宋饑<lb/>
　<hi>東方諸郡連嵗旱饑米一升錢數百建康亦至百餘錢饑死者什六七是嵗宋境内凡有州二十二郡二</hi>
　<hi>百七十四縣千二百九十九户九十四萬有竒</hi>
<hi>乙宋主子業景和元年太宗明已帝彧泰始元年魏和平六年</hi>春宋鑄二銖錢<lb/>
　<hi>自孝建以来民間盗鑄濫錢商貨不行更鑄二銖錢形式轉細民間效之而更薄小無輪郭不磨鑢謂之</hi>
　<hi>耒子</hi>質實<hi>輪郭注見武帝孝建元年</hi>
夏五月魏主濬殂太子𢎞立<lb/>
　<hi>初世祖經營四方國頗虚耗重以内難朝野楚楚髙宗嗣之與時消息静以鎮之懐集中外民心復安太</hi>
<pb n="KR2o0020_WYG_038-62b"/>
　<hi>子𢎞即位時年十二</hi>正誤<hi>朝野楚楚今按楚楚苦楚不安之意</hi>
魏車騎大將軍乙渾殺司徒陸麗<lb/>
　<hi>魏車騎大將軍乙渾専權矯詔殺尚書楊保年等于禁中使司衞監穆多侯召平原王陸麗扵代郡多侯</hi>
　<hi>謂曰渾有無君之心今宫車晏駕王徳望素重姦臣所忌宜少淹留以觀之朝廷安静然後入未晚也麗</hi>
　<hi>曰安有聞君父之喪慮患而不赴者乎即馳赴平城渾所為多不法麗數争之渾殺麗及多侯而自為太</hi>
　<hi>尉録尚書事</hi>質實<hi>禁中注見漢武帝後元元年禁闥平原郡名注見漢光武建武五年代郡注見</hi>
　<hi>秦王政三年平城縣名注見漢髙帝七年</hi>
六月魏開酒禁<lb/>
<pb n="KR2o0020_WYG_038-63a"/>
　　書法<hi>自戊戍始禁扵是七年餘矣</hi>
○秋七月魏乙渾自為丞相<lb/>
　<hi>魏乙渾為丞相位居諸王上事無大小皆取决焉</hi>
八月宋主殺其太宰江夏王義恭尚書令栁元景僕射<lb/>
顔師伯<lb/>
　<hi>子業㓜而狷暴及即位始猶難太后大臣及戴法興等未敢自恣太后既殂子業欲有所為法興輙抑制</hi>
　<hi>之不能平所幸閹人華願兒怨法興裁其賜與言扵子業曰道路皆言法興為真天子官為贗天子且官</hi>
　<hi>居深宫與人物不接法興與太宰顔栁共為一體内外畏服深恐此坐非復官有子業遂賜法興死初世</hi>
<pb n="KR2o0020_WYG_038-63b"/>
　<hi>祖多猜忌大臣重足屏息世祖殂義恭等相賀曰今日始免横死矣甫過山陵皆聲樂酣飲不捨晝夜及</hi>
　<hi>法興死諸大臣始復不自安扵是元景師伯宻謀廢子業立義恭日夜聚謀而不能决元景以其謀告沈</hi>
　<hi>慶之慶之與義恭素不厚又恨師伯専斷朝事不與已參懐乃發其事子業遂自帥羽林兵殺義恭並其</hi>
　<hi>四子召元景以兵随之元景知禍至入辭其母整朝服乗車應召弟叔仁帥左右欲拒命元景苦禁之既</hi>
　<hi>出巷軍士大至元景下車受戮容色恬然並其子弟諸姪獲顔師伯扵道殺之並其六子自是公卿以下</hi>
　<hi>皆被捶曵如奴𨽻矣初子業在東宫多過失世祖欲廢之而立新安王子鸞侍中袁顗盛稱太子之美乃</hi>
　<hi>止子業由是徳之既誅羣公以為吏部尚書尚書左丞徐爰便辟善事人頗涉書𫝊自元嘉初入侍左右</hi>
　<hi>豫參顧問長扵附㑹飾以典文大明之世委寄尤重時殿省舊人多見誅逐唯爰巧扵將迎始終無迕子</hi>
<pb n="KR2o0020_WYG_038-64a"/>
　<hi>業毎出常與沈慶之及姊山隂公主同輦爰亦預焉主尤淫恣子業為置面首左右三十人吏部郎褚淵</hi>
　<hi>貌美公主請以自侍子業許之淵侍公主十日備見逼迫以死自誓乃得免淵湛之之子也子業令太廟</hi>
　<hi>别畫祖考之像入廟指髙祖像曰渠大英雄生擒數天子指太祖像曰渠亦不惡但末年不免兒斫去頭</hi>
　<hi>指世祖像曰渠大齄鼻如何不齄立召畵工令齄之</hi>集覽<hi>官為贗天子官猶呼官家贗音鴈偽物也</hi>
　<hi>重足漢書義縱為南陽太守吏民重足一迹顔師古曰重累其足迹不敢恣意亂行言畏謹之甚也屏息</hi>
　<hi>息謂氣息從鼻出者屏蔽其氣息言懼之至也面首貌美而加粉飾也蘓東坡餅茶詩莫闘膏油面首新</hi>
　<hi>齄荘加反鼻上生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>正誤<hi>面首今按面首左右選面首之美者為左右也胡三省注面取其貌美首</hi>
　<hi>取其髪美魏明帝選有姿首者納之掖庭姿首即面首但彼為女子耳</hi>質實<hi>羽林兵注見漢武帝</hi>
<pb n="KR2o0020_WYG_038-64b"/>
　<hi>元封二年山隂郡名注見晉安帝元興二年褚淵陽翟人裒四世孫</hi>
　　書法<hi>扵是顔栁謀廢子業立義恭則逆也不書而以無罪書殺何惡子業也子業無道故綱目</hi>
　　<hi>扵子業多特筆顔栁謀廢主不書書殺義陽王昶聚兵移檄不書書奔何邁謀立晉安不書書殺皆</hi>
　　<hi>特筆也皆所以戒淫虐也</hi>
　　發明<hi>宋孝武縱慾不道幸而没身其子嗣之罪惡暴著盖亦天道云爾殺戮大臣固無足責綱</hi>
　　<hi>目書之姑以著其亂亡之迹使後人謹扵所積爾扵子業乎何誅</hi>
九月宋主殺其弟新安王子鸞<lb/>
　<hi>新安王子鸞有寵扵世祖子業惡之遣使賜死又殺其母弟南海王子師發殷淑儀墓又欲掘景寜陵太</hi>
<pb n="KR2o0020_WYG_038-65a"/>
　<hi>史以為不利扵子業乃止謝荘為殷淑儀誄曰賛軌堯門子業以莊用鉤弋夫人事欲殺之或為之言得</hi>
　<hi>繫尚方</hi>集覽<hi>誄記曽子問篇注誄累也累列生時行迹讀之以作諡堯門漢武帝趙倢伃居鉤弋</hi>
　<hi>宫姙身十四月乃生昭帝上曰堯十四月而生今鉤弋亦然因命所生門曰堯母門鉤弋夫人趙偼伃𫝊</hi>
　<hi>漢武廵狩過河間望氣者言此有竒女上召之既至女兩手皆拳上自披之手即伸號曰拳夫人進為偼</hi>
　<hi>伃居鉤弋宫列仙𫝊云趙偼伃自㓜手拳漢武發之得一玉鉤因以為名或云趙偼伃手可反屈如鉤故</hi>
　<hi>號鉤弋二説皆與本𫝊不同</hi>質實<hi>南海郡名注見秦始皇三十三年一統志云景寜陵孝武帝之</hi>
　<hi>墓也在應天府上元縣南巖山之陽尚方注見漢景帝後元年</hi>
宋義陽王昶出奔魏<lb/>
<pb n="KR2o0020_WYG_038-65b"/>
　<hi>昶為徐州刺史素為世祖所惡而民間毎訛言昶反是嵗尤甚子業謂左右曰我即大位未嘗戒嚴使人</hi>
　<hi>邑邑㑹昶遣使上表求朝詰以反狀使懼逃歸子業因下詔討昶内外戒嚴自將兵渡江命沈慶之統諸</hi>
　<hi>軍昶聚兵移檄綂内皆不受命昶知事不成棄母妻携愛妾奔魏昶頗涉學能屬文魏人重之使尚公主</hi>
　<hi>賜爵丹陽王</hi>質實<hi>義陽王昶義陽郡名注見梁武帝太清二年昶文帝之子</hi>
宋以袁顗為雍州刺史蔡興宗為吏部尚書<lb/>
　<hi>顗始為子業所寵任俄而失指待遇頓衷顗懼求出以為雍州刺史其舅蔡興宗謂曰襄陽星惡何可往</hi>
　<hi>顗曰白刅交前不救流矢今惟願生出虎口耳天道遼逺何必皆驗時臨海王子頊為荆州刺史朝廷以</hi>
　<hi>興宗為子頊長史行府州事興宗辭不行顗曰朝廷形勢人所共見在内大臣朝不保夕舅今出為八州</hi>
<pb n="KR2o0020_WYG_038-66a"/>
　<hi>行事顗在襄沔地勝兵彊可以共立桓文之勲豈比受制兇狂臨不測之禍乎今得閒不去後復求出豈</hi>
　<hi>可得邪興宗曰吾素門平進與主上甚踈未容有患宫省内外人不自保㑹應有變若内難得弭外舋未</hi>
　<hi>必可量汝欲在外求全我欲居中免禍各行其志不亦善乎鄧琬為晉安王子勛長史顗與之欵狎過常</hi>
　<hi>顗與琬人地本殊見者知其有異志興宗尋復為吏部尚書</hi>集覽<hi>桓文之勲注見漢獻帝建安一</hi>
　<hi>年</hi>質實<hi>雍州注見漢獻帝建安十二年㐮陽郡一統志云㐮陽漢舊縣名屬南郡新莾改為相陽</hi>
　<hi>東漢復舊建安中置㐮陽郡以縣屬焉隋唐宋皆為㐮陽州治元仍舊至本朝因之為㐮陽府治所仍𨽻</hi>
　<hi>焉㐮沔二州名㐮注見漢獻帝建安十二年沔注見晉孝武帝太元六年</hi>
宋聴民私鑄錢<lb/>
<pb n="KR2o0020_WYG_038-66b"/>
　<hi>沈慶之復啟聴民私鑄錢由是錢貨亂敗千錢長不盈三寸謂之鵞眼錢劣扵此者謂之綖環錢貫之以</hi>
　<hi>縷入水不沉随手破碎斗米一萬商貨不行</hi>
冬十月宋主殺其㑹稽太守孔靈符<lb/>
　<hi>靈符所至有政績以忤犯近臣近臣譛之子業遣使鞭殺並其二子</hi>質實<hi>㑹稽郡名注見漢和帝永</hi>
　<hi>元元年孔靈符魯人孔子二十八世孫</hi>
十一月宋主殺其寜朔將軍何邁<lb/>
　<hi>邁尚子業姑新蔡長公主子業納公主扵後宫謂之謝貴嬪詐言主薨殺宫婢送邁第殯塟邁素豪侈多</hi>
　<hi>養死士謀廢子業立晉安王子勛事泄見殺</hi>質實<hi>新蔡縣名注見漢宣帝甘露三年晉安郡名注</hi>
<pb n="KR2o0020_WYG_038-67a"/>
　<hi>見漢成帝建元三年</hi>
宋主殺其太尉沈慶之<lb/>
　<hi>初沈慶之既發顔栁之謀遂自昵扵子業數盡言規諫子業寖不悦慶之懼禍杜門不接賔客嘗遣左右</hi>
　<hi>范羡至蔡興宗所興宗使謂曰公閉門絶客避悠悠請託者耳興宗非有求扵公者也何為見拒慶之使</hi>
　<hi>羡邀興宗興宗往説之曰主上比者所行人倫道盡率徳改行無可復望今所忌憚唯在扵公百姓喁喁</hi>
　<hi>所瞻頼者亦在公一人而已公威名素著天下所服今舉朝遑遑人懐危怖指麾之日誰不響應如猶豫</hi>
　<hi>不斷欲坐觀成敗豈惟旦暮及禍四海重責將有所歸僕䝉眷異常故敢盡言願公詳思其計慶之曰僕</hi>
　<hi>誠知憂危不復自保但盡忠奉國始終以之以俟天命耳加以老退私門兵力頓闕雖欲為之事亦無成</hi>
<pb n="KR2o0020_WYG_038-67b"/>
　<hi>興宗曰當今懐謀思奮者正求脱朝夕之死耳殿中將帥唯聴外間消息若一人倡首則俯仰可定况公</hi>
　<hi>統戎累朝舊日部曲布在宫省沈攸之軰皆公家子弟門徒義附並三吴勇士殿中將軍陸攸之公之鄉</hi>
　<hi>人今入東討賊大有鎧仗在青溪未發公取以配衣麾下使攸之帥以前驅僕在尚書中自當帥百僚案</hi>
　<hi>前世故事更簡賢明以奉社稷天下之事立定矣又朝廷諸所施為民間𫝊言公悉預之公今不决當有</hi>
　<hi>先公起事者公亦不免附從之禍聞車駕屢幸貴第酣醉淹留又聞屏左右獨入閣内此萬世一時不可</hi>
　<hi>失也慶之曰感君至言然此大事非僕所能行事至固當抱忠以没耳青州刺史沈文秀慶之弟子也將</hi>
　<hi>之鎮帥部曲屯白下亦説慶之因此衆力圖之再三言之至扵流涕慶之終不從及子業誅何邁量慶之</hi>
　<hi>必入諌先閉青溪諸橋以絶之慶之果往不得進而還子業乃使沈攸之賜藥慶之不肯飲攸之以被揜</hi>
<pb n="KR2o0020_WYG_038-68a"/>
　<hi>殺之時年八十詐言病薨贈恤甚厚王𤣥謨數流涕諌子業以刑殺過差子業大怒𤣥謨宿將有威名道</hi>
　<hi>路訛言云已見誅蔡興宗謂其典籖包法榮曰領軍殊當憂懼法榮曰領軍比日殆不復食興宗曰領軍</hi>
　<hi>憂懼當為方畧那得坐待禍至因使法榮勸𤣥謨舉事𤣥謨使謝曰此亦未易可行期當不泄君言耳將</hi>
　<hi>軍劉道隆専典禁兵興宗嘗與俱從夜出謂曰劉君比日思一閑冩道隆解其意搯興宗手曰蔡公勿多</hi>
　<hi>言</hi>集覽<hi>悠悠請託者注見梁武帝中大同元年悠悠之徒喁喁魚容反司馬相如𫝊延頸舉踵喁</hi>
　<hi>喁然注衆口向上也兵力頓闕頓讀曰鈍不銛利也闕乏也白下今建康府上元縣是括地志云白下故</hi>
　<hi>城在今上元西北十四里本江乗縣白日壘也</hi>質實<hi>顔栁謂顔師伯栁元景也猶豫注見秦孝文王</hi>
　<hi>元年部曲注見陳文帝天嘉元年三吴注見晉安帝元興元年一統志云青溪在應天府治吴鑿東渠名</hi>
<pb n="KR2o0020_WYG_038-68b"/>
　<hi>青溪溪有九曲連綿數十里通潮溝以洩𤣥武湖水發源鍾山接扵秦淮舊有七橋曰東門尹橋鷄鳴募</hi>
　<hi>士菰首中橋大橋社稷注見新莾天鳯元年白下城名在應天府城西北一十四里齊武帝置縣自陳亡</hi>
　<hi>縣廢之沈文秀武康人</hi>
　　書法<hi>子業殺人多矣無不斥書宋主者惡淫刑也綱目惡淫刑所殺必斥書主者五君焉宋子</hi>
　　<hi>業齊寳卷北齊髙洋髙緯陳叔寳皆淫虐之主也</hi>
　　發明<hi>顔栁之死沈慶之之力也慶之䧟人死地以自媚扵昏狂之君既昵之又諌之未㡬亦不</hi>
　　<hi>免扵死雖能終身守節要無足取然綱目書官書殺者特以著狡童之罪而非以是予慶之也觀者</hi>
　　<hi>自當察之</hi>
<pb n="KR2o0020_WYG_038-69a"/>
宋主幽其諸父湘東王彧等扵殿内<lb/>
　<hi>子業畏忌諸父恐其在外為患皆拘扵殿内毆捶陵曵無復人理湘東王彧建安王休仁山陽王休祐年</hi>
　<hi>長尤惡之以彧尤肥謂之猪王謂休仁為殺王休祐為賊王東海王褘性凡劣謂之驢王以木槽盛食裸</hi>
　<hi>彧内泥水中使就槽食前後欲殺以十數休仁多智數毎以談笑佞䛕説之故得推遷少府劉矇妾孕臨</hi>
　<hi>月迎入後宫俟生男以為太子彧嘗忤㫖子業裸之縳其手足擔付太官曰今日屠猪休仁笑曰不若待</hi>
　<hi>皇太子生殺取肝肺子業乃釋之及矇妾生子名曰皇子為之大赦</hi>質實<hi>湘東國名注見文帝元嘉</hi>
　<hi>十六年衡陽建安郡名注見晉武帝泰始五年山陽郡名注見武帝大明三年東海國名注見秦二世二</hi>
　<hi>年郯少府官名注見晉恵帝永熈元年</hi>
<pb n="KR2o0020_WYG_038-69b"/>
宋江州刺史晉安王子勛舉兵尋陽<lb/>
　<hi>宋主子業以太祖世祖在兄弟數皆第三江州刺史晉安王子勛亦第三故惡之因何邁之謀使左右朱</hi>
　<hi>景雲送藥賜子勛死景雲至湓口停不進子勛典籖謝道邁聞之馳告長史鄧琬琬曰身南土寒士䝉先</hi>
　<hi>帝殊恩以愛子見託豈得惜門户百口期當以死報効幼主昏暴社稷危殆雖曰天子事猶獨夫今便指</hi>
　<hi>帥文武直造京邑與羣公卿士廢昏立明耳遂稱子勛教令所部戒嚴子勛戎服出聴事集僚佐使主帥</hi>
　<hi>潘欣之宣㫖諭之四座未對參軍陶亮首請効死前驅衆皆奉㫖乃以亮為諮議中兵總統軍事子業使</hi>
　<hi>荆州録送長史張悦至湓口琬稱子勛命釋其桎桔迎以所乗車以爲司馬共掌内外衆事旬日得五千</hi>
　<hi>人出頓大雷移檄逺近</hi>集覽<hi>湓口注見晉安帝元興三年事猶獨夫書泰誓篇獨夫受注稱商王</hi>
<pb n="KR2o0020_WYG_038-70a"/>
　<hi>受為獨夫失君道也蔡氏𫝊曰言天命已絶人心已去但獨一夫耳録送録謂収捕也大雷注見晉安帝</hi>
　<hi>義熈六年</hi>質實<hi>事物紀原云桎梏刑具也在足曰桎在手曰梏山海經曰貳負之臣曰危與貳負煞</hi>
　<hi>窫窳帝乃桎之于疏屬之山桎其右足又曰大荒之中有宋山有木名楓蚩尤所棄桎梏也盖此械已出</hi>
　<hi>黄帝時今枷錮即其遺事耳</hi>
　　書法<hi>扵是賜子勛死鄧琬遂稱子勛令戒嚴則反耳其止書舉兵何惡子業也故子業之世多</hi>
　　<hi>特筆其為世主之戒深矣</hi>
　　發明<hi>子勛何以不書反子業無道且又遣人欲殺子勛故綱目特以舉兵書之所謂原其情而</hi>
　　<hi>恕其罪也</hi>
<pb n="KR2o0020_WYG_038-70b"/>
宋主殺其南平王敬猷廬陵王敬先安南侯敬淵<lb/>
　<hi>子業召諸妃主列扵前彊左右使辱之南平王鑠妃江氏不從子業怒鞭妃一百而殺其三子</hi>質實<lb/>
　<hi>南平郡名注見晉惠帝永興二年廬陵郡名注見晉安帝元興元年安成安南疑是縣名未詳處所</hi>
宋弑其君子業而立湘東王彧<lb/>
　<hi>先是民間訛言湘中出天子子業將南廵荆湘以厭之欲先誅湘東王彧然後發初子業既殺諸公恐羣</hi>
　<hi>下謀已以直閤將軍宗越沈攸之等有勇力引為爪牙賞賜充牣越等皆為盡力子業恃之益無所憚恣</hi>
　<hi>為不道中外騷然宿衞之士皆有異志而畏越等不敢發時三王久幽不知所為湘東王彧主衣阮佃夫</hi>
　<hi>及子業左右夀寂之王敬則等隂謀弑子業先是子業逰華林園竹林堂使宫人裸相逐一人不從命斬</hi>
<pb n="KR2o0020_WYG_038-71a"/>
　<hi>之夜夢在竹林堂有女子罵曰悖虐不道明年不及熟矢子業扵宫中求得一人似所夢者斬之又夢所</hi>
　<hi>殺者罵曰我巳訴上帝矣扵是巫覡言竹林堂有鬼子業出華林園休仁休祐並從彧獨在秘書省不被</hi>
　<hi>召益憂懼時以南廵宗越等並聼出外裝束子業悉屏侍衛與羣巫綵女射鬼扵竹林堂夀寂之等抽刀</hi>
　<hi>前弑之宣令宿衛曰湘東王受太皇太后令除狂主今巳平定休仁說秘書省見彧即稱臣引升御座召</hi>
　<hi>見諸大臣猶著烏帽休仁呼主衣以白帽代之凡事悉稱令書施行宣太皇太后令數子業罪惡命湘東</hi>
　<hi>王纂承皇極子業母弟豫章王子尚頑悖有兄風及會稽公主皆賜死休仁等始得出居外舍釋謝荘之</hi>
　<hi>囚子業猶横尸太醫閤口蔡興宗謂僕射王彧曰此雖凶悖要是天下之主宜使喪禮粗足若直如此四</hi>
　<hi>海必將乗人乃塟之秣陵論功行賞夀寂之等十四人封爵有差以東海王褘為中書監太尉普安王子</hi>
<pb n="KR2o0020_WYG_038-71b"/>
　<hi>勛為車騎將軍開府儀同三司建安王休仁為司徒尚書令揚州刺史彧即位大赦子業時昏制謬封並</hi>
　<hi>皆刋削尊世祖之母路太后為崇憲太后立妃王氏為皇后彧之妹也以劉道隆為中䕶軍道隆暱扵子</hi>
　<hi>業嘗無禮扵建安太妃至是建安王休仁求觧職宋主乃賜道隆死宗越等内不自安沈攸之以聞皆伏</hi>
　<hi>誅攸之復入直閤王彧避主諱以字行</hi>集覽<hi>不及熟灸謂不至麥熟時死也左傳成十年晉景公</hi>
　<hi>有疾桑田巫曰不食新矣注不得食新麥矣</hi>質實<hi>湘中即湘州注見文帝元嘉十六年宗越南陽</hi>
　<hi>人王敬則臨淮人充牣猶言充滿也華林園注見文帝元嘉元年巫覡注見漢隱帝乾祐三年秣陵縣名</hi>
　<hi>注見晋恭帝元熈二年</hi>
　　書法<hi>稱國以弑君無道也然則彧之立孰立之宋立之也弑子業者宋也立湘東者亦宋也以</hi>
<pb n="KR2o0020_WYG_038-72a"/>
　　<hi>是為人心之所同故書宋終綱目弑稱國者八詳周安王六年</hi>
　　發明<hi>昔晉欒書弑厲公春秋特書晉弑其君州蒲穀梁傳之曰稱國以弑其君君惡甚矣今宋</hi>
　　<hi>子業之殞綱目亦以國書之者盖本春秋之㫖明其淫虐不道舉國之人皆欲賊之爾然則予之乎</hi>
　　<hi>曰有湯而後能放桀有武而後能伐紂子業之惡有桀紂之所不為者時無湯武之君故羣下不任</hi>
　　<hi>其暴因而斃之爾書國所以著其惡書弑所以正其名烏有一國之人皆欲賊之尚可尊居人上者</hi>
　　<hi>哉書曰時日曷喪予及汝偕亡知乎此則知綱目書法之意矣</hi>
宋罷二銖錢禁鵝眼綖環錢○宋雍郢荆州㑹稽郡皆<lb/>
舉兵應尋陽<lb/>
<pb n="KR2o0020_WYG_038-72b"/>
　<hi>江州佐吏得宋主所下令書皆喜共造鄧琬曰暴亂既除殿下又開黄閤實為大慶琬取令書投地曰殿</hi>
　<hi>下當開端門黄閤是吾徒事耳衆皆駭愕琬乃與陶亮等繕治器甲徵兵四方袁顗既至㐮陽即與參軍</hi>
　<hi>劉胡繕修兵械簡集士卒矯太皇太后令起兵奉表勸子勛即大位琬令子勛建牙扵桑尾𫝊檄建康稱</hi>
　<hi>孤志遵前典廢幽陟明而湘東王彧矯害明茂簒竊大寳藐孤同氣猶有十三聖靈何辜而當乏饗郢州</hi>
　<hi>刺史安陸王子綏承子勛初檄欲共攻子業聞其已殞即觧甲下摽既而聞江雍猶治兵行事茍卞之大</hi>
　<hi>懼即遣參軍鄭景𤣥帥軍馳下並送軍糧荆州行事孔道存奉刺史臨海王子頊都水使者孔璪説㑹稽</hi>
　<hi>行事孔顗奉太守尋陽王子房皆舉兵以應子勛</hi>集覽<hi>開黄閤丞相聴事門曰黄閤杜甫贈嚴八</hi>
　<hi>閤老詩扈聖登黄閤注宋忠曰三公黄閤前史無此義據禮記士韠與天子同公侯大夫則異鄭𤣥註士</hi>
<pb n="KR2o0020_WYG_038-73a"/>
　　<hi>賤與君同不嫌夫朱門洞啟當陽之正色三公之與天子禮秩相亞故黄其閤門以示謙不敢斥天子疑</hi>
　　<hi>是漢舊制也隋百官志三公府三門當中開黄閤設内屏端門殿之正門也桑尾即桑落洲下尾也在武</hi>
　　<hi>林洲之上桑落洲注見晉安帝元興三年藐孤左傳僖九年晉獻公使茍息傅奚齊公疾召之曰以是藐</hi>
　　<hi>諸孤注言奚齊㓜賤與諸子縣藐也藐妙小反又亡角反縣音𤣥下摽摽或作標解者曰摽表也所以自</hi>
　　<hi>表襮也明年殷孝祖以羽儀自摽即此又一説摽當作幖牙旗屬也凡軍行則建立牙于軍門此云下幖</hi>
　　<hi>謂軍不果行而觧下牙也按此説為得之</hi>質實<hi>郢州注見漢後主建興七年武昌安陸郡名注見周</hi>
　　<hi>世宗顯徳五年臨海郡名注見晉安帝元興元年都水使者事物紀原云舜命益作虞盖掌山澤之官周</hi>
　　<hi>禮地官司徒之屬川衡澤虞即都水之任也秦始有都水長丞漢武元鼎二年初置水衡都尉又以都水</hi>
<pb n="KR2o0020_WYG_038-73b"/>
　　<hi>官多復置左右使者此盖設官之始也晉武省水衡置都水使者自此官名乃定尋陽郡名注見晉明帝</hi>
　　<hi>太寜二年</hi>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷二十六<lb/>
</p>
<p>
</p>
  </div>
</body>
</text>
</TEI>
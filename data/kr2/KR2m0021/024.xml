<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷二十四</head>
    <p>
<pb n="KR2m0021_WYG_024-1a"/>
欽定四庫全書<lb/>
　大唐開元禮卷二十四　　唐　蕭嵩等　撰<lb/>
　　吉禮<lb/>
　　　皇帝春分朝日於東郊<lb/>
　　　齋戒　　　　　　　陳設<lb/>
　　　鑾駕出宫　　　　　奠玉帛<lb/>
　　　進熟<lb/>
　　　　齋戒<lb/>
<pb n="KR2m0021_WYG_024-1b"/>
前祀五日皇帝散齋三日致齋二日凡預祀之官散齋<lb/>
三日致齋二日<hi>散齊皆於正寢致齋一日於本司一日於祀所其無本司者皆於祀所</hi>近<lb/>
侍之官應從升者及從祀羣官諸方客使各於本司及<lb/>
公館清齋一宿<hi>無本司者各於正寢</hi>凡散齋理事如舊惟不弔喪<lb/>
問疾不作樂不判署刑殺文書不行刑罰不預穢惡致<lb/>
齋惟祀事得行其餘悉斷其祀官已齋而闕者通攝行<lb/>
事光禄卿監取明水火<hi>太官令取水於隂鑒取火於陽燧火以供爨水以注𤣥酒之尊</hi>
前祀一日諸衞令其屬未後一刻各以其方器服守衞<lb/>
<pb n="KR2m0021_WYG_024-2a"/>
壝門與太樂工人俱清齋一宿<lb/>
　　　　陳設<lb/>
前祀三日尚舍直長施大次於外壝東門之内道北南<lb/>
向尚舍奉御鋪御坐衞尉設陳饌幔於内壝東門之外<lb/>
道南北向設文武侍臣次又設祀官及從祀羣官諸州<lb/>
使人蕃客等次太樂令設宫懸之樂於壇南内壝之外<lb/>
設歌鐘歌磬右校掃除壇之内外郊社令積柴於<lb/>
燎壇<hi>其壇在神壇之左内壝之外</hi>方八尺髙一丈開上南出户方三<lb/>
<pb n="KR2m0021_WYG_024-2b"/>
尺前祀一日奉禮設御位及燎壇位祀官從祀羣官諸<lb/>
州使人蕃客等位於内壝之内皆如圜丘之儀設酒樽<lb/>
之位太樽二著樽二山罍一在壇上於東南隅北向<hi>尊皆置於</hi>
<hi>坫俱藉以席加勺羃設爵於尊下</hi>設御洗於壇南亞獻之洗又於東南俱<lb/>
北向罍水在洗東篚在洗西南肆<hi>篚實以巾爵</hi>執樽罍篚羃者<lb/>
各於樽罍篚羃之後設玉幣之篚於壇上樽坫之所晡<lb/>
後謁者引光禄卿詣厨視濯溉又謁者引諸祀官詣厨<lb/>
省饌具訖俱還齋所祀日未明十五刻太官令帥宰人以<lb/>
<pb n="KR2m0021_WYG_024-3a"/>
鸞刀割牲祝史以豆取毛血置於饌所遂烹牲<hi>青牲一</hi>未<lb/>
明五刻太史令郊社令升設大明神坐於壇上北方南<lb/>
向席以藳秸設神坐於坐首<lb/>
　　　　鑾駕出宫如圜丘之儀<lb/>
　　　　奠玉帛<lb/>
祀日未明三刻諸祀官各服其服郊社令良醖令各帥<lb/>
其屬入實樽罍玉幣<hi>凡尊之次太尊為上實以醴齊著尊次之實以盎齊罍尊實以清酒</hi>
<hi>其𤣥酒各實於上尊罍尊無𤣥酒禮神之玉以珪邸其幣以青</hi>太官令帥進饌者實諸<lb/>
<pb n="KR2m0021_WYG_024-3b"/>
籩豆簠簋入設於内壝東門之外饌幔内未明二刻奉<lb/>
禮帥賛者先入就位賛引引御史太祝及令史與執樽<lb/>
罍篚羃者入自東門當壇南重行北面西上<hi>凡引導者每曲一逡</hi>
<hi>巡</hi>立定奉禮曰再拜賛者承傳<hi>凡奉禮有詞賛者皆承傳</hi>御史以下<lb/>
皆再拜訖執樽者升自東陛立於樽所壇下執樽罍篚<lb/>
羃者各就位賛引引御史太祝詣壇東陛升行掃除於<lb/>
上令史祝史行掃除於下訖就位駕將至謁者賛引各<lb/>
引祀官及從祀羣官諸國客使先至者俱就門外位駕<lb/>
<pb n="KR2m0021_WYG_024-4a"/>
至大次門外迴輅南向將軍降立於輅右侍中進當鑾<lb/>
駕前跪奏稱侍中臣某言請降輅俛伏興還侍位皇帝降<lb/>
輅之大次通事舍人引文武五品以上從祀之官皆就<lb/>
門外位太樂令帥工人二舞次入就位文舞入陳於懸<lb/>
内武舞立於懸南道西謁者引司空入就位立定奉禮<lb/>
曰再拜司空再拜訖謁者引司空詣壇東陛升行掃除<lb/>
於上降行樂懸於下訖引出就位皇帝停大次半刻頃<lb/>
通事舍人分引從祀文武羣官介公酅公諸國客使先<lb/>
<pb n="KR2m0021_WYG_024-4b"/>
入就位太常博士引太常卿立於大次門外當門北向<lb/>
侍中版奏外辦皇帝服𤣥冕出次華蓋侍衞如常儀<hi>侍中</hi>
<hi>負寳陪從如式</hi>博士引太常卿太常卿引皇帝<hi>凡太常卿前導皆博士先引</hi>
至内壝門外殿中監進大珪尚衣奉御又以鎮圭授殿中<lb/>
監殿中監受進皇帝搢大圭執鎮圭華蓋仗衞停於門<lb/>
外近侍者從入如常謁者引禮部尚書太常少卿陪從<lb/>
如常皇帝至版位西向立<hi>每立定太常卿與博士退立於左</hi>謁者賛引<lb/>
各引祀官次入就位立定太常卿前奏稱請再拜退復<lb/>
<pb n="KR2m0021_WYG_024-5a"/>
位皇帝再拜奉禮曰衆官再拜衆官在位者皆再拜<hi>其先</hi>
<hi>拜者不拜</hi>太常卿前奏有司謹具請行事退復位協律郎跪<lb/>
俛伏舉麾<hi>凡取物皆跪俛伏而取以興奠物則奠訖俛伏而後興</hi>鼓柷奏豫和之<lb/>
樂乃以圜鍾之均文舞之舞樂舞六成偃麾戞敔樂止<lb/>
<hi>凡樂皆協律郎舉麾工鼓柷而後作偃麾戛敔而後止也</hi>　太常卿前奏稱再拜退<lb/>
復位皇帝再拜奉禮曰衆官再拜衆官在位者皆再拜<lb/>
太祝取玉幣於篚立於樽所太常卿引皇帝太和之樂<lb/>
作<hi>皇帝每行皆作太和之樂</hi>皇帝詣壇升自南陛侍中中書令以下<lb/>
<pb n="KR2m0021_WYG_024-5b"/>
及左右侍衞量人從升<hi>以下皆如之</hi>皇帝升壇北向立樂止<lb/>
太祝加玉於幣以授侍中侍中奉玉幣東向進皇帝搢<lb/>
鎮圭受玉幣<hi>每受物搢鎮圭奠訖執圭俛伏興</hi>登歌作肅和之樂乃以<lb/>
大呂之均太常卿引皇帝進北面跪奠於大明神坐俛<lb/>
伏興太常卿引皇帝少退北向再拜訖登歌止太常卿<lb/>
引皇帝樂作皇帝降自南陛還版位西向立樂止初<lb/>
羣官拜訖祝史奉毛血之豆立於門外於登歌止祝史<lb/>
奉毛血入升自南陛太祝迎取於壇上進奠於神坐前<lb/>
<pb n="KR2m0021_WYG_024-6a"/>
太祝與祝史退立於樽所<lb/>
　　　　進熟<lb/>
皇帝既拜奠玉幣太官令出帥進饌者奉饌陳於内壝<lb/>
門外謁者引司徒出詣饌所司徒奉俎初皇帝既至位<lb/>
樂止太官令引饌入俎初入門雍和之樂作以黄鍾之<lb/>
均饌至陛樂止祝史進徹毛血之豆降自東陛以出饌<lb/>
升南陛太祝迎引於壇上設於神坐前<hi>籩豆蓋羃先徹乃升簠簋既奠</hi>
<hi>却其蓋於下</hi>設訖謁者引司徒以下降自東陛復位太祝還<lb/>
<pb n="KR2m0021_WYG_024-6b"/>
樽所太常卿引皇帝詣罍洗樂作皇帝至罍洗樂止侍<lb/>
中跪取匜興沃水又侍中跪取盤興承水皇帝盥手黄門<lb/>
侍郎跪取巾於篚興進皇帝帨手訖黄門侍郎受巾奠<lb/>
於篚黄門侍郎又取匏爵於篚興進皇帝受爵侍中酌<lb/>
罍水又侍中奉盤皇帝洗爵黄門侍郎又授巾皆如初<lb/>
皇帝拭爵訖侍中奠盤匜黄門侍郎受巾奠於篚皆如<lb/>
初太常卿引皇帝樂作皇帝詣壇升自南陛樂止謁者<lb/>
引司徒升自東陛立於樽所齋郎奉俎從升立於司徒<lb/>
<pb n="KR2m0021_WYG_024-7a"/>
之後太常卿引皇帝詣酒樽所執樽者舉羃侍中賛酌<lb/>
醴齊訖夀和之樂作<hi>皇帝每酌獻及飲福皆作夀和之樂</hi>太常卿引皇帝<lb/>
進大明神坐前北向跪奠爵俛伏興太常卿引皇帝少<lb/>
退北向立樂止太祝持版進於神坐之右東面跪讀祝<lb/>
文曰維某年歳次月朔日子嗣天子臣某敢昭告於大<lb/>
明惟神宣布太陽照臨下土動植咸賴幽隱無遺時惟<lb/>
仲春敬遵常禮謹以玉帛犧齊粢盛庶品祗祀於神尚<lb/>
饗訖興皇帝再拜初讀祝文訖樂作太常卿進奠版於<lb/>
<pb n="KR2m0021_WYG_024-7b"/>
神坐還樽所皇帝拜訖樂止太祝以爵酌上樽福酒授<lb/>
侍中侍中受爵西向進皇帝再拜受爵跪祭酒啐酒奠<lb/>
爵俛伏興太祝帥齋郎進俎太祝減神前胙肉加於俎<lb/>
太祝持爼以授司徒司徒奉爼西向進皇帝受以授左<lb/>
右謁者引司徒降復位皇帝跪取爵遂飲卒爵侍中進<lb/>
受爵以授太祝太祝受爵復於坫皇帝俛伏興再拜樂<lb/>
止太常卿引皇帝樂作皇帝降自南陛還版位西向立<lb/>
樂止文舞出鼓柷作舒和之樂出訖戛敔樂止武舞入<lb/>
<pb n="KR2m0021_WYG_024-8a"/>
鼓柷作舒和之樂立定戛敔樂止皇帝獻將畢謁者引<lb/>
太尉詣罍洗盥手洗匏爵訖謁者引太尉自東陛升壇<lb/>
詣著樽所執樽者舉羃太尉酌盎齊武舞作謁者引太<lb/>
尉進大明神坐前北向跪奠爵興謁者引太尉少退北<lb/>
向再拜訖太祝以爵酌罍福酒進太尉之右西向立太<lb/>
尉再拜受爵跪祭酒遂飲卒爵太祝進受爵復於坫太<lb/>
尉興再拜謁者引太尉降復位初太尉獻將畢謁者引<lb/>
光禄卿詣罍洗盥手洗匏爵升酌盎齊終獻如亞獻之儀<lb/>
<pb n="KR2m0021_WYG_024-8b"/>
訖謁者引光禄卿降復位武舞六成樂止舞獻俱畢太<lb/>
祝進徹豆還樽所<hi>徹者籩豆各一少移於故處</hi>奉禮曰賜胙賛者唱<lb/>
衆官再拜衆官在位者皆再拜<hi>已飲福受胙者不拜</hi>豫和之樂作<lb/>
太常卿前奏稱請再拜退復位皇帝再拜奉禮曰衆官<lb/>
再拜衆官在位者皆再拜樂一成止太常卿前奏請就<lb/>
望燎位太常卿引皇帝樂作皇帝就望燎位南向立樂<lb/>
止於羣官將拜太祝執篚進神坐前跪取玉帛祝版齋<lb/>
郎以爼載牲醴稷黍飯及爵酒興降自南陛南行經懸<lb/>
<pb n="KR2m0021_WYG_024-9a"/>
内當柴壇南東行自陛南登柴壇以玉幣祝版饌物置<lb/>
於柴上戸内訖奉禮曰可燎東西面各四人以炬燎火<lb/>
半柴太常卿前奏禮畢太常卿引皇帝還大次樂作皇<lb/>
帝出内壝門殿巾監前受鎮圭以授尚衣奉御殿中監<lb/>
又前受大圭華蓋侍衞如常儀皇帝入次樂止謁者賛<lb/>
引各引祀官及從祀羣官諸國客使以次出賛引引御<lb/>
史以下俱復執事位立定奉禮曰再拜御史以下皆再<lb/>
拜賛引引出工人二舞以次出<lb/>
<pb n="KR2m0021_WYG_024-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷八十三</head>
    <p>
<pb n="KR2m0021_WYG_083-1a"/>
欽定四庫全書<lb/>
　大唐開元禮卷八十三　　唐　蕭嵩等　撰<lb/>
　　軍禮<lb/>
　　　皇帝親征告于太廟　齋戒<lb/>
　　　陳設　　　　　　　鑾駕出宫<lb/>
　　　晨祼　　　　　　　饋食<lb/>
　　　鑾駕還宫　　　　　凱旋獻俘<lb/>
　　　解嚴<lb/>
<pb n="KR2m0021_WYG_083-1b"/>
　　　　齋戒<lb/>
將告有司卜日如别儀前一日皇帝清齋於太極殿凡<lb/>
預告之官清齋於廟所近侍之官應從升者及羣官客<lb/>
使等各于本司及公館清齋一日諸軍將亦各于正寢<lb/>
清齋一宿<hi>若在營者齋于軍幕</hi>諸衞令其屬晡後一刻各以其方<lb/>
器服守衞廟門與太樂工人俱清齋一宿<lb/>
　　　　陳設<lb/>
前告三日尚舍直長施大次于廟東門之外道北南向<lb/>
<pb n="KR2m0021_WYG_083-2a"/>
尚舍奉御鋪御坐守宫設文武侍臣次于大次之後文<lb/>
官在左武官在右俱南向設告官及從駕羣官次各如<lb/>
常儀設軍將次于南門之外道東西向以北為上前二<lb/>
日太樂令設宫懸之樂于廟庭設登歌及舉麾位于殿上並如<lb/>
常儀右校清掃内外前一日奉御設御坐于東陛東南西向<lb/>
告官及従駕羣官版位設于内外如常儀設軍将位于懸南<lb/>
每等異位重行北面以西為上設軍將門外位於南門<lb/>
之外道東每等異位重行西面北上設酒樽之位于堂<lb/>
<pb n="KR2m0021_WYG_083-2b"/>
上前楹間各于室户之左北向春夏毎室雞彛一鳥彛一<lb/>
犧尊二山罍二秋冬斚彛一黄彛一著樽二山罍二皆加<lb/>
勺羃俱西上各有坫焉<hi>以置瓉爵</hi>設罍洗篚羃於常所<hi>篚實以巾</hi>
<hi>爵珪瓉</hi>執樽罍篚羃者各位于樽罍篚羃之後太廟令整<lb/>
拂神幄又帥府史齋郎以樽坫罍洗篚羃入設于位告<lb/>
日未明十五刻太官令帥宰人以鸞刀割牲於厨<hi>每室各櫝一</hi>
　　　　　鑾駕出宫如圜丘之儀<lb/>
皇帝服武弁乘革輅前後備六軍嚴鼔並准大駕<lb/>
<pb n="KR2m0021_WYG_083-3a"/>
　　　　　晨祼<lb/>
其日未明三刻諸預告之官各服其服太廟令良醖令<lb/>
各帥其屬入實樽罍<hi>雞彛斚彛犧尊著尊之上尊皆實以明水山罍之上尊實以𤣥酒鳥彜黄</hi>
<hi>彛實以鬰鬯犧尊著尊實以醴齊山罍實以清酒</hi>太官令帥進饌者實諸籩豆<lb/>
簠簋等未明二刻奉禮帥賛者先入就位未明一刻賛引引<lb/>
御史博士太廟令太祝宫闈令及令史當祝史執樽罍篚幕<lb/>
者陛間北面西上立定奉禮曰再拜賛者承傳<hi>凡奉禮有詞賛</hi>
<hi>者皆承傳</hi>太廟令以下皆再拜升自東階入開埳室奉出九<lb/>
<pb n="KR2m0021_WYG_083-3b"/>
室神主各置于坐如常儀訖引就位駕將至謁者賛引<lb/>
各引告官以下通事舍人分引從告羣官諸方客使先<lb/>
至者俱就門外位駕至大次門外廻輅南向千牛將軍<lb/>
降立于輅右侍中進當鑾駕前跪奏稱侍中臣某言請<lb/>
降輅俛伏興還侍位皇帝降輅乘輿之大次太廟令以祝版<lb/>
進署如常儀謁者賛引各引告官及從駕羣官俱就門外<lb/>
位協律郎太樂令帥工人次入就位<hi>其升堂者皆脱履于下降納如常</hi>
謁者賛引各引告官通事舍人分引從告羣官客使諸<lb/>
<pb n="KR2m0021_WYG_083-4a"/>
軍將等次入就位皇帝停大次半刻頃太常博士引太<lb/>
常卿立大次當門北向侍中版奏外辦皇帝出次華盖侍<lb/>
衞如常儀太常博士引太常卿太常卿引皇帝<hi>凡太常卿前導</hi>
<hi>皆博士先引</hi>至廟門外監中殿進鎮珪華盖仗衞停於門外<lb/>
近侍者從入如常皇帝至版位西向立<hi>每立定太常卿博士退立于左</hi>
太常卿前奏稱請再拜退還位皇帝再拜奉禮曰衆官再拜衆<lb/>
官在位者皆再拜<hi>其先拜者不拜</hi>太常卿前奏有司謹具請行事退復<lb/>
位協律郎跪俛伏舉麾<hi>凡取物者皆跪俛伏而取以興奠物則奠訖俛伏而後興</hi>鼔<lb/>
<pb n="KR2m0021_WYG_083-4b"/>
柷奏永和之樂乃以黄鐘之均樂舞九成偃麾戛敔樂<lb/>
止太常卿前奏稱請再拜退復位皇帝再拜奉禮曰衆<lb/>
官再拜衆官在位者皆再拜太常卿引皇帝詣罍洗太<lb/>
和之樂作皇帝至罍洗樂止侍中跪取匜興沃水又侍<lb/>
中跪取盤興承水皇帝搢鎮珪<hi>凡受物則搢鎮珪奠訖執珪俛伏興</hi>皇帝<lb/>
盥手黄門侍郎跪取巾于篚興進皇帝帨手訖黄門侍<lb/>
郎受巾跪奠于篚黄門侍郎又取瓉于篚進皇帝受瓉<lb/>
侍中酌罍水又侍中奏盤皇帝洗瓉黄門侍郎又授巾<lb/>
<pb n="KR2m0021_WYG_083-5a"/>
皆如前皇帝拭瓉訖侍中奠盤匜黄門侍郎受巾奠于篚皆<lb/>
如常太常卿引皇帝樂作皇帝升自阼階樂止侍中中書令<lb/>
以下及左右侍衛量人従升太常卿引皇帝詣獻祖尊彛所<lb/>
執樽者舉羃侍中賛酌鬰酒訖登歌作肅和之樂以圜鐘之<lb/>
均<hi>自後登歌皆歌圜鐘</hi>太常卿引皇帝入詣獻祖神坐前北向跪以鬯<lb/>
祼地奠之俛伏興太常卿引皇帝出户北向再拜訖太常卿<lb/>
引皇帝詣懿祖尊彜所執樽者舉羃侍中取瓉于坫進皇帝<lb/>
受瓉侍中賛酌鬰酒訖太常卿引皇帝入詣懿祖神坐前北<lb/>
<pb n="KR2m0021_WYG_083-5b"/>
向跪以鬯祼地奠之俛伏興太常卿引皇帝出户北向再拜<lb/>
訖太常卿引皇帝次祼太祖次祼代祖次祼髙祖次祼太宗<lb/>
次祼髙宗次祼中宗次祼睿宗並如上儀訖登歌止太常卿<lb/>
引皇帝樂作皇帝降自阼階至版位西向立樂止<lb/>
　　　　饋食<lb/>
皇帝既升祼太官令出帥進饌者奉饌陳于東門之外謁者<lb/>
引司徒出詣饌所遂奉獻祖之俎初皇帝既至位樂止太官<lb/>
令引饌入自正門俎初入門雍和之樂作以無射之均饌至<lb/>
<pb n="KR2m0021_WYG_083-6a"/>
泰階樂止諸太祝迎引于階上各于神坐前設訖謁者引司<lb/>
徒降復位諸太祝各還樽所太常卿引皇帝詣罍洗樂作皇<lb/>
帝至罍洗樂止皇帝盥手洗爵侍中黄門侍郎賛洗皆如晨<lb/>
祼之儀訖太常卿引皇帝樂作皇帝升自阼階訖樂止太常<lb/>
卿引皇帝詣獻祖樽彜所執樽者舉羃侍中賛酌醴齊訖夀<lb/>
和之樂作太常卿引皇帝入詣獻祖神坐前北向跪奠爵俛<lb/>
伏興太常卿引皇帝出户北向立樂止太祝持版進于室户<lb/>
外之右東向跪讀祝文<hi>祝文臨時撰告以親征意</hi>訖興皇帝再拜又再拜<lb/>
<pb n="KR2m0021_WYG_083-6b"/>
初讀祝文訖樂作太祝入奠版于神坐出還樽所皇帝拜訖<lb/>
樂止太常卿引皇帝次詣懿祖太祖代祖髙祖太宗髙宗中<lb/>
宗睿宗樽彜所酌獻跪讀祝文再拜皆如獻祖之儀<hi>惟不盥手</hi>訖<lb/>
太常卿引皇帝詣東序西向立樂作皇帝獻将畢謁者引司<lb/>
徒升自東階立于前楹之間北面諸太祝各以爵酌上樽福<lb/>
酒合置一爵一太祝持爵以授侍中侍中受爵北向進皇帝<lb/>
再拜受爵跪祭酒啐酒奠爵俛伏興諸太祝各帥齋郎持俎<lb/>
進太祝減神前胙肉又以籩取黍稷飯皆如常還樽所以黍<lb/>
<pb n="KR2m0021_WYG_083-7a"/>
稷飯共置一籩以胙肉共置一俎上先以飯授司徒司徒<lb/>
進皇帝受以授左右又以俎授司徒司徒奉進皇帝受以<lb/>
授左右皇帝跪取爵遂飲卒爵侍中進受爵以授太祝太<lb/>
祝受爵復于坫皇帝俛伏興再拜樂止太常卿引皇帝樂<lb/>
作皇帝降自阼階還版位西向立樂止謁者引司徒降復<lb/>
位皇帝既降謁者引諸軍将自東階進立于皇考睿宗大<lb/>
聖真皇帝室户前北向西上初軍将升諸太祝各帥齋郎<lb/>
以爵酌罍福酒進立于軍将之東西向北上軍将俱再拜<lb/>
<pb n="KR2m0021_WYG_083-7b"/>
受爵跪祭酒啐酒奠爵興諸太祝各帥齋郎受爵復于坫<lb/>
軍将興俱再拜謁者引軍将降復位登歌作諸祝各入室<lb/>
徹豆出還樽所<hi>徹者籩豆各一少移于故處</hi>奉禮曰賜胙賛者唱衆官<lb/>
再拜衆官在位者皆再拜<hi>已飲福者不拜</hi>樂作太常卿前奏稱請<lb/>
再拜退復位皇帝再拜奉禮曰衆官再拜衆官在位者皆<lb/>
再拜樂一成止太常卿前奏禮畢太常卿引皇帝還大次<lb/>
樂作皇帝出門樂止殿中監前受鎮圭華盖侍衛如常<lb/>
儀皇帝入次謁者賛引各引在位者以次出賛引引御<lb/>
<pb n="KR2m0021_WYG_083-8a"/>
史太祝以下俱復執事位立定奉禮曰再拜御史以下<lb/>
皆再拜賛引引出工人以次出太廟令太祝宫闈令納<lb/>
神主如常儀其祝版燔于齋坊<lb/>
　　　　鑾駕還宫<lb/>
皇帝既還大次侍中版奏請解嚴<hi>将士不得輒離部位</hi>皇帝仍武<lb/>
弁乘革輅鼓吹振作奏請還宫如常儀<lb/>
　　　　凱旋獻俘<lb/>
凱旋告日陳俘馘于南門之外北面西上軍實陳于後<lb/>
<pb n="KR2m0021_WYG_083-8b"/>
其告奠之禮皆與告禮同<lb/>
　　　　解嚴<lb/>
未解嚴前一日本司各隨職供辦尚舍奉御鋪御幄坐<lb/>
于太極殿中楹之間南向如常守宫設文武百官次于<lb/>
東西朝堂奉禮于東西朝堂設文武百官版位如初典<lb/>
儀設位于殿庭文東武西皆重行北向相對為首設典<lb/>
儀位于東階東南賛者二人在南差退乘黄令陳革輅<lb/>
旌旗之屬于殿庭其日平明諸衞各勒所部屯門列仗<lb/>
<pb n="KR2m0021_WYG_083-9a"/>
百官服袴褶督將服戎服皆集朝堂次晝漏上水五刻<lb/>
侍中版奏請中嚴鈒㦸以次列于殿庭上水七刻典謁<lb/>
引羣官以次入就位上水十刻應迎奉之官詣西閣奉<lb/>
迎侍中版奏外辦皇帝服通天冠絳紗袍御輿以出曲<lb/>
直華盖警蹕如常儀皇帝出自西方即御座侍臣夾侍<lb/>
如常儀典儀稱再拜賛者承傳羣官皆再拜通事舍人<lb/>
以次引羣官出侍中跪奏禮畢俛伏興還侍位皇帝降<lb/>
坐御輿入自東房侍臣從至閤如常<lb/>
<pb n="KR2m0021_WYG_083-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷八十三<lb/>
</p>
<p>
</p>
  </div>
</body>
</text>
</TEI>
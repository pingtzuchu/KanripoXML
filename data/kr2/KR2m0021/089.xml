<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷八十九</head>
    <p>
<pb n="KR2m0021_WYG_089-1a"/>
欽定四庫全書<lb/>
　大唐開元禮卷八十九　　唐　　蕭嵩等　撰<lb/>
　　軍禮<lb/>
　　　祀馬祖　　　　　　　享先牧<lb/>
　　　祭馬社　　　　　　祭馬歩<lb/>
　　　　仲春祀馬祖<lb/>
將祀有司卜日如别儀前祀三日諸預祀之官散齋二<lb/>
日致齋一日<hi>散齋于正寢致齋于祀所</hi>散齋理事如舊惟不弔喪問<lb/>
<pb n="KR2m0021_WYG_089-1b"/>
疾不作樂不行刑罰不判署刑殺文書不預穢惡致齋<lb/>
惟祀事得行其餘悉斷其祀官已齋而闕者通攝行事<lb/>
前二日守宫設祀官次于東壝之外道南北向以西為<lb/>
上設陳饌幔于内壝之外郊社令積柴于燎壇方五<lb/>
尺髙五尺南出户太官令具特牲之饌其日未明二刻<lb/>
太史郊社令升設馬祖神坐于壇上近北南向席以莞<lb/>
設神位於坐首奉禮設獻官位于壇東南西向執事位于<lb/>
獻官東南俱西向北上設奉禮位于獻官西南賛者二<lb/>
<pb n="KR2m0021_WYG_089-2a"/>
人在南差退又設奉禮賛者位于燎壇東北俱西向北<lb/>
上設望燎當柴壇之北南向設祀官以下門外位于東<lb/>
壝之外道南每等異位重行北向以西為上郊社令設<lb/>
酒樽于壇上東南隅北向設洗于壇東南北向罍水在<lb/>
洗東篚在洗西南肆<hi>篚實巾爵</hi>執樽罍篚羃者各位于樽罍<lb/>
篚羃之後設幣篚于樽坫之所未明一刻太祝獻官以<lb/>
下各服其服郊社與良醖之屬入實樽罍及幣質明謁<lb/>
者引獻官以下俱就門外位奉禮帥賛者先入就位<lb/>
<pb n="KR2m0021_WYG_089-2b"/>
賛引引太祝與執樽罍篚羃者入當壇南重行北靣以<lb/>
西為上立定奉禮曰再拜賛者承傳<hi>凡奉禮有詞賛者皆承傳</hi>太祝<lb/>
以下皆再拜太祝與執樽者升自東階立于樽所執罍<lb/>
洗篚羃者各就位謁者引獻官以下入就位立定奉禮<lb/>
曰再拜在位者皆再拜謁者進獻官之左白有司謹具<lb/>
請行事退復位太官令出詣饌所太祝跪取幣于篚興<lb/>
立于樽所謁者引獻官詣神坐前北向立太祝奉幣東<lb/>
向授獻官受幣進北靣跪奠于神坐俛伏興少退北向<lb/>
<pb n="KR2m0021_WYG_089-3a"/>
再拜謁者引獻官還本位太官令引饌入升自南陛太<lb/>
祝迎引于壇上設于神坐前設訖太官令以下降復位<lb/>
太祝還樽所謁者引獻官詣罍洗盥手洗爵訖謁者引<lb/>
獻官升自南陛詣酒樽所執樽者舉羃獻官酌醴齊謁<lb/>
者引獻官進神坐前北向跪奠爵俛伏興少退北向立<lb/>
太祝持版進于神坐之右東靣跪讀祝文曰維某年歳<lb/>
次月朔日天子謹遣具官臣姓名告于馬祖天駟之神<lb/>
爰以春季遊牝于牧祗薦制幣犧齊粢盛庶品明薦于<lb/>
<pb n="KR2m0021_WYG_089-3b"/>
馬祖天駟之神尚享訖興獻官再拜太祝進跪奠版于<lb/>
神坐俛伏興還樽所太祝以爵酌福酒進獻官之右西<lb/>
向立獻官再拜受爵跪祭酒遂飲卒爵太祝進受爵復<lb/>
于坫獻官俛伏興太祝帥齋郎進爼太祝减神前胙肉<lb/>
興以授獻官受以授齋郎謁者引獻官降自南陛還本<lb/>
位太祝進跪徹豆俛伏興還樽所<hi>徹者籩豆各一少移于故處</hi>奉禮<lb/>
曰再拜在位者皆再拜<hi>已飲福受胙者不拜</hi>奉禮又曰再拜在位<lb/>
者俱再拜謁者進獻官之左白請就望瘞位謁者引<lb/>
<pb n="KR2m0021_WYG_089-4a"/>
獻官就望瘞位南向立奉禮又帥賛者退立于燎壇東<lb/>
北位太祝進神坐前取制幣祝版爵酒又以爼載牲體<lb/>
稷黍飯興降自南陛南行當柴壇東南行自南陛登柴<lb/>
壇以幣酒祝版饌置柴上訖奉禮曰可燎東西面各二<lb/>
人以炬燎火起以炬投壇上火半柴謁者進獻官之左<lb/>
白禮畢遂引獻官以下出奉禮帥賛者還本位賛引引<lb/>
太祝以下俱復執事位立定奉禮曰再拜太祝以下皆<lb/>
再拜賛引引出<lb/>
<pb n="KR2m0021_WYG_089-4b"/>
　　　　仲夏享先牧<lb/>
將享有司筮日如别儀前享三日預享之官散齋二日<lb/>
于正寢致齋一日于享所右校掃除壇之内外又為<lb/>
瘞埳于壇之壬地方深取足容物衛尉設享官次于<lb/>
東壝之外道南北向以西為上太官令具特牲之饌其<lb/>
日未明二刻太史令郊社令設升先牧神坐于壇上近<lb/>
北南向席以莞設神位于坐首奉禮設獻官位于壇東<lb/>
南西向執事位于獻官東南俱西向北上設奉禮位于<lb/>
<pb n="KR2m0021_WYG_089-5a"/>
獻官西南賛者二人在南差退俱西向北上又設奉禮<lb/>
賛者位于瘞塪西南東靣南上設望燎位于壇之西南<lb/>
北向設享官以下門外位于東壝之外道南每等異位<lb/>
重行北向以西為上郊社令設酒樽于壇上東南隅北<lb/>
向設洗于壇東南北向罍水在洗東篚在洗西南肆<hi>篚實</hi>
<hi>巾爵</hi>執樽罍篚羃者各位于樽罍篚羃之後設幣篚于尊<lb/>
坫之所未明一刻享官以下各服其服郊社令太官令<lb/>
與良醖之屬入實樽罍及幣質明謁者引獻官以下俱<lb/>
<pb n="KR2m0021_WYG_089-5b"/>
就門外位奉禮帥賛者先入就位賛引引太祝與執樽罍<lb/>
篚羃者入當壇南重行北靣以西為上立定奉禮曰再<lb/>
拜賛者承傳<hi>凡奉禮有詞賛者皆承傳</hi>太祝以下俱再拜祝與執事<lb/>
者升自東陛立于樽所執樽罍篚羃者各就位謁者引<lb/>
獻官以下入就位立定奉禮曰再拜在位者皆再拜謁<lb/>
者進獻官之左白有司謹具請行事退復位太官令出<lb/>
詣饌所太祝跪取幣于篚興立于尊所謁者引獻官詣<lb/>
神坐前北向立太祝奉幣東向授獻官受幣進北靣跪<lb/>
<pb n="KR2m0021_WYG_089-6a"/>
奠於神坐俛伏興少退北向再拜謁者引獻官還本位<lb/>
太官令引饌入升自南陛太祝迎引於壇上設於神坐<lb/>
前設訖太官令以下降復位祝還樽所謁者引獻官詣<lb/>
罍洗盥手洗爵訖謁者引獻官升自南陛詣酒樽所執<lb/>
樽者舉羃獻官酌酒謁者引獻官進先牧神坐前北向<lb/>
跪奠爵俛伏興少退北向立太祝持版進神坐之右東<lb/>
向跪讀祝文曰維某年歲次月朔日子嗣開元神武皇<lb/>
帝遺具官臣姓名敢昭告於先牧之神惟神肇開牧養<lb/>
<pb n="KR2m0021_WYG_089-6b"/>
厥利無窮式因頒馬爰以制幣犧齊粢盛庶品明薦於<lb/>
先牧之神尚享訖興獻官再拜太祝進跪奠版於神坐<lb/>
俛伏興還樽所太祝以爵酌福酒進獻官之右西向立<lb/>
獻官再拜受爵跪祭酒遂飲卒爵祝進受爵復於坫獻<lb/>
官俛伏興太祝帥齋郎進俎太祝减神前胙肉以授獻<lb/>
官獻官受以授齋郎謁者引獻官降自南陛還本位太祝<lb/>
進跪徹豆俛伏興還樽所<hi>徹者籩豆各一少移於故處</hi>奉禮曰再拜<lb/>
在位者皆再拜<hi>已飲福受胙者不拜</hi>奉禮曰再拜在位者俱再拜<lb/>
<pb n="KR2m0021_WYG_089-7a"/>
謁者進獻官之左白請就望瘞位謁者引獻官就望瘞<lb/>
位北向立奉禮帥贊者又就瘞塪西南位太祝進神坐<lb/>
前跪取幣爵酒又以俎載牲體稷黍飯興降自南陛北<lb/>
行當瘞塪西行至塪以幣酒饌置於坎訖奉禮曰可瘞<lb/>
東西面各二人寘土半塪謁者進獻官之左白禮畢遂<lb/>
引獻官以下出奉禮帥贊者還本位贊引引太祝俱復<lb/>
執事位立定奉禮曰再拜太祝以下皆再拜贊引引出<lb/>
其祝版焚於齋坊<lb/>
<pb n="KR2m0021_WYG_089-7b"/>
　　　　仲秋祭馬社<lb/>
薦享之儀並與先牧同其祝文曰維某年歲次月朔日<lb/>
子嗣開元神武皇帝遣具官姓名敢昭告於馬社之神<lb/>
惟神肇教人乗用頼於今式因肆僕爰以制幣犧齊粢<lb/>
盛庶品明薦於馬社之神尚饗<lb/>
　　　　仲冬祭馬步<lb/>
薦享之儀並與先牧同其祝文曰維某年歲次月朔日<lb/>
開元神武皇帝謹遣具官姓名敢昭告於馬步之神惟<lb/>
<pb n="KR2m0021_WYG_089-8a"/>
神為國所重在於閑牧神其屏兹㓙慝使無有害載因<lb/>
獻校爰以制幣犧齊粢盛庶品明薦於馬步之神尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_089-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷八十九<lb/>
</p>
<p>
</p>
  </div>
</body>
</text>
</TEI>
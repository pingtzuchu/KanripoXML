<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷七十</head>
    <p>
<pb n="KR2m0021_WYG_070-1a"/>
欽定四庫全書<lb/>
　大唐開元禮卷七十　　　　唐　蕭嵩等　撰<lb/>
　　吉禮<lb/>
　　　諸州祈社稷　　　　　諸州祈禱諸神<lb/>
　　　諸州禜城門<lb/>
　　　　諸州祈社稷<lb/>
前二日本司掃除壇之内外又為瘞塪于壇北如常設<lb/>
上佐以下次于社壇西門之外道北隨地之宜前一日<lb/>
<pb n="KR2m0021_WYG_070-1b"/>
諸祈官皆于祭所清齋一日掌事者饌酒脯醢設上佐<lb/>
位于稷壇西北掌事以下位於西門之内道北俱重行東<lb/>
向以南為上設賛唱者位于上佐東北東向南上設望<lb/>
瘞位于埋塪北南向設上佐以下門外位于西門之外<lb/>
道南俱重行北向以東為上其日夙興本司帥其屬守<lb/>
社壇四門去壇九十歩所禁斷行人掌事者入設神坐<lb/>
樽坫罍洗篚羃如常祭之儀<hi>每坐各籩一豆一篚實巾二爵二配坐皆爵一並置</hi>
<hi>于坫</hi>質明上佐以下各服其服本司帥掌事者入實樽罍<lb/>
<pb n="KR2m0021_WYG_070-2a"/>
祝版各置于坫又以幣各置于篚設于饌所<hi>其幣各長一丈八尺</hi>
賛禮者引上佐以下俱就門外位賛唱者先入就位祝<lb/>
與執樽罍篚者入當社壇北重行南向以東為上立定賛<lb/>
唱者曰冄拜祝以下皆冄拜執樽者各升自西階立于<lb/>
樽所執罍篚者各就位祝詣社壇升自西階行埽除又<lb/>
詣稷壇升行埽除訖諸祝出奉幣篚入就瘞塪北位賛<lb/>
禮者引上佐以下入就位立定賛唱者曰冄拜上佐以<lb/>
下皆冄拜賛禮者進上佐之左白請行事還本位賛唱<lb/>
<pb n="KR2m0021_WYG_070-2b"/>
者曰再拜上佐以下皆再拜初白請行事掌饌者率執<lb/>
饌者奉饌陳于西門之外祝以幣授上佐賛者引上佐<lb/>
升社壇北陛南向跪奠于社神前訖興少退冄拜訖復<lb/>
位又祝以幣授上佐上佐奉幣升稷壇跪奠如社壇之<lb/>
儀訖掌饌者引饌入社稷之饌升自北陛配坐之饌升<lb/>
自西陛諸祝迎引于壇上各設于神坐前訖掌饌者降<lb/>
自西陛復位諸祝各還樽所賛者引上佐詣罍洗盥手<lb/>
洗爵自社壇北陛升詣社神酒樽所執樽者舉羃上佐<lb/>
<pb n="KR2m0021_WYG_070-3a"/>
酌酒進詣社神坐前南向跪奠爵興少退南向立祝持<lb/>
版進于神坐之右西向跪讀祝文曰維某年歳次月朔<lb/>
日子刺史姓名謹遣具位姓名敢昭告于社神久闕時<lb/>
雨黎元惟懼惟神哀此蒼生敷降嘉液謹以制幣清酌<lb/>
脯醢明薦于神以后土氏勾龍配神作主尚饗興上佐<lb/>
冄拜祝進跪奠版于神坐興還樽所上佐拜訖賛禮引<lb/>
上佐詣配坐酒樽所取爵于坫執樽者舉羃上佐酌酒<lb/>
進詣后土氏神坐前西向跪奠爵興少退西向立祝持<lb/>
<pb n="KR2m0021_WYG_070-3b"/>
版進于神坐之左南靣跪讀祝文曰維某年歳次月朔<lb/>
日子刺史姓名謹遣具位姓名敢昭告于后土氏久闕<lb/>
時雨黎元惟懼惟神哀此蒼生敷降嘉液謹以制幣清酌<lb/>
脯醢明薦于后土氏尚饗祝興上佐冄拜祝進跪奠版<lb/>
于神坐興還樽所上佐拜訖賛禮者引上佐降自北陛<lb/>
詣罍洗盥手洗爵詣稷壇北陛升獻如社壇之儀<hi>稷神及后</hi>
<hi>稷氏祝文並同</hi>賛禮者引上佐降復位諸祝各進神坐前跪徹<lb/>
豆興還樽所賛唱者曰冄拜上佐以下皆冄拜賛禮者<lb/>
<pb n="KR2m0021_WYG_070-4a"/>
進上佐之左白請就望瘞位賛者引上佐就望瘞位南<lb/>
向立祝以篚于神前取幣及血黍稷飯皆寘于塪賛唱<lb/>
者曰可瘞塪東西各二人寘土半塪賛者進上佐之左<lb/>
白禮畢遂引出諸執事者以次出祝與執樽罍篚者降<lb/>
復執事位賛唱者曰冄拜祝以下皆冄拜以次出其祝<lb/>
版燔于齋所得雨報祠以豕羊其祭器之數及飲福受<lb/>
胙瘞幣血皆與正祭同餘與祈禮同祝文曰維某年歳<lb/>
次月朔日子刺史姓名謹遣具位某官姓名敢昭告于<lb/>
<pb n="KR2m0021_WYG_070-4b"/>
社神往以久闕時雨式陳誠禱惟神監祐降兹嘉液品<lb/>
物沾洽蒼生咸賴謹以制幣犧齊粢盛庶品明薦于社<lb/>
神以后土氏勾龍配神作主尚饗維某年歳次月朔日<lb/>
子刺史姓名謹遣具位姓名敢昭告于后土氏徃以久<lb/>
闕時雨式陳誠禱惟神監祐降兹嘉液品物沾洽蒼生<lb/>
咸賴謹以制幣犧齊粢盛庶品明薦于后土氏尚饗<hi>稷神</hi>
<hi>及后稷氏祝文並同</hi>
　　　　諸州祈禱諸神<lb/>
<pb n="KR2m0021_WYG_070-5a"/>
前一日本司設上佐以下次于祈所隨地之宜又為瘞<lb/>
塪于神坐之南方深取足容物諸祈官皆于祈所清齋<lb/>
一日掌事者饌酒脯醢<hi>每坐籩豆各一</hi>祈日質明去祭所七十<lb/>
歩禁止行人上佐以下各服其服祝帥掌事者奉席入<lb/>
設神坐于北廂南向<hi>若更有諸坐則以西為上</hi>賛禮者帥執樽者設<lb/>
樽于神坐之左北向設洗于酒樽東南北向罍水在洗<lb/>
西南肆篚在樽左<hi>篚實巾爵</hi>執樽罍篚者各位于樽罍篚之<lb/>
後設上佐以下位于神坐東南重行西向以北為上設<lb/>
<pb n="KR2m0021_WYG_070-5b"/>
賛唱者位于上佐西南西向設望瘞位于瘞塪之南北<lb/>
向設上佐以下門外位于東門之外道南北向西上掌<lb/>
事者入實樽罍祝以祝版置于坫又以幣置于篚設于<lb/>
饌所<hi>其幣長一丈八尺</hi>賛禮者引上佐以下俱就門外位賛唱<lb/>
者先入就位祝與執樽罍篚者入當神坐前北靣重行<lb/>
北向西上立定賛唱者曰冄拜祝以下皆冄拜執樽罍<lb/>
篚者各就位祝進神坐前行埽除訖賛唱者曰冄拜上<lb/>
佐以下皆冄拜賛禮者進上佐之左白請行事退復位<lb/>
<pb n="KR2m0021_WYG_070-6a"/>
賛唱者曰冄拜上佐以下皆冄拜初白請行事掌饌者<lb/>
帥執饌者奉饌陳于西門之外祝以幣授上佐上佐奉<lb/>
幣跪奠于神坐前訖興少退冄拜訖復位掌饌者引饌<lb/>
入祝迎引于坐首各設于神坐前執饌者退復位祝還<lb/>
樽所賛禮者引上佐詣罍洗盥手洗爵訖詣酒樽所執<lb/>
樽者舉羃上佐酌酒賛禮者引上佐詣神坐前北向跪<lb/>
奠爵興少退北向立祝持版進于神坐之右東向跪讀<lb/>
祝文曰維某年歳次月朔日子刺史姓名謹遣具位姓<lb/>
<pb n="KR2m0021_WYG_070-6b"/>
名敢昭告于某神爰以農要久闕時雨惟神哀此蒼生<lb/>
敷降靈液謹以制幣清酌脯醢明薦于某神尚饗祝興<lb/>
上佐冄拜祝進跪奠版于神坐興還樽所<hi>若更有諸坐祈官酌獻皆</hi>
<hi>如上儀唯不盥手其祝文與上同</hi>賛禮者引上佐還本位祝進神坐前<lb/>
跪徹豆興還樽所賛唱者曰冄拜上佐以下皆冄拜賛<lb/>
禮者進上佐之左白請就望瘞位上佐就望瘞位北向<lb/>
立祝以幣寘于坎東西各二人寘土半坎賛者進上佐<lb/>
之左白禮畢遂引上佐以下出訖祝與執樽罍篚者俱<lb/>
<pb n="KR2m0021_WYG_070-7a"/>
復執事位賛唱者曰冄拜祝以下皆冄拜以出其祝版<lb/>
燔于齋所<hi>若祈海瀆等幣沈之設奉幣位各向所祈之水沉之儀節一與瘞同若祈先代帝王其瘞</hi>
<hi>正祭</hi>得雨報祠<hi>幣如正/祭之禮</hi>牢饌飲福受胙<hi>若非岳鎮海瀆及先代帝王唯飲福</hi>
<hi>不受胙</hi>瘞幣血皆同祭社之禮<hi>其瘞塪之位仍依祈禮若海瀆等沉幣又并沉血其</hi>
<hi>奉幣血位及沉之儀節皆凖祈沉之禮若報祠先代帝王其幣仍與祈同</hi>餘皆與祈禮同祝<lb/>
文曰維某年歳次月朔日子刺史姓名謹遣具位姓名<lb/>
敢昭告于某神往以久闕時雨式陳誠禱惟神鍳祐降<lb/>
兹嘉液品物霑洽蒼生咸頼謹以制幣犧齊粢盛庶品<lb/>
<pb n="KR2m0021_WYG_070-7b"/>
明薦于神尚饗<lb/>
　　　　諸州禜城門<lb/>
若霖雨不止禜祭城門設神坐皆内向設瓢齊之樽于<lb/>
神坐之左設罍洗及篚于酒樽之左俱内向設司功位<lb/>
于罍洗之左而右向執事者位于其後皆以近神為上<lb/>
賛禮者賛拜無幣不為瘞坎餘與祈諸神同祝文曰維<lb/>
某年歳次月朔日子刺史姓名謹遣具位姓名敢昭告<lb/>
于城門霖雨久淹害于百榖惟靈降福應時開霽謹以<lb/>
<pb n="KR2m0021_WYG_070-8a"/>
清酌嘉獻明告于城門尚饗若雨止報祠用特牲飲福<lb/>
餘與禜同祝文曰維某年歳次月朔日子刺史姓名謹遣<lb/>
具位姓名敢昭告于城門前以霖雨式陳誠禱惟靈降<lb/>
祉應時開霽謹以清酌牲齊粢盛庶品明薦于城門尚<lb/>
饗<lb/>
　<lb/>
　<lb/>
　<lb/>
<pb n="KR2m0021_WYG_070-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷七十<lb/>
</p>
<p>
</p>
  </div>
</body>
</text>
</TEI>
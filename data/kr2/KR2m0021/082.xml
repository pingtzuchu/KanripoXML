<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷八十二</head>
    <p>
<pb n="KR2m0021_WYG_082-1a"/>
欽定四庫全書<lb/>
　大唐開元禮卷八十二　　唐　蕭嵩等　撰<lb/>
　　軍禮<lb/>
　　　皇帝親征冝于太社　齋戒<lb/>
　　　陳設　　　　　　　鑾駕出宫<lb/>
　　　薦玉帛　　　　　　進熟<lb/>
　　　鑾駕還宫<lb/>
　　　　齋戒<lb/>
<pb n="KR2m0021_WYG_082-1b"/>
將告有司卜日如前儀前一日皇帝清齋于太極殿凡<lb/>
預告之官清齋于廟所近侍之官應從升者及羣官各<lb/>
使等各于本司及公館諸軍將各于正寢清齋一宿<hi>若在</hi>
<hi>營者齋于軍幕</hi>諸衞令其屬晡後一刻各以其方器服守衞社<lb/>
宫門與太樂工人俱清齋一宿<lb/>
　　　　陳設<lb/>
前告三日尚舍直長施大次于社宫西門之外道北南<lb/>
向尚舍奉御鋪御坐守宫設文武侍臣次于大次之後文<lb/>
<pb n="KR2m0021_WYG_082-2a"/>
官在左武官在右俱南向設告官及從駕羣官次各如<lb/>
常儀設軍將次于社宫北門之外道西東向以北為上<lb/>
前二日太樂令設宫懸之樂于壇北又設登歌及舉麾<lb/>
位于壇上並如常儀右校清掃内外又為瘞埳二于樂<lb/>
懸之北如常前一日奉禮設御位北門之内當社壇南向<lb/>
設太祝等奉幣血位于埳北如常設告官及從駕羣官<lb/>
版位于内外如常儀郊社令帥府史一人及齋郎以樽<lb/>
坫罍洗篚羃入設皆如常儀執樽罍篚羃者各位于樽<lb/>
<pb n="KR2m0021_WYG_082-2b"/>
罍篚羃之後告日未明十五刻太官令帥宰人烹牲于<lb/>
厨<hi>牲用黑牛二齋郎以豆取牲血如常</hi>未明四刻太史令郊社令各服其<lb/>
服升設神席位如常<lb/>
　　　　鑾駕出宫<lb/>
皇帝服武弁乗革輅陳大駕鹵簿其嚴鼓時刻奏請進<lb/>
發内外器服皆如常儀前後備六軍<lb/>
　　　　奠玉幣<lb/>
其日未明二刻諸告官各服其服郊社令良醖令各率<lb/>
<pb n="KR2m0021_WYG_082-3a"/>
其屬入實樽罍及玉<hi>太樽實以醴齊配坐之象尊實亦如之其明水各實于上尊玉俱以</hi>
<hi>兩珪有邸</hi>太祝各以幣置于篚<hi>幣隨牲色各長一丈八尺</hi>太官令帥進饌<lb/>
者實諸籩豆簠簋等皆設于神厨未明三刻奉禮帥賛<lb/>
者先入就位賛引引御史博士太祝諸執事者入行掃除如<lb/>
常儀訖各就位鑾駕将至謁者賛引各引從駕羣官就門下<lb/>
位太樂令帥工人次入就位<hi>其升壇者皆脱履于下降納如常</hi>謁者賛引告官及<lb/>
從告羣官客使入就位皇帝停大次半刻頃太常博士引<lb/>
太常卿立于大次門外當門北向侍中版奏外辦皇帝出次<lb/>
<pb n="KR2m0021_WYG_082-3b"/>
華盖侍衛如常儀博士引太常卿太常卿引皇帝<hi>凡太常卿前導</hi>
<hi>皆博士先引</hi>社宫北門外殿中監進鎮珪華盖仗衛停于門<lb/>
外近侍者従入如常皇帝至版位南面立<hi>每立太常卿博士退立于</hi>
<hi>左</hi>太常卿前奏請再拜退復位皇帝再拜奉禮曰衆官<lb/>
再拜賛者承傳<hi>凡奉禮有詞賛者皆承傳</hi>衆官在位者皆再拜太常<lb/>
卿前奏有司謹具請行事退復位協律郎跪俛伏舉麾<lb/>
<hi>凡取物者皆跪俛伏而取以興奠訖則俛伏興</hi>鼓柷奏順和之樂以函鐘之均<lb/>
樂舞八成偃麾戛敔樂止<hi>凡樂皆協律郎舉麾工鼓柷而後作偃麾戛敔而後止</hi>
<pb n="KR2m0021_WYG_082-4a"/>
太常卿前奏請再拜退復位皇帝再拜奉禮曰衆官再<lb/>
拜衆官皆再拜諸祝俱取玉幣于篚各立于樽所太常<lb/>
卿引皇帝太和之樂作<hi>皇帝每行皆作太和之樂</hi>皇帝詣太社壇升<lb/>
自北陛近侍者従升如常儀皇帝升壇南向立樂止太<lb/>
祝加玉于幣以授侍中侍中奉玉幣西向進皇帝受玉<lb/>
幣登歌作肅和之樂以應鐘之均太常卿引皇帝進南<lb/>
面跪奠于太社神坐俛伏興太常卿引皇帝少退南面<lb/>
再拜太常卿引皇帝立于東方西向又太祝以幣授侍<lb/>
<pb n="KR2m0021_WYG_082-4b"/>
中侍中奉幣南面進皇帝受幣太常卿引皇帝進西向<lb/>
跪奠于后土氏神坐前俛伏興太常卿引皇帝少退西<lb/>
向再拜訖登歌止太常卿引皇帝降自北陛樂作太常<lb/>
卿引皇帝詣太稷壇升奠玉幣于太稷氏后稷氏升降<lb/>
皆如太社壇儀太常卿引皇帝降自北陛樂止皇帝還<lb/>
版位南向立樂止<lb/>
　　　　進熟<lb/>
皇帝既升奠玉幣太官令出帥進饌者奉饌入陳于西<lb/>
<pb n="KR2m0021_WYG_082-5a"/>
門之外司徒奉太社之俎初皇帝既至位樂止太官<lb/>
令引饌入太社太稷之饌入自正門后土后稷之饌<lb/>
入自左闥俎初入門雍和之樂作饌至陛樂止太社<lb/>
太稷之饌升自北陛后土后稷之饌升自西陛諸祝<lb/>
迎引于壇上各設于神坐前設訖謁者引司徒以下<lb/>
降復位諸祝各還樽所太常卿引皇帝詣罍洗樂作<lb/>
皇帝至罍洗樂止侍中跪取<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>興沃水又侍中跪取<lb/>
盤興承水皇帝盥手黄門侍郎跪取巾於篚興進帨<lb/>
<pb n="KR2m0021_WYG_082-5b"/>
手訖黄門侍郎受巾跪奠于篚黄門侍郎又取爵于<lb/>
篚興進皇帝皇帝受爵侍中酌罍水又侍中奉盤承<lb/>
水皇帝洗爵黄門侍郎又授巾如初皇帝拭爵訖侍<lb/>
中奠盤匜黄門侍郎受巾奠于篚皆如常太常卿引<lb/>
皇帝樂作皇帝詣太社壇升自北陛樂止近侍官從<lb/>
升如常謁者引司徒升自西陛立于樽所齋郎奉俎<lb/>
從升立于司徒之後太常卿引皇帝詣太社酒樽所<lb/>
執樽者舉羃侍中賛酌醴齊訖夀和之樂作<hi>皇帝毎酌獻及</hi>
<pb n="KR2m0021_WYG_082-6a"/>
<hi>飲福酒皆作夀和之樂</hi>太常卿引皇帝進太社神坐前南面跪奠<lb/>
爵俛伏興太常卿引皇帝少退南向立樂止太祝持版<lb/>
進于神坐之右西向跪讀祝文<hi>其祝文臨時撰告以親征意</hi>訖興皇帝<lb/>
再拜初讀祝文訖樂作太祝進跪奠版于神坐前興還<lb/>
樽所皇帝拜訖樂止太常卿引皇帝詣后土氏酒樽所<lb/>
執尊者舉羃侍中取爵于坫進皇帝受爵侍中賛酌醴<lb/>
齊訖樂作太常卿引皇帝進后土氏神坐前西向跪奠<lb/>
爵俛伏興太常卿引皇帝少退西向立樂止太祝持版<lb/>
<pb n="KR2m0021_WYG_082-6b"/>
進于神坐之左南向跪讀祝文訖興皇帝再拜初讀祝<lb/>
文訖樂作太祝進跪奠版于神坐興還樽所皇帝拜訖<lb/>
樂止太常卿引皇帝進太社神坐前南向立樂作太祝<lb/>
各以爵酌福酒合置一爵一太祝持爵以授侍中侍中<lb/>
受爵東向以進皇帝再拜受爵跪祭酒啐酒奠爵俛伏<lb/>
興諸祝各帥齋郎進爼太祝减太社神前胙肉太祝以<lb/>
爼授司徒司徒奉爼東向進皇帝受以授左右皇帝跪<lb/>
取爵遂飲卒爵侍中進受爵以授太祝太祝受爵復于坫<lb/>
<pb n="KR2m0021_WYG_082-7a"/>
皇帝俛伏興再拜樂止太常卿引皇帝樂作皇帝降自北陛詣<lb/>
罍洗樂止謁者引司徒従降皇帝至罍洗盥手洗爵侍中黄門<lb/>
侍郎賛洗如常訖太常卿引皇帝樂作皇帝詣太稷壇升自北<lb/>
陛樂止皇帝酌獻太稷后稷皆如太社后土之儀太常卿引皇<lb/>
帝降自北陛樂作皇帝還版位南面立樂止謁者引司徒降復<lb/>
位皇帝既降謁者引諸軍将升自西陛進立于太社神坐前南<lb/>
面西上初軍将升諸太祝各帥齋郎以爵酌罍福酒進立于軍<lb/>
将之東西面南上軍将俱再拜受爵跪祭酒啐酒奠爵興諸太<lb/>
<pb n="KR2m0021_WYG_082-7b"/>
祝各帥齋郎進俎減神前胙肉以次授軍将受以授齋郎軍<lb/>
将俱跪取爵遂飲卒爵太祝帥齋郎受爵復于坫軍将興俱<lb/>
再拜謁者引軍将降復位登歌作諸祝俱進徹豆還樽所登<lb/>
歌止<hi>徹者豆籩各一少移于故處</hi>奉禮曰賜胙賛者唱衆官再拜衆官<lb/>
皆再拜<hi>已飲福受胙者則不拜</hi>樂作太常卿前奏稱請再拜退復位<lb/>
皇帝再拜奉禮曰衆官再拜衆官皆再拜樂一成止太常<lb/>
卿前奏請就望瘞位太常卿引皇帝樂作皇帝至望瘞位<lb/>
南向立樂止于羣官将拜諸祝各執篚進神坐前取玉幣<lb/>
<pb n="KR2m0021_WYG_082-8a"/>
齋郎以爼載牲體稷黍飯爵酒各由其陛降壇南行當<lb/>
瘞埳西行諸祝以玉幣饌物置于埳訖奉禮曰可瘞埳<lb/>
東西面各四人寘土半埳太常卿前奏禮畢太常卿引<lb/>
皇帝還大次樂作皇帝出社宫門殿中監前受鎮珪華盖侍衛<lb/>
如常儀皇帝入次樂止謁者賛引各引告官及從駕羣官<lb/>
以次出賛引引御史以下俱復執事位立定奉禮曰再<lb/>
拜御史以下皆再拜賛引引出工人以次出其祝版燔<lb/>
於齋所<lb/>
<pb n="KR2m0021_WYG_082-8b"/>
　　　　鑾駕還宫如常儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷八十二<lb/>
</p>
<p>
</p>
  </div>
</body>
</text>
</TEI>
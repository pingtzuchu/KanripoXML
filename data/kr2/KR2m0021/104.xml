<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百四</head>
    <p>
<pb n="KR2m0021_WYG_104-1a"/>
欽定四庫全書<lb/>
　大唐開元禮卷一百四　　　唐　蕭嵩等　撰<lb/>
　　嘉禮<lb/>
　　　皇帝養老於太學<lb/>
　　　陳設　　　　　　　鑾駕出宫<lb/>
　　　養老　　　　　　　　鑾駕還宫<lb/>
　　　　陳設<lb/>
前三日尚舎直長設大次於學堂之後隨地之宜設三<lb/>
<pb n="KR2m0021_WYG_104-1b"/>
老五更次於學堂南門外之西羣老次於其後俱東向<lb/>
設羣官次文官于門外之東重行西向武官于羣老之<lb/>
西重行東向皆北上前一日尚舎奉御設御坐于堂上<lb/>
東序西向莞筵紛純加藻席畫純次席黼純設三老坐<lb/>
於西楹之東近北南向設五更坐於西階上東向設國<lb/>
老三人坐於三老坐西階不屬焉皆莞筵紛純加藻席<lb/>
畫純設衆國老坐于堂下西階之西東面北上皆蒲筵緇<lb/>
布純加莞席𤣥帛純<hi>若三品以上則莞筵紛純加藻席畫純凡五品以上致仕者為國老</hi>設<lb/>
<pb n="KR2m0021_WYG_104-2a"/>
庶老坐於國老之後皆蒲筵緇布純<hi>六品以下致仕者為庶老</hi>太樂<lb/>
令展宫懸於學堂之庭設登歌於堂上及舉麾位等並<lb/>
准元㑹之儀典儀設文官五品以上位於懸東六品以<lb/>
下在其南俱重行西向北上武官五品以上位於懸西<lb/>
六品以下在其南當文官俱重行東向北上藩客分方<lb/>
位於文官武官六品之南<hi>若有諸州使人分方位于文武官九品之後</hi>學生<lb/>
分位於文武官之後奉禮設門外位如設次之式尚舍<lb/>
奉御設樽于東楹之西北向左𤣥酒有坫以置爵<lb/>
<pb n="KR2m0021_WYG_104-2b"/>
　　　　　鑾駕出宫<lb/>
前出宫三日本司宣攝内外各供其職守宫設從駕之<lb/>
官五品以上次於順天門外東西朝堂如常前二日太<lb/>
樂令設宫懸之樂於殿庭如常儀其日未明七刻搥一<lb/>
皷為一嚴<hi>三嚴時節前一日侍中裁奏</hi>侍中奏開宫殿門及城門未<lb/>
明五刻搥二鼓為再嚴侍中版奏請中嚴奉禮設従駕羣官五<lb/>
品以上位文官于東朝堂之前西向武官于西朝堂之<lb/>
前東向俱重行北上從駕羣官五品以上俱集朝堂次<lb/>
<pb n="KR2m0021_WYG_104-3a"/>
各服其服<hi>其六品以下及諸客使等並駕發之前預赴太學俱就次各服其服</hi>所司陳小<lb/>
駕鹵簿未明二刻搥三皷為三嚴諸衞之屬各督其隊<lb/>
與鈒㦸以次入陳于殿庭謁者引從駕羣官各就朝堂<lb/>
前位諸侍衞之官各服其器服侍中中書令以下俱詣<lb/>
西閤上奉迎<hi>侍中奉寳如式</hi>乘黄令進金輅于西閤外南向千<lb/>
牛將軍一人執長刀立于輅前北向黄門侍郎一人在<lb/>
侍臣之前賛者二人又在黄門之前侍中版奏外辦太<lb/>
僕卿奮衣而升正立執轡皇帝服通天冠絳紗袍乘輿<lb/>
<pb n="KR2m0021_WYG_104-3b"/>
以出曲直華盖警蹕如常儀皇帝將出仗動太樂令令<lb/>
撞黄鐘之鐘右五鐘皆應協律郎跪俛伏舉麾鼔柷奏<lb/>
太和之樂千牛將軍前執轡皇帝升輅太僕卿立授綏<lb/>
侍中中書令以下夾侍如常儀黄門侍郎進當鑾駕前<lb/>
跪奏稱黄門侍郎臣某言請鑾駕發引俛伏興退復位<lb/>
<hi>凡黄門侍郎奏請皆進當鑾駕前跪奏稱具官臣某言訖俛伏興</hi>鑾駕動又稱警蹕黄<lb/>
門侍郎與賛者夾引以出千牛將軍夾輅而趨駕至太<lb/>
極門偃麾戛敔樂止出太極門鼔柷奏采茨之樂出嘉<lb/>
<pb n="KR2m0021_WYG_104-4a"/>
徳門戛敔樂止<hi>凡樂皆協律郎舉麾工鼔柷而後作偃麾戛敔而後止</hi>至順天門<lb/>
外侍臣上馬所黄門侍郎奏稱請鑾駕權停勅侍臣上<lb/>
馬侍中前承制退稱制曰可黄門侍郎退稱侍臣上馬<lb/>
賛者承傳文武侍臣皆上馬諸侍衞之官各督其屬左<lb/>
右翊駕在黄麾内符寳郎奉六寳與殿中監後部從在<lb/>
黄鉞内侍中中書令以下夾侍于輅前賛者在供奉官<lb/>
人内侍臣上馬畢黄門侍郎奏稱請勅車右升侍中前<lb/>
承制退稱制曰可黄門侍郎退復位千牛將軍升訖黄<lb/>
<pb n="KR2m0021_WYG_104-4b"/>
門侍郎奏稱請鑾駕發引退復位鑾駕動稱警蹕皷傳<lb/>
音如常皷吹振作而行其從駕之官在𤣥武隊後如常<lb/>
儀<lb/>
　　　　養老<lb/>
仲秋之月擇吉辰皇帝親養三老五更於太學所司先<lb/>
奏定三師三公致仕者用其徳行及年高者一人為三<lb/>
老次一人為五更尚食預具牢饌鑾駕將至通事舍人<lb/>
引先至之官皆就門外位學生俱青衿服入就位鑾駕<lb/>
<pb n="KR2m0021_WYG_104-5a"/>
至太學門迴輅南向侍中跪奏請降輅俛伏興皇帝降<lb/>
輅乘輿入大次繖扇侍衞如常通事舍人引文武五品<lb/>
以上從駕之官皆就門外位太樂令帥工人二舞入就<lb/>
位如正㑹之禮通事舍人引羣官客使入就位初鑾駕<lb/>
出宫量時刻遣使迎三老五更於其第三老五更俱服<lb/>
進賢冠乘安車前後導從如常禮其國老庶老則有司<lb/>
預戒之鑾駕既至三老五更及羣老等俱赴集其次羣<lb/>
老各服其服太常少卿賛三老五更俱出次引立于學<lb/>
<pb n="KR2m0021_WYG_104-5b"/>
堂南門外之西東面北上奉禮賛羣老出次引立于三<lb/>
老五更之後太常博士引太常卿升立于學堂北户之<lb/>
内當户北向侍中版奏外辦皇帝出户侍衞如常<hi>侍中負寳</hi>
<hi>陪從如式</hi>殿中監進大珪皇帝執大珪博士引太常卿太常<lb/>
卿引皇帝<hi>毎太常卿前導皆博士先引</hi>協律郎跪俛伏舉麾太和之<lb/>
樂作皇帝降迎三老于門内之東西面立侍臣從立于<lb/>
皇帝之後太常卿與博士退立於左皇帝立定樂止三<lb/>
老五更皆杖各二人夾扶左右太常少卿引導敦史執<lb/>
<pb n="KR2m0021_WYG_104-6a"/>
筆以従三老入門舒和之樂作三老五更立于門西東面北上<lb/>
奉禮引羣老隨入立於其後初三老立定樂止太常卿前奏請<lb/>
再拜退復位皇帝再拜三老五更去杖攝齊以答再拜畢皇帝<lb/>
揖進三老在前五更従仍杖夾扶入初至階皇帝揖升俱就坐<lb/>
後揖立樂止侍衛之官量人従升皇帝西面再拜三老三老<lb/>
南面答再拜皇帝西向肅拜五更五更答再拜休和之樂作<lb/>
三老五更俱就坐三公授几九卿正履訖殿中監尚食奉御<lb/>
進珍羞及黍稷等皇帝省之遂設于三老前樂止太常卿<lb/>
<pb n="KR2m0021_WYG_104-6b"/>
引皇帝詣三老座前執醬而饋訖太常卿引皇帝詣酒<lb/>
樽所取爵侍中賛酌酒訖太常卿引皇帝進執爵而酳<lb/>
尚食奉御以次進珍羞酒食于五更前國老庶老等皆<lb/>
坐又設酒食于國老庶老前國老庶老等皆食皇帝即<lb/>
坐太樂令引工升奏昭和之樂三終三老乃論五孝六<lb/>
順典訓大綱格言宣于上惠音被于下皇帝乃虚躬請<lb/>
受敦史執筆録善言行事終二舞坐于懸中訖禮畢<lb/>
三老以下降筵太常少卿及奉禮引導皆如初太常卿<lb/>
<pb n="KR2m0021_WYG_104-7a"/>
引皇帝從以降階太和之樂作皇帝逡巡立于階前樂<lb/>
止三老五更出舒和之樂作太常卿引皇帝升立于階<lb/>
上三老五更出門樂止侍中前奏禮畢退復位太常卿<lb/>
引皇帝降還大次三老五更升安車導從而還通事舍<lb/>
人引群官及學生等以次出明日三老詣闕表謝<lb/>
　　　　鑾駕還宫<lb/>
皇帝既還大次侍中版奏請觧嚴<hi>將士不得輒離部伍</hi>皇帝停大<lb/>
次一刻頃搥一皷為一嚴轉仗衞于還塗如來儀三刻<lb/>
<pb n="KR2m0021_WYG_104-7b"/>
頃搥二皷為再嚴將士布隊仗侍中版奏請中嚴皇帝<lb/>
服通天冠絳紗袍百官仍服朝服五刻頃搥三皷為三<lb/>
嚴文武侍臣奉迎如式乘黄令進金輅於太學門外南<lb/>
向千牛將軍立于輅右侍中版奏外辦太僕卿升執轡<lb/>
皇帝乘輿以出繖扇侍衞警蹕如常儀皇帝升輅太僕<lb/>
卿立授綏黄門侍郎奏稱請鑾駕發引退復位鑾駕動稱<lb/>
警蹕如常儀黄門侍郎賛者夾引千牛將軍夾輅而趨<lb/>
至侍臣上馬所黄門侍郎奏稱請鑾駕權停勅侍臣上馬<lb/>
<pb n="KR2m0021_WYG_104-8a"/>
侍中前承詔退稱制曰可黄門侍郎退稱侍臣上馬賛<lb/>
者承傳文武侍臣皆上馬畢黄門侍郎奏稱請勅車右<lb/>
升侍中稱制曰可黄門侍郎退復位千牛將軍升訖黄<lb/>
門侍郎奏稱請鑾駕發引退復位皷傳音鑾駕動鼓吹<lb/>
振作而還文武羣臣皆從如來儀諸方客使還館駕至<lb/>
順天門外侍臣下馬所鑾駕權停文武侍臣皆下馬千<lb/>
牛將軍降立于輅右訖鑾駕動千牛將軍夾輅而趨駕<lb/>
入嘉徳門太樂令令撞㽔賔之鐘左五鐘皆應鼔柷奏<lb/>
<pb n="KR2m0021_WYG_104-8b"/>
采茨之樂至太極門戛敔樂止入太極門鼔柷奏太和<lb/>
之樂駕至横街北當東上閤迴輅南向侍中進當鑾駕<lb/>
前跪奏稱侍中臣某言請降輅俛伏興還侍位皇帝降<lb/>
輅乘輿以入繖扇侍衞警蹕如常儀侍臣從至閤戛敔<lb/>
樂止初文武羣臣至東朝堂通事舍人承㫖勅羣官並<lb/>
還皇帝既入侍中版奏請觧嚴叩鉦將士各還其所<lb/>
　<lb/>
　大唐開元禮卷一百四<lb/>
</p>
<p>
</p>
  </div>
</body>
</text>
</TEI>
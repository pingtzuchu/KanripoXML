<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百二十三</head>
    <p>
<pb n="KR2m0021_WYG_123-1a"/>
欽定四庫全書<lb/>
　大唐開元禮卷一百二十三　唐　蕭嵩等　撰<lb/>
　　嘉禮<lb/>
　　　三品以上婚<lb/>
　　　納采　　　　　　　問名<lb/>
　　　納吉　　　　　　　納徵<lb/>
　　　請期　　　　　　　親迎<lb/>
　　　見舅姑　　　　　　盥饋<lb/>
<pb n="KR2m0021_WYG_123-1b"/>
　　　婚㑹　　　　　　　婦人禮㑹<lb/>
　　　饗丈夫送者　　　　饗婦人送者<lb/>
　　　　納采<lb/>
婚禮先使媒氏通書女氏許之乃致納采之禮前一日<lb/>
主人設賔次於大門外道右南向其後納吉納徵請期<lb/>
親迎設次皆如之其日大昕使者至女氏大門外掌次<lb/>
者延入次主人公服受其禮於廟<hi>無廟者於正寢</hi>掌事者布神<lb/>
席於室户外之西右几使者公服出次立於大門外之<lb/>
<pb n="KR2m0021_WYG_123-2a"/>
西東面主人立於東階下西面儐者立於主人之左北<lb/>
面受命出立於門東西面曰敢請事賔曰吾子有命貺<lb/>
室某也<hi>吾子女父某婿名</hi>某有先人之禮使某也請納采<hi>上某壻父</hi>
<hi>名下某使者稱</hi>儐者入告主人曰某之子蠢愚又弗教吾子命<lb/>
之某不敢辭儐者出告掌畜者以鴈授賔退立於後賔<lb/>
左手執之主人迎於大門外之東西面再拜賔不答拜<lb/>
主人揖賔以入賔從入主人入門而右賔入門而左至<lb/>
於次門主人又揖入至内霤將曲揖當階主人曰請吾<lb/>
<pb n="KR2m0021_WYG_123-2b"/>
子升賔曰某敢辭主人曰固請吾子升賔曰某敢固辭<lb/>
主人曰終請吾子升賔曰某敢終辭主人升東階當阿<lb/>
<hi>阿楝也</hi>西面賔升西階當阿東面賔曰敢納采主人阼階上<lb/>
北面再拜進立於楹間南面賔進立於主人之西俱南<lb/>
面賔授鴈降自西階以出<lb/>
　　　　問名<lb/>
納采禮畢賔既降立於内門外之西東面初賔降主人<lb/>
還阼階東左右受鴈於序端主人降立於阼階下西面<lb/>
<pb n="KR2m0021_WYG_123-3a"/>
儐者進受命出請事賔曰某既受命請加諸卜敢請女<lb/>
為誰氏儐者入告主人曰吾子有命且以備數而擇之<lb/>
某不敢辭儐者出告掌畜者以鴈授賔退立於後主人<lb/>
迎於内門外之東西面揖賔以入主人入門而右賔入<lb/>
門而左二揖至階三讓如初主人升阼階當阿西面賔<lb/>
升西階當阿東面曰敢問名主人於阼階上北面再拜<lb/>
進立於楹間南面賔進立於主人之西俱南面賔授雁<lb/>
還立西階上東面主人還阼階上西面曰某第某女某<lb/>
<pb n="KR2m0021_WYG_123-3b"/>
氏出賔出立於内門外之西東面主人退立於阼階東<lb/>
左右受雁於序端主人降立於阼階下西面儐者進受<lb/>
命出請事賔曰禮畢儐者入告主人曰吾子為事故至<lb/>
於某之室某有先人之禮請禮從者儐者出告賔曰某<lb/>
既得將事敢辭儐者入告主人曰先人之禮敢固以請<lb/>
儐者出告賔曰某辭不得命敢不從儐者入告主人升<lb/>
立於序端掌事者徹几改筵<hi>莞筵紛純加藻席繢純一品二品雕几三品彤几主</hi>
<hi>人設神席亦准此</hi>設甒醴於東房内西牖下加勺羃坫在樽北<lb/>
<pb n="KR2m0021_WYG_123-4a"/>
實觶一角柶一加羃籩豆在坫北實脯醢設洗於東房<lb/>
近北罍水在洗西篚在洗東北肆設訖主人降迎賔於<lb/>
内門外之東西面主人揖賔報揖主人入賔從入二揖<lb/>
至階三讓如初升主人於阼階上北面再拜賔於西階<lb/>
上北面荅拜主人受几於序端掌事者内拂几三奉兩端西<lb/>
北向進主人東南向外拂几三振袂内執之進西北向使者迎<lb/>
受於筵前東南向以俟主人還阼階上北面拜送賔以<lb/>
几避北面坐設於坐左興退於西階上北面答拜立於<lb/>
<pb n="KR2m0021_WYG_123-4b"/>
西階東面賛者盥手洗觶酌醴加柶於觶覆之面葉出<lb/>
房南面立主人受醴面柄進筵前北面立賔西階上北<lb/>
面一拜進筵前東南面受醴復西階上位主人還阼階<lb/>
上北面一拜送賛者薦脯醢於筵前賔進升筵坐左執<lb/>
觶右取脯擩於醢祭於籩豆之間以柶祭醴三始扱一<lb/>
祭又极再祭興以柶兼諸觶上躐降筵於西階上北面<lb/>
坐啐醴建柶奠觶遂拜執觶興主人答拜賔進升筵坐<lb/>
奠觶於籩之東賔退立於西階上東面掌事者奉篚幣<lb/>
<pb n="KR2m0021_WYG_123-5a"/>
升自東階主人受於序端進西面立賔西階北面再拜<lb/>
主人進楹間南面立賔進立於主人之西俱南面主人<lb/>
以幣篚授賔賔受退立於西階上東面主人還東階上<lb/>
北面拜送賔降自西階從者迓受幣賔出大門外之西<lb/>
東面立主人降出門東西面拜送賔退主人入立於東<lb/>
階下西面儐者告於主人曰賔不顧矣主人乃還於寢<lb/>
於使者歸主人<hi>壻之父</hi>公服立於阼階下西面使者入告<lb/>
立於主人之左北面曰某既得將事敢告主人曰聞命<lb/>
<pb n="KR2m0021_WYG_123-5b"/>
使者退主人入<hi>以下復命准此</hi>
　　　　納吉<lb/>
其日大昕使者至女氏大門外掌次者延入次掌事者<lb/>
設几筵如初使者出次立於主人大門外之西東面主<lb/>
人立於阼階下西面儐者進受命出請事賔曰吾子有<lb/>
貺命某加諸卜占曰吉使某也敢告<hi>某壻父名使某使者名</hi>儐者<lb/>
入告主人曰某之子不教唯恐弗堪吾子有吉某預在<lb/>
焉某不敢辭儐者出告掌畜者以鴈授使者退立於後<lb/>
<pb n="KR2m0021_WYG_123-6a"/>
主人迎拜如常主人揖賔以入賔從入主人入門而右<lb/>
賔入門而左至於次門主人揖入二揖至階三讓如初<lb/>
主人升阼階上西面賔升西階上東面曰敢納吉主人<lb/>
北面再拜進立於楹間南面賔進立於主人之西俱南<lb/>
面賔授鴈降自西階出立於次門外之西東面初使者<lb/>
降主人還阼階東左右受鴈於序端主人降立於阼階<lb/>
下西面儐者進受命出請事使者曰禮畢其禮賔如問<lb/>
名之儀<lb/>
<pb n="KR2m0021_WYG_123-6b"/>
　　　　納徵<lb/>
其日大昕賔至女氏大門外掌事者延就次賔之掌事<lb/>
者入布幕於主人次門之外𤣥纁束陳於幕上乘馬陳<lb/>
於幕南北首西上主人掌事者設几筵如初<hi>其𤣥纁束𤣥三疋纁</hi>
<hi>二疋合束之</hi>陳設訖使者出次立於主人大門外之西東面<lb/>
主人於阼階下西面儐者進受命出請事賔曰吾子有<lb/>
嘉命貺室某也某有先人之禮束帛乘馬使某也請納<lb/>
徵儐者入告主人曰吾子順先典貺某以重禮某敢不<lb/>
<pb n="KR2m0021_WYG_123-7a"/>
承命儐者出告主人迎拜如常主人揖賔以入賔從入<lb/>
主人入門而右賔入門而左至次門主人立於門東西<lb/>
面賔立接西塾東面掌事者坐取𤣥纁興以授賔賔執<lb/>
主人揖賔以入執馬者從入陳於庭三分庭一在南北<lb/>
首西上主人二揖至階三讓如初主人升阼階當阿西<lb/>
面賔升西階當阿東面曰敢納徵主人於阼階上北面再<lb/>
拜進立於楹間南面賔進立於主人之西南面授束帛<lb/>
受馬者自右受之以東賔之執馬者自前西而出賔初<lb/>
<pb n="KR2m0021_WYG_123-7b"/>
授束帛降出次門外之西東面主人還阼階東左右受<lb/>
束帛於序端主人降立於階下西面儐者進受命出請<lb/>
事賔曰禮畢其禮賔如問名之儀<lb/>
　　　　請期<lb/>
其日大昕使者至於女氏大門外掌事者延入次又掌<lb/>
事者設几筵如初使者出次立於主人大門外之西東<lb/>
面主人立於阼階下西面儐者進受命出請事賔曰吾<lb/>
子有賜某既申受命惟是三族之不虞使某也請吉日<lb/>
<pb n="KR2m0021_WYG_123-8a"/>
儐者入告主人曰既受前命矣惟命是聽儐者出告賔<lb/>
曰某聼命於吾子<hi>某壻父名</hi>儐者入告主人曰某固唯命是<lb/>
聼儐者出告賔曰某使某受命於吾子吾子不許某敢<lb/>
不告期日曰某<hi>某吉日之甲乙</hi>儐者入主人曰某敢不敬須儐<lb/>
者出告掌畜者以鴈授使者退立於後主人迎拜如常<lb/>
主人揖賔以入賔從入主人入門而右賔入門而左二<lb/>
揖至階三讓而升主人升阼階當阿西面賔升西階當<lb/>
阿東面曰敢告期主人阼階上北面再拜進立於楹間<lb/>
<pb n="KR2m0021_WYG_123-8b"/>
南面賔進立於主人之西俱南面賔授鴈降出立於次<lb/>
門外之西東面主人還阼階東左右受鴈於序端主人<lb/>
降立於阼階下西面儐者進受命出請事賔曰禮畢其<lb/>
禮賔如納徵之儀<lb/>
　　　　親迎<lb/>
其日大昕婿之父女之父各服其服告於禰廟<hi>以酒脯告之一</hi>
<hi>獻無廟者告於正寢</hi>將行父醮子於正寢賛者布席於東序西向<lb/>
又設席於户牖之間南向父公服坐於東序西向子服<lb/>
<pb n="KR2m0021_WYG_123-9a"/>
其上服<hi>一品衮冕二品氅冕三品毳冕四品綉冕五品𤣥冕六品爵弁庻人綘公服</hi>升自西<lb/>
階進立於席西南向賛者酌酒進北面以授子子再拜<lb/>
受爵賛者薦脯醢於席前<hi>脯醢出自房</hi>子升席跪左執爵右<lb/>
取脯擩於醢祭於籩豆之間右祭酒執爵興降席西南面<lb/>
跪卒爵奠爵再拜興賛者受虚爵還樽所子進立於父<lb/>
席前東面父命之曰徃迎爾相承我宗事朂率以敬先<lb/>
妣之嗣若則有常<hi>庻子但云徃迎爾相朂率以敬</hi>子再拜曰不敢㤀命<lb/>
又再拜降出初昏設洗於阼階東南東西當東霤南北以<lb/>
<pb n="KR2m0021_WYG_123-9b"/>
堂深罍水在洗東加勺羃篚在洗西南肆實爵二巾二<lb/>
加羃設婦洗於東房近北罍水在洗西加勺羃篚在洗<lb/>
東北肆實以巾加羃陳饌於東房内西牖下<hi>牲用少牢及腊三俎</hi>
<hi>二簋二簠二豋豆數一品十六二品十四三品十工</hi>壻及婦共牢婦之簋簠及豆<lb/>
豋之數各視其夫<hi>牲體皆節折簋實稷黍簠實稻梁豋實以羮豆實醢醬虀葅之類</hi>簋<lb/>
簠豆豋加盖俎加羃樽於室中北墉下𤣥酒在西加羃<lb/>
勺面柄又設樽於房户外之東加勺羃無𤣥酒篚在南實<lb/>
四爵二卺加羃<hi>夫婦酌於内樽四爵兩巹凡六夫婦各三酳</hi>主人乘革輅備<lb/>
<pb n="KR2m0021_WYG_123-10a"/>
儀仗從者公服乗車以從婦車及從車各准其夫至於<lb/>
婦氏大門外掌次者延入次賛者布席於室户外之西<lb/>
西上右几又布席於户内南向設醴樽於房户内東壁<lb/>
下加勺羃坫在北實觶一角柶一於坫<hi>口力</hi>羃籩一豆一<lb/>
又在坫北女各准其夫服花釵翟衣<hi>一品花釵九樹翟九等二品花釵八</hi>
<hi>樹翟八等三品花釵七樹翟七等</hi>入於房即席南向立姆服禮衣在其<lb/>
右女従者在其後父公服升自東階立於房外之東西面<lb/>
内賛者以觶酌醴加柶覆之面柄進女席前北面女降<lb/>
<pb n="KR2m0021_WYG_123-10b"/>
席西南面再拜受觶内賛者薦脯醢於席前女升席跪<lb/>
左執觶右取脯擩於醢祭於籩豆之間遂以柶祭醴三<lb/>
始扱一祭又极再祭興筵末跪啐醴建柶奠觶於豆<lb/>
東降席西再拜訖升席南面立内賛者徹薦觶主人降<lb/>
立於東階東南西面賔出次立於門西東面<hi>賔壻也</hi>賔者進受命<lb/>
出立於門東西面曰敢請事賔曰吾子有命以兹初婚<lb/>
某父使某將請承命儐者入告主人曰某固敬具以須<lb/>
主人迎賔於大門外之東西面再拜賔答拜主人揖賔<lb/>
<pb n="KR2m0021_WYG_123-11a"/>
賔報揖主人入賔執鴈從入至於寢門主人又揖入至<lb/>
内霤將曲揖當階揖至階主人曰請吾子升賔曰某敢<lb/>
辭主人曰固請吾子升賔曰某敢固辭主人曰終請吾<lb/>
子升賔曰某敢終辭主人升自阼階西面立賔升自西<lb/>
階進當房户北面跪奠鴈興再拜降出主人不降送於<lb/>
賔入門母出立於房户之西南面於賔拜訖姆導女出<lb/>
於母左父少進西面戒之必有正焉若衣若笲命之曰<lb/>
戒之敬之夙夜無違命母戒於西階上施衿結帨戒之<lb/>
<pb n="KR2m0021_WYG_123-11b"/>
曰勉之敬之夙夜無違<hi>帨佩巾</hi>庶母及門内施鞶申之以<lb/>
父母之命命之曰敬恭聼宗父母之言夙夜無愆視諸衿<lb/>
鞶<hi>鞶鞶囊婦人鞶絲所以盛帨巾之屬也</hi>女出至車壻授綏姆辭曰未教<lb/>
不足與為禮婦乗以几加幜壻馭輪三周馭者代之主<lb/>
人使其屬送之壻出乗車先婦車從而行於門外下車<lb/>
以俟婦至降車北面立壻南面揖婦以入及寢門又揖<lb/>
以入賛者徹樽羃酌𤣥酒三注於樽女從者布席於奥<lb/>
東向<hi>西南隅謂之奥若室内窄則席於堂上楹間東向設樽於室戸東</hi>主人導婦升自<lb/>
<pb n="KR2m0021_WYG_123-12a"/>
西階入於室即席東面立婦人立於樽西南面壻盥於<lb/>
南洗女從者沃之婦盥於北洗壻從者沃之賛者以饌<lb/>
入設醬於席前葅醢在其北俎三入設於豆東腊特於<lb/>
俎北賛者設黍於醬東稷稻粱在東設湇於醬南設對<lb/>
醬於東<hi>對醬婦醬也設之當特俎</hi>葅醢在其南北上設黍於腊北其<lb/>
西稷稻粱設湇於醬北賛啓㑹㕁於簠簋南對簠簋於<lb/>
北<hi>啓發也</hi>皆加匕箸壻從者布對席於饌東賛者西面告<lb/>
饌具主人揖婦即對席西面皆坐賛者皆授匕箸各<lb/>
<pb n="KR2m0021_WYG_123-12b"/>
以葅擩於醢皆祭於豆間又皆祭黍賛者各取肺絶末<lb/>
以授皆祭賛者以肺加之俎<hi>凡祭與食皆賛者賛之</hi>賛者各移黍<lb/>
置於席上授肺脊食以湇醬三飯卒食賛者二人俱洗爵<lb/>
於房酌於室内之樽詣户西北面以酳主人主人及婦<lb/>
皆興再拜受爵賛者北面答拜主人及婦皆坐祭酒賛<lb/>
者以肝從皆奠爵取肝振祭嚌之賛者皆受實於爼豆<lb/>
各取爵皆飲訖執爵興賛者受爵主人及婦皆再拜賛者<lb/>
以爵復於坫又以爵酌再酳主人及婦仍立受爵坐飲<lb/>
<pb n="KR2m0021_WYG_123-13a"/>
卒爵皆興賛者受爵復於坫三酳用巹如再酳主人及<lb/>
婦立於席後賛者皆降東階洗爵升酌於户外樽入户<lb/>
北面跪奠爵興再拜皆坐取爵祭遂飲卒爵奠爵遂拜<lb/>
執爵興夫婦答拜降奠爵於篚主人出脫衣服於房婦<lb/>
退立樽南西面位賛者徹饌設於東房如初婦脫服於<lb/>
室衽於奥北趾<hi>衽卧席</hi>主人入燭出婦從者餕夫之餘夫<lb/>
從者餕婦之餘賛者酌户外樽酳之女從者待於户外<lb/>
呼則聞<lb/>
<pb n="KR2m0021_WYG_123-13b"/>
　　　　見舅姑<lb/>
質明賛者見婦於舅姑立於寢門外賛者布舅席於東<lb/>
序西向布姑席於房户外之西南向舅姑俱即席坐婦<lb/>
執笲棗栗<hi>笲竹噐𤣥表纁裏</hi>自門外入升自西階東面再拜進<lb/>
跪奠於舅席前舅撫之賛者進徹以東婦退復東面位<lb/>
又再拜降自西階受笲腶脩<hi>腶脩婦從者執俟於階下</hi>升進北面再拜<lb/>
進跪奠於姑席前姑舉之内賛者受以東婦退復北面<lb/>
位又再拜賛設婦席於室户西南面<hi>在姑之席西少北</hi>側樽甒<lb/>
<pb n="KR2m0021_WYG_123-14a"/>
醴於户内東壁下加勺羃籩豆各一實以脯醢在樽北<lb/>
設洗於東房近北罍水在洗西篚在洗東北肆<hi>篚實以觶巾角</hi>
<hi>各一加羃</hi>婦立於席西南面内賛者盥手洗觶酌醴加柶<lb/>
面柄出房詣婦席前北面立婦進東面拜受退復位内<lb/>
賛者西階上北面拜送内賛者薦脯醢於席前婦升席<lb/>
坐左執觶右取脯擩於醢祭於籩豆之間以柶祭醴三<lb/>
始扱一祭又极再祭加柶於觶面葉興降席西東面坐<lb/>
啐醴建柶興拜内賛者答拜婦進升席跪奠觶於豆東<lb/>
<pb n="KR2m0021_WYG_123-14b"/>
取脯降自西階以出授婦氏從人於寝門外<lb/>
　　　　盥饋<lb/>
舅姑入於室婦盥饋賛者布席於室之奥舅姑共席坐<lb/>
俱東面南上賛者設樽於室内北牖下饌於房内西墉下<lb/>
其饌如同牢<hi>牲體皆節折左載之於舅俎右載之於姑俎也</hi>婦入升自西階入<lb/>
房以醬進設於舅姑席前其他饌從者設之皆加匕箸<lb/>
俱以南為上俎入各設於豆東訖賛者各授箸舅姑各<lb/>
以葅擩於醬祭於籩豆之間又祭飯訖乃食三飯卒食<lb/>
<pb n="KR2m0021_WYG_123-15a"/>
婦入於房盥手洗爵入室酌酒酳舅進奠爵於舅席<lb/>
前少東西面再拜舅取爵祭酒飲之婦受爵出户入<lb/>
房奠於篚又盥手洗爵酌酒酳姑如酳舅之禮設婦<lb/>
席於室内北牖下樽東南面婦徹饌設於席前如初<lb/>
西上<hi>婦親徹醤設之其他從者設之</hi>婦進西面再拜退升席南向坐<lb/>
将餕舅命易醤内賛者易之婦乃餕姑饌婦祭内賛<lb/>
者助之既祭乃食三飯卒食内賛者洗爵酌醑酳婦<lb/>
婦降席西面再拜受爵升席坐祭飲訖執爵興降席<lb/>
<pb n="KR2m0021_WYG_123-15b"/>
東南面立内賛者受爵奠於坫婦進西面再拜<lb/>
舅姑先降自西階婦降自阼階<hi>凡席子婦舅姑不降而婦降自</hi>
<hi>西階以出</hi>
　　　　婚㑹<lb/>
其日主人至於賔大門外之西東面立賔立阼階下西<lb/>
面儐者進於賔之左北面受命出立於大門外之東西<lb/>
面曰敢請事主人曰某有嘉禮請某子有顧儐者入告<lb/>
遂引賔出大門外之東西面再拜主人答拜主人曰某<lb/>
<pb n="KR2m0021_WYG_123-16a"/>
有嘉禮請吾子有顧賔曰敢辭主人曰敢固請賔曰辭不得<lb/>
命敢不從主人拜賔答拜主人還賔遂與諸親從之賛者預<lb/>
鋪賔席於堂上楹間近北南面設賔之宗室席位於賔席西<lb/>
南賔之異姓席位於宗室之南又於西階下設異姓席位皆重<lb/>
行東面以北為上設主人席位於阼階上西面設主人宗室席<lb/>
位於主人東北設異姓席位於宗室之北皆重行西面以南<lb/>
為上又設主人異姓席位於東階下重行西向以北為上賔<lb/>
至立於主人大門外之西東面賔之宗室立於賔西南異姓<lb/>
<pb n="KR2m0021_WYG_123-16b"/>
立於宗室之南俱重行東面以北為上儐者引主人出<lb/>
立於大門外之東西面主人諸親立於大門外之東重<lb/>
行西面以南為上立定主人西面再拜賔東面答拜主<lb/>
人揖賔賔報揖儐引主人又儐者引賔以入諸親以次<lb/>
從入至内門主人諸親以次從入加常至階主人揖賔<lb/>
賔報揖賔主及諸親以次升各立於席後其庭前者亦<lb/>
如之立定賔主及諸親俱坐執爵者酌酒升自東階酒<lb/>
升堂賔主及諸親皆起執爵者以酒授主人儐者引主<lb/>
<pb n="KR2m0021_WYG_123-17a"/>
人進詣賔席前西北面立賔自席西進東南向受爵儐<lb/>
者引主人退復位賔還席後賔主及諸親俱坐執爵者<lb/>
又以酒授主人及賔主諸親賔主俱祭而飲諸親不祭<lb/>
而飲爵行一周食升堂賔主及諸親皆起掌食者以醢<lb/>
醬豆授主人儐者引主人進設於賔席前賔曰請吾子<lb/>
無辱主人曰不敢㤀禮儐者引主人復位執饌者以籩<lb/>
豆簋簠俎鈃設於賔主席前又加以匕箸執饌者以次<lb/>
設食訖賔主皆祭而食諸親不祭而食於賔祭主人曰<lb/>
<pb n="KR2m0021_WYG_123-17b"/>
疏食不足祭賔主俱食三飯而止主人曰請吾子食賔<lb/>
更飯㑹畢遂進庶羞觴行如常食畢賔主及諸親俱興<lb/>
儐者各引賔主以下降出賔主及賔之諸親皆復門外<lb/>
位主人諸親復門内位主人再拜送賔退儐者引主人<lb/>
入<lb/>
　　　　婦人禮㑹<lb/>
女賔乗車入至下車所内儐者引入主人迎送於閣内<lb/>
相稱之辭各准其夫餘如丈夫之禮<lb/>
<pb n="KR2m0021_WYG_123-18a"/>
　　　　　饗丈夫送者<lb/>
其日掌事者鋪賔席於堂下楹間近北南向又鋪主人<lb/>
席於阼階上西向又設衆賔之席於賔西南設從者席<lb/>
位於西階下重行東向北上儐者引賔以下立於主人門外<lb/>
之西俱重行東面以北為上立定儐者引主人出立於門東西<lb/>
面主人揖賔賔報揖儐者各引賔主以下入至階主人揖賔<lb/>
賔報揖賔主以下俱升立於席後立定賔主以下俱坐<lb/>
遂進酒設食如婚㑹之儀㑹畢賔主以下俱興儐者引<lb/>
<pb n="KR2m0021_WYG_123-18b"/>
賔立於西階上東面主人掌事者奉束帛之篚升以授<lb/>
主人主人執篚西面立賔西階上北面再拜主人進立<lb/>
於楹間南面賔進立於主人之西俱南面主人以篚幣<lb/>
授賔賔受退立於西階上東面主人還東階上北面再<lb/>
拜送儐者引賔以下降自西階從者迓受幣在庭者以<lb/>
次出復門外位儐者引主人降自東階出門東西面拜<lb/>
送賔退主人入<lb/>
　　　　　饗婦人送者<lb/>
<pb n="KR2m0021_WYG_123-19a"/>
内儐者引賔升主人迎送於閣内相稱之辭各准其夫<lb/>
酬以束帛如丈夫之禮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_123-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百二十三<lb/>
</p>
<p>
</p>
  </div>
</body>
</text>
</TEI>
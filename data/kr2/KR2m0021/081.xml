<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷八十一</head>
    <p>
<pb n="KR2m0021_WYG_081-1a"/>
欽定四庫全書<lb/>
　大唐開元禮卷八十一　　唐　蕭嵩等　撰<lb/>
　　軍禮<lb/>
　　　皇帝親征類於上帝　纂嚴<lb/>
　　　齋戒　　　　　　　陳設<lb/>
　　　鑾駕出宫　　　　　薦玉帛<lb/>
　　　進熟　　　　　　　　鑾駕還宫<lb/>
　　　　纂嚴<lb/>
<pb n="KR2m0021_WYG_081-1b"/>
纂嚴前一日本司承制宣攝内外諸司各隨職備辦尚<lb/>
舍奉御施御幄坐于太極殿北壁下南向如常守宫設<lb/>
羣官文武次于東西朝堂如常儀典儀設羣官位于殿<lb/>
庭文東武西每等異位重行北向相對為首乘黄令陳<lb/>
革輅及玉輅以下及車旗之屬如常未明一刻開諸宫<lb/>
門諸衛勒所部列黄麾仗于門及陳于殿庭如常儀其<lb/>
日平明留従之官悉集朝堂次侍臣服平巾幘袴褶其將<lb/>
帥等及從行之官亦平巾幘袴褶留守之官公服上水<lb/>
<pb n="KR2m0021_WYG_081-2a"/>
五刻侍中版奏請中嚴鈒㦸近仗以次列于殿庭上水<lb/>
三刻通事舍人引羣官以次就位諸侍臣俱詣閤奉迎<lb/>
侍中版奏外辦皇帝服武弁之服御馬以出曲直華盖侍<lb/>
衞警蹕如常即御坐南向坐典儀唱再拜羣官在位者<lb/>
皆再拜訖中書令承㫖勅百寮訖通事舍人以次引羣<lb/>
官出侍臣跪奏禮畢俛伏興皇帝降坐御馬入自東房<lb/>
侍臣從至閤如常禮<lb/>
　　　　齋戒<lb/>
<pb n="KR2m0021_WYG_081-2b"/>
將告有司卜日如别儀前一日皇帝清齋于太極殿諸<lb/>
預告之官清齋于告所侍從之官應從升者及羣官客<lb/>
使等各于本司及公館諸軍將各于正寢俱清齋一宿<lb/>
<hi>若在營者齋于軍幕</hi>晡後一刻諸衞令其屬各以其方器服守衞<lb/>
壝門與太樂工人俱清齋一宿<lb/>
　　　　陳設<lb/>
前告三日尚舍直長施大次於外壝東門之内道北南<lb/>
向尚舍奉御鋪御坐守宫設文武侍臣次于大次之後<lb/>
<pb n="KR2m0021_WYG_081-3a"/>
文官在左武官在右俱南向又設告官及從駕羣官次各<lb/>
於常所設軍將次於外壝南門之外道東西向以北為上<lb/>
設陳饌幔於内壝東門之外道南北向前二日太樂令設<lb/>
宫懸之樂於壇南設登歌及舉麾位於壇上並如常儀右<lb/>
校掃除壇之内外郊社令積柴於燎壇方一丈髙一丈二<lb/>
尺開上南出户方四尺前一日奉禮設御位於壇之東南<lb/>
西向設望燎位於柴壇之北南向設告官及從駕羣官版<lb/>
位於内外如常儀設軍將位于懸南每等異位重行北靣<lb/>
<pb n="KR2m0021_WYG_081-3b"/>
以西為上設軍將門外位於南壇之外道東每等異位重<lb/>
行西向北上郊社令帥府史與齋郎以尊坫罍洗篚羃入<lb/>
設於位並如常儀執樽罍篚羃者各位於樽罍篚羃之後<lb/>
告日未明十五刻太官令帥宰人烹牲於厨<hi>牲二一正座一配座</hi>未<lb/>
明四刻太史令郊社令各服其服升設昊天上帝神坐於<lb/>
壇上北方南向席以藁秸設神坐於坐首<lb/>
　　　　鑾駕出宫<lb/>
皇帝武弁乗革輅備大駕及嚴鼔時刻奏請進發内外器<lb/>
<pb n="KR2m0021_WYG_081-4a"/>
服皆如常儀前後備六軍<hi>諸軍鼓嚴一准大駕</hi>
　　　　薦玉帛<lb/>
其日未明二刻諸告官各服其服郊社令良醖令各帥<lb/>
其屬入實樽罍及玉<hi>天帝太樽二實以汎齊明水實于上樽山罍二一實𤣥酒為上</hi>
<hi>一實清酒次之玉幣以蒼</hi>太祝以玉帛置於篚太官令帥進饌者<lb/>
實籩豆簠簋等皆設於饌幔内未明一刻奉禮帥賛<lb/>
者先入就位賛引引御史博士太祝以下及執事者入<lb/>
行掃除如常儀訖各就位駕將至謁者賛引各引告官<lb/>
<pb n="KR2m0021_WYG_081-4b"/>
以下及從告羣官客使先至者俱就門外位駕至大次<lb/>
門外廽輅南向千牛將軍降立輅右侍中進當鑾駕前<lb/>
跪奏稱侍中臣某言請降輅俛伏興還侍位皇帝降輅<lb/>
之大次郊社令以祝版進署如常謁者賛引各引從駕<lb/>
羣官就門外位太樂令帥工人以次入就位<hi>其升壇者皆脱履于</hi>
<hi>下降納如常</hi>謁者賛引各引告官及従告羣官客使諸将軍<lb/>
次入就位皇帝停大次半刻頃太常博士引太常卿立<lb/>
于大次門外當門北向侍中版奏外辦皇帝出次華盖<lb/>
<pb n="KR2m0021_WYG_081-5a"/>
侍衞如常儀<hi>侍中負寳陪從如式</hi>博士引太常卿太常卿引皇帝<lb/>
<hi>凡太常卿前導皆博士先引</hi>至内壝門外殿中監進鎮珪華盖仗衞<lb/>
停于門近侍者從入如常皇帝至版位西向立<hi>每立定太常卿</hi>
<hi>與博士退立于左</hi>太常卿前奏請再拜退復位皇帝再拜奉禮<lb/>
曰衆官再拜賛者承傳<hi>凡奉禮有詞賛者皆承傳</hi>衆官在位者皆再<lb/>
拜太常卿前奏有司謹具請行事退復位協律郎跪俛<lb/>
伏舉麾<hi>凡取物皆跪俛伏而取以興奠物則奠訖俛伏而後興</hi>鼔柷奏豫和之樂<lb/>
以圜鐘為角太蔟為徵姑洗為羽樂六成偃麾戛敔樂<lb/>
<pb n="KR2m0021_WYG_081-5b"/>
止<hi>凡樂皆協律郎舉麾工鼔柷而後作偃麾戛敔而後止</hi>太常卿前奏請再拜退<lb/>
復位皇帝再拜奉禮曰衆官再拜衆官在位者皆再拜<lb/>
太祝取玉幣于篚立于樽所太常卿引皇帝太和之樂<lb/>
作<hi>皇帝每行皆作太和之樂</hi>皇帝詣壇升自南陛近侍者從升如常<lb/>
儀皇帝升壇北向立樂止太祝以玉授侍中奉玉東向<lb/>
進皇帝搢鎮珪<hi>凡授物則搢鎮珪奠訖執珪俛伏興受</hi>受玉幣登歌作肅和<lb/>
之樂以大吕之均太常卿引皇帝北面跪奠于昊天上帝<lb/>
神坐俛伏興太常卿引皇帝少退北向立再拜訖登歌<lb/>
<pb n="KR2m0021_WYG_081-6a"/>
止太常卿引皇帝樂作皇帝降自南陛還版位西向立樂止<lb/>
　　　　進熟<lb/>
皇帝既升奠玉帛太官令出帥進饌者奉饌陳於内壝東<lb/>
門之外謁者引司徒出詣饌所司徒奉天帝之俎初皇帝既<lb/>
至位樂止太官令引饌入俎初入門奏雍和之樂以黄鐘之<lb/>
均<hi>自後接神之樂皆奏黄鐘之均</hi>至陛樂止饌升自午陛太祝迎引于壇<lb/>
上各設於神坐前<hi>籩豆葢羃徹之如式</hi>謁者引司徒以下降自東陛復<lb/>
位諸執事各還樽所太常卿引皇帝詣罍洗樂作皇帝至罍洗<lb/>
<pb n="KR2m0021_WYG_081-6b"/>
樂止侍中跪取匜興沃水又侍中跪取盤興承水皇帝盥手黄<lb/>
門侍郎跪取巾於篚興皇帝帨手訖黄門侍郎受巾跪奠於篚黄<lb/>
門侍郎又取匏爵於篚興進皇帝受爵侍中酌罍水又侍中奉<lb/>
盤承水皇帝洗爵黄門侍郎又授巾如初皇帝拭爵訖侍中<lb/>
奠盤匜黄門侍郎受巾奠於篚皆如常太常卿引皇帝樂作<lb/>
皇帝詣壇升自南陛訖樂止謁者引司徒升自東陛立於樽所<lb/>
齋郎奉俎從升立於司徒之後太常卿引皇帝詣天帝酒樽所<lb/>
執樽者舉羃侍中贊酌汎齊訖壽和之樂作<hi>皇帝毎酌獻兩飲福酒皆作壽</hi>
<pb n="KR2m0021_WYG_081-7a"/>
<hi>和之樂</hi>太常卿引皇帝進天帝神坐前北面跪奠爵俛伏興太常卿<lb/>
引皇帝少退北向立樂止太祝持版進於神坐之右東面跪讀祝<lb/>
文<hi>祝文臨時撰</hi>訖興皇帝再拜初讀祝文訖樂作太祝進跪奠版於神<lb/>
坐興還樽所皇帝拜訖樂止太常卿引皇帝進天帝神坐前北面<lb/>
立樂作太祝以爵酌上樽福酒合置一爵一太祝持爵以授侍中<lb/>
侍中受爵西向進皇帝再拜受爵跪祭酒啐酒奠爵俛伏興<lb/>
諸祝各帥齋郎進俎太祝减神前胙肉如常太祝以俎授司徒奉<lb/>
俎西向進皇帝受以授左右皇帝跪取爵遂飲卒爵侍中進<lb/>
<pb n="KR2m0021_WYG_081-7b"/>
受爵以授太祝太祝受爵復於坫太常卿引皇帝樂作皇帝<lb/>
降自南陛還版位西向立樂止謁者引司徒降復位皇帝既<lb/>
降壇謁者引諸軍將詣壇東陛升立於天帝神坐前北向西<lb/>
上初軍將升太祝帥齋郎以爵酌罍福酒進立於軍將之<lb/>
西東面北上軍將俱再拜受爵跪祭酒啐酒奠爵興太祝<lb/>
各帥齋郎進俎减神前胙肉以次授軍將受以授齋郎<lb/>
軍將俱跪取爵遂飲卒爵太祝帥齋郎受爵復於坫<lb/>
軍將俱興再拜謁者引軍將降復位諸祝各進跪徹豆<lb/>
<pb n="KR2m0021_WYG_081-8a"/>
興還樽所<hi>徹者籩豆各一少移于故處</hi>奉禮曰賜胙賛者唱衆官再<lb/>
拜衆官在位者皆再拜<hi>已飲福者不拜</hi>豫和之樂作太常卿前<lb/>
奏稱請再拜退復位皇帝再拜奉禮曰衆官再拜衆官<lb/>
在位者皆再拜樂一成止太常卿前奏請就望燎位太<lb/>
常卿引皇帝樂作皇帝就望燎位南向立樂止于羣官<lb/>
將拜太祝各執篚進神坐前取玉幣祝版齋郎以爼載<lb/>
牲體稷黍飯及酒爵各由陛登壇南行經懸内當柴壇<lb/>
南東行自南陛登柴壇以玉幣祝版饌物置于柴上户<lb/>
<pb n="KR2m0021_WYG_081-8b"/>
内訖奉禮曰可燎東西面各六人以炬火燎半柴太常卿<lb/>
前奏禮畢太常卿引皇帝還大次樂作皇帝出内壝門<lb/>
殿中監前受鎮珪華盖侍衞如常儀皇帝入次樂止謁<lb/>
者引告官及從駕羣官客使等與諸軍將以次出賛引<lb/>
引御史太祝以下俱復執事位立定奉禮曰再拜御史<lb/>
以下皆再拜賛引出工人二舞以次出其祝版燔于齋所<lb/>
　　　　鑾駕還宫如郊社之儀<lb/>
　大唐開元禮卷八十一<lb/>
</p>
<p>
</p>
  </div>
</body>
</text>
</TEI>
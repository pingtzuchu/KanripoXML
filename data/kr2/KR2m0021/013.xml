<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷十三</head>
    <p>
<pb n="KR2m0021_WYG_013-1a"/>
欽定四庫全書<lb/>
　大唐開元禮卷十三　　　唐　蕭嵩等　撰<lb/>
　　吉禮<lb/>
　　　立春祀青帝於東郊有司攝事<lb/>
　　　齋戒　　　　　　　陳設<lb/>
　　　省牲器　　　　　　　奠玉帛<lb/>
　　　進熟<lb/>
　　　　齋戒<lb/>
<pb n="KR2m0021_WYG_013-1b"/>
前祀七日平明太尉誓百官於尚書省曰某年某日祀<lb/>
東方青帝於東郊各揚其職不供其事國有常刑凡預祀<lb/>
之官散齋四日致齋三日<hi>散齋各於正寢致齋二日於者本司一日於祀所其無本司</hi>
<hi>各於祀所</hi>散齋理事如舊唯不弔喪問疾不作樂不判署刑<lb/>
殺文書不行刑罰不預穢惡致齋唯祀事得行其餘悉<lb/>
斷其祀官已齋而闕者通攝行事光禄卿監取明水火<lb/>
<hi>太官令取水於隂鑒取火於陽燧火以供爨水以實樽</hi>前祀一日諸衛令其屬未<lb/>
後一刻各以其方器服守衛壝門與太樂工人俱清齋一<lb/>
<pb n="KR2m0021_WYG_013-2a"/>
宿<lb/>
　　　　陳設<lb/>
前祀三日衛尉設祀官公卿已下次於東壝之外道南<lb/>
北向以西為上陳設饌幔於内壝東門之外道南北向<lb/>
前祀二日太樂令設宫懸之樂於壇南内壝之内東方<lb/>
西方磬簴起北鐘簴次之南方北方磬簴起西鐘簴次<lb/>
之設十二鎛鐘於編懸之間各依辰位樹雷鼓於北懸<lb/>
之内道之左右植建鼔於四隅置柷敔於懸内<hi>柷在左敔在右</hi>
<pb n="KR2m0021_WYG_013-2b"/>
設歌鐘歌磬於壇上近南北向磬簴在東其匏竹者立<lb/>
於壇下重行北向相對為首<hi>凡懸皆展而編之</hi>諸工人各位於<lb/>
懸後東方西方以北為上南方北方以西為上右校掃<lb/>
除壇之内外郊社令積柴於燎壇<hi>其壇於神壇之左内壝之外</hi>方一<lb/>
丈髙一丈二尺開上南出户六尺前祀一日奉禮設祀<lb/>
官公卿位於内壝東門之内道北執事位於道南毎等<lb/>
異位俱重行西向以北為上設望燎位當柴壇之北南<lb/>
向設御史位於壇上正位於東南隅西向副位於西南<lb/>
<pb n="KR2m0021_WYG_013-3a"/>
隅東向令史陪其後於壇下設奉禮位於樂懸東北賛<lb/>
者二人在南差退俱西向又設奉禮賛者位於燎壇東<lb/>
北西向皆北上設協律郎位於壇上南陛之西東向設<lb/>
太樂令位於北懸之間當壇北向設祀官公卿以下門<lb/>
外位皆於東壝之外道南每等異位重行北向以西為<lb/>
上設牲牓於東壝之外當門西向配帝牲牓少退南上<lb/>
設廩犧令位於牲西南史陪其後俱北向設諸太祝位<lb/>
於牲東各當牲後祝史陪其後俱西向設太常卿省牲<lb/>
<pb n="KR2m0021_WYG_013-3b"/>
位於牲前近北南向設青帝酒樽於壇之上下太樽二<lb/>
著樽二犧樽二山罍二在壇上于東南隅北向象樽二壺<lb/>
樽二山罍二在壇下南陛之東北向俱西上設配帝著樽<lb/>
二犧樽二象樽二山罍二在壇上於青帝酒樽之東北向<lb/>
西上嵗星三辰勾芒氏俱象樽二各設於神坐之<lb/>
左皆右向七宿壺樽二設於神坐之右而左向<hi>青帝配帝之樽</hi>
<hi>置於坫星辰以下尊俱藉以席皆加勺羃設爵於尊下</hi>設洗於壇南陛東南北向<lb/>
罍水在洗東篚在洗西南肆<hi>篚實以巾爵</hi>設星辰以下罍洗<lb/>
<pb n="KR2m0021_WYG_013-4a"/>
篚羃各於其方陛道之左俱内向執樽罍篚幂者各於<lb/>
樽罍篚幂之後各設玉幣之篚於壇之上下樽坫之所祀<lb/>
日未明五刻太史令郊社令升設青帝靈威仰神坐於<lb/>
壇北方南向席以槀秸設帝太昊氏神坐於東方西<lb/>
向席以莞設嵗星三辰之坐於壇之東北七宿之坐於<lb/>
壇之西北各於其壇下南向相對為首設勾芒氏之坐<lb/>
於壇之東南西向席皆以莞設神位各於坐首<lb/>
　　　　省牲器<lb/>
<pb n="KR2m0021_WYG_013-4b"/>
省牲之日午後十刻去壇二百步所諸衛之屬禁斷行<lb/>
人晡後二刻諸行事之官各服常服郊社令帥府史二<lb/>
人及齋郎以樽坫罍洗篚羃入設於位晡後三刻諸太<lb/>
祝與廩犧令以牲就牓位謁者引太常卿賛引引御史<lb/>
詣壇東陛升視滌濯於上<hi>於視濯執樽者皆舉羃告潔</hi>訖引太常卿<lb/>
降復位謁者進太尉之左白請就門外位謁者賛引各<lb/>
引祀官以下就門外位謁者引太常卿就省牲位南向<lb/>
立廪犧令少前曰請省牲退復位太常卿省牲廪犧令<lb/>
<pb n="KR2m0021_WYG_013-5a"/>
又前北面舉手曰腯還本位諸太祝各循牲一匝西面<lb/>
舉手曰充俱還本位諸太祝與廪犧令以次牽牲詣厨<lb/>
授太官謁者引光禄卿詣厨省鼎鑊申視濯溉謁者賛<lb/>
引各引祀官御史就厨省饌具訖俱還齋所祀日未明<lb/>
十五刻太官令帥宰人以鸞刀割牲祝史以豆取毛血<lb/>
各置於饌所遂烹牲<lb/>
　　　　奠玉帛<lb/>
祀日未明三刻諸祀官各服其服郊社令良醖令各帥<lb/>
<pb n="KR2m0021_WYG_013-5b"/>
其屬入實樽罍玉幣<hi>凡六樽之次太樽為上實以汎齊著樽次之實以醴齊犧樽次之實</hi>
<hi>以盎齊象樽次之實以醍齊壺樽次之實以沈齊山罍為下實以𤣥酒配帝著樽為上實以汎齊犧樽次之實</hi>
<hi>以醴齊象樽次之實以盎齊山罍為下實以清酒其嵗星三辰勾芒氏之象樽俱實以醍齊七宿之壺樽實以沈齊𤣥酒</hi>
<hi>各實於五齊之上禮神之玉以青珪幣皆以青</hi>太官令帥進饌者實諸邊豆簋簠<lb/>
入設於内壝東門之外饌幔内未明二刻奉禮帥賛者先<lb/>
入就位賛引引御史博士諸太祝及令史祝史與執樽<lb/>
罍篚羃者入自東門當壇南重行北面西上立定奉禮<lb/>
曰再拜賛者承傳<hi>凡奉禮有詞賛者皆承傳</hi>御史以下皆再拜訖執<lb/>
<pb n="KR2m0021_WYG_013-6a"/>
樽罍篚羃者各就位賛引引御史諸太祝詣壇東陛升行掃<lb/>
除於上令史祝史行掃除於下訖各引就位未明一刻<lb/>
太樂令帥工人二舞次入就位文舞入陳於懸内武舞<lb/>
立於懸南道西謁者引司空入再拜行掃除訖引就位<lb/>
初司空入謁者引祀官賛引引執事者俱就壝外位司<lb/>
空掃除訖謁者賛引各引祀官次入就位立定奉禮曰<lb/>
衆官再拜衆官在位者皆再拜<hi>其先拜者不拜</hi>謁者進太尉之<lb/>
左白有司謹具請行事退復位協律郎跪俛伏舉麾鼓<lb/>
<pb n="KR2m0021_WYG_013-6b"/>
柷奏角音乃以黄鐘之均文舞之舞樂六成偃麾戛敔<lb/>
樂止<hi>凡樂皆協律郎舉麾工鼔柷而後作偃麾戞敔而後止</hi>奉禮曰衆官再拜衆<lb/>
官在位者皆再拜上下諸太祝俱取玉幣於篚各立樽<lb/>
所謁者引太尉詣南陛升壇北面立太祝加玉於幣東<lb/>
向授太尉太尉受玉幣登歌作肅和之樂乃以大吕之<lb/>
均謁者引太尉進北面跪於青帝靈威仰神坐前興謁<lb/>
者引太尉少退北向再拜訖謁者引太尉立於西方東<lb/>
向又太祝奉幣北向授太尉太尉受幣謁者引太尉進<lb/>
<pb n="KR2m0021_WYG_013-7a"/>
東面跪奠於帝太昊氏神坐前興謁者引太尉少退東<lb/>
向再拜訖登歌止謁者引太尉降自南陛還本位初太<lb/>
尉奠配帝之幣星辰以下諸祝各以幣進奠於神坐還<lb/>
樽所初衆官拜訖祝史各奉毛血之豆立於門外登歌<lb/>
止祝史奉毛血入各由其陛升諸太祝迎取壇上俱進<lb/>
奠於神坐前諸太祝與祝史退立於樽所<lb/>
　　　　進熟<lb/>
太尉既升奠玉帛太官令出帥進饌者奉饌陳於内壝<lb/>
<pb n="KR2m0021_WYG_013-7b"/>
門外謁者引司徒出詣饌所司徒奉青帝之俎諸太祝<lb/>
既奠毛血太官令引饌入俎初入門雍和之樂作饌至陛<lb/>
樂止祝史俱進徹毛血之豆降自東陛以出青帝之饌<lb/>
升自南陛配帝之饌升自東陛諸太祝迎引於壇上各<lb/>
設於神坐前<hi>籩豆盖羃先徹乃升簋簠既奠却其盖於下</hi>設訖謁者引司徒<lb/>
太官令帥進饌者俱降自東陛以出司徒復位諸太祝<lb/>
各還樽所又進設星辰以下之饌相次而畢謁者引太<lb/>
尉詣罍洗盥手洗匏爵訖謁者引太尉升自南陛詣青<lb/>
<pb n="KR2m0021_WYG_013-8a"/>
帝酒樽所執樽者舉羃太尉酌汎齊訖樂作謁者引太<lb/>
尉進青帝靈威仰神坐前北向跪奠爵興謁者引太尉<lb/>
少退北向立樂止太祝持版進於神坐之右東面跪讀<lb/>
祝文曰維某年嵗次月朔日子嗣天子臣某謹遣太尉<lb/>
封臣名敢昭告於青帝靈威仰獻春伊始時惟發生品<lb/>
物昭蘇式遵恒禮敬以玉帛犧齊粢盛庶品肅恭燔祀<lb/>
暢兹和徳帝太昊氏配神作主尚饗訖興太尉再拜初<lb/>
讀祝文訖樂作太祝進奠版於神坐還樽所太尉拜訖<lb/>
<pb n="KR2m0021_WYG_013-8b"/>
樂止謁者引太尉詣配帝酒樽所取爵於坫執樽者舉<lb/>
羃太尉酌汎齊訖樂作謁者引太尉進帝太昊氏神坐<lb/>
前東向跪奠爵興謁者引太尉少退東向立樂止太祝<lb/>
持版進於神坐之左北面跪讀祝文曰維某年嵗次月<lb/>
朔日子嗣開元神武皇帝某謹遣太尉封臣名敢昭告<lb/>
于帝太昊氏爰始立春盛徳在木用致燔燎于青帝靈<lb/>
威仰惟帝布兹仁政功叶上𤣥謹以制幣犧齊粢盛庶<lb/>
品偹兹明薦配帝作主尚饗訖興太尉再拜初讀祝文<lb/>
<pb n="KR2m0021_WYG_013-9a"/>
訖樂作太祝進奠版於神坐還樽所太尉再拜訖樂止<lb/>
謁者引太尉進青帝神坐前北向立太祝各以爵酌罍<lb/>
福酒合置一爵一太祝持爵進太尉之右西向立太尉<lb/>
再拜受爵跪祭酒啐酒奠爵興太祝各帥齋郎進俎太祝<lb/>
减神前胙肉加於俎以胙肉共置一俎上太祝持俎東<lb/>
向授太尉太尉受以授齋郎太尉跪取爵遂飲卒爵太<lb/>
祝進受爵復於坫太尉興再拜謁者引太尉降復位<lb/>
文舞出鼔柷作舒和之樂出訖戛敔樂止武舞入鼓柷<lb/>
<pb n="KR2m0021_WYG_013-9b"/>
作舒和之樂立定戞敔樂止初太尉獻將畢謁者引太<lb/>
常卿詣罍洗盥手洗匏爵訖謁者引太常卿自東陛升<lb/>
壇詣青帝著樽所執樽者舉羃太常卿酌醴齊訖武舞<lb/>
作謁者引太常卿進青帝靈威仰神坐前北面跪奠爵<lb/>
興謁者引太常卿少退北向再拜訖謁者引太常卿詣<lb/>
配帝犧樽所取坫執樽者舉羃太常卿酌醴齊訖謁者<lb/>
引太常卿進帝太昊氏神坐前東向跪奠爵興謁者引<lb/>
太常卿少退東向再拜訖謁者引太常卿進青帝神坐<lb/>
<pb n="KR2m0021_WYG_013-10a"/>
前北向立太祝各以爵酌罍福酒合置一爵一太祝持<lb/>
爵進太常卿之右西向立太常卿再拜受爵跪祭酒遂<lb/>
飲卒爵太祝進受爵復於坫太常卿再拜謁者引太常<lb/>
卿降復位初太常卿獻將畢謁者引光禄卿詣罍洗盥<lb/>
手洗匏爵升酌盎齊終獻如亞獻之儀訖謁者引光禄<lb/>
卿降復位初太常卿將升獻賛引三人各引獻官以次<lb/>
詣罍洗盥手洗爵一獻歳星三辰一獻勾芒氏一獻七宿<lb/>
各詣酒樽所俱酌酒進奠於坐首餘皆祝史助奠相次<lb/>
<pb n="KR2m0021_WYG_013-10b"/>
而畢賛引各引獻官還本位武舞六成樂止舞獻俱畢<lb/>
上下諸祝各進徹豆還樽所<hi>徹者籩豆各一少移於故處</hi>奉禮曰賜<lb/>
胙賛者唱衆官再拜衆官皆再拜<hi>已飲福受胙者不拜</hi>樂作奉禮<lb/>
曰衆官再拜衆官在位者皆再拜樂一成止謁者進太<lb/>
尉之左白請就望燎位謁者引太尉就望燎位南向立<lb/>
於衆官將拜上下諸祝各執篚進神坐前取玉帛祝版<lb/>
齋郎以俎載牲體稷黍飯及爵酒各由其陛降壇南行<lb/>
經懸内當柴壇南東行自南陛登柴壇以玉幣祝版饌<lb/>
<pb n="KR2m0021_WYG_013-11a"/>
物置於柴壇上户内諸祝又以星辰之下之禮幣皆從<lb/>
燎奉禮曰可燎東西面各六人以炬燎火半柴謁者<lb/>
進太尉之左曰禮畢謁者引太尉出又謁者賛引各引<lb/>
祀官以次出賛引引御史以下俱復執事位立定奉禮<lb/>
曰再拜御史以下皆再拜賛引引出工人二舞以次出<lb/>
　<lb/>
　<lb/>
　<lb/>
<pb n="KR2m0021_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷十二</head>
    <p>
<pb n="KR2m0021_WYG_012-1a"/>
欽定四庫全書<lb/>
　大唐開元禮卷十二　　　唐　蕭嵩等　撰<lb/>
　　吉<lb/>
　　　皇帝立春祀青帝於東郊<lb/>
　　　齋戒　　　　　　　陳設<lb/>
　　　省牲器　　　　　　鑾駕出宫<lb/>
　　　奠玉帛　　　　　　進熟<lb/>
　　　鑾駕還宫<lb/>
<pb n="KR2m0021_WYG_012-1b"/>
　　　　齋戒<lb/>
前祀七日平明太尉誓百官於尚書省曰某月某日祀<lb/>
青帝於東郊各揚其職不供其事國有常刑皇帝散齋<lb/>
四日致齋三日如圜丘之儀凡預祀之官散齋四日致<lb/>
齋三日<hi>散齋皆於正寢致齋二日於本司一日於祀所其無本司者皆於祀所</hi>近侍之官<lb/>
應從升者及從祀羣官諸方客使各於本司及公館清<lb/>
齋一宿凡散齋理事如舊唯不弔喪問疾不作樂不判<lb/>
署刑殺文書不行刑罰不預穢惡致齊唯祀事得行其<lb/>
<pb n="KR2m0021_WYG_012-2a"/>
餘悉禁祀官以下已齋而闕者通攝行事諸祀官致齋<lb/>
之日給酒食及明衣各習禮於齋所光禄卿監取明水<lb/>
火<hi>太官令取水於隂鑒取火於陽燧火以供爨水以實樽</hi>前祀一日諸衛令其<lb/>
屬未後一刻各以其方器守衛壝門與太樂工人俱清<lb/>
齋一宿<lb/>
　　　　陳設<lb/>
前祀三日尚舍直長施大次於外壝東門之内道北南<lb/>
向尚舎奉御鋪御坐衛尉設陳饌幔於内壝東門之外道<lb/>
<pb n="KR2m0021_WYG_012-2b"/>
南北向設文武侍臣次又設祀官及從祀羣官諸州使<lb/>
人蕃客等次前祀二日太樂令設宫懸之樂於壇南内<lb/>
壝之内設歌鐘歌磬於壇上各如圜丘之儀右校掃除<lb/>
壇之内外郊社令積柴於燎壇<hi>其壇於樂懸之南外壝之内</hi>方一丈<lb/>
高一丈二尺開上南出户方六尺前祀一日奉禮設御<lb/>
位於壇東南西向設望燎位於柴壇之北南向設祀官公<lb/>
卿位於内壝東門之外道南分獻之官於公卿之南執<lb/>
事者位於其後每等異位俱重行西向北上設御史位<lb/>
<pb n="KR2m0021_WYG_012-3a"/>
於壇下一位在東南西向一位在西南東向令史各陪<lb/>
其後設奉禮位於樂懸東北賛者二人在南差退俱西<lb/>
向設協律郎位於壇上南陛之西東向設太樂令位於北<lb/>
懸之間北向設從祀之官文官九品已上位於執事之南<lb/>
東方南方朝集使於文官之南東方南方蕃客又於其<lb/>
南俱每等異位重行西面北上酅公介公位於内壝西<lb/>
門之外道南武官九品已上於酅公介公之後西方北<lb/>
方朝集使於武官之南西方北方蕃客又於其南俱每<lb/>
<pb n="KR2m0021_WYG_012-3b"/>
等異位重行東面北上<hi>其褒聖侯於文官三品之下諸州使人分方各位於朝集使人</hi>
<hi>後</hi>又設祀官及從祀羣官等門外位於東西壝門之外<lb/>
道南皆如設次之式設牲牓東壝之外當門西向配帝<lb/>
牲牓少退南上設廩犧令位於牲西南祝史陪其後俱北<lb/>
向設諸太祝位於牲東各當牲後祝史陪其後俱西向<lb/>
設太常卿省牲位於牲前近北南向設青帝酒樽於壇之<lb/>
上下太樽二著樽二犧樽二山罍二在壇上於東南隅北<lb/>
向象樽二壺樽二山罍二在壇下皆於南陛之東北向<lb/>
<pb n="KR2m0021_WYG_012-4a"/>
西上設配帝著樽二犧樽二象樽二山罍二在壇上於<lb/>
青帝酒樽之東北向西上歲星三辰勾芒氏俱象樽二<lb/>
各設於神坐之左皆右向七宿壺樽二設於神坐之右而<lb/>
左向<hi>青帝配帝之樽置於坫星辰以下樽藉以席皆加勺羃設爵於樽下</hi>設御洗於壇南陛<lb/>
東南亞獻之洗又於東南俱北向罍水在洗東篚在洗西<lb/>
南肆<hi>篚實以巾爵</hi>設星辰以下罍洗篚羃各於其方陛道之<lb/>
左俱内向執樽罍篚羃者各於其後又設玉幣之篚於<lb/>
壇之上下樽坫之所祀日未明五刻太史令郊社令升設<lb/>
<pb n="KR2m0021_WYG_012-4b"/>
青帝靈威仰神位於壇上北方南向席以藁秸設帝太昊<lb/>
氏神坐於東方西向席以莞設歲星三辰之坐於壇之東北<lb/>
七宿之坐於壇之西北各於其壇下南向相對爲首設勾芒<lb/>
氏之坐於壇之東南西向席皆以莞設神坐各於坐首<lb/>
　　　　省牲器<lb/>
省牲之日午後十刻去壇二百步所諸衛之屬禁斷行<lb/>
人晡後二刻郊社令帥府史二人及齋郎以樽坫罍洗<lb/>
篚羃入設於位太祝與廩犧令以牲就牓位謁者引太<lb/>
<pb n="KR2m0021_WYG_012-5a"/>
常卿賛引引御史詣壇東陛升視滌濯於上<hi>於視濯執樽者皆舉</hi>
<hi>羃告潔</hi>訖引太常卿降復位謁者進太尉之左白請就門<lb/>
外位謁者賛引各引祀官以下就門外位謁者引太常<lb/>
卿就省牲位南向立廩犧令少前曰請省牲退復位太<lb/>
常卿省牲廩犧令又前北面舉手曰腯還本位諸太祝各循<lb/>
牲一匝西面舉手曰充俱還本位諸太祝與廩犧令以次<lb/>
牽牲詣厨授太官令謁者引光禄卿詣厨省鼎鑊申視<lb/>
濯溉謁者賛引各引祀官御史就厨省饌具訖俱還齋<lb/>
<pb n="KR2m0021_WYG_012-5b"/>
所祀日未明十五刻太官令帥宰人以鸞刀割牲祝史<lb/>
以豆取毛血各置於饌所遂烹牲<lb/>
　　　　鑾駕出宫如圜丘之儀<lb/>
　　　　奠玊帛<lb/>
祀日未明三刻諸祀官各服其服郊社令良醖令各率<lb/>
其屬入實樽罍玊幣<hi>凡六樽之次太樽為上實以汎齊著樽次之實以體齊犧樽次之實</hi>
<hi>以盎齊象樽次之實以醍齊壺樽次之實以沈齊山罍為下實以清酒配帝著樽為上實以汎齊犧樽次之實</hi>
<hi>以醴齊象樽次之實以盎齊其嵗星三辰勾芒氏之象樽俱實以醍齊七宿之壺樽俱實以沈齊𤣥酒各實於五</hi>
<pb n="KR2m0021_WYG_012-6a"/>
<hi>齊之上樽禮神之玉以青珪其幣各以青</hi>太官令帥進饌者實諸籩豆簠簋<lb/>
入設於内壝東門之外饌幔内未明二刻奉禮帥賛者<lb/>
先入就位賛引引御史博士諸太祝及令史祝史與執樽<lb/>
罍篚羃者入自東壝門當壇南重行北面西上立定奉<lb/>
禮曰再拜賛者承傳御史以下皆再拜訖執樽罍篚幂者<lb/>
各就位賛引引御史博士諸太祝詣東陛升行掃除於<lb/>
上令史祝史行掃除於下訖引就位車駕將至謁者賛<lb/>
引引祀官通事舍人分引從事羣官諸方客使先至者<lb/>
<pb n="KR2m0021_WYG_012-6b"/>
就門外位駕至大次門外迴輅南向將軍降立於輅右<lb/>
侍中進當鑾駕前跪奏稱侍中臣某言請降輅俛伏興<lb/>
還侍位皇帝降輅之大次通事舍人各引文武九品已<lb/>
上從祀之官皆就壝外位太樂令帥工人二舞次入就<lb/>
位文舞入陳於懸内武舞立於懸南道西謁者引司空<lb/>
入行掃除訖出復位如常儀皇帝停大次半刻頃通事<lb/>
舍人賛引各引從祀羣官介公酅公諸方客使先入就<lb/>
位太常博士引太常卿立於大次門當門北向侍中版<lb/>
<pb n="KR2m0021_WYG_012-7a"/>
奏外辦皇帝服大裘而冕出次華盖侍衛如常儀博士<lb/>
引太常卿太常卿引皇帝<hi>凡太常卿前導皆博士先引</hi>至内壝門外<lb/>
殿中監進大珪尚衣奉御又以鎮珪授殿中監殿中監<lb/>
受進皇帝搢大珪執鎮珪華盖仗衛停於門外近侍者<lb/>
從入如常謁者引禮部尚書太常少卿陪從如常儀皇<lb/>
帝至版位西向立<hi>每立定太常卿博士即退立於左</hi>謁者賛引各引祀<lb/>
官次入就位立定太常卿前奏稱再拜退復位皇帝再<lb/>
拜奉禮曰衆官再拜衆官在位者皆再拜<hi>其先拜者不拜</hi>太常<lb/>
<pb n="KR2m0021_WYG_012-7b"/>
卿前奏有司謹具請行事退復位協律郎跪俛伏興舉<lb/>
麾<hi>凡取物者皆跪俛伏而取以興奠物則奠訖俛伏而後興</hi>鼓柷奏角音乃以黄鐘<lb/>
之均文舞之舞樂舞六成偃麾戛敔樂止太常卿前奏<lb/>
稱請再拜退復位皇帝再拜奉禮曰衆官再拜衆官在<lb/>
位者皆再拜上下諸太祝俱取玊幣於篚各立於樽所<lb/>
太常卿引皇帝太和之樂作皇帝詣壇升自南陛侍中<lb/>
中書令以下左右侍衛量人從升壇皇帝升壇北向立<lb/>
樂止太祝加玉於幣以授侍中侍中奉玉帛東向進皇<lb/>
<pb n="KR2m0021_WYG_012-8a"/>
帝搢鎮珪受玉幣登歌作肅和之樂以大吕之均太常<lb/>
卿引皇帝進北面跪奠於青帝靈威仰神坐俛伏興太<lb/>
常卿引皇帝少退北向再拜訖太常卿引皇帝立於西<lb/>
方東向又太祝以幣授侍中侍中奉幣北向進皇帝受<lb/>
幣太常卿引皇帝進東向跪奠於帝太昊氏神坐俛伏<lb/>
興太常卿引皇帝少退東向載拜訖登歌止太常卿引<lb/>
皇帝樂作皇帝降自南陛還版位西向立樂止皇帝初<lb/>
奠配帝之幣星辰以下諸祝各以幣進奠於神坐還樽<lb/>
<pb n="KR2m0021_WYG_012-8b"/>
所初羣官拜訖祝史各奉毛血之豆立於門外之東登<lb/>
歌止祝史奉毛血入各由其陛升諸太祝迎取於壇上<lb/>
俱進奠於神坐前諸太祝與祝史退立於樽所<lb/>
　　　　進熟<lb/>
皇帝既升奠玉帛太官令帥進饌者奉饌陳於内壝門<lb/>
外謁者引司徒出詣饌所司徒奉青帝之俎初皇帝既<lb/>
至位樂止太官令引饌入俎初入門雍和之樂作以黄<lb/>
鐘之均饌至陛樂止祝史俱進跪徹毛血之豆降自東<lb/>
<pb n="KR2m0021_WYG_012-9a"/>
陛以出青帝之饌升自南陛配帝之饌升自東陛諸<lb/>
太祝迎引於壇上各設於神坐前<hi>籩豆盖羃先徹乃升下簠簋既奠却其盖於</hi>
設訖謁者引司徒太官令帥進饌者俱降自東陛以出<lb/>
司徒復位諸太祝各還樽所又進設星辰以下之饌相<lb/>
次而畢太常卿引皇帝詣罍洗樂作皇帝至罍洗樂止<lb/>
侍中跪取匜興沃水又侍中跪取盤興承水皇帝盥手<lb/>
黄門侍郎跪取巾於篚興進皇帝帨手訖黄門侍郎受巾<lb/>
跪奠於篚遂取匏爵於篚興進皇帝受爵侍中酌罍水又<lb/>
<pb n="KR2m0021_WYG_012-9b"/>
侍中奉盤皇帝洗爵黄門侍郎又授巾皆如初皇帝拭<lb/>
爵訖侍中奠盤匜黄門侍郎受巾奠於篚皆如初太常<lb/>
卿引皇帝樂作皇帝詣壇升自南陛樂止謁者引司徒<lb/>
升自東陛立於樽所齋郎奉俎升立於司徒之後太常<lb/>
卿引皇帝詣青帝酒樽所執樽者舉羃侍中賛酌汎齊<lb/>
訖夀和之樂作太常卿引皇帝進青帝靈威仰神坐前<lb/>
北向跪奠俛伏興太常卿引皇帝少退北向立樂止太<lb/>
祝持版進於神坐之右東向跪讀祝文曰維某年嵗次<lb/>
<pb n="KR2m0021_WYG_012-10a"/>
月朔日子嗣天子臣某敢昭告于青帝靈威仰獻春伊<lb/>
始時惟發生品物昭蘇式遵恒禮敬以玉帛犧齊粢盛<lb/>
庶品肅恭燔祀暢兹和徳帝太昊氏配神作主尚饗訖<lb/>
興皇帝再拜初讀祝文訖樂作太祝進跪奠版於神坐<lb/>
前興還樽所皇帝再拜訖樂止太常卿引皇帝詣配帝<lb/>
酒樽所執樽者舉羃侍中取爵於坫進皇帝爵侍中賛<lb/>
酌汎齊訖樂作太常卿引皇帝進帝太昊氏神坐前東<lb/>
向跪奠爵俛伏興太常卿引皇帝少退東向立樂止太<lb/>
<pb n="KR2m0021_WYG_012-10b"/>
祝持版進於神坐之左北面跪讀祝文曰維某年嵗次<lb/>
月朔日子嗣開元神武皇帝臣諱敢昭告于帝太昊氏<lb/>
爰始立春盛徳在木用致燔柴于青帝靈威仰惟帝布<lb/>
兹仁政功叶上𤣥謹以制幣犧齊粢盛庶品偹兹明薦<lb/>
配神作主尚饗訖興皇帝再拜初讀祝文訖樂作太祝<lb/>
進跪奠版於神坐興還樽所皇帝拜訖樂止太常卿引<lb/>
皇帝進青帝神坐前北向立樂作太祝各以爵酌上樽<lb/>
福酒合置一爵一太祝持爵授侍中侍中受爵西向進<lb/>
<pb n="KR2m0021_WYG_012-11a"/>
皇帝再拜受爵跪祭酒啐酒奠爵俛伏興太祝各<lb/>
帥齋郎進爼太祝减神前胙肉加於俎以胙肉共<lb/>
置一爼上太祝持爼以授司徒司徒奉爼西向進<lb/>
皇帝受以授左右謁者引司徒降復位皇帝跪取<lb/>
爵遂飲卒爵侍中受爵以授太祝太祝受爵復<lb/>
於坫皇帝俛伏興再拜樂止太常卿引皇帝樂<lb/>
作皇帝降自南陛還版位西向立樂止文舞入鼔<lb/>
柷作舒和之樂出訖戛敔樂止武舞入鼓柷作舒<lb/>
<pb n="KR2m0021_WYG_012-11b"/>
和之樂出訖戛敔樂止皇帝獻將畢謁者引太尉詣<lb/>
罍洗盥手洗匏爵訖謁者引太尉自東階升壇詣青<lb/>
帝著樽所執樽者舉羃太尉酌醴齊武舞作謁者<lb/>
引太尉進青帝神坐前北向跪奠爵興謁者引太<lb/>
尉少退北向再拜謁者引太尉詣配帝犧樽所取<lb/>
爵於坫執樽者舉羃太尉酌醴齊謁者引太尉進帝<lb/>
太昊氏神坐前東向跪奠爵興謁者引太尉少退東<lb/>
向再拜謁者引太尉進青帝神坐前北面立太祝各<lb/>
<pb n="KR2m0021_WYG_012-12a"/>
以爵酌罍福酒合置一爵一太祝持爵進太尉之右西<lb/>
向立太尉再拜受爵跪祭酒遂飲卒爵太祝進受爵復於<lb/>
坫太尉降復位初太尉獻將畢謁者引光禄卿詣罍洗<lb/>
盥手洗匏爵升酌盎齊終獻如亞獻之儀訖謁者引光<lb/>
禄卿復位初太尉將升獻賛引三人各引獻官以次<lb/>
詣罍洗盥手洗爵一獻嵗星三辰一獻勾芒氏一獻七<lb/>
宿各詣酒樽所俱酌酒進跪奠於坐首興餘坐皆祝史<lb/>
助奠相次而畢賛引各引獻官還本位武舞六成樂止<lb/>
<pb n="KR2m0021_WYG_012-12b"/>
舞獻俱畢上下諸祝各進跪徹豆興還樽所<hi>徹者籩豆各一少移</hi>
<hi>於故處</hi>奉禮曰賜胙賛者唱衆官再拜衆官在位者皆再<lb/>
拜<hi>已飲福受胙者不拜</hi>豫和之樂作太常卿前奏稱請再拜退復<lb/>
位皇帝再拜奉禮曰衆官再拜衆官在位者皆再拜樂<lb/>
一成止太常卿前奏請就望燎位太常卿引皇帝樂作<lb/>
皇帝就望燎位南向立樂止於羣官將拜上下諸祝各<lb/>
執篚進神坐前跪取玉帛祝版齋郎以俎載牲體稷黍<lb/>
飯及酒爵興各自陛降壇南行經懸内當柴壇南東行<lb/>
<pb n="KR2m0021_WYG_012-13a"/>
自南陛登柴壇以玉幣祝版饌物置於柴上户内諸祝<lb/>
又以星辰以下之禮幣皆從燎奉禮曰可燎東西兩<lb/>
面各六人以炬燎火半柴太常卿前奏禮畢太常卿引<lb/>
皇帝還大次樂作皇帝出内壝門殿中監前受鎮珪以<lb/>
授尚衣奉御殿中監前受大珪華盖侍衛如常儀皇帝<lb/>
入次樂止謁者賛引引祀官通事舍人引從事羣官諸<lb/>
方客使以次出賛引引御史以下俱復執事位立定奉禮<lb/>
曰再拜御史已下皆再拜賛引引出工人二舞以次皆<lb/>
<pb n="KR2m0021_WYG_012-13b"/>
出<lb/>
　　　　鑾駕還宫如圜丘之儀<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷十二<lb/>
</p>
<p>
</p>
  </div>
</body>
</text>
</TEI>
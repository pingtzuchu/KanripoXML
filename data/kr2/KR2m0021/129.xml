<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百二十九</head>
    <p>
<pb n="KR2m0021_WYG_129-1a"/>
欽定四庫全書<lb/>
　大唐開元禮卷一百二十九　唐　蕭嵩等　撰<lb/>
　　嘉禮<lb/>
　　　宣赦書　　　　　　羣臣詣闕上表<lb/>
　　　羣臣奉叅起居　　　遣使詣蕃宣勞<lb/>
　　　　宣赦書<lb/>
其日質明本司承詔宣告内外隨職供辦守宫設文武<lb/>
羣官次於朝堂如常儀羣官依時刻皆集朝堂俱就次<lb/>
<pb n="KR2m0021_WYG_129-1b"/>
各服其服奉禮設文武羣官版位於順天門外東西當<lb/>
朝堂之南文東武西重行北面相對為首設中書令位<lb/>
於羣官之北南向刑部侍郎率其屬先陳金雞於西朝<lb/>
堂之東南向置皷板於金鷄之南遂擊每一皷投一杖<lb/>
刑部侍郎録京師見囚集於羣官之南北面西上囚集<lb/>
訖鼓止通事舎人引羣官各就位中書令受詔訖遂以<lb/>
詔書置於案令史二人對舉案通事舎人引中書令持<lb/>
幡節者前導持案者次之詣門外位立持節者立於中書<lb/>
<pb n="KR2m0021_WYG_129-2a"/>
令之南少西令史舉案者立於中書令之西北俱東面<lb/>
立定持節者脱節衣持案者進詣中書令前中書令取<lb/>
詔書持案退復位中書令稱有詔書羣官皆再拜宣訖<lb/>
羣官又再拜舞蹈又再拜刑部釋囚刑部尚書前受詔<lb/>
書退復位持節者加節衣通事舍人引中書令幡節前<lb/>
導而入又通事舍人引羣官還次<lb/>
　　　　羣臣詣闕上表<lb/>
前一日守宫設文武羣官次於朝堂如常儀其日量時<lb/>
<pb n="KR2m0021_WYG_129-2b"/>
刻文武羣官集俱就次各服朝服奉禮設文武羣官位<lb/>
於東朝堂之前近南文東武西重行北面相對為首設<lb/>
中書令位於羣官之北南向設奉禮位於羣官東北賛<lb/>
者二人在南少退俱西向奉禮帥賛者先就位禮部令<lb/>
史二人絳公服對舉表案立於奉禮之北南面立定典謁引<lb/>
中書令出就南面位禮部郎中引表案詣中書令前郎中取<lb/>
表以授中書令中書令受表郎中舉案退復位奉禮曰再拜<lb/>
賛者承傳羣官在位者皆再拜通事舎人引中書令以<lb/>
<pb n="KR2m0021_WYG_129-3a"/>
表入奏出復南面位稱有詔羣官再拜宣詔訖又再拜<lb/>
謁者引為首一人進北面受表退復位舍人引中書令<lb/>
入謁者引羣官還次<lb/>
　　　　羣官奉叅起居<lb/>
前一日守宫設文武羣官次於朝堂如常儀其日依時<lb/>
刻文武羣官九品以上俱集朝堂次奉禮設文武羣官<lb/>
位於東朝堂之前文左武右重行北面相對為首又設<lb/>
奉禮位於文武官東北賛者二人在南少退俱西向又<lb/>
<pb n="KR2m0021_WYG_129-3b"/>
設通事舍人位於文官為首者之北少東西向並如常奉禮<lb/>
帥賛者先就位舍人各引文武羣官俱就位立定舍人引為<lb/>
首者少進通起居訖退復位奉禮唱再拜賛者承傳羣官在<lb/>
位者皆再拜舍人入奏訖舍人承㫖出復位西面稱勅㫖羣<lb/>
官在位者皆再拜宣勅訖又再拜舍人及羣官俱退<lb/>
　　　　皇帝遣使詣蕃宣勞<lb/>
前一日執事者設使者次於大門外道東南向其日使<lb/>
者至執事者引就次使者以下俱公服蕃主朝服立於<lb/>
<pb n="KR2m0021_WYG_129-4a"/>
東階東南西面使者出次執事者引使者立於大門外之西<lb/>
東面使副立於使者西南持節者立於使者之北少退令史<lb/>
二人對舉詔書案立於使副西南俱東向執事者引蕃主迎<lb/>
使者於大門外之南北面再拜使者不荅拜執事者引使者<lb/>
入持節者前導持案者次之入門而左使者詣階間南面立<lb/>
持節者立於使者之東少南西面使副立於使者西南持案<lb/>
者立於使副西南俱東面執事者引蕃主入立於使者之南<lb/>
北面持節者脱節衣持案者進使者前使副取詔書持案者<lb/>
<pb n="KR2m0021_WYG_129-4b"/>
退復位使副進授使者退復位使者稱有詔蕃主再拜<lb/>
使者宣詔訖蕃主又再拜執事者引蕃主進使者前北<lb/>
面受詔書退立於東階東南西面持節者加節衣執事<lb/>
者引使者持節者前導持案者次之出復門外位執事<lb/>
者引蕃主拜送於大門外使者還於次執事者引蕃主<lb/>
入<lb/>
　<lb/>
　大唐開元禮卷一百二十九<lb/>
</p>
<p>
</p>
  </div>
</body>
</text>
</TEI>
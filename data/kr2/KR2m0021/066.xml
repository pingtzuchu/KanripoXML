<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷六十六</head>
    <p>
<pb n="KR2m0021_WYG_066-1a"/>
欽定四庫全書<lb/>
　大唐開元禮卷六十六　　唐　蕭嵩等　撰<lb/>
　　吉禮<lb/>
　　　時旱祈岳鎮於郊<hi>報祠禮同</hi>
將祈有司筮日如别儀前二日守宫設祈官以下次於<lb/>
東壝之外道南北向以西為上設陳饌幔於内壝東門<lb/>
之外道北南向右校掃除壇之内外又為瘞塪於壇之<lb/>
壬地方深取足容物南出陛前一日諸祈官清齋於祈<lb/>
<pb n="KR2m0021_WYG_066-1b"/>
所諸衛令其屬晡後一刻各以其方器服守衛壝門俱<lb/>
清齋一宿奉禮設祈官位於内壝東門之内道北執事<lb/>
位於道南每等異位俱重行西向以北為上設御史位<lb/>
於壇下西南東向令史陪其後設奉禮位於祈官西南<lb/>
贊者二人次之少退俱西向又設祈官門外位於東壝<lb/>
之外道南每等異位重行北向以西為上郊社令以酒<lb/>
樽入設岳鎮海瀆各山樽二山川各蜃樽二每方皆扵神<lb/>
座之左皆右向<hi>俱有坫以置爵</hi>設罍洗篚羃各於其方陛道之<lb/>
<pb n="KR2m0021_WYG_066-2a"/>
左俱内向執樽罍篚羃者各於其樽罍篚羃之後祭日<lb/>
未明二刻太史令郊社令各服其服設岳鎮海瀆及諸山<lb/>
川神坐各依其方俱内向席皆以莞設神位各於坐首<lb/>
未明一刻諸祈官以下各服其服郊社令與良醖令之<lb/>
屬入實樽罍<hi>山罍實以醴齊蜃樽實以沈齊明水各實於上尊</hi>太祝以幣置於<lb/>
篚設扵饌所<hi>岳鎮海瀆皆有幣各依其方色各長一丈八尺</hi>太史令帥進饌者實<lb/>
籩豆入設於内壝東門之外饌幔内奉禮帥贊者先入<lb/>
就位贊引引御史太祝以下與執樽罍篚羃者入詣南<lb/>
<pb n="KR2m0021_WYG_066-2b"/>
方山川之西南當門重行北面以西為上立定奉禮曰<lb/>
再拜贊者承傳<hi>凡奉禮有詞贊者皆承傳</hi>御史以下皆再拜執樽罍<lb/>
篚羃者各就位贊引引御史以下行掃除如常儀訖出<lb/>
還齋所奉禮以下次還齋所質明謁者引獻官以下俱<lb/>
就門外位奉禮帥贊者先入就位贊引引御史以下入<lb/>
就位謁者引獻官贊引引執事者次入就位立定奉禮<lb/>
曰再拜獻官以下皆再拜謁者進獻官之左白有司謹<lb/>
具請行事退復位奉禮曰再拜在位者皆再拜太祝各<lb/>
<pb n="KR2m0021_WYG_066-3a"/>
取幣於篚以授獻官獻官受幣詣東岳座諸太祝各奠<lb/>
幣扵諸岳鎮海瀆之座謁者引獻官再拜訖降還本位扵獻官<lb/>
初受幣太官令帥進饌者奉饌陳於東門之外獻官奠<lb/>
幣再拜訖太官令引饌入諸太祝迎引於坐首各奠於<lb/>
神座前太官令以下還本位諸太祝各還樽所謁者引<lb/>
獻官詣罍洗盥手洗爵詣東岳酒樽所執樽者舉羃獻<lb/>
官酌醴齊謁者引獻官進於東岳神座前東向跪奠爵<lb/>
興少退東向立初獻官進奠祝史以爵酌酒助奠東鎮<lb/>
<pb n="KR2m0021_WYG_066-3b"/>
以下還樽所太祝持版進於神座之右西面跪讀祝文<lb/>
曰維某年歲次月朔日子嗣天子某謹遣具官姓名敢<lb/>
昭告於東方岳鎮海瀆乆闕時雨黎元惟懼惟神哀救<lb/>
蒼生敷降嘉液謹以制幣清酌脯醢明薦於東方岳鎮<lb/>
海瀆尚饗太祝興獻官再拜太祝進跪奠版於神座興<lb/>
還樽所獻官拜訖謁者引獻官以次獻諸方岳鎮海瀆<lb/>
如東方之儀<hi>諸方祝文並同</hi>訖謁者引獻官還本位初獻東岳<lb/>
贊引次引獻官詣罍洗盥手洗爵訖詣東方山川酒樽<lb/>
<pb n="KR2m0021_WYG_066-4a"/>
所執樽者舉羃獻官酌酒訖贊引引獻官進詣東方山<lb/>
川首座前跪奠爵興少退東向立初獻官奠酒齋郎酌<lb/>
酒助奠訖還樽所太祝持版進於神座之右南面跪讀<lb/>
祝文曰維某年歲次月朔日子嗣天子某謹遣具官姓<lb/>
名敢昭告於東方山川乆闕時雨黎元惟懼惟神哀救<lb/>
蒼生敷降嘉液謹以清酌脯醢明薦於東方山川尚饗<lb/>
祝興獻官再拜祝跪奠版於神座興還樽所獻官拜訖<lb/>
贊引引獻官以次獻諸方山川如東方之儀<hi>諸方祝文皆同</hi>訖<lb/>
<pb n="KR2m0021_WYG_066-4b"/>
贊引引獻官還本位諸祝各進跪徹豆興還尊所<hi>徹者少移</hi>
<hi>於故處</hi>奉禮曰再拜獻官以下皆再拜謁者進獻官之左<lb/>
白請就望瘞位謁者引獻官就望瘞位西向立於在位<lb/>
者將拜諸太祝各進神座前跪取幣置於埳奉禮曰可<lb/>
瘞東西廂各二人置土半坎謁者進初獻官之左白禮<lb/>
畢遂引獻官出贊引引執事者以次出御史太祝以下<lb/>
俱復執事位立定奉禮曰再拜御史以下皆再拜贊引<lb/>
引出祝版燔於齋所報祠用牲幣飲福受胙於東方岳<lb/>
<pb n="KR2m0021_WYG_066-5a"/>
鎮山川首坐之前<hi>其山川惟飲福不受胙</hi>埋幣血與正祭同餘與<lb/>
祈禮同其祝文曰維某年歲次月朔日子嗣天子某謹<lb/>
遣具位姓名敢昭告於東方岳鎮海瀆徃以乆闕時雨<lb/>
敢陳誠禱惟神昭祐降兹嘉液九土霑洽蒼生咸頼謹<lb/>
以制幣犧齊粢盛庶品明薦於東方岳鎮海瀆尚饗<hi>諸方</hi>
<hi>祝文同</hi>山川祝文曰維某年歲次月朔日子嗣天子某謹<lb/>
遣具位姓名敢昭告於東方山川徃以久闕時雨式陳<lb/>
誠禱惟神昭祐降兹嘉液九土霑洽蒼生咸頼謹以犧<lb/>
<pb n="KR2m0021_WYG_066-5b"/>
齊粢盛庶品明薦於東方山川尚饗<hi>諸方祝文皆同</hi>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷六十六<lb/>
</p>
<p>
</p>
  </div>
</body>
</text>
</TEI>
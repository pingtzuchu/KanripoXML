<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷九十五</head>
    <p>
<pb n="KR2m0021_WYG_095-1a"/>
欽定四庫全書<lb/>
　大唐開元禮卷九十五　　　唐　蕭嵩等　撰<lb/>
　　嘉禮<lb/>
　　　皇帝元正冬至受皇太子朝賀<lb/>
　　　　皇后元正冬至受皇太子朝賀<lb/>
　　　　　皇帝元正冬至受皇太子朝賀<lb/>
前二日本司宣攝内外各供其職前一日尚舍奉御設<lb/>
御幄於太極殿北壁南向守宫設皇太子次於承天門<lb/>
<pb n="KR2m0021_WYG_095-1b"/>
外東朝堂之北西向又於東宫朝堂設宫臣次如常式<lb/>
太樂令展宫懸於殿庭設麾於殿上西階之西東向一位於<lb/>
樂懸東南西向皷吹令設十二案乘黄令陳車輅尚輦<lb/>
奉御陳輿輦並如常儀設皇太子位于横街南道東北<lb/>
面設典儀位於懸之東北賛者二人在南差退俱西面<lb/>
奉禮設宫臣版位於東宫朝堂如常其日依時刻宫官<lb/>
俱集於次各服其服諸衞率各勒所部陳設如常左庶<lb/>
子版奏請中嚴典謁引宫臣各就位侍衞之官各服其<lb/>
<pb n="KR2m0021_WYG_095-2a"/>
器服<hi>左庶子負寳如式</hi>俱詣閤奉迎僕進金輅於西閤外南向<lb/>
内率一人執刀立於輅前北向中允一人在侍臣之前<lb/>
賛者二人又在中允之前左庶子版奏外辦僕奮衣而<lb/>
升正立執轡皇太子具服逺逰冠<hi>若未冠則雙童髻</hi>絳紗袍升<lb/>
輿以出左右侍衞如常儀内率前執轡皇太子升輅僕立<lb/>
授綏左庶子以下夾侍如常儀中允進當輅前跪奏稱中<lb/>
允臣某言請發引俛伏興退復位<hi>凡中允奏請皆進當輅前跪奏稱具官臣</hi>
<hi>某言訖俛伏興</hi>輅動中允與賛者夾引以出内率夾輅而趨出<lb/>
<pb n="KR2m0021_WYG_095-2b"/>
重明門至侍臣上馬所中允奏稱請輅權停令侍臣上<lb/>
馬左庶子前承令退稱令曰諾中允退稱侍臣上馬賛<lb/>
者承傳文武侍臣皆上馬左庶子以下夾侍於輅前<lb/>
賛者在供奉官人内侍臣上馬畢中允奏稱請令車右<lb/>
升左庶子前承令退稱令曰諾中允退復位内率升訖<lb/>
中允奏稱請發引退復位皇太子輅動三師乘車訓導<lb/>
王少乗車訓從鳴鐃而行文武宫臣皆乗馬以從<lb/>
至長樂門鐃吹止至次前迴輅西向内率降立於輅右<lb/>
<pb n="KR2m0021_WYG_095-3a"/>
左庶子進當輅前跪奏稱左庶子臣某言請降輅俛伏<lb/>
興還侍位皇太子降輅舍人引皇太子就次坐侍衞如<lb/>
常儀其日依時刻將士填街諸衞勒所部列黄麾大仗<lb/>
屯門及陳于殿庭如常儀皇太子既就次侍中版奏請<lb/>
中嚴近仗就陳於門外太樂令帥工人入就位協律郎<lb/>
入就舉麾位侍衛之官各服其器服符寳郎奉寳俱詣<lb/>
閤奉迎典儀帥賛者先入就位通事舍人引群官屬以<lb/>
下次入就位皇太子出次舎人引皇太子三師三少導<lb/>
<pb n="KR2m0021_WYG_095-3b"/>
從如式入立於太極殿門外之東西面<hi>諸衞率左右庶子舎人及近侍</hi>
<hi>者量人從入</hi>侍中版奏外辦皇帝服衮冕之服乘輿以出曲<lb/>
直華盖警蹕侍衞如常儀皇帝將出仗動太樂令令撞<lb/>
黄鐘之鐘右五鐘皆應協律郎跪俛㐲舉麾鼔柷奏太<lb/>
和之樂皷吹振作皇帝出自西房即御坐南向坐符寳<lb/>
郎奉寳置御坐如常協律郎偃麾戛敔樂止<hi>凢樂皆協律郎舉麾</hi>
<hi>工鼔柷而後作偃麾戛敔而後止也</hi>舍人引皇太子就位<hi>諸衛率左右庶立子以下従入者</hi>
<hi>于皇太子東南西面北上</hi>皇太子初入門舒和之樂作至位樂止立<lb/>
<pb n="KR2m0021_WYG_095-4a"/>
定典儀曰再拜賛者承傳皇太子再拜舍人引皇太子<lb/>
詣西階皇太子初行樂作至階樂止舍人引皇太子升<lb/>
進當御坐前北面跪賀稱元正首祚景福惟新伏惟陛<lb/>
下與天同體<hi>冬至賀云天正長至伏惟陛下如日之升</hi>俛伏興舍人引降樂<lb/>
作復位樂止皇太子再拜侍中前承制降詣皇太子東<lb/>
面西向稱有制皇太子再拜宣制訖皇太子又再拜典<lb/>
儀唱再拜皇太子又再拜舍人引皇太子出初行樂作<lb/>
出門樂止皇太子既出公主入朝朝賀如别禮<lb/>
<pb n="KR2m0021_WYG_095-4b"/>
　　　　皇后元正冬至受皇太子朝賀<lb/>
前一日守宫設皇太子次于崇義門内隨地之宜其日<lb/>
司賛設皇太子版位于皇后正殿之庭懸南北面皇太<lb/>
子朝皇帝訖舍人引皇太子從納義門詣崇義門内次<lb/>
權停外命婦朝賀將訖舍人引皇太子出立於肅章門<lb/>
外命婦出訖内謁者監引皇太子至肅章門司賔承引<lb/>
皇太子入就位立定司賛唱再拜皇太子再拜訖司賔<lb/>
引皇太子詣西階升當御坐前北面跪賀賀稱元正首<lb/>
<pb n="KR2m0021_WYG_095-5a"/>
祚景福惟新伏惟殿下與時同休<hi>冬至賀云天正長至伏惟殿下如日之升</hi>
俛伏興降復位皇太子再拜尚儀前承令降詣皇太子<lb/>
西北東面稱令㫖皇太子再拜宣令訖又再拜司賛唱<lb/>
再拜皇太子又再拜司賔引皇太子至閤内謁者監承<lb/>
引以出舍人引皇太子乘車還宫如來儀<lb/>
　<lb/>
　<lb/>
　<lb/>
<pb n="KR2m0021_WYG_095-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百三十</head>
    <p>
<pb n="KR2m0021_WYG_130-1a"/>
欽定四庫全書<lb/>
　大唐開元禮卷一百三十　　唐　蕭嵩等　撰<lb/>
　　嘉禮<lb/>
　　　皇帝遣使諸州宣撫<lb/>
　　　皇帝遣使詣諸州宣制勞㑹<lb/>
　　　皇帝遣使詣諸州宣赦書<lb/>
　　　諸州上表<lb/>
　　　　皇帝遣使諸州宣撫<lb/>
<pb n="KR2m0021_WYG_130-1b"/>
前一日本司設使者次於州大門外道右南向又設應<lb/>
集之官次於大門外文官道東武官於使次西南俱南向<lb/>
相對為首其日使者將至刺史出城迎於一里外相去<lb/>
九十步許刺史於路左下馬使者下馬皆少進使者命<lb/>
刺史乗馬使者與刺史俱乗馬而行<hi>使者至鎮及縣其鎮將縣令出迎與</hi>
<hi>刺史同若使者五品以上鎮將縣令六品以下則使者不下馬命鎮將縣令乗馬而已若臨邊者不出迎</hi>應<lb/>
集者至州門外各就次服朝服非朝服者公服<hi>應受制及應集官路逺不</hi>
<hi>及期者則使至别定某日</hi>本司設使者位於㕔事階間南向設刺史位於<lb/>
<pb n="KR2m0021_WYG_130-2a"/>
使位之南北向設應集之官位於刺史之後每等異位<lb/>
若有諸老則位於諸官之後俱重行北面以西為上又<lb/>
設刺史以下位於大門外之東每等異位重行西面以<lb/>
北為上使者至掌次者引就次<hi>若别日宣勞則使者停於館應集者至日乃集</hi>
刺史入使者以下皆公服制書及版各置於案賛禮者<lb/>
引應集之官就門外位諸老應受版者齒位<hi>八十以上杖於位</hi>
刺史朝服以出行叅軍引立於東階東南西面使者出<lb/>
次賛禮者引使者持幡節者前導立於門西東面持幡<lb/>
<pb n="KR2m0021_WYG_130-2b"/>
節者立於使者之北少退使副立使者西南史對舉制<lb/>
書及版案立於使副西南俱東面北上<hi>若版多則量加案</hi>立定<lb/>
行參軍引刺史迎於大門外之南北面再拜引刺史<lb/>
先入立於内門外之西東面州官位於其後賛禮引<lb/>
使者入持幡節者前導入門而左使副以下從之使者<lb/>
詣階間就位南面立持幡節者於使者之東少南西面<lb/>
幡在南使副立於使者西南持案者立於使副之南少<lb/>
退俱東面行參軍引刺史賛禮者引應集之官以次入<lb/>
<pb n="KR2m0021_WYG_130-3a"/>
就位立定持節者脫節衣持案者進使副前使副取制<lb/>
書持案者退復位使副以制書進授使者退復位使者<lb/>
稱有制刺史等再拜宣制訖刺史等又再拜行㕘<lb/>
軍引刺史進詣使者前北面受制書退立於東階東南<lb/>
西面賛禮者次引應受制者等别受制如常儀<hi>凡同制書者皆</hi>
<hi>同拜</hi>訖引立於刺史東南西面北上若有版受史以案詣<lb/>
使副前使副取版進使者皆如初賛者引為首一人少<lb/>
進使者稱有制為首者再拜宣制訖為首者又再拜賛<lb/>
<pb n="KR2m0021_WYG_130-3b"/>
者引為首者進詣使者前北面受版若有束帛賑卹依式宣<lb/>
付<hi>凡老者拜八十已上一坐再拜九十已上子弟拜受</hi>訖引立扵刺史之後又引次受<lb/>
者亦如之訖持節者加節衣賛禮者引使者幡節前導<lb/>
以出使副以下從之俱復門外位諸老以版授子弟行<lb/>
㕘軍引刺史賛禮者引州府之官及諸老出復門外位<lb/>
立定刺史拜送賛禮者引使者還於次行㕘軍引刺史<lb/>
入賛禮者引州官及諸老還次若諸縣宣勞版授如在<lb/>
州之儀若使者於隨便宣制授賜物者縣令預集鄉望立<lb/>
<pb n="KR2m0021_WYG_130-4a"/>
於館門外之南重行北面西上使者至立於門西東面<lb/>
鄉望俱再拜使者入詣㕔事前南面立鄉望隨入宣勞<lb/>
授受及拜送皆如上儀凡使至先問百年者有則宣制<lb/>
頒餼<hi>酒米牲物</hi>皆子弟代受之<lb/>
　　　　皇帝遣使詣諸州宣制勞㑹<lb/>
前一日本司設使者次於門外道右南向又設應集官<lb/>
次於大門外文官道東武官於使次西南俱南向相對<lb/>
為首其日質明應集之官到州門外各就次服朝服非<lb/>
<pb n="KR2m0021_WYG_130-4b"/>
朝服者公服本司設使者位於㕔事階間南向設刺史<lb/>
位於使位之南北面設應集之官位於刺史之後每等<lb/>
異位重行北面以西為上又設刺史以下位於大門外<lb/>
之東每等異位俱重行西面以北為上使者至掌次者<lb/>
引就次以制書置於案使者以下皆公服賛禮者引<lb/>
應集之官俱就門外位刺史朝服以出行叅軍引立於<lb/>
東階東南西面使者出次賛禮者引使者立於門西東面<lb/>
史二人對舉制書案立於使者西南俱東面立定行㕘<lb/>
<pb n="KR2m0021_WYG_130-5a"/>
軍引刺史迎於大門外之南北面再拜行㕘軍引刺史先入<lb/>
立於内門外之東西面州官立於其後賛禮者引使者入門<lb/>
而左持案者従之使者詣階間就位南向立持案者立於使<lb/>
者西南東面行㕘軍引刺史賛禮者引應集之官以次入就<lb/>
位立定持案者進使者前使者取制持案者退復位使者稱<lb/>
有制書刺史等再拜宣制訖又再拜行㕘軍引刺史進詣使<lb/>
者前北面受詔書退立於東階東南西面賛禮者次引應受<lb/>
制者等别受制如上儀<hi>凡同制書者皆同拜</hi>訖引立於刺史東南西面<lb/>
<pb n="KR2m0021_WYG_130-5b"/>
北上賛禮者引使者出持案者従之俱復門外位行㕘軍引<lb/>
刺史賛禮者引州官以次出俱復門外位立定刺史拜<lb/>
送賛禮者引使者還於次行㕘軍引刺史入賛禮者引<lb/>
州官各還次將㑹本司改設刺史以下位於㕔事之庭<lb/>
如常禮又鋪使者席於㕔上楹間東向刺史席於使者<lb/>
之東西面州官之席於刺史之後各依資品俱南上席<lb/>
於庭者文官在東武官在西皆北上設訖刺史以下各<lb/>
服公服若常服賛禮者引使者行㕘軍引刺史又賛禮<lb/>
<pb n="KR2m0021_WYG_130-6a"/>
者引預㑹之官俱就門外位立定賛唱者先入就位賛<lb/>
禮者引使者先入行㕘軍引刺史賛禮者引預㑹之官<lb/>
以次入就位立定賛唱者曰再拜在位者皆再拜賛禮<lb/>
者引使者行㕘軍引刺史又賛禮者引應升階者詣東<lb/>
西階以次升各立於席後其位於階下者又引就席後<lb/>
上下立定俱就席俛伏坐遂行酒酒至上下皆俛伏<lb/>
興立於席後俱再拜搢笏立受酒升席俛伏坐飲酒行<lb/>
三周進食食至上下皆俛伏興立於席後設食訖俱升<lb/>
<pb n="KR2m0021_WYG_130-6b"/>
席俛伏坐食訖仍行酒㑹畢俱興各以次引降復位立<lb/>
定賛唱者曰再拜在位者皆再拜以次引出<hi>若無臺使㑹位賛拜</hi>
<hi>亦准此</hi>
　　　　皇帝遣使詣諸州宣赦書<hi>鎮與州同</hi>
其日本司設使者次於州大門外道右南向使者至掌<lb/>
次者引就次以赦書置於案應集之官至州門外服朝<lb/>
服非朝服者公服本司設使者位於㕔事階間南向設<lb/>
刺史位於使位之南北面設應集之官位於刺史之後<lb/>
<pb n="KR2m0021_WYG_130-7a"/>
文官在東武官在西每等異位俱重行北面相對為首<lb/>
又設門外位文官於門東每等異位重行西面武官於<lb/>
門西每等異位重行東向俱以北為上本司録州見囚<lb/>
集於州門之外北面西上賛禮者引應集之官俱就門<lb/>
外位刺史朝服以出行㕘軍引立於東面西向使者出<lb/>
次賛禮者引立於門西武官之前少北東面史二人對<lb/>
舉案立於使者西南俱東面立定行叅軍引刺史迎於<lb/>
大門外之南北面再拜行叅軍引刺史先入立於内門<lb/>
<pb n="KR2m0021_WYG_130-7b"/>
之東西面州官立於其後賛禮者引使者入門而左持案者<lb/>
從之使者詣階間就位南面立持案者立於使西南東面<lb/>
行㕘軍引刺史賛禮者引應集文官以次入就位立定<lb/>
持案者進使者前使者取赦書持案者退復位使者稱有<lb/>
赦刺史以下皆再拜宣赦訖又再拜舞蹈又再拜本司<lb/>
釋囚行㕘軍引刺史進使者前北面受赦書退復位賛<lb/>
者引使者出持案者従之俱復門外位行㕘軍引刺史賛<lb/>
禮者引州官以次出復門外位刺史拜送賛禮者引使<lb/>
<pb n="KR2m0021_WYG_130-8a"/>
者還於次行㕘軍引刺史入又賛禮者引州官各還次<lb/>
　　　　諸州上表<lb/>
前一日本司設應集之官次於州大門外文官道東武<lb/>
官道西俱南向相對為首其日夙興本司設使者位<lb/>
於㕔事階間南向設刺史位於使者位之南北向設應<lb/>
集之官位於刺史之後文在東武在西每等異位俱重<lb/>
行北面相對為首設賛唱者位於東階東南西向北上<lb/>
設應集之官門外位文官於門東西向武官於門西東<lb/>
<pb n="KR2m0021_WYG_130-8b"/>
向每等異位重行以北為上質明應集之官至州門外<lb/>
就次服朝服非朝服者公服賛禮者引應集之官俱就<lb/>
門外位賛唱者先入就位佐史對舉表案立於賛唱<lb/>
者之北西向<hi>表每一等為一案</hi>刺史朝服以出行㕘軍引就位<lb/>
賛禮者引應集之官以次入就位立定賛禮者引使者<lb/>
入門而右詣階間就位南向立賛禮者引表案詣使者<lb/>
前使者取表賛禮者引案退復位餘表案位於使者西北南<lb/>
向東上賛唱者曰再拜刺史以下皆再拜賛唱者引使者出<lb/>
<pb n="KR2m0021_WYG_130-9a"/>
舉表案者従之行㕘軍引刺史入賛禮者引州官以次出上<lb/>
表者若止一人則不須諸官陪位上表者立於㕔事東<lb/>
階東南西面持表案者立於上表者東南俱西面使者<lb/>
入立於階間南向持表案者以案進上表者取表持案<lb/>
者退復位上表者詣使者前授表退北面再拜使者出<lb/>
上表者入<lb/>
　<lb/>
　<lb/>
<pb n="KR2m0021_WYG_130-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百三十<lb/>
</p>
<p>
</p>
  </div>
</body>
</text>
</TEI>
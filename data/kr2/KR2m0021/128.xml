<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百二十八</head>
    <p>
<pb n="KR2m0021_WYG_128-1a"/>
欽定四庫全書<lb/>
　大唐開元禮卷一百二十八　唐　蕭嵩等　撰<lb/>
　　　嘉禮<lb/>
　　　　正齒位<lb/>
每年季冬之月縣令為主人鄉之老人年六十以上有徳望<lb/>
者一人為賔次一人為介又其次為三賔又其次為衆賔其<lb/>
日質明設賔席於楹間近北南向設主人席於阼階上西向<lb/>
設介席於西階上東向設三賔席三於賔席之西各南向皆<lb/>
<pb n="KR2m0021_WYG_128-1b"/>
不屬焉又設衆賔席於楹間近南北面東上設兩壺於賔席<lb/>
之東北少退𤣥酒在西加勺羃置篚於壺南東肆實以爵觶<lb/>
設賛者位於階東南西向北上賔介及三賔至立於㕔事大<lb/>
門外之右衆賔立於賔之後俱東向北上執事者俱就於位<lb/>
主人迎賔於大門外之左西面拜賔賔荅拜又西南面拜介<lb/>
介荅拜又西南面揖衆賔衆賔報揖主人又揖賔賔報揖主<lb/>
人先入門而右西面賔入門而左東面介及三賔序入立於<lb/>
賔西南衆賔立於三賔之後俱北面東上<hi>凡賔主拜揖周旋皆有賛相</hi>主<lb/>
<pb n="KR2m0021_WYG_128-2a"/>
人將進揖當階又揖賓皆報揖至階主人曰請吾子<lb/>
升賔曰某敢辭主人曰固請吾子升賔曰某敢固辭主<lb/>
人曰終請吾子升賔曰某敢終辭主人升自阼階賔升<lb/>
自西階當楣北面立執樽者徹羃主人適篚跪取爵興<lb/>
適樽實之進賔席前西北面獻賔賔西階上北面立主<lb/>
人少退賔進於席前受爵退復西階上北面立主人退<lb/>
於阼階上北面拜送爵賔少退賛者薦葅醢於賔席前<lb/>
<hi>賔以下年六十者三豆七十者四豆八十者五豆九十者及主人皆六豆</hi>賔自西方升席南<lb/>
<pb n="KR2m0021_WYG_128-2b"/>
面跪左執爵右取葅擩於醢祭於豆間遂祭酒啐酒<hi>啐嘗</hi>
<hi>也</hi>興降席東適西階北面跪卒爵執爵興適樽實之進主<lb/>
人席前東南面酢主人主人於阼階上北面立賔退復<lb/>
西階上北面拜送爵賛者薦脯醢於主人席主人由席<lb/>
東自北方升席跪左執爵右執脯醢遂祭酒啐酒興自南<lb/>
方降席復阼階上北面跪卒爵執爵興跪奠爵於東序<lb/>
端興適篚跪取觶實之以酬賔復阼階上北面跪奠觶<lb/>
遂拜執爵興賔西階上答拜跪祭飲卒觶興適樽實之<lb/>
<pb n="KR2m0021_WYG_128-3a"/>
進賔前北面賔拜主人少退賔既拜主人跪奠觶於薦<lb/>
西興復阼階上位賔遂進席前北面跪取觶興復西階<lb/>
上位主人北面拜送賔賔進席前北面跪奠觶於薦東<lb/>
興復西階上位<hi>酬酒不舉者君子不盡人之歡以全交也</hi>主人北面揖遂降<lb/>
立於阼階下西面賔降立於西階當西序東面<hi>主人將與介為</hi>
<hi>禮故賔不居堂上位</hi>主人進延介主人揖介介報揖至階一讓升<lb/>
主人升阼階介升西階當楣北面立主人詣東序端跪<lb/>
取爵興適樽實之進於介席前西南面獻於介介西階<lb/>
<pb n="KR2m0021_WYG_128-3b"/>
上北面拜主人少退介進北面受爵退復位主人於介<lb/>
之右北面拜送爵介少退主人立於西階之東賛者薦<lb/>
爼醢於介席前介進自北方升席跪左執爵右祭爼醢<lb/>
遂祭酒執爵興自南方降席北面跪卒爵執爵興介授主<lb/>
人爵主人適樽實之以酢於西階上立於介右北面跪<lb/>
奠爵遂拜執爵興介答拜主人跪祭遂飲卒爵執爵興<lb/>
進跪奠爵於西楹南還阼階上揖降介降立於賔南主<lb/>
人於阼階前西南揖衆賔遂升適西楹南跪取爵興適<lb/>
<pb n="KR2m0021_WYG_128-4a"/>
樽實之進於西階南面獻衆賔三賔之長升西階上北<lb/>
面拜受爵主人於三賔長之右北面拜送賛者薦爼醢<lb/>
於其席前三賔之長升席跪左執爵右祭爼醢祭酒執<lb/>
爵興退於西階上立飲訖授主人爵降復位主人又適<lb/>
樽實之進於西階南面獻三賔之次者如獻三賔之禮<lb/>
又次一人升飲亦如之主人適樽實酒進於西階上南<lb/>
面獻衆賔衆賔每一人升受爵跪祭立飲賛者遍薦爼<lb/>
醢於其位訖主人受爵奠於篚主人興賔一揖一讓升<lb/>
<pb n="KR2m0021_WYG_128-4b"/>
賔介衆賔序升即席設工席於堂亷西階之東北面東<lb/>
上<hi>側邊曰亷</hi>工四人入先二瑟後二歌工持瑟升自西階就<lb/>
位坐工歌鹿鳴卒歌笙入立於堂下北面奏南陔訖乃<lb/>
間歌南有嘉魚笙崇丘<hi>間代也謂一歌則一吹也</hi>乃合樂周南闗雎召南鵲<lb/>
巢<hi>合謂歌與衆聲俱作也樂無工人則闕毋得作淫聲不雅之曲</hi>樂正告賔曰正歌備告訖司正<lb/>
升自西階<hi>司正謂主人之賛禮者禮樂之正既成将留賔為有懈惰立司正以監之</hi>跪取觶於篚<lb/>
興適樽實之降自西階詣階間右還北面跪奠觶拱手<lb/>
少立跪取觶遂飲卒觶奠觶再拜賔降席跪取觶於篚<lb/>
<pb n="KR2m0021_WYG_128-5a"/>
適樽實之詣阼階上北面酬主人主人降席進於賔東<hi>初起旅酬</hi>
<hi>也凡旅酬者少長以齒</hi>賔跪奠觶遂拜執觶興主人答拜賔立飲<lb/>
卒觶適樽實之進阼階上東南面授主人主人再拜賔<lb/>
少退主人受觶賔於主人之西北面拜送<hi>旅酬同階禮殺</hi>賔揖<lb/>
復席主人進西階上北面酬介介降席自南方進立於<lb/>
主人之西北面主人跪奠觶遂拜執觶興介答拜主人<lb/>
立飲卒觶適樽實之進西階上西南面立介拜主人少<lb/>
退介受觶主人於介東北面拜送主人揖復席司正升<lb/>
<pb n="KR2m0021_WYG_128-5b"/>
自西階近西北面立相旅曰某子受酬受酬者降席自<lb/>
西方進北面立於介右<hi>旅序也於是介酬衆賔衆賔又以次序相酬也某者衆賔姓也同姓</hi>
<hi>則以伯仲别之又同則以其字别之受酬者由介東尊介使不失故位也</hi>司正退立於序端<lb/>
東面<hi>避受酬者又便其賛上賛下</hi>介跪奠觶遂升執觶興某子答拜<lb/>
介立飲卒觶適樽實之進西階上西南面授某子某子<lb/>
受觶介立於某子之左北面揖復席司正曰某子受酬<lb/>
受酬者降席自西方立於某子之左北面某子跪奠觶<lb/>
遂拜執觶興受酬者答拜某子立飲卒觶適樽實之<lb/>
<pb n="KR2m0021_WYG_128-6a"/>
進西階上南面授之受酬者受觶某子立於受酬者之<lb/>
右揖復席次一人及衆賔受酬亦如之卒受酬者以觶<lb/>
跪奠於篚興復位司正適阼階上東面受命於主人曰<lb/>
請坐於賔司正逥北面告於賔曰請賔坐賔曰唯命<hi>賔主</hi>
<hi>之辭皆司正傳請</hi>賔主各就席坐<hi>若賔主俱公服者則皆降脫履階下主人先左賔先右禮</hi>
<hi>畢降納如常</hi>司正適篚跪取觶興進立於楹間北面乃揚觶<lb/>
而言曰朝廷率由舊章敦行禮教凡我長㓜各相勸朂<lb/>
忠於國孝於親内睦於閨門外比於鄉黨無或愆惰以<lb/>
<pb n="KR2m0021_WYG_128-6b"/>
忝所生賔主以下皆再拜司正跪奠觶再拜跪取觶飲卒觶興<lb/>
賔主以下皆坐司正適篚跪奠觶興降復位無筭爵<hi>筭數</hi>
<hi>也賔主燕飲爵行無數醉而止三賔以上賛者二人行爵以下取足而已也</hi>無筭樂<hi>燕樂亦無數或</hi>
<hi>間或合盡歡而止也</hi>主人之賛者皆與焉燕訖賔主俱興賔以下<lb/>
降自西階主人降自東階賔以下出立於門外之西東<lb/>
北上主人送於門外之東西面再拜賔介逡巡而退<lb/>
　<lb/>
　大唐開元禮卷一百二十八<lb/>
</p>
<p>
</p>
  </div>
</body>
</text>
</TEI>
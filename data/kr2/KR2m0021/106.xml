<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百六</head>
    <p>
<pb n="KR2m0021_WYG_106-1a"/>
欽定四庫全書<lb/>
　大唐開元禮卷一百六　　　唐　蕭嵩等　撰<lb/>
　　嘉禮<lb/>
　　　臨軒冊命皇太子　　　卜日<lb/>
　　　告圜丘　　　　　　　告方澤<lb/>
　　　告太廟　　　　　　　臨軒冊命<lb/>
　　　謁中宫　　　　　　　謁太廟<lb/>
　　　皇帝㑹羣臣　　　　　羣臣上禮<lb/>
<pb n="KR2m0021_WYG_106-1b"/>
　　　皇后受羣臣賀　　　　皇后㑹命婦<lb/>
　　　皇太子㑹羣臣　　　　宫臣上禮<lb/>
　　　　卜日<lb/>
冊皇太子有司卜日如别儀<lb/>
　　　　　告圜丘　告方澤　告太廟<lb/>
右並有司行事如常告之儀<lb/>
　　　　臨軒冊命<lb/>
前一日尚舍奉御設御幄坐於太極殿北壁下南向守宫設<lb/>
<pb n="KR2m0021_WYG_106-2a"/>
皇太子次于東朝堂之北西向設羣官次於東西朝堂太<lb/>
樂令展宫懸于殿庭又設舉麾位于殿上皷吹令設十<lb/>
二案于建皷之外乘黄令陳車輅尚輦奉御陳輿輦並<lb/>
如常儀典儀設皇太子版位于大横街之南道東北向<lb/>
又設羣臣版位文官一品以下五品以上于懸東六品<lb/>
以下于横街之南俱西面武官一品以下五品以上于<lb/>
懸西六品以下于横街之南俱東面諸親于五品以上<lb/>
之南<hi>皇宗親在東異姓親在西</hi>蕃客分方于六品以下之南皆以北<lb/>
<pb n="KR2m0021_WYG_106-2b"/>
為上並如常儀<hi>若有朝集使分方于文武官當品之下諸州使人分方于朝集使九品之後</hi>
設典儀位于懸之東北賛者二人在南少退俱西向奉<lb/>
禮設門外位皆如元日之儀其日皇太子日未出前二<lb/>
刻宫官應從者俱服其服諸衞勒所部陳設如常左庶<lb/>
子版奏請中嚴諸侍衞之官各服其服詣閤奉迎僕進<lb/>
金輅于閤外南向左内率一人執刀立于輅前北向賛<lb/>
善一人在侍臣之前賛者二人又在中允之前左庶子<lb/>
版奏外辦僕奮衣而升正立執轡皇太子具服逺遊冠<lb/>
<pb n="KR2m0021_WYG_106-3a"/>
<hi>若未冠則雙童髻</hi>絳紗袍升輿以出左右侍衞如常左内率前<lb/>
執轡皇太子升輅僕立授綏左庶子以下夾侍賛善進<lb/>
當輅前跪奏稱賛善臣某言請發引俛伏興退復位<hi>凡賛</hi>
<hi>善奏請皆進當輅前跪奏稱具官臣某言訖俛伏興</hi>輅動賛善與賛者夾引以出<lb/>
左内率夾輅而趨至侍臣上馬所賛善奏稱請輅權停<lb/>
令侍臣上馬左庶子前承令退稱令曰諾賛善退稱侍<lb/>
臣上馬賛者承傳文武侍臣皆上馬左庶子以下夾侍<lb/>
于輅前賛者在供奉官人内侍臣上馬畢賛善奏稱請<lb/>
<pb n="KR2m0021_WYG_106-3b"/>
令車右升左庶子前承令退稱令曰諾賛善退復位左<lb/>
内率升訖賛善奏稱請發引退復位皇太子輅動三<lb/>
師乘車訓導三少乘車訓從鳴鐃而行文武宫臣皆乘<lb/>
馬以從至下車所鐃吹止至次前迴輅西向内率降立于<lb/>
輅右左庶子進當輅前跪奏稱左庶子臣某言請降輅<lb/>
俛伏興還侍位皇太子降輅舍人引皇太子就便坐侍<lb/>
衞如常儀其日依時刻諸衞勒所部列黄麾大仗屯<lb/>
門及陳殿庭如常儀羣官諸親客使等依時刻俱集朝<lb/>
<pb n="KR2m0021_WYG_106-4a"/>
堂次各服其服侍中版奏請中嚴鈒戟近仗入陳于殿庭<lb/>
太樂令帥工人入就位協律郎入就舉麾位諸侍衞之<lb/>
官各服其器服符寳郎奉寳俱詣閤奉迎通事舍人引<lb/>
羣官客使就朝堂前位典儀帥賛者先入施位舍人各<lb/>
引羣官客使次入就位皇太子出次舍人引皇太子三<lb/>
師三少導從如式入立於殿外之東西面<hi>諸衞帥左右舍人及近侍</hi>
<hi>量人從入</hi>黄門侍郎以冊及寳綬各置于案上令史二人絳<lb/>
公服對舉案立於門内道北西面冊案在北中書侍郎立<lb/>
<pb n="KR2m0021_WYG_106-4b"/>
于案後侍中版奏外辦皇帝服衮冕之服御輿以出曲<lb/>
直華盖警蹕侍衞如常儀皇帝將出仗動太樂令令撞<lb/>
黄鐘之鐘右五鐘皆應協律郎跪俛伏舉麾鼔柷奏太<lb/>
和之樂皷吹振作皇帝出自西房即御坐南向坐符寳<lb/>
郎奉寳置于御坐如常協律郎偃麾戛敔樂止<hi>凡樂皆協律郎</hi>
<hi>舉麾工鼓柷而後作偃麾戛敔而止</hi>舍人引皇太子入就位<hi>三師三少以下従入者立於皇太子東南</hi>
<hi>西面北上</hi>皇太子初入門舒和之樂作至位樂止典儀曰再拜賛者<lb/>
承傳皇太子再拜典儀曰再拜羣官在位者皆再拜中書令<lb/>
<pb n="KR2m0021_WYG_106-5a"/>
降立于皇太子東北西面中書侍郎一人引冊案又中<lb/>
書侍郎一人引璽綬案進立于中書令之南少退俱西<lb/>
面中書侍郎取冊進授中書令退復位中書令稱有制<lb/>
皇太子再拜讀冊訖皇太子再拜進受冊退授左庶子<lb/>
中書侍郎取璽綬進授中書令皇太子又進受璽綬退<lb/>
授左庶子中書令以下還侍位持案者以案退典儀曰<lb/>
再拜皇太子再拜典儀又曰再拜羣官在位者皆再拜<lb/>
舍人引皇太子出初行樂作出門樂止侍中前跪奏稱侍<lb/>
<pb n="KR2m0021_WYG_106-5b"/>
中臣某言禮畢俛伏興還侍位皇帝興太樂令令撞㽔<lb/>
賔之鐘左五鐘皆應鼔柷奏太和之樂皷吹振作皇帝<lb/>
降坐御輿入自東房侍衞警蹕如常儀侍臣從至閤樂<lb/>
止通事舍人引群官在位者以次出蕃客先出<lb/>
　　　　朝皇后<lb/>
前一日所司設皇太子次于永安門外之西東向周以<lb/>
行帷鋪坐如式又設三師三少等便坐于西南東向北<lb/>
上其日諸衞各勒所部屯門列仗及陳布于皇后正殿<lb/>
<pb n="KR2m0021_WYG_106-6a"/>
南門之外皇太子將至尚儀版奏請中嚴皇太子受冊<lb/>
訖舎人引皇太子三師三少導從及餘侍衞皆如常儀<lb/>
詣皇后所御之殿閤外道東西面立六尚以下各服其<lb/>
服俱詣皇后内閤奉迎尚儀版奏外辦皇后首飾褘衣<lb/>
御輿以出即御坐南向坐侍衞如式内謁者監引皇太子<lb/>
至肅章門<hi>其侍衞之官並立于肅章門之外</hi>司賔承引皇太子入立于<lb/>
庭北面立定皇太子再拜訖司賔引皇太子至閤内謁<lb/>
者監承引以出舍人引之次侍衞如式三師三少以下<lb/>
<pb n="KR2m0021_WYG_106-6b"/>
各之次<lb/>
　　　　謁太廟<lb/>
前一日右校掃除廟之内外守宫設皇太子次于廟西<lb/>
南東向又設三師以下及文武侍臣次于皇太子次之<lb/>
後少近西俱東向奉禮設皇太子版位于廟庭道東北<lb/>
向其日皇太子入受冊所司轉鹵簿仗衞于永安門西<lb/>
以俟皇太子朝皇后出訖舍人引之次侍衞如常僕進<lb/>
金輅于次前左庶子版奏外辦皇太子出次乘輅奏請<lb/>
<pb n="KR2m0021_WYG_106-7a"/>
發引及侍臣陪從鐃吹聲作皆如初儀至安上門街當<lb/>
廟西鐃吹止至次前迴輅東向内率降立于輅右左庶<lb/>
子進當輅前跪稱左庶子臣某言請降輅俛伏興還侍<lb/>
位皇太子降輅乘輿入次侍衞如常儀皇太子入次一<lb/>
刻頃率更令立于次門之外左庶子版奏外辦皇太子<lb/>
出次侍衞如常率更令引皇太子入自南門三師三少導<lb/>
從如式庶子二人一人賛左一人賛右舍人二人從近<lb/>
仗量人從入皇太子至位立定率更令奏請殿下再拜<lb/>
<pb n="KR2m0021_WYG_106-7b"/>
皇太子再拜少刻率更令奏殿下辭皇太子再拜辭率<lb/>
更令前奏禮畢率更令引皇太子出自南門入次侍衞<lb/>
如常皇太子既入便次有司轉仗衞于還塗如來儀僕<lb/>
進金輅于次前如常左庶子版奏外辦皇太子乘輿出<lb/>
次升輅侍衞如常侍臣上馬陪從如來儀輅動過廟鳴<lb/>
鐃而行至重明門宫官文武俱下馬皇太子乘輅入三<lb/>
師三少還皇太子至東閤前迴輅南向左庶子跪奏請<lb/>
降輅俛伏興皇太子降輅乘輿以入侍臣從至閤左庶<lb/>
<pb n="KR2m0021_WYG_106-8a"/>
子版奏請將士各還本所<lb/>
　　　　皇帝㑹羣臣<lb/>
右皆如元㑹之儀其上夀辭云具官臣某等稽首言皇<lb/>
太子岐嶷夙著令月吉日光踐承華臣等不勝大慶謹<lb/>
上千萬嵗夀<lb/>
　　　　羣臣上禮<lb/>
前一日守宫量設次于東西朝堂如常其日應上禮之官<lb/>
依時刻各集于次皆服朝服奉禮先設上禮之官位于<lb/>
<pb n="KR2m0021_WYG_106-8b"/>
東朝堂之前近南文東武西重行北面相對為首又設<lb/>
中書舍人位于文武官為首者之北南向設奉禮位于<lb/>
文官東北賛者二人在南差退俱西向謁者各引上禮<lb/>
之官就位立定令史二人對舉表案禮部郎中引中書<lb/>
舍人前取表授舍人訖引案退奉禮唱再拜賛者承傳<lb/>
在位者皆再拜中書舍人奉表入進謁者引在位者退<lb/>
　　　　皇后受羣臣賀<lb/>
右皆如元日奉賀之儀其賀云皇太子岐嶷夙著令月<lb/>
<pb n="KR2m0021_WYG_106-9a"/>
吉日光踐承華臣等不勝大慶謹奉賀以聞内給事宣<lb/>
令答云知<lb/>
　　　　皇后㑹命婦<lb/>
右皆如元日之儀其上夀辭云具位妾姓等言皇太子<lb/>
岐嶷夙著令月吉日光踐承華妾等不勝大慶謹上<lb/>
　<lb/>
　　　　皇太子㑹羣官<lb/>
右皆如元㑹之儀其賀云伏惟殿下固天攸縱德業日<lb/>
<pb n="KR2m0021_WYG_106-9b"/>
新式光震宫普天同慶某等情百恒品不勝欣悦左庶<lb/>
子宣令答云某以不敏夙承禮訓祗奉朝命慙懼惟深<lb/>
　　　　皇太子㑹宫臣<lb/>
右皆如元㑹之儀其上夀辭云具官臣某等言伏惟殿<lb/>
下固天攸縱徳業日新式光震宫普天忭躍臣等不勝<lb/>
大慶謹上千萬嵗夀<lb/>
　　　　宫臣上禮<lb/>
前一日守宫量設次于東宫朝堂如常其日應上禮之<lb/>
<pb n="KR2m0021_WYG_106-10a"/>
官依時刻各集于次皆服朝服奉禮先設上禮之官位<lb/>
于朝堂前文東武西重行北面相對為首設太子舍人<lb/>
位于文官為首者之北南向設奉禮位于文官東北賛<lb/>
者二人在其南差退俱西向通事舍人各引上禮之官<lb/>
皆就位立定令史二人對舉表案詹事承引就太子舍<lb/>
人前取表授舍人訖引案退奉禮唱再拜賛者承傳在<lb/>
位者皆再拜舍人以表入謁者引在位者退<lb/>
　<lb/>
<pb n="KR2m0021_WYG_106-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百六<lb/>
</p>
<p>
</p>
  </div>
</body>
</text>
</TEI>
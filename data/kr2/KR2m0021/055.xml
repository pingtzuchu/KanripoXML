<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷五十五</head>
    <p>
<pb n="KR2m0021_WYG_055-1a"/>
欽定四庫全書<lb/>
　大唐開元禮卷五十五　　唐　蕭嵩等　撰<lb/>
　　吉禮<lb/>
　　　仲春仲秋釋奠於齊太公<lb/>
　　　　齋戒<lb/>
將享所司隨職供辦凡預享之官散齋三日致齋二日<lb/>
<hi>散齋皆於正寢致齋二日于本司一日于祭所其無本司者皆於祭所</hi>散齋理事如舊惟<lb/>
不弔䘮問疾不作樂不判署刑殺文書不行刑罰不預<lb/>
<pb n="KR2m0021_WYG_055-1b"/>
穢惡致齋惟享事得行其餘悉㫁其享官已齋而闕者<lb/>
通攝行事諸享官散齋之日給酒食及明衣各習禮於<lb/>
齋所太官令監取明水火<hi>取水于隂鍳取火於陽燧火以供爨水以寔尊</hi>前享一<lb/>
日諸衛令其屬未後一刻各以其方器服守衛廟門及<lb/>
太樂工人俱清齋一宿<lb/>
　　　　陳設<lb/>
前享三日守宫設獻官以下次於齋坊前享二日太樂<lb/>
令設軒懸之樂於廟庭東方南方磬簴起北鐘簴次之<lb/>
<pb n="KR2m0021_WYG_055-2a"/>
南方北方磬簴起西鐘簴次之設三鎛鐘於編懸之間<lb/>
各依辰位樹路鼓於北懸之間道之左右植建鼓於三<lb/>
隅置柷敔于懸内<hi>柷在左敔在右</hi>設歌鐘歌磬於廟堂之上前<lb/>
楹間北向磬簴在西鐘簴在東執匏竹者立於堂下階<lb/>
間重行北向相對為首<hi>凡懸皆展而編之</hi>諸工人各位於懸後<lb/>
右校掃除内外又為瘞塪院内堂之壬地方取足容物<lb/>
南出陛前享一日奉禮設三獻位於東門之内道北執<lb/>
事位於道南每等異位俱西面北上設望瘞位於堂之<lb/>
<pb n="KR2m0021_WYG_055-2b"/>
東北當埋埳之東西向設御史位於堂下西南東向令史陪<lb/>
其後設奉禮位於樂懸東北贊者二人在南差退俱西向又<lb/>
設奉禮贊者位於瘞埳東北南面東上設協律位於堂上前<lb/>
楹間近西東向設太樂令位於北懸之間北向設廟官位於<lb/>
學懸東西若有觀者位于南門内道之左右重行北面相對<lb/>
為首<hi>金吾監檢不得喧雜</hi>設三獻門外位執事者位於其後每等異位<lb/>
俱北向西上設廟官位扵三獻東南俱重行北面西上設酒<lb/>
樽之位扵堂上齊太公犧樽二象樽二山罍二在前楹間北<lb/>
<pb n="KR2m0021_WYG_055-3a"/>
向留侯犧尊二象尊二山罍二在太公酒樽之東俱西<lb/>
向<hi>尊皆加勺冪有坫以置爵其留侯之爵同置于一坫</hi>設洗於東階東南北向罍<lb/>
水在洗東篚在洗西南肆執樽罍篚羃者各位於樽罍<lb/>
篚冪之後設幣篚二各於樽坫之所晡後郊社令帥齋<lb/>
郎以樽坫罍洗篚羃設於位<hi>升堂者自東階</hi>謁者引三獻官等<lb/>
詣厨視濯溉<hi>凢導引者毎曲一逡巡</hi>贊引引御史詣厨省饌具享<lb/>
日未明十五刻太官令帥宰人以鸞刀割牲祝史以豆<lb/>
二取毛血置於饌所遂烹牲<hi>其牲用太牢一正坐及配坐俎皆升右胖十一體以</hi>
<pb n="KR2m0021_WYG_055-3b"/>
<hi>下折分餘軆升之</hi>未明五刻郊社令率其屬及廟司各服其服<lb/>
整拂神幄<lb/>
　　　　　饋享<lb/>
享日未明三刻諸享官各服其祭服諸陪祭之官皆公<lb/>
服郊社令良醖令各帥其屬入實樽罍及幣<hi>犧尊實以醴齊象尊</hi>
<hi>實以盎齊山罍實以清酒齊皆加明水酒皆加𤣥酒各實于上尊其幣以白各長一丈八尺</hi>太官令帥其屬<lb/>
實諸籩豆簠簋等未明二刻奉禮帥贊者先入就位贊<lb/>
引引御史太祝及令史與執樽罍篚羃者入自東門當<lb/>
<pb n="KR2m0021_WYG_055-4a"/>
階間重行北面西上立定奉禮曰再拜贊者承傳<hi>凡奉禮有詞贊</hi>
<hi>者皆承傳</hi>御史以下皆再拜訖執樽罍篚羃者各就位贊引引<lb/>
御史太祝詣東階升堂行掃除於上令史祝史行掃除於<lb/>
下訖引降就位謁者引享官以下俱就門外位未明一刻<lb/>
太樂令帥工人二舞次入就位文舞入陳於懸内武舞立於<lb/>
懸南道西<hi>其升堂者皆脱履於下降納如常</hi>謁者引亞獻官入就位立定<lb/>
奉禮曰再拜亞獻官再拜訖謁者引亞獻官詣東階升堂<lb/>
行掃除於上降行樂懸於下訖引還本位初獻掃除訖謁<lb/>
<pb n="KR2m0021_WYG_055-4b"/>
者贊引引享官以下次入就位立定奉禮曰衆官再拜衆官<lb/>
在位者皆再拜<hi>其先拜者不拜</hi>謁者進初亞獻官之左白有司謹具<lb/>
請行事退復位協律郎跪俯伏舉麾<hi>凡取物者皆跪俛伏而取以興奠物則奠訖俛</hi>
<hi>伏而後興</hi>鼓柷奏永和之樂以姑洗之均<hi>自後堂下之樂皆奏姑洗</hi>作武舞之舞<lb/>
樂舞三成偃麾戛敔樂止<hi>凡樂皆協律郎舉麾工鼔柷而後作偃麾戛敔而後止</hi>奉禮曰<lb/>
衆官再拜衆官在位者皆再拜太祝俱跪取幣於篚興各<lb/>
立於樽所謁者引初獻官升自東階進太公神坐前北向<lb/>
立太祝以幣東向授初獻官初獻官受幣登歌作肅和之樂<lb/>
<pb n="KR2m0021_WYG_055-5a"/>
以南吕之均謁者引初獻官進北面跪奠於太公神坐<lb/>
興少退北向再拜謁者初引獻官當留侯首坐前東向立<lb/>
又太祝以幣北向授初獻官初獻官受幣謁者引初獻官<lb/>
進東向跪奠於留侯首坐興少退東向再拜登歌止謁<lb/>
者引初獻官降復位初衆官拜訖祝史各奉毛血之豆立於<lb/>
東門外登歌止祝史奉毛血升自東階太祝迎取於階<lb/>
上進奠於太公留侯首坐前太祝興祝史退立於樽所<lb/>
初獻官既升奠幣太官令出帥進饌者奉饌陳於東門之<lb/>
<pb n="KR2m0021_WYG_055-5b"/>
外初獻官䧏復位太官令引饌入俎初入門雍和之樂<lb/>
作<hi>自後酌獻皆作雍和</hi>饌至階樂止祝史各進跪徹毛血之豆降<lb/>
自東階以出饌升太祝迎引於階上各設於神坐前<hi>籩豆</hi>
<hi>盖羃先徹乃升簋簠既奠却其盖於下</hi>設訖太官令以下降復位太祝還樽<lb/>
所謁者引初獻官詣罍洗盥手洗爵引升詣太公酒樽<lb/>
所執樽者舉冪初獻官酌醴齊樂作謁者引初獻官詣<lb/>
太公神坐前北向跪奠爵俛伏興少退北向立樂止太<lb/>
祝持版進於神坐之右東向跪讀祝文曰維某年歳次<lb/>
<pb n="KR2m0021_WYG_055-6a"/>
月朔日子嗣皇帝謹遣某官姓名敢昭告於齊太公帷公<lb/>
爰定六韜載成七徳功業昭著生靈攸仰俾兹末學克<lb/>
奉舊章謹以制幣犧齊粢盛庶品式陳明薦以張留侯<lb/>
等配祀尚饗太祝興初獻官再拜初讀祝文訖樂作太<lb/>
祝進跪奠版於神坐興還樽所初獻官拜訖樂止謁者<lb/>
引初獻官詣留侯酒樽所取爵于坫執樽者舉羃初獻<lb/>
官酌醴齊樂作謁者引初獻官進留侯首坐前東向跪<lb/>
奠爵興少退東面立樂止<hi>初獻官既奠首坐爵餘坐皆齋郎助奠相次而畢其亞獻</hi>
<pb n="KR2m0021_WYG_055-6b"/>
<hi>終獻齋郎助奠亦如之</hi>太祝持版進於留侯神坐之左北面跪讀<lb/>
祝文曰維某年歳次月朔日子嗣皇帝遣某官姓名敢昭<lb/>
告於留侯惟子宣揚武教光贊道鈐大濟生靈貽範千<lb/>
載謹以制幣犧齊粢盛庶品式陳明薦從祀配神尚饗<lb/>
太祝進跪興初獻官再拜初讀祝文訖樂作太祝奠版於神坐<lb/>
興還樽所初獻官拜訖樂止謁者引初獻官詣東序西向立太<lb/>
祝各以爵酌罍福酒合置一爵一太祝持爵進初獻官之左北<lb/>
向立初獻官再拜受爵祭酒啐酒奠爵俛伏興太祝帥齋郎<lb/>
<pb n="KR2m0021_WYG_055-7a"/>
奠爵俛伏興太祝帥齋郎進俎跪減太公及留侯首坐<lb/>
前三牲胙肉<hi>皆取前脚第二骨</hi>加於俎又以飯共置一籩太祝<lb/>
先以飯籩授初獻官受以授齋郎又以俎授初獻官每<lb/>
受以授齋郎初獻官跪取爵遂飲卒爵復於坫初獻官<lb/>
俛伏興再拜謁者引初獻官降復位文舞出鼔柷作舒<lb/>
和之樂立定戛敔樂止初初獻官獻將畢謁者引亞獻<lb/>
官詣罍洗盥手洗爵訖謁者引升自東階詣太公酒樽<lb/>
所執樽者舉羃亞獻官酌盎齊訖武舞作謁者引亞獻<lb/>
<pb n="KR2m0021_WYG_055-7b"/>
官詣太公神座前北面跪奠爵俛伏興少退北向再拜<lb/>
訖謁者引亞獻官詣留侯酒樽所取爵於坫執樽者舉<lb/>
羃亞獻官酌盎齊訖謁者引亞獻官進留侯首坐前東<lb/>
向跪奠爵興少退東向再拜謁者引亞獻官詣東序西<lb/>
向立太祝各以爵酌罍福酒合置一爵一太祝持爵進<lb/>
亞獻官之左亞獻官再拜受爵跪飲卒爵太祝進受爵<lb/>
復於坫亞獻官興再拜謁者引降復位亞獻官獻將畢<lb/>
謁者引終獻官詣罍洗盥手訖升酌盎齊終獻如亞獻<lb/>
<pb n="KR2m0021_WYG_055-8a"/>
之儀訖引降復位武舞止太祝等各進跪徹豆興還樽<lb/>
所<hi>徹者籩豆各一少移於故處</hi>奉禮曰賜胙贊者唱衆官再拜<hi>已飲福受</hi>
<hi>胙者不拜</hi>奏永和之樂奉禮曰衆官再拜衆官在位者皆再<lb/>
拜樂一成止謁者進初獻官之左白請就望瘞位謁者<lb/>
引初獻官就瘞位西向立奉禮帥贊者轉就瘞塪東北<lb/>
位初在位者將拜諸太祝各執篚進神坐前跪取幣興<lb/>
降自西階詣瘞塪以幣置於塪訖奉禮曰可瘞塪東西<lb/>
廂各四人寘土半塪謁者進初獻官之左白禮畢遂引<lb/>
<pb n="KR2m0021_WYG_055-8b"/>
初獻官出謁者贊引各引享官以下以次出初白禮畢<lb/>
奉禮帥贊者還本位贊引引御史太祝以下俱復執事<lb/>
位立定奉禮曰再拜御史以下皆再拜贊引引出樂工<lb/>
以下皆出其祝版燔於齋坊<lb/>
　<lb/>
　<lb/>
　<lb/>
　大唐開元禮卷五十五<lb/>
</p>
<p>
</p>
  </div>
</body>
</text>
</TEI>
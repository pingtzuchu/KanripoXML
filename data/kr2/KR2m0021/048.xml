<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷四十八</head>
    <p>
<pb n="KR2m0021_WYG_048-1a"/>
欽定四庫全書<lb/>
　大唐開元禮卷四十八　　唐　蕭嵩等　撰<lb/>
　　吉禮<lb/>
　　　皇后季春吉已享先蠶親桑<lb/>
　　　齋戒　　　　　　　陳設<lb/>
　　　車駕出宫　　　　　饋享<lb/>
　　　親桑　　　　　　　車駕還宫<lb/>
　　　勞酒<lb/>
<pb n="KR2m0021_WYG_048-1b"/>
　　　　齋戒<lb/>
先祀五日散齋三日於後殿致齋二日於正殿前致齋<lb/>
一日尚寢設御幄於正殿西序及室中俱東向致齋之<lb/>
日晝漏上水一刻尚儀版奏請中嚴尚服帥司仗布侍<lb/>
衛司賔引内命婦陪位並如式六尚以下各服其服詣<lb/>
後殿奉迎尚儀版奏外辦上水三刻皇后服鈿釵禮衣<lb/>
結珮乗輿出自西房華盖警蹕侍衛如常儀皇后即御<lb/>
坐東向坐六尚以下侍衛如常一刻頃尚儀前跪奏稱<lb/>
<pb n="KR2m0021_WYG_048-2a"/>
尚儀妾姓言請降就齋室興退復位皇后降坐乗輿入室<lb/>
六尚以下各還寢直衛者如常司賔引陪位者退散齋之日<lb/>
内侍帥内命婦之吉者使蠶於蠶室凡預享之官散齋三<lb/>
曰於其寢致齋二日一日於其寢一日於享所<hi>亞獻終獻則致齋二日皆於其寝</hi>
六尚以下應從升者及從享内外命婦各於其寢清齋一<lb/>
宿散齋理事如舊惟不弔䘮問疾不作樂不判署刑殺文<lb/>
書不行刑罰不預穢惡致齋惟享事得行其餘悉㫁其享<lb/>
官已齋而闕者通攝行事諸預享之官致齋之日給酒食<lb/>
<pb n="KR2m0021_WYG_048-2b"/>
及明衣各習禮於齋所光禄卿監取明水火<hi>太官令取水於隂鑑取火於陽燧火以供</hi>
<hi>爨水以實尊</hi>前享一日諸衛令其屬未後一刻各以其方器服守衛<lb/>
壝門<hi>每門二人毎隅一人</hi>享日未明給使代執與女工人等俱清齋一宿<lb/>
　　　　　陳設<lb/>
前享三日尚舍直長施大次於外壝東門之内道北南<lb/>
向尚舍奉御鋪御坐尚舍直長設内命婦及六尚以下<lb/>
次於大次之後俱南向守宫設外命婦次大長公主長<lb/>
公主公主以下於南壝之外道西三公夫人以下在其<lb/>
<pb n="KR2m0021_WYG_048-3a"/>
南俱重行每等異位東向北上設陳饌幔於内壝東門<lb/>
之外道南北向前享二日太樂令設宫懸之樂於壇南<lb/>
内壝之内東方西方磬簴起北鐘簴次之南方北方磬<lb/>
簴起西鐘簴次之設十二大磬於編懸之間各依辰位<lb/>
置柷敔於懸内柷在左敔在右設歌鐘歌磬於壇上近<lb/>
南北向磬簴在西鐘簴在東其匏竹者立於壇下重行<lb/>
北向相對為首<hi>凡懸皆展而編之</hi>諸女工人各位於懸後東方<lb/>
西方以南為上南方北方以西為上右校掃除壇之内<lb/>
<pb n="KR2m0021_WYG_048-3b"/>
外又為瘞埳於壇之壬地内壝之外方深取足容物南<lb/>
出陛又為采桑壇於壇二十步所方三丈髙五尺西出陛<lb/>
尚舍量施帷障於外壝之外四而開門其東門使容厭<lb/>
翟車前享一日内謁者設御坐於壇之東南西向設望<lb/>
瘞位於壇之西南當瘞埳西向設亞獻終獻位於内壝<lb/>
東門之内道南執事者位於其後每等異位俱重行<lb/>
西向北上設典正位於壇下一位於東南西向一位於<lb/>
西南東向女史各陪其後設司贊位於樂懸東北掌贊<lb/>
<pb n="KR2m0021_WYG_048-4a"/>
二人在南差退俱西面又設司贊掌贊位於埋埳西南<lb/>
東面南上設典樂舉麾位於壇上南陛之西東向設司<lb/>
樂位於北懸之間當壇北向設内命婦位於終獻之<lb/>
南絶位每等異位重行西向北上設外命婦位于中壝<lb/>
南門之外大長公主以下於道東東西當内命婦位差<lb/>
退公夫人以下於道西去道逺近准公主位俱每等異<lb/>
位重行相向北上又設御采桑位于采桑壇上東向設<lb/>
内命婦采桑位于壇下當御位東北每等異位南向西<lb/>
<pb n="KR2m0021_WYG_048-4b"/>
上設外命婦采桑位於壇下當御位東南每等異位北<lb/>
向西上設執御鈎筐者位於内命婦之西少南西上<hi>尚功</hi>
<hi>執鈎典製執筐</hi>設内命婦執鈎筐者位各於其采桑位之後<hi>尚功</hi>
<hi>下四典執鈎典製下女史執筐</hi>設門外位享官於東壝之外道南從享<lb/>
内命婦于享官之東俱每等異位重行北面西上從享<lb/>
外命婦於南壝之外道西如設次之式設酒尊之位於<lb/>
壇上東南隅北向西上犧尊二象尊二山罍二<hi>尊皆加勺羃有</hi>
<hi>坫以置爵</hi>設御洗于壇南陛東南亞獻之洗又於東南俱北<lb/>
<pb n="KR2m0021_WYG_048-5a"/>
向罍水在洗東篚在洗西南肆<hi>篚實以巾爵</hi>執尊罍篚羃者<lb/>
各位于尊罍篚羃之後設幣篚于壇上樽坫之所晡後<lb/>
内謁者帥其屬以尊坫罍洗篚羃入設于壇上<hi>升壇者自東陛</hi>
享日未明十五刻太官令帥宰人以鸞刀割牲祝史以豆<lb/>
取毛血置于饌所遂烹牲<hi>其神厨及諸司供事便次守宫與金吾相之量于壇東張設</hi>
享日未明五刻司設服其服升設先蠶氏神坐于壇上<lb/>
北方南向席以莞設神坐於坐首<lb/>
　　　　車駕出宫<lb/>
<pb n="KR2m0021_WYG_048-5b"/>
前享一日金吾奏請外命婦等應集壇所者並聽夜行<lb/>
其應采桑者四人各具女侍者進筐鈎載之而行監門<lb/>
預奏請享日未明四刻開所由苑門諸親及命婦以下<lb/>
以次入詣壇南次所各服其服應采桑者筐鈎各具女<lb/>
侍者執授内謁者監内謁者監受之以授執鈎筐者享<lb/>
日未明三刻搥一鼓為一嚴<hi>三嚴時節前一日内侍奏裁</hi>未明二刻<lb/>
搥二鼔為再嚴尚儀版奏請中嚴内命婦各服其服所<lb/>
司陳車駕鹵簿未明一刻搥三鼓為三嚴司賔引内命<lb/>
<pb n="KR2m0021_WYG_048-6a"/>
婦入立于庭重行西而以北為上六尚以下各服其服<lb/>
俱詣室奉迎<hi>尚服負寳如式</hi>内僕進厭翟車于閣門尚儀版奏<lb/>
外辦馭者執輿皇后服鞠衣乗輿以出華盖侍衛警蹕<lb/>
如常内命婦從出門皇后升車尚功司製進筐鈎載之<lb/>
仗衛如常儀内命婦及六尚等乗車陪從如式其内命<lb/>
婦應采桑者四人各服其服典製等進筐鈎載之諸翊駕之官<lb/>
皆乗馬駕動警蹕如常不鳴鼔角諸衛前後督攝如常<lb/>
内命婦宫人以次從<lb/>
<pb n="KR2m0021_WYG_048-6b"/>
　　　　　饋享<lb/>
享日未明三刻諸享官各服其服尚儀及司醖帥其屬<lb/>
入寔尊罍及幣<hi>犧尊實以醴齊象尊實以盎齊山罍實以清酒齊加明水酒加𤣥酒各實上尊幣以黑</hi>
太官令寔諸籩豆簠簋俎等内謁者帥其屬詣厨奉饌<lb/>
入設於饌幔内<hi>内侍之屬與司膳等守掌之其三牲之肉不上升神俎者亦太官付内謁者同</hi>
<hi>時進入以供頒胙自餘供享之物並諸司前一日預進</hi>駕將至女相者引先置享<lb/>
官内典引引外命婦俱就門外位<hi>女相者以尚儀下女史充</hi>駕至大<lb/>
次門外迴車南向尚儀進車前跪奏稱尚儀妾姓言請<lb/>
<pb n="KR2m0021_WYG_048-7a"/>
降車興還侍位皇后降車乗輿之大次華盖繖扇侍衛<lb/>
如常儀尚儀以祝版進御署訖奉出奠於坫皇后降車<lb/>
訖尚功司製進受鈎筐以退<hi>其内命婦鈎筐則内命婦降車訖典製等進受之</hi>
典贊引亞獻及從享内命婦俱就門外位司贊帥掌賛<lb/>
先入就位女相者引尚儀典正及女史祝史<hi>女史祝史以尚儀下</hi>
<hi>女史充</hi>與女執尊罍篚羃者入自東門當壇南北面西上<lb/>
立定司贊曰再拜掌贊承傳<hi>凡司賛有詞掌賛皆承傳</hi>尚儀以下皆<lb/>
再拜訖尚儀以下各就位司樂帥女工人入就位典贊<lb/>
<pb n="KR2m0021_WYG_048-7b"/>
引亞獻終獻女相者引執事者司賔引内命婦内典引<lb/>
引外命婦俱入就位皇后停大次半刻頃司言引尚宫<lb/>
立於大次門外當門北向尚儀版奏外辦皇后出次華盖侍<lb/>
衛如常<hi>尚服負寳陪從如式</hi>司言引尚宫尚宫引皇后<hi>凡尚宫前導皆司言先引</hi>入自<lb/>
東門華盖仗衛停於門外近侍者從入如常皇后至版<lb/>
位西向立<hi>每立定尚宫與司言退立于左</hi>立定尚宫前奏稱請再拜退<lb/>
復位皇后再拜司贊曰衆官再拜享官及内外命婦在<lb/>
位者皆再拜<hi>其先拜者不拜</hi>尚宫前奏有司謹具請行事退復<lb/>
<pb n="KR2m0021_WYG_048-8a"/>
位典樂跪舉麾<hi>凡取物者皆跪而取以興奠物亦跪奠而後興</hi>鼓柷奏永和之樂<lb/>
以姑洗之均<hi>自後壇下接神之樂皆奏姑洗</hi>三成偃麾戛敔樂止<hi>凡樂皆典</hi>
<hi>樂舉麾工鼔柷而後作偃麾戞敔而後止</hi>尚宫前奏稱請再拜退復位皇后<lb/>
再拜司贊曰衆官再拜享官及内外命婦在位者皆再<lb/>
拜壇上尚儀跪取幣於篚興立於尊所尚宫引皇后正<lb/>
和之樂作<hi>皇后毎行皆作正和之樂</hi>皇后詣壇升自南陛六尚已下<lb/>
量人從升<hi>以下升皆如之</hi>皇后升壇北面立樂止尚儀奉幣東<lb/>
向進皇后受幣登歌作肅和之樂以南吕之均尚宫引<lb/>
<pb n="KR2m0021_WYG_048-8b"/>
皇后進北向跪奠於神坐興尚宫引皇后少退北向再<lb/>
拜訖登歌止尚宫引皇后樂作降自南陛還版位西向<lb/>
立樂止初内外命婦拜訖女史祝史奉毛血之豆立于<lb/>
内壝東門之外於登歌止女史祝史奉毛血入升自南<lb/>
陛尚儀迎引於壇上進跪奠於神坐前興與女祝史退<lb/>
立於尊所皇后既升奠幣司膳出帥女進饌者奉饌陳<lb/>
於内壝東門之外皇后既降復位司膳引饌入俎初入<lb/>
門雍和之樂作饌至陛樂止女祝史跪徹毛血之豆降自<lb/>
<pb n="KR2m0021_WYG_048-9a"/>
東陛以出饌升自南陛尚儀迎引於壇上設於神坐前<lb/>
<hi>籩豆盖羃先徹乃升簠簋既奠却其盖於下</hi>設訖司膳帥女進饌者降自東<lb/>
陛復位尚儀還尊所尚宫引皇后詣罍洗樂作皇后至<lb/>
罍洗樂止尚儀跪取<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>興沃水司言跪取盤興承水皇<lb/>
后盥手司言跪取巾於篚興進皇后帨手訖司言受巾<lb/>
跪奠於篚司言跪取爵於篚興進皇后受爵尚儀酌罍<lb/>
水司言奉盤皇后洗爵司言授巾皆如初皇后拭爵訖<lb/>
尚儀奠<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>司言奠盤巾皆如常尚宫引皇后樂作詣壇<lb/>
<pb n="KR2m0021_WYG_048-9b"/>
升自南陛樂止尚宫引皇后詣酒尊所執尊者舉羃尚<lb/>
儀贊酌醴齊訖夀和之樂作<hi>皇后每酌獻及飲福皆作夀和之樂</hi>尚宫引<lb/>
皇后退北向立樂止尚儀持版進於神坐之右東面跪<lb/>
讀祝文曰維某年嵗次月朔日子皇后某氏敢昭告于<lb/>
先蠶氏惟神肇興蠶織功濟黔黎爰擇嘉時式遵令典<lb/>
謹以制幣犧齊粢盛庻品明薦于神尚饗訖興皇后再拜<lb/>
初讀祝文訖樂作尚儀跪進奠版于神坐興還尊所皇<lb/>
后拜訖樂止尚儀以爵酌上尊酒西向進皇后再拜受<lb/>
<pb n="KR2m0021_WYG_048-10a"/>
爵跪祭酒啐酒奠爵興尚儀帥女進饌者持籩俎進<lb/>
尚儀以神前三牲胙肉<hi>皆取前脚第二骨</hi>各置一俎上又以籩取<lb/>
稷黍飯共置一籩尚儀先以飯籩西向進皇后受以授<lb/>
左右尚儀又以胙俎以次進皇后每受以授左右皇后<lb/>
跪取爵遂飲卒爵尚儀進受爵復于坫皇后興再拜訖<lb/>
樂止尚宫引皇后樂作降自南陛還版位西向立樂止<lb/>
皇后獻將畢典贊引貴妃詣罍洗盥手洗爵訖典贊引<lb/>
貴妃自東陛升壇詣象尊所執尊者舉羃貴妃酌盎齊<lb/>
<pb n="KR2m0021_WYG_048-10b"/>
典贊引進神坐前北向跪奠爵興典贊引貴妃少退北向再拜<lb/>
尚儀以爵酌罍福酒持爵進貴妃之右西向立貴妃再拜受爵<lb/>
跪祭酒遂飲卒爵尚儀進受爵復于坫貴妃再拜典贊<lb/>
引貴妃䧏自東陛復位初貴妃獻將畢又典贊引昭儀<lb/>
詣罍洗盥手洗爵升酌盎齊終獻如亞獻之儀訖典贊<lb/>
引昭儀降復位尚儀進神坐前跪徹豆興還樽所<hi>徹者籩豆</hi>
<hi>各一少移於故處</hi>司贊曰賜胙掌贊唱衆官再拜衆官在位者<lb/>
皆再拜<hi>已飲福者不拜</hi>永和之樂作尚宫前奏稱請再拜退復<lb/>
<pb n="KR2m0021_WYG_048-11a"/>
位皇后再拜司贊曰衆官再拜衆官在位者皆再拜樂<lb/>
一成止尚宫前奏請就望瘞位司贊帥掌贊就瘞埳西<lb/>
南位尚宫引皇后樂作至望瘞位西向立樂止於衆官<lb/>
将拜尚儀執篚進神坐前取幣自北陛降壇西行詣瘞<lb/>
埳以幣置于埳訖司贊曰可瘞埳東西各四人寘土半<lb/>
埳尚宫前奏禮畢請就采桑位尚宫引皇后樂作詣采<lb/>
桑壇升自西陛東向立樂止初白禮畢司贊帥掌贊還<lb/>
本位<lb/>
<pb n="KR2m0021_WYG_048-11b"/>
　　　　　親桑<lb/>
皇后將詣望瘞位司賓引内外命婦采桑者俱就采桑<lb/>
位<hi>内外命婦一品各二人二品三品各一人</hi>諸執鈎筐者各就位皇后既至<lb/>
采桑位尚功奉金鈎自北陛升壇進典製奉筐從升皇<lb/>
后受鈎采桑典製奉筐受桑皇后采三條止尚宫前受<lb/>
鈎典製以筐俱退復位皇后初采典製等各以鈎授内<lb/>
外命婦皇后采桑訖内外命婦以次采桑女史執筐者<lb/>
受之内外命婦一品各采五條二品三品各采九條止典製<lb/>
<pb n="KR2m0021_WYG_048-12a"/>
等受鈎與執筐者退復位司賓各引内外命婦采桑<lb/>
者退復位司賓引婕妤一人詣蠶室尚功率執鈎筐者以<lb/>
從至蠶室尚宫以桑授蠶母蠶母受桑切之以授婕妤婕<lb/>
妤食蠶洒一薄訖司賔引婕妤還本位尚儀前奏禮畢退<lb/>
復位尚宫引皇后樂作還大次入大次訖樂止司賔引内<lb/>
命婦内典引引外命婦各還其次尚儀典正以下俱復執<lb/>
事位立定司賛曰再拜尚儀以下皆再拜訖出女工人以次<lb/>
出其祝版燔於齋所<lb/>
<pb n="KR2m0021_WYG_048-12b"/>
　　　　車駕還宫<lb/>
皇后既還大次内侍版奏請解嚴<hi>將士不得輙離部伍</hi>皇后停大次<lb/>
一刻頃搥一鼔為一嚴轉仗衛於還塗如來儀三刻頃搥<lb/>
二鼓為再嚴尚儀版奏請中嚴皇后服鈿釵禮衣三刻頃<lb/>
搥三鼔為三嚴内典引引外命婦出次就門外位司賓引<lb/>
内命婦出次序立於大次之前六尚以下依式奉迎内僕<lb/>
進厭翟車於大次門外南向尚儀版奏外辦馭者執轡皇<lb/>
后乗輿出次華盖侍衛警蹕如常皇后升輿鼔吹振作而<lb/>
<pb n="KR2m0021_WYG_048-13a"/>
行内命婦以下乗車陪從如來儀車駕過内典引引外命<lb/>
婦退還第駕至正殿門外廻車南向尚儀進當車前跪奏<lb/>
稱尚儀妾姓言請降車興還侍位皇后降車乗輿入侍衛<lb/>
如常内侍版奏請解嚴將士各還其所<lb/>
　　　　勞酒<lb/>
車駕還宫之明日内外命婦設㑹于正殿如元㑹之儀<hi>惟不</hi>
<hi>賀不上夀為異</hi>
　<lb/>
<pb n="KR2m0021_WYG_048-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷四十八<lb/>
</p>
<p>
</p>
  </div>
</body>
</text>
</TEI>
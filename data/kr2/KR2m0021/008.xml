<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷八</head>
    <p>
<pb n="KR2m0021_WYG_008-1a"/>
欽定四庫全書<lb/>
　大唐開元禮卷八　　　　唐　蕭嵩等　撰<lb/>
　　吉禮<lb/>
　　　皇帝孟夏雩祀于圜丘<lb/>
　　　齋戒　　　　　　陳設<lb/>
　　　省牲器　　　　　　鑾駕出宫<lb/>
　　　奠玉帛　　　　　　進熟<lb/>
　　　鑾駕還宫<lb/>
<pb n="KR2m0021_WYG_008-1b"/>
　　　　齋戒<lb/>
將祀有司卜日如别儀前祀七日平明太尉誓百官于<lb/>
尚書省曰某月某日雩祀昊天上帝于圜丘各揚其職<lb/>
不供其事國有常刑皇帝散齋四日致齋三日如冬至<lb/>
之儀凡預祀之官散齋四日致齋三日<hi>散齋正寝致齋二日于本司一</hi>
<hi>日于祀所其無本司者皆于祀所</hi>近侍之官應從升者及從祀之羣官<lb/>
諸方各使于本司及公館清齋一宿<hi>無本司者各于正寝</hi>散齋理<lb/>
事如舊唯不弔喪問疾不作樂不判署刑殺文書不行<lb/>
<pb n="KR2m0021_WYG_008-2a"/>
刑罰不預穢惡致齋唯祀事得行其餘悉斷其祀官已<lb/>
齋而闕者通攝行事光禄卿監取明水火<hi>太官令取水于隂鑒取火</hi>
<hi>于陽燧火以供爨水以注𤣥酒之尊</hi>前祀二日太尉告太宗文武聖皇帝<lb/>
廟如常告之儀<hi>告以配神作主之意</hi>前祀一日諸衛令其屬未後<lb/>
一刻各以其方器服守衛壝門與太樂工人俱清齋一<lb/>
宿<lb/>
　　　　陳設<lb/>
前祀三日尚舍直長施大次于外壝東門之内道北南<lb/>
<pb n="KR2m0021_WYG_008-2b"/>
向尚舍奉御鋪御座衛尉陳饌幔于内壝東門之外道<lb/>
南北向設文武侍臣次于大次之後又設祀官及從祀<lb/>
羣官諸州使人蕃客等次如式前祀二日太樂令設宫<lb/>
懸之樂于壇南内壝之内設歌鐘歌磬右校掃除壇之<lb/>
内外郊社令積柴于燎壇<hi>其壇于神壇之左内壝之外</hi>方一丈髙一<lb/>
丈二尺開上南出户方六尺前祀一日奉禮設御位及<lb/>
望燎位祀官及從祀羣官諸州使人諸蕃客等位並于<lb/>
壝内皆如圜丘之儀設牲牓于東壝之外當門西向蒼<lb/>
<pb n="KR2m0021_WYG_008-3a"/>
牲一居前青牲一少退又青牲二赤牲二黄牲二白牲<lb/>
二𤣥牲二皆南上設廩犧令位于牲西南史陪其後俱<lb/>
北面設諸太祝位于牲東各當牲後祝史陪其後俱西<lb/>
向設太常卿省牲位於牲前近北南向設天帝酒尊于<lb/>
壇之上下天帝太樽二著尊二犧尊二山罍二在壇上於東南<lb/>
隅北向象尊二壺尊二山罍二在壇下南階之東北向俱西上<lb/>
設配帝著尊二犧尊二象尊二山罍二在壇上於天帝酒尊<lb/>
之東北西向上五方帝各太樽二犧尊二山罍一在第一<lb/>
<pb n="KR2m0021_WYG_008-3b"/>
等五帝各犧尊二在第二等五官各象尊二在壇下皆<lb/>
于神坐之左而右向<hi>尊皆加勺羃五帝已上之尊皆有坫以置五官之尊俱藉以席置爵</hi>
<hi>于尊下</hi>設御洗于壇南陛東南亞獻之洗又于東南俱北<lb/>
向罍水在洗東篚在洗西南肆<hi>篚實以巾爵</hi>設五官罍洗篚<lb/>
羃于酒尊之西俱北向執尊罍篚羃者各于尊罍篚羃<lb/>
之後各設玉幣之篚於壇之上下尊坫之所祀日未明<lb/>
五刻太史令郊社令升設昊天上帝神坐于壇上之中<lb/>
央南向席以藁秸設太宗文武聖皇帝神坐于東方<lb/>
<pb n="KR2m0021_WYG_008-4a"/>
西向席以莞設五方帝之坐于第一等青帝于東陛<lb/>
之北赤帝于南陛之東黄帝于南陛之西白帝于西<lb/>
陛之南黒帝于北陛之西皆莞席以藁秸又設五帝<lb/>
之坐于第二等如五方帝之陛位又設五官之坐於<lb/>
壇下之東南西向北上皆席以莞設神位各於坐<lb/>
首<lb/>
　　　　省牲器<lb/>
省牲之日午後十刻去壇二百步所諸衛之屬禁斷<lb/>
<pb n="KR2m0021_WYG_008-4b"/>
行人晡後二刻郊社令丞帥府史三人及齋郎以尊<lb/>
坫罍洗篚羃入設于位晡後三刻諸太祝與廩犧令<lb/>
以牲就牓位謁者引太常卿贊引引御史入詣壇東<lb/>
陛升視滌濯<hi>凡導引者每曲一逡廵于視濯執尊者皆舉羃告潔</hi>訖引降就省<lb/>
牲位南向立廩犧令少前曰請省牲退復位太常卿省<lb/>
牲廩犧令又前北面舉手曰腯還本位諸太祝各廵<lb/>
牲一匝西面舉手曰充俱還本位諸太祝與廩犧令<lb/>
以次牽牲詣厨授太官令謁者引光禄卿詣厨省鼎<lb/>
<pb n="KR2m0021_WYG_008-5a"/>
鑊申視濯溉贊引引御史詣厨省饌具祀日未明十<lb/>
五刻太官令帥宰人以鸞刀割牲祝史以豆取毛血<lb/>
各置於饌所遂烹牲<lb/>
　　　　鑾駕出宫如圜丘之儀<lb/>
　　　　奠玉帛<lb/>
祀日未明三刻諸祀官各服其服郊社令良醖令各<lb/>
帥其屬入實尊罍玉幣<hi>凡六尊之次大尊為上實以汎齊著尊次之實以醴齊犧</hi>
<hi>尊次之實以盎齊象尊次之實以醍齊壺尊次之實以沈齊山罍為下實以清酒配帝著尊為上實以汎</hi>
<pb n="KR2m0021_WYG_008-5b"/>
<hi>齊犧尊次之實以醴齊象尊次之實以盎齊山罍為下實以清酒五方帝之太尊實以汎齊犧尊實以醴</hi>
<hi>齊山罍實以盎齊五帝之犧尊實以醴齊五官之象尊實以沈齊元酒皆實于五帝之上尊禮神之玉昊</hi>
<hi>天上帝以四珪有邸青帝以青珪赤帝以赤璋黄帝以黄琮白帝以騶虞黒帝以𤣥璜天帝配帝之幣皆</hi>
<hi>以蒼五方帝五帝各於其方色凡幣皆長一丈有八尺</hi>太官令帥進饌者實諸<lb/>
籩豆簋簠入設于内壝門東之外饌幔内未明二刻<lb/>
奉禮帥贊者先入就位贊引引御史博士詣太祝及令<lb/>
史祝史與執尊罍篚羃者入自東門當壇南重行北<lb/>
面西上立定奉禮曰再拜贊者承傳<hi>凡奉禮有詞贊者皆承傳</hi>御<lb/>
<pb n="KR2m0021_WYG_008-6a"/>
史以下皆再拜訖執尊罍篚羃者各就位贊引引御<lb/>
史諸太祝詣壇東陛升行掃除於上令史祝史行掃<lb/>
除於下訖皆就位駕將至謁者贊引各引祀官通事<lb/>
舍人分引從祀羣官諸方客使先至者俱就門外位<lb/>
駕至大次門外迴輅南向將軍降立於輅左侍中進<lb/>
當鑾駕前跪奏稱侍中臣某言請降輅俛伏興還侍<lb/>
位皇帝降輅之大次通事舍人引文武五品以上從<lb/>
祀之官皆就壝外位奉禮郎帥贊者先入就位贊引<lb/>
<pb n="KR2m0021_WYG_008-6b"/>
御史以下入就位太樂令帥工人二舞次入就位<lb/>
文舞入陳於懸内武舞立於懸南道西謁者引司<lb/>
空入行掃除訖出復位皇帝停大次半刻頃通事<lb/>
舍人各引從祀文武羣官介公酅公諸方客使皆<lb/>
先入就位太常博士引太常卿立於大次門外當<lb/>
門北向侍中版奏外辦皇帝服衮冕出次華葢侍<lb/>
衛如常儀<hi>侍中負寳陪從如式</hi>博士引太常卿太常卿引皇<lb/>
帝<hi>凡太常前導皆博士先引</hi>至内壝門外殿中鹽進大珪尚衣奉<lb/>
<pb n="KR2m0021_WYG_008-7a"/>
御又以鎮珪授殿中監殿中監受進皇帝搢大珪執鎮<lb/>
珪華葢仗衛停于門外近侍者從入如常謁者引禮部<lb/>
尚書太常少卿陪從如常皇帝至版位西向立<hi>每立定太常卿</hi>
<hi>與博士退立于左</hi>謁者賛引各引祀官次入就位立定太常卿<lb/>
前奏稱請再拜退復位皇帝再拜奉禮曰衆官再拜衆<lb/>
官在位者皆再拜<hi>其先拜者不拜</hi>太常卿前奏有司謹具請行<lb/>
事退復位協律郎跪俛伏舉麾<hi>凡取物者跪俛㐲而取以興奠物則奠訖俛㐲</hi>
<hi>而後興</hi>鼓柷奏豫和之樂乃以黄鐘之均作文舞之舞樂<lb/>
<pb n="KR2m0021_WYG_008-7b"/>
舞六成偃麾戛敔樂止<hi>凡樂皆協律郎舉麾鼓柷而後作偃麾戛敔而後止</hi>太常<lb/>
卿前奏稱請再拜退復位皇帝再拜奉禮曰衆官再拜<lb/>
衆官在位者皆再拜太常卿引皇帝太和之樂作<hi>皇帝每行</hi>
<hi>皆作太和之樂</hi>皇帝詣壇升自南陛侍中中書令以下及左右<lb/>
侍衛量人從升<hi>以下皆如之</hi>皇帝升壇北向立樂止太祝加<lb/>
玉於幣以授侍中侍中奉玉帛東向進皇帝搢鎮珪受玉<lb/>
帛<hi>凡受物皆搢鎮珪奠訖執珪俛伏興</hi>登歌作肅和之樂乃以大吕之均<lb/>
太常卿引皇帝進北面跪奠于昊天上帝神坐俛伏興<lb/>
<pb n="KR2m0021_WYG_008-8a"/>
太常卿引皇帝立于南方北向皇帝再拜訖太祝又以<lb/>
配帝之幣授侍中侍中奉幣北向進皇帝進東向跪奠<lb/>
于太宗神坐前俛伏興太常卿引皇帝立于西方東向<lb/>
再拜訖登歌止初皇帝將奠配帝之幣五方帝之太祝<lb/>
皆取玉幣于篚各進奠于其神坐前五帝之獻官次取<lb/>
幣先奠于太昊氏神坐前餘坐齋郎助奠訖五官之獻<lb/>
官亦取幣先奠于勾芒氏神坐前餘坐祝史助奠訖獻<lb/>
官各復本位于登歌止太常卿引皇帝降自南陛還版<lb/>
<pb n="KR2m0021_WYG_008-8b"/>
位西向立初羣官拜訖祝史皆奉毛血之豆立于門外<lb/>
于登歌止祝史奉毛血之豆各由其陛升諸太祝迎取<lb/>
于壇上俱進奠于神坐前諸太祝與祝史退立于尊所<lb/>
　　　　進熟<lb/>
皇帝既升奠玉幣太官令出帥進饌者奉饌陳于内壝<lb/>
門外謁者引司徒出詣饌所司徒奉天帝之俎皇帝既<lb/>
至位樂止太官令引饌入俎初入門雍和之樂作以黄<lb/>
鐘之均饌至陛樂止祝史俱進徹毛血之豆降自東陛<lb/>
<pb n="KR2m0021_WYG_008-9a"/>
以出天帝之饌升自南陛配帝之饌升自東陛五方帝<lb/>
五帝之饌各由其陛升諸太祝迎引於壇上各進奠於<lb/>
神坐前<hi>籩豆葢幕先徹乃升簠簋既奠皆却其葢於下</hi>謁者引司徒太官令帥<lb/>
進饌者降自東陛以出司徒復位諸太祝各還尊所又<lb/>
進設五官之饌相次而畢初壇上設饌訖太常卿引皇<lb/>
帝詣罍洗樂作皇帝至位樂止侍中跪取匜興沃水又<lb/>
侍中跪取盤興承水皇帝盥手黄門侍郎跪取巾於篚<lb/>
興進皇帝帨手訖黄門侍郎受巾跪奠於篚黄門侍郎<lb/>
<pb n="KR2m0021_WYG_008-9b"/>
又取匏爵于篚興進皇帝受爵侍中酌罍水又侍中奉<lb/>
盤皇帝洗爵黄門侍郎又授巾皆如初皇帝拭爵訖侍<lb/>
中奠盤匜黄門侍郎受巾奠于篚皆如常太常卿引皇<lb/>
帝樂作皇帝詣壇升自南陛樂止謁者引司徒升自東<lb/>
陛立於尊前齋郎奉俎從升立于司徒之後太常卿引<lb/>
皇帝詣天帝酒尊所執尊者舉羃侍中贊配汎齊訖壽<lb/>
和之樂作<hi>皇帝毎酌獻及飲福皆作壽和之樂</hi>太常卿引皇帝進昊天上<lb/>
帝神坐前北向跪奠爵俛伏興太常卿引皇帝立於南<lb/>
<pb n="KR2m0021_WYG_008-10a"/>
方北向樂止太祝持版進于神座之右西向跪讀祝文<lb/>
曰維某年歲次月朔日子嗣天子臣某敢昭告于昊天<lb/>
上帝爰兹孟夏龍見紀辰方資長育式遵常禮敬以玉<lb/>
帛犧齊粢盛庶品恭致燔祀表其寅肅皇曽祖考太宗<lb/>
文武聖皇帝配神作主尚饗訖興皇帝再拜初讀祝文<lb/>
訖樂作太祝進跪奠版于神座興還尊所皇帝拜訖樂<lb/>
止太常卿引皇帝詣配帝酒尊所執尊者舉羃侍中取<lb/>
爵于坫進皇帝受爵侍中賛酌汎齊訖樂作太常卿引<lb/>
<pb n="KR2m0021_WYG_008-10b"/>
皇帝進太宗神坐前東向跪奠爵俛伏興太常卿引皇<lb/>
帝立於西方東向五方帝之太祝各詣尊酌汎齊俱進<lb/>
奠於其神坐前訖樂止太祝持版進於神座之左北面<lb/>
跪讀祝文曰維某年歲次月朔日子孝曾孫開元神武<lb/>
皇帝臣某敢昭告于曽祖考太宗文武聖皇帝時惟正<lb/>
陽式遵恒典用致禋祀于昊天上帝伏惟道叶乾元德<lb/>
施品物永言配命對越昭升謹以制幣犧齊粢盛庻品<lb/>
致其明薦作主配神尚饗訖興皇帝再拜初讀祝文訖<lb/>
<pb n="KR2m0021_WYG_008-11a"/>
樂作太祝進跪奠版於神座興還尊所皇帝拜訖樂止<lb/>
太常卿引皇帝南方北向立樂作諸太祝各以爵酌上<lb/>
尊福酒合置一爵一太祝持爵授侍中侍中受爵西向<lb/>
進皇帝再拜受爵跪祭酒啐酒奠爵俛伏興太祝各帥<lb/>
齋郎進俎太祝减神前胙肉加之於俎以胙肉共置一<lb/>
俎上一太祝持俎以授司徒司徒奉俎西向進皇帝受<lb/>
以授左右謁者引司徒降還位皇帝跪取爵遂飲卒爵<lb/>
侍中進受爵以授太祝太祝受爵復於坫皇帝俛伏興<lb/>
<pb n="KR2m0021_WYG_008-11b"/>
再拜樂止太常卿引皇帝樂作皇帝降自南陛還版<lb/>
位西向立樂止文舞出鼔柷作舒和之樂出訖戛敔樂<lb/>
止武舞入鼔柷作舒和之樂立定戛敔樂止皇帝獻將<lb/>
畢謁者引太尉詣罍洗盥手洗匏爵訖謁者引太尉自<lb/>
東陛升壇詣天帝著尊所執尊者舉羃太尉酌醴齊武<lb/>
舞作謁者引太尉進昊天上帝神坐前北向跪奠爵興<lb/>
謁者引太尉立於南方北向再拜訖謁者引太尉詣配<lb/>
帝酒尊所取爵于坫執尊者舉羃太尉酌醴齊謁者引<lb/>
<pb n="KR2m0021_WYG_008-12a"/>
太尉進太宗神座前東向跪奠爵興謁者引太尉立於<lb/>
西方東向再拜訖五方帝之太祝亦各酌醴齊俱奠於<lb/>
其神坐前訖還尊所謁者引太尉進天帝神座前北向<lb/>
立諸太祝各以爵酌罍福酒合置一爵一太祝持爵進<lb/>
太尉之右西向立太尉再拜受爵跪祭酒遂飲卒爵太<lb/>
祝進受爵復於坫太尉興再拜謁者引太尉降復位初<lb/>
太尉獻將畢謁者引光禄卿詣罍洗盥手洗匏爵升酌<lb/>
盎齊獻正坐配坐及五方帝之坐終獻如亞獻之儀訖<lb/>
<pb n="KR2m0021_WYG_008-12b"/>
謁者引光禄卿降復位初太尉將升獻賛引引五帝之<lb/>
獻官詣罍盥手洗爵酌醴齊進奠于太昊氏神座前餘<lb/>
坐皆齋郎助奠訖還本位五帝獻將畢五獻官詣罍洗<lb/>
爵酌醴齊進奠于勾芒氏神坐前餘坐皆祝史助奠訖<lb/>
獻官還本位武舞六成樂止舞獻俱畢上下諸祝各進<lb/>
徹豆還樽所<hi>徹者籩豆各一少移於故處</hi>奉禮曰賜胙賛者唱衆官<lb/>
再拜衆官在位者皆再拜<hi>已飲福受胙者不拜</hi>豫和之樂作太常<lb/>
卿前奏稱請再拜退復位皇帝再拜奉禮曰衆官再拜<lb/>
<pb n="KR2m0021_WYG_008-13a"/>
衆官在位者皆再拜樂一成止太常卿前奏請就望燎<lb/>
位太常卿引皇帝樂作皇帝就望燎位南向立樂止於<lb/>
羣官將拜諸祝各執篚進神座前取玉帛祝版齋郎以<lb/>
俎載牲體稷黍飯爵酒各由其陛降壇南行經懸内當<lb/>
柴壇南東行自南陛登柴壇以玉幣祝版饌物置於柴<lb/>
上户内諸祝又以五官之禮幣皆從燎奉禮曰可燎東<lb/>
西面各六人以炬燎火半柴太常卿前奏禮畢太常卿<lb/>
引皇帝還大次樂作皇帝出内壝門殿中監前受鎮珪<lb/>
<pb n="KR2m0021_WYG_008-13b"/>
以授尚衣奉御殿中監又前受大圭華葢侍衛如常儀<lb/>
皇帝入次樂止謁者賛引各引祀官及從祀羣官諸方<lb/>
客使以次出賛引引御史以下俱復執事位立定奉禮<lb/>
曰再拜御史以下皆再拜贊引引出工人二舞以次出<lb/>
　　　　鑾駕還宫如圜丘之儀<lb/>
　<lb/>
　<lb/>
　大唐門元禮卷八<lb/>
</p>
<p>
</p>
  </div>
</body>
</text>
</TEI>
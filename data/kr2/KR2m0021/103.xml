<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百三</head>
    <p>
<pb n="KR2m0021_WYG_103-1a"/>
欽定四庫全書<lb/>
　大唐開元禮卷一百三　　唐　蕭嵩等　撰<lb/>
　　嘉禮<lb/>
　　　皇帝於明堂及太極殿讀五時令<lb/>
　　　陳設　　　　　　　鑾駕出宫<lb/>
　　　讀令　　　　　　　　鑾駕還宫<lb/>
　　　　陳設<lb/>
禮部尚書先讀令三日奏讀月令承以宣告前三日尚<lb/>
<pb n="KR2m0021_WYG_103-1b"/>
舍直長施大次于青龍門外道北南向<hi>仲春于青陽太廟季春于青陽</hi>
<hi>右个孟夏於朱雀門外道東西向仲夏於明堂太廟季夏於明堂右个孟秋於白虎門外道北南向仲秋於總</hi>
<hi>章太廟季秋於總章右个孟冬於𤣥武門外道西東向仲冬於𤣥堂太廟季冬於𤣥堂右个</hi>尚舍奉<lb/>
御設御坐守宫設文武臣次於大次之後文官在左武官<lb/>
在右俱南向<hi>夏俱西向秋俱北向冬俱東向</hi>設羣官次於壁水東門之<lb/>
外<hi>夏南門之外秋西門之外冬北門之外</hi>文官在北<hi>夏在東秋在南冬在西</hi>武官在<lb/>
南<hi>夏在西秋在北冬在東</hi>俱西上<hi>夏北上秋東上冬南上</hi>前一日尚舍奉御<lb/>
設御幄坐於青陽左个<hi>仲春於青陽太廟季春於青陽右个孟夏於明堂左个仲夏於</hi>
<pb n="KR2m0021_WYG_103-2a"/>
<hi>明堂太廟季夏於明堂右个季夏土王之日讀土令於太廟太室孟秋於總章左个仲秋於總章太廟季秋於總章</hi>
<hi>右个孟冬於𤣥堂左个仲冬於𤣥堂太廟季冬於𤣥堂右个</hi>近西東向<hi>夏近北南向秋近西東向冬近</hi>
<hi>南北向</hi>守宫設三品以上及諸司長官坐於堂上文官於御坐<lb/>
東北南向<hi>夏東南西向秋西南北向冬西北東向</hi>武官於御座東南北向<hi>夏西南東</hi>
<hi>向秋西北南向冬東北西向</hi>俱重行西上<hi>夏北上秋東上冬南上無長官者次官一人升判官不合</hi>設<lb/>
刑部郎中讀令坐於御坐東南北向<hi>夏西南東向秋西北南向冬東北西向</hi>有<lb/>
案設文官解劔席於丑陛之左<hi>仲春於寅陛之左季春於夘陛之左孟夏於辰陛之左仲</hi>
<hi>夏於巳陛之左季夏於午陛之左孟秋於未陛之左仲秋於申陛之左季秋於酉陛之左孟冬於戌陛之左仲冬於亥陛</hi>
<pb n="KR2m0021_WYG_103-2b"/>
<hi>之左季冬於子陛之左</hi>設武官解劔席於卯陛之右<hi>仲春於辰陛之右季春於巳陛之右</hi>
<hi>仲夏於未陛之右季夏於申陛之右孟秋於酉陛之右仲秋於亥陛之右孟冬於子陛之右仲冬於丑陛之右季冬於寅</hi>
<hi>陛之右</hi>皆内向太樂令展宫懸於青陽左个之庭<hi>仲春於青陽太廟之庭季</hi>
<hi>春於青陽右个之庭孟夏於明堂左个之庭仲夏於明堂太廟之庭季夏於明堂右个之庭季夏土王之日讀土令於太</hi>
<hi>廟太室孟秋於總章左个之庭仲秋於總章太廟之庭季秋於總章右个之庭孟冬於𤣥堂左个之庭仲冬於𤣥堂太廟</hi>
<hi>之庭季冬於𤣥堂右个之庭</hi>設舉麾位於堂上寅陛之南北向<hi>仲春於堂上夘陛之</hi>
<hi>南季春於堂上辰陛之南孟夏於堂上巳陛之西東向仲夏於堂上未陛之西孟秋於堂上申陛之北南向仲秋於堂上</hi>
<hi>酉陛之北季秋于堂上戌陛之北孟冬于堂上亥陛之東西向仲冬于堂上子陛之東季冬于堂上丑陛之東</hi>
<pb n="KR2m0021_WYG_103-3a"/>
一位于樂懸東北南向夏于樂懸東南西向秋于樂懸西南北<lb/>
向冬于樂懸西北東向典儀設三品以上及應升坐者位于懸<lb/>
東<hi>夏于懸南秋于懸西冬于懸北</hi>文左武右俱重行西向<hi>夏北向秋東向冬南向</hi>相對為<lb/>
首設非升坐者位文官四品五品于懸北<hi>夏于懸東秋于懸南冬于懸西</hi>六品<lb/>
以下于其東<hi>夏于其南秋于其西冬于其北</hi>絶位俱南向<hi>夏俱西向秋俱北向冬俱東向</hi>武官<lb/>
四品五品于懸南<hi>夏于懸西秋于懸北冬于懸東</hi>六品以下于其東<hi>夏于其南秋于其西</hi>
<hi>冬于其北</hi>當文官俱北向<hi>夏東向秋南/向冬西向</hi>皆重行西上<hi>夏北上秋東上冬南上</hi>設<lb/>
典儀位于懸之西北<hi>夏于懸之東北秋于懸之東南冬于懸之西南</hi>賛者二人在東差<lb/>
<pb n="KR2m0021_WYG_103-3b"/>
退俱南向<hi>夏俱西向秋俱北向冬俱東向</hi>奉禮設門外位各于次前俱<lb/>
每等異位重行相向西上<hi>夏北上秋東上冬南上</hi>
　　　　　鑾駕出宫<lb/>
前出宫三日本司宣攝内外各供其職守官設從駕之<lb/>
官五品以上次於承天門外東西朝堂如常前二日太<lb/>
樂令設宫懸之樂於殿庭如常儀其日未明七刻搥一<lb/>
皷為一嚴<hi>三嚴時節前一日侍中奏裁</hi>侍中奏開宫殿門及城門未<lb/>
明五刻搥二皷為再嚴侍中版奏請中嚴奉禮設從駕<lb/>
<pb n="KR2m0021_WYG_103-4a"/>
群官五品以上位文官於東朝堂之前西向武官於西<lb/>
朝堂之前東向俱重行北上從駕群官五品以上俱集<lb/>
朝堂次各服其服<hi>其六品以下並駕發之前預赴明堂所俱就次各服其服</hi>所司陳<lb/>
小駕鹵簿未明二刻搥三皷為三嚴諸衞之屬各督其<lb/>
隊與鈒㦸以次入陳于殿庭謁者引從駕群官各就朝<lb/>
堂前位諸侍衞之官各服其器服侍中中書令以下俱<lb/>
詣西閤奉迎<hi>侍中負寳如式</hi>乗黄令進金輅于西閤外南向千<lb/>
牛將軍一人執長刀立于路前北向黄門侍郎一人在<lb/>
<pb n="KR2m0021_WYG_103-4b"/>
侍臣之前侍中版奏外辦太僕卿奮衣而升正立執轡<lb/>
皇帝服通天冠青紗袍<hi>夏絳紗季夏土王之日黄紗秋白紗冬黑紗</hi>佩蒼玉<lb/>
<hi>夏佩赤玉季夏土王之日佩黄玉秋佩白玉冬佩𤣥玉</hi>御輿以出曲直華盖警蹕<lb/>
侍衞如常儀皇帝將出仗動太樂令令撞㽔賔之鐘右<lb/>
五鐘皆應協律郎跪俛伏舉麾鼓柷奏太和之樂千牛<lb/>
將軍前執轡皇帝升輅太僕卿立授綏侍中中書令以<lb/>
次侍如常儀黄門侍郎進當鑾駕前跪奏稱黄門侍郎<lb/>
臣某言請鑾駕發引俛伏興退復位<hi>凡黄門侍郎奏請皆進當鑾駕前跪奏稱</hi>
<pb n="KR2m0021_WYG_103-5a"/>
<hi>某官臣某言訖俛伏興</hi>鑾駕動又稱警蹕黄門侍郎與賛者夾引<lb/>
以出千牛將軍夾輅而趨駕至太極門偃麾戛敔樂止<lb/>
出太極門鼓柷奏采茨之樂出嘉徳門戛敔樂止<hi>凡樂皆協</hi>
<hi>律郎舉麾工鼓柷而後作偃麾戛敔而後止</hi>至承天門外侍臣上馬所黄門<lb/>
侍郎奏稱請鑾駕權停勅侍臣上馬侍中前承詔退稱<lb/>
制曰可黄門侍郎退稱侍臣上馬賛者承傳文武侍臣<lb/>
皆上馬諸侍衞之官各督其屬左右翊駕在黄麾内符<lb/>
寳郎奉六寳與殿中監後部從侍中中書令以下夾侍<lb/>
<pb n="KR2m0021_WYG_103-5b"/>
于輅前賛者在供奉官人内侍臣上馬畢黄門侍郎奏<lb/>
稱請勅車右升侍中前承詔退稱制曰可黄門侍郎退<lb/>
復位千牛將軍升訖黄門侍郎奏稱請鑾駕發引退復<lb/>
位鑾駕動稱警蹕皷傳音如常皷吹振作而行其從駕<lb/>
之官在𤣥武隊後如常儀<lb/>
　　　　讀令<lb/>
其日依時刻諸衞勒所部屯門列仗及青陽左个之庭<lb/>
如常先至羣官俱集次各服其服駕將至典謁各引先<lb/>
<pb n="KR2m0021_WYG_103-6a"/>
置羣官俱就門外位駕至大次門外迴輅南向千牛將<lb/>
軍降立于輅右侍中進當鑾駕前跪奏稱侍中臣某言<lb/>
請降路俛伏興還侍位皇帝降輅御輿之大次繖扇華<lb/>
盖侍衞警蹕如常儀典謁引文武五品以上從駕之官<lb/>
皆就門外位太樂令帥工人入就位協律郎入就舉麾<lb/>
位典儀帥賛者先入就位典謁引羣官非升坐者入就<lb/>
位刑部郎中以月令置于案覆以帕令史二人俱絳公<lb/>
服對舉案立于武官五品東南郎中立于案後北面侍<lb/>
<pb n="KR2m0021_WYG_103-6b"/>
中版奏外辦皇帝御輿出次曲直華盖侍衞警蹕如常<lb/>
儀入自青龍門<hi>夏入自朱雀門秋入自白虎門冬入自𤣥武門</hi>皇帝初入門太<lb/>
樂令令撞㽔賔之鐘左五鐘皆應鼓柷奏太和之樂皇<lb/>
帝升自寅陛<hi>夏升自巳陛秋升自申陛冬升自亥陛</hi>入即御坐東向坐<hi>夏南</hi>
<hi>向坐秋西向坐冬北向坐</hi>符寳郎奉寳置於御坐侍臣夾侍如常儀<lb/>
戞敔樂止典儀一人升立於左个東北南向<hi>夏東南西向秋西南</hi>
<hi>北向冬西北東向</hi>典謁引公王以下入就西面位<hi>夏北面位秋東面位冬南</hi>
<hi>面位</hi>公初入門舒和之樂作<hi>凡公行皆作舒和之樂</hi>公至位樂止羣官<lb/>
<pb n="KR2m0021_WYG_103-7a"/>
立定典儀曰再拜賛者承傳<hi>凡典儀有詞賛者皆承傳</hi>在位者皆再拜侍<lb/>
中前跪奏稱臣某言請延王公等升俛伏興又侍中稱制曰<lb/>
可侍中詣左个東北南面稱<hi>夏東南西面稱秋西南北面稱冬西北東面稱</hi>制延<lb/>
公王等升堂上典儀承傳堂下賛者又承傳在位者皆再<lb/>
拜典謁以次引西面位者<hi>夏典謁引北面位者秋引東面位者冬引南面位者</hi>各詣<lb/>
其陛公初行樂作至解劍席樂止公王以下俱升席跪解<lb/>
劍俛伏興脱舄通事舎人各引升立于坐後刑部郎中引<lb/>
案進立于夘陛下侍中跪奏請讀月令俛伏興又侍中稱<lb/>
<pb n="KR2m0021_WYG_103-7b"/>
制曰可侍中退復位刑部郎中再拜就解劔席跪觧劔<lb/>
俛伏興脱舄取令持案者仍立於下通事舍人引刑部<lb/>
郎中奉令升自卯陛<hi>夏升自午陛秋升自酉陛冬升自子陛</hi>詣席南北靣<lb/>
跪<hi>夏席西東向跪秋席北南向跪冬席東西向跪</hi>置令於案俛伏興立於席後<lb/>
堂上典儀唱就坐公王以下及刑部郎中並就位俛伏<lb/>
興坐刑部郎中讀令每句一絶使言聲可了讀令訖堂上<lb/>
典儀唱可起公王以下皆起通事舍人引公王以下及<lb/>
刑部郎中俱降刑部郎中以令置于案與羣官俱跪佩<lb/>
<pb n="KR2m0021_WYG_103-8a"/>
劔俛伏興納舄典謁各引還本位公初行樂作至位樂<lb/>
止立定典儀曰再拜在位者皆再拜典謁引西面<hi>夏北面秋</hi>
<hi>東面冬南面</hi>位者出公初行樂作出門樂止侍中跪奏稱侍<lb/>
中臣某言禮畢俛伏興還侍位皇帝興太樂令令撞黄<lb/>
鐘之鐘右五鐘皆應太和之樂作皇帝降坐御輿以出<lb/>
之便次警蹕侍衞如來儀出門樂止典謁引南北面<hi>夏引東西</hi>
<hi>面秋引南北面冬引東西面</hi>位者以次出<lb/>
　　　　春令<lb/>
<pb n="KR2m0021_WYG_103-8b"/>
孟春之月日在營室昏參中旦尾中其日甲乙其帝太<lb/>
皥其神勾芒其蟲鱗其音角律中太蔟其數八其味酸<lb/>
其臭羶其祀户東風解凍蟄蟲始振魚上負氷獺祭魚<lb/>
鴻雁來食麥與羊其器䟽以達是月也以立春先七日禮<lb/>
部奏曰某日立春盛徳在木皇帝乃齋立春之日皇帝<lb/>
親帥百官迎春于東郊還賞百官于朝命有司布徳和<lb/>
令行慶施惠下及黎元慶賜遂行毋有不當乃命太師<lb/>
守典奉法司天日月星辰之行宿離不貸無失經紀以<lb/>
<pb n="KR2m0021_WYG_103-9a"/>
初為常是月也皇帝乃以元日祈糓于上帝乃擇元辰<lb/>
皇帝親載耒耜帥百官躬耕帝籍反乃執爵于太寢命<lb/>
曰勞酒是月也天氣下降地氣上騰天地和同草木萌<lb/>
動命布農事修封疆善相丘陵阪險原隰土地所宜五<lb/>
糓所植以教道人是月也修祭典禁止伐木毋覆巢毋<lb/>
殺孩蟲胎夭飛鳥毋麛毋卵毋聚大衆毋置城郭掩骼<lb/>
埋胔是月也不可以稱兵稱兵必有天殃兵戎不起不<lb/>
可從我始毋變天之道毋絶地之理毋亂人之紀孟春<lb/>
<pb n="KR2m0021_WYG_103-9b"/>
行夏令則雨水不時草木早落國時有恐行秋令則黎<lb/>
元大疫猋風暴雨總至藜莠蓬蒿並興行冬令則水潦<lb/>
為敗霜雪大摯首種不入<lb/>
仲春之月日在奎昏弧中旦建星中律中夾鐘始雨水<lb/>
桃始華倉庚鳴鷹化為鳩是月也安萌芽養幼少存諸<lb/>
孤擇元日命人社命有司省囹圄去桎梏毋肆掠止獄<lb/>
訟是月也日夜分雷乃發聲始電蟄蟲咸動啟户始出<lb/>
先雷三日奮鐸以令人曰雷將發聲有不戒其容止者<lb/>
<pb n="KR2m0021_WYG_103-10a"/>
生子不備必有㓙災日夜分則同度量鈞衡石角斗甬<lb/>
正權概是月也毋作大事以妨農事毋竭川澤毋漉陂池<lb/>
毋焚山林獻羔開氷先薦宗廟上丁釋奠于先聖先師<lb/>
仲春行秋令則其國大水寒氣總至冦戎來征行冬令<lb/>
則陽氣不勝麥乃不熟人多相掠行夏令則國乃大旱<lb/>
暖氣早來蟲螟為害<lb/>
季春之月日在胃昏七星中旦牽牛中律中姑洗桐始<lb/>
華田鼠化為鴽虹始見萍始生薦鮪于宗廟是月也生<lb/>
<pb n="KR2m0021_WYG_103-10b"/>
氣方盛陽氣發洩勾者畢出萌者盡達不可以内布徳行<lb/>
惠發倉廩賜貧窮賑乏絶開府庫出幣帛賙天下勉牧<lb/>
守聘名士禮賢者是月也時雨將降下水上騰命有司<lb/>
循行國邑周視原野修利隄防導達溝瀆開通道路毋<lb/>
有障塞田獵罝罘羅網畢翳餧獸之藥毋出國門是月<lb/>
也命虞人毋伐桑柘鳴鳩拂其羽戴勝降于桑后妃齋<lb/>
戒親東鄉躬桑禁婦女毋觀省婦使以勸蠶事蠶事既<lb/>
登分繭稱絲効功供郊廟之服無有敢惰是月也命工<lb/>
<pb n="KR2m0021_WYG_103-11a"/>
師令百工審五庫之量金鐡皮革筋角齒羽箭幹脂膠丹<lb/>
漆毋或不良毋悖于時毋或作淫巧以蕩上心季春行<lb/>
冬令則寒氣時發草木皆肅國有大恐行夏令則人多<lb/>
疾疫時雨不降山林不收行秋令則天多沈隂淫雨早<lb/>
降兵革並起<lb/>
　　　　夏令<lb/>
孟夏之月日在畢昏翼中旦婺女中其日丙丁其帝炎<lb/>
帝其神祝融其蟲羽其音徵律中仲吕其數七其味苦<lb/>
<pb n="KR2m0021_WYG_103-11b"/>
其臭焦其祀竈螻蟈鳴蚯蚓出王𤓰生苦菜秀食菽與<lb/>
雞其噐髙以粗是月也以立夏先七日禮部奏曰某日<lb/>
立夏盛徳在火皇帝乃齋立夏之日皇帝親帥百官迎<lb/>
夏于南郊還反行賞命有司賛傑俊遂賢良舉長大行<lb/>
爵出禄必當其位是月也繼長増高毋有壞隳毋起土<lb/>
功毋發大衆毋伐大樹命有司巡行縣鄙命農勉作毋<lb/>
休于都無或失時是月也敺獸無害五糓毋大田獵是<lb/>
月也命太常修鞀鞸皷均琴瑟管簫執干戚戈羽調竽<lb/>
<pb n="KR2m0021_WYG_103-12a"/>
笙篪簧飾鐘磬柷敔命有司為人祈祀山川百源大雩<lb/>
上帝用盛樂以祈糓實農乃登麥皇帝乃以彘嘗麦先<lb/>
薦宗廟是月也聚蓄百藥靡草死麥秋至斷薄刑決小<lb/>
罪出輕繫蠶事畢内命婦獻繭於后孟夏行秋令則苦<lb/>
雨數來五糓不滋四鄙入保行冬令則草木早枮後乃<lb/>
大水敗其城廓行春令則蝗蟲為災暴風來格秀草不實<lb/>
仲夏之月日在東井昏亢中旦危中律中㽔賔小暑<lb/>
至螳螂生鵙始鳴反舌無聲飬壯佼農乃登黍皇帝乃<lb/>
<pb n="KR2m0021_WYG_103-12b"/>
以雛嘗黍羞以含桃先薦宗廟令人毋艾藍以染毋燒<lb/>
灰毋暴布門閭毋閉挺重囚是月也日長至隂陽争死<lb/>
生分君子齋戒處必掩身無躁止聲色無或進薄滋味<lb/>
毋致和節嗜慾定心氣百官静事無刑以定晏隂之所<lb/>
成鹿角觧蟬始鳴半夏生木槿榮是月也毋用火南方<lb/>
可以居髙明可以逺眺望可以升山陵可以處臺榭仲<lb/>
夏行冬令則電凍傷糓道路不通暴兵來至行春令則<lb/>
五糓晩熟百螣時起其國乃飢行秋令則草木零落果<lb/>
<pb n="KR2m0021_WYG_103-13a"/>
實早成人殃於疫<lb/>
季夏之月日在栁昏火中旦奎中律中林鍾温風至蟋<lb/>
蟀居壁鷹乃學習腐草為螢命漁師伐蛟取鼉登龜取<lb/>
黿命澤人納材葦是月也命太常合秩芻以養犧牲以供<lb/>
皇天上帝名山大川四方之神以祀宗廟社稷之靈以<lb/>
為人祈福是月也染工染采黼黻文章必以法故無或<lb/>
差貸黒黄蒼赤莫不質良毋敢詐偽以給郊廟祭祀之<lb/>
服以為旗章以别貴賤等級之度是月也樹木方盛乃<lb/>
<pb n="KR2m0021_WYG_103-13b"/>
命虞人入山行木毋有斬伐不可以興土功不可以合<lb/>
牧守不可以起兵動衆無舉大事以揺養氣舉大事則<lb/>
有天殃是月也土潤溽暑大雨時行燒薙行水利以殺<lb/>
草如以熱湯可以糞田疇可以美土疆季夏行春令則<lb/>
糓實鮮落國多風欬人乃遷徙行秋令則丘隰水潦禾<lb/>
稼不熟孕多女災行冬令則風寒不時鷹隼早摯四鄙<lb/>
入保<lb/>
　　　　土令<hi>季夏土王之日讀土令並如孟夏讀令之儀</hi>
<pb n="KR2m0021_WYG_103-14a"/>
中央土其日戊巳其帝黄帝其神后土其蟲倮其音宫<lb/>
律中黄鐘之宫其數五其味甘其臭香其祀中霤食稷<lb/>
與牛其器圜以閎<lb/>
　　　　秋令<lb/>
孟秋之月日在翼昏建星中旦畢中其日庚辛其帝少<lb/>
皥其神蓐收其蟲毛其音商律中夷則其數九其味辛<lb/>
其臭腥其祀門凉風至白露降寒蟬鳴鷹乃祭鳥用始<lb/>
行戮食麻與犬其器廉以深是月也以立秋先七日禮<lb/>
<pb n="KR2m0021_WYG_103-14b"/>
部奏曰某日立秋盛徳在金皇帝乃齋立秋之日皇帝<lb/>
親帥百官迎秋於西郊還賞軍帥武人於朝乃命將帥<lb/>
選士厲兵簡練傑俊専任有功以征不義詰誅暴慢以<lb/>
明好惡順彼逺方是月也命有司修法制繕囹圄具桎<lb/>
梧禁止奸慎罪邪務摶執瞻傷察創視折審斷決獄訟<lb/>
必端平戮有罪嚴斷刑天地始肅不可以贏是月也農<lb/>
乃登糓皇帝嘗新先薦宗廟命百官始收斂完隄防謹<lb/>
壅塞以偹水潦修宫室坯墻垣補城郭孟秋行冬令則<lb/>
<pb n="KR2m0021_WYG_103-15a"/>
隂氣大勝介蟲敗糓戎兵乃來行春令則其國乃旱陽<lb/>
和復還五糓無實行夏令則國多火災寒熱不節人多<lb/>
瘧疾<lb/>
仲秋之月日在角昏牽牛中旦觜觽中律中南吕肓風<lb/>
至鴻鴈來𤣥鳥歸群鳥飬羞是月也養衰老授几杖行<lb/>
糜粥飲食乃命司服具飭衣裳文繡有恒制有大小<lb/>
度有短長衣服有量必循其故冠帶有常命有司申嚴<lb/>
百刑斬殺必當毋或枉撓枉撓不當反受其殃是月也<lb/>
<pb n="KR2m0021_WYG_103-15b"/>
乃命有司循行犧牲視全具案蒭豢瞻肥瘠察物色必<lb/>
比類量大小視長短皆中度五者備當上帝其饗皇帝<lb/>
以犬嘗麻先薦宗廟是月也可以築城郭建都邑穿竇<lb/>
窖修囷倉趣人取斂務畜菜多積聚乃勸種麥毋或<lb/>
失時其有失時行罪無疑是月也日夜分雷始收聲蟄<lb/>
蟲坯户殺氣浸盛陽氣日衰日夜分同度量平權衡正<lb/>
均石角斗甬凡舉事毋逆大數必順其時慎因其類仲<lb/>
秋行春令則秋雨不降草木生榮國乃有恐行夏令則<lb/>
<pb n="KR2m0021_WYG_103-16a"/>
其國乃旱蟄䖝不藏五糓復生行冬令則風災數起收<lb/>
雷先行草木早死<lb/>
季秋之月日在房昏虚中旦栁中律中無射鴻鴈來賔<lb/>
雀入大水為蛤菊有黄花豺乃祭獸戮禽是月也申嚴<lb/>
號令命百官貴賤無不務内以㑹天地之藏毋有宣出<lb/>
乃命有司農事備收舉五糓之要藏帝藉之收于神倉<lb/>
祗敬必飭霜始降則百工休是月也大饗上帝于明堂<lb/>
草木黄落乃伐薪為炭蟄䖝咸俯在内皆墐其户乃趣<lb/>
<pb n="KR2m0021_WYG_103-16b"/>
決獄刑毋留有罪收禄秩之不當供養之不宜者是月<lb/>
也皇帝乃以犬嘗稻先薦寢廟季秋行夏令則其國大<lb/>
水冬藏殃敗人多鼽嚏行冬令則國多盜賊邊境不寕<lb/>
土地分裂行春令則暖風來至人氣觧惰師興不居<lb/>
　　　　冬令<lb/>
孟冬之月日在尾昏危中旦七星中其日壬癸其帝顓<lb/>
項其神𤣥冥其蟲介其音羽律中應鍾其數六其味鹹<lb/>
其臭朽其祀行水始氷地始凍雉入大水為蜃虹藏不<lb/>
<pb n="KR2m0021_WYG_103-17a"/>
見食黍與彘其器閎以奄是月也以立冬先七日禮部<lb/>
奏曰某日立冬盛徳在水皇帝乃齋立冬之日皇帝親<lb/>
帥百官迎冬於北郊還賞死事恤孤寡是月也察阿黨<lb/>
則罪無有掩蔽天氣上騰地氣下降天地不通閉塞而<lb/>
成冬命百官謹盖藏命有司循行積聚毋有不歛坯城<lb/>
郭戒門閭修鍵閉慎管籥固封疆備邊境完要塞謹闗<lb/>
梁塞蹊徑飭䘮紀辨衣裳審棺槨之薄厚度貴賤之等<lb/>
級是月也命工師効功陳祭器案度程毋或作為淫巧<lb/>
<pb n="KR2m0021_WYG_103-17b"/>
以蕩上心物勒工名以考其誠功有不當必行其罪以<lb/>
窮其情是月也乃命虞司收水泉池澤之賦毋或敢侵<lb/>
削衆庶其有若此者行罪無赦孟冬行春令則凍閉不<lb/>
密地氣上洩人多流亡行夏令則國多暴風方冬不寒<lb/>
蟄蟲復出行秋令則霜雪不時小兵時起土地侵削<lb/>
仲冬之月日在斗昏東壁中旦軫中律中黄鐘氷益壯<lb/>
地始坼鶡旦不鳴飭死事命有司土事毋作毋發室屋及起<lb/>
大衆以固而閉地氣沮洩是謂發天地之房諸蟄則死<lb/>
<pb n="KR2m0021_WYG_103-18a"/>
人必疾疫是月也命内侍申宫令審門閭謹房室必重<lb/>
閉省婦事毋得淫雖有貴戚近習無有不禁乃命良醖<lb/>
秫稲必齊麹蘖必時湛熾必潔水泉必香陶器必良火<lb/>
齊必得兼用六物毋有差貸是月也日短至隂陽争諸<lb/>
生蕩君子齋戒處必掩身身欲寧去聲色禁嗜慾安形<lb/>
性事欲静以待隂陽之所定芸始生荔挺出蚯蚓結麋<lb/>
角觧水泉動日短至則伐木取竹箭是月也可以罷官<lb/>
之無事去器之無用者塗闕庭門閭築囹圄以助天地<lb/>
<pb n="KR2m0021_WYG_103-18b"/>
之閉藏是月也皇帝親講武以習五戎仲冬行夏令則<lb/>
其國乃旱氛霧冥冥雷乃發聲行秋令則天時雨汁𤓰<lb/>
瓠不成國有大兵行春令則蝗蟲為敗水泉咸竭人多<lb/>
疹癘<lb/>
季冬之月日在婺女昏婁中旦氐中律中大吕鴈北鄉<lb/>
鵲始巢雉雊鷄乳命有司大儺征鳥厲疾是月也命漁<lb/>
師始漁皇帝乃嘗魚先薦宗廟氷方盛水澤腹堅命取<lb/>
氷命衆庶出五種計耦事修耒耜具田器命太常大合<lb/>
<pb n="KR2m0021_WYG_103-19a"/>
吹習衆樂命司農収秩薪柴以供郊廟及百祀之薪燎是<lb/>
月也日窮于次月窮于紀星迴于天數將幾終嵗且更<lb/>
始專而農人毋有所使皇帝乃與有司共飭國典論時<lb/>
令以待來嵗之宜季冬行秋令則白露早降介蟲為妖<lb/>
四鄙入保行春令則胎夭多傷國多固疾命之曰逆行<lb/>
夏令則水潦敗國時雪不降氷凍消釋<lb/>
　　　　鑾駕還宫<lb/>
皇帝既還大次侍中版奏請解嚴<hi>將士不得輒離部伍</hi>皇帝停大<lb/>
<pb n="KR2m0021_WYG_103-19b"/>
次一刻頃搥一皷為一嚴轉仗衞于還塗如來儀三刻<lb/>
頃搥二皷為再嚴將士布隊仗侍中版奏請中嚴五刻<lb/>
頃搥三皷為三嚴謁者賛引各引羣官序立於次前文<lb/>
武侍臣詣大次奉迎乘黄令進金輅於大次門外南向<lb/>
<hi>夏北向秋東向冬南向</hi>千牛將軍立於輅右侍中版奏外辦太僕<lb/>
卿升執轡皇帝御輿出次繖扇侍衞警蹕如常儀皇帝<lb/>
升輅太僕卿立授綏黄門侍郎奏稱請鑾駕發引退復位<lb/>
鑾駕動稱警蹕如常儀黄門侍郎賛者夾引千牛將軍<lb/>
<pb n="KR2m0021_WYG_103-20a"/>
夾輅而趨至侍臣上馬所黄門侍郎奏稱請鑾駕權停<lb/>
勅侍臣上馬侍中前承詔退稱制曰可黄門侍郎退稱<lb/>
侍臣上馬賛者承傳文武侍臣皆上馬畢黄門侍郎奏<lb/>
稱請勅車右升侍中稱制曰可黄門侍郎退復位千牛<lb/>
將軍升訖黄門侍郎奏稱請鑾駕發引退復位皷傳音<lb/>
鑾駕動皷吹振作而還文武群官皆從如來儀駕至順<lb/>
天門外侍臣下馬所鑾駕權停文武侍臣皆下馬千牛<lb/>
將軍降立于輅右訖鑾駕動千牛將軍夾路而趨駕入<lb/>
<pb n="KR2m0021_WYG_103-20b"/>
嘉徳門太樂令令撞㽔賔之鐘左五鐘皆應鼓柷奏采<lb/>
茨之樂至太極門戛敔樂止入太極門鼓柷奏太和之<lb/>
樂駕至横街北當東上閤迴輅南向侍中進鑾駕前跪<lb/>
奏稱侍中臣某言請降輅俛伏興還侍位皇帝降輅御<lb/>
輿以入繖扇侍衞警蹕如常儀侍臣從至閤戛敔樂止<lb/>
初文武羣官至朝堂通事舍人承㫖勅羣官並還皇帝<lb/>
既入侍中版奏請觧嚴叩鉦將士各還其所<lb/>
　　　　太極殿讀令<hi>五時令</hi>
<pb n="KR2m0021_WYG_103-21a"/>
禮部尚書先讀令三日奏讀五時令承以宣告前一日<lb/>
尚舍奉御設御幄坐於太極殿北廂南向尚舍直長設<lb/>
一品以下五品以上及諸司長官坐於殿上文東武西<lb/>
重行相向北上<hi>無長官者次官一人升判官不合</hi>設刑部郎中讀令坐<lb/>
於御坐西南東向有案去御坐二丈設觧劔席於東西<lb/>
階下如常太樂令展宫懸于殿庭設舉麾位于殿上西<lb/>
階之西東向一位於樂懸東南西向並如常朔朝之儀<lb/>
設文武官三品以上及應升殿者位於南横街之南道<lb/>
<pb n="KR2m0021_WYG_103-21b"/>
東設武官位於道西俱每等異位重行北向相對為首<lb/>
設非升殿者位於殿庭文東武西如常設典儀位於北<lb/>
横街之南賛者二人在南差退俱西向奉禮設門外位<lb/>
文官於東朝堂近南西面武官於西朝堂近南東面毎<lb/>
等異位俱重行北上其日依時刻諸衞勒所部屯門列<lb/>
仗及陳於殿庭如常文武官依時刻集朝堂俱就便次<lb/>
各服其服侍中量時版奏請中嚴鈒㦸近仗入陳於殿<lb/>
庭太樂令帥工人入就位協律郎入就舉麾位諸侍衞<lb/>
<pb n="KR2m0021_WYG_103-22a"/>
之官各服其器服符寳郎奉寳俱詣閤奉迎典儀帥賛<lb/>
者入就位典謁引群官各就門外位刑部郎中以時令<lb/>
置于案覆以帕令史二人俱絳公服對舉案立於右延<lb/>
明門内道北郎中立於案後東靣典謁引非升殿者入<lb/>
就位侍中版奏外辦皇帝服通天冠絳紗袍御輿出自<lb/>
西房曲直華盖警蹕侍衞如常儀皇帝將出仗動太樂<lb/>
令令撞黄鐘之鐘右五鐘皆應協律郎跪俛伏舉麾鼓<lb/>
柷奏太和之樂皇帝出自西房即御坐坐南向符寳郎<lb/>
<pb n="KR2m0021_WYG_103-22b"/>
奉寳置於御坐如常儀偃麾戛敔樂止<hi>凡樂皆協律郎舉麾工鼓柷而</hi>
<hi>後作偃麾戛敔而後止</hi>典儀一人升就東階上西向立侍臣夾侍<lb/>
如常儀典謁引公王以下入就北面位公初入門舒和<lb/>
之樂作<hi>凡公行皆作舒和之樂</hi>公至位樂止群官立定典儀曰再拜<lb/>
賛者承傳<hi>凡典儀有詞賛者皆承傳</hi>在位者皆再拜侍中前跪奏稱<lb/>
侍中臣某言請延公王等升俛伏興又侍中稱制曰可侍中<lb/>
詣東階上西面稱詔延公王等升殿上典儀承傳階下<lb/>
賛者又承傳在位者皆再拜典謁以次引北面位者詣<lb/>
<pb n="KR2m0021_WYG_103-23a"/>
東西階公初行樂作至觧劔席樂止公王以下俱升席<lb/>
跪解劔俛伏興脱舄通事舍人以次引升殿立於坐後<lb/>
刑部郎中引案進立於西階下侍中跪奏請讀時令俛<lb/>
伏興又侍中稱制曰可侍中退復位刑部郎中再拜就<lb/>
解劔席跪解劔俛伏興脱舄取令持案者仍立于階下<lb/>
通事舍人引刑部郎中奉令升自西階詣席西東向跪<lb/>
置令於案俛伏興立于席後殿上典儀唱就坐公王以<lb/>
下及刑部郎中並就坐俛伏興坐刑部郎中讀令每句一<lb/>
<pb n="KR2m0021_WYG_103-23b"/>
絶使言聲可了讀令訖殿上典儀唱可起公王以下皆起<lb/>
通事舍人引公王以下及刑部郎中俱降刑部郎中以<lb/>
令置於案與羣官俱跪佩劔俛伏興納舄典謁各引還<lb/>
本位典儀曰再拜在位者皆再拜典謁引北面位者出<lb/>
持令案者自右延明門而出侍中跪奏稱侍中臣某言<lb/>
禮畢俛伏興還侍位皇帝興太樂令令撞㽔賔之鐘右<lb/>
五鐘皆應太和之樂作皇帝降坐御輿入自東房警蹕<lb/>
侍衞如來儀侍臣從至閤樂止典謁引東西面位者以<lb/>
<pb n="KR2m0021_WYG_103-24a"/>
次出讀夏令與讀春令同讀秋令與讀冬令同設刑部<lb/>
郎中讀令坐於御坐東南西向令案立于左延明門<lb/>
内道北郎中立於案後西面升降自東階餘與讀春令同<lb/>
皇帝若御翼善冠則羣官皆袴褶服陳解劔席若不設<lb/>
樂懸去警蹕<lb/>
　<lb/>
　<lb/>
　<lb/>
<pb n="KR2m0021_WYG_103-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百三<lb/>
</p>
<p>
</p>
  </div>
</body>
</text>
</TEI>
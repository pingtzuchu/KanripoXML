<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百七</head>
    <p>
<pb n="KR2m0021_WYG_107-1a"/>
欽定四庫全書<lb/>
　大唐開元禮卷一百七　　唐　蕭嵩等　撰<lb/>
　　嘉禮<lb/>
　　　内冊皇太子　　　　卜日<lb/>
　　　告圜丘　　　　　　告方澤<lb/>
　　　告太廟　　　　　　臨軒命使<lb/>
　　　皇太子受冊　　　　朝見<lb/>
　　　謁太廟　　　　　　㑹羣臣<lb/>
<pb n="KR2m0021_WYG_107-1b"/>
　　　羣臣上禮　　　　　皇后受羣臣賀<lb/>
　　　皇后㑹外命婦　　　皇太子㑹羣臣<lb/>
　　　皇太子㑹宫臣　　　宫臣上禮<lb/>
　　　　卜日<lb/>
冊皇太子有司卜日如别儀<lb/>
　　　　告圜丘　告方澤　告太廟<lb/>
右有司行事如常告之儀<lb/>
　　　　臨軒命使<lb/>
<pb n="KR2m0021_WYG_107-2a"/>
將行冊禮所司奏請太尉為使司徒為副前一日尚舍<lb/>
奉御設御幄于太極殿北壁下南向鋪御坐如常守宫<lb/>
設群官次于東西朝堂太樂令展宫懸于殿庭設舉麾<lb/>
位于殿上西階之西東向一位于樂懸東南西向皷吹<lb/>
令展十二案於建皷之外乘黄令陳車輅尚輦奉御陳<lb/>
輿輦並如常儀典儀設羣官版位文官一品以下五品<lb/>
以上于懸東六品以下於横街之南俱重行西面北上<lb/>
武官一品以下五品以上于懸西六品以下于横街之<lb/>
<pb n="KR2m0021_WYG_107-2b"/>
南俱東面諸親于五品以上之南<hi>皇宗親在東異姓親在西</hi>蕃客各<lb/>
分方于六品以下之南皆以北為上並如常儀<hi>若有朝集使分</hi>
<hi>方于文武官當品以下諸州使人分方于朝集使九品之後</hi>設典儀位于懸之東北<lb/>
賛者二人在南少退俱西向設冊使主副受命位于大<lb/>
横街南道東俱北面西上奉禮設門外位皆如元日之<lb/>
儀其日諸衞勒所部列黄麾大仗如常儀羣官等依時<lb/>
刻集朝堂俱就次各服朝服通事舍人各引就朝堂前<lb/>
位侍中量時刻版奏請中嚴鈒戟近仗各入陳於殿庭<lb/>
<pb n="KR2m0021_WYG_107-3a"/>
太樂令鼔吹令等帥工人入就位協律郎入就舉麾位<lb/>
典儀帥賛者先入就位諸侍衞之官各服其器服符寳<lb/>
郎奉寳俱詣閤奉迎通事舍人引羣官入就位又引冊<lb/>
使入立于太極門外道東西面黄門侍郎帥主節奉節<lb/>
立于左延明門内道北中書侍郎帥令使奉冊案及璽<lb/>
綬案立于節南俱西面<hi>每案各令史二人絳公服對舉仍覆以帕</hi>侍中版奏<lb/>
外辦皇帝服衮冕御輿以出曲直華盖警蹕侍衞如常<lb/>
儀皇帝將出仗動太樂令令撞黄鐘之鐘右五鐘皆應<lb/>
<pb n="KR2m0021_WYG_107-3b"/>
協律郎跪俛伏舉麾<hi>凡樂皆協律郎舉麾工鼔柷而後作偃麾戛敔而後止</hi>鼓柷<lb/>
奏太和之樂鼔吹振作皇帝出自西房即御坐南向坐<lb/>
符寳郎奉寳置于御坐如常樂止通事舍人引冊使主<lb/>
副入就位太尉初入門舒和之樂作至位樂止立定典<lb/>
儀曰再拜賛者承傳羣官在位者皆再拜侍中前承制<lb/>
降詣使者東北西面稱有制冊使俱再拜侍中宣制曰<lb/>
冊某為皇太子命公等持節展禮宣制訖又俱再拜侍<lb/>
中還侍位黄門侍郎引主節立于使者東北西面主節<lb/>
<pb n="KR2m0021_WYG_107-4a"/>
以節授黄門侍郎黄門侍郎執節西面授太尉太尉受付主<lb/>
節主節立於使後黄門侍郎退中書侍郎引冊案及璽綬案<lb/>
立于冊使東北西面中書侍郎取冊<hi>持案者退自使後立于太尉之左</hi>
西面授太尉太尉受冊置于案持案者退立于使後中<lb/>
書侍郎又取璽綬以授太尉太尉受置于案皆如受冊<lb/>
之儀中書侍郎退典儀曰再拜賛者承傳羣官在位者<lb/>
皆再拜通事舍人引冊使出持節者前導持案者從之<lb/>
太尉初行樂作出門樂止侍中前跪奏稱侍中臣某言<lb/>
<pb n="KR2m0021_WYG_107-4b"/>
禮畢俛伏興還侍位皇帝興太樂令令撞㽔賔之鐘左<lb/>
五鐘皆應鼓柷奏太和之樂皇帝降坐侍衞警蹕如來<lb/>
儀入自東房樂止通事舍人引羣官在位者以次出蕃<lb/>
客先出<lb/>
　　　　　皇太子受冊<lb/>
前一日守宫設冊使次于重明門外道西副使次又于<lb/>
其西俱南面並鋪床席又設宫臣文武官次于東宫朝<lb/>
堂如常所司陳設皇太子羽儀車輿及樂懸等並如元<lb/>
<pb n="KR2m0021_WYG_107-5a"/>
日受朝之儀掌筵設皇太子受冊位于殿庭階間北面<lb/>
掌儀設宫官版位于殿庭文官五品以上于懸東六品<lb/>
以下於横街之南皆西面北上武官五品以上于懸西<lb/>
六品以下於横街之南當文官皆東面北上奉禮設朝<lb/>
堂前位如常其日諸衞率各勒所部屯門列仗如式宫<lb/>
官于冊使未到之前量時刻赴集次改服朝服各就朝<lb/>
堂前位太尉司徒既受命出自朝堂乘輅備鹵簿皷<lb/>
吹持節如式其冊璽綬各以油絡網犢車載而行至東<lb/>
<pb n="KR2m0021_WYG_107-5b"/>
宫朝堂降輅謁者引就次持節者前導持案者從之掌<lb/>
次者延入次初冊使將至通事舍人引各宫臣入就殿<lb/>
庭位左庶子版奏請中嚴宫臣入訖通事舍人引太尉<lb/>
司徒入立于左閤門外西面北上<hi>持幡節及冊璽案者至閤外並以給使代</hi>
<hi>之</hi>左庶子版奏外辦皇太子著雙童髻絳紗袍就受冊<lb/>
位<hi>所司預奏請左庶子一人引導相禮</hi>典直承引太尉以下入太尉立于<lb/>
階間南面司徒立于太尉西南東面節在太尉東南西<lb/>
面冊璽案在司徒西南東面掌書二人立于皇太子之左<lb/>
<pb n="KR2m0021_WYG_107-6a"/>
少前東面司徒就案取册進東面授太尉持節者脱節<lb/>
衣太尉稱有詔左庶子賛皇太子再拜皇太子再拜太<lb/>
尉宣冊訖左庶子又賛皇太子再拜皇太子又再拜左<lb/>
庶子進詣太尉前受冊退授皇太子皇太子受以授掌<lb/>
書司徒又次取璽綬進東面授太尉左庶子進太尉前<lb/>
受退授皇太子皇太子受以授掌書訖持節者加節衣<lb/>
左庶子賛皇太子退典直各引太尉以下出至閤外通<lb/>
事舍人承引以出<hi>其案及幡節等並轉付令史主節</hi>又通事舍人各引<lb/>
<pb n="KR2m0021_WYG_107-6b"/>
宫臣以次出太尉司徒乘輅詣朝堂至降車所降輅入<lb/>
至太極殿庭大横街南御道東北面西上立中書令立<lb/>
於太尉東北西面太尉等再拜復命曰奉詔冊皇太子<lb/>
禮畢又再拜中書令奏聞太尉等退鹵簿幡節等各還本<lb/>
司<lb/>
　　　　皇太子朝謁<lb/>
其日冊訖皇太子著雙童髻絳紗袍詣皇帝所御殿如<lb/>
常内朝之式至閤司賔引入至殿前北面再拜司賔引<lb/>
<pb n="KR2m0021_WYG_107-7a"/>
退詣皇后所御殿前北面再拜司賔引出還宫如常<lb/>
　　　　謁太廟　皇帝㑹羣臣　羣臣上禮<lb/>
　　　　皇后受羣臣賀　皇后㑹外命婦<lb/>
　　　　皇太子㑹羣臣　皇太子㑹宫臣<lb/>
　　　　宫臣上禮<lb/>
右並如臨軒冊命之儀<lb/>
　<lb/>
　<lb/>
<pb n="KR2m0021_WYG_107-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百七<lb/>
</p>
<p>
</p>
  </div>
</body>
</text>
</TEI>
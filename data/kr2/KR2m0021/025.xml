<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷二十五</head>
    <p>
<pb n="KR2m0021_WYG_025-1a"/>
欽定四庫全書<lb/>
　大唐開元禮卷二十五　　唐　蕭嵩等　撰<lb/>
　　吉禮<lb/>
　　　春分祀日於東郊有司攝事<lb/>
　　　齋戒　　　　　　　陳設<lb/>
　　　奠玉帛　　　　　　進熟<lb/>
　　　　齋戒<lb/>
前祀五日諸預祀之官散齋三日致齋二日<hi>散齋皆扵正寢致齋</hi>
<pb n="KR2m0021_WYG_025-1b"/>
<hi>一日于本司一日于祀所其無本司者並于祀所</hi>凡散齋理事如舊惟不弔喪<lb/>
問疾不作樂不判署刑殺文書不行刑罰不預穢惡致<lb/>
齋惟祀事得行其餘悉斷其祀官已齋而闕者通攝行<lb/>
事光祿卿監取明水火<hi>太官令取水于隂鍳取火于陽燧火以供爨水以實樽</hi>前<lb/>
祀一日諸衛令其屬未後一刻各以其方器服守衛壝<lb/>
門與太樂工人俱清齋一宿<lb/>
　　　　陳設<lb/>
前祀三日衛尉設祀官公卿以下次于東壝之外道南<lb/>
<pb n="KR2m0021_WYG_025-2a"/>
北向西上陳饌幔于内壝東門之外道南北向太樂令<lb/>
設宫懸之樂于壇南内壝之内東方西方磬簴起北鐘<lb/>
簴次之南方北方磬簴起西鐘簴次之設十二鎛鐘于<lb/>
編懸之閒各依神位樹雷鼓于北懸之内道之左右植<lb/>
建鼓于四隅置柷敔于懸内<hi>柷在左敔在右</hi>設歌鐘歌磬于壇<lb/>
上近南北向磬簴在西鐘簴在東其匏竹者立于壇下<lb/>
重行北向相對為首<hi>凡懸皆展而編之</hi>諸工人各位于懸後東<lb/>
方西方以北為上南方北方以西為上右校掃除壇之<lb/>
<pb n="KR2m0021_WYG_025-2b"/>
内外郊社令積柴于燎壇<hi>其壇于神壇之左内壝之外</hi>方八尺髙一<lb/>
丈開上南出户方三尺前祀一日奉禮設祀官公卿位<lb/>
于内壝東門之内道北執事位于道南每等異位俱重<lb/>
行西面以北為上設望燎位當柴壇之北南向設御<lb/>
史位于壇上正位于東南隅西向副位于西南隅東向<lb/>
令史各陪其後于壇下設奉禮位于樂懸東北賛者二<lb/>
人在南差退俱西向又設奉禮賛者位于燎壇東北西<lb/>
向北上設恊律郎位于壇上南陛之西東向設太樂令<lb/>
<pb n="KR2m0021_WYG_025-3a"/>
位扵北懸之間當壇北向設祀官公卿以下門外位于<lb/>
東壝之外道南每等異位重行北面西上設酒樽之位<lb/>
太樽二著樽二山罍一在壇上于東南隅北向<hi>尊皆置于坫加勺羃</hi>
<hi>設爵于尊下</hi>設洗于壇南陛東北向罍水在洗東篚在洗西<lb/>
南肆<hi>篚實以巾爵</hi>執樽罍篚羃者各于樽罍篚羃之後設玉<lb/>
幣之篚于壇上樽坫之所晡後謁者引光禄卿詣厨視<lb/>
溉濯又謁者引諸祀官詣厨省饌具訖俱還齋所祀日<lb/>
未明十刻太官令帥宰人以鸞刀割牲祝史以豆取毛<lb/>
<pb n="KR2m0021_WYG_025-3b"/>
血置于饌所遂烹牲<hi>青牲一</hi>未明五刻太史令郊社令升<lb/>
設大明神坐于壇上北方南向席以藁秸設神位于坐<lb/>
首<lb/>
　　　　奠玉帛<lb/>
祀日未明三刻諸祀官各服其服郊社令良醖令各帥<lb/>
其屬入實樽罍玉幣<hi>凢尊之次太尊為上實以醴齊著尊次之實以盎齊罍尊實以清酒</hi>
<hi>其𤣥酒各實于上尊罍尊無𤣥酒禮神之玉以圭璧其幣以青</hi>太官令帥進饌者實諸<lb/>
籩豆簠簋入設于内壝東門之外饌幔内未明二刻奉<lb/>
<pb n="KR2m0021_WYG_025-4a"/>
禮帥賛者先入就位賛引引御史博士太祝及令史祝<lb/>
史與執樽罍篚羃者入自東門當壇南重行北面西上<lb/>
<hi>凢𨗳引者每曲一逡巡</hi>立定奉禮曰再拜賛者承傳<hi>凡奉禮有詞賛者皆承傳</hi>
御史以下皆再拜訖執樽者升自東陛立于樽所壇下<lb/>
執樽罍篚冪者各就位賛引引御史太祝詣壇東陛升<lb/>
行掃除于上令史祝史行掃除于下訖引降就位未明<lb/>
一刻太樂令帥工人二舞次入就位文舞入陳于懸内<lb/>
武舞立于懸南道西謁者引司空入就位立定奉禮曰<lb/>
<pb n="KR2m0021_WYG_025-4b"/>
再拜司空再拜訖謁者引司空詣壇東陛升行掃除于<lb/>
上降行樂懸于下訖還本位初司空入謁者引祀官賛<lb/>
引引執事者俱就壝外位司空行掃除訖謁者賛引各<lb/>
引祀官以次入就位立定奉禮曰衆官再拜衆官在位<lb/>
者皆再拜<hi>其先拜者不拜</hi>謁者進太尉之左白有司謹具請行<lb/>
事退復位恊律郎跪俯伏舉麾<hi>凢取物皆跪俛伏而取以興奠物則奠訖俛伏</hi>
<hi>而興</hi>後鼓柷奏豫和之樂乃以圜鐘之均文舞之舞樂舞<lb/>
六成偃麾戛敔樂止<hi>凡樂皆協律郎舉麾工鼔柷而後作偃麾戛敔而後止</hi>奉禮<lb/>
<pb n="KR2m0021_WYG_025-5a"/>
曰衆官再拜衆官在位者皆再拜太祝取玉幣于篚立<lb/>
于樽所謁者引太尉詣壇升自南陛北向立太祝加玉於<lb/>
幣東向授太尉太尉受玉幣登歌作肅和之樂乃以大<lb/>
呂之均謁者引太尉進北面跪奠于大明神坐俛伏興<lb/>
謁者引太尉少退北向再拜訖登歌止謁者引太尉降<lb/>
自南陛還本位衆官拜訖祝史奉毛血之豆立扵門外<lb/>
扵登歌止祝史奉毛血入升自南陛太祝迎取扵壇上<lb/>
進奠于神坐太祝與祝史退立于樽所<lb/>
<pb n="KR2m0021_WYG_025-5b"/>
　　　　進熟<lb/>
太尉既升奠玉帛太官令出帥饌者奉饌陳于内壝門<lb/>
外謁者引司徒出詣饌所司徒奉俎太祝既奠毛血太<lb/>
官令引饌入俎初入門雍和之樂作<hi>自後酌獻皆奏雍和之樂</hi>饌至<lb/>
陛樂止祝史進徹毛血之豆降自東陛以出饌升南陛<lb/>
太祝迎引于壇上設于神坐前<hi>籩豆盖羃先徹乃升簠簋既奠却其盖于下</hi>
設訖謁者引司徒以下降自東陛復位太祝還樽所謁<lb/>
者引太尉詣罍洗盥手洗匏爵訖謁者引太尉升自南<lb/>
<pb n="KR2m0021_WYG_025-6a"/>
陛詣酒樽所執樽者舉羃太尉酌醴齊訖樂作謁者引<lb/>
太尉進大明神坐前北向跪奠爵興謁者引太尉少退<lb/>
北向立樂止太祝持版進于神坐之右東面跪讀祝文<lb/>
曰維某年嵗次月朔日子嗣天子臣某謹遣太尉封臣<lb/>
名敢昭告于大明惟神宣布太陽照臨下土動植咸頼<lb/>
幽隠無遺時惟仲春敬遵常禮謹以玉帛犧齊粢盛庶<lb/>
品祗祀于神尚饗訖興太尉再拜初讀祝文訖樂作太<lb/>
祝進奠版于神坐還樽所太尉拜訖樂止太祝以爵酌<lb/>
<pb n="KR2m0021_WYG_025-6b"/>
罍福酒進太尉之右西向立太尉再拜受爵跪祭酒啐<lb/>
酒奠爵興太祝帥齋郎進俎太祝減神前胙肉加于俎<lb/>
太祝持俎授太尉太尉受以授齋郎太尉取爵遂飲卒<lb/>
爵太祝進受爵復于坫太尉興再拜謁者引太尉降復<lb/>
位文舞出鼓柷作舒和之樂出訖戛敔樂止武舞入鼓<lb/>
柷作舒和之樂立定戛敔樂止初太尉獻将畢謁者引<lb/>
太常卿詣罍洗盥手洗匏爵訖謁者引太常卿自東陛<lb/>
升壇詣著樽所執尊者舉羃太常卿酌盎齊武舞作謁<lb/>
<pb n="KR2m0021_WYG_025-7a"/>
者引太常卿進大明神坐前北向跪奠爵興謁者引太<lb/>
常卿少退北向再拜訖太祝以爵酌罍福酒進太常卿<lb/>
之右西向立太常卿再拜受爵跪祭酒遂飲卒爵太祝<lb/>
進受爵復扵坫太常卿興再拜謁者引太常卿降復位<lb/>
初太常卿獻将畢謁者引光祿卿詣罍洗盥手洗匏爵<lb/>
升酌盎齊終獻如亞獻之儀訖謁者引光祿卿降復位<lb/>
武舞六成樂止舞獻俱畢太祝進徹豆還樽所<hi>徹者籩豆各一</hi>
<hi>少移于故處</hi>奉禮曰賜胙賛者唱衆官再拜衆官在位者皆<lb/>
<pb n="KR2m0021_WYG_025-7b"/>
再拜<hi>已飲福受胙者不拜</hi>豫和之樂作奉禮曰衆官再拜衆官在<lb/>
位者皆再拜樂一成止謁者進太尉之左白請就望燎<lb/>
位謁者引太尉就望燎位南向立于衆官将拜太祝執<lb/>
篚進神坐前跪取玉幣祝版齋郎以俎載牲醴稷黍飯<lb/>
及爵酒降自南陛經懸南行當柴壇南東行自陛南登<lb/>
柴壇以玉幣祝版饌物置于柴上户内訖奉禮曰可燎<lb/>
東西面各四人以炬燎火半柴謁者進太尉之左白禮<lb/>
畢謁者引太尉出又謁者賛引各引祀官以次出賛引<lb/>
<pb n="KR2m0021_WYG_025-8a"/>
引御史以下俱復執事位立定奉禮曰再拜御史以下<lb/>
皆再拜賛引引出工人二舞以次出<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_025-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷二十五<lb/>
</p>
<p>
</p>
  </div>
</body>
</text>
</TEI>
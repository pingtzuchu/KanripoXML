<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷五十八</head>
    <p>
<pb n="KR2m0021_WYG_058-1a"/>
欽定四庫全書<lb/>
　大唐開元禮卷五十八　　唐　蕭嵩等　撰<lb/>
　　吉禮<lb/>
　　　皇帝巡狩告於太社<lb/>
　　　齋戒　　　　　　　陳設<lb/>
　　　鑾駕出宫　　　　　薦玉帛<lb/>
　　　進熟　　　　　　　鑾駕還宫<lb/>
　　　　齋戒<lb/>
<pb n="KR2m0021_WYG_058-1b"/>
將告有司卜日如别儀前一日皇帝清齋於太極殿諸<lb/>
預告之官清齋於太社署近侍之官應從升者及羣官<lb/>
客使等各於本司及公館清齋一宿諸衛令其屬晡後<lb/>
一刻各以其方器服守衛社宫門與樂工人俱清齋一<lb/>
宿<lb/>
　　　　陳設<lb/>
前告三日尚舍直長設大次於社宫西門之外道北南<lb/>
向尚舍奉御鋪御坐守宫設文武侍臣及從駕羣官次<lb/>
<pb n="KR2m0021_WYG_058-2a"/>
各於常所前二日太樂令設宫懸之樂於壇北各設登<lb/>
歌及舉麾位各於壇上並如常儀右校清掃内外又為<lb/>
瘞埳二於樂懸之北如常前一日奉禮設御位於北門<lb/>
之内當社壇南向設告官及從駕羣官版位於内外如<lb/>
常儀郊社令帥府史二人及齋郎以樽坫洗篚羃入設<lb/>
皆如常儀執樽罍篚羃者各位於樽罍篚羃之後告日<lb/>
未明十五刻太官令帥宰人烹牲於厨<hi>牲用黑牛二齋郎以豆取牲血如常</hi>
未明四刻太社令郊社令各服其服升設神坐席位如常<lb/>
<pb n="KR2m0021_WYG_058-2b"/>
　　　　鑾駕出宫<lb/>
皇帝服衮冕乗玊輅陳大駕鹵簿其嚴鼓時刻奏請進<lb/>
發内外器服皆如常儀<lb/>
　　　　薦玉帛<lb/>
其日未明三刻諸告官各服其服郊社令良醖令各帥<lb/>
其屬入實樽罍玉幣<hi>太尊實以醴齊配坐之象尊其實亦如之其明水各實于上尊玊俱</hi>
<hi>以兩珪有邸</hi>太祝各以幣置於篚<hi>幣随牲色各長一丈八尺</hi>太官令帥進<lb/>
饌者實諸籩豆簋簠等皆設於神厨未明二刻奉禮帥賛<lb/>
<pb n="KR2m0021_WYG_058-3a"/>
者先入就位贊引引御史太祝以下行掃除如常儀訖<lb/>
各引就位車駕將至謁者贊引各引告官以下及從升<lb/>
羣官客使先至者俱就門外位駕至大次門外迴輅南向千<lb/>
牛將軍降立於輅右侍中進當鑾駕前跪奏稱侍中臣<lb/>
某言請降輅俛伏興還侍位皇帝降輅之大次郊社令以<lb/>
祝版進署如常謁者贊引各引從駕羣官俱就門外位<lb/>
奉禮帥賛者先入就位贊引引御史及諸太祝與執樽罍<lb/>
篚羃者亦就位太樂令帥工人次入就位<hi>升堂者皆降脱履於下</hi>
<pb n="KR2m0021_WYG_058-3b"/>
<hi>納如式</hi>通事舍人各引告官及從告羣官客使次入就位<lb/>
皇帝停大次半刻頃太常博士引太常卿立於大次門<lb/>
外北向侍中版奏外辦皇帝出次華盖侍衛如常儀博<lb/>
士引太常卿太常卿引皇帝<hi>凡太常卿前導皆博士先引</hi>至社宫北<lb/>
門外殿中監進鎮珪華盖仗衛停於門外近侍者從入<lb/>
如常皇帝至版位南向立<hi>毎立定太常卿與博士退立於左</hi>太常卿前<lb/>
奏請再拜退復位皇帝再拜奉禮曰衆官再拜贊者承<lb/>
傳<hi>凡奉禮有詞贊者皆承傳</hi>衆官在位者皆再拜太常卿奏有司謹<lb/>
<pb n="KR2m0021_WYG_058-4a"/>
具請行事退復位協律郎跪俛伏興舉麾鼔祝奏順和<lb/>
之樂以函鐘之均樂八成偃麾戛敔樂止<hi>凡樂皆協律郎舉麾工鼓</hi>
<hi>柷而後作偃麾戞敔而後止</hi>太常卿前奏再拜退復位皇帝再拜奉<lb/>
禮曰衆官再拜衆官在位者皆再拜諸祝俱取玉幣於<lb/>
篚各立於樽所太常卿引皇帝太和之樂作<hi>皇帝毎行皆作太和</hi>
<hi>之樂</hi>皇帝詣太社壇升自北陛近侍者從升如常儀皇帝<lb/>
升壇南向立樂止太祝加幣玉以授侍中侍中奉玉幣<lb/>
西向進皇帝受玉幣登歌作肅和之樂以應鐘之均<lb/>
<pb n="KR2m0021_WYG_058-4b"/>
太常卿引皇帝進南面跪奠於太社神前俛伏興太常<lb/>
卿引皇帝少退南向再拜太常卿引皇帝立於東方西<lb/>
向又太祝以幣授侍中侍中奉幣南面進皇帝受幣太<lb/>
常卿引皇帝進西向跪奠於后土氏神坐俛伏興太常<lb/>
卿引皇帝少退西向再拜訖登歌止太常卿引皇帝降<lb/>
自北陛樂作太常卿引皇帝詣太稷壇升奠玉幣於太<lb/>
稷氏后稷氏升降皆如太社壇訖太常卿引皇帝降自<lb/>
北陛樂作皇帝還版位南向立樂止<lb/>
<pb n="KR2m0021_WYG_058-5a"/>
　　　　　進熟<lb/>
皇帝既升奠玉幣太官令出帥進饌者奉饌陳於西門<lb/>
之外司徒奉太社之俎初皇帝既至位樂止太官令引<lb/>
太社太稷之饌入自正門后土后稷之饌入自左門俎<lb/>
初入門雍和之樂作饌至陛樂止太社太稷之饌升自<lb/>
北陛后土后稷之饌升自西陛諸祝迎引於壇上各設<lb/>
於神坐前訖謁者引司徒以下降復位諸祝各還樽所<lb/>
太常卿引皇帝詣罍洗樂作皇帝至罍洗樂止侍中跪<lb/>
<pb n="KR2m0021_WYG_058-5b"/>
取<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>興沃水又侍中跪取盤興承水皇帝盥手黄門侍中<lb/>
跪取巾於篚興進皇帝帨手訖受巾跪奠於篚遂取爵於<lb/>
篚興進皇帝受爵侍中酌罍水又侍中奉盤以承水皇帝<lb/>
洗爵黄門侍郎又授巾如初皇帝拭爵訖侍中奠盤<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>侍中受<lb/>
巾奠於篚太常卿引皇帝樂作皇帝詣太社壇升自北陛樂<lb/>
止近侍者從升如常謁者引司徒升自西陛立于樽所齋郎奉<lb/>
俎從升立於司徒之後太常卿引皇帝詣太社酒樽所執樽者<lb/>
舉羃侍中贊酌醴齊訖壽和之樂作<hi>皇帝每酌獻及飲福皆作夀和之樂</hi>太常卿<lb/>
<pb n="KR2m0021_WYG_058-6a"/>
引皇帝進太社神坐前南向跪奠爵俛伏興太常卿引皇帝<lb/>
少退南向立樂止太祝持版進於神坐之右西向跪讀祝文訖<hi>祝文</hi>
<hi>臨時撰</hi>皇帝再拜初讀祝文訖樂作太祝進跪奠版於神坐興還<lb/>
樽所皇帝拜訖樂止太常卿引皇帝詣后土酒樽所執樽者舉<lb/>
羃侍中取爵於坫進皇帝受爵侍中贊酌醴齊訖樂作太常卿<lb/>
引皇帝進后土神坐前向西跪奠爵俛伏興太常卿引皇帝少退<lb/>
西向立樂止太祝持版進於神坐之左南向跪讀祝文訖興皇帝再<lb/>
拜初讀祝文訖樂作太祝進跪奠版於神坐興還樽所皇帝拜<lb/>
<pb n="KR2m0021_WYG_058-6b"/>
訖樂止太常卿引皇帝詣太社神座前南向立樂作太祝以爵<lb/>
酌罍福酒合置一爵一太祝持爵以授侍中侍中受爵東向<lb/>
以進皇帝再拜受爵跪祭酒啐酒奠爵俛伏興諸祝帥齋<lb/>
郎進俎太祝減太社神前胙肉太祝以俎授司徒司徒奉俎<lb/>
東向進皇帝受以授左右皇帝跪取爵遂飲卒爵侍中<lb/>
進受爵以授太祝太祝受爵復於坫皇帝俛伏興再拜<lb/>
樂止太常卿引皇帝樂作皇帝降自北陛詣罍洗樂止<lb/>
謁者引司徒升自西陛立於樽所皇帝至罍洗盥手洗<lb/>
<pb n="KR2m0021_WYG_058-7a"/>
爵侍中黄門侍郎贊洗如常訖太常卿引皇帝樂作皇<lb/>
帝詣太稷壇升自北陛樂止皇帝酌獻太稷后稷皆如太<lb/>
社后土之儀訖太常卿引皇帝降自北陛樂作皇帝還<lb/>
版位南面立樂止謁者引司徒降復位登歌作諸祝各<lb/>
進徹豆還樽所<hi>徹者籩豆各一少移於故處</hi>奉禮曰賜胙贊者唱衆<lb/>
官再拜衆官在位者皆再拜<hi>已飲福受胙者不拜</hi>樂作太常卿前<lb/>
奏再拜退復位皇帝再拜奉禮曰衆官再拜衆官<lb/>
在位者皆再拜樂一成止太常卿前奏請就望瘞位太<lb/>
<pb n="KR2m0021_WYG_058-7b"/>
常卿引皇帝樂作皇帝至望瘞位南向立樂止於羣官<lb/>
將拜諸祝各執篚進神坐前取玊帛齋郎以俎載牲體<lb/>
稷黍飯爵酒各由其陛降壇南行當瘞埳西行諸祝以<lb/>
玊帛饌物置於塪訖奉禮曰可瘞塪東西面各四人寘<lb/>
土半塪太常卿前奏禮畢太常卿引皇帝還大次樂作<lb/>
皇帝出門殿中監前受鎮珪華盖侍衛如常儀皇帝如<lb/>
次樂止謁者贊引各引告官及從駕羣官以次出贊引<lb/>
引御史以下俱復執事位立定奉禮曰再拜御史以下<lb/>
<pb n="KR2m0021_WYG_058-8a"/>
皆再拜贊引引出工人以次出其祝版燔於齋坊<lb/>
　　　　鑾駕還宫如常儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_058-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷五十八<lb/>
</p>
<p>
</p>
  </div>
</body>
</text>
</TEI>
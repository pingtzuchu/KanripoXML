<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百五</head>
    <p>
<pb n="KR2m0021_WYG_105-1a"/>
欽定四庫全書<lb/>
　大唐開元禮卷一百五　　唐　蕭嵩等　撰<lb/>
　　嘉禮<lb/>
　　　臨軒冊命皇后　　　卜日<lb/>
　　　告圜丘　　　　　　告方澤<lb/>
　　　告太廟　　　　　　臨軒命使<lb/>
　　　皇后受冊　　　　　皇后受羣臣賀<lb/>
　　　皇后表謝　　　　　朝皇太后<lb/>
<pb n="KR2m0021_WYG_105-1b"/>
　　　皇帝㑹羣臣　　　　羣臣上禮<lb/>
　　　皇后㑹外命婦　　　皇后廟見<lb/>
　　　　卜日<lb/>
冊皇后有司預卜日如别儀<lb/>
　　　　告圜丘　告方澤　告太廟<lb/>
右並有司行事如常告之儀<lb/>
　　　　臨軒命使<lb/>
將行冊禮所司奏請太尉為使司徒為副前一日尚舎<lb/>
<pb n="KR2m0021_WYG_105-2a"/>
奉御設御幄于太極殿北壁下南向鋪御坐如常守宫<lb/>
設羣官次于東西朝堂太樂令展宫懸于殿庭設舉麾<lb/>
位于殿上西階之西東向一位於樂懸東南西向鼔吹<lb/>
令展十二案於建皷之外乘黄令陳車輅尚輦奉御陳<lb/>
輿輦並如常儀典儀設羣官版位文官一品以下五品<lb/>
以上于懸東六品以下于横街之南俱重行西面北上<lb/>
武官一品以下五品以上于懸西六品以下于横街之<lb/>
南當文官俱東面北上諸親于五品以上之南<hi>皇宗親在東異</hi>
<pb n="KR2m0021_WYG_105-2b"/>
<hi>姓親在西</hi>蕃客分方于六品以下之南皆以北為上並如常<lb/>
儀<hi>若有朝集使分方于文武官當品之下諸州使人分方于朝集使九品之後</hi>設典儀位于<lb/>
懸之東北賛者二人在南少退俱西向設冊使主副受<lb/>
命位於大横街南道東俱北面西上奉禮設門外位皆如<lb/>
元日之儀其日諸衞勒所部列黄麾大仗如常儀羣官<lb/>
等依時刻集朝堂俱就次各服朝服通事舍人各引就<lb/>
朝堂前位侍中量時刻版奏請中嚴鈒㦸近仗入陳于<lb/>
殿庭太樂令皷吹令等帥工人入就位協律郎入就舉<lb/>
<pb n="KR2m0021_WYG_105-3a"/>
麾位典儀帥賛者先入就位諸侍衞之官各服其器服<lb/>
符寳郎奉寳俱詣閤奉迎通事舍人引羣官入就位又<lb/>
引冊使入立于太極門外道東西面黄門侍郎主節奉<lb/>
節立于左延明門内道北中書侍郎帥令史奉冊案立<lb/>
于節南俱西面<hi>每案令令史二人絳公服對舉仍覆以帕</hi>侍中版奏外辦皇<lb/>
帝服衮冕御輿以出曲直華盖警蹕侍衞如常儀皇帝<lb/>
將出仗動太樂令令撞黄鐘之鐘右五鐘皆應協律郎<lb/>
跪俛伏舉麾<hi>凡樂皆協律郎舉麾工鼔柷而後作偃麾戛敔而後止</hi>鼓柷奏太和<lb/>
<pb n="KR2m0021_WYG_105-3b"/>
之樂鼔吹振作皇帝出自西房即御坐南向坐符寳郎<lb/>
奉寳置于御坐如常樂止通事舍人引冊使主副入就<lb/>
位太尉初入門舒和之樂作至位樂止立定典儀曰再<lb/>
拜賛者承傳羣官在位者皆再拜侍中前承制降詣使<lb/>
者東北西面稱有制冊使俱再拜侍中宣制曰勅某氏<lb/>
為皇后命公等持節展禮宣制訖又俱再拜侍中還侍<lb/>
位黄門侍郎引主節詣冊使所主節以節授黄門侍郎<lb/>
黄門侍郎執節西面授太尉太尉受付節立于使後黄<lb/>
<pb n="KR2m0021_WYG_105-4a"/>
門侍郎退中書侍郎引冊案及琮璽綬案立于冊使東<lb/>
北西面中書侍郎取<hi>持案者退自使後立于太尉之左</hi>西面授太尉太<lb/>
尉受冊置于案退立于使後中書侍郎又取琮璽綬以<lb/>
授太尉太尉受置于案皆如受冊之儀中書侍郎退典<lb/>
儀曰再拜賛者承傳羣官在位者皆再拜通事舍人引<lb/>
冊使出持節者前導持案者次之太尉初行樂作出門<lb/>
樂止侍中前跪奏稱侍中臣某言禮畢俛伏興還侍位<lb/>
皇帝興太樂令令撞㽔賔之鐘左五鐘皆應鼔柷奏太<lb/>
<pb n="KR2m0021_WYG_105-4b"/>
和之樂皇帝降坐侍衛警蹕如來儀入自東房樂止<lb/>
通事舍人引群官在位者以次出<hi>蕃客先出</hi>
　　　　皇后受冊<lb/>
前一日守宫于肅章門外道西近南隨便設太尉司徒<lb/>
等次東向北上又于命婦朝堂設外命婦次如常尚寝率<lb/>
其屬于皇后正殿設御幄鋪坐南向又設皇后受冊位<lb/>
于殿庭階間北向又設命婦等脱舄席于西階前近西<lb/>
東向司樂展宫懸之樂於殿庭設麾於殿上西階之西東向<lb/>
<pb n="KR2m0021_WYG_105-5a"/>
並如常内僕進重翟以下於肅章門之外道東西向以<lb/>
北為上其日依時刻諸衞勒所部屯門列仗及陳布于<lb/>
皇后正殿南門之外如常儀典儀設冊使位于肅章門<lb/>
外之西東向北上設内侍位于副使之南舉冊案及琮<lb/>
璽綬者位於南差退俱東向又設内給事位于北廂南向又<lb/>
設内謁者監位于其東南西向内謁者設外命婦位于命婦<lb/>
朝堂分左右廂大長公主以下在東太夫人以下在西並毎等<lb/>
異位重行相向以北為上司賛設内命婦及内官非供<lb/>
<pb n="KR2m0021_WYG_105-5b"/>
奉者陪列之位于受冊正殿之庭東廂西向重行北上又<lb/>
設内命婦等朝位于殿庭御道東重行北面西上又設<lb/>
外命婦朝位于殿庭御道左右近南大長公主以下在<lb/>
道東每等異位重行北面以西為上太夫人以下在道<lb/>
西每等異位重行北面以東為上又設司賛位于東階<lb/>
東南典賛二人在南差退俱西向内侍版奏皇后請中<lb/>
嚴外命婦依時刻俱赴集命婦朝堂次各服其服内謁<lb/>
者監預置二案于肅章門外近限太尉司徒既受命出<lb/>
<pb n="KR2m0021_WYG_105-6a"/>
至朝堂俱乘輅偹鹵簿皷吹持節如式其冊琮璽綬各<lb/>
以油絡網犢車載而行内侍之屬與所司守掌之至永<lb/>
安門外降輅謁者引入持節者前導持案者次之掌次<lb/>
者俱引入次内典引引外命婦就朝堂位司樂帥女工<lb/>
人入就位典樂升就舉麾位司賛帥典賛先就殿庭位<lb/>
内典引各引外命婦兩行以次進至肅章門司賔接引<lb/>
進入立于皇后正殿閤外如朝堂之位謁者引太尉以<lb/>
下就肅章門外位持節者立于太尉之北少退東面謁<lb/>
<pb n="KR2m0021_WYG_105-6b"/>
者監引内給事就南面位謁者監退復位内命婦等應<lb/>
陪列者各服其服司賔引就陪位尚儀版奏外辦皇后<lb/>
首飾褘衣司言引尚宫尚宫引皇后出自正殿西房侍<lb/>
衛警蹕如常儀<hi>首飾褘衣所司預進</hi>典樂舉麾奏正和之樂<hi>凡樂皆典</hi>
<hi>樂舉麾工鼔柷而後作偃麾戛敔而後止</hi>皇后至兩楹間南向立定樂止初<lb/>
内給事既就南面位太尉進内給事前北向跪稱太尉<lb/>
封臣某司徒封臣某奉制授皇后偹物典冊訖俛伏興<lb/>
退復位謁者監引内給事詣肅章門傳告司言司言入<lb/>
<pb n="KR2m0021_WYG_105-7a"/>
詣皇后前跪奏訖興還侍位初司言入奉冊琮璽綬者<lb/>
以次進當司徒前司徒取冊琮綬以次進授太尉舉案者<lb/>
以次退司徒授訖退復位内侍進太尉前西面以次受<lb/>
冊琮璽綬東面授内謁者監<hi>量以内謁者等助舉之</hi>退復位内謁<lb/>
者監等持冊琮璽綬等進立于肅章門外跪置冊琮璽綬<lb/>
于案俛伏興初司言奏訖尚儀賛皇后降司言引尚宫<lb/>
尚宫引皇后降就庭中北面位皇后初行樂作立定樂<lb/>
止初皇后將降又尚宫詣門跪取冊尚服詣門跪取琮<lb/>
<pb n="KR2m0021_WYG_105-7b"/>
璽綬興進俱入立于皇后之右少前西向司言司寳各<lb/>
一人進立于皇后之左少前東向尚宫稱有制尚儀賛<lb/>
皇后再拜皇后再拜尚宫宣冊訖尚儀又賛皇后再拜<lb/>
皇后再拜奉冊進授皇后皇后受以授司言尚服又奉<lb/>
琮璽綬次授皇后皇后受以授司寳訖尚儀賛皇后升<lb/>
坐皇后御輿繖扇侍衞如常皇后升初行樂作即御坐<lb/>
南向坐司璽奉琮璽置于御坐樂止司賔引内命婦等<lb/>
陪列者以次進就北面位為首者初行典樂舉麾舒和<lb/>
<pb n="KR2m0021_WYG_105-8a"/>
之樂作至位立樂止司賛曰再拜掌賛承傳内命婦皆<lb/>
再拜司賔引為首者一人詣西階初行樂作至階樂止<lb/>
為首者脱舄升進當御坐前北面跪奏稱某妃妾姓等<lb/>
言伏惟殿下坤象配天德昭厚載凡厥兆庶不勝慶躍<lb/>
訖起司賔引為首者自西階降納舄樂作復位樂止司<lb/>
賛曰再拜掌賛承傳内命婦等皆再拜司言前承令降<lb/>
自西階詣命婦西北東面稱令㫖内命婦等皆再拜宣<lb/>
令訖在位又再拜司賛曰再拜典賛承傳在位者皆再<lb/>
<pb n="KR2m0021_WYG_105-8b"/>
拜司賔以次從隨使出門各還其寢為首者初行樂作<lb/>
至門樂止司賔又引外命婦以次入為首者初入門舒<lb/>
和之樂作至位樂止立定司賛曰再拜掌賛承傳外命<lb/>
婦皆再拜訖司賔引為首者一人進升奉賀復位拜樂<lb/>
作止及宣令拜辭等皆如内命婦之儀訖引出為首者<lb/>
初行樂作出門樂止司言又奏羣官賀訖尚儀前跪奏<lb/>
稱尚儀妾姓等言禮畢興還侍位皇后降坐樂作御輿<lb/>
入自東房侍衞警蹕如常儀樂止女工人退冊命使者<lb/>
<pb n="KR2m0021_WYG_105-9a"/>
乘輅詣朝堂至降車所降輅入至太極殿庭大横街南<lb/>
御道東北面西上立中書令立于太尉東北西面太尉<lb/>
等再拜復命曰奉制授皇后備物典冊禮畢又再拜中<lb/>
書令奏聞太尉等退鹵簿幡節等各還本司<lb/>
　　　　皇后受羣臣賀　　皇后表謝<lb/>
　　　　朝皇太后　　　　皇帝㑹羣臣<lb/>
　　　　羣臣上禮　　　　皇后㑹外命婦<lb/>
　　　　皇后廟見<lb/>
<pb n="KR2m0021_WYG_105-9b"/>
右並如納后之儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百五<lb/>
</p>
<p>
</p>
  </div>
</body>
</text>
</TEI>
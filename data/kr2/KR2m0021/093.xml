<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷九十三</head>
    <p>
<pb n="KR2m0021_WYG_093-1a"/>
欽定四庫全書<lb/>
　大唐開元禮卷九十三　　唐　蕭嵩等　撰<lb/>
　　嘉禮<lb/>
　　　納后上　　　　　　卜日<lb/>
　　　告圜丘　　　　　　告方澤<lb/>
　　　臨軒命使　　　　　納采<lb/>
　　　問名　　　　　　　納吉<lb/>
　　　納徵　　　　　　　告期<lb/>
<pb n="KR2m0021_WYG_093-1b"/>
　　　告廟　　　　　　　册后<lb/>
　　　　卜日<lb/>
將納后有司卜日如别儀<lb/>
　　　　告圜丘告方澤<lb/>
與加元服之儀同<hi>祝文臨時撰</hi>
　　　　臨軒命使<lb/>
將行納采制命太尉為使者宗正卿為副使吏部承以<lb/>
戒之<hi>問名納吉納徵告期奉迎並同使</hi>前一日尚舍奉御設御幄於太<lb/>
<pb n="KR2m0021_WYG_093-2a"/>
極殿如常守宫設群官客使等諸應陪位者次於東西<lb/>
朝堂太樂令展宫懸於殿庭設舉麾位於殿上一位於<lb/>
懸下皷吹令設十二案乘黄令陳車輅尚輦奉御陳輿<lb/>
輦皆如元日之儀典儀設文官一品以下五品以上位<lb/>
於懸東六品以下於横街之南皆重行西面北上設武<lb/>
官一品以下五品以上位於懸西六品以下於横街之<lb/>
南當文官皆重行東面北上設朝集使位各分方於文<lb/>
武官當品之下設諸親位於四品五品之下<hi>皇宗親在東異姓親</hi>
<pb n="KR2m0021_WYG_093-2b"/>
<hi>在西</hi>設蕃客位各分方於朝集使六品之南諸州使人分<lb/>
方位於朝集使九品之後設典儀位於懸之東北賛者<lb/>
二人在南少退西向設使者受命位於横街南道東副<lb/>
使又於其東少退俱北面奉禮設門外位於東西朝堂<lb/>
如元日之儀其日諸衛勒所部列黄麾仗如常儀群官<lb/>
依時刻集朝堂俱就次各服其服通事舍人引就朝堂<lb/>
前位侍中量時刻版奏請中嚴鈒㦸近仗入陳於殿庭<lb/>
太樂令帥工人入就位協律郎入就舉麾位諸侍衛之<lb/>
<pb n="KR2m0021_WYG_093-3a"/>
官各服其器服符寳郎奉寳俱詣閣奉迎典儀帥賛者<lb/>
先入就位通事舍人引群官入就位又引使者及副使<lb/>
立於太極門外道東西面黄門侍郎引主節執幡節中<lb/>
書侍郎引制書案立於左延明門内道北面西北上侍<lb/>
中版奏外辦皇帝服衮冕御輿以出曲直華盖警蹕侍<lb/>
衛如常儀皇帝將出仗動皇帝出自西房即御坐南向<lb/>
坐符寳郎奉寳置於御坐如常通事舍人引使主副入<lb/>
就位立定典儀曰再拜賛者承傳羣官在位者皆再拜<lb/>
<pb n="KR2m0021_WYG_093-3b"/>
侍中前承制降詣使者東北西面稱有制使主副俱再<lb/>
拜侍中宣制曰納某官某氏女為皇后命公等持節行<lb/>
納采等禮宣訖使主副又再拜侍中還侍位黄門侍郎<lb/>
引主節立於使者東北西面主節以節授黄門侍郎黄<lb/>
門侍郎執節西面授使者使者受付主節立於使者後<lb/>
黄門侍郎退中書侍郎引制書案立於使者東北西面中<lb/>
書侍郎取制書<hi>持案者退自使後立於使者之左</hi>西面授使者使者受<lb/>
制書置於案持案者退立於使後中書侍郎退典儀曰<lb/>
<pb n="KR2m0021_WYG_093-4a"/>
再拜賛者承傳羣官在位者皆再拜舍人引使主副出<lb/>
持節者前導持案者次之侍中前跪奏稱侍中臣某言<lb/>
禮畢俛伏興還侍位皇帝降御輿入自東房侍衛警蹕<lb/>
如來儀舍人引羣官在位者以次出初使主副乘輅備<lb/>
儀仗而行皷吹備而不作從者乘車以從其制書以油<lb/>
絡網犢車載而行自後皆如之<lb/>
　　　　納采<lb/>
前一日守宫設使者次於后氏大門外道右南向其日<lb/>
<pb n="KR2m0021_WYG_093-4b"/>
大昕使主副至於后氏大門外掌次者延入次<hi>凡賔主及行事</hi>
<hi>者皆公服</hi>主人受於廟<hi>無廟者受於正寢</hi>掌事者布神席於室户外<lb/>
之西莞筵紛純加藻席畫純南向右彫几使主副出次<lb/>
謁者引立於大門外之西東面北上持幡節者立於使<lb/>
者之北少退東面令史二人對舉制案立於使主副之<lb/>
南執雁者又在其南俱東面主人立於大門内西向儐<lb/>
者立於主人之左北面受命出立於門東西面曰敢請<lb/>
事使者曰某奉制納采儐者入告主人曰臣某之女若<lb/>
<pb n="KR2m0021_WYG_093-5a"/>
如人既蒙制訪臣某不敢辭儐者出告入引主人出迎<lb/>
使者於大門外之南北面主人再拜使者不答拜主人<lb/>
揖使先入至於階使者及宗正卿入幡節前導其持案<lb/>
及執雁者從入幡節立西階之西東面<hi>自後幡節皆如之</hi>使者<lb/>
由西階升立於兩楹間南面使副在使者西南持案及<lb/>
執雁者在使副西南俱東面主人升阼階詣使者前北<lb/>
面立持案者以案進使副前使副取制書持案者退復<lb/>
位使副奉制書進授使者退復位持節者脱節衣使者<lb/>
<pb n="KR2m0021_WYG_093-5b"/>
曰有制主人再拜宣制畢主人降詣階間北面再拜稽<lb/>
首訖升進北面受制書退以授左右仍北面立使副取<lb/>
雁以授使者退復位使者受雁主人再拜進受雁退以<lb/>
授左右仍北面立儐者引二人對舉答表案進立於主人<lb/>
後少西儐者取表以授主人主人受進授使者訖退復<lb/>
位再拜持節者加節衣謁者引使者及使副等降自西<lb/>
階以出<lb/>
　　　　制文<hi>凢六禮皆以版長一尺二寸博四寸厚八分后家答版亦如之</hi>
<pb n="KR2m0021_WYG_093-6a"/>
皇帝曰咨具官封姓渾元資始肇經人倫爰及夫婦以<lb/>
奉天地宗廟社稷謀於公卿咸以為宜率由舊典今使<lb/>
使持節太尉封某宗正卿封某以禮納采<lb/>
　　　　答文<lb/>
皇帝嘉命訪婚陋族偹數采擇臣之女<hi>姑姊妹則云先臣某官之遺女</hi>
未閑教訓衣履若而人欽承舊章肅奉典訓某官封臣<lb/>
姓名稽首頓首再拜承制詔<lb/>
　　　　問名<lb/>
<pb n="KR2m0021_WYG_093-6b"/>
使者既出遂立於内門外之西東面並如納采位初使<lb/>
者降主人降立於内門内東廂西面儐者進受命出請<lb/>
事使者曰將加卜筮奉制問名儐者入告主人曰臣某<lb/>
之子若如人既蒙制訪臣某不敢辭儐者出告入引主<lb/>
人出迎使者於内門外之南北面揖使者先入就位<lb/>
至於階使者及使副入幡節前導持案及執雁者從入<lb/>
使者由西階升立於兩楹間南面使副在使者西南持<lb/>
案及執雁者在使副西南俱東面主人升阼階詣使者<lb/>
<pb n="KR2m0021_WYG_093-7a"/>
前北面立持案者以案進使副前使副取制書持案者退復<lb/>
位使副奉制書進授使者退復位持節者脱節衣使者曰有<lb/>
制主人再拜使者宣制畢主人降詣階間北面再拜稽首訖<lb/>
升進北面受制書退以授左右仍北面立使副取雁以授使<lb/>
者使者受雁主人再拜進受雁以授左右仍北面立儐者引<lb/>
二人對舉答表案於主人後少西儐者取表以授主人主人<lb/>
受進授使者訖退復位再拜持節者加節衣謁者引使者及<lb/>
使副等降自西階以出立於内門外之西使副在南少退俱<lb/>
<pb n="KR2m0021_WYG_093-7b"/>
東面初使者降主人降立於東階下西面儐者進受命出請<lb/>
事使者曰禮畢儐者入告主人曰某公奉制至於某室某有<lb/>
先人之禮請禮從者儐者出告使者曰某既得將事敢辭儐<lb/>
者入告主人曰先人之禮敢固以請儐者出告使者曰某辭<lb/>
不得命敢不從儐者入告遂引主人升立於序端掌事者徹<lb/>
几改設二筵東上<hi>各用莞筵紛純加藻席繢純</hi>設甒醴於東房西牖下加<lb/>
勺羃坫在樽北實觶二角柶二各一籩一豆實以脯醢在坫<lb/>
北又設洗於東階東南如常施設訖儐者引主人降迎使者<lb/>
<pb n="KR2m0021_WYG_093-8a"/>
於内門外之東西面揖使者先入使者入門而左使副<lb/>
從之主人入門而右至階主人曰請某位升使者曰某<lb/>
敢辭主人又曰固請某位升使者曰某敢固辭主人又曰<lb/>
終請某位升使者曰某終敢辭主人升自阼階使者升自<lb/>
西階使副從升俱北面主人阼階上北面再拜使者及<lb/>
副使西階上北面答再拜主人受几於序端掌事者内<lb/>
拂几三奉兩端西北面以進主人東南向外拂几三振袂<lb/>
内執之掌事者一人又執几以從主人主人進西北向<lb/>
<pb n="KR2m0021_WYG_093-8b"/>
使者序進迎受於筵前東南向以俟主人還東階上北<lb/>
面再拜送使者以几進北靣跪各設於坐差退於西<lb/>
階上北靣東上俱答再拜立於階西東面南上賛者二<lb/>
人俱升取觶降盥手洗觶升實醴加柶於觶覆之面葉出<lb/>
房南面主人受醴面柄進使者於筵前西北向立又賛<lb/>
者執觶以從使者西階上北面各一拜序進筵前東南<lb/>
面主人以次授醴使者受俱復西階位上主人退復東<lb/>
階上北面一拜送掌事者以次薦脯醢於筵前使者各<lb/>
<pb n="KR2m0021_WYG_093-9a"/>
進升筵皆坐左執觶右取脯擩於醢祭於籩豆之間各<lb/>
以柶祭醴三始扱一祭又扱再祭興各以柶兼諸觶上<lb/>
臘降筵於西階上俱北面坐啐醴建柶各奠觶遂拜執<lb/>
觶興主人答拜使者進升筵坐各奠觶於薦東降筵序<lb/>
立於西階上東面南上掌事者牽馬入陳於門内三分<lb/>
庭一在南北首西上又掌事者奉幣篚升自東階以授<lb/>
主人主人授於序端進西面位掌事者一人又奉幣<lb/>
篚立於主人之後使者西階上俱北面再拜主人進<lb/>
<pb n="KR2m0021_WYG_093-9b"/>
詣楹間面南立使者序進立於主人之西俱南面主人以<lb/>
幣篚授使者使者受退立於西階上東面執幣者又以<lb/>
幣篚授主人主人受以授使副使副受之退立於使者<lb/>
位北俱東面主人還東階上北面拜送使者降自西階従者<lb/>
迓受幣使者當庭實揖馬以出牽馬者従出使者出大門外<lb/>
之西東面立従者迓受馬主人出門東西面再拜送使者退<lb/>
主人入立於東階下西面儐者告於主人曰賔不顧矣<lb/>
主人反於寢使者奉答表詣闕進<lb/>
<pb n="KR2m0021_WYG_093-10a"/>
　　　　制文<lb/>
皇帝曰咨某官封姓兩儀配合承天統物正位於内必<lb/>
俟令族重章舊典今使使持節太尉封某宗正卿封某<lb/>
以禮問名<lb/>
　　　　荅文<lb/>
皇帝嘉命使者某重宣中制問臣名族臣女夫婦所生先<lb/>
臣故某官之遺𤣥孫先臣故某官之遺曽孫先臣故某<lb/>
官之遺孫先臣故某官之外孫女年若干欽承舊章肅<lb/>
<pb n="KR2m0021_WYG_093-10b"/>
奉典制某官臣姓某稽首頓首再拜承制詔<hi>若女祖以上在則直</hi>
<hi>云某官臣之孫女等語</hi>
　　　　納吉<lb/>
前一日守宫設使者次於后氏大門外如初其日大昕<lb/>
使主副至於后氏大門外掌次者延入次掌事者設几<lb/>
筵如初使主副出次謁者引立於大門外之西東面北<lb/>
上持幡節者立於使者之北少退東面令史二人舉對制<lb/>
案立於使主副之南執雁者又在其南俱東面主人立大<lb/>
<pb n="KR2m0021_WYG_093-11a"/>
門内西面儐者進受命出請事使者曰加卜筮占曰從<lb/>
制使某也納吉儐者入告主人曰臣某之女若而人龜<lb/>
筮云吉臣預在焉臣某謹奉典制儐者出告入引主人<lb/>
出迎使者於大門外之南北面主人再拜使者不答拜<lb/>
主人揖使者先入至於階使者及使副入幡節前導持<lb/>
案及執雁者從入幡節立西階之西東面使者由西階升<lb/>
立於楹階南面使副在使者西南持案及執雁者在使<lb/>
副西南俱東面主人升阼階詣使者前北面立持案者<lb/>
<pb n="KR2m0021_WYG_093-11b"/>
以桉進使副前使副取制書持案者退復位使副奉制<lb/>
書進授使者退復位持節者脫節衣使者曰有制主人再<lb/>
拜使者宣制畢主人降詣階間北面再拜稽首訖升進北<lb/>
面受制書退以授左右仍北面立使副取鴈授使者退復位<lb/>
使者受鴈主人再拜進受鴈退授左右仍北面立儐者引<lb/>
二人對舉答表案進立於主人後少西儐者取表以授<lb/>
主人主人受以進授使者訖退復位再拜持節者加節<lb/>
衣謁者引使者及使副等降自西階以出立於内門外<lb/>
<pb n="KR2m0021_WYG_093-12a"/>
之西面使副在南少退俱東面初使者降主人降立於<lb/>
東階下西面儐者進受命出請事使者曰禮畢其儐使<lb/>
者如問名之儀<lb/>
　　　制文<lb/>
皇帝曰咨某官姓人謀龜從僉曰貞吉敬順典禮今使<lb/>
使持節太尉封臣某宗正卿臣某以禮納吉<lb/>
　　　答文<lb/>
皇帝嘉命使者某重宣中制太卜元吉臣陋族卑鄙憂<lb/>
<pb n="KR2m0021_WYG_093-12b"/>
懼不堪欽承舊章肅奉典制某官臣姓某稽首頓首再<lb/>
拜承制詔<lb/>
　　　納徴<lb/>
前一日守宫設使者次如初其日大昕使主副至后氏<lb/>
大門外掌次者延入次執事者入布羃於内門之外𤣥<lb/>
纁束帛陳於幕上六馬陳於羃南北首西上執事者奉<lb/>
糓珪以匱俟於幕東西面掌事者設几筵如初使主副<lb/>
出次謁者引立於大門外西東面北上持幡節者立於<lb/>
<pb n="KR2m0021_WYG_093-13a"/>
使者之北少退東面令史二人對舉制案於使副之南<lb/>
東面主人立於大門内西面儐者進受命出請事使者<lb/>
曰某奉制納徴儐者入告主人曰奉制賜臣以重禮臣<lb/>
某祇奉典制儐者出告入引主人出迎使者於大門外<lb/>
之南北面主人再拜使者不答拜謁者引使者及使副<lb/>
入幡節前導持案者從入使者入門而左主人入門而<lb/>
右至於内門使主副立於門西東面北上主人立於<lb/>
門東西面儐者引主人揖使者先入門至於階使<lb/>
<pb n="KR2m0021_WYG_093-13b"/>
副從入由西階升立於楹間南面使副在使者西南持<lb/>
案者在使副西南俱東面主人由阼階詣使者前北面<lb/>
立於主人揖入門執事者坐啟匱取珪加於𤣥纁上及<lb/>
牽馬者從入三分庭一在南北首西上執珪者在馬西<lb/>
俱北面持案者以案進使副前使副取制書持案者退<lb/>
復位使副奉制書進授使者退復位持節者脫節衣使<lb/>
者曰有制主人再拜訖使者宣制畢主人降詣階間北<lb/>
面再拜稽首訖升進北面受制書退以授左右仍北面<lb/>
<pb n="KR2m0021_WYG_093-14a"/>
立儐者引二人對舉答表案進主人後少西儐者取表<lb/>
以授主人主人受以授使者訖退復位再拜謁者引使<lb/>
者及使副等降自西階以出立於内門外之西使副在<lb/>
南少退俱東面初主人受制書訖左右受玉帛於庭<lb/>
受馬者自左授之以東牽馬者既授馬自前面而出主<lb/>
人降立於東階下西面儐者進受命出請事使者曰禮<lb/>
畢其儐使者如納吉之儀<lb/>
　　　　制文<lb/>
<pb n="KR2m0021_WYG_093-14b"/>
皇帝曰咨某官姓之女有母儀之德窈窕之姿如山如<lb/>
河宜奉宗廟永承天祚𤣥纁珪馬以章典禮今使使<lb/>
持節太尉封某宗正卿封某以禮納徵<lb/>
　　　　答文<lb/>
皇帝嘉命使者某重宣中制降婚卑陋崇以上公寵以<lb/>
豐禮偹物典䇿欽承舊章肅奉典制某官臣姓名稽首<lb/>
頓首再拜承制詔<lb/>
　　　　告期<lb/>
<pb n="KR2m0021_WYG_093-15a"/>
前一日守宫設使者次如初其日大昕使主副至后氏<lb/>
大門外掌次者延入次掌事者設几筵如初使主副出<lb/>
次謁者引立於大門外之西東面北上持幡節者立於<lb/>
使者之北少退東面令史二人對舉制書案立於使副<lb/>
之南執雁者又在其南俱東面主人立於大門内西面<lb/>
儐者進受命出請事使者曰制使某告期儐者入告主<lb/>
人曰臣某謹奉制儐者出告入引主人出迎使者於大<lb/>
門外之南北面主人再拜使者不答拜主人揖使者先<lb/>
<pb n="KR2m0021_WYG_093-15b"/>
入至於階使者及使副入幡節前導持案及執雁者從<lb/>
入使者由西階升立於兩楹間南面使副在使者西南持案<lb/>
及執雁者在使副西南俱東面主人升阼階詣使者前<lb/>
北面持案者以案進使副前使副取制書進授使者退復<lb/>
位持節者脱節衣使者曰有制主人再拜使者宣制畢<lb/>
主人降詣階間北面再拜稽首訖升進北面受制書退<lb/>
授左右仍北面立使副取雁授使者退復位使者受雁主<lb/>
人再拜進受雁退以授左右仍北面立儐者引二人對舉<lb/>
<pb n="KR2m0021_WYG_093-16a"/>
荅表案進立於主人後少西儐者進取表以授主人主人<lb/>
受以進授使者訖復位再拜持節者加節衣謁者引使<lb/>
者及使副等降自西階以出立於内門外之西使副在<lb/>
南少進俱東面初使者降主人降立於東階下西面儐<lb/>
者進受命出請事使者曰禮畢其儐使者如納徵之儀<lb/>
　　　　制文<lb/>
皇帝曰咨某官姓謀於公卿太筮元龜㒺有不臧率遵<lb/>
典禮今使使持節太尉封某宗正卿封某以禮告期<lb/>
<pb n="KR2m0021_WYG_093-16b"/>
　　　　答文<lb/>
皇帝嘉命使者某重宣中制告曰惟某年某月日可迎<lb/>
臣欽承舊章肅奉制典某官臣姓某稽首頓首再拜承<lb/>
制詔<lb/>
　　　　告廟<lb/>
有司以特牲告如常告禮<hi>祝文臨時撰</hi>
　　　　册后<lb/>
前一日守宫設使者次於后氏第大門外之西如常尚<lb/>
<pb n="KR2m0021_WYG_093-17a"/>
舍設尚宫以下次於后氏閤外道西東向障以行帷其日臨軒<lb/>
命使如納采命使之儀<hi>太尉為正使司徒為副使</hi>奉禮設使者位於大門外<lb/>
之西東向使副及内侍位於使者之南舉冊案及寳綬者在南<lb/>
差退持節者在使者之北少退俱東向設主人位於大門外之<lb/>
南北面設使者以下及主人位於内門外亦如之設内謁者監<lb/>
位於内門外主人之南西面内謁者監設司賛位於東階東南<lb/>
掌賛者二人在南差退俱西向謁者監又預置一案於<lb/>
閤外近限使主副乗輅持節備儀仗鼓吹備而不作至<lb/>
<pb n="KR2m0021_WYG_093-17b"/>
后氏大門外使者降輅掌次者延入次尚宫以下至閤<lb/>
之次内僕進重翟以下於大門之外道西東向以北<lb/>
為上諸衞令其屬布后儀仗如常使者出次謁者引使<lb/>
者以下就門外位主人朝服出立於東階下西面儐者進<lb/>
受命出門東西面曰敢請事使者曰某奉制授皇后備<lb/>
物典册儐者入告遂引主人出迎於大門外北面再拜<lb/>
使者不答拜謁者引使者入門而左持節者前導持案<lb/>
者次之主人入門而右至内門外各就位立定奉册寳<lb/>
<pb n="KR2m0021_WYG_093-18a"/>
案者進當使副前使副受册寳持案者退復位使副以<lb/>
册寳進受使者退復位内侍進使者前西面受册寳東<lb/>
面授内謁者監退復位内謁者監持冊寳入立於閤外之西<lb/>
東面跪置冊寳於案俛伏興尚宫以下入閤奉后首飾禕衣<lb/>
<hi>其衣服所司預進</hi>傅姆賛出尚宫引降立於庭中北面尚宫跪取冊<lb/>
尚服跪取寳綬興進立於后之右少前西向司言司寳各一<lb/>
人進於后左少前東向尚宫稱有制尚儀賛皇后再拜皇<lb/>
后再拜宣冊訖尚儀又賛皇后再拜皇后再拜尚宫奉冊進<lb/>
<pb n="KR2m0021_WYG_093-18b"/>
授皇后皇后受以授司言尚服又奉寳綬次授皇后皇<lb/>
后受以授司寳訖尚儀賛皇后升坐尚宫引皇后升坐<lb/>
南向坐内官以下俱降立於庭重行北向以西為上立<lb/>
定司賛曰再拜掌賛承傳内官以下皆再拜訖諸應侍<lb/>
衛者各升立於侍位尚儀前跪奏稱禮畢皇后降坐尚<lb/>
宫引皇后入於宫主人儐使者如告期之儀使者乘輅<lb/>
而還詣闕復命<lb/>
　　　　册文<lb/>
<pb n="KR2m0021_WYG_093-19a"/>
維年月日皇帝使使持節太尉封某司徒封某册命某<lb/>
官女某氏為皇后咨爾易基乾坤詩首關雎王化之本實<lb/>
由内輔是故皇英嬪虞帝道以光任姒妃周𦙍嗣克昌<lb/>
皇后其祗朂厥徳以肅承宗廟䖍恭中饋盡敬婦道帥<lb/>
導六宫作範儀於四海皇天無親惟徳是依可不慎歟<lb/>
　<lb/>
　<lb/>
　<lb/>
<pb n="KR2m0021_WYG_093-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷九十三<lb/>
</p>
<p>
</p>
  </div>
</body>
</text>
</TEI>
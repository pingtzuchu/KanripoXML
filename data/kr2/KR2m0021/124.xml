<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百二十四</head>
    <p>
<pb n="KR2m0021_WYG_124-1a"/>
欽定四庫全書<lb/>
　大唐開元禮卷一百二十四　唐　蕭嵩等　撰<lb/>
　　嘉禮<lb/>
　　　四品五品婚<lb/>
　　　納采　　　　　　　問名<lb/>
　　　納吉　　　　　　　納徵<lb/>
　　　請期　　　　　　　親迎<lb/>
　　　見舅姑　　　　　　盥饋<lb/>
<pb n="KR2m0021_WYG_124-1b"/>
　　　婚㑹　　　　　　　婦人禮㑹<lb/>
　　　饗丈夫送者　　　　饗婦人送者<lb/>
　　　　納采<lb/>
婚禮先使媒氏通書女氏許之乃致納采之禮前一日<lb/>
主人設賔次於大門外道右南向以後納吉納徵請期<lb/>
親迎設次皆如之其日大昕使者至女氏大門外掌次<lb/>
者延入次主人公服受其禮於廟<hi>無廟者於正寢</hi>掌事者布神<lb/>
席於室户外之西右几使者公服出次立於大門外之<lb/>
<pb n="KR2m0021_WYG_124-2a"/>
西東面主人立於東階下西面儐者立於主人之左北<lb/>
面受命出立於門東西面曰敢請事賔曰吾子有命貺<lb/>
室某也<hi>吾子女父某壻名</hi>某有先人之禮使某也請納采<hi>上某壻父</hi>
<hi>名下某使者稱</hi>儐者入告主人曰某之子蠢愚又弗教吾子命<lb/>
之某不敢辭儐者出告掌畜者以鴈授賔退立於後賔<lb/>
左手執之主人迎於大門外之東西面再拜賔不答拜<lb/>
主人揖賔以入賔從入主人入門而右賔入門而左至<lb/>
於次門主人又揖入至内霤將曲揖當階揖至階主人<lb/>
<pb n="KR2m0021_WYG_124-2b"/>
曰請吾子升賔曰某敢辭主人曰固請吾子升賔曰某<lb/>
敢固辭主人曰終請吾子升賔曰某敢終辭主人升東<lb/>
階當阿<hi>阿棟也</hi>西面賔升西階當阿東面賔曰敢納采主人<lb/>
阼階下北面再拜進立楹間南面賔進立於主人之西<lb/>
俱南面賔授鴈降自西階以出<lb/>
　　　　問名<lb/>
納采禮畢賔既降立於内門外之西東面初賔降主人<lb/>
還阼階東左右受鴈於序端主人降立於阼階下西面<lb/>
<pb n="KR2m0021_WYG_124-3a"/>
儐者進受命出請事賔曰某既受命將加諸卜敢請女<lb/>
為誰氏儐者入告主人曰吾子有命且以備數而擇之<lb/>
某不敢辭儐者出告掌畜者以鴈授賔退立於後主人<lb/>
迎於内門外之東西面揖賔以入主人入門而右賔入<lb/>
門而左二揖至階三讓如初主人升阼階當阿西面賔<lb/>
升西階當阿東面曰敢問名主人於阼階上北面再拜<lb/>
進立於楹間南面賔進立於主人之西俱南面賔授鴈<lb/>
還立西階上東面主人還阼階上西面曰某第某女某<lb/>
<pb n="KR2m0021_WYG_124-3b"/>
氏出賔出立於内門外之西東面主人退立於阼階東<lb/>
左右受鴈於序端主人降立於阼階下西面儐者進受<lb/>
命出請事賔曰禮畢儐者入告主人曰吾子為事故至<lb/>
於某之室某有先人之禮請禮從者儐者出告賔曰某<lb/>
既得將事敢辭儐者入告主人曰先人之禮敢固以請<lb/>
儐者出告賔曰某辭不得命敢不從儐者入告主人升<lb/>
立於序端掌事者徹几改筵東上<hi>蒲筵緇布純加萑席神𤣥帛純漆几主人設</hi>
<hi>席亦准此</hi>設甒醴於東房内西墉下加勺羃篚在樽北實觶<lb/>
<pb n="KR2m0021_WYG_124-4a"/>
一角柶一加羃籩豆在篚北實脯醢設洗於東房近北<lb/>
罍水在洗西篚在洗東北肆設訖主人降迎賔於内門<lb/>
外之東西面主人揖賔賔報揖主人入賔從入二揖至<lb/>
階三讓如初升主人於阼階上北面再拜賔於西階上<lb/>
北面答拜主人受几於序端掌事者内拂几三奉兩端<lb/>
西北向進主人東南向外拂几三振袂内執之進西北<lb/>
向使者迎受於筵前東南向以俟主人還阼階上北面<lb/>
拜送賔以几避北面坐設於坐左興退於西階上北面<lb/>
<pb n="KR2m0021_WYG_124-4b"/>
答拜立於西階東面賛者盥手洗觶酌醴加柶於觶覆<lb/>
之面葉出房南面立主人受醴面柄進筵前北面立賔<lb/>
西階上北面一拜進筵前東南面受醴復西階上位主<lb/>
人還阼階上北面一拜送賛者薦脯醢於筵前賔進升<lb/>
筵坐左執觶右執脯擩於醢祭於籩豆之間以柶祭醴<lb/>
三始扱一祭又极再祭興以柶兼諸觶上躐降筵於西<lb/>
階上北面坐啐醴建柶奠觶遂拜執觶興主人答拜賔<lb/>
進升筵坐奠觶於籩豆之東賔退立於西階上東面掌<lb/>
<pb n="KR2m0021_WYG_124-5a"/>
事者奉篚幣升自東階主人受於序端進西面立賔西<lb/>
階上北面再拜主人進楹間南面立賔進立於主人之<lb/>
西俱南面主人以幣篚授賔賔受退立於西階上東面<lb/>
主人還東階上北面拜送賔降自西階從者迓受幣賔<lb/>
出大門外之西東面立主人降出門東西面拜送賔退<lb/>
主人入立於東階下西面儐者告於主人曰賔不顧矣<lb/>
主人乃還於寢於使者歸主人<hi>壻之父</hi>公服立於阼階下<lb/>
西面使者入告立於主人之左北面曰某既得將事敢<lb/>
<pb n="KR2m0021_WYG_124-5b"/>
告主人曰聞命使者退主人入<hi>以下復命准此</hi>
　　　　納吉<lb/>
其日大昕使者至女氏大門外掌次者延入次掌事者<lb/>
設几筵如初使者出次立於主人大門外之西東面主<lb/>
人立於阼階下西面儐者進受命出請事賔曰吾子有<lb/>
貺命某加諸卜占曰吉使某也敢告<hi>某壻父名也使某使者名</hi>儐者<lb/>
入告主人曰某之子不教唯恐不堪吾子有吉某預在<lb/>
焉某不敢辭儐者出告掌畜者以鴈授使者退立於後<lb/>
<pb n="KR2m0021_WYG_124-6a"/>
主人迎拜如常主人揖賔以入賔從入主人入門而右<lb/>
賔入門而左至於次門主人揖入二揖至階三讓如初<lb/>
主人升阼階上西面賔升西階上東面曰敢納吉主人<lb/>
北面再拜進立於楹間南面儐者立於主人之西俱南<lb/>
面賔授鴈降自西階出立於次門外之西東面初使者<lb/>
降主人還阼階東左右受鴈於序端主人降立於阼階<lb/>
下西面儐者進受命出請事使者曰禮畢其禮賔如問<lb/>
名之儀<lb/>
<pb n="KR2m0021_WYG_124-6b"/>
　　　　納徵<lb/>
其日大昕賔至女氏大門外掌事者延就次賔之掌事<lb/>
者入布羃於主人次門之外𤣥纁束陳於羃上兩馬陳<lb/>
於羃南北首西上主人掌事者設几筵如初<hi>其𤣥纁束𤣥三疋纁</hi>
<hi>二疋合束之</hi>陳設訖使者出次立於主人大門外之西東面<lb/>
主人立於阼階下西面儐者進受命出請事賔曰吾子<lb/>
有嘉命貺室某也有先人之禮束帛兩馬使某也請<lb/>
納徵儐者入告主人曰吾子順先典貺某以重禮某敢<lb/>
<pb n="KR2m0021_WYG_124-7a"/>
不承命儐者出告主人迎拜如常主人揖賔以入賔從<lb/>
入主人入門而右賔入門而左至次門主人立於門東<lb/>
西面賔立接西塾東面掌事者坐取𤣥纁興以授賔賔<lb/>
執主人揖賔以入執馬者從入陳於庭三分庭一在南<lb/>
北首西上主人二揖至階三讓如初主人升阼階當阿<lb/>
西面賔升西階當阿東面曰敢納徵主人於阼階上北<lb/>
面再拜進立於楹間南面賔進立於主人之西南面授<lb/>
束帛受馬者自右受之以東賔之執馬者自前而出賔<lb/>
<pb n="KR2m0021_WYG_124-7b"/>
初授束帛降出次門外之西東面主人還阼階東左右<lb/>
受束帛於序端主人降立於階下西面儐者進受命出<lb/>
請事賔曰禮畢其禮賔如問名之儀<lb/>
　　　　請期<lb/>
其日大昕使者至於女氏大門外掌事者延入次又掌<lb/>
事者設几筵如初使者出次立於主人大門外之西東<lb/>
面主人立於阼階下西面儐者進受命出請事賔曰吾<lb/>
子有賜某既申受命惟是三族之不虞使某也請吉日<lb/>
<pb n="KR2m0021_WYG_124-8a"/>
儐者入告主人曰既前受命矣唯命是聼儐者出告賔<lb/>
曰某聼命於吾子<hi>某壻父名</hi>儐者入告主人曰某固唯命是<lb/>
聼儐者出告賔曰某使某受命於吾子吾子不許某敢<lb/>
不告期曰某<hi>某吉日之甲乙</hi>儐者入告主人曰某敢不敬須儐<lb/>
者出告掌畜者以鴈授使者退立於後主人迎拜如常<lb/>
主人揖賔以入賔從入主人入門而右賔入門而左二<lb/>
揖至階三讓如初主人升阼階當阿西面賔升西階當<lb/>
阿東面曰敢告期主人阼階上北面再拜進立於楹間<lb/>
<pb n="KR2m0021_WYG_124-8b"/>
南面賔進立於主人之西俱南面賔授鴈降出立於次<lb/>
門外之西東面主人還阼階東左右受鴈於序端主人<lb/>
立於阼階下西面儐者進受命出請事賔曰禮畢其禮<lb/>
賔如納徵之儀<lb/>
　　　　親迎<lb/>
其日大昕壻之父女之父各服其服告於禰廟<hi>以酒脯告之一</hi>
<hi>獻無廟者告於正寢</hi>將行父醮子於正寢賛者布席於東序西向<lb/>
又設席於户牖之間南向父公服坐於東序西向子服<lb/>
<pb n="KR2m0021_WYG_124-9a"/>
其上服<hi>四品綉冕五品𤣥冕</hi>升自西階進立於席西南向賛者酌<lb/>
酒進北面以授子子再拜受爵賛者薦脯醢於席前<hi>脯醢</hi>
<hi>出自房</hi>子升席跪左執爵右取脯擩於醢祭於籩豆之間<lb/>
右祭酒執爵興降席西南面跪卒爵奠爵再拜執爵興<lb/>
賛者受虗爵還樽所子進立於父席前東面父命之曰<lb/>
徃迎爾相承我宗事朂率以敬先妣之嗣若則有常<hi>庻子</hi>
<hi>但云徃迎爾相朂率以敬</hi>子再拜曰不敢忘命又再拜降出初昏設<lb/>
洗於阼階東南東西當東霤南北以堂深罍水在洗東加<lb/>
<pb n="KR2m0021_WYG_124-9b"/>
勺羃篚在洗西南肆實爵二巾二加羃設婦洗於東房<lb/>
近北罍水在洗西加勺羃篚在洗東北肆實以巾加羃<lb/>
陳饌於東房内西墉下<hi>牲用少牢及腊三俎二簠二簋二豋其豆数四品十五品八</hi>
壻及婦共牢婦之簋簠豆豋之數各視其夫<hi>牲體皆節折簋實稷</hi>
<hi>黍簠實稻粱豋實以羮二豆實醢醬虀葅之類</hi>簠簋豆豋加盖爼加羃樽於<lb/>
室中北墉下𤣥酒在西加勺羃南柄又設樽於房外之<lb/>
東加勺羃無𤣥酒篚在南實四爵二巹加羃<hi>天婦酌於内樽</hi>
<hi>四爵兩巹几六夫婦各三酳</hi>主人乘木輅備儀仗<hi>主人謂壻五品非京官職事者乘青</hi>
<pb n="KR2m0021_WYG_124-10a"/>
<hi>通幰犢車</hi>從者公服乗車婦車及従車各准其夫至於婦氏大門<lb/>
外掌次者延入次賛者布席於室户外之西西上右几<lb/>
又布席於房户内南向設醴樽於房内東壁下加勺羃<lb/>
篚在北實觶一角柶一於篚加羃籩一豆一又在篚北女<lb/>
各准其夫服花釵翟衣<hi>四品花釵六樹翟六等五品花釵五樹翟五等</hi>入於房<lb/>
即席南向立姆服禮衣在其右女從者在其後父公服<lb/>
升自東階立於房内之東西面内賛者以觶酌醴加柶<lb/>
覆之面柄進女席前北面女降席西南面再拜受觶内<lb/>
<pb n="KR2m0021_WYG_124-10b"/>
賛者薦脯醢於席前女升席跪左執觶右取脯擩於醢<lb/>
祭於籩豆之間遂以柶祭醴三始扱一祭又极再祭興<lb/>
筵末跪啐醴建柶奠觶於豆東降席西再拜訖升席南<lb/>
面立内賛者徹薦觶主人降立於東階南面賔出次立<lb/>
於門西東面<hi>賔壻也</hi>儐者進受命出立於門東西面曰敢請<lb/>
事賔曰吾子有命以兹初婚某父使某將請承命儐者<lb/>
入告主人曰某固敬具以須主人迎賔於大門外之東<lb/>
西面再拜賔答拜主人揖賔賔報揖主人入賔執鴈從<lb/>
<pb n="KR2m0021_WYG_124-11a"/>
入至於寢門主人又揖入至内霤將曲揖當階揖至階<lb/>
主人曰請吾子升賔曰某敢辭主人曰固請吾子升賔<lb/>
曰某敢固辭主人曰終請吾子升賔曰某敢終辭主人<lb/>
升自阼階西面立賔升自西階進當房户北面跪奠鴈<lb/>
興再拜降出主人不降送於賔入門母出立於房户之<lb/>
西南面於賔拜訖姆導女於母左父少進西面戒之必<lb/>
有正焉若衣若笲命之曰戒之敬之夙夜無違命母戒<lb/>
於西階上施衿結帨戒之曰勉之敬之夙夜無違<hi>帨佩巾</hi>
<pb n="KR2m0021_WYG_124-11b"/>
庻母及門内施鞶申之以父母之命命之曰敬恭聼宗<lb/>
父母之言夙夜無愆視諸衿鞶<hi>鞶鞶囊婦人鞶絲所以盛帨巾之屬</hi>女出至<lb/>
車壻授綏姆辭曰未教不足與為禮婦乘以几加幜壻<lb/>
馭輪三周馭者代之主人使其屬送之壻出乘車先婦<lb/>
車從而行至於門外下車以俟婦至降車北面立壻南<lb/>
面揖婦以入及寢門又揖以入賛者徹樽羃酌𤣥酒三<lb/>
注於樽女從者布席於奥東向<hi>西南隅謂之奥若室内窄則席於堂上楹間東</hi>
<hi>向設樽於室户東也</hi>主人導婦升自西階入室即席東面立婦入<lb/>
<pb n="KR2m0021_WYG_124-12a"/>
立於樽西南面壻盥於南洗女從者沃之婦盥於北洗<lb/>
婿從者沷之賛者以饌入設醬於席前葅醢在其北俎<lb/>
三入設於豆東腊特於俎北賛者設黍於醬東稷稻粱<lb/>
在東設湇於醬南設對醬於東<hi>對醬婦醬也設之當特俎</hi>葅醢在其<lb/>
南北上設黍於腊北其西稷稻粱設湇於醬北賛啓㑹<lb/>
郄於簠簋南對簠簋於北<hi>啓發也</hi>皆加匕箸壻從者布對<lb/>
席於饌東賛者西面告饌具主人揖婦婦即對席西面<lb/>
皆坐賛授匕箸各以葅擩於醢皆祭於豆間又皆祭黍<lb/>
<pb n="KR2m0021_WYG_124-12b"/>
賛者各取肺絶末以授皆祭賛者以肺加於俎<hi>凡祭與食皆賛</hi>
<hi>者賛之</hi>賛者皆移黍置於席上授肺脊皆食以湆醬三飯<lb/>
卒食賛者二人俱洗爵於房酌於内室之樽詣户西北<lb/>
面以酳主人及婦皆興拜受爵賛者北面答拜主人及<lb/>
婦皆坐祭酒賛者以肝從皆奠爵取肝振祭嚌之賛者<lb/>
皆受實於且豆各取爵飲訖執爵興賛者受爵主人及<lb/>
婦皆再拜賛者以爵復於篚又以爵酌酒再酳主人及<lb/>
婦仍立受爵坐飲卒爵皆興賛者受爵復於篚三酳用<lb/>
<pb n="KR2m0021_WYG_124-13a"/>
巹如再酳主人及婦立於席後賛者皆降東階洗爵升<lb/>
酌於户外樽入戸西北面俱奠爵興再拜皆坐取爵遂<lb/>
飲祭卒爵遂拜執爵興夫婦答拜降奠爵於篚主人出<lb/>
脱服於房退立樽西南面位賛者徹饌設於東房如<lb/>
初婦脫服於室袵於奥北趾<hi>袵卧席</hi>主人入燭出婦從者<lb/>
餕夫之餘夫従者餕婦之餘賛者酌户外樽酳之女従<lb/>
者侍於户外呼則聞<lb/>
　　　　見舅姑<lb/>
<pb n="KR2m0021_WYG_124-13b"/>
質明賛者見婦於舅姑立於寢門外賛者布舅席於東<lb/>
序西向布姑席於房户外之西南向舅姑俱即席坐婦<lb/>
執笲棗栗<hi>笲竹噐𤣥表纁裏</hi>自門外入升自西階東面再拜進<lb/>
跪奠於席前舅撫之賛者徹以東婦退復東面位又再<lb/>
拜降自西階受笲腶脩<hi>腶脩婦從者執俟於階下</hi>升進北面再拜進跪<lb/>
奠於姑席前姑舉之内賛者受以東婦退復北面位又<lb/>
再拜賛設婦席於室户西南面<hi>在姑席之西少北</hi>側樽甒醴於<lb/>
房内東壁下加勺羃籩豆各一實以脯醢在樽北設洗<lb/>
<pb n="KR2m0021_WYG_124-14a"/>
於東房近北罍水在洗西篚在洗東北肆<hi>篚實以巾觶角柶各一加</hi>
<hi>羃</hi>婦立於席西南面内賛者盥手洗觶酌醴加柶面柄<lb/>
出房詣婦席前北面立婦進東面拜受退復位内賛者<lb/>
西階上北面拜送内賛者薦脯醢於席前婦升席坐左<lb/>
執觶右取脯擩於醢祭於籩豆之間以柶祭醴三始扱<lb/>
一祭又极再祭加柶於觶面葉興降席西面坐啐醴建<lb/>
柶興拜内賛者答拜婦進升席跪奠觶於豆東取脯降<lb/>
以出授婦氏從人於寢門外<lb/>
<pb n="KR2m0021_WYG_124-14b"/>
　　　　盥饋<lb/>
舅姑入於室婦盥饋賛者布席於室之奥舅姑於席坐<lb/>
俱東面南上賛者設樽於室内北墉下饌於房内西墉<lb/>
下其饌如同牢<hi>牲體皆節折左載之於舅俎右載之於姑俎也</hi>婦入升自西階<lb/>
入房以醬進設於舅姑席前其他饌從者設之皆加匕<lb/>
箸俱以南為上俎入各設於豆東訖賛者各授箸舅姑<lb/>
各以韭葅擩於醬祭於籩豆之間又祭飯訖乃食三飯<lb/>
卒食婦入於房盥手洗爵入室酌酒酳舅進奠爵於舅<lb/>
<pb n="KR2m0021_WYG_124-15a"/>
席前少東西面再拜舅取爵祭酒飲之婦受爵出户入<lb/>
房奠於篚又盥手洗爵酌酒酳姑如酳舅之禮設婦席<lb/>
於室内北墉下樽東南面婦徹饌設於席前如初西上<lb/>
<hi>婦親徹醬設之其他從者設之</hi>婦進西面再拜退升席南向坐將餕舅<lb/>
命易醬内賛者易之婦乃餕姑饌婦祭内賛者助之既<lb/>
祭乃食三飯卒食内賛者洗爵酌酒酳婦婦降席西面再<lb/>
拜受爵升席坐祭酒飲訖執爵興降席東南面立内賛<lb/>
者受爵奠於篚婦進西面再拜舅姑先降自西階婦降<lb/>
<pb n="KR2m0021_WYG_124-15b"/>
自阼階<hi>凡庶子婦舅姑不降而婦降自西階以出</hi>
　　　　婚㑹<lb/>
其日主人至於賔大門外之西東面立賔立於阼階下<lb/>
西面儐者進於賔之左北面受命出立於大門外之東<lb/>
西面曰敢請事主人曰某有嘉禮請吾子有顧儐者入<lb/>
告遂引賔出大門外之東西面再拜主人答拜主人曰<lb/>
某有嘉禮請吾子有顧賔曰敢辭主人曰敢固請賔曰<lb/>
辭不得命敢不從主人拜賔答拜主人還賔遂與諸親<lb/>
<pb n="KR2m0021_WYG_124-16a"/>
從之賛者預鋪賔席於堂上楹間近北南向設賔之宗<lb/>
室席位於賔席西南賔之異姓席位於宗室之南又於<lb/>
西階下設異姓之席位皆重行東向以北為上設主人<lb/>
席位於阼階上西面設主人宗室席位於主人東北設<lb/>
異姓席位於宗室之北皆重行西面以南為上又設主<lb/>
人異姓席位於東階下重行西向以北為上賔至立於<lb/>
主人大門外之西東面賔之宗室立於賔西南異姓立<lb/>
於宗室之南俱重行東面以北為上儐者引主人出立<lb/>
<pb n="KR2m0021_WYG_124-16b"/>
於大門外之西東面主人諸親立於大門内之東重行<lb/>
西面以南為上立定主人西面再拜賔東面答拜主人<lb/>
揖賔賔報揖儐引主人又儐者引賔以入諸親以次從<lb/>
入至内門主人諸親以次從入如常至階主人揖賔賔<lb/>
報揖賔主及諸親以次升各如常立於席後庭前者亦<lb/>
如之立定賔主及諸親俱坐執爵者酌酒升自東階酒<lb/>
升堂賔主及諸親皆起執爵者以酒授主人賔者引主<lb/>
人進詣賔席前西北面立賔自席西進東南向受爵儐<lb/>
<pb n="KR2m0021_WYG_124-17a"/>
者引主人退復位賔還席後賔主及諸親俱坐執爵者<lb/>
又以酒授主人及賔主諸親賔主俱祭而飲諸親不祭<lb/>
而飲爵行一周食升堂賔主及諸親皆起掌食者以醢<lb/>
醬豆授主人進席設於賔席前賔曰請吾子無辱主人<lb/>
曰不敢忘禮儐者引主人復位執饌者以籩豆簠簋俎<lb/>
鈃設於賔主席前又加以匕箸執饌者以次設食訖賔<lb/>
主皆祭而食諸親不祭而食於賔祭主人辭曰疏食不<lb/>
足祭賔食三飯而止主人曰請吾子食賔更飯食畢遂<lb/>
<pb n="KR2m0021_WYG_124-17b"/>
進庻羞觴行如常㑹畢賔主及諸親俱興儐者各引賔<lb/>
主以下降出賔主及賔之諸親皆復門外位主人諸親<lb/>
復門内位主人再拜送賔退儐者引主人入<lb/>
　　　　婦人禮㑹<lb/>
女賔乘車入至下車所内賛者引入主人迎送於閣内<lb/>
相稱之辭各准其夫餘如丈夫之禮<lb/>
　　　　饗丈夫送者<lb/>
其日掌事者鋪賔席於堂上楹間近北南面又鋪主人<lb/>
<pb n="KR2m0021_WYG_124-18a"/>
席於阼階上西向又設衆賔之席於賔西南設從者席<lb/>
位於西階下重行東向北上儐者引賔以下立於主人門外之<lb/>
西俱重行東面以北為上立定儐者引主人立於門東西面主<lb/>
人揖賔賔報揖儐者各引賔主以下入至階主人揖賔賔<lb/>
報揖賔主以下俱升立於席後立定賔主以下俱坐遂<lb/>
進酒設食如婚㑹儀㑹畢賔主以下俱興儐者引賔立<lb/>
於西階上東面主人掌事者奉束帛之篚升以授主人<lb/>
主人執篚西面立賔西階上北面再拜主人進立於楹<lb/>
<pb n="KR2m0021_WYG_124-18b"/>
間南面賔進立於主人之西俱南面主人以篚幣授賔<lb/>
賔受退立於西階上東面主人還東階上北面再拜送<lb/>
儐者引賔以下降自西階從者迓受幣在庭者以次出<lb/>
復門外位儐者引主人降自東階出門東西面拜送賔<lb/>
退主人入<lb/>
　　　　　饗婦人送者<lb/>
内儐者引賔升主人迎送於閣内相稱之辭各准其夫<lb/>
酬以束帛如丈夫之禮<lb/>
<pb n="KR2m0021_WYG_124-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_124-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百二十四<lb/>
</p>
<p>
</p>
  </div>
</body>
</text>
</TEI>
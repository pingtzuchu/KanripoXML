<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷四十九</head>
    <p>
<pb n="KR2m0021_WYG_049-1a"/>
欽定四庫全書<lb/>
　大唐開元禮卷四十九　　唐　蕭嵩等　撰<lb/>
　　吉禮<lb/>
　　　季春吉已享先蠶於公桑有司攝事<lb/>
　　　齋戒　　　　　　　陳設<lb/>
　　　饋享<lb/>
　　　　齋戒<lb/>
前享五日諸預享官散齋五日各於其寝致齋二日一<lb/>
<pb n="KR2m0021_WYG_049-1b"/>
日於其寢一日於享所散齋理事如舊惟不弔䘮問疾<lb/>
不作樂不判署刑殺文書不行刑罰不預穢惡致齋唯<lb/>
享事得行其餘悉斷其享官已齋而闕者通攝行事凡<lb/>
預享之官致齋之日給酒食及明衣各習禮於齋所光<lb/>
禄卿監取明水火<hi>太官令取水於隂鍳取火於陽燧火以供爨水以實尊</hi>前享一<lb/>
日諸衛令其屬未後一刻各以其方器服守衛壝門<hi>毎門</hi>
<hi>二人毎隅一人</hi>享日未明給使代執與女工人俱清齋一宿<lb/>
　　　　陳設<lb/>
<pb n="KR2m0021_WYG_049-2a"/>
前享三日守宫設享官次於東壝之内道南北向以西為<lb/>
上設陳饌幔于内壝東門之外道南北向前享三日太樂<lb/>
令設宫懸之樂於壇南内壝之内東方西方磬簴起北鐘<lb/>
簴次之南方北方磬簴起西鐘簴次之設十二大磬於編懸<lb/>
之間各依辰位置柷敔於懸内柷在左敔在右設歌鐘歌磬<lb/>
於壇上近南北向磬簴在西鐘簴在東其匏竹者立於壇<lb/>
下重行北向相對為首<hi>凡懸皆展而編之</hi>諸女工人各位於懸後東<lb/>
方西方以南為上南方北方以西為上右校掃除壇之内<lb/>
<pb n="KR2m0021_WYG_049-2b"/>
外又為瘞埳於壇之壬地内壝之外方深取足容物南出<lb/>
陛前享一日内謁者設三獻位於内壝東門之内道北執<lb/>
事位于道南毎等異位皆重行西向以北為上又設望瘞位<lb/>
於壇之東北當瘞埳道西向又設典正位于壇下一位於東<lb/>
南西向一位於西南東向女史各陪其後<hi>糾察違失</hi>設掌贊位於<lb/>
樂懸東北女史二人在南差退俱西向又設掌贊女史位于<lb/>
瘞埳西南東向南上設典樂舉麾位於壇上南陛之西東<lb/>
向設司樂位於北懸之間當壇北向設三獻以下門外位<lb/>
<pb n="KR2m0021_WYG_049-3a"/>
於東壝之外道南向每等異位重行北面西上設酒尊<lb/>
之位於壇上東南隅北向西上犧樽二象尊二山罍二<lb/>
<hi>尊皆加勺羃有坫以置爵</hi>設洗於壇南陛東南北向罍水在洗東篚<lb/>
在洗西南肆執樽罍篚羃者各位於樽罍篚羃之後設<lb/>
幣篚於壇上樽坫之所晡後内謁者帥其屬以樽罍篚<lb/>
羃入設於位<hi>升壇者自東陛</hi>享日未明十五刻太官令帥宰人以<lb/>
鸞刀割牲祝史以豆取毛血置于饌所<hi>其神厨及諸司供事便次守宫</hi>
<hi>與金吾相之量于壇東張設</hi>享日未明五刻司設服其服升設先蠶<lb/>
<pb n="KR2m0021_WYG_049-3b"/>
氏神座于壇上北方南向席以莞設神位于坐首<lb/>
　　　　饋享<lb/>
享日未明三刻諸享官各服其服女史及司醖各帥其<lb/>
屬入實樽罍及幣<hi>犧尊寔以醴齊象尊寔以盎齊山罍寔以清酒齊加明水酒加𤣥酒各寔</hi>
<hi>于上尊其幣以黒</hi>太官令寔諸籩豆簠簋俎等内謁者帥其<lb/>
屬詣厨奉饌入設於饌幔内<hi>内侍之屬與司膳等守掌之其三牲之肉不上神俎</hi>
<hi>者亦太官付内謁者同時進入以供頒胙自餘享之物並諸司前一日預進</hi>質明女相者引<lb/>
享官以下就壝外位<hi>女相者皆以尚儀下女史充</hi>掌賛帥女史先入<lb/>
<pb n="KR2m0021_WYG_049-4a"/>
就位女相者引典正女祝及女史女祝史<hi>女祝以典贊下充女祝史以典</hi>
<hi>正下充之</hi>與女執尊罍篚羃者入自東門當壇南北面西上立<lb/>
定掌贊曰再拜女史承傳<hi>凡掌贊有詞女史皆承傳</hi>典正以下皆再拜<lb/>
典正以下各就位司樂帥女工人入就位女相者各引享<lb/>
官入就位立定掌贊曰再拜在位者皆再拜女相者進尚<lb/>
宫之左白有司謹具請行事退復位典樂跪舉麾<hi>凡取物者亦跪</hi>
<hi>而取以典奠物皆跪奠訖而後興</hi>鼔柷奏永和之樂以姑洗之均<hi>自後壇下之樂</hi>
<hi>皆奏姑洗</hi>三成偃麾戛敔樂止<hi>凡樂皆典樂舉麾工鼔柷而後作偃麾戛敔而後止</hi>掌贊<lb/>
<pb n="KR2m0021_WYG_049-4b"/>
曰再拜在位者皆再拜女祝跪取幣於篚興立于尊所女<lb/>
相者引尚宫詣壇升自南陛北面立女祝奉幣東向進尚<lb/>
宫受幣登歌作肅和之樂以南吕之均女相者引尚宫進<lb/>
北向跪奠於神坐興女相者引尚宫少退北向再拜訖登<lb/>
歌止女相者引尚宫降自南陛還本位初享官以下拜訖<lb/>
女祝史奉毛血之豆立於内壝東門外於登歌止女祝史<lb/>
奉毛血入升自南陛女祝迎引於壇上進跪奠於神坐<lb/>
前興女祝史退立於尊所尚宫既升奠幣司膳出帥女<lb/>
<pb n="KR2m0021_WYG_049-5a"/>
進饌者奉饌陳於内壝東門之外尚宫既降復位司膳<lb/>
引饌入俎初入門雍和之樂作<hi>自後酌獻皆奏雍和</hi>饌至陛樂止<lb/>
女祝史進跪徹毛血之豆降自東陛以出饌升自南陛<lb/>
女祝迎引於壇上設於神坐前<hi>籩豆盖羃先徹乃升簠簋既奠却其盖於下</hi>
設訖司膳帥女進饌者䧏自東陛復位女祝還尊所女<lb/>
相者引尚宫詣罍洗盥手洗爵訖女相者引尚宫升自<lb/>
南陛詣犧尊所執尊者舉羃尚宫酌醴齊樂作女相者<lb/>
引尚宫進先蠶氏神坐前北向跪奠爵興女相者引尚<lb/>
<pb n="KR2m0021_WYG_049-5b"/>
宫少退北向立樂止女祝持版進于神坐之右東向跪<lb/>
讀祝文曰維某年歳次月朔日子皇后某氏謹遣某官<lb/>
妾姓敢昭告于先蠶氏惟神肇興蠶織功濟黔黎爰擇<lb/>
嘉時式遵令典謹以制幣犧齊粢盛庶品明薦于神尚<lb/>
饗訖興尚宫再拜初讀祝文訖樂作女祝進跪奠版于<lb/>
神坐興還尊所尚宫再拜訖樂止女祝以爵酌罍福酒<lb/>
進於尚宫之右西向立尚宫再拜受爵跪祭酒啐酒奠<lb/>
爵興女史帥女進饌者持籩俎進女祝減神坐前三牲<lb/>
<pb n="KR2m0021_WYG_049-6a"/>
胙肉<hi>皆取前脚第二骨</hi>各置一俎又以籩取稷黍飯共置一籩<lb/>
女祝先以飯籩西向進尚宫受以授女進饌者女祝又<lb/>
以胙俎以次進尚宫每受以授女進饌者尚宫跪取爵<lb/>
遂飲卒爵女祝進受爵復於坫尚宫興再拜女相者引<lb/>
尚宫降復位初尚宫獻將畢女相者引尚儀詣罍洗盥<lb/>
手洗爵訖升自東陛詣象尊所執尊者舉羃尚儀酌盎<lb/>
齊女相者引進神坐前北面跪奠爵興女相者引尚儀<lb/>
少退北向再拜女祝以爵酌罍福酒持進尚儀之右西<lb/>
<pb n="KR2m0021_WYG_049-6b"/>
向立尚儀再拜受爵跪祭酒遂飲卒爵女祝進受爵復於坫尚<lb/>
儀再拜女祝等引自東陛降復位初尚儀獻將畢又女相引尚<lb/>
食詣罍洗盥手洗爵升酌盎齊終獻皆如亞獻之儀訖女相者<lb/>
引降復位女祝進跪徹豆興還樽所<hi>徹者籩豆各一少移于故處</hi>掌贊曰賜<lb/>
胙女史唱衆官再拜衆官在位者皆再拜<hi>已飲福受胙者不拜</hi>永和之樂<lb/>
作掌贊曰再拜在位者皆再拜訖樂一成止女相者進尚宫之<lb/>
左白請就望瘞位女相者引尚宫就望瘞位掌贊女史轉就瘞<lb/>
埳西南位東向立於衆官將拜女史執篚進神座前跪取幣興降<lb/>
<pb n="KR2m0021_WYG_049-7a"/>
西南位東向立於衆官將拜女史執篚進神坐前跪取<lb/>
幣興降自南陛西行詣瘞埳以幣置於埳訖掌贊曰可<lb/>
瘞埳東西各四人寘土半埳女相者進尚宫之左白禮<lb/>
畢女相者引尚宫出又女相者引享官以次出初白禮<lb/>
畢掌贊帥女史還本位典正女史以下俱復執事位立<lb/>
定掌贊曰再拜典正以下皆再拜訖引出女工人以次<lb/>
出其祝版燔于齋所其祝版郊社令預送付内侍享前<lb/>
一日内侍進御署訖皇后北面再拜近侍奉版出授内<lb/>
<pb n="KR2m0021_WYG_049-7b"/>
侍送享所享前之平明女祝以版奠於坫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷四十九<lb/>
</p>
<p>
</p>
  </div>
</body>
</text>
</TEI>
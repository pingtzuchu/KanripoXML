<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷八十六</head>
    <p>
<pb n="KR2m0021_WYG_086-1a"/>
欽定四庫全書<lb/>
　大唐開元禮卷八十六　　　　唐　蕭嵩等　撰<lb/>
　　軍禮<lb/>
　　　皇帝射於射宫　　　　　皇帝觀射於射宫<lb/>
　　　　皇帝射於射宫<lb/>
前一日太樂令設宫懸之樂鼓吹令設十二案於射殿之<lb/>
庭以當月之調登歌各以其合東懸在東階東西面西懸<lb/>
在西階西東面南北二懸各登歌廣開中央<hi>廣開中央羣射位</hi>張<lb/>
<pb n="KR2m0021_WYG_086-1b"/>
熊侯去殿九十步設乏於侯西十步北十歩<hi>乏侯邊避矢物以革</hi>
<hi>為之髙廣七尺先有垜為之則不須更設</hi>設五楅庭前少西<hi>楅長七尺博三寸厚一寸半龍首蛇</hi>
<hi>身所以委矢</hi>布侍射者位於西階前東西北上布司馬位於侍<lb/>
射位之南東面布獲者位於乏東東面布侍射射位於殿<lb/>
階下當御前少西横布南靣侍射者弓矢俟於西門外陳賞物於<lb/>
東階下少東置罰豐於西階下少西<hi>豐者所以承罰爵形似豆大而卑</hi>設罰尊於<lb/>
西階西南北以堂深設篚於尊西南肆實爵加羃其日質明御<lb/>
服武弁出樂作警蹕及文武侍衛皆如常儀文武官俱公服典<lb/>
<pb n="KR2m0021_WYG_086-2a"/>
樂作及㑹並如元㑹之儀酒三遍侍中奏稱有司既具<lb/>
請射又侍中前承制退稱制曰可王公以下皆降文官<lb/>
立於東階下西面北上武官立西階下於射位之後東<lb/>
面北上持鈒㦸隊羣立於兩邊千牛備身二人横奉御弓<lb/>
及矢立於東階上西面執弓者在北設坫於執弓者之<lb/>
前又置御决拾笥于其上<hi>决今之射沓拾今之射垾</hi>獲者持旌自乏<lb/>
南行當侯東行至侯負侯北靣立<hi>負侯謂背侯向内立令衆射者見侯與旌</hi>
<hi>垜有志于中</hi>侍射者出西門外取弓矢兩手奉弓搢乗矢于<lb/>
<pb n="KR2m0021_WYG_086-2b"/>
帶<hi>搢挿乗矢四矢</hi>入立于殿下射位西東靣司馬奉弓自西階<lb/>
升當西楹前南靣揮弓命獲者去侯獲者以旌去侯西<lb/>
行十歩北行至乏止司馬降自西階復位千牛郎将一<lb/>
人奉决拾以笥千牛将軍奉弓又千牛郎将奉矢進立于<lb/>
御榻東少南西面郎将跪奠笥於御榻前少東遂拂以巾<lb/>
取决興賛設决訖千牛郎将又跪取拾興賛設拾訖以笥退<lb/>
奠于坫上復位千牛將軍北靣張弓以袂順左右隈上<lb/>
再下一<hi>弓左右隈謂弓上靣下靣以衣袂摩拭上靣再下靣一度</hi>西靣左執弣右執<lb/>
<pb n="KR2m0021_WYG_086-3a"/>
簫以進御訖退立于御榻東少後千牛郎將以巾拂矢<lb/>
進十一供御皇帝欲射協律郎舉麾先奏鼓吹兩奏樂騶<lb/>
虞五節御乃射第一矢與第六節相應第二矢與第七<lb/>
節相應以至九節協律郎偃麾樂止千牛將軍以矢行<lb/>
奏中曰獲下日留上日揚左日左方右日右方<hi>留謂矢短不及</hi>
<hi>侯揚謂矢過侯左右謂矢偏不正</hi>御射訖千牛將軍于御坐東西靣受<lb/>
弓退付千牛于東階上千牛郎將以笥受决拾退奠于<lb/>
坫上復位侍射者進升射席北靣立左旋東靣張弓南<lb/>
<pb n="KR2m0021_WYG_086-3b"/>
靣挾矢協律郎舉麾乃作樂不作鼔吹奉樂貍首三節<lb/>
然後發矢若侍射者多則齊發第一發與第四節相應第<lb/>
二發與第五節相應以至七節協律郎偃麾樂止弓右<lb/>
旋東面弛弓北靣立乃退復西階下位<hi>其射人多少臨時聴進止若九品以</hi>
<hi>上俱䝉賜射則六品以下後日引射所司監之</hi>司馬升自西階楹前南靣揮弓<lb/>
命取矢司馬降復位取矢者以御矢付千牛郎将於東階下<lb/>
侍射者矢加于楅北括侍射者釋弓于庭前北靣東上<lb/>
所司奏請賞侍射中者罰不中者侍中稱制曰可所司<lb/>
<pb n="KR2m0021_WYG_086-4a"/>
立楅之東西靣監唱取矢取矢者各唱中者姓名中者<lb/>
立于東階下西靣北上不中者立于西階下東靣北上<lb/>
俱再拜所司於東階下以陳賞物受訖退復西面位酌者於<lb/>
罰尊西東面酌進北面跪奠於豐上退立於豐南少西不中<lb/>
者進豐南北靣跪取豐上爵立飲卒爵跪奠豐下退復<lb/>
東靣位酌者北靣跪取虚爵酌奠如初不中者以次進<lb/>
飲皆如初飲訖典謁引王公以下及侍射者皆庭前北<lb/>
靣相對為首再拜訖引出持鈒㦸隊復位御入奏樂警<lb/>
<pb n="KR2m0021_WYG_086-4b"/>
蹕如常儀所司以弓矢出中門外付侍射者引出若御射<lb/>
無侍射之人則不設楅不陳賞物不設罰尊若御燕逰<lb/>
小射則常服不陳樂懸不行㑹禮王公以下事訖出無北<lb/>
靣再拜之儀<lb/>
　　　　皇帝觀射于射宫<lb/>
前一日太樂令設宫懸之樂及登歌如親射之儀張麋<lb/>
侯去殿九十步設之于侯西十步設第一楅于庭前少<lb/>
西設第二楅于第一楅南二步以次五楅<hi>楅所以承矢楅皆龍首蛇</hi>
<pb n="KR2m0021_WYG_086-5a"/>
<hi>身長七尺博三寸厚一寸半</hi>陳賞物于東階下少東置罰豐于西階<lb/>
下少西設罰尊于西階南北以堂深設篚于尊西肆實<lb/>
爵加羃布王公以下釋弓矢席位于中門外左右俱北<lb/>
上布三品以上㑹席㑹于殿上如常儀布四品五品㑹<lb/>
席位于西階南在樂懸内東廂者西面北上西廂者東<lb/>
靣北上<hi>若殿上人少四品五品亦升之</hi>布六品以下㑹席位于東西樂<lb/>
懸南俱北上<hi>若四品五品升殿則在懸内</hi>布王公以下將射位于東<lb/>
西階前俱北上布左右司射位于王公将射位前右者西<lb/>
<pb n="KR2m0021_WYG_086-5b"/>
靣右者東靣俱北上布司馬位于右司射之南東面布<lb/>
三品以上及左供奉官射席于御座東楹間少前又布<lb/>
三品以下及右供奉官射席于御座西楹間少前<hi>席各横布</hi>
<hi>各容六人</hi>布四品以下射席于殿階下如殿上之儀布獲者<lb/>
位於乏東東面取矢者在獲者之南俱東面<hi>獲者謂㸔矢踈宻者</hi>置<lb/>
左右司射各三人司馬二人其日質明王公以下俱公<lb/>
服持弓矢分為左右引入至中門外位御服武弁服出<lb/>
樂作警蹕如常儀<hi>凡射先行㑹禮</hi>酒三遍所司奏請賜王公以下<lb/>
<pb n="KR2m0021_WYG_086-6a"/>
射侍中前承詔退稱制曰可王公以下將射者皆降庭<lb/>
前北靣相對為首再拜訖典謁引出復中門外位跪取<lb/>
弓矢興兩手奉弓搢乗矢<hi>搢挿乗矢四矢</hi>典謁引入復將射位<lb/>
左右司射及司馬及獲者皆就位執罰尊者立于尊南<lb/>
執篚者立于篚南皆北靣酌者立于尊東西靣獲者<lb/>
持旌自乏南行十步當侯東行至侯負侯北靣立<hi>負侯謂背</hi>
<hi>侯内向立令衆射者見侯與旌垜有志於中</hi>左右司射各一人先導射皆<lb/>
搢乗矢於帯以兩手奉弓左者從東階右者從西階<lb/>
<pb n="KR2m0021_WYG_086-6b"/>
至階左者西靣右者東靣相顧立定俱升進各當席前<lb/>
北面俱進升射席立定左廂者右旋西面張弓右廂者左旋<lb/>
東面張弓俱南面挟一箇<hi>挟謂置矢于弓</hi>司馬執弓自西階升當右<lb/>
射之前左旋南靣揮弓命獲者去侯獲者持旌去侯西<lb/>
行十步當乏北行至乏止乃射左司射一發右司射一<lb/>
發更迭射訖左司射右旋西面弛弓右司射左旋東<lb/>
面弛弓俱北面立定俱少退各從東西階降于階<lb/>
下相向立定乃退復位左右司射各于王公位前北靣<lb/>
<pb n="KR2m0021_WYG_086-7a"/>
次比王公從首六人引從東西階升如司射之儀至射<lb/>
席相對為首北靣立左者右旋西靣張弓右者左旋東<lb/>
靣張弓俱南靣挾一個所司奏請以射樂樂王公以下<lb/>
<hi>若兩畨射則每畨惟射取中侯未須作樂相應</hi>侍中前承制退稱制曰可通事舍<lb/>
人承傳西向告太常卿太常卿於西懸内東面命樂正<lb/>
曰奏樂門若一<hi>言奏七節節門踈數如一</hi>司射自西階升當御前少<lb/>
西東向誓曰無射獲無獵獲<hi>不得射侯邊獲者又不得獵過獲者之旁</hi>射者<lb/>
俱逡巡司射退降復位司射又自西階升誓曰不鼓不釋<lb/>
<pb n="KR2m0021_WYG_086-7b"/>
<hi>不與鼔節相應雖中不釋筭</hi>射者又逡巡司射退降復位協律郎舉<lb/>
麾作狸首之樂奏樂至第三節訖左右俱一發使與第<lb/>
四節相應左右又一發使與第五節相應以至第七節<lb/>
射訖協律郎偃麾樂止左廂射者左旋西向弛弓右廂<lb/>
射者右旋東靣弛弓俱北靣立少退從東西階降立于<lb/>
階下相向北上立定乃退左右司射各以次取六人俱<lb/>
升射如初與樂節相應如初射訖退降如初四品以下<lb/>
射于殿下即射席升降及射與樂相應如殿上儀射訖<lb/>
<pb n="KR2m0021_WYG_086-8a"/>
者三品以下及近侍之官釋弓于下升復㑹位四品以<lb/>
下皆復㑹位坐其未射者皆立繼射如初射總訖司馬<lb/>
自西階升殿揮弓命取矢取矢者上中下矢各一人持其不<lb/>
中者矢亦使人持至庭前其第一矢跪加第一楅北括<lb/>
其下以次加楅訖其取矢者各立楅南北靣王公已下<lb/>
各降執弓庭前北靣立所司奏請賞射中者罰不中者<lb/>
侍中前承制退稱制曰可所司立楅之西東靣監唱取<lb/>
矢者各唱中者姓名中者立東階下西靣北上依射中<lb/>
<pb n="KR2m0021_WYG_086-8b"/>
踈宻為序其不中者<hi>謂四矢俱不中侯者</hi>立于西階下東靣北上<lb/>
依品為序東西俱再拜所司東階下以次付賞物受訖<lb/>
者退復西靣位<hi>若賜多且置于位待御入持出中門外付之</hi>酌者于罰尊西東<lb/>
靣酌進北靣跪奠豐上立于豐南少西不中者豐南北<lb/>
靣横奠弓跪取爵立飲卒爵跪奠爵豐下取弓退復東<lb/>
靣位酌者繼酌奠于豐不中者以次飲皆如初若更射<lb/>
則取矢者以矢就東西靣位付射者付訖左右司射各<lb/>
從首取王公以下六人升射如初始作樂與樂相應如<lb/>
<pb n="KR2m0021_WYG_086-9a"/>
上儀其賞罰皆如初訖典謁者引中者及不中者及不<lb/>
射者皆庭前北靣各依品相對再拜訖出復中門外位<lb/>
持鈒㦸者復位御入樂作稱警蹕如常儀所司持矢出中<lb/>
門外付射者訖引出若御不親觀射則不設樂懸王公<lb/>
以下各執弓矢入庭前北靣拜訖通事舍人宣勅賜王<lb/>
公以下食王公等皆再拜典謁引王公以下就東西廊<lb/>
下食訖舍人又宣勅賜王公以下射王公以下在位者<lb/>
皆再拜左右司射引王公以下射皆如御前之儀射訖王公<lb/>
<pb n="KR2m0021_WYG_086-9b"/>
以下皆北靣相對立通事舍人宣勅云射中者依算賜<lb/>
物不中者罰酒王公等皆再拜其受賞及罰皆如御前<lb/>
之儀北靣再拜取矢訖引出<lb/>
　<lb/>
　<lb/>
　<lb/>
　<lb/>
　大唐開元禮卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷四十七</head>
    <p>
<pb n="KR2m0021_WYG_047-1a"/>
欽定四庫全書<lb/>
　大唐開元禮卷四十七　　　　唐　蕭嵩等　撰<lb/>
　　吉禮<lb/>
　　　孟春吉亥享先農於藉田有司攝事<lb/>
　　　齋戒　　　　　　　　　陳設<lb/>
　　　享饋<lb/>
　　　　齋戒<lb/>
凡預享之官散齋三日致齋二日<hi>散齋皆於正寢致齋一日於本司一日於享所其無本司</hi>
<pb n="KR2m0021_WYG_047-1b"/>
<hi>皆於享所</hi>散齋理事如舊唯不弔喪問疾不作樂不判署刑殺<lb/>
文書不行刑罰不預穢惡致齋唯享事得行其餘悉斷其<lb/>
享官已齋而闕者通攝行事光禄卿監取明水火<hi>太官令取水於隂鑒</hi>
<hi>取火於陽燧火以供爨水以實尊</hi>前享一日諸衛令其屬未後一刻各以<lb/>
其方器服守衛壝門<hi>每門二人每隅一人</hi>與太樂工人俱清齋一宿<lb/>
　　　　陳設<lb/>
前享三日右校掃除壇之内外又為瘞埳於壇之壬地外<lb/>
壝之内方深取足容物南出陛前享二日衛尉設享官<lb/>
<pb n="KR2m0021_WYG_047-2a"/>
公卿以下次於外壝東門之外道南北向以西為上設<lb/>
饌幔於内壝東門之外道南北向大樂令設宫懸之樂<lb/>
於壇南内壝之内東方西方磬簴起北鐘簴次之南方<lb/>
北方磬簴起西鐘簴次之設十二鎛鐘於編懸之間各<lb/>
依辰位樹路鼔於北懸之内道之左右植建鼔于四隅<lb/>
置柷敔於懸内<hi>柷在左敔在右</hi>設歌鐘歌磬於壇上近南北向<lb/>
磬簴在西鐘簴在東其匏竹者立於壇下重行北向相<lb/>
對為首<hi>凡懸皆展而編之</hi>諸工人各位於懸後東方西方以南<lb/>
<pb n="KR2m0021_WYG_047-2b"/>
為上南方北方以西為上前享一日奉禮設享官公卿<lb/>
位於内壝東門之内道北執事位於道南每等異位重<lb/>
行西面以北為上設望瘞位於壇之西南當瘞埳北向<lb/>
設御史位於壇之下一人位於東南西向一人位於西<lb/>
南東向令史各陪其後設奉禮位於樂懸東北贊者二<lb/>
人在南差退俱西向北上又設奉禮贊者位於瘞埳西<lb/>
南東面南上設協律郎位於壇上南陛之西東向設太<lb/>
樂令位於北懸之間當壇北向設享官公卿以下門外<lb/>
<pb n="KR2m0021_WYG_047-3a"/>
位皆於東壝之外道南毎等異位重行北面以西為上<lb/>
設酒樽之位於壇上神農氏犧尊二象尊二山罍二在東<lb/>
南隅北向后稷氏犠尊二象尊二山罍二在神農氏酒尊<lb/>
之東俱北向西上<hi>尊俱置於坫皆加勺羃設爵于尊下</hi>設洗於壇上南陛<lb/>
東南北向罍水在洗東篚在洗西南肆<hi>篚實以巾爵</hi>執尊罍<lb/>
篚羃者各位於尊罍篚羃之後各設幣篚於壇上尊坫<lb/>
之所晡後謁者引光禄卿詣厨視濯溉又謁者引諸享<lb/>
官詣厨省饌具訖還齋所享日未明十五刻太官令帥宰<lb/>
<pb n="KR2m0021_WYG_047-3b"/>
人以鸞刀割牲祝史以豆取毛血置於饌所遂烹牲<lb/>
未明五刻太史令郊社令升設神農氏神坐於壇上北<lb/>
方南向設后稷氏神坐於東方西向席俱以莞設神位<lb/>
各於坐首<lb/>
　　　　饋享<lb/>
享日未明三刻諸享官各服其服郊社令良醖令各帥<lb/>
其屬入實樽罍及幣<hi>犧尊實以醴齊象尊實以盎齊其𤣥酒各實于兩齊之上尊山罍實</hi>
<hi>以清酒禮神之幣皆以青</hi>太官令帥諸進饌者實諸籩豆簋簠入陳<lb/>
<pb n="KR2m0021_WYG_047-4a"/>
於東門之外饌幔内未明二刻奉禮帥贊者先入就<lb/>
位贊引引御史諸太祝及令史祝史與執尊罍篚羃者<lb/>
入自東門當壇南重行北面西上<hi>凡導引者毎曲一逡巡</hi>立定奉<lb/>
禮曰再拜贊者承傳<hi>凡奉禮有詞贊者皆承傳</hi>御史以下皆再拜訖<lb/>
執樽者升自東陛立於尊所壇下執樽罍篚羃者各就<lb/>
位贊引引御史諸太祝詣壇東陛升行掃除於上令史<lb/>
祝史行掃除於下訖引降就位未明一刻太樂令帥工<lb/>
人二舞次入就位文舞入陳於懸内武舞立於懸南道<lb/>
<pb n="KR2m0021_WYG_047-4b"/>
西謁者引司空入就位立定奉禮曰再拜司空再拜訖<lb/>
謁者引司空詣壇東陛升行掃除於上降行樂懸於下<lb/>
訖引還本位初司空入謁者引享官贊引引執事者俱<lb/>
就壝外位司空行掃除訖謁者贊引各引享官以次<lb/>
入就位立定奉禮曰衆官再拜衆官在位者皆再拜<hi>其先</hi>
<hi>拜者不拜</hi>謁者進太尉之左白有司謹具請行事還本位協<lb/>
律郎跪俛伏舉麾<hi>凡取物者皆跪俛伏而取以興奠物則奠訖俛伏而後興</hi>鼔柷以<lb/>
角音奏永和之樂以姑洗之均作文舞之舞樂舞三<lb/>
<pb n="KR2m0021_WYG_047-5a"/>
成偃麾戛敔樂止<hi>凡樂皆協律郎舉麾工鼓柷而後作偃麾戛敔而後止</hi>奉禮曰衆<lb/>
官再拜衆官皆再拜諸太祝俱取幣於篚各立於尊所<lb/>
謁者引太尉詣壇升自南陛北向立太祝以幣東向授<lb/>
太尉受幣登歌作肅和之樂乃以南吕之均謁者引太<lb/>
尉進北面跪奠於神農氏神坐興謁者引太尉少退北<lb/>
向再拜謁者引太尉立于西方東向又太祝奉幣北向<lb/>
授太尉受幣謁者引太尉進東面跪奠於后稷氏神坐<lb/>
興謁者引太尉少退東向再拜訖登歌止謁者引太尉<lb/>
<pb n="KR2m0021_WYG_047-5b"/>
降自南陛還本位初群官拜訖祝史奉毛血立于門外<lb/>
登歌止祝史奉毛血升自南陛配坐升自東陛太祝迎<lb/>
取于壇上進奠于神坐前太祝興祝史退立于尊所太<lb/>
尉既升奠幣太官令出帥進饌者奉饌陳于内壝東門<lb/>
之外謁者引司徒出詣饌所司徒奉神農之俎太官令<lb/>
引饌入俎初入門雍和之樂作<hi>自後酌獻皆作雍和</hi>饌至陛樂止<lb/>
祝史跪徹毛血之豆降自東陛以出神農氏之饌升自<lb/>
南陛配坐饌升自東陛諸太祝迎引於壇上各設於神<lb/>
<pb n="KR2m0021_WYG_047-6a"/>
坐前<hi>籩豆盖羃先徹乃升簋簠既奠却其盖于下</hi>設訖謁者引司徒以下降<lb/>
復位諸太祝各還尊所謁者引太尉升自南陛詣神農<lb/>
氏酒尊所執尊者舉羃太尉酌醴齊訖樂作謁者引太<lb/>
尉進神農氏神坐前北向跪奠爵興謁者引太尉少退<lb/>
北向立樂止太祝持版進於神坐之右東面跪讀祝文<lb/>
曰維某年歳次月朔日子嗣皇帝臣某謹遣太尉封臣<lb/>
名敢昭告于神農氏獻春伊始東作方興率由典則恭<lb/>
事千畆謹以制幣犧齊粢盛庶品肅偹恒祀陳其明薦<lb/>
<pb n="KR2m0021_WYG_047-6b"/>
以后稷配神作主尚饗訖興太尉再拜初讀祝文訖樂<lb/>
作太祝進跪奠版於神坐興還尊所太尉拜訖樂止謁<lb/>
者引太尉詣后稷氏酒樽所取爵于坫執尊者舉羃太<lb/>
尉酌醴齊訖樂作謁者引太尉進后稷氏神坐前東向<lb/>
立樂止太祝持版進於神坐之左北面跪讀祝文曰維<lb/>
某年歳次月朔日子嗣開元神武皇帝某謹遣太尉封臣<lb/>
名敢昭告于后稷氏土膏覛起爰循耕籍式陳明薦于<lb/>
帝神農氏惟神功叶稼穡實允昭配謹薦制幣犧齊粢<lb/>
<pb n="KR2m0021_WYG_047-7a"/>
盛庶品作主侑神尚饗訖興太尉再拜初讀祝文訖樂<lb/>
作太祝進跪奠版于神坐興還尊所太尉拜訖樂止謁<lb/>
者引太尉進神農氏神坐前北向立太祝各以爵酌罍<lb/>
福酒合置一爵一太祝持爵進太尉之右西向立太尉<lb/>
再拜受爵跪祭酒啐酒奠爵興太祝帥齋郎奉俎太祝<lb/>
減神農前三牲胙肉加於俎又以籩取稷黍飯興以胙肉<lb/>
共置一俎上又以飯共置一籩太祝先以飯籩授太尉太尉受<lb/>
以授齋郎又以俎授太尉太尉毎受以授齋郎太尉跪取爵<lb/>
<pb n="KR2m0021_WYG_047-7b"/>
遂飲卒爵太祝進受爵復於坫太尉興再拜謁者引太<lb/>
尉降復位文舞出鼔柷作舒和之樂出訖戛敔樂止武<lb/>
舞入鼓柷作舒和之樂立定戛敔樂止初太尉獻將畢<lb/>
謁者引太常卿詣罍洗盥手洗爵訖謁者引太常卿自東<lb/>
陛升壇詣神農氏象尊所執尊者舉羃太常卿酌盎齊訖<lb/>
武舞作謁者引太常卿進神農氏神坐前北向跪奠爵興<lb/>
謁者引太常卿少退北向再拜謁者引太常卿進神農<lb/>
氏神坐前北向立太祝各以爵酌罍福酒合置一爵一<lb/>
<pb n="KR2m0021_WYG_047-8a"/>
太祝持爵進太常之右西向立太常卿再拜受爵跪祭酒<lb/>
遂飲卒爵太祝進受爵復於坫太常卿興再拜謁者引太常<lb/>
卿降復位初太常卿獻將畢謁者引光禄卿詣罍洗盥<lb/>
洗訖升酌盎齊終獻如亞獻之儀訖謁者引光禄卿降<lb/>
復位武舞六成舞獻俱畢諸太祝各進跪徹豆還尊所<lb/>
<hi>徹者籩豆各一少移於故處</hi>奉禮曰賜胙贊者唱衆官再拜衆官在<lb/>
位者皆再拜<hi>已飲福受胙者不拜</hi>奉禮曰衆官再拜衆官在位者<lb/>
皆再拜樂一成止謁者進太尉之左白請就望瘞位謁<lb/>
<pb n="KR2m0021_WYG_047-8b"/>
者引太尉就望瘞位北向立於衆官將拜訖諸太祝各<lb/>
持篚進神坐前跪取幣齋郎以俎載牲體稷黍飯爵酒<lb/>
興各由其陛䧏壇詣瘞埳以幣饌物置於埳訖奉禮曰<lb/>
可瘞埳東西廂各四人寘土半埳謁者引太尉出又謁<lb/>
者贊引各引享官以次出贊引引御史以下俱復執事<lb/>
位立定奉禮曰再拜御史以下皆再拜贊引引出工人<lb/>
二舞以次出其祝版燔於齋坊<lb/>
　大唐開元禮卷四十七<lb/>
</p>
<p>
</p>
  </div>
</body>
</text>
</TEI>
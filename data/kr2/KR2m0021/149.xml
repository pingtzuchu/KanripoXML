<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百四十九</head>
    <p>
<pb n="KR2m0021_WYG_149-1a"/>
欽定四庫全書<lb/>
　大唐開元禮卷一百四十九　唐　蕭嵩等　撰<lb/>
　　凶禮<lb/>
　　　六品以下喪之四<lb/>
　　改𦵏<lb/>
　　　卜宅　　　　　　　啟請<lb/>
　　　開墳　　　　　　　舉柩<lb/>
　　　奠　　　　　　　　升柩車<lb/>
<pb n="KR2m0021_WYG_149-1b"/>
　　　斂　　　　　　　　奠<lb/>
　　　設靈筵　　　　　　進引<lb/>
　　　告遷　　　　　　　哭柩車位<lb/>
　　　設遣奠　　　　　　轜車發<lb/>
　　　宿止　　　　　　　到墓<lb/>
　　　虞祭<lb/>
　　改葬<lb/>
　　　　卜宅<lb/>
<pb n="KR2m0021_WYG_149-2a"/>
將改𦵏者吉服筮宅兆其餘如𦵏筮宅兆之儀<lb/>
　　　　啟請<lb/>
預於𡑞所隨地之宜張白布帷羃南向開户其日内外<lb/>
諸親應集者皆至墓所各就便次主人衆主人妻妾女<lb/>
子子俱緦服餘周親以下皆素服丈夫於墓東西向婦<lb/>
人於墓西東向北上婦人障以行帷俱立哭盡哀卑者<lb/>
再拜<lb/>
　　　　開墳<lb/>
<pb n="KR2m0021_WYG_149-2b"/>
祝立於羨道南北向内外皆哭止祝三聲噫嘻啟以改<lb/>
葬之故<hi>其意叙葬之故不可預定</hi>内外又哭盡哀權就别所<lb/>
　　　　舉柩<lb/>
掌事者開墳訖内外又就位哭如初掌事者設席於幕<lb/>
下舉柩出置於席上内外俱從柩哭於幕所主人以下<lb/>
柩東西面主婦以下柩西東面俱南上丈夫周親以下<lb/>
於主人東北南面西上婦人周親以下於主婦西北南<lb/>
面東上外姻丈夫於主人東南北面西上婦人於主婦<lb/>
<pb n="KR2m0021_WYG_149-3a"/>
西南北面東上<hi>尊者坐</hi>
　　　　奠<lb/>
祝以功布拭棺改加新楮設洗於幕西南隅罍水在洗<lb/>
西加勺羃篚在洗東南肆實巾二爵一於篚加羃設席<lb/>
於柩東設啟奠於席上設醴酒之樽於饌南主人詣<graphic n="KR2498" url="https://raw.githubusercontent.com/kanripo/KR-Gaiji/master/images/KR2498.png" mimeType="image/png"/>
洗盥手洗爵進酌酒於席前興少退西面再拜内外卑<lb/>
者俱再拜少頃徹奠<lb/>
　　　　升柩車<lb/>
<pb n="KR2m0021_WYG_149-3b"/>
既奠進柩車於帷門外南向掌事者升柩於柩車遂詣<lb/>
施設所内外俱哭從掌事者預設牀於羃下有枕席周<lb/>
設帷柩車至帷門外丈夫於柩東婦人於柩西俱立哭<lb/>
掌事者舉柩入設於牀東<hi>若於墓所即斂初奠訖不進柩車設牀於柩東而加枕席</hi>
<hi>遂舉尸以斂之</hi>舉尸出設置於牀南首柩初入定内外就位哭<lb/>
如墓所之儀<lb/>
　　　　斂<lb/>
陳斂衣於羃之東帷内明衣裳及上服各一稱西領南<lb/>
<pb n="KR2m0021_WYG_149-4a"/>
上弁若冠各具導簮纓在北内喪則花釵衾一<hi>衾以黄為表素</hi>
<hi>為裏</hi>具饌於幕東兩甒醴酒柩初至幕下舉尸於牀主人<lb/>
衆主人稍退仍西向妻妾女子子稍退仍東向遂斂丈<lb/>
夫加弁若冠婦人以花釵又覆以衾主人衆主人妻妾<lb/>
女子子憑哭斂將訖掌事者以棺入設於西廂藉以席初<lb/>
棺入内外皆止哭置棺定乃哭舉者四人入舉牀男女<lb/>
從奉之舉尸斂於棺乃加葢覆以衾設帷於棺東内外<lb/>
就位哭如初<lb/>
<pb n="KR2m0021_WYG_149-4b"/>
　　　　奠<lb/>
既斂祝執几席入設於柩東右几加以巾掌事者設<lb/>
罍洗於幕西南隅如初祝以饌升設於席前施設訖執<lb/>
饌者降出相者引主人盥手酌酒進奠於席前興少退<lb/>
西面再拜内外卑者皆再拜訖主人以下各退就位俱<lb/>
坐哭<lb/>
　　　　設靈筵<lb/>
既斂設靈筵於吉帷内羃下西廂東向施床帷屏几服飾<lb/>
<pb n="KR2m0021_WYG_149-5a"/>
以時上膳羞及湯沐皆如平常<lb/>
　　　　進引<lb/>
前一日之夕掌事者進柩車於凶帷之外當門南向<hi>其下帷明</hi>
<hi>器及苞牲等俱陳於柩車前少西東向</hi>其日發引前量時刻陳靈車儀仗<lb/>
如常<hi>在陳車篇</hi>少頃侍靈車者俱詣靈所腰輿威儀入陳如<lb/>
常進靈車於帷外南向少頃掌事者入徹饌以出内外<lb/>
皆興立哭於位掌事者徹帷持翣者以翣障柩執鐸者<lb/>
各入夾於柩前東西相向執銘旌者立於柩前近南北面<lb/>
<pb n="KR2m0021_WYG_149-5b"/>
<hi>諸執披紼鐸旌者皆布深衣介幘</hi>
　　　　　告遷<lb/>
祝帥腰輿入詣靈座前西面告曰以今吉辰奉即宅兆<lb/>
少頃輿出詣靈車後少頃退<hi>若内喪女祝迎</hi>將舉柩執鐸者皆振鐸毎振<lb/>
鐸先揺之揺訖三振之其持翣者恒以翣障柩及柩動執鐸者<lb/>
夾左右毎曲及進止皆振鐸内外俱從柩出到柩車後<lb/>
執紼者如常設帷幛於柩之後掌事者升柩<lb/>
　　　　　哭柩車位<lb/>
<pb n="KR2m0021_WYG_149-6a"/>
丈夫俱立哭於柩車東重行西面婦人哭於柩車西重<lb/>
行東面俱南上外姻丈夫哭於柩車東南重行北面以<lb/>
西為上婦人哭於柩車西南重行北面以東為上立定<lb/>
　　　　設遣奠<lb/>
設遣奠之饌於柩車東置設訖相者引主人酌酒進奠<lb/>
於席前興少退西面哭再拜内外皆哭卑者再拜若食<lb/>
頃徹之以蒲葦苞牲體下節二苞載於輿以之墓<lb/>
　　　　轜車發<lb/>
<pb n="KR2m0021_WYG_149-6b"/>
既徹奠吉凶威儀依式進引主人衆主人以下皆以次<lb/>
步從哭於柩車後妻妾女子子以下皆步從哭於丈夫<lb/>
之後障以行帷柩車去停所三百步親賓有還者弔哭<lb/>
如别儀辭訖進引尊者乘車馬從柩者更哭不絶聲<lb/>
　　　　宿止<lb/>
掌事者預於宿所張吉凶帷幕吉帷在左凶帷在右將<lb/>
至宿所尊者俱下車馬步哭靈車到帷門外迴南向祝<lb/>
帥腰輿詣車之後少頃輿入詣坐前少頃輿出進常食<lb/>
<pb n="KR2m0021_WYG_149-7a"/>
於靈座若食頃徹之柩至於凶帷内外哭於柩車所其<lb/>
位如初掌饌者進酒脯之奠於靈柩東席上既設奠内<lb/>
外各還次更哭不絶聲及墓内外俱就位哭進夕奠如<lb/>
初訖内外皆還次迭哭終夜及明内外又就位哭進<lb/>
朝奠於柩東進常食於靈座若食頃徹之迎靈發引尊<lb/>
者乗車馬哭従如上儀<lb/>
　　　　到墓<lb/>
到墓尊者俱下車馬靈車到帷門外迴南向祝帥腰輿<lb/>
<pb n="KR2m0021_WYG_149-7b"/>
詣車後少頃輿入詣靈座前少頃輿退設酒脯之奠柩車<lb/>
至壙前迴南向内外哭位如遣奠之儀掌事者張帷布席<lb/>
於柩車後下柩於席上主人以下妻妾女子子各前撫<lb/>
柩哭盡哀退復位周親以下又前撫哭盡哀退復位俱<lb/>
再拜辭掌事者下柩於壙柩既入壙親賓先還者弔哭<lb/>
如别儀掌事者奉𤣥纁束帛授主人主人受以授祝主<lb/>
人稽顙再拜祝奉以入奠於柩東持翣者入倚翣於壙<lb/>
内兩廂執事者以下帳明器苞牲酒米等物入置於壙<lb/>
<pb n="KR2m0021_WYG_149-8a"/>
内皆藉以版施銘旌誌石於壙户内置設訖掌事者掩<lb/>
壙户加關鑰覆土既覆土内外俱就靈所哭墓左祭后<lb/>
土如始𦵏之儀<lb/>
　　　　虞祭<lb/>
初下柩於墓掌事者具虞祭之饌設洗罍篚於靈羃西南<lb/>
如常内外既就靈所哭掌饌者進虞祭之饌於靈座相<lb/>
者引主人盥洗酌酒進奠於席前興少退西面立内外<lb/>
皆止哭祝持版進立於靈座之右北面跪讀祝文曰維<lb/>
<pb n="KR2m0021_WYG_149-8b"/>
年月朔日子孝子某敢昭告於考某官封諡<hi>妣云某氏</hi>改遷<lb/>
幽宅禮極終虞攀號永逺無所逮及謹以潔牲剛鬛嘉<lb/>
薦普淖明齊溲酒薦虞事於考某官封諡尚饗主人哭<lb/>
再拜内外皆哭卑者再拜盡哀相者引主人以下出就<lb/>
别所釋衰服著素服而還掌饌者徹饌掌事者徹靈座<lb/>
　<lb/>
　<lb/>
　大唐開元禮卷一百四十九<lb/>
</p>
<p>
</p>
  </div>
</body>
</text>
</TEI>
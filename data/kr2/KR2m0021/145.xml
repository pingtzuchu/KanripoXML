<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷一百四十五</head>
    <p>
<pb n="KR2m0021_WYG_145-1a"/>
欽定四庫全書<lb/>
　大唐開元禮卷一百四十五　唐　蕭嵩等　撰<lb/>
　　凶禮<lb/>
　　　四品五品喪之四<lb/>
　　改𦵏<lb/>
　　　卜宅　　　　　　　啟請<lb/>
　　　開墳　　　　　　　舉柩<lb/>
　　　奠　　　　　　　　升柩車<lb/>
<pb n="KR2m0021_WYG_145-1b"/>
　　　斂　　　　　　　　奠<lb/>
　　　設靈筵　　　　　　進引<lb/>
　　　告遷　　　　　　　哭柩車位<lb/>
　　　設遣奠　　　　　　轜車發<lb/>
　　　宿止　　　　　　　到墓<lb/>
　　　虞祭<lb/>
　　改𦵏<lb/>
　　　　卜宅<lb/>
<pb n="KR2m0021_WYG_145-2a"/>
將改𦵏者吉服卜宅兆其餘如𦵏卜宅兆之儀預於隧所隨<lb/>
地之宜張白布帷幕南向開户<lb/>
　　　　啟請<lb/>
其日内外諸親應集者皆至墓所各就便次主人衆主人妻妾<lb/>
女子子俱緦麻服餘周親以下皆素服丈夫於墓東西向婦人<lb/>
於墓西東向皆北上婦人障以行帷俱立哭盡哀卑者再拜<lb/>
　　　　開墳<lb/>
祝立於羡道南北向内外皆止哭祝三聲噫嘻啟以開墳改<lb/>
<pb n="KR2m0021_WYG_145-2b"/>
𦵏之故<hi>其意叙改𦵏所由之事隨時為之</hi>内外又哭盡哀權就别所掌事者<lb/>
開墳訖内外又就位哭如初<lb/>
　　　　舉柩<lb/>
掌事者設席於幕下舉柩出置於席上内外俱從柩哭於幕<lb/>
所主人以下柩東西面主婦以下柩西東面俱南上丈夫周<lb/>
親以下於主人東北南面西上婦人周親以下於主婦西<lb/>
北南面東上外姻丈夫於主人東南北面西上婦人於主<lb/>
婦西南北面東上<hi>尊者坐</hi>國官於帷門外之東北面西上僚<lb/>
<pb n="KR2m0021_WYG_145-3a"/>
佐於帷門外之西北面東上皆舒席爲位<lb/>
　　　　奠<lb/>
祝以功布拭棺改加新楮設洗於幕西南隅罍水在洗<lb/>
西加勺羃篚在洗東南肆實巾二爵一於篚加羃設席<lb/>
於柩東設啟奠於席上設醴酒之樽於奠南主人詣罍<lb/>
洗盥手洗爵進酌酒奠於席前興少退西面再拜内外<lb/>
卑者俱再拜少頃徹奠<lb/>
　　　　升柩車<lb/>
<pb n="KR2m0021_WYG_145-3b"/>
既奠進轜車於帷門外南向掌事者升柩於轜車遂詣<lb/>
施設所内外俱哭從掌事者預設牀於幕下有枕席周<lb/>
設帷柩車至帷門外丈夫於柩東婦人於柩西俱立哭<lb/>
掌事者舉柩入設於牀東<hi>若於墓所即斂初奠訖不進轜車設牀於柩東而加枕席</hi>
<hi>遂舉尸而斂之</hi>舉尸出置於牀南首柩初入定内外就位哭如<lb/>
墓所之儀<lb/>
　　　　斂<lb/>
陳衣於幕東帷内明衣裳及上服各一稱西領南上冕<lb/>
<pb n="KR2m0021_WYG_145-4a"/>
具導簮纓在北内喪則花釵衾一<hi>衾以黄為表素為裏</hi>具饌於幕<lb/>
東兩甒醴酒柩初至幕下舉尸於牀主人衆主人稍退<lb/>
仍西向妻妾女子子稍退仍東向遂斂丈夫加冕婦人<lb/>
以花釵又覆以衾主人衆主人及妻妾女子子憑哭斂<lb/>
將訖掌事者以棺入設于西廂藉以席於棺入内外皆<lb/>
止哭置棺定乃哭舉者四人入舉牀男女従奉之舉尸<lb/>
斂于棺乃加盖覆以衾設帷于棺東内外就位哭如初<lb/>
　　　　奠<lb/>
<pb n="KR2m0021_WYG_145-4b"/>
既斂祝執巾几席入設於柩東右几加以巾掌事者設<lb/>
罍洗於幕西南隅如初祝以饌升設於席前設施訖執<lb/>
饌者降出相者引主人盥洗酌酒進奠於席前興少退<lb/>
西面再拜内外卑者皆再拜訖主人以下各就位俱坐<lb/>
哭<lb/>
　　　　設靈筵<lb/>
既斂設靈筵於吉帷内幕下西廂東向施牀帷屏几服飾以<lb/>
時上饍羞及湯沐浴如平常<lb/>
<pb n="KR2m0021_WYG_145-5a"/>
　　　　進引<lb/>
前一日之夕掌事者進轜車於凶帷外當門南向<hi>其下帳明</hi>
<hi>器及苞牲等俱陳於轜車前少西東向也</hi>其日進引前量時刻槌一鼓爲一<lb/>
嚴陳靈車儀仗如常<hi>在陳車篇</hi>少頃搥二皷爲再嚴侍靈者<lb/>
俱詣靈所腰輿威儀入陳如常進靈車於帷外南向少<lb/>
頃搥三皷爲三嚴掌事者入徹饌以出内外皆興立哭<lb/>
於位執紼者入掌事者徹帷持翣者入以翣幛柩執披<lb/>
紼者各進執鐸者各入夾於柩前東西相向執纛者立<lb/>
<pb n="KR2m0021_WYG_145-5b"/>
於鐸南執銘旌者又立於纛南北面<hi>諸執披紼鐸旌纛者皆布深衣介幘</hi>
　　　　告遷<lb/>
三嚴訖祝帥腰輿入詣靈座前西面告曰以今吉辰奉<lb/>
即宅兆少頃輿出詣靈車後少頃退<hi>若内喪女祝迎</hi>將舉柩執<lb/>
鐸者皆振鐸每振鐸先搖之搖訖三振之其持翣者恒<lb/>
以翣障柩柩動執鐸者夾左右毎曲及進止皆振鐸内<lb/>
外俱從柩後柩出到轜車後執披紼者如常設帷障於<lb/>
柩後掌事者升柩<lb/>
<pb n="KR2m0021_WYG_145-6a"/>
　　　　哭柩車位<lb/>
丈夫俱立哭於轜車東重行西面婦人哭於轜車西重<lb/>
行東面俱南上外姻丈夫俱哭於轜車東南重行北面<lb/>
以西爲上婦人哭於轜車西南重行北面以東爲上國<lb/>
官哭於外姻之東北面西上僚佐哭於國官之西北面<lb/>
東上立定<lb/>
　　　　設遣奠<lb/>
設進奠之饌於轜車東置設訖相者引主人酌酒進奠<lb/>
<pb n="KR2m0021_WYG_145-6b"/>
於席前興少退西面哭再拜内外皆哭卑者再拜若食<lb/>
頃徹之以蒲葦苞牲體下節五苞載於輿以之墓<lb/>
　　　　轜車發<lb/>
既設奠吉凶儀仗依式進引靈車動鼓吹振作而行主<lb/>
人衆主人以下皆以次步從哭於柩車後妻妾女子子<lb/>
以下皆步從哭於丈夫之後障以行帷轜車去停所三<lb/>
百步親賓有還者弔哭如别儀辭訖進引尊者乗車<lb/>
馬從柩者更哭不絶聲<lb/>
<pb n="KR2m0021_WYG_145-7a"/>
　　　　宿止<lb/>
掌事者先於宿所張吉凶帷幕吉帷在左凶帷在右將<lb/>
至宿所尊者俱下車馬步哭靈車到帷門外迴車南向<lb/>
祝師腰輿詣車後少頃輿入詣靈座前少頃輿出進常<lb/>
食於靈座若食頃徹之柩車至於凶帷内外哭於柩車<lb/>
所其位如初掌饌者進酒脯之奠於柩車東席上既設<lb/>
奠内外各還次更哭不絶聲及墓内外俱就位哭進夕<lb/>
奠如初訖内外各還次迭哭終夜及明嚴皷内外又就<lb/>
<pb n="KR2m0021_WYG_145-7b"/>
位哭進朝奠於柩東進常食於靈座若食頃徹之迎靈<lb/>
發引尊者乗車馬哭從如上儀<lb/>
　　　　到墓<lb/>
到墓尊者俱下車馬靈車到帷門外迴車南向祝帥腰<lb/>
輿詣車後少頃入詣靈前少頃輿退設酒脯之奠柩車至<lb/>
壙前迴車南向外哭位如遣奠之儀掌事者布席張帷<lb/>
於柩車後下柩於席上主人以下妻妾女子子各前撫柩<lb/>
哭盡哀退復位周親以下又前撫柩盡哀退復位俱再<lb/>
<pb n="KR2m0021_WYG_145-8a"/>
拜辭掌事者下柩於壙柩既入壙親賓有還者弔如别<lb/>
儀國官之長奉𤣥纁束帛授主人主人受以授祝主人稽<lb/>
顙再拜祝奉以入奠於柩東持翣者入倚翣於壙内兩<lb/>
廂執事者以下帳明器苞牲酒米等物入置於壙内皆<lb/>
藉以版施銘旌誌石於壙户内置訖掌事者掩壙户加<lb/>
關鑰覆土既覆土内外俱就靈所哭墓左祭后土如始<lb/>
葬之儀<lb/>
　　　　虞祭<lb/>
<pb n="KR2m0021_WYG_145-8b"/>
初下柩於墓掌事者具虞祭之饌設罍洗篚於靈幕西<lb/>
南如常内外既就靈所哭掌饌者進虞祭之饌於靈座<lb/>
相者引主人盥洗酌酒進奠於座前興少退西面立内<lb/>
外皆止哭祝持版進立於靈座之右北面跪讀祝文曰<lb/>
維年月朔日子孤子某敢昭告於考某官封諡<hi>妣郡縣鄉君某</hi>
<hi>氏各隨其稱也</hi>改遷幽宅禮極虞祭攀號永逺無所逮及謹以<lb/>
潔牲柔毛剛鬛嘉薦普淖明齊溲酒祗薦虞事於考某<lb/>
官封諡尚饗主人哭再拜内外皆哭卑者再拜盡哀相<lb/>
<pb n="KR2m0021_WYG_145-9a"/>
者引主人以下出就别所釋衰服著素服而還掌饌者<lb/>
徹饌掌事者徹靈座<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_145-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷一百四十五<lb/>
</p>
<p>
</p>
  </div>
</body>
</text>
</TEI>
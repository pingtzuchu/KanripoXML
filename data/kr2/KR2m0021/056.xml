<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷五十六</head>
    <p>
<pb n="KR2m0021_WYG_056-1a"/>
欽定四庫全書<lb/>
　大唐開元禮卷五十六　　　唐　蕭嵩等　撰<lb/>
　　吉禮<lb/>
　　　皇帝廵狩告於圜丘<lb/>
　　　齋戒　　　　　陳設　　　　　鑾駕出宫<lb/>
　　　親告　　　　　鑾駕還宫<lb/>
　　　　齋戒<lb/>
將告有司卜日如别儀前一日皇帝齋於太極殿如郊祀<lb/>
<pb n="KR2m0021_WYG_056-1b"/>
之儀凡預告之官清齋於告所近侍之官應從升者各於本<lb/>
司清齋一宿諸衛令其屬晡後一刻各以其方器服守衛壝<lb/>
門清齋一宿<lb/>
　　　　陳設<lb/>
前告三日尚舍直長設大次於外壝東門之外道北南向尚舍<lb/>
奉御鋪御坐衛尉設文武侍臣次於大次之後文官在左<lb/>
武官在右俱南向又設告官及從駕羣官次各於常所設<lb/>
陳饌幔於内壝東門之内道南北向前二日太樂令設宫懸<lb/>
<pb n="KR2m0021_WYG_056-2a"/>
之樂於壇南設登歌舉麾位於壇上並如常儀前一日右校掃<lb/>
除壇之内外郊社令積柴於燎壇壇方一丈二尺開上南出户<lb/>
髙四尺奉禮設御位於壇之東南西向<hi>將告奉禮一人守之在版位西南五步西向</hi>設<lb/>
望燎位當柴壇之北南向設告官及從駕羣官版位於内外如常<lb/>
儀郊社令帥府史一人及齋郎以樽坫罍洗篚羃及玉帛之篚入設<lb/>
於位並如常儀執樽罍篚羃者各位於樽罍篚羃之後告日未明<lb/>
五刻太史令郊社令升設昊天上帝坐於壇上北方南向席以藳秸設<lb/>
神位於坐首告日未明十刻太官令帥宰人以鸞刀烹牲於厨<lb/>
<pb n="KR2m0021_WYG_056-2b"/>
　　　　鑾駕出宫<lb/>
皇帝服衮冕之服乗玉輅備大駕及嚴鼓時刻奏請進發<lb/>
内外器服皆如常儀<lb/>
　　　　親告<lb/>
其日未明三刻諸告官各服其服郊社令良醖令各帥其<lb/>
屬入實樽罍玉幣<hi>太尊寔以汎齊凡尊皆二其𤣥酒各寔于上尊禮神之玉以蒼璧其</hi>
<hi>幣亦蒼</hi>太官令帥進饌者寔籩豆簠簋入設於内壝之東<lb/>
門外饌幔内未明二刻奉禮率贊者先入就位贊引引<lb/>
<pb n="KR2m0021_WYG_056-3a"/>
御史太祝以下入行掃除如常儀訖各引就位駕將至<lb/>
謁者贊引各引告官以下及從告羣臣客使先至者俱<lb/>
就門外位駕至大次門外迴輅南向千牛將軍降立<lb/>
於輅右侍中進當鑾駕前跪奏稱侍中臣某言請降輅<lb/>
俛伏興還侍位皇帝降輅之大次協律郎太樂令帥工<lb/>
人各入就位<hi>凡升壇者皆脱履於下降納如常</hi>皇帝停大次半刻謁者<lb/>
贊引各引從駕羣官入就位太常博士引太常卿立於<lb/>
大次門外當門北向侍中版奏外辦皇帝服大裘而冕出<lb/>
<pb n="KR2m0021_WYG_056-3b"/>
次華盖侍衛如常儀<hi>侍中負寳陪從如常</hi>博士引太常卿太常卿<lb/>
引皇帝<hi>凡太常卿前導皆博士先引</hi>至内壝門外殿中監進鎮珪華<lb/>
蓋仗衛停於大門外近侍者從入如常謁者引禮部尚<lb/>
書太常少卿陪從如常皇帝至版位西向立通事舍人<lb/>
各引從告官及諸王介公酅公諸方客使以次入就位<lb/>
立定太常卿前奏稱請再拜退復位皇帝再拜奉禮曰<lb/>
衆官再拜贊者承傳<hi>凡奉禮有詞賛者皆承傳</hi>衆官在位者皆再拜<lb/>
太常卿前奏有司謹具請行事退復位協律郎跪俛伏<lb/>
<pb n="KR2m0021_WYG_056-4a"/>
興舉麾鼓柷奏豫和之樂乃以圜鐘之均奏文舞之舞<lb/>
六成偃麾戛敔樂止<hi>凡樂皆協律郎舉麾工鼔柷而後作偃麾戛敔而後止</hi>太常<lb/>
卿前奏稱請再拜退復位皇帝再拜奉禮曰衆官再拜<lb/>
衆官皆再拜諸太祝俱取玉幣於篚各立於尊所太常卿引皇<lb/>
帝太和之樂作皇帝詣壇升自南陛近侍者從升如常儀皇帝<lb/>
升壇北向立樂止太祝加玉於幣以授侍中侍中奉玉幣東<lb/>
向進皇帝受玉帛登歌作肅和之樂太常卿引皇帝進<lb/>
北向跪奠於天帝神坐俛伏興太常卿引皇帝稍退北<lb/>
<pb n="KR2m0021_WYG_056-4b"/>
向再拜訖登歌止樂作皇帝降自南陛還版位西向立<lb/>
樂止初羣官拜訖謁者引司徒太官令出帥進饌者奉<lb/>
饌陳於内壝東門之外司徒奉天帝之俎皇帝既至位<lb/>
樂止太官令引饌入俎初入門雍和之樂作饌至階樂<lb/>
止饌升於南陛太祝迎引於壇上各設於神坐前設訖<lb/>
謁者引司徒以下降自東陛復位諸太祝各還尊所太<lb/>
常卿引皇帝詣罍洗樂作皇帝至罍洗樂止侍中跪取<lb/>
匜興沃水又侍中跪取盤興承水皇帝盥手黄門侍郎<lb/>
<pb n="KR2m0021_WYG_056-5a"/>
取巾於篚興進皇帝帨手訖受巾跪奠於篚遂取匏爵<lb/>
於篚興進皇帝受爵侍中酌罍水又侍中奉盤皇帝<lb/>
洗爵黄門侍郎又授巾皆如初皇帝拭爵訖侍中奠盤<lb/>
匜黄門侍郎受巾奠於篚皆如常太常卿引皇帝樂作<lb/>
皇帝詣壇升自南陛樂止近侍者從升如常謁者引司<lb/>
徒升自東陛立於樽所齋郎奉俎從升立於司徒之後太<lb/>
常卿引皇帝詣天帝酒樽所執樽者舉羃侍中贊酌汎<lb/>
齊訖夀和之樂作<hi>皇帝毎酌獻及飲福酒皆作夀和之樂</hi>皇帝進天帝神<lb/>
<pb n="KR2m0021_WYG_056-5b"/>
坐前北向跪奠爵俛伏興太常卿引皇帝少退北向立<lb/>
樂止太祝持版進於神坐之右東向跪讀祝文<hi>祝文臨時撰</hi>
訖興皇帝再拜初讀祝文訖樂作太祝進奠版於神坐<lb/>
還樽所太常卿引皇帝進天帝座前北向立樂作太祝以爵<lb/>
酌罍福酒合置一爵一太祝持爵以授侍中侍中受爵西向<lb/>
進皇帝再拜受爵跪祭酒奠爵俛伏興諸太祝各帥齋郎進俎<lb/>
太祝减神前胙肉加於俎興以胙肉共置一俎上授司徒司徒<lb/>
奉俎西向進皇帝受以授左右皇帝跪取爵遂飲卒爵侍中進<lb/>
<pb n="KR2m0021_WYG_056-6a"/>
受爵以授太祝太祝受爵復於坫皇帝俛伏興再拜樂<lb/>
止太常卿引皇帝樂作皇帝降自南陛還版位西向立<lb/>
樂止謁者引司徒降復位太祝各進徹豆還樽所奉禮<lb/>
曰賜胙贊者唱衆官再拜衆官在位者皆再拜樂作太<lb/>
常卿前奏稱再拜退復位皇帝再拜奉禮曰衆官再拜<lb/>
衆官皆再拜樂一成止太常卿前奏請就望燎位太常卿<lb/>
引皇帝樂作皇帝至望燎位南向立樂止於羣官將拜諸<lb/>
太祝各以篚進神坐前取玉帛祝版齋郎以俎載牲體<lb/>
<pb n="KR2m0021_WYG_056-6b"/>
稷黍飯爵酒興各自其陛降壇南行當柴壇南東行自<lb/>
南陛登柴壇以玊幣饌物置於柴上訖奉禮曰可燎東<lb/>
西面各四人炬燎火半柴太常卿前奏禮畢太常卿引<lb/>
皇帝出内壝門殿中監前受鎮珪華盖侍衛如常儀皇<lb/>
帝入次樂止謁者贊引各引從告官及從駕群官諸方<lb/>
客使以次出賛引引御史以下俱復執事位立定奉禮曰<lb/>
再拜御史以下皆再拜贊引引出工人以下以次出<lb/>
　　　　　鑾駕還宫<lb/>
<pb n="KR2m0021_WYG_056-7a"/>
皇帝既還大次侍中版奏請解嚴<hi>将士不得輒離部伍</hi>皇帝改服<lb/>
通天冠絳紗袍乗金輅鼓吹振作奏請還宫如常儀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0021_WYG_056-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大唐開元禮卷五十六<lb/>
</p>
<p>
</p>
  </div>
</body>
</text>
</TEI>
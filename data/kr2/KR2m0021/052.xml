<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐開元禮卷五十二</head>
    <p>
<pb n="KR2m0021_WYG_052-1a"/>
欽定四庫全書<lb/>
　大唐開元禮卷五十二　　　　唐　蕭嵩等　撰<lb/>
　　吉禮<lb/>
　　　　皇帝視學<lb/>
視學前一日所司灑掃學堂之内外尚舍設大次於學<lb/>
堂之後守宫設皇太子次于大次之東皆隨地之宜並<lb/>
如常儀尚舍設御坐于學堂上北壁下當中南向監司<lb/>
設講榻於御坐之西南向設執讀坐于前楹間當講榻<lb/>
<pb n="KR2m0021_WYG_052-1b"/>
北向尚舍又設皇太子坐於御坐東南西向設文官三<lb/>
品以上坐於皇太子之南少退重行西面北上設武官<lb/>
三品以上坐於講榻西南當文官重行東面北上設侍<lb/>
講坐於執讀西北武官之前東面北上<hi>其執如意者一人立于侍講之</hi>
<hi>南東面</hi>設論議坐於講榻之前北面三館學官坐於武官<lb/>
之後設脱履席於西階下典儀設版位皇太子於東階東南西<lb/>
面執經於西階西南東面文官三品以上于皇太子東南重行<lb/>
西面北上武官三品以上於執經西南侍講執讀執如意等于<lb/>
<pb n="KR2m0021_WYG_052-2a"/>
執經之後皆重行東面北上學生分位于文武官之後皆重行<lb/>
北上設典儀位於東階之西贊者二人在南差退俱西向<lb/>
　　　　出宫<lb/>
前出宫三日本司宣攝内外各供其職其日應從駕文<lb/>
武官依時刻俱集朝堂諸衛陳設仗衛侍中版奏外辦<lb/>
皇帝乗馬文武侍從並如常行幸之儀駕將至祭酒帥<lb/>
監官學官學生等奉迎於路左<hi>學生青衿服</hi>駕至大次門外<lb/>
降入如常<lb/>
<pb n="KR2m0021_WYG_052-2b"/>
　　　　視學<lb/>
皇帝既入大次執經侍講執讀執如意等及學官各服<lb/>
公服典儀帥贊者先入就位謁者贊引引文武三品以<lb/>
上及執經以下學官等入就堂下位皇太子立於學堂<lb/>
門外之東西向侍衛如常侍中版奏外辦皇帝出大次<lb/>
升自北階即御坐南向坐侍臣及近侍量人從升典儀<lb/>
一人升就東階上西面立舍人引皇太子就位立<hi>諸衛率庶子等</hi>
<hi>量人從入立于皇太子東南西面北上</hi>奉禮曰再拜贊者承傳皇太子以<lb/>
<pb n="KR2m0021_WYG_052-3a"/>
下在位者皆再拜侍中跪奏稱請勅皇太子及王公等<lb/>
升坐又侍中稱制曰可侍中詣東階上西面稱勑皇太子<lb/>
及公王等升殿上典儀承傳階下贊者又承傳皇太子<lb/>
以下應坐者皆再拜訖通事舍人引皇太子及羣官應<lb/>
坐者各升坐訖<hi>其公服者脱履于階下及降納皆如常儀</hi>執讀讀所講經執經<lb/>
釋義訖遂行如意侍講者執如意就論議坐以次論難<lb/>
訖侍中跪奏禮畢群官皆起通事舍人各降堂下位若<lb/>
有勅賜㑹則侍中前承制降詣堂下宣勅及太官下食<lb/>
<pb n="KR2m0021_WYG_052-3b"/>
案等並如常儀皇帝降坐還大次侍衛如常儀羣官以<lb/>
下㑹訖皆出執經以下改服常服<hi>學生仍青衿服</hi>
　　　　車駕還宫<lb/>
皇帝既還大次侍中量時刻版奏外辦皇帝出次文武<lb/>
官陪從還宫如來儀初駕出國子祭酒帥監官學官學<lb/>
生等奉辭于路左如常式<lb/>
　<lb/>
　大唐開元禮卷五十二<lb/>
</p>
<p>
</p>
  </div>
</body>
</text>
</TEI>
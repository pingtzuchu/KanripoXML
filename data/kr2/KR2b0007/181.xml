<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百八十一</head>
    <p>
<pb n="KR2b0007_WYG_181-1a"/>
欽定四庫全書<lb/>
　資治通鑑卷一百八十一　宋　司馬光　撰<lb/>
　　　　　　　　　　　　　　胡三省　音註<lb/>
　隋紀五<hi>起著雍執徐盡𤣥黓涒灘凡五年</hi>
　　煬皇帝上之下<lb/>
大業四年春正月乙巳詔發河北諸軍百餘萬穿永濟<lb/>
渠引沁水南達于河北通涿郡<hi>班志沁水出上黨榖逺縣羊頭山世靡谷師古</hi>
<hi>曰今至懐州武陟縣界入河榖逺隋為沁源縣沁七鴆翻  考異曰雜記三年六月敕開永濟渠引汾水入河</hi>
<pb n="KR2b0007_WYG_181-1b"/>
<hi>於汾水東北開渠合渠水至於涿郡二千餘里通龍舟按永濟渠即今御河未嘗通汾水雜記誤也</hi>丁男<lb/>
不供始役婦人　壬申以太府卿元壽為内史令　裴<lb/>
矩聞西突厥處羅可汗思其母請遣使招懐之二月己<lb/>
夘帝遣司朝謁者崔君肅齎詔書慰諭之<hi>帝置謁者臺大夫一人置</hi>
<hi>司朝謁者二人以貳之處昌吕翻厥九勿翻可從刋入聲汗音寒使疏吏翻朝直遙翻  考異曰隋帝紀作崔</hi>
<hi>毅今從西突厥傳</hi>處羅見君肅甚踞受詔不肻起君肅謂之曰<lb/>
突厥本一國中分為二每嵗交兵積數十嵗而莫能相<lb/>
滅者明知其勢敵耳然啓民舉其部落百萬之衆卑躬<lb/>
<pb n="KR2b0007_WYG_181-2a"/>
折節入臣天子者其故何也<hi>折而列翻</hi>正以切恨可汗不能<lb/>
獨制欲借兵於大國共滅可汗耳羣臣咸欲從啓民之<lb/>
請天子既許之師出有日矣顧可汗母向夫人<hi>可從刋入聲汗</hi>
<hi>音寒向式亮翻</hi>懼西國之滅旦夕守闕哭泣哀祈匍匐謝罪請<lb/>
發使召可汗令入内屬天子憐之故復遣使至此<hi>匍音蒲匐</hi>
<hi>蒲北翻使疏吏翻下同令力丁翻復扶又翻</hi>今可汗乃踞慢如此則向夫人<lb/>
為誑天子<hi>誑居况翻</hi>必伏尸都市傳首虜庭<hi>虜庭謂啓民庭</hi>發大隋<lb/>
之兵資東國之衆左提右挈以擊可汗亡無日矣奈何<lb/>
<pb n="KR2b0007_WYG_181-2b"/>
愛兩拜之禮絶慈母之命惜一語稱臣使社稷為墟乎<lb/>
處羅矍然而起<hi>處昌吕翻矍居縳翻</hi>流涕再拜跪受詔書因遣使<lb/>
者隨君肅貢汗血馬　三月壬戍倭王多利思比孤<hi>隋書</hi>
<hi>倭國在百濟新羅東南水陸三千里於大海之中依山島而居都於邪靡堆則魏志所謂邪馬臺者也在㑹稽</hi>
<hi>之東與儋耳相近杜佑曰倭在帶方東南大海中去遼東萬二千里大較在閩川㑹稽之東亦與朱崖儋耳相</hi>
<hi>近自謂太伯之後一名日本自云國在日邊因以為稱倭烏禾翻</hi>入貢遺帝書曰<hi>遺于季翻</hi>
日出處天子致書日没處天子無恙<hi>恙余亮翻</hi>帝覽之不悦<lb/>
謂鴻臚卿曰<hi>臚凌如翻</hi>蠻夷書無禮者勿復以聞<hi>復扶又翻</hi>　乙<lb/>
<pb n="KR2b0007_WYG_181-3a"/>
丑車駕幸五原<hi>帝改豐州為五原部</hi>因出塞廵長城<hi>去年所築者</hi>行宫<lb/>
設六合板城<hi>隋志帝北廵出塞行宫設六合城方一百二十歩髙四丈二尺六合以木為之方一</hi>
<hi>尺外面一方有板離合為之塗以青色壘六板為城髙三丈六尺上加女牆板髙六尺開南北門又於城西角</hi>
<hi>起樓敵二門觀門樓檻皆丹青綺畫又造六合殿千人帳載以槍車車載六合三板其車軨解合交义即為馬</hi>
<hi>槍皆車上張幕幕下張平一弩傳矢五人更守兩車之間施車軨馬槍皆外其轅以為外圍次内布鐵菱次内</hi>
<hi>施蟄鞬中施弩牀長六尺濶三尺牀桄陛挿鋼錐皆長五寸謂之蝦鬚皆施機闗張則錐皆外向其牀上施旋</hi>
<hi>機弩以繩連弩機人從外來觸繩則弩機旋轉向所觸而發其外又以矰周圍行宫二丈一鈴一柱柱舉矰去</hi>
<hi>地二尺五寸當行宫南北門施槌磬連矰以機發之有人觸矰則衆鈴發響槌擊兩磬以知所警名為擊磬</hi>
<pb n="KR2b0007_WYG_181-3b"/>
<hi>考異曰雜記云帝幸啓民帳造行城周二千歩髙二十餘丈今從隋禮儀志</hi>載以槍車每頓<lb/>
舍則外其轅以為外圍内布鐵菱<hi>爾雅翼曰今軍旅以鐵作茨以布敵路謂</hi>
<hi>之鐵蒺藜或云鐵蒺藜菱角起於煬帝征遼為之然六韜中已有此物晁錯傳謂之渠答</hi>次施弩牀<lb/>
皆挿鋼錐<hi>鋼音剛精鐵也</hi>外向上施旋機弩以繩連機人來觸<lb/>
繩則弩機旋轉向所觸而發其外又以矰周圍施鈴柱<lb/>
槌磬以知所警<hi>矰作滕翻槌直追翻</hi>帝募能通絶域者屯田主事<lb/>
常駿等請使赤土<hi>屯田曹屬工部尚書尚書諸曹各有主事流外吏職也隋書赤土國扶南</hi>
<hi>之别種在南海中水行百餘日而達所都土色多赤因以為號杜佑曰崖州直南水行便風十餘日到赤土國</hi>
<pb n="KR2b0007_WYG_181-4a"/>
<hi>其國到五月日亭午物影都在南一日三食飯皆旋炊不然逡廵過時即便臭敗熱氣特甚使疏利翻</hi>帝<lb/>
大悦丙寅命駿齎物五千叚以賜其王赤土者南海中<lb/>
逺國也　帝無日不治宫室<hi>治直之翻</hi>兩京及江都苑囿亭<lb/>
殿雖多乆而益厭每遊幸左右顧矚<hi>矚之欲翻</hi>無可意者不<lb/>
知所適乃備責天下山川之圖躬自歴覽以求勝地可<lb/>
置宫苑者夏四月詔於汾州之北汾水之源營汾陽宫<lb/>
<hi>隋志樓煩郡汾源縣舊岢嵐也大業四年改為靜樂有汾陽宫管涔山天池汾水十三州志汾水出武州之燕</hi>
<hi>京山管涔之異名也水經注燕京山上有大池世謂之天池按煬帝起汾陽宫環天池詳見後五臺註</hi>
<pb n="KR2b0007_WYG_181-4b"/>
初元徳太子薨<hi>見上卷二年</hi>河南尹齊王暕次當為嗣元徳<lb/>
吏兵二萬餘人悉𨽻於暕<hi>暕古限翻</hi>帝為之妙選僚屬<hi>為于偽翻</hi>
以光祿少卿栁謇之為齊王長史<hi>少始照翻謇九輦翻長知兩翻</hi>且戒<lb/>
之曰齊王徳業修備富貴自鍾卿門<hi>鍾聚也</hi>若有不善罪<lb/>
亦相及謇之慶之從子也<hi>栁慶事宇文泰從才用翻</hi>暕寵遇日隆百<lb/>
官趨謁闐咽道路暕以是驕恣昵近小人<hi>闐田年翻昵尼質翻近其</hi>
<hi>靳翻</hi>所為多不法遣左右喬令則庫狄仲錡<hi>庫狄複姓錡魚豈翻</hi>陳<lb/>
智偉求聲色令則等因此放縱訪人家有美女輙矯暕<lb/>
<pb n="KR2b0007_WYG_181-5a"/>
命呼之載入暕第淫而遣之仲錡智偉詣隴西撾炙諸<lb/>
胡責其名馬<hi>帝改渭州為隴西郡撾側𤓰翻</hi>得數匹以進暕暕令還主<lb/>
仲錡等詐言王賜取歸其家暕不知也樂平公主嘗奏<lb/>
帝言栁氏女美<hi>樂平公主周天元后也樂音洛</hi>帝未有所答乆之主復<lb/>
以栁氏進暕<hi>復扶又翻</hi>暕納之其後帝問主栁氏女安在主<lb/>
曰在齊王所帝不悦暕從帝幸汾陽宫大獵詔暕以千<lb/>
騎入圍<hi>騎竒寄翻</hi>暕大獲麋鹿以獻而帝未有得也乃怒從<lb/>
官皆言為暕左右所遏獸不得前<hi>從才用翻</hi>帝於是發怒求<lb/>
<pb n="KR2b0007_WYG_181-5b"/>
暕罪失時制縣令無故不得出境有伊闕令皇甫詡得<lb/>
幸於暕違禁攜之至汾陽宫御史韋徳裕希㫖劾奏暕<lb/>
<hi>劾户槩翻又户得翻</hi>帝令甲士千餘人大索暕第<hi>令力丁翻索山客翻</hi>因窮<lb/>
治其事<hi>治直之翻</hi>暕妃韋氏早卒<hi>卒子恤翻</hi>暕與妃姊元氏婦通<lb/>
産一女暕召相工<hi>相息亮翻</hi>令徧視後庭相工指妃姊曰此<lb/>
産子者當為皇后暕以元徳太子有三子<hi>三子侑倓侗</hi>恐不<lb/>
得立隂挾左道為猒勝<hi>猒於葉翻</hi>至是皆發帝大怒斬令則<lb/>
等數人賜妃姊死暕府僚皆斥之邊逺栁謇之坐不能<lb/>
<pb n="KR2b0007_WYG_181-6a"/>
匡正除名<hi>謇九輦翻</hi>時趙王杲尚㓜帝謂侍臣曰朕唯有暕<lb/>
一子不然者當肆諸市朝以明國憲暕自是恩寵日衰<lb/>
雖為京尹不復關預時政帝恒令虎賁郎將一人監其<lb/>
府事<hi>帝制十二衛每衛置䕶軍四人掌副貳將軍無則一人攝尋改䕶軍為虎賁郎將正四品朝直遙翻</hi>
<hi>復扶又翻恒戸登翻令力丁翻賁音奔將即亮翻監古銜翻</hi>暕有㣲失虎賁輙奏之<lb/>
帝亦常慮暕生變所給左右皆以老弱備員而已太史<lb/>
令庾質季才之子也其子為齊王屬<hi>隋王府有掾有屬</hi>帝謂質<lb/>
曰汝不能一心事我乃使兒事齊王何向背如此<hi>背蒲妹翻</hi>
<pb n="KR2b0007_WYG_181-6b"/>
對曰臣事陛下子事齊王實是一心不敢有二帝猶怒<lb/>
出為合水令<hi>開皇十六年置合水縣為慶州治所帝改慶州為𢎞化郡唐改合水縣為安化</hi>
乙夘詔以突厥啓民可汗<hi>厥九勿翻可從刋入聲汗音寒</hi>遵奉朝化思<lb/>
改戎俗宜於萬壽戌置城造屋其帷帳牀褥以上務從<lb/>
優厚　秋七月辛巳發丁男二十餘萬築長城自榆谷<lb/>
而東<hi>此榆谷當在榆林西</hi>　裴矩説鐵勒<hi>説式芮翻</hi>使擊吐谷渾大破<lb/>
之吐谷渾可汗伏允東走入西平境内<hi>帝改鄯州為西平郡吐讀暾入</hi>
<hi>聲谷音浴可從刋入聲汗音寒</hi>遣使請降求救帝遣安徳王雄出澆河<lb/>
<pb n="KR2b0007_WYG_181-7a"/>
<hi>前已書觀王雄此復書安徳王雄何也按雄傳雄從帝征吐谷渾還方徙封觀王髙熲誅之時雄尚為安徳王</hi>
<hi>通鑑因舊史成文而書之耳帝改廓州為澆河郡使疏吏翻降户江翻澆古堯翻</hi>許公宇文述<lb/>
出西平迎之<hi>宇文述封許國公</hi>述至臨羌城<hi>漢臨羌縣城也</hi>吐谷渾畏<lb/>
述兵盛不敢降帥衆西遁<hi>帥讀曰率</hi>述引兵追之拔曼頭赤<lb/>
水二城<hi>隋志帝平吐谷渾置河源郡於古赤水城管下有曼頭城曼音萬</hi>斬三千餘級<lb/>
獲其王公以下二百人虜男女四千口而還<hi>還從宣翻又如字下</hi>
<hi>同</hi>伏允南奔雪山<hi>此即蜀西山之西雪山也</hi>其故地皆空東西四千<lb/>
里南北二千里皆為隋有置州縣鎮戍<hi>置鄯善且末西海河源四郡顯</hi>
<pb n="KR2b0007_WYG_181-7b"/>
<hi>武濟逺肅寧伏戎宣徳威定逺化赤水等縣志云置於五年</hi>天下輕罪徙居之　八<lb/>
月辛酉上親祠恒岳<hi>恒岳北岳恒山恒户登翻</hi>赦天下河北道郡守<lb/>
畢集<hi>守式又翻</hi>裴矩所致西域十餘國皆來助祭<hi>裴考異曰  矩傳云</hi>
<hi>三年誤也今從帝紀</hi>　九月辛未徴天下鷹師悉集東京<hi>鷹師善調習鷹</hi>
<hi>隼者也</hi>至者萬餘人　冬十月乙夘頒新式<hi>去年四月壬辰改度量權</hi>
<hi>衡並依古式今頒於天下</hi>　常駿等至赤土境赤土王利富多塞遣<lb/>
使以三十舶迎之進金鏁以纜駿船<hi>使疏吏翻下同舶莫百翻鏁蘇果翻</hi>
凡汎海百餘日入境月餘乃至其都<hi>赤土所都名僧祗城</hi>其王居<lb/>
<pb n="KR2b0007_WYG_181-8a"/>
處<hi>處昌吕翻</hi>器用窮極珍麗待使者禮亦厚遣其子那邪迦<lb/>
隨駿入貢<hi>迦音加</hi>　帝以右翊衛將軍河東薛世雄為玉<lb/>
門道行軍大將<hi>帝改蒲州為河東郡隋志玉門縣屬敦煌郡改行軍總管為行軍大將將即亮</hi>
<hi>翻</hi>與突厥啓民可汗連兵擊伊吾<hi>厥九勿翻可從刋入聲汗音寒  考異曰</hi>
<hi>世雄擊伊吾帝紀無之本傳前有從帝征吐谷渾後云嵗餘以世雄為玉門大將與突厥啓民可汗擊伊吾然</hi>
<hi>則似在大業六七年也按是時啓民已卒伐吐谷渾之嵗伊吾吐屯設獻地數千里恩寵甚厚隋何故伐之今</hi>
<hi>移在獻地之前</hi>師出玉門啓民不至世雄孤軍度磧伊吾初謂<lb/>
隋軍不能至皆不設備聞世雄軍已度磧大懼請降<hi>流沙</hi>
<pb n="KR2b0007_WYG_181-8b"/>
<hi>亦謂之磧磧七迹翻降户江翻</hi>世雄乃於漢故伊吾城東築城留銀青<lb/>
光祿大夫王威以甲卒千餘人戍之而還<hi>還從宣翻又音如字</hi>
五年春正月丙子改東京為東都　突厥啓民可汗來<lb/>
朝禮賜益厚<hi>厥九勿翻可從刋入聲汗音寒朝直遙翻</hi>　癸未詔天下均田<lb/>
　戊子上自東都西還　己丑制民間鐵义撘鉤<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>刄<lb/>
之類皆禁之<hi>撘多臘翻<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>作管翻</hi>　二月戊申車駕至西京　三<lb/>
月己巳西廵河右乙亥幸扶風舊宅<hi>河右河西武威諸郡地帝改岐州為</hi>
<hi>扶風郡</hi>夏四月癸亥出臨津關<hi>臨津闗當在枹罕界臨河津水經注河水自澆河東</hi>
<pb n="KR2b0007_WYG_181-9a"/>
<hi>流逕邯川城南又東逕臨津城北白土城南為緣河濟渡之地</hi>度黄河至西平陳兵講<lb/>
武將擊吐谷渾五月乙亥上大獵於拔延山<hi>隋志西平郡化隆縣</hi>
<hi>有拔延山杜祐曰㧞延山在廓州廣威縣隋煬帝征吐渾經此山吐從<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>入聲谷音浴</hi>長圍亘二<lb/>
十里<hi>千考異曰隋唐紀作二  里疑二十里字誤</hi>庚辰入長寧谷<hi>長寧谷在古晉昌郡</hi>
<hi>界水經注湟水逕臨羌縣故城南又東長寧川水注之長寧水東南流逕晉昌川又有長寧亭亭北有養女嶺</hi>
<hi>即浩舋西平之北山</hi>度星嶺丙戍至浩舋川<hi>水經注浩舋河出塞外逕西平之鮮谷塞</hi>
<hi>又東逕養女北山東南隋志西平郡湟水縣有舊浩舋縣浩舋音告門浩又音閤</hi>以橋未成斬<lb/>
都水使者黄亘及督役者九人<hi>帝改都水監為都水使者  考異曰隋帝紀云</hi>
<pb n="KR2b0007_WYG_181-9b"/>
<hi>梁浩舋御馬度而橋壊今從略記</hi>數日橋成乃行吐谷渾可汗伏允帥<lb/>
衆保覆袁川<hi>可從刋入聲汗音寒帥讀曰率</hi>帝分命内史元壽南屯金<lb/>
山兵部尚書叚文振北屯雪山太僕卿楊義臣東屯琵<lb/>
琶峽將軍張壽西屯泥嶺四面圍之伏允以數十騎遁<lb/>
出遣其名王詐稱伏允保車我真山<hi>騎竒寄翻車昌遮翻</hi>壬辰詔<lb/>
右屯衛大將軍張定和往捕之定和輕其衆少不被甲<lb/>
挺身登山吐谷渾伏兵射殺之<hi>少詩沼翻被皮義翻射而亦翻</hi>其亞將<lb/>
栁武建擊吐谷渾破之<hi>將即亮翻</hi>甲午吐谷渾仙頭王窮䠞<lb/>
<pb n="KR2b0007_WYG_181-10a"/>
<hi>䠞與蹙翻</hi>帥男女十餘萬口來降<hi>帥讀曰率降戸江翻</hi>六月丁酉遣左<lb/>
光祿大夫梁黙等追討伏允兵敗為伏允所殺衛尉卿<lb/>
劉權出伊吾道擊吐谷渾至青海<hi>隋志西海郡有青海吐谷渾傳青海在伏</hi>
<hi>俟城東周囘千餘里</hi>虜獲千餘口乘勝追奔至伏俟城<hi>吐谷渾都伏俟城在</hi>
<hi>青海西十五里</hi>辛丑帝謂給事郎蔡徴曰自古天子有廵狩之<lb/>
禮而江東諸帝多傅脂粉坐深宫不與百姓相見此何<lb/>
理也對曰此其所以不能長世丙午至張掖<hi>帝改丼州為張掖郡</hi>
帝之將西廵也命裴矩説髙昌王麴伯雅<hi>麴姓也漢末有西平麴演</hi>
<pb n="KR2b0007_WYG_181-10b"/>
<hi>説輸芮翻</hi>及伊吾吐屯設等<hi>吐屯設意突厥所置以守伊吾</hi>啗以厚利召使<lb/>
入朝壬子帝至燕支山<hi>隋志武威郡畨禾縣有燕支山啗徒濫翻又徒覽翻朝直遙翻</hi>
<hi>燕因肩翻</hi>伯雅吐屯設等及西域二十七國謁於道左皆令<lb/>
佩金玉被錦罽<hi>令力丁翻被皮義翻罽音計</hi>焚香奏樂歌舞諠譟帝<lb/>
復令武威張掖士女盛飾縱觀衣服車馬不鮮者郡縣<lb/>
督課之騎乘填咽<hi>騎竒寄翻乘繩證翻</hi>周亘數十里以示中國之<lb/>
盛吐屯設獻西域數千里之地上大悦癸丑置西海河<lb/>
源鄯善且末等郡<hi>西海郡置於伏俟城河源郡置於赤水城鄯善郡置於古樓蘭城且末郡</hi>
<pb n="KR2b0007_WYG_181-11a"/>
<hi>置於古且末城酈道元曰且末城東去鄯善郡七百二十里鄯時戰翻且子閭翻</hi>讁天下罪人<lb/>
為戍卒以守之命劉權鎮河源郡積石鎮<hi>志云河源郡有積石山河</hi>
<hi>所出也杜佑曰積石山在西平郡龍支縣南</hi>大開屯田扞禦吐谷渾以通西<lb/>
域之路是時天下凡有郡一百九十縣一千二百五十<lb/>
五户八百九十萬有竒<hi>竒居宜翻</hi>東西九千三百里南北萬<lb/>
四千八百一十五里隋氏之盛極於此矣帝謂裴矩有<lb/>
綏懐之畧進位銀青光祿大夫自西京諸縣及西北諸<lb/>
郡皆轉輸塞外每嵗鉅億萬計經途險遠及遇冦鈔<hi>鈔楚</hi>
<pb n="KR2b0007_WYG_181-11b"/>
<hi>交翻</hi>人畜死亡不達者郡縣皆徴破其家由是百姓失業<lb/>
西方先困矣初吐谷渾伏允使其子順來朝<hi>吐從暾入聲谷音浴</hi>
<hi>朝直遙翻</hi>帝留順不遣伏允敗走無以自資帥數千騎客於<lb/>
党項<hi>隋書党項羌者三苗之後也其種有宕昌白狼皆自稱獮猴種東接臨洮西平西拒葉䕶南北數千</hi>
<hi>里處山谷間每姓别為部落帥讀曰率党他朗翻</hi>帝立順為可汗<hi>可從刋入聲汗音寒</hi>送<lb/>
至玉門令統其餘衆以其大寶王尼洛周為輔<hi>統他綜翻尼女</hi>
<hi>夷翻</hi>至西平其部下殺洛周順不果入而還<hi>還從宣翻又音如字</hi>丙<lb/>
辰上御觀風殿<hi>即觀風行殿也</hi>大備文物引髙昌王麴伯雅及<lb/>
<pb n="KR2b0007_WYG_181-12a"/>
伊吾吐屯設升殿宴飲<hi>月考異曰略記在六  壬寅今從隋帝紀</hi>其餘蠻夷<lb/>
使者陪階庭者二十餘國奏九部樂<hi>杜佑曰煬帝立清樂龜兹西凉天竺</hi>
<hi>康國疏勒安國髙麗禮畢為九部使疏吏翻</hi>及魚龍戲以娛之賜賚有差戊<lb/>
午赦天下吐谷渾有青海俗傳置牝馬於其上得龍種<lb/>
<hi>吐谷渾傳青海中有小山其俗至冬輙放牝馬於其上言得龍種吐谷渾嘗得波斯草馬放入青海因生驄駒</hi>
<hi>能日行千里時稱青海驄種章勇翻</hi>秋七月置馬牧於青海縱牝馬二千<lb/>
匹於川谷以求龍種無効而止車駕東還經大斗㧞谷<lb/>
<hi>還從宣翻又如字新唐志凉州西二百里有大斗軍本赤水守捉開元十六年為軍因大斗㧞谷為名</hi>山<lb/>
<pb n="KR2b0007_WYG_181-12b"/>
路隘險魚貫而出<hi>單行相次若貫魚然</hi>風雪晦𡨕文武饑餒沾濕<lb/>
夜乆不逮前營<hi>逮及也</hi>士卒凍死者大半<hi>在考異曰帝紀  六月癸夘按</hi>
<hi>西邊地雖寒不容六月大雪凍死人畜今從畧記略記作達十㧞谷今從帝紀</hi>馬驢什八九後<lb/>
宫妃主或狼狽相失與軍士雜宿山間九月乙未車駕<lb/>
入西京冬十一月丙子復幸東都<hi>復扶又翻</hi>　民部侍郎裴<lb/>
藴以民間版籍脱漏户口及詐注老小尚多奏令貌閲<lb/>
<hi>令力丁翻閲其貌以驗老小</hi>若一人不實則官司解職又許民紏得<lb/>
一丁者令被紏之家代輸賦役<hi>被皮義翻</hi>是嵗諸郡計帳進<lb/>
<pb n="KR2b0007_WYG_181-13a"/>
丁二十萬三千新附口六十四萬一千五百帝臨朝覽<lb/>
狀<hi>朝直遙翻</hi>謂百官曰前代無賢才致此罔冐今户口皆實<lb/>
全由裴藴由是漸見親委未幾擢授御史大夫與裴矩<lb/>
虞世基參掌機密藴善候伺人主㣲意<hi>幾居豈翻伺相吏翻</hi>所欲<lb/>
罪者則曲法鍜成其罪所欲宥者則附從輕典因而釋<lb/>
之是後大小之獄皆以付藴刑部大理莫敢與爭必稟<lb/>
承進止然後决斷<hi>斷丁亂翻</hi>藴有機辯言若懸河或重或輕<lb/>
皆由其口剖析明敏時人不能致詰<hi>書曰知人則哲能官人史言知人善</hi>
<pb n="KR2b0007_WYG_181-13b"/>
<hi>任之難</hi>　突厥啓民可汗卒<hi>厥九勿翻可從刋入聲汗音寒卒子恤翻</hi>上為之<lb/>
廢朝三日<hi>為于偽翻朝直遙翻下同</hi>立其子咄吉<hi>咄當没翻</hi>是為始畢可<lb/>
汗表請尚公主詔從其俗　初内史侍郎薛道衡以才<lb/>
學有盛名乆當樞要髙祖末出為襄州總管<hi>帝改襄州為襄陽郡</hi>
帝即位自畨州刺史召之<hi>隋志廣州仁壽元年改畨州葢因畨禺以名州帝改為南</hi>
<hi>海郡畨依漢書音義音潘</hi>欲用為秘書監道衡既至上髙祖文皇帝<lb/>
頌<hi>上時掌翻</hi>帝覽之不悦顧謂蘇威曰道衡致美先朝<hi>致極也</hi>
此魚藻之義也<hi>詩小序曰魚藻刺幽王也言萬物失其性王居鎬京將不能以自樂故君子思</hi>
<pb n="KR2b0007_WYG_181-14a"/>
<hi>古之武王焉</hi>拜司𨽻大夫將置之罪司𨽻刺史房彦謙勸道<lb/>
衡杜絶賔客卑辭下氣<hi>帝置司𨽻大夫一人為司𨽻臺率又置司𨽻刺史十四人正六</hi>
<hi>品廵察畿外諸郡</hi>道衡不能用㑹議新令乆不决道衡謂朝士<lb/>
曰向使髙熲不死令决當乆行有人奏之帝怒曰汝憶<lb/>
髙熲邪<hi>朝直遙翻熲居永翻邪音耶</hi>付執法者推之<hi>推尋繹也推考而尋繹其事也</hi>
裴藴奏道衡負才恃舊有無君之心推惡於國<hi>推吐雷翻</hi>妄<lb/>
造禍端論其罪名似如隠昧原其情意深為悖逆<hi>悖蒲内翻</hi>
<hi>又蒲没翻</hi>帝曰然我少時與之行役<hi>謂伐陳時/少詩照翻</hi>輕我童稚<hi>稚遲</hi>
<pb n="KR2b0007_WYG_181-14b"/>
<hi>二翻</hi>與髙熲賀若弼等外擅威權<hi>若人者翻</hi>及我即位懐不自<lb/>
安頼天下無事未得反耳公論其逆妙體本心道衡自<lb/>
以所坐非大過促憲司早斷<hi>斷丁亂翻</hi>冀奏日帝必赦之敕<lb/>
家人具饌以備賔客來候者<hi>饌雛戀翻又雛皖翻</hi>及奏帝令自盡<lb/>
道衡殊不意未能引决憲司重奏縊而殺之妻子徙且<lb/>
末<hi>令力丁翻重直龍翻縊於賜翻且子閭翻</hi>天下寃之　帝大閲軍實稱器<lb/>
甲之美宇文述因進言此皆雲定興之功帝即擢定興<lb/>
為太府丞<lb/>
<pb n="KR2b0007_WYG_181-15a"/>
六年春正月癸亥朔未明三刻有盗數十人素冠練衣<lb/>
焚香持華自稱彌勒佛入自建國門<hi>釋氏之説以為釋迦佛衰謝彌勒佛</hi>
<hi>出世故盗稱之以為姧建國門葢東都皇城端門也唐六典云武徳五年平王世充惡其壯麗焚乾陽殿及建</hi>
<hi>國門華讀曰花三考異曰雜記在五年正月又云  百入今從隋書</hi>監門者皆稽首<hi>監古銜翻</hi>
<hi>稽音啓</hi>既而奪衛士仗將為亂齊王暕遇而斬之於是都<lb/>
下大索<hi>暕古限翻索山客翻</hi>連坐者千餘家　帝以諸蕃酋長畢<lb/>
集洛陽<hi>酋才由翻長知兩翻</hi>丁丑於端門街<hi>洛陽皇城端門外之街</hi>盛陳百<lb/>
戲戲場周圍五千歩執絲竹者萬八千人聲聞數十里<lb/>
<pb n="KR2b0007_WYG_181-15b"/>
<hi>聞音問</hi>自昏至旦燈火光燭天地終月而罷所費巨萬自<lb/>
是嵗以為常<hi>丁丑正月十五日今人元宵行樂葢始盛於此</hi>諸蕃請入豐都市<lb/>
交易<hi>東都東市曰豐都南市曰大同北市曰通逺</hi>帝許之先命整飾店肆簷<lb/>
宇如一盛設帷帳珍貨充積人物華盛賣菜者亦藉以<lb/>
龍須席<hi>龍須席以龍須草織成今淮上安慶府居人多能織龍須席</hi>胡客或過酒食<lb/>
店<hi>過工禾翻</hi>悉令邀延就坐<hi>坐徂卧翻</hi>醉飽而散不取其直紿之<lb/>
曰中國豐饒酒食例不取直胡客皆驚歎其黠者頗覺<lb/>
之<hi>紿徒亥翻黠户八翻慧也</hi>見以繒帛纒樹曰中國亦有貧者衣不<lb/>
<pb n="KR2b0007_WYG_181-16a"/>
葢形何如以此物與之纒樹何為市人慚不能答帝稱<lb/>
裴矩之能謂羣臣曰裴矩大識朕意凡所陳奏皆朕之<lb/>
成算未發之頃矩輙以聞自非奉國盡心孰能若是是<lb/>
時矩與右翊衛大將軍宇文述内史侍郎虞世基御史<lb/>
大夫裴藴光祿大夫郭衍皆以諂䛕有寵述善於供奉<lb/>
容止便辟<hi>便毗連翻辟讀曰僻</hi>侍衛者咸取則焉郭衍嘗勸帝五<lb/>
日一視朝<hi>朝直遙翻翻下同</hi>曰無効髙祖空自勤苦帝益以為<lb/>
忠曰唯有郭衍心與朕同帝臨朝凝重<hi>朝直遙翻</hi>發言降詔<lb/>
<pb n="KR2b0007_WYG_181-16b"/>
辭義可觀而内存聲色其在兩都及廵遊常以僧尼道<lb/>
士女官自隨<hi>女官即女道士</hi>謂之四道場梁公蕭鉅琮之弟子<lb/>
千牛左右宇文皛慶之孫也<hi>隋制千牛備身左右十二人掌供御弓箭宇文慶見</hi>
<hi>一百七十三卷陳高宗太建十一年皛户了翻</hi>皆有寵於帝帝每日於苑中林<lb/>
亭間盛陳酒饌<hi>饌雛晥翻又雛戀翻</hi>敕燕王倓與鉅皛及髙祖嬪<lb/>
御為一席<hi>倓徒丼翻嬪毗賔翻</hi>僧尼道士女官為一席帝與諸寵<lb/>
姬為一席略相連接罷朝即從之<hi>朝直遙翻</hi>宴飲更相勸侑<lb/>
<hi>更工衡翻</hi>酒酣殽亂靡所不至以是為常楊氏婦女之美者<lb/>
<pb n="KR2b0007_WYG_181-17a"/>
往往進御皛出入宫掖不限門禁至於妃嬪公主皆有<lb/>
醜聲帝亦不之罪也　帝復遣朱寛招撫流求<hi>復扶又翻</hi>流<lb/>
求不從帝遣虎賁郎將廬江陳稜朝請大夫同安張鎮<lb/>
周發東陽兵萬餘人自義安汎海擊之<hi>賁音奔將即亮翻帝改廬州為</hi>
<hi>廬江郡熈州為同安郡婺州為東陽郡潮州為義安郡</hi>行月餘至其國以鎮周為<lb/>
先鋒流求王渴刺兠<hi>刺盧達翻</hi>遣兵逆戰屢破之遂至其都<lb/>
<hi>流求國王所居曰婆羅檀洞塹柵三重環以流水樹棘為藩</hi>渴刺兠自將出戰<hi>將即亮翻</hi>
又敗退入栅稜等乘勝攻㧞之斬渇刺兠虜其民萬餘<lb/>
<pb n="KR2b0007_WYG_181-17b"/>
口而還<hi>還從宣翻又如字</hi>二月乙巳稜等獻流求俘頒賜百官<lb/>
進稜位右光祿大夫鎮周金紫光祿大夫　乙夘詔以<lb/>
近世茅土妄假名實相乖自今唯有功勲乃得賜封仍<lb/>
令子孫承襲於是舊賜五等爵非有功者皆除之　庚<lb/>
申以所徴周齊梁陳散樂<hi>散悉但翻</hi>悉配太常皆置慱士弟<lb/>
子以相傳授樂工至三萬餘人　三月癸亥帝幸江都<lb/>
宫　初帝欲大營汾陽宫令御史大夫張衡具圖奏之<lb/>
<hi>又考異曰張衡傳云帝幸衡宅之明年幸汾陽宫  云明年復幸汾陽宫按今紀皆無其事恐傳誤</hi>衡乘<lb/>
<pb n="KR2b0007_WYG_181-18a"/>
間進諌曰比年勞役繁多<hi>間古莧翻比毗至翻</hi>百姓疲弊伏願留<lb/>
神稍加抑損帝意甚不平後目衡謂侍臣曰張衡自謂<lb/>
由其計畫令我有天下也<hi>令力丁翻</hi>乃錄齊王暕携皇甫翊<lb/>
從駕及前幸涿郡祠恒岳時父老謁見者衣冠多不整<lb/>
<hi>暕古限翻從才用翻恒户登翻見賢遍翻</hi>譴衡以憲司不能舉正<hi>張衡為御史大夫故</hi>
<hi>譴之以憲司職分</hi>出為榆林太守乆之衡督役築樓煩城<hi>大業四年</hi>
<hi>置樓煩郡後魏之嵐州也本漢之汾陽縣地時置汾陽宫故築城守式入翻</hi>因帝廵幸得謁<lb/>
帝帝惡衡不損瘦<hi>惡烏路翻</hi>以為不念咎謂衡曰公甚肥澤<lb/>
<pb n="KR2b0007_WYG_181-18b"/>
宜且還郡復遣之榆林<hi>還從宣翻又音如字復扶又翻又音如字</hi>未幾敕衡<lb/>
督役江都宫禮部尚書楊𤣥感使至江都<hi>幾居豈翻使疏吏翻</hi>衡<lb/>
謂𤣥感曰薛道衡真為枉死𤣥感奏之江都郡丞王世<lb/>
充又奏衡頻减頓具帝於是發怒鎻詣江都市將斬之<lb/>
乆乃得釋除名為民放還田里以王世充領江都宫監<lb/>
世充本西域胡人姓支氏父没㓜從其母嫁王氏因冐<lb/>
其姓世充性譎詐有口辯頗涉書傳好兵法習律令<hi>譎古</hi>
<hi>穴翻傳直戀翻好呼到翻下同</hi>帝數幸江都<hi>數所角翻</hi>世充能伺候顔色為阿<lb/>
<pb n="KR2b0007_WYG_181-19a"/>
諛雕飾池臺奏獻珍物由是有寵<hi>為王世充乘時僣竊張本伺相吏翻</hi>
夏六月甲寅制江都太守秩同京尹<hi>隋制京尹正三品</hi>　冬十<lb/>
二月己未文安憲侯牛𢎞卒<hi>按牛𢎞傳𢎞爵竒章郡公卒贈文安縣侯諡曰憲此</hi>
<hi>書其贈諡也隋志文安縣屬河間郡卒子恤翻</hi>𢎞寛厚恭儉學術精博隋室舊<lb/>
臣始終信任悔吝不及者唯𢎞一人而已弟弼好酒而<lb/>
䣱<hi>䣱香句翻醉怒也</hi>嘗因醉射殺𢎞駕車牛<hi>射而/亦翻</hi>𢎞來還宅<hi>還從</hi>
<hi>宣翻又音如字</hi>其妻迎謂之曰叔射殺牛𢎞無所怪問直答云<lb/>
作脯坐定其妻又曰叔忽射殺牛大是異事𢎞曰已知<lb/>
<pb n="KR2b0007_WYG_181-19b"/>
之矣顔色自若讀書不輟　敕穿江南河自京口至餘<lb/>
杭八百餘里<hi>今浙西運河自杭州達鎮江府入大江是也鎮江古京口也帝改杭州為餘杭郡</hi>
廣十餘丈<hi>廣古曠翻</hi>使可通龍舟并置驛宫草頓欲東廵㑹<lb/>
稽<hi>帝改越州復曰㑹稽郡㑹古外翻</hi>　上以百官從駕皆服袴褶<hi>從才用翻</hi>
<hi>褶音習</hi>於軍旅間不便是嵗始詔從駕渉逺者文武官皆<lb/>
戎衣五品以上通着紫袍六品以下兼用緋綠<hi>自此文武官常</hi>
<hi>服遂以為品色著則略翻緋音非</hi>胥史以青庶人以白屠商以皁<hi>皁才早翻</hi>
士卒以黄　帝之幸啓民帳也<hi>見上卷三年</hi>髙麗使者在啓<lb/>
<pb n="KR2b0007_WYG_181-20a"/>
民所<hi>麗力知翻使疏吏翻</hi>啓民不敢隠與之見帝<hi>見賢遍翻</hi>黄門侍郎<lb/>
裴矩説帝曰髙麗本箕子所封之地漢晉皆為郡縣<hi>周武</hi>
<hi>王封箕子於朝鮮秦末衛滿據之傳國至孫右渠漢武帝滅之開為四郡漢末公孫度據之傳國至孫淵魏滅</hi>
<hi>之至晉皆為郡縣髙麗之先出於夫餘朱䝉建國號髙句驪以髙為氏魏晉以來中國兵亂髙麗内侵併有遼</hi>
<hi>東地説輸芮翻朝漢書音義音潮</hi>今乃不臣别為異域先帝欲征之乆<lb/>
矣但楊諒不肖師出無功<hi>事見一百七十八卷開皇十八年</hi>當陛下之<lb/>
時安可不取使冠帶之境遂為蠻貊之鄉乎今其使者<lb/>
親見啓民舉國從化可因其恐懼脇使入朝<hi>朝直遙翻下同</hi>帝<lb/>
<pb n="KR2b0007_WYG_181-20b"/>
從之<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>牛𢎞宣㫖曰朕以啓民誠心奉國故親至其帳<lb/>
明年當往涿郡爾還日語髙麗王<hi>還從宣翻又音如字語牛倨翻麗力知翻</hi>
勿自疑懼存育之禮當如啓民茍或不朝將帥啓民往<lb/>
廵彼土<hi>帥讀曰率</hi>髙麗王元懼藩禮頗闕帝將討之課天下<lb/>
富人買武馬匹至十萬錢簡閲器仗務令精新或有濫<lb/>
惡則使者立斬<hi>令力丁翻</hi>
七年春正月壬寅真定襄侯郭衍卒<hi>真定縣侯也隋志恒山郡治真定縣</hi>
<hi>卒子恤翻</hi>　二月己未上升釣臺臨楊子津大宴百僚乙亥<lb/>
<pb n="KR2b0007_WYG_181-21a"/>
帝自江都行幸涿郡御龍舟度河入永濟渠仍勑選部<lb/>
門下内史御史四司之官於船前選補<hi>選部之選宣戀翻選補之選如</hi>
<hi>字</hi>其受選者三千餘人或徒歩隨船三千餘里不得處<lb/>
分<hi>處昌吕翻分扶問翻</hi>凍餒疲頓因而致死者什一二　壬午下<lb/>
詔討髙麗敕幽州摠管元𢎞嗣<hi>大業初已廢諸州總管府此書元𢎞嗣前官</hi>
往東萊海口<hi>帝改萊州為東萊郡</hi>造船三百艘<hi>艘蘇遭翻</hi>官吏督役晝<lb/>
夜立水中略不敢息自腰以下皆生蛆死者什三四<hi>蛆子</hi>
<hi>余翻</hi>夏四月庚午車駕至涿郡之臨朔宫<hi>唐志幽州薊縣有故隋臨朔宮</hi>
<pb n="KR2b0007_WYG_181-21b"/>
<hi>按考異曰略記曰丙午幸涿郡之新宫  長歴是月丙辰朔無丙午今從帝紀</hi>文武從官九品<lb/>
以上並令給宅安置<hi>從才用翻</hi>先是詔總徴天下兵無間逺<lb/>
近俱㑹於涿<hi>涿即涿郡先悉薦翻</hi>又發江淮以南水手一萬人弩<lb/>
手三萬人嶺南排鑹手三萬人<hi>鑹七亂翻小矟也</hi>於是四逺奔<lb/>
赴如流五月勑河南淮南江南造戎車五萬乘送髙陽<lb/>
<hi>隋志髙陽縣屬河間郡乘繩證翻</hi>供載衣甲幔幕<hi>幔莫半翻</hi>令兵士自挽之<lb/>
發河南北民夫以供軍須秋七月發江淮以南民夫及<lb/>
船運黎陽及洛口諸倉米至涿郡<hi>令力丁翻黎陽縣屬汲郡有黎陽倉洛口</hi>
<pb n="KR2b0007_WYG_181-22a"/>
<hi>倉初置見上卷二年</hi>舳艫相次千餘里<hi>舳艫音逐盧</hi>載兵甲及攻取之<lb/>
具往還在道常數十萬人填咽於道晝夜不絶死者相<lb/>
枕<hi>枕職任翻</hi>臭穢盈路天下騷動　山東河南大水漂没三<lb/>
十餘郡冬十月乙夘底柱崩偃河逆流數十里<hi>砥柱在河南郡</hi>
<hi>陜縣北河中底與砥同</hi>初帝西廵<hi>見五/年</hi>遣侍御史韋節<hi>隋制御史臺侍御史</hi>
<hi>八人</hi>召西突厥處羅可汗<hi>厥九勿翻處昌吕翻可從刋入聲汗音寒</hi>令與車駕<lb/>
㑹大斗㧞谷國人不從處羅謝使者辭以佗故帝大怒<lb/>
無如之何㑹其酋長射匱遣使來求婚<hi>令力丁翻使疏吏翻酋才由翻</hi>
<pb n="KR2b0007_WYG_181-22b"/>
<hi>長知兩翻</hi>裴矩因奏曰處羅不朝恃彊大耳臣請以計弱之<lb/>
分裂其國即易制也<hi>朝直遙翻下同易以豉翻</hi>射匱者都六之子達<lb/>
頭之孫<hi>杜佑曰都六者突厥始建號者也今矩言都六為達頭之子則非始建號者也</hi>世為可<lb/>
汗君臨西面今聞其失職附屬處羅故遣使來以結援<lb/>
耳願厚禮其使拜為大可汗則突厥勢分兩從我矣<hi>言射</hi>
<hi>匱處羅將兩皆從隋也</hi>帝曰公言是也因遣矩朝夕至舘微諷諭<lb/>
之帝於仁風殿召其使者言處羅不順之狀稱射匱向<lb/>
善吾將立為大可汗令發兵誅處羅然後為婚取桃竹<lb/>
<pb n="KR2b0007_WYG_181-23a"/>
白羽箭一枝<hi>桃竹桃枝竹也今江南有之</hi>以賜射匱因謂之曰此事<lb/>
宜速使疾如箭也使者返路經處羅處羅愛箭將留之<lb/>
使者譎而得免<hi>譎古穴翻</hi>射匱聞而大喜興兵襲處羅處羅<lb/>
大敗棄妻子將數千騎東走緣道被刼寓於髙昌東保<lb/>
時羅漫山<hi>新唐志伊州伊吾縣有折羅漫山亦曰天山將即亮翻又音如字領也騎竒寄翻被皮義</hi>
<hi>翻</hi>髙昌王麴伯雅上狀<hi>上言其狀</hi>帝遣裴矩與向氏親要左<lb/>
右馳至玉門關晉昌城<hi>新唐志玉門闗在沙州夀昌縣西北</hi>曉諭處羅使<lb/>
入朝十二月己未處羅來朝於臨朔宫<hi>朝直遙翻</hi>帝大悦接<lb/>
<pb n="KR2b0007_WYG_181-23b"/>
以殊禮帝與處羅宴處羅稽首謝入見之晩帝以温言<lb/>
慰勞之<hi>稽音啓見賢遍翻勞力到翻</hi>備設天下珍膳盛陳女樂羅綺<lb/>
絲竹眩曜耳目然處羅終有怏怏之色<hi>怏於兩翻</hi>　帝自去<lb/>
嵗謀討髙麗詔山東置府令養馬以供軍役又發民夫<lb/>
運米積於瀘河懐逺二鎮<hi>新唐志曰隋於營州之境汝羅故城置遼西郡領遼西瀘</hi>
<hi>河懐遠三縣瀘音盧</hi>車牛往者皆不返士卒死亡過半耕稼失時<lb/>
田疇多荒加之饑饉榖價踊貴東北邊尤甚斗米直數<lb/>
百錢所運米或粗惡<hi>粗倉乎翻</hi>令民糴而償之又發鹿車夫<lb/>
<pb n="KR2b0007_WYG_181-24a"/>
六十餘萬<hi>鹿車小車也言其小止容一鹿</hi>二人共推米三石<hi>推吐雷翻</hi>道途<lb/>
險逺不足充餱糧<hi>餱户鉤翻乾食也</hi>至鎮無可輸皆懼罪亡命<lb/>
重以官吏貪殘<hi>重直用翻</hi>因緣侵漁百姓困窮財力俱竭安<lb/>
居則不勝凍餒<hi>勝音升</hi>死期交急剽掠則猶得延生<hi>剽匹妙翻</hi>
於是始相聚為羣盗鄒平民王薄擁衆據長白山<hi>鄒平縣宋</hi>
<hi>所僑置平原郡縣之地隋開皇十八年改名鄒平時屬齊郡唐併入齊州臨濟縣長白山在章丘縣界亦屬齊</hi>
<hi>郡宋白曰淄州長山縣宋於此僑立廣川郡及武彊縣隋改武彊為長山以縣西南三十五里長白山為名</hi>
剽掠齊濟之郊<hi>帝改齊州為齊郡濟州為濟北郡剽匹妙翻濟子禮翻</hi>自稱知世<lb/>
<pb n="KR2b0007_WYG_181-24b"/>
郎言事可知矣又作無向遼東浪死歌以相感勸<hi>浪死猶言</hi>
<hi>徒死也</hi>避征役者多往歸之平原東有豆子䴚<hi>帝改徳州為平原郡</hi>
<hi>䴚舉朗翻鹽澤也</hi>負海帶河地形深阻自髙齊以來羣盗多匿<lb/>
其中有劉霸道者家於其旁累世仕宦貲産富厚霸道<lb/>
喜遊俠<hi>喜許記翻</hi>食客常數百人及羣盗起遠近多往依之<lb/>
有衆十餘萬號阿舅賊<hi>阿烏葛翻</hi>漳南人竇建徳<hi>漳南本漢東陽縣地</hi>
<hi>乆廢開皇六年復置十八年改為漳南屬清河郡宋白曰取地居漳水之南為名</hi>少尚氣俠膽<lb/>
力過人為鄉黨所歸附㑹募人征髙麗建徳以勇敢選<lb/>
<pb n="KR2b0007_WYG_181-25a"/>
為二百人長<hi>少詩照翻長知兩翻</hi>同縣孫安祖亦以驍勇選為征<lb/>
士<hi>驍堅堯翻</hi>安祖辭以家為水所漂妻子餒死縣令怒笞之<lb/>
安祖刺殺令<hi>刺七亦翻</hi>亡抵建徳<hi>命考異曰杜儒童隋季革  記云安祖以盜羊為縣</hi>
<hi>令所考今從舊唐書建徳傳</hi>建徳匿之官司逐捕蹤跡至建徳家建<lb/>
徳謂安祖曰文皇帝時天下殷盛發百萬之衆以伐髙<lb/>
麗尚為所敗<hi>即謂開皇十八年事敗補邁翻</hi>今水潦為災百姓困窮加<lb/>
之往嵗西征<hi>謂西征吐谷渾</hi>行者不歸瘡痍未復主上不恤乃<lb/>
更發兵親擊髙麗天下必大亂丈夫不死當立大功豈<lb/>
<pb n="KR2b0007_WYG_181-25b"/>
可但為亡虜邪<hi>邪音耶</hi>乃集無頼少年得數百人使安祖<lb/>
將之<hi>少詩照翻將即亮翻</hi>入髙雞泊中為羣盗<hi>新唐書曰髙雞泊廣袤數百里葭薍</hi>
<hi>阻奥可以違難</hi>安祖自號將軍時鄃人張金稱聚衆河曲<hi>鄃漢縣舊</hi>
<hi>廢開皇十六年復置屬清河郡河曲清河之曲新唐書作河渚鄃音輸</hi>蓚人髙士達聚衆<lb/>
於清河境内為盗<hi>蓚舊曰修開皇五年改屬信都郡蓚音條</hi>郡縣疑建徳與<lb/>
賊通悉收其家屬殺之<hi>新書曰時羣盗徃來漳南剽殺人焚鄉聚獨不入建徳閭由是</hi>
<hi>郡縣疑其與賊通</hi>建徳帥麾下二百人亡歸士達<hi>帥讀曰率</hi>士達自<lb/>
稱東海公以建徳為司兵頃之孫安祖為張金稱所殺<lb/>
<pb n="KR2b0007_WYG_181-26a"/>
其衆盡歸建徳兵至萬餘人建徳能傾身接物與士卒<lb/>
均勞逸由是人爭附之為之致死<hi>為于偽翻竇建徳始此</hi>自是所<lb/>
在羣盗蜂起不可勝數<hi>勝音升數所具翻</hi>徒衆多者至萬餘人<lb/>
攻陷城邑甲子勑都尉鷹揚與郡縣相知追捕<hi>隋志奉車駙馬</hi>
<hi>都尉屬三衛帝並廢之此葢置都尉以討羣盗帝又改驃騎為鷹揚郎將</hi>隨獲斬决<hi>隨所獲而斬决</hi>
<hi>之</hi>然莫能禁止<lb/>
八年春正月<hi>是考異曰略記云癸丑帝御前殿按長歴  月辛巳朔無癸丑略記甲子多差誤今</hi>
<hi>不取皆從隋書</hi>帝分西突厥處羅可汗之衆為三<hi>厥九勿翻處昌吕翻可從</hi>
<pb n="KR2b0007_WYG_181-26b"/>
<hi>刋入聲汗音寒</hi>使其弟闕度設將羸弱萬餘口居于㑹寧<hi>突厥之官</hi>
<hi>典兵者謂之設靈州鳴沙縣後周置㑹州㑹寧郡尋廢唐復置將即亮翻下同羸倫為翻  考異曰隋西突厥</hi>
<hi>傳作達度闕設今從裴矩傳</hi>又使特勒大奈别將餘衆居于樓煩<hi>突厥</hi>
<hi>之官子弟為特勒</hi>命處羅將五百騎常從車駕廵幸賜號曷婆<lb/>
那可汗<hi>騎竒寄翻從考異曰唐李軌傳作曷婆那可汗今  隋書按今隋書作曷薩那</hi>賞賜甚<lb/>
厚　初嵩髙道士潘誕<hi>隋忘河南郡嵩陽縣有蒿髙山</hi>自言三百嵗為<lb/>
帝合煉金丹帝為之作嵩陽觀<hi>為于偽翻合音閤觀古玩翻</hi>華屋數<lb/>
百間以童男童女各一百二十人充給使位視三品常<lb/>
<pb n="KR2b0007_WYG_181-27a"/>
役數千人所費巨萬云金丹應用石膽石髓<hi>髓息委翻</hi>發石<lb/>
工鑿嵩髙大石深百尺者數十處<hi>深式浸翻</hi>凡六年丹不成<lb/>
帝詰之<hi>詰去吉翻</hi>誕對以無石膽石髓若得童男女膽髓各<lb/>
三斛六斗可以代之帝怒鎻詣涿郡斬之且死語人曰<lb/>
<hi>語牛倨翻</hi>此乃天子無福值我兵解時至<hi>解佳買翻一作假音學仙者謂蜕骨</hi>
<hi>登仙為尸解故其徒謂死為解化今誕謂兵死為兵解</hi>我應生梵摩天云<hi>梵扶泛翻</hi>
四方兵皆集涿郡帝徴合水令庾質<hi>質出合水見上四年</hi>問曰髙<lb/>
麗之衆不能當我一郡今朕以此衆伐之卿以為克不<lb/>
<pb n="KR2b0007_WYG_181-27b"/>
<hi>麗力知翻不讀曰否</hi>對曰伐之可克然臣竊有愚見不願陛下親<lb/>
行帝作色曰朕今總兵至此豈可未見賊而先自退邪<lb/>
<hi>邪音耶</hi>對曰戰而未克懼損威靈若車駕留此命猛將勁<lb/>
卒<hi>將即亮翻</hi>指授方略倍道兼行出其不意克之必矣事機<lb/>
在速緩則無功帝不悦曰汝既憚行自可留此右尚方<lb/>
署監事耿詢上書切諫<hi>監事監作者也秩九品監古銜翻上時掌翻</hi>帝大怒<lb/>
命左右斬之何稠苦救得免壬午詔左十二軍出鏤方<lb/>
長岑溟海葢馬建安南蘇遼東𤣥菟扶餘朝鮮沃沮樂<lb/>
<pb n="KR2b0007_WYG_181-28a"/>
浪等道<hi>帝指授諸軍所出之道多用漢縣舊名漢志鏤方長岑朝鮮屬樂浪郡葢馬屬𤣥菟郡有葢馬</hi>
<hi>大山遼東漢郡名溟海葢即漢樂浪郡之海冥縣建安南蘇扶餘皆髙麗國城守之處沃沮亦古地名是時其</hi>
<hi>地已入新羅界鏤郎豆翻菟音塗朝音潮鮮音仙沮子餘翻樂音洛浪音郎</hi>右十二軍出黏<lb/>
蟬含資渾彌臨屯候城提奚蹋頓肅慎碣石東暆帶方<lb/>
襄平等道<hi>漢志黏蟬含資渾彌提奚東暆帶方等縣屬樂浪郡候城襄平屬遼東郡臨屯亦漢武帝</hi>
<hi>所置郡名蹋頓即漢末遼西烏丸蹋頓所居肅慎古肅慎氏之國其地時為靺鞨所居碣石禹貢之碣石也杜</hi>
<hi>佑以為此碣石在髙麗中佑曰碣石山在漢樂浪郡遂城縣秦長城起於此山今驗長城東截遼水而入髙麗</hi>
<hi>遺址猶存黏女亷翻蟬服䖍音提蹋徒盍翻碣其列翻暆應劭曰音稜</hi>駱驛引途<hi>駱驛相繼不絶</hi>
<pb n="KR2b0007_WYG_181-28b"/>
<hi>也</hi>摠集平壤<hi>平壤城高麗國都也亦曰長安城東西六/里隨山屈曲南臨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水杜佑曰髙麗王自</hi>
<hi>東晉以後居平壤城即漢樂浪郡王險城</hi>凡一百一十三萬三千八百人號<lb/>
二百萬其餽運者倍之宜社於南桑乾水上類上帝於<lb/>
臨朔宫南<hi>記王制天子將出類乎上帝宜乎社鄭氏注類宜皆祭名孔穎達曰天道逺以事類而祭</hi>
<hi>告之也社主殺戮故求便宜社主隂萬物於此斷殺故曰宜桑乾河逕薊城南水經濕水出雁門隂舘縣東北</hi>
<hi>過代郡桑乾縣謂之桑乾水東過廣陽薊縣北今在薊城南城邑有變遷也乾音干</hi>祭馬祖於薊<lb/>
城北<hi>周禮祭馬祖鄭氏注曰馬祖天駟也</hi>帝親授節度每軍大將亞將各<lb/>
一人騎兵四十隊隊百人十隊為團步卒八十隊分為<lb/>
<pb n="KR2b0007_WYG_181-29a"/>
四團團各有偏將一人其鎧胄纓拂旗旛每團異色<hi>將即</hi>
<hi>亮翻騎竒寄翻鎧可亥翻</hi>受降使者一人承詔慰撫不受大將節制<lb/>
其輜重散兵等亦為四團<hi>降户江翻使疏吏翻重直用翻散悉但翻</hi>使步卒<lb/>
挾之而行進止立營皆有次叙儀法癸未第一軍發日<lb/>
遣一軍相去四十里連營漸進終四十日發乃盡首尾<lb/>
相繼鼓角相聞旌旗亘九百六十里御營内合十二衛<lb/>
三臺五省九寺分𨽻内外前後左右六軍次後發又亘<lb/>
八十里近古出師之盛未之有也　甲辰内史令元壽<lb/>
<pb n="KR2b0007_WYG_181-29b"/>
薨　二月壬戍觀徳王雄薨<hi>觀王雄謚曰徳觀古玩翻</hi>　北平襄侯<lb/>
叚文振為兵部尚書上表以為帝寵待突厥太厚處之<lb/>
塞内<hi>上時掌翻處昌吕翻</hi>資以兵食戎狄之性無親而貪異日必<lb/>
為國患宜以時諭遣令出塞外<hi>令力丁翻下同</hi>然後明設烽候<lb/>
縁邊鎮防務令嚴重此萬嵗之長策也兵曹郎斛斯政<lb/>
椿之孫也<hi>帝改尚書諸曹侍郎為郎兵曹郎開皇之兵部侍郎也斛斯椿構間後魏孝武髙歡者也</hi>
以器幹明悟為帝所寵任使專掌兵事文振知政險薄<lb/>
不可委以機要屢言於帝帝不從及征髙麗以文振為<lb/>
<pb n="KR2b0007_WYG_181-30a"/>
左候衛大將軍出南蘇道文振於道中疾篤上表曰竊<lb/>
見遼東小醜未服嚴刑逺降六師親勞萬乘但夷狄多<lb/>
詐深須防擬口陳降欵母宜遽受<hi>乘繩證翻降户江翻</hi>水潦方降<lb/>
不可淹遲唯願嚴勒諸軍星馳速發水陸俱前出其不<lb/>
意則平壤孤城勢可㧞也若傾其本根餘城自克如不<lb/>
時定脱遇秋霖深為艱阻兵糧既竭彊敵在前靺鞨出<lb/>
後<hi>靺音末鞨音曷</hi>遲疑不决非上策也三月辛夘文振卒<hi>卒子恤翻</hi>
帝甚惜之　癸巳上始御師進至遼水衆軍總㑹臨水<lb/>
<pb n="KR2b0007_WYG_181-30b"/>
為大陳<hi>陣讀曰陣</hi>髙麗兵阻水拒守隋兵不得濟左屯衛大<lb/>
將軍麥鐵杖謂人曰丈夫性命自有所在豈能然艾灸<lb/>
頞𤓰蔕歕鼻治黄不差而臥死兒女手中乎<hi>黄熱病也熱則頭痛</hi>
<hi>故燃艾以灸頞熱則上壅𤓰蔕味苦寒故噴鼻以通闗鬲差愈也然與燃同灸居又翻頞烏葛翻鼻頞説文曰</hi>
<hi>頞鼻莖蔕音帝歕蒲悶翻差楚懈翻治直之翻</hi>乃自請為前鋒謂其三子曰吾<lb/>
荷國恩<hi>荷下可翻</hi>今為死日我得良殺汝當富貴帝命工部<lb/>
尚書宇文愷造浮橋三道於遼水西岸既成引橋趨東<lb/>
岸<hi>趨七喻翻</hi>橋短不及岸丈餘髙麗兵大至隋兵驍勇者爭<lb/>
<pb n="KR2b0007_WYG_181-31a"/>
赴水接戰<hi>驍堅堯翻</hi>髙麗兵乘髙擊之隋兵不得登岸死者<lb/>
甚衆麥鐵杖躍登岸與虎賁郎將錢士雄孟义等皆戰<lb/>
死<hi>孟考異曰雜記作錢英  金釵今從隋帝紀</hi>乃歛兵引橋復就西岸詔贈<lb/>
鐵杖宿公<hi>宿古國翻</hi>使其子孟才襲爵次子仲才季才並拜<lb/>
官正議大夫更命少府監何稠接橋<hi>更工衡翻少始照翻</hi>二日而<lb/>
成諸軍相次繼進大戰于東岸髙麗兵大敗死者萬計<lb/>
諸軍乘勝進圍遼東城即漢之襄平城也車駕度遼<hi>考</hi>
<hi>異曰隋帝紀癸巳上御師甲子臨遼水橋戊戍麥鐵杖死甲午車駕度遼乙未大頓丙申大赦按長歴是月庚</hi>
<pb n="KR2b0007_WYG_181-31b"/>
<hi>辰朔不容有甲子又戊戍之下不容有甲午乙未丙申此必誤也今並除之</hi>引曷薩那可汗<lb/>
及髙昌王伯雅觀戰處以懾憚之<hi>懾之渉翻</hi>因下詔赦天下<lb/>
命刑部尚書衛文昇尚書右丞劉士龍撫遼左之民給<lb/>
復十年<hi>復方日翻</hi>建置郡縣以相綂攝　夏五月壬午納言<lb/>
楊達薨　諸將之東下也帝親戒之曰今者弔民伐罪<lb/>
非為功名諸將或不識朕意欲輕兵掩襲孤軍獨鬪立<lb/>
一身之名以邀勲賞非大軍行法<hi>言非大軍征行之法將即亮翻</hi>公等<lb/>
進軍當分為三道有所攻擊必三道相知毋得輕軍獨<lb/>
<pb n="KR2b0007_WYG_181-32a"/>
進以致失亡又凡軍事進止皆須奏聞待報毋得專擅<lb/>
遼東數出戰不利<hi>數所角翻</hi>乃嬰城固守帝命諸軍攻之又<lb/>
勑諸將髙麗若降即宜撫納不得縱兵遼東城將陷城<lb/>
中人輙言請降<hi>降户江翻</hi>諸將奉㫖不敢赴機先令馳奏比<lb/>
報至<hi>比必寐翻</hi>城中守禦亦備隨出拒戰如此再三帝終不<lb/>
寤既而城乆不下六月己未帝幸遼東城南觀其城池<lb/>
形勢因召諸將詰責之曰公等自以官髙又恃家世欲<lb/>
以暗懦待我邪<hi>詰去吉翻懦乃卧翻又乃亂翻邪音耶下同</hi>在都之日公等<lb/>
<pb n="KR2b0007_WYG_181-32b"/>
皆不願我來恐見病敗耳我今來此正欲觀公等所為<lb/>
斬公輩耳公今畏死莫肻盡力謂我不能殺公邪諸將<lb/>
咸戰懼失色帝因留城西數里御六合城<hi>此六合城畧如三年行城</hi>
<hi>之制周囘八里城及女垣髙十仭</hi>髙麗諸城各堅守不下右翊衛大將<lb/>
軍來䕶兒帥江淮水軍舳艫數百里浮海先進入自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
水<hi>班志<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水西至增地縣入海皆在樂浪/界師讀曰率舳艫音逐盧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>普大翻</hi>去平壤六十<lb/>
里與髙麗相遇進擊大破之䕶兒欲乘勝趣其城<hi>趣七喻翻</hi>
副總管周法尚止之請俟諸軍至俱進䕶兒不聼簡精<lb/>
<pb n="KR2b0007_WYG_181-33a"/>
甲四萬直造城下<hi>造七到翻</hi>髙麗伏兵於羅郭内空寺中出<lb/>
兵與䕶兒戰而偽敗䕶兒逐之入城縱兵俘掠無復部<lb/>
伍伏兵發䕶兒大敗僅而獲免士卒還者不過數千人<lb/>
髙麗追至船所周法尚整陳待之髙麗乃退䕶兒引兵<lb/>
還屯海浦不敢復留應接諸軍<hi>陳讀曰陣復扶又翻髙考異曰北史云䕶破</hi>
<hi>麗斬髙元弟建武因破其郛營於城外以待諸軍今從隋書及革命記</hi>左翊衛大將軍宇<lb/>
文述出扶餘道右翊衛大將軍于仲文出樂浪道<hi>隋制十三</hi>
<hi>衛各置大將軍一人來䕶兒于仲文並書右翊衛大將軍何也攷二人本傳于仲文帝即位之初為右翊衛大</hi>
<pb n="KR2b0007_WYG_181-33b"/>
<hi>将軍征吐渾時來䕶兒已為右翊衛大將軍通鑑葢追書仲文官也</hi>左驍衛大將軍荆元<lb/>
恒出遼東道<hi>驍堅堯翻恒户登翻</hi>右翊衛將軍薛世雄出沃沮道<lb/>
左屯衛將軍辛世雄出𤣥莬道<hi>沮子余翻菟音塗</hi>右禦衛將軍<lb/>
張瑾出襄平道右武候將軍趙孝才出碣石道涿郡太<lb/>
守檢校左武衛將軍崔𢎞昇出遂城道檢校右禦衛虎<lb/>
賁郎將衛文昇出增地道<hi>守式又翻將即亮翻</hi>皆㑹於鴨綠水西<lb/>
<hi>班志𤣥菟郡西葢馬縣有馬訾水新唐書馬訾水出靺鞨之白山色若鴨頭號鴨綠水平壤城在鴨綠東南金</hi>
<hi>人謂鴨綠水為混同江杜佑曰鴨淥水闊三百歩在平壤西北四百五十里遼水東南四百八十里</hi>述等<lb/>
<pb n="KR2b0007_WYG_181-34a"/>
兵自瀘河懐遠二鎮人馬皆給百日糧又給排甲槍矟<lb/>
<hi>矟色角翻</hi>并衣資戎具火幕人别三石已上重莫能勝致<hi>勝音</hi>
<hi>升</hi>下令軍中士卒有遺弃米粟者斬軍士皆於幕下掘<lb/>
坑埋之纔行及中路糧已將盡髙麗遣大臣乙支文徳<lb/>
詣其營詐降<hi>乙支東夷複姓麗力知翻降户江翻下同  考異曰革命記作尉支文徳今從隋書</hi>
<hi>及北史</hi>實欲觀虛實于仲文先奉密㫖若遇髙元及文徳<lb/>
來者必擒之仲文將執之尚書右丞劉士龍為慰撫使<lb/>
<hi>使疏吏翻下同</hi>固止之仲文遂聽文徳還<hi>還從宣翻</hi>既而悔之遣人<lb/>
<pb n="KR2b0007_WYG_181-34b"/>
紿文徳曰更欲有言可復來<hi>紿待亥翻復扶又翻</hi>文徳不顧濟鴨<lb/>
綠水而去仲文與述等既失文徳内不自安述以糧盡<lb/>
欲還仲文議以精鋭追文徳可以有功述固止仲文怒<lb/>
曰將軍仗十萬之衆不能破小賊何顔以見帝且仲文<lb/>
此行固知無功何則古之良將能成功者軍中之事决<lb/>
在一人<hi>將即亮翻下同</hi>今人各有心何以勝敵時帝以仲文有<lb/>
計畫令諸軍諮稟節度故有此言由是述等不得已而<lb/>
從之與諸將度水追文徳文徳見述軍士有饑色故欲<lb/>
<pb n="KR2b0007_WYG_181-35a"/>
疲之每戰趣走述一日之中七戰皆捷既恃驟勝又逼<lb/>
羣議於是遂進東濟薩水<hi>薩桑葛翻</hi>去平壤城三十里因山<lb/>
為營文徳復遣使詐降<hi>復扶又翻</hi>請於述曰若旋師者當奉<lb/>
髙元朝行在所<hi>朝直遙翻</hi>述見士卒疲弊不可復戰<hi>復扶又翻</hi>又<lb/>
平壤城險固度難猝㧞<hi>度徒洛翻</hi>遂因其詐而還<hi>使來䕶兒之師不敗</hi>
<hi>而先退則營於平壤城外與宇文述諸軍猶聲援相接不致有薩水之狼狽也還從宣翻又如字下同  考異</hi>
<hi>曰革命記云許公即至平壤城頭即樹降幡約至五日檢錄簿籍圖書開門待命期過五日無一言許公頻催</hi>
<hi>竟無報答又十數日乃云船糧敗却廻公今更欲何待然始抗旌拒守分兵以據險要許公知被欺即卷甲歸</hi>
<pb n="KR2b0007_WYG_181-35b"/>
<hi>每日常設方陳而行四面俱時受敵傷殺既衆糧食又盡過遼水者什無二三按煬帝驕暴髙麗若明言不降</hi>
<hi>述等必不敢還今從隋書</hi>述等為方陳而行髙麗四面鈔擊<hi>陳讀曰陣鈔楚</hi>
<hi>交翻麗力知翻</hi>述等且戰且行秋七月壬寅至薩水軍半濟髙<lb/>
麗自後擊其後軍右屯衛將軍辛世雄戰死於是諸軍<lb/>
俱潰不可禁止將士奔還一日一夜至鴨綠水行四百<lb/>
五十里將軍天水王仁恭為殿<hi>殿丁練翻</hi>擊髙麗却之來䕶<lb/>
兒聞述等敗亦引還唯衛文昇一軍獨全<hi>還從宣翻又如字</hi>初<lb/>
九軍度遼凡三十萬五千及還至遼東城唯二千七百<lb/>
<pb n="KR2b0007_WYG_181-36a"/>
人資儲器械巨萬計<hi>巨萬萬萬也</hi>失亡蕩盡帝大怒鎻繫述<lb/>
等癸夘引還<hi>一考異曰雜記七月帝自涿郡還東都十  月宇文述等糧盡遁歸髙麗出兵邀截</hi>
<hi>亡失蕩盡帝怒敕所司鎻將隨行無幾斬劉士龍等於軍市特赦述今從隋書</hi>初百濟王璋遣<lb/>
使請討髙麗帝使之覘髙麗動靜<hi>麗力知翻使疏吏翻覘丑亷翻又丑艶翻</hi>
璋内與髙麗濳通隋軍將出璋使其臣國智牟來請師<lb/>
期帝大悦厚加賞賜遣尚書起部郎席律詣百濟<hi>隋志起部</hi>
<hi>郎屬工部尚書姓苑席姓其先姓藉避項羽諱改姓席氏</hi>告以期㑹<hi>告以起師之期及㑹師之日也</hi>
及隋軍度遼百濟亦嚴兵境上聲言助隋實持兩端是<lb/>
<pb n="KR2b0007_WYG_181-36b"/>
行也唯於遼水西㧞髙麗武厲邏<hi>髙麗置邏於遼水之西以警察度遼者邏</hi>
<hi>郎佐翻</hi>置遼東郡及通定鎮而已八月勑運黎陽洛口太<lb/>
原等倉榖<hi>開皇三年於衛州置黎陽倉其汾晉之粟漕運以給京師汾晉以北諸州輸之太原倉</hi>
向望海頓<hi>望海頓當在遼西界</hi>使民部尚書樊子葢留守涿郡九<lb/>
月庚寅車駕至東都<hi>徴考異曰雜記十月車駕幸涿郡  召兵馬將遂度遼之功葢誤今</hi>
<hi>不取</hi>　冬十月甲寅工部尚書宇文愷卒<hi>卒子恤翻</hi>　十一月<lb/>
己夘以宗女為華容公主嫁高昌　宇文述素有寵於<lb/>
帝且其子士及尚帝女南陽公主故帝不忍誅甲申與<lb/>
<pb n="KR2b0007_WYG_181-37a"/>
于仲文等皆除名為民斬劉士龍以謝天下<hi>以士龍縱乙支文徳</hi>
<hi>也</hi>薩水之敗髙麗追圍薛世雄於白石山世雄奮擊破<lb/>
之由是獨得免官以衛文昇為金紫光祿大夫諸將皆<lb/>
委罪於于仲文帝既釋諸將獨繫仲文憂恚發病因篤<lb/>
乃出之卒于家<hi>恚於避翻卒子恤翻市考異曰略記于仲文以下斬於  今從隋書</hi>　是<lb/>
嵗大旱疫山東尤甚　張衡既放廢<hi>衡放還田里見上六年</hi>帝每<lb/>
令親人覘衡所為<hi>覘丑亷翻又丑艶翻</hi>帝還自遼東衡妾告衡怨<lb/>
望謗訕朝政<hi>朝直遙翻</hi>詔賜盡于家衡臨死大言我為人作<lb/>
<pb n="KR2b0007_WYG_181-37b"/>
何等事<hi>謂仁壽四年事也為于偽翻</hi>而望乆活監刑者塞耳<hi>監古銜翻塞悉</hi>
<hi>則翻</hi>促令殺之<hi>令力丁翻</hi>
　<lb/>
　<lb/>
　<lb/>
　<lb/>
　<lb/>
　資治通鑑卷一百八十一<lb/>
</p>
<p>
</p>
  </div>
</body>
</text>
</TEI>
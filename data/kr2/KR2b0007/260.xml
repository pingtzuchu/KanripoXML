<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百六十</head>
    <p>
<pb n="KR2b0007_WYG_260-1a"/>
欽定四庫全書<lb/>
　資治通鑑卷二百六十　宋　司馬光　撰<lb/>
　　　　　　　　　　　　　胡三省　音註<lb/>
　唐紀七十六<hi>起旃䝉單閼書柔兆執徐凡二年</hi>
　　昭宗聖穆景文孝皇帝上之下<lb/>
乾寧二年春正月辛酉幽州軍民數萬以麾葢歌鼓迎<lb/>
李克用入府舍克用命李存審劉仁恭將兵略定巡屬<lb/>
<hi>幽涿瀛莫媯檀薊順營平新武等州皆盧龍巡屬也</hi>　癸未朱全忠遣其將朱友<lb/>
<pb n="KR2b0007_WYG_260-1b"/>
恭圍兖州<hi>朱瑾據兖州屢為汴人所敗兵力俱困至是受圍</hi>朱瑄自鄆以兵糧<lb/>
救之友恭設伏敗之於髙梧<hi>敗補邁翻髙梧即春秋魯國之髙魚杜預注曰髙魚</hi>
<hi>在東郡廩丘縣東南續漢志廩丘有鄆城髙魚城</hi>盡奪其餉擒河東將安福順<lb/>
安福慶<hi>去年河東遣安福順等救兖鄆事見上卷</hi>　己巳以給事中陸希聲<lb/>
為户部侍郎同平章事希聲元方五世孫也<hi>陸元方見二百五卷</hi>
<hi>武后長夀二年</hi>　壬申䕶國節度使王重盈薨軍中請以重榮<lb/>
子行軍司馬珂知留後事珂重盈兄重簡之子也重榮<lb/>
養以為子<hi>為王珙王珂争河中張本重直龍翻珂丘何翻</hi>　楊行密表朱全忠<lb/>
<pb n="KR2b0007_WYG_260-2a"/>
罪惡請㑹易定兖鄆河東兵討之　董昌將稱帝集將<lb/>
佐議之節度副使黄碣曰<hi>碣其謁翻</hi>今唐室雖微天人未厭<lb/>
齊桓晉文皆翼戴周室以成霸業大王興於畎畝<hi>昌爵隴西</hi>
<hi>郡王故稱之畎古泫翻</hi>受朝廷厚恩位至將相富貴極矣奈何一<lb/>
旦忽為族滅之計乎碣寧死為忠臣不生為叛逆昌怒<lb/>
以為惑衆斬之投其首於厠中罵之曰奴賊負我好聖<lb/>
明時三公不能待而先求死也并殺其家八十口同坎<lb/>
瘞之<hi>瘞於計翻</hi>又問㑹稽令吳鐐<hi>㑹古外翻鐐力彫翻又力弔翻</hi>對曰大王<lb/>
<pb n="KR2b0007_WYG_260-2b"/>
不為真諸侯以傳子孫乃欲假天子以取滅亡邪<hi>乃欲之下</hi>
<hi>有為字文意方足</hi>昌亦族誅之又謂山隂令張遜曰汝有能政<lb/>
吾深知之俟吾為帝命汝知御史臺遜曰大王起石鏡<lb/>
鎮<hi>見二百五十三卷僖宗乾符五年</hi>建節浙東榮貴近二十年<hi>近其靳翻</hi>何<lb/>
苦效李錡劉闢之所為乎<hi>李錡劉闢以反誅事皆見憲宗紀</hi>浙東僻處<lb/>
海隅<hi>處昌吕翻</hi>巡屬雖有六州大王若稱帝彼必不從<hi>台明温處</hi>
<hi>婺衢浙東巡屬也時豪傑並起各自為刺史昌羈縻而已</hi>徒守空城為天下笑耳昌<lb/>
又殺之謂人曰無此三人者則人莫我違矣二月辛卯<lb/>
<pb n="KR2b0007_WYG_260-3a"/>
昌被衮冕登子城門樓即皇帝位<hi>被皮義翻云考異曰吳越備史  癸卯昌</hi>
<hi>僭號按㑹稽錄昌自云應兔子之䜟欲以二月二日僭號取卯月卯日也而實錄長厯皆云二月己丑朔非當</hi>
<hi>時厯誤即今日厯誤要之昌必以二月辛卯日僭號</hi>悉陳瑞物於庭以示衆先是<lb/>
咸通末<hi>先悉薦翻</hi>吳越間訛言山中有大鳥四目三足聲云<lb/>
羅平天冊見者有殃民間多畫像以祀之及昌僭號曰<lb/>
此吾鸑鷟也<hi>鸑五角翻鷟士角翻鸑鷟鳯屬</hi>乃自稱大越羅平國改元<lb/>
順天<hi>天考異曰吳越備史曰癸卯昌僭稱皇帝建元順  國號羅平年號或云天冊或云大聖皆非也羅</hi>
<hi>隠撰吳越行營露布曰羅平者啓國之名順天者建元之始又曰將軍門稱天冊之樓以㑹府為宣室之地明</hi>
<pb n="KR2b0007_WYG_260-3b"/>
<hi>告我其所稱曰權即羅平國位昌狀印文曰順天治國之印十國紀年亦云年號頥天㑹稽錄云天冊葢誤今</hi>
<hi>從備史</hi>署城樓曰天冊之樓令羣下謂已曰聖人以前杭<lb/>
州刺史李邈前婺州刺史蔣瓌兩浙鹽鐵副使杜郢前<lb/>
屯田郎中李瑜為相又以吳瑤等皆為翰林學士李暢<lb/>
之等皆為大將軍昌移書錢鏐告以權即羅平國位以<lb/>
鏐為兩浙都指揮使鏐遺昌書曰<hi>遺唯季翻</hi>與其閉門作天<lb/>
子與九族百姓俱陷塗炭豈若開門作節度使終身富<lb/>
貴邪及今悛悔<hi>悛且緣翻改也</hi>尚可及也昌不聴鏐乃將兵三<lb/>
<pb n="KR2b0007_WYG_260-4a"/>
萬詣越州城下至迎恩門<hi>迎恩門越州城西門</hi>見昌再拜言曰大<lb/>
王位兼將相奈何捨安就危鏐將兵此來以俟大王改<lb/>
過耳縦大王不自惜鄉里士民何罪隨大王族滅乎昌<lb/>
懼致犒軍錢二百萬執首謀者吳瑤及巫覡數人送於<lb/>
鏐<hi>犒苦到翻覡刑狄翻</hi>且請待罪天子鏐引兵還以狀聞<hi>聞於朝也</hi>
王重盈之子保義節度使珙<hi>王重盈先鎮陜虢王重榮為其下所殺重盈代鎮河</hi>
<hi>中以其子珙繼鎮陜虢陜虢號保義軍珙居勇翻</hi>晉州刺史瑤舉兵擊王珂表<lb/>
言珂非王氏子與朱全忠書言珂本吾家蒼頭不應為<lb/>
<pb n="KR2b0007_WYG_260-4b"/>
嗣珂上表自陳<hi>珂丘何翻上時掌翻</hi>且求援於李克用上遣中使<lb/>
諭解之　上重李谿文學乙未復以谿為户部侍郎同<lb/>
平章事<hi>去年命李谿為相劉崇魯沮之而止事見上卷</hi>　朱全忠軍于單父<hi>單父</hi>
<hi>縣時帶單州單音善父音甫</hi>為朱友恭聲援<hi>朱友恭時圍朱瑾於兖州</hi>　李克用表<lb/>
劉仁恭為盧龍留後留兵戌之壬子還晉陽媯州人髙<lb/>
思繼兄弟有武幹為燕人所服克用皆以為都將分掌<lb/>
幽州兵部下士卒皆山北之豪也<hi>媯檀諸州皆在幽州山北亦謂之山後</hi>
仁恭憚之久之河東兵戍幽州者暴横<hi>横户孟翻</hi>思繼兄弟<lb/>
<pb n="KR2b0007_WYG_260-5a"/>
以法裁之所誅殺甚多克用怒以讓仁恭仁恭訴稱髙<lb/>
氏兄弟所為克用俱殺之仁恭欲収燕人心復引其諸<lb/>
子置帳下厚撫之<hi>為仁恭叛克用張本復扶又翻下同</hi>　崔昭緯與李茂<lb/>
貞王行瑜深相結得天子過失朝廷機事悉以告之邠<lb/>
寧節度副使崔鋋昭緯之族也<hi>鋋音蟬</hi>李谿再入相昭緯<lb/>
使鋋告行瑜曰曏者尚書令之命巳行矣而韋昭度沮<lb/>
之<hi>事見上卷景福二年</hi>今又引李谿為同列相與熒惑聖聴恐復<lb/>
有杜太尉之事<hi>杜讓能事亦見上卷景福二年</hi>行瑜乃與茂貞表稱谿<lb/>
<pb n="KR2b0007_WYG_260-5b"/>
姦邪昭度無相業宜罷居散秩<hi>散悉亶翻</hi>上報曰軍旅之事<lb/>
朕則與藩鎮圖之至於命相當出朕懐行瑜等論列不<lb/>
已三月谿復罷為太子少師<hi>復扶又翻</hi>　王珙王瑤請朝廷<lb/>
命河中帥<hi>帥所類翻下同</hi>詔以中書侍郎同平章事崔𦙍同平<lb/>
章事充䕶國節度使以户部侍郎判户部王摶為中書<lb/>
侍郎同平章事　王珂李克用之壻也克用表重榮有<lb/>
功於國<hi>言破黄巢黜襄王王重榮皆有功也</hi>請賜其子珂節鉞王珙厚結<lb/>
王行瑜李茂貞韓建三帥更上表稱珂非王氏子<hi>更工衡翻</hi>
<pb n="KR2b0007_WYG_260-6a"/>
<hi>迭也</hi>請以珂為陜州珙為河中上諭以先已允克用之奏<lb/>
不許<hi>允從也為三帥稱兵入京城克用誅王瑤討三帥張本陜失冉翻</hi>　加王鎔兼侍<lb/>
中　楊行密浮淮至泗州防禦使臺濛盛飾供帳<hi>姓苑臺姓</hi>
<hi>臺駘之後後漢有髙士臺佟晉有術士臺彦前趙有特進臺彦皋供居用翻</hi>行密不悦既行<lb/>
濛於卧内得補綻衣馳使歸之<hi>綻當作䘺文莧翻䘺亦補也使疏吏翻</hi>行<lb/>
密笑曰吾少貧賤不敢忘本<hi>少詩照翻</hi>濛甚慙行密攻濠州<lb/>
拔之執刺史張璲<hi>璲附朱全忠見上卷景福元年</hi>行密軍士掠得徐州<lb/>
人李氏之子生八年矣行密養以為子<hi>南唐世家曰李昇徐州人李榮</hi>
<pb n="KR2b0007_WYG_260-6b"/>
<hi>之子榮遇亂不知所終昇少孤流寓濠泗間楊行密攻濠州得之養為子</hi>行密長子渥憎之<lb/>
行密謂其將徐温曰此兒質狀性識頗異於人吾度渥<lb/>
必不能容<hi>度徒洛翻</hi>今賜汝為子温名之曰知誥知誥事温<lb/>
勤孝過於諸子嘗得罪於温温笞而逐之及歸知誥迎<lb/>
拜於門温問何故猶在此知誥泣對曰人子捨父母將<lb/>
何之父怒而歸母人情之常也温以是益愛之使掌家<lb/>
事家人無違言及長喜書善射<hi>長知兩翻喜許既翻</hi>識度英偉行<lb/>
密常謂温日知誥俊傑諸將子皆不及也<hi>徐知誥事始此後復姓李</hi>
<pb n="KR2b0007_WYG_260-7a"/>
<hi>名昇</hi>丁亥行密圍夀州　上以郊畿多盜至有踰垣入宫<lb/>
或侵犯陵寢者欲令宗室諸王將兵巡警又欲使之四<lb/>
方撫慰藩鎮南北司用事之臣恐其不利於已交章論<lb/>
諫上不得已夏四月下詔悉罷之　朝廷以董昌有貢<lb/>
輸之勤<hi>輸春遇翻</hi>今日所為類得心疾詔釋其罪縱歸田里<lb/>
　户部侍郎同平章事陸希聲罷為太子少師　楊行<lb/>
密圍夀州不克將還庚寅其將朱延夀請試往更攻一<lb/>
鼓拔之<hi>以行密將還而懈於守溝故一鼓而拔</hi>執刺史江從朂<hi>髙彦温舉夀州附朱</hi>
<pb n="KR2b0007_WYG_260-7b"/>
<hi>全忠全忠以江從朂為刺史楊行密執之遂有濠夀二州</hi>行密以延夀權知夀州圑<lb/>
練使未幾<hi>幾居豈翻</hi>汴兵數萬攻夀州州中兵少吏民忷懼<lb/>
<hi>忷許勇翻</hi>延夀制軍中每旗二十五騎命黒雲隊長李厚將<lb/>
十旗擊汴兵不勝延夀將斬之<hi>長知兩翻</hi>厚稱衆寡不敵願<lb/>
益兵更往不勝則死都押牙汝陽柴再用亦為之請<hi>路振</hi>
<hi>九國志柴再用始名存事孫儒與一小校結死友有告小校反儒斬之執存至詰何故反不對又問對曰與彼</hi>
<hi>結死友彼反則某反公誅之復何問焉儒竒之曰汝果不反吾再用汝因改名為于偽翻</hi>乃益以五<lb/>
旗厚殊死戰再用助之延夀悉衆乗之汴兵敗走厚蔡<lb/>
<pb n="KR2b0007_WYG_260-8a"/>
州人也<hi>李厚者孫儒之遺兵</hi>行密又遣兵襲漣水拔之<hi>史言楊行密壤地浸</hi>
<hi>廣泗州漣水縣杜佑曰漢仇猶縣宋白曰按厹猶城今宿預縣也魏曰海安縣晉為宿預之境宋置東海郡後</hi>
<hi>魏改海安郡隋廢郡置漣水縣</hi>　錢鏐表董昌僭逆不可赦請以本道<lb/>
兵討之<hi>錢鏐本有并董昌之心因其僭號仗大順而請討之</hi>　太傅門下侍郎同<lb/>
平章事韋昭度以太保致仕　戊戌以劉建鋒為武安<lb/>
節度使建鋒以馬殷為内外馬步軍都指揮使<hi>為馬殷代建鋒</hi>
<hi>張本</hi>　楊行密遣使詣錢鏐言董昌已改過宜釋之<hi>楊行密欲</hi>
<hi>存董昌以制錢鏐之後使不得與己争衡耳</hi>亦遣詣昌使趣朝貢<hi>趣讀曰促朝直遙翻</hi>
<pb n="KR2b0007_WYG_260-8b"/>
<hi>下同</hi>　河東遣其將史儼李承嗣以萬騎馳入于鄆<hi>李克用遣</hi>
<hi>史儼等再徃救兖鄆則不得還矣勞師逺圖自古忌之</hi>朱友恭退歸于汴　五月<lb/>
詔削董昌官爵委錢鏐討之　初王行瑜求尚書令不<lb/>
獲<hi>見上卷景福二年</hi>由是怨朝廷畿内有八鎮兵𨽻左右軍<hi>左右</hi>
<hi>神䇿軍也</hi>郃陽鎮近華州韓建求之<hi>郃陽漢縣唐屬同州九域志縣在州東一百二</hi>
<hi>十里郃音合近其靳翻下同</hi>良原鎮近邠州王行瑜求之<hi>良原縣屬涇州</hi>宦<lb/>
官曰此天子禁軍何可得也王珂王珙争河中行瑜建<lb/>
及李茂貞皆為珙請不能得恥之珙使人語三帥曰<hi>為于</hi>
<pb n="KR2b0007_WYG_260-9a"/>
<hi>偽翻語于倨翻帥所類翻</hi>珂不受代而與河東婚姻必為諸公不利<lb/>
請討之行瑜使其弟匡國節度使行約攻河中<hi>時以同州為匡</hi>
<hi>國軍九域志同州東至河中七十五里</hi>珂求救於李克用行瑜乃與茂貞<lb/>
建各將精兵數千入朝甲子至京師坊市民皆竄匿上<lb/>
御安福門以待之三帥盛陳甲兵拜伏舞蹈於門下上<lb/>
臨軒親詰之曰<hi>宇末曰軒詰去吉翻</hi>卿等不奏請俟報輙稱兵入<lb/>
京城其志欲何為乎若不能事朕今日請避賢路行瑜<lb/>
茂貞流汗不能言獨韓建粗述入朝之由<hi>粗音坐五翻</hi>上與<lb/>
<pb n="KR2b0007_WYG_260-9b"/>
三帥宴三帥奏稱南北司互有朋黨墮紊朝政<hi>墮讀曰隳紊音</hi>
<hi>問</hi>韋昭度討西川失䇿<hi>討西川事見二百五十七卷二百五十八卷</hi>李谿作<lb/>
相不合衆心請誅之上未之許是日行瑜等殺昭度谿<lb/>
於都亭驛<hi>都亭驛在朱雀門外西街含光門北來第二坊</hi>又殺樞密使康尚弼<lb/>
及宦官數人又言王珂王珙嫡庶不分請除王珙河中<lb/>
徙王行約於陜王珂於同州上皆許之始三帥謀廢上<lb/>
立吉王保至是聞李克用已起兵於河東行瑜茂貞各<lb/>
留兵二千人宿衞京師與建皆辭還鎮貶户部尚書楊<lb/>
<pb n="KR2b0007_WYG_260-10a"/>
堪為雅州刺史堪虞卿之子<hi>楊虞卿見文宗紀</hi>昭度之舅也<lb/>
初崔𦙍除河中節度使河東進奏官薛志勤揚言曰崔<lb/>
公雖重徳以之代王珂不若光徳劉公於我公厚也光<lb/>
徳劉公者太常卿劉崇望也<hi>光徳里名在長安城中唐末大臣有時望者時人率</hi>
<hi>以其所居里稱之光徳坊朱雀街西第三街北來第六坊京兆府在焉</hi>及三帥入朝聞志<lb/>
勤之言貶崇望昭州司馬李克用聞三鎮兵犯闕即日<lb/>
遣使十三輩發北部兵<hi>北部兵代北諸蕃落兵也</hi>期以來月度河入<lb/>
闗　六月庚寅以錢鏐為浙東招討使鏐復發兵撃董<lb/>
<pb n="KR2b0007_WYG_260-10b"/>
昌<hi>復扶又翻</hi>　辛夘以前均州刺史孔緯繡州司户張濬並<lb/>
為太子賔客壬辰以緯為吏部尚書復其階爵癸巳拜<lb/>
司空兼門下侍郎同平章事以張濬為兵部尚書諸道<lb/>
租庸使<hi>孔緯張濬貶見二百五十八卷大順元年今欲復用之</hi>時緯居華州濬居<lb/>
長水上以崔昭緯等外交藩鎮朋黨相傾思得骨鯁之<lb/>
士故驟用緯濬緯以有疾扶輿至京師見上涕泣固辭<lb/>
上不許　李克用大舉蕃漢兵南下上表稱王行瑜李<lb/>
茂貞韓建稱兵犯闕賊害大臣請討之<hi>李克用實黨王珂聲三帥之罪</hi>
<pb n="KR2b0007_WYG_260-11a"/>
<hi>而表請致討</hi>又移檄三鎮行瑜等大懼克用軍至絳州刺史<lb/>
王瑤閉城拒之克用進攻旬日拔之斬瑤於軍門殺城<lb/>
中違拒者千餘人秋七月丙辰朔克用至河中王珂迎<lb/>
謁於路匡國節度使王行約敗於朝邑<hi>朝直遙翻</hi>戊午行約<lb/>
棄同州走己未至京師行約弟行實時為左軍指揮使<lb/>
<hi>神䇿左軍非此</hi>帥衆與行約大掠西市<hi>朱雀街西謂之西市</hi>行實奏稱同<lb/>
華已沒沙陀將至請車駕幸邠州庚申樞密使駱全瓘<lb/>
奏請車駕幸鳯翔上曰朕得克用表尚駐軍河中就使<lb/>
<pb n="KR2b0007_WYG_260-11b"/>
沙陀至此朕自有以枝梧卿等但各撫本軍勿令搖動<lb/>
右軍指揮使李繼鵬茂貞假子也<hi>程大昌雍錄曰北軍左右兩軍皆在苑内</hi>
<hi>左三軍在内東苑之東大明宫苑東也右三軍在九仙門之西九仙在内東苑之西北角左三軍左神䇿左龍</hi>
<hi>武左羽林軍也右三軍右神䇿右龍武右羽林軍也余按雍錄所云左右六軍代徳以後宿衛者也僖宗廣明</hi>
<hi>幸蜀此六軍潰散田令孜於成都募新軍五十二都分屬左右神䇿軍自時厥後凡所謂左右軍者皆此軍也</hi>
<hi>分營於京城内外又不專在苑中若此時王行實李繼鵬為左右軍指揮使疑是邠岐二帥所留兵以宿衞者</hi>
<hi>自分為左右也</hi>本姓名閻珪與駱全瓘謀刼上幸鳯翔中尉劉<lb/>
景宣與王行實知之欲刼上幸邠州孔緯面折景宣以<lb/>
<pb n="KR2b0007_WYG_260-12a"/>
為不可輕離宫闕<hi>折之舌翻離力智翻</hi>向晚繼鵬連奏請車駕出<lb/>
幸於是王行約引左軍攻右軍鼓譟震地上聞亂登承<lb/>
天樓欲諭止之捧日都頭李筠將本軍於樓前侍衛李<lb/>
繼鵬以鳯翔兵攻筠<hi>王行約以李繼鵬欲先刼車駕幸岐故攻右軍李繼鵬當與行約戰</hi>
<hi>而乃攻李筠者以筠衛上不得而刼幸也</hi>矢拂御衣著于樓桷<hi>著直略翻桷櫰也椽方曰</hi>
<hi>桷</hi>左右扶上下樓繼鵬復縱火焚宫門煙炎蔽天時有<lb/>
鹽州六都兵屯京師<hi>炎讀與燄同鹽州六都兵孫徳昭等所領兵也</hi>素為兩軍<lb/>
所憚上急召令入衛既至兩軍退走各歸邠州及鳯翔<lb/>
<pb n="KR2b0007_WYG_260-12b"/>
城中大亂互相剽掠<hi>剽匹妙翻</hi>上與諸王及親近幸李筠營<lb/>
䕶蹕都頭李居實帥衆繼至<hi>䕶蹕都亦神䇿五十四都之一或曰即扈蹕都帥讀</hi>
<hi>曰率</hi>或傳王行瑜李茂貞欲自來迎車駕上懼為所迫辛<lb/>
酉以筠居實兩都兵自衛出啓夏門<hi>啓夏門長安城南面東來第一門</hi>
趣南山宿莎城鎮<hi>莎城鎮在長安城南近郊之地也趣七喻翻</hi>士民追從車<lb/>
駕者數十萬人比至谷口暍死者三之一<hi>谷口南山谷口也暍於歇</hi>
<hi>翻暍死者中熱而死比必寐翻</hi>夜復為盜所掠哭聲震山谷時百官多<lb/>
扈從不及<hi>從才用翻</hi>户部尚書判度支及鹽鐵轉運使薛王<lb/>
<pb n="KR2b0007_WYG_260-13a"/>
知柔獨先至<hi>知柔薛王業之曽孫</hi>上命權知中書事及置頓使壬<lb/>
戌李克用入同州崔昭緯徐彦若王摶至莎城甲子上<lb/>
徙幸石門鎮<hi>路振九國志昭宗出啓夏門駐華嚴寺晡晚出幸南山之莎城駐于石門山之佛寺</hi>
<hi>與此稍異</hi>命薛王知柔與知樞密院劉光裕還京城制置守<lb/>
衛宫禁丙寅李克用遣節度判官王瓌奉表問起居丁<lb/>
夘上遣内侍郗廷昱<hi>新書百官志内侍在内侍監之下内常侍之上貟四人從四品上郗</hi>
<hi>丑之翻</hi>齎詔詣李克用軍令與王珂各發萬騎同赴新平<lb/>
<hi>赴新平以討王行瑜邠州新平郡</hi>又詔彰義節度使張鐇以涇原兵控<lb/>
<pb n="KR2b0007_WYG_260-13b"/>
扼鳯翔李克用遣兵攻華州韓建登城呼曰<hi>呼火故翻</hi>僕於<lb/>
李公未嘗失禮何為見攻克用使謂之曰公為人臣逼<lb/>
逐天子公為有禮孰為無禮者乎㑹郗廷昱至言李茂<lb/>
貞將兵三萬至盩厔王行瑜將兵至興平皆欲迎車駕<lb/>
克用乃釋華州之圍移兵營渭橋<hi>年考異曰唐太祖紀  錄王師攻華州俄</hi>
<hi>而郗廷昱至且言茂貞領兵三萬至盩厔行瑜領軍至興平欲往石門迎駕乃解華圍進營渭橋按實錄八月</hi>
<hi>延王戒丕至河中克用已發前鋒至渭北己丑克用進營渭橋又紀年錄載詔曰省表已部領大軍前月二十</hi>
<hi>七日離河中葢克用不親圍華州但遣别將將兵徃及聞邠岐謀迎駕乃遣華兵詣渭橋即所謂前鋒者也克</hi>
<pb n="KR2b0007_WYG_260-14a"/>
<hi>用既以七月二十七日離河中則戒丕至彼必在其前實錄云八月至河中誤也今從紀年錄</hi>以薛王<lb/>
知柔為清海節度使<hi>是年賜嶺南節度使軍額曰清海</hi>同平章事仍權<lb/>
知京兆尹判度支充鹽鐵轉運使俟反正日赴鎮上在<lb/>
南山旬餘士民從車駕避亂者日相驚曰邠岐兵至矣<lb/>
上遣延王戒丕詣河中趣李克用令進兵<hi>延王邠𤣥宗子戒丕其後</hi>
<hi>也趣讀曰促</hi>壬午克用發河中上遣供奉官張承業詣克用<lb/>
軍<hi>張承業内供奉官也</hi>承業同州人屢奉使於克用因留監其軍<lb/>
<hi>為張承業盡心於李克用父子張本</hi>己丑克用進軍渭橋遣其將李存貞<lb/>
<pb n="KR2b0007_WYG_260-14b"/>
為前鋒辛夘拔永夀又遣史儼將三千騎詣石門侍衛<lb/>
癸巳遣李存信李存審㑹保大節度使李思孝攻王行<lb/>
瑜棃園寨<hi>棃園寨在京兆雲陽縣九域志雲陽在華州西北九十里  考異曰莊宗列傳曰三鎮亂</hi>
<hi>長安李存信從太祖入闗以前軍先自夏陽度河攻同華屬邑下之時太祖在渭北伶官羣小或勸太祖入朝</hi>
<hi>自握兵柄太祖亦以全忠圖已朝廷不能㫁心微有望月餘不進軍存信與葢寓乗間密啓曰大王家世効忠</hi>
<hi>此行討逆上為邠鳯不臣但令臣節為天下所知即三賊不足平也而悠悠之徒不達大體或以弗詢之畫茍</hi>
<hi>合台情雖俳優之言不宜縱其如此京師咫尺天聴非遙實無益於英徳也今三凶正蹙須速圖之事留變生</hi>
<hi>無宜猶豫太祖曰公言是也即日出師下棃園砦按克用謀大事固非伶官所豫又實錄己丑克用進營渭橋</hi>
<pb n="KR2b0007_WYG_260-15a"/>
<hi>癸已克棃園中間四日耳無月餘不進事且既云羣小觀入朝即當詣行在不當留渭北此特李存信之人欲</hi>
<hi>歸功於存信耳今不取</hi>擒其將王令陶等獻於行在思孝本姓拓<lb/>
跋思恭之弟也李茂貞懼斬李繼鵬傳首行在<hi>李茂貞委刼乘</hi>
<hi>輿之罪於繼鵬</hi>上表請罪且遣使求和於克用上復遣延王戒<lb/>
丕丹王允諭克用<hi>丹王逾代宗子允其後也復扶又翻</hi>令且赦茂貞併力<lb/>
討行瑜俟其殄平當更與卿議之且命二王拜克用為<lb/>
兄　以前河中節度使崔𦙍為中書侍郎同平章事<lb/>
戊戌削奪王行瑜官爵癸夘以李克用為邠寧四面行<lb/>
<pb n="KR2b0007_WYG_260-15b"/>
營都招討使保大節度使李思孝為北面招討使定難<lb/>
節度使李思諫為東面招討使<hi>難乃旦翻</hi>彰義節度使張鐇<lb/>
為西面招討使<hi>命李克用自南臨討之</hi>克用遣其子存朂詣行在<lb/>
<hi>李存朂始此代考異曰實錄作存貞据後唐實錄薛居正五  史莊宗未嘗名存貞實錄葢誤</hi>年十一<lb/>
上竒其狀貌撫之曰兒方為國之棟梁他日宜盡忠於<lb/>
吾家克用表請上還京上許之令克用遣騎三千駐三<lb/>
橋為備禦辛亥車駕還京師壬子司空兼門下侍郎同<lb/>
平章事崔昭緯罷為右僕射　以䕶國留後王珂盧龍<lb/>
<pb n="KR2b0007_WYG_260-16a"/>
留後劉仁恭各為本鎮節度使<hi>李克用之志也</hi>　時宫室焚毁<lb/>
未暇完葺上寓居尚書省<hi>程大昌曰尚書省在朱雀門正街之東自占一坊六部附</hi>
<hi>麗其旁</hi>百官往往無袍笏僕馬　以李克用為行營都統<lb/>
　九月癸亥司空兼門下侍郎同平章事孔緯薨　辛<lb/>
未朱全忠自將擊朱瑄戰於梁山<hi>新志鄆州夀張縣有刀梁山水經注梁山</hi>
<hi>在夀張縣濟水逕其東</hi>瑄敗走還鄆　李克用急攻棃園王行瑜求<lb/>
救於李茂貞茂貞遣兵萬人屯龍泉鎮<hi>九域志邠州三水縣有龍泉鎮在州</hi>
<hi>東北</hi>自將兵三萬屯咸陽之旁克用請詔茂貞歸鎮仍削<lb/>
<pb n="KR2b0007_WYG_260-16b"/>
奪其官爵欲分兵討之上以茂貞自誅繼鵬前已赦宥<lb/>
不可復削奪誅討<hi>復扶又翻</hi>但詔歸鎮仍令克用與之和解<lb/>
以昭義節度使李罕之檢校侍中充邠寧四面行營副<lb/>
都統史儼敗邠寧兵於雲陽<hi>敗補邁翻下同</hi>擒雲陽鎮使王令<lb/>
誨等獻之　王建遣簡州刺史王宗瑤等將兵赴難<hi>難乃</hi>
<hi>旦翻</hi>甲戍軍于綿州<hi>春秋之法書救而書次者以次為貶貶者以其頓兵觀望不進無救難解</hi>
<hi>急之意也王建遣兵赴難而軍于綿州何日至長安邪</hi>　董昌求救於楊行密行<lb/>
密遣泗州防禦使臺濛攻蘇州以救之<hi>蘇州時屬錢鏐攻之所以牽制</hi>
<pb n="KR2b0007_WYG_260-17a"/>
<hi>鏐兵不得專攻董昌</hi>且表昌引咎願修職貢請復官爵又遺錢鏐<lb/>
書稱昌狂疾自立已畏兵諫<hi>遺唯季翻春秋左氏傳鬻拳彊諫楚子不從臨之以</hi>
<hi>兵</hi>執送同惡<hi>謂董昌執首謀僭吳瑤/及巫覡數人送於鏐也</hi>不當復伐之<hi>復扶又翻</hi>
　冬十月丙戌河東將李存貞敗邠寧軍於棃園北殺<lb/>
千餘人<hi>敗補邁翻</hi>自是棃園閉壁不敢出　貶右僕射崔昭<lb/>
緯為梧州司馬<hi>以黨附邠岐也</hi>　魏國夫人陳氏才色冠後宫<lb/>
<hi>冠古玩翻</hi>戊子上以賜李克用<hi>薛史曰後克用薨陳氏為尼至晉天福中乃卒</hi>克用<lb/>
令李罕之李存信等急攻棃園城中食盡棄城走罕之<lb/>
<pb n="KR2b0007_WYG_260-17b"/>
等邀擊之所殺萬餘人克棃園等三寨獲王行瑜子知<lb/>
進及大將李元福等克用進屯棃園庚寅王行約王行<lb/>
實燒寧州遁去<hi>九域志寧州南至邠州一百二十五里</hi>克用奏請以匡國<lb/>
節度使蘇文建為静難節度使趣令赴鎮且理寧州招<lb/>
撫降人<hi>以蘇文建代王行瑜也時邠州未下故令且治寧州趣讀曰促降户江翻</hi>　上遷居<lb/>
大内<hi>葺理稍完自尚書省還居大内</hi>　朱全忠遣都將葛從周擊兖州<lb/>
自以大軍繼之癸夘圍兖州<hi>是年春汴兵圍兖州以河東救至而退今復圍之</hi>
　楊行密遣寧國節度使田頵<hi>景福元年升宣歙團練使為寧國節度使</hi>潤<lb/>
<pb n="KR2b0007_WYG_260-18a"/>
州團練使安仁義攻杭州鎮戍以救董昌昌使湖州將<lb/>
徐淑㑹淮南將魏約共圍嘉興錢鏐遣武勇都指揮使<lb/>
顧全武救嘉興破烏墩光福二寨<hi>九域志湖州烏程縣有烏墩鎮墩都昆翻</hi>
淮南將柯厚破蘇州水柵全武餘姚人也義陽節度使<lb/>
王處存薨軍中推其子節度副使郜為留後<hi>郜古到翻</hi>　以<lb/>
京兆尹武邑孫偓為兵部侍郎同平章事　王行瑜以<lb/>
精甲五千守龍泉寨李克用攻之李茂貞以兵五千救<lb/>
之營於鎮西<hi>鎮西龍泉鎮之西也</hi>李罕之擊鳯翔兵走之十一月<lb/>
<pb n="KR2b0007_WYG_260-18b"/>
丁巳拔龍泉寨行瑜走入邠州遣使請降於李克用<lb/>
齊州刺史朱瓊舉州降於朱全忠<hi>為朱瑾誘斬瓊張本  考異曰薛居正五</hi>
<hi>代史梁紀瓊降及死皆在十月按編遺錄十一月丁巳瓊遺軍將王自新奉檄歸義壬申瓊自來辛巳死今從</hi>
<hi>之</hi>瓊瑾之從父兄也<hi>從才用翻</hi>　衢州刺史陳儒卒弟岌代<lb/>
之　李克用引兵逼邠州王行瑜登城號哭<hi>號户刀翻</hi>謂克<lb/>
用曰行瑜無罪迫脅乘輿皆李茂貞及李繼鵬所為請<lb/>
移兵問鳯翔行瑜願束身歸朝<hi>乘繩證翻朝直遙翻</hi>克用曰王尚<lb/>
父何恭之甚<hi>王行瑜賜號尚父時已削奪克用稱之以戲之</hi>僕受詔討三賊臣<lb/>
<pb n="KR2b0007_WYG_260-19a"/>
<hi>謂王行瑜李茂貞韓建也</hi>公預其一束身歸朝非僕所得專也丁夘<lb/>
行瑜挈族棄城走克用入邠州封府庫撫居人命指揮<lb/>
使髙爽權巡撫軍城奏趣蘇文建赴鎮<hi>趣讀曰促</hi>行瑜走至<lb/>
慶州境部下斬行瑜傳首<hi>光啓三年王行瑜得静難節至是而誅</hi>　朱瑄<lb/>
遣其將賀瓌栁存及河東將薛懐寳將兵萬餘人襲曹<lb/>
州<hi>曹州降汴見二百五十八卷大順二年</hi>以解兖州之圍瓌濮陽人也<hi>濮博</hi>
<hi>木翻</hi>丁夘全忠自中都引兵夜追之比明至鉅野南及之<lb/>
<hi>比必利翻中都漢平陸縣天寳元年改曰中都鉅野漢古縣唐並屬鄆州九域志中都縣在州東南六十里鉅</hi>
<pb n="KR2b0007_WYG_260-19b"/>
<hi>野縣在州南百八十里</hi>屠殺殆盡生擒瓌存懐寳俘士卒三千餘<lb/>
人是日晡後大風沙塵晦㝠全忠曰此殺人未足耳下<lb/>
令所得之俘盡殺之庚午縳瓌等徇於兖州城下謂朱<lb/>
瑾曰卿兄已敗何不早降　丁丑雅州刺史王宗侃攻<lb/>
拔利州執刺史李繼顒斬之<hi>王宗侃西川將李繼顒鳯翔將</hi>　朱瑾偽<lb/>
遣使請降於朱全忠<hi>因其誘降而行詐</hi>全忠自就延夀門下與<lb/>
瑾語<hi>延夀門葢兖州城門也</hi>瑾曰欲送符印願使兄瓊來領之辛<lb/>
巳全忠使瓊徃瑾立馬橋上伏驍果董懐進於橋下瓊<lb/>
<pb n="KR2b0007_WYG_260-20a"/>
至懐進突出擒之以入須㬰擲首城外全忠乃引兵還<lb/>
<hi>全忠知瑾無降心攻之未易猝下故還</hi>以瓊弟玭為齊州防禦使<hi>玭蒲田翻</hi>殺<lb/>
栁存懐寳聞賀瓌名釋而用之<hi>賀瓖自此遂為朱氏用</hi>　李克用<lb/>
旋軍渭北<hi>自邠寧回屯渭北</hi>　加静難節度使蘇文建同平章<lb/>
事　蔣勛求為邵州刺史劉建鋒不許<hi>乾寧二年蔣勛棄回龍闗以開</hi>
<hi>劉建鋒之取長沙故邀之以求邵州</hi>勛乃與鄧繼崇起兵連飛山梅山蠻<lb/>
冦湘潭<hi>飛山蠻在邵州西北界今其山在靖州北十五里比諸山為最髙峻四面絶壁千仭梅山蠻在</hi>
<hi>潭州界宋朝開為安化縣在州西三百二十里湘潭後漢湘南縣地吳分湘南置衡陽縣天寳八年移治於洛</hi>
<pb n="KR2b0007_WYG_260-20b"/>
<hi>口因改名湘潭縣屬潭州九域志在州南一百六十里</hi>據邵州使其將申徳昌屯<lb/>
定勝鎮<hi>定勝鎮在邵州東北界</hi>以扼潭人　十二月甲申閬州防<lb/>
禦使李繼雍蓬州刺史費存<hi>費父沸翻</hi>渠州刺史陳璠各帥<lb/>
所部兵奔王建<hi>三人皆鳯翔將帥讀曰率</hi>　乙酉李克用軍于雲陽<lb/>
　王建奏東川節度使顧彦暉不發兵赴難而掠奪輜<lb/>
重遣瀘州刺史馬敬儒㫁峽路請興兵討之<hi>難乃旦翻重直用翻</hi>
<hi>觀此則去年王宗瑤赴難之軍非真有勤王之心特借此以開東川兵端耳㫁音短</hi>戊子華洪大<lb/>
破東川兵於楸林俘斬數萬拔楸林寨<hi>楸七由翻</hi>　乙未進<lb/>
<pb n="KR2b0007_WYG_260-21a"/>
李克用爵晉王<hi>自隴西郡王進爵晉王</hi>加李罕之兼侍中以河東<lb/>
大將盖寓領容管觀察使<hi>葢古盍翻領遙領也</hi>自餘克用將佐子<lb/>
孫並進官爵克用性嚴急左右小有過輒死無敢違忤<lb/>
惟葢寓敏慧能揣其意<hi>忤五故翻揣初委翻</hi>婉辭禆益無不從者<lb/>
克用或以非罪怒將吏寓必陽助之怒克用常釋之有<lb/>
所諫諍必徴近事為喻由是克用愛信之境内無不依<lb/>
附權與克用侔朝廷及鄰道遣使至河東其賞賜賂遺<lb/>
先入克用次及寓家朱全忠數遣人間之<hi>遺于季翻數所角翻間古</hi>
<pb n="KR2b0007_WYG_260-21b"/>
<hi>莧翻</hi>及揚言云葢寓已代克用而克用待之益厚<hi>自古英雄之争</hi>
<hi>天下必倚勇智之士以為用而出入左右伺候顔色者亦有敏慧軟媚之人若葢寓之於李克用是也</hi>
丙申王建攻東川别將王宗弼為東川兵所擒<hi>路振九國志曰</hi>
<hi>王宗弼掠地飛烏為顧彦暉所獲</hi>顧彦暉畜以為子<hi>畜吁玉翻</hi>戊戌通州刺<lb/>
史李彦昭將所部兵二千降於建<hi>通州今之達州李彦昭亦鳯翔將</hi>
李克用遣掌書記李襲吉入謝㤙<hi>景鳯元年行軍府置掌書記開元以後諸</hi>
<hi>節鎮皆置之掌朝覲聘慰薦祭祀祈祝之文與號令升絀之事</hi>密言於上曰比年以來<lb/>
<hi>比毗至翻</hi>闗輔不寧<hi>闗謂蒲潼隴蜀藍田諸闗輔謂三輔闗内即漢三輔之地</hi>乘此勝勢<lb/>
<pb n="KR2b0007_WYG_260-22a"/>
遂取鳯翔一勞永逸時不可失臣屯軍渭北専俟進止<lb/>
上謀於貴近或曰茂貞復滅<hi>復扶又翻下同</hi>則沙陁太盛朝廷<lb/>
危矣上乃賜克用詔褒其忠款<hi>款誠也</hi>而言不臣之狀行<lb/>
瑜為甚自朕出幸以來茂貞韓建自知其罪不忘國恩<lb/>
職貢相繼且當休兵息民克用奉詔而止既而私於詔<lb/>
使曰觀朝廷之意似疑克用有異心也然不去茂貞<hi>去羌</hi>
<hi>吕翻</hi>闗中無安寧之日<hi>其浚李茂貞再犯京師克用亦不能救矣</hi>又詔免克用<lb/>
入朝將佐或言今密邇闕庭豈可不入見天子<hi>見賢遍翻</hi>克<lb/>
<pb n="KR2b0007_WYG_260-22b"/>
用猶豫未决葢寓言於克用曰曏者王行瑜輩縱兵狂<lb/>
悖<hi>悖蒲妹翻又蒲没翻</hi>致鑾輿播越百姓奔散今天子還未安席<lb/>
人心尚危大王若引兵度渭竊恐復驚駭都邑<hi>葢寓言李克用</hi>
<hi>既不可釋兵入朝若以衆入是復邠岐華三帥之事耳</hi>人臣盡忠在於勤王不在<lb/>
入覲願熟圖之克用笑曰葢寓尚不欲吾入朝况天下<lb/>
之人乎乃表稱臣總帥大軍<hi>帥讀曰率</hi>不敢徑入朝覲且懼<lb/>
部落士卒侵擾渭北居人辛亥引兵東歸表至京師上<lb/>
下始安詔賜河東士卒錢三十萬緡克用既去李茂貞<lb/>
<pb n="KR2b0007_WYG_260-23a"/>
驕横如故<hi>横下孟翻</hi>河西州縣多為茂貞所據<hi>河西謂涼𤓰沙肅諸州</hi>
以其將胡敬璋為河西節度使　朱全忠之去兖州也<lb/>
<hi>朱瓊死而全忠還</hi>留葛從周將兵守之朱瑾閉城不復出從周<lb/>
將還乃揚言天平河東救兵至引兵西北邀之夜半潛<lb/>
歸故寨瑾以從周精兵悉出果出兵攻寨從周突出奮<lb/>
擊殺千餘人擒其都將孫漢筠而還　加鎮海節度使<lb/>
錢鏐兼侍中　彰義節度使張鐇薨以其子璉權知留<lb/>
後<hi>璉力展翻</hi>　朱瑄朱瑾屢為朱全忠所攻民失耕稼財力<lb/>
<pb n="KR2b0007_WYG_260-23b"/>
俱弊告急於河東李克用遣大將史儼李承嗣將數千<lb/>
騎假道於魏以救之<hi>史儼李承嗣自此遂與朱瑾入淮南矣</hi>　安州防禦<lb/>
使家晟<hi>姓苑家姓周大夫家父之後又魯公族有子家氏</hi>與朱全忠親吏蔣𤣥<lb/>
暉有隙恐及禍與指揮使劉士政兵馬監押陳可璠將<lb/>
兵三千襲桂州殺經略使周元静而代之<hi>自安州逺襲桂州而克之</hi>
<hi>者江湘城邑荒殘守兵單弱道無邀截之患桂人不意其至遂殺其帥而代之璠孚袁翻</hi>晟醉侮可<lb/>
璠可璠手刃之推士政知軍府事可璠自為副使詔即<lb/>
以士政為經略使𤣥暉吳人也<hi>為劉陳又為馬殷所併張本</hi>
<pb n="KR2b0007_WYG_260-24a"/>
三年春正月西川將王宗䕫攻拔龍州殺刺史田昉<hi>此時</hi>
<hi>龍州當屬李茂貞眆方徃翻</hi>　丁巳劉建鋒遣都指揮使馬殷將兵<lb/>
討蔣勛攻定勝寨破之<hi>去年蔣勛遣兵守定勝寨</hi>　辛未安仁義以<lb/>
舟師至湖州欲度江應董昌<hi>安仁義自潤州以舟師至湖州何從而度江哉葢欲</hi>
<hi>自湖州舟行入栁浦而度西陵耳然錢鏐在杭未容得至西陵</hi>錢鏐遣武勇都指揮使<lb/>
顧全武都知兵馬使許再思守西陵仁義不能度昌遣<lb/>
其將湯臼守石城<hi>㑹稽志石城山在山隂縣東北三十</hi>　袁邠守餘姚<lb/>
閏月克用遣蕃漢都指揮使李存信<hi>此又是一段起事克用之上當有李</hi>
<pb n="KR2b0007_WYG_260-24b"/>
<hi>字</hi>將萬騎假道于魏以救兖鄆軍于莘縣朱全忠使人<lb/>
謂羅𢎞信曰克用志吞河朔師還之日貴道可憂存信<lb/>
戢衆不嚴<hi>戢則立翻</hi>侵暴魏人𢎞信怒發兵三萬夜襲之存<lb/>
信軍潰退保洺州喪士卒什二三<hi>按九域志莘縣西距魏州九十里羅𢎞信</hi>
<hi>欲襲李存信亦必朝出軍而後能乘夜而至李存信之敗斥候不明故也喪息浪翻</hi>委棄資糧兵<lb/>
械萬數史儼李承嗣之軍隔絶不得還𢎞信自是與河<lb/>
東絶專志於汴全忠方圖兖鄆畏𢎞信議其後𢎞信每<lb/>
有贈遺<hi>遺于季翻</hi>全忠必對使者北向拜授之曰六兄於予<lb/>
<pb n="KR2b0007_WYG_260-25a"/>
倍年以長固非諸鄰之比<hi>授當作受羅𢎞信第六記曲禮年長以倍則父事之朱全</hi>
<hi>忠豈知禮者繆為恭敬以離并魏之交耳長知兩翻諸鄰謂與宣武鄰道諸帥也</hi>𢎞信信之全<lb/>
忠以是得専意東方<hi>謂専意攻兖鄆也</hi>　丁亥果州刺史張雄<lb/>
降于王建<hi>宋白曰果州南充郡劉璋初分墊江已上置巴郡理此建安六年璋改郡為巴西徙理閬</hi>
<hi>中今郡在嘉陵江之西魏平蜀於今州北三十七里石茍埧置南宕渠郡其縣亦移就郡理隋廢郡併入閬中</hi>
<hi>復為巴西縣地仍移巴西縣理安漢城開皇十八年改為南充縣唐武徳四年分置果州以郡南八里有果山</hi>
<hi>為名</hi>　二月戊辰顧全武許再思敗湯臼於石城<hi>敗補邁翻下同</hi>
上用楊行密之請赦董昌復其官爵錢鏐不從　以通<lb/>
<pb n="KR2b0007_WYG_260-25b"/>
王滋判侍衞諸將事<hi>通王滋宣宗子</hi>　朱全忠薦兵部尚書張<lb/>
濬上欲復相之李克用表請發兵擊全忠且言濬朝為<lb/>
相臣則夕至闕庭<hi>觀李克用此表謂非脅君吾不信也</hi>京師震懼上下詔<lb/>
和解之　三月以天雄留後李繼徽為節度使　保大<lb/>
節度使李思孝表請致仕薦弟思敬自代詔以思孝為<lb/>
太師致仕思敬為保大留後　朱全忠遣龎師古將兵<lb/>
伐鄆州敗鄆兵於馬頰<hi>馬頰禹疏九河之一也水經注濟水自須昌縣北逕魚山東左</hi>
<hi>合馬頰水水首受濟西北流歴安民山北又逕桃城東又東北逕魚山南又東注于濟曰馬頰口敗補邁翻</hi>
<pb n="KR2b0007_WYG_260-26a"/>
遂抵其城下　己酉顧全武等攻餘姚明州刺史黄晟<lb/>
遣兵助之董昌遣其將徐章救餘姚全武擊擒之　夏<lb/>
四月辛酉河漲將毁滑州城朱全忠命决為二河夾滑城<lb/>
而東為害滋甚　李克用擊羅𢎞信<hi>報李存信之敗也</hi>攻洹水<lb/>
<hi>洹于元翻</hi>殺魏兵萬餘人進攻魏州　武安節度使劉建鋒<lb/>
既得志<hi>小人之器易盈劉建鋒甫得長沙已得志矣</hi>嗜酒不親政事長直兵<lb/>
陳贍妻美建鋒私之贍袖鐵撾擊殺建鋒諸將殺贍迎<lb/>
行軍司馬張佶為留後佶將入府馬忽踶齧傷左髀<hi>佶巨</hi>
<pb n="KR2b0007_WYG_260-26b"/>
<hi>乙翻踶大計翻齧五結翻</hi>時馬殷攻邵州未下<hi>是年正月劉建鋒遣馬殷攻邵州</hi>佶<lb/>
謝諸將曰馬公勇而有謀寛厚樂善吾所不及真乃主<lb/>
也<hi>乃汝也樂音洛</hi>乃以牒召之殷猶豫未行聴直軍將姚彦章<lb/>
説殷曰公與劉龍驤張司馬一體之人也<hi>聴讀曰㕔直㕔事之軍將</hi>
<hi>也劉建鋒張佶馬殷同在孫儒軍中儒敗三人者叶力成軍以取湖南故彦章云然路振曰乾符中黄巢亂詔</hi>
<hi>遣忠武决勝指揮使孫儒龍驤指揮使劉建鋒戍淮西隷秦宗權宗權為□所敗遂降之儒等皆為所脅制</hi>
今龍驤遇禍司馬傷髀天命人望捨公尚誰屬哉<hi>屬之欲翻</hi>
殷乃使親從都副指揮使李瓊留攻邵州<hi>從才用翻</hi>徑詣長<lb/>
<pb n="KR2b0007_WYG_260-27a"/>
沙　淮南兵與鎮海兵戰于皇天蕩<hi>大江過昇州界浸以深廣自老鸛觜</hi>
<hi>渡白沙横闗三十餘里俗呼為皇天蕩是時淮南兵既敗浙兵於皇天蕩遂圍蘇州則非前所言皇天蕩矣宋</hi>
<hi>熈寧二年崑山人郟亶上疏言水利謂長洲縣界有長蕩黄天蕩其水上承湖下通海正淮浙兵戰處也</hi>鎮<lb/>
海兵不利楊行密遂圍蘇州　錢鏐鍾傳杜洪畏楊行<lb/>
密之彊皆求援於朱全忠<hi>其後鍾杜皆不能保其土而錢氏獨傳子及孫以此知有</hi>
<hi>國有家者久近存乎其人</hi>全忠遣許州刺史朱友恭將兵萬人度淮<lb/>
聴以便宜從事　董昌使人覘錢鏐兵<hi>覘丑亷翻</hi>有言其彊<lb/>
盛者輒怒斬之言兵疲食盡則賞之戊寅袁邠以餘姚<lb/>
<pb n="KR2b0007_WYG_260-27b"/>
降於鏐顧全武許再思進兵至越州城下五月昌出戰<lb/>
而敗嬰城自守全武等圍之昌始懼去帝號<hi>去羌吕翻</hi>復稱<lb/>
節度使　馬殷至長沙張佶肩輿入府坐受殷拜謁已<lb/>
乃命殷升聴事以留後讓之即趨下帥將吏拜賀<hi>坐受拜謁</hi>
<hi>留後受將校牙參之禮帥將吏拜賀行軍司馬賀新留後之禮帥讀曰率</hi>復為行軍司馬代<lb/>
殷將兵攻邵州　癸未蘇州常熟鎮使陸郢以州城應<lb/>
楊行密虜刺史成及行密閲及家所蓄惟圖書藥物賢<lb/>
之歸署行軍司馬及拜且泣曰及百口在錢公所失蘇<lb/>
<pb n="KR2b0007_WYG_260-28a"/>
州不能死敢求富貴願以一身易百口之死引佩刀欲<lb/>
自刺<hi>刺七亦翻</hi>行密遽執其手止之館於府舍<hi>館古玩翻</hi>其室中<lb/>
亦有兵仗行密每單衣詣之與之共飲膳無所疑<hi>使楊行密</hi>
<hi>待俘虜皆如成及不亦汎乎是必所有見也</hi>錢鏐聞蘇州陷急召顧全武使<lb/>
趨西陵備行密<hi>趨七喻翻既恐其得蘇而乘勝攻杭又恐其自海道趨西陵也</hi>全武曰<lb/>
越州賊之根本奈何垂克棄之請先取越州後復蘇州<lb/>
鏐從之<hi>史言顧全武頗䜟用兵先後</hi>　淮南將朱延夀奄至蘄州圍<lb/>
其城大將賈公鐸方獵不得還伏兵林中命勇士二人<lb/>
<pb n="KR2b0007_WYG_260-28b"/>
衣羊皮夜入延夀所掠羊羣潛入城約夜半開門舉火<lb/>
為應復衣皮反命<hi>衣於既翻</hi>公鐸如期引兵至城南門中火<lb/>
舉力戰突圍而入延夀驚曰吾常恐其潰圍而出反潰<lb/>
圍而入如此城安可猝拔乃白行密求軍中與公鐸有<lb/>
舊者持誓書金帛往説之許以昏<hi>説式芮翻</hi>夀州團練副使<lb/>
柴再用請行臨城與語為陳利害<hi>為于偽翻</hi>數日公鐸及刺<lb/>
史馮敬章請降以敬章為左都押牙<hi>淮南左都押牙也</hi>公鐸為<lb/>
右監門衛將軍<hi>此是領環衛官僖宗光啓三年馮敬章陷蘄州至是降路振九國志曰賈鐸生</hi>
<pb n="KR2b0007_WYG_260-29a"/>
<hi>於上蔡叛秦宗權度淮遇故人馮敬章導之襲破蘄春推敬章為帥鐸為牙將塹城礪兵以自固</hi>延夀<lb/>
進拔光州殺刺史劉存<hi>楊行密自此全有淮南之地</hi>　丙戌上遣中<lb/>
使詣梓州和解兩川王建雖奉詔還成都然猶連兵未<lb/>
解　崔昭緯復求救於朱全忠戊子遣中使賜昭緯死<lb/>
行至荆南追及斬之中外咸以為快<hi>崔昭緯結邠岐以殺杜讓能韋昭度</hi>
<hi>李谿卒亦以殺其身朋比為姦果何益哉</hi>　荆南節度使成汭與其將許存<lb/>
泝江略地盡取濵江州縣武泰節度使王建肇棄黔州<lb/>
収餘衆保豐都<hi>豐都漢巴郡枳縣地後漢置平都縣因山以名縣也梁置臨江郡隋廢郡為縣</hi>
<pb n="KR2b0007_WYG_260-29b"/>
<hi>義寧二年分臨江置豐都縣唐屬忠州九城志在州西九十里</hi>存又引兵西取渝涪二<lb/>
州汭以其將趙武為黔中留後存為萬州刺史汭知存<lb/>
不得志使人詗之曰存不治州事日出蹴鞠汭曰存將<lb/>
逃走先匀足力也<hi>詗古迥翻又朝正翻冶直之翻蹴子六翻鞫居六翻蹴蹋也鞠毬也顧師</hi>
<hi>古曰鞠以皮為之實以毛崔豹曰蹴鞠起黄帝習用兵之勢匀于倫翻</hi>遣兵襲之存棄城<lb/>
走<hi>成汭不見容於張瓌而已又不能容許存忌賢疾能常人之情也</hi>其衆稍稍歸之屯<lb/>
于茅埧<hi>埧必駕翻蜀人謂平川為埧宋白曰渝州江津縣有茅㙋驛</hi>趙武數攻豐都<lb/>
王建肇不能守<hi>文徳元年王建肇得黔中節今敗走數所角翻</hi>與存皆降于王<lb/>
<pb n="KR2b0007_WYG_260-30a"/>
建建忌存勇略欲殺之掌書記髙燭曰公方總攬英雄<lb/>
以圖霸業彼窮來歸我奈何殺之建使戍蜀州隂使知<lb/>
蜀州王宗綰察之宗綰密言存忠勇謙謹有良將才建<lb/>
乃捨之更其姓名曰王宗播<hi>更工衡翻</hi>而宗綰竟不使宗播<lb/>
知其免已也宗播元從孔目官栁修業每勸宗播慎静<lb/>
以免禍<hi>從才用翻</hi>其後宗播為建將遇彊敵諸將所憚者以<lb/>
身先之<hi>先悉薦翻</hi>及有功輒稱病不自伐由是得以功名終<lb/>
　甲午夜顧全武急攻越州乙未旦克其外郭董昌猶<lb/>
<pb n="KR2b0007_WYG_260-30b"/>
據牙城拒之戊戌鏐遣昌故將駱團紿昌云奉詔令大<lb/>
王致仕歸臨安昌乃送牌印出居清道坊<hi>今越州牙城外東街猶有</hi>
<hi>橋曰清道橋</hi>己亥全武遣武勇都監使吳璋以舟載昌如杭<lb/>
州至小江南斬之<hi>據新書董昌傳小江西江也葢錢清江也源出諸暨縣界東流過錢清鎮</hi>
<hi>又東入于海去越州四十五里又西至杭州八十里光啓三年董昌得越州至是而亡監古銜翻</hi>并其<lb/>
家二百餘人宰相李邈蔣瓌以下百餘人昌在圍城中<lb/>
貪吝日甚口率民間錢帛<hi>計口而率之</hi>減戰士糧及城破庫<lb/>
有雜貨五百閒倉有糧三百萬斛錢鏐傳昌首於京師<lb/>
<pb n="KR2b0007_WYG_260-31a"/>
散金帛以賞將士開倉以賑貧乏　李克用攻魏博侵<lb/>
掠徧六州<hi>魏博貝衛澶相六州</hi>朱全忠召葛從周於鄆州使將兵<lb/>
營洹水以救魏博<hi>葛從周汴之騎將也沙陀便於鞍馬故召使敵之</hi>留龎師古<lb/>
攻鄆州六月克用引兵擊從周汴人多鑿坎於陳前<hi>陳讀</hi>
<hi>曰陣</hi>戰方酣克用之子鐵林指揮使落落馬遇坎而躓<hi>躓陟</hi>
<hi>利翻</hi>汴人生擒之<hi>史考異曰唐太祖紀年錄薛居正五代  武皇紀實錄禽落落皆在七月葛從</hi>
<hi>周李存信傳在五月今從梁太祖紀</hi>克用自往救之馬亦躓幾為汴人所<lb/>
獲克用顧射汴將一人斃之<hi>幾居依翻射而亦翻</hi>乃得免克用請<lb/>
<pb n="KR2b0007_WYG_260-31b"/>
修好以贖落落全忠不許以與羅𢎞信使殺之<hi>羅𢎞信既殺李</hi>
<hi>克用之子則與克用為深仇而汴魏之交益固矣此全忠之術也好呼到翻</hi>克用引軍還葛<lb/>
從周自洹水引兵濟河屯于楊劉復擊鄆<hi>復扶又翻</hi>及兖鄆<lb/>
河東之兵戰于故樂亭破之兖鄆屬城皆為汴人所據<lb/>
屢求救於李克用克用發兵赴之為羅𢎞信所拒不得<lb/>
前兖鄆由是不振　初李克用屯渭北<hi>謂自邠寧還屯渭北時也</hi>李<lb/>
茂貞韓建憚之事朝廷禮甚恭克用去<hi>謂歸河東也</hi>二鎮貢<lb/>
獻漸疎表章驕慢上自石門還於神䇿兩軍之外更置<lb/>
<pb n="KR2b0007_WYG_260-32a"/>
安聖捧宸保寧宣化等軍選補數萬人使諸王將之嗣<lb/>
延王戒丕嗣覃王嗣周又自募麾下數千人茂貞以為<lb/>
欲討己語多怨望嫌隙日構茂貞亦勒兵揚言欲詣闕<lb/>
訟寃京師士民争亡匿山谷上命通王滋及嗣周戒丕<lb/>
分將諸軍以衛近畿戒丕屯三橋茂貞遂表言延王無<lb/>
故稱兵討臣臣今勒兵入朝請罪<hi>代考異曰薛居正五  史五月制授茂貞</hi>
<hi>東川節度使仍命通王覃王治禁軍於闕下如茂貞違詔即討之茂貞懼將赴鎮王師至興平夜自驚潰茂貞</hi>
<hi>因出乘之官軍大敗唐補紀曰五月朝廷除覃王為鳯翔節度使除茂貞為興元節度使茂貞拒命不發亦無</hi>
<pb n="KR2b0007_WYG_260-32b"/>
<hi>向闕之心自是京國人心驚憂出投郊坰京城為之一空上潛謀行幸按實錄新舊紀諸書茂貞未嘗除東川</hi>
<hi>薛史誤移鎮興元乃景福二年事唐補紀誤今從實錄</hi>上遽遣使告急於河東丙<lb/>
寅茂貞引兵逼京畿覃王與戰於婁館官軍敗績<hi>婁館葢在</hi>
<hi>京兆興平縣西四考異曰舊紀茂貞請入覲上令通王覃王延王分綂  軍以衛近畿丙寅鳯翔軍犯京畿覃</hi>
<hi>王拒之於婁館接戰不利實錄命延王部神策諸軍於三橋防遏茂貞上言延王稱兵討臣臣有何罪言將朝</hi>
<hi>覲丙寅李茂貞大軍犯京師覃王拒之於婁館王師戰不利新紀六月庚戌李茂貞犯京師嗣延王戒丕禦之</hi>
<hi>丙寅及茂貞戰于婁館敗績今從舊紀</hi>秋七月茂貞進逼京師<hi>果如李克用之言</hi>
延王戒丕曰今闗中藩鎮無可依者不若自鄜州濟河<lb/>
<pb n="KR2b0007_WYG_260-33a"/>
幸太原<hi>自鄜州濟河道汾隰至太原路甚回逺以韓建在華州李茂貞養子繼塘在同州不敢由同州</hi>
<hi>出河中也鄜音夫</hi>臣請先徃告之辛夘詔幸鄜州壬辰上出至<lb/>
渭北韓建遣其子從允奉表請幸華州上不許<hi>華戸化翻</hi>以<lb/>
建為京畿都指揮安撫制置及開通四面道路催促諸<lb/>
道綱運等使而建奉表相繼上及從官亦憚逺去<hi>從才用翻</hi>
癸巳至富平遣宣徽使元公訊召建面議去留甲午建<lb/>
詣富平見上頓首涕泣言方今藩臣跋扈者非止茂貞<lb/>
陛下若去宗廟園陵逺巡邊鄙臣恐車駕濟河無復還<lb/>
<pb n="KR2b0007_WYG_260-33b"/>
期今華州兵力雖微控帶闗輔亦足自固臣積聚訓厲<lb/>
十五年矣<hi>按韓建從鹿晏𢎞至興元之時僖宗在蜀遂奔行在中和四年也僖宗還長安光啓元年</hi>
<hi>也建刺華州當在此時至是纔十二年耳</hi>西距長安不逺<hi>九域志華州西至長安一百五十里</hi>
願陛下臨之以圖興復上乃從之乙未宿下邽丙申至<lb/>
華州<hi>九域志自富平至下邽三十五里自下邽至華州六十五里</hi>以府署為行宫建<lb/>
視事於龍興寺茂貞遂入長安自中和以來所葺宫室<lb/>
市肆燔燒俱盡<hi>黄巢之亂宫室燔毁中和以來留守王徽補葺粗完襄王之亂又為亂兵所焚</hi>
<hi>及僖宗還京復加完葺上出石門重罹燒爇還又葺之至是為茂貞所燔</hi>乙巳以中書侍郎<lb/>
<pb n="KR2b0007_WYG_260-34a"/>
同平章事崔𦙍同平章事充武安節度使上以𦙍崔昭<lb/>
緯之黨也故出之　丙午以翰林學士承㫖尚書左丞<lb/>
陸扆為户部侍郎同平章事扆陜人也<hi>扆隠豈翻陜失冉翻</hi>　水部<lb/>
郎中何迎<hi>新書百官志水部郎中屬工部尚書掌津濟船艫渠梁堤堰溝洫漁捕運漕碾磑之事此</hi>
<hi>時惟具官不復能舉其職矣</hi>表薦國子毛詩博士襄陽朱朴才如謝<lb/>
安<hi>唐制國子監置五經博士各二人掌以其經之學教國子周易尚書毛詩左氏春秋禮記為五經</hi>道<lb/>
士許巖士亦薦朴有經濟才上連日召對朴有口辯上<lb/>
恱之曰朕雖非太宗得卿如魏徴矣賜以金帛并賜何<lb/>
<pb n="KR2b0007_WYG_260-34b"/>
迎　以徐彦若為大明宫留守兼京畿安撫制置等使<lb/>
　楊行密表請上遷都江淮王建請上幸成都<hi>皆欲迎天子挾</hi>
<hi>之以令諸侯</hi>　宰相畏韓建不敢専决政事八月丙辰詔建闗議<lb/>
朝政建上表固辭乃止<hi>韓建非避權勢者目不知書故辭耳朝直遥翻上時掌翻</hi>韓<lb/>
建移檄諸道令共輸資糧詣行在李克用聞之歎曰去<lb/>
嵗從余言豈有今日之患<hi>謂欲討李茂貞上不許也</hi>又曰韓建天下<lb/>
癡物為賊臣弱帝室<hi>為于偽翻</hi>是不為李茂貞所擒則為朱<lb/>
全忠所虜耳因奏將與鄰道發兵入援<hi>曰將入援亦虛言耳</hi>　加<lb/>
<pb n="KR2b0007_WYG_260-35a"/>
錢鏐兼中書令　癸丑以王建為鳯翔西面行營招討<lb/>
使<hi>欲使王建討李茂貞也</hi>　甲寅以門下侍郎同平章事王摶同<lb/>
平章事充威勝節度使<hi>先是已升浙東觀察使為威勝節度使方鎮表乾寧元年以乾</hi>
<hi>州置威勝軍節度參考下文則朝議以董昌已誅欲以王摶代鎮浙東然則此時藩鎮有兩威勝軍邪</hi>
上憤天下之亂思得竒傑之士不次用之國子博士朱<lb/>
朴自言得為宰相月餘可致太平上以為然乙丑以朴<lb/>
為左諫議大夫同平章事<hi>强考異曰舊傳曰朴腐儒木  無他才伎道士許巖士出</hi>
<hi>入禁中常依朴為姦利從容上前薦朴有經濟才昭宗召見對以經義甚恱即日拜平章事在中書與名公齒</hi>
<pb n="KR2b0007_WYG_260-35b"/>
<hi>筆札議論動為笑端唐補紀曰朴亦有文詞託識諸王下吏人以通意㫖言方今宰相皆非時才致今宗社不</hi>
<hi>安頻有傾動若使朴在相位月餘能致太平諸王以為然乃奉天聴翌日宣喚顧問機宜便入中書令參知政</hi>
<hi>事諸相座愕然莫測聴其籌謨經四五月並無所聞遂貶出嶺外按朴雖庸鄙恐不至如舊傳所云唐補史亦</hi>
<hi>恐得之傳聞非詳實今從新傳</hi>朴為人庸鄙迂僻無他長制出中外大<lb/>
驚　丙寅加韓建兼中書令　九月庚辰升福建為威<lb/>
武軍以觀察使王潮為節度使　以湖南留後馬殷判<lb/>
湖南軍府事殷以髙郁為謀主郁揚州人也殷畏楊行<lb/>
密成汭之彊議以金帛結之髙郁曰成汭不足畏也行<lb/>
<pb n="KR2b0007_WYG_260-36a"/>
密公之讎<hi>言馬殷從孫儒攻楊行密積年交戰已為仇讎</hi>雖以萬金賂之安肯<lb/>
為吾援乎不若上奉天子下奉士民訓卒厲兵以修霸<lb/>
業則誰與為敵矣殷從之<hi>史言馬殷能用高郁以保據湖南</hi>　崔𦙍出<lb/>
鎮湖南<hi>出崔𦙍為武安節度見上</hi>韓建之志也𦙍密求援於朱全忠<lb/>
且教之營東都宫闕表迎車駕全忠與河南尹張全義<lb/>
表請上遷都洛陽全忠仍請以兵二萬迎車駕且言崔<lb/>
𦙍忠臣不宜出外韓建懼復奏召𦙍為相遣使諭全忠<lb/>
以且宜安静全忠乃止乙未復以𦙍為中書侍郎同平<lb/>
<pb n="KR2b0007_WYG_260-36b"/>
章事<hi>崔𦙍自此與朱全忠相為表裏使考異曰舊傳𦙍檢校兵部尚書嶺南東道節度  𦙍密致書全忠</hi>
<hi>求援全忠上書理之𦙍已至湖南復召拜平章事新傳昭緯以罪誅罷為武安節度使陸扆當國時南北司各</hi>
<hi>樹黨結藩鎮𦙍素厚朱全忠委心結之全忠為言𦙍有功不宜處外故還相而逐扆按𦙍出為清海節度使在</hi>
<hi>後非此年舊傳誤今從實錄</hi>以翰林學士承㫖兵部侍郎崔逺同平<lb/>
章事逺珙弟璵之孫也<hi>崔珙見二百四十六卷開成五年珙居勇翻璵音余</hi>丁酉<lb/>
貶中書侍郎同平章事陸扆為硤州刺史<hi>考異曰舊傳曰九月覃王</hi>
<hi>率師送徐彦若赴鳯翔師之起也扆堅請曰播越之後國步初集不宜與近輔交惡必為他盜所窺加以親王</hi>
<hi>統兵物議騰口無益於事祇貽後患昭宗已發兵怒扆沮議是月十九日責授硤州刺史師出果敗車駕出幸</hi>
<pb n="KR2b0007_WYG_260-37a"/>
<hi>按此乃景福二年杜讓能討鳳翔事時扆未為相舊傳誤新傳亦同今從實錄</hi>崔𦙍恨扆代<lb/>
已<hi>事見上</hi>誣扆云黨於李茂貞而貶之己亥以朱朴兼判<lb/>
户部凡軍旅財賦之事上一以委之以孫偓為鳯翔四<lb/>
面行營都統又以前定難節度使李思諫為静難節度<lb/>
使兼副都統<hi>皆欲使之討李茂貞難乃旦翻</hi>　以保大留後李思敬為<lb/>
節度使　河東將李存信攻臨清敗汴將葛從周於宗<lb/>
城北<hi>敗補邁翻下同</hi>乘勝至魏州北門<hi>九域志臨清縣在魏州北一百五十里宗城縣</hi>
<hi>在魏州西北一百七十里</hi>　冬十月壬子加孫偓行營節度招討處<lb/>
<pb n="KR2b0007_WYG_260-37b"/>
置等使<hi>處昌吕翻</hi>丁巳以韓建權知京兆尹兼把截使<hi>異考  曰</hi>
<hi>李巨川許國公勤王錄十月十日敕命公權知京兆尹并充把截使實錄作癸丑是月戊申朔今從勤王錄</hi>
戊午李茂貞上表請罪願得自新仍獻助修宫室錢<hi>考</hi>
<hi>異曰舊紀實錄皆云茂貞進錢十五萬助修宫闕按十五萬乃百五十貫太少葢脫貫字耳</hi>韓建復<lb/>
佐佑之<hi>復扶又翻下同</hi>竟不出師　錢鏐令兩浙吏民上表請<lb/>
以鏐兼領浙東朝廷不得已復以王摶為吏部尚書同<lb/>
平章事以鏐為鎮海威勝兩軍節度使<hi>錢鏐自此遂跨有浙東西</hi>丙<lb/>
子更名威勝曰鎮東軍<hi>更工衡翻</hi>　李克用自將攻魏州敗<lb/>
<pb n="KR2b0007_WYG_260-38a"/>
魏兵於白龍潭<hi>按薛史梁太祖紀乾化元年九月丙辰幸魏縣戊辰幸邑西白龍潭則其地在</hi>
<hi>魏縣西也</hi>追至觀音門<hi>薛史魏州羅城西門曰觀音門晉天福五年閏三月改日金明門</hi>朱<lb/>
全忠復遣葛從周救之屯于洹水全忠以大軍繼之克<lb/>
用乃還　加河中節度使王珂同平章事　十一月朱<lb/>
全忠還大梁復遣葛從周東㑹龎師古攻鄆州　湖州<lb/>
刺史李師恱求旌節詔置忠國軍於湖州以師悦為節<lb/>
度使賜告身旌節者未入境戊子師恱卒楊行密表師<lb/>
恱子前綿州刺史彦徽知州事<hi>年考異曰實錄乾寧二  四月忠國節度使李</hi>
<pb n="KR2b0007_WYG_260-38b"/>
<hi>師恱卒以其孫彦徽知留後今從新紀十國紀年</hi>　淮南將安仁義攻婺州<lb/>
十二月東川兵焚掠漢眉資簡之境<hi>漢眉資簡四州皆西川巡屬</hi>
清海節度使薛王知柔行至湖南廣州牙將盧琚譚𢎞<lb/>
玘據境拒之使𢎞玘守端州𢎞玘結封州刺史劉隠許<lb/>
妻以女隠偽許之託言親迎<hi>玘起里翻妻七細翻迎魚敬翻</hi>伏甲舟中<lb/>
夜入端州斬𢎞玘遂襲廣州斬琚<hi>按九域志自封州東南歴康州界而後至</hi>
<hi>端州自端州東至廣州二百四十里</hi>具軍容迎知柔入視事<hi>具軍容以迎新帥如承平</hi>
<hi>儀注</hi>知柔表隠為行軍司馬<lb/>
<pb n="KR2b0007_WYG_260-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_260-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百五十九</head>
    <p>
<pb n="KR2b0007_WYG_259-1a"/>
欽定四庫全書<lb/>
　資治通鑑卷二百五十九　宋　司馬光　撰<lb/>
　　　　　　　　　　　　　　胡三省　音註<lb/>
　唐紀七十五<hi>起𤣥黓用敦盡閼逢攝提格凡三年</hi>
　　昭宗聖穆景文孝皇帝上之中<lb/>
景福元年春正月丙寅赦天下改元　鳯翔李茂貞静<lb/>
難王行瑜<hi>難乃旦翻</hi>鎮國韓建同州王行約秦州李茂莊五<lb/>
節度使上言楊守亮容匿叛臣楊復恭<hi>事見上卷上年上時掌翻</hi>請<lb/>
<pb n="KR2b0007_WYG_259-1b"/>
出軍討之乞加茂貞山南西道招討使朝議以茂貞得<lb/>
山南不可復制<hi>復扶又翻</hi>下詔和解之皆不聴　王鎔李匡<lb/>
威合兵十餘萬攻堯山李克用遣其將李嗣勲撃之大<lb/>
破幽鎮兵斬獲三萬<hi>奏考異曰實錄在二月恐約  到今從唐太祖紀年錄</hi>　楊<lb/>
行密謂諸將曰孫儒之衆十倍於我吾戰數不利<hi>數所角翻</hi>
欲退保銅官何如劉威李神福曰儒掃地逺來利在速<lb/>
戰宜屯據險要堅壁清野以老其師時出輕騎抄其饋<lb/>
餉<hi>抄楚交翻</hi>奪其俘掠彼前不得戰退無資糧可坐擒也戴<lb/>
<pb n="KR2b0007_WYG_259-2a"/>
友規曰儒與我相持數年<hi>僖宗光啓三年楊行密孫儒争揚州至是五年矣</hi>勝<lb/>
負略相當今悉衆致死於我我若望風弃城正墮其計<lb/>
淮南士民從公度江及自儒軍來降者甚衆公宜遣將<lb/>
先䕶送歸淮南<hi>降户江翻將即亮翻</hi>使復生業儒軍聞淮南安堵<lb/>
皆有思歸之心人心既搖安得不敗行密恱從之<hi>以孫儒驅</hi>
<hi>淮南人以攻楊行密故其謀云爾為行密擒孫儒張本</hi>友規廬州人也　威戎節<lb/>
度使楊晟<hi>僖宗文徳元年置威戎軍於彭州</hi>與楊守亮等約攻王建二<lb/>
月丁丑晟出兵掠新繁漢州之境使其將吕蕘將兵二<lb/>
<pb n="KR2b0007_WYG_259-2b"/>
千㑹楊守厚攻梓州<hi>蕘如招翻梓州東川節度使顧彦暉治所</hi>建遣行營都<lb/>
指揮使李簡擊蕘斬之　戊寅朱全忠出兵擊朱瑄遣<lb/>
其子友裕將兵前行軍於斗門<hi>據舊書李師道傳斗門城在濮陽縣界</hi>
李茂貞王行瑜擅舉兵撃興元<hi>不以天子之命舉兵故曰擅</hi>茂貞表<lb/>
求招討使不已遺杜讓能西門君遂書<hi>遣唯季翻杜讓能時為相西門</hi>
<hi>君遂時為神䇿中尉此内外二大臣也</hi>陵蔑朝廷上意不能容御延英召<lb/>
宰相諫官議之時宦官有隂與二鎮相表裏者宰相相<lb/>
顧不敢言上不恱給事中牛徽曰先朝多難茂貞誠有<lb/>
<pb n="KR2b0007_WYG_259-3a"/>
翼衛之功<hi>此謂僖宗再幸山南時也難乃旦翻</hi>諸楊阻兵亟出攻討其志<lb/>
亦在疾惡但不當不俟詔命耳比聞兵過山南<hi>比毗至翻</hi>殺<lb/>
傷至多陛下儻不以招討使授之使用國法約束則山<lb/>
南之民盡矣上曰此言是也乃以茂貞為山南西道招<lb/>
討使<hi>牛徽之言上所以誘掖其君下所以彌縫悍將若以之為國謀則未也</hi>　甲申朱全<lb/>
忠至衛南朱瑄將步騎萬人襲斗門朱友裕弃營走瑄<lb/>
據其營全忠不知乙酉引兵趣斗門<hi>趣七喻翻</hi>至者皆為鄆<lb/>
人所殺全忠退軍瓠河<hi>九域志濮州雷澤縣有瓠河鎮</hi>丁亥瑄擊全忠<lb/>
<pb n="KR2b0007_WYG_259-3b"/>
大破之全忠走張歸厚於後力戰全忠僅免<hi>歸考異曰  厚傳云</hi>
<hi>十一月誤也今從梁紀</hi>副使李璠等皆死<hi>璠音煩</hi>　朱全忠奏貶河<lb/>
陽節度使趙克裕<hi>全考異曰實錄在正月末云全忠欲  義得河陽乃奏克裕有誣謗之言</hi>
<hi>而貶新紀云己未朱全忠陷孟州逐河陽節度使趙克裕今從編遺錄</hi>以佑國節度使張<lb/>
全義兼河陽節度使<hi>二鎮時皆屬朱全忠或貶或兼唯其所奏</hi>　孫儒圍宣<lb/>
州初劉建鋒為孫儒守常州將兵從儒撃楊行密甘露<lb/>
鎮使陳可言帥部兵千人據常州<hi>潤州城東角土山上有甘露寺前對北固</hi>
<hi>山後枕大江寳歴中李徳裕建寺適有甘露降因以名之孫儒葢因此寺而置甘露鎮也帥讀曰率</hi>行密<lb/>
<pb n="KR2b0007_WYG_259-4a"/>
將張訓引兵奄至城下可言倉猝出迎訓手刃殺之遂<lb/>
取常州<hi>按考異曰新紀景福二年二月楊行密陷常州  行密自宣歸楊過常州巳歎張訓之功新紀</hi>
<hi>誤也今從十國紀年</hi>行密别將又取潤州<hi>楊行密自此遂有潤州而與錢氏争常州矣</hi>
　朱全忠連年攻時溥<hi>光啓三年徐汴始交兵</hi>徐泗濠三州民不<lb/>
得耕穫兖鄆河東兵救之皆無功復值水災<hi>復扶又翻</hi>人死<lb/>
者什六七溥困甚請和於全忠全忠曰必移鎮乃可溥<lb/>
許之全忠乃奏請移溥他鎮仍命大臣鎮徐州詔以門<lb/>
下侍郎同平章事劉崇望同平章事充感化節度使以<lb/>
<pb n="KR2b0007_WYG_259-4b"/>
溥為太子太師溥恐全忠詐而殺之據城不奉詔崇望<lb/>
及華隂而還<hi>華户化翻還從宣翻又如字</hi>　忠義節度使趙徳諲薨<lb/>
子匡凝代之<hi>趙考異曰實錄此月以前忠義軍節度使  匡凝起復某官不言徳諲卒在何時新</hi>
<hi>溥薛史但云匡凝為唐州刺史兼七州馬步軍都校及徳諲卒自為襄州留後朝廷即以旄鉞授之亦下言年</hi>
<hi>月今附於此</hi>　范暉驕侈失衆心<hi>范暉據福州見上卷上年</hi>王潮以從弟<lb/>
彦復為都統弟審知為都監將兵攻福州<hi>從才用翻監古銜翻</hi>民<lb/>
自請輸米餉軍平湖洞及濵海蠻夷皆以兵船助之<hi>平湖</hi>
<hi>洞在泉州莆田縣界外几域志曰今興化軍大飛山地本平湖數頃一夕風雨暴至旦見此山聳峙一名大飛</hi>
<pb n="KR2b0007_WYG_259-5a"/>
　辛丑王建遣族子嘉州刺史宗裕雅州刺史王宗侃<lb/>
威信都指揮使華洪茂州刺史王宗瑤將兵五萬攻彭<lb/>
州<hi>按九域志彭州距成都几十餘里此其壤地相接煙火相望所謂卧榻之側豈容他人鼾腄者也王建安</hi>
<hi>得而不急攻之邪</hi>楊晟逆戰而敗宗裕等圍之楊守亮遣其將<lb/>
符昭救之徑趨成都營三學山<hi>趨七喻翻漢州金堂縣東北十里有三學山</hi>
建亟召華洪還洪疾驅而至<hi>王建一時諸將唯華洪饒智略建所倚也故亟召之</hi>
<hi>以禦符昭華户化翻</hi>後軍尚未集以數百人夜去昭營數里多擊<lb/>
更鼓昭以為蜀軍大至引兵宵遁<hi>更工衡翻更鼓持更之鼓官府及行軍每</hi>
<pb n="KR2b0007_WYG_259-5b"/>
<hi>更撃之以為節更鼓多則敵人以為營寨多故宵遁</hi>　三月以户部尚書鄭延昌<lb/>
為中書侍郎同平章事延昌從讜之從兄弟也<hi>僖宗乾符間鄭</hi>
<hi>從讜鎮河東有聲績之從才用翻</hi>　左神䇿勇勝三都都指揮使楊子<lb/>
實子遷子釗皆守亮之假子也<hi>勇勝三都亦神䇿五十二都之數</hi>自渠<lb/>
州引兵救楊晟知守亮必敗壬子帥其衆二萬降於王<lb/>
建<hi>帥讀曰率</hi>　李克用王處存合兵攻王鎔癸丑拔天長鎮<lb/>
<hi>天長鎮在滹沱河東北</hi>戊午鎔與戰於新市大破之殺獲三萬餘<lb/>
人<hi>新市漢古縣唐併入鎮州九門縣</hi>辛酉克用退屯欒城詔和解河東<lb/>
<pb n="KR2b0007_WYG_259-6a"/>
及鎮定幽四鎮　楊晟遺楊守貞楊守忠楊守厚書<hi>遺于</hi>
<hi>季翻</hi>使攻東川以解彭州之圍守貞等從之神䇿督將竇<lb/>
行實戍梓州守厚密誘之為内應<hi>誘音酉</hi>守厚至涪城行<lb/>
實事泄顧彦暉斬之<hi>攻考異曰實錄明年正月楊守厚  東川以竇行實為内應事泄行</hi>
<hi>實死守厚遁去因李茂貞與王建争東川追叙今年事耳今從十國紀年</hi>守厚遁去守貞守<lb/>
忠軍至無所歸盤桓綿劒閣<hi>綿劒二州名宋白曰綿州漢涪城縣地西魏置潼州</hi>
<hi>隋置綿州以綿水為稱九域志綿州東北至劒州二百九十四里</hi>王建遣其將吉諫襲<lb/>
守厚破之癸亥西川將李簡邀擊守忠於鍾陽<hi>九域志綿州巴</hi>
<pb n="KR2b0007_WYG_259-6b"/>
<hi>西縣有鍾陽鎮</hi>斬獲三千餘人夏四月簡又破守厚於銅鉾<hi>鉾亡</hi>
<hi>侯翻</hi>斬獲三千餘人降萬五千人守忠守厚皆走　乙酉<lb/>
置武勝軍於杭州以錢鏐為防禦使　天威軍使賈徳<lb/>
晟以李順節之死頗怨憤<hi>李順節死見上卷上年</hi>西門君遂惡之<lb/>
<hi>惡烏路翻</hi>奏而殺之徳晟麾下千餘騎奔鳯翔李茂貞由是<lb/>
益彊　李匡威出兵侵雲代壬寅李克用始引兵還<hi>自鎮</hi>
<hi>州引還</hi>　時溥遣兵南侵至楚州楊行密將張訓李徳誠<lb/>
敗之于夀河<hi>敗補邁翻下同</hi>遂取楚州執其刺史劉瓚<hi>朱全忠以劉瓚</hi>
<pb n="KR2b0007_WYG_259-7a"/>
<hi>刺楚州見二百五十七卷僖宗光啓三年張訓等既破徐兵乘勝遂取汴之楚州  考異曰新紀三月乙巳楊</hi>
<hi>行密陷楚州執刺史劉瓚十國紀年三月時溥遣兵三萬南侵至楚州四月楊行密將張訓李徳誠敗徐兵于</hi>
<hi>夀河俘斬三千級取楚州執瓚今從之</hi>加邠寧節度使王行瑜兼中書令<lb/>
　楊行密屢敗孫儒兵破其廣徳營<hi>廣徳營孫儒之兵營於廣徳者也敗</hi>
<hi>補邁翻</hi>張訓屯安吉㫁其糧道<hi>義寜二年沈法興分烏程置安吉縣唐因之屬湖州</hi>
<hi>九域志在州西南百七十一里㫁音短</hi>儒食盡士卒大疫遣其將劉建鋒<lb/>
馬殷分兵掠諸縣六月行密聞儒疾瘧<hi>瘧逆約翻疾而寒熱迭作謂之</hi>
<hi>瘧</hi>戊寅縦兵擊之㑹大雨晦㝠儒軍大敗安仁義破儒<lb/>
<pb n="KR2b0007_WYG_259-7b"/>
五十餘寨田頵擒儒于陳<hi>陳讀曰陣</hi>斬之傳首京師儒衆多<lb/>
降於行密<hi>光啓三年孫儒始與行密交兵至是而敗孫儒以十倍之衆攻行密其智勇亦無以大相</hi>
<hi>過而卒斃於行密者儒専務殺掠人心不附又後無根本行密雖為儒所困分遣張訓李徳誠略淮浙之地以</hi>
<hi>自廣又斥餘廩以飼饑民既得人心又有根本所以勝也</hi>劉建鋒馬殷収餘衆七千<lb/>
南走洪州<hi>走音奏</hi>推建鋒為帥殷為先鋒指揮使張佶為<lb/>
謀主比至江西衆十餘萬<hi>帥所類翻比必利翻及也</hi>丁酉楊行密帥<lb/>
衆歸揚州<hi>帥讀曰率常考異曰十國紀年行密過常州謂左右曰  州大城也張訓以一劔下之不</hi>
<hi>亦牡哉舊紀大順二年三月淮南節度使孫儒為寅州觀察使楊行密所殺初行密揚州失守據宣州孫儒以</hi>
<pb n="KR2b0007_WYG_259-8a"/>
<hi>兵攻圍三年是春淮南大饑軍中疫癘是月孫儒亦病為帳下所執降行密行密乃併孫儒之衆復據廣陵薛</hi>
<hi>居正五代史行密傳曰大順元年行密危蹙出據宣州儒復入揚州二年儒攻行密屬江淮疾疫師人多死儒</hi>
<hi>亦卧病為部下所執送於行密殺之行密自宣城長驅入于廣陵唐補紀大順二年六月孫儒兵敗于宛陵城</hi>
<hi>下楊行密進首級於西京吳錄曰景福元年六月六日太祖盡率諸將晨出擊儒田頵臨陳擒儒以獻斬儒于</hi>
<hi>市傳首京師新紀實錄十國紀年皆據此舊紀薛史唐補紀皆誤</hi>秋七月丙辰至廣陵<lb/>
表田頵守宣州安仁義守潤州先是揚州富庶甲天下<lb/>
<hi>先悉薦翻</hi>時人稱揚一益二<hi>言揚州居一益州為次也</hi>及經秦畢孫楊兵<lb/>
火之餘<hi>秦彦畢師鐸孫儒楊行密也</hi>江淮之間東西千里掃地盡矣<lb/>
<pb n="KR2b0007_WYG_259-8b"/>
　王建圍彭州久不下民皆竄匿山谷諸寨日出俘掠<lb/>
謂之淘虜都將先擇其善者餘則士卒分之以是為常<lb/>
<hi>將即亮翻</hi>有軍士王先成者新津人本書生也世亂為兵度<lb/>
諸將惟北寨王宗侃最賢乃徃説之曰<hi>度徒洛翻説式苪翻</hi>彭州<lb/>
本西川之巡屬也陳田召楊晟割四州以授之<hi>見二百五十七</hi>
<hi>卷文徳元年陳田謂陳敬瑄田令孜</hi>偽署觀察使與之共拒朝命<hi>朝直遙翻</hi>今<lb/>
陳田已平而晟猶據之州民皆知西川乃其大府<hi>巡屬諸州</hi>
<hi>以節度使府為大府亦謂之㑹府</hi>而司徒乃其主也<hi>時朝命以王建檢校司徒故稱之</hi>
<pb n="KR2b0007_WYG_259-9a"/>
故大軍始至民不入城而入山谷避之以俟招安今軍<lb/>
至累月未聞招安之命軍士復從而掠之<hi>復扶又翻</hi>與盜賊<lb/>
無異奪其貲財驅其畜産分其老弱婦女以為奴婢使<lb/>
父子兄弟流離愁怨其在山中者暴露於暑雨殘傷於<lb/>
蛇虎孤危饑渇無所歸訴彼始以楊晟非其主而不從<lb/>
今司徒不加存恤彼更思楊氏矣宗侃惻然不覺屢移<lb/>
其牀前問之先成曰又有甚於是者今諸寨每旦出六<lb/>
七百人入山淘虜薄暮乃返<hi>薄迫也</hi>曽無守備之意賴城<lb/>
<pb n="KR2b0007_WYG_259-9b"/>
中無人耳萬一有智者為之畫䇿<hi>為于偽翻</hi>使乘虚奔突先<lb/>
伏精兵千人於門内登城望淘虜者稍逺出弓弩手礮<lb/>
手各百人<hi>礮與砲同匹貌翻</hi>攻寨之一面隨以役卒五百負薪<lb/>
土填壕為道然後出精兵奮擊且焚其寨又於三面城<lb/>
下各出耀兵<hi>耀兵者以耀敵使不知所備</hi>諸寨咸自備禦無暇相救<lb/>
城中得以益兵繼出如此能無敗乎宗侃矍然曰<hi>矍居縳翻</hi>
此誠有之將若之何先成請條列為狀以白王建宗侃<lb/>
即命先成草之大指言今所白之事須四面通共<hi>時西川兵</hi>
<pb n="KR2b0007_WYG_259-10a"/>
<hi>圍彭州四面下寨宗裕宗侃華洪宗瑤各當一面</hi>宗侃所司止於北面或所白<lb/>
可從乞以牙舉施行<hi>牙舉謂從使牙檢舉而見之施行</hi>事凡七條其一<lb/>
乞招安山中百姓其二乞禁諸寨軍士及子弟無得一<lb/>
人輒出淘虜仍表諸寨之旁七里内聴樵牧敢越表者<lb/>
斬其三乞置招安寨中容數千人以處所招百姓<hi>處昌吕翻</hi>
宗侃請選所部將校謹幹者為招安將使將三十人書<lb/>
夜執兵巡衛其四招安之事須委一人總領今牓帖既<lb/>
下<hi>下户嫁翻</hi>諸寨必各遣軍士入山招安百姓見之無不驚<lb/>
<pb n="KR2b0007_WYG_259-10b"/>
疑如鼠見狸誰肯來者<hi>狸捕䑕者也鼠見狸則知必死特恨不可得而走耳詎肯前就</hi>
<hi>之哉故以為諭</hi>欲招之必有其術願降帖付宗侃専掌其事其<lb/>
五乞嚴勒四寨指揮使悉索前日所虜彭州男女老幼<lb/>
集於營場有父子兄弟夫婦自相認者即使相從牒具<lb/>
人數部送招安寨有敢私匿一人者斬仍乞勒府中諸<lb/>
營亦令嚴索<hi>府謂成都府索山客翻</hi>有自軍前先寄歸者量給資<lb/>
糧<hi>量音良</hi>悉部送歸招安寨其六乞置九隴行縣於招安<lb/>
寨中<hi>彭州治九隴縣彭州未下故乞置行縣九隴故漢繁縣地後魏改曰九隴以州西冇九隴山為名九</hi>
<pb n="KR2b0007_WYG_259-11a"/>
<hi>隴一伏隴二豆隴三秋隴四龍奔隴五走馬隴六駱駞隴七千秋隴八較車隴九横擔隴</hi>以前南鄭<lb/>
令王丕攝縣令<hi>南鄭漢古縣唐帶興元府</hi>設置曹局撫安百姓擇其<lb/>
子弟之壯者給帖使自入山招其親戚彼知司徒嚴禁<lb/>
浸掠前日為軍士所虜者皆獲安堵必歡呼踊躍相帥下<lb/>
山<hi>帥讀曰率</hi>如子歸母不日盡出其七彭州土地宜麻<hi>益州記彭</hi>
<hi>之地號小郫言土地肥良北之郫邑也</hi>百姓未入山時多漚藏者<hi>漚烏候翻久漬</hi>
<hi>也</hi>宜令縣令曉諭各歸田里出所漚麻鬻之以為資糧<lb/>
必漸復業建得之大喜即行之悉如所申<hi>考異曰張<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>耆舊傳云五</hi>
<pb n="KR2b0007_WYG_259-11b"/>
<hi>月二十日諸軍馬步兵士到彭州城下至七月初已經五十餘日諸軍兵士始到刈麥充糧至七月初麥盡並</hi>
<hi>無顆粒兵士但託求食乃每日逺去入山虜刼逃避百姓有一軍士本是儒生乃往北面寨説于統帥云云十</hi>
<hi>國紀年王先成謂王宗侃云云先成上招攜七事建皆納之先成蜀州新津人按十國紀年王建自二月辛丑</hi>
<hi>遣王宗裕等擊楊晟遂圍彭州又晟遺楊守忠書云弊邑雖小圍守三年矣而張<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>云五月二十日方圍彭州</hi>
<hi>或者先圍之不克而再往歟<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>但云有一軍士而十國紀年姓王名先成不知其本出何書也</hi>明日牓<lb/>
帖至威令赫然無敢犯者三日山中民競出赴招安寨<lb/>
如歸市寨不能容斥而廣之浸有市井又出麻鬻之民<lb/>
見村落無抄暴之患<hi>抄楚交翻</hi>稍稍辭縣令復故業月餘招<lb/>
<pb n="KR2b0007_WYG_259-12a"/>
安寨皆空　己巳李茂貞克鳯州感義節度使滿存奔<lb/>
興元<hi>僖宗光啓二年滿存得鳯州至是而敗奔興元就楊守亮</hi>茂貞又取興洋二州<lb/>
皆表其子弟鎮之<hi>大考異曰薛居正五代史茂貞傳曰  順二年楊復恭得罪奔山南與楊</hi>
<hi>守亮據興元叛茂貞與王行瑜討平之詔以徐彦若鎮興元茂貞違詔表其假子繼徽為留後堅請旄鉞昭宗</hi>
<hi>不得已而授之自是茂貞始萌問鼎之志既而逐涇原節度使張球洋州節度使楊守忠鳯州刺史滿存皆奪</hi>
<hi>據其地云大順二年誤也今從新紀</hi>　八月以楊行密為淮南節度使同<lb/>
平章事以田頵知宣州留後安仁義為潤州刺史孫儒<lb/>
降兵多蔡人<hi>降户江翻</hi>行密選其尤勇健者五千人厚其稟<lb/>
<pb n="KR2b0007_WYG_259-12b"/>
賜以皁衣䝉甲<hi>稟筆錦翻給也皁才早翻</hi>號黒雲都每戰使之先登<lb/>
陷陳<hi>陳讀曰陣</hi>四鄰畏之行密以用度不足欲以茶鹽易民<lb/>
布帛掌書記舒城髙勗曰兵火之餘十室九空又漁利<lb/>
以困之<hi>記坊記諸侯不下漁色注曰象捕魚然中網取之是無所擇漁利之漁猶漁色之漁</hi>將復<lb/>
離叛<hi>復扶又翻下同</hi>不若悉我所有易鄰道所無足以給軍選<lb/>
賢守令勸課農桑數年之間倉庫自實行密從之<hi>守式又翻</hi>
<hi>令力正翻</hi>田頵聞之日賢者之言其利逺哉行密馳射武伎<lb/>
皆非所長<hi>伎渠綺翻</hi>而寛簡有智略善撫御將士與同甘苦<lb/>
<pb n="KR2b0007_WYG_259-13a"/>
推心待物無所猜忌嘗早出從者㫁馬鞦取其金<hi>從才用翻</hi>
<hi>斷音短鞦七由翻史炤曰馬紂也</hi>行密知而不問他日復早出如故人<lb/>
服其度量淮南被兵六年<hi>光啓三年卑師鐸亂淮南始被兵被皮義翻</hi>士民<lb/>
轉徙幾盡<hi>幾居依翻下幾復同</hi>行密初至賜與將吏<hi>將即亮翻</hi>帛不過<lb/>
數尺錢不過數百而能以勤儉足用非公宴未嘗舉樂<lb/>
招撫流散輕徭薄歛<hi>歛力贍翻</hi>未及數年公私富庶幾復承<lb/>
平之舊<hi>復還也讀如字</hi>　李克用北巡至天寧軍<hi>代州西有天安軍天寳十</hi>
<hi>二載置</hi>聞李匡威赫連鐸將兵八萬冦雲州遣其將李君<lb/>
<pb n="KR2b0007_WYG_259-13b"/>
慶發兵於晉陽克用潛入新城伏兵於神堆<hi>神堆在雲州城南新</hi>
<hi>城又在神堆東南神堆即神武川之黄花堆新城在其側盖克用祖執宜保黄花堆時所築也按薛史唐紀李</hi>
<hi>克用生於神武川之新城宋白曰雲州西南至神堆柵九十里</hi>擒吐谷渾邏騎三百<hi>邏郎</hi>
<hi>佐翻</hi>匡威等大驚丙申君慶以大軍至克用遷入雲州丁<lb/>
酉出撃匡威等大破之己亥匡威等燒營而遁追至天<lb/>
成軍<hi>蔚州東北有天成軍</hi>斬獲不可勝計<hi>勝音升</hi>　辛丑李茂貞攻<lb/>
拔興元楊復恭楊守亮楊守信楊守貞楊守忠滿存奔<lb/>
閬州<hi>光啓三年楊守亮鎮興元至是而敗之考異曰舊紀景福元年十一月辛丑鳯翔邠寧  衆攻興元</hi>
<pb n="KR2b0007_WYG_259-14a"/>
<hi>陷之節度使楊守亮前中尉楊復恭判官李巨川突圍而遁十二月辛未華州刺史韓建奏於乾元縣遇興元</hi>
<hi>散兵撃敗之斬楊守亮楊復恭傳首實錄乾寜元年七月鳯翔邠寧之兵攻興元陷之楊守亮楊復恭突圍而</hi>
<hi>遁新紀景福元年八月茂貞冦興元守亮滿存奔閬州乾寧元年七月茂貞陷閬州八月守亮伏誅新復恭傳</hi>
<hi>景福元年茂貞攻興元破其城復恭守亮守信奔閬州十國紀年蜀史景福元年十月行瑜茂貞表守亮招納</hi>
<hi>叛臣請討之感義節度使滿存救守亮為茂貞所敗奔興元十一月邠岐攻陷興元楊復恭帥守亮守貞守忠</hi>
<hi>滿存同奔閬州十二月壬午華洪敗守亮等於州按實錄景福二年正月移茂貞山南於時守亮不應猶在山</hi>
<hi>南今年月從新紀事則參取諸書</hi>茂貞表其子繼密權知興元府事<lb/>
九月加荆南節度使成汭同平章事　時溥迫監軍奏<lb/>
<pb n="KR2b0007_WYG_259-14b"/>
稱將士留已<hi>是年二月召時漙為太子太師</hi>冬十月復以漙為侍中感<lb/>
化節度朱全忠奏請追溥新命詔諭解之溥初邢洺磁<lb/>
州留後李存孝與李存信俱為李克用假子不相睦存<lb/>
信有寵於克用存孝在邢州欲立大功以勝之乃建議<lb/>
取鎮冀<hi>見上卷大順二年</hi>存信從中沮之不時聴許及王鎔圍<lb/>
堯山存孝救之不克克用以存信為蕃漢馬步都指揮<lb/>
使與存孝共擊之二人互相猜忌逗留不進克用更遣<lb/>
李嗣勲等擊破之<hi>事見上是年正月</hi>存信還譖存孝無心擊賊<lb/>
<pb n="KR2b0007_WYG_259-15a"/>
疑與之有私約存孝聞之自以有功於克用而信任顧<lb/>
不及存信<hi>顧反也</hi>憤怨且懼及禍乃潛結王鎔及朱全忠<lb/>
上表以三州自歸於朝廷<hi>太考異實錄大順元年十月  原將邢州刺史李存孝自</hi>
<hi>晉州帥行營兵據邢州舊記十一月癸丑朔大原將邢州刺史李存孝自恃擒孫揆功合為昭義帥怨克用授</hi>
<hi>康君立存孝自晉州帥行營兵歸邢州據城上表歸明仍致書與張濬王鎔求救援唐末見聞錄十月二十四</hi>
<hi>日李存孝領兵打晉州遁歸邢州背叛與宰臣張濬狀曰某自主三郡已近二年又曰常思安知建在此之日</hi>
<hi>歸順朝廷之時四鄰不有保持一家俄受塗炭以此猶豫莫敢申明遂至去年遽絶鄰好豈是某之情願葢因</hi>
<hi>李某之指揮又曰自今春戰争之後實願休罷戈鋌自九月十五日以來有李某之人使促令某南至進軍面</hi>
<pb n="KR2b0007_WYG_259-15b"/>
<hi>趙州牽脅李某即土門路入直届鎮州今月十四日昭義軍人百姓等衆請某權知兵馬留後歸順朝廷大王</hi>
<hi>聞存孝致逆大震雄威令下先差大將進軍速至邢州仍候指揮不得輒有鬬敵但圍小壘専俟大軍據唐太</hi>
<hi>祖紀年錄薛居正五代史紀傳實錄新紀皆云景福元年十月存孝叛太原歸朝廷而紀唐末見聞錄在大順</hi>
<hi>元年十月舊紀恐是連言以後事按二年三月安知建方叛太原而此書中已説知建又云自主三郡已近二</hi>
<hi>年存孝大順二年方為邢洺磁節度至景福元年乃二年也然則實錄邢州刺史據邢州亦因舊記之誤見聞</hi>
<hi>錄所載存孝書葢與王鎔誤云與張濬也</hi>乞賜旌節及㑹諸道兵討李克用<lb/>
詔以存孝為邢洺磁節度使不許㑹兵　十一月時溥<lb/>
濠州刺史張璲泗州刺史張諫以州附于朱全忠<hi>璲徐醉翻</hi>
<pb n="KR2b0007_WYG_259-16a"/>
<hi>史言時溥巡屬皆附于汴漙僅保徐州</hi>　乙未朱全忠遣其子友裕將兵<lb/>
十萬攻濮州拔之執其刺史邵倫<hi>濮州朱瑄巡屬濮博木翻</hi>遂令友<lb/>
裕移兵擊時溥　孫儒將王壇陷婺州刺史蔣瓌奔越<lb/>
州<hi>中和四年蔣瓌據婺州</hi>　廬州刺史蔡儔發楊行密祖父墓<hi>光啓</hi>
<hi>三年楊行密留蔡儔守廬州明年儔以州附孫儒儒既敗儔遂阻兵以拒行密</hi>與舒州刺史倪<lb/>
章連兵遣使送印於朱全忠以求救全忠惡其反覆<hi>惡烏</hi>
<hi>路翻</hi>納其印不救且牒報行密行密謝之行密遣行營都<lb/>
指揮使李神福將兵討儔　宣明歴浸差<hi>穆宗立以為累世纘緒必</hi>
<pb n="KR2b0007_WYG_259-16b"/>
<hi>更歴紀乃詔日官改撰歴術名曰宣明</hi>太子少詹事邊岡造新歴成十二<lb/>
月上之命曰景福崇𤣥歴<hi>邊岡與司天少監胡秀林均州司馬王穉改治新歴然術</hi>
<hi>一出於岡岡用算巧能馳騁反覆於乘除間由是簡捷超徑等接之術興而經制逺大衰序之法廢矣雖籌䇿</hi>
<hi>便易然皆冥於本原上時掌翻</hi>　壬午王建遣其將華洪擊楊守亮於<lb/>
閬州破之建遣節度押牙延陵鄭頊使於朱全忠<hi>延陵漢曲</hi>
<hi>阿縣地晉分置延陵郡隋移治丹徒武徳三年移於舊郡治屬潤州今丹楊縣之延陵鎮即其地</hi>全忠<lb/>
問劔閣頊極言其險全忠不信頊曰茍不以聞恐誤公<lb/>
軍機全忠大笑　是嵗明州刺史鍾文季卒其將黄晟<lb/>
<pb n="KR2b0007_WYG_259-17a"/>
自稱刺史<hi>路振九國志黄晟明州鄞縣人歴為將領㑹刺史鍾文季卒遂據其郡</hi>
二年春正月時溥遣兵攻宿州刺史郭言戰死<hi>大順二年朱全</hi>
<hi>忠取宿州事見上卷</hi>　東川留後顧彦暉既與王建有隙<hi>大順二年楊守</hi>
<hi>亮攻東川王建遣兵救之欲因而取之不克由是與顧彦暉有隙事亦見上卷</hi>李茂貞欲撫之<lb/>
使從已奏請更賜彦暉節<hi>大順二年朝廷遣中使賜顧彦暉節楊守厚邀而奪之故</hi>
<hi>請更賜</hi>詔以彦暉為東川節度使<hi>申前命也</hi>茂貞又奏遣知興<lb/>
元府事李繼密救梓州<hi>梓州朱受兵而救之何也非救之也遣兵助彦暉以致西川之</hi>
<hi>師耳</hi>未幾建遣兵敗東川鳯翔之兵於利州<hi>幾居豈翻敗補邁翻下同</hi>
<pb n="KR2b0007_WYG_259-17b"/>
彦暉求和請與茂貞絶乃許之鳯翔節度使李茂貞自<lb/>
請鎮興元詔以茂貞為山南西道兼武定節度使以中<lb/>
書侍郎同平章事徐彦若同平章事充鳯翔節度使<hi>考</hi>
<hi>異曰舊紀在七月癸未今從實錄新紀</hi>又割果閬二州𨽻武定軍茂貞欲<lb/>
兼得鳯翔不奉詔　二月甲戍加西川節度使王建同<lb/>
平章事　李克用引兵圍邢州王鎔遣牙將王藏海致<lb/>
書解之克用怒斬藏海進兵撃鎔敗鎮兵於平山<hi>平山漢蒲</hi>
<hi>吾縣隋為房山縣至徳元年改為平山縣屬鎮州九域志在州西六十五里</hi>辛巳攻天長鎮<lb/>
<pb n="KR2b0007_WYG_259-18a"/>
旬日不下鎔出兵三萬救之克用逆戰於叱日嶺下大<lb/>
破之斬首萬餘級餘衆潰去河東軍無食脯其尸而啗<lb/>
之<hi>啗徒濫翻</hi>　時溥求救於朱瑾朱全忠遣其將霍存將騎<lb/>
兵三千軍曹州以備之瑾將兵二萬救徐州存引兵赴<lb/>
之與朱友裕合擊徐兖兵於石佛山下大破之<hi>石佛山近彭城</hi>
<hi>薛史曰石佛山在彭門南述征記彭城南有石佛山頂方二丈二尺</hi>瑾遁歸兖州辛夘徐<lb/>
兵復出存戰死<hi>霍存恃勝而不虞徐兵之復出故戰敗而死復扶又翻</hi>　李克用<lb/>
進下井陘李存孝將兵救王鎔遂入鎮州與鎔計事鎔<lb/>
<pb n="KR2b0007_WYG_259-18b"/>
又乞師於朱全忠全忠方與時溥相攻不能救但遺克<lb/>
用書<hi>遺唯季翻</hi>言鄴下有十萬精兵抑而未進克用復書儻<lb/>
實屯軍鄴下顒望降臨<hi>顒魚容翻仰也</hi>必欲真决雌雄願角逐於<lb/>
常山之尾甲午李匡威引兵救鎔敗河東兵於元氐<hi>敗補</hi>
<hi>邁翻</hi>克用引還邢州鎔犒匡威於藁城輦金帛二十萬以<lb/>
酬之　朱友裕圍彭城時溥數出兵友裕閉壁不戰<hi>去年</hi>
<hi>十一月朱全忠遣友裕攻彭城此言其積時相持之事數所角翻</hi>朱瑾宵遁友裕不追<lb/>
<hi>謂石佛山下戰時</hi>都虞侯朱友恭以書譖友裕于全忠全忠怒<lb/>
<pb n="KR2b0007_WYG_259-19a"/>
驛書下都指揮使龎師古<hi>下户嫁翻</hi>使代之將且按其事書<lb/>
誤達於友裕友裕大懼以二千騎逃入山中<hi>按薛史元貞張后傳</hi>
<hi>作二十騎朱友裕傳作數騎二千騎太多當以二十騎為是</hi>潛詣碭山匿於伯父全<lb/>
昱之所<hi>朱全忠兄弟本居碭山全昱全忠長兄也碭音唐</hi>全忠夫人張氏聞之<lb/>
使友裕單騎詣汴州見全忠泣涕拜伏于庭人王忠命左<lb/>
右捽抑將斬之<hi>捽者持其髻抑者按其頸捽昨沒翻</hi>夫人趨就抱之泣曰<lb/>
汝捨兵衆束身歸罪無異志明矣全忠悟而捨之使權<lb/>
知許州友恭夀春人李彦威也幼為全忠家僮<hi>曰考異  薛居</hi>
<pb n="KR2b0007_WYG_259-19b"/>
<hi>正五代史高季興傳以友恭為汴之賈人李七郎十國紀年以為夀春賈人友恭傳云彦威丱角事太祖今從</hi>
<hi>之</hi>全忠養以為子張夫人碭山人多智略全忠敬憚之<lb/>
雖軍府事時與之謀議或將兵出中塗夫人以為不可<lb/>
遣一介召之全忠立為之返<hi>為于偽翻</hi>龎師古攻佛山寨拔<lb/>
之<hi>佛山寨即石佛山寨</hi>自是徐兵不敢出　李匡威之救王鎔也<lb/>
將發幽州家人㑹别<hi>家人悉㑹於使宅以送别</hi>弟匡籌之妻美匡威<lb/>
醉而淫之二月匡威自鎮州還至博野匡籌據軍府自<lb/>
稱留後以符追行營兵匡威衆潰歸但與親近留深州<lb/>
<pb n="KR2b0007_WYG_259-20a"/>
<hi>深州在博野東南一百五十里</hi>進退無所之遣判官李抱真入奏請歸<lb/>
京師京師屢更大亂<hi>更工衡翻經也</hi>聞匡威來坊市大恐曰金<lb/>
頭王來圖社稷士民或竄匿山谷王鎔徳其以己故致<lb/>
失地<hi>徳其救己以致失幽州</hi>迎歸鎮州為築第父事之<hi>為于偽翻為李匡威</hi>
<hi>刼王鎔而死張本薛史曰鎔館匡威於寳夀佛寺</hi>　以渝州刺史栁玭為瀘州<lb/>
刺史<hi>九域志渝州西至瀘州七百六十里玭部田翻言考異曰新傳云玭坐事貶瀘州刺史卒北夢瑣</hi>
<hi>亦云謫授瀘州新舊書玭貶官無年月今据實錄此月玭自渝為瀘州刺史當是初貶渝州後移瀘州新傳北</hi>
<hi>夢瑣言誤也</hi>栁氏自公綽以來世以孝悌禮法為士大夫所<lb/>
<pb n="KR2b0007_WYG_259-20b"/>
宗<hi>言自元和以來為名家</hi>玭為御史大夫上欲以為相宦官惡之<lb/>
<hi>惡烏路翻</hi>故久謫於外玭嘗戒其子弟曰凡門地髙可畏不<lb/>
可恃也立身行巳一事有失則得罪重於他人死無以<lb/>
見先人於地下此其所以可畏也門高則驕心易生族<lb/>
盛則為人所嫉懿行實才人未之信<hi>行下孟翻下同</hi>小有玼纇<lb/>
<hi>玼疾移翻纇盧對翻玉病曰玼絲節曰纇</hi>衆皆指之此其所以不可恃也故<lb/>
膏粱子弟學宜加勤行宜加勵僅得比他人耳<hi>使栁氏子姪常</hi>
<hi>能守玼之戒各務修飭雖至今為名家可也</hi>　王建屢請殺陳敬瑄田令孜<lb/>
<pb n="KR2b0007_WYG_259-21a"/>
朝廷不許夏四月乙亥建使人告敬瑄謀作亂殺之新<lb/>
津<hi>陳敬瑄居新津見上卷大順二年</hi>又告令孜通鳯翔書下獄死<hi>下遐稼翻</hi>
建使節度判官馮㳙草表奏之曰開匣出虎孔宣父不<lb/>
責他人當路斬蛇孫叔敖葢非利己<hi>論語孔子責冉有季路曰虎兕出於</hi>
<hi>柙是誰之過歟楚孫叔敖為嬰兒出遊而還憂而不食其母問其故泣而對曰今日吾見兩頭蛇恐去死無日</hi>
<hi>矣母曰今蛇安在曰吾聞見兩頭蛇者死吾恐他人復見已埋之也母曰無憂汝不死吾聞之有隂徳者天報</hi>
<hi>以福人聞之皆諭其為仁也</hi>専殺不行於閫外先機恐失於彀中<hi>彀古</hi>
<hi>候翻</hi>㳙宿之孫也<hi>馮宿事見二百四十五卷開成元年㳙圭淵翻</hi>　汴軍攻徐州<lb/>
<pb n="KR2b0007_WYG_259-21b"/>
累月不克<hi>自去年十一月攻徐州至是五月矣</hi>通事官張濤以書白朱全<lb/>
忠云進軍時日非良故無功全忠以為然敬翔曰今攻<lb/>
城累月所費甚多徐人已困旦夕且下使將士聞此言<lb/>
則懈於攻取矣全忠乃焚其書癸未全忠自將如徐州<lb/>
戊子龎師古拔彭城時溥舉族登鷰子樓自焚死<hi>僖宗中和</hi>
<hi>元年時溥據徐州至是而亡張建封之鎮徐也有愛妓愛曰盻盻建封既歿張氏舊第有小樓名燕子盻盻念舊</hi>
<hi>而不嫁居是樓十餘年幽獨悵然出白樂天集重考異曰實錄五月汴州奏拔徐州舊紀四月汴將王  師牛</hi>
<hi>存節陷徐州舊傳溥求援于兖州朱瑾出兵救之值大雪糧盡而還汴將王重師牛存節夜乘梯而入漙與妻</hi>
<pb n="KR2b0007_WYG_259-22a"/>
<hi>子登樓自焚而卒景福二年也新紀四月戊子朱全忠陷徐州時漙死之薛居正五代史梁紀丁亥師古下彭</hi>
<hi>門梟漙首以獻唐太祖紀年錄四月澤州李罕之上言懐孟降人報汴將龎師古於今月八日攻陷徐州徐帥</hi>
<hi>時溥舉族皆沒温既下徐方詐請朝廷命帥昭宗乃以兵部尚書孫儲為徐帥既而温以他詞斥去自以其將</hi>
<hi>鎮之四月八日葢河東傳聞之誤今從編遺錄新紀</hi>己丑全忠入彭城以宋州刺<lb/>
史張廷範知感化留後奏乞朝廷除文臣為節度使<lb/>
李匡威在鎮州為王鎔完城塹繕甲兵視之如子匡威<lb/>
以鎔年少且樂真定土風<hi>為于偽翻下為之同鎮州漢之真定國也樂音洛</hi>潛<lb/>
謀奪之李抱真自京師還為之畫䇿隂以恩施悦其將<lb/>
<pb n="KR2b0007_WYG_259-22b"/>
士<hi>施式䜴翻</hi>王氏在鎮久鎮人愛之不徇匡威匡威忌日鎔<lb/>
就第弔之<hi>父母終之日子以為忌日第者李匡威寓第也</hi>匡威素服衷甲伏兵<lb/>
刼之鎔趨抱匡威曰鎔為晉人所困幾亡矣<hi>晉人謂河東李克用</hi>
<hi>之兵幾居依翻</hi>賴公以有今日公欲得四州此固鎔之願也<hi>鎮冀</hi>
<hi>深趙四州</hi>不若與公共歸府以位讓公則將士莫之拒矣匡<lb/>
威以為然與鎔駢馬<hi>駢馬並馬也</hi>陳兵入府㑹大風雷雨屋<lb/>
瓦皆震匡威入東偏門<hi>此鎮州牙城之東偏門也</hi>鎮之親軍閉之<hi>既入</hi>
<hi>門而為鎮兵所閉絶其繼至者</hi>有屠者墨君和自缺垣躍出拳敺匡威<lb/>
<pb n="KR2b0007_WYG_259-23a"/>
甲士<hi>敺烏口翻</hi>挾鎔於馬上負之登屋鎮人既得鎔攻匡威<lb/>
殺之并其族黨<hi>到考異日實錄殺匡威在五月恐約奏  舊紀六月乙夘幽州李匡威謀害王</hi>
<hi>鎔恒州三軍攻匡威殺之舊傳唐太祖紀年錄皆云五月新紀四月丁亥按匡籌奏云四月十九日是月己巳</hi>
<hi>朔十九日丁亥也今從之</hi>鎔時年十七體疎瘦為君和所挾頸痛頭<lb/>
偏者累日李匡籌奏鎔殺其兄請舉兵復寃詔不許<lb/>
幽州將劉仁恭將兵戍蔚州過期未代士卒思歸㑹李<lb/>
匡籌立戍卒奉仁恭為帥還攻幽州<hi>蔚紆勿翻帥所類翻</hi>至居庸<lb/>
闗為府兵所敗<hi>府兵幽州節度使府之兵也敗補邁翻</hi>仁恭奔河東李克<lb/>
<pb n="KR2b0007_WYG_259-23b"/>
用厚待之<hi>為李克用取幽州張本</hi>　李神福圍廬州甲午楊行密<lb/>
自將詣廬州田頵自宣州引兵㑹之初蔡人張顥以驍<lb/>
勇事秦宗權後從孫儒儒敗歸行密行密厚待之使將<lb/>
兵戍廬州蔡儔叛顥更為之用及圍急顥踰城來降<hi>降户</hi>
<hi>江翻</hi>行密以𨽻銀槍都使袁稹<hi>使疏吏翻稹止忍翻</hi>稹以顥反覆白<lb/>
行密請殺之行密恐稹不能容置之親軍<hi>為張顥殺楊渥張本</hi>稹<lb/>
陳州人也<hi>稹止忍翻</hi>　王彦復王審知攻福州久不下<hi>去年二月</hi>
<hi>王潮遣彦復等攻福州</hi>范暉求救於威勝節度使董昌<hi>僖宗中和三年升浙</hi>
<pb n="KR2b0007_WYG_259-24a"/>
<hi>東觀察為義勝節度光晵三年改為威勝節度</hi>昌與陳巖昏姻發温台婺州兵<lb/>
五千救之彦復審知以城堅援兵且至士卒死傷多白<lb/>
王潮欲罷兵更圖後舉潮不許請潮自臨行營潮報曰<lb/>
兵盡添兵將盡添將兵將俱盡吾當自來<hi>將即亮翻</hi>彦復審<lb/>
知懼親犯矢石急攻之五月城中食盡暉知不能守夜<lb/>
以印授監軍弃城走援兵亦還庚子彦復等入城辛丑<lb/>
暉亡抵㳂海都為將士所殺<hi>文徳二年范暉據福州</hi>潮入福州自<lb/>
稱留後素服𦵏陳巖以女妻其子延晦厚撫其家<hi>妻七細翻</hi>
<pb n="KR2b0007_WYG_259-24b"/>
汀建二州降嶺海間羣盜二十餘輩皆降潰<hi>言羣盜或降或潰也</hi>
<hi>王氏自此遂據有七閩矣降户江翻</hi>　閏月以武勝防禦使錢鏐為蘇杭<lb/>
觀察使<hi>錢鏐以杭并蘇因以命之</hi>又以扈蹕都頭曹誠為黔中節度<lb/>
使耀徳都頭李鋋為鎮海軍節度使宣威都頭孫惟晟<lb/>
為荆南節度使<hi>耀徳宣威皆神䇿五十四都之數黔渠今翻鋋音蟬</hi>六月以捧日<lb/>
都頭陳珮為嶺南東道節度使並同平章事時李茂貞跋<lb/>
扈上以武臣難制欲用諸王代之故誠等四人皆加恩<lb/>
解兵柄令赴鎮<hi>後四人不聞至鎮葢各有分據者四人不得而赴也  考異曰舊紀三月庚子</hi>
<pb n="KR2b0007_WYG_259-25a"/>
<hi>以陳珮為嶺南東道節度使曹誠為黔中節度使李鋋為鎮海節度使孫惟晟為荆南節度使時朝議以茂貞</hi>
<hi>傲侮王命武臣難制故罷五將之權今從實錄止是四將</hi>　李匡籌出兵攻王鎔之<lb/>
樂夀武强以報殺匡威之恥　秋七月王鎔遣兵救邢<lb/>
州李克用敗之於平山<hi>敗補邁翻</hi>壬申進撃鎮州鎔懼請以<lb/>
兵糧二十萬助攻邢州克用許之克用治兵于欒城合<lb/>
鎔兵三萬進屯任縣<hi>任漢古縣中廢唐之任漢南欒縣地武徳四年置任縣治苑鄉城在</hi>
<hi>邢州東南治直之翻</hi>李存信屯琉璃陂<hi>琉璃陂在邢州龍岡縣界</hi>　丁亥楊行<lb/>
密克廬州斬蔡儔左右請發儔父母冢行密曰儔以此<lb/>
<pb n="KR2b0007_WYG_259-25b"/>
得罪吾何為效之<hi>蔡儔發行密祖父冢見上年</hi>　加天雄節度使李<lb/>
茂莊同平章事<hi>時以秦州為天雄軍</hi>　錢鏐發民夫二十萬及十<lb/>
三都軍士築杭州羅城周七十里<hi>錢鏐以八都兵起後其衆日盛置十三都</hi>
<hi>今杭州羅城鏐所築也</hi>　昇州刺史張雄卒<hi>庚考異曰新紀八月  子盖約奏到之日</hi>
<hi>今從十國紀年</hi>馮𢎞鐸代之為刺史　李茂貞恃功驕横上表<lb/>
及遺杜讓能書<hi>横户孟翻上時掌翻遺唯季翻</hi>辭語不遜上怒欲討之<lb/>
茂貞又上表略曰陛下貴為萬乘不能庇元舅之一身<lb/>
<hi>元舅謂王瓌事見上卷大順二年</hi>尊極九州不能戮復恭之一豎又曰<lb/>
<pb n="KR2b0007_WYG_259-26a"/>
今朝廷但觀彊弱不計是非又曰約衰殘而行法隨盛<lb/>
壯以加恩<hi>李茂貞之表辭固慢然當時之政事實亦如此</hi>體物錙銖<hi>言體物有錙銖之重</hi>
<hi>則待之亦重有錙銖之輕則待之亦輕</hi>看人衡纊<hi>劉峻廣絶交論曰衡所以揣其輕重纊所以屬</hi>
<hi>其鼻息注云謂操衡揣勢之輕重持纊量氣之粗細</hi>又曰軍情易變戎馬難羈唯<lb/>
慮甸服生靈因兹受禍<hi>古之王者畿方千里以為甸服</hi>未審乘輿播越<lb/>
自此何之<hi>乘䋲證翻</hi>上益怒决討茂貞命杜讓能専掌其事<lb/>
讓能諫曰陛下初臨大寳國步未夷茂貞近在國門<hi>按九</hi>
<hi>域志鳯翔東距長安二百八十里耳</hi>臣愚以為未宜與之構怨萬一不克<lb/>
<pb n="KR2b0007_WYG_259-26b"/>
悔之無及上曰王室日卑號令不出國門此乃志士憤<lb/>
痛之秋藥弗瞑眩厥疾弗瘳<hi>書説命之辭注云如服藥必瞑眩極其病乃除瞑莫</hi>
<hi>遍翻眩𤣥遍翻瞑眩困極也</hi>朕不能甘心為孱懦之主<hi>孱鉏山翻</hi>愔愔度<lb/>
日<hi>愔於禽翻愔愔深静貌</hi>坐視陵夷卿但為朕調兵食<hi>為干偽翻調徒釣翻</hi>
朕自委諸王用兵成敗不以責卿讓能曰陛下必欲行<lb/>
之則中外大臣共宜協力以成聖志不當獨以任臣上<lb/>
曰卿位居元輔<hi>杜讓能時為首相</hi>與朕同休戚無宜避事讓能<lb/>
泣曰臣豈敢避事况陛下所欲行者憲宗之志也顧時<lb/>
<pb n="KR2b0007_WYG_259-27a"/>
有所未可勢有所不能耳但恐他日臣徒受晁錯之誅<lb/>
不能弭七國之禍也<hi>晁錯事見漢景帝紀</hi>敢不奉詔以死繼之<hi>杜讓</hi>
<hi>能固巳知必死矣</hi>上乃命讓能留中書計畫調度月餘不歸<hi>不歸</hi>
<hi>私第也調徒弔翻</hi>崔昭緯隂結邠岐為之耳目讓能朝發一言<lb/>
二鎮夕必知之李茂貞使其黨糾合市人數百千人擁<lb/>
觀軍容使西門君遂馬訴曰岐帥無罪<hi>岐帥謂李茂貞鳯翔本岐州帥</hi>
<hi>所類翻</hi>不宜致討使百姓塗炭君遂曰此宰相事非吾所<lb/>
及市人又邀崔昭緯鄭延昌肩輿訴之<hi>舊制朝臣入朝皆乘馬宋建炎</hi>
<pb n="KR2b0007_WYG_259-27b"/>
<hi>播遷以揚州街路滑始許朝士乘擔子觀此則唐末宰相亦有乗肩輿者矣</hi>二相曰兹事主<lb/>
上専委杜太尉吾曹不預知市人因亂投瓦石二相下<lb/>
輿走匿民家僅自免喪堂印及朝服上命捕其唱帥者<lb/>
誅之<hi>喪息浪翻朝直遙翻下同帥讀曰率</hi>用兵之意益堅京師民或亡匿山<lb/>
谷嚴刑所不能禁八月以嗣覃王嗣周為京西招討使<hi>異考  曰</hi>
<hi>按順宗子經封郯王嗣周當是其後㑹昌後避武宗諱改郯作覃  按武宗諱瀍後改諱炎如考異所云葢避</hi>
<hi>郯字旁從炎字也</hi>神䇿大將軍李鐬副之<hi>鐬火外翻</hi>　丙辰楊行密<lb/>
遣田頵將宣州兵二萬攻歙州歙州刺史裴樞城守久<lb/>
<pb n="KR2b0007_WYG_259-28a"/>
不下<hi>歙書涉翻</hi>時諸將為刺史者多貪暴獨池州團練使陶<lb/>
雅寛厚得民歙人曰得陶雅為刺史請聴命行密即以<lb/>
雅為歙州刺史歙人納之雅盡禮見樞送之還朝樞遵<lb/>
慶之曽孫也<hi>裴遵慶見二百二十二卷肅宗上元二年</hi>　朱全忠命龎師古<lb/>
移兵攻兖州與朱瑾戰屢破之　九月丁夘以錢鏐為<lb/>
鎮海節度使<hi>升杭州武勝防禦使為鎮海節度使唐本置鎮海軍於潤州今以命錢鏐於杭州至</hi>
<hi>光化元年鏐遂請徙軍於杭州復考異曰今年五月以李鋋為鎮海節度使令赴鎮今  除鏐者按是時安仁</hi>
<hi>義已據潤州又孫惟晟除荆南時成汭已據荆南二人安得赴鎮葢但欲罷其軍權其實不至鎮而返耳實錄</hi>
<pb n="KR2b0007_WYG_259-28b"/>
<hi>云仍徙鎮海軍額于杭州按吳越備史是嵗鏐初除鎮海節度使猶領潤州刺史至光化元年始移鎮海軍于</hi>
<hi>杭州實錄誤也</hi>　李存孝夜犯李存信營虜奉誠軍使孫考老<lb/>
李克用自引兵攻邢州掘塹築壘環之<hi>環音宦</hi>存孝時出<lb/>
兵突擊塹壘不能成河東牙將袁奉韜密使人謂存孝<lb/>
曰大王惟俟塹成即歸晉陽尚書所憚者獨大王耳<hi>李克</hi>
<hi>用時封隴西郡王存孝葢亦檢校尚書</hi>諸將非尚書敵也大王若歸咫尺之<lb/>
塹安能沮尚書之鋒銳邪存孝以為然按兵不出旬日<lb/>
塹壘成飛走不能越存孝由是遂窮汴將鄧季筠從克<lb/>
<pb n="KR2b0007_WYG_259-29a"/>
用攻邢州輕騎逃歸<hi>鄧季筠被擒見上卷大順元年</hi>朱全忠大喜使將<lb/>
親軍<hi>將即亮翻</hi>　乙亥覃王嗣周帥禁軍三萬送鳯翔節度<lb/>
使徐彦若赴鎮軍於興平<hi>帥讀曰率五考異曰舊紀覃王率扈駕  十四軍進攻岐</hi>
<hi>陽今從實錄</hi>李茂貞王行瑜合兵近六萬軍于盩厔以拒之<lb/>
<hi>近其靳翻</hi>禁軍皆新募市井少年茂貞行瑜所將皆邊兵百<lb/>
戰之餘壬午茂貞等進逼興平禁軍皆望風逃潰茂貞<lb/>
等乘勝進攻三橋京城大震士民奔散市人復守闕請<lb/>
誅首議用兵者<hi>復扶又翻</hi>崔昭緯心害太尉門下侍郎同平<lb/>
<pb n="KR2b0007_WYG_259-29b"/>
章事杜讓能密遺茂貞書曰用兵非主上意皆出於杜<lb/>
太尉耳<hi>遺于季翻</hi>甲申茂貞陳於臨皐驛<hi>臨皐驛在長安城西</hi>表讓能<lb/>
罪請誅之讓能言於上曰臣固先言之矣請以臣為解<lb/>
<hi>言歸罪於讓能以解兵也</hi>上涕下不自禁<hi>禁居吟翻</hi>曰與卿訣矣是日貶<lb/>
讓能梧州刺史<hi>梧州去京師五千五百里宋白曰漢武帝置蒼梧郡理廣信縣隋置蒼梧郡理</hi>
<hi>蒼梧縣唐為梧州</hi>制辭略曰弃卿士之臧謀構藩垣之深釁咨<lb/>
詢之際證執彌堅又流觀軍容使西門君遂于儋州内<lb/>
樞密使李周潼于崖州段詡于驩州乙酉上御安福門<lb/>
<pb n="KR2b0007_WYG_259-30a"/>
斬君遂周潼詡再貶讓能雷州司户遣使謂茂貞曰惑<lb/>
朕舉兵者三人也非讓能之罪以内侍駱全瓘劉景宣<lb/>
為左右軍中尉壬辰以東都留守韋昭度為司徒門下<lb/>
侍郎同平章事御史中丞崔𦙍為户部侍郎同平章事<lb/>
𦙍慎由之子也<hi>崔慎由歴事文武宣大中間為相</hi>外寛𢎞而内巧險與<lb/>
崔昭緯深相結故得為相季父安潛謂所親曰吾父兄<lb/>
刻苦以立門户終為緇郎所壊<hi>壊音怪平考異曰舊傳𦙍初拜  章事安潛有</hi>
<hi>此言按安潛去年卒必先時嘗有此言也</hi>緇郎𦙍小字也李茂貞勒兵不解<lb/>
<pb n="KR2b0007_WYG_259-30b"/>
請誅杜讓能然後還鎮崔昭緯復從而擠之<hi>復扶又翻下同擠牋</hi>
<hi>西翻又子細翻</hi>冬十月賜讓能及其弟户部侍郎𢎞徽自盡<hi>考</hi>
<hi>異曰續實運錄曰大順二年相國杜讓能孔緯值上京頻嬰離亂朝綱紊墜是時徇意諸道扈駕兵五十四都</hi>
<hi>坊坊皆滿兼近藩連帥要行征討便自綂軍至如岐陽李茂貞先朝封為太子本姓宋洋州牧先祖討昭義劉</hi>
<hi>從諫有功子孫爵賞不絶洎夀王登位後遣禮部侍郎薛廷珪持璽書具禮冊為岐王茂貞先中和年中投判</hi>
<hi>軍容使田令孜作養男姓田名彦賔葢趨其勢也汴州朱温先朝冊東平王至今上又遣薛廷珪為禮儀使延</hi>
<hi>王為冊命使封為梁王且岐王與北司人情方洽宰相甚不和睦累表章云臣今駐斾咸陽未敢入中書問罪</hi>
<hi>杜讓能等請寘極法表奏上不恱遂詔孔杜二相國令往咸陽謝及見岐王戰不能言岐王大怒却令歸中書</hi>
<pb n="KR2b0007_WYG_259-31a"/>
<hi>省過纔到中書上又發遣令祈謝岐王如是往來三度岐王又奏曰二相見臣並不措一言如此曠官有辱聖</hi>
<hi>代請行朝典别選英賢上不樂敕罷知政事不得已除昭緯荆南節度杜讓能除河中節度三日後貶于嶺表</hi>
<hi>出國門三十里並賜自盡時岐王率驍果五千人住咸陽及貶二相乃退此皆誤謬之説今從實錄</hi>復下<lb/>
詔布告中外稱讓能舉枉錯直<hi>用論語孔子之言謂枉者舉之直者錯而不用</hi>
<hi>也衰亂之朝安有公是非邪錯千故翻</hi>愛憎擊于一時鬻獄賣官聚歛踰<lb/>
于巨萬<hi>歛力贍翻</hi>自是朝廷動息皆稟於邠岐南北司往往<lb/>
依附二鎮以邀恩澤有崔鋋王超者<hi>鋋音蟬</hi>為二鎮判官<lb/>
凡天子有所可否其不逞者輒訴於鋋超二人則教茂<lb/>
<pb n="KR2b0007_WYG_259-31b"/>
貞行瑜上章論之朝廷少有依違其辭語已不遜制復<lb/>
以茂貞為鳯翔節度使兼山南西道節度使守中書令<lb/>
於是茂貞盡有鳯翔興元洋隴秦等十五州之地<hi>鳯翔本一</hi>
<hi>鎮興元山南西道又一鎮洋州武定軍又一鎮秦隴天雄軍又一鎮史言李茂貞兼有四鎮之地</hi>以徐<lb/>
彦若為御史大夫　戊戍以泉州刺史王潮為福建觀<lb/>
察使　舒州刺史倪章弃城走<hi>倪章與蔡儔連兵儔已敗故章走</hi>楊行<lb/>
密以李神福為舒州刺史　邠寧節度使守侍中兼中<lb/>
書令王行瑜求為尚書令韋昭度密奏太宗以尚書令<lb/>
<pb n="KR2b0007_WYG_259-32a"/>
執政遂登大位自是不以授人臣惟郭子儀以大功拜<lb/>
尚書令終身避讓行瑜安可輕議十一月以行瑜為太<lb/>
師賜號尚父仍賜鐵劵　十二月朱全忠請徙鹽鐵於<lb/>
汴州以便供軍崔昭緯以為全忠新破徐鄆兵力倍増<lb/>
若更判鹽鐵不可復制<hi>復扶又翻</hi>乃賜詔開諭之　汴將葛<lb/>
從周攻齊州刺史朱威朱瑄朱瑾引兵救之<hi>按方鎮表齊州時屬</hi>
<hi>平盧節度以後乾寧三年朱瓊降汴之事觀之則齊州已為兖鄆所并矣  考異曰編遺錄云十月乙未今從</hi>
<hi>薛居正五代史梁紀</hi>　初武安節度使周岳殺閔勗據潭州<hi>見二百五</hi>
<pb n="KR2b0007_WYG_259-32b"/>
<hi>十六卷僖宗光啓二年</hi>邵州刺史鄧處訥聞而哭之諸將入弔處<lb/>
訥曰吾與公等咸受僕射大恩<hi>閔勗檢校尚書右僕射欽化節度使以處訥刺</hi>
<hi>邵州故言受恩路振九國志鄧處訥自唐乾符中從閔勗征蠻于安南勗帥潭署處訥邵州兵馬留後處昌吕</hi>
<hi>翻</hi>今周岳無狀殺之吾欲與公等竭一州之力為僕射<lb/>
報仇可乎<hi>為于為翻</hi>皆曰善於是訓卒厲兵八年乃結朗州<lb/>
刺史雷滿<hi>雷滿與周岳有争肉之仇</hi>共攻潭州克之斬岳自稱留後<lb/>
<hi>鄧處訥甫得潭州而劉建鋒馬殷巳擬其後矣</hi>
乾寧元年春正月乙丑朔赦天下改元　李茂貞入朝<lb/>
<pb n="KR2b0007_WYG_259-33a"/>
大陳兵自衛數日歸鎮　以李匡籌為盧龍節度使<lb/>
二月朱全忠自將撃朱瑄軍于魚山<hi>魚山在鄆州須昌東阿兩縣之間</hi>
瑄與朱瑾合兵攻之兖鄆兵大敗死者萬餘人　以右<lb/>
散騎常侍鄭綮為禮部侍郎同平章事<hi>綮康禮翻云考異曰舊傳  光</hi>
<hi>化初為相恐誤北夢瑣言曰綮雖有詩名本無廊廟之望嘗典廬州吳王楊行密為本州步奏官因有遺闕而</hi>
<hi>笞責之然其儒懦清慎𢎞農常重之昭宗時吳王雄據淮海朝廷務行姑息因盛言鄭公之徳由是登庸中外</hi>
<hi>驚駭太原兵至渭北天子震恐渇於攘却相國奏對請於文宣王諡號中加一哲字其不究時病率此類也按</hi>
<hi>明年李克用舉兵至渭北綮巳罷相今從實錄新紀</hi>綮好詼諧<hi>好呼到翻</hi>多為歇後詩<lb/>
<pb n="KR2b0007_WYG_259-33b"/>
譏嘲時事<hi>歇後者叙所以為詩而歇後語不發</hi>上以為有所藴手注班簿<lb/>
命以為相<hi>班簿注在朝者姓名</hi>聞者大驚堂吏往告之綮笑曰諸<lb/>
君大誤使天下更無人未至鄭綮吏曰特出聖意綮曰<lb/>
果如是奈人笑何既而賀客至綮搔首言曰歇後鄭五<lb/>
作宰相<hi>鄭綮第五為歇後詩時謂之歇後鄭五體</hi>時事可知矣累讓不獲乃<lb/>
視事　以邵州刺史鄧處訥為武安節度使　彰義節<lb/>
度使張鈞薨表其兄鐇為留後<hi>時以涇州為彰義節度鐇甫袁翻</hi>　三<lb/>
月黄州刺史吳討舉州降楊行密<hi>黄州時隷鄂岳鄂岳武昌軍也按新書杜</hi>
<pb n="KR2b0007_WYG_259-34a"/>
<hi>洪傳吳討鄂州永興縣民以土團帥起據黄州</hi>　邢州城中食盡甲申李存孝<lb/>
登城謂李克用曰兒䝉王恩得富貴茍非困于䜛慝安<lb/>
肯捨父子而從仇讎乎願一見王死不恨克用使劉夫<lb/>
人視之夫人引存孝出見克用存孝泥首謝罪曰兒粗<lb/>
立微勞存信逼兒失圖至此<hi>粗坐五翻</hi>克用叱之曰汝遺朱<lb/>
全忠王鎔書毁我萬端<hi>遺唯季翻</hi>亦存信教汝乎囚之歸于<lb/>
晉陽車裂於牙門<hi>筠考異曰太祖紀年錄先獲汴將鄧  安康八軍吏劉藕子潞州所俘供</hi>
<hi>奉官韓歸範皆與存孝連坐同日誅之騎將薛阿檀懼自刺按舊紀克用擒歸範尋遣歸因附表訴寃不聞復</hi>
<pb n="KR2b0007_WYG_259-34b"/>
<hi>往晉陽也薛居正五代史鄧季筠傳後復自邢州逃歸汴紀年錄誤也存孝傳曰武皇出井陘將逼真定存孝</hi>
<hi>面見王鎔陳軍機武皇暴怒誅先獲汴將安康八耳</hi>存孝驍勇克用軍中皆莫及<lb/>
常將騎兵為先鋒所向無敵身被重鎧腰弓髀槊獨舞<lb/>
鐵撾陷陳萬人辟易<hi>被皮義翻重直龍翻撾陟𤓰翻陳讀曰陣下同辟讀曰闢易如字</hi>
每以二馬自隨馬稍乏<hi>言馬稍疲而乏力也</hi>就陳中易之出入如<lb/>
飛克用惜其才意臨刑諸將必為之請<hi>為于偽翻下同</hi>因而釋<lb/>
之既而諸將疾其能竟無一人言者既死克用為之不<lb/>
視事者旬日私恨諸將而於李存信竟無所譴又有薛<lb/>
<pb n="KR2b0007_WYG_259-35a"/>
阿檀者其勇與存孝相侔諸將疾之常不得志密與存<lb/>
孝通存孝誅恐事泄遂自殺自是克用兵勢浸弱而朱<lb/>
全忠獨盛矣<hi>史言克用自翦羽翼故不競干汴</hi>克用表馬師素為邢洺<lb/>
節度使　朱全忠遣軍將張從晦慰撫夀州從晦陵侮<lb/>
刺史江彦温而與諸將夜飲彦温疑其謀已明日盡殺<lb/>
在席諸將以書謝全忠而自殺軍中推其子從頊知軍<lb/>
州事全忠為之腰斬從晦　五月加鎮海節度使錢鏐<lb/>
同平章事　劉建鋒馬殷引兵至澧陵<hi>澧當作醴醴陵在漢臨湘縣界</hi>
<pb n="KR2b0007_WYG_259-35b"/>
<hi>後漢分為醴陵縣隋廢武徳四年分長沙置醴陵縣屬潭州九域志在州東一百六十里</hi>鄧處訥遣<lb/>
邵州指揮使蔣勛鄧繼崇將步騎三千守龍回闗殷先<lb/>
至闗下遣使詣勛勛等以牛酒犒師殷使說勛曰劉驤<lb/>
智勇兼人<hi>觀後姚彦章説馬殷曰公與劉龍驤一體之人此必逸龍字説式芮翻</hi>術家言<lb/>
當興翼軫間<hi>翼軫楚荆州分長沙入軫十六度</hi>今將十萬衆精鋭無敵<lb/>
而君以鄉兵數千拒之難矣<hi>按新書蔣勛鄧繼崇皆邵州土豪所領之兵皆其土</hi>
<hi>人故謂之鄉兵</hi>不如先下之取富貴還鄉里不亦善乎勛等然<lb/>
之謂衆曰東軍許吾屬還<hi>劉建鋒等兵從東來故蔣勛等謂之東兵</hi>士卒皆<lb/>
<pb n="KR2b0007_WYG_259-36a"/>
懽呼弃旗幟鎧仗遁去建鋒令前鋒衣其甲張其旗趨<lb/>
潭州<hi>衣於既翻趨七喻翻</hi>潭人以為邵州兵還不為備建鋒徑入<lb/>
府處訥方宴擒斬之戊辰建鋒入潭州自稱留後　王<lb/>
建攻彭州城中人相食彭州内外都指揮使趙章出降<lb/>
<hi>降户江翻</hi>王先成請築龍尾道屬於女牆<hi>自城外築墱道陂陀而上屬于城上</hi>
<hi>短垣其道前髙後卑後塌于地若龍之垂尾然故謂之龍尾道屬之欲翻女牆即城上短垣所謂陴也</hi>丙<lb/>
子西川兵登城楊晟猶帥衆力戰<hi>帥讀曰率</hi>刀子都虞侯王<lb/>
茂權斬之<hi>文徳元年楊晟得彭州王建攻彭州踰兩朞而後克亦憊矣</hi>獲彭州馬步<lb/>
<pb n="KR2b0007_WYG_259-36b"/>
使安師建建欲使為將師建泣謝曰師建誓與楊司徒<lb/>
同生死不忍復戴日月<hi>復扶又翻</hi>惟速死為惠再三諭之不<lb/>
從乃殺之禮𦵏而祭之更趙章姓名王宗勉王茂權曰<lb/>
宗訓又更王釗名曰宗謹李綰姓名曰王宗綰<hi>更工衡翻</hi>
辛夘中書侍郎同平早事鄭延昌罷為右僕射　朱瑄<lb/>
朱瑾求救於河東李克用遣騎將安福順及弟福慶福<lb/>
遷督精騎五百假道於魏度河應之　武昌節度使杜<lb/>
洪攻黄州<hi>以吳討叛附楊行密也</hi>楊行密遣行營都指揮使朱延<lb/>
<pb n="KR2b0007_WYG_259-37a"/>
夀等救之　六月甲午以宋州刺史張廷範為武寧節<lb/>
度使從朱全忠之請也<hi>徐州先時改感化軍既屬朱全忠復為武寧軍</hi>　蘄州<lb/>
刺史馮敬章邀擊淮南軍朱延夀攻蘄州不克<hi>蘄州武昌巡屬</hi>
<hi>也</hi>　戊午以翰林學士承㫖禮部尚書李谿同平章事<lb/>
方宣制水部郎中知制誥劉崇魯出班掠麻慟哭<hi>强奪取之</hi>
<hi>為掠</hi>上召崇魯問其故對言谿姦邪依附楊復恭西門君<lb/>
遂得在翰林無相業恐危社稷谿竟罷為太子少傅谿<lb/>
鄘之孫也<hi>李鄘見憲宗紀</hi>上師谿為文崔昭緯恐谿為相分已<lb/>
<pb n="KR2b0007_WYG_259-37b"/>
權故使崇魯沮之谿十表自訟醜詆崇魯父符受贓枉法<lb/>
事覺自殺弟崇望與楊復恭深交崇魯庭拜田令孜為<lb/>
朱玫作勸進表<hi>為于偽翻</hi>乃云臣交結内臣何異抱贓唱賊<lb/>
且故事絁巾慘帶不入禁庭<hi>絁巾絹巾也慘淺色絁式支翻</hi>臣果不才<lb/>
崇魯自應上章論列<hi>上時掌翻下上表同</hi>豈於正殿慟哭<hi>豈下有宜字或</hi>
<hi>當字文意乃明</hi>為國不祥無人臣禮乞正其罪詔停崇魯見任<lb/>
<hi>見賢遍翻</hi>谿猶上表不已乞行誅竄表數千言詬詈無所不<lb/>
至<hi>詬古候翻又許候翻劉崇魯固可罪李谿亦褊矣當是時强藩遙制朝廷視當朝宰相特鬼朴耳李谿急</hi>
<pb n="KR2b0007_WYG_259-38a"/>
<hi>於作相將以何為此其所以有都亭驛之禍也</hi>　李克用大破吐谷渾殺赫連<lb/>
鐸擒白義誠<hi>執考異曰舊紀六月壬辰克用攻陷雲州  赫連鐸以薛志勤守雲中按唐太祖紀</hi>
<hi>年錄莊宗列傳薛居正五代史武皇紀皆云大順二年武皇拔雲州鐸奔吐谷渾誤也新紀六月赫連鐸與李</hi>
<hi>克用戰于雲州死之太祖紀年錄十月討李匡籌師次新城邊兵願從者衆赫連鐸白義誠數敗至是窮蹙無</hi>
<hi>歸自縶膝行詣於軍門太祖㣲數其罪命笞而脱之薛史武皇紀吐谷渾傳亦云鐸等來歸命笞而釋之薛志</hi>
<hi>勤傳云王暉據雲州判討平之以志勤為大同防禦使與舊紀異唐末見聞錄六月収雲州處置赫連鐸活擒</hi>
<hi>白義誠進兵幽州界巡檢迴府新紀盖據此今從之</hi>　秋七月李茂貞遣兵攻閬<lb/>
州拔之楊復恭楊守亮楊守信帥其族黨犯圍走<hi>楊復恭等</hi>
<pb n="KR2b0007_WYG_259-38b"/>
<hi>奔閬州見上景福元年帥讀曰率</hi>　禮部侍郎同平章事鄭綮自以不<lb/>
合衆望累表避位詔以太子少保致仕以御史大夫徐<lb/>
彦若為中書侍郎兼吏部尚書同平章事　綿州刺史<lb/>
楊守厚卒其將常再榮舉城降王建　楊復恭守亮守<lb/>
信將自商山奔河東至乾元<hi>萬嵗通天元年分商州豐陽置安業縣乾元元年更</hi>
<hi>名乾元縣屬商州</hi>遇華州兵獲之八月韓建獻于闕下斬于獨<lb/>
栁<hi>復恭父子至是夷矣</hi>李茂貞獻復恭遺守亮書訴致仕之由<hi>遺唯</hi>
<hi>季翻楊復恭致仕見上卷大順二年</hi>云承天門乃隋家舊業<hi>承天門長安太極宫南門</hi>
<pb n="KR2b0007_WYG_259-39a"/>
<hi>隋文帝使宇文愷所營本名昭陽門唐改曰承天門故復恭云然</hi>大姪但積粟訓兵勿<lb/>
貢獻<hi>守亮復光養子故呼為姪</hi>吾於荆榛中立夀王<hi>上本封夀王</hi>纔得尊<lb/>
位廢定䇿國老有如此負心門生天子　昭義節度使<lb/>
康君立詣晉陽謁李克用己未克用㑹諸將飲博酒酣<lb/>
克用語及李存孝流涕不已君立素與李存信善一言<lb/>
忤㫖克用拔劒斫之囚於馬步司<hi>唐末諸鎮皆於馬步司置獄今謂之兵馬</hi>
<hi>司忤五故翻</hi>九月庚申朔出之君立已死<hi>五考異曰薛居正  代史李存孝既</hi>
<hi>死武皇深惜之怒諸將無解愠者君立以一言忤㫖武皇賜酖而殂唐末見聞錄曰八月三十日相公於左街</hi>
<pb n="KR2b0007_WYG_259-39b"/>
<hi>宅夜飲行劒斫損昭義節度使康君立把送馬步司収禁至九月一日放出尋已身薨薛史賜酖恐是文飾其</hi>
<hi>事</hi>克用表雲州刺史薛志誠為昭義留後　冬十月封<lb/>
皇子祤為棣王禊為䖍王<hi>祤兄羽翻禊胡計翻</hi>禋為沂王禕為遂<lb/>
王　劉仁恭數因葢寓獻䇿於李克用<hi>數所角翻下同葢古盍翻</hi>願<lb/>
得兵萬人取幽州克用方攻邢州分兵數千欲納仁恭<lb/>
于幽州不克<hi>此言是年十一月以前事</hi>李匡籌益驕數侵河東之境<lb/>
<hi>數所角翻</hi>克用怒十一月大舉兵攻匡籌拔武州進圍新州<lb/>
<hi>新州領永興<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>山懐安龍門四縣史失其建置之始其地在媯州西北  考異曰唐太祖紀年錄十一月壬辰</hi>
<pb n="KR2b0007_WYG_259-40a"/>
<hi>大軍拔截冦進収楊門九子戊戍下武州甲寅攻新州營于西北隅按十一月己未朔無壬辰戊戍甲寅紀年</hi>
<hi>錄誤今從實錄</hi>　以涇原留後張鐇為彰義節度使　朱全忠<lb/>
遣使至泗州陵慢刺史張諫諫舉州降楊行密<hi>泗州本徐州巡</hi>
<hi>屬自此遂為楊行密所有</hi>行密遣押牙唐令回持茶萬餘斤如汴宋<lb/>
貿易<hi>貿音茂</hi>全忠執令回盡取其茶楊汴始有隙<hi>為全忠攻行密</hi>
<hi>張本</hi>　十二月李匡籌遣大將將步騎數萬救新州李克<lb/>
用選精兵逆戰於段莊大破之<hi>段莊在新州東南</hi>斬首萬餘級<lb/>
生擒將校三百人以練[糸*斥]之<hi>紤充夜翻</hi>徇于城下是夕新州<lb/>
<pb n="KR2b0007_WYG_259-40b"/>
降辛亥進攻媯州<hi>宋白曰媯州東南至幽州二百八十里西南至蔚州二百四十里媯居為</hi>
<hi>翻</hi>壬子匡籌復發兵出居庸闗<hi>復扶又翻下同</hi>克用使精騎當<lb/>
其前以疲之遣步將李存審自他道出其背夾擊之幽<lb/>
州兵大敗殺獲萬計甲寅李匡籌挈其族奔滄州義昌<lb/>
節度使盧彦威利其輜重妓妾遣兵攻之于景城殺之<lb/>
盡俘其衆<hi>重直用翻僖宗光啓元年李全忠得幽州三世十年而滅景城漢成平縣唐屬滄州宋廢</hi>
<hi>為鎮屬瀛州樂夀縣九域志樂夀在瀛州南六十里宋白曰幽州東南至滄州五百五十里妓渠綺翻  考異</hi>
<hi>曰唐太祖紀年作匡儔今從新舊紀傳實錄</hi>存審本姓苻宛丘人克用養以<lb/>
<pb n="KR2b0007_WYG_259-41a"/>
為子<hi>薛史苻存審初從李罕之罕之為諸葛爽所逼出保懐州部下分散存審乃歸李克用</hi>丙辰<lb/>
克用進軍幽州其大將請降匡籌素暗懦初據軍府兄<lb/>
匡威聞之謂諸將曰兄失弟得不出吾家亦復何恨但<lb/>
惜匡籌才短不能保守得及二年幸矣<hi>景福二年匡籌得幽州至是僅</hi>
<hi>及年</hi>二　加匡國節度使王行約檢校侍中　吳討畏杜<lb/>
洪之逼<hi>杜洪攻吳討見上五月</hi>納印請代于楊行密行密以先鋒<lb/>
指揮使瞿章權知黄州<hi>為瞿章為汴兵攻執張本</hi>　是嵗黄連洞蠻<lb/>
二萬圍汀州<hi>黄連洞在汀州寧化縣南今潭飛磜即其地</hi>福建觀察使王潮<lb/>
<pb n="KR2b0007_WYG_259-41b"/>
遣其將李承勲將萬人擊之蠻解去承勲追擊之至漿<lb/>
水口破之閩地略定潮遣僚佐巡州縣勸農桑定租税<lb/>
交好鄰道<hi>好呼到翻</hi>保境息民閩人安之　封州刺史劉謙<lb/>
卒子隠居喪于賀江<hi>賀水源出賀州富川縣石龍亘州城合桂嶺水謂之賀江</hi>土民<lb/>
百餘人謀亂隠一夕盡誅之嶺南節度使劉崇龜召補<lb/>
右都押牙兼賀水鎮使未幾表為封州刺史<hi>劉隠始此</hi>　義勝<lb/>
節度使董昌苛虐<hi>詳考下卷浙東乃威勝節度又按新書方鎮表廣明三年升浙東道</hi>
<hi>觀察為義勝軍節度光啓三年改威勝軍威勝為是</hi>於常賦之外加歛數倍以充<lb/>
<pb n="KR2b0007_WYG_259-42a"/>
貢獻及中外饋遺<hi>歛力贍翻遺唯季翻</hi>每旬發一綱金萬兩銀五<lb/>
千鋌越綾萬五千匹他物稱是<hi>稱尺證翻適相等也</hi>用卒五百人<lb/>
或遇雨雪風水違程則皆死<hi>唐制陸行之程馬日七十里步及驢五十里車三十</hi>
<hi>里水行之程舟之重者泝河日三十里江四十里餘水四十五里空舟泝河四十里江五十里餘水六十里㳂</hi>
<hi>流之舟則輕重同制河日一百五十里江一百里餘水七十里轉運徴歛送納皆準程節其遲速其三峽砥柱</hi>
<hi>之類不拘此限若遇風水淺不得行者即於隨近官司申牒驗記聴折半功不及是則為違程董昌葢計日限</hi>
<hi>程以至長安又不許以雨雪風水準折也</hi>貢奉為天下最由是朝廷以為忠<lb/>
寵命相繼官至司徒同平章事爵隴西郡王昌建生祠<lb/>
<pb n="KR2b0007_WYG_259-42b"/>
于越州制度悉如禹廟<hi>禹廟在越州㑹稽縣東南七里</hi>命民間禱賽者<lb/>
<hi>賽先代翻先祈福於神其後報祠謂之賽</hi>無得之禹廟皆之生祠昌求為越<lb/>
王朝廷未之許昌不恱曰朝廷欲負我矣我累年貢獻<lb/>
無算而惜越王邪有諂之者曰王為越王曷若為越帝<lb/>
於是民間訛言時世將變競相帥填門喧譟請昌為帝<lb/>
<hi>帥讀曰率</hi>昌大喜遣人謝之曰天時未至時至我自為之其<lb/>
僚佐吳瑤都虞候李暢之等皆勸成之吏民獻謠䜟符<lb/>
瑞者不可勝紀<hi>勝音升</hi>其始賞之以錢數百緡既而獻者<lb/>
<pb n="KR2b0007_WYG_259-43a"/>
日多稍減至五百三百而已昌曰䜟云兔子上金牀此<lb/>
謂我也我生太嵗在夘明年復在夘<hi>復扶又翻</hi>二月夘日夘<lb/>
時吾稱帝之秋也<hi>為董昌僭號錢鏐舉兵討之張本</hi>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_259-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百五十九<lb/>
</p>
<p>
</p>
  </div>
</body>
</text>
</TEI>
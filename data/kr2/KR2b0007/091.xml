<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷九十一</head>
    <p>
<pb n="KR2b0007_WYG_091-1a"/>
欽定四庫全書<lb/>
　資治通鑑卷九十一　　　宋　司馬光　撰<lb/>
　　　　　　　　　　　　　　胡三省　音註<lb/>
　晉紀十三<hi>起屠維單閼盡重光大荒落凡三年</hi>
　　中宗元皇帝中<lb/>
大興二年春二月劉遐徐龕擊周撫於寒山破斬之<hi>魏收</hi>
<hi>地形志彭城郡彭城縣有寒山龕苦含翻</hi>初掖人蘇峻帥鄉里數千家結壘<lb/>
以自保逺近多附之<hi>掖縣屬東萊郡蘇峻傳云長廣掖人據志長廣郡有挺縣無掖縣帥</hi>
<pb n="KR2b0007_WYG_091-1b"/>
<hi>讀曰率</hi>曹嶷惡其彊將攻之峻率衆浮海來奔<hi>嶷魚力翻惡烏路翻</hi>
帝以峻為鷹揚將軍<hi>沈約志鷹揚將軍建安中曹公以命曹洪</hi>助劉遐討周<lb/>
撫有功詔以遐為臨淮太守峻為淮陵内史<hi>惠帝元康七年分臨</hi>
<hi>淮置淮陵郡其地當在唐沂州臨沂縣界宋白曰泗州招信縣本漢淮陵縣</hi>　石勒遣左長<lb/>
史王修獻捷於漢漢主曜遣兼司徒郭汜授勒太宰領<lb/>
大將軍進爵趙王加殊禮出警入蹕如曹公輔漢故事<lb/>
<hi>汜音祀</hi>拜王修及其副劉茂皆為將軍封列矦修舍人曹<lb/>
平樂從修至粟邑<hi>樂音洛</hi>因留仕漢言於曜曰大司馬遣<lb/>
<pb n="KR2b0007_WYG_091-2a"/>
修等來<hi>曜初即位以勒為大司馬故稱之</hi>外表至誠内覘大駕彊弱俟<lb/>
其復命將襲乗輿<hi>覘丑亷翻乗繩證翻</hi>時漢兵實疲弊曜信之乃<lb/>
追汜還斬修於市三月勒還至襄國劉茂逃歸言修死<lb/>
狀勒大怒曰孤事劉氏於人臣之職有加矣彼之基業<lb/>
皆孤所為今既得志還欲相圖趙王趙帝孤自為之何<lb/>
待於彼邪乃誅曹平樂三族<hi>為劉石相攻張木</hi>　帝令羣臣議<lb/>
郊祀尚書令刁協等以為宜須還洛乃修之司徒荀組<lb/>
等曰漢獻帝都許即行郊祀<hi>范書漢獻帝建安元年郊祀上帝於安邑是年七月</hi>
<pb n="KR2b0007_WYG_091-2b"/>
<hi>至洛陽復郊祀上帝八月遷許無郊祀之事或别見他書也晉書禮志載組議云獻帝遷許即便立郊葢郊祀</hi>
<hi>不在遷許之年也</hi>何必洛邑帝從之立郊丘於建康城之己地<lb/>
辛夘帝親祀南郊以未有北郊<hi>按成帝咸和八年始於覆舟山南立北郊</hi>并<lb/>
地祇合祭之詔琅邪恭王宜稱皇考賀循曰禮子不敢<lb/>
以己爵加於父<hi>此前漢師丹引禮以為言事見三十三卷漢哀帝建平元年</hi>乃止<lb/>
初蓬陂塢主陳川<hi>蓬陂即左傳之蓬澤在浚儀縣</hi>自稱陳留太守<hi>守式又翻</hi>
祖逖之攻樊雅也川遣其將李頭助之頭力戰有功逖<lb/>
厚遇之頭每嘆曰得此人為主吾死無恨川聞而殺之<lb/>
<pb n="KR2b0007_WYG_091-3a"/>
頭黨馮寵帥其衆降逖川益怒大掠豫州諸郡逖遣兵<lb/>
擊破之夏四月川以浚儀叛降石勒<hi>浚儀縣屬陳留郡故大梁也帥讀曰</hi>
<hi>率降户江翻下同</hi>　周撫之敗走也徐龕部將于藥追斬之及<lb/>
朝廷論功而劉遐先之<hi>先悉薦翻</hi>龕怒以泰山叛降石勒自<lb/>
稱兖州刺史　漢王曜還都長安<hi>自粟邑還長安遂定都也</hi>立妃羊<lb/>
氏為皇后<hi>即惠帝羊皇后曜納羊后見八十七卷懷帝永嘉五年</hi>子熈為皇太子<lb/>
封子襲為長樂王<hi>樂音洛</hi>闡為太原王冲為淮南王敞為<lb/>
齊王高為魯王徽為楚王諸宗室皆進封郡王羊氏即<lb/>
<pb n="KR2b0007_WYG_091-3b"/>
故惠帝后也曜嘗問之曰吾如何司馬家兒羊氏曰陛<lb/>
下開基之聖主彼亡國之暗夫何可並言彼貴為帝王<lb/>
有一婦一子及身三耳曽不能庇妾於爾時實不欲生<lb/>
意謂世間男子皆然自奉巾櫛已來始知天下自有丈<lb/>
夫耳曜甚寵之頗干預國事　南陽王保自稱晉王改<lb/>
元建康置百官以張寔為征西大將軍開府儀同三司<lb/>
陳安自稱秦州刺史降于漢又降于成上邽大飢士衆<lb/>
困迫張春奉保之南安祁山<hi>之徃也</hi>寔遣韓璞帥步騎五<lb/>
<pb n="KR2b0007_WYG_091-4a"/>
千救之陳安退保緜諸<hi>緜諸道前漢屬天水郡後漢晉省水經註緜諸水厯緜諸故道</hi>
<hi>北東東入清水清水東南注渭</hi>保歸上邽未㡬保復為安所逼<hi>㡬居豈翻復扶</hi>
<hi>又翻</hi>寔遣其將宋毅救之安乃退　江東大饑詔百官各<lb/>
上封事益州刺史應詹上疏曰<hi>詹自益州刺史還建康</hi>元康以來<lb/>
賤經尚道以𤣥虚宏放為夷達<hi>夷曠也</hi>以儒術清儉為鄙<lb/>
俗宜崇奬儒官以新俗化　祖逖攻陳川于蓬關石勒<lb/>
遣石虎將兵五萬救之戰于浚儀逖兵敗退屯梁國勒<lb/>
又遣桃豹將兵至蓬關逖退屯淮南<hi>此淮南郡治夀春</hi>虎徙川<lb/>
<pb n="KR2b0007_WYG_091-4b"/>
部衆五千户于襄國留豹守川故城　石勒遣石虎擊<lb/>
鮮卑日六延於朔方大破之斬首二萬級俘虜三萬餘<lb/>
人孔萇攻幽州諸郡悉取之段匹磾士衆饑散欲移保<lb/>
上谷<hi>晉志上谷郡治沮陽縣秦置郡在谷之上頭故名焉</hi>代王鬱律勒兵將擊之<lb/>
匹磾棄妻子奔樂陵依邵續<hi>樂陵郡治厭次續保之以奉晉</hi>　曹嶷遣<lb/>
使賂石勒請以河為境勒許之<hi>嶷已縁河置戌矣今賂勒請以河為境者懼勒</hi>
<hi>之侵軼也</hi>　梁州刺史周訪擊杜曽大破之馬雋等執曽以<lb/>
降訪斬之并獲荆州刺史第五猗送於武昌訪以猗本<lb/>
<pb n="KR2b0007_WYG_091-5a"/>
中朝所署<hi>朝直遥翻</hi>加有時望白王敦不宜殺敦不聽而斬<lb/>
之<hi>猗從杜曽事始八十九年愍帝建興四年</hi>初敦患杜曽難制謂訪曰若擒<lb/>
曽當相論為荆州及曽死而敦不用王廙在荆州<hi>廙羊至翻</hi>
<hi>又逸職翻</hi>多殺陶侃將佐<hi>將即亮翻</hi>以皇甫方回為侃所敬責其<lb/>
不詣已收斬之士民怨怒上下不安帝聞之徴廙為散<lb/>
騎常侍以周訪代廙為荆州刺史王敦忌訪威名意難<lb/>
之從事中郎郭舒說敦曰鄙州雖荒弊乃用武之國不<lb/>
可以假人宜自領之<hi>郭舒先在荆州歴事劉𢎞王澄説輸芮翻</hi>訪為梁州足<lb/>
<pb n="KR2b0007_WYG_091-5b"/>
矣敦從之六月丙子詔加訪安南將軍餘如故訪大怒<lb/>
敦手書譬解并遺玉環玉椀以申厚意<hi>遺于季翻</hi>訪抵之於<lb/>
地曰吾豈賈豎可以寶悅邪<hi>賈音古</hi>訪在襄陽務農訓兵<lb/>
隂有圖敦之志守宰有缺輒補然後言上<hi>上時掌翻</hi>敦患之<lb/>
而不能制魏該為胡冦所逼自宜陽率衆南遷新野<hi>魏該</hi>
<hi>自懐帝末屯宜陽界一泉塢宜陽縣屬𢎞農郡新野縣漢屬南陽郡晉屬義陽郡</hi>助周訪討杜<lb/>
曽有功拜順陽太守趙固死郭誦留屯陽翟<hi>陽翟縣漢屬潁川郡</hi>
<hi>晉屬河南郡</hi>石生屢攻之不能克　漢主曜立宗廟社稷南<lb/>
<pb n="KR2b0007_WYG_091-6a"/>
北郊於長安詔曰吾之先興於北方光文立漢宗廟以<lb/>
從民望<hi>見八十五卷惠帝永興元年</hi>今宜改國號以單于為祖亟議<lb/>
以聞羣臣奏光文始封盧奴伯<hi>晉成都王穎封劉淵為盧奴伯</hi>陛下又<lb/>
王中山中山趙分也<hi>王于况翻分扶問翻</hi>請改國號為趙從之以<lb/>
冒頓配天<hi>冒莫北翻</hi>光文配上帝　徐龕冦掠濟岱<hi>岱泰山也龕冦</hi>
<hi>掠濟岱之間濟子禮翻</hi>破東莞<hi>沈約志武帝太康元年分琅邪立東莞郡晉志東莞故魯鄆邑劉昫</hi>
<hi>曰唐沂州沂水縣漢東莞縣地宋白曰春秋莒魯爭鄆杜預註云城陽姑幕縣南有員亭即鄆也俗變其字耳</hi>
<hi>十三州志云有東西二鄆魯昭公所居者為西鄆兖州東平郡是也莒魯所爭者為東鄆漢東莞縣是也莞音</hi>
<pb n="KR2b0007_WYG_091-6b"/>
<hi>官</hi>帝問將帥可以討龕者於王導<hi>將即亮翻帥所類翻</hi>導以為太<lb/>
子左衛率泰山羊鑒龕之州里冠族<hi>冠古玩翻</hi>必能制之鑒<lb/>
深辭才非將帥郗鑒亦表鑒非才不可使導不從秋八<lb/>
月以羊鑒為征虜將軍征討都督督徐州刺史蔡豹臨<lb/>
淮太守劉遐鮮卑段文鴦等討之<hi>段文鴦時從其兄匹磾在厭次</hi>　冬<lb/>
石勒左右長史張敬張賓左右司馬張屈六程遐等勸<lb/>
勒稱尊號勒不許十一月將佐等復請勒稱大將軍大<lb/>
單于領冀州牧趙王<hi>復扶又翻單音蟬</hi>依漢昭烈在蜀魏武在<lb/>
<pb n="KR2b0007_WYG_091-7a"/>
鄴故事以河内等二十四郡為趙國太守皆為内史凖<lb/>
禹貢復冀州之境<hi>時以河内魏汲頓丘平原清河鉅鹿常山中山長樂樂平趙國廣平陽平</hi>
<hi>章武勃海河間上黨定襄范陽漁陽武邑燕國樂陵二十四郡為趙國凖禹貢魏武復冀州之境南至孟津西</hi>
<hi>達龍門東至于河北至塞垣</hi>以大單于鎮撫百蠻罷并朔司三州<hi>晉未</hi>
<hi>嘗置朔州此罷朔州未知誰所置也</hi>通置部司以監之勒許之戊寅即趙<lb/>
王位<hi>石勒字世龍</hi>大赦依春秋時列國稱元年初勒以世亂<lb/>
律令煩多命法曹令史貫志<hi>貫姓也志其名</hi>采集其要作辛亥<lb/>
制五千文施行十餘年乃用律令以理曹參軍上黨續<lb/>
<pb n="KR2b0007_WYG_091-7b"/>
咸為律學祭酒<hi>姓譜帝舜七友有續牙曰晉大夫狐鞫居食采於續號續簡伯後以為氏</hi>咸<lb/>
用法詳平國人稱之以中壘將軍支雄<hi>中壘將軍後趙創置</hi>游擊<lb/>
將軍王陽領門臣祭酒<hi>勒置經學祭酒律學祭酒史學祭酒門臣祭酒</hi>專主胡<lb/>
人辭訟重禁胡人不得陵侮衣冠華族<hi>華族中華之族也勒胡人也能</hi>
<hi>禁其醜類不使陵暴華人及衣冠之士晉文公初欲俘陽樊之民殆有愧焉</hi>號胡為國人遣<lb/>
使循行州郡勸課農桑朝㑹始用天子禮樂衣冠儀物<lb/>
從容可觀矣<hi>朝直遥翻從于容翻</hi>加張賓大執灋專總朝政<hi>朝直遥翻</hi>
<hi>下同</hi>以石虎為單于元輔都督禁衛諸軍事尋加驃騎將<lb/>
<pb n="KR2b0007_WYG_091-8a"/>
軍侍中開府賜爵中山公<hi>驃匹妙翻</hi>自餘羣臣授位進爵各<lb/>
有差張賔任遇優顯羣臣莫及而謙虛敬慎開懷下士<lb/>
屏絶阿私<hi>屏必郢翻</hi>以身帥物<hi>帥讀曰率</hi>入則盡規出則歸美勒<lb/>
甚重之每朝常為之正容貌簡辭令呼曰右矦而不敢<lb/>
名<hi>史言張賔有大臣之節所以膺石勒之禮貌為于偽翻</hi>　十二月乙亥大赦<lb/>
平州刺史崔毖自以中州人望鎮遼東<hi>毖崔琰之曽孫琰在魏時為冀</hi>
<hi>州人士之首子孫遂為冀州冠族毖音袐</hi>而士民多歸慕容廆<hi>廆户罪翻</hi>心不平<lb/>
數遣使招之皆不至<hi>數所角翻</hi>意廆拘留之乃隂説高句麗<lb/>
<pb n="KR2b0007_WYG_091-8b"/>
段氏宇文氏使共攻之<hi>說輸芮翻句音如字又音駒麗力知翻</hi>約滅廆分<lb/>
其地毖所親勃海高瞻力諫毖不從三國合兵代廆諸<lb/>
將請擊之廆曰彼為崔毖所誘欲邀一切之利軍勢初<lb/>
合其鋒甚鋭不可與戰當固守以挫之彼烏合而來<hi>飛鳥</hi>
<hi>見食羣集而聚啄之人或驚之則四散飛去故兵以利合無所統一者謂之烏合</hi>既無統壹莫<lb/>
相歸服乆必攜貳一則疑吾與毖詐而覆之二則三國<lb/>
自相猜忌待其人情離貳然後擊之破之必矣三國進<lb/>
攻棘城廆閉門自守遣使獨以牛酒犒宇文氏<hi>使疏吏翻犒苦</hi>
<pb n="KR2b0007_WYG_091-9a"/>
<hi>告翻</hi>二國疑宇文氏與廆有謀各引兵歸<hi>兵法所謂合則能離之慕容廆</hi>
<hi>有焉</hi>宇文大人悉獨官曰二國雖歸吾當獨取之宇文氏<lb/>
士卒數十萬連營口四十里廆使召其子翰於徒河<hi>翰自愍帝</hi>
<hi>建興元年鎮徒河</hi>翰遣使白廆曰悉獨官舉國為冦彼衆我寡<lb/>
易以計破難以力勝今城中之衆足以禦冦翰請為奇<lb/>
兵於外伺其間而擊之<hi>間古莧翻下同</hi>内外俱奮使彼震駭不<lb/>
知所備破之必矣今并兵為一彼得專意攻城無復它<lb/>
虞<hi>虞防也備也復扶又翻下同</hi>非䇿之得者也且示衆以怯恐士氣<lb/>
<pb n="KR2b0007_WYG_091-9b"/>
不戰先沮矣<hi>沮在呂翻</hi>廆猶疑之遼東韓夀言於廆曰悉獨<lb/>
官有憑陵之志將驕卒惰軍不堅宻若奇兵卒起<hi>卒讀曰猝</hi>
掎其無備必破之䇿也<hi>掎舉綺翻偏引曰掎又從後牽曰掎</hi>廆乃聽翰留<lb/>
徒河悉獨官聞之曰翰素名驍果<hi>驍堅堯翻</hi>今不入城或能<lb/>
為患當先取之城不足憂乃分遣數千騎襲翰翰知之<lb/>
詐為段氏使者逆於道曰慕容翰乆為吾患聞當擊之<lb/>
吾已嚴兵相待宜速進也使者既去翰即出城設伏以<lb/>
待之宇文氏之騎見使者大喜馳行不復設備進入伏<lb/>
<pb n="KR2b0007_WYG_091-10a"/>
中翰奮擊盡獲之乘勝徑進遣間使語廆出兵大戰<hi>投間</hi>
<hi>隙而行故謂之間使間古莧翻</hi>廆使其子皝與長史裴嶷將精鋭為前<lb/>
鋒<hi>皝呼廣翻</hi>自將大兵繼之悉獨官初不設備聞廆至驚悉<lb/>
衆出戰前鋒始交翰將千騎從旁直入其營縱火焚之<lb/>
<hi>將即亮翻</hi>衆皆惶擾不知所為遂大敗悉獨官僅以身免廆<lb/>
盡俘其衆獲皇帝玉璽三鈕<hi>皇帝璽即宇文大人普回出獵所得者璽斯氏翻</hi>
崔毖聞之懼使其兄子燾詣棘城偽賀㑹三國使者亦<lb/>
至請和曰非我本意崔平州教我耳廆以示燾臨之以<lb/>
<pb n="KR2b0007_WYG_091-10b"/>
兵燾懼首服<hi>首式救翻</hi>廆乃遣燾歸謂毖曰降者上䇿走者<lb/>
下䇿也引兵隨之毖與數十騎棄家犇高句麗其衆悉<lb/>
降於廆<hi>降户江翻</hi>廆以其子仁為征虜將軍鎮遼東<hi>為仁以遼東與</hi>
<hi>皝爭國張本</hi>官府市里案堵如故高句麗將如奴子據于河<lb/>
城廆遣將軍張綂掩擊擒之俘其衆千餘家以崔燾高<lb/>
瞻韓恒石琮歸于棘城待以客禮恒安平人琮鑒之孫<lb/>
也<hi>石鑒事武帝惠帝位通顯</hi>廆以高瞻為將軍瞻稱疾不就廆數臨<lb/>
候之<hi>數所角翻</hi>撫其心曰君之疾在此不在它也今晉室䘮<lb/>
<pb n="KR2b0007_WYG_091-11a"/>
亂孤欲與諸君共清世難<hi>䘮息浪翻難乃旦翻</hi>翼戴帝室君中州<lb/>
望族宜同斯願柰何以華夷之異介然踈之哉<hi>介然堅正不移</hi>
<hi>之貌</hi>夫立功立事惟問志略何如耳華夷何足問乎<hi>以瞻薄廆</hi>
<hi>起於東夷不肯委身事之故有是言</hi>瞻猶不起廆頗不平龍驤主簿宋該<lb/>
與瞻有隙<hi>廆進號龍驤將軍以該為府主簿驤思將翻</hi>勸廆除之廆不從瞻<lb/>
以憂卒　初鞠羡既死<hi>鞠羡死見八十六卷懷帝永嘉元年</hi>茍晞復以羡<lb/>
子彭為東萊太守<hi>復扶又翻</hi>㑹曹嶷狥青州<hi>事見八十七卷永嘉三年嶷魚</hi>
<hi>力翻</hi>與彭相攻嶷兵雖彊郡人皆為彭死戰<hi>為于偽翻</hi>嶷不能<lb/>
<pb n="KR2b0007_WYG_091-11b"/>
克久之彭歎曰今天下大亂彊者為雄曹亦鄉里<hi>彭與嶷皆</hi>
<hi>齊人</hi>為天所相<hi>相悉亮翻</hi>茍可依憑即為民主何必與之力爭<lb/>
使百姓肝腦塗地吾去此則禍自息矣郡人以為不可<lb/>
爭獻拒嶷之䇿彭一無所用與鄉里千餘家浮海歸崔<lb/>
毖北海鄭林客於東萊彭嶷之相攻林情無彼此嶷賢<lb/>
之不敢侵掠彭與之俱去比至遼東<hi>比必寐翻</hi>毖已敗乃歸<lb/>
慕容廆廆以彭參龍驤軍事遺鄭林車牛粟帛<hi>遺于季翻</hi>皆<lb/>
不受躬耕于野宋該勸廆獻捷江東廆使該為表裴嶷<lb/>
<pb n="KR2b0007_WYG_091-12a"/>
奉之并所得三璽詣建康獻之高句麗數冦遼東<hi>句如字又</hi>
<hi>音駒麗力知翻數所角翻</hi>廆遣慕容翰慕容仁伐之高句麗王乙弗<lb/>
利逆來求盟翰仁乃還<hi>還從宣翻又如字</hi>　是嵗蒲洪降趙<hi>考</hi>
<hi>異曰三十國晉春秋洪降劉曜在大興元年案元年曜未都長安晉書洪載記無年但云曜僭號長安洪歸曜</hi>
<hi>故置是年</hi>趙主曜以洪為率義侯　屠各路松多起兵於新<lb/>
平扶風以附晉王保<hi>屠直於翻</hi>保使其將楊曼王連據陳倉<lb/>
張顗周庸據隂宻松多據草壁<hi>水經註隴山西南降隴城北有松多川葢松多</hi>
<hi>據此因以為地名草壁在隂宻之東顗魚豈翻</hi>秦隴氐𦍑多應之趙主曜遣諸<lb/>
<pb n="KR2b0007_WYG_091-12b"/>
將攻之不克曜自將擊之<hi>將即亮翻</hi>
三年春正月曜攻陳倉王連戰死楊曼犇南氐<hi>氏種之居陳倉</hi>
<hi>南者即仇池楊氏也</hi>曜進抜草壁路松多犇隴城又抜隂宻晉王<lb/>
保懼遷于桑城<hi>水經註洮水自臨洮縣東北流過索西城又北出門峽又東北逕桑城東又北</hi>
<hi>逕安故縣保欲自桑城奔河西也</hi>曜還長安以劉雅為大司徒張春謀<lb/>
奉晉王保奔涼州張寔遣其將隂監將兵迎之聲言翼<lb/>
衛其實拒之　段末柸攻段匹磾破之<hi>磾丁奚翻</hi>匹磾謂邵<lb/>
續曰吾本夷狄以慕義破家君不忘乆要<hi>要一遥翻久要舊約也</hi>
<pb n="KR2b0007_WYG_091-13a"/>
請相與共擊末柸續許之遂相與追擊末柸大破之匹<lb/>
磾與弟文鴦攻薊<hi>匹磾奔邵續薊為石氏所取薊音計</hi>後趙王勒知續勢<lb/>
孤<hi>是時劉石國號皆曰趙史以石趙為後趙以别之</hi>遣中山公虎將兵圍厭次<lb/>
<hi>厭於琰翻</hi>孔萇攻續别營十一皆下之二月續自出擊虎虎<lb/>
伏騎斷其後<hi>斷丁管翻</hi>遂執續使降其城<hi>欲使續降厭次城也降户江翻下同</hi>
續呼兄子竺等謂曰吾志欲報國不幸至此汝等努力<lb/>
奉匹磾為主勿有貳心匹磾自薊還未至厭次聞續已<lb/>
没衆懼而散復為虎所遮<hi>復扶又翻下同</hi>文鴦以親兵數百力<lb/>
<pb n="KR2b0007_WYG_091-13b"/>
戰始得入城與續子緝兄子存竺等嬰城固守虎送續<lb/>
於襄國勒以為忠釋而禮之以為從事中郎因下令自<lb/>
今克敵獲士人毋得擅殺必生致之<hi>勒禮續而終於殺續所以令生致士</hi>
<hi>人者不過欲使之從已耳</hi>吏部郎劉𦙍聞續被攻<hi>被皮義翻</hi>言於帝曰北<lb/>
方藩鎮盡矣惟餘邵續而已如使復為石虎所滅孤義<lb/>
士之心阻歸本之路愚謂宜發兵救之<hi>𦙍續所遣也事見八十九卷愍</hi>
<hi>帝建興二年</hi>帝不能從聞續已没乃下詔以續位任授其子<lb/>
緝　趙將尹安宋始宋恕趙慎四軍屯洛陽叛降後趙<lb/>
<pb n="KR2b0007_WYG_091-14a"/>
<hi>漢主曜改國號曰趙石勒稱趙王同在上年而勒併曜始得中原故以後趙别之</hi>後趙將石生<lb/>
引兵赴之安等復叛降司州刺史李矩<hi>復扶又翻</hi>矩使潁川<lb/>
太守郭黙將兵入洛石生虜宋始一軍北渡河於是河<lb/>
南之民皆相帥歸矩<hi>帥讀曰率</hi>洛陽遂空　三月裴嶷至建<lb/>
康<hi>嶷魚力翻</hi>盛稱慕容廆之威德賢雋皆為之用朝廷始重<lb/>
之<hi>朝廷始以裔夷待慕容今以嶷言始重之</hi>帝謂嶷曰卿中朝名臣<hi>朝直遥翻</hi>當<lb/>
留江東朕别詔龍驤送卿家屬嶷曰臣少䝉國恩出入<lb/>
省闥<hi>嶷仕西朝厯中書侍郎給事黄門郎故云然少詩照翻</hi>若得復奉輦轂臣之<lb/>
<pb n="KR2b0007_WYG_091-14b"/>
至榮但以舊京淪没山陵穿毁雖名臣宿將莫能雪恥<lb/>
<hi>復扶又翻將即亮翻</hi>獨慕容龍驤竭忠王室志除凶逆故使臣萬<lb/>
里歸誠今臣來而不返必謂朝廷以其僻陋而棄之孤<lb/>
其嚮義之心使懈體於討賊<hi>體當依載記作怠懈居隘翻</hi>此臣之所<lb/>
甚惜是以不敢狥私而忘公也<hi>謂留江東乃是狥一身之私計歸棘城則可輔</hi>
<hi>廆以討賊乃天下之公義也嶷之心葢以廆可與共功名鄙晉之君臣宴安江沱為不足與共事而已</hi>帝<lb/>
曰卿言是也乃遣使隨嶷拜廆安北將軍平州刺史<hi>使疏</hi>
<hi>吏翻</hi>　閏月以周顗為尚書左僕射<hi>顗魚豈翻</hi>　晉王保將張<lb/>
<pb n="KR2b0007_WYG_091-15a"/>
春楊次與别將楊韜不協勸保誅之且請擊陳安保皆<lb/>
不從夏五月春次幽保殺之保體肥大重八百斤喜睡<lb/>
好讀書<hi>喜許記翻好呼到翻</hi>而暗弱無斷故及於難<hi>斷丁亂翻難乃旦翻</hi>保<lb/>
無子張春立宗室子瞻為世子稱大將軍保衆散犇涼<lb/>
州者萬餘人陳安表於趙主曜請討瞻等曜以安為大<lb/>
將軍擊瞻殺之張春犇枹罕<hi>枹罕縣前漢屬金城後漢屬隴西郡張軌分屬晉興</hi>
<hi>郡唐為河州枹音膚</hi>安執楊次於保柩前斬之因以祭保安以天<lb/>
子禮𦵏保於上邽諡曰元王　羊鑒討徐龕頓兵下邳<lb/>
<pb n="KR2b0007_WYG_091-15b"/>
不敢前蔡豹敗龕於檀丘<hi>檀丘在魯國卞縣東南敗補邁翻</hi>龕求救於<lb/>
後趙後趙王勒遣其將王伏都救之又使張敬將兵為<lb/>
之後繼勒多所邀求而伏都淫暴龕患之張敬至東平<lb/>
龕疑其襲已乃斬伏都等三百餘人復來請降<hi>復扶又翻降户</hi>
<hi>江翻下同</hi>勒大怒命張敬據險以守之<hi>據險守龕欲持乆以弊之也</hi>帝亦<lb/>
惡龕反覆不受其降<hi>惡烏路翻</hi>敕鑒豹以時進討鑒猶疑憚<lb/>
不進尚書令刁協劾奏鑒免死除名以蔡豹代領其兵<lb/>
王導以所舉失人乞自貶帝不許　六月後趙孔萇攻<lb/>
<pb n="KR2b0007_WYG_091-16a"/>
段匹磾<hi>磾丁奚翻</hi>恃勝而不設備段文鴦襲擊大破之　京<lb/>
兆人劉𢎞客居涼州天梯山<hi>武威姑臧城南有天梯山</hi>以妖術惑衆<lb/>
從受道者千餘人<hi>妖於驕翻</hi>西平元公張寔左右皆事之帳<lb/>
下閻涉牙門趙卭皆𢎞鄉人𢎞謂之曰天與我神璽應<lb/>
王涼州<hi>璽斯氏翻王于况翻</hi>涉卬信之宻與寔左右十餘人謀殺<lb/>
寔奉𢎞為主寔弟茂知其謀請誅𢎞寔令牙門將史初<lb/>
收之未至涉等懷刃而入殺寔於外寢<hi>作考異曰晉書  閻沙趙卬又</hi>
<hi>云寔知其謀收劉𢎞殺之据晉春秋作閻涉趙卬又𢎞死在寔被殺後今從之</hi>𢎞見史初至謂<lb/>
<pb n="KR2b0007_WYG_091-16b"/>
曰使君已死殺我何為初怒截其舌而囚之轘於姑臧<lb/>
市<hi>轘胡悍翻車裂也涼州及武威郡皆治姑臧縣</hi>誅其黨與數百人左司馬隂<lb/>
元等以寔子駿尚幼推張茂為涼州刺史西平公赦其<lb/>
境内以駿為撫軍將軍　丙辰趙將解虎及長水校尉<lb/>
尹車謀反與巴酋句徐厙彭等相結<hi>解户買翻酋慈由翻下同句古侯翻</hi>
<hi>厙音舍皆姓也</hi>事覺虎車皆伏誅趙主曜囚徐彭等五十餘人<lb/>
于阿房將殺之<hi>阿房即秦阿房宫舊基亦謂之阿城</hi>光禄大夫游子逺諫<lb/>
曰聖王用刑惟誅元惡而已不宜多殺爭之叩頭流血<lb/>
<pb n="KR2b0007_WYG_091-17a"/>
曜怒以為助逆而囚之盡殺徐彭等尸諸市十日乃投<lb/>
於水於是巴衆盡反推巴酋句渠知為主自稱大秦改<lb/>
元曰平趙四山氐𦍑巴羯應之者三十餘萬關中大亂<lb/>
城門晝閉子逺又從獄中上表諫爭<hi>爭讀曰諍</hi>曜手毁其表<lb/>
曰大荔奴<hi>大荔戎種落之名子逺葢戎出也</hi>不憂命在須臾猶敢如此<lb/>
嫌死晚邪叱左右速殺之中山王雅郭汜朱紀呼延晏<lb/>
等諫曰子逺幽囚禍在不測猶不忘諫爭<hi>汜音祀爭讀曰諍</hi>忠<lb/>
之至也陛下縱不能用奈何殺之若子逺朝誅臣等亦<lb/>
<pb n="KR2b0007_WYG_091-17b"/>
當夕死以彰陛下之過天下將皆捨陛下而去陛下誰<lb/>
與居乎曜意解乃赦之曜敕内外戒嚴將自討渠知子<lb/>
逺又諫曰陛下誠能用臣䇿一月可定大駕不必親征<lb/>
也曜曰卿試言之子逺曰彼非有大志欲圖非望也<hi>謂帝</hi>
<hi>王之事非常人所望</hi>直畏陛下威刑欲逃死耳陛下莫若廓然大<lb/>
赦與之更始<hi>更工衡翻</hi>應前日坐虎車等事其家老弱没入<lb/>
奚官者皆縱遣之使之自相招引聽其復業彼既得生<lb/>
路何為不降<hi>降户江翻下同</hi>若其中自知罪重屯結不散者願<lb/>
<pb n="KR2b0007_WYG_091-18a"/>
假臣弱兵五千必為陛下梟之<hi>梟不孝鳥說文日至捕梟磔之以頭掛木上故</hi>
<hi>今謂掛首為梟首為于偽翻梟堅堯翻</hi>不然今反者彌山被谷<hi>彌滿也被皮義翻</hi>
雖以天威臨之恐非嵗月可除也曜大悅即日大赦以<lb/>
子逺為車騎大將軍開府儀同三司都督雍秦征討諸<lb/>
軍事子逺屯于雍城<hi>雍于用翻</hi>降者十餘萬移軍安定反者<lb/>
皆降惟句氏宗黨五千餘家保于隂宻進攻滅之遂引<lb/>
兵巡隴右先是氐𦍑十餘萬落據險不服<hi>先悉薦翻</hi>其酋虛<lb/>
除權渠自號秦王子逺進造其壁<hi>造七到翻</hi>權渠出兵拒之<lb/>
<pb n="KR2b0007_WYG_091-18b"/>
五戰皆敗權渠欲降其子伊餘大言于衆曰徃者劉曜<lb/>
自來猶無若我何况此偏師何謂降也帥勁卒五萬晨<lb/>
壓子逺壘門<hi>帥讀曰率</hi>諸將欲擊之子逺曰伊餘勇悍當今<lb/>
無敵所將之兵復精于我<hi>復扶又翻</hi>又其父新敗怒氣方盛<lb/>
其鋒不可當也不如緩之使氣竭而後擊之乃堅壁不<lb/>
戰伊餘有驕色子逺伺其無備<hi>伺相吏翻</hi>夜勒兵蓐食旦值<lb/>
大風塵昏子逺悉衆出掩之生擒伊餘盡俘其衆權渠<lb/>
大懼被髪剺面請降<hi>被皮義翻剺力之翻以刀劃面也</hi>子逺啟曜以權<lb/>
<pb n="KR2b0007_WYG_091-19a"/>
渠為征西將軍西戎公<hi>啟開也開陳其事以白于上謂之啟</hi>分徙伊餘兄<lb/>
弟及其部落二十餘萬口于長安曜以子逺為大司徒<lb/>
録尚書事曜立太學選民之神志可教者千五百人擇<lb/>
儒臣以教之作酆明觀<hi>觀古玩翻下同</hi>及西宫起陵霄臺于滈<lb/>
池<hi>司馬彪曰滈在上林苑中孟康曰長安西南有滈池古史考曰武王遷鎬長安豐亭鎬池也滈與鎬同下</hi>
<hi>老翻</hi>又于霸陵西南營夀陵侍中喬豫和苞上疏諫以為<lb/>
衛文公承亂亡之後節用愛民營建宫室得其時制故<lb/>
能興康叔之業延九百之祚<hi>衛為狄人所滅文公徙居楚丘大布之衣大帛之冠</hi>
<pb n="KR2b0007_WYG_091-19b"/>
<hi>務材訓農通商惠工始建城市而營宮室得其時制百姓悦之國家殷富衛以復興自康叔始封于衛至秦始</hi>
<hi>滅延祚九百餘年</hi>前奉詔書營酆明觀市道細民咸譏其奢曰<lb/>
以一觀之功足以平涼州矣<hi>言以起一觀之功力足以平河西張氏</hi>今又<lb/>
欲擬阿房而建西宫法瓊臺而起陵霄其為勞費億萬<lb/>
酆明若以資軍旅乃可兼呉蜀而壹齊魏矣<hi>呉謂晉蜀謂李特齊</hi>
<hi>謂曹嶷魏謂石勒</hi>又聞營建壽陵周圍四里深三十五丈<hi>深式禁翻</hi>
以銅為椁飾以黄金功費若此殆非國内所能辦也秦<lb/>
始皇下錮三泉土未乾而發毁<hi>詳見三十一卷漢成帝永始元年劉向封事乾</hi>
<pb n="KR2b0007_WYG_091-20a"/>
<hi>音干</hi>自古無不亡之國不掘之墓故聖王之儉𦵏乃深逺<lb/>
之慮也陛下奈何於中興之日<hi>曜平靳氏之難而自立故其臣謂之中興</hi>而<lb/>
踵亡國之事乎曜下詔曰二侍中懇懇有古人之風可<lb/>
謂社稷之臣矣其悉罷宫室諸役夀陵制度一遵霸陵<lb/>
之法封豫安昌子苞平輿子<hi>輿音豫</hi>並領諫議大夫仍布<lb/>
告天下使知區區之朝欲聞其過也<hi>朝直遥翻</hi>又省酆水囿<lb/>
以與貧民<hi>豐水出京兆南山東北流注于渭曜立囿於豐水左右</hi>　祖逖將韓潛<lb/>
與後趙將桃豹分據陳川故城豹居西臺潛居東臺豹<lb/>
<pb n="KR2b0007_WYG_091-20b"/>
由南門潛由東門出入相守四旬逖以布囊盛土如米<lb/>
狀<hi>盛時征翻</hi>使千餘人運上臺<hi>上時掌翻</hi>又使數人擔米息於道<lb/>
豹兵逐之<hi>擔他甘翻</hi>棄擔而走<hi>擔都濫翻</hi>豹兵久饑得米以為逖<lb/>
士衆豐飽益懼<hi>先以囊盛土運之潛所以疑之也又使人擔米以餌豹兵示之以實也</hi>後<lb/>
趙將劉夜堂以驢千頭運糧饋豹逖使韓潛及别將馮<lb/>
鐵邀擊於汴水<hi>水經注蒗𦿆渠水自中牟東流至浚儀縣分為二水南流者曰沙水東注者曰</hi>
<hi>汴水汴水東流入梁郡</hi>盡獲之豹宵遁屯東燕城<hi>即漢東郡燕縣也後魏置東燕</hi>
<hi>縣屬陳留郡隋改為胙城縣屬東郡唐屬滑州豹兵已有懼心糧又為逖所獲故宵遁也</hi>逖使潛進<lb/>
<pb n="KR2b0007_WYG_091-21a"/>
屯封丘以逼之馮鐵據二臺逖鎮雍丘<hi>封丘雍丘二縣皆屬陳留郡春</hi>
<hi>秋傳敗狄于長丘在封丘界雍丘故杞國也</hi>數遣兵邀擊後趙兵<hi>數所角翻</hi>後趙<lb/>
鎮戌歸逖者甚多境土漸蹙先是趙固上官已李矩郭<lb/>
黙互相攻擊逖馳使和解之<hi>先悉薦翻使疏吏翻下同</hi>示以禍福遂<lb/>
皆受逖節度秋七月詔加逖鎮西將軍逖在軍與將士<lb/>
同甘苦約已務施<hi>施式豉翻</hi>勸課農桑撫納新附雖踈賤者<lb/>
皆結以恩禮河上諸塢先有任子在後趙者皆聽兩屬<lb/>
<hi>居兩界之上者聽其兩屬因以為間</hi>時遣游軍偽抄之<hi>抄楚交翻</hi>明其未附塢<lb/>
<pb n="KR2b0007_WYG_091-21b"/>
主皆感恩後趙有異謀輒宻以告由是多所克獲自河<lb/>
以南多叛後趙歸于晉逖練兵積穀為取河北之計後<lb/>
趙王勒患之乃下幽州為逖修祖父墓置守冢二家<hi>逖范</hi>
<hi>陽人其祖父墓在焉下遐嫁翻</hi>因與逖書求通使及互市逖不報書而<lb/>
聽其互市收利十倍逖牙門童建殺新蔡内史周宻降<lb/>
于後趙<hi>姓譜顓頊子老童之後以為氏</hi>勒斬之送首於逖曰叛臣逃吏<lb/>
吾之深仇將軍之惡猶吾惡也<hi>惡烏路翻</hi>逖深德之自是後<lb/>
趙人叛歸逖者逖皆不納禁諸將不使侵暴後趙之民<lb/>
<pb n="KR2b0007_WYG_091-22a"/>
邊境之間稍得休息<hi>逖聽河上諸塢兩屬此用間之智也然石勒為逖修祖父墓斬童建</hi>
<hi>而送其首亦所以懈逖摧鋒越河之心</hi>　八月辛未梁州刺史周訪卒訪<lb/>
善於撫士衆皆為致死<hi>為于偽翻</hi>知王敦有不臣之心私常<lb/>
切齒<hi>切齒上下齒相磨切也</hi>敦由是終訪之世未敢為逆敦遣從<lb/>
事中郎郭舒監襄陽軍<hi>監工銜翻</hi>帝以湘州刺史甘卓為梁<lb/>
州刺史督沔北諸軍事鎮襄陽<hi>王敦憚周訪而不敢為逆至其舉兵也不以甘</hi>
<hi>卓為虞亦可謂奸雄矣</hi>舒既還帝徴為右丞敦留不遣　後趙王<lb/>
勒遣中山公虎帥步騎四萬擊徐龕<hi>帥讀曰率下同</hi>龕送妻子<lb/>
<pb n="KR2b0007_WYG_091-22b"/>
為質乞降勒許之<hi>勒許龕降力未能取龕耳觀其後殺龕足以知其心質音致</hi>蔡豹<lb/>
屯卞城<hi>卞縣屬魯國劉昫曰隋於卞縣古城置泗水縣唐屬兖州</hi>石虎將擊之豹退<lb/>
守下邳為徐龕所敗<hi>敗補邁翻</hi>虎引兵城封丘而旋徙士族<lb/>
三百家寘襄國崇仁里<hi>崇仁里勒所命名以處衣冠之族</hi>置公族大夫<lb/>
以領之　後趙王勒用法甚嚴諱胡尤峻<hi>勒本胡人故以為諱</hi>宫<lb/>
殿既成初有門户之禁有醉胡乗馬突入止車門勒大<lb/>
怒責宫門小執法馮翥<hi>執法御史之官也紫宫南蕃中二星曰左右執法晉之故臣為</hi>
<hi>勒定宫制取此置宫門執法即以張賔為大執法總朝政故宫門置小執法翥章庶翻</hi>翥惶懼忘<lb/>
<pb n="KR2b0007_WYG_091-23a"/>
諱對曰向有醉胡乗馬馳入甚呵禦之而不可與語勒<lb/>
笑曰胡人正自難與言恕而不罪勒使張賓領選初定<lb/>
五品後更定九品命公卿及州郡嵗舉秀才至孝亷清<lb/>
賢良直言武勇之士各一人<hi>選須絹翻石勒立國粗有綱紀石虎繼之無復有是</hi>
　西平公張茂立兄子駿為世子　蔡豹既敗將詣建<lb/>
康歸罪北中郎將王舒止之帝聞豹退遣使收之<hi>使疏吏翻</hi>
舒夜以兵圍豹豹以為它冦帥麾下擊之聞有詔乃止<lb/>
舒執豹送建康冬十月丙辰斬之　王敦殺武陵内史<lb/>
<pb n="KR2b0007_WYG_091-23b"/>
向碩<hi>史書王敦專殺以著其無君之罪</hi>帝之始鎮江東也敦與從弟導<lb/>
同心翼戴帝亦推心托之敦總征討<hi>懐帝永嘉五年帝以敦刺揚州加都</hi>
<hi>督征討諸軍事其討華軼杜弢王機杜曽皆其功也從才用翻</hi>導專機政<hi>尚書萬機之本導録尚書</hi>
<hi>事是專機政也</hi>羣從子弟布列顯要<hi>從才用翻</hi>時人為之語曰王與<lb/>
馬共天下後敦自恃有功且宗族彊盛稍益驕恣帝畏<lb/>
而惡之<hi>惡烏路翻</hi>乃引劉隗刁協等以為腹心稍抑損王氏<lb/>
之權導亦漸見疎外中書郎孔愉陳導忠賢有佐命之<lb/>
勲宜加委任帝出愉為司徒左長史導能任真推分澹<lb/>
<pb n="KR2b0007_WYG_091-24a"/>
如也<hi>分扶問翻澹杜覽翻</hi>有識皆稱其善處興廢而敦益懐不<lb/>
平<hi>史言導所以福祚流子孫敦所以隕身䘮家禍及王含父子處昌吕翻</hi>遂構嫌隙初敦<lb/>
辟呉興沈充為參軍充薦同郡錢鳳於敦敦以為鎧曹<lb/>
參軍二人皆巧諂凶狡知敦有異志隂贊成之為之畫<lb/>
䇿敦寵信之勢傾内外敦上疏為導訟屈辭語怨望導<lb/>
封以還敦<hi>導録尚書先見敦疏故封還之為于偽翻下隗為同</hi>敦復遣奏之<hi>復扶又翻</hi>
左將軍譙王氶<hi>氶音拯以此觀之則前作承誤也</hi>忠厚有志行<hi>行下孟翻</hi>帝<lb/>
親信之夜召氶以敦疏示之曰王敦以頃年之功位任<lb/>
<pb n="KR2b0007_WYG_091-24b"/>
足矣而所求不已言至於此將若之何氶曰陛下不早<lb/>
裁之以至今日敦必為患劉隗為帝謀出心腹以鎮方<lb/>
面㑹敦表以宣城内史沈充代甘卓為湘州刺史帝謂<lb/>
氶曰王敦姦逆已著朕為惠皇其勢不逺<hi>言當如惠帝受制於强臣</hi>
<hi>也</hi>湘州據上流之勢控三州之㑹<hi>三州謂荆交廣</hi>欲以叔父居<lb/>
之何如<hi>古者同姓諸矦天子謂之伯父叔父氶宣帝之從孫而帝宣帝之曽孫於屬亦叔父也</hi>氶<lb/>
曰臣奉承詔命惟力是視何敢有辭然湘州經蜀冦之<lb/>
餘<hi>蜀冦謂杜弢之亂也</hi>民物凋弊若得之部比及三年乃可即戎<lb/>
<pb n="KR2b0007_WYG_091-25a"/>
<hi>用論語冉有對孔子之言即從也朱熹曰即就也戎兵也比必寐翻</hi>苟未及此雖復灰身<lb/>
亦無益也<hi>復扶又翻</hi>十二月詔曰晉室開基方鎮之任親賢<lb/>
並用其以譙王氶為湘州刺史長沙鄧騫聞之歎曰湘<lb/>
州之禍其在斯乎氶行至武昌敦與之宴謂氶曰大王<lb/>
雅素佳士<hi>雅素猶言平常也</hi>恐非將帥才也<hi>將即亮翻帥所類翻</hi>氶曰公<lb/>
未見知耳鈆刀豈無一割之用<hi>後漢班超之言</hi>敦謂錢鳳曰彼<lb/>
不知懼而學壯語足知其不武無能為也乃聽之鎮<hi>氶雖</hi>
<hi>忠有餘而才不足敦窺見而知其無能為</hi>時湘土荒殘公私困弊氶躬自儉<lb/>
<pb n="KR2b0007_WYG_091-25b"/>
約傾心綏撫甚有能名　高句麗冦遼東<hi>句如字又音駒麗力知翻</hi>
慕容仁與戰大破之自是不敢犯仁境<lb/>
四年春二月徐龕復請降<hi>復扶又翻下同</hi>　張茂築靈鈞臺基<lb/>
高九仞<hi>高居傲翻</hi>武陵閻曽夜叩府門<hi>武陵疑當作武威</hi>呼曰武公<lb/>
遣我來<hi>張軌諡武公呼火故翻</hi>言何故勞民築臺有司以為妖請<lb/>
殺之茂曰吾信勞民曽稱先君之命以規我何謂妖乎<lb/>
乃為之罷役<hi>妖於驕翻為于偽翻下同</hi>　三月癸亥日中有黒子<hi>日中</hi>
<hi>有黒子隂侵陽而磨蕩之也時王敦驕悖浸甚故象見于天</hi>著作佐郎河東郭璞以<lb/>
<pb n="KR2b0007_WYG_091-26a"/>
帝用刑過差上疏以為隂陽錯繆皆繁刑所致赦不欲<lb/>
數<hi>數所角翻</hi>然子産知鑄刑書非政之善不得不作者須以<lb/>
救弊故也<hi>左傳鄭鑄刑書叔向詒子産書曰國將亡必多制復書曰吾以救世也須待也</hi>今之<lb/>
宜赦理亦如之　後趙中山公虎攻幽州刺史段匹磾<lb/>
於厭次<hi>磾丁奚翻厭於琰翻</hi>孔萇攻其統内諸城悉抜之段文鴦<lb/>
言於匹磾曰我以勇聞故為民所倚望今視民被掠而<lb/>
不救是怯也<hi>被皮義翻下同</hi>民失所望誰復為我致死遂帥壯<lb/>
士數十騎出戰<hi>復扶又翻為于偽翻帥讀曰率</hi>殺後趙兵甚衆馬乏伏<lb/>
<pb n="KR2b0007_WYG_091-26b"/>
不能起虎呼之曰兄與我俱夷狄久欲與兄同為一家<lb/>
今天不違願於此得相見何為復戰請釋仗文鴦罵曰<lb/>
汝為冦賊當死日久吾兄不用吾䇿<hi>事見七十八卷懷帝永嘉六年</hi>故<lb/>
令汝得至此我寧鬬死不為汝屈遂下馬苦戰槊折執<lb/>
刀戰不已<hi>槊色角翻矛長丈八者曰槊折而設翻</hi>自辰至申後趙兵四面<lb/>
解馬羅披自彰<hi>馬羅披意即障泥也</hi>前執文鴦文鴦力竭被執城<lb/>
内奪氣匹磾欲單騎歸朝<hi>騎奇寄翻朝直遥翻</hi>邵續之弟樂安内<lb/>
史洎勒兵不聽洎復欲執臺使王英送於虎<hi>臺使晉朝所遣者也</hi>
<pb n="KR2b0007_WYG_091-27a"/>
<hi>使疏吏翻</hi>匹磾正色責之曰卿不能遵兄之志逼吾不得歸<lb/>
朝亦已甚矣復欲執天子使者我雖夷狄所未聞也洎<lb/>
與兄子緝竺等輿櫬出降<hi>櫬初覲翻降户江翻</hi>匹磾見虎曰我受<lb/>
晉恩志在滅汝不幸至此不能為汝敬也後趙王勒及<lb/>
虎素與匹磾結為兄弟虎即起拜之勒以匹磾為冠軍<lb/>
將軍<hi>冠古玩翻</hi>文鴦為左中郎將散諸流民三萬餘户復其<lb/>
本業置守宰以撫之於是幽冀并三州皆入於後趙匹<lb/>
磾不為勒禮常著朝服持晉節<hi>著陟略翻</hi>久之與文鴦邵續<lb/>
<pb n="KR2b0007_WYG_091-27b"/>
皆為後趙所殺<hi>厭次既破無復後患匹磾兄弟與邵續皆被害石勒志趣從可知矣</hi>　五<lb/>
月庚申詔免中州良民遭難為揚州諸郡僮客者以備<lb/>
征役<hi>難乃旦翻</hi>尚書令刁協之謀也由是衆益怨之　終南<lb/>
山崩<hi>終南山長安南山也時劉曜據關中亡國之徴晉書書於曜載記</hi>　秋七月甲戌<lb/>
以尚書僕射戴淵為征西將軍都督司兖豫并雍冀六<lb/>
州諸軍事司州刺史鎮合肥<hi>合肥縣屬淮南郡雍於用翻</hi>丹陽尹劉<lb/>
隗為鎮北將軍都督青徐幽平四州諸軍事青州刺史<lb/>
鎮淮隂<hi>淮隂縣前漢屬臨淮郡後漢屬下邳郡晉屬廣陵郡</hi>皆假節領兵名為討<lb/>
<pb n="KR2b0007_WYG_091-28a"/>
胡實備王敦也隗雖在外而朝廷機事進退士大夫帝<lb/>
皆與之宻謀敦遺隗書曰<hi>遺于季翻</hi>頃承聖上顧眄足下今<lb/>
大賊未滅中原鼎沸欲與足下及周生之徒<hi>周生謂周顗敦素憚</hi>
<hi>顗見輒扇而不休故舉以為言</hi>戮力王室共靜海内若其泰也則帝祚<lb/>
於是乎隆若其否也<hi>否皮鄙翻</hi>則天下永無望矣隗答曰魚<lb/>
相忘於江湖人相忘於道術<hi>引莊子大宗師之言</hi>竭股肱之力効<lb/>
之以忠貞<hi>晉大夫荀息之言</hi>吾之志也敦得書甚怒壬午以驃<lb/>
騎將軍王導為侍中司空假節録尚書領中書監<hi>驃匹妙翻</hi>
<pb n="KR2b0007_WYG_091-28b"/>
帝以敦故并疎忌導御史中丞周嵩上疏以為導忠素<lb/>
竭誠輔成大業不宜聽孤臣之言惑疑似之說放逐舊<lb/>
德以佞伍賢<hi>用兵列陳五人為伍伍同列也以佞伍賢言賢佞同列也</hi>虧既徃之恩<lb/>
招將來之患<hi>向者親倚導而今疎忌之是虧既徃之恩也導或自疑外而與敦同是招將來之患</hi>
<hi>也招之遥翻</hi>帝頗感寤導由是得全<hi>史言周顗兄弟保䕶王導</hi>　八月常<lb/>
山崩<hi>常山在常山郡上曲陽縣西北其地時屬石勒</hi>　豫州刺史祖逖以戴淵<lb/>
呉士<hi>淵廣陵人廣陵故呉王濞都也</hi>雖有才望無𢎞致逺識且已翦荆<lb/>
棘收河南地而淵雍容一旦來統之意甚怏怏<hi>怏於兩翻</hi>又<lb/>
<pb n="KR2b0007_WYG_091-29a"/>
聞王敦與劉刁構隙將有内難<hi>難乃旦翻</hi>知大功不遂感激<lb/>
發病九月壬寅卒於雍丘豫州士女若䘮父母譙梁間<lb/>
皆為立祠<hi>䘮息浪翻為于偽翻</hi>王敦久懷異志聞逖卒益無所憚<lb/>
<hi>王敦之所忌周訪祖逖訪卒而逖繼之宜其益無所憚也然温嶠郗鑒諸人已在晉朝卒藉之以清大憝以此</hi>
<hi>知上天生材以應世世變無窮而人才亦與之無窮固非姦雄所能逆睹也</hi>冬十月壬午以<lb/>
逖弟約為平西將軍豫州刺史領逖之衆約無綏御之<lb/>
才不為士卒所附初范陽李産避亂依逖見約志趣異<lb/>
常謂所親曰吾以北方鼎沸故逺來就此冀全宗族今<lb/>
<pb n="KR2b0007_WYG_091-29b"/>
觀約所為有不可測之志吾託名姻親當早自為計無<lb/>
事復陷身於不義也爾曹不可以目前之利而忘長久<lb/>
之䇿乃帥子弟十餘人間行歸鄉里<hi>李産父子後事慕容雋復扶又翻帥</hi>
<hi>讀曰率間古莧翻</hi>　十一月皇孫衍生　後趙王勒悉召武鄉<lb/>
耆舊詣襄國與之共坐歡飲初勒微時與李陽鄰居數<lb/>
爭漚麻池相歐<hi>數所角翻漚於候翻久漬也詩云東門之池可以漚麻毛氏曰漚柔也考工記</hi>
<hi>㡆氏以涗水漚其絲注云漚漸也楚人曰漚齊人曰涹涹烏禾翻然則漚是漸漬之名云漚柔者謂漸漬使之</hi>
<hi>柔勒也魏收地形志鄉郡三臺領上有李陽基有麻池石石勒與李陽爭漚麻處也歐於口翻擊也</hi>陽由<lb/>
<pb n="KR2b0007_WYG_091-30a"/>
是獨不敢來勒曰陽壯士也漚麻布衣之恨孤方兼容<lb/>
天下豈讐匹夫乎遽召與飲引陽臂曰孤徃日厭卿老<lb/>
拳卿亦飽孤毒手因拜參軍都尉以武鄉比豐沛復之<lb/>
三世<hi>勒欲並驅漢光武光武復南頓不敢逺期十嵗而勒復武鄉三世多見其不知量也復方目翻</hi>勒<lb/>
以民始復業資儲未豐於是重制禁釀郊祀宗廟皆用<lb/>
醴酒<hi>酒一宿而熟者曰醴</hi>行之數年無復釀者　十二月以慕容<lb/>
廆為都督幽平二州東夷諸軍事車騎將軍平州牧<hi>考</hi>
<hi>異曰燕書云車騎大將軍平州刺史按晉書載記先拜平州刺史尋加車騎州牧今從之</hi>封遼東公<lb/>
<pb n="KR2b0007_WYG_091-30b"/>
單于如故遣謁者即授印綬聽承制置官司守宰廆於<lb/>
是備置僚屬以裴嶷遊邃為長史<hi>嶷魚力翻</hi>裴開為司馬韓<lb/>
壽為别駕陽耽為軍諮祭酒崔燾為主簿黄泓鄭林參<lb/>
軍事<hi>鄭林不受廆車牛粟帛而躬耕于野廆葢以是取之</hi>廆立子皝為世子作東<lb/>
横<hi>横與黌同學舍也載記作東庠皝呼廣翻</hi>以平原劉讚為祭酒使皝與諸<lb/>
生同受業廆得暇亦親臨聽之<hi>得暇者言廆惟於國事無暇財得一息之暇亦</hi>
<hi>親臨東横聽其講説史言廆之能崇儒</hi>皝雄毅多權略喜經術國人稱之<lb/>
<hi>喜許記翻</hi>廆徙慕容翰鎮遼東慕容仁鎮平郭<hi>平郭縣漢屬遼東郡晉省</hi>
<pb n="KR2b0007_WYG_091-31a"/>
<hi>唐新書曰高麗建安城古平郭縣也</hi>翰撫安民夷甚有威惠仁亦次之<lb/>
拓跋猗㐌妻惟氏忌代王鬱律之彊恐不利於其子乃<lb/>
殺欝律而立其子賀傉<hi>欝律立見八十九卷愍帝建興四年傉奴沃翻</hi>大人死<lb/>
者數十人鬱律之子什翼犍<hi>犍居言翻</hi>㓜在襁褓其母王氏<lb/>
匿於袴中祝之曰天苟存汝則勿啼久之不啼乃得免<lb/>
惟氏專制國政遣使聘後趙後趙人謂之女國使<hi>以惟氏專</hi>
<hi>政故謂之女國史言拓跋所以中衰使疏吏翻</hi>
　<lb/>
<pb n="KR2b0007_WYG_091-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷九十一<lb/>
</p>
<p>
</p>
  </div>
</body>
</text>
</TEI>
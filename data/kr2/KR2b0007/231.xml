<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百三十一</head>
    <p>
<pb n="KR2b0007_WYG_231-1a"/>
欽定四庫全書<lb/>
　資治通鑑卷二百三十一　宋　司馬光　撰<lb/>
　　　　　　　　　　　　　　胡三省　音註<lb/>
　唐紀四十七<hi>起閼逄困敦五月盡旃蒙赤奮若七月凡一年有奇始甲子五月終乙丑凡一</hi>
　　<hi>年零三月</hi>
　　德宗神武聖文皇帝六<lb/>
興元元年五月鹽鐵判官萬年王紹以江淮繒帛來至<lb/>
<hi>萬年京縣屬京兆繒慈陵翻</hi>上命先給將士然後御衫<hi>始改御裌而御衫衫單衣</hi>
<pb n="KR2b0007_WYG_231-1b"/>
<hi>也將即亮翻</hi>韓滉欲遣使獻綾羅四十擔詣行在<hi>滉呼廣翻使疏吏翻</hi>
<hi>羅綺也綾文繒丁度曰古者芒氏初作羅一曰帛之美者今人以絲縷織而交眼者爲羅擔都濫翻肩負爲擔</hi>
<hi>天子所至爲行在所</hi>幕僚何士幹請行滉喜曰君能相爲行<hi>爲于僞翻</hi>
請今日過江士幹許諾歸别家則家之薪米儲偫已羅<lb/>
門庭矣<hi>偫直里翻</hi>登舟則資裝器用已充舟中矣下至厨籌<lb/>
<hi>厨籌當作厠籌</hi>滉皆手筆記列無不周備每擔夫與白金一版置<lb/>
腰間<hi>史言韓滉彊敏精宻</hi>又運米百艘以餉李晟<hi>艘蘇遭翻下同晟成正翻  考</hi>
<hi>異曰柳玭叙訓曰上初至梁省奏甚悅又知西平聚兵必乏糧糗命運米百艘按五月初梁州尚未春服月末</hi>
<pb n="KR2b0007_WYG_231-2a"/>
<hi>已克長安梁潤相去數千里詔命豈能遽逹乎今不取</hi>自負囊米置舟中將佐爭<lb/>
舉之須臾而畢艘置五弩手以爲防援有冦則叩舷相<lb/>
警<hi>將即亮翻扣擊也船邊曰舷音胡田翻</hi>五百弩已彀矣比至渭橋<hi>彀居候翻</hi>
<hi>引滿比必利翻及也</hi>盗不敢近<hi>近其靳翻</hi>時闗中兵荒米斗直錢五百<lb/>
及滉米至減五之四滉爲人彊力嚴毅自奉儉素夫人<lb/>
常衣絹裙<hi>衣於既翻絹與掾翻縑帛織成而無紋其精善者曰繒俗亦謂之絹</hi>破然後易<lb/>
　吐蕃既破韓旻等<hi>吐從暾入聲破韓旻見上卷是年四月</hi>大掠而去朱<lb/>
泚使田希鑒厚以金帛賂之吐蕃受之韓遊瓌以聞渾<lb/>
<pb n="KR2b0007_WYG_231-2b"/>
瑊又奏尚結贊屢遣人約刻日共取長安既而不至聞<lb/>
其衆今春大疫近已引兵去<hi>泚且禮翻又音此瓌工回翻渾戸昆翻又戸本翻瑊</hi>
<hi>古衘翻衣考異曰實錄舊本紀皆云乙丑渾瑊與蕃將論莽羅  衆大破朱泚將韓旻等于武功武亭川吐蕃</hi>
<hi>傳亦同邠志曰李懷光竟不署敇結贊亦不進軍又曰渾公出斜谷曹子逹赴渾公吐蕃以二萬騎從之既勝</hi>
<hi>泚軍大掠而去泚使田希鑒以金帛賂之盖尚結贊雖引兵入塞止屯邠南但遣論莾羅衣將偏軍助瑊破泚</hi>
<hi>于武功大掠而去既受泚賂遂引兵歸國瑊於吐蕃歸國之時有此奏耳</hi>上以李晟渾瑊兵<lb/>
少<hi>少詩沼翻</hi>欲倚吐蕃以復京城聞其去甚憂之以問陸贄<lb/>
贄以爲吐蕃貪狡有害無益得其引去實可欣賀乃上<lb/>
<pb n="KR2b0007_WYG_231-3a"/>
奏其略曰吐蕃遷延顧望反覆多端深入郊畿隂受賊<lb/>
使<hi>使䟽吏翻</hi>致令羣帥進退憂虞<hi>帥所類翻</hi>欲捨之獨前則慮其<lb/>
懷怨乗躡<hi>乘其虛躡其後也躡尼輒翻</hi>欲待之合勢則苦其失信稽<lb/>
延戎若未歸冦終不滅又曰將帥意陛下不見信任且<lb/>
患蕃戎之奪其功士卒恐陛下不恤舊勞而畏蕃戎之<lb/>
專其利賊黨懼蕃戎之勝不死則悉遺人禽<hi>遺唯季翻</hi>百姓<lb/>
畏蕃戎之來有財必盡爲所掠是以順於王化者其心<lb/>
不得不怠䧟於冦境者其勢不得不堅又曰今懷光别<lb/>
<pb n="KR2b0007_WYG_231-3b"/>
保蒲絳吐蕃逺避封疆形勢既分腹背無患瑊晟諸帥<lb/>
才力得伸又曰但願陛下愼於撫接勤於砥礪中興大<lb/>
業旬月可期不宜尚眷眷於犬羊之羣以失將士之情<lb/>
也上復使謂贄曰卿言吐蕃形勢甚善然瑊晟諸軍當<lb/>
議規畫令其進取朕欲遣使宣慰卿宜審細條流以聞<lb/>
<hi>條分也流𣲖也</hi>贄以爲賢君選將委任責成故能有功况今秦<lb/>
梁千里<hi>秦謂咸陽長安古秦中之地梁謂梁州</hi>兵勢無常遥爲規畫未必<lb/>
合宜彼違命則失君威從命則害軍事進退羈礙難以<lb/>
<pb n="KR2b0007_WYG_231-4a"/>
成功<hi>史炤曰覊馬絡頭也礙謂覊所掛礙也余謂贄言羈礙者蓋謂欲進則有所羈而不得進欲退則有</hi>
<hi>所礙而不得退也</hi>不若假以便宜之權待以殊常之賞則將帥<lb/>
感恱智勇得伸乃上奏其略曰鋒鏑交於原野而决策<lb/>
於九重之中機㑹變於斯須而定計於千里之外用捨<lb/>
相礙否臧皆凶<hi>易曰師出以律否臧凶王弼注曰齊衆以律失律則㪚律不可失失律而臧何</hi>
<hi>異於否失令有功法所不赦故師出不以律否臧皆凶陸德明釋文曰否音鄙惡也臧作郎翻善也</hi>上有<lb/>
掣肘之譏<hi>宓子賤爲單父宰請吏於魯侯魯侯使二吏與之俱至單父子賤使吏書而掣其肘書惡</hi>
<hi>則從而怒之二吏歸以告魯侯魯侯曰此謂吾橈其政也</hi>下無死綏之志<hi>兵志曰將軍死綏有</hi>
<pb n="KR2b0007_WYG_231-4b"/>
<hi>前無却</hi>又曰傳聞與指實不同懸算與臨事有異又曰設<lb/>
使其中有肆情干命者陛下能於此時戮其違詔之罪<lb/>
乎是則違命者既不果行罰從命者又未必合宜徒費<lb/>
空言秖勞睿慮匪惟無益其損實多又曰君上之權特<lb/>
異臣下惟不自用乃能用人　癸酉涇王侹薨<hi>侹肅宗子音他頂翻</hi>
　徐海沂宻觀察使髙承宗卒<hi>建中二年李洧以徐州歸國明年以爲徐沂宻</hi>
<hi>觀察使洧卒髙承宗代之</hi>甲戍使其子明應知軍事　乙亥李抱真<lb/>
王武俊距貝州三十里而軍朱滔聞兩軍將至急召馬<lb/>
<pb n="KR2b0007_WYG_231-5a"/>
寔寔晝夜兼行赴之或謂滔曰武俊善野戰不可當其<lb/>
鋒宜徙營稍前逼之使回紇絶其糧道我坐食德棣之<lb/>
餫<hi>餫音運糧運曰餫</hi>依營而陳<hi>陳讀曰陣</hi>利則進攻否則入保待其<lb/>
饑疲然後可制也滔疑未决㑹馬寔軍至滔命明日出<lb/>
戰寔言軍士冒暑困憊<hi>憊音蒲拜翻</hi>請休息數日乃戰常侍<lb/>
楊布<hi>滔倣天朝置常侍</hi>將軍蔡雄引回紇逹干見滔逹干曰回<lb/>
紇在國與鄰國戰常以五百騎破鄰國數千騎如掃葉<lb/>
耳今受大王金帛牛酒前後無筭思爲大王立效<hi>爲于僞翻</hi>
<pb n="KR2b0007_WYG_231-5b"/>
<hi>下同</hi>此其時矣明日願大王駐馬髙丘觀回紇爲大王剪<lb/>
武俊之騎使匹馬不返<hi>爲于僞翻</hi>布雄曰大王英略盖世舉<lb/>
燕薊全軍將掃河南清闗中今見小敵冘豫不擊<hi>冘讀與猶</hi>
<hi>同按後漢書馬援傳計冘與未决章懷太子賢注曰冘行貌也義見説文豫亦未定也冘音以林翻毛晃曰冘</hi>
<hi>豫不定後漢馬援傳計冘豫未决字從犬曲其足與古尤同與侵韻冘韻不同唐史冘豫音淫誤今從晃</hi>失<lb/>
逺近之望將何以成霸業乎逹干請戰是也滔喜遂<lb/>
决意出戰丙子旦武俊遣其兵馬使趙琳將五百騎伏<lb/>
于桑林<hi>桑林之地在經城西南</hi>抱真列方陳於後<hi>陳讀曰陣下同</hi>武俊引<lb/>
<pb n="KR2b0007_WYG_231-6a"/>
騎兵居前自當回紇回紇縱兵衝之武俊使其騎控馬<lb/>
避之回紇突出其後將還武俊乃縱兵擊之趙琳自林<lb/>
中出横擊之回紇敗走武俊急追之滔騎兵亦走自踐<lb/>
其歩陳歩騎皆東奔滔不能制遂走趣其營<hi>趣七喻翻下同</hi>抱<lb/>
真武俊合兵追擊之時滔引三萬人出戰死者萬餘人<lb/>
逃潰者亦萬餘人滔纔與數千人入營堅守㑹日暮昏<lb/>
霧兩軍不能進抱真軍其營之西北武俊軍其東北滔<lb/>
夜焚營引兵出南門趣德州遁去委弃所掠資財山積<lb/>
<pb n="KR2b0007_WYG_231-6b"/>
兩軍以霧不能追也滔殺楊布蔡雄而歸幽州心既内<lb/>
慙又恐范陽留守劉怦因敗圖己<hi>怦普耕翻</hi>怦悉發留守兵<lb/>
夾道二十里具儀仗迎之入府相對悲喜時人多之<lb/>
初張孝忠以易州歸國詔以孝忠爲義武節度使以易<lb/>
定滄三州隷之<hi>事見二百二十七卷建中三年</hi>滄州刺史李固烈李惟<lb/>
岳之妻兄也<hi>李惟岳本姓張故娶李氏</hi>請歸恒州孝忠遣押牙安喜<lb/>
程華交其州事<hi>安喜縣漢之盧奴縣屬中山國燕主慕容亟改爲不連北齊改爲安喜隋改爲</hi>
<hi>鮮虞唐武徳四年復爲安喜帶定州</hi>固烈悉取軍府綾縑珍貨數十車將行<lb/>
<pb n="KR2b0007_WYG_231-7a"/>
軍士大譟曰刺史掃府庫之實以行將士於後饑寒奈<lb/>
何遂殺固烈屠其家程華聞亂自竇逃出亂兵求得之<lb/>
請知州事華不得已從之孝忠聞之即版華攝滄州刺<lb/>
史<hi>日考異曰舊張孝忠傳曰遣華徃滄州交檢府藏程  華傳曰孝忠今華詣固烈交郡固烈死孝忠版華</hi>
<hi>知滄州事燕南記曰孝忠差牙官程華與固烈交割固烈死孝忠聞之當日差人送文牒令攝刺史按固烈既</hi>
<hi>去則滄州無主孝忠豈得但今華交檢府藏今從華傳及燕南記</hi>華素寛厚推心以待<lb/>
將士將士安之㑹朱滔王武俊叛更遣人招華<hi>更工衡翻迭也</hi>
華皆不從時孝忠在定州自滄如定必過瀛州瀛𨽻朱<lb/>
<pb n="KR2b0007_WYG_231-7b"/>
滔道路阻澀<hi>澀色立翻史炤曰阻隔也澀不通滑也</hi>滄州錄事參軍李宇<lb/>
說華表陳利害請别爲一軍華從之<hi>説輸芮翻下同</hi>遣宇奉表<lb/>
詣行在上即以華爲滄州刺史橫海軍副大使知節度<lb/>
事賜名日華令日華歲供義武租錢十二萬緡王武俊<lb/>
又使人說誘之時軍中乏馬日華紿使者曰王大夫必<lb/>
欲相屬當以二百騎相助武俊給之日華悉留其馬遣<lb/>
其士歸武俊怒而方與馬燧等相拒不能攻取日華由<lb/>
是獲全及武俊歸國日華乃遣人謝過償其馬價且賂<lb/>
<pb n="KR2b0007_WYG_231-8a"/>
之武俊喜復與交好<hi>騎奇寄翻好呼到翻</hi>　庚寅李晟大陳兵諭<lb/>
以收復京城先是姚令言等屢遣諜人覘晟進軍之期<lb/>
<hi>先悉薦翻諜徒恊翻覘丑廉翻</hi>皆爲邏騎所獲<hi>邏郎佐翻廵察者也</hi>晟引示以所<lb/>
陳兵謂曰歸語諸賊<hi>語牛倨翻</hi>努力固守勿不忠於賊也皆<lb/>
飲之酒<hi>飲於禁翻</hi>給錢而縱之遂引兵至通化門外曜武而<lb/>
還<hi>還從宣翻又如字</hi>賊不敢出晟召諸將問兵所從入皆請先<lb/>
取外城據坊市然後北攻宫闕晟曰坊市狹隘賊若伏<lb/>
兵格闘居人驚亂非官軍之利也今賊重兵皆聚苑中<lb/>
<pb n="KR2b0007_WYG_231-8b"/>
不若自苑北攻之潰其腹心賊必奔亡如此則宫闕不<lb/>
殘坊市無擾策之上者也諸將皆曰善乃牒渾瑊及鎮<lb/>
國節度使駱元光商州節度使尚可孤刻期集于城下<lb/>
<hi>京城之下也</hi>壬辰尚可孤敗泚將仇敬忠於藍田西斬之<hi>敗補</hi>
<hi>邁翻</hi>乙未李晟移軍於光㤗門外米倉村<hi>光泰門苑城東北門程大昌曰</hi>
<hi>光㤗門在通化門北小城之東門門東七里有長樂城呂大防長安圖光㤗門者京城東門大明宫東苑之東</hi>
丙申晟方自臨築壘泚驍將張庭芝李希倩引兵大至<lb/>
晟謂諸將曰始吾憂賊濳匿不出今來送死此天贊我<lb/>
<pb n="KR2b0007_WYG_231-9a"/>
不可失也命副元帥兵馬使吳詵等縱兵擊之時華州<lb/>
營在北兵少<hi>華州兵駱元光之兵華戸化翻少詩沼翻</hi>賊并力攻之晟命牙<lb/>
前將李演等帥精兵救之演等力戰賊敗走演等追之<lb/>
乗勝入光㤗門再戰又破之㑹夜晟斂兵還賊餘衆走<lb/>
入白華門<hi>白華殿門也</hi>夜聞慟哭希倩希烈之弟也丁酉晟<lb/>
復出兵<hi>復扶又翻</hi>諸將請待西師至夾攻之<hi>西師謂渾瑊之師也</hi>晟曰<lb/>
賊數敗已破膽<hi>數所角翻</hi>不乗勝取之使其成備非計也賊<lb/>
又出戰官軍屢㨗駱元光敗泚衆於滻西<hi>敗補邁翻</hi>戊戍晟<lb/>
<pb n="KR2b0007_WYG_231-9b"/>
陳兵於光㤗門外使李演及牙前兵馬使王佖將騎兵<lb/>
<hi>佖蒲必翻</hi>牙前將史萬頃將歩兵直抵苑墻神䴥村<hi>按新書李晟傳</hi>
<hi>神䴥村在苑北䴥古牙翻</hi>晟先使人夜開苑墻二百餘歩比演等至<lb/>
<hi>比必利翻及也</hi>賊已樹栅塞之自栅中刺射官軍<hi>塞悉則翻刺七亦翻射而</hi>
<hi>亦翻</hi>官軍不得進晟怒叱諸將曰縱賊如此吾先斬公輩<lb/>
矣萬頃懼帥衆先進拔栅而入<hi>帥讀曰率下同</hi>佖演引騎兵繼<lb/>
之賊衆大潰諸軍分道並入姚令言等猶力戰晟命决<lb/>
勝軍使唐良臣等歩騎蹙之且戰且前凡十餘合賊不<lb/>
<pb n="KR2b0007_WYG_231-10a"/>
能支至白華門有賊數千騎出官軍之背晟帥百餘騎<lb/>
回禦之左右呼曰<hi>呼火故翻</hi>相公來賊皆驚潰<hi>涇原將士素畏服李晟故</hi>
<hi>聞其來而驚潰</hi>先是泚遣張光晟將兵五千屯九曲<hi>先悉薦翻</hi>去東<lb/>
渭橋十餘里光晟宻輸欵于晟及泚敗光晟勸泚出亡<lb/>
泚乃與姚令言帥餘衆西走猶近萬人<hi>帥讀曰率近其靳翻</hi>光晟<lb/>
送泚出城還降於晟<hi>降戸江翻</hi>晟遣兵馬使田子奇以騎兵<lb/>
追泚晟屯含元殿前舍於右金吾仗<hi>含元殿唐東内之前殿也左金吾仗在殿</hi>
<hi>之東右金吾仗在殿之西</hi>令諸軍曰晟賴將士之力克清宫禁長安<lb/>
<pb n="KR2b0007_WYG_231-10b"/>
士庶久䧟賊庭若小有震驚非弔民伐罪之意晟與公<lb/>
等室家相見非晚五日内無得通家信命京兆尹李齊<lb/>
運等安慰居人晟大將髙明曜取賊妓<hi>妓渠綺翻女樂也</hi>尚可<lb/>
孤軍士擅取賊馬晟皆斬之軍中股栗公私安堵秋毫<lb/>
無犯逺坊有經宿乃知官軍入城者<hi>史言李晟御軍嚴整</hi>是日渾<lb/>
瑊戴休顔韓遊瓌亦克咸陽敗賊三千餘衆<hi>敗捕邁翻</hi>聞泚<lb/>
西走分兵邀之己亥晟使京西兵馬使孟渉屯白華門<lb/>
尚可孤屯望仙門<hi>唐大明宫南面五門其中曰丹鳯門丹鳳之東為望仙門又東爲延政門</hi>
<pb n="KR2b0007_WYG_231-11a"/>
<hi>丹鳯之西爲建福門又西爲興安門也</hi>駱元光屯章敬寺晟以牙前三千<lb/>
人屯安國寺<hi>程太曰章敬寺在東城之外安國寺在大明宫東南</hi>以鎮京城斬泚<lb/>
黨李希倩敬釭彭偃等八人於市　王武俊既破朱滔<lb/>
還恒州表讓幽州盧龍節度使上許之<hi>王武俊兼幽州盧龍節度使見上卷</hi>
<hi>是年二月恒戸登翻</hi>　六月癸卯李晟遣掌書記吳人于公異作<lb/>
露布上行在<hi>上時掌翻</hi>曰臣已肅清宫禁祗謁寢園鍾簴不<lb/>
移<hi>簴其吕翻說文曰簴鍾鼔之拊也飾爲猛獸釋名曰横曰栒縱曰簴又云簴天上神獸也鹿頭龍身象之</hi>
<hi>爲簴以架鍾鼔</hi>廟貌如故<hi>孔頴逹曰廟之言貌也死者精神不可得而見但以生時之宫室象貎爲</hi>
<pb n="KR2b0007_WYG_231-11b"/>
<hi>之耳孝經注云宗尊也廟貌也</hi>上泣下曰天生李晟以爲社稷非爲朕<lb/>
也<hi>爲于偽翻史言于公異爲李晟作露布得體</hi>晟在渭橋熒惑守歲<hi>歳星所在其國</hi>
<hi>有福熒惑守之是爲罰星</hi>久之乃退賓佐皆賀曰熒惑退舍皇家之<lb/>
福也宜速進兵晟曰天子野次臣下知死敵而已天象<lb/>
髙逺誰得知之既克長安乃謂之曰曏非相拒也吾聞<lb/>
五星贏縮無常<hi>前漢書天文志曰凡五星早出爲贏贏爲客晩出爲縮縮爲主又晉書天文志</hi>
<hi>曰失次而上爲贏失次而下爲縮</hi>萬一復來守歲<hi>復扶又翻</hi>吾軍不戰自潰<lb/>
矣皆謝曰非所及也朱泚將奔吐蕃其衆隨道散亡比<lb/>
<pb n="KR2b0007_WYG_231-12a"/>
至涇州<hi>比必利翻及也</hi>纔百餘騎田希鑒閉城拒之泚謂之曰<lb/>
汝之節吾所授也<hi>朱泚以田希鑒爲涇原節度使見上卷是年四月</hi>柰何臨危<lb/>
相負使焚其門希鑒取節投火中曰還汝節泚衆皆哭<lb/>
涇卒遂殺姚令言詣希鑒降泚獨與范陽親兵及宗族<lb/>
賓客北趣驛馬闗<hi>趣七喻翻</hi>寧州刺史夏侯英拒之至彭原<lb/>
西城屯<hi>彭原本彭陽縣隋開皇十八年更名唐屬寧州</hi>其將梁庭芬射泚墜阬<lb/>
中<hi>射而亦翻</hi>韓旻等斬之詣涇州降源休李子平奔鳳翔李<lb/>
楚琳斬之皆傳首行在　上命陸贄草詔賜渾瑊使訪<lb/>
<pb n="KR2b0007_WYG_231-12b"/>
求奉天所失裹頭内人<hi>裹頭内人在宫中給使令者也内人給使令者皆冠巾故謂之</hi>
<hi>裹頭内人</hi>贄上奏以爲巨盜始平疲瘵之民瘡痍之卒尚未<lb/>
循拊<hi>瘵仄介翻</hi>而首訪婦人非所以副維新之望也謀始盡<lb/>
善克終已稀始而不謀終則何有所賜瑊詔未敢承㫖<lb/>
上遂不降詔竟遣中使求之乙巳詔吏部侍郎斑宏充<lb/>
宣慰使勞問將士撫慰蒸黎<hi>按詩傳箋蒸衆也黎亦衆也勞力到翻</hi>丙午<lb/>
李晟斬文武官受朱泚寵任者崔宣洪經綸等十餘人<lb/>
<hi>頃考異曰袁皓興元聖功錄載李晟奏宥郭晞狀曰晞  因鑾輿順動山谷濳藏逆賊所知舁致城邑迫脅授</hi>
<pb n="KR2b0007_WYG_231-13a"/>
<hi>任前後極多蒼黄之中僞令仍及堅臥當節即懼嚴刑隨俗從官又傷素業然晞已染汙俗尚可昭明子儀勲</hi>
<hi>勞書在王府父為中興之佐子有疑謗之名非止在于一身實恐玷於先烈况臣揔領士馬孤立渭橋頻有帛</hi>
<hi>書累陳誠效按晞舊傳泚欲令掌兵晞陽瘖泚以兵脅之終不語賊知其不可用乃止晞濳奔奉天從駕還京</hi>
<hi>不云終臣事泚而皓載晟此狀恐非其實今不取</hi>又表守節不屈者劉廼蔣沇<lb/>
等<hi>劉廼事見上卷是年二月蔣沇事見二百二十八年建中四年</hi>己酉以李晟爲司徒<lb/>
中書令駱元光尚可孤各遷官有差<hi>賞収復京城之功也</hi>以檢校<lb/>
御史中丞田希鑒爲涇原節度使　詔改梁州爲興元<lb/>
府<hi>以紀元爲府號始此</hi>　甲寅以渾瑊爲侍中韓遊瓌戴休顔各<lb/>
<pb n="KR2b0007_WYG_231-13b"/>
遷官有差<hi>賞扈衛之功也</hi>　朱泚之敗也李忠臣奔樊川<hi>酈道元水</hi>
<hi>經注曰樊川即杜縣之樊鄉漢髙祖還定三秦以樊噲灌廢丘最賜邑於此鄉也桉其地在唐長安城南程大</hi>
<hi>昌曰樊川在萬年縣南三十五里</hi>擒獲丙辰斬之　上問陸贄今至鳳<lb/>
翔有迎駕諸軍形勢甚盛欲因此遣人代李楚琳何如<lb/>
贄上奏以爲如此則事同脅執以言乎除亂則不武以<lb/>
言乎務理則不誠用是時廵後將安入<hi>書周官六年王乃時廵考制度</hi>
<hi>于四岳諸侯各朝于方岳孔安國曰春東夏南秋西冬北故謂之時廵</hi>議者或謂之權臣<lb/>
竊未諭其理夫權之爲義取類權衡<hi>衡以平物權則權物之輕重揆之以</hi>
<pb n="KR2b0007_WYG_231-14a"/>
<hi>衡平</hi>今輦路所經首行脅奪易一帥而虧萬乗之義得<lb/>
一方而結四海之疑<hi>帥讀曰率乘繩證翻</hi>乃是重其所輕而輕其<lb/>
所重謂之權也不亦反乎以反道爲權以任數爲智君<lb/>
上行之必失衆臣下用之必䧟身歴代之所以多䘮亂而<lb/>
長姦邪由此誤也<hi>陸䞇此論所以正漢儒反經合道爲權之失程氏曰漢儒以反經合道爲</hi>
<hi>權故有權變權術之説皆非也權只是經字自漢以下無人識權字䘮悉浪翻長知兩翻</hi>不如奠枕<lb/>
京邑<hi>史炤曰奠枕安枕也楊子曰奠枕于京</hi>徴授一官彼喜於恩宥將奔<lb/>
走不暇安敢輙有旅拒<hi>史炤曰旅衆也拒捍也謂率衆以相捍也</hi>復勞誅鉏<lb/>
<pb n="KR2b0007_WYG_231-14b"/>
哉<hi>復扶又翻</hi>戊午車駕發漢中　李晟綜理長安以備百司<lb/>
<hi>史炤曰綜機縷也理治也謂整治其事使皆有紀若機之綜縷也</hi>自請至鳳翔迎扈上<lb/>
不許内常侍尹元貞奉使同華輙詣河中招諭李懷光<lb/>
<hi>此唐之中世閹宦之常態也華戶化翻</hi>晟奏元貞矯制擅赦元惡請理其<lb/>
罪<hi>理治也避高宗諱以治爲理</hi>　秋七月丙子車駕至鳳翔斬喬琳<lb/>
蔣鎮張光晟等李晟以光晟雖臣賊而滅賊亦頗有力<lb/>
欲全之上不許　副元帥判官髙郢數勸李懷光歸欵<lb/>
<hi>數所角翻髙郢判李懷光幕府懷光此時已罷副元帥而不肯釋兵史仍書郢元官</hi>懷光遣其子<lb/>
<pb n="KR2b0007_WYG_231-15a"/>
璀詣行在謝罪<hi>璀七罪翻</hi>請束身歸朝<hi>朝直遥翻</hi>庚辰詔遣給事<lb/>
中孔巢父齎先除懷光太子太保敕<hi>懷光除見上卷本年三月</hi>詣河<lb/>
中宣慰朔方將士悉復官爵如故<hi>朔方將士懷光所部也</hi>　壬午<lb/>
車駕至長安渾瑊韓遊瓌戴休顔以其衆扈從<hi>從才用翻</hi>李<lb/>
晟駱元光尚可孤以其衆奉迎歩騎十餘萬旌旗數十<lb/>
里晟謁見上於三橋<hi>見賢遍翻</hi>先賀平賊後謝収復之晩伏<lb/>
路左請罪上駐馬慰撫爲之掩涕<hi>爲于僞翻掩面垂涕謂之掩涕</hi>命左<lb/>
右扶上馬<hi>上時掌翻</hi>至宫毎閒日<hi>閒讀曰閑唐世天子以隻日視朝雙日謂之閑日</hi>
<pb n="KR2b0007_WYG_231-15b"/>
輙宴勲臣賞賜豐渥李晟爲之首渾瑊次之諸將相又<lb/>
次之　曹王臯遣其將伊愼王鍔圍安州李希烈遣其<lb/>
甥劉戒虛將歩騎八千救之臯遣其别將李伯濳逆之<lb/>
於應山<hi>劉昫曰應山本漢南陽郡隨縣地梁分隨縣置永陽縣隋改爲應山以縣北山爲名唐屬隨州</hi>
<hi>九域志應山縣在隨州北一百八里</hi>斬首千餘級生擒戒虛徇於城下安<lb/>
州遂降以伊慎爲安州刺史又擊希烈將康叔夜於厲<lb/>
鄉走之<hi>記祭法厲山氏之有天下也其子農能植百穀注云厲山氏炎帝也起於厲山西漢書地理志</hi>
<hi>注云隨故厲國皇甫諡曰今隨之厲鄉九域志隨州厲郷村有厲山今自棗陽至厲鄉道路交錯號九十九岡</hi>
<pb n="KR2b0007_WYG_231-16a"/>
　丁亥孔巢父至河中李懷光素服待罪巢父不之止<lb/>
懷光左右多胡人皆嘆曰太尉無官矣<hi>胡人不習朝章見懷光素服待</hi>
<hi>罪故以爲無官</hi>巢父又宣言於衆曰軍中誰可代太尉領軍者<lb/>
於是懷光左右發怒諠譟宣詔未畢衆殺巢父及中使<lb/>
談守盈懷光亦不之止<hi>駕考異曰邠志曰七月十二日  還長安上使諌議大夫孔巢</hi>
<hi>父中官談懷仙特詔赦懷光曰奉天之時非卿不能救朕今日之事非朕不能容卿宜委軍赴闕以保官爵使</hi>
<hi>者將至懷光隂導其卒使留已卒之蕃渾希懷光意輒害二使欲食其肉懷光異而覆之全尸以聞今從實錄</hi>
復治兵爲拒守之備<hi>復扶又翻治直之翻</hi>　辛卯赦天下　初肅<lb/>
<pb n="KR2b0007_WYG_231-16b"/>
宗在靈武<hi>見二百十九卷至德元載</hi>上爲奉節王學文於李泌代宗<lb/>
之世泌居蓬萊書院<hi>見二百二十四卷永泰元年史炤曰泌兵媚翻</hi>上爲太子<lb/>
亦與之遊及上在興元泌爲杭州刺史上急詔徵之與<lb/>
睦州刺史杜亞俱詣行在乙未以泌爲左散騎常侍亞<lb/>
爲刑部侍郎命泌日直西省以候對<hi>唐門下省謂之東省中書省謂之西</hi>
<hi>省</hi>朝野皆屬目附之<hi>屬之欲翻</hi>上問泌河中宻邇京城朔方<lb/>
兵素稱精鋭如逹奚小俊等皆萬人敵朕晝夕憂之柰<lb/>
何對曰天下事甚有可憂者若惟河中不足憂也夫料<lb/>
<pb n="KR2b0007_WYG_231-17a"/>
敵者料將不料兵今懷光將也<hi>將郎亮翻下同</hi>小俊之徒乃兵<lb/>
耳何足爲意懷光既解奉天之圍視朱泚垂亡之虜不<lb/>
能取乃與之連和使李晟得取以爲功今陛下已還宫<lb/>
闕懷光不束身歸罪乃虐殺使臣<hi>謂殺孔巢父談守盈也使疏吏翻</hi>䑕<lb/>
伏河中如夢魘之人耳<hi>魘於琰翻</hi>但恐不日爲帳下所梟<hi>梟古</hi>
<hi>堯翻</hi>使諸將無以藉手也初上發吐蕃以討朱泚<hi>事見二百二十</hi>
<hi>九卷本年正月</hi>許成功以伊西北庭之地與之及泚誅吐蕃來<lb/>
求地上欲召兩鎮節度使郭昕李元忠還朝<hi>昕元忠見二百二十</hi>
<pb n="KR2b0007_WYG_231-17b"/>
<hi>七卷建中二年</hi>以其地與之李泌曰安西北庭人性驍悍控制<lb/>
西域五十七國<hi>西域漢時有三十六國其後稍分至唐冇五十七國</hi>及十姓突厥<lb/>
<hi>西突厥冇五弩矢畢五咄陸凡十姓</hi>又分吐蕃之勢使不能併兵東侵<hi>謂東</hi>
<hi>侵涇邠岐隴諸州</hi>柰何拱手與之且兩鎮之人勢孤地逺盡忠<lb/>
竭力爲國家固守近二十年<hi>代宗初吐蕃陷河隴獨安西北庭爲唐固守爲于僞</hi>
<hi>翻近其靳翻</hi>誠可哀憐一旦棄之以與戎狄彼其心必深怨<lb/>
中國他日從吐蕃入冦如報私讎矣况日者吐蕃觀望<lb/>
不進隂持兩端大掠武功受賂而去<hi>事見上卷本年四月</hi>何功之<lb/>
<pb n="KR2b0007_WYG_231-18a"/>
有衆議亦以爲然上遂不與　李希烈聞李希倩伏誅<lb/>
忿怒八月壬寅遣中使至蔡州殺顔眞卿<hi>氏考異曰顔  行狀其年</hi>
<hi>八月二十四日又使辛景臻等害公于龍興寺又曰初遭難後嗣曹王臯上表曰臣見蔡州歸順脚力張希璨</hi>
<hi>王仕顆等說去年八月二十四日蔡州城中見封有鄰兒不得名字云希烈令僞皇城使辛景臻右軍安華於</hi>
<hi>龍興寺殺顔真卿實錄及舊傳云三日今從之</hi>中使曰有敕真卿再拜中使曰<lb/>
今賜卿死真卿曰老臣無狀罪當死不知使者㡬日𤼵<lb/>
長安使者曰自大梁來非長安也真卿曰然則賊耳何<lb/>
謂敕邪遂縊殺之　李晟以涇州倚邊屢害軍帥常為<lb/>
<pb n="KR2b0007_WYG_231-18b"/>
亂根<hi>帝初即位涇州有劉文喜之亂既而又有姚令言之亂既而田希鑒又殺馮河清帥所類翻下同</hi>
奏請徃理不用命者<hi>理即治也</hi>力田積粟以攘吐蕃癸卯以<lb/>
晟兼鳳翔隴右節度等使及四鎮北庭涇原行營副元<lb/>
帥進爵西平王時李楚琳入朝晟請與俱至鳳翔而斬<lb/>
之以懲逆亂上以新復京師務安反仄不許　先是上<lb/>
命渾瑊駱元光討李懷光軍于同州<hi>九域志同州至河中七十五里先悉</hi>
<hi>薦翻</hi>懷光遣其將徐庭光以精卒六千軍于長春宫以拒<lb/>
之瑊等數爲所敗不能進<hi>數所角翻敗補邁翻</hi>時度支用度不給<lb/>
<pb n="KR2b0007_WYG_231-19a"/>
<hi>度支之度徒洛翻</hi>議者多請赦懷光上不許李懷光遣其妹<lb/>
壻要廷珍守晉州<hi>要於消翻姓也姓苑吳人要離之後後漢有河南令要兢</hi>牙將毛<lb/>
朝<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>守隰州<hi>朝直遥翻<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>音揚</hi>鄭抗守慈州馬燧皆遣人説下<lb/>
之<hi>晉隰慈三州皆與馬燧廵屬接壤故得説下之宋白曰慈州文城郡赤狄廧咎如之國郡西南有采桑津</hi>
<hi>晉里克敗赤狄之地漢爲北屈縣隋爲汾州大業爲丈城郡唐貞觀爲慈州以州城内舊冇慈烏戍因名治吉</hi>
<hi>鄉縣漢北屈縣也説式芮翻</hi>上乃加渾瑊河中絳州節度使充河中<lb/>
同華陜虢行營副元帥加馬燧奉誠軍晉慈隰節度使<lb/>
充管内諸軍行營副元帥<hi>渾戶混翻又戸本翻瑊古咸翻華戶化翻是年正月置奉</hi>
<pb n="KR2b0007_WYG_231-19b"/>
<hi>誠軍于同州以授康日知事見二百二十九卷帥所類翻陜失冉翻使疏吏翻</hi>與鎭國節度使<lb/>
駱元光<hi>肅宗上元二年置鎭國節度於華州廣徳元年罷今復置</hi>鄜坊節度使唐朝<lb/>
臣合兵討懷光<hi>鄜音膚</hi>初王武俊急攻康日知於趙州馬<lb/>
燧奏請詔武俊與李抱眞同擊朱滔以深趙𨽻武俊改<lb/>
日知爲晉慈隰節度使上從之日知未至而三州降燧<lb/>
<hi>降户江翻下同</hi>故上使燧兼領之燧表讓三州於日知且言因降<lb/>
而授恐後有功者踵以爲常上嘉而許之燧遣使迎日<lb/>
知既至籍府庫而歸之　甲辰以鳳翔節度使李楚琳<lb/>
<pb n="KR2b0007_WYG_231-20a"/>
為左金吾大將軍　丙子加渾瑊朔方行營元帥　李<lb/>
晟至鳳翔治殺張鎰之罪<hi>殺張鎰見二百二十八卷建中四年治直之翻鎰弋質翻</hi>
斬禆將王斌等十餘人<hi>斌音彬</hi>朱滔爲王武俊所攻殆不<lb/>
能軍上表待罪<hi>上時掌翻</hi>　癸未馬燧將歩騎三萬攻絳州<lb/>
<hi>絳州時屬李懷光將即亮翻又音如字騎竒寄翻</hi>　度支以李懷光所部將士<lb/>
數萬與懷光同反不給冬衣上曰朔方軍累代忠義<hi>度徒</hi>
<hi>洛翻自肅代以來朔方軍輸力王室功髙天下</hi>今爲懷光所制耳將士何罪冬<lb/>
十月詔朔方及諸軍在懷光所者冬衣及賞錢皆當别<lb/>
<pb n="KR2b0007_WYG_231-20b"/>
貯<hi>貯丁吕翻</hi>俟道路稍通即時給之　李勉累表乞自貶<hi>以討</hi>
<hi>李希烈䘮師失守也</hi>辛丑罷勉都統節度使<hi>建中閒勉以永平節度使都統討李希烈</hi>
<hi>之兵</hi>其檢校司徒同平章事如故　丙辰李懷光將閻晏<lb/>
冦同州官軍敗於沙苑詔徴邠州之軍韓遊瓌將甲士<lb/>
六千赴之　乙丑馬燧拔絳州分兵取聞喜萬泉虞郷<lb/>
永樂猗氏<hi>武德元年分芮縣置永樂縣屬芮州州廢屬鼎州又廢鼎州以縣屬河中府燧既取永樂則</hi>
<hi>兵逼河中矣樂音洛</hi>　初魚朝㤙既誅代宗不復使宦官典兵<hi>事見</hi>
<hi>二百二十四卷大厯五年復扶又翻</hi>上即位悉以禁兵委白志貞<hi>白志貞初名白</hi>
<pb n="KR2b0007_WYG_231-21a"/>
<hi>琇珪典禁兵事始見二百二十五卷大厯十四年</hi>志貞得罪<hi>見二百二十九卷建中四年</hi>上<lb/>
復以宦官竇文塲代之從幸山南兩軍稍集<hi>兩軍謂左右神策軍</hi>
上還長安頗忌宿將握兵多者稍稍罷之戊辰以文塲<lb/>
監神策軍左廂兵馬使王希遷監右廂兵馬使始令宦<lb/>
官分典禁旅<hi>宦官握兵柄自此不可奪矣將即亮翻監古衘翻  考異曰舊竇文塲傳云文塲與霍仙</hi>
<hi>鳴分統禁旅盖希遷尋罷而仙鳴代之也今從實錄</hi>　閠月丙子以涇原節度使<lb/>
田希鑒爲衛尉卿李晟初至鳳翔希鑒使參候晟謂使<lb/>
者曰涇州逼近吐蕃<hi>近其靳翻</hi>萬一入冦州兵能獨禦之乎<lb/>
<pb n="KR2b0007_WYG_231-21b"/>
欲遣兵防援又未知田尚書意使者歸以告希鑒希鑒<lb/>
果請援兵晟遣心腹将彭令英等戍涇州晟尋託廵邉<lb/>
詣涇州希鑒出迎晟與之並轡而入道舊結歡希鑒妻<lb/>
李氏以叔父事晟晟謂之田郎晟命具三日食曰廵撫<lb/>
畢即還鳳翔希鑒不復疑<hi>復扶又翻</hi>晟置宴希鑒與將佐俱<lb/>
至晟營晟伏甲於外廡既食而飲彭令英引涇州諸將<lb/>
下堂晟曰我與汝曹久别各宜自言姓名於是得爲亂<lb/>
者石奇等三十餘人讓之曰汝曹屢爲逆亂殘害忠良<lb/>
<pb n="KR2b0007_WYG_231-22a"/>
固天地所不容悉引出斬之希鑒尚在座晟顧曰田郎<lb/>
亦不得無過以親知之故當使身首得完希鑒曰唯<hi>唯于</hi>
<hi>癸翻</hi>遂引出縊殺之并其子蕚<hi>涇考異曰舊晟傳曰晟至  州希鑒迎謁于座執而</hi>
<hi>誅之還鎮表李觀爲涇原節度使幸泰天録十月丁丑李晟誅田希鑒于涇州實錄閩月癸酉除李觀涇原節</hi>
<hi>度使丙子以希鑒爲衛尉卿丁丑晟誅希鑒今從之</hi>晟入其營諭以誅希鑒之意<lb/>
衆股栗無敢動者　李希烈遣其將翟崇暉悉衆圍陳<lb/>
州久之不克<hi>翟萇伯翻</hi>李澄知大梁兵少不能制滑州遂焚<lb/>
希烈所授旌節誓衆歸國<hi>李澄請降事始上卷上年</hi>甲午以澄爲汴<lb/>
<pb n="KR2b0007_WYG_231-22b"/>
滑節度使<hi>滑考異曰二月已云上以澄爲  州節度使蓋于時但許之耳</hi>　宋亳節度<lb/>
使劉洽遣馬歩都虞候劉昌與隴右幽州行營節度使<lb/>
曲環等將兵三萬救陳州十一月癸卯敗翟崇暉于州<lb/>
西<hi>敗補邁翻</hi>斬首三萬五千級擒崇暉以獻乗勝進攻汴州<lb/>
李希烈懼奔歸蔡州李澄引兵趣汴州<hi>趣七喻翻</hi>至城北恇<lb/>
怯不敢進<hi>恇去王翻</hi>劉洽兵至城東戊午李希烈守將田懷<lb/>
珍開門納之明日澄入舍於浚儀<hi>浚儀帶汴州劉澄盖舍於縣治輿地志夷</hi>
<hi>門之下新里之東浚水之北象而儀之以爲邑名漢武元年廢新里而立浚儀縣</hi>兩軍之士日<lb/>
<pb n="KR2b0007_WYG_231-23a"/>
有忿鬩<hi>鬩許激翻闘也狠也戾也又相怨也</hi>㑹希烈鄭州守將孫液降於<lb/>
澄澄引兵屯鄭州詔以都統司馬寳鼎薛珏爲汴州刺<lb/>
史<hi>都統司馬宋滑河陽都統司馬也寶鼎縣屬河中府本汾隂縣開元十年獲寳鼎更名珏古岳翻</hi>李<lb/>
勉至長安素服待罪議者多以勉失守大梁<hi>勉失守事見二</hi>
<hi>百二十九卷建中四年</hi>不應尚爲相<hi>相息亮翻</hi>李泌言於上曰李勉公<lb/>
忠雅正而用兵非其所長及大梁不守將士棄妻子而<lb/>
從之者殆二萬人足以見其得衆心矣且劉洽出勉麾<lb/>
下勉至睢陽<hi>睢陽宋州</hi>悉舉其衆以授之卒平大梁<hi>卒子恤翻</hi>亦<lb/>
<pb n="KR2b0007_WYG_231-23b"/>
勉之功也上乃命勉復其位議者又言韓滉聞鑾輿在<lb/>
外聚兵修石頭城<hi>事見二百二十九卷建中四年</hi>隂蓄異志上疑之以<lb/>
問李泌對曰滉公忠清儉自車駕在外滉貢獻不絶<hi>事見</hi>
<hi>上卷</hi>且鎮江東十五州盜賊不起皆滉之力也<hi>唐時浙江東西道所</hi>
<hi>統惟潤昇常湖蘇杭睦越明台温衢處婺十四州前此滉遣宣潤弩手援寧陵盖兼統宣州爲十五州也</hi>所<lb/>
以修石頭城者滉見中原板蕩謂陛下將有永嘉之<lb/>
行<hi>引□永嘉之亂元帝南度以爲言</hi>爲迎扈之備耳此乃人臣忠篤之<lb/>
慮柰何更以爲罪乎滉性剛嚴不附權貴故多謗毁願<lb/>
<pb n="KR2b0007_WYG_231-24a"/>
陛下察之臣敢保其無他上曰外議洶洶章奏如麻<hi>如麻</hi>
<hi>言其多如麻可束也</hi>卿弗聞乎對曰臣固聞之其子臯為考功員<lb/>
外郎今不敢歸省其親<hi>省悉景翻覲省也</hi>正以謗語沸騰故也<lb/>
上曰其子猶懼如此卿柰何保之對曰滉之用心臣知<lb/>
之至熟願上章明其無它<hi>願上時掌翻</hi>乞宣示中書使朝衆<lb/>
皆知之<hi>朝衆謂在朝百官之衆也朝直遥翻下同</hi>上曰朕方欲用卿人亦何<lb/>
易可保愼勿違衆恐并為卿累也<hi>易以豉翻累良瑞翻</hi>泌退遂上<lb/>
章請以百口保滉它日上謂泌曰卿竟上章已為卿留<lb/>
<pb n="KR2b0007_WYG_231-24b"/>
中<hi>爲于偽翻</hi>雖知卿與滉親舊豈得不自愛其身乎對曰臣<lb/>
豈肯私於親舊以負陛下顧滉實無異心臣之上章以<lb/>
為朝廷非為身也上曰如何其爲朝廷<hi>爲于僞翻下同</hi>對曰今<lb/>
天下旱蝗闗中米斗千錢倉廩耗竭而江東豐稔願陛<lb/>
下早下臣章<hi>下户嫁翻下同</hi>以解朝衆之惑靣諭韓臯使之歸<lb/>
覲<hi>歸覲者歸覲省父母也</hi>令滉感激無自疑之心速運粮儲豈非<lb/>
為朝廷邪上曰善朕深諭之矣即下泌章令韓臯謁告<lb/>
歸覲靣賜緋衣諭以卿父比以謗言<hi>比畀至翻</hi>朕今知其所<lb/>
<pb n="KR2b0007_WYG_231-25a"/>
以釋然不復信矣<hi>復扶又翻</hi>因言闗中乏糧歸語卿父<hi>語牛倨翻</hi>
宜速致之臯至潤州滉感悦流涕即日自臨水濱發米<lb/>
百萬斛聽臯留五日即還朝臯别其母啼聲聞於外<hi>聞音</hi>
<hi>問</hi>滉怒召出撻之自送至江上冒風濤而遣之既而陳<lb/>
少逰聞滉貢米亦貢二十萬斛<hi>陳少逰時鎮淮南</hi>上謂李泌曰<lb/>
韓滉乃能化陳少逰貢米矣對曰豈惟少逰諸道將爭<lb/>
入貢矣　吏部尚書同平章事蕭復奉使自江淮還<hi>蕭復</hi>
<hi>出使見二百二十九卷興元元年四月還從宣翻又如字</hi>與李勉盧翰劉從一俱見<lb/>
<pb n="KR2b0007_WYG_231-25b"/>
上<hi>見賢遍翻</hi>勉等退復獨留言於上曰陳少遊任兼將相首<lb/>
敗臣節<hi>敗補邁翻陳少逰事見二百二十九卷建中四年</hi>韋臯幕府下僚獨建<lb/>
忠義<hi>韋臯事見二百二十八卷建中四年</hi>請以臯代少逰鎮淮南上然之<lb/>
尋遣中使馬欽緒揖劉從一附耳語而去諸相還閤<hi>諸相</hi>
<hi>在省中坐政事堂既退各居閤子</hi>從一詣復曰欽緒宣㫖令從一與公<lb/>
議朝來所言事即奏行之<hi>朝如字下朝來同</hi>勿令李盧知敢問何<lb/>
事也復曰唐虞黜陟岳牧僉諧<hi>事見堯典舜典</hi>爵人於朝與士共<lb/>
之<hi>記王制之言</hi>使李盧不堪為相則罷之既在相位朝廷政<lb/>
<pb n="KR2b0007_WYG_231-26a"/>
事安得不與之同議而獨隠此事乎此最當今之大弊<lb/>
朝來主上已有斯言<hi>朝早也陟遥翻</hi>復已面陳其不可不謂聖<lb/>
意尚爾復不惜與公奏行之但恐浸以成俗未敢以告<lb/>
竟不以語從一從一奏之<hi>語牛倨翻</hi>上愈不悅復乃上表辭<lb/>
位乙丑罷為左庶子劉洽克汴州得李希烈起居注云<lb/>
某月日陳少遊上表歸順<hi>史究言陳少逰敗臣節之事</hi>少逰聞之慙<lb/>
懼發疾十二月乙亥薨贈太尉賻祭如常儀<hi>賻符過翻</hi>淮南<lb/>
大將王韶欲自為留後令將士推已知軍事且欲大掠<lb/>
<pb n="KR2b0007_WYG_231-26b"/>
韓滉遣使謂之曰汝敢爲亂吾即日全軍渡江誅汝矣<lb/>
韶等懼而止上聞之喜謂李泌曰滉不惟安江東又能<lb/>
安淮南真大臣之器卿可謂知人庚辰加滉平章事江<lb/>
淮轉運使滉運江淮粟帛入貢府<hi>謂朝廷受貢藏財物之府</hi>無虚月<lb/>
朝廷賴之使者勞問相繼<hi>使疏吏翻勞力到翻</hi>恩遇始深矣　是<lb/>
歳蝗徧逺近草木無遺惟不食稻大饑道殣相望<hi>詩云行有</hi>
<hi>死人尚或殣之殣渠吝翻瘞尸也又餓殍爲殣道殣相望本左傳之言</hi>
貞元元年春正月丁酉朔赦天下改元　癸丑贈顔真<lb/>
<pb n="KR2b0007_WYG_231-27a"/>
卿司徒諡曰文忠　新州司馬盧把<hi>盧把貶新州見二百二十九卷建中</hi>
<hi>四年</hi>遇赦移吉州長史謂人曰吾必再入未幾上果用為<lb/>
饒州刺史<hi>幾居豈翻</hi>給事中袁髙應草制執以白盧翰劉從<lb/>
一曰盧把作相致鑾輿播遷海内瘡痍柰何遽遷大郡<lb/>
願相公執奏翰等不從更命它舍人草制<hi>更工衡翻下更舍同</hi>乙<lb/>
卯制出髙執之不下<hi>執之不肯書讀下戶嫁翻</hi>且奏杞極惡窮凶百<lb/>
辟疾之若讎六軍思食其肉何可復用<hi>復扶又翻</hi>上不聽補<lb/>
闕陳京趙需等上疏曰杞三年擅權<hi>建中二年盧把為相四年貶</hi>百<lb/>
<pb n="KR2b0007_WYG_231-27b"/>
揆失叙<hi>書舜典納于百揆百揆時叙孔安國注曰舜舉八凱使揆度百事百事時叙無廢事業令云失叙謂</hi>
<hi>事業廢也</hi>天地神祗所知華夏蠻貊同弃儻加巨姦之寵必<lb/>
失萬姓之心丁巳袁髙復于正牙論奏<hi>唐謂大明官含光殿爲正牙亦</hi>
<hi>謂之南牙</hi>上曰把已再更赦高曰赦者止原其罪不可為刺<lb/>
史陳京等亦争之不已曰把之執政百官常如兵在其<lb/>
頸今復用之則姦黨皆唾掌而起上大怒左右辟易<hi>辟讀</hi>
<hi>曰闢易如字辟易言開逺而易其故處</hi>諌者稍引却京顧曰趙需等勿<lb/>
退此國大事當以死争之上怒稍解戊午上謂宰相與把<lb/>
<pb n="KR2b0007_WYG_231-28a"/>
小州刺史可乎李勉曰陛下欲與之雖大州亦可其如<lb/>
天下失望何壬戍以杞為灃州别駕使謂袁髙曰朕徐<lb/>
思卿言誠為至當<hi>當丁浪翻</hi>又謂李泌曰朕已可袁髙所奏<lb/>
泌曰累日外人竊議比陛下於桓靈今承德音乃堯舜<lb/>
之不逮也上悦杞竟卒於灃州高恕己之孫也<hi>袁恕己與張束</hi>
<hi>之等誅二張中宗復辟</hi>　三月李希烈陷鄧州　戊午以汴滑節<lb/>
度使李澄為鄭滑節度使<hi>汴州歸劉洽李澄得鄭州故以鄭滑節度授之也</hi>以<lb/>
代宗女嘉城公主妻田緒<hi>嘉城縣名隋置唐爲松州治所妻七細翻</hi>李懷光<lb/>
<pb n="KR2b0007_WYG_231-28b"/>
都虞候吕鳴岳宻通欵於馬燧事泄懷光殺之屠其家<lb/>
事連幕僚髙郢李鄘懷光集將士而責之郢鄘抗言逆<lb/>
順無所慙隱懷光囚之鄘邕之姪孫也<hi>李邕以讒死于天寶之末</hi>馬<lb/>
燧軍寳鼎敗懷光兵於陶城<hi>敗補邁翻唐書地理志河中有陶城府酈道元曰陶</hi>
<hi>城在蒲坂城西北即舜所都也舜陶河濱盖即此地與歴山相近按唐河中府治河東縣河東古蒲坂也</hi>斬<lb/>
首萬餘級分兵㑹渾瑊逼河中　夏四月丁丑以曹王<lb/>
臯為荆南節度<hi>節度之下當有使字</hi>李希烈將李思登以隨州降<lb/>
之　壬午馬燧渾瑊破李懷光兵於長春宫南遂掘塹<lb/>
<pb n="KR2b0007_WYG_231-29a"/>
圍宫城懷光諸將相繼來降詔以燧瑊為招撫使　五<lb/>
月丙申劉洽更名𤣥佐<hi>更工衡翻</hi>　韓遊瓌請兵於渾瑊共<lb/>
取朝邑<hi>朝直遥翻</hi>李懷光將閻晏欲爭之士卒指邠軍曰彼<lb/>
非吾父兄則吾子弟<hi>朔方軍分屯河中邠州故云然時韓遊瓌將邠軍以討李懷光</hi>柰<lb/>
何以白刄相向乎語甚囂<hi>囂喧也</hi>晏遽引兵去懷光知衆<lb/>
心不從乃詐稱欲歸國聚貨財飾車馬云俟路通入貢<lb/>
由是得復踰旬月<hi>史言李懷光偷延視息復扶又翻</hi>　六月辛巳以劉<lb/>
𤣥佐兼汴州刺史　辛卯以金吾大將軍韋臯為西川<lb/>
<pb n="KR2b0007_WYG_231-29b"/>
節度使<hi>為韋臯以功烈著于西南張本</hi>　朱滔病死將士奉前涿州刺<lb/>
史劉怦知軍事<hi>自朱滔得幽州滔毎出兵皆以劉怦知留後事素得衆心故滔死而衆奉之怦</hi>
<hi>普耕翻</hi>時連年旱蝗<hi>老子有言師之所聚荆棘生焉大兵之後必有凶年</hi>度支資糧<lb/>
匱竭<hi>度徒洛翻</hi>言事者多請赦李懷光李晟上言赦懷光有<lb/>
五不可<hi>晟成正翻上時掌翻</hi>河中距長安纔三百里同州當其衝<lb/>
多兵則朱為示信少兵則不足隄防<hi>少詩沼翻</hi>忽驚東偏<hi>同州在長</hi>
<hi>安東北</hi>何以制之一也今赦懷光必以晉絳慈隰還之渾<lb/>
瑊既無所詣康日知又應遷移<hi>先已命渾瑊為蒲絳節度使康日知為晉慈隰節</hi>
<pb n="KR2b0007_WYG_231-30a"/>
<hi>度使故云然渾戶昆翻又戸本翻瑊古咸翻</hi>土宇不安何以奬勵二也陛下<lb/>
連兵一年討除小醜兵力未窮遽赦其反逆之罪今西<lb/>
有吐蕃北有回紇南有淮西<hi>吐從暾入聲紇下沒翻李希烈時據淮西僣號故以</hi>
<hi>之與二虜並言</hi>皆觀我彊弱不謂施德澤愛黎元乃謂兵屈於<lb/>
人而自罷耳必競起窺覦之心三也<hi>覦音俞</hi>懷光既赦則<lb/>
朔方將士皆應叙勲行賞<hi>謂解奉天圍勲賞也將即亮翻</hi>今府庫方虛<lb/>
賞不滿望是愈激之使叛四也既解河中罷諸道兵賞<lb/>
典不舉怨言必起五也今河中斗米五百芻藁且盡牆<lb/>
<pb n="KR2b0007_WYG_231-30b"/>
壁之間餓殍甚衆<hi>殍彼表翻</hi>且軍中大將殺戮畧盡陛下但<lb/>
敇諸道圍守旬時彼必有内潰之變何必養腹心之疾<lb/>
為它日之悔哉又請發兵二萬自備資糧獨討懷光秋<lb/>
七月甲午朔馬燧自行營入朝奏稱懷光凶逆尤甚赦<lb/>
之無以令天下願更得一月糧必為陛下平之<hi>燧音遂朝直遥</hi>
<hi>翻必爲于偽翻速考異曰鄴侯家傳稱李泌語曰臣但恐梟于帳下太  何足憂也臣能為陛下取之上曰未</hi>
<hi>諭卿意何故以太速為憂而卿能取也對曰臣為陛下憂不在河中乃在太原今馬燧亦蹭蹬矣領河東十萬</hi>
<hi>之師遣王權領五千赴難及再幸梁洋遂抽歸本道男暢在奉天亦使北歸陛下更収復後宣慰云王權擅抽</hi>
<pb n="KR2b0007_WYG_231-31a"/>
<hi>兵馬暢不扈從並宜釋放此則尤不安矣臣比年曾與之言甚有心路今之雄傑也若使之有異志則不比希</hi>
<hi>烈朱泚之徒或能旰食伏望陛下聽臣之言援鞚逺馭以羈之上曰卿所欲何也對曰馬燧保有河東十餘州</hi>
<hi>以待陛下還官此亦功也臣為常侍與燧兄炫同列然其兄弟素不相能其語無益臣重表兄鄭叔規為賓佐</hi>
<hi>臣令以炫意請至京城欲與相見即至臣激燧令其取懐光自効必可致也因令燧為忠臣矣又曰貞元元年</hi>
<hi>上因郊天改元時馬燧在太原遣其行軍司馬鄭叔規奏事請因鴻恩以雪懷光并致書與先公先公不與之</hi>
<hi>報留其信物且令叔規語之曰比年展奉得接語言心期以爲大夫且河東節度以破靈曜之功上所與也奉</hi>
<hi>天之難握十萬彊兵而令懐光解圍及懷光圖危社稷車駕幸梁洋逢此際㑹又令它人立盖代之功今聖主</hi>
<hi>已歸宮闕懐光蹭蹬在于近畿旦夕為帳下所梟乃尸居也不速出軍収取以自解而快上心者即不及矣若</hi>
<pb n="KR2b0007_WYG_231-31b"/>
<hi>河中既平公即如懐光之蹭蹬矣欲於滔俊之下作倔彊之臣亦必不成不言公才畧不及也緣腹中有三二</hi>
<hi>百卷書蹭蹬至此必自内慙是進不立忠勲退不能効夷狄既而持疑則舟中帳下皆敵國矣可惜八尺之軀</hi>
<hi>聲氣如鍾而心不果决乃婦人也著裙可矣欲奉答以裙衫而家累在冮東未至今聖上収復之後含垢匿瑕</hi>
<hi>與人更始某又特䝉聽信已于上前保薦可使司徒以取懐光今弟來又請雪之大失所望且望弟速去為説</hi>
<hi>若河中既平司徒何面目更來朝而與士人相見今雖請雪昨赦書亦許束身入朝矣若以建中冋征之故當</hi>
<hi>𤼵一使諭之準赦歸朝必為保全如不奉詔當領全師問罪因速上表求自征之至河中輕騎入朝親禀廟畧</hi>
<hi>乃天與之便也能如是當與司徒為中朝應接有須陳奏必聞聖聽若不能何敢有書也叔規既去具奏于上</hi>
<hi>上每憂河中驍將達奚小俊等突犯官闕居常不安㑹東靣苑牆忽有崩倒者上大驚以為有應之者將啟賊</hi>
<pb n="KR2b0007_WYG_231-32a"/>
<hi>上顧問泌對曰此賊不足憂也乃猶杋上肉耳但恐梟懸太速不得與馬燧藉手為憂上曰古人云輕敵者亡</hi>
<hi>今卿心輕敵如是朕甚憂之對曰陛下初經難危憂慮太過輕敵者亡誠如聖㫖至如懷光豈可謂之敵乎陛</hi>
<hi>下比在梁洋元惡據宮闕渠以朔方全軍在河中李晟在東渭橋此時可以傍助逆順之勢不然茍欲偷安脅</hi>
<hi>為遲棊亦可而竟如醉如魘都不能動令陛下復歸宮闕又安足慮之哉臣伏計馬燧請討之章即至若以宗</hi>
<hi>社之靈此賊且未為帳下所圖得河東軍有以藉手陛下無憂矣不喜于平懐光喜于得馬燧也既而馬燧表</hi>
<hi>至請全軍南収河中仍自供糧上大悦召先公對曰馬燧果請全軍討懐光來矣兼請至行營已來自備軍糧</hi>
<hi>何其畏伏卿如此也對曰此乃畏伏天威而然于臣何有而能使其畏伏臣曾與之言諳其為人頗見機識勢</hi>
<hi>今之雄傑也臣非故令叔規傳詞以激怒之且曰欲寄婦人之服當艱虞之時握十萬彊兵収復功在它人今</hi>
<pb n="KR2b0007_WYG_231-32b"/>
<hi>聖主已還宮闕惟有懐光不速収取以立功自解它時復何面目至朝廷與公卿相見則蹭蹬之勢又不及懐</hi>
<hi>光猶有解重圍之功料以此告之燧必能覺悟果得如此既以師至河中旬月當平而燧因此有功便為忠臣</hi>
<hi>矣上曰當盡用卿言初叔規至太原具以先公言告燧燧搏䏶驚曰有是哉頼子之至京也不然燧幾為懷光</hi>
<hi>矣非賢表兄豈有告燧者乎即日上表請行叔規又請如泌言先冩表本示懷光勸其束身歸朝彼必不從然</hi>
<hi>後表請全軍徃討則聖上信司徒誠心又可以忠義告四鄰不然朝救而夕請誅恐中外尤疑燧曰誠然乃令</hi>
<hi>叔規草書寫表本馳驛以告懐光果不從於是乃請全軍南討尋發太原使者相繼奏事及與先公書言征討</hi>
<hi>之謀及須上聞者先公因對皆為奏之又諷令下營訖輕騎由臨晉度朝謁燧皆然之七月乃自臨晉度夏陽</hi>
<hi>來朝上大悦遂具告以先公言卿才畧必可使圖懐光初見卿請雪朕所未諭今乃果然比亦有人毀卿言詞</hi>
<pb n="KR2b0007_WYG_231-33a"/>
<hi>百端聞於逺近惟先公保卿于朕朕信其言今見卿益知先公忠讜豁然體至誠奉國矣燧謝㤙出而請先公</hi>
<hi>至中書具説上言泣下拜謝後對上曰馬燧昨對其器質意趣固不易有且甚有心路感而用之必有成算皆</hi>
<hi>如卿言信雄傑也按泌到長安數日即除常侍興元元年七月乙未也八月癸卯加燧晉慈隰節度使然則癸</hi>
<hi>卯之前燧已取晉慈隰三州矣故朝廷命爲副元帥以討懐光十月已拔絳州及猗氏等諸縣矣貞元元年正</hi>
<hi>月改元赦於時燧豈得猶在太原雪懐光邪自乙未至癸卯纔九日自長安至晉陽千餘里若因泌諷諭鄭叔</hi>
<hi>規始來京師又令叔規還激勸燧又使燧以書諭懷光懷光不從然後上表興師伐之事多如此豈九日之内</hi>
<hi>所能容也此直李繁欲取馬燧平河中之功皆歸于其父耳今從舊燧傳李肇國史補曰馬司徒面雪李懷光</hi>
<hi>上曰惟卿不合雪人惶恐而退李公聞之請全軍自備資糧以討兇逆由此李馬不平邠志曰七月馬公朝于</hi>
<pb n="KR2b0007_WYG_231-33b"/>
<hi>京師請赦懷光隴右節度李公聞之上表請𤼵示兵二萬獨討懐光芻糧之費軍中自備上以李公表  馬燧</hi>
<hi>因曰朱泚之反不得已也懷光悖逆使朕再遷此而可赦何者爲罪馬公雨泣曰十日之内請獻其首上遣之</hi>
<hi>按是時懷光垂亡燧功已成八九故自入朝爭之豈肯面雪懷光邪今從舊傳</hi>上許之　陜虢<lb/>
都兵馬使達奚抱暉鴆殺節度使張勸代總軍務邀求<lb/>
旌節且隂召李懷光將達奚小俊為援上謂李泌曰若<lb/>
蒲陜連衡則猝不可制<hi>蒲李懷光陜謂抱暉</hi>且抱暉據陜則水陸<lb/>
之運皆絶矣<hi>江淮水陸之運皆經陜州而後至長安</hi>不得不煩卿一往辛<lb/>
丑以泌為陜虢都防禦水陸運使上欲以神策軍送泌<lb/>
<pb n="KR2b0007_WYG_231-34a"/>
之官問須幾何人對曰陜城三面懸絶攻之未可以歳<lb/>
月下也臣請以單騎入之上曰單騎如何可入對曰陜<lb/>
城之人不貫逆命<hi>貫讀與慣同</hi>此特抱暉為惡耳若以大兵<lb/>
臨之彼閉壁定矣臣今單騎抵其近郊彼舉大兵則非<lb/>
敵若遣小校來殺臣未必不更為臣用也<hi>校戶敎翻</hi>且今<lb/>
河東全軍屯安邑馬燧入朝願敕燧與臣同辭皆行使<lb/>
陜人欲加害於臣則畏河東移軍討之此亦一勢也<hi>以形</hi>
<hi>臨之謂之勢</hi>上曰雖然朕方大用卿寜失陜州不可失卿當<lb/>
<pb n="KR2b0007_WYG_231-34b"/>
更使它人往耳對曰它人必不能入今事變之初衆心<lb/>
未定故可出其不意奪其姦謀它人猶豫遷延彼既成<lb/>
謀則不得前矣上許之泌見陜州進奏官及將吏在長<lb/>
安者<hi>唐諸鎮皆置進奏院在長安以進奏官主之</hi>語之曰主上以陜虢饑故<lb/>
不授泌節而領運使欲令督江淮米以賑之耳<hi>語牛倨翻</hi>陜<lb/>
州行營在夏縣<hi>行營在夏縣亦以討河中也夏縣唐初屬虞州貞觀十七年屬絳州時屬陜州</hi>
<hi>其地跨河之南北九域志夏縣在陜州北九十八里夏戶雅翻</hi>若抱暉可用當使將之<lb/>
有功則賜旌節矣抱暉覘者馳告之<hi>將即亮翻覘丑廉翻</hi>抱暉稍<lb/>
<pb n="KR2b0007_WYG_231-35a"/>
自安泌具以語白上曰欲使其士卒思米抱暉思節必<lb/>
不害臣矣上曰善戊申泌與馬燧俱辭行庚戍加泌陜<lb/>
虢觀察使泌出潼闗鄜坊節度使唐朝臣以歩騎三千<lb/>
布于闗外<hi>朝臣時帶鄜坊節守潼闗</hi>曰奉宻詔送公至陜泌曰辭日<lb/>
奉進止<hi>自唐以來率以奉聖㫖為奉進止盖言聖㫖使之進則進使之止則止也程大昌曰今奏劄言</hi>
<hi>取進止猶言此劄之或留或却合稟承可否也唐中葉遂以處分為進止而不曉文義者習而不察槩謂有㫖</hi>
<hi>為進止如玉堂宣底所載凡宣㫖皆云有進止者相承之誤也</hi>以便宜從事此一人不<lb/>
可相躡而來來則吾不得入陜矣唐臣以受詔不敢去<lb/>
<pb n="KR2b0007_WYG_231-35b"/>
<hi>唐臣當作朝臣</hi>泌寫宣以却之<hi>沈存中曰唐故事中書舍人職掌詔誥皆冩四本一本為底一</hi>
<hi>本為宣此宣謂行出耳未以名書也晚唐樞宻使自禁中受㫖出付中書即謂之宣中書承受錄之於籍謂之</hi>
<hi>宣底如今之聖語簿也余謂宣者因奉宣上㫖而得名或以口傳為宣或以行文書為宣口傳為宣多命中臣</hi>
<hi>而宰相亦有之劉栖楚之叩墀也牛僧孺宣曰所奏知門外俟進止此宰相之口宣也李泌冩宣以却還唐朝</hi>
<hi>臣之兵此宰相行文書為宣也</hi>因疾驅而前抱暉不使將佐出迎惟偵<lb/>
者相繼<hi>偵丑鄭翻</hi>泌宿曲沃將佐不俟抱暉之命來迎泌笑<lb/>
曰吾事濟矣去城十五里抱暉亦出謁泌稱其攝事保<lb/>
完城隍之功曰軍中煩言不足介意公等職事皆按堵<lb/>
<pb n="KR2b0007_WYG_231-36a"/>
如故抱暉出而喜泌既入城視事賔佐有請屏人白事<lb/>
者<hi>屏必郢翻又卑正翻</hi>泌曰易帥之際軍中煩言乃其常理<hi>杜預注左</hi>
<hi>傳曰煩言忿爭也余謂煩雜碎也此煩言謂雜碎之言帥所類翻</hi>泌到自妥貼矣<hi>史炤曰妥</hi>
<hi>安也貼伏也亦作帖</hi>不願聞也由是反仄者皆自安泌但索簿書<lb/>
治糧儲<hi>索山客翻治直之翻</hi>明日召抱暉至宅語之曰<hi>宅者觀察所居也唐</hi>
<hi>諸鎮將吏謂節度觀察所居者為使宅語牛倨翻</hi>吾非愛汝而不誅恐自今有<lb/>
危疑之地朝廷所命將帥皆不能入故匄汝餘生汝為<lb/>
我齎版幣祭前使<hi>為于偽翻前使謂張勸版以祝幣以燎</hi>愼無入闗自擇<lb/>
<pb n="KR2b0007_WYG_231-36b"/>
安處濳來取家保無它也泌之辭行也上籍陜將預于<lb/>
亂者七十五人授泌使誅之泌既遣抱暉日中宣慰使<lb/>
至泌奏已遣抱暉餘不足問上復遣中使至陜必使誅<lb/>
之<hi>復扶又翻</hi>泌不得已械兵馬使林滔等五人送京師懇請<lb/>
赦之詔謫戍天德<hi>天徳軍在振武東北宋白曰天寳八年張齊丘於可敦城置横塞軍十二</hi>
<hi>年安思順奏廢横塞軍請于大同城西築城置軍𤣥宗賜名天安軍乾元後改為天徳軍緣居人校少遂南移</hi>
<hi>四里權居永清柵其城則隋大同城之故墟在牟郍山鉗耳胔之北</hi>嵗餘竟殺之而抱暉<lb/>
遂亡命不知所之達奚小俊引兵至境聞泌已入陜而<lb/>
<pb n="KR2b0007_WYG_231-37a"/>
還　壬辰以劉怦為幽州盧龍節度使　大旱灞滻將<lb/>
竭長安井皆無水度支奏中外經費纔支七旬<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_231-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百三十一<lb/>
</p>
<p>
</p>
  </div>
</body>
</text>
</TEI>
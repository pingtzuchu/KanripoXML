<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百三十二</head>
    <p>
<pb n="KR2b0007_WYG_232-1a"/>
欽定四庫全書<lb/>
　資治通鑑卷二百三十二　宋　司馬光　撰<lb/>
　　　　　　　　　　　　　　胡三省　音註<lb/>
　唐紀四十八<hi>起旃䝉赤奮若八月盡彊圉單閼七月凡二年始乙丑八月終丁卯七月凡二</hi>
　　<hi>年整</hi>
　　德宗神武聖文皇帝七<lb/>
貞元元年八月甲子詔凡不急之費及人冗食者皆罷<lb/>
之<hi>冗而隴翻</hi>　馬燧至行營與諸將謀曰長春宫不下<hi>燧音遂將</hi>
<pb n="KR2b0007_WYG_232-1b"/>
<hi>即亮翻圍長春宮事始上卷是年四月</hi>則懷光不可得長春宫守備甚嚴攻<lb/>
之曠日持久我當身往諭之遂徑造城下<hi>造七到翻</hi>呼懷光<lb/>
守將徐庭光庭光帥將士羅拜城上<hi>將即亮翻帥讀曰率</hi>燧知其<lb/>
心屈徐謂之曰我自朝廷來可西向受命庭光等復西<lb/>
向拜<hi>復扶又翻</hi>燧曰汝曹自祿山已來徇國立功四十餘年<lb/>
<hi>天寳十四載安祿山反郭子儀李光弼皆以朔方軍討賊立大功其後回紇吐蕃深入京畿諸鎮叛亂外禦内</hi>
<hi>討亦倚朔方軍以成功至是年凡三十一年今曰四十餘年四字誤也當作三</hi>何忽為滅族之<lb/>
計從吾言非止免禍富貴可圖也衆不對燧披襟曰汝<lb/>
<pb n="KR2b0007_WYG_232-2a"/>
不信吾言何不射我<hi>射而亦翻</hi>將士皆伏泣燧曰此皆懷光<lb/>
所為汝曹無罪弟堅守勿出<hi>弟讀曰第但也</hi>皆曰諾壬申燧與<lb/>
渾瑊韓遊瓌進軍逼河中至焦籬堡<hi>渾户昆翻又戶本翻瑊戶咸翻瓌古</hi>
<hi>回翻焦籬堡在河中府河西縣西</hi>守將尉珪以七百人降<hi>尉紆勿翻本複姓尉遲後</hi>
<hi>單姓尉以從便易降戸江翻下同</hi>是夕懷光舉火諸營不應駱元光在<lb/>
長春宫下使人招徐庭光庭光素輕元光遣卒罵之又<lb/>
為優胡于城上以侮之<hi>駱元光本安息胡人故徐庭光為優胡以侮之</hi>且曰我<lb/>
降漢將耳元光使白燧燧還至城下庭光開門降燧以<lb/>
<pb n="KR2b0007_WYG_232-2b"/>
數騎入城慰撫其衆大呼曰<hi>還從宣翻又音如字騎奇寄翻呼火故翻</hi>吾輩<lb/>
復為王人矣<hi>復扶又翻又音如字</hi>渾瑊謂僚佐曰始吾謂馬公用<lb/>
兵不吾逮也今乃知吾不逮多矣<hi>渾户昆翻又户本翻瑊古衘翻不逮不及</hi>
<hi>也</hi>詔以庭光試殿中監兼御史大夫<hi>此謂之試官兼官以寄祿且憲衘也</hi>
甲戍燧帥諸軍至河西<hi>宋白曰河西縣本同州舊朝邑之地唐上元元年以朝邑地置</hi>
<hi>河西縣大厯三年復置朝邑縣仍析朝邑五鄉并割河東三鄉依舊為河西縣縣境東西十四里帥讀曰率考</hi>
<hi>異曰舊燧傳曰燧帥諸軍濟河兵凡八萬陳於城下是日牛名俊斬懷光首以城降今從邠志</hi>河中軍<lb/>
士自相驚曰西城擐甲矣又曰東城娖隊矣<hi>河中夾河為兩城西</hi>
<pb n="KR2b0007_WYG_232-3a"/>
<hi>城河西縣東城河東縣河中府治焉擐音宦娖側角翻</hi>須臾軍士皆易其號為太<lb/>
平字懷光不知所為乃縊而死<hi>縊於計翻又於賜翻</hi>初懷光之解奉<lb/>
天圍也<hi>事見二百二十九卷建中四年</hi>上以其子璀為監察御史<hi>璀七罪翻</hi>
<hi>監古衘翻</hi>寵待甚厚及懷光屯咸陽不進<hi>事見上卷興元元年</hi>璀宻言<lb/>
于上曰臣父必負陛下願早為之備臣聞君父一也<hi>人生</hi>
<hi>在三事之如一謂君父師也</hi>但今日之勢陛下未能誅臣父而臣父<lb/>
足以危陛下陛下待臣厚胡人性直故不忍不言耳上<lb/>
驚曰知卿大臣愛子當為朕委曲彌縫而宻奏之<hi>為于偽翻</hi>
<pb n="KR2b0007_WYG_232-3b"/>
<hi>下同言璀當委曲彌縫使君臣之間無隙不當宻奏其事</hi>對曰臣父非不愛臣非不<lb/>
愛其父與宗族也顧臣力竭不能回耳上曰然則卿以<lb/>
何策自免對曰臣之進言非茍求生臣父敗則臣與之<lb/>
俱死矣復有何策哉<hi>復扶又翻下同又音如字下同</hi>使臣賣父求生陛<lb/>
下亦安用之上曰卿勿死爲朕更至咸陽諭卿父使君<lb/>
臣父子俱全不亦善乎璀至咸陽而還<hi>更古孟翻還音旋又如字</hi>曰<lb/>
無益也願陛下備之勿信人言臣今往説諭萬方<hi>説式芮翻</hi>
臣父言汝小子何知主上無信吾非貪富貴也直畏死<lb/>
<pb n="KR2b0007_WYG_232-4a"/>
耳汝豈可陷吾入死地邪<hi>邪音耶</hi>及李泌赴陜<hi>李泌赴陜見上卷是</hi>
<hi>年七月泌薄必翻陜失冉翻</hi>上謂之曰朕所以再三欲全懷光者誠<lb/>
惜璀也卿至陜試為朕招之對曰陛下未幸梁洋懷光<lb/>
猶可降也<hi>陜失冉翻爲于季翻洋音祥降户江翻</hi>今則不然豈有人臣迫<lb/>
逐其君<hi>廹逐其君謂懷光逼帝自奉天幸山南也</hi>而可復立於其朝乎縱彼<lb/>
厚顔無慙<hi>人知愧者色見于面不知愧者謂之顔厚復扶又翻又音如字朝直遥翻下同</hi>陛下<lb/>
每視朝何心見之臣得入陜借使懷光請降臣不敢受<lb/>
况招之乎李璀固賢者必與父俱死矣若其不死則亦<lb/>
<pb n="KR2b0007_WYG_232-4b"/>
無足貴也及懷光死璀先刅其二弟乃自殺<hi>楚令尹子南之子與</hi>
<hi>李璀者皆處君臣父子大倫之變以死繼之可哀也已</hi>朔方將牛名俊斷懷光首<lb/>
出降<hi>將即亮翻斷音短</hi>河中兵猶萬六千人燧斬其將閻晏等<lb/>
七人<hi>閻晏勸懷光東保河中稱兵犯同州者也  考異曰邠志云八人今從舊馬燧傳</hi>餘皆不<lb/>
問燧自辭行至河中平凡二十七日<hi>戊申至甲戍二十七日史言馬燧期</hi>
<hi>以一月平懷光不愆于素</hi>燧出髙郢李鄘於獄<hi>懷光囚郢鄘見上卷本年郢以井翻鄘余</hi>
<hi>封翻</hi>皆奏置幕下韓遊瓌之攻懷光也楊懷賔戰甚力上<lb/>
命特原其子朝晟<hi>李懷光囚楊朝晟見二百三十卷元年三月瓌古回翻朝直遥翻晟成正</hi>
<pb n="KR2b0007_WYG_232-5a"/>
<hi>翻</hi>遊瓌遂以朝晟為都虞候<hi>為楊朝晟後帥邠寜張本</hi>上使問陸贄<lb/>
河中既平復有何事所宜區處<hi>處昌㠯翻</hi>令悉條奏<hi>令力丁翻</hi>贄<lb/>
以河中既平慮必有希㫖生事之人以為王師所向無<lb/>
敵請乗勝討淮西者李希烈必誘諭其所部及新附諸<lb/>
帥曰<hi>新附諸帥謂李納王武俊田緒等誘音酉</hi>奉天息兵之㫖乃因窘而言<lb/>
朝廷稍安必復誅伐如此則四方負罪者孰不自疑河<lb/>
朔青齊固當響應<hi>窘臣隕翻復扶又翻又音如字河朔謂王武俊田緒劉怦青齊謂李納</hi>
兵連禍結賦役繁興建中之憂行將復起乃上奏其略<lb/>
<pb n="KR2b0007_WYG_232-5b"/>
曰福不可以屢徼幸不可以常覬<hi>上時掌翻徼一遥翻覬音冀</hi>臣姑<lb/>
以生禍為憂未敢以獲福為賀又曰陛下懷悔過之深<lb/>
誠<hi>實心為誠</hi>降非常之大號<hi>此謂興元敕書也</hi>所在宣敡之際聞者<lb/>
莫不涕流<hi>敭與揚同</hi>假王叛換之夫削僞號以請罪<hi>王武俊田悦李</hi>
<hi>納去王號謝罪見二百二十九卷興元元年</hi>觀釁首䑕之將一純誠以效勤<lb/>
<hi>謂馬燧韓滉陳少逰讀通鑑者因其事而觀其心迹則知之矣</hi>又曰曩討之而愈叛今<lb/>
釋之而畢來曩以百萬之師而力殫今以咫尺之詔而<lb/>
化洽是則聖王之敷理道服暴人<hi>理道即治道避髙宗諱改之</hi>任德<lb/>
<pb n="KR2b0007_WYG_232-6a"/>
而不任兵明矣羣帥之悖臣禮拒天誅圖活而不圖王<lb/>
又明矣<hi>帥所類翻下同悖蒲内翻</hi>是則好生以及物者乃自生之方<lb/>
施安以及物者乃自安之術擠彼于死地<hi>擠子細翻又子西翻</hi>而<lb/>
求此之久生也措彼於危地而求此之久安也從古及<lb/>
今未之有焉又曰一夫不率<hi>率循也不率謂不循上之教今也</hi>闔境罹<lb/>
殃一境不寜普天致擾又曰億兆汙人<hi>汙烏瓜翻汙下也</hi>四三<lb/>
叛帥感陛下自新之㫖悦陛下盛德之言革面易辭且<lb/>
修臣禮其於深言宻議固亦未盡坦然必當聚心而謀<lb/>
<pb n="KR2b0007_WYG_232-6b"/>
傾耳而聽觀陛下所行之事考陛下所誓之言若言與<lb/>
事符則遷善之心漸固儻事與言背則慮禍之態復興<lb/>
<hi>陸贄斯言亦可以謂之深切當時事情背蒲妹翻復扶又翻</hi>又曰朱泚滅而懷光戮<lb/>
懷光戮而希烈征希烈儻平禍將次及則彼之蓄素疑<lb/>
而懷夙負者能不為之動心哉<hi>爲于僞翻</hi>又曰今皇運中興<lb/>
天禍將悔以逆泚之偷居上國<hi>泚且禮翻又音此唐都長安故謂之上國</hi>以<lb/>
懷光之竊保中畿<hi>開元八年以河中為中都河東河西二縣為次赤縣諸縣為次畿縣</hi>歳<lb/>
末再周相次梟殄<hi>去年六月斬朱泚今年八月平懷光梟殄謂梟其首而殄絶其類梟堅克</hi>
<pb n="KR2b0007_WYG_232-7a"/>
<hi>翻</hi>實衆慝驚心之日<hi>衆慝猶言衆惡/也慝吐得翻</hi>羣生改觀之時<hi>觀古</hi>
<hi>玩翻又音如字</hi>威則已行惠猶未洽誠宜上副天眷下収物情<lb/>
布恤人之惠以濟威乗滅賊之威以行惠又曰臣所未<lb/>
敢保其必從唯希烈一人而已揆其私心非不願從也<lb/>
想其濳慮非不追悔也<hi>興元赦文李希烈不與朱泚同科亦在肆赦之數</hi>但以<lb/>
猖狂失計已竊大號雖荷陛下全宥之㤙然不能不自<lb/>
靦於天地之間耳<hi>荷下可翻靦它典翻慙顔也</hi>縱未順命斯為獨夫<lb/>
<hi>孟子曰殘賊之人謂之獨夫言人無親輔之者</hi>内則無辭以起兵外則無類以<lb/>
<pb n="KR2b0007_WYG_232-7b"/>
求助其計不過厚撫部曲偷容嵗時心雖陸梁勢必不<lb/>
致陛下但敕諸鎮各守封疆彼既氣奪算窮是乃狴牢<lb/>
之類<hi>狴邉迷翻又部禮翻狴犴牢獄所以拘囚有罪</hi>不有人禍則當鬼誅<hi>陸贄論李</hi>
<hi>希烈事曲盡情勢</hi>古之不戰而屈人之兵者此之謂歟<hi>兵法百戰百勝</hi>
<hi>不如不戰而屈人之兵</hi>丁卯詔以李懷光嘗有功宥其一男使續<lb/>
其後賜之田宅歸其首及尸使葬加馬燧兼侍中渾瑊<lb/>
檢校司空餘將卒賞賚各有差<hi>燧音遂渾戸昆翻又戶本翻瑊古咸翻校古孝</hi>
<hi>翻將即亮翻賚來戴翻</hi>諸道與淮西連接者宜各守封疆非彼侵<lb/>
<pb n="KR2b0007_WYG_232-8a"/>
軼不須進討<hi>軼徒結翻突也</hi>李希烈若降當待以不死自餘將<lb/>
士百姓一無所問<hi>行陸䞇之言也</hi>　初李晟嘗將神策軍戍成<lb/>
都<hi>盖大歴十四年敕蜀時也將即亮翻又音如字晟成正翻</hi>及還以營妓髙洪自隨<lb/>
<hi>還從宣翻妓渠綺翻</hi>西川節度使張延賞怒追而還之由是有隙<lb/>
<hi>使疏吏翻</hi>至是劉從一有疾上召延賞入相晟表陳其過惡<lb/>
上重違其意<hi>相息亮翻重難也</hi>以延賞為左僕射<hi>李晟居功名之際以一婦</hi>
<hi>人之故修怨于嚮用之臣且天子命相而勲臣以私怨間之其能自安乎斯不學之由也為延賞纔晟張本射寅</hi>
<hi>謝翻</hi>　駱元光將殺徐庭光謀於韓遊瓌<hi>瓌古回翻</hi>曰庭光辱<lb/>
<pb n="KR2b0007_WYG_232-8b"/>
吾祖考<hi>謂為優胡以戲侮之也</hi>吾欲殺之馬公必怒公能救其死<lb/>
乎遊瓌曰諾壬午遇庭光於軍門之外揖而數其罪<hi>數所</hi>
<hi>具翻又所主翻</hi>命左右碎斬之<hi>殺考異曰實錄甲申駱元光專  徐庭光上令宰相諭諫官勿</hi>
<hi>論邠志曰二十日駱公謀于韓公曰徐庭光見詬辱及祖父義不同天是日遂殺之按是月癸亥朔甲申二十</hi>
<hi>二日盖奏到之日也今從邠志</hi>入見馬燧頓首請罪燧大怒曰庭光已<lb/>
降受朝廷官爵公不告輒殺之是無統帥也<hi>燧音遂降户江翻朝</hi>
<hi>直遥翻統他綜翻俗従上聲帥所類翻</hi>欲斬之遊瓌曰元光殺禆將公<lb/>
猶怒如此公殺節度使天子其謂何燧黙然渾瑊亦為<lb/>
<pb n="KR2b0007_WYG_232-9a"/>
之請<hi>爲于偽翻</hi>乃捨之渾瑊鎮河中盡得李懷光之衆朔方<lb/>
軍自是分居邠蒲矣<hi>自郭子儀以來朔方軍亦分屯邠蒲而統于一帥今居邠者韓逰瓌</hi>
<hi>帥之居蒲者渾瑊帥之不相統屬故史言其始分渾戸昆翻又户本翻邠卑旻翻</hi>　盧龍節度<lb/>
使劉怦疾病<hi>使疏吏翻怦普耕翻疾甚曰病</hi>九月己亥詔以其子行軍<lb/>
司馬濟權知節度事怦尋薨<hi>薨昏胲翻</hi>　己未中書侍郎<lb/>
同平章事劉從一罷為户部尚書庚申薨<hi>以疾罷而薨尚辰羊翻</hi>
　冬十月癸卯上祀圓丘赦天下　十二月甲戍戶部<lb/>
奏今嵗入貢者凡百五十州<hi>時河朔諸鎮及淄青淮西皆不入貢河隴諸州又没</hi>
<pb n="KR2b0007_WYG_232-9b"/>
<hi>于吐蕃</hi>　于闐王曜上言兄勝讓國于臣<hi>事見二百二十一卷肅宗上元</hi>
<hi>元年闐徒賢翻又徒見翻上時掌翻</hi>今請復立勝子鋭上以鋭檢校光祿<lb/>
卿還其國勝固辭曰曜久行國事國人悅服銳生長京<lb/>
華<hi>復扶又翻又音如字校古孝翻還從宣翻又音如字長知兩翻</hi>不習其俗不可往上<lb/>
嘉之以鋭為韶王諮議<hi>韶王暹代宗子也唐制王府官諮議參軍正五品上</hi>
二年春正月壬寅以吏部侍郎劉滋為左散騎常侍與<lb/>
給事中崔造中書舍人齊映並同章事滋子𤣥之孫也<lb/>
<hi>散悉亶翻騎奇寄翻劉子𤣥以史筆事武后中宗</hi>造少居上元<hi>少詩照翻上元縣帶昇州</hi>
<pb n="KR2b0007_WYG_232-10a"/>
與韓㑹盧東美張正則為友以王佐自許時人謂之四<lb/>
䕫<hi>䕫者唐虞之良臣時人重四人者以四䕫稱之</hi>上以造在朝廷敢言故不次<lb/>
用之<hi>朝直遥翻</hi>滋映多讓事於造造久在江外疾錢榖諸使<lb/>
罔上之弊奏罷水陸運使度支廵院江淮轉運使等諸<lb/>
道租賦悉委觀察使刺史遣官部送詣京師令宰相分<lb/>
判尚書六曹齊映判兵部李勉判刑部劉滋判吏部禮<lb/>
部造判户部工部又以户部侍郎元琇判諸道鹽鐵𣙜<lb/>
酒<hi>使疏吏翻度徒洛翻尚辰羊翻琇音秀𣙜古岳翻</hi>吉中孚判度支兩税　李<lb/>
<pb n="KR2b0007_WYG_232-10b"/>
希烈將杜文朝㓂襄州二月癸亥山南東道節度使樊<lb/>
澤擊擒之<hi>將即亮翻朝直遥翻山南東道節度治裴州</hi>　崔造與元琇善故<lb/>
使判鹽鐵韓滉奏論鹽鐵過失<hi>為崔造元琇得罪張本滉呼廣翻</hi>甲戍<lb/>
以琇為尚書右丞陜州水陸運使李泌奏自集津至三<lb/>
門<hi>泌薄必翻集津倉在三門東三門倉在三門西</hi>鑿山開車道十八里以避底<lb/>
柱之險<hi>底柱兩山屹立河中河水分流包山而過世謂之三門車道者陸運之道舍舟而車運也</hi>是<lb/>
月道成　三月李希烈别將冦鄭州義成節度使李澄<lb/>
擊破之<hi>代宗大厯七年賜滑亳節度為永平節度貞元元年永平軍節度更號義成軍節度興元元年</hi>
<pb n="KR2b0007_WYG_232-11a"/>
<hi>李澄得鄭州</hi>希烈兵勢日蹙㑹有疾夏四月丙寅大將陳仙<lb/>
奇使醫陳山甫毒殺之<hi>果如陸贄所料</hi>因以兵悉誅其兄弟妻<lb/>
子舉衆來降<hi>降户江翻州考異曰杜牧竇烈女傳曰初希烈入汴  聞户曹參軍竇良女美使甲</hi>
<hi>士至良門取桂娘以去將出門顴其父曰慎無戚必能滅賊使大人取富貴于天子桂娘以才色在希烈側復</hi>
<hi>能巧曲取信凡希烈之宻謀雖妻子不知者悉皆得聞希烈歸蔡州桂娘謂希烈曰忠而勇一軍莫如陳仙奇</hi>
<hi>其妻竇氏仙奇寵且信之願得先徃來以姊妹叙齒因徐説之使堅仙奇之心希烈然之桂娘因以姊事仙奇</hi>
<hi>妻嘗問曰為賊遲晚必敗姊宜早圖遺種之地仙奇妻然之興元元年四月希烈暴死其子不發喪欲盡誅老</hi>
<hi>將校以卑少者代之計未决有獻含桃者桂娘白希烈子請分遺仙竒妻且以示無事于外因為蠟帛書曰前</hi>
<pb n="KR2b0007_WYG_232-11b"/>
<hi>日已死殯在後堂欲誅大臣須自為計以朱染帛丸如含桃仙奇發丸見之言于薛育育曰兩日希烈稱疾但</hi>
<hi>怪樂曲雜𤼵晝夜不絶此乃有誅未定示暇于外事不疑矣明日仙奇薛育各以所部譟于牙門請見希烈希</hi>
<hi>烈子迫出拜曰願去偽號一如李納仙奇曰爾父勃逆天子有命誅之因斬希烈及妻子函七首以獻暴其尸</hi>
<hi>于市後兩月吳少誠殺仙奇知桂娘謀因亦殺之今從實錄及舊傳</hi>甲申以仙奇為淮西<lb/>
節度使　闗中倉廩竭禁軍或自脫巾呼於道曰<hi>呼火故翻</hi>
拘吾于軍而不給糧吾罪人也上憂之甚㑹韓滉運米三<lb/>
萬斛至陜李泌即奏之上喜遽至東宫謂太子曰米已<lb/>
至陜吾父子得生矣<hi>滉呼廣翻陜失冉翻泌薄必翻記王制曰國無六年之蓄曰急無三</hi>
<pb n="KR2b0007_WYG_232-12a"/>
<hi>年之蓄曰國非其國也况日關無儲者乎日關無儲有以繼之猶可况漕運不繼朝不及夕者乎唐都闗中仰</hi>
<hi>給東南之餫德宗于兵荒之餘其窘乏尤不可言觀其父子相與語亦懲涇卒之變𤼵之于言語有不能以自</hi>
<hi>揜者裴延齡知之故得因以排陸贄</hi>時禁中不釀命於坊市取酒為樂<hi>樂音</hi>
<hi>洛</hi>又遣中使諭神策六軍軍士皆呼萬嵗時比嵗饑饉<lb/>
<hi>比毗至翻</hi>兵民率皆瘦黒至是麥始熟市有醉人當時以為<lb/>
嘉瑞人乍飽食死者復伍之一<hi>復扶又翻</hi>數月人膚色乃復<lb/>
故　以横海軍使程日華爲節度使<hi>滄州始别為節鎮以此觀之則</hi>
<hi>以日華為横海軍副大使上卷衍大孚明矣</hi>　秋七月淮西兵馬使吳少誠<lb/>
<pb n="KR2b0007_WYG_232-12b"/>
殺陳仙奇自為留後少誠素狡險為李希烈所寵任故<lb/>
為之報仇<hi>使疏吏翻少始照翻故爲于偽翻下因為同</hi>己酉以䖍王諒為申<lb/>
光隨蔡節度大使以少誠為留後　以隴右行營節度<lb/>
使曲環為陳許節度使<hi>曲環時以隴西行營兵戍陳許</hi>陳許荒亂之餘<lb/>
户口流散曲環以勤儉率下政令寛簡賦役平均數年<lb/>
之間流亡復業兵食皆足　八月癸未義成節度使李<lb/>
澄薨其子士寜謀總軍務祕不發䘮　丙戍吐蕃尚結<lb/>
贊大舉㓂涇隴邠寜掠人畜芟禾稼西鄙騷然州縣<lb/>
<pb n="KR2b0007_WYG_232-13a"/>
各城守詔渾瑊將萬人駱元光將八千人屯咸陽以備<lb/>
之　初上與李泌議復府兵泌因爲上歴叙府兵自西<lb/>
魏以來興廢之由<hi>西魏置府兵見一百六十三卷梁簡文帝大寳元年府兵廢見二百一十</hi>
<hi>二卷𤣥宗開元十年</hi>且言府兵平日皆安居田畆每府有折衝領<lb/>
之折衝以農隙教習戰陳<hi>陳讀曰陣</hi>國家有事徵發則以符<lb/>
契下其州及府<hi>府者折衝果毅府下遐稼翻</hi>參驗發之至所期處<hi>𤼵兵</hi>
<hi>刻期所㑹之地</hi>將帥按閱有教習不精者罪其折衝甚者罪及<lb/>
刺史軍還則賜勲加賞便道罷之<hi>罷兵使各隨便道歸農不必還至京師而</hi>
<pb n="KR2b0007_WYG_232-13b"/>
<hi>後罷</hi>行者近不踰時逺不經嵗高宗以劉仁軌為洮河鎮<lb/>
守使以圖吐蕃<hi>見二百二卷高宗儀鳳二年</hi>於是始有久戍之役武<lb/>
后以來承平日久府兵浸墮<hi>墮讀曰隳</hi>為人所賤百姓耻之<lb/>
至蒸熨手足以避其役又牛仙客以積財得宰相<hi>事見二百</hi>
<hi>一十四卷𤣥宗開元二十四年</hi>邉將效之山東戍卒多齎繒帛自隨邉<lb/>
將誘之寄於府庫晝則苦役夜縶地牢<hi>繒慈陵翻誘音酉縶音執縳也</hi>
利其死而没入其財故自天寳以後山東戍卒還者什<lb/>
無二三其殘虐如此然未嘗有外叛内侮殺帥自擅者<lb/>
<pb n="KR2b0007_WYG_232-14a"/>
誠以顧戀田園恐累宗族故也<hi>累良瑞翻</hi>自開元之末張説<lb/>
始募長征兵謂之彍騎<hi>事見一百一十二卷開元十年十三年</hi>其後益為<lb/>
六軍<hi>六軍分左右為十二軍</hi>及李林甫為相奏諸軍皆募人為之<lb/>
<hi>見二百一十六卷天寳八載</hi>兵不土著<hi>著直畧翻</hi>又無宗族不自重惜忘<lb/>
身徇利禍亂遂生至今為梗<hi>毛萇曰梗惡也鄭𤣥曰始生此禍乃至今日相梗不</hi>
<hi>止</hi>曏使府兵之法常存不廢安有如此下陵上替之患<lb/>
哉<hi>侵犯為陵偏下為替</hi>陛下思復府兵此乃社稷之福太平有日<lb/>
矣上曰俟平河中當與卿議之<hi>因置十六衛上將軍先叙議復府兵之事</hi>九<lb/>
<pb n="KR2b0007_WYG_232-14b"/>
月丁亥詔十六衛各置上將軍以寵功臣改神策左右<lb/>
廂為左右神策軍殿前射生左右廂為殿前左右射生<lb/>
軍各置大將軍二人將軍二人<hi>十六衞上將軍從二品神策大將軍正二品統</hi>
<hi>軍從三品將軍從五品</hi>　庚寅李克寜始發父澄之喪殺行軍司<lb/>
馬馬鉉墨縗出視事<hi>墨縗自晋襄公始縗倉回翻</hi>增兵城門劉𤣥佐<lb/>
出師屯境上以制之且使告諭切至克寜廼不敢襲位<lb/>
丁酉以東都留守賈耽為義成節度使克寜悉取府庫<lb/>
之財夜出軍士從而剽之比明殆盡<hi>剽匹妙翻比必利翻及也</hi>淄青<lb/>
<pb n="KR2b0007_WYG_232-15a"/>
兵數千自行營歸過滑州<hi>自李正已以來淄青兵未嘗應調發赴行營也此必李納</hi>
<hi>遣兵自戍守其境亦稱行營耳</hi>將佐皆曰李納雖外奉朝命内蓄兼并<lb/>
之志請館其兵於城外<hi>朝直遥翻館古玩翻</hi>賈耽曰柰何與人鄰<lb/>
道而野處其將士乎<hi>處昌吕翻</hi>命館於城中耽時引百騎獵<lb/>
於納境納聞之大喜服其度量不敢犯也<hi>騎奇寄翻</hi>　吐蕃<lb/>
逰騎及好畤<hi>畤音止</hi>乙巳京城戒嚴復遣金吾將軍張獻<lb/>
甫屯咸陽民閒傳言上復欲出幸以避吐蕃<hi>復扶又翻</hi>齊映<lb/>
見上言曰外閒皆言陛下已理裝具糗糧<hi>見賢遍翻理裝治裝也糗</hi>
<pb n="KR2b0007_WYG_232-15b"/>
<hi>去久翻乾飯屑也</hi>人情恟懼夫大福不再<hi>左傳楚靈王之言也恟許拱翻夫音扶</hi>
陛下柰何不與臣等熟計之因伏地流涕上亦為之動<lb/>
容<hi>為于偽翻</hi>李晟遣其將王佖將驍勇三千伏於汧城<hi>晟成正翻</hi>
<hi>其將即亮翻佖毗必翻佖將音同上又音如字驍堅堯翻隴州之東有汧陽縣汧城在其旁汧口堅翻</hi>戒<lb/>
之曰虜過城下勿擊其首首雖敗彼全軍而至汝勿能<lb/>
當也不若俟前軍已過見五方旗虎豹衣<hi>言其軍士所服之衣畫為</hi>
<hi>虎豹文</hi>乃其中軍也出其不意擊之必大㨗佖用其言尚<lb/>
結贊敗走軍士不識尚結贊僅而獲免尚結贊謂其徒<lb/>
<pb n="KR2b0007_WYG_232-16a"/>
曰唐之良將李晟馬燧渾瑊而已當以計去之<hi>燧音遂渾戸昆</hi>
<hi>翻又户本翻瑊古咸翻為尚結贊聞李晟刼渾瑊賣馬燧張本去羗吕翻</hi>入鳳翔境内無所<lb/>
俘掠以兵二萬直抵城下曰李令公召我來<hi>俘芳無翻李晟時為</hi>
<hi>中書令故稱之為令公此尚結賛所以間晟也</hi>何不出犒我經宿乃引退冬十<lb/>
月癸亥李晟遣蕃落使野詩良輔<hi>犒口到翻使疏吏翻野詩蕃姓也良輔其</hi>
<hi>名</hi>與王佖將歩騎五千襲吐蕃摧砂堡壬申遇吐蕃衆<lb/>
二萬與戰破之乘勝逐北至堡下攻拔之斬其將扈屈<lb/>
律悉䝉焚其蓄積而還<hi>騎奇寄翻扈屈律蕃人三字姓還從宣翻又如字</hi>尚結<lb/>
<pb n="KR2b0007_WYG_232-16b"/>
贊引兵自寜慶北去<hi>寜慶二州名</hi>癸酉軍於合水之北<hi>合水縣屬</hi>
<hi>慶州隋開皇十六年置九域志合水縣在慶州東北四十五里</hi>邠寜節度使韓逰瓌遣<lb/>
其將史履程夜襲其營殺數百人吐蕃追之逰瓌陳于<lb/>
平川<hi>邠卑旻翻使疏吏翻瓌古回翻將即亮翻吐從暾入聲陳讀曰陣</hi>濳使人鼓于西<lb/>
山虜驚弃所掠而去　十一月甲午立淑妃王氏為皇<lb/>
后　乙未韓滉入朝<hi>滉呼廣翻自京口入朝朝直遥翻</hi>　丁酉皇后崩<lb/>
　辛丑吐蕃冦鹽州<hi>鹽州五原郡漢五原縣地</hi>謂刺史杜彦光曰我<lb/>
欲得城聽爾率人去彦光悉衆奔鄜州<hi>九域志慶州東至鄜州三百五</hi>
<pb n="KR2b0007_WYG_232-17a"/>
<hi>十里</hi>吐蕃入據之<hi>鹽考異曰邠志曰十二月三日吐蕃圍  州刺史杜彦光請委城以其衆去吐</hi>
<hi>蕃許之分軍竊據今據實錄在此月</hi>劉𤣥佐在汴習鄰道故事<hi>習淄青淮西及河朔</hi>
<hi>故事</hi>久未入朝韓滉過汴𤣥佐重其才望以屬吏禮謁之<lb/>
<hi>汴皮變翻朝直遥翻滉呼廣翻過古禾翻又古卧翻韓滉鎮二浙雖王室播遷而廵屬寜晏轉輸絡繹劉𤣥佐</hi>
<hi>以是重其才滉父休以剛直致位宰輔滉所歴任皆著聲績劉𤣥佐以足重其望滉為江淮河南諸道轉運使</hi>
<hi>𤣥佐賜履之地乃漕運之所經以職分言之則非屬吏也𤣥佐敬滉故以屬吏禮脩謁</hi>滉相約為<lb/>
兄弟請拜𤣥佐母其母喜置酒見之酒半滉曰弟何時<lb/>
入朝𤣥佐曰久欲入朝但力未辦耳滉曰滉力可及弟<lb/>
<pb n="KR2b0007_WYG_232-17b"/>
宜早入朝丈母垂白<hi>諸父執行謂之丈人行韓滉與劉𤣥佐結為兄弟則視其父為丈人</hi>
<hi>行故呼其母謂之丈母也</hi>不可使更帥諸婦女往填宫也<hi>凡反者家屬皆沒入</hi>
<hi>掖庭故云然帥讀曰率</hi>母悲泣不自勝<hi>勝音升</hi>滉乃遺𤣥佐錢二十<lb/>
萬緡<hi>遺唯季翻</hi>備行裝滉留大梁三日大出金帛賞勞<hi>勞力到翻</hi>
<hi>緡屬巾翻萬考異曰柳氏叙訓云以綾二十  匹犒軍今從國史補</hi>一軍為之傾動<hi>為于偽翻</hi>
𤣥佐驚服既而遣人宻聽之滉問孔目吏<hi>孔目吏今州郡皆有之謂</hi>
<hi>之孔目宮亦謂之都吏言一孔一目無不總也</hi>今日所費幾何詰責甚細<hi>詰去吉翻</hi>
<hi>細織詳也</hi>𤣥佐笑曰吾知之矣壬寅𤣥佐與陳許節度使曲<lb/>
<pb n="KR2b0007_WYG_232-18a"/>
環俱入朝<hi>韓滉既遺劉𤣥佐以入朝之資又大出賞勞以動其一軍之心𤣥佐雖欲不入朝得乎使</hi>
<hi>疏吏翻朝直遥翻在考異曰鄴侯家傳曰韓相將入朝覲先公令人報比  闕庭已奏來則必能致大梁入朝</hi>
<hi>今求所望善諭以致之十二月劉𤣥佐果入朝此盖李繁掠美今從柳氏叙訓</hi>　崔造改錢榖<lb/>
法事多不集諸使之職行之已久中外安之<hi>諸使謂鹽鐵轉運諸</hi>
<hi>使也</hi>元琇既失職<hi>謂解判鹽鐵而為右丞也琇音酉</hi>造憂懼成疾不視事<lb/>
既而江淮運米大至上嘉韓滉之功十二月丁巳以滉兼<lb/>
度支諸道鹽鐵轉運等使造所條奏皆改之<hi>是年正月崔造為相</hi>
<hi>改錢穀法及罷諸使今更從舊</hi>　吐蕃又㓂夏州亦令刺史托跋乾暉<lb/>
<pb n="KR2b0007_WYG_232-18b"/>
帥衆去遂據其城<hi>托與拓同托拔起于鮮卑之裔自謂托天而生拔地而長故以為姓此後</hi>
<hi>魏所本者也若唐時党項諸部亦自有拓拔一姓我朝西夏其後也夏兵雅翻</hi>又冦銀州州素<lb/>
無城吏民皆潰吐蕃亦棄之又陷麟州<hi>宋白曰銀州漢為西河郡□隂</hi>
<hi>縣地周武帝保定二年于縣城置銀防三年置銀州因谷為名舊有人収驄馬于此谷虜語驄馬為乞銀故名</hi>
<hi>西北至夏州二百三十里北至麟州三百里</hi>　韓滉屢短元琇于上庚申崔<lb/>
造罷為右庶子琇貶雷州司户<hi>舊志雷州至京師六千五百一十二里  考異</hi>
<hi>曰實錄曰初元琇判度攴闕輔旱儉請運江淮租米以給京師上以韓滉素著威名加江淮轉運使欲令專督</hi>
<hi>運務琇以滉性剛愎難與集事乃條奏令滉督運江南未至楊子凡一百十八里自楊子以北皆琇主之滉深</hi>
<pb n="KR2b0007_WYG_232-19a"/>
<hi>怒于琇琇以京師錢重貨輕乃于江東監院収獲見錢四十餘萬今轉送入闗滉不許誣奏以為運千錢至京</hi>
<hi>師費錢萬上以問琇琇奏曰千錢之重納與一斗米均自江南水路至京師所費三二百耳上然之遣中使齎</hi>
<hi>手詔令運錢滉堅執以為不可及滉總度支遂逞宿心累誣奏琇至是而貶焉舊崔造傳曰造與元琇素厚罷</hi>
<hi>使之後以鹽鐵委之而韓滉以司務久行不可遽改德宗復以滉為江淮轉運使餘如造所條奏其年秋初江</hi>
<hi>淮漕運大至京師德宗嘉其功以滉專領度支諸道鹽鐵轉運等使造所條奏皆改乃罷造知政事貶雷州司</hi>
<hi>户鄴侯家傳曰時元琇判度支江淮進米相次已入汴州而淄青及魏府蝗旱尤甚人皆相食李納無計欲束</hi>
<hi>身入朝元琇廼支米十五萬石與之納軍遂濟三月入河運第一綱米三萬石自集津車般至三門十日而畢</hi>
<hi>造入渭船亦成米至陜俄而度支牒至支充河中軍相糧先公憂迫不知所為欲使人聞奏先令走馬與韓</hi>
<pb n="KR2b0007_WYG_232-19b"/>
<hi>謀之韓相報曰慎不可奏某判度支米在外勢不禁它反被它更鼓作言語待某今冬運畢當請朝覲此時面</hi>
<hi>奏時蝗旱運路阻澀自四月初後有一日之内七奉手詔者皆為催米且言軍國糧儲自今月半後悉盡此米</hi>
<hi>所藉公忠副朕憂屬星夜𤼵遣以濟憂勤其㫖如此而不知米皆被外支盖琇及時宰忌韓相及先公運米功</hi>
<hi>成而不為朝廷大計幾至再亂十月韓相以饋運功成請入朝及對見上大悦言無不從遂奏運事且言元琇</hi>
<hi>支米與淄青河中臣在外與先公俱不敢奏上大驚即日貶琇為雷州司户二説相違恐各有所私今但取其</hi>
<hi>大要</hi>以吏部侍郎班宏為戶部侍郎度支副使<hi>度徒洛翻使疏吏翻</hi>
　韓遊瓌奏請發兵攻鹽州吐蕃救之則使河東襲其<lb/>
背丙寅詔駱元光及陳許兵馬使韓全義將歩騎萬二<lb/>
<pb n="KR2b0007_WYG_232-20a"/>
千人㑹邠寧軍趣鹽州<hi>瓌古曰翻吐從暾入聲將即亮翻又音如字騎奇寄翻邠卑旻</hi>
<hi>翻趣七喻翻</hi>又命馬燧以河東軍擊吐蕃燧至石州河曲六<lb/>
胡州皆降遷於雲朔之閒<hi>燧音遂石州昌化郡漢離石地河曲六胡州時已為宥州</hi>
<hi>盖諸部酋長各以舊州名帶刺史故于時猶有六胡州之名雲州雲中郡本魏平城地朔州馬邑郡漢馬邑縣</hi>
<hi>地降户江翻</hi>　工部侍郎張彧李晟之壻也晟在鳳翔以女<lb/>
嫁幕客崔樞禮重樞過於彧彧怒遂附於張延賞給事中鄭<lb/>
雲逵嘗為晟行軍司馬失晟意亦附延賞上亦忌晟功名<lb/>
㑹吐蕃有離間之言<hi>彧於六翻晟成正翻過古禾翻又古卧翻吐從暾入聲間古莧翻離</hi>
<pb n="KR2b0007_WYG_232-20b"/>
<hi>間之言見上</hi>延賞等騰謗於朝無所不至<hi>朝直遥翻下同</hi>晟聞之晝<lb/>
夜泣目為之腫<hi>蘇軾有言木必先蠧而後蟲生之人必先疑也而後讒入之張延賞之讒間亦</hi>
<hi>因帝有忌晟之心而入之也為于偽翻</hi>悉遣子弟詣長安表請削髮為僧<lb/>
上慰諭不許辛未入朝見上自陳足疾懇辭方鎮上不<lb/>
許韓滉素與晟善上命滉與劉𤣥佐諭㫖於晟使與延<lb/>
賞釋怨晟奉詔滉等引延賞詣晟第謝結為兄弟因宴<lb/>
飲盡歡又宴於滉𤣥佐之第亦如之滉因使晟表薦延<lb/>
賞為相<hi>朝直遥翻見賢遍翻滉呼廣翻相息亮翻</hi>
<pb n="KR2b0007_WYG_232-21a"/>
三年春正月壬寅以左僕射張延賞同平章事李晟為<lb/>
其子請昏於延賞<hi>射寅謝翻爲于僞翻</hi>延賞不許晟謂人曰武夫<lb/>
性快釋怨於杯酒間則不復貯胸中矣<hi>貯丁吕翻</hi>非如文士<lb/>
難犯外雖和解内蓄憾如故吾得無懼哉<hi>張延賞心事李晟盖已洞</hi>
<hi>見之矣</hi>　初李希烈據淮西選騎兵尤精者為左右門槍<lb/>
奉國四將歩兵尤精者為左右克平十將<hi>李希烈自建中初據淮西</hi>
<hi>騎奇寄翻槍千羊翻將即亮翻門槍奉國各分左右凡四將左右克平軍則分十將領之</hi>淮西少馬<lb/>
<hi>少詩紹翻</hi>精兵皆乗騾謂之騾軍<hi>騾力戈翻</hi>陳仙奇舉淮西降纔<lb/>
<pb n="KR2b0007_WYG_232-21b"/>
數月詔發其兵於京西防秋仙奇遣都知兵馬使蘇浦<lb/>
悉將淮西精兵五千人以行㑹仙奇為吳少誠所殺少<lb/>
誠宻遣人召門槍兵馬使吳法超等使引兵歸浦不之<lb/>
知法超等引歩騎四千自鄜州叛歸渾瑊使其將白娑<lb/>
勒追之<hi>娑素和翻</hi>反為所敗<hi>敗補邁翻</hi>丙午上急遣中使敇陜虢<lb/>
觀察使李泌發兵防遏勿令濟河<hi>吳法超等自鄜州擅歸自鄜州即東北濟</hi>
<hi>河下棧盖道蒲趨陜若從□華至陜則不必濟河矣</hi>泌遣押牙唐英岸將兵趣靈<lb/>
寳<hi>九域志靈寳縣在陜州西四十五里趣七喻翻</hi>淮西兵已陳於河南矣<hi>陳讀曰陣</hi>
<pb n="KR2b0007_WYG_232-22a"/>
泌乃命靈寳給其食淮西兵亦不敢剽掠<hi>剽匹妙翻</hi>明日宿<lb/>
陜西七里<hi>陜西陜州之西距城七里</hi>泌不給其食遣將將選士四百<lb/>
人<hi>選士簡選其驍勇者</hi>分為二隊伏於太原倉之隘道令之曰賊<lb/>
十隊過東伏則大呼擊之西伏亦大呼應之<hi>呼火故翻</hi>勿遮<lb/>
道勿留行常讓以半道隨而擊之<hi>遮道留行賊必人自為戰讓以半道隨而</hi>
<hi>擊之前者得脱後者務進心不在戰此泌所以制勝</hi>又遣虞候集近村少年各持<lb/>
弓刀瓦石躡賊後聞呼亦應而追之又遣唐英岸將千<lb/>
五百人夜出南門陳於澗北<hi>陳讀曰陣</hi>明日四鼓淮西兵起<lb/>
<pb n="KR2b0007_WYG_232-22b"/>
行入隘兩伏𤼵賊衆驚亂且戰且走死者四之一進遇<lb/>
唐英岸邀而擊之賊衆大敗擒其騾軍兵馬使張崇獻<lb/>
泌以賊必分兵自山路南遁又遣都將燕子楚將兵四<lb/>
百自炭竇谷趣長水<hi>長水本隋𢎞農郡長淵縣唐初避髙祖名更為長水五代志曰長淵</hi>
<hi>縣後號曰南陜西魏更今名唐志長水縣屬洛州河南府宋白曰長水縣本漢盧氏縣地後魏延昌二年分盧</hi>
<hi>氏東境庫谷已西沙渠谷已東為南陜縣廢帝改為長淵縣以縣洛水長淵爲名唐改長水九域志在府西二</hi>
<hi>百四十里燕於䖍翻趣七喻翻下同</hi>賊二日不食屢戰皆敗英岸追至永<lb/>
寜東賊皆潰入山谷吳法超果帥其衆大半趣長水<hi>帥讀</hi>
<pb n="KR2b0007_WYG_232-23a"/>
<hi>曰率</hi>燕子楚擊之斬法超殺其士卒三分之二上以陜兵<lb/>
少𤼵神策軍歩騎五千往助泌至赤水聞賊已破而還<lb/>
上命劉𤣥佐乗驛歸汴以詔書緣道誘之得百三十餘<lb/>
人至汴州盡殺之其潰兵在道復為村民所殺<hi>復扶又翻</hi>得<lb/>
至蔡者纔四十七人吳少誠以其少<hi>少詩沼翻</hi>悉斬之以聞<lb/>
且遣使以幣謝李泌爲其誅叛卒也<hi>爲于偽翻</hi>泌執張崇獻<lb/>
等六十餘人送京師詔悉腰斬於鄜州軍門以令防秋<lb/>
之衆　初雲南王閤羅鳳陷嶲州<hi>肅宗至德元載嶲州陷事見二百一十八</hi>
<pb n="KR2b0007_WYG_232-23b"/>
<hi>卷</hi>獲西瀘令鄭回<hi>西瀘縣屬嶲州本漢卬都縣地江左置宣化郡隋廢郡置可泉縣天寶元</hi>
<hi>年改曰西瀘</hi>回相州人通經術閤羅鳳愛重之其子鳳迦異<lb/>
<hi>迦求加翻</hi>及孫異牟尋曾孫尋夢湊皆師事之每授學回<lb/>
得撻之及異牟尋為王<hi>大厯十四年異牟尋立見二百二十六卷</hi>以回為清<lb/>
平官清平官者蠻相也<hi>南詔官曰坦綽曰布燮曰久賛謂之清平官所以决國事輕重</hi>
<hi>猶唐宰相也</hi>凡有六人而國事專决於回五人者事回甚卑<lb/>
謹有過則回撻之雲南有衆數十萬吐蕃每入冦常以<lb/>
雲南為前鋒賦斂重數<hi>歛力贍翻重數所角翻</hi>又奪其險要立城<lb/>
<pb n="KR2b0007_WYG_232-24a"/>
堡歳徴兵助防雲南苦之回因説異牟尋復自歸于唐<hi>説式</hi>
<hi>芮翻</hi>曰中國尚禮義有惠澤無賦役異牟尋以為然而無<lb/>
路自致凡十餘年及西川節度使韋臯至鎮招撫境上<lb/>
羣蠻異牟尋潜遣人因羣蠻求内附臯奏今吐蕃弃好<lb/>
<hi>好呼到翻</hi>暴亂鹽夏<hi>夏户雅翻</hi>宜因雲南及八國生羌有歸化之<lb/>
心<hi>八國生羌白狗君哥國君逋租君南水君弱水君悉董君凊逺君咄霸君</hi>招納之以離吐<lb/>
蕃之黨分其勢上命臯先作邉將書以諭之㣲觀其趣<lb/>
<hi>為南詔内附張本</hi>　張延賞與齊映有隙映在諸相中頗稱敢<lb/>
<pb n="KR2b0007_WYG_232-24b"/>
言上浸不悦延賞言映非宰相器壬子映貶䕫州刺史<lb/>
劉滋罷為左散騎常侍以兵部侍郎柳渾同平章事韓<lb/>
滉性苛暴方為上所任言無不從它相充位而已百吏<lb/>
救過不贍渾雖為滉所引薦正色讓之曰先相公以褊<lb/>
察為相不滿歳而罷<hi>先相公謂滉父休也罷相事見二百一十三卷開元二十一年</hi>今<lb/>
公又甚焉奈何榜吏於省中<hi>榜音彭</hi>至有死者且作福作<lb/>
威豈人臣所宜<hi>書洪範曰臣無有作威作福其害于而家凶于而國</hi>滉愧之為之<lb/>
少霽威嚴<hi>為于偽翻</hi>　二月壬戍以檢校左庶子崔澣充入<lb/>
<pb n="KR2b0007_WYG_232-25a"/>
吐蕃使　戊寅鎮海節度使同平章事充江淮轉運使<lb/>
韓滉薨滉久在二浙<hi>大厯十四年滉觀察二浙建中二年建節</hi>所辟僚佐各<lb/>
隨其長無不得人嘗有故人子謁之考其能一無所長<lb/>
滉與之宴竟席未嘗左右視及與並坐交言<hi>並坐謂並肩而坐者</hi>
<hi>坐徂臥翻</hi>後數日署為隨軍使監庫門<hi>監古銜翻</hi>其人終日危坐<lb/>
吏卒無敢妄出入者分浙江東西道為三浙西治潤州<lb/>
浙東治越州宣歙池治宣州<hi>武德四年以宣州之秋浦南陵二縣置池州貞觀元</hi>
<hi>年州廢永泰元年復分宣州之秋浦青陽饒州之至德置池州治秋浦秋浦漢石城縣地宣歙池三州屬江南</hi>
<pb n="KR2b0007_WYG_232-25b"/>
<hi>東道唐初分十道江南東西道與二浙總為江南道乾元置浙江西道觀察使兼領宣歙饒三州其後罷領復</hi>
<hi>領不一自分二浙為三道而宣歙池三州屬江南東道</hi>各置觀察使以領之上以<lb/>
果州刺史白志貞為浙西觀察使<hi>果州南充郡治南充縣建中四年十二月</hi>
<hi>白志貞貶思州司馬中間盖轉果州刺史今自刺史復欲用為觀察使</hi>柳渾曰志貞憸人<lb/>
<hi>憸利于上佞人也又曰憸詖也音息廉翻</hi>不可復用<hi>復扶又翻下同</hi>㑹渾疾不視事<lb/>
辛巳詔下用之渾疾間<hi>間如字</hi>遂乞骸骨<hi>以言不用也</hi>不許<lb/>
甲申葬昭德皇后于靖陵<hi>王后諡昭德靖陵在奉天縣東北十里</hi>　三月<lb/>
丁酉以左庶子李銛充入吐蕃使<hi>銛思廉翻吐從暾入聲</hi>初吐蕃<lb/>
<pb n="KR2b0007_WYG_232-26a"/>
尚結賛得鹽夏州各留千餘人戍之退屯鳴沙<hi>去年冬吐蕃留</hi>
<hi>兵戍鹽夏州鳴沙縣屬靈州漢富平縣地宋白曰見後夏户雅翻</hi>自冬入春羊馬多死<lb/>
糧運不繼又聞李晟克摧沙馬燧渾瑊等各舉兵臨之<lb/>
大懼<hi>晟成正翻燧音遂渾户昆翻又户本翻瑊古咸翻</hi>屢遣使求和上未之許<lb/>
乃遣使卑辭厚禮求和于馬燧且請修清水之盟而歸<lb/>
侵地<hi>清水盟見二百二十八卷建中四年</hi>使者相繼於路燧信其言留屯<lb/>
石州不復濟河爲之請於朝<hi>爲于僞翻以馬燧智略功其名而信尚結賛為之請使</hi>
<hi>刼盟之謀獲遂則自損功名而智略不足言</hi>李晟曰戎狄無信不如擊之韓<lb/>
<pb n="KR2b0007_WYG_232-26b"/>
遊瓌曰吐蕃弱則求盟彊則入㓂今深入塞内而求盟<lb/>
此必詐也韓滉曰今兩河無虞若城原鄯洮渭四州使<lb/>
李晟劉𤣥佐之徒將十萬衆戍之河湟二十餘州可復<lb/>
也其資糧之費臣請主辦上由是不聽燧計趣使進兵<lb/>
燧請與吐蕃使論頰熱俱入朝論之<hi>滉呼廣翻鄯以戰翻又音善洮土刀</hi>
<hi>翻將即亮翻又音如字趣讀曰促使疏吏翻朝直遥翻  考異曰邠志作論莾熱今從實錄</hi>㑹滉薨<lb/>
燧延賞皆與晟有隙欲反其謀争言和親便上亦恨回<lb/>
紇<hi>謂陜州之辱也</hi>欲與吐蕃和共擊之得二人言正㑹己意計<lb/>
<pb n="KR2b0007_WYG_232-27a"/>
遂定<hi>史言馬燧張延賞以私隙誤國</hi>延賞數言晟不宜久典兵<hi>數所角翻</hi>請<lb/>
以鄭雲逵代之上曰當令自擇代者<hi>令力丁翻</hi>乃謂晟曰朕<lb/>
以百姓之故與吐蕃和親决矣大臣既與吐蕃有怨不<lb/>
可復之鳳翔<hi>帝敬禮李晟謂之大臣之徃也史言帝忌李晟因吐蕃請和將相有隙而奪其兵柄</hi>
宜留朝廷朝夕輔朕自擇一人可代鳳翔者晟薦都虞<lb/>
候邢君牙君牙樂壽人也<hi>樂壽本漢河間樂城縣故城在今縣東南十六里後魏移</hi>
<hi>縣近古樂壽亭因改為樂壽唐初屬瀛州永㤗中度屬深州</hi>丙午以君牙為鳳翔尹<lb/>
兼團練使丁未加晟太尉中書令勲封如故<hi>勲上柱國封西平王</hi>
<pb n="KR2b0007_WYG_232-27b"/>
餘悉罷之晟在鳳翔嘗謂僚佐曰魏徴好直諫<hi>好呼到翻</hi>余<lb/>
竊慕之行軍司馬李叔度曰此乃儒者所為非勲德所<lb/>
宜晟歛容曰司馬失言晟任兼將相知朝廷得失不言<lb/>
何以為臣叔度慙而退<hi>余謂李晟欲忠于君李叔度之言亦可謂忠于李晟</hi>及在<lb/>
朝廷上有所顧問極言無隱性沉宻未嘗洩於人<hi>朝直遥翻</hi>
<hi>況持淋翻</hi>辛亥馬燧入朝燧既來諸軍皆閉壁不戰尚結賛<lb/>
遽自鳴沙引歸<hi>宋白曰鳴沙縣屬靈州本漢富平縣地後周保定二年于此置㑹州建德六年</hi>
<hi>立鳴沙鎮隋文帝立環州以大河環曲為名仍立鳴沙縣屬焉此地人馬行沙有聲異于餘沙故曰鳴沙</hi>其<lb/>
<pb n="KR2b0007_WYG_232-28a"/>
衆乏馬多徒行者崔澣見尚結賛責以負約尚結賛曰<lb/>
吐蕃破朱泚<hi>以武亭之功邀唐事見二百三十卷元年四月泚且禮翻又音此</hi>未獲賞<lb/>
是以來而諸州各城守無由自逹鹽夏守將以城授我<lb/>
而遁非我取之也<hi>夏户雅翻將即亮翻</hi>今明公來欲踐修舊好<hi>言欲</hi>
<hi>踐前言以修舊好一曰欲踐前迹以修前好踐慈演翻好呼到翻</hi>固吐蕃之願也今吐<lb/>
蕃將相以下來者二十一人渾侍中嘗與之共事<hi>言嘗與渾</hi>
<hi>瑊共討朱泚</hi>知其忠信靈州節度使杜希全涇原節度使李<lb/>
觀皆信厚聞於異域請使之主盟<hi>尚結賛欲因盟刼執二帥以取涇靈耳使</hi>
<pb n="KR2b0007_WYG_232-28b"/>
<hi>疏吏翻觀古玩翻</hi>夏四月丙寅澣至長安辛未以澣為鴻臚卿<lb/>
復使入吐蕃語尚結賛曰<hi>臚陵如翻復扶又翻下同語牛倨翻</hi>希全守靈<lb/>
不可出境李觀已改官今遣渾瑊盟於清水<hi>清水漢故縣唐屬秦</hi>
<hi>州及考異曰實錄崔澣至自鳴沙傳尚結賛言盟㑹之期  定界之所唯命是聽君歸奏决定當以鹽夏相還</hi>
<hi>又云清水之㑹同盟者少是以和好輕慢不成今蕃及元帥已下凡二十一人赴盟靈州節度使杜希全稟性</hi>
<hi>和善外境所知請令主此盟㑹涇原節度使李觀亦請同主之辛未以澣為鴻臚卿充入吐蕃使今澣報尚結</hi>
<hi>賛希全職在靈州不可出境李觀又已改官遣侍中渾瑊充㑹盟俠約以五月二十四日復盟于清水按尚結</hi>
<hi>賛本怨渾瑊故欲刼而執之然則求瑊主盟乃吐蕃意非由唐出也今從鄴侯家傳</hi>且令先歸鹽<lb/>
<pb n="KR2b0007_WYG_232-29a"/>
夏二州<hi>令力丁翻夏户雅翻</hi>五月甲申渾瑊自咸陽入朝以為清<lb/>
水㑹盟使戊子以兵部尚書崔漢衡為副使司封員外<lb/>
郎鄭叔矩為判官特進宋奉朝為都監<hi>宋奉朝宦者也朝直遥翻下同</hi>
己丑瑊將二萬餘人赴盟所乙巳尚結賛遣其屬論泣<lb/>
賛來言清水非吉地請盟於原州之土棃樹既盟而歸<lb/>
鹽夏二州上皆許之神策將馬有麟奏土棃樹多阻險<lb/>
恐吐蕃設伏兵不如平凉川坦夷<hi>新唐書地理志平凉西北五里有吐蕃㑹</hi>
<hi>盟壇</hi>時論泣賛已還丁未遣使追告之　申蔡留後吳少<lb/>
<pb n="KR2b0007_WYG_232-29b"/>
誠繕兵完城欲拒朝命<hi>朝直遥翻</hi>判官鄭常大將楊冀謀逐<lb/>
之詐為手詔賜諸將申州刺史張伯元等事泄少誠殺<lb/>
常冀伯元大將宋旻曹濟奔長安　閠月己未韋臯復<lb/>
與東蠻和義王苴那時書<hi>東蠻跨地二千里勿鄧豐琶兩林各有大鬼主為之長苴</hi>
<hi>那時勿鄧鬼主也苴子魚翻</hi>使詗伺導達雲南<hi>詗翾正翻又火迥翻詗伺刺探之人也</hi>
　庚申大省州縣官員収其祿以給戰士張延賞之謀<lb/>
也時新除官千五百人而當減者千餘人怨嗟盈路<lb/>
初韓滉薦劉𤣥佐可使將兵復河湟上以問𤣥佐𤣥佐亦賛<lb/>
<pb n="KR2b0007_WYG_232-30a"/>
成之滉薨𤣥佐奏言吐蕃方彊未可與爭上遣中使勞<lb/>
問𤣥佐<hi>勞力到翻</hi>𤣥佐臥而受命張延賞知𤣥佐不可用奏<lb/>
以河湟事委李抱真抱真亦固辭皆由延賞罷李晟兵<lb/>
柄故武臣皆憤怒解體不肯為用故也<hi>史言張延賞妒功疾能之罪</hi>
上以襄鄧扼淮西衝要癸亥以荆南節度使曹王臯為<lb/>
山南東道節度使以襄鄧復郢安隨唐七州𨽻之　渾<lb/>
瑊之發長安也李晟深戒之以盟所為備不可不嚴張<lb/>
延賞言於上曰晟不欲盟好之成<hi>好呼到翻下同</hi>故戒瑊以嚴<lb/>
<pb n="KR2b0007_WYG_232-30b"/>
備我有疑彼之形則彼亦疑我矣盟何由成上乃召瑊<lb/>
切戒以推誠待虜勿自為猜貳以阻虜情瑊奏吐蕃决<lb/>
以辛未盟延賞集百官以瑊表稱詔示之<hi>稱詔以渾瑊表徧示百官</hi>
曰李太尉謂吐蕃和好必不成<hi>李晟時加太尉故以稱之吐從暾入聲好呼到</hi>
<hi>翻</hi>此渾侍中表也盟日定矣晟聞之泣謂所親曰吾生<lb/>
長西陲<hi>李晟洮州人長事王忠嗣李抱玉皆有功名長知兩翻</hi>備諳虜情<hi>諳烏含翻諳悉</hi>
<hi>也</hi>所以論奏但耻朝廷為犬戎所侮耳上始命駱元光<lb/>
屯潘原韓遊瓌屯洛口<hi>朝直遥翻自古以來謂西戎為犬戎潘原縣屬原州本隂盤也</hi>
<pb n="KR2b0007_WYG_232-31a"/>
<hi>天寶更名時其地已沒于吐蕃瓌古回翻洛口即水洛口在瓦亭川東北</hi>以為瑊援元光謂<lb/>
瑊曰潘原距盟所且七十里公有急元光何從知之請<lb/>
與公俱瑊以詔指固止之元光不從與瑊連營相次距<lb/>
盟所三十餘里元光壕柵深固瑊壕柵皆可踰也<hi>壕音豪塹</hi>
<hi>也柵測革翻</hi>元光伏兵於營西韓遊瓌亦遣五百騎伏於其<lb/>
側曰若有變則汝曹西趣栢泉以分其勢<hi>騎奇寄翻趣逡諭翻唐書</hi>
<hi>地理志原州有百泉縣五代史志曰後魏分平凉置長城郡及黄石縣隋大業初改黄石為百泉宋白曰時已</hi>
<hi>没蕃界</hi>尚結賛與瑊約各以甲士三千人列於壇之東西<lb/>
<pb n="KR2b0007_WYG_232-31b"/>
常服者四百人從至壇下辛未將盟尚結賛又請各遣<lb/>
遊騎數十更相覘索<hi>更工衡翻覘丑廉翻索山客翻</hi>瑊皆許之吐蕃伏<lb/>
精騎數萬於壇西遊騎貫穿唐軍<hi>穿尺絹翻</hi>出入無禁唐騎<lb/>
入虜軍悉為所擒瑊等皆不知入幕易禮服<hi>禮服盟㑹之服</hi>虜<lb/>
伐鼓三聲<hi>伐鼔擊鼓也</hi>大譟而至殺宋奉朝等於幕中<hi>譟則竈翻</hi>
<hi>朝直遥翻</hi>瑊自幕後出偶得它馬乗之伏鬛入其衘馳十餘<lb/>
里衘方及馬口故矢過其背而不傷唐將卒皆東走虜<lb/>
縱兵追擊或殺或擒之<hi>衘古監翻過古禾翻又古臥翻將即亮翻</hi>死者數百<lb/>
<pb n="KR2b0007_WYG_232-32a"/>
人<hi>是後劉昌為涇原帥収聚刼盟將士亡沒者骸骨具棺槥衣服葬于淺水原</hi>擒者千餘人<lb/>
崔漢衡為虜騎所擒渾瑊至其營則將卒皆遁去營空<lb/>
矣駱元光發伏成陳以待之<hi>陳讀曰陣</hi>虜追騎愕眙<hi>眙丑吏翻驚視</hi>
<hi>也</hi>瑊入元光營追騎顧見邠寜軍西馳乃還<hi>西馳者韓遊瓌所遣</hi>
<hi>趣栢泉之軍也</hi>元光以輜重資瑊<hi>重直用翻</hi>與瑊収散卒勒兵整陳<lb/>
而還是日上臨朝謂諸相曰今日和戎息兵社稷之福<lb/>
馬燧曰然柳渾曰戎狄豺狼也非盟誓可結今日之事<lb/>
臣竊憂之李晟曰誠如渾言上變色曰柳渾書生不知<lb/>
<pb n="KR2b0007_WYG_232-32b"/>
邉計大臣亦為此言邪皆伏地頓首謝因罷朝<hi>朝直遥翻</hi>是<lb/>
夕韓逰瓌表言虜刼盟者兵臨近鎮<hi>近鎮言邠寜之近鎮</hi>上大驚<lb/>
街遞其表以示渾<hi>倉猝之際不及遣中使今術使遞其表以示渾</hi>明旦謂渾曰<lb/>
卿書生乃能料敵如此其審乎上欲出幸以避吐蕃大<lb/>
臣諫而止李晟大安園多竹復有為飛語者<hi>復扶人翻</hi>云晟<lb/>
伏兵大安亭謀因倉猝為變晟遂伐其竹癸酉上遣中<lb/>
使王子恒齎詔遺尚結賛<hi>遺唯季翻</hi>至吐蕃境不納而還渾<lb/>
瑊留屯奉天甲戍尚結賛至故原州<hi>原州自廣德初沒于吐蕃城邑墟矣</hi>
<pb n="KR2b0007_WYG_232-33a"/>
<hi>故曰故</hi>引見崔漢衡等曰吾飾金械欲械瑊以獻賛普今<lb/>
失瑊虛致公輩又謂馬燧之姪弇曰胡以馬為命吾在<lb/>
河曲春草未生馬不能舉足當是時侍中度河掩之吾<lb/>
全軍覆沒矣<hi>在河曲謂屯鳴沙時馬燧時屯石州不度河燧加侍中故以稱之</hi>所以求<lb/>
和䝉侍中力今全軍得歸<hi>今當作令</hi>柰何拘其子孫命弇與<lb/>
宦官俱文珍渾瑊將馬寜俱歸<hi>獨遣弇歸尚結賛雖有此言馬燧諱之掩覆而</hi>
<hi>不傳矣俱文珍歸則必言之于帝馬寕歸則必言之于渾瑊中外傳播燧不可得而掩也所以問燧者可謂巧</hi>
<hi>矣</hi>分囚崔漢衡等於河廓鄯州上聞尚結賛之言由是<lb/>
<pb n="KR2b0007_WYG_232-33b"/>
惡馬燧<hi>馬燧倍尚結賛之言而爲之請和既墮其計矣徳宗又信尚結賛之間而惡馬燧又墮其計焉</hi>
<hi>然德宗但知惡馬燧而不知惡張延賞又何也惡烏路翻</hi>　六月丙戍以馬燧為司<lb/>
徒兼侍中罷其副元帥節度使初吐蕃尚結賛惡李晟<lb/>
馬燧渾瑊曰去三人則唐可圖也於是離間李晟<hi>惡烏路翻</hi>
<hi>去𦍑吕翻間古莧翻</hi>因馬燧以求和欲執渾瑊以賣燧使并獲罪<lb/>
因縱兵直犯長安㑹失渾瑊而止張延賞慚懼謝病<lb/>
不視事　以陜虢觀察使李泌為中書侍郎同平章事<lb/>
　河東都虞候李自良從馬燧入朝上欲以為河東節度<lb/>
<pb n="KR2b0007_WYG_232-34a"/>
使自良固辭曰臣事燧日久<hi>馬燧初鎮河東即親任李自良</hi>不欲代之<lb/>
為帥<hi>帥所類翻</hi>乃以為右龍武大將軍明日自良入謝上謂<lb/>
之曰卿於馬燧存軍中事分<hi>分扶問翻</hi>誠為得禮然北門之<lb/>
任非卿不可卒以自良為河東節度使<hi>卒于恤翻</hi>　吐蕃之<lb/>
戍鹽夏者饋運不繼人多病疫思歸尚結賛遣三千騎<lb/>
逆之悉焚其廬舍毁其城驅其民而去靈鹽節度使杜<lb/>
希全遣兵分守之　韋臯以雲南頗知書壬辰自以書<lb/>
招諭之令趣遣使入見<hi>趣讀曰促見賢遍翻下同</hi>　李泌初視事<hi>入政</hi>
<pb n="KR2b0007_WYG_232-34b"/>
<hi>事堂視事也</hi>壬寅與李晟馬燧柳渾俱入見上謂泌曰卿昔<lb/>
在靈武已應為此官卿自退讓<hi>事見二百一十九卷肅宗至德元載</hi>朕今<lb/>
用卿欲與卿有約<hi>此亦帝猜忌𤼵見之一端也</hi>卿慎勿報仇有恩者<lb/>
朕當為卿報之<hi>為于偽翻</hi>對曰臣素奉道不與人爲仇李輔<lb/>
國元載皆害臣者今自斃矣素所善及有恩者率已顯<lb/>
達或多零落臣無可報也上曰雖然有小恩者亦當報<lb/>
之對曰臣今日亦願與陛下為約可乎上曰何不可泌<lb/>
曰願陛下勿害功臣臣受陛下厚恩固無形迹李晟馬<lb/>
<pb n="KR2b0007_WYG_232-35a"/>
燧有大功於國聞有讒之者雖陛下必不聽然臣今日<lb/>
對二人言之欲其不自疑耳陛下萬一害之則宿衛之<lb/>
士方鎮之臣無不憤惋而反仄<hi>惋烏貫翻</hi>恐中外之變不日<lb/>
復生也<hi>復扶又翻</hi>人臣茍䝉人主愛信則幸矣官於何有臣<lb/>
在靈武之日未嘗有官而將相皆受臣指畫陛下以李<lb/>
懷光為太尉而懷光愈懼遂至於叛此皆陛下所親見<lb/>
也今晟燧富貴已足茍陛下坦然待之使其自保無虞<lb/>
國家有事則出從征伐無事則入奉朝請何樂如之<hi>樂音</hi>
<pb n="KR2b0007_WYG_232-35b"/>
<hi>洛</hi>故臣願陛下勿以二臣功大而忌之二臣勿以位髙<lb/>
而自疑則天下永無事矣<hi>惋烏貫翻樂音洛李泌不特欲使李晟馬燧無自疑之心</hi>
<hi>亦以德宗猜忌聞廣而言之耳</hi>上曰朕始聞卿言聳然不知所謂及聽<lb/>
卿剖析乃知社稷之至計也朕謹當書紳二大臣亦當<lb/>
共保之晟燧皆起泣謝上因謂泌曰自今凡軍旅糧儲<lb/>
事卿主之吏禮委延賞刑法委渾泌曰不可陛下不以<lb/>
臣不才使待罪宰相宰相之職不可分也非如給事則<lb/>
有吏過兵過<hi>吏部兵部主文武選凡奏擬皆過門下省百司奏抄侍中既審給事中讀之有違失</hi>
<pb n="KR2b0007_WYG_232-36a"/>
<hi>則駮正</hi>舍人則有六押<hi>唐制中書舍人六貟佐宰相判案同署乃奏六典中書舍人六人分</hi>
<hi>押六司</hi>至於宰相天下之事咸共平章若各有所主是乃<lb/>
有司非宰相也上笑曰朕適失辭卿言是也泌請復所<lb/>
減州縣官<hi>是年閏月用張延賞之言大省州縣官</hi>上曰置吏以為人也<hi>爲于</hi>
<hi>偽翻下誰為第爲具爲同</hi>今户口減於承平之時三分之二而吏員<lb/>
更增可乎對曰戸口雖減而事多於承平且十倍吏得<lb/>
無增乎且所減皆有職而冗官不減此所以為未當也<lb/>
<hi>當丁浪翻</hi>至德以來置額外官敵正官三分之一若聽使計<lb/>
<pb n="KR2b0007_WYG_232-36b"/>
日得資然後停加兩選授同類正員官<hi>停字句斷謂計其在官之日叙</hi>
<hi>資然後隨所減員而停其官又加以文武兩選授以正員官與其元所居官同類者</hi>如此則不惟<lb/>
不怨兼使之喜矣又請諸王未出閤者不除府官<hi>此泌所謂</hi>
<hi>冗官不減者因請減而不除</hi>上皆從之乙卯詔先所減官並復故<lb/>
初張延賞在西川與東川節度使李叔明有隙上入駱<lb/>
谷<hi>謂上自奉天幸山南時也</hi>值霖雨道途險滑衛士多亡歸朱泚叔<lb/>
明之子昇<hi>皆考異曰鄴侯家傳及舊叔明傳  作昇今從實錄及舊蕭復傳</hi>及郭子儀<lb/>
之子曙令狐彰之子建等六人恐有姦人危乗輿相與<lb/>
<pb n="KR2b0007_WYG_232-37a"/>
齧臂為盟著行幐釘鞵<hi>乗繩證翻著陟畧翻幐當作縢徒登翻行縢以邪幅纒足膊腸</hi>
<hi>詩采菽斜幅在下傳云幅偪也所以自偈束也箋云邪幅如今行縢也偪束其脛自足至膝正義曰邪纒于足</hi>
<hi>謂之邪幅釘鞵以皮為之外施油蠟底著鐵釘鞵户皆翻</hi>更鞚上馬以至梁州<hi>更工衡翻</hi>
<hi>鞚苦貢翻</hi>它人皆不得近<hi>近其靳翻</hi>及還長安上皆以為禁衛將<lb/>
軍寵遇甚厚張延賞知昇私出入郜國大長公主第<hi>郜國</hi>
<hi>肅宗之女初嫁裴徽又嫁蕭昇唐制皇姑為大長公主正一品郜古到翻長知丈翻</hi>密以白上上<lb/>
謂李泌曰郜國已老昇年少何為如是<hi>泌薄必翻少始照翻</hi>殆必<lb/>
有故卿宜察之泌曰此必有欲動摇東宫者誰為陛下<lb/>
<pb n="KR2b0007_WYG_232-37b"/>
言之上曰卿勿問第為朕察之<hi>為于偽翻</hi>泌曰必延賞也上<lb/>
曰何以知之泌具爲上言二人之隙<hi>言延賞與昇父叔眀有隙</hi>且曰<lb/>
昇承恩顧典禁兵延賞無以中傷<hi>中竹仲翻</hi>而郜國乃太子<lb/>
蕭妃之母也故欲以此陷之耳上笑曰是也泌因請除<lb/>
昇它官勿令宿衛以逺嫌<hi>逺于願翻</hi>秋七月以昇為詹事郜<lb/>
國肅宗之女也　甲子割振武之綏銀二州以右羽林<lb/>
將軍韓潭為夏綏銀節度使帥神策之士五千朔方河<lb/>
東之士三千鎮夏州<hi>夏户雅翻使疏吏翻帥讀曰率</hi>　時闗東防秋兵<lb/>
<pb n="KR2b0007_WYG_232-38a"/>
大集國用不充李泌奏自變兩税法以來<hi>兩税事始見二百二十六</hi>
<hi>卷建中元年</hi>藩鎮州縣多違法聚歛繼以朱泚之亂爭𣙜率<lb/>
徵罰以為軍資㸃募自防<hi>歛力贍翻泚具禮翻又音此𣙜率者拘𣙜而敷率徴罰者</hi>
<hi>吏民有罪罰使納錢穀以免罪而如數徴之也凡此皆州鎮以充軍資㸃募强壯以自防衛</hi>泚既平<lb/>
自懼違法匿不敢言請遣使以詔㫖赦其罪但令革正<lb/>
自非於法應留使留州之外悉輸京師<hi>令力丁翻留使者留以應本道</hi>
<hi>節度觀察使徵調留州者留以給本州經用</hi>其官典逋負可徵者徵之難徵<lb/>
者釋之以示寛大敢有隠沒者重設告賞之科而罪之<lb/>
<pb n="KR2b0007_WYG_232-38b"/>
<hi>重設賞格告者依格給賞而罪其隱沒者</hi>上喜曰卿策甚長然立法太寛恐所<lb/>
得無幾對曰兹事臣固熟思之寛則獲多而速急則獲<lb/>
少而遲盖以寛則人喜於免罪而樂輸<hi>少始沼翻樂音洛</hi>急則<lb/>
競為蔽匿非推鞫不能得其實財不足濟今日之急而<lb/>
皆入於姦吏矣上曰善以度支員外郎元友直爲河南<lb/>
江淮南句勘兩税錢帛使<hi>度徒洛翻句音勾使疏吏翻</hi>初河隴既沒<lb/>
於吐蕃<hi>代宗初年河隴陷沒吐從暾入聲</hi>自天寳以來安西北庭奏事<lb/>
及西域使人在長安者歸路既絶人馬皆仰給於鴻臚<lb/>
<pb n="KR2b0007_WYG_232-39a"/>
禮賔委府縣供之<hi>仰牛向翻臚陵如翻鴻臚掌四夷之客有禮賓院府縣謂京兆府及其所</hi>
<hi>屬赤縣畿縣也</hi>於度支受直度支不時付直長安市肆不勝其<lb/>
弊<hi>度徒洛翻勝音升</hi>李泌知胡客留長安久者或四十餘年皆<lb/>
有妻子買田宅舉質取利<hi>舉者舉貸以取倍稱之利也貿者以物質錢計月而取其</hi>
<hi>利也</hi>安居不欲歸命檢括胡客有田宅者停其給凡得四<lb/>
千人將停其給胡客皆詣政府訴之<hi>政府謂相府也</hi>泌曰此皆<lb/>
從來宰相之過豈有外國朝貢使者留京師數十年不<lb/>
聽歸乎<hi>朝直遥翻</hi>今當假道於回紇或自海道各遣歸國有<lb/>
<pb n="KR2b0007_WYG_232-39b"/>
不願歸當於鴻臚自陳授以職位給俸祿爲唐臣人生<lb/>
當乗時展用豈可終身客死邪於是胡客無一人願歸<lb/>
者泌皆分𨽻神策兩軍王子使者為散兵馬使或押牙<lb/>
<hi>散悉亶翻</hi>餘皆為卒禁旅益壯鴻臚所給胡客纔十餘人嵗<lb/>
省度支錢五十萬緡市人皆喜<hi>免供億故喜</hi>上復問泌以復<lb/>
府兵之策<hi>上復扶又翻</hi>對曰今嵗徵闗東卒戍京西者十七<lb/>
萬人計嵗食粟二百四萬斛今粟斗直百五十為錢三<lb/>
百六萬緡國家比遭饑亂<hi>比毗至翻</hi>經費不充就使有錢亦<lb/>
<pb n="KR2b0007_WYG_232-40a"/>
無粟可糴未暇議復府兵也上曰然則奈何亟減戍卒<lb/>
歸之何如對曰陛下用臣之言可以不減戍卒不擾百<lb/>
姓糧食皆足粟麥日賤府兵亦成上曰茍能如是何為<lb/>
不用對曰此須急為之過旬日則不及矣今吐蕃久居<lb/>
原㑹之間以牛運糧糧盡牛無所用請發左藏惡繒染為<lb/>
綵纈<hi>藏徂浪翻惡繒積于庫藏年深以致脆惡者纈户結翻撮綵以線結之而後染色既染則解其結凡</hi>
<hi>結處皆元色餘則入染色矣其色斑爛謂之纈</hi>因党項以市之每頭不過二三<lb/>
匹計十八萬匹可致六萬餘頭又命諸冶鑄農器糴麥<lb/>
<pb n="KR2b0007_WYG_232-40b"/>
種<hi>種章勇翻下其種同</hi>分賜沿邉軍鎮募戍卒耕荒田而種之約<lb/>
明年麥熟倍償其種其餘據時價五分增一官爲糴之<lb/>
<hi>為于偽翻</hi>來春種禾亦如之闗中土沃而久荒所収必厚戍<lb/>
卒獲利耕者浸多邊地居人至少軍士月食官糧粟麥<lb/>
無所售其價必賤名為增價實比今嵗所減多矣上曰<lb/>
善即命行之泌又言邉地官多闕請募人入粟以補之<lb/>
可足今嵗之糧上亦從之因問曰卿言府兵亦集如何<lb/>
對曰戍卒因屯田致富則安于其土不復思歸<hi>復扶又翻</hi>舊<lb/>
<pb n="KR2b0007_WYG_232-41a"/>
制戍卒三年而代及其將滿下令有願留者即以所開<lb/>
田為永業家人願來者本貫給長牒續食而遣之<hi>戍兵家口</hi>
<hi>發赴邉鎮者本貫為給長牒所過郡縣續食以至戍所</hi>據應募之數移報本道雖<lb/>
河朔諸帥得免更代之煩<hi>帥所類翻更工衡翻</hi>亦喜聞矣<hi>喜許記翻</hi>不<lb/>
過數番則戍卒土著<hi>著直畧翻</hi>乃悉以府兵之法理之<hi>理治也</hi>
是變闗中之疲弊為富彊也上曰如此天下無復事矣<lb/>
<hi>泌所謂復府兵之策當以積漸而成帝遽謂之天下無復事是但喜其言之可聽而不察其事非旦暮之可集</hi>
<hi>也</hi>泌曰未也臣能不用中國之兵使吐蕃自困上曰計<lb/>
<pb n="KR2b0007_WYG_232-41b"/>
將安出對曰臣未敢言之俟麥禾有效然後可議也上<lb/>
固問不對泌意欲結回紇大食雲南與共圖吐蕃令吐<lb/>
蕃所備者多知上素恨回紇恐聞之不悦并屯田之議<lb/>
不行故不肯言既而戍卒應募願耕屯田者什五六<hi>自李</hi>
<hi>泌為相觀其處置天下事姚崇以來未之有也史臣謂其出入中禁事四君數為權倖所疾常以智免好縱横</hi>
<hi>大言時時讜議能寤移人主意然常持黄老鬼神説故言為人所譏余謂泌以智免信如史臣言矣然其縱横大</hi>
<hi>持黄老鬼神說亦智也泌處肅代父子之間其論與復形勢言無不効及張李之間所以保右代宗者言無不</hi>
<hi>行元載之讒疾卒能自免可謂智矣至其與徳宗論天下事若指諸掌以肅代之信泌而泌不肯為相以德宗</hi>
<pb n="KR2b0007_WYG_232-42a"/>
<hi>之猜忌而泌夷然當之亦智也嗚呼仕而得君諫行言聽則置身宰輔宜也歴事三世㓗身逺害筋力向衰乃</hi>
<hi>方入政事堂與新貴人伍所謂經濟之畧曏未能為肅代吐者盡為德宗吐之豈德宗之度𢎞于祖父邪泌盖</hi>
<hi>量而後入耳彼德宗之猜忌刻薄直如蕭姜謂之輕已賣直功如李馬忌而置之散地而泌也恣言無憚彼其</hi>
<hi>心以泌為祖父舊人智畧無方𢎞濟中興其敬信之也久矣泌之所以敢當相位者其自量亦審矣庸非智乎</hi>
<hi>其持黄老鬼神説則子房欲從赤松游之故智也但子房功成後為之泌終始篤好之耳</hi>　壬申賜<lb/>
駱元光姓名李元諒　左僕射同平章事張延賞薨<hi>射寅</hi>
<hi>謝翻薨呼肱翻</hi>
　<lb/>
<pb n="KR2b0007_WYG_232-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百三十二<lb/>
</p>
<p>
</p>
  </div>
</body>
</text>
</TEI>
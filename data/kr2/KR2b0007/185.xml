<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑卷一百八十五</head> <lb/>
    <p>
<pb n="KR2b0007_WYG_185-1a"/>
欽定四庫全書<lb/>
　資治通鑑卷一百八十五<lb/>
　　　　　　　　　　　　宋　司馬光　撰<lb/>
　　　　　　　　　　　　　　胡三省　音註<lb/>
　唐紀一<hi>起著雍攝提格正月盡七月不滿一年唐古國名陸德明曰周成王母弟叔虞封於唐其</hi>
　　<hi>地帝堯夏禹所都之墟漢曰太原郡在古冀州太行恒山之西太原太岳之野李唐之先李虎與李</hi>
　　<hi>弼等八人佐周伐魏有功皆為柱國家周閔帝受魏禪虎已卒乃追録其功封唐國公生子昞襲封</hi>
　　<hi>昞生淵襲封起兵克長安進封唐王遂受隋禪國因號曰唐</hi>
<pb n="KR2b0007_WYG_185-1b"/>
　　髙祖神堯大聖光孝皇帝上之上<hi>諱淵字叔徳本隴西成紀人七</hi>
　　<hi>世祖暠王西凉是為凉武昭王至曾孫熈家于武川熈孫虎從周文帝始家長安</hi>
武徳元年<hi>是年五月受隋禪始改元</hi>春正月丁未朔隋恭帝詔唐王劒<lb/>
履上殿贊拜不名<hi>隋志按漢自天子至于百官無不佩刀蔡謨儀云大臣優禮者皆劒履上殿非</hi>
<hi>侍臣解之蓋防刃也近代以木未詳所起東齊著令謂為象劍言象於劒周武帝時百官燕㑹並帶刀升座至開皇</hi>
<hi>初因襲舊式朝服升殿亦不解焉十二年因蔡徴上事始制凡朝會應登殿坐者劒履俱脱其不坐者勑召奏事及</hi>
<hi>須升殿亦就席解劒乃登納言黄門内史令侍郎舎人既夾侍之官則不脱其劒皆真刃非假又准晉咸康元年定</hi>
<hi>今故事自天子以下皆衣冠帶劒今天子則玉具火珠鏢首惟侍臣帶劎上殿自王公以下非殊禮引升殿皆就席</hi>
<pb n="KR2b0007_WYG_185-2a"/>
<hi>解而後升複下曰舄單下曰履諸非侍臣皆脱履升殿舄唯冕服及具服箸之履則諸服皆用凡朝會賛拜則</hi>
<hi>曰某官某不名亦殊禮也上時掌翻鏢紕招翻</hi>唐王既克長安以書諭諸郡縣於<lb/>
是東自商洛<hi>隋志商洛縣屬上洛郡取商山洛水以名縣也</hi>南盡巴蜀郡縣長吏<lb/>
及盜賊渠帥氐羌酋長爭遣子弟入見請降有司復書日<lb/>
以百數<hi>長知兩翻帥所類翻酋才由翻見賢遍翻降戸江翻</hi>王世充既得東都兵進擊<lb/>
李密於洛北敗之<hi>敗補邁翻</hi>遂屯鞏北<hi>鞏縣之北</hi>辛酉世充命諸軍<lb/>
各造浮橋度洛擊密橋先成者先進前後不一虎賁郎將<lb/>
王辯破密外柵<hi>賁音奔將即亮翻</hi>密營中驚擾將潰世充不知鳴<lb/>
<pb n="KR2b0007_WYG_185-2b"/>
角收衆密因帥敢死士乘之<hi>帥讀曰率</hi>世充大敗爭橋溺死者<lb/>
萬餘人<hi>溺奴狄翻</hi>王辯死世充僅自免洛北諸軍皆潰世充不敢入<lb/>
東都北趣河陽<hi>趣七喻翻又逡須翻</hi>是夜疾風寒雨軍士涉水沾濕道<lb/>
路凍死者又以萬數世充獨與數千人至河陽<hi>隋考異曰  書北史</hi>
<hi>李密傳曰世充復移營洛北南對鞏縣其後遂於洛水造浮橋悉衆以擊密密出擊之官軍稍却自相䧟溺者</hi>
<hi>數萬人世充僅而獲免不敢還東都遂趣河陽其夜雨雪尺餘衆隨之者死亡殆盡王世充傳曰充敗績赴水</hi>
<hi>溺死者萬餘人時天寒大雪兵士既度水衣皆霑濕在道凍死者又數萬人蒲山公傳曰世充移營就洛水之</hi>
<hi>北與密隔洛水以相望密乃築長城掘深塹周迴七十里以自固十五日世充與密戰於石窟寺東密軍退敗</hi>
<pb n="KR2b0007_WYG_185-3a"/>
<hi>世充度洛水以乘之逼倉城為營塹密縱兵疾戰世充兵馬棄仗奔亡沉溺死者不可勝數密又令露布上府</hi>
<hi>曰世充以今月十一日平旦屯兵洛北偷入月城其月十五日世充及王辯才等又於倉城北偷渡水南敢逼</hi>
<hi>城堞河洛記曰十六日充與密戰於石窟寺東又曰其夜遇風寒疾雨士卒凍死十不存一充脱身宵遁直向</hi>
<hi>河陽餘如蒲山公傳略記曰辛酉王世充移兵洛北仍令諸軍臨岸布兵軍别造浮橋橋先成者輙渡既前後</hi>
<hi>不一而李密伏發我師敗績爭橋赴水溺死者十五六雜記曰十二月越王遣太常少卿韋霽等率留守兵三</hi>
<hi>萬並受世充節度又曰王辯縱等敗衆軍亦潰爭橋赴水死者大半王辯縱等皆沒唯世充敗免與數百騎奔</hi>
<hi>大通城敗兵得還者於道遭大雨凍死者六七千人世充停留大通十餘日懼罪不還十四年正月越王遣世</hi>
<hi>充兄世惲往大通慰諭赦世充喪師之罪按李道𤣥勸進於李密表云子時律始太簇未宜霡霂而澍雨忽降</hi>
<pb n="KR2b0007_WYG_185-3b"/>
<hi>凍殕將盡今參取衆書日從蒲山公傳両從河洛記</hi>自繫獄請罪越王侗遣使赦<lb/>
之<hi>侗它紅翻使疏吏翻</hi>召還東都賜金帛美女以安其意世充収<lb/>
合亡散得萬餘人屯含嘉城<hi>含嘉城盖在都城之北按舊書王世充傳含嘉倉城</hi>
<hi>也</hi>不敢復出<hi>復扶又翻</hi>密乘勝進據金墉城修其門堞廬舍<lb/>
而居之<hi>堞達恊翻</hi>鉦鼓之聲聞於東都<hi>開音問</hi>未幾擁兵三十<lb/>
萬陳於北邙<hi>陳讀曰陣</hi>南逼上春門乙丑金紫光禄大夫叚<lb/>
達民部尚書韋津出兵拒之達望見密兵盛懼而先還<lb/>
密縱兵乘之軍遂潰韋津死<hi>戰考異曰隋書列傳不言  日蒲山公傳此戰在四</hi>
<pb n="KR2b0007_WYG_185-4a"/>
<hi>月九日略記亦云四月乙未李密率衆北據邙山南接上春門叚達韋津出兵拒之兵未交而達懼先還入城</hi>
<hi>軍遂潰亂乙未二十一日也今據河洛記正月十九日世充又與密戰於上春門外韋津沒焉又二月房彦藻</hi>
<hi>與竇建徳書亦云幕府以去月十九日親董貔虎西取洛邑其蒲山公傳四月已後月日與事多差互不合今</hi>
<hi>日從河洛記事從略記及隋叚達傳</hi>於是偃師柏谷及河陽都尉獨孤武<lb/>
都檢校河内郡丞桞爕職方郎桞續等<hi>隋制職方郎屬兵部尚書</hi>各<lb/>
舉所部降於密竇建徳朱粲孟海公徐圓朗等並遣使<lb/>
奉表勸進<hi>降戸江翻使疏吏翻祖考異曰河洛記云盧祖尚亦通表於密按  尚本起兵為隋事恐</hi>
<hi>不爾今不取</hi>密官屬裴仁基等亦上表請正位號<hi>上時掌翻</hi>密曰<lb/>
<pb n="KR2b0007_WYG_185-4b"/>
東都未平不可議此　戊辰唐王以世子建成為左元<lb/>
帥秦公世民為右元帥<hi>帥所類翻</hi>督諸軍十餘萬人救東都<lb/>
東都乏食太府卿元文都等募守城不食公糧者進散<lb/>
官二品於是商賈執象而朝者不可勝數<hi>象者象笏也西魏以來五</hi>
<hi>品已上通用象牙賈音古朝直遥翻勝音升</hi>二月己卯唐王遣太常卿鄭元<lb/>
璹將兵出商洛狥南陽<hi>煬帝改鄧州為南陽郡璹殊玉翻將即亮翻</hi>左領軍<lb/>
府司馬安陸馬元規狥安陸及荆襄<hi>隋十二衛府各有長史司馬煬帝改</hi>
<hi>安州為安陸郡荆州南郡襄州襄陽郡</hi>李密遣房彦藻鄭頲等<hi>頲他鼎翻</hi>東出<lb/>
<pb n="KR2b0007_WYG_185-5a"/>
黎陽分道招慰州縣以梁郡太守楊汪為上柱國宋州<lb/>
總管<hi>煬帝改宋州為梁郡守式又翻</hi>又以手書與之曰昔在雍丘曾相<lb/>
追捕<hi>事見一百八十三卷大業十二年</hi>射鉤斬袂不敢庶幾<hi>管仲射齊桓公中帶</hi>
<hi>鉤桓公用之以相晉寺人披伐公子重耳斬其祛文公不怨今以祛爲袂射而亦翻幾居希翻</hi>汪遣使<lb/>
往來通意密亦羈縻待之<hi>使疏吏翻</hi>彦藻以書招竇建徳使<lb/>
來見密建徳復書卑辭厚禮託以羅藝南侵請捍禦北<lb/>
垂彦藻還至衛州賊帥王徳仁邀殺之<hi>帥所類翻下同</hi>徳仁有<lb/>
衆數萬據林慮山<hi>衛州隋為汲郡林慮山在魏郡林慮縣慮音廬</hi>四出抄掠為<lb/>
<pb n="KR2b0007_WYG_185-5b"/>
數州之患<hi>抄楚交翻</hi>　三月己酉以齊公元吉為鎮北將軍<lb/>
<hi>一考異曰創業注改太原留守為鎮北府在去年十  月己巳盖因元吉進封齊公言之耳今從實錄</hi>太<lb/>
原道行軍元帥都督十五郡諸軍事聽以便宜從事<lb/>
隋煬帝至江都<hi>大業十二年煬帝至江都</hi>荒淫益甚宮中為百餘房<lb/>
各盛供張<hi>張竹亮翻</hi>實以美人日令一房為主人江都郡丞<lb/>
趙元楷掌供酒饌<hi>饌雛戀翻又雛皖翻</hi>帝與蕭后及幸姬歴就宴<lb/>
飲酒巵不離口從姬千餘人亦常醉<hi>離力智翻從才用翻</hi>然帝見<lb/>
天下危亂意亦擾擾不自安退朝則幅巾短衣䇿杖步<lb/>
<pb n="KR2b0007_WYG_185-6a"/>
遊徧歴臺館非夜不止汲汲顧景唯恐不足帝自曉占<lb/>
候卜相好為吳語<hi>朝直遥翻相息亮翻好呼到翻</hi>常夜置酒仰視天文<lb/>
謂蕭后曰外間大有人圖儂<hi>呉人率自稱曰儂</hi>然儂不失為長<lb/>
城公卿不失為沈后<hi>長城公陳叔寳叔寳后沈氏</hi>且共樂飲耳<hi>樂音洛</hi>
因引滿沈醉<hi>沈持林翻</hi>又嘗引鏡自照顧謂蕭后曰好頭頸<lb/>
誰當斫之后驚問故帝笑曰貴賤苦樂更迭為之<hi>樂音洛更</hi>
<hi>工衡翻</hi>亦復何傷<hi>復扶又翻</hi>帝見中原已亂無心北歸欲都丹<lb/>
楊<hi>帝改蔣州為丹楊郡盖欲都建康也書考異曰大業記帝欲南巡㑹稽今從隋</hi>保據江東<lb/>
<pb n="KR2b0007_WYG_185-6b"/>
命羣臣廷議之内史侍郎虞世基等皆以為善右候衛<lb/>
大將軍李才極陳不可請車駕還長安與世基忿爭而<lb/>
出門下錄事衡水李桐客曰<hi>隋制門下省置錄事通事令史各六人衡水縣屬信</hi>
<hi>都郡開皇十六年分信都北界武邑西界下博南界置宋白曰衡水縣本漢桃縣</hi>江東卑濕土<lb/>
地險狹内奉萬乘外給三軍民不堪命亦恐終散亂耳<lb/>
御史劾桐客謗毁朝政<hi>乘䋲證翻劾戸槩翻又戸得翻朝直遥翻</hi>於是公卿<lb/>
皆阿意言江東之民望幸已乆陛下過江撫而臨之此<lb/>
大禹之事也<hi>禹南巡狩㑹諸侯於㑹稽</hi>乃命治丹楊宮將徙都之<hi>治直</hi>
<pb n="KR2b0007_WYG_185-7a"/>
<hi>之翻</hi>時江都糧盡從駕驍果多闗中人<hi>從才用翻驍堅堯翻</hi>乆客思<lb/>
鄉里見帝無西意多謀叛歸郎將竇賢遂帥所部西走<lb/>
<hi>將即亮翻下同帥讀曰率</hi>帝遣騎追斬之<hi>騎竒寄翻</hi>而亡者猶不止帝患<lb/>
之虎賁郎將扶風司馬徳戡素有寵於帝<hi>賁音奔戡音堪</hi>帝使<lb/>
領驍果屯於東城徳戡與所善虎賁郎將元禮直閤裴<lb/>
䖍通謀曰<hi>煬帝制左右監門府有直閤各六人正五品</hi>今驍果人人欲亡我<lb/>
欲言之恐先事受誅<hi>先悉薦翻</hi>不言於後事發亦不免族滅<lb/>
奈何又聞闗内淪沒李孝常以華陰叛<hi>事見上卷上年華戸化翻</hi>上<lb/>
<pb n="KR2b0007_WYG_185-7b"/>
囚其二弟欲殺之我輩家屬皆在西能無此慮乎二人<lb/>
皆懼曰然則計將安出徳戡曰驍果若亡不若與之俱<lb/>
去二人皆曰善因轉相招引内史舍人元敏虎牙郎將<lb/>
趙行樞鷹揚郎將孟秉符璽郎牛方裕直長許𢎞仁薛<lb/>
世良城門郎唐奉義醫正張愷勲侍楊士覽等<hi>隋初門下省統</hi>
<hi>城門尚食尚藥符璽御府殿内等六局各有直長煬帝以城門尚食尚藥御府等五局隷殿内省改符璽監為</hi>
<hi>郎城門置校尉後又改校尉為城門郎又置司醫醫佐等官意者醫正即司醫也勲侍三侍之一也璽斯氏翻</hi>
<hi>長知兩翻</hi>皆與之同謀日夜相結約於廣座明論叛計無所<lb/>
<pb n="KR2b0007_WYG_185-8a"/>
畏避有宫人白蕭后曰外間人人欲反后曰任汝奏之<lb/>
宮人言於帝帝大怒以為非所宜言斬之其後宮人復<lb/>
白后<hi>復扶又翻</hi>后曰天下事一朝至此無可救者何用言之<lb/>
徒令帝憂耳<hi>令力丁翻</hi>自是無復言者趙行樞與將作少監<lb/>
宇文智及素厚<hi>少始照翻</hi>楊士覽智及之甥也二人以謀告<lb/>
智及智及大喜徳戡等期以三月望日結黨西遁智及<lb/>
曰主上雖無道威令尚行卿等亡去正如竇賢取死耳<lb/>
今天實喪隋<hi>喪息浪翻</hi>英雄並起同心叛者已數萬人因行<lb/>
<pb n="KR2b0007_WYG_185-8b"/>
大事此帝王之業也徳戡等然之行樞薛世良請以智<lb/>
及兄右屯衛將軍許公化及為主結約既定乃告化及<lb/>
化及性駑怯聞之變色流汗既而從之<hi>公考異曰蒲山  傳曰趙行樞</hi>
<hi>楊士覽以司馬徳戡謀告化及化及兄弟聞之大喜因引徳戡等相見士及説徳戡等曰足下等因百姓之心</hi>
<hi>謀非常之事直欲走逃故非長䇿徳戡曰為之奈何士及曰官家雖言無道臣下尚畏服之聞公叛亡必急相</hi>
<hi>追捕竇賢之事殷鍳在近不如嚴勒士馬攻其宮闕因人之欲稱廢昏凶事必克成然後詳立明哲天下可安</hi>
<hi>吾徒無患矣勲庸一集公等坐延榮禄縱事不成威聲大振足得官家膽懾不敢輕相追討遲疑之間自延數</hi>
<hi>日比其議定公等行亦已逺如此則去住之計俱保萬全不亦可乎徳戡等大悦曰明哲之望豈惟楊家衆心</hi>
<pb n="KR2b0007_WYG_185-9a"/>
<hi>實在許公故是人天協契士及佯驚曰此非意所及但與公等思救命耳革命記曰帝知歴數將窮意欲南渡</hi>
<hi>江水咸言不可帝知朝士不欲渡乃將毒藥醖酒二十石擬三月十六日為宴㑹而酖殺百官南陽公主恐其</hi>
<hi>夫死乃陰告之而事泄為此始謀害帝以免禍並是兇逆之旅妄搆此詞于時上下離心人懷異志帝深猜忌</hi>
<hi>情不與人醖若不虛藥須分付有處遣何人併醖二十石藥酒必其酒有酖毒一石堪殺千人審欲擬殺羣寮</hi>
<hi>謀之者必有三五衆謀自然早泄豈得獨在南陽只是䖍通恥有殺害之謀推過惡於人主耳隋書化及傳云</hi>
<hi>化及弑逆士及在公主第弗之知也智及遣家僮莊桃樹就第殺之桃樹不忍執詣智及乆之乃見釋南陽公</hi>
<hi>主傳責士及云但謀逆之日察君不預知耳舊唐書士及傳云化及謀逆以其主壻深忌之而不告按士及仕</hi>
<hi>唐為宰相隋書亦唐初修或者史官為士及隱惡賈杜二書之言亦似可信但杜儒童自知醖藥酒為虛則南</hi>
<pb n="KR2b0007_WYG_185-9b"/>
<hi>陽陰告之事亦非其實如賈潤甫之說則弑君之謀皆出士及而智及為良人矣今且從隋書而刪去莊桃樹</hi>
<hi>事及南陽之語庶幾疑以傳疑</hi>徳戡使許𢎞仁張愷入備身府<hi>帝改左右領左</hi>
<hi>右府為左右備身府</hi>告所識者云陛下聞驍果欲叛多醖毒酒欲<lb/>
因享㑹盡鴆殺之獨與南人留此驍果皆懼轉相告語<lb/>
<hi>語牛倨翻</hi>反謀益急乙卯徳戡悉召驍果軍吏諭以所為皆<lb/>
曰唯將軍命是日風霾晝昏<hi>霾亡皆翻雨土也</hi>晡後徳戡盜御<lb/>
廐馬濳厲兵刃是夕元禮裴䖍通直閤下專主殿内唐<lb/>
奉義主閉城門與䖍通相知諸門皆不下鍵<hi>鍵戸偃翻陳楚謂戸</hi>
<pb n="KR2b0007_WYG_185-10a"/>
<hi>鑰牡為鍵</hi>至三更<hi>更工衡翻</hi>徳戡於東城集兵得數萬人舉火與<lb/>
城外相應帝望見火且聞外諠囂問何事䖍通對曰草<lb/>
坊失火外人共救之耳時内外隔絶帝以為然智及與<lb/>
孟秉於城外集千餘人<hi>此城外謂江都宮城之外</hi>劫候衛虎賁馮普<lb/>
樂布兵分守衢巷<hi>左右候衞主晝夜巡察故劫之普樂盖虎賁郎將賁音奔樂音洛</hi>燕<lb/>
王倓覺有變<hi>倓元徳太子昭之子代王侑之弟倓徒甘翻</hi>夜穿芳林門側水<lb/>
竇而入至𤣥武門詭奏曰臣猝中風<hi>中竹仲翻</hi>命懸俄頃請<lb/>
得面辭裴䖍通等不以聞執囚之丙辰天未明徳戡授<lb/>
<pb n="KR2b0007_WYG_185-10b"/>
䖍通兵以代諸門衛士䖍通自門將數百騎至成象殿<lb/>
<hi>將即亮翻騎竒寄翻</hi>宿衛者傳呼有賊䖍通乃還閉諸門獨開東<lb/>
門驅殿内宿衛者令出皆投仗而走右屯衛將軍獨孤<lb/>
盛謂䖍通曰何物兵勢太異䖍通曰事勢已然不預將<lb/>
軍事將軍慎毋動盛大罵曰老賊是何物語不及被甲<lb/>
與左右十餘人拒戰為亂兵所殺<hi>被皮義翻䖍考異曰蒲山公傳  通於成</hi>
<hi>象殿前遇將軍獨孤盛時内直宿陳兵廊下以拒之詬曰天子在此爾等何敢兇逆叱兵接戰兵皆倒戈䖍通</hi>
<hi>謂盛曰公何暗於機㑹恐他人以公為勲耳盛叱之曰國家榮寵盛者正擬今日且宿衛天居唯當效之以死</hi>
<pb n="KR2b0007_WYG_185-11a"/>
<hi>注弦不動俄為亂兵所擊斃於階下略記詰旦諸門已開而外傳呌有賊䖍通乃還閉諸門唯開正東一門而</hi>
<hi>驅殿内執仗者出莫不投仗亂走屯衛大將軍獨孤盛揮刀叱之曰天子在此爾等走欲何之然亂兵交萃俄</hi>
<hi>而斃於階下今從隋書亦采略記</hi>盛楷之弟也<hi>獨孤楷見一百七十九卷文帝仁夀二年</hi>千<lb/>
牛獨孤開逺<hi>煬帝制千牛十六人掌執千牛刀屬領左右府開逺獨孤后之兄子</hi>帥殿内<lb/>
兵數百人詣𤣥覽門叩閤請曰兵仗尚全猶堪破賊陛<lb/>
下若出臨戰人情自定不然禍今至矣竟無應者軍士<lb/>
稍散賊執開逺義而釋之先是帝選驍健官奴數百人<lb/>
置𤣥武門<hi>先悉薦翻</hi>謂之給使以備非常待遇優厚至以宮<lb/>
<pb n="KR2b0007_WYG_185-11b"/>
人賜之司宮魏氏為帝所信<hi>司宮盖即尚宮之職</hi>化及等結之使<lb/>
為内應是日魏氏矯詔悉聽給使出外倉猝際制無一<lb/>
人在者徳戡等引兵自𤣥武門入帝聞亂易服逃於西<lb/>
閤䖍通與元禮進兵排左閤魏氏啓之遂入永巷問陛<lb/>
下安在有美人出指之校尉令狐行達拔刀直進<hi>校戸教翻</hi>
<hi>令音鈴</hi>帝映窻扉謂行達曰汝欲殺我邪<hi>邪音耶</hi>對曰臣不<lb/>
敢但欲奉陛下西還耳因扶帝下閤<hi>還從宣翻又音如字</hi>䖍通本<lb/>
帝為晉王時親信左右也帝見之謂曰卿非我故人乎<lb/>
<pb n="KR2b0007_WYG_185-12a"/>
何恨而反對曰臣不敢反但將士思歸欲奉陛下還京<lb/>
師耳<hi>將即亮翻</hi>帝曰朕方欲歸正為上江米船未至<hi>夏口以上為上</hi>
<hi>江為于偽翻</hi>今與汝歸耳䖍通因勒兵守之至旦孟秉以甲<lb/>
騎迎化及<hi>騎竒寄翻下同</hi>化及戰栗不能言人有來謁之者但<lb/>
俛首據鞍稱罪過<hi>罪過今世俗謙謝之辭俛音免</hi>化及至城門<hi>宮城門也</hi>徳<lb/>
戡迎謁引入朝堂號爲丞相<hi>朝直遥翻下同號戸刀翻呼也</hi>裴䖍通謂<lb/>
帝曰百官悉在朝堂陛下須親出慰勞<hi>勞力到翻</hi>進其從騎<lb/>
逼帝乘之<hi>從才用翻</hi>帝嫌其鞍勒弊更易新者乃乘之䖍通<lb/>
<pb n="KR2b0007_WYG_185-12b"/>
執轡挾刀出宮門賊徒喜譟動地化及揚言曰何用持<lb/>
此物出亟還與手<hi>與手魏齊間人率有是言言與之毒手而殺之也宋孝建初薛安都助順</hi>
<hi>有大功從弟道生亦以軍功為大司馬參軍犯罪為秣陵令薛淑之所鞭安都大怒乗馬執稍從數十人欲往</hi>
<hi>殺淑之行至朱雀航逢桞元景問何之安都曰薛淑之鞭我從弟指往刺殺之元景曰小子無宜適卿往與手</hi>
<hi>甚快安都既囘馬元景復呼使入車讓止之此與手之徴也亟紀力翻</hi>帝問世基何在賊<lb/>
黨馬文舉曰已梟首矣於是引帝還至寢殿䖍通徳戡<lb/>
等拔白刃侍立帝歎曰我何罪至此文舉曰陛下違棄<lb/>
宗廟巡遊不息外勤征討内極奢淫使丁壯盡於矢刃<lb/>
<pb n="KR2b0007_WYG_185-13a"/>
女弱填於溝壑四民喪業<hi>喪息浪翻</hi>盜賊蠭起專任佞諛飾<lb/>
非拒諌何謂無罪帝曰我實負百姓至於爾輩榮祿兼<lb/>
極何乃如是今日之事孰為首邪<hi>邪音耶</hi>徳戡曰溥天同<lb/>
怨何止一人化及又使封徳彝數帝罪<hi>數所具翻又所主翻</hi>帝曰<lb/>
卿乃士人何為亦爾徳彞赧然而退帝愛子趙王杲年<lb/>
十二在帝側號慟不已䖍通斬之血濺御服<hi>赧奴板翻慙而面赤</hi>
<hi>也號戸刀翻濺子賤翻</hi>賊欲弑帝帝曰天子死自有法何得加以<lb/>
鋒刃取鴆酒來文舉等不許使令狐行達頓帝令坐帝<lb/>
<pb n="KR2b0007_WYG_185-13b"/>
自解練巾授行達縊殺之<hi>令力丁翻縊於賜翻又於計翻絞也  考異曰蒲山公傳</hi>
<hi>河洛記皆云于洪達縊帝今從隋書及略記</hi>初帝自知必及於難常以甖貯<lb/>
毒藥自隨<hi>難乃旦翻甖於耕翻貯丁吕翻</hi>謂所幸諸姬曰若賊至汝曹<lb/>
當先飲之然後我飲及亂顧索藥<hi>索山客翻</hi>左右皆逃散竟<lb/>
不能得蕭后與宮人撤漆牀板為小棺與趙王杲同殯<lb/>
於西院流珠堂帝每巡幸常以蜀王秀自隨囚於驍果<lb/>
營化及弑帝欲奉秀立之衆議不可乃殺秀及其七男<lb/>
又殺齊王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>及其二子并燕王倓隋氏宗室外戚無少<lb/>
<pb n="KR2b0007_WYG_185-14a"/>
長皆死<hi>
                        <graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>古限翻驍堅堯翻少詩照翻長知兩翻</hi>唯秦王浩素與智及往來<lb/>
且以計全之<hi>浩秦王俊之子</hi>齊王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>素失愛於帝<hi>
                        <graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>失愛事始一百八十一</hi>
<hi>卷大業四年</hi>恒相猜忌帝聞亂顧蕭后曰得非阿孩邪<hi>
                        <graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>小字阿</hi>
<hi>孩恒戸登翻</hi>化及使人就第誅<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>
                    <graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>謂帝使收之曰詔使且<lb/>
緩兒<hi>使䟽吏翻</hi>兒不負國家賊曵至街中斬之<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>竟不知殺<lb/>
者為誰父子至死不相明又殺内史侍郎虞世基御史<lb/>
大夫裴藴左翊衛大將軍來護兒秘書監袁充右翊衛<lb/>
將軍宇文協千牛宇文皛<hi>皛戸了翻</hi>梁公蕭鉅等及其子鉅<lb/>
<pb n="KR2b0007_WYG_185-14b"/>
琮之弟子也<hi>蕭琮故梁主琮藏宗翻</hi>難將作江陽長張惠紹馳告<lb/>
裴藴<hi>江陽縣帶江都郡舊廣陵也大業初更名長知兩翻</hi>與惠紹謀矯詔發郭下<lb/>
兵收化及等扣門援帝<hi>與上更有藴字文意乃明</hi>議定遣報虞世基<lb/>
告反者不實抑而不許須臾難作<hi>難乃旦翻</hi>藴歎曰謀及播<lb/>
郎竟誤人事<hi>播郎虞世基小字</hi>虞世基宗人伋謂世基子符璽<lb/>
郎熈曰事勢已然吾將濟卿南度同死何益熈曰棄父<lb/>
背君<hi>璽斯氏翻背蒲妹翻</hi>求生何地感尊之懐<hi>尊謂伋也</hi>自此決矣世<lb/>
基弟世南抱世基號泣請代化及不許<hi>號戸刀翻</hi>黄門侍郎<lb/>
<pb n="KR2b0007_WYG_185-15a"/>
裴矩知必將有亂雖厮役皆厚遇之<hi>厮音斯今人讀如瑟</hi>又建䇿<lb/>
為驍果娶婦<hi>事見上卷上年為于偽翻</hi>及亂作賊皆曰非裴黄門之<lb/>
罪既而化及至矩迎拜馬首故得免化及以蘇威不預<lb/>
朝政亦免之<hi>朝直遥翻</hi>威名位素重徃參化及化及集衆而<lb/>
見之曲加殊禮百官悉詣朝堂賀給事郎許善心獨不<lb/>
至許𢎞仁馳告之曰天子已崩宇文將軍攝政闔朝文<lb/>
武咸集<hi>朝直遥翻</hi>天道人事自有代終何預於叔而低回若<lb/>
此善心怒不肯行𢎞仁反走上馬泣而去化及遣人就<lb/>
<pb n="KR2b0007_WYG_185-15b"/>
家擒至朝堂既而釋之善心不舞蹈而出化及怒曰此<lb/>
人大負氣復命擒還殺之其母范氏年九十二撫柩不<lb/>
哭曰能死國難吾有子矣因卧不食十餘日而卒<hi>上時掌翻</hi>
<hi>復扶又翻柩音舊難乃旦翻卒子恤翻</hi>唐王之入關也張季珣之弟仲琰<lb/>
為上洛令<hi>張季珣死節見上卷上年上洛縣隋帶上洛郡</hi>帥吏民拒守部下殺<lb/>
之以降<hi>帥讀曰率降戸江翻</hi>宇文化及之亂仲琰弟琮為千牛左<lb/>
右<hi>隋制領左右府有千牛左右司射左右</hi>化及殺之兄弟三人皆死國難<lb/>
時人愧之化及自稱大丞相總百揆以皇后令立秦王<lb/>
<pb n="KR2b0007_WYG_185-16a"/>
浩為帝居别宫令發詔畫敕書而已仍以兵監守之<hi>令力</hi>
<hi>丁翻監古銜翻</hi>化及以弟智及為左僕射士及為内史令裴矩<lb/>
為右僕射　乙卯徙秦公世民為趙公　戊辰隋恭帝<lb/>
詔以十郡益唐國仍以唐王為相國總百揆唐國置丞<lb/>
相以下官又加九錫王謂僚屬曰此諂諛者所為耳孤<lb/>
秉大政而自加寵錫可乎必若循魏晉之迹彼皆繁文<lb/>
偽飾欺天罔人考其實不及五覇而求名欲過三王此<lb/>
孤常所非笑竊亦恥之或曰歴代所行亦何可廢王曰<lb/>
<pb n="KR2b0007_WYG_185-16b"/>
堯舜湯武各因其時取與異道皆推其至誠以應天順<lb/>
人未聞夏商之末必效唐虞之禪也若使少帝有知必<lb/>
不肯為<hi>少詩照翻</hi>若其無知孤自尊而餙譲平生素心所不<lb/>
為也但改丞相為相國府其九錫殊禮皆歸之有司<lb/>
宇文化及以左武衛將軍陳稜為江都太守綜領留事<lb/>
<hi>守式又翻</hi>壬申令内外戒嚴云欲還長安皇后六宫皆依舊<lb/>
式為御營營前别立帳化及視事其中仗衛部伍皆擬<lb/>
乗輿<hi>乘䋲證翻</hi>奪江都人舟檝取彭城水路西歸<hi>煬帝改徐州為彭城</hi>
<pb n="KR2b0007_WYG_185-17a"/>
<hi>郡檝與楫同</hi>以折衝郎將沈光驍勇<hi>煬帝置折衝郎將正四品掌領驍果屬領左右</hi>
<hi>府將即亮翻下同驍堅堯翻</hi>使將給使營於禁内<hi>既立御營以御營之内為禁内</hi>行<lb/>
至顯福宫虎賁郎將麥孟才虎牙郎錢傑<hi>煬帝制十二衛府每衛置</hi>
<hi>䕶軍四人掌副貳將軍尋改䕶軍為虎賁郎將而置虎牙郎將副焉虎牙郎下當有將字</hi>與光謀曰<lb/>
吾儕受先帝厚恩今俛首事讎受其驅帥<hi>儕士皆翻俛音免帥讀曰</hi>
<hi>率不同</hi>何面目視息世間哉吾必欲殺之死無所恨光泣<lb/>
曰是所望於將軍也孟才乃紏合恩舊<hi>恩舊與之有舊恩者</hi>帥所<lb/>
將數千人期以晨起將發時襲化及語洩<hi>帥讀曰率洩息列翻</hi>化<lb/>
<pb n="KR2b0007_WYG_185-17b"/>
及夜與腹心走出營外留人告司馬徳戡等使討之光<lb/>
聞營内諠知事覺即襲化及營空無所獲值内史侍郎<lb/>
元敏數而斬之<hi>數所具翻又所主翻</hi>徳戡引兵入圍之殺光其麾<lb/>
下數百人皆鬬死一無降者<hi>降戸江翻</hi>孟才亦死孟才鐵杖<lb/>
之子也<hi>鐵杖死於渡遼之役</hi>武康沈法興<hi>隋志武康縣屬餘杭郡劉昫曰呉分烏程餘杭</hi>
<hi>二縣立永安縣晉改為永康又改為武康唐分屬湖州</hi>世為郡著姓宗族數千家<lb/>
法興為吳興太守<hi>守式又翻</hi>聞宇文化及弑逆舉兵以討化<lb/>
及為名<hi>丹考異曰太宗實録舊唐帝紀二月法興㨿  楊起兵按法興起兵討化及當在弑逆後</hi>比<lb/>
<pb n="KR2b0007_WYG_185-18a"/>
至烏程得精卒六萬遂攻餘杭毗陵丹陽皆下之<hi>按烏程縣</hi>
<hi>帶呉興郡沈法興既為吳興守而云舉兵至烏程者法興傳云大業末法興為吳興郡守東陽賊樓世幹略其</hi>
<hi>郡煬帝詔法興與太僕丞元祐討之義寧二年江都亂法興執祐舉兵名討宇文化及三月發東陽行収兵趨</hi>
<hi>江都下餘杭北至烏程衆六萬如此則自東陽至烏程也比必寐翻</hi>據江表十餘郡自稱<lb/>
江南道大總管承制置百官　陳國公竇抗唐王之妃<lb/>
兄也煬帝使行長城於靈武<hi>行循行也音下孟翻</hi>聞唐王定關中<lb/>
癸酉帥靈武鹽川等數郡來降<hi>煬帝改靈州為靈武郡鹽州為鹽川郡帥讀曰</hi>
<hi>率</hi>　夏四月稽胡㓂富平<hi>隋志富平縣屬京兆郡杜佑曰稽胡一名歩落稽盖匈奴</hi>
<pb n="KR2b0007_WYG_185-18b"/>
<hi>别種自離石以西安定以東方七八百里</hi>將軍王師仁擊破之又五萬餘人<lb/>
㓂冝春相國府諮議參軍竇軌將兵討之戰於黄欽山<lb/>
<hi>宜春當作宜君隋志宜君縣屬京兆郡有清水水經注清水出雲陽縣之石門山東南流逕黄嶔山西將即亮</hi>
<hi>翻下同</hi>稽胡乗髙縱火官軍小却軌斬其部將十四人拔<lb/>
隊中小校代之勒兵復戰<hi>校戸教翻復扶又翻</hi>軌自將數百騎居<lb/>
軍後令之曰聞鼓聲有不進者自後斬之既而鼓之將<lb/>
士争先赴敵稽胡射之不能止<hi>騎竒寄翻射而亦翻</hi>遂大破之虜<lb/>
男女二萬口　世子建成等至東都軍於芳華苑東都<lb/>
<pb n="KR2b0007_WYG_185-19a"/>
閉門不出遣人招諭不應李密出軍争之小戰各引去<lb/>
城中多欲為内應者趙公世民曰吾新定關中根本未<lb/>
固雖得東都不能守也遂不受戊寅引軍還<hi>還從宣翻又音如字</hi>
世民曰城中見吾退必來追躡乃設三伏於三王陵以<lb/>
待之<hi>水經注三王陵在河南縣西南柏亭東北三王或言周景王悼王定王也崔浩曰定當為敬子朝作</hi>
<hi>亂西周政弱人荒悼敬二王與景王俱𦵏於此故世以三王名陵</hi>段逹果將萬餘人追<lb/>
之遇伏而敗世民逐北抵其城下<hi>東都城下</hi>斬四千餘級遂<lb/>
置新安宜陽二郡<hi>新安後周置中州及東垣縣隋廢州改縣名宜陽後魏置郡隋開皇初廢</hi>
<pb n="KR2b0007_WYG_185-19b"/>
<hi>為縣與新安皆屬河南郡今並置郡</hi>使行軍總管史萬寳盛彦師鎮宜陽<lb/>
<hi>姓苑後漢西羗傳有北海大守盛苞其先姓奭避元帝諱改姓盛余按戰國䇿秦有盛橋則盛姓尚矣</hi>吕<lb/>
紹宗任瓌將兵鎮新安而還<hi>任音壬瓌古回翻置二郡内以蔽關輔外以圖東都</hi>
<hi>還從宣翻又如字</hi>　初五原通守櫟陽張長遜<hi>煬帝改豊州為五原郡新唐書</hi>
<hi>張五遜京兆櫟陽人隋志京兆無櫟陽縣櫟音藥守式又翻</hi>以中原大亂舉郡附突<lb/>
厥突厥以為割利特勒郝瑗説薛舉<hi>厥九勿翻郝呼各翻瑗子眷翻説輸</hi>
<hi>芮翻下同</hi>與梁師都及突厥連兵以取長安舉從之時啓民<lb/>
可汗之子咄苾<hi>可從刋入聲汗音寒咄當没翻苾毗必翻</hi>號莫賀咄設建牙<lb/>
<pb n="KR2b0007_WYG_185-20a"/>
直五原之北舉遣使與莫賀咄設謀入㓂<hi>咄當没翻使䟽吏翻下同</hi>
莫賀咄設許之唐五使都水監宇文歆賂莫賀咄設<hi>開皇</hi>
<hi>初立都水臺置使者大業改為都水監改使者為監</hi>且為陳利害止其出兵又説<lb/>
莫賀咄設遣張長遜入朝以五原之地歸之中國莫賀<lb/>
咄設並從之<hi>為于偽翻咄當没翻朝直遥翻下同</hi>己卯武都宕渠五原等<lb/>
郡皆降<hi>武都漢郡西魏置武州煬帝復為郡宕渠漢縣梁置渠州煬帝改為宕渠郡此二郡與五原同</hi>
<hi>日來降故連書之宕徒浪翻</hi>王即以長遜為五原太守<hi>守式又翻</hi>長遜又<lb/>
詐為詔書與莫賀咄設示知其謀莫賀咄設乃拒舉師<lb/>
<pb n="KR2b0007_WYG_185-20b"/>
都等不納其使<hi>使䟽吏翻</hi>　戊戌世子建成等還長安<hi>異考  曰</hi>
<hi>創業注在三月今從太宗實録</hi>　東都號令不出四門人無固志朝議<lb/>
郎段世宏等謀應西師㑹西師已還<hi>西師謂建成等之師還從宣翻又音</hi>
<hi>如字</hi>乃遣人招李密期以己亥夜納之事覺越王命王世<lb/>
充討誅之密聞城中已定乃還　宇文化及擁衆十餘<lb/>
萬據有六宫自奉飬一如煬帝每於帳中南面坐人有<lb/>
白事者嘿然不對下牙方取啓狀與唐奉義牛方裕薛<lb/>
世良張愷等參决之<hi>劉馮事始曰兵書曰牙旗者將軍之精凡始建牙必以制日制者其</hi>
<pb n="KR2b0007_WYG_185-21a"/>
<hi>辰在五行以上剋下之日也又尚書曰門旗二口色紅八幅大將牙門之旗出引將軍前列又黄帝出軍决曰</hi>
<hi>牙旗者將軍之精金枝者將軍之氣周禮司常職云軍旅㑹同置旌門夫以旌為門即旗門也後世軍中遂置</hi>
<hi>牙門將又有牙兵典總此名者以押牙為名至於官府早晚軍吏兩謁亦名為衙呼謂既熟雖天子正殿受朝</hi>
<hi>謁亦名正衙</hi>以少主浩付尚書省令衛士十餘人守之<hi>少始照翻</hi>
遣令史取其畫敕<hi>隋門下省有録事通事令史各六人</hi>百官不復朝參至<lb/>
彭城水路不通復奪民車牛得二千兩<hi>復扶又翻朝直遥翻兩力譲翻</hi>
並載宫人珍寳其戈甲戎器悉令軍士負之道逺疲劇<lb/>
軍士始怨司馬徳戡竊謂趙行樞曰君大謬誤我<hi>行樞建言</hi>
<pb n="KR2b0007_WYG_185-21b"/>
<hi>以化及為主</hi>當今撥亂必籍英賢化及庸暗羣小在側事將<lb/>
必敗若之何行樞曰在我等耳廢之何難初化及既得<lb/>
政賜司馬徳戡爵温國公加光禄大夫以其專統驍果<lb/>
心忌之後數日化及署諸將分部士卒<hi>驍堅堯翻將即亮翻</hi>以徳<lb/>
戡為禮部尚書外示羙遷實奪其兵柄徳戡由是憤怨<lb/>
所獲賞賜皆以賂智及智及為之言乃使之將後軍萬<lb/>
餘人以從<hi>及為于偽翻將即亮翻從才用翻</hi>於是徳戡行樞與諸將李<lb/>
本尹正卿宇文導師等謀以後軍襲殺化及更立徳戡<lb/>
<pb n="KR2b0007_WYG_185-22a"/>
為主遣人詣孟海公結為外助<hi>孟海公據曹州</hi>遷延未發待海<lb/>
公報許宏仁張愷知之以告化及化及遣宇文士及陽<lb/>
為遊獵至後軍徳戡不知事露出營迎謁因執之化及<lb/>
譲之曰與公戮力共定海内出於萬死今始事成方願<lb/>
共守富貴公又何反也徳戡曰本殺昏主苦其淫虐推<lb/>
立足下而又甚之逼於物情不得已也化及縊殺之并<lb/>
殺其支黨十餘人孟海公畏化及之彊帥衆具牛酒迎<lb/>
之<hi>帥讀曰率下同</hi>李密據鞏洛以拒化及<hi>洛水至鞏入河故曰鞏洛</hi>化及不<lb/>
<pb n="KR2b0007_WYG_185-22b"/>
得西引兵向東郡東郡通守王軌以城降之<hi>守式又翻降户江翻</hi>
<hi>下同</hi>辛丑李密將井陘王君廊帥衆來降<hi>隋志井陘縣屬恒山郡將即亮</hi>
<hi>翻下同陘音刑帥讀曰率君考異曰太宗實録曰王君愕邯鄲人君廊冦畧邯鄲  愕徃投之因謂君廊陳井</hi>
<hi>陘之險勸先徃據之君廊從其言屯井陘山歲餘㑹義師入定關中乃與君廊率所部萬餘人歸順拜大將軍</hi>
<hi>與君廊事皆出太宗實録而不同如此今據髙祖實録稱李密將王君廊降從君廊傳</hi>君廊本羣<lb/>
盗有衆數千人與賊帥韋寳鄧豹合軍虞鄉<hi>劉昫曰虞鄉縣漢解</hi>
<hi>縣地後魏分置虞鄉縣隋志屬河東郡帥所類翻</hi>唐王與李密俱遣使招之<hi>使䟽</hi>
<hi>吏翻</hi>寳豹欲從唐王君廊偽與之同乗其無備襲撃破之<lb/>
<pb n="KR2b0007_WYG_185-23a"/>
奪其輜重<hi>重直用翻</hi>奔李密密不禮之復來降<hi>復扶又翻</hi>拜上柱<lb/>
國假河内太守　蕭銑即皇帝位置百官凖梁室故事<lb/>
諡其從父琮為孝靖皇帝<hi>謚神至翻從才用翻</hi>祖巖為河間忠烈<lb/>
王父璿為文憲王<hi>璿音旋</hi>封董景珍等功臣七人皆為王<lb/>
遣宋王楊道生撃南郡下之徙都江陵<hi>煬帝改荆州為南郡江陵帶郡</hi>
修復園廟引岑文本為中書侍郎使典文翰委以機密<lb/>
又使魯王張繡徇嶺南隋將張鎮周王仁壽等拒之既<lb/>
而聞煬帝遇弑皆降於銑欽州刺史寗長真亦以鬱林<lb/>
<pb n="KR2b0007_WYG_185-23b"/>
始安之地附於銑<hi>煬帝改欽州為寜越郡長真刺史文帝所命也鬰林郡梁定州也後改為</hi>
<hi>南定州平陳改為尹州大業初改為鬰州尋改為郡又改桂州為始安郡</hi>漢陽太守馮盎以<lb/>
蒼梧髙凉珠崖番禺之地附於林士宏<hi>新唐書馮盎傳曰隋仁壽初盎</hi>
<hi>平潮成叛獠拜漢陽太守隋亡奔還嶺表據有諸郡蒼梧郡梁置成州開皇初改為封州煬帝改為郡改髙州</hi>
<hi>為髙凉郡崖州為珠崖郡畨禺南海郡治畨音潘禺音愚</hi>銑士宏各遣人招交趾太<lb/>
守丘和<hi>煬帝改交州為交趾郡</hi>和不從銑遣寗長眞帥嶺南之兵<lb/>
自海道攻和<hi>帥讀曰率下同</hi>和欲出迎之司法書佐髙士亷<hi>煬帝</hi>
<hi>改郡諸司參軍為書佐</hi>說和曰長真兵數雖多懸軍逺至不能持<lb/>
<pb n="KR2b0007_WYG_185-24a"/>
乆城中勝兵足以當之<hi>説輸芮翻下並同勝音升</hi>奈何望風受制於<lb/>
人和從之以士廉為軍司馬將水陸諸軍逆擊破之<hi>將即</hi>
<hi>亮翻</hi>長真僅以身免盡俘其衆既而有驍果自江都至<hi>驍堅</hi>
<hi>堯翻</hi>得煬帝凶問亦以郡附於銑士廉勱之子也<hi>高勱北齊清河</hi>
<hi>王岳之子勱音邁</hi>始安郡丞李襲志遷哲之孫也<hi>李遷哲見一百七十七卷</hi>
<hi>太建二年</hi>隋末散家財募士得三千人以保郡城蕭銑林士<lb/>
宏曹武徹迭來攻之皆不克聞煬帝遇弑帥吏民臨三<lb/>
日<hi>臨力鴆翻</hi>或説襲志曰公中州貴族<hi>按李襲志之先隴西狄道人後為金州安</hi>
<pb n="KR2b0007_WYG_185-24b"/>
<hi>康人此必出其家傳以門地自髙耳</hi>久臨鄙郡華夷悦服今隋室無主海<lb/>
内鼎沸以公威惠號令嶺表尉佗之業可坐致也<hi>尉佗事見</hi>
<hi>漢髙帝紀佗徒何翻</hi>襲志怒曰吾世繼忠貞今江都雖覆宗社尚<lb/>
存尉佗狂僭何足慕也欲斬説者衆乃不敢言堅守二<lb/>
年外無聲援城䧟為銑所虜銑以為工部尚書檢校桂<lb/>
州總管於是東自九江<hi>煬帝改江州為九江郡</hi>西抵三峽南盡交<lb/>
趾北距漢川<hi>此漢川謂漢水以南之地非漢中之漢川郡</hi>銑皆有之勝兵四<lb/>
十餘萬<hi>勝音升</hi>　煬帝凶問至長安唐王哭之慟曰吾北<lb/>
<pb n="KR2b0007_WYG_185-25a"/>
面事人失道不能救敢忘哀乎　五月山南撫慰使馬<lb/>
元規撃朱粲於冠軍破之<hi>冠軍縣屬南陽郡使䟽吏翻冠古玩翻</hi>　王徳<lb/>
仁既殺房彦藻<hi>事見上二月</hi>李密遣徐世勣討之徳仁兵敗<lb/>
甲寅與武安通守袁子幹皆來降詔以徳仁為鄴郡太<lb/>
守<hi>煬帝改洺州為武安郡相州為魏郡此又改魏郡為鄴郡也守式又翻</hi>　戊午隋㳟帝<lb/>
禪位於唐遜居代邸<hi>隋開皇元年受禪歲在辛丑三主三十八年而亡  考異曰創業注</hi>
<hi>此詔在四月今從實録</hi>甲子唐王即皇帝位於太極殿<hi>即隋大興殿也唐既</hi>
<hi>受禪改為大極殿</hi>遣刑部尚書蕭造告天於南郊大赦改元<hi>改元</hi>
<pb n="KR2b0007_WYG_185-25b"/>
<hi>武徳</hi>罷郡置州以太守為刺史<hi>大業三年改州為郡</hi>推五運為土徳<lb/>
色尚黄　隋煬帝凶問至東都戊辰留守官奉越王即<lb/>
皇帝位<hi>越王侗亦元徳太子昭子</hi>大赦改元皇泰是時於朝堂宣㫖<lb/>
以時鐘金革<hi>朝直遥翻説文曰鐘當也</hi>公私皆即日大祥<hi>大祥而禫</hi>追諡<lb/>
大行曰明皇帝廟號世祖追尊元徳太子曰成皇帝廟<lb/>
號世宗尊母劉良娣為皇太后以段達為納言陳國公<lb/>
王世充為納言鄭國公<hi>隋制門下省納言二人</hi>元文都為内史令<lb/>
魯國公皇甫無逸為兵部尚書杞國公又以盧楚為内<lb/>
<pb n="KR2b0007_WYG_185-26a"/>
史令<hi>隋初内史省置監令各一人尋廢監置令二人</hi>郭文懿為内史侍郎趙長<lb/>
文為黄門侍郎共掌朝政<hi>長知兩翻朝直遥翻</hi>時人號七貴皇泰<lb/>
主眉目如畫温厚仁愛風格儼然　辛未突厥始畢可<lb/>
汗遣骨咄禄特勒來<hi>厥九勿翻可從刋入聲汗音寒突厥官子弟曰特勒咄當没翻</hi>宴<lb/>
之於太極殿奏九部樂<hi>杜佑曰武徳初因隋舊制九部樂一宴樂二清商三西凉四扶</hi>
<hi>南五髙麗六龜兹七安國八踈勒九康國前一百八十一卷隋大業四年引杜佑註九部樂與此不同乂考宋</hi>
<hi>祁新唐志唐有十部樂有十四國技以八國入十部而不明指八國為何國此亦異同而難考者也</hi>時中<lb/>
國人避亂者多入突厥突厥彊盛東自契丹室韋西盡<lb/>
<pb n="KR2b0007_WYG_185-26b"/>
吐谷渾髙昌諸國皆臣之<hi>契欺訖翻又音喫吐從暾入聲谷音浴</hi>控弦百<lb/>
餘萬帝以初起資其兵馬前後餉遺不可勝紀<hi>遺于季翻勝音</hi>
<hi>升</hi>突厥恃功驕倨每遣使者至長安多暴横<hi>使䟽吏翻横戸孟翻</hi>
帝優容之　壬申命裴寂劉文静等修定律令置國子<lb/>
太學四門生合三百餘員<hi>唐六典國子生文武官三品已上及國公子孫從二品已</hi>
<hi>上曾孫太學生文武官五品已上及郡縣公子孫從三品曾孫四門生文武官七品已上及侯伯子男子若庶</hi>
<hi>人子為後士生者後魏劉芳表云太和二十年立四門博士於四門置學按禮記云天子設四學鄭𤣥注周四</hi>
<hi>郊之虞庠也今以其遼逺故置於四門請移與太學同處從之</hi>郡縣學亦各置生員<lb/>
<pb n="KR2b0007_WYG_185-27a"/>
六月甲戌朔以趙公世民為尚書令黄臺公瑗為刑部<lb/>
侍郎<hi>黄臺縣公東魏置黄臺縣於潁川大業初廢瑗子眷翻</hi>相國府長史裴寂為<lb/>
右僕射知政事司馬劉文静為納言司録竇威為内史<lb/>
令李綱為禮部尚書參掌選事<hi>長知兩翻選宣絹翻</hi>掾殷開山為<lb/>
吏部侍郎<hi>掾于絹翻</hi>屬趙慈景為兵部侍郎韋義節為禮部<lb/>
侍郎主簿陳叔逹博陵崔民幹並為黄門侍郎<hi>煬帝改定州為</hi>
<hi>博陵郡</hi>唐儉為内史侍郎録事參軍裴晞為尚書左丞以<lb/>
隋民部尚書蕭瑀為内史令禮部尚書竇璡為戸部尚<lb/>
<pb n="KR2b0007_WYG_185-27b"/>
書<hi>按六典貞觀二十三年避大宗諱始改民部尚書為户部尚書史家以後來官名書之也瑀音禹進則鄰</hi>
<hi>翻</hi>蔣公屈突通為兵部尚書<hi>屈居勿翻</hi>長安令獨孤懷恩為<lb/>
工部尚書瑗上之從子懷恩舅子也<hi>從木用翻</hi>上待裴寂特<lb/>
厚羣臣無與為比賞賜服玩不可勝紀<hi>勝音升</hi>命尚書奉<lb/>
御日以御膳賜寂<hi>尚書當作尚食六典尚食奉御二人屬殿中省</hi>視朝必引與<lb/>
同坐入閤則延之卧内言無不從稱為裴監而不名<hi>寂仕</hi>
<hi>隋為晉陽宮監親之以舊官稱之朝直遥翻</hi>委蕭瑀以庶政事無大小無不<lb/>
關掌瑀亦孜孜盡力繩違舉過人皆憚之毁之者衆終<lb/>
<pb n="KR2b0007_WYG_185-28a"/>
不自理上嘗有敕而内史不時宣行<hi>隋唐之制凡王言下内史省皆宣署</hi>
<hi>申覆而施行之</hi>上責其遲瑀對曰大業之世内史宣敕或前後<lb/>
相違有司不知所從其易在前其難在後臣在省日久<lb/>
<hi>瑀在隋朝為内史侍郎故云然易以豉翻</hi>備見其事今王業經始事繫安危<lb/>
遠方有疑恐失機㑹故臣每受一敕必勘審使與前敕<lb/>
不違始敢宣行稽緩之愆實由於此上曰卿用心如是<lb/>
吾復何憂<hi>復扶又翻</hi>　初帝遣馬元規慰撫山南南陽郡丞<lb/>
河東吕子臧獨據郡不從<hi>是年二月遣馬元規</hi>元規遣使數輩諭<lb/>
<pb n="KR2b0007_WYG_185-28b"/>
之<hi>使疏吏翻</hi>皆為子臧所殺及煬帝遇弑子臧發喪成禮然<lb/>
後請降拜鄧州刺史<hi>南陽郡復為鄧州降戸江翻下同</hi>封南郡公　廢<lb/>
大業律令頒新格　上每視事自稱名引貴臣同榻而<lb/>
坐劉文靜諫曰昔王導有言若太陽俯同萬物使羣生<lb/>
何以仰照<hi>事見九十卷晉元帝太興元年</hi>今貴賤失位非常乆之道上<lb/>
曰昔漢光武與嚴子陵共寢子陵加足於帝腹<hi>事見後漢書嚴</hi>
<hi>光傳</hi>今諸公皆名徳舊齒平生親友宿昔之歡何可忘也<lb/>
公勿以為嫌　戊寅隋安陽令吕珉以相州來降<hi>隋安陽縣</hi>
<pb n="KR2b0007_WYG_185-29a"/>
<hi>帶相州相息亮翻</hi>以為相州刺史　己卯祔四親廟主追尊皇<lb/>
髙祖瀛州府君曰宣簡公皇曾祖司空曰懿王皇祖景<lb/>
王曰景皇帝廟號太祖祖妣曰景烈皇后皇考元王曰<lb/>
元皇帝廟號世祖妣獨孤氏曰元貞皇后追諡妃竇氏<lb/>
曰穆皇后<hi>瀛州府君熈司空天賜景王亮元王昞</hi>每歲祀昊天上帝皇地<lb/>
祗神州地祗以景帝配<hi>神州地祗神州迎州冀州戎州拾州柱州營州咸州陽州九州</hi>
<hi>之祇也祗翹移翻</hi>感生帝明堂以元帝配<hi>古者帝王之興必感五精之氣以生隋以</hi>
<hi>火徳王祀赤熛怒為感帝唐以土徳王祀含樞紐為感帝</hi>庚辰立世子建成為皇太<lb/>
<pb n="KR2b0007_WYG_185-29b"/>
子趙公世民為秦王齊公元吉為齊王宗室黄𤓰公白<lb/>
駒為平原王<hi>案白駒盖先封黄𤓰縣公黄𤓰縣盖拓㧞魏所置在上邽界水經注黄𤓰水發源黄</hi>
<hi>𤓰谷西東流逕黄𤓰縣北又東北歸於藉水藉水既與黄𤓰水合又東逕上邽城南</hi>蜀公孝基為<lb/>
永安王柱國道𤣥為淮陽王長平公叔良為長平王鄭<lb/>
公神通為永康王安吉公神符為襄邑王柱國徳良為<lb/>
新興王上柱國博义為隴西王上柱國奉慈為勃海王<lb/>
孝基叔良神符徳良帝之從父弟博义奉慈弟子道𤣥<lb/>
從父兄子也<hi>從才用翻</hi>　癸未薛舉㓂涇州<hi>復以安定郡為涇州後魏置涇</hi>
<pb n="KR2b0007_WYG_185-30a"/>
<hi>州治髙平因涇水為名</hi>以秦王世民為元帥將八總管兵以拒之<lb/>
<hi>帥所類翻將即亮翻</hi>　遣太僕卿宇文明逹招慰山東以永安王<lb/>
孝基為陜州總管<hi>義寧初以河南陜縣為宏農郡今為陜州陜失冉翻</hi>時天下未<lb/>
定凡邊要之州皆置總管府以統數州之兵　乙酉奉<lb/>
隋帝為酅國公<hi>酅戸圭翻</hi>詔曰近世以來時運遷革前代親<lb/>
族莫不誅夷興亡之效豈伊人力其隋蔡王智積等子<lb/>
孫並付所司量才選用<hi>量音良</hi>　東都聞宇文化及西来<lb/>
上下震懼有盖琮者<hi>盖古盍翻姓也</hi>上疏請説李密與之合勢<lb/>
<pb n="KR2b0007_WYG_185-30b"/>
拒化及<hi>説輸芮翻</hi>元文都謂盧楚等曰今讐恥未雪而兵力<lb/>
不足若赦密罪使撃化及兩賊自闘吾徐承其弊化及<lb/>
既破密兵亦疲又其將士利吾官賞易可離間<hi>易以豉翻間占</hi>
<hi>莧翻</hi>并密亦可擒也楚等皆以為然即以琮為通直散騎<lb/>
常侍<hi>散悉亶翻騎竒寄翻</hi>齎敕書賜密　丙申隋信都郡丞東萊<lb/>
麴稜來降拜冀州刺史<hi>隋信都郡入唐為冀州東萊郡為萊州宋白曰萊州古萊夷地</hi>
<hi>春秋萊子之國齊滅萊以在國之東故曰東萊降戸江翻</hi>　萬年縣法曹武城孫伏<lb/>
伽上表<hi>周明帝二年分長安為萬年縣與長安並居京城隋改為大興縣唐受禪復為萬年與長安並</hi>
<pb n="KR2b0007_WYG_185-31a"/>
<hi>為赤縣萬年縣治宣揚坊領朱雀街東五十四坊長安縣治長壽坊領街西五十四坊隋煬帝改縣尉為縣正</hi>
<hi>尋改正為戸曹法曹分司以丞郡之六司唐復為縣尉而六司各置佐史孫㐲伽萬年法曹盖隋官也武城縣</hi>
<hi>漢之東武城也唐志屬貝州伽求加翻</hi>以為隋以惡聞其過亡天下陛下<lb/>
龍飛晉陽逺近響應未㫷年而登帝位徒知得之之易<lb/>
不知隋失之之不難也<hi>惡烏路翻易以豉翻下同</hi>臣謂宜易其覆轍<lb/>
務盡下情凡人君言動不可不慎竊見陛下今日即位<lb/>
而明日有獻鷂雛者此乃少年之事豈聖主所須哉<hi>鷂戈</hi>
<hi>召翻少詩詔翻</hi>又百戲散樂亡國淫聲<hi>百戲散樂齊周隋所以亡國散悉亶翻</hi>近<lb/>
<pb n="KR2b0007_WYG_185-31b"/>
太常於民間借婦女裙襦五百餘襲<hi>襦人朱翻</hi>以充妓衣<hi>妓渠</hi>
<hi>綺翻</hi>擬五月五日𤣥武門遊戲此亦非所以為子孫法也<lb/>
凡如此類悉冝廢罷善惡之習朝夕漸染<hi>漸子廉翻</hi>易以移<lb/>
人皇太子諸王參僚左右宜謹擇其人其有門風不能<lb/>
雍穆為人素無行義專好奢靡以聲色遊獵為事者皆<lb/>
不可使之親近也<hi>行下孟翻好呼到翻近其靳翻</hi>自古及今骨肉乖離<lb/>
以至敗國亡家未有不因左右離間而然也<hi>間古莧翻</hi>願陛<lb/>
下慎之上省表大悦<hi>省悉景翻</hi>下詔褒稱擢為治書侍御史<lb/>
<pb n="KR2b0007_WYG_185-32a"/>
<hi>冶直之翻</hi>賜帛三百匹仍頒示遠近　辛丑内史令延安靖<lb/>
公竇威薨以將作大匠竇抗兼納言黄門侍郎陳叔逹<lb/>
判納言<hi>兼判皆非正官</hi>　宇文化及留輜重於滑臺<hi>滑䑓滑州治所重直</hi>
<hi>用翻</hi>以王軌為刑部尚書使守之引兵北趣黎陽<hi>趣七喻翻又逡</hi>
<hi>須翻</hi>李密將徐世勣據黎陽畏其軍鋒以兵西保倉城<hi>將即</hi>
<hi>亮翻</hi>化及度河保黎陽分兵圍世勣密帥歩騎二萬壁於<lb/>
清淇<hi>汲郡之衛縣古朝歌也隋開皇十六年分置清淇縣大業初廢入衛縣李密盖壁于故縣也</hi>與<lb/>
世勣以烽火相應深溝髙壘不與化及戰化及每攻倉<lb/>
<pb n="KR2b0007_WYG_185-32b"/>
城密輒引兵以掎其後<hi>掎居豈翻</hi>密與化及隔水而語<hi>隔淇水也</hi>
密數之曰卿本匈奴皂𨽻破野頭耳<hi>隋書宇文述傳本姓破野頭役屬鮮</hi>
<hi>卑侯豆歸從其主為宇文氏數所具翻</hi>父兄子弟並受隋恩冨貴累世舉<lb/>
朝莫二<hi>朝置遥翻</hi>主上失徳不能死諫反行弑逆欲規簒奪<lb/>
不追諸葛瞻之忠誠<hi>諸亮瞻亮之子蜀之亡也瞻死之</hi>乃為霍禹之惡<lb/>
逆<hi>霍禹光之子漢宣親政禹謀為大逆遂以滅族</hi>天地所不容將欲何之若速<lb/>
來歸我尚可得全後嗣化及黙然俯視良久瞋目大言<lb/>
曰與爾論相殺事何須作書語邪<hi>嗣祥吏翻瞋昌眞翻邪音耶</hi>密謂<lb/>
<pb n="KR2b0007_WYG_185-33a"/>
從者曰<hi>從才用翻</hi>化及庸愚如此忽欲圖為帝王吾當折杖<lb/>
驅之耳化及盛修攻具以逼倉城世勣於城外掘深溝<lb/>
以固守化及阻塹不得至城下世勣於塹中為地道出<lb/>
兵撃之<hi>塹七艶翻</hi>化及大敗焚其攻具時密與東都相持日<lb/>
久又東拒化及常畏東都議其後見盖琮至大喜遂上<lb/>
表乞降<hi>盖古盍翻上時掌翻降戸江翻</hi>請討滅化及以贖罪送所獲雄<lb/>
武郎將于洪建<hi>煬帝募驍果置左右雄武府雄武郎將以領之也將即亮翻</hi>遣元帥<lb/>
府記室參軍李儉上開府徐師譽等入見皇泰主命戮<lb/>
<pb n="KR2b0007_WYG_185-33b"/>
洪建於左掖門外如斛斯政之法<hi>戮斛斯政見一百八十二卷大業十年帥</hi>
<hi>所類翻下同見賢遍翻下同</hi>元文都等以密降為誠實盛飾賔館於<lb/>
宣仁門東<hi>六典東都東城在皇城之東東曰宣仁門</hi>皇泰主引見儉等以儉<lb/>
為司農卿師譽為尚書右丞使具導從列鐃吹<hi>從才用翻鐃女</hi>
<hi>交翻似鈴無舌吹昌瑞翻</hi>還館玉帛酒饌中使相望<hi>饌雛戀翻又士免翻</hi>冊拜<lb/>
密太尉尚書令東南道大行臺行軍元帥魏國公令先<lb/>
平化及然後入朝輔政<hi>朝直遥翻</hi>以徐世勣為右武侯大將<lb/>
軍仍下詔稱密忠欵且曰其用兵機略一禀魏公節度<lb/>
<pb n="KR2b0007_WYG_185-34a"/>
元文都喜於和解謂天下可定於上東門置酒作樂<hi>六典</hi>
<hi>東都城東面三門中曰建春南曰永通北曰上東</hi>自段逹已下皆起舞王世充<lb/>
作色謂起居侍郎崔長文曰<hi>六典起居郎因起居注以為名起居注者記録人君</hi>
<hi>動止之事漢獻帝及西晉以後諸帝皆有起居注皆史官所録自隋置為職員列為侍臣專掌其事每季為卷</hi>
<hi>送付史官按隋志煬帝減内史舍人員加置起居舍人員然未有侍郎起居侍郎始見於此長知兩翻</hi>朝<lb/>
廷官爵乃以與賊其志欲何為邪<hi>邪音耶</hi>文都等亦疑世<lb/>
充欲以城應化及由是有隙然猶外相彌縫陽為親善<lb/>
秋七月皇泰主遣大理卿張權鴻臚卿崔善福賜李密<lb/>
<pb n="KR2b0007_WYG_185-34b"/>
書曰今日以前咸共刷蕩<hi>臚如陵翻</hi>使至以後<hi>使䟽吏翻</hi>彼此通<lb/>
懷七政之重佇公匡弼<hi>日月五星謂之七政佇待也</hi>九伐之利委公<lb/>
指揮<hi>周官大司馬以九伐之法正邦國</hi>權等既至密北面拜受詔書既<lb/>
無西慮<hi>密軍在鞏洛東都城在西</hi>悉以精兵東撃化及密知化及軍<lb/>
糧且盡因偽與和化及大喜恣其兵食冀密饋之㑹密<lb/>
下有人獲罪亡扺化及具言其情化及大怒其食又盡<lb/>
乃度永濟渠與密戰于童山之下<hi>隋志汲郡衛縣有同山</hi>自辰逹<lb/>
酉密為流矢所中墮馬悶絶左右奔散追兵且至唯秦<lb/>
<pb n="KR2b0007_WYG_185-35a"/>
叔寳獨捍衛之密由是獲免叔寳復収兵與之力戰化<lb/>
及乃退<hi>中竹仲翻復扶又翻</hi>化及入汲郡求軍糧又遣使考掠東<lb/>
郡吏民以責米粟<hi>使䟽吏翻拷音考掠音亮</hi>王軌等不堪其弊遣通<lb/>
事舍人許敬宗詣密請降<hi>隋内書省有通事舍人十六人降户江翻</hi>以軌為<lb/>
滑州總管<hi>改東郡為滑州滑州治白馬春秋衛之漕邑宋魏兵争以滑臺為重鎮隋開皇三年置滑</hi>
<hi>州取滑臺為名也</hi>以敬宗為元帥府記室與魏徴共掌文翰敬<lb/>
宗善心之子也<hi>善心死於江都之難</hi>房公蘇威在東郡隨衆降密<lb/>
密以其隋氏大臣虛心禮之威見密初不言帝室艱危<lb/>
<pb n="KR2b0007_WYG_185-35b"/>
唯再三舞蹈稱不圖今日復覩聖明時人鄙之化及聞<lb/>
王軌叛大懼自汲郡引兵欲取以北諸郡其將陳智畧<lb/>
帥嶺南驍果萬餘人樊文超帥江淮排䂎<hi>將即亮翻帥讀曰率䂎作</hi>
<hi>管翻</hi>張童兒帥江東驍果數千人皆降於密文超子盖之<lb/>
子也<hi>樊子盖事煬帝有守東都之功</hi>化及猶有衆二萬北趣魏縣<hi>隋志魏縣</hi>
<hi>屬武陽郡時李密改武陽郡為魏州趣七喻翻又□須翻</hi>密知其無能為西還鞏洛<lb/>
留徐世勣以備之　乙巳宣州刺吏周超撃朱粲敗之<lb/>
<hi>宣州疑當作冝州敗補邁翻下同</hi>　丁未梁師都㓂靈州<hi>復以靈武郡為靈州宋白</hi>
<pb n="KR2b0007_WYG_185-36a"/>
<hi>曰靈州漢富平縣地後魏孝昌二年置靈州</hi>驃騎將軍藺興粲撃破之<hi>義師初起</hi>
<hi>改隋鷹揚郎將曰軍頭尋改軍頭口驃騎將軍驃匹妙翻騎竒寄翻</hi>　突厥闕可汗遣使<lb/>
内附<hi>西突厥闕度設處於㑹寧隋亂自稱可汗使䟽吏翻可從刋入聲汗音寒</hi>初闕可汗附<lb/>
於李軌隋西戎使者曹瓊據甘州誘之<hi>西戎使者盖隋煬帝所置宋白</hi>
<hi>曰西魏廢帝二年以張掖為甘州隋大業以為張掖郡唐復以張掖郡為甘州誘音酉</hi>乃更附瓊<lb/>
與之拒軌為軌所敗竄於逹斗㧞谷與吐谷渾相表裏<lb/>
<hi>敗補邁翻吐從暾入聲谷音浴</hi>至是内附尋為李軌所滅　薛舉進逼<lb/>
髙墌<hi>新志寧州定平縣有髙墌城墌章恕翻</hi>遊兵至於豳岐<hi>唐復以北地郡為豳州扶</hi>
<pb n="KR2b0007_WYG_185-36b"/>
<hi>風郡為岐州詳見下卷</hi>秦王世民深溝髙壘不與戰㑹世民得瘧<lb/>
疾<hi>瘧魚約翻</hi>委軍事於長史納言劉文靜<hi>劉文靜以納言為秦王行軍長史長</hi>
<hi>知兩翻</hi>司馬殷開山<hi>殷開山以吏部侍郎為行軍司馬</hi>且戒之曰薛舉懸<lb/>
軍深入食少兵疲若來挑戰<hi>少始紹翻挑徒了翻</hi>愼勿應也俟吾<lb/>
疾愈為君等破之<hi>為于偽翻</hi>開山退謂文靜曰王慮公不能<lb/>
辦故有此言耳且賊聞王有疾必輕我冝曜武以威之<lb/>
乃陳於髙墌西南<hi>陳讀曰陣</hi>恃衆而不設備舉濳師掩其後<lb/>
壬子戰於淺水原<hi>新志豳州冝禄縣有淺水原</hi>八總管皆敗士卒死<lb/>
<pb n="KR2b0007_WYG_185-37a"/>
者什五六大將軍慕容羅□李安遠劉宏基皆沒世民<lb/>
引兵還長安舉遂㧞髙墌収唐兵死者為京觀<hi>觀古玩翻</hi>文<lb/>
靜等皆坐除名　乙卯榆林賊帥郭子和遣使來降<hi>帥所</hi>
<hi>類翻使䟽吏翻下同降户江翻</hi>以為靈州總管　李密每戰勝必遣使<lb/>
告捷於皇泰主隋人皆喜王世充獨謂其麾下曰元文<lb/>
都輩刀筆吏耳吾觀其勢必為李密所擒且吾軍士屢<lb/>
與密戰没其父兄子弟前後已多一旦為之下吾屬無<lb/>
類矣欲以激怒其衆文都聞之大懼與盧楚等謀因世<lb/>
<pb n="KR2b0007_WYG_185-37b"/>
充入朝伏甲誅之<hi>朝直遥翻</hi>段逹性庸懦<hi>懦奴過翻又奴亂翻</hi>恐其事<lb/>
不就遣其壻張志以楚等謀告世充戊午夜三鼓世充<lb/>
勒兵襲含嘉門<hi>含嘉門盖以通含嘉城而名史考異曰河洛記初元文都欲自為御  盧楚等</hi>
<hi>為宣詔王世充固執以為不可乃止文都大恨盧楚私謂文都曰王世充是外軍一將非留守逹官比者領軍</hi>
<hi>屢為奔徙吾方䘏外姦且從捨過翻更宰制人事䟦扈縱横此而不除恐為國患文都曰未可即殺且欲當朝</hi>
<hi>上奏御前縳之鏁繋於獄楚曰善文都懷奏入殿臨欲施行趙季卿私告之世充遂奔含嘉以作亂是時宫中</hi>
<hi>亦遣使傳報世充為皇姨故也初世充妻蕭氏早亡後有胡氏者復在江都皇泰主乃以皇姨嫁之至是爭權</hi>
<hi>遂起兵馬文都等令趙方海前後追世充世充乃托疾不受召按世充正為與文都爭李密事相誅耳恐事不</hi>
<pb n="KR2b0007_WYG_185-38a"/>
<hi>因此今不取</hi>元文都聞變入奉皇泰主御乾陽殿<hi>乾陽殿隋東都宫正</hi>
<hi>殿</hi>陳兵自衛命諸將閉門拒守<hi>將即亮翻</hi>將軍䟦野綱將兵<lb/>
出遇世充下馬降之<hi>䟦野虜複姓</hi>將軍費曜田闍戰於門外<lb/>
不利<hi>費父沸翻闍視遮翻又音都</hi>文都自將宿衛兵欲出𤣥武門以<lb/>
襲其後<hi>𤣥武門宫城北門</hi>長秋監段瑜<hi>煬帝大業三年改内侍省為長秋監</hi>稱求<lb/>
門鑰不獲稽留遂久天且曙文都復欲引兵出太陽門<lb/>
逆戰還至乾陽殿世充已攻太陽門得入<hi>按舊書王世充傳太陽門</hi>
<hi>宫城東門</hi>皇甫無逸棄母及妻子斫右掖門西奔長安<hi>六典皇城</hi>
<pb n="KR2b0007_WYG_185-38b"/>
<hi>在都城西北隅南面三門中曰端門左曰左掖右曰右掖</hi>盧楚匿於太官署<hi>太官署在光禄</hi>
<hi>寺百僚廨署皆在皇城之内</hi>世充之黨擒之至興教門見世充<hi>皇宫南面</hi>
<hi>三門左曰興教</hi>世充令亂斬殺之進攻紫微宫門皇泰主使人<lb/>
登紫微觀<hi>觀門闕也音古玩翻</hi>問稱兵欲何為世充下馬謝曰元<lb/>
文都盧楚等横見規圖<hi>横戸孟翻</hi>請殺文都甘從刑典段逹<lb/>
乃令將軍黄桃樹執送文都文都顧謂皇泰主曰臣今<lb/>
朝死陛下夕至矣皇泰主慟哭遣之出興教門亂斬如<lb/>
盧楚并殺盧元諸子段逹又以皇泰主命開門納世充<lb/>
<pb n="KR2b0007_WYG_185-39a"/>
世充悉遣人代宿衛者然後入見皇泰主於乾陽殿<hi>見賢</hi>
<hi>遍翻丅同</hi>皇泰主謂世充曰擅相誅殺曾不聞奏豈為臣之<lb/>
道乎公欲肆其彊力敢及我邪<hi>邪音耶</hi>世充拜伏流涕謝<lb/>
曰臣䝉先皇采㧞粉骨非報文都等苞藏禍心欲召李<lb/>
密以危社稷疾臣違異深積猜嫌臣廹於救死不暇聞<lb/>
奏若内懷不臧違負陛下天地日月實所照臨使臣闔<lb/>
門殄滅無復遺類<hi>復扶又翻</hi>詞淚俱發皇泰主以為誠引令<lb/>
升殿與語久之因與俱入見皇太后<hi>皇泰主之母劉良娣</hi>世充被<lb/>
<pb n="KR2b0007_WYG_185-39b"/>
髪為誓稱不敢有貳心<hi>被皮義翻</hi>乃以世充為左僕射總督<lb/>
内外諸軍事比及日中<hi>比必寐翻</hi>捕獲趙長文郭文懿殺之<lb/>
<hi>二人盖盧元之黨長知兩翻</hi>然後廵城告諭以誅元盧之意世充自<lb/>
含嘉城移居尚書省漸結黨援恣行威福用兄世惲為<lb/>
内史令<hi>惲於粉翻</hi>入居禁中子弟咸典兵馬分政事為十頭<lb/>
悉以其黨主之勢震内外莫不趨附皇泰主拱手而已<lb/>
　李密將入朝<hi>朝直遥翻</hi>至温<hi>隋志温縣屬河内郡</hi>聞元文都等死乃<lb/>
還金墉東都大饑私錢濫惡大半雜以錫鐶<hi>隋開皇初見用之錢</hi>
<pb n="KR2b0007_WYG_185-40a"/>
<hi>皆須和以錫鑞錫鑞既賤求利者多私鑄之錢不可禁約乃詔禁出錫鑞之處不得私採立榜置様錢不中様</hi>
<hi>者不入於市大業之季王綱弛紊私鑄益多錢轉薄惡初焉每千猶重二斤漸輕至一斤或剪鐵鍱裁皮糊紙</hi>
<hi>以為錢相雜用之錢鐶固冝多矣鐶户關翻</hi>其細如線米斛直錢八九萬<lb/>
初李密嘗受業於儒生徐文遠文遠為皇泰主國子祭<lb/>
酒自出樵采為密軍所執密令文遠南面坐備弟子禮<lb/>
北面拜之文遠曰老夫既荷厚禮<hi>荷下可翻</hi>敢不盡言未審<lb/>
將軍之志欲為伊霍以繼絶扶傾乎則老夫雖遲暮猶<lb/>
願盡力若為莾卓乘危邀利則無所用老夫矣密頓首<lb/>
<pb n="KR2b0007_WYG_185-40b"/>
曰昨奉朝命備位上公<hi>朝直遥翻下同</hi>冀竭庸虛匡濟國難<hi>難乃</hi>
<hi>旦翻</hi>此密之本志也文遠曰將軍名臣之子<hi>李宻寛之子寛為周將以</hi>
<hi>驍勇著名</hi>失塗至此若能不遠而復猶不失為忠義之臣及<lb/>
王世充殺元文都等密復問計於文遠<hi>復扶又翻</hi>文遠曰世<lb/>
充亦門人也其為人殘忍𥚹隘既乘此勢必有異圖將<lb/>
軍前計為不諧矣非破世充不可入朝也<hi>朝直遥翻</hi>密曰始<lb/>
謂先生儒者不逹時事今乃坐决大計何其明也文遠<lb/>
孝嗣之𤣥孫也<hi>徐孝嗣相蕭齊</hi>　庚申詔隋氏離宫遊幸之所<lb/>
<pb n="KR2b0007_WYG_185-41a"/>
並廢之　戊辰遣黄臺公瑗安撫山南<hi>瑗於眷翻</hi>　己巳以<lb/>
隋右武衛將軍皇甫無逸為刑部尚書　隋河間郡丞<lb/>
王琮守郡城以拒羣盗<hi>琮祖宗翻</hi>竇建徳攻之歲餘不下聞<lb/>
煬帝凶問帥吏士發䘮乘城者皆哭建徳遣使弔之琮<lb/>
因使者請降<hi>帥讀曰率使䟽吏翻降户江翻下同</hi>建徳退舍具饌以待之<lb/>
琮言及隋亡俯伏流涕建徳亦為之泣<hi>饌雛戀翻又雛晼翻為於偽翻</hi>
諸將曰琮久拒我軍殺傷甚衆力盡乃降請烹之建徳<lb/>
曰琮忠臣也吾方賞之以勸事君奈何殺之徃在髙雞<lb/>
<pb n="KR2b0007_WYG_185-41b"/>
泊為盗容可妄殺人今欲安百姓定天下豈得害忠良<lb/>
乎乃狥軍中曰先與王琮有怨敢妄動者夷三族以琮<lb/>
為瀛州刺史<hi>復以河間郡為瀛州宋白曰瀛州漢為河間國後漢為樂成國後魏於樂成縣立瀛</hi>
<hi>州取瀛海為名</hi>於是河北郡縣聞之争附於建徳<hi>盗亦有道豈欺我哉</hi>先<lb/>
是建徳䧟景城執户曺河東張𤣥素將殺之<hi>景城縣隋志屬河間</hi>
<hi>郡舊曰成平開皇十八年改名張𤣥素為縣户曹也先悉薦翻</hi>縣民千餘人號泣請代<lb/>
其死<hi>號户口翻</hi>曰戸曹清愼無比大王殺之何以勸善建徳<lb/>
乃釋之以為治書侍御史固辭及江都敗復以為黄門<lb/>
<pb n="KR2b0007_WYG_185-42a"/>
侍郎𤣥素乃起<hi>史言隋之故官漸就仕於他姓治直之翻復扶又翻</hi>饒陽令宋正<lb/>
本<hi>隋志饒陽縣屬河間郡</hi>博學有才氣説建徳以定河北之䇿<hi>説輸</hi>
<hi>芮翻</hi>建徳引為謀主建徳定都樂壽<hi>隋志樂壽縣屬河間郡舊曰樂城開皇十</hi>
<hi>八年改為廣城仁壽初改今名劉昫曰後魏移縣東北近古樂縣亭因改為樂壽焉按瀛州河間郡時治樂壽</hi>
<hi>宋白曰太和十一年河間郡自樂城移理於今樂壽縣西一里樂壽亭城隋開皇廢郡置瀛州大業廢州為河</hi>
<hi>間郡樂音洛</hi>命所居曰金城宫備置百官<lb/>
　<lb/>
　<lb/>
<pb n="KR2b0007_WYG_185-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百八十五<lb/>
</p>
<p>
</p>
  </div>
</body>
</text>
</TEI>
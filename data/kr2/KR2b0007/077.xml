<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷七十七</head>
    <p>
<pb n="KR2b0007_WYG_077-1a"/>
欽定四庫全書<lb/>
　資治通鑑卷七十七　　　宋　司馬光　撰<lb/>
　　　　　　　　　　　　　　胡三省　音註<lb/>
　魏紀九<hi>起柔兆困敦盡重光大荒落凡六年</hi>
　　高貴鄉公下<lb/>
甘露元年<hi>是年六月改元</hi>春正月漢姜維進位大将軍　二月<lb/>
丙辰帝宴羣臣於太極東堂與諸儒論夏少康漢高祖<lb/>
優劣以少康為優<hi>帝謂少康生於滅亡之後降為諸侯之𨽻能布其徳而兆其謀卒滅過戈</hi>
<pb n="KR2b0007_WYG_077-1b"/>
<hi>克復禹績祀夏配天不失舊物非至徳𢎞仁豈濟斯勛漢祖因土崩之埶杖一時之權專任智力以成功業行</hi>
<hi>事動靜多違聖檢為人子則數危其親為人君則囚繫賢相為人父則不能衛子身没之後社稷幾傾若與少</hi>
<hi>康易時而處未必能復大禹之績嗚呼帝固有志於少康矣然而不能殱澆豷而身死人手者不能布其德而</hi>
<hi>兆其謀也予觀帝之所以論二君優劣書生之譚耳未能如石勒辭氣之雄爽也夏戶雅翻少詩沼翻</hi>
夏四月賜大将軍昭衮冕之服赤舄副焉<hi>九錫之漸也</hi>　丙<lb/>
辰帝幸太學與諸儒論書易及禮諸儒莫能及<hi>時帝與博士淳</hi>
<hi>于俊論易庾峻論書馬照論禮記考其難疑答問不過擿抉經義及王鄭之異同耳非人君之學也</hi>帝嘗<lb/>
與中䕶軍司馬望侍中王沈散騎常侍裴秀黄門侍郎<lb/>
<pb n="KR2b0007_WYG_077-2a"/>
鍾會等講宴於東堂并屬文論<hi>沈持林翻散悉亶翻騎竒寄翻屬之欲翻</hi>特<lb/>
加禮異謂秀為儒林丈人沈為文籍先生帝性急請召<lb/>
欲速以望職在外特給追鋒車虎賁五人<hi>望為中䕶軍其職在外傅</hi>
<hi>子曰追鋒車施通幰遽則乗之令虎賁五人舁之也晉志曰追鋒車去小平葢加通幰如軺車駕二馬追鋒之</hi>
<hi>名取其迅速也施於戎陳之間是為傳乘賁音奔</hi>每有集會輙犇馳而至秀濳<lb/>
之子也<hi>裴潜事武帝守代郡著名</hi>　六月丙午改元<hi>盖以甘露䧏而改元也</hi>
姜維在鍾提議者多以為維力已竭未能更出安西将<lb/>
軍鄧艾曰洮西之敗<hi>見上卷上年</hi>非小失也士卒彫殘倉廪<lb/>
<pb n="KR2b0007_WYG_077-2b"/>
空虛百姓流離今以策言之彼有乘勝之埶我有虚弱<lb/>
之實一也彼上下相習五兵犀利<hi>管子曰蚩尤受盧山之金而作五兵孔頴</hi>
<hi>逹曰歩卒之五兵謂弓矢一殳二矛三戈四㦸五也鄭司農所謂戈矛㦸酋矛夷矛車之五兵也犀堅也古以</hi>
<hi>犀兕為甲故謂堅為犀</hi>我将易兵新器仗未復二也<hi>将易艾自謂初代王經也</hi>
<hi>兵新謂遣還洮西敗卒更差軍守也将即亮翻</hi>彼以船行吾以陸軍勞逸不同<lb/>
三也<hi>言蜀船自涪戍白水可以上沮水由沮水入武都下辨自此而西北水路漸峻陿小舟猶可入也魏</hi>
<hi>軍度隴而西皆陸行</hi>狄道隴西南安祁山各當有守彼専為一我<lb/>
分為四四也從南安隴西因食羌榖若趣祁山<hi>趣七喻翻下同</hi>
<pb n="KR2b0007_WYG_077-3a"/>
熟麥千頃為之外倉賊有黠計其來必矣<hi>黠下八翻桀黠也</hi>秋<lb/>
七月姜維復率衆出祁山<hi>復扶又翻</hi>聞鄧艾已有備乃回從<lb/>
董亭趣南安<hi>水經注董亭在南安郡西南谷水歴其下東北注于渭</hi>艾據武城山<lb/>
以拒之<hi>水經注渭水過獂道南獂道南安郡治也又東逕武城縣西武城川水入焉盖以山名縣也酈</hi>
<hi>道元後魏人武城縣必後魏所立而魏収地形志無之葢廢省也</hi>維與艾爭險不克其<lb/>
夜渡渭東行緣山趣上邽艾與戰於叚谷<hi>水經注上邽之南有叚溪</hi>
<hi>水水出西南馬門溪東北流合籍水杜佑曰秦州上邽縣有叚谷水趣七喻翻</hi>大破之以艾為<lb/>
鎭西将軍都督隴右諸軍事維與其鎭西大将軍胡濟<lb/>
<pb n="KR2b0007_WYG_077-3b"/>
期會上邽濟失期不至故敗士卒星散死者甚衆<hi>言士卒迸</hi>
<hi>散如星不能收拾成隊伍</hi>蜀人由是怨維維上書謝求自貶黜乃以<lb/>
衛将軍行大将軍事　八月庚午詔司馬昭加號大都<lb/>
督奏事不名假黄鉞癸酉以太尉司馬孚為太傅　九<lb/>
月以司徒高柔為太尉　文欽說吳人以伐魏之利<hi>説輸</hi>
<hi>芮翻</hi>孫峻使欽與驃騎将軍吕據<hi>驃匹妙翻</hi>及車騎将軍劉纂<lb/>
鎮南将軍朱異前将軍唐咨自江都入淮泗<hi>江都縣屬廣陵郡此</hi>
<hi>自邗溝入淮自淮入泗也</hi>以圖青徐<hi>魏青州統齊濟南樂安城陽東萊徐州統下邳彭城東海琅邪</hi>
<pb n="KR2b0007_WYG_077-4a"/>
<hi>東莞東安廣陵臨淮晉志曰周禮曰正東曰青州葢取土居少陽其色為青徐州取舒緩之義或云因徐丘以</hi>
<hi>立名</hi>峻餞之於石頭遇暴疾以後事付從父弟偏将軍綝<lb/>
<hi>從才用翻綝丑林翻</hi>丁亥峻卒呉人以綝為侍中武衛将軍都督<lb/>
中外諸軍事召吕據等還<hi>還從宣翻又如字</hi>　己丑吳大司馬<lb/>
吕岱卒年九十六始岱親近吳郡徐原慷慨有才志岱<lb/>
知其可成賜巾褠<hi>釋名巾謹也二十成人士冠庶人巾言當自謹修於四教褠單衣漢魏以</hi>
<hi>來士庶以為禮服褠古侯翻</hi>與共言論後遂薦㧞官至侍御史原性<lb/>
忠壮好直言<hi>好呼到翻</hi>岱時有得失原輙諫爭<hi>爭讀曰諍</hi>又公論<lb/>
<pb n="KR2b0007_WYG_077-4b"/>
之<hi>公然於衆中論其得失</hi>人或以告岱岱歎曰是我所以貴德淵<lb/>
者也<hi>徐原字德淵</hi>及原死岱哭之甚哀曰徐德淵吕岱之益<lb/>
友<hi>論語孔子曰益者三友友直友諒友多聞</hi>今不幸<hi>論語曰不幸短命死矣</hi>岱復於何<lb/>
聞過<hi>復扶又翻</hi>談者美之　吕據聞孫綝代孫峻輔政大怒<lb/>
與諸督将連名共表薦滕𦙍為丞相<hi>将即亮翻</hi>綝更以𦙍為<lb/>
大司馬代吕岱駐武昌據引兵還使人報𦙍欲共廢綝<lb/>
冬十月綝遣從兄憲将兵逆據於江都使中使敕文欽<lb/>
劉纂唐咨等共擊取據又遣侍中左将軍華融中書丞<lb/>
<pb n="KR2b0007_WYG_077-5a"/>
丁晏<hi>魏晉之制中書無丞此吳所置華戶化翻</hi>告喻𦙍宜速去意<hi>言宜速徃武昌否則</hi>
<hi>且有誅罰</hi>𦙍自以禍及因留融晏勒兵自衛召典軍楊崇将<lb/>
軍孫咨<hi>楊崇葢𦙍帳下典軍</hi>告以綝為亂迫融等使有書難綝<hi>有者</hi>
<hi>對無之稱於此則文義不為通通鑑既因三國志舊文今亦不欲輕改難乃旦翻</hi>綝不聼表言<lb/>
𦙍反許将軍劉丞以封爵使率兵騎攻圍𦙍𦙍又刼融<lb/>
等使詐為詔發兵融等不從皆殺之或勸𦙍引兵至蒼<lb/>
龍門<hi>蒼龍門吳建業宫之東門也</hi>将士見公出必委綝就公<hi>委弃也</hi>時<lb/>
夜已半𦙍恃與據期又難舉兵向宫乃約令部曲<hi>約勒而號</hi>
<pb n="KR2b0007_WYG_077-5b"/>
<hi>令之</hi>説吕侯兵已在近道故皆為𦙍盡死無離㪚者<hi>為于偽翻</hi>
𦙍顔色不變談笑如常時大風比曉據不至<hi>比必寐翻</hi>綝兵<lb/>
大會遂殺𦙍及将士數十人夷𦙍三族己酉大赦改元<lb/>
太平或勸吕據犇魏者據曰吾耻為叛臣遂自殺<hi>據父範佐</hi>
<hi>孫策以造吳故耻為叛臣自殺以明節</hi>　以司空鄭冲為司徒左僕射盧<lb/>
毓為司空<hi>晉志曰尚書僕射漢本置一人至漢獻帝建安四年以執金吾榮郃為尚書左僕射僕射</hi>
<hi>分置左右葢自此始經魏至晉迄于江左省置無常置二則為左右僕射或不兩置但曰尚書僕射今闕則左</hi>
<hi>為省主若左右並闕則置尚書僕射以主省事毓余六翻</hi>毓固讓驃騎将軍王昶光<lb/>
<pb n="KR2b0007_WYG_077-6a"/>
禄大夫王觀司𨽻校尉琅邪王祥詔不許祥性至孝繼<lb/>
母朱氏遇之無道祥愈恭謹朱氏子覽年數嵗每見祥<lb/>
被楚撻<hi>楚荆也撻擊也被皮義翻</hi>輙涕泣抱持母母以非理使祥覽<lb/>
輒與祥俱往及長娶妻<hi>長知兩翻</hi>母虐使祥妻覽妻亦趨而<lb/>
共之母患之為之少止<hi>為于偽翻</hi>祥漸有時譽母深疾之密<lb/>
使酖祥覽知之逕起取酒祥爭而不與母遽奪反之<hi>漢書</hi>
<hi>齊悼惠王𫝊奪反孝惠巵師古曰反音幡</hi>自後母賜祥饌<hi>饌雛戀翻又雛睆翻</hi>覽輒先<lb/>
甞母懼覽致斃遂止漢末遭亂祥隱居三十餘年不應<lb/>
<pb n="KR2b0007_WYG_077-6b"/>
州郡之命母終毁瘁<hi>瘁秦醉翻病勞也</hi>杖而後起徐州刺史吕<lb/>
䖍檄為别駕委以州事州界清靜政化大行時人歌之<lb/>
曰海沂之康實賴王祥<hi>徐州之地東際海西北距泗沂故曰海沂</hi>邦國不空<lb/>
别駕之功　十一月吳孫綝遷大将軍綝負貴倨傲多<lb/>
行無禮峻從弟憲嘗與誅諸葛恪<hi>與讀曰預</hi>峻厚遇之官至<lb/>
右将軍無難督平九官事<hi>九官即九卿也魏明帝太和二年呉主還建業留尚書九</hi>
<hi>官于武昌</hi>綝遇憲薄於峻時憲怒與将軍王惇謀殺綝事泄<lb/>
綝殺惇憲服藥死<lb/>
<pb n="KR2b0007_WYG_077-7a"/>
二年春三月大梁成侯盧毓卒　夏四月吳主臨正殿<lb/>
大赦始親政事孫綝表奏多見難問<hi>難乃旦翻</hi>又科兵子弟<lb/>
十八已下十五以上三千餘人<hi>科程也程其長短小大也或曰科當作料音聊</hi>
<hi>量度也</hi>選大将子弟年少有勇力者使将之<hi>少詩照翻将即亮翻</hi>日<lb/>
於苑中教習曰吾立此軍欲與之俱長<hi>長丁丈翻今知兩翻</hi>又數<lb/>
出中書視大帝時舊事問左右侍臣曰先帝數有特制<lb/>
<hi>特制謂特出上意以手詔宣行也數所角翻</hi>今大将軍問事<hi>問事猶言奏事不言奏者自卑</hi>
<hi>挹之意</hi>但令我書可邪<hi>書可畫可也</hi>嘗食生梅使黄門至中藏<lb/>
<pb n="KR2b0007_WYG_077-7b"/>
取蜜<hi>中藏中藏府也掌幣帛金銀諸貨物蜜蜂糖也藏徂浪翻下同</hi>蜜中有䑕矢召問<lb/>
藏吏藏吏叩頭吳主曰黄門從爾求蜜邪吏曰向求<hi>謂向</hi>
<hi>者嘗求蜜也</hi>實不敢與黄門不服吳主令破䑕矢矢中燥因<lb/>
大笑謂左右曰若矢先在蜜中中外當俱濕今外濕裏<lb/>
燥此必黄門所為也詰之果服<hi>詰去吉翻</hi>左右莫不驚悚<lb/>
征東大将軍諸葛誕素與夏侯𤣥鄧颺等友善𤣥等死<lb/>
<hi>𤣥死見上卷正元元年颺死見七十五卷邵陵厲公嘉平元年颺余章翻又余亮翻</hi>王凌毋丘儉<lb/>
相繼誅滅<hi>王凌死見七十五卷嘉平三年毋丘儉死見上卷正元二年</hi>誕内不自安<lb/>
<pb n="KR2b0007_WYG_077-8a"/>
乃傾帑藏振施<hi>帑它郎翻施式智翻</hi>曲赦有罪以收衆心畜養揚<lb/>
州輕俠數千人以為死士<hi>畜許六翻</hi>因吳人欲向徐堨<hi>徐堨即徐</hi>
<hi>塘在東關之東堨烏葛翻</hi>請十萬衆以守壽春又求臨淮築城以備<lb/>
吳寇司馬昭初秉政長史賈充請遣叅佐慰勞四征<hi>魏置</hi>
<hi>征東将軍屯淮南征南将軍屯襄沔以備吳征西将軍屯關隴以備蜀征北将軍屯幽并以備鮮卑皆授以重</hi>
<hi>兵司馬昭初當國故充請慰勞以觀其志趣勞力到翻</hi>且觀其志昭遣充至淮南<lb/>
充見誕論説時事因曰洛中諸賢皆願禪代君以為如<lb/>
何誕厲聲曰卿非賈豫州子乎<hi>充父逵先為豫州而卒故稱之</hi>世受魏<lb/>
<pb n="KR2b0007_WYG_077-8b"/>
恩豈可欲以社稷輸人乎若洛中有難<hi>難乃旦翻</hi>吾當死之<lb/>
充黙然還言於昭曰諸葛誕再在揚州<hi>誕先督揚州東關之敗改督豫</hi>
<hi>州毋丘儉既死復督揚州</hi>得士衆心今召之必不來然反疾而禍小<lb/>
不召則反遲而禍大不如召之昭從之甲子詔以誕為<lb/>
司空召赴京師誕得詔書愈恐疑揚州刺史樂綝間已<lb/>
遂殺綝<hi>征東将軍與揚州刺史同治壽春魏四征之任率以其州刺史為儲帥故誕疑綝間已間古莧</hi>
<hi>翻</hi>斂淮南及淮北郡縣屯田口十餘萬官兵<hi>魏郡縣皆置屯田凡</hi>
<hi>屯田口悉官兵也</hi>揚州新附勝兵者四五萬人<hi>勝音升</hi>聚榖足一<lb/>
<pb n="KR2b0007_WYG_077-9a"/>
年食為閉門自守之計遣長史吳綱将少子靚至吳<hi>将如</hi>
<hi>字少詩沼翻靚疾郢翻又疾正翻</hi>稱臣請救并請以牙門子弟為質<hi>牙門</hi>
<hi>諸将之子弟也質音致</hi>　吳滕𦙍吕據之妻皆夏口督孫壹之妹<lb/>
也<hi>壹孫奐庶子也夏戶雅翻</hi>六月孫綝使鎭南将軍朱異自虎林将<lb/>
兵襲壹異至武昌壹将部曲來犇乙已詔拜壹車騎将<lb/>
軍交州牧封吳侯開府辟召儀同三司衮冕赤舄事從<lb/>
豐厚<hi>崇異孫壹者以招攜貳也</hi>　司馬昭奉帝及太后討諸葛誕<hi>昭若</hi>
<hi>自行恐後有挾兩宫為變者故奉之以討誕</hi>吳綱至吳吳人大喜使将軍全<lb/>
<pb n="KR2b0007_WYG_077-9b"/>
懌全端唐咨王祚将三萬衆與文欽同救誕以誕為左<lb/>
都䕶假節大司徒驃騎将軍青州牧封壽春侯懌琮之<lb/>
子端其從子也六月甲子車駕次項司馬昭督諸軍二<lb/>
十六萬進屯丘頭<hi>是役也司馬昭改丘頭曰武丘以旌武功武丘唐為沈丘縣</hi>以鎭<lb/>
南将軍王基行鎭東将軍都督揚豫諸軍事與安東将<lb/>
軍陳騫等圍壽春基始至圍城未合文欽全懌等從城<lb/>
東北因山乘險得将其衆突入城<hi>壽春城外他無山唯城北有八公山耳</hi>
昭敕基歛軍堅壁基累求進討㑹吳朱異率三萬人進<lb/>
<pb n="KR2b0007_WYG_077-10a"/>
屯安豐為文欽外埶<hi>安豐縣漢屬廬江郡魏分屬安豐郡今安豐縣在壽春南八十里</hi>
詔基引諸軍轉據北山基謂諸将曰今圍壘轉固兵馬<lb/>
向集但當精修守備以待越逸而更移兵守險使得放<lb/>
縱雖有智者不能善其後矣遂守便宜上疏曰今與賊<lb/>
家對敵當不動如山若遷移依險人心揺蕩於埶大損<lb/>
諸軍並據深溝高壘衆心皆定不可傾動此御兵之要<lb/>
也書奏報聼<hi>報基聼行其策時帝在軍故諸軍節度皆禀詔指而裁其可否者實司馬昭也</hi>於<lb/>
是基等四靣合圍表裏再重<hi>重直龍翻</hi>塹壘甚峻文欽等數<lb/>
<pb n="KR2b0007_WYG_077-10b"/>
出犯圍<hi>數所角翻</hi>逆擊走之司馬昭又使奮武将軍監青州<lb/>
諸軍事石苞<hi>監古銜翻</hi>督兖州刺史州泰徐州刺史胡質簡<lb/>
鋭卒為游軍以備外宼泰擊破朱異於陽淵<hi>水經注決水出廬江</hi>
<hi>雩婁縣北過安豐縣東又北右㑹陽泉水水西有陽泉縣故城故陽泉鄉也漢靈帝封黄琬為侯國决水又北</hi>
<hi>入于淮</hi>異走泰追之殺傷二千人秋七月吳大将軍綝大<lb/>
發兵出屯鑊里<hi>後吳主責孫綝以留湖中不上岸一歩則鑊里當在巢縣界</hi>復遣朱<lb/>
異帥将軍丁奉黎斐等五人前解壽春之圍<hi>復扶又翻帥讀曰率</hi>
異留輜重於都陸<hi>水經注博鄉縣王莽改曰楊陸泄水出焉北過芍陂又西北入于淮意者</hi>
<pb n="KR2b0007_WYG_077-11a"/>
<hi>都陸即楊陸歟又據晉紀都陸在黎漿南重直用翻</hi>進屯黎漿<hi>水經注芍陂瀆水東注黎漿水水東</hi>
<hi>逕黎漿亭南又東注肥水謂之黎漿水口</hi>石苞州泰又擊破之太山太守胡<lb/>
烈以竒兵五千襲都陸盡焚異資粮異将餘兵食葛葉<lb/>
走歸孫綝綝使異更死戰異以士卒乏食不從綝命綝<lb/>
怒九月己巳綝斬異於鑊里辛未引兵還建業<hi>壽春之圍已固</hi>
<hi>雖使周瑜吕䝉陸遜復生不能解也若綝能舉荆揚之衆出襄陽以向宛洛壽春城下之兵必分歸以自救諸</hi>
<hi>葛誕文欽等於此時决圍力戰猶庶幾焉</hi>綝既不能㧞出諸葛誕而䘮敗士<lb/>
衆<hi>䘮息浪翻敗補邁翻</hi>自戮名将由是吳人莫不怨之<hi>為後吳誅孫綝張本</hi>
<pb n="KR2b0007_WYG_077-11b"/>
司馬昭曰異不得至壽春而吳人殺之非其罪也欲以<lb/>
謝壽春而堅誕意使其猶望救耳今當堅圍備其越逸<lb/>
而多方以誤之乃縱反閒<hi>閒古莧翻</hi>揚言吳救方至大軍乏<lb/>
食分遣羸<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>就榖淮北埶不能乆誕等益寛恣食俄而<lb/>
城中乏糧外救不至将軍蒋班焦彞皆誕腹心謀主也<lb/>
言於誕曰朱異等以大衆來而不能進孫綝殺異而歸<lb/>
江東外以發兵為名内實坐須成敗<hi>須待也</hi>今宜及衆心<lb/>
尚固士卒思用并力决死攻其一靣雖不能盡克猶有<lb/>
<pb n="KR2b0007_WYG_077-12a"/>
可全者空坐守死無為也<hi>言不若决死而求生無為坐守而待斃</hi>文欽曰<lb/>
公今舉十餘萬之衆歸命於吳而欽與全端等皆同居<lb/>
死地父兄子弟盡在江表就孫綝不欲來主上及其親<lb/>
戚豈肻聼乎且中國無嵗無事軍民並疲今守我一年<lb/>
内變将起奈何舍此<hi>舍讀曰捨</hi>欲乘危徼倖乎<hi>徼堅堯翻</hi>班彝固<lb/>
勸之欽怒誕欲殺班彞二人懼十一月弃誕踰城來降<lb/>
全懌兄子輝儀在建業<hi>輝儀懌兄全緒之二子輝一作禕</hi>與其家内爭<lb/>
訟攜其母将部曲數十家來奔于是懌與兄子靖及全<lb/>
<pb n="KR2b0007_WYG_077-12b"/>
端弟翩緝皆将兵在壽春城中司馬昭用黄門侍郎鍾<lb/>
㑹䇿密為輝儀作書<hi>為于偽翻</hi>使輝儀所親信齎入城告懌<lb/>
等説吳中怒懌等不能㧞壽春<hi>言不能㧞壽春之衆於重圍也</hi>欲盡誅<lb/>
諸将家故逃來歸命十二月懌等帥其衆數千人開門<lb/>
出降<hi>帥讀曰率降戶江翻</hi>城中震懼不知所為詔拜懌平東将軍<lb/>
封臨湘侯端等封拜各有差　漢姜維聞魏分關中兵<lb/>
以赴淮南欲乘虚向秦川<hi>秦地四塞以為固渭水貫其中渭川左右沃壤千里世謂</hi>
<hi>之秦川</hi>率數萬人出駱谷至沈嶺時長城積榖甚多而守<lb/>
<pb n="KR2b0007_WYG_077-13a"/>
兵少征西将軍都督雍凉諸軍事司馬望<hi>雍於用翻</hi>及安西<lb/>
将軍鄧艾進兵據之以拒維維壁於芒水<hi>水經注駱谷水出郿塢東</hi>
<hi>南山駱谷北流逕長城西又北流注于渭渭水又東芒水從南來注之水出南山芒谷北逕盩厔縣竹圃中又</hi>
<hi>北流注于渭予按駱谷在今洋州眞符縣屈回八十里凡八十四盤</hi>數挑戰<hi>數所角翻挑徒了翻</hi>望<lb/>
艾不應是時維數出兵蜀人愁苦中散大夫譙周作仇<lb/>
國論以諷之<hi>續漢志曰中散大夫秩六百石漢官曰秩比二千石胡廣曰光禄大夫本為中大夫</hi>
<hi>武帝元狩五年置諫大夫為光禄大夫世祖中興以為諫議大夫又有太中中散大夫此四等於古者為天子</hi>
<hi>之下大夫視列國之上卿</hi>曰或問徃古能以弱勝彊者其術如何曰<lb/>
<pb n="KR2b0007_WYG_077-13b"/>
吾聞之處大無患者常多慢處小有憂者常思善<hi>處昌吕翻</hi>
多慢則生亂思善則生治理之常也故周文養民以少<lb/>
取多句踐䘏衆以弱斃彊此其術也<hi>文王治岐由方百里起三分天下冇</hi>
<hi>其二所謂以少取多也句踐歸越弔死問<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>十年生聚十年教訓以弱越斃强吳</hi>或曰曩者項<lb/>
彊漢弱相與戰爭項羽與漢約分鴻溝各歸息民張良<lb/>
以為民志已定則難動也率兵追羽終斃項氏<hi>事見十卷漢高</hi>
<hi>帝四年</hi>豈必由文王之事乎曰當商周之際王侯世尊<hi>言世</hi>
<hi>世居尊位</hi>君臣乆固民習所専<hi>民習見君臣之分明故専于戴上</hi>深根者難<lb/>
<pb n="KR2b0007_WYG_077-14a"/>
㧞據固者難遷當此之時雖漢祖安能杖劔鞭馬而取<lb/>
天下乎及秦罷侯置守之後<hi>謂罷列國諸侯分置三十六郡郡置守也</hi>民疲<lb/>
秦役天下土崩或嵗易主或月易公鳥驚獸駭莫知所<lb/>
從於是豪彊並爭虎裂狼分疾摶者獲多遲後者見吞<lb/>
今我與彼皆傳國易世矣既非秦末鼎沸之時實有六<lb/>
國並據之埶故可為文王難為漢祖夫民之疲勞則騷<lb/>
擾之兆生上慢下暴則瓦解之形起諺曰射幸數跌不<lb/>
如審發<hi>跌差也射數差而不中不如審而後發也書曰若虞機張徃省括于度則釋</hi>是故智<lb/>
<pb n="KR2b0007_WYG_077-14b"/>
者不為小利移目不為意似改歩<hi>孔頴逹曰舉足謂之歩為于偽翻</hi>時<lb/>
可而後動數合而後舉故湯武之師不再戰而克<hi>湯伐桀鳴</hi>
<hi>條一戰而革夏命武王伐紂一戎衣而天下大定</hi>誠重民勞而度時審也<hi>度徒洛翻</hi>
如遂極武黷征<hi>征伐不欲數數則黷</hi>土崩埶生不幸遇難<hi>難乃旦翻</hi>雖<lb/>
有智者将不能謀之矣<hi>姜維以數戰亡蜀卒如譙周之言</hi>
三年春正月文欽謂諸葛誕曰蒋班焦彛謂我不能出<lb/>
而走全端全懌又率衆逆降<hi>逆迎也降戶江翻</hi>此敵無備之時<lb/>
也可以戰矣誕及唐咨等皆以為然遂大為攻具晝夜<lb/>
<pb n="KR2b0007_WYG_077-15a"/>
五六日攻南圍欲决圍而出圍上諸軍臨高發石車火<lb/>
箭<hi>石車即砲車也車昌遮翻</hi>逆燒破其攻具矢石雨下死傷蔽地血<lb/>
流盈壍<hi>壍七豔翻</hi>復還城城内食轉竭出降者數萬口欽欲<lb/>
盡出北方人省食與吳人堅守誕不聼由是爭恨欽素<lb/>
與誕有隙徒以計合事急愈相疑<hi>言誕欽初以詭計茍合事急愈相猜疑</hi>
欽見誕計事誕遂殺欽欽子鴦虎将兵在小城中<hi>鴦虎欽二</hi>
<hi>子也時壽春葢别有小城</hi>聞欽死勒兵赴之衆不為用遂單走踰城<lb/>
出自歸於司馬昭軍吏請誅之昭曰欽之罪不容誅其<lb/>
<pb n="KR2b0007_WYG_077-15b"/>
子固應就戮然鴦虎以窮歸命且城未㧞殺之是堅其<lb/>
心也乃赦鴦虎使将數百騎廵城呼曰<hi>呼火故翻</hi>文欽之子<lb/>
猶不見殺其餘何懼又表鴦虎皆為将軍賜爵闗内侯<lb/>
城内皆喜且日益饑困司馬昭身自臨圍見城上持弓<lb/>
者不發曰可攻矣<hi>知其衆無拒守之心也</hi>乃四面進軍同時鼓譟<lb/>
登城二月乙酉克之誕窘急單馬将其麾下突小城欲<lb/>
出司馬胡奮部兵擊斬之夷其三族誕麾下數百人皆<lb/>
拱手為列不降每斬一人輙降之<hi>降戶江翻下同</hi>卒不變以至<lb/>
<pb n="KR2b0007_WYG_077-16a"/>
於盡<hi>史言諸葛誕得人心人䝉其恩而為之死卒子恤翻</hi>吳将于詮曰<hi>詮且緣翻</hi>大丈<lb/>
夫受命其主以兵救人既不能克又束手於敵吾弗取<lb/>
也乃免胄冒陳而死<hi>陳讀曰陣</hi>唐咨王祚等皆降<hi>唐咨本魏人降吳見</hi>
<hi>七十卷文帝黄初六年</hi>吳兵萬衆器仗山積司馬昭初圍壽春王<lb/>
基石苞等皆欲急攻之昭以為壽春城固而衆多攻之<lb/>
必力屈若有外㓂表裏受敵此危道也今三叛相聚於<lb/>
孤城之中<hi>三叛謂諸葛誕文欽唐咨也</hi>天其或者使同就戮吾當以<lb/>
全䇿縻之但堅守三靣若吳賊陸道而來軍糧必少吾<lb/>
<pb n="KR2b0007_WYG_077-16b"/>
以游兵輕騎絕其轉輸可不戰而破也吳賊破欽等必<lb/>
成禽矣乃命諸軍案甲而守之卒不煩攻而破<hi>卒子恤翻</hi>議<lb/>
者又以為淮南仍為叛逆<hi>仍相因也</hi>吳兵室家在江南不可<lb/>
縱宜悉坑之昭曰古之用兵全國為上戮其元惡而已<lb/>
<hi>言全其國之人民止戮其君所謂誅其君而弔其民也</hi>吳兵就得亡還適可以示<lb/>
中國之大度耳一無所殺分布三河近郡以安處之<hi>河南</hi>
<hi>都也河東河内皆近京師處昌吕翻</hi>拜唐咨安遠将軍其餘禆将咸假位<lb/>
號衆皆悦服其淮南将士吏民為誕所脅略者皆赦之<lb/>
<pb n="KR2b0007_WYG_077-17a"/>
聼文鴦兄弟收歛父䘮給其車牛致葬舊墓<hi>文欽譙人也舊墓在</hi>
<hi>焉歛力贍翻</hi>昭遺王基書曰<hi>遺于季翻</hi>初議者云云求移者甚衆<lb/>
<hi>謂前詔諸軍轉據北山</hi>時未臨履亦謂宜然<hi>臨履謂親臨其地而履行營壘處所也</hi>
将軍深筭利害獨秉固志上違詔命下拒衆議終至制<lb/>
敵禽賊雖古人所述不是過也昭欲遣諸軍輕兵深入<lb/>
招迎唐咨等子弟因釁有滅吳之埶王基諫曰昔諸葛<lb/>
恪乘東關之勝竭江表之兵以圍新城城既不㧞而衆<lb/>
死者大半<hi>事見上卷邵陵厲公嘉平五年</hi>姜維因洮西之利輕兵深入<lb/>
<pb n="KR2b0007_WYG_077-17b"/>
糧餉不繼軍復上邽<hi>謂叚谷之敗也</hi>夫大㨗之後上下輕敵輕<lb/>
敵則慮難不深<hi>難乃旦翻</hi>今賊新敗於外又内患未弭<hi>謂孫綝君</hi>
<hi>臣相猜</hi>是其修備設慮之時也且兵出踰年人有歸志今<lb/>
俘馘十萬罪人斯得<hi>謂禽諸葛誕也書曰周公居東二年則罪人斯得</hi>自歴代<lb/>
征伐未有全兵獨克如今之盛者也武皇帝克袁紹於<lb/>
官渡自以所獲已多不復追犇<hi>復扶又翻</hi>懼挫威也<hi>事見六十三卷</hi>
<hi>漢獻帝建安五年</hi>昭乃止以基為征東将軍都督揚州諸軍事<lb/>
進封東武侯<lb/>
<pb n="KR2b0007_WYG_077-18a"/>
　習鑿齒曰君子謂司馬大将軍於是役也可謂能以<lb/>
　德攻矣<hi>左傳晉文公城濮之勝君子謂晉於是役也能以德攻</hi>夫建業者異道<lb/>
　各有所尚而不能兼并也故窮武之雄斃于不仁<hi>如夫</hi>
　<hi>差智伯也</hi>存義之國䘮於懦退<hi>如宋襄公是也䘮息浪翻</hi>今一征而禽<lb/>
　三叛大虜吳衆席卷淮浦俘馘十萬<hi>生虜為俘截耳為馘古者戰勝</hi>
　<hi>馘所格之左耳而獻之</hi>可謂壮矣而未及安坐賞王基之功種<lb/>
　惠吳人結異類之情<hi>書曰臯陶邁種德孔安國注曰種布也夫種則有穫種惠於呉</hi>
　<hi>人使歸心中國以成他日混一之功如種藝之有秋也</hi>寵鴦葬欽忘疇㫺之隙<lb/>
<pb n="KR2b0007_WYG_077-18b"/>
　不咎誕衆使揚土懐愧功高而人樂其成業廣而敵<lb/>
　懐其德<hi>樂音洛</hi>武昭既敷文算又洽推是道也天下其<lb/>
　孰能當之哉<hi>鑿齒晉人其辭盖有溢羙者</hi>
司馬昭之克壽春鍾㑹謀畫居多昭親待日隆委以腹<lb/>
心之任時人比之子房<hi>比之張良也</hi>　漢姜維聞諸葛誕死<lb/>
復還成都復拜大将軍<hi>維以叚谷之敗貶行大将軍事</hi>　夏五月詔以<lb/>
司馬昭為相國<hi>漢書百官表曰相國丞相皆秦官又按蕭何傳何自丞相拜相國則相國尊於</hi>
<hi>丞相</hi>封晉公食邑八郡<hi>晉書帝記曰以并州之太原上黨西河樂平新興雁門司州之河東</hi>
<pb n="KR2b0007_WYG_077-19a"/>
<hi>平陽凡八郡封為晉公</hi>加九錫昭前後九讓乃止　秋七月吳主<lb/>
封故齊王奮為章安侯<hi>奮徙章安見上卷邵陵厲公嘉平五年</hi>　八月以<lb/>
驃騎将軍王昶為司空<hi>昶音丑兩翻</hi>　詔以關内侯王祥為<lb/>
三老鄭小同為五更帝率羣臣詣太學行養老乞言之<lb/>
禮<hi>記曰凡養老五帝憲三王又乞言五帝憲養氣體而不乞言有善則記之以為惇史三王亦憲既養老而</hi>
<hi>後乞言亦㣲其禮皆有惇史鄭𤣥注曰憲法也養之為法其德行三王又從之求善言可施行也惇史惇厚者</hi>
<hi>也㣲其禮者依違言之更音工衡翻</hi>小同𤣥之孫也<hi>鄭𤣥别傳曰𤣥有子為孔融吏舉孝廉融</hi>
<hi>之被圍徃赴為賊所害有遺腹子以丁夘日生而𤣥以丁夘歲生故名曰小同</hi>　吳孫綝以吳<lb/>
<pb n="KR2b0007_WYG_077-19b"/>
主親覽政事多所難問<hi>難音乃旦翻</hi>甚懼返自鑊里遂稱疾<lb/>
不朝<hi>朝直遥翻</hi>使弟威遠将軍據入倉龍門宿衛<hi>古倉蒼字通用</hi>武<lb/>
衛将軍恩偏将軍幹長水校尉闓<hi>闓音開又苦亥翻</hi>分屯諸營<lb/>
欲以自固吳主惡之<hi>惡音烏路翻</hi>乃推朱公主死意<hi>朱公主死見上</hi>
<hi>卷正元二年推尋也尋問公主所以見殺之意</hi>全公主懼曰我實不知皆朱據<lb/>
二子熊損所白是時熊為虎林督損為外部督<hi>吳外部督建業</hi>
<hi>外營兵</hi>吳主皆殺之損妻即孫峻妹也綝諫不從由是益<lb/>
懼吳主隂與全公主及将軍劉丞謀誅綝全后父尚為<lb/>
<pb n="KR2b0007_WYG_077-20a"/>
太常衛将軍吳主謂尚子黄門侍郎紀曰孫綝專埶輕<lb/>
小於孤<hi>謂輕視之以為㓜小也</hi>孤前勅之使速上岸為唐咨等作<lb/>
援而留湖中不上岸一歩<hi>上時掌翻</hi>又委罪於朱異擅殺功<lb/>
臣不先表聞築第橋南<hi>綝葢築第於朱雀橋南</hi>不復朝見此為自<lb/>
在無所復畏<hi>自在謂居處自如不復知有君上復扶又翻見賢遍翻</hi>不可乆忍今<lb/>
規取之<hi>規圖也</hi>卿父作中軍都督<hi>衛将軍督中軍</hi>使密嚴整士馬<lb/>
孤當自出臨橋率宿衛虎騎左右無難一時圍之<hi>吳有左右</hi>
<hi>無難督督無難營兵</hi>作版詔勅綝所領皆解散不得舉手正爾自<lb/>
<pb n="KR2b0007_WYG_077-20b"/>
當得之<hi>正爾猶言正如此也</hi>卿去但當使密耳卿宣詔卿父勿令<lb/>
卿母知之女人既不曉大事且綝同堂姊邂逅漏洩誤<lb/>
孤非小也<hi>邂戶廨翻逅戶茂翻</hi>紀承詔以告尚尚無遠慮以語紀<lb/>
母母使人密語綝<hi>語牛倨翻</hi>九月戊午綝夜以兵襲尚執之<lb/>
遣弟恩殺劉承於蒼龍門外<hi>劉承即劉丞</hi>比明遂圍宫<hi>比必寐翻</hi>
吳主大怒上馬帶鞬執弓欲出<hi>鞬居言翻戢弓矢器</hi>曰孤大皇帝<lb/>
適子<hi>適讀曰嫡</hi>在位已五年誰敢不從者侍中近臣及乳母<lb/>
共牽攀止之不得出歎咤不食<hi>咤陟駕翻</hi>罵全后曰爾父憒<lb/>
<pb n="KR2b0007_WYG_077-21a"/>
憒<hi>憒烏外翻類篇曰悶也</hi>敗我大事<hi>敗補邁翻</hi>又遣呼紀紀曰臣父奉<lb/>
詔不謹負上無靣目復見<hi>復扶又翻下同</hi>因自殺綝使光禄勲<lb/>
孟宗告太廟廢吳主為㑹稽王<hi>吳主亮時年十六㑹工外翻</hi>召羣臣<lb/>
議曰少帝荒病昏亂不可以處大位承宗廟<hi>少詩沼翻處昌呂翻</hi>
<hi>下同</hi>已告先帝廢之諸君若有不同者下異議皆震怖<hi>怖普</hi>
<hi>布翻</hi>曰唯将軍令綝遣中書郎李崇奪吳主璽綬<hi>璽斯氏翻綬音</hi>
<hi>受</hi>以吳主罪班告逺近尚書桓彛不肯署名綝怒殺之<lb/>
典軍施正勸綝迎立琅邪王休綝從之<hi>吳制中營置左右典軍</hi>己<lb/>
<pb n="KR2b0007_WYG_077-21b"/>
未綝使宗正楷與中書郎董朝<hi>楷以吳同姓為宗正中書郎即晉中書侍郎之</hi>
<hi>職</hi>迎琅邪王於㑹稽<hi>吳建興元年休徙丹陽既又徙㑹稽㑹工外翻</hi>遣将軍孫<lb/>
耽送㑹稽王亮之國亮時年十六徙全尚於零陵尋追<lb/>
殺之遷全公主於豫章冬十月戊午琅邪王行至曲阿<lb/>
<hi>杜祐曰曲阿今丹陽郡丹陽縣界</hi>有老公遮王叩頭曰事乆變生天下<lb/>
喁喁<hi>喁魚容翻師古曰喁喁衆口向上也又相應和聲</hi>是日進及布塞亭孫綝<lb/>
以琅邪王未至欲入居宫中召百官㑹議皆惶怖失色<lb/>
徒唯唯而已<hi>唯以水翻諾也</hi>選曹郎虞汜曰明公為國伊周處<lb/>
<pb n="KR2b0007_WYG_077-22a"/>
将相之任<hi>汜音祀處昌呂翻</hi>擅廢立之威将上安宗廟下惠百<lb/>
姓大小踴躍自以伊霍復見今迎王未至而欲入宮如<lb/>
是羣下揺蕩衆聽疑惑非所以永終忠孝揚名後世也<lb/>
綝不懌而止汜翻之子也綝命弟恩行丞相事率百僚<lb/>
以乘輿法駕迎琅邪王於永昌亭孫恩奉上璽符<hi>乘繩證翻</hi>
<hi>上時掌翻</hi>王三讓乃受羣臣以次奉引<hi>引讀曰靷</hi>王就乘輿百官<lb/>
陪位綝以兵千人迎於半野拜於道側王下車荅拜即<lb/>
日御正殿大赦改元永安<hi>吳主休字子烈吳主權第六子</hi>孫綝稱艸莽<lb/>
<pb n="KR2b0007_WYG_077-22b"/>
臣詣闕上書上印綬節鉞求避賢路<hi>謂他有賢者進用恐妨其路求引身</hi>
<hi>避之</hi>吳主引見慰諭<hi>見賢遍翻</hi>下詔以綝為丞相荆州牧増邑<lb/>
五縣<hi>綝遷大将軍封永寧侯今休以援立之功増其封邑</hi>以恩為御史大夫衛将<lb/>
軍中軍督封縣侯孫據幹闓皆拜将軍封侯又以長水<lb/>
校尉張布為輔義将軍封永康侯<hi>初休為王時布為左右督素見信愛及即</hi>
<hi>位遂寵任之為布擅吳立孫皓以亡國䘮身張本宋白曰吳赤烏八年分烏傷之上浦立永康縣屬東陽郡</hi>
先是丹陽太守李衡數以事侵琅邪王<hi>休徙丹陽見七十五卷邵陵厲</hi>
<hi>公嘉平四年先悉薦翻數所角翻下同</hi>其妻習氏諫之<hi>習姓按風俗通漢有外黄令習一</hi>
<pb n="KR2b0007_WYG_077-23a"/>
衡不聽琅邪王上書乞徙它郡詔徙㑹稽及琅邪王即<lb/>
位李衡憂懼謂妻曰不用卿言以至於此吾欲奔魏何<lb/>
如妻曰不可君本庶民耳先帝相㧞過重既數作無禮<lb/>
而復逆自猜嫌<hi>復扶又翻</hi>逃叛求活以此北歸何靣目見中<lb/>
國人乎琅邪王素好善慕名<hi>好呼到翻</hi>方欲自顯於天下終<lb/>
不以私嫌殺君明矣可自囚詣獄表列前失顯求受罪<lb/>
如此乃當逆見優饒<hi>逆迎也言将優加其官以饒益之</hi>非但直活而已<lb/>
衡從之吳主詔曰丹陽太守李衡以徃事之嫌自拘司<lb/>
<pb n="KR2b0007_WYG_077-23b"/>
敗<hi>左傳楚箴尹克黄自拘於司敗司敗即司寇也</hi>夫射鉤斬祛在君為君<hi>齊桓公與</hi>
<hi>公子糾爭國管仲射桓公中帶鉤子糾死桓公以管仲為相遂覇諸侯晉獻公使寺人披伐蒲公子重耳踰垣</hi>
<hi>而走披斬其袪及重耳反國與披謀國事發呂郤之謀薦趙衰守原為于偽翻</hi>其遣衡還郡勿<lb/>
令自疑又加威逺将軍授以棨㦸<hi>果如習氏所料</hi>己丑吳主封<lb/>
故南陽王和子皓為烏程侯<hi>和死皓全見上卷邵陵厲公嘉平五年</hi>　羣<lb/>
臣奏立皇后太子吳主曰朕以寡徳奉承洪業涖事日<lb/>
淺恩澤未敷后妃之號嗣子之位非所急也有司固請<lb/>
吳主不許孫綝奉牛酒詣吳主吳主不受齎詣左将軍<lb/>
<pb n="KR2b0007_WYG_077-24a"/>
張布酒酣出怨言曰初廢少主時多勸吾自為之者吾<lb/>
以陛下賢明故迎之帝非我不立今上禮見拒是與凡<lb/>
臣無異當復改圖耳<hi>上時掌翻復扶又翻</hi>布以告吳主<hi>綝以布為吳主所信</hi>
<hi>倚故詣之酒酣失言遂以賈禍綝之凶愚其赤族宜矣</hi>吳主銜之恐其有變數加<lb/>
賞賜<hi>數所角翻</hi>戊戍吳主詔曰大将軍掌中外諸軍事事統<lb/>
煩多其加衛将軍御史大夫恩侍中與大将軍分省諸<lb/>
事<hi>分綝之權也</hi>或有告綝懷怨侮上欲圖反者吳主執以付<lb/>
綝綝殺之由是益懼因孟宗求出屯武昌吳主許之綝<lb/>
<pb n="KR2b0007_WYG_077-24b"/>
盡敕所督中營精兵萬餘人皆令装載<hi>中營兵即中軍也吳人謂装船</hi>
<hi>為装載綝欲以此兵自隨上武昌載才再翻車船装物皆曰載詩云載輸爾載</hi>又取武庫兵器<lb/>
吳主咸令給與綝求中書兩郎典知荆州諸軍事主者<lb/>
奏中書不應外出吳主特聽之其所請求一無違者将<lb/>
軍魏邈説吳主曰綝居外必有變<hi>説輸芮翻</hi>武衛士施朔又<lb/>
告綝謀反<hi>武衛士武衛之士也</hi>吳主将討綝密問輔義将軍張布<lb/>
布曰左将軍丁奉雖不能吏書而計畧過人能斷大事<lb/>
<hi>斷丁亂翻</hi>吳主召奉告之且問以計畫奉曰丞相兄弟支黨<lb/>
<pb n="KR2b0007_WYG_077-25a"/>
甚盛恐人心不同不可卒制<hi>卒讀曰猝</hi>可因臘㑹有陛兵以<lb/>
誅之<hi>陛兵宿衛之兵夾殿陛者所謂陛㦸之士</hi>吳主從之十二月丁夘建業<lb/>
中謡言明㑹有變<hi>明㑹明日臘㑹也吳以土徳王用辰臘</hi>綝聞之不悦夜<lb/>
大風發屋揚沙綝益懼戊辰臘㑹稱疾不至吳主彊起<lb/>
之<hi>彊其兩翻</hi>使者十餘輩綝不得已将入衆止焉綝曰國家<lb/>
屢有命不可辭可豫整兵令府内起火因是可得速還<lb/>
遂入尋而火起<hi>尋繼時也</hi>綝求出吳主曰外兵自多不足煩<lb/>
丞相也綝起離席<hi>離力智翻</hi>奉布目左右縛之綝叩頭曰願<lb/>
<pb n="KR2b0007_WYG_077-25b"/>
徙交州吳主曰卿何不徙滕𦙍呂據於交州乎綝復曰<lb/>
<hi>復扶又翻</hi>願没為官奴吳主曰卿何不以𦙍據為奴乎<hi>𦙍據死見</hi>
<hi>上甘露元年</hi>遂斬之以綝首令其衆曰諸與綝同謀者皆赦<lb/>
之放仗者五千人孫闓乘船欲降此追殺之<hi>闓音開又可亥翻綝</hi>
<hi>之諸弟據恩幹葢已就誅獨闓走欲投北降户江翻</hi>夷綝三族發孫峻棺取其印<lb/>
綬斵其木而埋之<hi>古者棺椁厚薄皆有度斵而薄之以示貶</hi>己巳吳主以張<lb/>
布為中軍督改葬諸葛恪滕𦙍呂據等其罹恪等事逺<lb/>
徙者一切召還朝臣有乞為諸葛恪立碑者<hi>為于偽翻</hi>吳主<lb/>
<pb n="KR2b0007_WYG_077-26a"/>
詔曰盛夏出軍士卒傷損無尺寸之功不可謂能受託<lb/>
孤之任死於豎子之手不可謂智遂寑<hi>恪死見上卷嘉平五年</hi>
初漢昭烈留魏延鎮漢中<hi>事見六十八卷漢獻帝建安二十四年</hi>皆實兵<lb/>
諸圍以禦外敵敵若來攻使不得入及興埶之役王平<lb/>
捍拒曹爽<hi>事見七十四卷邵陵厲公正始五年</hi>皆承此制及姜維用事建<lb/>
議以為錯守諸圍<hi>錯倉故翻</hi>適可禦敵不獲大利不若使敵<lb/>
至諸圍皆歛兵聚榖退就漢樂二城<hi>諸葛亮築漢樂二城見七十一卷明</hi>
<hi>帝太和三年</hi>聽敵入平<hi>謂縱敵使入平地也</hi>重關頭鎮守以捍之令游<lb/>
<pb n="KR2b0007_WYG_077-26b"/>
軍旁出以伺其虚敵攻關不克野無散榖千里運糧自<lb/>
然疲乏引退之日然後諸城並出與游軍并力傳之此<lb/>
殄敵之術也於是漢主令督漢中胡濟却住漢夀監軍<lb/>
王含守樂城<hi>樂城在沔陽東山上周三十里甚險固諸葛亮所築沔水逕其北又北逕西樂城東</hi>
<hi>而北流注于漢</hi>䕶軍蒋斌守漢城<hi>姜維自弃險要以開狡焉啓疆之心書此為亡蜀張本斌</hi>
<hi>音彬</hi>
四年春正月黄龍二見寧陵井中<hi>見賢遍翻下同</hi>先是頓丘冠<lb/>
軍陽夏井中屢有龍見<hi>陳夀志曰去年青龍仍見頓丘冠軍陽夏縣界井中寧陵縣前</hi>
<pb n="KR2b0007_WYG_077-27a"/>
<hi>漢屬陳留郡後漢魏屬梁國頓丘縣漢屬東郡魏屬魏郡冠軍縣屬南陽郡陽夏縣漢屬陳國魏屬梁國先悉</hi>
<hi>薦翻夏音賈</hi>羣臣以為吉祥帝曰龍者君徳也上不在天下<lb/>
不在田而數屈於井<hi>數所角翻</hi>非嘉兆也作潛龍詩以自諷<lb/>
司馬昭見而惡之<hi>帝有誅昭之志不務善晦而憤鬰之氣見於辭而不能自揜盖亦淺矣此</hi>
<hi>其所以死於權臣之手乎惡烏路翻</hi>　夏六月京陵穆侯王昶卒　漢主<lb/>
封其子諶為北地王<hi>諶時壬翻</hi>詢為新興王䖍為上黨王尚<lb/>
書令陳祗以巧佞有寵於漢主姜維雖位在祗上而多<lb/>
率衆在外希親朝政權任不及祗秋八月丙子祗卒漢<lb/>
<pb n="KR2b0007_WYG_077-27b"/>
主以僕射義陽董厥為尚書令尚書諸葛瞻為僕射<lb/>
冬十一月車騎将軍孫壹為婢所殺<hi>二年孫壹來降</hi>　是嵗以<lb/>
王基為征南将軍都督荆州諸軍事<hi>據晉書文帝紀時分荆州為二都督</hi>
<hi>基鎮新野州泰鎮襄陽</hi>
　　元皇帝上<hi>諱奐字景明武帝之孫燕王宇之子也甘露二年封安次縣常道鄉公諡法行</hi>
　　　<hi>義説民曰元帝本名璜即位改名奐</hi>
景元元年<hi>是年六月方改元</hi>春正月朔日有食之　夏四月詔<lb/>
有司率遵前命復進大将軍昭位相國封晉公加九錫<lb/>
<pb n="KR2b0007_WYG_077-28a"/>
<hi>遵前年之命也復扶又翻</hi>　帝見威權日去不勝其忿<hi>勝音升</hi>五月己<lb/>
丑召侍中王沈<hi>沈持林翻下同</hi>尚書王經散騎常侍王業謂曰<lb/>
司馬昭之心路人所知也<hi>言路人亦知其将簒</hi>吾不能坐受廢辱<lb/>
今日當與卿自出討之<hi>卿下當有等字</hi>王經曰昔魯昭公不忍<lb/>
季氏敗走失國為天下笑<hi>魯季氏世執魯國之政至昭公時伐之不勝公孫于齊次</hi>
<hi>于陽州死于乾侯事見左傳</hi>今權在其門為日乆矣朝廷四方皆為<lb/>
之致死<hi>為于偽翻</hi>不顧逆順之理非一日也且宿衛空闕兵<lb/>
甲寡弱陛下何所資用而一旦如此毋乃欲除疾而更<lb/>
<pb n="KR2b0007_WYG_077-28b"/>
深之邪禍殆不測宜見重詳<hi>重直用翻重再也詳審也</hi>帝乃出懷中<lb/>
黄素詔投地<hi>説文曰素白緻繒也此黄素詔者盖以白緻繒染為黄色以書詔</hi>曰行之<lb/>
决矣正使死何懼况不必死邪於是入白太后沈業犇<lb/>
走告昭呼經欲與俱經不從<hi>帝禮遇王沈呼為文籍先生而臨變乃爾吁  考異</hi>
<hi>曰世語曰經因沈業申意今從晉諸公贊</hi>帝遂㧞劔升輦率殿中宿衛蒼頭<lb/>
官僮鼓譟而出昭弟屯騎校尉伷遇帝於東止車門左<lb/>
右呵之伷衆犇走<hi>伷讀曰胄</hi>中䕶軍賈充自外入逆與帝戰<lb/>
於南闕下帝自用劔衆欲退騎督成倅弟太子舍人濟<lb/>
<pb n="KR2b0007_WYG_077-29a"/>
問充曰事急矣當云何充曰司馬公畜養汝等<hi>畜許六翻騎督</hi>
<hi>督騎兵晉志太子舍人職比散騎中書等侍郎時未立太子不應置東宫官屬濟本昭之私人授以是官耳騎</hi>
<hi>竒寄翻倅七内翻</hi>正為今日<hi>為于偽翻</hi>今日之事無所問也濟即抽<lb/>
戈前刺帝殞于車下<hi>時年二十刺七亦翻</hi>昭聞之大驚自投於地<lb/>
太傅孚犇徃枕帝股而哭甚哀<hi>枕帝於股也左傳齊崔杼弑其君光晏子枕尸</hi>
<hi>股而哭之三踊而出枕職任翻</hi>曰殺陛下者臣之罪也昭入殿中召羣<lb/>
臣㑹議尚書左僕射陳泰不至昭使其舅尚書荀顗召<lb/>
之泰曰世之論者以泰方於舅<hi>方比也</hi>今舅不如泰也<hi>言顗</hi>
<pb n="KR2b0007_WYG_077-29b"/>
<hi>阿附司馬氏而已忠於魏室</hi>子弟内外咸共逼之乃入見昭悲慟昭<lb/>
亦對之泣曰𤣥伯<hi>陳泰字𤣥伯</hi>卿何以處我<hi>處昌呂翻</hi>泰曰獨有<lb/>
斬賈充少可以謝天下耳<hi>少詩沼翻崩考異曰魏氏春秋曰帝之  也太傅司馬孚</hi>
<hi>右僕射陳泰枕帝尸於股號哭盡哀大将軍入禁中泰見之悲慟大将軍亦對之泣謂曰𤣥伯其如我何泰曰</hi>
<hi>獨有斬賈充少可以謝天下耳大将軍乆之曰卿更思其他泰曰豈可使泰復發後言遂嘔血薨裴松之以為</hi>
<hi>違實今從干寶晉紀</hi>昭乆之曰卿更思其次泰曰泰言惟有進於<lb/>
此<hi>言當以弑君之罪罪昭</hi>不知其次昭乃不復更言<hi>復扶又翻</hi>顗彧之<lb/>
子也<hi>彧於六翻</hi>太后下令罪状高貴鄉公廢為庶人葬以民<lb/>
<pb n="KR2b0007_WYG_077-30a"/>
禮收王經及其家屬付廷尉經謝其母母顔色不變笑<lb/>
而應曰人誰不死正恐不得其所以此并命何恨之有<lb/>
<hi>非此母不生此子</hi>及就誅故吏向雄哭之哀動一市<hi>向姓也音式亮翻</hi>
王沈以功封安平侯庚寅太傅孚等上言請以王禮葬<lb/>
高貴鄉公太后許之使中䕶軍司馬炎迎燕王宇之子<lb/>
常道鄉公璜於鄴<hi>水經注曰白祀溝水出廣陽縣之婁城東東南逕常道城西故鄉亭也西</hi>
<hi>去良鄉城四十里魏少帝璜所封也廣陽故燕國</hi>以為明帝嗣炎昭之子也<lb/>
辛夘羣公奏太后自今令書皆稱詔制<hi>羣公自上公三公至諸從公也</hi>
<pb n="KR2b0007_WYG_077-30b"/>
　癸夘司馬昭固讓相國晉公九錫之命太后詔許之<lb/>
　戊申昭上言成濟兄弟大逆不道夷其族六月癸丑<lb/>
太后詔常道鄉公更名奐<hi>更工衡翻</hi>甲寅常道鄉公入洛陽<lb/>
是日即皇帝位年十五大赦改元　丙辰詔進司馬昭<lb/>
爵位九錫如前昭固讓乃止　癸亥以尚書右僕射王<lb/>
觀為司空　吳都尉嚴密建議作浦里塘<hi>據范書方術傳浦里塘在</hi>
<hi>丹陽郡宛陵縣界陳志濮陽興傳亦云嚴密建丹陽湖田作浦里塘</hi>羣臣皆以為難唯衛<lb/>
将軍陳留濮陽興以為可成<hi>濮陽以邑為姓陳留風俗傳漢有長沙太守濮陽逸</hi>
<pb n="KR2b0007_WYG_077-31a"/>
<hi>吳主休居㑹稽時興為太守深與相結及即位遂與張布並見信用</hi>遂㑹諸軍民就作功<lb/>
費不可勝數<hi>數音升</hi>士卒多死亡民大愁怨　㑹稽郡謡<lb/>
言王亮當還為天子而亮宫人告亮使巫禱祠有惡言<lb/>
有司以聞吳主黜亮為候官侯遣之國<hi>晉志曰建安郡故秦閩中郡漢</hi>
<hi>高祖以封閩越王及武帝滅之徙其人名為東治後漢改為候官都尉吳置建安郡以候官為縣屬焉宋白曰</hi>
<hi>漢武帝元鼎六年立都尉居候官以禦兩越所謂南北一候也</hi>亮自殺衛送者皆伏罪<lb/>
　冬十月陽鄉肅侯王觀卒<hi>謚法剛徳克就曰肅</hi>　十一月詔尊<lb/>
燕王待以殊禮　十二月甲午以司𨽻校尉王祥為司<lb/>
<pb n="KR2b0007_WYG_077-31b"/>
空　尚書王沈為豫州刺史初到下敎敕屬城及士民<lb/>
曰若有能陳長吏可否<hi>長知兩翻</hi>説百姓所患者給榖五百<lb/>
斛若説刺史得失朝政寛猛者給榖千斛主簿陳廞禇<lb/>
䂮<hi>廞許今翻䂮力灼翻</hi>入白曰敎㫖思聞苦言示以勸賞竊恐拘<lb/>
介之士或憚賞而不言貪昧之人将慕利而妄舉茍不<lb/>
合宜賞不虛行則逺聽者未知當否之所在<hi>當丁浪翻</hi>徒見<lb/>
言之不用因謂設而不行愚以為告下之事可少須後<lb/>
<hi>須待也</hi>沈又敎曰夫興益於上受分於下<hi>興益謂進言有益於上也受分</hi>
<pb n="KR2b0007_WYG_077-32a"/>
<hi>謂受賞也</hi>斯乃君子之操何不言之有禇䂮復白曰<hi>復扶又翻下同</hi>
堯舜周公所以能致忠諫者以其欵誠之心著也氷炭<lb/>
不言而冷熱之質自明者以其有實也若好忠直<hi>好呼到翻</hi>
如氷炭之自然則諤諤之言将不求而自至若德不足<lb/>
以配唐虞<hi>配合也</hi>明不足以並周公實不可以同氷炭雖<lb/>
懸重賞忠諫之言未可致也沈乃止<lb/>
二年春三月襄陽太守胡烈<hi>襄陽縣漢屬南郡沈約曰魏武平荆州分南郡編以</hi>
<hi>北及南陽之山都立襄陽郡</hi>表言吳将鄧由李光等十八屯同謀歸<lb/>
<pb n="KR2b0007_WYG_077-32b"/>
化遣使質任<hi>質音致</hi>欲令郡兵臨江迎㧞詔王基部分諸<lb/>
軍徑造沮水以迎之<hi>造七到翻應劭曰沮水出漢中房陵東入江師古曰沮千余翻南郡</hi>
<hi>臨沮縣以臨沮水得名水經注曰自臨沮界東南過枝江縣又東南入于江</hi>若由等如期到<lb/>
者便當因此震蕩江表基馳驛遺司馬昭書<hi>遺于季翻下同</hi>説<lb/>
由等可疑之状且當清澄<hi>謂事之虚實未定如水之混濁莫測其淺深且當清澄以</hi>
<hi>俟之盖亦當時常語也</hi>未宜便舉重兵深入應之又曰夷陵東西<lb/>
皆險陿<hi>陿與狹同</hi>竹木叢蔚卒有要害弩馬不陳<hi>蔚音尉又紆勿翻卒</hi>
<hi>讀曰猝謂猝然敵人於要害之地設伏邀擊弩馬不得陳其力也</hi>今者筋角濡弱<hi>考工記弓</hi>
<pb n="KR2b0007_WYG_077-33a"/>
<hi>人為弓冬析幹春液角夏治筋秋合三材春液角夏治筋以陽煦而筋角濡滑也冬析幹秋合三材以隂凝而</hi>
<hi>堅緻也春夏之交陽氣蒸潤筋角濡弱則弓弩之力不勁</hi>水潦方降廢盛農之務要<lb/>
難必之利此事之危者也<hi>要一遥翻</hi>姜維之趣上邽<hi>趣七喻翻</hi>文<lb/>
欽之據夀春皆深入求利以取覆没此近事之鑒戒也<lb/>
嘉平已來累有内難<hi>謂曹爽足弟既死累有廢立之事毌丘儉諸葛誕相繼而舉兵也難</hi>
<hi>乃旦翻</hi>當今之宜當務鎮安社稷撫寧上下力農務本懷<lb/>
柔百姓未宜動衆以求外利也昭累得基書意狐疑敕<lb/>
諸軍已上道者且權停住所在<hi>令各就其所至之地而住軍也</hi>須候節<lb/>
<pb n="KR2b0007_WYG_077-33b"/>
度<hi>須待也</hi>基復遺昭書曰昔漢祖納酈生之説欲封六國<lb/>
寤張良之謀而趣銷印<hi>事見十卷漢高帝三年復扶又翻下同趣讀曰促</hi>基謀<lb/>
慮淺短誠不及留侯亦懼襄陽有食其之謬<hi>食其音異基</hi>昭<lb/>
於是罷兵報基書曰凡處事者多曲相從順鮮能確然<lb/>
共盡理實<hi>處昌吕翻鮮息淺翻</hi>誠感忠愛每見規示輙依來㫖已<lb/>
罷軍嚴既而由等果不降<hi>降戶江翻</hi>烈奮之弟也　秋八月<lb/>
甲寅復命司馬昭進爵位如前不受　冬十月漢主以<lb/>
董厥為輔國大将軍諸葛瞻為都䕶衛将軍共平尚書<lb/>
<pb n="KR2b0007_WYG_077-34a"/>
事以侍中樊建為尚書令時中常侍黄皓用事厥瞻皆<lb/>
不能矯正<hi>揉曲使直曰矯</hi>士大夫多附之唯建不與皓徃來祕<lb/>
書令郤正乆在内職與皓比屋<hi>比毗至翻近也並也聯也又簿必翻相次也</hi>
周旋三十餘年澹然自守以書自娛既不為皓所愛亦<lb/>
不為皓所憎故官不過六百石<hi>秘書令秩六百石</hi>而亦不罹其<lb/>
禍漢主弟甘陵王永憎皓皓譖之使十年不得朝見<hi>朝直</hi>
<hi>遥翻見賢遍翻</hi>吳主使五官中郎将薛珝聘于漢<hi>珝况羽翻</hi>及還吳<lb/>
主問漢政得失對曰主闇而不知其過臣下容身以求<lb/>
<pb n="KR2b0007_WYG_077-34b"/>
免罪入其朝不聞直言經其野民皆菜色臣聞燕雀處<lb/>
堂子母相樂以為至安也突决棟焚而燕雀怡然不知<lb/>
禍之将及其是之謂乎<hi>魏相子順引先人之言也嗚呼蜀之亡形成矣薛珝見而知之</hi>
<hi>濮陽興張布用事浦里塘之役吳民愁怨韋昭盛冲以切直而不得居王所珝亦知之否邪知而不言無亦容</hi>
<hi>身而求免罪邪處昌呂翻樂音洛</hi>珝綜之子也<hi>薛綜見七十二卷明帝青龍元年</hi>　是<lb/>
嵗鮮卑索頭部大人拓䟦力㣲始遣其子沙漠汗入貢<lb/>
因留為質<hi>索音昔名翻汗音寒質音致</hi>力㣲之先世居北荒不交南<lb/>
夏<hi>魏收曰魏之先出自黄帝黄帝子曰昌意昌意少子受封北國有大鮮卑山因以為號黄帝以土徳王北</hi>
<pb n="KR2b0007_WYG_077-35a"/>
<hi>人謂土為托謂后為㧞故以為氏或曰自謂托天而生抜地而長故為托㧞氏蕭子顯曰匈奴女名托䟦妻李</hi>
<hi>陵胡俗以母為姓故為李陵之後而甚諱之有言其是陵後者輙見殺夏戶雅翻</hi>至可汗毛始<lb/>
彊大<hi>可汗北方之尊稱猶漢時之單于也宋白曰虜俗呼天為可汗可讀如渴汗何干翻</hi>統國三<lb/>
十六大姓九十九後五世至可汗推寅<hi>魏書曰漢桓帝時鮮卑檀石槐</hi>
<hi>分其地為東西三部其大人曰置鞬落羅曰律推演宴荔游等皆為大帥推演葢即推寅也按魏收魏書帝紀</hi>
<hi>毛死貸立貸死觀立觀死樓立樓死越立越死推寅立推寅盖俗云鑽研之義</hi>南遷大澤又七<lb/>
世至可汗鄰<hi>推寅死利立利死俟立俟死肆立肆死機立機死葢立葢死儈立儈死隣立</hi>使<lb/>
其兄弟七人及族人乙旃氏車惃氏<hi>車昌遮翻惃胡昆翻又公渾翻又古</hi>
<pb n="KR2b0007_WYG_077-35b"/>
<hi>本翻</hi>分統部衆為十族<hi>按魏書官氏志毛統國有九十九姓至鄰七分國人使諸兄弟各攝</hi>
<hi>領之乃分其氏以兄為紇骨氏後改為胡氏次兄為普氏後改為周氏次兄為抜抜氏後改為長孫氏弟為逹</hi>
<hi>奚氏後改為奚氏次弟為伊婁氏後改為伊氏次弟為丘敦氏後改為丘氏次弟為侯氏後改為亥氏七族之</hi>
<hi>興自此始也又命叔父之𦙍曰乙旃氏後改為叔孫氏又命䟽族為車惃氏後改為車氏凡與托抜氏為十姓</hi>
<hi>百世不通婚</hi>鄰老以位授其子詰汾使南遷遂居匈奴故地<lb/>
詰汾卒力㣲立復徙居定襄之盛樂<hi>漢定襄郡有成樂縣後漢屬雲中郡</hi>
<hi>建安二十年併雲中定襄五原朔方為新興郡郡止置一縣以屬新興而盛樂故縣弃之荒外故力㣲得居之</hi>
<hi>後魏既盛南都平城置盛樂宫於其地永熈中又置盛樂郡復扶又翻</hi>部衆浸盛諸部皆<lb/>
<pb n="KR2b0007_WYG_077-36a"/>
畏服之<hi>拓抜氏始見于此鮮卑軻比能與魏為敵者也軻比能死北邉差安而拓抜氏盛矣為後魏張</hi>
<hi>本</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_077-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷七十七<lb/>
</p>
<p>
</p>
  </div>
</body>
</text>
</TEI>
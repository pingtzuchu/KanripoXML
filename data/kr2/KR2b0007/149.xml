<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百四十九</head>
    <p>
<pb n="KR2b0007_WYG_149-1a"/>
欽定四庫全書<lb/>
　資治通鑑卷一百四十九　宋　司馬光　撰<lb/>
　　　　　　　　　　　　　　胡三省　音註<lb/>
　梁紀五<hi>起屠維大淵獻盡昭陽單閼凡五年</hi>
　　髙祖武皇帝五<lb/>
天監十八年春正月甲申以尚書左僕射袁昂為尚書<lb/>
令右僕射王暕為左僕射<hi>暕古限翻</hi>太子詹事徐勉為右僕<lb/>
射　丁亥魏主下詔稱太后臨朝踐極嵗将半紀<hi>胡后臨朝</hi>
<pb n="KR2b0007_WYG_149-1b"/>
<hi>見上卷十四年</hi>宜稱詔以令宇内　辛夘上祀南郊　魏征西<lb/>
将軍張彞之子仲瑀上封事求銓削選格<hi>瑀音禹上時掌翻銓量也</hi>
<hi>選須絹翻下入選應選同</hi>排抑武人不使豫清品於是喧謗盈路立<lb/>
榜大巷克期會集屠害其家彞父子晏然不以為意<hi>方羽</hi>
<hi>林虎賁立榜克期之初魏朝既不為之嚴加禁遏縱彞父子欲以為意奈之何哉</hi>二月庚午羽<lb/>
林虎賁近千人<hi>賁音奔近其靳翻</hi>相帥至尚書省詬罵<hi>帥讀曰率詬戸</hi>
<hi>遘翻又古侯翻</hi>求仲瑀兄左民郎中始均不獲<hi>尚書左民郎晉武帝置</hi>以<lb/>
瓦石擊省門上下懾懼莫敢禁討<hi>懾之涉翻</hi>遂持火掠道中<lb/>
<pb n="KR2b0007_WYG_149-2a"/>
薪蒿以杖石為兵器直造其第曳彞堂下捶辱極意焚<lb/>
其第舍始均踰垣走復還拜賊<hi>造七到翻捶止蕊翻復扶又翻下不復誰復同</hi>
請其父命賊就毆擊生投之火中仲瑀重傷走免彞僅<lb/>
有餘息<hi>言氣息奄奄僅未絶耳</hi>再宿而死逺近震駭胡太后收掩<lb/>
羽林虎賁凶彊者八人斬之其餘不復窮治<hi>治直之翻</hi>乙亥<lb/>
大赦以安之因令武官得依資入選識者知魏之将亂<lb/>
矣時官員既少<hi>少詩沼翻</hi>應選者多吏部尚書李韶銓注不<lb/>
行大致怨嗟更以殿中尚書崔亮為吏部尚書亮奏為<lb/>
<pb n="KR2b0007_WYG_149-2b"/>
格制不問士之賢愚専以停解月日為斷<hi>斷丁亂翻</hi>沈滯者<lb/>
皆稱其能<hi>沈持林翻</hi>亮甥司空諮議劉景安與亮書曰殷周<lb/>
以鄉塾貢士<hi>王制命鄉論秀士升之司徒曰選士司徒論秀士而升之學曰俊士</hi>兩漢由<lb/>
州郡薦才<hi>謂賢良文學孝㢘之舉也事見漢紀</hi>魏晉因循又置中正<hi>事見六十</hi>
<hi>九卷魏文帝黄初元年</hi>雖未盡美應什收六七而朝廷貢才止求<lb/>
其文不取其理察孝㢘唯論章句不及治道<hi>治直吏翻</hi>立中<lb/>
正不考才行空辯氏姓取士之途不博沙汰之理未精<lb/>
舅屬當銓衡宜改張易調<hi>行下孟翻屬之欲翻董仲舒曰譬如琴瑟不調必改而更</hi>
<pb n="KR2b0007_WYG_149-3a"/>
<hi>張之不調謂不和也易調之調徒釣翻音調也</hi>如何反為停年格以限之天下<lb/>
士子誰復修厲名行哉<hi>行下孟翻</hi>亮復書曰汝所言乃有深<lb/>
致吾昨為此格有由而然古今不同時宜須異昔子産<lb/>
鑄刑書以救弊叔向譏之以正法<hi>復扶又翻左傳昭六年鄭人鑄刑書叔向</hi>
<hi>語子産書曰先王議事以制不為刑辟閑之以義糾之以政行之以禮守之以信制為禄位以勸其從嚴斷刑</hi>
<hi>罰以威其淫懼其未也故誨之以忠聳之以行教之以務使之以和臨之以敬涖之以彊斷之以剛猶求聖哲</hi>
<hi>之士明察之官忠信之長慈惠之師民於是可任使也而不生禍亂民知有辟則不忌其上並有争心以徵於</hi>
<hi>書而儌幸以成之弗可為矣亂獄滋豐賄賂並行終子之世鄭其敗乎復書曰僑不才不能及子孫吾以救世</hi>
<pb n="KR2b0007_WYG_149-3b"/>
<hi>也</hi>何異汝以古禮難權宜哉<hi>難乃/旦翻</hi>洛陽令代人薛琡<hi>魏書</hi>
<hi>官氏志西方叱于氏後改為薛氏琡之六翻又音俶</hi>上書言黎元之命繫於長吏<lb/>
若以選曹唯取年勞不簡能否義均行鴈次若貫魚<hi>行鴈</hi>
<hi>貫魚皆以論資次先後以序而進也上時掌翻長知兩翻選須絹翻行户剛翻</hi>執簿呼名一吏<lb/>
足矣數人而用何謂銓衡書奏不報後因請見復奏乞<lb/>
令王公貴臣薦賢以補郡縣<hi>見賢遍翻復扶又翻</hi>詔公卿議之事<lb/>
亦寢其後甄琛等繼亮為吏部尚書<hi>甄之人翻琛丑林翻</hi>利其便<lb/>
己踵而行之魏之選舉失人自亮始也初燕燕郡太守<lb/>
<pb n="KR2b0007_WYG_149-4a"/>
髙湖奔魏<hi>事見一百一十一卷晉安帝隆安三年燕因肩翻</hi>其子謐為侍御史<lb/>
<hi>作考異曰李百藥北齊書  諡北史作謐今從之</hi>坐法徙懐朔鎮世居北邊遂<lb/>
習鮮卑之事謐孫歡沈深有大志<hi>沈持林翻</hi>家貧執役在平<lb/>
城富人婁氏女見而奇之遂嫁焉始有馬得給鎮為函<lb/>
使<hi>凡書表皆函封函使者使奉函詣京師也使疏吏翻</hi>至洛陽見張彞之死還家<lb/>
傾貲以結客或問其故歡曰宿衛相帥焚大臣之第<hi>帥讀</hi>
<hi>曰率彞考異曰北齊書云領軍張彞按  未嘗為領軍故但云大臣</hi>朝廷懼其亂而不問<lb/>
為政如此事可知矣財物豈可常守邪歡與懐朔省事<lb/>
<pb n="KR2b0007_WYG_149-4b"/>
雲中司馬子如<hi>省事鎮吏也省悉景翻</hi>秀容劉貴<hi>魏太宗永興二年置秀容郡及</hi>
<hi>秀容縣世祖真君七年置肆州秀容郡屬焉</hi>中山賈顯智户曹史咸陽孫騰<lb/>
外兵史懐朔侯景<hi>史亦吏職也</hi>獄掾善無尉景<hi>善無縣前漢屬雁門郡後</hi>
<hi>漢屬定襄郡拓䟦氏置善無郡屬恒州李延夀曰秦漢置尉候官景之先有居此職者因氏焉</hi>廣寧蔡<lb/>
儁<hi>廣寧郡魏收志屬朔州隋并入朔州善陽縣</hi>特相友善並以任俠雄於鄉<lb/>
里<hi>髙歡事始此</hi>　夏四月丁巳大赦　五月戊戌魏以任城<lb/>
王澄為司徒京兆王繼為司空　魏累世彊盛東夷西<lb/>
域貢獻不絶又立互市以致南貨至是府庫盈溢胡太<lb/>
<pb n="KR2b0007_WYG_149-5a"/>
后嘗幸絹藏<hi>藏徂浪翻</hi>命王公嬪主從行者百餘人各自負<lb/>
絹稱力取之<hi>稱尺證翻</hi>少者不減百餘匹<hi>少詩沼翻下同</hi>尚書令儀<lb/>
同三司李崇章武王融負絹過重顛仆於地崇傷腰融<lb/>
損足太后奪其絹使空出時人笑之融太洛之子也<hi>章武</hi>
<hi>王太洛見一百三十二卷宋明帝泰始二年</hi>侍中崔光止取兩匹太后怪其<lb/>
少對曰臣兩手唯堪兩匹衆皆愧之時魏宗室權倖之<lb/>
臣競為豪侈髙陽王雍富貴冠一國宫室園圃侔於禁<lb/>
苑僮僕六千妓女五百出則儀衛塞道路<hi>冠古玩翻塞悉則翻</hi>歸<lb/>
<pb n="KR2b0007_WYG_149-5b"/>
則歌吹連日夜一食直錢數萬李崇富埒於雍而性儉<lb/>
嗇嘗謂人曰髙陽一食敵我千日<hi>埒力輟翻</hi>河間王琛每欲<lb/>
與雍争富駿馬十餘匹皆以銀為槽窻户之上玉鳳銜<lb/>
鈴金龍吐斾嘗會諸王宴飲酒器有水精鋒<hi>後漢書大秦國出水</hi>
<hi>精以為宫室柱及食器一本鋒作鍾</hi>馬腦椀<hi>本草衍義曰馬腦非石非玉自是一類有紅白黑色三種</hi>
<hi>亦有紋如纒絲者生西國玉石間</hi>赤玉巵<hi>王逸論或問玉符曰赤如雞冠黄如蒸栗白如脂肪黒如</hi>
<hi>㸃漆玉之符也</hi>制作精巧皆中國所無又陳女樂名馬及諸奇<lb/>
寶復引諸王歴觀府庫金錢繒布不可勝計<hi>復扶又翻勝音升</hi>
<pb n="KR2b0007_WYG_149-6a"/>
顧謂章武王融曰不恨我不見石崇恨石崇不見我<hi>石崇</hi>
<hi>事見八十一卷晉武帝太康三年</hi>融素以富自負歸而惋歎三日<hi>惋烏貫翻</hi>
京兆王繼聞而省之謂曰卿之貨財計不減於彼何為<lb/>
愧羨乃爾融曰始謂富於我者獨髙陽耳不意復有河<lb/>
間繼曰卿似袁術在淮南不知世間復有劉備耳融乃<lb/>
笑而起<hi>物盛而衰固其理也史言魏君臣驕侈乃其衰亂之漸復扶又翻下無復司復同</hi>太后<lb/>
好佛營建諸寺無復窮已令諸州各建五級浮圖民力<lb/>
疲弊諸王貴人宦官羽林各建寺于洛陽相髙以壯麗<lb/>
<pb n="KR2b0007_WYG_149-6b"/>
太后數設齋會施僧物動以萬計<hi>好呼到翻數所角翻施式豉翻</hi>賞賜<lb/>
左右無節所費不貲而未嘗施惠及民府庫漸虚乃減<lb/>
削百官禄力<hi>禄在官所受之禄力在官所用白直也</hi>任城王澄上表以為<lb/>
蕭衍常蓄窺覦之志<hi>覦音俞</hi>宜及國家彊盛将士旅力早<lb/>
圖混壹之功比年以來<hi>比毗至翻</hi>公私貧困宜節省浮費以<lb/>
周急務太后雖不能用常優禮之魏自永平以來<hi>天監七年</hi>
<hi>魏改元永平</hi>營明堂辟雍役者多不過千人有司復借以修<lb/>
寺及供它役十餘年竟不能成起部郎源子恭上書以<lb/>
<pb n="KR2b0007_WYG_149-7a"/>
為廢經國之務資不急之費宜徹減諸役早圖就功使<lb/>
祖宗有嚴配之期<hi>孝經孔子曰孝莫大于嚴父嚴父莫大于配天昔者周公郊祀后稷以配</hi>
<hi>天宗祀文王于明堂以配上帝</hi>蒼生有禮樂之富詔從之然亦不能成<lb/>
也　魏人陳仲儒請依京房立準以調八音有司詰仲<lb/>
儒京房立準今雖有其器曉之者鮮<hi>詰去吉翻鮮息淺翻</hi>仲儒所<lb/>
受何師出何典籍仲儒對言性頗愛琴又嘗讀司馬彪<lb/>
續漢書見京房準術成數昞然<hi>司馬彪志曰京房六十律相生之法以上生下</hi>
<hi>皆三生二以下生上皆三生四陽下生隂隂上生陽終于中吕而十二律畢矣中吕上生執始執始下生去滅</hi>
<pb n="KR2b0007_WYG_149-7b"/>
<hi>上下相生終于南事而六十律畢矣夫十二律之變至于六十猶八卦之變至于六十四也宓羲作易紀陽氣</hi>
<hi>之初以為律法建日冬至之宫以黄鍾為宫太簇為商姑洗為角林鍾為徵南吕為羽應鍾為變宫㽔賔為變</hi>
<hi>徵此聲氣之元五音之正也故各終一日其餘以次運行當日者各自為宫而商徵以類從焉禮運曰五聲六</hi>
<hi>律十二管還相為宫此之謂也以六十律分朞之日黄鍾自冬至始及冬至而復隂陽寒燠風雨之占生焉於</hi>
<hi>以檢攝羣音考其髙下茍非草木之聲則無所不合虞書曰律和聲此之謂也房又曰竹聲不可以度調故作</hi>
<hi>準以定數準之狀如瑟長丈而十三弦隠間九尺以應黄鍾之律九寸中央一弦下有畫分寸以為六十律清</hi>
<hi>濁之節房言律詳於劉歆所奏其術施行於史官侯部用之律術曰陽以圓為形其性動隂以方為節其性静</hi>
<hi>動者數三静者數一以陽生隂倍之以隂生陽四之皆三而一陽生隂曰下生隂生陽曰上生上生不得過黄</hi>
<pb n="KR2b0007_WYG_149-8a"/>
<hi>鍾之清濁下生不得及黄鍾之數實皆參天兩地圓蓋方覆六耦承奇之道也黄鍾律吕之首而生十一律者</hi>
<hi>也其相生也皆三分而損益之是故十二律之得十七萬七千一百四十七是為黄鍾之實又以二乗而三約</hi>
<hi>之是為下生林鍾之實又以四乗而三約之是為上生太簇之實推此上下以定六十律之實以九三之數萬</hi>
<hi>九千六百八十三為法律為寸於準為尺不盈者十之所得為分又不盈十之所得為小分以其餘正其强弱</hi>
<hi>以黄鍾十七萬七千一百四十七下生林鍾黄鍾為宫太簇商林鍾徵一日律九寸準九尺色育十七萬六千</hi>
<hi>七百七十六下生謙待未知商謙待徵六日律八寸九分小分八微强準八尺九寸萬五千九百七十三執始</hi>
<hi>十七萬四千七百六十二下生去滅執始為宫時息商去滅徵六日律八寸八分小分七大强準八尺八寸萬</hi>
<hi>五千五百一十六丙盛十七萬二千四百一十下生安度丙盛為宫屈齊商安度徵六日律八寸七分小分六</hi>
<pb n="KR2b0007_WYG_149-8b"/>
<hi>微弱準八尺七寸萬一千六百七十九分動十七萬八十九下生歸嘉分動為宫随期商歸嘉徵六日律八寸</hi>
<hi>六分小分四强準八尺六寸八千一百五十二質未十六萬七千八百下生否與質未為宫形晉商否與徵六</hi>
<hi>日律八寸五分小分二微强準八尺五寸四千九百四十五大吕十六萬五千八百八十八下生夷則大吕為</hi>
<hi>宫夾鍾商夷則徵八日律八寸四分小分三弱準八尺四寸五千五百八分否十六萬三千六百五十四下生</hi>
<hi>解形分否為宫開時商解形徵八日律八寸三分小分一强準八尺三寸二千八百五十一凌隂十六萬一千</hi>
<hi>四百五十二下生去南凌隂為宫族嘉商去南徵八日律八寸二分小分一弱準八尺二寸五百一十四少出</hi>
<hi>十五萬九千二百八十下生分積少出為宫争南商分積徵六日律八寸小分九强準八尺萬八千一百六十</hi>
<hi>太蔟十五萬七千四百六十四下生南吕太簇為宫姑洗商南吕徵一日律八寸準八尺未知十五萬七千一</hi>
<pb n="KR2b0007_WYG_149-9a"/>
<hi>百三十四下生白吕未知為宫南授商白吕徵六日律七寸九分小分八强準七尺九寸萬六千三百八十三</hi>
<hi>時息十五萬五千三百四十四下生結躬時息為官變虞商結躬徵六日律七寸八分小分九少强準七尺八</hi>
<hi>寸萬八千一百六十六屈齊十五萬三千二百五十三下生歸期屈齊為宫路時商歸期徵六日律七寸七分</hi>
<hi>小分九弱準七尺七寸萬六千九百三十九随期十五萬一千一百九十下生未夘随期為宮形始商未夘徵</hi>
<hi>六日律七寸六分小分八强準七尺六寸萬五千九百九十二形晉十四萬九千一百五十五下生夷汗形晉</hi>
<hi>為宫依行商夷汗徵六日律七寸五分小分八弱準七尺五寸萬五千三百二十五夾鍾十四萬七千四百五</hi>
<hi>十六下生無射夾鍾為宫中吕商無射徵六日律七寸四分小分九强凖七尺四寸萬八千四十八開時十四</hi>
<hi>萬五千四百七十下生閉掩開時為宫中吕商閉掩徵八日律七寸三分小分九微弱準七尺三寸萬七千八</hi>
<pb n="KR2b0007_WYG_149-9b"/>
<hi>百四十一族嘉十四萬三千五百一十三下生鄰齊族嘉為宫内負商鄰齊徵八日律七寸二分小分九微强</hi>
<hi>準七尺二寸萬七千九百五十四争南十四萬一千五百八十二下生期保争南為宫物應商期保徵八日律</hi>
<hi>七寸一分小分九强準七尺一寸萬八千三百二十七姑洗十三萬九千九百六十八下生應鍾姑洗為宫㽔</hi>
<hi>賔商應鍾徵一日律七寸一分小分一微强準七尺一寸二千一百八十七南授十三萬九千六百七十下生</hi>
<hi>分烏南授為宫南事商分烏徵六日律七寸小分九大强準七尺萬八千九百三十變虞十三萬八千八十四</hi>
<hi>下生遲内變虞為官盛變商遲内徵六日律七寸小分一半强準七尺三千三十路時十三萬六千二百二十</hi>
<hi>五下生未育路時為宫離宫商未育徵六日律六寸九分小分二微强準六尺九寸四千一百三十三形始十</hi>
<hi>三萬四千三百九十二下生遲時形始為宮制時商遲時徵五日律六寸八分小分三弱準六尺八寸五千四</hi>
<pb n="KR2b0007_WYG_149-10a"/>
<hi>百七十六依行十三萬二千五百八十二上生色育依行為宫謙待商色育徵七日律六寸七分小分三大强</hi>
<hi>準六尺七寸七千五十九中吕十三萬一千七十二上生執始中吕為宫去滅商執始徵八日律六寸六分小</hi>
<hi>分六弱準六尺六寸萬一千六百四十二南中十二萬九千三百八上生丙盛南中為宫安度商丙盛徵七日</hi>
<hi>律六寸五分小分七微弱準六尺五寸萬三千六百八十五内負十二萬七千五百六十七上生分動内負為</hi>
<hi>宫歸嘉商分動徵八日律六寸四分小分八强準六尺四寸萬五千四百五十物應十二萬五千八百五十上</hi>
<hi>生質未物應為宫否與商質未徵七日律六寸三分小分九强準六尺三寸萬八千四百八十㽔賔十二萬四</hi>
<hi>千四百一十六上生大吕㽔賔為宫夷則商大吕徵一日律六寸三分小分二微强準六尺三寸四千一百三</hi>
<hi>十一南事十二萬四千一百五十四下生南事窮無商徵不為宮十日律六寸三分小分一弱準六尺三寸一</hi>
<pb n="KR2b0007_WYG_149-10b"/>
<hi>千五百三十一盛變十二萬二千七百四十一上生分否盛變為宫解形商分否徵七日律六寸二分小分三</hi>
<hi>大强準六尺二寸七千六十四離宮十二萬一千八百一十九上生凌隂離宫為宫去南商凌隂徵七日律六</hi>
<hi>寸一分小分五微强凖六尺一寸萬二百二十七制時十一萬九千四百六十上生少出制時為宫分積商少</hi>
<hi>出徵八日律六寸小分七弱準六尺萬三千六百二十林鍾十一萬八千九十八上生太蔟林鍾為宫南吕商</hi>
<hi>太蔟徵一日律六寸準六尺謙待十一萬七千八百五十一上生未知謙待為宫白吕商未知徵五日律五寸</hi>
<hi>九分小分九弱準五尺九寸萬七千二百一十三去滅十一萬六千五百八上生時息去滅為宫結躬商時息</hi>
<hi>徵七日律五寸九分小分二弱準五尺九寸三千七百八十三安度十一萬四千九百四十上生屈齊安度為</hi>
<hi>宫歸期商屈齊徵六日律五寸八分小分四弱準五尺八寸七千七百八十六歸嘉十一萬三千三百九十三</hi>
<pb n="KR2b0007_WYG_149-11a"/>
<hi>上生随期歸嘉為宫未夘商随期徵六日律五寸七分小分六微强準五尺七寸萬一千九百九十九否與十</hi>
<hi>一萬一千八百六十七上生形晉否與為宫夷汗商形晉徵五日律五寸六分小分八强準五尺六寸萬六千</hi>
<hi>四百二十二夷則十一萬五百九十二上生夾鍾夷則為宫無射商夾鍾徵八日律五寸六分小分二弱準五</hi>
<hi>尺六寸三千六百七十二解形十一萬九千一百三上生開時解形為宫閉掩商開時徵八日律五寸五分小</hi>
<hi>分四强準五尺五寸八千四百六十五去南十萬七千六百三十五上生族嘉去南為宫鄰齊商族嘉徵八日</hi>
<hi>律五寸四分小分六大强準五尺四寸萬三千四百六十八分積十萬六千一百八十八上生争南分積為宫</hi>
<hi>期保商争南徵五日律五寸三分小分九半强準五尺三寸萬八千六百八十一南吕八萬四千九百七十六</hi>
<hi>上生姑洗南吕為宮應鍾商姑洗徵一日律五寸三分小分三强準五尺三寸六千五百六十一白吕十萬四</hi>
<pb n="KR2b0007_WYG_149-11b"/>
<hi>千七百五十六上生南授白吕為宫分烏商南授徵五日律五寸三分小分二强準五尺三寸四千三百七十</hi>
<hi>一結躬十萬三千五百六十三上生變虞結躬為宫遲内商變虞徵六日律五寸二分小分六少强準五尺二</hi>
<hi>寸萬二千一百一十四歸期十萬二千一百六十九上生路時歸期為宫未育商路時徵六日律五寸一分小</hi>
<hi>分九微强準五尺一寸萬七千八百五十七未夘十萬七百九十四上生形始未夘為宫遲時商形始徵六日</hi>
<hi>律五寸一分小分二微强準五尺一寸四千八十七夷汗九萬九千四百三十七上生依行夷汗為宫色育商</hi>
<hi>依行徵七日律五寸小分五强準五尺萬二百二十無射九萬八千三百四上生中吕無射為宫執始商中吕</hi>
<hi>徵八日律四寸九分小分九强準四尺九寸萬八千五百七十三閉掩九萬六千九百八十上生南中閉掩為</hi>
<hi>宫丙盛商南中徵八日律四寸九分小分三弱準四尺九寸五千三百三十三鄰齊九萬五千六百七十五上</hi>
<pb n="KR2b0007_WYG_149-12a"/>
<hi>生内負鄰齊為宫分動商内負徵七日律四寸八分小分六微强準四尺八寸萬一千九百六十六期保九萬</hi>
<hi>四千三百八十八上生物應期保為宫質未商物應徵八日律四寸七分小分九微弱準四尺七寸萬八千七</hi>
<hi>百七十九應鍾九萬三千三百一十二上生㽔賔應鍾為宫大吕商㽔賔徵一日律四寸七分小分四微强準</hi>
<hi>四尺七寸八千十九分烏九萬三千一百一十七上生南事分烏窮次無徵不為宫七日律四寸七分小分三</hi>
<hi>微强準四尺七寸六千五十九遲内九萬二千九十六上生盛變遲内為宫分否商盛變徵八日律四寸六分</hi>
<hi>小分八弱準四尺六寸萬五千一百四十二未育九萬八百一十七上生離宫未育為宫凌隂商離宫徵八日</hi>
<hi>律四寸六分小分一少强準四尺六寸二千七百五十二遲時八萬九千五百九十五上生制時遲時為宫少</hi>
<hi>出商制時徵六日律四寸五分小分五强準四尺五寸萬二百一十五截管為律吹以考聲列以物氣道之本</hi>
<pb n="KR2b0007_WYG_149-12b"/>
<hi>也術家以其聲微而體難知其分數不明故作準以代之準之聲明暢易達分寸又粗然弦以緩急清濁非管</hi>
<hi>無以正也均其中弦令與黄鍾相得案畫以求諸律無不如數而應者矣音聲精微綜之者解晉書樂志宫中</hi>
<hi>也中和之道無往而不理商强也謂金性堅强角觸也象諸陽觸物而生徵止也言物盛則止羽舒也陽氣将</hi>
<hi>復萬物孳育而舒生宋白曰合宫通音謂之宫其音雄雄洪洪然開口吐聲謂之商其音鏘鏘倉倉然張牙湧</hi>
<hi>唇謂之角其音喔喔礭礭然齒合唇開謂之徵其音倚倚<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>
                        <graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>然齒開唇聚謂之羽其音詡酗于吁然</hi>遂<lb/>
竭愚思<hi>思相吏翻</hi>鑽研甚久頗有所得夫準者所以代律取<lb/>
其分數調校樂器竊尋調聲之體宫商宜濁徵羽宜清<lb/>
<hi>徵陟里翻下同</hi>若依公孫崇止以十二律聲而云還相為宫<hi>還音</hi>
<pb n="KR2b0007_WYG_149-13a"/>
<hi>旋</hi>清濁悉足唯黄鍾管最長故以黄鍾為宫則往往相<lb/>
順若均之八音猶須錯采衆音配成其美若以應鍾為<lb/>
宫㽔賔為徵則徵濁而宫清雖有其韻不成音曲若以<lb/>
中吕為宫則十二律中全無所取今依京房書中吕為<lb/>
宫乃以去滅為商執始為徵然後方韻而崇乃以中吕<lb/>
為宫猶用林鍾為徵何由可諧<hi>中吕陸徳明曰中音仲乂如字</hi>但音聲<lb/>
精微史𫝊簡略舊志準十三絃隠間九尺不言須柱以<lb/>
不<hi>不讀曰否今刑統疏議多用以否二字蓋當時常用疑辭也</hi>又一寸之内有萬九<lb/>
<pb n="KR2b0007_WYG_149-13b"/>
千六百八十三分微細難明仲儒私曾考驗準當施柱<lb/>
但前却柱中以約準分則相生之韻已自應合其中絃<lb/>
粗細<hi>粗讀曰麤</hi>須與琴宫相類施軫以調聲令與黄鍾相合<lb/>
中絃下依數畫六十律清濁之節其餘十二絃須施柱<lb/>
如筝即於中絃案盡一周之聲度著十二絃上<hi>著直略翻</hi>然<lb/>
後依相生之法以次運行取十二律之商徵商徵既定<lb/>
又依琴五調調聲之法以均樂器<hi>五調之調徒釣翻調聲之調如字</hi>然<lb/>
後錯采衆聲以文飾之若事有乖此聲則不和且燧人<lb/>
<pb n="KR2b0007_WYG_149-14a"/>
不師資而習火<hi>古者未有火化燧人氏始鑽燧出火教民熟食</hi>延夀不束修以<lb/>
變律<hi>延夀即京房之師焦延夀也言無所師承而變十二律為六十律也孔子曰自行束脩以上吾未嘗</hi>
<hi>無誨焉朱元晦注曰脩脯也十脡為束古者相見必執贄以為禮束脩其至薄者也</hi>故云知之者<lb/>
欲教而無從心達者體知而無師茍有一毫所得皆闗<lb/>
心抱豈必要經師受然後為奇哉尚書蕭寶寅奏仲儒<lb/>
學不師受輕欲制作不敢依許事遂寢　魏中尉東平<lb/>
王匡以論議數為任城王澄所奪憤恚復治其故棺<hi>匡造</hi>
<hi>棺見一百四十七卷七年數所角翻恚於避翻復扶又翻治直之翻</hi>欲奏攻澄澄因奏匡<lb/>
<pb n="KR2b0007_WYG_149-14b"/>
罪狀三十餘條廷尉處以死刑<hi>處昌吕翻</hi>秋八月己未詔免<lb/>
死削除官爵以車騎将軍侯剛代領中尉<hi>騎奇寄翻</hi>三公郎<lb/>
中辛雄奏理匡<hi>曹魏置尚書三公郎</hi>以為歴奉三朝骨鯁之迹朝<lb/>
野具知<hi>朝直遥翻</hi>故髙祖賜名曰匡先帝既已容之於前陛<lb/>
下亦宜寛之於後若終貶黜恐杜忠臣之口未幾復除<lb/>
匡平州刺史<hi>幾居豈翻復扶又翻</hi>雄琛之族孫也<hi>辛琛見一百四十七卷天監六</hi>
<hi>年琛丑林翻</hi>　九月庚寅朔胡太后遊嵩髙癸巳還宫太后<lb/>
從容謂兼中書舍人楊昱曰親姻在外不稱人心<hi>從千容翻</hi>
<pb n="KR2b0007_WYG_149-15a"/>
<hi>稱尺證翻</hi>卿有聞慎勿諱隠昱奏揚州刺史李崇五車載貨<lb/>
相州刺史楊鈞造銀食器餉領軍元乂<hi>相息亮翻</hi>太后召乂<lb/>
夫妻泣而責之<hi>泣而責之愛誨之意也</hi>乂由是怨昱昱叔父舒妻<lb/>
武昌王和之妹也和即乂之從祖<hi>從才用翻</hi>舒卒元氏頻請<lb/>
别居昱父椿泣責不聴元氏恨之會瀛州民劉宣明謀<lb/>
反事覺逃亡义使和及元氏誣告昱藏匿宣明且云昱<lb/>
父定州刺史椿叔父華州刺史津並送甲仗三百具謀<lb/>
為不逞<hi>華户化翻</hi>乂復構成之遣御仗五百人夜圍昱宅收<lb/>
<pb n="KR2b0007_WYG_149-15b"/>
之一無所獲太后聞其狀昱具對為元氏所怨太后解<lb/>
昱縛處和及元氏死刑<hi>復扶乂翻處昌吕翻</hi>既而乂營救之和直<lb/>
免官元氏竟不坐<hi>史言靈后昵庇元乂以自為患</hi>　冬十二月癸丑魏<lb/>
任城文宣王澄卒<hi>任音壬卒子恤翻</hi>　庚申魏大赦　是嵗髙<lb/>
句麗王雲卒世子安立<hi>句如字又音駒麗力知翻</hi>　魏以郎選不精<lb/>
大加沙汰<hi>以水淘去沙石謂之沙汰故以喻去不肖</hi>唯朱元旭辛雄羊深源<lb/>
子恭及范陽祖瑩等八人以才用見留餘皆罷遣深祉<lb/>
之子也<hi>正始之初羊祉鎮梁益</hi>
<pb n="KR2b0007_WYG_149-16a"/>
普通元年春正月乙亥朔改元大赦　丙子日有食之<lb/>
　己夘以臨川王宏為太尉揚州刺史金紫光禄大夫<lb/>
王份為尚書左僕射份奐之弟也<hi>份彼陳翻王奐死于齊武帝永明十一年</hi>
　左軍将軍豫寧威伯馮道根卒<hi>五代志豫章郡建昌縣舊有豫寧縣宋白</hi>
<hi>曰漢建安中分建昌立西安縣晉太康元年改為豫寧縣</hi>是日上春祠二廟<hi>帝立太廟祀太</hi>
<hi>祖文皇帝以上為六親廟皆同一堂共庭而别室又有小廟太祖太夫人廟也非嫡故别立廟皇帝每祭太廟</hi>
<hi>訖乃詣小廟亦以一太牢如太廟禮有二廟令掌廟事</hi>既出宫有司以聞上問中<lb/>
書舍人朱异曰吉凶同日今可行乎對曰昔衛獻公聞<lb/>
<pb n="KR2b0007_WYG_149-16b"/>
栁莊死不釋祭服而往<hi>記檀弓曰衛太史栁莊寢疾公曰若疾革雖當祭必告公再拜</hi>
<hi>稽首請於尸曰有臣栁莊也者非寡人之臣社稷之臣也聞之死請往不釋服而往遂以襚之</hi>道根雖<lb/>
未為社稷之臣亦有勞王室臨之禮也上即幸其宅哭<lb/>
之甚慟　髙句麗世子安遣使入貢二月癸丑以安為<lb/>
寧東将軍髙句麗王<hi>句音駒麗力知翻使疏吏翻</hi>遣使者江法盛授<lb/>
安衣冠劍佩魏光州兵就海中執之送洛陽<hi>魏皇興四年分青州</hi>
<hi>置光州領東萊長廣東牟郡治掖</hi>　魏太傅侍中清河文獻王懌美丰<lb/>
儀胡太后逼而幸之然素有才能輔政多所匡益好文<lb/>
<pb n="KR2b0007_WYG_149-17a"/>
學<hi>好呼到翻</hi>禮敬士人時望甚重侍中領軍将軍元乂在門<lb/>
下兼總禁兵恃寵驕恣志欲無極懌每裁之以法乂由<lb/>
是怨之衛将軍儀同三司劉騰權傾内外吏部希騰意<lb/>
奏用騰弟為郡人資乖越<hi>人非其才為乖資非其次為越</hi>懌抑而不奏<lb/>
騰亦怨之龍驤府長史宋維弁之子也<hi>宋弁見用于魏孝文帝驤思将</hi>
<hi>翻長之兩翻</hi>懌薦為通直郎<hi>通直郎即通直散騎侍郎隋後遂為寄禄官</hi>浮薄無<lb/>
行<hi>行下孟翻</hi>乂許維以富貴使告司染都尉韓文殊父子謀<lb/>
作亂立懌<hi>周官有染人漢有平準令主練染作采色後魏置司染都尉後齊太府寺屬官有司染署</hi>
<pb n="KR2b0007_WYG_149-17b"/>
<hi>令丞陸徳明染而艷翻劉音而險翻</hi>懌坐禁止案驗無反狀得釋維當反<lb/>
坐<hi>反坐誣告失實者以其所告之罪坐之</hi>乂言於太后曰今誅維後有真<lb/>
反者人莫敢告乃黜維為昌平郡守<hi>昌平縣漢屬上谷郡後魏置昌平郡</hi>
<hi>屬燕州隋復廢郡為縣屬幽州</hi>乂恐懌終為己害乃與劉騰密謀使主<lb/>
食中黄門胡定自列<hi>主食主御食者也列陳也</hi>云懌貨定使毒魏主<lb/>
若已得為帝許定以富貴帝時年十一信之秋七月丙<lb/>
子太后在嘉福殿未御前殿乂奉帝御顯陽殿騰閉永<lb/>
巷門太后不得出懌入遇乂於含章殿後乂厲聲不聴<lb/>
<pb n="KR2b0007_WYG_149-18a"/>
懌入懌曰汝欲反邪乂曰乂不反正欲縛反者耳命宗<lb/>
士及直齋執懌衣袂将入含章東省<hi>魏置宗師宗士其屬也直齋直殿内</hi>
<hi>齋閤者也屬直閣将引也送也</hi>使人防守之騰稱詔集公卿議論懌大<lb/>
逆衆咸畏乂無敢異者唯僕射新泰文貞公游肇抗言<lb/>
以為不可<hi>五代志新泰縣屬琅邪郡</hi>終不下署<hi>不下筆署名也</hi>乂騰持公卿<lb/>
議入俄而得可<hi>魏主可其奏也</hi>夜中殺懌於是詐為太后詔自<lb/>
稱有疾還政於帝幽太后於北宮宣光殿宫門晝夜長<lb/>
閉内外斷絶騰自執管鑰帝亦不得省見<hi>省悉景翻見賢遍翻</hi>裁<lb/>
<pb n="KR2b0007_WYG_149-18b"/>
聴𫝊食而已太后服膳俱廢不免飢寒乃歎曰養虎得<lb/>
噬我之謂矣又使中常侍賈粲侍帝書密令防察動止<lb/>
乂遂與太師髙陽王雍等同輔政帝謂乂為姨父乂與<lb/>
騰表裏擅權乂為外禦騰為内防常直禁省共裁刑賞<lb/>
政無巨細决於二人威振内外百僚重跡<hi>重直龍翻言懼之甚不敢</hi>
<hi>妄舉足而行步步踏陳迹也</hi>朝野聞懌死莫不喪氣<hi>喪息浪翻</hi>胡夷為之<lb/>
𠢐面者數百人<hi>為于偽翻𠢐里之翻胡夷臨喪𠢐面而哭哀甚</hi>游肇憤邑而卒<lb/>
　己夘江淮海並溢　辛夘魏主加元服大赦改元正<lb/>
<pb n="KR2b0007_WYG_149-19a"/>
光　魏相州刺史中山文莊王熙英之子也<hi>元英事魏孝文宣武</hi>
<hi>數将兵有功相息亮翻</hi>與弟給事黄門侍郎略司徒祭酒纂<hi>自曹魏以</hi>
<hi>來公府有東西閤祭酒</hi>皆為清河王懌所厚聞懌死起兵於鄴上<lb/>
表欲誅元乂劉騰纂亡奔鄴後十日長史栁元章等帥<lb/>
城人鼓譟而入<hi>帥讀曰率下同</hi>殺其左右執熙纂并諸子置於<lb/>
髙樓八月甲寅元乂遣尚書左丞盧同就斬熙於鄴街<lb/>
并其子弟熙好文學有風義<hi>好呼到翻</hi>名士多與之遊将死<lb/>
與故知書曰吾與弟俱䝉皇太后知遇兄據大州弟則<lb/>
<pb n="KR2b0007_WYG_149-19b"/>
入侍殷勤言色恩同慈母今皇太后見廢北宫太傅清<lb/>
河王横受屠酷<hi>横户孟翻</hi>主上幼年獨在前殿君親如此無<lb/>
以自安故帥兵民欲建大義於天下但智力淺短旋見<lb/>
囚執<hi>旋反也</hi>上慙朝廷下愧相知本以名義干心不得不<lb/>
爾流腸碎首復何言哉凡百君子各敬爾儀為國為身<lb/>
善勗名節<hi>復扶又翻為于偽翻下為知力為同</hi>聞者憐之熙首至洛陽親<lb/>
故莫敢視前驍騎将軍刁整獨收其尸而藏之<hi>驍堅堯翻騎奇</hi>
<hi>寄翻</hi>整雍之孫也<hi>刁雍去晉入魏著功淮汝之間</hi>盧同希乂意窮治熙黨<lb/>
<pb n="KR2b0007_WYG_149-20a"/>
與<hi>治直之翻</hi>鎖濟隂内史楊昱赴鄴<hi>濟隂郡漢晉屬兖州魏屬西兖州濟子禮翻</hi>
考訊百日乃得還任乂以同為黄門侍郎元略亡抵故<lb/>
人河内司馬始賔始賔與略縛荻筏夜渡孟津詣屯留<lb/>
栗法光家<hi>屯留縣自漢晉以來屬上黨郡姓譜栗姓栗陸氏之後漢長安富室有栗氏師古曰屯音</hi>
<hi>純</hi>轉依西河太守刁雙匿之經年時購略甚急略懼求<lb/>
送出境雙曰會有一死所難遇者為知己死耳願不以<lb/>
為慮略固求南奔雙乃使從子昌送略渡江<hi>從才用翻</hi>遂來<lb/>
奔上封略為中山王<hi>為略後還魏張本</hi>雙雍之族孫也乂誣刁<lb/>
<pb n="KR2b0007_WYG_149-20b"/>
整送略并其子弟收繫之御史王基等力為辯雪乃得<lb/>
免　甲子侍中車騎将軍永昌嚴侯韋叡卒<hi>五代志零陵郡零陵</hi>
<hi>縣舊分置永昌縣諡法服敵公莊曰嚴威而不猛曰嚴騎奇寄翻</hi>時上方崇釋氏士民<lb/>
無不從風而靡獨叡自以位居大臣不欲與俗俯仰所<lb/>
行略如平日<hi>史言韋叡於事佛之朝矯之以正幾於以道事君者</hi>　九月戊戌魏<lb/>
以髙陽王雍為丞相總攝内外與元乂同决庶務　初<lb/>
柔然佗汗可汗納伏名敦之妻候吕陵氏生伏跋可汗<lb/>
及阿那瓌等六子<hi>可從刋入聲汗音寒瓌古回翻</hi>伏跋既立忽亡其幼<lb/>
<pb n="KR2b0007_WYG_149-21a"/>
子祖惠求募不能得有巫地萬言祖惠今在天上我能<lb/>
呼之乃於大澤中施帳幄祀天神祖惠忽在帳中自云<lb/>
恒在天上<hi>恒户登翻</hi>伏跋大喜號地萬為聖女納為可賀敦<lb/>
<hi>柔然之主曰可汗其正室曰可賀敦</hi>地萬既挾左道復有姿色伏跋敬而<lb/>
愛之信用其言干亂國政如是積嵗祖惠浸長語其母<lb/>
曰我常在地萬家未嘗上天上天者地萬教我也<hi>長知兩翻</hi>
<hi>語牛倨翻上時掌翻</hi>其母具以狀告伏跋伏跋曰地萬能前知未<lb/>
然勿為讒也既而地萬懼譖祖惠於伏跋而殺之侯吕<lb/>
<pb n="KR2b0007_WYG_149-21b"/>
陵氏遣其大臣具列等絞殺地萬伏跋怒欲誅具列等<lb/>
會阿至羅入冦<hi>阿至羅虜之别種居北河之東世附於魏一曰阿至羅髙車種</hi>伏跋擊<lb/>
之兵敗而還<hi>還從宣翻又如字</hi>侯吕陵氏與大臣共殺伏跋立<lb/>
其弟阿那瓌為可汗阿那瓌立十日其族兄示𤼵帥衆<lb/>
數萬擊之<hi>帥讀曰率</hi>阿那瓌戰敗與其弟乙居伐輕騎奔魏<lb/>
<hi>騎奇寄翻</hi>示發殺侯吕陵氏及阿那瓌二弟<hi>史言柔然亂</hi>　魏清<lb/>
河王懌死汝南王悦了無恨元乂之意以桑落酒候之<lb/>
<hi>水經注河東郡多徙民民有姓劉名墮者宿擅工釀採挹河流醖成芳酎懸食同枯枝之年排于桑落之辰故</hi>
<pb n="KR2b0007_WYG_149-22a"/>
<hi>酒得其名香醑之色清白若滫漿焉别調氛氳不與他同蘭薫麝越自成馨邁方土之貢最為佳酌自王公庶</hi>
<hi>友牽拂相招每云索郎索郎返語為桑落也更為籍徵之儁句中書之英談</hi>盡其私佞乂大<lb/>
喜冬十月乙夘以悦為侍中太尉悦就懌子亶求懌服<lb/>
玩不時稱㫖<hi>既遷延不以時納所納者又不稱悦意也稱尺證翻</hi>杖亶百下幾死<lb/>
<hi>幾居依翻</hi>　柔然可汗阿那瓌将至魏魏主使司空京兆王<lb/>
繼侍中崔光等相次迎之賜勞甚厚魏主引見阿那瓌<lb/>
於顯陽殿<hi>勞力到翻見賢遍翻</hi>因置宴置阿那瓌位於親王之下<lb/>
宴将罷阿那瓌執啟立于座後詔引至御座前阿那瓌<lb/>
<pb n="KR2b0007_WYG_149-22b"/>
再拜言曰臣以家難<hi>難乃旦翻</hi>輕來詣闕本國臣民皆已逃<lb/>
散陛下恩隆天地乞兵送還本國誅翦叛逆收集亡散<lb/>
臣當統帥遺民奉事陛下<hi>帥讀曰率</hi>言不能盡别有啟陳仍<lb/>
以啟授中書舍人常景以聞景爽之孫也<hi>常爽見一百二十三卷宋</hi>
<hi>文帝元嘉六年</hi>十一月己亥魏立阿那瓌為朔方公蠕蠕王賜<lb/>
以衣服軺車<hi>蠕人兖翻軺音遥</hi>禄恤儀衛一如親王時魏方彊<lb/>
盛於洛水橋南御道東作四館道西立四里有自江南<lb/>
來降者處之金陵館三年之後賜宅於歸正里自北夷<lb/>
<pb n="KR2b0007_WYG_149-23a"/>
降者處燕然館賜宅於歸徳里自東夷降者處扶桑館<lb/>
賜宅於慕化里自西夷降者處崦嵫館賜宅於慕義里<lb/>
<hi>四館皆因四方之地為名金陵在江南燕然在漠北扶桑在東日所出崦嵫在西日所入山海經曰大荒之中</hi>
<hi>𤾉谷上有扶桑日所出也灰野之山有樹青葉赤華名曰若木日所入也生崐崘西鳥鼠山西南曰崦嵫淮南</hi>
<hi>子曰經細栁西方之地崦嵫日所入也十洲記曰扶桑在碧海中長數千丈一千餘圍兩榦同根更相依倚是</hi>
<hi>以名扶桑降户江翻處昌吕翻下同燕因肩翻崦依㢘翻又依檢翻嵫音兹</hi>及阿那瓌入朝<lb/>
以燕然館處之阿那瓌屢求返國朝議異同不决<hi>朝直遥翻</hi>
阿那瓌以金百斤賂元乂遂聴北歸十二月壬子魏勑<lb/>
<pb n="KR2b0007_WYG_149-23b"/>
懐朔都督簡鋭騎二千䕶送阿那瓌達境首<hi>境首猶言界首也騎</hi>
<hi>奇寄翻</hi>觀機招納若彼迎候宜賜繒帛車馬禮餞而返<hi>繒慈</hi>
<hi>陵翻</hi>如不容受聴還闕庭其行裝資遣付尚書量給<hi>量音良</hi>
　辛酉魏以京兆王繼為司徒　魏遣使者劉善明來<lb/>
聘始復通好<hi>自齊明帝建元二年盧昶北歸之後魏不復遣使南聘至是復通復扶又翻</hi>
二年春正月辛巳上祀南郊　置孤獨園於建康以收<lb/>
養窮民<hi>古者鰥寡孤獨廢疾者有養帝非能法古也祖釋氏須達多長者之為耳</hi>　戊子大<lb/>
赦　魏南秦州氐反　魏𤼵近郡兵萬五千人<hi>近郡近輔諸郡</hi>
<pb n="KR2b0007_WYG_149-24a"/>
<hi>也</hi>使懐朔鎮将楊鈞将之<hi>将息亮翻下同</hi>送柔然可汗阿那瓌<lb/>
返國尚書左丞張普惠上疏以為蠕蠕久為邊患今兹<lb/>
天降喪亂<hi>喪息浪翻</hi>荼毒其心蓋欲使之知有道之可樂革<lb/>
面稽首以奉大魏也<hi>樂音洛稽音啓</hi>陛下宜安民恭己以悦服<lb/>
其心阿那瓌束身歸命撫之可也乃更先自勞擾興師<lb/>
郊甸之内投諸荒裔之外救累世之勍敵資天亡之醜<lb/>
虜臣愚未見其可也<hi>勍渠京翻</hi>此乃邊将貪竊一時之功不<lb/>
思兵為凶器王者不得已而用之<hi>用老子語意</hi>况今旱暵方<lb/>
<pb n="KR2b0007_WYG_149-24b"/>
甚聖慈降膳<hi>暵呼旱翻</hi>乃以萬五千人使楊鈞為将欲定蠕<lb/>
蠕干時而動其可濟乎竊有顛覆之變楊鈞之肉其足<lb/>
食乎<hi>用左傳楚孫叔敖斥伍參語意</hi>宰輔專好小名<hi>好呼到翻</hi>不圖安危大<lb/>
計此微臣所以寒心者也且阿那瓌之不還負何信義<lb/>
臣賤不及議<hi>漢自議郎以上皆得預朝廷大議尚書二丞於當時位不為卑而以為賤不及議蓋</hi>
<hi>自曹魏以後朝廷大議止及八坐以上</hi>文書所過<hi>文書皆過尚書二丞之手</hi>不敢不陳<lb/>
阿那瓌辭於西堂詔賜以軍器衣被雜采糧畜事事優<lb/>
厚<hi>采與綵同畜許救翻</hi>命侍中崔光等勞遣於外郭<hi>勞力到翻</hi>阿那瓌<lb/>
<pb n="KR2b0007_WYG_149-25a"/>
之南奔也其從父兄婆羅門帥衆數萬入討示發破之<lb/>
<hi>從才用翻帥讀曰率</hi>示發奔地豆干<hi>魏書曰地豆干國在室韋西千餘里</hi>地豆干殺<lb/>
之國人推婆羅門為彌偶可社句可汗<hi>魏收曰魏言安静也</hi>楊鈞<lb/>
表稱柔然已立君長<hi>長知兩翻</hi>恐未肯以殺兄之人郊迎其<lb/>
弟輕往虛返徒損國威自非廣加兵衆無以送其入北<lb/>
二月魏人使舊嘗奉使柔然者牒云具仁<hi>牒云姓具仁名魏書官氏</hi>
<hi>志内入諸姓有牒云氏奉使疏吏翻</hi>往諭婆羅門使迎阿那瓌　辛丑上<lb/>
祀明堂　庚戌魏使假撫軍将軍邴虯討南秦叛氐<hi>姓譜</hi>
<pb n="KR2b0007_WYG_149-25b"/>
<hi>邴即丙姓</hi>　魏元乂劉騰之幽胡太后也右衛将軍奚康生<lb/>
預其謀乂以康生為撫軍大将軍河南尹仍使之領左<lb/>
右<hi>領仗身左右</hi>康生子難當娶侍中左衛将軍侯剛女剛子<lb/>
乂之妹夫也乂以康生通姻深相委託三人率多俱宿<lb/>
禁中時或迭出以難當為千牛備身<hi>御左右有千牛刀謂之防身刀千牛</hi>
<hi>刀者利刀也取庖丁解數千牛而芒刃不頓為義千牛備身執千牛刀以侍左右者也</hi>康生性麤<lb/>
武言氣髙下乂稍憚之見于顔色<hi>見賢遍翻</hi>康生亦微懼不<lb/>
安甲午魏主朝太后于西林園文武侍坐酒酣迭舞<hi>朝直</hi>
<pb n="KR2b0007_WYG_149-26a"/>
<hi>遥翻坐徂卧翻</hi>康生乃為力士儛<hi>蓋為勇士進退坐作之氣勢而舞也儛與舞同</hi>及折<lb/>
旋之際每顧視太后舉手蹈足瞋目頷首為執殺之勢<lb/>
<hi>折之舌翻瞋七入翻</hi>太后解其意而不敢言<hi>解户買翻</hi>日暮太后欲攜<lb/>
帝宿宣光殿侯剛曰至尊己朝訖嬪御在南<hi>宣光殿在洛陽北官</hi>
<hi>元乂等幽胡太后於此魏主與嬪御居南宫故侯剛云然嬪毗賔翻</hi>何必留宿康生曰至<lb/>
尊陛下之兒随陛下将東西更復訪誰<hi>復扶又翻</hi>羣臣莫敢<lb/>
應太后自起援帝臂<hi>援于元翻引也</hi>下堂而去康生大呼唱萬<lb/>
嵗<hi>呼火故翻</hi>帝前入閤左右競相排閤不得閉康生奪難當<lb/>
<pb n="KR2b0007_WYG_149-26b"/>
千牛刀斫直後元思輔<hi>直後官名直閤之屬也</hi>乃得定帝既升宣<lb/>
光殿左右侍臣俱立西階下康生乗酒勢将出處分<hi>處昌</hi>
<hi>吕翻分扶問翻</hi>為乂所執鎖於門下<hi>以此知一夫之勇終受制於人也</hi>光禄勲<lb/>
賈粲紿太后曰侍官懐恐不安<hi>言其心懐恐懼也紿徒亥翻</hi>陛下宜<lb/>
親安慰太后信之適下殿粲即扶帝出東序前御顯揚<lb/>
殿閉太后於宣光殿至晩乂不出令侍中黄門僕射尚<lb/>
書等十餘人就康生所訊其事處康生斬刑難當絞刑<lb/>
<hi>處昌吕翻</hi>乂與剛並在内矯詔决之康生如奏難當恕死從<lb/>
<pb n="KR2b0007_WYG_149-27a"/>
流難當哭辭父康生慷慨不悲曰我不反死汝何哭也<lb/>
時已昏闇有司驅康生赴市斬之尚食典御奚混與康<lb/>
生同執刀入内亦坐絞<hi>尚食典御唐為尚食奉御進御必辨時禁先嘗之</hi>難當<lb/>
以侯剛壻得留百餘日竟流安州<hi>魏顯祖皇興二年置安州治方城領密雲</hi>
<hi>廣陽安樂郡</hi>久之乂使行臺盧同就殺之<hi>魏太祖既得中山将北還慮中原有</hi>
<hi>變乃於鄴中山置行臺後因之</hi>以劉騰為司空八坐九卿常旦造騰宅<lb/>
<hi>坐徂卧翻造七到翻</hi>參其顔色然後赴省府亦有終日不得見者<lb/>
<hi>得或作能非也</hi>公私屬請<hi>屬之欲翻</hi>唯視貨多少舟車之利山澤之<lb/>
<pb n="KR2b0007_WYG_149-27b"/>
饒所在榷固刻剥六鎮交通互市嵗入利息以巨萬萬<lb/>
計<hi>巨萬萬萬也巨萬萬計者萬萬萬也少詩沼翻榷古岳翻</hi>逼奪鄰舍以廣其居逺<lb/>
近苦之京兆王繼自以父子權位太盛固請以司徒讓<lb/>
車騎大将軍儀同三司崔光<hi>騎奇寄翻</hi>夏四月庚子以繼為<lb/>
太保侍中如故繼固辭不許壬寅以崔光為司徒侍中<lb/>
祭酒著作如故　魏牒云具仁至柔然婆羅門殊驕慢<lb/>
無遜避心責具仁禮敬具仁不屈婆羅門乃遣大臣丘<lb/>
升頭等将兵二千随具仁迎阿那瓌五月具仁還鎮<hi>還懐</hi>
<pb n="KR2b0007_WYG_149-28a"/>
<hi>朔鎮也将息浪翻下同</hi>具道其狀阿那瓌懼不敢進上表請還洛<lb/>
陽　辛巳魏南荆州刺史桓叔興據所部來降<hi>魏置南荆州見</hi>
<hi>一百四十七卷天監十一年降户江翻下同從考異曰梁帝紀七月叔興帥衆降蓋記奏到之日今  魏帝紀</hi>
六月丁夘義州刺史文僧明<hi>此義州當置於齊安郡木蘭縣界蕭子顯齊志木蘭</hi>
<hi>縣屬寧蠻左郡唐省木蘭縣入黄岡縣以下文裴邃復義州觀之恐義州與邊城皆置於安豐界</hi>邊城<lb/>
太守田守徳<hi>沈約志宋文帝元嘉十五年以豫部蠻民立邊城左郡酈道元曰安豐縣故城今邊</hi>
<hi>城郡治也此時梁境未得至安豐五代志黄岡縣界舊有邊城郡此正田守徳所居之地</hi>擁所部降<lb/>
魏皆蠻酋也<hi>酋慈由翻</hi>魏以僧明為西豫州刺史守徳為義<lb/>
<pb n="KR2b0007_WYG_149-28b"/>
州刺史　癸夘琬琰殿火延燒後宫三千間　秋七月<lb/>
丁酉以大匠卿裴邃為信武将軍假節督衆軍討義州<lb/>
破魏義州刺史封夀於檀公峴<hi>水經注决水出廬江雩婁縣大别山注云俗謂</hi>
<hi>之檀公峴蓋大别之異名也又北過安豐縣東安豐故城今邊城郡治也此魏邊城郡峴户典翻</hi>遂圍<lb/>
其城夀請降復取義州<hi>復扶又翻下聞復同</hi>魏以尚書左丞張普<lb/>
惠為行臺将兵救之不及<hi>棄考異曰普惠𫝊云  城走今從裴邃𫝊</hi>以裴邃<lb/>
為豫州刺史鎮合肥邃欲絶夀陽隂結夀陽民李𤓰花<lb/>
等為内應邃已勒兵為期日恐魏覺之先移揚州云魏<lb/>
<pb n="KR2b0007_WYG_149-29a"/>
始於馬頭置戍如聞復欲修白捺故城<hi>馬頭置戍蓋即沈約志所謂馬</hi>
<hi>頭太守治所而置之白捺當作馬頭東北或東南捺奴葛翻</hi>若爾便相侵逼此亦須<lb/>
營歐陽設交境之備今板卒已集<hi>板榦所以築城卒士卒也</hi>唯聴信<lb/>
還揚州刺史長孫雉謀於僚佐皆曰此無修白捺之意<lb/>
宜以實報之録事參軍楊侃曰白捺小城本非形勝邃<lb/>
好狡數<hi>好呼到翻</hi>今集兵遣移恐有他意雉大寤曰録事可<lb/>
亟作移報之侃報移曰彼之纂兵<hi>纂集也</hi>想别有意何為<lb/>
妄構白捺它人有心予忖度之<hi>詩巧言之辭度徒洛翻</hi>勿謂秦無<lb/>
<pb n="KR2b0007_WYG_149-29b"/>
人也<hi>左傳秦大夫繞朝之言</hi>邃得移以為魏人已覺即散其兵𤓰<lb/>
花等以失期遂相告發伏誅者十餘家稚觀之子<hi>長孫觀道</hi>
<hi>生之孫見一百三十三卷宋鬱林王元徽元年</hi>侃播之子<hi>楊播見一百四十卷齊明帝建武二年</hi>
　初髙車王彌俄突死<hi>事見上卷天監十五年</hi>其衆悉歸嚈噠後<lb/>
數年嚈噠遣彌俄突弟伊匐帥餘衆還國伊匐擊柔然<lb/>
可汗婆羅門大破之婆羅門帥十部落詣凉州請降於<lb/>
魏柔然餘衆數萬相帥迎阿那瓌阿那瓌表稱本國大<lb/>
亂姓姓别居迭相抄掠當今北人鵠望待拯<hi>言鵠立而望魏拯救</hi>
<pb n="KR2b0007_WYG_149-30a"/>
<hi>也嚈益涉翻噠當割翻又宅軌翻帥讀曰率降户江翻抄楚交翻</hi>乞依前恩給臣精兵<lb/>
一萬送臣磧北撫定荒民<hi>磧七迹翻</hi>詔付中書門下博議凉<lb/>
州刺史袁翻以為自國家都洛以來蠕蠕髙車迭相吞<lb/>
噬始則蠕蠕授首<hi>謂佗汗也事見一百四十七卷天監七年</hi>既而髙車被擒<lb/>
<hi>謂彌俄突也</hi>今髙車自奮於衰微之中克雪讐恥誠由種類<lb/>
繁多<hi>種章勇翻</hi>終不能相滅自二虜交鬬邊境無塵數十年<lb/>
矣此中國之利也今蠕蠕兩主相繼歸誠<hi>兩主謂阿那瓌婆羅門</hi>
雖戎狄禽獸終無純固之節然存亡繼絶帝王本務若<lb/>
<pb n="KR2b0007_WYG_149-30b"/>
棄而不受則虧我大徳若納而撫養則損我資儲或全<lb/>
徙内地則非直其情不願亦恐終為後患劉石是也<hi>謂漢</hi>
<hi>徙胡羯於内地至於晉世卒階劉石之亂</hi>且蠕蠕尚存則髙車猶有内顧之<lb/>
憂未暇窺窬上國若其全滅則髙車跋扈之勢豈易可<lb/>
知<hi>易以䜴翻</hi>今蠕蠕雖亂而部落猶衆處處棊布以望舊主<lb/>
髙車雖彊未能盡服也愚謂蠕蠕二主並宜存之居阿<lb/>
那瓌於東處婆羅門於西分其降民各有攸屬阿那瓌<lb/>
所居非所經見不敢臆度婆羅門請修西海故城以處<lb/>
<pb n="KR2b0007_WYG_149-31a"/>
之<hi>處昌吕翻度徒洛翻</hi>西海在酒泉之北去髙車所居金山千餘<lb/>
里<hi>此西海非王莽所置西海郡之西海但言在酒泉之北則别有西海故城也按北史蠕蠕𫝊西海郡即漢</hi>
<hi>晉舊鄣袁翻又曰直張掖西北千二百里又按晉志漢獻帝興平二年武威太守張稚請置西海郡於居延蓋</hi>
<hi>此即漢晉舊鄣也金山形如兜鍪其後突厥居金山之陽即此山</hi>實北虜往來之衝要<lb/>
土地沃衍大宜耕稼宜遣一良将配以兵仗監䕶婆羅<lb/>
門<hi>将即亮翻監工銜翻</hi>因令屯田以省轉輸之勞其北則臨大磧<lb/>
野獸所聚<hi>磧七迹翻</hi>使蠕蠕射獵彼此相資足以自固外以<lb/>
輔蠕蠕之微弱内亦防髙車之畔援<hi>韓詩云畔援武强也鄭𤣥云跋扈也</hi>
<pb n="KR2b0007_WYG_149-31b"/>
此安邊保塞之長計也若婆羅門能收離聚散復興其<lb/>
國者<hi>復扶又翻</hi>漸令北轉徙度流沙則是我之外藩髙車勍<lb/>
敵<hi>勍渠京翻</hi>西北之虞可以無慮如其姦回反覆不過為逋<lb/>
逃之冦於我何損哉朝議是之<hi>朝直遥翻</hi>九月柔然可汗俟<lb/>
匿伐詣懐朔鎮請兵且迎阿那瓌俟匿伐阿那瓌之兄<lb/>
也　冬十月録尚書事髙陽王雍等奏懐朔鎮北吐若<lb/>
奚泉原野平沃請置阿那瓌於吐若奚泉<hi>吐若奚泉在懐朔鎮北無</hi>
<hi>結山下</hi>婆羅門於故西海郡令各帥部落收集離散阿那<lb/>
<pb n="KR2b0007_WYG_149-32a"/>
瓌所居既在境外宜少優遣<hi>少詩沼翻</hi>婆羅門不得比之其<lb/>
婆羅門未降以前蠕蠕歸化者悉令州鎮部送懐朔鎮<lb/>
以付阿那瓌詔從之<hi>為阿那瓌婆羅門皆叛去張本</hi>　十一月癸丑魏<lb/>
侍中車騎大将軍侯剛加儀同三司<hi>騎奇寄翻</hi>　魏以東益<lb/>
南秦氐皆反庚辰以秦州刺史河間王琛為行臺以討<lb/>
之琛恃劉騰之勢<hi>琛求為劉騰養子見上卷天監十七年琛丑林翻</hi>貪暴無所<lb/>
畏忌大為氐所敗<hi>敗補邁翻</hi>中尉彈奏<hi>彈徒丹翻</hi>會赦除名尋復<lb/>
王爵　魏以安西将軍元洪超兼尚書行臺詣敦煌安<lb/>
<pb n="KR2b0007_WYG_149-32b"/>
置柔然婆羅門<hi>敦徒門翻</hi>
三年春正月庚子以尚書令袁昂為中書監吳郡太守<lb/>
王暕為尚書左僕射<hi>暕古限翻</hi>　辛亥魏主耕籍田　魏宋<lb/>
雲與惠生自洛陽西行四千里至赤嶺乃出魏境<hi>赤嶺在唐</hi>
<hi>鄯州鄯城縣西二百餘里</hi>又西行再朞至乾羅國而還二月達洛陽<lb/>
得佛經一百七十部<hi>魏遣宋雲求佛經事始見上卷天監十七年</hi>　髙車王<lb/>
伊匐遣使入貢于魏<hi>匐蒲北翻使疏吏翻</hi>夏四月庚辰魏以伊匐<lb/>
為鎮西将軍西海郡公髙車王久之伊匐與柔然戰敗<lb/>
<pb n="KR2b0007_WYG_149-33a"/>
其弟越居殺伊匐自立　五月壬辰朔日有食之既<lb/>
癸巳大赦　冬十一月甲午領軍将軍始興忠武王憺<lb/>
卒<hi>憺徒敢翻又徒濫翻</hi>　乙巳魏主祀圜丘　初魏世祖以𤣥始<lb/>
厯浸疎<hi>宋文帝元嘉二十九年魏行𤣥始厯</hi>命更造新厯<hi>更工衡翻</hi>至是著作<lb/>
郎崔光表取盪冦将軍張龍祥等九家所上厯候驗得<lb/>
失合為一厯以壬子為元應魏之水徳<hi>壬癸水也水旺於子故以壬子</hi>
<hi>為元上時掌翻</hi>命曰正光厯丙午初行正光厯大赦<hi>後考異曰  魏律厯</hi>
<hi>志云厯成會孝明帝加元服改元正光因命曰正光厯按帝紀正光元年七月辛夘加元服三年十一月丙午</hi>
<pb n="KR2b0007_WYG_149-33b"/>
<hi>行正光厯今從之</hi>　十二月乙酉魏以車騎大将軍尚書右僕<lb/>
射元欽為儀同三司<hi>騎奇寄翻</hi>太保京兆王繼為太傅司徒<lb/>
崔光為太保　初太子統之未生也上養臨川王宏之<lb/>
子正徳為子正徳少麤險<hi>少詩照翻</hi>上即位正徳意望東宫<lb/>
及太子統生正徳還本賜爵西豐侯<hi>沈約宋志臨川郡有西豐縣</hi>正<lb/>
徳怏怏不滿意常蓄異謀<hi>怏於兩翻</hi>是嵗正徳自黄門侍郎<lb/>
為輕車将軍頃之亡奔魏自稱廢太子避禍而來魏尚<lb/>
書左僕射蕭寶寅上表曰豈有伯為天子父作揚州<hi>元年</hi>
<pb n="KR2b0007_WYG_149-34a"/>
<hi>臨川王宏為揚州刺史</hi>弃彼密親逺投他國不如殺之由是魏人<lb/>
待之甚薄正徳乃殺一小兒稱為己子逺營𦵏地魏人<lb/>
不疑明年復自魏逃歸<hi>復扶又翻年考異曰梁書正徳𫝊普通六  為輕車将軍頃之</hi>
<hi>奔魏七年自魏逃歸魏書蕭衍𫝊正光二年弟子正徳來奔南史正徳𫝊普通三年為輕車将軍頃之奔魏又</hi>
<hi>自魏逃歸六年随豫章王北侵輒棄軍走北史蕭寳寅𫝊正光四年表論考課後乃云表論正徳後乃云莫折</hi>
<hi>大提反按大提反在正光五年唯南北史年月前後相近今從之</hi>上泣而誨之復其封<lb/>
爵<hi>為後正徳納侯景張本</hi>　柔然阿那瓌求粟為種<hi>種章勇翻</hi>魏與之<lb/>
萬石婆羅門帥部落叛魏亡歸嚈噠魏以平西府長史<lb/>
<pb n="KR2b0007_WYG_149-34b"/>
代人費穆兼尚書右丞西北道行臺将兵討之<hi>魏收官氏志西</hi>
<hi>方費連氏後改為費氏</hi>柔然遁去穆謂諸将曰戎狄之性見敵即<lb/>
走乗虚復出若不使之破膽終恐疲于奔命<hi>左傳巫臣遺子重子</hi>
<hi>反書曰吾必使汝疲于奔命以死奔命者赴急之兵也復扶又翻</hi>乃簡練精騎伏于山<lb/>
谷以步兵之羸者為外營<hi>騎奇寄翻羸倫為翻</hi>柔然果至奮擊大<lb/>
破之婆羅門為凉州軍所擒送洛陽<lb/>
四年春正月辛夘上祀南郊大赦丙午祀明堂二月乙<lb/>
亥耕籍田　柔然大飢阿那瓌帥其衆入魏境表求賑<lb/>
<pb n="KR2b0007_WYG_149-35a"/>
給<hi>帥讀曰率賑之忍翻</hi>己亥魏以尚書左丞元孚為行臺尚書持<lb/>
節撫諭柔然孚譚之孫也<hi>魏孝昌元年元譚為幽州都督後此三年按魏書譚太武</hi>
<hi>之子蓋魏宗室多有同名者</hi>将行表陳便宜以為蠕蠕久來彊大昔<lb/>
在代京常為重備今天祚大魏使彼自亂亡稽首請服<lb/>
<hi>蠕人兖翻稽音啓</hi>朝廷鳩其散亡禮送令返宜因此時善思逺<lb/>
策昔漢宣之世呼韓欵塞漢遣董忠韓昌領邊郡士馬<lb/>
送出朔方因留衛助<hi>事見二十七卷漢宣帝甘露三年</hi>又光武時亦使<lb/>
中郎将段彬置安集掾史随單于所在參察動静<hi>事見四十</hi>
<pb n="KR2b0007_WYG_149-35b"/>
<hi>四卷漢光武建武二十六年掾俞絹翻單音蟬</hi>今宜略依舊事借其閒地聴其<lb/>
田牧粗置官屬示相慰撫<hi>粗坐五翻</hi>嚴戒邊兵因令防察使<lb/>
親不至矯詐疎不容反叛最䇿之得者也魏人不從<lb/>
柔然俟匿伐入朝于魏<hi>朝直遥翻</hi>　三月魏司空劉騰卒宦<lb/>
官為騰義息重服者四十餘人衰絰送𦵏者以百數朝<lb/>
貴送𦵏者塞路滿野<hi>衰倉回翻塞悉則翻</hi>　夏四月魏元孚持白<lb/>
虎幡勞阿那瓌于柔𤣥懐荒二鎮之間<hi>懐荒鎮在柔𤣥鎮之東禦夷鎮</hi>
<hi>之西勞力到翻</hi>阿那瓌衆號三十萬隂有異志遂拘留孚載以<lb/>
<pb n="KR2b0007_WYG_149-36a"/>
輼車<hi>應劭注漢帝曰轒輼匈奴車師古曰輼於云翻</hi>每集其衆坐孚東廂稱為<lb/>
行臺甚加禮敬引兵而南所過剽掠<hi>剽匹妙翻</hi>至平城乃聴<lb/>
孚還有司奏孚辱命抵罪甲申魏遣尚書令李崇左僕<lb/>
射元纂帥騎十萬擊柔然<hi>帥讀曰率騎奇寄翻</hi>阿那瓌聞之驅良<lb/>
民二千公私馬牛羊數十萬北遁崇追之三千餘里不<lb/>
及而還<hi>還從宣翻又如字</hi>纂使鎧曹參軍于謹帥騎二千追柔<lb/>
然至郁對原前後十七戰屢破之<hi>鎧可亥翻</hi>謹忠之從曾孫<lb/>
也<hi>于忠以保䕶胡太后恃功專恣從才用翻</hi>性深沈有識量涉獵經史少時<lb/>
<pb n="KR2b0007_WYG_149-36b"/>
屏居田里不求仕進<hi>沈持林翻少詩照翻屏必郢翻</hi>或勸之仕謹曰州<lb/>
郡之職昔人所鄙<hi>後漢梁竦曰州郡之職徒勞人耳</hi>台鼎之位須待時<lb/>
來纂聞其名而辟之後帥輕騎出塞覘候屬鐵勒數千<lb/>
騎奄至<hi>覘丑㢘翻又丑豔翻屬之欲翻髙車部或曰敕勒訛為鐵勒</hi>謹以衆寡不敵<lb/>
退必不免乃散其衆騎使匿叢薄之間又遣人升山指<lb/>
麾若部分軍衆者<hi>分扶問翻</hi>鐵勒望見雖疑有伏兵自恃其<lb/>
衆進軍逼謹謹以常乗駿馬一紫一騧<hi>騧古花翻</hi>鐵勒所識<lb/>
乃使二人各乗一馬突陣而出鐵勒以為謹也争逐之<lb/>
<pb n="KR2b0007_WYG_149-37a"/>
謹帥餘軍擊其追騎鐵勒遂走謹因得入塞李崇長史<lb/>
鉅鹿魏蘭根説崇曰昔縁邊初置諸鎮地廣人稀或徵<lb/>
𤼵中原彊宗子弟或國之肺腑寄以爪牙中年以來有<lb/>
司號為府户役同厮養<hi>説式芮翻厮音斯養余亮翻</hi>官婚班齒致失<lb/>
清流而本來族類各居榮顯顧瞻彼此理當憤怨宜改<lb/>
鎮立州分置郡縣凡是府户悉免為民入仕次敘一準<lb/>
其舊文武兼用威恩並施此計若行國家庶無北顧之<lb/>
慮矣崇為之奏聞事寢不報<hi>為後改鎮為州無及於事張本為于偽翻</hi>　初<lb/>
<pb n="KR2b0007_WYG_149-37b"/>
元乂既幽胡太后常入直於魏主所居殿側曲盡佞媚<lb/>
帝由是寵信之乂出入禁中恒令勇士持兵以自先後<lb/>
<hi>恒户登翻先悉薦翻後胡茂翻</hi>時出休於千秋門外施木欄楯<hi>欄檻也楯食尹</hi>
<hi>翻</hi>使腹心防守以備竊發士民求見者遥對之而已其<lb/>
始執政之時矯情自飾以謙勤接物時事得失頗以闗<lb/>
懐既得志遂自驕慢嗜酒好色貪吝寶賄與奪任情紀<lb/>
綱壊亂父京兆王繼尤貪縱與其妻子各受賂遺請屬<lb/>
有司<hi>好呼到翻遺于季翻屬之欲翻</hi>莫敢違者乃至郡縣小吏亦不得<lb/>
<pb n="KR2b0007_WYG_149-38a"/>
公選牧守令長率皆貪汚之人<hi>守式又翻令郎定翻長知兩翻</hi>由是百<lb/>
姓困窮人人思亂武衛将軍于景忠之弟也謀廢乂乂<lb/>
黜為懐荒鎮将<hi>将即亮翻宋白曰後魏懐荒禦夷二鎮皆在蔚州界</hi>及柔然入冦<lb/>
鎮民請糧景不肯給鎮民不勝忿遂反執景殺之未幾<lb/>
沃野鎮民破六韓拔陵聚衆反殺鎮将改元真王<hi>勝音升幾</hi>
<hi>居豈翻魏收曰破六韓單于之苗裔也初呼㕑泉入朝于漢為魏武所留遣其叔父右賢王去卑監本國户魏</hi>
<hi>氏方興率部南轉去卑遣弟右谷蠡王潘六奚帥軍北禦軍敗奚及五子俱沒于魏其子孫遂以潘六奚為氏</hi>
<hi>後人遂誤以為破六韓又曰破洛汗彧考異曰魏帝紀正光五年破六汗拔陵反詔臨淮王  討之五月彧敗</hi>
<pb n="KR2b0007_WYG_149-38b"/>
<hi>削官按令狐徳棻周書賀拔勝𫝊衛可孤圍懐朔經年勝乃告急于彧然則拔陵反當在四年蓋帝紀因詔彧</hi>
<hi>討拔陵而言之非拔陵于時始反也周書作破六韓今從之</hi>諸鎮華夷之民往往響<lb/>
應拔陵引兵南侵遣别帥衛可孤圍武川鎮<hi>北考異曰  史孤作</hi>
<hi>瓌今從周書</hi>又攻懐朔鎮尖山賀拔度拔及其三子允勝岳<lb/>
皆有材勇<hi>魏收志尖山縣屬神武郡薛居正五代史周密傳神武川屬應州令狐徳棻曰賀拔之先</hi>
<hi>與魏氏同出隂山魏書官氏志内入諸姓有賀拔氏</hi>懐朔鎮将楊鈞擢度拔為統<lb/>
軍三子為軍主以拒之　魏景明之初世宗命宦者白<lb/>
整為髙祖及文昭髙后鑿二佛龕於龍門山<hi>龕口含翻此龍門山</hi>
<pb n="KR2b0007_WYG_149-39a"/>
<hi>即伊闕山也為于偽翻下復為同</hi>皆髙百尺<hi>髙居報翻</hi>永平中劉騰復為世<lb/>
宗鑿一龕<hi>復扶又翻</hi>至是二十四年凡用十八萬二千餘工<lb/>
而未成　秋七月辛亥魏詔見在朝官依令七十合解<lb/>
者<hi>見賢遍翻七十而致仕合解所任</hi>可給本官半禄以終其身　九月<lb/>
魏詔侍中太尉汝南王悦入居門下與丞相髙陽王雍<lb/>
參决尚書奏事　冬十月庚午以中書監中衛将軍袁<lb/>
昂為尚書令即本號開府儀同三司<hi>本號中衛将軍號</hi>　魏平<lb/>
恩文宣公崔光疾篤魏主親撫視之拜其子勵為齊州<lb/>
<pb n="KR2b0007_WYG_149-39b"/>
刺史為之撤樂罷遊眺丁酉光卒帝臨哭之慟為減常<lb/>
膳<hi>以光擁立之功也為于偽翻</hi>光寛和樂善<hi>樂音洛</hi>終日怡怡未嘗忿<lb/>
恚<hi>恚於避翻</hi>于忠元乂用事以光舊徳皆尊敬之事多咨决<lb/>
而不能救裴郭清河之死<hi>裴郭死見上卷天監十四年清河王懌死見上元年</hi>時<lb/>
人比之張禹胡廣光且死薦都官尚書賈思伯為侍講<lb/>
帝從思伯受春秋思伯雖貴傾身下士<hi>下遐稼翻</hi>或問思伯<lb/>
曰公何以能不驕思伯曰衰至便驕何常之有當時以<lb/>
為雅談　十一月癸未朔日有食之甲辰尚書左僕射<lb/>
<pb n="KR2b0007_WYG_149-40a"/>
王暕卒<hi>暕古限翻</hi>　梁初唯揚荆郢江湘梁益七州用錢交<lb/>
廣用金銀餘州雜以穀帛交易上乃鑄五銖錢肉好周<lb/>
郭皆備<hi>華昭曰肉錢形也好孔也杜佑曰内郭為肉外郭為好孟康曰周郭周帀為郭也肉疾僦翻好</hi>
<hi>呼到翻</hi>别鑄無肉郭者謂之女錢民間私用女錢交易禁<lb/>
之不能止乃議盡罷銅錢十二月戊午始鑄鐵錢　魏<lb/>
以汝南王悦為太保<lb/>
　<lb/>
　<lb/>
<pb n="KR2b0007_WYG_149-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百四十九<lb/>
</p>
<p>
</p>
  </div>
</body>
</text>
</TEI>
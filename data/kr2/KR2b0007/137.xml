<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百三十七</head>
    <p>
<pb n="KR2b0007_WYG_137-1a"/>
欽定四庫全書<lb/>
　資治通鑑卷一百三十七　宋　司馬光　撰<lb/>
　　　　　　　　　　　　　　胡三省　音註<lb/>
　齊紀三<hi>起上章敦牂盡𤣥黓涒灘凡三年</hi>
　　世祖武皇帝中<lb/>
永明八年春正月詔放隔城俘二千餘人還魏<hi>拔隔城見上卷</hi>
<hi>上年</hi>　乙丑魏主如方山二月辛未如靈泉<hi>泉下當有池字</hi>壬申<lb/>
還宫　地豆干頻寇魏邊<hi>北史曰地豆干國在室韋之西千餘里</hi>夏四月<lb/>
<pb n="KR2b0007_WYG_137-1b"/>
甲戌魏征西大將軍陽平王頥擊走之頥新城之子也<lb/>
<hi>新城當作新成見一百二十八卷宋孝武大明元年  考異曰陽平王頥帝紀作熈又作賾今從本𫝊</hi>
甲午魏遣兼員外散騎常侍邢産等來聘<hi>散悉亶翻騎竒寄翻</hi>
五月己酉庫莫奚冦魏邊<hi>隋書庫莫奚東部胡之種為慕容氏所破遺落者竄匿松</hi>
<hi>漠之間其俗甚為不潔而善射獵好冦鈔後單稱為奚魏髙宗皇興二年置安州治方城領宻雲廣陽安樂等</hi>
<hi>郡</hi>安州都將樓龍兒擊走之<hi>將即亮翻</hi>　秋七月辛丑以會<lb/>
稽太守安陸侯緬為雍州刺史緬鸞之弟也緬留心獄<lb/>
訟得刼皆赦遣許以自新再犯乃加誅<hi>刼謂刼盜也會工外翻緬彌兖</hi>
<pb n="KR2b0007_WYG_137-2a"/>
<hi>翻雍於用翻</hi>民畏而愛之　癸卯大赦　丙午魏主如方山<lb/>
丙辰遂如靈泉池八月丙寅朔還宫　河南王度易侯<lb/>
卒乙酉以其世子伏連籌為秦河二州刺史<hi>齊考異曰  書作世</hi>
<hi>子休留成今從魏書</hi>遣振武將軍丘冠先拜授且弔之伏連籌逼<lb/>
冠先使拜冠先不從伏連籌推冠先墜崖而死<hi>冠古玩翻推吐</hi>
<hi>雷翻</hi>上厚賜其子雄敕以䘮委絶域不可復尋<hi>復扶又翻</hi>仕進<lb/>
無嫌　荆州刺使巴東王子響有勇力善騎射好武事<lb/>
自選帶仗左右六十人皆有膽幹<hi>騎竒寄翻好呼到翻帶仗左右使之帶器</hi>
<pb n="KR2b0007_WYG_137-2b"/>
<hi>仗而衛左右因名</hi>至鎮數於内齋以牛酒犒之<hi>數所角翻犒苦到翻</hi>又私<lb/>
作錦袍絳襖欲以餉蠻交易器仗<hi>襖烏浩翻</hi>長史髙平劉寅<lb/>
司馬安定席恭穆連名密啓上敕精檢<hi>言精加檢校也</hi>子響聞<lb/>
臺使至不見敇<hi>使疏吏翻</hi>召寅恭穆及諮議參軍江悆<hi>悆羊茹翻</hi>
典籖吳修之魏景淵等詰之寅等祕而不言修之曰既<lb/>
已降敇政應方便答塞景淵曰應先檢校<hi>修之言方便答塞欲為子</hi>
<hi>響道地也景淵言應先檢校欲依敕行之也塞悉則翻</hi>子響大怒執寅等八人於<lb/>
後堂殺之具以啓聞上欲赦江悆聞皆已死怒壬辰以<lb/>
<pb n="KR2b0007_WYG_137-3a"/>
隨王子隆為荆州刺史上欲遣淮南太守戴僧静將兵<lb/>
討子響<hi>將即亮翻</hi>僧静面啓曰巴東王年少長史執之太急<lb/>
忿不思難故耳<hi>少詩沼翻難乃旦翻</hi>天子兒過誤殺人有何大罪<lb/>
官忽遣軍西上<hi>上時掌翻</hi>人情惶懼無所不至僧静不敢奉<lb/>
敇上不答而心善之<hi>不答而心善其言葢天性所在而未敢撓國法也</hi>乃遣衛<lb/>
尉胡諧之游擊將軍尹略中書舍人茹法亮帥齋仗數<lb/>
百人詣江陵檢捕羣小<hi>齋仗天子齋内精㐲手也茹音如帥讀曰率</hi>敇之曰<lb/>
子響若束手自歸可全其命以平南内史張欣泰為諧<lb/>
<pb n="KR2b0007_WYG_137-3b"/>
之副<hi>按齊書張欣泰傳時為南平内史當作南平</hi>欣泰謂諧之曰今叚之行<lb/>
勝既無名負成竒恥彼凶狡相聚所以為其用者或利<lb/>
賞逼威無由自潰若頓軍夏口宣示禍福可不戰而擒<lb/>
也<hi>夏户雅翻</hi>諧之不從欣泰興世之子也<hi>張興世見一百三十一卷宋明帝泰</hi>
<hi>始二年</hi>諧之等至江津築城燕尾洲<hi>燕尾洲在江津戍西江水至此北合靈溪</hi>
<hi>水</hi>子響白服登城頻遣使與相聞曰天下豈有兒反身<lb/>
不作賊直是麤踈今便單舸還闕受殺人之罪<hi>使䟽吏翻舸古</hi>
<hi>我翻</hi>何築城見捉邪尹略獨答曰誰將汝反父人共語<hi>將引</hi>
<pb n="KR2b0007_WYG_137-4a"/>
<hi>也</hi>子響唯灑泣<hi>灑泣揮/涙也</hi>乃殺牛具酒饌餉臺軍<hi>饌雛戀翻又雛</hi>
<hi>晥翻</hi>略棄之江流子響呼茹法亮法亮疑畏不肯往又求<lb/>
見𫝊詔法亮亦不遣且執錄其使<hi>録收也使䟽吏翻</hi>子響怒遣<lb/>
所養勇士收集州府兵二千人從靈溪西渡子響自與<lb/>
百餘人操萬鈞弩宿江隄上明日府州兵與臺軍戰子<lb/>
響於隄上發弩射之臺軍大敗尹略死諧之等單艇逃<lb/>
去<hi>操七刀翻射而亦翻艇待鼎翻小船也</hi>上又遣丹陽尹蕭順之將兵繼<lb/>
至<hi>將即亮翻</hi>子響即日將白衣左右三十人乘舴艋沿流赴<lb/>
<pb n="KR2b0007_WYG_137-4b"/>
建康<hi>舴艋亦小船也舴陟格翻艋莫幸翻</hi>太子長懋素忌子響順之之𤼵<lb/>
建康也太子密諭順之使早為之所勿令得還子響見<lb/>
順之欲自申明順之不許於射堂縊殺之<hi>縊於賜翻又於計翻  考</hi>
<hi>異曰齊書曰子響部下恐懼各逃散子響乃白服出降詔賜死葢蕭子顯為順之諱耳今從南史  按順之梁</hi>
<hi>武帝之父蕭子顯者仕梁朝而作齊書故通鑑言其為順之諱</hi>子響臨死啓上曰臣罪<lb/>
踰山海分甘斧鉞<hi>分扶問翻</hi>敇遣諧之等至竟無宣㫖便建<lb/>
旗入津對城南㟁築城守臣累遣書信呼法亮乞白服<lb/>
相見法亮終不肯羣小怖懼<hi>怖普布翻</hi>遂致攻戰此臣之罪<lb/>
<pb n="KR2b0007_WYG_137-5a"/>
也臣此月二十五日束身投軍希還天闕停宅一月<hi>希望</hi>
<hi>也宅謂建康諸王宅也</hi>臣自取盡可使齊代無殺子之譏臣免逆<lb/>
父之謗既不遂心今便命盡臨啓哽塞知復何陳<hi>塞悉則翻</hi>
<hi>復扶又翻</hi>有司奏絶子響屬籍<hi>屬籍宗屬之籍也今謂之玉牒</hi>削爵土易姓<lb/>
蛸氏<hi>蛸相邀翻與蕭音相近</hi>諸所連坐别下考論<hi>謂子響之黨當連坐者别行下</hi>
<hi>考覈論定其罪也下户嫁翻</hi>久之上遊華林園見一猨透擲悲鳴問<lb/>
左右<hi>句斷</hi>曰猨子前日墜崕死上思子響因嗚咽流涕茹<lb/>
法亮頗為上所責怒蕭順之慙懼發疾而卒豫章王嶷<lb/>
<pb n="KR2b0007_WYG_137-5b"/>
表請收葬子響不許<hi>子響先嘗出繼嶷故以舊恩請收葬</hi>貶為魚復侯<hi>魚復</hi>
<hi>縣時屬巴東郡應劭曰復音腹</hi>子響之亂方鎮皆啓子響為逆兖州刺<lb/>
史垣榮祖曰此非所宜言正應云劉寅等孤負恩奬逼<lb/>
迫巴東使至於此上省之以榮祖為知言<hi>省悉景翻</hi>臺軍焚<lb/>
燒江陵府舎官曹文書一時蕩盡上以大司馬記室南<lb/>
陽樂藹屢為本州僚佐引見問以西事<hi>見賢遍翻</hi>藹應對詳<lb/>
敏上悅用為荆州治中敕付以修復府州事藹繕修廨<lb/>
舍數百區<hi>廨古隘翻</hi>頃之咸畢而役不及民荆部稱之　九<lb/>
<pb n="KR2b0007_WYG_137-6a"/>
月癸丑魏太皇太后馮氏殂髙祖勺飲不入口者五日<lb/>
<hi>勺音酌挹抒之器也周禮考工記梓人為飲器勺一升</hi>哀毀過禮中部曹華隂楊<lb/>
椿諫曰<hi>據北史楊椿𫝊時為中部法曹華户化翻</hi>陛下荷祖宗之業<hi>荷下可翻</hi>臨<lb/>
萬國之重豈可同匹夫之節以取僵仆<hi>僵居良翻</hi>羣下惶灼<lb/>
莫知所言<hi>惶恐也遽也灼熱也</hi>且聖人之禮毀不滅性<hi>孝經曰三日而食教</hi>
<hi>民無以死傷生毁不滅性此聖人之政也</hi>縱陛下欲自賢於萬代<hi>楊椿此語說出魏孝</hi>
<hi>文心事</hi>其若宗廟何帝感其言為之一進粥<hi>為于偽翻</hi>於是諸<lb/>
王公皆詣闕上表請時定兆域<hi>兆域謂葬地從先帝之兆</hi>及依漢魏<lb/>
<pb n="KR2b0007_WYG_137-6b"/>
故事并太皇太后終制既葬公除<hi>公除者以天下為公而除服也</hi>詔曰<lb/>
自遭禍罰慌惚如昨<hi>慌乎往翻惚音忽鄭𤣥曰慌惚思念益深之時也</hi>奉侍梓<lb/>
宫猶希髣髴<hi>事死如事生猶冀髣髴見之也</hi>山陵遷厝所未忍聞冬十<lb/>
月王公復上表固請<hi>復抉又翻</hi>詔曰山陵可依典册衰服之<lb/>
宜情所未忍<hi>謂未忍公除也衰讀與縗同倉回翻</hi>帝欲親至陵所戊辰詔<lb/>
諸常從之具悉可停之<hi>從才用翻</hi>其武衛之官防侍如法<hi>法常</hi>
<hi>法也不撤武衛備不虞也</hi>癸酉葬文明太皇太后于永固陵<hi>陵在方山不從</hi>
<hi>金陵之兆</hi>甲戌帝謁陵王公固請公除詔曰比當别叙在心<lb/>
<pb n="KR2b0007_WYG_137-7a"/>
<hi>比並也並當别叙在心之所欲言比毗至翻</hi>己卯又謁陵庚辰帝出至思賢<lb/>
門右<hi>據魏紀太和元年起朱明思賢門葢平城宫之南門也</hi>與羣臣相慰勞<hi>勞力到翻</hi>
太尉丕等進言曰臣等以老朽之年厯奉累聖國家舊<lb/>
事頗所知聞伏惟逺祖有大諱之日唯侍從梓宫者凶<lb/>
服<hi>從才用翻</hi>左右盡皆從吉四祖三宗因而無改<hi>四祖者高祖昭成帝</hi>
<hi>太祖道武帝世祖太武帝顯祖獻文帝三宗者太宗明元帝恭宗景穆帝髙宗文成帝</hi>陛下以至<lb/>
孝之性哀毁過禮伏聞所御三食不滿半溢<hi>禮䘮大記曰君之䘮</hi>
<hi>子食粥朝一溢米暮一溢米食之無筭注云二十兩為一溢於粟米之法為米一升二十四分升之一孔頴逹</hi>
<pb n="KR2b0007_WYG_137-7b"/>
<hi>曰案律厯志黄鍾之律其實一籥律厯志合籥為合則二十四銖合重兩十合為一升升重十兩二十兩則米</hi>
<hi>二升與此不同者但古秤有二法說左傳百二十斤為石則一斗十二斤為兩則一百九十二兩則一升為十</hi>
<hi>九兩有竒今一兩為二十四銖則二十兩為四百八十銖計十九兩有奇為一升則總有四百六十銖八參以</hi>
<hi>成四百八十銖唯有十九銖二參在是為米一升二十四分升之一此大略而言之陳言曰以紹興一升得漢</hi>
<hi>五升</hi>晝夜不釋絰帶<hi>䘮服麻在首腰皆曰絰首絰象緇布冠腰絰象大帶絰之言實也衰之言</hi>
<hi>摧也衰絰明中實摧痛也</hi>臣等叩心絶氣坐不安席願少抑至慕之<lb/>
情奉行先朝舊典<hi>朝直遥翻</hi>帝曰哀毁常事豈足闗言朝夕<lb/>
食粥粗可支任<hi>粗坐五翻任音壬勝也堪也</hi>諸公何足憂怖<hi>怖普布翻</hi>祖<lb/>
<pb n="KR2b0007_WYG_137-8a"/>
宗情專武略未修文教朕今仰禀聖訓庻習古道論時<lb/>
比事又與先世不同太尉等國老政之所寄於典記舊<lb/>
式或所未悉<hi>典記謂經典𫝊記也</hi>且可知朕大意其餘古今䘮禮<lb/>
朕且以所懐别問尚書游明根髙閭等公可聽之<hi>游明根髙</hi>
<hi>閭時以儒鳴故帝别與之言</hi>帝因謂明根等曰聖人制卒哭之禮授<lb/>
服之變皆奪情以漸<hi>禮親始死哭無時謂朝夕哭之外哀至則哭也既葬而虞既虞而卒</hi>
<hi>哭自此朝夕之間哀至不哭猶朝夕哭三年之䘮服斬衰期而小祥既祥而練再朞而大祥既祥而禫又三月</hi>
<hi>而除服卒子恤翻</hi>今則旬日之間言及即吉特成傷理對曰臣<lb/>
<pb n="KR2b0007_WYG_137-8b"/>
等伏尋金冊遺音<hi>葢以文明太后遺㫖書之金冊也</hi>踰月而葬葬而即<lb/>
吉故於下葬之初奏練除之事帝曰朕惟中代所以不<lb/>
遂三年之䘮葢由君上違世繼主初立君徳未流臣義<lb/>
不洽故身襲衮冕行即位之禮朕誠不徳在位過紀<hi>宋明</hi>
<hi>帝泰始七年魏孝文受禪至是十九年此言在位過紀葢以宋蒼梧王元徽四年顯祖方殂踰年改元太和至</hi>
<hi>是十四年故云在位過紀十二年為一紀過古禾翻</hi>足令億兆知有君矣於此之<lb/>
時而不遂哀慕之心使情禮俱失深可痛恨髙閭曰杜<lb/>
預晉之碩學論自古天子無有行三年之䘮者以為漢<lb/>
<pb n="KR2b0007_WYG_137-9a"/>
文之制闇與古合雖叔世所行事可承踵是以臣等慺<lb/>
慺干請<hi>慺洛侯翻慺慺敬謹貌</hi>帝曰竊尋金冊之㫖所以奪臣子<lb/>
之心令早即吉者慮廢絶政事故也羣公所請其志亦<lb/>
然朕今仰奉冊令俯順羣心不敢闇黙不言以荒庻政<lb/>
<hi>闇音隂</hi>唯欲衰麻廢吉禮<hi>衰吐回翻下衰絰除衰從衰同</hi>朔朢盡哀誠情<lb/>
在可許故専欲行之如杜預之論於孺慕之君諒闇之<lb/>
主葢亦誣矣<hi>孺慕如孺子之慕父母也</hi>秘書丞李彪曰<hi>曹操為魏王置秘書令丞</hi>
漢明徳馬后保養章帝母子之道無可閒然<hi>閒古莧翻</hi>及后<lb/>
<pb n="KR2b0007_WYG_137-9b"/>
之崩葬不淹旬尋已從吉<hi>漢章帝建初四年六月癸丑明徳皇后崩七月壬戌葬史</hi>
<hi>不書公除之日此言葬不淹旬尋已從吉以漢文三十六日釋服之制推之也</hi>然漢章不受譏<lb/>
明徳不損名願陛下遵金冊遺令割哀從議帝曰朕所<lb/>
以眷戀衰絰不從所議者實情不能忍豈徒苟免嗤嫌<lb/>
而已哉<hi>衰倉回翻嗤充之翻</hi>今奉終儉素一已仰遵遺冊但痛慕<lb/>
之心事繫於予庻聖靈不奪至願耳髙閭曰陛下既不<lb/>
除服於上臣等獨除服於下則為臣之道不足又親䘖<lb/>
衰麻復聽朝政<hi>復扶又翻朝直遥翻</hi>吉凶事雜臣竊為疑帝曰先<lb/>
<pb n="KR2b0007_WYG_137-10a"/>
后撫念羣下卿等哀慕猶不忍除奈何令朕獨忍之於<lb/>
至親乎今朕逼於遺冊唯望至朞雖不盡禮藴結差申<lb/>
羣臣各以親疎貴賤逺近為除服之差庶幾稍近於古<lb/>
易行於今高閭曰昔王孫裸葬士安去棺其子皆從而<lb/>
不違<hi>近其靳翻易以䜴翻去羌吕翻漢武帝時楊王孫家累千金厚自奉養生無所不致及病且終先令</hi>
<hi>其子曰吾欲臝葬以反吾真必無易吾志則為布囊盛尸入地七尺既下從足引脱其囊以身親土其子不忍</hi>
<hi>往問其友人祁侯祁侯與之辨難往復而王孫終守其說祁侯曰善遂臝葬晉人皇甫謐字士安著論曰生不</hi>
<hi>能保七尺之軀死何故隔一棺之土然則衣衾所以穢身棺槨所以隔真吾氣絶之後便即時服幅巾故衣以</hi>
<pb n="KR2b0007_WYG_137-10b"/>
<hi>籧篨裹尸擇不毛之土穿阮下尸籧篨之外便以親土若不如此則寃悲没世其子從之</hi>今親奉遺<lb/>
令而有所不從臣等所以頻煩干奏李彪曰三年不改<lb/>
其父之道可謂大孝<hi>引論語孔子之言</hi>今不遵冊令恐涉改道<lb/>
之嫌帝曰王孫士安皆誨子以儉及其遵也豈異今日<lb/>
改父之道殆與此殊縱有所涉丼受後代之譏未忍今<lb/>
日之請羣臣又言春秋烝甞事難廢闕<hi>禮曰䘮三年不祭言帝若行三</hi>
<hi>年之䘮則宗廟之祭將至廢闕也</hi>帝曰自先朝以來恒有司行事<hi>朝直遥翻</hi>
<hi>恒户登翻</hi>朕頼䝉慈訓常親致敬今昊天降罸人神䘮恃<hi>詩曰</hi>
<pb n="KR2b0007_WYG_137-11a"/>
<hi>無母何恃䘮息浪翻</hi>頼宗廟之靈亦輟歆祀<hi>頼蜀本作想當從之否則頼字衍歆尹今</hi>
<hi>翻</hi>脫行饗薦恐乖𠖇㫖羣臣又言古者葬而即吉不必<lb/>
終禮此乃二漢所以經綸治道魏晉所以綱理庶政也<lb/>
<hi>治直吏翻下同</hi>帝曰既葬即吉葢季俗多亂權宜救世耳二漢<lb/>
之盛魏晉之興豈由簡畧䘮禮遺忘仁孝哉平日之時<lb/>
公卿每稱當今四海晏然禮樂日新可以參美唐虞比<lb/>
盛夏商<hi>夏户雅翻</hi>及至今日即欲苦奪朕志使不踰於魏晉<lb/>
如此之意未解所由<hi>解户買翻曉也</hi>李彪曰今雖治化清晏然<lb/>
<pb n="KR2b0007_WYG_137-11b"/>
江南有未賓之吳漠北有不臣之虜是以臣等猶懐不<lb/>
虞之慮<hi>虞防也</hi>帝曰魯公帶絰從戎<hi>據史記武王崩成王㓜管蔡反淮夷徐戎</hi>
<hi>亦並興魯公伯禽征之時有武王之䘮故帶絰從戎也</hi>晉侯墨衰敗敵<hi>春秋時晉文公卒未</hi>
<hi>葬襄公墨衰絰以敗秦師于殽衰倉回翻敗補邁翻</hi>固聖賢所許如有不虞雖越<lb/>
紼無嫌<hi>鄭𤣥曰越猶躐也紼輴車索孔穎逹曰未葬之前屬紼於輴以備火災今既祭天地社稷湏越</hi>
<hi>躐此紼而徃祭故云越紼紼音弗輴勑倫翻索悉各翻</hi>而况衰麻乎豈可於晏安<lb/>
之辰豫念軍旅之事以廢䘮紀哉古人亦有稱王者除<lb/>
衰而諒闇終䘮者<hi>闇音隂</hi>若不許朕衰服則當除衰拱黙<lb/>
<pb n="KR2b0007_WYG_137-12a"/>
委政冢宰二事之中唯公卿所擇游明根曰淵黙不言<lb/>
則大政將曠仰順聖心請從衰服太尉丕曰臣與尉元<lb/>
厯事五帝<hi>明元太武文成獻文并孝文為五帝尉紆勿翻</hi>魏家故事尤諱之後<lb/>
三月<hi>尤諱猶云大諱也尤甚也死者人之所甚諱也</hi>必迎神於西禳惡於北具<lb/>
行吉禮<hi>此魏初所用夷禮也禳如羊翻</hi>自皇始以來未之或改<hi>皇始道武帝年</hi>
<hi>號</hi>帝曰若能以道事神不迎自至茍失仁義雖迎不來<lb/>
此乃平日所不當行<hi>言不當用夷禮</hi>况居䘮乎朕在不言之地<lb/>
<hi>謂居䘮諒隂三年不言也</hi>不應如此喋喋<hi>喋徒協翻喋喋多言也便語也</hi>但公卿執<lb/>
<pb n="KR2b0007_WYG_137-12b"/>
奪朕情遂成往復追用悲絶遂號慟羣官亦哭而辭出<lb/>
<hi>號戸高翻</hi>初太后忌帝英敏恐不利於己欲廢之盛寒閉於<lb/>
空室絶其食三日召咸陽王禧將立之太尉東陽王丕<lb/>
尚書右僕射穆泰尚書李冲固諌乃止帝初無憾意唯<lb/>
深徳丕等泰崇之𤣥孫也<hi>穆崇魏開國功臣</hi>又有宦者譖帝於<lb/>
太后太后杖帝數十帝黙然受之不自申理及太后殂<lb/>
亦不復追問<hi>不復追問譖者為誰復扶又翻</hi>甲申魏主謁永固陵辛夘<lb/>
詔曰羣官以萬機事重屢求聽政但哀慕纒綿未堪自<lb/>
<pb n="KR2b0007_WYG_137-13a"/>
力近侍先掌機衡者皆謀猷所寄且可委之如有疑事<lb/>
當時與論决　交州刺史清河房法乗專好讀書常屬<lb/>
疾不治事<hi>好呼到翻屬之欲翻屬托也屬疾猶言託疾也治直之翻</hi>由是長史伏登<lb/>
之得擅權改易將吏不令法乘知<hi>將直亮翻下同</hi>錄事房季文<lb/>
白之法乗大怒繫登之於獄十餘日登之厚賂法乗妹<lb/>
夫崔景叔得出因將部曲襲州<hi>襲州治也</hi>執法乗謂之曰使<lb/>
君既有疾不宜煩勞囚之别室法乗無事復就登之求<lb/>
書讀之<hi>復扶又翻</hi>登之曰使君静處<hi>處昌呂翻</hi>猶恐動疾豈可看<lb/>
<pb n="KR2b0007_WYG_137-13b"/>
書遂不與乃啓法乗心疾動不任視事<hi>任音壬</hi>十一月乙<lb/>
卯以登之為交州刺史法乗還至嶺而卒<hi>嶺即大庾嶺也史言徒讀</hi>
<hi>書而無政事者不足以當方任</hi>　十二月己卯立皇子子建為湘東王<lb/>
初太祖以南方錢少更欲鑄錢建元末奉朝請孔顗上<lb/>
言<hi>少詩沼翻朝直遥翻顗魚豈翻史考異曰齊紀作孔覬今從齊書南</hi>以為食貨相通<lb/>
理勢自然李悝云糴甚貴傷民甚賤傷農甚賤甚貴其<lb/>
傷一也<hi>李悝魏文侯之師韋昭曰民謂士工商悝苦回翻</hi>三吳國之闗奥比嵗<lb/>
時被水<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>而糴不貴<hi>比毗至翻被皮義翻</hi>是天下錢少非穀賤此<lb/>
<pb n="KR2b0007_WYG_137-14a"/>
不可不察也鑄錢之弊在輕重屢變重錢患難用而難<lb/>
用為累輕<hi>累力瑞翻</hi>輕錢弊盜鑄而盜鑄為禍深民所以盜<lb/>
鑄嚴法不能禁者由上鑄錢惜銅愛工也惜銅愛工者<lb/>
意謂錢為無用之器以通交易務欲令質輕而數多使<lb/>
省工而易成<hi>易以䜴翻</hi>不詳慮其為患也夫民之趨利如水<lb/>
走下<hi>用漢晁錯之言趨讀曰趣走音奏</hi>今開其利端從以重刑是導其<lb/>
為非而陷之於死豈為政歟漢興鑄輕錢民巧偽者多<lb/>
至元狩中始懲其弊乃鑄五銖錢周郭其上下令不可<lb/>
<pb n="KR2b0007_WYG_137-14b"/>
磨取鋊<hi>漢初行半兩錢及莢錢一面有文一面漫民盜磨其漫面取其鋊以更鑄作錢元狩鑄五銖文</hi>
<hi>漫兩面皆周匝為郭令不得磨取鋊鋊音谷銅屑也</hi>而計其費不能相償私鑄益<lb/>
少此不惜銅不愛工之效也<hi>少詩沼翻</hi>王者不患無銅乏工<lb/>
每令民不能競則盜鑄絶矣宋文帝鑄四銖至景和錢<lb/>
益輕雖有周郭而鎔冶不精於是盜鑄紛紜而起不可<lb/>
復禁此惜銅愛工之驗也<hi>復扶又翻</hi>凡鑄錢與其不衷寜重<lb/>
無輕<hi>不衷者不得輕重之中也</hi>自漢鑄五銖至宋文帝厯五百餘年<lb/>
制度世有廢興而不變五銖者明其輕重可法得貨之<lb/>
<pb n="KR2b0007_WYG_137-15a"/>
宜故也案今錢文率皆五銖異錢時有耳<hi>異錢謂其文非五銖者</hi>
自文帝鑄四銖又不禁民翦鑿為禍既博鍾弊于今豈<lb/>
不悲哉<hi>鍾聚也</hi>晉氏不鑄錢後經冦戎水火耗散沈鑠<hi>沈持</hi>
<hi>林翻鑠書藥翻</hi>所失嵗多譬猶磨礲砥礪不見其損有時而盡<lb/>
<hi>引漢枚乘之言</hi>天下錢何得不竭錢竭則士農工商皆䘮其業<lb/>
<hi>䘮息浪翻</hi>民何以自存愚以為宜如舊制大興鎔鑄錢重五<lb/>
銖一依漢法若官鑄者已布於民便嚴斷剪鑿<hi>斷音短禁截也</hi>
輕小破缺無周郭者悉不得行官錢細小者稱合銖兩<lb/>
<pb n="KR2b0007_WYG_137-15b"/>
<hi>稱尺證翻合音閤合少為多也</hi>銷以為大利貧良之民塞姦巧之路錢<lb/>
貨既均逺近若一百姓樂業市道無爭衣食滋殖矣<hi>塞悉</hi>
<hi>則翻樂音洛</hi>太祖然之使諸州郡大市銅炭會晏駕事寢是<lb/>
嵗益州行事劉悛上言<hi>悛士倫翻又丑緣翻</hi>䝉山下有嚴道銅山<lb/>
舊鑄錢處可以經略<hi>䝉山在今雅州嚴道縣南十里此即漢鄧通鑄錢舊處</hi>上從<lb/>
之遣使入蜀鑄錢<hi>使疏吏翻</hi>頃之以功費多而止　自太祖<lb/>
治黄籍至上謫巧者戍緣淮各十年百姓怨望<hi>事見上卷四年</hi>
<hi>至上謂至武帝時治直之翻下同</hi>乃下詔自宋昇明以前皆聽復注<hi>聽復</hi>
<pb n="KR2b0007_WYG_137-16a"/>
<hi>注籍也</hi>其有謫役邊疆各許還本此後有犯嚴加翦治<lb/>
長沙威王晃卒<hi>謚法勇以果毅曰威</hi>　吏部尚書王晏陳疾自解<lb/>
上欲以西昌侯鸞代晏領選手敕問之晏啓曰鸞清幹<lb/>
有餘然不諳百氏<hi>百氏百家氏族也自魏晉以來率以門地用人選須絹翻諳烏含翻</hi>恐<lb/>
不可居此職上乃止　以百濟王牟大為鎮東大將軍<lb/>
百濟王　髙車阿伏至羅及窮竒遣使如魏請為天子<lb/>
討除蠕蠕<hi>使䟽吏翻為于偽翻蠕人兖翻</hi>魏主賜以繡袴褶及雜絲百<lb/>
匹<hi>褶音習</hi>
<pb n="KR2b0007_WYG_137-16b"/>
九年春正月辛丑上祀南郊　丁卯魏主始聽政於皇<lb/>
信東室<hi>自居馮太后之䘮至是始聽政皇信東室葢皇信堂之東室也</hi>　詔太廟四時<lb/>
之祭薦宣皇帝起麪餅鴨<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>
                    <hi>起麪餅今北人能為之其餅浮軟以卷肉噉之亦謂</hi>
<hi>之卷餅程大昌曰起麪餅入教麪中令鬆鬆然也教俗書作酵麪莫甸翻孟詵曰<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>音郝肉羮也</hi>孝皇<lb/>
后筍鴨卵高皇帝肉膾葅羮昭皇后茗粣炙魚<hi>茗茶也本草曰</hi>
<hi>茗苦茶郭璞曰早採者為茶晩採者為茗粣類篇云色責翻糝也又側革翻粽也南史虞悰作扁米粣葢即今</hi>
<hi>之饊子是也可以供茶炙之石翻</hi>皆所嗜也上夢太祖謂已宋氏諸帝<lb/>
常在太廟從我求食可别為吾致祠<hi>為于偽翻</hi>乃命豫章王<lb/>
<pb n="KR2b0007_WYG_137-17a"/>
妃庾氏四時祠二帝二后於清溪故宅<hi>杜佑曰蕭齊之世有清溪宫後</hi>
<hi>改為華林苑據卞彬𫝊清溪在臺城東宫又在清溪之東建康志曰吳大帝鑿通城北塹以洩𤣥武湖水𤼵源</hi>
<hi>於鍾山接於秦淮謂之清溪</hi>牲牢服章皆用家人禮<lb/>
　臣光曰昔屈到嗜芰屈建去之以為不可以私欲干<lb/>
　國之典<hi>屈九勿翻芰竒寄翻菱也去羌呂翻屈建屈到子也國語屈到嗜芰有疾召宗老而屬之</hi>
　<hi>曰祭我必以芰及祥宗老將薦芰屈建命去之曰祭典有之國君有牛享大夫有羊饋士有豚犬之奠庻</hi>
　<hi>人有魚炙之薦籩豆脯醢則上下共之不羞珍異不陳庶侈夫子不以其私欲干國之典遂不用</hi>况<lb/>
　子為天子而以庶人之禮祭其父違禮甚矣衛成公<lb/>
<pb n="KR2b0007_WYG_137-17b"/>
　欲祀相寗武子猶非之<hi>左傳僖三十一年狄圍衛衛遷于帝丘衛成公夢康叔謂</hi>
　<hi>己曰相奪予享公命祀相寗武子不可曰鬼神非其族類不歆其祀杞鄫何事相之不享於此久矣非衛</hi>
　<hi>之罪也不可以間成王周公之命祀請改祀命相息亮翻</hi>而况降祀祖考於私室<lb/>
　使庶婦尸之乎<hi>豫章王嶷與帝同母帝為嫡故通鑑以嶷妃為庶婦尸主也</hi>
初魏主召吐谷渾王伏連籌入朝伏連籌辭疾不至輒<lb/>
修洮陽泥和二城置戌兵焉<hi>後周武帝逐吐谷渾置洮陽郡唐洮州及臨潭縣所</hi>
<hi>治即洮陽城也泥和即水經注所謂迷和城洮水逕其南又在洮陽城東宋白曰洮州臨洮郡郡城本名洮陽</hi>
<hi>在洮水之北乃吐谷渾所築南臨洮水極峻險今謂之洪和城吐從暾入聲谷音浴洮音七刀翻</hi>二月<lb/>
<pb n="KR2b0007_WYG_137-18a"/>
乙亥魏枹罕鎮將長孫百年請擊二戍<hi>魏枹罕鎮將帶河州刺史枹音</hi>
<hi>膚將音即兩翻長音知兩翻</hi>魏主許之　散騎常侍裴昭明散騎侍<lb/>
郎謝竣如魏弔<hi>散音悉亶翻騎音竒寄翻竣音七倫翻又丑緣翻</hi>欲以朝服行<lb/>
事<hi>朝音直遥翻下同</hi>魏主客曰弔有常禮何得以朱衣入凶庭<lb/>
昭眀等曰受命本朝不敢輒易往返數四昭眀等固執<lb/>
不可魏主命尚書李冲選學識之士與之言冲奏遣著<lb/>
作郎上谷成淹昭明等曰魏朝不聽使者朝服出何典<lb/>
禮淹曰吉凶不相厭<hi>厭於葉翻</hi>羔裘𤣥冠不以弔<hi>論語記孔子容止有</hi>
<pb n="KR2b0007_WYG_137-18b"/>
<hi>是言</hi>此童稚所知也<hi>稚直利翻</hi>昔季孫如晉求遭䘮之禮以行<lb/>
<hi>左傳文六年季文子將聘於晉使求遭䘮之禮以行其人曰將焉用之文子曰備豫不虞古之善教也求而無</hi>
<hi>之實難過求何害</hi>今卿自江南遠來弔魏方問出何典禮行人<lb/>
得失何其逺哉昭明曰二國之禮應相凖望<hi>凖揆平之物又其義</hi>
<hi>擬也倣也對看為望月有弦望後漢律厯志分天之中相與為衡謂之望謂月望日月正相對其平如衡凖望</hi>
<hi>之言義取諸此</hi>齊髙皇帝之䘮魏遣李彪來弔初不素服齊朝<lb/>
亦不以為疑<hi>帝即位之初魏遣彪來聘非弔也昭明欲以是抗止淹耳</hi>何至今日獨<lb/>
見要逼<hi>要讀曰邀</hi>淹曰齊不能行亮隂之禮踰月即吉彪奉<lb/>
<pb n="KR2b0007_WYG_137-19a"/>
使之日齊之君臣鳴玉盈庭貂璫曜目<hi>漢制侍中常侍之冠加黄金璫</hi>
<hi>貂尾以飾之晉宋以後王公皆冠貂蟬使疏吏翻</hi>彪不得主人之命敢獨以素<lb/>
服厠其間乎皇帝仁孝侔於有虞執親之䘮居廬食粥<lb/>
豈得以此方彼乎昭明曰三王不同禮孰能知其得失<lb/>
淹曰然則虞舜髙宗皆非邪昭明竣相顧而笑曰非孝<lb/>
者無親<hi>孝經之言</hi>何可當也乃曰使人之來唯齎袴褶此既<lb/>
戎服不可以弔<hi>晉志曰袴褶之制未詳所起近世凡車駕親戎中外戒嚴服之服無定色使疏</hi>
<hi>吏翻褶音習</hi>唯主人裁其弔服然違本朝之命返必獲罪淹<lb/>
<pb n="KR2b0007_WYG_137-19b"/>
曰使彼有君子卿將命得宜且有厚賞若無君子卿出<lb/>
而光國得罪何傷自當有良史書之乃以衣幍給昭明<lb/>
等<hi>幍苦洽翻</hi>使服以致命己丑引昭明等入見文武皆哭盡<lb/>
哀魏主嘉淹之敏遷侍郎<hi>淹考異曰揚松圿談藪作朱  又云自著作郎遷著佐郎</hi>
<hi>今從魏書</hi>賜絹百匹昭明駰之子也<hi>裴駰松之之子注史記行于世駰音因</hi>
始興簡王鑑卒　三月甲辰魏主謁永固陵夏四月癸<lb/>
亥朔設薦於太和廟<hi>太和廟據北史作太和殿水經注太和殿在太極殿東堂之東魏書</hi>
<hi>帝紀太和元年起太和安昌二殿</hi>魏主始進蔬食追感哀哭終日不飯<lb/>
<pb n="KR2b0007_WYG_137-20a"/>
侍中馮誕等諫經宿乃飯甲子罷朝夕哭<hi>葢亦不能及朞矣飯扶晩</hi>
<hi>翻</hi>乙五復謁永固陵<hi>復扶又翻</hi>魏自正月不雨至于癸酉有<lb/>
司請祈百神帝曰成湯遭旱以至誠致雨<hi>謂湯以六事自責也</hi>固<lb/>
不在曲禱山川今普天䘮恃<hi>䘮息浪翻</hi>幽顯同哀何宜四氣<lb/>
未周<hi>謂一朞而四時之氣始周</hi>遽行祀事唯當責躬以待天譴<hi>譴去戰翻</hi>
　甲戌魏員外散騎常侍李彪等來聘為之置燕設樂<lb/>
<hi>為于偽翻</hi>彪辭樂且曰主上孝思罔極興墜正失<hi>言行䘮禮興百王之</hi>
<hi>墜典而正其失也</hi>去三月晦朝臣始除衰絰猶以素服從事<hi>朝直</hi>
<pb n="KR2b0007_WYG_137-20b"/>
<hi>遥翻衰吐回翻</hi>是以使臣不敢承奏樂之賜朝廷從之彪凡六<lb/>
奉使<hi>據魏紀上即位之初年至三年彪凡四來聘是年再聘通前凡六使疏吏翻</hi>上甚重之<lb/>
將還上親送至琅邪城命羣臣賦詩以寵之<hi>左傳晉趙武自宋還</hi>
<hi>過鄭鄭伯享之于垂隴七穆皆從趙孟曰七子從君以寵武也請皆賦詩以卒君貺</hi>　己卯魏作<lb/>
明堂改營太廟　五月己亥魏主更定律令於東明觀<lb/>
<hi>魏主太和四年起東明觀觀古玩翻更工行翻</hi>親决疑獄命李冲議定輕重潤<lb/>
色辭㫖帝執筆書之李冲忠勤明斷加以慎密為帝所<lb/>
委情義無間<hi>斷丁亂翻</hi>舊臣貴戚莫不心服中外推之　乙<lb/>
<pb n="KR2b0007_WYG_137-21a"/>
卯魏長孫百年攻洮陽泥和二戌克之俘三千餘人<lb/>
丙辰魏初造五輅<hi>五輅玉金象革木也</hi>　六月甲戌以尚書左僕<lb/>
射王奐為雍州刺史<hi>為後誅奐張本雍於用翻</hi>　丁未魏濟隂王欝<lb/>
以貪殘賜死<hi>濟子禮翻</hi>　秋閏七月乙丑魏主謁永固陵<lb/>
己卯魏主詔曰烈祖有創業之功世祖有開拓之徳宜<lb/>
為祖宗百世不遷平文之功少於昭成而廟號太祖<hi>道武</hi>
<hi>帝天興初追尊平文帝為太祖少詩沼翻</hi>道武之功高於平文而廟號烈祖<lb/>
<hi>明元帝追尊道武帝為烈祖</hi>於義未允朕今奉尊烈祖為太祖以世<lb/>
<pb n="KR2b0007_WYG_137-21b"/>
祖顯祖為二祧<hi>鄭𤣥曰廟之為言貌也宗廟者先祖之象貌也祧之言超也超上去意也</hi>餘<lb/>
皆以次而遷八月壬辰又詔議養老及禋于六宗之禮<lb/>
<hi>尚書禋于六宗而諸儒互說不同王莽以易六子遂立六宗祠王肅亦以為易六子摯虞以為月令孟冬天子</hi>
<hi>祈來年于天宗天宗六宗之神也劉邵以為萬物負隂而抱陽冲氣以為和六宗者太極冲和之氣為六氣之</hi>
<hi>宗者也虞書謂之六宗周書謂之天宗孔頴逹曰王肅六宗之說用家語之文以四時也寒暑也日也月也水</hi>
<hi>旱也為六宗孔注尚書同之伏生與馬融以天地四時為六宗劉歆孔晁以乹坤之子六為六宗賈逵以為天</hi>
<hi>宗三日月星也地宗三河海岱也今尚書歐陽夏侯說六宗者上及天下及地旁及四方中央恍惚助隂陽變</hi>
<hi>化有益於人者也古尚書說天宗日月北辰岱河海也日月為隂陽宗北辰為星宗河為水宗岱為山宗海為</hi>
<pb n="KR2b0007_WYG_137-22a"/>
<hi>澤宗鄭𤣥以星也辰也司中也司命也風師也而師也為六宗虞喜别論曰地有五色太社象之總五為一則</hi>
<hi>成六六為地數推校經𫝊别無他祭也劉昭以為此說近得其實張髦曰父祖之廟六宗即三昭三穆也魏文</hi>
<hi>帝以天皇大帝五帝為六宗杜佑取之鄭氏曰禋之言烟周人尚臭烟氣之臭聞者</hi>先是魏常以<lb/>
正月吉日於朝廷設幕中置松柏樹設五帝座而祠之<lb/>
<hi>先悉薦翻</hi>又有探䇿之祭帝皆以為非禮罷之戊戌移道壇<lb/>
於桑乾之隂改曰崇虛寺<hi>此即冦謙之道壇也探吐南翻乾音干</hi>乙巳帝<lb/>
引見羣臣<hi>見賢遍翻</hi>問以禘祫王鄭之義是非安在<hi>曰考異  禮志</hi>
<hi>作太和十三年五月壬戌今從本紀</hi>尚書游明根等從鄭中書監高閭等<lb/>
<pb n="KR2b0007_WYG_137-22b"/>
從王詔圜丘宗廟皆有禘名從鄭禘祫并為一祭從王<lb/>
著之於令<hi>記大𫝊曰禮不王不禘王者禘其祖之所自出以其祖配之鄭氏注曰凡大祭曰禘大祭</hi>
<hi>其先祖所由生謂郊祀天也王者之先皆感太微五帝之精以生皆用正嵗之正月郊祭之又祭法言虞夏殷</hi>
<hi>周禘郊祖宗之法鄭注云禘郊祖宗謂祭祀以配食也此禘謂祭昊天於圜丘也孔頴逹曰王肅論引賈逵說</hi>
<hi>告禘于莊公禘者遞也審諦昭穆遷主遞位孫居王父之處又引禘于太廟逸禮昭尸穆尸其祝辭總稱孝子</hi>
<hi>孝孫則是父子並列逸禮又云皆升合於太祖所以劉歆賈逵鄭衆馬融等皆以為然鄭不從者以公羊傳為</hi>
<hi>正逸禮不可用也左氏說及杜元覬皆以為禘三年一大祭在太祖之廟𫝊無祫文然則祫即禘也取其序昭</hi>
<hi>穆謂之禘取其合集羣祖謂之祫杜佑通典孝文帝太和十三年詔鄭𤣥云天子祭員丘曰禘宗廟大祭亦曰</hi>
<pb n="KR2b0007_WYG_137-23a"/>
<hi>禘三年一祫五年一禘祫則毁廟羣廟之主於太祖廟合而祭之禘則增及百官配食者審諦而祭之魯禮三</hi>
<hi>年䘮畢而祫明年而禘員丘宗廟大祭俱稱禘祭有兩禘明也王肅又云天子諸侯皆禘於宗廟非祭天之祭</hi>
<hi>郊祀后稷不稱禘禘祫一名也合祭故稱祫禘而審諦之故稱禘非兩祭之名三年一祫五年一禘總而互舉</hi>
<hi>故稱五年再殷祭不言一禘一祫斷可知矣諸儒之說大略如是公卿可議其是非尚書游明根言曰鄭氏之</hi>
<hi>義禘者大祭之名大祭員丘謂之禘者審諦五精星辰也大祭宗廟謂之禘者審諦其昭穆百官也貟丘常合</hi>
<hi>不言祫宗廟時合故言祫斯則宗廟祫禘並行貟丘一禘而已宜於宗廟俱行禘祫之禮二禮異故名殊依禮</hi>
<hi>春祭特礿於嘗於烝則祫嘗祫烝不於三時皆行禘祫之禮中書監髙閭又言禘祭員丘與鄭義同者以為有</hi>
<hi>虞氏禘黄帝黄帝非虞在廟之帝不在廟非員丘而何又大𫝊云祖其所自出之祖又非在廟之文論語稱禘</hi>
<pb n="KR2b0007_WYG_137-23b"/>
<hi>自既灌以往據爾雅禘大祭也諸侯無禘禮惟夏祭稱禘又非宗廟之禘魯行天子之儀不敢專行員丘之禘</hi>
<hi>改殷之禘取其禘名於宗廟因先有祫遂生兩名其宗廟禘祫之祭據王氏之義祫而禘禘止於一時一時者</hi>
<hi>祭不欲數一嵗三禘為過數詔曰明根閭等據二家之義論禘祫詳矣至於事取折衷猶有未允閭以禘祫為</hi>
<hi>名義同王氏禘祭員丘事與鄭同無所間然明根以鄭氏等兩名兩祭並存並用理有未俱稱據二義一時禘</hi>
<hi>祫而闕二時之禘事有難從先王制禮内緣人子之情外協尊卑之序故天子七廟數盡則毁藏主於太祖之</hi>
<hi>廟三年而祫祭之世盡則毁以示有終之義三年而祫以申追逺之情禘祫既是一祭分而兩之事無所據毁</hi>
<hi>廟三年一祫又有不盡四時於禮為闕七廟四時常祭祫則三年一祭而又不究四時於情為蕳王以祫為一</hi>
<hi>祭於義為長鄭以員丘為禘與宗廟大祭同名義亦為當今互取鄭王二義禘祫并為一祭從王禘是祭員丘</hi>
<pb n="KR2b0007_WYG_137-24a"/>
<hi>大祭之名上下同用從鄭若以數則凟五年一禘改祫從禘五年一禘則四時盡禘以稱今情則旅天禮文先</hi>
<hi>禘而後時祭便即施行著之於令永為世法</hi>戊午又詔國家饗祀諸神凡一<lb/>
千二百餘處今欲减省羣祀務從簡約又詔明堂太廟<lb/>
配祭配享於斯備矣白登崞山雞鳴山廟唯遣有司行<lb/>
事<hi>明元帝永興四年立宣武廟于白登山嵗一祭無常月神瑞二年帝又立宣武廟于白登西宣武帝至泰</hi>
<hi>常五年始改謚道武水經注雞鳴山在廣寗郡下洛縣于延水北昔趙襄子殺代王於夏屋而并其土襄子之</hi>
<hi>姊代王夫人也遂磨笄自殺代人憐之為立祠因名為磨笄山每夜有野鷄羣鳴於祠屋上故亦名為鳴鷄山</hi>
<hi>文成帝保母常氏葬於是山别立寢廟太武帝保母竇氏葬崞山别立寢廟崞音郭</hi>馮宣王廟在<lb/>
<pb n="KR2b0007_WYG_137-24b"/>
長安宜敇雍州以時供祭<hi>馮宣王太后父朗也為秦雍二州刺史生后于長安後謚</hi>
<hi>文宣王因立廟長安雍於用翻</hi>又詔先有水火之神四十餘名及城北<lb/>
星神今圓丘之下既祭風伯雨師司中司命<hi>鄭衆曰風師箕也雨</hi>
<hi>師畢也司中三台三階也司命文昌宫星𤣥曰司中司命文昌第五第四星或曰中台上台也</hi>明堂祭<lb/>
門戸井竈中霤<hi>鄭氏曰中霤猶中室也古者複宂是以名室為霤音力又翻</hi>四十神<lb/>
悉可罷之甲寅詔曰近論朝日夕月<hi>三代之禮春朝朝日秋暮夕月朝直</hi>
<hi>遥翻</hi>皆欲以二分之日於東西郊行禮然月有餘閏行無<lb/>
常凖若一依分日或值月於東而行禮於西序情即理<lb/>
<pb n="KR2b0007_WYG_137-25a"/>
不可施行昔秘書監薛謂等以為朝日以朔夕月以朏<lb/>
<hi>日月所㑹謂之合朔月生明謂之朏月之三日也胐敷尾翻</hi>卿等意謂朔胐二分何<lb/>
者為是尚書游明根等請用朔朏從之丙辰魏有司上<lb/>
言求卜祥日<hi>此小祥也</hi>詔曰筮日求吉既乖敬事之志又違<lb/>
永慕之心今直用晦日九月丁丑夜帝宿於廟帥羣臣<lb/>
哭己<hi>巳畢也帥讀曰率</hi>帝易服縞冠革帶黑屨侍臣易服黑介<lb/>
幘<hi>隋志幘尊卑貴賤皆服之文者長耳謂之介幘武者短耳謂之平上幘各稱其冠而制之縞古老翻</hi>白<lb/>
絹單衣革帶烏履遂哭盡乙夜戊子晦帝易祭服縞冠<lb/>
<pb n="KR2b0007_WYG_137-25b"/>
素紕<hi>紕匹毗翻又必二翻冠飾也緣也</hi>白布深衣<hi>記曰古者深衣葢有制度以應規矩繩權</hi>
<hi>衡短毋見膚長毋被土續衽鉤邊要縫半下袼之高下可以運肘袂之長短反詘之及肘帶下毋厭髀上毋厭</hi>
<hi>脅當無骨者制十有二幅以應十二月袂圓以應規曲祫如矩以應方負繩及踝以應直下齊如權衡以應平</hi>
<hi>故聖人服之先王貴之</hi>麻繩履侍臣去幘易幍<hi>弁缺四隅謂之幍𫝊子曰幍先未有</hi>
<hi>岐荀文若巾觸樹成岐時人慕之因而弗改今通為慶弔之服白紗為之或單或袂去羌吕翻</hi>既祭出<lb/>
廟帝立哭久之乃還<hi>還從宣翻又如字下同</hi>　冬十月魏明堂太<lb/>
廟成　庚寅魏主謁永固陵毁瘠猶甚穆亮諫曰陛下<lb/>
祥練已闋號慕如始<hi>古者既祥而練闋古穴翻終也說文曰闋事已也號户刀翻如始言</hi>
<pb n="KR2b0007_WYG_137-26a"/>
<hi>如初有䘮</hi>王者為天地所子為萬民父母未有子過哀而父<lb/>
母不戚父母憂而子獨悅豫者也今和氣不應風旱為<lb/>
災願陛下襲輕服御常膳鑾輿時動咸秩百神<hi>秩者序而祭之</hi>
庻使天人交慶詔曰孝悌之至無所不通今飄風旱氣<lb/>
皆誠慕未濃幽顯無感也所言過哀之咎諒為未衷<hi>衷善</hi>
<hi>也正也適也</hi>十一月己未朔魏主禫於太和廟<hi>禫徒感翻除服之際也</hi>
衮冕以祭既而服黒介幘素紗深衣拜陵而還癸亥冬<lb/>
至魏主祀圜丘遂祀明堂還至太和廟乃入甲子臨太<lb/>
<pb n="KR2b0007_WYG_137-26b"/>
華殿服通天冠絳紗袍以饗羣臣<hi>劉昭曰通天冠高九寸正豎頂少邪乃直</hi>
<hi>下為鐵卷梁前有山展筩為述乘輿所常服也杜佑曰秦制通天冠其狀遺失漢因秦名制髙九寸正豎頂少</hi>
<hi>邪乃直下為鐵卷梁前有山展筩為述駮犀簮導乗輿所常服晉因漢制前加金博山述述即鷸也鷸知天雨</hi>
<hi>故冠像焉前有展筩宋因之又加黑介幘東昏侯改用玉簮導梁武帝因之復加冕於其上謂之平天冕隋因</hi>
<hi>之加金博山附蟬十二首施珠翠黒介幘玉簮導唐因之其纓改以翠緌</hi>樂縣而不作<hi>縣讀曰懸</hi>
丁卯服衮冕辭太和廟帥百官奉神主遷于新廟<hi>新作太廟</hi>
<hi>成故遷主新廟帥讀曰率</hi>　乙亥魏大定官品戊戌考諸牧守<hi>守式又翻</hi>
　魏假通直散騎常侍李彪等來聘　魏舊制羣臣季<lb/>
<pb n="KR2b0007_WYG_137-27a"/>
冬朝賀服袴褶行事謂之小嵗<hi>朝直遥翻褶音習</hi>丙戌詔罷之<lb/>
　十二月壬辰魏遷社於内城之西　魏以安定王休<lb/>
為太傅齊郡王簡為太保　髙麗王璉卒夀百餘嵗<hi>麗力</hi>
<hi>知翻</hi>魏主為之制素委貌布深衣<hi>為于偽翻委貌冠長七寸高四寸制如覆盃前</hi>
<hi>髙廣後卑銳所謂夏之母追殷之章甫者也本以皂絹為之今制素者以舉哀</hi>舉哀於東郊遣<lb/>
謁者僕射李安上策贈太傅諡曰康孫雲嗣立　乙酉<lb/>
魏主始迎春於東郊自是四時迎氣皆親之　初魏世<lb/>
祖克統萬及姑臧獲雅樂器服工人<hi>宋文帝元嘉四年魏克統萬十六年</hi>
<pb n="KR2b0007_WYG_137-27b"/>
<hi>克姑臧晉永嘉之亂太常樂工多避地河西夏克長安獲秦雅樂故二國有其器服工人</hi>並存之其<lb/>
後累朝無留意者<hi>朝直遥翻</hi>樂工浸盡音制多亡髙祖始命<lb/>
有司訪民間曉音律者議定雅樂當時無能知者然金<lb/>
石羽族之飾稍壯麗於往時矣辛亥詔簡置樂官使修<lb/>
其職又命中書監高閭參定　初晉張斐杜預共注律<lb/>
三十卷自泰始以來用之<hi>此晉泰始也</hi>律文簡約或一章之<lb/>
中兩家所處生殺頓異<hi>處昌呂翻</hi>臨時斟酌吏得為姦上留<lb/>
心法令詔獄官詳正舊注七年尚書刪定郎王植集定<lb/>
<pb n="KR2b0007_WYG_137-28a"/>
二注表奏之<hi>魏晉以來尚書諸曹無刪定郎此葢刪定律注而置官</hi>詔公卿八座<lb/>
參議考正竟陵王子良總其事衆議異同不能壹者制<lb/>
㫖平决是歳書成廷尉山隂孔稚珪上表以為律文雖<lb/>
定茍用失其平則法書徒明於袠裏<hi>袠與帙同</hi>寃䰟猶結於<lb/>
獄中竊尋古之名流多有法學今之士子莫肯為業縱<lb/>
有習者世議所輕將恐此書永淪走吏之手矣今若置<lb/>
律助教依五經例國子生有欲讀者策試高第即加擢<lb/>
用以補内外之官庶幾士流有所勸慕<hi>幾居希翻</hi>詔從其請<lb/>
<pb n="KR2b0007_WYG_137-28b"/>
事竟不行　初林邑王范陽邁世相承襲<hi>范陽邁見一百二十四卷</hi>
<hi>宋文帝元嘉二十三年</hi>夷人范當根純攻奪其國遣使獻金簟等<lb/>
物詔以當根純為都督緣海諸軍事林邑王<hi>為下范諸農攻當根</hi>
<hi>純張本使疏吏翻</hi>　魏冀州刺史咸陽王禧入朝<hi>朝直遥翻</hi>有司奏<lb/>
冀州民三千人稱禧清明有惠政請世胙冀州魏主詔<lb/>
曰利建雖古未必今宜<hi>易曰利建侯</hi>經野由君理非下請<hi>周禮</hi>
<hi>惟王建國辨方正位體國經野鄭𤣥注云經謂為之里數</hi>以禧為司州牧都督司豫<lb/>
等六州諸軍事　初魏文明太后寵任宦者略陽苻承<lb/>
<pb n="KR2b0007_WYG_137-29a"/>
祖官至侍中知都曹事<hi>知尚書都曹事也</hi>賜以不死之詔太后<lb/>
殂承祖坐贓應死魏主原之削職禁錮於家仍除悖義<lb/>
將軍封佞濁子<hi>悖蒲内翻</hi>月餘而卒承祖万用事親姻爭趨<lb/>
附以求利<hi>趨七喻翻</hi>其從母楊氏為姚氏婦<hi>從母即姨也從才用翻</hi>獨<lb/>
否常謂承祖之母曰姊雖有一時之榮不若妹有無憂<lb/>
之樂<hi>樂音洛</hi>姊與之衣服多不受彊與之<hi>彊其兩翻下彊使同</hi>則曰<lb/>
我夫家世貧美衣服使人不安不得已或受而埋之與<lb/>
之奴婢則曰我家無食不能飼也常著弊衣自執勞苦<lb/>
<pb n="KR2b0007_WYG_137-29b"/>
<hi>飼祥吏翻著則略翻</hi>承祖遣車迎之不肯起彊使人抱置車上則<lb/>
大哭曰爾欲殺我由是苻氏内外號為癡姨及承祖敗<lb/>
有司執其二姨至殿廷其一姨伏法帝見姚氏姨貧弊<lb/>
特赦之　李惠之誅也<hi>事見一百三十四卷宋順帝昇明二年</hi>思皇后之<lb/>
昆弟皆死<hi>魏孝文謚其母李貴人曰思皇后</hi>惠從弟鳳為安樂王長樂<lb/>
主簿長樂坐不軌誅<hi>事見一百三十五卷髙帝建元元年從才用翻樂皆音洛</hi>鳳亦<lb/>
坐死鳳子安祖等四人逃匿獲免遇赦乃出既而魏主<lb/>
訪舅氏存者得安祖等皆封侯加將軍既而引見謂曰<lb/>
<pb n="KR2b0007_WYG_137-30a"/>
卿之先世再獲罪於時<hi>先世謂惠及鳳見賢遍翻</hi>王者設官以待賢<lb/>
才由外戚而舉者季世之法也卿等既無異能且可還<lb/>
家自今外戚無能者視此後又例降爵為伯去其軍號<lb/>
<hi>軍號將軍之號也去羌呂翻</hi>時人皆以為帝待馮氏太厚待李氏太<lb/>
薄太常髙閭嘗以為言帝不聽及世宗尊寵外家乃以<lb/>
安祖弟興祖為中山太守追贈李恵開府儀同三司中<lb/>
山公諡曰莊<lb/>
十年春正月戊午朔魏主朝饗羣臣於太華殿懸而不<lb/>
<pb n="KR2b0007_WYG_137-30b"/>
樂　己未魏主宗祀顯祖於明堂以配上帝遂登靈臺<lb/>
以觀雲物降居青陽左个布政事<hi>鄭氏曰青陽左个大寢東堂北偏</hi>自<lb/>
是每朔依以為常　散騎常侍庾蓽等聘於魏魏主使<lb/>
侍郎成淹引蓽等於館南瞻望行禮<hi>祀明堂登靈臺之禮</hi>辛酉魏<lb/>
始以太祖配南郊魏主命羣臣議行次<hi>五行之次也</hi>中書監<lb/>
髙閭議以為帝王莫不以中原為正統不以世數為與<lb/>
奪善惡為是非故桀紂至虐不廢夏商之厯厲恵至昏<lb/>
無害周晉之錄晉承魏為金趙承晉為水燕承趙為木<lb/>
<pb n="KR2b0007_WYG_137-31a"/>
秦承燕為火秦之既亡魏乃稱制𤣥朔且魏之得姓出<lb/>
於軒轅<hi>魏書曰魏之先出自黄帝軒轅氏黄帝子昌意受封北國有大鮮卑山因以為號據史記以匈</hi>
<hi>奴為夏后氏苗裔葢有此理</hi>臣愚以為宜為土徳<hi>按魏書帝紀道武天興元年羣臣奏</hi>
<hi>國家承黄帝之後宜為土德高閭葢申前議耳</hi>祕書丞李彪著作郎崔光等議<lb/>
以為神元與晉武往來通好至於桓穆志輔晉室<hi>事並見晉</hi>
<hi>紀神元力㣲也桓帝猗㐌穆帝猗盧好呼到翻</hi>是則司馬祚終於郟鄏<hi>河南郡河南縣</hi>
<hi>周之王城即郟鄏也郟古洽翻鄏音辱</hi>而拓跋受命於雲代昔秦并天下<lb/>
漢猶比之共工卒繼周為火徳<hi>漢律歴志曰祭典曰共工氏覇九域言雖有水</hi>
<pb n="KR2b0007_WYG_137-31b"/>
<hi>徳在火木之間非其序也任智刑以彊故覇而不王秦以水徳在周漢木火之間周人遷其行序故易不載卒</hi>
<hi>子恤翻共讀曰恭</hi>况劉石苻氏地褊世促魏承其弊豈可捨晉<lb/>
而為土邪司空穆亮等皆請從彪等議壬戌詔承晉為<lb/>
水徳祖申臘辰<hi>等考異曰禮志太和十五年正月穆亮  言云云按帝紀十六年正月壬戌詔</hi>
<hi>定行次以水承金葢志誤以六為五耳</hi>　甲子魏罷租課<hi>租課李延壽魏紀作袒祼</hi>
魏宗室及功臣子孫封王者衆乙丑詔自非烈祖之胄<lb/>
餘王皆降為公公降為侯而品如舊蠻王桓誕亦降為<lb/>
公唯上黨王長孫觀以其祖有大功特不降<hi>長孫道生以功封上</hi>
<pb n="KR2b0007_WYG_137-32a"/>
<hi>黨王長知兩翻</hi>丹楊王劉昶封齊郡公加號宋王<hi>昶丑兩翻</hi>　魏舊<lb/>
制四時祭廟皆用中節丙子詔始用孟月擇日而祭<hi>自漢</hi>
<hi>以來宗廟成五祀四孟及臘是也魏初用中節夷禮也</hi>　以竟陵王子良領尚書<lb/>
令　魏主毁太華殿為太極殿戊子徙居永樂宫<hi>魏主太和</hi>
<hi>元年起永樂遊觀于平城之北苑樂音洛</hi>以尚書李冲領將作大匠與司空<lb/>
穆亮共營之　辛卯魏罷寒食饗<hi>舊𫝊冬至後一百五日為寒食初學記曰</hi>
<hi>周舉移書魏武明罸令陸翽鄴中記並云寒食斷火起於介子推然周禮司烜氏仲春以木鐸徇火禁於國中</hi>
<hi>注云為仲春將出火今寒食凖節氣是仲春之末清明是三月之初然則禁火並周制也魏先以寒食饗祖宗</hi>
<pb n="KR2b0007_WYG_137-32b"/>
<hi>今以其非禮罷之</hi>甲午魏主始朝日于東郊自是朝日夕月皆<lb/>
親之<hi>朝直遥翻</hi>丁酉詔祀堯於平陽舜於廣寗禹於安邑周<lb/>
公於洛陽<hi>皆因其故都而祀之皇甫謐曰舜所都或言蒲阪或言潘潘今上谷也廣寗縣本屬上谷</hi>
<hi>又據水經註潘當作瀵</hi>皆令牧守執事<hi>守式又翻</hi>其宣尼之廟祀於中<lb/>
書省丁未改謚宣尼曰文聖尼父帝親行拜祭魏舊制<lb/>
每歳祀天於西郊魏主與公卿從二千餘騎戎服遶壇<lb/>
謂之蹹壇<hi>騎竒寄翻蹹與踏同</hi>明日復戎服登壇致祀已又遶壇<lb/>
謂之遶天<hi>蕭子顯曰戎服遶壇魏主一周公卿七匝謂之蹹壇明日復戎服登壇祠天魏主遶三匝</hi>
<pb n="KR2b0007_WYG_137-33a"/>
<hi>公卿七匝謂之遶天復扶又翻</hi>三月癸酉詔盡省之　卒已魏以髙麗<lb/>
王雲為督遼海諸軍事遼東公髙句麗王詔雲遣其世<lb/>
子入朝<hi>句如字又音駒麗力智翻</hi>雲辭以疾遣其從叔升干隨使者<lb/>
詣平城<hi>從才用翻</hi>　夏四月丁亥朔魏班新律令大赦　辛<lb/>
丑豫章文獻王嶷卒<hi>嶷魚力翻</hi>贈假黄鉞都督中外諸軍事<lb/>
丞相䘮禮皆如漢東平獻王故事嶷性仁謹廉儉不以<lb/>
財賄為事齋庫失火<hi>齋庫齋内之庫</hi>燒荆州還資<hi>髙祖建元二年嶷自荆州</hi>
<hi>還為揚州</hi>評直三千餘萬<hi>評直論量其所直也</hi>主局各杖數十而已疾<lb/>
<pb n="KR2b0007_WYG_137-33b"/>
篤遺令諸子曰才有優劣位有通塞運有貧富此自然<lb/>
之理無足以相陵侮也<hi>葢欲諸子不以位埶相陵塞悉則翻</hi>上哀痛特甚<lb/>
久之語及嶷猶欷歔流涕<hi>欷音希又許氣翻<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>音虛</hi>嶷卒之日第庫<lb/>
無見錢<hi>見賢遍翻</hi>上敇月給嶷第錢百萬終上之世乃省<lb/>
五月己巳以竟陵王子良為揚州刺史　魏文明太后<lb/>
之䘮使人告于吐谷渾吐谷渾王伏連籌拜命不恭<hi>吐從</hi>
<hi>暾入聲谷音浴</hi>羣臣請討之魏主不許又請還其貢物帝曰貢<lb/>
物乃人臣之禮今而不受是棄絶之彼雖欲自新其路<lb/>
<pb n="KR2b0007_WYG_137-34a"/>
無由矣因命歸洮陽泥和之俘<hi>去年長孫百年所俘</hi>秋七月庚申<lb/>
吐谷渾遣其世子賀虜頭入朝于魏<hi>朝直遥翻下同渾考異曰魏吐谷</hi>
<hi>傳作賀魯頭今從帝紀</hi>詔以伏連籌為都督西垂諸軍事西海公<lb/>
吐谷渾王遣兼員外散騎常侍張禮使於吐谷渾伏連<lb/>
籌謂禮曰曩者宕昌常自稱名而見謂為大王今忽稱<lb/>
僕又拘執使人欲使偏師往問何如禮曰君與宕昌皆<lb/>
為魏藩比輙興兵攻之殊違臣節<hi>使疏吏翻宕徒浪翻比毗至翻</hi>離京<lb/>
師之日宰輔有言以為君能自知其過則藩業可保<hi>離力</hi>
<pb n="KR2b0007_WYG_137-34b"/>
<hi>智翻謂可保藩臣之業也</hi>若其不悛禍難將至矣<hi>悛丑緣翻難乃旦翻</hi>伏連籌<lb/>
黙然　甲戌魏遣兼員外散騎常侍廣平宋弁等來聘<lb/>
及還魏主問弁江南何如弁曰蕭氏父子無大功於天<lb/>
下既以逆取不能順守政令苛碎賦役繁重朝無股肱<lb/>
之臣野有愁怨之民其得没身幸矣非貽厥孫謀之道<lb/>
也　八月乙未魏以懐朔鎮將陽平王頥鎮北大將軍<lb/>
陸叡皆為都督督十二將步騎十萬分為三道以擊柔<lb/>
然<hi>鎮將二將即亮翻騎奇寄翻遣考異曰魏帝紀太和十一年八月壬申蠕蠕犯塞  平原王陸叡討之事</hi>
<pb n="KR2b0007_WYG_137-35a"/>
<hi>具蠕蠕𫝊十六年八月乙未詔陽平王頥左僕射陸叡討蠕蠕按蠕蠕𫝊無十一年犯塞及征討事唯有十六</hi>
<hi>年八月頥叡出征事與紀合葢十一年紀誤也</hi>中道出黑山東道趣士盧河西<lb/>
道趣侯延河軍過大磧大破柔然而還<hi>趣七喻翻磧七迹翻</hi>　初<lb/>
柔然伏名敦可汗<hi>可從刋入聲汗音寒</hi>與其叔父那葢分道擊高<lb/>
車阿伏至羅伏名敦屢敗那葢屢勝國人以那葢為得<lb/>
天助乃殺伏名敦而立那葢號候其伏代庫者可汗<hi>魏收</hi>
<hi>曰魏言恱樂也</hi>改元太安　魏司徒尉元大鴻臚卿游明根累<lb/>
表請老魏主許之引見<hi>尉紆勿翻臚陵六翻見賢遍翻</hi>賜元𤣥冠素衣<lb/>
<pb n="KR2b0007_WYG_137-35b"/>
<hi>石渠論𤣥冠朝服戴聖曰𤣥冠委貌也今此則𤣥冠委貌異制</hi>明根委貌青紗單衣及<lb/>
被服雜物等而遣之魏主親養三老五更於明堂己酉<lb/>
詔以元為三老明根為五更帝再拜三老親袒割牲執<lb/>
爵而饋肅拜五更<hi>周禮九拜九曰肅拜鄭司農云肅拜但俯下手今時撎是也陸徳明曰撎</hi>
<hi>於至翻即今之揖更工衡翻</hi>且乞言焉元明根勸以孝友化民又養<lb/>
庶老國老於階下禮畢各賜元明根以步挽車及衣服<lb/>
<hi>步挽車不用牛馬使人步挽之</hi>祿三老以上公五更以元卿<hi>元卿即上卿</hi>
九月甲寅魏主序昭穆於明堂<hi>昭之招翻</hi>祀文明太后於𤣥<lb/>
<pb n="KR2b0007_WYG_137-36a"/>
室<hi>𤣥室北史作𤣥堂鄭𤣥曰𤣥堂北堂也</hi>辛未魏主以文明太后再朞哭<lb/>
於永固陵左終日不輟聲凡二日不食甲戌辭陵還永<lb/>
樂宫　武興氐王楊集始寇漢中至白馬梁州刺史隂<lb/>
智伯遣軍主桓盧奴隂冲昌等擊破之俘斬數千人集<lb/>
始走還武興請降于魏辛巳入朝于魏<hi>降户江翻朝直遥翻</hi>魏以<lb/>
集始為南秦州刺史漢中郡侯武興王　冬十月甲午<lb/>
上殷祭太廟<hi>殷祭大祭也</hi>　庚戌魏以安定王休為大司馬<lb/>
特進馮誕為司徒誕熈之子也<hi>馮熈見一百三十二卷宋順帝昇明元年熈文</hi>
<pb n="KR2b0007_WYG_137-36b"/>
<hi>明后之兄也</hi>　魏太極殿成　十二月司徒參軍蕭琛范雲<lb/>
聘于魏<hi>琛丑林翻</hi>魏主甚重齊人親與談論顧謂羣臣曰江<lb/>
南多好臣侍臣李元凱對曰江南多好臣嵗一易主江<lb/>
北無好臣百年一易主魏主甚慙　上使太子家令沈<lb/>
約撰宋書疑立袁粲𫝊審之於上<hi>𫝊直戀翻</hi>上曰袁粲自是<lb/>
宋室忠臣<hi>此人心之公是非不可泯者</hi>約又多載宋世祖太宗諸鄙<lb/>
瀆事上曰孝武事迹不容頓爾我昔經事明帝卿可思<lb/>
諱惡之義<hi>春秋之義為尊者諱</hi>於是多所刪除　是嵗林邑王范<lb/>
<pb n="KR2b0007_WYG_137-37a"/>
陽邁之孫諸農帥種人攻范當根純復得其國<hi>范當根純奪林</hi>
<hi>邑國事見上年帥讀曰率種章勇翻復扶又翻</hi>詔以諸農為都督緣海諸軍事<lb/>
林邑王　魏南陽公鄭羲與李冲昏姻冲引為中書令<lb/>
出為西兖州刺史<hi>西兖州時治滑臺</hi>在州貪鄙文明太后為魏<lb/>
主納其女為嬪<hi>后為于偽翻嬪毗賓翻</hi>徵為祕書監及卒尚書奏<lb/>
謚曰宣詔曰葢棺定謚激揚清濁故何曾雖孝良史載<lb/>
其繆醜<hi>事見八十卷晉武帝咸寜四年</hi>賈充有勞直士謂之荒公<hi>事見八十</hi>
<hi>一卷晉武帝太康三年謚法昏亂紀度曰荒</hi>羲雖宿有文業而治闕廉清<hi>治直</hi>
<pb n="KR2b0007_WYG_137-37b"/>
<hi>吏翻</hi>尚書何乃情違至公愆違明典依謚法博聞多見曰<lb/>
文不勤成名曰靈可贈以本官加謚文靈<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百九十七</head>
    <p>
<pb n="KR2b0007_WYG_197-1a"/>
欽定四庫全書<lb/>
　資治通鑑卷一百九十七　宋　司馬光　撰<lb/>
　　　　　　　　　　　　　　胡三省　音註<lb/>
　唐紀十三<hi>起昭陽單閼四月盡旃蒙大荒落五月凡二年有竒</hi>
　　太宗文武大聖大廣孝皇帝中之下<lb/>
貞觀十七年夏四月庚辰朔承基上變告太子謀反<hi>觀古</hi>
<hi>玩翻上時掌翻</hi>勑長孫無忌房𤣥齡蕭瑀李世勣與大理中書<lb/>
門下參鞫之<hi>唐制凡國之大獄三司詳决三司謂給事中中書舍人與御史參鞫也今令三省與</hi>
<pb n="KR2b0007_WYG_197-1b"/>
<hi>大理參鞫重其事長知兩翻瑀音禹</hi>反形已具上謂侍臣將何以處承乾<lb/>
<hi>處昌吕翻</hi>羣臣莫敢對通事舍人來濟進曰陛下不失為慈<lb/>
父太子得盡天年則善矣上從之濟䕶兒之子也<hi>來䕶兒隋</hi>
<hi>將也死於宇文化及之難</hi>乙酉詔廢太子承乾為庶人幽於右領軍<lb/>
府上欲免漢王元昌死羣臣固争乃賜自盡於家而宥<lb/>
其母妻子<hi>元昌母孫嬪</hi>侯君集李安儼趙節杜荷等皆伏誅<lb/>
左庶子張𤣥素右庶子趙𢎞智令狐徳棻等以不能諌<lb/>
争皆坐免為庶人<hi>令音零棻符分翻爭讀曰諍</hi>餘當連坐者悉赦之<lb/>
<pb n="KR2b0007_WYG_197-2a"/>
詹事于志寜以數諌獨蒙勞勉<hi>數所角翻勞力到翻</hi>以紇干承基<lb/>
為祐川府折衝都尉爵平棘縣公<hi>唐志岷州有祐川府隋志岷州臨洮縣後</hi>
<hi>周置祐川郡唐盖因周郡名以為府也</hi>侯君集被收<hi>被皮義翻</hi>賀蘭楚石復詣<lb/>
闕告其事<hi>復扶又翻</hi>上引君集謂曰朕不欲令刀筆吏辱公<lb/>
故自鞫公耳君集初不承引楚石具陳始末又以所與<lb/>
承乾徃來啟示之君集辭窮乃服上謂侍臣曰君集有<lb/>
功欲乞其生可乎<hi>乞如字匄也</hi>羣臣以為不可上乃謂君集<lb/>
曰與公長訣矣因泣下<hi>泣涙也</hi>君集亦自投於地遂斬之<lb/>
<pb n="KR2b0007_WYG_197-2b"/>
於市君集臨刑謂監刑將軍曰君集蹉跌至此<hi>監古銜翻蹉七</hi>
<hi>何翻跌徒結翻</hi>然事陛下於藩邸<hi>上在藩時引君集入幕府數從征伐</hi>擊取二國<lb/>
<hi>謂吐谷渾髙昌也</hi>乞全一子以奉祭祀上乃原其妻及子徙嶺<lb/>
南籍沒其家得二羙人自㓜飲人乳而不食初上使李<lb/>
靖教君集兵法君集言於上曰李靖將反矣上問其故<lb/>
對曰靖獨教臣以其粗而匿其精<hi>粗讀與麤同倉乎翻</hi>以是知之<lb/>
上以問靖靖對曰此乃君集欲反耳今諸夏已定<hi>夏户雅翻</hi>
<hi>下同</hi>臣之所教足以制四夷而君集固求盡臣之術非反<lb/>
<pb n="KR2b0007_WYG_197-3a"/>
而何江夏王道宗嘗從容言於上曰<hi>從于容翻</hi>君集志大而<lb/>
智小自負㣲功耻在房𤣥齡李靖之下雖為吏部尚書<lb/>
未滿其志以臣觀之必將為亂上曰君集材器亦何施<lb/>
不可朕豈惜重位但次第未至耳豈可億度<hi>朱子曰億未見而意</hi>
<hi>之也度徒洛翻</hi>妄生猜貳邪及君集反誅上乃謝道宗曰果如<lb/>
卿言李安儼父年九十餘上愍之賜奴婢以養之太子<lb/>
承乾既獲罪魏王泰日入侍奉上面許立為太子岑文<lb/>
本劉洎亦勸之長孫無忌固請立晉王治<hi>請立嫡也</hi>上謂侍<lb/>
<pb n="KR2b0007_WYG_197-3b"/>
臣曰昨青雀投我懐云臣今日始得為陛下子乃更生<lb/>
之日也<hi>泰小字青雀</hi>臣有一子臣死之日當為陛下殺之<hi>為于</hi>
<hi>偽翻</hi>傳位晉王人誰不愛其子朕見其如此甚憐之諌議<lb/>
大夫褚遂良曰陛下言大失願審思勿誤也安有陛下<lb/>
萬歲後魏王據天下肯殺其愛子傳位晉王者乎<hi>殺子而立</hi>
<hi>弟非人情也褚遂良探其心術之㣲而言之</hi>陛下日者既立承乾為太子復<lb/>
寵魏王<hi>復扶又翻下復同</hi>禮秩過於承乾以成今日之禍前事<lb/>
不逺足以為鑒陛下今立魏王願先措置晉王始得安<lb/>
<pb n="KR2b0007_WYG_197-4a"/>
全耳<hi>遂良此語亦以激帝</hi>上流涕曰我不能爾因起入宫魏王泰<lb/>
恐上立晉王治謂之曰汝與元昌善元昌今敗得無憂<lb/>
乎治由是憂形于色上怪屢問其故治乃以狀告上憮<lb/>
然<hi>憮文甫翻</hi>始悔立泰之言矣上面責承乾承乾曰臣為太<lb/>
子復何所求但為泰所圖時與朝臣謀自安之術<hi>朝直遥翻</hi>
不逞之人遂教臣為不軌耳今若泰為太子所謂落其<lb/>
度内承乾既廢上御兩儀殿<hi>按唐六典兩儀殿在太極殿之後盖古之内朝也常</hi>
<hi>日視朝而聼事焉</hi>羣臣俱出獨留長孫無忌房𤣥齡李世勣褚<lb/>
<pb n="KR2b0007_WYG_197-4b"/>
遂良謂曰我三子一弟所為如是<hi>三子謂齊王祐太子承乾魏王泰一弟謂</hi>
<hi>漢王元昌</hi>我心誠無聊賴因自投于牀無忌等爭前扶抱上<lb/>
又抽佩刀欲自刺<hi>刺七亦翻</hi>遂良奪刀以授晉王治無忌等<lb/>
請上所欲上曰我欲立晉王無忌曰謹奉詔有異議者<lb/>
臣請斬之上謂治曰汝舅許汝矣宜拜謝治因拜之上<lb/>
謂無忌等曰公等已同我意未知外議何如對曰晉王<lb/>
仁孝天下属心乆矣<hi>屬之欲翻</hi>乞陛下試召問百官有不同<lb/>
者臣負陛下萬死上乃御太極殿<hi>西内正門曰承天門正殿曰太極太極之</hi>
<pb n="KR2b0007_WYG_197-5a"/>
<hi>後曰兩儀殿六典朔望御太極殿視朝盖古之中朝也</hi>召文武六品以上謂曰承<lb/>
乾悖逆<hi>悖蒲内翻又蒲沒翻</hi>泰亦凶險皆不可立朕欲選諸子為<lb/>
嗣誰可者卿軰明言之衆皆讙呼曰晉王仁孝當為嗣<lb/>
<hi>讙與諠同</hi>上恱是日泰從百餘騎至永安門<hi>六典太極宫城南面三門中曰</hi>
<hi>承天東曰長樂西曰永安</hi>勑門司盡辟其騎<hi>辟音闢六典門下省有城門郎四人掌京城皇</hi>
<hi>城宫殿諸門開闔之節置門僕八百人分畨上下</hi>引泰入肅章門幽于北苑<hi>程大</hi>
<hi>昌曰太極宫之北有内苑以其在宫北故亦曰北苑苑之北門曰啓運門又北即禁苑禁苑廣矣</hi>丙戍<lb/>
詔立晉王治為皇太子御承天門樓赦天下酺三日<hi>治直</hi>
<pb n="KR2b0007_WYG_197-5b"/>
<hi>吏翻酺薄乎翻</hi>上謂侍臣曰我若立泰則是太子之位可經營<lb/>
而得自今太子失道藩王窺伺者皆兩棄之<hi>伺相吏翻</hi>傳諸<lb/>
子孫永為後法且泰立承乾與治皆不全治立則承乾<lb/>
與泰皆無恙矣<hi>恙余亮翻</hi>
　臣光曰唐太宗不以天下大器私其所愛以杜禍亂<lb/>
　之原可謂能逺謀矣<lb/>
丁亥以中書令楊師道為吏部尚書<hi>尚辰羊翻</hi>初長廣公主<lb/>
適趙慈景生節慈景死<hi>武徳元年慈景為堯君素所殺</hi>更適師道<hi>更工衡翻</hi>
<pb n="KR2b0007_WYG_197-6a"/>
師道與長孫無忌等共鞫承乾獄隂為趙節地師道由是<lb/>
獲譴上至公主所公主以首擊地泣謝子罪上亦拜泣<lb/>
曰賞不避仇讎罰不阿親戚此天下至公之道不敢違<lb/>
也以是負姊己丑詔以長孫無忌為太子太師房𤣥齡<lb/>
為太傅肅瑀為太保<hi>東宫三師並從一品</hi>李世勣為詹事瑀世勣<lb/>
並同中書門下三品同中書門下三品自此始<hi>歐陽脩曰謂同</hi>
<hi>侍中中書令也</hi>又以左衛大將軍李大亮領右衛率<hi>率所律翻</hi>前詹<lb/>
事于志寧中書侍郎馬周為左庶子吏部侍郎蘇朂中<lb/>
<pb n="KR2b0007_WYG_197-6b"/>
書舍人髙季輔為右庶子刑部侍郎張行成為少詹事<lb/>
<hi>少詹事正四品為詹事之貳</hi>諌議大夫褚遂良為賔客<hi>太子賔客正三品古無此</hi>
<hi>官唐始置掌侍從規諌贊相禮儀</hi>李世勣嘗得暴疾方云須灰可療上<lb/>
自翦湏為之和藥<hi>為于偽翻下同須與鬚同和户臥翻</hi>世勣頓首出血泣<lb/>
謝上曰為社稷非為卿也何謝之有世勣嘗侍宴上從<lb/>
容謂曰<hi>從于容翻</hi>朕求羣臣可託㓜孤者無以踰公公徃不<lb/>
負李宻<hi>見一百八十六卷武徳元年</hi>豈負朕哉世勣流涕辭謝齧指<lb/>
出血因飲沈醉上解御服以覆之<hi>齧魚結翻沈持林翻覆敷又翻</hi>癸巳<lb/>
<pb n="KR2b0007_WYG_197-7a"/>
詔解魏王泰雍州牧相州都督左武候大將軍降爵為<lb/>
東萊郡王<hi>雍於用翻相息亮翻</hi>泰府僚屬為泰所親狎者皆遷嶺<lb/>
表以杜楚客兄如晦有功免死廢為庶人給事中崔仁<lb/>
師嘗宻請立魏王泰為太子左遷鴻臚少卿<hi>臚陵如翻</hi>庚子<lb/>
定太子見三師儀迎于殿門外<hi>殿門東宫之殿門也</hi>先拜三師答<lb/>
拜每門讓于三師三師坐太子乃坐其與三師書前後<lb/>
稱名惶恐　五月癸酉太子上表<hi>上時掌翻</hi>以承乾泰衣服<lb/>
不過隨身飲食不能適口幽憂可愍乞勑有司優加供<lb/>
<pb n="KR2b0007_WYG_197-7b"/>
給上從之黄門侍郎劉洎上言以太子宜勤學問親師<lb/>
友今入侍宫闈動踰旬朔師保以下接對甚希伏願少<lb/>
抑下流之愛𢎞逺大之規則海内幸甚<hi>少詩沼翻</hi>上乃命洎<lb/>
與岑文本褚遂良馬周更日詣東宫<hi>更工衡翻</hi>與太子遊處<lb/>
談論<hi>處昌吕翻</hi>　六月己卯朔日有食之　丁亥太常丞鄧<lb/>
素使髙麗還請于懐逺鎮増戍兵以逼髙麗<hi>使疏吏翻麗力知翻</hi>
上曰逺人不服則修文徳以來之<hi>論語孔子之言</hi>未聞一二百<lb/>
戍兵能威絶域者也　丁酉右僕射髙士亷遜位許之<lb/>
<pb n="KR2b0007_WYG_197-8a"/>
其開府儀同三司勲封如故<hi>勲勲級封封邑也</hi>仍同門下中書<lb/>
三品知政事　閏月辛亥上謂侍臣曰朕自立太子遇<lb/>
物則誨之見其飯則曰汝知稼穡之艱難則常有斯飯<lb/>
矣<hi>書無逸曰惟不知稼穡之艱難乃逸</hi>見其乘馬則曰汝知其勞逸不竭<lb/>
其力則常得乘之矣<hi>顔淵曰昔造父巧于使馬造父不窮其馬力是造父無佚馬也</hi>見<lb/>
其乘舟則曰水所以載舟亦所以覆舟民猶水也君猶<lb/>
舟也<hi>孔子家語之言</hi>見其息於木下則曰木從繩則正后從諌<lb/>
則聖<hi>書説命之言</hi>　丁巳詔太子知左右屯營兵馬事其大<lb/>
<pb n="KR2b0007_WYG_197-8b"/>
將軍以下並受處分<hi>左右十二衛屯營也處昌吕翻分扶問翻</hi>　薛延陀真<lb/>
珠可汗<hi>可從刋入聲汗音寒</hi>使其姪突利設來納幣獻馬五萬匹<lb/>
牛橐駝萬頭羊十萬口庚申突利設獻饌<hi>饌皺戀翻又皺皖翻</hi>上<lb/>
御相思殿<hi>按褚遂良䟽云御幸北門受其獻食則相思殿盖在𤣥武門内</hi>大饗羣臣設<lb/>
十部樂<hi>增樂為十部見一百九十五卷十四年</hi>突利設再拜上壽賜賚甚<lb/>
厚契苾何力上言薛延陀不可與昏<hi>上時掌翻契欺訖翻苾毘必翻</hi>上<lb/>
曰吾已許之矣豈可為天子而食言乎何力對曰臣非<lb/>
欲陛下遽絶之也願且遷延其事臣聞古有親迎之禮<lb/>
<pb n="KR2b0007_WYG_197-9a"/>
若敕夷男使親迎<hi>迎魚敬翻</hi>雖不至京師亦應至靈州彼必<lb/>
不敢來則絶之有名矣夷男性剛戾既不成昏其下復<lb/>
攜貳<hi>復扶又翻</hi>不過一二年必病死二子爭立則可以坐制<lb/>
之矣上從之乃徴真珠可汗使親迎仍發詔將幸靈州<lb/>
與之㑹真珠大喜欲詣靈州其臣諌曰脱為所留悔之<lb/>
無及真珠曰吾聞唐天子有聖徳我得身徃見之死無<lb/>
所恨且漠北必當有主我行决矣勿復多言上發使三<lb/>
道受其所獻雜畜薛延陀先無庫廐真珠調歛諸部<hi>復扶</hi>
<pb n="KR2b0007_WYG_197-9b"/>
<hi>又翻使疏吏翻下三使同畜許救翻調徒釣翻歛力贍翻</hi>徃返萬里道渉沙磧無水<lb/>
草<hi>磧七迹翻</hi>耗死將半失期不至議者或以為聘財未備而<lb/>
與為昏將使戎狄輕中國上乃下詔絶其昏停幸靈州<lb/>
追還三使禇遂良上䟽以為薛延陀本一俟斤<hi>良上時掌翻俟</hi>
<hi>渠之翻</hi>陛下盪平沙塞萬里蕭條<hi>謂平突厥也塞北皆沙磧故曰沙塞</hi>餘㓂<lb/>
奔波須有酋長璽書鼓纛立為可汗<hi>見一百九十三卷二年酋慈由翻長</hi>
<hi>知兩翻璽斯氏翻纛徒到翻</hi>比者復降鴻私許其姻媾<hi>比毗至翻復扶又翻見上</hi>
<hi>卷十六年</hi>西告吐蕃<hi>吐從暾入聲</hi>北諭思摩中國童㓜靡不知之<lb/>
<pb n="KR2b0007_WYG_197-10a"/>
御幸北門受其獻食羣臣四夷宴樂終日<hi>樂音洛</hi>咸言陛<lb/>
下欲安百姓不愛一女凡在含生孰不懐徳今一朝生<lb/>
進退之意有改悔之心臣為國家惜茲聲聼<hi>為于偽翻</hi>所顧<lb/>
甚少所失殊多<hi>少詩沼翻</hi>嫌隙既生必構邊患彼國蓄見欺<lb/>
之怒此民懐負約之慙恐非所以服逺人訓戎士也陛<lb/>
下君臨天下十有七載<hi>載子亥翻</hi>以仁恩結庶類以信義撫<lb/>
戎夷莫不欣然負之無力<hi>此二語攷之舊書禇遂良傳亦是如此然其意義難于强</hi>
<hi>解或曰力當作益言負延陀之約為無益也</hi>何惜不使有始有卒乎<hi>卒子恤翻</hi>夫<lb/>
<pb n="KR2b0007_WYG_197-10b"/>
龍沙以北部落無算<hi>匈奴庭謂之龍城無常處故沙幕因謂之龍沙</hi>中國誅之<lb/>
終不能盡當懐之以徳使為惡者在夷不在華失信者<lb/>
在彼不在此則堯舜禹湯不及陛下逺矣上不聼是時<lb/>
羣臣多言國家既許其昏受其聘幣不可失信戎狄更<lb/>
生邊患上曰卿曹皆知古而不知今昔漢初匈奴彊中<lb/>
國弱故飾子女捐金絮以餌之得事之宜今中國彊戎<lb/>
狄弱以我徒兵一千可擊胡騎數萬<hi>騎竒計翻</hi>薛延陀所以<lb/>
匍匐稽顙惟我所欲不敢驕慢者以新為君長雜姓非<lb/>
<pb n="KR2b0007_WYG_197-11a"/>
其種族欲假中國之勢以威服之耳<hi>匍薄乎翻匐蒲北翻稽音啓種章勇</hi>
<hi>翻</hi>彼同羅僕骨回紇等十餘部<hi>紇下沒翻</hi>兵各數萬并力攻<lb/>
之立可破滅所以不敢發者畏中國所立故也今以女<lb/>
妻之彼自恃大國之婿雜姓誰敢不服戎狄人而獸心<lb/>
一旦㣲不得意必反噬為害今吾絶其昏殺其禮<hi>妻七細翻</hi>
<hi>下可妻同殺所界翻</hi>雜姓知我棄之不日將𤓰剖之矣卿曹第志<lb/>
之<hi>𤓰剖猶𤓰分也志猶記之</hi>
　臣光曰孔子稱去食去兵不可去信<hi>見論語去羌吕翻</hi>唐太<lb/>
<pb n="KR2b0007_WYG_197-11b"/>
　宗審知薛延陀不可妻則初勿許其昏可也既許之<lb/>
　矣乃復恃彊棄信而絶之<hi>復扶又翻</hi>雖滅薛延陀猶可羞<lb/>
　也王者發言出令可不慎哉<lb/>
上曰蓋蘇文弑其君而專國政<hi>見上卷十六年</hi>誠不可忍以今<lb/>
日兵力取之不難但不欲勞百姓吾欲且使契丹靺鞨<lb/>
擾之何如<hi>契欺訖翻又音喫靺鞨音末曷</hi>長孫無忌曰蓋蘇文自知罪<lb/>
大畏大國之討必嚴設守備陛下姑為之隐忍<hi>為于偽翻</hi>彼<lb/>
得以自安必更驕惰愈肆其惡然後討之未晩也上曰<lb/>
<pb n="KR2b0007_WYG_197-12a"/>
善<hi>觀此則知帝之雄心末嘗一日不在髙麗也</hi>戊辰詔以髙麗王藏為上桂<lb/>
國遼東郡王髙麗王遣使持節册命<hi>麗力知翻使䟽吏翻</hi>　丙子<lb/>
徙東萊王泰為順陽王　初太子承乾失徳上宻謂中<lb/>
書侍郎兼左庶子杜正倫曰吾兒足疾乃可耳但疎逺<lb/>
賢良狎昵羣小卿可察之<hi>言承乾之足不良於行猶云可也若其逺賢良近羣小則</hi>
<hi>不可不諫誨之逺于願翻昵尼質翻</hi>果不可教示當來告我正倫屢諌不<lb/>
聼乃以上語告之太子抗表以聞上責正倫漏泄對曰<lb/>
臣以此恐之冀其遷善耳上怒出正倫為榖州刺史及<lb/>
<pb n="KR2b0007_WYG_197-12b"/>
承乾敗秋七月辛卯復左遷正倫為交州都督<hi>復扶又翻</hi>初<lb/>
魏徴嘗薦正倫及侯君集有宰相材請以君集為僕射<lb/>
且曰國家安不忘危不可無大將諸衛兵馬宜委君集<lb/>
專知上以君集好誇誕不用<hi>將即亮翻好呼到翻</hi>及正倫以罪黜<lb/>
君集謀反誅上始疑徴阿黨又有言徴自録前後諌辭<lb/>
以示起居郎褚遂良者上愈不恱乃罷叔玉尚主而踣<lb/>
所撰碑<hi>許昏撰碑事見上卷本年踣滿北翻仆也</hi>　初上謂監修國史房𤣥<lb/>
齡曰<hi>厯代史官𨽻祕書省著作局皆著作郎掌修國史北齊詔魏收撰史又詔平原王髙隆之總監之書</hi>
<pb n="KR2b0007_WYG_197-13a"/>
<hi>名而已貞觀三年始移史館于禁中在門下省北宰相監修國史自是著作郎始罷史職監古銜翻</hi>前世<lb/>
史官所記皆不令人主見之何也對曰史官不虛羙不<lb/>
隐惡若人主見之必怒故不敢獻也上曰朕之為心異<lb/>
於前世帝王欲自觀國史知前日之惡為後來之戒公<lb/>
可撰次以聞<hi>撰士免翻</hi>諌議大夫朱子奢上言<hi>上時掌翻下上之同</hi>陛<lb/>
下聖徳在躬舉無過事史官所述義歸盡善陛下獨覽<lb/>
起居於事無失若以此法傳示子孫竊恐曽𤣥之後或<lb/>
非上智飾非䕶短史官必不免刑誅如此則莫不希風<lb/>
<pb n="KR2b0007_WYG_197-13b"/>
順㫖全身逺害悠悠千載何所信乎所以前代不觀蓋<lb/>
為此也<hi>逺于願翻載子亥翻為于偽翻</hi>上不從𤣥齡乃與給事中許敬<lb/>
宗等刪為髙袓今上實録癸巳書成上之上見書六月<lb/>
四日事語多㣲隐<hi>謂誅建成元吉事也</hi>謂𤣥齡曰周公誅管蔡以<lb/>
安周季友鴆叔牙以存魯<hi>周公弟也管叔兄也成王㓜周公攝政管蔡流言挾武庚</hi>
<hi>以叛周公誅之以安周室魯公子慶父叔牙季友皆桓公子也莊公疾問後於叔牙牙曰慶父才問季友友曰</hi>
<hi>臣以死奉般遂鴆叔牙而立般</hi>朕之所為亦類是耳史官何諱焉即命<lb/>
削去浮詞<hi>去羌吕翻</hi>直書其事　八月庚戍以洛州都督張<lb/>
<pb n="KR2b0007_WYG_197-14a"/>
亮為刑部尚書參預朝政<hi>朝直遥翻</hi>以左衛大將軍太子右<lb/>
衛率李大亮為工部尚書大亮身居三職宿衛兩宫<hi>三職</hi>
<hi>即謂為工部尚書及衛兩宫也率所律翻</hi>㳟儉忠謹毎宿直必坐寐逹旦房<lb/>
𤣥齡甚重之毎稱大亮有王陵周勃之節可當大位初<lb/>
大亮為龎玉兵曹為李宻所獲同軰皆死賊帥張弼見<lb/>
而釋之遂與定交<hi>帥所類翻</hi>及大亮貴求弼欲報其徳弼時<lb/>
為將作丞<hi>唐監丞從六品下</hi>自匿不言大亮遇諸途而識之持<lb/>
弼而泣多推家貲以遺弼<hi>推吐雷翻遺于季翻</hi>弼拒不受大亮言<lb/>
<pb n="KR2b0007_WYG_197-14b"/>
於上乞悉以其官爵授弼上為之擢弼為中郎將<hi>上為于偽</hi>
<hi>翻將即亮翻</hi>時人皆賢大亮不負恩而多弼之不代也　九<lb/>
月庚辰新羅遣使言百濟攻取其國四十餘城復與髙<lb/>
麗連兵<hi>使䟽吏翻復扶又翻</hi>謀絶新羅入朝之路乞兵救援<hi>朝直遥翻</hi>
<hi>下同</hi>上命司農丞相里𤣥奬齎璽書賜髙麗<hi>相里姓𤣥奬名姓譜臯陶</hi>
<hi>之後為理氏商末理證孫仲師遭難去王姓里至里克為晉所誅其妻携少子逃居相城因為相里氏</hi>曰<lb/>
新羅委質國家朝貢不乏<hi>質職日翻</hi>爾與百濟各宜戢兵<hi>戢阻</hi>
<hi>立翻</hi>若更攻之明年發兵擊爾國矣　癸未徙承乾于黔<lb/>
<pb n="KR2b0007_WYG_197-15a"/>
州<hi>黔其今翻</hi>甲午徙順陽王泰于均州<hi>武當縣漢属南陽郡晉属順陽郡宋属始</hi>
<hi>平郡梁置武當郡及興州後周改豐州隋開皇初改均州大業初廢為武當縣属浙陽郡義寧二年分浙陽之</hi>
<hi>武當均陽置均州孫愐曰汮水出折縣北山入沔汮今作均隋置均州以水名州也</hi>上曰父子之<lb/>
情出於自然朕今與泰生離<hi>生離謂生而離别也楚辭曰哀莫哀兮生别離</hi>亦<lb/>
何心自處然朕為天下主但使百姓安寧私情亦可割<lb/>
耳又以泰所上表示近臣曰泰誠為俊才朕心念之卿<lb/>
曹所知但以社稷之故不得不斷之以義<hi>處昌吕翻上時掌翻斷丁</hi>
<hi>亂翻</hi>使之居外者亦所以兩全之耳　先是諸州長官或<lb/>
<pb n="KR2b0007_WYG_197-15b"/>
上佐歲首親奉貢物入京師謂之朝集使<hi>朝集使自隋以來有之先</hi>
<hi>悉薦翻長知兩翻朝直遥翻使䟽吏翻下同</hi>亦謂之考使京師無邸率僦屋<lb/>
與商賈雜居上始命有司為之作邸<hi>僦即就翻賈音古為于偽翻</hi>
冬十一月己卯上祀圜丘<hi>貞觀禮冬至祀昊天上帝于圜丘</hi>　初上與<lb/>
隐太子巢刺王有隙<hi>刺盧逹翻</hi>宻明公贈司空封徳彝隐持<lb/>
兩端楊文幹之亂上皇欲廢隐太子而立上<hi>見一百九十一卷武</hi>
<hi>徳七年</hi>徳彞固諌而止其事甚祕上不之知薨後乃知之<lb/>
壬辰治書侍御史唐臨始追劾其事請黜官奪爵<hi>治直之翻</hi>
<pb n="KR2b0007_WYG_197-16a"/>
<hi>劾户槩翻又户得翻</hi>上命百官議之尚書唐儉等議徳彞罪暴身<lb/>
後恩結生前所厯衆官不可追奪請降贈改諡詔黜其<lb/>
贈官改諡曰繆削所食實封<hi>諡法名與實爽曰繆蔽仁傷賢曰繆六典曰魏氏五</hi>
<hi>等皆以鄉亭多假空名不食本邑隋氏始立王公侯以下制度至唐因之率多虚名其言食實封者乃得真户</hi>
<hi>舊制户皆三丁已上一分入國開元中定以三丁為限租賦全入封家</hi>　勑選良家女以<lb/>
實東宫癸巳太子遣左庶子于志寧辭之上曰吾不欲<lb/>
使子孫生於㣲賤耳今既致辭當從其意上疑太子仁<lb/>
弱宻謂長孫無忌曰公勸我立雉奴<hi>治小字雉奴</hi>雉奴懦<hi>懦奴</hi>
<pb n="KR2b0007_WYG_197-16b"/>
<hi>臥翻又萬亂翻</hi>恐不能守社稷奈何吳王恪英果類我我欲立<lb/>
之何如無忌固爭以為不可上曰公以恪非己之甥邪<lb/>
無忌曰太子仁厚真守文良主儲副至重豈可數易<hi>數所</hi>
<hi>角翻</hi>願陛下熟思之上乃止十二月壬子上謂吳王恪曰<lb/>
父子雖至親及其有罪則天下之法不可私也漢已立<lb/>
昭帝燕王旦不服隂圖不軌霍光折簡誅之<hi>見二十三卷漢昭帝</hi>
<hi>元鳯元年</hi>為人臣子不可不戒<hi>為後無忌殺恪張本</hi>　庚申車駕幸驪<lb/>
山温湯庚午還宫<hi>驪力知翻</hi>
<pb n="KR2b0007_WYG_197-17a"/>
十八年春正月乙未車駕幸鍾官城<hi>漢鍾官在上林苑中至唐時盖故城</hi>
<hi>猶存也其地當在鄠杜二縣界</hi>庚子幸鄠縣<hi>鄠音户</hi>壬寅幸驪山温湯<lb/>
相里𤣥奬至平壤莫離支已將兵擊新羅破其兩城<hi>將即</hi>
<hi>亮翻</hi>髙麗王使召之乃還<hi>麗力知翻還從宣翻又音如字</hi>𤣥奬論使勿攻<lb/>
新羅莫離支曰昔隋人入㓂新羅乘釁侵我地五百里<lb/>
<hi>謂隋焬帝伐髙麗時</hi>自非歸我侵地恐兵未能已𤣥奬曰既徃之<lb/>
事焉可追論<hi>焉於䖍翻</hi>至於遼東諸城本皆中國郡縣<hi>髙麗之地</hi>
<hi>漢魏皆為郡縣晉氏之亂始與中國絶</hi>中國尚且不言髙麗豈得必求故<lb/>
<pb n="KR2b0007_WYG_197-17b"/>
地莫離支竟不從二月乙巳朔𤣥奬還具言其狀上曰<lb/>
蓋蘓文弑其君賊其大臣殘虐其民今又違我詔命侵<lb/>
暴鄰國不可以不討諌議大夫褚遂良曰陛下指麾則<lb/>
中原清晏顧眄則四夷讋服<hi>眄眠見翻讋之渉翻</hi>威望大矣今乃<lb/>
渡海逺征小夷若指期克捷猶可也萬一蹉跌<hi>蹉七何翻跌徒</hi>
<hi>結翻</hi>傷威損望更興忿兵則安危難測矣李世勣曰間者<lb/>
薛延陀入㓂<hi>謂十五年擊突厥思摩也</hi>陛下欲發兵窮討魏徴諌而<lb/>
止使至今為患曏用陛下之䇿北鄙安矣上曰然此誠<lb/>
<pb n="KR2b0007_WYG_197-18a"/>
徴之失朕尋悔之而不欲言恐塞良謀故也<hi>塞悉則翻</hi>上欲<lb/>
自征髙麗褚遂良上䟽<hi>上時掌翻</hi>以為天下譬猶一身兩京<lb/>
心腹也州縣四支也四夷身外之物也髙麗罪大誠當<lb/>
致討但命二三猛將將四五萬衆<hi>將即亮翻下名將同</hi>仗陛下威<lb/>
靈取之如反掌耳今太子新立年尚㓜穉<hi>穉直二翻</hi>自餘藩<lb/>
屏陛下所知<hi>屛必郢翻</hi>一旦棄金湯之全踰遼海之險以天<lb/>
下之君輕行逺舉皆愚臣之所甚憂也上不聼時羣臣<lb/>
多諌征髙麗者上曰八堯九舜不能冬種野夫童子春<lb/>
<pb n="KR2b0007_WYG_197-18b"/>
種而生得時故也夫天有其時人有其功<hi>夫天音扶</hi>蓋蘓文<lb/>
陵上虐下民延頸待救此正髙麗可亡之時也議者紛<lb/>
紜但不見此耳　己酉上幸靈口<hi>新書作零口九域志京兆臨潼縣有零口</hi>
<hi>鎮臨潼唐之昭應縣昭應唐初之新豐縣按宋白續通典京兆新豐縣界有零水零口蓋零水之口</hi>乙卯<lb/>
還宫　三月辛卯以左衛將軍薛萬徹守右衛大將軍<lb/>
上嘗謂侍臣曰於今名將惟世勣道宗萬徹三人而已<lb/>
世勣道宗不能大勝亦不大敗萬徹非大勝則大敗<lb/>
夏四月上御兩儀殿皇太子侍上謂羣臣曰太子性行<lb/>
<pb n="KR2b0007_WYG_197-19a"/>
外人亦聞之乎<hi>行下孟翻</hi>司徒無忌曰太子雖不出宫門天<lb/>
下無不欽仰聖徳上曰吾如治年時頗不能循常度治<lb/>
自㓜寛厚諺曰生狼猶恐如羊<hi>曹大家女誡曰生男如狼猶恐其羊生女如䑕</hi>
<hi>猶恐其虎盖古語也</hi>冀其稍壯自不同耳無忌對曰陛下神武乃<lb/>
撥亂之才太子仁恕實守文之徳趣尚雖異各當其分<lb/>
<hi>趣七喻翻分扶問翻</hi>此乃皇天所以祚大唐而褔蒼生者也<hi>無忌之保</hi>
<hi>䕶大子至矣迨其後也以元舅之親為婦人所間不能保其身保其家而唐亦㡬于不祀則太子不可謂之寛</hi>
<hi>厚謂之闇弱可也</hi>　辛亥上幸九成宫壬子至太平宫<hi>京兆鄠縣東南</hi>
<pb n="KR2b0007_WYG_197-19b"/>
<hi>三十里有隋太平宫</hi>謂侍臣曰人臣順㫖者多犯顔則少<hi>少詩沼翻</hi>今<lb/>
朕欲自聞其失諸公其直言無隐長孫無忌等皆曰陛<lb/>
下無失劉洎曰頃有上書不稱㫖者陛下皆面加窮詰<lb/>
無不慙懼而退恐非所以廣言路<hi>洎其冀翻上時掌翻稱尺證翻詰去吉翻</hi>
馬周曰陛下比來賞罰㣲以喜怒有所髙下此外不見<lb/>
其失上皆納之上好文學而辯敏羣臣言事者上引古<lb/>
今以折之<hi>比毗至翻好呼到翻折之列翻</hi>多不能對劉洎上書諌曰帝<lb/>
王之與凡庶聖哲之與庸愚上下相懸擬倫斯絶是知<lb/>
<pb n="KR2b0007_WYG_197-20a"/>
以至愚而對至聖以極卑而對至尊徒思自强不可得<lb/>
也陛下降恩㫖假慈顔凝旒以聼其言虛襟以納其説<lb/>
猶恐羣下未敢對敭<hi>敭與楊同</hi>况動神機縱天辯飾辭以折<lb/>
其理引古以排其議欲令凡庶何階應答且多記則損<lb/>
心多語則損氣心氣内損形神外勞初雖不覺後必為<lb/>
累<hi>累力瑞翻下之累同</hi>須為社稷自愛豈為性好自傷乎<hi>為于偽翻性好</hi>
<hi>謂性之所好也好呼到翻</hi>至如秦政彊辯失人心於自矜魏文宏才<lb/>
虧衆望於虛説此材辯之累較然可知矣上飛白答之<lb/>
<pb n="KR2b0007_WYG_197-20b"/>
<hi>飛白書也</hi>曰非慮無以臨下非言無以述慮比有談論遂致<lb/>
煩多<hi>比毗至翻</hi>輕物驕人恐由茲道形神心氣非此為勞今<lb/>
聞讜言虛懐以改<hi>讜音黨</hi>己未至顯仁宫<hi>是時幸九成宫為避暑也至八</hi>
<hi>月甲子始自九成宫還京師顯仁宫在河南壽安縣幸東都則為中頓幸九成宫非其所經之路岐州郿縣有</hi>
<hi>隋安仁宫顯恐當作安</hi>上將征髙麗秋七月辛卯勑將作大監閻<lb/>
立徳等詣洪饒江三州造船四百艘以載軍糧<hi>艘蘓遭翻</hi>甲<lb/>
午下詔遣營州都督張儉等帥幽營二都督兵及契丹<lb/>
奚靺鞨先擊遼東以觀其勢<hi>帥讀曰率契欺訖翻又音喫</hi>以太常卿<lb/>
<pb n="KR2b0007_WYG_197-21a"/>
韋挺為饋運使<hi>使疏吏翻</hi>以民部侍郎崔仁師副之自河北<lb/>
諸州皆受挺節度聼以便宜從事又命太僕少卿蕭銳<lb/>
運河南諸州糧入海銳瑀之子也　八月壬子上謂司<lb/>
徒無忌等曰人苦不自知其過卿可為朕明言之<hi>為于偽翻</hi>
對曰陛下武功文徳臣等將順之不暇<hi>孝經君子之事上也將順其羙</hi>
<hi>匡救其惡</hi>又何過之可言上曰朕問公以已過公等乃曲相<lb/>
䛕恱朕欲面舉公等得失以相戒而改之何如皆拜謝<lb/>
上曰長孫無忌善避嫌疑應物敏速决斷事理古人不<lb/>
<pb n="KR2b0007_WYG_197-21b"/>
過而總兵攻戰非其所長<hi>斷丁亂翻</hi>髙士亷渉獵古今心術<lb/>
明逹臨難不改節當官無朋黨所乏者骨鯁規諌耳<hi>難乃</hi>
<hi>旦翻</hi>唐儉言辭辯㨗善和解人事朕三十年遂無言及于<lb/>
獻替<hi>帝未起兵時儉在晉陽雅與帝游</hi>楊師道性行純和自無愆違而<lb/>
情實怯懦緩急不可得力岑文本性質敦厚文章華贍<lb/>
而持論恒據經逺自當不負於物劉洎性最堅貞有利<lb/>
益然其意尚然諾私於朋友馬周見事敏速性甚貞正<lb/>
論量人物直道而言朕比任使多能稱意<hi>行下孟翻贍而艷翻恒户</hi>
<pb n="KR2b0007_WYG_197-22a"/>
<hi>登翻論盧昆翻量音良比毗至翻稱尺證翻</hi>禇遂良學問稍長性亦堅正毎<lb/>
寫忠誠親附於朕譬如飛鳥依人人自憐之　甲子上<lb/>
還京師　丁卯以散騎常侍劉洎為侍中<hi>散悉亶翻騎竒寄翻</hi>行<lb/>
中書侍郎岑文本為中書令太子左庶子中書侍郎馬<lb/>
周守中書令文本既拜還家有憂色母問其故文本曰<lb/>
非勲非舊濫荷寵榮位髙責重所以憂懼親賔有來賀<lb/>
者文本曰今受弔不受賀也文本弟文昭為校書郎喜<lb/>
賓客<hi>荷下可翻唐校書郎正九品上掌讐校典籍属祕書肖喜許記翻</hi>上聞之不恱嘗<lb/>
<pb n="KR2b0007_WYG_197-22b"/>
從容謂文本曰卿弟過爾交結恐為卿累<hi>從千容翻累力瑞翻</hi>朕<lb/>
欲出為外官何如文本泣曰臣弟少孤老母特所鍾愛<lb/>
未嘗信宿離左右<hi>少詩照翻離力智翻</hi>今若出外母必愁悴<hi>悴秦醉翻</hi>
儻無此弟亦無老母矣因歔欷嗚咽<hi>歔音虚欷音希又許既翻</hi>上愍<lb/>
其意而止惟召文昭嚴戒之亦卒無過<hi>卒于恤翻</hi>　九月以<lb/>
諌議大夫褚遂良為黄門侍郎參預朝政<hi>黄門侍郎即門下侍郎正</hi>
<hi>四品上掌貳侍中之職凡政之弛張事之與奪皆參預焉朝直遥翻下同</hi>　焉耆貳於西突<lb/>
厥西突厥大臣屈利啜為其弟娶焉耆王女<hi>啜陟劣翻為于偽翻</hi>
<pb n="KR2b0007_WYG_197-23a"/>
由是朝貢多闕安西都䕶郭孝恪請討之<hi>按唐六典永徽中始置安</hi>
<hi>南安西大都䕶又按舊書郭孝恪傳貞觀十六年行安西都䕶西州刺史盖滅髙昌後便置安西都䕶而加大</hi>
<hi>字則在永徽中也安西都䕶府時治西州西至焉耆七百一十里</hi>詔以孝恪為西州道<lb/>
行軍總管帥歩騎三千出銀山道以擊之<hi>帥讀曰率騎竒寄翻</hi>㑹<lb/>
焉耆王弟頡鼻兄弟三人至西州孝恪以頡鼻弟栗婆<lb/>
準為鄉導<hi>鄉讀曰嚮</hi>焉耆城四面皆水恃險而不設備孝恪<lb/>
倍道兼行夜至城下命將士浮水而度<hi>將即亮翻</hi>比曉登城<lb/>
執其王突騎支<hi>比必寐翻舊唐書作龍突騎支騎竒寄翻下同</hi>獲首虜七千級<lb/>
<pb n="KR2b0007_WYG_197-23b"/>
留栗婆凖攝國事而還<hi>還從宣翻又如字</hi>孝恪去三日屈利啜<lb/>
引兵救焉耆不及執栗婆凖以勁騎五千追孝恪至銀<lb/>
山孝恪還擊破之追奔數十里辛卯上謂侍臣曰孝恪<lb/>
近奏稱八月十一日徃擊焉耆二十日應至必以二十<lb/>
二日破之朕計其道里使者今日至矣<hi>使疏吏翻下同</hi>言未畢<lb/>
驛騎至西突厥處那啜使其吐屯攝焉耆遣使入貢上<lb/>
數之曰我發兵擊得焉耆汝何人而據之吐屯懼返其<lb/>
國焉耆立栗婆準從父兄薛婆阿那支為王仍附於處<lb/>
<pb n="KR2b0007_WYG_197-24a"/>
那啜<hi>處那啜盖亦西突厥之部落酋長數所其翻從才用翻</hi>　乙未鴻臚奏髙麗<lb/>
莫離支貢白金<hi>臚陵知翻</hi>禇遂良曰莫離支弑其君九夷所<lb/>
不容<hi>後漢書東方有九夷曰畎夷干夷方夷黄夷白夷赤夷𤣥夷風夷陽夷白虎通夷者蹲也言無禮儀</hi>
<hi>或云夷者抵也言仁而好生抵地而出故天性柔順易以道禦</hi>今將討之而納其金此<lb/>
郜鼎之類也<hi>春秋桓公取郜大鼎于宋納于太廟非禮也郜古到翻</hi>臣謂不可受<lb/>
上從之上謂髙麗使者曰汝曹皆事髙武有官爵莫離<lb/>
支弑逆汝曹不能復讎今更為之遊説以欺大國罪孰<lb/>
大焉悉以属大理<hi>為于偽翻属之欲翻</hi>　冬十月辛丑朔日有食<lb/>
<pb n="KR2b0007_WYG_197-24b"/>
之　甲寅車駕行幸洛陽以房𤣥齡留守京師<hi>守手又翻</hi>右<lb/>
衛大將軍工部尚書李大亮副之　郭孝恪鏁焉耆王<lb/>
突騎支及其妻子詣行在勑宥之丁巳上謂太子曰焉<lb/>
耆王不求賢輔不用忠謀自取滅亡係頸束手溧揺萬<lb/>
里人以此思懼則懼可知矣己巳畋于澠池之天池<hi>澠池</hi>
<hi>縣漢晉属𢎞農郡後魏置澠池郡後周置河南郡大象中廢郡以縣属洛州唐属榖州酈道元曰熊耳山際有</hi>
<hi>池池水東南流水側有一池世謂之澠池澠彌兖翻</hi>十一月壬申至洛陽前宜州<lb/>
刺史鄭元璹已致仕上以其嘗從隋焬帝伐髙麗<hi>鄭元璹仕</hi>
<pb n="KR2b0007_WYG_197-25a"/>
<hi>隋為右武候将軍從伐髙麗璹殊玉翻</hi>召詣行在問之對曰遼東道逺糧<lb/>
運艱阻東夷善守城攻之不可猝下上曰今日非隋之<lb/>
比公但聼之<hi>帝所謂恃國家之大甲兵之强筭畧之足以取勝欲見威于敵者也</hi>張儉等<lb/>
值遼水漲乆不得濟上以為畏懦召儉詣洛陽至具陳<lb/>
山川險易水草羙惡<hi>懦乃臥翻又奴亂翻易以豉翻</hi>上恱上聞洛州刺<lb/>
史程名振善用兵召問方略嘉其才敏勞勉之曰<hi>洛音名勞</hi>
<hi>力到翻</hi>卿有將相之器<hi>將即亮翻相息亮翻</hi>朕方將任使名振失不<lb/>
拜謝上試責怒以觀其所為曰山東鄙夫得一刺史以<lb/>
<pb n="KR2b0007_WYG_197-25b"/>
為富貴極邪敢於天子之側言語麤疎又復不拜<hi>復扶又翻</hi>
名振謝曰疎野之臣未嘗親奉聖問適方心思所對故<lb/>
忘拜耳舉止自若應對愈明辯上乃歎曰房𤣥齡處朕<lb/>
左右二十餘年毎見朕譴責餘人顔色無主<hi>此𤣥齡所以為忠謹</hi>
<hi>也處昌吕翻</hi>名振平生未嘗見朕朕一旦責之曽無震懾辭<lb/>
理不失真竒士也即日拜右驍衛將軍<hi>懾之渉翻驍堅堯翻</hi>甲午<lb/>
以刑部尚書張亮為平壤道行軍大總管帥江淮嶺峽<lb/>
兵四萬<hi>硤中諸州䕫硤歸是也帥讀曰率下同</hi>長安洛陽募士三千戰艦<lb/>
<pb n="KR2b0007_WYG_197-26a"/>
五百艘自萊州泛海趨平壤<hi>艦户黯翻艘蘓遭翻趨七喻翻</hi>又以太子<lb/>
詹事左衛率李世勣為遼東道行軍大總管帥歩騎六<lb/>
萬及蘭河二州降胡趣遼東<hi>率所律翻騎竒寄翻降户江翻趣與趨同音七喻翻</hi>
兩軍合勢竝進庚子諸軍大集於幽州遣行軍總管姜<lb/>
行本少府少監丘行淹先督衆工造梯衝于安蘿山時<lb/>
逺近勇士應募及獻攻城器械者不可勝數上皆親加<lb/>
損益取其便易<hi>勝音升易以豉翻</hi>又手詔諭天下以髙麗蓋蘓<lb/>
文弑主虐民情何可忍今欲廵幸幽薊問罪遼碣<hi>碣其謁翻</hi>
<pb n="KR2b0007_WYG_197-26b"/>
所過營頓無為勞費且言昔隋焬帝殘暴其下髙麗王<lb/>
仁愛其民以思亂之軍擊安和之衆故不能成功今略<lb/>
言必勝之道有五一曰以大擊小二曰以順討逆三曰<lb/>
以治乘亂<hi>治直吏翻</hi>四曰以逸待勞五曰以恱當怨何憂不<lb/>
克布告元元勿為疑懼<hi>太宗以髙麗為必可克而卒不克所謂常勝之家難與慮敵也</hi>
於是凡頓舍供費之具减者大半十一月辛丑武陽懿<lb/>
公李大亮卒于長安<hi>卒子恤翻</hi>遺表請罷髙麗之師家餘米<lb/>
五斛布三十匹親戚早孤為大亮所飬䘮之如父者十<lb/>
<pb n="KR2b0007_WYG_197-27a"/>
有五人<hi>䘮息浪翻</hi>　壬寅故太子承乾卒于黔州上為之廢<lb/>
朝<hi>卒子恤翻為于偽翻</hi>葬以國公禮　甲寅詔諸軍及新羅百濟<lb/>
奚契丹分道擊髙麗　初上遣突厥俟利苾可汗北度<lb/>
河<hi>見上卷十五年</hi>薛延陀真珠可汗恐其部落翻動意甚惡之<lb/>
<hi>夷狄畏服大種其天性也俟利苾承袓父之餘威依中國之大援還主部落薛延陀雖據漢北突厥之種類與</hi>
<hi>鐵勒諸部舊属突厥聞俟利苾之來恐翻而從之故甚惡焉惡烏路翻</hi>豫蓄輕騎於漠北<lb/>
欲擊之上遣使戒勑無得相攻<hi>騎竒寄翻使疏吏翻</hi>真珠可汗對<lb/>
曰至尊有命安敢不從然突厥翻覆難期當其未破之<lb/>
<pb n="KR2b0007_WYG_197-27b"/>
時嵗犯中國殺人以千萬計臣以為至尊克之當翦為<lb/>
奴婢以賜中國之人乃反養之如子其恩徳至矣而結<lb/>
社率竟反<hi>見一百九十五卷十三年</hi>此屬獸心安可以人理待也臣<lb/>
荷恩深厚請為至尊誅之自是數相攻<hi>荷下可翻為于偽翻數所角翻</hi>
俟利苾之北度也有衆十萬勝兵四萬人<hi>勝音升</hi>俟利苾<lb/>
不能撫御衆不愜服戊午悉棄俟利苾南度河請處於<lb/>
勝夏之間上許之羣臣皆以為陛下方逺征遼左而置<lb/>
突厥於河南距京師不逺<hi>勝州去京師一千八百三十里夏州去京師一千一百一</hi>
<pb n="KR2b0007_WYG_197-28a"/>
<hi>十里處昌吕翻夏户雅翻</hi>豈得不為後慮願留鎮洛陽遣諸將東征<lb/>
上曰夷狄亦人耳其情與中夏不殊<hi>將即亮翻夏户雅翻</hi>人主患<lb/>
徳澤不加不必猜忌異類蓋徳澤洽則四夷可使如一<lb/>
家猜忌多則骨肉不免為讎敵煬帝無道失人已乆遼<lb/>
東之役人皆斷手足以避征役<hi>斷丁管翻</hi>𤣥感以運卒反於<lb/>
黎陽<hi>見一百八十二卷隋焬帝大業九年</hi>非戎狄為患也朕今征髙麗皆<lb/>
取願行者募十得百募百得千其不得從軍者皆憤歎<lb/>
鬱邑豈比隋之行怨民哉<hi>行怨民語法本之晁錯</hi>突厥貧弱吾收<lb/>
<pb n="KR2b0007_WYG_197-28b"/>
而養之計其感恩入於骨髓豈肯為患且彼與薛延陀<lb/>
嗜欲略同彼不北走薛延陀而南歸我其情可見矣顧<lb/>
謂褚遂良曰爾知起居為我志之<hi>走音奏為于偽翻</hi>自今十五<lb/>
年保無突厥之患俟利苾既失衆輕騎入朝<hi>騎竒寄翻朝直遥翻</hi>
上以為右武衛將軍<lb/>
十九年春正月韋挺坐不先行視漕渠運米六百餘艘<lb/>
至盧思臺側<hi>據舊書盧思臺去幽州八百里此漕渠盖即曹操伐烏丸所開泉州渠也上承桑乾</hi>
<hi>河行下孟翻艘蘓遭翻</hi>淺塞不能進<hi>塞悉則翻</hi>械送洛陽丁酉除名以<lb/>
<pb n="KR2b0007_WYG_197-29a"/>
將作少監李道裕代之崔仁師亦坐免官　滄州刺史<lb/>
席辯坐贓汚二月庚子詔朝集使臨觀而戮之<hi>朝直遥翻使疏</hi>
<hi>吏翻</hi>　庚戍上自將諸軍發洛陽以特進蕭瑀為洛陽宫<lb/>
留守<hi>將即亮翻守手又翻</hi>乙卯詔朕發定州後宜令皇太子監國<lb/>
開府儀同三司致仕尉遲敬徳上言陛下親征遼東太<lb/>
子在定州長安洛陽心腹空虛恐有𤣥感之變且邊隅<lb/>
小夷不足以勤萬乘<hi>監工銜翻尉紆勿翻上時掌翻乘繩證翻</hi>願遣偏師征<lb/>
之指期可殄上不從以敬徳為左一馬軍總管使從行<lb/>
<pb n="KR2b0007_WYG_197-29b"/>
　丁巳詔諡殷太師比干曰忠烈所司封其墓春秋祠<lb/>
以少牢給隨近五户供灑掃<hi>少詩照翻灑所賣翻掃素報翻又並上聲</hi>上之<lb/>
發京師也命房𤣥齡得以便宜從事不復奏請<hi>復扶又翻</hi>或<lb/>
詣留臺稱有宻𤣥齡問宻謀所在對曰公則是也𤣥齡<lb/>
驛送行在上聞留守有表送告宻人上怒使人持長刀<lb/>
於前而後見之問告者為誰曰房𤣥齡上曰果然叱令<lb/>
腰斬璽書讓𤣥齡以不能自信<hi>璽斯氏翻</hi>更有如是者可專<lb/>
决之癸亥上至鄴自為文祭魏太袓<hi>魏太袓葬鄴城西鄴縣本相州治所</hi>
<pb n="KR2b0007_WYG_197-30a"/>
<hi>後周太象二年隋文帝輔政尉遲迴起兵于鄴兵敗鄴城破文帝令焚鄴城徙其居人南遷四十五里以安陽</hi>
<hi>城為相州治所焬帝復于鄴故都大慈寺置鄴縣貞觀八年始築今治所小城</hi>曰臨危制變料<lb/>
敵設竒一將之智有餘萬乘之才不足<hi>將即亮翻乘繩證翻</hi>是月<lb/>
李世勣軍至幽州<hi>洛陽至幽州一千六百里</hi>三月丁丑車駕至定州<lb/>
<hi>洛陽至定州一千二百里</hi>丁亥上謂侍臣曰遼東本中國之地隋氏<lb/>
四出師而不能得<hi>隋文帝開皇十八年伐髙麗焬帝大業八年九年十年三伐髙麗</hi>朕<lb/>
今東征欲為中國報子弟之讎<hi>言中國之人其父兄死于髙麗今伐之是為其</hi>
<hi>子弟報父兄之讎為于偽翻</hi>髙麗雪君父之恥耳<hi>言蓋蘇文弑其主而其臣子不能討</hi>
<pb n="KR2b0007_WYG_197-30b"/>
<hi>恥莫大焉今討其罪是為髙麗雪恥</hi>且方隅大定惟此未平故及朕之未<lb/>
老用士大夫餘力以取之朕自發洛陽惟噉肉飯<hi>噉徒濫翻</hi>
<hi>又徒覽翻</hi>雖春蔬亦不之進懼其煩擾故也上見病卒召至<lb/>
御榻前存慰付州縣療之士卒莫不感恱有不預征名<lb/>
<hi>謂不預東征之名籍者</hi>自願以私裝從軍動以千計皆曰不求縣<lb/>
官勲賞惟願效死遼東上不許上將發太子悲泣數日<lb/>
上曰今留汝鎮守輔以俊賢欲使天下識汝風采夫為<lb/>
國之要在於進賢退不肖賞善罰惡至公無私汝當努<lb/>
<pb n="KR2b0007_WYG_197-31a"/>
力行此悲泣何為命開府儀同三司髙士亷攝太子太<lb/>
傅與劉洎馬周少詹事張行成<hi>詹事秦官自漢以來掌東宫内外衆務員一人</hi>
<hi>後魏置二人分左右尋復置一人至唐又置少詹事一人正四品上洎其冀翻</hi>右庶子髙季輔<lb/>
同掌機務輔太子長孫無忌岑文本與吏部尚書楊師<lb/>
道從行壬辰車駕發定州親佩弓矢手結雨衣於鞍後<lb/>
命長孫無忌攝侍中楊師道攝中書令李世勣軍發柳<lb/>
城<hi>柳城縣營州治所</hi>多張形勢若出懐逺鎮者<hi>營州有懐逺守捉城</hi>而濳<lb/>
師北趣甬道出髙麗不意夏四月戊戍朔世勣自通定<lb/>
<pb n="KR2b0007_WYG_197-31b"/>
濟遼水<hi>通定鎮在遼水西隋大業八年伐遼所置甬道隋起浮橋度遼水所築趣七喻翻甬余隴翻</hi>
至𤣥莵<hi>陳壽曰漢武帝開𤣥莵郡治沃沮後為夷貊所侵徙郡句驪縣西北有遼山遼水所出</hi>髙<lb/>
麗大駭城邑皆閉門自守壬寅遼東道副大總管江夏<lb/>
王道宗將兵數千至新城<hi>夏户雅翻將即亮翻下同敢考異曰唐厯張儉懼敵不</hi>
<hi>深入江夏王道宗固請將百騎覘賊帝許之因問徃返㡬日對曰徃十日周覽十日返十日總經一月望謁陛</hi>
<hi>下遂秣馬束兵經歴險阻直登遼東城南觀其地形險易安營置陳之所及還賊已引兵斷其歸路道宗擊之</hi>
<hi>盡殪斬闗而出如期謁見帝歎曰賁育之勇何以過此賜金五十斤絹干匹今從實録</hi>折衝都尉<lb/>
曹三良引十餘騎直壓城門城中驚擾無敢出者<hi>騎竒寄翻</hi>
<pb n="KR2b0007_WYG_197-32a"/>
營州都督張儉將胡兵為前鋒進渡遼水趍建安城<hi>自遼</hi>
<hi>東城西行三百里至建安城漢平郭縣地趍七喻翻</hi>破髙麗兵斬首數千級　太<lb/>
子引髙士亷同榻視事又令更為士亷設案士亷固辭<lb/>
　丁未車駕發幽州上悉以軍中資糧器械簿書委岑<lb/>
文本文本夙夜勤力躬自料配籌筆不去手<hi>籌所以計筭筆所以</hi>
<hi>書</hi>精神耗竭言辭舉措頗異平日上見而憂之謂左右<lb/>
曰文本與我同行恐不與我同返是日遇暴疾而薨其<lb/>
夕上聞嚴鼓聲<hi>晉灼曰嚴鼓疾擊之鼓司馬法曰昏鼓四通為大鼜</hi>曰文本殞沒<lb/>
<pb n="KR2b0007_WYG_197-32b"/>
所不忍聞命撤之時右庶子許敬宗在定州與髙士亷<lb/>
等同知機要文本薨上召敬宗以本官檢校中書侍郎<lb/>
　壬子李世勣江夏王道宗攻髙麗蓋牟城<hi>蓋牟城在遼東城東</hi>
<hi>北唐取之以其地為蓋州大元遼陽府路有蓋州遼海軍節度領建安陽地熊岳秀岩四縣</hi>丁巳車<lb/>
駕至北平<hi>此古北平也舊志平州隋為北平郡</hi>癸亥李世勣等㧞蓋牟城<lb/>
獲二萬餘口糧十餘萬石張亮帥舟師自東萊渡海襲<lb/>
卑沙城<hi>帥讀曰率</hi>其城四面懸絶惟西門可上<hi>上時掌翻</hi>程名振<lb/>
引兵夜至副總管王大度先登五月己巳㧞之獲男女<lb/>
<pb n="KR2b0007_WYG_197-33a"/>
八千口分遣總管丘孝忠等曜兵於鴨緑水<hi>杜佑曰鴨緑水在平</hi>
<hi>壤城西北四百五十里源出靺鞨長白山漢書謂之馬訾水今謂之混同江李心傳曰鴨緑水發源契丹東北</hi>
<hi>長白山鴨緑水之源蓋古肅慎氏之地今女真居之</hi>李世勣進至遼東城下庚午<lb/>
車駕至遼澤泥淖二百餘里<hi>淖奴教翻</hi>人馬不可通將作大<lb/>
匠閻立徳布土作橋軍不留行壬申度澤東乙亥髙麗<lb/>
歩騎四萬救遼東江夏王道宗將四千騎逆擊之<hi>騎竒寄翻</hi>
<hi>下同將即亮翻下同</hi>軍中皆以為衆寡懸絶不若深溝髙壘以俟<lb/>
車駕之至道宗曰賊恃衆有輕我心逺來疲頓擊之必<lb/>
<pb n="KR2b0007_WYG_197-33b"/>
敗且吾屬為前軍當清道以待乘輿乃更以賊遺君父<lb/>
乎<hi>不以賊遺君父漢耿弇之言乘䋲證翻遺于季翻</hi>李世勣以為然果毅都尉<lb/>
馬文舉曰不遇勍敵何以顯壯士䇿馬趨敵所向皆靡<lb/>
<hi>勍渠京翻趨七喻翻</hi>衆心稍安既合戰行軍總管張君乂退走唐<lb/>
兵不利道宗收散卒登髙而望見髙麗陳亂<hi>陳讀曰陣</hi>與驍<lb/>
騎數十衝之<hi>驍堅堯翻</hi>左右出入李世勣引兵助之髙麗大<lb/>
敗斬首千餘級丁丑車駕度遼水撤橋以堅士卒之心<lb/>
軍於馬首山勞賜江夏王道宗超拜馬文舉中郎將斬<lb/>
<pb n="KR2b0007_WYG_197-34a"/>
張君乂<hi>有功必賞退懦必誅則将士知所懲勸矣勞力到翻</hi>上自將數百騎至遼<lb/>
東城下見士卒負土填塹<hi>塹七艷翻</hi>上分其尤重者於馬上<lb/>
持之從官爭負土致城下<hi>從才用翻</hi>李世勣攻遼東城晝夜<lb/>
不息旬有二日上引精兵㑹之圍其城數百重<hi>重直龍翻</hi>鼓<lb/>
譟聲震天地甲申南風急上遣銳卒登衝竿之末爇其<lb/>
西南樓<hi>爇如劣翻</hi>火延燒城中因麾將士登城髙麗力戰不<lb/>
能敵遂克之所殺萬餘人得勝兵萬餘人男女四萬口<lb/>
<hi>勝音升</hi>以其城為遼州<hi>今大元遼陽府</hi>乙未進軍白巖城丙申右<lb/>
<pb n="KR2b0007_WYG_197-34b"/>
衛大將軍李思摩中弩矢上親為之吮血將士聞之莫<lb/>
不感動<hi>中竹仲翻為于偽翻</hi>烏骨城遣兵萬餘為白巖聲援<hi>自登州東</hi>
<hi>北海行至烏湖島又行五百里東傍海壖過青泥浦桃花浦杏人浦石人江槖駞灣乃至烏骨江</hi>將軍<lb/>
契苾何力以勁騎八百擊之<hi>契欺訖翻苾毗必翻</hi>何力挺身陷陳<lb/>
槊中其腰<hi>陳讀曰陣中竹仲翻</hi>尚輦奉御薛萬備單騎徃救之㧞<lb/>
何力於萬衆之中而還<hi>還從宣翻又如字</hi>何力氣益憤束瘡而<lb/>
戰從騎奮擊<hi>従才用翻</hi>遂破髙麗兵追奔數十里斬首千餘<lb/>
級㑹暝而罷<hi>暝莫定翻</hi>萬備萬徹之弟也<lb/>
<pb n="KR2b0007_WYG_197-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_197-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百二十三</head>
    <p>
<pb n="KR2b0007_WYG_223-1a"/>
欽定四庫全書<lb/>
　資治通鑑卷二百二十三　宋　司馬光　撰<lb/>
　　　　　　　　　　　　　　胡三省　音註<lb/>
　唐紀三十九<hi>始癸卯七月終乙巳十月凡二年零四月起昭陽單閼七月盡旃䝉大荒落十</hi>
　　<hi>月凡二年有奇</hi>
　　代宗睿文孝武皇帝上之下<lb/>
廣徳元年秋七月壬寅羣臣上尊號曰寳應元聖文武<lb/>
孝皇帝<hi>以楚州所獻十三寳為上登極之符應也上時掌翻</hi>壬子赦天下改元<hi>方改</hi>
<pb n="KR2b0007_WYG_223-1b"/>
<hi>元廣德</hi>諸將討史朝義者進官階加爵邑有差<hi>將即亮翻</hi>冊回<lb/>
紇可汗為頡咄登密施合俱錄英義建功毗伽可汗可<lb/>
敦為娑墨光親麗華毗伽可敦<hi>頡咄華言社稷𤼵用登密施華言到竟合俱錄</hi>
<hi>華言婁羅娑墨華言得憐毗伽華言足意智紇下沒翻可從刋入聲汗音寒頡奚結翻咄當沒翻伽求迦翻娑</hi>
<hi>蘇何翻</hi>左右殺以下皆加封賞<hi>左殺封雄朔王右殺封寜朔王胡禄都督封金河王</hi>
<hi>㧞覧將軍封静漢王諸都督十一人並封國公</hi>　戊辰楊綰上貢舉條目秀才<lb/>
問經義二十條對策五道國子監舉人令博士薦於祭<lb/>
酒祭酒試通者升之於省如鄉貢法<hi>令力丁翻唐取士之科由學館曰生</hi>
<pb n="KR2b0007_WYG_223-2a"/>
<hi>徒由州縣者曰鄉貢凡明經秀才俊士進士明於理體為鄉里稱者縣考試州長重覆送之尚書省既至省皆</hi>
<hi>疏名列到結欵通保及所居始由户部集閲而闗於禮部試之今楊綰所上國子監舉人略如鄉貢法</hi>明<lb/>
法委刑部考試<hi>明法律學也</hi>或以為明經進士行之已久不<lb/>
可遽改事雖不行識者是之　以僕固瑒為朔方行營<lb/>
節度使　吐蕃入大震闗陷蘭廓河鄯洮岷秦成渭等<lb/>
州盡取河西隴右之地<hi>蘭廓秦渭等州即河西隴右之地先已為吐蕃所陷史因其入</hi>
<hi>大震闗而備言之蘭州漢金城郡隋置蘭州因臯蘭山為名廓州漢西平郡南界前凉以其地為湟河郡後魏</hi>
<hi>置洮河郡周建徳五年取河南地置廓州取廓清之義為名河州漢枹罕縣前凉張駿分置河州鄯州漢破羌</hi>
<pb n="KR2b0007_WYG_223-2b"/>
<hi>允吾縣地唐平薛舉置鄯州洮州治漢洮陽城周保定初置岷州秦臨洮縣地後魏大統十年置岷州以南有</hi>
<hi>岷山名秦州治成紀顯親川因魏晋舊州名成州古西戎地後千畝戎姜氏居之又後為白馬氏國漢為武都</hi>
<hi>郡晉為仇池郡後魏改為南秦州西魏改成州渭州治漢襄武縣後魏置</hi>唐自武徳以來開<lb/>
拓邊境地連西域皆置都督府州縣開元中置朔方隴<lb/>
右河西安西北庭諸節度使以統之歲發山東丁壯為<lb/>
戍卒繒帛為軍資開屯田供糗糧<hi>繒慈陵翻糗去久翻</hi>設監牧畜<lb/>
馬牛軍城戍邏萬里相望<hi>畜吁玉翻邏郎佐翻</hi>及安祿山反邉兵<lb/>
精銳者皆徴發入援謂之行營所留兵單弱胡虜稍蠶<lb/>
<pb n="KR2b0007_WYG_223-3a"/>
食之數年間西北數十州相繼淪沒自鳯翔以西邠州<lb/>
以北皆為左袵矣<hi>史言唐所以失河隴</hi>　初僕固懐恩受詔與回<lb/>
紇可汗相見於太原河東節度使辛雲京以可汗乃懐<lb/>
恩壻恐其合謀襲軍府閉城自守亦不犒師<hi>使疏吏翻犒苦到翻</hi>
及史朝義既平詔懐恩送可汗出塞往來過太原<hi>朝直遥翻</hi>
<hi>過古禾翻又古臥翻</hi>雲京亦閉城不與相聞懐恩怒具表其狀不<lb/>
報懐恩將朔方兵數萬屯汾州使其子御史大夫瑒將<lb/>
萬人屯榆次禆將李光逸等屯祁縣<hi>將即亮翻下禆將同又音如字禆彼</hi>
<pb n="KR2b0007_WYG_223-3b"/>
<hi>迷翻榆次祈皆漢古縣属太原</hi>李懐光等屯晉州張維嶽等屯沁州<hi>沁七</hi>
<hi>浸翻岳考異曰邠志作張如  今從實錄唐厯</hi>懐光本勃海靺鞨也<hi>靺鞨音末曷</hi>姓<lb/>
茹<hi>茹音如</hi>為朔方將以功賜姓中使駱奉仙至太原雲京<lb/>
厚結之為言懐恩與回紇連謀反狀已露<hi>使疏吏翻為于偽翻</hi>奉<lb/>
仙還過懐恩懐恩與飲於母前母數讓奉仙曰<hi>還音旋又音如</hi>
<hi>字數所角翻</hi>汝與吾兒約為兄弟今又親雲京何兩面也<hi>唐人</hi>
<hi>謂反覆者為兩面貞元以後劒南西山白狗等羌内附賜牛糧治生業差賜官祿皆得世襲然隂附吐蕃世謂</hi>
<hi>之兩靣羌此其證也</hi>酒酣懐恩起舞奉仙贈以纒頭綵<hi>唐人宴集酒酣為人</hi>
<pb n="KR2b0007_WYG_223-4a"/>
<hi>舞當此禮者以綵物為贈謂之纒頭倡伎當筵舞者亦有纒頭喝賜杜甫詩所謂舞罷錦纒頭者也酣戶甘翻</hi>
懐恩欲酬之曰來日端午當更樂飲一日<hi>樂音洛</hi>奉仙固<lb/>
請行懐恩匿其馬奉仙謂左右曰朝來責我又匿我馬將<lb/>
殺我也夜踰垣而走懐恩驚遽以其馬追還之八月癸未<lb/>
奉仙至長安奏懐恩謀反<hi>師考異曰實錄癸未懐恩旋  次于汾州逗遛不進監軍</hi>
<hi>使駱奉仙以聞上以功高不之罪優詔慰勞之又曰懐恩頓軍汾上監軍使駱奉仙因公宴言有所指懐恩已</hi>
<hi>萌二心肆口酬對奉仙不告而出乗傳上聞上以功高容之叱奉仙出待懐恩如舊懐恩惮奉仙益不自安邠</hi>
<hi>志曰寳應二年河朔既平詔太原節度辛雲京及僕固懐恩各以其軍送回紇還蕃既出晋闗辛公率其輕兵</hi>
<pb n="KR2b0007_WYG_223-4b"/>
<hi>先入太原懐恩怒其不告曰辛君有虞於我也回紇至辛公館于城外致牛酒以犒之懐恩欲因回紇規</hi>
<hi>其城壁隂導回紇請觀佛寺辛公許之既入城見羅兵於諸街蕃人大驚辟易而去今從舊懐恩傳</hi>懐<lb/>
恩亦具奏其狀請誅雲京奉仙上兩無所問優詔和解<lb/>
之懐恩自以兵興以來<hi>謂自祿山反朔方起兵討之以至平賊時也</hi>所在力<lb/>
戰一門死王事者四十六人女嫁絶域<hi>謂嫁回紇可汗也</hi>說諭<lb/>
回紇<hi>說式芮翻紇下沒翻</hi>再收兩京平定河南北功無與比而為<lb/>
人搆陷憤怨殊深上書自訟以為臣昨奉詔送可汗歸<lb/>
國傾竭家貲俾之上道行至山北<hi>上時兩翻可從刋入聲汗音寒懐恩屯汾</hi>
<pb n="KR2b0007_WYG_223-5a"/>
<hi>州謂太原之地為山北</hi>雲京奉仙閉城不出祗迎仍令潜行竊盗<lb/>
回紇怨怒亟欲縱兵臣力為彌縫方得出塞雲京奉仙<lb/>
恐臣先有奏論遂復妄稱設備<hi>令力丁翻為于偽翻復扶又翻下並同</hi>與<lb/>
李抱玉共相組織臣静而思之其罪有六昔同羅叛亂<lb/>
臣為先帝掃清河曲一也臣男玢為同羅所虜得間亡<lb/>
歸臣斬之以令衆士二也<hi>二事並見二百十八卷肅宗至徳元載玢悲巾翻間古莧</hi>
<hi>翻</hi>臣有二女逺嫁外夷為國和親蕩平冦敵三也臣與<lb/>
男瑒不顧死亡為國効命四也河北新附節度使<hi>謂田承嗣</hi>
<pb n="KR2b0007_WYG_223-5b"/>
<hi>李寳臣李懐仙等</hi>皆握強兵臣撫綏以安反側五也臣說諭回<lb/>
紇使赴急難天下既平送之歸國六也<hi>說式芮翻難乃旦翻</hi>臣既<lb/>
負六罪誠合萬誅惟當吞恨九泉銜寃千古復何訴哉<lb/>
臣受恩深重夙夜思奉天顔<hi>言欲入朝也</hi>但以來瑱受誅<hi>瑱它</hi>
<hi>甸翻事見上卷正月</hi>朝廷不示其罪諸道節度誰不疑懼近聞詔<lb/>
追數人<hi>唐人率謂召為追觀考異所引諸家雜史可見</hi>盡皆不至實畏中官讒<lb/>
口虚受陛下誅夷豈惟羣臣不忠正為回邪在側<hi>當時君臣</hi>
<hi>情事誠如懐恩之言</hi>且臣前後所奏駱奉仙詞情非不摭實<hi>摭之實翻</hi>
<pb n="KR2b0007_WYG_223-6a"/>
陛下竟無處置<hi>處昌吕翻</hi>寵任彌深皆由同類比周<hi>比毗至翻</hi>蒙<lb/>
蔽聖聽竊聞四方遣人奏事陛下皆云與驃騎議之<hi>驃騎</hi>
<hi>謂程元振也驃匹妙翻騎奇計翻</hi>曾不委宰相可否或稽留數月不還<lb/>
逺近益加疑阻<hi>代宗省懐恩書至此豈不為之動心邪曽才登翻</hi>如臣朔方將<lb/>
士功効最高為先帝中興主人乃陛下䝉塵故吏曽不<lb/>
别加優奬反信讒嫉之詞子儀先已被猜臣今又遭詆<lb/>
毁<hi>將即亮翻被皮義翻</hi>弓藏鳥盡信匪虚言<hi>古語云高鳥盡良弓藏狡兎死走狗烹敵</hi>
<hi>國破謀臣亡言以今事凖之非虗言也</hi>陛下信其矯誣<hi>矯託也託言謀反以厚誣</hi>何殊<lb/>
<pb n="KR2b0007_WYG_223-6b"/>
指鹿為馬<hi>引趙高事以况諸閹</hi>儻不納愚懇且貴因循臣實不敢<lb/>
保家陛下豈能安國<hi>懐恩心跡於此可見</hi>忠言利行<hi>忠言逆耳利於行古語也</hi>
惟陛下圗之臣欲公然入朝<hi>朝直遥翻下同</hi>恐將士留沮今託<lb/>
廵晉絳於彼遷延乞陛下特遣一介至絳州問臣臣即<lb/>
與之同發九月壬戍上遣裴遵慶詣懐恩諭㫖且察其<lb/>
去就懐恩見遵慶抱其足號泣訴寃<hi>號户刀翻</hi>遵慶為言聖<lb/>
恩優厚諷令入朝懐恩許諾副將范志誠以為不可曰<lb/>
公信其甘言入則為來瑱不復還矣明日懐恩見遵慶<lb/>
<pb n="KR2b0007_WYG_223-7a"/>
以懼死為辭請令一子入朝志誠又以為不可遵慶乃<lb/>
還<hi>還音旋又如字下同</hi>御史大夫王翊使回紇還懐恩先與可汗<lb/>
往來恐翊洩其事遂留之　吐蕃之入冦也邉將告急<lb/>
程元振皆不以聞冬十月吐蕃冦涇州刺史髙暉以城<lb/>
降之遂為之鄉導<hi>降户江翻鄉讀曰嚮寕考異曰汾陽家傳八月吐蕃次涇  州遣感激軍</hi>
<hi>使高暉禦之戰敗執暉九月至便橋實録十月庚午吐蕃冦涇州辛未犯奉天武功按今邠州東去涇州三程</hi>
<hi>邠州南去奉天二程不應庚午寇邠州辛未已至奉天盖史官據奏到日書之耳叚公家傳九月二十日吐蕃</hi>
<hi>寇涇原節度使高暉降之十一月一日陷邠州節度使張藴琦棄城遁舊本紀九月己丑吐蕃寇涇州刺史髙</hi>
<pb n="KR2b0007_WYG_223-7b"/>
<hi>暉以城降因為吐蕃鄉導十月辛未犯京畿新本紀九月乙丑涇州刺史高暉叛附於吐蕃十月庚午吐蕃陷</hi>
<hi>邠州辛未冦奉天武功今月從實録而不取其日</hi>引吐蕃深入過邠州上始聞<lb/>
之辛未冦奉天武功京師震駭詔以雍王适為闗内元<lb/>
帥郭子儀為副元帥出鎮咸陽以禦之子儀閒廢日久<lb/>
<hi>寳應元年八月郭子儀自河東入朝遂留京師</hi>部曲離散至是召募得二十騎<lb/>
而行至咸陽吐蕃帥吐谷渾党項氐羌二十餘萬衆彌<lb/>
漫數十里已自司竹園度渭<hi>鳯翔府盩厔縣有司竹園漢書王莽傳所謂霍鴻負</hi>
<hi>倚芒竹即此地也蘇軾曰盩厔有官竹園臨水數十里不絶所謂司竹也</hi>循山而東子儀使<lb/>
<pb n="KR2b0007_WYG_223-8a"/>
判官中書舍人王延昌入奏請益兵程元振遏之竟不<lb/>
召見<hi>見賢遍翻</hi>癸酉渭北行營兵馬使吕月將將精卒二千<lb/>
破吐蕃於盩厔之西<hi>將將上如字下即亮翻</hi>乙亥吐蕃冦盩厔月<lb/>
將復與力戰兵盡為虜所擒<hi>復扶又翻</hi>上方治兵<hi>治直之翻</hi>而吐<lb/>
蕃已度便橋倉猝不知所為丙子出幸陜州<hi>陜失冉翻</hi>官吏<lb/>
藏竄六軍逃散郭子儀聞之遽自咸陽歸長安比至<hi>比必</hi>
<hi>利翻及也</hi>車駕已去上纔出苑門度滻水<hi>按唐禁苑包大明宫之北東距滻水</hi>
<hi>考雍錄長安志諸書禁苑東面出滻水無其門盖出光泰門耳</hi>射生將王獻忠擁四百<lb/>
<pb n="KR2b0007_WYG_223-8b"/>
騎叛還長安<hi>將即亮翻騎奇計翻</hi>脅豐王珙等十王西迎吐蕃<hi>珙𤣥</hi>
<hi>宗子音居勇翻</hi>遇子儀於開逺門内<hi>開逺門長安城西面兆頭第一門</hi>子儀叱<lb/>
之獻忠下馬謂子儀曰今主上東遷社稷無主令公身<lb/>
為元帥<hi>郭子儀為中書令故稱爲令公</hi>廢立在一言耳子儀未應珙越<lb/>
次言曰公何不言子儀責譲之以兵援送行在丁丑車<lb/>
駕至華州官吏奔散無復供擬<hi>復扶又翻</hi>扈從將士不免凍<lb/>
餒㑹觀軍容使魚朝恩將神策軍自陜來迎上乃幸朝<lb/>
恩營<hi>從才用翻將即亮翻使疏吏翻朝直遥翻恩將音同上陜失冉翻</hi>豐王珙見上於<lb/>
<pb n="KR2b0007_WYG_223-9a"/>
潼闗上不之責退至幕中有不遜語羣臣奏請誅之乃<lb/>
賜死戊寅吐蕃入長安髙暉與吐蕃大將馬重英等立<lb/>
故邠王守禮之孫承宏為帝<hi>珙居勇翻吐從暾入聲重直龍翻邠直頻翻邠王守</hi>
<hi>禮章懐太子之子</hi>改元置百官以前翰林學士于可封等為相<lb/>
吐蕃剽掠府庫市里焚閭舍長安中蕭然一空<hi>相息亮翻剽匹</hi>
<hi>妙翻下同</hi>苖晉卿病臥家遣人輿入廹脅之晉卿閉口不言<lb/>
虜不敢殺於是六軍散者所在剽掠士民避亂皆入山<lb/>
谷辛巳上至陜百官稍有至者郭子儀引三十騎自御<lb/>
<pb n="KR2b0007_WYG_223-9b"/>
宿川循山而東<hi>騎奇計翻三輔黄圗曰御宿川在長安城南漢武帝為離宫别館禁禦人不得</hi>
<hi>往来游觀上宿其中故曰御宿程大昌曰御宿川即樊川在萬年縣南二十五里</hi>謂王延昌曰<lb/>
六軍將士逃潰者多在商州今速往收之<hi>商州治上洛縣至京師二</hi>
<hi>百八十一里</hi>并發武闗防兵數日間北出藍田以向長安吐<lb/>
蕃必遁過藍田遇元帥都虞侯臧希譲鳯翔節度使髙<lb/>
昇得兵近千人<hi>武闗在商州西北雍州藍田縣南吐従暾入聲過古禾翻又古臥翻使疏吏翻</hi>
<hi>近其靳翻</hi>子儀與延昌謀曰潰兵至商州官吏必逃匿而人<lb/>
亂使延昌自直徑入商州撫諭之諸將方縱兵暴掠聞<lb/>
<pb n="KR2b0007_WYG_223-10a"/>
子儀至皆大喜聽命<hi>將即亮翻</hi>子儀恐吐蕃逼乗輿留軍七<lb/>
盤<hi>杜佑曰七盤即王莽所謂繞霤之固南當荆楚者也繞霤者言四面塞阨屈曲水回繞而霤今謂之七盤</hi>
<hi>十二䋫乗承正翻吐從暾入聲</hi>三日乃行比至商州<hi>比必利翻</hi>行收兵并武<lb/>
闗防兵合四千人軍勢稍振子儀乃泣諭將士以共雪<lb/>
國恥取長安皆感激受約束子儀請太子賔客第五琦<lb/>
為糧料使給軍食<hi>將即亮翻糧料使主給行營軍食我宋朝隨軍轉運使即其任</hi>上賜<lb/>
子儀詔恐吐蕃東出潼闗徴子儀詣行在子儀表稱臣<lb/>
不收京城無以見陛下若出兵藍田虜必不敢東向上<lb/>
<pb n="KR2b0007_WYG_223-10b"/>
許之鄜延節度判官叚秀實說節度使白孝徳引兵赴<lb/>
難<hi>上元元年置渭北鄜坊節度使領鄜坊丹延四州治坊州吐從暾入聲潼音同說式芮翻難乃旦翻</hi>孝<lb/>
徳即日大舉南趣京畿<hi>李嗣業自西域赴難於至徳之初白孝德自鄜坊赴廣徳之難</hi>
<hi>皆叚秀實𤼵之其忠義盖天性也</hi>與蒲陜商華合勢進擊<hi>陜失冉翻華戶化翻</hi>吐<lb/>
蕃既立廣武王承宏欲掠城中士女百工整衆歸國子<lb/>
儀使左羽林大將軍長孫全緒將二百騎出藍田觀虜<lb/>
勢令第五琦攝京兆尹與之偕行又令寳應軍使張知<lb/>
節將兵繼之<hi>長知兩翻將即亮翻又音如字騎奇計翻令力丁翻琦音奇上以射生軍入禁中清</hi>
<pb n="KR2b0007_WYG_223-11a"/>
<hi>難賜名寳應功臣故射生軍亦號寳應軍</hi>全緒至韓公堆晝則擊鼔張旗幟<lb/>
夜則多然火以疑吐蕃前光禄卿殷仲卿聚衆近千人<lb/>
保藍田與全緒相表裏帥二百餘騎直度滻水<hi>近其靳翻帥讀</hi>
<hi>曰率滻音産</hi>吐蕃懼百姓又紿之曰郭令公自商州將大軍<lb/>
不知其數至矣<hi>紿湯亥翻將即亮翻又音如字</hi>虜以為然稍稍引軍去<lb/>
全緒又使射生將王甫入城隂結少年數百夜擊鼔大<lb/>
呼於朱雀街<hi>將即亮翻少始照翻呼火故翻唐太極宫正南出朱雀門自朱雀門南出至明徳門</hi>
<hi>皆名朱雀街</hi>吐蕃惶駭庚寅悉衆遁去<hi>曰考異曰舊吐蕃傳  子儀帥部曲數百</hi>
<pb n="KR2b0007_WYG_223-11b"/>
<hi>人及其妻子僕從南入牛心谷駝馬車牛數百兩子儀遲留未知所適行軍判官中書舍人王延昌監察御史</hi>
<hi>李蕚謂子儀曰令公身為元帥主上䝉塵於外今吐蕃之勢日逼豈可懐安于谷中何不南趨商州漸赴行在</hi>
<hi>子儀遽從之延昌曰吐蕃知令公南行必分兵來逼若當大路事即危矣不如取王山路而去出其不意子儀</hi>
<hi>又從之子儀之隊千餘人山谷束隘連延百餘里人不得馳延昌與蕚恐狹徑被追前後不相救至倒廻口遂</hi>
<hi>與子儀别行踰絶澗登七盤趨于商州先是六軍將張知節與麾下數百人自京城奔扵商州大掠避難朝官</hi>
<hi>士庶及居人資財己有日矣延昌與蕚既至說知節曰將軍身掌禁兵軍敗而不赴行在又恣其下虜掠何所</hi>
<hi>歸乎今郭令公元帥也已欲至洛南將軍若整頓士卒諭以禍福請令公來撫之圗收長安此則將軍非常之</hi>
<hi>功也知節大恱其時諸軍臧希讓高昇彭體盈李惟詵等數人各有部曲家兵數十騎相次而至又從其計皆</hi>
<pb n="KR2b0007_WYG_223-12a"/>
<hi>相率為軍約不侵暴延昌留于軍中主約蕚以數騎往迎子儀去洛南十餘里及之遂與子儀廻至商州諸將</hi>
<hi>大喜皆遵其約束吐蕃將入京師也前光祿卿殷仲卿逃難而出至藍田紏合敗兵及諸驍勇願從者百餘人</hi>
<hi>南保藍田以拒吐蕃其衆漸振至於千人子儀既至商州募人往探賊勢羽林將軍長孫全緒請行全緒至韓</hi>
<hi>公堆仲卿得官軍其勢益壯遂相為表裏仲卿帥二百餘騎逰奕直度滻水吐蕃懼問百姓百姓皆紿之曰郭</hi>
<hi>令公大軍不知其數賊以為然遂抽軍而還汾陽家傳曰公以三十騎循御宿川略山而東公西望國門涕不</hi>
<hi>自勝謂延昌曰為舍人計何以復國延昌歔欷不能對公謂曰料諸將散卒必逃商於若速行伩合散卒兼武</hi>
<hi>闗兵數日之内却出藍田設疑兵為斾屯於韓公堆吐蕃必懼我而退乃相與速驅之過藍田公與延昌議曰</hi>
<hi>散兵至商州必官吏不守則兵亂而人潰使延昌間道中宿至商州果如所議延昌以公之言廵撫之亂乃止</hi>
<pb n="KR2b0007_WYG_223-12b"/>
<hi>潰乃復今從之</hi>高暉聞之帥麾下三百餘騎東走至潼闗守將<lb/>
李日越擒而殺之<hi>帥讀曰率將即亮翻下同德考異曰新魚朝恩傳曰朝恩遣劉  信討斬</hi>
<hi>之今從實錄</hi>壬辰詔以元載判元帥行軍司馬以第五琦為<lb/>
京兆尹癸巳以郭子儀為西京留守甲午子儀發商州<lb/>
己亥以魚朝恩部將皇甫溫為陜州刺史周智光為華<lb/>
州刺史<hi>為周智光以華州䟦扈張本</hi>　驃騎大將軍判元帥行軍司<lb/>
馬程元振專權自恣人畏之甚於李輔國諸將有大功<lb/>
者元振皆忌嫉欲害之吐蕃入冦元振不以時奏致上<lb/>
<pb n="KR2b0007_WYG_223-13a"/>
狼狽出幸上發詔徴諸道兵李光弼等皆忌元振居中<lb/>
莫有至者中外咸切齒而莫敢發言太常博士栁伉上<lb/>
疏<hi>伉苦浪翻</hi>以為犬戎犯闗度隴不血刃而入京師劫宫闈<lb/>
焚陵寢武士無一人力戰者此將帥叛陛下也陛下疏<lb/>
元功委近習<hi>疏與疎同</hi>日引月長以成大禍羣臣在廷無一<lb/>
人犯顔回慮者此公卿叛陛下也陛下始出都百姓填<lb/>
然奪府庫相殺戮此三輔叛陛下也自十月朔召諸道<lb/>
兵盡四十日無隻輪入闗此四方叛陛下也内外離叛<lb/>
<pb n="KR2b0007_WYG_223-13b"/>
陛下以今日之勢為安邪危邪若以為危豈得髙枕<hi>枕職</hi>
<hi>任翻</hi>不為天下討罪人乎<hi>為于偽翻</hi>臣聞良醫療疾當病飲藥<lb/>
藥不當病猶無益也陛下視今日之病何繇至此乎必<lb/>
欲存宗廟社稷獨斬元振首馳告天下悉出内使𨽻諸<lb/>
州<hi>言悉出諸宦官𨽻諸州羈管也時宦官皆為内諸司使故曰内使</hi>持神策兵付大臣<lb/>
<hi>時魚朝恩領神策軍</hi>然後削尊號下詔引咎曰天下其許朕自新<lb/>
改過宜即募士西赴朝廷若以朕惡不悛<hi>悛丑緣翻</hi>則帝王<lb/>
大器敢妨聖賢其聽天下所往如此而兵不至人不感<lb/>
<pb n="KR2b0007_WYG_223-14a"/>
天下不服臣請闔門寸斬以謝陛下上以元振嘗有保<lb/>
䕶功<hi>保䕶事見上卷寳應元年</hi>十一月辛丑削元振官爵放歸田里<lb/>
　王甫自稱京兆尹聚衆二千餘人署置官屬暴横長<lb/>
安中<hi>横户孟翻</hi>壬寅郭子儀至滻水西<hi>郭子儀至滻水西則已度滻水近京城矣</hi>
甫按兵不出或謂子儀城不可入子儀不聽引三十騎<lb/>
徐進使人傳呼召甫甫失據出迎拜伏子儀斬之<hi>異考  曰</hi>
<hi>實録云有武將王甫等誘長安惡少數百人集六街鼔於朱雀街大鼔之吐蕃聞之震懾乗夜而遁汾陽家傳</hi>
<hi>曰射生將王撫猛而多力自稱御史大夫領五百騎二千步卒兼補官屬以謀作亂甲午公𤼵商州冬十一月</hi>
<pb n="KR2b0007_WYG_223-14b"/>
<hi>壬寅公次滻水之右王撫知公之來也於城中堅列行陣戈矛若林指揮其間按甲不出人勸公必不可入公</hi>
<hi>以三十騎徐進曽不少懼令傳呼王撫撫應聲伏烏合之徒一時而潰邠志曰郭公屯商州十二月一日率諸</hi>
<hi>軍五萬餘人出藍田去城百里而軍城中相傳言大軍將至西戎懼焉三日馬家小兒張小君李酒盞射生官</hi>
<hi>王甫等五百餘人夜半聚六街鼔入扵子城擂擊天門街中仍分其衆建旗諸門吐蕃以為大軍夜至相帥遁</hi>
<hi>去小君使報郭公七日郭公全師入于京師繫小君酒盞王甫等責之曰吾大軍未至汝設詐以畏吐蕃吐蕃</hi>
<hi>知之怒汝燔燒宫闕從容而去豈不由汝乎命斬之遂以破賊收城聞舊子儀傳曰全緒遣禁軍舊將王甫入</hi>
<hi>長安隂結豪俠為内應一日齊擊鼔於朱雀街蕃軍惶駭而去又曰射生將王甫自署為京兆尹聚兵二千人</hi>
<hi>擾亂京城子儀召撫殺之詔子儀權京城留守吐蕃傳吐蕃餘衆尚在城軍將王撫及御史大夫王仲昇領兵</hi>
<pb n="KR2b0007_WYG_223-15a"/>
<hi>自苑中入椎鼔大呼仲卿之兵又入城吐蕃皆奔走若如邠志所言是子儀殺撫而攘其功計子儀必不為也</hi>
<hi>子儀勲業今古推高凌準作書多攻其短疑有宿嫌不可盡信今從汾陽家傳及子儀舊傳</hi>其兵盡<lb/>
散白孝徳與邠寜節度使張藴琦將兵屯畿縣<hi>京兆府管二十</hi>
<hi>縣萬年長安為赤縣餘縣皆為畿縣</hi>子儀召之入城京畿遂安　宦官廣<lb/>
州市舶使吕太一發兵作亂<hi>唐置市舶使於廣州以收商舶之利時以宦者為之</hi>
<hi>舶音白</hi>節度使張休棄城奔端州<hi>舊志廣州西至端州二百四十里</hi>太一<lb/>
縱兵焚掠官軍討平之　吐蕃還至鳯翔節度使孫志<lb/>
直閉城拒守吐蕃圍之數日鎮西節度使馬璘聞車駕<lb/>
<pb n="KR2b0007_WYG_223-15b"/>
幸陜將精騎千餘自河西入赴難<hi>難乃旦翻</hi>轉鬬至鳯翔值<lb/>
吐蕃圍城璘帥衆持滿外向突入城中不解甲背城出<lb/>
戰<hi>帥讀曰率下同背蒲妹翻</hi>單騎先士卒奮擊俘斬千計而歸明日<lb/>
虜復逼城請戰<hi>先昔薦翻俘方無翻復扶又翻</hi>璘開懸門以待之<hi>杜預曰懸</hi>
<hi>門施於内城門按今邉城之門設扉以啟閉而懸門者設於門闑之外常懸而不下寇至則下之以塞門以為</hi>
<hi>重閉之固</hi>虜引退曰此將軍不惜死宜避之遂去居於原㑹<lb/>
成渭之地<hi>原州高平郡㑹州㑹寜郡成州同谷郡皆據河隴之勝以臨唐境</hi>　十二月<lb/>
丁亥車駕發陜州<hi>陜失冉翻</hi>左丞顔真卿請上先謁陵廟然<lb/>
<pb n="KR2b0007_WYG_223-16a"/>
後還宫元載不從真卿怒曰朝廷豈堪相公再壊邪<hi>還從</hi>
<hi>宣翻又音如字載祖亥翻又音如字朝直遥翻相昔亮翻邪音耶懐音怪</hi>載由是銜之甲午<lb/>
上至長安郭子儀帥城中百官及諸軍迎於滻水東伏<lb/>
地待罪上勞之曰用卿不早故及於此<hi>銜其銜翻勞力到翻滻音産</hi>
　以魚朝恩為天下觀軍容宣慰處置使總禁兵權寵<lb/>
無比<hi>魚朝恩以陜州迎扈之勞過承權寄恩寵去程得魚所謂去虺得虎也處昌吕翻使疏吏翻朝直遥</hi>
<hi>翻</hi>築城於鄠縣及中渭橋屯兵以備吐蕃以駱奉仙為鄠<lb/>
縣築城使遂將其兵<hi>鄠音户吐從暾入聲將即亮翻又音如字</hi>　乙未以<lb/>
<pb n="KR2b0007_WYG_223-16b"/>
苖晉卿為太保裴遵慶為太子少傅並罷政事以宗正<lb/>
卿李峴為黄門侍郎同平章事遵慶既去元載權益盛<lb/>
以貨結内侍董秀使主書卓英倩潜與往來上意所屬<lb/>
<hi>主書省吏也峴戶典翻屬之欲翻</hi>載必先知之承意探微<hi>探吐南翻</hi>言無不<lb/>
合上以是益愛之英倩金州人也<hi>金州安康郡</hi>　吐蕃既去<lb/>
廣武王承宏逃匿草野上赦不誅丙申放之於華州<hi>華州</hi>
<hi>華隂郡去京師一百八十里</hi>　程元振既得罪歸三原聞上還宫衣<lb/>
婦人服<hi>還從宣翻又音如字衣於既翻</hi>私入長安復規任用京兆府擒<lb/>
<pb n="KR2b0007_WYG_223-17a"/>
之以聞<hi>復扶又翻規圗也服考異曰實錄如此仍云將圗進取舊傳元振  縗麻于車中入京城以規</hi>
<hi>任用與御史大夫王仲昇飲酒為御史所彈今從實錄参以舊傳</hi>　吐蕃陷松維保三<lb/>
州及雲山新築二城<hi>松州交川郡以郡界有甘松嶺名州開元二十八年以維州之定亷</hi>
<hi>置奉州雲山郡天寳八年徙治天保軍更曰天保郡是年沒吐蕃至乾元元年嗣歸誠王董嘉俊以郡來歸始</hi>
<hi>更名保州又按天寳八年分定亷置雲山縣時盖於縣新築二城也</hi>西川節度使髙適不<lb/>
能救於是劒南西山諸州亦入於吐蕃矣<hi>使疏吏翻吐從暾入聲</hi>
二年春正月壬寅勑稱程元振變服潜行將圗不軌長<lb/>
流溱州上念元振之功<hi>復念其保䕶之功也</hi>尋復令於江陵安置<lb/>
<pb n="KR2b0007_WYG_223-17b"/>
<hi>復扶又翻溱緇詵翻溱州治榮懿縣貞觀開山洞所置也江陵府上元置府又置南都則善地也令力丁翻</hi>
　癸卯合劒南東西川為一道以黃門侍郎嚴武為節<lb/>
度使<hi>分劒南為東西川見二百二十卷肅宗至徳元載  考異曰舊傳武為京兆少尹以史思明阻兵不</hi>
<hi>之官出為綿州刺史遷東川節度使上皇誥兩川合為一道拜武劒南節度使新傳武為少尹坐房琯貶巴州</hi>
<hi>久之遷東川餘同舊傳按思明阻兵河洛京兆少尹何妨之官此年始合東西川為一道豈上皇誥所合新舊</hi>
<hi>傳皆誤</hi>　丙午遣檢校刑部尚書顔真卿宣慰朔方行營<lb/>
上之在陜也顔真卿請奉詔召僕固懐恩上不許<hi>校古孝翻</hi>
<hi>尚辰羊翻陜失冉翻</hi>至是上命真卿說諭懐恩入朝對曰陛下在<lb/>
<pb n="KR2b0007_WYG_223-18a"/>
陜臣往以忠義責之使之赴難<hi>說式芮翻朝直遥翻難乃旦翻</hi>彼猶有<lb/>
可來之理今陛下還宫<hi>還從宣翻又音如字</hi>彼進不成勤王退不<lb/>
能釋衆召之庸肯至乎且言懐恩反者獨辛雲京駱奉<lb/>
仙李抱玉魚朝恩四人耳<hi>朝直遥翻</hi>自餘羣臣皆言其枉陛<lb/>
下不若以郭子儀代懐恩可不戰而服也時汾州别駕<lb/>
李抱真抱玉之從父弟也<hi>從才用翻</hi>知懐恩有異志脫身歸<lb/>
京師上方以懐恩為憂召見抱真問計對曰此不足憂<lb/>
也朔方將士思郭子儀如子弟之思父兄懐恩欺其衆<lb/>
<pb n="KR2b0007_WYG_223-18b"/>
云郭子儀已為魚朝恩所殺衆信之故為其用耳<hi>將即亮翻</hi>
<hi>朝直遥翻</hi>陛下誠以子儀領朔方彼皆不召而來耳上然之<lb/>
　甲寅禮儀使杜鴻漸<hi>唐㑹要曰髙祖禪代之際温大雅與竇威陳叔達参定禮儀自</hi>
<hi>後至開元初参定禮儀者並不入銜無由檢校開元九年韋縚除國子司業仍知太常禮儀事自此至二十三</hi>
<hi>年凡四改官至太常卿並帯知禮儀事至天寳九載始置禮儀使以太子左庶子韋述為之使疏史翻</hi>奏<lb/>
自今祀圎丘方丘請以太祖配祈榖以髙祖配太雩以<lb/>
太宗配明堂以肅宗配從之<hi>唐制冬至祀圎丘夏至祀方丘孟春祈榖孟夏雩祀</hi>
<hi>李秋大享明堂以肅宗配嚴父之義也</hi>　乙卯立雍王适為皇太子<hi>雍於用翻</hi>
<pb n="KR2b0007_WYG_223-19a"/>
<hi>适古活翻</hi>　吐蕃之入長安也諸軍亡卒及鄉曲無賴子弟<lb/>
相聚為盗吐蕃既去猶竄伏南山子午等五谷<hi>吐從暾入聲長</hi>
<hi>安之南山西接岐州界東抵虢州界其谷之大者有五子午谷斜谷駱谷藍田谷衡嶺谷也</hi>所在為<lb/>
患丁巳以太子賔客薛景仙為南山五谷防禦使以討<lb/>
之　魏博節度使田承嗣奏名所管曰天雄軍從之<hi>使疏</hi>
<hi>吏翻嗣祥吏翻</hi>　僕固懐恩既不為朝廷所用遂與河東都將<lb/>
李竭誠潜謀取太原<hi>朝直遥翻將即亮翻都將都知兵馬使</hi>辛雲京覺之<lb/>
殺竭誠乗城設備懐恩使其子瑒將兵攻之雲京出與<lb/>
<pb n="KR2b0007_WYG_223-19b"/>
戰瑒大敗而還遂引兵圍榆次<hi>去年七月懐恩使瑒屯榆次瑒音暢又雉杏翻</hi>
<hi>還從宣翻又音如字</hi>上謂郭子儀曰懐恩父子負朕實深<hi>代宗心事惟與</hi>
<hi>子儀言之</hi>聞朔方將士思公如枯旱之望雨公為朕鎮撫河<lb/>
東<hi>為于偽翻</hi>汾上之師必不為變<hi>汾上謂汾州時朔方軍多在焉</hi>戊午以子<lb/>
儀為闗内河東副元帥河中節度等使懐恩將士聞之<lb/>
皆曰吾輩從懐恩為不義何面目見汾陽王<hi>帥所類翻</hi>　癸<lb/>
亥以劉晏為太子賔客李峴為詹事並罷政事晏坐與<lb/>
程元振交通元振獲罪峴有力焉由是為宦官所疾<hi>李峴</hi>
<pb n="KR2b0007_WYG_223-20a"/>
<hi>相肅宗不為李輔國所容宦官之媢疾非一日矣峴户典翻</hi>故與晏皆罷以右散騎<lb/>
常侍王縉為黃門侍郎太常卿杜鴻漸為兵部侍郎並<lb/>
同平章事<hi>散昔亶翻騎奇寄翻縉音晋為王縉黨附元載與之俱誅張本</hi>　丁卯以郭<lb/>
子儀為朔方節度大使二月子儀至河中雲南子弟萬<lb/>
人戍河中將貪卒暴為一府患子儀斬十四人杖三十<lb/>
人府中遂安　癸酉上朝獻太清宫<hi>太清宫𤣥宗所建朝音直遥翻</hi>甲<lb/>
戍享太廟乙亥祀昊天上帝於圜丘　僕固瑒圍榆次<lb/>
旬餘不㧞遣使急發祁縣兵李光逸盡與之<hi>李光逸屯祁縣事始</hi>
<pb n="KR2b0007_WYG_223-20b"/>
<hi>上年七月</hi>士卒未食行不能前十將白玉焦暉以鳴鏑射其<lb/>
後者<hi>後者行不能及衆者也射而亦翻下乃射射之同</hi>軍士曰將軍何乃射人<lb/>
玉曰今從人反終不免死死一也射之何傷<hi>白玉焦暉欲殺瑒先</hi>
<hi>激其衆</hi>至榆次瑒責其遲胡人曰我乗馬<hi>乗音承</hi>乃漢卒不<lb/>
行耳瑒捶漢卒卒皆怨怒曰節度使黨胡人其夕焦暉<lb/>
白玉帥衆攻瑒殺之<hi>帥讀曰率</hi>僕固懐恩聞之入告其母母<lb/>
曰吾語汝勿反<hi>語牛倨翻</hi>國家待汝不薄今衆心既變禍必<lb/>
及我將如之何懐恩不對再拜而出母提刀逐之曰吾<lb/>
<pb n="KR2b0007_WYG_223-21a"/>
為國家殺此賊<hi>為于偽翻</hi>取其心以謝三軍懐恩疾走得免<lb/>
遂與麾下三百度河北走<hi>自汾州西度河投北趣靈州</hi>時朔方將渾<lb/>
釋之守靈州懐恩檄至云全軍歸鎮釋之曰不然此必<lb/>
衆潰矣將拒之其甥張韶曰彼或翻然改圗以衆歸鎮<lb/>
何可不納也釋之疑未决懐恩行速先候者而至<hi>先昔薦翻</hi>
釋之不得已納之張韶以其謀告懐恩懐恩以韶為間<lb/>
殺釋之而收其軍<hi>史言渾釋之以臨事不决自禍間古莧翻</hi>使韶主之既而<lb/>
曰釋之舅也彼尚負之安有忠於我哉他日以事杖之<lb/>
<pb n="KR2b0007_WYG_223-21b"/>
折其脛置於彌峩城而死<hi>張韶之死宜矣折而設翻脛音胡定翻脛脚莖也</hi>都<lb/>
虞侯張維嶽在沁州聞懐恩去乗傳至汾州<hi>傳張戀翻驛馬也</hi>
撫定其衆殺焦暉白玉而竊其功以告郭子儀子儀使<lb/>
牙官盧諒至汾州<hi>節鎮州府皆有牙官行官牙官給牙前驅使行官使之行役出四方自五</hi>
<hi>季以後詬詈武臣率曰牙官</hi>維嶽賂諒使實其言子儀奏維嶽殺瑒<lb/>
<hi>還考異曰汾陽家傳曰開府盧昴公先使汾州慰諭及  惡不比於己者好賂於己者公捶殺之邠志曰郭公</hi>
<hi>使牙官盧諒之軍如岳賂諒使信其言郭公以如岳殺瑒聞詔優之諸將云云郭公乃理諒罪棒殺之今参考</hi>
<hi>二書諒職名從邠志</hi>傳首詣闕羣臣入賀上惨然不恱曰朕信不<lb/>
<pb n="KR2b0007_WYG_223-22a"/>
及人致勲臣顛越深用為愧又何賀焉命輦懐恩母至<lb/>
長安給待優厚月餘以壽終<hi>史言夀終明非殺之也</hi>以禮葬之功<lb/>
臣皆感歎戊寅郭子儀如汾州<hi>年考異曰實錄廣德元  十二月丁酉僕固瑒</hi>
<hi>為帳下張維嶽所殺以其衆歸郭子儀懐恩聞之棄營脫身遁走北蕃按朔方兵所以不附僕固氏者以子儀</hi>
<hi>為之帥也縦不在子儀領朔方節度使之後亦當在領河東副元帥之後而實録二年正月丁卯子儀為朔方</hi>
<hi>節度使汾陽家傳二年正月子儀充河東副元帥河中節度使癸亥代宗三殿宴送二十六日𤼵上都二月至</hi>
<hi>河中兼朔方節度大使戊寅往汾州甲申還至河中邠志二年正月二十日詔郭公加河中節度河東副元帥</hi>
<hi>二十九日加朔方節度二月僕固瑒帥軍攻榆次逾甸不㧞云云然則瑒死决不在去年十二月今因子儀如</hi>
<pb n="KR2b0007_WYG_223-22b"/>
<hi>汾州并言之</hi>懐恩之衆悉歸之咸鼔舞涕泣喜其來而悲其<lb/>
晩也<hi>卒如顔真卿李抱真之言</hi>子儀知盧諒之詐杖殺之上以李抱<lb/>
真言有騐遷殿中少監　上之幸陜也李光弼竟遷延<lb/>
不至上恐遂成嫌隙其母在河中數遣中使存問之<hi>數所</hi>
<hi>角翻</hi>吐蕃退除光弼東都留守以察其去就光弼辭以就<lb/>
江淮糧運引兵歸徐州上迎其母至長安厚加供給使<lb/>
其弟光進掌禁兵遇之加厚<hi>皆所以懐來光弼</hi>　自䘮亂以來<lb/>
<hi>䘮息浪翻</hi>汴水堙廢漕運者自江漢抵梁洋迂險勞費<hi>自安祿山</hi>
<pb n="KR2b0007_WYG_223-23a"/>
<hi>作亂闗洛路阻漕運泝江入漢抵梁洋故汴渠堙廢不治</hi>三月已酉以太子賔客劉<lb/>
晏為河南江淮以東轉運使議開汴水庚戍又命晏與<lb/>
諸道節度使均節賦役聽便宜行畢以聞時兵火之後<lb/>
中外艱食關中米斗千錢百姓挼穗以給禁軍<hi>挼奴禾翻</hi>宫<lb/>
厨無兼時之積<hi>宫厨所以奉上及宫中食膳</hi>晏乃疏浚汴水遺元載<lb/>
書具陳漕運利病<hi>時元載為相故遺書言漕運事遺唯季翻</hi>令中外相應自<lb/>
是每歲運米數十萬石以給闗中唐世推漕運之能者<lb/>
推晏為首後來者皆遵其法度云　甲子盛王琦薨<hi>琦𤣥</hi>
<pb n="KR2b0007_WYG_223-23b"/>
<hi>宗子也</hi>　党項冦同州郭子儀使開府儀同三司李國臣<lb/>
擊之曰虜得間則出掠<hi>間古莧翻</hi>官軍至則逃入山宜使嬴<lb/>
師居前以誘之勁騎居後以覆之國臣與戰於澄城北<lb/>
<hi>澄城春秋左傳北徴之地漢為徴縣属馮翊音澄後魏為澄城縣并置澄城郡隋廢郡存縣唐属同州九域志</hi>
<hi>縣在州北九十里</hi>大破之斬首捕虜千餘人　夏五月癸丑初<lb/>
行五紀厯<hi>寳應元年六月望戊夜月蝕三之一官厯加時在日出後有交不署蝕代宗以至徳厯不</hi>
<hi>與天合詔司天臺官属郭獻之等復用麟徳元紀更立歳差增損遲疾交㑹及五星差數以寫大衍舊術上元</hi>
<hi>七曜起虗四度帝為製序題曰五紀厯</hi>　庚申禮部侍郎楊綰奏歲貢孝<lb/>
<pb n="KR2b0007_WYG_223-24a"/>
弟力田無實狀及童子科皆僥倖悉罷之<hi>孝弟力田之科始於漢</hi>
　郭子儀以安史昔據洛陽故諸道置節度使以制其<lb/>
要衝今大盗已平而所在聚兵耗蠧百姓表請罷之仍<lb/>
自河中為始<hi>子儀時鎮河中表光罷河中節度以示諸鎮君子惜其有安國家尊朝廷之心而時</hi>
<hi>君不能盡用之也</hi>六月勑罷河中節度及耀徳軍<hi>乾元二年置耀徳軍於河</hi>
<hi>中</hi>子儀復請罷闗内副元帥<hi>復扶又翻下衆復同</hi>不許　僕固懐<lb/>
恩至靈武收合散亡其衆復振上厚撫其家癸未下詔<lb/>
稱其勲勞著於帝室及於天下疑隙之端起自羣小察<lb/>
<pb n="KR2b0007_WYG_223-24b"/>
其深𠂻本無它志君臣之義情實如初但以河北既平<lb/>
朔方已有所屬宜解河北副元帥朔方節度等使<hi>優詔解其</hi>
<hi>職任使河北諸帥不復禀其約束朔方將士心歸子儀</hi>其太保兼中書令大寜郡<lb/>
王如故但當詣闕更勿有疑懐恩竟不從　秋七月庚<lb/>
子稅天下青苖錢以給百官俸<hi>乾元以來天下用兵京司百寮俸錢減耗上即</hi>
<hi>位推恩庶寮下議公卿或言稅畝有苖者公私咸濟乃分遣憲官稅天下地青苖錢充百司課料宋白曰大厯</hi>
<hi>五年五月詔京兆府應徴青苖地頭錢等承前青苖錢每畝徴十五文地頭錢每畝徴二十五文自今以後宜</hi>
<hi>一切以青苖錢為名每畆減五文徴三十五文随徵夏稅時據數徴納八年每畝率十五文俸方用翻</hi>
<pb n="KR2b0007_WYG_223-25a"/>
太尉兼侍中河南副元帥臨淮武穆王李光弼治軍嚴整<lb/>
<hi>冶直之翻</hi>指顧號令諸將莫敢仰視謀定而後戰能以少制<lb/>
衆與郭子儀齊名及在徐州擁兵不朝諸將田神功等<lb/>
不復禀畏<hi>少始照翻復扶又翻李光弼處危疑之地其迹若無君者而諸將亦不復禀畏光弼節義</hi>
<hi>天下之大義非虚語也</hi>光弼愧恨成疾己酉薨<hi>史言李光弼不能以功名自終</hi>八<lb/>
月丙寅以王縉代光弼都綂河南淮西山南東道諸行<lb/>
營<hi>統他綜翻俗從上聲</hi>　郭子儀自河中入朝㑹涇原奏僕固懐<lb/>
恩引回紇吐蕃十萬衆將入冦<hi>朝直遥翻紇下沒翻吐從暾入聲  考異曰舊</hi>
<pb n="KR2b0007_WYG_223-25b"/>
<hi>子儀傳云數十萬衆懐恩傳云誘吐蕃十萬衆按汾陽家傳實不過十萬</hi>京師震駭詔子儀<lb/>
帥諸將出鎮奉天<hi>帥讀曰率奉天縣属京兆宋白曰本醴泉縣地武后分置奉天縣以奉乾</hi>
<hi>陵在京兆西北百五十里</hi>上召問方略對曰懐恩無能為也上曰何<lb/>
故對曰懐恩勇而少恩<hi>少詩沼翻</hi>士心不附所以能入冦者<lb/>
因思歸之士耳<hi>以此觀之則懐恩將士盖有闗内河東人</hi>懐恩本臣偏禆<hi>禆頻</hi>
<hi>眉翻</hi>其麾下皆臣部曲必不忍以鋒刅相向以此知其無<lb/>
能為也辛巳子儀發赴奉天　甲午加王縉東都留守<lb/>
<hi>縉音晋守式又翻</hi>　河中尹兼節度副使崔㝢<hi>使疏吏翻㝢于矩翻  考異曰</hi>
<pb n="KR2b0007_WYG_223-26a"/>
<hi>五月已罷河中節度今猶有副使者盖言其前官也</hi>發鎮兵西禦吐蕃為法不一<lb/>
九月丙申鎮兵作亂掠官府及居民終夕乃定<hi>吐從暾入聲</hi>
　丙午加河東節度使辛雲京同平章事　辛亥以郭<lb/>
子儀充北道邠寜涇原河西以來通和吐蕃使以陳鄭<lb/>
澤潞節度使李抱玉充南道通和吐蕃使<hi>託通和以緩吐蕃之兵吐</hi>
<hi>從暾入聲</hi>子儀聞吐蕃逼邠州甲寅遣其子朔方兵馬使晞<lb/>
將兵萬人救之<hi>邠卑旻翻將即亮翻又音如字</hi>　己未劒南節度使嚴<lb/>
武破吐蕃七萬衆㧞當狗城<hi>當狗城當白狗羌之路故以名城</hi>　闗中<lb/>
<pb n="KR2b0007_WYG_223-26b"/>
蟲蝗霖雨米斗千餘錢　僕固懐恩前軍至宜禄郭子<lb/>
儀使右兵馬使李國臣將兵為郭晞後繼邠寜節度使<lb/>
白孝徳敗吐蕃于宜禄<hi>將即亮翻又音如字領也敗補賣翻  考異曰實錄癸巳孝徳</hi>
<hi>敗吐蕃一千餘衆於宜祿生擒蕃將數人按汾陽家傳二十六日賊先軍次宜祿然則前八日孝徳豈得已敗</hi>
<hi>吐蕃於宜祿乎實錄誤也</hi>冬十月懐恩引回紇吐蕃至邠州白孝徳<lb/>
郭晞閉城拒守<hi>實考異曰汾陽家傳晞屢破吐蕃今從  錄舊子儀傳曰虜寇邠州子儀在涇</hi>
<hi>陽子儀令長男朔方兵馬使曜率師拒之與孝德閉城拒守按實錄及晞傳皆云晞拒懐恩破之子儀傳云曜</hi>
<hi>誤也</hi>　庚午嚴武㧞吐蕃鹽川城<hi>鹽川城在當狗城西北維州舊有鹽溪縣永徽</hi>
<pb n="KR2b0007_WYG_223-27a"/>
<hi>初省入保州定亷縣</hi>　僕固懐恩與回紇吐蕃進逼奉天京師戒<lb/>
嚴諸將請戰郭子儀不許曰虜深入吾地利於速戰吾<lb/>
堅壁以待之彼以我為怯必不戒乃可破也若遽戰而<lb/>
不利則衆心離矣敢言戰者斬辛未夜子儀出陳於乾<lb/>
陵之南<hi>陳讀曰陣</hi>壬申未明虜衆大至虜始以子儀為無備<lb/>
欲襲之忽見大軍驚愕遂不戰而退子儀使禆將李懐<lb/>
光等將五千騎追虜至麻亭而還虜至邠州丁丑攻之<lb/>
不克乙酉虜涉涇而遁<hi>晞考異曰實錄十月辛未夜郭  遣馬步三千人於邠州西斬</hi>
<pb n="KR2b0007_WYG_223-27b"/>
<hi>賊營殺千餘人生擒八十三人俘大將四人十一月乙未懐恩及吐蕃等自潰京師解嚴汾陽家傳曰十月七</hi>
<hi>日公誓師曰明日有寇爾其備之及夜出兵數萬陣于西門之外廣布旗幟如十萬軍未曙懐恩吐蕃回紇吐</hi>
<hi>渾等已陣於乾陵北長二十里懐恩等初謂無備欲襲之既見陣兩蕃大駭不敢戰而懐恩頃為公所馭懾公</hi>
<hi>之威又遁初軍中偶語夜中出兵與鬼闘耳及未曙寇已至矣軍中所以服公之先知也賊至於邠州營于北</hi>
<hi>原十三日攻其東門不剋十四日横陣於南原請戰晞等與之連戰大破之追奔數十里二十一日涉涇而還</hi>
<hi>邠志懐恩寇邠涇十七日衆度邠州郭晞率衆禦之戰于邠郭我師敗之懐恩覆其陣泣曰此等昔為我兒我</hi>
<hi>教其射反為它人致死於我惜哉明日引軍南出舊郭晞傳曰懐恩誘虜再寇邠州陣于涇北晞乗其半濟而</hi>
<hi>擊之大破獯虜斬首五千級連戰皆㨗吐蕃傳曰郭鋒於邠州西三十里令精騎斫懐恩營破五千衆斬首千</hi>
<pb n="KR2b0007_WYG_223-28a"/>
<hi>餘級生擒八十五人降其大將四人諸書載邠寜戰守勝敗事各不同今從汾陽家傳以實録参之</hi>　懐<lb/>
恩之南冦也河西節度使楊志烈發卒五千謂監軍柏<lb/>
文達曰河西銳卒盡於此矣君將之以攻靈武<hi>使疏吏翻監古</hi>
<hi>銜翻將即亮翻下同又音如字</hi>則懐恩有返顧之慮此亦救京師之一<lb/>
奇也文達遂將衆擊摧砂堡靈武縣皆下之<hi>摧砂堡在原州西北</hi>
<hi>靈武後周置建安縣後又置厯城郡隋開皇三年廢郡十八年改建安為廣閏仁夀九年又改曰靈武属涇州</hi>
進攻靈州懐恩聞之自永夀遽歸<hi>宋白曰永夀縣属邠州武德元年於永壽</hi>
<hi>原置縣因原立名</hi>使蕃渾二千騎夜襲文達大破之士卒死者<lb/>
<pb n="KR2b0007_WYG_223-28b"/>
殆半文達將餘衆歸凉州哭而入志烈迎之曰此行有<lb/>
安京室之功卒死何傷士卒怨其言未幾<hi>幾居豈翻</hi>吐蕃圍<lb/>
涼州士卒不為用志烈奔甘州為沙陀所殺<hi>舊志凉州西北至甘</hi>
<hi>州六百里</hi>沙陀姓朱耶世居沙陀磧因以為名<hi>沙陀始見于此</hi>　十<lb/>
一月丁未郭子儀自行營入朝郭晞在邠州縱士卒為<lb/>
暴節度使白孝徳患之以子儀故不敢言涇州刺史叚<lb/>
秀實自請補都虞候<hi>虞候古候奄之職虞防虞也候候望也</hi>孝徳從之既<lb/>
署一月晞軍士十七人入市取酒以刅刺酒翁<hi>酒翁釀酒者也</hi>
<pb n="KR2b0007_WYG_223-29a"/>
<hi>今人呼為酒大工刺七亦翻</hi>壊釀器<hi>壊古聵翻</hi>秀實列卒取十七人首注<lb/>
槊上植市門<hi>植直吏翻又時力翻公考異曰此出栁宗元叚太尉逸事狀叚  家傳曰廣徳二年</hi>
<hi>正月白孝徳授邠寜節度使七月大軍西還頗有俘掠又以邠土經寇未暇耕耘乃謀頓軍奉天取給畿内時</hi>
<hi>倉廪匱竭史人潜竄軍士公行𤼵掘兼施捶訊閭里怨苦逺近彰聞孝徳知之力不能制公戲謂賔朋曰若使</hi>
<hi>余為軍候不令至是行軍司馬王稷以其言啟於白孝德即日以公為都虞候兼權知奉天縣事浹旬而軍不</hi>
<hi>犯禁逾月而路不拾遺永泰元年孝徳奉詔歸邠州表公進封張掖郡王北庭行軍邠寜都虞侯據實錄時晞</hi>
<hi>官為左常侍宗元云尚書誤也又按實錄廣徳二年十月吐蕃寇邠州孝徳晞閉城拒守汾陽家傳其年九月</hi>
<hi>公使陳回光與孝德議邉事於汾州則孝徳不以永泰元年始歸汾州陳翃誤也逸事狀又云先是太尉在涇</hi>
<pb n="KR2b0007_WYG_223-29b"/>
<hi>州為營田官涇大將焦令諶取人田自占數十頃給輿農曰且熟歸我半是歲大旱野無草農以告諶曰我知</hi>
<hi>人數而已不知旱也督責益急且飢死無以償即告太尉太尉判狀辭甚巽使人求諭諶諶盛怒召農者曰我</hi>
<hi>畏叚某耶何敢言我取判鋪背上以大杖擊二十垂死輿來庭中太尉大泣曰乃我困汝即自取水冼去血裂</hi>
<hi>裳衣瘡手注善藥旦夕自哺農者然後食取騎馬賣市榖代償使勿知淮西寓軍帥尹少榮剛直士也入見諶</hi>
<hi>大罵曰汝誠人邪涇州野如赭人且飢死而必得榖又用大杖擊無罪者叚公仁信大人也而汝不知敬今叚</hi>
<hi>公唯一馬賤賣市榖入汝又取不恥凡為人傲天災犯大人擊無罪者又取仁者榖使主人出無馬汝將何以</hi>
<hi>視天地尚不愧奴𨽻耶諶雖暴抗然聞言則大愧流汗不能食曰吾終不可以見叚公一昔自恨死按叚公别</hi>
<hi>傳大厯八年焦令諶猶存盖宗元得於傳聞其實令諶不死也</hi>晞一營大譟盡甲孝徳<lb/>
<pb n="KR2b0007_WYG_223-30a"/>
震恐召秀實曰奈何秀實曰無傷也請往解之孝徳使<lb/>
數十人從行秀實盡辭去選老躄者一人<hi>譟則竈翻躄俾亦翻跛之</hi>
<hi>甚者也</hi>持馬至晞門下甲者出秀實笑且入曰殺一老卒<lb/>
何甲也吾戴吾頭來矣<hi>老卒秀實自謂也言戴頭而來聽其斬之也</hi>甲者愕<lb/>
因諭曰常侍負若屬邪<hi>邪音耶晞時帶左散騎常侍故稱之</hi>副元帥負若<lb/>
屬邪<hi>副元帥謂子儀帥所類翻</hi>奈何欲以亂敗郭氏<hi>敗補賣翻</hi>晞出秀實<lb/>
讓之曰副元帥勲塞天地<hi>塞昔則翻</hi>當念始終今常侍恣卒<lb/>
為暴行且致亂亂則罪及副元帥亂由常侍出然則郭<lb/>
<pb n="KR2b0007_WYG_223-30b"/>
氏功名其存者幾何<hi>幾居豈翻</hi>言未畢晞再拜曰公幸教晞<lb/>
以道<hi>句斷</hi>恩甚大敢不從命顧叱左右皆解甲散還火伍<lb/>
中敢譁者死<hi>還從宣翻又音如字唐制兵五人為伍十人為火</hi>秀實因留宿軍<lb/>
中晞通夕不解衣戒候卒擊柝衛秀實旦俱至孝徳所<lb/>
謝不能<hi>句斷</hi>請改<hi>請改過也</hi>邠州由是無患　五谷防禦使薛<lb/>
景仙討南山羣盗連月不克上命李抱玉討之賊帥高<lb/>
玉最強抱玉遣兵馬使李崇客將四百騎自洋州入襲<lb/>
之於桃虢川大破之玉走成固<hi>使疎吏翻騎奇計翻洋音祥又如字走音奏將</hi>
<pb n="KR2b0007_WYG_223-31a"/>
<hi>即亮翻又如字洋州古成固縣唐志洋州治興道縣即古成固地</hi>庚申山南西道節度<lb/>
使張獻誠擒玉獻之餘盗皆平　十二月乙丑加郭子<lb/>
儀尚書令子儀以為自太宗為此官累聖不復置<hi>復扶又翻</hi>
近皇太子亦嘗為之非微臣所宜當固辭不受還鎮河<lb/>
中　是歲户部奏户二百九十餘萬口一千六百九十<lb/>
餘萬<hi>史言喪亂之後戶口減於承平什七八</hi>　上遣于闐王勝還國勝固<lb/>
請留宿衛以國授其弟曜<hi>勝令弟曜攝國自將兵入援見二百十九卷至德元載闐</hi>
<hi>徒賢翻又徒見翻</hi>上許之加勝開府儀同三司賜爵武都王<lb/>
<pb n="KR2b0007_WYG_223-31b"/>
永泰元年春正月癸卯朔改元赦天下　戊申加陳鄭<lb/>
澤潞節度使李抱玉鳯翔隴右節度使<hi>李抱玉時以陳鄭澤潞行營兵</hi>
<hi>屯京西故加鳯翔隴右節度使</hi>以其從弟殿中少監抱真為澤潞節度<lb/>
副使<hi>從才用翻少始照翻</hi>抱真以山東有變上黨為兵衝而荒亂<lb/>
之餘土瘠民困無以贍軍乃籍民每三丁選一壯者免<lb/>
其租徭給弓矢使農隙習戰歲暮都試<hi>史炤曰謂摠閲試習武備也霍</hi>
<hi>光傳都肄郎孟康曰都試也漢制郡國以八月都試閱武備</hi>行其賞罰比三年得精<lb/>
兵二萬<hi>比必利翻及也</hi>既不費廪給府庫充實遂雄視山東由<lb/>
<pb n="KR2b0007_WYG_223-32a"/>
是天下稱澤潞步兵為諸道最<hi>為李抱真以澤潞兵横制諸叛張本</hi>　二<lb/>
月戊寅党項冦富平焚定陵殿<hi>党底朗翻定陵中宗陵也在雍州富平縣西北</hi>
<hi>凡陵有寢有殿後曰寢前曰殿</hi>　庚辰儀王璲薨<hi>璲𤣥宗子也音遂</hi>　三月壬<lb/>
辰朔命左僕射装冕右僕射郭英乂等文武之臣十三<lb/>
人於集賢殿待制<hi>水徽中命𢎞文館學士二人日待制於武徳殿西門文明元年詔京官五</hi>
<hi>品以上清官日一人待制於章善明福門先天末又命朝集使六品以上二人随仗待制時勲臣罷節制無職</hi>
<hi>事令待制於集賢殿門宋白曰是年詔左僕射裴冕右僕射郭英乂太子少傳裴遵慶檢校太子少保兼御史</hi>
<hi>大夫元志直太子詹事兼御史大夫臧希讓左散騎常侍暢璀檢校刑部尚書王昂髙昇檢校工部尚書知省</hi>
<pb n="KR2b0007_WYG_223-32b"/>
<hi>事崔涣吏部侍郎李季師王延昌禮部侍郎賈至涇王傳吴令瑶集賢待制以勲臣罷節制無職事乃於禁門</hi>
<hi>書院待制間以文儒寵之也</hi>左拾遺洛陽獨孤及上疏曰陛下召冕<lb/>
等待制以備詢問此五帝盛徳也<hi>上時掌翻疏所句翻</hi>頃者陛下<lb/>
雖容其直而不録其言有容下之名無聽諫之實遂使<lb/>
諫者稍稍鉗口飽食相招為禄仕此忠鯁之人所以竊<lb/>
歎而臣亦恥之今師興不息十年矣<hi>鉗其亷翻𤣥宗天寳十四年安禄山</hi>
<hi>反至是十年</hi>人之生産空於杼軸擁兵者第館亘街陌奴婢<lb/>
厭酒肉而貧人羸餓就役剥膚及髄長安城中白晝椎<lb/>
<pb n="KR2b0007_WYG_223-33a"/>
剽<hi>羸倫為翻椎直追翻剽匹妙翻</hi>吏不敢詰官亂職廢將墮卒暴百揆<lb/>
隳刺如沸粥紛麻<hi>唐虞有百揆之官孔安國曰揆度也度百事摠百官此所謂百揆盖言百</hi>
<hi>官之事也詰去吉翻將即亮翻刺來達翻</hi>民不敢訴於有司有司不敢聞於<lb/>
陛下茹毒飲痛窮而無告陛下不以此時思所以救之<lb/>
之術臣實懼焉今天下惟朔方隴西有吐蕃僕固之虞<lb/>
邠涇鳯翔之兵足以當之矣自此而往東洎海南至畨<lb/>
禺<hi>吐從暾入聲邠卑巾翻洎其計翻畨禺音潘愚</hi>西盡巴蜀無鼠竊之盗而兵<lb/>
不為解<hi>為于偽翻</hi>傾天下之貨竭天下之榖以給不用之軍<lb/>
<pb n="KR2b0007_WYG_223-33b"/>
臣不知其故假令居安思危自可扼要害之地俾置屯<lb/>
禦<hi>令力丁翻扼與阨同</hi>悉休其餘以糧儲屝屨之資<hi>屝扶沸翻草僑也黄帝臣</hi>
<hi>於則所造</hi>充疲人貢賦歲可減國租之半陛下豈可持疑於<lb/>
改作使率土之患日甚一日乎上不能用　丙午以李<lb/>
抱玉同平章事鎮鳯翔如故　庚戍吐蕃遣使請和詔<lb/>
元載杜鴻漸與盟於興唐寺<hi>程大昌曰安國寺在朱雀街東第四街之長樂坊興</hi>
<hi>唐寺别在向南一坊開元八年造㑹要興唐寺在大寜坊神龍元年太平公主為天后立為㒺極寺開元二十</hi>
<hi>年改為興唐寺使疏吏翻載祖亥翻又音如字</hi>上問郭子儀吐蕃請盟何如對<lb/>
<pb n="KR2b0007_WYG_223-34a"/>
曰吐蕃利我不虞若不虞而來國不可守矣<hi>不虞猶不備也</hi>乃<lb/>
相繼遣河中兵戍奉天又遣兵廵涇原以覘之<hi>覘丑廉翻又丑</hi>
<hi>艶翻</hi>　是春不雨米斗千錢　夏四月丁丑命御史大夫<lb/>
王翊充諸道稅錢使河東道租庸鹽鐵使裴諝入奏事<lb/>
<hi>諝私吕翻</hi>上問𣙜酤之利歲入幾何諝久之不對上復問之<lb/>
<hi>復扶又翻</hi>對曰臣自河東來所過見菽粟未種農夫愁怨臣<lb/>
以為陛下見臣必先問人之疾苦乃責臣以營利臣是<lb/>
以未敢對也上謝之拜左司郎中諝寛之子也<hi>裴寛事𤣥宗</hi>
<pb n="KR2b0007_WYG_223-34b"/>
　辛卯劒南節度使嚴武薨武三鎮劒南<hi>按至徳二載收長安以武</hi>
<hi>為劒南東川節度使上皇誥以劒南兩川合為一道拜武成都尹充劒南節度使既召入朝去年復以武鎮劒</hi>
<hi>南凡再鎮劍南前後三受命耳廣徳二年考異謂東西川非上皇誥所合者盖至徳二載分劍南為東西川是</hi>
<hi>年上皇還京師則合東西川為一道必非上皇誥通鑑乾元元年書嚴武貶巴州寳應元年書以兵部侍郎嚴</hi>
<hi>武為西川節度使廣德二年書合東西川以黄門侍郎嚴武為節度使據通鑑所書武盖再鎮劍南今曰三鎮</hi>
<hi>劒南則是先嘗除東川乃可言三通鑑既不取新舊二書宜不書除東川一節然言武三鎮劒南更須博考按</hi>
<hi>下卷書武用崔旰事亦只再鎮劒南耳唐書盖因杜甫詩有主恩前後三持節之語致有此誤</hi>厚賦歛<lb/>
以窮奢侈梓州刺史章彛小不副意召而杖殺之然吐<lb/>
<pb n="KR2b0007_WYG_223-35a"/>
蕃畏之不敢犯其境母數戒其驕暴<hi>歛力贍翻吐從暾入聲數所角翻</hi>
武不從及死母曰吾今始免為官婢矣<hi>言武驕暴以悖逆致罪禍必及</hi>
<hi>母今其死乃知免</hi>　五月癸丑以右僕射郭英乂為劒南節度<lb/>
使<hi>為郭英乂為崔旰所殺張本射寅謝翻使疏吏翻</hi>畿内麥稔京兆尹第五琦<lb/>
請稅百姓田十畝收其一曰此古什一之法也<hi>史言第五琦傅</hi>
<hi>㑹古法以欺君琦音奇</hi>上從之　平盧節度使侯希逸鎮淄青<hi>侯希</hi>
<hi>逸鎮淄青始上卷上元二年使疏吏翻下同</hi>好游畋營塔寺<hi>好呼到翻</hi>軍州苦之<lb/>
兵馬使<hi>使疏吏翻</hi>李懐玉得衆心希逸忌之因事解其軍職<lb/>
<pb n="KR2b0007_WYG_223-35b"/>
希逸與巫宿於城外軍士閉門不納奉懐玉為帥希逸<lb/>
奔滑州上表待罪<hi>帥所類翻</hi>詔赦之召還京師<hi>還從宣翻又音如字</hi>秋<lb/>
七月壬辰以鄭王邈為平盧淄青節度大使<hi>邈皇子也</hi>以懐<lb/>
玉知留後賜名正已時承徳節度使李寳臣魏博節度使<lb/>
田承嗣相衛節度使薛嵩盧龍節度使李懐仙收安史<lb/>
餘黨各擁勁卒數萬治兵完城<hi>相昔亮翻嗣祥史翻治直之翻</hi>自署文<lb/>
武將吏不供貢賦與山南東道節度使梁崇義及正已<lb/>
皆結為昏姻互相表裏朝廷專事姑息不能復制雖名<lb/>
<pb n="KR2b0007_WYG_223-36a"/>
藩臣羈縻而已<hi>史因李正已逐侯希逸究言藩鎮之横復扶又翻將即亮翻朝直遥翻</hi>
甲午以上女昇平公主嫁郭子儀之子曖<hi>曖烏代翻</hi>　太子<lb/>
母沈氏呉興人也<hi>呉興湖州</hi>安禄山之陷長安也<hi>見二百十八卷肅宗</hi>
<hi>至徳元載</hi>掠送洛陽宫上克洛陽<hi>見二百二十一卷乾元二年</hi>見之未及<lb/>
迎歸長安㑹史思明再陷洛陽<hi>見一百二十一卷乾元二年</hi>遂失所<lb/>
在上即位遣使散求之不獲己亥夀州崇善寺尼廣澄<lb/>
詐稱太子母按騐乃故少陽院乳母也<hi>大明宫有少陽院太子居之尼</hi>
<hi>女夷翻少詩照翻</hi>鞭殺之　九月庚寅朔置百高座於資聖西<lb/>
<pb n="KR2b0007_WYG_223-36b"/>
明兩寺<hi>據百髙座百尺髙座也唐㑹要資聖寺在崇仁坊本長孫無忌宅龍朔三年為文徳皇后資福</hi>
<hi>立為尼寺咸亨四年復為僧寺西明寺在延康坊本越國公楊素宅貞觀中賜濮王泰泰死乃立為寺</hi>講<lb/>
仁王經<hi>所謂䕶國仁王經</hi>内出經二寳輿以人為菩薩鬼神之<lb/>
狀導以音樂鹵簿百官迎於光順門外從至寺<hi>菩音蒲薩桑葛</hi>
<hi>翻</hi>　僕固懐恩誘回紇吐蕃吐谷渾党項奴刺<hi>誘羊久翻</hi>
<hi>吐從暾入聲紇下沒翻谷音浴党音底朗翻刺盧達翻</hi>數十萬衆俱入冦令吐蕃<lb/>
大將尚結悉賛摩馬重英等自北道趣奉天党項帥任敷<lb/>
鄭庭郝徳等自東道趣同州<hi>宋白曰任敷朔方舊將趣七喻翻下同</hi>吐谷<lb/>
<pb n="KR2b0007_WYG_223-37a"/>
渾奴刺之衆自西道趣盩厔回紇繼吐蕃之後懐恩又<lb/>
以朔方兵繼之郭子儀使行軍司馬趙復入奏曰虜皆<lb/>
騎兵其來如飛不可易也<hi>易以䜴翻輕也</hi>請使諸道節度使鳯<lb/>
翔李抱玉滑濮李光庭邠寜白孝徳<hi>李光庭恐當作李光進</hi>鎮西<lb/>
馬璘河南郝庭玉淮西李忠臣各出兵以扼其衝要<hi>此時</hi>
<hi>李光庭郝庭玉李忠臣各在本道餘皆分屯京西</hi>上從之諸道多不時出兵李<lb/>
忠臣方與諸將擊毬得詔亟命治行<hi>治直之翻</hi>諸將及監軍<lb/>
皆曰師行必擇日忠臣怒曰父母有急豈可擇日而後<lb/>
<pb n="KR2b0007_WYG_223-37b"/>
救耶即日勒兵就道懐恩中途遇暴疾而歸丁酉死於<lb/>
鳴沙<hi>繼考異曰舊懐恩傳曰懐恩領回紇及朔方之衆  進行至鳴沙縣遇疾舁歸九月九日死于靈武</hi>
<hi>按長厯九月庚寅朔丁酉八日也唐厯邠志皆云九月八日懐恩死於靈州今從實錄</hi>大將張韶<lb/>
代領其衆别將徐璜玉殺之范志誠又殺璜玉而領其<lb/>
衆懐恩拒命三年再引胡冦為國大患<hi>去年及今年之寇</hi>上猶<lb/>
為之隠<hi>為于偽翻</hi>前後勑制未嘗言其反及聞其死憫然曰<lb/>
懐恩不反為左右所誤耳吐蕃至邠州白孝徳嬰城自<lb/>
守甲辰上命宰相及諸司長宫<hi>六曹有尚書寺有卿監有監皆為諸司長官</hi>
<pb n="KR2b0007_WYG_223-38a"/>
於西明寺行香設素饌奏樂<hi>徼福於佛也</hi>是日吐蕃十萬衆<lb/>
至奉天京城震恐朔方兵馬使渾瑊<hi>渾戸昆翻又户本翻瑊古咸翻</hi>討<lb/>
擊使白元光先戍奉天虜始列營瑊帥驍騎二百衝之<lb/>
身先士卒虜衆披靡<hi>先昔見翻披普佊翻</hi>瑊挾虜將一人躍馬而<lb/>
還從騎無中鋒鏑者<hi>從才用翻中竹仲翻</hi>城上士卒望之勇氣始<lb/>
振乙巳吐蕃進攻之虜死傷甚衆數日歛衆還營瑊夜<lb/>
引兵襲之殺千餘人前後與虜戰二百餘合斬首五千<lb/>
級　丙午罷百高座講召郭子儀於河中使屯涇陽己酉<lb/>
<pb n="KR2b0007_WYG_223-38b"/>
命李忠臣屯東渭橋李光進屯雲陽馬璘郝庭玉屯便<lb/>
橋李抱玉屯鳯翔内侍駱奉仙將軍李日越屯盩厔同<lb/>
華節度使周智光屯同州鄜坊節度使杜冕屯坊州上<lb/>
自將六軍屯苑中庚戍下制親征辛亥魚朝恩請索城<lb/>
中括士民私馬令城中男子皆衣皁<hi>索山客翻衣於既翻</hi>團結為<lb/>
兵城門皆塞二開一<hi>塞悉則翻</hi>士民大駭踰垣鑿竇而逃者<lb/>
甚衆吏不能禁朝恩欲奉上幸河中以避吐蕃恐羣臣<lb/>
議論不一一旦百官入朝立班久之閤門不開<hi>閤門謂東西上</hi>
<pb n="KR2b0007_WYG_223-39a"/>
<hi>閤門也</hi>朝恩忽從禁軍十餘人操白刃而出宣言吐蕃數<lb/>
犯郊畿<hi>操七刀翻數所角翻</hi>車駕欲幸河中何如公卿皆錯愕不<lb/>
知所對有劉給事者獨出班抗聲曰勑使反邪<hi>唐人謂宦官為</hi>
<hi>勑使使踈吏翻</hi>今屯軍如雲不勠力扞冦而遽欲脅天子棄宗<lb/>
廟社稷而去非反而何朝恩驚沮而退事遂寢<hi>劉給事立朝守正不</hi>
<hi>可奪如此且兩省官也而史失其名唐置史館何為哉  考異曰新魚朝恩傳云僕固瑒攻絳州使姚良據温</hi>
<hi>誘回紇䧟河陽朝恩遣李忠臣討瑒以霍文場監之王景岑討良王希遷監之敗瑒於萬泉生擒良髙暉等引</hi>
<hi>吐蕃入寇遣劉徳信討斬之故朝恩因麾下數克獲竊以自高是時郭子儀有定天下功居人臣第一心媢之</hi>
<pb n="KR2b0007_WYG_223-39b"/>
<hi>乗相州敗醜為詆譛肅宗不内其語然猶罷子儀兵留京師代宗立與程元振一口加毀帝未及寤子儀憂甚</hi>
<hi>俄而吐蕃陷京師卒用其力王室再安朝恩内慙乃勸帝徙洛陽欲逺戎狄百僚在庭朝恩從十餘人持兵出</hi>
<hi>曰虜犯都甸欲幸洛云何宰相未對有近臣折曰勑使反邪今屯兵足以扞寇何遽脅天子弃宗廟為朝恩色</hi>
<hi>沮而子儀亦謂不可乃止李肇國史補曰代宗朝百僚立班良久閤門不開魚朝恩忽擁白刃十餘人而出宣</hi>
<hi>言曰西蕃頻犯郊圻欲幸河中何如宰臣以下蒼黄不知所對給事中劉不記其名出班抗聲曰勑使反邪云</hi>
<hi>云由此罷遷幸之議按僕固瑒攻榆次不聞攻絳州髙暉為李日越所擒不聞劉徳信所斬朝恩欲幸河中不</hi>
<hi>聞欲幸洛既云頻犯郊圻必是吐蕃後入寇時也新書所云不知據何書今從國史補</hi>自丙午<lb/>
至甲寅大雨不止故虜不能進吐蕃移兵攻醴泉党項<lb/>
<pb n="KR2b0007_WYG_223-40a"/>
西掠白水<hi>白水縣漢粟邑之地後魏太和二年置白水縣及白水郡隋廢郡存縣唐属同州</hi>東<lb/>
侵蒲津丁巳吐蕃大掠男女數萬而去所過焚廬舍蹂<lb/>
禾稼殆盡周智光引兵邀擊破之于澄城北因逐北至<lb/>
鄜州<hi>宋白曰鄜州漢上郡雕隂之地後魏太和十一年置東秦州孝昌二年又改為北華州廢帝二年改</hi>
<hi>為鄜州因鄜畤為名九域志鄜州東南至同州四百一十四里澄城縣在同州北九十里坊州漢渠搜縣中部</hi>
<hi>都尉理所後魏属鄜州管内周天和七年元皇帝作牧鄜州於此置馬坊唐髙祖因置坊州取馬坊為名九域</hi>
<hi>志坊州北至鄜州一百一十里鄜音夫</hi>智光素與杜冕不協遂殺鄜州刺<lb/>
史張麟阬冕家屬八十一人焚坊州廬舍三千餘家冬<lb/>
<pb n="KR2b0007_WYG_223-40b"/>
十月己未復講經於資聖寺吐蕃退至邠州遇回紇復<lb/>
相與入冦<hi>復扶又翻下復至同</hi>辛酉至奉天<hi>考異曰邠志云八月懐恩以諸戎入冦九</hi>
<hi>月詔郭公討之師于涇陽回紇屯涇北去我十里朝恩請擊回紇郭公曰我昔與回紇情契頗至今兹為冦必</hi>
<hi>將有故吾方導而問之可不戰而下也朝恩流言謂郭公與懐恩為應隂率諸軍列營渭上郭公章疏逾旬不</hi>
<hi>達郭公諸子在長安聞之使小將強羽以物議告郭公郭公間道入覲且以衆議聞上曰無是即日令赴涇陽</hi>
<hi>懐恩驚曰郭公真長者吾比疑之誠小人也按回紇九月未至涇陽十月辛酉始至奉天丙寅圍涇陽丁卯子</hi>
<hi>儀已與之盟首尾纔七日豈容有章疏逾旬不逹之事子儀為元帥與強敵對壘豈可棄軍入朝汾陽家傳此</hi>
<hi>際亦無入朝事今不取</hi>癸亥党項焚同州官廨民居而去<hi>廨居隘翻</hi>丙<lb/>
<pb n="KR2b0007_WYG_223-41a"/>
寅回紇吐蕃合兵圍涇陽子儀命諸將嚴設守備而不<lb/>
戰及暮二虜退屯北原<hi>涇陽之北原也</hi>丁卯復至城下是時回<lb/>
紇與吐蕃聞僕固懐恩死已争長不相睦<hi>長知兩翻</hi>分營而<lb/>
居子儀知之回紇在城西子儀使牙將李光瓚等往說<lb/>
之<hi>牙將者牙前將領統元帥親兵說式芮翻下往說同</hi>欲與之共擊吐蕃回紇不<lb/>
信曰郭公固在此乎汝紿我耳若果在此可得見乎光<lb/>
瓚還報子儀曰今衆寡不敵難以力勝昔與回紇契約<lb/>
甚厚不若挺身往說之可不戰而下也諸將請選鐵騎<lb/>
<pb n="KR2b0007_WYG_223-41b"/>
五百為衛從<hi>從才用翻</hi>子儀曰此適足為害也郭晞扣馬諫<lb/>
曰彼虎狼也大人國之元帥奈何以身為虜餌子儀曰<lb/>
今戰則父子俱死而國家危往以至誠與之言或幸而<lb/>
見從則四海之福也不然則身沒而家全<hi>子儀之審處利害而權其</hi>
<hi>輕重者如此</hi>以鞭擊其手曰去遂與數騎開門而出使人傳<lb/>
呼曰令公來<hi>子儀時為中書令故傳呼令公</hi>回紇大驚其大帥合胡禄<lb/>
都督藥葛羅可汗之弟也執弓注矢立於陣前子儀免<lb/>
胄釋甲投槍而進回紇諸酋長相顧曰是也<hi>酋慈由翻</hi>皆下<lb/>
<pb n="KR2b0007_WYG_223-42a"/>
馬羅拜子儀亦下馬前執藥葛羅手讓之曰汝回紇有<lb/>
大功於唐<hi>謂舉兵助唐平安史也</hi>唐之報汝亦不薄奈何負約深<lb/>
入吾地侵逼畿縣<hi>唐京都属縣附城之縣為赤為次赤如昭應奉天醴泉等縣為次赤餘為</hi>
<hi>畿縣</hi>棄前功結怨仇背恩徳而助叛臣何其愚也<hi>背蒲妹翻</hi>且<lb/>
懐恩叛君棄母<hi>謂懐恩阻兵汾絳既而叛歸靈武棄母於汾州也</hi>於汝國何有<lb/>
今吾挺身而來聽汝執我殺之我之將士必致死與汝<lb/>
戰矣藥葛羅曰懐恩欺我言天可汗已晏駕令公亦捐<lb/>
館中國無主我是以敢與之來今知天可汗在上都<hi>自貞</hi>
<pb n="KR2b0007_WYG_223-42b"/>
<hi>觀中四夷君長謂太宗為天可汗是後夷人率謂天子為天可汗上都長安也</hi>令公復摠兵於<lb/>
此懐恩又為天所殺我曹豈肯與令公戰乎子儀因說<lb/>
之曰吐蕃無道乗我國有亂不顧舅甥之親<hi>吐蕃尚唐公主為舅</hi>
<hi>甥之國復扶又翻說式芮翻</hi>吞噬我邊鄙焚蕩我畿甸其所掠之財<lb/>
不可勝載<hi>勝音升</hi>馬牛雜畜長數百里<hi>畜許救翻長直亮翻</hi>彌漫在<lb/>
野此天以賜汝也全師而繼好<hi>漫音萬又莫官翻好呼到翻</hi>破敵以<lb/>
取富為汝計孰便於此不可失也藥葛羅曰吾為懐恩<lb/>
所誤負公誠深今請為公盡力擊吐蕃以謝過<hi>為于偽翻</hi>然<lb/>
<pb n="KR2b0007_WYG_223-43a"/>
懐恩之子可敦兄弟也願捨之勿殺子儀許之回紇觀<lb/>
者為兩翼稍前子儀麾下亦進子儀揮手却之因取酒<lb/>
與其酋長共飲藥葛羅使子儀先執酒為誓子儀酹地<lb/>
曰<hi>紇下沒翻酋慈由翻長知兩翻酹盧對翻以酒沃於地曰酹</hi>大唐天子萬歲回紇<lb/>
可汗亦萬歲兩國將相亦萬歲有負約者身殞陳前家<lb/>
族滅絶<hi>可從刋入聲汗音寒將即亮翻相息亮翻陳讀曰陣</hi>盃至藥葛羅亦酹地<lb/>
曰如令公誓於是諸酋長皆大喜曰曏以二巫師從軍<lb/>
巫言此行甚安隠<hi>隐讀曰穩</hi>不與唐戰見一大人而還今果<lb/>
<pb n="KR2b0007_WYG_223-43b"/>
然矣子儀遺之綵三千匹<hi>遺唯季翻</hi>酋長分以賞巫子儀竟<lb/>
與定約而還吐蕃聞之夜引兵遁去回紇遣其酋長石<lb/>
野那等六人入見天子<hi>見賢遍翻</hi>藥葛羅帥衆追吐蕃子儀<lb/>
使白元光帥精騎與之俱癸酉戰於靈臺西原大破之<lb/>
<hi>靈臺漢鶉觚縣地天寳元年更名靈臺九域志靈臺縣在涇州東九十里舊史破吐蕃處在靈臺縣西五十里</hi>
<hi>地名赤山嶺</hi>殺吐蕃萬計得所掠士女四千人丙子又破之<lb/>
於涇州東<hi>紇考異曰實錄云十月吐蕃退至邠州與回  相遇復合從為冦辛酉寇奉天乙亥回紇</hi>
<hi>以懐恩死貳於吐蕃丁丑郭子儀单騎詣回紇軍免胄與回紇大將語責以負約遂與之盟己卯回紇首領石</hi>
<pb n="KR2b0007_WYG_223-44a"/>
<hi>野那等六人來朝庚辰子儀遣白元光帥精銳㑹囘紇兵數千人大破吐蕃十餘萬衆于靈臺縣之西原汾陽</hi>
<hi>家傳曰十月八日吐蕃回紇合圍涇陽屯于北原其夜公使方面各除道二詰朝將戰明日寇又至兵甲益盛</hi>
<hi>公使衙前將李光瓉等出諭之亦不受請决戰公以虜騎勁亦以衆寡不敵孤軍無救使闢軍門躍一騎而出</hi>
<hi>兵部郎中馬錫主客貟外郎陳翃時以一騎從回紇合胡祿都督藥葛羅宰相立于陣前持滿相向公前叱之</hi>
<hi>云云藥葛羅等惘然懐慙伏而請罪因與之盟吐蕃聞之夜半抽兵而逸回紇藥葛羅等遽追之公使白元光</hi>
<hi>等繼之十五日至靈臺破尚結息一十萬衆十八日於涇州東又破之舊子儀傳曰子儀自河中至屯於涇陽</hi>
<hi>而虜騎已合子儀一軍萬餘人而雜虜圍之數重子儀使李國臣髙昇拒其東魏楚王當其南陳廽光當其西</hi>
<hi>朱元琮當其北子儀帥甲騎二十出沒于左右前後虜見而問曰此誰也報曰郭令公也囘紇曰令公存乎僕</hi>
<pb n="KR2b0007_WYG_223-44b"/>
<hi>固懐恩言天可汗已弃四海令公亦謝世中國無主故從其來今令公存天可汗存乎報之曰皇帝萬夀無彊</hi>
<hi>回紇皆曰懐恩欺我子儀又使諭之云云回紇曰謂令公亡矣不然何以至此令公誠存安得而見之子儀將</hi>
<hi>出諸將諫子儀曰今力固不敵且至誠感神况虜輩乎回紇傳曰吐蕃將馬重英等十月初引退取邠州舊路</hi>
<hi>而歸回紇首領羅達干等帥其衆二千餘騎詣涇陽請降子儀許之率衆被甲持滿數千人回紇譯曰此來非</hi>
<hi>惡心要見令公子儀曰我令公也回紇曰請去甲子儀便脫兠鍪槍甲竦馬挺身而前回紇酋長相顧曰是也</hi>
<hi>便下馬羅拜子儀亦下馬執回紇大將合胡祿都督藥葛羅等手責讓之曰國家知回紇冇功報汝大厚汝何</hi>
<hi>負約犯我王畿我湏與汝戰何乃降為我一身挺入汝營任心拘縶我下將士湏與汝戰回紇又譯曰懐恩負</hi>
<hi>心来報可汗云唐國天子今已向冮淮令公亦不主兵我是以敢來今知天可汗見在上都令公為將懐恩天</hi>
<pb n="KR2b0007_WYG_223-45a"/>
<hi>又殺之今請追殺吐蕃收其羊馬以報國恩邠志曰十月二十四日回紇逼涇陽陣於郭西使漢語者曰城中</hi>
<hi>誰將軍吏對曰郭令公也虜曰郭令公亡矣紿我也郭公聞之獨與家童五六人常服相詣其子晞等扣馬止</hi>
<hi>之公撾其手曰去使人告虜按轡就之回紇熟視曰是也下馬皆拜曰始者不知令公尚在今日降可乎郭公</hi>
<hi>入其衆取酒飲之虜又請曰恐不見信願擊吐蕃以自効郭公從之回紇擊吐蕃逐之三十日敗蕃衆于靈臺</hi>
<hi>殺萬餘人而去按長厯十月己未朔三日辛酉十九日丁丑如實録所言豈有回紇吐蕃數十萬衆入京畿留</hi>
<hi>十七日而寂無攻戰之一事乎當是時陳翃在子儀軍中所記月日近得其實今二虜圍涇陽及子儀與回紇</hi>
<hi>盟及破吐蕃月日皆從汾陽家傳事則兼採衆書擇其可信者取之</hi>丁丑僕固懐恩將張<lb/>
休藏等降辛巳詔罷親征京城解嚴　初肅宗以陜西<lb/>
<pb n="KR2b0007_WYG_223-45b"/>
節度使郭英乂領神策軍使内侍魚朝恩監其軍英乂<lb/>
入為僕射朝恩專將之<hi>將即亮翻下同</hi>及上幸陜朝恩舉在陜<lb/>
兵與神策軍迎扈悉號神策軍天子幸其營及京師平<lb/>
朝恩遂以軍歸禁中自將之然尚未得與北軍齒<hi>北軍北門</hi>
<hi>六軍也</hi>至是朝恩以神策軍從上屯苑中其勢寖盛分為<lb/>
左右廂居北軍之右矣<hi>史言神策軍雄盛之所由始</hi>　郭子儀以僕<lb/>
固名臣李建忠等皆懐恩驍將恐逃入外夷請招之名<lb/>
臣懐恩之姪也時在回紇營上勑并舊將有功者皆<lb/>
<pb n="KR2b0007_WYG_223-46a"/>
赦其罪令回紇送之壬午名臣以千餘騎來降子儀使<lb/>
開府儀同三司慕容休貞以書諭党項帥鄭庭郝徳等<lb/>
皆詣鳯翔降　甲申周智光詣闕獻㨗再宿歸鎮智光<lb/>
負專殺之罪未治<hi>謂殺張麟及杜冕家属之罪治直之翻</hi>上既遣而悔之<lb/>
　乙酉回紇胡禄都督等二百餘人入見前後贈賚繒<lb/>
帛十萬匹府藏空竭稅百官俸以給之<hi>見賢遍翻藏徂浪翻</hi>
　<lb/>
　<lb/>
<pb n="KR2b0007_WYG_223-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷八十二</head>
    <p>
<pb n="KR2b0007_WYG_082-1a"/>
欽定四庫全書<lb/>
　資治通鑑卷八十二　　　宋　司馬光　撰<lb/>
　　　　　　　　　　　　　　胡三省　音註<lb/>
　晉紀四<hi>起屠維作噩盡著雍敦牂凡十年</hi>
　　世祖武皇帝下<lb/>
太康十年夏四月太廟成乙巳祫祭<hi>祫大合祭也公羊傳曰大祫者何合</hi>
<hi>祭也其合祭奈何毁廟之主陳于太祖未毁廟之主皆升合食於太祖祫胡夾翻</hi>大赦　慕容<lb/>
廆遣使請降<hi>降户江翻</hi>五月詔拜廆鮮卑都督廆謁見何龕<lb/>
<pb n="KR2b0007_WYG_082-1b"/>
以士大夫禮巾衣到門<hi>魏晉間士大夫謁見尊貴以巾褠為禮褠單衣也龕口含翻</hi>
龕嚴兵以見之廆乃改服戎衣而入人問其故廆曰主<lb/>
人不以禮待客客何為哉龕聞之甚慙深敬異之<hi>受降如受</hi>
<hi>敵居邉之帥嚴兵以見四夷之客未為過也何必以為慙乎</hi>時鮮卑宇文氏段氏方<lb/>
彊<hi>段氏東部鮮卑也杜佑曰宇文莫槐出於遼東塞外代為鮮卑東部大人徒河叚疾六眷出遼西因亂被</hi>
<hi>賣為漁陽烏桓大人厙傉家奴厙傉以其健使將人衆詣遼西逐食遂招誘亡叛以至彊盛余按晉書王浚𫝊</hi>
<hi>段疾六眷務勿塵之世子段氏自務勿塵以來强盛久矣疾六眷因亂被掠容或有之務勿塵既能為部落之</hi>
<hi>帥恐不待其子招誘而後能彊盛也</hi>數侵掠廆廆卑辭厚幣以事之段國<lb/>
<pb n="KR2b0007_WYG_082-2a"/>
單于階以女妻廆生皝仁昭<hi>慕容段氏遂為婚姻之國數所角翻單音蟬妻七細</hi>
<hi>翻</hi>廆以遼東僻逺徙居徒河之青山<hi>徒河縣前漢屬遼西後漢屬遼東屬</hi>
<hi>國魏晉省併入昌黎郡界後慕容氏復置徒河縣拓跋魏太武真君八年併徒河入昌黎郡廣興縣杜佑曰徒</hi>
<hi>河青山在營州郡城東百九十里</hi>　冬十月復明堂及南郊五帝位<hi>明堂</hi>
<hi>南郊除五帝座見七十九卷泰始二年</hi>　十一月丙辰尚書令濟北成矦<lb/>
荀朂卒<hi>濟子禮翻</hi>朂有才思<hi>思相/吏翻</hi>善伺人主意<hi>伺相吏翻</hi>以是能<lb/>
固其寵久在中書專管機事及遷尚書甚罔悵<hi>罔與惘同惘敞</hi>
<hi>失志之貌悵亦恨望失志之貌</hi>人有賀之者朂曰奪我鳳皇池諸君何<lb/>
<pb n="KR2b0007_WYG_082-2b"/>
賀邪　帝極意聲色遂至成疾楊駿忌汝南王亮排出<lb/>
之甲申以亮為侍中大司馬假黄鉞大都督督豫州諸<lb/>
軍事治許昌徙南陽王東為秦王都督闗中諸軍事始<lb/>
平王瑋為楚王都督荆州諸軍事濮陽王允為淮南王<lb/>
都督揚江二州諸軍事<hi>按惠帝元康元年有司奏荆揚二州疆土曠逺統理尤難於是</hi>
<hi>割揚州之豫章鄱陽廬陵臨川南康建安晉安荆州之桂陽安成武昌合十郡置江州則此時未有江州也疑</hi>
<hi>江二二字衍更俟博考濮博木翻</hi>並假節之國<hi>晉制都督諸軍事有使持節有持節有假節使</hi>
<hi>持節得殺二千石以下持節殺無官位人若軍事與使持節同假節惟軍事得殺犯軍令者</hi>立皇子<lb/>
<pb n="KR2b0007_WYG_082-3a"/>
乂為長沙王頴為成都王晏為呉王熾為豫章王演為<lb/>
代王皇孫遹為廣陵王<hi>熾昌志翻遹以律翻</hi>又封淮南王子迪為<lb/>
漢王楚王子儀為毗陵王徙扶風王暢為順陽王暢弟<lb/>
歆為新野公暢駿之子也<hi>暢嗣駿爵而不居關中之任故徙封</hi>琅邪王覲<lb/>
弟澹為東武公繇為東安公覲伷之子也<hi>晉制宗室封郡公者制度</hi>
<hi>如小國王澹徒覽翻又徒濫翻伷音胄</hi>初帝以才人謝玖賜太子<hi>才人位次美人</hi>
<hi>李延壽曰晉武帝采漢魏之制三夫人九嬪之下有美人才人中才人爵視千石以下玖舉有翻</hi>生皇<lb/>
孫遹宫中嘗夜失火帝登樓望之遹年五嵗牽帝裾入<lb/>
<pb n="KR2b0007_WYG_082-3b"/>
闇中曰暮夜倉猝宐備非常不可令照見人主帝由是<lb/>
奇之嘗對羣臣稱遹似宣帝故天下咸歸仰之帝知太<lb/>
子不才然恃遹明慧故無廢立之心復用王佑之謀<hi>佑王</hi>
<hi>濟從兄也與羊祜等並事文帝帝寵任之復扶又翻下復以同</hi>以太子母弟柬瑋允分<lb/>
鎮要害<hi>要害謂雍荆揚之地</hi>又恐楊氏之偪復以佑為北軍中候<lb/>
典禁兵帝為皇孫遹高選僚佐<hi>為干偽翻</hi>以散騎常侍劉寔<lb/>
志行清素命為廣陵王傅<hi>自魏以來王國置師友晉避景帝諱改師為傅行下孟翻</hi>
寔以時俗喜進趣<hi>喜許記翻趣讀曰趨</hi>少亷譲<hi>少詩沼翻</hi>欲令初除官<lb/>
<pb n="KR2b0007_WYG_082-4a"/>
通謝章者必推賢讓能乃得通之一官缺則擇為人所<lb/>
讓最多者用之以為人情爭則欲毁已所不如譲則競<lb/>
推於勝已故世爭則優劣難分時讓則賢智顯出當此<lb/>
時也能退身脩已則譲之者多矣雖欲守貧賤不可得<lb/>
也馳騖進趨而欲人見譲猶却行而求前也淮南相劉<lb/>
頌<hi>王國置相漢制也晉後改為内史</hi>上疏曰陛下以法禁寛縱積之有<lb/>
素未可一旦以直繩御下此誠時宐也然至于矯世救<lb/>
弊自宐漸就清肅譬猶行舟雖不横截迅流然當漸靡<lb/>
<pb n="KR2b0007_WYG_082-4b"/>
而徃稍向所趨然後得濟也<hi>此引濟川為譬也濟大川者雖不横絶大川亂流而</hi>
<hi>渡然必因水勢漸靡而行舟向其所趨以登陸之路然後汔濟否則為水勢所使不能制舟以向所趨不得登</hi>
<hi>岸矣</hi>自泰始以來將三十年<hi>帝受禪改元泰始至是二十五年</hi>凡諸事業<lb/>
不茂既徃<hi>言立事造業不加茂於徃時也</hi>以陛下明聖猶未反叔世之<lb/>
敝以成始初之隆傳之後世不無慮乎使夫異時大業<lb/>
或有不安其憂責猶在陛下也臣聞為社稷計莫若封<lb/>
建親賢然宐審量事埶可使諸矦率義而動者其力足<lb/>
以維帶京邑若包藏禍心其埶不足獨以有為其齊此<lb/>
<pb n="KR2b0007_WYG_082-5a"/>
甚難陛下宐與達古今之士深共籌之<hi>帝之使諸王分鎮而内不足以</hi>
<hi>齊之此劉頌所為深慮也</hi>周之諸矦有罪誅放其身而國祚不泯<hi>如周</hi>
<hi>烹齊哀公而立其弟靜宣王誅魯矦伯御而立孝公之類</hi>漢之諸矦有罪或無子者<lb/>
國隨以亡<hi>見前後漢紀</hi>今宐反漢之敝循周之舊則下固而<lb/>
上安矣<hi>余謂晉之所以待藩王者其宐不在此也</hi>天下至大萬事至衆人君<lb/>
至少<hi>少始紹翻</hi>同於天日是以聖王之化執要於已委務於<lb/>
下非惡勞而好逸<hi>好呼到翻</hi>誠以政體宐然也夫居事始以<lb/>
别能否甚難察也<hi>别彼列翻</hi>因成敗以分功罪甚易識也<hi>易以</hi>
<pb n="KR2b0007_WYG_082-5b"/>
<hi>豉翻下居易同</hi>今陛下每精于造始而怠於考終此政功所以<lb/>
未善也人主誠能居易執要論功罪於成敗之後則羣<lb/>
下無所逃其誅賞矣古者六卿分職冡宰為師<hi>周禮天官冡宰</hi>
<hi>地官司徒春官宗伯夏官司馬秋官司寇冬官司空是為六卿而冡宰總之</hi>秦漢已來九列<lb/>
執事丞相都總<hi>此西都以前制也</hi>今尚書制斷諸卿奉成<hi>自漢光武</hi>
<hi>以來以吏事責尚書事歸臺閣諸卿奉成而已斷丁亂翻</hi>於古制為太重可出衆事<lb/>
付外寺<hi>外寺謂諸卿寺</hi>使得專之尚書統領大綱若丞相之為<lb/>
嵗終課功校簿賞罰而已斯亦可矣今動皆受成於上<lb/>
<pb n="KR2b0007_WYG_082-6a"/>
上之所失不得復以罪下<hi>復扶又翻</hi>嵗終事功不建不知所<lb/>
責也夫細過謬妄人情之所必有而悉糾以法則朝野<lb/>
無立人矣近世以來為監司者類大綱不振而微過必<lb/>
舉<hi>御史臺官及諸州刺史皆監司也朝直遥翻監工銜翻</hi>蓋由畏避豪强而又懼<lb/>
職事之曠則謹宻網以羅微罪使奏劾相接狀似盡公<lb/>
而撓法在其中矣<hi>劾户槩翻又户得翻撓奴教翻</hi>是以聖王不善碎宻<lb/>
之案必責凶猾之奏則害政之姦自然禽矣夫創業之<lb/>
勲在于立教定制使遺風繫人心餘烈匡㓜弱後世憑<lb/>
<pb n="KR2b0007_WYG_082-6b"/>
之雖昏猶明雖愚若智乃足尚也<hi>言法制脩明雖後嗣昏愚有所據依則其</hi>
<hi>冶猶若明智之為也此言蓋指太子不能克隆堂構而帝又無典則以貽子孫也然茍非其人道不虚行以劉</hi>
<hi>禪之庸而輔之以諸葛亮則昭烈雖死猶不死也孔明死則孔明治蜀之法制雖存禪不能守之矣</hi>至夫<lb/>
脩飾官署凡諸作役恒傷太過<hi>恒户登翻</hi>不患不舉此將來<lb/>
所不須於陛下而自能者也今勤所不須以傷所憑竊<lb/>
以為過矣帝皆不能用　詔以劉淵為匈奴北部都尉<lb/>
<hi>時改匈奴五部帥為五部都尉</hi>淵輕財好施<hi>好呼到翻施式智翻</hi>傾心接物五部<lb/>
豪桀幽冀名儒多徃歸之<hi>為劉淵得衆以移晉祚張本</hi>奚軻男女十<lb/>
<pb n="KR2b0007_WYG_082-7a"/>
萬口來降<hi>奚軻亦夷種也</hi>
　　孝惠皇帝上之上<hi>諱衷字正度武帝第二子也謚法柔質慈民曰惠</hi>
永熈元年春正月辛酉朔改元太熈<hi>太熈武帝所改至四月己酉太子即</hi>
<hi>位改元永熈未踰年改元猶為非禮安有先帝初棄羣臣太子即位而遽以是日改元乎</hi>　己巳以<lb/>
王渾為司徒　司空侍中尚書令衛瓘子宣尚繁昌公<lb/>
主宣嗜酒多過失楊駿惡瓘欲逐之<hi>惡烏路翻</hi>乃與黄門謀<lb/>
共毁宣勸武帝奪公主瓘慙懼告老遜位詔進瓘位太<lb/>
保以公就第<hi>瓘封菑陽公</hi>　劇陽康子魏舒薨　三月甲子<lb/>
<pb n="KR2b0007_WYG_082-7b"/>
以右光禄大夫石鑒為司空<hi>晉志左右光禄大夫假金章紫綬及光禄大夫加金</hi>
<hi>章紫綬者品秩第二</hi>　帝疾篤未有顧命勲舊之臣多已物故侍<lb/>
中車騎將軍楊駿獨侍疾禁中大臣皆不得在左右駿<lb/>
因輒以私意改易要近樹其心腹㑹帝小間<hi>間如字間者病小差</hi>
<hi>也</hi>見其新所用者正色謂駿曰何得便爾時汝南王亮<lb/>
尚未發<hi>去年遣亮出督豫州</hi>乃令中書作詔以亮與駿同輔政又<lb/>
欲擇朝士有聞望者數人佐之<hi>朝直遥翻聞音問</hi>駿從中書借<lb/>
詔觀之得便藏去中書監華廙恐懼<hi>華户化翻廙逸職翻又羊至翻</hi>自<lb/>
<pb n="KR2b0007_WYG_082-8a"/>
徃索之終不與㑹帝復迷亂<hi>索山客翻復扶又翻</hi>皇后奏以駿輔<lb/>
政帝頷之夏四月辛丑皇后召華廙及中書令何劭口<lb/>
宣帝㫖作詔以駿為太尉太子太傅都督中外諸軍事<lb/>
侍中録尚書事詔成后對廙劭以呈帝帝視而無言廙<lb/>
歆之孫劭曽之子也<hi>華歆仕漢魏之間何曽仕魏晉之間位皆至公二人身名相似也</hi>
遂趣汝南王亮赴鎮<hi>趣讀曰促</hi>帝尋小間問汝南王來未左<lb/>
右言未至帝遂困篤己酉崩于含章殿<hi>年五十五坤之六三曰含章可</hi>
<hi>貞坤以含宏為徳后道也含章殿必在皇后宫中春秋書公薨于小寢即安也</hi>帝宇量宏厚明<lb/>
<pb n="KR2b0007_WYG_082-8b"/>
達好謀<hi>好呼到翻</hi>容納直言未嘗失色於人太子即皇帝位<lb/>
大赦改元<hi>改大熙為永熙</hi>尊皇后曰皇太后立妃賈氏為皇后<lb/>
楊駿入居太極殿<hi>前殿也</hi>梓宫將殯六宫出辭而駿不下<lb/>
殿<hi>時梓宫蓋自含章殿徙殯太極殿也</hi>以虎賁百人自衛<hi>賁音奔</hi>詔石鑒與<lb/>
中䕶軍張劭監作山陵<hi>監工銜翻</hi>汝南王亮畏駿不敢臨䘮<lb/>
哭於大司馬門外<hi>亮自大司馬出鎮未行尚居府中不敢入宫臨䘮而哭于大司馬府門外</hi>
<hi>君父之䘮哭於門外非禮也</hi>出營城外表求過塟而行或告亮欲舉<lb/>
兵討駿者駿大懼白太后令帝為手詔與石鑒張劭使<lb/>
<pb n="KR2b0007_WYG_082-9a"/>
帥陵兵討亮劭駿甥也即帥所領趣鑒速發<hi>帥讀曰率趣讀曰促</hi>
鑒以為不然保持之<hi>保亮不舉兵而持討亮之兵不發也</hi>亮問計於廷尉<lb/>
何朂朂曰今朝野皆歸心于公<hi>朝直遥翻下同</hi>公不討人而畏<lb/>
人討邪亮不敢發夜馳赴許昌乃得免駿弟濟及甥河<lb/>
南尹李斌皆勸駿留亮駿不從濟謂尚書左丞傅咸曰<lb/>
家兄若徴大司馬退身避之門户庶㡬可全<hi>㡬居希翻</hi>咸曰<lb/>
宗室外戚相恃為安但召大司馬還共崇至公以輔政<lb/>
無為避也濟又使侍中石崇見駿言之駿不從五月辛<lb/>
<pb n="KR2b0007_WYG_082-9b"/>
未𦵏武帝于峻陽陵楊駿自知素無美望欲依魏明帝<lb/>
即位故事普進封爵以求媚于衆左軍將軍傅祗<hi>晉志曰按</hi>
<hi>魏明帝時有左軍則左軍魏官也</hi>與駿書曰未有帝王始崩臣下論功<lb/>
者也駿不從祗嘏之子也<hi>傅嘏仕魏顯于嘉平正元之間</hi>丙子詔中外<lb/>
羣臣皆増位一等預䘮事者増二等二千石已上皆封<lb/>
關中矦<hi>按漢獻帝建安二十年魏武王置關中矦據晉書帝紀關中矦又在關内矦之下</hi>復租<lb/>
調一年<hi>復方目翻調徒弔翻</hi>散騎常侍石崇<hi>前書侍中石崇此書散騎常侍必有一誤</hi>
<hi>蓋因舊史成文也</hi>散騎侍郎何攀共上奏<hi>上時掌翻</hi>以為帝正位東<lb/>
<pb n="KR2b0007_WYG_082-10a"/>
宫二十餘年今承大業而班賞行爵優於泰始革命之<lb/>
初及諸將平呉之功輕重不稱<hi>稱證尺翻</hi>且大晉卜世無窮<lb/>
今之開制當垂于後若有爵必進則數世之後莫非公<lb/>
矦矣不從詔以太尉駿為太傅大都督假黄鉞録朝政<lb/>
百官總已以聽傅咸謂駿曰諒闇不行久矣<hi>自漢文短䘮之詔嗣</hi>
<hi>君即吉聽政諒閽三年之制不行久矣闇音隂</hi>今聖上謙冲委政於公而天下<lb/>
不以為善懼明公未易當也<hi>易以豉翻下同</hi>周公大聖猶致流<lb/>
言<hi>周成王㓜冲周公攝政而四國流言</hi>况聖上春秋非成王之年乎<hi>武帝泰始</hi>
<pb n="KR2b0007_WYG_082-10b"/>
<hi>二年帝為皇太子時年九嵗至是三十二嵗矣</hi>竊謂山陵既畢明公當審思進<lb/>
退之宐茍有以察其忠款言豈在多駿不從咸數諫駿<lb/>
漸不平欲出咸為郡守李斌曰斥逐正人將失人望乃<lb/>
止楊濟遺咸書曰<hi>數所角翻遺于季翻</hi>諺云生子癡了官事官事<lb/>
未易了也想慮破頭故具有白<hi>慮咸以直言致禍也</hi>咸復書曰衛<lb/>
公有言酒色殺人甚於作直坐酒色死人不為悔而逆<lb/>
畏以直致禍此由心不能正欲以茍且為明哲耳<hi>詩曰既明</hi>
<hi>且哲以保其身此言世人不能直言特以茍且為保身之計耳</hi>自古以直致禍者當由<lb/>
<pb n="KR2b0007_WYG_082-11a"/>
矯枉過正或不忠篤欲以亢厲為聲<hi>亢口浪翻</hi>故致忿耳安<lb/>
有悾悾忠益而返見怨疾乎<hi>悾苦紅翻悾悾信也包咸曰慤也</hi>楊駿以<lb/>
賈后險悍多權略忌之<hi>悍下罕翻又矦旰翻</hi>故以其甥叚廣為散<lb/>
騎常侍管機宻張劭為中䕶軍典禁兵凡有詔命帝省<lb/>
訖<hi>省悉景翻</hi>入呈太后然後行之駿為政嚴碎專愎<hi>愎弼力翻狠也</hi>
中外多惡之<hi>惡烏路翻</hi>馮翊太守孫楚謂駿曰公以外戚居<lb/>
伊霍之任當以至公誠信謙順處之<hi>守式又翻處昌吕翻</hi>今宗室<lb/>
彊盛而公不與共參萬機内懷猜忌外樹私昵禍至無<lb/>
<pb n="KR2b0007_WYG_082-11b"/>
日矣<hi>昵尼質翻</hi>駿不從楚資之孫也<hi>孫資事魏三祖掌機宻</hi>宏訓少府<lb/>
蒯欽駿之姑子也數以直言犯駿他人皆為之懼<hi>景皇后居</hi>
<hi>宏訓宫置少府數所角翻為于偽翻</hi>欽曰楊文長雖闇猶知人之無罪不<lb/>
可妄殺<hi>楊駿字文長</hi>不過疎我我得疎乃可以免不然與之<lb/>
俱族矣駿辟匈奴東部人王彰為司馬<hi>匈奴東部即匈奴左部也居太</hi>
<hi>原兹氏縣</hi>彰逃避不受其友新興張宣子怪而問之<hi>漢獻帝建安二</hi>
<hi>十年省雲中定襄五原朔方郡郡置一縣領其民合為新興郡屬并州</hi>彰曰自古一姓二<lb/>
后未有不敗况楊太傅昵近小人疎逺君子<hi>近其靳翻逺于願翻</hi>
<pb n="KR2b0007_WYG_082-12a"/>
專權自恣敗無日矣吾踰海出塞以避之猶懼及禍奈<lb/>
何應其辟乎且武帝不惟社稷大計<hi>惟思也</hi>嗣子既不克<lb/>
負荷<hi>荷下可翻</hi>受遺者復非其人天下之亂可立待也<hi>楊駿之敗</hi>
<hi>人皆知之獨駿不知耳凶人吉其凶其謂是乎復扶又翻</hi>秋八月壬午立廣陵王遹<lb/>
為皇太子以中書監何劭為太子太師衛尉裴楷為少<lb/>
師吏部尚書王戎為太傅前太常張華為少府衛將軍<lb/>
楊濟為太保尚書和嶠為少保<hi>晉東宫六𫝊惟此時具官</hi>拜太子母<lb/>
謝氏為淑媛<hi>媛于眷翻晉志淑妃淑媛淑儀脩華脩容脩儀婕好容華充華是為九嬪銀印青綬</hi>
<pb n="KR2b0007_WYG_082-12b"/>
賈后常置謝氏於别室不聽與太子相見初和嶠嘗從<lb/>
容言于武帝曰<hi>從于容翻</hi>皇太子有淳古之風而末世多偽<lb/>
恐不了陛下家事武帝黙然後與荀朂等同侍武帝武<lb/>
帝曰太子近入朝差長進<hi>朝直遥翻長丁丈翻今知兩翻</hi>卿可俱詣之<lb/>
粗及世事<hi>粗坐五翻略也</hi>既還朂等並稱太子明識雅度誠如<lb/>
明詔嶠曰聖質如初武帝不悦而起及帝即位嶠從太<lb/>
子遹入朝賈后使帝問曰卿昔謂我不了家事今日定<lb/>
如何嶠曰臣昔事先帝曽有斯言言之不效國之福也<lb/>
<pb n="KR2b0007_WYG_082-13a"/>
　冬十月辛酉以石鑒為太尉隴西王泰為司空　以<lb/>
劉淵為建威將軍匈奴五部大都督<hi>淵為五部大都督則左國城大單于</hi>
<hi>之權輿也</hi>
元康元年春正月乙酉朔改元永平<hi>永平楊駿執政所改元也駿誅改元</hi>
<hi>元康</hi>　初賈后之為太子妃也嘗以妬手殺數人又以㦸<lb/>
擲孕妾子隨刃墯<hi>孕以證翻</hi>武帝大怒脩金墉城將廢之荀<lb/>
朂馮紞楊珧<hi>紞丁感翻珧余招翻</hi>及充華趙粲共營救之曰賈妃<lb/>
年少妬者婦人常情長自當差<hi>少詩照翻長知兩翻差楚懈翻</hi>楊后曰<lb/>
<pb n="KR2b0007_WYG_082-13b"/>
賈公閭有大勲於社稷<hi>賈充字公閭晉之代魏充力居多</hi>妃親其女正<lb/>
復妬忌豈可遽忘其先德邪<hi>復扶目翻</hi>妃由是得不廢后數<lb/>
誡厲妃<hi>數所角翻</hi>妃不知后之助已返以后為搆已於武帝<lb/>
更恨之及帝即位賈后不肯以婦道事太后又欲干預<lb/>
政事而為太傅駿所抑殿中中郎渤海孟觀李肇皆駿<lb/>
所不禮也<hi>晉制二衛置殿中將軍中郎校尉司馬觀如字</hi>隂構駿云將危社稷<lb/>
黄門董猛素給事東宫為寺人監<hi>寺人監主東宫諸閹陸德明曰寺如字又</hi>
<hi>音侍</hi>賈后宻使猛與觀肇謀誅駿廢太后又使肇報汝南<lb/>
<pb n="KR2b0007_WYG_082-14a"/>
王亮使舉兵討駿亮不可肇報都督荆州諸軍事楚王<lb/>
瑋瑋欣然許之乃求入朝駿素憚瑋勇鋭欲召之而未<lb/>
敢因其求朝遂聽之二月癸酉瑋及都督揚州諸軍事<lb/>
淮南王允來朝<hi>朝直遥翻</hi>三月辛卯孟觀李肇啟帝夜作詔<lb/>
誣駿謀反中外戒嚴遣使奉詔廢駿以矦就第<hi>駿封臨晉矦</hi>
命東安公繇帥殿中四百人討駿<hi>帥讀曰率</hi>楚王瑋屯司馬<lb/>
門以淮南相劉頌為三公尚書<hi>漢成帝置三公尚書主斷獄光武以三公曹主</hi>
<hi>嵗盡考課諸州郡事</hi>屯衛殿中叚廣跪言於帝曰楊駿孤公無子<lb/>
<pb n="KR2b0007_WYG_082-14b"/>
豈有反理願陛下審之<hi>廣駿甥也使為近侍以防左右間已然終無益也</hi>帝不<lb/>
答時駿居曹爽故府在武庫南聞内有變召衆官議之<lb/>
太傅主簿朱振説駿曰今内有變其趣可知必是閹豎<lb/>
為賈后設謀不利於公宐燒雲龍門以脅之索造事者<lb/>
首開萬春門<hi>雲龍門洛陽宫城正南門萬春門東門也説輸芮翻為于偽翻索山客翻</hi>引東<lb/>
宫及外營兵擁皇太子入宫取姦人殿内震懼必斬送<lb/>
之不然無以免難<hi>難乃旦翻</hi>駿素怯懦不决乃曰雲龍門魏<lb/>
明帝所造功費甚大奈何燒之侍中傅祗白駿請與尚<lb/>
<pb n="KR2b0007_WYG_082-15a"/>
書武茂入宫觀察事埶因謂羣僚曰宫中不宐空遂揖<lb/>
而下階衆皆走茂猶坐祗顧曰君非天子臣邪今内外<lb/>
隔絶不知國家所在<hi>國家謂天子也自東漢以來皆然</hi>何得安坐茂乃<lb/>
驚起駿黨左軍將軍劉豫陳兵在門遇右軍將軍裴頠<lb/>
<hi>魏有左軍武帝又置前軍右軍泰始八年又置後軍是為四軍頠魚毁翻</hi>問太傅所在頠紿<lb/>
之曰<hi>紿徒亥翻</hi>向於西掖門遇公乗素車從二人西出矣豫<lb/>
曰吾何之頠曰宐至廷尉預從頠言遂委而去<hi>委兵而去也</hi>
尋詔頠代豫領左軍將軍屯萬春門頠秀之子也<hi>裴秀見七</hi>
<pb n="KR2b0007_WYG_082-15b"/>
<hi>十八卷魏元帝咸熙元年</hi>皇太后題帛為書射之城外<hi>射而亦翻下同</hi>曰救<lb/>
太傅者有賞賈后因宣言太后同反尋而殿中兵出燒<lb/>
駿府又令弩手於閣上臨駿府而射之駿兵皆不得出<lb/>
駿逃于馬廄就殺之孟觀等遂收駿弟珧濟張劭李斌<lb/>
段廣劉預武茂及散騎常侍楊邈中書令蔣俊東夷校<lb/>
尉文鴦皆夷三族死者數千人珧臨刑告東安公繇曰<lb/>
表在石函<hi>珧表見八十卷武帝咸寧三年作石函藏之宗廟摯虞云廟主藏于户之外西墉之中有</hi>
<hi>石函名曰宗祏函中笥以盛主</hi>可問張華衆謂宐依鍾毓例為之申理<lb/>
<pb n="KR2b0007_WYG_082-16a"/>
<hi>鍾毓例見七十八卷魏元帝咸熈元年為于偽翻</hi>繇不聽而賈氏族黨趣使行<lb/>
刑<hi>趣讀曰促</hi>珧號呌不已<hi>號户刀翻</hi>刑者以刀破其頭繇諸葛誕<lb/>
之外孫也故忌文鴦以為駿黨而誅之<hi>諸葛誕文鴦事見七十七卷魏</hi>
<hi>高貴鄉公甘露三年</hi>是夜誅賞皆自繇出威振内外王戎謂繇曰<lb/>
大事之後宐深逺權埶繇不從<hi>逺丁願翻</hi>壬辰赦天下改元<lb/>
<hi>改元元康</hi>賈后矯詔使後軍將軍荀悝送太后於永寧宫<hi>魏建</hi>
<hi>永寧宫太后居之悝苦回翻</hi>特全太后母高都君龐氏之命聽就太<lb/>
后居<hi>龐皮江翻</hi>尋復諷羣公有司奏曰皇太后隂漸姦謀<hi>履霜</hi>
<pb n="KR2b0007_WYG_082-16b"/>
<hi>者堅冰之漸言隂始凝而至于堅冰也此誣楊太后以為與駿為姦謀非一日之積也復扶又翻下可復司復</hi>
<hi>同漸如字</hi>圖危社稷飛箭繫書要募將士<hi>要讀曰邀將即亮翻</hi>同惡相<lb/>
濟自絶于天魯矦絶文姜春秋所許<hi>文姜魯桓公之夫人也齊襄公殺桓</hi>
<hi>公文姜與焉魯莊公既立夫人孫于齊穀梁傳曰不言氏姓貶之也人之於天也以道受命於人也以言受命</hi>
<hi>不若于道者天絶之也不若于人者人絶之也</hi>蓋奉祖宗任至公於天下陛下<lb/>
雖懷無已之情臣下不敢奉詔詔曰此大事更詳之有<lb/>
司又奏宐廢太后曰峻陽庶人<hi>武帝陵曰峻陽</hi>中書監張華議<lb/>
太后非得罪於先帝今黨其所親為不母於聖世宐依<lb/>
<pb n="KR2b0007_WYG_082-17a"/>
漢廢趙太后為孝成后故事<hi>事見三十五卷漢哀帝元壽元年</hi>貶皇太<lb/>
后之號還稱武皇后居異宫以全始終之恩左僕射荀<lb/>
愷與太子少師下邳王晃等議曰皇太后謀危社稷不<lb/>
可復配先帝宐貶尊號廢詣金墉城於是有司奏從晃<lb/>
等議廢太后為庶人詔可又奏楊駿造亂家屬應誅詔<lb/>
原其妻龎命以尉太后之心今太后廢為庶人請以龎<lb/>
付廷尉行刑詔不許有司復固請乃從之龐臨刑太后<lb/>
抱持號呌截髪稽顙上表詣賈后稱妾請全母命不見<lb/>
<pb n="KR2b0007_WYG_082-17b"/>
省<hi>號户刀翻稽音啟省悉景翻</hi>董養遊太學<hi>董養浚儀隱者也</hi>升堂歎曰朝<lb/>
廷建斯堂將以何為乎<hi>言庠序所以申孝弟之義今滅母子之大倫則建學果何為也</hi>
每覽國家赦書謀反大逆皆赦至於殺祖父母父母不<lb/>
赦者以為王法所不容故也奈何公卿處議文飾禮典<lb/>
乃至此乎<hi>處昌吕翻</hi>天人之理既滅大亂將作矣<hi>養後與妻荷擔入蜀</hi>
<hi>不知所終</hi>有司收駿官屬欲誅之侍中傅祗啟曰昔魯芝為<lb/>
曹爽司馬斬關赴爽<hi>事見七十五卷魏邵陵厲公嘉平元年</hi>宣帝用為青<lb/>
州刺史駿之僚佐不可悉加罪詔赦之壬寅徴汝南王<lb/>
<pb n="KR2b0007_WYG_082-18a"/>
亮為太宰與太保衛瓘皆録尚書事輔政以秦王柬為<lb/>
大將軍東平王楙為撫軍大將軍楚王瑋為衛將軍領<lb/>
北軍中候下邳王晃為尚書令東安公繇為尚書左僕<lb/>
射進爵為王楙望之子也封董猛為武安矦三兄皆為<lb/>
亭矦亮欲取悦衆心論誅楊駿之功督將矦者千八十<lb/>
一人<hi>將即亮翻</hi>御史中丞傅咸遺亮書曰今封賞熏赫震動<lb/>
天地自古以來未之有也無功而獲賞則人莫不樂國<lb/>
之有禍是禍原無窮也<hi>濫賞所以開覬幸之心其禍誠如此遺于季翻樂音洛</hi>凡<lb/>
<pb n="KR2b0007_WYG_082-18b"/>
作此者由東安公人謂殿下既至當有以正之正之以<lb/>
道衆亦何怒衆之所怒者在於不平耳而今皆更倍論<lb/>
<hi>言亮論功行賞又倍於東安公之時也</hi>莫不失望亮頗專權埶咸復諫曰<lb/>
楊駿有震主之威委任親戚此天下所以諠譁今之處<lb/>
重宐反此失靜黙頥神有大得失乃維持之自非大事<lb/>
一皆抑遣比過尊門冠蓋車馬填塞街衢此之翕習既<lb/>
宐弭息<hi>翕衆也合也習重也因也仍也言衆人翕合相因而至也復扶又翻處昌吕翻比毗至翻塞悉</hi>
<hi>則翻</hi>又夏矦長容無功而暴擢為少府論者謂長容公之<lb/>
<pb n="KR2b0007_WYG_082-19a"/>
姻家<hi>夏矦駿字長容壻家女之所因故曰姻鄭𤣥曰壻父曰姻夏户雅翻</hi>故至於此流聞<lb/>
四方非所以為益也亮皆不從賈后族兄車騎司馬模<lb/>
從舅右衛將軍郭彰<hi>晉文帝置中衛及衛將軍武帝受命分為左右衛將軍從才用翻</hi>
女弟之子賈謐<hi>賈后女弟賈午適韓壽生謐賈充無後以謐為後</hi>與楚王瑋東<lb/>
安王繇並預國政賈后暴戾日甚繇宻謀廢后賈氏憚<lb/>
之繇兄東武公澹素惡繇<hi>惡烏路翻</hi>屢譛之於太宰亮曰繇<lb/>
專行誅賞欲擅朝政庚戍詔免繇官又坐有悖言廢徙<lb/>
帶方<hi>帶方縣漢屬樂浪郡公孫度置帶方郡杜佑曰建安中公孫康分屯有有鹽縣以南荒地置帶方郡</hi>
<pb n="KR2b0007_WYG_082-19b"/>
於是賈謐郭彰權埶愈盛賓客盈門謐雖驕奢而好學<lb/>
喜延士大夫<hi>好呼到翻喜許記翻</hi>郭彰石崇陸機機弟雲和郁及<lb/>
滎陽潘岳<hi>武帝泰始二年分河南置滎陽郡</hi>清河崔基<hi>齊大夫崔氏之後</hi>勃海<lb/>
歐陽建<hi>姓譜越王句踐之後封於烏程歐陽子孫因以為氏</hi>蘭陵繆徴<hi>是年分東海置蘭陵</hi>
<hi>郡</hi>京兆杜斌摰虞<hi>按毛詩傳摯國出於/任姓子孫以國為氏</hi>琅邪諸葛詮<hi>詮且</hi>
<hi>縁翻</hi>宏農王粹襄城杜育<hi>武帝泰始二年分汝南置襄城郡</hi>南陽鄒捷齊<lb/>
國左思沛國劉瓌周恢安平牽秀潁川陳聄高陽許猛<lb/>
<hi>泰始元年分河問涿郡置高陽國瓌姑回翻眕止忍翻</hi>彭城劉訥中山劉輿輿弟<lb/>
<pb n="KR2b0007_WYG_082-20a"/>
琨皆附於謐號曰二十四友郁嶠之弟也崇與岳尤謟<lb/>
事謐每候謐及廣城君郭槐出皆降車路左望塵而拜<lb/>
　太宰亮太保瓘以楚王瑋剛愎好殺惡之<hi>愎蒲逼翻好呼到翻</hi>
<hi>惡烏路翻下同</hi>欲奪其兵權以臨海矦裴楷代瑋為北軍中候<lb/>
瑋怒楷聞之不敢拜<hi>不敢拜受中侯之職</hi>亮復與瓘謀<hi>復扶又翻下復矯同</hi>
遣瑋與諸王之國瑋益忿怨瑋長史公孫宏舎人岐盛<lb/>
<hi>姓譜古有岐伯為黄帝師又周太王居岐山文王遷豐其支庶留岐者為岐氏</hi>皆有寵於瑋勸<lb/>
瑋自昵於賈后<hi>昵尼質翻</hi>后留瑋領太子少傅盛素善於楊<lb/>
<pb n="KR2b0007_WYG_082-20b"/>
駿衛瓘惡其反覆將收之盛乃與宏謀因積弩將軍李<lb/>
肇<hi>武帝泰始四年罷振威陽威䕶軍置左右積弩將軍一説晉太康中置積射積弩營營二千五百人並以</hi>
<hi>將軍領之</hi>矯稱瑋命譛亮瓘於賈后云將謀廢立后素怨瓘<lb/>
<hi>以瓘撫牀事也見八十卷武帝咸康四年</hi>且患二公執政已不得專恣夏六<lb/>
月后使帝作手詔賜瑋曰太宰太保欲為伊霍之事王<lb/>
宐宣詔令淮南長沙成都王屯諸宫門免亮及瓘官夜<lb/>
使黄門齎以授瑋瑋欲覆奏黄門曰事恐漏泄非宻詔<lb/>
本意也瑋亦欲因此復私怨遂勒本軍<hi>本軍瑋所掌北軍也</hi>復矯<lb/>
<pb n="KR2b0007_WYG_082-21a"/>
詔召三十六軍<hi>晉洛城内外三十六軍</hi>告以二公潜圖不軌吾今<lb/>
受詔都督中外諸軍諸在直衛者皆嚴加警備其在外<lb/>
營便相帥徑詣行府助順討逆<hi>帥讀曰率</hi>又矯詔亮瓘官屬<lb/>
一無所問皆罷遣之若不奉詔便軍法從事遣公孫宏<lb/>
李肇以兵圍亮府侍中清河王遐收瓘亮帳下督李龍<lb/>
曰外有變請拒之<hi>晉制諸公及諸大將軍皆置帳下督及門下督</hi>亮不聽俄而<lb/>
兵登牆大呼<hi>呼火故翻</hi>亮驚曰吾無貳心何故至此詔書其<lb/>
可見乎宏等不許趣兵攻之<hi>趣讀曰促</hi>長史劉準謂亮曰觀<lb/>
<pb n="KR2b0007_WYG_082-21b"/>
此必是姦謀府中俊乂如林猶可力戰又不聽遂為肇<lb/>
所執歎曰我之赤心可破示天下也與世子矩俱死衛<lb/>
瓘左右亦疑遐矯詔請拒之須自表得報就戮未晩瓘<lb/>
不聽初瓘為司空<hi>武帝太康三年瓘為司空永熈元年免</hi>帳下督榮晦有<lb/>
罪<hi>姓譜榮姓周榮公之後莊子有榮啟期</hi>斥遣之至是晦從遐收瓘輒殺<lb/>
瓘及子孫共九人遐不能禁岐盛説瑋<hi>説輸芮翻下同</hi>宐因兵<lb/>
埶遂誅賈郭以正王室安天下瑋猶豫未决㑹天明太<lb/>
子少傅張華使董猛説賈后曰楚王既誅二公則天下<lb/>
<pb n="KR2b0007_WYG_082-22a"/>
威權盡歸之矣人主何以自安宐以瑋專殺之罪誅之<lb/>
賈后亦欲因此除瑋深然之是時内外擾亂朝廷恟懼<lb/>
不知所出<hi>恟許勇翻</hi>張華白帝遣殿中將軍王宫齎騶虞幡<lb/>
出麾衆曰楚王矯詔勿聽也<hi>晉制有白虎幡騶虞幡白虎威猛主殺故以督戰騶</hi>
<hi>虞仁獸故以解兵</hi>衆皆釋仗而走瑋左右無復一人窘迫不知<lb/>
所為遂執之下廷尉<hi>下遐稼翻</hi>乙丑斬之瑋出懷中青紙詔<lb/>
流涕以示監刑尚書劉頌<hi>監工銜翻</hi>曰幸託體先帝而受枉<lb/>
乃如此乎公孫宏岐盛並夷三族瑋之起兵也隴西王<lb/>
<pb n="KR2b0007_WYG_082-22b"/>
泰嚴兵將助瑋<hi>泰宣帝弟子</hi>祭酒丁綏諫曰公為宰相<hi>泰時為司</hi>
<hi>空晉公府有西東閣祭酒</hi>不可輕動且夜中倉猝宐遣人參審定問<lb/>
<hi>問音問也定問猶言實音問也</hi>泰乃止衛瓘女與國臣書曰先公名謚<lb/>
未顯每怪一國蔑然無言春秋之失其咎安在<hi>春秋公羊傳曰</hi>
<hi>春秋君弑賊不討以為無臣子也子沈子曰君弑臣不討賊非臣也子不復讐非子也謚神至翻</hi>於是<lb/>
太保主簿劉繇等執黄幡撾登聞鼓<hi>古者設諫鼓立謗木所以通下情也</hi>
<hi>周禮太僕建路鼓於大寢之門外以待達窮者鄭司農注云窮謂窮寃失職者來擊此鼔以達於王若今時上</hi>
<hi>變事擊鼓矣此則登聞鼔之始也登聞鼓之名蓋始於魏晉之間撾陟加翻擊也</hi>上言曰初矯<lb/>
<pb n="KR2b0007_WYG_082-23a"/>
詔者至公即奉送章綬單車從命<hi>綬音受</hi>如矯詔之文唯<lb/>
免公官而故給使榮晦輒收公父子及孫一時斬戮乞<lb/>
驗盡情偽加以明刑乃詔族誅榮晦追復亮爵位謚曰<lb/>
文成封瓘為蘭陵郡公謚曰成於是賈后專朝<hi>朝直遥翻下同</hi>
委任親黨以賈模為散騎常侍加侍中賈謐與后謀以<lb/>
張華庶姓無逼上之嫌<hi>據杜預左傳注庶姓非同姓</hi>而儒雅有籌略<lb/>
為衆望所依欲委以朝政疑未决以問裴頠頠賛成之<lb/>
<hi>廣城君郭槐頠從母也故賈氏親信頠</hi>乃以華為侍中中書監頠為侍中<lb/>
<pb n="KR2b0007_WYG_082-23b"/>
又以安南將軍裴楷為中書令加侍中與右僕射王戎<lb/>
並管機要華盡忠帝室彌縫遺闕賈后雖凶險猶知敬<lb/>
重華賈模與華頠同心輔政故數年之間雖闇主在上<lb/>
而朝野安靜華等之功也　秋七月分荆揚十郡為江<lb/>
州<hi>是時方因江水之名置江州</hi>　八月辛未立隴西王泰世子越為<lb/>
東海王　九月甲午秦獻王柬薨　辛丑徴征西大將<lb/>
軍梁王彤為衛將軍録尚書事<hi>肜余中翻</hi>
二年春二月己酉故楊太后卒於金墉城是時太后尚<lb/>
<pb n="KR2b0007_WYG_082-24a"/>
有侍御十餘人賈后悉奪之絶膳八日而卒<hi>卒子恤翻</hi>賈后<lb/>
恐太后有靈或訴寃於先帝乃覆而殯之仍施諸厭劾<lb/>
符書藥物等<hi>厭益涉翻伏也劾胡得翻治鬼曰劾</hi>　秋八月壬子赦天下<lb/>
三年夏六月宏農雨雹深三尺<hi>雨于具翻度深曰深音式禁翻</hi>　鮮卑<lb/>
宇文莫槐為其下所殺弟普撥立　拓拔綽卒子弗立<lb/>
四年春正月丁酉安昌元公石鑒薨<hi>封考異曰本傳鑒  昌安縣矦今從</hi>
<hi>帝紀</hi>　夏五月匈奴郝散反攻上黨殺長吏秋八月郝散<lb/>
帥衆降馮翊都尉殺之<hi>郝呼各翻郝散若自上黨帥衆向洛陽歸降當入河内界今為</hi>
<pb n="KR2b0007_WYG_082-24b"/>
<hi>馮翊都尉所殺蓋自穀逺歴河東界度河至馮翊界而被殺也帥讀曰率降户江翻</hi>是嵗大饑<lb/>
司𨽻校尉傅咸卒<hi>七考異曰三十國晉春秋元康四年  月傅咸為司𨽻五年五月始親職</hi>
<hi>十月卒二書附年月多差舛故以本傳為定</hi>咸性剛簡風格峻整初為司𨽻<lb/>
校尉上言貨賂流行所宐深絶時朝政寛弛權豪放恣<lb/>
咸奏免河南尹澹等官<hi>澹河南尹之名音徒濫翻又徒覽翻</hi>京師肅然<lb/>
慕容廆徙居大棘城<hi>廆自徒河之青山徙大棘城杜佑曰棘城即帝顓頊之墟在營州郡</hi>
<hi>城東南一百七十里</hi>　拓抜弗卒叔父禄官立<lb/>
五年夏六月東海雨雹深五寸<hi>雨于具翻深式浸翻</hi>　荆揚兖豫<lb/>
<pb n="KR2b0007_WYG_082-25a"/>
青徐六州大水　冬十月武庫火<hi>春考異曰三十國晉  秋云閏月宋志五</hi>
<hi>行志閏月庚寅今從晉書帝紀</hi>焚累代之寶<hi>華傳曰趙王倫孫秀與華有隙疾華如讐武庫火華</hi>
<hi>懼因此變作列兵固守然後救之故累代之寶及漢高祖斬蛇劒王莽頭孔子屐等盡焚焉據通鑑則倫秀之</hi>
<hi>隙開於明年葢數誅大臣禍皆從中起故華懼有變而列兵固守也</hi>及二百萬人器械十<lb/>
二月丙戍新作武庫大調兵器<hi>調徒釣翻</hi>　拓抜禄官分其<lb/>
國為三部一居上谷之北濡源之西自統之<hi>水經注濡水出禦夷</hi>
<hi>鎮東南鎮拓拔魏太武時所置也師古曰濡音乃官翻</hi>一居代郡參合陂之北<hi>參合</hi>
<hi>陂在代郡參合縣後漢晉省參合縣拓抜魏復置縣屬梁城郡</hi>使兄沙漠汗之子猗㐌<lb/>
<pb n="KR2b0007_WYG_082-25b"/>
統之一居定襄之盛樂故城<hi>定襄之盛樂二漢志曰成樂後漢志屬雲中郡魏晉</hi>
<hi>省拓拔魏後置盛樂郡汗音寒㐌徒河翻</hi>使猗㐌弟猗盧統之猗盧善用兵<lb/>
西擊匈奴烏桓諸部皆破之代人衛操與從子雄及同<lb/>
郡箕澹<hi>姓譜箕商箕子之後又晉有大夫箕鄭父從才用翻</hi>徃依拓抜氏説猗也<lb/>
猗盧招納晉人猗㐌悦之任以國事晉人附者稍衆<hi>史言</hi>
<hi>拓抜氏益彊當是時晉朝大臣宗室雖已自相屠而四方未為變也衛操箕澹輩何為去華就夷如是其早計</hi>
<hi>也中國之人可為凜凜矣漢嚴邉關之禁懼有罪者亡命出塞耳若無威刑之迫乎其後一旦去桑梓而逐水</hi>
<hi>草是必有見也邉闗不之詰朝廷不之虞晉之無政亦可知矣説輸芮翻下之説同</hi>
<pb n="KR2b0007_WYG_082-26a"/>
六年春正月赦天下　下邳獻王晃薨以中書監張華<lb/>
為司空太尉隴西王泰行尚書令徙封高宻王　夏郝<lb/>
散弟度元與馮翊北地馬蘭羗盧水胡俱反<hi>北地有馬蘭山羗居</hi>
<hi>其中因為種落之名又按馬蘭山唐時屬同州界時葢屬馮翊北地二郡界也盧水胡居安定界</hi>殺北<lb/>
地太守張損敗馮翊太守歐陽建<hi>敗補邁翻</hi>征西大將軍趙<lb/>
王倫信用嬖人琅邪孫秀與雍州刺史濟南解系爭軍<lb/>
事更相表奏<hi>嬖卑義翻又博計翻濟子禮翻解户買翻姓也春秋晉有大夫解揚更工衡翻</hi>歐<lb/>
陽建亦表倫罪惡朝廷以倫撓亂關右<hi>撓火高翻撓也擾也又音擾又</hi>
<pb n="KR2b0007_WYG_082-26b"/>
<hi>女巧翻又尼交翻又女敎翻</hi>徴倫為車騎將軍以梁王肜為征西大<lb/>
將軍都督雍涼二州諸軍事系與其弟御史中丞結皆<lb/>
表請誅秀以謝氐羗張華以告梁王肜使誅之肜許諾<lb/>
秀友人辛冉為之説肜曰<hi>為于偽翻</hi>氐羗自反非秀之罪秀<lb/>
由是得免倫至洛陽用秀計深交賈郭賈后大愛信之<lb/>
<hi>張華使梁王肜殺秀而不遂既至洛陽獨不能明正其罪而誅之邪</hi>倫因求録尚書事又<lb/>
求尚書令張華裴頠固執以為不可倫秀由是怨之<hi>為倫</hi>
<hi>秀殺華頠系張本</hi>秋八月解系為郝度元所敗<hi>敗禰邁翻</hi>秦雍氐羗<lb/>
<pb n="KR2b0007_WYG_082-27a"/>
悉反立氐帥齊萬年為帝圍涇陽<hi>涇陽縣前漢屬安定郡後漢晉省賢曰涇</hi>
<hi>陽故城在今原州平涼縣南帥所類翻</hi>御史中丞周處彈劾不避權戚梁<lb/>
王肜嘗違法處按劾之<hi>劾户槩翻又户得翻</hi>冬十月詔以處為建<lb/>
威將軍與振威將軍盧播<hi>沈約志振威將軍始於東漢之時宋登為之</hi>俱𨽻<lb/>
安西將軍夏矦駿以討齊萬年中書令陳準言於朝曰<lb/>
駿及梁王皆貴戚非將帥之才<hi>景懷皇后夏矦氏也故駿為外戚夏户雅翻朝</hi>
<hi>直遥翻</hi>進不求名退不畏罪周處呉人忠直勇果有仇無<lb/>
援宐詔積弩將軍孟觀以精兵萬人為處前鋒必能殄<lb/>
<pb n="KR2b0007_WYG_082-27b"/>
冦不然梁王當使處先驅以不救而䧟之其敗必也朝<lb/>
廷不從齊萬年聞處來曰周府君嘗為新平太守<hi>袁山松曰</hi>
<hi>漢獻帝興平元年分安定之鶉觚右扶風之漆置新平郡唐為邠州</hi>有文武才若專斷而<lb/>
來<hi>斷丁亂翻</hi>不可當也或受制於人此成禽耳　關中饑疫<lb/>
　初略陽清水氐楊駒<hi>略陽縣漢屬天水郡後漢改天水郡為漢陽郡獻帝初平四年</hi>
<hi>分漢陽上郡置永陽郡魏改為廣魏郡武帝泰始中更名略陽郡清水縣前漢屬天水郡後漢志省晉志復見</hi>
始居仇池仇池方百頃其旁平地二十餘里四面斗絶<lb/>
而高為羊腸蟠道三十六回而上<hi>仇池漢書地理志所謂天池大澤在武都</hi>
<pb n="KR2b0007_WYG_082-28a"/>
<hi>郡武都縣西水經注所謂瞿塘者也賢曰仇池山在今成州上禄縣南三秦記曰仇池山在倉洛二谷之間常</hi>
<hi>為水所衝激故下石而上土形似覆壺仇池記曰仇池百頃周回九千四十歩天形四方壁立千仞自然樓櫓</hi>
<hi>却敵分置調均竦起數丈有踰人力東西二門盤道下至上凡有七里上則岡阜低昻泉流交灌煮水成鹽</hi>
至其孫千萬附魏封為百頃王千萬孫飛龍浸彊盛徙<lb/>
居略陽飛龍以其甥令狐茂搜為子茂搜避齊萬年之<lb/>
亂十二月自畧陽帥部落四千家還保仇池自號輔國<lb/>
將軍右賢王關中人士避亂者多依之茂搜迎接撫納<lb/>
欲去者衛䕶資送之<hi>是後楊氏遂世據仇池帥讀曰率</hi>　是嵗以揚烈<lb/>
<pb n="KR2b0007_WYG_082-28b"/>
將軍巴西趙廞為益州刺史發梁益兵糧助雍州討氐<lb/>
羗<hi>廞許今翻為趙廞亂蜀殺耿滕陳揌以啟巴氏張本</hi>
七年春正月齊萬年屯梁山有衆七萬<hi>前漢志扶風好畤縣有梁山</hi>
梁王肜夏矦駿使周處以五千兵擊之處曰軍無後繼<lb/>
必敗不徒亡身為國取恥彤駿不聽逼遣之癸丑處與<lb/>
盧播解系攻萬年於六陌<hi>六陌在馬嵬山西</hi>處軍士未食肜促<lb/>
令速進自旦戰至暮斬獲甚衆弦絶矢盡救兵不至左<lb/>
右勸處退處按劒曰是吾効節致命之日也遂力戰而<lb/>
<pb n="KR2b0007_WYG_082-29a"/>
死朝廷雖以尤肜而亦不能罪也<hi>尤過也</hi>　秋七月雍秦<lb/>
二州大旱疾疫米斛萬錢　丁丑京陵元公王渾薨九<lb/>
月以尚書右僕射王戎為司徒太子太師何劭為尚書<lb/>
左僕射戎為三公與時浮沈無所匡救委事僚寀<hi>寀此宰翻</hi>
<hi>説文曰同官為僚同地為宷爾雅曰寀僚官</hi>輕出遊放性復貪吝園田徧天<lb/>
下每自執牙籌晝夜㑹計常若不足<hi>復扶又翻㑹古外翻</hi>家有好<lb/>
李賣之恐人得種<hi>種章勇翻</hi>常鑚其核凡所賞抜專事虚名<lb/>
阮咸之子瞻嘗見戎戎問曰聖人貴名敎老莊明自然<lb/>
<pb n="KR2b0007_WYG_082-29b"/>
其㫖同異瞻曰將無同<hi>程大昌曰不直云同而云將無同者晉人語度自爾也庾亮辟</hi>
<hi>孟嘉為從事正旦大㑹褚裒問嘉何在亮曰但自覔之裒歴觀指嘉曰將無是乎將無者猶言殆是此人也意</hi>
<hi>以為是而未敢自主也阮瞻指孔老為同亦此意</hi>戎咨嗟良久遂辟之時人謂<lb/>
之三語掾<hi>掾于絹翻</hi>是時王衍為尚書令南陽樂廣為河南<lb/>
尹皆善清談宅心事外<hi>宅居也</hi>名重當世朝野之人爭慕<lb/>
效之衍與弟澄好題品人物舉世以為儀凖<hi>朝直遥翻好呼到翻</hi>
衍神情明秀少時山濤見之嗟歎良久曰何物老嫗生<lb/>
寧馨兒<hi>少詩照翻楊正衡晉書音義嫗紆遇翻馨呼刑翻嫗老婦之稱今人傳讀寧如寗武子之寗洪</hi>
<pb n="KR2b0007_WYG_082-30a"/>
<hi>邁隨筆曰今呉中人語尚多用寧馨字為言猶言若何也劉夢得詩為問中華學道者㡬人雄猛得寧馨蓋得</hi>
<hi>其義以寧字作平聲讀</hi>然誤天下蒼生者未必非此人也樂廣性<lb/>
冲約與物無競每談論以約言析理厭人之心而其所<lb/>
不知黙如也凡論人必先稱其所長則所短不言自見<lb/>
<hi>厭於叶翻伏也見賢遍翻</hi>王澄及阮咸咸從子脩泰山胡母輔之<hi>母音</hi>
<hi>無姓譜齊宣王封母弟於母鄉其鄉本胡國因曰胡母氏漢有太史胡母恭</hi>陳國謝鯤城陽<lb/>
王<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>
                    <hi>
                        <graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>晉書作尼案<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>古仁字又音夷王<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>字孝孫或者當讀為仁字乎然永嘉三年書河内王尼即此</hi>
<hi>王<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>也晉書曰尼城陽人或云河内人若作尼則當音女夷翻</hi>新蔡畢卓皆以任放為<lb/>
<pb n="KR2b0007_WYG_082-30b"/>
達<hi>帝分汝隂置新蔡郡任者任物之自然放者縱其心而不制</hi>至於醉狂裸體不以<lb/>
為非胡母輔之嘗酣飲其子謙之闚而厲聲呼其父字<lb/>
曰彦國年老不得為爾輔之歡笑呼入共飲畢卓嘗為<lb/>
吏部郎比舍郎釀熟<hi>比毗寐翻近也</hi>卓因醉夜至甕間盜飲之<lb/>
為掌酒者所縛明旦視之乃畢吏部也樂廣聞而笑之<lb/>
曰名敎内自有樂地<hi>樂音洛</hi>何必乃爾初何晏等祖述老<lb/>
莊立論以為天地萬物皆以無為本無也者開物成務<lb/>
<hi>易繫辭曰夫易開物成務韓康伯注曰言易通萬物之志成天下之務張氏曰物凡物也務事也開明之也成</hi>
<pb n="KR2b0007_WYG_082-31a"/>
<hi>處之也事無大小不能明則何由處矣楊萬里曰開達物理成就世務余謂何晏之㫖以為事事物物自無而</hi>
<hi>有無者物之未生事之未形見者也故曰無者開物成務與諸儒説易之㫖不同</hi>無徃而不存<lb/>
者也隂陽恃以化生賢者恃以成德故無之為用無爵<lb/>
而貴矣王衍之徒皆愛重之由是朝廷士大夫皆以浮<lb/>
誕為美弛廢職業裴頠著崇有論以釋其蔽曰夫利欲<lb/>
可損而未可絶有也事務可節而未可全無也葢有飾<lb/>
為高談之具者深列有形之累盛陳空無之美形器之<lb/>
累有徴<hi>累力瑞翻</hi>空無之義難檢辯巧之文可悦似象之言<lb/>
<pb n="KR2b0007_WYG_082-31b"/>
足惑衆聽眩焉溺其成說雖頗有異此心者辭不獲濟<lb/>
屈於所習<hi>濟通也謂虛無習以成俗崇有者辭不能通其意遂為所屈也</hi>因謂虛無之<lb/>
理誠不可葢<hi>葢掩也</hi>一唱百和<hi>和户卧翻</hi>徃而不反遂薄綜世<lb/>
之務賤功利之用高浮游之業卑經實之賢<hi>經實謂有經世之實</hi>
<hi>用者</hi>人情所徇名利從之於是文者衍其辭訥者贊其㫖<lb/>
立言藉於虛無謂之𤣥妙處官不親所職謂之雅逺<hi>處昌</hi>
<hi>呂翻</hi>奉身散其亷操謂之曠達故砥礪之風彌以陵遲<hi>砥礪</hi>
<hi>謂砥節礪行也</hi>放者因斯或悖吉凶之禮<hi>悖蒲内翻</hi>忽容止之表瀆<lb/>
<pb n="KR2b0007_WYG_082-32a"/>
長㓜之序混貴賤之級甚者至于裸裎䙝慢無所不至<lb/>
<hi>裸裎露體也祼郎果翻裎馳成翻</hi>士行又虧矣<hi>行下孟翻</hi>夫萬物之有形者<lb/>
雖生于無然生以有為己分<hi>物之未生則有無未分既生而有則與無為己分矣</hi>
則無是有之所遺者也<hi>遺棄也</hi>故養既化之有非無用之<lb/>
所能全也治既有之衆非無為之所能脩也<hi>治直之翻</hi>心非<lb/>
事也而制事必由於心然不可謂心為無也匠非器也<lb/>
而制器必須於匠然不可謂匠非有也是以欲收重淵<lb/>
之鱗非偃息之所能獲也<hi>重直龍翻</hi>隕高墉之禽非靜拱之<lb/>
<pb n="KR2b0007_WYG_082-32b"/>
所能捷也由此而觀濟有者皆有也虚無奚益於己有<lb/>
之羣生哉然習俗已成頠論亦不能救也　拓跋猗㐌<lb/>
度漠北廵因西略諸國<hi>既度漠北遂西行略取諸國</hi>積五嵗降附者<lb/>
三十餘國<hi>降户江翻</hi>
八年春三月壬戍赦天下　秋九月荆豫徐揚冀五州<lb/>
大水　初張魯在漢中賨人李氏自巴西宕渠徃依之<lb/>
<hi>宕渠縣漢屬巴郡蜀先主分置宕渠郡晉屬巴西郡唐為渠州今渠州流江縣東北七十里有古賨國城李氏</hi>
<hi>之先廩君之苗裔也世居巴中秦幷天下以為黔中郡薄賦斂之口嵗出錢四十巴人呼賦為賨因謂之賨人</hi>
<pb n="KR2b0007_WYG_082-33a"/>
<hi>焉又按晉志劉璋分巴郡墊江置巴西郡劉備割巴郡之宕渠宣漢漢昌三縣置宕渠郡尋省以縣並屬巴西</hi>
<hi>郡則宕渠之屬巴西葢晉時也賨徂宗翻宕徒浪翻</hi>魏武帝克漢中<hi>事見六十八卷漢獻帝建</hi>
<hi>安二十年</hi>李氏將五百餘家歸之拜為將軍遷于畧陽北土<lb/>
號曰巴氐<hi>魏分臨渭平襄略陽清水四縣置廣魏郡晉泰始中更名畧陽郡</hi>其孫特庠<lb/>
流皆有材武善騎射性任俠州黨多附之<hi>俠户頰翻</hi>及齊萬<lb/>
年反關中荐饑<hi>荐才甸翻爾雅仍饑為荐</hi>略陽天水六郡民流移就<lb/>
榖入漢川者數萬家道路有疾病窮乏者特兄弟常營<lb/>
䕶振救之由是得衆心流民至漢中上書求寄食巴蜀<lb/>
<pb n="KR2b0007_WYG_082-33b"/>
朝議不許遣侍御史李苾持節慰勞<hi>朝直遥翻苾蒲必翻又蒲蔑翻勞力</hi>
<hi>到翻</hi>且監察之<hi>監古銜翻</hi>不令入劒閣苾至漢中受流民賂表<lb/>
言流民十萬餘口非漢中一郡所能振贍蜀有倉儲人<lb/>
復豐稔<hi>復扶又翻</hi>宐令就食朝廷從之由是散在梁益不可<lb/>
禁止李特至劒閣太息曰劉禪有如此地面縛於人豈<lb/>
非庸才邪聞者異之<hi>李特事始此八考異曰帝紀元康七年關中饑  年雍州有年而華</hi>
<hi>陽國志三十國晉春秋皆云八年特就榖入蜀今從之</hi>　張華陳準以趙王梁王<lb/>
相繼在關中皆雍容驕貴師老無功<hi>雍容和緩自得之貌驕貴以貴而自</hi>
<pb n="KR2b0007_WYG_082-34a"/>
<hi>驕也師久不决坐自困敝為老言二王不任軍事</hi>乃薦孟觀沈毅有文武才用<lb/>
<hi>沈持林翻</hi>使討齊萬年觀身當矢石大戰十數皆破之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_082-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷八十二<lb/>
</p>
<p>
</p>
  </div>
</body>
</text>
</TEI>
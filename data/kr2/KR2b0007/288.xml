<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百八十八</head>
    <p>
<pb n="KR2b0007_WYG_288-1a"/>
欽定四庫全書<lb/>
　資治通鑑卷二百八十八　宋　司馬光　撰<lb/>
　　　　　　　　　　　　　　胡三省　音註<lb/>
　後漢紀三<hi>起著雍涒灘三月盡屠維作噩凡一年有竒</hi>
　　髙祖睿文聖武昭肅孝皇帝下<lb/>
乾祐元年三月丙辰史𢎞肇起復加兼侍中　矦益家<lb/>
富於財厚賂執政及史𢎞肇等由是大臣爭譽之<hi>執政謂蘓</hi>
<hi>逢吉楊邠等皆當時大臣也譽音余</hi>丙寅以益兼中書令行開封尹<hi>行者行尹</hi>
<pb n="KR2b0007_WYG_288-1b"/>
<hi>事未正除也</hi>　改廣晉為大名府<hi>左傳晉卜偃曰魏大名也取以名府</hi>晉昌軍<lb/>
為永興軍<hi>以革晉命故改廣晉與晉昌</hi>　矦益盛毁王景崇於朝言<lb/>
其恣横<hi>矦益以王景崇欲殺已幸免而歸朝故毁之横户孟翻</hi>景崇聞益尹開封<lb/>
知事已變内不自安且怨朝廷<hi>怨朝廷不能體先帝遺㫖反聴矦益之䜛也</hi>
㑹詔遣供奉官王益如鳯翔徴趙匡賛牙兵詣闕趙思<lb/>
綰等甚懼<hi>趙思綰趙匡賛牙校也見上卷</hi>景崇因以言激之思綰途中<lb/>
謂其黨常彦卿曰小太尉已落其手<hi>趙思綰等本趙延夀部曲故呼匡賛</hi>
<hi>為小太尉言匡賛入朝為已落漢人之手也</hi>吾屬至京師并死矣奈何彦卿<lb/>
<pb n="KR2b0007_WYG_288-2a"/>
曰臨幾制變子勿復言<hi>復扶又翻</hi>癸酉至長安永興節度副<lb/>
使安友規巡檢喬守温出迎王益置酒於客亭<hi>諸州鎮皆有客</hi>
<hi>亭以為迎送宴餞之所</hi>思綰前白曰壕寨使已定舎館於城東<hi>壕寨</hi>
<hi>使掌營造浚築及次舍下寨</hi>今將士家屬皆在城中<hi>趙思綰部兵先從趙匡賛鎮長</hi>
<hi>安故家屬在城中</hi>欲各入城挈家詣城東宿友規等然之時思<lb/>
綰等皆無鎧仗既入西門有州校坐門側思綰遽奪其<lb/>
劒斬之其徒因大譟持白梃<hi>校户教翻梃徒鼎翻</hi>殺守門者十餘<lb/>
人分遣其黨守諸門思綰入府開庫取鎧仗給之友規<lb/>
<pb n="KR2b0007_WYG_288-2b"/>
等皆逃去思綰遂據城集城中少年得四千餘人繕城<lb/>
隍葺樓堞旬日間戰守之具皆僃<hi>少詩照翻葺七入翻堞達恊翻</hi>王景<lb/>
崇諷鳯翔吏民表景崇知軍府事朝廷患之甲戌徙靜<lb/>
難節度使王守恩為永興節度使<hi>欲以制趙思綰難乃旦翻</hi>徙保義<lb/>
節度使趙暉為鳯翔節度使<hi>欲以制王景崇</hi>並同平章事以景<lb/>
崇為邠州留後令便道之官虢州伶人靖邊庭殺團練<lb/>
使田令方驅掠州民奔趙思綰<hi>靖姓也優伶之名與姓通取一義所以為謔也</hi>
<hi>何氏姓苑曰靖姓齊靖郭君之後風俗通曰靖姓單靖公之後也</hi>至潼關<hi>虢州西北至潼關百有餘</hi>
<pb n="KR2b0007_WYG_288-3a"/>
<hi>里</hi>潼關守將出擊之其衆皆潰　初契丹主北歸至定<lb/>
州<hi>契丹主徳光北歸死于殺胡林此謂卾約北歸至定州也</hi>以義武節度副使耶律<lb/>
忠為節度使徙故節度使孫方簡為大同節度使<hi>晉齊王開</hi>
<hi>運三年契丹主徳光以孫方簡為義武節度使實考異曰實録方簡作方諌按方簡避周諱改名方諌  録誤</hi>
<hi>也</hi>方簡怨恚且懼入朝為契丹所留遷延不受命<hi>恚於避翻</hi>
<hi>朝直遥翻</hi>帥其黨三千人保狼山故寨<hi>孫方簡兄弟保狼山見二百八十五卷晉</hi>
<hi>開運三年帥讀曰率下同</hi>控守要害契丹攻之不克未幾遣使請降<lb/>
<hi>幾居豈翻</hi>帝復其舊官以扞契丹<hi>復以為義武節度使</hi>邪律忠聞鄴都<lb/>
<pb n="KR2b0007_WYG_288-3b"/>
既平<hi>去年十一月杜重威降鄴都平事見上卷</hi>常懼華人為變詔以成徳留<lb/>
後劉在明為幽州道馬步都部署使出兵經略定州未<lb/>
行忠與滿達勒焚掠定州悉驅其人弃城北去<hi>定州東至鎮州</hi>
<hi>止隔祁州耳契丹聞鎮州將出兵故弃城而去</hi>孫方簡自狼山帥其衆數百還<lb/>
據定州又奏以弟行友為易州刺史方遇為泰州刺史<lb/>
毎契丹入寇兄弟奔命<hi>奔命者奔走以救急也</hi>契丹頗畏之於是<lb/>
晉末州縣䧟契丹者皆復為漢有矣丙子以劉在明為<lb/>
成徳節度滿達勒至其國契丹主責失守滿達勒不服<lb/>
<pb n="KR2b0007_WYG_288-4a"/>
曰因朝廷徵漢官致亂耳<hi>謂徵馮道等也事見上卷上年</hi>契丹主鴆殺<lb/>
之　蘇逢吉等為相多遷補官吏楊邠以為虚費國用<lb/>
所奏多抑之逢吉等不悦中書侍郎兼户部尚書同平<lb/>
章事李濤上疏言今關西紛擾外禦為急<hi>上時掌翻</hi>二樞密<lb/>
皆佐命功臣官雖貴而家未富宜授以要害大鎮<hi>李濤之疏</hi>
<hi>承蘓逢吉之意也二樞密謂楊邠郭威</hi>樞機之務在陛下目前易以裁決<lb/>
<hi>易以䜴翻</hi>逢吉禹珪自先帝時任事皆可委也楊邠郭威聞<lb/>
之見太后泣訴稱臣等從先帝起艱難中今天子聴人<lb/>
<pb n="KR2b0007_WYG_288-4b"/>
言欲弃之於外况關西方有事<hi>謂岐雍舉兵反</hi>臣等何忍自取<lb/>
安逸不顧社稷若臣等必不任職乞留過山陵太后怒<lb/>
以讓帝曰國家勲舊之臣奈何聴人言而逐之帝曰此<lb/>
宰相所言也因詰責宰相<hi>詰去吉翻</hi>濤曰此疏臣獨為之它<lb/>
人無預丁丑罷濤政事勒歸私第<hi>為將相交惡張本</hi>　是日邠<lb/>
涇同華四鎮<hi>邠帥王守恩涇帥史匡威同帥張彦威華帥扈從珂華户化翻</hi>俱上言䕶<lb/>
國節度使兼中書令李守貞與永興鳯翔同反<hi>趙思綰據永興</hi>
<hi>王景崇據鳯翔</hi>始守貞聞杜重威死而懼<hi>杜重威死見上卷是年正月</hi>隂有<lb/>
<pb n="KR2b0007_WYG_288-5a"/>
異志自以晉世嘗為上將有戰功<hi>李守貞破契丹于馬家口而克青州又破</hi>
<hi>契丹於陽城其功不細</hi>素好施得士卒心<hi>好呼到翻施式豉翻</hi>漢室新造天<lb/>
子年少初立<hi>少詩照翻</hi>執政皆後進有輕朝廷之志乃招納<lb/>
亡命養死士治城塹繕甲兵晝夜不息遣人間道齎蠟<lb/>
丸結契丹屢為邉吏所獲<hi>治直之翻間古莧翻</hi>浚儀人趙修已素<lb/>
善術數<hi>舊唐書地理志浚儀故縣隋置在今縣北三十里唐武徳四年移縣于州北羅城内貞觀元年</hi>
<hi>移於州西一里後治郭下</hi>自守貞鎮滑州署司户參軍累從移鎮<hi>晉開</hi>
<hi>運初李守貞鎮義成後徙鎮泰寜天平歸徳至是鎮䕶國為亂</hi>為守貞言時命不可勿<lb/>
<pb n="KR2b0007_WYG_288-5b"/>
妄動<hi>為于偽翻</hi>前後切諌非一守貞不聴乃稱疾歸鄉里僧<lb/>
摠倫以術媚守貞言其必為天子守貞信之又嘗㑹將<lb/>
佐置酒引弓指䑛掌虎圖曰吾有非常之福當中其舌<lb/>
一發中之<hi>䑛直氏翻中竹仲翻</hi>左右皆賀守貞益自負㑹趙思綰<lb/>
據長安奉表獻御衣於守貞守貞自謂天人恊契乃自<lb/>
稱秦王遣其驍將平陸王繼勲據潼關<hi>舊唐書地理志陜州平陸縣隋</hi>
<hi>之河北縣也唐天寳三載陜郡太守李齊物開三門石下得㦸大刃有平陸篆字因改為平陸縣九域志平陸</hi>
<hi>縣在陜州北五里</hi>以思綰為晉昌節度使同州距河中最近<hi>河中</hi>
<pb n="KR2b0007_WYG_288-6a"/>
<hi>府西至同州六十里耳</hi>匡國節度使張彦威<hi>録考異曰周太祖實  作彦成葢避周祖</hi>
<hi>諱薛史因之今從廣本</hi>常詗守貞所為<hi>詗古永翻又翾正翻</hi>奏請先為之備<lb/>
詔滑州馬軍都指揮使羅金山將部兵戍同州故守貞<lb/>
起兵同州不為所併金山雲州人也　定難節度使李<lb/>
彛殷發兵屯境上奏稱去三載前<hi>難乃旦翻去已往也</hi>羌族㖡母<lb/>
<hi>龍龕手鏡㖡音夜母讀如謨</hi>殺綏州刺史李仁裕叛去請討之慶州<lb/>
上言請益兵為備<hi>以備羌也</hi>詔以司天言今歲不利先舉兵<lb/>
諭止之　夏四月辛巳陜州都監王玉奏克復潼關<hi>監古</hi>
<pb n="KR2b0007_WYG_288-6b"/>
<hi>衘翻</hi>　帝與左右謀以太后怒李濤離間<hi>間古莧翻</hi>欲更進用<lb/>
二樞密以明非帝意左右亦疾二蘓之專欲奪其權共<lb/>
勸之<hi>二樞密楊邠郭威二蘓逄吉禹珪</hi>壬午制以樞密使楊邠為中書<lb/>
侍郎兼吏部尚書同平章事樞密使郭威為樞密使又<lb/>
加三司使王章同平章事凡中書除官諸司奏事帝皆<lb/>
委邠斟酌自是三相拱手<hi>三相竇貞固蘇逢吉蘇禹珪</hi>政事盡決於<lb/>
邠事有未更邠所可否者<hi>更工衡翻經也</hi>莫敢施行遂成凝滯<lb/>
三相每進擬用人茍不出邠意雖簿尉亦不之與邠素<lb/>
<pb n="KR2b0007_WYG_288-7a"/>
不喜書生<hi>喜許記翻</hi>常言國家府廪實甲兵彊乃為急務至<lb/>
於文章禮樂何足介意既恨二蘇排已<hi>以其使李濤上疏請出二樞密</hi>
<hi>為外鎮也</hi>又以其除官太濫為衆所非欲矯其弊由是艱於<lb/>
除拜士大夫往往有自漢興至亡不霑一命者<hi>此所謂士大夫</hi>
<hi>指言内外在官之人命言漢朝之命</hi>凡門䕃及百司入仕者悉罷之<hi>門䕃謂任</hi>
<hi>子也百司入仕所謂流外也</hi>雖由邠之愚蔽時人亦咎二蘇之不公<lb/>
所致云　以鎮寧節度使郭從義充永興行營都部署<lb/>
將侍衞兵討趙思綰戊子以保義節度使白文珂為河<lb/>
<pb n="KR2b0007_WYG_288-7b"/>
中行營都部署内客省使王峻為都監辛卯削奪李守<lb/>
貞官爵命文珂等㑹兵討之乙未以寧江節度使侍衞<lb/>
步軍都指揮使尚洪遷為西面行營都虞侯<hi>寧江軍䕫州時屬蜀</hi>
<hi>境尚洪遷遥領也</hi>　王景崇遷延不之邠州閲集鳯翔丁壯詐<lb/>
言討趙思綰仍牒邠州㑹兵<hi>王景崇欲并岐邠之兵以舉事</hi>　契丹主<lb/>
如遼陽<hi>漢遼東郡有遼陽縣大梁水與遼水㑹處也契丹于此置遼陽府歐史自黄龍府西北行一千</hi>
<hi>三百里至遼陽府按遼陽府契丹之東京舊勃海地距燕京二千五百一十里</hi>故晉主與太后<lb/>
皇后皆謁見<hi>見賢遍翻</hi>有齊納爾者契丹主之妻兄也聞晉<lb/>
<pb n="KR2b0007_WYG_288-8a"/>
主有女未嫁詣晉主求之晉主辭以㓜後數日契丹主<lb/>
使人馳取其女而去與齊納爾　王景崇遺蜀鳯州刺<lb/>
史徐彦書求通互市<hi>遺唯季翻</hi>壬戌蜀主使彦復書招之<lb/>
契丹主留晉翰林學士徐台符於幽州<hi>徐台符從契丹主北去見上卷</hi>
<hi>上年</hi>台符逃歸　五月乙亥滑州言河決魚池<hi>魚池地名河決之後</hi>
<hi>謂之魚池口</hi>　六月戊寅朔日有食之　辛巳以奉國左廂<lb/>
都虞侯劉詞充河中行營馬步都虞侯　乙酉王景崇<lb/>
遣使請降于蜀亦受李守貞官爵　髙從誨既與漢絶<lb/>
<pb n="KR2b0007_WYG_288-8b"/>
<hi>見上卷天福十二年</hi>北方商旅不至境内貧乏乃遣使上表謝罪<lb/>
乞修職貢詔遣使慰撫之　西面行營都虞侯尚洪遷<lb/>
攻長安傷重而卒<hi>卒子恤翻</hi>　秋七月以工部侍郎李榖充<lb/>
西南面行營都轉運使<hi>為李榖見親任于周朝張本</hi>庚申加樞密使<lb/>
郭威同平章事　蜀司空兼中書侍郎同平章事張業<lb/>
性豪侈强市人田宅<hi>以威力臨人人畏其威力不得已而就與為市是為强市</hi>藏匿<lb/>
亡命於私第置獄繫負債者或歴年至有瘐死者<hi>蘓林曰瘐</hi>
<hi>病也囚徒病律名為瘐如淳曰律囚以飢寒死曰瘐音勇主翻</hi>其子檢校左僕射繼昭<lb/>
<pb n="KR2b0007_WYG_288-9a"/>
好擊劒<hi>好呼到翻</hi>嘗與僧歸信訪善劒者右匡聖都指揮使<lb/>
孫漢韶與業有隙密告業繼昭謀反翰林承㫖李昊奉<lb/>
聖控鶴馬步都指揮使安思謙復從而譛之<hi>復扶又翻</hi>甲子<lb/>
業入朝蜀主命壯士就都堂擊殺之下詔暴其罪惡籍<lb/>
没其家樞密使保寧節度使兼侍中王處回亦專權貪<lb/>
縱<hi>王處回以節兼侍中不在閬州</hi>賣官鬻獄四方饋獻皆先輸處回次<lb/>
及内府<hi>此所謂四方止以蜀之境上言之</hi>家貲巨萬子徳鈞亦驕横<hi>横户</hi>
<hi>孟翻</hi>張業既死蜀主不忍殺處回聴歸私第處回惶恐辭<lb/>
<pb n="KR2b0007_WYG_288-9b"/>
位以為武徳節度使兼中書令<hi>王處回亦不得至梓州</hi>蜀主欲以<lb/>
普豐庫使髙延昭茶酒庫使王昭逺為樞密使<hi>普豐茶酒二庫</hi>
<hi>使皆蜀所置</hi>以其名位素輕乃授通奏使知樞密院事<hi>通奏使亦</hi>
<hi>蜀所置</hi>昭逺成都人㓜以僧童從其師入府蜀髙祖愛其<lb/>
敏慧令給事蜀主左右至是委以機務府庫金帛恣其<lb/>
取與不復㑹計<hi>復扶又翻㑹古外翻至于宋興蜀主遂以用王昭逺亡國</hi>　戊辰以<lb/>
郭從義為永興節度使白文珂兼知河中行府事<hi>時郭從義</hi>
<hi>討長安就以永興節授之白文珂討河中因使之知行府事</hi>　蜀主以翰林承㫖尚<lb/>
<pb n="KR2b0007_WYG_288-10a"/>
書左丞李昊為門下侍郎兼户部尚書翰林學士兵部<lb/>
侍郎徐光溥為中書侍郎兼禮部尚書並同平章事<lb/>
蜀安思謙謀盡去舊將<hi>去羌吕翻</hi>又譛衞聖都指揮使兼中<lb/>
書令趙廷隱謀反欲代其位夜發兵圍其第㑹山南西<lb/>
道節度使李廷珪入朝極言廷隱無罪乃得免廷隱因<lb/>
稱疾固請解軍職甲戍蜀主許之<hi>史言蜀主以新間舊</hi>　鳯翔節<lb/>
度使趙暉至長安乙亥表王景崇反狀益明請進兵擊<lb/>
之　初髙祖鎮河東皇弟崇為馬步都指揮使與蕃漢<lb/>
<pb n="KR2b0007_WYG_288-10b"/>
都孔目官郭威爭權有隙及威執政崇憂之節度判官<lb/>
鄭珙勸崇為自全計崇從之珙青州人也<hi>珙居竦翻</hi>八月庚<lb/>
辰崇表募兵四指揮自是選募勇士招納亡命繕甲兵<lb/>
實府庫罷上供財賦皆以備契丹為名朝廷詔令多不<lb/>
稟承<hi>於是之時劉崇則為跋扈然郭威既立天下為周河東非素有備殆不能守也</hi>　自河中<lb/>
永興鳯翔三鎮拒命以來朝廷繼遣諸將討之昭義節<lb/>
度使常思屯潼關白文珂屯同州趙暉屯咸陽<hi>常思白文珂不</hi>
<hi>敢逼河中趙暉不敢逼鳯翔</hi>惟郭從義王峻置柵近長安而二人相<lb/>
<pb n="KR2b0007_WYG_288-11a"/>
惡如水火<hi>近其靳翻惡如字又烏路翻</hi>自春徂秋皆相仗莫肯攻戰<lb/>
帝患之欲遣重臣臨督壬午以郭威為西面軍前招慰<lb/>
安撫使<hi>章考異曰薛史周大祖記七月十三日授同平  事即遣西征以安慰招撫為名八月六日發</hi>
<hi>離京師按漢隱帝周太祖實録七月加平章事制詞無西征之言至八月壬午方受命出征葢薛史之誤</hi>諸<lb/>
軍皆受威節度威將行問䇿於太師馮道道曰守貞自<lb/>
謂舊将為士卒所附願公勿愛官物以賜士卒則奪其<lb/>
所恃矣威從之<hi>郭威以卒伍之雄而問䇿於馮道之老腐者觀其所以荅與威所以從則人之</hi>
<hi>材識不合乎道者則有之若其量勢應物未可妄議</hi>由是衆心始附於威<hi>為郭威得天下</hi>
<pb n="KR2b0007_WYG_288-11b"/>
<hi>張本</hi>詔白文珂趣河中趙暉趣鳯翔<hi>趣七喻翻</hi>　甲申蜀主以<lb/>
趙廷隱為太傅賜爵宋王國有大事就第問之　戊子<lb/>
蜀改鳯翔曰岐陽軍<hi>以鳯翔之地在岐山之陽也</hi>己丑以王景崇為<lb/>
岐陽節度使同平章事　乙未以錢𢎞俶為東南兵馬<lb/>
都元帥鎮海鎮東節度使兼中書令吳越國王　郭威<lb/>
與諸將議攻討諸將欲先取長安鳯翔鎮國節度使扈<lb/>
從珂曰今三叛連衡推守貞為主守貞亡則兩鎮自破<lb/>
矣若捨近而攻逺萬一王趙拒吾前守貞掎吾後<hi>掎居蟻翻</hi>
<pb n="KR2b0007_WYG_288-12a"/>
此危道也威善之於是威自陜州白文珂及寧江節度<lb/>
使侍衞步軍都指揮使劉詞自同州常思自潼關三道<lb/>
攻河中<hi>九域志陜州北至河中二百三十七里同州東至河中六十里潼關度河至河中一百餘里陜</hi>
<hi>失冉翻</hi>威撫養士卒與同苦樂小有功輒賞之微有傷常<lb/>
親視之士無賢不肖有所陳啟皆温辭色而受之違忤<lb/>
不怒小過不責<hi>樂音洛忤五故翻</hi>由是將卒咸歸心於威始李<lb/>
守貞以禁軍皆嘗在麾下受其恩施<hi>施式䜴翻下好施同</hi>又士卒<lb/>
素驕苦漢法之嚴謂其至則叩城奉迎可以坐而待之<lb/>
<pb n="KR2b0007_WYG_288-12b"/>
<hi>李守貞習見鳯翔太原之事以楊思權期漢兵耳</hi>既而士卒新受賜於郭威皆<lb/>
忘守貞舊恩己亥至城下揚旗伐鼓踊躍詬譟<hi>詬古侯翻又許</hi>
<hi>侯翻</hi>守貞視之失色白文珂克西關城柵於河西<hi>河中西關城在</hi>
<hi>河西所以䕶蒲津浮梁者也</hi>常思柵於城南威柵於城西<hi>常思郭威葢近城立</hi>
<hi>柵</hi>未幾威以常思無将領才先遣歸鎮<hi>幾居豈翻將即亮翻下同遣常</hi>
<hi>思歸潞州史言郭威能審人之能否</hi>諸將欲急攻城威曰守貞前朝宿将<lb/>
健鬭好施<hi>施式䜴翻</hi>屢立戰功况城臨大河樓堞完固未易<lb/>
輕也<hi>易以䜴翻</hi>且彼馮城而鬭<hi>馮讀曰慿</hi>吾仰而攻之何異帥士<lb/>
<pb n="KR2b0007_WYG_288-13a"/>
卒投湯火乎<hi>帥讀曰率</hi>夫勇有盛衰攻有緩急時有可否事<lb/>
有後先不若且設長圍而守之使飛走路絶吾洗兵牧<lb/>
馬坐食轉輸<hi>輸舂遇翻</hi>温飽有餘俟城中無食公帑家財皆<lb/>
竭<hi>帑它郎翻</hi>然後進梯衝以逼之飛羽檄以招之彼之將士<lb/>
脱身逃死父子且不相保况烏合之衆乎思綰景崇但<lb/>
分兵縻之不足慮也<hi>縻忙皮翻繫也史言郭威方畧亦因周之史官潤色已成之文</hi>乃<lb/>
發諸州民夫二萬餘人使白文珂等帥之刳長壕築連<lb/>
城列隊伍而圍之威又謂諸將曰守貞曏畏髙祖不敢<lb/>
<pb n="KR2b0007_WYG_288-13b"/>
鴟張<hi>曏謂昔時也鴟張言如鴟之張翼欲髙舉逺飛也</hi>以我輩崛起太原事功<lb/>
未著有輕我心故敢反耳正宜靜以制之乃偃旗卧鼓<lb/>
但循河設火鋪連延數十里畨步卒以守之遣水軍檥<lb/>
舟於岸冦有潜往來者無不擒之於是守貞如坐網中<lb/>
矣<hi>鋪普故翻檥魚倚翻畨步卒者使步卒分畨迭守張敬達之圍晉陽郭威之圍河中皆欲以持久制之然</hi>
<hi>敬達以敗郭威以勝者晉陽有援而河中無援也司馬仲達急攻孟達而緩攻公孫淵亦以有援無援而為緩</hi>
<hi>急耳</hi>　蜀武徳節度使兼中書令王處回請老辛丑以太<lb/>
子太傅致仕　南漢主<hi>中國既國號曰漢故嶺南之漢書南漢以别之</hi>遣知制<lb/>
<pb n="KR2b0007_WYG_288-14a"/>
誥宣化鍾允章<hi>宣化漢領方縣地晉置晉興郡隋廢郡置宣化縣及晉興縣唐以宣化為邕州</hi>
<hi>治所晉興亦屬邕州</hi>求昏於楚楚王希廣不許南漢主怒問允章<lb/>
馬公復能經畧南土乎<hi>復扶又翻</hi>對曰馬氏兄弟方爭亡於<lb/>
不暇安能害我南漢主曰然希廣懦而吝嗇其士卒忘<lb/>
戰日久此乃吾進取之秋也<hi>為南漢舉兵攻楚張本</hi>　武平節度<lb/>
使馬希萼請與楚王希廣各修職貢求朝廷别加官爵<lb/>
<hi>欲使潭朗如二國然</hi>希廣用天䇿府内都押牙歐𢎞練進奏官張<lb/>
仲荀謀厚賂執政使拒其請九月壬子賜希萼及楚王<lb/>
<pb n="KR2b0007_WYG_288-14b"/>
希廣詔書諭以兄弟宜相輯睦凡希萼所貢當附希廣<lb/>
以聞希萼不從　蜀兵援王景崇軍于散關趙暉遣都<lb/>
監李彦從襲擊破之<hi>監考異曰實録戊辰郭諱上言都  李彦從將兵掩襲州賊至大散</hi>
<hi>關殺賊三千餘其餘弃甲而遁漢隱帝實録九月李彦從敗蜀兵于散關而蜀後主實録無之蜀實録十月安</hi>
<hi>思謙敗漢兵於時家竹林遂焚蕩寳雞十二月又敗漢兵于玉女潭而漢實録無之葢兩國各舉其勝而諱其</hi>
<hi>敗耳然漢實録言官軍不滿萬人而蜀兵數倍是二三萬人非小役也豈得全不書殺三千人非小敗也豈十</hi>
<hi>月遽能再舉葢九月止是蜀邊將小出兵為漢所敗漢将因張大而奏之耳又蜀實録十月但云思謙退次鳯</hi>
<hi>州不云歸興元十二月云思謙自興元進次鳯州葢十月脱畧耳</hi>蜀兵遁去　蜀主以<lb/>
<pb n="KR2b0007_WYG_288-15a"/>
張業王處回執政事多壅蔽己未始置匭函<hi>匭居洧翻</hi>後改<lb/>
為獻納函　王景崇盡殺矦益家屬七十餘人<hi>怨矦益之毁已</hi>
<hi>於朝也</hi>益子前天平行軍司馬仁矩先在外得免庚申以<lb/>
仁矩為隰州刺史仁矩子延廣尚在襁褓乳母劉氏以<lb/>
己子易之<hi>凡擇乳母必取新生子者許之攜子故得以易</hi>抱延廣而逃乞食至<lb/>
于大梁歸子益家　李守貞屢出兵欲突長圍皆敗而<lb/>
返遣人齎蠟丸求救于唐蜀契丹皆為邏者所獲<hi>邏郎佐翻</hi>
城中食且盡殍死者日衆<hi>殍被表翻</hi>守貞憂形於色召摠倫<lb/>
<pb n="KR2b0007_WYG_288-15b"/>
詰之<hi>摠倫媚守貞見上三月詰去吉翻</hi>摠倫曰大王當為天子人不能<lb/>
奪但此分野有災<hi>分扶問翻</hi>待磨滅將盡只餘一人一騎乃<lb/>
大王鵲起之時也<hi>荘子曰鵲上髙城乗危而巢於髙枝之巔城壞巢折凌風而起故君子之</hi>
<hi>居世也得時則義行失時則鵲起</hi>守貞猶以為然冬十月王景崇遣其<lb/>
子徳讓趙思綰遣其子懐乂見蜀主于成都戊寅景崇<lb/>
遣兵出西門趙暉擊破之遂取西關城景崇退守大城<lb/>
塹而圍之數挑戰不出<hi>數所角翻挑徒了翻</hi>暉潜遣千餘人擐甲<lb/>
執兵<hi>擐音宦</hi>効蜀旗幟循南山而下<hi>幟昌志翻</hi>令諸軍聲言蜀<lb/>
<pb n="KR2b0007_WYG_288-16a"/>
兵至矣景崇果遣兵數千出迎之暉設伏掩擊盡殪之<lb/>
<hi>殪壹計翻</hi>自是景崇不復敢出<hi>復扶又翻</hi>蜀主遣山南西道節度<lb/>
使安思謙將兵救鳯翔左僕射兼門下侍郎同平章事<lb/>
母昭裔上疏諫曰臣竊見莊宗皇帝志貪西顧前蜀主<lb/>
意欲北行<hi>志貪西顧言後唐莊宗利蜀之富而伐之也前蜀主謂王衍意欲北行言其鋭意幸秦州</hi>
<hi>也事並見荘宗紀上時掌翻</hi>凡在庭臣皆貢諫疏殊無聴納有何所<lb/>
成只此兩朝可為鑒誡不聴又遣雄武節度使韓保貞<lb/>
引兵出汧陽以分漢兵之勢<hi>汧陽縣屬隴州九域志在州東六十七里汧苦堅翻</hi>
<pb n="KR2b0007_WYG_288-16b"/>
王景崇遣前義成節度使酸棗李彦舜等逆蜀兵<hi>酸棗古縣</hi>
<hi>唐屬汴州九域志在州東北九十里</hi>丙申安思謙屯右界<hi>右界葢寳雞西界漢蜀分彊處</hi>
<hi>也</hi>漢兵屯寳雞思謙遣眉州刺史申貴將兵二千趣模壁<lb/>
<hi>趣七喻翻</hi>設伏於竹林丁酉旦貴以兵數百壓寳雞而陳<hi>陳讀</hi>
<hi>曰陣</hi>漢兵逐之遇伏而敗蜀兵逐北破寳雞寨蜀兵去漢<lb/>
兵復入寳雞<hi>復扶又翻</hi>己亥思謙進屯渭水<hi>渭水過寳雞縣北</hi>漢益<lb/>
兵五千戍寳雞思謙畏之謂衆曰糧少敵强宜更為後<lb/>
圖辛丑退屯鳯州尋歸興元<hi>興元安思謙本鎮也</hi>貴潞州人也<lb/>
<pb n="KR2b0007_WYG_288-17a"/>
荆南節度使南平文獻王髙從誨寢疾以其子節度副<lb/>
使保融判内外兵馬事癸卯從誨卒<hi>年五十八</hi>保融知留後<lb/>
<hi>保融從誨第三子史不言其得立之因</hi>　彰武節度使髙允權與定難節<lb/>
度使李彞殷有隙<hi>延州北至夏州三百八十里二鎮接境違言易生難乃旦翻</hi>李守<lb/>
貞密求援於彞殷發兵屯延丹境上聞官軍圍河中乃<lb/>
退甲辰允權以狀聞彞殷亦自訴朝廷和解之　初髙<lb/>
祖入大梁太師馮道太子太傅李崧皆在真定<hi>事見上卷天福</hi>
<hi>十二年</hi>髙祖以道第賜蘇禹珪崧第賜蘓逢吉崧第中瘞<lb/>
<pb n="KR2b0007_WYG_288-17b"/>
藏之物及洛陽别業<hi>瘞於計翻别置田園於它所謂之别業亦謂之莊</hi>逢吉盡<lb/>
有之及崧歸朝自以形迹孤危<hi>石晉之時漢髙祖夙有憾于李崧即位後崧始</hi>
<hi>歸朝故内懼</hi>事漢權臣常惕惕謙謹多稱疾杜門而二弟嶼<lb/>
㠖<hi>嶼以與翻㠖宜﨑翻</hi>與逢吉子弟俱為朝士時乗酒出怨言云<lb/>
奪我居第家貲逢吉由是惡之未幾<hi>惡烏路翻幾居豈翻</hi>崧以兩<lb/>
京宅劵獻於逢吉逢吉愈不悦翰林學士陶榖先為崧<lb/>
所引用復從而譛之<hi>復扶又翻</hi>漢法既嚴而侍衞都指揮使<lb/>
史𢎞肇尤殘忍寵任孔目官解暉<hi>解户買翻姓也鄭樵姓氏畧曰自唐叔虞</hi>
<pb n="KR2b0007_WYG_288-18a"/>
<hi>食邑于解今解縣也至春秋之時晉有解狐解揚</hi>凡入軍獄者使之隨意鍛錬無不自<lb/>
誣及三叛連兵<hi>三叛謂李守貞王景崇趙思綰</hi>羣情震動民間或訛言相驚駭<lb/>
𢎞肇掌部禁兵廵邏京城<hi>部者部分之也邏郎佐翻</hi>得罪人不問輕重於法<lb/>
何如皆専殺不請或決口斮筋折脛無虚日雖姦盜屛跡而寃<lb/>
死者甚衆莫敢辯訴<hi>斷音短斮側畧翻拆而設翻脛戸定翻屏卑郢翻又卑正翻</hi>李嶼僕夫<lb/>
葛延遇為嶼販鬻多所欺匿嶼抶之<hi>抶丑栗翻</hi>督其負甚急延遇與<lb/>
蘓逢吉之僕李澄謀上變告嶼謀反<hi>孔子有言治家者不敢失於臣妾而况居昏暴</hi>
<hi>之朝乎上時掌翻</hi>逢吉聞而誘致之<hi>誘音酉</hi>因召崧至第收送侍<lb/>
<pb n="KR2b0007_WYG_288-18b"/>
衞獄<hi>侍衞獄即侍衛司獄所謂軍獄也</hi>嶼自誣云與兄崧弟㠖甥王凝<lb/>
及家僮合二十人謀因山陵發引<hi>引羊晉翻</hi>縱火焚京城作<lb/>
亂又遣人以蠟書入河中城結李守貞又遣人召契丹<lb/>
兵及具獄上<hi>上時掌翻</hi>逢吉取筆改二十為五十字十一月<lb/>
甲寅下詔誅崧兄弟家屬及辭所連及者皆陳尸於市<lb/>
<hi>蘓逢吉取李崧之家貲又從而夷其家曽未朞年逢吉亦身死而家破天道不逺人猶冒貨而不顧可哀也哉</hi>
仍厚賞葛延遇等時人無不寃之自是士民家皆畏憚<lb/>
僕𨽻往往為所脅制它日祕書郎真定李昉詣陶榖<hi>昉甫</hi>
<pb n="KR2b0007_WYG_288-19a"/>
<hi>兩翻</hi>榖曰君於李侍中近逺昉曰族叔父榖曰李氏之禍<lb/>
榖有力焉昉聞之汗出榖邠州人也本姓唐避晉髙祖<lb/>
諱改焉<hi>姓譜姓苑皆謂陶姓唐姓並出陶唐氏之後唐榖之改姓陶据此也</hi>史𢎞肇尤惡<lb/>
文士<hi>惡烏路翻</hi>常曰此屬輕人難耐每謂吾輩為卒<hi>此事亦誠有之</hi>
<hi>但以此而例惡文士則過矣</hi>𢎞肇領歸徳節度使委親吏楊乙收屬<lb/>
府公利乙依勢驕横<hi>史𢎞肇領宋州節而掌侍衞留京師使節度副使治府事副使其屬</hi>
<hi>也故謂之屬府公利言公取所當得者横户孟翻</hi>合境畏之如𢎞肇副使以下<lb/>
望風展敬乙皆下視之月率錢萬緡以輸𢎞肇士民不<lb/>
<pb n="KR2b0007_WYG_288-19b"/>
勝其苦<hi>史言史𢎞肇所謂公利其實皆虐民而取之輸舂遇翻勝音升</hi>　初沈丘人舒<lb/>
元<hi>沈丘古寢丘也唐神龍二年改曰沈丘屬潁州九域志在州西一百一十里沈式荏翻</hi>嵩山道<lb/>
士楊訥俱以遊客干李守貞守貞為漢所攻遣元更姓<lb/>
朱訥更姓李名平間道奉表求救於唐<hi>朱元遂留為南唐用間古莧翻</hi>
唐諌議大夫查文徽<hi>查鉏加翻</hi>兵部侍郎魏岑請出兵應之<lb/>
唐主命北面行營招討使李金全將兵救河中以清淮<lb/>
節度使劉彦貞副之<hi>唐置清淮軍于夀州</hi>文徽為監軍使岑為㳂<lb/>
淮巡檢使軍于沂州之境金全與諸將方㑹食候騎白<lb/>
<pb n="KR2b0007_WYG_288-20a"/>
有漢兵數百在澗北皆羸弱<hi>羸倫為翻</hi>請掩之金全令曰敢<lb/>
言過澗者斬<hi>過音戈</hi>及暮伏兵四起金鼓聞十餘里<hi>聞音問</hi>
金全曰曏可與之戰乎時唐士卒厭兵莫有鬭志又河<lb/>
中道逺勢不相及丙寅唐兵退保海州<hi>是時沂州屬漢海州屬唐九域</hi>
<hi>志沂州之界東南至海州一百里</hi>唐主遺帝書謝請復通商旅<hi>與中國絶和故</hi>
<hi>商旅不通今遺書謝前過請復通商旅遺唯季翻復扶又翻</hi>且請赦守貞朝廷不報<lb/>
　壬申葬睿文聖武昭肅孝皇帝于睿陵<hi>睿陵在河南府告成縣</hi>
廟號髙祖　十二月丁丑以髙保融為荆南節度使同<lb/>
<pb n="KR2b0007_WYG_288-20b"/>
平章事　辛巳南漢主以内常侍吳懐恩為開府儀同<lb/>
三司西北面招討使將兵擊楚攻賀州楚王希廣遣決<lb/>
勝指揮使徐知新等將兵五千救之未至南漢人已拔<lb/>
賀州鑿大穽於城外覆以竹箔加上<hi>以竹箔覆穽而加土於竹箔之上穽</hi>
<hi>才性翻覆敷又翻箔白各翻</hi>下施機軸自塹中穿宂通穽中知新等<lb/>
至引兵攻城南漢遣人自穴中發機楚兵悉陷南漢出<lb/>
兵從而擊之楚兵死者以千數知新等遁歸希廣斬之<lb/>
南漢兵復陷昭州<hi>復扶又翻九域志賀州西至昭州三百餘里</hi>　王景崇累<lb/>
<pb n="KR2b0007_WYG_288-21a"/>
表告急于蜀蜀主命安思謙再出兵救之壬午思謙自<lb/>
興元引兵屯鳯州請先運糧四十萬斛乃可出境蜀主<lb/>
曰觀思謙之意安肻為朕進取<hi>為于偽翻</hi>然亦發興州興元<lb/>
米數萬斛以饋之戊子思謙進屯散關遣馬步使髙彦<lb/>
儔眉州刺史申貴擊漢箭筈安都寨破之<hi>筈音括箭筈嶺名有箭筈</hi>
<hi>關</hi>庚寅思謙敗漢兵於玉女潭<hi>敗補邁翻</hi>漢兵退屯寳雞思<lb/>
謙進屯模壁韓保貞出新關<hi>新關在隴州汧源縣西唐大中六年隴州防禦使薛</hi>
<hi>逵徙築謂之安戎關汧隴之人謂大震為故關安戎為新關九域志隴州汧源縣有新關鎮</hi>壬辰軍<lb/>
<pb n="KR2b0007_WYG_288-21b"/>
于隴州神前漢兵不出保貞亦不敢進趙暉告急于郭<lb/>
威威自往赴之時李守貞遣副使周光遜禆將王繼勲<lb/>
聶知遇守城西<hi>聶尼輙翻姓也姓苑楚大夫食采於聶因以為氏</hi>威戒白文珂<lb/>
劉詞曰賊茍不能突圍終為我禽萬一得出則吾不得<lb/>
復留於此成敗之機於是乎在賊之驍鋭盡在城西我<lb/>
去必来突圍爾曹謹備之威至華州聞蜀兵食盡引去<lb/>
<hi>軍考異曰十國紀年蜀廣政十二年正月甲寅思謙以  食匱竭自模壁退次鳯州上表待罪葢去年冬末已</hi>
<hi>退軍明年正月表始到成都耳今從周太祖實錄模壁一作模壁</hi>威乃還<hi>還從宣翻</hi>韓保貞<lb/>
<pb n="KR2b0007_WYG_288-22a"/>
聞安思謙去亦退保弓川寨<hi>九域志秦州東一百六十五里有弓門寨</hi>　蜀<lb/>
中書侍郎兼禮部尚書同平章事徐光溥坐以豔辭挑<lb/>
前蜀安康長公主<hi>桃徒了翻長知兩翻</hi>丁酉罷守本官<lb/>
　　隱皇帝上<hi>諱承祐髙祖第二子也</hi>
乾祐二年春正月乙巳朔大赦　郭威將至河中<hi>自華州還</hi>
<hi>也</hi>白文珂出迎之戊申夜李守貞遣王繼勲等引精兵<lb/>
千餘人循河而南襲漢柵坎岸而登遂入之<hi>此漢兵柵於河西者</hi>
<hi>也王繼勲知漢兵據河之西以臨河東守備必厚故循河而南坎岸而上以攻之</hi>縱火大譟軍<lb/>
<pb n="KR2b0007_WYG_288-22b"/>
中狼狽不知所為劉詞神色自若下令曰小盜不足驚<lb/>
也帥衆擊之<hi>帥讀曰率</hi>客省使閻晉卿曰<hi>梁有客省使副宋因之掌四方進奉</hi>
<hi>及四夷朝貢牧伯朝覲賜酒饌甕餼宰相近臣禁軍將校節級諸州進奉使賜物回詔之事</hi>賊甲皆<lb/>
黄紙為火所照易辨耳<hi>易以䜴翻</hi>柰衆無鬬志何禆將李韜<lb/>
曰安有無事食君禄有急不死鬬者邪援矟先進<hi>援于元翻</hi>
<hi>矟音槊</hi>衆從之河中兵退走死者七百人繼勲重傷僅以<lb/>
身免己酉郭威至劉詞迎馬首請罪威厚賞之曰吾所<lb/>
憂正在於此微兄健鬬<hi>微無也</hi>幾為虜嗤<hi>用漢光武語幾居依翻嗤丑之</hi>
<pb n="KR2b0007_WYG_288-23a"/>
<hi>翻</hi>然虜伎殫於此矣<hi>伎渠綺翻</hi>晉卿忻州人也守貞之欲攻<lb/>
河西柵也先遣人出酤酒於村墅或貫與不責其直邏<lb/>
騎多醉<hi>酤音沽墅承與翻貫始制翻邏郎佐翻</hi>由是河中兵得潜行入寨<lb/>
幾至不守郭威乃下令將士非犒宴毋得私飲<hi>犒苦到翻</hi>愛<lb/>
將李審晨飲少酒<hi>少酒言所飲不多也少詩沼翻</hi>威怒曰汝為吾帳下<lb/>
首違軍令何以齊衆立斬以徇　甲寅蜀安思謙退屯<lb/>
鳯州上表待罪蜀主釋不問<hi>軍行逗撓者必誅釋而不問為失刑</hi>　詔以<lb/>
靜州𨽻定難軍<hi>唐置静邉州都督於銀州界以處党項降者難乃旦翻</hi>二月辛未<lb/>
<pb n="KR2b0007_WYG_288-23b"/>
李彛殷上表謝彛殷以中原多故有輕傲之志每藩鎮<lb/>
有叛者常隂助之邀其重賂朝廷知其事亦以恩澤羈<lb/>
縻之<hi>史言拓拔據銀夏漸以驁桀遂成宋朝繼遷之叛</hi>　淮北羣盜多請命於<lb/>
唐唐主遣神衞都虞侯皇甫暉等將兵萬人出海泗以<lb/>
招納之<hi>皇甫暉即與趙在禮作亂以成後唐莊宗之禍者也奔南唐見二百八十六卷髙祖天福十二</hi>
<hi>年海泗二州名</hi>蒙城鎮將咸師朗等降於暉<hi>䝉城隋之山桑縣唐天寳元年更名</hi>
<hi>䝉城屬亳州九域志在州南一百六十里</hi>徐州將成徳欽敗唐兵於峒峿鎮<lb/>
<hi>峒達貢翻又嵸董翻峿五乎翻</hi>俘斬六百級暉等引歸晉李太后詣契<lb/>
<pb n="KR2b0007_WYG_288-24a"/>
丹主請依漢人城寨之側給田以耕桑自贍契丹主許<lb/>
之并晉主遷於建州<hi>歐史曰自遼陽府東南行千二百里至建州今按建州在遼陽之西</hi>
<hi>北其南則義州其北則土河土河之北則契丹之中京大定府大定府南至燕京一千一百五十里北至上京</hi>
<hi>臨潢府七百里金人疆域圖建州南至燕京一千二百四十五里遼陽府治遼陽縣至燕京二千二百一十里</hi>
<hi>薛史曰自遼陽行十數日過儀州霸州至建州陳元靚曰大元建州領建平永霸二縣屬大定府路</hi>未至<lb/>
安太妃卒於路遺令必焚我骨南向颺之<hi>颺余章翻</hi>庶幾魂<lb/>
魄歸達于漢<hi>白虎通曰魂者沄也沄沄行不休也魄者迫也迫迫然著於人也</hi>既至建<lb/>
州得田五十餘頃晉主令從者耕其中以給食<hi>從才用翻</hi>頃<lb/>
<pb n="KR2b0007_WYG_288-24b"/>
之舒嚕王遣騎取晉主寵姬趙氏聶氏而去舒嚕王者<lb/>
契丹主徳光之子也　三月己未以歸徳牙内指揮使<lb/>
史徳珫領忠州刺史<hi>珫昌中翻忠州時屬蜀</hi>徳珫𢎞肇之子也頗<lb/>
讀書常不樂父之所為<hi>樂音洛</hi>有舉人呼譟於貢院門蘓<lb/>
逢吉命執送侍衛司欲其痛箠而黥之<hi>呼火故翻箠止橤翻貢院門禮</hi>
<hi>部貢院門也五季自梁以來雖皆右武之時而諸州取解禮部試進士未嘗廢唐明宗天成二年勑新及第進</hi>
<hi>士有聞喜宴今後逐年賜錢四百貫其進士試詩賦文䇿帖經對義葢朝廷猶重科舉之士故史徳珫雖將家</hi>
<hi>子亦愛䕶士流</hi>徳珫言於父曰書生無禮自有臺府治之非軍<lb/>
<pb n="KR2b0007_WYG_288-25a"/>
務也此乃公卿欲彰大人之過耳<hi>謂蘓逄吉知史𢎞肇不喜書假手以逞若</hi>
<hi>堕其術是自彰已過治直之翻</hi>𢎞肇大然之即破械遣之　楚將徐進<lb/>
敗蠻於風陽山斬首五千級<hi>敗補邁翻</hi>　夏五月壬午太白<lb/>
晝見<hi>見賢遍翻</hi>民有仰視之者為邏卒所執<hi>邏郎佐翻</hi>史𢎞肇腰<lb/>
斬之　河中城中食且盡民餓死者什五六癸卯李守<lb/>
貞出兵五千餘人齎梯橋分五道以攻長圍之西北隅<lb/>
郭威遣都監吳䖍裕引兵横擊之河中兵敗走殺傷大<lb/>
半奪其攻具五月丙午守貞復出兵又敗之<hi>復扶又翻</hi>擒其<lb/>
<pb n="KR2b0007_WYG_288-25b"/>
將魏延朗鄭賔壬子周光遜王繼勲聶知遇帥其衆千<lb/>
餘人來降<hi>周光遜王繼勲李守貞之驍将也帥讀曰率</hi>守貞將士降者相繼<lb/>
威乗其離散庚申督諸軍百道攻之<hi>此司馬文王取諸葛誕之故智</hi>
趙思綰好食人肝嘗面剖而膾之<hi>好呼到翻按禮記内則聶而細切之者為</hi>
<hi>膾盜跖膾人肝而餔之荘子寓言耳豈知後世真有趙思綰者乎</hi>膾盡人猶未死又好<lb/>
以酒吞人膽謂人曰吞此千枚則膽無敵矣及長安城<lb/>
中食盡取婦女㓜稚為軍糧<hi>椎直利翻</hi>日計數而給之毎犒<lb/>
軍輒屠數百人如羊豕法思綰計窮不知所出郭從義<lb/>
<pb n="KR2b0007_WYG_288-26a"/>
使人誘之初思綰少時<hi>犒苦到翻誘音酉少詩照翻</hi>求為左驍衞上<lb/>
將軍致仕李肅僕肅不納曰是人目亂而語誕<hi>誕徒旱翻大言</hi>
<hi>謂之誕</hi>它日必為叛臣肅妻張氏全義之女也<hi>張全義鎮洛著功名</hi>
<hi>于梁唐之間</hi>曰君今拒之後且為患乃厚以金帛遺之<hi>遺唯季翻</hi>
及思綰據長安肅閒居在城中思綰數就見之拜伏如<lb/>
故禮<hi>天福十二年趙在禮自長安朝契丹其禆將留長安者作亂李肅討誅之是其威望必重趙思綰又</hi>
<hi>懐其疇昔之惠故雖竊據其見肅也猶如奴事主之禮數所角翻</hi>肅曰是子亟來且汙<lb/>
我欲自殺<hi>亟去吏翻汚烏故翻</hi>妻曰曷若勸之歸國<hi>史言李肅之妻有智</hi>㑹<lb/>
<pb n="KR2b0007_WYG_288-26b"/>
思綰問自全之計肅乃與判官程讓能説思綰曰<hi>説式芮翻</hi>
公本與國家無嫌但懼罪耳今國家三道用兵俱未有<lb/>
功<hi>三道用兵謂郭威攻河中趙暉攻鳯翔郭從義攻思綰也</hi>若以此時翻然改圖朝<lb/>
廷必喜自可不失富貴孰與坐而待斃乎思綰從之遣<lb/>
使詣闕請降乙丑以思綰為華州留後<hi>以為鎮國軍留後</hi>都指<lb/>
揮使常彦卿為虢州刺史令便道之官<hi>不使入朝所以安其反側之心</hi>
　吳越内牙都指揮使鈄淊胡進思之黨也<hi>吳考異曰  越備史</hi>
<hi>十國紀年鈄姓皆金旁斗按何氏姓苑元和姓纂皆無此姓今按字書鈄音他口徒口二切皆云姓也余又按</hi>
<pb n="KR2b0007_WYG_288-27a"/>
<hi>廣韻云鈄姓出姓苑也</hi>或告其謀叛辭連丞相𢎞億吳越王𢎞俶<lb/>
不欲窮治貶滔於處州<hi>治直之翻</hi>　六月癸酉朔日有食之<lb/>
　秋七月甲辰趙思綰釋甲出城受詔郭從義以兵守<lb/>
其南門復遣還城<hi>復扶又翻還從宣翻又如字</hi>思綰求其牙兵及鎧<lb/>
仗從義亦給之思綰遷延收斂財賄三改行期從義等<lb/>
疑之密白郭威請圖之威許之壬子從義與都監南院<lb/>
宣徽使王峻<hi>當作宣徽南院使</hi>按轡入城處于府舍<hi>處昌吕翻</hi>召思<lb/>
綰酌别因執之并常彦卿及其父兄部曲三百人皆斬<lb/>
<pb n="KR2b0007_WYG_288-27b"/>
於市　甲寅郭威攻河中克其外郭李守貞收餘衆退<lb/>
保子城諸將請急攻之威曰夫鳥窮則啄况一軍乎涸<lb/>
水取魚安用急為壬戌李守貞與妻及子崇勲等自焚<lb/>
威入城獲其子崇玉等及所署丞相靖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孫愿樞密使<lb/>
劉苪國師總倫等送大梁磔於市<hi>靖姓也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同都翻與嵞同説文禹</hi>
<hi>㑹諸侯於塗山之塗作嵞磔音竹格翻</hi>徵趙修已為翰林天文<hi>以趙修己數諌李守</hi>
<hi>貞也盛唐有天文博士天文生皆屬司天監其待詔於翰林院者曰翰林天文</hi>威閲守貞文書<lb/>
得朝廷權臣乃藩鎮與守貞交通書詞意悖逆欲奏之<lb/>
<pb n="KR2b0007_WYG_288-28a"/>
<hi>悖蒲妹翻又蒲沒翻</hi>祕書郎榆次王溥諫曰魑魅乗夜爭出見日<lb/>
自消<hi>魑丑知翻魅明祕翻魑魅野鬼山精之屬</hi>願一切焚之以安反側威從<lb/>
之<hi>王漙之進用於周由此言也郭威西征于外則得李榖王溥於内則得范質此豈一時倔彊武人之所能</hi>
<hi>及哉</hi>三叛既平<hi>是時鳯翔猶未平也因帝驕縱而槩言之</hi>帝浸驕縱與左右狎<lb/>
暱<hi>暱尼質翻</hi>飛龍使瑕丘後匡賛<hi>後讀如字姓也鄭樵氏族畧云後姓望出東海開封</hi>
<hi>有此姓</hi>茶酒使太原郭允明以謟媚得幸帝好與之為廋<lb/>
辭醜語<hi>廋辭隱語也好呼到翻廋所鳩翻</hi>太后屢戒之帝不以為意癸<lb/>
亥太常卿張昭上言宜親近儒臣講習經訓不聴<hi>近其靳翻</hi>
<pb n="KR2b0007_WYG_288-28b"/>
昭即昭逺避髙祖諱改之　戊辰加永興節度使郭從<lb/>
義同平章事徙鎮國節度使扈從珂為䕶國節度使以<lb/>
河中行營馬步都虞侯劉詞為鎮國節度使　唐主復<lb/>
進用魏岑<hi>魏岑以罪黜見二百八十六卷髙祖天福十二年唐主之保大五年也</hi>吏部郎<lb/>
中㑹稽鍾謨尚書員外郎李徳明始以辯慧得幸參預<lb/>
國政<hi>㑹古外翻</hi>二人皆恃恩輕躁雖不與岑為黨而國人皆<lb/>
惡之户部員外郎范沖敏性狷介<hi>惡烏路翻狷吉掾翻</hi>乃教天威都<lb/>
虞侯王建封上書歴詆用事者請進用正人唐主謂建<lb/>
<pb n="KR2b0007_WYG_288-29a"/>
封武臣典兵不當干預國政大怒流建封於池州未至<lb/>
殺之沖敏弃市唐主聞河中破以朱元為駕部員外郎<lb/>
待詔文理院李平為尚書員外郎<hi>李守貞遣朱元李平至唐見去年十一月</hi>
<hi>文理院南唐所置尚書員外郎無曹局葢於二十四司郎員外置也</hi>　吳越王𢎞俶以丞<lb/>
相𢎞億判明州<hi>以鈄淊事出𢎞億</hi>　西京留守同平章事王守<lb/>
恩性貪鄙專事聚斂<hi>斂力贍翻</hi>䘮車非輸錢不得出城下至<lb/>
抒厠行乞之人不免課率<hi>抒叙吕翻抒厠取人家虎子寫去穢惡渫水洗之者也</hi>
或縱麾下令盜人財有富室娶婦守恩與俳優數人往<lb/>
<pb n="KR2b0007_WYG_288-29b"/>
為賔客得銀數鋌而返<hi>賔一作賀鋌徒鼎翻</hi>八月甲申郭威自河<lb/>
中還過洛陽守恩自恃位兼將相<hi>留守節度使同平章事所謂位兼将相也</hi>
肩輿出迎威怒以為慢已辭以浴不見即以頭子命保<lb/>
義節度使同平章事白文珂代守恩為留守<hi>沈括曰後唐莊宗復</hi>
<hi>樞密使郭崇韜安重誨相繼為之始分領政事不關由中書直行下者謂之宣如中書之勅小事則發頭子擬</hi>
<hi>堂帖也</hi>文珂不敢違守恩猶坐客次<hi>客次猶今言客位也坐于客次以俟見</hi>
吏白新留守已視事於府矣守恩大驚狼狽而歸見家<lb/>
屬數百已逐出府在通衢矣朝廷不之問以文珂兼侍<lb/>
<pb n="KR2b0007_WYG_288-30a"/>
中充西京留守<lb/>
　歐陽修論曰自古亂亡之國必先壊其法制<hi>壊音怪</hi>而<lb/>
　後亂從之此勢之然也五代之際是已文珂守恩皆<lb/>
　漢大臣而周太祖以一樞密使頭子而易置之如更<lb/>
　戍卒<hi>更工衡翻</hi>是時太祖未有無君之志而所為如此者<lb/>
　葢習為常事故文珂不敢違守恩不敢拒太祖既處<lb/>
　之不疑<hi>處昌吕翻</hi>而漢廷君臣亦置而不問豈非綱紀壊<lb/>
　亂之極而至於此歟<hi>余按唐閔帝之初朱𢎞昭馮贇以樞密院宣易置諸鎮以致潞</hi>
<pb n="KR2b0007_WYG_288-30b"/>
　<hi>王之亂雖成敗不同而樞密權重則有自來矣</hi>是以善為天下慮者不敢忽<lb/>
　於微而常杜其漸也可不戒哉<lb/>
守恩至大梁恐獲罪廣為貢獻重賂權貴朝廷亦以守<lb/>
恩首舉潞州歸漢<hi>事見二百八十六卷天福十二年</hi>故宥之但誅其用<lb/>
事者數人而已　馬希萼悉調朗州丁壯為鄉兵<hi>調徒釣翻</hi>
造號靜江軍<hi>造號言創立軍號也</hi>作戰艦七百艘<hi>艦户黯翻艘蘓遭翻</hi>將攻<lb/>
潭州其妻苑氏諫曰<hi>姓苑商武丁子子文受封於苑因以為氏左傳齊有大夫苑何忌趙</hi>
<hi>明城金石録有漢荆州從事苑鎮碑曰其先出苑柏何為晉樂正世掌朝禮之制又有苑子園寔能掌隂陽之</hi>
<pb n="KR2b0007_WYG_288-31a"/>
<hi>理按姓氏志皆云苑氏出苑何忌之後今此碑所謂苑柏何與子園左傳國語皆無其人故録之以傳知者</hi>
兄弟相攻勝負皆為人笑不聴引兵趣長沙<hi>趣七喻翻</hi>馬希<lb/>
廣聞之曰朗州吾兄也不可與爭當以國讓之而已劉<lb/>
彦瑫李𢎞臯固爭以為不可乃以岳州刺史王贇為都<lb/>
部署戰棹指揮使以彦瑫監其軍己丑大破希萼於僕<lb/>
射洲獲其戰艦三百艘贇追希萼將及之希廣遣使召<lb/>
之曰勿傷吾兄贇引兵還贇環之子也<hi>還從宣翻又如字王環馬氏之</hi>
<hi>良将也</hi>希萼自赤沙湖乗輕舟遁歸<hi>赤沙湖在洞庭湖西與洞庭湖通水經注</hi>
<pb n="KR2b0007_WYG_288-31b"/>
<hi>云澧水與赤沙湖水㑹湖水北通江而南注澧</hi>苑氏泣曰禍將至矣余不忍見<lb/>
也赴井而死　戊戌郭威至大梁入見帝勞之<hi>見賢遍翻勞力</hi>
<hi>到翻</hi>賜金帛衣服玉帶鞍馬辭曰臣受命期年<hi>去年七月命郭威西</hi>
<hi>征至是踰朞矣期讀曰朞</hi>　僅克一城何功之有且臣將兵在外凡<lb/>
鎮安京師供億所須使兵食不乏皆諸大臣居中者之<lb/>
力也臣安敢獨膺此賜請徧賞之又議加方鎮辭曰楊<lb/>
邠位在臣上未有茅王<hi>時楊邠為樞密使位在郭威上未嘗領節鎮</hi>且帷幄<lb/>
之臣不可以𢎞肇為比<hi>郭威自言職居近密乃帷幄之臣史𢎞肇掌侍衞兵所以領節</hi>
<pb n="KR2b0007_WYG_288-32a"/>
<hi>不可以為比</hi>九月壬寅徧賜宰相樞密宣徽三司侍衞使九<lb/>
人與威如一<hi>時宰相三人竇貞固蘓逢吉蘓禹珪樞密使楊邠宣徽使王峻吳䖍裕三司使王章</hi>
<hi>侍衞使史𢎞肇凡八人餘一人則未之知也或者併郭威為九人歟</hi>帝欲特賞威辭曰運<lb/>
籌建畫出於廟堂發兵饋糧資於藩鎮暴露戰鬭在於將<lb/>
士而功獨歸臣臣何以堪之乙巳加威兼侍中史𢎞肇<lb/>
兼中書令辛亥加竇貞固司徒蘇逢吉司空蘇禹珪左<lb/>
僕射楊邠右僕射諸大臣議以朝廷執政溥加恩恐藩<lb/>
鎮觖望<hi>觖窺瑞翻又古宂翻怨望也</hi>乙卯加天雄節度使髙行周守<lb/>
<pb n="KR2b0007_WYG_288-32b"/>
太師山南東道節度使安審琦守太傅泰寧節度使符<lb/>
彦卿守太保河東節度使劉崇兼中書令己未加忠武<lb/>
節度使劉信天平節度使慕容彦超平盧節度使劉銖<lb/>
並兼侍中辛酉加朔方節度使馮暉定難節度使李彞<lb/>
殷<hi>難乃旦翻</hi>兼中書令冬十月壬申加義武節度使孫方簡<lb/>
武寧節度使劉贇同平章事壬午加吳越王𢎞俶尚書<lb/>
令楚王希廣太尉丙戌加荆南節度使髙保融兼侍中<lb/>
議者以為郭威不專有其功推以分人<hi>推吐雷翻又如字</hi>信為<lb/>
<pb n="KR2b0007_WYG_288-33a"/>
美矣而國家爵位以一人立功而覃及天下<hi>覃徒含翻布也廣也</hi>
不亦濫乎　吳越王𢎞俶募民能墾荒田者勿收其税<lb/>
由是境内無弃田或請糾民遺丁以増賦<hi>遺丁謂民年已成丁而户</hi>
<hi>籍遺漏未嘗當賦役者</hi>仍自掌其事𢎞俶杖之國門國人皆悦<lb/>
楚靜江節度使馬希瞻以兄希萼希廣交爭屢遣使諌<lb/>
止不從知終覆族疽發于背丁亥卒　契丹㓂河北所<lb/>
過殺掠節度使刺史各嬰城自守遊騎至貝州及鄴都<lb/>
之北境<hi>按九域志貝州之南三十里即鄴都北界</hi>帝憂之己丑遣樞密使郭<lb/>
<pb n="KR2b0007_WYG_288-33b"/>
威督諸將禦之以宣徽使王峻監其軍<hi>為王峻佐郭威舉兵向闕張本</hi>
十一月契丹聞漢兵渡河乃引去辛亥郭威軍至鄴都<lb/>
令王峻分軍趣鎮定<hi>趣七喻翻</hi>戊午威至邢州　唐兵度淮<lb/>
攻正陽<hi>九域志潁州潁上縣有正陽鎮臨淮津</hi>十二月潁州將白福進擊<lb/>
敗之<hi>敗補邁翻</hi>　楊邠為政苛細初邢州人周璨為諸衞将<lb/>
軍罷秩無依從王景崇西征景崇叛遂為之謀主邠奏<lb/>
諸前資官喜揺動藩臣<hi>前資官謂官資皆前朝所授者也喜許記翻</hi>宜悉遣<lb/>
詣京師既而四方雲集日遮宰相馬求官辛卯邠復奏<lb/>
<pb n="KR2b0007_WYG_288-34a"/>
前資官宜分居兩京以俟有闕而補之漂泊失所者甚<lb/>
衆<hi>復扶又翻</hi>邠又奏行道往來者皆給過所<hi>盛唐之制天下關二十六度關</hi>
<hi>者從司門郎中給過所猶漢時度關用傳也宋白曰古書之帛為繻刻木為契二物通謂過所也</hi>既而<lb/>
官司填咽民情大擾乃止　趙暉急攻鳯翔周璨謂王<lb/>
景崇曰公曏與蒲雍相表裏<hi>蒲謂李守貞雍謂趙思綰雍於用翻</hi>今二鎮<lb/>
已平蜀兒不足恃<hi>王景崇求援於蜀而蜀兵不至故言不足恃</hi>不如降也景<lb/>
崇曰善吾更思之後數日外攻轉急景崇謂其黨曰事<lb/>
窮矣吾欲為急計乃謂其將公孫輦張思練曰趙暉精<lb/>
<pb n="KR2b0007_WYG_288-34b"/>
兵多在城北來日五鼓前爾二人燒城東門詐降勿令<lb/>
㓂入吾與周璨以牙兵出北門突暉軍縱無成而死猶<lb/>
勝束手皆曰善癸巳未明輦思練燒東門請降府牙火<lb/>
亦發二將遣人詗之<hi>詗古永翻又翾正翻</hi>景崇已與家人自焚矣<lb/>
璨亦降　丁酉密州刺史王萬敢擊唐海州荻水鎮殘<lb/>
之<hi>金人疆域圖荻水鎮在海州贑榆縣</hi>　是月南漢主如英州<hi>南漢以唐廣州湞陽</hi>
<hi>縣之地置英州九域志廣州北至英州四百二十里</hi>　是歲唐泉州刺史留從効<lb/>
兄南州副使從願酖刺史董思安而代之<hi>晉齊王開運二年唐改漳</hi>
<pb n="KR2b0007_WYG_288-35a"/>
<hi>州為南州以董思安為刺史唐之保大三年也事見二百八十四卷</hi>唐主不能制置清源<lb/>
軍於泉州以從効為節度使<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_288-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百八十八<lb/>
</p>
<p>
</p>
  </div>
</body>
</text>
</TEI>
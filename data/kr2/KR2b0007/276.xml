<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻二百七十六</head>
    <p>
<pb n="KR2b0007_WYG_276-1a"/>
欽定四庫全書<lb/>
　資治通鑑巻二百七十六　宋　　司馬光　撰<lb/>
　　　　　　　　　　　　　　胡三省　音註<lb/>
　後唐紀<hi>起彊圉大淵獻七月盡屠維赤奮若凡二年有竒</hi>
　　明宗聖德和武欽孝皇帝中之上<lb/>
天成二年秋七月以歸德節度使王晏球為北面副招<lb/>
討使<hi>烏震既死以王晏球代之按薛史是年七月甲辰詔曰本朝親王遥領方鎮遂有副大使知節度事</hi>
<hi>傳代已深相沿未改其西川東川今後落副大使只云節度使尋諸鎮皆正授節度使</hi>　丙寅升<lb/>
<pb n="KR2b0007_WYG_276-1b"/>
夔州為寧江軍以西方鄴為節度使<hi>賞破髙季興軍復夔忠萬之功也蜀</hi>
<hi>以夔州為鎮江軍今改為寧江軍</hi>　癸巳以與髙季興夔忠萬三州為<lb/>
豆盧革韋説之罪<hi>元年以三州與季興革説猶為相因以此罪之</hi>皆賜死　流<lb/>
段凝於遼州温韜於德州劉訓於濮州<hi>自唐末以來流貶者皆不至其</hi>
<hi>地遼德濮皆唐境也此三人皆使至流所</hi>　任圜請致仕居磁州<hi>磁墻之翻</hi>許之<lb/>
　八月己卯朔日有食之　冊禮使至長沙楚王殷始<lb/>
建國<hi>封楚王殷為國王見上巻是年六月</hi>立宫殿置百官皆如天子或微<lb/>
更其名<hi>示不敢擬天朝也更工行翻</hi>翰林學士曰文苑學士知制誥<lb/>
<pb n="KR2b0007_WYG_276-2a"/>
曰知辭制樞密院曰左右機要司羣下稱之曰殿下令<lb/>
曰教以姚彦章為左丞相許德勲為右丞相李鐸為司<lb/>
徒崔潁為司空拓跋恒為僕射張彦瑶張迎判機要司<lb/>
<hi>馬殷所恃以為國者髙郁也建國置官郁不與焉何也豈殷諸子已有忌郁之心歟</hi>然管内官屬<lb/>
皆稱攝惟朗桂節度使先除後請命<hi>朗武平軍桂靜江軍時皆屬楚</hi>恒<lb/>
本姓元避殷父諱改焉　九月帝謂安重誨曰從榮左<lb/>
右有矯宣朕㫖令勿接儒生恐弱人志氣者朕以從榮<lb/>
年少臨大藩<hi>是年三月從榮鎮鄴都事見上巻少詩照翻</hi>故擇名儒使輔導<lb/>
<pb n="KR2b0007_WYG_276-2b"/>
之今姧人所言乃如此欲斬之重誨請嚴戒而已<hi>安重誨非</hi>
<hi>儒也故寛言者之罪獨不思矯宣上言國有常刑邪</hi>　北都留守李彦超請復姓<lb/>
符從之<hi>彦超李存審子存審本姓符</hi>　丙寅以樞密使孔循兼東都<lb/>
留守<hi>帝欲東巡使孔循留守洛陽莊宗同光三年復以洛陽為東都</hi>　壬申契丹來請<lb/>
修好<hi>好呼到翻</hi>遣使報之　冬十月乙酉帝發洛陽將如汴<lb/>
州丁亥至滎陽<hi>九域志滎陽縣在鄭州西六十里東至大梁一百四十里</hi>民間譌言<lb/>
帝欲自擊吳又云欲制置東方諸侯宣武節度使檢校<lb/>
侍中朱守殷疑懼判官髙密孫晟勸守殷反<hi>髙密漢古縣隋亂廢</hi>
<pb n="KR2b0007_WYG_276-3a"/>
<hi>唐武德三年置于義城堡六年移就故夷安城即髙密古縣也屬密州九域志在州東北一百二十里  考異</hi>
<hi>曰江南録作孫忌今從王溥周世宗實録晟承正翻</hi>守殷遂乗城拒守帝遣宣徽<lb/>
使范延光往諭之延光曰不早擊之則汴城堅矣願得<lb/>
五百騎與俱帝從之延光暮發未明行二百里抵大梁<lb/>
城下與汴人戰汴人大驚戊子帝至京水<hi>京水在滎陽之東索水之</hi>
<hi>西</hi>遣御營使石敬瑭將親兵倍道繼之<hi>自梁以來有侍衞親軍侍衞馬</hi>
<hi>軍侍衞步軍</hi>或謂安重誨曰失職在外之人乗賊未破或能<lb/>
為患不如除之重誨以為然奏遣使賜任圜死<hi>任圜罷相見上</hi>
<pb n="KR2b0007_WYG_276-3b"/>
<hi>巻是年六月</hi>端明殿學士趙鳳哭謂重誨曰任圜義士安肯<lb/>
為逆公濫刑如此何以賛國使者至磁州圜聚其族酣<lb/>
飲然後死神情不撓<hi>撓奴教翻</hi>　己丑帝至大梁四面進攻<lb/>
吏民縋城出降者甚衆<hi>縋馳偽翻</hi>守殷知事不濟盡殺其族<lb/>
引頸命左右斬之乗城者望見乗輿<hi>乗承正翻</hi>相帥開門降<lb/>
<hi>帥讀曰率下同</hi>孫晟奔吳徐知誥客之<hi>為孫晟盡節於江南張本</hi>　戊戌詔<lb/>
免三司逋負近二百萬緡<hi>近其靳翻</hi>　辛丑吳大丞相都督<lb/>
中外諸軍事諸道都統鎮海寧國節度使兼中書令東<lb/>
<pb n="KR2b0007_WYG_276-4a"/>
海王徐温卒初温子行軍司馬忠義節度使同平章事<lb/>
知詢以其兄知誥非徐氏子<hi>徐温養知誥為子見二百六十巻唐昭宗乾寧二年</hi>
數請代之執吳政<hi>數所角翻</hi>温曰汝曹皆不如也嚴可求及<lb/>
行軍副使徐玠屢勸温以知詢代知誥<hi>徐知誥之於嚴可求結之以婚</hi>
<hi>姻而可求之心不為之變徐温之門忠于所事者嚴可求陳彦謙而已</hi>温以知誥孝謹不<lb/>
忍也陳夫人曰知誥自我家貧賤時養之<hi>陳夫人徐温之妻子畜知</hi>
<hi>誥者也</hi>奈何富貴而弃之可求等言之不已温欲帥諸藩<lb/>
鎮入朝勸吳王稱帝<hi>帥讀曰率</hi>將行有疾乃遣知詢奉表勸<lb/>
<pb n="KR2b0007_WYG_276-4b"/>
進因留代知誥執政知誥草表欲求洪州節度使俟旦<lb/>
上之<hi>上時兩翻</hi>是夕温凶問至乃止<hi>史言徐知誥得吳國之政亦有數存乎其間篡</hi>
<hi>吳之業自此成矣</hi>知詢亟歸金陵<hi>為知誥知詢不相容張本</hi>吳主贈温齊王<lb/>
諡曰忠武　山南西道節度使張筠久疾將佐請見不<lb/>
許副使符彦琳等疑其已死恐左右有奸謀請權交符<lb/>
印筠怒收彦琳及判官都指揮使下獄誣以謀反<hi>下遐嫁翻</hi>
詔取彦琳等詣闕按之無狀釋之<hi>觀于可洪張筠之事帝之廟號曰明亦有</hi>
<hi>以也</hi>徙筠為西都留守<hi>莊宗同光三年復以長安為西都</hi>　癸卯以保義<lb/>
<pb n="KR2b0007_WYG_276-5a"/>
節度使石敬瑭為宣武節度使<hi>朱守殷反死以石敬瑭代之</hi>兼侍<lb/>
衞親軍馬步都指揮使十一月庚戌吳王即皇帝位<lb/>
追尊孝武王曰武皇帝景王曰景皇帝宣王曰宣皇<lb/>
帝<hi>孝武王忠武王行密也景王威王渥也宣王者隆演也</hi>　安重誨議伐吳<hi>安重</hi>
<hi>誨欲乗徐温之死而伐之且問其舉大號之罪</hi>帝不從<hi>根本不固而伐人之國莊宗覆車可鑒也</hi>
<hi>故不許</hi>甲子吳大赦改元乾貞　丙子吳主尊太妃王<lb/>
氏曰皇太后以徐知詢為諸道副都統鎮海寧國節<lb/>
度使兼侍中<hi>若使之嗣徐温之官職者</hi>加徐知誥都督中外諸軍<lb/>
<pb n="KR2b0007_WYG_276-5b"/>
事<hi>吳國中外大權實皆歸於徐知誥</hi>　十二月戊寅朔孟知祥發民<lb/>
丁二十萬修成都城　吳主立兄廬江公濛為常山<lb/>
王弟鄱陽公激為平原王<hi>激勅列翻</hi>兄子南昌公珙為建<lb/>
安王<hi>珙居勇翻吳主稱帝封其兄弟及其兄子皆自公陞王</hi>　初晉陽相者周<lb/>
𤣥豹<hi>相息亮翻</hi>嘗言帝貴不可言帝即位欲召詣闕趙鳳<lb/>
曰𤣥豹言陛下當為天子今已驗矣無所復詢<hi>復扶又翻</hi>
若置之京師則輕躁狂險之人必輻輳其門爭問吉<lb/>
凶自古術士妄言致人族滅者多矣非所以靖國家<lb/>
<pb n="KR2b0007_WYG_276-6a"/>
也<hi>史言趙鳳有識</hi>帝乃就除光禄卿致仕厚賜金帛而已<lb/>
中書舍人馬縞<hi>縞工老翻</hi>請用漢光武故事七廟之外别<lb/>
立親廟<hi>見四十一巻漢光武建武三年</hi>中書門下奏請如漢孝德孝<lb/>
仁皇例稱皇不稱帝<hi>孝德皇見五十巻漢安帝建光元年孝仁皇見五十六巻靈帝</hi>
<hi>建寧元年</hi>帝欲兼稱帝羣臣乃引德明𤣥元興聖皇帝例<lb/>
皆立廟京師<hi>唐尊臯陶為德明皇帝老子為𤣥元皇帝凉武昭王為興聖皇帝例時詣翻</hi>
帝令立於應州舊宅自髙祖考妣以下皆追諡曰皇<lb/>
帝皇后墓曰陵<hi>五代㑹要帝追尊髙祖聿為孝恭皇帝廟號惠祖陵曰順陵妣崔氏曰昭</hi>
<pb n="KR2b0007_WYG_276-6b"/>
<hi>皇后曽祖教曰孝質皇帝廟號毅祖陵曰衍陵妣張氏曰順皇后祖琰曰孝靖皇帝廟號烈祖陵曰奕陵</hi>
<hi>妣何氏曰穆皇后父霓曰孝成皇帝廟號德祖陵曰慶陵歐史曰髙祖妣劉氏曽祖諱敖父孝成妣劉氏</hi>
<hi>諡懿皇后四陵皆在應州金城縣按帝之先本夷狄既無姓氏其名必當時有司所製也</hi>　漢主<lb/>
如康州<hi>九域志廣州南至康州一百九十里</hi>　是嵗蔚代緣邊粟斗不<lb/>
過十錢<hi>蔚紆勿翻</hi>
三年春正月丁巳吳主立子璉為江都王璘為江夏<lb/>
王璆為宜春王宣帝子廬陵公玢為南陽王<hi>璉力展翻璠離</hi>
<hi>珍翻璆音求玢悲巾翻吳主諡兄隆演曰宣皇帝</hi>　昭義節度使毛璋所為<lb/>
<pb n="KR2b0007_WYG_276-7a"/>
驕僭時服赭袍<hi>赭袍天子所服赭音者</hi>縱酒為戲左右有諫者剖<lb/>
其心而視之帝聞之徴為右金吾衞上將軍<hi>毛璋在邠州以驕僭</hi>
<hi>徴及在潞州復然謂之不軌可也然一詔徴之則束手入衞葢其人㝠頑驕虐本無它心不知僭擬之為非然</hi>
<hi>亦明宗能容之耳</hi>　契丹陷平州<hi>元年冬盧文進來奔唐得平州至是復為契丹所陷</hi>
二月丁丑朔日有食之　帝將如鄴都時扈駕諸軍家<lb/>
屬甫遷大梁又聞將如鄴都皆不悦詾詾有流言<hi>説讀曰悦</hi>
<hi>詾許拱翻</hi>帝聞之不果行　吳自莊宗滅梁以來使者往來<lb/>
不絶庚辰吳使者至安重誨以為楊溥敢與朝廷抗禮<lb/>
<pb n="KR2b0007_WYG_276-7b"/>
<hi>並立為帝是抗禮也</hi>遣使窺覘<hi>覘丑亷翻又丑艶翻</hi>拒而不受自是遂與吳<lb/>
絶　張筠至長安<hi>去年徙張筠留守西都</hi>守兵閉門拒之<hi>上意也</hi>筠<lb/>
單騎入朝以為左衞上將軍　壬辰寧江節度使西方<lb/>
鄴攻拔歸州未幾荆南復取之<hi>歸州髙季興巡屬也九域志夔州東至歸州三</hi>
<hi>百三十里幾居豈翻復扶又翻下宜復同</hi>　樞密使同平章事孔循性狡佞<lb/>
安重誨親信之帝欲為皇子娶重誨女<hi>為于偽翻</hi>循謂重誨<lb/>
曰公職居近密不宜復與皇子為昏重誨辭之久之或<lb/>
謂重誨曰循善離間人<hi>間古莧翻</hi>不可置之密地循知之隂<lb/>
<pb n="KR2b0007_WYG_276-8a"/>
遣人結王德妃求納其女德妃請娶循女為從厚婦帝<lb/>
許之<hi>王德妃有寵於帝言無不行後進拜淑妃</hi>重誨大怒乙未以循同平章<lb/>
事充忠武節度使兼東都留守<hi>解其近密之職</hi>重誨性强愎<hi>愎蒲</hi>
<hi>逼翻</hi>秦州節度使華温琪入朝請留闕下帝嘉之<hi>當時諸帥皆樂</hi>
<hi>在方鎮得自恣獨華温琪入朝請留故嘉之華户化翻</hi>除左驍衞上將軍月别賜<lb/>
錢榖<hi>俸給之外别賜錢榖</hi>嵗餘帝謂重誨曰温琪舊人宜擇一重<lb/>
鎮處之<hi>華温琪仕梁已為節鎮故云然處昌吕翻</hi>重誨對以無闕它日帝屢<lb/>
言之重誨愠曰臣累奏無闕惟樞密使可代耳帝曰亦<lb/>
<pb n="KR2b0007_WYG_276-8b"/>
可重誨無以對<hi>華温琪之才誠不足以當重鎮安重誨以君臣相得之雅詳明敷奏明宗宜無</hi>
<hi>不從今則上下之言交不能暢其意相厲而已斯不學至此也</hi>温琪聞之懼數月不出<lb/>
重誨惡成德節度使同平章事王建立奏建立與王都<lb/>
交結有異志<hi>惡烏路翻初帝為代州刺史王建立已為虞侯將後從鎮真定帝自鄴為亂兵所逼</hi>
<hi>舉兵南向建立殺真定監軍帝家屬得全由是愛之及帝即位擢為真定帥安重誨亦帝潛躍之時所親信者</hi>
<hi>也即位自中門使擢樞密使重誨之所以惡建立權寵之間耳又是時王都在中山有異志數以書通建立約</hi>
<hi>為兄弟故重誨言之</hi>建立亦奏重誨專權求入朝面言其狀帝召<lb/>
之既至言重誨與宣徽使判三司張延朗結昏相表裏<lb/>
<pb n="KR2b0007_WYG_276-9a"/>
弄威福三月辛亥帝見重誨氣色甚怒謂曰今與卿一<lb/>
鎮自休息以王建立代卿張延朗亦除外官重誨曰臣<lb/>
披荆棘事陛下數十年值陛下龍飛承乏機密<hi>承乏者承人之</hi>
<hi>乏也言適時乏人故已得任機密</hi>數年間天下幸無事今一旦棄之外<lb/>
鎮臣願聞其罪帝不懌而起<hi>此段自孔循以下言重誨與孔循相傾自華温琪以</hi>
<hi>下言其君臣嫌隙之所自來葢重誨挾依乗之舊戀權而不肯退明宗積受浸潤之譖欲逺之而不能至於决</hi>
<hi>裂則不可救矣</hi>以語宣徽使朱𢎞昭<hi>語牛倨翻</hi>𢎞昭曰陛下平日待<lb/>
重誨如左右手奈何以小忿棄之願垂三思<hi>朱𢎞昭今日之言知</hi>
<pb n="KR2b0007_WYG_276-9b"/>
<hi>重誨之眷未衰也鳳翔之奏知重誨之權已去也小人之智隨時而反覆可畏也哉</hi>帝尋召重誨<lb/>
慰撫之明日建立辭歸鎮帝曰卿比奏欲入分朕憂<hi>比毗</hi>
<hi>至翻近也</hi>今復去何之<hi>復扶又翻下不復同</hi>㑹門下侍郎兼刑部尚書<lb/>
同平章事鄭珏請致仕己未以珏為左僕射致仕癸亥<lb/>
以建立為右僕射兼中書侍郎同平章事判三司　孟<lb/>
知祥屢與董璋爭鹽利<hi>蜀中井鹽東西川巡屬之内皆有之各欲障固以專其利故爭</hi>
<hi>按唐盛時卬嘉眉有井十三劍南西川院領之梓遂綿合昌渝瀘資榮陵簡有井四百六十劍南東川院領之</hi>
<hi>東川鹽利多于西川矣</hi>璋誘商旅販東川鹽入西川知祥患之乃<lb/>
<pb n="KR2b0007_WYG_276-10a"/>
於漢州置三場重征之<hi>漢州東南與東川接界故列置三場以征鹽商</hi>嵗得錢<lb/>
七萬緡商旅不復之東川<hi>之往也</hi>　楚王殷如岳州遣六<lb/>
軍使袁詮<hi>詮丑縁翻</hi>副使王環監軍馬希瞻將水軍擊荆南<lb/>
髙季興以水軍逆戰至劉郎洑<hi>江陵府石首縣沙步有劉郎浦蜀先主納吳女</hi>
<hi>處也洑房六翻洄流曰洑</hi>希瞻夜匿戰艦數十艘於港中<hi>艦戸黯翻艘疎留翻</hi>
<hi>港古項翻</hi>詰旦兩軍合戰希瞻出戰艦横擊之季興大敗俘<lb/>
斬以千數進逼江陵季興請和歸史光憲于楚<hi>髙季興執史光</hi>
<hi>憲見上巻上年</hi>軍還<hi>還從宣翻又如字</hi>楚王殷讓環不遂取荆南環曰<lb/>
<pb n="KR2b0007_WYG_276-10b"/>
江陵在中朝及吳蜀之間<hi>中朝謂唐也既在中原且天朝也</hi>四戰之地<lb/>
也<hi>四面受敵謂之四戰之地</hi>宜存之以為吾扞蔽<hi>宋時趙韓王勸太祖緩取太原意亦</hi>
<hi>如此</hi>殷悦環每戰身先士卒<hi>先悉薦翻</hi>與衆同甘苦常置鍼藥<lb/>
於座右戰罷索傷者於帳前自傅治之<hi>鍼諸深翻索山客翻治直之翻</hi>
士卒𨽻環麾下者相賀曰吾屬得死所矣故所向有功<lb/>
<hi>史言為將得士卒之死力者勝</hi>　楚大舉水軍擊漢圍封州<hi>宋白曰封州即漢蒼</hi>
<hi>梧郡之廣信縣也梁置梁信郡隋置封州在豐水之陽</hi>漢主以周易筮之遇大有<lb/>
<hi>龜為卜䇿為筮以四十九䇿信手分開視其竒耦三變而成爻十有八變而成封</hi>於是大赦改<lb/>
<pb n="KR2b0007_WYG_276-11a"/>
元大有命左右街使蘇章將神弩三千戰艦百艘救封<lb/>
州<hi>漢都畨禺倣唐上京置左右街使九域志廣州西至封州六百一十里</hi>章至賀江沈鐵<lb/>
絙於水<hi>沈持林翻絙居登翻</hi>兩岸作巨輪挽絙築長堤以隠之伏<lb/>
壯士於堤中章以輕舟逆戰陽不利楚人逐之入堤中<lb/>
挽輪舉絙楚艦不能進退以强弩夾水射之<hi>射而亦翻</hi>楚兵<lb/>
大敗解圍遁去漢主以章為封州團練使　夏四月以<lb/>
鄴都留守從榮為河東節度使北都留守以客省使太<lb/>
原馮贇為副留守<hi>贇於倫翻</hi>夾馬指揮使新平楊思權為步<lb/>
<pb n="KR2b0007_WYG_276-11b"/>
軍都指揮使以佐之戊寅以宣武節度使石敬瑭為鄴<lb/>
都留守天雄節度使加同平章事以樞密使范延光為<lb/>
成德節度使丙戌以樞密使安重誨兼河南尹以河南<lb/>
尹從厚為宣武節度使仍判六軍諸衞事<hi>從厚本以河南尹判六軍</hi>
<hi>諸衞事今易鎮汴州而判六軍諸衞事如故</hi>　吳右雄武軍使苗璘靜江統<lb/>
軍王彦章將水軍萬人攻楚岳州至君山<hi>岳州治巴陵洞庭湖在巴</hi>
<hi>陵西君山在洞庭湖中方六十里</hi>楚王殷遣右丞相許德勲將戰艦千<lb/>
艘禦之德勲曰吳人掩吾不備見大軍必懼而走乃潛<lb/>
<pb n="KR2b0007_WYG_276-12a"/>
軍角子湖使王環夜帥戰艦三百絶吳歸路<hi>帥讀曰率</hi>遲明<lb/>
吳人進軍荆江口<hi>遲直二翻荆江口洞庭湖與大江㑹處</hi>將㑹荆南兵攻<lb/>
岳州丁亥至道人磯德勲命戰棹都虞侯詹信以輕舟<lb/>
三百出吳軍後德勲以大軍當其前夾擊之吳軍大敗<lb/>
虜璘及彦章以歸　初義武節度使兼中書令王都鎮<lb/>
易定十餘年<hi>梁均王龍德元年王都得定州至是九年</hi>自除刺史以下官租<lb/>
賦皆贍本軍及安重誨用事稍以法制裁之帝亦以都<lb/>
篡父位惡之<hi>王都囚其父處直而篡其位見二百七十一巻後梁均王龍德元年惡烏路翻</hi>時<lb/>
<pb n="KR2b0007_WYG_276-12b"/>
契丹數犯塞<hi>數所角翻</hi>朝廷多屯兵於幽易間<hi>瓦橋盧臺皆在幽易之間</hi>
大將往來都隂為之備浸成猜阻都恐朝廷移之它鎮<lb/>
腹心和昭訓勸都為自全之計都乃求昏於盧龍節度<lb/>
使趙德鈞又知成德節度使王建立與安重誨有隙遣<lb/>
使結為兄弟隂與之謀復河北故事<hi>欲復如唐河北諸鎮世襲不輸朝廷</hi>
<hi>貢賦不受朝廷徴發</hi>建立陽許而密奏之都又以蠟書遺青徐潞<lb/>
益梓五帥離間之<hi>是時青帥霍彦威徐帥房知温潞帥毛璋益帥孟知祥梓帥董璋皆倔强</hi>
<hi>難制者也遺唯季翻下金遺同間古莧翻</hi>又遣人説北面副招討使歸德節<lb/>
<pb n="KR2b0007_WYG_276-13a"/>
度使王晏球<hi>説式芮翻</hi>晏球不從乃以金遺晏球帳下使圖<lb/>
之不克<hi>遺唯季翻</hi>癸巳晏球以都反狀聞詔宣徽使張延朗<lb/>
與北面諸將議討之<hi>北面諸將謂招討王晏球及所部戍幽易間諸將及幽州帥趙德鈞</hi>
<hi>也</hi>　戊戌吳徙常山王濛為臨川王　庚子詔削奪王<lb/>
都官爵壬寅以王晏球為北面招討使權知定州行州<lb/>
事以横海節度使安審通為副招討使以鄭州防禦使<lb/>
張䖍釗為都監<hi>監古銜翻</hi>發諸道兵㑹討定州是日晏球攻<lb/>
定州拔其北闗城<hi>權知定州行州事者以未得定州城使王晏球權知行州事於城外以招</hi>
<pb n="KR2b0007_WYG_276-13b"/>
<hi>撫定州之民葢此命未頒晏球之兵已至定州城下矣</hi>都以重賂求救於奚酋托<lb/>
諾<hi>托諾即圍莊宗者虜酋之桀也酋慈秋翻</hi>五月托諾以萬騎突入定州晏<lb/>
球退保曲陽<hi>曲陽漢之上曲陽縣隋改為恒陽唐元和十五年更名曲陽避穆宗名也屬定州九</hi>
<hi>域志縣在州西六十里</hi>都與托諾就攻之晏球與戰於嘉山下大<lb/>
破之托諾以二千騎奔還定州晏球追至城門因進攻<lb/>
之得其西闗城定州城堅不可攻晏球増修西闗城以<lb/>
為行府<hi>置招討使行府及定州行州于西闗城</hi>使三州民輸税供軍食而<lb/>
守之<hi>三州定祁易也王晏球之攻定州以持久弊之此其先定之計也</hi>　辛酉以天雄<lb/>
<pb n="KR2b0007_WYG_276-14a"/>
節度副使趙敬怡為樞密使　王晏球聞契丹發兵救<lb/>
定州將大軍趣望都<hi>趣七喻翻</hi>遣張延朗分兵退保新樂<hi>九域</hi>
<hi>志望都縣在定州東北六十里新樂縣在州西南五十里</hi>延朗遂之真定<hi>之往也同光初建北</hi>
<hi>都於鎮州以鎮州為真定府尋廢北都而真定府不廢九域志自新樂縣西南至真定七十里</hi>留趙州<lb/>
刺史朱建豐將兵修新樂城契丹已自它道入定州與<lb/>
王都夜襲新樂破之殺建豐乙丑王晏球張延朗㑹於<lb/>
行唐<hi>九域志行唐縣在真定府北五十五里</hi>丙寅至曲陽<hi>自行唐西北至曲陽三十許里</hi>
王都乗勝悉其衆與契丹五千騎合萬餘人邀晏球等<lb/>
<pb n="KR2b0007_WYG_276-14b"/>
於曲陽丁卯戰于城南晏球集諸將校令之曰王都輕<lb/>
而驕<hi>將即亮翻校戸教翻令魯定翻輕牽正翻</hi>可一戰擒也今日諸君報國<lb/>
之時也悉去弓矢<hi>去羌吕翻</hi>以短兵擊之回顧者斬於是騎<lb/>
兵先進奮檛揮劍直衝其陳大破之僵尸蔽野<hi>用短兵則將士</hi>
<hi>齊致死直衝其陳則敵不及拒北人所恃者弓矢既入其陳皆不得用而檛劍所及不死則傷是以甚敗檛則</hi>
<hi>𤓰翻僵居良翻陳讀曰陣</hi>契丹死者過半<hi>過音戈</hi>餘衆北走都與托諾<lb/>
得數騎僅免盧龍節度使趙德鈞邀擊契丹北走者殆<lb/>
無子遺<hi>孑吉列翻單也言無單孑得遺也</hi>　吳遣使求和於楚請苗璘<lb/>
<pb n="KR2b0007_WYG_276-15a"/>
王彦章楚王殷歸之使許德勲餞之德勲謂二人曰楚<lb/>
國雖小舊臣宿將猶在願吳朝勿以措懐<hi>朝直遥翻</hi>必俟衆<lb/>
駒爭皁棧<hi>皁才早翻棧土限翻皁馬櫪也棧以竹木藉之</hi>然後可圖也時殷多<lb/>
内寵嫡庶無别諸子驕奢故德勲語及之<hi>别彼列翻其後馬氏諸子</hi>
<hi>爭國南唐乗而取之卒如許德勲之言然德勲相楚知其將亂不以告戒其主而以語鄰國之人非忠也左傳</hi>
<hi>鄭子太叔謂晉張趯有智然猶在君子之後者正此類也</hi>　六月辛巳髙季興復請<lb/>
稱藩于吳<hi>吳徐温議不受髙季興稱臣見上巻上年五月</hi>吳進季興爵秦王帝<lb/>
詔楚王殷討之殷遣許德勲將兵攻荆南以其子希範<lb/>
<pb n="KR2b0007_WYG_276-15b"/>
為監軍次沙頭<hi>次沙頭則已逼江陵矣</hi>季興從子雲猛指揮使從<lb/>
嗣單騎造楚壁請與希範挑戰决勝副指揮使廖匡齊<lb/>
出與之鬭拉殺之<hi>從子才用翻造七到翻挑徒了翻廖力救翻拉盧合翻</hi>季興懼<lb/>
明日請和德勲還匡齊贑人也<hi>還從宣翻又如字贑縣屬䖍州贑音紺</hi>
王晏球知定州有備未易急攻<hi>易以豉翻</hi>朱𢎞昭張䖍釗宣<lb/>
言大將畏怯有詔促令攻城晏球不得已乙未攻之殺<lb/>
傷將士三千人<hi>張䖍釗不知鑒定州之事其後急攻鳳翔以致敗國身為亡虜其誤明宗之社</hi>
<hi>稷多矣</hi>　先是詔發西川兵戍夔州<hi>備髙季興也先昔薦翻</hi>孟知祥<lb/>
<pb n="KR2b0007_WYG_276-16a"/>
遣左肅邊指揮使毛重威將三千人往頃之知祥奏夔<lb/>
忠萬三州已平請召戍兵還<hi>還從宣翻又如字</hi>以省饋運<hi>孟知祥恐</hi>
<hi>戍兵為唐所留坐自削弱故請召還</hi>帝不許知祥隂使人誘之<hi>誘音酉</hi>重威<lb/>
帥其衆鼓譟逃歸帝命按其罪知祥請而免之<hi>史言唐之威令</hi>
<hi>不行於蜀中</hi>　陜州行軍司馬王宗壽請葬故蜀主王衍<hi>王衍</hi>
<hi>死于長安見二百七十四巻元年陜失冉翻</hi>秋七月贈衍順正公以諸侯禮<lb/>
葬之<hi>王宗壽許州民家子也王建以其同姓録之為子事王衍數直諫衍不聽以至亡國衍死宗壽東遷</hi>
<hi>至澠池聞莊宗遇弑逃入熊耳山至是復出詣京師求衍宗族葬之帝嘉其忠為保義行軍司馬得衍等十八</hi>
<pb n="KR2b0007_WYG_276-16b"/>
<hi>喪葬長安南三趙村</hi>　北面招討使安審通卒<hi>招討之下當有副字</hi>　東都<lb/>
民有犯私麴者留守孔循族之或請聽民造麴而於秋<lb/>
税畆收五錢己未勅從之<hi>按唐初無𣙜酒之法德宗建中三年初𣙜天下酒悉令官</hi>
<hi>釀斛收直三千米雖賤不得减二千委州縣綜領醨薄私釀罪有差京師特免𣙜元和六年京兆府奏𣙜酒錢</hi>
<hi>除出正酒戸外一切隨兩税青苗據貫均率㑹昌六年勅楊州八道置𣙜麴并置官店沽酒代百姓納𣙜酒并</hi>
<hi>充資助軍用有人私沽酒及置私麴者罪止一身至是以孔循過行酷法勅應三京鄴都諸道州府鄉村人户</hi>
<hi>於夏秋田苗上每畆納麴錢五文足陌任百姓造麴醖酒供家其錢隨夏秋徴納並不折色其京都父諸道縣</hi>
<hi>鎮坊界及闗城草市内應逐年賣官麴酒戸便許自造麴醖酒貨賣應諸處麴務仰十分減八分價錢出賣不</hi>
<pb n="KR2b0007_WYG_276-17a"/>
<hi>得更請官本踏造麴音曲</hi>壬戌契丹復遣酋長特哩衮將七千騎<lb/>
救定州<hi>復扶又翻</hi>王晏球逆戰於唐河北<hi>惕它力翻水經注滱水出代郡</hi>
<hi>靈丘縣髙氏山東南過中山上曲陽縣又東過唐縣謂之唐河</hi>大破之甲子追至易<lb/>
州時久雨水漲契丹為唐所俘斬及陷溺死者不可<lb/>
勝數<hi>勝音升</hi>　戊辰以威武節度使王延鈞為閩王<lb/>
契丹北走道路泥濘<hi>濘乃定翻</hi>人馬饑疲入幽州境八月<lb/>
壬戌趙德鈞遣牙將武從諫將精騎邀擊之分兵扼<lb/>
險要生擒特哩衮數百人餘衆散投村落村民以白<lb/>
<pb n="KR2b0007_WYG_276-17b"/>
梃擊之<hi>梃徒頂翻</hi>其得脱歸國者不過數十人自是契丹<lb/>
沮氣不敢輕犯塞<hi>沮在吕翻</hi>　初莊宗徇地河北獲小兒<lb/>
畜之宫中及長<hi>畜吁玉翻長知兩翻</hi>賜姓名李繼陶帝即位縱<lb/>
遣之王都得之使衣黄袍坐堞間<hi>歐史曰帝即位安重誨出繼陶以乞</hi>
<hi>段徊徊亦惡而逐之都使人求得之衣於既翻堞達協翻</hi>謂王晏球曰此莊宗皇<lb/>
帝子也已即帝位公受先朝厚恩曽不念乎<hi>王晏球即杜晏</hi>
<hi>球莊宗之滅梁也晏球以軍降莊宗賜以姓名而用之王都欲以此動晏球</hi>晏球曰公作<lb/>
此小數竟何益吾今教公二策不悉衆决戰則束手<lb/>
<pb n="KR2b0007_WYG_276-18a"/>
出降耳自餘無以求生也　王建立以目不知書請罷<lb/>
判三司不許　乙未吳大赦　吳越王鏐欲立中子傳<lb/>
瓘為嗣<hi>中讀曰仲</hi>謂諸子曰各言汝功吾擇多者而立之<hi>言欲</hi>
<hi>擇功多者立以為嗣</hi>傳瓘兄傅璹傳璙傳璟皆推傳瓘<hi>璹殊六翻璙力弔翻</hi>
<hi>又力小翻璟于景翻又古永翻</hi>乃奏請以兩鎮授傳瓘閏月丁未詔以<lb/>
傳瓘為鎮海鎮東節度使　戊申趙德鈞獻契丹俘特<lb/>
哩衮諸將皆請誅之帝曰此曹皆虜中之驍將殺之則<lb/>
虜絶望不若存之以紓邊患<hi>紓商居翻緩也</hi>乃赦特哩衮酋長<lb/>
<pb n="KR2b0007_WYG_276-18b"/>
五十人置之親衞<hi>後唐葢倣盛唐之制朝㑹立仗有親勲翊三衞</hi>餘六百人悉<lb/>
斬之<hi>為契丹屢求特哩衮張本</hi>　契丹遣美楞濟蘓等入貢　初盧<lb/>
文進來降<hi>事見上巻元年</hi>契丹以蕃漢都提舉使張希崇代之<lb/>
為盧龍節度使守平州遣親將以三百騎監之<hi>監工銜翻</hi>希<lb/>
崇本書生為幽州牙將没於契丹<hi>歐史曰劉守光使張希崇戍平州契丹陷</hi>
<hi>平州得之</hi>性和易契丹將稍親信之<hi>易以豉翻將即亮翻</hi>因與其部曲<lb/>
謀南歸部曲泣曰歸固寢食所不忘也然虜衆我寡奈<lb/>
何希崇曰吾誘其將殺之<hi>誘音酉</hi>兵必潰去此去虜帳千<lb/>
<pb n="KR2b0007_WYG_276-19a"/>
餘里比其知而徴兵<hi>比必利翻及也</hi>吾屬去逺矣衆曰善乃先<lb/>
為穽實以石灰<hi>穽才性翻石灰鑿取山石煅之為灰今在處有之</hi>明日召虜將<lb/>
飲醉并從者殺之投諸穽中<hi>從才用翻</hi>其營在城北亟發兵<lb/>
攻之<hi>此所發者漢兵也</hi>契丹衆皆潰去希崇悉舉其所部二萬<lb/>
餘口來奔詔以為汝州刺史<hi>歐史曰以為汝州防禦使</hi>　吳王太后<lb/>
殂<hi>吳主之母王氏也</hi>　九月辛巳荆南敗楚兵于白田執楚岳<lb/>
州刺史李廷規歸于吳<hi>九域志岳州巴陵縣有白田鎮時荆南稱藩干吳敗補賣翻</hi>
　乙未勅以温韜發諸陵段凝反覆令所在賜死<hi>去年温韜</hi>
<pb n="KR2b0007_WYG_276-19b"/>
<hi>流德州段凝流遼州</hi>　己亥以武寧節度使房知温兼荆南行營<lb/>
招討使知荆南行府事分遣中使發諸道兵赴襄陽以<lb/>
討髙季興<hi>前年劉訓討荆南不克今復招討之</hi>　辛丑徙慶州防禦使竇<lb/>
廷琬為金州刺史冬十月廷琬據慶州拒命　丙午以<lb/>
横海節度使李從敏兼北面行營副招討使<hi>代安審通也</hi>從<lb/>
敏帝之從子也<hi>從子才用翻</hi>　戊申詔靜難節度使李敬通<lb/>
發兵討竇廷琬<hi>慶州靜難軍巡屬也故使討之難乃旦翻</hi>　王都據定州守<lb/>
備固伺察嚴<hi>伺相吏翻</hi>諸將屢有謀翻城應官軍者皆不果<lb/>
<pb n="KR2b0007_WYG_276-20a"/>
帝遣使者促王晏球攻城晏球與使者聯騎巡城<hi>騎竒計翻</hi>
指之曰城髙峻如此借使主人聽外兵登城亦非梯衝<lb/>
所及<hi>梯雲梯衝衝車</hi>徒多殺精兵無損於賊如此何為不若食<lb/>
三州之租愛民養兵以俟之彼必内潰帝從之<hi>用兵之術攻城</hi>
<hi>最難然攻城有二術城有外援則須悉力急攻以求必克城無外援則持久以弊之在我者兵力不損而坐收</hi>
<hi>全勝古之善用兵者皆知此術也</hi>　十一月有司請為哀帝立廟詔立<lb/>
廟於曹州<hi>為于偽翻梁太祖開平二年弑唐哀帝于曹州事見二百六十六巻</hi>　平盧節<lb/>
度使晉忠武公霍彦威卒　忠州刺史王雅取歸州<hi>忠州</hi>
<pb n="KR2b0007_WYG_276-20b"/>
<hi>時屬夔州寧江軍西方鄴所部也歸州時屬荆南軍髙季興所部也</hi>　庚寅皇子從厚納<lb/>
孔循女為妃循因之得之大梁<hi>時孔循兼留守東都帝在大梁得之者得往也</hi>
<hi>有職守者不得擅離職守今循因嘉禮得至行在所得之本或作得至按唐都洛陽以大梁為東都孔循職守</hi>
<hi>在東都而曰得之大梁者葢安重誨怒孔循自樞密出為忠武帥兼東都留守時帝在大梁循未得領留守之</hi>
<hi>職今因嫁女得至東都耳以下文促令歸鎮明之可以知矣</hi>厚結王德妃之黨乞留<lb/>
安重誨具奏其事力排之禮畢<hi>嘉禮畢也</hi>促令歸鎮<hi>復歸忠武軍所</hi>
<hi>鎮</hi>　甲午以中書侍郎同平章事王建立同平章事充<lb/>
平盧節度使　丙申上問趙鳳帝王賜人鐵劵何也對<lb/>
<pb n="KR2b0007_WYG_276-21a"/>
曰與之立誓令其子孫長享爵禄耳上曰先朝受此賜<lb/>
者止三人<hi>薛居正五代史莊宗同光二年正月甲寅帝御中興殿面賜郭崇韜鐵劵二月丁亥賜李</hi>
<hi>嗣源鐵劵三年賜朱友謙姓名李繼麟入屬籍賜鐵劵</hi>崇韜繼麟尋皆族滅<hi>二人族滅</hi>
<hi>事見二百七十四巻元年朝直遥翻</hi>朕得脱如毫釐耳<hi>帝為莊宗所猜忌又困於讒事始於</hi>
<hi>二百七十三巻同光三年取鄴都細鎧之時訖于二百七十四巻元年出鄴都在魏縣之日</hi>因歎息<lb/>
久之趙鳳曰帝王心存大信固不必刻之金石也　十<lb/>
二月甲辰李敬周奏拔慶州族竇廷琬　荆南節度使<lb/>
髙季興寢疾命其子行軍司馬忠義節度使同平章事<lb/>
<pb n="KR2b0007_WYG_276-21b"/>
從誨權知軍府事丙辰季興卒<hi>天考異曰唐明宗實録  成三年十一月壬午</hi>
<hi>房知温奏髙季興卒烈祖實錄亦云乾貞二年十一月季興卒葢傳聞之誤按陶榖季興神道碑及勃海行年</hi>
<hi>記皆云十二月十五日卒今從之</hi>吳主以從誨為荆南節度使兼侍中<lb/>
<hi>髙從誨字遵聖季興長子也</hi>　史館修撰張昭逺上言臣竊見先朝<lb/>
時皇弟皇子皆喜俳優<hi>喜許計翻</hi>入則飾姬妾出則誇僕馬<lb/>
習尚如此何道能賢<hi>言何道而能為賢人也</hi>諸皇子宜精擇師傅<lb/>
令皇子屈身師事之講禮義之經論安危之理古者人<lb/>
君即位則建太子所以明嫡庶之分塞禍亂之源今卜<lb/>
<pb n="KR2b0007_WYG_276-22a"/>
嗣建儲臣未敢輕議至於恩澤賜與之間昏姻省侍之<lb/>
際嫡庶長幼宜有所分示以等威絶其僥冀<hi>分扶問翻塞昔則翻</hi>
<hi>省昔井翻長知兩翻僥堅堯翻</hi>帝賞歎其言而不能用<hi>自梁開平以來至于天成惟張</hi>
<hi>昭逺一疏能以所學而論時事耳不有儒者其能國乎惜其言之不用也史言賞歎而不能用嗚呼帝之賞歎</hi>
<hi>者亦由時人言張昭逺儒學而賞歎之耳豈知所言深有益於人之國哉</hi>　閩王延鈞度民<lb/>
二萬為僧由是閩中多僧　河東節度使北都留守從<lb/>
榮年少驕狠<hi>少詩照翻狠户懇翻</hi>不親政務帝遣左右素與從榮<lb/>
善者往與之處使從容諷導之<hi>處昌吕翻從千容翻</hi>其人私謂從<lb/>
<pb n="KR2b0007_WYG_276-22b"/>
榮曰河南相公恭謹好善親禮端士有老成之風<hi>從厚時為</hi>
<hi>河南尹故稱之為河南相公端士正士也好音呼到翻</hi>相公齒長<hi>長知兩翻言從榮之年長於從</hi>
<hi>厚也</hi>宜自策勵勿令聲問出河南之下從榮不悦退告步<lb/>
軍都指揮使楊思權曰朝廷之人皆推從厚而短我我<lb/>
其廢乎思權曰相公手握强兵且有思權在何憂因勸<lb/>
從榮多募部曲繕甲兵隂為自固之備<hi>觀從榮之問與楊思權之對其</hi>
<hi>所以求自安者乃所以自危也</hi>又謂帝左右曰君每譽弟而抑其兄<hi>譽音</hi>
<hi>余</hi>我輩豈不能助之邪其人懼以告副留守馮贇贇密<lb/>
<pb n="KR2b0007_WYG_276-23a"/>
奏之<hi>帝遣左右諷導從榮是其密受上指最為親切從榮之不悦楊思權之脅持凡此情狀其人當密以</hi>
<hi>奏聞安得以告馮贇而待贇奏之也此其間必有曲折</hi>帝召思權詣闕以從榮故<lb/>
亦弗之罪也<hi>帝不罪楊思權其後遂為從厚之禍然二子嫌隙已搆雖罪思權亦末如之何矣</hi>
四年春正月馮贇入為宣徽使謂執政曰從榮剛僻而<lb/>
輕易<hi>易以䜴翻</hi>宜選重德輔之　王都托諾欲突圍走不得<lb/>
出二月癸丑定州都指揮使馬讓能開門納官軍都舉<lb/>
族自焚擒托諾及契丹二千人<hi>王晏球自去年四月攻王都至是克之</hi>辛<lb/>
亥以王晏球為天平節度使與趙德鈞並加兼侍中<hi>賞王</hi>
<pb n="KR2b0007_WYG_276-23b"/>
<hi>晏球以平王都之功也賞趙德鈞以擒特哩衮功也</hi>托諾至大梁斬於市　樞密<lb/>
使趙敬怡卒　甲子帝發大梁　丁卯門下侍郎同平<lb/>
章事崔協卒於須水<hi>唐初置須水縣貞觀中併入鄭州管城縣九域志鄭州滎陽縣有須</hi>
<hi>水鎮卒音子恤翻</hi>　庚午帝至洛陽<hi>二年冬十月帝如大梁至是還洛陽</hi>　王晏<lb/>
球在定州城下日以私財饗士自始攻至克城未嘗戮<lb/>
一卒三月辛巳晏球入朝帝美其功晏球謝久煩饋運<lb/>
而已<hi>史言王晏球有功而不伐</hi>　皇子右衞大將軍從璨性剛安重<lb/>
誨用事從璨不為之屈<hi>為于偽翻</hi>帝東巡<hi>即謂如大梁時也</hi>以從璨<lb/>
<pb n="KR2b0007_WYG_276-24a"/>
為皇城使從璨與客宴於㑹節園<hi>㑹節園在洛陽城中張全義鎮洛嵗久私</hi>
<hi>第在㑹節坊室宇園池為一時巨麗輸之官以為㑹節園</hi>酒酣戲登御榻<hi>凡御園設御榻遊幸</hi>
<hi>之所御也</hi>重誨奏請誅之丙戌賜從璨死　横山蠻寇邵州<lb/>
<hi>邵州漢為昭陵縣屬長沙國東漢屬長沙零陵二郡又改昭陵為昭陽縣吳立邵陵郡晉武帝改昭陽曰邵陽</hi>
<hi>縣隋廢郡唐置南梁州改為邵州時屬楚境</hi>　楚王殷命其子武安節度副<lb/>
使判長沙府希聲知政事總録内外諸軍事自是國政<lb/>
先歴希聲乃聞於殷<hi>希聲字若訥殷次子也為殺髙郁張本</hi>　夏四月庚<lb/>
子朔禁鐵錫錢時湖南專用錫錢銅錢一直錫錢百流<lb/>
<pb n="KR2b0007_WYG_276-24b"/>
入中國法不能禁<hi>馬殷得湖南鑄錫為錢本用之境内其後遂流入中國五代㑹要同光二</hi>
<hi>年三月勅泉布之弊雜以鉛錫江湖之外盜鑄尤多市肆之間公行無畏因是縱商挾帶舟載往來換易好錢</hi>
<hi>藏貯富室實為蠧弊須有條流宜令京城及諸道于市行使錢内㸃檢雜惡鉛錫並宜禁斷沿江州縣每有舟</hi>
<hi>船到岸嚴加覺察若私載往來並宜收納天成元年十二月敕行使銅錢之内如聞挾帶鐵錢若不嚴加科流</hi>
<hi>轉恐私加鑄造應中外所使銅錢内鐵鑞錢即宜毁棄不得輒更有行使如違其所使錢不計多少並納入官</hi>
<hi>仍科深罪葢鐵錫錢之禁舊矣今又申嚴之而不能禁也</hi>　丙午楚六軍副使王環<lb/>
敗荆南兵于石首<hi>敗補賣翻</hi>　初令縁邊置場市党項馬不<lb/>
令詣闕先是党項皆詣闕以貢馬為名國家約其直酬<lb/>
<pb n="KR2b0007_WYG_276-25a"/>
之加以館榖賜與嵗費五十餘萬緡有司苦其耗蠧故<lb/>
止之<hi>五代㑹要曰自上御極以來党項之衆競赴闕下賣馬常賜食於禁廷醉則連袂歌其土風凡將到</hi>
<hi>馬無駑良並云上進雖約給價直然館給賜賚耗蠧為多雖降敕止之竟不能行党底朗翻</hi>　壬子<lb/>
以皇子從榮為河南尹判六軍諸衙事從厚為河東節<lb/>
度使北都留守<hi>兩易二子之任</hi>　契丹寇雲州　甲寅以端明<lb/>
殿學士兵部侍郎趙鳳為門下侍郎同平章事　五月<lb/>
乙酉中書言太常改諡衷帝曰昭宣光烈孝皇帝廟號<lb/>
景宗既稱宗則應入太廟在别廟則不應稱宗<hi>哀帝廟在曹州</hi>
<pb n="KR2b0007_WYG_276-25b"/>
乃去廟號<hi>去羌吕翻</hi>帝將祀南郊遣客省使李仁矩以詔諭<lb/>
兩川令西川獻錢一百萬緡東川五十萬緡皆辭以軍<lb/>
用不足西川獻五十萬緡東川獻十萬緡仁矩帝在藩<lb/>
鎮時客將也為安重誨所厚恃恩驕慢至梓州<hi>東川節度治梓</hi>
<hi>州</hi>董璋置宴召之日中不往方擁妓酣飲<hi>妓渠綺翻</hi>璋怒從<lb/>
卒徒執兵入驛立仁矩於階下而詬之曰公但聞西川<lb/>
斬李客省<hi>詬古候翻又許侯翻李客省謂李嚴也斬李嚴見上巻二年</hi>謂我獨不能<lb/>
邪仁矩流涕拜請僅而得免既而厚賂仁矩以謝之<hi>欲以</hi>
<pb n="KR2b0007_WYG_276-26a"/>
<hi>賂絶其口</hi>仁矩還言璋不法未幾<hi>幾居啟翻</hi>帝復遣通事舍人李<lb/>
彦珣詣東川<hi>復扶又翻</hi>入境失小禮璋拘其從者<hi>從才用翻</hi>彦珣<lb/>
奔還<hi>還從宣翻又如字</hi>　髙季興之叛也<hi>見上巻二年</hi>其子從誨切<lb/>
諫不聽從誨既襲位謂僚佐曰唐近而吳逺非計也乃<lb/>
因楚王殷以謝罪於唐又遺山南東道節度使安元信<lb/>
書<hi>遺惟季翻</hi>求保奏復修職貢丙申元信以從誨書聞帝許<lb/>
之　契丹寇雲州<hi>一月之間再寇雲州者契丹主耶律德光漸西徙也</hi>　六月戊<lb/>
申復以鄴都為魏州<hi>莊宗同光元年即位于魏州以魏州為興唐府建東京既遷洛同光</hi>
<pb n="KR2b0007_WYG_276-26b"/>
<hi>三年復唐之舊以洛陽為東都改魏州之東京為鄴都今復以為魏州</hi>留守皇城使並停<lb/>
　庚申髙從誨自稱前荆南行軍司馬歸州刺史上表<lb/>
求内附秋七月甲申以從誨為荆南節度使兼侍中己<lb/>
丑罷荆南招討使<hi>討京南事始上巻二年今以其内附罷兵</hi>　八月吳武昌<lb/>
節度使兼侍中李簡以疾求還江都<hi>揚州治江都縣吳所都也</hi>癸丑<lb/>
卒于採石徐知詢簡壻也擅留簡親兵二千人于金陵<lb/>
<hi>徐知詢時代父温鎮金陵</hi>表薦簡子彦忠代父鎮鄂州<hi>武昌節度使治鄂州</hi>徐<lb/>
知誥以龍武綂軍柴再用為武昌節度使知詢怒曰劉<lb/>
<pb n="KR2b0007_WYG_276-27a"/>
崇俊兄之親三世為濠州<hi>吳初用劉金為濠州刺史金卒子仁規代之仁規卒子崇</hi>
<hi>俊代之</hi>彦忠吾妻族獨不得邪　初楚王殷用都軍判官<lb/>
髙郁為謀主<hi>馬殷初得潭州即用髙郁為謀主</hi>國賴以富强<hi>如收茶征令民種桑</hi>
<hi>以繒纊充賦之類</hi>鄰國皆疾之莊宗入洛殷遣其子希範入貢<lb/>
<hi>見二百七十二巻莊宗同光元年</hi>莊宗愛其警敏曰比聞馬氏當為髙<lb/>
郁所奪今有子如此郁安能得之<hi>此言所以間髙郁也比毗至翻</hi>髙季<lb/>
興亦以流言間郁於殷<hi>間古莧翻</hi>殷不聽乃遣使遺節度副<lb/>
使知政事希聲書<hi>遺惟季翻</hi>盛稱郁功名願為兄弟使者言<lb/>
<pb n="KR2b0007_WYG_276-27b"/>
於希聲曰髙公常云馬氏政事皆出髙郁此子孫之憂<lb/>
也希聲信之行軍司馬楊昭遂希聲之妻族也謀代郁<lb/>
任日譖之於希聲希聲屢言於殷稱郁奢僭且外交鄰<lb/>
藩請誅之殷曰成吾功業皆郁力也汝勿為此言希聲<lb/>
固請罷其兵柄乃左遷郁行軍司馬郁謂所親曰亟營<lb/>
西山吾將歸老<hi>西山即長沙西岸嶽麓諸山也</hi>猘子漸大能咋人矣<hi>猘征</hi>
<hi>例翻犬强為猘咋鉏陌翻齧也</hi>希聲聞之益怒明日矯以殷命殺郁於<lb/>
府舍<hi>府舍荆南軍府署舍也</hi>牓諭中外誣郁謀叛并誅其族黨至<lb/>
<pb n="KR2b0007_WYG_276-28a"/>
暮殷尚未知是日大霧殷謂左右曰吾昔從孫儒度淮<lb/>
<hi>唐昭宗光啟三年馬殷從孫儒度淮事見二百五十七巻</hi>每殺不辜多致茲異馬步<lb/>
院豈有寃死者乎<hi>時諸鎮皆有馬步司置獄院以鞫囚今大藩亦有兵馬司</hi>明日吏<lb/>
以郁死告殷撫膺大慟曰吾老耄政非已出使我勲舊<lb/>
横罹寃酷<hi>横戸孟翻</hi>既而顧左右曰吾亦何可久處此乎<hi>葢是</hi>
<hi>時馬殷尸居而已不復能制其子處昌吕翻</hi>　九月上與馮道從容語及年<lb/>
榖屢登<hi>從千容翻屢龍遇翻</hi>四方無事道曰臣常記昔在先皇幕<lb/>
府<hi>謂為河東掌書記時也</hi>奉使中山歴井陘之險<hi>自太原使中山經井陘之道陘</hi>
<pb n="KR2b0007_WYG_276-28b"/>
<hi>音刑</hi>臣憂馬蹶執轡甚謹幸而無失逮至平路放轡自逸<lb/>
俄至顛隕凡為天下者亦猶是也上深以為然上又問<lb/>
道今嵗雖豐百姓贍足否道曰農家嵗凶則死於流殍<lb/>
<hi>殍被表翻</hi>嵗豐則傷於榖賤豐凶皆病者惟農家為然臣記<lb/>
進士聶夷中詩云二月賣新絲五月糶新榖醫得眼下<lb/>
瘡剜却心頭肉語雖鄙俚曲盡田家之情狀<hi>謂絲榖未熟農家艱</hi>
<hi>食先稱貸以自給至於賣絲糶榖僅足以償債耳聶尼輒翻糶它弔翻剜烏丸翻</hi>農於四人之<lb/>
中最為勤苦<hi>士農工商是謂四民唐避太宗諱率謂民為人</hi>人主不可不知也<lb/>
<pb n="KR2b0007_WYG_276-29a"/>
上悦命左右録其詩常諷誦之　鄜州兵戍東川者歸<lb/>
本道<hi>鄜音夫</hi>董璋擅留其壯者選羸老歸之<hi>羸倫為翻</hi>仍收其<lb/>
甲兵　癸巳西川右都押牙孟容弟為資州税官坐自<lb/>
盜抵死<hi>律監臨自盜贓重者至死抵至也</hi>觀察判官馮瑑中門副使王<lb/>
處回為之請<hi>瑑柱兖翻為于偽翻</hi>孟知祥曰雖吾弟犯法亦不可<lb/>
貸况它人乎　吳越王鏐居其國好自大朝廷使者曲<lb/>
意奉之則贈遺豐厚不然則禮遇疎薄<hi>好呼到翻遺惟季翻下同</hi>嘗<lb/>
遺安重誨書辭禮頗倨<hi>薛史曰錢鏐致書安重誨云吳越國王致書干某官執事不叙</hi>
<pb n="KR2b0007_WYG_276-29b"/>
<hi>寒暄重誨怒其無禮</hi>帝遣供奉官烏昭遇<hi>國考畢曰吳越備史十  紀年皆云監門衞上</hi>
<hi>將軍葢借官耳今從實録等諸書</hi>韓玫使吳越<hi>玫莫杯翻</hi>昭遇與玫有隙使<lb/>
還<hi>使疏吏翻還從宣翻又如字</hi>玫奏昭遇見鏐稱臣拜舞謂鏐為殿<lb/>
下及私以國事告鏐安重誨奏賜昭遇死癸巳制鏐以<lb/>
太師致仕自餘官爵皆削之凡吳越進奏官使者綱吏<lb/>
令所在繫治之<hi>治直之翻</hi>鏐令子傳瓘等上表訟寃皆不省<lb/>
<hi>省悉井翻</hi>　初朔方節度使韓洙卒<hi>梁均王乾化四年韓洙嗣鎮朔方</hi>弟澄<lb/>
為留後未幾定逺軍使李匡賔聚黨據保靜鎮作亂<hi>幾居</hi>
<pb n="KR2b0007_WYG_276-30a"/>
<hi>豈翻保靜隋之𢎞靜縣也唐神龍元年改曰安靜至德元載改曰保靜縣屬靈州宋白保靜鎮在黄河北岸</hi>
朔方不安冬十月丁酉韓澄遣使齎絹表乞朝廷命帥<lb/>
<hi>帥所類類</hi>前磁州刺史康福善胡語上退朝多召入便殿訪<lb/>
以時事福以胡語對安重誨惡之<hi>惡其以胡語奏事在左右者莫之曉也惡</hi>
<hi>烏路翻</hi>常戒之曰康福汝但妄奏事㑹當斬汝福懼求外<lb/>
補重誨以靈州深入胡境為帥者多遇害戊戌以福為<lb/>
朔方河西節度使<hi>唐之盛時河西節度使治凉州與朔方隴西並為縁邊大鎮肅代以後淪</hi>
<hi>陷宣宗大中間收復然隔以吐蕃党項朝廷懸屬而已至于唐末以朔方兼節度河西然亦聲勢不接趙珣聚</hi>
<pb n="KR2b0007_WYG_276-30b"/>
<hi>米圖經靈州西至凉州九百里</hi>福見上涕泣辭之上命重誨為福更它<lb/>
鎮<hi>為干偽翻更工行翻</hi>重誨曰福自刺史無功建節尚復何求<hi>復扶</hi>
<hi>又翻</hi>且成命已行難以復改上不得已謂福曰重誨不肯<lb/>
非朕意也福辭行上遣將軍牛知柔河中都指揮使衞<lb/>
審<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等將兵萬人衞送之審<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>徐州人也<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與都同</hi>　辛亥<lb/>
割閬果二州置保寧軍壬子以内客省使李仁矩為節<lb/>
度使<hi>欲以制兩川也為李仁矩敗没張本按職官分紀五代有内客省使客省使副使各一官通鑑於天</hi>
<hi>成元年三月書客省使李仁矩今書内客省使豈自客省使陞為内客省使邪</hi>　先是西川常<lb/>
<pb n="KR2b0007_WYG_276-31a"/>
發芻糧饋峽路<hi>先悉薦翻</hi>孟知祥辭以本道兵自多難以奉<lb/>
它鎮<hi>峽路時别為寧江軍故云然</hi>詔不許屢督之甲寅知祥奏稱財<lb/>
力乏不奉詔　吳諸道副都綂鎮海寧國節度使兼侍<lb/>
中徐知詢自以握兵據上流<hi>金陵在廣陵上流</hi>意輕徐知誥數<lb/>
與知誥爭權内相猜忌<hi>數所角翻</hi>知誥患之内樞密使王令<lb/>
謀曰公輔政日久挾天子以令境内誰敢不從知詢年<lb/>
少恩信未洽於人無能為也<hi>少詩照翻</hi>知詢待諸弟薄諸弟<lb/>
皆怨之徐玠知知詢不可輔反持其短以附知誥<hi>徐玠本勸</hi>
<pb n="KR2b0007_WYG_276-31b"/>
<hi>徐温以知詢代知誥者也其事見本巻上年十月</hi>吳越王鏐遺知詢金玉鞍勒<lb/>
器皿皆飾以龍鳳知詢不以為嫌乗用之<hi>錢鏐以此間徐知詢知詢</hi>
<hi>不之覺其庸昧如此路振九國志以為錢𢎞佐所遺非也</hi>知詢典客周廷望説知詢<lb/>
曰公誠能捐寶貨以結朝中勲舊使皆歸心於公則彼<lb/>
誰與處<hi>説式芮翻朝直遥翻處昌吕翻彼謂徐知誥也</hi>知詢從之使廷望如江<lb/>
都諭意<hi>諭音喻</hi>廷望與知誥親吏周宗善密輸欵於知誥<lb/>
<hi>欵誠也</hi>亦以知誥隂謀告知詢<hi>周廷望處人兄弟之間而反覆兩端固取死之道也</hi>
知詢召知誥詣金陵除父温喪知誥稱吳主之命不許<lb/>
<pb n="KR2b0007_WYG_276-32a"/>
周宗謂廷望曰人言侍中有不臣七事<hi>徐知詢之代父鎮金陵也加侍</hi>
<hi>中故以稱之</hi>宜亟入謝<hi>誘之入朝徐知誥之計也</hi>廷望還以告知詢十一<lb/>
月知詢入朝知誥留知詢為綂軍領鎮海節度使遣右<lb/>
雄武都指揮使柯厚徴金陵兵還江都<hi>姓譜柯姓吳公子柯盧之後又</hi>
<hi>拓拔興諸姓有柯拔氏改為柯氏</hi>知誥自是始專吳政<hi>史言徐知誥之篡事至此方成</hi>
知詢責知誥曰先王違世<hi>先王謂徐温也</hi>兄為人子初不臨喪<lb/>
可乎知誥曰爾挺劍待我<hi>挺待鼎翻拔也</hi>我何敢往爾為人臣<lb/>
畜乗輿服御物亦可乎<hi>畜敕六翻乗繩證翻謂知詢用錢鏐所遺龍鳳飾鞍勒器皿也</hi>
<pb n="KR2b0007_WYG_276-32b"/>
<hi>天子服用之物謂之乗輿物</hi>知詢又以廷望所言詰知誥<hi>詰去吉翻</hi>知誥<lb/>
曰以爾所為告我者亦廷望也遂斬廷望　壬辰吳主<lb/>
加尊號曰睿聖文明光孝皇帝大赦改元大和　康福<lb/>
行至方渠羌胡出兵邀福福擊走之至青剛峽<hi>自方渠槖駞路</hi>
<hi>出青岡峽過旱海至靈州趙珣聚米圖經曰環州洪德寨歸德青剛兩川歸德川在洪德東透入鹽州青剛川</hi>
<hi>在洪德西北本靈州大路自此過美利寨入浦洛河至耀德清邊鎮入靈州自過美利寨後漸入平夏經旱海</hi>
<hi>中難得水泉</hi>遇吐蕃野利大蟲二族數千帳皆不覺唐兵至<lb/>
福遣衞審<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>掩擊大破之殺獲殆盡由是威聲大振遂<lb/>
<pb n="KR2b0007_WYG_276-33a"/>
進至靈州自是朔方始受代　十二月吳加徐知誥兼<lb/>
中書令領寧國節度使<hi>徐知誥奪知詢寧國節而自領之</hi>知誥召徐知<lb/>
詢飲以金鍾酌酒賜之曰願弟壽千嵗知詢疑有毒引<lb/>
它器均之跽獻知誥曰願與兄各享五百嵗<hi>跽其几翻䠆跽也</hi>
知誥變色左右顧不肯受知詢捧酒不退左右莫知所<lb/>
為伶人申漸髙徑前為詼諧語掠二酒合飲之<hi>不以禮取之為</hi>
<hi>掠合音閤</hi>懐金鍾趨出知誥密遣人以良藥解之己腦潰而<lb/>
卒<hi>賜考異曰鄭文寳南唐近事烈祖曲宴便殿引酖<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>  周本本疑而不飲佯醉别引一巵均酒之半跪捧</hi>
<pb n="KR2b0007_WYG_276-33b"/>
<hi>而進曰陛下千萬嵗陛下若不飲此非君臣同心同德之義也臣不敢奉詔上色變無言久之左右皆相顧流</hi>
<hi>汗莫知所從伶倫申漸髙有機智者竊諭其㫖乃乗詼諧盡併兩盞以飲之内杯于懐中亟趍而出上密使親</hi>
<hi>信持良藥詣其私第解之已不及矣漸髙腦潰而卒江表志烈祖曲宴引金鍾賜知詢酒曰願我弟百千長壽</hi>
<hi>知詢疑懼引它器均之曰願與兄各享五百嵗知誥不飲久之樂工申漸髙乗詼諧併而飲之至家腦潰而卒</hi>
<hi>二書皆出文寶而不同乃爾按知誥既即位欲除周本自應多方不須如此云酖知詢近是今從之</hi>　奉<lb/>
國節度使知建州王延稟稱疾退居里第請以建州授<lb/>
其子繼雄庚子詔以繼雄為建州刺史<hi>時王延稟既與王延鈞弑其君</hi>
<hi>延翰兵强權重建州又居福州上流勢陵延鈞故不復稟命于延鈞而專達洛陽</hi>　安重誨既<lb/>
<pb n="KR2b0007_WYG_276-34a"/>
以李仁矩鎮閬州使與綿州刺史武䖍裕皆將兵赴治<lb/>
<hi>赴治者赴治所也</hi>䖍裕帝之故吏重誨之外兄也重誨使仁矩<lb/>
詗董璋反狀<hi>詗火迥翻又翾正翻</hi>仁矩増飾而奏之朝廷又使武<lb/>
信節度使夏魯竒治遂州城隍<hi>治直之翻</hi>繕甲兵益兵戍之<lb/>
璋大懼時道路傳言又將割綿龍為節鎮孟知祥亦懼<lb/>
<hi>分閬遂為節鎮欲以制東川也故董璋懼綿州逼近成都而前州又鄧艾入蜀之道也武䖍裕既刺綿州是亦</hi>
<hi>有分鎮之漸矣重以傳聞故孟知祥亦懼</hi>璋素與知祥有隙未嘗通問至是<lb/>
璋遣使詣成都請為其子娶知祥女<hi>為于偽翻</hi>知祥許之謀<lb/>
<pb n="KR2b0007_WYG_276-34b"/>
併力以拒朝廷<hi>為兩川連兵攻陷遂閬張本</hi>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑巻二百七十六<lb/>
</p>
<p>
</p>
  </div>
</body>
</text>
</TEI>
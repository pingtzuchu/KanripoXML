<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百六</head>
    <p>
<pb n="KR2b0007_WYG_206-1a"/>
欽定四庫全書<lb/>
　資治通鑑卷二百六　　　宋　司馬光　撰<lb/>
　　　　　　　　　　　　　　胡三省　音注<lb/>
　唐紀二十二<hi>起强圉作噩盡上章困敦六月凡三年有竒</hi>
　　則天順聖皇后中之下<lb/>
神功元年<hi>時以契丹破滅九鼎就成以九月大享改元為神功</hi>正月己亥朔太后<lb/>
享通天宫　突厥黙啜寇靈州以許欽明自隨<hi>欽明為黙啜所</hi>
<hi>禽見上卷三年厥九勿翻</hi>欽明至城下大呼求羙醤粱米及墨<hi>汜勝之曰</hi>
<pb n="KR2b0007_WYG_206-1b"/>
<hi>梁是秫粟陶𢎞景曰凡曰梁米皆是粟類惟其牙頭色異為分别耳有青黄白三種青梁味短色惡不如黄白</hi>
<hi>梁呼大故翻</hi>意欲城中選良將引精兵夜襲虜營<hi>將即亮翻</hi>而城<lb/>
中無諭其意者　箕州刺史劉思禮學相人於術士張<lb/>
憬藏憬藏謂思禮當歴箕州位至太師思禮念太師人<lb/>
臣極貴非佐命無以致之乃與洛州録事參軍綦連耀<lb/>
謀反<hi>相悉亮翻下相術同憬居永翻唐京都録事參軍正七品綦連虜姓也魏収官氏志西方諸姓有綦</hi>
<hi>連氏</hi>隂結朝士<hi>朝直遥翻</hi>託相術許人富貴俟其意悦因説以<lb/>
綦連耀有天命<hi>説輸芮翻</hi>公必因之以得富貴鳯閣舍人王<lb/>
<pb n="KR2b0007_WYG_206-2a"/>
勮兼天官侍郎事<hi>勮其據翻</hi>用思禮為箕州刺史明堂尉吉<lb/>
頊聞其謀以告合宫尉來俊臣<hi>髙宗總章元年分西京萬年縣為明堂縣永昌</hi>
<hi>元年改東都河南縣為合宫縣宋白曰明堂縣理京兆城中永樂坊</hi>使上變告之<hi>上時掌翻下同</hi>
太后使河内王武懿宗推之懿宗令思禮廣引朝士許<lb/>
免其死凡小忤意皆引之<hi>忤五故翻</hi>於是思禮引鳯閣侍郎<lb/>
同平章事李元素夏官侍郎同平章事孫元亨知天官<lb/>
侍郎事石抱忠劉竒給事中周譒<hi>譒補過翻</hi>及王勮兄涇州<lb/>
刺史勔弟監察御史助等<hi>勔彌兖翻監古衘翻</hi>凢三十六家皆海<lb/>
<pb n="KR2b0007_WYG_206-2b"/>
内名士窮楚毒以成其獄壬戌皆族誅之親黨連坐流<lb/>
竄者千餘人初懿宗寛思禮於外使誣引諸人諸人旣<lb/>
誅然後收思禮思禮悔之懿宗自天授以來太后數使<lb/>
之鞫獄喜誣䧟人<hi>數所角翻喜許記翻</hi>時人以為周來之亞來俊<lb/>
臣欲擅其功復羅告吉頊<hi>復扶又翻下是復宗復同</hi>頊上變得召見<lb/>
僅免<hi>見賢遍翻</hi>俊臣由是復用而頊亦以此得進俊臣黨人<lb/>
羅告司刑府史樊惎謀反誅之<hi>唐制大理寺有府二十八人史五十六人惎渠</hi>
<hi>記翻</hi>惎子訟寃於朝堂<hi>朝直遥翻</hi>無敢理者乃援刀自刳其腹<lb/>
<pb n="KR2b0007_WYG_206-3a"/>
<hi>援于元翻</hi>秋官侍郎上邽劉如璿見之<hi>上邽縣漢屬隴西郡古邽戎邑也後漢屬</hi>
<hi>漢陽郡後魏諱珪改名上封屬天水郡隋復舊唐屬秦州璿似宣翻</hi>竊嘆而泣俊臣奏如<lb/>
璿黨惡逆下獄處以絞刑<hi>下遐嫁翻處昌吕翻</hi>制流瀼州　尚乘<lb/>
奉御張易之行成之族孫也<hi>張行成事太宗</hi>年少羙姿容善音<lb/>
律<hi>少詩沼翻</hi>太平公主薦易之弟昌宗入侍禁中昌宗復薦<lb/>
易之兄弟皆得幸於太后常𫝊朱粉衣錦繡昌宗累遷<lb/>
散騎常侍<hi>散悉亶翻騎竒寄翻</hi>易之為司衛少卿<hi>龍朔改衛尉為司衛光宅因之</hi>
拜其母臧氏韋氏為太夫人賞賜不可勝紀<hi>勝音升</hi>仍勅<lb/>
<pb n="KR2b0007_WYG_206-3b"/>
鳯閣侍郎李迥秀為臧氏私夫迥秀大亮之族孫也<hi>李大</hi>
<hi>亮歴事髙祖太宗</hi>武承嗣三思懿宗宗楚客晋卿皆候易之門<lb/>
庭爭執鞭轡謂易之為五郎昌宗為六郎　癸亥突厥<lb/>
黙啜寇勝州平狄軍副使安道買擊破之<hi>代州北有大武軍調露元</hi>
<hi>年改曰神武軍天授二年改曰平狄軍使疏吏翻</hi>　甲子以原州司馬婁師徳<lb/>
守鳯閣侍郎同平章事　春三月戊申清邊道總管王<lb/>
孝傑蘇宏暉等將兵十七萬與孫萬榮戰於東硤石谷<lb/>
唐兵大敗孝傑死之孝傑遇契丹帥精兵為前鋒<hi>将即亮翻</hi>
<pb n="KR2b0007_WYG_206-4a"/>
<hi>帥讀曰率</hi>力戰契丹引退<hi>契欺訖翻/又音喫</hi>孝傑追之行背懸崕<hi>背蒲</hi>
<hi>妹翻</hi>契丹回兵薄之<hi>薄音伯各翻</hi>宏暉先遁孝傑墜崕死將士<lb/>
死亡殆盡<hi>賊考異曰朝野僉載云孝傑将四十萬衆被  誘退逼就懸崖漸漸挨排一一落澗坑深</hi>
<hi>萬丈尸與崖平匹馬無歸單兵莫返張鷟語事多過其實今不盡取</hi>管記洛陽張説馳奏<lb/>
其事太后贈孝傑官爵遣使斬宏暉以狥使者未至宏<lb/>
暉以立功得免<hi>説讀曰悦使疏吏翻下同</hi>武攸宜軍漁陽<hi>漁陽秦右北平郡所</hi>
<hi>治也隋為漁陽縣屬幽州在幽州東二百一十里</hi>聞孝傑等敗沒軍中震恐不<lb/>
敢進契丹乘勝寇幽州攻䧟城邑剽掠吏民攸宜遣將<lb/>
<pb n="KR2b0007_WYG_206-4b"/>
撃之不克<hi>剽匹妙翻将即亮翻</hi>　閻知㣲田歸道同使突厥冊黙<lb/>
啜為可汗<hi>可從刋入聲汗音寒</hi>知㣲中道遇突厥使者輙與之緋<lb/>
袍銀帯且上言虜使至都宜大為供張<hi>上時掌翻下同供他用翻張知</hi>
<hi>亮翻</hi>歸道上言突厥背誕積年方今悔過宜待聖恩寛宥<lb/>
今知㣲擅與之袍帶使朝廷無以復加<hi>背蒲妹翻朝直遥翻下同復扶</hi>
<hi>又翻</hi>宜令反初服以俟朝恩<hi>令力丁翻初服突厥遣來所被之服</hi>又小虜使<lb/>
臣不足大為供張太后然之知㣲見黙啜舞蹈吮其靴<lb/>
鼻<hi>吮如兖翻</hi>歸道長揖不拜黙啜囚歸道將殺之歸道辭色<lb/>
<pb n="KR2b0007_WYG_206-5a"/>
不撓責其無厭<hi>撓奴教翻厭於塩翻</hi>為陳禍福<hi>為干偽翻</hi>阿波逹干元<lb/>
珍曰<hi>突厥官二十八等自設至逹干皆世其官此即阿史徳元珍</hi>大國使者不可殺<lb/>
也黙啜怒稍解但拘留不遣初咸亨中突厥有降者皆<lb/>
處之豐勝靈夏朔代六州至是黙啜求六州降户及單<lb/>
于都䕶府之地并榖種繒帛農器鐡<hi>降戸江翻處昌吕翻夏戸雅翻單音</hi>
<hi>蟬種章勇翻繒慈陵翻</hi>太后不許黙啜怒言辭悖慢<hi>悖蒲内翻又蒲沒翻</hi>姚<lb/>
璹楊再思以契丹未平請依黙啜所求給之麟䑓少監<lb/>
知鳯閣侍郎賛皇李嶠曰<hi>麟䑓少監即祕書少監賛皇縣隋置屬趙州取賛皇山以</hi>
<pb n="KR2b0007_WYG_206-5b"/>
<hi>為名少詩沼翻</hi>戎狄貪而無信此所謂借寇兵資盗粮也<hi>秦李斯之</hi>
<hi>言</hi>不如治兵以備之<hi>治直之翻</hi>璹再思固請與之乃悉驅六<lb/>
州降戸數千帳以與黙啜并給榖種四萬斛雜綵五萬<lb/>
叚農器三千事鐡四萬斤并許其昏黙啜由是益强田<lb/>
歸道始得還與閻知㣲爭論於太后前歸道以為黙啜<lb/>
必負約不可恃和親宜為之備知㣲以為和親必可保<lb/>
<hi>為考異曰舊歸道傳云聖歴初黙啜請和遣閻知㣲冊  立功報國可汗知㣲擅與使者緋袍歸道上言不可</hi>
<hi>及黙啜将至單于都䕶府乃令歸道攝司賓卿迎勞之黙啜請六胡州不許遂拘縶歸道突厥傳云李盡忠孫</hi>
<pb n="KR2b0007_WYG_206-6a"/>
<hi>萬榮䧟營府黙啜請為國討契丹許之黙啜部衆漸盛則天遣使冊為立功報國可汗朝野僉載云歸道為知</hi>
<hi>㣲副見黙啜不拜黙啜倒懸待殺之元珍諫乃放之按神功元年姚璹左遷益州長史則與之榖帛必在此前</hi>
<hi>非聖歴初也實録萬嵗通天元年九月丁夘以黙啜不同契丹之逆遣閻知㣲冊為遷善可汗則於時未為立</hi>
<hi>功報國可汗也冊拜此號實録無之不知的在何時今因契丹未平姚璹未出附見於此歸道在朝為左衛郎</hi>
<hi>將何得預論黙啜盖在道見知㣲所為而上所言耳其事則兼采諸書可信者存之</hi>　夏四月鑄<lb/>
九鼎成徙置通天宫豫州鼎髙丈八尺受千八百石餘<lb/>
州髙丈四尺受千二百石<hi>豫州鼎獨髙大神都畿也髙古犒翻</hi>各圗山川<lb/>
物産於其上共用銅五十六萬七百餘斤太后欲以黄<lb/>
<pb n="KR2b0007_WYG_206-6b"/>
金千兩塗之姚璹曰九鼎神器貴於天質自然且臣觀<lb/>
其五采煥炳相雜不待金色以為炫燿<hi>炫熒絹翻</hi>太后從之<lb/>
自𤣥武門曵入令宰相諸王帥南北牙宿衛兵十餘萬<lb/>
人并仗内大牛白象共曵之<hi>帥讀曰率</hi>　前益州長史王及<lb/>
善已致仕㑹契丹作亂山東不安起為滑州刺史太后<lb/>
召見<hi>見賢遍翻</hi>問以朝廷得失及善陳治亂之要十餘條<hi>治直</hi>
<hi>吏翻</hi>太后曰外州末事此為根本卿不可出癸酉留為内<lb/>
史　癸未以右金吾衛大將軍武懿宗為神兵道行軍<lb/>
<pb n="KR2b0007_WYG_206-7a"/>
大總管與右豹韜衛將軍何迦宻將兵擊契丹<hi>迦古牙翻又居</hi>
<hi>伽翻將即亮翻</hi>五月癸夘又以婁師徳為清邊道副大總管右<lb/>
武威衛將軍沙吒忠義為前軍總管<hi>沙吒虜姓吒初加翻</hi>將兵二<lb/>
十萬撃契丹先是有朱前疑者<hi>先悉薦翻</hi>上書云臣夢陛下<lb/>
夀滿八百即拜拾遺又自言夢陛下髪白再𤣥齒落更<lb/>
生遷駕部郎中<hi>唐駕部郎掌邦國輿輦車乘傳驛廐牧官司馬牛雜畜簿籍辯其出入司其名</hi>
<hi>數上時掌翻下同</hi>出使還上書曰聞嵩山呼萬嵗賜以緋筭袋<lb/>
<hi>唐初職事官三品以上賜金装刀礪石一品以下則冇手中筭袋開元以後百官朔望朝参外官衙日則佩筭</hi>
<pb n="KR2b0007_WYG_206-7b"/>
<hi>袋各隨其所服之色餘日則否使疏吏翻</hi>時未五品於緑衫上佩之㑹發兵<lb/>
討契丹敕京官出馬一匹供軍酧以五品前疑買馬輸<lb/>
之屢抗表求進階太后惡其貪鄙<hi>惡烏路翻</hi>六月乙丑敕還<lb/>
其馬斥歸田里　右司郎中馮翊喬知之有羙妾曰碧<lb/>
玉知之為之不昏<hi>為于偽翻</hi>武承嗣借以敎諸姫遂留不還<lb/>
知之作緑珠怨以寄之<hi>晋石崇有愛妾曰緑珠事見八十三卷晋惠帝永康二年</hi>碧<lb/>
玉赴井死承嗣得詩於裙帶大怒諷酷吏羅告族之<hi>考</hi>
<hi>異曰唐厯天授元年十月誅喬知之新本紀八月壬戌殺右司郎中喬知之盧藏用陳氏别傳趙儋陳子昻旌</hi>
<pb n="KR2b0007_WYG_206-8a"/>
<hi>徳碑皆云契丹以營州叛建安郡王武攸宜親總戎律特詔右補闕喬知之及公参謀幃幕及軍罷以父年老</hi>
<hi>表乞歸侍攸宜討契丹在萬嵗通天元年明年平契丹子昻集冇西還至散闗荅喬補闕詩云昔君事戎馬余</hi>
<hi>得奉戎旃攜手同沙塞闗河緬幽燕嘆此南歸日猶聞北戍邉疑知之之死在神功年後但唐厯統紀新紀殺</hi>
<hi>知之皆在天授元年今據子昻詩必無誤者然猶聞比戍邉則軍未罷也又武后云來俊臣死後不聞有反者</hi>
<hi>故置於此據朝野僉載知之以婢碧玉事為武承嗣諷人羅告之斬於市南破家籍沒此時知之在邉盖承嗣</hi>
<hi>先衘之至此乃殺之耳</hi>　司僕少卿來俊臣<hi>光宅改太僕為司僕</hi>倚埶貪滛<lb/>
士民妻妾有羙者百方取之或使人羅告其辠矯稱敕<lb/>
以取其妻前後羅織誅人不可勝計<hi>勝音升</hi>自宰相以下<lb/>
<pb n="KR2b0007_WYG_206-8b"/>
籍其姓名而取之<hi>考異曰朝野僉載云俊臣嘗以三月三日萃其黨於龍門竪石題朝士姓</hi>
<hi>名以卜之令投石遥擊倒者則先令告至暮投李昭徳不中今不取</hi>自言才比石勒監察<lb/>
御史李昭徳素惡俊臣<hi>惡烏路翻</hi>又嘗庭辱秋官侍郎皇甫<lb/>
文備二人共誣昭徳謀反下獄<hi>下遐嫁翻下不下乃下同</hi>俊臣欲羅<lb/>
告武氏諸王及太平公主又欲誣皇嗣及廬陵王與南<lb/>
北牙同反冀因此盗國權河東人衛遂忠告之諸武及<lb/>
太平公主恐懼共發其罪繋獄有司處以極刑<hi>處昌吕翻</hi>太<lb/>
后欲赦之奏上三日不出<hi>上時掌翻</hi>王及善曰俊臣凶狡貪<lb/>
<pb n="KR2b0007_WYG_206-9a"/>
暴國之元惡不去之必動揺朝廷<hi>去羗吕翻朝直遥翻</hi>太后遊苑<lb/>
中吉頊執轡太后問以外事對曰外人唯怪來俊臣奏<lb/>
不下太后曰俊臣有功於國朕方思之頊曰于安逺告<lb/>
虺貞反既而果反<hi>貞事見上卷垂拱四年</hi>今止為成州司馬俊臣<lb/>
聚結不逞誣構良善贓賄如山寃魂塞路<hi>塞悉則翻</hi>國之賊<lb/>
也何足惜哉太后乃下其奏丁夘昭徳俊臣同弃市時<lb/>
人無不痛眧徳而快俊臣仇家爭噉俊臣之肉斯須而<lb/>
盡抉眼剝面披腹出心騰蹋成泥<hi>噉徒濫翻又徒覧翻抉於决翻</hi>太后<lb/>
<pb n="KR2b0007_WYG_206-9b"/>
知天下惡之乃下制數其罪惡<hi>惡烏路翻數所具翻</hi>且曰宜加赤<lb/>
族之誅以雪蒼生之憤可凖法籍沒其家士民皆相賀<lb/>
於路曰自今眠者背始帖席矣俊臣以告綦連耀功賞<lb/>
奴婢十人俊臣問司農婢無可者<hi>唐六興司農丞掌凡官戸奴婢男女成人</hi>
<hi>先以本色嫓偶若給賜許其妻子相隨若犯籍沒以其所能各配諸司婦人巧者入掖庭</hi>以西突厥<lb/>
可汗斛瑟羅家有細婢善歌舞欲得以為賞口乃使人<lb/>
誣告斛瑟羅反諸酋長詣闕割耳𠢐面訟寃者數千人<lb/>
<hi>酋慈由翻長知兩翻𠢐里之翻</hi>㑹俊臣誅乃得免俊臣方用事選司受<lb/>
<pb n="KR2b0007_WYG_206-10a"/>
其屬請不次除官者每銓數百人俊臣敗侍郎皆自首<lb/>
<hi>選須絹翻屬之欲翻首式又翻</hi>太后責之對曰臣負陛下死罪臣亂國<lb/>
家法辠止一身違俊臣語立見滅族太后乃赦之上林<lb/>
令侯敏<hi>唐司農之屬有上林署令從七品下掌苑囿之事凢植果樹蔬以供朝㑹祭祀及季冬藏氷皆</hi>
<hi>主之</hi>素謟事俊臣其妻董氏諫之曰俊臣國賊指日將敗<lb/>
君宜遠之<hi>遠于願翻</hi>敏從之俊臣怒出為武龍令<hi>武龍縣屬田州開蠻</hi>
<hi>洞置舊書作武籠云失廢置年月又涪州有武龍縣武徳二年分涪陵置</hi>敏欲不徃妻曰速<lb/>
去勿留俊臣敗其黨皆流嶺南敏獨得免太后徴于安<lb/>
<pb n="KR2b0007_WYG_206-10b"/>
遠為尚食奉御擢吉頊為右肅政中丞　以檢校夏官<lb/>
侍郎宗楚客同平章事　武懿宗軍至趙州聞契丹將<lb/>
駱務整數千騎將至冀州<hi>将即亮翻下同騎竒寄翻下同</hi>懿宗懼欲南<lb/>
遁或曰虜無輜重<hi>重直用翻</hi>以抄掠為資<hi>抄楚交翻</hi>若按兵拒守<lb/>
埶必離散從而撃之可有大功懿宗不從退據相州<hi>相悉</hi>
<hi>亮翻</hi>委弃軍資器仗甚衆契丹遂屠趙州甲午孫萬榮為<lb/>
奴所殺萬榮之破王孝傑也於栁城西北四百里依險<lb/>
築城留其老弱婦女所獲器仗資財使妹夫乙寃羽守<lb/>
<pb n="KR2b0007_WYG_206-11a"/>
之引精兵寇幽州恐突厥黙啜襲其後遣五人至黒沙<lb/>
語黙啜曰<hi>黒沙突厥庭語牛倨翻</hi>我已破王孝傑百萬之衆唐人<lb/>
破膽請與可汗乘勝共取幽州三人先至黙啜喜賜以<lb/>
緋袍二人後至黙啜怒其稽緩將殺之二人曰請一言<lb/>
而死黙啜問其故二人以契丹之情告黙啜乃殺前三<lb/>
人而賜二人緋使為鄉道<hi>鄉讀曰嚮</hi>發兵取契丹新城殺所<lb/>
獲凉州都督許欽明以祭天圍新城三日克之<hi>新城即前契丹</hi>
<hi>所築在栁城西北者</hi>盡俘以歸使乙寃羽馳報萬榮時萬榮方與<lb/>
<pb n="KR2b0007_WYG_206-11b"/>
唐兵相持軍中聞之忷懼<hi>忷許勇翻</hi>奚人叛萬榮神兵道總<lb/>
管楊𤣥基撃其前奚兵擊其後獲其將何阿小萬榮軍<lb/>
大潰<hi>阿烏葛翻考異曰朝野僉載突厥破萬榮新城郡賊聞之失色衆皆潰散不云為𤣥基所破實録但</hi>
<hi>云為𤣥基及奚所破不云突厥取新城要之契丹聞新城破衆心己離唐與奚人撃之遂潰耳今兩存之</hi>帥<lb/>
輕騎數千東走<hi>帥讀曰率</hi>前軍總管張九節遣兵邀之於道<lb/>
萬榮窮蹙與其奴逃至潞水東<hi>鮑丘水從塞外來南過幽州潞縣謂之潞水</hi>
息於林下嘆曰今欲歸唐罪已大歸突厥亦死歸新羅<lb/>
亦死將安之乎奴斬其首以降<hi>降戸江翻下同</hi>梟之四方舘門<lb/>
<pb n="KR2b0007_WYG_206-12a"/>
<hi>漢有藁街蠻夷邸後魏置諸國使邸其後又作四舘以處四方來降者事見一百四十九卷梁武帝普通元年</hi>
<hi>至隋焬帝置四方舘於建國門外以待四方使客各掌其方國及互市事屬鴻臚寺唐以四方舘𨽻中書省通</hi>
<hi>事舍人主之梟堅堯翻</hi>其餘衆及奚霫皆降於突厥<hi>霫而立翻</hi>　戊子<lb/>
特進武承嗣春官尚書武三思並同鳯閣鸞䑓三品<lb/>
辛夘制以契丹初平命河内王武懿宗婁師徳及魏州<lb/>
刺史狄仁傑分道安撫河北懿宗所至殘酷民有為契<lb/>
丹所脇從復來歸者<hi>復扶又翻</hi>懿宗皆以為反生刳取其膽<lb/>
先是何阿小嗜殺人<hi>先悉薦翻</hi>河北人為之語曰唯此兩何<lb/>
<pb n="KR2b0007_WYG_206-12b"/>
殺人最多<hi>武懿宗封河内王與何阿小為兩何</hi>　秋七月丁酉昆明内附<lb/>
置竇州　武承嗣武三思並罷政事　庚午武攸宜自<lb/>
幽州凱旋武懿宗奏河北百姓從賊者請盡族之左拾<lb/>
遺王求禮庭折之曰<hi>折之舌翻</hi>此屬素無武備力不勝賊茍<lb/>
從之以求生豈有叛國之心懿宗擁彊兵數十萬望風<lb/>
退走賊徒滋蔓又欲委罪於草野詿誤之人<hi>蔓音萬詿戸卦翻</hi>
為臣不忠請先斬懿宗以謝河北懿宗不能對司刑卿<lb/>
杜景儉亦奏此皆脅從之人請悉原之太后從之　八<lb/>
<pb n="KR2b0007_WYG_206-13a"/>
月丙戌納言姚璹坐事左遷益州長史以太子宫尹豆<lb/>
盧欽望為文昌右相鳯閣鸞臺三品<hi>天授中改太子詹事為太子宫尹鳯</hi>
<hi>閣之上當有同字欽考異曰新表庚子狄仁傑兼納言武三思檢校内史  望為文昌右相同三品舊紀傳及</hi>
<hi>新紀皆無之此月無庚子仁傑三思除命在明年新表誤重複</hi>　九月壬辰大享通天<lb/>
宫大赦改元<hi>改元神功</hi>　庚戌婁師徳守納言　甲寅太后<lb/>
謂侍臣曰頃者周興來俊臣按獄多連引朝臣<hi>朝直遥翻</hi>云<lb/>
其謀反國有常法朕安敢違中間疑其不實使近臣就<lb/>
獄引問得其手狀皆自承服朕不以為疑自興俊臣死<lb/>
<pb n="KR2b0007_WYG_206-13b"/>
不復聞有反者<hi>復扶又翻下無復后復同</hi>然則前死者不有寃邪夏<lb/>
官侍郎姚元崇對曰自垂拱以來坐謀反死者率皆興<lb/>
等羅織自以為功陛下使近臣問之近臣亦不自保何<lb/>
敢動揺所問者若有翻覆懼遭惨毒不若速死頼天啓<lb/>
聖心興等伏誅臣以百口為陛下保自今内外之臣無復<lb/>
反者<hi>為于偽翻下多為同</hi>若㣲有實狀臣請受知而不告之罪太<lb/>
后悦曰曏時宰相皆順成其事䧟朕為滛刑之主聞卿<lb/>
所言深合朕心賜元崇錢千緡時人多為魏元忠訟寃<lb/>
<pb n="KR2b0007_WYG_206-14a"/>
者太后復召為肅政中丞元忠前後坐弃市流竄者四<lb/>
<hi>考異曰舊傳云三被流今從御史䑓記按新書元忠為洛陽令䧟周興獄當死以平楊楚功得流嵗餘為來俊</hi>
<hi>臣所構将就刑太后使王隠客宣詔赦之此為二事通鑑書王隠客宣赦事於永昌元年至長夀元年又下獄</hi>
<hi>貶此為三事及後長安三年又貶髙要尉此為四事未知御史䑓記所書如何也</hi>嘗侍宴太后<lb/>
問曰卿徃者數負謗何也<hi>數所角翻</hi>對曰臣猶鹿耳羅織之<lb/>
徒欲得臣肉為羹臣安所避之　冬閏十月甲寅以幽<lb/>
州都督狄仁傑為鸞䑓侍郎司刑卿杜景儉為鳯閣侍<lb/>
郎並同平章事仁傑上疏<hi>上時掌翻</hi>以為天生四夷皆在先<lb/>
<pb n="KR2b0007_WYG_206-14b"/>
王封畧之外故東距滄海西阻流沙北横大漠南阻五<lb/>
嶺此天所以限夷狄而隔中外也自典籍所紀聲教所<lb/>
及三代不能至者國家盡兼之矣詩人矜薄伐於太原<lb/>
羙化行於江漢<hi>詩六月宣王北伐也其詩云薄伐玁狁至於太原又廣漢之詩羙文王之道被于</hi>
<hi>南國羙化行乎江漢之域</hi>則三代之遠裔皆國家之域中也若乃用<lb/>
武方外邀功絶域竭府庫之實以爭不毛之地得其人<lb/>
不足增賦獲其土不可耕織茍求冠帶遠夷之稱<hi>冠古玩翻</hi>
<hi>稱尺證翻</hi>不務固本安人之術此秦皇漢武之所行非五帝<lb/>
<pb n="KR2b0007_WYG_206-15a"/>
三王之事業也始皇窮兵極武務求廣地死者如麻致<lb/>
天下潰叛<hi>事見秦紀</hi>漢武征伐四夷百姓困窮盗賊蜂起末<lb/>
年悔悟息兵罷役故能為天所祐<hi>事見漢武帝紀</hi>近者國家頻<lb/>
嵗出師所費滋廣西戍四鎮東戍安東調發日加<hi>調徒釣翻</hi>
百姓虚弊今闗東飢饉蜀漢逃亡江淮已南徴求不息<lb/>
人不復業相率為盗本根一揺憂患不淺其所以然者<lb/>
皆以爭蠻貊不毛之地乖子養蒼生之道也<hi>貊莫百翻</hi>昔漢<lb/>
元納賈捐之之謀而罷朱崖郡<hi>事見二十八卷初元二年</hi>宣帝用魏<lb/>
<pb n="KR2b0007_WYG_206-15b"/>
相之策而弃車師之田<hi>事見二十五卷元康二年</hi>豈不欲慕尚虚名<lb/>
盖憚勞人力也近貞觀中克平九姓立李思摩為可汗<lb/>
使統諸部者<hi>見一百九十卷貞觀十三年</hi>盖以夷狄叛則伐之降則<lb/>
撫之得推亡固存之義<hi>書仲虺之語曰推亡固存邦乃其昌推吐雷翻</hi>無遠戍<lb/>
勞人之役此近日之令典經邊之故事也竊謂宜立阿<lb/>
史那斛瑟羅為可汗委之四鎮繼髙氏絶國<hi>謂髙麗也</hi>使守<lb/>
安東省軍費於遠方并甲兵於塞上使夷狄無侵侮之<lb/>
患則可矣何必窮其窟宂與螻蟻校長短哉但當敕邊<lb/>
<pb n="KR2b0007_WYG_206-16a"/>
兵謹守備遠斥候聚資粮待其自致然後撃之以逸待<lb/>
勞則戰士力倍以主禦客則我得其便堅壁清野則寇<lb/>
無所得自然二賊深入則有顛躓之慮淺入必無寇獲<lb/>
之益如此數年可使二虜不撃而服矣<hi>二賊二虜皆謂突厥吐蕃</hi>事<lb/>
雖不行識者是之　鳯閣舍人李嶠知天官選事<hi>選須絹翻</hi>
始置員外官數千人　先是歴官以是月為正月以臘<lb/>
月為閏<hi>先悉薦翻</hi>太后欲正月甲子朔冬至乃下制以為去<lb/>
晦仍見月有爽天經<hi>去晦謂前月晦也</hi>可以今月為閏月來月<lb/>
<pb n="KR2b0007_WYG_206-16b"/>
為正月<lb/>
聖歴元年正月甲子朔冬至太后享通天宫<hi>實考異曰  録云正</hi>
<hi>月壬戍享通天宫按長歴此年一月壬戍朔實録誤也今從唐歴統紀新本紀</hi>赦天下改元<lb/>
夏官侍郎宗楚客罷政事　春二月乙未文昌右相同<lb/>
鳯閣鸞䑓三品豆盧欽望罷為太子賓客　武承嗣三<lb/>
思營求為太子數使人説太后曰自古天子未有以異<lb/>
姓為嗣者太后意未决狄仁傑毎從容言於太后曰文<lb/>
皇帝櫛風沐雨親冒鋒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以定天下傳之子孫<hi>數所角翻説輪</hi>
<pb n="KR2b0007_WYG_206-17a"/>
<hi>芮翻從千容翻太宗謚文皇帝</hi>大帝以二子託陛下<hi>髙宗謚天皇大帝二子謂廬陵王及</hi>
<hi>皇嗣也</hi>陛下今乃欲移之他族無乃非天意乎且姑姪之<lb/>
與母子孰親<hi>太后之於承嗣三思姑姪也於廬陵王皇嗣母子也</hi>陛下立子則千<lb/>
秋萬嵗後配食太廟承繼無窮立姪則未聞姪為天子<lb/>
而祔姑於廟者也太后曰此朕家事卿勿預知仁傑曰<lb/>
王者以四海為家四海之内孰非臣妾何者不為陛下<lb/>
家事君為元首臣為股肱義同一體况臣備位宰相豈<lb/>
得不預知乎又勸太后召還廬陵王<hi>廬陵王光宅元年遷均州垂拱元年</hi>
<pb n="KR2b0007_WYG_206-17b"/>
<hi>遷房州</hi>王方慶王及善亦勸之太后意稍寤它日又謂仁<lb/>
傑曰朕夢大鸚鵡兩翼皆折何也<hi>折而設翻</hi>對曰武者陛下<lb/>
之姓兩翼二子也陛下起二子則兩翼振矣太后由是<lb/>
無立承嗣三思之意孫萬榮之圍幽州也移檄朝廷曰<lb/>
何不歸我廬陵王吉頊與張易之昌宗皆為控鶴監供<lb/>
奉<hi>是年置拱鶴監以處近倖</hi>易之兄弟親狎之頊從容説二人曰公<lb/>
兄弟貴寵如此非以徳業取之也天下側目切齒多矣<lb/>
不有大功於天下何以自全竊為公憂之<hi>為于偽翻下屢為復為同</hi>
<pb n="KR2b0007_WYG_206-18a"/>
二人懼流涕問計頊曰天下士庶未忘唐徳咸復思廬<lb/>
陵王<hi>復扶又翻</hi>主上春秋髙大業須有所付武氏諸王非所<lb/>
屬意<hi>屬之欲翻</hi>公何不從容勸上立廬陵王以繋蒼生之望<lb/>
如此非徒免禍亦可以長保富貴矣二人以為然承間<lb/>
屢為太后言之<hi>間古莧翻</hi>太后知謀出於頊乃召問之頊復<lb/>
為太后具陳利害太后意乃定<hi>傳考異曰世有狄梁公  云李邕撰其辭鄙誕</hi>
<hi>殆非邕所為其言曰后納諸武之議将移宗社擬立武三思為儲副遷廬陵於房陵諸武隂計日夜獻謀曰陛</hi>
<hi>下姓武合立武氏未冇天子而取别姓将為後者也天后既已許禮問羣臣曰朕年齒将衰國無儲主今欲擇</hi>
<pb n="KR2b0007_WYG_206-18b"/>
<hi>善誰可當之朕雖得人終在群議諸宰臣多聞計定言皆希㫖仁傑獨立無一言天后問曰卿獨無言當有異</hi>
<hi>見公曰有之臣上觀乾象無易主之文中察人心實未厭唐徳天后曰卿何以知之公曰頃者匈奴犯邉陛下</hi>
<hi>使梁王三思於都市召募一月之外不滿千人後廬陵王踵之未經二旬數盈五萬以此觀之人心未去陛下</hi>
<hi>将欲繼統非廬陵王餘實非臣所知天后震怒命左右扶而去之按廬陵王為河北元帥在立為太子後且當</hi>
<hi>是時睿宗為皇嗣若仁傑請以廬陵王繼統則是勸太后廢立也此固未可信或者仁傑以廬陵母子至親而</hi>
<hi>幽囚房陵勸召還左右則有之矣談賓録曰聖厯二年臘月張易之兄弟貴寵逾分懼不全請計於天官侍郎</hi>
<hi>吉頊頊曰公兄弟承恩深矣非有大功於天下自古罕冇全者唯有一䇿苟能行之豈止全家亦當享茅土之</hi>
<hi>封耳除此之外非頊所謀易之兄弟泣請之頊曰天下思唐徳乆矣主上春秋髙武氏諸王殊非所屬意公何</hi>
<pb n="KR2b0007_WYG_206-19a"/>
<hi>不從容請立廬陵以繋生人之望易之乃乘間屢言之則天意乃易既知頊首謀乃召問頊頊曰廬陵相王皆</hi>
<hi>陛下之子髙宗切託於陛下唯陛下裁之則天意乃定御史䑓記曰則天置控鶴府頊與易之昌宗同於府供</hi>
<hi>奉與昌宗親狎昌宗自以貴寵踰分懼不全問計於頊頊云云如談賓録盖太后寵信諸武誅鉏李氏雖己子</hi>
<hi>廬陵亦廢徙房陵故仁傑勸召還左右以强李氏抑諸武耳張吉之能為唐社稷謀也欲求己利耳若仍立皇</hi>
<hi>嗣則己有何功故勸太后立廬陵為太子而太后從之然則欲召還廬陵者仁傑之志也立為太子張吉之謀</hi>
<hi>也談賓言聖厯二年及以頊為天官侍郎䑓記謂睿宗為相王則皆誤也新狄仁傑傳云張易之嘗從容問自</hi>
<hi>安計仁傑曰唯勸迎廬陵王可以免祸計仁傑亦安肯與易之深言此事狄梁公傳又云後經旬召公入曰朕</hi>
<hi>昨夜夢與人雙陸頻不見勝何也對曰雙陸不勝盖為宫中無子此是上天之意假此以示陛下安可久虚儲</hi>
<pb n="KR2b0007_WYG_206-19b"/>
<hi>位哉天后曰是朕家事斷在胸中卿豈合預焉仁傑對曰臣聞王者以天下為家四海之内悉為臣妾何者不</hi>
<hi>為陛下家事君為元首臣為股肱臣安得不預焉又命扶出竟不納按於時王嗣在宫中不得言無子及久虚</hi>
<hi>儲位也朝野僉載云則天曽夢一鸚鵡羽毛甚偉兩翅俱折以問宰臣群公黙然内史狄仁傑曰鵡者陛下姓</hi>
<hi>也兩翅折者陛下二子廬陵相王也陛下起此二子兩翅全也魏王承嗣武三思連頃皆赤後契丹圍幽州檄</hi>
<hi>朝廷曰還我廬陵相王來則天乃憶狄公之言謂之曰卿曽為我占夢今乃應矣朕欲立太子何者為得仁傑</hi>
<hi>曰陛下内有賢子外有賢姪取舍詳擇斷在宸衷則天曰我自有聖子承嗣三思是何疥癬承嗣等懼掩耳而</hi>
<hi>走即降敕追廬陵河内王等奏不許入城龍門安置賊徒轉盛䧟沒冀州則天急乃立廬陵王為太子充元帥</hi>
<hi>初募兵無有應者聞太子行比邙山頭兵滿無容人處賊自退散按是時睿宗未為相王又仁傑若言内有賢</hi>
<pb n="KR2b0007_WYG_206-20a"/>
<hi>子外有賢姪乃是懐兩端也今採衆説之可信者存之</hi>三月己巳託言廬陵王有<lb/>
疾遣職方員外郎瑕丘徐彦伯<hi>瑕丘故春秋魯之瑕邑晋宋置兖州於此隋開</hi>
<hi>皇十三年置瑕丘縣帶兖州</hi>召廬陵王及其妃諸子詣行在療疾戊<lb/>
子廬陵王至神都<hi>郎考異曰統紀云癸丑遣職方員外  徐彦伯徃房州召廬陵王男女入</hi>
<hi>都醫療狄梁公傳曰後潜發内人十人至房州宣敕云我兒在此令内人就㸔州縣長吏仰數出數入無令混</hi>
<hi>雜隂令内人一人以代廬陵王令廬陵王衣内人衣服以舊數還州縣不悟數日逹京朝廷百僚一無知者舊</hi>
<hi>傳曰廬陵王自房陵還宫太后匿之帳中又召狄仁傑以廬陵為言仁傑慷慨敷奏言發涕流遽出廬陵謂仁</hi>
<hi>傑曰還卿儲君仁傑降階泣賀既已奏曰太子還宫人無知者物議安審是非則天以為然乃復置中宗於龍</hi>
<pb n="KR2b0007_WYG_206-20b"/>
<hi>門具禮迎歸人情感悦狄梁公傳曰天后御一小殿垂簾於後左右隠蔽外不能知乃命公坐於階下曰前者</hi>
<hi>所議事實非小寤寐反覆思卿所言彌覺理非甚乖朕意忠臣事主豈在多違今日之間須易前見以天下之</hi>
<hi>位在卿一言可朕意即兩全逆朕心即俱斃公從容言曰陛下所言天子之位可得專之以臣所知是太宗文</hi>
<hi>武皇帝之位陛下豈得而自有也太宗身䧟鋒鏑經綸四海所以不告勞者盖為子孫豈為武三思邪陛下身</hi>
<hi>是大帝皇后大帝寢疾權使陛下監國大帝崩後合歸冡嫡陛下遂奄有神器十有餘年今議纉承豈可更易</hi>
<hi>且姑與母孰親子與姪孰近云云太后於是歔欷流涕命左右褰簾手撫公背大呌曰卿非朕之臣是唐社稷</hi>
<hi>之臣回謂廬陵王曰拜國老今日國老與爾天子公免冠頓首涕血灑地左右扶䇿久不能起天后曰即具所</hi>
<hi>言宣付中外擇日禮冊公揮涕而言曰自古以來豈有偷人作天子廬陵王留在房州天下所悉知今日在内</hi>
<pb n="KR2b0007_WYG_206-21a"/>
<hi>臣亦不知臣欲奉詔若同衛太子之變陛下何以明臣天后曰安可却向房陵只於石像驛安置具法駕陳百</hi>
<hi>僚就迎之於是大呼萬嵗儲位乃定按武后若宻召廬陵王宫人十人既知其謀洛陽至房陵往來道路甚遠</hi>
<hi>豈得外人都不知乎又實録豈能搆虛立徐彦伯徃迎之事及冇廬陵王至自房州之日又於時若儲位已定</hi>
<hi>豈可自三月來九月始立為太子盖廬陵既至太后以長㓜之次欲立之皇嗣亦以此遜位故遷延半載今皆</hi>
<hi>取實録為正</hi>　夏四月庚寅朔太后祀太廟　辛丑以婁師<lb/>
徳充隴右諸軍大使仍檢校營田事<hi>使疏吏翻</hi>　六月甲午<lb/>
命淮陽王武延秀入突厥納黙啜女為妃豹韜衛大將<lb/>
軍閻知㣲攝春官尚書右武衛郎將楊齊莊攝司賓卿<lb/>
<pb n="KR2b0007_WYG_206-21b"/>
<hi>鸞考異曰實録作楊  莊今從僉載舊傳</hi>齎金帛巨億以送之延秀承嗣之<lb/>
子也鳯閣舍人襄陽張柬之諫曰自古未有中國親王<lb/>
娶夷狄女者由是忤㫖<hi>忤五故翻</hi>出為合州刺史<hi>襄陽縣漢屬南郡獻</hi>
<hi>帝建安十三年置襄陽郡晋為荆州治所宋齊梁為雍州西魏為襄州合州漢墊江縣地南齊置東宕渠郡西</hi>
<hi>魏改墊江郡置石鏡縣尋置合州隋改涪州唐復為合州舊志合州京師南二千四百五十里至東三千三百</hi>
　秋七月鳯閣侍郎同平章事杜景儉罷為秋官尚書<lb/>
八月戊子武延秀至黒沙南庭突厥黙啜謂閻知㣲等<lb/>
曰我欲以女嫁李氏安用武氏兒邪此豈天子之子乎<lb/>
<pb n="KR2b0007_WYG_206-22a"/>
我突厥世受李氏恩聞李氏盡滅唯兩兒在我今將兵<lb/>
輔立之<hi>將即亮翻</hi>乃拘延秀於别所以知㣲為南面可汗言<lb/>
欲使之主唐民也遂發兵襲静難平狄清夷等軍<hi>垂拱中置</hi>
<hi>清夷軍於媯州界杜佑曰在城内南去范陽二百十里難乃旦翻</hi>静難軍使慕容𤣥崱<lb/>
以兵五千降之<hi>使疏吏翻崱士力翻降戸江翻</hi>虜埶大振進寇媯檀等<lb/>
州<hi>媯居為翻</hi>前從閻知㣲入突厥者黙啜皆賜之五品三品<lb/>
之服太后悉奪之黙啜移書數朝廷曰<hi>數所具翻</hi>與我蒸榖<lb/>
種種之不生一也金銀器皆行濫非真物二也<hi>榖種章勇翻行</hi>
<pb n="KR2b0007_WYG_206-22b"/>
<hi>戸剛翻市列為行市列造金銀器販賣率殽它物以求贏俗謂之行作濫惡也開元八年頒租庸調法於天下</hi>
<hi>好不過精惡不過濫濫者惡之極者也</hi>我與使者緋紫皆奪之三也繒帛<lb/>
皆踈惡四也我可汗女當嫁天子兒武氏小姓門戸不<lb/>
敵罔冒為昏五也我為此起兵欲取河北耳<hi>為于偽翻</hi>監察<lb/>
御史裴懐古從閻知㣲入突厥黙啜欲官之不受囚將<lb/>
殺之逃歸抵晉陽形容羸悴<hi>監古衘翻羸倫為翻悴秦醉翻</hi>突騎譟聚<lb/>
以為間諜欲取其首以求功有果毅嘗為人所枉懐古<lb/>
按直之大呼曰裴御史也救之得全至都引見遷祠部<lb/>
<pb n="KR2b0007_WYG_206-23a"/>
員外郎<hi>間古莧翻諜逹恊翻呼火故翻見賢遍翻唐祠部郎掌祠祀享祭天文漏刻國忌廟諱卜筮醫</hi>
<hi>藥僧尼之事屬禮部</hi>時諸州聞突厥入寇方秋爭發民修城衛州<lb/>
刺史太平敬暉<hi>後魏分漢臨汾縣地置太平縣隋唐屬絳州</hi>謂<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>屬曰吾聞<lb/>
金湯非粟不守柰何捨牧穫而事城郭乎悉罷之使歸<lb/>
田百姓大悦　甲午鸞䑓侍郎同平章事王方慶罷為<lb/>
麟䑓監　太子太保魏宣王武承嗣恨不得為太子意<lb/>
怏怏戊戌病薨<hi>怏於兩翻</hi>庚子以春官尚書武三思檢校内<lb/>
史狄仁傑兼納言太后命宰相各舉尚書郎一人仁傑<lb/>
<pb n="KR2b0007_WYG_206-23b"/>
舉其子司府丞光嗣<hi>光宅改大府曰司府</hi>拜地官員外郎已而稱<lb/>
職太后喜曰卿足繼祁奚矣<hi>左傳晉中軍尉祁奚請老晉侯問嗣焉稱解狐其讎</hi>
<hi>也将立之而卒又問之曰午也可於是以祁午為中軍尉君子謂祁奚能舉其善矣稱其讎不為謟立其子不</hi>
<hi>為比稱尺證翻</hi>通事舍人河南元行冲<hi>唐六典曰通事舍人即秦之謁者晉武帝省謁</hi>
<hi>者僕射置舍人通事各一人𨽻中書東晉令舍人通事兼謁者之任通事舍人之名始此也唐通事舍人十六</hi>
<hi>人掌朝見引納及辭謝者於殿庭通奏凡近臣文武就列則引以進退而告其拜起出入之節凡四方通表華</hi>
<hi>夷納貢皆受而進之</hi>博學多通仁傑重之行冲數規諫仁傑且曰<lb/>
凢為家者必有儲蓄脯醢以適口參术以攻疾<hi>數所角翻參所</hi>
<pb n="KR2b0007_WYG_206-24a"/>
<hi>今翻人參也</hi>僕竊計明公之門珍味多矣行冲請備藥物之<lb/>
末仁傑笑曰吾藥籠中物何可一日無也<hi>籠力董翻</hi>行冲名<lb/>
澹以字行　以司屬卿武重規為天兵中道大總管<hi>光宅</hi>
<hi>改宗正為司屬緣此後置天兵軍於并州城中</hi>右武衛將軍沙吒忠義為天兵<lb/>
西道總管<hi>吒初加翻</hi>幽州都督下邽張仁愿為天兵東道總<lb/>
管<hi>秦武公代邽戎置下邽縣隴西有上邽故此加下字漢屬京北晉屬馮翊後魏置延夀郡隋廢郡以下邽</hi>
<hi>屬同州垂拱元年屬華州</hi>將兵三十萬以討突厥黙啜<hi>將即亮翻</hi>又以左<lb/>
羽林衛大將軍閻敬容為天兵西道後軍總管將兵十<lb/>
<pb n="KR2b0007_WYG_206-24b"/>
五萬為後援癸丑黙啜寇飛狐<hi>漢代郡廣昌縣有飛狐口隋改廣昌為飛狐縣</hi>
<hi>屬易州唐屬蔚州</hi>乙夘陷定州殺刺史孫彦髙及吏民數千人<lb/>
<hi>惟考異曰朝野僉載曰文昌左丞孫彦髙無它識用性  頑愚出為定州刺史嵗餘黙啜賊至圍其郛部彦髙</hi>
<hi>却璅宅門不敢請聽事文按須徴發者於小牕内接入通判仍簡郭下精健自援其家賊既乘城四面並入彦</hi>
<hi>髙乃謂奴曰牢闗門戸莫與鑰匙其愚怯也皆此類俄而陷沒刺史之宅先殱焉又曰彦髙被突厥圍城數重</hi>
<hi>彦髙乃入匱中藏令奴曰牢掌鑰匙賊來索慎勿與恐不至此今不取</hi>　九月甲子以夏<lb/>
官尚書武攸寧同鳯閣鸞䑓三品　改黙啜為斬啜黙<lb/>
啜使閻知㣲招諭趙州知㣲與虜連手蹋萬嵗樂於城<lb/>
<pb n="KR2b0007_WYG_206-25a"/>
下將軍陳令英在城上謂曰尚書位任非輕乃為虜蹋<lb/>
歌獨無慙乎<hi>為于偽翻蹋歌者連手而歌蹋地以為節萬嵗樂歌曲之名樂音洛</hi>知㣲㣲<lb/>
吟曰不得已萬嵗樂戊辰黙啜圍趙州長史唐般若翻<lb/>
城應之<hi>長知兩翻般北末翻若人者翻</hi>刺史髙叡與妻秦氏仰藥詐死<lb/>
虜輿之詣黙啜黙啜以金獅子帶紫袍示之曰降則拜<lb/>
官不降則死<hi>降戸江翻</hi>叡顧其妻妻曰酧報國恩正在今日<lb/>
遂俱閉目不言經再宿虜知不可屈乃殺之虜退唐般<lb/>
若族誅贈叡冬官尚書謚曰節叡熲之孫也<hi>冬官工部尚辰羊翻</hi>
<pb n="KR2b0007_WYG_206-25b"/>
<hi>謚神至翻髙熲隋初佐命</hi>　皇嗣固請遜位於廬陵王太后許之壬<lb/>
申立廬陵王哲為皇太子復名顕<hi>嗣祥吏翻復扶又翻又音如字</hi>赦天<lb/>
下甲戌命太子為河北道元帥以討突厥<hi>行軍元帥起於周隋至唐</hi>
<hi>唯親王及太子為元帥帥所類翻道考異曰實録云丙子據唐歴甲戌皇太子顕充河北  行軍大元帥狄梁</hi>
<hi>公傳亦云皇太子為元帥以公為副是先立為太子後為元帥也今從新本紀</hi>先是募人月餘<lb/>
不滿千人<hi>先悉薦翻</hi>及聞太子為元帥應募者雲集未幾數<lb/>
盈五萬<hi>幾居豈翻</hi>戊寅以狄仁傑為河北道行軍副元帥右<lb/>
丞宋元爽為長史右䑓中丞崔獻為司馬左䑓中丞吉<lb/>
<pb n="KR2b0007_WYG_206-26a"/>
頊為監軍使<hi>后分御史䑓為左右肅政䑓各置中丞侍御史等官頊呼玉翻監古衘翻使疏吏翻</hi>
時太子不行命仁傑知元帥事太后親送之藍田令薛<lb/>
訥仁貴之子也<hi>藍田畿縣屬雍州薛仁貴健將也事太宗髙宗</hi>太后擢為左威<lb/>
衛將軍安東道經略將行言於太后曰太子雖立外議<lb/>
猶疑未定茍此命不易醜虜不足平也太后深然之王<lb/>
及善請太子赴外朝以慰人心從之<hi>朝直遥翻考異曰實録辛巳皇太子</hi>
<hi>朝見或作廟見盖睿宗為皇嗣時止於宫中朝謁不出外朝今及善始請太子與群臣俱於外庭朝謁耳</hi>
以天官侍郎蘇味道為鳯閣侍郎同平章事味道前後<lb/>
<pb n="KR2b0007_WYG_206-26b"/>
在相位數嵗依阿取容嘗謂人曰處事不宜明白但摸<lb/>
稜持兩端可矣時人謂之蘇摸稜<hi>天官吏部相悉亮翻處昌吕翻摸音莫</hi>
　癸未突厥黙啜盡殺所掠趙定等州男女萬餘人自<lb/>
五回道去<hi>厥九勿翻啜叱列翻水經注代郡廣昌縣東南有大嶺世謂之廣昌嶺嶺髙四十餘里二</hi>
<hi>十里中委折五回方得逹其上嶺故嶺有五回之名時屬易州易縣界至開元二十三年分易縣置五回縣於</hi>
<hi>五回山下</hi>所過殺掠不可勝紀沙吒忠義等但引兵躡之不<lb/>
敢逼<hi>勝音升吒初加翻躡泥輙翻考異曰舊突厥傳云黙啜盡寇掠趙定等州男女八九萬人統紀云河</hi>
<hi>北積年豐熟人畜被野黙啜虜趙定恒易等州財帛億萬子女羊馬而去河朔諸州怖其兵威不敢追躡今從</hi>
<pb n="KR2b0007_WYG_206-27a"/>
<hi>實録</hi>狄仁傑將兵十萬追之無所及<hi>將即亮翻又音如字</hi>黙啜還漠<lb/>
北擁兵四十萬據地萬里西北諸夷皆附之甚有輕中<lb/>
國之心　冬十月制都下屯兵命河内王武懿宗九江<lb/>
王武攸歸領之　癸夘以狄仁傑為河北道安撫大使<lb/>
時北人為突厥所驅逼者虜退懼誅往往亡匿仁傑上<lb/>
疏以為朝廷議者皆罪契丹突厥所脅從之人言其迹<lb/>
雖不同心則無别<hi>使疏吏翻上時掌翻别彼列翻</hi>誠以山東近縁軍機<lb/>
調發傷重<hi>調徒弔翻</hi>家道悉破或至逃亡重以官典侵漁<hi>重以</hi>
<pb n="KR2b0007_WYG_206-27b"/>
<hi>直用翻</hi>因事而起枷杖之下痛切肌膚事廹情危不循禮<lb/>
義愁苦之地不樂其生有利則歸且圖賖死此乃君子<lb/>
之愧辱小人之常行也<hi>樂音洛行下孟翻</hi>又諸城入偽<hi>入偽謂降賊者</hi>
或待天兵將士求功皆云攻得臣憂濫賞亦恐非辜<hi>以攻</hi>
<hi>取之賞賞将士則為濫賞以從虜之罪罪士民則為非辜</hi>以經與賊同是為惡地至<lb/>
於汚辱妻子<hi>汚烏故翻</hi>刼掠貨財兵士信知不仁簮笏未能<lb/>
以免<hi>簮笏謂士大夫當官而行者也</hi>乃是賊平之後為惡更深且賊務<lb/>
招擕秋毫不犯<hi>言除賊務在招撫攜貳秋毫無所侵犯也</hi>今之歸正即是平<lb/>
<pb n="KR2b0007_WYG_206-28a"/>
人翻被破傷豈不悲痛<hi>被皮義翻</hi>夫人猶水也壅之則為泉<lb/>
疏之則為川通塞隨流<hi>塞悉則翻</hi>豈有常性今負罪之伍必<lb/>
不在家露宿草行潜竄山澤赦之則出不赦則狂山東<lb/>
羣盗縁兹聚結臣以邊塵蹔起不足為憂<hi>蹔與暫同</hi>中土不<lb/>
安此為大事罪之則衆情恐懼恕之則反側自安伏願<lb/>
曲赦河北諸州一無所問制從之仁傑於是撫慰百姓得<lb/>
突厥所驅掠者悉逓還本貫散粮運以賑貧乏修郵驛<lb/>
以濟旋師恐諸將及使者妄求供頓乃自食疏糲<hi>郵音尤將</hi>
<pb n="KR2b0007_WYG_206-28b"/>
<hi>即亮翻使疏吏翻疏麤也糲脱粟也一斛粟得六斗米為糲糲郎葛翻</hi>禁其下無得侵擾<lb/>
百姓犯者必斬河北遂安　以夏官侍郎姚元崇祕書<lb/>
少監李嶠並同平章事　突厥黙啜離趙州<hi>離力智翻</hi>乃縱<lb/>
閻知㣲使還太后命磔於天津橋南<hi>磔陟格翻張也開也</hi>使百官<lb/>
共射之既乃咼其肉<hi>射而亦翻下既射同咼古瓦翻剔人肉至骨也</hi>剉其骨夷<lb/>
其三族疏親有先未相識而同死者<hi>載考異曰朝野僉  云則天磔知㣲</hi>
<hi>於西市命百官射之河内王懿宗去七歩射一發皆不中怯懦如此知㣲身上箭如蝟毛剉其骨肉夷其九族</hi>
<hi>小兒年七八嵗嫗抱向西市百姓哀之擲餅果與者仍相爭奪以為戯笑監刑御史不忍害奏捨之今從實録</hi>
<pb n="KR2b0007_WYG_206-29a"/>
褒公叚瓉志𤣥之子也<hi>叚志𤣥從起晉陽征伐有功瓉藏旱翻</hi>先沒於突<lb/>
厥突厥在趙州瓉邀楊齊莊與之俱逃齊莊畏懦不敢<lb/>
發<hi>懦乃臥翻又奴亂翻</hi>瓉先歸太后賞之齊莊尋至敕河内王武<lb/>
懿宗鞫之懿宗以為齊莊意懐猶豫遂與閻知㣲同誅<lb/>
既射之如蝟氣殜殜未死<hi>殜余懾翻</hi>乃决其腹割心投於地<lb/>
猶趌趌然躍不止<hi>趌起逸翻</hi>擢田歸道為夏官侍郎甚見親<lb/>
委　蜀州每嵗遣兵五百人戍姚州<hi>蜀州漢江源武陽之地李雄置江源</hi>
<hi>郡晉為晉原縣隋廢郡以縣屬益州垂拱二年分置蜀州</hi>路險遠死亡者多蜀州刺<lb/>
<pb n="KR2b0007_WYG_206-29b"/>
史張柬之上言以為姚州本哀牢之國<hi>哀牢夷見四十五卷漢明帝永平十</hi>
<hi>二年</hi>荒外絶域山髙水深國家開以為州<hi>武徳四年以漢益州郡之雲南縣地</hi>
<hi>置姚州以地人多姓姚故也舊志至京師四千九百里麟徳元年移治㺯棟川</hi>未嘗得其鹽布<lb/>
之税甲兵之用而空竭府庫驅率平人受役蠻夷肝腦<lb/>
塗地臣竊為國家惜之<hi>竊為于偽翻</hi>請廢姚州以𨽻嶲州嵗<lb/>
時朝覲同之蕃國<hi>嶲音髓朝直遥翻</hi>瀘南諸鎮亦皆廢省於瀘<lb/>
北置闗<hi>瀘音盧</hi>百姓非奉使無得交通往來<hi>使疏吏翻</hi>疏奏不<lb/>
納二年正月丁夘朔告朔於通天宫<hi>告古沃翻又如字</hi>　壬戌<lb/>
<pb n="KR2b0007_WYG_206-30a"/>
以皇嗣為相王領太子右衛率<hi>相息亮翻率所律翻</hi>　甲子置控<lb/>
鶴監丞主簿等官<hi>先已置控鶴監今方備官</hi>率皆嬖寵之人<hi>嬖卑義翻又愽</hi>
<hi>計翻</hi>頗用才能文學之士以參之以司衛卿張易之為控<lb/>
鶴監銀青光禄大夫張昌宗左䑓中丞吉頊殿中監田<lb/>
歸道夏官侍郎李迥秀鳯閣舍人薛稷正諫大夫臨汾<lb/>
貟半千<hi>臨汾縣帶晉州本平陽縣隋更名半千本彭城劉氏十世祖凝之事宋及齊受禅奔魏以忠烈</hi>
<hi>自比五員因自姓貟貟音云</hi>皆為控鶴監内供奉稷元超之從子也<lb/>
<hi>薛元超事髙宗從才用翻</hi>半千以古無此官且所聚多輕薄之士上<lb/>
<pb n="KR2b0007_WYG_206-30b"/>
疏請罷之由是忤㫖<hi>上時掌翻忤五故翻</hi>左遷水部郎中　臘月<lb/>
戊子以左䑓中丞吉頊為天官侍郎右䑓中丞魏元忠<lb/>
為鳯閣侍郎並同平章事　文昌左丞宗楚客與弟司<lb/>
農卿晉卿坐贓賄滿萬餘緡及第舍過度楚客貶播州<lb/>
司馬晉卿流峰州<hi>峯州漢交趾麊冷縣地吴置新興郡晉改新昌郡齊置興州隋初改華州</hi>
<hi>十八年改峯州大業廢州併入交趾為嘉寧縣唐武徳四年復置峯州舊志播州去京師四千五百三十里東</hi>
<hi>都四千九百六十里峰州至京師七千七百一十里</hi>太平公主觀其第歎曰見其<lb/>
居處<hi>處昌吕翻</hi>吾軰乃虚生耳　辛亥賜太子姓武氏赦天<lb/>
<pb n="KR2b0007_WYG_206-31a"/>
下　太后生重眉成八字<hi>重直龍翻</hi>百官皆賀　河南北置<lb/>
武騎團以備突厥<hi>騎竒寄翻</hi>　春一月庚申夏官尚書同鳯<lb/>
閣鸞䑓三品武攸寧罷為冬官尚書　二月己丑太后<lb/>
幸嵩山過緱氏謁升仙太子廟<hi>緱氏縣屬洛州升仙太子周王子晉也世傳晉</hi>
<hi>升仙後桓良遇之於嵩山曰七月七日待我於緱氏山頭果乗白鶴駐山頂舉手謝時人而去後人因為立祠</hi>
<hi>后加號升仙太子杜祐曰緱氏縣古滑國緱工侯翻</hi>壬辰太后不豫遣給事中欒<lb/>
城閻朝隠禱少室山朝隠自為犧牲<hi>朝直遥翻</hi>沐浴伏爼上<lb/>
請代太后命太后疾小愈厚賞之丁酉自緱氏還　初<lb/>
<pb n="KR2b0007_WYG_206-31b"/>
吐蕃賛普器弩悉㺯尚㓜論欽陵兄弟用事皆有勇略<lb/>
諸胡畏之欽陵居中秉政諸弟握兵分據方面賛婆常居<lb/>
東邊為中國患者三十餘年器弩悉弄浸長<hi>長知兩翻</hi>隂與<lb/>
大臣論巖謀誅之㑹欽陵出外賛普詐云出畋集兵執<lb/>
欽陵親黨二千餘人殺之遣使召欽陵兄弟欽陵等舉<lb/>
兵不受命賛普將兵討之欽陵兵潰自殺夏四月贊婆<lb/>
帥所部千餘人來降<hi>使疏吏翻將即亮翻帥讀曰率降戸江翻  考異曰實録賛婆及其</hi>
<hi>兄弟莽布支等來降以莽布支為左羽林衛員外大將軍封安國公按賛婆弟名悉多於敷論明年吐蕃将莽</hi>
<pb n="KR2b0007_WYG_206-32a"/>
<hi>布支寇凉州與唐休璟戰未詳實録所云今刪去</hi>太后命左武衛鎧曹參軍郭<lb/>
元振與河源軍大使夫䝉令卿將騎迎之<hi>夫䝉姓也姓譜夫䝉羗複</hi>
<hi>姓後秦有建威將軍夫䝉大羗</hi>以贊婆為特進歸徳王欽陵子弓仁以<lb/>
所統吐谷渾七千帳來降拜左玉鈐衛將軍酒泉郡公<lb/>
　壬辰以魏元忠檢校并州長史充天兵軍大總管以<lb/>
備突厥婁師徳為天兵軍副大總管仍充隴右諸軍大<lb/>
使專掌懐撫吐蕃降者　太后春秋髙慮身後太子與<lb/>
諸武不相容壬寅命太子相王太平公主與武攸暨等<lb/>
<pb n="KR2b0007_WYG_206-32b"/>
為誓文告天地於明堂銘之鐡劵藏於史舘　秋七月<lb/>
命建安王武攸宜留守西京代㑹稽王武攸望<hi>守式又翻㑹工</hi>
<hi>外翻</hi>　丙辰吐谷渾部落一千四百帳内附<hi>吐從瞰入聲谷音浴</hi>
八月癸巳突騎施烏質勒遣其子遮弩入見<hi>西突厥既敗突騎施</hi>
<hi>始盛突騎施烏質勒者西突厥之别種也初𨽻斛瑟羅下號莫賀逹於後斛瑟羅入朝其地為烏質勒所併騎</hi>
<hi>竒寄翻見賢遍翻</hi>遣侍御史元城解琬安撫烏質勒及十姓部<lb/>
落<hi>解戸買翻</hi>　制州縣長吏非奉有敕㫖毋得擅立碑<hi>長知兩翻</hi>
　内史王及善雖無學術然清正難奪有大臣之節張<lb/>
<pb n="KR2b0007_WYG_206-33a"/>
易之兄弟毎侍内宴無復人臣禮<hi>復扶又翻</hi>及善屢奏以為<lb/>
不可太后不悦謂及善曰卿既年髙不宜更侍遊宴但<lb/>
檢校閤中可也<hi>閤謂省閤也</hi>及善因稱病謁假月餘<hi>假古訝翻</hi>太<lb/>
后不問及善嘆曰豈有中書令而天子可一日不見乎<lb/>
事可知矣乃上疏乞骸骨<hi>上時掌翻疏所去翻</hi>太后不許庚子以<lb/>
及善為文昌左相太子宫尹豆盧欽望為文昌右相仍<lb/>
並同鳯閣鸞䑓三品<hi>相悉亮翻下同今考異曰新紀表及善同平章事  從實録朝野僉</hi>
<hi>載曰王及善才行庸猥風神鈍濁為内史時人號為鳩集鳯池俄遷文昌右相無它政但不許令史奴驢入臺</hi>
<pb n="KR2b0007_WYG_206-33b"/>
<hi>終日廹逐無時蹔捨時人號驅驢宰相此盖張文成惡及善毁之耳今從舊傳</hi>鸞臺侍郎同平<lb/>
章事楊再思罷為左臺大夫<hi>即左御史大夫</hi>丁未相王兼檢校<lb/>
安北大都䕶以天官侍郎陸元方為鸞臺侍郎同平章<lb/>
事　納言隴右諸軍大使婁師徳薨<hi>使疏吏翻</hi>師徳在河隴<lb/>
前後四十餘年㳟勤不怠民夷安之性沈厚寛恕狄仁<lb/>
傑之入相也師徳實薦之而仁傑不知意頗輕師徳數<lb/>
擠之於外<hi>沈持林翻數所角翻擠子西翻又子細翻</hi>太后覺之嘗問仁傑曰<lb/>
師徳賢乎對曰為將能謹守邊陲<hi>将即亮翻下同</hi>賢則臣不知<lb/>
<pb n="KR2b0007_WYG_206-34a"/>
又曰師徳知人乎對曰臣嘗同僚未聞其知人也太后<lb/>
曰朕之知卿乃師徳所薦也亦可謂知人矣仁傑既出<lb/>
歎曰婁公盛徳我為其所包容久矣吾不得窺其際也<lb/>
是時羅織紛紜師徳乆為將相獨能以功名終人以是<lb/>
重之　戊申以武三思為内史　九月乙亥太后幸福<lb/>
昌<hi>福昌縣屬東都本宜陽縣武徳二年更名因隋福昌宫以名縣也</hi>戊寅還神都　庚<lb/>
子邢貞公王及善薨　河溢漂濟源百姓廬舍千餘家<lb/>
<hi>濟源本春秋時原邑漢屬河東垣縣界隋開皇十六年置濟源縣屬懐州濟子禮翻</hi>　冬十月丁<lb/>
<pb n="KR2b0007_WYG_206-34b"/>
亥論贊婆至都太后寵待賞賜甚厚以為右衛大將軍<lb/>
使將其衆守洪源谷<hi>洪源谷在凉州昌松縣界使将即亮翻</hi>　太子相王<lb/>
諸子復出閤<hi>相王諸子幽宫中見二百四卷天授二年復扶又翻下不復同</hi>　太后自<lb/>
稱制以來多以武氏諸王及駙馬都尉為成均祭酒博<lb/>
士助敎亦多非儒士又因郊丘明堂拜洛封嵩<hi>郊丘祭圜丘於</hi>
<hi>南郊也享萬象神宫及享通天宫皆明堂也垂拱四年拜洛萬嵗通天元年封嵩山</hi>取𢎞文國子<lb/>
生為齋郎<hi>齋郎者執豆籩奉樽彛罍洗以供祭祀之事</hi>因得選補由是學生<lb/>
不復習業二十年間學校殆廢而曏時酷吏所誣䧟者<lb/>
<pb n="KR2b0007_WYG_206-35a"/>
其親友流離未獲原宥鳯閣舍人韋嗣立上疏<hi>上時掌翻疏所</hi>
<hi>去翻</hi>以為時俗浸輕儒學先王之道弛廢不講宜令王公<lb/>
以下子弟皆入國學不聽以它岐仕進又自揚豫以來<lb/>
<hi>謂徐敬業起兵於揚州越王貞起兵於豫州也</hi>制獄漸繁酷吏乗閒專欲殺人<lb/>
以求進<hi>間古莧翻</hi>頼陛下聖明周丘王來相繼誅殛<hi>天授二年周興</hi>
<hi>流死丘神勣誅延載元年王𢎞義誅神功元年來俊臣誅</hi>朝野慶泰若再覩陽和<lb/>
<hi>朝直遥翻</hi>至如仁傑元忠往遭案鞫亦皆自誣非陛下明察<lb/>
則以為葅醢矣今陛下升而用之皆為良輔何乃前非<lb/>
<pb n="KR2b0007_WYG_206-35b"/>
而後是哉誠由枉陷與甄明耳<hi>甄稽延翻</hi>臣恐曏之負寃得<lb/>
罪者甚衆亦皆如是伏望陛下𢎞天地之仁廣雷雨之<lb/>
施<hi>施式志翻</hi>自垂拱以來罪無輕重一皆昭洗死者追復官<lb/>
爵生者聽還鄉里如此則天下知昔之枉濫非陛下之<lb/>
意皆獄吏之辜幽明歡欣感通和氣太后不能從嗣立<lb/>
承慶之異母弟也母王氏遇承慶甚酷毎放承慶嗣立<lb/>
必解衣請代母不許輙私自杖母乃為之漸寛<hi>為于偽翻</hi>承<lb/>
慶為鳯閣舍人以疾去職嗣立時為萊蕪令<hi>萊蕪縣漢屬泰山郡</hi>
<pb n="KR2b0007_WYG_206-36a"/>
<hi>晉廢後魏於古城置嬴縣唐貞觀初廢入傳城縣后復於廢嬴縣置蕪萊縣屬兖州</hi>太后召謂曰<lb/>
卿父嘗言臣有兩兒堪事陛下卿兄弟在官誠如父言<lb/>
朕今以卿代兄更不用它人即日拜鳯閣舍人　是嵗<lb/>
突厥黙啜立其弟咄悉匐為左廂察<hi>咄當沒翻匐蒲北翻下同</hi>骨篤<lb/>
禄子黙矩為右廂察各主兵二萬餘人其子匐俱為小<lb/>
可汗位在兩察上主處木昆等十姓兵四萬餘人又號<lb/>
為拓西可汗<hi>處木昆十姓西突厥所部也故號拓西</hi>
久視元年<hi>是年五月始改元</hi>正月戊寅内史武三思罷為特進<lb/>
<pb n="KR2b0007_WYG_206-36b"/>
太子少保<hi>尉考異曰新紀表皆云戊午貶吉頊為琰川  壬申三思罷中間未嘗復入相明年十一</hi>
<hi>月壬申又云三思罷日及官皆同盖誤重複耳今從實録</hi>天官侍郎同平章事吉頊<lb/>
貶安固尉<hi>新考異曰實録但云坐事貶流僉載  書皆云貶琰川尉今從御史臺記</hi>太后以<lb/>
頊有幹略故委以腹心頊與武懿宗爭趙州之功於太<lb/>
后前頊魁岸辯口懿宗短小傴僂<hi>傴於庾翻僂力主翻</hi>頊視懿宗<lb/>
聲氣陵厲太后由是不悦曰頊在朕前猶卑我諸武况<lb/>
異時詎可倚邪它日頊奏事方援古引今太后怒曰卿<lb/>
所言朕飫聞之<hi>飫於據翻</hi>無多言太宗有馬名師子驄肥逸<lb/>
<pb n="KR2b0007_WYG_206-37a"/>
無能調馭者朕為宫女侍側言於太宗曰妾能制之然<lb/>
須三物一鐡鞭二鐡撾三匕首鐡鞭撃之不服則以撾<lb/>
撾其首又不服則以七首斷其喉太宗壯朕之志今日<lb/>
卿豈足汚朕七首邪<hi>撾側𤓰翻斷音短汚烏故翻</hi>頊惶懼流汗拜伏<lb/>
求生乃止諸武怨其附太子共發其弟冐官事由是坐<lb/>
貶辭日得召見<hi>見賢遍翻下再見同</hi>涕泣言曰臣今遠離闕庭<hi>離力</hi>
<hi>智翻</hi>永無再見之期願陳一言太后命之坐問之頊曰合<lb/>
水土為泥有爭乎<hi>合音閤</hi>太后曰無之又曰分半為佛半<lb/>
<pb n="KR2b0007_WYG_206-37b"/>
為天尊有爭乎曰有爭矣頊頓首曰宗室外戚各當其<lb/>
分則天下安<hi>分扶問翻</hi>今太子已立而外戚猶為王此陛下<lb/>
驅之使它日必爭兩不得安也太后曰朕亦知之然業<lb/>
已如是不可何如<hi>觀太后使二子與諸武立誓則誠知勢有所必至而出此下䇿耳</hi>
臘月辛巳立故太孫重潤為邵王其弟重茂為北海王<lb/>
　太后問鸞臺侍郎陸元方以外事對曰臣備位宰相<lb/>
有大事不敢以不聞人間細事不足煩聖聽由是忤㫖<lb/>
<hi>忤五故翻</hi>庚寅罷為司禮卿<hi>光宅改太常卿為司禮卿</hi>元方為人清謹再<lb/>
<pb n="KR2b0007_WYG_206-38a"/>
為宰相太后每有遷除多訪之元方密封以進未嘗漏<lb/>
露臨終悉取奏藳焚之曰吾於人多隂徳子孫其未衰<lb/>
乎　以西突厥竭忠事主可汗斛瑟羅為平西軍大總<lb/>
管鎮碎葉　丁酉以狄仁傑為内史　庚子以文昌左<lb/>
丞韋巨源為納言<hi>巨考異曰新紀表庚子文昌左相韋  源為納言十月丁巳罷先時不言</hi>
<hi>巨源為左相舊紀傳皆無之盖左丞誤為左相耳</hi>　乙巳太后幸嵩山春一月<lb/>
丁夘幸汝州之温湯戊寅遷神都作三陽宫於告成之<lb/>
石淙<hi>三陽宫去洛城一百六十里萬嵗登封元年改東都陽城縣曰告成以祀神嶽告成也淙蔵宗翻又</hi>
<pb n="KR2b0007_WYG_206-38b"/>
<hi>士江翻</hi>　二月乙未同鳯閣鸞臺三品豆盧欽望罷為太<lb/>
子賓客　三月以吐谷渾青海王宣超為烏地也抜勤<lb/>
忠可汗<hi>宣超諾曷鉢之孫也</hi>　夏四月戊申太后幸三陽宫避暑<lb/>
有胡僧邀車駕觀葬舍利太后許之狄仁傑跪於馬前<lb/>
曰佛者夷狄之神不足以屈天下之主彼胡僧詭譎直<lb/>
欲邀致萬乗以惑遠近之人耳山路險狹不容侍衛非<lb/>
萬乗所宜臨也<hi>譎之穴翻乘繩證翻</hi>太后中道而還曰以成吾直<lb/>
臣之氣　五月己酉朔日有食之　太后使洪州僧胡<lb/>
<pb n="KR2b0007_WYG_206-39a"/>
超合長生藥<hi>合音閤</hi>三年而成所費巨萬太后服之疾小<lb/>
瘳<hi>瘳丑留翻</hi>癸丑赦天下改元久視去天冊金輪大聖之號<lb/>
<hi>去羗吕翻</hi>　六月改控鶴為奉宸府以張易之為奉宸令太<lb/>
后毎内殿曲宴輙引諸武易之及弟秘書監昌宗飲博<lb/>
嘲謔<hi>嘲陟交翻謔訖郤翻</hi>太后欲掩其迹乃命易之昌宗與文學<lb/>
之士李嶠等修三敎珠英於内殿<hi>三敎儒釋道</hi>武三思奏昌<lb/>
宗乃王子晉後身太后命昌宗衣羽衣吹笙乘木鶴於<lb/>
庭中文士皆賦詩以羙之<hi>宗衣於既翻</hi>太后又多選羙少年<lb/>
<pb n="KR2b0007_WYG_206-39b"/>
為奉宸内供奉<hi>少詩照翻</hi>右補闕朱敬則諫曰陛下内寵有<lb/>
易之昌宗足矣近聞右監門衛長史侯祥等<hi>唐諸衛府各有長史</hi>
<hi>從六品上各掌判其府諸曹之事監古銜翻</hi>明自媒衒<hi>衒熒絹翻</hi>醜慢不恥求為<lb/>
奉宸内供奉無禮無儀溢於朝聽臣軄在諫諍不敢不<lb/>
奏太后勞之曰<hi>勞力到翻</hi>非卿直言朕不知此賜綵百叚易<lb/>
之昌宗競以豪侈相勝弟昌儀為洛陽令請屬無不從<lb/>
<hi>屬之欲翻</hi>嘗早朝<hi>朝直遥翻下同</hi>有選人姓薛以金五十兩并狀邀<lb/>
其馬而賂之<hi>選須絹翻</hi>昌儀受金至朝堂以狀授天官侍郎<lb/>
<pb n="KR2b0007_WYG_206-40a"/>
張錫數日錫失其狀以問昌儀昌儀罵曰不了事人我<lb/>
亦不記但姓薛者即與之錫懼退索在銓姓薛者六十<lb/>
餘人悉留注官<hi>索山客翻</hi>錫文瓘之凡子也<hi>張文瓘見二百一卷髙宗乾封</hi>
<hi>二年</hi>　初契丹將李楷固善用䌈索及騎射舞槊毎陷陳<lb/>
如鶻入烏羣所向披靡<hi>將即亮翻騎竒寄翻槊色角翻陳讀曰陣披普彼翻</hi>黄麞<lb/>
之戰張𤣥遇麻仁節皆為所䌈<hi>事見上卷萬嵗通天元年</hi>又有駱務<lb/>
整者亦為契丹將屢敗唐兵<hi>敗補邁翻</hi>及孫萬榮死二人皆<lb/>
來降<hi>降戸江翻</hi>有司責其後至奏請族之狄仁傑曰楷固等<lb/>
<pb n="KR2b0007_WYG_206-40b"/>
並驍勇絶倫<hi>驍堅堯翻</hi>能盡力於所事必能盡力於我若撫<lb/>
之以徳皆為我用矣奏請赦之所親皆止之仁傑曰茍<lb/>
利於國豈為身謀太后用其言赦之又請與之官太后<lb/>
以楷固為左鈐衛將軍務整為右武威衛將軍使將兵<lb/>
擊契丹餘黨悉平之<lb/>
　<lb/>
　<lb/>
　資治通鑑卷二百六<lb/>
</p>
<p>
</p>
  </div>
</body>
</text>
</TEI>
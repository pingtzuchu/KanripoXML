<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百二十</head>
    <p>
<pb n="KR2b0007_WYG_220-1a"/>
欽定四庫全書<lb/>
　資治通鑑卷二百二十　　宋　司馬光　撰<lb/>
　　　　　　　　　　　　　　胡三省　音註<lb/>
　唐紀三十六<hi>起彊圉作噩九月盡著雍閹茂凡一年有奇</hi>
　　肅宗文明武德大聖大宣孝皇帝中之下<lb/>
至德二載九月丁丑希德以輕騎至城下挑戰千里帥<lb/>
百騎開門突出欲擒之㑹救至收騎退還橋壊墜塹中<lb/>
反為希德所擒<hi>為將者不可恃勇輕脫程千里欲擒蔡希德反為希德所擒恃勇輕脫之禍也</hi>
<pb n="KR2b0007_WYG_220-1b"/>
<hi>騎奇寄翻挑徒了翻帥讀曰率</hi>仰謂從騎曰吾不幸至此天也歸語諸<lb/>
將<hi>從才用翻語牛倨翻</hi>善為守備寜失帥不可失城<hi>帥所類翻</hi>希徳攻<lb/>
城竟不克送千里於洛陽安慶緒以為特進囚之客省<lb/>
　郭子儀以回紇兵精勸上益徴其兵以擊賊懐仁可<lb/>
汗遣其子葉䕶及將軍帝徳等將精兵四千餘人來至<lb/>
鳯翔上引見葉䕶宴勞賜賚惟其所欲<hi>見賢遍翻勞力到翻</hi>丁亥<lb/>
元帥廣平王俶將朔方等軍及回紇西域之衆十五萬<lb/>
號二十萬發鳯翔俶見葉䕶約為兄弟葉䕶大喜謂俶<lb/>
<pb n="KR2b0007_WYG_220-2a"/>
為兄回紇至扶風郭子儀留宴三日葉䕶曰國家有急<lb/>
逺來相助何以食為宴畢即行日給其軍羊二百口牛<lb/>
二十頭米四十斛庚子諸軍俱發壬寅至長安西陳於<lb/>
香積寺北灃水之東<hi>此皆漢上林苑地也地說云豐水出鄠南豐谷北流逕漢龍臺觀東</hi>
<hi>南與渭水㑹于短隂山程大昌曰香積寺吕圗在子午谷正北微西郭子儀收長安陳于寺北距澧水臨大川</hi>
<hi>大川者沉水交水唐永安渠也蓋寺在澧水之東交水之西也吕圖云在鎬水發源之北則近昆明池矣子儀</hi>
<hi>先敗于清渠至此則循南山出都城後據地勢以待之也陳讀曰陣下陳於其陳於陳陳乃賊陳同</hi>李嗣<lb/>
業為前軍郭子儀為中軍王思禮為後軍賊衆十萬陳<lb/>
<pb n="KR2b0007_WYG_220-2b"/>
於其北李歸仁出挑戰官軍逐之逼於其陳賊軍齊進<lb/>
官軍却為賊所乘軍中驚亂賊争趣輜重<hi>重直用翻</hi>李嗣業<lb/>
曰今日不以身餌賊軍無孑遺矣乃肉袒執長刀立於<lb/>
陳前大呼奮擊<hi>呼火故翻</hi>當其刀者人馬俱碎殺數十人陳<lb/>
乃稍定於是嗣業帥前軍各執長刀如牆而進身先士<lb/>
卒<hi>先悉薦翻</hi>所向摧靡都知兵馬使王難得救其禆將<hi>王難得為</hi>
<hi>鳯翔都知兵馬使時上在鳯翔蓋御營大將也</hi>賊射之中眉皮垂鄣目難得自<lb/>
㧞箭掣去其皮血流被靣<hi>射而亦翻中竹仲翻掣昌列翻去羌吕翻被皮義翻</hi>前<lb/>
<pb n="KR2b0007_WYG_220-3a"/>
戰不已賊伏精騎於陳東欲襲官軍之後偵者知之<hi>騎奇</hi>
<hi>寄翻偵丑鄭翻</hi>朔方左廂兵馬使僕固懐恩引回紇就擊之翦<lb/>
滅殆盡賊由是氣索<hi>索昔各翻盡也</hi>李嗣業又與回紇出賊陳<lb/>
後與大軍夾擊自午及酉斬首六萬級填溝塹死者甚<lb/>
衆賊遂大潰餘衆走入城迨夜囂聲不止<hi>塹七艶翻囂五羔翻</hi>僕<lb/>
固懐恩言於廣平王俶曰賊弃城走矣請以二百騎追<lb/>
之縳取安守忠李歸仁等<hi>俶昌六翻騎奇寄翻</hi>俶曰將軍戰亦疲<lb/>
矣且休息俟明旦圗之懐恩曰歸仁守忠賊之驍將驟<lb/>
<pb n="KR2b0007_WYG_220-3b"/>
勝而敗此天賜我也奈何縱之使復得衆<hi>驍堅堯翻將即亮翻復扶</hi>
<hi>又翻下而復可復復脩復為敢復同</hi>還為我患悔之無及戰尚神速何明<lb/>
旦也<hi>言何用俟明旦</hi>俶固止之使還營<hi>還從宣翻又音如字</hi>懐恩固請往<lb/>
而復反一夕四五起遲明諜至<hi>遲直二翻諜逹叶翻</hi>守忠歸仁與<lb/>
張通儒田乾真皆已遁矣<hi>廣平王若用僕固懐恩之言固不假新店之戰可以逕取</hi>
<hi>東京矣</hi>癸卯大軍入西京初上欲速得京師與回紇約曰<lb/>
克城之日土地士庶歸唐金帛子女皆歸回訖至是葉<lb/>
䕶欲如約廣平王俶拜於葉䕶馬前曰今始得西京若<lb/>
<pb n="KR2b0007_WYG_220-4a"/>
遽俘掠則東京之人皆為賊固守<hi>紇下没翻為于偽翻下當為同</hi>不可<lb/>
復取矣願至東京乃如約葉䕶驚躍下馬答拜跪捧王<lb/>
足<hi>夷禮以拜跪捧足為敬</hi>曰當為殿下徑往東京即與僕固懐恩<lb/>
引回紇西域之兵自城南過營於滻水之東<hi>過京城南厯安化門</hi>
<hi>明德門啟夏門外遶京城東南角轉北厯延興春明通化三門之外至滻水滻水出藍田縣境之西北行過白</hi>
<hi>鹿原西又北入于霸水滻音產</hi>百姓軍士胡虜見俶拜皆泣曰廣平王<lb/>
真華夷之主上聞之喜曰朕不及也俶整衆入城百姓<lb/>
老幼夾道歡呼悲泣俶留長安鎮撫三日引大軍東出<lb/>
<pb n="KR2b0007_WYG_220-4b"/>
<hi>東出京城門取洛陽俶昌六翻</hi>以太子少傅虢王巨為西京留守<hi>少始照翻</hi>
<hi>守式又翻</hi>甲辰㨗書至鳯翔百寮入賀上涕泗交頤即日遣<lb/>
中使啖庭瑶入蜀奏上皇<hi>使疏吏翻啖徒敢翻姓也</hi>命左僕射裴冕<lb/>
入京師告郊廟及宣慰百姓上以駿馬召李泌於長安<lb/>
<hi>射寅謝翻泌毗必翻李泌時從軍在長安</hi>既至上曰朕已表請上皇東歸朕<lb/>
當還東宫復脩臣子之職泌曰表可追乎上曰已逺矣<lb/>
泌曰上皇不來矣上驚問故泌曰理勢自然上曰為之<lb/>
奈何泌曰今請更為羣臣賀表言自馬嵬請留靈武勸<lb/>
<pb n="KR2b0007_WYG_220-5a"/>
進<hi>更古孟翻嵬五回翻請留勸進事並見二百十八卷至德元載</hi>及今成功聖上思戀<lb/>
晨昏請速還京以就孝養之意則可矣<hi>養羊尚翻</hi>上即使泌<lb/>
草表上讀之泣曰朕始以至誠願歸萬機今聞先生之<lb/>
言乃寤其失立命中使奉表入蜀因就泌飲酒同榻而<lb/>
寢而李輔國請取契鑰付泌泌請使輔國掌之上許之<lb/>
<hi>泌掌契鑰見二百十八卷上年九月今付輔國宫禁之權盡歸之矣為輔國專擅張本</hi>泌曰臣今<lb/>
報徳足矣復為閒人何樂如之上曰朕與先生累年同<lb/>
憂患今方相同娯樂<hi>樂音洛</hi>奈何遽欲去乎泌曰臣有五<lb/>
<pb n="KR2b0007_WYG_220-5b"/>
不可留願陛下聽臣去免臣於死上曰何謂也對曰臣<lb/>
遇陛下太早陛下任臣太重寵臣太深臣功太髙迹太<lb/>
奇此其所以不可留也上曰且眠矣異日議之對曰陛<lb/>
下今就臣榻卧猶不得請况異日香案之前乎<hi>唐制凡朝日殿</hi>
<hi>上設黼扆躡席熏爐香按皇帝升御座宰執當香案前奏事</hi>陛下不聽臣去是殺臣<lb/>
也上曰不意卿疑朕如此豈有如朕而辦殺卿邪是直<lb/>
以朕為句踐也<hi>邪音耶范蠡既與越王句踐報吳之恥蠡乃扁舟五湖遺大夫文種書以為句</hi>
<hi>踐長頸烏喙可與同患難不可與同安樂文種見書遂稱疾句踐賜文種死句音鉤</hi>對曰陛下不<lb/>
<pb n="KR2b0007_WYG_220-6a"/>
辦殺臣故臣求歸若其既辦臣安敢復言<hi>復扶又翻</hi>且殺臣<lb/>
者非陛下也乃五不可也陛下曏日待臣如此臣於事<lb/>
猶有不敢言者况天下既安臣敢言乎上良久曰卿以<lb/>
朕不從卿北伐之謀乎<hi>謂不從使建寜王自媯檀取范陽之策也肅宗以意言之</hi>對<lb/>
曰非也所不敢言者乃建寜耳上曰建寜朕之愛子性<lb/>
英果艱難時有功<hi>謂馬嵬勸留及北赴靈武血戰以衛上也事見二百十八卷元載六月</hi>
朕豈不知之但因此為小人所教欲害其兄圗繼嗣朕<lb/>
以社稷大計不得已而除之<hi>事見上卷本年正月嗣祥吏翻</hi>卿不細知<lb/>
<pb n="KR2b0007_WYG_220-6b"/>
其故邪對曰若有此心廣平當怨之廣平每與臣言其<lb/>
寃輒流涕嗚咽臣今必辭陛下去始敢言之耳上曰渠<lb/>
嘗夜捫廣平意欲加害對曰此皆出䜛人之口豈有建<lb/>
寜之孝友聦明肯為此乎且陛下昔欲用建寜為元帥<lb/>
臣請用廣平<hi>事見二百十八卷元載九月帥所類翻</hi>建寜若有此心當深<lb/>
憾於臣而以臣為忠益相親善陛下以此可察其心矣<lb/>
上乃泣下曰先生言是也既往不咎<hi>引論語孔子之言</hi>朕不欲<lb/>
聞之泌曰臣所以言之者非咎既往乃欲使陛下慎將<lb/>
<pb n="KR2b0007_WYG_220-7a"/>
來耳昔天后有四子長曰太子𢎞天后方圗稱制惡其<lb/>
聦明酖殺之<hi>見二百二卷高宗上元二年</hi>立次子雍王賢賢内憂懼<lb/>
作黄臺𤓰辭冀以感悟天后天后不聽賢卒死於黔中<lb/>
<hi>賢廢見二百二卷永隆元年死見二百三卷武后光宅元年卒子恤翻黔音禽</hi>其辭曰種𤓰黄<lb/>
臺下𤓰熟子離離一摘使𤓰好再<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>使𤓰稀三摘猶為<lb/>
可四<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>抱蔓歸今陛下已一<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>矣慎無再<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>上愕然曰<lb/>
安有是哉卿錄是辭朕當書紳對曰陛下但識之於心<lb/>
<hi>識職吏翻記也</hi>何必形於外也是時廣平王有大功良娣忌之<lb/>
<pb n="KR2b0007_WYG_220-7b"/>
潜搆流言故泌言及之<hi>李泌厯事肅代德三朝皆能言人所難言奇士也</hi>　郭<lb/>
子儀引蕃漢兵追賊至潼闗斬首五千級克華陰𢎞農<lb/>
二郡闗東獻俘百餘人敕皆斬之監察御史李勉言於<lb/>
上曰今元惡未除為賊所汚者半天下<hi>汚烏故翻</hi>聞陛下龍<lb/>
興咸思洗心以承聖化今悉誅之是驅之使從賊也上<lb/>
遽使赦之　冬十月丁未啖庭瑶至蜀　壬子興平軍<lb/>
奏破賊於武闗克上洛郡<hi>時王難得領興平軍</hi>　吐蕃陷西平<hi>西平</hi>
<hi>郡鄯州</hi>　尹子奇久圍睢陽城中食盡議棄城東走張廵<lb/>
<pb n="KR2b0007_WYG_220-8a"/>
許逺謀以為睢陽江淮之保障若棄之去賊必乘勝長<lb/>
驅是無江淮也<hi>考異曰唐人皆以全江淮為廵逺功按睢陽雖當江淮之路城既被圍賊若欲</hi>
<hi>取江淮繞出其外睢陽豈能障之哉蓋廵善用兵賊畏廵為後患不滅廵則不敢越過其南耳</hi>且我衆<lb/>
饑羸走必不達古者戰國諸侯尚相救恤<hi>謂春秋列國同盟有急則</hi>
<hi>相救恤也</hi>况密邇羣帥乎<hi>羣帥謂張鎬尚衡許叔冀等帥所類翻</hi>不如堅守以<lb/>
待之茶紙既盡遂食馬馬盡羅雀掘䑕雀䑕又盡廵出<lb/>
愛妾殺以食士<hi>食祥史翻</hi>逺亦殺其奴然後括城中婦人食<lb/>
之繼以男子老弱人知必死莫有叛者所餘纔四百人<lb/>
<pb n="KR2b0007_WYG_220-8b"/>
癸丑賊登城將士病不能戰廵西向再拜曰臣力竭矣<lb/>
不能全城生既無以報陛下死當為厲鬼以殺賊<hi>鬼無所歸</hi>
<hi>者為厲</hi>城遂陷廵逺俱被執尹子奇問廵曰聞君每戰眥<lb/>
裂齒碎何也<hi>眥疾智翻又才詣翻目眥也</hi>廵曰吾志吞逆賊但力不<lb/>
能耳子奇以刀抉其口視之<hi>扶一决翻</hi>所餘纔三四子竒義<lb/>
其所為欲活之其徒曰彼守節者也終不為用且得士<lb/>
心存之將為後患乃并南霽雲雷萬春等三十六人皆<lb/>
斬之<hi>氏考異曰新傳曰虢王巨之走臨淮廵有妹嫁陸  遮巨勸勿行不納賜百縑弗受為廵補縫行間</hi>
<pb n="KR2b0007_WYG_220-9a"/>
<hi>軍中號陸家姑先廵被害按巨在彭城若走臨淮陸姊在睢陽城何以得遮之今不取</hi>廵且死顔<lb/>
色不亂揚揚如常生致許逺於洛陽廵初守睢陽時卒<lb/>
僅萬人城中居人亦且數萬廵一見問姓名其後無不<lb/>
識者前後大小戰凡四百餘殺賊卒十二萬人廵行兵<lb/>
不依古法教戰陳令本將各以其意教之<hi>本將謂本部之將陳讀曰</hi>
<hi>陣</hi>人或問其故廵曰今與胡虜戰雲合鳥散變態不恒<lb/>
數步之間勢有同異臨機應猝在於呼吸之間而動詢<lb/>
大將事不相及非知兵之變者也故吾使兵識將意將<lb/>
<pb n="KR2b0007_WYG_220-9b"/>
識士情投之而往如手之使指兵將相習人自為戰不亦<lb/>
可乎自興兵器械甲仗皆取之於敵未嘗自修每戰將<lb/>
士或退散廵立於戰所謂將士曰我不離此<hi>離力智翻</hi>汝為<lb/>
我還决之將士莫敢不還死戰卒破敵<hi>為于偽翻卒子恤翻</hi>又推<lb/>
誠待人無所疑隐臨敵應變出奇無窮號令明賞罰信<lb/>
與衆共甘苦寒暑故下争致死力張鎬聞睢陽圍急倍<lb/>
道亟進<hi>張鎬代賀蘭進明見上卷八月</hi>檄浙東浙西淮南北海諸節度<lb/>
<hi>按新書方鎮表浙東浙西明年方置節度使時崔渙在浙東李希言在浙西皆非節度使淮南則李成式北海</hi>
<pb n="KR2b0007_WYG_220-10a"/>
<hi>尚為賊將能元皓所據然去年已置北海節度使是雖未復北海而已置北海帥矣</hi>及譙郡太守<lb/>
閭丘曉使共救之曉素傲狠不受鎬命比鎬至<hi>比必利翻及也</hi>
睢陽城已陷三日鎬召曉杖殺之<hi>州考異曰舊傳作豪  刺史新傳作濠州</hi>
<hi>刺史綂紀作亳州刺史按濠州在淮南去睢陽逺亳州與睢陽接境必亳州也今從綂紀  余按通鑑改綂紀</hi>
<hi>之亳州為譙郡以此時未復郡為州也讀者宜知之</hi>　張通儒等收餘衆走保陜<lb/>
<hi>自長安東走保陜</hi>安慶緒悉發洛陽兵使其御史大夫嚴莊將<lb/>
之就通儒以拒官軍并舊兵步騎猶十五萬<hi>舊兵謂張通儒等所</hi>
<hi>領自西京東走之兵</hi>己未廣平王至曲沃<hi>此非春秋晉莊叔所封之曲沃按其地在𢎞農</hi>
<pb n="KR2b0007_WYG_220-10b"/>
<hi>靈寳二縣之間水經注𢎞農縣東十三里有好陽亭又東有曲沃城</hi>回紇葉䕶使其將軍<lb/>
鼻施吐撥裴羅等引軍旁南山搜伏因駐軍嶺北<hi>旁步浪翻</hi>
郭子儀等與賊遇於新店<hi>據舊書新店在陜城西</hi>賊依山而陳子<lb/>
儀等初與之戰不利賊逐之下山回紇自南山襲其背<lb/>
於黃埃中發十餘矢賊驚顧曰回紇至矣遂潰官軍與<lb/>
回紇夾擊之賊大敗僵尸蔽野嚴莊張通儒等弃陜東<lb/>
走廣平王俶郭子儀入陜城僕固懐恩等分道追之嚴<lb/>
莊先入洛陽告安慶緒庚申夜慶緒帥其黨自苑門出<lb/>
<pb n="KR2b0007_WYG_220-11a"/>
<hi>東都苑門也</hi>走河北<hi>與考異曰實録無新店戰日但云子儀  嗣業等至新店遇賊大破之逐北五</hi>
<hi>十餘里人馬相枕藉器械戈甲自陜至洛城委弃道路無空地庚申慶緒走其夜自東都苑門帥其衆黨奔河</hi>
<hi>北壬戍元帥廣平王與子儀取陜郡汾陽家傳九月安慶緒自洛疾使諸將至陜兼収敗卒猶十五萬十月四</hi>
<hi>日於陜西依山而陳彼則慿高下擊此乃進軍上衝賊屹立不動公使偽退引令下山使回紇驀澗走險以襲</hi>
<hi>其背賊乃敗績斬九萬級擒一萬人汾陽家傳十月四日破賊於陜西八日収洛陽年代記十月己未破賊于</hi>
<hi>新店辛酉慶緒聞軍敗率其黨投相州舊紀庚申慶緒奔河北壬戍廣平王入東京新紀戊申敗賊新店克陜</hi>
<hi>郡壬子復東京按陜洛之間幾三百里汾陽傳新紀太早實録壬戍収陜郡太晚今從年代記幸蜀記</hi>殺<lb/>
所獲唐將哥舒翰程千里等三十餘人而去許逺死于<lb/>
<pb n="KR2b0007_WYG_220-11b"/>
偃師<hi>舒考異曰實錄舊傳皆曰尹子奇執送洛陽與哥  翰程千里俱囚於客省及安慶緒敗度河北走</hi>
<hi>使嚴莊皆害之張中丞傳相里造誄曰唐故御史中丞張許二君以守城睢陽陷張君遇害許君為羯賊所擒</hi>
<hi>求死不得降逼至偃師縣亦被兵焉今從之</hi>壬戌廣平王俶入東京回紇意<lb/>
猶未厭俶患之父老請率羅錦萬匹以賂回紇回紇乃<lb/>
止　成都使還<hi>此還者啖庭瑶也還音旋</hi>上皇誥曰當與我劒南一<lb/>
道自奉不復來矣<hi>復扶又翻下嗣復同</hi>上皇懼不知所為後使者<lb/>
至<hi>此奉羣臣賀表中使繼還也</hi>言上皇初得上請歸東宫表彷徨不<lb/>
能食欲不歸及羣臣表至乃大喜命食作樂下誥定行<lb/>
<pb n="KR2b0007_WYG_220-12a"/>
日<hi>定東行歸京之日也</hi>上召李泌告之曰皆卿力也泌求歸山不<lb/>
已上固留之不能得乃聽歸衡山<hi>衡山在衡陽郡衡山縣西三十里南嶽也</hi>
<hi>漢武帝以霍山為南嶽隋文帝以衡山為南嶽按泌傳泌願隱衡山詔聽之</hi>敕郡縣為之築<lb/>
室於山中<hi>為于偽翻</hi>給三品料　癸亥上發鳯翔遣太子太<lb/>
師韋見素入蜀奉迎上皇　乙丑郭子儀遣左兵馬使<lb/>
張用濟右武鋒使渾釋之將兵取河陽及河内嚴莊來<lb/>
降陳留人殺尹子奇舉郡降田承嗣圍来瑱於頴川亦<lb/>
遣使来降郭子儀應之緩承嗣復叛與武令珣皆走河<lb/>
<pb n="KR2b0007_WYG_220-12b"/>
北<hi>走音奏令考異曰舊魯炅傳云炅保南陽賊使武令珣攻之  珣死又令田承嗣攻之下又曰王師収兩</hi>
<hi>京承嗣令珣奔河北唐厯慶緒據鄴武令珣自唐鄧至炅傳云武令珣死誤也</hi>制以瑱為河南<lb/>
節度使　丙寅上至望賢宫<hi>雍錄望賢宫在咸陽縣東數里</hi>得東京㨗<lb/>
奏丁卯上入西京百姓出國門奉迎二十里不絶舞躍<lb/>
呼萬歲有泣者上入居大明宫<hi>高宗咸亨元年改蓬萊宫為大明宫即東内</hi>
御史中丞崔器令百官受賊官爵者皆脫巾徒跣立於<lb/>
含元殿前<hi>含元殿東内前殿也當丹鳯門内</hi>摶膺頓首請罪環之以兵<lb/>
<hi>環音宦</hi>使百官臨視之太廟為賊所焚上素服向廟哭三<lb/>
<pb n="KR2b0007_WYG_220-13a"/>
日是日上皇發蜀郡　安慶緒走保鄴郡改鄴郡為安<lb/>
成府改元天成<hi>曰考異曰唐厯曰改元天和薊門紀亂  改元至成與實録年號不同紀年通</hi>
<hi>譜兩存之今從實錄</hi>從騎不過三百步卒不過千人諸將阿史那<lb/>
承慶等散投常山趙郡范陽旬日間蔡希徳自上黨田<lb/>
承嗣自頴川武令珣自南陽各帥所部兵歸之又召募<lb/>
河北諸郡人衆至六萬軍聲復振<hi>復扶又翻</hi>　廣平王俶之<lb/>
入東京也百官受安祿山父子官者陳希烈等三百餘<lb/>
人皆素服悲泣請罪俶以上㫖釋之尋勒赴西京己巳<lb/>
<pb n="KR2b0007_WYG_220-13b"/>
崔器令詣朝堂請罪<hi>此東内之朝堂也在含元殿左右左曰束朝堂右曰西朝堂朝直遥</hi>
<hi>翻</hi>如西京百官之儀然後收繫大理京兆獄其府縣所<lb/>
由祗承人等受賊驅使追捕者皆收繫之<hi>所由人有所監典祗承人</hi>
<hi>聽指呼給使令而已</hi>初汲郡甄濟有操行隐居青巖山<hi>五代志汲郡隋興縣</hi>
<hi>有倉巖山隋興縣唐時當省入汲縣甄之人翻操七到翻行下孟翻</hi>安禄山為采訪使奏<lb/>
掌書記<hi>此天寳間事</hi>濟察祿山有異志詐得風疾舁歸家禄<lb/>
山反使蔡希徳引行刑者二人封刀召之濟引首待刀<lb/>
希徳以實病白祿山後安慶緒亦使人強舁至東京<hi>强其</hi>
<pb n="KR2b0007_WYG_220-14a"/>
<hi>兩翻</hi>月餘㑹廣平王俶平東京濟起詣軍門上謁<hi>上時掌翻</hi>俶<lb/>
遣詣京師上命館之於三司<hi>時令三司按受賊官爵者因館濟於三司署舍使受</hi>
<hi>賊官爵者羅拜之館音貫</hi>令受賊官爵者列拜以愧其心<hi>以愧受賊官爵者之</hi>
<hi>心</hi>以濟為秘書郎國子司業蘇源明稱病不受禄山官<lb/>
上擢為考功郎中知制誥壬申上御丹鳯門下制士庶<lb/>
受賊官禄為賊用者令三司條件聞奏其因戰被虜或<lb/>
所居密近因與賊往来者皆聽自首除罪其子女為賊<lb/>
所汚者勿問<hi>東内端門曰丹鳯門樓曰丹鳯樓首手又翻汚烏故翻</hi>　癸酉回紇<lb/>
<pb n="KR2b0007_WYG_220-14b"/>
葉䕶自東京還上命百官迎之於長樂驛<hi>長樂驛在滻東長樂坡</hi>
上與宴於宣政殿<hi>自含元殿入宣政門為宣政殿東内之中朝也</hi>葉䕶奏以軍<lb/>
中馬少請留其兵於沙苑<hi>沙苑在馮翊渭曲李吉甫郡國圖沙苑一名沙阜在同州</hi>
<hi>馮翊縣南十二里東西八十里南北三十里余靖曰唐沙苑監今之同州少詩沼翻</hi>自歸取馬還<lb/>
為陛下掃除范陽餘孽<hi>為于偽翻</hi>上賜而遣之　十一月廣<lb/>
平王俶郭子儀來自東京上勞子儀曰吾之家國由卿<lb/>
再造<hi>勞力到翻</hi>　張鎬帥魯炅來瑱呉王祗李嗣業李奐五<lb/>
節度徇河南河東郡縣皆下之惟能元皓據北海高秀<lb/>
<pb n="KR2b0007_WYG_220-15a"/>
巖據大同未下<hi>能奴代翻姓也北海屬河南道大同屬河東道</hi>　己丑以回紇<lb/>
葉䕶為司空忠義王歲遺回紇絹二萬匹<hi>遺于季翻</hi>使就朔<lb/>
方軍受之　以嚴莊為司農卿　上之在彭原也更以<lb/>
栗為九廟主<hi>禮虞主用桑練主用栗作栗主則埋桑主上皇幸蜀九廟之主委之賊手故彭原更</hi>
<hi>以栗為之</hi>庚寅朝享於長樂殿<hi>長樂殿攷雍録及吕圖皆無之以下文上皇入大明宫御</hi>
<hi>含元殿見百官次詣長樂殿謝九廟主則是殿亦在大明宫中也大明宫圗有長樂門則長樂殿盖在長樂門</hi>
<hi>内</hi>　丙申上皇至鳯翔從兵六百餘人<hi>從才用翻</hi>上皇命悉<lb/>
以甲兵輸郡庫上發精騎三千奉迎十二月丙午上皇<lb/>
<pb n="KR2b0007_WYG_220-15b"/>
至咸陽上備法駕迎於望賢宫上皇在宫南樓上釋黄<lb/>
𫀆著紫𫀆望樓下馬趨進拜舞於樓下上皇降樓撫上<lb/>
而泣上捧上皇足嗚咽不自勝上皇索黄𫀆自為上著<lb/>
之<hi>著陟略翻勝音升索山客翻為于偽翻</hi>上伏地頓首固辭上皇曰天數<lb/>
人心皆歸於汝使朕得保養餘齒汝之孝也上不得已<lb/>
受之父老在仗外歡呼且拜上令開仗<hi>車駕所在衛士立仗</hi>縱千<lb/>
餘人入謁上皇曰臣等今日復覩二聖相見死無恨矣<lb/>
<hi>復扶又翻</hi>上皇不肯居正殿<hi>此行宫正殿也</hi>曰此天子之位也上固<lb/>
<pb n="KR2b0007_WYG_220-16a"/>
請自扶上皇登殿尚食進食上品嘗而薦之<hi>品品必嘗而後進之</hi>
丁未將發行宫上親為上皇習馬而進之上皇上皇上<lb/>
馬上親執鞚行數步<hi>為于偽翻鞚苦貢翻門考異曰幸蜀記云執轡鞚出宫  上皇令左</hi>
<hi>右扶上馬今從實錄</hi>上皇止之上乗馬前引不敢當馳道上皇謂<lb/>
左右曰吾為天子五十年未為貴今為天子父乃貴耳<lb/>
左右皆呼萬歲<hi>𤣥宗失國得反宜痛自刻責以謝天下乃以為天子父之貴誇左右是全無心</hi>
<hi>膓矣</hi>上皇自開逺門入大明宫<hi>開逺門長安城西靣北來第一門</hi>御含元<lb/>
殿慰撫百官乃詣長樂殿謝九廟主慟哭久之<hi>樂音洛</hi>即<lb/>
<pb n="KR2b0007_WYG_220-16b"/>
日幸興慶宫遂居之上累表請避位還東宫上皇不許<lb/>
　辛亥以禮部尚書李峴兵部侍郎吕諲為詳理使<hi>因按</hi>
<hi>獄特置此官</hi>與御史大夫崔器共按陳希烈等獄峴以殿中<lb/>
侍御史李栖筠為詳理判官栖筠多務平恕故人皆怨<lb/>
諲器之刻深而峴獨得羙譽　戊午上御丹鳯樓赦天<lb/>
下惟與安祿山同反及李林甫王鉷楊國忠子孫不在<lb/>
免例立廣平王俶為楚王加郭子儀司徒李光弼司空<lb/>
<hi>鉷户公翻俶昌六翻檢考異曰實錄光弼舊守司徒按舊傳光弼  校司徒耳實録誤也</hi>自餘蜀郡<lb/>
<pb n="KR2b0007_WYG_220-17a"/>
靈武扈從立功之臣<hi>從才用翻</hi>皆進階賜爵加食邑有差李<lb/>
憕盧奕顔杲卿袁履謙許逺張廵張介然蔣清龎堅等<lb/>
皆加贈官<hi>差初加翻憕時陵翻李憕盧奕蔣清以守洛死顔杲卿袁履謙以守常山死許逺張廵以</hi>
<hi>守睢陽死張介然以守滎陽死龎堅以守頴川死</hi>其子孫戰亡之家給復二載<lb/>
<hi>復方目翻除其賦役也載祖亥翻</hi>郡縣來載租庸三分蠲一近所改郡<lb/>
名官名一依故事<hi>天寶元年改兩省長官為左右相州為郡刺史為太守十一載又改吏部</hi>
<hi>為文部兵部為武部刑部為憲部今皆復舊蠲圭淵翻</hi>以蜀郡為東京鳯翔為西<lb/>
京西京為中京<hi>以長安在洛陽鳯翔蜀郡太原之中故為中京</hi>以張良娣為淑<lb/>
<pb n="KR2b0007_WYG_220-17b"/>
妃立皇子南陽王係為趙王新城王僅為彭王頴川王<lb/>
僴為兖王東陽王侹為涇王僙為㐮王倕為杞王偲為<lb/>
召王佋為興王侗為定王<hi>娣大計翻僴户簡翻侹他頂翻僙戸剛翻召讀曰邵佋時</hi>
<hi>昭翻侗吐公翻</hi>議者或罪張廵以守睢陽不去與其食人曷若<lb/>
全人其友人李翰為之作傳表上之<hi>睢音雖為于偽翻傳直戀翻上時掌</hi>
<hi>翻下同</hi>以為廵以寡擊衆以弱制強保江淮以待陛下之<lb/>
師師至而廵死<hi>謂張鎬之師至而睢陽之城已陷三日也</hi>廵之功大矣而議<lb/>
者或罪廵以食人愚廵以守死<hi>以廵食人為廵罪守死為廵愚</hi>善遏惡<lb/>
<pb n="KR2b0007_WYG_220-18a"/>
揚錄瑕弃用臣竊痛之廵所以固守者以待諸軍之救<lb/>
救不至而食盡食既盡而及人乖其素志設使廵守城<lb/>
之初已有食人之心損數百之衆以全天下臣猶曰功<lb/>
過相掩况非其素志乎今廵死大難<hi>難乃旦翻</hi>不睹休明唯<lb/>
有令名是其榮祿若不時紀錄恐逺而不傳使廵生死<lb/>
不遇誠可悲焉臣敢撰傳一卷獻上乞編列史官衆議<lb/>
由是始息是後赦令無不及李憕等而程千里獨以生<lb/>
執賊庭不沾褒贈<hi>史言唐褒忠之典有遺恨</hi>　甲子上皇御宣政殿<lb/>
<pb n="KR2b0007_WYG_220-18b"/>
以傳國寶授上上始涕泣而受之<hi>上不敢受傳國寳見二百一十八卷元載</hi>
<hi>九月</hi>　安慶緒之北走也<hi>謂自東京北走度河</hi>其大將北平王李歸<lb/>
仁及精兵曵落河同羅六州胡數萬人皆潰歸范陽所<lb/>
過俘掠人物無遺史思明厚為之備且遣使逆招之范<lb/>
陽境曵落河六州胡皆降同羅不從思明縦兵擊之同<lb/>
羅大敗悉奪其所掠餘衆走歸其國慶緒忌思明之強<lb/>
遣阿史那承慶安守忠往徴兵因密圗之判官耿仁智<lb/>
<hi>耿仁智盖為范陽節度判官</hi>說思明曰大夫崇重人莫敢言仁智願<lb/>
<pb n="KR2b0007_WYG_220-19a"/>
一言而死思明曰何也仁智曰大夫所以盡力於安氏<lb/>
者廹於凶威耳今唐室中興天子仁聖大夫誠帥所部<lb/>
歸之<hi>帥讀曰率</hi>此轉禍為福之計也禆將烏承玭亦說思明<lb/>
曰今唐室再造慶緒葉上露耳<hi>朝日一出葉上之露即晞故以為諭説式芮翻</hi>
大夫奈何與之俱亡若歸欵朝廷以自湔洗易於反掌<lb/>
耳<hi>易以豉翻</hi>思明以為然承慶守忠以五千勁騎自隨<hi>考異曰舊</hi>
<hi>傳云三千騎今從實録</hi>至范陽思明悉衆數萬逆之相距一里所<lb/>
使人謂承慶等曰相公及王逺至將士不勝其喜<hi>勝音升</hi>
<pb n="KR2b0007_WYG_220-19b"/>
然邊兵怯懦懼相公之衆不敢進願弛弓以安之承慶<lb/>
等從之思明引承慶入内㕔樂飲<hi>樂音洛</hi>别遣人收其甲<lb/>
兵諸郡兵皆給糧縱遣之願留者厚賜分𨽻諸營明日<lb/>
囚承慶等遣其將竇子昂奉表以所部十三郡及兵八<lb/>
萬來降<hi>十三郡范陽北平媯川密雲漁陽栁城文安河間上谷博陵勃海饒陽常山</hi>并帥其<lb/>
河東節度使高秀巖亦以所部来降乙丑子昂至京師<lb/>
<hi>州考異曰河洛春秋乾元元年四月烏承恩受命入幽  陳禍福思明乃有表今從實録實錄曰明日遂拘承</hi>
<hi>慶斬守忠之首以徇舊傳曰遂拘承慶斬守忠李立節之二首以徇新烏承玭傳曰思明斬承慶按實録明年</hi>
<pb n="KR2b0007_WYG_220-20a"/>
<hi>二月承慶守忠遣人齎表狀歸順舊郭子儀傳明年七月破賊河上擒安守忠以獻則此際未死也蓋二入既</hi>
<hi>被拘則降於思明復為之用耳</hi>上大喜以思明為歸義王范陽節度使<lb/>
<hi>山考異曰河洛春秋及舊傳皆云河北節度使按安禄  為范陽節度使兼河北采訪使思明盖襲禄山舊官</hi>
<hi>耳今從實錄</hi>子七人皆除顯官遣内侍李思敬與烏承恩往<lb/>
宣慰<hi>句斷</hi>使將所部兵討慶緒<hi>將即亮翻</hi>先是慶緒以張忠志<lb/>
為常山太守<hi>先悉薦翻</hi>思明召忠志還范陽以其將薛蕚攝<lb/>
桓州刺史開井陘路<hi>開太原兵自井陘出常山之路</hi>招趙郡太守陸濟<lb/>
降之命其子朝義將兵五千人攝冀州刺史以其將令<lb/>
<pb n="KR2b0007_WYG_220-20b"/>
狐彰為博州刺史烏承恩所至宣布詔㫖滄瀛安深徳<lb/>
棣等州皆降<hi>後魏置安州治方城唐檀州即其地也唐無安州在河北或者安史以莫州文安郡</hi>
<hi>為安州歟</hi>雖相州未下<hi>謂安慶緒/據鄴也</hi>河北率為唐有矣<hi>因史思明降史</hi>
<hi>言一時之事</hi>　上皇加上尊號曰光天文武大聖孝感皇帝<lb/>
　郭子儀還東都經營河北　崔器吕諲上言諸陷賊<lb/>
官背國從偽準律皆應處死<hi>上時掌翻背蒲妹翻處昌吕翻</hi>上欲從之<lb/>
李峴以為賊陷兩京天子南廵人自逃生此屬皆陛下<lb/>
親戚或勲舊子孫今一槩以叛法處死恐乖仁恕之道<lb/>
<pb n="KR2b0007_WYG_220-21a"/>
且河北未平羣臣陷賊者尚多若寛之足開自新之路<lb/>
若盡誅是堅其附賊之心也書曰殱厥渠魁脅從㒺理<lb/>
<hi>書𦙍征之辭李峴避唐諱改治為理</hi>諲器守文不達大體惟陛下圗之争<lb/>
之累日上從峴議以六等定罪重者刑之於市次賜自<lb/>
盡次重杖一百次三等流貶壬申斬逹奚珣等十八人<lb/>
於城西南獨栁樹下<hi>劉昫曰獨柳樹在長安子城西南隅</hi>陳希烈等七人<lb/>
賜自盡於大理寺應受杖者於京兆府門上欲免張均<lb/>
張垍死上皇曰均垍事賊皆任權要均仍為賊毁吾家<lb/>
<pb n="KR2b0007_WYG_220-21b"/>
事<hi>為于偽翻下垍為同</hi>罪不可赦上叩頭再拜曰臣非張說父子<lb/>
無有今日<hi>上皇之為太子也太平公主忌之東宫左右持兩端纎悉必聞於主元獻楊后方娠上皇</hi>
<hi>不自安密語侍讀張説曰用事者不欲吾多子奈何命説挾劑而入上皇於曲室自煑之夢若有介而戈者環</hi>
<hi>鼎三而三煑盡覆以告説説曰天命也乃止遂生帝及帝在東宫李林甫動揺者數矣均垍保䕶得免</hi>臣<lb/>
不能活均垍使死者有知何靣目見說於九泉因俯伏<lb/>
流涕上皇命左右扶上起曰張垍為汝長流嶺表張均<lb/>
必不可活汝更勿救上泣而從命<hi>言考異曰柳珵常侍  㫖云太上皇召肅</hi>
<hi>宗謂曰張均弟兄皆與逆賊作權要官就中張均更與賊毁阿奴三哥家事雖犬彘之不若也其罪無赦肅宗</hi>
<pb n="KR2b0007_WYG_220-22a"/>
<hi>下殿叩頭再拜曰臣比在東宫被人誣譖三度合死皆張說保䕶得全首領以至今日説兩男一度合死臣不</hi>
<hi>能力爭儻死者有知臣亦何靣目見張説於地下嗚咽俯伏太上皇命左右曰扶皇帝起乃曰與阿奴處置張</hi>
<hi>垍宜長流逺惡處張均宜弃市阿奴更不要苦救這賊也肅宗掩泣奉詔按肅宗為李林甫所危時説已死乃</hi>
<hi>得均垍之力均垍以説遺言盡心於肅宗耳今略取其意</hi>安禄山所署河南尹張萬<lb/>
頃獨以在賊中能保庇百姓不坐頃之有自賊中來者<lb/>
言唐羣臣從安慶緒在鄴者聞廣平王赦陳希烈等皆<lb/>
自悼恨失身賊庭及聞希烈等誅乃止上甚悔之<lb/>
　臣光曰為人臣者策名委質有死無貳希烈等或貴<lb/>
<pb n="KR2b0007_WYG_220-22b"/>
　為卿相或親連肺腑於承平之日無一言以規人主<lb/>
　之失救社稷之危迎合茍容以竊富貴及四海横潰<lb/>
　乗輿播越偷生茍免顧戀妻子媚賊稱臣為之陳力<lb/>
　<hi>為于偽翻</hi>此乃屠酟之所羞犬馬之不如儻各全其首領<lb/>
　復其官爵是謟諛之臣無往而不得計也彼顔杲卿<lb/>
　張廵之徒世治則擯斥外方沈抑卞僚<hi>治宜吏翻沈持林翻</hi>世<lb/>
　亂則委弃孤城韲粉冦手<hi>韲牋西翻</hi>何為善者之不幸而<lb/>
　為惡者之幸朝廷待忠義之薄而保姦邪之厚邪至<lb/>
<pb n="KR2b0007_WYG_220-23a"/>
　於微賤之臣廵徼之𨽻<hi>𨽻吉弟翻</hi>謀議不預號令不及朝<lb/>
　聞親征之詔夕失警蹕之所<hi>事見二百十八卷至德元載</hi>乃復責<lb/>
　其不能扈從不亦難哉<hi>復扶又翻從才用翻</hi>六等議刑斯亦可<lb/>
　矣又何悔焉<lb/>
故妃韋氏既廢為尼居禁中是歲卒<hi>韋妃廢見二百十五卷天寳六載</hi>
　置左右神武軍取元從子弟充<hi>元從子弟謂從帝馬嵬北行及自靈武還</hi>
<hi>京師者從才用翻</hi>其制皆如四軍緫謂之北牙六軍<hi>左右羽林左右龍武</hi>
<hi>左右神武謂之北牙六軍</hi>又擇善騎射者千人為殿前射生手分左<lb/>
<pb n="KR2b0007_WYG_220-23b"/>
右廂號曰英武軍<hi>騎竒寄翻</hi>　升河中防禦使為節度領蒲<lb/>
綘等七州<hi>至德元載置河中防禦守捉蒲闗使今升為節度領蒲綘隰慈晉虢同七州至蒲州  考</hi>
<hi>異曰諸地理書皆云某郡乾元元年復為某州不見在何月日是歳十二月戊午赦云近日所改百官額及郡</hi>
<hi>名官名一切依故事葢此即復以郡為州之文也此頒下四方已渉明年矣故皆云乾元元年也</hi>分劔<lb/>
南為東西川節度東川領梓遂等十二州<hi>東川領梓遂綿劒龍閬普</hi>
<hi>陵瀘榮資簡十二州治梓州</hi>又置荆灃節度領荆灃等五州䕫峽節<lb/>
度領䕫峽等五州<hi>荆南節度本領十州今分兩鎮荆灃兼領朗郢復共五州䕫峽兼領涪忠</hi>
<hi>萬共五州</hi>更安西曰鎮西<hi>更工衡翻</hi>
<pb n="KR2b0007_WYG_220-24a"/>
乾元元年<hi>是年二月改元</hi>春正月戊寅上皇御宣政殿授冊加<lb/>
上尊號<hi>寳考異曰實録戊寅𤣥宗御宣政殿授上傳國  禮畢冊上加尊號上上言讓曰伏奉聖㫖䁑</hi>
<hi>臣典冊曰光天文武大聖孝感皇帝授傳國寳符受命寳符各一按去年十二月癸亥上已授國璽告太清宫</hi>
<hi>甲子𤣥宗御宣政殿授上傳國璽於殿下涕泣拜受今又云授寳事似複重唐厯綂紀年代記舊記皆云去年</hi>
<hi>十二月授傳國璽此年五月戊寅冊尊號今從之</hi>上固辭大聖之號上皇不許<lb/>
上尊上皇曰太上至道聖皇天帝<hi>冦逆未平九廟未復而父子之間迭加徽</hi>
<hi>稱此何為者也</hi>先是官軍既克京城<hi>先悉薦翻</hi>宗廟之器及府庫資<lb/>
財多散在民間遣使檢括頗有煩擾乙酉敕盡停之乃<lb/>
<pb n="KR2b0007_WYG_220-24b"/>
命京兆尹李峴安撫坊市　二月癸卯朔以殿中監李<lb/>
輔國兼太僕卿輔國依附張淑妃判元帥府行軍司馬<lb/>
勢傾朝野<hi>為輔國得權與淑妃交惡張本朝直遥翻</hi>　安慶緒所署北海節<lb/>
度使能元皓舉所部來降<hi>能奴代翻降户江翻</hi>以為鴻臚卿充河<lb/>
北招討使　丁未上御明鳯門<hi>唐㑹要曰至德三載改丹鳯門曰明鳯門通化</hi>
<hi>門為逹禮門安上門為先天門凡坊名有安者悉改尋却如舊</hi>赦天下改元<hi>改元乾元</hi>盡免<lb/>
百姓今載租庸復以載為年<hi>改年為載自上皇天寳三載始復扶又翻</hi>　庚<lb/>
午以安東副大都䕶王𤣥志為營州刺史充平盧節度<lb/>
<pb n="KR2b0007_WYG_220-25a"/>
使　三月甲戍徙楚王俶為成王　戊寅立張淑妃為<lb/>
皇后　鎮西北庭行營節度使李嗣業屯河内<hi>行營節度使始</hi>
<hi>此</hi>癸巳北庭兵馬使王惟良謀作亂嗣業與禆將荔非<lb/>
元禮討誅之<hi>荔非虜複姓姓譜荔非西羌種隋有荔非雄涇州人</hi>　安慶緒之北<lb/>
走也其平原太守王□<hi>□古限翻</hi>清河太守宇文寛皆殺其<lb/>
使者來降慶緒使其將蔡希徳安太清攻㧞之生擒以<lb/>
歸冎於鄴市凡有謀歸者<hi>冎古瓦翻歸字下當有國字</hi>誅及種族<hi>胡人</hi>
<hi>種誅之華人族誅之種章勇翻</hi>乃至部曲州縣官屬連坐死者甚衆又<lb/>
<pb n="KR2b0007_WYG_220-25b"/>
與其羣臣歃血盟於鄴南而人心益離慶緒聞李嗣業<lb/>
在河内夏四月與蔡希徳崔乾祐將步騎二萬涉沁水<lb/>
攻之<hi>沁水出沁州沁源縣東南出山而東流過河内縣北慶緒自鄴屯河内須度沁水沁七鴆翻</hi>不<lb/>
勝而還<hi>還從宣翻又如字</hi>　癸卯以太子少師虢王巨為河南<lb/>
尹充東京留守　辛卯<hi>辛卯當作辛亥傳寫誤也新書肅宗紀作四月辛亥此又逸四</hi>
<hi>月二字</hi>新主入太廟<hi>奉栗主自長樂殿入太廟</hi>甲寅上享太廟遂祀昊<lb/>
天上帝乙卯御明鳯門赦天下　五月壬午制停采訪<lb/>
使改黜陟使為觀察使<hi>觀察使始此貞觀初遣大使十人廵省天下諸州水旱則有廵</hi>
<pb n="KR2b0007_WYG_220-26a"/>
<hi>察安撫存撫之名神龍二年以五品以上二十人為十道廵察使按舉州縣再周而代景雲二年置都督二十</hi>
<hi>四人察刺史以下善惡當時以為權重難制罷之置十道按察使開元二年曰十道按察采訪處置使四年罷</hi>
<hi>八年復置按察使秋冬廵視州縣二十年曰採訪處置使分十五道天寳末又兼黜陟使是年改曰觀察處置</hi>
<hi>使</hi>　張鎬性簡澹不事中要<hi>中要謂中人居權要者如李輔國之類</hi>聞史<lb/>
思明請降上言思明凶險因亂竊位力強則衆附勢奪<lb/>
則人離彼雖人靣心如野獸難以徳懐願勿假以威權<lb/>
又言滑州防禦使許叔冀狡猾多詐臨難必變請徴入<lb/>
宿衛<hi>思明叔冀後皆如鎬言滑州靈昌郡使疏吏翻難乃旦翻</hi>時上以寵納思明<hi>以當</hi>
<pb n="KR2b0007_WYG_220-26b"/>
<hi>作已唐人多通用以已二字但於此作以文意不通</hi>㑹中使自范陽及白馬來皆<lb/>
言思明叔冀忠懇可信<hi>思明在范陽滑州治白馬縣漢古縣也許叔冀屯馬</hi>上以<lb/>
鎬為不切事機戊子罷為荆州防禦使以禮部尚書崔<lb/>
光逺為河南節度使<hi>尚辰羊翻</hi>　張后生興王佋<hi>佋音韶</hi>纔數<lb/>
歲欲以為嗣上疑未決從容謂考功郎中知制誥李揆<lb/>
曰<hi>嗣祥吏翻從千容翻</hi>成王長且有功<hi>長知兩翻</hi>朕欲立為太子卿意<lb/>
何如揆再拜賀曰此社稷之福臣不勝大慶<hi>勝音升</hi>上喜<lb/>
曰朕意决矣庚寅立成王俶為皇太子揆𤣥道之𤣥孫<lb/>
<pb n="KR2b0007_WYG_220-27a"/>
也<hi>俶昌六翻李𤣥道武徳中為天策府學士</hi>　乙未以崔圓為太子少師李<lb/>
麟為少傅皆罷政事上頗好鬼神<hi>少始照翻好呼到翻</hi>太常少卿<lb/>
王璵<hi>璵音余</hi>專依鬼神以求媚每議禮儀多雜以巫祝俚<lb/>
俗上恱之以璵為中書侍郎同平章事<hi>俚音里云考異曰舊傳  三年</hi>
<hi>七月今從實録</hi>　贈故常山太守顔杲卿太子太保諡曰忠節<lb/>
以其子威明為太僕丞杲卿之死也<hi>顔杲郷死事見二百十七卷至德元</hi>
<hi>載守式又翻</hi>楊國忠用張通幽之譛竟無褒贈上在鳯翔顔<lb/>
真卿為御史大夫泣訴於上上乃出通幽為普安太守<lb/>
<pb n="KR2b0007_WYG_220-27b"/>
<hi>劒州普安郡</hi>具奏其狀於上皇上皇杖殺通幽杲卿子泉明<lb/>
為王承業所留因寓居夀陽<hi>晉置夀陽縣屬樂平郡後魏廢樂平郡以夀陽縣屬</hi>
<hi>太原郡九域志在太原府東一百八十里然本朝太原府已移治陽曲宋白曰夀陽縣本漢榆次縣地後魏風</hi>
<hi>土記晉末山戎内侵太原之民來向山東戎即居之真君十年出徙夀陽之户於太陵城南置夀陽縣隋開皇</hi>
<hi>改夀陽為文水縣又於夀陽故城置夀陽縣即今縣是也</hi>為史思明所虜<hi>去年史思明攻太原</hi>
<hi>因虜泉明</hi>裹以牛革送於范陽㑹安慶緒初立有赦得免思<lb/>
明降乃得歸求其父尸於東京得之遂并袁履謙尸棺<lb/>
歛以歸<hi>棺古玩翻歛力贍翻</hi>杲卿姊妹女及泉明之子皆流落河<lb/>
<pb n="KR2b0007_WYG_220-28a"/>
北真卿時為蒲州刺史使泉明往求之泉明號泣求訪<lb/>
哀感路人久乃得之泉明詣親故乞索<hi>號户髙翻索山客翻</hi>隨所<lb/>
得多少贖之先姑姊妹而後其子姑女為賊所掠泉明<lb/>
有錢二百緡欲贖己女閔其姑愁悴<hi>先悉薦翻後户遘翻悴奏醉翻</hi>先<lb/>
贖姑女比更得錢<hi>比必利翻及也</hi>求其女已失所在遇羣從姊<lb/>
妹<hi>從才用翻</hi>及父時將吏袁履謙等妻子流落者皆與之歸<lb/>
凡五十餘家三百餘口均減資糧<hi>資糧則均分之其或有不足則减常數而</hi>
<hi>均之</hi>一如親戚至蒲州真卿悉加贍給久之隨其所適而<lb/>
<pb n="KR2b0007_WYG_220-28b"/>
資送之袁履謙妻疑履謙衣衾儉薄發棺視之與杲卿<lb/>
無異乃始慙服<hi>顔杲卿之忠節固照映千古而其子之孝義亦非人所及也</hi>　六月<lb/>
己酉立太一壇於南郊之東<hi>漢武帝始祀太一至唐復祀之盖參用九宫貴神之</hi>
<hi>説項安世曰中宫天極一星其神太一列宿之中最尊所臨之方則嘉應洊臻漢武帝始祠之</hi>從王璵<lb/>
之請也上嘗不豫卜云山川為祟<hi>祟雖遂翻神禍也</hi>璵請遣中<lb/>
使與女巫乘驛分禱天下名山大川巫恃勢所過煩擾<lb/>
州縣干求受贓黄州有巫盛年羙色從無頼少年數十<lb/>
為蠧尤甚<hi>使疏吏翻少始照翻</hi>至黃州宿於驛舍刺史左震晨至<lb/>
<pb n="KR2b0007_WYG_220-29a"/>
驛門扃鏁不可啟<hi>扃古營翻鏁蘇果翻</hi>震怒破鏁而入曵巫於堦<lb/>
下斬之所從少年悉斃之籍其贓數十萬具以狀聞且<lb/>
請以其贓代貧民租遣中使還京師上無以罪也　以<lb/>
開府儀同三司李嗣業為懐州刺史充鎮西北庭行營<lb/>
節度使<hi>李嗣業以鎮西北庭兵屯懐州就用為刺史征調以給軍嗣祥吏翻</hi>　山人韓頴<lb/>
改造新厯丁巳初行頴厯<hi>時韓頴上言大衍厯或誤帝疑之以頴直司天臺損益其</hi>
<hi>術毎節增二日更名至德厯</hi>　戊午敕兩京陷賊官三司推䆒未畢<lb/>
者皆釋之貶降者續處分<hi>去年十二月始命三司推究陷賊官處昌吕翻分扶問翻</hi>
<pb n="KR2b0007_WYG_220-29b"/>
　太子少師房琯既失職<hi>謂罷相也</hi>頗怏怏多稱疾不朝<hi>怏於</hi>
<hi>兩翻朝直遥翻</hi>而賔客朝夕盈門其黨為之揚言於朝云琯有<lb/>
文武才宜大用上聞而惡之下制數琯罪貶豳州刺史<lb/>
<hi>為于偽翻惡烏路翻數所具翻又所主翻</hi>前祭酒劉秩貶閬州刺史京兆尹<lb/>
嚴武貶巴州刺史皆琯黨也<hi>閬州閬中郡巴州清化郡漢巴郡宕渠縣地閬音浪</hi>
　初史思明以列將事平盧軍使烏知義<hi>傳考異曰舊  知義為節</hi>
<hi>度使按安禄山始為平盧節度使舊傳誤也</hi>知義善待之知義子承恩為信<lb/>
都太守以郡降思明<hi>事見上卷至德元載</hi>思明思舊恩而全之及<lb/>
<pb n="KR2b0007_WYG_220-30a"/>
安慶緒敗承恩勸思明降唐<hi>去年十二月事</hi>李光弼以思明終<lb/>
當叛亂而承恩為思明所親信陰使圗之又勸上以承<lb/>
恩為范陽節度副使賜阿史那承慶鐵劵令共圗思明<lb/>
上從之承恩多以私財募部曲又數衣婦人服詣諸將<lb/>
營說誘之<hi>數所角翻衣於既翻説輸芮翻誘音酉</hi>諸將以白思明思明疑<lb/>
未察會承恩入京師上使内侍李思敬與之俱至范陽<lb/>
宣慰承恩既宣㫖思明留承恩館於府中<hi>按經典釋文館古玩翻</hi>
帷其床伏二人於床下承恩少子在范陽思明使省其<lb/>
<pb n="KR2b0007_WYG_220-30b"/>
父<hi>少詩照翻省悉景翻思明雖伏二人以察承恩然不使其子與父共處則謀無自而露姦雄之智數固非</hi>
<hi>人所及也</hi>夜中承恩密謂其子曰吾受命除此逆胡當以吾<lb/>
為節度使二人於牀下大呼而出<hi>呼火故翻</hi>思明乃執承恩<lb/>
索其装囊<hi>凡行者之裝盛以囊槖故曰裝囊有底曰囊無底曰槖索山客翻</hi>得鐵劵及<lb/>
光弼牒牒云承慶事成則付鐡劵不然不可付也又得<lb/>
簿書數百紙皆先從思明反者將士名<hi>烏承恩持鉄劵入不測之虜使</hi>
<hi>阿史那承慶之事不成承恩其能奉鉄劵以還天子乎使思明果授首則宜宥其同惡而先籍其姓名果能悉</hi>
<hi>誅之乎余謂李光弼之明智必不為此盖思明因承恩言偽為此牒抗表以罪狀光弼又偽為簿書籍將士姓</hi>
<pb n="KR2b0007_WYG_220-31a"/>
<hi>名以激怒之使與已同反而無他志</hi>思明責之曰我何負於汝而為此承<lb/>
恩謝曰死罪此皆李光弼之謀也思明乃集將佐吏民<lb/>
西向大哭曰臣以十三萬衆降朝廷何負陛下而欲殺<lb/>
臣遂榜殺承恩父子<hi>榜音彭承考異曰唐厯舊傳皆云四月殺  恩今據河洛春秋四月</hi>
<hi>始為節度副使六月死</hi>連坐死者二百餘人承恩弟承玼走免<hi>玼音</hi>
<hi>此又且禮翻</hi>思明囚思敬表上其狀<hi>上時掌翻</hi>上遣中使慰諭思<lb/>
明曰此非朝廷與光弼之意皆承恩所為殺之甚善會<lb/>
三司議陷賊官罪狀至范陽思明謂諸將曰陳希烈輩<lb/>
<pb n="KR2b0007_WYG_220-31b"/>
皆朝廷大臣上皇自弃之幸蜀今猶不免於死況吾屬<lb/>
本從安禄山反乎<hi>思明又以此激怒其將士</hi>諸將請思明表求誅光<lb/>
弼思明從之命判官耿仁智與其僚張不矜為表云陛<lb/>
下不為臣誅光弼<hi>不為于偽翻</hi>臣當自引兵就太原誅之不<lb/>
矜草表以示思明及將入函<hi>用表皆函封</hi>仁智悉削去之寫<lb/>
表者以白思明思明命執二人斬之仁智事思明久思<lb/>
明憐欲活之復召入<hi>去羌吕翻復扶又翻</hi>謂曰我任使汝垂三十<lb/>
年今日非我負汝仁智大呼曰人生會有一死得盡忠<lb/>
<pb n="KR2b0007_WYG_220-32a"/>
義死之善者也今從大夫反不過延歲月豈若速死之<lb/>
愈乎思明怒亂捶之腦流於地<hi>史言耿仁智去逆從順以死全節呼火故翻</hi>
烏承玼奔太原李光弼表為昌化郡王充石嶺軍使<hi>石嶺</hi>
<hi>軍在忻州秀容縣</hi>　秋七月丙戌初鑄當十大錢文曰乾元重<lb/>
寶<hi>乾元錢徑一寸毎緡重十斤與開元通寳並行</hi>從御史中丞第五琦之謀也<lb/>
　丁亥冊命回紇可汗曰英武威逺毗伽闕可汗以上<lb/>
幼女寧國公主妻之<hi>妻七細翻</hi>以殿中監漢中王瑀為冊禮<lb/>
使右司郎中李巽副之命左僕射裴冕送公主至境上<lb/>
<pb n="KR2b0007_WYG_220-32b"/>
戊子又以司勲貟外郎鮮于叔明為瑀副叔明仲通之<lb/>
弟也<hi>天寳中鮮于仲通黨附楊國忠致位通顯</hi>甲子上送寜國公主至咸陽<lb/>
公主辭訣曰國家事重死且無恨上流涕而還瑀等至<lb/>
回紇牙帳可汗衣赭𫀆胡㡌<hi>衣於既翻</hi>坐帳中榻上儀衛甚<lb/>
盛引瑀等立於帳外瑀不拜而立可汗曰我與天可汗<lb/>
兩國之君君臣有禮何得不拜瑀與叔明對曰曏者唐<lb/>
與諸國為昏皆以宗室女為公主今天子以可汗有功<lb/>
自以所生女妻可汗<hi>妻七細翻</hi>恩禮至重可汗奈何以子壻<lb/>
<pb n="KR2b0007_WYG_220-33a"/>
傲婦翁坐榻上受冊命邪可汗改容起受冊命明日立<lb/>
公主為可敦<hi>自突厥有國以來可汗號其正室曰可賀敦</hi>舉國皆喜　乙未<lb/>
郭子儀入朝<hi>送考異曰實錄郭子儀擒逆賊將安太清  闕下按上元元年李光弼㧞懐州始擒</hi>
<hi>太清實録誤也唐厯本紀等皆無之舊子儀傳七月破賊河上擒安守忠以獻諸書亦無之今不取</hi>　八<lb/>
月壬寅以青登等五州節度使許叔冀為滑濮等六州<lb/>
節度使<hi>青考異曰實録云青徐等五州節度使季廣琛  登等五州節度使許叔冀按青州豈可屬兩</hi>
<hi>節度又廣琛先為荆州長史今年五月為右常侍九月討安慶緒時實錄稱鄭蔡節度使汾陽家傳稱淮西荆</hi>
<hi>澧舊紀稱荆州未嘗鎮青徐實錄於此稱青徐恐誤也  余按新書方鎮表至德元載置青密節度使領北海</hi>
<pb n="KR2b0007_WYG_220-33b"/>
<hi>髙密東牟東萊四郡乾元元年青密節度増領滑濮二州青密節度即前所云北海節度也領青密登萊四州</hi>
<hi>增領滑濮是為六州節度使若以青登五州增滑濮二州則七州矣其數不合</hi>　庚戍李光弼<lb/>
入朝丙辰以郭子儀為中書令光弼為侍中丁巳子儀<lb/>
詣行營　回紇遣其臣骨啜特勒及帝徳將驍騎三千<lb/>
助討安慶緒上命朔方左武鋒使僕固懐恩領之　九<lb/>
月庚午朔以右羽林大將軍趙玼為蒲同虢三州節度<lb/>
使<hi>去年置河中節度使領蒲綘等七州今趙玼節度䈬同虢三州而已蓋兵興之際分命節帥以扼險要其</hi>
<hi>所綂之增减離合隨時制宜耳</hi>　丙子招討党項使王仲昇斬党項酋<lb/>
<pb n="KR2b0007_WYG_220-34a"/>
長拓㧞戎徳傳首<hi>貞觀以後吐蕃浸盛党項拓㧞諸部畏偪請内徙詔慶州置静邊軍州處</hi>
<hi>之又置芳池都督府於慶州懐安縣界管小州十以處党項野利氏部落至德以來中國亂党項因冦邠寧二</hi>
<hi>州</hi>　安慶緒之初至鄴也雖枝黨離析猶據七郡六十<lb/>
餘城<hi>汲鄴趙魏平原清河博平凡七郡</hi>甲兵資糧豐備慶緒不親政事<lb/>
專以繕臺沼樓船酣飲為事其大臣高尚張通儒等争<lb/>
權不叶無復綱紀蔡希徳有才略部兵精銳而性剛好<lb/>
直言通儒譖而殺之<hi>復扶又翻好呼到翻下好殺同考異曰河洛春秋十月蔡希德有密</hi>
<hi>欵歸國將襲殺慶緒以為内應左右泄之慶緒斬希德於鄴中又曰慶緒既殺希德始有土崩之兆矣薊門紀</hi>
<pb n="KR2b0007_WYG_220-34b"/>
<hi>亂史思明常畏希德自知謀䇿果斷英武皆不及之時希德在相州為慶緒竭節展効思明未敢顯背無何希</hi>
<hi>德為慶緒所殺思明初聞驚疑不信及知其實大喜見於顔色焉今從實録</hi>麾下數千人皆<lb/>
逃散諸將怨怒不為用以崔乾祐為天下兵馬使緫中<lb/>
外兵乾祐愎戾好殺<hi>將即亮翻愎弼力翻狠也</hi>士卒不附庚寅命朔<lb/>
方郭子儀淮西魯炅興平李奐滑濮許叔冀鎮西北庭<lb/>
李嗣業鄭蔡季廣琛河南崔光逺七節度使及平盧兵<lb/>
馬使董秦將步騎二十萬討慶緒<hi>炅火廽翻濮博木翻嗣祥吏翻琛丑林翻</hi>
<hi>將即亮翻又音如字騎奇寄翻</hi>又命河東李光弼闗内澤潞王思禮<hi>王思</hi>
<pb n="KR2b0007_WYG_220-35a"/>
<hi>禮先為闗内節度使時兼領澤潞節度使鎮潞州</hi>二節度使將所部兵助之<hi>考</hi>
<hi>異曰實録有李奐無崔光逺而云凡九節度汾陽家傳有光逺無奐又有河東兵馬使薛兼訓盖實録脱光逺</hi>
<hi>汾陽傳脱奐名耳兼訓盖光弼禆將光弼未至間先遣赴鄴城也汾陽傳又以炅為㐮鄧廣琛為淮西荆澧舊</hi>
<hi>本紀廣琛為荆州今從實録汾陽傳又云公九月十二日出洛師涉河而東今從實録涉庚二十一日也  余</hi>
<hi>按涉庚當作庚寅</hi>上以子儀光弼皆元勲難相統屬故不置元<lb/>
帥<hi>諸軍並行步騎數十萬而不置元帥號令不一所以有安陽之敗</hi>但以宦官開府儀<lb/>
同三司魚朝恩為觀軍容宣慰處置使<hi>處昌吕翻</hi>觀軍容之<lb/>
名自此始　癸巳廣州奏大食波斯圍州城<hi>廣州治南海縣本漢</hi>
<pb n="KR2b0007_WYG_220-35b"/>
<hi>畨禺縣</hi>刺史韋利見踰城走二國兵掠倉庫焚廬舍浮海<lb/>
而去　冬十月甲辰冊太子<hi>天考異曰實録云可大赦  下頃者頻興大典累洽</hi>
<hi>殊私率土之間屢經蕩滌猶慮近者或滯狴牢其天下見禁囚徒已下罪一切放免按既云大赦則死罪皆免</hi>
<hi>豈有但免徒以下罪邪恐可大赦天下是衍字耳今不書赦</hi>更名曰豫<hi>初太子生之嵗豫州獻嘉</hi>
<hi>禾於是以為祥更名豫更工衡翻</hi>自中興以來羣下無復賜物<hi>復扶又翻</hi>至<lb/>
是始有新鑄大錢<hi>乾元重寳錢也</hi>百官六軍霑賚有差　郭子<lb/>
儀引兵自杏園濟河東至獲嘉<hi>九域志衛州汲縣有杏園鎮獲嘉縣本汲縣之</hi>
<hi>新中鄉漢武帝行幸至此聞獲吕嘉因置獲嘉縣唐屬懐州九域志獲嘉縣在衛州西九十里</hi>破安太<lb/>
<pb n="KR2b0007_WYG_220-36a"/>
清斬首四千級捕虜五百人太清走保衛州子儀進圍<lb/>
之丙午遣使告㨗魯炅自陽武濟季廣琛崔光逺自酸<lb/>
棗濟<hi>陽武縣武德四年置於故原武城屬鄭州</hi>與李嗣業兵皆㑹子儀於衛<lb/>
州慶緒悉舉鄴中之衆七萬救衛州分三軍以崔乾祐<lb/>
將上軍田承嗣將下軍慶緒自帥中軍子儀使善射者<lb/>
三千人伏於壘垣之内令曰我退賊必逐我汝乃登壘<lb/>
鼔譟而射之既而與慶緒戰偽退賊逐之至壘下伏兵<lb/>
起射之<hi>射而亦翻</hi>矢如雨注賊還走子儀復引兵逐之<hi>復扶又翻</hi>
<pb n="KR2b0007_WYG_220-36b"/>
慶緒大敗獲其弟慶和殺之遂㧞衛州慶緒走子儀等<lb/>
追之至鄴許叔冀董秦王思禮及河東兵馬使薛兼訓<lb/>
皆引兵繼至慶緒收餘兵拒戰於愁思岡<hi>愁思岡在鄴城西據歐史</hi>
<hi>在相州湯隂縣薛居正曰湯隂縣界有一岡上人謂之愁死岡  考異曰汾陽家傳十月五日戰愁岡據實録</hi>
<hi>癸丑子儀破賊擒安慶和癸丑十四日也盖㨗奏始到</hi>又敗前後斬首三萬級捕<lb/>
虜千人慶緒乃入城固守子儀等圍之慶緒窘急遣薛<lb/>
嵩求救於史思明且請以位讓之思明發范陽兵十三<lb/>
萬欲救鄴觀望未敢進先遣李歸仁將步騎一萬軍于<lb/>
<pb n="KR2b0007_WYG_220-37a"/>
滏陽<hi>磁州治滏陽南至鄴城六十里</hi>遥為慶緒聲勢　甲寅上皇幸華<lb/>
清宫十一月丁丑還京師　崔光逺㧞魏州<hi>魏州治漢元城縣郭</hi>
<hi>下又置貴鄉縣與元城為二縣</hi>丙戍以前兵部侍郎蕭華為魏州防禦<lb/>
使㑹史思明分軍為三一出邢洺一出冀貝一自洹水<lb/>
趣魏州<hi>洹水縣漢長樂縣地魏郡國志曰周建德六年分臨漳縣東北置洹水縣在魏州西趣七喻翻</hi>
郭子儀奏以崔光逺代華十二月癸卯敇以光逺領魏<lb/>
州刺史　甲辰置浙江西道節度使領蘇潤等十州以<lb/>
昇州刺史韋黃裳為之<hi>浙西道節度使兼江寧軍使領昇潤宣歙饒江蘇常杭湖十州</hi>
<pb n="KR2b0007_WYG_220-37b"/>
<hi>治昇州</hi>庚戌置浙江東道節度使領越睦等八州以户部<lb/>
尚書李峘為之<hi>浙東道節度使領越睦衢婺台明處温八州治越州</hi>兼淮南節度<lb/>
使<hi>此宜參考下卷上元元年都綂李峘注</hi>　己未羣臣請上尊號曰乾元<lb/>
大聖光天文武孝感皇帝許之　史思明乘崔光逺初<lb/>
至引兵大下光逺使將軍李處崟拒之<hi>崟魚金翻</hi>賊勢盛處<lb/>
崟連戰不利還趣城<hi>趣七喻翻</hi>賊追至城下揚言曰處崟召<lb/>
我來何為不出光逺信之腰斬處崟處崟驍將衆所恃<lb/>
既死衆無鬬志<hi>姚聳夫若在未必能為宋保守河南而聳夫之死宋人惜之李處崟若在未必</hi>
<pb n="KR2b0007_WYG_220-38a"/>
<hi>能為唐保守魏州而處崟之死唐人惜之以兩敵相持而自戮鬭將乃自翦其手足也</hi>光逺脫身<lb/>
走還汴州丁卯思明陷魏州所殺三萬人　平盧節度<lb/>
使王𤣥志薨上遣中使往撫將士且就察軍中所欲立<lb/>
者授以旌節高麗人李懐玉為禆將殺𤣥志之子推侯<lb/>
希逸為平盧軍使希逸之母懐玉姑也故懐玉立之<hi>立侯</hi>
<hi>希逸者李懐玉而逐侯希逸者亦李懐玉也懐玉後賜名正巳</hi>朝廷因以希逸為節度<lb/>
副使節度使由軍士廢立自此始<lb/>
　臣光曰夫民生有欲無主則亂<hi>書仲虺之誥之言</hi>是故聖人<lb/>
<pb n="KR2b0007_WYG_220-38b"/>
　制禮以治之<hi>治直之翻</hi>自天子諸侯至於卿大夫士庶人<lb/>
　尊卑有分<hi>分扶問翻</hi>大小有倫若綱條之相維<hi>書説命曰若綱在綱</hi>
　<hi>有條而不紊</hi>臂指之相使<hi>賈誼曰如身之使臂臂之使指莫不制從</hi>是以民服<lb/>
　事其上而下無覬覦<hi>覬音冀覦音俞</hi>其在周易上天下澤履<lb/>
　象曰君子以辨上下定民志此之謂也凡人君所以<lb/>
　能有其臣民者以八柄存乎己也<hi>周禮王以八柄馭羣臣一曰爵以馭</hi>
　<hi>其貴二曰禄以馭其富三曰予以馭其幸四曰置以馭其行五曰生以馭其福六曰奪以馭其貧七曰廢</hi>
　<hi>以馭其罪八曰誅以馭其過</hi>茍或捨之則彼此之勢均何以使其<lb/>
<pb n="KR2b0007_WYG_220-39a"/>
　下哉肅宗遭唐中衰幸而復國是宜正上下之禮以<lb/>
　綱紀四方而偷取一時之安不思永久之患彼命將<lb/>
　帥統藩維國之大事也乃委一介之使徇行伍之情<lb/>
　<hi>行戸剛翻</hi>無問賢不肖惟其所欲與者則授之自是之後<lb/>
　積習為常君臣循守以為得策謂之姑息<hi>姑且也息安也且求</hi>
　<hi>目前之安也</hi>乃至偏禆士卒殺逐主帥亦不治其罪因以<lb/>
　其位任授之然則爵禄廢置殺生予奪<hi>此即周禮所謂八柄也治</hi>
　<hi>直之翻予讀曰與</hi>皆不出於上而出於下亂之生也庸有極<lb/>
<pb n="KR2b0007_WYG_220-39b"/>
　乎且夫有國家者賞善而誅惡故為善者勸為惡者<lb/>
　懲彼為人下而殺逐其上惡孰大焉乃使之擁旄秉<lb/>
　鉞師長一方<hi>長知兩翻</hi>是賞之也賞以勸惡惡其何所不<lb/>
　至乎書云逺乃猷<hi>書康誥之言猷謀也</hi>詩云猷之未逺是謂大<lb/>
　諫<hi>詩大雅板之辭</hi>孔子曰人無逺慮必有近憂<hi>見論語</hi>為天下<lb/>
　之政而專事姑息其憂患可勝校乎<hi>勝音升</hi>由是為下<lb/>
　者常眄眄焉伺其上<hi>眄眠見翻目徧合而袤視也</hi>茍得閒則攻而<lb/>
　族之為上者常惴惴焉畏其下茍得閒則掩而屠之<lb/>
<pb n="KR2b0007_WYG_220-40a"/>
　<hi>二語曲盡唐末藩鎮將卒之情狀問古莧翻惴之睡翻憂懼貌</hi>争務先發以逞其志<lb/>
　非有相保養為俱利久存之計也如是而求天下之<lb/>
　安其可得乎迹其厲階肇於此矣<hi>言其禍肇於命侯希逸帥平盧也毛</hi>
　<hi>萇曰厲惡也鄭氏曰犯政為惡曰厲</hi>盖古者治軍必本於禮故晉文公<lb/>
　城濮之戰見其師少長有禮知其可用<hi>左傳晉楚戰于城濮晉侯</hi>
　<hi>登有莘之虛以觀師曰少長有禮其可用也遂戰楚師敗績治直之翻下同少詩照翻長知兩翻</hi>今<lb/>
　唐治軍而不顧禮使士卒得以陵偏禆偏禆得以陵<lb/>
　將帥則將帥之陵天子自然之勢也<hi>賈誼亷陛之論正此意</hi>由<lb/>
<pb n="KR2b0007_WYG_220-40b"/>
　是禍亂繼起兵革不息民墜塗炭無所控訴凡二百<lb/>
　餘年然後大宋受命太祖始制軍法使以階級相<lb/>
　承小有違犯咸伏斧質是以上下有叙令行禁止<lb/>
　四征不庭<hi>庭直也不庭諸侯之不直者近世儒者以不朝為不庭謂其不來庭也</hi>無思<lb/>
　不服宇内乂安兆民允殖以迄于今皆由治軍以禮<lb/>
　故也豈非詒謀之逺哉<lb/>
是歲置振武節度使領鎮北大都䕶府麟勝二州<hi>鎮北大都</hi>
<hi>䕶府領大同長寧二縣振武節度使治單于都䕶府因舊振武軍而建節鎮兼押蕃落使宋白曰振武軍舊為</hi>
<pb n="KR2b0007_WYG_220-41a"/>
<hi>單于都䕶府即漢定襄郡之盛樂縣也在隂山之陽黄河之北後魏所都盛樂是也唐平突厥於此置雲中都</hi>
<hi>督府麟德三年改為單于大都䕶府至德後振武節度治焉</hi>又置陜虢華及豫許汝<lb/>
二節度使安南經略使為節度使領交陸等十一州<hi>安南</hi>
<hi>節度使領交陸峯愛驩長福禄芝武莪演武安十一州治交州宋白曰陸州玉山郡本玉州上元二年改為陸</hi>
<hi>州以州界有陸水為名</hi>　吐蕃陷河源軍<lb/>
　<lb/>
　<lb/>
　<lb/>
<pb n="KR2b0007_WYG_220-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百二十<lb/>
</p>
<p>
</p>
  </div>
</body>
</text>
</TEI>
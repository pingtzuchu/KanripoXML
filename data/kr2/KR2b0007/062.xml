<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻六十二</head>
    <p>
<pb n="KR2b0007_WYG_062-1a"/>
欽定四庫全書<lb/>
　資治通鑑巻六十二　　　宋　司馬光　撰<lb/>
　　　　　　　　　　　　　　胡三省　音註<lb/>
　漢紀五十四<hi>起柔兆困敦盡著雍攝提格凡三年</hi>
　　孝獻皇帝丁<lb/>
建安元年春正月癸酉大赦改元　董承張楊欲以天<lb/>
子還雒陽楊奉李樂不欲由是諸將更相疑貳<hi>更工衡翻下更</hi>
<hi>有同</hi>二月韓暹攻董承承奔野王<hi>野王張楊所屯也暹息亷翻</hi>韓暹屯<lb/>
<pb n="KR2b0007_WYG_062-1b"/>
聞喜胡才楊奉之塢鄉<hi>郡國志河南緱氏縣西南冇塢聚</hi>胡才欲攻韓<lb/>
暹上使人喻止之　汝南潁川黄巾何儀等擁衆附袁<lb/>
術曹操擊破之　張楊使董承先繕修雒陽宫太僕趙<lb/>
岐為承説劉表使遣兵詣雒陽助修宫室軍資委輸前<lb/>
後不絶<hi>為于偽翻説輸芮翻委于偽翻流所聚曰委毛晃曰凡以物送之曰輸則音平聲指所送之物</hi>
<hi>曰輸則音去聲委輸之委亦音去聲</hi>夏五月丙寅帝遣使至揚奉李樂韓<lb/>
暹營求送至雒陽奉等從詔六月乙未車駕幸聞喜<lb/>
袁術攻劉備以争徐州備使司馬張飛守下邳自將拒<lb/>
<pb n="KR2b0007_WYG_062-2a"/>
術於盱眙淮陰<hi>郡國志盱眙淮隂二縣屬下邳國盱眙音吁怡</hi>相持經月更有<lb/>
勝負<hi>更工衡翻</hi>下邳相曹豹陶謙故將也與張飛相失飛殺<lb/>
之城中乖亂袁術與吕布書勸令襲下邳許助以軍糧<lb/>
布大喜引軍水陸東下<hi>布去年奔僃盖屯於下邳之西</hi>備中郎將丹陽<lb/>
許耽開門迎之張飛敗走布虜備妻子及將吏家口備<lb/>
聞之引還比至下邳<hi>比必寐翻下比明同</hi>兵潰備収餘兵東取廣<lb/>
陵與袁術戰又敗屯於海西<hi>前漢志海西縣屬東海郡續漢志屬廣陵郡  考異</hi>
<hi>曰蜀志備傳於此云楊奉韓暹冦徐揚間備邀擊盡斬之按暹奉後與吕布同破袁術於時未死也備傳為誤</hi>
<pb n="KR2b0007_WYG_062-2b"/>
飢餓困踧<hi>踧子六翻</hi>吏士相食從事東海糜竺以家財助軍<lb/>
備請降於布<hi>降戸江翻</hi>布亦忿袁術運糧不繼乃召備復以<lb/>
為豫州刺史與并埶擊術使屯小沛<hi>賢曰髙祖夲泗水郡沛縣人及得天</hi>
<hi>下改泗水為沛郡小沛即沛縣宋白曰郡國志云古偪陽國漢為沛縣而沛郡理相城以沛縣為小沛  考異</hi>
<hi>口備傳云遣關羽守下邳此在布敗後備傳誤也</hi>布自稱徐州牧布將河内郝<lb/>
萌夜攻布布科頭袒衣走詣都督髙順營<hi>科頭不冠露髻也今江東</hi>
<hi>人猶謂露髻為科頭</hi>順即嚴兵入府討之萌敗走比明萌將曹性<lb/>
擊斬萌　庚子楊奉韓暹奉帝東還張楊以糧迎道路<lb/>
<pb n="KR2b0007_WYG_062-3a"/>
秋七月甲子車駕至雒陽幸故中常侍趙忠宅丁丑大<lb/>
赦八月辛丑幸南宫楊安殿張楊以為已功故名其殿<lb/>
曰楊安楊謂諸將曰天子當與天下共之朝廷自有公<lb/>
卿大臣楊當出扞外難<hi>難乃旦翻</hi>遂還野王楊奉亦出屯梁<lb/>
<hi>郡國志梁縣屬河南尹春秋之梁國也</hi>韓暹董承並留宿衛癸夘以安國<lb/>
將軍張楊為大司馬楊奉為車騎將軍韓暹為大將軍<lb/>
領司𨽻校尉皆假節鉞是時宫室燒盡百官披荆棘依<lb/>
墻壁間州郡各擁强兵委輸不至羣僚飢乏尚書郎以<lb/>
<pb n="KR2b0007_WYG_062-3b"/>
下自出採稆<hi>續漢志尚書侍郎三十六人四百石本注曰一曹有六人主作文書起草蔡質漢儀</hi>
<hi>曰尚書郎初從三署詣臺試初上臺稱守尚書郎中滿嵗稱尚書郎三年稱侍郎賢曰稆音呂埤蒼曰穭自生也</hi>
<hi>稆與穭同</hi>或飢死墻壁間或為兵士所殺　袁術以䜟言代<lb/>
漢者當塗髙自云名字應之<hi>賢曰當塗髙者魏也然術自以術及路皆是塗</hi>
<hi>故云應之</hi>又以袁氏出陳為舜後以黄代赤徳運之次<hi>賢曰陳大</hi>
<hi>夫轅濤塗袁氏其後也五行火生土故云以黄代赤</hi>遂有僭逆之謀聞孫堅得𫝊<lb/>
國璽<hi>事見五十九巻初平元年</hi>拘堅妻而奪之及聞天子敗於曹陽<lb/>
<hi>事見上卷興平二年</hi>乃會羣下議稱尊號衆莫敢對主簿閻象進<lb/>
<pb n="KR2b0007_WYG_062-4a"/>
曰昔周自后稷至于文王積徳累功參分天下有其二<lb/>
猶服事殷<hi>國語曰后稷勤周十五代而王毛詩國風序口國君積行累功以致爵位語孔子曰三分</hi>
<hi>天下有其二以服事殷</hi>明公雖奕世克昌未若有周之盛漢室雖<lb/>
微未若殷紂之暴也術黙然術聘處士張範<hi>處昌吕翻</hi>範不<lb/>
往使其弟承謝之術謂承曰孤以土地之廣士民之衆<lb/>
欲徼福齊桓擬迹髙祖何如<hi>徼一遥翻</hi>承曰在徳不在彊夫<lb/>
用徳以同天下之欲雖由匹夫之資而興霸王之功不<lb/>
足為難若茍欲僭擬于時而動衆之所棄誰能興之術<lb/>
<pb n="KR2b0007_WYG_062-4b"/>
不悦孫䇿聞之與術書曰成湯討桀稱有夏多罪<hi>尚書湯誓</hi>
<hi>曰有夏多罪天命殛之夏户雅翻</hi>武王伐紂曰殷有重罰<hi>史記武王徧告諸矦曰殷</hi>
<hi>有重罰不可不伐</hi>此二主者雖有聖徳假使時無失道之過無<lb/>
由逼而取也今主上非有惡於天下徒以㓜小脅於彊<lb/>
臣異於湯武之時也且董卓貪滛驕陵志無紀極至於<lb/>
廢主自興亦猶未也而天下同心疾之况效尤而甚焉<lb/>
者乎<hi>左傳曰尤而效之罪又甚焉</hi>又聞㓜主明智聰敏有夙成之徳<lb/>
<hi>夙早也</hi>天下雖未被其恩咸歸心焉使君五世相承<hi>賢曰安生</hi>
<pb n="KR2b0007_WYG_062-5a"/>
<hi>京京生湯湯生逄逄生術凡五代被皮義翻</hi>為漢宰輔榮寵之盛莫與為比<lb/>
宜效忠守節以報王室則旦奭之美率土所望也時人<lb/>
多惑圖緯之言妄牽非類之文茍以悦主為美不顧成<lb/>
敗之計古今所慎可不孰慮<hi>孰與熟通</hi>忠言逆耳<hi>前書張良曰忠言逆</hi>
<hi>耳利於行</hi>駁議致憎<hi>賢曰駁雜也議不同也言以持異議致憎疾也駁北角翻</hi>茍有益於<lb/>
尊明無所敢辭術始自以為有淮南之衆料䇿必與己<lb/>
合及得其書愁沮發疾<hi>沮在吕翻</hi>既不納其言䇿遂與之絶<lb/>
　曹操在許<hi>郡國志許縣屬潁川郡帝既徙都改曰許昌杜佑曰漢許昌故城在今縣南三十里</hi>
<pb n="KR2b0007_WYG_062-5b"/>
<hi>宋白曰在今縣西南四十里</hi>謀迎天子衆以為山東未定韓暹楊奉<lb/>
負功恣睢未可卒制<hi>睢香萃翻恣睢暴戾之貎卒讀曰猝</hi>荀彧曰昔晉文<lb/>
公納周㐮王而諸侯景從<hi>賢曰左傳狐偃言於晉侯曰求諸侯莫如勤王諸矦信之</hi>
<hi>且大義也晉侯以左師逆王王入于王城取太叔于温殺之于隰城遂定覇業天下服從師古曰景從言如景</hi>
<hi>之從形也</hi>漢髙祖為義帝縞素而天下歸心<hi>事見九巻髙祖二年為于偽翻</hi>
自天子蒙塵<hi>蒙冐也言播越在草莽蒙冒塵埃也</hi>將軍首唱義兵徒以山<lb/>
東擾亂未遑逺赴今鑾駕旋軫<hi>鄭𤣥注周禮曰軫車後横木也</hi>東京榛<lb/>
蕪義士有存本之思兆民懐感舊之哀誠因此時奉主<lb/>
<pb n="KR2b0007_WYG_062-6a"/>
上以從人望大順也秉至公以服天下大畧也扶𢎞義<lb/>
以致英俊大徳也四方雖有逆節其何能為韓暹楊奉<lb/>
安足恤哉若不時定使豪傑生心後雖為慮亦無及矣<lb/>
操乃遣揚武中郎將曹洪將兵西迎天子<hi>西漢有中郎將東漢分置</hi>
<hi>三署虎賁羽林中即將建安之後羣雄兵争自相署置始有名號中郎將</hi>董承等據險拒之<lb/>
洪不得進<hi>彧考異曰魏志此事在正月而荀  𫝊迎天子在都雒後今從𫝊</hi>議郎董昭<lb/>
以楊奉兵馬最彊而少黨援<hi>少詩沼翻</hi>作操書與奉曰吾與<lb/>
將軍聞名慕義便推赤心今將軍㧞萬乘之艱難反之<lb/>
<pb n="KR2b0007_WYG_062-6b"/>
舊都<hi>乗繩證翻</hi>翼佐之功超世無疇何其休哉方今羣凶猾<lb/>
夏<hi>孔安國曰猾亂也夏華夏夏戶雅翻</hi>四海未寧神器至重事在維輔必<lb/>
湏衆賢以清王軌誠非一人所能獨建心腹四支實相<lb/>
恃賴一物不備則有闕焉將軍當為内主吾為外援今<lb/>
吾有糧將軍有兵有無相通足以相濟死生契濶相與<lb/>
共之<hi>毛萇曰契濶勤苦也此盖謂死也生也處勤苦之中相與共之也契苦結翻</hi>奉得書喜<lb/>
悦語諸將軍曰兖州諸軍近在許耳有兵有粮國家所<lb/>
當依仰也<hi>語牛倨翻仰牛向翻</hi>遂共表操為鎮東將軍襲父爵費<lb/>
<pb n="KR2b0007_WYG_062-7a"/>
亭侯<hi>操祖曹騰封費亭侯養子嵩襲爵今以操襲嵩爵也郡國志沛國酇縣有費亭曹騰所封也應劭曰</hi>
<hi>酇音嵯師古曰王莽改酇曰贊治則此縣亦有贊音晉地道記山陽郡湖陸縣西有費亭城魏武帝初所封</hi>
<hi>考異曰魏志在六月而董昭傳在都雒後今從傳</hi>韓暹矜功專恣董承患之因<lb/>
濳召操操乃將兵詣雒陽既至奏韓暹張楊之罪暹懼<lb/>
誅單騎奔楊奉帝以暹楊有翼車駕之功詔一切勿問<lb/>
辛亥以曹操領司𨽻校尉録尚書事操于是誅尚書馮<lb/>
碩等三人討有罪也<hi>袁宏紀曰誅碩及議郎侯祈侍中壺崇</hi>封衛將軍董<lb/>
承等十三人為列侯賞有功也<hi>袁宏紀曰封衛將軍董承輔國將軍伏完侍中</hi>
<pb n="KR2b0007_WYG_062-7b"/>
<hi>丁种輔尚書僕射鍾繇尚書郭溥御史中丞董芬彭城相劉艾馮翊韓斌東郡太守楊衆議郎羅邵伏徳趙㽔</hi>
<hi>為列侯</hi>贈射聲校尉沮儁為𢎞農太守矜死節也<hi>沮儁死事見上</hi>
<hi>卷興平二年沮子余翻</hi>操引董昭並坐問曰今孤來此當施何計<lb/>
昭曰將軍興義兵以誅暴亂入朝天子輔翼王室此五<lb/>
覇之功也此下諸將人殊意異未必服從今留匡弼事<lb/>
埶不便惟有移駕幸許耳然朝廷播越新還舊京逺近<lb/>
跂望<hi>跂渠宜翻舉足也</hi>冀一朝獲安今復徙駕不厭衆心<hi>復扶又翻</hi>
<hi>厭於叶翻又如字</hi>夫行非常之事乃有非常之功願將軍算其<lb/>
<pb n="KR2b0007_WYG_062-8a"/>
多者<hi>凡舉事有利亦有害惟算其利多而害少者行之</hi>操曰此孤本志也楊奉<lb/>
近在梁耳聞其兵精得無為孤累乎<hi>累力偽翻下同</hi>昭曰奉少<lb/>
黨援心相慿結鎮東費亭之事皆奉所定宜時遣使厚<lb/>
遺答謝以安其意<hi>少詩沼翻遺于季翻</hi>説京都無糧欲車駕暫幸<lb/>
魯陽<hi>魯陽縣屬南陽郡</hi>魯陽近許轉運稍易<hi>近其靳翻易以豉翻</hi>可無縣<lb/>
乏之憂<hi>縣讀曰懸</hi>奉為人勇而寡慮必不見疑比使往來<hi>比必</hi>
<hi>寐翻使疏吏翻</hi>足以定計奉何能為累操曰善即遣使詣奉庚<lb/>
申車駕出轘轅而東<hi>河南緱氏縣有轘轅關轘音環</hi>遂遷都許巳已幸<lb/>
<pb n="KR2b0007_WYG_062-8b"/>
曹操營以操為大將軍封武平侯<hi>武平縣屬陳國此取其以神武平禍亂也</hi>
<hi>宋白曰亳州鹿邑縣後漢於今縣東北置武平縣隋改為鹿邑取故鹿邑城為名其古鹿邑城在縣西十三里</hi>
<hi>春秋鹿鳴地也</hi>始立宗廟社稷於許　孫䇿將取會稽<hi>會工外翻</hi>呉<lb/>
人嚴白虎等衆各萬餘人處處屯聚諸將欲先擊白虎<lb/>
等䇿曰白虎等羣盜非有大志此成禽耳遂引兵渡浙<lb/>
江<hi>浙之舌翻</hi>會稽功曹虞翻説太守王朗曰䇿善用兵不如<lb/>
避之朗不從發兵拒䇿於固陵䇿數渡水戰不能克䇿<lb/>
叔父靜説䇿曰朗負阻城守難可卒㧞查瀆南去此數<lb/>
<pb n="KR2b0007_WYG_062-9a"/>
十里宜從彼據其内<hi>説輸芮翻數所角翻卒讀曰猝水經注浙江東逕固陵城北昔范蠡</hi>
<hi>築城於浙江之濱言可以固守謂之固陵今之西陵也浙江又東逕柤塘謂之柤瀆孫䇿襲王朗所從出之道</hi>
<hi>也裴松之曰查音柤加翻</hi>所謂攻其無備出其不意者也䇿從之夜<lb/>
多然火為疑兵分軍投查瀆道襲高遷屯<hi>裴松之曰案今永興縣有</hi>
<hi>高遷橋沈約曰永興夲漢餘暨縣呉更名蔡邕嘗經會稽高遷亭取椽竹以為笛即其處也</hi>朗大驚<lb/>
遣故丹陽太守周昕等帥兵逆戰<hi>帥讀曰率</hi>䇿破昕等斬之<lb/>
朗遁走虞翻追隨營䕶朗浮海至東冶<hi>前漢志冶縣屬會稽郡師古曰</hi>
<hi>故閩越地光武改曰章安晉志曰建安郡故秦閩中郡漢高祖五年以立閩越王及武帝滅之徙其人名為東</hi>
<pb n="KR2b0007_WYG_062-9b"/>
<hi>冶後漢改為候官都尉及呉置建安郡洪氏𨽻釋據西漢志曰會稽西部都尉治錢唐南部都尉治回浦李宗</hi>
<hi>諤圖經曰文帝時以山隂為都尉治元狩中徙治錢唐為西部元鼎中又立東部都尉治冶光武改回浦為章</hi>
<hi>安以冶立東候官呉孫亮𫝊曰五鳯中以會稽東部為臨海郡孫休𫝊永安中以會稽南部為建安郡沈約宋</hi>
<hi>志曰東陽太守本會稽西部都尉又曰臨海太守夲會稽東部都尉前漢都尉治鄞後漢分會稽為呉郡疑是</hi>
<hi>都尉徙治章安續漢志章安故冶光武更名晉太康記夲鄞縣南之回浦鄉章帝立未詳孰是又曰司馬彪云</hi>
<hi>章安是故冶然則臨海亦冶地也張勃呉録曰是句踐冶鑄之所後分為會稽東南二部都尉東部臨海是也</hi>
<hi>南部建安是也杜佑通典曰後漢改冶縣為候官都尉後分冶縣為會稽東南二都尉今福州是南部台州是</hi>
<hi>東部又曰二漢會稽西部都尉理婺州數説異同各有脱誤嘗參訂之自秦置會稽郡其治在今呉門至順帝分</hi>
<pb n="KR2b0007_WYG_062-10a"/>
<hi>置呉郡而會稽徙郡於山隂以浙江為兩郡之境故錢唐在西漢時屬會稽所以為西部治所及會稽移於浙</hi>
<hi>東則西部亦移於婺女回浦後改章安乃會稽之東部今台州蓋其地冶縣則是南部在呉屬建安郡至唐遂</hi>
<hi>為福州太康記嘗云回浦夲鄞之南鄉或云東部治鄞因致休文之疑然鄞及回浦皆西漢縣名謂西漢割鄞</hi>
<hi>而置縣或未可知至章帝時回浦已非鄉矣太康所紀亦誤也前志註會稽之冶縣云夲閩越地續志口章安</hi>
<hi>故冶閩越地光武更名因脱其中數字故劉昭補注惑於太康記而休文復不能剖判也當云章安故回浦章</hi>
<hi>帝更名東侯官故冶閩越地光武更名於文乃足此郡之末有東部侯國四字却是衍文侯與候相近而南部</hi>
<hi>所治故文有錯亂班史註回浦為南部司馬彪謂章安是故冶張勃謂分冶為東南二都尉杜佑謂二漢西部</hi>
<hi>皆在婺女圖經以冶為東部皆誤也余按洪説甚詳其言錢唐西漢時屬會稽所以為西部治所此語亦恐有</hi>
<pb n="KR2b0007_WYG_062-10b"/>
<hi>未安處</hi>䇿追擊大破之朗乃詣䇿降<hi>降戸江翻</hi>䇿自領會稽太<lb/>
守復命虞翻為功曹待以交友之禮䇿好游獵<hi>好呼到翻</hi>翻<lb/>
諫曰明府喜輕出微行從官不暇嚴<hi>喜許記翻從才用翻</hi>吏卒常<lb/>
苦之夫君人者不重則不威<hi>重尊重威威嚴言不尊重則無威嚴</hi>故白龍<lb/>
魚服困於豫且<hi>張衡東京賦之辭注云説苑曰呉王欲從民飲酒伍子胥諫曰不可昔白龍下</hi>
<hi>凊泠之淵化為魚漁者豫且射中其目白龍上訴天帝曰當是之時若安置而形白龍對曰我下清泠之淵化</hi>
<hi>為魚天帝曰魚固人之所射也豫且何罪夫白龍天帝貴畜也豫且宋國之賤臣也白龍不化豫且不射今棄</hi>
<hi>萬乗之位而從布衣之士飲酒臣恐其有豫且之患矣王乃止且子余翻</hi>白蛇自放劉季害<lb/>
<pb n="KR2b0007_WYG_062-11a"/>
之<hi>事見七巻秦二世元年</hi>願少留意<hi>少詩沼翻</hi>䇿曰君言是也然不能<lb/>
改<hi>為䇿死于輕出張夲</hi>　九月司徒淳于嘉太尉楊彪司空張喜<lb/>
皆罷　車駕之東遷也楊奉自梁欲邀之不及冬十月<lb/>
曹操征奉奉南犇袁術遂攻其梁屯㧞之　詔書下袁<lb/>
紹責以地廣兵多而專自樹黨<hi>下遐稼翻下之下同樹黨謂以子譚為青州刺</hi>
<hi>史熈為幽州刺史外甥髙幹為幷州刺史</hi>不聞勤王之師但擅相討伐<hi>謂與公孫</hi>
<hi>瓉相攻也</hi>紹上書深自陳愬戊辰以紹為太尉封鄴侯紹恥<lb/>
班在曹操下怒曰曹操當死數矣<hi>數所角翻下同</hi>我輙救存之<lb/>
<pb n="KR2b0007_WYG_062-11b"/>
<hi>操自滎陽汴水之敗収兵從紹於河内紹表為東郡太守吕布襲取兖州紹復與操連和欲令其遣家居鄴也</hi>
今乃挾天子以令我乎表辭不受操懼請以大將軍譲<lb/>
紹丙戍以操為司空行車騎將軍事操以荀彧為侍中<lb/>
守尚書令操問彧以䇿謀之士彧薦其從子蜀郡太守<lb/>
攸<hi>攸既免董卓之禍復辟公府舉髙第遷任城相不行以蜀險固人民殷盛求為蜀郡太守道絶不得至駐</hi>
<hi>荆州從才用翻下同</hi>及潁川郭嘉操徴攸為尚書與語大悦曰公<lb/>
逹非常人也<hi>荀攸字公逹</hi>吾得與之計事天下當何憂哉以<lb/>
為軍師初郭嘉往見袁紹紹甚敬禮之居數十日謂紹<lb/>
<pb n="KR2b0007_WYG_062-12a"/>
謀臣辛評郭圖曰夫智者審於量主<hi>量音良</hi>故百全而功<lb/>
名可立袁公徒欲效周公之下士而不知用人之機多<lb/>
端寡要好謀無決欲與共濟天下大難定覇王之業難<lb/>
矣<hi>好呼到翻大難乃旦翻</hi>吾將更舉而求主<hi>更工衡翻改也</hi>子盍去乎二<lb/>
人曰袁氏有恩徳於天下人多歸之且今最强去將何<lb/>
之嘉知其不寤不復言<hi>復扶又翻</hi>遂去之操召見與論天下<lb/>
事喜曰使孤成大業者必此人也嘉出亦喜曰真吾主<lb/>
也操表嘉為司空祭酒<hi>陳夀三國志作司空軍祭酒此逸軍字晉志曰當塗得志剋平</hi>
<pb n="KR2b0007_WYG_062-12b"/>
<hi>諸夏初置軍師祭酒参掌戎律</hi>操以山陽滿寵為許令操從弟洪有賔<lb/>
客在許界數犯法寵収治之洪書報寵<hi>報告也前書霍顯曰少夫幸報</hi>
<hi>我以事數所角翻治直之翻</hi>寵不聼洪以白操操召許主者<hi>主者許縣主吏</hi>
<hi>也</hi>寵知將欲原客乃速殺之操喜曰當事不當爾邪<lb/>
北海太守孔融負其髙氣志在靖難而才踈意廣訖無<lb/>
成功<hi>訖竟也終也難乃旦翻</hi>髙談清教盈溢官曹辭氣清雅可玩<lb/>
而誦論事考實難可悉行但能張磔網羅<hi>磔陟格翻開也</hi>而目<lb/>
理甚踈造次能得人心<hi>造七到翻</hi>乆乆亦不願附也其所任<lb/>
<pb n="KR2b0007_WYG_062-13a"/>
用好竒取異多剽輕小才<hi>好呼到翻剽匹妙翻輕墟正翻</hi>至於尊事名<lb/>
儒鄭𤣥執子孫禮易其鄉名曰鄭公鄉<hi>𤣥傳曰融深敬𤣥告髙宻縣為</hi>
<hi>𤣥特立一鄉曰昔齊置士鄉越有君子軍皆異賢之意也太史公廷尉呉公謁者僕射鄧公皆漢之名臣又南</hi>
<hi>山四皓有園公夏黄公世嘉其髙皆悉稱公然則公者仁徳之正號不必皆三事大夫也今鄭君鄉宜曰鄭公</hi>
<hi>鄉</hi>及清儁之士左承祖劉義遜等皆備在座席而已不<lb/>
與論政事曰此民望不可失也黄巾來冦融戰敗走保<lb/>
都昌<hi>賢曰都昌縣屬北海郡故城在今青州臨朐縣東北</hi>時袁曹公孫首尾相連<lb/>
融兵弱糧寡孤立一隅不與相通左承祖勸融宜自託<lb/>
<pb n="KR2b0007_WYG_062-13b"/>
强國融不聼而殺之劉義遜弃去青州刺史袁譚攻融<lb/>
自春至夏戰士所餘纔數百人流矢交集而融猶隠几<lb/>
讀書談笑自若<hi>隠於靳翻賢曰隠慿也</hi>城夜陷乃奔東山<hi>都昌縣之東山</hi>
<hi>也</hi>妻子為譚所虜曹操與融有舊徴為將作大匠袁譚<lb/>
初至青州其土自河而西不過平原譚北排田楷<hi>田楷公孫</hi>
<hi>瓉用為青州刺史</hi>東破孔融威惠甚著其後信任羣小肆志奢<lb/>
滛聲望遂衰　中平以來天下亂離民弃農業諸軍並<lb/>
起率乏糧榖無終嵗之計飢則冦掠飽則弃餘瓦觧流<lb/>
<pb n="KR2b0007_WYG_062-14a"/>
離無敵自破者不可勝數<hi>勝音升</hi>袁紹在河北軍人仰食<lb/>
桑椹<hi>仰牛向翻椹桑實也其始生也色青熟則色黒可食椹音甚</hi>袁術在江淮取給<lb/>
蒲蠃<hi>蠃蚌屬盧戈翻</hi>民多相食州里蕭條羽林監棗袛請建置<lb/>
屯田<hi>潁川文士傳棗氏夲姓棘避難改焉漢官羽林有左右監秩六百石屬光禄勲</hi>曹操從之<lb/>
以袛為屯田都尉以騎都尉任峻為典農中郎將<hi>魏志曰曹</hi>
<hi>公置典農中郎將秩二千石典農都尉秩六百石或四百石典農校尉秩比二千石所主如中郎所主部分别</hi>
<hi>而少為校尉</hi>募民屯田許下得穀百萬斛于是州郡例置田<lb/>
官所在積穀倉廪皆滿故操征伐四方無運糧之勞遂<lb/>
<pb n="KR2b0007_WYG_062-14b"/>
能兼并羣雄軍國之饒起於袛而成於峻　袁術畏吕<lb/>
布為己害乃為子求婚布復許之<hi>乃為于偽翻復扶又翻</hi>術遣<lb/>
將紀靈等歩騎三萬攻劉備備求救於布諸將謂布曰<lb/>
將軍常欲殺劉備今可假手於術布曰不然術若破備<lb/>
則北連泰山諸將<hi>泰山諸將謂臧霸孫觀呉敦尹禮軰</hi>吾為在術圍中不<lb/>
得不救也便率歩騎千餘馳往赴之靈等聞布至皆歛<lb/>
兵而止布屯沛城西南遣鈴下請靈等<hi>鈴下卒也在鈴閣之下有警至</hi>
<hi>則掣鈴以呼之因以為名續漢志曰五百鈴下侍閭門闌部署街里走卒皆冇程品多少隨所典領程大昌續演繁</hi>
<pb n="KR2b0007_WYG_062-15a"/>
<hi>露曰鈴下威儀殆今典客之吏</hi>靈等亦請布布往就之與備共飲食布<lb/>
謂靈等曰𤣥徳布弟也<hi>劉備字𤣥徳</hi>為諸君所困故來救之<lb/>
布性不喜合鬭喜解鬭耳<hi>言不喜合人之鬭喜解人之鬬也喜許記翻</hi>乃令<lb/>
軍候植㦸於營門布彎弓顧曰諸君觀布射㦸小支<hi>賢曰</hi>
<hi>周禮考工記曰為㦸博二寸内倍之胡參之援四之鄭注云援直刃胡其孑也小支謂胡也即今之㦸旁曲支</hi>
<hi>植直吏翻立也射而亦翻</hi>中者當各解兵不中可留决鬭布即一發正<lb/>
中㦸支<hi>中竹仲翻下同</hi>靈等皆驚言將軍天威也明日復歡會<lb/>
然後各罷備合兵得萬餘人布惡之<hi>復扶又翻惡烏路翻</hi>自出兵<lb/>
<pb n="KR2b0007_WYG_062-15b"/>
攻備備敗走歸曹操操厚遇之以為豫州牧或謂操日<lb/>
備有英雄之志今不早圖後必為患操以問郭嘉嘉曰<lb/>
有是然公起義兵為百姓除暴<hi>為于偽翻</hi>推誠仗信以招俊<lb/>
傑猶懼其未也今備有英雄名以窮歸已而害之是以<lb/>
害賢為名也如此則智士將自疑回心擇主公誰與定<lb/>
天下乎夫除一人之患以沮四海之望安危之機也不<lb/>
可不察<hi>沮在吕翻勸考異曰𫝊子以為程昱郭嘉  操殺備今從魏書</hi>操笑曰君得之<lb/>
矣遂益其兵給糧食使東至沛収散兵以圖吕布初備<lb/>
<pb n="KR2b0007_WYG_062-16a"/>
在豫州舉陳郡袁渙為茂才<hi>武帝元封六年詔州郡舉茂才茂才即秀才也避光</hi>
<hi>武諱史遂書為茂才</hi>渙為吕布所留布欲使渙作書罵辱備渙不<lb/>
可再三彊之不許<hi>彊其兩翻</hi>布大怒以兵脇渙曰為之則生<lb/>
不為則死渙顔色不變笑而應之曰渙聞唯徳可以辱<lb/>
人不聞以罵使彼固君子邪且不恥將軍之言彼誠小<lb/>
人邪將復將軍之意<hi>言布以書罵備備君子邪固不以罵為耻其小人邪將復以書罵布</hi>
<hi>也</hi>則辱在此不在於彼且渙它日之事劉將軍猶今日<lb/>
之事將軍也如一旦去此復罵將軍可乎<hi>復扶又翻</hi>布慚而<lb/>
<pb n="KR2b0007_WYG_062-16b"/>
止　張濟自闗中引兵入荆州界攻穣城<hi>穰縣屬南陽郡</hi>為流<lb/>
矢所中死<hi>中竹仲翻</hi>荆州官屬皆賀劉表曰濟以窮來主人<lb/>
無禮<hi>言無郊勞授館之禮也</hi>至于交鋒此非牧意牧受弔不受賀<lb/>
也使人納其衆衆聞之喜皆歸心焉濟族子建忠將軍<lb/>
繡代領其衆屯宛<hi>宛於元翻</hi>初帝既出長安宣威將軍賈詡<lb/>
上還印綬<hi>上時掌翻</hi>往依叚煨于華隂<hi>華戸化翻</hi>詡素知名為煨<lb/>
軍所望煨禮奉甚備詡潜謀歸張繡或曰煨待君厚矣<lb/>
君去安之詡曰煨性多疑有忌詡意禮雖厚不可恃乆<lb/>
<pb n="KR2b0007_WYG_062-17a"/>
將為所圖<hi>詡既為煨軍所望則必為煨所忌矣乆留則煨懼詡奪其軍必將圖殺之</hi>我去必<lb/>
喜又望吾結大援於外必厚吾妻子繡無謀主亦願得<lb/>
詡則家與身必俱全矣詡遂往繡執子孫禮煨果善視<lb/>
其家詡説繡附於劉表<hi>説輸芮翻</hi>繡從之詡往見表表以客<lb/>
禮待之詡曰表平世三公才也不見事變多疑無决無<lb/>
能為也劉表愛民養士從容自保<hi>從千容翻</hi>境内無事關西<lb/>
兖豫學士歸之者以千數表乃起立學校講明經術<hi>校戸</hi>
<hi>敎翻</hi>命故雅樂郎河南杜䕫作雅樂<hi>蔡邕曰漢樂四品一曰太子樂典郊廟上</hi>
<pb n="KR2b0007_WYG_062-17b"/>
<hi>陵殿舉之樂二曰周頌雅樂典辟雍饗射六宗社稷之樂三日黄門鼓吹天子所以宴樂羣臣四曰短簫鐃歌</hi>
<hi>軍樂也</hi>樂備表欲庭觀之䕫曰今將軍號不為天子合樂<lb/>
而庭作之無乃不可乎表乃止平原禰衡少有才辯而<lb/>
尚氣剛傲<hi>禰乃禮翻姓也少詩照翻</hi>孔融薦之於曹操衡罵辱操<hi>操召</hi>
<hi>衡為鼓吏故為衡所罵辱</hi>操怒謂融曰禰衡豎子孤殺之猶雀䑕耳<lb/>
顧此人素有虛名逺近將謂孤不能容之乃送與劉表<lb/>
表延禮以為上賔衡稱表之美盈口而好譏貶其左右<lb/>
<hi>好呼到翻</hi>於是左右因形而譖之曰衡稱將軍之仁西伯不<lb/>
<pb n="KR2b0007_WYG_062-18a"/>
過也唯以為不能斷<hi>斷丁亂翻</hi>終不濟者必由此也其言實<lb/>
指表短而非衡所言也表由是怒以江夏太守黄祖性<lb/>
急送衡與之祖亦善待焉後衡衆辱祖祖殺之<hi>操怒衡而送與</hi>
<hi>表猶以表為寛和愛士觀其能容與否也表怒衡而送與祖知祖性急必不能容衡是直欲寘之死地耳二人</hi>
<hi>皆挾數用術表則淺矣</hi>
二年春正月曹操討張繡軍于淯水<hi>水經注淯水出𢎞農盧氏縣攻離山</hi>
<hi>東逕宛縣南操軍敗處也淯音育</hi>繡舉衆降操納張濟之妻繡恨之又<lb/>
以金與繡驍將胡車兒繡聞而疑懼襲擊操軍殺操長<lb/>
<pb n="KR2b0007_WYG_062-18b"/>
子昂操中流矢敗走<hi>降戸江翻驍堅堯翻車尺遮翻長知兩翻中竹仲翻</hi>校尉典<lb/>
韋與繡力戰左右死傷略盡韋被數十創<hi>被皮義翻創初良翻</hi>繡<lb/>
兵前摶之韋䨇挾兩人擊殺之瞋目大罵而死<hi>瞋七人翻</hi>操<lb/>
収散兵還住舞隂<hi>舞隂縣屬南陽郡</hi>繡率騎來追操擊破之繡<lb/>
走還穰復與劉表合<hi>復扶又翻</hi>是時諸軍大亂平虜校尉泰<lb/>
山于禁獨整衆而還道逢青州兵劫掠人禁數其辠而<lb/>
擊之<hi>數所具翻</hi>青州兵走詣操禁既至先立營壘不時謁操<lb/>
或謂禁青州兵已訴君矣宜促詣公辨之禁曰今賊在<lb/>
<pb n="KR2b0007_WYG_062-19a"/>
後追至無時不先為備何以待敵且公聰明譖訴何縁<lb/>
得行徐鑿塹安營訖<hi>塹七艷翻</hi>乃入謁具陳其狀操悦謂禁<lb/>
曰淯水之難<hi>難乃旦翻</hi>吾猶狼狽將軍在亂能整討暴堅壘<lb/>
<hi>討暴謂擊刼掠者堅壘謂先鑿塹安營也</hi>有不可動之節雖古名將何以加<lb/>
之于是録禁前後功封益壽亭侯操引軍還許　袁紹<lb/>
與操書辭語驕慢操謂荀彧郭嘉曰今將討不義而力<lb/>
不敵何如對曰劉項之不敵公所知也漢祖惟智勝項<lb/>
羽故羽雖彊終為所禽今紹有十敗公有十勝紹雖彊<lb/>
<pb n="KR2b0007_WYG_062-19b"/>
無能為也紹繁禮多儀公體任自然此道勝也紹以逆<lb/>
動公奉順以率天下<hi>謂奉天子以率天下於理為順</hi>此義勝也桓靈以<lb/>
来政失於寛紹以寛濟寛故不攝<hi>攝整也左傳曰書於伐秦攝也杜預注曰</hi>
<hi>能自攝整</hi>公紏之以猛上下知制此治勝也<hi>治直吏翻</hi>紹外寛内<lb/>
忌用人而疑之所任唯親戚子弟公外易簡而内機明<lb/>
<hi>易以豉翻</hi>用人無疑唯才所宜不間逺近此度勝也<hi>閒古莧翻</hi>紹<lb/>
多謀少决失在後事公得䇿輙行應變無窮此謀勝也<lb/>
紹髙議揖讓以収名譽士之好言飾外者多歸之<hi>好呼到翻</hi>
<pb n="KR2b0007_WYG_062-20a"/>
<hi>下同</hi>公以至心待人不為虚美士之忠正逺見而有實者<lb/>
皆願為用此德勝也紹見人飢寒恤念之形於顔色其<lb/>
所不見慮或不及公於目前小事時有所忽至於大事<lb/>
與四海接恩之所加皆過其望雖所不見慮無不周此<lb/>
仁勝也紹大臣爭權讒言惑亂公御下以道浸潤不行<lb/>
此明勝也<hi>論語浸潤之譛不行焉可謂明也已矣言譛人者如水之浸潤以漸而入也</hi>紹是<lb/>
非不可知公所是進之以禮所不是正之以法此文勝<lb/>
也紹好為虚埶不知兵要<hi>荀子與臨武君議兵於趙孝成王前王曰請問兵要</hi>公<lb/>
<pb n="KR2b0007_WYG_062-20b"/>
以少克衆<hi>少詩沼翻</hi>用兵如神軍人恃之敵人畏之此武勝<lb/>
也操笑曰如卿所言孤何德以堪之嘉又曰紹方北擊<lb/>
公孫瓉<hi>瓉藏旱翻</hi>可因其逺征東取吕布若紹為寇布為之<lb/>
援此深害也彧曰不先取吕布河北未易圖也<hi>紹攻公孫瓉而</hi>
<hi>操乗間東取吕布操擊劉備而紹不能襲許此其所以敗也易以豉翻</hi>操曰然吾所惑者<lb/>
又恐紹侵擾關中西亂羌胡南誘蜀漢<hi>誘音酉</hi>是我獨以<lb/>
兖豫抗天下六分之五也為將奈何彧曰關中將帥以<lb/>
十數<hi>將即亮翻帥所類翻</hi>莫能相一唯韓遂馬騰最彊彼見山東<lb/>
<pb n="KR2b0007_WYG_062-21a"/>
方爭必各擁衆自保今若撫以恩徳遣使連和雖不能<lb/>
乆安比公安定山東足以不動<hi>遂騰之叛服卒如荀彧所料比必寐翻</hi>侍<lb/>
中尚書僕射鍾繇有智謀若屬以西事<hi>屬之欲翻</hi>公無憂矣<lb/>
操乃表繇以侍中守司隸校尉持節督關中諸軍特使<lb/>
不拘科制繇至長安移書騰遂等<hi>移猶遺也</hi>為陳禍福<hi>為于偽翻</hi>
騰遂各遣子入侍　袁術稱帝於壽春自稱仲家以九<lb/>
江太守為淮南尹置公卿百官郊祀天地沛相陳珪球<lb/>
弟子也少與術逰術以書召珪又劫質其子<hi>少詩照翻質音致</hi>
<pb n="KR2b0007_WYG_062-21b"/>
期必致珪珪荅書曰曹將軍興復典刑將撥平凶慝以<lb/>
為足下當僇力同心匡翼漢室而隂謀不軌以身試禍<lb/>
欲吾營私阿附有死不能也術欲以故兖州刺史金尚<lb/>
為太尉尚不許而逃去術殺之<hi>金尚奔術見六十卷初平三年</hi>　三月<lb/>
詔將作大匠孔融持節拜袁紹大將軍兼督冀青幽并<lb/>
四州　夏五月蝗　袁術遣使者韓𦙍以稱帝事告吕<lb/>
布因求迎婦布遣女隨之陳珪恐徐揚合從為難未已<lb/>
<hi>術領揚州布領徐州從子容翻難乃旦翻</hi>往説布曰<hi>説輸芮翻</hi>曹公奉迎天子輔<lb/>
<pb n="KR2b0007_WYG_062-22a"/>
贊國政將軍宜與協同䇿謀共存大計今與袁術結昏<lb/>
必受不義之名將有累卵之危矣布亦怨術初不已受也<lb/>
<hi>事見六十卷初平三年</hi>女已在塗乃追還絶昏械送韓𦙍梟首許<lb/>
市<hi>梟堅堯翻</hi>陳珪欲使子登詣曹操布固不肯會詔以布為<lb/>
左將軍操復遺布手書深加尉納<hi>復扶又翻遺于季翻尉與慰同安之也漢</hi>
<hi>書車千秋𫝊尉安黎庻顔師古口尉安之字夲無心</hi>布大喜即遣登奉章謝恩并<lb/>
荅操書登見操因陳布勇而無謀輕於去就宜早圖之<lb/>
操曰布狼子野心誠難乆養非卿莫䆒其情偽即增珪<lb/>
<pb n="KR2b0007_WYG_062-22b"/>
秩中二千石<hi>漢制王國相秩二十石增秩中二千石則秩視九卿</hi>拜登廣陵太<lb/>
守臨别操執登手曰東方之事便以相付令隂合部衆<lb/>
以為内應始布因登求徐州牧不得登還布怒㧞㦸斫<lb/>
几曰卿父勸吾協同曹操絶昏公路今吾所求無獲而<lb/>
卿父子並顯重但為卿所賣耳登不為動容<hi>為于偽翻</hi>徐對<lb/>
之曰登見曹公言養將軍譬如養虎當飽其肉不飽則<lb/>
將噬人公曰不如卿言譬如養鷹飢即為用飽則颺去<lb/>
其言如此布意乃解袁術遣其大將張勲橋㽔等與韓<lb/>
<pb n="KR2b0007_WYG_062-23a"/>
暹楊奉連埶歩騎數萬趣下邳<hi>趣七喻翻</hi>七道攻布布時有<lb/>
兵三千馬四百匹懼其不敵謂陳珪曰今致術軍卿之<lb/>
由也為之奈何珪曰暹奉與術卒合之師耳<hi>卒讀曰猝</hi>謀無<lb/>
素定不能相維子登䇿之比於連雞埶不俱棲<hi>戰國䇿秦惠王</hi>
<hi>曰諸侯之不可一猶連鷄之不能俱上於棲</hi>立可離也布用珪䇿與暹奉書<lb/>
曰二將軍親㧞大駕而布手殺董卓俱立功名今奈何<lb/>
與袁術同為賊乎不如相與并力破術為國除害<hi>為于偽翻</hi>
且許悉以術軍資與之暹奉大喜即回計從布布進軍<lb/>
<pb n="KR2b0007_WYG_062-23b"/>
去勲營百歩暹奉兵同時叫呼<hi>呼火故翻</hi>並到勲營勲等散<lb/>
走布兵追擊斬其將十人首所殺傷墮水死者殆盡布<lb/>
因與暹奉合軍向壽春水陸並進到鍾離<hi>鍾離縣屬九江郡距壽春</hi>
<hi>二百餘里</hi>所過虜掠還渡淮北留書辱術術自將歩騎五千<lb/>
揚兵淮上布騎皆於水北大咍笑之而還<hi>咍呼來翻楚人謂相啁笑</hi>
<hi>曰咍</hi>泰山賊帥臧覇襲琅邪相蕭建於莒<hi>前漢莒縣屬城陽國後漢屬琅</hi>
<hi>邪國帥所類翻</hi>破之覇得建資實許以賂布而未送布自往求<lb/>
之其督將高順諫曰<hi>將即亮翻下所將順將同</hi>將軍威名宣播逺近所<lb/>
<pb n="KR2b0007_WYG_062-24a"/>
畏何求不得而自行求賂萬一不克豈不損邪布不從<lb/>
既至莒覇等不測往意固守拒之無獲而還順為人清<lb/>
白有威嚴少言辭所將七萬餘兵號令整齊每戰必克<lb/>
名陷陳營<hi>少詩沼翻陳讀曰陣</hi>布復疎順以魏續有内外之親奪<lb/>
其兵以與續及當攻戰則復令順將順亦終無恨意<hi>布踈</hi>
<hi>順而親續其後執順以敗布者續也將即亮翻</hi>布性决易<hi>易以豉翻</hi>所為無常順每<lb/>
諫曰將軍舉動不肯詳思忽有失得動輙言誤誤豈可<lb/>
數乎<hi>數所角翻</hi>布知其忠而不能從　曹操遣議郎王誧<hi>誧滂</hi>
<pb n="KR2b0007_WYG_062-24b"/>
<hi>古翻又匹布翻</hi>以詔書拜孫䇿為騎都尉襲爵烏程侯<hi>䇿父堅以討賊</hi>
<hi>功封烏程侯烏程縣屬呉郡今安吉州縣䇿考異曰江表傳曰建安二年夏王誧奉戊辰詔書賜  不知其何</hi>
<hi>月也</hi>領會稽太守<hi>會工外翻</hi>使與吕布及呉郡太守陳瑀共討<lb/>
袁術䇿欲得將軍號以自重誧便承制假䇿明漢將軍<lb/>
<hi>明漢將軍亦權宜置此號言明於逆順知尊漢室也下輔漢同</hi>䇿治嚴<hi>嚴裝也</hi>行到錢唐<lb/>
<hi>錢唐縣前漢屬會稽郡後漢省其地當屬呉郡界錢唐記曰昔郡議曹華信議立此塘以防海募有能致一斛</hi>
<hi>土者與錢一千旬月之間來者雲集塘未成而不復取于是載土石者皆委之而去塘以之成故名錢塘</hi>瑀<lb/>
隂圖襲䇿濳結祖郎嚴白虎等使為内應䇿覺之遣其<lb/>
<pb n="KR2b0007_WYG_062-25a"/>
將吕範徐逸攻瑀於海西瑀敗單騎奔袁紹　初陳王<lb/>
寵有勇善弩射<hi>寵明帝子陳敬王羡之曾孫也</hi>黄巾賊起寵治兵自守<lb/>
<hi>治直之翻</hi>國人畏之不敢離叛國相會稽駱俊素有威恩是<lb/>
時王侯無復租禄而數見侵奪<hi>數所角翻</hi>或并日而食轉死<lb/>
溝壑而陳獨富彊鄰郡人多歸之有衆十餘萬及州郡<lb/>
兵起寵率衆屯陽夏<hi>賢曰陽夏縣屬淮陽國夏音工雅翻</hi>自稱輔漢大將<lb/>
軍袁術求糧於陳駱俊拒絶之術忿恚<hi>恚於避翻</hi>遣客詐殺<lb/>
俊及寵陳由是破敗　秋九月司空曹操東征袁術術<lb/>
<pb n="KR2b0007_WYG_062-25b"/>
聞操來棄軍走留其將橋㽔等於蘄陽以拒操<hi>賢曰蘄水出江</hi>
<hi>夏蘄春縣北山水經注云即蘄山也西南流逕蘄山又南對蘄陽注于大江亦謂之蘄陽口予據三國志術時</hi>
<hi>侵陳操東征之術留㽔等拒操㽔等敗死術乃走渡淮則葢戰於淮外也安得至江夏之蘄陽哉此葢沛國之</hi>
<hi>蘄縣范史衍陽字而通鑑因之耳</hi>操擊破㽔等皆斬之<hi>吕考異曰范書  布傳云布破</hi>
<hi>張勲於下邳生擒橋㽔此又一橋㽔將㽔被獲又還也然魏志吕布傳無橋㽔事當是范書誤</hi>術走渡<lb/>
淮時天旱歳荒士民凍餒術由是遂衰操辟陳國何䕫<lb/>
為掾<hi>掾俞絹翻</hi>問以袁術何如對曰天之所助者順人之所<lb/>
助者信術無信順之實而望天人之助其可得乎操曰<lb/>
<pb n="KR2b0007_WYG_062-26a"/>
為國失賢則亡君不為術所用亡不亦宜乎操性嚴掾<lb/>
屬公事往往加杖䕫常蓄毒藥誓死無辱是以終不見<lb/>
及沛國許褚勇力絶人聚少年及宗族數千家堅壁以<lb/>
禦外冦淮汝陳梁間皆畏憚之操狥淮汝褚以衆歸操<lb/>
操曰此吾樊噲也即日拜都尉引入宿衛諸從禇俠客<lb/>
皆以為虎士焉<hi>俠戸頰翻</hi>　故太尉楊彪與袁術昏姻<hi>據彪傳彪</hi>
<hi>子修袁術之甥彪蓋取於袁氏也</hi>曹操惡之<hi>惡烏路翻</hi>誣云欲圖廢立奏収<lb/>
下獄劾以大逆<hi>下遐稼翻劾戸槩翻又戸得翻</hi>將作大匠孔融聞之不<lb/>
<pb n="KR2b0007_WYG_062-26b"/>
及朝服<hi>朝直遥翻</hi>往見操曰楊公四世清徳<hi>震秉賜彪四世以清白稱</hi>海<lb/>
内所瞻周書父子兄弟罪不相及况以袁氏歸罪楊公<lb/>
乎操曰此國家之意<hi>國家謂帝也</hi>融曰假使成王殺邵公周<lb/>
公可得言不知邪操使許令滿寵按彪獄融與尚書令<lb/>
荀彧皆屬寵曰但當受辭勿加考掠<hi>屬之欲翻掠音亮</hi>寵一無<lb/>
所報考訊如法數日求見操言之曰楊彪考訊無它辭<lb/>
語此人有名海内若罪不明白必大失民望竊為明公<lb/>
惜之<hi>為于偽翻</hi>操即日赦出彪初彧融聞寵考掠彪皆怒及<lb/>
<pb n="KR2b0007_WYG_062-27a"/>
因此得出乃更善寵彪見漢室衰微政在曹氏遂稱脚<lb/>
攣<hi>攣閭縁翻牽縮也</hi>積十餘年不行由是得免於禍　馬日磾<lb/>
喪至京師<hi>曰磾死見六十一巻興平元年磾丁奚翻</hi>朝廷議欲加禮孔融曰<lb/>
日磾以上公之尊秉髦節之使<hi>使疏吏翻</hi>而曲媚奸臣為所<lb/>
牽率王室大臣豈得以見脇為辭聖上哀矜舊臣未忍<lb/>
追案不宜加禮朝廷從之金尚䘮至京師詔百官弔祭<lb/>
拜其子瑋為郎中　冬十一月曹操復攻張繡<hi>復扶又翻又如</hi>
<hi>字</hi>㧞湖陽<hi>湖陽縣屬南陽郡</hi>禽劉表將鄧濟又攻舞陰下之<lb/>
<pb n="KR2b0007_WYG_062-27b"/>
韓暹楊奉在下邳冦掠徐揚間軍飢餓辭吕布欲詣荆<lb/>
州布不聽奉知劉備與布有宿憾私與備相聞欲共擊<lb/>
布備陽許之奉引軍詣沛備請奉入城飲食未半於座<lb/>
上縳奉斬之暹失奉孤特與十餘騎歸并州為杼秋令<lb/>
張宣所殺<hi>杼秋縣前漢屬梁國後漢屬沛國師古曰杼食汝翻</hi>胡才李樂留河東<lb/>
才為怨家所殺<hi>怨於元翻</hi>樂自病死郭汜為其將伍習所殺<lb/>
　潁川杜襲趙儼繁欽避亂荆州<hi>繁音婆左傳殷民七族有繁氏西漢冇御</hi>
<hi>史大夫繁延壽</hi>劉表俱待以賓禮欽數見竒於表<hi>數所角翻見賢遍翻下見</hi>
<pb n="KR2b0007_WYG_062-28a"/>
<hi>能同</hi>襲喻之曰吾所以與子俱來者徒欲全身以待時耳<lb/>
豈謂劉牧當為撥亂之主而規長者委身哉<hi>長知兩翻</hi>子若<lb/>
見能不已非吾徒也吾與子絶矣欽慨然曰請敬受命<lb/>
及曹操迎天子都許儼謂欽曰曹鎮東必能匡濟華夏<lb/>
<hi>夏戸雅翻下同</hi>吾知歸矣遂還詣操操以儼為朗陵長<hi>朗陵縣屬汝南</hi>
<hi>郡長知兩翻</hi>陽安都尉江夏李通妻伯父犯法<hi>操分汝南二縣置陽安都</hi>
<hi>尉</hi>儼収治致之大辟<hi>治直之翻辟毗亦翻</hi>時殺生之柄决於牧守<lb/>
<hi>守式又翻</hi>通妻子號泣以請其命<hi>號戸刀翻</hi>通曰方與曹公戮力<lb/>
<pb n="KR2b0007_WYG_062-28b"/>
義不以私廢公嘉儼執憲不阿與為親交<lb/>
三年春正月曹操還許<hi>攻張繡而還也</hi>三月將復擊張繡<hi>復扶/又翻</hi>　<hi>扶翻</hi>
荀攸曰繡與劉表相恃為彊然繡以遊軍仰食於表<hi>仰牛</hi>
<hi>向翻</hi>表不能供也勢必乖離不如緩軍以待之可誘而致<lb/>
也<hi>誘音酉</hi>若急之其勢必相救操不從圍繡於穰　夏四<lb/>
月使謁者僕射裴茂<hi>姓譜伯益之後封䓃鄉因以為氏後徙封解邑乃去邑從衣</hi>詔<lb/>
關中諸將叚煨等討李傕夷其三族<hi>董卓之黨於是盡矣煨烏回翻傕古</hi>
<hi>岳翻</hi>以煨為安南將軍封閺鄉侯<hi>閺音旻</hi>　初袁紹每得詔<lb/>
<pb n="KR2b0007_WYG_062-29a"/>
書患其有不便於己者欲移天子自近使説曹操以許<lb/>
下埤溼<hi>近其靳翻説輸芮翻下同埤皮弭翻又讀與卑同</hi>雒陽殘破宜徙都鄄<lb/>
城以就全實<hi>鄄音絹</hi>操拒之田豐説紹曰徙都之計既不<lb/>
克從宜早圖許奉迎天子動託詔書號令海内此算之<lb/>
上者不爾終為人所禽雖悔無益也紹不從㑹紹亡卒<lb/>
詣操云田豐勸紹襲許操解穰圍而還<hi>還從宣翻又如字</hi>張繡<lb/>
率衆追之五月劉表遣兵救繡屯於安衆守險以絶軍<lb/>
後<hi>水經注梅溪水出南陽宛縣北紫山南逕杜衍縣東土地墊下湍溪是注古人於安衆堨之令遊水是瀦</hi>
<pb n="KR2b0007_WYG_062-29b"/>
<hi>謂之安衆港郡國志南陽郡有安衆侯國</hi>操與荀彧書曰吾到安衆破繡必<lb/>
矣及到安衆操軍前後受敵操乃夜鑿險偽遁表繡悉<lb/>
軍來追操縱竒兵歩騎夾攻大破之它日彧問操前策<lb/>
賊必破何也操曰虜遏吾歸師而與吾死地<hi>兵法曰歸師勿遏又</hi>
<hi>曰置之死地而後生</hi>吾是以知勝矣繡之追操也賈詡止之曰不<lb/>
可追也追必敗繡不聽進兵交戰大敗而還詡登城謂<lb/>
繡曰促更追之更戰必勝繡謝曰不用公言以至於此<lb/>
今已敗奈何復追<hi>復扶又翻下同</hi>詡曰兵埶有變促追之<hi>言兵埶無</hi>
<pb n="KR2b0007_WYG_062-30a"/>
<hi>常審知其變則因敗而為勝</hi>繡素信詡言遂收散卒更追合戰果以<lb/>
勝還<hi>此亦小勝耳</hi>乃問詡曰繡以精兵追退軍而公曰必敗<lb/>
以敗卒擊勝兵而公曰必克悉如公言何也詡曰此易<lb/>
知耳<hi>易以䜴翻</hi>將軍雖善用兵非曹公敵也曹公軍新退必<lb/>
自斷後<hi>斷丁管翻下同</hi>故知必敗曹公攻將軍既無失策力未<lb/>
盡而一朝引退必國内有故也<hi>有故謂有變也</hi>已破將軍必輕<lb/>
軍速進留諸將斷後諸將雖勇非將軍敵故雖用敗兵<lb/>
而戰必勝也繡乃服　吕布復與袁術通遣其中郎將<lb/>
<pb n="KR2b0007_WYG_062-30b"/>
高順及北地太守雁門張遼攻劉備<hi>布以遼遥領北地太守耳</hi>曹操<lb/>
遣將軍夏侯惇救之為順等所敗<hi>敗補邁曰</hi>秋九月順等破<lb/>
沛城虜備妻子備單身走曹操欲自擊布諸將皆曰劉<lb/>
表張繡在後而遠襲吕布其危必也荀攸曰表繡新破<lb/>
埶不敢動布驍猛又恃袁術若從横淮泗間<hi>驍堅堯翻從子容翻</hi>
豪傑必應之今乘其初叛衆心未一往可破也操曰善<lb/>
比行泰山屯帥臧覇孫觀吳敦尹禮昌豨等皆附於布<lb/>
<hi>比心寐翻帥所類翻豨許豈翻又音希史言攸料敵之審姓譜昌姓昌意之後</hi>操與劉備遇于<lb/>
<pb n="KR2b0007_WYG_062-31a"/>
梁進至彭城陳宫謂布宜逆擊之以逸待勞無不克也<lb/>
布曰不如待其來蹙著泗水中<hi>著直畧翻</hi>冬十月操屠彭城<lb/>
廣陵太守陳登率郡兵為操先驅進至下邳布自將屢<lb/>
與操戰皆大敗<hi>將即亮翻</hi>還保城不敢出操遺布書為陳禍<lb/>
福<hi>遺于季翻為于偽翻</hi>布懼欲降<hi>降户江翻</hi>陳宫曰曹操遠來埶不能<lb/>
乆將軍若以歩騎出屯於外宫將餘衆閉守於内若向<lb/>
將軍宫引兵而攻其背若但攻城則將軍救于外不過<lb/>
旬月操軍食盡擊之可破也布然之欲使宫與高順守<lb/>
<pb n="KR2b0007_WYG_062-31b"/>
城自將騎斷操糧道<hi>斷丁管翻</hi>布妻謂布曰宫順素不和將<lb/>
軍一出宫順必不同心共城守也如有蹉跌<hi>蹉昌何翻跌徒結翻</hi>
將軍當於何自立乎且曹氏待公臺如赤子猶舍而歸<lb/>
我<hi>陳宫字公臺歸布事見上卷興平元年舍讀曰捨</hi>今將軍厚公臺不過曹氏<lb/>
而欲委全城捐妻子孤軍遠出若一旦有變妾豈得復<lb/>
為將軍妻哉<hi>復扶又翻下同</hi>布乃止濳遣其官屬許汜王楷求<lb/>
救於袁術<hi>汜音祀</hi>術曰布不與我女理自當敗何為復來<lb/>
汜楷曰明上今不救布為自敗耳布破明上亦破也<hi>術時</hi>
<pb n="KR2b0007_WYG_062-32a"/>
<hi>僭號故稱之為明上</hi>術乃嚴兵為布作聲援布恐術為女不至故<lb/>
不遣救兵以緜纒女身縳著馬上夜自送女出與操守<lb/>
兵相觸格射不得過復還城<hi>為于偽翻著直畧翻射而亦翻</hi>河内太守<lb/>
張楊素與布善欲救之不能乃出兵東市<hi>野王縣東市也</hi>遥為<lb/>
之埶十一月楊將楊醜殺楊以應操别將眭固復殺醜<lb/>
<hi>眭息隨翻</hi>將其衆北合袁紹楊性仁和無威刑下人謀反發<lb/>
覺對之涕泣輙原不問故及於難<hi>難乃旦翻</hi>操掘塹圍下邳<lb/>
積久士卒疲敝欲還荀攸郭嘉曰吕布勇而無謀今屢<lb/>
<pb n="KR2b0007_WYG_062-32b"/>
戰皆北鋭氣衰矣三軍以將為主<hi>將即亮翻</hi>主衰則軍無奮<lb/>
意陳宫有智而遲今及布氣之未復宫謀之未定急攻<lb/>
之布可㧞也乃引沂泗灌城<hi>泗水東南流過下邳縣西沂水南流亦至下邳縣西</hi>
<hi>而南入于泗故併引二水以灌城水經注沂水於下邳縣北西流分為二水一水於城北西南入泗一水逕城</hi>
<hi>東屈從縣南亦注泗謂之小沂水水上有橋張良遇黄石公處也操於此處引沂泗灌城</hi>月餘布益<lb/>
困廹<hi>圍考異曰范書布傳云灌其城三月魏志傳亦曰  之三月按操以十月至下邳及殺布共在一季</hi>
<hi>不可言三月今從魏志武紀</hi>臨城謂操軍士曰卿曹無相困我我當<lb/>
自首於明公<hi>首式救翻</hi>陳宫曰逆賊曹操何等明公今日降<lb/>
<pb n="KR2b0007_WYG_062-33a"/>
之<hi>降戸江翻下同</hi>若卵投石豈可得全也布將侯成亡其名馬<lb/>
已而復得之諸將合禮以賀成成分酒肉先入獻布布<lb/>
怒曰布禁酒而卿等醖釀為欲因酒共謀布邪成忿懼<lb/>
十二月癸酉成與諸將宋憲魏續等共執陳宫高順率<lb/>
其衆降布與麾下登白門樓<hi>水經注下邳城南門名白門宋武北征記曰下邳城</hi>
<hi>有三重大城周四里吕布所守也魏武禽布於白門大城之門也宋白曰下邳中城南臨白樓門</hi>兵圍<lb/>
之急布令左右取其首詣操左右不忍乃下降布見操<lb/>
曰今日已往天下定矣操曰何以言之布曰明公之所<lb/>
<pb n="KR2b0007_WYG_062-33b"/>
患不過於布今已服矣若令布將騎明公將歩天下不<lb/>
足定也<hi>將即亮翻騎竒寄翻</hi>顧謂劉備曰𤣥德卿為坐上客<hi>坐徂卧翻</hi>
我為降虜繩縳我急獨不可一言邪操笑曰縳虎不得<lb/>
不急乃命緩布縳劉備曰不可<hi>太考異曰獻帝春秋曰  祖意欲活布命使寛</hi>
<hi>縳主簿王必趨進曰布勍虜也其衆近在外不可寛也太祖曰本欲相緩主簿復不聽如之何今從范書陳志</hi>
明公不見吕布事丁建陽董太師乎<hi>丁原字建陽董卓官至太師布皆殺</hi>
<hi>之事見五十九卷靈帝中平六年及六十卷初平三年</hi>操頷之<hi>頷之者㣲動頥頷以應之</hi>布目<lb/>
備曰大耳兒最叵信<hi>備顧自見其耳故云然叵普火翻不可也洪邁曰叵為不可此以切</hi>
<pb n="KR2b0007_WYG_062-34a"/>
<hi>脚稱也</hi>操謂陳宫曰公臺平生自謂智有餘今竟何如宮<lb/>
指布曰是子不用宫言以至於此若其見從亦未必為<lb/>
禽也操曰奈卿老母何宫曰宫聞以孝治天下者不害<lb/>
人之親<hi>治直之翻</hi>老母存否在明公不在宫也操曰奈卿妻<lb/>
子何宫曰宫聞施仁政於天下者不絶人之祀妻子存<lb/>
否在明公不在宫也操未復言宫請就刑遂出不顧操<lb/>
為之泣涕<hi>復扶又翻為于偽翻</hi>幷布順皆縊殺之傳首許市操召<lb/>
陳宫之母養之終其身嫁宫女撫視其家皆厚於初<hi>操厚</hi>
<pb n="KR2b0007_WYG_062-34b"/>
<hi>陳宮之家而不肯存孔融之嗣必陳宫之妻子可保其無能為也</hi>前尚書令陳紀紀子羣在<lb/>
布軍中操皆禮用之張遼將其衆降拜中郎將臧覇自<lb/>
亡匿操募索得之<hi>索山客翻</hi>使覇招吳敦尹禮孫觀等皆詣<lb/>
操降操乃分琅邪東海為城陽利城昌慮郡<hi>城陽西漢王國光武</hi>
<hi>省併入琅邪利城昌慮二縣皆屬東海此盖因諸屯帥所居而分為郡也慮師古音廬</hi>悉以覇等<lb/>
為守相初操在兖州以徐翕毛暉為將及兖州亂翕暉<lb/>
皆叛兖州既定翕暉亡命投覇操語劉備<hi>語牛倨翻</hi>令覇送<lb/>
二首覇謂備曰覇所以能自立者以不為此也覇受主<lb/>
<pb n="KR2b0007_WYG_062-35a"/>
公生全之恩不敢違命然王覇之君可以義告願將軍<lb/>
為之辭備以覇言白操操歎息謂覇曰此古人之事而<lb/>
君能行之孤之願也皆以翕暉為郡守<hi>守式又翻</hi>陳登以功<lb/>
加伏波將軍　劉表與袁紹深相結約治中鄧羲諌表<lb/>
表曰内不失貢職外不背盟主<hi>背蒲妺翻</hi>此天下之逹義也<lb/>
治中獨何怪乎羲乃辭疾而退長沙太守張羡性屈強<lb/>
<hi>屈渠勿翻強巨兩翻屈強便戾不順從貎</hi>表不禮焉郡人桓階説羡舉長沙<lb/>
零陵桂陽三郡以拒表遣使附於曹操羡從之<hi>説輸芮翻  考</hi>
<pb n="KR2b0007_WYG_062-35b"/>
<hi>異曰魏志桓階傳袁曹相拒官渡而階説羡按范書劉表傳建安三年羡拒表在官渡前也</hi>孫䇿<lb/>
遣其正議校尉張紘獻方物<hi>正議校尉亦孫䇿私所署置</hi>曹操欲撫<lb/>
納之表䇿為討逆將軍<hi>討逆將軍亦創置也</hi>封吳侯<hi>由烏程徙封吳進其封也</hi>
<hi>封考異曰江表傳曰倍於元年所獻其年制書拜討逆  吳侯按䇿貢獻在二年非元年也又陳志紘傳曰建</hi>
<hi>安四年遣紘奉章詣許按吳書紘述䇿材畧忠欵曹公乃優文褒崇改號加封然則紘來在䇿封吳侯前本傳</hi>
<hi>誤也</hi>以弟女配䇿弟匡又為子彰取孫賁女<hi>為于偽翻取讀曰娶</hi>禮<lb/>
辟䇿弟權翊<hi>操禮辟權翊欲其至以為質耳</hi>以張紘為侍御史袁術以<lb/>
周瑜為居巢長以臨淮魯肅為東城長<hi>居巢縣屬廬江郡東城縣前漢</hi>
<pb n="KR2b0007_WYG_062-36a"/>
<hi>屬九江郡後漢省當是術復置也長知兩翻</hi>瑜肅知術終無所成皆棄官渡<lb/>
江從孫䇿策以瑜為建威中郎將肅因家於曲阿曹操<lb/>
表徴王朗策遣朗還操以朗為諌議大夫叅司空軍事<lb/>
<hi>叅軍事昉於魏晉之間位望頗重孫楚謂石苞曰天子命我叅卿軍事是也自是以後位望輕矣</hi>袁術<lb/>
遣間使<hi>間古莧翻使䟽吏翻</hi>齎印綬與丹陽宗帥祖郎等<hi>帥所類翻</hi>使<lb/>
激動山越共圖孫策劉繇之奔豫章也太史慈遁於蕪<lb/>
湖山中自稱丹陽太守䇿已定宣城以東惟涇以西六<lb/>
縣未服慈因進住涇縣大為山越所附<hi>蕪湖涇縣皆属丹陽郡宣城縣</hi>
<pb n="KR2b0007_WYG_062-36b"/>
<hi>前漢亦屬丹陽後漢省晉大康元年分丹陽立宣城郡復置縣屬焉山越越民依阻山險而居者</hi>于是<lb/>
䇿自將討祖郎於陵陽禽之<hi>陵陽縣屬丹陽郡陵陽子明得仙於此縣山因名</hi>
䇿謂郎曰爾昔襲孤<hi>事見上卷興平元年</hi>斫孤馬鞍今創軍立事<lb/>
除棄宿恨惟取能用與天下通耳非但汝汝勿恐怖<hi>怖普</hi>
<hi>布翻</hi>郎叩頭謝罪即破械署門下職曹又討太史慈於勇<lb/>
里<hi>勇里在涇縣</hi>禽之解縳捉其手<hi>捉執也</hi>曰寧識神亭時邪若<lb/>
卿爾時得我云何<hi>神亭事見上巻興平二年</hi>慈曰未可量也<hi>量音良</hi>䇿<lb/>
大笑曰今日之事當與卿共之聞卿有烈義天下智士<lb/>
<pb n="KR2b0007_WYG_062-37a"/>
也<hi>慈東萊人少為郡奏曹史時郡與州有隙交章以闈而州章先到雒慈劫取壞之由是知名後赴孔融之</hi>
<hi>急詣劉備求救此䇿所謂烈義也</hi>但所託未得其人耳<hi>謂劉繇也</hi>孤是卿知<lb/>
己勿憂不如意也即署門下督軍還祖郎太史慈俱在前<lb/>
導軍人以為榮會劉繇卒于豫章士衆萬餘人欲奉豫<lb/>
章太守華歆為主歆以為因時擅命非人臣所宜衆守<lb/>
之連月卒謝遣之<hi>卒子恤翻華戸化翻</hi>其衆未有所附䇿命太史<lb/>
慈往撫安之謂慈曰劉牧往責吾為袁氏攻廬江<hi>劉繇奉王</hi>
<hi>命牧揚州故以稱之攻廬江事見上巻興平元年為于偽翻</hi>吾先君兵數千人盡在<lb/>
<pb n="KR2b0007_WYG_062-37b"/>
公路許吾志在立事安得不屈意於公路而求之乎其<lb/>
後不遵臣節諌之不從<hi>事見上建安元年</hi>丈夫義交茍有大<lb/>
故不得不離吾交求公路及絶之本末如此恨不及其<lb/>
生時與共論辨也今兒子在豫章卿往視之幷宣孤意<lb/>
於其部曲部曲樂來者與俱來不樂來者且安慰之<hi>樂音</hi>
<hi>洛</hi>幷觀華子魚所以牧御方規何如<hi>華歆字子魚</hi>卿須幾兵<lb/>
多少隨意慈曰慈有不赦之罪將軍量同桓文當盡死<lb/>
以報德今並息兵兵不宜多將數十人足矣左右皆曰<lb/>
<pb n="KR2b0007_WYG_062-38a"/>
慈必北去不還策曰子義捨我當復從誰<hi>復扶又翻</hi>餞送昌<lb/>
門<hi>孫權記注曰吳西郭門曰閶門夫差作以天門通閶闔故名之後春申君改曰昌門</hi>把腕别曰<lb/>
<hi>腕烏貫翻</hi>何時能還荅曰不過六十日慈行議者猶紛紜言<lb/>
遣之非計策曰諸君勿復言孤斷之詳矣<hi>斷丁亂翻</hi>太史子<lb/>
義雖氣勇有膽烈然非縱横之人<hi>縱子容翻</hi>其心秉道義重<lb/>
然諾<hi>然是也决辭也諾應也許辭也重不輕也</hi>一以意許知已死亡不相負<lb/>
諸君勿憂也慈果如期而反謂策曰華子魚良德也然<lb/>
無它方規自守而已又丹陽僮芝自擅廬陵<hi>僮姓也風俗通漢有</hi>
<pb n="KR2b0007_WYG_062-38b"/>
<hi>交趾刺史僮尹一曰僮即童也顓頊子老童之後或從人廬陵縣屬豫章郡</hi>番陽民帥别立<lb/>
宗部言我已别立郡海昏上繚不受發召<hi>番陽縣屬豫章郡宗部即</hi>
<hi>所謂江南宗賊也帥所類翻海昏縣屬豫章郡時縣民數千家自相結聚作宗伍壁於上繚水經注僚水導源</hi>
<hi>建昌縣漢元帝永光二年分海昏立僚水又東逕新吳縣漢中平中立僚水又逕海昏縣謂之上僚水繚讀曰</hi>
<hi>僚</hi>子魚但覩視之而已策拊掌大笑遂有兼幷之志<lb/>
袁紹連年攻公孫瓚不能克以書諭之欲相與釋憾連<lb/>
和瓚不答而増修守備謂長史太原關靖曰當今四方<lb/>
虎爭無有能坐吾城下相守經年者明矣袁本初其若<lb/>
<pb n="KR2b0007_WYG_062-39a"/>
我何紹于是大興兵以攻瓚先是瓚别將有為敵所圍<lb/>
者瓚不救<hi>先悉薦翻</hi>曰救一人使後將恃救不肯力戰及紹<lb/>
來攻瓚南界别營自度守則不能自固<hi>度徒洛翻</hi>又知必不<lb/>
見救或降或潰<hi>降戸江翻</hi>紹軍徑至其門<hi>易京之門也</hi>瓚遣子續<lb/>
請救於黑山諸帥<hi>黒山諸帥張燕等也帥所類翻</hi>而欲自將突騎出傍<lb/>
西山<hi>自易京西扺故安閻鄉以西諸山連接中山之界山谷深廣皆黒山諸賊所依阻也傍步浪翻</hi>擁<lb/>
黑山之衆侵掠冀州横斷紹後<hi>斷丁管翻</hi>關靖諫曰今將軍<lb/>
將士莫不懷瓦觧之心所以猶能相守者顧戀其居處<lb/>
<pb n="KR2b0007_WYG_062-39b"/>
老少<hi>處昌吕翻</hi>而恃將軍為主故耳堅守曠日或可使紹自<lb/>
退若舍之而出<hi>舎讀曰捨</hi>後無鎮重易京之危可立待也瓚<lb/>
乃止紹漸相攻逼瓚衆日䠞<hi>䠞子六翻</hi>
　<lb/>
　<lb/>
　<lb/>
　<lb/>
　資治通鑑卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷九</head>
    <p>
<pb n="KR2b0007_WYG_009-1a"/>
欽定四庫全書<lb/>
　資治通鑑卷九　　　　　　宋司馬光　撰<lb/>
　　　　　　　　　　　　　　胡三省　音註<lb/>
　漢紀一<hi>起旃䝉協洽盡柔兆涒灘凡二年項羽之分天下王諸將也王沛公於巴蜀漢中曰漢王</hi>
　　<hi>王怒欲攻羽蕭何諫曰語曰天漢其稱甚美於是就國及滅項羽冇天下遂因始封國名而號曰漢</hi>
　　太祖髙皇帝上之上<hi>姓劉氏諱邦字季沛豐邑中陽里人張晏曰諡法無髙以</hi>
　　　<hi>帝為功最髙而為帝之太祖故特起此名也</hi>
元年冬十月<hi>古有三正子為天正周用之以十一月為嵗首丑為地正殷用之以十二月為嵗首</hi>
<pb n="KR2b0007_WYG_009-1b"/>
<hi>寅為人正夏用之以十三月為嵗首秦水徳謂建亥之月水得位故以十月為嵗首髙祖以十月至霸上因而</hi>
<hi>不革至武帝太初元年定歴改用夏正始以寅為嵗首至於今因之</hi>沛公至霸上<hi>考異曰史記漢</hi>
<hi>書荀恱漢紀皆云是月五星聚東井按魏收後魏書髙允傳崔浩集諸術士考校漢元以來日月薄蝕五星行</hi>
<hi>度并譏前史之失别為魏厯以示允允曰善言逺者必先驗於近且漢元年冬十月五星聚於東井此乃厯術</hi>
<hi>之淺事今譏漢史而不覺此謬恐後之譏今猶今之譏古浩曰所繆云何允曰按星傳金水二星常附日而行</hi>
<hi>冬十月日旦在尾箕昏沒於申南而東井方出於寅北何因背日而行是史官欲神其事不復推之於理浩曰</hi>
<hi>欲為變者何所不可君獨不疑三星之聚而怪二星之來允曰此不可以空言争宜更審之時坐者咸怪東宫</hi>
<hi>少傅游雅曰髙君長於厯當不虚言也後嵗餘浩謂允曰先所論者本不經心及更考究果如君語以前三月</hi>
<pb n="KR2b0007_WYG_009-2a"/>
<hi>聚於東井非十月也今従之十月不言五星聚</hi>秦王子嬰素車白馬係頸以組<lb/>
封皇帝璽符節降軹道旁<hi>應劭曰子嬰不敢襲帝號但稱王耳素車白馬䘮人之服</hi>
<hi>組者天子韍也係頸言欲自殺也師古曰此組謂綬也所以帶璽也組總五翻今綬分絛是也應劭曰璽信也</hi>
<hi>古者尊卑共之左傳襄公在楚季武子使公冶問璽書追而與之秦漢尊者以為信羣下乃避之漢官儀曰子</hi>
<hi>嬰上始皇璽因服御之代代傳受號漢傳國璽沈約曰髙祖入關得秦始皇藍田玉璽螭虎紐文曰受天之命</hi>
<hi>皇帝夀昌後代名傳國璽史記正義曰天子有六璽皇帝行璽皇帝之璽皇帝信璽天子行璽天子之璽天子</hi>
<hi>信璽皇帝信璽凡事皆用之璽令施行天子信璽以遷拜封諸侯之璽以發兵皆以武都紫泥封虞喜志林曰</hi>
<hi>傳國璽自在六璽之外天子凡七璽符說文曰信也韋昭曰符發兵符也師古曰符諸所合符以為契者也周</hi>
<pb n="KR2b0007_WYG_009-2b"/>
<hi>禮地官之屬有掌節鄭𤣥注云節猶信也行者所執之信三禮義宗曰節長尺二寸秦漢以下改為旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>之形</hi>
<hi>韋昭曰節者使所擁也釋名云為號令賞罰之節也師古曰節以毛為之上下相重取象竹節將命者持之以</hi>
<hi>為信徐廣曰軹道在霸陵蘇林曰亭名也在長安東十三里漢宫殿疏曰軹道亭東去霸城觀四里觀東去霸</hi>
<hi>水百步括地志軹音紙軹道在雍州萬年縣東北十六里苑中</hi>諸將或言誅秦王沛公<lb/>
曰始懐王遣我固以能寛容<hi>事見上卷秦二世二年</hi>且人已降殺<lb/>
之不祥乃以屬吏<hi>屬付也屬吏者付之於吏使監守之也屬之欲翻</hi>
　賈誼論曰秦以區區之地致萬乗之權招八州而朝<lb/>
　同列<hi>蘇林曰招音翹舉也秦國周職方雍州之地耳既破六國乃舉豫兖青揚荆幽冀并八州有之</hi>
<pb n="KR2b0007_WYG_009-3a"/>
　<hi>六國與秦俱稱王是為同列朝直遥翻</hi>百有餘年然後以六合為家<hi>六合</hi>
　<hi>謂天地東西南北</hi>殽函為宫一夫作難而七廟墮<hi>墮讀曰隳記天子七</hi>
　<hi>廟三昭三穆與太祖之廟而七</hi>身死人手為天下笑者何也仁誼不<lb/>
　施而攻守之勢異也<lb/>
沛公西入咸陽諸將皆争走金帛財物之府分之<hi>走音奏</hi>
蕭何獨先入收秦丞相府圖藉藏之以此沛公得具知<lb/>
天下阨塞<hi>阨乙革翻塞悉則翻</hi>户口多少彊弱之處沛公見秦宫<lb/>
室帷帳狗馬重寳婦女以千數意欲留居之樊噲諫曰<lb/>
<pb n="KR2b0007_WYG_009-3b"/>
沛公欲有天下邪將為富家翁邪凡此奢麗之物皆秦<lb/>
所以亡也沛公何用焉願急還霸上無留宫中<hi>樊噲起於狗屠</hi>
<hi>識見如此予謂噲之功當以諫留秦宫為上鴻門誚讓項羽次之姓譜周宣王封仲山甫於樊後因氏焉</hi>沛<lb/>
公不聽張良曰秦為無道故沛公得至此夫為天下除<lb/>
殘賊宜縞素為資<hi>縞素有䘮之服謂弔民也為音于偽翻縞音工老翻</hi>今始入秦<lb/>
即安其樂<hi>樂音洛</hi>此所謂助桀為虐且忠言逆耳利於行<lb/>
毒藥苦口利於病願沛公聴樊噲言沛公乃還軍霸上<lb/>
十一月沛公悉召諸縣父老豪傑謂曰父老苦秦苛法<lb/>
<pb n="KR2b0007_WYG_009-4a"/>
久矣<hi>苛音柯細也</hi>吾與諸侯約先入關者王之<hi>王於况翻又如字</hi>吾<lb/>
當王關中與父老約法三章耳殺人者死傷人及盜抵<lb/>
罪<hi>服䖍曰隨輕重制法也李竒曰傷人冇曲直盜贓有多少罪名不可預定凡言抵罪未知抵何罪也師古</hi>
<hi>曰抵至也當也服李二説並得之抵丁禮翻</hi>餘悉除去秦法諸吏民皆案堵<lb/>
如故<hi>案次第也堵墻堵也言不遷動也去𦍑吕翻</hi>凡吾所以來為父老除害<lb/>
非有所侵暴無恐且吾所以還軍霸上待諸侯至而定<lb/>
約束耳乃使人與秦吏行縣鄉邑告諭之<hi>秦制縣大率方百里十里</hi>
<hi>一亭十亭一鄉所封食邑為於偽翻行下孟翻</hi>秦民大喜争持牛羊酒食獻饗<lb/>
<pb n="KR2b0007_WYG_009-4b"/>
軍士沛公又讓不受曰倉粟多非乏不欲費民民又益<lb/>
喜唯恐沛公不為秦王項羽既定河北率諸侯兵欲西<lb/>
入關先是諸侯吏卒繇使屯戍過秦中者秦中吏卒遇<lb/>
之多無狀<hi>言無善狀也先悉薦翻繇讀曰徭</hi>及章邯以秦軍降諸侯諸<lb/>
侯吏卒乗勝多奴虜使之輕折辱秦吏卒秦吏卒多怨<lb/>
竊言曰章將軍等詐吾屬降諸侯今能入關破秦大善<lb/>
即不能諸侯虜吾屬而東秦又盡誅吾父母妻子奈何<lb/>
諸將微聞其計以告項羽項羽召黥布蒲將軍計曰秦<lb/>
<pb n="KR2b0007_WYG_009-5a"/>
吏卒尚衆其心不服至關不聴事必危不如撃殺之而<lb/>
獨與章邯長史欣都尉翳入秦於是楚軍夜擊阬秦卒<lb/>
二十餘萬人新安城南<hi>班志縣屬𢎞農郡師古曰今榖州縣括地志新安故城在洛州</hi>
<hi>澠池縣東一十二里</hi>　或說沛公曰秦富十倍天下地形彊聞項<lb/>
羽號章邯為雍王王闗中<hi>雍於用翻王關之王於况翻下欲王同</hi>今則來<lb/>
沛公恐不得有此可急使兵守函谷闗無内諸侯軍<hi>内音</hi>
<hi>納又如字今𫝊内従人奴對翻従入者讀為納</hi>　稍徴闗中兵以自益距之沛<lb/>
公然其計従之已而項羽至闗關門閉聞沛公已定關<lb/>
<pb n="KR2b0007_WYG_009-5b"/>
中大怒使黥布等攻破函谷關十二月項羽進至戲<hi>戲許</hi>
<hi>宜翻</hi>沛公左司馬曹無傷使人言項羽曰沛公欲王關中<lb/>
令子嬰為相珍寳盡有之欲以求封項羽大怒饗士卒<lb/>
期旦日擊沛公軍當是時項羽兵四十萬號百萬在新<lb/>
豐鴻門<hi>新豐縣本秦驪邑髙祖七年方置史以後來縣名書之應劭曰太上皇思東歸於是髙祖築城</hi>
<hi>市街里以象豐徙豐民以實之故號新豐孟康曰鴻門在新豐東十七里舊大道下阪口名也姚察云在新豐</hi>
<hi>古城東末至戯水道南有㫁原南北洞門是也水經注今新豐古城東冇阪長二里餘塹原通道南北洞門有</hi>
<hi>同門汏謂之鴻門孟康言在新豐東十七里無之葢指縣治而言非謂城也自新豐古城西至霸城五十里霸</hi>
<pb n="KR2b0007_WYG_009-6a"/>
<hi>城西十里則霸水又西二十里則長安城</hi>沛公兵十萬號二十萬在霸上范<lb/>
増說項羽曰沛公居山東時貪財好色今入關財物無<lb/>
所取婦女無所幸此其志不在小吾令人望其氣皆為<lb/>
龍虎成五采此天子氣也<hi>周禮眡祲氏掌十煇之法以觀妖祥辨吉凶即後世所謂</hi>
<hi>望氣者也晉天文志天子氣内赤外黄四方所發之處當有王者若天子欲有遊往處其地亦先發此氣或如</hi>
<hi>城門隐隠在氣霧中或氣象青衣人無手在日西或如龍馬或雜色欝欝衝天者皆帝王之氣</hi>急擊勿<lb/>
失楚左尹項伯者<hi>楚官有左尹右尹</hi>項羽季父也素善張良乃<lb/>
夜馳之沛公軍私見張良具告以事欲呼與俱去曰毋<lb/>
<pb n="KR2b0007_WYG_009-6b"/>
俱死也張良曰臣為韓王送沛公沛公今有急亡去不<lb/>
義不可不語<hi>為於偽翻語牛居翻</hi>良乃入具告沛公沛公大驚良<lb/>
曰料公士卒足以當項羽乎沛公黙然曰固不如也且<lb/>
為之奈何張良曰請往謂項伯言沛公之不敢叛也沛<lb/>
公曰君安與項伯有故張良曰秦時與臣游嘗殺人臣<lb/>
活之今事有急故幸來告良沛公曰孰與君少長良曰<lb/>
長於臣<hi>少詩照翻長知两翻</hi>沛公曰君為我呼入吾得兄事之張<lb/>
良出固要項伯<hi>要一遥翻</hi>項伯即入見沛公沛公奉巵酒為<lb/>
<pb n="KR2b0007_WYG_009-7a"/>
夀約為婚姻曰吾入闗秋毫不敢有所近<hi>文穎曰毫秋乃成好舉盛</hi>
<hi>而言也師古曰毫成之時端極纎細適足喻小非言其盛近其靳翻</hi>籍吏民封府庫而待<lb/>
將軍所以遣將守闗者備它盜之出入與非常也日夜<lb/>
望將軍至豈敢反乎願伯具言臣之不敢倍徳也<hi>倍讀曰背</hi>
項伯許諾謂沛公曰旦日不可不蚤自來謝沛公曰諾<lb/>
於是項伯復夜去至軍中具以沛公言報項羽因言曰<lb/>
沛公不先破關中公豈敢入乎今人有大功而擊之不<lb/>
義也不如因善遇之項羽許諾沛公旦日従百餘騎來<lb/>
<pb n="KR2b0007_WYG_009-7b"/>
見項羽鴻門謝曰臣與將軍勠力而攻秦將軍戰河北<lb/>
臣戰河南不自意能先入關破秦得復見將軍於此今<lb/>
者有小人之言令將軍與臣有隙項羽曰此沛公左司<lb/>
馬曹無傷言之不然籍何以至此項羽因留沛公與飲<lb/>
范増數目項羽<hi>數所角翻</hi>舉所佩玉玦以示之者三<hi>玦如環而有缺</hi>
<hi>増舉以示羽盖欲其决意殺沛公也</hi>項羽黙然不應范増起出召項莊謂<lb/>
曰君王為人不忍若入前為夀<hi>若汝也師古曰凡言為夀者謂進爵於尊者而</hi>
<hi>獻無疆之夀</hi>夀畢請以劒舞因擊沛公於坐殺之<hi>坐徂卧翻</hi>不者<lb/>
<pb n="KR2b0007_WYG_009-8a"/>
若屬皆且為所虜莊則入為夀夀畢曰軍中無以為樂<lb/>
<hi>樂音洛</hi>請以劒舞項羽曰諾項莊㧞劒起舞項伯亦㧞劒<lb/>
起舞常以身翼蔽沛公莊不得擊於是張良至軍門見<lb/>
樊噲噲曰今日之事何如良曰今項莊㧞劒舞其意常<lb/>
在沛公也噲曰此廹矣臣請入與之同命噲即帶劒擁<lb/>
盾入<hi>盾所以蔽身者也盾食尹翻</hi>軍門衛士欲止不内樊噲側其盾<lb/>
以撞衛士仆地<hi>撞丈江翻擊也</hi>遂入披帷立<hi>在旁曰帷釋名曰帷圍也以自障圍</hi>
<hi>也</hi>瞋目視項羽<hi>瞋怒目也/昌真翻</hi>頭髮上指目眦盡裂<hi>眦才賜翻又在</hi>
<pb n="KR2b0007_WYG_009-8b"/>
<hi>計翻目際也</hi>項羽按劒而跽曰<hi>跽其紀翻長跪也</hi>客何為者張良曰<lb/>
沛公之參乗樊噲也項羽曰壯士賜之巵酒則與斗巵<lb/>
酒噲拜謝起立而飲之項羽曰賜之彘肩則與一生彘<lb/>
肩樊噲覆其盾於地加彘肩其上㧞劒切而㗖之項羽<lb/>
曰壯士復能飲乎<hi>復扶又翻</hi>樊噲曰臣死且不避巵酒安足<lb/>
辭夫秦有虎狼之心殺人如不能舉刑人如恐不勝天<lb/>
下皆叛之懐王與諸將約曰先破秦入咸陽者王之今<lb/>
沛公先破秦入咸陽毫毛不敢有所近<hi>近其靳翻</hi>還軍霸上<lb/>
<pb n="KR2b0007_WYG_009-9a"/>
以待將軍勞苦而功髙如此未有封爵之賞而聴細人<lb/>
之說欲誅有功之人此亡秦之續耳竊為將軍不取也<lb/>
項羽未有以應曰坐樊噲従良坐坐須臾沛公起如厠<lb/>
因招樊噲出沛公曰今者出未辭也為之奈何樊噲曰<lb/>
如今人方為刀爼我方為魚肉何辭為於是遂去鴻門<lb/>
去霸上四十里沛公則置車騎<hi>置留也留車騎於鴻門不以自隨</hi>脫身<lb/>
獨騎樊噲夏侯嬰靳彊紀信等四人<hi>姓譜夏侯出自夏后之後杞簡公為</hi>
<hi>楚所滅其弟佗奔魯魯悼公以佗出自夏后氏受爵為侯謂之夏侯因而命氏紀春秋紀侯之後以國為姓</hi>
<pb n="KR2b0007_WYG_009-9b"/>
持劒盾步走従驪山下道芷陽間行趣霸上<hi>班志京兆霸陵縣故</hi>
<hi>芷陽也文帝更名間空也投空隙而行間古莧翻趣讀如趣嚮之趨逡須翻後以義推又七喻翻</hi>留張<lb/>
良使謝項羽以白璧獻羽玉斗與亞父沛公謂良曰從<lb/>
此道至吾軍不過二十里耳度我至軍中公乃入<hi>度徒洛翻</hi>
沛公已去間至軍中張良入謝曰沛公不勝桮杓不能<lb/>
辭<hi>勝音升</hi>謹使臣良奉白璧一雙再拜獻將軍足下玉斗<lb/>
一雙再拜奉亞父足下項羽曰沛公安在良曰聞将軍<lb/>
有意督過之<hi>師古曰謂視責也</hi>脫身獨去已至軍矣項羽則受<lb/>
<pb n="KR2b0007_WYG_009-10a"/>
璧置之坐上<hi>坐徂卧翻</hi>亞父受玉斗置之地㧞劒撞而破之<lb/>
曰唉<hi>歎恨之聲音烏開翻又於其翻</hi>豎子不足與謀奪將軍天下者必<lb/>
沛公也吾屬今為之虜矣沛公至軍立誅殺曹無傷居<lb/>
數日項羽引兵西屠咸陽殺秦降王子嬰燒秦宫室火<lb/>
三月不滅收其貨寳婦女而東秦民大失望<hi>秦民初見沛公無所</hi>
<hi>侵暴而恱及為項羽殘滅失其初所望也</hi>韓生說項羽曰關中阻山帶河四<lb/>
塞之地地肥饒可都以霸項羽見秦宫室皆已燒殘破<lb/>
又心思東歸曰富貴不歸故鄉如衣繡夜行誰知之者<lb/>
<pb n="KR2b0007_WYG_009-10b"/>
韓生退曰人言楚人沐猴而冠耳果然<hi>師古曰沐猴獮猴也言雖著人</hi>
<hi>衣冠其心不類人也果然如人之言也</hi>項羽聞之烹韓生項羽使人致命<lb/>
懐王懐王曰如約<hi>言如前約使沛公王關中</hi>項羽怒曰懐王者吾家<lb/>
所立耳非有功伐<hi>張晏曰積功曰伐</hi>何以得専主約天下初發<lb/>
難時<hi>謂初起兵時難乃旦翻</hi>假立諸侯後以伐秦然身被堅執銳<lb/>
首事暴露於野<hi>史記正義曰暴蒲北翻又如字</hi>三年滅秦定天下者皆<lb/>
將相諸君與籍之力也懐王雖無功固當分其地而王<lb/>
之諸將皆曰善春正月羽陽尊懐王為義帝曰古之帝<lb/>
<pb n="KR2b0007_WYG_009-11a"/>
者地方千里必居上㳺<hi>游即流也言居水之上流</hi>乃徙義帝於江南<lb/>
都郴<hi>史記曰長沙郴縣班志郴縣屬桂陽郡盖髙祖定天下方分長沙為桂陽郡也郴丑林翻</hi>二月<lb/>
羽分天下王諸將羽自立為西楚霸王<hi>文頴曰史記貨殖傳淮以北沛</hi>
<hi>陳汝南南郡為西楚彭城以東吴廣陵為東楚衡山九江江南長沙豫章為南楚羽欲都彭城故自稱西楚孟</hi>
<hi>康曰舊名江陵為南楚吴為東楚彭城為西楚師古曰孟說是</hi>王梁楚地九郡都彭城<lb/>
<hi>班志縣屬楚國史記正義曰徐州縣</hi>羽與范増疑沛公而業已講解又惡<lb/>
負約<hi>惡烏路翻</hi>乃隂謀曰巴蜀道險秦之遷人皆居之乃曰<lb/>
巴蜀亦關中地也故立沛公為漢王王巴蜀漢中都南<lb/>
<pb n="KR2b0007_WYG_009-11b"/>
鄭<hi>巴蜀漢中秦所置三郡地也班志南鄭縣屬漢中括地志南鄭縣今梁州治所近世有季文子者蜀人也</hi>
<hi>著蜀鑑曰南鄭自南鄭漢中自漢中南鄭乃古褒國秦未得蜀以前先取之漢中乃金洋均房等州六百里是</hi>
<hi>也秦既得漢中乃分南鄭以𨽻之而置郡焉南鄭與漢中為一自此始春秋楚人巴人㓕庸即今均房兩州地</hi>
<hi>班志漢中郡治西城今金州上庸郡是也</hi>而三分關中王秦降將以距塞漢<lb/>
路<hi>塞悉則翻</hi>章邯為雍王王咸陽以西都廢邱<hi>班志扶風槐里縣周曰犬</hi>
<hi>邱懿王所都也秦曰廢邱髙祖三年更名韋昭曰犬邱周懿王所都秦欲廢周故曰廢邱括地志廢邱故城在</hi>
<hi>雍州始平縣東南一十里</hi>長史欣者故為櫟陽獄掾嘗有徳於項梁<lb/>
都尉董翳者本勸章邯降楚故立欣為塞王王咸陽以<lb/>
<pb n="KR2b0007_WYG_009-12a"/>
東至河都櫟陽<hi>韋昭曰塞在長安名桃林塞史記正義曰桃林塞今華州潼闗師古曰取河華</hi>
<hi>之固為阨塞耳非桃林也塞先代翻櫟陽縣屬馮翊括地志漢七年分櫟陽城内為萬年縣隋改為大興縣唐</hi>
<hi>復萬年秦獻公所城櫟陽故城在今雍州櫟陽縣東北二十五里項梁嘗有櫟陽逮請蘄獄掾曹咎書以抵欣</hi>
<hi>而事得已所謂有徳於梁也櫟音藥</hi>立翳為翟王王上郡都髙奴<hi>以上郡北近戎</hi>
<hi>翟因以名國班志髙奴縣屬上郡索隠曰今鄜州有髙奴城括地志延州城即漢髙奴縣杜佑曰延州春秋白</hi>
<hi>翟之地漢為膚施髙奴臨河縣地後魏置東夏州後改延州以界内延水為名董翳都髙奴今金明縣是也</hi>
項羽欲自取梁地乃徙魏王豹為西魏王王河東都平<lb/>
陽<hi>班志縣屬河東郡</hi>瑕邱申陽者張耳嬖臣也先下河南郡迎<lb/>
<pb n="KR2b0007_WYG_009-12b"/>
楚河上故立申陽為河南王都洛陽<hi>括地志洛陽故城在洛州洛陽縣東</hi>
<hi>北二十六里周公所築即成周城也輿地志成周之地秦莊襄王以為洛陽縣三川守治焉後漢都雒陽改為</hi>
<hi>雒漢以火徳忌水故去洛旁水而加佳魏於行次為土土水之忌也水得土而流土得水而柔故除佳而加水</hi>
韓王成因故都都陽翟趙將司馬卬定河内數有功故<lb/>
立卬為殷王王河内都朝歌<hi>河内郡朝歌縣故殷都也因以名國</hi>徙趙王<lb/>
歇為代王趙相張耳素賢又従入關故立耳為常山王<lb/>
王趙地治襄國<hi>括地志邢州本漢襄國縣秦置三十六郡於此置信都縣屬鉅鹿郡項羽改曰</hi>
<hi>襄國子據班志襄國縣屬趙國信都縣屬信都國漢盖又分為二縣宋白曰趙王歇都襄國今邢州所理龍岡</hi>
<pb n="KR2b0007_WYG_009-13a"/>
<hi>縣城是也</hi>當陽君黥布為楚將常冠軍<hi>冠音古玩翻</hi>故立布為九<lb/>
江王都六<hi>班志當陽縣屬南郡九江應劭曰江自廬江尋陽分為九地理志九江在尋陽縣南皆束</hi>
<hi>合為大江史記正義曰九江郡即夀州楚自陳徙夀春號曰郢秦滅楚于此置九江郡</hi>番君吴芮<lb/>
率百越佐諸侯又従入關故立芮為衡山王都邾<hi>班志邾縣</hi>
<hi>屬江夏郡括地志曰邾故城在黄州黄岡縣東南二十里番音婆</hi>義帝柱國共敖將兵<lb/>
擊南郡功多因立敖為臨江王都江陵<hi>共音龔人姓也姓譜共商諸侯</hi>
<hi>之國晉有左行共華又云鄭共叔叚後臨江孟康曰本南郡漢改為臨江國江陵縣屬焉</hi>徙燕王韓<lb/>
廣為遼東王都無終<hi>故無終子之國班志無終縣屬北平郡非遼東郡界盖羽令韓廣都</hi>
<pb n="KR2b0007_WYG_009-13b"/>
<hi>于無終而令併王遼東之地故也</hi>燕將臧荼従楚救趙<hi>姓譜臧姓魯孝公子臧僖伯之</hi>
<hi>後</hi>因従入關故立荼為燕王都薊<hi>班志薊縣屬廣陽國師古曰今幽州縣水</hi>
<hi>經注薊城西北隅有薊丘故名薊音計</hi>徙齊王田市為膠東王都即墨齊<lb/>
將田都従楚救趙因従入關故立都為齊王都臨菑項<lb/>
羽方渡河救趙田安下濟北數城引其兵降項羽故立<lb/>
安為濟北王都博陽<hi>史記正義曰博陽在濟北班志太山郡盧縣濟北王都豈博陽即此</hi>
<hi>地邪余據濟北有博關博陽葢在博關之南也濟子禮翻</hi>田榮數負項梁<hi>數所角翻</hi>又不<lb/>
肯將兵従楚擊秦以故不封成安君陳餘棄將印去不<lb/>
<pb n="KR2b0007_WYG_009-14a"/>
従入關亦不封客多說項羽曰張耳陳餘一體有功於<lb/>
趙今耳為王餘不可以不封羽不得已聞其在南皮<hi>班志</hi>
<hi>南皮縣屬勃海郡闞駰曰章武有北皮亭故此云南括地志南皮故城在滄州南皮縣北四里</hi>因環封<lb/>
之三縣<hi>環音宦</hi>番君將梅鋗功多封十萬户侯漢王怒欲<lb/>
攻項羽周勃灌嬰樊噲皆勸之<hi>灌風俗通曰斟灌氏之後</hi>蕭何諫曰<lb/>
雖王漢中之惡不猶愈於死乎漢王曰何為乃死也何<lb/>
曰今衆弗如百戰百敗不死何為夫能詘於一人之下<lb/>
而信於萬乗之上者湯武是也<hi>詘與屈同信與伸同</hi>臣願大王王<lb/>
<pb n="KR2b0007_WYG_009-14b"/>
漢中養其民以致賢人收用巴蜀還定三秦<hi>雍翟塞為三秦</hi>天<lb/>
下可圖也漢王曰善乃遂就國以何為丞相漢王賜張<lb/>
良金百鎰珠二斗良具以獻項伯漢王亦因令良厚遺<lb/>
項伯<hi>遺于季翻</hi>使盡請漢中地項王許之夏四月諸侯罷戯<lb/>
下兵<hi>師古曰戯謂軍之旌麾也先是諸侯従項羽入闗者各帥其兵聴命於羽今既受封爵各使就國故</hi>
<hi>總言罷戯下也一說云時従羽在戯水之上故言罷戯下此說非也羽見髙祖於鴻門此時已過戲矣又入燒</hi>
<hi>宮室不復在戯也漢書通以戯為麾許宜翻</hi>各就國項王使卒三萬人従漢<lb/>
王之國楚與諸侯之慕従者數萬人従杜南入蝕中<hi>漢京</hi>
<pb n="KR2b0007_WYG_009-15a"/>
<hi>兆杜縣之南也如淳曰蝕入漢中道川谷名近世有程大昌者著雍錄曰以地望求之闗中南面背礙南山其</hi>
<hi>冇微徑可逹漢中者唯子午谷在長安正南其次向西則駱谷此蝕中若非駱谷即是子午谷李竒蝕音力</hi>
張良送至褒中<hi>地理志褒中縣屬漢中郡師古曰褒中言居褒谷之中括地志褒谷在梁州褒</hi>
<hi>城縣北五十里南中山李文子曰褒谷在褒城北南谷曰褒北谷曰斜同為一谷自褒谷至鳳州界一百三十</hi>
<hi>里始通斜谷斜谷在鳳翔府郿縣谷中褒水所流穴山架木而行</hi>漢王遣良歸韓良因<lb/>
說漢王燒絶所過棧道以備諸侯盗兵<hi>師古曰棧即閣也今謂之閣道</hi>
<hi>葢架木為之棧士限翻公休士諌翻</hi>且示項羽無東意　田榮聞項羽徙<lb/>
齊王市於膠東而以田都為齊王大怒五月榮發兵距<lb/>
<pb n="KR2b0007_WYG_009-15b"/>
擊田都都亡走楚<hi>走音奏</hi>榮留齊王市不令之膠東市畏<lb/>
項羽竊亡之國榮怒六月追擊殺市於即墨自立為齊<lb/>
王是時彭越在鉅野有衆萬餘人無所屬榮與越將軍<lb/>
印使擊濟北秋七月越擊殺濟北王安榮遂并王三齊<lb/>
之地<hi>三齊謂齊及濟北膠東也王于况翻</hi>又使越擊楚項王命蕭公角將<lb/>
兵擊越越大破楚軍　張耳之國陳餘益怒曰張耳與<lb/>
餘功等也今張耳王餘獨侯此項羽不平乃隂使張同<lb/>
夏説說齊王榮曰<hi>夏說讀曰恱</hi>項羽為天下宰不平盡王諸<lb/>
<pb n="KR2b0007_WYG_009-16a"/>
將善地徙故王於醜地今趙王乃北居代餘以為不可<lb/>
聞大王起兵不聽不義願大王資餘兵擊常山復趙王<lb/>
請以趙為扞蔽<hi>師古曰扞蔽猶言藩屛也</hi>齊王許之遣兵従陳餘<lb/>
項王以張良従漢王韓王成又無功故不遣之國與俱<lb/>
至彭城廢以為穰侯<hi>班志穰縣屬南陽郡</hi>已又殺之　初淮隂人<lb/>
韓信家貧無行<hi>班志武帝元狩六年置臨淮郡淮隂縣屬焉史記正義曰今楚州縣無行言無</hi>
<hi>善行可推擇也行下孟翻</hi>不得推擇為吏又不能治生商賈<hi>行賣曰商坐販</hi>
<hi>曰賈治直之翻</hi>常従人寄食飲人多厭之信釣於城下有漂母<lb/>
<pb n="KR2b0007_WYG_009-16b"/>
見信飢飯信<hi>漂匹妙翻以水擊絮曰漂飯扶晚翻</hi>信喜謂漂母曰吾必有<lb/>
以重報母母怒曰大丈夫不能自食吾哀王孫而進食<lb/>
豈望報乎淮隂屠中少年有侮信者曰若雖長大好帶<lb/>
刀劒中情怯耳因衆辱之曰信能死刺我<hi>刺七亦翻</hi>不能死<lb/>
出我袴下<hi>徐廣曰袴一作胯胯股也漢書作跨同耳師古曰跨兩股之間索隠曰胯枯化翻然尋此</hi>
<hi>文作袴欲依字讀何為不通袴下乃胯下也何必須要作胯下</hi>于是信孰視之俛出袴<lb/>
下蒲伏<hi>俛音免俯首也伏蒲北翻</hi>一市人皆笑信以為怯及項梁渡<lb/>
淮信杖劒従之居麾下無所知名項梁敗又屬項羽羽<lb/>
<pb n="KR2b0007_WYG_009-17a"/>
以為郎中數以䇿干羽羽不用<hi>數所角翻</hi>漢王之入蜀信亡<lb/>
楚歸漢未知名為連敖坐當斬<hi>據史記表信為連敖典客班表作栗客索隠以</hi>
<hi>為誤徐廣於周竈表以連敖為典客葢以信表為據李竒曰楚官名如淳曰連敖楚官左傳楚有連尹莫敖其</hi>
<hi>後合為一官號</hi>其輩十三人皆已斬次至信信乃仰視適見滕<lb/>
公曰<hi>滕公即夏侯嬰初従髙祖為滕令故號滕公</hi>上不欲就天下乎何為斬<lb/>
壯士滕公竒其言壯其貌釋而不斬與語大説之<hi>説讀曰恱</hi>
言於王王拜以為治粟都尉<hi>班表治粟内史秦官掌穀貨都尉盖其屬也至漢改</hi>
<hi>内史為大司農</hi>亦未之竒也信數與蕭何語何竒之漢王至南<lb/>
<pb n="KR2b0007_WYG_009-17b"/>
鄭諸將及士卒皆歌謳思東歸多道亡者信度何等已<lb/>
數言王王不我用即亡去<hi>數所角翻</hi>何聞信亡不及以聞自<lb/>
追之人有言王曰丞相何亡王大怒如失左右手居一<lb/>
二日何來謁王王且怒且喜罵何曰若亡何也何曰臣<lb/>
不敢亡也臣追亡者耳王曰若所追者誰何曰韓信也<lb/>
王復罵曰諸將亡者以十數公無所追追信詐也何曰<lb/>
諸將易得耳至如信者國士無雙<hi>師古曰為國家之竒士予謂何言漢國之</hi>
<hi>士僅有信一人它無與比也</hi>王必欲長王漢中無所事信<hi>長王于况翻</hi>必<lb/>
<pb n="KR2b0007_WYG_009-18a"/>
欲争天下非信無可與計事者顧王䇿安所决耳王曰<lb/>
吾亦欲東耳安能欝欝久居此乎何曰計必欲東能用<lb/>
信信即留不能用信終亡耳王曰吾為公以為將<hi>吾為于偽</hi>
<hi>翻</hi>何曰雖為將信不留王曰以為大將何曰幸甚於是<lb/>
王欲召信拜之何曰王素慢無禮今拜大將如呼小兒<lb/>
此乃信所以去也王必欲拜之擇良日齋戒設壇場具<lb/>
禮乃可耳王許之諸將皆喜人人各自以為得大將至<lb/>
拜大將乃韓信也一軍皆驚信拜禮畢上坐<hi>上時掌翻坐徂卧翻</hi>
<pb n="KR2b0007_WYG_009-18b"/>
王曰丞相數言將軍將軍何以教寡人計䇿信辭謝因<lb/>
問王曰今東鄉争權天下豈非項王邪<hi>鄉讀曰嚮</hi>漢王曰然<lb/>
曰大王自料勇悍仁彊孰與項王漢王黙然良久曰不<lb/>
如也信再拜賀曰惟信亦以為大王不如也<hi>惟史記作惟漢書作</hi>
<hi>唯師古曰唯弋癸翻應辭仲馮曰惟字當屬下句讀如本字予謂如漢書本文則當如師古如史記本文則當</hi>
<hi>如仲馮賀曰句斷</hi>然臣嘗事之請言項王之為人也項王喑噁<lb/>
叱咤<hi>喑於鴆翻噁烏路翻懐怒氣也叱昌栗翻咤卓嫁翻發怒聲也</hi>千人皆廢<hi>晉灼曰廢不收</hi>
<hi>也</hi>然不能任屬賢將<hi>屬之欲翻</hi>此特匹夫之勇耳項王見人<lb/>
<pb n="KR2b0007_WYG_009-19a"/>
恭敬慈愛言語嘔嘔<hi>索隠曰嘔嘔猶姁姁同音吁鄧展曰和好貌</hi>人有疾病<lb/>
涕泣分食飲至使人有功當封爵者印刓敝忍不能予<lb/>
<hi>蘇林曰手㺯角訛不忍授也予謂角訛者刓之義敝舊敝也師古曰刓五丸翻蘇林大官翻又音専</hi>此所<lb/>
謂婦人之仁也項王雖覇天下而臣諸侯不居關中而<lb/>
都彭城背義帝之約而以親愛王諸侯不平<hi>背蒲妹翻王于况翻</hi>
<hi>下而王威王王王當王同</hi>逐其故主而王其將相又遷逐義帝置江<lb/>
南所過無不殘滅百姓不親附特刼於威彊耳名雖為<lb/>
覇實失天下心故其彊易弱今大王誠能反其道任天<lb/>
<pb n="KR2b0007_WYG_009-19b"/>
下武勇何所不誅以天下城邑封功臣何所不服以義<lb/>
兵従思東歸之士何所不散<hi>散謂四散而立功劉氏曰用東歸之兵擊東方之敵</hi>
<hi>此敵無不敗散也貢父曰何不散者言義兵無敵諸侯之兵無不離散以敗也</hi>且三秦王為秦<lb/>
將<hi>謂章邯司馬欣董翳三人</hi>將秦子弟數嵗矣所殺亡不可勝計<hi>勝音</hi>
<hi>升</hi>又欺其衆降諸侯至新安項王詐坑秦降卒二十餘<lb/>
萬唯獨邯欣翳得脫秦父兄怨此三人痛入骨髓今楚<lb/>
强以威王此三人秦民莫愛也大王之入武闗秋毫無<lb/>
所害除秦苛法與秦民約法三章秦民無不欲得大王<lb/>
<pb n="KR2b0007_WYG_009-20a"/>
王秦者於諸侯之約大王當王關中關中民咸知之大<lb/>
王失職入漢中秦民無不恨者今大王舉而東三秦可<lb/>
𫝊檄而定也于是漢王大喜自以為得信晩遂聴信計<lb/>
部署諸將所擊<hi>師古曰部分而署置之</hi>留蕭何收巴蜀租給軍糧<lb/>
食八月漢王引兵従故道出襲雍<hi>春秋釋例掩其不備曰襲班志故道縣屬</hi>
<hi>武都郡括地志故道今鳳州兩當縣杜佑通典曰故道鳳州梁泉兩當縣地</hi>雍王章邯迎擊<lb/>
漢陳倉雍兵敗還走止戰好畤又敗<hi>班志陳倉縣屬扶風唐之岐州寳鷄</hi>
<hi>縣是也杜佑曰故城在縣東二十里班志好畤縣屬扶風孟康曰畤音止神靈之所止也師古曰即今雍州好</hi>
<pb n="KR2b0007_WYG_009-20b"/>
<hi>畤縣宋白曰漢好畤故縣在今縣東南四十三里奉天縣界好畤故城是也李文子曰在今鳳翔天興縣界</hi>
走廢丘漢王遂定雍地東至咸陽引兵圍雍王於廢丘<lb/>
而遣諸將略地塞王欣翟王翳皆降以其地為渭南河<lb/>
上上郡<hi>渭南後曰京兆河上後曰馮翊</hi>令將軍薛歐王吸出武關<hi>歐惡后翻</hi>
<hi>吸音翕</hi>因王陵兵以迎太公吕后項王聞之發兵距之陽<lb/>
夏不得前<hi>夏音賈</hi>王陵者沛人也先聚黨數千人居南陽<lb/>
至是始以兵屬漢項王取陵母置軍中陵使至則東鄉<lb/>
坐陵母欲以招陵<hi>古以東鄉之位為尊沛公見羽於鴻門羽東鄉坐韓信東鄉坐李左車而</hi>
<pb n="KR2b0007_WYG_009-21a"/>
<hi>師事之是也鄉讀曰嚮</hi>陵母私送使者泣曰願為老妾語陵善事<lb/>
漢王漢王長者終得天下毋以老妾故持二心妾以死<lb/>
送使者遂伏劒而死項王怒亨陵母<hi>為于偽翻語牛倨翻亨讀曰烹</hi>
項王以故吴令鄭昌為韓王以距漢<hi>班志吴縣屬㑹稽郡</hi>　張良<lb/>
遺項王書曰漢王失職欲得關中如約即止不敢東又<lb/>
以齊梁反書遺項王曰<hi>遺于季翻</hi>齊欲與趙并滅楚項王以<lb/>
此故無西意而北擊齊　燕王廣不肯之遼東臧荼擊<lb/>
殺之并其地　是嵗以内史沛周苛為御史大夫<hi>班表御史</hi>
<pb n="KR2b0007_WYG_009-21b"/>
<hi>大夫秦官位上卿掌副宰相應劭曰侍御史之率故稱大夫</hi>　項王使趣義帝行其<lb/>
羣臣左右稍稍叛之<hi>趣讀曰促</hi>
二年冬十月項王宻使九江衡山臨江王擊義帝殺之<lb/>
江中<hi>九江王黥布衡山王吴芮臨江王共敖</hi>　陳餘悉三縣兵與齊兵共<lb/>
襲常山常山王張耳敗走漢謁漢王於廢丘漢王厚遇<lb/>
之陳餘迎趙王於代復為趙王趙王徳陳餘立以為代<lb/>
王陳餘為趙王弱國初定不之國<hi>為于偽翻</hi>留傅趙王而使<lb/>
夏說以相國守代　張良自韓間行歸漢<hi>間古莧翻</hi>漢王以<lb/>
<pb n="KR2b0007_WYG_009-22a"/>
為成信侯良多病未嘗特將<hi>特將未嘗獨將兵也將即亮翻</hi>常為畫䇿<lb/>
臣時時従漢王　漢王如陜<hi>陜失冉翻</hi>鎮撫關外父老　河<lb/>
南王申陽降置河南郡　漢王以韓襄王孫信為韓太<lb/>
尉將兵略韓地信急擊韓王昌於陽城昌降十一月立<lb/>
信為韓王常將韓兵従漢王　漢王還都櫟陽　諸將<lb/>
㧞隴西　春正月項王北至城陽齊王榮將兵㑹戰敗<lb/>
走平原平原民殺之項王復立田假為齊王遂北至北<lb/>
海燒夷城郭室屋坑田榮降卒係虜其老弱婦女所過<lb/>
<pb n="KR2b0007_WYG_009-22b"/>
多所殘滅齊民相聚叛之　漢將㧞北地虜雍王弟平<lb/>
<hi>章平也雍於用翻</hi>　三月漢王自臨晉渡河<hi>臨晉注見三卷赧王五年師古曰其</hi>
<hi>地在河之西濵東臨晉境即今之同州朝邑界也史記正義曰臨晉即蒲津闗</hi>魏王豹降將兵<lb/>
従下河内虜殷王卬置河内郡　初陽武人陳平家貧<lb/>
好讀書里中社<hi>孔𨽻達曰按祭法曰大夫以下成羣立社曰置社注云大夫不得特立社與民</hi>
<hi>族居百家以上則共立一社今時里社是也如鄭此言則周之政法百家以上得立社其秦漢以來雖非大夫</hi>
<hi>民二十五家以上則得立社故云今之里社又鄭志云月令命民社謂秦社也自秦以下民始得立社</hi>平<lb/>
為宰<hi>師古曰宰主切割肉也</hi>分肉甚均父老曰善陳孺子之為宰平<lb/>
<pb n="KR2b0007_WYG_009-23a"/>
曰嗟乎使平得宰天下亦如是肉矣及諸侯叛秦平事<lb/>
魏王咎於臨濟為太僕<hi>班表大僕秦官掌輿馬應劭曰周穆王所置盖太御衆僕之長</hi>
<hi>也濟子禮翻</hi>說魏王不聽人或讒之平亡去後事項羽賜爵<lb/>
為卿<hi>張晏曰禮秩如卿不治事</hi>殷王反項羽使平擊降之還拜為都<lb/>
尉賜金二十鎰居無何<hi>師古曰言無㡬時</hi>漢王攻下殷項王怒<lb/>
將誅定殷將吏平懼乃封其金與印使使歸項王而挺<lb/>
身間行<hi>挺待鼎翻㧞也言平㧞身間出而行也</hi>杖劒亡渡河歸漢王於修<lb/>
武因魏無知求見漢王漢王召入賜食遣罷就舍平曰<lb/>
<pb n="KR2b0007_WYG_009-23b"/>
臣為事來<hi>為于偽翻</hi>所言不可以過今日于是漢王與語而<lb/>
說之<hi>説讀曰恱</hi>問曰子之居楚何官曰為都尉是日即拜平<lb/>
為都尉使為參乗典䕶軍<hi>使平典䕶軍而監䕶諸將也</hi>諸將盡讙曰<lb/>
<hi>讙音喧譁然不服之聲</hi>大王一日得楚之亡卒未知其髙下而即<lb/>
與同載反使監護長者<hi>監古銜翻</hi>漢王聞之愈益幸平　漢<lb/>
王南渡平隂津至洛陽新城<hi>班志平隂縣屬河南郡水經河水逕平隂縣北魏文</hi>
<hi>帝改平隂曰河隂洛陽縣屬河南郡新城時屬縣界恵帝四年始置新城縣括地志洛州伊闕縣在州南七十</hi>
<hi>里本漢新城也隋文帝改新城為伊闕取伊闕山為名</hi>三老董公遮說王曰<hi>班表十里</hi>
<pb n="KR2b0007_WYG_009-24a"/>
<hi>一亭亭有長十亭一鄉鄉有三老掌教化秦制横道自言曰遮說式芮翻</hi>臣聞順徳者昌逆<lb/>
徳者亡兵出無名<hi>伐有罪則兵出有名</hi>事故不成故曰明其為賊<lb/>
敵乃可服項羽為無道放殺其主<hi>放謂遷義帝于郴殺謂殺之江中殺讀曰</hi>
<hi>弑</hi>天下之賊也夫仁不以勇義不以力<hi>文頴曰以用也已有仁天下歸</hi>
<hi>之可不用勇而天下自服已有義天下奉之可不用力而天下自定</hi>大王宜率三軍之衆<lb/>
為之素服以告諸侯而伐之則四海之内莫不仰徳此<lb/>
三王之舉也于是漢王為義帝發䘮袒而大哭哀臨三<lb/>
日<hi>如淳曰袒亦如禮袒踊也師古曰袒謂脱衣之袖也袒徒旱翻衆哭曰臨力禁翻</hi>發使告諸<lb/>
<pb n="KR2b0007_WYG_009-24b"/>
侯曰天下共立義帝北面事之今項羽放殺義帝江南<lb/>
大逆無道寡人悉發關中兵收三河士<hi>韋昭曰河南河東河内也</hi>南<lb/>
浮江漢以下願従諸侯王擊楚之殺義帝者<hi>史記正義曰南收三</hi>
<hi>河士發關内兵従雍州入子午道至漢中厯漢水而下東行至徐州擊楚予謂正義之說迂矣三河在彭城之</hi>
<hi>北已不可謂南收三河士若發闗内兵南浮江漢獨不能出武關而浮江漢而必入子午谷至漢中而下漢水</hi>
<hi>邪况子午道此時亦未通鑿其可引之而為説乎此特言發三河士以攻其北又南浮江漢下兵以夾攻之也</hi>
<hi>服䖍曰漢名王為諸侯師古曰非也當時漢未有此稱號直言諸侯及王耳</hi>使者至趙陳餘<lb/>
曰漢殺張耳乃従於是漢王求人類張耳者斬之持其<lb/>
<pb n="KR2b0007_WYG_009-25a"/>
頭遺陳餘<hi>遺于季翻</hi>餘乃遣兵助漢　田榮弟横收敗卒得<lb/>
數萬人起城陽<hi>史記正義曰城陽濮州雷澤是子考正義所謂城陽乃班志濟隂郡之城陽縣</hi>
<hi>田榮初與項羽㑹戰之地榮既敗而北走死於平原羽遂至北海燒夷城郭室屋則濟隂之城陽已隔在羽軍</hi>
<hi>之後田横所起葢班志城陽國之地春秋莒之故墟也羽既連戰未能克横而漢入彭城遂南従魯出胡陵至</hi>
<hi>蕭以擊漢莒魯舊為鄰國則此城陽為莒之故墟明矣</hi>夏四月立榮子廣為齊王<lb/>
以拒楚項王因留連戰未能下雖聞漢東既擊齊欲遂<lb/>
破之而後擊漢漢王以故得率諸侯兵凡五十六萬人<lb/>
伐楚到外黄彭越將其兵三萬餘人歸漢漢王曰彭將<lb/>
<pb n="KR2b0007_WYG_009-25b"/>
軍收魏地得十餘城<hi>項羽併王梁楚徙魏王豹於河東號西魏王今越所下外黄十餘城</hi>
<hi>皆梁地也</hi>欲急立魏後今西魏王豹真魏後乃拜彭越為魏<lb/>
相國擅將其兵略定梁地漢王遂入彭城收其貨寳美<lb/>
人日置酒髙㑹項王聞之令諸將擊齊而自以精兵三<lb/>
萬人南従魯出胡陵至蕭<hi>魯即伯禽所都秦置魯縣屬薛郡漢後以薛郡為魯國史</hi>
<hi>記正義曰魯今兖州曲阜縣蕭縣秦屬泗水郡唐徐州蕭縣是也</hi>晨擊漢軍而東至彭<lb/>
城日中大破漢軍漢軍皆走相隨入榖泗水死者十餘<lb/>
萬人漢卒皆南走山楚又追擊至靈壁東睢水上<hi>臣瓉曰榖</hi>
<pb n="KR2b0007_WYG_009-26a"/>
<hi>泗二水皆在沛郡彭城水經注睢水出陳留縣西蒗蕩渠東過沛郡相縣又逕彭城郡之靈壁東而東南流項</hi>
<hi>羽敗漢王處也漢書又云東逼榖泗服䖍曰水名也在沛國相縣界又詳睢水逕穀熟而兩分而睢水為蘄水</hi>
<hi>故二水所在枝分通為兼稱榖水之名葢因地變然則榖水即睢水也睢水又東南至下相而入于泗謂之睢</hi>
<hi>口泗水又東南過彭城縣東北南至下邳入淮孟康曰靈壁故小縣在彭城南史記正義曰靈壁在徐州符離</hi>
<hi>縣西北九十里</hi>漢軍却為楚所擠<hi>擠子詣翻排也又子奚翻</hi>卒十餘萬人皆<lb/>
入睢水水為之不流圍漢王三匝㑹大風従西北起折<lb/>
木發屋揚沙石窈㝠晝晦逢迎楚軍大亂壊散而漢王<lb/>
乃得與數十騎遁去欲過沛收家室而楚亦使人之沛<lb/>
<pb n="KR2b0007_WYG_009-26b"/>
取漢王家家皆亡不與漢王相見漢王道逢孝恵魯元<lb/>
公主<hi>魯元公主帝女也服䖍曰元長也食邑于魯韋昭曰元謚也師古曰公主恵帝姊也以其最長故號</hi>
<hi>曰元不得為謚貢父曰韋昭是也</hi>載以行楚騎追之漢王急推墮二子<lb/>
車下<hi>推吐雷翻</hi>滕公為太僕<hi>滕公夏侯嬰也史記曰嬰従擊秦軍洛陽東賜爵封轉為滕公</hi>
<hi>漢書曰嬰為滕令奉車故號滕公班表太僕秦官掌輿馬應劭曰周穆王所置葢大御衆僕之長中大夫也</hi>
常下收載之如是者三日今雖急不可以驅奈何棄之<lb/>
故徐行漢王怒欲斬之者十餘滕公卒保䕶脫二子<hi>卒子</hi>
<hi>恤翻</hi>審食其従太公吕后間行求漢王不相遇反遇楚軍<lb/>
<pb n="KR2b0007_WYG_009-27a"/>
<hi>審姓食其名食其音異基將間行以避楚軍乃反與楚軍相遇也間古莧翻下同</hi>楚軍與歸項<lb/>
王常置軍中為質<hi>質音致</hi>是時吕后兄周吕侯為漢將兵<lb/>
居下邑<hi>班志下邑縣屬梁國梁國秦碭郡漢改焉宋白曰今宋州碭山縣即古下邑城</hi>漢王間<lb/>
往従之稍稍收其士卒諸侯皆背漢復與楚<hi>背蒲妺翻</hi>塞王<lb/>
欣翟王翳亡降楚　田横進攻田假假走楚楚殺之横<lb/>
遂復定三齊之地　漢王問羣臣曰吾欲捐關以東等<lb/>
弃之誰可與共功者<hi>師古曰捐闗以東謂不自有其地將以與人令其立功共破楚也予</hi>
<hi>謂等弃之者言捐以與人與弃等也</hi>張良曰九江王布楚梟將<hi>師古曰梟謂最勇健</hi>
<pb n="KR2b0007_WYG_009-27b"/>
<hi>也</hi>與項王有隙彭越與齊反梁地此兩人可急使而漢<lb/>
王之將獨韓信可屬大事當一面<hi>師古曰屬委也音之欲翻</hi>即欲捐<lb/>
之捐之此三人則楚可破也初項王擊齊徴兵九江九<lb/>
江王布稱病不往遣將將軍數千人行漢之破楚彭城<lb/>
布又稱病不佐楚楚王由此怨布數使使者誚讓<hi>數所角翻</hi>
<hi>以辭相責曰誚譲誚才笑翻</hi>召布布愈恐不敢往項王方北憂齊趙<lb/>
西患漢所與者獨九江王又多布材<hi>師古曰多者猶重也</hi>欲親用<lb/>
之以故未之擊漢王自下邑徙軍碭遂至虞<hi>班志虞縣屬梁國師</hi>
<pb n="KR2b0007_WYG_009-28a"/>
<hi>古曰今宋州虞城縣宋白曰古虞國舜禪禹封其子商均於虞少康奔虞即此</hi>謂左右曰如彼<lb/>
等者無足與計天下事謁者隨何進曰不審陛下所謂<lb/>
<hi>姓譜隨姓隨侯之後又云杜伯之𤣥孫㑹為晉大夫食采于隨曰隨武子後因以為姓</hi>漢王曰孰<lb/>
能為我使九江令之發兵倍楚<hi>倍蒲妹翻</hi>留項王數月我之<lb/>
取天下可以百全隨何曰臣請使之漢王使與二十人<lb/>
俱　五月漢王至滎陽諸敗軍皆㑹蕭何亦發關中老<lb/>
弱未傅者<hi>傅讀曰附孟康曰古者二十而傅三年耕有一年儲故二十三而後役之如淳曰律言二</hi>
<hi>十三傳之疇官各従其父疇學之高不滿六尺二寸以下為罷癃漢儀注云民年二十三為正一嵗為衛士一</hi>
<pb n="KR2b0007_WYG_009-28b"/>
<hi>嵗為材官騎士習射御馳戰陳又曰年五十六乃得免為庶民就田里今老弱未傅者皆發之未二十為弱過</hi>
<hi>五十六為老師古曰傅著也言著名籍給公家徭役也</hi>悉詣滎陽漢軍復大振楚<lb/>
起於彭城常乗勝逐北與漢戰滎陽南京索閒<hi>京縣秦屬三川</hi>
<hi>郡漢改曰河南郡即鄭共叔所居京城也應劭曰京縣今有大索小索亭括地志京縣城在鄭州滎陽縣東南</hi>
<hi>二十里滎陽縣即大索城杜預曰成臯城東有大索城又有小索故城在滎陽縣北四里宋白曰滎陽縣故城</hi>
<hi>在鄭州滎澤縣南十七里平原上索水逕其東即項羽圍漢王處秦三川郡亦曽移理於此括地志所謂滎陽</hi>
<hi>縣即大索城乃唐之滎陽縣晉灼曰索音冊師古音求索之索</hi>楚騎來衆漢王擇軍中<lb/>
可為騎將者皆推故秦騎士重泉人李必駱甲<hi>班志重泉縣屬</hi>
<pb n="KR2b0007_WYG_009-29a"/>
<hi>馮翊括地志重泉故城在同州蒲城縣東南四十五里姓譜齊太公之後有公子駱子孫以為氏史記惡來革</hi>
<hi>之𤣥孫曰大駱</hi>漢王欲拜之必甲曰臣故秦民恐軍不信臣願<lb/>
得大王左右善騎者傅之<hi>如淳曰傅音附猶言隨従者</hi>乃拜灌嬰為<lb/>
中大夫令李必駱甲為左右校尉將騎兵擊楚騎於滎<lb/>
陽東大破之楚以故不能過滎陽而西漢王軍滎陽築<lb/>
甬道屬之河以取敖倉粟<hi>括地志敖倉在鄭州滎陽西北十五里縣門之東北臨汴</hi>
<hi>水南帶三皇山屬之欲翻</hi>　周勃灌嬰等言于漢王曰陳平雖美如<lb/>
冠玉<hi>孟康曰飾冠以玉光好外見中無所有也</hi>其中未必有也臣聞平居家<lb/>
<pb n="KR2b0007_WYG_009-29b"/>
時盜其嫂事魏不客亡歸楚不中<hi>中竹仲翻</hi>又亡歸漢今日<lb/>
大王尊官之令䕶軍臣聞平受諸將金金多者得善處<lb/>
金少者得惡處平反覆亂臣也願王察之漢王疑之召<lb/>
讓魏無知無知曰臣所言者能也陛下所問者行也今<lb/>
有尾生孝已之行<hi>尾生古之信士或曰即微生髙孝已商髙宗之子以孝行著行下孟翻</hi>
而無益勝負之數陛下何暇用之乎楚漢相距臣進竒<lb/>
謀之士顧其計誠足以利國家不耳<hi>不讀曰否</hi>盜嫂受金又<lb/>
何足疑乎漢王召讓平曰先生事魏不中事楚而去今<lb/>
<pb n="KR2b0007_WYG_009-30a"/>
又従吾游信者固多心乎平曰臣事魏王魏王不能用<lb/>
臣說故去事項王項王不能信人其所任愛非諸項即<lb/>
妻之昆弟雖有竒士不能用聞漢王能用人故歸大王<lb/>
臣躶身來<hi>躶郎果翻赤身也</hi>不受金無以為資誠臣計畫有可<lb/>
采者願大王用之使無可用者金具在請封輸官得請<lb/>
骸骨漢王乃謝厚賜拜為䕶軍中尉盡護諸將諸將乃<lb/>
不敢復言　魏王豹謁歸視親疾<hi>謁歸謂謁告而歸也</hi>至則絶河<lb/>
津反為楚<hi>豹都平陽在河東故㫁其津濟以拒漢軍為于偽翻</hi>六月漢王還櫟陽<lb/>
<pb n="KR2b0007_WYG_009-30b"/>
　壬午立子盈為太子赦罪人　漢兵引水灌廢丘廢<lb/>
丘降章邯自殺盡定雍地以為中地北地隴西郡<hi>自置中地</hi>
<hi>郡後至九年罷屬内史武帝建元六年分為右内史太初元年更名主爵都尉為右扶風</hi>　關中大<lb/>
飢米斛萬錢人相食令民就食蜀漢初秦之亡也豪桀<lb/>
争取金玉宣曲任氏獨窖倉粟<hi>漢有長水宣曲胡騎高祖功臣有宣曲侯葢地</hi>
<hi>名也張楫曰宣曲宫名在昆明池西師古曰宣曲觀名索隠曰上林賦云西馳宣曲當在京輔今闕其地窖工</hi>
<hi>孝翻穿地以蔵粟也</hi>及楚漢相距滎陽民不得耕種而豪桀金玉<lb/>
盡歸任氏任氏以此起富者數世　秋八月漢王如滎<lb/>
<pb n="KR2b0007_WYG_009-31a"/>
陽命蕭何守關中侍太子為法令約束立宗廟社稷宫<lb/>
室縣邑事有不及奏决者輙以便宜施行上來以聞計<lb/>
關中户口轉漕調兵以給軍未嘗乏絶<hi>調徒弔翻</hi>　漢王使<lb/>
酈食其往說魏王豹且召之豹不聽曰漢王慢而侮人<lb/>
罵詈諸侯羣臣如罵奴耳吾不忍復見也<hi>復扶又翻</hi>於是漢<lb/>
王以韓信為左丞相與灌嬰曹參俱擊魏漢王問食其<lb/>
魏大將誰也對曰柏直<hi>姓譜柏柏皇氏之後顓頊師柏招帝嚳師柏景春秋柏國為楚</hi>
<hi>所滅</hi>王曰是口尚乳臭<hi>言其少不經事弱不任事若未離乳保之懐者</hi>安能當韓<lb/>
<pb n="KR2b0007_WYG_009-31b"/>
信騎將誰也曰馮敬曰是秦將馮無擇子也雖賢不能<lb/>
當灌嬰步卒將誰也曰項它曰不能當曹參吾無患矣<lb/>
韓信亦問酈生魏得無用周叔為大將乎酈生曰柏直<lb/>
也信曰豎子耳遂進兵魏王盛兵蒲坂以塞臨晉<hi>塞悉則翻</hi>
信乃益為疑兵陳船欲渡臨晉而伏兵従夏陽以木罌<lb/>
渡軍襲安邑<hi>班志夏陽縣屬馮翊秦之少梁也秦恵文王十一年更名史記正義曰夏陽在同州</hi>
<hi>止韓城界木罌服䖍曰以木押縳罌缶以渡也韋昭曰以木為器如罌缶以渡軍無船且尚宻也師古曰服說</hi>
<hi>是罌缶謂瓶之大腹小口者也罌一政翻康於耕翻</hi>魏王豹驚引兵迎信九月信<lb/>
<pb n="KR2b0007_WYG_009-32a"/>
擊虜豹傳詣滎陽<hi>傳直戀翻言以驛馬傳送詣漢王所</hi>悉定魏地置河東<lb/>
上黨太原郡　漢之敗於彭城而西也陳餘亦覺張耳<lb/>
不死即背漢<hi>背蒲妺翻</hi>韓信既定魏使人請兵三萬人願以<lb/>
北舉燕趙東擊齊南絶楚粮道漢王許之乃遣張耳與<lb/>
俱引兵東北擊趙代<hi>時趙王歇王趙陳餘王代</hi>後九月信破代兵禽<lb/>
夏說於閼與信之下魏破代漢輙使人收其精兵詣滎<lb/>
陽以距楚<lb/>
　<lb/>
<pb n="KR2b0007_WYG_009-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷九<lb/>
</p>
<p>
</p>
  </div>
</body>
</text>
</TEI>
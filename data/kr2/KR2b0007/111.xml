<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑卷一百十一</head> <lb/>
    <p>
<pb n="KR2b0007_WYG_111-1a"/>
欽定四庫全書<lb/>
　資治通鑑卷一百十一<lb/>
　　　　　　　　　　　　宋　司馬光　撰<lb/>
　　　　　　　　　　　　　　胡三省　音注<lb/>
　晉紀三十三<hi>起屠維大淵獻盡上章困敦凡二年</hi>
　　安皇帝丙<lb/>
隆安三年春正月辛酉大赦　戊辰燕昌黎尹留忠謀<lb/>
反誅事連尚書令東陽公根尚書段成皆坐死遣中衞<lb/>
<pb n="KR2b0007_WYG_111-1b"/>
将軍衞雙就誅忠弟志於凡城以衞將軍平原公元為<lb/>
司徒尚書令　庚午魏主珪北廵分命大将軍常山王<lb/>
遵等三軍從東道出長川<hi>長川在禦夷鎮西北大漠之東垂也下所謂西道中道盖</hi>
<hi>絶漠分為三路</hi>鎮北將軍高凉王樂真等七軍從西道出牛川<lb/>
珪自將大軍從中道出駁髯水以襲高車<hi>將即亮翻駁北角翻髯而</hi>
<hi>占翻</hi>　壬午燕右將軍張真城門校尉和翰坐謀反誅癸<lb/>
未燕大赦改元長樂<hi>樂音洛</hi>燕主盛每十日一自决獄不<lb/>
加拷掠多得其情<hi>拷音考掠音亮史言慕容盛以聰察殺身</hi>　武威王烏孤<lb/>
<pb n="KR2b0007_WYG_111-2a"/>
徙治樂都<hi>治直之翻樂音洛</hi>以其弟西平公利鹿孤鎮安夷<hi>安夷</hi>
<hi>縣漢屬金城郡晉分屬西平郡</hi>廣武公傉檀鎮西平<hi>西平治樂都縣唐鄯州之湟水縣也</hi>
<hi>傉奴沃翻</hi>叔父素渥鎮湟河若留鎮澆河從弟替引鎮嶺南<lb/>
<hi>嶺南即洪池嶺之南</hi>洛囘鎮亷川從叔吐若留鎮浩亹<hi>從才用翻浩亹在樂</hi>
<hi>都之東隋唐併入湟水縣浩音誥亹音門</hi>夷夏俊傑<hi>夏户雅翻</hi>隨才授任内居顯<lb/>
位外典郡縣咸得其宜烏孤謂羣臣曰隴右河西本數<lb/>
郡之地<hi>漢時河西置武威張掖酒泉四郡隴右置隴西金城二郡</hi>遭亂分裂至十餘<lb/>
國吕氏乞伏氏段氏最彊今欲取之三者何先楊統曰<lb/>
<pb n="KR2b0007_WYG_111-2b"/>
乞伏氏本吾之部落終當服從<hi>乞伏與禿髪氏皆鮮卑也</hi>段氏書生<lb/>
無能為患且結好於我攻之不義<hi>好呼到翻</hi>吕光衰耄嗣子<lb/>
微弱<hi>謂光以子紹為嗣也</hi>纂𢎞雖有才而内相猜忌若使浩亹亷<lb/>
川乗虛迭出彼必疲於奔命不過二年兵勞民困則姑<lb/>
臧可圖也<hi>姑臧吕光所都</hi>姑臧舉則二冦不待攻而服矣烏孤<lb/>
曰善　二月丁亥朔魏軍大破高車三十餘部獲七萬<lb/>
餘口馬三十餘萬匹牛羊百四十餘萬頭衞王儀别将<lb/>
三萬騎絶漠千餘里<hi>將即亮翻</hi>破其七部獲二萬餘口馬五<lb/>
<pb n="KR2b0007_WYG_111-3a"/>
萬餘匹牛羊二萬餘頭高車諸部大震　林邑王范達<lb/>
陷日南九真遂冦交趾太守杜瑗擊破之<hi>瑗于眷翻</hi>　庚戌<lb/>
魏征虜将軍庾岳破張超於勃海斬之<hi>張超據南皮見上卷上年</hi>
段業即凉王位改元天璽<hi>是為北凉璽斯氏翻</hi>以沮渠蒙遜為尚<lb/>
書左丞<hi>沮子余翻</hi>梁中庸為右丞　魏主珪大獵於牛川之<lb/>
南以髙車人為圍周七百餘里因驅其禽獸南抵平城<lb/>
使高車築鹿苑廣數十里<hi>廣古曠翻</hi>三月己未珪還平城甲<lb/>
子珪分尚書三十六曹及外署凡置三百六十曹令八<lb/>
<pb n="KR2b0007_WYG_111-3b"/>
部大夫主之<hi>八部大夫恐當作八部大人魏王珪天興元年置八部大人於皇城四方四維一面</hi>
<hi>置一人以擬八座謂之八國各有屬官常侍待詔直左右出入王命</hi>吏部尚書崔宏通署<lb/>
三十六曹如令僕統事置五經博士增國子太學生員<lb/>
合三千人珪問博士李先曰天下何物最善可以益人<lb/>
神智對曰莫若書籍珪曰書籍凡有幾何如何可集對<lb/>
曰自書契以來世有滋益以至于今不可勝計茍人主<lb/>
所好何憂不集珪從之命郡縣大索書籍悉送平城<hi>魏主</hi>
<hi>珪之崇文如此而魏之儒風及平凉州之後始振盖代北以右武為俗雖其君尚文未能回也嗚呼平凉之後</hi>
<pb n="KR2b0007_WYG_111-4a"/>
<hi>儒風雖振而北人胡服至孝文遷洛之時未盡改也用夏變夷之難如是夫勝音升好呼到翻索晋客翻</hi>
初秦王登之弟廣帥衆三千依南燕王徳徳以為冠軍<lb/>
將軍處之乞活堡<hi>帥讀曰率冠古玩翻乞活堡晉惠帝時諸賊保聚之地處昌吕翻</hi>㑹<lb/>
熒惑守東井或言秦當復興<hi>復扶又翻</hi>廣乃自稱秦王擊南<lb/>
燕北地王鍾破之是時滑臺孤弱<hi>徳徙滑臺事見上卷上年</hi>土無十<lb/>
城衆不過一萬鍾旣敗附徳者多去徳而附廣徳乃留<lb/>
魯陽王和守滑臺自帥衆討廣斬之<hi>帥讀曰率下同</hi>燕主寳之<lb/>
至黎陽也<hi>事見上卷上年</hi>魯陽王和長史李辯勸和納之和不<lb/>
<pb n="KR2b0007_WYG_111-4b"/>
從辯懼故潛引晉軍至管城<hi>事亦見上卷上年</hi>欲因徳出戰而<lb/>
作亂旣而徳不出辯愈不自安及徳討苻廣辯復勸和<lb/>
反<hi>復扶又翻下同</hi>和不從辯乃殺和以滑臺降魏<hi>降户江翻</hi>魏行臺<lb/>
尚書和跋在鄴帥輕騎自鄴赴之<hi>騎奇寄翻</hi>旣至辨悔之閉<lb/>
門拒守跋使尚書郎鄧暉説之<hi>鄧暉魏之鄴臺尚書郎也説輸芮翻</hi>辯乃<lb/>
開門内跋跋悉收徳宫人府庫徳遣兵擊跋跋逆擊破<lb/>
之又破徳将桂陽王鎮<hi>将即亮翻</hi>俘獲千餘人陳頴之民多<lb/>
附於魏<hi>陳頴陳郡頴川也</hi>南燕右衞將軍慕容雲斬李辯帥将<lb/>
<pb n="KR2b0007_WYG_111-5a"/>
士家屬二萬餘口出滑臺赴徳<hi>帥讀曰率</hi>徳欲攻滑臺韓範<lb/>
曰嚮也魏為客吾為主人今也吾為客魏為主人人心<lb/>
危懼不可復戰<hi>復扶又翻</hi>不如先據一方自立基本乃圖進<lb/>
取<hi>微韓範之言徳若進攻滑臺必至喪敗固不待慕容超之時也</hi>張華曰彭城楚之舊<lb/>
都<hi>項羽都彭城故云然</hi>可攻而據之北地王鍾等皆勸徳攻滑臺<lb/>
尚書潘聰曰滑臺四通八達之地<hi>滑臺當滑津之要魏自北渡河而南向晉</hi>
<hi>從清水入河秦㳂渭順河而下皆湊於滑臺又其城旁無山陵可依車騎舟師皆可以騁故謂之四通八達之</hi>
<hi>地</hi>北有魏南有晉西有秦居之未嘗一日安也彭城土<lb/>
<pb n="KR2b0007_WYG_111-5b"/>
曠人稀平夷無嶮且晉之舊鎮未易可取<hi>易以豉翻</hi>又密邇<lb/>
江淮夏秋多水乗舟而戰者呉之所長我之所短也青<lb/>
州沃野二千里精兵十餘萬左有負海之饒右有山河<lb/>
之固廣固城曹嶷所築<hi>嶷魚力翻</hi>地形阻峻足為帝王之都<lb/>
三齊英傑思得明主以立功於世久矣辟閭渾昔為燕<lb/>
臣<hi>孝武大元十九年辟閭渾為慕容農所破遂臣於燕</hi>今宜遣辯士馳説於前大<lb/>
兵繼踵於後若其不服取之如拾芥耳<hi>兼弱攻昧取亂侮亡自三代之</hi>
<hi>時仲虺已有是言夫子定書弗之刪也後人泥古專言王者之師以仁義行之若宋襄公可以為鑒矣説輸芮</hi>
<pb n="KR2b0007_WYG_111-6a"/>
<hi>翻</hi>旣得其地然後閉闗養鋭伺隙而動此乃陛下之闗<lb/>
中河内也<hi>用荀彧説魏武之言伺相吏翻</hi>徳猶豫未决沙門竺朗素善<lb/>
占候<hi>竺朗之俗姓</hi>徳使牙門蘇撫問之朗曰敬覽三策潘尚<lb/>
書之議興邦之言也且今歲之初彗星起奎婁掃虚危<lb/>
彗者除舊布新之象奎婁為魯虛危為齊<hi>晉天文志奎婁胃魯徐州</hi>
<hi>虚危齊青州彗祥嵗翻又旋芮翻又徐醉翻</hi>宜先取兖州廵撫琅邪至秋乃<lb/>
北徇齊地此天道也撫又密問以年世朗以周易筮之<lb/>
曰燕衰庚戌年則一紀世則及子<hi>其後燕亡於義熙六年歲在上章閹茂上</hi>
<pb n="KR2b0007_WYG_111-6b"/>
<hi>章庚也閹茂戌也</hi>撫還報徳徳乃引師而南兖州北鄙諸郡縣<lb/>
皆降之<hi>降户江翻下同</hi>徳置守宰以撫之禁軍士無得虜掠百<lb/>
姓大恱牛酒屬路<hi>屬之欲翻</hi>　丙子魏主珪遣建義将軍庾<lb/>
真越騎校尉奚斤擊庫狄宥連侯莫陳三部皆破之<hi>其後</hi>
<hi>庫狄侯莫陳二姓皆貴顯而宥連之種微矣</hi>追奔至大峨谷置戍而還<hi>還從宣翻</hi>
<hi>又如字</hi>　己邜追尊帝所生母陳夫人為徳皇太后　夏<lb/>
四月鮮卑疊掘河内帥户五千降于西秦西秦王乾歸<lb/>
以河内為疊掘都統以宗女妻之<hi>疊掘亦鮮卑一種也河内其名掘其月翻</hi>
<pb n="KR2b0007_WYG_111-7a"/>
<hi>妻七細翻</hi>　甲午燕大赦　㑹稽王道子有疾<hi>㑹工外翻</hi>且無日<lb/>
不醉世子元顯知朝望去之乃諷朝廷解道子司徒揚<lb/>
州刺史<hi>朝直遙翻下同</hi>乙未以元顯為揚州刺史道子醒而後<lb/>
知之大怒無如之何元顯以廬江太守㑹稽張灋順為<lb/>
謀主<hi>㑹工外翻</hi>多引樹親黨朝貴皆畏事之<hi>為元顯張灋順俱被誅張本</hi>
　燕散騎常侍餘超左將軍高和等坐謀反誅<hi>散悉亶翻騎竒</hi>
<hi>寄翻</hi>　凉太子紹太原公纂將兵伐北凉<hi>河西四郡張掖在北故號北凉</hi>
<hi>将即亮翻</hi>北凉王業求救於武威王烏孤烏孤遣驃騎大将<lb/>
<pb n="KR2b0007_WYG_111-7b"/>
軍利鹿孤及楊軌救之<hi>驃匹妙翻騎奇寄翻</hi>業将戰沮渠蒙遜諫<lb/>
曰楊軌恃鮮卑之彊有窺窬之志<hi>秃髪本鮮卑種也沮子余翻</hi>紹纂<lb/>
深入置兵死地不可敵也今不戰則有泰山之安戰則<lb/>
有累卵之危業從之案兵不戰紹纂引兵歸六月烏孤<lb/>
以利鹿孤為凉州牧鎮西平召車騎大将軍傉檀入録<lb/>
府國事<hi>傉奴沃翻</hi>　會稽世子元顯自以少年不欲頓居重<lb/>
任<hi>少詩照翻</hi>戊子以琅邪王徳文為司徒　魏前河間太守<lb/>
盧溥帥其部曲數千家就食漁陽遂據有數郡秋七月<lb/>
<pb n="KR2b0007_WYG_111-8a"/>
己未燕主盛遣使拜溥幽州刺史<hi>為下魏黜張衮襲禽盧漙張本帥讀曰率</hi>
<hi>使疏吏翻</hi>　辛酉燕主盛下詔曰法例律公侯有罪得以金<lb/>
帛贖<hi>戰國時魏文侯師李悝撰次諸國法著法經以為王者之政莫急盜賊盜賊湏劾捕故著網捕二篇</hi>
<hi>其輕狡越城博戯假借不亷淫侈踰制以為雜律一篇又以其律具其加減故所著六篇皆罪名之制也漢蕭</hi>
<hi>何條益事律興廏户三篇合為九篇魏陳羣等采漢律制新律十八篇集罪例為刑名冠於律首盜律有劫略</hi>
<hi>恐猲和賣買人科有持質皆非盜事分以為劫略律賊律有欺謾詐偽踰封矯制囚律有詐偽生死令丙有詐</hi>
<hi>自復免事類衆多分為詐律賊律有賊伐樹木殺傷人畜産及諸亡印金布律有毁傷亡失縣官財物分為毁</hi>
<hi>亡律囚律有告劾傳覆廏律有告反逮受科有登聞道辭分為告劾律囚律有繫囚鞠獄㫁獄之法興律有上</hi>
<pb n="KR2b0007_WYG_111-8b"/>
<hi>獄之事科有考事報讞宜别為篇分為繋訊㫁獄律盜律有受所監受財枉法雜律有假借不亷令乙有呵人</hi>
<hi>受錢科有使者驗賂其事相類分為請賕律盜律有勃辱强賊興律有擅興徭役具律有出賣科有擅作修舎</hi>
<hi>事分為興擅律興律有乏徭稽留賊律有儲峙不辦廏律有乏軍乏興及舊典有奉法不謹不承用詔書漢氏</hi>
<hi>施行不宜復以為灋别為之留律秦世舊有廏置乗傳副車食厨後漢但設騎置無車馬而律猶著其文則為</hi>
<hi>虚設故除廏律取其可用合科者為郵驛令告劾律上言變事令以驚事告急與興律烽燧及科令者以為驚</hi>
<hi>事律盜律有還贓卑主金布律有罸贖入責以呈黄金為價科有平庸坐贓事以為償贓律律之初制無免坐</hi>
<hi>之文張湯趙禹始作監臨部主見知故縱之例其見知而故不舉劾以贖論其不見不知者不坐科條免坐繁</hi>
<hi>多宜總為免例以省科文故更定以為免坐律晉初賈充定法就漢九章增十一篇改舊律為刑名法例辨囚</hi>
<pb n="KR2b0007_WYG_111-9a"/>
<hi>律為告劾繋訊㫁獄分盜律為請賕詐偽水火毁亡因事類為衞禁違制撰周官為諸侯律合二十篇孔頴達</hi>
<hi>曰古之贖罪皆用銅漢始改用黄金但少其斤兩令與金相敵漢及後魏贖罪皆用黄金後魏以金難得合金</hi>
<hi>一兩收絹十匹今律乃復依古贖銅</hi>此不足以懲惡而利於王府甚無謂<lb/>
也自今皆令立功以自贖勿復輸金帛<hi>復扶又翻</hi>　西秦丞<lb/>
相南川宣公出連乞都卒<hi>南川地名宣諡也</hi>　秦齊公崇鎮東<lb/>
將軍楊佛嵩㓂洛陽河南太守隴西辛恭靖嬰城固守<lb/>
雍州刺史楊佺期遣使求救於魏常山王遵<hi>雍於用翻使疏吏翻</hi>
<hi>下同</hi>魏主珪以散騎侍郎西河張濟為遵從事中郎以報<lb/>
<pb n="KR2b0007_WYG_111-9b"/>
之佺期問於濟曰魏之伐中山戎士幾何濟曰四十餘<lb/>
萬<hi>事見一百八卷孝武太元二十一年</hi>佺期曰以魏之彊小羌不足滅也<lb/>
且晉之與魏本為一家<hi>謂猗盧救劉琨時也</hi>今旣結好<hi>好呼到翻</hi>義無<lb/>
所隱此間兵弱糧寡洛陽之救恃魏而已若其保全必<lb/>
有厚報若其不守與其使羌得之不若使魏得之<hi>若楊佺期</hi>
<hi>者豈可使之扞禦封疆哉</hi>濟還報八月珪遣太尉穆崇將六萬騎往<lb/>
救之　燕遼西太守李朗在郡十年威行境内<hi>燕遼西郡治令</hi>
<hi>支</hi>恐燕主盛疑之累徵不赴以其家在龍城未敢顯叛<lb/>
<pb n="KR2b0007_WYG_111-10a"/>
陰召魏兵許以郡降魏<hi>降户江翻下同</hi>遣使馳詣龍城廣張㓂<lb/>
勢盛曰此必詐也召使者詰問<hi>詰去吉翻</hi>果無事實盛盡滅<lb/>
朗族丁酉遣輔國將軍李旱討之　初魏奮武將軍張<lb/>
衮以才謀為魏主珪所信重委以腹心珪問中州士人<lb/>
於衮衮薦盧溥及崔逞珪皆用之珪圍中山久未下軍<lb/>
食乏<hi>見一百九卷隆安元年</hi>問計於羣臣逞為御史中丞對曰桑<lb/>
椹可以佐糧飛鴞食椹而改音詩人所稱也珪雖用其<lb/>
言聽民以椹當租然以逞為侮慢心銜之<hi>詩翩彼飛鴞集于泮林食</hi>
<pb n="KR2b0007_WYG_111-10b"/>
<hi>我桑椹懐我好音註云鴞惡聲之鳥也鴞恒惡鳴今食桑椹故改其鳴歸就我以善音珪本北人而入中原故</hi>
<hi>銜逞以為侮慢</hi>秦人㓂襄陽雍州刺史郗恢以書求救於魏常<lb/>
山王遵曰賢兄虎步中原珪以恢無君臣之禮命衮及<lb/>
逞為復書必貶其主衮逞謂帝為貴主珪怒曰命汝貶<lb/>
之而謂之貴主何如賢兄也逞之降魏也<hi>見一百九卷隆安元年</hi>
以天下方亂恐無復遺種<hi>種章勇翻</hi>使其妻張氏與四子留<lb/>
冀州逞獨與幼子賾詣平城<hi>賾士革翻</hi>所留妻子遂奔南燕<lb/>
珪并以是責逞賜逞死盧溥受燕爵命侵掠魏郡縣殺<lb/>
<pb n="KR2b0007_WYG_111-11a"/>
魏幽州刺史封沓干珪謂衮所舉皆非其人黜衮為尚<lb/>
書令史衮乃闔門不通人事惟手校經籍嵗餘而終燕<lb/>
主寶之敗也中書令民部尚書封懿降於魏珪以懿為<lb/>
給事黄門侍郎都坐大官<hi>魏官有三都大官都坐大官外都大官内都大官坐徂卧</hi>
<hi>翻</hi>珪問懿以燕氏舊事懿應對疎慢亦坐廢於家<hi>珪盖自疑</hi>
<hi>以為衣冠之士慢之也</hi>　武威王秃髪烏孤醉走馬傷脇而卒遺<lb/>
令立長君<hi>長知兩翻</hi>國人立其弟利鹿孤諡烏孤曰武王廟<lb/>
號烈祖利鹿孤大赦徙治西平　南燕王徳遣使説幽<lb/>
<pb n="KR2b0007_WYG_111-11b"/>
州刺史辟閭渾欲下之<hi>晉氏南渡僑立幽冀青并四州於江北秦圍幽州刺史田洛于</hi>
<hi>三阿是其證也孝武太元之季復取齊地徙幽冀二州于齊是後鎮齊者率領青冀二州刺史渾領幽州刺史</hi>
<hi>盖自北而南未純為晉臣使領幽州而鎮廣固也説輸芮翻</hi>渾不從徳遣北地王鍾<lb/>
帥步騎二萬擊之<hi>帥讀曰率</hi>徳進據琅邪徐兖之民歸附者<lb/>
十餘萬徳自琅邪引兵而北以南海王法為兖州刺史<lb/>
鎮梁父<hi>父音甫</hi>進攻莒城守将任安委城走徳以潘聰為<lb/>
徐州刺史鎮莒城<hi>莒縣前漢屬城陽國後漢屬琅邪晉分屬東莞郡将即亮翻任音壬</hi>蘭<lb/>
汗之亂燕吏部尚書封孚南奔辟閭渾渾表為勃海太<lb/>
<pb n="KR2b0007_WYG_111-12a"/>
守及徳至孚出降<hi>降户江翻下同</hi>徳大喜曰孤得青州不為喜<lb/>
喜得卿耳遂委以機密北地王鍾傳檄青州諸郡諭以<lb/>
禍福辟閭渾徙八千餘家入守廣固遣司馬崔誕戍薄<lb/>
荀固平原太守張豁戍栁泉<hi>薄荀盖人姓名遇亂聚衆保固此地因以為名齊人</hi>
<hi>率謂保聚之地為固漢書地理志北海郡有栁泉侯國後漢晉省</hi>誕豁承檄皆降於徳<lb/>
渾懼携妻子奔魏徳遣射聲校尉劉綱追之及於莒城<lb/>
斬之渾子道秀自詣徳請與父俱死徳曰父雖不忠<hi>以辟</hi>
<hi>閭渾背燕為不忠</hi>而子能孝特赦之渾參軍張瑛為渾作檄<hi>瑛音</hi>
<pb n="KR2b0007_WYG_111-12b"/>
<hi>英為于偽翻</hi>辭多不遜徳執而讓之瑛神色自若徐曰渾之<lb/>
有臣猶韓信之有蒯通通遇漢祖而生<hi>事見十二卷高祖十二年</hi>臣<lb/>
遭陛下而死比之古人竊不不幸耳徳殺之遂定都廣<lb/>
固　燕李旱行至建安燕主盛急召之羣臣莫測其故<lb/>
九月辛未復遣之李朗聞其家被誅<hi>被皮義翻</hi>擁二千餘户<lb/>
以自固及聞旱還謂有内變不復設備<hi>復扶又翻</hi>留其子養<lb/>
守令支<hi>應劭曰令音鈴師古曰音郎定翻孟康曰支音袛裴松支其兒翻</hi>自迎魏師於<lb/>
北平<hi>前漢北平郡治平剛後漢治土垠晉治徐無後魏治盧龍</hi>壬子旱襲令支克之<lb/>
<pb n="KR2b0007_WYG_111-13a"/>
遣廣威將軍孟廣平追及朗於無終斬之<hi>無終春秋無終子之國自</hi>
<hi>漢以來為縣屬右北平劉昫曰唐薊州玉田縣漢無終縣地</hi>　秦主興以災異屢見<lb/>
<hi>見賢遍翻</hi>降號稱王下詔令羣公卿士將牧守宰各降一等<lb/>
<hi>將即亮翻守式又翻下同</hi>大赦改元𢎞始存問孤貧舉拔賢俊簡省<lb/>
灋令清察獄訟守令之有政迹者賞之貪殘者誅之逺<lb/>
近肅然　冬十月甲午燕中衞將軍衞雙有罪賜死李<lb/>
旱還聞雙死懼棄軍而亡至板陘<hi>陘音刑</hi>復還歸罪<hi>復扶又翻</hi>
燕主盛復其爵位謂侍中孫勍曰旱為將而棄軍罪在<lb/>
<pb n="KR2b0007_WYG_111-13b"/>
不赦<hi>勍渠京翻将即亮翻</hi>然昔先帝蒙塵骨肉離心公卿失節惟<lb/>
旱以宦者忠勤不懈始終如一<hi>事見上卷二年</hi>故吾念其功而<lb/>
赦之耳　辛恭靖固守百餘日魏救未至秦兵拔洛陽<lb/>
獲恭靖恭靖見秦王興不拜曰吾不為羌賊臣興囚之<lb/>
恭靖逃歸自淮漢以北諸城多請降送任於秦<hi>降户江翻</hi>
魏主珪以穆崇為豫州刺史鎮野王<hi>秦旣克洛陽魏置鎮於野王以備其</hi>
<hi>渡河侵軼</hi>　會稽世子元顯性苛刻<hi>㑹工外翻</hi>生殺任意發東土<lb/>
諸郡免奴為客者<hi>奴戶者有罪沒為官奴公卿以下至九品官及宗室國賔先賢之後及士</hi>
<pb n="KR2b0007_WYG_111-14a"/>
<hi>人子孫占䕃以為客戶是謂免奴為客</hi>號曰樂屬<hi>樂徒各翻</hi>移置京師以充兵<lb/>
役東土囂然苦之孫恩因民心騷動自海島帥其黨殺<lb/>
上虞令<hi>上虞縣自漢以來屬會稽郡西北距郡城百餘里帥讀曰率</hi>遂攻㑹稽㑹稽<lb/>
内史王凝之羲之之子也世奉天師道<hi>天師道即張道陵之所傳也㑹</hi>
<hi>工外翻</hi>不出兵亦不設備日於道室稽顙跪呪<hi>道室奉道之室也稽</hi>
<hi>音啟</hi>官屬請出兵討恩凝之曰我已請大道借鬼兵守諸<lb/>
津要各數萬賊不足憂也及恩漸近乃聽出兵恩已至<lb/>
郡下甲寅恩陷會稽凝之出走恩執而殺之并其諸子<lb/>
<pb n="KR2b0007_WYG_111-14b"/>
凝之妻謝道藴弈之女也聞冦至舉措自若命婢肩輿<lb/>
抽刀出門手殺數人乃被執<hi>被皮義翻</hi>呉國内史桓謙臨海<lb/>
太守新秦王崇<hi>晉書作新蔡王崇崇汝南王祐之曾孫自其祖父以來嗣新蔡國封秦當作蔡</hi>
義興太守魏隱皆棄郡走於是會稽謝鍼呉郡陸瓌呉<lb/>
興丘尫<hi>鍼其亷翻瓌姑回翻尫烏光翻</hi>義興許允之臨海周胄永嘉張<lb/>
永等及東陽新安凡八郡人一時起兵殺長吏以應恩<lb/>
旬日之中衆數十萬呉興太守謝邈永嘉太守司馬逸<lb/>
嘉興公顧𦙍南康公謝明慧黄門郎謝冲張琨中書郎<lb/>
<pb n="KR2b0007_WYG_111-15a"/>
孔道等皆為恩黨所殺邈冲皆安之弟子也時三吳承<lb/>
平日久民不習戰故郡縣兵皆望風奔潰恩據㑹稽自<lb/>
稱征東將軍逼人士為官屬號其黨曰長生人民有不<lb/>
與之同者戮及嬰孩死者什七八醢諸縣令以食其妻<lb/>
子<hi>食祥吏翻</hi>不肯食者輙支解之<hi>支解者隨其支節解剥若解牛然</hi>所過掠<lb/>
財物燒邑屋焚倉廪刋木堙井<hi>孔安國曰刋槎其木也堙塞也</hi>相帥聚<lb/>
於㑹稽<hi>帥讀曰率下同</hi>婦人有嬰兒不能去者投於水中曰賀<lb/>
汝先登仙堂我當尋後就汝恩表㑹稽王道子及世子<lb/>
<pb n="KR2b0007_WYG_111-15b"/>
元顯之罪請誅之自帝即位以來内外乖異石頭以南<lb/>
皆為荆江所據以西皆豫州所專<hi>江水自荆江二州界入揚州界皆東北流</hi>
<hi>厯陽在江西建康在江東孫權築石頭城盖據江津之要衝也</hi>京口及江北皆劉牢之<lb/>
及廣陵相髙雅之所制朝政所行惟三呉而已<hi>朝直遙翻</hi>及<lb/>
孫恩作亂八郡皆為恩有<hi>八郡㑹稽臨海永嘉東陽新安呉呉興義興也</hi>畿内<lb/>
諸縣盜賊處處蠭起恩黨亦有潜伏在建康者人情危<lb/>
懼常慮竊發於是内外戒嚴加道子黄鉞元顯領中軍<lb/>
将軍命徐州刺史謝琰兼督呉興義興軍事以討恩劉<lb/>
<pb n="KR2b0007_WYG_111-16a"/>
牢之亦發兵討恩拜表輙行<hi>牢之鎮京口</hi>　西秦以金城太<lb/>
守辛靜為右丞相　十二月甲午燕燕郡太守高湖帥<lb/>
户三千降魏湖泰之子也<hi>為後高歡簒魏張本降戶江翻</hi>　丙午燕主<lb/>
盛封弟淵為章武公䖍為博陵公子定為遼西公　丁<lb/>
未燕太后段氏卒諡曰惠徳皇后　謝琰擊斬許允之<lb/>
迎魏隱還郡進擊丘尫破之與劉牢之轉鬬而前所向<lb/>
輙克琰留屯烏程<hi>烏程縣前漢屬㑹稽郡後漢屬呉郡魏晉以來屬吳興郡</hi>遣司馬<lb/>
高素助牢之進臨浙江<hi>浙之列翻</hi>詔以牢之都督呉郡諸軍<lb/>
<pb n="KR2b0007_WYG_111-16b"/>
事初彭城劉裕生而母死父翹僑居京口家貧将棄之<lb/>
同郡劉懐敬之母裕之從母也生懐敬未朞走往救之<lb/>
㫁懐敬乳而乳之<hi>從才用翻㫁丁管翻上乳如字下乳人喻翻</hi>及長勇健有<lb/>
大志僅識文字以賣履為業好樗蒲為鄉閭所賤<hi>長知兩翻</hi>
<hi>好呼到翻</hi>劉牢之擊孫恩引裕參軍事<hi>晉宋之制參軍不署曹者無定員</hi>使<lb/>
將數十人覘賊遇賊數千人即迎擊之從者皆死<hi>覘丑亷翻</hi>
<hi>從才用翻</hi>裕墜岸下賊臨岸欲下裕奮長刀仰斫殺數人乃<lb/>
得登岸仍大呼逐之<hi>呼火故翻</hi>賊皆走裕所殺傷甚衆劉敬<lb/>
<pb n="KR2b0007_WYG_111-17a"/>
宣怪裕久不返引兵尋之見裕獨驅數千人咸共歎息<lb/>
因進擊賊大破之斬獲千餘人<hi>劉裕事始此</hi>初恩聞八郡響<lb/>
應謂其屬曰天下無復事矣<hi>復扶又翻</hi>當與諸君朝服至建<lb/>
康<hi>言欲踐位也朝直遙翻</hi>旣而聞牢之臨江曰我割浙江以東不<lb/>
失作句踐<hi>欲如越王句踐保有㑹稽也句音鈎</hi>戊申牢之引兵濟江恩聞<lb/>
之曰孤不羞走<hi>江表傳周瑜之破魏軍也曹公曰孤不羞走故恩引以為言</hi>遂驅男<lb/>
女二十餘萬口東走多棄寶物子女於道官軍競取之<lb/>
恩由是得脱復逃入海島<hi>復扶又翻下同</hi>高素破恩黨於山陰<lb/>
<pb n="KR2b0007_WYG_111-17b"/>
<hi>山陰縣屬㑹稽郡郡城以北皆縣界</hi>斬恩所署呉郡太守陸瓌<hi>瓌工回翻</hi>呉興<lb/>
太守丘尫餘姚令呉與沈穆夫<hi>餘姚縣屬㑹稽郡在郡城東二百餘里</hi>東<lb/>
土遭亂企望官軍之至<hi>企去智翻</hi>既而牢之等縱軍士暴掠<lb/>
士民失望郡縣城中無復人跡月餘乃稍有還者朝廷<lb/>
憂恩復至以謝琰為會稽太守都督五郡軍事帥徐州<lb/>
文武戍海浦<hi>五郡㑹稽臨海東陽永嘉新安也今自龕山而東至蘭風石堰鳴鶴松浦蟹浦定海</hi>
<hi>皆海浦也帥讀曰率</hi>以元顯録尚書事時人謂道子為東録元顯<lb/>
為西録西府車騎填輳東第門可張羅矣元顯無良師<lb/>
<pb n="KR2b0007_WYG_111-18a"/>
友所親信者率皆佞諛之人或以為一時英傑或以為<lb/>
風流名士由是元顯日益驕侈諷禮官立議以已徳隆<lb/>
望重既録百揆百揆皆應盡敬<hi>舜納于百揆禹宅百揆周官曰唐虞稽古建官</hi>
<hi>維百内有百揆四岳外有州牧侯伯皆以百揆為官名孔安國曰揆度也舜舉八凱使揆度百事是古以百揆</hi>
<hi>名官之義也晉人多以百揆為百官</hi>於是公卿以下見元顯皆拜時軍旅<lb/>
數起國用虚竭自司徒以下日廪七升而元顯聚斂不<lb/>
已富踰帝室<hi>為元顯亡國敗家張本數所角翻斂力贍翻</hi>　殷仲堪恐桓𤣥<lb/>
跋扈乃與楊佺期結昏為援佺期屢欲攻𤣥仲堪每抑<lb/>
<pb n="KR2b0007_WYG_111-18b"/>
止之𤣥恐終為殷楊所滅乃告執政求廣其所統執政<lb/>
亦欲交構使之乖離乃加𤣥都督荆州四郡軍事<hi>執政謂元</hi>
<hi>顯荆州四郡謂長沙衡楊湘東零陵也</hi>又以𤣥兄偉代佺期兄廣為南蠻<lb/>
校尉佺期忿懼楊廣欲拒桓偉仲堪不聽出廣為宜都<lb/>
建平二郡太守楊孜敬先為江夏相<hi>夏户雅翻相息亮翻</hi>𤣥以兵<lb/>
襲而劫之以為諮議參軍佺期勒兵建牙聲言援洛欲<lb/>
與仲堪共襲𤣥仲堪雖外結佺期而内疑其心苦止之<lb/>
猶慮弗能禁遣從弟遹屯于北境<hi>遹以律翻雍州治襄陽在江陵之北</hi>以<lb/>
<pb n="KR2b0007_WYG_111-19a"/>
遏佺期佺期旣不能獨舉又不測仲堪本意乃解兵仲<lb/>
堪多疑少決<hi>少詩沼翻</hi>諮議參軍羅企生謂其弟遵生曰殷<lb/>
侯仁而無㫁必及於難<hi>企去智翻㫁丁亂翻難乃旦翻</hi>吾䝉知遇義不<lb/>
可去必將死之是嵗荆州大水平地三丈仲堪竭倉廪<lb/>
以賑饑民<hi>賑之忍翻</hi>桓𤣥欲乗其虛而伐之乃發兵西上<hi>上時</hi>
<hi>掌翻</hi>亦聲言救洛與仲堪書曰佺期受國恩而棄山陵宜<lb/>
共罪之<hi>晉復洛陽以屬雍州統内故𤣥以棄山陵罪佺期</hi>今當入沔討除佺期<lb/>
<hi>沔彌兖翻</hi>已頓兵江口若見與無貳<hi>與許也從也黨也心持兩端為貳</hi>可收<lb/>
<pb n="KR2b0007_WYG_111-19b"/>
楊廣殺之如其不爾便當帥兵入江<hi>入江則欲攻江陵帥讀曰率下同</hi>
時巴陵有積穀𤣥先遣兵襲取之梁州刺史郭銓當之<lb/>
官路經夏口<hi>夏户雅翻</hi>𤣥詐稱朝廷遣銓為已前鋒乃授以<lb/>
江夏之衆使督諸軍竝進密報兄偉令為内應偉遑遽<lb/>
不知所為<hi>遑急也遽亦急也</hi>自齎疏示仲堪仲堪執偉為質<hi>質音</hi>
<hi>致</hi>令與𤣥書辭甚苦至𤣥曰仲堪為人無決常懷成敗<lb/>
之計為兒子作慮<hi>為于偽翻</hi>我兄必無憂也仲堪遣殷遹帥<lb/>
水軍七千至西江口<hi>水經江水東至長沙下雋縣北湘水從南來注之江水又東左得二</hi>
<pb n="KR2b0007_WYG_111-20a"/>
<hi>夏浦註云夏浦俗謂之西江口</hi>𤣥使郭銓苻宏擊之<hi>孝武太元十年苻宏來奔處之江州</hi>
<hi>𤣥因以為将</hi>遹等敗走𤣥頓已陵食其穀仲堪遣楊廣及弟<lb/>
子道䕶等拒之皆為𤣥所敗<hi>敗補邁翻</hi>江陵震駭城中乏食<lb/>
以胡麻廪軍士<hi>胡麻今謂之芝麻粒小於粟而黑可以為油九炊九曝以為飯食之使人不飢</hi>
<hi>廩當作稟給也</hi>𤣥乗勝至零口<hi>零口即靈溪入江之口</hi>去江陵二十里仲<lb/>
堪急召楊佺期以自救佺期曰江陵無食何以待敵可<lb/>
來見就共守襄陽仲堪志在全軍保境不欲棄州逆走<lb/>
乃紿之曰<hi>紿待亥翻</hi>比來收集已有儲矣<hi>比毗至翻近也</hi>佺期信之<lb/>
<pb n="KR2b0007_WYG_111-20b"/>
帥步騎八千精甲耀日至江陵仲堪唯以飯餉其軍佺<lb/>
期大怒曰今茲敗矣不見仲堪與其兄廣共擊𤣥𤣥畏<lb/>
其鋭退軍馬頭<hi>江陵縣南有江津戍戍南對馬頭岸</hi>明日佺期引兵急擊<lb/>
郭銓幾獲之<hi>幾居依翻</hi>會𤣥兵至佺期大敗單騎奔襄陽仲<lb/>
堪出奔鄼城<hi>鄼縣即蕭何所封之邑漢屬南陽郡晉分屬順陽郡鄼音賛</hi>𤣥遣將軍<lb/>
馮該追佺期及廣皆獲而殺之傳首建康佺期弟思平<lb/>
從弟尚保孜敬逃入蠻中<hi>從才用翻</hi>仲堪聞佺期死将數百<lb/>
人将奔長安至冠軍城<hi>冠軍縣即霍去病所封之邑屬南陽郡其地在唐鄧州臨湍縣</hi>
<pb n="KR2b0007_WYG_111-21a"/>
<hi>南界冠古玩翻</hi>該追獲之還至柞溪<hi>水經註柞溪水出江陵縣北盖諸池散流咸所㑹合</hi>
<hi>積以成川東流逕驛路水上有大橋仲堪縊處也又東注船官湖柞子各翻又在各翻</hi>逼令自殺<lb/>
并殺殷道䕶仲堪奉天師道禱請鬼神不吝財賄而嗇<lb/>
於周急好為小惠以恱人<hi>好呼到翻</hi>病者自為診脉分藥<hi>診止</hi>
<hi>忍翻按脉以候病為診為于偽翻</hi>用計倚伏煩密而短於鑒略故至於<lb/>
敗仲堪之走也文武無送者惟羅企生從之路經家門<lb/>
弟遵生曰作如此分離何可不一執手企生旋馬授手<lb/>
遵生有力因牽下之曰家有老母去将何之企生揮淚<lb/>
<pb n="KR2b0007_WYG_111-21b"/>
曰今日之事我必死之汝等奉養<hi>企去智翻養羊尚翻下同</hi>不失子<lb/>
道一門之中有忠與孝亦復何恨<hi>復扶又翻</hi>遵生抱之愈急<lb/>
仲堪於路待之見企生無脱理策馬而去及𤣥至荆州<lb/>
人士無不詣𤣥者企生獨不往而營理仲堪家事或曰<lb/>
如此禍必至矣企生曰殷侯遇我以國士為弟所制不<lb/>
得隨之共殄醜逆復何面目就桓求生乎<hi>復扶又翻下同</hi>𤣥聞<lb/>
之怒然待企生素厚先遣人謂曰若謝我當釋汝企生<lb/>
曰吾為殷荆州吏荆州敗不能救尚何謝為𤣥乃收之<lb/>
<pb n="KR2b0007_WYG_111-22a"/>
復遣人問企生欲何言企生曰文帝殺嵇康嵇紹為晉<lb/>
忠臣<hi>殺嵇康事見七十八卷魏元帝景元三年嵇紹死事見八十五卷惠帝永興元年</hi>從公乞<lb/>
一弟以養老母𤣥乃殺企生而赦其弟　凉王光疾甚<lb/>
立太子紹為天王自號太上皇帝以太原公纂為太尉<lb/>
常山公𢎞為司徒謂紹曰今國家多難三鄰伺隙<hi>三鄰謂秃</hi>
<hi>髪乞伏段業也難乃旦翻</hi>吾沒之後使纂統六軍𢎞管朝政<hi>朝直遙翻</hi>汝<lb/>
恭已無為委重二兄庶幾可濟<hi>幾居依翻</hi>若内相猜忌則蕭<lb/>
牆之變旦夕至矣又謂纂𢎞曰永業才非撥亂<hi>吕紹字永業</hi>
<pb n="KR2b0007_WYG_111-22b"/>
直以立嫡有常猥居元首<hi>君為元首</hi>今外有彊冦人心未寧<lb/>
汝兄弟緝睦則祚流萬世<hi>緝當作輯</hi>若内自相圖則禍不旋<lb/>
踵矣纂𢎞泣曰不敢又執纂手戒之曰汝性麤暴深為<lb/>
吾憂善輔永業勿聽讒言是日光卒<hi>年六十三</hi>紹秘不發喪<lb/>
纂排閤入哭盡哀而出紹懼以位讓之曰兄功髙年長<lb/>
<hi>長知兩翻</hi>宜承大統纂曰陛下國之冡嫡臣敢奸之<hi>奸音干</hi>紹<lb/>
固讓纂不許驃騎将軍吕超謂紹曰纂為将積年<hi>驃匹妙翻</hi>
<hi>騎奇寄翻将即亮翻</hi>威震内外臨喪不哀步髙視逺必有異志宜<lb/>
<pb n="KR2b0007_WYG_111-23a"/>
早除之紹曰先帝言猶在耳奈何棄之吾以弱年負荷<lb/>
大任<hi>荷下可翻</hi>方賴二兄以寧家國縱其圖我我視死如歸<lb/>
終不忍有此意也卿勿復言<hi>復扶又翻下同</hi>纂見紹於湛露堂<lb/>
超執刀侍側目纂請收之紹弗許<hi>為超終殺纂張本</hi>超光弟寶<lb/>
之子也𢎞密遣尚書姜紀謂纂曰主上闇弱未堪多難<lb/>
<hi>難乃旦翻</hi>兄威恩素著宜為社稷計不可狥小節也纂於是<lb/>
夜帥壯士數百踰北城攻廣夏門𢎞帥東苑之衆斧洪<lb/>
範門<hi>王隐晉書曰凉州城東西三里南北七里本匈奴所築及張氏之世又増築四城箱各千歩東城命</hi>
<pb n="KR2b0007_WYG_111-23b"/>
<hi>曰講武場北城命曰𤣥武圃皆殖園果有宫殿廣夏門洪範門皆中城門也帥讀曰率夏户雅翻</hi>左衛<lb/>
將軍齊從守融明觀<hi>觀古玩翻</hi>逆問之曰誰也衆曰太原公<lb/>
從曰國有大故主上新立太原公行不由道夜入禁城<lb/>
将為亂邪因抽劔直前斫纂中額<hi>中竹仲翻</hi>纂左右禽之纂<lb/>
曰義士也勿殺紹遣虎賁中郎将吕開帥禁兵拒戰於<lb/>
端門吕超帥卒二千赴之衆素憚纂皆不戰而潰纂入<lb/>
自青角門升謙光殿<hi>青角門盖凉州中城之東門也謙光殿張駿所起自以專制河右而</hi>
<hi>世執臣節雖謙而光故以名殿</hi>紹登紫閣自殺吕超奔廣武纂憚𢎞兵<lb/>
<pb n="KR2b0007_WYG_111-24a"/>
彊以位讓𢎞𢎞曰𢎞以紹弟也而承大統衆心不順是<lb/>
以違先帝遺命而廢之慙負黄泉<hi>杜預曰地中之泉故曰黄泉</hi>今復<lb/>
踰兄而立豈𢎞之本志乎纂乃使𢎞出告衆曰先帝臨<lb/>
終受詔如此羣臣皆曰茍社稷有主誰敢違者纂遂即<lb/>
天王位<hi>纂字永緒光之庶長子也</hi>大赦改元咸寧諡光曰懿武皇帝<lb/>
廟號太祖諡紹曰隱王以𢎞為大都督督中外諸軍事<lb/>
大司馬車騎大将軍司𨽻校尉録尚書事改封番禾郡<lb/>
公<hi>番音盤</hi>纂謂齊從曰卿前斫我一何甚也從泣曰隱王<lb/>
<pb n="KR2b0007_WYG_111-24b"/>
先帝所立陛下雖應天順人而微心未達唯恐陛下不<lb/>
死何謂甚也纂賞其忠善遇之纂叔父征東将軍方鎮<lb/>
廣武纂遣使謂方曰<hi>使疏吏翻</hi>超實忠臣義勇可嘉但不識<lb/>
國家大體權變之宜方賴其用以濟世難<hi>難乃旦翻</hi>可以此<lb/>
意諭之超上疏陳謝纂復其爵位<hi>為超殺纂張本</hi>　是嵗燕主<lb/>
盛以河間公熙為都督中外諸軍事尚書左僕射領中<lb/>
領軍　劉衞辰子文陳降魏<hi>降户江翻</hi>魏主珪妻以宗女<hi>妻七</hi>
<hi>細翻</hi>拜上将軍賜姓宿氏<hi>魏内入諸姓有宿六斤氏改為宿氏盖使文陳與之合族屬</hi>
<pb n="KR2b0007_WYG_111-25a"/>
四年春正月壬子朔燕主盛大赦自貶號為庶人天王<lb/>
　魏材官將軍和跋<hi>漢置材官將軍領郡國材官士以出征師還則省晉魏以後置材官</hi>
<hi>將軍主工匠土木之事則漢右校令之任也</hi>襲盧溥於遼西戊午克之<hi>溥附燕見</hi>
<hi>上年</hi>禽溥及其子煥送平城車裂之燕主盛遣廣威将軍<lb/>
孟廣平救溥不及斬魏遼西守宰而還　乙亥大赦<lb/>
西秦王乾歸遷都苑川<hi>乞㐲氏本居苑川乾歸遷于金城今復都苑川</hi>　秃髪<lb/>
利鹿孤大赦改元建和　高句麗王安事燕禮慢<hi>句如字又</hi>
<hi>音駒麗力知翻</hi>二月丙申燕王盛自将兵三萬襲之<hi>将即亮翻</hi>以驃<lb/>
<pb n="KR2b0007_WYG_111-25b"/>
騎大將軍熙為前鋒拔新城南蘇二城開境七百餘里<lb/>
徙五千餘户而還<hi>還從宣翻又如字</hi>熙勇冠諸將盛曰叔父雄<lb/>
果有世祖之風<hi>慕容垂廟號世祖冠古玩翻下同</hi>但𢎞略不如耳　初<lb/>
魏主珪納劉頭眷之女寵冠後庭生子嗣及克中山<hi>克中</hi>
<hi>山見一百九卷隆安元年</hi>獲燕主寶之幼女将立皇后用其國故事<lb/>
鑄金人以卜之劉氏所鑄不成慕容氏成三月戊午立<lb/>
慕容氏為皇后<hi>北史曰魏故事将立皇后必令手鑄金人以成者為吉不則不得立也</hi>
桓𤣥既克荆雍<hi>雍於用翻</hi>表求領荆江二州詔以𤣥為都督<lb/>
<pb n="KR2b0007_WYG_111-26a"/>
荆司雍秦梁益寧七州諸軍事荆州刺史以中䕶軍桓<lb/>
脩為江州刺史𤣥上疏固求江州於是進𤣥督八州及<lb/>
揚豫八郡諸軍事復領江州刺史<hi>復扶又翻</hi>𤣥輙以兄偉為<lb/>
雍州刺史朝廷不能違又以從子振為淮南太守<hi>𤣥既督八</hi>
<hi>州及揚豫八郡則西極岷嶓東盡厯陽蕪湖皆其統内矣漢晉淮南郡本治夀春成帝時祖約蘇峻為亂胡冦</hi>
<hi>又屢至民南渡江者轉多乃於江南僑立淮南郡後又割丹陽之于湖為淮南境𤣥遣振守之是逼建康之漸</hi>
<hi>也從才用翻</hi>　凉王纂以大司馬𢎞功髙地逼忌之𢎞亦自<lb/>
疑遂以東苑之兵作亂攻纂纂遣其将焦辨擊之<hi>将即亮翻</hi>
<pb n="KR2b0007_WYG_111-26b"/>
𢎞衆潰出走纂縱兵大掠悉以東苑婦女賞軍𢎞之妻<lb/>
子亦在中纂笑謂羣臣曰今日之戰何如侍中房晷對<lb/>
曰天禍凉室憂患仍臻先帝始崩隱王廢黜山陵甫訖<lb/>
大司馬稱兵京師流血昆弟接刃雖𢎞自取夷滅亦由<lb/>
陛下無常棣之恩<hi>左傳富辰曰召穆公思周徳之不類糾合宗族於成周而作詩曰常棣之</hi>
<hi>華鄂不韡韡几今之人莫如兄弟其四章曰兄弟閱于牆外禦其侮如是則兄弟雖有小忿不廢懿親</hi>當<lb/>
省已責躬以謝百姓<hi>省悉景翻</hi>乃更縱兵大掠囚辱士女釁<lb/>
自𢎞起百姓何罪且𢎞妻陛下之弟婦𢎞女陛下之姪<lb/>
<pb n="KR2b0007_WYG_111-27a"/>
也奈何使無賴小人辱為婢妾天地神明豈忍見此遂<lb/>
歔欷流涕<hi>歔音虚欷許既翻又音希</hi>纂改容謝之召𢎞妻子寘於東<lb/>
宫厚撫之𢎞將犇秃髪利鹿孤道過廣武詣吕方方見<lb/>
之大哭曰天下甚寛汝何為至此乃執𢎞送獄纂遣力<lb/>
士康龍就拉殺之<hi>拉盧合翻</hi>纂立妃楊氏為后以后父桓為<lb/>
尚書左僕射凉都尹<hi>凉都姑臧改武威太守為凉都尹</hi>　辛邜燕襄平<lb/>
令段登等謀反誅　凉王纂将伐武威王利鹿孤中書<lb/>
令楊頴諫曰利鹿孤上下用命國未有釁不可伐也不<lb/>
<pb n="KR2b0007_WYG_111-27b"/>
從利鹿孤使其弟傉檀拒之<hi>傉奴沃翻</hi>夏四月傉檀敗凉兵<lb/>
於三堆<hi>三堆在浩亹河南敗補邁翻</hi>斬首二千餘級　初隴西李暠<lb/>
好文學有令名<hi>暠古老翻好呼到翻</hi>嘗與郭黁及同母弟敦煌宋<lb/>
繇同宿<hi>黁奴昆翻敦徒門翻</hi>黁起謂繇曰君當位極人臣李君終<lb/>
當有國家有騍馬生白額駒<hi>騍馬牝馬也騍音課晉書作騧</hi>此其時也<lb/>
及孟敏為沙州刺史以暠為效穀令<hi>效穀縣自漢以來屬敦煌郡師古曰</hi>
<hi>本魚澤障也桑欽説孝武元封六年濟南崔不意為魚澤尉教力田以勤效得穀因立為縣名後周併入敦煌</hi>
<hi>縣</hi>宋繇事北凉王業為中散常侍<hi>以中散大夫常侍左右也散悉亶翻</hi>孟<lb/>
<pb n="KR2b0007_WYG_111-28a"/>
敏卒敦煌䕶軍馮翊郭謙沙州治中敦煌索仙等<hi>索昔各翻</hi>
以暠溫毅有惠政推為敦煌太守<hi>敦徒門翻</hi>暠初難之㑹宋<lb/>
繇自張掖告歸謂暠曰段王無逺略終必無成兄忘郭<lb/>
黁之言邪白額駒今已生矣暠乃從之遣使請命於業<lb/>
<hi>使疏吏翻</hi>業因以暠為敦煌太守右衞將軍敦煌索嗣言於<lb/>
業曰李暠不可使處敦煌<hi>索昔各翻處昌吕翻</hi>業遂以嗣代暠為<lb/>
敦煌太守使帥五百騎之官<hi>帥讀曰率</hi>嗣未至二十里移暠<lb/>
迎己<hi>未至敦煌讒二十里移書於暠使迎已也</hi>暠驚疑將出迎之效穀令張<lb/>
<pb n="KR2b0007_WYG_111-28b"/>
邈及宋繇止之曰段王闇弱正是英豪有為之日将軍<lb/>
據一國成資奈何拱手授人嗣自恃本郡謂人情附已<lb/>
不意將軍猝能拒之可一戰擒也暠從之先遣繇見嗣<lb/>
啗以甘言<hi>啗徒敢翻又徒陷翻</hi>繇還謂暠曰嗣志驕兵弱易取也<lb/>
<hi>易以豉翻</hi>暠乃遣邈繇與其二子歆讓逆撃嗣嗣敗走還張<lb/>
掖暠素與嗣善尤恨之表業請誅嗣沮渠男成亦惡嗣<lb/>
勸業除之業乃殺嗣<hi>段業既失張掖又殺索嗣以自翦其羽翼所以終死於沮渠蒙遜之</hi>
<hi>手惡烏路翻</hi>遣使謝暠進暠都督凉興以西諸軍事鎮西將<lb/>
<pb n="KR2b0007_WYG_111-29a"/>
軍<hi>段業分敦煌之凉興烏澤晉昌之宜禾為凉興郡至宇文氏併晉之廣至宜安淵泉合為凉興縣隋唐𤓰</hi>
<hi>州之常樂縣即其地也</hi>　吐谷渾視羆卒世子樹洛干方九歲弟<lb/>
烏紇堤立妻樹洛干之母念氏生慕璝慕延<hi>璝古回翻</hi>烏紇<lb/>
堤懦弱荒淫不能治國<hi>治直之翻</hi>念氏專制國事有膽智國<lb/>
人畏服之　燕前將軍段璣太后段氏之兄子也為段<lb/>
登辭所連及五月壬子逃奔遼西<hi>為後段璣等弑盛張本盛懲蘭汗嚴刑以</hi>
<hi>繩下亦終於身死人手人而不仁疾之已甚亂也</hi>　丙寅衞將軍東亭獻侯王<lb/>
珣卒　己巳魏主珪東如涿鹿西如馬邑觀灅源<hi>灅力水翻</hi>
<pb n="KR2b0007_WYG_111-29b"/>
　戊寅燕段璣復還歸罪<hi>復扶又翻</hi>燕王盛赦之賜號曰思<lb/>
悔侯使尚公主入直内殿　謝琰以資望鎮會稽<hi>資謂門地</hi>
<hi>成資望謂時望㑹工外翻</hi>不能綏懷又不為武備諸將咸諫曰賊近<lb/>
在海浦伺人形便宜開其自新之路琰不從曰苻堅之<lb/>
衆百萬尚送死淮南<hi>琰與謝𤣥同破苻堅遂輕孫恩</hi>孫恩小賊敗死入<lb/>
海何能復出<hi>復扶又翻下同</hi>若其果出是天欲殺之也旣而恩<lb/>
冦浹口<hi>浹口今在明州定海縣虎蹲山外浹即叶翻杜佑曰浹口在明州鄮縣東北七十里</hi>入餘<lb/>
姚破上虞進及邢浦<hi>晉書曰邢浦去山陰北三十五里</hi>琰遣參軍劉宣<lb/>
<pb n="KR2b0007_WYG_111-30a"/>
之擊破之恩退走少日復冦邢浦<hi>少詩沼翻復扶又翻下同</hi>官軍失<lb/>
利恩乗勝徑進己邜至㑹稽琰尚未食曰要當先滅此<lb/>
賊而後食因跨馬出戰兵敗為帳下都督張猛所殺吳<lb/>
興太守庾桓恐郡民復應恩殺男女數千人恩轉冦臨<lb/>
海朝廷大震遣冠軍将軍桓不才<hi>冠古玩翻</hi>輔國将軍孫無<lb/>
終寧朔将軍髙雅之拒之　秦征西大将軍隴西公碩<lb/>
徳将兵五千伐西秦<hi>五千恐少當考</hi>入自南安峽<hi>南安峽在唐秦州隴城縣</hi>
<hi>界徳將即亮翻</hi>西秦王乾歸帥諸將拒之<hi>帥讀曰率</hi>軍于隴西　楊<lb/>
<pb n="KR2b0007_WYG_111-30b"/>
軌田𤣥明謀殺武威王利鹿孤利鹿孤殺之<hi>隆安二年楊軌降利</hi>
<hi>鹿孤</hi>　六月庚辰朔日有食之　以琅邪王師何澄為尚<lb/>
書左僕射<hi>晉諸王置師友文學各一人初避景帝諱改師為傅後以桃廟不諱復為師</hi>澄準<lb/>
之子也<hi>何準見一百卷穆帝升平元年</hi>　甲子燕大赦　凉王纂将襲<lb/>
北凉姜紀諌曰盛夏農事方殷且宜息兵今逺出嶺西<lb/>
<hi>自姑臧西北出張掖其間有大嶺度嶺而西西郡當其要</hi>秃髪氏乗虚襲京師將若<lb/>
之何不從進圍張掖西掠建康秃髪傉檀聞之將萬騎<lb/>
襲姑臧纂弟隴西公緯憑北城以自固傉檀置酒朱明<lb/>
<pb n="KR2b0007_WYG_111-31a"/>
門上鳴鐘鼓饗将士曜兵於青陽門<hi>朱明門姑臧城南門也青陽門東門</hi>
<hi>也傉奴沃翻</hi>掠八千餘户而去纂聞之引兵還　秋七月壬<lb/>
子太皇太后李氏崩　丁邜大赦　西秦王乾歸使武<lb/>
衛將軍慕兀等屯守秦軍樵采路絶秦王興潜引兵救<lb/>
之乾歸聞之使慕兀帥中軍二萬屯栢楊<hi>水經註伯陽水出伯陽谷</hi>
<hi>在董亭東又東有伯陽城城南謂之伯陽川盖李耳西入往逕所由故川原畎谷往往播其名後又訛為栢楊</hi>
<hi>五代志天水郡秦嶺縣後魏置伯陽縣隋開皇中更名秦嶺唐併秦嶺入清水縣帥讀曰率下同</hi>鎮軍<lb/>
將軍羅敦帥外軍四萬屯侯辰谷乾歸自将輕騎數千<lb/>
<pb n="KR2b0007_WYG_111-31b"/>
前候秦兵<hi>将即亮翻騎奇寄翻下同</hi>㑹大風昏霧與中軍相失為追<lb/>
騎所逼入於外軍旦與秦戰大敗走歸苑川其部衆三<lb/>
萬六千皆降於秦興進軍枹罕<hi>降户江翻枹音膚</hi>乾歸奔金城<lb/>
謂諸豪帥曰<hi>帥所類翻</hi>吾不才叨竊名號已踰一紀<hi>孝武太元十三</hi>
<hi>年乾歸嗣國至是十三年</hi>今敗散如此無以待敵欲西保允吾<hi>允吾縣漢</hi>
<hi>屬金城郡晉志省劉昫曰唐鄯州龍支縣漢允吾縣允吾音鈆牙</hi>若舉國而去必不得<lb/>
免卿等留此各以其衆降秦以全宗族勿吾隨也皆曰<lb/>
死生願從陛下乾歸曰吾今将寄食於人若天未亡我<lb/>
<pb n="KR2b0007_WYG_111-32a"/>
庶幾異日克復舊業<hi>幾居希翻</hi>復與卿等相見今相隨而死<lb/>
無益也乃大哭而别乾歸獨引數百騎奔允吾乞降於<lb/>
武威王利鹿孤利鹿孤遣廣武公傉檀迎之置於晉興<lb/>
<hi>張軌分西平界置晉興郡闞駰曰允吾縣西四十里有小晉興城傉奴沃翻</hi>待以上賔之禮<lb/>
鎮北將軍秃髪俱延言於利鹿孤曰乾歸本吾之屬國<lb/>
因亂自尊今勢窮歸命非其誠欵若逃歸姚氏必為國<lb/>
患不如徙置乙弗之間<hi>乙弗亦鮮卑種居西北海史曰吐谷渾北有乙弗勿敵國國有</hi>
<hi>曲海海周囬千餘里種有萬落風俗與吐谷渾同北史又曰乙弗世為吐谷渾渠帥居青海號青海王</hi>使<lb/>
<pb n="KR2b0007_WYG_111-32b"/>
不得去利鹿孤曰彼窮来歸我而逆疑其心何以勸來<lb/>
者俱延利鹿孤之弟也秦兵既退南羌梁戈等密招乾<lb/>
歸乾歸将應之其臣屋引阿洛以告晉興太守隂暢暢<lb/>
馳白利鹿孤利鹿孤遣其弟吐雷帥騎三千屯捫天嶺<lb/>
<hi>捫天嶺在允吾東南</hi>乾歸懼為利鹿孤所殺謂其太子熾磐曰<hi>熾昌</hi>
<hi>志翻</hi>吾父子居此必不為利鹿孤所容今姚氏方强吾將<lb/>
歸之若盡室俱行必為追騎所及吾以汝兄弟及汝母<lb/>
為質<hi>質音致</hi>彼必不疑吾在長安彼終不敢害汝也乃送<lb/>
<pb n="KR2b0007_WYG_111-33a"/>
熾磐等於西平八月乾歸南奔枹罕遂降於秦　丁亥<lb/>
尚書右僕射王雅卒　九月癸丑地震　凉吕方降於<lb/>
秦廣武民三千餘户奔武威王利鹿孤<hi>吕方鎮廣武既降於秦其民無</hi>
<hi>主故奔秃髪氏</hi>　冬十一月髙雅之與孫恩戰於餘姚雅之敗<lb/>
走山陰死者什七八詔以劉牢之都督會稽等五郡帥<lb/>
衆擊恩<hi>㑹工外翻帥讀曰率</hi>恩走入海牢之東屯上虞使劉裕戍<lb/>
句章<hi>句章縣自漢以來屬會稽郡今鄞縣以東定海昌國皆其地也</hi>呉國内史袁崧築<lb/>
滬瀆壘以備恩崧喬之孫也<hi>袁崧當作袁山松滬瀆今在平江府呉縣東陸龜蒙</hi>
<pb n="KR2b0007_WYG_111-33b"/>
<hi>叙矢魚之具云列竹於海澨曰滬是瀆以此得名呉都記松江東瀉海名曰滬瀆輿地記曰扈業者濵海捕魚</hi>
<hi>之名挿竹列於海中以䋲編之向岸張兩翼潮上即沒潮落即出魚隨海潮礙竹不得去名曰扈瀆范成大呉</hi>
<hi>郡志曰列竹於海澨曰滬呉之滬瀆是也自滬瀆泝松江至呉郡將門將門今訛為匠門袁喬見九十七卷穆</hi>
<hi>帝永和二年三年</hi>　會稽世子元顯求領徐州詔以元顯為開<lb/>
府儀同三司都督揚豫徐兖青幽冀并荆江司雍梁益<lb/>
交廣十六州諸軍事領徐州刺史<hi>雍於用翻</hi>封其子彦瑋為<lb/>
東海王　乞伏乾歸至長安秦王興以為都督河南諸<lb/>
軍事河州刺史歸義侯<hi>此河南謂金城河之南</hi>久之乞伏熾磐欲<lb/>
<pb n="KR2b0007_WYG_111-34a"/>
逃詣乾歸武威王利鹿孤追獲之利鹿孤將殺熾磐廣<lb/>
武公傉檀曰子而歸父無足深責宜宥之以示大度利<lb/>
鹿孤從之<hi>秃髪傉檀勸其兄宥熾磬而卒死於熾磐之手豈非養虎自遺患乎</hi>　秦王興<lb/>
遣晉將劉嵩等二百餘人來歸<hi>劉嵩等盖因洛陽陷而沒於秦將即亮翻</hi>
北凉晉昌太守唐瑶叛移檄六郡<hi>六郡盖敦煌酒泉晉昌凉興建康祁連也</hi>
推李暠為冠軍大將軍沙州刺史凉公領敦煌太守<hi>暠古</hi>
<hi>老翻冠古玩翻</hi>暠赦其境内改元庚子<hi>北凉之地至此又分為西凉</hi>以瑤為<lb/>
征東將軍郭謙為軍諮祭酒索仙為左長史<hi>索昔各翻</hi>張邈<lb/>
<pb n="KR2b0007_WYG_111-34b"/>
為右長史尹建興為左司馬張體順為右司馬遣從事<lb/>
中郎宋繇東伐凉興并擊玉門已西諸城皆下之酒泉<lb/>
太守王徳亦叛北凉自稱河州刺史北凉王業使沮渠<lb/>
蒙遜討之徳焚城将部曲奔唐瑤蒙遜追至沙頭大破<lb/>
之<hi>沙頭縣本屬酒泉郡惠帝分屬晉昌郡沮子余翻將子亮翻</hi>虜其妻子部落而還<lb/>
<hi>還從宣翻又如字</hi>　十二月戊寅有星孛于天津<hi>天文志天津九星横河中</hi>
<hi>一曰天漢一曰天江主四瀆津梁所以度神通四方也孛蒲内翻</hi>會稽世子元顯以星<lb/>
變解録尚書事<hi>㑹工外翻</hi>復加尚書令<hi>復扶又翻</hi>吏部尚書車𦙍<lb/>
<pb n="KR2b0007_WYG_111-35a"/>
以元顯驕恣<hi>車尺遮翻</hi>白㑹稽王道子請禁抑之元顯聞而<lb/>
未察以問道子曰車武子屏人言及何事<hi>車𦙍字武子屏必郢翻</hi>
道子弗答固問之道子怒曰爾欲幽我不令我與朝士<lb/>
語邪<hi>朝直遙翻</hi>元顯出謂其徒曰車𦙍間我父子密遣人責<lb/>
之𦙍懼自殺<hi>間古莧翻</hi>　壬辰燕主盛立燕臺統諸部雜夷<lb/>
<hi>二趙以來皆立單于臺以統雜夷盛仍此立之</hi>　魏太史屢奏天文乖亂魏主<lb/>
珪自覽占書多云改王易政乃下詔風勵羣下以帝王<lb/>
繼統皆有天命不可妄干<hi>風讀曰諷</hi>又數變易官名欲以厭<lb/>
<pb n="KR2b0007_WYG_111-35b"/>
塞災異<hi>數所角翻厭於葉翻塞悉側翻</hi>儀曹郎董謐獻服餌仙經珪置<lb/>
仙人博士立仙坊煑鍊百藥封西山以供薪蒸<hi>西山平城西山</hi>
<hi>也毛晃曰麄曰薪細曰蒸</hi>藥成令死罪者試服之多死不驗而珪猶<lb/>
信之訪求不已珪常以燕主垂諸子分據勢要使權柄<lb/>
下移遂至敗亡深非之博士公孫表希㫖上韓非書<hi>上時</hi>
<hi>掌翻</hi>勸珪以法制御下左將軍李粟性簡慢<hi>粟或作栗</hi>常對珪<lb/>
舒放不肅咳唾任情<hi>咳口慨翻</hi>珪積其宿過遂誅之羣下震<lb/>
栗<hi>史言魏主珪悖暴于治</hi>　丁酉燕王盛尊獻莊后丁氏為皇太<lb/>
<pb n="KR2b0007_WYG_111-36a"/>
后立遼西公定為皇太子大赦　是嵗南燕王徳即皇<lb/>
帝位于廣固<hi>徳字𤣥明皝之少子也</hi>大赦改元建平更名備徳<hi>更工</hi>
<hi>衡翻</hi>欲使吏民易避<hi>易以豉翻</hi>追諡燕主暐曰幽皇帝以北地<lb/>
王鍾為司徒慕輿拔為司空封孚為左僕射慕輿䕶為<lb/>
右僕射立妃段氏為皇后<lb/>
　<lb/>
　<lb/>
　<lb/>
<pb n="KR2b0007_WYG_111-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百七十八</head>
    <p>
<pb n="KR2b0007_WYG_178-1a"/>
欽定四庫全書<lb/>
　資治通鑑卷一百七十八　宋　司馬光　撰<lb/>
　　　　　　　　　　　　　　胡三省　音注<lb/>
　隋紀二<hi>起𤣥黓困敦盡屠維協洽凡八年</hi>
　　髙祖文皇帝上之下<lb/>
開皇十二年春二月己巳以蜀王秀為内史令兼右領<lb/>
軍大將軍國子博士何妥與尚書右僕射邳公蘇威<lb/>
爭議事積不相能威子䕫為太子通事舍人<hi>隋制太子通事舍人</hi>
<pb n="KR2b0007_WYG_178-1b"/>
<hi>八人屬典書坊</hi>少敏辯有盛名<hi>少詩沼翻</hi>士大夫多附之及議樂䕫<lb/>
與妥各有所持詔百僚署其所同百僚以威故同䕫者<lb/>
什八九妥恚曰吾席間函丈四十餘年<hi>禮侍坐於先生席間函文何妥</hi>
<hi>周武帝時已為太學博士故云然恚於避翻</hi>反為昨暮兒之所屈邪<hi>邪音耶</hi>遂<lb/>
奏威與禮部尚書盧愷吏部侍郎薛道衡尚書右丞王<lb/>
𢎞考功侍郎李同和等共為朋黨<hi>吏部侍郎考功侍郎皆屬吏部尚書尚書</hi>
<hi>左右丞分司管轄隋制尚書二十四曹侍郎獨吏部侍郎班左右丞之上吏部侍郎正四品左右丞從四品</hi>
省中呼𢎞為世子同和為叔言二人如威之子弟也復<lb/>
<pb n="KR2b0007_WYG_178-2a"/>
言威以曲道任其從父弟徹肅罔冒為官等數事<hi>復扶又翻</hi>
<hi>從才用翻</hi>上命蜀王秀上柱國虞慶則等雜案之事頗有狀<lb/>
上大怒秋七月乙巳威坐免官爵以開府儀同三司就<lb/>
第盧愷除名知名之士坐威得罪者百餘人初周室以<lb/>
來選無清濁<hi>選宣絹翻</hi>及愷攝吏部<hi>按愷傳開皇九年拜禮部尚書攝吏部尚書</hi>
與薛道衡甄别士流<hi>别被列翻</hi>故涉朋黨之謗以至得罪未<lb/>
幾<hi>幾居豈翻</hi>上曰蘇威徳行者<hi>行下孟翻</hi>但為人所誤耳命之通<lb/>
籍<hi>通籍殿中則得預朝請</hi>威好立條章<hi>好呼到翻</hi>每歳責民間五品不<lb/>
<pb n="KR2b0007_WYG_178-2b"/>
遜<hi>孔安國曰五品謂五常遜順也</hi>或答云管内無五品之家其不相應<lb/>
領類多如此又為餘糧簿欲使有無相贍民部侍郎朗<lb/>
茂以為煩迂不急皆奏罷之茂基之子也<hi>郎基見一百六十五卷梁</hi>
<hi>世祖承聖三年</hi>嘗為衛國令有民張元預兄弟不睦丞尉請加<lb/>
嚴刑<hi>隋志縣置令丞尉</hi>茂曰元預兄弟本相憎疾又坐得罪彌<lb/>
益其忿非化民之意也乃徐諭之以義元預等各感悔<lb/>
頓首請罪遂相親睦稱為友悌　己巳上享太廟<hi>隋立四親</hi>
<hi>廟各以孟月享以太牢</hi>　壬申晦日有食之　帝以天下用律者<lb/>
<pb n="KR2b0007_WYG_178-3a"/>
多踳駮<hi>踳乖也駮錯也踳尺允翻駮北角翻</hi>罪同論異八月甲戌制諸州<lb/>
死辠不得輒決悉移大理案覆事盡<hi>盡竟也</hi>然後上省奏<lb/>
裁<hi>上時掌翻</hi>　冬十月壬午上享太廟　十一月辛亥祀南<lb/>
郊　己未新義公韓擒虎卒<hi>擒虎襲父雄爵新義郡公平陳之功以吏議不加封</hi>
<hi>爵卒子恤翻</hi>　十二月乙酉以内史令楊素為尚書右僕射<lb/>
與髙熲専掌朝政素性疎辯髙下在心朝臣之内<hi>朝直遙翻</hi>
頗推髙熲敬牛𢎞厚接薛道衡視蘇威蔑如也<hi>蔑無也視之如</hi>
<hi>無也又輕易也</hi>自餘朝貴多被陵轢<hi>陵乘也犯也侮也侵也陵轢踐也又車踐為轢轢郎</hi>
<pb n="KR2b0007_WYG_178-3b"/>
<hi>擊翻</hi>其才藝風調優於熲<hi>調徒鈞翻</hi>至于推誠體國處物平當<lb/>
<hi>處昌吕翻當丁浪翻</hi>有宰相識度不如熲逺矣右領軍大將軍賀<lb/>
若弼自謂功名出朝廷之右每以宰相自許既而楊素<lb/>
為僕射弼仍為將軍甚不平形於言色由是坐免官怨<lb/>
望愈甚久之上下弼獄<hi>下户嫁翻</hi>謂之曰我以髙熲楊素為<lb/>
宰相汝每昌言曰此二人惟堪啗飯耳<hi>昌言明言于廣衆啗徒濫翻又</hi>
<hi>徒覽翻</hi>是何意也弼曰熲臣之故人素臣之舅子臣並知<lb/>
其為人誠有此語公卿奏弼怨望罪當死上曰臣下守<lb/>
<pb n="KR2b0007_WYG_178-4a"/>
法不移公可自求活理弼曰臣恃至尊威靈將八千兵<lb/>
度江<hi>將即亮翻</hi>擒陳叔寶竊以此望活上曰此巳格外重賞<lb/>
何用追論弼曰臣已蒙格外重賞今還格外望活既而<lb/>
上低回數日<hi>低降意也回轉心也</hi>惜其功特令除名歳餘復其爵<lb/>
位上亦忌之不復任使<hi>復扶又翻</hi>然每宴賜遇之甚厚　有<lb/>
司上言府藏皆滿<hi>上時掌翻藏徂浪翻</hi>無所容積于廊廡<hi>廡罔甫翻</hi>帝<lb/>
曰朕既薄賦於民又大經賜用<hi>謂賞平陳將士</hi>何得爾也<hi>爾猶言如</hi>
<hi>此</hi>對曰入者常多於出略計每年賜用至數百萬段曾<lb/>
<pb n="KR2b0007_WYG_178-4b"/>
無減損於是更闢左藏院以受之<hi>漢官有中藏令晉有中黃左右藏令隋初</hi>
<hi>有右藏黃藏令至是始闢左藏院藏徂浪翻</hi>詔曰寜積於人無藏府庫河北<lb/>
河東今年田租三分減一兵減半功調全免<hi>田出租丁出調詳已</hi>
<hi>見前兵受田計畆為功以其所出修器械備糗糧今已減其半調徒弔翻</hi>時天下户口歳增<lb/>
京輔及三河地少而人衆<hi>京輔謂關内三河謂河東河南河北少與小同</hi>衣食<lb/>
不給帝乃發使四出均天下之田其狹鄉每丁纔至二<lb/>
十畆老少又少焉<hi>使疏吏翻老少詩照翻又少音詩沼翻</hi>
十三年春正月壬子上祀感生帝<hi>隋以火徳王以赤帝赤熛怒為感生帝</hi>
<pb n="KR2b0007_WYG_178-5a"/>
壬戌行幸岐州<hi>岐州扶風郡</hi>　二月丙午詔營仁夀宫於岐<lb/>
州之北<hi>仁夀宫在岐州普閏縣</hi>使楊素監之<hi>監古衘翻</hi>素奏前萊州刺<lb/>
史宇文愷檢校將作大匠<hi>隋志東萊郡舊置光州開皇五年更名萊州隋制未除授</hi>
<hi>正官而領其務者為檢校官將作大匠掌工作宇文愷有巧思奏使之領作</hi>記室封徳彝為<lb/>
土木監<hi>土木監掌土木之事以營宫暫置之非常設之官</hi>於是夷山堙谷以立<lb/>
宫殿崇臺累榭宛轉相屬<hi>屬之欲翻</hi>役使嚴急丁夫多死疲<lb/>
頓顛仆推填坑坎覆以土石<hi>推吐雷翻覆敷又翻</hi>因而築為平地<lb/>
死者以萬數　丁亥上至自岐州　己夘立皇孫<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>為<lb/>
<pb n="KR2b0007_WYG_178-5b"/>
豫章王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>廣之子也<hi>
                        <graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>古限翻</hi>　丁酉制私家不得藏緯候<lb/>
圖讖<hi>讖楚譖翻</hi>　秋七月戊辰晦日有食之　是歳上命禮<lb/>
部尚書牛𢎞等議明堂制度宇文愷獻明堂木様上命<lb/>
有司規度安業里地將立之而諸儒異議久之不決乃<lb/>
罷之<hi>隋志宇文愷依月令文造明堂木様重檐複廟五房四逹丈尺規矩皆有凖憑帝異之命有司於安</hi>
<hi>業里為規兆葢在長安南郭内也既以異議罷至大業中愷復奏明堂議及木様其議云尚書帝命驗曰帝者</hi>
<hi>承天立五府以尊天重象赤曰文祖黃曰神斗白曰顯紀黒曰𤣥矩蒼曰靈府注曰唐虞之天府夏之世室殷</hi>
<hi>之重屋周之明堂皆同矣尸子曰有虞氏曰總章周官考工記曰夏后氏世室堂修四七博四脩一注云脩南</hi>
<pb n="KR2b0007_WYG_178-6a"/>
<hi>北之深也夏度以步今堂脩十四步其博益以四分修之一則明堂博十七歩半也臣愷按三王之世夏最為</hi>
<hi>近古從質尚文理應漸就寛大何因夏室乃大殷堂相形為論理恐不爾記云堂脩七博四脩若夏度以步則</hi>
<hi>應脩七歩注云今堂脩十四步乃是增益記文殷周二堂獨無加字便是其義類例不同山東禮本輒加二七</hi>
<hi>之字何獨殷無加尋之文周闕増筵之義研覈其趣或是不然讐校古書並無二字此乃桑間俗儒信情加減</hi>
<hi>黃圖議云夏后氏益其堂之大一百四十四尺周人明堂以為兩杼間馬宫之言止論堂之一面㨿此為凖則</hi>
<hi>三代堂基並方得為上圓之制諸書所説並為下方鄭注周官獨為此義非直與古違異亦乃乖背禮文尋文</hi>
<hi>求理深恐未愜尸子曰殷人陽館考工記曰殷人重屋堂脩七尋堂崇三尺四阿重屋注曰其脩七尋五丈六</hi>
<hi>尺放夏周則其博九尋七丈二尺又曰周人明堂度九尺之筵東西九筵南北七筵堂崇一筵五室凡二筵禮</hi>
<pb n="KR2b0007_WYG_178-6b"/>
<hi>記明堂位曰天子之廟複廟重檐鄭注云複廟重屋也注玉藻云天子廟及路寢皆如明堂制禮圖云於内室</hi>
<hi>之上起通天之觀觀八十一尺得宫之數其聲濁君之象也大戴禮云明堂者古有之凡九室一室有四户八</hi>
<hi>牖以茅葢上圓下方外水曰璧雝赤綴户白綴牖堂髙三尺東西九仞南北七筵其宫方三百步周書明堂曰</hi>
<hi>堂方百一十二尺髙四尺階博六尺三寸室居内方百尺室内方六十尺户髙八尺博四尺作洛曰明堂太廟</hi>
<hi>路寤咸有四阿重亢重廊孔氏注云重亢累棟重廊累屋也禮圖曰秦明堂九室十二階各有所居吕氏春秋</hi>
<hi>曰有十二堂與月令同並不論尺丈臣愷案十二階雖不與禮合一月一階非無理思黄圖曰堂方百四十四</hi>
<hi>尺坤之䇿也方象地屋圓楣徑二百一十六尺法乾之䇿也圓象天室九宫法九州太室方六丈法坤之變數</hi>
<hi>十二堂法十二月三十六户法極隂之變數七十二牖法五行所行日數八逹象八風法八卦通天臺徑九尺</hi>
<pb n="KR2b0007_WYG_178-7a"/>
<hi>象乾以九覆六髙八十一尺法黃鍾九九之數二十八柱象二十八宿堂髙三尺土階三等法三統堂四向五</hi>
<hi>色法四時五行殿門去殿七十二步法五行所行門堂長四丈取太室三之二垣髙無蔽目之照目恐當作日</hi>
<hi>牖六尺其外倍之殿垣方在水内法地隂也水四周於外象四海圓法陽也水闊二十四丈象二十四氣水内</hi>
<hi>徑三丈應覲禮經武帝立明堂汶上無室其外畧依此制太山通議今亡不可得而辨也元始四年起明堂辟</hi>
<hi>雍長安城南門制度如儀一殿垣四面門八觀水外周堤壤髙四尺禮圖曰建武三十年作明堂上圓下方上</hi>
<hi>圓法天下方法地十二堂法日辰九室法九州室八牕八九七十二法一時之王室有二户二九十八户法土</hi>
<hi>王十八日内堂正壇髙三尺土階三等胡伯始注漢官云古清廟葢以茅今葢以瓦下藉茅以存古制自晉以</hi>
<hi>前未有鵄尾其圓墻璧水一依本圖晉堂方構不合天文既缺重樓又無璧水空堂乖五室之義直殿違九階</hi>
<pb n="KR2b0007_WYG_178-7b"/>
<hi>之文非古欺天一何過甚後魏於北臺城南造圓墻在璧水外門在水内迥立不與墻相連其堂上九室三三</hi>
<hi>相重不依古制室間通巷違舛處多其室皆用墼累極成褊陋宋起居注曰孝武帝大明五年立明堂其墻宇</hi>
<hi>規範擬則太廟唯十二間以應朞數梁武帝移宋時太極殿以為明堂無室十二間自古明堂圖惟有二本一</hi>
<hi>是宗周劉熙阮諶劉昌宗等作三圖畧同一是後漢建武三十年作禮圖有本不詳撰人臣逺尋經傳傍求子</hi>
<hi>史研究衆説摠撰今圖其様以木為之下為方堂堂有五室上為圓觀觀有四門會遼東之役不果行</hi>上<lb/>
之滅陳也以陳叔寶屏風賜突厥大義公主<hi>厥九勿翻</hi>公主<lb/>
以其宗國之覆<hi>謂周亡也</hi>心常不平書屏風為詩叙陳亡以<lb/>
自寄上聞而惡之<hi>惡烏路翻</hi>禮賜漸薄彭公劉昶先尚周公<lb/>
<pb n="KR2b0007_WYG_178-8a"/>
主流人楊欽亡入突厥詐言昶欲與其妻作亂攻隋遣<lb/>
欽宻告大義公主發兵擾邊都藍可汗信之乃不修職<lb/>
貢頗為邊患<hi>可從刋入聲汗音寒</hi>上遣車騎將軍長孫晟使於突<lb/>
厥<hi>隋制車騎將軍階正五品非職事官騎竒寄翻使疏吏翻長知兩翻晟承正翻</hi>㣲觀察之公<lb/>
主見晟言辭不遜又遣所私胡人安遂迦與楊欽計議<lb/>
<hi>迦求伽翻</hi>扇惑都藍晟至京師具以狀聞上遣晟往索欽<hi>索山</hi>
<hi>客翻</hi>都藍不與曰檢校客内無此色人晟乃賂其逹官知<lb/>
欽所在夜掩獲之以示都藍因發公主私事國人大以<lb/>
<pb n="KR2b0007_WYG_178-8b"/>
為恥都藍執安遂迦等并以付晟上大喜加授開府儀<lb/>
同三司仍遣入突厥廢公主内史侍郎裴矩請説都藍<lb/>
使殺公主<hi>説輸芮翻</hi>時處羅矦之子染干號突利可汗<hi>考異曰突</hi>
<hi>厥傳云沙鉢畧子今從長孫晟傳</hi>居北方遣使求婚<hi>使疏吏翻</hi>上使裴矩謂<lb/>
之曰當殺大義公主乃許婚突利復譖之於都藍<hi>復扶又翻</hi>
都藍因發怒殺公主更表請婚朝議將許之<hi>朝直遥翻</hi>長孫<lb/>
晟曰臣觀雍虞閭反覆無信直以與玷厥有隙<hi>雍虞閭都藍玷</hi>
<hi>厥逹頭也</hi>所以欲依倚國家雖與為婚終當叛去今若得尚<lb/>
<pb n="KR2b0007_WYG_178-9a"/>
公主承藉威靈玷厥染干必受其徴發彊而更反後恐<lb/>
難圖且染干者處羅侯之子素有誠款於今兩代前乞<lb/>
通婚不如許之招令南徙兵少力弱易可撫馴<hi>少詩沼翻易以</hi>
<hi>䜴翻馴松倫翻</hi>使敵雍虞閭以為邊捍上曰善復遣晟慰諭染<lb/>
干許尚公主<hi>為隋破都藍樹立染干張本復扶又翻</hi>　牛𢎞使協律郎范<lb/>
陽祖孝孫等叅定雅樂<hi>隋制太常有協律郎二人隋志涿郡涿縣舊置范陽郡開皇初</hi>
<hi>郡廢又上谷郡淶水縣舊曰遒開皇元年以范陽為遒縣更置范陽於此</hi>從陳陽山太守毛<lb/>
爽受京房律法<hi>從字之上更有孝孫二字文意乃明隋志南海郡含洭縣梁置陽山郡</hi>布<lb/>
<pb n="KR2b0007_WYG_178-9b"/>
管飛灰順月皆驗又每律生五音十二律為六十音因<lb/>
而六之為三百六十音分直一歳之日以配七音而旋<lb/>
相為宫之法由是著名<hi>名一作明</hi>𢎞等乃奏請復用旋宫法<lb/>
上猶記何妥之言<hi>妥言見上卷九年</hi>注𢎞奏下不聽作旋宫但<lb/>
用黃鍾一宫于是𢎞等復為奏附順上意其前代金石<lb/>
並銷毁之以息異議𢎞等又作武舞以象隋之功徳郊<lb/>
廟饗用一調迎氣用五調<hi>郊廟用一調止用黄鍾一宫迎氣用五調春用角夏用徴</hi>
<hi>中央用宫秋用商冬用羽調徒釣翻</hi>舊工稍盡其餘聲律皆不復通<hi>復扶又翻</hi>
<pb n="KR2b0007_WYG_178-10a"/>
十四年春三月樂成夏四月乙丑詔行新樂且曰民間<lb/>
音樂流僻日久棄其舊體競造繁聲宜加禁約務存其<lb/>
本萬寶常聽太常所奏樂泫然泣曰樂聲淫厲而哀天<lb/>
下不久將盡時四海全盛聞者皆謂不然大業之末其<lb/>
言卒驗<hi>卒子恤翻</hi>寶常貧而無子久之竟餓死且死悉取其<lb/>
書燒之<hi>寳常撰樂譜六十四卷具論八音旋相為宫之法改絃移柱之變為八十四調一百四十四律</hi>
<hi>終於千八百聲為之應手成曲</hi>曰用此何為　先是臺省府寺及諸州<lb/>
皆置公廨錢<hi>先悉薦翻廨古隘翻</hi>收息取給工部尚書蘇孝慈<hi>唐六</hi>
<pb n="KR2b0007_WYG_178-10b"/>
<hi>典工部尚書周之冬官卿也漢五曹尚書其三曰民曹後漢以民曹兼主繕修工作鹽池園苑之事自晉宋齊</hi>
<hi>梁陳營宗廟則權置起部尚書事畢省之後周依周官置大司空卿一人隋開皇三年始置工部尚書</hi>以<lb/>
為官司出舉興生煩擾百姓敗損風俗<hi>敗補邁翻</hi>請皆禁止<lb/>
給地以營農上從之六月丁夘始詔公卿以下皆給職<lb/>
田<hi>職分田起于後周頃畆以品為差下至隋唐代有增減</hi>毋得治生與民爭利<hi>治直</hi>
<hi>之翻</hi>　秋七月乙未以邳公蘇威為納言　初張賓厯既<lb/>
行<hi>開皇四年行張賔厯見一百七十六卷陳長城公至徳二年</hi>廣平劉孝孫<hi>隋志武安郡永</hi>
<hi>平縣舊曰廣平置廣平郡仁夀元年改永平縣</hi>冀州秀才劉焯<hi>信都郡置冀州焯職略翻</hi>並<lb/>
<pb n="KR2b0007_WYG_178-11a"/>
言其失賔方有寵於上劉暉附會之共短孝孫斥罷之<lb/>
後賓卒孝孫為掖縣丞<hi>隋志萊州東萊郡治掖縣</hi>委官入京上其事<lb/>
詔留直太史<hi>以它官入太史曹為直太史上時掌翻</hi>累年不調<hi>調徒釣翻</hi>乃抱<lb/>
其書使弟子輿櫬來詣闕下<hi>櫬初覲翻</hi>伏而慟哭執法拘而<lb/>
奏之帝異焉以問國子祭酒何妥妥言其善乃遣與賔<lb/>
厯比校短長直太史勃海張胄𤣥<hi>隋志勃海郡開皇六年置棣州</hi>與孝<lb/>
孫共短賔厯異論鋒起久之不定上令參問日食事楊<lb/>
素等奏太史凡奏日食二十有五率皆無驗胄𤣥所刻<lb/>
<pb n="KR2b0007_WYG_178-11b"/>
前後妙中<hi>刻刻定也中竹仲翻</hi>孝孫所刻驗亦過半于是上引孝<lb/>
孫胄𤣥等親自勞徠<hi>勞力到翻</hi>孝孫請先斬劉暉乃可定厯<lb/>
帝不懌又罷之孝孫尋卒<hi>卒子恤翻</hi>　關中大旱民飢上遣<lb/>
左右視民食得豆屑雜糠以獻上流涕以示羣臣深自<lb/>
咎責為之不御酒肉<hi>為于偽翻</hi>殆將一朞八月辛未上帥民<lb/>
就食於洛陽<hi>帥讀曰率</hi>勅斥候不得輒有驅逼男女參厠於<lb/>
仗衛之間遇扶老攜幼者輒引馬避之慰勉而去至艱<lb/>
險之處見負擔者<hi>擔都濫翻</hi>令左右扶助之　冬閏十月甲<lb/>
<pb n="KR2b0007_WYG_178-12a"/>
寅詔以齊梁陳宗祀廢絶命髙仁英蕭宗陳叔寶以時<lb/>
修祭所須器物有司給之陳叔寶從帝登邙山<hi>邙山在洛陽城</hi>
<hi>北</hi>侍飲賦詩曰日月光天徳山河壯帝居太平無以報<lb/>
願上東封書<hi>上時掌翻</hi>并表請封禪帝優詔答之它日復侍<lb/>
宴<hi>復扶又翻</hi>及出帝目之曰此敗豈不由酒以作詩之功何<lb/>
如思安時事當賀若弼度京口彼人宻唘告急<hi>度京口事見上</hi>
<hi>卷九年</hi>叔寶飲酒遂不之省<hi>省悉井翻</hi>髙熲至日猶見唘在牀<lb/>
下未開封此誠可笑蓋天亡之也昔苻氏征伐所得國<lb/>
<pb n="KR2b0007_WYG_178-12b"/>
皆榮貴其主<hi>謂苻堅也事見晉紀</hi>茍欲求名不知違天命與之官<lb/>
乃違天也　齊州刺史盧賁<hi>隋志齊郡舊曰齊州治歴城</hi>坐民飢閉<lb/>
民糶<hi>糶它弔翻</hi>除名帝後復欲授以一州賁對詔失旨又有<lb/>
怨言帝大怒遂不用皇太子為言此輩並有佐命功雖<lb/>
性行輕險<hi>為于偽翻行下孟翻</hi>誠不可弃帝曰我抑屈之全其命<lb/>
也㣲劉昉鄭譯盧賁栁裘皇甫績等則我不至此然此<lb/>
等皆反覆子也當周宣帝時以無賴得幸及帝大漸顔<lb/>
之儀等請以趙王輔政此輩行詐顧命於我<hi>事見一百七十四卷</hi>
<pb n="KR2b0007_WYG_178-13a"/>
<hi>陳宣帝太建十二年</hi>我將為政又欲亂之故昉謀大逆譯為巫蠱<lb/>
<hi>譯考異曰盧賁傳云昉為大逆於前譯為巫蠱於後案  傳譯以開皇元年坐巫蠱廢昉以六年坐謀反誅賁</hi>
<hi>傳誤也</hi>如賁之例皆不滿志任之則不遜置之則怨望自<lb/>
為難信非我棄之衆人見此謂我薄於功臣斯不然矣<lb/>
賁遂廢卒于家<hi>卒子恤翻</hi>　晉王廣帥百官抗表固請封禪<lb/>
<hi>帥讀曰率</hi>帝令牛𢎞創定儀注既成帝視之曰茲事體大朕<lb/>
何徳以堪之但當東巡因致祭泰山耳十二月乙未車<lb/>
駕東巡　上好機祥小數<hi>好呼到翻禨居希翻</hi>上儀同三司蕭吉<lb/>
<pb n="KR2b0007_WYG_178-13b"/>
上書曰甲寅乙夘天地之合也<hi>吉上時掌翻</hi>今茲甲寅之年<lb/>
以辛酉朔旦冬至來年乙夘以甲子夏至冬至陽始郊<lb/>
天之日即至尊本命夏至隂始祀地之辰即皇后本命<lb/>
至尊徳並乾之覆育<hi>覆敷又翻</hi>皇后仁同地之載養所以二<lb/>
儀元氣並會本辰上大悦賜物五百段吉懿之孫也<hi>蕭懿</hi>
<hi>梁武帝之兄追封長沙王</hi>員外散騎侍郎王劭言上有龍顔戴干之<lb/>
表<hi>劭云乾鑿度云泰表戴干鄭𤣥注云表者人形體之彰識也干盾也泰人之表戴干散悉亶翻騎竒寄翻</hi>
指示羣臣上悦拜著作郎<hi>隋志祕書省領太史著作二曹著作曹置郎二人</hi>劭<lb/>
<pb n="KR2b0007_WYG_178-14a"/>
前後上表<hi>上時掌翻</hi>言上受命符瑞甚衆又採民間歌謡引<lb/>
圖書讖緯捃摭佛經<hi>讖楚譖翻捃居運翻摭之石翻</hi>回易文字曲加誣<lb/>
飾撰皇隋靈感志三十卷奏之上令宣示天下劭集諸<lb/>
州朝集使盥手焚香而讀之曲折其聲有如歌詠經涉<lb/>
旬朔徧而後罷上益喜前後賞賜優洽<hi>洽音狹朝直遥翻使疏吏翻</hi>
十五年春正月壬戌車駕頓齊州庚午為壇于泰山柴<lb/>
燎祀天以嵗旱謝愆咎禮如南郊又親祀青帝壇赦天<lb/>
下　二月丙辰收天下兵器敢私造者坐之關中縁邊<lb/>
<pb n="KR2b0007_WYG_178-14b"/>
不在其例　三月己未至自東巡　仁夀宫成丁亥上<lb/>
幸仁夀宫時天暑役夫死者相次於道楊素悉焚除之<lb/>
上聞之不悦及至見制度壯麗大怒曰楊素殫民力為<lb/>
離宫為吾結怨天下<hi>為吾于偽翻</hi>素聞之惶恐慮獲譴以告<lb/>
封徳彛曰公勿憂俟皇后至必有恩詔<hi>北考異曰隋書  史皆曰宫成</hi>
<hi>上令髙熲前視奏稱頗傷綺麗太損人丁帝不悦素懼即於北門唘獨孤皇后曰帝王法有離宫别館今天下</hi>
<hi>太平造一宫何足損費后以此理喻上上乃解今從唐書</hi>明日上果召素入對獨孤<lb/>
后勞之曰<hi>勞力到翻</hi>公知吾夫婦老無以自娛盛飾此宫豈<lb/>
<pb n="KR2b0007_WYG_178-15a"/>
非忠孝賜錢百萬錦絹三千段素負貴恃才多所陵侮<lb/>
唯賞重徳彞每引之與論宰相職務終日忘倦因撫其<lb/>
牀曰封郎必須據吾此坐<hi>楊素賞重封徳彝非但以其算略葢心術亦相似</hi>屢<lb/>
薦於帝帝擢為内史舍人　夏四月己丑朔赦天下<lb/>
六月戊子詔鑿底柱<hi>底柱山在陜縣北大河中水經曰河水通砥柱間注云砥柱山名也</hi>
<hi>昔禹治洪水山陵當水者鑿之故破山以通河河水分流包山而過山見水中若柱然故曰砥柱三穿既決水</hi>
<hi>流疎分指狀表目亦謂之三門</hi>　庚寅相州刺史豆盧通貢綾文布<hi>燕慕</hi>
<hi>容精歸魏北人謂歸義為豆盧子孫以為氏相息亮翻</hi>命焚之於朝堂<hi>朝直遥翻</hi>　秋<lb/>
<pb n="KR2b0007_WYG_178-15b"/>
七月納言蘇威坐從祀泰山不敬免俄而復位上謂羣<lb/>
臣曰世人言蘇威詐清家累金玉此妄言也然其性狠<lb/>
戾<hi>狠户墾翻</hi>不切世要求名太甚從已則悦違之必怒此其<lb/>
大病耳　戊寅上至自仁夀宫　冬十月戊子以吏部<lb/>
尚書韋世康為荆州摠管世康洸之弟也<hi>韋洸安輯嶺南卒於官案</hi>
<hi>隋書世康傳世康洸之兄洸古黄翻</hi>和静謙恕在吏部十餘年時稱廉平<lb/>
<hi>按世康傳自禮部尚書轉吏部尚書在開皇四年之前七年拜襄州刺史歴安州信州揔管十三年入朝復拜</hi>
<hi>吏部尚書出入踐揚前後十餘年不専在吏部也</hi>常有止足之志謂子弟曰禄<lb/>
<pb n="KR2b0007_WYG_178-16a"/>
豈須多防滿則退年不待暮有疾便辭固懇乞骸骨帝<lb/>
不許使鎮荆州時天下惟有四總管并揚益荆以晉秦<lb/>
蜀三王及世康為之當時以為榮　十一月辛酉上幸<lb/>
温湯<hi>驪山温湯也程大昌曰皇堂石井後周宇文護所造隋文帝又修屋宇并植松栢千餘株</hi>　十<lb/>
二月戊子勅盜邊糧一升已上皆斬<hi>事考異曰刑法志  在十六年今從</hi>
<hi>帝紀</hi>仍籍汲其家　己丑詔文武官以四考受代<hi>唐虞以三年為</hi>
<hi>一考後世以一年為一考</hi>　汴州刺史令狐熙來朝<hi>隋志榮陽郡浚儀縣東魏置梁</hi>
<hi>州後周改曰汴州令狐出於魏氏春秋晉大夫魏顆封於令狐子孫以為氏汴皮變翻</hi>考績為天<lb/>
<pb n="KR2b0007_WYG_178-16b"/>
下之最賜帛三百匹<hi>雜物為段純物為匹</hi>頒告天下熙整之子也<lb/>
<hi>令狐整見一百五十九卷梁武帝中大同元年</hi>
十六年春正月丁亥以皇孫裕為平原王筠為安成王<lb/>
嶷為安平王<hi>嶷魚力翻</hi>恪為襄城王該為髙陽王韶為建安<lb/>
王煚為潁川王<hi>煚居永翻</hi>皆勇之子也　夏六月甲午初制<lb/>
工商不得仕進　秋八月丙戌詔決死罪者三奏然後<lb/>
行刑<hi>十考異曰刑法志在  五年今從帝紀</hi>　冬十月己丑上幸長春宫<lb/>
<hi>隋志同州朝邑縣有長春宫</hi>十一月壬子還長安　党項寇會州<hi>隋志</hi>
<pb n="KR2b0007_WYG_178-17a"/>
<hi>汶山郡後周置汶州開皇初改曰蜀州尋為會州党底朗翻</hi>詔發隴西兵討降之<lb/>
帝以光化公主妻吐谷渾可汗世伏<hi>妻七細翻吐從暾入聲谷音浴可從</hi>
<hi>刋入聲汗音寒</hi>世伏上表請稱公主為天后上不許<hi>伏上時掌翻</hi>
十七年春二月癸未太平公史萬歳擊南寜羌平之<hi>史萬</hi>
<hi>歳襲爵太平縣公隋志太平縣屬絳郡南寜之地漢屬牂柯蜀漢屬南中晉屬寜州梁為南寜州其後為㸑氏</hi>
<hi>所據自云本安邑人七世祖晉南寜太守中國亂遂王蠻中考之晉志未始有南寜郡西㸑蠻也非羌也通鑑</hi>
<hi>因隋紀成文</hi>初梁睿之克王謙也<hi>見一百七十四卷陳宣帝太建十二年</hi>西南<lb/>
夷獠莫不歸附唯南寜州酋帥㸑震恃逺不服<hi>獠魯皓翻酋慈</hi>
<pb n="KR2b0007_WYG_178-17b"/>
<hi>秋翻帥所類翻㸑七亂翻</hi>睿上疏以為南寜州漢世牂柯之地<hi>牂柯音臧</hi>
<hi>柯上時掌翻</hi>户口殷衆金寶富饒梁南寜州刺史許文盛為<lb/>
湘東王徴赴荆州<hi>徵兵以討侯景文盛赴之</hi>屬東夏尚阻未遑逺畧<lb/>
<hi>屬之欲翻夏户雅翻</hi>土民㸑瓚遂竊據一方<hi>瓚從旱翻</hi>國家遥授刺史<lb/>
其子震相承至今而震臣禮多虧貢賦不入乞因平蜀<lb/>
之衆略定南寜其後南寜夷㸑翫來降拜昆州刺史<hi>就其</hi>
<hi>地置昆州降户江翻下同</hi>既而復叛乃以左領軍將軍史萬歳為行<lb/>
軍總管帥衆擊之<hi>復扶又翻帥讀曰率</hi>入自蜻蛉川至於南中<hi>蜻蛉</hi>
<pb n="KR2b0007_WYG_178-18a"/>
<hi>川漢蜻蛉縣之地蜻倉經翻蛉郎丁翻</hi>夷人前後屯據要害萬歳皆擊破<lb/>
之過諸葛亮紀功碑<hi>唐史南詔王鳳迦異築柘東城有諸葛亮石刻故在</hi>度西洱<lb/>
河<hi>按唐史太宗擊西㸑開蜻蛉弄棟為縣弄棟西有大勃弄小勃㺯二州蠻其西與黄𤓰葉榆西洱河接西</hi>
<hi>洱河即葉榆河也蘇軾曰南詔有西洱河即牂柯江也河形如月抱洱故名之為西洱河洱而止翻又而志翻</hi>
入渠濫川行千餘里破其三十餘部虜獲男女二萬餘<lb/>
口諸夷大懼遣使請降獻明珠徑寸于是勒石頌美隋<lb/>
徳萬歳請將㸑翫入朝<hi>使疏吏翻朝直遥翻請將音如字攜也領也</hi>詔許之<lb/>
㸑翫隂有貳心不欲詣闕賂萬歳以金寶萬歳於是捨<lb/>
<pb n="KR2b0007_WYG_178-18b"/>
翫而還<hi>為史萬歳得罪張本還從宣翻又如字</hi>庚寅上幸仁夀宫　桂州<lb/>
俚帥李光仕作亂<hi>始安郡梁置桂州俚音里帥所類翻下渠帥同</hi>帝遣上柱國<lb/>
王世績與前桂州總管周法尚討之法尚發嶺南兵世<lb/>
績發嶺北兵俱會尹州<hi>隋志鬱林郡梁置定州後改為南定州平陳改尹州</hi>世績<lb/>
所部遇瘴不能進<hi>瘴之亮翻熱病</hi>頓于衡州<hi>隋志衡山郡平陳置衡州</hi>法尚<lb/>
獨討之光仕戰敗帥勁兵走保白石洞<hi>白石洞在今尋州南六十里帥</hi>
<hi>讀曰率下同</hi>法尚大獲家口其黨有來降者輒以妻子還之<lb/>
居旬日降者數千人<hi>降户江翻</hi>光仕衆潰而走追斬之帝又<lb/>
<pb n="KR2b0007_WYG_178-19a"/>
遣貟外散騎侍郎何稠募兵討光仕稠諭降其黨莫崇<lb/>
等<hi>姓苑何氏出自周成王母弟唐叔虞其後封于韓韓滅子孫分散江淮間音以韓為何字隨音變後遂為</hi>
<hi>何氏莫姓楚莫敖之後散悉亶翻騎竒寄翻</hi>承制署首領為州縣官稠妥之<lb/>
兄子也<hi>妥他果翻</hi>上以嶺南夷越數反<hi>數所角翻</hi>以汴州刺史令<lb/>
狐熙為桂州總管十七州諸軍事許以便宜從事刺史<lb/>
以下官得承制補授熙至部大𢎞恩信其溪洞渠帥更<lb/>
相謂曰<hi>令力丁翻帥所類翻更工衡翻</hi>前時總管皆以兵威相脅今者<lb/>
乃以手敎相諭我輩其可違乎於是相帥歸附先是州<lb/>
<pb n="KR2b0007_WYG_178-19b"/>
縣生梗<hi>先悉薦翻</hi>長吏多不得之官<hi>長知兩翻</hi>寄政於總管府熙<lb/>
悉遣之為建城邑<hi>為于偽翻</hi>開設學校華夷感化焉俚帥<hi>帥所</hi>
<hi>類翻</hi>甯猛力在陳世已據南海隋因而撫之拜安州刺史<lb/>
猛力恃險驕倨未嘗參謁熙諭以恩信猛力感之詣府<lb/>
請謁不敢為非熙奏改安州為欽州<hi>隋志寜越郡梁置安州今改欽州</hi>
　帝以所在屬官不敬憚其上事難克舉三月壬辰詔<lb/>
諸司論屬官罪有律輕情重者聽於律外斟酌決杖於<lb/>
是上下相驅迭相捶楚以殘暴為幹能以守法為懦弱<lb/>
<pb n="KR2b0007_WYG_178-20a"/>
<hi>捶止橤翻懦乃卧翻又奴亂翻</hi>帝以盜賊繁多命盜一錢以上皆弃市<lb/>
或三人共盜一𤓰事發即死于是行旅皆晏起早宿<hi>恐邂</hi>
<hi>逅觸罪也必考異曰刑法志作晩宿  早字誤耳</hi>天下懔懔有數人劫執事而<lb/>
謂之曰吾豈求財者邪<hi>邪音耶</hi>但為枉人來耳而謂我奏<lb/>
至尊自古以來體國立法未有盜一錢而死者也而不<lb/>
為我以聞吾更來而屬無類矣帝聞之為停此法<hi>自古以來</hi>
<hi>閭里奸豪持吏短長者則有之矣未聞持其上至此者宜隋季之多盜也天下之富一錢之積是以古之為政</hi>
<hi>欲其平易近民為于偽翻而為而不而屬之而猶言汝也</hi>帝嘗乗怒欲以六月杖殺<lb/>
<pb n="KR2b0007_WYG_178-20b"/>
人大理少卿河東趙綽固爭<hi>隋制九寺各置卿少卿各一人河東縣蒲州河東郡</hi>
<hi>治少始照翻</hi>曰季夏之月天地成長庶類<hi>長知兩翻下同</hi>不可以此<lb/>
時誅殺帝報曰六月雖曰生長此時必有雷霆我則天<lb/>
而行有何不可遂殺之大理掌固來曠上言大理官司<lb/>
太寛<hi>掌固葢即漢之掌故唐省臺寺監皆有掌固因隋行也上時掌翻</hi>帝以曠為忠直<lb/>
遣每旦於五品行中參見<hi>遣猶使也行户剛翻見賢遍翻</hi>曠又告少卿<lb/>
趙綽濫免徒囚帝使信臣推驗初無阿曲帝怒命斬之<lb/>
綽固争以為曠不合死帝拂衣入閣綽矯言臣更不理<lb/>
<pb n="KR2b0007_WYG_178-21a"/>
曠自有佗事未及奏聞帝命引入閣綽再拜請曰臣有<lb/>
死辠三臣為大理少卿不能制御掌固使曠觸挂天刑<lb/>
一也囚不合死而臣不能死爭二也臣本無佗事而妄<lb/>
言求入三也帝解顔會獨孤后在坐<hi>坐徂卧翻</hi>命賜綽二金<lb/>
盃酒并盃賜之曠因免死徙廣州蕭摩訶子世略在江<lb/>
南作亂摩訶當從坐上曰世略年未二十亦何能為以<lb/>
其名將之子為人所逼耳<hi>將即亮翻</hi>因赦摩訶綽固諌不可<lb/>
上不能奪欲綽去而赦之因命綽退食綽曰臣奏獄未<lb/>
<pb n="KR2b0007_WYG_178-21b"/>
決不敢退上曰大理其為朕特赦摩訶也因命左右釋<lb/>
之<hi>為于偽翻</hi>刑部侍郎辛亶嘗衣緋褌<hi>衣於既翻褌古渾翻褻衣也</hi>俗云<lb/>
利官上以為厭蠱<hi>厭一叶翻又於琰翻</hi>將斬之綽曰法不當死臣<lb/>
不敢奉詔上怒甚曰卿惜辛亶而不自惜也命引綽斬<lb/>
之綽曰陛下寜殺臣不可殺辛亶至朝堂解衣當斬上<lb/>
使人謂綽曰竟何如對曰執法一心不敢惜死上拂衣<lb/>
而入良久乃釋之明日謝綽勞勉之賜物三百叚<hi>勞力到翻</hi>
時上禁行惡錢有二人在市以惡錢易好者武候執以<lb/>
<pb n="KR2b0007_WYG_178-22a"/>
聞<hi>武候屬左右武候將軍掌晝夜巡察執捕奸非也</hi>上令悉斬之綽進諫曰此<lb/>
人所坐當杖殺之非法上曰不關卿事綽曰陛下不以<lb/>
臣愚暗置在法司欲妄殺人豈得不關臣事上曰撼大<lb/>
木不動者當退對曰臣望感天心何論動木上復曰啜<lb/>
羮者熱則置之<hi>復扶又翻下同啜昌悦翻</hi>天子之威欲相挫邪<hi>邪音耶</hi>
綽拜而益前訶之不肻退<hi>訶虎何翻</hi>上遂入治書侍御史栁<lb/>
彧復上奏切諫上乃止<hi>治直之翻復上時掌翻</hi>上以綽有誠直之<lb/>
心每引入閣中或遇上與皇后同榻即呼綽坐評論得<lb/>
<pb n="KR2b0007_WYG_178-22b"/>
失前後賞賜萬計與大理卿薛胄同時俱名平恕然胄<lb/>
斷獄以情而綽守法俱為稱職<hi>斷丁亂翻稱尺證翻</hi>胄端之子也<lb/>
<hi>薛端仕周為蔡州刺史無它異稱</hi>帝晩節用法益峻御史於元日不劾<lb/>
武官衣劒之不齊者<hi>劾户葢翻又户得翻</hi>帝曰爾為御史縱捨自<lb/>
由命殺之諫議大夫毛思祖諫又殺之<hi>隋門下省置諫議大夫七人</hi>
將作寺丞以課麥<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>遲晚<hi>
                        <graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>圭𤣥翻類篇曰麥莖也</hi>武庫令以署庭<lb/>
荒蕪<hi>武庫令屬衛尉寺</hi>左右出使或授牧宰馬鞭鸚鵡<hi>使疏吏翻授當</hi>
<hi>作受</hi>帝察知並親臨斬之帝既喜怒不恒不復依凖科律<lb/>
<pb n="KR2b0007_WYG_178-23a"/>
<hi>恒户登翻復扶又翻</hi>信任楊素素復任情不平與鴻臚少卿陳延<lb/>
有隙<hi>少始照翻</hi>嘗經蕃客館庭中有馬屎又衆僕於氈上樗<lb/>
蒲以白帝帝大怒主客令及樗蒲者皆杖殺之捶陳延<lb/>
幾死<hi>隋志鴻臚寺統典客令即主客也屎式爾翻糞也捶止橤翻幾居依翻</hi>帝遣親衛大<lb/>
都督長安屈突通徃隴西檢覆羣牧<hi>隋志置左右親衛左右勛衛左右翊</hi>
<hi>衛有大都督帥都督都督等官煬帝改大都督為校尉帥都督為旅帥都督為隊正屈突虜複姓其先昌黎徒</hi>
<hi>河人徙家長安隴西郡渭州屈九勿翻</hi>得隱匿馬二萬餘匹帝大怒將斬<lb/>
太僕卿慕容悉逹及諸監官千五百人<hi>太僕卿掌牧畜之政故欲誅之</hi>
<pb n="KR2b0007_WYG_178-23b"/>
通諫曰人命至重陛下奈何以畜産之故殺千有餘人<lb/>
臣敢以死請帝瞋目叱之<hi>瞋昌真翻</hi>通又頓首曰臣一身分<lb/>
死<hi>分扶問翻</hi>就陛下匄千餘人命帝感寤曰朕之不明以至<lb/>
於此賴有卿忠言耳于是悉逹等皆減死論擢通為左<lb/>
武候將軍<hi>隋志左右武候掌車駕出先驅後殿晝夜巡察執捕奸非烽候道路水屮所置巡狩師田</hi>
<hi>則掌其營禁也</hi>　上柱國劉昶與帝有舊帝甚親之其子居士<lb/>
任俠不遵法度數有罪<hi>數所角翻</hi>上以昶故每原之居士轉<lb/>
驕恣取公卿子弟雄健者輒將至家以車輪括其頸而<lb/>
<pb n="KR2b0007_WYG_178-24a"/>
棒之<hi>棒蒲項翻</hi>殆死能不屈者稱為壯士釋而與交黨與三<lb/>
百人敺擊路人<hi>敺烏口翻</hi>多所侵奪至於公卿妃主莫敢與<lb/>
校或告居士謀為不軌帝怒斬之公卿子弟坐居士除<lb/>
名者甚衆　楊素牛𢎞等復薦張胄𤣥厯術<hi>去年帝勞徠胄𤣥既</hi>
<hi>而罷之復扶又翻</hi>上令楊素與術數人立議六十一事皆舊法<lb/>
久難通者令暉等與胄𤣥等辨析暉杜口一無所答胄<lb/>
𤣥通者五十四上乃拜胄𤣥員外散騎侍郎兼太史令<lb/>
賜物千段令參定新術<hi>散悉亶翻騎竒寄翻</hi>至是胄𤣥厯成夏四<lb/>
<pb n="KR2b0007_WYG_178-24b"/>
月戊寅詔頒新厯前造厯者劉暉四人並除名　秋七<lb/>
月桂州人李世賢反上議討之諸將數人請行<hi>將即亮翻</hi>上<lb/>
不許顧右武候大將軍虞慶則曰位居宰相爵乃上公<lb/>
<hi>開皇初慶則嘗為尚書右僕射宰相之職也授上柱國封晉國公上公也</hi>國家有賊遂無行<lb/>
意何也慶則拜謝恐懼乃以慶則為桂州道行軍總管<lb/>
討平之　秦王俊幼仁恕喜佛敎<hi>喜許記翻</hi>嘗請為沙門不<lb/>
許及為并州總管<hi>俊為并州總管見上卷十年</hi>漸好奢侈違越制度<lb/>
盛治宫室俊好内<hi>治直之翻好呼報翻</hi>其妻崔氏𢎞度之妹也性<lb/>
<pb n="KR2b0007_WYG_178-25a"/>
妬於𤓰中進毒由是得疾徴還京師上以其奢縱丁亥<lb/>
免俊官以王就第崔妃以毒王廢絶賜死於家左武衛<lb/>
將軍劉昇<hi>曹魏置武衛將軍自晉至於髙齊並屬左右衛至隋始與左右衛並列於十二衛府</hi>諫<lb/>
曰秦王非有佗過但費官物營廨舍而已<hi>廨古隘翻</hi>臣謂可<lb/>
容上曰法不可違楊素諫曰秦王之過不應至此願陛<lb/>
下詳之<hi>復扶又翻</hi>上曰我是五兒之父<hi>上五子太子勇晉王廣秦王俊蜀王秀漢</hi>
<hi>王諒</hi>非兆民之父若如公意何不别制天子兒律以周公<lb/>
之為人尚誅管蔡我誠不及周公逺矣安能虧法乎卒<lb/>
<pb n="KR2b0007_WYG_178-25b"/>
不許<hi>楊素逢君之惡者也它日贊決以廢勇立廣葢有見於此卒子恤翻</hi>　戊戌突厥突<lb/>
利可汗來逆女<hi>厥九勿翻可從刋入聲汗音寒</hi>上舍之太常敎習六禮<lb/>
<hi>六禮納采問名納吉納徴請期親迎</hi>妻以宗女安義公主上欲離間都藍<lb/>
故特厚其禮<hi>妻七細翻間古莧翻</hi>遣太常卿牛𢎞納言蘇威民部<lb/>
尚書斛律孝卿相繼為使<hi>開皇三年改度支尚書為民部尚書使疏吏翻</hi>突利<lb/>
本居北方既尚主長孫晟説其帥衆南徙居度斤舊鎮<lb/>
<hi>度斤舊鎮葢即都斤山突厥沙鉢畧舊所居也帥讀曰率</hi>錫賚優厚<hi>賚來代翻</hi>都藍怒曰<lb/>
我大可汗也反不如染干於是朝貢遂絶亟來抄掠邊<lb/>
<pb n="KR2b0007_WYG_178-26a"/>
鄙<hi>朝直遥翻下同亟去吏翻抄楚交翻</hi>突利伺知動静輒遣奏聞由是邊<lb/>
鄙每先有備<hi>伺相吏翻</hi>　九月甲申上至自仁夀宫　何稠<lb/>
之自嶺南還也<hi>是年二月何稠討嶺南</hi>甯猛力請隨稠入朝稠見<lb/>
其疾篤遣還欽州與之約曰八九月間可詣京師相見<lb/>
使還奏狀上意不懌<hi>使疏吏翻下同</hi>冬十月猛力病卒上謂稠<lb/>
曰汝前不將猛力來今竟死矣稠曰猛力與臣約假令<lb/>
身死當遣子入侍<hi>令力丁翻</hi>越人性直其子必來猛力臨終<lb/>
果戒其子長真曰我與大使約不可失信<hi>使疏吏翻</hi>汝𦵏我<lb/>
<pb n="KR2b0007_WYG_178-26b"/>
畢宜即登路長真嗣為刺史如言入朝<hi>嗣祥吏翻</hi>上大悦曰<lb/>
何稠著信蠻夷乃至于此　魯公虞慶則之討李世賢<lb/>
也以婦弟趙什住為隨府長史<hi>長知兩翻</hi>什住通于慶則愛<lb/>
妾恐事泄乃宣言慶則不欲此行上聞之禮賜甚薄慶<lb/>
則還至潭州臨桂嶺<hi>隋書虞慶則傳作潭州臨桂嶺宋白曰隋平陳改湘州為潭州杜佑</hi>
<hi>曰取昭潭為名</hi>觀眺山川形勢曰此誠險固加以足糧若守得<lb/>
其人攻不可㧞使什住馳詣京師奏事觀上顔色什住<lb/>
因告慶則謀反下有司案驗<hi>下遐稼翻</hi>十二月壬子慶則坐<lb/>
<pb n="KR2b0007_WYG_178-27a"/>
死拜什住為柱國　髙麗王湯聞陳亡大懼治兵積榖<lb/>
為拒守之策<hi>麗力知翻治直之翻</hi>是歳上賜湯璽書責以雖稱藩<lb/>
附誠節未盡且曰彼之一方雖地狹人少<hi>璽斯氏翻少詩沼翻下同</hi>
今若黜王不可虚置終須更選官屬就彼安撫王若洒<lb/>
心易行<hi>洒讀曰洗行下孟翻</hi>率由憲章即是朕之良臣何勞别遣<lb/>
才彦王謂遼水之廣何如長江髙麗之人多少陳國<hi>少詩</hi>
<hi>沼翻</hi>朕若不存含育責王前愆命一將軍何待多力殷勤<lb/>
曉示許王自新耳湯得書惶恐將奉表陳謝會病卒<hi>卒子</hi>
<pb n="KR2b0007_WYG_178-27b"/>
<hi>恤翻</hi>子元嗣立上使使拜元為上開府儀同三司襲爵遼<lb/>
東公<hi>使使疏吏翻下同</hi>元奉表謝恩因請封王上許之<hi>自時隋終以髙</hi>
<hi>麗為意後遂以佳兵亡國</hi>　吐谷渾大亂<hi>吐從暾入聲谷音浴</hi>國人殺世伏立<lb/>
其弟伏允為主遣使陳廢立之事并謝専命之罪且請<lb/>
依俗尚主上從之自是朝貢歳至<hi>朝直遥翻</hi>
十八年春二月甲辰上幸仁夀宫　髙麗王元帥靺鞨<lb/>
之衆萬餘寇遼西<hi>隋書靺鞨在髙麗之北凡有七種其一號栗末部與髙麗接其二曰伯咄</hi>
<hi>部在栗末之北其三曰安車骨部在伯咄東北其四曰拂涅部在伯咄東其五曰號室部在拂湼東其六曰黒</hi>
<pb n="KR2b0007_WYG_178-28a"/>
<hi>水部在安車骨西北其七曰白山部在栗末東南而黑水部尤為勁健即古之肅慎氏也遼西郡治栁城隋置</hi>
<hi>營州總管府靺莫撥翻鞨户葛翻</hi>營州總管韋冲擊走之上聞而大怒<lb/>
乙巳以漢王諒王世積並為行軍元帥將水陸三十萬<lb/>
伐髙麗<hi>帥所類翻將即亮翻</hi>以尚書左僕射髙熲為漢王長史<hi>長知</hi>
<hi>兩翻</hi>周羅睺為水軍緫管　延州刺史獨孤陀<hi>隋志延安郡後魏置</hi>
<hi>東夏州西魏改延州陀徒河翻</hi>有婢曰徐阿尼<hi>阿烏葛翻尼希夷翻下同</hi>事猫鬼能<lb/>
使之殺人云每殺人則死家財物潛移於畜猫鬼家會<lb/>
獨孤后及楊素妻鄭氏俱有疾毉皆曰猫鬼疾也<hi>隋書陀傳</hi>
<pb n="KR2b0007_WYG_178-28b"/>
<hi>云徐阿尼事猫鬼每以子夜祀之言子者䑕也陀嘗從家中索酒其妻曰無錢可酤陀因謂阿尼曰可令猫鬼</hi>
<hi>向越公家使我足錢也阿尼便呪之居數日猫鬼向素家十一年上初從并州還陀謂阿尼曰可令猫鬼向皇</hi>
<hi>后所使多賜吾物阿尼復呪之遂入宫中大理丞楊逺乃於門下外省遣阿尼呼猫鬼阿尼于是夜中置香粥</hi>
<hi>一盆以匙扣而呼之曰猫女可來無住宫中久之阿尼色正青若被牽曳者云猫鬼已至由是其事具得實畜</hi>
<hi>吁玉翻下同</hi>上以陀后之異母弟陀妻楊素異母妹由是意<lb/>
陀所為令髙熲等雜治之具得其實<hi>治直之翻</hi>上怒令以犢<lb/>
車載陀夫妻將賜死獨孤后三日不食為之請命曰<hi>為于</hi>
<hi>偽翻下同</hi>陀若蠧政害民者妾不敢言今坐為妾身敢請其<lb/>
<pb n="KR2b0007_WYG_178-29a"/>
命陀弟司勳侍郎整詣闕求哀<hi>司勲侍郎屬吏部尚書</hi>於是免陀<lb/>
死除名為民以其妻楊氏為尼先是有人訟其母為猫<lb/>
鬼所殺者上以為妖妄怒而遣之<hi>妖於驕翻</hi>至是詔誅被訟<lb/>
行猫鬼家<hi>先悉薦翻被皮義翻</hi>夏四月辛亥詔畜猫鬼蠱毒厭媚<lb/>
野道之家<hi>隋書志江南諸郡往往畜蠱而宜春偏甚其法以五月五日聚百種虫大者至蛇小者至</hi>
<hi>蝨合置器中令自相啖餘一種存者留之蛇則曰蛇蠱蝨則曰蝨蠱行以殺人因食入人腹内食其五藏死則</hi>
<hi>其産移入蠱主之家三年不殺它人則畜者自鍾其弊累世子孫相傳不絶亦有隨女子嫁者厭於琰翻媚音</hi>
<hi>魅</hi>並投於四裔　六月丙寅下詔黜髙麗王元官爵<hi>麗力</hi>
<pb n="KR2b0007_WYG_178-29b"/>
<hi>知翻</hi>漢王諒軍出臨渝關<hi>臨渝關在栁城西四百八十里所謂盧龍之險也渝漢書音喻</hi>
值水潦餽運不繼軍中乏食復遇疾疫<hi>復扶又翻</hi>周羅睺自<lb/>
東萊泛海趣平壤城<hi>隋書平壤城東西六里隨山屈曲南臨浿水杜佑曰平壤城則故朝</hi>
<hi>鮮國王險城也趣七喻翻</hi>亦遭風船多飄沒秋九月己丑師還死者<lb/>
什八九髙麗王元亦惶懼遣使謝罪<hi>使疏吏翻下同</hi>上表稱遼<lb/>
東糞土臣元上于是罷兵待之如初百濟王昌遣使奉<lb/>
表請為軍導帝下詔諭以髙麗服罪朕已赦之不可致<lb/>
伐厚其使而遣之髙麗頗知其事以兵侵掠其境　辛<lb/>
<pb n="KR2b0007_WYG_178-30a"/>
夘上至自仁夀宫　冬十一月癸未上祀南郊　十二<lb/>
月自京師至仁夀宫置行宫十有二所　南寜夷爨翫<lb/>
復反<hi>復扶又翻</hi>蜀王秀奏史萬歳受賂縱賊致生邊患上責<lb/>
萬歳萬歳詆讕<hi>讕落干翻又力誕翻詆拒諱也讕逸辭也</hi>上怒命斬之髙熲<lb/>
及左衛大將軍元旻等固請曰萬歳雄略過人將士樂<lb/>
為致力雖古名將未能過也上意少解于是除名為民<lb/>
<hi>將即亮翻樂音洛少詩沼翻</hi>
十九年春正月癸酉赦天下　二月甲寅上幸仁夀宫<lb/>
<pb n="KR2b0007_WYG_178-30b"/>
<hi>仁夀宫成於開皇十七年方其成也文帝怒欲罪楊素獨孤后喜而賞之繼此屢幸仁夀宫至仁夀之末卒死</hi>
<hi>于仁夀宫仁者夀帝窮民力以作離宫可謂仁乎其不得死于是宫宜矣帝怒楊素而不加之罪其后喜則亦</hi>
<hi>從而喜之豈非奢侈之能移人觸境而動至於流連而不知反卒貽萬世笑是知君徳以節儉為貴也</hi>
突厥突利可汗因長孫晟奏言都藍可汗作攻具欲攻<lb/>
大同城<hi>唐志自夏州北度烏水行五百三十餘里過橫水又行百一十九里至安樂戍戌在河西壖東</hi>
<hi>壖有古大同城今大同城古永濟柵也厥九勿翻可從刋入聲汗音寒長知兩翻晟承正翻</hi>詔以漢<lb/>
王諒為元帥<hi>帥所類翻</hi>尚書左僕射髙熲出朔州道<hi>隋志馬邑郡舊</hi>
<hi>置朔州</hi>右僕射楊素出靈州道<hi>靈武郡後魏置靈州</hi>上柱國燕榮出<lb/>
<pb n="KR2b0007_WYG_178-31a"/>
幽州道以擊都藍<hi>燕因肩翻</hi>皆取漢王節度然漢王竟不臨<lb/>
戎都藍聞之與逹頭可汗結盟合兵掩襲突利大戰長<lb/>
城下突利大敗都藍盡殺其兄弟子姪遂度河入蔚州<lb/>
<hi>隋志雁門郡靈丘縣後周置蔚州蔚紆勿翻</hi>突利部落散亡夜與長孫晟以<lb/>
五騎南走<hi>騎竒寄翻下同</hi>比旦行百餘里<hi>比必寐翻及也</hi>收得數百騎<lb/>
突利與其下謀曰今兵敗入朝一降人耳<hi>朝直遥翻下同降户剛翻</hi>
大隋天子豈禮我乎玷厥雖來本無寃隙<hi>寃猶怨也</hi>若往投<lb/>
之必相存濟晟知之宻遣使者入伏逺鎮<hi>使疏吏翻</hi>令速舉<lb/>
<pb n="KR2b0007_WYG_178-31b"/>
烽突利見四烽俱發以問晟晟紿之曰城髙地逈必遥<lb/>
見賊來我國家法若賊少舉二烽<hi>紿蕩亥翻少詩沼翻</hi>來多舉三<lb/>
烽大逼舉四烽彼見賊多而又近耳突利大懼謂其衆<lb/>
曰追兵已逼且可投城既入鎮晟留其逹官執室領其<lb/>
衆自將突利馳驛入朝<hi>將如字</hi>夏四月丁酉突利至長安<lb/>
帝大喜以晟為左勲衛驃騎將軍<hi>隋制驃騎將軍正四品驃匹妙翻騎竒寄</hi>
<hi>翻</hi>持節護突厥上令突利與都藍使者因頭特勒相辨<lb/>
詰突利辭直上乃厚待之都藍弟郁速六弃其妻子與<lb/>
<pb n="KR2b0007_WYG_178-32a"/>
突利歸朝<hi>使疏吏翻朝直遥翻</hi>上嘉之使突利多遺之珍寳以慰<lb/>
其心<hi>遺于季翻</hi>髙熲使上柱國趙仲卿將兵三千為前鋒至<lb/>
族蠡山<hi>將即亮翻蠡音黎</hi>與突厥遇交戰七日大破之追奔至<lb/>
乞伏泊復破之虜千餘口雜畜萬計突厥復大舉而至<lb/>
仲卿為方陳<hi>厥九勿翻下同畜許又翻復扶又翻陳讀曰陣下同</hi>四面拒戰凡五<lb/>
日會髙熲大兵至合擊之突厥敗走追度白道踰秦山<lb/>
七百餘里而還<hi>還從宣翻又如字</hi>楊素軍與逹頭遇先是諸將<lb/>
與突厥戰慮其騎兵奔突皆以戎車步騎相參設鹿角<lb/>
<pb n="KR2b0007_WYG_178-32b"/>
為方陳騎在其内<hi>此古法也雖衛青劉裕未之能易也所謂先為不可勝以待敵之可勝者</hi>
<hi>也先悉薦翻騎竒寄翻下同</hi>素曰此乃自固之道未足以取勝也于<lb/>
是悉除舊法令諸軍為騎陳逹頭聞之大喜曰天賜我<lb/>
也下馬仰天而拜帥騎兵十餘萬直前上儀同三司周<lb/>
羅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰賊陳未整請擊之帥精騎逆戰素以大兵繼之<lb/>
突厥大敗逹頭被重創而遁殺傷不可勝計其衆號哭<lb/>
而去<hi>魏舒毁車崇卒以敗狄楊素除戎車為騎陳以破突厥皆鼔儳而勝耳帥讀曰率勝音升號户髙翻</hi>
　六月丁酉以豫章王暕為内史令<hi>暕古限翻</hi>　宜陽公王<lb/>
<pb n="KR2b0007_WYG_178-33a"/>
世積為涼州緫管其親信安定皇甫孝諧有罪<hi>王世積封宜陽</hi>
<hi>郡公隋志河南郡宜陽縣後魏置宜陽郡武威郡舊置涼州安定郡舊置涇州</hi>吏捕之亡抵世<lb/>
積世積不納孝諧配防桂州<hi>配防者配𨽻軍伍使之防守</hi>因上變稱<lb/>
世積嘗令道人相其貴不<hi>上時掌翻令力丁翻相息亮翻不讀曰否</hi>道人答<lb/>
曰公當為國主又將之涼州<hi>之往也</hi>其所親謂世積曰河<lb/>
西天下精兵處可圖大事世積曰涼州土曠人希非用<lb/>
武之國世積坐誅拜孝諧上大將軍　獨孤后性妬忌<lb/>
後宫莫敢進御尉遲逈女孫有美色先没宫中<hi>尉紆勿翻先悉</hi>
<pb n="KR2b0007_WYG_178-33b"/>
<hi>薦翻下同</hi>上於仁夀宫見而悦之因得幸后伺上聽朝<hi>伺相吏翻</hi>
<hi>朝直遥翻</hi>隂殺之上由是大怒單騎從苑中出不由徑路入<lb/>
山谷間二十餘里髙熲楊素等追及上扣馬苦諫上太<lb/>
息曰吾貴為天子不得自由髙熲曰陛下豈以一婦人<lb/>
而輕天下上意少解<hi>少詩沼翻</hi>駐馬良久中夜方還宫后俟<lb/>
上於閣内及至后流涕拜謝熲素等和解之<hi>還音旋又如字</hi>因<lb/>
置酒極歡先是后以髙熲父之家客甚見親禮<hi>熲父賓為獨孤</hi>
<hi>信參佐信被誅后以賔父之故吏數往來其家</hi>至是聞熲謂已為一婦人遂衘<lb/>
<pb n="KR2b0007_WYG_178-34a"/>
之時太子勇失愛於上潛有廢立之志從容謂熲曰<hi>從千</hi>
<hi>容翻</hi>有神告晉王妃言王必有天下若之何熲長跪曰長<lb/>
幼有序其可廢乎<hi>長幼之長知兩翻</hi>獨孤后知熲不可奪隂欲<lb/>
去之<hi>為后譖熲張本去羌吕翻</hi>會上令選東宫衛士以入上臺熲奏<lb/>
稱若盡取彊者恐東宫宿衛太劣上作色曰我有時出<lb/>
入宿衛須得勇毅太子毓徳春宫左右何須壯士此極<lb/>
弊法如我意者恒於交畨之日分向東宫上下團伍不<lb/>
别<hi>三百人為團五人為伍恒户登翻上時掌翻下遐嫁翻别彼列翻</hi>豈非佳事我熟見<lb/>
<pb n="KR2b0007_WYG_178-34b"/>
前代公不須仍踵舊風熲子表仁娶太子女故上以此<lb/>
言防之熲夫人卒<hi>卒子恤翻</hi>獨孤后言於上曰髙僕射老矣<lb/>
而喪夫人<hi>喪息浪翻</hi>陛下何能不為之娶<hi>為于偽翻下同</hi>上以后言<lb/>
告熲熲流涕謝曰臣今已老退朝唯齋居讀佛經而已<lb/>
<hi>朝直遥翻</hi>雖陛下垂哀之深至于納室非臣所願上乃止既<lb/>
而熲愛妾生男上聞之極喜后甚不悦上問其故后曰<lb/>
陛下尚復信髙熲邪<hi>復扶又翻邪音耶</hi>始陛下欲為熲娶熲心<lb/>
存愛妾面欺陛下今其詐已見<hi>見賢遍翻</hi>安得信之上由是<lb/>
<pb n="KR2b0007_WYG_178-35a"/>
疎熲伐遼之役<hi>去年伐遼</hi>熲固諫不從及師無功后言於上<lb/>
曰熲初不欲行陛下强遣之<hi>强其兩翻</hi>妾固知其無功矣又<lb/>
上以漢王年少<hi>少詩照翻</hi>専委軍事於熲熲以任寄隆重每<lb/>
懷至公無自疑之意諒所言多不用諒甚衘之及還泣<lb/>
言於后曰兒幸免髙熲所殺上聞之彌不平及擊突厥<lb/>
出白道進圖入磧<hi>磧大磧也即所謂大漢磧七迹翻</hi>遣使請兵<hi>使疏吏翻</hi>近<lb/>
臣緣此言熲欲反上未有所答熲已破突厥而還<hi>此即謂前</hi>
<hi>破突厥事還從宣翻又如字</hi>及王世積誅推覈之際有宫禁中事云<lb/>
<pb n="KR2b0007_WYG_178-35b"/>
於熲處得之上大驚有司又奏熲及左右衛大將軍元<lb/>
旻元胄並與世積交通受其名馬之贈旻胄坐免官上<lb/>
柱國賀若弼吳州總管宇文㢸<hi>若人者翻㢸古弼字</hi>刑部尚書薛<lb/>
胄<hi>開皇三年改都官尚書為刑部尚書</hi>民部尚書斛律孝卿兵部尚書栁<lb/>
述等明熲無罪上愈怒皆以屬吏<hi>屬之欲翻</hi>自是朝臣無敢<lb/>
言者<hi>朝直遥翻</hi>秋八月癸夘熲坐免上柱國左僕射以齊公<lb/>
就第未幾上幸秦王俊第召熲侍宴熲歔欷悲不自勝<lb/>
<hi>幾居豈翻歔音虚欷音希又許既翻勝音升</hi>獨孤后亦對之泣上謂熲曰朕<lb/>
<pb n="KR2b0007_WYG_178-36a"/>
不負公公自負也因謂侍臣曰我於髙熲勝於兒子雖<lb/>
或不見常似目前自其解落瞑然忘之<hi>解落謂解官落職也瞑莫定翻</hi>
如本無髙熲人臣不可以身要君<hi>要一遥翻</hi>自云第一也頃<lb/>
之熲國令上熲隂事<hi>隋制王國公國皆有令有尉上時掌翻</hi>稱其子表仁<lb/>
謂熲曰司馬仲逹初託疾不朝遂有天下<hi>司馬懿字仲逹事見魏邵</hi>
<hi>陵厲公紀朝直遥翻</hi>公今遇此焉知非福<hi>熲國公承望上指以此誣熲盖亦習見趙什住</hi>
<hi>皇甫孝諧受賞而利之也焉於䖍翻</hi>於是上大怒囚熲於内史省而鞫之<lb/>
憲司復奏沙門真覺嘗謂熲云明年國有大喪<hi>憲司法司也復</hi>
<pb n="KR2b0007_WYG_178-36b"/>
<hi>扶又翻喪息郎翻</hi>尼令暉復云十七十八年皇帝有大厄十九<lb/>
年不可過上聞而益怒顧謂羣臣曰帝王豈可力求孔<lb/>
子以大聖之才猶不得天下熲與子言自比晉帝此何<lb/>
心乎有司請斬之上曰去年殺虞慶則今茲斬王世積<lb/>
如更誅熲天下其謂我何於是除名為民熲初為僕射<lb/>
<hi>帝受禪熲即為僕射</hi>其母戒之曰汝富貴已極但有一斫頭耳爾<lb/>
其慎之熲由是常恐禍變至是熲歡然無恨色先是國<lb/>
子祭酒元善言於上曰楊素麤疎蘇威怯懦元胄元旻<lb/>
<pb n="KR2b0007_WYG_178-37a"/>
正似鳬耳<hi>楚辭曰寜汎汎若水中之鳬與波上下以全吾軀乎元善之意謂此先悉薦翻</hi>可以<lb/>
付社稷者唯獨髙熲上初然之及熲得罪上深責之善<lb/>
憂懼而卒<hi>卒子恤翻</hi>　九月以太常卿牛𢎞為吏部尚書𢎞<lb/>
選舉先徳行而後文才務在審慎雖致停緩其所進用<lb/>
並多稱職<hi>先悉薦翻行下孟翻後户遘翻稱尺證翻</hi>吏部侍郎髙孝基鑒賞<lb/>
機悟清慎絶倫然爽俊有餘迹似輕薄時宰多以此疑<lb/>
之唯𢎞深識其真推心任委隋之選舉得人於斯為最<lb/>
時論彌服𢎞識度之逺　冬十月甲午以突厥突利可<lb/>
<pb n="KR2b0007_WYG_178-37b"/>
汗為意利珍豆唘民可汗華言意智健也<hi>厥九勿翻可從刋入聲汗</hi>
<hi>音寒</hi>突厥歸唘民者男女萬餘口上命長孫晟將五萬人<lb/>
於朔州築大利城以處之<hi>長知兩翻晟承正翻將即亮翻下同大利城在雲内縣東</hi>
<hi>北隋志定襄郡治大利縣處昌吕翻下同</hi>時安義公主已卒<hi>十七年安義公主嫁突厥卒子</hi>
<hi>恤翻</hi>復使晟持節送宗女義成公主以妻之<hi>復音扶又翻妻七細翻</hi>
晟奏染干部落歸者益衆雖在長城之内猶被雍虞閭<lb/>
抄掠不得寜居<hi>抄楚文翻</hi>請徙五原以河為固<hi>鹽州五原之地</hi>於夏<lb/>
勝兩州之間<hi>隋志朔方郡後魏置夏州榆林郡開皇二十年置勝州杜佑曰勝州治榆林縣漢沙</hi>
<pb n="KR2b0007_WYG_178-38a"/>
<hi>南縣地有雲中城拂雲堆金河紫河自馬邑郡善陽界流入縣西有漢五原城夏户雅翻</hi>東西至河<lb/>
南北四百里掘為横塹<hi>塹七艷翻</hi>令處其内<hi>令力丁翻處昌吕翻</hi>使得<lb/>
任情畜牧上從之又令上柱國趙仲卿屯兵二萬為唘<lb/>
民防逹頭<hi>為于偽翻</hi>代州總管韓洪等將步騎一萬鎮恒安<lb/>
<hi>隋志雁門後周置肆州開皇五年改曰代州舊唐志恒安鎮在隋馬邑郡雲内縣界唐為雲州雲中縣即後魏</hi>
<hi>所都平城之地恒户登翻</hi>逹頭騎十萬來冦韓洪軍大敗<hi>騎竒寄翻</hi>仲卿<lb/>
自樂寜鎮邀擊斬首千餘級　帝遣越公楊素出靈州<lb/>
行軍緫管韓僧夀出慶州<hi>𢎞化郡開皇十六年置慶州</hi>太平公史萬<lb/>
<pb n="KR2b0007_WYG_178-38b"/>
歳出燕州<hi>涿郡懷戎縣後齊置北燕州後周去北字燕因肩翻</hi>大將軍武威姚辨<lb/>
出河州<hi>枹罕郡舊置河州</hi>以擊都藍師未出塞十二月乙未都<lb/>
藍為部下所殺逹頭自立為步迦<hi>迦音加</hi>可汗其國大亂<lb/>
長孫晟言於上曰今官軍臨境戰數有功<hi>數所角翻</hi>虜内自<lb/>
攜離其主被殺乘此招撫可以盡降請遣染干部下分<lb/>
道招慰上從之降者甚衆<hi>被皮義翻降户江翻</hi>
　<lb/>
　資治通鑑卷一百七十八<lb/>
</p>
<p>
</p>
  </div>
</body>
</text>
</TEI>
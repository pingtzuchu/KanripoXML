<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑卷一百十三</head> <lb/>
    <p>
<pb n="KR2b0007_WYG_113-1a"/>
欽定四庫全書<lb/>
　資治通鑑卷一百十三<lb/>
　　　　　　　　　　　　宋　司馬光　撰<lb/>
　　　　　　　　　　　　　　胡三省　音注<lb/>
　晉紀三十五<hi>起昭陽單閼盡閼逢執徐凡二年</hi>
　　安皇帝戊<lb/>
元興二年春正月盧循使司馬徐道覆冦東陽二月辛<lb/>
丑建武將軍劉裕擊破之道覆循之姊夫也　乙卯以<lb/>
<pb n="KR2b0007_WYG_113-1b"/>
太尉𤣥為大將軍<hi>大將軍自漢以來職名崇重居其位者皆擅朝權晉初以司馬孚為太尉</hi>
<hi>奏以大將軍位太尉下後復舊在三司上</hi>　丁巳𤣥殺冀州刺史孫無終<hi>孫無</hi>
<hi>終亦北府舊將也</hi>　𤣥上表請帥諸軍掃平闗洛既而諷朝廷<lb/>
下詔不許<hi>上時掌翻帥讀曰率朝直遙翻</hi>乃云奉詔故止𤣥初欲飭裝<lb/>
先命作輕舸載服玩書畫<hi>舸加我翻大舡也方言南楚江湖謂之舸畫與畵同</hi>或<lb/>
問其故𤣥曰兵凶戰危脱有意外當使輕而易運衆皆<lb/>
笑之<hi>桓𤣥意態終始如此耳時人誤以為雄豪而憚之故每遇輒敗峥嶸洲之戰劉道規等知其為人而</hi>
<hi>徑突之一敗而不能復振矣易以豉翻</hi>夏四月癸巳朔日有食之　南燕<lb/>
<pb n="KR2b0007_WYG_113-2a"/>
主備徳故吏趙融自長安來始得母兄凶問備徳號慟吐血<lb/>
<hi>號户刀翻吐土故翻</hi>因而寢疾司𨽻校尉慕容達謀反遣牙門皇璆<lb/>
攻端門<hi>璆渠尤翻</hi>殿中帥侯赤眉開門應之<hi>殿中帥猶晉之殿中三部督也帥所類翻</hi>中<lb/>
黄門孫進扶備徳踰城匿於進舍段宏等聞宫中有變勒兵<lb/>
屯四門<hi>廣固城四門也</hi>備徳入宫誅赤眉等達出奔魏備徳優遷徙<lb/>
之民使之長復不役<hi>復方目翻復除也</hi>民緣此迭相䕃冒或百室<lb/>
合户或千丁共籍以避課役尚書韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>請加隠覈<hi>合音閤<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>竹角</hi>
<hi>翻隠度也覈實也隠覈度其實也</hi>備徳従之使<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>巡行郡縣<hi>行下孟翻</hi>得䕃户<lb/>
<pb n="KR2b0007_WYG_113-2b"/>
五萬八千　泰山賊正始聚衆數萬自稱太平皇帝署置<lb/>
公卿南燕桂林王鎭討禽之臨刑或問其父及兄弟安在<lb/>
始曰太上皇蒙塵于外征東征西為亂兵所害其妻怒之<lb/>
曰君正坐此口奈何尚爾始曰皇后不知自古豈有不亡<lb/>
之國朕則崩矣終不改號<hi>史言王始僭舉大號至敗亡而不悔</hi>五月燕王熙<lb/>
作龍騰苑方十餘里役徒二萬人築景雲山於苑内基廣<lb/>
五百步峯髙十七丈<hi>廣古曠翻髙古號翻</hi>　秋七月戊子魏王珪北<lb/>
巡作離宫於豺山平原太守和跋奢豪喜名<hi>喜許記翻</hi>珪惡而<lb/>
<pb n="KR2b0007_WYG_113-3a"/>
殺之<hi>惡烏路翻</hi>使其弟毗等就與訣跋曰灅北土瘠可遷水<lb/>
南勉為生計<hi>灅力水翻</hi>且使之背已<hi>背蒲妹翻</hi>曰汝何忍視吾之<lb/>
死也毗等諭其意詐稱使者逃入秦珪怒滅其家中壘<lb/>
將軍鄧淵従弟尚書暉與跋善<hi>徙才用翻</hi>或譖諸珪曰毗之<lb/>
出亡暉實送之珪疑淵知其謀賜淵死　南凉王傉檀<lb/>
及沮渠蒙遜互出兵攻吕隆<hi>傉奴沃翻沮子余翻</hi>隆患之秦之謀<lb/>
臣言於秦王興曰隆藉先世之資專制河外今雖飢窘<lb/>
尚能自支<hi>窘渠隕翻</hi>若將來豐贍終不為吾有凉州險絶土<lb/>
<pb n="KR2b0007_WYG_113-3b"/>
田饒沃不如因其危而取之興乃遣使徴吕超入侍<hi>使疏</hi>
<hi>吏翻</hi>隆念姑臧終無以自存乃因超謀迎于秦興遣尚書<lb/>
左僕射齊難鎮西將軍姚誥左賢王乞伏乾歸鎮逺將<lb/>
軍趙曜帥步騎四萬迎隆于河西<hi>詰去吉翻帥讀曰率騎竒寄翻</hi>南凉<lb/>
王傉檀攝昌松魏安二戍以避之<hi>攝收也傉奴沃翻</hi>八月齊難<lb/>
等至姑臧隆素車白馬迎于道旁隆勸難擊沮渠䝉遜<lb/>
<hi>沮子余翻</hi>䝉遜使臧莫孩拒之敗其前軍<hi>孩何聞翻敗補邁翻</hi>難乃與<lb/>
蒙遜結盟蒙遜遣弟拏入貢于秦<hi>挐女居翻</hi>難以司馬王尚<lb/>
<pb n="KR2b0007_WYG_113-4a"/>
行凉州刺史配兵三千鎮姑臧以將軍閻松為倉松太<lb/>
守<hi>倉松即漢昌松縣</hi>郭將為畨禾太守<hi>畨音盤</hi>分戍二城徙隆宗<lb/>
族僚屬及民萬户于長安<hi>載記曰自光至隆十三載而滅</hi>興以隆為散<lb/>
騎常侍<hi>散悉亶翻騎竒寄翻</hi>超為安定太守自餘文武隨才擢叙<lb/>
初郭黁常言代吕者王故其起兵先推王詳後推王乞<lb/>
基<hi>事見一百九卷元年黁奴昆翻</hi>及隆東遷王尚卒代之黁從乞伏乾<lb/>
歸降秦<hi>卒子恤翻降户江翻</hi>以為滅秦者晉也遂來奔秦人追得<lb/>
殺之<hi>郭黁自信其術幸亂以徼福而卒以殺身足以明天道之難知矣</hi>沮渠蒙遜伯父<lb/>
<pb n="KR2b0007_WYG_113-4b"/>
中田䕶軍親信臨松太守孔篤皆驕恣為民患<hi>據晉書蒙遜載</hi>
<hi>記中田䕶軍葢吕光所置鎮臨松</hi>蒙遜曰亂吾法者二伯父也皆逼之<lb/>
使自殺秦遣使者梁構至張掖蒙遜問曰秃髪傉檀為<lb/>
公而身為侯何也<hi>秦封傉檀為廣武公封蒙遜為西海侯事見上卷上年</hi>構曰傉<lb/>
檀凶狡欵誠未著故朝廷以重爵虚名覊縻之將軍忠<lb/>
貫白日當入贊帝室豈可以不信相待也聖朝爵必稱<lb/>
功<hi>朝直遙翻稱尺證翻</hi>如尹緯姚晃佐命之臣齊難徐洛一時猛<lb/>
將爵皆不過侯伯<hi>緯于貴翻將即亮翻</hi>將軍何以先之乎<hi>先悉薦翻</hi>昔<lb/>
<pb n="KR2b0007_WYG_113-5a"/>
竇融殷勤固讓不欲居舊臣之右<hi>事見四十三卷漢光武建武十三年</hi>不<lb/>
意將軍忽有此問蒙遜曰朝廷何不即封張掖而更逺<lb/>
封西海邪構曰張掖將軍已自有之所以逺授西海者<lb/>
欲廣大將軍之國耳蒙遜悦乃受命　荆州刺史桓偉<lb/>
卒大將軍𤣥以桓修代之従事中郎曹靖之説𤣥曰<hi>説輸</hi>
<hi>芮翻</hi>謙修兄弟專據内外權勢太重𤣥乃以南郡相桓石<lb/>
康為荆州刺史石康豁之子也<hi>桓豁温之次弟</hi>　劉裕破盧循<lb/>
於永嘉追至晉安<hi>武帝太康三年分建安立晉安郡今泉州南安縣即其地宋白曰東晉南</hi>
<pb n="KR2b0007_WYG_113-5b"/>
<hi>渡衣冠士族多萃此地以求安堵因立晉安郡隋為泉州</hi>屢破之循浮海南走何無<lb/>
忌潛詣裕勸裕於山隂起兵討桓𤣥裕謀於土豪孔靖<lb/>
靖曰山隂去都道逺舉事難成且𤣥未簒位不如待其<lb/>
已簒於京口圖之裕従之靖愉之孫也<hi>孔愉歴事元明成三帝</hi>
九月魏主珪如南平城<hi>愍帝建興元年代公猗盧城盛樂以為北都修故平城以為南</hi>
<hi>都更南百里於灅水之陽黄𤓰堆築新平城所為南平城也唐朔州西南有新城即其地</hi>規度灅南<lb/>
<hi>自灅水南抵夏屋山皆灅南地也度徒洛翻灅力水翻</hi>將建新都　侍中殷仲文<lb/>
散騎常侍卞範之勸大將軍𤣥早受禪隂撰九錫文及<lb/>
<pb n="KR2b0007_WYG_113-6a"/>
冊命<hi>散悉亶翻騎竒寄翻禪時戰翻撰士免翻</hi>以桓謙為侍中開府録尚書<lb/>
事王謐為中書監領司徒桓𦙍為中書令加桓修撫軍<lb/>
大將軍𦙍冲之孫也丙子冊命𤣥為相國總百揆封十<lb/>
郡為楚王加九錫楚國置丞相以下官桓謙私問彭城<lb/>
内史劉裕曰楚王勲徳隆重朝廷之情咸謂宜有揖讓<lb/>
卿以為何如裕曰楚王宣武之子<hi>桓温諡曰宣武</hi>勲徳蓋世晉<lb/>
室微弱民望久移乘運襌代有何不可謙喜曰卿謂之<lb/>
可即可耳<hi>劉裕一世之雄桓謙問之以決可否裕詭辭以順其意故喜</hi>新野人庾仄<lb/>
<pb n="KR2b0007_WYG_113-6b"/>
殷仲堪之黨也<hi>新野縣漢屬南陽郡晉武帝太康中分屬義陽郡恵帝又分立新野郡仄阻力</hi>
<hi>翻從厂不從□</hi>聞桓偉死石康未至乃起兵襲雍州刺史馮該<lb/>
於襄陽走之<hi>雍於用翻</hi>仄有衆七千設壇祭七廟云欲討桓<lb/>
𤣥江陵震動石康至州發兵攻襄陽仄敗奔秦　髙雅<lb/>
之表南燕主備徳請伐桓𤣥曰縦未能廓清呉會亦可<lb/>
收江北之地中書侍郎韓範亦上疏曰今晉室衰亂江<lb/>
淮南北户口無㡬戎馬單弱重以桓𤣥悖逆<hi>重直用翻悖蒲内翻</hi>
<hi>又蒲沒翻</hi>上下離心以陛下神武發步騎一萬臨之彼必土<lb/>
<pb n="KR2b0007_WYG_113-7a"/>
崩瓦解兵不留行矣得而有之秦魏不足敵也拓地定<lb/>
功正在今日失時不取彼之豪傑誅滅桓𤣥更脩徳政<lb/>
豈惟建康不可得江北亦無望矣備徳曰朕以舊邦覆<lb/>
沒欲先定中原乃平蕩荆揚故未南征耳其令公卿議<lb/>
之因講武城西步卒二十七萬人騎五萬三千匹車萬<lb/>
七千乘<hi>乘繩證翻</hi>公卿皆以為𤣥新得志未可圖乃止<hi>慕容徳取</hi>
<hi>青州至是纔五年耳有衆如此不能乘時而用之自審其才不足以辨桓𤣥也</hi>　冬十月楚王<lb/>
𤣥上表請歸藩使帝作手詔固留之又詐言錢塘臨平<lb/>
<pb n="KR2b0007_WYG_113-7b"/>
湖開<hi>臨平湖草常蓁塞開則天下太平</hi>江州甘露降使百寮集賀用為<lb/>
已受命之符又以前世皆有隠士恥於已時獨無求得<lb/>
西朝隠士安定皇甫謐六世孫希之<hi>晉氏東遷以洛陽為西朝皇甫謐在</hi>
<hi>魏晉之間徴辟不行自號𤣥晏先生朝直遙翻</hi>給其資用使隠居山林徴為著<lb/>
作郎使希之固辭不就然後下詔旌禮號曰髙士時人<lb/>
謂之充隠<hi>實非隠者而以之備數故謂之充隠</hi>又欲廢錢用榖帛及復肉<lb/>
刑制作紛紜志無一定變更回復<hi>更工衡翻</hi>卒無所施行性<lb/>
復貪鄙人士有法書好畫<hi>卒子恤翻性復扶又翻法書謂如史籕程邈李斯張芝師</hi>
<pb n="KR2b0007_WYG_113-8a"/>
<hi>宜梁鵠衛瓘索靖鍾繇諸人真蹟各有家法者畫與畵同</hi>及佳園宅必假蒲博而取<lb/>
之尤愛珠玉未嘗離手<hi>離力智翻史言桓𤣥志度凡近</hi>　乙卯魏主珪<lb/>
立其子嗣為齊王加位相國紹為清河王加征南大將<lb/>
軍熙為陽平王曜為河南王　丁巳魏將軍伊謂帥騎<lb/>
二萬襲髙車餘種袁紇烏頻十一月庚午大破之<hi>帥讀曰率</hi>
<hi>騎竒寄翻種章勇翻紇户骨翻</hi>　詔楚王𤣥行天子禮樂妃為王后世<lb/>
子為太子丁丑卞範之為禪詔<hi>禪時戰翻下同</hi>使臨川王寳逼<lb/>
帝書之寳晞之曾孫也<hi>武陵王晞死於桓温廢立之際</hi>庚辰帝臨軒遣<lb/>
<pb n="KR2b0007_WYG_113-8b"/>
兼太保領司徒王謐奉璽綬禪位于楚<hi>璽斯氏翻綬音受</hi>壬午帝<lb/>
出居永安宫癸未遷太廟神主于琅邪國<hi>永嘉之亂琅邪國人隨元</hi>
<hi>帝過江者千餘户太興二年立懐徳縣丹陽雖有琅邪相而無其地成帝咸康元年桓温領琅邪太守鎮江乗</hi>
<hi>之蒲洲金城求割江乘縣境立郡始有實土</hi>穆章何皇后及琅邪王徳文皆<lb/>
徙居司徒府百官詣姑孰勸進十二月庚寅朔𤣥築壇<lb/>
於九井山北<hi>九域志太平州有九井山今太平州古姑孰之地也蕪湖縣南有溪猶曰姑孰溪北</hi>
<hi>征記云九井山在丹陽南</hi>壬辰即皇帝位冊文多非薄晉室或諫之<lb/>
𤣥曰揖讓之文止可陳之於下民耳豈可欺上帝乎大<lb/>
<pb n="KR2b0007_WYG_113-9a"/>
赦改元永始以南康之平固縣<hi>武帝太康三年以盧陵南部都尉立南康郡平</hi>
<hi>固呉所置平陽縣也太康元年更名平固九域志䖍州贑縣有平固鎮</hi>封帝為平固王降<lb/>
何后為零陵縣君琅邪王徳文為右陽縣公武陵王遵<lb/>
為彭澤縣侯追尊父温為宣武皇帝廟號太祖南康公<lb/>
主為宣皇后封子昇為豫章王以會稽内史王愉為尚<lb/>
書僕射愉子相國左長史綏為中書令綏桓氏之甥也<lb/>
戊戌𤣥入建康宫登御坐而床忽陷<hi>坐讀曰座</hi>羣下失色殷<lb/>
仲文曰將由聖徳深厚地不能載𤣥大悦梁王珍之國<lb/>
<pb n="KR2b0007_WYG_113-9b"/>
臣孔樸奉珍之犇夀陽珍之晞之曾孫也<hi>晞子㻱出繼梁國珍之之</hi>
<hi>祖也</hi>　戊申燕王熙尊燕主垂之貴嬪段氏為皇太后段<lb/>
氏熙之慈母也己酉立苻貴嬪為皇后<hi>嬪毗賔翻</hi>大赦　辛<lb/>
亥桓𤣥遷帝於尋陽<hi>尋陽郡時治柴桑</hi>　燕以衛尉悦真為青<lb/>
州刺史鎮新城光禄大夫衛駒為并州刺史鎮凡城<lb/>
癸丑納桓温神主于太廟桓𤣥臨聴訟觀閲囚徒<hi>洛都華林</hi>
<hi>園北有聴訟觀本平望觀也魏明帝以刑獄天下大命也每斷大獄常幸觀聴之太和三年更名聴訟觀建康</hi>
<hi>倣洛都之制亦置之觀古玩翻</hi>罪無輕重多得原放有干輿乞者時或<lb/>
<pb n="KR2b0007_WYG_113-10a"/>
䘏之其好行小恵如此<hi>干犯也干輿行犯乘輿也乞者丐衣食之物好呼到翻</hi>
是嵗魏主珪始命有司制冠服以品秩為差然法度草<lb/>
創多不稽古<lb/>
三年春正月桓𤣥立其妻劉氏為皇后劉氏喬之曽孫<lb/>
也<hi>劉喬見八十六卷恵帝永興三年</hi>𤣥以其祖彛以上名位不顯不復<lb/>
追尊立廟<hi>復扶又翻</hi>散騎常侍徐廣曰敬其父則子悦<hi>孝經載孔</hi>
<hi>子之言</hi>請依故事立七廟𤣥曰禮太祖東向左昭右穆<hi>禮天</hi>
<hi>子七廟太祖正東向之位左三昭右三穆决疑要録曰父南面故曰昭昭明也子北面故曰穆穆順也昭本如</hi>
<pb n="KR2b0007_WYG_113-10b"/>
<hi>字為漢諱昭改音韶或云晉文帝名昭改音韶</hi>晉立七廟宣帝不得正東向之<lb/>
位何足法也秘書監卞承之謂廣曰若宗廟之祭果不<lb/>
及祖有以知楚徳之不長矣廣邈之弟也<hi>徐邈以文學為孝武所親</hi>
<hi>信</hi>𤣥自即位心常不自安二月己丑朔夜濤水入石頭<lb/>
流殺人甚多讙譁震天𤣥聞之懼曰奴輩作矣𤣥性苛<lb/>
細好自矜伐<hi>讙許元翻好呼到翻下性好同</hi>主者奏事或一字不體<hi>謂字</hi>
<hi>之上下偏傍不合體也</hi>或片辭之謬必加糾擿以示聰明<hi>擿他狄翻</hi>尚<lb/>
書答詔誤書春蒐為春菟<hi>菟同都翻</hi>自左丞王納之以下凡<lb/>
<pb n="KR2b0007_WYG_113-11a"/>
所闗署<hi>闗通也</hi>皆被降黜<hi>被皮/義翻</hi>或手注直官<hi>直官入直官也</hi>或自<lb/>
用令史<hi>令史尚書令僕所署用</hi>詔令紛紜有司奉答不暇而紀綱<lb/>
不治奏案停積不能知也又性好遊畋或一日數出<hi>數所</hi>
<hi>角翻</hi>遷居東宫更繕宫室<hi>更工衡翻</hi>土木並興督迫嚴促朝野<lb/>
騷然思亂者衆𤣥遣使加益州刺史毛璩散騎常侍左<lb/>
將軍璩執留𤣥使不受其命璩寳之孫也<hi>使疏吏翻散悉亶翻騎竒</hi>
<hi>寄翻璩彊魚翻</hi>𤣥以桓希為梁州刺史分命諸將戍三巴以備<lb/>
之<hi>三巴巴郡巴東巴西也杜佑曰渝州古巴國謂之三巴以閬白二水東南流曲折三迴如巴字也</hi>璩<lb/>
<pb n="KR2b0007_WYG_113-11b"/>
傳檄逺近列𤣥罪狀遣巴東太守柳約之建平太守羅<lb/>
述征虜司馬甄季之擊破希等<hi>甄之人翻</hi>仍帥衆進屯白帝<lb/>
<hi>史言劉裕未起毛璩已仗義舉兵討𤣥帥讀曰率</hi>劉裕從徐兖二州刺史安成<lb/>
王桓脩入朝<hi>朝直遙翻</hi>𤣥謂王謐曰裕風骨不常葢人傑也<lb/>
每遊集必引接殷勤贈賜甚厚𤣥后劉氏有智鑒謂𤣥<lb/>
曰劉裕龍行虎步視瞻不凡恐終不為人下不如早除<lb/>
之𤣥曰我方平蕩中原非裕莫可用者俟闗河平定然<lb/>
後别議之耳𤣥以桓𢎞為青州刺史鎮廣陵刁逵為豫<lb/>
<pb n="KR2b0007_WYG_113-12a"/>
州刺史鎮歴陽𢎞脩之弟逵彛之子也<hi>刁彛見一百三卷簡文帝咸安</hi>
<hi>二年</hi>劉裕與何無忌同舟還京口密謀興復晉室劉邁弟<lb/>
毅家於京口亦與無忌謀討𤣥無忌曰桓氏彊盛其可<lb/>
圖乎毅曰天下自有彊弱茍為失道雖彊易弱<hi>易以豉翻</hi>正<lb/>
患事主難得耳<hi>謂舉大事難得一人為主</hi>無忌曰天下草澤之中非<lb/>
無英雄也毅曰所見惟有劉下邳<hi>裕先領下邳太守故稱之</hi>無忌笑<lb/>
而不答還以告裕遂與毅定謀初太原王元徳及弟仲<lb/>
徳為苻氏起兵攻燕主垂不克來犇<hi>王叡字元徳王懿字仲德名犯宣元</hi>
<pb n="KR2b0007_WYG_113-12b"/>
<hi>二帝諱故以字行仲徳為燕所敗渡河依段遼自遼所來奔為于偽翻</hi>朝廷以元徳為𢎞<lb/>
農太守仲徳見桓𤣥稱帝謂人曰自古革命誠非一族<lb/>
然今之起者恐不足以成大事平昌孟昶為青州主簿<lb/>
<hi>平昌縣漢屬城陽國魏文帝分城陽立平昌郡後省晉恵帝又立平昌郡其地今屬密州安丘縣界昶丑兩翻</hi>
桓𢎞使昶至建康𤣥見而悦之謂劉邁曰素士中得一<lb/>
尚書郎<hi>起於白厔者謂之素士</hi>卿與其州里寧相識否<hi>孟昶平昌人平昌郡</hi>
<hi>屬青州劉邁彭城沛人彭城屬徐州葢二人並僑居京口故謂之同州里</hi>邁素與昶不善對<lb/>
曰臣在京口不聞昶有異能唯聞父子紛紛更相贈詩<lb/>
<pb n="KR2b0007_WYG_113-13a"/>
耳<hi>更工衡翻</hi>𤣥笑而止昶聞而恨之既還京口裕謂昶曰草<lb/>
間當有英雄起卿頗聞乎昶曰今日英雄有誰正當是<lb/>
卿耳於是裕毅無忌元徳仲徳昶及裕弟道規任城魏<lb/>
詠之<hi>任城縣前漢屬東平國後漢章帝元和元年分東平為任城國而任城縣屬焉晉氏南渡省任城郡</hi>
<hi>為任城縣屬髙平郡任音壬</hi>髙平檀憑之琅邪諸葛長民河内太守<lb/>
隴西辛扈興振威將軍東莞童厚之<hi>莞音官</hi>相與合謀起<lb/>
兵道規為桓𢎞中兵參軍裕使毅就道規及昶於江北<lb/>
共殺𢎞據廣陵長民為刁逵參軍使長民殺逵據歴陽<lb/>
<pb n="KR2b0007_WYG_113-13b"/>
元徳扈興厚之在建康使之聚衆攻𤣥為内應刻期齊<lb/>
𤼵孟昶妻周氏富於財昶謂之曰劉邁毁我於桓公使<lb/>
我一生淪陷我決當作賊卿幸早離絶脱得富貴相迎<lb/>
不晚也周氏曰君父母在堂欲建非常之謀豈婦人所<lb/>
能諫事之不成當於奚官中奉養大家<hi>奚如字又胡禮翻周禮注曰古</hi>
<hi>者從坐男女没入縣官為奴其少才智以為奚今之侍史官婢或曰奚官女此言事君敗没為官婢當於奚官</hi>
<hi>中養姑晉志奚官令屬少府晉宋間子婦稱其姑曰大家攷南史孝義孫棘傳可見</hi>義無歸志也<lb/>
昶愴然久之而起<hi>愴丑亮翻悵然失志貌</hi>周氏追昶坐曰觀君舉<lb/>
<pb n="KR2b0007_WYG_113-14a"/>
措非謀及婦人者不過欲得財物耳因指懐中兒示之<lb/>
曰此而可賣亦當不惜遂傾貲以給之昶弟顗妻周氏<lb/>
之從妹也<hi>顗魚豈翻從才用翻</hi>周氏紿之曰昨夜夢殊不祥<hi>紿待亥翻</hi>
門内絳色物宜悉取以為厭勝<hi>厭於涉翻又於檢翻</hi>妹信而與之<lb/>
遂盡縫以為軍士袍何無忌夜於屏風裏草檄文其母<lb/>
劉牢之姊也登橙密窺之<hi>橙都鄧翻床屬</hi>泣曰吾不及東海吕<lb/>
母明矣<hi>吕母事見三十八卷王莽天鳳四年</hi>汝能如此吾復何恨問所與<lb/>
同謀者曰劉裕母尤喜因為言𤣥必敗舉事必成之理<lb/>
<pb n="KR2b0007_WYG_113-14b"/>
以勸之<hi>復扶又翻為于偽翻</hi>乙卯裕託以遊獵與無忌收合徒衆<lb/>
得百餘人丙辰詰旦京口城開無忌著傳詔服<hi>詰去吉翻著則</hi>
<hi>略翻著傳詔之服因自稱敕使</hi>稱敕使居前<hi>使疏吏翻</hi>徒衆隨之齊入即斬<lb/>
桓脩以徇脩司馬刁𢎞帥文武佐吏來赴<hi>帥讀曰率</hi>裕登城<lb/>
謂之曰<hi>城謂京口之金城</hi>郭江州已奉乘輿返正於尋陽<hi>郭江州謂</hi>
<hi>郭昶之也時帝在尋陽裕詭言以誑𢎞等乘䋲證翻</hi>我等並被密詔誅除逆黨<hi>被皮</hi>
<hi>義翻</hi>今日賊𤣥之首已當梟於大航矣<hi>梟堅堯翻説文曰日至捕梟磔之以</hi>
<hi>頭掛木上今謂掛首為梟</hi>諸君非大晉之臣乎今來欲何為𢎞等信<lb/>
<pb n="KR2b0007_WYG_113-15a"/>
之收衆而退裕問無忌曰今急須一府主簿何由得之<lb/>
無忌曰無過劉道民道民者東莞劉穆之也<hi>晉陵有南東莞郡故</hi>
<hi>穆之居京口莞音官</hi>裕曰吾亦識之即馳信召焉時穆之聞京口<lb/>
讙噪聲<hi>讙許云翻噪當作譟</hi>晨起出陌頭屬與信會<hi>信使也屬之欲翻使疏吏</hi>
<hi>翻</hi>穆之直視不言者久之<hi>直視注目直視不他屬</hi>既而返室壊布<lb/>
裳為袴<hi>袴脛衣也晉志曰袴褶之制未詳所起近世以為戎服壊音怪</hi>往見裕裕曰始<lb/>
舉大義方造艱難<hi>言造事之初事事艱難也</hi>須一軍吏甚急卿謂誰<lb/>
堪其選穆之曰貴府始建軍吏實須其才倉猝之際略<lb/>
<pb n="KR2b0007_WYG_113-15b"/>
當無見踰者裕笑曰卿能自屈吾事濟矣即於坐署主<lb/>
簿<hi>坐讀曰座</hi>孟昶勸桓𢎞其日出獵天未明開門出獵人昶<lb/>
與劉毅劉道規帥壯士數十人直入<hi>帥讀曰率下同</hi>𢎞方噉粥<lb/>
即斬之因收衆濟江<hi>噉徒濫翻</hi>裕使毅誅刁𢎞先是裕遣同<lb/>
謀周安穆入建康報劉邁<hi>先悉薦翻</hi>邁雖酬許意甚惶懼安<lb/>
穆慮事泄乃馳歸𤣥以邁為竟陵太守邁欲亟之郡是<lb/>
夜𤣥與邁書曰北府人情云何卿近見劉裕何所道邁<lb/>
謂𤣥已知其謀晨起白之𤣥大驚封邁為重安侯<hi>重直龍翻</hi>
<pb n="KR2b0007_WYG_113-16a"/>
既而嫌邁不執安穆使得逃去乃殺之悉誅元徳扈興<lb/>
厚之等衆推劉裕為盟主總督徐州事以孟昶為長史<lb/>
守京口檀憑之為司馬彭城人應募者裕悉使郡主簿<lb/>
劉鍾統之丁巳裕帥二州之衆千七百人<hi>二州兖徐也</hi>軍于<lb/>
竹里移檄逺近聲言益州刺史毛璩已定荆楚江州刺<lb/>
史郭昶之奉迎主上返正於尋陽鎮北參軍王元徳等<lb/>
並帥部曲保據石頭揚武將軍諸葛長民已據歴陽𤣥<lb/>
移還上宫<hi>𤣥始遷東宫今以裕起移還上宫</hi>召侍官皆入止省中<hi>侍官自侍</hi>
<pb n="KR2b0007_WYG_113-16b"/>
<hi>中下至黄散之屬</hi>加揚州刺史新野王桓謙征討都督以殷仲<lb/>
文代桓脩為徐兖二州刺史謙等請亟遣兵擊裕𤣥曰<lb/>
彼兵鋭甚計出萬死若有蹉跌<hi>蹉七何翻跌徒結翻</hi>則彼氣成而<lb/>
吾事去矣不如屯大衆於覆舟山以待之<hi>成帝咸康八年於覆舟山</hi>
<hi>南立北郊山葢在建康城北也形如覆舟故名</hi>彼空行二百里無所得鋭氣已<lb/>
挫忽見大軍必驚愕我案兵堅陣勿與交鋒彼求戰不<lb/>
得自然散走此策之上也謙等固請擊之乃遣頓丘太<lb/>
守呉甫之右衛將軍皇甫敷相繼北上<hi>自建康趣京口為北上上時掌</hi>
<pb n="KR2b0007_WYG_113-17a"/>
<hi>翻</hi>𤣥憂懼特甚或曰裕等烏合微弱勢必無成陛下何<lb/>
慮之深𤣥曰劉裕足為一世之雄劉毅家無擔石之儲<lb/>
<hi>擔與儋同丁濫翻言一儋一石也儲無儋石家貧之至也揚雄家無儋石之儲應劭注曰齊人名小罌為儋石</hi>
<hi>受二斛晉灼曰石斗石也前書音義曰儋言一斗之儲方言曰儋罌也齊東北海岱之間謂之儋余據今江淮</hi>
<hi>人謂一石為一擔</hi>摴蒲一擲百萬何無忌酷似其舅共舉大事<lb/>
何謂無成　南涼王傉檀畏秦之彊乃去年號<hi>傉奴沃翻元興</hi>
<hi>元年傉檀改元𢎞昌去羌吕翻</hi>罷尚書丞郎官遣參軍闗尚使于秦<hi>使疏</hi>
<hi>吏翻</hi>秦王興曰車騎獻欵稱藩而擅興兵造大城豈為臣<lb/>
<pb n="KR2b0007_WYG_113-17b"/>
之道乎<hi>興拜傉檀為車騎將軍故稱之</hi>尚曰王公設險以守其國<hi>易坎卦彖</hi>
<hi>辭</hi>先王之制也車騎僻在遐藩密邇勍冦<hi>勍渠京翻</hi>蓋為國<lb/>
家重門之防<hi>重直龍翻</hi>不圖陛下忽以為嫌興善之傉檀求<lb/>
領涼州興不許　初袁真殺朱憲<hi>見一百二卷海西公太和五年</hi>憲弟<lb/>
綽逃奔桓温温克夀陽綽輙發真棺戮其尸温怒將殺<lb/>
之桓沖請而免之綽事沖如父沖薨綽嘔血而卒<hi>卒子恤翻</hi>
劉裕克京口以綽子齡石為建武參軍<hi>裕本為建武將軍以齡石參軍</hi>
<hi>事</hi>三月戊午朔裕軍與呉甫之遇於江乘<hi>江乘漢舊縣屬丹楊郡成</hi>
<pb n="KR2b0007_WYG_113-18a"/>
<hi>帝咸康元年桓温領琅邪太守鎮江乘之蒲洲奏割丹楊之江乘立南琅邪郡江乘縣屬焉</hi>將戰齡<lb/>
石言於裕曰齡石世受桓氏厚恩不欲以兵刃相向乞<lb/>
在軍後裕義而許之甫之𤣥驍將也<hi>驍堅堯翻將即亮翻</hi>其兵甚<lb/>
鋭裕手執長刀大呼以衝之衆皆披靡<hi>呼火故翻披普彼翻</hi>即斬<lb/>
甫之進至羅落橋<hi>羅落橋在江乘縣南葢緣水設羅落因以為名</hi>皇甫敷帥數<lb/>
千人逆戰<hi>帥讀曰率</hi>寧逺將軍檀憑之敗死裕進戰彌厲敷<lb/>
圍之數重裕倚大樹挺戰<hi>重直龍翻挺戰挺身獨戰也挺他鼎翻直也</hi>敷曰<lb/>
汝欲作何死㧞㦸將刺之裕瞋目叱之敷辟易<hi>刺七亦翻瞋七</hi>
<pb n="KR2b0007_WYG_113-18b"/>
<hi>人翻辟讀曰闢易如字</hi>裕黨俄至射敷中額而踣<hi>射而亦翻中竹仲翻踣蒲北翻</hi>
裕援刀直進<hi>援于元翻</hi>敷曰君有天命以子孫為託裕斬之<lb/>
厚撫其孤裕以檀憑之所領兵配參軍檀祗祗憑之之<lb/>
從子也<hi>從才用翻</hi>𤣥聞二將死大懼召諸道術人推算及為<lb/>
厭勝<hi>將即亮翻厭於叶翻又一琰翻</hi>問羣臣曰朕其敗乎吏部郎曹靖<lb/>
之對曰民怨神怒臣實懼焉𤣥曰民或可怨神何為怒<lb/>
對曰晉氏宗廟飄泊江濵<hi>謂遷晉宗廟主於琅邪國尋又隨帝上尋陽也</hi>大楚<lb/>
之祭上不及祖<hi>謂止祭桓温於太廟</hi>此其所以怒也𤣥曰卿何不<lb/>
<pb n="KR2b0007_WYG_113-19a"/>
諫對曰輦上君子皆以為堯舜之世臣何敢言𤣥黙然<lb/>
使桓謙及游擊將軍何澹之屯東陵<hi>游擊將軍漢雜號將軍也魏置為中</hi>
<hi>軍及晉以領護左右衛驍騎游擊為六軍建康之西有西陵其東有東陵東陵在覆舟山東北澹徒覽翻</hi>侍<lb/>
中後將軍卞範之屯覆舟山西衆合二萬己未裕軍食<lb/>
畢悉棄其餘糧進至覆舟山東使羸弱登山張旗幟為<lb/>
疑兵<hi>羸倫為翻幟昌志翻</hi>數道並前布滿山谷𤣥偵候者還云裕<lb/>
軍四塞<hi>偵丑鄭翻塞悉則翻</hi>不知多少𤣥益憂恐遣武衛將軍庾<lb/>
賾之帥精卒副援諸軍<hi>魏文帝踐阼置領軍將軍主五校中壘武衛等三營後遂各置</hi>
<pb n="KR2b0007_WYG_113-19b"/>
<hi>將軍賾士革翻</hi>謙等士卒多北府人素畏伏裕莫有鬭志裕與<lb/>
劉毅等分為數隊進突謙陳裕以身先之<hi>陳讀曰陣先悉薦翻</hi>將<lb/>
士皆殊死戰無不一當百呼聲動天地時東北風急因<lb/>
縦火焚之煙炎熛天<hi>呼火故翻炎讀曰燄熛必遙翻</hi>鼓噪之聲震動京<lb/>
邑謙等諸軍大潰𤣥時雖遣軍拒裕而走意已決潛使<lb/>
領軍將軍殷仲文具舟於石頭聞謙等敗帥親信數千<lb/>
人聲言赴戰<hi>帥讀曰率下同</hi>遂將其子昇兄子濬出南掖門遇<lb/>
前相國參軍胡藩執馬鞚諫曰今羽林射手猶有八百<lb/>
<pb n="KR2b0007_WYG_113-20a"/>
皆是義故西人受累世之恩<hi>鞚音控馬勒也桓氏世居荆楚西人皆其義舊此葢</hi>
<hi>従𤣥東下𤣥既簒因以為羽林</hi>不驅令一戰一旦舍此欲安之乎𤣥不<lb/>
對但舉策指天<hi>𤣥舉策指天亦項羽所謂天之亡我之意</hi>因鞭馬而走西趨<lb/>
石頭與仲文等浮江南走經日不食左右進粗飯<hi>趨七喻翻</hi>
<hi>粗與麄同</hi>𤣥咽不能下昇抱其胷而撫之𤣥悲不自勝<hi>咽於甸翻</hi>
<hi>勝音升</hi>裕入建康王仲徳抱元徳子方回出候裕裕於馬<lb/>
上抱方回與仲徳對哭追贈元徳給事中以仲徳為中<lb/>
兵參軍裕止桓謙故營遣劉鍾據東府庚申裕屯石頭<lb/>
<pb n="KR2b0007_WYG_113-20b"/>
城立留臺百官焚桓温神主於宣陽門外造晉新主納<lb/>
于太廟<hi>桓𤣥初簒遷七廟神主于琅邪國既而遷帝於尋陽宗廟主祏皆隨帝西上故權造新主</hi>遣<lb/>
諸將追𤣥尚書王嘏帥百官奉迎乘輿<hi>乘繩證翻</hi>誅𤣥宗族<lb/>
在建康者裕使臧熹入宫收圖書器物封閉府庫有金<lb/>
飾樂器裕問熹卿得無欲此乎熹正色曰皇上幽逼播<lb/>
越非所將軍首建大義劬勞王家雖復不肖實無情於<lb/>
樂<hi>復扶又翻</hi>裕笑曰聊以戲卿耳熹燾之弟也<hi>劉裕娶于臧氏</hi>壬戌<lb/>
𤣥司徒王謐與衆議推裕領揚州裕固辭乃以謐為侍<lb/>
<pb n="KR2b0007_WYG_113-21a"/>
中領司徒揚州刺史録尚書事謐推裕為使持節都督<lb/>
楊徐兖豫青冀幽并八州諸軍事徐州刺史<hi>使疏吏翻</hi>劉毅<lb/>
為青州刺史何無忌為琅邪内史孟昶為丹陽尹劉道<lb/>
規為義昌太守<hi>宋永初郡國志安豐有義昌縣蓋晉末嘗立郡宋初廢為縣也裕取義昌美名</hi>
<hi>使道規領太守</hi>裕始至建康諸大處分皆委於劉穆之<hi>處昌呂翻分扶</hi>
<hi>問翻</hi>倉猝立定無不允愜<hi>愜苦叶翻</hi>裕遂託以腹心動止諮焉<lb/>
穆之亦竭節盡誠無所遺隠時晉政寛弛綱紀不立豪<lb/>
族陵縦小民窮蹙重以司馬元顯政令違舛<hi>重直用翻</hi>桓𤣥<lb/>
<pb n="KR2b0007_WYG_113-21b"/>
雖欲釐整而科條繁密衆莫之従穆之斟酌時宜隨方<lb/>
矯正<hi>揉曲為矯言隨事矯揉使歸於正</hi>裕以身範物先以威禁内外百<lb/>
官皆肅然奉職不盈旬日風俗頓改<hi>史言劉裕有撥亂反正之才</hi>初<lb/>
諸葛長民至豫州失期不得發刁逵執長民檻車送桓<lb/>
𤣥至當利而𤣥敗<hi>當利浦名</hi>送人共破檻出長民還趣歴陽<lb/>
<hi>趣七喻翻</hi>逵棄城走為其下所執斬於石頭子姪無少長皆<lb/>
死<hi>少詩照翻長知兩翻</hi>唯赦其季弟給事中騁逵故吏匿其弟子<lb/>
雍送洛陽<hi>刁雍後自秦入魏雍於容翻</hi>秦王興以為太子中庶子裕<lb/>
<pb n="KR2b0007_WYG_113-22a"/>
以魏詠之為豫州刺史鎮歴陽諸葛長民為宣城内史<lb/>
初裕名微位薄輕狡無行盛流皆不與相知<hi>行下孟翻盛流謂當</hi>
<hi>時貴盛之流</hi>惟王謐獨竒貴之謂裕曰卿當為一代英雄裕<lb/>
嘗與刁逵摴蒲不時輸直<hi>摴蒲不勝而不即納其所負之直此亦博徒輕狡之常態</hi>
逵縛之馬栁<hi>栁魚浪翻繫馬柱也又五剛翻</hi>謐見之責逵而釋之代之<lb/>
還直由是裕深憾逵而徳謐　蕭方等曰<hi>蕭方等梁元帝之嫡長子</hi>
<hi>撰三十國春秋</hi>夫蛟龍潛伏魚鰕䙝之是以漢髙赦雍齒魏武<lb/>
免梁鵠<hi>雍齒事見十一卷漢髙帝十一年漢靈帝時梁鵠為選部尚書魏武欲為洛陽令鵠以為北部</hi>
<pb n="KR2b0007_WYG_113-22b"/>
<hi>尉董卓之亂鵠奔劉表魏武破荆州鵠懼而自縛詣門使在祕書以勤書自効雍於用翻</hi>安可以布<lb/>
衣之嫌而成萬乘之隙也<hi>乘繩證翻</hi>今王謐為公刁逵亡族<lb/>
醻恩報怨何其狹哉　尚書左僕射王愉及子荆州刺<lb/>
史綏謀襲裕事泄族誅綏弟子慧龍為僧彬所匿得免<lb/>
<hi>慧龍後遂逃奔秦又自秦奔魏</hi>　魏以中土蕭條詔縣户不滿百者罷<lb/>
之　丁夘劉裕還鎮東府　桓𤣥至尋陽郭昶之給其<lb/>
器用兵力辛未𤣥逼帝西上<hi>上時掌翻</hi>劉毅帥何無忌劉道<lb/>
規等諸軍追之<hi>帥讀曰率</hi>𤣥留龍驤將軍何澹之前將軍郭<lb/>
<pb n="KR2b0007_WYG_113-23a"/>
銓與郭昶之守湓口<hi>驤思將翻澹徒覽翻昶丑兩翻湓蒲奔翻</hi>𤣥於道自作<lb/>
起居注<hi>杜佑通典曰周官有左右史葢今起居注之本動則左史書之言則右史書之左史記言右史</hi>
<hi>記事漢武帝有禁中起居注後漢馬皇后撰明帝起居注則漢起居注似在宫中為女史之任其後起居皆近</hi>
<hi>侍之臣録記也歴代有其職而無其官後魏始置起居令史每行幸宴㑹則在御左右記録帝言後又别置修</hi>
<hi>起居注</hi>叙討劉裕事自謂經略舉無遺策諸軍違節度以<lb/>
致犇敗專覃思著述<hi>覃深也廣也思相吏翻</hi>不暇與羣下議時事<lb/>
起居注既成宣示逺近　丙戌劉裕稱受帝密詔以武<lb/>
陵王遵承制總百官行事加侍中大將軍因大赦惟桓<lb/>
<pb n="KR2b0007_WYG_113-23b"/>
𤣥一族不宥　劉敬宣髙雅之結青州大姓及鮮卑豪<lb/>
帥謀殺南燕主備徳<hi>帥所類翻</hi>推司馬休之為主備徳以劉<lb/>
軌為司空甚寵信之雅之欲邀軌同謀敬宣曰劉公衰<lb/>
老有安齊之志不可告也雅之卒告之<hi>卒子恤翻</hi>軌不從謀<lb/>
頗泄敬宣等南走南燕人收軌殺之追及雅之又殺之<lb/>
敬宣休之至淮泗間聞桓𤣥敗遂來歸<hi>敬宣等奔南燕事見上卷元興</hi>
<hi>元年</hi>劉裕以敬宣為晉陵太守　南燕主備徳聞桓𤣥敗<lb/>
命北地王鍾等將兵欲取江南會備徳有疾而止<hi>昔魯莊公</hi>
<pb n="KR2b0007_WYG_113-24a"/>
<hi>伐齊納子糾小白自莒先入所以有乾時之敗當此之時建康已定使慕容鍾等之師果進劉裕固有以待之</hi>
<hi>矣將即亮翻</hi>　夏四月己丑武陵王遵入居東宫内外畢敬<lb/>
遷除百官稱制書教稱令書以司馬休之監荆益梁寧<lb/>
秦雍六州諸軍事領荆州刺史<hi>劉毅等之兵既進故預以休之鎮南蕃監工銜</hi>
<hi>翻雍於用翻</hi>庚寅桓𤣥挾帝至江陵桓石康納之𤣥更署置<lb/>
百官以卞範之為尚書僕射自以犇敗之後恐威令不<lb/>
行乃更增峻刑罰衆益離怨殷仲文諫𤣥怒曰今以諸<lb/>
將失律天文不利故還都舊楚而羣小紛紛妄興異議<lb/>
<pb n="KR2b0007_WYG_113-24b"/>
方當糾之以猛未可施之以寛也荆江諸郡聞𤣥播越<lb/>
有上表犇問起居者𤣥皆不受更令所在賀遷新都<hi>唐人</hi>
<hi>所謂難將一人手掩盡天下目桓𤣥是也</hi>初王謐為𤣥佐命元臣𤣥之受禪<lb/>
<hi>禪時戰翻</hi>謐手解帝璽綬<hi>璽斯氏翻綬音受</hi>及𤣥敗衆謂謐宜誅劉<lb/>
裕特保全之劉毅嘗因朝會問謐璽綬所在<hi>璽斯氏翻綬音受朝</hi>
<hi>直遙翻</hi>謐内不自安逃犇曲阿<hi>劉昫曰唐潤州丹楊縣古曲阿縣也</hi>裕牋白<lb/>
武陵王迎還復位　桓𤣥兄子歆引氐帥楊秋冦歴陽<lb/>
<hi>帥所類翻</hi>魏詠之帥諸葛長民劉敬宣劉鍾共擊破之<hi>帥讀曰率</hi>
<pb n="KR2b0007_WYG_113-25a"/>
<hi>下同</hi>斬楊秋於練固<hi>練固在歴陽西北</hi>𤣥使武衛將軍庾稚祖江<lb/>
夏太守桓道恭帥數千人就何澹之等共守湓口何無<lb/>
忌劉道規至桑落洲<hi>桑落洲在湓城東北大江中杜佑曰桑落洲在江洲都昌縣漢之彭</hi>
<hi>澤縣也</hi>庚戌澹之等引舟師逆戰澹之常所乘舫<hi>舫甫妄翻方舟</hi>
<hi>也</hi>羽儀旗幟甚盛<hi>幟昌/志翻</hi>無忌曰賊帥必不居此<hi>帥所類翻</hi>欲<lb/>
詐我耳宜亟攻之衆曰澹之不在其中得之無益無忌<lb/>
曰今衆寡不敵戰無全勝澹之既不居此舫戰士必弱<lb/>
我以勁兵攻之必得之得之則彼勢沮而我氣倍因而<lb/>
<pb n="KR2b0007_WYG_113-25b"/>
薄之破賊必矣<hi>沮在呂翻</hi>道規曰善遂徃攻而得之因傳呼<lb/>
曰已得何澹之矣澹之軍中驚擾無忌之衆亦以為然<lb/>
乘勝進攻澹之等大破之無忌等克湓口進據尋陽遣<lb/>
使奉送宗廟主祏還京師<hi>祏音石廟中藏木主石室也既克尋陽宗廟主祏乃得還</hi>
加劉裕都督江州諸軍事桑落之戰胡藩所乘艦為官<lb/>
軍所燒藩全鎧入水潛行三十許步乃得登岸<hi>艦户黯翻鎧苦</hi>
<hi>亥翻</hi>時江陵路已絶<hi>官軍既克尋陽故江陵之路絶</hi>乃還豫章劉裕素聞<lb/>
藩為人忠直引參領軍軍事　桓𤣥收集荆州兵曾未<lb/>
<pb n="KR2b0007_WYG_113-26a"/>
三旬有衆二萬樓船器械甚盛甲寅𤣥復帥諸軍挾帝<lb/>
東下以苻宏領梁州刺史為前鋒又使散騎常侍徐放<lb/>
先行説劉裕等曰若能旋軍散甲當與之更始各授位<lb/>
任令不失分<hi>復扶又翻説輸芮翻更工衡翻分抶問翻</hi>劉裕以諸葛長民都<lb/>
督淮北諸軍事鎮山陽以劉敬宣為江州刺史　柔然<lb/>
可汗社崘従弟悦代大郍謀殺社崘<hi>崘盧昆翻従才用翻郍與那同奴何</hi>
<hi>翻</hi>不克犇魏　燕王熙於龍騰苑起逍遥宫連房數百<lb/>
鑿曲光海盛夏士卒不得休息暍死者大半<hi>去年熈起龍騰苑暍</hi>
<pb n="KR2b0007_WYG_113-26b"/>
<hi>於歇翻傷暑也</hi>　西凉世子譚卒　劉毅何無忌劉道規下邳<lb/>
太守平昌孟懐玉帥衆自尋陽西上<hi>帥讀曰率上時掌翻</hi>五月癸<lb/>
酉與桓𤣥遇於峥嶸洲<hi>水經注江水東過武口又東右得李姥浦北對峥嶸洲劉毅破</hi>
<hi>桓𤣥處在今黄州夀昌軍之間杜佑曰峥嶸洲在鄂州武昌縣峥仕耕翻嶸户萌翻</hi>毅等兵不滿<lb/>
萬人而𤣥戰士數萬衆憚之欲退還尋陽道規曰不可<lb/>
彼衆我寡彊弱異勢今若畏懦不進必為所乘雖至尋<lb/>
陽豈能自固𤣥雖竊名雄豪内實恇怯<hi>恇曲陽翻亦怯也</hi>加之<lb/>
已經犇敗衆無固心決機兩陣將雄者克<hi>將即亮翻</hi>不在衆<lb/>
<pb n="KR2b0007_WYG_113-27a"/>
也因麾衆先進毅等從之𤣥常漾舸於舫側以備敗走<lb/>
<hi>舸古我翻</hi>由是衆莫有鬭心毅等乘風縦火盡鋭争先𤣥衆<lb/>
大潰燒輜重夜遁<hi>重直用翻</hi>郭銓詣毅降𤣥故將劉統馮稚<lb/>
等聚黨四百人襲破尋陽城<hi>降户江翻將即亮翻</hi>毅遣建威將軍<lb/>
劉懐肅討平之懐肅懐敬之弟也<hi>劉懐敬見一百一十一卷隆安三年</hi>𤣥<lb/>
挾帝單舸西走留永安何皇后及王皇后於巴陵<hi>永安何皇</hi>
<hi>后穆帝章皇后也王皇后帝之后也</hi>殷仲文時在𤣥艦求出别船收集散<lb/>
卒因叛𤣥奉二后犇夏口<hi>夏户雅翻</hi>遂還建康己卯𤣥與帝<lb/>
<pb n="KR2b0007_WYG_113-27b"/>
入江陵馮該勸使更下戰𤣥不從欲犇漢中就桓希<hi>桓希</hi>
<hi>時為梁州刺史</hi>而人情乖沮號令不行<hi>沮在吕翻</hi>庚辰夜中處分欲<lb/>
發<hi>處昌吕翻分扶問翻</hi>城内已亂乃與親近腹心百餘人乘馬出<lb/>
城西走至城門左右於闇中斫𤣥不中<hi>不中竹仲翻</hi>其徒更<lb/>
相殺害<hi>更工衡翻</hi>前後交横𤣥僅得至船左右分散惟卞範<lb/>
之在側辛巳荆州别駕王康産奉帝入南郡府舍太守<lb/>
王騰之帥文武為侍衛<hi>帥讀曰率下同</hi>𤣥將之漢中屯騎校尉<lb/>
毛脩之璩之弟子也誘𤣥入蜀𤣥従之<hi>誘音酉</hi>寧州刺史<lb/>
<pb n="KR2b0007_WYG_113-28a"/>
毛璠<hi>璠音繁</hi>璩之弟也卒於官璩使其兄孫祐之及參軍<lb/>
費恬帥數百人送璠歸江陵<hi>費扶沸翻</hi>壬午遇𤣥於枚回洲<lb/>
<hi>水經注江水逕江陵縣南有州曰枚回洲</hi>祐之恬迎擊𤣥矢下如雨𤣥嬖人<lb/>
丁仙期萬葢等以身蔽𤣥皆死<hi>嬖卑義翻又愽計翻</hi>益州督䕶漢<lb/>
嘉馮遷抽刀前欲擊𤣥𤣥拔頭上玉導與之<hi>魏晉以來冠幘有簮</hi>
<hi>有導至尊以玉為之導引也所以引髪入冠幘之内也</hi>曰汝何人敢殺天子遷曰<lb/>
我殺天子之賊耳遂斬之又斬桓石康桓濬庾賾之<hi>賾土</hi>
<hi>革翻</hi>執桓昇送江陵斬於市乘輿返正於江陵以毛脩之<lb/>
<pb n="KR2b0007_WYG_113-28b"/>
為驍騎將軍<hi>乘繩證翻驍堅堯翻騎竒寄翻</hi>甲寅大赦諸以畏逼従逆<lb/>
者一無所問戊寅奉神主于太廟<hi>納尋陽所奉送宗廟主祏也</hi>劉毅<lb/>
等傳送𤣥首梟于大桁<hi>傳株戀翻梟堅堯翻</hi>毅等既戰勝以為大<lb/>
事已定不急追躡又遇風船未能進𤣥死㡬一旬<hi>㡬居希翻</hi>
<hi>又音祈</hi>諸軍猶未至時桓謙匿於沮中<hi>㳂沮水上下為沮中臨沮上黄二縣</hi>
<hi>皆其地也沮干余翻</hi>揚武將軍桓振匿於華容浦<hi>華容縣自漢以來屬南郡水經</hi>
<hi>注江水左迆為中夏口右則中郎浦出焉華容縣今在監利縣界晉書振傳曰匿於華容之涌中左傳閻敖游</hi>
<hi>涌而逸杜預註云涌水在南郡華容縣涌音勇</hi>𤣥故將王稚徽戍巴陵遣人報<lb/>
<pb n="KR2b0007_WYG_113-29a"/>
振云桓歆已克京邑馮稚復克尋陽<hi>將即亮翻復扶又翻下復陷同</hi>劉<lb/>
毅諸軍並中路敗退振大喜聚黨得二百人襲江陵桓<lb/>
謙亦聚衆應之閏月己丑復陷江陵殺王康産王騰之<lb/>
振見帝於行宫躍馬奮戈直至階下問桓昇所在聞其<lb/>
已死瞋目謂帝曰<hi>瞋七人翻</hi>臣門户何負國家而屠滅若是<lb/>
琅邪王徳文下牀謂曰此豈我兄弟意邪振欲殺帝謙<lb/>
苦禁之乃下馬歛容致拜而出壬辰振為𤣥舉哀立喪<lb/>
庭諡曰武悼皇帝<hi>為于偽翻</hi>癸巳謙等帥羣臣奉璽綬於帝<lb/>
<pb n="KR2b0007_WYG_113-29b"/>
曰<hi>帥讀曰率</hi>主上法堯禪舜今楚祚不終百姓之心復歸於<lb/>
晉矣以琅邪王徳文領徐州刺史振為都督八郡諸軍<lb/>
事荆州刺史謙復為侍中衛將軍加江豫二州刺史帝<lb/>
侍御左右皆振之腹心振少薄行𤣥不以子妷齒之<hi>行下</hi>
<hi>孟翻以年叙長㓜為齒又齒列也言不使預子姪之列</hi>至是嘆曰公昔不早用我<lb/>
遂致此敗若使公在我為前鋒天下不足定也今獨作<lb/>
此安歸乎遂縱意酒色肆行誅殺謙勸振引兵下戰已<lb/>
守江陵振素輕謙不從其言劉毅至巴陵誅王稚徽何<lb/>
<pb n="KR2b0007_WYG_113-30a"/>
無忌劉道規進攻桓謙於馬頭<hi>馬頭岸在大江南岸北對江津口</hi>桓蔚<lb/>
於龍泉<hi>水經註靈溪之東有龍陂廣貟二百餘步水至淵深有龍見于其中故曰龍陂</hi>皆破之<lb/>
蔚祕之子也<hi>桓祕見一百三卷孝武寧康元年</hi>無忌欲乘勝直趣江陵<lb/>
<hi>趣七喻翻</hi>道規曰兵法屈申有時不可茍進諸桓世居西楚<lb/>
羣小皆為竭力振勇冠三軍<hi>為于偽翻冠古玩翻</hi>難與争鋒且可<lb/>
息兵養鋭徐以計策縻之不憂不克無忌不從振逆戰<lb/>
於靈溪<hi>水經注江水自江陵縣南東逕燕尾洲北合靈溪水江溪之會有靈溪戍背阿面江西帶靈溪</hi>
馮該以兵會之無忌等大敗死者千餘人退還尋陽與<lb/>
<pb n="KR2b0007_WYG_113-30b"/>
劉毅等上牋請罪<hi>上時掌翻</hi>劉裕以毅節度諸軍免其青州<lb/>
刺史桓振以桓蔚為雍州刺史鎮襄陽<hi>雍於用翻</hi>柳約之羅<lb/>
述甄季之聞桓𤣥死自白帝進軍至枝江<hi>枝江縣自漢以來屬南郡</hi>
<hi>我朝省為鎮屬松滋縣甄之人翻</hi>聞何無忌等敗於靈溪亦引兵退俄<lb/>
而述季之皆病約之詣桓振偽降欲謀襲振事泄振殺<lb/>
之約之司馬時延祖<hi>時姓也</hi>涪陵太守文處茂收其餘衆<lb/>
保涪陵<hi>處昌呂翻涪音浮</hi>六月毛璩遣將攻漢中斬桓希璩自<lb/>
領梁州　秋七月戊申永安皇后何氏崩　燕苻昭儀<lb/>
<pb n="KR2b0007_WYG_113-31a"/>
有疾龍城人王榮自言能療之昭儀卒<hi>卒子恤翻</hi>燕王熙立<lb/>
榮於公車門支解而焚之　八月癸酉葬穆章皇后于<lb/>
永平陵　魏置六謁官凖古六卿　九月刁騁謀反伏<lb/>
誅刁氏遂亡<hi>刁逵之誅惟赦騁而雍得逃走投北騁又誅則江南之刁氏亡矣</hi>刁氏素<lb/>
富奴客縦横<hi>横尸孟翻</hi>專固山澤為京口之患劉裕散其資<lb/>
蓄令民稱力而取之<hi>稱尺證翻</hi>彌日不盡時州郡飢弊民賴<lb/>
之以濟乞伏乾歸及楊盛戰于竹嶺<hi>上邽西南有南山竹嶺</hi>為盛<lb/>
所敗<hi>敗補邁翻</hi>　西凉公暠立子歆為世子<hi>暠古老翻</hi>　魏主珪<lb/>
<pb n="KR2b0007_WYG_113-31b"/>
臨昭陽殿改補百官引朝臣文武親加銓擇隨才授任<lb/>
<hi>朝直遙翻</hi>列爵四等王封大郡公封小郡侯封大縣伯封小<lb/>
縣其品第一至第四舊臣有功無爵者追封之宗室疏<lb/>
逺及異姓襲封者降爵有差又置散官五等其品第五<lb/>
至第九<hi>散悉亶翻</hi>文官造士才能秀異武官堪為將帥者其<lb/>
品亦比第五至第九<hi>將即亮翻帥所類翻</hi>百官有闕則取於其中<lb/>
以補之其官名多不用漢魏之舊傚上古龍官鳥官<hi>左傳</hi>
<hi>郯子曰昔太皥氏以龍紀故為龍師而龍名我髙祖少皥摯之立也鳳鳥適至故為鳥師而鳥名鳳鳥氏歴正</hi>
<pb n="KR2b0007_WYG_113-32a"/>
<hi>也𤣥烏氏司分者也伯趙氏司至者也青烏氏司啓者也丹鳥氏司閉者也祝鳩氏司徒也鵙鳩氏司馬也鳴</hi>
<hi>鳩氏司空也爽鳩氏司冦也鶻鳩氏司事也五鳩鳩民者也五雉為五工正九扈為九農正杜預註曰太皥氏</hi>
<hi>有龍瑞故以龍名官應劭曰以龍紀其官長春官為青龍夏官為赤龍秋官為白龍冬官為黑龍中官為黄龍</hi>
<hi>張晏曰庖犧將興神龍負圖而至因以名官與師也</hi>謂諸曹之使為鳬鴨<hi>魏書官氏志作</hi>
<hi>諸曹走使</hi>取其飛之迅疾也謂候官伺察者為白鷺取其延<lb/>
頸逺望也餘皆類此　盧循冦南海攻番禺<hi>番音潘禺音愚</hi>廣<lb/>
州刺史濮陽呉隠之拒守百餘日<hi>濮博木翻</hi>冬十月壬戌循<lb/>
夜襲城而陷之燒府舍民室俱盡執呉隠之循自稱平<lb/>
<pb n="KR2b0007_WYG_113-32b"/>
南將軍攝廣州事聚燒骨為共冡葬於洲上得髑髏三<lb/>
萬餘枚<hi>髑徒谷翻髏郎侯翻説文曰髑髏頂也</hi>又使徐道覆改始興<hi>呉孫皓甘</hi>
<hi>露元年分桂陽南部都尉立始興郡唐為韶州</hi>執始興相阮腆之<hi>相息亮翻腆它典翻</hi>
劉裕領青州刺史<hi>劉毅免青州裕自領之</hi>劉敬宣在尋陽聚糧繕<lb/>
船未嘗無備故何無忌等雖敗退賴以復振<hi>復扶又翻下復自同</hi>
桓𤣥兄子亮自稱江州刺史冦豫章敬宣擊破之劉毅<lb/>
何無忌劉道規復自尋陽西上至夏口<hi>夏戸雅翻</hi>桓振遣鎮<lb/>
東將軍馮該守東岸揚武將軍孟山圖據魯山城輔國<lb/>
<pb n="KR2b0007_WYG_113-33a"/>
將軍桓仙客守偃月壘衆合萬人水陸相援毅攻魯山<lb/>
城道規攻偃月壘無忌遏中流自辰至午二城俱潰<hi>漢水</hi>
<hi>與江㑹于魯山西南漢水之左有却月城亦曰偃月壘故曲陵縣也後更為沙羡縣治</hi>生禽山圖<lb/>
仙客該走石城<hi>走音奏竟陵縣古石城戍也郢州圖經曰子城三面墉基皆天造正西絶壁下</hi>
<hi>臨漢江石城之名葢本於此</hi>　辛巳魏大赦改元天賜築西宫十一<lb/>
月魏主珪如西宫命宗室置宗師八國置大師小師州<lb/>
郡亦各置師以辨宗黨舉才行如魏晉中正之職<hi>魏書官氏</hi>
<hi>志曰以八國姓族難分故國立大師小師令辨其宗黨品舉人才自八國以外郡各立師職分如八國比今之</hi>
<pb n="KR2b0007_WYG_113-33b"/>
<hi>中正也宗室立宗宗師亦如州郡八國之職行下孟翻</hi>　燕王熙與苻后遊畋北<lb/>
登白鹿山東踰青嶺<hi>水經註大遼水東南過遼東郡房縣西又右㑹白狼水水出右北平</hi>
<hi>白狼縣東南北屈逕白鹿山西即白狼山也青嶺即青陘在龍城東南四百餘里魏收地形志建徳郡石城縣</hi>
<hi>有白鹿山祠</hi>南臨滄海而還<hi>滄海在遼西郡海陽縣南還從宣翻又如字</hi>士卒為<lb/>
虎狼所殺及凍死者五千餘人　十二月劉毅等進克<lb/>
巴陵毅號令嚴整所過百姓安悦劉裕復以毅為兖州<lb/>
刺史桓振以桓放之為益州刺史屯西陵文處茂擊破<lb/>
之放之走還江陵　髙句麗侵燕<hi>句如字又音駒麗力知翻</hi>　戊辰<lb/>
<pb n="KR2b0007_WYG_113-34a"/>
魏主珪如豺山宫　是嵗晉民避亂襁負之淮北者道<lb/>
路相屬<hi>襁居兩翻屬之欲翻</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_113-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百十三<lb/>
</p>
<p>
</p>
  </div>
</body>
</text>
</TEI>
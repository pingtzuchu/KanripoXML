<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻一百九十一</head>
    <p>
<pb n="KR2b0007_WYG_191-1a"/>
欽定四庫全書<lb/>
　資治通鑑巻一百九十一　宋　司馬光　撰<lb/>
　　　　　　　　　　　　　　胡三省　音註<lb/>
　唐紀七<hi>起閼逢涒灘六月盡柔兆閹茂八月凡二年有竒</hi>
　　髙祖神堯大聖光孝皇帝下之上<lb/>
武徳七年六月辛丑上幸仁智宫避暑<hi>帝作仁智宫於宜州之宜君縣</hi>
　辛亥瀧州扶州獠作亂遣南尹州都督李光度等擊<lb/>
平之<hi>瀧州永熈郡漢端溪縣地又瀧州信義縣武徳元年分置懐徳縣仍置南扶州南尹州鬰林郡漢廣</hi>
<pb n="KR2b0007_WYG_191-1b"/>
<hi>鬰縣地後漢谷永為鬱林太守降烏許人十餘萬開置七縣即此地也瀧吕江翻獠魯皓翻</hi>　丙辰<lb/>
吐谷渾寇扶州<hi>此扶州以生羌之地置注已見上吐從暾入聲谷音浴</hi>刺史蔣善<lb/>
合擊走之　壬戌慶州都督楊文幹反<hi>慶州𢎞化郡漢北地馬嶺方渠</hi>
<hi>縣地按宋白續通典慶州𢎞化郡東南三里有不窋城後魏大統十一年置朔州隋文帝改置合川鎮十六年</hi>
<hi>置慶州以慶美取其嘉名今郡城名尉李城在白馬兩川交口亦曰不窋城附郭安化縣隋置合水縣武徳改</hi>
<hi>合川縣貞觀改𢎞化縣尋隨郡改縣名管下華池縣漢歸徳縣地樂盤縣漢富平縣地馬領方渠則為通逺軍</hi>
<hi>地矣史記正義曰漢郁郅縣今慶州𢎞化縣是</hi>初齊王元吉勸太子建成除秦<lb/>
王世民曰當為兄手刃之<hi>為于偽翻下迭為復為同</hi>世民從上幸元<lb/>
<pb n="KR2b0007_WYG_191-2a"/>
吉第元吉伏䕶軍宇文寶於寢内欲刺世民<hi>刺七亦翻</hi>建成<lb/>
性頗仁厚遽止之元吉愠曰為兄計耳於我何有建成<lb/>
擅募長安及四方驍勇二千餘人為東宫衛士<hi>愠於問翻驍堅</hi>
<hi>堯翻</hi>分屯左右長林號長林兵<hi>東宫有左右長林門召考異曰舊傳云建成私  四</hi>
<hi>方驍勇并募長安惡少年二千餘人畜為宫甲分屯左右長林號長林兵實録云元吉見秦王有大功每懐妬</hi>
<hi>害言論醜惡譖害日甚每謂建成曰當為大哥手刃之建成性頗仁厚初止之元吉數言不已建成後亦許之</hi>
<hi>元吉因令速發遂與建成各募壯士多匿罪人賞賜之圖行不軌其記室榮九思為詩以刺之曰丹青飾成慶</hi>
<hi>玉帛擅専諸而弗悟也典籖裴宣儼因免官改事秦府謂泄其事又鴆之自殺斯人已後人皆振恐知其事莫</hi>
<pb n="KR2b0007_WYG_191-2b"/>
<hi>有敢言後乃連結宫闈與建成俱通徳妃尹氏以為内援舊傳又云厚賂中書令封徳彞以為黨助由是髙祖</hi>
<hi>頗疎太宗而加愛元吉今但擇取其可信者書之</hi>又宻使右虞候率可達志從<lb/>
燕王李藝發幽州突騎三百置宫東諸坊欲以補東宫<lb/>
長上<hi>可達虜複姓騎竒寄翻燕因肩翻唐六典凡應宿衛官各從畨第諸衞將軍中郎將郎將及諸衛率</hi>
<hi>副率千牛備身備身左右太子千牛并上折衝果毅應宿衞者並一日上兩日下諸色長上若司階中候司戈</hi>
<hi>並五日上十日下上時掌翻下上變同</hi>為人所告上召建成責之流可達<lb/>
志於巂州<hi>巂音髓</hi>楊文幹嘗宿衞東宫建成與之親厚私<lb/>
使募壯士送長安上將幸仁智宫命建成居守世民元<lb/>
<pb n="KR2b0007_WYG_191-3a"/>
吉皆從<hi>守手又翻下同從才用翻</hi>建成使元吉就圖世民曰安危之<lb/>
計决在今嵗又使郎將爾朱煥校尉橋公山以甲遺文<lb/>
幹二人至豳州上變<hi>豳州漢漆縣地漢末置新平郡東北有古豳亭後魏置豳州爾朱煥</hi>
<hi>等至豳州言有急變豳州以聞遂得至仁智宫遺于季翻將即亮翻校户數翻</hi>告太子使文幹<lb/>
舉兵使表裏相應<hi>煥考異曰統紀云建成遣郎將爾朱  校尉橋公山齎甲以賜文幹令起</hi>
<hi>兵煥等行至豳州懼罪告之劉餗小説云人妄告東宫今從實録</hi>又有寧州人杜鳳舉<lb/>
亦詣宫言狀上怒託他事手詔召建成令詣行在建成<lb/>
懼不敢赴太子舍人徐師謩勸之據城舉兵<hi>統考異曰  記作師</hi>
<pb n="KR2b0007_WYG_191-3b"/>
<hi>譽今從實録</hi>詹事主簿趙𢎞智勸之貶損軍服屏從者<hi>屏必郢翻</hi>
<hi>又卑正翻</hi>詣上謝罪建成乃詣仁智宫未至六十里悉留其<lb/>
官屬於毛鴻賔堡<hi>後魏將毛鴻賓所築因以為名宋白曰三原縣有鴻賔柵後魏孝昌中蕭</hi>
<hi>寶寅亂毛鴻賔立柵捍之其故城在縣北一十五里</hi>以十餘騎往見上<hi>騎竒寄翻</hi>叩頭<lb/>
謝罪奮身自擲㡬至於絶<hi>㡬居依翻</hi>上怒不解是夜置之幕<lb/>
下<hi>鄭康成曰在上曰幕幕或在地展陳於上</hi>飼以麥飯<hi>飼祥吏翻</hi>使殿中監陳福<lb/>
防守遣司農卿宇文頴馳召文幹<hi>漢初置治粟内史景帝改曰大農武帝加</hi>
<hi>司字梁置十二卿曰司農卿掌邦國倉儲委積之事</hi>頴至慶州以情告之文幹遂<lb/>
<pb n="KR2b0007_WYG_191-4a"/>
舉兵反上遣左武衞將軍錢九隴與靈州都督楊師道<lb/>
擊之甲子上召秦王世民謀之世民曰文幹豎子敢為<lb/>
狂逆計府僚已應擒戮若不爾止應遣一將討之耳<hi>將即</hi>
<hi>亮翻</hi>上曰不然文幹事連建成恐應之者衆汝宜自行還<lb/>
立汝為太子吾不能效隋文帝自誅其子當封建成為<lb/>
蜀王蜀兵脆弱<hi>脆此芮翻</hi>他日茍能事汝汝宜全之不能事<lb/>
汝汝取之易耳<hi>易以豉翻</hi>上以仁智宫在山中恐盜兵猝發<lb/>
夜帥宿衞南出山外<hi>帥讀曰率</hi>行數十里東宫官屬繼至皆<lb/>
<pb n="KR2b0007_WYG_191-4b"/>
令三十人為隊分兵圍守之明日復還仁智宫<hi>曰考異  實録</hi>
<hi>云髙祖之出山也建成憂憤卧于幕下天策兵曹杜淹請因亂襲之建成左右亦有斯請今上並拒而不納唐</hi>
<hi>統紀云太宗之從内出夜經建成幕度建成侍衞左右唯有十人並來跪捧太宗足皆云今日之事一聴王㫖</hi>
<hi>若遣屏除今其時也太宗叱而止之既而還向府僚説其事衆僚文武並進曰文幹為儲君作逆天下共知假</hi>
<hi>手宫臣正合天意太宗曰寡人始奉恩㫖何忍旋踵即有所違卿與之言必無此理府僚又請終拒而不聴按</hi>
<hi>是時髙祖無誅建成意左右何敢輒殺之今不取</hi>世民既行元吉與妃嬪更迭<lb/>
為建成請封徳彞復為之營解於外<hi>為於偽翻</hi>上意遂變復<lb/>
遣建成還京師居守惟責以兄弟不睦歸罪於太子中<lb/>
<pb n="KR2b0007_WYG_191-5a"/>
允王珪左衞率韋挺<hi>左右衞率掌東宫羽衞兵仗之政令正四品上率所律翻</hi>天策<lb/>
兵曹參軍杜淹並流於巂州<hi>巂音髓</hi>挺沖之子也<hi>韋沖事隋文帝</hi>
<hi>招撫叛胡以赴長城之役又著績於南方</hi>初洛陽既平杜淹久不得調<hi>調徒弔翻</hi>
欲求事建成房𤣥齡以淹多狡數恐其教導建成益為<lb/>
世民不利乃言於世民引入天策府　突厥寇代州之<lb/>
武周城<hi>武周城漢屬鴈門郡魏晉省後魏屬代郡隋廢入朔州雲内縣杜佑曰朔州馬邑郡治善陽縣</hi>
<hi>有秦馬邑城武周塞厥九勿翻</hi>州兵擊破之　秋七月己巳苑君璋以<lb/>
突厥寇朔州摠管秦武通擊却之　楊文幹襲陷寧州<lb/>
<pb n="KR2b0007_WYG_191-5b"/>
<hi>朱白曰寧州以安寧取稱九域志北至慶州一百二十里</hi>驅掠吏民出據百家堡<hi>百家</hi>
<hi>堡在慶州馬嶺縣</hi>秦王世民軍至寧州其黨皆潰癸酉文幹為<lb/>
其麾下所殺傳首京師獲宇文頴誅之　丁丑梁師都<lb/>
行臺白伏願來降<hi>降户江翻</hi>　戊寅突厥寇原州遣寧州刺<lb/>
史鹿大師救之又遣楊師道趨大木根山<hi>大木根山在雲中河之西</hi>
<hi>拓拔氏之先所居也</hi>庚辰突厥寇隴州遣䕶軍尉遲敬徳擊之<hi>尉紆</hi>
<hi>勿翻</hi>　吐谷渾寇岷州辛巳吐谷渾党項寇松州<hi>吐從暾入聲谷</hi>
<hi>音浴</hi>　癸未突厥寇隂盤<hi>隂盤縣漢屬安定晉屬京兆後魏置平凉郡隋唐屬涇州唐後</hi>
<pb n="KR2b0007_WYG_191-6a"/>
<hi>改隂盤曰潘原</hi>　甲申扶州刺史蔣善合擊吐谷渾於松州赤<lb/>
磨鎮破之　己丑突厥吐利設與苑君璋寇并州　甲<lb/>
子車駕還京師　或説上曰<hi>説輸芮翻</hi>突厥所以屢寇闗中<lb/>
者以子女玉帛皆在長安故也<hi>厥九勿翻</hi>若焚長安而不都<lb/>
則胡寇自息矣上以為然遣中書侍郎宇文士及踰南<lb/>
山至樊鄧行可居之地<hi>踰長安南山出商州即至樊鄧行下孟翻</hi>將徙都之<lb/>
太子建成齊王元吉裴寂皆贊成其策蕭瑀等雖知其<lb/>
不可而不敢諫<hi>瑀音禹</hi>秦王世民諫曰戎狄為患自古有<lb/>
<pb n="KR2b0007_WYG_191-6b"/>
之陛下以聖武龍興光宅中夏<hi>夏户雅翻</hi>精兵百萬所征無<lb/>
敵奈何以胡寇擾邊遽遷都以避之貽四海之羞為百<lb/>
世之笑乎彼霍去病漢廷一將猶志滅匈奴<hi>霍去病曰匈奴未滅</hi>
<hi>無以家為將即亮翻</hi>况臣忝備藩維願假數年之期請係頡利之<lb/>
頸致之闕下<hi>頡奚結翻</hi>若其不効遷都未晚上曰善建成曰<lb/>
昔樊噲欲以十萬衆横行匈奴中<hi>事見十二巻漢惠帝三年</hi>秦王之<lb/>
言得無似之世民曰形勢各異用兵不同樊噲小豎何足<lb/>
道乎不出十年必定漠北非虛言也<hi>為太宗滅突厥張本</hi>上乃止<lb/>
<pb n="KR2b0007_WYG_191-7a"/>
建成與妃嬪因共譖世民曰突厥雖屢為邊患得賄即<lb/>
退秦王外託禦寇之名内欲總兵權成其簒奪之謀耳<lb/>
上校獵城南太子秦齊王皆從<hi>從才用翻</hi>上命三子馳射角<lb/>
勝建成有胡馬肥壯而喜蹶<hi>喜許記翻</hi>以授世民曰此馬甚<lb/>
駿能超數丈澗弟善騎<hi>騎竒寄翻</hi>試乗之世民乗以逐鹿馬<lb/>
蹶世民躍立於數步之外馬起復乗之<hi>復扶又翻</hi>如是者三<lb/>
顧謂宇文士及曰彼欲以此見殺死生有命庸何傷乎<lb/>
建成聞之因令妃嬪譖之於上<hi>令力丁翻嬪毗賔翻</hi>曰秦王自言<lb/>
<pb n="KR2b0007_WYG_191-7b"/>
我有天命方為天下主豈有浪死上大怒先召建成元<lb/>
吉然後召世民入責之曰天子自有天命非智力可求<lb/>
汝求之一何急邪<hi>邪音耶</hi>世民免冠頓首請下法司案驗<lb/>
<hi>下遐嫁翻</hi>上怒不解㑹有司奏突厥入寇上乃改容勞勉世<lb/>
民命之冠帶與謀突厥<hi>厥九勿翻勞力到翻冠古玩翻</hi>閏月己未詔世<lb/>
民元吉將兵出豳州以禦突厥<hi>將即亮翻</hi>上餞之於蘭池<hi>蘭池</hi>
<hi>即秦始皇遇盜之地史記注曰地理志渭城縣有蘭池宫正義曰括地志蘭池陂即古之蘭池在咸陽縣界秦</hi>
<hi>記曰始皇引渭水為池築為蓬瀛刻石為鯨長二百丈遇盜之處也</hi>上每有寇盜輒命世<lb/>
<pb n="KR2b0007_WYG_191-8a"/>
民討之事平之後猜嫌益甚　初隋末京兆韋仁夀為<lb/>
蜀郡司法書佐<hi>按新書百官志諸州法曹司法參軍掌鞠獄麗法督盜賊知贓賄没入又有參</hi>
<hi>軍事注云武徳初改行書佐曰行參軍尋又改曰參軍事則書佐即參軍之任也</hi>所論囚至市<lb/>
猶西向為仁夀禮佛然後死<hi>史言韋仁夀論刑人自以為不寃為於偽翻</hi>唐<lb/>
興爨𢎞達帥西南夷内附朝廷遣使撫之<hi>帥讀曰率使疏吏翻</hi>類<lb/>
皆貪縱逺民患之有叛者仁夀時為巂州都督長史上<lb/>
聞其名命檢校南寧州都督寄治越巂<hi>巂州越巂郡巂音髓長知兩翻</hi>
使之嵗一至其地慰撫之仁夀性寛厚有識度既受命<lb/>
<pb n="KR2b0007_WYG_191-8b"/>
將兵五百人至西洱河<hi>將即亮翻洱仍吏翻</hi>周厯數千里蠻夷豪<lb/>
帥皆望風歸附來見仁夀仁夀承制置七州十五縣各<lb/>
以其豪帥為刺史縣令<hi>按舊書地理志是年置西寧豫西平利南雲磨南寧七州志又</hi>
<hi>有西平州亦是年置帥所類翻</hi>法令清肅蠻夷悦服將還<hi>還從宣翻又音如字</hi>豪<lb/>
帥皆曰天子遣公都督南寧何為遽去仁夀以城池未<lb/>
立為辭蠻夷即相帥為仁夀築城立廨舍<hi>帥讀曰率為於偽翻廨古</hi>
<hi>隘翻</hi>旬日而就仁夀乃曰吾受詔但令巡撫不敢擅留蠻<lb/>
夷號泣送之<hi>號户髙翻</hi>因各遣子弟入貢壬戌仁夀還朝<hi>朝直</hi>
<pb n="KR2b0007_WYG_191-9a"/>
<hi>遙翻</hi>上大悦命仁夀徙鎮南寧以兵戍之　苑君璋引突<lb/>
厥寇朔州<hi>厥九勿翻</hi>　八月戊辰突厥寇原州己巳吐谷渾<lb/>
寇鄯州<hi>鄯州西平郡秃髮氏所都之地鄯時戰翻</hi>　壬申突厥寇忻州丙子<lb/>
寇并州京師戒嚴戊寅寇綏州<hi>綏州雕隂郡雕隂古縣漢屬上郡今延州以北</hi>
<hi>横山之地也孫愐曰綏州春秋時為白狄所居秦為上郡後魏置上州又改為綏州取綏徳縣為名</hi>刺史<lb/>
劉大俱擊却之是時頡利突利二可汗舉國入寇連營<lb/>
南上<hi>頡奚結翻可從刋入聲汗音寒上時掌翻</hi>秦王世民引兵拒之㑹闗中<lb/>
久雨糧運阻絶士卒疲於征役器械頓弊<hi>頓讀曰鈍</hi>朝廷及<lb/>
<pb n="KR2b0007_WYG_191-9b"/>
軍中咸以為憂世民與虜遇於豳州勒兵將戰己卯可<lb/>
汗帥萬餘騎奄至城西陳於五隴阪<hi>帥讀曰率騎竒寄翻下同陳讀曰陣</hi>
<hi>下虜陳同阪音反</hi>將士震恐世民謂元吉曰今虜騎憑陵不可<lb/>
示之以怯當與之一戰汝能與我俱乎元吉懼曰虜形<lb/>
勢如此奈何輕出萬一失利悔可及乎世民曰汝不敢<lb/>
出吾當獨往汝留此觀之<hi>世民獨出外以威示突厥内以服元吉之心</hi>世民<lb/>
乃帥騎馳詣虜陳吿之曰國家與可汗和親何為負約<lb/>
深入我地我秦王也可汗能鬭獨出與我鬭若以衆來<lb/>
<pb n="KR2b0007_WYG_191-10a"/>
我直以此百騎相當耳頡利不之測笑而不應<hi>頡利素服秦王</hi>
<hi>神武恐其以百騎挑戰而伏大兵四合以擊之故不敢應</hi>世民又前遣騎吿突利曰<lb/>
爾往與我盟有急相救今乃引兵相攻何無香火之情<lb/>
也<hi>古者盟誓質諸天地山川鬼神歃血而已後世有對神立誓者有禮佛立誓者始有香火之事</hi>突利<lb/>
亦不應<hi>秦王以此疑頡利之心突利恐因此為頡利所疑故亦不敢應</hi>世民又前將渡<lb/>
溝水頡利見世民輕出又聞香火之言疑突利與世民<lb/>
有謀乃遣止世民曰王不須度我無它意更欲與王申<lb/>
固盟約耳乃引兵稍却是後霖雨益甚世民謂諸將曰<lb/>
<pb n="KR2b0007_WYG_191-10b"/>
虜所恃者弓矢耳<hi>將即亮翻</hi>今積雨彌時筋膠俱解弓不可<lb/>
用彼如飛鳥之折翼<hi>折而設翻</hi>吾屋居火食刀槊犀利<hi>犀堅也</hi>
以逸制勞此而不乗將復何待<hi>復扶又翻</hi>乃潛師夜出冒雨<lb/>
而進突厥大驚世民又遣説突利以利害<hi>説輸芮翻</hi>突利悦<lb/>
聴命頡利欲戰突利不可乃遣突利與其夾畢特勒阿<lb/>
史那思摩來見世民請和親世民許之思摩頡利之從<lb/>
叔也<hi>從才用翻</hi>突利因自託於世民請結為兄弟世民亦以<lb/>
恩意撫之與盟而去<hi>為後突利先來降張本</hi>　庚寅岐州刺史柴<lb/>
<pb n="KR2b0007_WYG_191-11a"/>
紹破突厥於杜陽谷<hi>杜陽山在岐州扶風縣孔穎達詩譜曰周原者岐山陽地屬杜陽地</hi>
<hi>形險阻而原田肥美杜陽漢縣屬扶風有杜陽山山北有杜陽谷</hi>　壬申突厥阿史那<lb/>
思摩入見<hi>見賢遍翻</hi>上引升御榻慰勞之<hi>勞力到翻</hi>思摩貌類胡<lb/>
不類突厥故處羅疑其非阿史那種<hi>厥九勿翻種章勇翻</hi>厯處羅<lb/>
頡利世常為夾畢特勒終不得典兵為設既入朝<hi>處昌吕翻</hi>
<hi>頡奚結翻朝直遙翻</hi>賜爵和順王　丁酉遣左僕射裴寂使於突<lb/>
厥<hi>使疏吏翻</hi>　九月癸卯日南人姜子路反<hi>日南郡徳州後改驩州</hi>交<lb/>
州都督王志逺擊破之　癸卯突厥寇綏州都督劉大<lb/>
<pb n="KR2b0007_WYG_191-11b"/>
俱擊破之獲特勒三人　冬十月己巳突厥寇甘州<lb/>
辛未上校獵於鄠之南山<hi>鄠縣屬京兆在南山下北至長安城六十里鄠音户</hi>癸<lb/>
酉幸終南<hi>酈道元曰武功縣太一山古文以為終南山在武功縣西南按鄠長安之西南山皆曰終</hi>
<hi>南山終亦作中</hi>　吐谷渾及羌人寇疊州陷合川<hi>疊州合川郡治疊川秦漢</hi>
<hi>以來為諸羌保據後周武帝逐吐谷渾取羣山重疊之義置疊州合川縣後周置西疆郡隋廢為縣所治吐谷</hi>
<hi>渾馬牧城唐武徳三年移治交戍城吐從暾入聲谷音浴</hi>　丙子上幸樓觀謁老子<lb/>
祠<hi>岐州盩厔縣有樓觀老子祠觀古玩翻</hi>癸未以太牢祭隋文帝陵　十<lb/>
一月丁卯上幸龍躍宫<hi>京兆髙陵縣西四十里有龍躍宫</hi>庚午還宫<lb/>
<pb n="KR2b0007_WYG_191-12a"/>
太子詹事裴矩權檢校侍中<hi>太子詹事正三品掌東宫三寺十率府之政令唐改</hi>
<hi>隋納言為侍中</hi>
八年春正月丙辰以夀州都督張鎮周為舒州都督<hi>夀州</hi>
<hi>淮南郡南朝曰豫州北朝曰揚州隋開皇九年曰夀州</hi>鎮周以舒州本其鄉里到<lb/>
州就故宅多市酒肴召親戚故人與之酣宴<hi>酣户甘翻</hi>散髮<lb/>
箕踞如為布衣時凡十日既而分贈金帛泣與之别曰<lb/>
今日張鎮周猶得與故人歡飲明日之後則舒州都督<lb/>
治百姓耳<hi>治直之翻</hi>君民禮隔不得復為交遊<hi>復扶又翻下復置同</hi>自<lb/>
<pb n="KR2b0007_WYG_191-12b"/>
是親戚故人犯法一無所縱境内肅然　丁巳遣右武<lb/>
衛將軍段徳操徇夏州地<hi>夏户雅翻</hi>　吐谷渾寇疊州<hi>吐從暾入</hi>
<hi>聲谷音浴</hi>　是月突厥吐谷渾各請互市詔皆許之<hi>厥九勿翻</hi>先<lb/>
是中國喪亂民乏耕牛至是資於戎狄雜畜被野<hi>先悉薦翻</hi>
<hi>喪息浪翻畜許救翻被皮義翻</hi>　夏四月乙亥党項寇渭州<hi>党底朗翻</hi>　甲<lb/>
申上幸鄠縣校獵於甘谷<hi>鄠縣有甘亭夏啟與有扈氏戰之地甘水出南山甘谷北</hi>
<hi>流逕秦萯陽宫西又北逕甘亭西鄠音户</hi>營太和宫於終南山<hi>長安城南五十里有太和</hi>
<hi>谷太和宫</hi>丙戌還宫　西突厥統葉䕶可汗遣使請昏<hi>突厥大臣</hi>
<pb n="KR2b0007_WYG_191-13a"/>
<hi>曰葉䕶西突厥可汗自葉䕶為可汗因號統葉䕶可汗可從刋入聲汗音寒使疏吏翻</hi>上謂裴矩<lb/>
曰西突厥道逺緩急不能相助今求昏何如對曰今北<lb/>
狄方彊為國家今日計且當逺交而近攻<hi>用秦范睢之言</hi>臣謂<lb/>
宜許其昏以威頡利<hi>頡奚結翻</hi>俟數年之後中國完實足抗<lb/>
北夷然後徐思其宜上從之<hi>封考異曰新舊傳皆云  徳彝之謀今從實録</hi>遣<lb/>
髙平王道立至其國統葉䕶大喜道立上之從子也<hi>從才</hi>
<hi>用翻</hi>　初上以天下大定罷十二軍<hi>見上巻上年</hi>既而突厥為<lb/>
寇不已辛亥復置十二軍以太常卿竇誕等為將軍簡<lb/>
<pb n="KR2b0007_WYG_191-13b"/>
練士馬議大舉擊突厥　甲寅涼州胡睦伽陀引突厥<lb/>
襲都督府<hi>孫愐曰睦姓也伽求迦翻</hi>入子城長史劉君傑擊破之<hi>長知</hi>
<hi>兩翻</hi>　六月甲子上幸太和宫　丙子遣燕郡王李藝屯<lb/>
華亭縣<hi>華亭縣隋大業初置屬安定郡義寧二年分置隴州至元和三年并入汧源縣燕因肩翻</hi>及<lb/>
彈箏峽<hi>皆以守隴道箏音爭</hi>水部郎中姜行本斷石嶺道以備突<lb/>
厥<hi>唐制水部郎中掌天下川瀆陂池之政令以導達溝洫堰决溝渠凡舟楫灌溉之利皆總而舉之凡諸曹</hi>
<hi>郎中從五品上員外郎從六品上斷丁管翻厥九勿翻</hi>丙戌頡利可汗寇靈州<hi>頡奚</hi>
<hi>結翻可從刋入聲汗音寒</hi>丁亥以右衞大將軍張瑾為行軍總管以<lb/>
<pb n="KR2b0007_WYG_191-14a"/>
禦之以中書侍郎温彦博為長史先是上與突厥書用<lb/>
敵國禮<hi>先悉薦翻</hi>秋七月甲辰上謂侍臣曰突厥貪婪無厭<lb/>
<hi>婪廬南翻厭於鹽翻</hi>朕將征之自今勿復為書<hi>復扶又翻</hi>皆用詔敕<lb/>
丙午車駕還宫　己酉突厥頡利可汗寇相州<hi>相州疑當作柏</hi>
<hi>州此時突厥兵不能至相州也</hi>　睦伽陀攻武興<hi>蜀有武興鎮後魏置東益州梁為武興蕃</hi>
<hi>王國西魏改曰興州順政郡此非睦伽陀所攻者也按晉書地理志永寧中張軌為涼州刺史鎮武威上表請</hi>
<hi>合秦雍流移人於姑臧西北置武興郡睦伽陀所攻者即此武興故城</hi>　丙辰代州都督<lb/>
藺謩與突厥戰於新城不利<hi>新城在馬邑南</hi>復命行軍總管張<lb/>
<pb n="KR2b0007_WYG_191-14b"/>
瑾屯石嶺李髙遷趨大谷以禦之<hi>大谷當作太谷舊曰陽邑隋開皇十八年</hi>
<hi>更名太谷屬并州宋白曰并州太谷縣本漢陽邑縣今縣東十五里陽邑故城是也後魏大武景明二年復置</hi>
<hi>陽邑縣隋開皇十八年改陽邑為太谷因縣西太谷為名復扶又翻趨七喻翻</hi>丁巳命秦王出<lb/>
屯蒲州以備突厥<hi>定考異曰舊本紀八月六日突厥寇  州命皇太子往幽州秦王往并州</hi>
<hi>以備突厥唐厯亦同今據實録七月秦王出蒲州八月無太子往幽州秦王往并州事</hi>　八月壬<lb/>
戌突厥踰石嶺寇并州癸亥寇靈州丁卯寇潞沁韓三<lb/>
州<hi>沁原漢榖逺縣地後魏改名隋恭帝義寧元年置義寧郡武徳元年置沁州又以潞州之襄垣黎城涉銅</hi>
<hi>鞮鄉等縣置韓州沁七鴆翻</hi>　左武候大將軍安修仁擊睦伽陀於<lb/>
<pb n="KR2b0007_WYG_191-15a"/>
且渠川破之<hi>且子余翻且渠川沮渠氏之墟也沮渠䝉遜據涼州川以是得名</hi>　詔安<lb/>
州大都督李靖出潞州道行軍總管任瓌屯太行以禦<lb/>
突厥<hi>行户剛翻厥九勿翻</hi>頡利可汗將兵十餘萬大掠朔州<hi>頡奚結翻</hi>
<hi>可從刋入聲汗音寒將即亮翻</hi>壬申并州道行軍總管張瑾與突厥戰<lb/>
於太谷全軍皆没瑾脱身奔李靖行軍長史温彦博為<lb/>
虜所執<hi>長知兩翻</hi>虜以彦博職在機近<hi>中書侍郎機近之官</hi>問以國家<lb/>
兵糧虛實彦博不對虜遷之隂山庚辰突厥寇靈武<hi>考</hi>
<hi>異曰實録統紀並云寇廣武按北邉地名無廣武下云靈州都督敗之蓋靈武字誤耳  今按舊唐志代州鴈</hi>
<pb n="KR2b0007_WYG_191-15b"/>
<hi>門漢廣武縣或者寇廣武即大谷乗勝之兵歟史臣以漢古縣名稱鴈門為廣武耳</hi>甲申靈州都<lb/>
督任城王道宗擊破之<hi>道宗所破者癸亥寇靈州之兵詳見通鑑舉要</hi>丙戌突<lb/>
厥寇綏州丁亥頡利可汗遣使請和而退<hi>使疏吏翻</hi>　九月<lb/>
癸巳突厥没賀咄設陷并州一縣丙申代州都督藺謩<lb/>
擊破之　癸卯初令太府檢校諸州權量<hi>檢校其輕重小大也唐制</hi>
<hi>凡度以北方秬黍中者一黍之廣為分十分為寸十寸為尺一尺二寸為大尺十尺為丈凡量以秬黍中者容</hi>
<hi>一千二百黍為籥二籥為合十合為升十升為斗三斗為大斗十斗為斛凡權衡以秬黍中者百黍之重為銖</hi>
<hi>二十四銖為兩三兩為大兩十六兩為斤其量制公私又不用籥合内之分則有抄撮之細程大昌曰杜佑通</hi>
<pb n="KR2b0007_WYG_191-16a"/>
<hi>典叙六朝賦税而論其總曰其度量三升當今一升秤則三兩當今一兩尺則尺二寸當今一尺註云當今謂</hi>
<hi>即時即時者當佑之時也</hi>　丙午右領軍將軍王君廓破突厥於幽<lb/>
州俘斬二千餘人　突厥寇藺州<hi>藺州當置於漢西河郡藺縣界而新舊志</hi>
<hi>並不載</hi>冬十月壬申吐谷渾寇疊州遣扶州刺史蔣善合<lb/>
救之<hi>吐從暾入聲谷音浴</hi>　戊寅突厥寇鄯州遣霍公柴紹救之<lb/>
<hi>厥九勿翻突厥既能寇鄯州則上之藺州為蘭州未可知也鄯時戰翻</hi>　十一月辛卯朔<lb/>
上幸宜州　權檢校侍中裴矩罷判黄門侍郎　戊戌<lb/>
突厥寇彭州<hi>武徳元年以寧州彭原縣置彭州</hi>　庚子以天策司馬宇<lb/>
<pb n="KR2b0007_WYG_191-16b"/>
文士及權檢校侍中　辛丑徙蜀王元軌為吳王漢王<lb/>
元慶為陳王　癸卯加秦王世民中書令齊王元吉侍<lb/>
中　丙午吐谷渾寇岷州　戊申眉州山獠反<hi>眉州通義郡本</hi>
<hi>漢犍為郡南安縣地西魏置眉州因峨眉山而名獠魯皓翻</hi>　十二月辛酉上還至<lb/>
京師　庚辰上校獵於鳴犢泉辛巳還宫　以襄邑王<lb/>
神符檢校揚州大都督始自丹陽徙州府及居民於江<lb/>
北<hi>由此廣陵専揚州之名</hi>
九年春正月己亥詔太常少卿祖孝孫等更定雅樂<hi>少詩</hi>
<pb n="KR2b0007_WYG_191-17a"/>
<hi>照翻更工衡翻</hi>　甲寅以左僕射裴寂為司空日遣員外郎一<lb/>
人更直其第　二月庚申以齊王元吉為司徒　丙子<lb/>
初令州縣祀社稷又令士民里閈相從立社<hi>閈侯旰翻閭也里門</hi>
<hi>謂之閈</hi>各申祈報<hi>春夏祈而秋冬報</hi>用洽鄉黨之歡戊寅上祀社<lb/>
稷　丁亥突厥寇原州遣折威將軍楊毛擊之<hi>折威將軍十二</hi>
<hi>軍將軍之一也寧州道為折威軍</hi>　三月庚寅上幸昆明池壬辰還宫<lb/>
　癸巳吐谷渾党項寇岷州　戊戌益州道行臺尚書<lb/>
郭行方擊眉州叛獠破之<hi>獠魯皓翻</hi>　壬寅梁師都寇邊陷<lb/>
<pb n="KR2b0007_WYG_191-17b"/>
靜難鎮<hi>難乃旦翻</hi>　丙午上幸周氏陂　辛亥突厥寇靈州<lb/>
<hi>厥九勿翻</hi>　乙卯車駕還宫　癸丑南海公歐陽𦙍奉使在<lb/>
突厥帥其徒五十人謀掩襲可汗牙帳<hi>使疏吏翻帥讀曰率可從刋入</hi>
<hi>聲汗音寒五考異曰實紀云五千人按奉使安得  千人蓋十字誤作千字耳</hi>事泄突厥囚之<lb/>
　丁巳突厥寇涼州都督長樂王幼良擊走之<hi>樂音洛</hi>
戊午郭行方擊叛獠於洪雅二州大破之<hi>厯考新舊志劒南有雅州</hi>
<hi>無洪州或曰即睂州洪雅縣二州二字衍隋開皇十三年以西魏嘉州洪雅鎮置縣宋白曰因洪雅川為名</hi>
俘男女五千口　夏四月丁卯突厥寇朔州庚午寇原<lb/>
<pb n="KR2b0007_WYG_191-18a"/>
州癸酉寇涇州　戊寅安州大都督李靖與突厥頡利<lb/>
可汗戰於靈州之硤石自旦至申突厥乃退　太史令<lb/>
傅奕上疏<hi>唐太史令從五品下掌觀察天文稽定厯數凡日月星辰之變風雲氣色之異上時掌翻</hi>
請除佛法曰佛在西域言妖路逺<hi>妖於驕翻</hi>漢譯胡書恣其<lb/>
假託使不忠不孝削髮而揖君親遊手遊食易服以逃<lb/>
租賦偽啓三塗謬張六道<hi>釋氏以地獄餓鬼畜生為三塗言人之為惡者必墮此也</hi>
<hi>又添阿修羅天神地祇為六道</hi>恐愒愚夫<hi>愒今人讀如喝呼葛翻</hi>詐欺庸品乃追<lb/>
懴既往之罪<hi>懴楚鑒翻釋氏以自陳悔過為懴</hi>虛規將來之福布施萬<lb/>
<pb n="KR2b0007_WYG_191-18b"/>
錢希萬倍之報<hi>施式䜴翻</hi>持齋一日冀百日之糧遂使愚迷<lb/>
妄求功徳不憚科禁輕犯憲章有造為惡逆身墜刑網<lb/>
方乃獄中禮佛規免其罪且生死夀夭<hi>夭於矯翻</hi>由於自然<lb/>
刑徳威福闗之人主貧富貴賤功業所招而愚僧矯詐<lb/>
皆云由佛竊人主之權擅造化之力其為害政良可悲<lb/>
矣降自羲農至於有漢皆無佛法君明臣忠祚長年久<lb/>
漢明帝始立胡神西域桑門自傳其法<hi>事見四十五巻漢明帝永明八</hi>
<hi>年</hi>西晉以上國有嚴科不許中國之人輒行髠髮之事<lb/>
<pb n="KR2b0007_WYG_191-19a"/>
洎于苻石羌胡亂華主庸臣佞政虐祚短梁武齊襄足<lb/>
為明鏡<hi>謂梁武帝餓死臺城齊文襄為膳奴所弑也</hi>今天下僧尼數盈十萬<lb/>
翦刻繒綵裝束泥人競為厭魅<hi>尼女夷翻繒慈陵翻厭於琰翻魅音媚</hi>迷<lb/>
惑萬姓請令匹配即成十萬餘户産育男女十年長養<lb/>
一紀教訓可以足兵<hi>長知兩翻</hi>四海免蠶食之殃百姓知威<lb/>
福所在則妖惑之風自革淳朴之化還興<hi>妖於驕翻</hi>竊見齊<lb/>
朝章仇子佗表言僧尼徒衆糜損國家寺塔奢侈虛費<lb/>
金帛<hi>沙門或曰桑門亦聲相近總謂之僧皆胡言也僧譯為和命衆桑門為息心比丘為乞俗人之信憑</hi>
<pb n="KR2b0007_WYG_191-19b"/>
<hi>道法者男曰優婆塞女曰優婆夷其為沙門者初修十誡曰沙彌而終於二百五十則具足成大僧佛弟子收</hi>
<hi>奉舍利建宫宇謂為塔亦胡言猶宗廟也故世稱塔廟</hi>為諸僧附㑹宰相對朝讒<lb/>
毁<hi>言對朝廷而肆讒毁也朝直遙翻佗徒何翻</hi>諸尼依託妃主潛行謗讟子<lb/>
佗竟被囚縶刑於都市<hi>被皮義翻</hi>周武平齊制封其墓臣雖<lb/>
不敏竊慕其蹤上詔百官議其事唯太僕卿張道源稱<lb/>
奕言合理<hi>古有太僕正漢九卿有太僕梁十二卿有太僕卿唐太僕卿掌邦國廏牧車輿之政令</hi>
蕭瑀曰佛聖人也而奕非之非聖人者無法<hi>引孝經之言瑀音禹</hi>
當治其罪<hi>治直之翻</hi>奕曰人之大倫莫如君父佛以世嫡而<lb/>
<pb n="KR2b0007_WYG_191-20a"/>
叛其父以匹夫而抗天子<hi>釋典謂佛以王太子出家故言以世嫡叛其父釋氏之法</hi>
<hi>不拜君親故言以匹夫抗天子</hi>蕭瑀不生於空桑<hi>昔有莘氏女採桑於伊川得嬰兒於空桑</hi>
<hi>中言其母孕於伊水之濵夢神告之曰臼水出而東走母明而視之臼水出焉告其隣居而走顧望其邑咸為</hi>
<hi>水矣其母化為空桑子在其中莘女取而獻之長有賢徳教以為尹是為伊尹</hi>乃遵無父之教<lb/>
非孝者無親瑀之謂矣<hi>亦以孝經之言難瑀也</hi>瑀不能對但合手<lb/>
曰地獄之設正為是人<hi>釋氏之説謂為善者則升天堂為惡者墮地獄為于偽翻</hi>上<lb/>
亦惡沙門道士茍避征徭不守戒律皆如奕言又寺觀<lb/>
隣接㕓邸溷雜屠沽<hi>惡烏路翻觀古玩翻下同</hi>辛巳下詔命有司沙<lb/>
<pb n="KR2b0007_WYG_191-20b"/>
汰天下僧尼道士女冠其精勤練行者遷居大寺觀給<lb/>
其衣食毋令闕乏<hi>行下孟翻觀古喚翻</hi>庸猥麤穢者悉令罷道勒<lb/>
還鄉里京師留寺三所觀二所諸州各留一所餘皆罷<lb/>
之傅奕性謹宻既職在占候杜絶交遊所奏災異悉焚<lb/>
其藁人無知者　癸未突厥寇西㑹州<hi>武徳二年以平凉郡之㑹寧鎮</hi>
<hi>置西㑹州厥九勿翻</hi>　五月戊子䖍州胡成郎等殺長史叛歸梁<lb/>
師都<hi>䖍州當作慶州長知兩翻</hi>都督劉旻追斬之　壬辰党項寇廓<lb/>
州<hi>廓州澆河郡古邯川之地党底朗翻</hi>　戊戌突厥寇秦州　壬寅越州<lb/>
<pb n="KR2b0007_WYG_191-21a"/>
人盧南反殺刺史甯道明<hi>此嶺南之越州後改亷州</hi>　丙午吐谷渾<lb/>
党項寇河州<hi>吐從瞰入聲谷音浴</hi>　突厥寇蘭州<hi>蘭州金城郡漢金城郡之枝陽</hi>
<hi>縣地以臯蘭山名州</hi>　丙辰遣平道將軍柴紹將兵擊胡<hi>岐州道為平道</hi>
<hi>軍柴紹為將軍紹將即亮翻</hi>　六月丁巳太白經天<hi>漢天文志曰太白經天天下革</hi>
<hi>民更王永康註云謂出東入西出西入東也太白隂星出東當㐲東出西當伏西過午則經天晉灼云日陽也</hi>
<hi>日出則星亡晝見午上為經天劉向五紀論曰太白少隂弱不得専行故以己未為界不得經天而行經天則</hi>
<hi>晝見其占為兵喪為不臣為更王彊國弱小國彊</hi>秦王世民既與太子建成齊<lb/>
王元吉有隙以洛陽形勝之地恐一朝有變欲出保之<lb/>
<pb n="KR2b0007_WYG_191-21b"/>
乃以行臺工部尚書温大雅鎮洛陽遣秦府車騎將軍<lb/>
滎陽張亮將左右王保等千餘人之洛陽<hi>騎竒寄翻亮將即亮翻之</hi>
<hi>往也</hi>隂結納山東豪傑以俟變多出金帛恣其所用元吉<lb/>
告亮謀不軌下吏考驗<hi>下遐嫁翻</hi>亮終無言乃釋之使還洛<lb/>
陽建成夜召世民飲酒而酖之世民暴心痛吐血數升<lb/>
<hi>吐土故翻</hi>淮安王神通扶之還西宫<hi>西宫蓋即𢎞義宫新書曰秦王居西宫之承乾</hi>
<hi>殿</hi>上幸西宫問世民疾敕建成曰秦王素不能飲自今<lb/>
無得復夜飲<hi>復扶又翻下可復不復事復能復同</hi>因謂世民曰首建大謀<lb/>
<pb n="KR2b0007_WYG_191-22a"/>
削平海内皆汝之功吾欲立汝為嗣汝固辭<hi>事見前嗣祥吏翻</hi>
且建成年長為嗣日久吾不忍奪也觀汝兄弟似不相<lb/>
容同處京邑必有紛競<hi>長知兩翻處昌吕翻</hi>當遣汝還行臺居洛<lb/>
陽自陜以東皆主之<hi>秦王時領陜東道大行臺陜失冉翻</hi>仍命汝建天子<lb/>
旌旗如漢梁孝王故事<hi>梁孝王事見漢景帝紀</hi>世民涕泣辭以不<lb/>
欲逺離膝下<hi>離力智翻</hi>上曰天下一家東西兩都道路甚邇<lb/>
<hi>舊書地理志東都在西都之東八百五十里</hi>吾思汝即往毋煩悲也將行建<lb/>
成元吉相與謀曰秦王若至洛陽有土地甲兵不可復<lb/>
<pb n="KR2b0007_WYG_191-22b"/>
制<hi>復扶又翻</hi>不如留之長安則一匹夫耳取之易矣乃宻令<lb/>
數人上封事言秦王左右聞往洛陽無不喜躍觀其志<lb/>
趣恐不復來又遣近幸之臣以利害説上<hi>易以豉翻上時掌翻説輸</hi>
<hi>芮翻</hi>上意遂移事復中止建成元吉與後宫日夜譖訴世<lb/>
民於上<hi>後宫即尹徳妃張偼妤等</hi>上信之將罪世民陳叔達諫曰秦<lb/>
王有大功於天下不可黜也且性剛烈若加挫抑恐不<lb/>
勝憂憤或有不測之疾<hi>勝音升</hi>陛下悔之何及上乃止元<lb/>
吉宻請殺秦王上曰彼有定天下之功罪狀未著何以<lb/>
<pb n="KR2b0007_WYG_191-23a"/>
為辭元吉曰秦王初平東都顧望不還散錢帛以樹私<lb/>
恩又違敕命非反而何但應速殺何患無辭上不應秦<lb/>
府僚屬皆憂懼不知所出行臺考功郎中房𤣥齡謂比<lb/>
部郎中長孫無忌曰<hi>唐制考功郎中屬吏部掌文武官吏之考課考課之法有四善二十</hi>
<hi>七最比部屬刑部掌勾諸司百僚俸料公廨贓贖調斂徒役課程逋懸數物周知内外之經費而總勾之比音</hi>
<hi>毗</hi>今嫌隙已成一旦禍機竊發豈惟府朝塗地<hi>府朝猶言府廷</hi>
<hi>也漢時郡僚謂本郡為郡朝亦此類朝直遙翻</hi>乃實社稷之憂莫若勸王行周<lb/>
公之事以安家國<hi>謂周公誅管蔡也</hi>存亡之機間不容髮正在<lb/>
<pb n="KR2b0007_WYG_191-23b"/>
今日無忌曰吾懷此久矣不敢發口今吾子所言正合<lb/>
吾心謹當白之乃入言世民世民召𤣥齡謀之𤣥齡曰<lb/>
大王功蓋天地當承大業今日憂危乃天贊也願大王<lb/>
勿疑乃與府屬杜如晦共勸世民誅建成元吉建成元<lb/>
吉以秦府多驍將欲誘之使為己用<hi>驍堅堯翻將即亮翻誘音酉</hi>宻<lb/>
以金銀器一車贈左二副䕶軍尉遲敬徳<hi>時秦齊府各置右左六府</hi>
<hi>䕶軍尉紆勿翻</hi>并以書招之曰願迃長者之眷以敦布衣之交<lb/>
<hi>長知兩翻</hi>敬徳辭曰敬徳蓬户甕牖之人遭隋末亂離久淪<lb/>
<pb n="KR2b0007_WYG_191-24a"/>
逆地罪不容誅秦王賜以更生之恩<hi>事見一百八十八巻三年</hi>今又<lb/>
策名藩邸<hi>左傳狐突曰策名委質貳乃辟也杜預註云名書於所臣之策</hi>唯當殺身以<lb/>
為報於殿下無功不敢謬當重賜若私交殿下乃是貳<lb/>
心狥利忘忠殿下亦何所用建成怒遂與之絶敬徳以<lb/>
告世民世民曰公心如山嶽雖積金至斗<hi>斗謂北斗唐人詩曰身後</hi>
<hi>堆金柱北斗蓋時人常語也</hi>知公不移相遺但受何所嫌也<hi>遺唯季翻</hi>且<lb/>
得以知其隂計豈非良策不然禍將及公既而元吉使<lb/>
壯士夜刺敬徳敬徳知之洞開重門<hi>刺七亦翻重直龍翻</hi>安卧不<lb/>
<pb n="KR2b0007_WYG_191-24b"/>
動刺客屢至其庭終不敢入<hi>畏其勇也</hi>元吉乃譖敬徳於上<lb/>
下詔獄訊治<hi>下遐嫁翻治直之翻</hi>將殺之世民固請得免又譖左<lb/>
一馬軍總管程知節出為康州刺史<hi>武徳元年以成州同谷縣置西康州</hi>
知節謂世民曰大王股肱羽翼盡矣身何能久知節以<lb/>
死不去願早决計又以金帛誘右二䕶軍段志𤣥志𤣥<lb/>
不從<hi>誘音酉</hi>建成謂元吉曰秦府智畧之士可憚者獨房<lb/>
𤣥齡杜如晦耳皆譖之於上而逐之世民腹心唯長孫<lb/>
無忌尚在府中與其舅雍州治中髙士亷右候車騎將<lb/>
<pb n="KR2b0007_WYG_191-25a"/>
軍三水侯君集<hi>長知兩翻右候車騎將軍以車騎將軍屬右候衞也三水縣漢屬安定郡隋唐</hi>
<hi>屬邠州宋白曰三水縣以縣界存羅川谷三泉並流為名雍于用翻騎竒寄翻</hi>及尉遲敬徳等<lb/>
<hi>尉紆勿翻</hi>日夜勸世民誅建成元吉世民猶豫未决問於靈<lb/>
州大都督李靖靖辭問於行軍總管李世勣世勣辭世<lb/>
民由是重二人<hi>靖考異曰統紀云秦王懼不知所為李  李勣數言大王以功髙被疑靖等請</hi>
<hi>申犬馬之力劉餗小説太宗將誅蕭牆之惡以主社稷謀於衞公靖靖辭謀於英公徐勣勣亦辭帝由是珍此</hi>
<hi>二人二説未知誰得其實然劉説近厚有益風化故從之舊建成傳又云封徳彝宻勸太宗誅建成世民不從</hi>
<hi>徳彞更言於上曰秦王既有大功終不為太子之下若不立之願早為之所又説建成作亂曰夫為四海者不</hi>
<pb n="KR2b0007_WYG_191-25b"/>
<hi>顧其親漢髙乞羮此之謂矣按許敬宗傳云敬宗父善心及虞世南兄世基皆為宇文化及所殺封徳彞時為</hi>
<hi>内史舍人備見其事嘗謂人曰世基被誅世南匍匐而請代善心之死敬宗舞蹈以求生人以為口實敬宗銜</hi>
<hi>之及為徳彝立傳盛加其惡此亦近誣今不取</hi>㑹突厥郁射設將數萬騎屯河<lb/>
南入塞圍烏城<hi>烏城蓋在鹽州五原縣烏鹽池或曰在朔方烏水上杜佑曰武威郡南二里在</hi>
<hi>烏城守捉將即亮翻騎竒寄翻厥九勿翻</hi>建成薦元吉代世民督諸軍北征<lb/>
上從之命元吉督右武衞大將軍李藝天紀將軍張瑾<lb/>
等救烏城<hi>闗内十二軍涇州道曰天紀軍置將軍一人</hi>元吉請尉遲敬徳程<lb/>
知節段志𤣥及秦府右三統軍秦叔寶等與之偕行簡<lb/>
<pb n="KR2b0007_WYG_191-26a"/>
閲秦王帳下精鋭之士以益元吉軍率更丞王晊宻告<lb/>
世民曰<hi>唐志太子率更寺令一人從四品上丞二人從七品上掌宗族次序禮樂刑罰及漏刻之政令</hi>
<hi>更工衡翻晊之日翻</hi>太子語齊王今汝得秦王驍將精兵擁數萬<lb/>
之衆吾與秦王餞汝於昆明池使壯士拉殺之於幕下<lb/>
奏云暴卒主上宜無不信<hi>語牛倨翻拉盧合翻驍堅堯翻將即亮翻  考異曰舊傳</hi>
<hi>以為建成實有此言而晊告之按建成前酖秦王髙祖已知之今若明使壯士拉殺而欺云暴卒髙祖豈有肯</hi>
<hi>信之理此説殆同兒戲今但云晊告建成等則事之虛實皆未可知所謂疑以傳疑也</hi>吾當使人<lb/>
進説令授吾國事敬徳等既入汝手宜悉坑之孰敢不<lb/>
<pb n="KR2b0007_WYG_191-26b"/>
服世民以晊言告長孫無忌等無忌等勸世民先事圖<lb/>
之<hi>先悉薦翻</hi>世民歎曰骨肉相殘古今大惡吾誠知禍在朝<lb/>
夕欲俟其發然後以義討之不亦可乎敬徳曰人情誰<lb/>
不愛其死今衆人以死奉王乃天授也禍機垂發而王<lb/>
猶晏然不以為憂大王縱自輕如宗廟社稷何大王不<lb/>
用敬徳之言敬徳將竄身草澤不能留居大王左右交<lb/>
手受戮也無忌曰不從敬徳之言事今敗矣敬徳等必<lb/>
不為王有無忌亦當相隨而去不能復事大王矣<hi>敬徳無忌</hi>
<pb n="KR2b0007_WYG_191-27a"/>
<hi>詭言逃去以激世民使之速發復扶又翻下同</hi>世民曰吾所言亦未可全棄公<lb/>
更圖之敬徳曰王今處事有疑非智也臨難不决非勇<lb/>
也<hi>處昌吕翻</hi>且大王素所畜養勇士八百餘人<hi>畜吁玉翻</hi>在外者<lb/>
今已入宫擐甲執兵<hi>擐音宦</hi>事勢已成大王安得已乎世<lb/>
民訪之府僚皆曰齊王凶戾終不肯事其兄比聞䕶軍<lb/>
薛實嘗謂齊王曰<hi>比毗至翻此齊府䕶軍也</hi>大王之名合之成唐字<lb/>
大王終主唐祀<hi>合音閤</hi>齊王喜曰但除秦王取東宫如反<lb/>
掌耳彼與太子謀亂未成已有取太子之心亂心無厭<lb/>
<pb n="KR2b0007_WYG_191-27b"/>
<hi>厭於鹽翻</hi>何所不為若使二人得志恐天下非復唐有<hi>復音扶又</hi>
<hi>翻下聴復同又並音如字</hi>以大王之賢取二人如拾地芥耳奈何徇<lb/>
匹夫之節忘社稷之計乎世民猶未决衆曰大王以舜<lb/>
為何如人曰聖人也衆曰使舜浚井不出則為井中之<lb/>
泥塗廪不下則為廪上之灰安能澤被天下法施後世<lb/>
乎是以小杖則受大杖則走蓋所存者大故也<hi>瞽䏂使舜浚井</hi>
<hi>既入從而揜之舜穿井為匿空旁出使塗廩捐堦瞽䏂焚廩舜以兩笠自扞而下家語孔子曰舜事瞽䏂小杖</hi>
<hi>則受大杖則走被皮義翻</hi>世民命卜之幕僚張公謹自外來取龜投<lb/>
<pb n="KR2b0007_WYG_191-28a"/>
地<hi>説苑曰靈龜五色似玉似金背隂向陽上髙象天下平法地易號為龜</hi>曰卜以决疑今<lb/>
事在不疑尚何卜乎卜而不吉庸得已乎於是定計<hi>考</hi>
<hi>異曰唐厯云布卦未畢張公謹適自外至諌曰夫事不可疑而疑者其禍立至今假使卜之不吉其可已乎遂</hi>
<hi>折蓍秦王曰善今從舊唐書</hi>世民令無忌宻召房𤣥齡等曰敕㫖不<lb/>
聴復事王今若私謁必坐死不敢奉教<hi>房𤣥齡之言亦以激發世民</hi>
世民怒謂敬徳曰𤣥齡如晦豈叛我邪<hi>邪音耶</hi>取所佩刀<lb/>
授敬徳曰公往觀之若無來心可斷其首以來<hi>斷丁管翻</hi>敬<lb/>
徳往與無忌共諭之曰王已决計公宜速入共謀之吾<lb/>
<pb n="KR2b0007_WYG_191-28b"/>
屬四人不可羣行道中乃令𤣥齡如晦著道士服<hi>著陟畧同</hi>
與無忌俱入敬徳自它道亦至己未太白復經天傅奕<lb/>
宻奏太白見秦分<hi>見賢遍翻分扶問翻</hi>秦王當有天下上以其狀<lb/>
授世民於是世民宻奏建成元吉淫亂後宫且曰臣於<lb/>
兄弟無絲毫負今欲殺臣似為世充建徳報讐臣今枉<lb/>
死永違君親魂歸地下實恥見諸賊上省之愕然<hi>為于偽翻</hi>
<hi>省悉景翻</hi>報曰明當鞫問汝宜早參<hi>明謂明日也參謂朝參</hi>庚申世民<lb/>
帥長孫無忌等入伏兵於𤣥武門<hi>𤣥武門宫城北門帥讀曰率長知兩翻</hi>
<pb n="KR2b0007_WYG_191-29a"/>
張婕妤竊知世民表意馳語建成<hi>婕妤音接予語牛倨翻</hi>建成召<lb/>
元吉謀之元吉曰宜勒宫府兵託疾不朝以觀形勢<hi>朝直</hi>
<hi>遙翻</hi>建成曰兵備已嚴當與弟入參自問消息乃俱入趣<lb/>
𤣥武門<hi>趣七喻翻</hi>上時已召裴寂蕭瑀陳叔達等欲按其事<lb/>
<hi>瑀音禹</hi>建成元吉至臨湖殿覺變即跋馬東歸宫府<hi>跋蒲掇翻</hi>
<hi>跋馬者揺竦馬銜偏促一轡又以兩足揺鼓馬腹使之迴走</hi>世民從而呼之元吉張<lb/>
弓射世民再三不彀<hi>控弦不開所以不至於彀蓋倉皇失措也射而亦翻下同</hi>世民<lb/>
射建成殺之尉遲敬徳將七十騎繼至<hi>將即亮翻騎竒寄翻下同</hi>左<lb/>
<pb n="KR2b0007_WYG_191-29b"/>
右射元吉墜馬世民馬逸入林下為木枝所絓<hi>絓胡卦翻</hi>墜<lb/>
不能起元吉遽至奪弓將扼之敬徳躍馬叱之元吉步<lb/>
欲趣武徳殿敬徳追射殺之翊衞車騎將軍馮翊馮立<lb/>
<hi>太子左右衞率府所領亦有親勲翊三衞府</hi>聞建成死歎曰豈有生受其恩<lb/>
而死逃其難乎<hi>難乃旦翻</hi>乃與副䕶軍薛萬徹屈咥直府左<lb/>
車騎萬年謝叔方<hi>屈咥直即驅咥直也屬帳内府咥徒結翻又丑栗翻萬年赤縣本隋大興</hi>
<hi>縣武徳元年更名</hi>帥東宫齊府精兵二千馳趣𤣥武門<hi>帥讀曰率趣七</hi>
<hi>喻翻</hi>張公謹多力獨閉闗以拒之不得入雲麾將軍敬君<lb/>
<pb n="KR2b0007_WYG_191-30a"/>
𢎞掌宿衞屯兵𤣥武門<hi>雲麾將軍梁百二十五號將軍之一也唐為武散階從三品上</hi>
挺身出戰所親止之曰事未可知且徐觀變俟兵集成<lb/>
列而戰未晚也君𢎞不從與中郎將吕世衡大呼而進<lb/>
皆死之<hi>唐諸衞中郎將皆正四品下呼火故翻</hi>君𢎞顯雋之曽孫也<hi>敬顯雋仕</hi>
<hi>北齊官至尚書右僕射</hi>守門兵與萬徹等力戰良久萬徹鼓譟欲<lb/>
攻秦府將士大懼<hi>將即亮翻</hi>尉遲敬徳持建成元吉首示之<lb/>
<hi>尉紆勿翻</hi>宫府兵遂潰萬徹與數十騎亡入終南山馮立既<lb/>
殺敬君𢎞謂其徒曰亦足以少報太子矣<hi>少詩沼翻</hi>遂解兵<lb/>
<pb n="KR2b0007_WYG_191-30b"/>
逃於野上方泛舟海池<hi>閣本太極宫圖太極宫中凡有三海池東海池在𤣥武門内之</hi>
<hi>東近凝雲閣北海池在𤣥武門内之西又南有南海池近咸池殿</hi>世民使尉遲敬徳入<lb/>
宿衞敬徳擐甲持矛直至上所上大驚問曰今日亂者<lb/>
誰邪<hi>邪音耶</hi>卿來此何為對曰秦王以太子齊王作亂舉<lb/>
兵誅之恐驚動陛下遣臣宿衞上謂裴寂等曰不圖今<lb/>
日乃見此事當如之何蕭瑀陳叔達曰建成元吉本不<lb/>
預義謀又無功於天下疾秦王功髙望重共為姦謀今<lb/>
秦王已討而誅之秦王功蓋宇宙率土歸心陛下若處<lb/>
<pb n="KR2b0007_WYG_191-31a"/>
以元良<hi>太子謂之元良瑀音禹處昌吕翻下處分處决同</hi>委之國事無復事矣<lb/>
<hi>復扶又翻</hi>上曰善此吾之夙心也時宿衞及秦府兵與二宫<lb/>
左右戰猶未已敬徳請降手敕令諸軍並受秦王處分<lb/>
<hi>分扶問翻</hi>上從之天策府司馬宇文士及自東上閤門出宣<lb/>
敕<hi>閣本太極宫圖太極殿有東上閤門西上閤門</hi>衆然後定上又使黄門侍郎<lb/>
裴矩至東宫曉諭諸將卒皆罷散<hi>將即亮翻下同</hi>上乃召世民<lb/>
撫之曰近日以來㡬有投杼之惑<hi>投杼事見三巻周赧王七年幾居希翻</hi>
世民跪而吮上乳號慟久之<hi>吮徂兖翻號户髙翻</hi>建成子安陸王<lb/>
<pb n="KR2b0007_WYG_191-31b"/>
承道河東王承徳武安王承訓汝南王承明鉅鹿王承<lb/>
義元吉子梁郡王承業漁陽王承鸞普安王承奬江夏<lb/>
王承裕義陽王承度皆坐誅仍絶屬籍初建成許元吉<lb/>
以正位之後立為太弟故元吉為之盡死<hi>為于偽翻</hi>諸將欲<lb/>
盡誅建成元吉左右百餘人籍没其家尉遲敬徳固爭<lb/>
曰罪在二凶既伏其誅若及支黨非所以求安也乃止<lb/>
是日下詔赦天下凶逆之罪止於建成元吉自餘黨與<lb/>
一無所問其僧尼道士女冠並宜依舊<hi>是年四月命有司沙汰僧尼道</hi>
<pb n="KR2b0007_WYG_191-32a"/>
<hi>士女冠</hi>國家庶事皆取秦王處分<hi>處昌吕翻</hi>辛酉馮立謝叔方<lb/>
皆自出薛萬徹亡匿世民屢使諭之乃出世民曰此皆<lb/>
忠於所事義士也釋之癸亥立世民為皇太子又詔自<lb/>
今軍國庶事無大小悉委太子處决然後聞奏<lb/>
　臣光曰立嫡以長<hi>長知兩翻</hi>禮之正也然髙祖所以有天<lb/>
　下皆太宗之功隠太子以庸劣居其右地嫌勢逼必<lb/>
　不相容曏使髙祖有文王之明隠太子有泰伯之賢<lb/>
　太宗有子臧之節<hi>文王舍伯邑考而立武王泰伯讓國於弟王季厯子臧辭曹國而不</hi>
<pb n="KR2b0007_WYG_191-32b"/>
　<hi>受</hi>則亂何自而生矣既不能然太宗始欲俟其先發<lb/>
　然後應之如此則事非獲已猶為愈也既而為羣下<lb/>
　所迫遂至蹀血禁門<hi>如淳曰殺人流血滂沱為蹀血師古曰蹀謂履涉之也蹀徒頰</hi>
　<hi>翻</hi>推刃同氣<hi>推吐雷翻</hi>貽譏千古惜哉夫創業垂統之君<lb/>
　子孫之所儀刑也<hi>夫音扶</hi>彼中明肅代之傳繼得非有<lb/>
　所指擬以為口實乎<hi>明皇不稱廟號而稱帝號者温公避本朝諱耳中宗肅宗之季</hi>
　<hi>𤣥宗代宗並以兵清内難而後繼大統</hi>
戊辰以宇文士及為太子詹事長孫無忌杜如晦為左<lb/>
<pb n="KR2b0007_WYG_191-33a"/>
庶子髙士亷房𤣥齡為右庶子尉遲敬徳為左衞率程<lb/>
知節為右衞率虞世南為中舍人禇亮為舍人<hi>尉紆勿翻率所</hi>
<hi>律翻東宫門下坊左庶子二人正四品上掌侍從贊相駮正啟奏皇太子出則版奏外辨中嚴入則解嚴凡令</hi>
<hi>書下則畫諾覆審留所畫以為案更寫印署注令諾送詹事府典書坊右庶子二人正四品下中舍人正五品</hi>
<hi>上舍人正六品上舍人掌行令書令㫖及表啟之事太子通表如人臣之禮宫臣上太子大事以牋小事以啟</hi>
<hi>其封題皆曰上右春坊通事舍人開封以進其事可施行者皆下於坊舍人開庶子參詳之然後進不可者則</hi>
<hi>否蓋門下坊猶上臺之門下省典書坊猶上臺之中書省唐初仍隋制也龍朔改門下坊為左春坊典書坊為</hi>
<hi>右春坊</hi>姚思亷為洗馬<hi>洗悉薦翻下同</hi>悉以齊王國司金帛什器<lb/>
<pb n="KR2b0007_WYG_191-33b"/>
賜敬徳<hi>唐制親王國有國司置國尉國丞掌判國司勾稽監印事</hi>初洗馬魏徴常勸<lb/>
太子建成早除秦王及建成敗世民召徴謂曰汝何為<lb/>
離間我兄弟衆為之危懼<hi>問古莧翻為於偽翻</hi>徴舉止自若對曰<lb/>
先太子早從徴言必無今日之禍世民素重其才改容<lb/>
禮之引為詹事主簿<hi>詹事主簿從七品上掌印檢勾稽府事</hi>亦召王珪韋<lb/>
挺於巂州<hi>去年六月王珪等流巂州巂音髓</hi>皆以為諫議大夫世民命<lb/>
縱禁苑鷹犬罷四方貢獻聴百官各陳治道<hi>治直吏翻</hi>政令<lb/>
簡肅中外大悦以屈突通為陜東道行臺左僕射鎮洛<lb/>
<pb n="KR2b0007_WYG_191-34a"/>
陽<hi>陜失冉翻</hi>益州行臺僕射竇軌與行臺尚書韋雲起郭行<lb/>
方不協雲起弟慶儉及宗族多事太子建成建成死軌<lb/>
誣雲起與建成同反收斬之行方懼逃奔京師軌追之<lb/>
不及　吐谷渾寇岷州<hi>吐從暾入聲谷音浴</hi>　突厥寇隴州辛未<lb/>
寇渭州遣右衞大將軍柴紹擊之<hi>厥九勿翻左右衞大將軍掌統領宫庭警</hi>
<hi>衞之法</hi>　廢益州大行臺置大都督府　壬申上以手詔<lb/>
賜裴寂等曰朕當加尊號為太上皇　辛巳幽州大都<lb/>
督廬州王瑗反<hi>瑗于眷翻</hi>右領軍將軍王君廓殺之傳首初<lb/>
<pb n="KR2b0007_WYG_191-34b"/>
上以瑗懦怯非將帥才<hi>懦乃卧翻乂奴亂翻將即亮翻帥所類翻</hi>使君廓佐<lb/>
之君廓故羣盜勇悍險詐<hi>悍户旰翻</hi>瑗推心倚仗之許為婚<lb/>
姻太子建成謀害秦王宻與瑗相結建成死詔遣通事<lb/>
舍人崔敦禮馳驛召瑗<hi>通事舍人秦謁者之官也晉置舍人通事各一人𨽻中書東晉</hi>
<hi>曰通事舍人唐從六品上掌朝見引納及辭謝者於殿庭凡近臣入侍文武就列引以進退凡四方通表蠻夷</hi>
<hi>納貢皆受而進之</hi>瑗心不自安謀於君廓君廓欲取瑗以為功<lb/>
乃説曰<hi>説輸芮翻下涉説同</hi>大王若入必無全理今擁兵數萬奈<lb/>
何受單使之召自投罔罟乎<hi>使疏吏翻下同</hi>因相與泣瑗曰我<lb/>
<pb n="KR2b0007_WYG_191-35a"/>
今以命託公舉事决矣乃劫敦禮問以京師機事敦禮<lb/>
不屈瑗囚之發驛徴兵且召燕州刺史王詵赴薊與之<lb/>
計事<hi>隋于營州之境汝羅故城置遼西郡武徳元年曰燕州六年自營州遷於幽州城中又於懷戎置北</hi>
<hi>燕州武徳六年李藝自幽州入朝王詵為長史實掌州事幽州之人素信服之瑗欲反故召之與計事燕因肩</hi>
<hi>翻詵疎臻翻</hi>兵曹參軍王利涉説瑗曰王君廓反覆不可委<lb/>
以機柄宜早除去以王詵代之<hi>去羌吕翻</hi>瑗不能决君廓知<lb/>
之往見詵詵方沐握髮而出君廓手斬之持其首告衆<lb/>
曰李瑗與王詵同反囚執敕使擅自徴兵今詵已誅獨<lb/>
<pb n="KR2b0007_WYG_191-35b"/>
有李瑗無能為也汝寧隨瑗族滅乎欲從我以取富貴<lb/>
乎衆皆曰願從公討賊君廓乃帥其麾下千餘人踰西<lb/>
城而入瑗不之覺君廓入獄出敦禮瑗始知之遽帥左<lb/>
右數百人被甲而出<hi>帥讀曰率被皮義翻</hi>遇君廓於門外君廓謂<lb/>
瑗衆曰李瑗為逆汝何為隨之入湯火乎衆皆弃兵而<lb/>
潰唯瑗獨存罵君廓曰小人賣我行自及矣遂執瑗縊<lb/>
之<hi>縊於賜翻又於計翻</hi>壬午以王君廓為左領軍大將軍兼幽州<lb/>
都督以瑗家口賜之敦禮仲方之孫也<hi>崔仲方仕周獻平齊之策及隋</hi>
<pb n="KR2b0007_WYG_191-36a"/>
<hi>獻平陳之策孝芬之孫也</hi>　乙酉罷天策府<hi>置天策府見一百八十九巻四年</hi>　秋<lb/>
七月己丑柴紹破突厥於秦州斬特勒一人士卒首千<lb/>
餘級<hi>厥九勿翻</hi>　以秦府䕶軍秦叔寶為左衞大將軍又以<lb/>
程知節為右武衞大將軍尉遲敬徳為右武候大將軍<lb/>
<hi>尉紆勿翻在考異曰唐厯三人除官皆  癸巳今從實録</hi>　壬辰以髙士亷為侍中<lb/>
房𤣥齡為中書令蕭瑀為左僕射長孫無忌為吏部尚<lb/>
書杜如晦為兵部尚書癸巳以宇文士及為中書令封<lb/>
徳彝為右僕射又以前天策府兵曹參軍杜淹為御史<lb/>
<pb n="KR2b0007_WYG_191-36b"/>
大夫中書舍人顔師古劉林甫為中書侍郎左衞副率<lb/>
侯君集為左衞將軍左虞候段志𤣥為驍衞將軍副䕶<lb/>
軍薛萬徹為右領軍將軍右内副率張公謹為右武候<lb/>
將軍<hi>左虞候即東宫左虞候率也按唐書驍衞之上當有左字隋文帝置左右内率領東宫千牛備身侍</hi>
<hi>奉之事副率為之貳瑀音禹長知兩翻率所律翻驍堅堯翻</hi>右監門率長孫安業為<lb/>
右監門將軍<hi>漢魏置城門校尉唐置左右監門衞大將軍將軍掌宫禁門籍之法凡京司應入宫</hi>
<hi>殿門皆有籍左將軍判入右將軍判出監古銜翻</hi>右内副率李客師為領左右<lb/>
軍將軍<hi>領字當在左右之下左右二字亦當去其一但未知當去何字耳唐志隋置左右領軍府大業</hi>
<pb n="KR2b0007_WYG_191-37a"/>
<hi>三年改左右屯衞唐因屯衞名改為左右威衞又採前代領軍名别置左右領軍衞職掌如左右衞又按新志</hi>
<hi>武徳五年改左右備身府為左右府或者李客師為領左右將軍左右之下亦當去軍字顯慶五年改左右府</hi>
<hi>為千牛府</hi>安業無忌之兄客師靖之弟也　太子建成齊王<lb/>
元吉之黨散亡在民間雖更赦令<hi>更工衡翻</hi>猶不自安徼幸<lb/>
者爭告捕以邀賞<hi>徼堅堯翻</hi>諫議大夫王珪以啟太子丙子<lb/>
太子下令六月四日已前事連東宫及齊王十七日前<lb/>
連李瑗者並不得相告言違者反坐<hi>瑗于眷翻反坐者反以所告罪人之</hi>
<hi>罪坐之下考異曰太宗實録六月丙申唐厯脱七月而在壬辰  按六月無丙申丙申七月十日也今從唐厯</hi>
<pb n="KR2b0007_WYG_191-37b"/>
丁酉遣諫議大夫魏徴宣慰山東聴以便宜從事徴至<lb/>
磁州<hi>武徳元年以相州之滏陽臨水成安置磁州以其地産磁石名州舊志磁州在京師東北一千四百</hi>
<hi>八十五里磁疾之翻</hi>遇州縣錮送前太子千牛李志安齊王䕶軍<lb/>
李思行詣京師<hi>械鎖而送之謂之錮送</hi>徴曰吾受命之日前宫齊<lb/>
府左右皆赦不問今復送思行等<hi>復扶又翻</hi>則誰不自疑雖<lb/>
遣使者人誰信之<hi>使疏吏翻</hi>吾不可以顧身嫌不為國慮且<lb/>
既䝉國士之遇敢不以國士報之乎遂皆解縱之太子<lb/>
聞之甚喜右衞率府鎧曹參軍唐臨出為萬泉丞<hi>東宫十率</hi>
<pb n="KR2b0007_WYG_191-38a"/>
<hi>府皆有倉兵鎧三曹參軍從八品武徳元年分蒲州之稷山安邑龍門猗氏汾隂置萬泉縣屬泰州後屬絳州</hi>
<hi>鎧可亥翻率所律翻</hi>縣有繫囚十許人㑹春雨臨縱之使歸耕種<lb/>
皆如期而返臨令則之弟子也<hi>唐令則事隋太子勇勇廢被誅</hi>　八月<lb/>
丙辰突厥遣使請和<hi>厥九勿翻使疏吏翻下同</hi>　壬戌吐谷渾遣使<lb/>
請和<hi>吐從暾入聲谷音浴</hi>　癸亥制傳位於太子太子固辭不許<lb/>
甲子太宗即皇帝位於東宫顯徳殿赦天下闗内及蒲<lb/>
芮虞泰陜鼎六州免二年租調自餘給復一年<hi>陜失冉翻調徒</hi>
<hi>弔翻復方目翻</hi>　詔以宫女衆多幽閟可愍<hi>閟兵媚翻</hi>宜簡出之各<lb/>
<pb n="KR2b0007_WYG_191-38b"/>
歸親戚任其適人　初稽胡酋長劉仚成帥衆降梁師<lb/>
都<hi>事見一百八十九巻四年酋慈由翻長知兩翻仚許延翻帥讀曰率降户江翻下同</hi>師都信讒<lb/>
殺之由是所部猜懼多來降者<hi>降户江翻</hi>師都浸衰弱乃朝<lb/>
於突厥為之畫策<hi>朝直遙翻為於偽翻</hi>勸令入寇於是頡利突利<lb/>
二可汗合兵十餘萬寇涇州<hi>頡奚結翻可從刋入聲汗音寒</hi>進至武功<lb/>
京師戒嚴　丙子立妃長孫氏為皇后<hi>長知兩翻</hi>后少好讀<lb/>
書造次必循禮法<hi>少詩沼翻好呼到翻造七到翻</hi>上為秦王與太子建<lb/>
成齊王元吉有隙后奉事髙祖承順妃嬪<hi>嬪毗賔翻</hi>彌縫其<lb/>
<pb n="KR2b0007_WYG_191-39a"/>
闕甚有内助及正位中宫務存節儉服御取給而已上<lb/>
深重之嘗與之議賞罰后辭曰牝雞之晨唯家之索<hi>書牧</hi>
<hi>誓引古人之言索蘇各翻盡也</hi>妾婦人安敢豫聞政事固問之終不對<lb/>
　己卯突厥進寇髙陵<hi>厥九勿翻髙陵縣漢屬馮翊唐屬京兆在長安東北七十里</hi>
辛巳涇州道行軍總管尉遲敬徳與突厥戰於涇陽<hi>涇陽</hi>
<hi>縣屬京兆在長安北七十里杜佑曰京兆涇陽縣乃秦封涇陽君之地後漢及晉池陽之地漢涇陽縣在今平</hi>
<hi>凉郡界涇陽故城是尉紆勿翻</hi>大破之獲其俟斤阿史徳烏没啜<hi>突厥官二</hi>
<hi>十八等俟斤在吐屯之下阿史徳别是一姓俟渠機翻</hi>斬首千餘級癸未頡利可<lb/>
<pb n="KR2b0007_WYG_191-39b"/>
汗進至渭水便橋之北<hi>自長安出咸陽過渭水便橋</hi>遣其腹心執失<lb/>
思力入見以觀虚實<hi>見賢遍翻</hi>思力盛稱頡利與突利二可<lb/>
汗將兵百萬今至矣<hi>頡奚結翻可從刋入聲汗音寒將即亮翻</hi>上讓之曰吾<lb/>
與汝可汗面結和親贈遺金帛前後無算<hi>言不可算計其數也遺於</hi>
<hi>季翻</hi>汝可汗自負盟約引兵深入於我無愧汝雖戎狄亦<lb/>
有人心何得全忘大恩自誇强盛我今先斬汝矣思力<lb/>
懼而請命<hi>請貸其死命也</hi>蕭瑀封徳彞請禮遣之上曰我今遣<lb/>
還虜謂我畏之愈肆憑陵<hi>瑀音禹還從宣翻又音如字</hi>乃囚思力於<lb/>
<pb n="KR2b0007_WYG_191-40a"/>
門下省上自出𤣥武門與髙士亷房𤣥齡等六騎徑詣<lb/>
渭水上<hi>騎竒寄翻下同</hi>與頡利隔水而語責以負約突厥大驚<lb/>
皆下馬羅拜<hi>厥九勿翻</hi>俄而諸軍繼至旌甲蔽野頡利見執<lb/>
失思力不返而上挺身輕出軍容甚盛有懼色上麾諸<lb/>
軍使却而布陳<hi>陳讀曰陣</hi>獨留與頡利語蕭瑀以上輕敵叩<lb/>
馬固諫上曰吾籌之已熟非卿所知突厥所以敢傾國<lb/>
而來直抵郊甸者以我國内有難<hi>謂方有殺建成元吉之難難乃旦翻</hi>朕<lb/>
新即位謂我不能抗禦故也我若示之以弱閉門拒守<lb/>
<pb n="KR2b0007_WYG_191-40b"/>
虜必放兵大掠不可復制<hi>復扶又翻</hi>故朕輕騎獨出示若輕<lb/>
之又震曜軍容使之必戰出虜不意使之失圖虜入我<lb/>
地既深必有懼心故與戰則克與和則固矣制服突厥<lb/>
在此一舉卿第觀之是日頡利來請和詔許之上即日<lb/>
還宫乙酉又幸城西斬白馬與頡利盟於便橋之上突<lb/>
厥引兵退<hi>頡奚結翻厥九勿翻橋考異曰劉餗小説武徳末年突厥至渭水  控弦四十萬太宗初</hi>
<hi>親庶政驛召衞公問策時發諸州軍未到長安居人勝兵不過數萬胡人精騎騰突挑戰日數合帝怒欲擊之</hi>
<hi>靖請傾府庫賂以求和潛軍邀其歸路帝從其言胡兵遂退於是據險邀之虜弃老弱而遁獲馬數萬匹金帛</hi>
<pb n="KR2b0007_WYG_191-41a"/>
<hi>一無遺焉今據實録紀傳結盟而退未嘗掩襲小説所載為誤</hi>蕭瑀請於上曰突厥未<lb/>
和之時諸將爭請戰陛下不許<hi>瑀音禹厥九勿翻將即亮翻</hi>臣等亦<lb/>
以為疑既而虜自退其策安在上曰吾觀突厥之衆雖<lb/>
多而不整君臣之志唯賄是求當其請和之時可汗獨<lb/>
在水西<hi>謂渭水之西可從刋入聲汗音寒</hi>達官皆來謁我<hi>突厥言達官猶中國言顯</hi>
<hi>官也</hi>我若醉而縛之因襲擊其衆勢如拉朽<hi>拉盧合翻</hi>又命長<lb/>
孫無忌李靖伏兵於幽州以待之<hi>幽州當作豳州自渭北北歸歸路正經豳</hi>
<hi>州此史書傳寫誤耳開元十三年以豳字類幽改曰邠州則當時亦病此矣</hi>虜若奔歸伏兵<lb/>
<pb n="KR2b0007_WYG_191-41b"/>
邀其前大軍躡其後覆之如反掌耳所以不戰者吾即<lb/>
位日淺國家未安百姓未富且當靜以撫之一與虜戰<lb/>
所損甚多虜結怨既深懼而修備則吾未可以得志矣<lb/>
故巻甲韜戈啗以金帛<hi>巻讀曰惓啗徒濫翻</hi>彼既得所欲理當自<lb/>
退志意驕墯不復設備<hi>復扶又翻</hi>然後養威伺舋一舉可滅<lb/>
也<hi>舋許覲翻</hi>將欲取之必固與之<hi>老子曰將欲奪之必固與之</hi>此之謂矣<lb/>
卿知之乎瑀再拜曰非所及也<hi>言非己之智慮所能及也</hi>
　資治通鑑巻一百九十一<lb/>
</p>
<p>
</p>
  </div>
</body>
</text>
</TEI>
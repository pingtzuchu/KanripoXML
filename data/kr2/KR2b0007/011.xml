<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷十一</head>
    <p>
<pb n="KR2b0007_WYG_011-1a"/>
欽定四庫全書<lb/>
　資治通鑑卷十一　　　　　宋司馬光　撰<lb/>
　　　　　　　　　　　　　　胡三省　音註<lb/>
　漢紀三<hi>起屠維大淵獻盡重光赤奮若凡三年</hi>
　　太祖高皇帝中<lb/>
五年冬十月漢王追項羽至固陵<hi>徐廣曰固陵在陽夏晉灼曰即固始縣余</hi>
<hi>據班志固始與陽夏為兩縣皆屬淮陽國劉昭志陳國陽夏縣有固陵聚括地志固陵縣名在陳州宛丘縣西</hi>
<hi>北四十二里</hi>與齊王信魏相國越期㑹擊楚信越不至楚擊<lb/>
<pb n="KR2b0007_WYG_011-1b"/>
漢軍大破之漢王復堅壁自守謂張良曰諸侯不從奈<lb/>
何對曰楚兵且破二人未有分地<hi>李竒曰言信越未有益地之分也韋昭曰</hi>
<hi>信等雖名為王未為分畫疆界分扶問翻余謂韋説是</hi>其不至固宜君王能與共<lb/>
天下可立致也齊王信之立非君王意<hi>言信自請為假王乃立之耳非</hi>
<hi>君王本意</hi>信亦不自堅彭越本定梁地始君王以魏豹故拜<lb/>
越為相國<hi>見上卷二年</hi>今豹死越亦望王而君王不早定今<lb/>
能取睢陽以北至榖城皆以王彭越<hi>班志睢陽縣屬梁國劉昭志穀城縣</hi>
<hi>屬東郡春秋之小穀也括地志穀城故城在濟州東阿縣東二十六里睢陽宋州也自宋州以北至濟州穀城</hi>
<pb n="KR2b0007_WYG_011-2a"/>
<hi>際黄河盡以封彭越</hi>從陳以東傅海與韓王信<hi>陳古陳國班志之淮陽國也唐為陳</hi>
<hi>州自陳以東至于海并齊舊地盡以與齊王信</hi>信家在楚其意欲復得故邑能<lb/>
出捐此地以許兩人使各自為戰則楚易破也<hi>易以豉翻</hi>漢<lb/>
王從之於是韓信彭越皆引兵來十一月劉賈南渡淮<lb/>
圍夀春遣人誘楚大司馬周殷殷畔楚以舒屠六<hi>舒春秋之</hi>
<hi>舒國也班志舒縣屬廬江郡括地志舒今廬江之故舒城是也</hi>舉九江兵迎黥布<hi>史記正義</hi>
<hi>曰九江郡即夀州楚考烈王二十二年徙夀春號曰郢至王負芻為秦所㓕置九江郡至唐為廬夀滁濠等州</hi>
<hi>之地</hi>並行屠城父隨劉賈皆㑹十二月項王至垓下<hi>李竒曰沛</hi>
<pb n="KR2b0007_WYG_011-2b"/>
<hi>洨縣聚邑名洨下交翻張揖三蒼注垓堤名在沛郡史記正義曰按垓下是高岡絶巖今猶高三四大其聚邑</hi>
<hi>及堤在垓之側因取名焉今在亳州真源縣東十里垓音該</hi>兵少食盡與漢戰不勝<lb/>
入壁漢軍及諸侯兵圍之數重<hi>重直龍翻</hi>項王夜聞漢軍四<lb/>
面皆楚歌<hi>應劭曰楚歌者雞鳴歌也漢已畧得楚地故楚歌者多雞鳴時歌也師古曰楚歌者為楚</hi>
<hi>人之歌猶吳歈越吟耳若以雞鳴為歌曲之名於理則可不得云雞鳴時也髙祖令戚夫人楚舞自為作楚歌</hi>
<hi>豈有雞鳴時乎</hi>乃大驚曰漢皆已得楚乎是何楚人之多也則<lb/>
夜起飲帳中悲歌忼慨泣數行下<hi>忼苦廣翻行户剛翻泣目中淚也</hi>左<lb/>
右皆泣莫能仰視於是項王乗其駿馬名騅<hi>騅朱惟翻蒼白雜毛</hi>
<pb n="KR2b0007_WYG_011-3a"/>
<hi>曰騅孔頴達曰雜毛是體有二種之色相間雜</hi>麾下壯士騎從者八百餘人直<lb/>
夜潰圍南出馳走平明漢軍乃覺之令騎将灌嬰以五<lb/>
千騎追之項王渡淮騎能屬者纔百餘人<hi>屬之欲翻</hi>至隂陵<lb/>
<hi>班志隂陵縣屬九江郡括地志隂陵故城在濠州定逺縣西北六十里</hi>迷失道問一田父<lb/>
田父紿曰左<hi>紿蕩亥翻欺誑也</hi>左乃䧟大澤中以故漢追及之<lb/>
項王乃復引兵而東至東城<hi>班志東城縣屬九江郡括地志東城故城在定逺東</hi>
<hi>南五十里</hi>乃有二十八騎漢騎追者數千人項王自度不能<lb/>
脱<hi>度徒洛翻</hi>謂其騎曰吾起兵至今八嵗矣身七十餘戰未<lb/>
<pb n="KR2b0007_WYG_011-3b"/>
嘗敗北遂霸有天下然今卒困於此<hi>卒子恤翻</hi>此天之亡我<lb/>
非戰之罪也今日固決死願為諸君決戰必潰圍斬将<lb/>
刈旗三勝之令諸君知天亡我非戰之罪也乃分其騎<lb/>
以為四隊四鄉<hi>鄉讀曰嚮</hi>漢軍圍之數重項王謂其騎曰吾<lb/>
為公取彼一將令四面騎馳下期山東為三處於是項<lb/>
王大呼馳下漢軍皆披靡<hi>呼火故翻披普彼翻史記正義曰靡言精體低垂</hi>遂<lb/>
斬漢一將是時郎中騎楊喜追項王<hi>郎中騎即漢官所謂騎郎</hi>項王<lb/>
瞋目而叱之喜人馬俱驚辟易數里<hi>辟頻益翻易如字師古曰辟易謂開</hi>
<pb n="KR2b0007_WYG_011-4a"/>
<hi>張而易其故處宋祈國語補音易以豉翻未知其何據</hi>項王與其騎㑹為三處漢<lb/>
軍不知項王所在乃分軍為三復圍之項王乃馳復斬<lb/>
漢一都尉殺數十百人復聚其騎亡其兩騎耳乃謂其<lb/>
騎曰何如騎皆伏曰如大王言於是項王欲東渡烏江<lb/>
<hi>臣瓚曰烏江在牛渚索隠曰按晉初屬臨淮括地志烏江亭即和州烏江縣是也晉初為縣水經曰江水人北</hi>
<hi>得黄律口漢書所謂烏江亭長檥舡待項王即此地余據烏江浦在今和州烏江縣東五十里即亭長檥船待</hi>
<hi>羽處</hi>烏江亭長檥船待<hi>徐廣曰檥音儀一音俄應劭曰檥正也孟康曰檥音蟻附也附船著</hi>
<hi>岸也如淳曰南方謂整船向岸曰檥索隠曰檥字諸家各以意觧耳鄒誕本作様船以尚翻劉氏亦有此音</hi>
<pb n="KR2b0007_WYG_011-4b"/>
謂項王曰江東雖小地方千里衆數十萬人亦足王也<lb/>
願大王急渡今獨臣有船漢軍至無以渡項王笑曰天<lb/>
之亡我我何渡為且籍與江東子弟八千人渡江而西<lb/>
今無一人還縱江東父兄憐而王我我何面目見之縱<lb/>
彼不言籍獨不愧於心乎乃以所乗騅馬賜亭長令騎<lb/>
皆下馬歩行持短兵接戰獨籍所殺漢軍數百人身亦<lb/>
被十餘創<hi>被皮義翻創初良翻</hi>顧見漢騎司馬呂馬童曰若非吾<lb/>
故人乎馬童面之<hi>張晏曰以故人難親斫之故背之也如淳曰面謂不正視也師古曰如説</hi>
<pb n="KR2b0007_WYG_011-5a"/>
<hi>非面謂背之不正向也面縛亦反偝而縳之杜元凱以為但見其面非也貢父曰面之直向之耳</hi>指示<lb/>
中郎騎王翳曰此項王也項王乃曰吾聞漢購我頭千<lb/>
金邑萬戸<hi>史記正義曰漢以一斤金為千金當一萬錢也余謂一斤金與萬户邑多少不稱正義之</hi>
<hi>説未可為據也</hi>吾為若徳<hi>班書徳作得鄧展曰令公得我以為功也史記作徳徐廣曰亦可是功徳</hi>
<hi>之徳史記正義曰為于偽翻言呂馬童與項羽先是故人舊有恩徳於已余謂羽盖謂我為汝自刎以徳汝</hi>
乃自刎而死<hi>刎武粉翻</hi>王翳取其頭餘騎相蹂踐<hi>蹂人九翻</hi>爭項<lb/>
王相殺者數十人最其後楊喜呂馬童及郎中呂勝楊<lb/>
武各得其一體五人共㑹其體皆是故分其户封五人<lb/>
<pb n="KR2b0007_WYG_011-5b"/>
皆為列侯<hi>呂馬童封中水侯王翳封杜衍侯楊喜封赤泉侯楊武封吳防侯呂勝封湼陽侯</hi>楚<lb/>
地悉定獨魯不下<hi>秦魯縣屬薛郡項羽初封於此漢為魯國</hi>漢王引天下兵<lb/>
欲屠之至其城下猶聞絃誦之聲為其守禮義之國為<lb/>
主死節乃持項王頭以示魯父兄魯乃降漢王以魯公<lb/>
禮𦵏項王於糓城<hi>宋白曰宋州穀熟縣古穀城也漢於此置薄縣又改為穀陽縣</hi>親為<lb/>
發哀哭之而去<hi>為于偽翻</hi>諸項氏枝屬皆不誅封項伯等四<lb/>
人皆為列侯賜姓劉氏諸民略在楚者皆歸之<lb/>
　太史公曰羽起隴畮之中<hi>畮古畝字</hi>三年遂将五諸侯滅<lb/>
<pb n="KR2b0007_WYG_011-6a"/>
　秦<hi>此時山東六國而齊趙韓魏燕並起從羽伐秦故云五諸侯</hi>分裂天下而封王<lb/>
　侯政由羽出位雖不終近古以來未嘗有也及羽背<lb/>
　闗懐楚<hi>師古曰背闗謂背約不王沛公於闗中懐楚謂思東歸彭城也余謂背闗懐楚文意一貫</hi>
　<hi>言羽棄背闗中之形勝而懐鄉歸楚也不必分為兩節背蒲妹翻</hi>放逐義帝而自立<lb/>
　怨王侯叛已難矣自矜功伐奮其私智而不師古謂<lb/>
　霸王之業欲以力征經營天下五年卒亡其國<hi>卒子恤翻</hi>
　身死東城尚不覺悟而不自責乃引天亡我非用兵<lb/>
　之罪也豈不謬哉<lb/>
<pb n="KR2b0007_WYG_011-6b"/>
　揚子法言或問楚敗垓下方死曰天也諒乎曰漢屈<lb/>
　羣策羣䇿屈羣力<hi>諒信也屈盡也</hi>楚憞羣䇿而自屈其力<hi>憞徒</hi>
　<hi>對翻惡也</hi>屈人者克自屈者負天曷故焉<hi>温公曰何預天事</hi>
漢王還至定陶<hi>班志定陶縣屬濟隂郡古之陶邑宋為廣濟軍理所</hi>馳入齊王信<lb/>
壁奪其軍　臨江王共尉不降<hi>共敖項羽封為臨江王尉其子也</hi>遣盧<lb/>
綰劉賈擊虜之　春正月更立齊王信為楚王王淮北<lb/>
都下邳<hi>更工衡翻</hi>封魏相國建城侯彭越為梁王王魏故地<lb/>
都定陶　令曰兵不得休八年萬民與苦甚<hi>如淳師古皆曰與弋</hi>
<pb n="KR2b0007_WYG_011-7a"/>
<hi>庶翻貢父曰與讀曰歟助辭</hi>今天下事畢其赦天下殊死以下<hi>如淳曰殊</hi>
<hi>死死罪之明白也左傳曰斬其木而弗殊韋昭曰殊死斬刑也師古曰殊絶也異也言其身首離絶而異處貢</hi>
<hi>父曰予按説文漢蠻夷殊然則殊自死刑之名</hi>　諸侯王皆上疏請尊漢王為<lb/>
皇帝二月甲午王即皇帝位于汜水之陽<hi>蔡邕曰上古天子稱皇其</hi>
<hi>次稱帝其次稱王秦承三王之末自以徳兼三皇五帝故并以為號漢高受命因而不改張晏曰汜水在濟隂</hi>
<hi>界取其汜愛𢎞大而潤下也師古曰據叔孫通傳為皇帝于定陶則此水在濟隂是也括地志漢髙祖即位壇</hi>
<hi>在曹州濟隂縣界汜敷劍翻</hi>更王后曰皇后太子曰皇太子追尊先<lb/>
媪曰昭靈夫人<hi>高祖母曰劉媼文頴曰幽州及漢中皆謂老嫗為媪師古曰媪女老稱音烏老</hi>
<pb n="KR2b0007_WYG_011-7b"/>
<hi>翻</hi>詔曰<hi>如淳曰詔告也自秦漢以下惟天子獨稱之漢制度帝之下書有四一曰䇿書二曰制書三曰</hi>
<hi>詔書四曰誡敕䇿書者編簡也其制長二尺短者半之篆書起年月日稱皇帝以命諸侯王三公以罪免亦賜</hi>
<hi>䇿而以𨽻書用尺一木兩行此為異也制書帝者制度之命其文曰制詔三公皆璽封尚書令印重封露布州</hi>
<hi>郡也詔書詔告也其文曰告某官如故事誡敕謂敕刺史太守其文曰有詔敕某官他皆倣此</hi>故衡山<lb/>
王吳芮從百粤之兵佐諸侯誅暴秦有大功諸侯立以<lb/>
為王項羽侵奪之地謂之番君其以芮為長沙王<hi>吳芮封衡</hi>
<hi>山王都邾今刲長沙王都臨湘番蒲何翻</hi>又曰故粤王無諸世奉粤祀秦侵<lb/>
奪其地使其社稷不得血食諸侯伐秦無諸身率閩中<lb/>
<pb n="KR2b0007_WYG_011-8a"/>
兵以佐滅秦項羽廢而弗立今以為閩粤王王閩中地<lb/>
<hi>粤王無諸句踐之後秦取其地置閩中郡今復以封之師古曰閩越今泉州建安是其地徐廣曰今建安候官</hi>
<hi>地史記正義曰今閩州又改為福應劭曰閩音文虫飾之文師古曰非也音緡閩人本蛇種故其字從</hi>　帝<lb/>
西都洛陽　夏五月兵皆罷歸家　詔民前或相聚保<lb/>
山澤不書名數今天下已定令各歸其縣復故爵田宅<lb/>
<hi>復扶目翻還也</hi>吏以文法教訓辨告<hi>師古曰辨告者分别義理以曉喻之</hi>勿笞辱<lb/>
軍吏卒爵及七大夫以上皆令食邑<hi>臣瓚曰秦制列侯乃得食邑今七大</hi>
<hi>夫以上皆食邑所以寵之也師古曰七大夫公大夫也爵第七故謂之七大夫</hi>非七大夫已下<lb/>
<pb n="KR2b0007_WYG_011-8b"/>
皆復其身及户勿事<hi>應劭曰不輸户賦也如淳曰事謂役使也師古曰復其身及一户之</hi>
<hi>内皆不傜賦也復方目翻</hi>　帝置酒洛陽南宮<hi>括地志南宮在洛州洛陽縣東北二十六</hi>
<hi>里洛陽故城中輿地志秦時洛陽已有南北宮</hi>上曰<hi>蔡邕曰上者尊位所在也但言上不敢言尊號耳</hi>
徹侯諸將毋敢隠朕皆言其情<hi>徹通也應劭曰言其功徳通於王室也後避武</hi>
<hi>諱改曰通侯亦曰列侯</hi>吾所以有天下者何項氏之所以失天下<lb/>
者何高起王陵對曰<hi>張晏曰詔使髙官者起故陵先對臣瓚曰漢帝年紀有信平侯臣陵</hi>
<hi>都武侯臣起魏相邴吉奏髙祖時奏事有将軍臣陵臣起師古曰張説非也若言髙官者起則丞相蕭何太尉</hi>
<hi>盧綰及張良陳平之屬皆在陵不得而先對也先譜齊太公之後食采於高因氏焉</hi>陛下使人攻<lb/>
<pb n="KR2b0007_WYG_011-9a"/>
城畧地因以與之與天下同其利項羽不然有功者害<lb/>
之賢者疑之此其所以失天下也上曰公知其一未知<lb/>
其二夫運籌帷幄之中決勝千里之外吾不如子房填<lb/>
國家撫百姓給餉餽不絶糧道吾不如蕭何<hi>填讀曰鎮餽與饋同</hi>
連百萬之衆戰必勝攻必取吾不如韓信三者皆人傑<lb/>
吾能用之此吾所以取天下者也項羽有一范増而不<lb/>
能用此所以為我禽也羣臣説服<hi>説讀曰悦</hi>韓信至楚召漂<lb/>
母賜千金召辱已少年令出跨下者以為中尉<hi>事見九卷元年</hi>
<pb n="KR2b0007_WYG_011-9b"/>
<hi>漂匹妙翻</hi>告諸將相曰此壯士也方辱我時我寜不能殺之<lb/>
邪殺之無名故忍而就此　彭越既受漢封田横懼誅<lb/>
與其徒屬五百餘人入海居島中<hi>海中山曰島史記正義曰海州東海縣有</hi>
<hi>島山去岸八十里余按北史楊愔避讒東入田横島是島以横居之而得名島丁老翻</hi>帝以田横<lb/>
兄弟本定齊地齊賢者多附焉今在海中不取後恐為<lb/>
亂乃使使赦横罪召之横謝曰臣烹陛下之使酈生<hi>事見</hi>
<hi>上卷四年</hi>今聞其弟商為漢將臣恐懼不敢奉詔請為庶人<lb/>
守海島中使還報帝乃詔衞尉酈商曰<hi>班表衛尉秦官掌宮門衛屯兵</hi>
<pb n="KR2b0007_WYG_011-10a"/>
齊王田横即至人馬從者敢動搖者致族夷<hi>從才用翻言誅夷其</hi>
<hi>族也</hi>乃復使使持節具告以詔商狀<hi>周禮司節掌守邦節辨其用以輔王命註</hi>
<hi>云節者執以行為信邦節珍圭牙璋糓圭琬圭琰圭也守邦國用玉節以玉為之守都鄙用角節以角為之邦</hi>
<hi>國之使節用金門闗之節用符貨賄之節用璽道路之節用旌審此則古之所執以為信者皆謂之節自秦以</hi>
<hi>来有璽符節則璽自璽符自符節自節分為三矣漢之節即古之旌節也鄭氏註以符節為漢宮中諸官詔符</hi>
<hi>璽節為漢之印章旌節為漢使者所持節則知漢所謂節盖古之旌節也賢曰節者所以為信以竹為之柄長</hi>
<hi>八尺以旄牛尾為之毦三重此漢制也</hi>曰田横來大者王小者乃侯耳不<lb/>
來且舉兵加誅焉横乃與其客二人乗傳詣洛陽<hi>如淳曰駟</hi>
<pb n="KR2b0007_WYG_011-10b"/>
<hi>馬高足為置傳中足為馳傳下足為乗傳一馬二馬為軺傳急者乗一乗傳師古曰盖今之驛古者以車謂之</hi>
<hi>傳車其後單置馬謂之驛騎漢律諸當乗傳及發駕置傳者皆持尺五寸木傳信封以御史大夫印章其乗傳</hi>
<hi>參封之參三也有期㑹累封兩端端各兩封凡四封乗置馳傳五封之兩端各二中央一軺傳兩馬再封之一</hi>
<hi>馬一封以馬駕軺車而乗傳曰一封軺傳史炤所謂依乗符傳而行者本此但擇焉而不精語焉而不詳耳終</hi>
<hi>不若顏説簡而朙傳張戀翻</hi>未至三十里至尸鄉廏置<hi>應劭曰尸鄉在偃師城西</hi>
<hi>臣瓚曰案廏置謂置馬以傳驛者</hi>横謝使者曰人臣見天子當洗沐因<lb/>
止畱謂其客曰横始與漢王俱南面稱孤<hi>師古曰王者自稱曰孤盖</hi>
<hi>為謙也老子道徳經曰貴以賤為本高以下為基是以侯王自謂孤寡不糓</hi>　今漢王為天<lb/>
<pb n="KR2b0007_WYG_011-11a"/>
子而横乃為亡虜北面事之其恥固已甚矣且吾烹人<lb/>
之兄與其弟併肩而事主<hi>併歩頂翻</hi>縱彼畏天子之詔不敢<lb/>
動我獨不媿於心乎且陛下所以欲見我者不過欲一<lb/>
見吾面貌耳今斬吾頭馳三十里間形容尚未能敗猶<lb/>
可觀也遂自剄令客奉其頭從使者馳奏之帝曰嗟乎<lb/>
起自布衣兄弟三人更王豈不賢哉<hi>更工衡翻</hi>為之流涕而<lb/>
拜其二客為都尉發卒二千人以王者禮𦵏之<hi>史記正義曰田</hi>
<hi>横墓在偃師西十五里</hi>既𦵏二客穿其冢傍孔皆自剄下從之帝<lb/>
<pb n="KR2b0007_WYG_011-11b"/>
聞之大驚以横客皆賢餘五百人尚在海中使使召之<lb/>
至則聞田横死亦皆自殺　初楚人季布為項籍將<hi>季姓</hi>
<hi>也周八士有季隨季騧魯有季氏</hi>數窘辱帝<hi>數所角翻窘巨隕翻困也</hi>項籍滅帝購<lb/>
求布千金敢有舍匿罪三族<hi>舍止也匿隠也</hi>布乃髠鉗為奴自<lb/>
賣於魯朱家<hi>髠枯昆翻鬄其髮也鉗其炎翻以鐵束項朱家魯之大俠</hi>朱家心知其<lb/>
季布也買置田舍身之洛陽見滕公説曰季布何罪臣<lb/>
各為其主用職耳<hi>師古曰職常也言此乃常道也一曰職主掌其事也為于偽翻</hi>項氏<lb/>
臣豈可盡誅邪今上始得天下而以私怨求一人何示<lb/>
<pb n="KR2b0007_WYG_011-12a"/>
不廣也且以季布之賢漢求之急此不北走胡南走越<lb/>
耳夫忌壯士以資敵國此伍子胥所以鞭荆平之墓也<lb/>
<hi>伍子胥楚大夫伍奢之子也楚平王信讒而殺伍奢子胥奔吳藉吳師以破楚入郢發平王墓而鞭其尸</hi>君<lb/>
何不從容為上言之<hi>從千容翻</hi>滕公待間言於上如朱家指<lb/>
上乃赦布召拜郎中朱家遂不復見之<hi>復扶又翻</hi>布母弟丁<lb/>
公亦為項羽将逐窘帝彭城西短兵接帝急顧謂丁公<lb/>
曰兩賢豈相戹哉<hi>孟康曰丁公及彭城賴齮追上故曰兩賢也師古曰孟説非也兩賢者髙</hi>
<hi>祖自謂併與固也言吾與固俱是賢豈相戹困哉故固感此言而止也雖與賴齮同追而髙祖獨與固言也姓</hi>
<pb n="KR2b0007_WYG_011-12b"/>
<hi>譜丁本自姜姓齊太公子諡丁公因以命氏</hi>丁公引兵而還及項王滅丁公<lb/>
謁見<hi>見賢遍翻</hi>帝以丁公徇軍中<hi>徇辭峻翻師古曰行示也</hi>曰丁公為項<lb/>
王臣不忠使項王失天下者也遂斬之曰使後為人臣<lb/>
無傚丁公也<lb/>
　臣光曰高祖起豐沛以來罔羅豪桀招亡納叛亦已<lb/>
　多矣及即帝位而丁公獨以不忠受戮何哉夫進取<lb/>
　之與守成其勢不同當羣雄角逐之際民無定主來<lb/>
　者受之固其宜也及貴為天子四海之内無不為臣<lb/>
<pb n="KR2b0007_WYG_011-13a"/>
　茍不明禮義以示之使為臣者人懐貳心以徼大利<lb/>
　則國家其能久安乎是故斷以大義<hi>斷丁亂翻</hi>使天下曉<lb/>
　然皆知為臣不忠者無所自容而懐私結恩者雖至<lb/>
　於活已猶以義不與也戮一人而千萬人懼其慮事<lb/>
　豈不深且遠哉子孫享有天禄四百餘年宜矣<lb/>
齊人婁敬戍隴西<hi>姓譜婁邾婁國之後一曰離婁之後</hi>過洛陽脱輓輅<hi>蘇林</hi>
<hi>曰輅音凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>一木横遮車前二人輓之/三人推之師古曰輓音晚輅胡格翻<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>音同</hi>衣羊裘因<lb/>
齊人虞将軍求見上虞将軍欲與之鮮衣婁敬曰臣衣<lb/>
<pb n="KR2b0007_WYG_011-13b"/>
帛衣帛見衣褐衣褐見<hi>衣著也帛繒也褐織毛布之衣也</hi>終不敢易衣<lb/>
於是虞將軍入言上上召見問之婁敬曰陛下都洛陽<lb/>
豈欲與周室比隆哉上曰然婁敬曰陛下取天下與周<lb/>
異周之先自后稷封邰<hi>班志邰縣屬右扶風師古曰即今武功故城是史記正義曰雍</hi>
<hi>州武功縣西南二十三里故漦城是也説文曰邰炎帝之後姜姓所封國棄外家也毛萇云邰姜嫄國堯以天</hi>
<hi>因邰而生后稷故因封之於邰音吐才翻</hi>積徳絫善<hi>絫古累字</hi>十有餘世至于太<lb/>
王王季文王武王而諸侯自歸之遂滅殷為天子及成<lb/>
王即位周公相焉乃營洛邑以為此天下之中也諸矦<lb/>
<pb n="KR2b0007_WYG_011-14a"/>
四方納貢職道里均矣有徳則易以王無徳則易以亡<lb/>
故周之盛時天下和洽諸侯四夷莫不賓服効其貢職<lb/>
及其衰也天下莫朝<hi>朝直遥翻</hi>周不能制也非唯其徳薄也<lb/>
形勢弱也今陛下起豐沛卷蜀漢定三秦<hi>卷讀曰捲</hi>與項羽<lb/>
戰滎陽成臯之間大戰七十小戰四十使天下之民肝<lb/>
腦塗地父子暴骨中野不可勝數<hi>勝音升</hi>哭泣之聲未絶<lb/>
傷夷者未起<hi>夷與痍同創也音延知翻</hi>而欲比隆於成康之時臣竊<lb/>
以為不侔也且夫秦地被山帶河四塞以為固卒然有<lb/>
<pb n="KR2b0007_WYG_011-14b"/>
急<hi>卒讀曰猝</hi>百萬之衆可立具也因秦之故資甚美膏腴之<lb/>
地此所謂天府者也<hi>府聚也萬物所聚謂之天府</hi>陛下入闗而都之<lb/>
山東雖亂秦之故地可全而有也夫與人鬭不搤其亢<lb/>
拊其背未能全其勝也<hi>張晏曰搤與扼同捉持之也亢音岡又下郎翻喉嚨也</hi>今<lb/>
陛下案秦之故地此亦搤天下之亢而拊其背也帝問<lb/>
羣臣羣臣皆山東人爭言周王數百年秦二世即亡洛<lb/>
陽東有成皐西有殽澠<hi>師古曰殽謂殽山今陜州東二殽山是也澠即澠池</hi>倍河<lb/>
鄉伊洛<hi>河在洛陽城北故曰倍伊洛二水在洛陽城南故曰鄉倍蒲妹翻鄉讀曰嚮</hi>其固亦<lb/>
<pb n="KR2b0007_WYG_011-15a"/>
足恃也上問張良良曰洛陽雖有此固其中小不過數<lb/>
百里田地薄四面受敵此非用武之國也闗中左殽函<lb/>
右隴蜀沃野千里<hi>師古曰沃者溉灌也言其土地皆有溉灌之利故曰沃野</hi>南有巴<lb/>
蜀之饒北有胡苑之利<hi>師古曰謂安定北地上郡之北與胡相接之地可以畜牧者也</hi>
<hi>養禽獸謂之苑音於阮翻</hi>阻三面而守獨以一面東制諸侯諸侯安<lb/>
定河渭漕輓天下西給京師<hi>漢漕闗東之粟自河入渭自渭而上輸之長安</hi>諸<lb/>
侯有變順流而下足以委輸<hi>康曰委於偽切即委積之委輸即轉輪之輸輸舂遇</hi>
<hi>翻</hi>此所謂金城千里天府之國也<hi>府者物所聚也天物所聚不假人力故曰</hi>
<pb n="KR2b0007_WYG_011-15b"/>
<hi>天府</hi>婁敬説是也上即日車駕西都長安拜婁敬為郎中<lb/>
號曰奉春君賜姓劉氏<hi>師古曰凡言車駕謂天子乗車而行不敢指斥也長安本秦之</hi>
<hi>鄉名也髙祖作都奉春君張晏曰春嵗之始也今婁敬發事之始故曰奉春君也</hi>張良素多病<lb/>
從上入闗即道引不食穀<hi>孟康曰道讀曰導服辟榖藥而静居行氣</hi>杜門不<lb/>
出曰家世相韓及韓滅不愛萬金之資為韓報讐彊秦<lb/>
天下振動<hi>事見七参秦始皇二十九年</hi>今以三寸舌為帝者師封萬<lb/>
戸侯此布衣之極於良足矣願棄人間事欲從赤松子<lb/>
游耳<hi>師古曰赤松子仙人號也神農時為雨師服水王教神農能入火自燒至昆山上常止西王母石室</hi>
<pb n="KR2b0007_WYG_011-16a"/>
<hi>隨風雨上下炎帝少女追之亦得仙俱去</hi>
　臣光曰夫生之有死譬猶夜旦之必然自古及今固<lb/>
　未有超然而獨存者也以子房之明辨達理足以知<lb/>
　神僊之為虛詭矣然其欲從赤松子游者其智可知<lb/>
　也夫功名之際人臣之所難處<hi>處昌呂翻</hi>如高帝所稱者<lb/>
　三傑而已淮隂誅夷蕭何繫獄非以履盛滿而不止<lb/>
　耶故子房託於神僊遺棄人間等功名於外物置榮<lb/>
　利而不顧所謂明哲保身者<hi>詩云既明且哲以保其身</hi>子房有焉<lb/>
<pb n="KR2b0007_WYG_011-16b"/>
六月壬辰大赦天下　秋七月燕王臧荼反上自将征<lb/>
之　趙景王耳長沙文王芮皆薨　九月虜臧荼壬子<lb/>
立太尉長安侯盧綰為燕王<hi>班表太尉秦官掌武事漢制與丞相御史大夫為三</hi>
<hi>公應劭曰自上安下曰尉據史記盧綰傳長安故咸陽也正義曰秦咸陽在渭北長安在渭南蕭何起未央宮</hi>
<hi>之處</hi>綰家與上同里閈<hi>閈音汗閭也里門曰閈</hi>綰生又與上同日上<lb/>
寵幸綰羣臣莫敢望故特王之<hi>考異曰史記漢書髙紀於此皆云使丞相噲将</hi>
<hi>兵平代地按樊噲傳從平韓王信乃遷左丞相是時未為丞相又代地無反者噲傳亦無此事疑紀誤</hi>
項王故將利幾反<hi>利幾以陳令降上侯之潁川上至洛陽召之利幾恐而反風俗通利姓也</hi>
<pb n="KR2b0007_WYG_011-17a"/>
<hi>姓譜楚公子食采於利後以為氏</hi>上自擊破之　後九月治長樂宮<hi>程大</hi>
<hi>昌雍録曰長樂宮本秦之興樂宮周廻二十里髙祖改修而居之在長安城東隅樂音洛</hi>　項王将<lb/>
鍾離昧素與楚王信善<hi>昧莫曷翻下同</hi>項王死後亡歸信漢王<lb/>
怨昧聞其在楚詔楚捕昧信初之國行縣邑陳兵出入<lb/>
<hi>行丁孟翻</hi>
六年冬十月人有上書告楚王信反者帝以問諸将皆<lb/>
曰亟發兵阬豎子耳帝黙然又問陳平陳平曰人上書<lb/>
言信反信知之乎曰不知陳平曰陛下精兵孰與楚上<lb/>
<pb n="KR2b0007_WYG_011-17b"/>
曰不能過平曰陛下諸将用兵有能過韓信者乎上曰<lb/>
莫及也平曰今兵不如楚精而将不能及舉兵攻之是<lb/>
趣之戰也<hi>趣讀曰促</hi>竊為陛下危之上曰為之奈何平曰古<lb/>
者天子有巡狩㑹諸侯<hi>白虎通曰天子所以巡狩者何巡者循也狩者收也謂循行天</hi>
<hi>下收人道徳太平恐逺近不同政化幽隠有不得其所者故必自行之謹敬重民之意也孟子曰天子適諸侯</hi>
<hi>曰巡守巡守者巡所守也</hi>陛下第出偽游雲夢<hi>第但也</hi>㑹諸侯於陳陳<lb/>
楚之西界信聞天子以好出游其埶必無事而郊迎謁<lb/>
謁而陛下因禽之此特一力士之事耳帝以為然乃發<lb/>
<pb n="KR2b0007_WYG_011-18a"/>
使告諸侯㑹陳吾將南游雲夢上因隨以行楚王信聞<lb/>
之自疑懼不知所為或説信曰斬鍾離昧以謁上上必<lb/>
喜無患信從之十二月上㑹諸侯於陳信持昧首謁上<lb/>
上令武士縛信載後車信曰果若人言狡兎死走狗烹<lb/>
髙鳥盡良弓藏敵國破謀臣亡<hi>師古曰黄石公三畧之言</hi>天下已定<lb/>
我固當烹上曰人告公反遂械繫信以歸<hi>械者加以杻械繫者加以</hi>
<hi>徽索</hi>因赦天下田肯賀上曰陛下得韓信又治秦中<hi>如淳曰山</hi>
<hi>東人謂闗中為秦中師古曰謂闗中秦地也</hi>秦形勝之國也<hi>張晏曰得形勢之勝便也</hi>帶<lb/>
<pb n="KR2b0007_WYG_011-18b"/>
河阻山地埶便利其以下兵於諸侯譬猶居髙屋之上<lb/>
建瓴水也<hi>如淳曰瓴盛水瓶也居髙屋之上而翻瓴水言其向下之勢順也建居偃翻瓴音鈴</hi>夫<lb/>
齊東有琅邪即墨之饒<hi>師古曰二縣近海財用之所出</hi>南有泰山之固<lb/>
<hi>泰山在齊之南境齊負以為固</hi>西有濁河之限<hi>晋灼曰齊西有平原河水東北過髙唐髙唐即</hi>
<hi>平原也孟津號黄河故曰濁河也余謂孟津在河内去平原甚逺晉説失之拘盖河流渾濁故謂之濁河也</hi>
北有勃海之利<hi>索隠曰崔浩云勃旁跌也旁跌出者横在濟北故齊都賦云海旁出為勃名曰</hi>
<hi>勃海郡余據班志齊地北至勃海冇髙樂髙城陽信重合之地</hi>地方二千里持㦸百萬<lb/>
此東西秦也<hi>言齊地形勝與秦亢衡也</hi>非親子弟莫可使王齊者上<lb/>
<pb n="KR2b0007_WYG_011-19a"/>
曰善賜金五百斤上還至洛陽赦韓信封為淮隂侯信<lb/>
知漢王畏惡其能<hi>惡烏路翻</hi>多稱病不朝從<hi>朝直遥翻朝見也從才用翻從</hi>
<hi>遊也</hi>居常鞅鞅羞與絳灌等列<hi>鞅鞅志不滿也音於兩翻絳侯周勃灌将軍嬰</hi>嘗<lb/>
過樊將軍噲噲跪拜送迎言稱臣曰大王乃肯臨臣信<lb/>
出門笑曰生乃與噲等為伍<hi>為信怨望謀反張本</hi>上嘗從容與信<lb/>
言諸将能將兵多少<hi>從千容翻將即亮翻下同</hi>上問曰如我能將㡬<lb/>
何信曰陛下不過能將十萬上曰於君何如曰臣多多<lb/>
而益善耳上笑曰多多益善何為為我禽信曰陛下不<lb/>
<pb n="KR2b0007_WYG_011-19b"/>
能將兵而善將將此乃信之所以為陛下禽也且陛下<lb/>
所謂天授非人力也　甲申始剖符封諸功臣為徹侯<lb/>
<hi>師古曰剖破也與其合符而分授之也剖普口翻</hi>蕭何封酇侯<hi>班志酇縣屬南陽郡孟康曰酇</hi>
<hi>音讚</hi>所食邑獨多<hi>按班書功臣表蕭何封酇八千户而曹參封平陽張良封留皆萬户宜不得言</hi>
<hi>何封邑獨多盖參以十二月甲申封何以正月丙午封功臣言何居上其意不能平者特同日受封樊酈絳灌</hi>
<hi>諸人耳張良亦以丙午封諸人言何而不言良者盖髙祖先使艮自擇齊三萬户而良止受留萬户故不敢言</hi>
<hi>也</hi>功臣皆曰臣等身被堅執鋭<hi>被皮義翻</hi>多者百餘戰少者<lb/>
數十合今蕭何未嘗有汗馬之勞徒持文墨議論顧反<lb/>
<pb n="KR2b0007_WYG_011-20a"/>
居臣等上何也帝曰諸君知獵乎夫獵追殺獸兎者狗<lb/>
也而發縱指示獸處者人也今諸君徒能得走獸耳功<lb/>
狗也至如蕭何發縱指示功人也<hi>師古曰發縱謂觧紲而放之也指示以手</hi>
<hi>指示之今俗言放狗縱子用翻而讀者乃為蹤蹟之蹤非也書本皆不為蹤字自有逐蹤之狗不待人發也洪</hi>
<hi>氏𨽻釋曰元祐中洺州治河堤得漢北海淳于長夏君碑其辭有曰紹縱先軌又北軍中侯郭仲竒碑云有山</hi>
<hi>甫之縱又云徽縱顯又司𨽻校尉魯峻碑云比縱豹産又圉令趙君碑云羡其縱外黄令高彪碑云莫與比縱</hi>
<hi>皆以縱為蹤蕭何傳發縱指示獸處顏師古注云書本皆不為蹤字讀者乃為蹤蹟之蹤非也據此數碑則漢</hi>
<hi>人固多借用顔氏之注殆未然也</hi>羣臣皆不敢言張良為謀臣亦無戰<lb/>
<pb n="KR2b0007_WYG_011-20b"/>
鬭功帝使自擇齊三萬戸良曰始臣起下邳與上㑹留<lb/>
<hi>見八卷秦二世二年</hi>此天以臣授陛下陛下用臣計幸而時中<hi>中竹</hi>
<hi>仲翻</hi>臣願封留足矣不敢當三萬户乃封張良為留侯封<lb/>
陳平為户牖侯<hi>户牖鄉名屬陳畱郡陽武縣徐廣曰陽武屬魏地户牖今為東昏縣屬陳留索</hi>
<hi>隠曰徐廣云陽武屬魏而地理志屬河南郡盖後陽武屬梁國耳徐又云戸牖今為東昏縣屬陳留與班書地</hi>
<hi>理志同按是秦時户牖鄉屬陽武至漢以户牖鄉為東昏縣𨽻陳留郡也括地志東昏故城在汴州陳留縣東</hi>
<hi>北九十里陳平亦十二月甲申封</hi>平辭曰此非臣之功也上曰吾用先<lb/>
生謀戰勝克敵非功而何平曰非魏無知臣安得進上<lb/>
<pb n="KR2b0007_WYG_011-21a"/>
曰若子可謂不背本矣乃復賞魏無知<hi>平因無知見上事見九卷二年</hi>
<hi>背蒲妹翻復扶又翻</hi>　帝以天下初定子幼昆弟少懲秦孤立而<lb/>
亡欲大封同姓以填撫天下<hi>填讀曰鎮</hi>春正月丙午分楚王<lb/>
信地為二國以淮東五十三縣立從兄將軍賈為荆王<lb/>
<hi>索隠曰乃王吳地在淮東也余據班史時以故東陽郡鄣郡吳郡五十三縣王賈東陽漢下邳地鄣郡漢丹陽</hi>
<hi>地吳郡即㑹稽地盖其地自淮東而南盡丹陽㑹稽也賈死後以其地王吳王濞故索隠云王吳地也如淳曰</hi>
<hi>荆亦楚也賈逵曰秦荘襄王名楚故改曰荆遂行於世晋灼曰奮伐荆楚自秦之先固已稱荆索隠曰姚察按</hi>
<hi>虞喜云總言荆者以山命國也今西南有荆山在陽羡界賈分封吳地而號荆王指取此義太康地志陽羡縣</hi>
<pb n="KR2b0007_WYG_011-21b"/>
<hi>本名荆溪從才用翻</hi>以薛郡東海彭城三十六縣立弟文信君交<lb/>
為楚王<hi>薛郡漢之魯國東海秦之郯郡彭城後為楚國盖封交之時得三郡地景武之後楚國僅彭城</hi>
<hi>數縣耳</hi>壬子以雲中鴈門代郡五十三縣立兄宜信侯喜<lb/>
為代王以膠東膠西臨菑濟北博陽城陽郡七十三縣<lb/>
立微時外婦之子肥為齊王<hi>據此則博陽於秦楚漢兵爭之時亦嘗置郡矣自淮</hi>
<hi>東至此雜用古地名固不純用秦漢所置郡名也師古曰外婦謂與旁通者</hi>諸民能齊言者<lb/>
皆以與齊<hi>孟康曰此時民流移故使能齊言者還齊也史記正義曰按言齊國形勝次於秦中故以</hi>
<hi>封子肥七十餘城近齊城邑能齊言者咸割屬齊親子故大其都也孟説恐非</hi>　上以韓王信<lb/>
<pb n="KR2b0007_WYG_011-22a"/>
材武所王北近鞏洛南迫宛葉東有淮陽<hi>韓之分晋其地南至宛葉</hi>
<hi>西北包鞏洛接於新安宜陽東有潁川而淮陽之地則屬于楚及漢定天下韓王信剖符王潁川其地東兼有</hi>
<hi>淮陽所謂北近南迫言其境相迫近耳不屬韓也宛於元翻葉式渉翻</hi>皆天下勁兵處乃<lb/>
以太原郡三十一縣為韓國徙韓王信王太原以北僃<lb/>
禦胡都晉陽信上書曰國被邊匈奴數入寇晉陽去塞<lb/>
逺請治馬邑<hi>班志太原郡領二十一縣今以三十一縣為韓國盖定襄未置郡故太原之地北被</hi>
<hi>邉兼有鴈門之馬邑也晋太康地記曰秦時建此城輒崩不成有馬周旋走反覆父老異之因依以築城遂名</hi>
<hi>馬邑杜佑曰秦馬邑城在朔州善陽縣界李竒曰被音被馬之被師古曰被猶帶也皮義翻數所角翻</hi>上<lb/>
<pb n="KR2b0007_WYG_011-22b"/>
許之　上已封大功臣二十餘人其餘日夜爭功不決<lb/>
未得行封上在洛陽南宮從複道望見諸將往往相與<lb/>
坐沙中語上曰此何語留侯曰陛下不知乎此謀反耳<lb/>
上曰天下屬安定<hi>屬近也言近方安定也屬之欲翻</hi>何故反乎留侯曰<lb/>
陛下起布衣以此屬取天下<hi>屬殊玉翻</hi>今陛下為天子而所<lb/>
封皆故人所親愛所誅皆生平所仇怨今軍吏計功以<lb/>
天下不足徧封此屬畏陛下不能盡封恐又見疑平生<lb/>
過失及誅故即相聚謀反耳上乃憂曰為之奈何留侯<lb/>
<pb n="KR2b0007_WYG_011-23a"/>
曰上平生所憎羣臣所共知誰最甚者上曰雍齒與我<lb/>
有故怨數甞窘辱我<hi>服䖍曰未起之時與我有故怨也師古曰每以勇力困辱髙祖余觀</hi>
<hi>帝初起令雍齒守豐齒雅不欲屬帝即以豐降魏可以見其有故怨矣雍於用翻數所角翻</hi>我欲殺<lb/>
之為其功多故不忍<hi>為于偽翻</hi>留侯曰今急先封雍齒則羣<lb/>
臣人人自堅矣於是上乃置酒封雍齒為什方侯<hi>蘇林曰什</hi>
<hi>方漢中縣也師古曰地理志屬廣漢非漢中也今則屬益州什音十余按唐志什邡縣屬漢州盖垂拱又分益</hi>
<hi>州置漢州也宋白曰什方縣舊治雍齒城今於城北四十歩立縣</hi>而急趨丞相御史定<lb/>
功行封<hi>趨讀曰促漢之三公丞相職無不總御史大夫掌副丞相</hi>羣臣罷酒皆喜曰<lb/>
<pb n="KR2b0007_WYG_011-23b"/>
雍齒尚為侯我屬無患矣<lb/>
　臣光曰張良為髙帝謀臣委以心腹宜其知無不言<lb/>
　安有聞諸將謀反必待高帝目見偶語然後乃言之<lb/>
　邪盖以髙帝初得天下數用愛憎行誅賞<hi>數所角翻</hi>或時<lb/>
　害至公羣臣往往有觖望自危之心<hi>觖古穴翻師古曰音决觖謂相</hi>
　<hi>觖也望怨望也韋昭曰觖猶冀也音冀索隠音企</hi>故良因事納忠以變移帝<lb/>
　意使上無阿私之失下無猜懼之謀國家無虞利及<lb/>
　後世若良者可謂善諫矣<lb/>
<pb n="KR2b0007_WYG_011-24a"/>
列矦畢已受封詔定元功十八人位次<hi>師古曰謂蕭何曹參張敖周勃</hi>
<hi>樊噲酈商奚涓夏矦嬰灌嬰傅寛靳歙王陵陳武王吸薛歐周昌丁復蟲達自第一至十八也余謂此但定蕭</hi>
<hi>何等元功十八人位次耳至呂后時乃詔作髙祖功臣位次凡一百四十餘人師古所謂自蕭何至蟲達十八</hi>
<hi>人呂后所定位次也張敖於髙祖九年始自趙王廢為宣平侯安得預元功十八人之數㢤故師古註功臣位</hi>
<hi>次云張耳及敖並為無大功盖以魯元之故呂后曲升之耳此説則得之</hi>皆曰平陽侯曹參<lb/>
身被七十創攻城畧地功冣多宜第一<hi>被皮義翻創初良翻</hi>謁者<lb/>
闗内侯鄂千秋進曰羣臣議皆誤<hi>鄂本出姬姓晉鄂侯之後闗内侯位次列</hi>
<hi>侯爵第十九師古曰言有侯號而居京畿無國邑</hi>夫曹參雖有野戰略地之功<lb/>
<pb n="KR2b0007_WYG_011-24b"/>
此特一時之事耳上與楚相距五嵗失軍亡衆跳身遁<lb/>
者數矣<hi>師古曰謂輕身走出也數所角翻下同</hi>然蕭何常從闗中遣軍補<lb/>
其處非上所詔令召而數萬衆㑹上之乏絶者數矣又<lb/>
軍無見糧<hi>見賢遍翻</hi>蕭何轉漕闗中給食不乏陛下雖數亡<lb/>
山東蕭何常全闗中以待陛下此萬世之功也今雖無<lb/>
曹參等百數何缺於漢漢得之不必待以全奈何欲以<lb/>
一旦之功而<hi>口力</hi>萬世之功㢤蕭何第一曹參次之上曰<lb/>
善於是乃賜蕭何帶劔履上殿入朝不趨<hi>古者君子必帶劔所以衞</hi>
<pb n="KR2b0007_WYG_011-25a"/>
<hi>身且昭武僃也秦法羣臣上殿不得持尺寸之兵草曰厞麻曰屨皮曰履屨履所以從軍軍容不入國故皆不</hi>
<hi>許以上殿君前必趋崇敬也今賜何劍履上殿入朝不趋殊禮也</hi>上曰吾聞進賢受上<lb/>
賞蕭何功雖髙得鄂君乃益明於是因鄂千秋所食邑<lb/>
封為安平侯<hi>索隠曰安平縣屬涿郡非甾川之東安平縣</hi>是日悉封何父子<lb/>
兄弟十餘人皆有食邑益封何二千戸　上歸櫟陽<lb/>
夏五月丙午尊太公為太上皇<hi>師古曰太上者極尊之稱也皇君也天子之父</hi>
<hi>故號曰皇不預治國故不言帝</hi>　初匈奴畏秦北徙十餘年及秦滅匈<lb/>
奴復稍南渡河<hi>此北河也在朔方北</hi>單于頭曼有太子曰冒頓<hi>韋昭</hi>
<pb n="KR2b0007_WYG_011-25b"/>
<hi>曰冒音瞞師古曰莫安翻索隠曰冒音墨又莫報翻</hi>後有所愛閼氏<hi>匈奴之閼氏猶中國之皇</hi>
<hi>后閼於連翻氏音支下月氏同</hi>生少子頭曼欲立之<hi>少詩照翻</hi>是時東胡彊<lb/>
而月氏盛<hi>括地志凉肅甘沙庭州本月氏地</hi>乃使冒頓質於月氏<hi>質音致</hi>
既而頭曼急擊月氏月氏欲殺冒頓冒頓盜其善馬騎<lb/>
之亡歸頭曼以為壯令將萬騎冒頓乃作鳴鏑<hi>應劭曰髐箭也</hi>
<hi>韋昭曰矢鏑飛則鳴余見今軍中亦有鳴鏑於近笴之處開小竅矢飛急則凌風而鳴鏑音嫡髐呼交翻</hi>習<lb/>
勒其騎射<hi>勒其所部使習其令也</hi>令曰鳴鏑所射而不悉射者斬<lb/>
之冒頓乃以鳴鏑自射其善馬既又射其愛妻左右或<lb/>
<pb n="KR2b0007_WYG_011-26a"/>
不敢射者皆斬之最後以鳴鏑射單于善馬左右皆射<lb/>
之於是冒頓知其可用從頭曼獵以鳴鏑射頭曼其左<lb/>
右亦皆隨鳴鏑而射<hi>射而亦翻</hi>遂殺頭曼盡誅其後母與弟<lb/>
及大臣不聽從者冒頓自立為單于東胡聞冒頓立乃<lb/>
使使謂冒頓欲得頭曼時千里馬冒頓問羣臣羣臣皆<lb/>
曰此匈奴寳馬也勿與冒頓曰奈何與人鄰國而愛一<lb/>
馬乎遂與之居頃之東胡又使使謂冒頓欲得單于一<lb/>
閼氏冒頓復問左右<hi>復扶又翻</hi>左右皆怒曰東胡無道乃求<lb/>
<pb n="KR2b0007_WYG_011-26b"/>
閼氏請擊之冒頓曰奈何與人鄰國愛一女子乎遂取<lb/>
所愛閼氏予東胡<hi>予讀曰與下同</hi>東胡王愈益驕東胡與匈奴<lb/>
中間有棄地莫居千餘里各居其邉為甌脱<hi>服䖍曰甌脱作土室</hi>
<hi>以伺也師古曰境上候望之處若今之伏宿處也甌一侯翻脱土活翻</hi>東胡使使謂冒頓<lb/>
此棄地欲有之冒頓問羣臣羣臣或曰此棄地予之亦<lb/>
可勿與亦可於是冒頓大怒曰地者國之本也奈何予<lb/>
之諸言予之者皆斬之冒頓上馬令國中有後出者斬<lb/>
遂襲擊東胡東胡初輕冒頓不為僃冒頓遂滅東胡既<lb/>
<pb n="KR2b0007_WYG_011-27a"/>
歸又西擊走月氏南并樓煩白羊河南王<hi>師古曰樓煩白羊二王之</hi>
<hi>居在河南</hi>遂侵燕代悉復收䝉恬所奪匈奴故地<hi>䝉恬奪匈奴地見七</hi>
<hi>卷秦始皇三十一年</hi>與漢闗故河南塞至朝那膚施<hi>班志朝那縣屬安定郡膚</hi>
<hi>施縣屬上郡史記正義曰漢朝那故城在原州百泉縣西七十里膚施縣趙置秦因而不改今屬延州</hi>是<lb/>
時漢兵方與項羽相距中國罷於兵革<hi>罷讀曰疲</hi>以故冒頓<lb/>
得自彊控弦之士三十餘萬<hi>控弦引弓也控口㺯翻</hi>威服諸國秋<lb/>
匈奴圍韓王信於馬邑信數使使胡求和解漢發兵救<lb/>
之疑信數間使有二心<hi>數所角翻間古莧翻使疏吏翻</hi>使人責讓信信<lb/>
<pb n="KR2b0007_WYG_011-27b"/>
恐誅九月以馬邑降匈奴匈奴冒頓因引兵南踰句注<lb/>
<hi>郡國志句注山險名在鴈門隂舘縣括地志句注山在代州鴈門縣西北三十里杜佑曰句注山即代州鴈門</hi>
<hi>縣西陘嶺句音鉤又如字又音拘</hi>攻太原至晉陽　帝悉去秦苛儀法<lb/>
為簡易<hi>去羗呂翻除也後以義推易以豉翻下同</hi>羣臣飲酒爭功醉或妄呼<lb/>
拔劔擊柱<hi>呼火故翻</hi>帝益厭之叔孫通説上曰<hi>叔孫本出姬姓魯叔孫氏</hi>
<hi>之後</hi>夫儒者難與進取可與守成臣願徵魯諸生與臣弟<lb/>
子共起朝儀<hi>朝直遥翻</hi>帝曰得無難乎叔孫通曰五帝異樂<lb/>
三王不同禮禮者因時世人情為之節文者也臣願頗<lb/>
<pb n="KR2b0007_WYG_011-28a"/>
采古禮與秦儀雜就之上曰可試為之令易知度吾所<lb/>
能行者為之<hi>易以豉翻度徒<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>翻</hi>於是叔孫通使徵魯諸生三十<lb/>
餘人<hi>師古曰通為使者而徵魯諸生使疏吏翻</hi>魯有兩生不肯行曰公所事<lb/>
者且十主皆面諛以得親貴<hi>通事秦始皇二世陳渉項梁楚懐王項羽及帝凡七</hi>
<hi>主且㡬也言幾及十主也</hi>今天下初定死者未𦵏傷者未起又欲起<lb/>
禮樂禮樂所由起積徳百年而後可興也<hi>師古曰言行徳教百年然</hi>
<hi>後可起禮樂</hi>吾不忍為公所為公去矣無汙我<hi>汙烏故翻</hi>叔孫通<lb/>
笑曰若真鄙儒也不知時變<hi>師古曰若汝也鄙言不通</hi>遂與所徵三<lb/>
<pb n="KR2b0007_WYG_011-28b"/>
十人西<hi>師古曰西入闗</hi>及上左右為學者<hi>師古曰左右謂近臣也為學謂素有學術</hi>
與其弟子百餘人為綿蕞野外習之<hi>應劭曰立竹及茅索營之習禮儀其</hi>
<hi>中也如淳曰謂以茅剪樹也為纂位尊卑之次也春秋傳曰置茅蕝師古曰蕝與蕞同子悦翻如説是韋昭曰</hi>
<hi>引繩為綿立表為蕞蕞兹㑹翻賈逵曰束茅以立表位為蕝纂文曰蕝今之纂字即悦翻又音纂</hi>月餘<lb/>
言於上曰可試觀矣上使行禮曰吾能為此乃令羣臣<lb/>
習肄<hi>肄弋二翻亦習也</hi>
七年冬十月長樂宮成諸侯羣臣皆朝賀<hi>時未起未央宫故帝御長</hi>
<hi>樂宮受朝賀及蕭何既起未央前殿自惠帝以後皆御未央而長樂為太后所居謂之東朝樂音洛</hi>先平<lb/>
<pb n="KR2b0007_WYG_011-29a"/>
明<hi>師古曰未平明之前先悉薦翻</hi>謁者治禮以次引入殿門陳東西鄉<lb/>
<hi>治直之翻鄉讀曰嚮</hi>衛官俠陛<hi>衞官侍衛之官郎中及中郎執㦸侍衛者是也俠與挾同挾殿陛之</hi>
<hi>兩旁也或音夾</hi>及羅立廷中皆執兵張旗幟<hi>幟昌志翻</hi>於是皇帝傳<lb/>
警<hi>漢儀云帝輦動則左右侍帷幄者稱警是也漢書音義天子出稱警傳聲而唱以警外也</hi>輦出房<lb/>
<hi>沈約曰輦車周禮王后五路之卑者也后從容宮中所乗非王車也漢制乗輿御之或使人輓或駕果下馬不</hi>
<hi>知何代去其輪</hi>引諸侯王以下至吏六百石<hi>漢吏六百石銅印墨綬奉月七十斛</hi>
以次奉賀莫不振恐肅敬至禮畢復置法酒<hi>禮畢謂朝禮畢也師</hi>
<hi>古曰法酒猶言禮爵謂不飲之至醉</hi>諸侍坐殿上皆伏抑首<hi>師古曰抑屈也謂依禮法</hi>
<pb n="KR2b0007_WYG_011-29b"/>
<hi>不敢平坐而視</hi>以尊卑次起上夀觴九行謁者言罷酒御史執<lb/>
法舉不如儀者輒引去<hi>執法即御史也杜佑曰御史之名周官有之盖掌贊書而授法</hi>
<hi>令非今任也戰國時亦有御史秦趙澠池之㑹各令書其事秦漢為糾察之任秦以御史監郡漢初定禮儀御</hi>
<hi>史執法舉不如儀者輒引去是也</hi>竟朝置酒無敢讙譁失禮者<hi>竟朝言行朝禮</hi>
<hi>至禮畢也朝直遥翻讙與喧同許元翻</hi>於是帝曰吾乃今日知為皇帝之<lb/>
貴也乃拜叔孫通為太常<hi>班表奉常秦官掌宗廟禮儀景帝中六年改曰太常此不</hi>
<hi>書奉常而書太常者使人易知</hi>賜金五百斤初秦有天下悉内六國禮<lb/>
儀采擇其尊君抑臣者存之及通制禮頗有所增損大<lb/>
<pb n="KR2b0007_WYG_011-30a"/>
抵皆襲秦故自天子稱號下至佐僚及宫室官名少所<lb/>
變改其書後與律令同錄藏於理官<hi>師古曰理官即法官也</hi>法家<lb/>
又復不傳民臣莫有言者焉<lb/>
　臣光曰禮之為物大矣用之於身則動静有法而百<lb/>
　行備焉用之於家則内外有别而九族睦焉<hi>行下孟翻别彼</hi>
　<hi>列翻</hi>用之於鄉則長幼有倫而俗化美焉用之於國則<lb/>
　君臣有叙而政治成焉<hi>治直吏翻</hi>用之於天下則諸侯順<lb/>
　服而紀綱正焉豈直几席之上戸庭之間得之而不<lb/>
<pb n="KR2b0007_WYG_011-30b"/>
　亂㢤夫以髙祖之明達聞陸賈之言而稱善<hi>見下卷十一年</hi>
　睹叔孫之儀而歎息然所以不能肩於三代之王者<lb/>
　病於不學而已當是時得大儒而佐之與之以禮為<lb/>
　天下其功烈豈若是而止㢤惜夫叔孫生之器小也<lb/>
　徒竊禮之糠粃以依世諧俗取寵而已<hi>穀皮曰糠榖不成曰粃粃</hi>
　<hi>與秕同</hi>遂使先王之禮淪没而不振以迄于今豈不痛<lb/>
　甚矣㢤是以揚子譏之曰昔者魯有大臣史失其名<lb/>
　曰何如其大也曰叔孫通欲制君臣之儀召先生於<lb/>
<pb n="KR2b0007_WYG_011-31a"/>
　魯所不能致者二人曰若是則仲尼之開迹諸侯也<lb/>
　非邪曰仲尼開迹將以自用也<hi>宋咸曰謂開布其迹於諸侯之國猶言歴</hi>
　<hi>聘也</hi>如委已而從人雖有規矩準繩焉得而用之<hi>焉於䖍翻</hi>
　善乎揚子之言也夫大儒者惡肯毀其規矩準繩以<lb/>
　趋一時之功㢤<hi>惡音烏趋七喻翻</hi>
上自将擊韓王信破其軍於銅鞮<hi>班志銅鞮縣屬上黨郡上黨記晋銅鞮伯</hi>
<hi>華所邑去銅鞮故宮二十里唐屬潞州宋白曰縣有銅鞮水故名鞮丁奚翻</hi>斬其將王喜信<lb/>
亡走匈奴白土人曼丘臣王黄等立趙苗裔趙利為王<lb/>
<pb n="KR2b0007_WYG_011-31b"/>
<hi>班志白土縣屬上郡括地志白土故城在鹽州白池東北九十里又云近延州余據班志圜水出白土縣西東</hi>
<hi>入河師古曰圜音銀今銀州銀水是則白土縣在唐銀州界按圜字乃圁字之誤通典圁水在銀州儒林縣東</hi>
<hi>北今謂之無定河師古又曰曼丘毌丘本一姓也語有緩急耳曼音萬姓譜齊有曼丘不擇</hi>復收信<lb/>
敗散兵與信及匈奴謀攻漢匈奴使左右賢王將萬餘<lb/>
騎與王黄等屯廣武以南至晉陽<hi>班志匈奴置左右賢王左右谷蠡王最為</hi>
<hi>大國班志廣武縣屬太原郡史記正義廣武故城在代州鴈門界句注山南杜佑曰代州鴈門郡治鴈門縣漢</hi>
<hi>廣武縣故城在西南宋白曰隋改廣武縣為鴈門避太子諱也</hi>漢兵擊之匈奴輒敗走<lb/>
已復屯聚漢兵乗勝追之㑹天大寒雨雪<hi>大戴記曰盛隂之氣在雨</hi>
<pb n="KR2b0007_WYG_011-32a"/>
<hi>水則凝滯而為雪雨于具翻自上而下曰雨後以義推</hi>士卒墮指者什二三<hi>師古曰什</hi>
<hi>人之中二三墮指</hi>上居晉陽聞冒頓居代谷<hi>史記正義曰代谷今媯州余據唐媯</hi>
<hi>州在幽州西北此代谷在句注之北後魏都平城建為代都盖因代谷而名也唐屬雲州界</hi>欲擊之<lb/>
使人覘匈奴<hi>覘丑廉翻又勑艷翻窺偵也</hi>冒頓匿其壯士肥牛馬但<lb/>
見老弱及羸畜<hi>羸倫為翻畜許救翻</hi>使者十輩來皆言匈奴可擊<lb/>
上復使劉敬往使匈奴<hi>復扶又翻</hi>未還漢悉兵三十二萬北<lb/>
逐之踰句注劉敬還報曰兩國相擊此宜夸矜見所長<lb/>
<hi>見賢遍翻示也下欲見同</hi>今臣往徒見羸瘠老弱此必欲見短伏竒<lb/>
<pb n="KR2b0007_WYG_011-32b"/>
兵以爭利愚以為匈奴不可擊也是時漢兵已業行<hi>凡事</hi>
<hi>巳為而未成曰業</hi>上怒罵劉敬曰齊虜以口舌得官今乃妄言<lb/>
沮吾軍<hi>沮才汝翻止也</hi>械繫敬廣武帝先至平城兵未盡到冒<lb/>
頓縱精兵四十萬騎圍帝於白登七日<hi>班志平城縣屬鴈門郡服䖍曰</hi>
<hi>白登臺名去平城七里師古曰白登在平城東南去平城十餘里括地志朔州定襄縣本漢平城縣東北三十</hi>
<hi>里有白登山山上有臺名曰白登臺</hi>漢兵中外不得相救餉帝用陳平袐<lb/>
計使使間厚遺閼氏<hi>應劭曰陳平使畵工圖美女間遺閼氏曰漢有美女如此今皇帝用</hi>
<hi>急欲獻之閼氏畏其奪已寵言於冒頓令觧圍余謂袐計者以其失中國之體故袐而不傳間古莧翻遺于季</hi>
<pb n="KR2b0007_WYG_011-33a"/>
<hi>翻</hi>閼氏謂冒頓曰兩主不相困今得漢地而單于終非<lb/>
能居之也且漢主亦有神靈單于察之冒頓與王黄趙<lb/>
利期而黄利兵不來疑其與漢有謀乃解圍之一角㑹<lb/>
天大霧漢使人往來匈奴不覺陳平請令彊弩傅兩矢<lb/>
外鄉<hi>師古曰傅讀曰附每一弩而加兩矢外嚮以禦敵也鄉讀曰嚮</hi>從觧角直出帝出<lb/>
圍欲驅太僕滕公固徐行至平城漢大軍亦到胡騎遂<lb/>
解去漢亦罷兵歸令樊噲止定代地上至廣武赦劉敬<lb/>
曰吾不用公言以困平城吾皆已斬前使十輩矣乃封<lb/>
<pb n="KR2b0007_WYG_011-33b"/>
敬二千戸為闗内侯號為建信侯帝南過曲逆<hi>班志曲逆縣屬</hi>
<hi>中山國張晏曰濡水於城北曲而西流故曰曲逆後漢章帝醜其名改曰蒲隂杜佑曰中山郡北平縣秦曲逆</hi>
<hi>縣後漢蒲隂縣曲逆讀皆如字文選髙祖功臣贊注曰西區句翻逆音遇非也顔之推曰俗儒讀曲逆侯為去</hi>
<hi>遇票姚校尉曰飄揺票姚諸儒有兩音最無謂者曲逆為去遇也</hi>曰壯哉縣吾行天下<lb/>
獨見洛陽與是耳乃更封陳平為曲逆侯盡食之平從<lb/>
帝征伐凡六出竒計輒益封邑焉　十二月上還過趙<lb/>
趙王敖執子壻禮甚卑<hi>敖尚帝女魯元公主故執子壻禮</hi>上箕倨慢罵<lb/>
之<hi>師古曰箕倨者謂伸兩脚其形如箕曲禮曰坐毋箕孔頴逹曰箕謂舒展兩足状如箕舌也</hi>趙相<lb/>
<pb n="KR2b0007_WYG_011-34a"/>
貫髙趙午等皆怒<hi>貫姓也原伯貫之後</hi>曰吾王孱王也<hi>孟康曰孱音潺湲之</hi>
<hi>潺冀州謂懦弱者為孱師古音士連翻</hi>乃説王曰天下豪傑並起能者先<lb/>
立今王事帝甚恭而帝無禮請為王殺之張敖齧其指<lb/>
出血曰<hi>師古曰自齧其指出血以表至誠而為誓約不背漢也為于偽翻</hi>君何言之誤<lb/>
先人亡國賴帝得復國<hi>張耳亡國事見九卷元年復國事見十卷三年</hi>徳流子<lb/>
孫秋豪皆帝力也<hi>豪至秋而纎鋭秋豪言其細微也</hi>願君無復出口<hi>復扶</hi>
<hi>又翻</hi>貫髙趙午等皆相謂曰乃吾等非也吾王長者不倍<lb/>
徳<hi>長知兩翻倍蒲妹翻</hi>且吾等義不辱今帝辱我王故欲殺之何<lb/>
<pb n="KR2b0007_WYG_011-34b"/>
洿王為<hi>洿烏故翻染涴也</hi>事成歸王事敗獨身坐耳<hi>言獨以身坐弑帝之</hi>
<hi>罪</hi>　匈奴攻代代王喜棄國自歸<hi>喜即帝兄仲也六年春正月以代地立喜</hi>
<hi>為代王韓王信故國</hi>赦為郃陽侯<hi>班志郃陽縣屬左馮翊詩所謂在郃之陽者也括地志郃陽故</hi>
<hi>城在同州河西縣南三十里郃音合</hi>　辛卯立皇子如意為代王<hi>如意戚夫人之</hi>
<hi>子後徙王趙</hi>　春二月上至長安蕭何治未央宮<hi>未央宮在長安城西</hi>
<hi>南隅周廻二十八里元和志曰東距長樂宮一里中隔武庫括地志未央宫在雍州長安縣西北十里長安故</hi>
<hi>城中</hi>上見其壯麗甚怒謂何曰天下匈匈勞苦數嵗成敗<lb/>
未可知是何治宮室過度也何曰天下方未定故可因<lb/>
<pb n="KR2b0007_WYG_011-35a"/>
以就宫室且夫天子以四海為家非壯麗無以重威且<lb/>
無令後世有以加也上説<hi>説讀曰悦</hi>
　臣光曰王者以仁義為麗道徳為威未聞其以宮室<lb/>
　填服天下也<hi>填讀曰鎮</hi>天下未定當克己節用以趨民之<lb/>
　急<hi>趨七喻翻</hi>而顧以宫室為先豈可謂之知所務㢤昔禹<lb/>
　卑宫室而桀為傾宫<hi>孔子曰禹卑宫室而盡力乎溝洫桀為傾宮瑶臺以殫百姓之</hi>
　<hi>財</hi>創業垂統之君躬行節儉以示子孫其末流猶入<lb/>
　於淫靡况示之以侈乎乃云無令後世有以加豈不<lb/>
<pb n="KR2b0007_WYG_011-35b"/>
　謬㢤至于孝武卒以宮室罷敝天下<hi>卒子恤翻罷讀曰疲</hi>未必<lb/>
　不由酇侯啟之也<lb/>
上自櫟陽徙都長安<hi>先雖以婁敬張良之言西都闗中然都邑未成則猶居櫟陽今未央</hi>
<hi>宫成始自櫟陽徙都長安</hi>　初置宗正官以序九族<hi>班表宗正秦官掌親屬平帝元</hi>
<hi>始元年更名宗伯</hi>　夏四月帝行如洛陽<lb/>
　<lb/>
　<lb/>
　資治通鑑卷十一<lb/>
</p>
<p>
</p>
  </div>
</body>
</text>
</TEI>
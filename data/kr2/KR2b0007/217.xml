<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百十七</head>
    <p>
<pb n="KR2b0007_WYG_217-1a"/>
欽定四庫全書<lb/>
　資治通鑑卷二百十七　　宋　司馬光　撰<lb/>
　　　　　　　　　　　　　　胡三省　音註<lb/>
　唐紀三十三<hi>起閼逄敦牂盡柔兆涒難四月凡二年有竒</hi>
　　𤣥宗至道大聖大明孝皇帝下之下<lb/>
十三載<hi>卷冒當書天寶年號載子亥翻</hi>春正月己亥安祿山入朝<hi>朝直遥翻</hi>
　　　　　　　　　　　　<hi>國忠屢言祿山濳圖悖山厚賂璆琳盛言祿山</hi>
<hi>忠於國國忠又言祿山自此不復見矣𤣥宗手詔追禄山祿山來朝舊傳亦同按𤣥宗實錄并祿山事迹遣璆</hi>
<pb n="KR2b0007_WYG_217-1b"/>
<hi>琳送甘子于范陽覘禄山反狀在十四載五月而肅宗實錄及舊傳云十二載誤也今従唐厯</hi>是時楊<lb/>
國忠言祿山必反且曰陛下試召之必不來上使召之<lb/>
祿山聞命即至庚子見上於華清宫<hi>見賢遍翻</hi>泣曰臣本胡<lb/>
人陛下寵擢至此為國忠所疾臣死無日矣上憐之賞<lb/>
賜巨萬由是益親信祿山國忠之言不能入矣太子亦<lb/>
知祿山必反言於上上不聽　甲辰太清宫奏學士李<lb/>
琪<hi>此崇𤣥館學士也</hi>見𤣥元皇帝乗紫雲告以國祚延昌　唐<lb/>
初詔勑皆中書門下官有文者為之乾封以後始召文<lb/>
<pb n="KR2b0007_WYG_217-2a"/>
士元萬頃范履冰等草諸文辭常於北門候進止時人<lb/>
謂之北門學士中宗之世上官昭容專其事上即位始<lb/>
置翰林院密邇禁庭延文章之士下至僧道書畫琴棊<lb/>
數術之工皆處之謂之待詔<hi>處昌呂翻</hi>刑部尚書張均及弟<lb/>
太常卿垍皆翰林院供奉<hi>唐天子在大明宫翰林院在右銀臺門内在興慶宫院在</hi>
<hi>金明門内若在西内院在顯福門内若在東都及華清宫皆有待詔之所其待詔者有詞學經術合練僧道卜</hi>
<hi>祝術藝書奕各别院以廪之日晚而退其所重者詞學帝即位以來張説陸堅張九齡徐安貞張垍等召入禁</hi>
<hi>中謂之翰林待詔王者尊極一日萬禨四方進奏中外表疏批答或詔従中出宸翰所揮亦資其檢討謂之視</hi>
<pb n="KR2b0007_WYG_217-2b"/>
<hi>草故常簡當局四人以備顧問至徳以後天下用兵多務深謀密詔皆從中出名曰翰林學士得充選者文士</hi>
<hi>為榮亦如中書舍人例置學士六人内擇年深德重者一人為承㫖所以獨當密命故也德宗好文尤難其選</hi>
<hi>貞元以後為學士承㫖者多至宰相尚辰羊翻垍巨冀翻</hi>上欲加安祿山同平章事<lb/>
已令張垍草制楊國忠諌曰祿山雖有軍功目不知書<lb/>
豈可為宰相制書若下<hi>令力丁翻相悉亮翻下遐稼翻</hi>恐四夷輕唐上<lb/>
乃止乙巳加祿山左僕射<hi>射寅謝翻</hi>賜一子三品一子四品<lb/>
官　丙午上還宫<hi>還自華清宫還從宣翻又音如字</hi>　安祿山求兼領<lb/>
閑廐羣牧庚申以祿山為閑廐隴右羣牧等使<hi>使疏吏翻下同</hi>
<pb n="KR2b0007_WYG_217-3a"/>
祿山又求兼總監<hi>此郡牧總監也唐有四十八監以牧馬或曰此總監即苑總監</hi>壬戌<lb/>
兼知總監事禄山奏以御史中丞吉温為武部侍郎<hi>武部</hi>
<hi>即兵部</hi>充閑廐副使楊國忠由是惡温<hi>惡烏路翻</hi>祿山密遣親<lb/>
信選徤馬堪戰者數千匹别飼之<hi>飼祥吏翻</hi>　二月壬申上<lb/>
朝獻太清宫上聖祖尊號曰大聖祖高上大道金闕𤣥<lb/>
元大皇太帝<hi>朝直遥翻上聖之上時掌翻下以義推</hi>癸酉享太廟上高祖<lb/>
諡曰神堯大聖光孝皇帝太宗諡曰文武大聖大廣孝<lb/>
皇帝高宗諡曰天皇大聖大𢎞孝皇帝中宗諡曰天和<lb/>
<pb n="KR2b0007_WYG_217-3b"/>
大聖大昭孝皇帝睿宗諡曰𤣥真大聖大興孝皇帝以<lb/>
漢家諸帝皆諡孝故也甲戌羣臣上尊號曰開元天地<lb/>
大寶聖文神武證道孝德皇帝<hi>凡上尊號上諡之上皆時掌翻</hi>赦天下<lb/>
　丁丑楊國忠進位司空甲申臨軒冊命　己丑安祿<lb/>
山奏臣所部將士討奚契丹九姓同羅等勲効甚多<hi>將即</hi>
<hi>亮翻契欺訖翻又音喫</hi>乞不拘常格超資加賞仍好冩告身付臣<lb/>
軍授之於是除將軍者五百餘人中郎將者二千餘人<lb/>
祿山欲反故先以此收衆心也三月丁酉朔祿山辭歸<lb/>
<pb n="KR2b0007_WYG_217-4a"/>
范陽<hi>舊志范陽在京師東北二千五百二十里</hi>上解御衣以賜之祿山受之<lb/>
驚喜恐楊國忠奏留之疾驅出闗<hi>出潼闗</hi>乗船沿河而下<lb/>
令船夫執䋲板立於岸側<hi>凡挽船夫用板長二尺許斜搭冑前一端至肩一端至脇</hi>
<hi>䋲貫板之兩端以接船繂而挽之</hi>十五里一更<hi>更工衡翻易也</hi>晝夜兼行日數<lb/>
百里過郡縣不下船自是有言祿山反者上皆縳送由<lb/>
是人皆知其將反無敢言者祿山之𤼵長安也上令高<lb/>
力士餞之長樂坡<hi>長樂坡即産坡在長安城東樂音洛</hi>及還上問祿山慰<lb/>
意乎對曰觀其意怏怏必知欲命為相而中止故也<hi>怏於</hi>
<pb n="KR2b0007_WYG_217-4b"/>
<hi>兩翻相息亮翻</hi>上以告國忠曰此議它人不知必張垍兄弟告<lb/>
之也<hi>國忠之下更有國忠二字文意乃明</hi>上怒貶張均為建安太守垍為<lb/>
盧溪司馬垍弟給事中埱為宜春司馬<hi>建安郡隋為泉州唐改曰閩州</hi>
<hi>别置泉州帝改閩州為福州長樂郡以建州為建安郡盧溪郡辰州舊志建安郡京師東南四千九百三十五</hi>
<hi>里盧溪郡京師南三千四百五里埱昌六翻翌考異曰唐厯云垍嘗賛相禮儀雍容有度上心悦之  日謂垍</hi>
<hi>曰朕罷希烈相以卿代之垍曰不敢貴妃在坐告國忠斥之舊垍傳天寶中𤣥宗嘗幸垍内宅謂垍曰希烈累</hi>
<hi>辭機務朕擇其代者孰可垍錯愕未對帝即曰無踰吾愛壻矣垍降階陳謝楊國忠聞而惡之及希烈罷相舉</hi>
<hi>韋見素代垍垍深觖望按本紀三月丁酉垍貶官韋見素八月乃知政事而云垍深觖望舊傳誤也明皇雜錄</hi>
<pb n="KR2b0007_WYG_217-5a"/>
<hi>云上幸張垍宅謂垍曰中外大臣才堪宰輔者與我悉數吾當舉而用之垍逡巡不對上曰固無如愛子壻垍</hi>
<hi>降階拜舞上曰即舉成命既逾月垍頗懷怏怏意其為李林甫所排㑹祿山自范陽入覲祿山濳賂貴妃求帶</hi>
<hi>平章事上不許垍因私第備言上前時行幸内第面許相垍與明公同制入輔今既中變當必為姧臣所排祿</hi>
<hi>山大懷恚怒明日謁見因流涕請罪上慰勉乆之因問其故祿山俱以垍所陳對上命高力士送歸焉亦以怏</hi>
<hi>怏聞由是上怒按李林甫時已死亦誤也</hi>哥舒翰亦為其部將論功<hi>為于偽翻將即</hi>
<hi>亮翻</hi>勑以隴右十將特進火拔州都督燕山郡王火㧞歸<lb/>
仁為驃騎大將軍<hi>十將亦唐中世以來軍中將領之職名火拔突厥别部也開元中置火拔</hi>
<hi>州唐制特進文散階正二品驃騎大將軍武散階從二品燕因肩翻驃匹妙翻騎奇寄翻</hi>河源軍使<lb/>
<pb n="KR2b0007_WYG_217-5b"/>
王思禮加特進臨洮太守成如璆討擊副使范陽魯炅<lb/>
臯蘭府都督渾惟明並加雲麾將軍<hi>貞觀中鐵勒來降以渾部置臯蘭都</hi>
<hi>督府雲麾將軍武散階從三品上洮土刀翻守式又翻璆音求炅火逈翻</hi>隴右討擊副使郭<lb/>
英乂為左羽林將軍英乂知運之子也翰又奏嚴挺之<lb/>
之子武為節度判官河東吕諲為支度判官<hi>諲伊真翻</hi>前封<lb/>
丘尉高適為掌書記安邑曲環為别將<hi>河東郡蒲州唐制邉軍有支度</hi>
<hi>使以計軍資糧仗之用其屬有判官巡官封丘縣漢晉以來屬陳留唐屬汴州安邑縣屬蒲州姓譜晉穆侯子</hi>
<hi>成師封于曲沃其後氏焉漢有代郡太守曲謙貨殖傳冇曲叔諲伊真翻</hi>　程千里執阿布<lb/>
<pb n="KR2b0007_WYG_217-6a"/>
思獻於闕下斬之甲子以千里為金吾大將軍以封常<lb/>
清權北庭都䕶伊西節度使　夏四月癸巳安祿山奏<lb/>
擊奚破之虜其王李日越　六月乙丑朔日有食之不<lb/>
盡如鈎　侍御史劍南留後李宓<hi>楊國忠領劒南節度使以宓為留後宓音</hi>
<hi>密又音伏</hi>將兵七萬擊南詔閤羅鳳誘之深入至太和城<hi>新書</hi>
<hi>作大和城夷語山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陀為和故謂大和閤羅鳳所居也將即亮翻誘音酉</hi>閉壁不戰宓糧盡<lb/>
士卒罹瘴疫及飢死什七八乃引還<hi>還従宣翻又如字</hi>蠻追擊<lb/>
之宓被擒<hi>被皮義翻</hi>全軍皆没楊國忠隠其敗更以捷聞益<lb/>
<pb n="KR2b0007_WYG_217-6b"/>
𤼵中國兵討之前後死者幾二十萬人<hi>并鮮于仲通之敗死者有此數</hi>
<hi>幾居依翻</hi>無敢言者上嘗謂高力士曰朕今老矣朝事付之<lb/>
宰相邊事付之諸將夫復何憂<hi>朝直遥翻相息亮翻將即亮翻夫音扶復扶又</hi>
<hi>翻</hi>力士對曰臣聞雲南數喪師又邊將擁兵太盛陛下<lb/>
將何以制之臣恐一旦禍𤼵不可復救<hi>數所角翻喪息浪翻復扶又翻</hi>
何得謂無憂也上曰卿勿言朕徐思之<hi>高力士之言明皇豈無所動於</hi>
<hi>其心哉禍機將𤼵直付之無可奈何僥幸其身之不及見而已</hi>　秋七月癸丑哥舒翰<lb/>
奏於所開九曲之地置洮陽澆河二郡及神䇿軍以臨<lb/>
<pb n="KR2b0007_WYG_217-7a"/>
洮太守成如璆兼洮陽太守充神䇿軍使<hi>洮陽澆河二郡皆置於洮</hi>
<hi>廓二州西南廓州本澆河郡天寶元年更名寜塞郡洮州西八十里磨環州置神䇿軍新書曰澆河郡置於積</hi>
<hi>石之西澆堅堯翻</hi>　楊國忠忌陳希烈希烈累表辭位上欲以<lb/>
武部侍郎吉温代之國忠以温附安禄山奏言不可以<lb/>
文部侍郎韋見素和雅易制<hi>易音以䜴翻</hi>薦之八月丙戌以<lb/>
希烈為太子太師罷政事<hi>陳希烈遂以此怨望降賊</hi>以見素為武部<lb/>
尚書同平章事<hi>左考異曰舊見素傳曰時楊國忠用事  相陳希烈畏其權寵凡事唯諾無敢</hi>
<hi>𤼵明𤣥宗知之不恱天寶十三年秋霖雨六十餘日天子以宰相或未稱職見此咎議命楊國忠精求端士時</hi>
<pb n="KR2b0007_WYG_217-7b"/>
<hi>兵部侍郎吉温方承寵遇上意欲用之國忠以温祿山賔佐懼其威權奏寢其事國忠訪于中書舍人竇華宋</hi>
<hi>昱等華昱言見素方雅柔而易制上亦以經事相王府有舊恩可之希烈傳曰國忠用事素忌疾之乃引韋見</hi>
<hi>素同列罷希烈知政事按明皇若惡希烈阿狥國忠傳當更自擇剛直之士豈得尚卜相于國忠今従希烈</hi>
自去嵗水旱相繼闗中大飢楊國忠惡京兆尹李峴不<lb/>
附己以災沴歸咎於峴九月貶長沙太守<hi>惡烏路翻沴音戾長沙郡</hi>
<hi>潭州舊志長沙郡京師南二千四百四十五里</hi>峴禕之子也<hi>信安王禕開元初以軍功有寵於上</hi>
<hi>禕吁韋翻</hi>上憂雨傷稼國忠取禾之善者獻之曰雨雖多不<lb/>
害稼也上以為然扶風太守房琯言所部水灾<hi>扶風郡岐州</hi>
<pb n="KR2b0007_WYG_217-8a"/>
國忠使御史推之<hi>宋白曰唐故事侍御史各二人知東西推又各分京城諸司及諸道州府</hi>
<hi>為東西之限隻日則臺院受事雙日則殿院受事又有監察御史出使推按謂之推事御史</hi>是嵗天<lb/>
下無敢言灾者高力士侍側上曰淫雨不已<hi>賈公彦曰雨三日已</hi>
<hi>上曰淫</hi>卿可盡言對曰自陛下以權假宰相賞罰無章陰<lb/>
陽失度臣何敢言上黙然　冬十月乙酉上幸華清宫<lb/>
　十一月己未置内侍監二貟正三品<hi>唐制宫官不得過三品置内侍</hi>
<hi>四人從四品上中官之貴極於此矣至帝始隳其制楊思勗以軍功高力士以恩寵皆拜大將軍階至從一品</hi>
<hi>猶曰勲官也今置内侍監正三品則職事官矣</hi>　河東太守兼本道采訪使韋<lb/>
<pb n="KR2b0007_WYG_217-8b"/>
陟斌之兄也<hi>使疏吏翻斌音彬</hi>文雅有盛名楊國忠恐其入相<lb/>
<hi>相息亮翻</hi>使人告陟贓汚事下御史按問陟賂中丞吉温使<lb/>
求救於安祿山復為國忠所𤼵<hi>下遐稼翻復扶又翻</hi>閏月壬寅貶<lb/>
陟桂嶺尉温澧陽長史<hi>桂嶺漢臨賀縣地隋置桂嶺縣唐屬賀州澧陽郡澧州舊志澧</hi>
<hi>陽郡京師東南一千八百九十三里</hi>安祿山為温訟寃<hi>為于偽翻</hi>且言國忠䜛<lb/>
疾上兩無所問　戊午上還宫　是嵗戸部奏天下郡<lb/>
三百二十一縣千五百三十八鄉萬六千八百二十九<lb/>
戸九百六萬九千一百五十四口五千二百八十八萬<lb/>
<pb n="KR2b0007_WYG_217-9a"/>
四百八十八<hi>有唐戸口之盛極于此</hi>
十四載春正月蘇毗王子悉諾邏去吐蕃來降<hi>新書曰蘇毗吐</hi>
<hi>蕃疆部也邏郎佐翻</hi>　二月辛亥安祿山使副將何千年入奏請<lb/>
以蕃將三十二人代漢將上命立進畫<hi>進畫者命中書為𤼵日勑進請</hi>
<hi>御畫而行之唐六典中書掌王言其制有七其四曰𤼵日勑正謂御畫𤼵日勑也増減官貟廢置州縣除免官</hi>
<hi>爵授六品以下官則用之將即亮翻</hi>給告身韋見素謂楊國忠曰祿山久<lb/>
有異志今又有此請其反明矣明日見素當極言上未<lb/>
允公其繼之國忠許諾壬子國忠見素入見<hi>入見賢遍翻</hi>上<lb/>
<pb n="KR2b0007_WYG_217-9b"/>
迎謂曰卿等有疑祿山之意邪見素因極言禄山反已<lb/>
有迹所請不可許上不悦國忠逡巡不敢言<hi>逡七倫翻</hi>上竟<lb/>
從祿山之請它日國忠見素言於上曰臣有䇿可坐消<lb/>
祿山之謀今若除祿山平章事召詣闕以賈循為范陽<lb/>
節度使呂知誨為平盧節度使楊光翽為河東節度使<lb/>
<hi>使疏吏翻翽呼㑹翻</hi>則勢自分矣上從之已草制上留不𤼵更遣<lb/>
中使輔璆琳以珍果賜禄山濳察其變<hi>輔姓也左傳晉有大夫輔躒又</hi>
<hi>智果别族為輔氏即考異前所引以甘子賜祿山事璆音求</hi>璆琳受祿山厚賂還盛<lb/>
<pb n="KR2b0007_WYG_217-10a"/>
言祿山竭忠奉國無有二心<hi>還從宣翻又音如字</hi>上謂國忠等曰<lb/>
祿山朕推心待之必無異志東北二虜藉其鎮遏朕自<lb/>
保之卿等勿憂也事遂寢<hi>山考異曰實録正月辛巳祿  表請以蕃將三十人代漢</hi>
<hi>將上遣中使袁思藝宣付中書令即日進畫便寫告身楊國忠韋見素相謂曰流言傳祿山有不臣之心今又</hi>
<hi>請代漢將其反明矣乃請陳事既見上先曰卿等有疑祿山之意邪國忠等遽走下階垂涕具陳祿山反狀因</hi>
<hi>以祿山表留上前而出俄頃上又令袁思藝宣曰此之一奏姑容之朕徐為圖之國忠奉詔自後國忠每對未</hi>
<hi>嘗不懇請其事國忠曰臣有一䇿可銷其難伏望下制以祿山帶左僕射平章事追赴朝廷以賈循等分帥三</hi>
<hi>道上許之草制訖留之未行上濳令輔璆琳送甘子私候其狀還固稱無事其制遂寢先是上引宰相對見常</hi>
<pb n="KR2b0007_WYG_217-10b"/>
<hi>置白麻於座前及璆琳還上乃謂宰臣曰祿山必無二心其制朕已焚矣後璆琳受祿山賄事泄上因祭龍堂</hi>
<hi>遣備儲具責以不䖍乃命左右撲殺之始有疑祿山意祿山事迹云請不以蕃將代漢將論祿山反狀及請追</hi>
<hi>祿山赴闕並是韋見素之意㫖國忠曾無預焉仍語見素曰祿山出自寒微位居衆上時所忌嫉成疑似耳見</hi>
<hi>素曰公若實為此見社稷危矣將至上前懇論見素約以事如未諧公繼之國忠都無一言俯僂而退見素却</hi>
<hi>到中書嗚咽流涕此非他也國忠要禄山速反以明己之先見耳宋巨𤣥宗幸蜀記云是年春二月二十二日</hi>
<hi>辛亥祿山使何千年表請以蕃將三十二人代漢將掌兵其日宰相韋見素楊國忠在省見素慘然國忠問曰</hi>
<hi>堂老何色之戚也見素曰祿山逆狀行路共知今以蕃酋代漢將是亂将作矣與公位當此地能無戚乎國忠</hi>
<hi>於是亦惘然乆之乃曰與奪之間在于宸斷豈我輩所能是非邪見素曰知禍之萌而不能防亦將焉用彼相</hi>
<pb n="KR2b0007_WYG_217-11a"/>
<hi>矣明日對見僕必懇論冀其萬一若不允子必繼之國忠曰事則不諧恐虚犯龍顔自貽伊戚見素曰如正其</hi>
<hi>言而獲死猶愈於阿従而偷生翌日壬子二相入對見素言祿山濳貯異圗迹已昭彰因叩頭流涕久之國忠</hi>
<hi>但俯僂逡巡更無所補上不悦遂以他事議之既退還省見素謂國忠曰聖意未囘計将安出國忠曰祿山未</hi>
<hi>必有反意但時所誹疾便成疑似耳見素曰公若為此見社稷危矣遂憫然不言二十四日癸丑上又使思藝</hi>
<hi>宣㫖令且依此𤼵遣卿等所議後别籌之自是見素數奏其凶狀三月己未朔見素請以禄山同中書門下平</hi>
<hi>章事追赴闕庭及輔璆琳送甘子禄山紿璆琳曰主上耄年信任非次國忠之輩苟狥榮班今若進逆耳之言</hi>
<hi>苦口之藥以吾之心事将無益今欲耀兵彊諫以迹鬻拳此意决矣祿山以物贈璆琳璆琳既受金帛及還奏</hi>
<hi>曰祿山盡忠奉國必無二心特望官家不以東北為慮上然之謂宰臣曰祿山朕自得之卿勿憂也見素起曰</hi>
<pb n="KR2b0007_WYG_217-11b"/>
<hi>臣忤拂聖㫖僣黷大臣罪合萬死然愚者千慮或有一中願陛下審察之自餘與實錄及事迹所述略同按祿</hi>
<hi>山方賂璆琳泯其反迹安肯對之遽出悖語又國忠平日數言祿山欲反此際安得不與見素同心葢所謂天</hi>
<hi>下之惡皆歸焉者也今取其可信者</hi>循華原人也時為節度副使　隴右<lb/>
河西節度使哥舒翰入朝道得風疾遂留京師家居不<lb/>
出　三月辛巳命給事中裴士淹宣慰河北　夏四月<lb/>
安祿山奏破奚契丹<hi>契欺訖翻</hi>　癸巳以蘇毗王子悉諾邏<lb/>
為懷義王賜姓名李忠信　安祿山歸至范陽朝廷每<lb/>
遣使者至皆稱疾不出迎<hi>朝直遥翻使疏吏翻</hi>盛陳武備然後見<lb/>
<pb n="KR2b0007_WYG_217-12a"/>
之裴士淹至范陽二十餘日乃得見無復人臣禮<hi>復扶又翻</hi>
<hi>又如字</hi>楊國忠日夜求祿山反狀使京兆尹圍其第<hi>異考  曰</hi>
<hi>肅宗實錄國忠日夜伺求禄山反狀或矯詔以兵圍其宅或令府縣捕其門客李起安岱李方來等皆令侍御</hi>
<hi>史鄭昻之陰推劾濳槌殺之慶宗尚郡主又供奉在京宻報其父祿山轉懼唐厯是夏京兆尹李峴貶零陵太</hi>
<hi>守先是楊國忠使門客蹇昻何盈求祿山隂事命京兆尹圍捕其宅得安岱李方來等與祿山反狀使侍御史</hi>
<hi>鄭昻之縊殺之祿山怒使嚴莊上表自理具陳國忠罪狀二十餘事上懼其生變遂歸過於峴以安之安祿山</hi>
<hi>事迹與唐厯同外有命京兆尹李峴於其宅得李起安岱李方來等又貶吉温為澧陽長史以激怒祿山幸其</hi>
<hi>速反上竟不之悟𤣥宗幸蜀記與事迹同按李峴傳十三載連雨六十餘日國忠歸咎京兆尹貶長沙太守新</hi>
<pb n="KR2b0007_WYG_217-12b"/>
<hi>宗室宰相傳楊國忠使客宴昂何盈摘安祿山隂事諷京兆捕其第得安岱李方來等與祿山反狀縊殺之祿</hi>
<hi>山怒上書自言帝懼變出峴為零陵太守今従實錄</hi>捕祿山客李超等送御史臺<lb/>
獄濳殺之祿山子慶宗尚宗女榮義郡主供奉在京師<lb/>
<hi>在京師為太僕卿得隨供奉官班見</hi>密報禄山禄山愈懼六月上以其子<lb/>
成昏手詔祿山觀禮禄山辭疾不至秋七月祿山表獻<lb/>
馬三千匹每匹執控夫二人遣蕃將二十二人部送<hi>欲以</hi>
<hi>襲京師也</hi>河南尹逹奚珣疑有變奏請諭祿山以進車馬宜<lb/>
俟至冬官自給夫無煩本軍於是上稍寤始有疑禄山<lb/>
<pb n="KR2b0007_WYG_217-13a"/>
之意會輔璆琳受賂事亦泄上托以他事撲殺之上遣<lb/>
中使馮神威齎手詔諭祿山如珣䇿<hi>撲弼角翻使疏吏翻  考異曰祿山</hi>
<hi>事迹作承威今從𤣥宗幸蜀記</hi>且曰朕新為卿作一湯<hi>自天寶六載以來華清宫中益</hi>
<hi>治湯井池臺觀環列山谷御湯曰九龍殿亦曰蓮花湯明皇雜錄曰明皇幸華清宫新廣湯制作宏麗安祿山</hi>
<hi>於范陽以白玉石為魚龍鳬雁仍以石梁及蓮花同獻雕鐫巧妙殆非人功上大悦命陳于湯中仍以石梁横</hi>
<hi>亘湯上而蓮花纔出於水際上至其所解衣欲入而魚龍鳬雁皆若奮鱗舉翼狀欲飛動上恐遽命撒去而蓮</hi>
<hi>花至今猶存又當於宫中置長湯數十間屋皆周囘甃以文石為銀鏤漆船及白木香船實於其中至于楫棹</hi>
<hi>皆飾以珠玉又于湯中累瑟瑟及沉香為山以狀瀛洲方文津陽門詩注曰宫中除供奉兩湯外内更有湯十</hi>
<pb n="KR2b0007_WYG_217-13b"/>
<hi>六所長湯毎賜諸嬪御其修廣與諸湯不侔甃以文瑶密石中央有玉蓮花捧湯實以成池又縫綴錦繡為鳬</hi>
<hi>雁置於水中上時於其間泛鈒鏤小舟以嬉遊焉次西曰太子湯又次西宜春湯又次西長湯十六所今唯太</hi>
<hi>子少陽二湯存焉又有玉女殿湯今石星痕湯玉名甕湯所出也為于偽翻</hi>十月於華清宫<lb/>
待卿神威至范陽宣㫖禄山踞牀微起亦不拜曰聖人<lb/>
安隠<hi>聖人謂上唐隠讀曰穩也帖多有寫穩字為隠字者</hi>又曰馬不獻亦可十月<lb/>
灼然詣京師即令左右引神威置館舍不復見數日遣<lb/>
還亦無表神威還見上泣曰臣幾不得見大家<hi>復扶又翻幾居</hi>
<hi>依翻</hi>　八月辛卯免今載百姓租庸　冬十月庚寅上幸<lb/>
<pb n="KR2b0007_WYG_217-14a"/>
華清宫<hi>辰考異曰舊紀壬  今從實錄新紀</hi>　安禄山專制三道陰蓄異<lb/>
志殆将十年以上待之厚欲俟上晏駕然後作亂㑹楊<lb/>
國忠與禄山不相恱屢言禄山且反上不聽國忠數以<lb/>
事激之<hi>數所角翻</hi>欲其速反以取信於上祿山由是決意遽<lb/>
反獨與孔目官太僕丞嚴莊掌書記屯田員外郎高尚<lb/>
將軍阿史那承慶密謀自餘將佐皆莫之知但怪其自<lb/>
八月以來屢饗士卒秣馬厲兵而已㑹有奏事官自京<lb/>
師還禄山詐為勑書悉召諸將示之曰有密㫖令祿山<lb/>
<pb n="KR2b0007_WYG_217-14b"/>
將兵入朝討楊國忠<hi>將即亮翻朝直遥翻</hi>諸君宜即従軍衆愕然<lb/>
相顧莫敢異言十一月甲子禄山𤼵所部兵及同羅奚<lb/>
契丹室韋凡十五萬衆號二十萬反於范陽<hi>平考異曰  致美薊</hi>
<hi>門紀亂曰是其年八月後慰諭兵士磨厲戈矛頗異於常識者竊怪矣至是禄山勒兵夜𤼵將出命屬官等謂</hi>
<hi>曰奏事官胡逸自京囘奉密㫖遣祿山將隨身兵馬入朝來莫令那人知羣公勿怪便請隨軍那人意楊國忠</hi>
<hi>也</hi>命范陽節度副使賈循守范陽平盧節度副使呂知<lb/>
誨守平盧别将高秀巖守大同<hi>中受降城西二百里有大同州又代州北有大</hi>
<hi>同軍去太原八百餘里新志大同軍在朔州馬邑縣按宋白續通典中受降城西之大同州乃隋大同城之舊</hi>
<pb n="KR2b0007_WYG_217-15a"/>
<hi>墟開元五年分善陽縣東三十里置大同軍以戍遣復於軍内置馬邑縣直代州北</hi>諸將皆引兵<lb/>
夜𤼵詰朝祿山出薊城南<hi>詰去吉翻薊音計</hi>大閱誓衆以討楊<lb/>
國忠為名牓軍中曰有異議扇動軍人者斬及三族於<lb/>
是引兵而南祿山乗鐵轝步騎精鋭煙塵千里鼓譟震<lb/>
地<hi>轝與輿同騎奇寄翻譟蘇到翻</hi>時海内久承平百姓累世不識兵革<lb/>
猝聞范陽兵起逺近震駭河北皆禄山統内<hi>祿山兼河北道采訪</hi>
<hi>使</hi>所過州縣望風瓦解守令或開門出迎<hi>守式又翻</hi>或乗城<lb/>
竄匿或為所擒戮無敢拒之者禄山先遣將軍何千年<lb/>
<pb n="KR2b0007_WYG_217-15b"/>
高邈將奚騎二十聲言獻射生手乗驛詣太原乙丑北<lb/>
京副留守楊光翽出迎因刼之以去<hi>錄考異曰肅宗實  云先令千年領</hi>
<hi>壯士數千人詐稱獻俘以車千乗包旌旗戈甲器械先俟于河陽橋不見後來所用又千年時方詣太原執楊</hi>
<hi>光翽未暇向河陽也今不取薊門紀亂云是月甲午縳光翽按是月有甲子安得甲午今不取</hi>太原具<lb/>
言其狀東受降城亦奏祿山反上猶以為惡祿山者詐<lb/>
為之<hi>降戸江翻惡烏路翻</hi>未之信也庚午上聞祿山定反乃召宰<lb/>
相謀之楊國忠揚揚有德色<hi>蜀本作得色當従之</hi>曰今反者獨禄<lb/>
山耳將士皆不欲也不過旬日必傳首詣行在上以為<lb/>
<pb n="KR2b0007_WYG_217-16a"/>
然大臣相顧失色上遣特進畢思琛詣東京<hi>琛丑林翻</hi>金吾<lb/>
將軍程千里詣河東各簡募數萬人隨便團結以拒之<lb/>
辛未安西節度使封常清入朝<hi>朝直遥翻</hi>上問以討賊方略<lb/>
常清大言曰今太平積乆故人望風憚賊然事有逆順<lb/>
勢有奇變臣請走馬詣東京開府庫募驍勇挑馬箠度<lb/>
河<hi>驍堅堯翻挑徒刁翻箠止橤翻</hi>計日取逆胡之首獻闕下上恱壬申<lb/>
以常清為范陽平盧節度使常清即日乗驛詣東京募<lb/>
兵旬日得六萬人乃斷河陽橋為守禦之備<hi>斷音短</hi>甲戌<lb/>
<pb n="KR2b0007_WYG_217-16b"/>
祿山至博陵南<hi>博陵郡本定州高陽郡天寶元年更郡名舊志博陵郡京師東北二千九百六</hi>
<hi>里</hi>何千年等執楊光翽見祿山責光翽以附楊國忠斬<lb/>
之以狥<hi>光考異曰幸蜀記云十九甲戌至真定南逄楊  翽按唐厯禄山遣驍騎何千年等劫光翽歸</hi>
<hi>遇于博陵郡殺之葢幸蜀記誤以定州為真定耳祿山事迹曰其年九月傳太原尹楊光翽首至按祿山十一</hi>
<hi>月始反而事迹云九月取光翽誤也</hi>祿山使其將安忠志將精兵軍土門<lb/>
<hi>將即亮翻下同</hi>忠志奚人祿山養為假子又以張獻誠攝博陵<lb/>
太守獻誠守珪之子也<hi>張守珪卵翼禄山實為厲階</hi>祿山至藁城常<lb/>
山太守顔杲卿力不能拒與長史袁履謙往迎之祿山<lb/>
<pb n="KR2b0007_WYG_217-17a"/>
輙賜杲卿金紫質其子弟使仍守常山<hi>常山郡本恒州恒山郡天寶元</hi>
<hi>年更郡名劉昫曰常山郡舊治元氏魏道武登常山郡北望安樂壘美之遂移郡治於安樂城今州城是也魏</hi>
<hi>收志九門縣有安樂壘質音致</hi>又使其將李欽湊将兵數千人守井陘<lb/>
口以備西來諸軍<hi>西來之軍謂河東路兵東出井陘口者陘音刑</hi>杲卿歸途中<lb/>
指其衣謂履謙曰何為著此<hi>著陟略翻</hi>履謙悟其意乃陰與<lb/>
杲卿謀起兵討祿山杲卿思魯之𤣥孫也<hi>顔思魯之推之</hi>
<hi>子師古之父也</hi>　丙子上還宫斬太僕卿安慶宗賜榮義郡主自<lb/>
盡以朔方節度使安思順為戸部尚書思順弟元貞為<lb/>
<pb n="KR2b0007_WYG_217-17b"/>
太僕卿以朔方右廂兵馬使九原太守郭子儀為朔方<lb/>
節度使<hi>九原郡豐州</hi>右羽林大將軍王承業為太原尹<hi>太原為北</hi>
<hi>都故置尹</hi>置河南節度使領陳留等十三郡以衛尉卿猗氏<lb/>
張介然為之<hi>陳留郡汴州以考異曰實錄以介然為汴州刺史舊紀  介然為陳留太守按是時</hi>
<hi>無刺史郭納見為太守介然直為節度使耳</hi>以程千里為潞州長史諸郡當<lb/>
賊衝者始置防禦使丁丑以榮王琬為元帥右金吾大<lb/>
將軍高仙芝副之統諸軍東征<hi>帥所類翻</hi>出内府錢帛於京<lb/>
師募兵十一萬號曰天武軍旬日而集皆市井子弟也<lb/>
<pb n="KR2b0007_WYG_217-18a"/>
　十二月丙戌高仙芝將飛騎彍騎及新募兵邊兵在<lb/>
京師者合五萬人𤼵長安上遣宦者監門將軍邊令誠<lb/>
監其軍屯於陜<hi>將即亮翻騎奇寄翻彍盧郭翻又古博翻監古衘翻陜失冉翻舊志陜郡在京</hi>
<hi>師東四百九十里至東都三百三十里</hi>　丁亥安禄山自靈昌度河<hi>靈昌郡本</hi>
<hi>滑州東郡天寶元年更郡名</hi>以絙約敗船及草木横絶河流一夕冰<lb/>
合如浮梁遂䧟靈昌郡<hi>僖志靈昌郡去京師一千四百四十里至東都五百三十里</hi>
禄山步騎散漫人莫知其數所過殘滅張介然至陳留<lb/>
纔數日祿山至授兵登城衆忷懼不能守<hi>忷許拱翻</hi>庚寅太<lb/>
<pb n="KR2b0007_WYG_217-18b"/>
守郭納以城降禄山入北郭聞安慶宗死慟哭曰我何<lb/>
罪而殺我子時陳留将士降者夾道近萬人<hi>降户江翻近其靳翻</hi>
禄山皆殺之以快其忿斬張介然於軍門<hi>紀考異曰舊  辛卯陷陳</hi>
<hi>留郡禄山事迹庚午陷陳留郡傳張介然荔非元瑜等首至今從實錄</hi>以其將李庭望為<lb/>
節度使守陳留<hi>舊志陳留郡京師東一千三百五十里東都四百一里</hi>壬辰上下<lb/>
制欲親征其朔方河西隴右兵留守城堡之外皆赴行<lb/>
營令節度使自将之期二十日畢集　初平原太守顔<lb/>
真卿<hi>漢置平原郡唐為德州天寶元年復改為郡</hi>知禄山且反因霖雨完城<lb/>
<pb n="KR2b0007_WYG_217-19a"/>
浚壕料丁壯實倉廩祿山以其書生易之<hi>料連條翻量度也又力弔</hi>
<hi>翻易以䜴翻</hi>及禄山反牒真卿以平原博平兵七千人防河<lb/>
津<hi>博平郡博州</hi>真卿遣平原司兵李平間道奏之<hi>間古莧翻</hi>上始<lb/>
聞禄山反河北郡縣皆風靡嘆曰二十四郡曾無一人<lb/>
義士邪及平至<hi>舊志平原郡至京師一千九百八十二里</hi>大喜曰朕不識顔<lb/>
真卿作何狀乃能如是真卿遣親客密懷購賊牒詣諸<lb/>
郡由是諸郡多應者真卿杲卿之從弟也<hi>從才用翻</hi>安禄山<lb/>
引兵向滎陽太守崔無詖拒之士卒乗城者聞鼓角聲<lb/>
<pb n="KR2b0007_WYG_217-19b"/>
自隊如雨癸巳祿山陷滎陽<hi>滎陽郡鄭州西至洛陽二百六十里舊志滎陽郡至</hi>
<hi>京師一千一百五里東都二百七十里  考異曰唐厯舊紀作甲午今従實錄</hi>殺無詖以其將<lb/>
武令珣守之祿山聲勢益張<hi>張知亮翻</hi>以其將田承嗣安忠<lb/>
志張孝忠為前鋒封常清所募兵皆白徒未更訓練<hi>更工</hi>
<hi>衡翻</hi>屯武牢以拒賊賊以鐵騎蹂之<hi>蹂人九翻</hi>官軍大敗常清<lb/>
收餘衆戰于葵園又戰敗上東門内又敗<hi>葵園在甖子谷南上東門</hi>
<hi>即洛陽上春門也唐六與東都城東面三門北曰上東</hi>丁酉祿山陷東京賊鼔譟<lb/>
自四門入縱兵殺掠常清戰于都亭驛又敗退守宣仁<lb/>
<pb n="KR2b0007_WYG_217-20a"/>
門又敗乃自苑西壊牆西走<hi>壊音怪月考異曰常清表云自今  七日交兵至十</hi>
<hi>三日不已按七日祿山猶未至滎陽葢與賊前鋒戰耳</hi>河南尹奚達珣降於祿山<lb/>
<hi>降戸江翻</hi>留守李憕謂御史中丞盧奕曰吾曹荷國重任<hi>守式</hi>
<hi>又翻橙直陵翻荷下可翻</hi>雖知力不敵必死之奕許諾憕收殘兵數<lb/>
百欲戰皆棄憕潰去憕獨坐府中奕先遣妻子懷印間<lb/>
道走長安<hi>走音奏</hi>朝服坐臺中<hi>朝直遥翻</hi>左右皆散祿山屯於<lb/>
閑廐使人執憕奕及采訪判官蔣清皆殺之奕罵祿山<lb/>
數其罪<hi>數所具翻</hi>顧賊黨曰凡為人當知順逆我死不失節<lb/>
<pb n="KR2b0007_WYG_217-20b"/>
夫復何恨<hi>夫音扶復扶又翻</hi>憕文水人<hi>文水縣屬并州本漢大陵縣魏置受陽縣隋為</hi>
<hi>文水縣</hi>奕懷慎之子清欽緒之子也<hi>盧懷慎開元初賢相蔣欽緒見二百九卷</hi>
<hi>中宗景龍三年</hi>禄山以其黨張萬頃為河南尹封常清帥餘衆<lb/>
至陜<hi>帥讀曰率</hi>陜郡太守竇廷芝已奔河東吏民皆散常清<lb/>
謂高仙芝曰常清連日血戰賊鋒不可當且潼闗無兵<lb/>
若賊豕突入闗則長安危矣陜不可守不如引兵先據<lb/>
潼闗以拒之仙芝乃帥見兵西趣潼闗<hi>見賢遍翻趣七喻翻  考異曰</hi>
<hi>肅宗實錄云仙芝領大軍初至陜方欲進師㑹常清軍敗至欲廣其賊勢以雪己罪勸仙芝班師仙芝素信常</hi>
<pb n="KR2b0007_WYG_217-21a"/>
<hi>清言即日夜走保潼闗朝野大駭今従本傳</hi>賊尋至官軍狼狽走無復部伍<lb/>
士馬相騰踐死者甚衆至潼闗修完守備賊至不得入<lb/>
而去祿山使其將崔乾祐屯陜<hi>復扶又翻踐悉銑翻潼音同將即亮翻陜失冉</hi>
<hi>翻</hi>臨汝𢎞農濟陰濮陽雲中郡皆降於祿山<hi>𢎞農郡本虢州虢郡</hi>
<hi>天寶元年更名郡濮陽郡濮州雲中郡雲州濟子禮翻濮博木翻降戸江翻</hi>是時朝廷徴兵<lb/>
諸道皆未至闗中忷懼㑹祿山方謀稱帝留東京不進<lb/>
故朝廷得為之備兵亦稍集祿山以張通儒之弟通晤<lb/>
為睢陽太守與陳留長史楊朝宗将胡騎千餘東略地<lb/>
<pb n="KR2b0007_WYG_217-21b"/>
<hi>朝直遥翻忷許拱翻睢音雖守式又翻將即亮翻騎奇寄翻</hi>郡縣官多望風降走惟<lb/>
東平太守嗣吳王祗濟南太守李隨起兵拒之<hi>東平郡鄆州濟</hi>
<hi>南郡本齊州齊郡天寶元年更名臨淄郡五載更今郡名嗣祥吏翻</hi>祗禕之弟也<hi>禕吁韋翻</hi>郡<lb/>
縣之不從賊者皆倚吳王為名單父尉賈賁帥吏民南<lb/>
擊睢陽斬張通晤<hi>單父古縣時屬睢陽郡單音善父音甫</hi>李庭望引兵欲<lb/>
東狥地聞之不敢進而還<hi>還従宣翻又音如字</hi>　庚子以永王璘<lb/>
為山南節度使江陵長史源洧為之副<hi>江陵郡本荆州南郡天寶元年</hi>
<hi>更郡名璘力珍翻洧于軌翻</hi>穎王璬為劒南節度使蜀郡長史崔圓<lb/>
<pb n="KR2b0007_WYG_217-22a"/>
為之副<hi>蜀郡益州璬公了翻長知兩翻</hi>二王皆不出閤洧光裕之子也<lb/>
<hi>源光裕見二百一十二卷開元十三年</hi>上議親征辛丑制太子監國<hi>監古銜翻</hi>
<hi>十考異曰唐厯幸蜀記皆云十六日辛丑按長厯辛丑  七日也實錄又作己丑尤誤肅宗實錄云詔以上監</hi>
<hi>國仍令總統六軍親征寇逆按制書云今親總六師率衆百萬鋪<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>元惡巡撫洛陽則是上親征使太子留守</hi>
<hi>也今従𤣥宗實錄</hi>謂宰相曰朕在位垂五十載倦于憂勤去秋<lb/>
已欲傳位太子值水旱相仍不欲以餘災遺子孫<hi>遺唯季翻</hi>
淹留俟稍豐不意逆胡横𤼵<hi>横戸孟翻下同</hi>朕當親征且使之<lb/>
監國事平之日朕將高枕無為矣<hi>枕之任翻</hi>楊國忠大懼退<lb/>
<pb n="KR2b0007_WYG_217-22b"/>
謂韓虢秦三夫人曰太子素惡吾家專横乆矣若一旦<lb/>
得天下吾與姊妹併命在旦暮矣相與聚哭使三夫人<lb/>
説貴妃<hi>惡烏路翻横下孟翻説式芮翻</hi>銜土請命於上事遂寢　顔真<lb/>
卿召募勇士旬日至萬餘人諭以舉兵討安禄山繼以<lb/>
涕泣士皆感憤祿山使其黨段子光齎李憕盧奕蔣清<lb/>
首狥河北諸郡至平原壬寅真卿執子光腰斬以狥取<lb/>
三人首續以蒲身棺歛葬之祭哭受弔<hi>棺音貫歛力贍翻</hi>祿山<lb/>
以海運使劉道𤣥攝景城太守清池尉賈載鹽山尉河<lb/>
<pb n="KR2b0007_WYG_217-23a"/>
内穆寜共斬道𤣥<hi>自帝事邊功運青萊之粟浮海以給幽平之兵故置海運使景州本滄州</hi>
<hi>勃海郡天寶更郡名清池漢浮陽縣地開皇十八年更名鹽山漢高城縣地隋開皇十八年以縣有鹽山更名</hi>
<hi>清池帶郡鹽山屬邑也</hi>得其甲仗五十餘船攜道𤣥首謁長史李<lb/>
暐暐收嚴莊宗族悉誅之是日送道𤣥首至平原真卿<lb/>
召載寜及清河尉張澹詣平原計事<hi>澹徒覽翻傳考異曰舊穆寜  祿山</hi>
<hi>偽署劉道𤣥為景城守寜倡義起兵斬道𤣥首傳檄郡邑多有應者賊將史思明來寇郡寜以攝東光令将兵</hi>
<hi>禦之思明遣使説誘寜立斬之郡懼賊怨深後大兵至奪寜兵及攝縣初寜佐采訪使巡按嘗過平原與太守</hi>
<hi>顔真卿密揣祿山必反至是真卿亦唱義舉郡兵以拒祿山㑹間使持書遺真卿曰夫子為衛君乎更無他詞</hi>
<pb n="KR2b0007_WYG_217-23b"/>
<hi>真卿得書大喜因奏署大理評事河北采訪支使按寜以道𤣥首謁李暐暐即族嚴莊家豈有懼賊怨深而奪</hi>
<hi>寜兵乎真卿既殺段子光帥諸郡以討禄山寜書中安得尚為隠語道𤣥首至平原真卿已召寜計事豈待得</hi>
<hi>此書然後用之況真卿領采訪使乃在明年常山陷後今皆不取</hi>饒陽太守盧全誠據<lb/>
城不受代<hi>盧考異曰包諝河洛春秋作  皓今從殷仲容顔氏行狀</hi>河間司法李奐<lb/>
殺禄山所署長史王懷忠李隨遣遊奕將訾嗣賢濟河<lb/>
<hi>將即亮翻訾即移翻姓也漢有訾順</hi>殺祿山所署博平太守馬冀各有衆<lb/>
數千或萬人共推真卿為盟主軍事皆禀焉禄山使張<lb/>
獻誠將上谷博陵常山趙郡文安五郡團結兵萬人圍<lb/>
<pb n="KR2b0007_WYG_217-24a"/>
饒陽<hi>饒陽郡深州河間郡瀛州上谷郡易州趙郡趙州文安郡莫州將即亮翻</hi>　高仙芝之<lb/>
東征也監軍邊令誠數以事干之仙芝多不従令誠入<lb/>
奏事具言仙芝常清撓敗之狀<hi>數所角翻橈奴教翻</hi>且云常清以<lb/>
賊揺衆而仙芝棄陜地數百里又盜減軍士糧賜上大<lb/>
怒癸卯遣令誠齎勑即軍中斬仙芝及常清初常清既<lb/>
敗三遣使奉表陳賊形勢<hi>使疏吏翻</hi>上皆不之見常清乃自<lb/>
馳詣闕至渭南勑削其官爵令還仙芝軍白衣自效常<lb/>
清草遺表曰臣死之後望陛下不輕此賊無忘臣言時<lb/>
<pb n="KR2b0007_WYG_217-24b"/>
朝議皆以為祿山狂悖不日受首故常清云然<hi>云然者猶曰言</hi>
<hi>如此也朝直遥翻悖蒲内翻又蒲没翻</hi>令誠至潼闗先引常清宣勑示之<lb/>
常清以表附令誠上之<hi>上時掌翻事考異曰明皇幸蜀記安祿山  迹皆曰常清配𨽻</hi>
<hi>仙芝軍感憤頗深遂作遺表飲藥而死令誠至常清已死而舊傳以為勑令却赴潼闗自草表待罪是日臨刑</hi>
<hi>託令誠上之葢二書見常清表有仰天飲鴆向日封章即為尸諫之臣死作聖朝之鬼故云然今従舊傳</hi>常<lb/>
清既死陳尸蘧蒢<hi>蘧蒢蘆䕠也</hi>仙芝還至聽事令誠索陌刀<lb/>
手百餘人自隨<hi>索山客翻</hi>乃謂仙芝曰大夫亦有恩命仙芝<lb/>
遽下令誠宣勑仙芝曰我遇敵而退死則宜矣今上戴<lb/>
<pb n="KR2b0007_WYG_217-25a"/>
天下履地謂我盜減糧賜則誣也時士卒在前皆大呼<lb/>
稱枉其聲震地遂斬之<hi>呼火故翻史言高仙芝由邉令誠而得節亦由邉令誠而喪元</hi>
以將軍李承光攝領其衆河西隴右節度使哥舒翰病<lb/>
廢在家<hi>入考異曰舊金梁鳳傳云天寶十三載哥舒翰  京師裴冕為河西留後在武威是翰雖病在</hi>
<hi>京師猶領河西隴右兩鎮也</hi>上藉其威名且素與禄山不協召見<hi>見賢</hi>
<hi>遍翻</hi>拜兵馬副元帥將兵八萬以討祿山<hi>帥所類翻</hi>仍勑天下<lb/>
四面進兵㑹攻洛陽翰以病固辭上不許以田良丘為<lb/>
御史中丞充行軍司馬起居郎蕭昕為判官蕃將火㧞<lb/>
<pb n="KR2b0007_WYG_217-25b"/>
歸仁等各將部落以從<hi>將即亮翻従才用翻</hi>并仙芝舊卒號二十<lb/>
萬軍於潼闗<hi>鋒考異曰肅宗實錄云以翰為皇太子先  兵馬使元帥領河隴朔方募兵十萬并</hi>
<hi>仙芝舊卒號二十萬拒戰于潼闗十二月十七日大軍𤼵唐厯亦云先鋒兵馬使元帥舊傳云先鋒兵馬元帥</hi>
<hi>祿山事迹云翰為副元帥領河隴諸蕃部落奴刺頡跌朱邪契苾渾蹛林奚結沙陀蓬子處密吐谷渾思結等</hi>
<hi>十三部落督蕃漢兵二十一萬八千人鎮于潼闗舊紀云丙午命翰守潼闗按𤣥宗實錄癸卯斬常清仙芝命</hi>
<hi>翰為兵馬副元帥統兵八萬鎮潼闗時榮王為元帥故以翰副之葢誅仙芝之日即命翰代仙芝舊紀丙午肅</hi>
<hi>宗實錄十七日軍𤼵皆太早也𤣥宗實錄所云八萬者葢止謂漢兵隨翰東征者耳并諸蕃部落及仙芝舊兵</hi>
<hi>則及十餘萬因號二十萬也</hi>翰病不能治事<hi>治直之翻</hi>悉以軍政委田良<lb/>
<pb n="KR2b0007_WYG_217-26a"/>
丘良丘復不敢專決使王思禮主騎李承光主步二人<lb/>
爭長無所統壹<hi>復扶又翻長知兩翻</hi>翰用法嚴而不恤士卒皆懈<lb/>
弛無鬬志<hi>史言哥舒翰所以敗</hi>　安禄山大同軍使高秀巖寇振<lb/>
武軍<hi>杜佑曰振武軍在單于都䕶府城内西去朔方千七百餘里</hi>朔方節度使郭子<lb/>
儀擊敗之<hi>敗補邁翻</hi>子儀乗勝拔靜邉軍<hi>據舊史靜邉軍當在單于府東北王</hi>
<hi>忠嗣鎮河東所築也宋白曰雲中郡西至靜邊軍一百八十里</hi>大同兵馬使薛忠義寇<lb/>
靜邊軍子儀使左兵馬使李光弼右兵馬使高濬左武<lb/>
鋒使僕固懷恩右武鋒使渾釋之等逆擊大破之亢其<lb/>
<pb n="KR2b0007_WYG_217-26b"/>
騎七千<hi>騎奇寄翻下同二考異曰陳雄汾陽王家傳此戰在十二月十  日嫌其與祿山陷東都相亂</hi>
<hi>故并置此</hi>進圍雲中使别將公孫瓊巖將二千騎擊馬邑㧞<lb/>
之開東陘闗<hi>馬邑郡朔州雁門縣有東陘闗西陘闗時東河太原閉闗以拒秀巖子儀既破秀巖</hi>
<hi>始開闗杜祐曰代州雁門郡郡南三十里有東陘闗甚險固西陘山即句注山陘音刑下同</hi>甲辰加<lb/>
子儀御史大夫懷恩哥濫拔延之曾孫也世為金微都<lb/>
督<hi>哥濫拔延見一百九十八卷太宗貞觀二十年金微都督府亦置於是年舊史曰僕固即鐵勒僕骨部語</hi>
<hi>訛為僕固</hi>釋之渾部酋長世為臯蘭都督<hi>酋慈由翻長知兩翻</hi>　顔杲<lb/>
卿將起兵參軍馮䖍前真定令賈深藁城尉崔安石郡<lb/>
<pb n="KR2b0007_WYG_217-27a"/>
人翟萬德内丘丞張通幽皆預其謀<hi>真定縣帶常山郡内丘漢中丘縣也</hi>
<hi>隋諱忠改曰内丘屬鉅鹿郡翟萇伯翻</hi>又遣人語太原尹王承業密與相<lb/>
應<hi>語牛倨翻</hi>㑹顔真卿自平原遣杲卿甥盧逖濳告杲卿欲<lb/>
連兵斷禄山歸路以緩其西入之謀<hi>斷丁管翻下乃斷同</hi>時祿山<lb/>
遣其金吾将軍高邈詣幽州徴兵未還杲卿以禄山命<lb/>
召李欽湊使帥衆詣郡受犒賚<hi>帥讀曰率犒苦到翻賚來代翻</hi>丙午薄<lb/>
暮欽湊至杲卿使袁履謙馮䖍等攜酒食妓樂往勞之<lb/>
<hi>妓渠綺翻勞力到翻下慰勞同</hi>并其黨皆大醉乃斷欽湊首收其甲兵<lb/>
<pb n="KR2b0007_WYG_217-27b"/>
盡縳其黨明日斬之悉散井陘之衆有頃高邈自幽州<lb/>
還且至藁城杲卿使馮䖍往擒之<hi>斷丁管翻是年十一月安祿山使李欽湊</hi>
<hi>屯井陘口今斬之而散其衆陘音刑還從宣翻又音如字</hi>南境又白何千年自東京<lb/>
來崔安石與翟萬德馳詣醴泉驛迎千年又擒之<hi>醴泉驛在</hi>
<hi>常山郡界南直趙郡</hi>同日致於郡下千年謂杲卿曰今太守欲輸<lb/>
力王室既善其始當慎其終此郡應募烏合難以臨敵<lb/>
宜深溝高壘勿與爭鋒俟朔方軍至併力齊進傳檄趙<lb/>
魏斷燕薊要膂<hi>斷音短燕因肩翻薊音計要讀曰腰</hi>今且宜聲云李光弼<lb/>
<pb n="KR2b0007_WYG_217-28a"/>
引步騎一萬出井陘因使人説張獻誠云足下所將多<lb/>
團練之人無堅甲利兵難以當山西勁兵<hi>常山饒陽以并代為山西</hi>
<hi>合天下言之則河南河北通謂之山東函闗以西為山西説式芮翻將即亮翻又音如字</hi>獻誠必解<lb/>
圍遁去此亦一奇也杲卿悦用其䇿獻誠果遁去其團<lb/>
練兵皆潰杲卿乃使人入饒陽城慰勞將士<hi>勞力到翻將即亮翻</hi>
命崔安石等狥諸郡云大軍已下井陘朝夕當至先平<lb/>
河北諸郡先下者賞後至者誅於是河北諸郡響應凡<lb/>
十七郡皆歸朝廷兵合二十餘萬<hi>曰考異曰河洛春秋  祿山至藁城杲卿</hi>
<pb n="KR2b0007_WYG_217-28b"/>
<hi>上書陳國忠罪惡宜誅之狀且曰鉞下才不世出天實縱之所向輒平無思不服昔漢高仗赤帝之運猶納食</hi>
<hi>其之言魏武應黄星之符亦用荀彧之䇿又曰今河北殷實百姓富饒衣冠禮樂天下莫敵孔子曰十室之邑</hi>
<hi>必有忠信萬家之邦非無豪傑如或結聚豈非後患者乎伏惟精彼前軍嚴其後殿所過持重且詳觀地圖凡</hi>
<hi>有隘狹必加防遏慎擇良吏委之腹心自洛以東且為己有廣輓芻粟繕理甲兵傳檄西都望風自振若唐祚</hi>
<hi>未改王命尚行君相恊謀士庶奔命則盛兵鞏洛東據敖倉南臨白馬之津北守飛狐之塞自當抗衡上國割</hi>
<hi>據一方若景命已移謳歌所繫即當長驅岐雍臨馬渭河黔首歸命孰有出鉞下之古者禄山大悦加杲卿章</hi>
<hi>服仍舊常山太守并五軍團練使鎮井陘口留同羅及曳落河一百人首領各一人其趙邢洺相衛等州並皆</hi>
<hi>替換及滄瀛深不從祿山張獻誠圍深州月餘不下前趙州司戸包處遂前原氏尉張通幽藁城縣尉崔安晟</hi>
<pb n="KR2b0007_WYG_217-29a"/>
<hi>恒州長史袁履謙等同上書説杲卿曰明公身荷寵光位居守牧乃棄萬全之良計履必死之畏途取適於目</hi>
<hi>前忘累于身後竊為明公不取今若拒祿山之命招十萬之兵峙乃芻茭積其食粟分守要害大振威聲通井</hi>
<hi>陘之路與東都合勢如此則洪勲盛烈何可勝言者哉輕進瞽言萬無一用䰟銷東岱先懷屠烈之憂心拱北</hi>
<hi>辰願立忠貞之節杲卿覽書大悦於是僉議偽以祿山命追井陘鎮兵就恒州宴設酋長各賜帛三百段馬一</hi>
<hi>疋金銀器物各一牀美人各一其餘通賜物一萬段設於州南焦同驛自曉至暮并以歌妓數百人恱其意密</hi>
<hi>於酒中致毒與飲令盡醉悉無所覺乃盡收其器械一一縳之明日盡斬弃尸於滹沱河中殷亮顔杲卿傳曰</hi>
<hi>祿山起杲卿計無所出乃與長史袁履謙謁于藁城縣禄山以杲卿嘗為己判官矯詔賜紫金魚袋使自守常</hi>
<hi>山郡以其孫誕弟子詢為質俾崇郡刺史蔣欽湊以趙郡甲卒七千人守土門約杲卿將見欽湊以私號召之</hi>
<pb n="KR2b0007_WYG_217-29b"/>
<hi>杲卿罷歸途中指其衣服而謂履謙曰此害身之物也祿山雖以誅君側為名其寶反矣我與公世為唐臣忝</hi>
<hi>居藩翰寜可從之作逆邪履謙愀然變色感歎良乆曰為之奈何唯公所命不敢違杲卿乃使人告太原尹王</hi>
<hi>承業以殺欽湊俟其緩急相應承業亦使報命杲卿恐漏泄示己不事事多委政於履謙終日不相謁唯使男</hi>
<hi>泉明往來通其言召前真定令賈深處士權渙郭仲邕就履謙以謀之適㑹杲卿從父弟真卿據平原殺段子</hi>
<hi>光使杲卿妹子盧逖并以購祿山所行勑牒濳告杲卿大恱匿逖于家逖之未至杲卿先使人以私號召欽湊</hi>
<hi>至杲卿辭之曰日暮夜恐有他盜城門閉矣請俟詰朝相見因遣參軍馮䖍宗室李峻靈夀尉李栖黙郡人翟</hi>
<hi>萬德等即于驛亭偶欽湊夜乆醉熟以斧斫殺之悉散土門兵先是禄山使其腹心偽金吾將軍高邈徴兵於</hi>
<hi>范陽路出常山杲卿候知之其日邈至於滿城驛杲卿令崔安石馮䖍殺之邈前驅數人先至遽殺之遂生擒</hi>
<pb n="KR2b0007_WYG_217-30a"/>
<hi>邈送于郡遇何千年狎至安石于路絶行人之南者馳至醴泉驛候千年亦斬其人而檎之如邈日未午二凶</hi>
<hi>偕致肅宗實錄杲卿初聞祿山起兵于范陽杲卿召長史袁履謙前真定令賈深内丘丞張通幽謂之曰今祿</hi>
<hi>山一朝以幽并騎過常山趨洛陽有問鼎之志天子在長安方欲徴天下兵東向問罪事不及矣如賊軍暴至</hi>
<hi>吾屬為虜必矣不若因其未萌招義徒西據土門北通河朔待海内之救上以安國家下以全臣節此䇿之上</hi>
<hi>者遂即日購士得千餘人命履謙將兵鎮土門命賈深防東路通幽守郡城賊将李歸仁令弟欽湊領步騎五</hi>
<hi>千人先鎮土門仍令以兵𨽻于杲卿又使麾下騎將高邈馳報祿山令促其行覘者知其謀而白杲卿杲卿召</hi>
<hi>履謙告之履謙曰事将亟矣若不早誅欽湊謀不集也遂詐追欽湊令赴郡計事命履謙署人吏以待之欽湊</hi>
<hi>夜至郡杲卿命憇于驛乃使參軍李循馮䖍縣尉李栖黙等享欽湊于驛醉而夜殺之履謙持欽湊首謁于杲</hi>
<pb n="KR2b0007_WYG_217-30b"/>
<hi>卿杲卿與履謙且喜事之捷又懼賊之來相對泣杲卿收涙勵履謙曰大丈夫名不掛青史安用生為吾與公</hi>
<hi>累世事唐豈偷安于胡羯但使死而不朽亦何恨也有頃藁城尉崔安石報高邈自禄山所至己宿上谷郡界</hi>
<hi>又使馮䖍縣尉翟萬德并命安石共方略詰朝邈騎數人先至驛䖍盡阬之邈繼至䖍紿之曰太守將音樂迎</hi>
<hi>候邈無疑至廳下馬䖍安石等指揮人吏以棒亂擊邈仆生縳之無何南界又報何千年自東京宿趙郡安石</hi>
<hi>萬德先於郡南醴泉驛候之千年至知邈被擒令麾下騎與安石戰敗又生擒千年並送于郡舊傳曰祿山陷</hi>
<hi>東都杲卿忠誠感𤼵懼賊冦潼闗即危宗社時從弟真卿為平原太守遣信告杲卿相與起義兵犄角斷賊歸</hi>
<hi>路以紓西寇之勢杲卿乃與長史袁履謙前真定令賈深前内丘丞張通幽等謀閉土門以背之祿山遣蔣欽</hi>
<hi>湊高邈帥衆五千守土門杲卿欲誅欽湊開土門之路時欽湊軍𨽻常山郡屬欽湊遣高邈往幽州未還杲卿</hi>
<pb n="KR2b0007_WYG_217-31a"/>
<hi>遣吏召欽湊至郡計事是月二十二日夜欽湊至舍之於傳舍㑹飲既醉令袁履謙與參軍馮䖍縣尉李栖黙</hi>
<hi>手力翟萬德等殺欽湊中夜履謙攜欽湊首見杲卿相與垂泣喜事之濟也是夜藁城尉崔安石報高邈還至</hi>
<hi>滿城即令馮䖍翟萬德與安石往圖之詰朝邈之騎從數人至藁城驛安石皆殺之俄而邈至安石紿之曰太</hi>
<hi>守備酒樂於傳舍邈方據㕔下馬馮䖍等擒而縶之是日賊將何千年自東都來趙郡馮䖍翟萬德伏兵於醴</hi>
<hi>泉驛千年至又擒之即日縳二賊将還郡按祿山初自范陽擁數十萬衆南下常山當其所出之塗若杲卿不</hi>
<hi>從命遽以千餘人拒之則應時韲粉安得復守故郡乎况時祿山猶以誅楊國忠為名未僭位號杲卿迎于藁</hi>
<hi>城受其金紫殆不能免矣肅宗實錄所云者葢欲全忠臣之節耳然杲卿忠直剛烈糜軀狥國舍生取義自古</hi>
<hi>罕儔豈肯更上書媚悦祿山比之漢高魏武為之畫割據并吞之䇿此則粗有知識者必知其不然也葢包諝</hi>
<pb n="KR2b0007_WYG_217-31b"/>
<hi>乃處遂之子欲言杲卿初無討賊立節之意由己父上書勸成之以大其父功耳觀所載杲卿上祿山書處遂</hi>
<hi>等上杲卿書田承嗣上史朝義疏其文體如一足知皆諝所撰也又張通幽兄為逆黨又教王承業奪杲卿之</hi>
<hi>功終以反覆被誅其行事如此而包諝云初與處遂同上書勸杲卿為忠義尤難信也舊傳云欽湊高邈同守</hi>
<hi>土門欽湊遣邈往幽州二將既握兵同鎮土門欽湊豈得擅遣邈往幽州今從殷亮杲卿傳祿山自遣邈徴兵</hi>
<hi>是也河洛春秋云留同羅曳落河百人彼鎮井陘遏山西之軍重任也豈百人所能守乎殷傳云七千人守土</hi>
<hi>門此七千人又非履謙一夕所能縳也葢祿山留精兵百人以為欽湊腹心爪牙其餘皆團練民兵脅從者耳</hi>
<hi>故履謙得醉之以酒誅欽湊及百人而散其餘耳河洛春秋云酒中置毒按時履謙等與欽湊同飲豈得偏置</hi>
<hi>毒于客酒中乎今不取舊傳及殷傳皆云欽湊姓蔣今從𤣥宗肅宗實錄唐厯姓李𤣥宗實錄十二月己亥杲</hi>
<pb n="KR2b0007_WYG_217-32a"/>
<hi>卿殺賊将李欽湊執何千年高邈送京師按己亥十五日也而真卿以壬寅斬段子光壬寅十八日也真卿既</hi>
<hi>殺子光乃報杲卿同舉義兵今從舊傳為二十二日丙午殺欽湊肅宗實録又云杲卿之斬欽湊等因使狥諸</hi>
<hi>郡曰今上使榮王為元帥哥舒翰為副徴天下兵四十萬東向討逆按實錄癸卯始命翰為副元帥計丙午常</hi>
<hi>山亦未知今不取河洛春秋云十三郡悉舉義兵歸朝廷殷亮顔氏行狀舊顔真卿傳唐厯皆云十七郡歸順</hi>
<hi>葢河洛春秋不數平原景城河間饒陽先定者耳顔氏行狀曰不欵者六郡而已時魏郡亦未下葢舉其終數</hi>
<hi>耳</hi>其附祿山者唯范陽盧龍密雲漁陽汲鄴六郡而已<lb/>
<hi>攷唐志無盧龍郡當是改平州北平郡為盧龍郡也密雲郡本檀州安樂郡天寶元年更郡名漁陽郡薊州汲</hi>
<hi>郡衛州</hi>杲卿又密使人入范陽招賈循郟城人馬燧説循<lb/>
<pb n="KR2b0007_WYG_217-32b"/>
曰<hi>郟城漢穎川郟縣之地後魏置龍山縣及南陽縣隋開皇初改龍山曰汝南十八年改汝南曰輔城南陽</hi>
<hi>曰期城大業初改輔城曰郟城廢期城入焉郟音夾說式芮翻</hi>禄山負恩悖逆<hi>悖蒲内翻又蒲</hi>
<hi>没翻</hi>雖得洛陽終歸夷滅公若誅諸將之不従命者以范<lb/>
陽歸國傾其根柢此不世之功也循然之猶豫不時𤼵<lb/>
别將牛潤容知之以告禄山禄山使其黨韓朝陽召循<lb/>
朝陽至范陽引循屛語<hi>將即亮翻下同屏必郢翻</hi>使壯士縊殺之滅<lb/>
其族<hi>縊於計翻</hi>以别將牛廷玠知范陽軍事史思明李立節<lb/>
将蕃漢步騎萬人擊博陵常山馬燧亡入西山<hi>范陽郡之西山</hi>
<pb n="KR2b0007_WYG_217-33a"/>
<hi>南連上谷中山之諸山</hi>隱者徐遇匿之得免　初禄山欲自將攻<lb/>
潼闗至新安間河北有變而還<hi>五考異曰𤣥宗實錄十  年正月壬戌祿山将</hi>
<hi>犯潼闗次于新安間有備而還按祿山以此月丁酉陷東都至壬戌凡二十六日非乗虛掩襲也豈得至新安</hi>
<hi>然後知其有備乎葢常山有變則幽薊路絶故懼而歸耳今従肅宗木紀</hi>蔡希德將兵萬人<lb/>
自河内北擊常山<hi>河内郡懷州</hi>　戊申榮王琬薨贈謚靖恭<lb/>
太子　是嵗吐蕃賛普乞棃蘇籠獵賛卒子娑悉籠獵<lb/>
賛立<hi>吐從暾入聲卒子恤翻娑素禾翻</hi>
　　肅宗文明武德大聖大宣孝皇帝上之上<lb/>
<pb n="KR2b0007_WYG_217-33b"/>
　　　<hi>諱亨𤣥宗第三子也初名嗣昇開元十五年更名浚二十三年更名璵二十八年更名紹天寶</hi>
　　　<hi>三載更名亨</hi>
至德元載<hi>是年七月太子即位於靈武始改元至徳</hi>春正月乙卯朔祿山自<lb/>
稱大燕皇帝改元聖武以達奚珣為侍中張通儒為中<lb/>
書令<hi>左考異曰幸蜀記云以珣為  相通儒為右相今從實錄</hi>高尚嚴莊為中書侍<lb/>
郎　李隨至睢陽有衆數萬丙辰以隨為河南節度使<lb/>
<hi>是載始置河南節度使治汴州領陳留睢陽靈昌淮陽汝陰譙濟陰濮陽淄川琅邪彭城臨淮東海十三郡睢</hi>
<hi>音雖使疏吏翻下同</hi>以前高要尉許遠為睢陽太守兼防禦使<hi>許遠</hi>
<pb n="KR2b0007_WYG_217-34a"/>
<hi>先仕於蜀忤章<graphic n="KR1665" url="https://raw.githubusercontent.com/kanripo/KR-Gaiji/master/images/KR1665.png" mimeType="image/png"/>兼瓊貶高要尉史為許逺堅守睢陽張本</hi>濮陽客尚衡起兵討祿<lb/>
山以郡人王栖曜為衙前總管攻拔濟陰殺祿山將邢<lb/>
超然<hi>濮博木翻濟子禮翻將即亮翻</hi>　顔杲卿使其子泉明賈深翟萬<lb/>
德獻李欽湊首及何千年高邈于京師<hi>翟萇伯翻</hi>張通幽泣<lb/>
請曰通幽兄陷賊<hi>謂通儒也</hi>乞與泉明偕行以救宗族杲卿<lb/>
哀而許之至太原通幽欲自託于王承業乃教之留泉<lb/>
明等更其表<hi>更工衡翻</hi>多自為功毁短杲卿别遣使獻之杲<lb/>
卿起兵纔八日守備未完史思明蔡希德引兵皆至城<lb/>
<pb n="KR2b0007_WYG_217-34b"/>
下<hi>城考異曰河洛春秋云十二月乙未思明希德齊至  下杲卿丙午始殺李欽湊云乙未誤也今從諸書</hi>
杲卿告急於承業承業既竊其功利於城陷遂擁兵不<lb/>
救杲卿晝夜拒戰糧盡矢竭壬戌城陷<hi>癸考異曰實錄  亥城陷河洛</hi>
<hi>春秋正月一日城陷舊思明傳正月六日圍常山九日拔之今從𤣥宗實錄唐厯舊紀杲卿傳</hi>賊縱兵<lb/>
殺萬餘人執杲卿及袁履謙等送洛陽<hi>舊志常山郡京師東北一千七</hi>
<hi>百六十里至東都一千一百三十六里</hi>王承業使者至京師𤣥宗大喜拜<lb/>
承業羽林大將軍麾下受官爵者以百數徴顔杲卿為<lb/>
衛尉卿朝命未至常山已陷<hi>朝直遥翻</hi>杲卿至洛陽祿山數<lb/>
<pb n="KR2b0007_WYG_217-35a"/>
之曰<hi>數所具翻</hi>汝自范陽戸曹我奏汝為判官不數年超至<lb/>
太守<hi>杲卿為范陽戸曹祿山表為營田判官假常山太守</hi>何負於汝而反邪杲卿<lb/>
瞋目罵曰汝本營州牧羊羯奴<hi>瞋昌真翻羯居謁翻</hi>天子擢汝為<lb/>
三道節度使恩幸無比何負于汝而反我世為唐臣祿<lb/>
位皆唐有雖為汝所奏豈從汝反邪我為國討賊<hi>我為于偽</hi>
<hi>翻</hi>恨不斬汝何謂反也臊羯狗何不速殺我祿山大怒<lb/>
并袁履謙等縳於中橋之柱而冎之<hi>臊蘇遭翻中橋天津中橋也冎古瓦</hi>
<hi>翻</hi>杲卿履謙比死<hi>比必利翻</hi>罵不虛口顔氏一門死於刀鋸<lb/>
<pb n="KR2b0007_WYG_217-35b"/>
者三十餘人史思明李立節蔡希德既克常山引兵撃<lb/>
諸郡之不從者所過殘滅於是鄴廣平鉅鹿趙上谷博<lb/>
陵文安魏信都等郡復為賊守<hi>鉅鹿郡邢州信都郡冀州文安郡莫州復扶又</hi>
<hi>翻</hi>饒陽太守盧全誠獨不從思明等圍之河間司法李<lb/>
奐將七千人景城長史李暐遣其子祀將八千人救之<lb/>
皆為思明所敗<hi>敗補邁翻</hi>　上命郭子儀罷圍雲中還朔方<lb/>
益𤼵兵進取東京選良將一人分兵先出井陘定河北<lb/>
子儀薦李光弼癸亥以光弼為河東節度使分朔方兵<lb/>
<pb n="KR2b0007_WYG_217-36a"/>
萬人與之<hi>節考異曰杜牧張保臯傳曰安祿山亂朔方  度使安思順以祿山従弟賜死詔郭汾陽</hi>
<hi>代之後旬日復詔李臨淮持節分朔方半兵東出趙魏當思順時汾陽臨淮俱為牙門都將二人不相能雖周</hi>
<hi>盤飲食常睇相視不交一言及汾陽代思順臨淮欲亡去計未决詔至分汾陽兵東討臨淮入請曰一死固甘</hi>
<hi>乞免妻子汾陽趨下持手上堂偶坐曰今國亂主遷非公不能東伐豈懷私忿時邪悉召軍吏出詔書讀之如</hi>
<hi>詔約束及别執手泣涕相勉以忠義按於時𤣥宗未幸蜀唐之號令猶行于天下若制書除光弼為節度使子</hi>
<hi>儀安敢擅殺之杜或得於傳聞之誤也今從汾陽家傳及舊傳</hi>　甲子加哥舒翰左僕<lb/>
射同平章事餘如故　置南陽節度使以南陽太守魯<lb/>
炅為之將嶺南黔中襄陽子弟五萬人屯葉北以備安<lb/>
<pb n="KR2b0007_WYG_217-36b"/>
祿山炅表薛愿為潁川太守兼防禦使<hi>南陽郡鄧州襄陽郡襄州葉縣</hi>
<hi>時屬汝州潁川郡許州炅火迥翻將即亮翻黔音琹葉式涉翻</hi>龎堅為副使愿故太子<lb/>
瑛之妃兄堅玉之曾孫也<hi>龎玉去隋歸唐為將龎皮江翻</hi>　乙丑安祿<lb/>
山遣其子慶緒寇潼闗哥舒翰擊却之　己巳加顔真<lb/>
卿戸部侍郎兼本郡防禦使真卿以李暐為副　二月<lb/>
丙戌加李光弼魏郡太守河北道采訪使　史思明等<lb/>
圍饒陽二十九日不下李光弼将蕃漢步騎萬餘人太<lb/>
原弩手三千人出井陘<hi>騎竒寄翻陘音刑以考異曰𤣥宗實錄己亥光弼  朔方馬步</hi>
<pb n="KR2b0007_WYG_217-37a"/>
<hi>五千東出土門收常山郡河洛春秋云光弼從大同城下領蕃漢兵馬步一萬餘人并太原弩手三千人救真</hi>
<hi>定葢實錄言朔方元領之兵河洛言到真定之數耳</hi>己亥至常山常山團練兵三<lb/>
千人殺胡兵執安思義出降<hi>降戸江翻</hi>光弼謂思義曰汝自<lb/>
知當死否思義不應光弼曰汝久更陳行<hi>更工衡翻陳讀曰陣行胡</hi>
<hi>剛翻</hi>視吾此衆可敵思明否今為我計當如何汝䇿可取<lb/>
當不殺汝思義曰大夫士馬遠來疲弊猝遇大敵恐未<lb/>
易當<hi>易以䜴翻</hi>不如移軍入城早為備禦先料勝負然後出<lb/>
兵胡騎雖銳不能持重<hi>騎奇寄翻下同</hi>茍不獲利氣沮心離於<lb/>
<pb n="KR2b0007_WYG_217-37b"/>
時乃可圖矣思明今在饒陽此去不二百里<hi>九域志真定至饒陽</hi>
<hi>二百三十五里忠義葢指思明下營處言之</hi>昨暮羽書已去計其先鋒來晨<lb/>
必至而大軍繼之不可不留意也光弼悦釋其縳即移<lb/>
軍入城史思明聞常山不守立解饒陽之圍明日未旦<lb/>
先鋒已至思明等繼之合二萬餘騎直抵城下光弼遣<lb/>
步卒五千自東門出戰賊守門不退光弼命五百弩於<lb/>
城上齊𤼵射之<hi>射而亦翻下兵射同</hi>賊稍却乃出弩手千人分為<lb/>
四隊使其矢𤼵𤼵相繼賊不能當歛軍道北光弼出兵<lb/>
<pb n="KR2b0007_WYG_217-38a"/>
五千為槍城於道南夾呼沱水而陳賊數以騎兵摶戰<lb/>
光弼之兵射之人馬中矢者大半<hi>陳讀曰陣數所角翻中竹仲翻</hi>乃退<lb/>
小憇以俟步兵有村民告賊步兵五千自饒陽來晝夜<lb/>
行百七十里至九門南逄壁度憇息<hi>九門縣屬常山郡在郡東宋白曰戰</hi>
<hi>國䇿云本有九室而居趙武靈王改為九門縣憩去例翻</hi>光弼遣步騎各二千匿旗<lb/>
鼔並水濳行<hi>並步浪翻</hi>至逄壁賊方飯縱兵掩擊殺之無遺<lb/>
思明聞之失勢退入九門時常山九縣<hi>真定藁城石邑九門行唐井陘</hi>
<hi>平山獲鹿靈夀凡九縣</hi>七附官軍惟九門藁城為賊所據光弼遣<lb/>
<pb n="KR2b0007_WYG_217-38b"/>
禆將張奉璋以兵五百戍石邑<hi>石邑縣自漢以來屬常山郡在郡西南戍兵多</hi>
<hi>於餘縣者所以通太原之路也宋白曰隋改漢上曲陽縣為石邑尋移石邑於井陘縣於舊石邑縣置恒陽縣</hi>
<hi>以在恒山之陽為名則此石邑在井陘也</hi>餘皆三百人戍之　上以吳王祗<lb/>
為靈昌太守河南都知兵馬使<hi>上謂𤣥宗使疏吏翻</hi>賈賁前至雍<lb/>
丘有衆二千先是譙郡太守楊萬石以郡降安祿山<hi>先悉</hi>
<hi>薦翻降戸江翻</hi>逼真源令河東張巡使為長史西迎賊巡至真<lb/>
源帥吏民哭于𤣥元皇帝廟<hi>雍丘縣漢晉屬陳留郡後魏屬湯夏郡隋屬梁郡唐</hi>
<hi>屬汴州譙郡亳州老子苦縣人有祠在焉唐祖之故改縣曰真源九域志縣在譙郡西七十里帥讀曰率</hi>起<lb/>
<pb n="KR2b0007_WYG_217-39a"/>
兵討賊吏民樂從者數千人<hi>樂音洛</hi>巡選精兵千人西至<lb/>
雍丘與賈賁合初雍丘令令狐潮以縣降賊賊以為將<lb/>
使東擊淮陽救兵于襄邑破之<hi>淮陽郡陳州宋白曰襄邑縣春秋宋襄牛地也</hi>
<hi>宋襄公葬焉故曰襄陵今墓在縣西北隅秦始皇以承匡縣卑濕遂徙于襄陵又以陵字犯諱改為襄邑</hi>俘<lb/>
百餘人拘於雍丘将殺之往見李庭望淮陽兵遂殺守<lb/>
者潮棄妻子走故賈賁得以其間入雍丘<hi>間古莧翻宗考異曰肅</hi>
<hi>實録曰雍丘令令狐潮據城以應祿山百姓有違令者百餘人将殺之覘者報官軍至潮不及行刑遂反縳仆</hi>
<hi>於地令人守之遽出軍以禦官軍縳者忽一人幸脱殺守者互解其縳閉城門以拒潮相持累日賁聞之入其</hi>
<pb n="KR2b0007_WYG_217-39b"/>
<hi>城領衆殺潮母妻及子以堅人志舊張巡傳潮欲以城降賊民吏百餘人不従命潮皆反接仆之於地将斬之</hi>
<hi>㑹賊來攻城潮遽出鬭而反接者自解其縳閉城門拒潮召賁賁與巡引衆入雍丘新傳潮舉縣附賊遂自将</hi>
<hi>東敗淮陽兵虜其衆反接在庭将殺之暫出行部淮陽兵更解縳起殺守者迎賁等入潮不得歸巡乃屠其妻</hi>
<hi>子磔城上按潮既以城降賊賊來即當出迎豈有更出鬭者今從李翰張中丞傳及新傳</hi>庚子潮引<lb/>
賊精兵攻雍丘賁出戰敗死張巡力戰却賊因兼領賁<lb/>
衆自稱吳王先鋒使三月乙卯潮復與賊将李懷仙楊<lb/>
朝宗謝元同等四萬餘衆奄至城下衆懼莫有固志<hi>復扶</hi>
<hi>又翻下日復瘡復同朝直遥翻</hi>巡曰賊兵精銳有輕我心今出其不意<lb/>
<pb n="KR2b0007_WYG_217-40a"/>
擊之彼必驚潰賊勢小折然後城可守也乃使千人乗<lb/>
城自率千人分數隊開門突出巡身先士卒直衝賊陳<lb/>
人馬辟易<hi>先悉薦翻陳讀曰陣辟讀曰闢易讀如字</hi>賊遂退明日復進攻城<lb/>
設百礮環城<hi>復扶又翻礮與砲同環音宦</hi>樓堞皆盡<hi>堞達協翻</hi>巡于城上<lb/>
立木柵以拒之賊蟻附而登巡束蒿灌脂焚而投之賊<lb/>
不得上<hi>上時掌翻</hi>時伺賊隙出兵擊之或夜縋斫營<hi>伺相吏翻縋馳</hi>
<hi>偽翻</hi>積六十餘日大小三百餘戰帶甲而食褁瘡復戰賊<lb/>
遂敗走巡乗勝追之獲胡兵二千人而還軍聲大振<hi>還従</hi>
<pb n="KR2b0007_WYG_217-40b"/>
<hi>宣翻又音如字</hi>　初戸部尚書安思順知禄山反謀因入朝奏<lb/>
之<hi>尚辰羊翻朝直遥翻</hi>及祿山反上以思順先奏不之罪也哥舒<lb/>
翰素與之有隙<hi>事見上卷天寶十載</hi>使人詐為禄山遺思順書於<lb/>
闗門擒之以獻且數思順七罪請誅之<hi>遺于季翻數所角翻又所主翻</hi>
丙辰思順及弟太僕卿元貞皆坐死家屬徙嶺外楊國<lb/>
忠不能救由是始畏翰　郭子儀至朔方益選精兵戊<lb/>
午進軍于代<hi>此代謂代州</hi>　戊辰吳王祗擊謝元同走之拜<lb/>
陳留太守河南節度使<hi>守式又翻使疏吏翻</hi>　壬午以河東節度<lb/>
<pb n="KR2b0007_WYG_217-41a"/>
使李光弼為范陽長史河北節度使<hi>長知兩翻乙考異曰實錄云  丑光</hi>
<hi>弼收趙郡按壬午三月二十九日乙丑十二日也河洛春秋收趙郡在四月今従之</hi>加顔真卿河<lb/>
北采訪使真卿以張澹為支使先是清河客李萼<hi>先悉薦翻</hi>
<hi>作考異曰顔氏行狀  李華今従舊傳</hi>年二十餘為郡人乞師於真卿<hi>為于</hi>
<hi>偽翻</hi>曰公首唱大義河北諸郡恃公以為長城今清河公<lb/>
之西鄰<hi>清河郡貝州九域志德州西南至貝州二百三十里</hi>國家平日聚江淮河<lb/>
南錢帛於彼以贍北軍<hi>贍時艶翻</hi>謂之天下北庫今有布三<lb/>
百餘萬匹帛八十餘萬匹錢三十餘萬緡糧三十餘萬<lb/>
<pb n="KR2b0007_WYG_217-41b"/>
斛㫺討黙啜甲兵皆貯清河庫<hi>謂武后時也啜陟劣翻貯丁吕翻</hi>今有<lb/>
五十餘萬事<hi>一物可以給一事因謂之事</hi>戸七萬口十餘萬竊計財<lb/>
足以三平原之富兵足以倍平原之彊公誠資以士卒<lb/>
撫而有之以二郡為腹心則餘郡如四支無不隨所使<lb/>
矣真卿曰平原兵新集尚未訓練自保恐不足何暇及<lb/>
鄰雖然借若諾子之請則将何為乎蕚曰清河遣僕銜<lb/>
命於公者非力不足而借公之師以嘗寇也亦欲觀大<lb/>
賢之明義耳今仰瞻高意未有決辭定色僕何敢遽言<lb/>
<pb n="KR2b0007_WYG_217-42a"/>
所為哉真卿奇之欲與之兵衆以為蕚年少輕慮<hi>少詩照翻</hi>
徒分兵力必無所成真卿不得已辭之蕚就館復為書<lb/>
說真卿<hi>說扶又翻說式芮翻</hi>以為清河去逆效順奉粟帛器械以<lb/>
資軍公乃不納而疑之僕囘轅之後清河不能孤立必<lb/>
有所繋託將為公西面之彊敵公能無悔乎真卿大驚<lb/>
遽詣其館以兵六千借之送至境執手别真卿問曰兵<lb/>
已行矣可以言子之所為乎蕚曰聞朝廷遣程千里將<lb/>
精兵十萬出崞口討賊<hi>崞口在洛州邯鄲縣西葢即壺闗之險也又按舊唐書崞口在</hi>
<pb n="KR2b0007_WYG_217-42b"/>
<hi>湘州西山崞音郭</hi>賊據險拒之不得前今當引兵先擊魏郡執<lb/>
祿山所署太守袁知泰納舊太守司馬垂使為西南主<lb/>
人分兵開崞口出千里之師因討汲鄴以北至于幽陵<lb/>
郡縣之未下者<hi>幽陵即謂幽州</hi>平原清河帥諸同盟<hi>帥讀曰率</hi>合兵<lb/>
十萬南臨孟津分兵循河據守要害制其北走之路計<lb/>
官軍東討者不下二十萬河南義兵西向者亦不減十<lb/>
萬公但當表朝廷堅壁勿戰不過月餘賊必有内潰相<lb/>
圖之變矣真卿曰善命錄事參軍李擇交及平原令范<lb/>
<pb n="KR2b0007_WYG_217-43a"/>
冬馥將其兵<hi>平原縣屬平原郡古平原郡治焉故城在今縣西南二十五里今縣治北齊所築城</hi>
<hi>時平原郡治安德縣</hi>㑹清河兵四千及博平兵千人軍于堂邑西<lb/>
南<hi>宋白曰堂邑縣屬愽平郡本漢清縣發于二縣地隋開皇十六年於此置堂邑縣因縣西北有堂邑故城</hi>
<hi>為名</hi>袁知泰遣其將白嗣恭等將二萬餘人來逆戰三郡<lb/>
兵力戰盡日魏兵大敗斬首萬餘級捕虜千餘人得馬<lb/>
千匹軍資甚衆知泰奔汲郡遂克魏郡軍聲大振時北<lb/>
海太守賀蘭進明亦起兵真卿以書召之并力<hi>北海郡青州</hi>
進明将步騎五千度河<hi>將即亮翻騎奇寄翻下同</hi>真卿陳兵逆之相<lb/>
<pb n="KR2b0007_WYG_217-43b"/>
揖哭於馬上哀動行伍<hi>行戸江翻</hi>進明屯平原城南休養士<lb/>
馬真卿每事咨之由是軍權稍移於進明矣真卿不以<lb/>
為嫌真卿以堂邑之功讓進明進明奏其狀取捨任意<lb/>
勑加進明河北招討使擇交冬馥微進資級清河博平<lb/>
有功者皆不錄進明攻信都郡久之不克錄事參軍長<lb/>
安第五琦勸進明厚以金帛募勇士遂克之<hi>顔考異曰  氏行狀</hi>
<hi>云進明失律於信都城下有詔抵罪公縦之使赴行在進明之全乃公之䕶也今從舊傳又唐厯三月四日乙</hi>
<hi>酉真卿充河北采訪使時進明起義兵北度河與真卿同經畧六月真卿破袁知泰於堂邑進明再拔信都統</hi>
<pb n="KR2b0007_WYG_217-44a"/>
<hi>紀皆在三月舊紀破知泰于信都皆在六月按三月無乙酉乙酉四月二日也今従統紀</hi>　李光弼<lb/>
與史思明相守四十餘日思明絶常山糧道城中乏草<lb/>
馬食薦藉<hi>藉慈夜翻</hi>光弼以車五百乗之石邑取草<hi>之往也乘䋲證</hi>
<hi>翻</hi>將車者皆衣甲弩手千人衛之為方陳而行<hi>衣於既翻陳讀</hi>
<hi>曰陣</hi>賊不能奪蔡希德引兵攻石邑張奉璋拒却之光弼<lb/>
遣使告急于郭子儀子儀引兵自井陘出<hi>使疏吏翻陘音刑</hi>夏<lb/>
四月壬辰至常山與光弼合蕃漢步騎共十餘萬甲午<lb/>
子儀光弼與史思明等戰于九門城南<hi>宋白曰九門縣戰國趙邑戰國</hi>
<pb n="KR2b0007_WYG_217-44b"/>
<hi>䇿云本有九室而居趙武靈王改為九門縣</hi>思明大敗中郎將渾瑊射李立<lb/>
節殺之<hi>將即亮翻渾胡昆翻又戸本翻瑊古咸翻射而亦翻</hi>瑊釋之之子也思明<lb/>
收餘衆奔趙郡蔡希德奔鉅鹿思明自趙郡如博陵時<lb/>
博陵已降官軍<hi>降戸江翻下同</hi>思明盡殺郡官河朔之民苦賊<lb/>
殘暴所至屯結多至二萬人少者萬人各為營以拒賊<lb/>
及郭李軍至爭出自效<hi>少詩沼翻</hi>庚子攻趙郡一日城降士<lb/>
卒多虜掠光弼坐城門收所獲悉歸之民大悦子儀生<lb/>
擒四千人皆捨之斬祿山太守郭獻璆<hi>璆音求</hi>光弼進圍<lb/>
<pb n="KR2b0007_WYG_217-45a"/>
博陵十日不拔引兵還恒陽就食<hi>恒陽即恒山郡以其地在恒山之陽也唐</hi>
<hi>置恒陽軍於郡北又博陵郡有恒陽縣漢之上曲陽縣也隋改為恒陽縣在博陵西十里恒戸登翻還従宣翻</hi>
<hi>又音如字</hi>　楊國忠問士之可為將者於左拾遺博平張鎬<lb/>
及蕭昕<hi>鎬下老翻昕許斤翻將即亮翻下同</hi>鎬昕薦左賛善大夫永夀來<lb/>
瑱<hi>武德二年分新平置永夀縣屬邠州瑱他見翻</hi>丙午以瑱為頴川太守賊屢<lb/>
攻之瑱前後破賊甚衆加本郡防禦使<hi>守式又翻使疏吏翻</hi>人謂<lb/>
之來嚼鐵　安祿山使平盧節度使吕知誨誘安東副<lb/>
大都䕶馬靈詧殺之<hi>馬靈詧即夫䝉靈詧也開元二年徙安東都䕶府于平州天寶二年</hi>
<pb n="KR2b0007_WYG_217-45b"/>
<hi>徙於遼西故郡城誘羊乆翻</hi>平盧遊奕使武陟劉客奴<hi>武陟漢陽縣地隋開皇十</hi>
<hi>六年分置武陟縣時屬河内郡</hi>先鋒使董秦及安東將王𤣥志同謀討<lb/>
誅知誨遣使踰海與顔真卿相聞請取范陽以自效真<lb/>
卿遣判官賈載齎糧及戰士衣助之真卿時惟一子頗<lb/>
纔十餘歲使詣客奴為質<hi>質音致</hi>朝廷聞之以客奴為平<lb/>
盧節度使<hi>朝直遥翻</hi>賜名正臣𤣥志為安東副大都䕶董秦<lb/>
為平盧兵馬使　南陽節度使魯炅立柵於滍水之南<lb/>
安禄山將武令珣畢思琛攻之<hi>滍直里翻</hi>
<pb n="KR2b0007_WYG_217-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_217-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百十七<lb/>
</p>
<p>
</p>
  </div>
</body>
</text>
</TEI>
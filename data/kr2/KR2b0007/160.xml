<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百六十</head>
    <p>
<pb n="KR2b0007_WYG_160-1a"/>
欽定四庫全書<lb/>
　資治通鑑卷一百六十　　宋　司馬光　撰<lb/>
　　　　　　　　　　　　　　胡三省　音註<lb/>
　梁紀十六<hi>彊圉單閼一年</hi>
　　髙祖武皇帝十六<lb/>
太清元年<hi>是年四月始改元太清</hi>春正月朔日有食之不盡如鈎<lb/>
　壬寅荆州刺史廬陵威王續卒<hi>諡法猛以彊果曰威</hi>以湘東王<lb/>
繹為都督荆雍等九州諸軍事荆州刺史<hi>雍於用翻</hi>續素貪<lb/>
<pb n="KR2b0007_WYG_160-1b"/>
婪<hi>婪盧南翻</hi>臨終有啟遣中録事參軍謝宣融獻金銀器千<lb/>
餘件<hi>中録事參軍盖使之録問中事在左右親任者也件其輦翻</hi>上方知其富因問<lb/>
宣融曰王之金盡此乎宣融曰此之謂多安可加也大<lb/>
王之過如日月之食欲令陛下知之故終而不隠<hi>終謂卒也</hi>
上意乃解初湘東王繹為荆州刺史有㣲過續代之以<lb/>
状聞<hi>按繹在荆州有宫人李桃兒者以才慧得進及還以李氏行時得營户禁重續具状以聞繹對使者</hi>
<hi>泣訴於太子綱太子和之不得繹懼送李氏還荆州</hi>自此二王不通音問繹聞其<lb/>
死入閤而躍屧為之破<hi>屧蘓協翻屐也又履中薦也史言繹續生無友于之情死則從</hi>
<pb n="KR2b0007_WYG_160-2a"/>
<hi>而忻快為于偽翻</hi>　丙午東魏勃海獻武王歡卒<hi>年五十二</hi>歡性深<lb/>
宻終日儼然人不能測機權之際變化若神制馭軍旅<lb/>
法令嚴肅聴斷明察<hi>斷丁亂翻</hi>不可欺犯擢人受任<hi>受當作授</hi>在<lb/>
於得才苟其所堪無問厮養<hi>厮音斯養余亮翻</hi>有虚聲無實者<lb/>
皆不任用雅尚儉素刀劒鞍勒無金玉之飾少能劇飲<lb/>
自當大任不過三爵知人好士全䕶勲舊<hi>如尉景司馬子如孫騰諸</hi>
<hi>人是也少詩照翻好呼到翻</hi>毎獲敵國盡節之臣多不之罪<hi>如泉企裴讓之</hi>
<hi>是也</hi>由是文武樂為之用<hi>樂音/洛</hi>世子澄秘不發喪<hi>用歡遺言也</hi>
<pb n="KR2b0007_WYG_160-2b"/>
唯行臺左丞陳元康知之侯景自念已與髙氏有隙内<lb/>
不自安辛亥據河南叛歸於魏潁州刺史司馬世雲以<lb/>
城應之景誘執豫州刺史髙元成襄州刺史李宻廣州<lb/>
刺史懐朔暴顯等<hi>誘音酉</hi>遣軍士二百人載仗暮入西兖<lb/>
州欲襲取之刺史邢子才覺之掩捕盡獲之因散檄東<lb/>
方諸州各為之備由是景不能取<hi>侯景之變當時覺之而能發其姦者邢子</hi>
<hi>才一人耳孰謂文士不可以當藩翰哉</hi>諸将皆以景之叛由崔暹<hi>崔暹糾劾權貴</hi>
<hi>諸将恨之故以景叛為暹罪将即亮翻下同</hi>澄不得已欲殺暹以謝景陳元<lb/>
<pb n="KR2b0007_WYG_160-3a"/>
康諌曰今雖四海未清綱紀已定若以數将在外茍悦<lb/>
其心枉殺無辜虧廢刑典豈直上負天神何以下安黎<lb/>
庶晁錯前事願公慎之<hi>晁錯事見十六卷漢景帝三年</hi>澄乃止遣司空<lb/>
韓軌督諸軍討景　辛酉上祀南郊大赦甲子祀明堂<lb/>
　三月魏詔自今應宫刑者直沒官勿刑　魏以開府<lb/>
儀同三司若干恵為司空侯景為太傅河南道行臺上<lb/>
谷公庚辰景又遣其行臺郎中丁和來上表言臣與髙<lb/>
澄有隙請舉函谷以東瑕丘以西豫廣郢荆襄兖南兖<lb/>
<pb n="KR2b0007_WYG_160-3b"/>
濟東豫洛陽北荆北揚等十三州内附<hi>洛陽二州名注已見前魏收志</hi>
<hi>武定二年置北荆州領伊陽新城汝北郡五代志河南郡陸渾縣有東魏北荆州淮陽郡項城縣東魏置北揚</hi>
<hi>州及丹陽郡秣陵郡濟子禮翻顯考異曰梁書景𫝊云與豫州刺史髙成廣州刺史暴  潁州刺史司馬世雲</hi>
<hi>荆州刺史郎椿㐮州刺史李宻兖州刺史邢子才南兖州刺史石長宣濟州刺史許季良東豫州刺史丘元征</hi>
<hi>洛州刺史爾朱渾願揚州刺史樂恂北荆州刺史梅季昌北揚州刺史元神和等隂結私圖剋相影㑹蕭韶太</hi>
<hi>清紀又有兖州刺史胡延豫州刺史𫝊士哲揚州刺史可足渾洛無邢子才典略有荆州刺史庫狄暢無髙成</hi>
<hi>暴顯許季良爾朱渾願樂恂梅季昌今依梁書而太清紀有兩豫州盖前官也</hi>惟青徐數州僅<lb/>
須折簡且黄河以南皆臣所職易同反掌<hi>易弋豉翻</hi>若齊宋<lb/>
<pb n="KR2b0007_WYG_160-4a"/>
一平<hi>齊謂青州宋謂徐州</hi>徐事燕趙<hi>燕趙謂河北之地</hi>上召羣臣廷議尚<lb/>
書僕射謝舉等皆曰頃嵗與魏通和<hi>大同二年東魏請和自是交聘使命</hi>
<hi>不絶</hi>邊境無事今納其叛臣竊謂非宜上曰雖然得景則<lb/>
塞北可清機㑹難得豈宜膠柱<hi>謂不能圓轉如膠柱鼓瑟</hi>是嵗正月<lb/>
乙夘上夢中原牧守皆以其地來降舉朝稱慶<hi>守式又翻降户</hi>
<hi>江翻朝直遥翻夜考異曰典畧云去年十二月  夢今從梁書</hi>旦見中書舎人朱异告<lb/>
之且曰吾為人少夢<hi>少詩沼翻</hi>若有夢必實异曰此乃宇宙<lb/>
混壹之兆也及丁和至稱景定計以正月乙夘上愈神<lb/>
<pb n="KR2b0007_WYG_160-4b"/>
之<hi>帝不能自治其國而妖夢是踐其亡宜矣</hi>然意猶未决嘗獨言我國家如<lb/>
金甌無一傷缺今忽受景地詎是事宜脱致紛紜悔之<lb/>
何及<hi>獨言者宴閑之時非因與侍臣問答獨言其事盖帝欲受景地念兹在兹而不能自己於言也</hi>朱<lb/>
异揣知上意對曰聖明御宇南北歸仰正以事無機㑹<lb/>
未達其心今侯景分魏土之半以來自非天誘其𠂻<hi>杜預</hi>
<hi>曰衷中也揣初委翻誘音酉</hi>人賛其謀何以至此若拒而不内恐絶<lb/>
後來之望此誠易見<hi>易弋豉翻</hi>願陛下無疑上乃定議納景<lb/>
壬午以景為大将軍封河南王都督河南北諸軍事大<lb/>
<pb n="KR2b0007_WYG_160-5a"/>
行臺承制如鄧禹故事平西諮議參軍周𢎞正善占候<lb/>
前此謂人曰國家數年後當有兵起及聞納景曰亂階<lb/>
在此矣<hi>為侯景亂梁張本</hi>　丁亥上耕藉田<hi>藉在亦翻</hi>　三月庚子<lb/>
上幸同泰寺捨身如大通故事<hi>大通元年帝捨身之始也事見一百五十一卷</hi>
　甲辰遣司州刺史羊鴉仁督兖州刺史桓和<hi>梁紀作上州刺</hi>
<hi>史桓和五代志漢東郡上山縣梁曰龍巢置上州及東西二永寜真陽三郡</hi>仁州刺史湛海<lb/>
珍等<hi>魏收志梁置仁州治赤坎城帶臨淮郡領已吾義城縣已吾之下注云州郡治五代志彭城榖陽縣</hi>
<hi>有已吾義城二縣後齊併以為臨淮縣</hi>将兵三萬趣懸瓠<hi>将即亮翻趣七喻翻</hi>運糧<lb/>
<pb n="KR2b0007_WYG_160-5b"/>
食應接侯景　魏大赦　東魏髙澄慮諸州有變乃自<lb/>
出巡撫留段韶守晉陽委以軍事以丞相功曹趙彦深<lb/>
為大行臺都官郎中使陳元康豫作丞相歡條教數十<lb/>
紙付韶及彦深在後以次行之臨發握彦深手泣曰以<lb/>
母弟相託幸明此心夏四月壬申澄入朝于鄴<hi>朝直遥翻</hi>東<lb/>
魏主與之宴澄起舞識者知其不終<hi>昔周景王䘮太子及后以䘮賔宴晉</hi>
<hi>叔向曰王其不終乎吾聞之所樂必卒焉今王樂憂若卒以憂不可謂終景王之䘮伉儷及冢適也既𦵏而宴</hi>
<hi>賢者非之髙澄則喪父也袐喪不發死肉未寒忘雞斯徒跣之哀縱蹮蹮僛僛之樂尚為有人心乎是故榮錡</hi>
<pb n="KR2b0007_WYG_160-6a"/>
<hi>之禍猶輕柏堂之禍為慘蒼蒼之報應固不爽也雞斯讀為笄纚</hi>　丙子羣臣奉贖<hi>自庚</hi>
<hi>子捨身至丙子奉贖凡三十七日萬機之事不可一日曠廢而荒於佛若是帝忘天下矣三十七日之間天下</hi>
<hi>不知為無君天下亦忘君矣</hi>丁亥上還宫<hi>丁亥當作丁丑</hi>大赦改元如大通<lb/>
故事　甲午東魏遣兼散騎常侍李系來聘系繪之弟<lb/>
也<hi>李繪見一百五十八卷大同八年按考異曰魏帝紀作李緯今從本𫝊</hi>　五月丁酉朔<lb/>
東魏大赦　戊戌東魏以襄城王旭為太尉<hi>旭吁玉翻</hi>髙澄<lb/>
遣武衞将軍元柱等将數萬衆晝夜兼行以襲侯景<hi>将即</hi>
<hi>亮翻</hi>遇景於潁川北柱等大敗景以羊鴉仁等軍猶未至<lb/>
<pb n="KR2b0007_WYG_160-6b"/>
乃退保潁川<hi>侯景不敢乗勝北向者盖以髙歡雖死髙澄猶能用其衆也</hi>　甲辰東<lb/>
魏以開府儀同三司庫狄干為太師録尚書事孫騰為<lb/>
太傅汾州刺史賀拔仁為太保司徒髙隆之録尚書事<lb/>
司空韓軌為司徒青州刺史尉景為大司馬領軍将軍<lb/>
可朱渾道元為司空僕射髙洋為尚書令領中書監徐<lb/>
州刺史慕容紹宗為尚書左僕射髙陽王斌為右僕射<lb/>
<hi>斌盖因玉儀而進用斌音彬</hi>戊午尉景卒　韓軌等圍侯景於潁川<lb/>
景懼割東荆北兖州魯陽長社四城賂魏以求救<hi>東魏東荆</hi>
<pb n="KR2b0007_WYG_160-7a"/>
<hi>州治北陽城荆州治魯陽潁州治長社時無北兖州唯北荆州治伊陽與西魏接境豈史家誤以荆為兖邪</hi>
尚書左僕射于謹曰景少習兵姦詐難測<hi>少詩沼翻</hi>不如厚<lb/>
其爵位以觀其變未可遣兵也荆州刺史王思政以為<lb/>
若不因機進取後悔無及即以荆州步騎萬餘從魯陽<lb/>
闗向陽翟<hi>先是王思政盖自恒農遷刺荆州陽翟縣漢屬潁川郡晉屬河南尹魏收志興和元年分</hi>
<hi>置陽翟郡屬潁川</hi>丞相泰聞之加景大将軍兼尚書令遣太尉<lb/>
李弼儀同三司趙貴将兵一萬赴潁川<hi>按趙貴開府儀同三司此逸開</hi>
<hi>府二字</hi>景恐上責之遣中兵參軍栁昕奉啟於上以為王<lb/>
<pb n="KR2b0007_WYG_160-7b"/>
旅未接<hi>謂羊鴉仁等軍未至也昕許斤翻</hi>死亡交急遂求援闗中自救<lb/>
目前臣既不安於髙氏豈見容於宇文但螫手解腕<hi>蝮蛇</hi>
<hi>螫手壮士解腕螫音釋腕烏貫翻</hi>事不得已本圖為國<hi>為于偽翻</hi>願不賜咎<lb/>
臣獲其力不容即弃今以四州之地為餌敵之資已令<lb/>
宇文遣人入守自豫州以東齊海以西悉臣控壓見有<lb/>
之地盡歸聖朝<hi>見賢遍翻朝直遥翻</hi>懸瓠項城徐州南兖事須迎<lb/>
納願陛下速敇境上各置重兵與臣影響<hi>言若影之随形響之應聲</hi>
<hi>彼此相應不失機㑹也</hi>不使差互上報之曰大夫出境尚有所専<lb/>
<pb n="KR2b0007_WYG_160-8a"/>
<hi>春秋之義大夫出彊専之可也上引此義欲以綏懐侯景不知狼子野心之難馴擾也</hi>况始創竒<lb/>
謀将建大業理須適事而行随方以應卿誠心有本何<lb/>
假詞費<hi>上報此詔已為侯景所窺矣</hi>　魏以開府儀同三司獨孤信<lb/>
為大司馬　六月戊辰以鄱陽王範為征北将軍總督<lb/>
漢北征討諸軍事撃穰城<hi>使範撃魏荆州欲以應接侯景穰如羊翻</hi>　東魏<lb/>
韓軌等圍潁川聞魏李弼趙貴等将至乙巳引兵還鄴<lb/>
<hi>李考異曰周書帝紀三月  弼救侯景今從典略</hi>侯景欲因㑹執弼與貴奪其<lb/>
軍貴疑之不往貴欲誘景入營而執之弼止之<hi>李弼之計以為</hi>
<pb n="KR2b0007_WYG_160-8b"/>
<hi>執侯景不能猝兼河南之地徒為東魏去疾故止貴誘音酉</hi>羊鴉仁遣長史鄧鴻将<lb/>
兵至汝水弼引兵還長安<hi>東魏之師已退而梁之援兵始來弼若不還師則梁魏之</hi>
<hi>兵必浪戰于汝潁之間矣引兵而還則禍集于梁</hi>王思政入據潁川景陽稱略<lb/>
地引兵出屯懸瓠<hi>景引兵出潁川以城與魏為王思政守潁川沒於東魏張本</hi>景復<lb/>
乞兵於魏<hi>復扶又翻</hi>丞相泰使同軌防主韋法保及都督賀<lb/>
蘭願徳等将兵助之<hi>五代志河南宜陽縣後周分置熊耳縣同軌郡周齊以宜陽為界以</hi>
<hi>同軌名郡者言将自此出兵以混壹東西使天下車同軌也</hi>大行臺左丞藍田王悦<lb/>
言於泰曰侯景之於髙歡始敦鄉黨之情終定君臣之<lb/>
<pb n="KR2b0007_WYG_160-9a"/>
契<hi>髙歡侯景皆懐朔鎮人少相友善中間同事爾朱歡滅爾朱景遂委質於歡</hi>任居上将位<lb/>
重台司今歡始死景遽外叛盖所圖甚大終不為人下<lb/>
故也且彼能背徳於髙氏<hi>将即亮翻背蒲妹翻</hi>豈肯盡節於朝廷<lb/>
今益之以勢援之以兵竊恐貽笑将來也<hi>史言西魏多智士宇文泰</hi>
<hi>能善用謀侯景之姦詐不得逞而其禍移于梁矣</hi>泰乃召景入朝<hi>朝直遥翻下同</hi>景隂<lb/>
謀叛魏事計未成厚撫韋法保等冀為已用外示親宻<lb/>
無猜閒<hi>閒古莧翻</hi>毎往來諸軍間侍從至少魏軍中名将皆<lb/>
身自造詣<hi>從才用翻少詩沼翻将即亮翻造七到翻</hi>同軌防長史裴寛謂法<lb/>
<pb n="KR2b0007_WYG_160-9b"/>
保曰侯景狡詐必不肯入闗<hi>言其不肯應召而入朝也</hi>欲託欵於公<lb/>
恐未可信若伏兵斬之此亦一時之功也如其不爾即<lb/>
應深為之防不得信其誑誘自貽後悔<hi>誑居况翻誘音酉</hi>法保<lb/>
深然之不敢圖景但自為備而已尋辭還所鎮<hi>辭景而還同軌</hi>
<hi>也</hi>王思政亦覺其詐宻召賀蘭願徳等還分布諸軍據<lb/>
景七州十二鎮景果辭不入朝遺丞相泰書曰吾恥與<lb/>
髙澄鴈行安能比肩大弟<hi>記王制父之齒随行兄之齒鴈行鴈行言如鴈並飛而進</hi>
<hi>也景知泰覺其情且知梁之可侮㺯也故以書絶泰而决意附梁遺丁季翻行户剛翻</hi>泰乃遣行<lb/>
<pb n="KR2b0007_WYG_160-10a"/>
臺郎中趙士憲悉召前後所遣諸軍援景者景遂决意<lb/>
來降魏将任約以所部千餘人降於景<hi>史言西魏諸将唯任約為侯景</hi>
<hi>所誘降户江翻任音壬</hi>泰以所授景使持節太傅大将軍兼尚書<lb/>
令河南大行臺都督河南諸軍事回授王思政思政並<lb/>
讓不授頻使敦諭<hi>使疏吏翻下同</hi>唯受都督河南諸軍事　髙<lb/>
澄将如晉陽以弟洋為京畿大都督留守於鄴使黄門<lb/>
侍郎髙徳政佐之徳政顥之子也<hi>髙顥見一百四十七卷天監七年  考異</hi>
<hi>曰北史作徳正今從北齊書</hi>丁丑澄還晉陽始發喪　秋七月魏長<lb/>
<pb n="KR2b0007_WYG_160-10b"/>
樂武烈公若干恵卒<hi>若干恵魏司空樂音洛</hi>　丁酉東魏主為丞<lb/>
相歡舉哀服緦縗<hi>紀間𫝊緦麻之縗十五升去其半有事其縷無事其布曰緦為于偽翻縗</hi>
<hi>倉回翻</hi>凶禮依漢霍光故事<hi>凶禮猶言䘮禮也</hi>贈相國齊王備九<lb/>
錫殊禮戊戌以髙澄為使持節大丞相都督中外諸軍<lb/>
録尚書事大行臺勃海王澄啟辭爵位壬寅詔太原公<lb/>
洋攝理軍國遣中使敦諭澄　庚申羊鴉仁入懸瓠城<lb/>
甲子詔更以懸瓠為豫州夀春為南豫州改合肥為合<lb/>
州<hi>後漢豫州治譙魏治汝南安成晉治陳國晉氏南度石氏强盛祖約自譙城退屯夀春始僑立豫州於夀</hi>
<pb n="KR2b0007_WYG_160-11a"/>
<hi>春是後庾亮以豫州刺史鎮蕪湖毛寳治邾城趙胤治牛渚謝尚鎮歴陽又進馬頭柏冲戌姑孰盖不常厥居</hi>
<hi>也宋武帝欲開拓河南綏定豫土割揚州大江以西悉屬豫州豫州基趾因此而立永初二年分淮東為南豫</hi>
<hi>州治歴陽淮西為豫州然猶治夀春也大明以後豫州治懸瓠常珍竒歸北懸瓠入魏豫州復治夀陽齊東昏</hi>
<hi>之時裴叔業又以夀陽附魏遂以歴陽為豫州至帝天監中韋叡克合肥以為豫州復以歴陽為南豫州後復</hi>
<hi>夀陽又徙豫州復舊治今得懸瓠復宋之舊為豫州以夀陽為南豫以合肥為合州南北兵争疆場之間一彼</hi>
<hi>一此易置州郡類如是矣</hi>以鴉仁為司豫二州刺史鎮懸瓠西陽太<lb/>
守羊思達為殷州刺史鎮項城<hi>改東魏之北楊州為殷州</hi>　八月乙<lb/>
丑下詔大舉伐東魏遣南豫州刺史貞陽侯淵明南兖<lb/>
<pb n="KR2b0007_WYG_160-11b"/>
州刺史南康王㑹理分督諸将<hi>将即亮翻</hi>淵明懿之子㑹理<lb/>
續之子也始上欲以鄱陽王範為元帥朱异取急在外<lb/>
<hi>謂取休假在外舎也帥所類翻异羊至翻</hi>聞之遽入曰鄱陽雄豪盖世得人<lb/>
死力然所至殘暴非弔民之材且陛下昔登北顧亭以<lb/>
望謂江右有反氣骨肉為戎首<hi>登北顧亭謂幸京口時也江郢揚南徐之地為</hi>
<hi>江左豫南豫南兖之地為江右朱异告帝以防鄱陽而不知防臨賀帝知江右有反氣而不料侯景自夀陽舉</hi>
<hi>兵天邪人邪</hi>今日之事尤宜詳擇上黙然曰㑹理何如對曰<lb/>
陛下得之矣㑹理懦而無謀所乗襻輿<hi>襻普患翻襻輿者輿掆施襻人</hi>
<pb n="KR2b0007_WYG_160-12a"/>
<hi>以肩舉之</hi>施版屋冠以牛皮<hi>冠古玩翻</hi>上聞不悦貞陽侯淵明時<lb/>
鎮夀陽屢請行上許之㑹理自以皇孫復為都督<hi>言既以皇</hi>
<hi>孫之貴自髙又以都督之尊自處復扶又翻</hi>自淵明已下殆不對接淵明與<lb/>
諸将宻告朱异追㑹理還遂以淵明為都督辛未髙<lb/>
澄入朝於鄴固辭大丞相<hi>以通鑑書法言之辛未之下當有東魏二字朝直遥翻</hi>
詔為大将軍如故餘如前命甲申虚𦵏齊獻武王於漳<lb/>
水之西潜鑿成安鼓山石窟佛寺之旁為穴<hi>魏收志魏郡臨漳縣</hi>
<hi>有皷山成安縣後齊分臨漳置宋白曰成安縣本漢斥丘縣地春秋時乾侯邑也土地斥鹵故曰斥丘其地在</hi>
<pb n="KR2b0007_WYG_160-12b"/>
<hi>鄴北齊分鄴置成安縣按臨漳縣亦分鄴縣所置</hi>納其柩而塞之<hi>柩音舊塞悉則翻</hi>殺<lb/>
其羣匠及齊之亡也一匠之子知之發石取金而逃<hi>史言</hi>
<hi>潛𦵏之無益</hi>　戊子武州刺史蕭㺯璋攻東魏磧泉吕梁二<lb/>
戍拔之<hi>五代志下邳郡下邳縣梁曰歸政置武州魏收志彭城郡吕縣有吕梁城水經注曰泗水之上</hi>
<hi>有石梁焉故曰吕梁</hi>　或告東魏大将軍澄云侯景有北歸之志<lb/>
㑹景将蔡道遵北歸言景頗知悔過景母及妻子皆在<lb/>
鄴澄乃以書諭之語以闔門無恙若還許以豫州刺史<lb/>
終其身還其寵妻愛子所部文武更不追攝<hi>語牛倨翻攝收也</hi>
<pb n="KR2b0007_WYG_160-13a"/>
景使王偉復書曰今已引二邦<hi>二邦謂梁及西魏也</hi>揚旌北討熊<lb/>
豹齊奮克復中原幸自取之何勞恩賜昔王陵附漢母<lb/>
在不歸<hi>事見九卷漢髙帝元年</hi>太上囚楚乞羮自若<hi>事見十卷髙帝四年</hi>矧<lb/>
伊妻子而可介意脱謂誅之有益欲止不能殺之無損<lb/>
徒復阬戮家累在君何闗僕也<hi>復扶又翻累力瑞翻</hi>戊子詔以景<lb/>
録行臺尚書事東魏静帝羙容儀旅力過人<hi>旅與膂同脊骨</hi>
<hi>也</hi>能挟石師子踰宫牆射無不中好文學從容沈雅<hi>中竹</hi>
<hi>仲翻好呼到翻從千容翻沈持林翻</hi>時人以為有孝文風烈大将軍澄深<lb/>
<pb n="KR2b0007_WYG_160-13b"/>
忌之始獻武王自病逐君之醜<hi>謂逐孝武帝使入闗也</hi>事静帝禮<lb/>
甚恭事無大小必以聞可否聴㫖<hi>言不敢専决也</hi>毎侍晏俯伏<lb/>
上夀帝設法㑹乗輦行香歡執香爐步從<hi>上時掌翻從才用翻</hi>鞠<lb/>
躬屏氣<hi>屏必郢翻</hi>承望顔色故其下奉帝莫敢不恭及澄當<lb/>
國倨慢頓甚使中書黄門郎崔季舒察帝動静大小皆<lb/>
令季舒知之<hi>晉書職官志曹魏黄初初中書既置監令又置通事郎次黄門郎及晉改曰中書侍</hi>
<hi>郎環濟要畧漢置中書掌宻詔有令僕丞郎漢舊儀云置中書領尚書事魏黄初中書置監令又置通事郎次</hi>
<hi>黄門郎即中書侍郎之任也按二書皆謂黄門中書通為一官而五代志紀北齊之制黄門侍郎屬門下省中</hi>
<pb n="KR2b0007_WYG_160-14a"/>
<hi>書侍郎屬中書省分為二官髙澄以崔季舒為中書黄門郎者盖澄欲使季舒伺察静帝以為黄門郎則侍從左右</hi>
<hi>以為中書郎則典掌詔命故兼領二職也</hi>澄與季舒書曰癡人比復何似<hi>比毗</hi>
<hi>至翻復扶又翻</hi>癡勢小差未<hi>差楚懈翻本作瘥疾稍愈謂之差</hi>宜用心檢校帝<lb/>
常獵于鄴東馳逐如飛監衛都督烏那羅受工伐從後<lb/>
呼曰天子勿走馬大将軍嗔<hi>監工衘翻監衞都督髙氏置此官以監宿衞所以防</hi>
<hi>制其君者也烏那羅虜三字姓呼火故翻嗔昌真翻怒也</hi>澄嘗侍飲酒舉大觴屬帝<lb/>
曰臣澄勸陛下酒<hi>屬之欲翻舉酒相屬如儕軰然無復君臣之義</hi>帝不勝忿曰<lb/>
自古無不亡之國朕亦何用此生為澄怒曰朕朕狗脚<lb/>
<pb n="KR2b0007_WYG_160-14b"/>
朕使崔季舒敺帝三拳奮衣而出明日澄使季舒入勞<lb/>
帝<hi>勝音升敺烏口翻勞力到翻</hi>帝亦謝焉賜季舒絹百匹帝不堪憂<lb/>
辱<hi>徐知訓陵侮其主與髙澄異世同轍皆不能保其身詩云人而無禮胡不遄死諒哉</hi>詠謝靈運<lb/>
詩曰韓亡子房奮秦帝仲連恥本自江海人忠義感君<lb/>
子<hi>謝靈運作詩事見一百二十二卷宋文帝元嘉八年</hi>常侍侍講潁川荀濟知帝<lb/>
意<hi>荀濟以散騎常侍侍講</hi>乃與祠部郎中元瑾長秋卿劉思逸華<lb/>
山王大器淮南王宣洪濟北王徽等謀誅澄大器鷙之<lb/>
子也<hi>東魏華山王鷙卒于大同六年華户化翻濟子禮翻</hi>帝謬為敇問濟曰欲以<lb/>
<pb n="KR2b0007_WYG_160-15a"/>
何日開講乃詐於宫中作土山開地道向北城至千秋<lb/>
門門者覺地下響以告澄澄勒兵入宫見帝不拜而坐<lb/>
曰陛下何意反臣父子功存社稷何負陛下邪此必左<lb/>
右妃嬪軰所為欲殺胡夫人及李嬪帝正色曰自古惟<lb/>
聞臣反君不聞君反臣王自欲反何乃責我我殺王則<lb/>
社稷安不殺則滅亡無日我身且不暇惜况於妃嬪必<lb/>
欲弑逆緩速在王澄乃下牀叩頭大啼謝罪<hi>髙澄雖悖逆不能不</hi>
<hi>屈於静帝之言理所在也</hi>於是酣飲夜久乃出居三日幽帝於含章<lb/>
<pb n="KR2b0007_WYG_160-15b"/>
堂<hi>含章堂盖取坤卦含章可貞之義必在鄴宫之内殿左右幽者閉帝於内不使出而専殺於外也</hi>壬<lb/>
辰烹濟等於市初濟少居江東<hi>少詩照翻</hi>博學能文與上有<lb/>
布衣之舊知上有大志然負氣不服常謂人曰㑹於盾<lb/>
鼻上磨墨檄之<hi>言上若有非常之舉亦當起兵於盾鼻上磨墨作檄以聲其罪</hi>上甚不<lb/>
平及即位或薦之於上上曰人雖有才亂俗好反不可<lb/>
用也濟上書諌上崇信佛法為塔寺奢費上大怒欲集<lb/>
朝衆斬之<hi>朝衆即謂在朝百官好呼到翻朝直遥翻</hi>朱异宻告之濟逃奔東<lb/>
魏澄為中書監<hi>大同十年東魏以髙澄領中書監</hi>欲用濟為侍讀獻武<lb/>
<pb n="KR2b0007_WYG_160-16a"/>
王曰我愛濟欲全之故不用濟濟入宫必敗澄固請乃<lb/>
許之<hi>史言髙歡識鑒非澄所及</hi>及敗侍中楊遵彦謂之曰<hi>楊愔字遵彦</hi>衰<lb/>
暮何苦復爾<hi>復扶又翻</hi>濟曰壮氣在耳<hi>言年雖衰而氣不衰也</hi>因下辨<lb/>
曰<hi>辨獄辭也</hi>自傷年紀摧頹功名不立故欲挟天子誅權臣<lb/>
澄欲宥其死親問之曰荀公何意反濟曰奉詔誅髙澄<lb/>
何謂反有司以濟老病鹿車載詣東市并焚之<hi>章懐太子賢曰</hi>
<hi>鹿車小車僅容一鹿也</hi>澄疑諮議温子昇<hi>子昇盖為大将軍府諮議參軍</hi>知瑾等<lb/>
謀方使之作獻武王碑既成餓於晉陽獄食弊𥜗而死<lb/>
<pb n="KR2b0007_WYG_160-16b"/>
棄尸路隅沒其家口<hi>沒其家口為官奴婢填晉陽宫</hi>太尉長史宋遊道<lb/>
收𦵏之澄謂遊道曰吾近書與京師諸貴<hi>諸貴謂司馬子如孫騰等</hi>
論及朝士以卿僻於朋黨将為一病今乃知卿真是重<lb/>
故舊尚節義之人天下人代卿怖者是不知吾心也<hi>史言</hi>
<hi>士之狥義者固不計身之死亡亦未必死也怖普布翻</hi>九月辛丑澄還晉陽　上<lb/>
命蕭淵明堰泗水於寒山以灌彭城俟得彭城乃進軍<lb/>
與侯景犄角<hi>左𫝊曰譬如捕鹿晉人角之諸戎犄之角者當其前犄者亢其下犄居綺翻</hi>癸<lb/>
夘淵明軍于寒山去彭城十八里斷流立堰<hi>斷音短</hi>侍中<lb/>
<pb n="KR2b0007_WYG_160-17a"/>
羊侃監作堰再旬而成<hi>監工衘翻</hi>東魏徐州刺史太原王則<lb/>
嬰城固守侃勸淵明乗水攻彭城不從諸将與淵明議<lb/>
軍事淵明不能對但云臨時制宜　冬十一月魏丞相<lb/>
泰從魏主狩于岐陽<hi>岐陽岐山之陽也五代志扶風雍縣有岐陽宫</hi>　東魏大<lb/>
将軍澄使大都督髙岳救彭城欲以金門郡公潘樂為<lb/>
副<hi>五代志河南郡宜陽縣有東魏所置金門郡因金門山以名郡</hi>陳元康曰樂緩於機<lb/>
變不如慕容紹宗且先王之命也<hi>髙歡令澄用慕容紹宗以敵侯景見上卷</hi>
<hi>上年</hi>公但推赤心於斯人景不足憂也時紹宗在外澄欲<lb/>
<pb n="KR2b0007_WYG_160-17b"/>
召見之恐其驚叛元康曰紹宗知元康特䝉顧待新使<lb/>
人來餉金<hi>近時之事謂之新</hi>元康欲安其意受之而厚荅其書<lb/>
保無異也<hi>言保紹宗必無所違異</hi>乙酉以紹宗為東南道行臺與<lb/>
岳樂偕行初景聞韓軌來曰噉猪腸兒何能為<hi>噉吐濫翻</hi>聞<lb/>
髙岳來曰兵精人凡諸将無不為所輕者及聞紹宗來<lb/>
叩鞍有懼色曰誰教鮮卑兒解遣紹宗來<hi>解胡買翻</hi>若然<hi>若然</hi>
<hi>猶今人言若如此也</hi>髙王定未死邪澄以廷尉卿杜弼為軍司攝<lb/>
行臺左丞臨發問以政事之要<hi>杜弼臨發從軍澄方問以政事之要盖弼在歡</hi>
<pb n="KR2b0007_WYG_160-18a"/>
<hi>府夙有聲稱故問之也</hi>可為戒者録一二條弼請口陳之曰天下<lb/>
大務莫過賞罰賞一人使天下之人喜罰一人使天下<lb/>
之人懼茍二事不失自然盡羙澄大悦曰言雖不多于<lb/>
理甚要紹宗帥衆十萬據槖駝峴<hi>帥讀曰率峴户典翻</hi>羊侃勸貞<lb/>
陽侯淵明乗其逺來擊之不從旦日又勸出戰亦不從<lb/>
侃乃帥所領出屯堰上<hi>羊侃知淵明必敗故出屯堰上欲全所領而退若以行兵之節</hi>
<hi>制言之則安營次舍皆當聴命於元帥豈有擅移屯之理哉</hi>丙午紹宗至城下引步<lb/>
騎萬人攻潼州刺史郭鳳營<hi>魏收志梁置潼州武定七年改曰睢州治取慮城領</hi>
<pb n="KR2b0007_WYG_160-18b"/>
<hi>淮陽榖陽睢南南濟隂臨潼郡五代志下邳郡夏丘縣東魏置臨潼郡梁置潼州</hi>矢下如雨淵<lb/>
明醉不能起命諸将救之皆不敢出北兖州刺史胡貴<lb/>
孫謂譙州刺史趙伯超曰<hi>魏收志景明中置譙郡於過陽城孝昌中䧟領南譙汴龍</hi>
<hi>亢蘄城下蔡臨涣䝉郡五代志譙郡山桑縣後魏置渦州渦陽郡東魏改曰譙郡</hi>吾屬将兵而<lb/>
來<hi>将即亮翻下同</hi>本欲何為今遇敵而不戰乎伯超不能對貴<lb/>
孫獨帥麾下與東魏戰斬首二百級伯超擁衆數千不<lb/>
敢救謂其下曰虜盛如此與戰必敗不如全軍早歸皆<lb/>
曰善遂遁還初侯景常戒梁人曰逐北不過二里紹宗<lb/>
<pb n="KR2b0007_WYG_160-19a"/>
将戰以梁人輕悍<hi>悍侯旰翻又下罕翻</hi>恐其衆不支一一引将卒<lb/>
謂之曰我當陽退誘吴兒使前<hi>誘音酉</hi>爾擊其背東魏兵<lb/>
實敗走梁人不用景言乗勝深入魏将卒以紹宗之言<lb/>
為信争共掩擊之梁兵大敗貞陽侯淵明及胡貴孫趙<lb/>
伯超等皆為東魏所虜失亡士卒數萬人羊侃結陳徐<lb/>
還<hi>陳讀曰陣</hi>上方晝寝宦者張僧𦙍白朱异啟事上駭之<hi>非時</hi>
<hi>啟事故駭</hi>遽起升輿至文徳殿閣<hi>文徳殿建康宫前殿也</hi>异曰韓山失<lb/>
律<hi>韓山即寒山</hi>上聞之怳然将墜牀<hi>怳呼/廣翻</hi>僧𦙍扶而就坐<hi>坐徂</hi>
<pb n="KR2b0007_WYG_160-19b"/>
<hi>卧翻</hi>乃歎曰吾得無復為晉家乎<hi>謂為夷狄所取也史言帝危亡将至神不守舎</hi>
<hi>復扶又翻</hi>郭鳳退保潼州慕容紹宗進圍之十二月甲子朔<lb/>
鳳弃城走東魏使軍司杜弼作檄移梁朝<hi>朝直遥翻下同</hi>曰皇<lb/>
家垂統光配彼天唯彼吴越獨阻聲教元首懐止戈之<lb/>
心上宰薄兵車之命<hi>元首謂東魏主上宰謂髙歡</hi>遂解縶南冠<hi>左傳楚伐</hi>
<hi>鄭鄭人軍楚師囚鄖公鍾儀獻諸晉晉人囚諸軍府晉侯觀于軍府見鍾儀問曰南冠而縶者誰也有司對曰</hi>
<hi>鄭人所獻楚囚也命税之使歸合晉楚之成</hi>喻以好睦<hi>大同三年梁初與東魏通和好呼到翻下</hi>
<hi>同</hi>雖嘉謀長筭爰自我始罷戰息民彼獲其利侯景豎<lb/>
<pb n="KR2b0007_WYG_160-20a"/>
子自生猜貳逺託闗隴依憑姦偽逆主定君臣之分偽<lb/>
相結兄弟之親<hi>謂侯景先降西魏也分扶問翻相息亮翻</hi>豈曰無恩終成難<lb/>
養俄而易慮親尋干戈釁暴惡盈側首無託<hi>謂侯景不見容于西</hi>
<hi>魏也</hi>以金陵逋逃之藪江南流寓之地甘辭卑禮進孰圖<lb/>
身<hi>此以下皆言侯景歸梁之心迹孰古熟字通言進軟熟之辭於梁以為容身之圖</hi>詭言浮説<lb/>
抑可知矣而偽朝大小幸災忘義主荒於上臣蔽於下<lb/>
連結姦惡斷絶鄰好徴兵保境縱盗侵國盖物無定方<lb/>
事無定勢或乗利而受害或因得而更失是以吳侵齊<lb/>
<pb n="KR2b0007_WYG_160-20b"/>
境遂得句踐之師<hi>左傳吴伐齊敗齊師於艾陵遂與晉侯㑹于黄池越子句踐乘虚伐吴獲</hi>
<hi>其太子遂入吴吴王歸及越平其後越遂伐吴滅之句音鉤</hi>趙納韓地終有長平之<lb/>
役<hi>事見五卷周赧王五十三年至五十五年</hi>矧乃鞭撻疲民侵軼徐部築壘<lb/>
擁川舎舟徼利<hi>軼徒結翻又音逸杜預曰軼突也擁當作壅舎讀曰捨徼一遥翻</hi>是以<lb/>
援枹秉麾之将拔距投石之士<hi>師古曰拔距者有人連坐相把據地以為堅而</hi>
<hi>能拔取之投石者以石投人皆言其有勇力也援于元翻枹音膚将即亮翻</hi>含怒作色如赴<lb/>
私讐彼連營擁衆依山傍水<hi>傍步浪翻</hi>舉螳螂之斧被蛣蜣<lb/>
之甲<hi>螳螂舉臂以捍物㣲有鋒利故以諭斧蛣蜣蜣蜋也翼在甲下故以諭甲言梁兵之輕弱也蛣音詰</hi>
<pb n="KR2b0007_WYG_160-21a"/>
當窮轍以待輪<hi>古語云螳蜋怒臂以當車轍陸佃曰螳蜋有斧蟲也兖人謂之拒斧奮之當轍</hi>
<hi>不避釋蟲不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蟷蠰其子螵蛸舍人云不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名蟷蠰今之螳蜋也方言云譚魯以南謂之蟷蠰三河之域謂之</hi>
<hi>螳蜋燕趙之際謂之食厖齊把以東謂之馬榖然名其子同云螵蛸也</hi>坐積薪而候燎及<lb/>
鋒刃纔交埃塵且接已亡㦸弃戈土崩瓦解掬指舟中<lb/>
衿甲鼓下<hi>左傳晉荀林父帥師及楚子戰於邲楚乗晉師林父不知所為皷于軍中曰先濟者有賞</hi>
<hi>中軍與下軍争舟舟中之指可掬也又晉伐齊齊師夜遁晉師從之夙沙衞連大車塞隧以殿殖綽郭最曰子</hi>
<hi>殿齊師國之辱也乃代之殿衞殺馬于隘以塞道晉州綽及之射殖綽中肩弛弓而自後縛之其右具丙亦舎</hi>
<hi>兵而縛郭最皆衿甲面縛坐于中軍之皷下衿其鴆翻</hi>同宗異姓縲紲相望曲直<lb/>
<pb n="KR2b0007_WYG_160-21b"/>
既殊彊弱不等獲一人而失一國<hi>左傳宋猛獲與南宫萬弑其君宋討之猛</hi>
<hi>獲奔衞宋人請之衞人欲弗許石祁子曰天下之惡一也惡於宋而保於我保之何補得一夫而失一國與惡</hi>
<hi>而棄好非謀也衞人歸之</hi>見黄雀而忘深穽<hi>穽疾正翻</hi>智者所不為仁者<lb/>
所不向誠既往之難逮猶将來之可追<hi>逮及也此二語以誘梁欲再與</hi>
<hi>講和以携侯景</hi>侯景以鄙俚之夫遭風雲之㑹位班三事邑啟<lb/>
萬家揣身量分久當止足而周章向背離披不已<hi>周章怔營</hi>
<hi>貌離披分散不可收束之意揣初委翻量音良分扶問翻背蒲妹翻</hi>夫豈徒然意亦可見<lb/>
彼乃授之以利器誨之以慢藏<hi>老子曰國之利器不可以授人易曰慢藏誨盗</hi>
<pb n="KR2b0007_WYG_160-22a"/>
<hi>藏徂浪翻</hi>使其勢得容姦時堪乗便今見南風不競<hi>左傳晉圍齊楚</hi>
<hi>乗其間伐鄭晉人聞之師曠曰不害吾驟歌南風又歌北風南風不競多死聲楚必無功果如其言</hi>天亡有<lb/>
徴<hi>徴讀曰證</hi>老賊姦謀将復作矣然推堅强者難為功<hi>復扶又翻</hi>
<hi>推吐雷翻</hi>摧枯朽者易為力計其雖非孫吳猛将燕趙精<lb/>
兵猶是久涉行陳<hi>将即亮翻燕因肩翻易弋䜴翻行户剛翻陳讀曰陣</hi>曽習軍旅<lb/>
豈同剽輕之師<hi>漢張良曰楚兵剽輕剽匹妙翻輕牽正翻</hi>不比危脆之衆<hi>脆此</hi>
<hi>芮翻</hi>拒此則作氣不足攻彼則為勢有餘終恐尾大於身<lb/>
踵麤于股倔彊不掉<hi>倔其勿翻彊其兩翻</hi>狼戾難馴<hi>狼當作狠</hi>呼之則<lb/>
<pb n="KR2b0007_WYG_160-22b"/>
反速而舋小<hi>舋許覲翻</hi>不徴則叛遲而禍大㑹應遥望廷尉<lb/>
不肯為臣<hi>用蘓峻事見九十三卷晉成帝咸和二年</hi>自據淮南亦欲稱帝<hi>用黥</hi>
<hi>布事見十二卷漢髙帝十一年</hi>但恐楚國亡猨禍延林木城門失火殃<lb/>
及池魚<hi>池魚人姓名風俗通有池仲魚城門失火仲魚燒死故諺曰城門失火殃及池魚一曰城門失</hi>
<hi>火汲城下之池水以救之池涸則魚受其殃</hi>横使江淮士子荆揚人物死亡<lb/>
矢石之下夭折霧露之中<hi>横户孟翻夭於紹翻折而設翻又之舌翻</hi>彼梁主<lb/>
者操行無聞輕險有素射雀論功蕩舟稱力<hi>國語晉平公射鷃不</hi>
<hi>死使䜿襄摶之失公怒将殺之以告叔向叔向曰君必殺之昔先君唐叔射兕於徒林以為大甲以封於晉今</hi>
<pb n="KR2b0007_WYG_160-23a"/>
<hi>君嗣先君唐叔射鷃不死摶之不得是揚吾君之恥者也必殺之君忸怩顔乃赦之鷃扈小鳥即鷃雀也左傳</hi>
<hi>齊桓公與蔡姬乗舟于囿蕩公杜預注曰蕩揺也操七到翻行下孟翻射而亦翻</hi>年既老矣耄<lb/>
又及之政散民流禮崩樂壊加以用舎乖方廢立失所<lb/>
<hi>用舎乖方謂免周捨責顧琛而用朱异廢立失所謂衘昭明而不立世適孫乃立太子綱也舎讀曰捨</hi>矯<lb/>
情動俗飾智驚愚毒螫滿懐妄敦戒業躁競盈胸謬治<lb/>
清净<hi>此數語曲盡帝之心事螫音釋躁則到翻治直之翻</hi>災異降於上怨讟興於<lb/>
下人人厭苦家家思亂履霜有漸堅冰且至<hi>易坤卦初六爻辭曰</hi>
<hi>履霜堅冰至象曰履霜堅冰隂始凝也馴致其道至堅冰也文言曰臣弑其君子弑其父非一朝一夕之故其</hi>
<pb n="KR2b0007_WYG_160-23b"/>
<hi>所由來者漸矣由辯之不早辯也</hi>𫝊險躁之風俗任輕薄之子孫朋黨<lb/>
路開兵權在外必将禍生骨肉舋起腹心彊弩衝城長<lb/>
戈指闕徒探雀鷇無救府藏之虚<hi>探雀鷇趙武靈王事見四卷周赧王二十</hi>
<hi>年探吐南翻蔵徂浪翻</hi>空請熊蹯詎延晷刻之命<hi>左傳楚世子商臣圍其父成王</hi>
<hi>王請食熊蹯而死不許乃縊杜預注曰熊蹯難熟冀久将有外救蹯音煩</hi>外崩中潰今實其<lb/>
時鷸蚌相持我乗其弊<hi>戰國策趙且伐燕蘓代為燕謂恵王曰今者臣來過易水蚌方</hi>
<hi>出曝而鷸啄其肉蚌合而拑其喙鷸曰今日不雨明日不雨必有死蚌蚌亦謂鷸曰今日不出明日不出即有</hi>
<hi>死鷸兩者不肯相舎漁父得而并禽之今趙且伐燕燕趙久相支以弊大衆臣恐彊秦之為漁父也</hi>方使<lb/>
<pb n="KR2b0007_WYG_160-24a"/>
駿騎追風精甲輝日四七並列<hi>漢光武用二十八将以定天下後人賛之曰授</hi>
<hi>鉞四七</hi>百萬為羣以轉石之形<hi>孫子曰任勢者其戰人也如轉木石木石之性安則</hi>
<hi>静危則動方則止圓則行故善戰人之勢如轉圓石於千仭之山者勢也</hi>為破竹之勢<hi>破竹杜預</hi>
<hi>之言見八十一卷晉武帝太康元年</hi>當使鍾山渡江青盖入洛荆棘生於<lb/>
建業之宫麋鹿遊於姑蘓之館<hi>青盖入洛事見七十九卷晉武帝泰始八年漢</hi>
<hi>淮南王安隂有邪謀伍被諫曰昔子胥諫吳王吳王不用乃曰臣今見麋鹿遊姑蘓之臺也今臣亦見宫中将</hi>
<hi>生荆棘露霑衣也</hi>但恐革車之所轥轢<hi>轥力刃翻踐也轢來各翻碾也</hi>劎騎之<lb/>
所蹂踐把梓於焉傾折竹箭以此摧殘<hi>杞梓竹箭東南之嘉産也蹂人</hi>
<pb n="KR2b0007_WYG_160-24b"/>
<hi>九翻踐息淺翻折而設翻</hi>若吳之王孫蜀之公子<hi>晉左思設為東吴王孫西蜀公子以</hi>
<hi>賦三都弼引用之</hi>歸欵軍門委命下吏當即授客卿之秩特加<lb/>
驃騎之號凡百君子勉求多福<hi>李斯自楚入秦為客卿孫秀自吳奔晉為驃騎</hi>
<hi>将軍弼以此誘南人要亦書檄之常談耳</hi>其後梁室禍敗皆如弼言侯景圍<lb/>
譙城不下退攻城父拔之壬申遣其行臺左丞王偉等<lb/>
詣建康説上曰<hi>説式芮翻</hi>鄴中文武合謀召臣共討髙澄事<lb/>
泄澄幽元善見於金墉殺諸元六十餘人河北物情俱<lb/>
念其主請立元氏一人以從人望如此則陛下有繼絶<lb/>
<pb n="KR2b0007_WYG_160-25a"/>
之名臣景有立功之效河之南北為聖朝之邾莒<hi>言為小國</hi>
<hi>以附于大國朝直遥翻</hi>國之男女為大梁之臣妾上以為然<hi>此杜弼所</hi>
<hi>謂進孰圖身者也帝早在兵間曽不見此盖天奪其鑒也</hi>乙亥下詔以太子舎人元<lb/>
貞為咸陽王<hi>辰考異曰梁紀作戊  遣貞今從典略</hi>資以兵力使還北主<lb/>
魏須渡江許即位<hi>須待也</hi>儀衞以乗輿之副給之<hi>乗繩證翻</hi>貞<lb/>
樹之子也<hi>元樹來奔中大通四年為樊子鵠所禽</hi>蕭淵明至鄴東魏主升<lb/>
閶闔門受俘讓而釋之送於晉陽大将軍澄待之甚厚<lb/>
<hi>為澄因淵明約和以間侯景張本</hi>慕容紹宗引軍擊侯景景輜重數千<lb/>
<pb n="KR2b0007_WYG_160-25b"/>
兩馬數千匹士卒四萬人退保渦陽<hi>輜重之上當有景字文意乃明重直</hi>
<hi>用翻兩音亮渦音戈</hi>紹宗士卒十萬旗甲耀日鳴鼓長驅而進景<lb/>
使謂之曰公等為欲送客為欲定雌雄邪紹宗曰欲與<lb/>
公决勝負遂順風布陳<hi>陳讀曰陣</hi>景閉壘俟風止乃出<hi>戰不逆風</hi>
<hi>故景俟風止乃出</hi>紹宗曰侯景多詭計好乗人背使備之果如<lb/>
其言景命戰士皆被短甲<hi>好呼到翻被皮義翻</hi>執短刀入東魏陳<lb/>
但低視斫人脛馬足東魏兵遂敗<hi>被短甲執短刀入敵陳力戰此必死之兵</hi>
<hi>也紹宗之敗不亦宜乎其後景用此以敵陳霸先亦此術耳惟陳堅不可破是以一敗不能復振卒以走死</hi>
<pb n="KR2b0007_WYG_160-26a"/>
紹宗墜馬儀同三司劉豐生被傷顯州刺史張遵業為<lb/>
景所擒<hi>魏收志永安中置顯州治汾州六壁城領定戎建平真君郡</hi>紹宗豐生俱奔<lb/>
譙城禆将斛律光張恃顯尤之<hi>尤之者責過之也将即亮翻</hi>紹宗曰<lb/>
吾戰多矣未見如景之難克者也君輩試犯之光等被<lb/>
甲将出紹宗戒之曰勿度渦水二人軍於水北光輕騎<lb/>
射之<hi>被皮義翻渦工禾翻射而亦翻下為射遷射同</hi>景臨渦水謂光曰爾求勲<lb/>
而來我懼死而去我汝之父友<hi>光父斛律金與景同事爾朱髙歡故自謂父友</hi>
何為射我汝豈自解不度水南<hi>解户買翻</hi>慕容紹宗教汝也<lb/>
<pb n="KR2b0007_WYG_160-26b"/>
光無以應景使其徒田遷射光馬洞胷光易馬隠樹又<lb/>
中之<hi>中竹仲翻</hi>退入於軍景擒恃顯既而捨之光走入譙城<lb/>
紹宗曰今定何如而尤我也光金之子也開府儀同三<lb/>
司叚韶夹渦而軍潛於上風縱火景帥騎入水出而却<lb/>
走草濕火不復然<hi>斛律光之勇雖不利段韶之智雖不獲逞然東魏之士氣未衰也故慕容</hi>
<hi>紹宗乗機而運其巧得以成功觀史者若祗以一時勝負論人非有識畧者也帥讀曰率復扶又翻</hi>　魏<lb/>
岐州久經喪亂<hi>喪息浪翻</hi>刺史鄭穆初到有户三千穆撫循<lb/>
安集數年之間至四萬餘户考績為諸州之最丞相㤗<lb/>
<pb n="KR2b0007_WYG_160-27a"/>
擢穆為京兆尹　侯景與東魏慕容紹宗相持數月景<lb/>
食盡司馬世雲降於紹宗<hi>至是則侯景潰敗之形成矣</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_160-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百六十<lb/>
</p>
<p>
</p>
  </div>
</body>
</text>
</TEI>
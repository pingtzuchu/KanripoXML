<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百四十七</head>
    <p>
<pb n="KR2b0007_WYG_247-1a"/>
欽定四庫全書<lb/>
　資治通鑑卷二百四十七　宋　司馬光　撰<lb/>
　　　　　　　　　　　　　　胡三省　音註<lb/>
　唐紀六十三<hi>起昭陽大淵獻盡閼逢困敦七月凡一年有竒</hi>
　　武宗至道昭肅孝皇帝中<lb/>
㑹昌三年春正月回鶻烏介可汗帥衆侵逼振武劉沔<lb/>
遣麟州刺史石雄都知兵馬使王逢帥沙陀朱邪赤心<lb/>
三部及契苾拓跋三千騎襲其牙帳<hi>拓跋即党項部落也帥讀曰率契欺</hi>
<pb n="KR2b0007_WYG_247-1b"/>
<hi>訖翻錄考異曰舊回鶻傳云豐州刺史石雄後唐獻祖紀年  云石州刺史石雄按是時田牟為豐州刺史今</hi>
<hi>從實録</hi>沔自以大軍繼之雄至振武登城望回鶻之衆寡<lb/>
見氊車數十乘<hi>氊車以氊為車屋乘繩證翻</hi>從者皆衣朱碧類華人<lb/>
<hi>從才用翻下侍從同衣於既翻華人謂中國人也</hi>使諜問之曰公主帳也雄使<lb/>
諜告之曰<hi>諜達協翻間也</hi>公主至此家也當求歸路今將出兵<lb/>
擊可汗請公主潛與侍從相保駐車勿動雄乃鑿城為<lb/>
十餘穴引兵夜出直攻可汗牙帳至其帳下虜乃覺之<lb/>
可汗大驚不知所為棄輜重走<hi>重直用翻</hi>雄追擊之庚子大<lb/>
<pb n="KR2b0007_WYG_247-2a"/>
破回鶻於殺胡山<hi>殺胡山即黒山</hi>可汗被瘡與數百騎遁去雄<lb/>
迎太和公主以歸<hi>畧考異曰舊石雄傳曰三年回鶻大  雲朔劉沔以太原之師屯于雲州</hi>
<hi>沔謂雄曰國家以公主之故不欲急攻我輩捍邉但能除患專之可也雄受教自選勁騎得沙陀部落兼契苾</hi>
<hi>拓跋雜虜夜𤼵馬邑徑趨烏介之牙時虜帳逼振武雄既入城登堞視其衆寡見氊車數十云云遂迎公主還</hi>
<hi>太原回鶻傳烏介去幽州八十里下營是夜河東劉沔帥兵奄至烏介驚走東北依和解室韋下營不及將太</hi>
<hi>和公主同走石雄兵遇公主帳因迎歸國後唐獻祖紀年錄曰沔表帝為前鋒回鶻可汗樹牙於殺胡山帝與</hi>
<hi>石雄銜枚夜進圍其牙帳烏介可汗輕騎而遁帝於牙帳謁見太和公主奉而歸國按一品集㑹昌二年十月</hi>
<hi>十七日狀訪聞劉沔頗練邉事唯臨機決策不免遲疑深恐過為慎重漸失事機望賜劉沔詔比緣回鶻未為</hi>
<pb n="KR2b0007_WYG_247-2b"/>
<hi>侵擾且務綏懷今既殺戮邊人驅劫牛馬頻已有詔速令驅除自度便宜臨機應變不得過懷疑慮皆待朝廷</hi>
<hi>指揮既假以使名令為諸軍節制邊境之事皆以責成向後或要移營進軍一切自取機便不必皆候進止實</hi>
<hi>録戊寅詔劉沔云云如前據徳裕此狀則沔豈敢不俟詔㫖擅遣石雄襲擊可汗牙帳况已有不須聞奏之詔</hi>
<hi>也舊徳裕傳徳裕曰杷頭烽北便是沙磧彼中野戰須用騎兵若以步卒敵之理難必勝今烏介所恃者公主</hi>
<hi>如令勇將出騎奪得公主虜自敗矣上然之即令徳裕草制處分伐叛記曰上問討襲之計徳裕奏若以步兵</hi>
<hi>與回鶻野戰必無勝理回鶻常質公主同行臣思得一計料回鶻必未知有斫營石雄驍勇無敵若令揀蕃渾</hi>
<hi>及漢兵鋭卒銜枚夜進必取得公主兼可汗可擒上從之遂令石雄領蕃渾及漢兵夜進回鶻果無遊奕伏道</hi>
<hi>直至帳幕方覺遂取得公主惟可汗輕騎而遁按徳裕尋自請駐斫營事而石雄於城上見公主牙帳迎得之</hi>
<pb n="KR2b0007_WYG_247-3a"/>
<hi>非因徳裕之䇿今不取</hi>斬首萬級降其部落二萬餘人丙午劉沔<lb/>
捷奏至　李思忠入朝自以回鶻降將懼邊將猜忌<hi>降户</hi>
<hi>江翻將即亮翻</hi>乞并弟思貞等及愛𢎞順皆歸闕庭　庚戌以<lb/>
石雄為豐州都防禦使<hi>賞破回鶻之功也</hi>　烏介可汗走保黒<lb/>
車子族<hi>胡嶠曰轄戛之北單于突厥又北黒車子善作車帳其人知孝義地貧無所産詳考新舊書黒</hi>
<hi>車子即室韋之一種按是時賜黠戛斯詔云黒車子去漢界一千餘里  考異曰舊回鶻傳云烏介驚走東北</hi>
<hi>約四百里外依和解室韋下營嫁妹與室韋依附之今從伐叛記實錄新傳舊張仲武傳又云烏介既敗乃依</hi>
<hi>康居求活盡徙餘種寄託黒車子蓋以李徳裕紀聖功碑云烏介并丁令以圖安依康居而求活盡徙餘種屈</hi>
<pb n="KR2b0007_WYG_247-3b"/>
<hi>意黒車彼所謂康居用郅支故事耳致此誤也</hi>其潰兵多詣幽州降　二月庚<lb/>
申朔日有食之　詔停歸義軍<hi>置歸義軍見上卷上年</hi>以其士卒<lb/>
分𨽻諸道為騎兵優給糧賜　辛未黠戛斯遣使者注<lb/>
吾合索獻名馬二<hi>新書曰注吾虜姓也合言猛索者左也謂武猛善左射者索作素宋白曰</hi>
<hi>索上聲</hi>詔太僕卿趙蕃飲勞之<hi>飲於禁翻勞力到翻</hi>甲戌上引對班<lb/>
在勃海使之上上欲令趙蕃就黠戛斯求安西北庭李<lb/>
徳裕等上言安西去京師七千餘里北庭五千餘里借<lb/>
使得之當復置都䕶<hi>復扶又翻</hi>以唐兵萬人戍之不知此兵<lb/>
<pb n="KR2b0007_WYG_247-4a"/>
於何處追𤼵饋運從何道得通此乃用實費以易虛名<lb/>
非計也<hi>攻考異曰徳裕傳云三年二月趙蕃奏黠戛斯  安西北庭都䕶府宜出師影援徳裕奏辭與</hi>
<hi>此同獻替記曰三年二月十一日延英徳裕奏九日奉宣令臣等向趙蕃説於黠戛斯處邀求安西北庭深恐</hi>
<hi>不可其下辭亦與此同按實録辛未注吾合索始至命趙蕃飲勞之丙子中書門下奏九日奉宣其辭亦與獻</hi>
<hi>替記同不知宋據何書得此辛未及丙子日也今且沒其日繫於注吾合索入對之下以傳疑</hi>上乃止<lb/>
　中書侍郎同平章事崔珙罷為右僕射　黠戛斯求<lb/>
冊命李徳裕奏宜與之結歡令自將兵求殺使者罪人<lb/>
<hi>黠戛斯遣使者送太和公主為回鶻所殺事見上卷上年</hi>及討黒車子上恐加可汗<lb/>
<pb n="KR2b0007_WYG_247-4b"/>
之名即不修臣禮踵回鶻故事求嵗遺及賣馬<hi>遺唯季翻下同</hi>
猶豫未決徳裕奏黠戛斯已自稱可汗今欲藉其力恐<lb/>
不可吝此名回鶻有平安史之功故嵗賜絹二萬匹且<lb/>
與之和市黠戛斯未甞有功於中國豈敢遽求賂遺乎<lb/>
若慮其不臣當與之約必如回鶻稱臣乃行冊命又當<lb/>
敘同姓以親之使執子孫之禮上從之　庚寅太和公<lb/>
主至京師改封安定大長公主<hi>太和公主以長慶元年嫁回鶻至此得還安定</hi>
<hi>新書作定安長知丈翻</hi>詔宰相帥百官迎謁於章敬寺前<hi>帥讀曰率</hi>公<lb/>
<pb n="KR2b0007_WYG_247-5a"/>
主詣光順門去盛服脫簪珥謝回鶻負恩和蕃無狀之<lb/>
罪<hi>唐公主入蕃者謂之和蕃公主今太和公主以回鶻犯邉故自謝和蕃無狀去羌吕翻</hi>上遣中<lb/>
使慰諭然後入宫陽安等六公主不來慰問安定公主<lb/>
各罰俸物及封絹<hi>陽安公主順宗之女宋白曰不至者陽安宣城真寧義寧臨真真源義昌</hi>
<hi>六公主</hi>　賜魏博節度使何重順名𢎞敬　三月以太僕<lb/>
卿趙蕃為安撫黠戛斯使上命李徳裕草賜黠戛斯可<lb/>
汗書諭以貞觀二十一年黠戛斯先君身自入朝<hi>二十一年</hi>
<hi>當作二十二年</hi>授左屯衛將軍堅昆都督迄于天寳朝貢不絶<lb/>
<pb n="KR2b0007_WYG_247-5b"/>
比為回鶻所隔<hi>比毗至翻</hi>回鶻凌虐諸蕃可汗能復讎雪怨<lb/>
茂功壯節近古無儔今回鶻殘兵不滿千人散投山谷<lb/>
可汗既與為怨須盡殱夷<hi>殱子㢘翻滅也</hi>儻留餘燼必生後患<lb/>
又聞可汗受氏之源與我同族<hi>孔穎達曰天子賜姓賜氏諸侯但得賜氏不得</hi>
<hi>賜姓降於天子也故隠八年左傳云無駭卒公問族於衆仲衆仲對曰天子建徳因生以賜姓胙之土而命</hi>
<hi>之氏諸侯以字為諡因以為族官有世功則有官族邑亦如之以此言之天子因諸侯先祖所生賜之曰姓杜</hi>
<hi>預注云若舜生媯汭賜姓曰媯封舜之後於陳以所封之土命為氏舜後姓媯而氏曰陳故鄭駮異義云炎帝</hi>
<hi>姓姜太皥之所賜也黄帝姓姬炎帝之所賜也故堯賜伯夷姓曰姜賜禹姓曰姒賜契姓曰子賜稷姓曰姬著</hi>
<pb n="KR2b0007_WYG_247-6a"/>
<hi>在書傳如鄭此言是天子賜姓也諸侯賜卿大夫以氏若同姓公之子曰公子公子之子曰公孫公孫之子其</hi>
<hi>親已逺不得上達於公故以王父字為氏若適夫人之子則以五十字伯仲為氏若魯之仲孫季孫是也若庶</hi>
<hi>子妾子則以二十字為氏若臧氏展氏是也若異姓則以父祖官及所食之邑為氏以官為氏者則司馬司城</hi>
<hi>是也以邑為氏者若韓趙魏是也凡賜氏族者此為卿乃賜有大功者生賜以族若叔孫得臣是也雖公子之</hi>
<hi>身有大功徳則以公子之字賜以為族若襄仲遂是也其無功徳死後乃賜族若無駭是也若子孫若為卿其</hi>
<hi>君不賜族自以王父字為族也氏族對之為别散則通也故左傳問族於衆仲下云公命以字為展氏是也其</hi>
<hi>姓與氏散亦得通故春秋有姜氏子氏姜子皆姓而云氏是也</hi>國家承北平太守之後<lb/>
可汗乃都尉苖裔<hi>北平太守謂李廣都尉謂李陵</hi>以此合族尊卑可知<lb/>
<pb n="KR2b0007_WYG_247-6b"/>
今欲冊命可汗特加美號緣未知可汗之意且遣諭懷<lb/>
待趙蕃回日别命使展禮自回鶻至塞上及黠戛斯入<lb/>
貢每有詔敕上多命徳裕草之徳裕請委翰林學士上<lb/>
曰學士不能盡人意須卿自為之　劉沔奏歸義軍回<lb/>
鶻三千餘人及酋長四十三人凖詔分𨽻諸道皆大呼<lb/>
連營據滹沱河<hi>酋慈由翻長知丈翻呼火故翻章懷太子後漢書注曰山海經注云大戲之山</hi>
<hi>滹沱之水出焉在今代州繁峙縣東流入定州深澤縣界九域志忻代二州注皆有滹沱水</hi>不肯從<lb/>
命已盡誅之回鶻降幽州者前後三萬餘人皆散𨽻諸<lb/>
<pb n="KR2b0007_WYG_247-7a"/>
道　李徳裕追論維州悉怛謀事<hi>事見二百四十四卷文宗太和五年</hi>云<lb/>
維州據髙山絶頂三面臨江在戎虜平川之衝是漢地<lb/>
入兵之路初河隴並沒唯此獨存吐蕃潛以婦人嫁此<lb/>
州門者二十年後兩男長成<hi>長知兩翻</hi>竊開壘門引兵夜入<lb/>
遂為所陷號曰無憂城從此得併力於西邉更無虞於<lb/>
南路<hi>并力於西邉謂吐蕃并力以攻岐隴邠涇靈夏也無虞於南路謂西川在吐蕃之南也自長安言之西川</hi>
<hi>亦在劒闗之南若吐蕃冦蜀則南路自維茂入北路自嶲州入</hi>憑陵近甸旰食累朝<hi>朝直</hi>
<hi>遥翻旰古案翻</hi>貞元中韋臯欲經略河湟須此城為始萬旅盡<lb/>
<pb n="KR2b0007_WYG_247-7b"/>
銳急攻數年雖擒論莽熱而還<hi>還從宣翻又如字</hi>城堅卒不可<lb/>
克<hi>見二百三十六卷徳宗貞元十七十八年卒子恤翻</hi>臣初到西蜀外揚國威中<lb/>
緝邊備其維州熟臣信令空壁來歸臣始受其降南蠻<lb/>
震懾山西八國皆願内屬其吐蕃合水棲雞等城<hi>翼州有合</hi>
<hi>江守捉城與棲雞城本皆唐地沒于吐蕃</hi>既失險阨自須抽歸可減八處鎮<lb/>
兵坐收千餘里舊地且維州未降前一年吐蕃猶圍魯<lb/>
州<hi>魯州河曲六胡州之一也在宥州西界</hi>豈顧盟約臣受降之初指天為<lb/>
誓面許奏聞各加酬賞當時不與臣者望風疾臣詔臣<lb/>
<pb n="KR2b0007_WYG_247-8a"/>
執送悉怛謀等令彼自戮臣寧忍以三百餘人命棄信<lb/>
偷安累表陳論乞垂矜捨答詔嚴切竟令執還體備三<lb/>
木輿於竹畚<hi>畚布忖翻</hi>及將就路寃呌嗚嗚將吏對臣無不<lb/>
隕涕其部送者更為蕃帥譏誚云既已降彼<hi>此言吐蕃謂中國為</hi>
<hi>彼也帥所類翻</hi>何用送來復以此降人戮於漢境之上<hi>復扶又翻</hi>恣<lb/>
行殘忍用固攜離<hi>謂戎蠻有攜離内向之心者畏吐蕃屠戮之慘不敢復懷反側以威虐固</hi>
<hi>制之</hi>至乃擲其嬰孩承以槍槊絶忠款之路快兇虐之情<lb/>
從古已來未有此事雖時更一紀<hi>更工衡翻十二年為一紀太和五年悉怛</hi>
<pb n="KR2b0007_WYG_247-8b"/>
<hi>謀死至是年適十二年</hi>而運屬千年<hi>謂千載一遇之運也屬之欲翻</hi>乞追奬忠魂<lb/>
各加褒贈詔贈悉怛謀右衛將軍<lb/>
　臣光曰論者多疑維州之取捨不能決牛李之是非<lb/>
　臣以為昔荀呉圍鼓鼓人或請以城叛呉弗許曰或<lb/>
　以吾城叛吾所甚惡也人以城來吾獨何好焉<hi>惡烏路翻</hi>
　<hi>好呼到翻下同</hi>吾不可以欲城而邇姦使鼓人殺叛者而繕<lb/>
　守備<hi>見春秋左氏傳</hi>是時唐新與吐蕃修好而納其維州以<lb/>
　利言之則維州小而信大以害言之則維州緩而闗<lb/>
<pb n="KR2b0007_WYG_247-9a"/>
　中急然則為唐計者宜何先乎悉怛謀在唐則為向<lb/>
　化在吐蕃不免為叛臣其受誅也又何矜焉且徳裕<lb/>
　所言者利也僧孺所言者義也匹夫徇利而忘義猶<lb/>
　恥之况天子乎譬如鄰人有牛逸而入于家或勸其<lb/>
　兄歸之或勸其弟攘之勸歸者曰攘之不義也且致<lb/>
　訟勸攘者曰彼甞攘吾羊矣何義之拘牛大畜也<hi>畜許</hi>
　<hi>救翻</hi>鬻之可以富家以是觀之牛李之是非端可見矣<lb/>
　<hi>元祐之初弃米脂等四寨以與西夏蓋當時國論大指如此</hi>
<pb n="KR2b0007_WYG_247-9b"/>
夏四月辛未李徳裕乞退就閒局上曰卿每辭位使我<lb/>
旬日不得所<hi>不得所猶言不安其所也</hi>今大事皆未就卿豈得求去<lb/>
　初昭義節度使劉從諫累表言仇士良罪惡<hi>見二百四十五</hi>
<hi>卷文宗太和八年</hi>士良亦言從諫窺伺朝廷<hi>伺相吏翻</hi>及上即位從<lb/>
諫有馬髙九尺獻之上不受<hi>周禮馬八尺以上為龍七尺以上為騋六尺以上為</hi>
<hi>馬馬髙九尺蓋稀有也髙古報翻</hi>從諫以為士良所為怒殺其馬由是<lb/>
與朝廷相猜恨遂招納亡命繕完兵械鄰境皆潛為之<lb/>
備從諫𣙜馬牧及商旅嵗入錢五萬緡<hi>榷古岳翻</hi>又賣鐵煮<lb/>
<pb n="KR2b0007_WYG_247-10a"/>
鹽亦數萬緡大商皆假以牙職<hi>牙職牙前將校之職</hi>使通好諸道<lb/>
因為販易商人倚從諫勢所至多陵轢將吏諸道皆惡<lb/>
之<hi>好呼到翻轢郎狄翻惡烏路翻</hi>從諫疾病謂妻裴氏曰吾以忠直事<lb/>
朝廷而朝廷不明我志諸道皆不我與我死他人主此<lb/>
軍則吾家無炊火矣乃與幕客張谷陳揚庭謀效河北<lb/>
諸鎮以弟右驍衛將軍從素之子稹為牙内都知兵馬<lb/>
使從子匡周為中軍兵馬使<hi>稹止忍翻今考異曰實錄作莊周  從一品集</hi>孔<lb/>
目官王協為押牙親軍兵馬使以奴李士貴為使宅十<lb/>
<pb n="KR2b0007_WYG_247-10b"/>
將兵馬使劉守義劉守忠董可武崔𤣥度分將牙兵谷<lb/>
鄆州人<hi>鄆音運</hi>揚庭洪州人也從諫尋薨稹祕不𤼵喪王<lb/>
協為稹謀曰<hi>為于偽翻</hi>正當如寳厯年様為之<hi>敬宗寳厯元年劉悟死從</hi>
<hi>諫得襲事見二百四十三卷</hi>不出百日旌節自至但嚴奉監軍厚遺<lb/>
勑使<hi>遺唯季翻</hi>四境勿出兵城中暗為備而已使押牙姜崟<lb/>
奏求國醫上遣中使解朝政以醫問疾<hi>崟魚音翻解戸買翻姓也</hi>稹<lb/>
又逼監軍崔士康奏稱從諫疾病請命其子稹為留後<lb/>
上遣供奉官薛士幹往諭指云恐從諫疾未平宜早就<lb/>
<pb n="KR2b0007_WYG_247-11a"/>
東都療之俟稍瘳别有任使仍遣稹入朝必厚加官爵<lb/>
<hi>供奉官亦宦者也</hi>上以澤潞事謀於宰相宰相多以為回鶻餘<lb/>
燼未滅邊境猶須警備復討澤潞<hi>復扶又翻</hi>國力不支請以<lb/>
劉稹權知軍事諫官及羣臣上言者亦然李徳裕獨曰<lb/>
澤潞事體與河朔三鎮不同河朔習亂已乆人心難化<lb/>
是故累朝以來置之度外澤潞近處心腹<hi>處昌吕翻</hi>一軍素<lb/>
稱忠義甞破走朱滔擒盧從史<hi>走朱滔見二百三十一卷徳宗貞元元年擒盧</hi>
<hi>從史見二百三十八卷憲宗元和三年</hi>頃時多用儒臣為帥<hi>帥所類翻</hi>如李抱<lb/>
<pb n="KR2b0007_WYG_247-11b"/>
真成立此軍<hi>見二百二十三卷代宗永泰元年</hi>徳宗猶不許承襲使李<lb/>
緘䕶喪歸東都<hi>見二百三十五卷貞元十年</hi>敬宗不恤國務宰相又<lb/>
無逺畧劉悟之死因循以授從諫從諫跋扈難制累上<lb/>
表廹脇朝廷<hi>事見文宗紀</hi>今垂死之際復以兵權擅付豎子<lb/>
朝廷若又因而授之則四方諸鎮誰不思效其所為天<lb/>
子威令不復行矣<hi>復扶又翻</hi>上曰卿以何術制之果可克否<lb/>
對曰稹所恃者河朔三鎮但得鎮魏不與之同則稹無<lb/>
能為也若遣重臣往諭王元逵何𢎞敬<hi>王元逵鎮帥何𢎞敬魏帥也</hi>
<pb n="KR2b0007_WYG_247-12a"/>
以河朔自艱難以來列聖許其傳襲已成故事與澤潞<lb/>
不同今朝廷將加兵澤潞不欲更出禁軍至山東其山<lb/>
東三州𨽻昭義者委兩鎮攻之<hi>山東三州謂邢洺磁也</hi>兼令徧諭<lb/>
將士以賊平之日厚加官賞茍兩鎮聽命不從旁沮撓<lb/>
官軍<hi>沮在呂翻撓奴教翻又奴巧翻</hi>則稹必成擒矣上喜曰吾與徳裕<lb/>
同之保無後悔遂決意討稹<hi>錄考異曰按舊紀武宗實  所載徳裕之語皆出於</hi>
<hi>伐叛記伐叛記繫于劉從諫始亡之時至此君臣誅討之意已決矣下百官議及宰臣再議皆備禮耳徳裕之</hi>
<hi>言當在事初實錄置此誤也</hi>羣臣言者不復入矣<hi>復扶又翻下同</hi>上命徳裕<lb/>
<pb n="KR2b0007_WYG_247-12b"/>
草詔賜成徳節度使王元逵魏博節度使何𢎞敬其畧<lb/>
曰澤潞一鎮與卿事體不同勿為子孫之謀欲存輔車<lb/>
之勢<hi>古語云輔車相依車尺遮翻</hi>但能顯立功效自然福及後昆丁<lb/>
丑上臨朝稱其語要切曰當如此直告之是也又賜張<lb/>
仲武詔以回鶻餘燼未滅塞上多虞專委卿禦侮<hi>以烏介可</hi>
<hi>汗尚在黒車子也</hi>元逵𢎞敬得詔悚息聽命解朝政至上黨<hi>考</hi>
<hi>異曰實錄云時從諫死二十日矣按姜崟等云自四月六日後不見本使而辛巳為從諫輟朝自六日至辛巳</hi>
<hi>纔十八日耳實錄自相違今不取</hi>劉稹見朝政曰相公危困不任拜詔<lb/>
<pb n="KR2b0007_WYG_247-13a"/>
<hi>任音壬</hi>朝政欲突入兵馬使劉武徳董可武躡簾而立朝<lb/>
政恐有他變遽走出稹贈賮直數千緡<hi>賮徐刄翻</hi>復遣牙將<lb/>
梁叔文入謝薛士幹入境俱不問從諫之疾直為已知<lb/>
其死之意都押牙郭誼等乃大出軍至龍泉驛迎候勑<lb/>
使請用河朔事體又見監軍言之崔士康懦怯不敢違<lb/>
於是將吏扶稹出見士衆𤼵喪士幹竟不得入牙門稹<lb/>
亦不受勑命誼兖州人也解朝政復命上怒杖之配恭<lb/>
陵囚姜崟梁叔文辛巳始為從諫輟朝<hi>為于偽翻</hi>贈太傅詔<lb/>
<pb n="KR2b0007_WYG_247-13b"/>
劉稹䕶喪歸東都又召見劉從素令以書諭稹<hi>令父以書諭其</hi>
<hi>子也從素時在朝為右驍衛將軍見賢遍翻</hi>稹不從丁亥以忠武節度使王<lb/>
茂元為河陽節度使邠寧節度使王宰為忠武節度使<lb/>
茂元栖曜之子宰智興之子也<hi>王栖曜見二百三十卷徳宗興元元年王智興</hi>
<hi>始見二百二十七卷建中二年</hi>黄州刺史杜牧上李徳裕書自言甞問<lb/>
淮西將董重質以三州之衆四嵗不破之由重質以為<lb/>
由朝廷徴兵太雜客軍數少既不能自成一軍事須帖<lb/>
付地主勢羸力弱心志不一多致敗亡故初戰二年戰<lb/>
<pb n="KR2b0007_WYG_247-14a"/>
則必勝是多殺客軍及二年已後客軍殫少止與陳許<lb/>
河陽全軍相搏<hi>陳許謂李光顔之兵河陽謂烏重𦙍之兵</hi>縱使唐州兵不能<lb/>
因虛取城<hi>唐州謂李愬之兵</hi>蔡州事力亦不支矣其時朝廷若<lb/>
使鄂州夀州唐州只保境不用進戰但用陳許鄭滑兩<lb/>
道全軍帖以宣潤弩手令其守隘即不出一嵗無蔡州<lb/>
矣今者上黨之叛復與淮西不同<hi>復扶又翻</hi>淮西為寇僅五<lb/>
十嵗其人味為寇之腴見為寇之利風俗益固氣燄已<lb/>
成自以為天下之兵莫與我敵根深源闊取之固難夫<lb/>
<pb n="KR2b0007_WYG_247-14b"/>
上黨則不然自安史南下不甚附𨽻<hi>肅宗時蔡希徳攻上黨不能克</hi>建<lb/>
中之後每奮忠義是以郳公抱真能窘田恱走朱滔<hi>郳五</hi>
<hi>稽翻李抱真封郳公窘田恱見二百二十七卷徳宗建中二年三年</hi>常以孤窮寒苦之軍<lb/>
横折河朔彊梁之衆<hi>折之舌翻</hi>以此證驗人心忠赤習尚專<lb/>
一可以盡見劉悟卒從諫求繼與扶同者只鄆州隨來<lb/>
中軍二千耳<hi>扶同猶今俗言扶合也劉悟自鄆帥滑自滑徙潞鄆兵二千實從之唐末所謂元從</hi>
<hi>也</hi>值寳厯多故因以授之今纔二十餘嵗<hi>按寳厯元年以昭義節授</hi>
<hi>劉從諫至是年纔十九年</hi>風俗未改故老尚存雖欲劫之必不用命<lb/>
<pb n="KR2b0007_WYG_247-15a"/>
今成徳魏博雖盡節效順亦不過圍一城攻一堡係纍<lb/>
穉老而已<hi>纍倫追翻穉直二翻</hi>若使河陽萬人為壘窒天井之口<lb/>
<hi>天井闗在澤州晉城縣南亦名太行闗闗南有天井泉三所故名杜牧此說欲杜潞人之南窺懹洛也</hi>髙<lb/>
壁深塹勿與之戰只以忠武武寧兩軍<hi>忠武陳許兵武寧徐州兵</hi>帖<lb/>
以青州五千精甲宣潤二千弩手徑擣上黨不過數月<lb/>
必覆其巢穴矣時徳裕制置澤潞亦頗采牧言　上雖<lb/>
外尊寵仇士良内實忌惡之<hi>惡烏路翻</hi>士良頗覺之遂以老<lb/>
病求散秩詔以左衛上將軍兼内侍監知省事<hi>知内侍省事</hi>
<pb n="KR2b0007_WYG_247-15b"/>
　李徳裕言於上曰議者皆云劉悟有功<hi>劉悟以誅李師道為功</hi>
稹未可亟誅宜全恩禮請下百官議<hi>下戸嫁翻</hi>以盡人情上<lb/>
曰悟亦何功當時廹於救死耳非素心徇國也藉使有<lb/>
功父子為將相二十餘年國家報之足矣稹何得復自<lb/>
立<hi>復扶又翻</hi>朕以為凡有功當顯賞有罪亦不可茍免也徳<lb/>
裕曰陛下之言誠得理國之要　五月李徳裕言太子<lb/>
賔客分司李宗閔與劉從諫交通不宜寘之東都戊戌<lb/>
以宗閔為湖州刺史<hi>史言李徳裕修怨上考異曰獻替記云四月十九日  言東都李宗</hi>
<pb n="KR2b0007_WYG_247-16a"/>
<hi>閔我聞比與從諫交通今澤潞事如何可别與一官不要令在東都徳裕曰臣等續商量上又云不可與方鎮</hi>
<hi>只與一逺郡徳裕又奏云須與一郡此蓋徳裕自以宿憾因劉稹事害宗閔畏人譏議故於獻替記載此語以</hi>
<hi>隠其跡耳今從實錄</hi>　河陽節度使王茂元以步騎三千守萬善<lb/>
<hi>九域志懷州河内縣有萬善鎮</hi>河東節度使劉沔以步騎二千守芒車<lb/>
闗<hi>芒車闗即昂車闗魏收地形志上黨郡沾縣有昂車嶺其地當在唐儀州東南界石㑹闗之西新唐志潞</hi>
<hi>州武鄉縣北有昂車闗</hi>步兵一千五百軍榆社<hi>九域志遼州遼山縣有榆社鎮唐之</hi>
<hi>榆社縣也宋白曰榆社縣隋開皇十六年置今潞州襄垣縣理是也因今縣西北榆社故城為名</hi>成徳<lb/>
節度使王元逵以步騎三千守臨洺掠堯山<hi>堯山本柏人縣天寳</hi>
<pb n="KR2b0007_WYG_247-16b"/>
<hi>元年更名屬邢州宋白曰以唐堯大麓之地名之洺音名</hi>河中節度使陳夷行以步<lb/>
騎一千守翼城步兵五百益冀氏<hi>冀氏本漢猗氏縣地後魏於古猗氏縣城</hi>
<hi>南置冀氏郡及冀氏縣隋廢郡存縣唐屬晉州九域志在州東北二百八十里</hi>辛丑制削奪劉<lb/>
從諫及子稹官爵以元逵為澤潞北面招討使何𢎞敬<lb/>
為南面招討使與夷行劉沔茂元合力攻討先是河朔<lb/>
諸鎮有自立者<hi>先悉薦翻</hi>朝廷必先有弔祭使次冊贈使宣<lb/>
慰使繼往商度軍情<hi>度徒洛翻</hi>必不可與節則别除一官俟<lb/>
軍中不聽出然後始用兵故常及半嵗軍中得繕完為<lb/>
<pb n="KR2b0007_WYG_247-17a"/>
備至是宰相亦欲且遣使開諭上即命下詔討之<hi>異考  曰</hi>
<hi>獻替記云五月十一日徳裕疾病先請假在宅李相紳其日亦請假李相讓夷獨對上便決攻討之意李相歸</hi>
<hi>中書後錄聖意四紙令徳裕草制至薄晚封進明日遂降麻處分舊本紀下制討稹今從實錄</hi>王元逵<lb/>
受詔之日出師屯趙州<hi>九域志鎮州南至趙州九十五里</hi>　壬寅以翰<lb/>
林學士承㫖崔鉉為中書侍郎同平章事<hi>翰林學士第一㕔為承㫖</hi>
<hi>㕔以翰林學士乆次者為之從考異曰實錄李讓夷引鉉為相今  實錄</hi>鉉元畧之子也<hi>崔元</hi>
<hi>畧見二百二十三卷敬宗寳厯元年</hi>上夜召學士韋琮以鉉名授之令草<lb/>
制宰相樞密皆不之知時樞密使劉行深楊欽義皆愿<lb/>
<pb n="KR2b0007_WYG_247-17b"/>
慤不敢預事老宦者尤之曰此由劉楊懦怯墮敗舊風<lb/>
故也<hi>墮讀曰隳敗補邁翻</hi>琮乾度之子也<hi>韋乾度憲宗朝為吏部郎中</hi>　以武<lb/>
寧節度使李彦佐為晉絳行營諸軍節度招討使　劉<lb/>
沔自代州還太原<hi>以回鶻已破走也</hi>　築望仙觀於禁中<hi>㑹要是年</hi>
<hi>修望仙樓及廊舍共五百三十九間觀古玩翻</hi>　六月王茂元遣兵馬使馬繼<lb/>
等將步騎二千軍於天井闗南科斗店劉稹遣衙内十<lb/>
將薛茂卿將親軍二千拒之　黠戛斯可汗遣將軍温<lb/>
仵合入貢<hi>仵音午</hi>上賜之書諭以速平回鶻黒車子乃遣<lb/>
<pb n="KR2b0007_WYG_247-18a"/>
使行冊命　癸酉仇士良以左衛上將軍内侍監致仕<lb/>
其黨送歸私第士良教以固權寵之術曰天子不可令<lb/>
閒常宜以奢靡娯其耳目使日新月盛無暇更及他事<lb/>
然後吾輩可以得志慎勿使之讀書親近儒生<hi>近其靳翻</hi>彼<lb/>
見前代興亡心知憂懼則吾輩疎斥矣其黨拜謝而去<lb/>
<hi>觀仇士良之教其黨則閹寺豈可親近哉</hi>　丙子詔王元逵李彦佐劉沔王<lb/>
茂元何𢎞敬以七月中旬五道齊進劉稹求降皆不得<lb/>
受又詔劉沔自將兵取仰車闗路以臨賊境<hi>仰車闗即昂車闗</hi>
<pb n="KR2b0007_WYG_247-18b"/>
　吐蕃鄯州節度使尚婢婢世為吐蕃相婢婢好讀書<lb/>
不樂仕進<hi>好呼到翻樂音洛</hi>國人敬之年四十餘彛泰贊普彊<lb/>
起之使鎮鄯州<hi>彛泰達磨之兄文宗開成三年卒彊其兩翻</hi>婢婢寛厚沈勇<lb/>
有謀略<hi>沈持林翻</hi>訓練士卒多精勇論恐熱雖名義兵實謀<lb/>
簒國<hi>論恐熱起兵事始上卷二年</hi>忌婢婢恐襲其後欲先滅之是月<lb/>
大舉兵擊婢婢旌旗雜畜千里不絶至鎮西<hi>鎮西軍在河州西一</hi>
<hi>百八十里畜許救翻</hi>大風震電天火燒殺禆將十餘人雜畜以百<lb/>
數恐熱惡之<hi>惡烏路翻</hi>盤桓不進婢婢謂其下曰恐熱之來<lb/>
<pb n="KR2b0007_WYG_247-19a"/>
視我如螻蟻以為不足屠也今遇天災猶豫不進吾不<lb/>
如迎伏以却之使其志益驕而不為備然後可圖也乃<lb/>
遣使以金帛牛酒犒師且致書言相公舉義兵以匡國<lb/>
難<hi>難乃旦翻</hi>闔境之内孰不向風茍遣一介賜之折簡敢不<lb/>
承命何必逺辱士衆親臨下藩婢婢資性愚僻惟嗜讀<lb/>
書先贊普授以藩維誠為非據夙夜慙惕惟求退居相<lb/>
公若賜以骸骨聽歸田里乃愜平生之素願也<hi>愜詰叶翻</hi>恐<lb/>
熱得書喜徧示諸將曰婢婢惟把書卷安知用兵待吾<lb/>
<pb n="KR2b0007_WYG_247-19b"/>
得國當位以宰相坐之於家亦無所用也乃復為書勤<lb/>
厚答之引兵歸婢婢聞之撫髀笑曰我國無主則歸大<lb/>
唐豈能事此犬䑕乎　秋七月以山南東道節度使盧<lb/>
鈞為昭義節度招撫使朝廷以鈞在襄陽寛厚有惠政<lb/>
得衆心故使領昭義以招懷之　上遣刑部侍郎兼御<lb/>
史中丞李回宣慰河北三鎮令幽州乗秋早平回鶻鎮<lb/>
魏早平澤潞回太祖之八世孫也<hi>太祖第六子禕生徳良六世至回</hi>甲<lb/>
辰李徳裕言於上曰臣見曏日河朔用兵諸道利於出<lb/>
<pb n="KR2b0007_WYG_247-20a"/>
境仰給度支<hi>仰牛向翻</hi>或隂與賊通借一縣一柵據之自以<lb/>
為功坐食轉輸<hi>輸舂遇翻</hi>延引嵗時今請賜諸軍詔㫖令王<lb/>
元逵取邢州何𢎞敬取洺州王茂元取澤州李彦佐劉<lb/>
沔取潞州毋得取縣上從之晉絳行營節度使李彦佐<lb/>
自𤼵徐州行甚緩又請休兵於絳州兼請益兵李徳裕<lb/>
言於上曰彦佐逗遛顧望殊無討賊之意所請皆不可<lb/>
許宜賜詔切責令進軍翼城<hi>九域志翼城縣在絳州東北二百里宋白曰翼城本</hi>
<hi>漢絳縣地後魏明帝置北絳縣於曲沃縣東隋改為翼城縣因縣東古翼城而名</hi>上從之徳裕<lb/>
<pb n="KR2b0007_WYG_247-20b"/>
因請以天徳防禦使石雄為彦佐之副俟至軍中令代<lb/>
之乙巳以雄為晉絳行營節度副使仍詔彦佐進屯翼<lb/>
城劉稹上表自陳亡父從諫為李訓雪寃言仇士良罪<lb/>
惡<hi>事見二百四十五卷文宗開成五年為于偽翻</hi>由此為權倖所疾謂臣父潛<lb/>
懷異志臣所以不敢舉族歸朝乞陛下稍垂寛察活臣<lb/>
一方何𢎞敬亦為之奏雪<hi>為于偽翻</hi>皆不報李回至河朔何<lb/>
𢎞敬王元逵張仲武皆具櫜鞬郊迎<hi>櫜姑勞翻鞬居言翻</hi>立於道<lb/>
左不敢令人控馬讓制使先行<hi>曰制使以别宦官之勑使</hi>自兵興以<lb/>
<pb n="KR2b0007_WYG_247-21a"/>
來未之有也<hi>兵興以來謂天寳之後</hi>回明辯有膽氣三鎮無不奉<lb/>
詔　王元逵奏拔宣務柵<hi>宣務柵當在堯山縣東北</hi>擊堯山劉稹遣<lb/>
兵救堯山元逵擊敗之<hi>敗補邁翻</hi>詔切責李彦佐劉沔王茂<lb/>
元使速進兵逼賊境且稱元逵之功以激厲之加元逵<lb/>
同平章事八月乙丑昭義大將李丕來降議者或謂賊<lb/>
故遣丕降欲以疑誤官軍李徳裕言於上曰自用兵半<lb/>
年未有降者今安問誠之與詐且須厚賞以勸將來但<lb/>
不可置之要地耳　上從容言文宗好聽外議諫官言<lb/>
<pb n="KR2b0007_WYG_247-21b"/>
事多不著名<hi>從干容翻好呼到翻著陟略翻</hi>有如匿名書李徳裕曰臣<lb/>
頃在中書文宗猶不爾<hi>徳裕謂太和間已為相時文宗猶不如此</hi>此乃李訓<lb/>
鄭注教文宗以術御下遂成此風人主但當推誠任人<lb/>
有欺罔者威以明刑孰敢哉上善之　王元逵前鋒入<lb/>
邢州境已踰月<hi>九域志趙州南至邢州境七十四里</hi>何𢎞敬猶未出師元<lb/>
逵屢有密表稱𢎞敬懷兩端丁夘李徳裕上言忠武累<lb/>
戰有功軍聲頗振王宰年力方壯謀略可稱<hi>自曲環李光顔以來</hi>
<hi>忠武軍屢立戰功王宰智興之子於當時諸帥葢少年中之翹楚者</hi>請賜𢎞敬詔以河陽<lb/>
<pb n="KR2b0007_WYG_247-22a"/>
河東皆閡山險未能進軍<hi>河陽閡太行之險河東閡石㑹昂車之險閡牛代翻</hi>賊<lb/>
屢出兵焚掠晉絳今遣王宰將忠武全軍徑魏博直抵<lb/>
磁州以分賊勢𢎞敬必懼此攻心伐謀之術也從之詔<lb/>
宰悉選步騎精兵自相魏趣磁州<hi>趣七喻翻下同磁疾之翻相州東至魏州</hi>
<hi>百八十里北至磁州六十里</hi>甲戌薛茂卿破科斗寨擒河陽大將馬<lb/>
繼等焚掠小寨一十七距懷州纔十餘里茂卿以無劉<lb/>
稹之命故不敢入<hi>言不敢入懷州</hi>時議者鼎沸以為劉悟有功<lb/>
不可絶其嗣又從諫養精兵十萬糧支十年如何可取<lb/>
<pb n="KR2b0007_WYG_247-22b"/>
上亦疑之以問李徳裕對曰小小進退兵家之常願陛<lb/>
下勿聽外議則成功必矣上乃謂宰相曰為我語朝士<lb/>
<hi>為于偽翻語牛倨翻朝直遥翻</hi>有上疏沮議者我必於賊境上斬之議<lb/>
者乃止<hi>沮在呂翻</hi>何𢎞敬聞王宰將至恐忠武兵入魏境軍<lb/>
中有變蒼黄出師丙子𢎞敬奏已自將全軍度漳水趣<lb/>
磁州庚辰李徳裕上言河陽兵力寡弱自科斗店之敗<lb/>
賊勢愈熾王茂元復有疾<hi>復扶又翻</hi>人情危怯欲退保懷州<lb/>
臣竊見元和以來諸賊常視官軍寡弱之處併力攻之<lb/>
<pb n="KR2b0007_WYG_247-23a"/>
一軍不支然後更攻他處今魏博未與賊戰西軍閡險<lb/>
不進<hi>西軍謂河東晉絳兵也</hi>故賊得併兵南下<hi>自太行南趨懷州謂之下</hi>若河<lb/>
陽退縮不惟虧沮軍聲兼恐震驚洛師<hi>東都謂之洛師書洛誥曰朝至</hi>
<hi>于洛師</hi>望詔王宰更不之磁州<hi>魏博既出師攻磁州故請詔王宰移軍之往也</hi>亟<lb/>
以忠武軍應援河陽不惟扞蔽東都兼可臨制魏博若<lb/>
令全軍供餉難給且令𤼵先鋒五千人赴河陽亦足張<lb/>
聲勢<hi>張知亮翻</hi>甲申又奏請勑王宰以全軍繼進仍急以器<lb/>
械繒帛助河陽窘乏上皆從之<hi>繒慈陵翻</hi>王茂元軍萬善劉<lb/>
<pb n="KR2b0007_WYG_247-23b"/>
稹遣牙將張巨劉公直等㑹薛茂卿共攻之期以九月<lb/>
朔圍萬善乙酉公直等潛師先過萬善南五里焚雍店<lb/>
巨引兵繼之過萬善覘知城中守備單弱<hi>覘丑㢘翻</hi>欲專有<lb/>
功遂攻之日昃城且拔乃使人告公直等時義成軍適<lb/>
至<hi>時以河陽兵寡令王宰以忠武軍合義成兵援之義成軍滑州兵</hi>茂元困急欲帥衆<lb/>
棄城走<hi>帥讀曰率</hi>都虞候孟章諫曰賊衆自有前却半在雍<lb/>
店半在此乃亂兵耳今義成軍纔至尚未食聞僕射走<lb/>
則自潰矣願且强留<hi>强其兩翻</hi>茂元乃止㑹日暮公直等不<lb/>
<pb n="KR2b0007_WYG_247-24a"/>
至巨引兵退始登山<hi>登太行阪也</hi>微雨晦黒自相驚曰追兵<lb/>
近矣皆走人馬相踐墜崖谷死者甚衆<hi>踐慈演翻</hi>　上以王<lb/>
茂元王宰兩節度使共處河陽非宜<hi>處昌呂翻</hi>庚寅李徳裕<lb/>
等奏茂元習吏事而非將才<hi>將即亮翻</hi>請以宰為河陽行營<lb/>
攻討使茂元病愈止令鎮河陽病困亦免他虞九月辛<lb/>
夘以宰兼河陽行營攻討使　何𢎞敬奏拔肥鄉平恩<lb/>
<hi>肥鄉漢邯鄲縣地曹魏置肥鄉縣至唐與平恩皆屬洺州九域志肥鄉在州東三十五里平恩在州東九十里</hi>
殺傷甚衆得劉稹牓帖皆謂官軍為賊云遇之即須痛<lb/>
<pb n="KR2b0007_WYG_247-24b"/>
殺癸巳上謂宰相何𢎞敬已克兩縣可釋前疑<hi>謂王元逵密奏</hi>
<hi>𢎞敬持兩端也</hi>既有殺傷雖欲持兩端不可得已乃加𢎞敬檢<lb/>
校左僕射　丙午河陽奏王茂元薨李徳裕奏王宰止<lb/>
可令以忠武節度使將萬善營兵不可使兼領河陽恐<lb/>
其不愛河陽州縣恣為侵擾又河陽節度先領懷州刺<lb/>
史常以判官攝事割河南五縣租賦𨽻河陽<hi>見二百二十七卷徳</hi>
<hi>宗建中元年</hi>不若遂置孟州<hi>治置孟州因孟津為名也</hi>其懷州别置刺史<lb/>
俟昭義平日仍割澤州𨽻河陽節度則太行之險不在<lb/>
<pb n="KR2b0007_WYG_247-25a"/>
昭義而河陽遂為重鎮東都無復憂矣上采其言戊申<lb/>
以河南尹敬昕為河陽節度懷孟觀察使王宰將行營<lb/>
以扞敵昕供饋餉而已<hi>昕許斤翻</hi>　庚戌以石雄代李彦佐<lb/>
為晉絳行營節度使<hi>俟考異曰實錄召彦佐入奉朝請  罷兵日赴鎮按彦佐前已罷武</hi>
<hi>寧今又罷晉絳復赴何鎮實錄誤也</hi>令自冀氏取潞州仍分兵屯翼城以<lb/>
備侵軼<hi>軼徒結翻突也</hi>　是月吐蕃論恐熱屯大夏川<hi>大夏川在河州</hi>
<hi>大夏縣西有大夏水漢古縣也夏户雅翻</hi>尚婢婢遣其將厖結心及莽羅薛<lb/>
呂將精兵五萬擊之至河州南莽羅薛呂伏兵四萬於<lb/>
<pb n="KR2b0007_WYG_247-25b"/>
險阻厖結心伏萬人於栁林中以千騎登山飛矢繫書<lb/>
罵之恐熱怒將兵數萬追之厖結心陽敗走時為馬乏<lb/>
不進之狀恐熱追之益急不覺行數十里伏兵𤼵斷其<lb/>
歸路<hi>斷音短</hi>夾擊之㑹大風飛沙溪谷皆溢恐熱大敗伏<lb/>
尸五十里溺死者不可勝數<hi>勝音升</hi>恐熱單騎遁歸　石<lb/>
雄代李彦佐之明日即引兵踰烏嶺<hi>五代志翼城縣有烏嶺山</hi>破五<lb/>
寨殺獲千計時王宰軍萬善劉沔軍石㑹皆顧望未進<lb/>
上得雄捷書喜甚冬十月庚申臨朝謂宰相曰雄真良<lb/>
<pb n="KR2b0007_WYG_247-26a"/>
將<hi>賊考異曰獻替伐叛記皆云十月五日上言石雄破  而實録己巳奏到庚午對宰臣言乃是十五日恐</hi>
<hi>誤</hi>李徳裕因言比年前潞州市有男子磬折唱曰<hi>比毗至翻</hi>
<hi>磬折言曲折其身如磬之形折之舌翻</hi>石雄七千人至矣劉從諫以為妖<lb/>
言斬之<hi>妖於驕翻</hi>破潞州者必雄也詔賜雄帛為優賞雄悉<lb/>
置軍門自依士卒例先取一匹餘悉分將士故士卒樂<lb/>
為之致死<hi>樂音洛為于偽翻</hi>　初劉沔破回鶻得太和公主<hi>見上</hi>
<hi>㑹昌三年</hi>張仲武疾之由是有隙上使李回至幽州和解之<lb/>
仲武意終不平朝廷恐其以私憾敗事<hi>敗補邁翻</hi>辛未徙沔<lb/>
<pb n="KR2b0007_WYG_247-26b"/>
為義成節度使以前荆南節度使李石為河東節度使<lb/>
党項冦鹽州以前武寧節度使李彦佐為朔方靈鹽節<lb/>
度使十一月邠寧奏党項入冦李徳裕奏党項愈熾不<lb/>
可不為區處<hi>處昌呂翻</hi>聞党項分𨽻諸鎮<hi>綏銀靈鹽夏邠寧延麟勝慶等州皆</hi>
<hi>有党項諸鎮分領之</hi>剽掠於此則亡逃歸彼<hi>剽匹妙翻</hi>節度使各利其<lb/>
駝馬不為擒送<hi>為于偽翻</hi>以此無由禁戢臣屢奏不若使一<lb/>
鎮統之陛下以為一鎮專領党項權太重臣今請以皇<lb/>
子兼統諸道擇中朝㢘幹之臣為之副居於夏州理其<lb/>
<pb n="KR2b0007_WYG_247-27a"/>
辭訟庶為得宜乃以兖王岐為靈夏等六道元帥<hi>岐皇子也</hi>
<hi>夏户雅翻</hi>兼安撫党項大使又以御史中丞李回為安撫党<lb/>
項副使史館修撰鄭亞為元帥判官令齎詔往安撫党<lb/>
項及六鎮百姓<hi>六鎮鹽州夏州靈武涇原及振武邠寧也</hi>　安南經略使武<lb/>
渾役將士治城<hi>治直之翻</hi>將士作亂燒城樓劫府庫渾奔廣<lb/>
州監軍段士則撫安亂衆　忠武軍素號精勇王宰治<lb/>
軍嚴整昭義人甚憚之薛茂卿以科斗寨之功意望超<lb/>
遷或謂劉稹曰留後所求者節耳茂卿太深入多殺官<lb/>
<pb n="KR2b0007_WYG_247-27b"/>
軍激怒朝廷此節所以來益遲也由是無賞茂卿愠懟<lb/>
<hi>愠於問翻懟直類翻</hi>密與王宰通謀十二月丁巳宰引兵攻天井<lb/>
闗茂卿小戰遽引兵走宰遂克天井闗守之闗東西寨<lb/>
聞茂卿不守皆退走宰遂焚大小箕村茂卿入澤州密<lb/>
使諜召宰進攻澤州當為内應宰疑不敢進失期不至<lb/>
茂卿拊膺頓足而已稹知之誘茂卿至潞州殺之并其<lb/>
族<hi>誘音酉</hi>以兵馬使劉公直代茂卿安全慶守烏嶺李佐<lb/>
堯守彫黄嶺<hi>彫黄嶺在潞州長子縣西</hi>郭僚守石㑹康良佺守武鄉<lb/>
<pb n="KR2b0007_WYG_247-28a"/>
<hi>武鄉漢垣縣後魏改曰鄉縣移治於南亭川武后加武字屬潞州</hi>僚誼之姪也戊辰王<lb/>
宰進攻澤州<hi>宰考異曰一品集十月二十三日狀緣王  兵已深入須取澤州按此月三日宰始</hi>
<hi>得天井闗於十月之末豈能深入取澤州蓋十二月十三日狀二字誤在月下耳</hi>與劉公直戰<lb/>
不利公直乗勝復天井闗甲戌宰進擊公直大破之遂<lb/>
圍陵川克之<hi>陵川漢泫氏縣地隋開皇十六年置陵川縣唐屬澤州九域志在州東北一百五里</hi>
河東奏克石㑹闗洺州刺史李恬石之從兄也石至太<lb/>
原劉稹遣軍將賈羣詣石以恬書與石云稹願舉族歸<lb/>
命相公奉從諫喪歸葬東都石囚羣以其書聞李徳裕<lb/>
<pb n="KR2b0007_WYG_247-28b"/>
上言今官軍四合捷書日至賊勢窮蹙故偽輸誠款冀<lb/>
以緩師稍得自完復來侵軼<hi>軼徒結翻</hi>望詔石答恬書云前<lb/>
書未敢聞奏若郎君誠能悔過舉族面縳待罪境上則<lb/>
石當親往受降䕶送歸闕若虛為誠款先求解兵次望<lb/>
洗雪則石必不敢以百口保人<hi>四考異曰一品集正月  日狀曰臣等得李石</hi>
<hi>狀報劉稹潛有款誠云云又曰今饋運之費計至春末並足如二月已來尚未殄滅然議納降亦未為晩又草</hi>
<hi>詔賜石曰必不得因此遷延令其得計仍不得先受章表便與奏聞按實録上貶崔碣仍詔敢言罷兵者送賊</hi>
<hi>境戮之徳裕狀正月四日上然石𤼵奏必在楊弁未亂前故置於此</hi>仍望詔諸道乗其上<lb/>
<pb n="KR2b0007_WYG_247-29a"/>
下離心速進兵攻討不過旬朔必内自生變上從之右<lb/>
拾遺崔碣上疏請受其降<hi>碣渠列翻</hi>上怒貶碣鄧城令　初<lb/>
劉沔破回鶻留兵三千戍横水柵河東行營都知兵馬<lb/>
使王逢奏乞益榆社兵<hi>王逢時以河東兵屯榆社</hi>詔河東以兵二千<lb/>
赴之時河東無兵守倉庫者及工匠皆出從軍李石召<lb/>
横水戍卒千五百人使都將楊弁將之詣逢壬午戍卒<lb/>
至太原先是軍士出征人給絹二匹<hi>先悉薦翻</hi>劉沔之去竭<lb/>
府庫自隨石初至軍用乏以已絹益之人纔得一匹時<lb/>
<pb n="KR2b0007_WYG_247-29b"/>
已嵗盡軍士求過正旦而行監軍呂義忠累牒趣之<hi>趣讀</hi>
<hi>曰促</hi>楊弁因衆心之怒又知城中空虛遂作亂<lb/>
四年春正月乙酉朔楊弁帥其衆剽掠城市殺都頭梁<lb/>
季叶<hi>帥讀曰率</hi>李石奔汾州<hi>太原府西南至汾州一百餘里</hi>弁據軍府釋賈<lb/>
羣之囚使其姪與之俱詣劉稹約為兄弟稹大喜石㑹<lb/>
闗守將楊珍聞太原亂復以闗降於稹戊子呂義忠遣<lb/>
使言狀朝議喧然或言兩地皆應罷兵<hi>兩地謂并潞也</hi>王宰又<lb/>
上言遊奕將得劉稹表<hi>將即亮翻</hi>臣近遣人至澤潞賊有意<lb/>
<pb n="KR2b0007_WYG_247-30a"/>
歸附若許招納乞降詔命李徳裕上言宰擅受稹表遣<lb/>
人入賊中曽不聞奏觀宰意似欲擅招撫之功昔韓信<lb/>
破田榮<hi>榮當作横事見十卷漢髙祖三年四年</hi>李靖擒頡利<hi>見一百九十三卷太宗貞</hi>
<hi>觀四年</hi>皆因其請降潛兵掩襲止可令王宰失信豈得損<lb/>
朝廷威命建立竒功實在今日必不可以太原小擾失<lb/>
此事機望即遣供奉官至行營督其進兵掩其無備必<lb/>
須劉稹與諸將皆舉族面縳方可受納<hi>集考異曰一品  奏狀云如劉</hi>
<hi>稹自來却令送入輒不得受按稹若自來豈有却送入之理恐是稹下脫不字</hi>兼遣供奉官至<lb/>
<pb n="KR2b0007_WYG_247-30b"/>
晉絳行營密諭石雄以王宰若納劉稹則雄無功可紀<lb/>
雄於垂成之際須自取竒功勿失此便又為相府與宰<lb/>
書言昔王承宗雖逆命猶遣弟承恭奉表詣張相祈哀<lb/>
又遣其子知感知信入朝憲宗猶未之許<hi>見二百四十卷元和十三</hi>
<hi>年</hi>今劉稹不詣尚書面縛又不遣血屬祈哀<hi>血屬謂父子兄弟至</hi>
<hi>親同出於一氣者</hi>置章表於衢路之間遊奕將不即毁除實恐<lb/>
非是况稹與楊弁通姦逆狀如此而將帥大臣容受其<lb/>
詐是私惠歸於臣下不赦在於朝廷事體之間交恐不<lb/>
<pb n="KR2b0007_WYG_247-31a"/>
可自今更有章表宜即所在焚之惟面縳而來始可容<lb/>
受徳裕又上言太原人心從來忠順止是貧虛賞犒不<lb/>
足况千五百人何能為事必不可姑息寛縱且用兵未<lb/>
罷深慮所在動心頃張延賞為張朏所逐逃奔漢州還<lb/>
入成都<hi>事見徳宗紀朏敷尾翻</hi>望詔李石義忠還赴太原行營召<lb/>
旁近之兵討除亂者上皆從之是時李石已至晉州詔<lb/>
復還太原辛夘詔王逢悉留太原兵守榆社以易定千<lb/>
騎宣武兖海步兵三千討楊弁又詔王元逵以步騎五<lb/>
<pb n="KR2b0007_WYG_247-31b"/>
千自土門入應接逢軍<hi>抽考異曰實錄詔側近行營量  兵翦撲又詔王元逵以兵五</hi>
<hi>千扼土門張仲武把鴈門以為聲援今從伐叛記</hi>忻州刺史李丕奏楊弁遣人<lb/>
來為遊說<hi>說式芮翻</hi>臣已斬之兼斷其北出之路<hi>斷音短恐楊弁之軍</hi>
<hi>北出扇動雜虜與回鶻餘衆合故斷其路</hi>𤼵兵討之辛丑上與宰相議太原<lb/>
事李徳裕曰今太原兵皆在外為亂者止千餘人諸州<lb/>
鎮必無應者計不日誅翦惟應速詔王逢進軍至城下<lb/>
必自有變上曰仲武見鎮魏討澤潞有功必有慕羨之<lb/>
心使之討太原何如徳裕對曰鎮州趣太原路最便近<lb/>
<pb n="KR2b0007_WYG_247-32a"/>
<hi>九域志鎮州西至太原府四百三十里武宗之意蓋欲使張仲武出兵道鎮州趣太原耳趣七喻翻</hi>仲武<lb/>
去年討回鶻與太原爭功恐其不戢士卒平人受害乃<lb/>
止上遣中使馬元實至太原曉諭亂兵且覘其彊弱楊<lb/>
弁與之酣飲三日且賂之戊申元實自太原還上遣詣<lb/>
宰相議之元實於衆中大言相公須早與之節李徳裕<lb/>
曰何故元實曰自牙門至栁子列十五里曳地光明甲<lb/>
<hi>栁子列因其地列植栁樹而名</hi>若之何取之徳裕曰李相正以太原無<lb/>
兵<hi>李石舊相也故呼為李相</hi>故𤼵横水兵赴榆社庫中之甲盡在行<lb/>
<pb n="KR2b0007_WYG_247-32b"/>
營弁何能遽致如此之衆乎元實曰太原人勁悍皆可<lb/>
為兵弁召募所致耳徳裕曰召募須有貨財李相止以<lb/>
欠軍士絹一匹無從可得故致此亂弁何從得之元實<lb/>
辭屈徳裕曰縱其有十五里光明甲必須殺此賊因奏<lb/>
稱楊弁微賊決不可恕<hi>以其起於卒伍而逐節帥也</hi>如國力不及寧<lb/>
捨劉稹<hi>當時君相志叶議從劉稹勢已窮蹙必不肯捨之而不討徳裕此言蓋深激武宗以明楊弁之</hi>
<hi>決不可恕耳</hi>河東兵戍榆社者聞朝廷令客軍取太原恐妻<lb/>
孥為所屠滅乃擁監軍呂義忠自取太原壬子克之生<lb/>
<pb n="KR2b0007_WYG_247-33a"/>
擒楊弁盡誅亂卒　三月甲寅朔日有食之　乙夘呂<lb/>
義忠奏克太原丙辰李徳裕言於上曰王宰乆應取澤<lb/>
州今已遷延兩月蓋宰與石雄素不相叶<hi>王宰父智興奏石雄罪流</hi>
<hi>白州故不叶</hi>今得澤州距上黨猶二百里而石雄所屯距上<lb/>
黨纔百五十里宰恐攻澤州綴昭義大軍而雄得乘虛<lb/>
入上黨獨有其功耳又宰生子晏實其父智興愛而子<lb/>
之晏實今為磁州刺史為劉稹所質<hi>質音致</hi>宰之顧望不<lb/>
敢進或為此也<hi>為于偽翻</hi>上命徳裕草詔賜宰督其進兵且<lb/>
<pb n="KR2b0007_WYG_247-33b"/>
曰朕顧兹小冦終不貸刑亦知晏實是卿愛弟將申大<lb/>
義在抑私懷　丁巳以李石為太子少傅分司以河中<lb/>
節度使崔元式為河東節度使石雄為河中節度使元<lb/>
式元略之弟也<hi>元略時宰崔鉉之父</hi>　己未石雄拔良馬等三寨<lb/>
一堡<hi>初退渾李萬江歸李抱玉於潞州牧津梁寺地美水草馬如鴨而健世謂之津梁種良馬寨蓋置於</hi>
<hi>其地</hi>　辛酉太原獻楊弁及其黨五十四人皆斬於狗脊<lb/>
嶺<hi>按宋白續通典狗脊嶺在京城東市</hi>　壬申李徳裕言于上曰事固有<lb/>
激𤼵而成功者陛下命王宰趣磁州<hi>趣七喻翻</hi>而何𢎞敬出<lb/>
<pb n="KR2b0007_WYG_247-34a"/>
師遣客軍討太原而戍兵先取楊弁今王宰乆不進軍<lb/>
請徙劉沔鎮河陽仍令以義成精兵二千直抵萬善處<lb/>
宰肘腋之下<hi>處昌呂翻</hi>若宰識朝廷此意必不敢淹留若宰<lb/>
進軍沔以重兵在南聲勢亦壯上曰善戊寅以義成節<lb/>
度使劉沔為河陽節度使　王逢擊昭義將康良佺敗<lb/>
之<hi>敗補邁翻</hi>良佺棄石㑹闗退屯鼓腰嶺<hi>佺丑緣翻鼓腰嶺當在潞州武鄉縣</hi>
<hi>北入考異曰實録王宰奏賊將康良佺敗棄石㑹闗移軍  三十里守鼓腰嶺按石㑹闗在潞州北與河東接</hi>
<hi>宰時在澤州南何以得敗良佺蓋逢字誤為宰耳</hi>　黠戛斯遣將軍諦徳伊斯<lb/>
<pb n="KR2b0007_WYG_247-34b"/>
難珠等入貢<hi>諦音帝</hi>言欲徙居回鶻牙帳請𤼵兵之期集<lb/>
㑹之地上賜詔諭以今秋可汗擊回鶻黒車子之時當<lb/>
令幽州太原振武天徳四鎮出兵要路邀其亡逸便申<lb/>
冊命並依回鶻故事　朝廷以回鶻衰微吐蕃内亂議<lb/>
復河湟四鎮十八州<hi>開元之盛隴右河西分為兩鎮而已蓋淪陷之後吐蕃分為四鎮也</hi>
<hi>十八州秦源河渭蘭鄯階成洮岷臨廓疊宕甘涼𤓰沙也</hi>乃以給事中劉濛為巡邊<lb/>
使<hi>寅考異曰實錄以濛為巡邊使在明年二月壬寅壬  二十五日也按一品集㑹昌四年二月二十二日</hi>
<hi>奏狀曰緣李回等稱黠戛斯使云今冬必欲就黒車子收回鶻可汗餘燼切望國家兵馬應接黠戛斯使回日</hi>
<pb n="KR2b0007_WYG_247-35a"/>
<hi>已賜敕書許令幽州太原振武天徳各於要路出兵邀截又曰仍令代北諸軍摐摐排比又曰其幽州兵馬至</hi>
<hi>多不必先令排比待至冬初續降中使賜詔黠戛斯使來在四年二月徳裕奏狀所謂今冬防秋冬初者皆四</hi>
<hi>年事也不容至五年二月始以濛為巡邊使濛之奉使要在今年春夏不知的何月日且附於此</hi>使之<lb/>
先備器械糗糧及詗吐蕃守兵衆寡<hi>糗去乆翻詗翾正翻又火迥翻</hi>又<lb/>
令天徳振武河東訓卒礪兵以俟今秋黠戛斯擊回鶻<lb/>
邀其潰敗之衆南來者皆委濛與節度團練使詳議以<lb/>
聞濛晏之孫也<hi>劉晏以讒死于建中之初</hi>　以道士趙歸真為右街<lb/>
道門教授先生　吐蕃論恐熱之將岌藏豐贊惡恐熱<lb/>
<pb n="KR2b0007_WYG_247-35b"/>
殘忍降於尚婢婢<hi>惡烏路翻降户江翻</hi>恐熱𤼵兵擊婢婢於鄯州<lb/>
婢婢分兵為五道拒之恐熱退保東谷<hi>九域志河州東南一十五里有</hi>
<hi>東谷堡宋熈寧七年置</hi>婢婢為木柵圍之絶其水原恐熱將百餘<lb/>
騎突圍走保薄寒山餘衆皆降於婢婢夏四月王宰<lb/>
進攻澤州　上好神仙<hi>好呼到翻</hi>道士趙歸真得幸諫官屢<lb/>
以為言丙子李徳裕亦諫曰歸真敬宗朝罪人<hi>見二百四十三</hi>
<hi>卷寳厯二年</hi>不宜親近<hi>近其靳翻</hi>上曰朕宮中無事時與之談道<lb/>
滌煩耳至於政事朕必問卿等與次對官雖百歸真不<lb/>
<pb n="KR2b0007_WYG_247-36a"/>
能惑也徳裕曰小人見勢利所在則奔趣之如夜蛾之<lb/>
投燭聞旬日以來歸真之門車馬輻凑願陛下深戒之<lb/>
　戊寅以左僕射王起同平章事充山南西道節度使<lb/>
起以文臣未甞執政直除使相前無此比固辭<hi>唐中世以後節</hi>
<hi>度使同平章事者則謂之使相比毗至翻例也</hi>上曰宰相無内外之異朕有闕<lb/>
失卿飛表以聞　李徳裕以州縣佐官太冗奏令吏部<lb/>
郎中栁仲郢裁減六月仲郢奏減一千二百一十四貟<lb/>
<hi>千考異曰獻替記云減得二千二貟新傳曰罷二  餘貟舊栁仲郢傳曰減一千二百貟今從之</hi>仲郢<lb/>
<pb n="KR2b0007_WYG_247-36b"/>
公綽之子也<hi>栁公綽事憲穆歴方鎮京尹有聲績</hi>　宦官有𤼵仇士良宿<lb/>
惡於其家得兵仗數千詔削其官爵籍沒家貲　秋七<lb/>
月辛夘上與李徳裕議以王逢將兵屯翼城上曰聞逢<lb/>
用法太嚴有諸對曰臣亦甞以此詰之逢言前有白刄<lb/>
法不嚴其誰肯進上曰言亦有理卿更召而戒之徳裕<lb/>
因言劉稹不可赦上曰固然徳裕曰昔李懷光未平京<lb/>
師蝗旱米斗千錢太倉米供天子及六宫無數旬之儲<lb/>
徳宗集百官遣中使馬欽緒詢之左散騎常侍李泌取<lb/>
<pb n="KR2b0007_WYG_247-37a"/>
桐葉摶破以授欽緒獻之徳宗召問其故對曰陛下與<lb/>
懷光君臣之分如此葉不可復合矣<hi>分扶問翻或讀如字復扶又翻</hi>由<lb/>
是徳宗意定既破懷光遂用為相獨任數年<hi>見徳宗紀</hi>上曰<lb/>
亦大是竒士<hi>李泌相業卓有可稱觀此則可以傳信唐人毁之者皆妄也</hi>　上聞揚<lb/>
州倡女善為酒令<hi>倡音昌酒令者行令而行酒也唐人多好為之却掃編日皇甫松著醉郷</hi>
<hi>日月載骰子令又有旗旛令閃擪令抛打令今人不復曉其法惟優伶家猶用手打令以為戲云</hi>勑淮<lb/>
南監軍選十七人獻之監軍請節度使杜悰同選且欲<lb/>
更擇良家美女教而獻之悰曰監軍自受勑悰不敢預<lb/>
<pb n="KR2b0007_WYG_247-37b"/>
聞監軍再三請之不從監軍怒具表其狀上覽表黙然<lb/>
左右請并勑節度使同選上曰勑藩方選倡女入宫豈<lb/>
聖天子所為杜悰不徇監軍意得大臣體真宰相才也<lb/>
朕甚愧之遽勑監軍勿復選甲辰以悰同平章事<hi>異考  曰</hi>
<hi>新表悰入相在閏月壬戌今從實錄</hi>兼度支鹽鐵轉運使及悰中謝<hi>既受命入</hi>
<hi>謝謂之中謝</hi>上勞之曰<hi>勞力到翻</hi>卿不從監軍之言朕知卿有致<lb/>
君之心今相卿如得一魏徴矣<hi>武宗之期望杜悰者如此然悰在相位其所論</hi>
<hi>諫史無稱焉</hi>
<pb n="KR2b0007_WYG_247-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_247-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百四十七<lb/>
</p>
<p>
</p>
  </div>
</body>
</text>
</TEI>
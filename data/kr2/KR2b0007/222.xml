<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百二十二</head>
    <p>
<pb n="KR2b0007_WYG_222-1a"/>
欽定四庫全書<lb/>
　資治通鑑卷二百二十二　宋　司馬光　撰<lb/>
　　　　　　　　　　　　　　胡三省　音註<lb/>
　唐紀三十八<hi>起重光赤奮若盡昭陽單閼六月凡二年有奇</hi>
　　肅宗文明武徳大聖大宣孝皇帝下之下<lb/>
上元二年春正月癸卯史思明改元應天　張景超引<lb/>
兵攻杭州敗李藏用將李彊於石夷門<hi>敗補邁翻將即亮翻下同</hi>孫<lb/>
待封自武康南出<hi>吴分烏程餘杭二縣置永安縣晋改為永康又改為武康唐属杭州</hi>將<lb/>
<pb n="KR2b0007_WYG_222-1b"/>
㑹景超攻杭州<hi>自武康南出過狗頭嶺至杭州五十里</hi>温晁據險擊敗之<lb/>
<hi>去年李藏用使温晁屯餘杭餘杭東至杭州錢塘縣界一十八里又東二十七里則至杭州此陸路也故温晁</hi>
<hi>得趨而據險以敗孫待封</hi>待封脫身奔烏程李可封以常州降丁未<lb/>
田神功使特進楊惠元等將千五百人西擊王暅<hi>暅户登翻</hi>
辛亥夜神功先遣特進范知新等將四千人自白沙濟<lb/>
西趣下蜀鄧景山將千人自海陵濟東趣常州<hi>趣七喻翻下同</hi>
神功與邢延恩將三千人軍于𤓰洲壬子濟江展將步<lb/>
騎萬餘陳于蒜山<hi>陳讀曰陣蒜山在潤州城西三里其上多蒜故名蒜蘇貫翻</hi>神功<lb/>
<pb n="KR2b0007_WYG_222-2a"/>
以舟載兵趣金山㑹大風五舟飄抵金山下<hi>金山在大江中南直</hi>
<hi>西津渡口去潤州城七里</hi>展屠其二舟沈其三舟<hi>沈持林翻</hi>神功不得度<lb/>
還軍𤓰洲而范知新等兵已至下蜀展擊之不勝弟殷<lb/>
勸展引兵逃入海可延歲月展曰若事不濟何用多殺<lb/>
人父子乎死早晩等耳遂更率衆力戰<hi>帥讀曰率</hi>將軍賈隐<lb/>
林射展中目而仆遂斬之<hi>射而亦翻中竹仲翻兵考異曰實錄云乙卯平盧  馬使</hi>
<hi>田神功生擒逆賊劉展舊神功傳亦然今從劉展亂紀</hi>劉殷許嶧等皆死<hi>嶧音亦</hi>隠<lb/>
林滑州人也楊惠元等擊破王暅于淮南暅引兵東走<lb/>
<pb n="KR2b0007_WYG_222-2b"/>
至常熟乃降<hi>王暅東走度江而至常熟晉分关縣置海虞縣梁立信義郡南沙縣隋平陳廢郡并</hi>
<hi>海虞南沙海陽前京信義興國等縣為常熟縣属蘇州</hi>孫待封詣李藏用降張景<lb/>
超聚兵至七千餘人聞展死悉以兵授張灋雷使攻杭<lb/>
州景超逃入海灋雷至杭州李藏用擊破之餘黨皆平<lb/>
平盧軍大掠十餘日<hi>田神功所將平盧兵也</hi>安史之亂亂兵不及<lb/>
江淮至是其民始罹荼毒矣<hi>封考異曰劉展亂紀孫待  降以下事在二月今因</hi>
<hi>展敗終言之</hi>　荆南節度使吕諲奏請以江南之潭岳郴邵<lb/>
永道連黔中之涪州皆𨽻荆南從之<hi>邵州漢召陵都梁之地召陵後漢改</hi>
<pb n="KR2b0007_WYG_222-3a"/>
<hi>為昭陽晋改為邵陽呉立邵陵郡隋廢郡為邵陽縣属潭州唐武徳四年分置南梁州貞觀十年更名邵州郴</hi>
<hi>丑林翻黔其今翻</hi>　二月奴刺党項寇寳雞<hi>奴刺西羌種落之名刺來葛翻至徳</hi>
<hi>二載改陳倉縣為寳雞縣以其地有秦時寳雞祠故也時属鳯翔府</hi>燒大散闗南侵鳯州<lb/>
殺刺史蕭<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>
                    <hi>
                        <graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>余世翻</hi>大掠而西鳯翔節度使李鼎追擊破<lb/>
之　戊辰新羅王金嶷入朝<hi>嶷魚力翻</hi>因請宿衛　或言洛<lb/>
中將士皆燕人<hi>燕於肩翻</hi>久戍思歸上下離心擊之可破也<lb/>
陜州觀軍容使魚朝恩以為信然屢言於上上勅李光<lb/>
弼等進取東京光弼奏稱賊鋒尚銳未可輕進朔方節<lb/>
<pb n="KR2b0007_WYG_222-3b"/>
度使僕固懐恩勇而愎<hi>愎蒲逼翻</hi>麾下皆蕃漢勁卒恃功多<lb/>
不法郭子儀寛厚曲容之每用兵臨敵倚以集事李光<lb/>
弼性嚴一裁之以法無所假貸懷恩憚光弼而心惡之<lb/>
乃附朝恩言東都可取<hi>史言僕固懐恩欲覆李光弼之軍以便其私惡烏故翻朝直遥</hi>
<hi>翻</hi>由是中使相繼督光弼使出師光弼不得已使鄭陳<lb/>
節度使李抱玉守河陽與懐恩將兵㑹朝恩及神策節<lb/>
度使衛伯玉攻洛陽戊寅陳於邙山光弼命依險而陳<lb/>
懐恩陳於平原光弼曰依險則可以進可以退若平原<lb/>
<pb n="KR2b0007_WYG_222-4a"/>
戰而不利則盡矣思明不可忽也命移于險懐恩復止<lb/>
之史思明乗其陳未定<hi>陳讀曰陣</hi>進兵薄之官軍大敗死者<lb/>
數千人軍資器械盡棄之<hi>遣考異曰實録云史思明潜  間諜反說官軍曰洛中將</hi>
<hi>士久成思歸士多不睦魚朝恩以為然乃告光弼及僕固懐恩衛伯玉等曰可速出軍以掃殘冦光弼等然之</hi>
<hi>今從舊光弼傳實録曰光弼懐恩敗績步兵死者數萬今從舊思明傳</hi>光弼懐恩度河走<lb/>
保聞喜朝恩伯玉奔還陜抱玉亦弃河陽走河陽懐州<lb/>
皆沒于賊朝廷聞之大懼益兵屯陜<hi>相州之敗邙山之敗皆魚朝恩為之</hi>
<hi>也唐不以覆軍之罪罪朝恩而罷郭李兵柄失刑甚矣</hi>　李揆與吕諲同為相不<lb/>
<pb n="KR2b0007_WYG_222-4b"/>
相恱<hi>乾元二年李揆與吕諲同相上元元年諲罷</hi>諲在荆南以善政聞揆恐<lb/>
其復入相奏言置軍湖南非便<hi>軍郴邵水道連皆在洞庭湖之南吕諲請兼領</hi>
<hi>之故揆言非其便復扶又翻</hi>又隂使人如荆湖<hi>荆謂荆南湖謂湖南</hi>求諲過失<lb/>
諲上疏頌揆罪癸未貶揆袁州長史以河中節度使蕭<lb/>
華為中書侍郎同平章事　史思明猜忍好殺<hi>好呼到翻</hi>羣<lb/>
下小不如意動至族誅人不自保朝義其長子也<hi>朝直遙翻</hi>
<hi>下朝清同長知兩翻</hi>常從思明將兵頗謙謹愛士卒將士多附之<lb/>
無寵於思明思明愛少子朝清使守范陽<hi>朝凊守范陽事始上卷上</hi>
<pb n="KR2b0007_WYG_222-5a"/>
<hi>年少詩照翻</hi>常欲殺朝義立朝清為太子左右頗泄其謀思<lb/>
明既破李光弼欲乗勝西入闗使朝義將兵為前鋒自<lb/>
北道襲陜城思明自南道將大軍繼之<hi>南道出二崤之間漢建安中曹</hi>
<hi>公西討巴蜀惡南路之險更開北道</hi>三月甲午朝義兵至礓子嶺<hi>即礓子阪也按</hi>
<hi>舊書礓子嶺在陜城東</hi>衛伯玉逆擊破之<hi>按考異曰實錄作甲子  長厯此月丙戌朔下</hi>
<hi>有戊戌當作甲午</hi>朝義數進兵皆為陜兵所敗<hi>數所角翻敗補邁翻</hi>思明<lb/>
退屯永寜以朝義為怯曰終不足成吾事欲按軍法斬<lb/>
朝義及諸將戊戌命朝義築三隅城<hi>新書作三角城盖一角依山止築其</hi>
<pb n="KR2b0007_WYG_222-5b"/>
<hi>三角也</hi>欲貯軍糧<hi>貯丁吕翻</hi>期一日畢朝義築畢未泥思明至<lb/>
詬怒之令左右立馬監泥斯須而畢<hi>詬古候翻監古銜翻</hi>思明又<lb/>
曰俟克陜州終斬此賊朝義憂懼不知所為思明在鹿<lb/>
橋驛<hi>鹿橋驛永寕傳舍也貞觀十七年嘗徙永寜縣於此</hi>令腹心曹將軍將兵宿<lb/>
衛朝義宿于逆旅<hi>水經注陜城東有漫澗澗北有逆旅亭謂之漫口客舍此酈道元以一時</hi>
<hi>經由所見者言之耳自元魏至唐乾元上元間三百許年矣漫口客舍必不復存此逆旅特汎言旅舍耳</hi>其<lb/>
部將駱恱蔡文景說朝義曰<hi>說式芮翻</hi>恱等與王死無日矣<lb/>
自古有廢立請召曹將軍謀之朝義俛首不應<hi>俛音免</hi>恱<lb/>
<pb n="KR2b0007_WYG_222-6a"/>
等曰王茍不許恱等今歸李氏王亦不全矣朝義泣曰<lb/>
諸君善為之勿驚聖人<hi>當時臣子謂其君父為聖人</hi>恱等乃令許叔<lb/>
冀之子季常召曹將軍至則以其謀告之曹將軍知諸<lb/>
將盡怨恐禍及己不敢違<hi>令力丁翻將即亮翻</hi>是夕恱等以朝義<lb/>
步兵三百被甲詣驛<hi>被皮義翻</hi>宿衛兵怪之畏曹將軍不敢<lb/>
動恱等引兵入至思明寢所值思明如厠問左右未及<lb/>
對已殺數人左右指示之思明聞有變踰垣至廐中自<lb/>
鞴馬乗之<hi>鞴平祕翻</hi>恱傔人周子俊射之<hi>傔丁念翻射而亦翻</hi>中臂墜<lb/>
<pb n="KR2b0007_WYG_222-6b"/>
馬遂擒之<hi>中竹仲翻</hi>思明問亂者為誰恱曰奉懐王命<hi>思明封朝</hi>
<hi>義為懷王</hi>思明曰我朝來語失<hi>謂欲斬朝義也</hi>宜其及此然殺我太<lb/>
早何不待我克長安今事不成矣恱等送思明于栁泉<lb/>
驛囚之<hi>唐制三十里一驛柳泉驛又當在鹿橋驛東三十里  考異曰河洛春秋曰思明混諸嫡庶以</hi>
<hi>少者為尊惟愛所鍾即為繼嗣欲殺朝義追朝清為偽太子左右泄之父子之隙自此始構邠志曰三月思明</hi>
<hi>乗勝欲下陜城使朝義帥銳卒北路先往己自宜陽引衆繼之今從實録舊傳</hi>還報朝義曰事<lb/>
成矣<hi>還從宣翻朝直通翻</hi>朝義曰不驚聖人乎恱曰無時周摯許<lb/>
叔兾將後軍在福昌<hi>將即亮翻又音如字福昌又在栁泉驛之東宋白曰福昌縣唐属洛</hi>
<pb n="KR2b0007_WYG_222-7a"/>
<hi>州占宜陽地今縣治魏一泉塢城</hi>恱等使許季常往告之摯驚倒于地<lb/>
朝義引軍還摯叔冀來迎恱等勸朝義執摯殺之軍至<lb/>
栁泉恱等恐衆心未壹遂縊殺思明<hi>縊一計翻又於賜翻</hi>以氈裹<lb/>
其尸槖駝負歸洛陽朝義即皇帝位改元顯聖密使人<lb/>
至范陽勅散騎常侍張通儒等<hi>散昔亶翻騎奇計翻</hi>殺朝清及朝<lb/>
清母辛氏并不附己者數十人其黨自相攻擊戰城中<lb/>
數月死者數千人范陽乃定<hi>去年若果能使郭子儀自朔方直擣范陽通值城中</hi>
<hi>自相攻擊可馳檄而下也</hi>朝義以其將栁城李懐仙為范陽尹燕京<lb/>
<pb n="KR2b0007_WYG_222-7b"/>
留守<hi>燕因肩翻守式又翻陽考異曰實錄曰朝義既殺思明密遣使馳至范  殺偽太子朝英及偽皇后</hi>
<hi>辛氏并不附己者數十人偽范陽留守張通儒知有變遂引兵戰於城中數日戰不利死者數千人通儒被斬</hi>
<hi>于亂兵中薊門紀亂曰思明既王有數十州之地年餘朝興遂為皇太子朝興辛氏之長男特為思明所愛嗜</hi>
<hi>酒好色凶獷頑戾招集幽薊惡少與其年齒相類者百餘人為左右皆彎弓利劍飾以丹雘珠玉帯佩印雕鏤</hi>
<hi>金銀控弦揮刃常如見敵以南行大將子弟統之毎與其黨飲宴酒酣爇燎其鬚髮或以銅弹丸擊之以頥顙</hi>
<hi>為的血流至地無楚痛之色則賞巵酒少似嚬蹙乃鞭之從脛至腫或至數千困絶將殞方捨之候稍愈復鞭</hi>
<hi>之有杖六七千不死者姬妾皆思明所掠良家子有不稱命則殺之亦有以湯鑊死者既火盛湯沸令壯士抱</hi>
<hi>而投之初宛轉呌呼湏臾骨肉糜爛旁人皆毛竪股慄朝興笑臨而觀之以所䇿毬杖于鑊中撞擊顔色自若</hi>
<pb n="KR2b0007_WYG_222-8a"/>
<hi>上元二年三月甲寅使使告捷云王師敗績于洛北斬首萬餘級勒其六宫及朝興備車馬為赴洛之計賊庭</hi>
<hi>之黨相慶踊躍呌唤聲振天地十餘日又宦者二人傳思明偽勑云收兵陜虢以朝興為周京留守仍勒馳驛</hi>
<hi>速𤼵并辛氏已下續行朝興大喜其宦者朝義偽遣之人莫知也時朝義已殺思明僣位濳勒偽左散騎常侍</hi>
<hi>張通儒户部尚書康孝忠與朝興衙將高鞫仁高如震等謀誅朝興其日朝興速召工匠與其母妻造寳鈿鞍</hi>
<hi>勒搜索庫藏修乗騎之具並命左右各備行装唯數十人侍衛思明留駿馬百餘匹在其厩中朝興出入馳驟</hi>
<hi>毎日則於桑乾河飲之通儒將入潜令康孝忠從數十人持兵詣飲處馳取其馬閉於城南毗沙門神之院通</hi>
<hi>儒與鞫仁領步兵十餘人入其日華門偽皇城留守劉象昌逢之驚問其故通儒顧左右斬之俄而朝興腹心</hi>
<hi>衛鳴鶴又問亦斬之子城擾亂朝興惶怖猶能擐甲持兵與親信二三十人出拒奔走亍厩中取馬馬盡矣唯</hi>
<pb n="KR2b0007_WYG_222-8b"/>
<hi>病馬一匹朝興乗而䇿之不前遂步戰通儒立白旗招朝興之黨降者捨罪復官爵惡少等雖沐朝興之錫賚</hi>
<hi>亦怨其無道鞭捶降者大半朝興猶從十餘人接戰弓矢所𤼵無不中者中者皆應弦沒羽通儒軍披靡所傷</hi>
<hi>者數十百人退出子城外人不知甲兵之故皆惶恐潜匿通儒于城門拒戰良久日已云暮朝興衆寡不敵走</hi>
<hi>匿城上之逍遙樓遂失所在通儒兵入禁中劫掠金帛思明朝興妻衣服皆盡夜丰蕃將曹閔之於樓上擒獲</hi>
<hi>之朝興曰我兄弟六七人朝興一身斬之何益高如雲對曰以殿下殘酷人各有怨心朝興曰乞放此一度後</hi>
<hi>更不敢執者皆笑又謂閔之曰此腰帯三十兩黄金新造謹奉將軍閔之曰殿下但死腰帯閔之自解取左右</hi>
<hi>益笑縊以弓弦斷其首函送洛陽偽侍中向閏客特受思明委託朝興亦甚敬憚至是惶怖走入私第不自安</hi>
<hi>匍匐待罪通儒頷之勒馳驛赴洛通儒收朝興黨與悉誅之思明驍將辛萬年特有寵于朝興叉與鞫仁如震</hi>
<pb n="KR2b0007_WYG_222-9a"/>
<hi>等友善為兄弟當誅朝興之黨也通儒有意於萬年及令行刑遂㤀之至是勑鞫仁如震斬萬年首送鞫仁置</hi>
<hi>酒與萬年同飲謂曰張尚書令殺弟故相報萬年稽首但乞快死鞫仁抗聲曰只可兄弟謀取通儒終不肯殺</hi>
<hi>弟於是如震萬年領其部曲百餘人入子城斬通儒於子城南廊下城中擾亂又殺其素不快者軍將數人共</hi>
<hi>推偽中書令阿史那承慶為留守函通儒等首使萬年送洛陽誣其欲以薊城歸順朝義聞之使使令向閏客</hi>
<hi>所在却回為留守鞫仁如震等各從數百人被甲廵城城中人心彌懼承慶為留守一兩日又不自安逓相疑</hi>
<hi>阻於是領蕃兵數十騎出子城至如震宅門立令屈將軍暫要相見如震不虞有難馳至馬前承慶斬之應聲</hi>
<hi>而殞承慶入東軍與偽尚書康孝忠招集蕃羯鞫仁聞如震遇害驚而且怒統麾下軍討之相逢于宴設樓下</hi>
<hi>接戰自午至酉鞫仁兵皆城旁少年驍勇勁捷馳射如飛承慶兵雖多不敵大敗殺傷甚衆積尸成丘承慶孝</hi>
<pb n="KR2b0007_WYG_222-9b"/>
<hi>忠出城收散卒東保潞縣又南掠屬縣野營月餘徑詣洛陽自陳其事城中蕃軍家口盡踰城相繼而去鞫仁</hi>
<hi>令城中殺胡者皆重賞於是羯胡俱殪小兒皆擲於空中以戈承之高鼻類胡而濫死者甚衆時鞫仁在城中</hi>
<hi>最尊使使奏朝義以承慶等反向閏客行至貝州承朝義命廻將至衆官迎之鞫仁嚴兵不出閏客甚懼戒其</hi>
<hi>子弟從者無帯兵器從數人而入鞫仁待之於日華門閏客望見下馬執手相慰鞫仁亦抗禮還營閏客但專</hi>
<hi>守子城端坐餘不敢輙有所問奏承慶等使廻朝義以鞫仁為燕京都知兵馬使五月甲戌朔朝義以偽大常</hi>
<hi>卿李懐仙為御史大夫范陽節度使燕州頗有兵甲故委腹心鞫仁聞之意不快也無何懷仙至從羸馬數千</hi>
<hi>自薊城南門入鞫仁不出迎之於日華門懐仙至卑身過禮立談約為兄弟結盟相固期同保燕邦以奨其主</hi>
<hi>鞫仁意少解懷仙以薊縣為節度院雖任節制鞫仁兵五千餘人皆不受命十數日懐仙待之彌厚每衙皆降</hi>
<pb n="KR2b0007_WYG_222-10a"/>
<hi>階交接鞫仁亦不為之屈既而懐仙命饗軍士中宴鞫仁疑有變兵皆驚走還營被甲懐仙憂懼無計遂囚其</hi>
<hi>牙將朱希彩賁以驚軍中之罪其夜鞫仁將襲懐仙遇大雨持疑未决徹明遂止单騎至節度門懐仙已潛備</hi>
<hi>壯士待之鞫仁趨入懐仙亦不改常禮與坐良久乃問驚軍之罪門已闗顧左右拉殺之立捨希彩自暮春至</hi>
<hi>夏中兩月間城中相攻殺凡四五死者數千戰闘皆在坊市閭巷間但兩敵相向不入人家剽劫一物盖家家</hi>
<hi>自有軍人之故又百姓至於婦人小童皆閑習弓矢以此無虞六月丙申宣思明遺誥𤼵䘮將相百僚縞素哭</hi>
<hi>于其聽政樓前卑㓜相視而笑笑聲與哭聲参半焉朝義又追向閏客赴洛陽加懐仙燕京留守河洛春秋初</hi>
<hi>朝義令人與向貢并阿史那王殺朝清朝凊既受父命常有君臨之心惟以毬獵為務車下勇敢之士僅三千</hi>
<hi>人毎日教習然其殘酷頗有父風而加婬亂幽州士庶無不吁嗟向貢高久仁等既見諸將之書又聞思明已</hi>
<pb n="KR2b0007_WYG_222-10b"/>
<hi>死因說朝清曰昨有密㫖令大王主器承祧其事尤重今敵國猶在上人未還倘更移恩于人誠恐自貽窘廹</hi>
<hi>朝凊然之是日顧左右各令辭訣便自飭装高久仁高如震等及其無備率壯士數百人濳入子城門阿史那</hi>
<hi>王向貢等共率三百人繼至朝清時在卧内僕妾侍側忽聞兵士問是何人門人曰三軍叛乃擐甲登樓賁讓</hi>
<hi>向貢等高如震乃於樓下佯戰朝清自援弓射之凡斃數人阿史那軍佯北朝清下樓向貢等令人擒殺之向</hi>
<hi>貢攝知軍事經四十日阿史那又殺向貢阿史那自稱長史三日後斬高久仁以其首梟之殺朝清故也高如</hi>
<hi>震還固守與阿史那相持城中分兩軍經五日以燕州街為界各自禦備逓相捉搦不得往來阿史那從經略</hi>
<hi>軍領諸蕃部落及漢兵三萬人至宴設樓前與如震㑹戰如震不利乃使輕兵二千人于子城東出直至經略</hi>
<hi>軍南街腹背而擊之并招漢軍萬餘人阿史那軍敗走于武清縣界野營後朝義使招之盡歸東都應是胡面</hi>
<pb n="KR2b0007_WYG_222-11a"/>
<hi>不擇少長盡誅之於是朝義偽受李懐仙幽州節度髙如震旅拒之中承阿史那遁逸之後野行卓次人各持</hi>
<hi>兵糗糧芻茭非戮不應朝義令兵士悉為高賈白衣先行至幽州盡被捉為團練懐仙方自統五千餘騎直叩</hi>
<hi>薊門高如震方欲出師以抗其命慮其卒叛因出迎之懐仙實内圖之且外示寛宥天行誘募咸捨厥愆於是</hi>
<hi>士衆帖然競皆欣戴乃大賞設經三日因衆前却乃斬高如震幽州遂平舊傳亦云朝義令人殺偽太子朝英</hi>
<hi>新傳作朝清今從河洛春秋及新傳餘從薊門紀亂</hi>時洛陽四面數百里州縣皆<lb/>
為丘墟而朝義所部節度使皆安禄山舊將與思明等<lb/>
夷朝義召之多不至<hi>朝直遥翻使疏吏翻將即亮翻</hi>略相覊縻而已不<lb/>
能得其用　李光弼上表固求自貶<hi>上時掌翻</hi>制以開府儀<lb/>
<pb n="KR2b0007_WYG_222-11b"/>
同三司侍中領河中節度使　術士長塞鎮將朱融<hi>據新</hi>
<hi>書長塞鎮當在蔚州界唐制上鎮將正六品下中鎮將正七品上下鎮將正七品下</hi>與左武衛將<lb/>
軍竇如玢等<hi>玢音彬</hi>謀奉嗣岐王珍作亂金吾將軍邢濟<lb/>
告之夏四月乙卯朔廢珍為庶人溱州安置其黨皆伏<lb/>
誅<hi>嗣祥史翻溱兹詵翻</hi>珍業之子也<hi>岐王業上皇之弟</hi>丙辰左散騎常侍<lb/>
張鎬貶辰州司户鎬嘗買珍宅故也<hi>散昔亶翻騎奇計翻鎬下老翻辰州</hi>
<hi>瀘溪郡漢辰陵沅陵義陵縣地舊志辰州京師南㣲東三千四百五里</hi>　己未以吏部侍<lb/>
郎裴遵慶為黄門侍郎同平章事　乙亥青密節度使<lb/>
<pb n="KR2b0007_WYG_222-12a"/>
尚衡破史朝義兵斬首五千餘級　丁丑兖鄆節度使<lb/>
能元皓破史朝義兵<hi>鄆音運能奴代翻</hi>　壬午梓州刺史叚子<lb/>
璋反子璋驍勇從上皇在蜀有功<hi>梓州梓潼郡漢鄠縣廣漢氐道地驍堅堯</hi>
<hi>翻</hi>東川節度使李奐奏替之<hi>替代也</hi>子璋舉兵襲奐于綿<lb/>
州<hi>綿州治巴西漢之涪縣也</hi>道過遂州刺史虢王巨蒼黄修屬郡禮<lb/>
迎之<hi>梓遂二州並属東川節度蓋列郡也巨修屬郡禮以迎子璋示卑服之意</hi>子璋殺之李<lb/>
奐戰敗奔成都子璋自稱梁王改元黄龍以綿州為龍<lb/>
安府置百官又陷劒州<hi>劒州治普安之梓潼縣也</hi>　　五月己丑李<lb/>
<pb n="KR2b0007_WYG_222-12b"/>
光弼自河中入朝　初李輔國與張后同謀遷上皇於<lb/>
西内<hi>遷上皇見上卷上年</hi>是日端午山人李唐見上上方抱幼女<lb/>
謂唐曰朕念之卿勿怪也對曰太上皇思見陛下計亦<lb/>
如陛下之念公主也上泫然泣下<hi>泫胡畎翻</hi>然畏張后尚不<lb/>
敢詣西内　癸巳党項冦寳雞　初史思明以其博州<lb/>
刺史令狐彰為滑鄭汴節度使將數千兵戍滑臺<hi>滑州古滑</hi>
<hi>臺也</hi>彰密因中使楊萬定通表請降徙屯杏園度思明疑<lb/>
之遣其將薛岌圍之彰與岌戰大破之因随萬定入朝<lb/>
<pb n="KR2b0007_WYG_222-13a"/>
甲午以彰為滑衛等六州節度使<hi>滑衛相貝魏博六州</hi>　戊戍平<lb/>
盧節度使侯希逸擊史朝義范陽兵破之　乙未西川<lb/>
節度使崔光逺與東川節度使李奐共攻綿州庚子㧞<lb/>
之斬叚子璋　復以李光弼為河南副元帥太尉兼侍<lb/>
中都統河南淮南東西山南東荆南江南西浙江東西<lb/>
八道行營節度<hi>南考異曰實録舊紀皆云光弼都統河  淮南山南東江東五道唐厯㑹要為</hi>
<hi>河南淮南東西山南東荆南五道劉展亂紀又有江西浙東浙西凡八道按袁晁亂浙東光弼討平之則是浙</hi>
<hi>東亦其統内也今從之復扶又翻帥所類翻統他綜翻</hi>出鎮臨淮<hi>臨淮郡泗州</hi>　六月<lb/>
<pb n="KR2b0007_WYG_222-13b"/>
甲寅青密節度使能元皓敗史朝義將李元遇<hi>按上卷五年冬</hi>
<hi>書兖鄆節度使能元皓詳考本末青密恐當作兖鄆敗補賣翻</hi>　江淮都統李峘畏失<lb/>
守之罪<hi>失守事見上卷上年峘户登翻</hi>歸咎於浙西節度使侯令儀丙<lb/>
子令儀坐除名長流康州<hi>康州因晉康郡而名治端溪縣至京師五千七百五十里</hi>
<hi>東都五千一百五十里</hi>加田神功開府儀同三司<hi>賞平劉展之功也</hi>徙徐<lb/>
州刺史<hi>自平盧兵馬使徙刺徐州</hi>徴李峘鄧景山還京師<hi>還從宣翻又音如字</hi>
　戊寅党項冦好畤<hi>党底朗翻畤音止好畤縣自漢至後魏屬扶風後周省隋開皇十七</hi>
<hi>年置上宜縣屬京兆又有舊莫西縣十八年改曰好畤大業三年廢入上宜武徳二年分醴泉置好畤貞觀八</hi>
<pb n="KR2b0007_WYG_222-14a"/>
<hi>年廢上宜入岐陽二十一年省好畤岐陽復置上宜更上宜曰好畤</hi>　秋七月癸未朔日<lb/>
有食之既大星皆見<hi>見賢遍翻</hi>　以試少府監李藏用為浙<lb/>
西節度副使<hi>少詩照翻</hi>　八月癸丑朔加開府儀同三司李<lb/>
輔國兵部尚書乙未輔國赴上<hi>僕射尚書赴省供職曰赴上上時掌翻</hi>宰<lb/>
相朝臣皆送之御厨具饌太常設樂輔國驕縱日甚求<lb/>
為宰相上曰以卿之功何官不可為其如朝望未允何<lb/>
<hi>朝息亮翻朝直遥翻</hi>輔國乃諷僕射裴冕等使薦已上密謂蕭華<lb/>
曰輔國求為宰相若公卿表來不得不與華出問冕曰<lb/>
<pb n="KR2b0007_WYG_222-14b"/>
初無此事吾臂可斷<hi>斷丁管翻</hi>宰相不可得華入言之上大<lb/>
恱輔國銜之<hi>銜户緘翻</hi>　己巳李光弼赴河南行營　辛巳<lb/>
以殿中監李若幽為鎮西北庭興平陳鄭等節度行營<lb/>
及河中節度使<hi>代李光弼</hi>鎮絳州賜名國貞　九月甲申天<lb/>
成地平節<hi>上於景雲二年九月三日生以九月三日為天成地平節</hi>上於三殿置道<lb/>
塲<hi>南部新書大明宫中有麟徳殿在仙居殿之西北此殿三面亦以三殿為名雍録麟德殿在翰林院之東</hi>
以宫人為佛菩薩<hi>釋典曰菩普也薩濟也言能普濟衆生也</hi>武士為金剛神<lb/>
王<hi>范成大曰在處寺門有兩金剛神是千佛數中最後者一名婁至徳一名青葉髻</hi>召大臣膜<lb/>
<pb n="KR2b0007_WYG_222-15a"/>
拜圍繞<hi>膜莫呼翻</hi>　壬寅制去尊號但稱皇帝去年號但稱<lb/>
元年<hi>去羌吕翻</hi>以建子月為歲首月皆以所建為數因赦天<lb/>
下停京兆河南太原鳯翔四京及江陵南都之號<hi>四京見二</hi>
<hi>百二十卷至徳元載南都見上卷上年</hi>自今每除五品以上清望官及郎<lb/>
官御史刺史令舉一人自代觀其所舉以行殿最<hi>令力丁翻</hi>
<hi>殿丁甸翻</hi>　江淮大饑人相食　冬十月江淮都統崔圎署<lb/>
李藏用為楚州刺史<hi>統他綜翻或從上聲平考異曰劉展亂紀曰初劉展既  諸將争功</hi>
<hi>疇賞未及李藏用崔圎乃署蔵用為楚州刺史領二城而居盱眙按實録七月藏用已除浙西節度副使盖恩</hi>
<pb n="KR2b0007_WYG_222-15b"/>
<hi>命木到耳</hi>㑹支度租庸使以劉展之亂諸州用倉庫物無準<lb/>
奏請徴騐<hi>唐六典度攴郎掌支度國用租賦多少之數凡天下邉軍皆有攴度之使以計軍資糧仗</hi>
<hi>之用毎歳皆申度攴而㑹計之此支度租庸使盖使之支度江淮租庸者也使疏史翻</hi>時倉猝募<lb/>
兵物多散亡徴之不足諸將往往賣産以償之藏用恐<lb/>
其及已嘗與人言頗有悔恨其牙將高幹挾故怨使人<lb/>
詣廣陵告藏用反先以兵襲之藏用走幹追斬之崔圎<lb/>
遂簿責藏用將吏以騐之將吏畏皆附成其狀<hi>將即亮翻附高</hi>
<hi>幹之言以成李藏用反狀</hi>獨孫待封堅言不反圎命引出斬之或曰<lb/>
<pb n="KR2b0007_WYG_222-16a"/>
子何不從衆以求生待封曰吾始從劉大夫奉詔書來<lb/>
赴鎮<hi>劉大夫謂劉展赴鎮事見上卷上年</hi>人謂吾反李公起兵滅劉大夫<lb/>
今又以李公為反如此誰則非反者庸有極乎吾寜就<lb/>
死不能誣人以非罪遂斬之<hi>史言兵興之時多濫刑</hi>　建子月壬<lb/>
午朔上受朝賀如正旦儀<hi>以其月為嵗首也朝直遥翻下同</hi>　或告鴻<lb/>
臚卿康謙與史朝義通事連司農卿嚴莊俱下獄<hi>臚陵如翻</hi>
<hi>朝直遥翻下遐嫁翻獄宜欲翻</hi>京兆尹劉晏遣吏防守莊家上尋勑出<lb/>
莊引見<hi>見賢遍翻</hi>莊怨晏因言晏與臣言常道禁中語矜功<lb/>
<pb n="KR2b0007_WYG_222-16b"/>
怨上丁亥貶晏通州刺史<hi>通州通川郡漢宕渠縣地舊志通州京師西南二千五百</hi>
<hi>里</hi>莊難江尉<hi>難江縣漢宕渠地梁置東巴州後魏恭帝改集州後周改宕渠為難江縣以水為名</hi>
<hi>也隋廢集州以縣屬梁州唐初復置集州以難江為治所</hi>謙伏誅戊子御史中丞元<lb/>
載為户部侍郎充句當度支鑄錢鹽鐡兼江淮轉運等<lb/>
使<hi>句古候翻當丁浪翻度徒洛翻使疏史翻</hi>載初為度支郎中敏悟善奏對<lb/>
上愛其才委以江淮漕運數月遂代劉晏專掌財利<lb/>
戊戍冬至己亥上朝上皇於西内<hi>朝直遥翻下同</hi>　神策節度<lb/>
使衛伯玉攻史朝義㧞永寜破澠池福昌長水等縣<hi>永寕</hi>
<pb n="KR2b0007_WYG_222-17a"/>
<hi>澠池福昌三縣時属河南府澠彌兖翻後魏分陜縣置南陜縣西魏改曰長淵屬𢎞農郡唐初改名長水避髙</hi>
<hi>祖諱也初屬糓州後属洛州宋白曰長水縣夲盧氏地後魏延昌二年分盧氏東境庫谷以西沙渠谷以東為</hi>
<hi>南陜縣餘同上注</hi>　己酉上朝獻太清宫庚戍享太廟元獻廟<lb/>
<hi>太凊宫在丹鳯門之左南出第二坊太廟在朱雀街東第二街北來第二坊元獻廟上母元獻楊后廟也</hi>建<lb/>
丑月辛亥朔祀圓丘太一壇<hi>乾元元年立太一壇見二百二十卷  考異曰實録</hi>
<hi>建子月戊戌冬至其日祀昊天上帝己亥詔以來月一日祀圎丘及太一壇又云建丑月辛亥以河南節度使</hi>
<hi>來瑱為太子少保下又有丁未己酉庚戌日事又云建丑月辛亥朔拜南郊祭太一壇按瑱傳未嘗為河南節</hi>
<hi>度使及少保實錄剰此一日事其冬至祀上帝盖有司行事非親祀也</hi>　平盧節度使侯<lb/>
<pb n="KR2b0007_WYG_222-17b"/>
希逸與范陽相攻連年救援既絶又為奚所侵乃悉舉<lb/>
其軍二萬餘人襲李懐仙破之因引兵而南<lb/>
寳應元年<hi>以楚州表言上帝賜寳玉改元改元實在四月</hi>建寅月<hi>去年九月勑以建子月為</hi>
<hi>歲首而通鑑仍以建寅月為歲首者以是年四月制復月數皆如其舊也改元亦在是月</hi>甲申追尊<lb/>
靖徳太子琮為奉天皇帝妃竇氏為㳟應皇后丁酉葬<lb/>
于齊陵<hi>琮上皇之長子天寳十載薨謚曰靖徳太子新書地理志齊陵在京兆昭應縣東十六里琮徂</hi>
<hi>宗翻</hi>　甲辰吐蕃遣使請和<hi>使疏吏翻</hi>　李光弼㧞許州擒史<lb/>
朝義所署潁川太守李春朝義將史参救之<hi>許州潁川郡唐已復</hi>
<pb n="KR2b0007_WYG_222-18a"/>
<hi>郡為州安史猶仍天寳舊名守式又翻將即亮翻</hi>丙午戰于城下又破之　戊<lb/>
申平盧節度使侯希逸於青州北度河而㑹田神功能<lb/>
元皓於兖州<hi>使疏史翻能奴代翻</hi>　租庸使元載以江淮雖經兵<lb/>
荒其民比諸道猶有貲産乃按籍舉八年租調之違負<lb/>
及逋逃者計其大數而徴之<hi>八年自天寳十三載止上元二年天寳十三載天下</hi>
<hi>未亂租調之入為盛十四載而祿山反租調始有違負逋逃自是迄于去年大難未平戰兵不止違負逋逃年</hi>
<hi>甚一年今不問有無計其天數而徴之調徒釣翻</hi>擇豪吏為縣令而督之不問<lb/>
負之有無貲之髙下察民有粟帛者發徒圍之籍其所<lb/>
<pb n="KR2b0007_WYG_222-18b"/>
有而中分之甚者什取八九謂之白著<hi>著直略翻今人猶謂無故而費</hi>
<hi>散財物者為白著勃海高雲有白著歌曰上元官史務剝削江淮之人多白著</hi>有不服者嚴刑<lb/>
以威之民有蓄榖十斛者則重足以待命<hi>重直龍翻</hi>或相聚<lb/>
山澤為羣盗州縣不能制　建卯月辛亥朔赦天下復<lb/>
以京兆為上都河南為東都鳯翔為西都江陵為南都<lb/>
太原為北都<hi>去年罷西京及南都復扶又翻又如字</hi>　奴刺冦成固<hi>成固縣自</hi>
<hi>漢以來屬漢中刺來違翻</hi>初王思禮為河東節度使資儲豐衍贍軍<lb/>
之外積米百萬斛奏請輸五十萬斛於京師思禮薨<hi>乾元</hi>
<pb n="KR2b0007_WYG_222-19a"/>
<hi>元年王思禮鎮太原其薨當在去年</hi>管崇嗣代之為政寛弛信任左右數<lb/>
月間耗散殆盡惟陳腐米萬餘斛在<hi>言見在米止此數</hi>上聞之<lb/>
以鄧景山代之景山至則鉤校所出入將士輩多有隠<lb/>
沒皆懼有禆將抵罪當死諸將請之不許其弟請代兄<lb/>
死亦不許請入一馬以贖死乃許之諸將怒曰我軰曽<lb/>
不及一馬乎遂作亂<hi>將即亮翻</hi>癸丑殺景山上以景山撫御<lb/>
失所以致亂不復推䆒亂者遣使慰諭以安之<hi>復扶又翻</hi>諸<lb/>
將請以都知兵馬使代州刺史辛雲京為節度使雲京<lb/>
<pb n="KR2b0007_WYG_222-19b"/>
奏張光晟為代州刺史<hi>張光晟有徳於辛雲京見上卷乾元二年</hi>　絳州素<lb/>
無儲蓄民間饑不可賦歛<hi>歛力贍翻</hi>將士糧賜不充朔方等<lb/>
諸道行營都統李國貞屢以狀聞朝廷未報軍中咨怨<lb/>
<hi>咨嗟憂愁而怨上也</hi>突將王元振將作亂<hi>突將以領驍勇馳突之士突將即亮翻</hi>矯<lb/>
令於衆曰來日修都統宅各具畚鍤<hi>畚布衮翻織竹為器鍤測洽翻鍫也</hi>
待命于門士卒皆怒曰朔方健兒豈修宅夫邪乙丑元<lb/>
振帥其徒作亂燒牙城門<hi>師讀曰率</hi>國貞逃于獄元振執之<lb/>
置卒食於前曰食此而役其力可乎國貞曰修宅則無<lb/>
<pb n="KR2b0007_WYG_222-20a"/>
之軍食則屢奏而未報諸君所知也衆欲退元振曰今<lb/>
日之事何必更問都統不死則我輩死矣遂㧞刃殺之<lb/>
鎮西北庭行營兵屯于翼城<hi>翼城縣属絳州本漢絳縣後魏曰北絳縣隋開皇十</hi>
<hi>八年改曰翼城以春秋翼侯邑於此也</hi>亦殺節度使茘非元禮推禆將白<lb/>
孝徳為節度使朝廷因而授之　戊辰淮西節度使王<lb/>
仲昇與史朝義將謝欽譲戰于申州城下為賊所虜淮<lb/>
西震駭㑹侯希逸田神功能元皓攻汴州朝義召欽譲<lb/>
兵救之　絳州諸軍剽掠不已<hi>剽匹妙翻</hi>朝廷憂其與太原<lb/>
<pb n="KR2b0007_WYG_222-20b"/>
亂軍合從連賊<hi>從子容翻</hi>非新進諸將所能鎮服辛未以郭<lb/>
子儀為汾陽王知朔方河中北庭潞澤節度行營兼興<lb/>
平定國等軍副元帥發京師絹四萬匹布五萬端米六<lb/>
萬石以給絳軍建辰月庚寅子儀將行時上不豫羣臣<lb/>
莫得進見<hi>見賢遍翻</hi>子儀請曰老臣受命將死於外不見陛<lb/>
下目不瞑矣上召入卧内謂曰河東之事一以委卿史<lb/>
朝義遣兵圍李抱玉於澤州子儀發定國軍救之乃去<lb/>
　上召山南東道節度使來瑱赴京師瑱樂在㐮陽其<lb/>
<pb n="KR2b0007_WYG_222-21a"/>
將士亦愛之乃諷所部將吏上表留之行及鄧州復令<lb/>
還鎮<hi>樂音洛復扶又翻</hi>荆南節度使吕諲淮西節度使王仲昇<lb/>
及中使往來者言瑱曲收衆心恐久難制上乃割商金<lb/>
均房别置觀察使令瑱止領六州<hi>山南東道領襄鄧随唐安均房金商九州</hi>
<hi>今分四州餘五州耳曰領六州無亦於郢復二州增領一州邪</hi>㑹謝欽譲圍王仲昇於<lb/>
申州數月瑱怨之按兵不救仲昇竟敗沒行軍司馬裴<lb/>
茙謀奪瑱位<hi>茙如融翻</hi>密表瑱倔彊難制<hi>倔其勿翻彊其兩翻</hi>請以兵<lb/>
襲取之上以為然癸巳以瑱為淮西河南十六州節度<lb/>
<pb n="KR2b0007_WYG_222-21b"/>
使<hi>云考異曰舊傳無汝  十五州今從實錄</hi>外示寵任實欲圗之密勅以茙<lb/>
代瑱為襄鄧等州防禦使　甲午奴刺冦梁州<hi>刺來達翻</hi>觀<lb/>
察使李勉棄城走<hi>時山南西道觀察使置司梁州</hi>以邠州刺史河西臧<lb/>
希讓為山南西道節度使<hi>山南西道節度領梁洋集壁文通巴興鳯利開渠蓬十三</hi>
<hi>州邠彌頻翻使疏史翻傳考異曰肅宗實録作希液代宗實録有  作希讓今從之</hi>　丙申党項<lb/>
寇奉天<hi>党底朗翻奉天縣属雍州</hi>　李輔國以求宰相不得怨蕭華<lb/>
<hi>求相不得事見上上元二年八月相息亮翻</hi>庚午以户部侍郎元載為京兆<lb/>
尹載詣輔國固辭輔國識其意壬寅以司農卿陶銳為<lb/>
<pb n="KR2b0007_WYG_222-22a"/>
京兆尹輔國言蕭華專權請罷其相上不許輔國固請<lb/>
不已乃從之仍引元載代華<hi>寢考異曰舊華傳云肅宗  疾輔國矯命罷華相今</hi>
<hi>從輔國傳</hi>戊申華罷為禮部尚書以載同平章事領度支轉<lb/>
運使如故<hi>尚辰羊翻度徒洛翻</hi>　建巳月庚戍朔<hi>建巳月四月也</hi>澤州刺<lb/>
史李抱玉破史朝義兵於城下<hi>朝直遥翻</hi>　壬子楚州刺史<lb/>
崔侁表稱有尼真如恍惚登天見上帝賜以寳玉十三<lb/>
枚<hi>侁疎臻翻恍呼廣翻尼女夷翻惚音忽唐㑹要十三寳一曰𤣥黄天符如笏長八寸䦚三寸上圎下方近</hi>
<hi>圎冇孔黄玉也二曰玉難毛文悉備白玉也三曰穀璧白玉也徑可五六寸其文粟粒無雕鑴之迹四曰西王</hi>
<pb n="KR2b0007_WYG_222-22b"/>
<hi>母白環二枚白玉也徑六七寸五曰碧色寳圎而有光六曰如意寳珠圎如雞卵光如月七曰紅靺鞨大如巨</hi>
<hi>栗赤如櫻桃八曰琅玕珠二枚長一寸二分九曰玉玦形如玉環四分缺十曰玉印大如半手斜長理如鹿形</hi>
<hi>陷入印中以印物則鹿形著焉十一曰皇后採桑鉤長五六寸細如筯屈其末似金又似銀十二曰雷公石斧</hi>
<hi>長四寸闊二寸無孔細緻如青玉十三曰缺凡十三寳置于日中皆白氣連天侁所臻翻</hi>云中國有<lb/>
災以此鎮之羣臣表賀　甲寅上皇崩于神龍殿<hi>神龍殿盖</hi>
<hi>中宗於神龍間居之遂以名殿</hi>年七十八乙卯遷坐于太極殿<hi>坐徂卧翻神御</hi>
<hi>坐也</hi>上以寢疾發哀於内殿羣臣發哀於太極殿<hi>内殿上居大明</hi>
<hi>宫之寝殿也太極殿西内前殿大行所御</hi>蕃官𠢐靣割耳者四百餘人<hi>𠢐里之翻</hi>
<pb n="KR2b0007_WYG_222-23a"/>
丙辰命苖晉卿攝冢宰上自仲春寢疾聞上皇登遐哀<lb/>
慕疾轉劇乃命太子監國<hi>冢而隴翻監古銜翻</hi>甲子制改元<hi>改元寳應</hi>
復以建寅為正月月數皆如其舊<hi>復扶又翻</hi>赦天下　初張<lb/>
后與李輔國相表裏專權用事<hi>見上卷乾元二年</hi>晚年更有隙<lb/>
内射生使三原程元振黨於輔國<hi>以宦官領射生手故曰内射生使</hi>上<lb/>
疾篤后召太子謂曰李輔國久典禁兵制勑皆從之出<lb/>
擅逼遷聖皇<hi>𤣥宗尊號曰聖皇天帝</hi>其罪甚大所忌者吾與太子<lb/>
今主上彌留<hi>書顧命曰病日臻既彌留言病日至一日愈留而不去體也</hi>輔國陰與<lb/>
<pb n="KR2b0007_WYG_222-23b"/>
程元振謀作亂不可不誅太子泣曰陛下疾甚危二人<lb/>
皆陛下勲舊之臣一旦不告而誅之必致震驚恐不能<lb/>
堪也后曰然則太子姑歸吾更徐思之太子出后召越<lb/>
王係謂曰太子仁弱不能誅賊臣汝能之乎對曰能係<lb/>
乃命内謁者監叚恒俊選宦官有勇力者二百餘人授<lb/>
甲於長生殿後<hi>恒户登翻</hi>乙丑后以上命召太子元振知其<lb/>
謀密告輔國伏兵於陵霄門以俟之<hi>雍録六典大明宫圖宫城北面𤣥武</hi>
<hi>門之西有青霄門閣本大明宫圖作陵雲門</hi>太子至以難告<hi>難乃旦翻</hi>太子曰必<lb/>
<pb n="KR2b0007_WYG_222-24a"/>
無是事主上疾亟召我我豈可畏死而不赴乎元振曰<lb/>
社稷事大太子必不可入乃以兵送太子於飛龍廐<hi>飛龍</hi>
<hi>厩仗内六閑之一也程大昌曰在𤣥武門外</hi>且以甲卒守之是夜輔國元振<lb/>
勒兵三殿收捕越王係叚恒俊及知内侍省事朱光輝<lb/>
等百餘人繫之以太子之命遷后于别殿時上在長生<lb/>
殿使者逼后下殿并左右數十人幽於後宫宦官宫人<lb/>
皆驚駭逃散丁卯上崩<hi>年五十二</hi>輔國等殺后并係及兖王<lb/>
僴<hi>僴下赧翻其考異曰肅宗實錄曰張后因太子監國謀誅輔國  日使人以上命召太子語之太子不可</hi>
<pb n="KR2b0007_WYG_222-24b"/>
<hi>乙丑后矯上命將喚太子程元振知之密告輔國丙寅元振與輔國夜勒兵於三殿前使人收捕越王及同謀</hi>
<hi>内侍朱光輝叚恒俊等百餘人繫之移皇后于别殿其夜六宫内人中官等驚駭奔走及明上崩代宗實錄曰</hi>
<hi>乙丑皇后召上既夜輔國元振勒兵捕係幽后丁卯肅宗崩係傳乙丑后召太子丙寅夜元振輔國勒兵捕係</hi>
<hi>幽后是日俱為輔國所害舊肅宗紀丁卯宣遺詔是日上崩代宗紀乙丑皇后矯詔召大子輔國元振衛從太</hi>
<hi>子入飛龍厩以俟變是夕勒兵於三殿收係及朱光輝馬英俊等丁卯肅宗崩新本紀丙寅閑厩使李輔國飛</hi>
<hi>龍厩副使程元振遷皇后于别殿殺越王係兖王僴是夜皇帝崩代宗録唐厯統紀係傳皆以叚恒俊為馬英</hi>
<hi>俊按張后以乙丑日召太子迨夜不至時必知冇變矣輔國等安能待至來夜然後勒兵收係等乎盖收係等</hi>
<hi>在乙丑之夜也今從代宗實録舊代宗紀新舊傳皆云兖王僴寳應元年薨而代宗實錄羣臣議係僴之罪云</hi>
<pb n="KR2b0007_WYG_222-25a"/>
<hi>二王同惡共扇姦謀盖僴亦預謀也今從之</hi>是日輔國始引太子素服於九<lb/>
仙門與宰相相見<hi>閣本大明宫圗宫城西面右銀臺門之北有九仙門又北轉東則凌雲門</hi>
<hi>相息亮翻</hi>敘上皇晏駕拜哭<hi>敘自上皇晏駕後宫中多故不見輔臣</hi>始行監國<lb/>
之令<hi>命太子監國在甲子前而乙丑即有内變既定乃始行令監古咸翻</hi>戊辰發大行皇<lb/>
帝䘮於兩儀殿宣遺詔<hi>肅宗崩于東内寝殿𤼵䘮于西内内朝從上皇也上皇梓宫在</hi>
<hi>西内前殿</hi>己巳代宗即位　高力士遇赦還至朗州<hi>上元元年高力</hi>
<hi>士流巫州遇赦還至朗州自朗至京師尚二千二百五十九里赦者甲子赦也還從宣翻又音如字</hi>聞上<lb/>
皇崩號慟嘔血而卒<hi>力士流見上卷上元元年號户刀翻卒子恤翻</hi>　甲戍以<lb/>
<pb n="KR2b0007_WYG_222-25b"/>
皇子奉節王适為天下兵馬元帥<hi>奉節縣名蜀先主改魚復縣為奉節縣帥</hi>
<hi>所類翻</hi>　李輔國恃功益横明謂上曰大家但居禁中外<lb/>
事聽老奴處分<hi>於上前明言之無所忌惮横户孟翻處昌吕翻分扶問翻</hi>上内不能<lb/>
平以其方握禁兵外尊禮之乙亥號輔國為尚父而不<lb/>
名<hi>齊太公輔周武王號師尚父今以其號寵中人</hi>事無大小皆咨之羣臣出入<lb/>
皆先詣輔國亦晏然處之<hi>史言李輔國凶愚處昌吕翻</hi>以内飛龍廐<lb/>
副使程元振為左監門衛將軍知内侍省事朱光輝及<lb/>
内常侍啖庭瑶山人李唐等二十餘人皆流黔中<hi>自朱光輝</hi>
<pb n="KR2b0007_WYG_222-26a"/>
<hi>以下皆火行左右監古銜翻啖徒覧翻黔其今翻</hi>　初李國貞治軍嚴<hi>泊直之翻</hi>朔<lb/>
方將士不樂<hi>樂音洛</hi>皆思郭子儀故王元振因之作亂子<lb/>
儀至軍元振自以為功子儀曰汝臨賊境<hi>絳州東與河南接界時賊</hi>
<hi>又據河陽河内故云然</hi>輒害主將若賊乗其釁<hi>釁隙也將即亮翻</hi>無絳州<lb/>
矣吾為宰相豈受一卒之私邪五月庚辰收元振及其<lb/>
同謀四十人皆殺之<hi>相息亮翻士考異曰實錄云子儀至軍撫循  衆潜問罪人得害國</hi>
<hi>貞者王元禮等四十人為首者斬餘並决殺邠志曰七月郭公到朔方行營舊傳曰三月子儀辭赴鎮汾陽家</hi>
<hi>傳曰建辰月十一日𤼵上都二十七日至絳州五月二日斬元振等三十人今元振名從諸書月日從家傳人</hi>
<pb n="KR2b0007_WYG_222-26b"/>
<hi>數從實録</hi>辛雲京聞之亦推按殺鄧景山者數十人誅之由<lb/>
是河東諸鎮率皆奉法<hi>郭子儀誅王元振而河東諸鎮皆奉法僕固懐恩分河北諸州</hi>
<hi>授田承嗣等以成藩鎮之禍用人可不謹哉</hi>　壬午以李輔國為司空兼中<lb/>
書令　党項冦同官華原　甲申以平盧節度使侯希<lb/>
逸為平盧青淄等六州節度使<hi>青淄齊沂密海六州淄州治淄川本漢般陽縣</hi>
<hi>宋僑立清河郡及貝丘縣魏為東清河郡隋置淄州取淄水為名</hi>由是青州節度有平<lb/>
盧之號　乙酉徙奉節王适為魯王<hi>适古活翻</hi>　追尊上母<lb/>
呉妃為皇太后<hi>呉妃事肅宗于東宫生上而薨</hi>　壬辰貶禮部尚書蕭<lb/>
<pb n="KR2b0007_WYG_222-27a"/>
華為峽州司馬元載希李輔國意<hi>輔國以不相銜華</hi>以罪誣之<lb/>
也　勑乾元大小錢皆一當一民始安之<hi>民不便乾元二品錢見上</hi>
<hi>卷乾元二年</hi>　史朝義自圍宋州數月城中食盡將陷刺史<lb/>
李岑不知所為遂城果毅開封劉昌曰<hi>易州有遂城府開封漢縣唐屬</hi>
<hi>汴州漢故縣在今縣南五十里杜佑曰天寳以後邉帥怙寵便請署官易州遂城府坊州安臺府别將果毅之</hi>
<hi>類每一制則同授千餘人</hi>倉中猶有麴數千斤請屑食之不過二十<lb/>
日李太尉必救我<hi>李太尉謂光弼</hi>城東南隅最危昌請守之李<lb/>
光弼至臨淮諸將以朝義兵尚彊請南保揚州光弼曰<lb/>
<pb n="KR2b0007_WYG_222-27b"/>
朝廷倚我以為安危我復退縮朝廷何望<hi>復扶又翻</hi>且吾出<lb/>
其不意賊安知吾之衆寡遂徑趣徐州<hi>趣七喻翻</hi>使兖鄆節<lb/>
度使田神功進擊朝義大破之先是田神功既克劉展<lb/>
<hi>去年正月神功克劉展先悉薦翻下同</hi>留連揚州未還太子賔客尚衡與<lb/>
左羽林大將軍殷仲卿相攻于兖鄆<hi>元考異曰衡上元  年為淄青節度</hi>
<hi>使此年五月田神功自淄青移兖鄆六月衡自賔客為常侍七月仲卿自左羽林大將軍為光祿卿而得相攻</hi>
<hi>於兖鄆者盖衡猶未離淄青仲卿亦在彼雖有新除官皆未肯入朝也</hi>聞光弼至憚其威<lb/>
名神功遽還河南<hi>此河南總言河南道</hi>衡仲卿相繼入朝<hi>曰考異  舊傳</hi>
<pb n="KR2b0007_WYG_222-28a"/>
<hi>云朝義乘北印之勝冦申光等十三州自領精兵圍李岑於宋州將士皆懼請南保揚州光弼徑赴徐州以鎮</hi>
<hi>之遣田神功擊敗之又曰初光弼將赴臨淮在道舁疾而行監軍使以袁晁方擾江淮光弼兵少請保潤州以</hi>
<hi>避其鋒光弼不從徑徃泗州光弼木至河南也田神功平劉展後逗留于楊府尚衡殷仲卿相攻于兖鄆来瑱</hi>
<hi>旅拒于襄陽及光弼輕騎至徐州史朝義退走田神功遽歸河南尚衡殷仲卿来瑱皆懼其威名相繼赴闕按</hi>
<hi>光弼既使田神功擊敗朝義則是神功已還也實録今年八月袁晁始陷台州借使當時已擾冮淮則自泗州</hi>
<hi>往潤州不得謂避其鋒也今從新書本傳</hi>光弼在徐州惟軍旅之事自决之<lb/>
其餘衆務悉委判官張傪<hi>傪七感翻又倉含翻</hi>傪吏事精敏區處<lb/>
如流<hi>處昌吕翻</hi>諸將白事光弼多令與傪議之諸將事傪如<lb/>
<pb n="KR2b0007_WYG_222-28b"/>
光弼由是軍中肅然東夏以寜<hi>夏户雅翻</hi>先是田神功起偏<lb/>
禆為節度使<hi>去年六月田神功自平盧兵馬使節度兖鄆</hi>留前使判官劉位<lb/>
等於幕府神功皆平受其拜及見光弼與傪抗禮乃大<lb/>
驚徧拜位等曰神功出於行伍不知禮儀諸君亦胡為<lb/>
不言成神功之過乎<hi>史言武大悍將可以禮化居其上者當以身作則行户剛翻</hi>
丁酉赦天下　立皇子益昌王邈為鄭王<hi>天寳改利州為益昌郡</hi>
延為慶王迥為韓王　來瑱聞徙淮西大懼上言淮西<lb/>
無糧請俟收麥而行又諷將吏留己<hi>來瑱挾衆以要君欲再求免得乎</hi>
<pb n="KR2b0007_WYG_222-29a"/>
上欲姑息無事壬寅復以瑱為山南東道節度使<hi>復扶又翻</hi>
　飛龍副使程元振謀奪李輔國權密言於上請稍加<lb/>
裁制六月己未解輔國行軍司馬及兵部尚書餘如故<lb/>
以元振代判元帥行軍司馬仍遷輔國出居外第<hi>自肅宗時</hi>
<hi>李輔國常居禁中内宅</hi>於是道路相賀輔國始懼上表遜位辛酉<lb/>
罷輔國兼中書令進爵博陸王輔國入謝憤咽而言曰<lb/>
老奴事郎君不了請歸地下事先帝上猶慰諭而遣之<lb/>
<hi>父考異曰舊傳輔國欲入中書作謝表閽吏止之曰尚  罷相不應復入此門輔國氣憤而言曰老奴死罪事</hi>
<pb n="KR2b0007_WYG_222-29b"/>
<hi>郎君不了請歸地下事先帝上猶優詔答之按此乃對上之語非對閽吏之言也今從唐紀</hi>　壬戌<lb/>
以兵部侍郎嚴武為西川節度使　襄鄧防禦使裴茙<lb/>
屯榖城<hi>榖城漢筑陽縣地晉置義城郡及義城縣隋開皇十六年廢郡改縣曰榖城以其地有榖城山</hi>
<hi>也</hi>既得密勅即帥麾下二千人㳂漢趣㐮陽<hi>帥讀曰率趣七喻翻</hi>
己巳陳于榖水北瑱以兵逆之問其所以來對曰尚書<lb/>
不受朝命故來若受代謹當釋兵瑱曰吾己䝉恩復留<lb/>
鎮此<hi>復扶又翻</hi>何受代之有因取勑及告身示之茙驚惑瑱<lb/>
與副使薛南陽縦兵夾擊大破之追擒茙於申口<hi>金州洵陽</hi>
<pb n="KR2b0007_WYG_222-30a"/>
<hi>縣有申口鎮</hi>送京師賜死<hi>津考異曰舊茙傳云瑱設具于江  以俟之茙初聲言假道入朝及</hi>
<hi>見瑱即云奉代且欲視事瑱報曰瑱已奉恩命復任此茙惶惑喻其麾下曰此言必妄遂引射瑱軍因與瑱兵</hi>
<hi>交戰茙軍大敗按瑱若設具相見則茙豈得遽射瑱軍而交戰今從瑱傳</hi>乙亥以通州刺史<lb/>
劉晏<hi>去年十一月晏貶通州</hi>為户部侍郎兼京兆尹充度支轉運<lb/>
鹽鐡鑄錢等使　秋七月壬辰以郭子儀都知朔方河<lb/>
東北庭潞儀澤沁陳鄭等節度行營<hi>時以潞儀澤沁陳鄭為一鎮以李抱</hi>
<hi>玉為節度使盖抱玉先以陳鄭節度使討賊在行營李光弼邙山之敗抱玉奔澤州陳鄭為賊所隔朝廷因使</hi>
<hi>之節度潞儀沁澤四州</hi>及興平等軍副元帥　癸巳劒南兵馬使<lb/>
<pb n="KR2b0007_WYG_222-30b"/>
徐知道反以兵守要害拒嚴武武不得進　八月桂州<lb/>
刺史邢濟討西原賊帥吳功曹等平之<hi>帥所類翻</hi>　己未徐<lb/>
知道為其將李忠厚所殺劒南悉平　乙丑山南東道<lb/>
節度使來瑱入朝謝罪上優待之　己巳郭子儀自河<lb/>
東入朝時程元振用事忌子儀功高任重數譛之於上<lb/>
子儀不自安表請解副元帥節度使上慰撫之子儀遂<lb/>
留京師　台州賊帥袁晁攻陷浙東諸州改元寳勝<hi>考</hi>
<hi>異曰栁璨正閏位厯宋庠紀元通譜皆改元昇國今從新書</hi>民疲於賦歛者多歸之<lb/>
<pb n="KR2b0007_WYG_222-31a"/>
李光弼遣兵擊晁於衢州<hi>衢州春秋時越始蔑之地秦以為太末縣漢分立新安縣</hi>
<hi>晉改信安唐置衢州以三衢山名昔洪水𣲖山為三道故曰三衢歛力贍翻</hi>破之　乙亥徙<lb/>
魯王适為雍王<hi>雍於用翻</hi>　九月庚辰以來瑱為兵部尚書<lb/>
同平章事知山南東道節度使　乙未加程元振驃騎<lb/>
大將軍兼内侍監<hi>驃匹妙翻騎奇寄翻</hi>　左僕射裴冕為山陵使<lb/>
<hi>方上之役唐置山陵使以宰相為之</hi>議事有與程元振相違者丙申貶冕<lb/>
施州刺史<hi>劉考異曰代宗實録祕書監韓潁中書舍人  烜善候星厯乾元中待詔翰林頗承恩顧</hi>
<hi>又與李輔國昵狎時上軫憂山陵廣詢卜兆潁等不能精慎妄有否臧因是得罪配流嶺南既行賜死于路初</hi>
<pb n="KR2b0007_WYG_222-31b"/>
<hi>冕為僕射數論時政遂兼御史大夫充山陵使以李輔國權重有恩乃奏輔國所親信劉烜為判官潜結輔國</hi>
<hi>烜得罪乃連坐焉今從舊程元振傳</hi>　上遣中使劉清潭使於回紇修舊<lb/>
好<hi>好呼到翻</hi>且徴兵討史朝義清潭至其庭回紇登里可汗<lb/>
已為朝義所誘云唐室繼有大䘮今中原無主<hi>因連有𤣥宗肅</hi>
<hi>宗之䘮遂誑以中原無主</hi>可汗宜速來共收其府庫可汗信之清潭<lb/>
致勑書曰先帝雖棄天下今上繼統乃昔日廣平王與<lb/>
葉䕶共收兩京者也<hi>事見二百二十卷至徳二載</hi>回統業已起兵至<lb/>
三城<hi>即朔方三受降城</hi>見州縣皆為丘墟有輕唐之志乃困辱<lb/>
<pb n="KR2b0007_WYG_222-32a"/>
清潭清潭遣使言狀且曰回紇舉國十萬衆至矣京師<lb/>
大駭上遣殿中監藥子昻往勞之於忻州南初毗伽闕<lb/>
可汗為登里求婚肅宗以僕固懐恩女妻之為登里可<lb/>
敦<hi>勞力到翻為于偽翻妻七細翻</hi>可汗請與懐恩相見懐恩時在汾州<lb/>
上令往見之懐恩為可汗言唐家恩信不可負<hi>為于偽翻</hi>可<lb/>
汗恱遣使上表請助國討朝義可汗欲自蒲闗入由沙<lb/>
苑出潼闗東向藥子昻說之曰闗中數遭兵荒<hi>說式芮翻數所</hi>
<hi>角翻</hi>州縣蕭條無以供擬恐可汗失望賊兵盡在洛陽請<lb/>
<pb n="KR2b0007_WYG_222-32b"/>
自土門略邢洺懐衛而南得其資財以充軍裝可汗不<lb/>
從又請自太行南下據河陰扼賊咽㗋<hi>可從刋入聲汗音寒行户剛翻</hi>
<hi>咽音煙</hi>亦不從又請自陜州太陽津度河<hi>陜州陜縣北有太陽闗黄河津</hi>
<hi>濟之要也即左傳秦孟明伐晋自茅津濟封殽尸之路也亦曰陜津陜失冉翻</hi>食太原倉粟與<lb/>
諸道俱進乃從之<hi>隋置太原倉在河東界史言回紇所利在中國財寳而不敢輕與賊遇</hi>
　袁晁陷信州<hi>信州本吴鄱陽郡之葛陽縣陳改葛陽為弋陽唐乾元元年分饒州之弋陽衢</hi>
<hi>州之常山玉山及割建撫之地置信州治上饒縣以其旁下饒州故以名縣晁馳遥翻</hi>　冬十月<lb/>
袁晁陷温州明州<hi>温州永嘉郡治永嘉縣明州餘姚郡治鄮縣今之鄞縣是也</hi>　以<lb/>
<pb n="KR2b0007_WYG_222-33a"/>
雍王适為天下兵馬元帥辛酉辭行以兼御史中丞藥<lb/>
子昂魏琚為左右廂兵馬使以中書舍人韋少華為判<lb/>
官給事中李進為行軍司馬㑹諸道節度使及回紇于<lb/>
陜州進討史朝義<hi>雍於用翻适古活翻帥所類翻少始照翻使疏吏翻朝直遥翻</hi>上欲<lb/>
以郭子儀為适副程元振魚朝恩等沮之而止<hi>沮在吕翻</hi>加<lb/>
朔方節度使僕固懐恩同平章事兼絳州刺史領諸軍<lb/>
節度行營以副适<hi>絳州絳郡時朔方軍屯絳州故以懐恩領刺史為懐恩恃功畔援張本</hi>
　上在東宫以李輔國專横心甚不平<hi>横下孟翻</hi>及嗣位以<lb/>
<pb n="KR2b0007_WYG_222-33b"/>
輔國有殺張后之功不欲顯誅之壬戍夜盗入其第竊<lb/>
輔國之首及一臂而去<hi>擕考異曰舊傳云盗殺李輔國  首臂而去統紀曰輔國悖于</hi>
<hi>明皇上在東宫聞而頗怒及踐阼輔國又立功難于顯戮密令人刺之斷其首棄之圂中又斷其右臂馳祭泰</hi>
<hi>陵中外莫測後杭州刺史杜濟話於人曰嘗識一武人為牙門將曰某即害尚父者今從舊傳</hi>勑有司<lb/>
捕盗遣中使存問其家為刻木首葬之<hi>為于偽翻</hi>仍贈太傅<lb/>
<hi>太𫝊三公</hi>　丙寅上命僕固懐恩與母妻俱詣行營<hi>時登里與懐恩</hi>
<hi>之女俱來故使懐恩母妻詣行營以親結之</hi>雍王适至陜州回紇可汗屯於<lb/>
河北<hi>雍於用翻适古活翻陜失冉翻紇下沒翻可從刋入聲汗音寒陜州之河北也括地志曰陜州河北</hi>
<pb n="KR2b0007_WYG_222-34a"/>
<hi>縣本漢大陽縣天寳元年太守李齊物開三門以利漕運得古刃有篆文曰平陸因更名平陸縣</hi>适與<lb/>
僚屬從數十騎往見之可汗責适不拜舞藥子昻對以<lb/>
禮不當然回紇將軍車鼻曰唐天子與可汗約為兄弟<lb/>
可汗與雍王叔父也何得不拜舞子昂曰雍王天子長<lb/>
子今為元帥<hi>騎奇計翻長知兩翻帥所類翻</hi>安有中國儲君向外國可<lb/>
汗拜舞乎且兩宫在殯<hi>兩宫謂上皇先帝時皆未葬</hi>不應舞蹈力争<lb/>
久之車鼻遂引子昂魏琚韋少華李進各鞭一百以适<lb/>
年少未諳事遣歸營<hi>應於陵翻少詩照翻諳烏含翻詔考異曰代宗實錄云雍王恭行</hi>
<pb n="KR2b0007_WYG_222-34b"/>
<hi>命辭色不屈虜亦不敢失禮時人難之時官軍合圍將誅無禮王以東略之故止之又曰㑹中數萬人駭愕失</hi>
<hi>色雍王正色叱之可汗遂退建中實錄曰上堅立不屈此盖史官虗美耳今從舊回紇傳</hi>琚少華一<lb/>
夕而死戊辰諸軍發陜州僕固懐恩與回紇左殺為前<lb/>
鋒陜西節度使郭英乂<hi>方鎮表上元元年改陜虢華節度為陜西節度使使疏吏翻</hi>
神策觀軍容使魚朝恩為殿<hi>殿丁練翻</hi>自澠池入<hi>澠彌兖翻</hi>潞澤<lb/>
節度使李抱玉自河陽入河南等道副元帥李光弼自<lb/>
陳留入<hi>分道並入以攻洛陽</hi>雍王留陜州<hi>辰考異曰代宗實錄戊  元帥雍王帥僕固懐</hi>
<hi>恩等諸軍及回紇兵馬進𤼵陜州東討留英乂朝恩為後殿是日又詔河東道節度使自澤州路入今從唐厯</hi>
<pb n="KR2b0007_WYG_222-35a"/>
<hi>及舊朝義傳</hi>辛未懐恩等軍于同軌<hi>河南永寜縣後周之同軌縣地有同軌城</hi>史<lb/>
朝義聞官軍將至謀於諸將阿史那承慶曰唐若獨與<lb/>
漢兵來宜悉衆與戰若與回紇俱來其鋒不可當宜退<lb/>
守河陽以避之朝義不從<hi>朝直遥翻諸將即亮翻紇下沒翻</hi>壬申官軍<lb/>
至洛陽北郊分兵取懐州癸酉㧞之<hi>去年邙山之敗河陽懐州皆陷于賊</hi>
<hi>洛陽北郊在邙山外</hi>乙亥官軍陳于横水<hi>按舊書横水在洛陽北郊金人疆域圗孟津縣</hi>
<hi>有横水店陳讀曰陣下恩陳陳於賊陳陳亦同</hi>賊衆數萬立栅自固懐恩陳于<lb/>
西原以當之遣驍騎及回紇並南山出栅東北<hi>驍堅堯翻騎奇</hi>
<pb n="KR2b0007_WYG_222-35b"/>
<hi>計翻並步浪翻柵測革翻</hi>表裏合擊大破之朝義悉其精兵十萬救<lb/>
之陳于昭覺寺官軍驟擊之殺傷甚衆而賊陳不動魚<lb/>
朝恩遣射生五百人力戰賊雖多死者陳亦如初鎮西<lb/>
節度使馬璘曰事急矣<hi>犯陳而不能陷引退必敗故曰事急使疏吏翻璘離珍翻</hi>遂<lb/>
單騎奮擊奪賊兩牌<hi>牌古謂之楯晋宋之間謂之彭排南方以皮編竹為之以捍敵北人</hi>
<hi>以木為之左傳樂祁以揚楯賈禍盖北方之用木也尚矣</hi>突入萬衆中賊左右披靡<lb/>
<hi>披普彼翻</hi>大軍乘之而入賊衆大敗轉戰於石榴園老君廟<lb/>
賊又敗人馬相蹂踐填尚書谷<hi>蹂人九翻尚辰羊翻</hi>斬首六萬級<lb/>
<pb n="KR2b0007_WYG_222-36a"/>
捕虜二萬人朝義將輕騎數百東走<hi>將即亮翻又音如字下等將同</hi>懐<lb/>
恩進克東京及河陽城獲其中書令許叔冀王伷等<hi>伷音</hi>
<hi>胄</hi>承制釋之懐恩留回紇可汗營于河陽使其子右廂<lb/>
兵馬使瑒及朔方兵馬使髙輔成帥步騎萬餘乗勝逐<lb/>
朝義<hi>紇下沒翻可從刋入聲汗音寒使疏吏翻瑒音暢又雉杏翻帥讀曰率下同騎奇計翻朝直遥翻</hi>
至鄭州再戰皆㨗朝義至汴州其陳留節度使張獻誠<lb/>
閉門拒之朝義奔濮州獻城開門出降<hi>汴皮面翻濮博木翻降户剛翻</hi>
<hi>下同</hi>回紇入東京肆行殺略死者萬計火累旬不滅朔方<lb/>
<pb n="KR2b0007_WYG_222-36b"/>
神策軍亦以東京鄭汴汝州皆為賊境所過虜掠三月<lb/>
乃已<hi>使郭李為帥安有是禍邪</hi>比屋蕩盡士民皆衣紙<hi>比毗必翻又毗至翻衣於</hi>
<hi>既翻</hi>回紇悉置所掠寳貨於河陽留其將安恪守之十一<lb/>
月丁丑露布至京師朝義自濮州北度河懐恩進攻滑<lb/>
州㧞之追敗朝義於衞州<hi>將即亮翻敗補邁翻</hi>朝義睢陽節度使<lb/>
田承嗣等將兵四萬餘人與朝義合復來拒戰<hi>睢音雖嗣祥吏</hi>
<hi>翻復扶又翻</hi>僕固瑒擊破之長驅至昌樂東朝義帥魏州兵<lb/>
來戰又敗走<hi>昌樂漢古縣属魏州後唐避諱改為南樂樂音洛帥讀曰率</hi>於是鄴郡<lb/>
<pb n="KR2b0007_WYG_222-37a"/>
節度使薛嵩以相衛洺邢四州降于陳鄭澤潞節度使<lb/>
李抱玉恒陽節度使張忠志以趙恒深定易五州降于<lb/>
河東節度使辛雲京<hi>洺音名恒戶登翻洺考異曰舊懐恩傳云嵩以相衛  邢趙州降于</hi>
<hi>李抱玉李寳臣以深恒定易四州降于雲京代宗實錄曰張忠志以趙定深恒易五州歸順又曰史思明授忠</hi>
<hi>志恒趙節度使今從舊王武俊傳</hi>嵩楚玉之子也<hi>楚玉薛訥之弟</hi>抱玉等已進<lb/>
軍入其營按其部伍嵩等皆受代居無何僕固懐恩皆<lb/>
令復位由是抱玉雲京疑懐恩有貳心各表言之朝廷<lb/>
密為之備懐恩亦上疏自理上慰勉之<hi>令力丁翻朝直遥翻上時掌翻</hi>
<pb n="KR2b0007_WYG_222-37b"/>
<hi>疏所去翻</hi>辛巳制東京及河南北受偽官者一切不問<hi>為青冀魏</hi>
<hi>幽各據所有州縣以傳世張本</hi>　己丑以户部侍郎劉晏兼河南道水<lb/>
陸轉運都使<hi>睿宗先天二年以李傑為陜州刺史充水陸運使水陸運使自此始也至開元二年</hi>
<hi>間以傑除河南少尹充水陸運使天寳十二載陜郡太守崔無詖充使楊國忠充使水陸轉運都使始此</hi>
丁酉以張忠志為成徳軍節度使統恒趙深定易五州<lb/>
賜姓李名寳臣初辛雲京引兵將出井陘常山禆將王<lb/>
武俊說寳臣曰今河東兵精銳出境逺闘不可敵也且<lb/>
吾以寡當衆以曲遇直戰則必離守則必潰公其圗之<lb/>
<pb n="KR2b0007_WYG_222-38a"/>
寳臣乃撤守備舉五州來降及復為節度使以武俊之<lb/>
策為善<hi>說式芮翻復扶又翻</hi>擢為先鋒兵馬使武俊本契丹也初<lb/>
名沒諾干<hi>為王武俊夷張氏得成徳張本契欺訖翻又音喫</hi>郭子儀以僕固懐<lb/>
恩有平河朔功請以副元帥讓之己亥以懐恩為河北<lb/>
副元帥加左僕射兼中書令單于鎮北大都䕶朔方節<lb/>
度使史朝義走至貝州與其大將薛忠義等兩節度合<lb/>
僕固瑒追之至臨清<hi>臨清漢清淵縣後魏改曰臨清唐属貝州九域志在魏州北一百五</hi>
<hi>十里</hi>朝義自衡水引兵三萬還攻之瑒設伏擊走之回紇<lb/>
<pb n="KR2b0007_WYG_222-38b"/>
又至官軍益振遂逐之大戰于下博東南<hi>下博漢縣時属深州</hi>賊<lb/>
大敗積尸擁流而下朝義奔莫州<hi>曰考異曰河洛春秋  朝義戰敗走歸范</hi>
<hi>陽途經衡水僕固瑒領蕃漢兵一十五萬追及朝義接戰敗之是夏涉秋苦雨陂湖流注河東兵馬使李竭誠</hi>
<hi>成德軍將李令崇咸統精兵亦革靣來王競為犄角其漳河及諸津渡船悉是虜獲朝義遣人致命竟不應續</hi>
<hi>令散雇舟船並皆掠盡四路俱絶諸將或請戰或請降朝義不恱田承嗣上疏與朝義曰臣聞兵勢兩均成敗</hi>
<hi>由將衆寡不敵全滅在權昔劉主破于白帝曹公敗于赤壁陸遜黄盖皆以權道取之今部統之師皆自疲頓</hi>
<hi>主客勢倍勞逸力殊若驅而令戰未見其利請用車五十乗於古夏康王城北作三箇車營車上皆設棚排倒</hi>
<hi>戈為禦毎車甲士二人持兵而伏随軍子女羅於帳中每營輜重分列其次營後選二萬人布偃月陣凡敵衆</hi>
<pb n="KR2b0007_WYG_222-39a"/>
<hi>我寡則設此陣左右有險亦設此陣左右奇軍亦設此陣各令猛將主之左者東南行右者西南行令去車營</hi>
<hi>十里餘營前選精卒五千人雁行陣使之接戰不勝則退於偃月陣後前軍既却敵必至車營愛其珍玩必將</hi>
<hi>攻取候其兵縦陣勢已分然後桴鼔齊鳴前後俱至貔貅奮勇鹵楯争先左軍西行右軍東邁皆取古城之南</hi>
<hi>令首尾相屬伏兵之𤼵料敵必驚後軍之來自然斷絶前後既不相救中軍又遇精兵服色相亂不敗何待令</hi>
<hi>文景義主左軍逹干義感主右軍足下自主中軍若其不捷老臣請以弱卒五千為足下吞之朝義覧疏大恱</hi>
<hi>因用其計官軍敗績䘮師三千餘級僕固瑒大震退師數十里由是朝義得達莫州朝義既敗官軍威聲復振</hi>
<hi>凡所追集人莫已違鳩集舟舫并連牌栰先濟輜重兼及老弱方以軍南行若有攻擊僕固瑒令吏士各顧所</hi>
<hi>部以抗其鋒朝義乃整師徒一時北濟僕固瑒亦連船艦宵濟趨之今從舊懐恩傳</hi>懐恩都知兵馬<lb/>
<pb n="KR2b0007_WYG_222-39b"/>
使薛兼訓兵馬使郝庭玉與田神功辛雲京㑹於下博<lb/>
進圍朝義於莫州青淄節度使侯希逸繼至　十二月<lb/>
庚申初以太祖配天地<hi>高祖武徳元年制每歳圎丘方丘之祀以太祖景皇帝配髙宗</hi>
<hi>乾封二年以高祖太宗並配是時太常卿杜鴻漸等議以神堯為受命之主非始封之君不得為太祖以配天也</hi>
<hi>太祖景皇帝始受封于唐即殷之契周之后稷也請以郊配天地從之</hi>
　　代宗睿文孝武皇帝上之上<lb/>
　　　<hi>初名俶後改名豫肅宗長子也登遐之後議上廟號曰世宗避太宗諱改曰代宗</hi>
廣德元年<hi>是年七月方改元事見下卷</hi>春正月己卯追諡吳太后曰<lb/>
<pb n="KR2b0007_WYG_222-40a"/>
章敬皇后<hi>呉太后上生母也</hi>　癸未以國子祭酒劉晏為吏部<lb/>
尚書同平章事度支等使如故　初來瑱在襄陽程元<lb/>
振有所請託不從及為相<hi>去年加來瑱同平章事</hi>元振譛瑱言涉<lb/>
不順王仲昇在賊中以屈服得全賊平得歸與元振善<lb/>
奏瑱與賊合謀致仲昇陷賊壬寅瑱坐削官爵流播州<lb/>
賜死於路由是藩鎮皆切齒於元振<hi>為諸鎮忌程元振不敢勤王張本</hi>
　史朝義屢出戰皆敗田承嗣說朝義令親往幽州發<lb/>
兵還救莫州承嗣自請留守莫州<hi>說式芮翻守式又翻</hi>朝義從之<lb/>
<pb n="KR2b0007_WYG_222-40b"/>
選精騎五千自北門犯圍而出朝義既去承嗣即以城<lb/>
降送朝義母妻子於官軍於是僕固瑒侯希逸薛兼訓<lb/>
等帥衆三萬追之及於歸義<hi>歸義漢易縣地属涿郡北齊省入鄭縣武徳五年置</hi>
<hi>歸義及北義州貞觀元年州縣皆省八年復置歸義縣属幽州按宋白續通典唐歸義縣在瓦橋闗北</hi>與<lb/>
戰朝義敗走時朝義范陽節度使李懐仙已因中使駱<lb/>
奉仙請降遣兵馬使李抱忠將兵三千鎮范陽縣<hi>范陽縣漢</hi>
<hi>涿縣也為涿郡治所曹魏文帝改涿郡為范陽郡隋廢范陽郡復置涿郡於薊縣以涿縣属焉武徳七年改涿</hi>
<hi>縣為范陽縣仍属幽州天寳元年改幽州涿郡為范陽郡故薊城亦曰范陽史以縣字别之其地在薊南宋白</hi>
<pb n="KR2b0007_WYG_222-41a"/>
<hi>曰南至莫州一百六十里</hi>朝義至范陽不得入官軍將至朝義遣人<lb/>
諭抱忠以大軍留莫州輕騎來發兵救援之意因責以<lb/>
君臣之義抱忠對曰天不祚燕唐室復興<hi>復扶又翻</hi>今既歸<lb/>
唐矣豈可更為反覆獨不愧三軍邪大丈夫恥以詭計<lb/>
相圗願早擇去就以謀自全且田承嗣必已叛矣不然<lb/>
官軍何以得至此朝義大懼曰吾朝來未食獨不能以<lb/>
一餐相餉乎抱忠乃令人設食於城東於是范陽人在<lb/>
朝義麾下者並拜辭而去朝義涕泣而已獨與胡騎數<lb/>
<pb n="KR2b0007_WYG_222-41b"/>
百既食而去東奔廣陽<hi>餉式亮翻令力丁翻朝直遥翻騎奇計翻檀州燕樂縣後魏置</hi>
<hi>廣陽郡後齊廢郡而舊郡名猶存</hi>廣陽不受欲北入奚契丹至温泉柵<lb/>
<hi>據新舊書懐恩傳温泉柵在平州界石城縣東北契欺紇翻又音喫柵測革翻</hi>李懐仙遣兵追<lb/>
及之朝義窮蹙縊於林中懐仙取其首以獻僕固懐恩<lb/>
與諸軍皆還甲辰朝義首至京師<hi>縊於賜翻又於計翻還音旋又如字  考</hi>
<hi>異曰河洛春秋曰朝義東投廣陽郡不受北取潞縣漁陽擬投兩蕃至榆闗李懐仙使使招回却至漁陽過從</hi>
<hi>潞縣至幽州城東阿婆門外於巫閭神廟中兄弟同被絞縊而死乃授首與駱奉仙經一日諸軍方知歸莫州</hi>
<hi>城下舊僕固懐恩傳曰寳應二年三月朝義至平州石城縣温泉柵窮蹙走入長林自縊懐仙使妻弟徐有濟</hi>
<pb n="KR2b0007_WYG_222-42a"/>
<hi>傳其首以獻史朝義傳二年正月李懐仙於莫州生擒之送欵來降梟首至闕下實錄寳應元年十一月己亥</hi>
<hi>僕固懐恩上言幽州平河北州縣盡平史朝義為亂兵所戮傳首上都舊紀寳應二年十月河北州郡悉平李</hi>
<hi>懐仙以幽州降田承嗣以魏州降沈既濟建中實錄二年正月賊將李懐仙擒朝義以降山東平唐厯正月甲</hi>
<hi>辰李懐仙擒史朝義梟首獻至闕下盡以所管来降年代記寳應元年十二月己亥僕固懐恩上言史朝義為</hi>
<hi>亂兵所殺傳首上都二年正月甲申朝義梟首至闕新紀廣徳元年正月甲申朝義自殺其將李懐仙以幽州</hi>
<hi>降按諸軍圍朝義於莫州已在去年十一月末而河洛春秋云圍城四十日懐恩舊傳亦云攻守月餘日然則</hi>
<hi>朝義之死必在今年正月明矣諸書皆云朝義此年正月被殺而實錄在元年十一月舊記因之又脫十一月</hi>
<hi>字懐恩傳誤以正月為三月甲申正月十日甲辰三十日也新本紀盖據年代記但年代記元年冬十一月己</hi>
<pb n="KR2b0007_WYG_222-42b"/>
<hi>亥朝義死亦與實錄同若正月被殺不應十月首級已至長安疑甲申自殺甲辰傳首至闕新紀正用年代記</hi>
<hi>甲辰至闕為自殺日未知何所據今從唐厯以甲辰傳首至京師</hi>　閏月己酉夜有回<lb/>
紇十五人犯含光門突入鴻臚寺<hi>紇下沒翻唐太極宫南面三門中曰朱雀</hi>
<hi>門東曰安上門西曰含光門按朱雀門太極宫端門也雍錄曰承天門之南朱雀門之北宗廟社稷百僚廨舍</hi>
<hi>列乎其間六省九寺一臺兩監十八衛以坊里準之此兩門内外南北各占兩坊不為民居自朱雀門南即市</hi>
<hi>井邑厔各立坊巷以此觀之則朱雀街西兩坊百司庶府居之其門曰含光門朱雀街東兩坊亦百司庶府居</hi>
<hi>之其門曰安上門也臚陵如翻</hi>門司不敢遏　癸亥以史朝義降將薛<lb/>
嵩為相衛邢洺貝磁六州節度使<hi>宋白曰磁州本漢廣平縣地周武帝於此</hi>
<pb n="KR2b0007_WYG_222-43a"/>
<hi>置滏陽縣及成安郡隋開皇十年廢郡置磁州唐武徳元年分相州置磁州貞觀元年州廢薛嵩既得節復表</hi>
<hi>以相州之滏陽洺州之邯郸武安置磁州磁墻之翻相息亮翻</hi>田承嗣為魏博徳滄瀛<lb/>
五州都防禦使<hi>魏州漢魏郡之地博州漢為東郡聊城縣徳州漢平原郡地隋置徳州因安徳</hi>
<hi>縣名之</hi>李懐仙仍故地為幽州盧龍節度使<hi>改范陽節度使為幽州節</hi>
<hi>度使時平盧已䧟又兼盧龍節度使</hi>時河北諸州皆已降嵩等迎僕固懐<lb/>
恩拜於馬首乞行間自効<hi>降户江翻行户剛翻</hi>懐恩亦恐賊平寵<lb/>
衰故奏留嵩等及李寳臣分帥河北自為黨援<hi>帥所類翻下同</hi>
朝廷亦厭苦兵革茍冀無事因而授之<hi>河北藩鎮自此強傲不可制矣</hi>
<pb n="KR2b0007_WYG_222-43b"/>
　回紇登里可汗歸國其部衆所過抄掠<hi>紇下沒翻可從刋入聲汗</hi>
<hi>音寒抄楚交翻</hi>廪給小不如意輒殺人無所忌憚陳鄭澤潞節<lb/>
度使李抱玉欲遣官屬置頓人人辭憚<hi>使疏吏翻</hi>趙城尉馬<lb/>
燧獨請行<hi>隋義寜元年分霍邑置趙城縣属晋州</hi>比回紇將至<hi>比必利翻及也</hi>燧<lb/>
先遣人賂其渠帥約毋暴掠<hi>師所類翻下同</hi>帥遺之旗曰<hi>遺惟季翻</hi>
有犯令者君自戮之燧取死囚為左右小有違令立斬<lb/>
之回紇相顧失色涉其境者皆拱手遵約束抱玉奇之<lb/>
燧因說抱玉曰燧與回紇言頗得其情僕固懐恩恃功<lb/>
<pb n="KR2b0007_WYG_222-44a"/>
驕蹇其子瑒好勇而輕<hi>說式芮翻好呼到翻瑒音暢又雉杏翻輕區正翻</hi>今内<lb/>
樹四帥<hi>四帥謂田承嗣李寳臣李懷仙薛嵩</hi>外交回紇必有窺河東澤潞<lb/>
之志宜深備之抱玉然之　初長安人梁崇義以羽林<lb/>
射生從來瑱鎮㐮陽累遷右兵馬使崇義有勇力能卷<lb/>
鐵舒鈎沈毅寡言<hi>瑱他甸翻卷讀曰捲沈持林翻</hi>得衆心瑱之入朝也<lb/>
命諸將分戍諸州<hi>朝直遥翻將即亮翻</hi>瑱死戍者皆奔歸㐮陽行<lb/>
軍司馬龐充將兵二千赴河南<hi>盖先是來瑱使龎充赴河南行營㑹討史</hi>
<hi>朝義</hi>至汝州聞瑱死引兵還襲襄州左兵馬使李昭拒之<lb/>
<pb n="KR2b0007_WYG_222-44b"/>
充奔房州崇義自鄧州引戍兵歸與昭及副使薛南陽<lb/>
相譲為長<hi>長知兩翻</hi>久之不决衆皆曰兵非梁卿主之不可<lb/>
遂推崇義為帥崇義尋殺昭及南陽以其狀聞上不能<lb/>
討三月甲辰以崇義為襄州刺史山南東道節度留後<lb/>
<hi>唐藩鎮命帥未授旌節者先以為節度留後為梁崇義以㐮陽拒命而死張本</hi>崇義奏改葬瑱<lb/>
為之立祠不居瑱聽事及正堂<hi>為于偽翻聽讀曰㕔</hi>　辛酉葬至<lb/>
道大聖大明孝皇帝於泰陵<hi>泰陵在同州奉先縣東北二十里金粟山</hi>廟號<lb/>
𤣥宗庚午𦵏文明武徳大聖大宣孝皇帝于建陵<hi>建陵在京</hi>
<pb n="KR2b0007_WYG_222-45a"/>
<hi>兆醴泉縣東北十八里武將山</hi>廟號肅宗夏四月庚辰李光弼奏擒袁<lb/>
晁浙東皆平時晁聚衆近二十萬<hi>近其靳翻</hi>轉攻州縣光弼<lb/>
使部將張伯儀將兵討平之伯儀魏州人也　郭子儀<lb/>
數上言吐蕃党項不可忽宜早為之備<hi>不能用郭子儀之言為二虜入</hi>
<hi>京師張夲數所角翻上時掌翻下同</hi>　辛丑遣兼御史大夫李之芳等使<lb/>
於吐蕃為虜所留二年乃得歸<hi>史䆒言之</hi>　羣臣三上表請<lb/>
立太子五月癸卯詔許俟秋成議之　丁卯制分河北<lb/>
諸州以幽莫媯檀平薊為幽州管恒定趙深易為成徳<lb/>
<pb n="KR2b0007_WYG_222-45b"/>
軍管相貝邢洺為相州管魏博徳為魏州管滄棣冀瀛<lb/>
為青淄管懐衛河陽為澤潞管<hi>自田承嗣李靈耀相繼叛亂諸鎮所管不復守</hi>
<hi>此制</hi>　六月癸酉禮部侍郎華隂楊綰上疏以為古之選<lb/>
士必取行實<hi>行下孟翻下行著同</hi>近世專尚文辭自隋煬帝始置<lb/>
進士科猶試策而已至高宗時考功貟外郎劉思立始<lb/>
奏進士加雜文明經加帖從此積弊轉而成俗朝之公<lb/>
卿以此待士<hi>朝直遥翻</hi>家之長老以此訓子<hi>長知兩翻</hi>其明經則<lb/>
誦帖括以求僥倖<hi>帖括者舉人因試帖遂括取稡㑹為一書相傳習誦之以應試謂之帖括</hi>
<pb n="KR2b0007_WYG_222-46a"/>
又舉人皆令投牒自應如此欲其返淳朴崇亷譲何可<lb/>
得也請令縣令察孝亷取行著鄉閭學知經術者薦之<lb/>
於州<hi>行下孟翻</hi>刺史考試升之於省任各占一經<hi>占之贍翻</hi>朝廷<lb/>
擇儒學之士問經義二十條對策三道上第即注官中<lb/>
第得出身下第罷歸又道舉亦非理國<hi>置道舉見二百十四卷開元二</hi>
<hi>十五年</hi>望與明經進士並停上命諸司通議給事中李栖<lb/>
筠左丞賈至京兆尹嚴武並與綰同至議以為今試學<lb/>
者以帖字為精通考文者以聲病為是非<hi>聲病謂以平上去入四聲</hi>
<pb n="KR2b0007_WYG_222-46b"/>
<hi>緝而成文音從文順謂之聲反是則謂之病</hi>風流頹敝誠當釐改然自東晉<lb/>
以來人多僑寓士居鄉土百無一二請兼廣學校保桑<lb/>
梓者鄉里舉焉在流寓者庠序推焉勑禮部具條目以<lb/>
聞綰又請置五經秀才科　庚寅以魏博都防禦使田<lb/>
承嗣為節度使承嗣舉管内户口壯者皆籍為兵惟使<lb/>
老弱者耕稼數年間有衆十萬又選其驍徤者萬人自<lb/>
衛謂之牙兵<hi>魏牙兵始此迄於梁唐魏以之強亦以之亡</hi>　同華節度使李<lb/>
懐讓為程元振所譛恐懼自殺<hi>乾元元年置陜虢華節度使上元元年改陜西</hi>
<pb n="KR2b0007_WYG_222-47a"/>
<hi>節度使分河中之同州與華州為同華節度使華户化翻</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_222-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百三十九</head>
    <p>
<pb n="KR2b0007_WYG_239-1a"/>
欽定四庫全書<lb/>
　資治通鑑卷二百三十九　宋　司馬光　撰<lb/>
　　　　　　　　　　　　　　胡三省　音注<lb/>
　唐紀五十五<hi>起𤣥黓執徐十月盡柔兆涒灘凡四年有竒</hi>
　　憲宗昭文章武大聖至神孝皇帝中之上<lb/>
元和七年冬十月乙未魏博監軍以狀聞<hi>以魏兵廢懐諫立田興之</hi>
<hi>狀聞</hi>上亟召宰相謂李絳曰卿揣魏博若符契<hi>揣初委翻</hi>李吉<lb/>
甫請遣中使宣慰以觀其變李絳曰不可今田興奉其<lb/>
<pb n="KR2b0007_WYG_239-1b"/>
土地兵衆坐待詔命不乗此際推心撫納結以大恩必<lb/>
待敕使至彼持將士表來為請節鉞然後與之<hi>此大厯貞元之</hi>
<hi>弊也為于偽翻下亦為正為度為當為同</hi>則是恩出於下非出於上將士為<lb/>
重朝廷為輕其感戴之心亦非今日之比也機㑹一失<lb/>
悔之無及吉甫素與樞宻使梁守謙相結守謙亦為之<lb/>
言於上曰故事皆遣中使宣勞<hi>勞力到翻</hi>今此鎮獨無恐更<lb/>
不諭<hi>言恐其更不諭上意也</hi>上竟遣中使張忠順如魏博宣慰欲<lb/>
俟其還而議之癸夘李絳復上言<hi>復扶又翻</hi>朝廷恩威得失<lb/>
<pb n="KR2b0007_WYG_239-2a"/>
在此一舉時機可惜奈何弃之利害甚明願聖心勿疑<lb/>
計忠順之行甫應過陜<hi>甫始也陜失冉翻</hi>乞明旦即降白麻除<lb/>
興節度使猶可及也上且欲除留後絳曰興㳟順如此<lb/>
<hi>言興守朝廷法令申版籍請官吏異乎河北諸鎮之為也</hi>自非恩出不次則無以使<lb/>
之感激殊常上從之甲辰以興為魏博節度使忠順未<lb/>
還制命已至魏州興感恩流涕士衆無不鼓舞　庚戌<lb/>
更名皇子寛曰惲察曰悰寰曰忻寮曰悟審曰恪<hi>更工衡翻</hi>
<hi>惲於粉翻</hi>　李絳又言魏博五十餘年不霑皇化<hi>魏博自田承嗣以來</hi>
<pb n="KR2b0007_WYG_239-2b"/>
<hi>倔彊拒命至是四十九年</hi>一旦舉六州之地來歸<hi>六州魏博貝衛澶相</hi>刳河朔<lb/>
之腹心傾叛亂之巢穴不有重賞過其所望則無以慰<lb/>
士卒之心使四鄰勸慕請發内庫錢百五十萬緡以賜<lb/>
之左右宦官以為所與太多後有此比將何以給之上<lb/>
以語絳<hi>語牛據翻</hi>絳曰田興不貪專地之利不顧四鄰之患<lb/>
歸命聖朝陛下奈何愛小費而遺大計不以收一道人<lb/>
心錢用盡更來機事一失不可復追<hi>復扶又翻</hi>借使國家發<lb/>
十五萬兵以取六州期年而克之<hi>期讀曰朞</hi>其費豈止百五<lb/>
<pb n="KR2b0007_WYG_239-3a"/>
十萬緡而已乎上悦曰朕所以惡衣菲食蓄聚貨財正<lb/>
為欲平定四方<hi>為于偽翻下同</hi>不然徒貯之府庫何為<hi>貯丁吕翻</hi>十<lb/>
一月辛酉遣知制誥裴度至魏博宣慰以錢百五十萬<lb/>
緡賞軍士六州百姓給復一年<hi>復方目翻復除其賦役也</hi>軍士受賜<lb/>
歡聲如雷成德兖鄆使者數輩見之相顧失色歎曰倔<lb/>
强者果何益乎<hi>兖鄆即淄青平盧軍也鄆音運倔其勿翻强其兩翻</hi>度為興陳君<lb/>
臣上下之義興聽之終夕不倦待度禮極厚請度徧至<lb/>
所部州縣宣布朝命<hi>朝直遥翻</hi>奏乞除節度副使於朝廷詔<lb/>
<pb n="KR2b0007_WYG_239-3b"/>
以户部郎中河東胡証為之<hi>証之盛翻</hi>興又奏所部缺官九<lb/>
十員請有司注擬行朝廷法令輸賦税田承嗣以來室<lb/>
屋僭侈者皆避不居鄆蔡恒遣遊客閒説百方興終不<lb/>
聽<hi>鄆李師道蔡呉少陽恒王承宗也恒户登翻間古莧翻説輸芮翻</hi>李師道使人謂宣<lb/>
武節度使韓𢎞曰我世與田氏約相保援今興非田氏<lb/>
族又首變兩河事<hi>言田興悉心奉朝廷變兩河藩鎮故事</hi>亦公之所惡也<lb/>
<hi>惡烏路翻</hi>我將與成德合軍討之𢎞曰我不知利害知奉詔<lb/>
行事耳若兵北度河我則以兵東取曹州<hi>曹州李師道廵屬也</hi>師<lb/>
<pb n="KR2b0007_WYG_239-4a"/>
道懼不敢動田興既𦵏田季安送田懐諫于京師辛巳<lb/>
以懐諫為右監門衛將軍　李絳奏振武天德左右良<lb/>
田可萬頃請擇能吏開置營田可以省費足食上從之<lb/>
絳命度支使盧坦經度用度<hi>度支經度皆徒洛翻</hi>四年之間開田<lb/>
四千八百頃收榖四千餘萬斛<hi>千當作十</hi>嵗省度支錢二十<lb/>
餘萬緡邊防頼之　上嘗於延英謂宰相曰卿輩當為<lb/>
朕惜官<hi>為于偽翻</hi>勿用之私親故李吉甫權德輿皆謝不敢<lb/>
李絳曰崔祐甫有言非親非故不諳其才諳者尚不與<lb/>
<pb n="KR2b0007_WYG_239-4b"/>
官不諳者何敢復與但問其才器與官相稱否耳<hi>諳烏含翻</hi>
<hi>復扶又翻稱尺證翻</hi>若避親故之嫌使聖朝虧多士之美此乃偷<lb/>
安之臣非至公之道也茍所用非其人則朝廷自有典<lb/>
刑誰敢逃之上曰誠如卿言　是嵗吐蕃冦涇州及西<lb/>
門之外<hi>先冦涇州界進及涇州西門之外</hi>驅掠人畜而去上患之李絳<lb/>
上言京西京北皆有神䇿鎮兵<hi>京西鳯翔秦隴原涇渭也京北邠寧丹延鄜坊</hi>
<hi>慶靈鹽夏綏銀宥也鎮兵注已見前</hi>始置之欲以備禦吐蕃使與節度使<lb/>
掎角相應也今則鮮衣美食坐耗縣官每有冦至節度<lb/>
<pb n="KR2b0007_WYG_239-5a"/>
使邀與俱進則云申取中尉處分<hi>唐神䇿鎮兵分屯于外皆屬左右神䇿中</hi>
<hi>尉處昌吕翻分扶問翻</hi>比其得報虜去逺矣<hi>比必利翻及也</hi>縱有果鋭之<lb/>
將聞命奔赴節度使無刑戮以制之相視如平交左右<lb/>
前却莫肯用命何所益乎請據所在之地士馬及衣糧<lb/>
器械皆割𨽻當道節度使使號令齊壹如臂之使指則<lb/>
軍威大振虜不敢入冦矣上曰朕不知舊事如此當亟<lb/>
行之既而神䇿軍驕恣日久不樂𨽻節度使<hi>樂音洛</hi>竟為<lb/>
宦者所沮而止<lb/>
<pb n="KR2b0007_WYG_239-5b"/>
八年春正月癸亥以博州刺史田融為相州刺史<hi>融興之兄</hi>
<hi>也</hi>融興㓜孤融長養而教之<hi>兄弟皆㓜失父母而兄年差長故長養其弟而教之</hi>
<hi>長知丈翻</hi>興嘗於軍中角射<hi>角競也角射者以中為勝</hi>一軍莫及融退而<lb/>
抶之<hi>抶丑栗翻打也</hi>曰爾不自晦禍將及矣故興能自全於猜<lb/>
暴之時<hi>猜暴之時謂田季安時也</hi>　勃海定王元瑜卒弟言義權知<lb/>
國務庚午以言義為勃海王　李吉甫李絳數爭論於<lb/>
上前禮部尚書同平章事權德輿居中無所可否上鄙<lb/>
之<hi>數所角翻鄙陋也</hi>辛未德輿罷守本官　辛夘賜魏博節度<lb/>
<pb n="KR2b0007_WYG_239-6a"/>
使田興名𢎞正　司空同平章事于頔久留長安鬱鬱<lb/>
不得志<hi>二年頔入朝見二百三十二卷</hi>有梁正言者自言與樞宻使梁<lb/>
守謙同宗能為人屬請<hi>為于偽翻下同屬之欲翻</hi>頔使其子太常丞<lb/>
敏重賂正言求出鎮久之正言詐漸露敏索其賂不得<lb/>
<hi>索山客翻</hi>誘其奴支解之弃溷中<hi>誘音酉溷户困翻厠也</hi>事覺頔帥其<lb/>
子殿中少監季友等素服詣建福門請罪門者不内<hi>帥讀</hi>
<hi>曰率唐大明宫端門曰丹鳯門其西曰建福門内即納字也</hi>退負南牆而立遣人上<lb/>
表閤門以無印引不受<hi>唐制凡四方章表皆閤門受而進之頔方請罪既無職印又無</hi>
<pb n="KR2b0007_WYG_239-6b"/>
<hi>内引所以不受</hi>日暮方歸明日復至<hi>復扶又翻</hi>丁酉頔左授恩王傅<lb/>
仍絶朝謁<hi>朝直遥翻</hi>敏流雷州<hi>舊志雷州至京師六千五百一十二里</hi>季友等<lb/>
皆貶官僮奴死者數人敏至秦嶺而死<hi>自藍田闗南出度秦嶺</hi>事<lb/>
連僧鑒虛鑒虛自貞元以來以財交權倖受方鎮賂遺<lb/>
<hi>遺音唯季翻</hi>厚自奉養吏不敢詰至是權倖爭為之言上欲<lb/>
釋之中丞薛存誠不可上遣中使詣臺宣㫖曰朕欲面<lb/>
詰此僧非釋之也存誠對曰陛下必欲面釋此僧請先<lb/>
殺臣然後取之不然臣期不奉詔上嘉而從之三月丙<lb/>
<pb n="KR2b0007_WYG_239-7a"/>
辰杖殺鑒虛沒其所有之財<hi>長考異曰實録在二月按  厯二月乙酉朔三月甲</hi>
<hi>寅朔丙辰三月三日甲子武元衡入知政事十一日也實録脱不書月日</hi>　甲子徵前西川<lb/>
節度使同平章事武元衡入知政事<hi>元和元年武元衡出鎮西川至是召</hi>
<hi>還</hi>　夏六月大水上以為隂盈之象辛丑出宫人二百<lb/>
車　秋七月振武節度使李光進請修受降城兼理河<lb/>
防<hi>理治也</hi>時受降城為河所毁<hi>河毁受降城見上卷十年</hi>李吉甫請徙<lb/>
其徒於天德故城<hi>天德故城在東受降城西二百里大同川乾元後徙天德軍於永齊柵宋</hi>
<hi>白續通典作永清柵其城則隋大同城之舊墟</hi>李絳及户部侍郎盧坦以為受<lb/>
<pb n="KR2b0007_WYG_239-7b"/>
降城張仁愿所築<hi>事見二百九卷中宗景龍元年</hi>當磧口據虜要衝美<lb/>
水草守邊之利地今避河患退二三里可矣奈何捨萬<lb/>
代永安之䇿徇一時省費之便乎况天德故城僻處确<lb/>
瘠<hi>處昌吕翻确克角翻磽确也瘠土薄也</hi>去河絶逺烽候警急不相應接<lb/>
虜忽唐突勢無由知是無故而蹙國二百里也及城使<lb/>
周懐義奏利害與絳坦同上卒用吉甫䇿<hi>卒子恤翻</hi>以受降<lb/>
城騎士𨽻天德軍李絳言於上曰邊軍徒有其數而無<lb/>
其實虛費衣糧將帥但縁私役使<hi>縁私者並縁公役之名而私使之</hi>聚<lb/>
<pb n="KR2b0007_WYG_239-8a"/>
貨財以結權倖而已未嘗訓練以備不虞此不可不於<lb/>
無事之時豫留聖意也時受降城兵籍舊四百人及天<lb/>
德軍交兵止有五十人<hi>降考異曰實録李光進請東受  城兼理河防又云以中受降</hi>
<hi>城及所管騎士一千一百四十人𨽻于天德軍舊傳盧坦與李絳叶議以為西城張仁愿所築不可廢三者不</hi>
<hi>同莫知孰是今但云受降城所闕疑也又李司空論事云中城舊屬振武有鎮兵四百人其時割屬天德交割</hi>
<hi>惟有五十人人數如此不同或者一千一百四十人是三城都數耳</hi>器械止有一弓自餘<lb/>
稱是<hi>稱尺證翻</hi>故絳言及之上驚曰邊兵乃如是其虛邪卿<lb/>
曹當加按閲㑹絳罷相而止　乙巳廢天威軍<hi>元和初并左右</hi>
<pb n="KR2b0007_WYG_239-8b"/>
<hi>神威為一軍號天威軍神威軍本殿前射生軍也</hi>以其衆𨽻神䇿軍　丁未辰<lb/>
溆賊帥張伯靖請降<hi>辰溆賊反事始上卷六年</hi>辛亥以伯靖為歸州<lb/>
司馬委荆南軍前驅使<hi>委屬也付也</hi>　初吐蕃欲作烏蘭橋<lb/>
<hi>新志㑹州烏蘭縣有烏蘭闗在縣西南吐蕃於河上作橋</hi>先貯材於河側<hi>貯丁吕翻</hi>朔方<lb/>
常潛遣人投之於河終不能成虜知朔方靈鹽節度使<lb/>
王佖貪<hi>佖支筆翻又頻筆翻</hi>先厚賂之然後併力成橋仍築月城<lb/>
守之自是朔方禦冦不暇　冬十月回鶻發兵度磧南<lb/>
自栁谷西擊吐蕃<hi>新志西州交河縣北二百一十里經栁谷渡</hi>壬寅振武天<lb/>
<pb n="KR2b0007_WYG_239-9a"/>
德軍奏回鶻數千騎至鸊鵜泉<hi>鸊鵜泉在西受降城北三百里鸊扶厯翻鵜徒</hi>
<hi>奚翻</hi>邊軍戒嚴　振武節度使李進賢不恤士卒判官嚴<lb/>
澈綬之子也<hi>於時嚴綬尚在綬音受</hi>以刻覈得幸於進賢進賢使<lb/>
牙將楊遵憲將五百騎趣東受降城以備回鶻所給資<lb/>
裝多虛估<hi>資裝不給本色虚估其價給以他物趣士喻翻</hi>至鳴沙遵憲屋處<hi>處昌</hi>
<hi>吕翻</hi>而士卒暴露衆發怒夜聚薪環其屋而焚之<hi>環音宦</hi>卷<lb/>
甲而還<hi>還從宣翻又如字</hi>庚寅夜焚門攻進賢進賢踰城走軍<lb/>
士屠其家并殺嚴澈進賢奔靜邊軍<hi>靜邊軍在雲州西一百八十里</hi>
<pb n="KR2b0007_WYG_239-9b"/>
羣臣累表請立德妃郭氏為皇后上以妃門宗彊盛<hi>妃郭</hi>
<hi>曖之女子儀之孫女也</hi>恐正位之後後宫莫得進託以嵗時禁忌<lb/>
竟不許　丁酉振武監軍駱朝寛奏亂兵已定請給將<lb/>
士衣上怒以夏綏節度使張煦為振武節度使<hi>煦吁句翻</hi>將<lb/>
夏州兵二千赴鎮仍命河東節度使王鍔以兵二千納<lb/>
之聽以便宜從事駱朝寛歸罪於其將蘇若方而殺之<lb/>
　發鄭滑魏博卒鑿黎陽古河十四里以紓滑州水患<lb/>
<hi>大河故瀆逕黎陽山之東後南徙為滑州患故復鑿古河</hi>　上問宰相人言外間朋<lb/>
<pb n="KR2b0007_WYG_239-10a"/>
黨大盛何也李絳對曰自古人君所甚惡者莫若人臣<lb/>
為朋黨故小人譖君子必曰朋黨何則朋黨言之則可<lb/>
惡<hi>惡烏路翻</hi>尋之則無跡故也東漢之末凡天下賢人君子<lb/>
宦官皆謂之黨人而禁錮之遂以亡國<hi>見漢桓靈二帝紀</hi>此皆<lb/>
羣小欲害善人之言願陛下深察之夫君子固與君子<lb/>
合豈可必使之與小人合然後謂之非黨邪<lb/>
九年春正月甲戌王鍔遣兵五千㑹張煦於善羊柵<hi>善羊</hi>
<hi>當作善陽唐朔州治善陽縣西北至單于府百二十里柵蓋立於縣界</hi>乙亥煦入單于都<lb/>
<pb n="KR2b0007_WYG_239-10b"/>
䕶府<hi>振武節度使治單于都䕶府</hi>誅亂者蘇國珍等二百五十三人<lb/>
二月丁丑貶李進賢為通州刺史甲午駱朝寛坐縱亂<lb/>
者杖之八十奪色配役定陵<hi>奪色者奪其品色也</hi>　李絳屢以足<lb/>
疾辭位癸夘罷為禮部尚書初上欲相絳先出吐突承<lb/>
璀為淮南監軍<hi>見上卷六年相息亮翻下同</hi>至是上召還承璀先罷<lb/>
絳相甲辰承璀至京師復以為弓箭庫使<hi>觀李絳立朝本末亦庶乎</hi>
<hi>有大臣之節矣</hi>左神䇿中尉<hi>承璀以喪師罷中尉為弓箭庫使今遂兼為之此憲宗之巧蓋持兩</hi>
<hi>端以觀朝議也李絳既罷誰敢復以為言乎</hi>　李吉甫奏國家舊置六胡州<lb/>
<pb n="KR2b0007_WYG_239-11a"/>
於靈鹽之境<hi>調露元年於靈夏南境以降突厥置魯州麗州含州塞州依州契州以唐人為刺史</hi>
<hi>謂之六胡州鹽州與靈夏接境</hi>開元中廢之更置宥州以領降户天寳<lb/>
中宥州寄理於經畧軍<hi>長安四年併六胡州為<graphic n="KR2853" url="https://raw.githubusercontent.com/kanripo/KR-Gaiji/master/images/KR2853.png" mimeType="image/png"/>長二/州開元二十六年以廢<graphic n="KR2853" url="https://raw.githubusercontent.com/kanripo/KR-Gaiji/master/images/KR2853.png" mimeType="image/png"/>州置</hi>
<hi>懐恩縣帶宥州縣管内有榆多勒城天寳中王忠嗣奏置經畧軍在宥州故城東北三百里宋白曰宥州應接</hi>
<hi>天德南援夏州治長澤縣本漢三封縣地</hi>寳應以來因循遂廢今請復之以<lb/>
備回鶻撫党項上從之<hi>党㡳朗翻</hi>夏五月庚申復置宥州理<lb/>
經畧軍取鄜城神䇿屯兵九千以實之<hi>大厯六年置肅戎軍於鄜州之</hi>
<hi>鄜城</hi>先是回鶻屢請昏<hi>先悉薦翻</hi>朝廷以公主出降其費甚廣<lb/>
<pb n="KR2b0007_WYG_239-11b"/>
故未之許禮部尚書李絳上言以為回鶻㐫彊不可無<lb/>
備淮西窮蹙事要經營今江淮大縣嵗所入賦有二十<lb/>
萬緡者足以備降主之費陛下何愛一縣之賦不以羈<lb/>
縻勁虜回鶻若得許昏必喜而無猜然後可以修城塹<lb/>
蓄甲兵邊備既完得專意淮西功必萬全今既未降公<lb/>
主而虛弱西城<hi>西城謂西受降城</hi>磧路無備更修天德以疑虜<lb/>
心<hi>謂徙受降城於天德也</hi>萬一北邊有驚則淮西遺醜復延嵗月<lb/>
之命矣<hi>復扶又翻</hi>儻虜騎南牧國家非歩兵三萬騎五千則<lb/>
<pb n="KR2b0007_WYG_239-12a"/>
不足以抗禦借使一嵗而勝之其費豈特降主之比哉<lb/>
上不聽　乙丑桂王綸薨<hi>綸上弟也</hi>　六月壬寅以河中節<lb/>
度使張𢎞靖為刑部尚書同平章事𢎞靖延賞之子也<lb/>
<hi>張延賞相德宗於貞元之間</hi>　翰林學士獨狐郁權德輿之壻也上<lb/>
歎郁之才美曰德輿得壻郁我反不及邪先是尚主皆<lb/>
取貴戚及勲臣之家<hi>先悉薦翻</hi>上始命宰相選公卿大夫子<lb/>
弟文雅可居清貫者<hi>史炤曰貫事也清貫猶言清職也</hi>諸家多不願惟<lb/>
杜佑孫司議郎悰不辭<hi>悰藏宗翻</hi>秋七月戊辰以悰為殿中<lb/>
<pb n="KR2b0007_WYG_239-12b"/>
少監駙馬都尉尚岐陽公主公主上長女郭妃所生也<lb/>
八月癸巳成昏公主有賢行<hi>行下孟翻</hi>杜氏大族尊行不趐<lb/>
數十人<hi>尊行之行下浪翻不趐與不啻同</hi>公主卑委怡順一同家人禮<lb/>
度二十年間人未嘗以絲髪間指為貴驕始至則與悰<lb/>
謀曰上所賜奴婢卒不肯窮屈<hi>卒子恤翻終也</hi>奏請納之悉自<lb/>
市寒賤可制指者<hi>制指謂可制御而指使者也</hi>自是閨門落然不聞<lb/>
人聲　閏月丙辰彰義節度使呉少陽薨<hi>録考異曰實  少陽卒在</hi>
<hi>閏月己丑下壬辰上而并元濟焚舞陽言之統紀舊紀少陽卒皆在九月按舊傳曰少陽卒凡四十日不為輟</hi>
<pb n="KR2b0007_WYG_239-13a"/>
<hi>朝唐紀張𢎞靖請為少陽廢朝贈官而實錄辛丑贈少陽右僕射然則己丑至辛丑才十二日耳豈容四十日</hi>
<hi>不輟朝乎今從新紀</hi>少陽在蔡州隂聚亡命牧養馬騾時抄掠壽<lb/>
州茶山以實其軍<hi>壽州有茶山抄楚交翻</hi>其子攝蔡州刺史元濟<lb/>
匿喪以病聞自領軍務上自平蜀<hi>元和初平蜀</hi>即欲取淮西<lb/>
淮南節度使李吉甫上言少陽軍中上下攜離請徙理<lb/>
壽州以經營之<hi>淮南節度使治揚州欲徙治夀州以經畧淮西</hi>㑹朝廷方討王<lb/>
承宗<hi>事見上卷四年五年</hi>未暇也及吉甫入相田𢎞正以魏博歸<lb/>
附<hi>事見七年</hi>吉甫以為汝州扞蔽東都河陽宿兵本以制魏<lb/>
<pb n="KR2b0007_WYG_239-13b"/>
博今𢎞正歸順則河陽為内鎮不應屯重兵以示猜阻<lb/>
辛酉以河陽節度使烏重𦙍為汝州刺史充河陽懐汝<lb/>
節度使徙理汝州己巳𢎞正檢校右僕射賜其軍錢二<lb/>
十萬緡𢎞正曰吾未若移河陽軍之為喜也<hi>喜者喜朝廷之不猜</hi>
<hi>防魏博</hi>九月庚辰以洺州刺史李光顔為陳州刺史充忠<lb/>
武都知兵馬使<hi>九域志陳州西南至蔡州一百九十里</hi>以泗州刺史令狐通<lb/>
為壽州防禦使通彰之子也<hi>肅宗時令狐彰背史思明歸順</hi>丙戌以山<lb/>
南東道節度使袁滋為荆南節度使以荆南節度使嚴<lb/>
<pb n="KR2b0007_WYG_239-14a"/>
綬為山南東道節度使呉少陽判官蘇兆楊元卿大將<lb/>
侯惟清皆勸少陽入朝元濟惡之<hi>惡烏路翻</hi>殺兆囚惟清元<lb/>
卿先奏事在長安具以淮西虛實及取元濟之䇿告李<lb/>
吉甫請討之時元濟猶匿喪元卿勸吉甫凡蔡使入奏<lb/>
者所在止之少陽死近四十日不為輟朝但易環蔡諸<lb/>
鎮將帥<hi>近其靳翻為于偽翻下同朝直遥翻環音宦</hi>益兵為備元濟殺元卿<lb/>
妻及四男以圬射堋<hi>圬哀乎翻墁也堋補鄧翻射埻也</hi>淮西宿將董重<lb/>
質呉少誠之壻也元濟以為謀主　戊戌加河東節度<lb/>
<pb n="KR2b0007_WYG_239-14b"/>
使王鍔同平章事　李吉甫言於上曰淮西非如河北<lb/>
四無黨援國家常宿數十萬兵以備之勞費不可支也<lb/>
失今不取後難圖矣上將討之張𢎞靖請先為少陽輟<lb/>
朝贈官遣使弔贈待其有不順之迹然後加兵上從之<lb/>
遣工部員外郎李君何弔祭<hi>唐工部郎掌城池土木之工役程式</hi>元濟不<lb/>
迎敕使發兵四出屠舞陽<hi>舞陽漢縣唐屬許州九域志在州西南一百八十里</hi>焚<lb/>
葉<hi>葉式渉翻</hi>掠魯山襄城闗東震駭君何不得入而還<hi>還從宣翻</hi>
<hi>又如字</hi>　冬十月丙午中書侍郎同平章事趙公李吉甫<lb/>
<pb n="KR2b0007_WYG_239-15a"/>
薨　壬戌以忠武節度副使李光顔為節度使甲子以<lb/>
嚴綬為申光蔡招撫使督諸道兵招討呉元濟<hi>綬音受</hi>乙<lb/>
丑命内常侍知省事崔潭峻監其軍<hi>談考異曰實録作  峻今從舊傳</hi>
戊辰以尚書左丞吕元膺為東都留守　党項冦振武<lb/>
　十二月戊辰以尚書右丞韋貫之同平章事<lb/>
十年春正月乙酉加韓𢎞守司徒𢎞鎮宣武十餘年不<lb/>
入朝頗以兵力自負朝廷亦不以忠純待之王鍔加平<lb/>
章事𢎞恥班在其下與武元衡書頗露不平之意朝廷<lb/>
<pb n="KR2b0007_WYG_239-15b"/>
方倚其形勢以制呉元濟故遷官使居鍔上以寵慰之<lb/>
　呉元濟縱兵侵掠及於東畿<hi>東都畿也</hi>己亥制削元濟官<lb/>
爵命宣武等十六道進軍討之嚴綬擊淮西兵小勝不<lb/>
設備淮西兵夜還襲之二月甲辰綬敗于磁丘<hi>磁丘當作慈丘</hi>
<hi>縣屬唐州隋分北陽縣置取縣界慈丘山為名在州東北</hi>却五十餘里馳入唐州而<lb/>
守之<hi>九域志唐州東至蔡州三百五十里</hi>壽州團練使令狐通為淮西兵<lb/>
所敗<hi>敗補邁翻</hi>走保州城境上諸柵盡為淮西所屠癸丑以<lb/>
左金吾大將軍李文通代之貶通昭州司户詔鄂岳觀<lb/>
<pb n="KR2b0007_WYG_239-16a"/>
察使栁公綽以兵五千授安州刺史李聽使討呉元濟<lb/>
公綽曰朝廷以吾書生不知兵邪即奏請自行許之公<lb/>
綽至安州李聽屬櫜鞬迎之<hi>屬之欲翻櫜姑勞翻鞬居言翻</hi>公綽以鄂<lb/>
岳都知兵馬使先鋒行營兵馬都虞侯二牒授之選卒<lb/>
六千以屬聽戒其部校曰<hi>校户教翻</hi>行營之事一决都將<hi>總諸</hi>
<hi>部之軍者謂之都將</hi>聽感恩畏威如出麾下公綽號令整肅區處<lb/>
軍事<hi>處昌吕翻</hi>諸將無不服士卒在行營者其家疾病死喪<lb/>
厚給之妻淫泆者沈之於江<hi>泆弋質翻沈持林翻</hi>士卒皆喜曰中<lb/>
<pb n="KR2b0007_WYG_239-16b"/>
丞為我治家<hi>為于偽翻治且之翻</hi>我何得不前死故每戰皆㨗公<lb/>
綽所乗馬踶殺圉人<hi>踶特計翻圉人掌養馬者</hi>公綽命殺馬以祭之<lb/>
或曰圉人自不備耳此良馬可惜公綽曰材良性駑何<lb/>
足惜也竟殺之<hi>駑音奴</hi>　河東將劉輔殺豐州刺史燕重<lb/>
旰王鍔誅之及其黨<hi>燕於賢翻旰古案翻</hi>　王叔文之黨坐謫官<lb/>
者凡十年不量移<hi>永貞元年貶王叔文之黨事見二百三十六卷量音良</hi>執政有<lb/>
憐其才欲漸進之者悉召至京師諫官爭言其不可上<lb/>
與武元衡亦惡之<hi>惡烏路翻</hi>三月乙酉皆以為逺州刺史官<lb/>
<pb n="KR2b0007_WYG_239-17a"/>
雖進而地益逺永州司馬栁宗元為栁州刺史朗州司<lb/>
馬劉禹錫為播州刺史<hi>永州古零陵郡隋置永州以永水為名京師南三千二百七十</hi>
<hi>四里栁州漢潭中縣地隋置馬平縣唐初置昆州貞觀改栁州至京師水陸相乗五千四百七十里朗州古武</hi>
<hi>陵郡梁置武州隋為朗州京師東南二千一百五十九里播州即漢夜郎且蘭二國西南隅之地漢置䍧柯郡</hi>
<hi>唐置播州京師南四千四百五十里</hi>宗元曰播非人所居而夢得親在堂<lb/>
<hi>劉禹鍚字夢得</hi>萬無母子俱往理欲請於朝願以栁易播㑹中<lb/>
丞裴度亦為禹錫言曰<hi>為于偽翻</hi>禹錫誠有罪然母老與其<lb/>
子為死别良可傷上曰為人子尤當自謹勿貽親憂此<lb/>
<pb n="KR2b0007_WYG_239-17b"/>
則禹錫重可責也<hi>重直用翻</hi>度曰陛下方侍太后恐禹錫在<lb/>
所宜矜上良久乃曰朕所言以責為人子者耳然不欲<lb/>
傷其親心退謂左右曰裴度愛我終切明日禹錫改連<lb/>
州刺史<hi>連州漢桂陽陽山地唐置連州以郡南有黄連嶺為名京師南三千六百六十五里  考異曰</hi>
<hi>舊禹錫傳元和十年自武陵召還宰相復欲置之郎署時禹錫作遊𤣥都觀詠看花君子詩語渉譏刺執政不</hi>
<hi>悦復出為播州刺史禹錫集載其詩曰𤣥都觀裏桃千樹盡是劉郎去後栽按當時叔文之黨一切除逺州刺</hi>
<hi>史不止禹錫一人豈縁此詩蓋以此得播州惡處耳實録曰中丞裴度奏其母老必與此子為死别臣恐傷陛</hi>
<hi>下孝理之風憲宗曰為子尤須謹慎恐貽親之憂禹錫更合重於它人卿豈可以此論之度無以對良久帝改</hi>
<pb n="KR2b0007_WYG_239-18a"/>
<hi>容而言曰朕所言是責人子之事然終不欲傷其所親之心明日改授禹錫連州趙元拱唐諫諍集裴度曰陛</hi>
<hi>下方侍太后以孝理天下至如禹錫誠合哀矜憲宗乃從之明日制授禹錫連州既而語左右裴度終愛我切</hi>
<hi>趙璘因話錄曰憲宗初徵栁宗元劉禹錫至京城俄而桞為栁州刺史劉為播州刺史栁以劉須侍親播州最</hi>
<hi>為惡處請以栁州換上不許宰相對曰禹錫有老親上曰但要與郡豈繫母在裴晉公進曰陛下方侍太后不</hi>
<hi>合發此言上有愧色劉遂改為連州按栁宗元墓誌將拜疏而未上耳非已上而不許也禹錫除播州時裴度</hi>
<hi>未為相今從實録及諫諍集</hi>宗元善為文嘗作梓人傳<hi>傳直戀翻</hi>以為梓<lb/>
人不執斧斤刀鋸之技專以尋引規矩繩墨度羣木之<lb/>
材<hi>技渠綺翻引羊晉翻度徒洛翻</hi>視棟宇之制相髙深圓方短長之宜<lb/>
<pb n="KR2b0007_WYG_239-18b"/>
指麾衆工各趨其事不勝任者退之<hi>相息亮翻趨七喻翻勝音升</hi>大<lb/>
夏既成<hi>夏與厦同胡雅翻</hi>則獨名其功受禄三倍亦猶相天下<lb/>
者立綱紀整法度擇天下之士使稱其職<hi>稱尺證翻</hi>居天下<lb/>
之人使安其業能者進之不能者退之萬國既理而談<lb/>
者獨稱伊傅周召<hi>召讀曰邵</hi>其百執事之勤勞不得紀焉或<lb/>
者不知體要衒能矜名<hi>衒熒絹翻</hi>親小勞侵衆官听听於府<lb/>
庭<hi>听魚隱翻又魚巾翻</hi>而遺其大者逺者是不知相道者也又作<lb/>
種樹郭槖駞傳曰槖駞之所種無不生且茂者或問之<lb/>
<pb n="KR2b0007_WYG_239-19a"/>
對曰槖駞非能使木壽且孳也<hi>孳津之翻生也</hi>凡木之性其根<lb/>
欲舒其土欲故既植之勿動勿慮去不復顧其蒔也若<lb/>
子<hi>蒔音侍更種也</hi>其置也若弃則其天全而性得矣它植者則<lb/>
不然根拳而土易愛之太恩憂之太勤旦視而暮撫已<lb/>
去而復顧甚者爪其膚以驗其生枯<hi>𤓰側絞翻</hi>揺其本以觀<lb/>
其疎宻而木之性日以離矣雖曰愛之其實害之雖曰<lb/>
憂之其實讎之故不我若也為政亦然吾居鄉見長人<lb/>
者<hi>長知兩翻</hi>好煩其令<hi>好呼/到翻</hi>若甚憐焉而卒以禍之<hi>卒子恤翻</hi>旦<lb/>
<pb n="KR2b0007_WYG_239-19b"/>
暮吏來聚民而令之促其耕穫督其蠶織吾小人輟饔<lb/>
飱以勞吏之不暇<hi>饔於容翻飱蘇昆翻饔飱熟食也勞力到翻</hi>又何以蕃吾<lb/>
生而安吾性邪<hi>蕃音煩</hi>凡病且怠職此故也<hi>杜預曰職主也</hi>此其<lb/>
文之有理者也<hi>梓人傳以諭相種樹傳以諭守令故温公取之以其有資於治道也</hi>　庚<lb/>
子李光顔奏破淮西兵於臨潁　田𢎞正遣其子布將<lb/>
兵三千助嚴綬討呉元濟　甲辰李光顔又奏破淮西<lb/>
兵於南頓<hi>南頓漢縣屬汝南郡唐屬陳州</hi>　呉元濟遣使求救於恒鄆<lb/>
王承宗李師道數上表請赦元濟上不從<hi>恒户登翻鄆音運數所角</hi>
<pb n="KR2b0007_WYG_239-20a"/>
<hi>翻</hi>是時發諸道兵討元濟而不及淄青師道使大將將<lb/>
二千人趣壽春<hi>趣七喻翻</hi>聲言助官軍討元濟實欲為元濟<lb/>
之援也師道素養刺客姧人數十人厚資給之其人説<lb/>
師道曰<hi>説輸芮翻</hi>用兵所急莫先糧儲今河隂院積江淮租<lb/>
賦請潛往焚之募東都惡少年數百刼都市焚宫闕則<lb/>
朝廷未暇討蔡先自救腹心此亦救蔡一竒也師道從<lb/>
之自是所在盗賊竊發辛亥暮盗數十人攻河隂轉運<lb/>
院殺傷十餘人燒錢帛三十餘萬緡匹榖二萬餘斛於<lb/>
<pb n="KR2b0007_WYG_239-20b"/>
是人情恇懼<hi>恇去王翻怯也</hi>羣臣多請罷兵上不許　諸軍討<lb/>
淮西久未有功五月上遣中丞裴度詣行營宣慰察用<lb/>
兵形勢度還<hi>還音旋又如字</hi>言淮西必可取之狀且曰觀諸將<lb/>
惟李光顔勇而知義必能立功上悦<hi>言有必克之勢故悦</hi>考功郎<lb/>
中知制誥韓愈上言以為淮西三小州<hi>三小州申光蔡</hi>殘弊困<lb/>
劇之餘而當天下之全力其破敗可立而待<hi>此以大小强弱之勢</hi>
<hi>言也</hi>然所未可知者在陛下斷與不斷耳<hi>斷丁亂翻此以大厯貞元以來</hi>
<hi>積習言也</hi>因條陳用兵利害以為今諸道發兵各二三千人<lb/>
<pb n="KR2b0007_WYG_239-21a"/>
勢力單弱羈旅異鄉與賊不相諳委望風懾懼<hi>諳烏含翻懾之</hi>
<hi>渉翻</hi>將帥以其客兵待之既薄使之又苦或分割隊伍兵<lb/>
將相失心孤意怯難以有功<hi>將即亮翻下同</hi>又其本軍各須資<lb/>
遣道路遼逺勞費倍多聞陳許安唐汝壽等州與賊連<lb/>
接處村落百姓悉有兵器習於戰鬭識賊深淺比來未<lb/>
有處分<hi>比毗至翻近也處昌吕翻分扶問翻</hi>猶願自備衣糧保䕶鄉里若<lb/>
令召募立可成軍賊平之後易使歸農<hi>易以豉翻</hi>乞悉罷諸<lb/>
道軍募土人以代之又言蔡州士卒皆國家百姓若勢<lb/>
<pb n="KR2b0007_WYG_239-21b"/>
力窮不能為惡者不須過有殺戮　丙申李光顔奏敗<lb/>
淮西兵於時曲<hi>時曲在陳州溵水縣西南敗補邁翻</hi>淮西兵晨壓其壘而陳<lb/>
<hi>陳讀曰陣下同</hi>光顔不得出乃自毁其柵之左右出騎以擊之<lb/>
光顔自將數騎衝其陳出入數四賊皆識之矢集其身<lb/>
如蝟毛其子攬轡止之<hi>攬以手擥取也</hi>光顔舉刃叱去於是人<lb/>
爭致死淮西兵大潰殺數千人上以裴度為知人　上<lb/>
自李吉甫薨悉以用兵事委武元衡李師道所養客説<lb/>
李師道曰天子所以鋭意誅蔡者元衡贊之也請宻往<lb/>
<pb n="KR2b0007_WYG_239-22a"/>
刺之<hi>説輸芮翻下同刺七亦翻</hi>元衡死則它相不敢主其謀爭勸天<lb/>
子罷兵矣師道以為然即資給遣之王承宗遣牙將尹<lb/>
少卿奏事為呉元濟遊説<hi>為呉于偽翻</hi>少卿至中書辭㫖不<lb/>
遜元衡叱出之承宗又上書詆毁元衡六月癸夘天未<lb/>
明元衡入朝出所居靖安坊東門有賊自暗中突出射<lb/>
之從者皆散走<hi>射而亦翻從才用翻</hi>賊執元衡馬行十餘歩而殺<lb/>
之取其顱骨而去<hi>顱龍都翻首骨也</hi>又入通化坊擊裴度傷其<lb/>
首墜溝中度氈㡌厚得不死傔人王義自後抱賊大呼<lb/>
<pb n="KR2b0007_WYG_239-22b"/>
賊斷義臂而去<hi>傔苦念翻傔從也呼火故翻斷音短</hi>京城大駭於是詔宰<lb/>
相出入加金吾騎士張弦露刃以衛之所過坊門呵索<lb/>
甚嚴<hi>呵叱也索搜也索山客翻下大索同</hi>朝士未曉不敢出門上或御殿<lb/>
久之班猶未齊賊遺紙於金吾及府縣<hi>遺弃也左右金吾掌邏捕姦非</hi>
<hi>府縣京兆府及兩赤縣</hi>曰毋急捕我我先殺汝故捕賊者不敢甚<lb/>
急兵部侍郎許孟容見上言自古未有宰相横尸路隅<lb/>
而盗不獲者此朝廷之辱也因涕泣又詣中書揮涕言<lb/>
請奏起裴中丞為相大索賊黨窮其姦源戊申詔中外<lb/>
<pb n="KR2b0007_WYG_239-23a"/>
所在搜捕獲賊者賞錢萬緡官五品敢庇匿者舉族誅<lb/>
之於是京城大索公卿家有複壁重橑者皆索之<hi>複壁夾壁</hi>
<hi>也重橑大屋覆小屋上下施椽其間皆可容物橑魯皓翻椽也史照憐蕭切</hi>成德軍進奏院<lb/>
有恒州卒張晏等數人行止無狀<hi>無狀者無善狀也恒户登翻</hi>衆多<lb/>
疑之庚戌神䇿將軍王士則等告王承宗遣晏等殺元<lb/>
衡吏捕得晏等八人命京兆尹裴武監察御史陳中師<lb/>
鞫之癸亥詔以王承宗前後三表出示百僚議其罪裴<lb/>
度病瘡卧二旬詔以衛兵宿其第中使問訊不絶或請<lb/>
<pb n="KR2b0007_WYG_239-23b"/>
罷度官以安恒鄆之心上怒曰若罷度官是姧謀得成<lb/>
朝廷無復綱紀吾用度一人足破二賊<hi>史言憲宗明斷故能成功</hi>甲<lb/>
子上召度入對乙丑以度為中書侍郎同平章事度上<lb/>
言淮西腹心之疾不得不除且朝廷業已討之兩河藩<lb/>
鎮䟦扈者將視此為髙下不可中止上以為然悉以用<lb/>
兵事委度討賊甚急初德宗多猜忌朝士有相過從者<lb/>
<hi>過古禾翻</hi>金吾皆伺察以聞<hi>伺相吏翻</hi>宰相不敢私第見客度奏<lb/>
今冦盗未平宰相宜招延四方賢才與參謀議始請於<lb/>
<pb n="KR2b0007_WYG_239-24a"/>
私第見客許之陳中師按張晏等具服殺武元衡張𢎞<lb/>
靖疑其不實屢言於上上不聽戊辰斬晏等五人殺其<lb/>
黨十四人李師道客竟潛匿亡去<hi>傳考異曰舊張𢎞靖  曰初盗殺元衡京</hi>
<hi>師索賊未得時王承宗邸中有鎮卒張晏輩數人行止無狀人多意之詔録附御史臺御史陳中師按之皆附</hi>
<hi>致其罪如京中所説𢎞靖疑其不實驟於上前言之憲宗不聽及田𢎞正入鄆按簿書亦有殺元衡者但事曖</hi>
<hi>昧互有所説卒未得其實按舊吕元膺傳獲李師道將訾嘉珍門察皆稱害武元衡者然則元衡之死必師道</hi>
<hi>所為也但以元衡叱尹少卿及承宗上表詆元衡故時人皆指承宗耳今從薛圖存河南記</hi>　秋七<lb/>
月庚午朔靈武節度使李光進薨光進與弟光顔友善<lb/>
<pb n="KR2b0007_WYG_239-24b"/>
光顔先娶其母委以家事母卒光進後娶光顔使其妻<lb/>
奉管籥籍財物歸于其姒<hi>毛晃曰杜預云兄弟之妻相謂曰姒蓋妯娌相呼以身年</hi>
<hi>長少為名長曰姒少曰娣不以夫之長㓜也今俗呼兄之妻曰姒弟之妻曰娣姒音詳里翻</hi>光進反<lb/>
之曰新婦逮事先姑先姑命主家事不可易也因相持<lb/>
而泣　甲戌詔數王承宗罪惡<hi>數所具翻</hi>絶其朝貢曰冀其<lb/>
翻然改過束身自歸攻討之期更俟後命　八月己亥<lb/>
朔日有食之　李師道置留後院於東都本道人雜沓<lb/>
往來吏不敢詰<hi>本道人謂兖鄆淄青人也</hi>時淮西兵犯東畿防禦兵<lb/>
<pb n="KR2b0007_WYG_239-25a"/>
悉屯伊闕師道潛内兵於院中至數十百人謀焚宫闕<lb/>
縱兵殺掠已烹牛饗士明日將發其小卒詣留守吕元<lb/>
膺告變元膺亟追伊闕兵圍之賊衆突出防禦兵踵其<lb/>
後不敢廹<hi>吕元膺以東都防禦使為留守其所統兵曰防禦兵</hi>賊出長夏門望山<lb/>
而遁<hi>唐六典東都城南面三門中曰定鼎左曰長夏右曰厚載東面三門中曰建春南曰永道北曰上東</hi>
<hi>北面二門東曰安喜西曰徽安西連禁苑苑西四門南迎秋次遊義次籠煙北靈溪考異曰河南記曰賊帥訾</hi>
<hi>嘉珍果於東都留後院潛召募二百餘人兼造置兵仗部署已定㑹門子健兒有小過被笞責之遂使兄弟一</hi>
<hi>人告河南府當時飭兩縣驅丁壯悉持弓矢刀棒圍興道坊院數重賊黨廹蹙遞相蹂四面矢下如雨俄然殄</hi>
<pb n="KR2b0007_WYG_239-25b"/>
<hi>滅因縱火焚其院宇悉為煨燼今從實録</hi>是時都城震駭留守兵寡弱元膺<lb/>
坐皇城門<hi>唐六典東都皇城在都城西北隅南面三門中曰端門左曰左掖門右曰右掖門東面一</hi>
<hi>門曰賔耀西面二門南曰麗景北曰宣耀元膺坐于左掖門下</hi>指使部分<hi>分扶問翻</hi>意氣自<lb/>
若都人頼以安東都西南接鄧虢<hi>九域志河南府西南抵虢州界三百二十</hi>
<hi>五里稍南抵鄧州界六百里</hi>皆髙山深林民不耕種專以射獵為生<lb/>
人皆趫勇<hi>趫丘妖翻㨗也</hi>謂之山棚元膺設重購以捕賊數日<lb/>
有山棚鬻鹿賊遇而奪之山棚走召其儕類<hi>儕士皆翻</hi>且引<lb/>
官軍共圍之谷中盡獲之按驗得其魁乃中岳寺僧圓<lb/>
<pb n="KR2b0007_WYG_239-26a"/>
淨故嘗為史思明將勇悍過人為師道謀多買田於伊<lb/>
闕陸渾之間以舍山棚而衣食之<hi>為師于偽翻舍始夜翻</hi>有訾嘉<lb/>
珍門察者<hi>訾即移翻姓也門亦姓也</hi>潛部分以屬圓淨圓淨以師道<lb/>
錢千萬陽為治佛光寺<hi>分扶問翻治直之翻下同</hi>結黨定謀約令嘉<lb/>
珍等竊發城中圓淨舉火於山中集二縣山棚入城助<lb/>
之<hi>二縣陸渾伊闕也</hi>圓淨時年八十餘捕者既得之奮鎚擊其<lb/>
脛不能折<hi>鎚直追翻脛户定翻脚脛釋名曰脛莖也直而長似物莖折而設翻</hi>圓淨罵曰<lb/>
䑕子折人脛且不能敢稱健兒乃自置其脛教使折之<lb/>
<pb n="KR2b0007_WYG_239-26b"/>
臨刑歎曰誤我事不得使洛城流血黨與死者凡數千<lb/>
人留守防禦將二人<hi>留守兵之將及防禦兵之將也</hi>及驛卒八人皆受<lb/>
其職名<hi>職名李師道私所署衙前管軍職名給帖者也</hi>為之耳目元膺鞫訾嘉<lb/>
珍門察始知殺武元衡者乃師道也元膺宻以聞以檻<lb/>
車送二人詣京師上業已討王承宗不復窮治<hi>復扶又翻</hi>元<lb/>
膺上言近日藩鎮䟦扈不臣有可容貸者至於師道謀<lb/>
屠都城燒宫闕悖逆尤甚不可不誅<hi>悖蒲内翻又蒲沒翻</hi>上以為<lb/>
然而方討呉元濟絶王承宗故未暇治師道也<hi>史説得憲宗心</hi>
<pb n="KR2b0007_WYG_239-27a"/>
<hi>事出</hi>　乙丑李光顔敗於時曲　初上以嚴綬在河東所<lb/>
遣禆將多立功<hi>謂李光顔等也</hi>故使鎮襄陽<hi>襄陽山南東道節度治所</hi>且督<lb/>
諸軍討呉元濟綬無它材能到軍之日傾府庫賚士卒<lb/>
累年之積一朝而盡又厚賂宦官以結聲援擁八州之<lb/>
衆萬餘人屯境上<hi>八州襄鄧唐隨均房郢復</hi>閉壁經年無尺寸功裴<lb/>
度屢言其軍無政九月癸酉以韓𢎞為淮西諸軍都統<lb/>
𢎞樂於自擅<hi>樂音洛</hi>欲倚賊自重不願淮西速平<hi>曰考異  舊傳</hi>
<hi>曰𢎞鎮汴州當兩河賊之衝要朝廷慮其異志欲以兵柄授之而令李光顔烏重𦙍實當旗鼓乃授𢎞淮西諸</hi>
<pb n="KR2b0007_WYG_239-27b"/>
<hi>軍都統𢎞雖居統帥常不欲諸軍立功隂為逗撓之計毎聞獻㨗輙數日不怡其危國邀功如是按𢎞承宣武</hi>
<hi>積亂之後鎮定一方居强冦之間威望甚著若有異志與諸鎮連衡䟦扈如反掌耳然觀其始末未嘗失臣節</hi>
<hi>朝廷若疑其有異志而更用為都統光顔重𦙍更受其節制非所以防之也且數日不怡有何狀可尋恐毁之</hi>
<hi>過其實今從其可信者</hi>李光顔在諸將中戰最力𢎞欲結其歡心<lb/>
舉大梁城索得一美婦人<hi>宣武節度治大梁索山客翻</hi>教之歌舞絲<lb/>
竹飾以珠玉金翠直數百萬錢遣使遺之<hi>遺唯季翻</hi>使者先<lb/>
致書光顔大饗將士使者進妓容色絶世一座盡驚光<lb/>
顔謂使者曰相公愍光顔羈旅賜以美妓荷德誠深<hi>妓渠</hi>
<pb n="KR2b0007_WYG_239-28a"/>
<hi>綺翻荷下可翻</hi>然戰士數萬皆弃家逺來冒犯白刃光顔何忍<lb/>
獨以聲色自娯悦乎因流涕座者皆泣<hi>座恐當作坐為文從字順</hi>即<lb/>
於席上厚以繒帛贈使者并妓返之曰為光顔多謝相<lb/>
公<hi>繒慈陵翻為于偽翻</hi>光顔以身許國誓不與逆賊同戴日月死<lb/>
無貳矣　冬十月庚子始分山南東道為兩節度以户<lb/>
部侍郎李遜為襄復郢均房節度使以右羽林大將軍<lb/>
髙霞寓為唐隨鄧節度使朝議以唐與蔡接故使霞寓<lb/>
專事攻戰而遜調五州之賦以餉之<hi>調徒弔翻</hi>　辛丑刑部<lb/>
<pb n="KR2b0007_WYG_239-28b"/>
侍郎權德輿奏自開元二十五年修格式律令事類後<lb/>
<hi>唐六典叙文法之名格三十四篇式三十三篇律十二篇令二十七篇㑹要曰開元二十五年刪緝成律十二</hi>
<hi>卷律疏三十卷式二十卷開元新格十卷又撰格式律令事類四十卷以類相從便於省覽</hi>至今長<lb/>
行敕近刪定為三十卷請施行從之<hi>㑹要開元十九年裴光庭等奏令有</hi>
<hi>司刪撰格後長行敕六卷今又刪定二十五年以後長行勅為三十卷</hi>　上雖絶王承宗<lb/>
朝貢未有詔討之魏博節度使田𢎞正屯兵於其境承<lb/>
宗屢敗之<hi>敗補邁翻下同</hi>𢎞正忿表請擊之上不許表十上<hi>上時</hi>
<hi>掌翻</hi>乃聽至貝州丙午𢎞正軍于貝州　庚戍東都奏盗<lb/>
<pb n="KR2b0007_WYG_239-29a"/>
焚栢崖倉<hi>宋白曰河清縣有栢崖城杜佑曰栢崖城侯景所築在河清縣西</hi>　十一月<lb/>
壽州刺史李文通奏敗淮西兵壬申韓𢎞請命衆軍合<lb/>
攻淮西從之李光顔烏重𦙍敗淮西兵於小溵水㧞其<lb/>
城乙亥以嚴綬為太子少保<hi>以討淮西無功也</hi>盗焚襄州佛寺<lb/>
軍儲盡徙京城積草於四郊以備火丁丑李文通敗淮<lb/>
西兵於固始<hi>固始前漢汝南郡之寖縣春秋之寖丘後漢更名固始唐屬光州九域志在州東北</hi>
<hi>一百四十五里</hi>戊寅盗焚獻陵寢宫永巷　詔發振武兵二千<lb/>
㑹義武軍以討王承宗　己丑吐蕃欵隴州塞請互市<lb/>
<pb n="KR2b0007_WYG_239-29b"/>
許之　初呉少陽聞信州人呉武陵名邀以為賔友武<lb/>
陵不答及元濟反武陵以書諭之曰足下勿謂部曲不<lb/>
我欺人情與足下一也足下反天子人亦欲反足下易<lb/>
地而論則其情可知矣　丁酉武寧節度使李愿奏敗<lb/>
李師道之衆時師道數遣兵攻徐州<hi>數所角翻</hi>敗蕭沛數縣<lb/>
<hi>敗補邁翻蕭沛皆漢縣唐屬徐州九域志蕭在州西五十里沛在州西北一百四十里</hi>愿悉以歩<lb/>
騎委都押牙温人王智興擊破之十二月甲辰智興又<lb/>
破師道之衆斬首二千餘級逐北至平隂而還<hi>平隂古肥子國</hi>
<pb n="KR2b0007_WYG_239-30a"/>
<hi>漢肥城縣之地隋開皇十四年置榆山縣大業初改曰平隂取界内平隂古城為名時屬鄆州九域志在州東</hi>
<hi>北一百二十里還從宣翻又如字</hi>愿晟之子也　東都防禦使吕元膺<lb/>
請募山棚以衛宫城從之　乙丑河東節度使王鍔薨<lb/>
　王承宗縱兵四掠幽滄定三鎮皆苦之爭上表請討<lb/>
承宗上欲許之中書侍郎同平章事張𢎞靖以為兩役<lb/>
並興<hi>兩役謂既討淮西又討恒冀也</hi>恐國力所不支請併力平淮西乃<lb/>
征恒冀<hi>恒户登翻</hi>上不為之止<hi>為于偽翻</hi>𢎞靖乃求罷　十一年<lb/>
春正月己巳幽州節度使劉緫奏敗成德兵㧞武强斬<lb/>
<pb n="KR2b0007_WYG_239-30b"/>
首千餘級<hi>敗補邁翻</hi>　庚辰翰林學士中書舍人錢徽駕部<lb/>
郎中知制誥蕭俛各解職守本官時羣臣請罷兵者衆<lb/>
上患之故黜徽俛以警其餘徽呉人也　癸未制削王<lb/>
承宗官爵命河東幽州義武横海魏博昭義六道進討<lb/>
韋貫之屢請先取呉元濟後討承宗曰陛下不見建中<lb/>
之事乎始於討魏及齊而蔡燕趙皆應卒致朱泚之亂<lb/>
<hi>事見二百二十六卷止二百二十八卷卒子恤翻</hi>由德宗不能忍數年之憤邑<lb/>
欲太平之功速成故也上不聽<hi>佳兵者不祥之器張𢎞靖韋貫之之言蓋未可</hi>
<pb n="KR2b0007_WYG_239-31a"/>
<hi>厚非</hi>　甲申盗斷建陵門㦸四十七枝<hi>斷音短</hi>　二月西川<lb/>
奏吐蕃贊普卒新贊普可黎可足立　乙巳以中書舍<lb/>
人李逢吉為門下侍郎同平章事逢吉𤣥道之曾孫也<lb/>
<hi>李𤣥道事太宗為文學館學士</hi>　乙邜昭義節度使郗士美奏破成德<lb/>
兵<hi>郗丑之翻</hi>斬首千餘級　南詔勸龍晟淫虐不道上下怨<lb/>
疾弄棟節度王嵯巔弑之立其弟勸利勸利德嵯巔賜<lb/>
姓䝉氏謂之大容容蠻言兄也<hi>南詔置弄棟節度於唐姚州之地程大昌曰南</hi>
<hi>詔有六節度曰弄棟永昌銀生劍川拓東麗水南詔王姓䝉氏嵯昨何翻巔音顛</hi>　己未劉緫<lb/>
<pb n="KR2b0007_WYG_239-31b"/>
破成德兵斬首千餘級　荆南節度使袁滋父祖墓在<lb/>
朗山<hi>袁滋陳袁憲之後陳亡憲入中國後居蔡州朗山縣宋白曰朗山漢安昌縣漢末改朗山以界内朗</hi>
<hi>山為名劉昫曰朗山漢安昌縣隋改朗山杜佑曰朗山漢朗陵縣宋避聖祖諱改朗山為確山</hi>請入朝<lb/>
欲勸上罷兵行至鄧州聞蕭俛錢徽貶官及見上更以<lb/>
必克勸之<hi>更工衡翻</hi>僅得還鎮　辛酉魏博奏敗成德兵㧞<lb/>
其固城乙丑又奏㧞其鵶城<hi>固城鵶城當在冀州南宫縣界</hi>　三月庚<lb/>
午太后崩<hi>太后王氏上之母也</hi>辛未敕以國哀諸司公事權取中<lb/>
書門下處分<hi>只令宰相參决百司公事處昌吕翻分扶問翻</hi>不置攝冡宰<hi>唐中世以</hi>
<pb n="KR2b0007_WYG_239-32a"/>
<hi>來天子崩置攝冡宰倣古者百官緫已聽于冡宰之制然非能盡行古道也</hi>　壽州團練使<lb/>
李文通奏敗淮西兵於固始㧞𨫼山<hi>𨫼五髙翻又五到翻</hi>己夘唐<lb/>
鄧節度使髙霞寓奏敗淮西兵於朗山斬首千餘級焚<lb/>
二柵　幽州節度使劉總圍樂壽　夏四月庚子李光<lb/>
顔烏重𦙍奏敗淮西兵於陵雲柵<hi>陵雲柵在溵水西南郾城東北蔡人立柵</hi>
<hi>於此以陵雲為名</hi>斬首三千級　辛亥司農卿皇甫鏄以兼中<lb/>
承權判度支鏄始以聚歛得幸<hi>鏄補各翻歛力贍翻</hi>　乙夘劉總<lb/>
奏破成德兵於深州斬首二千五百級乙丑義武節度<lb/>
<pb n="KR2b0007_WYG_239-32b"/>
使渾鎬奏破成德兵於九門殺千餘人鎬瑊之子也<hi>渾瑊</hi>
<hi>事肅代徳有大功</hi>　宥州軍亂逐刺史駱怡夏州節度使田進<lb/>
討平之　五月壬申李光顔烏重𦙍奏敗淮西兵於陵<lb/>
雲柵斬首二千餘級　六月甲辰髙霞寓大敗於鐵城<lb/>
僅以身免<hi>據舊書霞寓自蕭陂進至文城柵遇伏而敗意鐵城即文城柵以其堅不可破故謂之鐵</hi>
<hi>城耳宋白曰鐵城在新興柵東北新興柵在呉房縣西南文城東北</hi>時諸將討淮西者勝<lb/>
則虛張殺獲敗則匿之至是大敗不可掩始上聞<hi>上時掌翻</hi>
中外駭愕宰相入見<hi>見賢遍翻</hi>將勸上罷兵上曰勝負兵家<lb/>
<pb n="KR2b0007_WYG_239-33a"/>
之常今但當論用兵方畧察將帥之不勝任者易之<hi>不勝</hi>
<hi>音升</hi>兵食不足者助之耳豈得以一將失利遽議罷兵邪<lb/>
於是獨用裴度之言它人言罷兵者亦稍息矣己酉霞<lb/>
寓退保唐州　上責髙霞寓之敗霞寓稱李遜應接不<lb/>
至<hi>李遜主餉霞寓軍因得以罪歸之</hi>秋七月貶霞寓為歸州刺史<hi>歸州古之</hi>
<hi>秭歸呉立建平郡唐置歸州京師南二千二百六十八里</hi>遜亦左遷恩王傅<hi>恩王連代宗之</hi>
<hi>子</hi>以河南尹鄭權為山南東道節度使以荆南節度使<lb/>
袁滋為彰義節度申光蔡唐隨鄧觀察使以唐州為理<lb/>
<pb n="KR2b0007_WYG_239-33b"/>
所壬午宣武軍奏破郾城之衆二萬殺二千餘人捕虜<lb/>
千餘人　田𢎞正奏破成德兵於南宫殺二千餘人<lb/>
中書侍郎同平章事韋貫之性髙簡好甄别流品<hi>好呼</hi>
<hi>到翻甄稽延翻察也别彼列翻</hi>又數請罷用兵<hi>數所角翻</hi>左補闕張宿毁之<lb/>
於上云其朋黨八月壬寅貫之罷為吏部侍郎　諸軍<lb/>
討王承宗者互相觀望獨昭義節度使郗士美引精兵<lb/>
壓其境己未士美奏大破承宗之衆於栢鄉殺千餘人<lb/>
降者亦如之為三壘以環栢鄉<hi>栢鄉漢縣屬鉅鹿郡故城在今縣西南十七里</hi>
<pb n="KR2b0007_WYG_239-34a"/>
<hi>今治在彭水之陽隋所置也屬趙州宋白曰趙州栢鄉縣春秋時晉鄗邑地漢置鄗縣光武改曰髙邑北齊天</hi>
<hi>保六年移髙邑縣於漢房子縣東界今髙邑縣是也隋開皇十六年於漢縣故城南十八里置栢鄉縣遥取漢</hi>
<hi>栢鄉之名宋省栢鄉為鎮屬髙邑環音宦</hi>　庚申𦵏莊憲皇后于豐陵<hi>從順宗也</hi>
九月乙亥右拾遺獨孤朗坐請罷兵貶興元府倉曹朗<lb/>
及之子也<hi>獨孤及事代宗為文長於議論</hi>　饒州大水漂失四千七百<lb/>
户　丙子以韋貫之為湖南觀察使猶坐前事也<hi>前事謂請</hi>
<hi>罷用兵也</hi>辛巳以吏部侍郎韋顗考功員外郎韋處厚等皆<lb/>
為逺州刺史張宿䜛之以為貫之之黨也覬見素之孫<lb/>
<pb n="KR2b0007_WYG_239-34b"/>
<hi>韋見素天寳末為相</hi>處厚夐之九世孫也<hi>韋夐後周韋孝寛之兄夐翾正翻</hi>　乙<lb/>
酉李光顔烏重𦙍奏㧞呉元濟陵雲柵丁亥光顔又奏<lb/>
㧞石越二柵壽州奏敗殷城之衆㧞六柵<hi>殷城漢期思縣屬汝南郡</hi>
<hi>宋置苞信縣隋改曰殷城唐屬光州按九域志固始縣有殷城鎮</hi>　冬十一月壬戍朔<lb/>
容管奏黄洞蠻為冦乙丑邕管奏擊黄洞蠻却之復賔<lb/>
蠻等州<hi>賔蠻當作賔巒武德四年以故秦桂林郡地置淳州永貞元年更名巒州</hi>　丙寅加<lb/>
幽州節度使劉總同平章事　李師道聞㧞陵雲柵而<lb/>
懼詐請輸欵上以力未能討加師道檢校司空　王鍔<lb/>
<pb n="KR2b0007_WYG_239-35a"/>
家二奴告鍔子稷改父遺表匿所獻家財<hi>去年王鍔薨</hi>上命<lb/>
鞫於内仗<hi>新書儀衛志凡朝㑹之仗三衛畨上分為五仗號衙内五衛一曰供奉仗以左右衛為之</hi>
<hi>二曰親仗以親衛為之三曰勲仗以勲衛為之四曰翊仗以翊衛為之五曰散手仗以親勲翊衛為之皆帶刀</hi>
<hi>捉仗列坐東西廊下毎月以四十六人立内廊閤外號曰内仗以左右金吾將軍當上中郎將一人押之</hi>遣<lb/>
中使詣東都檢括鍔家財裴度諫曰王鍔既沒其所獻<lb/>
之財已為不少今又因奴告檢括其家臣恐諸將帥聞<lb/>
之各以身後為憂上遽止使者己巳以二奴付京兆杖<lb/>
殺之　庚子以給事中桞公綽為京兆尹公綽初赴府<lb/>
<pb n="KR2b0007_WYG_239-35b"/>
<hi>赴京兆府初治事也</hi>有神䇿小將躍馬横衝前導公綽駐馬杖殺<lb/>
之明日入對延英上色甚怒詰其專殺之狀對曰陛下<lb/>
不以臣無似<hi>無似猶言不肖也</hi>使待罪京兆京兆為輦轂師表<lb/>
今視事之初而小將敢爾唐突此乃輕陛下詔命非獨<lb/>
慢臣也臣知杖無禮之人不知其為神䇿將軍也上曰<lb/>
何不奏對曰臣職當杖之不當奏上曰誰當奏者對曰<lb/>
本軍當奏若死於街衢金吾街使當奏<hi>金吾左右街使各一人掌分察</hi>
<hi>六街徼廵凡城内坊角有武候鋪衛士彍騎分守大城門百人大鋪三十人小城門二十人小鋪五人日暮鼓</hi>
<pb n="KR2b0007_WYG_239-36a"/>
<hi>八百聲而門閉乙夜街使以騎卒廵行呌呼武官暗探五更二㸃鼓自内發諸街鼓承振坊市門皆啟鼓三千</hi>
<hi>撾而止</hi>在坊内左右廵使當奏<hi>程大昌雍録曰長安四郭之内縱横皆十坊大率當</hi>
<hi>為百坊亦有一面不啻十坊者故六典曰一百一十坊也坊皆有垣有門隨晝夜鼓聲以行啟閉廵使掌左右</hi>
<hi>街百坊之内謹啟閉徼廵者也宋白曰廣德二年九月命御史中丞兼户部侍郎王延昌充左廵使御史中丞</hi>
<hi>源休充右廵使辛亥源休充都左右廵使元和八年薛存誠奏得兩廵御史狀以承平舊例兩街本屬臺司其</hi>
<hi>所由毎月衙集動靜申報如所報差繆舉勘悉在臺中又按唐監察御史十員裏行五員掌内外糺察分為左</hi>
<hi>右廵糺察違失以承天朱雀街為界毎月一代將晦即廵刑部大理東西徒坊金吾及縣獄</hi>上無以<lb/>
罪之退謂左右曰汝曹須作意此人<hi>言須為此人作意務自謹敕</hi>朕<lb/>
<pb n="KR2b0007_WYG_239-36b"/>
亦畏之<hi>禁考異曰栁氏叙訓曰公穆宗朝為大京兆有  軍校冒騶卒唱駐馬斃之明日延英對上云</hi>
<hi>云朝退上顧左右曰爾輩大須作意如此神采我亦怕他因話録曰憲宗正色詰公專殺之狀公曰京兆尹在</hi>
<hi>取則之地臣初受陛下奬擢軍中偏禆躍馬衝過此乃輕陛下法不獨輕臣臣杖無禮之人不打神䇿將軍按</hi>
<hi>公綽憲宗穆宗朝俱嘗為京兆尹此事恐非穆宗所能為叙訓之誤也今從因話録</hi>　討淮西諸<lb/>
軍近九萬<hi>近其靳翻</hi>上怒諸將久無功辛巳命知樞宻梁守<lb/>
謙宣慰因留監其軍授以空名告身五百通及金帛以<lb/>
勸死事庚寅先加李光顔等檢校官而詔書切責示以<lb/>
無功必罰　辛夘李文通奏敗淮西兵於固始斬首千<lb/>
<pb n="KR2b0007_WYG_239-37a"/>
餘級　十二月壬寅程執恭奏敗成德兵於長河<hi>長河</hi>
<hi>漢信都廣川縣地隋於廣川縣東八十里置長河縣元和四年移就白橋於永濟河西岸置縣十年又置</hi>
<hi>於河東小胡城屬徳州</hi>斬首千餘級　義武節度使渾鎬與王<lb/>
承宗戰屢勝遂引全師壓其境距恒州三十里而軍<hi>恒户</hi>
<hi>登翻</hi>承宗懼潛遣兵入鎬境焚掠城邑人心始内顧而揺<lb/>
㑹中使督其戰鎬引兵進薄恒州<hi>薄伯各翻</hi>與承宗戰大敗<lb/>
奔還定州<hi>九域志恒州至定州一百三十五里</hi>丙午詔以易州刺史陳楚<lb/>
為義武節度使軍中聞之掠鎬及家人衣至於倮露<hi>倮郎</hi>
<pb n="KR2b0007_WYG_239-37b"/>
<hi>果翻</hi>陳楚馳入定州<hi>易州南至定州百四十里</hi>鎮遏亂者歛軍中衣以<lb/>
歸鎬<hi>歛軍中所掠鎬家之衣也</hi>以兵衛送還朝<hi>朝直遥翻</hi>楚定州人張茂<lb/>
昭之甥也<hi>史言河朔之人習於叛亂知奉其帥之親黨而已</hi>　丁未以翰林學<lb/>
士王涯為中書侍郎同平章事　袁滋至唐州去斥候<lb/>
<hi>去羌吕翻</hi>止其兵不使犯呉元濟境<hi>袁滋所謂開門揖盗者也</hi>元濟圍其<lb/>
新興柵<hi>新興柵當在唐州東北界新立之以備蔡人</hi>滋卑辭以請之元濟由<lb/>
是不復以滋為意<hi>復扶又翻</hi>朝廷知之甲寅以太子詹事李<lb/>
愬為唐隨鄧節度使愬聽之兄也<hi>愬聽皆李晟之子</hi>　初置淮<lb/>
<pb n="KR2b0007_WYG_239-38a"/>
潁水運使揚子院米自淮隂泝淮入潁至項城入溵<hi>據舊</hi>
<hi>史時運米泝淮至壽州四十里入潁口又泝流至潁州沈丘界五百里至於項城又泝流五百里入溵河又三</hi>
<hi>百里輸于郾城得米五十萬石茭五百萬束省汴運之費七萬六千緡項城漢項縣屬汝南郡唐屬陳州九域</hi>
<hi>志在州東南七十里據水經註溵水汝水之别流潁水至古南頓縣與溵水合唐之溵水縣漢汝陽縣地也</hi>
輸于郾城以饋討淮西諸軍省汴運之費七萬餘緡<hi>郾音</hi>
<hi>偃</hi>　己未容管奏黄洞蠻屠巖州<hi>容管統容辨白牢欽巖禺湯瀼古等州</hi>
　<lb/>
　<lb/>
<pb n="KR2b0007_WYG_239-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百三十六</head>
    <p>
<pb n="KR2b0007_WYG_136-1a"/>
欽定四庫全書<lb/>
　資治通鑑卷一百三十六　宋　司馬光　撰<lb/>
　　　　　　　　　　　　　　胡三省　音註<lb/>
　齊紀二<hi>起閼達困敦盡屠維大荒落凡六年</hi>
　　世祖武皇帝上之下<lb/>
永明二年春正月乙亥以後將軍柳世隆為尚書右僕<lb/>
射竟陵王子良為䕶軍將軍兼司徒領兵置佐鎮西州<lb/>
子良少有清尚<hi>少詩照翻</hi>傾意賓客才雋之士皆遊集其門<lb/>
<pb n="KR2b0007_WYG_136-1b"/>
開西邸<hi>據子良傳西邸在雞籠山</hi>多聚古人器服以充之記室參軍<lb/>
范雲蕭琛樂安任昉法曹參軍王融衛軍東閤祭酒蕭<lb/>
衍<hi>記室參軍掌書記法曹參軍掌刑法此皆子良府屬也時王儉為衛將軍辟蕭衍為東閤祭酒自晉以來</hi>
<hi>公府屬長史之下有東西閤祭酒琛丑林翻任音壬昉孚往翻</hi>鎮西功曹謝朓<hi>朓土了翻</hi>步<lb/>
兵校尉沈約揚州秀才吳郡陸倕<hi>校户教翻倕是為翻</hi>竝以文學<lb/>
尤見親待號曰八友法曹參軍柳惲<hi>惲於粉翻</hi>太學博士王<lb/>
僧孺<hi>晉武帝置太學博士太常博士國子博士</hi>南徐州秀才濟陽江革<hi>革南徐州</hi>
<hi>所舉秀才也濟陽郡時屬南徐州濟子禮翻</hi>尚書殿中郎范縝<hi>魏晉以來尚書諸曹殿中</hi>
<pb n="KR2b0007_WYG_136-2a"/>
<hi>郎為諸曹之首縝章忍翻</hi>㑹稽孔休源亦預焉<hi>會工外翻</hi>琛惠開之從子<lb/>
<hi>蕭惠開見一百三十一卷宋明帝泰始元年二年從才用翻下同</hi>惲元景之從孫融僧<lb/>
達之孫<hi>栁元景以武功顯於宋文武二朝王僧達以世資才俊進</hi>衍順之之子<hi>蕭順之太</hi>
<hi>祖族弟</hi>朓述之孫約璞之子僧孺雅之曾孫<hi>謝遽見一百二十三卷宋</hi>
<hi>文帝元嘉十七年沈璞守盱眙有功元嘉二十七年孝武孝建之初以不迎義師戮王雅見一百七卷晉孝武</hi>
<hi>太元十五年</hi>縝雲之從兄也<hi>縝章忍翻</hi>子良篤好釋氏招致名僧<lb/>
講論佛法道俗之盛江左未有或親為衆僧賦食行水<lb/>
<hi>好呼到翻為于偽翻賦分畀也</hi>世頗以為失宰相體范縝盛稱無佛子<lb/>
<pb n="KR2b0007_WYG_136-2b"/>
良曰君不信因果<hi>釋氏冇因緣果報之說</hi>何得有富貴貧賤縝曰<lb/>
人生如樹花同發隨風而散或拂簾幌墜茵席之上<hi>幌呼</hi>
<hi>廣翻</hi>或關籬牆落糞溷之中墜茵席者殿下是也落糞溷<lb/>
者下官是也貴賤雖復殊途<hi>復扶又翻</hi>因果竟在何處子良<lb/>
無以難<hi>難乃旦翻下難之同</hi>縝又著神滅論以為形者神之質神<lb/>
者形之用也神之于形猶利之於刀未聞刀没而利存<lb/>
豈容形亡而神在哉此論出朝野諠譁難之終不能屈<lb/>
<hi>朝直遥翻</hi>太原王琰著論譏縝曰嗚呼范子曾不知其先祖<lb/>
<pb n="KR2b0007_WYG_136-3a"/>
神靈所在欲以杜縝後對縝對曰嗚呼王子知其先祖<lb/>
神靈所在而不能殺身以從之子良使王融謂之曰以<lb/>
卿才美何患不至中書郎而故乖刺為此論<hi>中書郎即謂中書侍</hi>
<hi>郎也刺來葛翻</hi>甚可惜也宜急毀棄之縝大笑曰使范縝賣論<lb/>
取官已至令僕矣<hi>令僕謂尚書令及兩僕射</hi>何但中書郎邪蕭衍好<lb/>
籌畧有文武才幹<hi>好呼到翻</hi>王儉深器異之曰蕭郎出三十<lb/>
貴不可言<hi>蕭衍事始此</hi>　壬寅以栁世隆為尚書左僕射丹<lb/>
陽尹李安民為右僕射王儉領丹陽尹　夏四月甲寅<lb/>
<pb n="KR2b0007_WYG_136-3b"/>
魏主如方山戊午還宫庚申如鴻池<hi>鴻池即旋鴻池也水經注凉城郡旋</hi>
<hi>鴻縣東山下水積成池東西二里南北四里又太祖天與二年穿鴻鴈池於平城</hi>丁卯還宫<lb/>
五月甲申魏遣員外散騎常侍李彪等來聘<hi>散悉亶翻騎竒寄翻</hi>
　六月壬寅朔中書舍人吳興茹法亮封望蔡男<hi>康曰茹人</hi>
<hi>諸切姓也望蔡縣屬豫章郡沈約曰漢靈帝中平中汝南上蔡民分徙此城立縣名曰上蔡晉武帝太康元年</hi>
<hi>更名望蔡宋白曰望蔡縣本漢建成縣靈帝分置上蔡縣晉武帝以上蔡人思本土改為望蔡今為髙安縣瑞</hi>
<hi>州治所</hi>時中書舍人四人各住一省謂之四户以法亮及<lb/>
臨海吕文顯等為之既總重權勢傾朝廷守宰數遷換<lb/>
<pb n="KR2b0007_WYG_136-4a"/>
去來四方餉遺嵗數百萬法亮嘗於衆中語人曰何須<lb/>
求外祿此一户中年辦百萬葢約言之也<hi>數所角翻遺于季翻語牛</hi>
<hi>倨翻李延夀曰中書所司掌在機務漢元以令僕用事魏明以監令專權至宋孝武以來士庶雜選及明帝世</hi>
<hi>胡母顥阮佃夫之徒專為侯倖矣齊初亦用久勞及以親信關讞表啓發署詔勑頗涉詞輸亦為詔文侍郎之</hi>
<hi>局復見侵矣建武詔命始不關中書專出舍人省内舍人四人所直四省據此四戸則舍人分住四省自法壳</hi>
<hi>等始</hi>後因天文有變王儉極言文顯等専權徇私上天見<lb/>
異禍由四户<hi>見賢遍翻</hi>上手詔酬答而不能改也　魏舊制<lb/>
户調帛二匹絮二斤絲一斤穀二十斛又入帛一匹二<lb/>
<pb n="KR2b0007_WYG_136-4b"/>
丈委之州庫以供調外之費所調各隨土之所出丁卯<lb/>
詔曰置官班祿行之尚矣自中原䘮亂兹制中絶朕憲<lb/>
章舊典始班俸祿户增調帛三匹穀二斛九斗以為官<lb/>
司之祿增調外帛二匹祿行之後贓滿一匹者死變法<lb/>
改度宜為更始<hi>調徒弔翻俸扶用翻更工衡翻</hi>其大赦天下　秋七月<lb/>
甲申立皇子子倫為巴陵王　乙未魏主如武州山石<lb/>
窟寺　九月魏詔班祿以十月為始季别受之<hi>三月為一季</hi>
舊律枉法十匹義贓二十匹罪死至是義贓一匹枉法<lb/>
<pb n="KR2b0007_WYG_136-5a"/>
無多少皆死<hi>枉法謂受賕枉法而出入人罪者義贓謂人私情相饋遺雖非乞取亦計所受論贓</hi>
仍分命使者糾按守宰之貪者秦益二州刺史恒農李<lb/>
洪之以外戚貴顯<hi>魏顯祖髙祖皆李氏出魏避顯祖諱改𢎞農為恒農</hi>為治貪暴<lb/>
<hi>治直吏翻</hi>班祿之後洪之首以贓敗魏主命鎖赴平城集百<lb/>
官親臨數之<hi>數所具翻數其罪也</hi>猶以其大臣聽在家自裁自餘<lb/>
守宰坐贓死者四十餘人受祿者無不跼蹐<hi>跼音局蹐音脊</hi>賕<lb/>
賂殆絶然吏民犯它罪者魏主率寛之疑罪奏讞多減<lb/>
死徙邊嵗以千計都下決大辟嵗不過五六人州鎮亦<lb/>
<pb n="KR2b0007_WYG_136-5b"/>
簡久之淮南王佗奏請依舊斷祿<hi>讞魚列翻又魚蹇翻辟毗亦翻斷丁管翻</hi>
文明太后召羣臣議之中書監髙閭以為飢寒切身慈<lb/>
母不能保其子今給祿則廉者足以無濫貪者足以勸<lb/>
慕不給則貪者得肆其姦廉者不能自保淮南之議不<lb/>
亦謬乎詔從閭議閭又上表以為北狄悍愚難以防遏<lb/>
<hi>悍侯旰翻又下罕翻</hi>所長者野戰所短者攻城<hi>北狄指蠕蠕也</hi>若以狄之<lb/>
所短奪其所長則雖衆不能成患雖來不能深入又狄<lb/>
散居野澤隨逐水草戰則與家業並至奔則與畜牧俱<lb/>
<pb n="KR2b0007_WYG_136-6a"/>
逃不齎資糧而飲食自足是以歴代能為邊患六鎮勢<lb/>
分倍衆不鬬<hi>謂敵人衆力加倍則鎮人不敢鬬也</hi>互相圍逼難以制之請<lb/>
依秦漢故事於六鎮之北築長城<hi>魏世祖破蠕蠕列置降人於漢南東至濡</hi>
<hi>源西暨五原隂山竟三千里分為六鎮今武川撫𠖇懐朔懐荒柔𤣥禦夷也下云六鎮東西不過千里則當自</hi>
<hi>代都北塞而東至濡源耳杜佑曰後魏六鎮並在馬邑雲中單于府界</hi>擇要害之地往往<lb/>
開門造小城於其側置兵扞守狄既不攻城野掠無獲<lb/>
草盡則走終必懲艾計六鎮東西不過千里一夫一月<lb/>
之功可城三步之地彊弱相兼不過用十萬人一月可<lb/>
<pb n="KR2b0007_WYG_136-6b"/>
就雖有暫勞可以永逸凡長城有五利罷遊防之苦一<lb/>
也北部放牧無抄掠之患二也<hi>抄楚交翻</hi>登城觀敵以逸待<lb/>
勞三也息無時之備四也嵗常遊運<hi>遊行也行運芻糧以實塞下</hi>永<lb/>
得不匱五也魏主優詔答之　冬十月丁巳以南徐州<lb/>
刺史長沙王晃為中書監初太祖臨終以晃屬帝使處<lb/>
於輦下或近藩<hi>屬之欲翻處昌呂翻</hi>勿令遠出且曰宋氏若非骨<lb/>
肉相殘它族豈得乗其弊汝深誡之舊制諸王在都唯<lb/>
得置捉刀左右四十人<hi>捉刀執刀以衛左右者也</hi>晃好武飾及罷南<lb/>
<pb n="KR2b0007_WYG_136-7a"/>
徐州私載數百人仗還建康為禁司所覺投之江水<hi>禁司</hi>
<hi>主防禁諸王好呼到翻下同</hi>帝聞之大怒將糾以法豫章王嶷叩頭<lb/>
流涕曰晃罪誠不足宥陛下當憶先朝念晃帝亦垂泣<lb/>
由是終無異意然亦不被親寵論者謂帝優於魏文減<lb/>
於漢明<hi>魏文防禁任城陳諸王漢明友愛東海東干諸王嶷魚力翻朝直遥翻被皮義翻</hi>武陵<lb/>
王曅多材藝而踈悻<hi>悻直也狠也音胡頂翻</hi>亦無寵於帝嘗侍宴<lb/>
醉伏地貂抄肉柈<hi>抄楚交翻柈薄官翻</hi>帝笑曰肉汙貂<hi>汙烏故翻</hi>對曰<lb/>
陛下愛羽毛而踈骨肉帝不悦曅輕財好施<hi>施式智翻</hi>故無<lb/>
<pb n="KR2b0007_WYG_136-7b"/>
蓄積名後堂山曰首陽葢怨貧薄也　髙麗王璉遣使<lb/>
入貢於魏亦入貢於齊時髙麗方彊魏置諸國使邸齊<lb/>
使第一髙麗次之<hi>麗力知翻使䟽吏翻下同</hi>　益州大度獠恃險驕<lb/>
恣<hi>水經注南安縣有濛水即大度水東入于江寰宇記大度河自吐蕃界經雅州諸部落至黎州東界流入</hi>
<hi>通莖界獠魯皓翻</hi>前後刺史不能制及陳顯逹為刺史遣使責<lb/>
其租賧<hi>賧吐濫翻夷人以財贖罪曰賧</hi>獠帥曰兩眼刺史尚不敢調我<lb/>
<hi>帥所類翻調徒弔翻</hi>况一眼乎遂殺其使顯逹分部將吏聲言出<lb/>
獵夜往襲之男女無少長皆斬之<hi>分扶問翻將即亮翻下同少詩照翻長知</hi>
<pb n="KR2b0007_WYG_136-8a"/>
<hi>兩翻</hi>晉氏以來益州刺史皆以名將為之十一月丁亥帝<lb/>
始以始興王鑑為督益寜諸軍事益州刺史徴顯逹為<lb/>
中䕶軍先是劫帥韓武方聚黨千餘人斷流為暴<hi>先悉薦翻</hi>
<hi>斷丁管翻</hi>郡縣不能禁鑑行至上明武方出降<hi>降户江翻下同</hi>長史<lb/>
虞悰等咸請殺之<hi>悰徂宗翻</hi>鑑曰殺之失信且無以勸善乃<lb/>
啓臺而宥之於是巴西蠻夷為冦暴者皆望風降附鑑<lb/>
時年十四行至新城<hi>新城今房州</hi>道路籍籍云陳顯逹大選<lb/>
士馬不肯就徴乃停新城遣典籖張曇晢往觀形勢俄<lb/>
<pb n="KR2b0007_WYG_136-8b"/>
而顯逹遣使詣鑑咸勸鑑執之鑑曰顯逹立節本朝必<lb/>
自無此<hi>曇徒含翻晢先擊翻使䟽吏翻朝直遥翻下同</hi>居二日曇晢還具言顯<lb/>
逹已遷家出城日夕望殿下至於是乃前鑑喜文學<hi>喜許</hi>
<hi>記翻</hi>器服如素士蜀人悦之　乙未魏員外散騎常侍李<lb/>
彪等來聘<hi>嵗悉亶翻騎竒寄翻至考異曰齊紀十二月庚申虜使李道固  今從後魏帝紀</hi>
是嵗詔増豫章王嶷封邑為四千户宋元嘉之世諸王<lb/>
入齋閣得白服帬㡌見人主<hi>宋齊之間制髙屋㡌下帬葢帬渠云翻見賢遍翻</hi>
唯出太極四廂乃備朝服<hi>太極殿前殿也有四廂</hi>自後此制遂絶<lb/>
<pb n="KR2b0007_WYG_136-9a"/>
上於嶷友愛宫中曲宴聽依元嘉故事嶷固辭不敢唯<lb/>
車駕至其第乃白服烏紗㡌以侍宴至於衣服器用制<lb/>
度動皆陳啓事無専制務從減省上竝不許嶷常慮盛<lb/>
滿求解揚州以授竟陵王子良上終不許曰畢汝一世<lb/>
無所多言嶷長七尺八寸善修容範文物衛從禮冠百<lb/>
僚<hi>長直亮翻從才用翻冠古玩翻</hi>每出入殿省瞻望者無不肅然　交<lb/>
州刺史李叔獻既受命<hi>命叔獻為交州刺史見上卷太祖建元元年</hi>而斷割<lb/>
外國貢獻上欲討之<hi>斷丁管翻</hi>
<pb n="KR2b0007_WYG_136-9b"/>
三年春正月丙辰以大司農劉楷為交州刺史發南康<lb/>
廬陵始興兵以討叔獻叔獻聞之遣使乞更申數年獻<lb/>
十二隊純銀兠鍪及孔雀毦<hi>毦仍吏翻以孔雀毛為飾也</hi>上不許叔<lb/>
獻懼為楷所襲間道自湘州還朝<hi>不敢取道南康始興避劉楷之兵故也間</hi>
<hi>古莧翻</hi>　戊寅魏詔曰圖䜟之興出於三季<hi>三代之季也䜟楚譖翻</hi>
既非經國之典徒為妖邪所憑自今圖䜟祕緯一皆焚<lb/>
之<hi>妖於遥翻緯于貴翻</hi>留者以大辟論<hi>律凡言以論者罪同真犯辟毗亦翻</hi>又嚴禁<lb/>
諸巫覡及委巷卜筮非經典所載者<hi>直曰街曲曰巷委即曲也鄭𤣥曰委</hi>
<pb n="KR2b0007_WYG_136-10a"/>
<hi>巷猶街里委曲所為也覡刑狄翻</hi>　魏馮太后作皇誥十八篇癸未大<lb/>
饗羣臣于太華殿班皇誥<hi>魏高宗興光四年起太華殿</hi>　辛卯上祀<lb/>
南郊大赦　詔復立國學<hi>罷國學見上卷髙帝建元四年李延夀曰江左草創日不</hi>
<hi>暇給以迄宋齊國學時或開置而勸課未博建之不能十年葢取文具而已復扶又翻</hi>釋奠先師<lb/>
用上公禮　二月己亥魏制皇子皇孫有封爵者嵗祿<lb/>
各有差　辛丑上祀北郊　三月丙申魏封皇弟禧為<lb/>
咸陽王幹為河南王羽為廣陵王雍為潁川王勰為始<lb/>
平王<hi>勰音協</hi>詳為北海王<hi>自禧以下皆魏主之弟</hi>文眀太后令置學<lb/>
<pb n="KR2b0007_WYG_136-10b"/>
舘選師傅以教諸王勰於兄弟最賢敏而好學善屬文<lb/>
<hi>好呼到翻屬之欲翻</hi>魏主尤竒愛之　夏四月癸丑魏主如方山<lb/>
甲寅還宫　初宋太宗置總明觀以集學士亦謂之東<lb/>
觀上以國學既立五月乙未省總明觀時王儉領國子<lb/>
祭酒詔於儉宅開學士舘以總明四部書充之<hi>分經史子集為</hi>
<hi>甲乙丙丁四部又據宋紀明帝泰始六年立總明觀徵學士以充之舉士二十人分為儒道文史隂陽五部學</hi>
<hi>言隂陽者遂無其人然則四部書者其儒道文史之書歟觀古玩翻</hi>又詔儉以家為府自<lb/>
宋世祖好文章士大夫悉以文章相尚無以専經為業<lb/>
<pb n="KR2b0007_WYG_136-11a"/>
者儉少好禮學及春秋言論造次必於儒者<hi>好呼到翻造七到翻</hi>
由是衣冠翕然更尚儒術儉撰次朝儀國興自晉宋以<lb/>
來故事無不諳憶<hi>憶記也朝直遥翻下同諳烏含翻</hi>故當朝理事斷决<lb/>
如流毎博議引證八坐丞郎無能異者<hi>八坐丞郎自八坐至左右丞諸</hi>
<hi>曹郎也斷丁亂翻坐徂卧翻</hi>令史諮事常數十人賓客滿席儉應接<lb/>
辨析傍無留滯𤼵言下筆皆有音彩十日一還學監試<lb/>
諸生巾卷在庭<hi>監工銜翻卷巨員翻冠武也鄭註禮記云武冠卷也音起權翻</hi>劒衛令<lb/>
史儀容甚盛作解散髻<hi>據南史儉𫝊作解散幘蕭子顯齊書作解散髻斜挿幘簮</hi>斜<lb/>
<pb n="KR2b0007_WYG_136-11b"/>
挿簮朝野慕之相與倣效儉常謂人曰江左風流宰相<lb/>
唯有謝安意以自比也上深委仗之士流選用奏無不<lb/>
可　六月庚戌進河南王度易侯為車騎將軍遣給事<lb/>
中吳興丘冠先使河南并送柔然使<hi>騎竒寄翻冠古玩翻使疏吏翻</hi>
辛亥魏主如方山丁巳還宫　秋七月癸未魏遣使拜<lb/>
宕昌王梁彌機兄子彌承為宕昌王<hi>宕徒浪翻嵗考異曰齊書是  八月</hi>
<hi>丁巳以行宕昌王梁彌頡為河梁二州刺史六年五月甲午以彌承為河涼二州刺史令從魏書</hi>初彌<lb/>
機死子彌博立為吐谷渾所逼奔仇池<hi>吐從暾入聲谷音浴</hi>仇池<lb/>
<pb n="KR2b0007_WYG_136-12a"/>
鎮將穆亮以彌機事魏素厚矜其滅亡彌博凶悖所部<lb/>
惡之<hi>將即亮翻悖蒲内翻又蒲没翻惡烏路翻</hi>彌承為衆所附表請納之詔<lb/>
許之亮帥騎三萬軍于龍鵠<hi>龍鵠葢即龍涸也在甘松界宇文氏於此置龍涸防</hi>
<hi>隋為扶州嘉誠縣唐為松州杜佑曰龍涸城吐谷渾南界也去成都千餘里周武帝天和初其主率衆降以為</hi>
<hi>扶州帥讀曰率騎竒寄翻</hi>擊走吐谷渾立彌承而還<hi>還從宣翻又如字</hi>亮崇<lb/>
之曾孫也<hi>穆崇見一百一十一卷晉安帝隆安三年</hi>　戊子魏主如魚池<hi>魏太</hi>
<hi>宗永興五年穿魚池於平城北苑</hi>登青原岡甲午還宫八月己亥如彌<lb/>
澤甲寅登牛頭山甲子還宫　魏初民多䕃附<hi>䕃附者自附於</hi>
<pb n="KR2b0007_WYG_136-12b"/>
<hi>豪强之家以求䕃庇</hi>䕃附者皆無官役而豪彊徴斂倍於公賦<hi>斂力</hi>
<hi>贍翻</hi>給事中李安世上言嵗飢民流田業多為豪右所占<lb/>
奪<hi>占之贍翻</hi>雖桑井難復<hi>桑井謂古者井田之制五畝之宅樹墻下以桑也</hi>宜更均<lb/>
量使力業相稱又所爭之田宜限年斷<hi>量音良稱尺證翻斷丁亂翻</hi>
事久難明悉歸今主以絶詐妄魏主善之由是始議均<lb/>
田冬十月丁未詔遣使者循行州郡<hi>行下孟翻</hi>與牧守均給<lb/>
天下之田<hi>守式又翻</hi>諸男夫十五以上受露田四十畝婦人<lb/>
二十畝<hi>杜佑通典注曰不栽樹萟者謂之露田</hi>奴婢依良丁<hi>良丁謂良人成丁者</hi>牛<lb/>
<pb n="KR2b0007_WYG_136-13a"/>
一頭受田三十畝限止四牛所授之田率倍之三易之<lb/>
田再倍之以供耕作及還受之盈縮<hi>倍之者合受四十畝授以八十畝此</hi>
<hi>一易之田也三易之田三年耕然後復故故再倍以授之</hi>人年及課則受田老免及<lb/>
身没則還田奴婢牛隨有無以還受初受田者男夫給<lb/>
二十畝課種桑五十株桑田皆為世業身終不還恒計<lb/>
見口有盈者無受無還不足者受種如法盈者得賣其<lb/>
盈<hi>恒户登翻見賢遍翻口分世業之法始此</hi>諸宰民之官各隨近給公田有<lb/>
差更代相付<hi>更工衡翻</hi>賣者坐如律　辛酉魏魏郡王陳建<lb/>
<pb n="KR2b0007_WYG_136-13b"/>
卒　魏員外散騎常侍李彪等來聘　十二月乙卯魏<lb/>
以侍中淮南王佗為司徒　柔然犯魏塞魏任城王澄<lb/>
帥衆拒之柔然遁去澄雲之子也<hi>任城王雲見一百三十三卷宋明帝泰始</hi>
<hi>七年任音壬帥讀曰率</hi>氐羌反詔以澄為都督梁益荆三州諸軍<lb/>
事梁州刺史<hi>魏髙祖始置梁益二州於仇池</hi>澄至州討叛柔服氐羌皆<lb/>
平　初太祖命黄門郎虞玩之等檢定黄籍<hi>見上卷太祖建元二</hi>
<hi>年</hi>上即位别立校籍官置令史限人一日得數巧<hi>巧謂姦偽</hi>
<hi>也</hi>既連年不已民愁怨不安外監㑹稽呂文度<hi>外監屬中領軍</hi>
<pb n="KR2b0007_WYG_136-14a"/>
<hi>而親任過於領軍會工外翻</hi>啓上籍被却者悉充遠戍<hi>被皮義翻</hi>民多逃<lb/>
亡避罪富陽民唐㝢之因以妖術惑衆作亂攻陷富陽<lb/>
<hi>富陽即漢富春縣也本屬會稽後屬吳郡晉簡文鄭太后諱春孝武改曰富陽妖於驕翻</hi>三吳却籍<lb/>
者奔之衆至三萬文度與茹法亮吕文顯皆以姦諂有<lb/>
寵於上<hi>茹音如</hi>文度為外監専制兵權領軍守虛位而已<lb/>
法亮為中書通事舍人權勢尤盛王儉常曰我雖有大<lb/>
位權寄豈及茹公邪　是嵗柔然部真可汗卒子豆崙<lb/>
立<hi>可從刋入聲汗音寒崘盧昆翻</hi>號伏名敦可汗<hi>魏收曰伏名敦魏言恒也</hi>改元太<lb/>
<pb n="KR2b0007_WYG_136-14b"/>
平<lb/>
四年春正月癸亥朔魏髙祖朝㑹始服衮冕<hi>史言魏孝文用夏變</hi>
<hi>夷朝直遥翻</hi>　壬午柔然冦魏邊　唐㝢之攻陷錢唐吳郡<lb/>
諸縣令多棄城走㝢之稱帝於錢唐立太子置百官遣<lb/>
其將髙道度等攻陷東陽<hi>將即亮翻</hi>殺東陽太守蕭崇之崇<lb/>
之太祖族弟也又遣其將孫泓冦山隂至浦陽江<hi>據水經注</hi>
<hi>浦陽江即今曹娥江也水𤼵剡溪皆西流至曹娥鎮始折而東流入海</hi>浹口戍主湯休武<lb/>
擊破之<hi>浹即叶翻</hi>上𤼵禁兵數千人馬數百匹東擊㝢之臺<lb/>
<pb n="KR2b0007_WYG_136-15a"/>
軍至錢唐㝢之衆烏合畏騎兵<hi>騎竒寄翻</hi>一戰而潰擒斬㝢<lb/>
之進平諸郡縣臺軍乗勝頗縱抄掠<hi>抄楚交翻</hi>軍還<hi>還從宣翻又如</hi>
<hi>字</hi>上聞之收軍主前軍將軍陳天福棄市左軍將軍劉<lb/>
明徹免官削爵付東冶<hi>建康有東西二冶今冶城即其地亦曰東冶亭</hi>天福上<lb/>
寵將也<hi>將即亮翻</hi>既伏誅内外莫不震肅使通事舍人丹楊<lb/>
劉係宗隨軍慰勞<hi>勞力到翻</hi>遍至遭賊郡縣百姓被驅逼者<lb/>
悉無所問　閏月癸巳立皇太子貞為邵陵王皇孫昭<lb/>
文為臨汝公　氐王楊後起卒丁未詔以白水太守楊<lb/>
<pb n="KR2b0007_WYG_136-15b"/>
集始為北秦州刺史武都王集始文𢎞之子也後起弟<lb/>
後明為白水太守魏亦以集始為武都王集始入朝于<lb/>
魏<hi>朝直遥翻</hi>魏以為南秦州刺史　辛亥帝耕籍田　二月<lb/>
己未立皇弟銶為晉熙王<hi>銶音求</hi>鉉為河東王　魏無鄉<lb/>
黨之法唯立宗主督䕶民多隱冒三五十家始為一户<lb/>
内祕書令李冲上言<hi>祕書省在禁中故謂之内祕書令亦謂之中祕上時掌翻</hi>宜凖<lb/>
古法五家立鄰長五鄰立里長五里立黨長取鄉人彊<lb/>
謹者為之鄰長復一夫里長二夫黨長三夫<hi>長知兩翻復方目翻</hi>
<pb n="KR2b0007_WYG_136-16a"/>
三載無過則升一等其民調一夫一婦帛一匹粟二石<lb/>
大率十匹為公調二匹為調外費三匹為百官俸此外<lb/>
復有雜調<hi>調徒弔翻俸扶用翻復扶又翻</hi>民年八十已上聽一子不從<lb/>
役孤獨癃老篤疾貧窮不能自存者三長内迭養食之<lb/>
<hi>食讀曰飤</hi>書奏詔百官通議中書令鄭羲等皆以為不可太<lb/>
尉丕曰臣謂此法若行於公私有頼但方有事之月校<lb/>
比户口民必勞怨請過今秋至冬乃遣使者於事為宜<lb/>
冲曰民可使由之不可使知之<hi>論語孔子之言</hi>若不因調時<hi>調時</hi>
<pb n="KR2b0007_WYG_136-16b"/>
<hi>所謂調課之月</hi>民徒知立長校户之勤未見均徭省賦之益心<lb/>
必生怨宜及調課之月令知賦稅之均既識其事又得<lb/>
其利行之差易<hi>易以䜴翻</hi>羣臣多言九品差調為日已久<hi>九品</hi>
<hi>上中下各分為三品事見一百三十二卷宋明帝泰始五年</hi>一旦改法恐成擾亂文<lb/>
明太后曰立三長則課調有常凖苞䕃之户可出僥倖<lb/>
之人可止何為不可<hi>僥堅堯翻</hi>甲戌初立黨里鄰三長定民<lb/>
户籍民始皆愁苦豪彊者尤不願既而課調省費十餘<lb/>
倍上下安之　三月丙申柔然遣使者牟提如魏時敕<lb/>
<pb n="KR2b0007_WYG_136-17a"/>
勒叛柔然柔然伏名敦可汗自將討之追奔至西漠<hi>西漠</hi>
<hi>者大漠之西偏也將即亮翻</hi>魏左僕射穆亮等請乗虛擊之中書監<lb/>
髙閭曰秦漢之世海内一統故可逺征匈奴今南有吳<lb/>
冦何可捨之深入虜庭魏主曰兵者凶器聖人不得已<lb/>
而用之<hi>老子之言</hi>先帝屢出征伐者以有未賓之虜故也今<lb/>
朕承太平之業奈何無故動兵革乎厚禮其使者而歸<lb/>
之　夏四月辛酉朔魏始制五等公服甲子初以法服<lb/>
御輦祀南郊<hi>公服朝廷之服五等朱紫緋緑青法服衮冕以見郊廟之服</hi>　癸酉魏<lb/>
<pb n="KR2b0007_WYG_136-17b"/>
主如靈泉池<hi>魏於方山之南起靈泉宮引如渾水為靈泉池東西一百步南北二百步</hi>戊寅<lb/>
還宫　湘州蠻反刺史呂安國有疾不能討丁亥以尚<lb/>
書左僕射柳世隆為湘州刺史討平之　六月辛酉魏<lb/>
主如方山<hi>戌考異曰魏帝紀是日幸方山七月戊  又云幸方山皆不言還宫盖闕文耳</hi>　己<lb/>
卯魏文明太后賜皇子恂名大赦　秋七月戊戌魏主<lb/>
如方山　八月乙亥魏給尚書五等爵已上朱衣玉佩<lb/>
大小組綬<hi>組綬者組織以成綬鄭𤣥曰綬所以貫佩玉相承受者也漢制印綬先合單紡為一系四</hi>
<hi>系為一扶五扶為一首五首成一文文采淳為一圭首多者系細少者系麤皆廣一尺六寸組則古翻絞音受</hi>
<pb n="KR2b0007_WYG_136-18a"/>
　九月辛卯魏作明堂辟雍　冬十一月魏議定民官<lb/>
依户給俸<hi>以所領民户之多少為給俸之差也</hi>　十二月柔然冦魏邊<lb/>
是嵗魏改中書學曰國子學<hi>魏先置中書博士及中書學生今改曰國子學從晉</hi>
<hi>制也</hi>分置州郡凡三十八州二十五在河南十三在河北<lb/>
<hi>河南二十五州青南青兖齊濟光豫洛徐東徐雍秦南秦梁益荆凉河沙時又置華陜夏岐班郢凡二十五河</hi>
<hi>北十三州司并肆定相冀幽燕營平安時又置瀛汾凡十三蕭子顯曰雍凉秦沙涇華岐河西華寜陜洛荆郢</hi>
<hi>北豫東荆南豫西兖東兖南徐東徐青齊濟光二十五州在河南相汾懐并東雍肆定瀛朔并冀幽平司等十</hi>
<hi>三州在河北</hi>
<pb n="KR2b0007_WYG_136-18b"/>
五年春正月丁亥朔魏主詔定樂章非雅者除之　戊<lb/>
子以豫章王嶷為大司馬竟陵王子良為司徒臨川王<lb/>
映衛將軍王儉中軍將軍王敬則竝加開府儀同三司<lb/>
子良啓記室范雲為郡上曰聞其常相賣弄朕不復窮<lb/>
法當宥之以遠<hi>復扶又翻</hi>子良曰不然雲動相規誨諫書具<lb/>
存遂取以奏凡百餘紙辭皆切直上歎息謂子良曰不<lb/>
謂雲能爾方使弼汝何宜出守<hi>守式又翻</hi>文惠太子嘗出東<lb/>
田觀穫<hi>時太子作東田於東宫之東緜恒華逺壯麗極目又齊紀太子立樓舘于鍾山下號曰東田</hi>
<pb n="KR2b0007_WYG_136-19a"/>
顧謂衆賓曰刈此亦殊可觀衆皆曰唯唯<hi>唯于癸翻</hi>雲獨曰<lb/>
三時之務實為長勤<hi>三時之務謂春耕夏耘秋穫也</hi>伏願殿下知稼穡<lb/>
之艱難無徇一朝之宴逸　荒人桓天生自稱桓𤣥宗<lb/>
族與雍司二州蠻相扇動<hi>雍於用翻</hi>據南陽故城請兵於魏<lb/>
將入冦丁酉詔假丹楊尹蕭景先節總帥步騎直指義<lb/>
陽司州諸軍皆受節度<hi>帥讀曰率騎竒寄翻</hi>又假䕶軍將軍陳顯<lb/>
逹節帥征虜將軍戴僧静等水軍向宛葉<hi>宛於元翻葉式涉翻</hi>雍<lb/>
司諸軍皆受顯逹節度以討之　魏光祿大夫咸陽文<lb/>
<pb n="KR2b0007_WYG_136-19b"/>
公髙允歴事五帝<hi>太武景穆文成獻文及髙祖為五帝</hi>出入三省<hi>三省尚書省中</hi>
<hi>書省祕書省也</hi>五十餘年未嘗有譴馮太后及魏主甚重之常<lb/>
命中黄門蘓興夀扶侍允仁恕簡静雖處貴重<hi>處昌呂翻</hi>情<lb/>
同寒素執書吟覽晝夜不去手誨人以善恂恂不倦<hi>楊中</hi>
<hi>立曰恂恂一於誠也朱元晦曰恂恂信實之貌</hi>篤親念故無所遺棄顯祖平青<lb/>
徐悉徙其望族於代<hi>事見一百三十二卷宋明帝泰始五年</hi>其人多允之<lb/>
婚媾流離飢寒允傾家賑施<hi>賑之忍翻施式智翻</hi>咸得其所又隨<lb/>
其才行薦之於朝<hi>行下孟翻朝直遥翻</hi>議者多以初附間之<hi>間古莧翻</hi>
<pb n="KR2b0007_WYG_136-20a"/>
允曰任賢使能何有新舊必若有用豈可以此抑之允<lb/>
體素無疾至是㣲有不適猶起㞐如常數日而卒年九<lb/>
十八贈侍中司空<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>襚甚厚<hi>布帛曰賻衣被曰襚賻音附襚徐醉翻</hi>魏初<lb/>
以來存亡䝉賚皆莫及也　桓天生引魏兵萬餘人至<lb/>
沘陽<hi>漢沘陽縣屬南陽郡應劭曰沘水所出魏太和中置東荆州於沘陽故城宋白曰今唐州沘陽縣即</hi>
<hi>州故城九域志沘陽縣在唐州東北七十五里</hi>陳顯逹遣戴僧静等與戰於深<lb/>
橋<hi>戴僧靜𫝊深橋距沘陽四十里沘音比</hi>大破之殺獲萬計天生退保沘<lb/>
陽僧静圍之不克而還<hi>還從宣翻又如字</hi>荒人胡丘生起兵懸<lb/>
<pb n="KR2b0007_WYG_136-20b"/>
瓠以應齊魏人擊破之丘生來奔天生又引魏兵冦舞<lb/>
隂舞隂戍主殷公愍拒擊破之殺其副張麒麟天生被<lb/>
創退走<hi>被皮義翻創初良翻</hi>三月丁未以陳顯逹為雍州刺史<hi>雍於</hi>
<hi>用翻</hi>顯逹進據舞陽城　夏五月壬辰魏主如靈泉池<lb/>
癸巳魏南平王渾卒　甲午魏主還平城詔復七廟子<lb/>
孫及外戚緦麻服已上賦役無所與<hi>復方月翻七廟子孫自太祖已下緦</hi>
<hi>麻三月服五服至緦麻而服盡與讀當曰預</hi>　魏南部尚書公孫邃上谷公<lb/>
張儵帥衆與桓天生復冦舞隂殷公愍擊破之<hi>儵式竹翻帥讀</hi>
<pb n="KR2b0007_WYG_136-21a"/>
<hi>曰率復扶又翻軍考異曰齊書魏虜𫝊云偽安南將軍遼東公平南將  上谷公又攻武隂魏書帝紀云詔南</hi>
<hi>部尚書公孫文慶上谷公張伏于南討舞隂按公孫邃𫝊邃字文慶與内都幢將上谷公張儵討蕭賾舞隂戍</hi>
<hi>盖伏于亦儵字也</hi>天生還竄荒中邃表之孫也<hi>公孫表事魏明元為將</hi>魏<lb/>
春夏大旱代地尤甚加以牛疫民餒死者多六月癸未<lb/>
詔内外之臣極言無隱齊州刺史韓麒麟上表曰古先<lb/>
哲王儲積九稔<hi>古者三年耕餘一年食九年耕餘三年食以三十年之通制國用則當有九年</hi>
<hi>之蓄國無九年之蓄曰不足無六年之蓄曰急無三年之蓄曰國非其國也稔而廩翻</hi>逮於中代<lb/>
亦崇斯業入粟者與斬敵同爵力田者與孝悌均賞<hi>漢令</hi>
<pb n="KR2b0007_WYG_136-21b"/>
<hi>民入粟拜爵又有孝悌力田之科</hi>今京師民庻不田者多遊食之口參<lb/>
分居二自承平日久豐穰積年競相矜夸遂成侈俗貴<lb/>
富之家童妾袨服<hi>袨黄練翻袨服美衣也</hi>工商之族僕𨽻玉食<hi>張晏</hi>
<hi>曰玉食珍食也</hi>而農夫闕糟糠蠶婦乏短褐故令耕者日少<hi>少詩</hi>
<hi>沼翻下同</hi>田有荒蕪穀帛罄於府庫寳貨盈於市里衣食匱<lb/>
於室麗服溢於路飢寒之本寔在於斯愚謂凡珍異之<lb/>
物皆宜禁斷<hi>斷丁管翻</hi>吉凶之禮備為格式勸課農桑嚴加<lb/>
賞罰數年之中必有盈贍往年校比户貫<hi>毛晃曰貫鄉籍也</hi>租<lb/>
<pb n="KR2b0007_WYG_136-22a"/>
賦輕少臣所統齊州租粟纔可給俸略無入倉<hi>俸扶用翻</hi>雖<lb/>
於民為利而不可長久脫有戎役或遭天災恐供給之<lb/>
方無所取濟可減絹布増益穀租年豐多積嵗儉出賑<lb/>
<hi>嵗入約少為儉賑之忍翻下同</hi>所謂私民之穀寄積於官官有宿積則<lb/>
民無荒年矣<hi>宿積子智翻</hi>秋七月己丑詔有司開倉賑貸聽<lb/>
民出關就食<hi>魏都平城郊畿之外置關於要路以譏征</hi>遣使者造籍分遣去<lb/>
留所過給糧廪所至三長贍養之　柔然伏名敦可汗<lb/>
殘暴<hi>可從刋入聲汗音寒</hi>其臣侯醫垔石洛候數諫止之<hi>垔伊真翻數所</hi>
<pb n="KR2b0007_WYG_136-22b"/>
<hi>角翻</hi>且勸其與魏和親伏名敦怒族誅之由是部衆離心<lb/>
八月柔然冦魏邊魏以尚書陸叡為都督擊柔然大破<lb/>
之叡麗之子也<hi>陸麗陸俟之子於乙渾之難死也</hi>初髙車阿伏至羅有<lb/>
部落十餘萬役屬柔然伏名敦之侵魏也阿伏至羅諫<lb/>
不聽阿伏至羅怒與從弟窮竒帥部落西走至前部西<lb/>
北<hi>從才用翻帥讀曰率前部漢車師前王地也</hi>自立為王<hi>車考異曰魏書高  𫝊云在太和十</hi>
<hi>一年蠕蠕在十六年今從高車𫝊按蠕蠕下當有傳字</hi>國人號曰候婁匐勒夏言<lb/>
天子也號窮奇曰候倍夏言太子也<hi>夏言謂中華之言夏户雅翻</hi>二<lb/>
<pb n="KR2b0007_WYG_136-23a"/>
人甚親睦分部而立阿伏至羅居北窮竒居南伏名敦<lb/>
追擊之屢為阿伏至羅所敗乃引衆東徙<hi>史言柔然寖衰敗補邁翻</hi>
　九月辛未魏詔罷起部無益之作<hi>起部掌百工之事書曰百工起哉</hi>
出宫人不執機杼者冬十月丁未又詔罷尚方錦繡綾<lb/>
羅之工四民欲造任之無禁<hi>四民士農工商也</hi>是時魏久無事<lb/>
府藏盈積詔盡出御府衣服珍寳太官雜器太僕乗具<lb/>
内庫弓矢刀鈐十分之八<hi>藏徂浪翻乘繩證翻鈐與鉗同其廉翻刃也唐有玉鈐衛</hi>
外府衣物繒布絲纊<hi>繒慈陵翻帛也纊苦謗翻纊絮也</hi>非供國用者以<lb/>
<pb n="KR2b0007_WYG_136-23b"/>
其大半班賚百司下至工商皁𨽻逮于六鎮邊戍畿内<lb/>
鰥寡孤獨貧癃皆有差<hi>劉熈釋名曰無妻曰鰥憂悒不能寐目常鰥鰥然其字從魚魚</hi>
<hi>目常不閉無夫曰寡寡倮也倮然單獨也無父曰孤孤顧也顧望無所瞻見也無子曰獨獨鹿也鹿鹿無所依</hi>
<hi>也無財曰貧疲病曰癃</hi>　魏袐書令高祐丞李彪奏請改國書編<lb/>
年為紀𫝊表志<hi>𫝊直戀翻</hi>魏主從之祐允之從祖弟也十二<lb/>
月詔彪與著作郎崔光改脩國書光道固之從孫也<hi>從才</hi>
<hi>用翻宋明帝泰始五年崔道固降魏</hi>魏主問高祐曰何以止盜對曰昔宋<lb/>
均立徳猛虎渡河卓茂行化蝗不入境<hi>宋均事見四十五卷漢明帝永</hi>
<pb n="KR2b0007_WYG_136-24a"/>
<hi>平七年卓茂為密令教化大行漢平帝時天下大蝗獨不入密縣界</hi>况盜賊人也茍守宰<lb/>
得人治化有方止之易矣<hi>守式又翻治直吏翻易以豉翻</hi>祐又上䟽言<lb/>
今之選舉不採識治之優劣専簡年勞之多少<hi>少詩沼翻</hi>斯<lb/>
非盡才之謂宜停此薄藝棄彼朽勞唯才是舉則官方<lb/>
斯穆<hi>方道也穆和也清也</hi>又勲舊之臣雖年勤可錄而才非撫民<lb/>
者可加之以爵賞不宜委之以方任所謂王者可私人<lb/>
以財不私人以官者也<hi>王者不私人以官前漢書佞幸𫝊賛之辭</hi>帝善之祐<lb/>
出為西兖州刺史鎮滑臺以郡國雖有學縣黨亦宜有<lb/>
<pb n="KR2b0007_WYG_136-24b"/>
之乃命縣立講學黨立小學<lb/>
六年春正月乙未魏詔犯死刑者父母祖父母年老更<lb/>
無成人子孫旁無朞親者具狀以聞<hi>朞親為之服朞者</hi>　初皇<lb/>
子右衛將軍子響出繼豫章王嶷<hi>嶷魚力翻</hi>嶷後有子表留<lb/>
為世子子響每入朝<hi>朝直遥翻</hi>以車服異於諸王每拳擊車<lb/>
壁上聞之詔車服與皇子同於是有司奏子響宜還本<lb/>
三月己亥立子響為巴東王　角城戍將張蒲因大霧<lb/>
乗船入清中採樵<hi>清中清水中也將即亮翻</hi>濳納魏兵戍主皇甫仲<lb/>
<pb n="KR2b0007_WYG_136-25a"/>
賢覺之帥衆拒戰於門中僅能却之魏步騎三千餘人<lb/>
已至塹外<hi>帥讀曰率騎竒寄翻塹七艶翻</hi>淮隂軍主王僧慶等引兵救<lb/>
之魏人乃退　夏四月桓天生復引魏兵出據隔城<hi>復扶</hi>
<hi>又翻</hi>詔游擊將軍下邳曹虎督諸軍討之輔國將軍朱公<lb/>
恩將兵蹹伏<hi>將即亮翻下同蹹與踏同</hi>遇天生遊軍與戰破之遂進<lb/>
圍隔城天生引魏兵步騎萬餘人來戰虎奮擊大破之<lb/>
俘斬二千餘人明日拔隔城斬其襄城太守帛烏祝復<lb/>
俘斬二千餘人天生棄平氏城走<hi>平氏漢縣屬南陽郡晉宋屬義陽郡縣西</hi>
<pb n="KR2b0007_WYG_136-25b"/>
<hi>南有桐柏山淮源所出也五代志淮安郡平氏縣魏置漢廣郡至我朝開寳五年省平氏縣為鎮入唐州泌陽</hi>
<hi>縣</hi>　陳顯逹侵魏甲寅魏遣豫州刺史拓跋斤將兵拒<lb/>
之　甲子魏大赦　乙丑魏主如靈泉池丁卯如方山<lb/>
己巳還宫　魏築城於醴陽<hi>醴陽葢在醴水之北水經注醴水出桐柏山與淮同</hi>
<hi>源而别流西注逕平氏縣東北又西流注于沘水</hi>陳顯逹攻拔之進攻沘陽城<lb/>
中將士皆欲出戰鎮將韋珍曰<hi>魏樂陵鎮將鎮沘陽將即亮翻</hi>彼初至<lb/>
氣銳未可與爭且共堅守待其力攻疲弊然後擊之乃<lb/>
憑城拒戰旬有二日珍夜開門掩擊顯逹還<hi>還從宣翻又如字</hi>
<pb n="KR2b0007_WYG_136-26a"/>
　五月甲午以宕昌王梁彌承為河涼二州刺史<hi>宕徒浪翻</hi>
　秋七月己丑魏主如靈泉池遂如方山己亥還宫<lb/>
九月壬寅上如琅邪城講武<hi>治蕭子顯曰南琅邪郡本  金城永明乃徙治白下</hi>
<hi>三沈約曰晉亂琅邪國人隨元帝過江者千餘户太興  年立懐徳縣丹陽雖有琅邪郡而無其地成帝成康</hi>
<hi>元年桓温領郡鎮江乗之蒲洲金城上求割丹陽之江乘縣境立郡</hi>　癸卯魏淮南靖王<lb/>
佗卒<hi>佗徒河翻</hi>魏主方享宗廟始薦聞之為廢祭臨視哀慟<lb/>
<hi>為于偽翻</hi>　冬十月庚申立冬初臨太極殿讀時令<hi>漢儀太史每歳</hi>
<hi>上其年厯先立春立夏大暑立秋立冬常讀五時令皇帝所服各隨五時之色帝升御座尚書令以下就席位</hi>
<pb n="KR2b0007_WYG_136-26b"/>
<hi>尚書三公郎以令置按上奏以入就席伏讀訖賜酒一巵</hi>　閏月辛酉以尚書僕射<lb/>
王奐為領軍將軍　辛未魏主如靈泉池癸酉還宫<lb/>
十二月柔然伊吾戍主高羔子帥衆三千以城附魏<hi>帥讀</hi>
<hi>曰率</hi>　上以中外穀帛至賤用尚書右丞江夏李珪之議<lb/>
<hi>夏户雅翻</hi>出上庫錢五千萬及出諸州錢皆令糴買　西陵<lb/>
戍主杜元懿建言吳興無秋會稽豐登<hi>會工外翻</hi>商旅往來<lb/>
倍多常嵗西陵牛埭稅官格日三千五百如臣所見日<lb/>
可增倍<hi>西陵在今越州蕭山縣西十二里西興渡是也吳越王錢鏐以西陵非吉語改曰西興牛埭即</hi>
<pb n="KR2b0007_WYG_136-27a"/>
<hi>今西興堰用牛挽船因曰牛埭埭徒耐翻</hi>并浦陽南北津柳浦四埭<hi>浦陽江南津埭</hi>
<hi>則今之梁湖堰是也北津埭則今之曹俄堰是也栁浦埭則今杭州江干浙江亭北跨浦橋埭是也</hi>乞為<lb/>
官領攝一年<hi>為于偽翻</hi>格外可長四百許萬<hi>長丁丈翻今知兩翻增也又音</hi>
<hi>直亮翻多也</hi>西陵戌前檢稅無妨戌事餘三埭自舉腹心上<lb/>
以其事下會稽<hi>下户嫁翻</hi>會稽行事吳郡顧憲之議以為始<lb/>
立牛埭之意非苟逼蹴以取稅也<hi>蹴子六翻</hi>乃以風濤迅險<lb/>
濟急利物耳後之監領者不逹其本各務已功<hi>監古銜翻</hi>或<lb/>
禁遏佗道或空稅江行案吳興頻嵗失稔今兹尤甚去<lb/>
<pb n="KR2b0007_WYG_136-27b"/>
之從豐良由飢棘<hi>去之當作去乏棘急也</hi>埭司責稅依格弗降舊<lb/>
格新減尚未議登格外加倍將以何術皇慈恤隱振廪<lb/>
蠲調<hi>左傳楚大饑振廩同食杜預注曰振發也廪倉也調徒釣翻</hi>而元懿幸災𣙜利<lb/>
重増困瘼<hi>𣙜古岳翻瘼病也重直用翻</hi>人而不仁古今共疾若事不<lb/>
副言懼貽譴詰<hi>譴去戰翻詰去吉翻</hi>必百方侵苦為公賈怨元懿<lb/>
禀性苛刻已彰往效任以物土譬以狼將羊其所欲舉<lb/>
腹心亦當虎而冠耳<hi>為于偽翻賈音古狼將羊虎而冠皆漢書語以狼將羊則羊必為狼</hi>
<hi>所噬食虎而冠者言其人惡戾如虎著冠</hi>書云與其有聚斂之臣寜有盜臣<lb/>
<pb n="KR2b0007_WYG_136-28a"/>
<hi>記大學記孟獻子之言斂力贍翻</hi>此言盜公為損葢㣲斂民所害乃大<lb/>
也愚又以便宜者葢謂便於公宜於民也竊見頃之言<lb/>
便宜者非能於民力之外用天分地<hi>用天之道分地之利此孝經第六章</hi>
<hi>之言</hi>率皆即日不宜於民方來不便於公名與實反有乖<lb/>
政體凡如此等誠宜深察上納之而止　魏主訪羣臣<lb/>
以安民之術祕書丞李彪上封事以為豪貴之家奢僭<lb/>
過度第宅車服宜為之等制又國之興亡在冢嗣之善<lb/>
惡冢嗣之善惡在教諭之得失<hi>冢大也周禮疏曰冢大之上也冢知隴翻</hi>髙<lb/>
<pb n="KR2b0007_WYG_136-28b"/>
宗文成皇帝嘗謂羣臣曰朕始學之日年尚㓜冲情未<lb/>
能専既臨萬機不遑温習今日思之豈唯予咎抑亦師<lb/>
傅之不勤尚書李訢免冠謝<hi>訢許斤翻</hi>此近事之可鍳者也<lb/>
臣謂宜凖古立師傅之官以訓𨗳太子<hi>葢此時恂之失徳已著故彪有</hi>
<hi>是言</hi>又漢置常平倉以救匱乏<hi>見二十七卷漢宣帝五鳳四年</hi>去嵗京師<lb/>
不稔移民就豐既廢營生困而後逹又於國體實有虚<lb/>
損曷若豫儲倉粟安而給之豈不愈於驅督老弱餬口<lb/>
千里之外哉<hi>餬音胡說文曰寄食鬻也余據正考父鼎銘饘於是粥於是以餬余口則餬者食饘</hi>
<pb n="KR2b0007_WYG_136-29a"/>
<hi>粥之義許慎所謂寄食者葢因左傳餬口於四方以為說今此當依許義</hi>宜析州郡常調九<lb/>
分之二京師度支嵗用之餘<hi>調徒弔翻度徒洛翻</hi>各立官司年豐<lb/>
糴粟積之於倉儉則加私之二糶之於人<hi>糶他弔翻</hi>如此民<lb/>
必力田以取官絹積財以取官粟年登則常積嵗凶則<lb/>
直給數年之中穀積而人足雖災不為害矣又宜於河<lb/>
表七州人中擢其門才引令赴闕依中州官比隨能序<lb/>
之<hi>河表七州秦雍岐華陜河涼也以下文懐江漢歸有道之情證之則七州當謂荆兖豫洛青徐齊也河表</hi>
<hi>直謂大河之外門才者因其世家叙其才用中州謂代都東至海南距大河諸州比毗至翻比例也</hi>一可<lb/>
<pb n="KR2b0007_WYG_136-29b"/>
以廣聖朝均新舊之義<hi>朝直遥翻</hi>二可以懐江漢歸有道之<lb/>
情又父子兄弟異體同氣罪不相及乃君上之厚恩至<lb/>
於憂懼相連固自然之恒理也<hi>恒户登翻</hi>無情之人父兄繫<lb/>
獄子弟無慘惕之容子弟逃刑父兄無愧恧之色<hi>恧女六翻</hi>
宴安榮位遊從自若車馬衣冠不變華飾骨肉之恩豈<lb/>
當然也臣愚以為父兄有犯宜令子弟素服肉袒詣闕<lb/>
請罪子弟有坐宜令父兄露板引咎乞解所司若職任<lb/>
必要不宜許者慰勉留之如此足以敦厲凡薄使人知<lb/>
<pb n="KR2b0007_WYG_136-30a"/>
所恥矣又朝臣遭親䘮者假滿赴職<hi>朝直遥翻假古訝翻時魏不聽朝臣</hi>
<hi>終䘮給假而已</hi>衣錦乘軒從郊廟之祀<hi>衣於既翻</hi>鳴玉垂緌同慶賜<lb/>
之燕<hi>緌如佳翻</hi>傷人子之道虧天地之經愚謂凡遭大父母<lb/>
父母䘮者皆聽終服若無其人職業有曠者則優㫖慰<lb/>
諭起令視事但綜司出納敷奏而已國之吉慶一令無<lb/>
預其軍旅之警墨縗從役<hi>春秋時晉襄公居文公之䘮墨縗絰以敗秦師於殽自是</hi>
<hi>之後以墨縗從戎縗倉回翻</hi>雖愆於禮事所宜行也魏主皆從之由<lb/>
是公私豐贍雖時有水旱而民不困窮　魏遣兵擊百<lb/>
<pb n="KR2b0007_WYG_136-30b"/>
濟為百濟所敗<hi>陳夀曰三韓凡七十八國百濟其一也據李延夀史其先以百家濟海後浸強</hi>
<hi>盛以立國故曰百濟晉世句麗畧有遼東百濟亦據有遼西晉平二郡地</hi>
七年春正月辛亥上祀南郊大赦　魏主祀南郊始備<lb/>
大駕<hi>漢儀大駕公卿奉引太僕御大將軍驂乘屬車八十一乘備千乘萬騎祀天郊丼泉乃備之謂之丼</hi>
<hi>泉鹵簿東都惟大行備大駕晉中朝大駕鹵簿先象車鼓吹一部十三人中道次静室令駕一中道式道候二</hi>
<hi>人駕一分左右次洛陽尉二人騎分左右次洛陽亭長九人赤車駕一分三道各次正二人引次洛陽令駕一</hi>
<hi>中道次河南中部掾中道河橋掾在左功曹史在右並駕一次河南尹駕駟㦸吏六人次河南主簿駕一中道</hi>
<hi>次司𨽻部河南從事中道都部從事居左别駕從事居右並駕一次司𨽻校尉駕三㦸吏八人次司𨽻主簿駕</hi>
<pb n="KR2b0007_WYG_136-31a"/>
<hi>一中道次司𨽻主記駕一中道次廷尉明法掾中道五官掾居左功曹史居右並駕一次廷尉卿駕駟㦸吏六</hi>
<hi>人次廷尉主簿主記並駕一在左太僕引從如廷尉在中宗正引從如廷尉在右次太常駕駟中道㦸吏六人</hi>
<hi>大外部掾居左五官掾功曹史居右並駕一次光祿引從中道太常主簿主記居左衛尉引從居右並駕一次</hi>
<hi>太尉外督令史駕一中道次西東賊倉戸等曹並駕一引從次太尉駕駟中道太尉主簿舎人各一人祭酒二</hi>
<hi>人並駕一在左右次司徒引從駕駟中道次司空引從駕駟中道三公騎令史㦸各八人鼓吹各一部七人次</hi>
<hi>中䕶軍中道駕駟鹵簿左右各三行㦸楯在外弓矢在内鼓吹一部七人次歩兵校尉在左長水校尉在右並</hi>
<hi>駕一各鹵簿左右二行㦸楯在外刀楯在内鼓吹各一部七人次財校尉在左地軍校尉在右並駕一鹵簿各</hi>
<hi>左右二行次驍騎將軍在左游擊將軍在右並駕一皆鹵簿左右引各二行㦸楯刀楯鼓吹眂步兵長水騎隊</hi>
<pb n="KR2b0007_WYG_136-31b"/>
<hi>五在左五在右隊各五十四命中督二人分領左右各有㦸吏二人麾幢揭鼓在隊前次左將軍在左前將軍</hi>
<hi>在右並駕一鹵簿左右引戟楯刀楯鼓吹亦如之次黄門麾騎中道次黄門前部鼓吹左右各一部十三人駕</hi>
<hi>駟八校尉佐仗左右各四行外大㦸楯次九尺楯次弓矢次弩並熊渠佽飛督領之次司南車駕駟中道䕶駕</hi>
<hi>御史騎夾左右次謁者僕射駕駟中道次御史中承駕一中道次虎賁中郎將騎中道次九斿車中道武剛車</hi>
<hi>夾左右並駕駟次雲罕車駕駟中道次闟㦸車駕駟中道長㦸邪偃向後次皮軒車駕駟中道次鸞旗車中道</hi>
<hi>建華車分左右並駕駟次䕶駕尚書郎三人都官郎中道駕部在左中兵在右並騎又有䕶駕尚書一人督攝</hi>
<hi>前後無常次相風中道次司馬督在前中道左右各司馬史三人引仗左右各六行外大㦸楯二行次九尺楯</hi>
<hi>次刀楯次弓矢次弩次五時車左右有遮騎次典兵中郎中道督攝前後無常左殿中御史右殿中監並騎次</hi>
<pb n="KR2b0007_WYG_136-32a"/>
<hi>髙葢中道左畢右<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>次御史中道左右節郎各四人次華葢中道次殿中司馬中道殿中都尉在左殿中校尉</hi>
<hi>在右左右各四行細楯一行在弩内又殿中司馬一行殿中都尉一行殿中校尉一行次<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼓中道次金根車</hi>
<hi>駕六馬中道太僕卿御大將軍參乗左右又各増三行為九行司馬史九人㦸楯二行九尺楯一行刀楯一行</hi>
<hi>由基一行細弩一行跡禽一行樵斧一行力人刀楯一行連細楯殿中司馬殿中都尉殿中校尉為左右各十</hi>
<hi>二行金根連建青旗十二左將軍騎在左右將軍騎在右殿中將軍鑿<graphic n="KR2097" url="https://raw.githubusercontent.com/kanripo/KR-Gaiji/master/images/KR2097.png" mimeType="image/png"/>斧夾車車後衣書主職步從六行合</hi>
<hi>左右三十二行次曲華葢中道侍中散騎常侍黄門侍郎並騎分左右次黄鉞車駕一在左御麾騎在右次相</hi>
<hi>風中道次中書監騎左祕書監騎右次殿中御史騎左殿中監騎右次五牛旗赤青在左黄在中白黒在右次</hi>
<hi>夫輦中道夫輦謂當作大輦太官令丞左太醫令丞右次金根車駕駟不建次青立車次青安車次赤立車次</hi>
<pb n="KR2b0007_WYG_136-32b"/>
<hi>赤安車次黄立車次黄安車次白立車次白安車次黒立車次黒安車合十乘並駕駟建旗十二如車色立車</hi>
<hi>正竪旗安車邪拖之次蹋猪車駕駟中道無旗次耕根車駕駟中道赤旗十二熊渠督左佽飛督右次御軺車</hi>
<hi>次御四望車次御衣車次御書車次御藥車並駕牛中道次尚書令在左尚書僕射在右又尚書郎六人分次</hi>
<hi>左右並駕一又治書侍御史二人分左右又侍御史二人分次左右又蘭臺令史分次左右並騎次豹尾車駕</hi>
<hi>一自豹尾車後而鹵簿盡矣但以神弩二十張夾道至後部鼓吹其五張神弩置一將左右各二將次輕車二</hi>
<hi>十乘左右分駕次流蘇馬六十四次金鉞車駕三中道左右䕶駕尚書郎并令史並騎各一人次金鉦車駕三</hi>
<hi>中道左右䕶駕侍御史并令史並騎各一人次黄門後部鼓吹左右各三十人次㦸鼓車駕牛二乘分左右次</hi>
<hi>左大鴻臚外部彖右五官掾功曹史並駕次大鴻臚駕駟鉞吏六人次大司農引從中道左大鴻臚主簿主記</hi>
<pb n="KR2b0007_WYG_136-33a"/>
<hi>右少府引從次三卿並騎吏四人鈴下四人執馬鞭辟車六人執方扇羽林十八朱衣次領軍將軍中道鹵簿</hi>
<hi>左右各一行九尺楯在外弓矢在内鼓吹如䕶軍次後軍將軍在左後將軍在右各鹵簿鼓吹如左軍前軍次</hi>
<hi>越騎校尉左屯騎校尉右各鹵簿鼓吹如步兵射聲次領䕶驍游軍校尉皆騎吏四人乘馬夾道都督兵曹各</hi>
<hi>一人乘馬在騎將軍四人騎校鞉角金鼓鈴下信幡軍校並駕一功曹史主簿並騎從繖扇幢麾各一騎鼓吹</hi>
<hi>一部七騎次領䕶軍加大車斧五官掾騎從次騎十隊隊各五十四將一人持幢一人鞉一人並騎在前督戰</hi>
<hi>伯長各一人並騎在後羽林騎督幽州突騎督分領之郎簿十隊隊各五十人絳袍將一人騎鞉各一人在前</hi>
<hi>督戰伯長一人步在後騎皆持矟次大㦸一隊九尺楯一隊弓一隊弩一隊隊各五十人黑袴褶將一人騎校</hi>
<hi>鞉角各一人步在前督戰伯長各一人步在後金顔督將并領之魏之大駕葢參取漢晉之制而官名鹵簿則</hi>
<pb n="KR2b0007_WYG_136-33b"/>
<hi>㣲有不同者</hi>　壬戌臨川獻王映卒　初上為鎮西長史主<lb/>
簿王晏以傾諂為上所親<hi>宋蒼梧王元徽四年帝為鎮西長史行郢州事收晏為主</hi>
<hi>簿</hi>自是常在上府上為太子晏為中庶子上之得罪於<lb/>
太祖也<hi>事見上卷元年</hi>晏稱疾自踈及即位為丹陽尹意任如<lb/>
舊朝夕一見<hi>見賢遍翻</hi>議論朝事自豫章王嶷及王儉皆降<lb/>
意接之<hi>論朝直遥翻嶷魚力翻</hi>二月壬寅出為江州刺史晏不願<lb/>
外出復留為吏部尚書<hi>復扶又翻</hi>　三月甲寅立皇子子岳<lb/>
為臨賀王子峻為廣漢王子琳為宣城王子珉為義安<lb/>
<pb n="KR2b0007_WYG_136-34a"/>
王　夏四月丁丑魏主詔曰升樓散物以賚百姓至使<lb/>
人馬騰踐多有傷毁今可斷之<hi>斷讀如短</hi>以本所費之物賜<lb/>
老疾貧獨者　丁亥魏主如靈泉池遂如方山己丑還<lb/>
宫　上優禮南昌文憲公王儉詔三日一還朝<hi>還當作造音七</hi>
<hi>到翻朝直遥翻</hi>尚書令史出外諮事上猶以往來煩數復詔儉<lb/>
還尚書下省<hi>數所角翻復扶又翻</hi>月聽十日出外儉固求解選詔<lb/>
改中書監參掌選事<hi>選須絹翻</hi>五月乙巳儉卒王晏既領選<lb/>
權行臺閣與儉頗不平禮官欲依王𨗳諡儉為文獻晏<lb/>
<pb n="KR2b0007_WYG_136-34b"/>
啟上曰導乃得此諡但宋氏以來不加異姓出謂親人<lb/>
曰平頭憲事已行矣<hi>平頭謂憲字也諡神至翻</hi>徐湛之之死也<hi>湛之死見</hi>
<hi>一百三十七卷宋文帝元嘉三十年</hi>其孫孝嗣在孕得免<hi>孕以證翻</hi>八嵗襲爵<lb/>
枝江縣公尚宋康樂公主<hi>樂音洛</hi>及上即位孝嗣為御史<lb/>
中丞風儀端簡玉儉謂人曰徐孝嗣將來必為宰相上<lb/>
嘗問儉誰可繼卿者儉曰臣東都之日其在徐孝嗣乎<lb/>
<hi>謂周公既定洛請明農也周都豐鎬以洛為東都</hi>儉卒孝嗣時為吳興太守徵<lb/>
為五兵尚書　庚戌魏主祭方澤<hi>方澤者為方丘於澤中以祭地祇</hi>
<pb n="KR2b0007_WYG_136-35a"/>
上欲用領軍王奐為尚書令以問王晏晏與奐不相能<lb/>
對曰柳世隆有勲望恐不宜在奐後甲子以尚書左僕<lb/>
射柳世隆為尚書令王奐為左僕射　六月丁亥上如<lb/>
琅邪城　魏懐朔鎮將汝隂靈王天賜<hi>魏置懐朔鎮於漢五原郡界是</hi>
<hi>後六鎮叛改為朔州而不能有舊鎮之地杜佑曰魏都平城於馬邑郡北三百餘里置懐朔鎮及遷洛後置朔</hi>
<hi>州將即亮翻下同</hi>長安鎮都大將雍州刺史南安惠王楨<hi>雍於用翻</hi>
皆坐贓當死馮太后及魏主臨皇信堂<hi>水經注曰太極殿南對承賢門</hi>
<hi>門南即皇信堂也魏書帝紀太和七年十月皇信堂成十六年以安昌殿為内寢皇信堂為中寢</hi>引見<lb/>
<pb n="KR2b0007_WYG_136-35b"/>
王公<hi>見賢遍翻</hi>太后令曰卿等以為當存親以毁令邪當滅<lb/>
親以明法邪羣臣皆言二王景穆皇帝之子<hi>景穆皇帝世祖之子</hi>
<hi>薨諡曰景穆皇帝未即尊位也二王於高祖為叔祖</hi>宜䝉矜恕太后不應魏主乃<lb/>
下詔稱二王所犯難恕而太皇太后追惟高宗孔懐之<lb/>
恩<hi>二王於文成帝為兄弟詩曰兄弟孔懐惟思也</hi>且南安王事母孝謹聞於中<lb/>
外<hi>聞音問</hi>竝特免死削奪官爵禁錮終身初魏朝聞楨貪<lb/>
暴遣中散閭文祖詣長安察之<hi>中散中散大夫也散悉亶翻</hi>文祖受<lb/>
楨賂為之隱<hi>為于偽翻</hi>事覺文祖亦扺罪馮太后謂羣臣曰<lb/>
<pb n="KR2b0007_WYG_136-36a"/>
文祖前自謂廉今竟犯法以此言之人心信不可知魏<lb/>
主曰古有待放之臣<hi>春秋公羊傳晉放其大夫胥甲父于衛放之者何猶曰無去是云爾</hi>
<hi>然則何言爾近正也此其為近正奈何古者大夫已去三年待放君放之非也大夫待放正也</hi>卿等自<lb/>
審不勝貪心者聽辭位歸第宰官中散慕容契進曰<hi>契葢</hi>
<hi>以宰官帶中散大夫也</hi>小人之心無常而帝王之法有常以無常<lb/>
之心奉有常之法非所克堪乞從退黜魏主曰契知心<lb/>
不可常則知貪之可惡矣<hi>惡烏路翻</hi>何必求退遷宰官令契<lb/>
白曜之弟子也<hi>慕容白曜有平齊之功</hi>　秋七月丙寅魏主如靈<lb/>
<pb n="KR2b0007_WYG_136-36b"/>
泉池　魏主使羣臣議久與齊絶今欲通使何如<hi>使疏吏翻</hi>
<hi>下同</hi>尚書游明根曰朝廷不遣使者又築醴陽深入彼境<lb/>
皆直在蕭賾今復遣使不亦可乎<hi>復扶又翻</hi>魏主從之八月<lb/>
乙亥遣兼員外散騎常侍邢産等來聘　九月魏出宫<lb/>
人以賜北鎮人貧無妻者<hi>北鎮六鎮也一曰懐朔鎮直平城北</hi>　冬十一<lb/>
月己未魏安豐匡王猛卒　十二月丙子魏河東王茍<lb/>
頽卒　平南參軍顔㓜明等聘於魏　魏以尚書令尉<lb/>
元為司徒左僕射穆亮為司空　豫章王嶷自以地位<lb/>
<pb n="KR2b0007_WYG_136-37a"/>
隆重深懐退素是嵗啓求還第上令其世子子廉代鎮<lb/>
東府　太子詹事張緒領揚州中正長沙王晃屬用吳<lb/>
興聞人邕為州議曹<hi>屬之欲翻州議曹自漢以來率儒士為之</hi>緒不許晃使<lb/>
書佐固請緒正色曰此是身家州鄉殿下何得見逼<hi>自魏</hi>
<hi>晉以來中正率用本州人望為之</hi>　侍中江斆為都官尚書<hi>斆音効</hi>中書<lb/>
舍人紀僧真得幸於上容表有士風請於上曰臣出自<lb/>
本縣武吏邀逢聖時<hi>邀南史江斆傳作憿說文曰幸也集韻憿僥徼通音堅堯翻</hi>階<lb/>
榮至此為兒昏得荀昭光女即時無復所須<hi>為于偽翻復扶又翻</hi>
<pb n="KR2b0007_WYG_136-37b"/>
唯就陛下乞作士大夫上曰此由江斆謝瀹我不得措<lb/>
意可自詣之僧真承㫖詣斆登榻坐定斆顧命左右曰<lb/>
移吾牀遠客<hi>遠于願翻</hi>僧真䘮氣而退告上曰士大夫故非<lb/>
天子所命斆湛之孫瀹朏之弟也<hi>二家以名義自持至於甄别流品雖萬乘</hi>
<hi>之主不可得而奪䘮息浪翻朏敷尾翻</hi>柔然别帥叱呂勤帥衆降魏<hi>别帥所類</hi>
<hi>翻勤帥讀曰率降户江翻</hi>
　<lb/>
　資治通鑑卷一百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百五十</head>
    <p>
<pb n="KR2b0007_WYG_150-1a"/>
欽定四庫全書<lb/>
　資治通鑑卷一百五十　　宋　司馬光　撰<lb/>
　　　　　　　　　　　　　　胡三省　音註<lb/>
　梁紀六<hi>起閼逢執徐盡旃䝉大荒落凡二年</hi>
　　髙祖武皇帝六<lb/>
普通五年春正月辛丑魏主祀南郊　三月魏以臨淮<lb/>
王彧都督北討諸軍事討破六韓拔陵<hi>拔陵反見上卷上年</hi>夏四<lb/>
月髙平鎮民赫連恩等反推敕勒酋長胡琛為髙平王<lb/>
<pb n="KR2b0007_WYG_150-1b"/>
<hi>酋慈秋翻長知兩翻</hi>攻髙平鎮以應拔陵魏将盧祖遷擊破之琛<lb/>
北走<hi>将即亮翻</hi>衛可孤攻懐朔鎮經年外援不至楊鈞使賀<lb/>
拔勝詣臨淮王彧告急勝募敢死少年十餘騎夜伺隙<lb/>
潰圍出賊騎追及之勝曰我賀拔破胡也<hi>少詩照翻騎奇寄翻伺相</hi>
<hi>吏翻賀拔勝字破胡</hi>賊不敢逼勝見彧於雲中<hi>至考異曰勝𫝊云  朔州見彧按後</hi>
<hi>魏地理志雲中舊名朔州及改懐朔鎮為朔州不容更以雲中為朔州今但云雲中  按魏氏初都平城北邊</hi>
<hi>列置諸鎮孝昌以後改鎮為州尋即荒廢其地漫不可考杜佑以為魏都平城於郡北三百餘里置懐朔鎮又</hi>
<hi>云遷洛之後於郡北三百餘里置朔州又云後魏初雲中在郡北三百餘里定襄故城北夫其曰皆在郡北三</hi>
<pb n="KR2b0007_WYG_150-2a"/>
<hi>百餘里将是一處邪将是三處邪宋白曰朔州馬邑郡東北至故雲中三百六十里後魏為畿内之地亦曾為</hi>
<hi>懐朔鎮孝文遷洛之後於州北三百八十里定襄故城置朔州又曰後魏初雲中定襄故城是則是朔州與後</hi>
<hi>魏初雲中共一處通鑑此後書改懐朔鎮為朔州更命朔州為雲州此即魏志所謂雲中舊名朔州之證也是</hi>
<hi>則懐朔鎮與雲中是兩處矣是後李崇自崔暹白道之敗引還雲中後又自雲中引還平城其退師道里先後</hi>
<hi>可見而唐之雲中郡乃魏之平城詳而考之歴代建置州郡其名淆雜難指一處為定也</hi>説之曰懐<lb/>
朔被圍旦夕淪陷大王今頓兵不進懐朔若陷則武川<lb/>
亦危賊之鋭氣百倍雖有良平不能為大王計矣彧許<lb/>
為出師勝還復突圍而入鈞復遣勝出覘武川<hi>説式芮翻許為</hi>
<pb n="KR2b0007_WYG_150-2b"/>
<hi>于偽翻復扶又翻下聊復同覘丑㢘翻又丑艷翻</hi>武川已陷勝馳還懐朔亦潰<lb/>
勝父子俱為可孤所虜五月臨淮王彧與破六韓拔陵<lb/>
戰於五原<hi>五原即漢五原郡地魏收志朔州治五原杜佑曰魏置朔州於懐朔鎮在唐朔州馬邑郡</hi>
<hi>北三百餘里今榆林九原即漢之五原郡地蓋漢之五原壤地甚廣唐之豐勝朔三州皆漢之五原郡地魏收</hi>
<hi>志朔州附化郡有五原縣彧與拔陵當戰於此</hi>兵敗彧坐削除官爵安北将軍<lb/>
隴西李叔仁又敗於自道<hi>武川鎮北有白道谷谷口有白道城自城北出有髙阪謂</hi>
<hi>之白道嶺</hi>賊勢日盛魏主引丞相令僕尚書侍中黄門於顯<lb/>
陽殿問之曰今冦連恒朔逼近金陵<hi>魏未遷洛以前諸帝皆𦵏雲中之金</hi>
<pb n="KR2b0007_WYG_150-3a"/>
<hi>陵恒户登翻近其靳翻</hi>計将安出吏部尚書元修義請遣重臣督<lb/>
軍鎮恒朔以捍冦帝曰去嵗阿那瓌叛亂遣李崇北征<lb/>
崇上表求改鎮為州朕以舊章難革不從其請尋崇此<lb/>
表開鎮户非冀之心致有今日之患但既往難追聊復<lb/>
略論耳然崇貴戚重望<hi>李崇文成皇后兄誕之子歴方面有時望</hi>器識英敏<lb/>
意欲遣崇行何如僕射蕭寳寅等皆曰如此實合羣望<lb/>
崇曰臣以六鎮遐僻密邇冦戎<hi>杜佑曰六鎮並在今馬邑雲中單于界</hi>欲<lb/>
以慰悦彼心豈敢導之為亂臣罪當就死陛下赦之今<lb/>
<pb n="KR2b0007_WYG_150-3b"/>
更遣臣北行正是報恩改過之秋但臣年七十加之疲<lb/>
病不堪軍旅願更擇賢材帝不許修義天賜之子也<hi>天賜</hi>
<hi>見一百三十三卷宋明帝泰始七年</hi>
　臣光曰李崇之表乃所銷禍於未萌制勝於無形魏<lb/>
　肅宗既不能用及亂生之後曾無愧謝之言乃更以<lb/>
　為崇罪不明之君烏可與謀哉詩云聴言則對誦言<lb/>
　如醉匪用其良覆俾我悖<hi>詩桑柔之辭也注云見道聴之言則應答之見誦詩</hi>
　<hi>書之言則冥卧如醉不能用善反使我為悖逆之行</hi>其是之謂矣<lb/>
<pb n="KR2b0007_WYG_150-4a"/>
壬申加崇使持節開府儀同三司北討大都督<hi>使疏吏翻</hi>命<lb/>
撫軍将軍崔暹鎮軍将軍廣陽王深皆受崇節度深嘉<lb/>
之子也<hi>按魏收魏書作廣陽王淵李延夀北史作廣陽王深蓋避唐諱通鑑承用之廣陽王嘉見一百</hi>
<hi>四十三卷齊東昏侯永元元年北考異曰魏帝紀深作淵今從列𫝊及  史</hi>　六月以豫州<lb/>
刺史裴邃督征討諸軍事以伐魏　魏自破六韓拔陵<lb/>
之反二夏豳凉冦盜蜂起<hi>二夏夏州及東夏州也魏收地形志夏州治統萬領化政</hi>
<hi>闡熙金明代名郡東夏州領偏城朔方定陽上郡宋白曰魏改統萬鎮為東夏州後改延州按魏克統萬以為</hi>
<hi>鎮太和十一年改夏州延昌二年置東夏州治廣武唐始改為延州治膚施後魏太和元年置廣武縣後周改</hi>
<pb n="KR2b0007_WYG_150-4b"/>
<hi>豐林縣隋分豐林金明置膚施縣唐延州治焉則魏東夏州治廣武非統萬也然魏收地形志以廣武為太原</hi>
<hi>鴈門之廣武亦誤皇興二年置華州於北地太和十一年改為班州十四年為豳州領北地趙興襄樂郡凉州</hi>
<hi>領武安臨松建昌畨和泉城武興武威昌松東徑凉濘郡夏户雅翻</hi>秦州刺史李彦政刑<lb/>
殘虐在下皆怨是月城内薛珍等聚黨突入州門擒彦<lb/>
殺之推其黨莫折大提為帥<hi>莫折虜複姓帥所類翻</hi>大提自稱秦<lb/>
王魏遣雍州刺史元志討之<hi>雍於用翻</hi>初南秦州豪右楊松<lb/>
柏兄弟數為冦盜<hi>數所角翻</hi>刺史博陵崔遊誘之使降引為<lb/>
主簿接以辭色使説下羣氏<hi>誘音酉説式芮翻</hi>既而因宴會盡<lb/>
<pb n="KR2b0007_WYG_150-5a"/>
收斬之由是所部莫不猜懼遊聞李彦死自知不安欲<lb/>
逃去未果城民張長命韓祖香孫掩等攻遊殺之以城<lb/>
應大提大提遣其黨卜胡襲髙平克之殺鎮将赫連略<lb/>
行臺髙元榮大提尋卒<hi>卒子恤翻</hi>子念生自稱天子置百官<lb/>
改元天建　丁酉魏大赦　秋七月甲寅魏遣吏部尚<lb/>
書元修義兼尚書僕射為西道行臺帥諸将討莫折念<lb/>
生<hi>帥讀曰率</hi>　崔暹違李崇節度與破六韓拔陵戰于白道<lb/>
大敗單騎走還<hi>騎奇寄翻</hi>拔陵并力攻崇崇力戰不能禦引<lb/>
<pb n="KR2b0007_WYG_150-5b"/>
還雲中與之相持廣陽王深上言先朝都平城<hi>上時掌翻朝直</hi>
<hi>遥翻</hi>以北邊為重盛簡親賢擁麾作鎮<hi>謂鎮将也</hi>配以髙門子<lb/>
弟以死防遏非唯不廢仕宦乃更獨得復除<hi>髙門子弟謂其先世</hi>
<hi>與魏同起于代北者所謂大姓九十九復方目翻</hi>當時人物忻慕為之太和中<lb/>
僕射李冲用事凉州土人悉免厮役<hi>李寳自敦煌入朝于魏至子冲親貴</hi>
<hi>厚其鄉人故凉土之人悉免厮役</hi>帝鄉舊門仍防邊戍自非得罪當世<lb/>
莫肯與之為伍本鎮驅使但為虞侯白直<hi>杜佑曰白直無月給</hi>一<lb/>
生推遷不過軍主然其同族留京師者得上品通官在<lb/>
<pb n="KR2b0007_WYG_150-6a"/>
鎮者即為清塗所隔或多逃逸乃峻邊兵之格鎮人不<lb/>
聴浮遊在外於是少年不得從師長者不得遊宦<hi>少詩照翻</hi>
<hi>長知兩翻</hi>獨為匪人言之流涕自定鼎伊洛邊任益輕唯底<lb/>
滯凡才乃出為鎮将轉相模習専事聚斂或諸方姦吏<lb/>
犯罪配邊為之指蹤政以賄立邊人無不切齒及阿那<lb/>
瓌背恩縱掠<hi>斂力贍翻背蒲妹翻</hi>𤼵奔命追之十五萬衆度沙漠<lb/>
不日而還<hi>事見上卷上年還從宣翻又如字</hi>邊人見此援師遂自意輕<lb/>
中國<hi>師速而疾邊人見其不能盡敵而反意遂輕之</hi>尚書令臣崇求改鎮為州<lb/>
<pb n="KR2b0007_WYG_150-6b"/>
抑亦先覺朝廷未許而髙闕戍主御下失和<hi>酈道元曰趙武靈王</hi>
<hi>既襲胡服自代並隂山下至髙闕為塞山下有長城長城之際連山刺天其山中斷兩岸雙闕雲舉望若闕焉</hi>
<hi>故有髙闕之名自闕北出荒中闕口有城跨山結局謂之髙闕戍</hi>拔陵殺之遂相帥為<lb/>
亂<hi>帥讀曰率</hi>攻城掠地所過夷滅王帥屢北賊黨日盛此段<lb/>
之舉指望銷平而崔暹隻輪不返臣崇與臣逡巡復路<lb/>
<hi>復路者還即舊路也</hi>相與還次雲中将士之情莫不解體今日所<lb/>
慮非止西北将恐諸鎮尋亦如此天下之事何易可量<lb/>
書奏不省<hi>為魏主思崇深之言張本易以䜴翻量音良省悉景翻</hi>詔徵崔暹繫廷<lb/>
<pb n="KR2b0007_WYG_150-7a"/>
尉暹以女妓田園賂元乂卒得不坐<hi>妓渠綺翻卒子恤翻下卒無同</hi>
丁丑莫折念生遣其都督楊伯年攻仇鳩河池二戍<hi>河池</hi>
<hi>即今鳳州河池縣有河池水仇鳩亦當與河池相近</hi>東益州刺史魏子建遣将軍<lb/>
伊祥等擊破之斬首千餘級東益州本氐王楊紹先之<lb/>
國<hi>天監五年魏克武興滅楊紹先之國置東益州</hi>将佐皆以城民勁勇二秦反<lb/>
者皆其族類請先收其器械子建曰城民數經行陣<hi>數所</hi>
<hi>角翻行户剛翻</hi>撫之足以為用急之則腹背為患乃悉召城民<lb/>
慰諭之既而漸分其父兄子弟外戍諸郡内外相顧卒<lb/>
<pb n="KR2b0007_WYG_150-7b"/>
無叛者<hi>卒子恤翻</hi>子建蘭根之族兄也　魏凉州幢帥於菩<lb/>
提等執刺史宋穎據州反<hi>幢𫝊江翻帥所類翻菩薄乎翻</hi>　八月庚寅<lb/>
徐州刺史成景儁拔魏童城<hi>童城即下邳僮縣城也</hi>　魏員外散<lb/>
騎侍郎李苗上書曰凡食少兵精利於速戰<hi>散悉亶翻騎奇寄翻</hi>
<hi>上時掌翻少詩沼翻</hi>糧多卒衆事宜持久今隴賊猖狂非有素蓄<lb/>
雖據兩城<hi>兩城謂天水及髙平</hi>本無徳義其勢在於疾攻日有降<lb/>
納<hi>降户江翻</hi>遲則人情離沮坐待奔潰夫飊至風舉逆者求<lb/>
萬一之功髙壁深壘王師有全制之策但天下久泰人<lb/>
<pb n="KR2b0007_WYG_150-8a"/>
不曉兵奔利不相待逃難不相顧<hi>難乃旦翻</hi>将無法令士非<lb/>
教習不思長久之計各有輕敵之心如令隴東不守汧<lb/>
軍敗散<hi>汧軍謂元志之軍也汧在隴阪之東将即亮翻汧口堅翻</hi>則兩秦遂彊<hi>兩秦謂莫</hi>
<hi>折念生及張長命等</hi>三輔危弱國之右臂於斯廢矣宜勒大将堅<lb/>
壁勿戰别命偏裨帥精兵數千出麥積崖以襲其後<hi>麥積</hi>
<hi>崖在今秦州天水縣東百里狀如麥積故名裨賔彌翻帥讀曰率</hi>則汧隴之下羣妖自<lb/>
散<hi>妖於驕翻</hi>魏以苗為統軍與别将淳于誕俱出梁益未至<lb/>
莫折念生遣其弟髙陽王天生将兵下隴甲午都督元<lb/>
<pb n="KR2b0007_WYG_150-8b"/>
志與戰於隴口<hi>隴口隴坻之口也</hi>志兵敗棄衆東保岐州<hi>魏岐州治</hi>
<hi>雍城</hi>　東西部敕勒皆叛魏附於破六韓拔陵魏主始思<lb/>
李崇及髙陽王深之言丙申下詔諸州鎮軍貫<hi>貫籍也</hi>非<lb/>
有罪配𨽻者皆免為民改鎮為州以懐朔鎮為朔州更<lb/>
命朔州曰雲州<hi>魏先置朔州於雲中之盛樂以漢五原郡地為懐朔鎮今以懐朔為朔州改舊</hi>
<hi>朔州為雲州因雲中郡而得名也按後廣陽王深自五原拔軍向朔州則懐朔鎮雖置於漢五原郡地與五原</hi>
<hi>别為兩城宋白曰漢五原故城在唐勝州榆林縣界後魏孝文於唐朔州北三百八十里定襄故城置朔州更</hi>
<hi>工衡翻</hi>遣兼黄門侍郎酈道元為大使撫慰六鎮<hi>使䟽吏翻</hi>時<lb/>
<pb n="KR2b0007_WYG_150-9a"/>
六鎮已盡叛道元不果行先是代人遷洛者多為選部<lb/>
所抑不得仕進<hi>先悉薦翻選須絹翻</hi>及六鎮叛元乂乃用代來人<lb/>
為𫝊詔以慰悦之廷尉評代人山偉奏記稱乂徳美乂<lb/>
擢偉為尚書二千石郎<hi>廷尉評即漢之廷尉平魏晉以來平旁加言今大理評事即其</hi>
<hi>職也後漢尚書有二千石曹魏置二千石郎魏收官氏志内入諸姓土難氏後改為山氏</hi>　秀容人<lb/>
乞伏莫于聚衆攻郡殺太守<hi>水經注魏立秀容䕶軍以統胡人其治所去汾水六</hi>
<hi>十里地形志永興二年置秀容郡屬肆州</hi>丁酉南秀容牧子萬于乞真殺太<lb/>
僕卿陸延秀容酋長爾朱榮討平之榮羽健之𤣥孫也<lb/>
<pb n="KR2b0007_WYG_150-9b"/>
<hi>羽健見一百一十卷晉安帝隆安二年酋慈秋翻長知兩翻</hi>其祖代勤嘗出獵部民<lb/>
射虎誤中其髀代勤拔箭不復推問<hi>射兩亦翻中竹仲翻復扶又翻</hi>所<lb/>
部莫不感悦官至肆州刺史賜爵梁郡公年九十餘而<lb/>
卒<hi>卒子恤翻</hi>子新興立新興時畜牧尤蕃息<hi>蕃扶元翻</hi>牛羊駝馬<lb/>
色别為羣彌漫川谷不可勝數<hi>勝音升</hi>魏每出師新興輒<lb/>
獻馬及資糧以助軍髙祖嘉之新興老請𫝊爵於子榮<lb/>
魏朝許之<hi>朝直遥翻</hi>榮神機明决御衆嚴整時四方兵起榮<lb/>
隂有大志散其畜牧資財招合驍勇結納豪桀<hi>爾朱榮事始此</hi>
<pb n="KR2b0007_WYG_150-10a"/>
<hi>驍堅堯翻</hi>於是侯景司馬子如賈顯度及五原段榮太安竇<lb/>
泰<hi>時魏于懐朔鎮置朔州并置太安郡</hi>皆往依之顯度顯智之兄也　戊<lb/>
戌莫折念生遣都督竇雙攻魏盤頭郡<hi>盤頭郡屬東益州五代志興州</hi>
<hi>長舉縣魏置盤頭郡</hi>東益州刺史魏子建遣将軍竇念祖擊破之<lb/>
　九月戊申成景儁拔魏睢陵戊午北兖州刺史趙景<lb/>
悦圍荆山<hi>梁北兖州治淮隂水經注曰地理志平阿縣有當塗山淮出于荆山之左當塗之右魏收</hi>
<hi>志梁北徐州沛郡已吾縣有當塗山荆山今之懐逺軍正據荆山以沈約志言之皆屬馬頭郡界五代志鍾離</hi>
<hi>郡塗山縣古當塗也後齊置荆山郡</hi>裴邃帥騎三千襲夀陽<hi>帥讀曰率騎奇寄翻</hi>壬<lb/>
<pb n="KR2b0007_WYG_150-10b"/>
戌夜斬闗而入克其外郭魏揚州刺史長孫稚禦之一<lb/>
日九戰後軍蔡秀成失道不至邃引兵還别将擊魏淮<lb/>
陽<hi>此梁所遣别将也非裴邃所部将即亮翻下同</hi>魏使行臺酈道元都督河間<lb/>
王琛救夀陽<hi>琛丑林翻</hi>安樂王鑒救淮陽鑒詮之子也<hi>樂音洛詮</hi>
<hi>丑縁翻安樂王詮事見一百四十六卷天監五年</hi>　魏西道行臺元修義得風<lb/>
疾不能治軍<hi>治直之翻</hi>壬申魏以尚書左僕射齊王蕭寶寅<lb/>
為西道行臺大都督帥諸将討莫折念生<hi>為蕭寳寅以闗中叛魏張</hi>
<hi>本</hi>宋穎密求救於吐谷渾王伏連籌<hi>吐從暾入聲谷音浴</hi>伏連籌<lb/>
<pb n="KR2b0007_WYG_150-11a"/>
自将救凉州於菩提棄城走追斬之城民趙天安等復<lb/>
推宋穎為刺史<hi>復扶又翻</hi>　河間王琛軍至西硤石解渦陽<lb/>
圍復荆山戍青冀二州刺史王神念與戰為琛所敗<hi>敗補</hi>
<hi>邁翻</hi>冬十月戊寅裴邃元樹攻魏建陵城克之辛巳拔曲<lb/>
木<hi>曲木當作曲沭水經注沭水過建陵縣故城東又南逕陵山西魏立大堰遏水西流兩瀆之會置城防之</hi>
<hi>曰曲沭戍沭食聿翻</hi>掃虜将軍彭寶孫拔琅邪　魏營州城民劉<lb/>
安定就徳興<hi>魏書官氏志菟賴氏改為就氏西方諸姓也</hi>執刺史李仲遵據<lb/>
城反城民王惡兒斬安定以降徳興東走自稱燕王<hi>降戸</hi>
<pb n="KR2b0007_WYG_150-11b"/>
<hi>江翻燕因肩翻</hi>　胡琛遣其将宿勤明達冦豳夏北華三州<hi>魏髙</hi>
<hi>祖太和十五年置東秦州于杏城後改為北華州領中部敷城凡三郡宿勤虜複姓夏户雅翻華户化翻</hi>魏<lb/>
遣都督北海王顥帥諸将討之顥詳之子也<hi>詳得罪見一百四十</hi>
<hi>五卷天監三年帥讀曰率</hi>　甲申彭寶孫拔亶丘辛夘裴邃拔狄城<lb/>
<hi>水經注肥水自荻丘過漢九江成徳縣故城西王莽更曰平阿又北入芍陂</hi>丙申又拔甕城<lb/>
進屯黎漿壬寅魏東海太守韋敬欣以司吾城降<hi>漢東海郡</hi>
<hi>司吾縣之故城也</hi>定逺将軍曹世宗拔曲陽甲辰又拔秦墟魏<lb/>
守将多棄城走<hi>水經注洛水逕漢淮南郡曲陽故城東應劭曰縣在淮曲之陽洛水又北歴秦</hi>
<pb n="KR2b0007_WYG_150-12a"/>
<hi>墟下注淮謂之洛口魏收志曲陽縣屬霍州北沛郡五代志曲陽縣後廢入鍾離定逺縣</hi>　魏使黄<lb/>
門侍郎盧同持節詣營州慰勞就徳興降而復反詔以<lb/>
同為幽州刺史兼尚書行臺同屢為徳興所敗而還<hi>勞力</hi>
<hi>到翻復扶又翻敗補邁翻還從宣翻又如字</hi>　魏朔方胡反圍夏州刺史源<lb/>
子雍<hi>夏户雅翻夏州治統萬城</hi>城中食盡煑馬皮而食之衆無貳心<lb/>
子雍欲自出求糧留其子延伯守統萬将佐皆曰今四<lb/>
方離叛糧盡援絶不若父子俱去子雍泣曰吾世荷國<lb/>
恩當畢命此城但無食可守故欲往東州<hi>荷下可翻東州謂東夏州</hi>
<pb n="KR2b0007_WYG_150-12b"/>
<hi>也</hi>為諸君營數月之食<hi>為于偽翻</hi>若幸而得之保全必矣乃<lb/>
帥羸弱詣東夏州運糧<hi>帥讀曰率羸倫為翻</hi>延伯與将佐哭而送<lb/>
之子雍行數日胡帥曹阿各拔邀擊擒之<hi>帥所類翻</hi>子雍潛<lb/>
遣人齎書敕城中努力固守闔城憂懼延伯諭之曰吾<lb/>
父吉凶未可知方寸焦爛但奉命守城所為者重<hi>為于偽翻</hi>
<hi>下為陳同</hi>不敢以私害公諸君幸得此心於是衆感其義莫<lb/>
不奮勵子雍雖被擒胡人常以民禮事之子雍為陳禍<lb/>
福勸阿各拔降會阿各拔卒其弟桑生竟帥其衆随子<lb/>
<pb n="KR2b0007_WYG_150-13a"/>
雍降<hi>降户江翻</hi>子雍見行臺北海王顥具陳諸賊可滅之狀<lb/>
顥給子雍兵令其先驅時東夏州闔境皆反所在屯結<lb/>
子雍轉鬬而前九旬之中凡數十戰遂平東夏州徵税<lb/>
粟以饋統萬二夏由是獲全子雍懐之子也<hi>史言源氏諸子皆有</hi>
<hi>才具而天降喪亂終無救魏氏之衰也</hi>　魏廣陽王深上言今六鎮盡叛<lb/>
髙車二部亦與之同<hi>髙車自阿伏至羅興窮奇分為二部所謂東西部敕勒也</hi>以此<lb/>
疲兵擊之必無勝理不若選練精兵守恒州諸要<hi>諸要謂要</hi>
<hi>衝之地恒户登翻</hi>更為後圖遂與李崇引兵還平城崇謂諸将<lb/>
<pb n="KR2b0007_WYG_150-13b"/>
曰雲中者白道之衝<hi>以此觀之則魏之雲中漢之盛樂縣唐之振武軍節度使治所皆雲</hi>
<hi>山之陽</hi>賊之咽喉若此地不全則并肆危矣當留一人鎮<lb/>
之誰可者衆舉費穆崇乃請穆為朔州刺史<hi>請奏請也時雲中已</hi>
<hi>改為雲州朔當作雲</hi>　賀㧞度㧞父子及武川宇文肱糾合鄉里<lb/>
豪傑共襲衛可孤殺之度拔尋與鐵勒戰死肱逸豆歸<lb/>
之𤣥孫也<hi>肱宇文泰之父也逸豆歸晉康帝建元二年為慕容皝所滅</hi>李崇引國子<lb/>
博士祖瑩為長史廣陽王深奏瑩詐増首級盜沒軍資<lb/>
瑩坐除名崇亦免官削爵徵還深専總軍政<hi>為深内困於讒外困</hi>
<pb n="KR2b0007_WYG_150-14a"/>
<hi>于賊張本</hi>　莫折天生進攻魏岐州十一月戊申陷之執都<lb/>
督元志及刺史裴芬之送莫折念生殺之念生又使卜<lb/>
胡等冦涇州敗光禄大夫薛巒於平凉東<hi>魏置平凉郡治鶉隂縣有</hi>
<hi>平凉城敗補邁翻</hi>巒安都之孫也<hi>宋泰始初薛安都降魏</hi>　丙辰彭寶孫<lb/>
拔魏東莞<hi>莞音官</hi>壬戌裴邃攻夀陽之安城<hi>魏收志梁置新興郡治安</hi>
<hi>城縣</hi>丙寅馬頭安城皆降　髙平人攻殺卜胡共迎胡琛<lb/>
　魏以黄門侍郎楊昱兼侍中持節監北海王顥軍以<lb/>
救豳州豳州圍解<hi>監工銜翻</hi>蜀賊張映龍姜神達攻雍州<hi>蜀賊</hi>
<pb n="KR2b0007_WYG_150-14b"/>
<hi>者蜀人之徙闗中者也乗魏亂起而為盜因謂之蜀賊後爾朱天光西討蜀賊斷路皆其黨也雍於用翻</hi>雍<lb/>
州刺史元修義請援一日一夜書移九通都督李叔仁<lb/>
遲疑不赴昱曰長安闗中基本若長安不守大軍自然<lb/>
瓦散留此何益遂與叔仁進擊之斬神達餘黨散走<lb/>
十二月戊寅魏荆山降　壬辰魏以京兆王繼為太師<lb/>
大将軍都督西道諸軍以討莫折念生　乙巳武勇将<lb/>
軍李國興攻魏平靖闗卒丑信威長史楊乾攻武陽闗<lb/>
壬寅攻峴闗<hi>此義陽之三闗也峴户典翻</hi>皆克之國興進圍郢州魏<lb/>
<pb n="KR2b0007_WYG_150-15a"/>
郢州刺史裴詢與蠻酋西郢州刺史田朴特相表裏以<lb/>
拒之<hi>魏郢州治義陽西郢州又當在義陽之西蠻中也酋慈秋翻</hi>圍城近百日<hi>近其靳翻</hi>
魏援軍至國興引還詢駿之子也<hi>裴駿見一百二十四卷宋文帝元嘉二十</hi>
<hi>二年</hi>　魏汾州諸胡反<hi>魏孝文帝太和十二年置汾州治蒲子領西河吐京五城定陽凡四</hi>
<hi>郡</hi>以章武王融為大都督将兵討之<hi>将即亮翻</hi>　魏魏子建<lb/>
招諭南秦諸氐稍稍降附遂復六郡十二戍斬韓祖香<lb/>
魏以子建兼尚書為行臺刺史如故<hi>刺史謂子建本為東益州刺史</hi>梁<lb/>
巴二益工秦諸州皆受節度<hi>魏置梁州于南鄭置巴州于漢巴西郡置益州于晉</hi>
<pb n="KR2b0007_WYG_150-15b"/>
<hi>夀郡東益州于武興郡秦州于上邽南秦州于仇池</hi>　莫折念生遣兵攻凉州城<lb/>
民趙天安復執刺史以應之<hi>復扶又翻</hi>　是嵗侍中太子詹<lb/>
事周捨坐事免散騎常侍錢唐朱异代掌機密軍旅謀<lb/>
議方鎮改易朝儀詔敕皆典之异好文義多藝能精力<lb/>
敏贍上以是任之<hi>為朱异亂梁張本散悉亶翻騎奇寄翻异羊吏翻好呼到翻朝直遥翻</hi>
六年春正月丙午雍州刺史晉安王綱遣安北長史柳<lb/>
渾破魏南鄉郡司馬董當門破魏晉城庚戌又破馬圈<lb/>
彫陽二城<hi>雍於用翻圈求逺翻</hi>　辛亥上祀南郊大赦　魏徐州<lb/>
<pb n="KR2b0007_WYG_150-16a"/>
刺史元法僧素附元乂見乂驕恣恐禍及己遂謀反魏<lb/>
遣中書舍人張文伯至彭城法僧謂曰吾欲與法去危<lb/>
就安能從我乎文伯曰我寧死見文陵松柏<hi>文陵謂孝文帝陵</hi>
安能去忠義而從叛逆乎法僧殺之庚申法僧殺行臺<lb/>
髙諒稱帝<hi>紀考異曰法僧𫝊作髙謨今從魏帝紀及魏  云自稱宋王法僧𫝊及北史皆云稱尊號</hi>
<hi>梁書法僧𫝊云稱帝按法僧立諸子為王必稱帝也今從梁書</hi>改元大啓立諸子為王<lb/>
魏𤼵兵擊之法僧乃遣其子景仲來降<hi>降戸江翻𫝊考異曰法僧  云</hi>
<hi>魏室大亂法僧據鎮議欲匡復既而魏亂稍定将討法僧法僧懼歸欵按時魏亂未定今從北史</hi>安東<lb/>
<pb n="KR2b0007_WYG_150-16b"/>
長史元顯和麗之子也<hi>元麗見一百四十六卷天監五年</hi>舉兵與法僧<lb/>
戰法僧擒之執其手命使共坐顯和不肯曰與翁皆出<lb/>
皇家<hi>元法僧陽平王熈之曽孫熈道武子也元麗小新城之孫小新城景穆之子顯和麗之子也以族屬</hi>
<hi>長幼之次呼法僧為翁</hi>一朝以地外叛獨不畏良史乎法僧猶欲<lb/>
慰諭之顯和曰我寧死為忠鬼不能生為叛臣乃殺之<lb/>
上使散騎常侍朱异使於法僧以宣城太守元略為大<lb/>
都督<hi>元略來奔見上卷四年使䟽吏翻</hi>與将軍義興陳慶之胡龍牙成<lb/>
景雋等将兵應接<hi>将即亮翻</hi>　莫折天生軍於黑水<hi>水經注就水出</hi>
<pb n="KR2b0007_WYG_150-17a"/>
<hi>南山就谷北流與黑水合黒水上合三泉於流水之右三泉奇𤼵言歸一瀆北流會於就水就水又北流注于</hi>
<hi>渭</hi>兵勢甚盛魏以岐州刺史崔延伯為征西将軍西道<lb/>
都督帥衆五萬討之延伯與行臺蕭寶寅軍于馬嵬延<lb/>
伯素驍勇寶寅趣之使戰<hi>帥讀曰率嵬五回翻驍堅堯翻趣讀曰促</hi>延伯曰<lb/>
明晨為公參賊勇怯乃選精兵數千西度黑水整陳向<lb/>
天生營<hi>為于偽翻陳讀曰陣</hi>寶寅軍於水東遥為繼援延伯直抵<lb/>
天生營下揚威脅之徐引兵還天生見延伯衆少<hi>少詩沼翻</hi>
争開營逐之其衆多於延伯十倍蹙延伯於水次寶寅<lb/>
<pb n="KR2b0007_WYG_150-17b"/>
望之失色延伯自為後殿<hi>殿丁練翻</hi>不與之戰使其衆先渡<lb/>
部伍嚴整天生兵不敢擊須臾渡畢延伯徐渡天生之<lb/>
衆亦引還寶寅喜曰崔君之勇闗張不如<hi>闗張謂闗羽張飛也</hi>延<lb/>
伯曰此賊非老奴敵也明公但安坐觀老奴破之癸亥<lb/>
延伯勒兵出寶寅舉軍繼其後天生悉衆逆戰延伯身<lb/>
先士卒<hi>先悉薦翻</hi>陷其前鋒将士盡鋭競進大破之俘斬十<lb/>
餘萬追奔至小隴<hi>隴山有大隴山小隴山大隴山在清水縣東北小隴山在岐州武都郡南</hi>
<hi>田縣西北五代志南田作南由南由唐隴州之吳山縣即其地</hi>岐雍及隴東皆平将士<lb/>
<pb n="KR2b0007_WYG_150-18a"/>
稽留採掠天生遂塞隴道<hi>塞悉則翻</hi>由是諸軍不能進寶寅<lb/>
破宛川<hi>五代志扶風郡陳倉縣後魏曰宛川</hi>俘其民以為奴婢以美女十<lb/>
人賞岐州刺史魏蘭根蘭根辭曰此縣介於彊冦不能<lb/>
自立故附從以救死官軍之至宜矜而撫之奈何助賊<lb/>
為虐翦以為賤役乎悉求其父兄而歸之　乙巳裴邃<lb/>
拔魏新蔡郡<hi>魏收志新蔡郡治石母臺隋廢為縣唐以後屬蔡州</hi>詔侍中領軍将<lb/>
軍西昌侯淵藻将衆前驅南兖州刺史豫章王綜與諸<lb/>
将繼進<hi>将即亮翻</hi>癸酉裴邃拔鄭城<hi>水經注潁水過慎縣故城南而東南流逕蜩蟟</hi>
<pb n="KR2b0007_WYG_150-18b"/>
<hi>郭東俗謂之鄭城又東南入淮</hi>汝潁之間所在響應魏河間王琛等憚<lb/>
邃威名軍於城父<hi>城父縣漢屬沛郡魏晉以來屬譙郡宋併城父為浚儀縣屬陳留郡郡寄</hi>
<hi>治譙郡長垣縣界魏收志陳留郡浚儀縣注有城父城父音甫</hi>累月不進魏朝遣廷尉<lb/>
少卿崔孝芬持節齎齋庫刀以趣之<hi>齋庫刀千牛刀也齋刀以趣其進言</hi>
<hi>若復逼留将斬之也朝直遥翻</hi>孝芬挺之子也琛至夀陽欲出兵决戰<lb/>
長孫稚以為久雨未可出琛不聴引兵五萬出城擊邃<lb/>
邃為四甄以待之使直閣将軍李祖憐先挑戰而偽退<lb/>
<hi>甄稽延翻挑徒了翻</hi>稚琛悉衆追之四甄競𤼵魏師大敗斬首萬<lb/>
<pb n="KR2b0007_WYG_150-19a"/>
餘級琛走入城稚勒兵而殿遂閉門自固不敢復出<hi>殿丁</hi>
<hi>練翻復扶又翻</hi>魏安樂王鑒将兵討元法僧擊元略於彭城南<lb/>
畧大敗<hi>樂音洛叛考異曰魏帝紀敘元略等事便在庚申法僧  下不應如此之速今移之於月末</hi>
與數十騎走入城鑒不設備法僧出擊大破之鑒單騎<lb/>
奔歸<hi>騎奇寄翻</hi>将軍王希𣆀拔魏南陽平<hi>宋僑置陽平郡於沛郡南界後入於</hi>
<hi>魏為南陽平郡以别相州之古陽平郡也後又徙郡寄治彭城𣆀他甘翻</hi>執太守薛曇尚曇<lb/>
尚虎子之子也<hi>薛虎子事魏孝文帝歴州鎮有聲績曇徒含翻</hi>甲戌以法僧為<lb/>
司空封始安郡公魏以安豐王延明為東道行臺臨淮<lb/>
<pb n="KR2b0007_WYG_150-19b"/>
王彧為都督以擊彭城　魏以京兆王繼為太尉　二<lb/>
月乙未趙景悦拔魏龍亢<hi>龍亢縣漢屬沛郡晉屬譙國魏太和十九年置下蔡郡龍</hi>
<hi>亢屬焉五代志潁州潁上縣舊置下蔡郡晉勺曰亢音剛</hi>　初魏劉騰既卒<hi>騰卒見上卷四</hi>
<hi>年</hi>胡太后及魏主左右防衛微緩元乂亦自寛時出遊<lb/>
於外留連不返其所親諫乂不納太后察知之去秋太<lb/>
后對帝謂羣臣曰今隔絶我母子不聴往來復何用我<lb/>
為<hi>復扶又翻下無復同</hi>我當出家修道於嵩山閒居寺耳<hi>魏作間居寺見</hi>
<hi>一百四十七卷天監八年</hi>因自欲下髮帝及羣臣叩頭泣涕殷勤苦<lb/>
<pb n="KR2b0007_WYG_150-20a"/>
請太后聲色愈厲帝乃宿於嘉福殿積數日乃與太后<lb/>
密謀黜乂然帝深匿形迹太后有忿恚欲得往來顯陽<lb/>
之言皆以告乂<hi>魏主常居顯陽殿故太后欲往來恚於避翻</hi>又對乂流涕敘<lb/>
太后欲出家憂怖之心日有數四<hi>怖普布翻</hi>乂殊不以為疑<lb/>
乃勸帝從太后所欲於是太后數御顯陽殿二宫無復<lb/>
禁礙乂舉元法僧為徐州法僧反太后數以為言<hi>數所角翻</hi>
乂深愧悔丞相髙陽王雍雖位居乂上而深畏憚之會<lb/>
太后與帝遊洛水雍邀二宫幸其第日晏帝與太后至<lb/>
<pb n="KR2b0007_WYG_150-20b"/>
雍内室從官皆不得入<hi>從才用翻</hi>遂相與定圖乂之計于是<lb/>
太后謂乂曰元郎若忠於朝廷無反心何故不去領軍<lb/>
以餘官輔政<hi>去羌吕翻</hi>乂甚懼免冠求解領軍乃以乂為驃<lb/>
騎大将軍開府儀同三司尚書令侍中領左右<hi>驃匹妙翻騎奇</hi>
<hi>寄翻</hi>　戊戌魏大赦　壬辰莫折念生遣都督楊鮓等攻<lb/>
仇池郡<hi>以上戊戌下三月己酉推之壬辰當作壬寅魏收志仇池郡屬東益州五代志漢陽郡上禄縣</hi>
<hi>魏置仇池郡</hi>行臺魏子建擊破之　三月己酉上幸白下城<lb/>
履行六軍頓所<hi>行下孟翻</hi>乙丑命豫章王綜權頓彭城總督<lb/>
<pb n="KR2b0007_WYG_150-21a"/>
衆軍并攝徐州府事己巳以元法僧之子景隆為衡州<lb/>
刺史<hi>吳孫亮太平二年分長沙西部都尉立衡陽郡梁置衡州按五代志梁置衡州於南海含洭縣</hi>景<lb/>
仲為廣州刺史上召法僧及元略還建康法僧驅彭城<lb/>
吏民萬餘人南渡<hi>千考異曰南史云武官戍彭城者三  餘人法僧皆印額為奴逼将南渡</hi>
<hi>魏書梁書皆無此事</hi>法僧至建康上寵待甚厚元略惡其為人<hi>惡烏</hi>
<hi>路翻</hi>與之言未嘗笑　魏詔京兆王繼班師<hi>去年魏使繼西討今将誅</hi>
<hi>其子乂故詔使班師</hi>　北凉州刺史錫休儒等自魏興侵魏梁州<lb/>
攻直城<hi>梁置北凉州于魏興凉當作梁魏收志東梁州金城郡領直城縣五代志金州安康縣蕭詧改</hi>
<pb n="KR2b0007_WYG_150-21b"/>
<hi>直州蓋因直城以名州魏以其地出金故郡曰金城州曰金州錫姓也漢有錫光</hi>魏梁州刺史<lb/>
傅豎眼遣其子敬紹擊之<hi>豎而庾翻</hi>休儒等敗還　柔然王<lb/>
阿那瓌為魏討破六韓拔陵魏遣牒云具仁齎雜物勞<lb/>
賜之<hi>為于偽翻勞力到翻下同</hi>阿那瓌勒衆十萬自武川西向沃野<lb/>
屢破拔陵兵<hi>稽古録是年書蠕蠕殺破六韓拔陵在誅元乂之下</hi>夏四月魏主復<lb/>
遣中書舍人馮儁勞賜阿那瓌<hi>復扶又翻</hi>阿那瓌部落浸彊<lb/>
自稱敕連頭兵豆伐可汗<hi>魏收曰魏言摠攬也</hi>　魏元乂雖解兵<lb/>
權猶總任内外殊不自意有廢黜之理胡太后意猶豫<lb/>
<pb n="KR2b0007_WYG_150-22a"/>
未决侍中穆紹勸太后速去之紹亮之子也<hi>穆氏從魏起於代北</hi>
<hi>崇夀亮奕世貴顯去羌吕翻</hi>潘嬪有寵於魏主<hi>嬪毘賔翻</hi>宦官張景嵩説<lb/>
之云<hi>説式芮翻</hi>乂欲害嬪嬪泣訴於帝曰乂非獨欲害妾将<lb/>
不利於陛下帝信之因乂出宿解乂侍中明旦乂将入<lb/>
宫門者不納辛夘太后復臨朝攝政下詔追削劉騰官<lb/>
爵除乂名為民清河國郎中令韓子熙上書為清河王<lb/>
懌訟寃<hi>懌死見上卷元年復扶又翻書為于偽翻</hi>乞誅元乂等曰昔趙髙柄<lb/>
秦令闗東鼎沸<hi>事見秦紀</hi>今元乂専魏使四方雲擾開逆之<lb/>
<pb n="KR2b0007_WYG_150-22b"/>
端起於宋維成禍之末良由劉騰宜梟首洿宫斬骸沈<lb/>
族以明其罪<hi>梟堅堯翻洿哀都翻沈持林翻</hi>太后命發劉騰之墓露散<lb/>
其骨籍沒家貲盡殺其養子以子熙為中書舍人子熙<lb/>
麒麟之孫也<hi>韓麒麟見一百三十五卷齊武帝永明元年</hi>初宋維父弁常曰<lb/>
維性疎險必敗吾家李崇郭祚游肇亦曰伯緒凶疎<hi>宋維</hi>
<hi>字伯緒敗補邁翻</hi>終傾宋氏若得殺身幸矣維阿附元乂超遷<lb/>
至洛州刺史<hi>魏初置洛州於洛陽荆州於上洛太和遷洛以洛州為司州又置荆州於穰城以上</hi>
<hi>洛之荆州為洛州領上洛上庸魏興始平萇和郡</hi>至是除名尋賜死乂之解領<lb/>
<pb n="KR2b0007_WYG_150-23a"/>
軍也太后以乂黨與尚彊未可猝制乃以侯剛代乂為<lb/>
領軍以安其意尋出剛為冀州刺史加儀同三司未至<lb/>
州黜為征虜将軍卒于家<hi>卒子恤翻</hi>太后欲殺賈粲以乂黨<lb/>
多恐驚動内外乃出粲為濟州刺史<hi>濟子禮翻</hi>尋追殺之籍<lb/>
沒其家唯乂以妹夫未忍行誅先是給事黄門侍郎元<lb/>
順以剛直忤乂意<hi>先悉薦翻忤五故翻</hi>出為齊州刺史太后徵還<lb/>
為侍中侍坐於太后<hi>坐徂卧翻</hi>乂妻在太后側順指之曰陛<lb/>
下奈何以一妹之故不正元乂之罪使天下不得伸其<lb/>
<pb n="KR2b0007_WYG_150-23b"/>
寃憤太后嘿然順澄之子也<hi>任城王雲及澄魏宗室之賢王也</hi>它日太<lb/>
后從容謂侍臣曰<hi>從千容翻</hi>劉騰元乂昔嘗邀朕求鐵劵冀<lb/>
得不死朕賴不與韓子熙曰事闗生殺豈繫鐵劵且陛<lb/>
下昔雖不與何解今日不殺太后憮然<hi>憮罔甫翻朱元晦曰憮然猶悵</hi>
<hi>然</hi>未幾有告乂及弟𤓰謀誘六鎮降戸反於定州又招<lb/>
魯陽諸蠻侵擾伊闕<hi>伊闕在河南新城縣界隋開皇初改新城縣為伊闕縣幾居豈翻降</hi>
<hi>戸江翻</hi>欲為内應得其手書太后猶未忍殺之羣臣固執<lb/>
不已魏主亦以為言太后乃從之賜乂及弟𤓰死于家<lb/>
<pb n="KR2b0007_WYG_150-24a"/>
猶贈乂驃騎大将軍儀同三司尚書令<hi>驃匹妙翻騎奇寄翻</hi>江陽<lb/>
王繼廢於家病卒前幽州刺史盧同坐乂黨除名<hi>去年同為</hi>
<hi>幽州刺史</hi>太后頗事粧飾數出遊幸元順面諫曰禮婦人夫<lb/>
沒自稱未亡人首去珠玉<hi>數所角翻去羌吕翻</hi>衣不文采陛下母<lb/>
臨天下年垂不惑<hi>四十而不惑</hi>修飾過甚何以儀刑後世太<lb/>
后慙而還宫召順責之曰千里相徵豈欲衆中見辱耶<lb/>
順曰陛下不畏天下之笑而恥臣之一言乎順與穆紹<lb/>
同直順因醉入其寢所紹擁被而起正色讓順曰身二<lb/>
<pb n="KR2b0007_WYG_150-24b"/>
十年侍中與卿先君亟連職事<hi>亟去連翻數數也</hi>縱卿方進用<lb/>
何宜相排突也遂謝事還家詔諭久之乃起初鄭羲之<lb/>
兄孫儼為司徒胡國珍行參軍私得幸於太后人未之<lb/>
知蕭寶寅之西討以儼為開府屬<hi>開府有掾有屬</hi>太后再攝政<lb/>
儼請奉使還朝<hi>使疏吏翻朝直遥翻</hi>太后留之拜諫議大夫中書<lb/>
舍人領嘗食典御晝夜禁中每休沐太后常遣宦者随<lb/>
之儼見其妻唯得言家事而已中書舍人樂安徐紇粗<lb/>
有文學<hi>粗坐五翻</hi>先以諂事趙修坐徙枹罕<hi>趙修得罪見一百四十五卷天</hi>
<pb n="KR2b0007_WYG_150-25a"/>
<hi>監二年枹音膚</hi>後還復除中書舍人又諂事清河王懌懌死出<lb/>
為鴈門太守還洛復諂事元乂乂敗太后以紇為懌所<lb/>
厚復召為中書舍人<hi>復扶又翻</hi>紇又諂事鄭儼儼以紇有智<lb/>
數仗為謀主<hi>仗直兩翻憑也</hi>紇以儼有内寵傾身承接共相表<lb/>
裏勢傾内外號為徐鄭儼累遷至中書令車騎将軍<hi>騎奇</hi>
<hi>寄翻</hi>紇累遷至給事黄門侍郎仍令舍人總攝中書門下<lb/>
之事軍國詔令莫不由之紇有機辯彊力終日治事畧<lb/>
無休息不以為勞<hi>治直之翻</hi>時有急詔令數吏執筆或行或<lb/>
<pb n="KR2b0007_WYG_150-25b"/>
卧人别占之<hi>占口占也</hi>造次俱成<hi>造七/到翻</hi>不失事理<hi>人必小有才也然後</hi>
<hi>能迎世取寵以竊一時之權朱异徐紇是也</hi>然無經國大體専好小數見人<lb/>
矯為恭謹逺近輻湊附之<hi>為爾朱榮討徐鄭張本好呼到翻</hi>給事黄門<lb/>
侍郎袁飜李神軌皆領中書舍人為太后所信任時人<lb/>
云神軌亦得幸於太后衆莫能明也神軌求婚於散騎<lb/>
常侍盧義僖義僖不許黄門侍郎王誦謂義僖曰昔人<lb/>
不以一女易衆男<hi>引樂廣事事見八十五卷晉惠帝太安二年</hi>卿豈易之邪<lb/>
義僖曰所以不從者正為此耳<hi>為于偽翻</hi>從之恐禍大而速<lb/>
<pb n="KR2b0007_WYG_150-26a"/>
誦乃堅握義僖手曰我聞有命不敢以告人<hi>詩唐國風揚之水之</hi>
<hi>辭也</hi>女遂適他族臨婚之夕太后遣中使宣勅停之内外<lb/>
惶怖義僖夷然自若<hi>使疏吏翻怖普布翻</hi>神軌崇之子義僖度世<lb/>
之孫也<hi>盧度世見宋紀</hi>　胡琛據髙平遣其大将萬俟醜奴宿<lb/>
勤明達等冦魏涇州<hi>琛丑林翻将即亮翻萬當作万音莫北翻俟渠之翻万俟虜複姓北</hi>
<hi>史曰萬俟其先匈奴之别也</hi>将軍盧祖遷伊甕生討之不克蕭寶寅<lb/>
崔延伯既破莫折天生引兵會祖遷等於安定甲卒十<lb/>
二萬鐵馬八千軍威甚盛醜奴軍於安定西北七里時<lb/>
<pb n="KR2b0007_WYG_150-26b"/>
以輕騎挑戰<hi>騎奇寄翻挑徒了翻</hi>大兵未交輟委走延伯恃其勇<lb/>
且新有功遂唱議為先驅擊之别造大盾内為鎖柱使<lb/>
壯士負以趨謂之排城置輜重於中戰士在外自安定<lb/>
北縁原北上<hi>盾食尹翻重直用翻上時掌翻</hi>将戰有賊數百騎詐持文<lb/>
書云是降簿<hi>言是降人之名籍也降户江翻下同</hi>且乞緩師寶寅延伯未<lb/>
及閲視宿勤明達引兵自東北至降賊自西競下覆背<lb/>
擊之<hi>覆或作腹</hi>延伯上馬奮擊逐北徑抵其營賊皆輕騎延<lb/>
伯軍雜步卒戰久疲乏賊乗間得入排城延伯遂大敗<lb/>
<pb n="KR2b0007_WYG_150-27a"/>
死傷近二萬人<hi>間古莧翻近其靳翻</hi>寶寅收衆退保安定延伯自<lb/>
恥其敗乃繕甲兵募驍勇<hi>驍堅堯翻下同</hi>復自安定西進去賊<lb/>
七里結營<hi>時賊屯安定西彭阬復扶又翻下復還復失同</hi>壬辰不告寶寅獨出<lb/>
襲賊大破之俄頃平其數柵賊見軍士採掠散亂復還<lb/>
擊之魏兵大敗延伯中流矢卒士卒死者萬餘人時大<lb/>
冦未平復失驍将朝野為之憂恐<hi>中竹仲翻卒子恤翻将即亮翻朝直遥翻</hi>
<hi>為于偽翻</hi>於是賊勢愈盛而羣臣自外來者太后問之皆言<lb/>
賊弱以求悦媚由是将帥求益兵者往往不與<hi>帥所類翻</hi>
<pb n="KR2b0007_WYG_150-27b"/>
五月夷陵烈侯裴邃卒<hi>時邃卒于軍中諡法有功安民曰烈秉徳尊業曰烈</hi>邃深<lb/>
沈有思略<hi>沈持林翻思相吏翻</hi>為政寛明将吏愛而憚之壬子以<lb/>
中䕶軍夏侯亶督夀陽諸軍事馳驛代邃　益州刺史<lb/>
臨汝侯淵猷遣其将樊文熾蕭世澄等将兵圍魏益州<lb/>
長史和安於小劍魏益州刺史邴蚪遣統軍河南胡小<lb/>
虎崔珍寶将兵救之文熾襲破其柵皆擒之使小虎於<lb/>
城下説和安令早降<hi>将即亮翻説式芮翻降戸江翻</hi>小虎遥謂安曰我<lb/>
柵失備為賊所擒觀其兵力殊不足言努力堅守魏行<lb/>
<pb n="KR2b0007_WYG_150-28a"/>
臺傅梁州援兵已至<hi>魏行臺子建傅梁州豎眼</hi>語未終軍士以刀敺<lb/>
殺之<hi>敺烏口翻</hi>西南道軍司淳于誕引兵救小劍文熾置柵<lb/>
於龍鬚山上以防歸路戊辰誕密募壯士夜登山燒其<lb/>
柵梁軍望見歸路絶皆忷懼<hi>忷許拱翻</hi>誕乗而擊之文熾大<lb/>
敗僅以身免虜世澄等将吏十一人斬獲萬計魏子建<lb/>
以世澄購胡小虎之尸得而𦵏之　魏魏昌武康伯李<lb/>
崇卒<hi>魏收地形志魏昌縣屬中山郡諡法克定禍亂曰武温柔好樂曰康  考異曰魏帝紀在五月戊子</hi>
<hi>按長厯是月乙亥朔無戊子今不書日</hi>　初帝納東昏侯寵姬吳淑媛<hi>魏文</hi>
<pb n="KR2b0007_WYG_150-28b"/>
<hi>帝置淑媛宋明帝以淑媛為九嬪之首齊梁因之媛于眷翻</hi>七月而生豫章王綜宫<lb/>
中多疑之及淑媛寵衰怨望密謂綜曰汝七月生兒安<lb/>
得比諸皇子然汝太子次第幸保富貴勿泄也與綜相<lb/>
抱而泣綜由是自疑晝則談謔如常<hi>謔近卻翻</hi>夜則於静室<lb/>
閉戸披髮席藁私於别室祭齊氏七廟又微服至曲阿<lb/>
拜齊太宗陵<hi>齊無太宗當是髙宗</hi>聞俗説割血瀝骨滲則為父子<lb/>
<hi>滲所䕃翻</hi>遂潛發東昏侯冢并自殺一男試之皆驗由是常<lb/>
懐異志専伺時變<hi>伺相吏翻</hi>綜有勇力能手制奔馬輕財好<lb/>
<pb n="KR2b0007_WYG_150-29a"/>
士唯留附身故衣餘皆分施<hi>好呼到翻施式豉翻</hi>恒致罄乏屢上<lb/>
便宜求為邊任<hi>恒戸登翻上時掌翻</hi>上未之許常於内齋布沙於<lb/>
地終日跣行足下生胝<hi>胝丁尼翻皮厚也</hi>日能行三百里王侯<lb/>
妃主及外人皆知其志而上性嚴重人莫敢言又使通<lb/>
問於蕭寶寅謂之叔父為南兖州刺史不見賔客辭訟<lb/>
隔簾聴之出則垂帷於輿惡人識其面<hi>惡烏路翻</hi>及在彭城<lb/>
魏安豐王延明臨淮王彧将兵二萬逼彭城<hi>将即亮翻  考異曰</hi>
<hi>南史陳慶之𫝊云衆十萬今從梁書</hi>勝負久未决上慮綜敗沒敕綜引軍<lb/>
<pb n="KR2b0007_WYG_150-29b"/>
還綜恐南歸不復得至北邊<hi>復扶又翻下路復復取同</hi>乃密遣人送<lb/>
降欵於彧魏人皆不之信彧募人入綜軍驗其虛實無<lb/>
敢行者殿中侍御史濟隂鹿悆為彧監軍<hi>鹿姓也風俗通漢有巴郡</hi>
<hi>太守鹿旗濟子禮翻悆羊茹翻</hi>請行曰若綜有誠心與之盟約如其詐<lb/>
也何惜一夫時兩敵相對内外嚴固悆單騎間出<hi>騎奇寄翻</hi>
<hi>間古莧翻</hi>徑趣彭城<hi>趣七喻翻</hi>為綜軍所執問其來狀悆曰臨淮<lb/>
王使我來欲有交易耳時元略已南還綜聞之謂成景<lb/>
儁等曰我常疑元略規欲反城<hi>規圖也反孚袁翻</hi>将驗其虚實<lb/>
<pb n="KR2b0007_WYG_150-30a"/>
故遣左右為略使<hi>使疏吏翻下同</hi>入魏軍中呼彼一人今其人<lb/>
果來可遣人詐為略有疾在深室呼至戸外令人𫝊言<lb/>
謝之綜又遣腹心安定梁話迎悆密以意狀語之<hi>意者𫝊綜</hi>
<hi>欲降之意狀者告以詭與成景儁設謀之狀語牛倨翻</hi>悆薄暮入城先引見胡龍<lb/>
牙龍牙曰元中山甚欲相見<hi>元略之南奔也梁封為中山王故稱之</hi>故遣<lb/>
呼卿又曰安豐臨淮将少弱卒<hi>将即亮翻少詩沼翻</hi>規復此城容<lb/>
可得乎悆曰彭城魏之東鄙勢在必争得否在天非人<lb/>
所測龍牙曰當如卿言又引見成景儁景儁與坐謂曰<lb/>
<pb n="KR2b0007_WYG_150-30b"/>
卿不為刺客邪悆曰今者奉使欲返命本朝<hi>朝直遥翻</hi>相刺<lb/>
之事更卜後圖景儁為設飲食<hi>為于偽翻</hi>乃引至一所詐令<lb/>
一人自室中出為元略致意曰我昔有以南向<hi>有以言有所為</hi>
<hi>也</hi>且遣相呼欲聞鄉事晚來疾作不獲相見悆曰早奉<lb/>
音㫖冒險祇赴不得瞻見内懐反側遂辭退諸将競問<lb/>
魏士馬多少悆盛陳有勁兵數十萬諸将相謂曰此華<lb/>
辭耳<hi>史記商君曰貌言華也将即亮翻少詩沼翻</hi>悆曰崇朝可驗何華之有<lb/>
<hi>鄭𤣥曰崇朝終朝也</hi>乃遣悆還成景儁送之戲馬臺<hi>蘇軾曰彭城三面阻水樓</hi>
<pb n="KR2b0007_WYG_150-31a"/>
<hi>堞之下以汴泗為池獨其南可通軍馬而戲馬臺在焉其廣百步其髙十仞</hi>北望城壍<hi>壍七艷翻</hi>
謂曰險固如此豈魏所能取悆曰攻守在人何論險固<lb/>
悆還於路復與梁話申固盟約<hi>鹿悆既得綜之誠欵知魏城之必可取與梁将</hi>
<hi>語率多大言蓋其中心喜躍不能自揜於言語之間使梁将有如㬰駢絺疵之流必能察知其情矣</hi>六月<lb/>
庚辰綜與梁話及淮隂苗文寵夜出步投魏軍<hi>曰考異  南史</hi>
<hi>綜𫝊綜夜潛與梁話苗寵三騎開北門涉汴河遂奔蕭城自稱隊主見延明而拜延明坐之問其名是不答曰</hi>
<hi>殿下問人有見識者延明召使視之曰豫章王也延明喜下地執其手答其拜送于洛陽按魏書及北史鹿悆</hi>
<hi>𫝊皆豫有盟約豈得不知又魏書蕭贊𫝊作濟隂芮文寵北史作濟隂苗文寵今從南史</hi>及旦齋内<lb/>
<pb n="KR2b0007_WYG_150-31b"/>
諸閤猶閉不開衆莫知所以唯見城外魏軍呼曰<hi>呼火故翻</hi>
汝豫章王昨夜已來在我軍中汝尚何為城中求王不<lb/>
獲軍遂大潰魏人入彭城乗勝追擊復取諸城至宿預<lb/>
而還<hi>還從宣翻又如字下同</hi>将佐士卒死沒者什七八唯陳慶之<lb/>
帥所部得還<hi>史言陳慶之臨亂能整異於諸将帥讀曰率</hi>上聞之驚駭有司<lb/>
奏削綜爵土絶屬籍更其子直姓悖氏<hi>更工衡翻下更名同</hi>未旬<lb/>
日詔復屬籍封直為永新侯<hi>吳立永新縣宋屬安成郡</hi>西豐侯正徳<lb/>
自魏還<hi>事見上卷四年</hi>志行無悛<hi>行下孟翻悛丑縁翻</hi>多聚亡命夜剽掠<lb/>
<pb n="KR2b0007_WYG_150-32a"/>
於道<hi>剽匹妙翻</hi>以輕車将軍從綜北伐弃軍輒還上積其前<lb/>
後罪惡免官削爵徙臨海未至追赦之綜至洛陽見魏<lb/>
主還就館為齊東昏侯舉哀服斬衰三年<hi>見賢遍翻為于偽翻衰倉</hi>
<hi>雷翻</hi>太后以下並就館弔之賞賜禮遇甚厚拜司空封髙<lb/>
平郡公丹楊王更名贊<hi>改考異曰梁書南史皆云  名纉今從魏書北史</hi>以苗<lb/>
文寵梁話皆為光禄大夫封鹿悆為定陶縣子除員外<lb/>
散騎常侍綜長史濟陽江革司馬范陽祖暅之皆為魏<lb/>
所虜<hi>散悉亶翻騎奇寄翻濟子禮翻暅居鄧翻</hi>安豐王延明聞其才名厚遇<lb/>
<pb n="KR2b0007_WYG_150-32b"/>
之革稱足疾不拜延明使暅之作欹器漏刻銘革唾罵<lb/>
暅之曰卿荷國厚恩乃為虜立銘<hi>荷下可翻為于偽翻下不為同</hi>孤負<lb/>
朝廷延明聞之令革作大小寺碑<hi>八考異曰南史作丈  寺碑今從梁書</hi>
祭彭祖文<hi>彭城大彭氏之墟也故祭之</hi>革辭不為延明将箠之<hi>箠止蘂翻</hi>
革厲色曰江革行年六十今日得死為幸誓不為人執<lb/>
筆延明知不可屈乃止日給脱粟飯三升僅全其生而<lb/>
已上密召夏侯亶還使休兵合肥俟淮堰成復進<hi>夏户雅翻</hi>
<hi>復扶又翻</hi>　癸未魏大赦改元孝昌　破六韓拔陵圍魏廣<lb/>
<pb n="KR2b0007_WYG_150-33a"/>
陽王深于五原軍主賀拔勝募二百人開東門出戰斬<lb/>
首百餘級賊稍退深拔軍向朔州勝常為殿<hi>殿丁練翻</hi>雲州<lb/>
刺史費穆招撫離散四面拒敵時北境州鎮皆沒唯雲<lb/>
中一城獨存<hi>去年李崇使費穆守雲中</hi>道路阻絶援軍不至糧仗俱<lb/>
盡穆弃城南奔爾朱榮於秀容既而詣闕請罪詔原之<lb/>
長流參軍于謹<hi>長流參軍主禁防從公府置長流參軍小府無長流置禁防參軍</hi>言於<lb/>
廣陽王深曰今冦盜蠭起未易専用武力勝也謹請奉<lb/>
大王之威命諭以禍福庶幾稍可離也<hi>易以豉翻幾居依翻</hi>深許<lb/>
<pb n="KR2b0007_WYG_150-33b"/>
之謹兼通諸國語乃單騎詣叛胡營見其酋長開示恩<lb/>
信於是西部鐵勒酋長乜列河等将三萬餘户南詣深<lb/>
降<hi>騎奇寄翻酋慈秋翻長知兩翻乜母野翻虜姓也将即亮翻降户江翻</hi>深欲引兵至折<lb/>
敷嶺迎之<hi>通典作折敦嶺</hi>謹曰破六韓拔陵兵勢甚盛聞乜列<lb/>
河等來降必引兵邀之若先據險要未易敵也不若以<lb/>
乜列河餌之而伏兵以待之必可破也深從之拔陵果<lb/>
引兵邀擊乜列河盡俘其衆伏兵𤼵拔陵大敗復得乜<lb/>
列河之衆而還<hi>復扶又翻下輩復同</hi>柔然頭兵可汗大破破六韓<lb/>
<pb n="KR2b0007_WYG_150-34a"/>
拔陵<hi>可從刋入聲汗音寒</hi>斬其将孔雀等拔陵避柔然南徙渡河<lb/>
<hi>此河謂北河也</hi>将軍李叔仁以拔陵稍偪求援于廣陽王深深<lb/>
帥衆赴之<hi>帥讀曰率</hi>賊前後降附者二十萬人深與行臺元<lb/>
纂表乞於恒州北别立郡縣安置降户随宜賑貸息其<lb/>
亂心魏朝不從<hi>朝直遥翻</hi>詔黄門侍郎楊昱分處之冀定瀛<lb/>
三州就食<hi>處昌吕翻</hi>深謂纂曰此輩復為乞活矣<hi>乞活事見八十六卷</hi>
<hi>晉惠帝光熙元年按繫年圖書是年蠕蠕殺破六韓拔陵通鑑明年書拔陵遣費律誘斬胡琛</hi>　秋七<lb/>
月壬戌大赦　八月魏柔𤣥鎮民杜洛周聚衆反于上<lb/>
<pb n="KR2b0007_WYG_150-34b"/>
谷改元真王攻沒郡縣髙歡蔡儁尉景及段榮安定彭<lb/>
樂皆從之洛周圍魏燕州刺史博陵崔秉<hi>燕因肩翻</hi>九月丙<lb/>
辰魏以幽州刺史常景兼尚書為行臺與幽州都督元<lb/>
譚討之景爽之孫也<hi>魏之儒風振於常爽</hi>自盧龍塞至軍都闗皆<lb/>
置兵守險譚屯居庸闗<hi>盧龍闗在遼西肥如縣唐改肥如為盧龍縣杜佑曰盧龍塞在</hi>
<hi>平州盧龍縣城西北二百里軍都闗在燕郡軍都縣唐志曰幽州昌平縣北十五里有軍都陘西北三十五里</hi>
<hi>有納疑闗即居庸故闗亦謂之軍都闗考之漢志上谷郡有軍都居庸兩縣蓋各縣有闗凡此屯守皆以防杜</hi>
<hi>洛周水經注居庸闗在上谷沮陽城東南六十里軍都闗在居庸山南</hi>　冬十月吐谷渾<lb/>
<pb n="KR2b0007_WYG_150-35a"/>
遣兵擊趙天安天安降凉州復為魏<hi>去年趙天安以凉州應莫折念生復</hi>
<hi>扶又翻降戸江翻</hi>平西将軍髙徽奉使嚈噠還至枹罕<hi>嚈益涉翻噠當</hi>
<hi>割翻又宅軋翻枹音膚</hi>會河州刺史元祚卒<hi>卒子恤翻</hi>前刺史梁釗之<lb/>
子景進引莫折念生兵圍其城長史元永等推徽行州<lb/>
事勒兵固守景進亦自行州事徽請兵于吐谷渾吐谷<lb/>
渾救之<hi>吐從暾入聲谷音浴</hi>景進敗走徽湖之孫也<hi>史述髙徽與髙歡同其所</hi>
<hi>自出</hi>　魏方有事於西北二荆西郢羣蠻皆反㫁三鵶路<lb/>
<hi>西荆治上洛北荆治襄城西郢治汝南真陽縣杜佑曰北荆州今即伊陽縣三鵶鎮在今汝州魯陽縣西南十</hi>
<pb n="KR2b0007_WYG_150-35b"/>
<hi>九里名髙平城古遶角城在縣東南又云百里山在鄧州向城縣北是三鵶之第一鵶又北分嶺山北即三鵶</hi>
<hi>之第二鵶其第三鵶入汝州魯山縣界斷丁管翻</hi>殺都督冦掠北至襄城汝水<lb/>
有冉氏向氏田氏種落最盛<hi>三姓盖皆居汝源種章勇翻</hi>其餘大者<lb/>
萬家小者千室各稱王侯屯據險要道路不通十二月<lb/>
壬午魏主下詔曰朕将親御六師掃蕩逋穢令先討荆<lb/>
蠻疆理南服時羣蠻引梁将曹義宗等圍魏荆州<hi>此荆州治</hi>
<hi>穰城将即亮翻</hi>魏都督崔暹将兵數萬救之至魯陽不敢進魏<lb/>
更以臨淮王彧為征南大将軍将兵討魯陽蠻<hi>更工衡翻</hi>司<lb/>
<pb n="KR2b0007_WYG_150-36a"/>
空長史辛雄為行臺左丞東趣葉城<hi>葉城時為襄州治所此即漢南陽郡</hi>
<hi>之葉縣城也趣七喻翻葉式涉翻</hi>别遣征虜将軍裴衍恒農太守京兆<lb/>
王羆<hi>恒户登翻恒考異曰周書羆𫝊羆未嘗為  農太守今從魏書</hi>将兵一萬自武闗<lb/>
出通三鵶路以救荆州衍等未至彧軍已屯汝上<hi>汝上汝水</hi>
<hi>之上也</hi>州郡被蠻冦者争來請救彧以處分道别不欲應<lb/>
之<hi>被皮義翻處昌吕翻分扶問翻</hi>辛雄曰今裴衍未至王士衆已集蠻<lb/>
左唐突<hi>自宋以來豫部諸蠻率謂之蠻左所置蠻郡謂之左郡</hi>撓亂近畿<hi>撓呼髙翻擾也</hi>
王秉麾閫外見可而進何論别道彧恐後有得失之責<lb/>
<pb n="KR2b0007_WYG_150-36b"/>
邀雄符下<hi>符尚書行臺符也下遐稼翻</hi>雄以羣蠻聞魏主将自出心<lb/>
必震動可乗勢破也遂符彧軍令速赴擊羣蠻聞之果<lb/>
散走魏主欲自出討賊中書令袁飜諫而止辛雄自軍<lb/>
中上疏曰凡人所以臨陳忘身觸白刃而不憚者一求<lb/>
榮名二貪重賞三畏刑罰四避禍難<hi>陳讀曰陣難乃旦翻</hi>非此數<lb/>
者雖聖王不能使其臣慈父不能厲其子矣明主深知<lb/>
其情故賞必行罰必信使親疎貴賤勇怯賢愚聞鍾鼓<lb/>
之聲見旌旗之列莫不奮激競赴敵場豈懕久生而樂<lb/>
<pb n="KR2b0007_WYG_150-37a"/>
速死哉<hi>懕與厭同樂音洛</hi>利害懸於前欲罷不能耳自秦隴逆<lb/>
節蠻左亂常己歴數載<hi>載子亥翻</hi>三方之師敗多勝少跡其<lb/>
所由不明賞罰之故也<hi>三方之師謂西討秦隴北禦邊鎮南擊蠻左也</hi>陛下雖<lb/>
降明詔賞不移時然将士之勲歴稔不决<hi>歴稔猶言歴年一年五穀</hi>
<hi>一稔故以年為稔</hi>亡軍之卒晏然在家是使節士無所勸慕庸<lb/>
人無所畏懾<hi>懾之涉翻</hi>進而擊賊死交而賞賒<hi>賒逺也</hi>退而逃<lb/>
散身全而無罪此其所以望敵奔沮不肯盡力者也陛<lb/>
下誠能號令必信賞罰必行則軍威必張盜賊必息矣<lb/>
<pb n="KR2b0007_WYG_150-37b"/>
疏奏不省<hi>省悉景翻</hi>曹義宗等取順陽馬圈<hi>圈求逺翻</hi>與裴衍等<lb/>
戰於淅陽<hi>漢𢎞農郡有析縣晉分屬順陽郡元魏置淅陽郡以其地在淅水之陽也即隋唐南鄉内</hi>
<hi>鄉二縣之地</hi>義宗等敗退衍等復取順陽進圍馬圈洛州刺<lb/>
史董紹以馬圈城堅衍等糧少上書言其必敗未幾義<lb/>
宗擊衍等破之復取順陽<hi>復扶又翻少詩沼翻上時掌翻幾居豈翻</hi>魏以王<lb/>
羆為荆州刺史　邵陵王綸攝南徐州事在州喜怒不<lb/>
恒肆行非法遨遊市里問賣䱇者曰刺史何如對言躁<lb/>
虐綸怒令吞䱇而死<hi>䱇與鱓同音市演翻鱓魚似蛇今江東溝港皆有之躁則到翻</hi>百<lb/>
<pb n="KR2b0007_WYG_150-38a"/>
姓惶駭道路以目<hi>道路相逢者但以目相視而不敢言</hi>嘗逢喪車奪孝子<lb/>
服而著之<hi>著則略翻</hi>匍匐號叫<hi>號户刀翻下悲號同</hi>籖帥懼罪密以聞<lb/>
上始嚴責綸而不能改於是遣代綸悖慢逾甚<hi>帥所類翻悖蒲</hi>
<hi>内翻又蒲沒翻</hi>乃取一老翁短瘦類上者加以衮冕置之髙坐<lb/>
朝以為君自陳無罪使就坐剥褫<hi>坐徂卧翻朝直遥翻禠敕豸翻</hi>捶之<lb/>
於庭又作新棺貯司馬崔會意以轜車挽歌為送𦵏之<lb/>
法<hi>捶止藥翻貯丁呂翻轜音而喪車也莊子曰紼謳所生必於斥苦紼謳挽歌也左傳公孫夏使其徒歌虞</hi>
<hi>殯杜預注曰虞殯送𦵏歌曲田横之死其徒有蒿里薤露之歌搜神記曰挽歌喪家之樂執紼者相和之聲</hi>
<pb n="KR2b0007_WYG_150-38b"/>
使嫗乗車悲號<hi>嫗威遇翻</hi>會意不能堪輕騎還都以聞上恐<lb/>
其奔逸以禁兵取之将于獄賜盡太子統流涕固諫得<lb/>
免戊子免綸官削爵土　魏山胡劉蠡升反自稱天子<lb/>
置百官<hi>山胡即汾州之稽胡</hi>　初敕勒酋長斛律金事懐朔鎮将<lb/>
楊鈞為軍主行兵用匈奴法望塵知馬步多少嗅地知<lb/>
軍逺近<hi>酋慈秋翻長知兩翻将即亮翻少詩沼翻嗅許敕翻</hi>及破六韓拔陵反金<lb/>
擁衆歸之拔陵署金為王既而知拔陵終無所成乃詣<lb/>
雲州降仍稍引其衆南出黄𤓰堆<hi>水經注桑乾水與武周水合而東南流屈</hi>
<pb n="KR2b0007_WYG_150-39a"/>
<hi>逕黄𤓰堆南又東南流逕桑乾郡北</hi>為杜洛周所破脱身歸爾朱榮榮以<lb/>
為别将<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_150-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百五十<lb/>
</p>
<p>
</p>
  </div>
</body>
</text>
</TEI>
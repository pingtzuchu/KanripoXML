<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百九十四</head>
    <p>
<pb n="KR2b0007_WYG_194-1a"/>
欽定四庫全書<lb/>
　資治通鑑卷一百九十四　宋　司馬光　撰<lb/>
　　　　　　　　　　　　　　胡三省　音注<lb/>
　唐紀十<hi>起𤣥黓執徐盡彊圉作噩四月凡五年有竒</hi>
　　太宗文武大聖大廣孝皇帝上之下<lb/>
貞觀六年<hi>觀古玩翻</hi>春正月乙卯朔日有食之　癸酉靜州<lb/>
獠反將軍李子和討平之<hi>獠魯皓翻</hi>　文武官復請封禪<hi>復扶</hi>
<hi>又翻去年諸州朝集使請封禪</hi>上曰卿輩皆以封禪為帝王盛事朕意<lb/>
<pb n="KR2b0007_WYG_194-1b"/>
不然若天下乂安家給人足雖不封禪庸何傷乎昔秦<lb/>
始皇封禪<hi>見七卷始皇二十八年</hi>而漢文帝不封禪後世豈以文<lb/>
帝之賢不及始皇邪<hi>邪音耶</hi>且事天掃地而祭<hi>禮記郊特牲曰郊之</hi>
<hi>祭也大報天也兆於南郊就陽位也掃地而祭於其質也</hi>何必登泰山之巔封數尺<lb/>
之土然後可以展其誠敬乎羣臣猶請之不已上亦欲<lb/>
從之魏徵獨以為不可<hi>紀考異曰實錄唐書志及唐統  皆以為太宗自不欲封禪而</hi>
<hi>魏文貞公故事及王方慶文貞公傳錄以為太宗欲封太山徵諫而止意頗不同今兩存之</hi>上曰公<lb/>
不欲朕封禪者以功未髙邪曰髙矣德未厚邪曰厚矣<lb/>
<pb n="KR2b0007_WYG_194-2a"/>
中國未安邪曰安矣四夷未服邪曰服矣年穀未豐邪<lb/>
曰豐矣符瑞未至邪曰至矣然則何為不可封禪對曰<lb/>
陛下雖有此六者然承隋末大亂之後户口未復倉廩<lb/>
尚虚而車駕東巡千乘萬騎<hi>乘繩證翻騎竒寄翻</hi>其供頓勞費未<lb/>
易任也<hi>易以豉翻任音壬</hi>且陛下封禪則萬國咸集逺夷君長<lb/>
皆當扈從<hi>長知兩翻從才用翻</hi>今自伊洛以東至於海岱煙火尚<lb/>
希灌莽極目<hi>灌木叢生也莽草深茂也</hi>此乃引戎狄入腹中示之以<lb/>
虚弱也况賞賚不貲未厭逺人之望給復連年不償百<lb/>
<pb n="KR2b0007_WYG_194-2b"/>
姓之勞<hi>厭於協翻復方目翻</hi>崇虚名而受實害陛下將焉用之<hi>焉於</hi>
<hi>䖍翻</hi>㑹河南北數州大水事遂寢　上將幸九成宫通直<lb/>
散騎常侍姚思亷諫<hi>散悉亶翻騎竒寄翻</hi>上曰朕有氣疾暑輒頓<lb/>
劇往避之耳賜思廉絹五十匹監察御史馬周上疏<hi>監古</hi>
<hi>銜翻上時掌翻</hi>以為東宫在宫城之中而大安宫乃在宫城之<lb/>
西<hi>此因大安宫在西遂謂帝所居為東宫耳</hi>制度比於宸居尚為卑小於四<lb/>
方觀聽有所不足宜增修髙大以稱中外之望<hi>稱尺證翻</hi>又<lb/>
太上皇春秋已髙陛下宜朝夕視膳今九成宫去京師<lb/>
<pb n="KR2b0007_WYG_194-3a"/>
三百餘里太上皇或時思念陛下陛下何以赴之又車<lb/>
駕此行欲以避暑太上皇尚留暑中而陛下獨居涼處<lb/>
温凊之禮竊所未安<hi>記曲禮凡為人子之禮冬温而夏凊凊音七正翻</hi>今行計<lb/>
已成不可復止<hi>復扶又翻</hi>願速示返期以解衆惑又王長通<lb/>
白明達皆樂工韋槃提斛斯正止能調馬縱使技能出<lb/>
衆止可賚之金帛豈得超授官爵鳴玉曳履與士君子<lb/>
比肩而立同坐而食<hi>技渠綺翻坐徂卧翻</hi>臣竊恥之上深納之<lb/>
上以新令無三師官二月丙戌詔特置之<hi>唐以太師太傅太保為三</hi>
<pb n="KR2b0007_WYG_194-3b"/>
<hi>師正一品天子所師法無所總職</hi>　三月戊辰上幸九成宮　庚午吐<lb/>
谷渾寇蘭州<hi>吐從暾入聲谷音浴</hi>州兵擊走之　長樂公主將出<lb/>
降<hi>唐㑹要長樂公主下嫁長孫沖樂音洛</hi>上以公主皇后所生特愛之勑<lb/>
有司資送倍於永嘉長公主<hi>永嘉長公主髙祖女下嫁竇奉節又嫁賀蘭僧伽唐</hi>
<hi>制皇姑為大長公主正一品姊為長公主女為公主皆視一品長知兩翻下同</hi>魏徵諫曰昔漢<lb/>
明帝欲封皇子曰我子豈得與先帝子比皆令半楚淮<lb/>
陽<hi>事見四十五卷漢明帝永平十五年</hi>今資送公主倍於長主得無異於<lb/>
明帝之意乎上然其言入告皇后后歎曰妾亟聞陛下<lb/>
<pb n="KR2b0007_WYG_194-4a"/>
稱重魏徵<hi>亟去吏翻</hi>不知其故今觀其引禮義以抑人主之<lb/>
情乃知真社稷之臣也妾與陛下結髮為夫婦曲承恩<lb/>
禮每言必先候顔色不敢輕犯威嚴况以人臣之疏逺<lb/>
乃能抗言如是陛下不可不從自請遣中使齎錢四百<lb/>
緍絹四百匹以賜徵<hi>使疏吏翻帛考異曰舊文德皇后傳云使齎  五百匹詣徵第賜之</hi>
<hi>魏文貞公故事云遣中使齎錢二十萬絹百匹詣公宅宣命今從舊魏徵傳</hi>且語之曰<hi>語牛倨翻</hi>
開公正直乃今見之故以相賞公宜常秉此心勿轉移<lb/>
也上嘗罷朝怒曰㑹須殺此田舍翁<hi>朝直遥翻</hi>后問為誰上<lb/>
<pb n="KR2b0007_WYG_194-4b"/>
曰魏徵毎廷辱我后退具朝服立於庭<hi>唐制皇后之服褘衣者受册助</hi>
<hi>祭朝㑹大事之服也深青織成為之畫翬赤質五色十二等素紗中單黼領朱羅縠褾襈蔽膝隨裳色以緅領</hi>
<hi>為緣用翟為章三等青衣革帶大帶隨衣色裨紐約佩綬如天子青襪舄加金飾首飾大小華十二樹以象袞</hi>
<hi>冕之旒又有兩博鬢朝直遥翻褾彼小翻袖耑襈皺戀翻緣也緅仄鳩翻</hi>上驚問其故后曰<lb/>
妾聞主明臣直今魏徵直由陛下之明故也妾敢不賀<lb/>
上乃悅　夏四月辛卯襄州都督鄒襄公張公謹卒<hi>卒子</hi>
<hi>恤翻</hi>明日上出次發哀有司奏辰日忌哭<hi>彭祖百忌辰不哭泣</hi>上曰<lb/>
君之於臣猶父子也情發於衷安避辰日遂哭之　六<lb/>
<pb n="KR2b0007_WYG_194-5a"/>
月己亥金州刺史酆悼王元亨薨<hi>金州西城郡梁置南梁州西魏置東梁州</hi>
<hi>尋改曰金州</hi>辛亥江王囂薨　秋七月丙辰焉耆王突騎支<lb/>
遣使入貢初焉耆入中國由磧路隋末閉塞道由髙昌<lb/>
突騎支請復開磧路以便往來<hi>騎竒寄翻使疏吏翻磧七迹翻塞悉則翻復扶</hi>
<hi>又翻又音如字</hi>上許之由是髙昌恨之遣兵襲焉耆大掠而去<lb/>
<hi>焉耆國東鄰髙昌為討髙昌張本</hi>　辛未宴三品已上於丹霄殿上從<lb/>
容言曰<hi>從千容翻</hi>中外乂安皆公卿之力然隋煬帝威加夷<lb/>
夏<hi>夏户雅翻</hi>頡利跨有北荒<hi>頡奚結翻</hi>統葉䕶雄據西域今皆覆<lb/>
<pb n="KR2b0007_WYG_194-5b"/>
亡此乃朕與公等所親見勿矜彊盛以自滿也　西突<lb/>
厥肆葉䕶可汗發兵擊薛延陁為薛延陁所敗<hi>厥九勿翻可從</hi>
<hi>刋入聲汗音寒敗補邁翻</hi>肆葉䕶性猜狠信讒有乙利可汗功最多<lb/>
<hi>乙利西突厥小可汗也狠戸墾翻</hi>肆葉護以非其族類誅滅之由是諸<lb/>
部皆不自保肆葉䕶又忌莫賀設之子泥孰陰欲圖之<lb/>
泥孰奔焉耆設卑逵官與弩失畢二部攻之<hi>舊傳作設卑逵官新</hi>
<hi>傳作没卑逵干傳考異曰今從舊</hi>肆葉䕶輕騎奔康居尋卒<hi>肆葉䕶立見上卷三</hi>
<hi>年騎竒寄翻卒子恤翻</hi>國人迎泥孰於焉耆而立之是為咄陸可<lb/>
<pb n="KR2b0007_WYG_194-6a"/>
汗遣使内附<hi>咄常没翻可從刋入聲汗音寒使疏吏翻</hi>丁酉遣鴻臚少卿劉<lb/>
善因立咄陸為奚利邲咄陸可汗<hi>臚陵如翻少始照翻邲毗必翻咄陸即阿</hi>
<hi>史那彌射此當參觀髙宗顯慶二年考異而詳辯之册考異曰舊傳册為吞阿妻狀奚利邲咄陸可汗新傳</hi>
<hi>號吞阿婁拔利邲咄陸可汗今從實錄</hi>　閏月乙卯上宴近臣於丹霄殿<lb/>
長孫無忌曰王珪魏徵昔為仇讎<hi>謂其事隠太子勸之圖帝也</hi>不謂<lb/>
今日得此同宴上曰徵珪盡心所事故我用之然徵每<lb/>
諫我不從我與之言輒不應何也魏徵對曰臣以事為<lb/>
不可故諫陛下不從而臣應之則事遂施行故不敢應<lb/>
<pb n="KR2b0007_WYG_194-6b"/>
上曰且應而復諫庸何傷<hi>復扶又翻</hi>對曰昔舜戒羣臣爾無<lb/>
面從退有後言<hi>書益稷之言</hi>臣心知其非而口應陛下乃面<lb/>
從也豈稷契事舜之意邪<hi>契息列翻</hi>上大笑曰人言魏徵舉<lb/>
止疏慢我視之更覺娬媚<hi>娬罔甫翻娬亦媚也</hi>正為此耳<hi>為於偽翻</hi>徵<lb/>
起拜謝曰陛下開臣使言故臣得盡其愚若陛下拒而<lb/>
不受臣何敢數犯顔色乎<hi>數所角翻</hi>　戊辰秘書少監虞世<lb/>
南上聖德論<hi>上時掌翻</hi>上賜手詔稱卿論太髙朕何敢擬上<lb/>
古但比近世差勝耳然卿適覩其始未知其終若朕能<lb/>
<pb n="KR2b0007_WYG_194-7a"/>
慎終如始則此論可傳如或不然恐徒使後世笑卿也<lb/>
　九月己酉幸慶善宫上生時故宅也<hi>以髙祖武功舊第為慶善宫</hi>
因與貴人宴賦詩起居郎清平吕才<hi>清平縣屬博州劉昫曰本漢貝丘縣</hi>
<hi>隋曰清平</hi>被之管絃<hi>被皮義翻</hi>命曰功成慶善樂使童子八佾為<lb/>
九功之舞大宴㑹與破陳舞偕奏於庭<hi>才有巧思故命以所賦詩被之</hi>
<hi>管絃以為樂章以童子六十四人冠進德冠紫袴褶長袖漆髻屣履而舞號九功舞進蹈安徐以象文德破陳</hi>
<hi>樂號七德舞擊刺往來發揚蹈厲以象武功陳讀曰陣</hi>同州刺史尉遲敬德預宴<lb/>
<hi>同州馮翊郡尉紆勿翻</hi>有班在其上者敬德怒曰汝何功坐我上<lb/>
<pb n="KR2b0007_WYG_194-7b"/>
任城王道宗次其下諭解之敬德拳毆道宗目幾眇<hi>任音</hi>
<hi>壬毆烏口翻幾居希翻有考異曰唐厯云嘗因内宴於御前毆宇文士及曰汝  何功合居吾上太宗慰諭之</hi>
<hi>方止今從舊傳</hi>上不懌而罷謂敬德曰朕見漢髙祖誅滅功臣<lb/>
意常尤之故欲與卿等共保富貴令子孫不絶<hi>令力丁翻</hi>然<lb/>
卿居官數犯法乃知韓彭葅醢非髙祖之罪也國家綱<lb/>
紀唯賞與罰非分之恩不可數得<hi>分扶問翻數所角翻</hi>勉自修飾<lb/>
無貽後悔敬德由是始懼而自戢<hi>戢阻立翻</hi>冬十月乙卯車<lb/>
駕還京師帝侍上皇宴於大安宫帝與皇后更獻飲膳<lb/>
<pb n="KR2b0007_WYG_194-8a"/>
及服御之物<hi>更工衡翻</hi>夜久乃罷帝親為上皇捧輿至殿門<lb/>
<hi>為于偽翻</hi>上皇不許命太子代之　突厥頡利可汗鬱鬱不<lb/>
得意數與家人相對悲泣容貌羸憊<hi>厥九勿翻頡奚結翻可從刋入聲汗</hi>
<hi>音寒數所角翻羸倫為翻憊蒲拜翻</hi>上見而憐之以虢州地多麋鹿<hi>義寜元年</hi>
<hi>分𢎞農二縣置虢州虢郡宋白曰帝王世紀云虢有三周封虢仲於西虢虢州之地也封虢叔於東虢今成臯</hi>
<hi>也陜郡平陸是北虢</hi>可以游獵乃以頡利為虢州刺史頡利辭不<lb/>
願往癸未復以為右衞大將軍<hi>復扶又翻下勿復不復同又音如字</hi>十一<lb/>
月辛巳契苾酋長何力帥部落六千餘家詣沙州降詔<lb/>
<pb n="KR2b0007_WYG_194-8b"/>
處之於甘涼之間<hi>契欺結翻苾毗必翻酋慈由翻長知兩翻帥讀曰率降戸江翻處昌吕翻</hi>
<hi>甘涼相去五百里</hi>以何力為左領軍將軍　庚寅以左光祿大<lb/>
夫陳叔達為禮部尚書帝謂叔達曰卿武德中有讜言<lb/>
<hi>見一百九十一卷髙祖武德九年讜音黨善言直言也</hi>故以此官相報對曰臣見<lb/>
隋室父子相殘以取亂亡當日之言非為陛下<hi>為于偽翻</hi>乃<lb/>
社稷之計耳　十二月癸丑帝與侍臣論安危之本中<lb/>
書令温彦博曰伏願陛下常如貞觀初則善矣帝曰朕<lb/>
比來怠於為政乎<hi>觀古玩翻比毗至翻</hi>魏徵曰貞觀之初陛下志<lb/>
<pb n="KR2b0007_WYG_194-9a"/>
在節儉求諫不倦比來營繕微多諫者頗有忤旨此其<lb/>
所以異耳<hi>比毗至翻忤五故翻</hi>帝拊掌大笑曰誠有是事　辛未<lb/>
帝親錄繫囚見應死者憫之縱使歸家期以來秋來就<lb/>
死仍敕天下死囚皆縱遣使至期來詣京師　是歲党<lb/>
項羌前後内屬者三十萬口<hi>党底朗翻</hi>　公卿以下請封禪<lb/>
者前後相屬<hi>屬之欲翻</hi>上諭以舊有氣疾恐登髙增劇公等<lb/>
勿復言<hi>復扶又翻</hi>　上謂侍臣曰朕比來決事或不能皆如<lb/>
律令公輩以為事小不復執奏夫事無不由小而致大<lb/>
<pb n="KR2b0007_WYG_194-9b"/>
此乃危亡之端也<hi>比毗至翻夫音扶</hi>昔關龍逢忠諫而死<hi>逢皮江翻</hi>
朕毎痛之煬帝驕暴而亡公輩所親見也公輩常宜為<lb/>
朕思煬帝之亡朕常為公輩念關龍逢之死<hi>為于偽翻</hi>何患<lb/>
君臣不相保乎　上謂魏徵曰為官擇人不可造次<hi>朱元</hi>
<hi>晦曰造次急遽茍且之時造七到翻</hi>用一君子則君子皆至用一小人則<lb/>
小人競進矣對曰然天下未定則專取其才不考其行<lb/>
喪亂既平<hi>行下孟翻下同喪悤浪翻</hi>則非才行兼備不可用也<hi>觀此則天</hi>
<hi>下已定之後可不為官擇人乎</hi>
<pb n="KR2b0007_WYG_194-10a"/>
七年春正月更名破陳樂曰七德舞<hi>更工衡翻左傳楚莊王曰武有七德</hi>
<hi>禁暴戢兵保大定功安民和衆豐財故以為樂舞之名新志七德舞圖左圓右方先偏後伍交錯屈伸以象魚</hi>
<hi>麗鵝鸛命吕才以圖教樂工百二十八人被銀甲執㦸而舞凡三變毎變為四陣象擊刺往來歌者和曰秦王</hi>
<hi>破陳樂杜佑曰破陳樂舞圖左圓右方先偏後伍魚麗鵝鸛箕張翼舒交錯屈伸首尾囘互以象戰陳之形凡</hi>
<hi>為三變每變有四陣有來往疾徐擊刺之象以應歌節發揚蹈厲聲韻慷慨陳讀曰陣</hi>癸巳宴三<lb/>
品已上及州牧蠻夷酋長於𤣥武門奏七德九功之舞<lb/>
<hi>酋慈由翻長知兩翻</hi>太常卿蕭瑀上言七德舞形容聖功有所未<lb/>
盡<hi>瑀音禹上時掌翻</hi>請寫劉武周薛仁杲竇建德王世充等擒<lb/>
<pb n="KR2b0007_WYG_194-10b"/>
獲之狀上曰彼皆一時英雄今朝廷之臣往往嘗北面<lb/>
事之若覩其故主屈辱之狀能不傷其心乎瑀謝曰此<lb/>
非臣愚慮所及魏徵欲上偃武修文毎侍宴見七德舞<lb/>
輒俛首不視見九功舞則諦觀之<hi>俛音免諦都計翻審也</hi>　三月<lb/>
戊子侍中王珪坐漏泄禁中語左遷同州刺史庚寅以<lb/>
祕書監魏徵為侍中　直太史雍人李淳風<hi>雍縣屬岐州雍於用</hi>
<hi>翻</hi>奏靈臺候儀制度疏畧但有赤道請更造渾天黄道<lb/>
儀<hi>更工衡翻渾户本翻</hi>許之癸巳成而奏之<hi>時李淳風上言舜在璿璣玉衡以齊七政</hi>
<pb n="KR2b0007_WYG_194-11a"/>
<hi>則渾天儀也周禮土圭正日景以求地中有以見日行黄道之騐也暨於周末此器乃亡漢洛下閎作渾儀其</hi>
<hi>後賈逵張衡亦有之而推騐七曜並循赤道按冬至極南夏至極北而赤道常定於中國無南北之異蓋渾儀</hi>
<hi>無黄道久矣上異其說因詔為之儀表裏三重下據準基上如十字末樹鼇足以張四表一曰六合儀有天經</hi>
<hi>雙規金渾緯規金常規相結於四極之内列二十八宿十日十二辰經緯三百六十五度二曰三辰儀圓徑八</hi>
<hi>尺有璿璣規日游規列宿所行轉於六合之内三曰四游儀圓樞為軸以連結玉衡游筩而貫約矩規又𤣥極</hi>
<hi>北樹北辰南矩地軸傍轉於内玉衡在𤣥樞之間而南北游仰以觀天之辰宿下以識器之晷度皆用銅為之</hi>
　夏五月癸未上幸九成宫　雅州道行軍總管張士<lb/>
貴擊反獠破之<hi>雅州漢嚴道縣地隋廢州置臨邛郡唐復為雅州獠魯皓翻</hi>　秋八<lb/>
<pb n="KR2b0007_WYG_194-11b"/>
月乙丑左屯衞大將軍譙敬公周範卒上行幸常令範<lb/>
與房𤣥齡居守<hi>卒子恤翻守式又翻</hi>範為人忠篤嚴正疾甚不肯<lb/>
出外竟終於内省與𤣥齡相抱而訣曰所恨不獲再奉<lb/>
聖顔　辛未以張士貴為龔州道行軍總管使擊反獠<lb/>
<hi>龔州臨江郡漢猛陵縣地隋為永平郡武林縣貞觀三年置鷰州於今州東仍於鷰州之故所置龔州</hi>
九月山東河南四十餘州水遣使賑之<hi>使疏吏翻賑津忍翻</hi>　去<lb/>
歲所縱天下死囚凡三百九十人無人督帥皆如期自<lb/>
詣朝堂<hi>帥讀曰率朝直遥翻人考異曰四年實錄云天下斷死罪止二十九  今年實錄乃有二百九</hi>
<pb n="KR2b0007_WYG_194-12a"/>
<hi>十九人何頓多如此事已可疑又白居易樂府云死囚四百來歸獄舊本紀統紀年代記皆云二百九十人今</hi>
<hi>從新書刑法志</hi>無一人亡匿者上皆赦之　冬十月庚申上還<lb/>
京師　十一月壬辰以開府儀同三司長孫無忌為司<lb/>
空<hi>長知兩翻</hi>無忌固辭曰臣忝預外戚恐天下謂陛下為私<lb/>
上不許曰吾為官擇人惟才是與<hi>為于偽翻</hi>茍或不才雖親<lb/>
不用襄邑王神符是也<hi>神符少威嚴不為下所畏又足不良於行由是歸第</hi>如其<lb/>
有才雖讎不棄魏徵等是也今日所舉非私親也　十<lb/>
二月甲寅上幸芙蓉園<hi>景龍文舘記芙蓉園在京師羅城東南隅本隋世之離宫也青</hi>
<pb n="KR2b0007_WYG_194-12b"/>
<hi>林重複綠水瀰漫帝城勝景也</hi>丙辰校獵少陵原<hi>少陵原在長安城南屬萬年縣界少始照</hi>
<hi>翻</hi>戊午還宫從上皇置酒故漢未央宫<hi>漢故未央宫在長安宫城北禁</hi>
<hi>苑之西偏還考異曰舊髙祖紀八年閱武於城西髙祖親自臨視  置酒於未央宫髙祖實錄不記年月據太</hi>
<hi>宗實錄八年正月頡利可汗死今從唐厯</hi>上皇命突厥頡利可汗起舞又命<lb/>
南蠻酋長馮智戴詠詩<hi>厥九勿翻頡奚結翻可從刋入聲汗音寒酋慈由翻長知兩翻</hi>
既而笑曰胡越一家自古未有也帝奉觴上夀<hi>上時掌翻</hi>曰<lb/>
今四夷入臣皆陛下教誨非臣智力所及昔漢髙祖亦<lb/>
從太上皇置酒此宫妄自矜大<hi>漢髙祖十年置酒未央宫奉玉巵為太上皇夀</hi>
<pb n="KR2b0007_WYG_194-13a"/>
<hi>曰始大人常以臣亡賴不能治産業不如仲力今某之業所就孰與仲多</hi>臣所不取也上皇<lb/>
大悅殿上皆呼萬歲　帝謂左庶子于志寧右庶子杜<lb/>
正倫曰朕年十八猶在民間民之疾苦情偽無不知之<lb/>
及居大位區處世務猶有差失况太子生長深宫<hi>處昌吕翻</hi>
<hi>長知兩翻</hi>百姓艱難耳目所未涉能無驕逸乎卿等不可不<lb/>
極諫太子好嬉戲頗虧禮法志寧與右庶子孔頴達數<lb/>
直諫<hi>好呼到翻數所角翻</hi>上聞而嘉之各賜金一斤帛五百匹<lb/>
工部尚書段綸奏徵巧工楊思齊上令試之綸使先造<lb/>
<pb n="KR2b0007_WYG_194-13b"/>
傀儡<hi>傀儡木偶戯也杜佑曰窟<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>子亦曰傀磊子作偶人以戲善歌舞本喪樂也漢末始用之於嘉㑹北</hi>
<hi>齊髙緯尤所好閭市盛行焉余按列子偃師以此伎奉周穆王其來久矣傀口猥翻儡落猥翻</hi>上曰得<lb/>
巧工庶供國事卿令先造戲具豈百工相戒無作淫巧<lb/>
之意邪<hi>月令孟春之月百工咸理監工日號毋或作為淫巧以蕩上心邪音耶</hi>乃削綸階<lb/>
<hi>唐制工部尚書正三品削其階則不得立於三品班中</hi>　嘉陵州獠反<hi>嘉州眉山郡漢犍為</hi>
<hi>南安縣地陵州陵山郡漢蜀郡廣都犍為郡武陽二縣東界之地獠魯皓翻</hi>命邗江府統軍<lb/>
牛進達擊破之<hi>唐揚州有䢴江府兵䢴胡安翻</hi>　上問魏徵曰羣臣上<lb/>
書可采及召對多失次何也<hi>臣上時掌翻</hi>對曰臣觀百司奏<lb/>
<pb n="KR2b0007_WYG_194-14a"/>
常事數日思之及至上前三分不能道一况諫者拂意<lb/>
觸忌<hi>拂與咈同</hi>非陛下借之辭色豈敢盡其情哉上由是接<lb/>
羣臣辭色愈温嘗曰煬帝多猜忌臨朝對羣臣多不語<lb/>
<hi>朝直遥翻</hi>朕則不然與羣臣相親如一體耳<lb/>
八年春正月癸未突厥頡利可汗卒<hi>厥九勿翻頡奚結翻可從刋入聲汗</hi>
<hi>音寒卒子恤翻</hi>命國人從其俗焚尸葬之　辛丑行軍總管張<lb/>
士貴討東西王洞反獠平之<hi>東西王洞獠蓋在龔州界</hi>　上欲分遣<lb/>
大臣為諸道黜陟大使<hi>使疏吏翻蕭考異曰實錄舊本紀但云遣  瑀等巡省天下按</hi>
<pb n="KR2b0007_WYG_194-14b"/>
<hi>時止有十道而㑹要統紀皆云發十六道黜陟大使據姓名止有十三人皆所未詳故但云諸道</hi>未得<lb/>
其人李靖薦魏徵上曰徵箴規朕失不可一日離左右<lb/>
<hi>離力智翻</hi>乃命靖與太常卿蕭瑀等凡十三人分行天下察<lb/>
長吏賢不肖<hi>行下孟翻長知兩翻</hi>問民間疾苦禮髙年賑窮乏<hi>賑津</hi>
<hi>忍翻</hi>起淹滯俾使者所至如朕親覩　三月庚辰上幸九<lb/>
成宫　夏五月辛未朔日有食之　初吐谷渾可汗伏<lb/>
允<hi>吐從暾入聲谷音浴可從刋入聲汗音寒鉢考異曰實錄十年立諾曷鉢詔稱伏允為順步薩  今從舊</hi>
<hi>傳</hi>遣使入貢未返大掠鄯州而去<hi>使疏吏翻宋白曰鄯州西南至廓州廣城</hi>
<pb n="KR2b0007_WYG_194-15a"/>
<hi>縣故承風嶺吐谷渾界百九十五里</hi>上遣使讓之徵伏允入朝稱疾不至<lb/>
<hi>鄯時戰翻朝直遥翻</hi>仍為其子尊王求婚上許之令其親迎<hi>為于偽翻</hi>
<hi>迎魚敬翻</hi>尊王又不至乃絶婚伏允又遣兵寇蘭廓二州<hi>蘭州</hi>
<hi>金城郡以臯蘭山名州</hi>伏允年老信其臣天柱王之謀數犯邊<hi>數所</hi>
<hi>角翻</hi>又執唐使者趙德楷上遣使諭之十返又引其使者<lb/>
臨軒親諭以禍福伏允終無悛心<hi>悛丑緣翻</hi>六月遣左驍衞<lb/>
大將軍段志𤣥為西海道行軍總管左驍衞將軍樊興<lb/>
為赤水道行軍總管將邊兵及契苾党項之衆以擊之<lb/>
<pb n="KR2b0007_WYG_194-15b"/>
<hi>吐谷渾中有赤水城近河源驍堅堯翻將邊即亮翻契欺訖翻苾毗必翻党底朗翻  考異曰實錄六年三月</hi>
<hi>吐谷渾寇蘭州不云遣志𤣥擊之吐谷渾寇蘭廓二州無年月新本紀此夏遣志𤣥實錄十月志𤣥破吐谷渾</hi>
<hi>故參酌置此又新書本紀是夏吐谷渾寇涼州遣志𤣥等伐之實錄十月辛丑志𤣥破吐谷渾而不書遣將日</hi>
<hi>月新紀亦無破吐谷渾月日實錄寇涼州在十一月今參用之</hi>　秋七月山東河南淮<lb/>
海之間大水　上屢請上皇避暑九成宫上皇以隋文<lb/>
帝終於彼惡之<hi>九成宫即隋之仁夀宫隋文帝仁夀四年崩於仁夀宫惡烏路翻</hi>冬十<lb/>
月營大明宫<hi>大明宫在禁苑東南西接宫城之東北隅曰東内程大昌曰大明宫地本太極宫之</hi>
<hi>後苑東南面射殿也地在龍首山上龍朔二年髙宗染風痺惡太極宫卑下就修大明宫改曰蓬萊宫</hi>以<lb/>
<pb n="KR2b0007_WYG_194-16a"/>
為上皇清暑之所未成而上皇寢疾不果居　辛丑段<lb/>
志𤣥擊吐谷渾破之追奔八百餘里去青海三十餘里<lb/>
<hi>吐谷渾中有青海闞駰曰漢金城郡臨羌縣西有卑禾羌海世謂之青海東去西平二百五十里西平唐鄯州</hi>
<hi>也吐從暾入聲谷音浴</hi>吐谷渾驅牧馬而遁　甲子上還京師<lb/>
右僕射李靖以疾遜位許之十一月辛未以靖為特進<lb/>
封爵如故祿賜吏卒並依舊給俟疾小瘳<hi>瘳丑留翻</hi>每三兩<lb/>
日至門下中書平章政事<hi>唐初政事堂在門下省歐陽修曰平章事之名始此</hi>
甲申吐蕃贊普棄宗弄讚<hi>贊考異曰太宗實錄贊普作  府髙宗實錄棄宗作器宗</hi>
<pb n="KR2b0007_WYG_194-16b"/>
<hi>今從舊傳</hi>遣使入貢仍請昏<hi>使疏吏翻</hi>吐蕃在吐谷渾西南近世<lb/>
浸彊蠶食他國土宇廣大勝兵數十萬<hi>勝音升</hi>然未嘗通<lb/>
中國其王稱贊普俗不言姓王族皆曰論宦族皆曰尚<lb/>
<hi>吐蕃本西羌屬蓋百有五十種散處河湟江岷間有發羌唐旄等未始與中國通居析支水西祖曰鶻提勃悉</hi>
<hi>野健武多智稍并諸羌據其地蕃發聲近故其子孫曰吐蕃而姓勃窣野或曰南涼禿髮烏孤之後二子曰樊</hi>
<hi>尼曰傉檀為乞伏熾盤所滅樊尼挈殘部降沮渠䝉遜沮渠滅樊尼率兵西濟河踰積石遂撫有羣羌云其俗</hi>
<hi>謂彊雄曰贊丈夫曰普故號君長為贊普其地直長安八千里距鄯善五百里劉昫曰吐蕃禿髮氏之後語訛</hi>
<hi>曰吐蕃宋白曰樊尼奔沮渠䝉遜署臨松郡丞沮渠滅建國西土改姓勃窣野時人謂丞為贊府語訛為贊普</hi>
<pb n="KR2b0007_WYG_194-17a"/>
<hi>吐從暾入聲</hi>棄宗弄讚有勇畧四鄰畏之上遣使者馮德遐<lb/>
往慰撫之　丁亥吐谷渾寇涼州己丑下詔大舉討吐<lb/>
谷渾<hi>諭考異曰舊傳云吐谷渾拘趙德楷太宗遣使宣  十餘返竟無悛心九年詔李靖等討伐太宗實</hi>
<hi>錄己丑吐谷渾拘我行人趙德楷即下此詔十二月遣李靖等今從實錄據舊傳拘德楷在前據實錄先遣使</hi>
<hi>宣諭後拘德楷即下詔伐之今兩存之</hi>上欲得李靖為將為其老重勞之<lb/>
<hi>重難也以其年老難勞之以征伐之事也將即亮翻為于偽翻</hi>靖聞之請行上大悦十<lb/>
二月辛丑以靖為西海道行軍大總管節度諸軍兵部<lb/>
尚書侯君集為積石道刑部尚書任城王道宗為鄯善<lb/>
<pb n="KR2b0007_WYG_194-17b"/>
道涼州都督李大亮為且末道岷州都督李道彦為赤<lb/>
水道利州刺史髙甑生為鹽澤道行軍總管<hi>西海鄯善且末皆隋</hi>
<hi>破吐谷渾所置郡名積石山在隋河源郡赤水城亦在河源郡鹽池在西海郡任音壬鄯時戰翻且子餘翻</hi>
并突厥契苾之衆擊吐谷渾　帝聘隋通事舍人鄭仁<lb/>
基女為充華<hi>充華舊有之唐六宫之職無此官</hi>詔已行冊使將發<hi>使疏吏翻</hi>
魏徵聞其常許嫁士人陸爽遽上表諫<hi>上時掌翻</hi>帝聞之大<lb/>
驚手詔深自克責命停册使房𤣥齡等奏稱許嫁陸氏<lb/>
無顯狀大禮既行不可中止爽亦表言初無婚姻之議<lb/>
<pb n="KR2b0007_WYG_194-18a"/>
帝謂徵曰羣臣或容希合爽亦自陳何也對曰彼以為<lb/>
陛下外雖捨之或陰加罪譴故不得不然帝笑曰外人<lb/>
意或當如是朕之言未能使人必信如此邪　中牟丞<lb/>
皇甫德參<hi>中牟縣漢屬河南郡晉屬滎陽郡後魏屬廣武郡為治所隋開皇十年改曰郟城縣大業</hi>
<hi>改曰圃田縣唐武德三年更名中牟丞貳令治縣事上縣丞從八品下中下縣各以差降一品</hi>上言修<lb/>
洛陽宫勞人収地租厚斂俗好髙髻蓋宫中所化<hi>上時掌翻</hi>
<hi>下上書同斂力贍翻好呼到翻下不好同</hi>上怒謂房𤣥齡等曰德參欲國家<lb/>
不役一人不収斗租宫人皆無髮乃可其意邪欲治其<lb/>
<pb n="KR2b0007_WYG_194-18b"/>
謗訕之罪<hi>治直之翻</hi>魏徵諫曰賈誼當漢文帝時上書云可<lb/>
為痛哭者一可為流涕者二<hi>見十四卷漢文帝六年</hi>自古上書不<lb/>
激切不能動人主之心所謂狂夫之言聖人擇焉<hi>漢書李左</hi>
<hi>車有是言</hi>唯陛下裁察上曰朕罪斯人則誰敢復言<hi>復扶又翻</hi>乃<lb/>
賜絹二十匹他日徵奏言陛下近日不好直言雖勉强<lb/>
含容非曩時之豁如<hi>强其兩翻</hi>上乃更加優賜拜監察御史<lb/>
<hi>監古銜翻</hi>　中書舍人髙季輔上言<hi>輔考異曰貞觀政要季  疏在三年㑹要在八</hi>
<hi>年按舊傳季輔貞觀初拜御史累轉中書舍人故從㑹要置此</hi>外官卑品猶未得祿飢<lb/>
<pb n="KR2b0007_WYG_194-19a"/>
寒切身難保清白今倉廩浸實宜量加優給然後可責<lb/>
以不貪嚴設科禁又密王元曉等皆陛下之弟比見帝<lb/>
子拜諸叔<hi>量音良比毗至翻</hi>叔皆答拜紊亂昭穆<hi>紊音問昭時招翻</hi>宜<lb/>
訓之以禮書奏上善之　西突厥咄陸可汗卒其弟同<lb/>
娥設立是為沙鉢羅咥利失可汗<hi>咥徒結翻又丑栗翻</hi>
九年春正月党項先内屬者皆叛歸吐谷渾三月庚辰<lb/>
洮州羌叛入吐谷渾殺刺史孔長秀<hi>洮土刀翻</hi>　壬辰赦天<lb/>
下　乙酉鹽澤道行軍總管髙甑生擊叛羌破之　庚<lb/>
<pb n="KR2b0007_WYG_194-19b"/>
寅詔民貲分三等未盡其詳宜分九等<hi>唐㑹要武德六年三月令天下</hi>
<hi>戸量其資産定為三等今分九等蓋於三等各分上中下也</hi>　上謂魏徵曰齊後主<lb/>
周天元皆重斂百姓厚自奉養力竭而亡譬如饞人自<lb/>
噉其肉肉盡而斃何其愚也<hi>斂力贍翻饞七咸翻貪食而多取之為饞噉徒覽翻</hi>
<hi>又徒濫翻</hi>然二主孰為優劣對曰齊後主懦弱政出多門<hi>懦乃</hi>
<hi>卧翻又奴亂翻</hi>周天元驕暴威福在己雖同為亡國齊主尤劣<lb/>
也　夏閏四月癸酉任城王道宗敗吐谷渾於庫山<hi>敗補</hi>
<hi>邁翻下兒敗等敗之敗同里考異曰舊道宗傳云賊聞軍至走入嶂山已行數千  諸將議欲息兵道宗固請</hi>
<pb n="KR2b0007_WYG_194-20a"/>
<hi>追討李靖然之而君集不從道宗遂帥偏師并行兼道去大軍十日追及之賊據險苦戰道宗潛遣千餘騎踰</hi>
<hi>山襲其後賊表裏受敵一時奔潰庫山嶂山不知其所以為同異據嶂山已行數千里今不取今即以為庫山</hi>
<hi>之戰也</hi>吐谷渾可汗伏允悉燒野草輕兵走入磧<hi>磧七迹翻</hi>諸<lb/>
將以為馬無草疲瘦未可深入侯君集曰不然曏者段<lb/>
志𤣥軍還纔及鄯州虜已至其城下蓋虜猶完實衆為<lb/>
之用故也今一敗之後䑕逃鳥散斥候亦絶君臣攜離<lb/>
父子相失取之易於拾芥<hi>易以䜴翻</hi>此而不乘後必悔之李<lb/>
靖從之<hi>之考異曰舊道宗傳云道宗固請追討李靖然  而君集不從靖傳云軍次伏俟城吐谷渾燒</hi>
<pb n="KR2b0007_WYG_194-20b"/>
<hi>去野草以餒我師退保大非川諸將咸言春草未生馬已羸瘦不可赴敵唯靖決計而進深入敵境遂踰積石</hi>
<hi>山按實錄庫山之捷可汗謀將入磧以避官軍道宗復曰柏海近河源古來罕有至者賊既西走未知的處今</hi>
<hi>段之行實資馬力今馬疲糧少逺入為難未若且向鄯州待馬肥之後更圖進取君集曰不然段志𤣥曩者纔</hi>
<hi>至鄯州賊衆便到城下良由彼國尚完兇徒阻命今者一敗以後斥候亦絶君臣相失父子攜離乘其迫懼取</hi>
<hi>同俯拾柏海雖遥便可鼓行而至也靖又然之道宗傳與實錄相違今從實錄</hi>中分其軍為兩<lb/>
道靖與薛萬均李大亮由北道君集與任城王道宗由<lb/>
南道戊子靖部將薛孤兒敗吐谷渾於曼頭山斬其名<lb/>
王大獲雜畜以充軍食<hi>畜許救翻</hi>癸巳靖等敗吐谷渾於牛<lb/>
<pb n="KR2b0007_WYG_194-21a"/>
心堆<hi>水經注湟水自臨羌縣東流合龍駒川水又東合晉昌川水又東合長寧川水又東合牛心川水水</hi>
<hi>出西南逺山東北流逕牛心堆又東逕西平亭西東北入於湟水</hi>又敗諸赤水源<hi>異考  曰</hi>
<hi>實錄癸巳李靖侯君集任城王道宗等破吐谷渾於赤水源按本文自庫山中分士馬為兩道靖趣北路出曼</hi>
<hi>頭山踰赤水君集道宗趣南路歴破邏真谷然則赤水之戰君集道宗不在彼也今刪去其名又吐谷渾傳獲</hi>
<hi>其髙昌王慕容孝儁不知在何戰今亦刪去</hi>侯君集任城王道宗引兵行無<lb/>
人之境二千餘里盛夏降霜經破邏真谷其地無水人<lb/>
齕冰馬噉雪<hi>邏郎佐翻齕下没翻又戸結翻</hi>五月追及伏允於烏海<hi>隋志</hi>
<hi>河源郡有烏海在漢哭山西</hi>與戰大破之獲其名王薛萬均薛萬徹<lb/>
<pb n="KR2b0007_WYG_194-21b"/>
又敗天柱王於赤海<hi>赤海蓋即赤水深廣處苾考異曰舊萬徹傳作赤水源契  何力傳</hi>
<hi>作赤水川今從實錄</hi>　上皇自去秋得風疾庚子崩於垂拱殿<hi>舊書</hi>
<hi>帝紀崩於大安宫之垂拱前殿年七十</hi>甲辰羣臣請上準遺誥視軍國大<lb/>
事上不許乙巳詔太子承乾於東宫平決庶政　赤水<lb/>
之戰薛萬均薛萬徹輕騎先進為吐谷渾所圍兄弟皆<lb/>
中槍<hi>騎竒寄翻下同中竹仲翻</hi>失馬步鬭從騎死者什六七左領軍<lb/>
將軍契苾何力將數百騎救之竭力奮擊所向披靡萬<lb/>
均萬徹由是得免<hi>從才用翻披丕彼翻</hi>李大亮敗吐谷渾於蜀渾<lb/>
<pb n="KR2b0007_WYG_194-22a"/>
山<hi>山在赤海西</hi>獲其名王二十人將軍執失思力敗吐谷渾<lb/>
於居茹川李靖督諸軍經積石山河源至且末窮其西<lb/>
境聞伏允在突倫川<hi>圖考異曰吐谷渾傳云伏允西走  倫磧蓋即突倫川虜語轉耳今</hi>
<hi>從契苾何力傳</hi>將奔于闐契苾何力欲追襲之薛萬均懲其前<lb/>
敗固言不可何力曰虜非有城郭隨水草遷徙若不因<lb/>
其聚居襲取之一朝雲散豈得復傾其巢穴邪<hi>復扶又翻</hi>自<lb/>
選驍騎千餘直趣突倫川萬均乃引兵從之<hi>驍堅堯翻趣七喻翻</hi>
<hi>百考異曰吐谷渾傳云萬均率輕銳追奔入磧數  里及其餘黨破之蓋何力先進而萬均從之也</hi>磧中<lb/>
<pb n="KR2b0007_WYG_194-22b"/>
乏水將士刺馬血飲之<hi>刺七亦翻</hi>襲破伏允牙帳斬首數千<lb/>
級獲雜畜二十餘萬伏允脫身走俘其妻子侯君集等<lb/>
進逾星宿川至柏海還與李靖軍合<hi>畜許救翻宿音秀柏考異曰吐谷渾傳</hi>
<hi>海作柏梁今從實錄實錄及吐谷渾傳皆云君集與李靖㑹於大非川按十道圖大非川在青海南烏海星宿</hi>
<hi>海柏海並在其西且末又在其西極逺據靖已至且末又過烏海星宿川至柏海豈得復㑹於大非川於事可</hi>
<hi>疑故不敢著其地吐谷渾傳又云兩軍㑹於大非川至破邏真谷大寧王順乃降按實錄歴破邏真谷又行月</hi>
<hi>餘日乃至星宿川然則破邏真谷在星宿川東甚逺矣豈得返至其處邪今從實錄</hi>大寧王順隋<lb/>
氏之甥伏允之嫡子也為侍中於隋久不得歸伏允立<lb/>
<pb n="KR2b0007_WYG_194-23a"/>
侍子為太子及歸意常怏怏<hi>順歸見一百八十七卷髙祖武德二年怏於兩翻</hi>
㑹李靖破其國國人窮蹙怨天柱王順因衆心斬天柱<lb/>
王舉國請降伏允帥千餘騎逃磧中十餘日衆散稍盡<lb/>
為左右所殺<hi>降戸江翻帥讀曰率今考異曰吐谷渾傳云自縊而死  從實錄</hi>國人立<lb/>
順為可汗壬子李靖奏平吐谷渾乙卯詔復其國以慕<lb/>
容順為西平郡王趉故吕烏甘豆可汗<hi>趉渠詘翻又九勿翻杜佑巨屈</hi>
<hi>翻</hi>上慮順未能服其衆仍命李大亮將精兵數千為其<lb/>
聲援　六月己丑羣臣復請聽政上許之其細務仍委<lb/>
<pb n="KR2b0007_WYG_194-23b"/>
太子太子頗能聽斷是後上每出行幸常令居守監國<lb/>
<hi>復扶又翻斷丁亂翻守手又翻監工銜翻</hi>　秋七月庚子鹽澤道行軍副總<lb/>
管劉德敏擊叛羌破之　丁巳詔山陵依漢長陵故事<lb/>
<hi>長陵漢髙祖陵也皇甫謐曰長陵東西廣百二十步髙十三丈房𤣥齡云髙九丈蓋尺度之長短有古今之異</hi>
<hi>也</hi>務存隆厚期限既促功不能及祕書監虞世南上疏<lb/>
以為聖人薄葬其親非不孝也深思逺慮以厚葬適足<lb/>
為親之累<hi>上時掌翻累力瑞翻</hi>故不為耳昔張釋之有言使其中<lb/>
有可欲雖錮南山猶有隙<hi>見十四卷漢文帝三年</hi>劉向言死者無<lb/>
<pb n="KR2b0007_WYG_194-24a"/>
終極而國家有廢興釋之之言為無窮計也<hi>見三十一卷漢成帝</hi>
<hi>永始元年</hi>其言深切誠合至理伏惟陛下聖德度越唐虞而<lb/>
厚葬其親乃以秦漢為法臣竊為陛下不取雖復不藏<lb/>
金玉<hi>為于偽翻復扶又翻下同</hi>後世但見丘壟如此其大安知無金<lb/>
玉邪且今釋服已依霸陵<hi>用漢文帝遺詔三十六日釋服也</hi>而丘壟之<lb/>
制獨依長陵恐非所宜伏願依白虎通<hi>班固等述白虎通義六卷</hi>為<lb/>
三仞之墳器物制度率皆節損仍刻石立之陵旁别書<lb/>
一通藏之宗廟用為子孫永久之灋疏奏不報世南復<lb/>
<pb n="KR2b0007_WYG_194-24b"/>
上疏以為漢天子即位即營山陵逺者五十餘年今以<lb/>
數月之間為數十年之功恐於人力有所不逮上乃以<lb/>
世南疏授有司令詳處其宜<hi>復扶又翻處昌吕翻</hi>房𤣥齡等議以<lb/>
為漢長陵髙九丈原陵髙六丈<hi>原陵漢光武陵也髙去聲</hi>今九丈則<lb/>
太崇三仭則太卑請依原陵之制從之　辛亥詔國初<lb/>
草創宗廟之制未備今將遷祔宜令禮官詳議諫議大<lb/>
夫朱子奢請立三昭三穆而虚太祖之位<hi>昭時招翻</hi>於是增<lb/>
修太廟祔𢎞農府君及髙祖并舊神主四為六室<hi>𢎞農府君</hi>
<pb n="KR2b0007_WYG_194-25a"/>
<hi>諱重耳</hi>房𤣥齡等議以涼武昭王為始祖<hi>涼王李暠諡武昭</hi>左庶<lb/>
子于志寧議以為武昭王非王業所因不可為始祖上<lb/>
從之　党項寇疊州　李靖之擊吐谷渾也厚賂党項<lb/>
使為鄉導<hi>鄉讀曰嚮</hi>党項酋長拓跋赤辭來謂諸將曰隋人<lb/>
無信喜暴掠我<hi>喜許記翻</hi>今諸軍茍無異心我請供其資糧<lb/>
如或不然我將據險以塞諸軍之道<hi>塞悉則翻</hi>諸將與之盟<lb/>
而遣之赤水道行軍總管李道彦行至闊水<hi>闊水在党項羈縻闊</hi>
<hi>州界</hi>見赤辭無備襲之獲牛羊數千頭於是羣羌怨怒屯<lb/>
<pb n="KR2b0007_WYG_194-25b"/>
野狐峽道彦不得進赤辭擊之道彦大敗死者數萬退<lb/>
保松州左驍衞將軍樊興逗遛失軍期<hi>遛音留</hi>士卒失亡<lb/>
多乙卯道彦興皆坐減死徙邊上遣使勞諸將於大斗<lb/>
拔谷<hi>勞力到翻</hi>薛萬均排毁契苾何力自稱已功何力不勝<lb/>
忿<hi>勝音升</hi>拔刀起欲殺萬均諸將救止之上聞之以讓何<lb/>
力何力具言其狀<hi>具言赤水之戰拔萬均兄弟於圍中及見排毁之狀也</hi>上怒欲<lb/>
解萬均官以授何力何力固辭曰陛下以臣之故解萬<lb/>
均官羣胡無知以陛下為重胡輕漢轉相誣告馳競必<lb/>
<pb n="KR2b0007_WYG_194-26a"/>
多且使胡人謂諸將皆如萬均將有輕漢之心上善之<lb/>
而止尋令宿衞北門檢校屯營事<hi>北門𤣥武門也按㑹要貞觀十二年於𤣥</hi>
<hi>武門置左右屯營以諸衞將軍領之其兵名曰飛騎何力檢校屯營蓋十二年以後事史究言之</hi>尚宗<lb/>
女臨洮縣主<hi>洮土刀翻</hi>　岷州都督鹽澤道行軍總管髙甑<lb/>
生後軍期李靖按之甑生恨靖誣告靖謀反按驗無狀<lb/>
八月庚辰甑生坐減死徙邊或言甑生秦府功臣寛其<lb/>
罪上曰甑生違李靖節度又誣其反此而可寛法將安<lb/>
施且國家自起晉陽功臣多矣若甑生獲免則人人犯<lb/>
<pb n="KR2b0007_WYG_194-26b"/>
法安可復禁乎<hi>復扶又翻</hi>我於舊勲未嘗忘也為此不敢赦<lb/>
耳<hi>為于偽翻</hi>李靖自是闔門杜絶賓客雖親戚不得妄見也<lb/>
<hi>以李靖事太宗然猶如此豈非功名之際難居哉</hi>　上欲自詣園陵<hi>園陵謂獻陵</hi>羣<lb/>
臣以上哀毁羸瘠固諫而止<hi>羸倫為翻瘠而尺翻</hi>　冬十月乙亥<lb/>
處月初遣使入貢處月處密皆西突厥之别部也　庚<lb/>
寅葬太武皇帝於獻陵<hi>獻陵在京兆三原縣東之十八里</hi>廟號髙祖以<lb/>
穆皇后祔葬<hi>太穆皇后竇氏初葬夀安陵今祔獻陵</hi>加號太穆皇后　十<lb/>
一月庚戌詔議於太原立髙祖廟祕書監顔師古議以<lb/>
<pb n="KR2b0007_WYG_194-27a"/>
為寢廟應在京師漢世郡國立廟非禮乃止　戊午以<lb/>
光祿大夫蕭瑀為特進復令參預政事<hi>蕭瑀罷預聞朝政見上卷貞觀</hi>
<hi>四年復扶又翻</hi>上曰武德六年以後髙祖有廢立之心而未定<lb/>
我不為兄弟所容實有功髙不賞之懼斯人也不可以<lb/>
利誘不可以死脅真社稷臣也<hi>誘音酉</hi>因賜瑀詩曰疾風<lb/>
知勁草板蕩識誠臣又謂瑀曰卿之忠直古人不過然<lb/>
善惡太明亦有時而失瑀再拜謝魏徵曰瑀違衆孤立<lb/>
唯陛下知其忠勁曏不遇聖明求免難矣　特進李靖<lb/>
<pb n="KR2b0007_WYG_194-27b"/>
<hi>唐六典正二品曰特進注曰二漢及魏以為加官從本官服無吏卒品第二位次諸公在開府驃騎上江左皆</hi>
<hi>兼官梁班第十七北齊特進第二品隋特進為正二品散官唐因之</hi>上書請依遺誥御常<lb/>
服臨正殿弗許<hi>上時掌翻</hi>　吐谷渾甘豆可汗久質中國<hi>質音</hi>
<hi>致</hi>國人不附竟為其下所殺子燕王諾曷鉢立諾曷鉢<lb/>
幼大臣爭權國中大亂十二月詔兵部尚書侯君集等<lb/>
將兵援之先遣使者諭解<hi>將即亮翻使疏吏翻</hi>有不奉詔者隨宜<lb/>
討之<lb/>
十年春正月甲午上始親聽政　辛丑以突厥拓設阿<lb/>
<pb n="KR2b0007_WYG_194-28a"/>
史那社爾為左驍衞大將軍<hi>驍堅堯翻</hi>社爾處羅可汗之子<lb/>
也年十一以智略聞可汗以為拓設建牙於磧北與欲<lb/>
谷設分統敕勒諸部居官十年未嘗有所賦斂<hi>斂力贍翻</hi>諸<lb/>
設或鄙其不能為富貴社爾曰部落茍豐於我足矣諸<lb/>
設慙服<hi>突厥謂子弟典兵者為設與社爾同時典兵者非一人故曰諸設</hi>及薛延陁叛<lb/>
攻破欲谷設<hi>事見一百九十二卷元年</hi>社爾兵亦敗將其餘衆走保<lb/>
西陲<hi>將即亮翻</hi>頡利可汗既亡<hi>見上卷四年</hi>西突厥亦亂咄陸可<lb/>
汗兄弟爭國<hi>事見同上</hi>社爾詐往降之引兵襲破西突厥取<lb/>
<pb n="KR2b0007_WYG_194-28b"/>
其地幾半<hi>降戸江翻幾居希翻</hi>有衆十餘萬自稱答布可汗社爾<lb/>
乃謂諸部曰首為亂破我國者薛延陁也我當為先可<lb/>
汗報仇擊滅之<hi>為于偽翻</hi>諸部皆諫曰新得西方宜且留鎮<lb/>
撫今遽捨之逺去西突厥必來取其故地社爾不從擊<lb/>
薛延陁於磧北連兵百餘日㑹咥利失可汗立<hi>見上八年</hi>社<lb/>
爾之衆苦於人役多棄社爾逃歸<hi>逃歸咥利失</hi>薛延陀縱兵<lb/>
擊之社爾大敗走保髙昌其舊兵在者纔萬餘家又畏<lb/>
西突厥之逼遂帥衆來降<hi>帥讀曰率降戸江翻</hi>敕處其部落於靈<lb/>
<pb n="KR2b0007_WYG_194-29a"/>
州之北<hi>處昌吕翻</hi>留社爾於長安尚皇妹南陽長公主<hi>新舊書皆</hi>
<hi>作衡陽長公主陽長如兩翻</hi>典屯兵於苑内　癸丑徙趙王元景為<lb/>
荆王魯王元昌為漢王鄭王元禮為徐王徐王元嘉為<lb/>
韓王荆王元則為彭王滕王元懿為鄭王吳王元軌為<lb/>
霍王豳王元鳳為虢王陳王元慶為道王魏王靈虁為<lb/>
燕王<hi>自此以上皆皇弟也</hi>蜀王恪為吳王越王泰為魏王燕王佑<lb/>
為齊王梁王愔為蜀王郯王惲為蔣王漢王貞為越王<lb/>
申王慎為紀王<hi>自恪以下皇子也燕因肩翻愔於今翻郯音談惲於粉翻</hi>　二月乙<lb/>
<pb n="KR2b0007_WYG_194-29b"/>
丑以元景為荆州都督元昌為梁州都督元禮為徐州<lb/>
都督元嘉為潞州都督元則為遂州都督靈蘷為幽州<lb/>
都督恪為潭州都督泰為相州都督佑為齊州都督愔<lb/>
為益州都督惲為安州都督貞為揚州都督泰不之官<lb/>
以金紫光祿大夫張亮行都督事<hi>唐制凡注官階卑而擬髙者則曰守階髙</hi>
<hi>而擬卑則曰行今張亮行都督事乃用宋齊諸王典方面置行事之例與注官之行不同</hi>上以泰好<lb/>
文學<hi>好呼到翻</hi>禮接士大夫特命於其府别置文學館聽自<lb/>
引召學士<hi>為泰圖東宫張本</hi>　三月丁酉吐谷渾王諾曷鉢遣<lb/>
<pb n="KR2b0007_WYG_194-30a"/>
使請頒厯行年號遣子弟入侍並從之<hi>使疏吏翻</hi>丁未以諾<lb/>
曷鉢為河源郡王烏地也拔勤豆可汗　癸丑諸王之<lb/>
藩上與之别曰兄弟之情豈不欲常共處邪但以天下<lb/>
之重不得不爾諸子尚可復有兄弟不可復得<hi>處昌吕翻復扶</hi>
<hi>又翻</hi>因流涕嗚咽不能止<hi>上之流涕嗚咽者抑思建成元吉之事乎</hi>　夏六月<lb/>
壬申以温彦博為右僕射太常卿楊師道為侍中　侍<lb/>
中魏徵屢以目疾求為散官<hi>散悉亶翻</hi>上不得已以徵為特<lb/>
進仍知門下事<hi>雖不居侍中之職猶令知門下事</hi>朝章國典參議得失<lb/>
<pb n="KR2b0007_WYG_194-30b"/>
<hi>朝直遥翻</hi>徒流以上罪詳事聞奏其祿賜吏卒並同職事<hi>特進</hi>
<hi>散官也祿賜吏卒同職事官所以優賢也</hi>　長孫皇后性仁孝儉素好讀書<lb/>
常與上從容商畧言事<hi>好呼到翻從千容翻</hi>因而獻替裨益𢎞多<lb/>
上或以非罪譴怒宫人后亦陽怒請自推鞫因命囚繫<lb/>
候上怒息徐為申理由是宫壼之中刑無枉濫豫章公<lb/>
主早喪其母后収養之慈愛逾於所生<hi>豫章公主上女也後下嫁唐儀</hi>
<hi>識為于偽翻壼苦本翻喪息浪翻</hi>妃嬪以下有疾后親撫視輟己之藥<lb/>
膳以資之宫中無不愛戴訓諸子常以謙儉為先太子<lb/>
<pb n="KR2b0007_WYG_194-31a"/>
乳母遂安夫人<hi>唐制太子乳母封郡夫人睦州遂安郡</hi>嘗白后以東宫器<lb/>
用少請奏益之<hi>少詩沼翻</hi>后不許曰為太子患在德不立名<lb/>
不揚何患無器用邪上得疾累年不愈后侍奉晝夜不<lb/>
離側<hi>離力智翻</hi>常繫毒藥於衣帶曰若有不諱義不獨生后<lb/>
素有氣疾前年從上幸九成宫柴紹等中夕告變上擐<lb/>
甲出閣問狀后扶疾以從<hi>擐音宦從才用翻</hi>左右止之后曰上<lb/>
既震驚吾何心自安由是疾遂甚太子言於后曰醫藥<lb/>
備盡而疾不瘳<hi>瘳丑留翻</hi>請奏赦罪人及度人入道庶獲㝠<lb/>
<pb n="KR2b0007_WYG_194-31b"/>
福后曰死生有命非智力所移若為善有福則吾不為<lb/>
惡如其不然妄求何益赦者國之大事不可數下<hi>數所角翻</hi>
道釋異端之教蠧國病民皆上素所不為奈何以吾一<lb/>
婦人使上為所不為乎必行汝言吾不如速死太子不<lb/>
敢奏私以語房𤣥齡<hi>語牛倨翻</hi>𤣥齡白上上哀之欲為之赦<lb/>
<hi>為于偽翻</hi>后固止之及疾篤與上訣時房𤣥齡以譴歸第后<lb/>
言於帝曰𤣥齡事陛下久小心慎密竒謀祕計未嘗宣<lb/>
泄茍無大故願勿棄之妾之本宗因緣葭莩以致祿位<lb/>
<pb n="KR2b0007_WYG_194-32a"/>
<hi>漢書曰非有葭莩之親張晏曰葭蘆葉也莩葉裏白皮也晉灼曰莩葭裏之白皮也皆取喻於輕薄也師古曰</hi>
<hi>葭蘆也莩者其筩中白皮至薄者也葭莩喻薄莩音孚張言葉裏白皮非也</hi>既非德舉易致<lb/>
顛危欲使其子孫保全慎勿處之權要但以外戚奉朝<lb/>
請足矣<hi>以無忌之賢不能自保則后之所慮為深逺矣易以豉翻處昌吕翻朝直遥翻</hi>妾生無<lb/>
益於人不可以死害人<hi>用記檀弓成子髙語意</hi>願勿以丘壟勞費<lb/>
天下但因山為墳器用瓦木而已仍願陛下親君子逺<lb/>
小人納忠諫屏讒慝省作役止遊畋<hi>逺于願翻屛必郢翻</hi>妾雖没<lb/>
於九泉誠無所恨兒女輩不必令來見其悲哀徒亂人<lb/>
<pb n="KR2b0007_WYG_194-32b"/>
意因取衣中毒藥以視上曰妾於陛下不豫之日誓以<lb/>
死從乘輿不能當吕后之地耳<hi>吕后事見漢紀乘繩證翻</hi>己卯崩于<lb/>
立政殿<hi>閣本太極宫圖東上閣門之東有萬春殿萬春殿之東有立政殿唐六典太極殿之北有兩儀</hi>
<hi>殿兩儀殿之東曰萬春殿兩儀之左曰獻春門獻春門之左曰立政門其内曰立政殿</hi>后嘗采自<lb/>
古婦人得失事為女則三十卷又嘗著論駮漢明德馬<lb/>
后以不能抑退外親使當朝貴盛徒戒其車如流水馬<lb/>
如龍<hi>見四十六卷漢章帝建初二年駮北角翻朝直遥翻</hi>是開其禍敗之源而防<lb/>
其末流也及崩宫司并女則奏之<hi>唐内職有宫正糾愆  彤史記功書過六</hi>
<pb n="KR2b0007_WYG_194-33a"/>
<hi>典尚儀局有司籍二人掌經史教學奏女則者蓋司籍也</hi>上覽之悲慟以示近臣曰<lb/>
皇后此書足以垂範百世朕非不知天命而為無益之<lb/>
悲但入宫不復聞規諫之言<hi>復扶又翻下今復同</hi>失一良佐故不<lb/>
能忘懷耳乃召房𤣥齡使復其位　秋八月丙子上謂<lb/>
羣臣曰朕開直言之路以利國也而比來上封事者多<lb/>
訐人細事<hi>比毗至翻上時掌翻訐居謁翻</hi>自今復有為是者朕當以讒<lb/>
人罪之　冬十一月庚午葬文德皇后於昭陵<hi>昭陵在京兆醴</hi>
<hi>泉縣西北六十里</hi>將軍段志𤣥宇文士及分統士衆出肅章門<lb/>
<pb n="KR2b0007_WYG_194-33b"/>
<hi>唐六典曰西内太極殿次北曰朱明門門之左曰䖍化門右曰肅章門肅章之西曰揮政門又曰兩儀殿蓋古</hi>
<hi>之内朝也承天之門東曰長樂門北入恭禮門又北入䖍化門則宫内也承天門之西曰永安門北入安仁門</hi>
<hi>又北入肅章門則宫内也</hi>帝夜使宫官至二人所士及開營内之志<lb/>
𤣥閉門不納曰軍門不可夜開使者曰此有手敕志𤣥<lb/>
曰夜中不辨真偽竟留使者至明帝聞而歎曰真將軍<lb/>
也帝復為文刻之石<hi>使疏吏翻復扶又翻下復何亦復同</hi>稱皇后節儉遺<lb/>
言薄葬以為盜賊之心止求珍貨既無珍貨復何所求<lb/>
朕之本志亦復如此王者以天下為家何必物在陵中<lb/>
<pb n="KR2b0007_WYG_194-34a"/>
乃為己有今因九嵕山為陵<hi>嵕祖紅翻</hi>鑿石之工纔百餘人<lb/>
數十日而畢不藏金玉人馬器皿皆用土木形具而已<lb/>
庶幾姦盜息心存没無累<hi>幾居希翻累力瑞翻</hi>當使百世子孫奉<lb/>
以為法上念后不已於苑中作層觀<hi>觀古玩翻</hi>以望昭陵嘗<lb/>
引魏徵同登使視之徵熟視之曰臣昏眊不能見<hi>眊莫報翻</hi>
上指示之徵曰臣以為陛下望獻陵若昭陵則臣固見<lb/>
之矣上泣為之毁觀<hi>為于偽翻</hi>　十二月戊寅朱俱波甘棠<lb/>
遣使入貢朱俱波在葱嶺之北去𤓰州二千八百里甘<lb/>
<pb n="KR2b0007_WYG_194-34b"/>
棠在大海南<hi>朱俱波亦曰朱俱槃漢子合國也甘棠在西海之南崑崙人也二國皆在西域使疏</hi>
<hi>吏翻</hi>上曰中國既安四夷自服然朕不能無懼昔秦始皇<lb/>
威振胡越二世而亡唯諸公匡其不逮耳　魏王泰有<lb/>
寵於上或言三品以上多輕魏王上怒引三品以上作<lb/>
色讓之曰隋文帝時一品以下皆為諸王所顛躓<hi>躓音致</hi>
彼豈非天子兒邪<hi>邪音耶</hi>朕但不聽諸子縱横耳<hi>縱如字又子容</hi>
<hi>翻横戸孟翻又如字</hi>聞三品以上皆輕之我若縱之豈不能折辱<lb/>
公輩乎<hi>折之舌翻</hi>房𤣥齡等皆惶懼流汗拜謝魏徵獨正色<lb/>
<pb n="KR2b0007_WYG_194-35a"/>
曰臣竊計當今羣臣必無敢輕魏王者在禮臣子一也<lb/>
春秋王人雖微序於諸侯之上<hi>春秋僖七年公㑹王人齊侯宋公衞侯許男曹</hi>
<hi>伯陳世子款鄭世子華盟於洮公羊傳曰王人者何微者也曷為序乎諸侯之上先王命也</hi>三品以<lb/>
上皆公卿陛下所尊禮若紀綱大壞固所不論聖明在<lb/>
上魏王必無頓辱羣臣之理隋文帝驕其諸子使多行<lb/>
無禮卒皆夷滅又足法乎<hi>卒子恤翻</hi>上悅曰理到之語不得<lb/>
不服朕以私愛忘公義曏者之忿自謂不疑及聞徵言<lb/>
方知理屈人主發言何得容易乎<hi>易以豉翻</hi>　上曰灋令不<lb/>
<pb n="KR2b0007_WYG_194-35b"/>
可數變數變則煩官長不能盡記<hi>數所角翻長知兩翻</hi>又前後差<lb/>
違吏得以為姦自今變灋皆宜詳慎而行之　治書侍<lb/>
御史權萬紀上言宣饒二州銀大發采之歲可得數百<lb/>
萬緡<hi>治直之翻宋白曰饒州漢為鄱陽縣呉置鄱陽郡梁置吳州陳廢州復為郡隋平陳罷郡為饒州徐</hi>
<hi>湛鄱陽記云北有堯山又以地饒衍遂加食為饒今郡圖又云以山川藴物珍竒故名饒</hi>上曰朕貴<lb/>
為天子所乏者非財也但恨無嘉言可以利民耳與其<lb/>
多得數百萬緡何如得一賢才卿未嘗進一賢退一不<lb/>
肖而專言稅銀之利昔堯舜抵璧於山投珠於谷<hi>陸賈新語</hi>
<pb n="KR2b0007_WYG_194-36a"/>
<hi>曰聖人不用珠玉而寶其身故舜棄黄金於巉巖之山捐珠玉於五湖之川以杜淫邪之欲也</hi>漢之桓<lb/>
靈乃聚錢為私藏<hi>事見五十七卷漢靈帝光和元年藏徂浪翻</hi>卿欲以桓靈<lb/>
俟我邪<hi>邪音耶</hi>是日黜萬紀使還家　是嵗更命統軍為<lb/>
折衝都尉别將為果毅都尉<hi>唐制上府折衝都尉正四品上中府正四品下下府</hi>
<hi>正五品下上府果毅都尉從五品下中府正六品上下府從六品下更工衡翻將即亮翻</hi>凡十道置<lb/>
府六百三十四而關内二百六十一皆𨽻諸衞及東宫<lb/>
六率<hi>東宫六率者左右衞率擬上臺左右衞將軍左右宗衞率擬左右領軍將軍左右監門率擬左右監</hi>
<hi>門將軍後又置左右虞候率擬左右金吾將軍左右内率擬左右千牛將軍通謂之十率</hi>凡上府兵<lb/>
<pb n="KR2b0007_WYG_194-36b"/>
千二百人中府千人下府八百人三百人為團團有校<lb/>
尉<hi>校戸教翻</hi>五十人為隊隊有正十人為火火有長<hi>長知兩翻</hi>毎<lb/>
人兵甲糧裝各有數皆自備輸之庫有征行則給之年<lb/>
二十為兵六十而免其能騎射者為越騎<hi>越騎者言其勁勇能超越</hi>
<hi>也騎竒寄翻</hi>其餘為步兵每歲季冬折衝都尉帥其屬教戰<lb/>
<hi>帥讀曰率</hi>當給馬者官予其直市之<hi>予讀曰與</hi>凡當宿衞者畨上<lb/>
兵部以逺近給畨逺疎近數皆二月而更<hi>時制五百里為五畨千里</hi>
<hi>七畨一千五百里八畨二千里十畨外為十二畨若簡留宿衞者五百里為七畨千里八畨二千里十畨外為</hi>
<pb n="KR2b0007_WYG_194-37a"/>
<hi>十二畨上時掌翻數所角翻更工衡翻</hi>
十一年春正月徙鄶王元裕為鄧王<hi>鄶工外翻</hi>譙王元名為<lb/>
舒王　辛卯以吳王恪為安州都督晉王治為并州都<lb/>
督紀王慎為秦州都督將之官上賜書戒敕曰吾欲遺<lb/>
汝珍玩恐益驕奢<hi>遺于季翻</hi>不如得此一言耳　上作飛山<lb/>
宫<hi>觀明年廢明德宫及飛山宮之𤣥圃院以給洛人之遭水壊廬舍者則知飛山宮亦在洛陽</hi>庚子<lb/>
特進魏徵上疏<hi>上時掌翻</hi>以為煬帝恃其富彊不虞後患窮<lb/>
奢極欲使百姓困窮以至身死人手社稷為墟陛下撥<lb/>
<pb n="KR2b0007_WYG_194-37b"/>
亂返正宜思隋之所以失我之所以得撤其峻宇安於<lb/>
卑宮若因基而增廣襲舊而加飾此則以亂易亂殃咎<lb/>
必至難得易失可不念哉<hi>易以䜴翻</hi>　房𤣥齡等先受詔定<lb/>
律令<hi>先悉薦翻</hi>以為舊法兄弟異居蔭不相及而謀反連坐<lb/>
皆死祖孫有蔭而止應配流據禮論情深為未愜今定<lb/>
律祖孫與兄弟緣坐者俱配没從之自是比古死刑除<lb/>
其大半天下稱賴焉𤣥齡等定律五百條立刑名二十<lb/>
等<hi>笞刑五自十至於五十杖刑五自六十至於百徒刑五自一年至於三年流刑三自千里至於三千里死</hi>
<pb n="KR2b0007_WYG_194-38a"/>
<hi>刑二絞斬</hi>比隋律減大辟九十二條<hi>辟毗亦翻</hi>減流入徒者七十<lb/>
一條凡削煩去蠧變重為輕者不可勝紀<hi>去羌吕翻勝音升</hi>又<lb/>
定令一千五百九十餘條武德舊制釋奠於太學以周<lb/>
公為先聖孔子配饗𤣥齡等建議停祭周公以孔子為<lb/>
先聖顔囘配饗又刪武德以來敕格定留七百條至是<lb/>
頒行之又定枷杻鉗鏁杖笞皆有長短廣狹之制<hi>械其頸曰</hi>
<hi>枷械其手曰杻鉗以鉄刼束之也鏁以鉄琅當之也杖長三尺五寸削去節目訊杖大頭徑三分二釐小頭一</hi>
<hi>分二釐常行杖大頭二分七釐小頭一分七釐笞杖大頭二分小頭一分有半杻女九翻</hi>自張藴古<lb/>
<pb n="KR2b0007_WYG_194-38b"/>
之死<hi>見上卷五年</hi>法官以出罪為戒時有失入者又不加罪<lb/>
上嘗問大理卿劉德威曰近日刑網稍密何也對曰此<lb/>
在主上不在羣臣人主好寛則寛好急則急律文失入<lb/>
減三等失出減五等今失入無辜失出更復大罪是以<lb/>
吏各自免競就深文非有教使之然畏罪故耳陛下儻<lb/>
一斷以律則此風立變矣上悦從之由是斷獄平允<hi>好呼</hi>
<hi>到翻斷丁亂翻</hi>　上以漢世豫作山陵免子孫倉猝勞費又志<lb/>
在儉葬恐子孫從俗奢靡二月丁巳自為終制因山為<lb/>
<pb n="KR2b0007_WYG_194-39a"/>
陵容棺而已　甲子上行幸洛陽宫　上至顯仁宫<hi>隋志</hi>
<hi>河南夀安縣有顯仁宫煬帝大業元年所起</hi>官吏以缺儲偫有被譴者<hi>偫直里翻</hi>
<hi>被皮義翻</hi>魏徵諫曰陛下以儲偫譴官吏臣恐承風相扇異<lb/>
日民不聊生殆非行幸之本意也昔煬帝諷郡縣獻食<lb/>
視其豐儉以為賞罰<hi>見一百八十三卷大業十二年</hi>故海内叛之此陛<lb/>
下所親見奈何欲效之乎上驚曰非公不聞此言因謂<lb/>
長孫無忌等曰朕昔過此買飯而食僦舍而宿<hi>僦子就翻</hi>今<lb/>
供頓如此豈得嫌不足乎　三月丙戌朔日有食之<lb/>
<pb n="KR2b0007_WYG_194-39b"/>
庚子上宴洛陽宫西苑泛積翠池<hi>洛陽西苑北距北邙西至孝水南帶洛水</hi>
<hi>支渠穀洛二水㑹於其間慮其泛溢為三陂以禦之一曰積翠二曰月陂三曰上陽苑墻周迴一百二十六里</hi>
顧謂侍臣曰煬帝作此宫苑結怨於民<hi>築西苑見一百八十卷大業元</hi>
<hi>年</hi>今悉為我有正由宇文述虞世基裴藴之徒内為諂<lb/>
諛外蔽聰明故也可不戒哉<hi>按隋煬帝大業二年令宇文愷作洛陽西苑述恐當</hi>
<hi>作愷</hi>房𤣥齡魏徵上所定新禮一百三十八篇<hi>上時掌翻</hi>丙午<lb/>
詔行之　以禮部尚書王珪為魏王泰師<hi>唐初因魏晉之制諸王置</hi>
<hi>師一人開元改曰傅</hi>上謂泰曰汝事珪當如事我泰見珪輒先拜<lb/>
<pb n="KR2b0007_WYG_194-40a"/>
珪亦以師道自居珪子敬直尚南平公主<hi>公主上女也</hi>先是公<lb/>
主下嫁<hi>先悉薦翻</hi>皆不以婦禮事舅姑珪曰今主上欽明動<lb/>
循禮法吾受公主謁見豈為身榮所以成國家之美耳<lb/>
乃與其妻就席坐令公主執笲行盥饋之禮<hi>笲音煩竹器也以盛</hi>
<hi>棗栗腶脩盥音管以盤水沃洗手也婦以特豚饋士昏禮曰舅坐於阼階西面姑坐於房外南面婦執笲棗栗</hi>
<hi>東面拜奠於舅席訖婦又執腶脩升進北面拜奠於姑席舅姑入於室婦盥饋特豚明婦順也右胖載之舅俎</hi>
<hi>左胖載之姑俎各以南為上</hi>是後公主始行婦禮自珪始　羣臣復<lb/>
請封禪<hi>五年諸州朝集使請封禪六年文武官請今羣臣復請復扶又翻</hi>上使秘書監<lb/>
<pb n="KR2b0007_WYG_194-40b"/>
顔師古等議其禮房𤣥齡裁定之　夏四月己卯魏徵<lb/>
上疏以為人主善始者多克終者寡豈取之易而守之<lb/>
難乎<hi>上時掌翻易以豉翻</hi>蓋以殷憂則竭誠以盡下<hi>殷音隠</hi>安逸則<lb/>
驕恣而輕物盡下則胡越同心輕物則六親離德雖震<lb/>
之以威怒亦皆貌從而心不服故也人主誠能見可欲<lb/>
則思知足將興繕則思知止處髙危則思謙降臨滿盈<lb/>
則思挹損遇逸樂則思撙節<hi>處昌吕翻樂音洛撙慈損翻</hi>在宴安則<lb/>
思後患防壅蔽則思延納疾讒邪則思正己行爵賞則<lb/>
<pb n="KR2b0007_WYG_194-41a"/>
思因喜而僭施刑罰則思因怒而濫<hi>僭僭差濫濫溢也</hi>兼是十<lb/>
思而選賢任能固可以無為而治<hi>治直之翻</hi>又何必勞神苦<lb/>
體以代百司之任哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_194-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百三十五</head>
    <p>
<pb n="KR2b0007_WYG_235-1a"/>
欽定四庫全書<lb/>
　資治通鑑卷二百三十五　　宋　司馬光　撰<lb/>
　　　　　　　　　　　　　　　胡三省　音註<lb/>
　唐紀五十一<hi>起閼逢閹茂六月盡上章執徐凡六年有奇</hi>
　　徳宗神武聖文皇帝十<lb/>
貞元十年六月壬寅朔昭義節使李抱真薨其子殿中侍<lb/>
御史緘與抱真從甥元仲經謀祕不𤼵䘮詐為抱真表求以<lb/>
職事授緘又詐為其父書遣禆將陳榮詣王武俊假貨財武<lb/>
<pb n="KR2b0007_WYG_235-1b"/>
俊怒曰吾與乃公厚善欲同奬王室耳豈與汝同惡耶聞乃<lb/>
公已亡<hi>乃猶汝也公猶翁也</hi>乃敢不俟朝命而自立<hi>朝直遥翻</hi>又敢告我況<lb/>
有求也使榮歸寄聲質責緘<hi>質正也以正義責之也</hi>昭義步軍都虞候<lb/>
王延貴汝州梁人也<hi>梁縣漢晉屬河南郡後魏置汝北郡隋分置承休縣而梁縣仍故唐以承休縣</hi>
<hi>帶汝州故梁縣在其西南四十五里</hi>素以義勇聞上知抱真已薨遣中使第五<lb/>
守進往觀變且以軍事委王延貴守進至上黨<hi>昭義軍治上黨</hi>緘稱<lb/>
抱真有疾不能見三日緘乃嚴兵詣守進守進謂之曰朝廷<lb/>
已知相公捐館<hi>捐弃也言死者弃其館舍而逝也</hi>令王延貴權知軍事侍<lb/>
<pb n="KR2b0007_WYG_235-2a"/>
御宜𤼵喪行服緘愕然出謂諸將曰朝廷不許緘掌事<lb/>
諸君意如何莫對緘愳乃歸𤼵喪以使印及管鑰授監<lb/>
軍<hi>使印節度之印也監古銜翻</hi>守進召延貴宣口詔令視事<hi>口宣所受詔旨</hi>
<hi>故曰口詔</hi>趣緘赴東都<hi>趣赴東都歸私第趣讀曰促</hi>元仲經出走延貴悉<lb/>
歸罪於仲經捕斬之詔以延貴權知昭義軍事　雲南<lb/>
王異牟尋遣其弟湊羅棟<hi>棟郎甸翻</hi>獻地圖土貢及吐蕃所<lb/>
給金印請復號南詔<hi>夷語以王為詔其先渠帥有六自號六詔曰䝉巂詔越析詔浪穹詔</hi>
<hi>邆睒詔施浪詔䝉舍詔䝉舍詔在諸部南故稱南詔至䝉歸義𤣥宗封為雲南王因號雲南</hi>癸丑以<lb/>
<pb n="KR2b0007_WYG_235-2b"/>
祠部郎中袁滋為冊南詔使<hi>八考異曰舊南詔傳十年  月遣溱羅棟獻吐蕃印</hi>
<hi>新傳曰異牟尋與崔佐時盟㸃蒼山敗突厥於神川明年六月冊異牟尋為南詔王按實錄乃今年六月新舊</hi>
<hi>傳皆誤也韋臯奏狀皆稱雲南王而竇滂雲南别錄曰詔袁滋冊異牟尋為南詔葢從其請南詔之名自此始</hi>
<hi>也蠻語詔即王也新傳云南詔王亦誤厥余按異牟尋破吐蕃於神川考異誤作突</hi>賜銀窠金<lb/>
印文曰貞元冊南詔印滋至其國異牟尋北靣跪受冊<lb/>
印稽首再拜因與使者宴出𤣥宗所賜銀平脱馬頭盤<lb/>
二以示滋又指老笛工歌女曰皇帝所賜龜兹樂<hi>唐十部樂</hi>
<hi>有龜兹樂有彈箏豎箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>琵琶五絃横笛笙簫觱篥荅臘鼓毛員鼓都曇鼔侯提鼔雞婁鼔腰鼔擔鼔齊鼔貝</hi>
<pb n="KR2b0007_WYG_235-3a"/>
<hi>皆一銅鈸二舞者四人設五方師子高丈餘飾以方色每師子有十二人畫衣執紅拂首加紅袜謂之師子郎</hi>
<hi>龜兹音㐀慈</hi>惟二人在耳滋曰南詔當深思祖考子子孫孫<lb/>
盡忠於唐異牟尋拜曰敢不謹承使者之命　賜義武<lb/>
節度使張昇雲名茂昭<hi>時考異曰舊傳於其父孝忠卒  言改名年代記在此年九月</hi>
<hi>今從實錄</hi>　御史中丞穆賛按度支吏贓罪<hi>度徒洛翻</hi>裴延齡欲<lb/>
出之<hi>庇吏欲出其罪</hi>賛不從延齡譛之貶饒州别駕朝士畏延<lb/>
齡側目<hi>畏之不敢正視</hi>賛寧之子也<hi>天寶末安祿山反穆寧起兵於河北以討之</hi>
韋臯奏破吐蕃於峨和城<hi>武徳元年以漢蠶陵縣地置翼州管内有峨和城</hi>
<pb n="KR2b0007_WYG_235-3b"/>
秋七月壬申朔以王延貴為昭義留後賜名䖍休昭義<lb/>
行軍司馬攝洺州刺史元誼聞䖍休為留後意不平表<lb/>
請以磁邢洺别為一鎮昭義精兵多在山東<hi>昭義軍鎮潞州謂磁</hi>
<hi>邢洺三州為山東</hi>誼厚賚以悅之上屢遣中使諭之不從臨洺<lb/>
守將夏侯仲宣以城歸䖍休䖍休遣磁州刺史馬正卿<lb/>
督禆將石定蕃等將兵五千擊洺州定蕃帥其衆二千<lb/>
叛歸誼<hi>帥讀曰率</hi>正卿退還詔以誼為饒州刺史誼不行䖍<lb/>
休自將兵攻之引洺水以灌城　黄少卿陷欽横潯貴<lb/>
<pb n="KR2b0007_WYG_235-4a"/>
等州攻孫公器於邕州　九月王䖍休破元誼兵進拔<lb/>
鷄澤<hi>鷄澤漢廣平縣地武徳四年置鷄澤縣屬洺州九域志在州東北六十里</hi>　裴延齡奏<lb/>
稱官吏太多自今缺員請且勿補收其俸以實府庫上<lb/>
欲修神龍寺須五十尺松不可得延齡曰臣近見同州<lb/>
一谷木數千株皆可八十尺上曰開元天寶間求美材<lb/>
於近畿猶不可得今安得有之對曰天生珍材固待聖<lb/>
君乃出開元天寶何從得之延齡奏左藏庫司多有失<lb/>
落近因檢閲使置薄書乃於糞土之中得銀十三萬兩<lb/>
<pb n="KR2b0007_WYG_235-4b"/>
其匹段雜貨百萬有餘<hi>匹段雜貨使在糞土之中已應腐爛不可用雖甚愚之人亦知</hi>
<hi>其妄誕也徳宗不加之罪延齡復何所忌憚乎</hi>此皆已弃之物即是羨餘<hi>羨代線翻</hi>
悉應移入雜庫以供别勅支用太府少卿韋少華不伏<lb/>
抗表稱此皆每月申奏見在之物<hi>見賢遍翻</hi>請加推驗執政<lb/>
請令三司詳覆上不許亦不罪少華延齡每奏對恣為<lb/>
詭譎皆衆所不敢言亦未嘗聞者延齡處之不疑<hi>處昌吕翻</hi>
上亦頗知其誕妄但以其好詆毁人<hi>好呼到翻</hi>冀聞外事故<lb/>
親厚之<hi>徳宗親厚裴延齡不特冀聞外事也亦以進奉逢其欲耳</hi>羣臣畏延齡有寵<lb/>
<pb n="KR2b0007_WYG_235-5a"/>
莫敢言惟鹽鐵轉運使張滂京兆尹李充司農卿李銛<lb/>
<hi>銛息廉翻</hi>以職事相闗時證其妄而陸䞇獨以身當之日陳<lb/>
其不可用十一月壬申䞇上書極陳延齡姦詐數其罪<lb/>
惡<hi>數所角翻</hi>其畧曰延齡以聚歛為長䇿<hi>歛力贍翻</hi>以詭妄為嘉<lb/>
謀以掊克歛怨為匪躬<hi>掊蒲侯翻</hi>以靖譛服讒為盡節<hi>左傳少皥</hi>
<hi>氏有不才子毁信廢忠崇飾惡言服讒蒐慝以誣盛徳天下之民謂之窮奇</hi>摠典籍之所惡<lb/>
以為智術冒聖哲之所戒以為行能<hi>惡鳥路翻行下孟翻</hi>可謂堯<lb/>
代之共工<hi>書堯典帝曰疇咨若予采驩兠曰共工方鳩僝功帝曰吁靜言庸違象恭滔天共音恭</hi>
<pb n="KR2b0007_WYG_235-5b"/>
魯邦之少夘也<hi>家語孔子為魯司寇攝行相事七日而誅少正夘戮之于兩觀之下子貢進曰</hi>
<hi>夫少正卯魯之聞人也夫子為政而始誅之或者為失乎孔子曰天下有大惡者五而竊盜不豫焉一曰心逆</hi>
<hi>而險二曰行僻而堅三曰言偽而辯四曰記醜而博五曰順非而澤此五者有一於人則不免君子之誅而少</hi>
<hi>正夘皆兼有之其居處足以撮徒成黨其談説足以飭褒榮衆其彊禦足以反是獨立此乃人之姦雄有不可</hi>
<hi>以不除</hi>蹟其姦蠧日長月滋<hi>長知丈翻</hi>隂祕者固未盡彰敗露<lb/>
者尤難悉數又曰陛下若意其負謗則誠宜亟為辨明<lb/>
<hi>為于偽翻</hi>陛下若知其無良又安可曲加容掩又曰陛下姑<lb/>
欲保持曾無詰問延齡謂能蔽惑不復懼思移東就西<lb/>
<pb n="KR2b0007_WYG_235-6a"/>
便為課績取此適彼遂號羨餘愚弄朝廷有同兒戲又<lb/>
曰矯詭之能誣罔之辭遇事輒行應口便𤼵靡日不有<lb/>
靡時不為又難以備陳也又曰昔趙高指鹿為馬<hi>事見八卷</hi>
<hi>秦二世三年</hi>臣謂鹿之與馬物理猶同豈若延齡掩有為無<lb/>
指無為有又曰延齡凶妄流布寰區上自公卿近臣下<lb/>
逮輿臺賤品<hi>左傳芊尹無宇曰王臣公公臣大夫大夫臣士士臣皁皁臣輿輿臣隸隸臣僚僚臣</hi>
<hi>僕僕臣臺</hi>諠諠談議億萬為徒能以上言<hi>上時掌翻</hi>其人有幾臣<lb/>
以卑鄙任當台衡情激于衷雖欲罷而不能自黙也書<lb/>
<pb n="KR2b0007_WYG_235-6b"/>
奏上不悦待延齡益厚　十二月王䖍休乗氷合度壕<lb/>
急攻洺州元誼出兵擊之䖍休不勝而返日暮氷解士<lb/>
卒死者太半　中書侍郎同平章事陸䞇以上知待之<lb/>
厚事有不可常力爭之所親或規其太鋭䞇曰吾上不<lb/>
負天子下不負所學它無所恤裴延齡日短䞇於上趙<lb/>
憬之入相也䞇實引之既而有憾於贄<hi>事見上卷八年九年</hi>密以<lb/>
䞇所譏彈延齡事告延齡故延齡益得以為計上由是<lb/>
信延齡而不直贄贄與憬約至上前極論延齡姦邪上<lb/>
<pb n="KR2b0007_WYG_235-7a"/>
怒形於色憬黙而無言壬戌贄罷為太子賓客<hi>曰考異  韓愈</hi>
<hi>順宗實錄曰徳宗在位稍久益自攬機柄親治細事失人君大體宰相益不得行其職而議者乃云由贄而然</hi>
<hi>按凡為宰相者皆欲專權安肯自求失職不任宰相乃徳宗之失而歸咎於贄豈人情也又贄論朝官缺員狀</hi>
<hi>云頃之輔臣鮮克勝任過䝉容養茍備職員致勞睿思巨細經慮此乃諫徳宗不任宰相親治細事之辭也</hi>
初渤海文王欽茂卒子宏臨早死族弟元義立元義猜<lb/>
虐國人殺之立臨宏之子華嶼是為成王改元中興華<lb/>
嶼卒復立欽茂少子嵩鄰<hi>復扶又翻</hi>是為康王改元正歴<hi>渤海</hi>
<hi>自大祚榮立國開元之間其子武藝立益以彊盛東北諸夷皆畏而臣之故元仁安更五代以至於宋耶律雖</hi>
<pb n="KR2b0007_WYG_235-7b"/>
<hi>數加兵不能服也故通鑑歴叙其世為詳</hi>
十一年春二月乙巳冊拜嵩鄰為忽汗州都督勃海王<lb/>
<hi>嵩考異曰實錄云乙巳冊大嶺  鄰為勃海郡王今從新傳</hi>　陸贄既罷相裴延齡<lb/>
因譛京兆尹李充衛尉卿張滂前司農卿李銛黨於䞇<lb/>
會旱延齡奏言贄等失埶怨望言於衆曰天下旱百姓<lb/>
且流亡度支多欠諸軍芻糧軍中人馬無所食其事奈<lb/>
何<hi>言其事勢將奈之何</hi>以動搖衆心其意非止欲中傷臣而已<hi>中竹</hi>
<hi>仲翻言不獨以此為延齡罪且欲危社稷</hi>後數日上獵苑中適有神䇿軍士<lb/>
<pb n="KR2b0007_WYG_235-8a"/>
訴云度支不給馬芻上意延齡言為信遽還宫夏四月<lb/>
壬戌貶䞇為忠州别駕充為涪州長史滂為汀州長史<lb/>
<hi>開元二十四年開撫福二州山洞置汀州舊志忠州京師南二千一百二十二里汀州京師東南六千一百七</hi>
<hi>十二里譙周巴記曰後漢初平六年江臨江縣屬永寧郡今忠州城東臨江古城是也後魏廢帝二年改為臨</hi>
<hi>州因臨江縣以名州也隋廢州以其地併入巴東郡貞觀四年置忠州以其地連巴徼心懐忠信為名浪州漢</hi>
<hi>涪陵縣地隋置涪州京師南二千三百五十里</hi>銛為邵州長史<hi>邵州京師東南三千四百里宋</hi>
<hi>白曰邵州漢為昭陵縣吴改邵陵分零陵比部為邵陵郡隋立建州尋廢州以邵陵縣屬潭州唐貞觀十一年</hi>
<hi>置邵州</hi>初陽城自處士徵為諌議大夫<hi>見二百三十二卷二年處昌吕翻</hi>
<pb n="KR2b0007_WYG_235-8b"/>
拜官不辭未至京師人皆想望風采曰城必諌諍死職<lb/>
下及至諸諌官紛紛言事細碎天子益厭苦之而城方<lb/>
與二弟及客日夜痛飲人莫能窺其際皆以為虚得名<lb/>
耳前進士河南韓愈作爭臣論以譏之<hi>爭讀曰諍</hi>城亦不以<lb/>
屑意有欲造城而問者<hi>屑潔也顧也造七到翻</hi>城揣知其意輒强<lb/>
與酒<hi>揣初委翻强其兩翻</hi>客或時先醉仆席上城或時先醉卧客<lb/>
懐中不能聽客語及陸䞇等坐貶上怒未解中外惴恐<lb/>
<hi>惴之睡翻</hi>以為罪且不測無敢救者城聞而起曰不可令天<lb/>
<pb n="KR2b0007_WYG_235-9a"/>
子信用姦臣殺無罪人即帥拾遺王仲舒歸登右補闕<lb/>
熊執易崔邠等守延英門<hi>延英門延英殿門也程大昌曰案六典宣政殿門西上閤</hi>
<hi>門之西即為延英門門之左曰延英殿故陽城欲救陸䞇約王仲舒等守延英殿閤上書伏閤不去也帥讀曰</hi>
　上䟽論延齡姦佞贄等無罪上大怒欲加城等罪太<lb/>
子為之營救<hi>為于偽翻</hi>上意乃解令宰相諭遣之於是金吾<lb/>
將軍張萬福聞諌官伏閣諌趨往至延英門大言賀曰<lb/>
朝廷有直臣天下必太平矣遂遍拜城與仲舒等已而<lb/>
連呼太平萬嵗太平萬嵗萬福武人年八十餘自此名<lb/>
<pb n="KR2b0007_WYG_235-9b"/>
重天下登崇敬之子也<hi>崇敬明禮家學厯事𤣥肅代及帝四世</hi>時朝夕相<lb/>
延齡陽城曰脱以延齡為相城當取白麻壊之<hi>唐故事中書用</hi>
<hi>黄白二麻為綸命輕重之辯其後翰林學士專掌内命中書用黄麻其白皆在翰林院拜授將相徳音赦宥則</hi>
<hi>用之宋白曰唐故事白麻皆内庭代言命輔臣除節將恤災患討不庭則用之宰臣於正衙受付若命相之書</hi>
<hi>則通事舍人承旨皆宣讃訖始下有司翰林志凡赦書徳音立后建儲行大誅討拜免三公宰相命將日並使</hi>
<hi>白麻紙不使印雙日起草候閤門鑰入而後進呈至隻日百寮並班於宣政殿樞宻使引按自東上閤門出若</hi>
<hi>拜免宰相即便付通事舍人餘付中書門下並通事舍人宣示若機務急速亦雙日甚速者雖休假亦追班宣</hi>
<hi>示按制按也册則有册按冊公主亦作閤門出按壊音怪</hi>慟哭於庭有李繁者泌之<lb/>
<pb n="KR2b0007_WYG_235-10a"/>
子也城盡疏延齡過惡欲宻論之以繁故人子<hi>陽城之除諌議</hi>
<hi>李泌之薦也</hi>使之繕寫繁徑以告延齡延齡先詣上一一自<lb/>
解疏入上以為妄不之省<hi>省悉景翻</hi>　丙寅幽州奏破奚王<lb/>
啜利等六萬餘衆　回鶻奉誠可汗卒無子國人立其<lb/>
相骨咄祿為可汗骨咄祿本姓<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌氏<hi>
                        <graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>奚結翻跌徒/結翻<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌與回</hi>
<hi>紇同出鐵勒而異種</hi>辨慧有勇略自天親時<hi>回鶻天親可汗合骨咄祿也</hi>典兵<lb/>
馬用事大臣諸酋長皆畏服之既為可汗冒姓藥葛羅<lb/>
氏<hi>回紇可汗姓藥葛羅骨咄祿捨其本姓冒其姓以嗣其國酋慈由翻長知兩翻</hi>遣使來告喪<lb/>
<pb n="KR2b0007_WYG_235-10b"/>
自天親可汗以上子孫幼穉者皆内之闕庭<hi>唐之闕庭也</hi>
五月丁丑以宣武留後李萬榮昭義左司馬領留後王<lb/>
䖍休皆為節度使　甲申河東節度使李自良薨戊子<lb/>
監軍王定遠奏請以行軍司馬李說為留後説神通之<lb/>
五世孫也<hi>淮安王神通高祖之從弟起兵闗西首應義旗説讀為悦下同</hi>　庚寅遣祕<lb/>
書監張薦冊拜回鶻可汗骨咄祿為騰里邏羽錄没宻<lb/>
施合胡祿毗伽懐信可汗<hi>咄當没翻邏郎佐翻</hi>　癸巳以李説為<lb/>
河東留後知府事説深徳王定遠請鑄監軍印監軍有<lb/>
<pb n="KR2b0007_WYG_235-11a"/>
印自定遠始　秋七月丙寅朔陽城改國子司業坐言<lb/>
裴延齡故也　王定遠自恃有功於李說專河東軍政<lb/>
易置諸將説不能盡從由是有隙定遠以私怒拉殺大<lb/>
將彭令茵<hi>拉盧合翻</hi>埋馬矢中將士皆憤怒説奏其狀定遠<lb/>
聞之直詣説拔刀刺之<hi>刺七亦翻</hi>説走免定逺召諸將以箱<lb/>
貯敕及告身二十餘通<hi>箱竹笥也貯丁吕翻</hi>示之曰有敕令説詣<lb/>
京師以行軍司馬李景略為留後<hi>李景略為李説所忌蓋起於此</hi>諸君<lb/>
皆遷官衆皆拜大將馬良輔竊視箱中皆定遠告身及<lb/>
<pb n="KR2b0007_WYG_235-11b"/>
所受敕也乃麾衆曰敕告皆偽不可受也定遠走登乾<lb/>
陽樓<hi>乾陽樓葢晉陽宫城南門樓</hi>呼其麾下莫應踰城而墜為枯枿<lb/>
所傷而死<hi>枿五葛翻木之伐去者其遺餘為枿事考異曰舊説傳曰定遠殺彭令茵説具以  聞徳</hi>
<hi>宗以定遠有奉天扈從功恕死停任制未至定逺怒説奏聞趨府謀殺説昇堂未坐抽刀刺説説走而獲免又</hi>
<hi>曰定逺墜城下槎枿傷而不死尋有詔削奪長流崖州今從實錄</hi>　八月辛亥司徒兼<lb/>
侍中北平莊武王馬燧薨　閏月戊辰元誼以洺州詐<lb/>
降王䖍休遣裨將將二千人入城誼皆殺之<hi>降户江翻將郎亮翻</hi>
　九月丁巳加韋臯雲南安撫使<hi>以安撫南詔為官名</hi>　横海節<lb/>
<pb n="KR2b0007_WYG_235-12a"/>
度使程懐直不恤士卒獵於野數日不歸懐直從父兄<lb/>
懐信為兵馬使因衆心之怨閉門拒之懐直奔歸京師<lb/>
冬十月丁丑以懐信為横海留後　南詔攻吐蕃昆明<lb/>
城取之<hi>昆明城在西㸑西北有鹽池之利</hi>又虜施順二蠻王<hi>施順二蠻皆烏蠻種</hi>
<hi>施蠻在鐵橋西北居大施睒歛尋睒順蠻在劒睒西北四百里睒失冉翻</hi>
十二年春正月庚子元誼石定蕃等帥洺州兵五千人<lb/>
及其家人萬餘口奔魏州<hi>帥讀曰率</hi>上釋不問命田緒安撫<lb/>
之　乙丑以渾瑊王武俊並兼中書令己巳加嚴震田<lb/>
<pb n="KR2b0007_WYG_235-12b"/>
緒劉濟韋臯並同平章事天下節度觀察使悉加檢校<lb/>
官以悦其意　三月甲午韋臯奏降西南蠻高萬唐等<lb/>
二萬餘口<hi>降户江翻</hi>　乙巳以閑廄宫苑使李齊運為禮部<lb/>
尚書<hi>閑廄宫苑二使李齊運葢兼為之</hi>户部侍郎裴延齡為户部尚書<lb/>
使職如故齊運無才能學術専以柔佞得幸于上每宰<lb/>
相對罷則齊運次進決其議或病卧家上欲有所除授<lb/>
往往遣中使就問之　丙子韶王暹薨<hi>暹皇弟也</hi>　魏博節<lb/>
度使田緒尚嘉城公主有庶子三人季安最幼公主子<lb/>
<pb n="KR2b0007_WYG_235-13a"/>
之以為副大使夏四月庚午緒暴薨左右匿之使季安<lb/>
領軍事年十五乙亥𤼵喪推季安為留後　庚辰上生<lb/>
日故事命沙門道士講論於麟徳殿至是始命以儒士<lb/>
參之四門博士韋渠牟嘲談□給<hi>後魏劉芳表云太和二十年立四門博士</hi>
<hi>於四門置學按禮記云天子設四學鄭注云周四郊之虞庠也今以其遼逺故置於四門請移與太學同處從</hi>
<hi>之唐百官志四門館博士正七品上掌教七品以上侯伯子男子為生及庶人子為俊士生者</hi>上悦之<lb/>
旬月遷右補闕始有寵　五月丙申邠寧節度使張獻<lb/>
甫暴薨監軍楊明義請都虞候楊朝晟權知留後丙辰<lb/>
<pb n="KR2b0007_WYG_235-13b"/>
以朝晟為邠寧節度使　六月乙丑以監句當左神䇿<lb/>
竇文場監句當右神䇿霍仙鳴皆為護軍中尉監左神<lb/>
威軍使張尚進監右神威軍使焦希望皆為中䕶軍<hi>句古</hi>
<hi>候翻當丁浪翻左右神䇿中尉始於竇霍自此宦官之權日以益重不可復制矣下護軍中尉一等為中護軍</hi>
<hi>此職事官之掌禁兵者非如唐初所置勲級所謂上護軍護軍也宋白曰徳宗以梁洋扈從之功舉西漢謁者</hi>
<hi>隨何下淮南功拜為中尉事故命神䇿監軍為中尉</hi>初上置六統軍視六尚書以<lb/>
處節度使罷鎮者<hi>興元元年置六統軍事見二百二十九卷處昌吕翻</hi>相承用麻<lb/>
紙寫制至是文場諷宰相比統軍降麻翰林學士鄭絪<lb/>
<pb n="KR2b0007_WYG_235-14a"/>
<hi>絪音因</hi>奏言故事惟封王命相用白麻今以命中尉不識<lb/>
陛下特以寵文場邪遂為著令也<hi>著令者定著為令</hi>上乃謂文<lb/>
場曰武徳貞觀時中人不過員外將軍同正耳衣緋者<lb/>
無幾自輔國以來墮壊制度<hi>衣於既翻墮讀曰隳壊音怪</hi>朕今用爾<lb/>
不謂無私若復以麻制宣告天下必謂爾脅我為之矣<hi>復扶</hi>
<hi>又翻</hi>文場叩頭謝遂焚其麻命并統軍自今中書降敕明<lb/>
日上謂絪曰宰相不能違拒中人朕得卿言方悟耳是<lb/>
時竇霍埶傾中外藩鎮將帥多出神䇿軍臺省清要亦<lb/>
<pb n="KR2b0007_WYG_235-14b"/>
有出其門者矣　宣武節度使李萬榮病風昏不知事<lb/>
霍仙鳴薦宣武押牙劉沐可委軍政辛巳以沐為行軍<lb/>
司馬　宣歙觀察使劉贊卒初上以奉天窘乏故還宫<lb/>
以來尤專意聚歛<hi>歛力贍翻下同</hi>藩鎮多以進奉市恩皆云稅<lb/>
外方圓<hi>折則成方轉則成圓言於常税之外别自轉折以致貨財也</hi>亦云用度羨餘<lb/>
其實或割留常賦或増歛百姓或減刻利祿或販鬻蔬<lb/>
果往往私自入所進纔什一二李兼在江西有月進韋<lb/>
臯在四川有日進其後常州刺史濟源裴肅以進奉遷<lb/>
<pb n="KR2b0007_WYG_235-15a"/>
浙東觀察使刺史進奉自肅始<hi>濟子禮翻</hi>及劉賛卒判官嚴<lb/>
綬掌留務竭府庫以進奉徵為刑部員外郎幕僚進奉<lb/>
自綬始綬蜀人也<hi>史不能審其郡縣故止云蜀人</hi>　李萬榮疾病其子<lb/>
迺為兵馬使甲申迺集諸將責李湛伊婁説張丕以不<lb/>
憂軍事斥之外縣<hi>説讀為悦</hi>上遣中使第五守進至汴州宣<lb/>
慰始畢軍士十餘人呼曰<hi>呼火故翻下同</hi>兵馬使勤勞無賞劉<lb/>
沐何人為行軍司馬沐懼陽中風舁出<hi>中竹仲翻舁余又羊茹翻</hi>
軍士又呼曰倉官劉叔何給納有姦殺而食之又欲斫<lb/>
<pb n="KR2b0007_WYG_235-15b"/>
守進迺止之迺又殺伊婁説張丕<hi>説讀曰悦</hi>都虞候□城鄧<lb/>
惟恭與萬榮鄉里相善萬榮常委以腹心迺亦倚之至<lb/>
是惟恭與監軍俱文珍謀執迺送京師秋七月乙未以<lb/>
東都留守董晉同平章事兼宣武節度使以萬榮為太<lb/>
子少保貶迺䖍州司馬丙申萬榮薨鄧惟恭既執李迺<lb/>
遂權軍事自謂當代萬榮不遣人迎董晉晉既受詔即<lb/>
與傔從十餘人赴鎮<hi>傔苦念翻從才用翻</hi>不用兵衛至鄭州迎者<lb/>
不至<hi>九域志鄭州東至汴州一百五十里</hi>鄭州人為晉懼<hi>為于偽翻</hi>或勸晉且<lb/>
<pb n="KR2b0007_WYG_235-16a"/>
留觀變有自汴州出者言於晉曰不可入晉不對遂行<lb/>
惟恭以晉來之速不及謀晉去城十餘里惟恭乃帥諸<lb/>
將出迎<hi>帥讀曰率</hi>晉命惟恭勿下馬氣色甚和惟恭差自安<lb/>
既入仍委惟恭以軍政初劉𤣥佐増汴州兵至十萬遇<lb/>
之厚李萬榮鄧惟恭每加厚焉士卒驕不能禦<hi>禦一作御</hi>乃<lb/>
置腹心之士幕於公庭廡下挾弓執劒以備之時勞賜<lb/>
酒肉<hi>廡音武勞力到翻</hi>晉至之明日悉罷之<hi>董晉之意以謂此士前帥之腹心吾</hi>
<hi>新來為帥若亦恃為腹心不足為吾衛而適足以生變罷之則待諸軍如一且示無所猜間</hi>　戊戌<lb/>
<pb n="KR2b0007_WYG_235-16b"/>
韓王迥薨<hi>迥上弟也</hi>　壬子詔以宣武將士鄧惟恭等有執<lb/>
送李迺功各遷官賜錢其為迺所脅邀逼制使者皆勿<lb/>
問<hi>脅所謂脅從也言李迺以威力脅使其下以邀逼中使唐時謂中使為敕使亦謂之制使使疏吏翻</hi>
八月乙未朔日有食之　己巳以田季安為魏博節度<lb/>
使　丙子以汝州刺史陸長源為宣武行軍司馬朝議<lb/>
以董晉柔仁多可恐不能集事<hi>朝議謂朝廷之議多可言凡人有請悉從不能</hi>
<hi>裁以理法</hi>故以長源佐之長源性剛刻多更張舊事<hi>更工衡翻</hi>晉<lb/>
初皆許之案成則命且罷由是軍中得安<hi>為長源以剛刻致祸</hi>
<pb n="KR2b0007_WYG_235-17a"/>
<hi>張本</hi>　丙戌門下侍郎同平章事趙憬薨　初上不欲生<lb/>
代節度使常自擇行軍司馬以為儲帥<hi>行軍司馬掌弼戎政居則習蒐</hi>
<hi>狩有役則申戰守之法器械糧備軍籍賜予皆專焉帥所類翻</hi>李景略為河東行軍司<lb/>
馬李説忌之回鶻梅錄入貢過太原説與之宴梅錄爭<lb/>
坐次説不能遏景略叱之梅錄識其聲趨前拜之曰非<lb/>
豐州李端公邪<hi>李景略折梅錄見二百三十三卷三年唐人呼侍御為端公李肇國史補曰宰</hi>
<hi>相相呼曰堂老兩省曰閣老尚書曰院長御史曰端公</hi>又拜遂就下坐座中皆屬<lb/>
目於景略<hi>屬之欲翻</hi>説益不平乃厚賂中尉竇文場使去之<lb/>
<pb n="KR2b0007_WYG_235-17b"/>
<hi>去羌吕翻</hi>㑹有傳回鶻將入寇者上憂之以豐州當虜衝擇<lb/>
可守者文場因薦景略九月甲午以景略為豐州都防<lb/>
禦使窮邊氣寒土瘠民貧景略以勤儉帥衆<hi>帥讀曰率</hi>二嵗<lb/>
之後儲備完實雄於北邊　盧邁得風疾庚子賈躭私<lb/>
忌<hi>父母及祖父母曾祖父母死日為私忌</hi>宰相絶班<hi>言宰相班絶無一人</hi>上遣中使<lb/>
召主書承旨<hi>唐制尚書省主書從八品下中書省從七品上堂吏也</hi>　丙午户部<lb/>
尚書判度支裴延齡卒中外相賀上獨悼惜之　壬子<lb/>
吐蕃寇慶州　冬十月甲戌以諌議大夫崔損給事中<lb/>
<pb n="KR2b0007_WYG_235-18a"/>
趙宗儒並同平章事損𤣥暐之弟孫也<hi>崔𤣥暐有誅二張復中宗之功</hi>
嘗為裴延齡所薦故用之　十一月乙未以右補闕韋<lb/>
渠牟為左諌議大夫上自陸贄貶官<hi>去年四月陸䞇貶</hi>尤不任<lb/>
宰相自御史刺史縣令以上皆自選用中書行文書而<lb/>
已然深居禁中所取信者裴延齡李齊運户部郎中王<lb/>
紹司農卿李實翰林學士韋執誼及渠牟皆權傾宰相<lb/>
趨附盈門紹謹密無損益實狡險掊克執誼以文章與<lb/>
上唱和<hi>掊蒲矦翻和胡卧翻</hi>年二十餘自右拾遺召入翰林渠牟<lb/>
<pb n="KR2b0007_WYG_235-18b"/>
形神恌躁<hi>恌他彫翻</hi>尤為上所親狎上每對執政漏不過三<lb/>
刻渠牟奏事率至六刻語笑欵狎往往聞外<hi>聞音問</hi>所薦<lb/>
引咸不次遷擢率皆庸鄙之士　宣武都虞候鄧惟恭<lb/>
内不自安潜結將士二百餘人謀作亂事覺董晉悉捕<lb/>
斬其黨械惟恭送京師己未詔免死汀州安置<hi>投竄於荒逺州</hi>
<hi>郡謂之安置</hi>
十三年春正月壬寅吐蕃遣使請和親上以吐蕃數負<lb/>
約<hi>數所角翻</hi>不許　上以方渠合道木波皆吐蕃要路欲城<lb/>
<pb n="KR2b0007_WYG_235-19a"/>
之<hi>九域志環州治通逺縣唐方渠縣地有木波馬嶺石昌合道四鎮</hi>使問邠寧節度使<lb/>
楊朝晟須幾何兵對曰邠寧兵足以城之不煩他道上<lb/>
復使問之曰曏城鹽州<hi>城鹽州見上卷九年復扶又翻</hi>用兵七萬僅能<lb/>
集事今三城尤逼虜境兵當倍之事更相反何也對曰<lb/>
城鹽州之衆虜皆知之今𤼵本鎮兵不旬日至塞下出<lb/>
其不意而城之虜謂吾衆亦不減七萬其衆未集不敢<lb/>
輕來犯我不過三旬吾城已畢留兵戍之虜雖至無能<lb/>
為也<hi>此後周韋孝寛城汾石之故智也</hi>城旁草盡不能久留虜退則運<lb/>
<pb n="KR2b0007_WYG_235-19b"/>
芻糧以實之此萬全之䇿也若大集諸道兵踰月始至<lb/>
虜亦集衆而來與我爭戰勝負未可知何暇築城哉上<lb/>
從之二月朝晟分軍為三各築一城軍吏曰方渠無井<lb/>
不可屯軍判官孟子周曰方渠承平之時居人成市無<lb/>
井何以聚人乎命浚眢井<hi>眢井廢井也眢烏歡翻</hi>果得甘泉<hi>方渠縣鹹</hi>
<hi>河從土橋歸徳川同家谷三處𤼵源来鹹苦不可食甜河在城西從蕃部鼻家族北界來供人飲食</hi>三月<lb/>
三城成<hi>木考異曰實錄先是邠寧楊朝晟奏方渠合道  波皆賊路也請城其地以備之詔問須幾何</hi>
<hi>人邠志曰十三年春詔問楊公曰方渠合道木波皆賊路也城之可乎若以為可更要幾兵二月十一日起復</hi>
<pb n="KR2b0007_WYG_235-20a"/>
<hi>除本官十四日制書到軍十八日𤼵軍二十六日軍次石堂谷二十八日功就三城今從邠志而不取其日</hi>
夏四月庚申楊朝晟軍還至馬嶺<hi>唐馬嶺縣屬慶州劉昫曰馬嶺隋縣治天</hi>
<hi>家堡貞觀八年移理新城以縣西有馬嶺坂宋白曰鹽州治五原即漢馬嶺縣地今州南抵慶州馬嶺縣北界</hi>
<hi>杜佑馬嶺縣漢舊牧地川形似馬嶺</hi>吐蕃始出兵追之相拒數日而去朝<lb/>
晟遂城馬嶺而還開地三百里皆如其素<hi>皆如其素所慮之期也建</hi>
<hi>中間朔方兵破李納軍朝晟為之也葢其智畧誠有足稱者還從宣翻又如字</hi>　庚午義成節<lb/>
度使李復薨庚辰以陜虢觀察使姚南仲為義成節度<lb/>
使監軍薛盈珍方大會聞之言曰姚大夫書生豈將才<lb/>
<pb n="KR2b0007_WYG_235-20b"/>
也<hi>將即亮翻</hi>判官盧坦私謂人曰姚大夫外雖柔中甚剛監<lb/>
軍侵之必不受軍府之禍自此始矣吾恐為所留遂自<lb/>
它道潛去南仲果以牒請之不遇得免既而盈珍與南<lb/>
仲有隙幕府多以罪貶有死者<hi>事見後十六年史言盧坦庶乎見幾</hi>　吐<lb/>
蕃賛普乞立賛卒子足之煎立　六月壬午韋臯奏吐<lb/>
蕃入寇嶲州刺史曹高仕破之於臺登城下<hi>臺登漢縣唐屬嶲州</hi>
<hi>由清溪闗西南至臺登五百五十里</hi>　光祿少卿同正張茂宗<hi>員外置同正員起於</hi>
<hi>高宗之時</hi>茂昭之弟也<hi>茂昭時為義/武節度使</hi>許尚義章公主<hi>義章公主上女</hi>
<pb n="KR2b0007_WYG_235-21a"/>
<hi>也義章縣名屬彬州宋白曰漢彬縣地隋末蕭銑分彬縣立</hi>未成昏茂宗母卒遺表<lb/>
請終嘉禮上許之秋八月癸酉起復茂宗左衛將軍同正<lb/>
左拾遺義興蔣乂上疏諌<hi>武考異曰實錄作蔣  按舊傳乂本名武</hi>以為兵<lb/>
革之急古有墨衰從事者<hi>衰倉回翻左傳晉文公卒未葬秦穆公伐鄭晉襄公墨衰</hi>
<hi>絰以敗秦師于殽</hi>未聞駙馬起復尚主也上遣中使諭之不止<lb/>
乃特召對於延英<hi>唐中世以後召對宰輔乃開延英今蔣乂特以拾遺召對</hi>謂曰人<lb/>
間多借吉成昏者卿何執此之堅對曰昏姻喪紀人之<lb/>
大倫吉凶不可凟也委巷之家不知禮教<hi>委巷曲巷也言其屈曲僻</hi>
<pb n="KR2b0007_WYG_235-21b"/>
<hi>陋</hi>其女孤貧無恃<hi>言貧而喪其親也</hi>或有借吉從人未聞男子<lb/>
借吉娶婦者也太常博士韋彤裴堪復上䟽諌<hi>復扶又翻</hi>上<lb/>
不悦命趣下嫁之期<hi>趣讀曰促</hi>辛巳成婚　九月己丑中書<lb/>
侍郎同平章事盧邁以病罷為太子賓客　冬十月淮<lb/>
西節度使呉少誠擅開刀溝入汝<hi>刀溝新舊書皆作司洧水</hi>上遣中<lb/>
使諭止之不從命兵部郎中盧羣往詰之<hi>詰去吉翻</hi>少誠曰<lb/>
開此水大利於人羣曰君令臣行雖利人臣敢專乎公<lb/>
承天子之令而不從何以使下吏從公之令乎少誠遽<lb/>
<pb n="KR2b0007_WYG_235-22a"/>
為之罷役<hi>為于偽翻史言杖大義者獷悍不能不為之革面</hi>　十二月徐州節<lb/>
度使張建封入朝先是宫中市外間物令官吏主之隨<lb/>
給其直<hi>先悉薦翻</hi>比嵗以宦者為使<hi>比毗至翻近也</hi>謂之宫市抑買<lb/>
人物稍不如本估<hi>估者價也</hi>其後不復行文書<hi>復扶又翻下同</hi>置白<lb/>
望數百人於兩市<hi>白望者言使人於市中左右望白取其物不還本價也兩市長安城中東</hi>
<hi>市西市也隋名東市曰都會西市曰利人</hi>及要閙坊曲閲人所賣物但稱宫<lb/>
市則歛手付與真偽不復可□無敢問所從來及論價<lb/>
之高下者率用直百錢物買人直數千物多以紅紫染<lb/>
<pb n="KR2b0007_WYG_235-22b"/>
故衣敗繒<hi>繒慈陵翻</hi>尺寸裂而給之仍索進奉門户及脚價<lb/>
錢<hi>索山客翻進奉門户者言進奉所經由門户皆有費用如漢靈帝時所謂導行費也脚價謂僦人負荷進</hi>
<hi>奉物入内有雇脚之費</hi>人將物詣市<hi>將齎持也</hi>至有空手而歸者名為<lb/>
宫市其實奪之商賈有良貨皆深匿之<hi>賈音古</hi>每敕使出<lb/>
雖沽漿賣餅者皆撤業閉門嘗有農夫以驢負柴宦者<lb/>
稱宫市取之與絹數尺又就索門户<hi>索山客翻</hi>仍邀驢送柴<lb/>
至内農夫啼泣以所得絹與之不肻受曰須得爾驢<hi>須者</hi>
<hi>意所欲也</hi>農夫曰我有父母妻子待此然後食<hi>言待此驢負物貿易然後</hi>
<pb n="KR2b0007_WYG_235-23a"/>
<hi>可以給食</hi>今以柴與汝不取直而歸汝尚不肻我有死而已<lb/>
遂敺宦者街吏擒以聞<hi>吾烏口翻街吏即金  左右街使之屬吏</hi>詔黜宦者<lb/>
賜農夫絹十匹然宫市亦不為之改諌官御史數諌不<lb/>
聽<hi>為于偽翻數所角翻</hi>建封入朝具奏之上頗嘉納以問户部侍<lb/>
郎判度支蘇弁弁希宦者意對曰京師游手萬家無土<lb/>
著生業<hi>著直畧翻</hi>仰宫市取給<hi>仰牛向翻</hi>上信之故凡言宫市者<lb/>
皆不聽<lb/>
十四年春二月乙亥名申光蔡軍曰彰義<hi>呉少誠時據淮西有申光</hi>
<pb n="KR2b0007_WYG_235-23b"/>
<hi>蔡三州</hi>　夏閏五月庚申以神䇿行營節度使韓全義為<lb/>
夏綏銀宥節度使全義時屯長武城詔帥其衆赴鎮<hi>帥讀</hi>
<hi>曰率</hi>士卒以夏州磧鹵<hi>磧沙磧鹵醎鹵磧鹵之地五穀不生磧七迹翻</hi>又盛夏不<lb/>
樂徙居<hi>樂音洛</hi>辛酉軍亂殺大將王栖巖全義踰城走<hi>史言</hi>
<hi>韓全義駑怯無御衆之略徒以慿結宦官致節鉞</hi>都虞候高崇文誅首亂者衆<lb/>
然後定崇文幽州人也丙子以崇文為長武城都知兵<lb/>
馬使不降敕令中使口宣授之<hi>口宣聖旨而授之官使掌兵史言徳宗重宦臣</hi>
<hi>而輕詔命</hi>　秋七月壬申給事中同平章事趙宗儒罷為右<lb/>
<pb n="KR2b0007_WYG_235-24a"/>
庶子以工部侍郎鄭餘慶為中書侍郎同平章事　八<lb/>
月初置左右神䇿統軍<hi>觀此則知神䇿在六軍之外</hi>時禁軍戍邊稟<lb/>
賜優厚<hi>稟給也</hi>諸將多請遙隸神䇿軍稱行營皆統於中<lb/>
尉其軍遂至十五萬人　京兆尹呉湊屢言宫市之弊<lb/>
宦者言湊屢奏宫市皆右金吾都知趙洽田秀嵓之謀<lb/>
也丙午洽秀嵓坐流天徳軍<hi>都知金吾府吏右職也</hi>　九月丙申<lb/>
以陜虢觀察使于頔為山南東道節度使<hi>頔音迪</hi>　丁夘<lb/>
把王倕薨<hi>倕肅宗子倕音垂</hi>　彰武節度使呉少誠遣兵掠壽<lb/>
<pb n="KR2b0007_WYG_235-24b"/>
州霍山<hi>彰武當作彰義霍山本漢廬江之灊城縣梁置霍州隋置霍山縣唐屬壽州開元二十七年改</hi>
<hi>霍山曰盛唐天寳初析盛唐别置霍山縣其地屬今壽州六安縣界</hi>殺鎮遏使謝詳<hi>宋白曰貞</hi>
<hi>元六年初置藍田渭橋等鎮遏使</hi>侵地五十餘里置兵鎮守　太學生<lb/>
薛約師事司業陽城坐言事徙連州城送之郊外上以<lb/>
城黨罪人己巳左遷城道州刺史<hi>傳考異曰實錄新舊  無年月栁宗元陽</hi>
<hi>公遺愛碣曰四年五月皇帝以銀印赤紱即隠所起陽公為諫議大夫後七年廷諍懇至帝尤嘉異遷國子司</hi>
<hi>業又四年九月己巳出拜道州刺史太學魯郡季償廬江何蕃等百六十人投業奔走稽首闕下呌閽顯天願</hi>
<hi>乞復舊朝廷重更其事如己巳詔今從之</hi>城治民如治家州之賦税不登觀<lb/>
<pb n="KR2b0007_WYG_235-25a"/>
察使數加誚讓<hi>治直之翻數所角翻誚才笑翻</hi>城自署其考曰撫字心<lb/>
勞徵科政拙考下下觀察使遣判官督其賦至州城先<lb/>
自囚於獄判官大驚馳入謁城於獄曰使君何罪某奉<lb/>
命來候安否耳留一二日未去城不復歸<hi>復扶又翻</hi>館門外<lb/>
有故門扇横地城書夜坐卧其上判官不自安辭去其<lb/>
後又遣他判官往按之他判官載妻子中道逸去<hi>陽城之名</hi>
<hi>徳人知敬之彼不之知而使按之者果何人也</hi>　冬十月丁酉通王諶薨<hi>諶上子也</hi>
<hi>音氏壬翻</hi>　庚子夏州節度使韓全義奏破吐蕃於鹽州西<lb/>
<pb n="KR2b0007_WYG_235-25b"/>
北　明州鎮將栗鍠<hi>姓譜栗姓栗陸氏之後漢長安有富室栗氏</hi>殺刺史盧<lb/>
雲誘山越作亂攻䧟浙東州縣<hi>明州山越今慈溪鄞縣南界奉化縣西北界山</hi>
<hi>民也鍠户盲翻又音皇誘音酉</hi>
十五年春正月甲寅雅王逸薨<hi>逸皇弟也</hi>　二月丁丑宣武<lb/>
節度使董晉薨乙酉以其行軍司馬陸長源為節度使<lb/>
長源性刻急恃才傲物判官孟叔度輕佻淫縱<hi>佻他彫翻</hi>好<lb/>
慢侮將士軍中皆惡之<hi>惡烏路翻</hi>董晉薨長源知留後揚言<lb/>
曰將士弛慢日久當以法齊之耳衆皆懼或勸之發財<lb/>
<pb n="KR2b0007_WYG_235-26a"/>
以勞軍<hi>勞力到翻</hi>長源曰我豈河北賊以錢買健兒求節鉞<lb/>
邪故事主帥薨<hi>帥所類翻</hi>給軍士布以制服長源命給其直<lb/>
叔度高鹽直下布直人不過得鹽三二斤軍中怨怒長<lb/>
源亦不為之備是日軍士作亂殺長源叔度臠食之立<lb/>
盡<hi>史言陸長源之死唐朝用違其才耳若孟叔度則死有餘罪</hi>監軍俱文珍以宋州<lb/>
刺史劉逸準久為宣武大將得衆心密書召之逸準引<lb/>
兵徑入汴州亂衆乃定　以常州刺史李錡為浙西觀<lb/>
察使諸道鹽鐵轉運使錡國貞之子也<hi>錡魚豈翻又音奇肅宗末李國</hi>
<pb n="KR2b0007_WYG_235-26b"/>
<hi>貞為絳州行營兵所殺</hi>閑廄宫苑使李齊運受其賂數十萬薦之<lb/>
於上故用之錡刻剝以事進奉上由是悦之<hi>為李錡以浙西叛張</hi>
<hi>本</hi>　庚辰浙東觀察使裴肅擒栗鍠於台州斬之　己<lb/>
丑以劉逸準為宣武節度使賜名全諒　三月甲寅呉<lb/>
少誠遣兵襲唐州殺監軍邵國朝鎮遏使張嘉瑜掠百<lb/>
姓千餘人而去　戊午昭義節度使王䖍休薨戊辰以<lb/>
河陽懐州節度使李元淳為昭義節度使　癸巳山南<lb/>
西道節度使嚴震薨　南詔異牟尋遣使與韋臯約共<lb/>
<pb n="KR2b0007_WYG_235-27a"/>
擊吐蕃臯以兵糧未集請俟它年<hi>韋臯有智畧恐南詔貌與而未悉其心也</hi>
<hi>故以兵糧未集辭此可與智者道</hi>　山南西道都虞候嚴礪謟事嚴震<lb/>
震病使知留後遺表薦之秋七月乙巳以礪為山南西<lb/>
道節度使　八月陳許節度使曲環薨乙未呉少誠遣<lb/>
兵掠臨潁<hi>臨潁漢古縣唐屬許州九域志在許州東南六十里宋白曰隋大業四年自故城移於臨</hi>
<hi>穎臯其地實岡阜也</hi>陳州刺史上官涚知陳許留後遣大將王令<lb/>
忠將兵三千救之皆為少誠所虜丙午以涚為陳許節<lb/>
度使<hi>涚舒芮翻</hi>少誠遂圍許州涚欲弃城走營田副使劉昌<lb/>
<pb n="KR2b0007_WYG_235-27b"/>
裔止之曰城中兵足以辦賊但閉城勿與戰不過數日<lb/>
賊氣自衰吾以全制其弊蔑不克矣<hi>蔑無也</hi>少誠晝夜急<lb/>
攻昌裔募勇士千人鑿城出擊少誠大破之城由是全<lb/>
昌裔兖州人也少誠又寇西華<hi>西華漢縣唐屬陳州九域志在州西八十里</hi>
陳許大將孟元陽拒却之陳許都知兵馬使安國寧與<lb/>
上官涚不叶謀翻城應少誠劉昌裔以計斬之召其麾<lb/>
下人給二縑伏兵要巷見持縑者悉斬之無得脱者<lb/>
庚辰宣武節度使劉全諒薨軍中思劉𤣥佐之恩推其<lb/>
<pb n="KR2b0007_WYG_235-28a"/>
甥都知兵馬使匡城韓𢎞為留後𢎞將兵識其材鄙勇<lb/>
怯指顧必堪其事　丙辰詔削奪呉少誠官爵令諸道<lb/>
進兵討之　辛酉以韓𢎞為宣武節度使先是少誠與<lb/>
劉全諒約共攻陳許<hi>先悉薦翻</hi>以陳州歸宣武使者數輩猶<lb/>
在館𢎞悉驅出斬之選卒三千會諸軍擊少誠於許下<lb/>
少誠由是失埶<hi>無同惡相濟故失勢</hi>　冬十月乙丑邕王謜薨<hi>謜徐</hi>
<hi>園翻</hi>太子之子也上愛而子之及薨諡曰文敬太子　山<lb/>
南東道節度使于頔安黄節度使伊慎知壽州事王宗<lb/>
<pb n="KR2b0007_WYG_235-28b"/>
與上官涗韓𢎞進擊呉少誠屢破之十一月壬子于頔<lb/>
奏拔呉房朗山<hi>後魏置襄城郡於漢汝南西平之地仍置遂寧縣隋大業初改曰呉房吴房本</hi>
<hi>漢縣名應劭曰本房子國楚以封呉夫概王故曰呉房朗山漢安昌縣地後魏置初安郡隋開皇十八年改安</hi>
<hi>昌為朗山唐並屬蔡州宋朝避聖祖諱改朗山為確山九域志呉房在蔡州西北七十里朗山在蔡州西南七</hi>
<hi>十五里</hi>　十二月辛未中書令咸寧王渾瑊薨于河中<hi>渾瑊</hi>
<hi>封咸寧郡王</hi>瑊性謙謹雖位窮將相無自矜大之色毎貢物<lb/>
必躬自閲視受賜如在上前由是為上所親愛上還自<lb/>
興元雖一州一鎮有兵者皆務姑息瑊每奏事不過<hi>唐制</hi>
<pb n="KR2b0007_WYG_235-29a"/>
<hi>凡奏事得可者皆過門下省中書省不過者寢其奏不下也</hi>輒私喜曰上不疑我故<lb/>
能以功名終　六州党項自永泰以來居于石州<hi>代宗永泰</hi>
<hi>之後改為大厯六州党項部落曰野利越詩野利龍兒野利厥律兒黄野海野窣等居慶州號東山部夏州號</hi>
<hi>平夏部永泰之後稍徙石州</hi>永安鎮將阿史那思暕侵漁不已<hi>唐葢置永</hi>
<hi>安鎮將於石州以綏御党項暕古限翻</hi>党項部落悉逃奔河西　諸軍討<lb/>
呉少誠者既無統帥<hi>帥所類翻</hi>每出兵人自規利<hi>規圖也</hi>進退<lb/>
不壹乙未諸軍自潰於小溵水<hi>溵與㶏同音殷又音隠水經注潁水東南過臨</hi>
<hi>潁縣小㶏水注之又東過西華縣北又南過汝陽縣北又東南過南頓縣北大㶏水從西來注之宋白曰蔡州</hi>
<pb n="KR2b0007_WYG_235-29b"/>
<hi>汝陽縣隋開皇十七年改為溵水今界内水有大溵小溵之名其年又於上蔡縣東北别置汝陽縣</hi>委弃<lb/>
器械資糧皆為少誠所有於是始議置招討使　吐蕃<lb/>
衆五萬分擊南詔及嶲州異牟尋與韋臯各𤼵兵禦之<lb/>
吐蕃無功而還<hi>還音旋又如字</hi>
十六年春正月恒冀易定陳許河陽四軍與呉少誠戰<lb/>
皆不利而退夏綏節度使韓全義本出神䇿軍中尉竇<lb/>
文場愛厚之薦於上使統諸軍討呉少誠二月乙酉以<lb/>
全義為蔡州四靣行營招討使十七道兵皆受全義節<lb/>
<pb n="KR2b0007_WYG_235-30a"/>
度<hi>為韓全義喪師張本</hi>　宣武軍自劉𤣥佐薨凡五作亂<hi>貞元八年𤣥佐</hi>
<hi>薨汴卒拒呉湊而立其子士寧李萬榮既逐士寧十年韓惟清等亂十二年萬榮死其子迺以兵亂董晉既入</hi>
<hi>汴鄧惟恭復謀亂十四年晉薨兵又亂殺留後凡五亂</hi>士卒益驕縱輕其主帥<hi>帥所</hi>
<hi>類翻</hi>韓𢎞視事數月皆知其主名有郎將劉鍔常為唱首<lb/>
三月𢎞陳兵牙門召鍔及其黨三百人數之以數預於<lb/>
亂<hi>數之之數音所具翻數預之數所角翻</hi>自以為功悉斬之血流丹道自<lb/>
是至𢎞入朝<hi>憲宗元和十四年韓𢎞入朝</hi>二十一年士卒無一人敢<lb/>
讙呼於城郭者<hi>讙許元翻呼火故翻</hi>　義成監軍薛盈珍為上所寵<lb/>
<pb n="KR2b0007_WYG_235-30b"/>
信欲奪節度使姚南仲軍政南仲不從由是有隙盈珍<lb/>
譛其幕僚馬摠貶泉州别駕福建觀察使栁冕謀害摠<lb/>
以媚盈珍遣幕僚寶鼎薛戎攝泉州事使按致摠罪戎<lb/>
為辨析其無辜<hi>為于偽翻</hi>冕怒召戎囚之使守卒恣為侵辱<lb/>
如此彌月徐誘之使誣摠戎終不從摠由是獲免冕芳<lb/>
之子也<hi>栁芳有史學事𤣥宗肅宗</hi>盈珍屢毁南仲於上上疑之盈珍<lb/>
乃遣小吏程務盈乘驛誣奏南仲罪牙將曹文洽亦奏<lb/>
事長安知之晨夜兼行追及務盈於長樂驛<hi>長樂驛在長安城東</hi>
<pb n="KR2b0007_WYG_235-31a"/>
<hi>滻坡</hi>與之同宿中夜殺之沈盈珍表於厠中自作表雪南<lb/>
仲之寃且首專殺之罪<hi>首式又翻</hi>亦作狀白南仲遂自殺明<lb/>
旦門不啟驛吏排之入得表狀於文洽尸旁上聞而異<lb/>
之徵盈珍入朝南仲恐盈珍讒之益深亦請入朝夏四<lb/>
月丙子南仲至京師待罪於金吾<hi>金吾左右仗凡内外官之待罪者詣焉</hi>
詔釋之召見<hi>見賢遍翻</hi>上問盈珍擾卿邪對曰盈珍不擾臣<lb/>
但亂陛下法耳且天下如盈珍輩何可勝數<hi>勝音升數所具翻</hi>
雖使羊杜復生<hi>羊杜謂羊祜杜預復扶又翻</hi>亦不能行愷悌之政成<lb/>
<pb n="KR2b0007_WYG_235-31b"/>
攻取之功也上黙然竟不罪盈珍乃使掌機密盈珍又<lb/>
言於上曰南仲惡政皆幕僚馬少微贊之也詔貶少微<lb/>
江南官遣中使送之推墜江中而死<hi>推吐雷翻</hi>　黔中觀察<lb/>
使韋士宗政令苛刻<hi>黔渠今翻</hi>丁亥牙將𫝊近等逐之出奔<lb/>
施州<hi>九域志黔州東北至施州四百一十一里</hi>　新羅王敬則卒庚寅冊命<lb/>
其嫡孫俊邕為新羅王　韓全義素無勇畧專以巧佞<lb/>
貨賂結宦官得為大帥<hi>帥所類翻</hi>每議軍事宦者為監軍者<lb/>
數十人坐帳中爭論紛然莫能決而罷天漸暑士卒久<lb/>
<pb n="KR2b0007_WYG_235-32a"/>
屯沮洳之地<hi>沮將預翻洳人恕翻沮洳漸濕也</hi>多病疫人有離心五月<lb/>
庚戌與呉少誠將呉秀呉少陽等戰于溵南廣利原<hi>溵南</hi>
<hi>溵水之南也</hi>鋒鏑纔交諸軍大潰秀等乗之全義退保五樓<lb/>
<hi>五樓在溵水縣西南</hi>少陽滄州清池人也<hi>宋白曰漢浮陽縣隋開皇十八年改曰清池因</hi>
<hi>縣東南有清池為名</hi>　山南東道節度使于頔因討呉少誠大募<lb/>
戰士繕甲厲兵聚歛貨財恣行誅殺有據漢南之志專<lb/>
以慢上陵下為事上方姑息藩鎮知其所為無如之何<lb/>
頔誣鄧州刺史元洪贓罪<hi>至徳元載升襄陽防禦使為山南東道節度使領襄鄧隨</hi>
<pb n="KR2b0007_WYG_235-32b"/>
<hi>唐安均房金商九州貞元元年以鄧州隸東都畿以此觀之此時復領鄧州矣</hi>朝廷不得已流<lb/>
洪端州遣中使護送至棗陽<hi>棗陽漢舂陵之地隋置棗陽縣唐初屬唐州貞觀十</hi>
<hi>一年廢屬隨州九域志在州西北一百六十里距襄州一百三十五里</hi>頔遣兵劫取歸襄<lb/>
州中使奔歸頔表洪責太重上復以洪為吉州長史乃<lb/>
遣之<hi>復扶又翻</hi>又怒判官薛正倫奏貶峽州長史比敕下<lb/>
<hi>比必利翻及也</hi>頔怒已解復奏畱為判官上一一從之徐泗濠<lb/>
節度使張建封鎮彭城十餘年<hi>貞元四年張建封鎮彭城</hi>軍府稱治<lb/>
<hi>治直吏翻</hi>病篤請除代人辛亥以蘇州刺史韋夏卿為徐泗<lb/>
<pb n="KR2b0007_WYG_235-33a"/>
濠行軍司馬敕下建封已薨夏卿執誼之從祖兄也徐<lb/>
州判官鄭通誠知留後恐軍士為變會浙西兵過彭城<lb/>
通誠欲引入城為援軍士怒壬子數千人斧庫門出甲<lb/>
兵擐執之<hi>擐音患</hi>圍牙城刼建封子前虢州叅軍愔令知<lb/>
軍府事<hi>愔挹淫翻</hi>殺通誠及大將段伯熊等數人械繫監軍<lb/>
上聞之以吏部員外郎李鄘為徐州宣慰使鄘直抵其<lb/>
軍<hi>鄘余封翻</hi>召將士宣朝旨諭以禍福<hi>朝直遙翻下同</hi>脱監軍械使<lb/>
復其位凶黨不敢犯愔上表稱兵馬留後鄘以非朝命<lb/>
<pb n="KR2b0007_WYG_235-33b"/>
不受使削去然後受之以歸<hi>去羌吕翻</hi>　霛州破吐蕃於烏<lb/>
蘭橋<hi>唐書地理志㑹州烏蘭縣有烏蘭闗橋當在闗外黄河上</hi>　丙寅韋士宗復入<lb/>
黔中<hi>是年四月韋士宗為牙將傅近所逐黔音禽又其廉翻</hi>　湖南觀察使河中<lb/>
吕渭奏𤼵永州刺史陽履贓賄履表稱所歛物皆備進<lb/>
奉上召詣長安丁丑命三司使鞫之詰其物費用所歸<lb/>
履曰己市馬進之矣又詰馬主為誰馬齒幾何對曰馬<lb/>
主東西南北之人今不知所之按禮齒路馬有誅<hi>曲禮之言</hi>
故不知其齒所對率如此上悅其進奉之言釋之但免<lb/>
<pb n="KR2b0007_WYG_235-34a"/>
官而已<hi>徳宗之猜忌如楊炎竇參位居宰輔皆以歸過於君不置之地上陽履以贓敗而表稱進奉謂</hi>
<hi>非歸過於君可乎徳宗悦其進奉之言而釋其罪夫好貨非美名也人雖有好貨者茍加以好貨之名則必怫</hi>
<hi>然而不受徳宗果何為而安受此名也余意陽履於贓賄既敗之後必有所進以求免於罪徳宗不徒悦其言</hi>
<hi>而已</hi>　丙戌加淄青節度使李師古同平章事　徐州亂<lb/>
兵為張愔表求旄節<hi>為于偽翻</hi>朝廷不許加淮南節度使杜<lb/>
佑同平章事兼徐濠泗節度使使討之佑大具舟艦遣<lb/>
牙將孟準為前鋒濟淮而敗佑不敢進泗州刺史張伾<lb/>
出兵攻埇橋大敗而還朝廷不得已除愔徐州團練使<lb/>
<pb n="KR2b0007_WYG_235-34b"/>
以伾為泗州留後濠州刺史杜兼為濠州留後仍加佑<lb/>
兼濠泗觀察使<hi>分濠泗隸淮南以弱徐州之權宣考異曰實錄十二月癸夘泗州濠州  令淮</hi>
<hi>南觀察使收管今因此終言之</hi>兼正倫五世孫也<hi>杜正倫相太宗高宗</hi>性狡險彊<lb/>
忍建封之疾亟也兼隂圖代之自濠州疾驅至府幕僚<lb/>
李藩與同列入問建封疾出見之泣曰僕射疾危如此<lb/>
<hi>張建封加僕射故稱之</hi>公宜在州防遏今弃州此來欲何為也宜<lb/>
速去不然當奏之兼錯愕出不意遂徑歸建封薨藩歸<lb/>
揚州兼誣奏藩於建封之薨搖動軍情上大怒宻詔杜<lb/>
<pb n="KR2b0007_WYG_235-35a"/>
佑使殺之佑素重藩懐詔旬日不忍𤼵因引藩論佛經<lb/>
曰佛言果報有諸藩曰有之<hi>佛經言人所造作善惡為果隨其所作而應之以禍</hi>
<hi>福為報</hi>佑曰審如此君宜遇事無恐因出詔示藩藩神色<lb/>
不變曰此真報也佑曰君慎勿出口吾已宻論用百口<lb/>
保君矣<hi>人謂其家之親屬為百口</hi>上猶疑之召藩詣長安望見藩<lb/>
儀度安雅乃曰此豈為惡者邪即除祕書郎　新羅王<lb/>
俊邕卒國人立其子重熙<hi>重直龍翻</hi>　秋七月呉少誠進擊<lb/>
韓全義於五樓諸軍復大敗<hi>復扶又翻下同</hi>全義夜遁保溵水<lb/>
<pb n="KR2b0007_WYG_235-35b"/>
<hi>溵水縣漢汝陽縣地隋置溵水縣廢汝陽入焉唐屬陳州九域志在州西南八十里</hi>　盧龍節度<lb/>
使劉濟弟源為涿州刺史不受濟命濟引兵擊擒之<lb/>
九月癸夘義成節度使盧羣薨甲戌以尚書左丞李元<lb/>
素代之賈躭曰凡就軍中除節度使必有愛憎向背<hi>背蒲</hi>
<hi>妹翻</hi>喜懼者相半故衆心多不安自今願陛下只自朝廷<lb/>
除人庶無它變上以為然　中書侍郎同平章事鄭餘<lb/>
慶與户部侍郎判度支于䪹素善䪹所奏事餘慶多勸<lb/>
上從之上以為朋比<hi>䪹薄諧翻又蒲回翻比毗至翻</hi>庚戌貶餘慶郴州<lb/>
<pb n="KR2b0007_WYG_235-36a"/>
司馬䪹泉州司户<hi>郴丑林翻宋白曰泉州江左之晉安郡隋置泉州舊理閩縣後移於南安</hi>
<hi>縣唐聖厯元年分泉州之南安莆田龍溪三縣置武榮州景雲二年改泉州舊志泉州京師東南七千三百里</hi>
<hi>十考異曰舊傳曰時嵗旱人饑與宰相議將賑給禁衛  軍事未行為中書吏所洩餘慶貶郴州司馬按實錄</hi>
<hi>餘慶與于䪹同貶餘慶制辭云乃乖正直有涉比周弃法弄情公行黨庇䪹制辭云性本纎狡行惟黨附奏對</hi>
<hi>毎乖於事實傾邪有蠧于彜章今從之</hi>䪹頔之兄也　癸丑呉少誠進逼<lb/>
溵水數里置營韓全義復帥諸軍退保陳州<hi>帥讀曰率下同</hi>宣<lb/>
武河陽兵私歸本道獨陳許將孟元陽神䇿將蘇光榮<lb/>
帥所部留軍溵水全義以詐誘昭義將夏侯仲宣義成<lb/>
<pb n="KR2b0007_WYG_235-36b"/>
將時昂河陽將權文變河中將郭湘等斬之欲以威衆<lb/>
全義至陳州刺史劉昌裔登城謂之曰天子命公討蔡<lb/>
州今乃來此昌裔不敢納請舍於城外既而昌裔齎牛<lb/>
酒入全義營犒師全義驚喜心服之己未孟元陽等與<lb/>
呉少誠戰殺二千餘人　庚申以太常卿齊抗為中書<lb/>
舍人同平章事<hi>新書宰相表齊抗為中書侍郎同平章事</hi>　癸亥以張愔為<lb/>
徐州留後　冬十月呉少誠引兵還蔡州<hi>孟元陽折其鋒故退</hi>先<lb/>
是韋臯聞諸軍討少誠無功<hi>先悉薦翻</hi>上言請以渾瑊賈躭<lb/>
<pb n="KR2b0007_WYG_235-37a"/>
為元帥統諸軍<hi>渾瑊薨於去年十二月韋臯葢上言於瑊未薨之前</hi>若重煩元老<lb/>
<hi>重難也</hi>則臣請以精鋭萬人下巴峽出荆楚以翦凶逆<hi>臯欲</hi>
<hi>為元帥然亦以大言衒朝廷耳彼豈肯去西川邪</hi>不然因其請罪而赦之罷兩<lb/>
河諸軍以休息公私亦䇿之次也若少誠一旦罪盈惡<lb/>
稔為麾下所殺則又當以其爵位授之是除一少誠生<lb/>
一少誠為患無窮矣賈躭言于上曰賊意葢亦望恩貸<lb/>
恐須開其生路上從之會少誠致書幣於監官軍者求<lb/>
昭洗監軍奏之戊子詔赦少誠及彰義將士復其官爵<lb/>
<pb n="KR2b0007_WYG_235-37b"/>
<hi>韓考異曰實錄九月壬寅宰相對於延英賈躭奏曰昨  全義五樓退軍賊不敢追趂者應望國家恩貸恐須</hi>
<hi>開其生路上是之按全義自五樓退保溵水少誠逼溵水下營全義又退保陳州非不敢追趂也又云諸軍討</hi>
<hi>蔡州未嘗整陣交鋒而王師累挫潰呉少誠知王師無能為致書幣以告監軍願求昭洗上既納賈躭之議又</hi>
<hi>得監軍善奏遂復其官爵按少誠知王師無能為則愈當侵軼豈肯從監軍求昭洗葢少誠起兵以來不能無</hi>
<hi>疲弊故求休息耳今不取</hi>　己丑河東節度使李說薨甲午以其行<lb/>
軍司馬鄭儋為節度使<hi>儋都甘翻</hi>上擇可以代儋者以刑部<lb/>
員外郎嚴綬嘗以幕僚進奉<hi>嚴綬進奉事見上十二年</hi>記其名<hi>史言徳宗</hi>
<hi>好貨惟進奉者則牢記其姓名</hi>即用為行軍司馬　吐蕃數為韋臯所<lb/>
<pb n="KR2b0007_WYG_235-38a"/>
敗<hi>數所角翻下同敗補邁翻</hi>是嵗其曩貢臘城等九節度嬰籠官馬<lb/>
定徳帥其部落來降定徳有智略吐蕃諸將行兵皆稟<lb/>
其謀䇿常乘驛計事至是以兵數不利恐獲罪遂來奔<lb/>
<hi>據舊書云吐蕃酋帥兼監統曩貢臘城等九節度□□籠宜馬定徳與其大將八十七人舉部落來降定徳有</hi>
<hi>計畫□□知兵法及山川地形至是以邊功不立慁得罪而來如此則□□别是一人籠官馬定徳又是一人</hi>
<hi>考之字書亦無□字然通鑑所書全用舊書韋臯傳文葢舊書韋臯傳與吐蕃傳自相牴牾帥讀曰率</hi>
　<lb/>
　<lb/>
<pb n="KR2b0007_WYG_235-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百三十五<lb/>
</p>
<p>
</p>
  </div>
</body>
</text>
</TEI>
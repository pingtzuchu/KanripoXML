<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻二</head>
    <p>
<pb n="KR2b0007_WYG_002-1a"/>
欽定四庫全書<lb/>
　資治通鑑巻二　　　　　宋　司馬光　撰<lb/>
　　　　　　　　　　　　　　胡三省　音註<lb/>
　周紀二<hi>起昭陽赤奮若盡上章困敦凡四十八年起癸丑終庚子</hi>
　　顯王<hi>十一家諡法行見中外曰顯受禄于天曰顯百辟惟刑曰顯周公蓋未有此諡而周之末</hi>
　　　<hi>世諡顯王曰顯意謂後世傳寫周公諡法者遺之</hi>
元年齊伐魏取觀津<hi>康曰齊伐魏魏惠王請獻觀以和即觀津余按班志信都國有觀津</hi>
<hi>縣與齊相去甚逺且趙地也又東郡有畔觀縣水經大河故瀆東逕五鹿之野又東逕衞國故城南古卙觀也</hi>
<pb n="KR2b0007_WYG_002-1b"/>
<hi>此其魏之觀津歟徐廣曰觀今衛縣史記正義曰魏州觀城縣古觀國國語云觀國夏太康第五弟之所封也</hi>
<hi>觀工喚翻</hi>　趙侵齊取長城<hi>劉昭志濟北盧縣有長城史記蘇代説燕王曰齊有長城鉅防</hi>
<hi>即此</hi>
三年魏韓㑹于宅陽<hi>水經注曰滎澤之際有沙城世謂水城非也魏冉走芒卯入北宅即</hi>
<hi>此宅陽城括地志曰宅陽故城在鄭州滎陽縣東十七里</hi>　秦敗魏師韓師于洛陽<lb/>
<hi>洛陽在洛水之北周公遷殷民於此謂之成周班志屬河南郡敗補邁反</hi>
四年魏伐宋<lb/>
五年秦獻公敗三晉之師于石門<hi>水經注馮翊雲陽縣有石門山括地志在</hi>
<pb n="KR2b0007_WYG_002-2a"/>
<hi>雍州三原縣西北三十二里又曰堯門山俗名石門上有路其狀若門故老云堯鑿山為門因名之武徳中於</hi>
<hi>此山南置石門縣貞觀中改雲陽縣</hi>斬首六萬王賜以黼黻之服<hi>黼者刺繡為斧</hi>
<hi>形黻者刺繡為兩已相背孔頴達曰白與黒謂之黼黑與青謂之黻黼音甫黻音弗</hi>
七年魏敗韓師趙師于澮<hi>澮古外翻括地志澮水在絳州翼城縣東南二十五里水</hi>
<hi>側有皮牢城</hi>秦魏戰于少梁<hi>班志馮翊夏陽縣故少梁師古曰本梁國為秦所滅至惠文王</hi>
<hi>十一年更名夏陽康曰魏有大梁故此稱少以别之少詩沼翻夏戸雅翻更工衡翻</hi>魏師敗績獲<lb/>
魏公孫痤<hi>左傳師大崩曰敗績痤才何翻</hi>　衞聲公薨子成矦速立<lb/>
燕桓公薨子文公立<hi>燕因肩翻侯考異曰史記蘇秦傳謂之燕文  按春秋時北燕簡公</hi>
<pb n="KR2b0007_WYG_002-2b"/>
<hi>已稱公文公之子易王尋稱王豈文公獨稱侯乎今從世家</hi>　秦獻公薨子孝公立<lb/>
<hi>索隱曰孝公名渠梁</hi>孝公生二十一年矣是時河山以東彊國六<lb/>
<hi>河自龍門上口南抵華陰而東流秦國在河之西山自鳥鼠同穴連延為長安南山至于泰華秦國在山之西</hi>
<hi>韓魏趙齊楚燕六國皆在河山以東華戸化翻燕因肩翻</hi>淮泗之間小國十餘<hi>南陽郡平</hi>
<hi>氏縣東南有桐柏大復山淮水所出東南至淮陵入海泗水出魯國卞縣西南至方與入沛宋魯鄒滕薛郳等</hi>
<hi>國國於其間齊威王所謂泗上十二諸侯</hi>楚魏與秦接界魏築長城自鄭濱<lb/>
洛以北有上郡<hi>鄭縣周宣王母弟鄭桓公封邑班志屬京兆洛水名非伊洛之洛也水經注渭</hi>
<hi>水東過華隂縣北洛水入焉洛水古漆沮之水也又有長澗水南出泰華之山側長城東而北流注于渭史記</hi>
<pb n="KR2b0007_WYG_002-3a"/>
<hi>所謂魏築長城自鄭濱洛者也宋白曰今華州東南魏長城是也上郡漢屬并州隋唐之綏州延州秦漢之上</hi>
<hi>郡地也濱音賓</hi>楚自漢中南有巴黔中<hi>漢中郡漢屬益州自晉以後為梁州巴即春秋</hi>
<hi>巴子之國漢為巴郡屬益州唐為巴渝渠果諸州之地黔中漢為牂牁郡之地唐為黔中節度黔渠今翻</hi>皆<lb/>
以夷翟遇秦<hi>翟與狄同</hi>擯斥之不得與中國之㑹盟<hi>擯必刃翻與讀</hi>
<hi>曰預</hi>於是孝公發憤布徳修政欲以彊秦<hi>憤房粉翻懣也怒也朱元晦曰</hi>
<hi>憤者心求通而未得之意</hi>
八年孝公下令國中曰昔我穆公自岐雍之間修徳行<lb/>
武東平晉亂以河為界西霸戎翟廣地千里天子致伯<lb/>
<pb n="KR2b0007_WYG_002-3b"/>
諸侯畢賀<hi>令力正翻號令也命令也令者出於上而行於下者也岐山周太王所邑班志岐山在扶</hi>
<hi>風美陽縣西雍縣屬扶風秦穆公娶晉獻公之女獻公卒晉國亂穆公納惠公惠公立而背河外之賂又閉秦</hi>
<hi>糴穆公伐晉執惠公既而歸之始征晉河東置官司惠公卒子懷公立穆公納文公而晉亂平又能用由余及</hi>
<hi>孟明以霸西戎天子致伯者周禮九命作伯古有九州一為王畿八州八伯各主其方之諸侯致伯者以方伯</hi>
<hi>之任致之穆公也雍於用翻伯如字背蒲妹翻</hi>為後世開業甚光美㑹往者厲<lb/>
躁簡公出子之不寜國家内憂未遑外事三晉攻奪我<lb/>
先君河西地醜莫大焉<hi>為于偽翻史記秦厲共公卒子躁公立躁公卒立其弟懷公四</hi>
<hi>年庻長鼂闈懷公公自殺乃立靈公靈公卒子獻公不得立立靈公之季父是為簡公公卒而惠公立惠公卒</hi>
<pb n="KR2b0007_WYG_002-4a"/>
<hi>子出子立二年庶長改殺出子迎立獻公于河西河西地即魏所有西河之外史記正義曰自華州北至同州</hi>
<hi>並魏河西之地躁則到翻共讀曰恭鼂古朝字長知兩翻華戸化翻</hi>獻公即位鎭撫邊境<lb/>
徙治櫟陽<hi>史記秦獻公二年始治櫟陽徐廣註曰即漢萬年縣余按漢志櫟陽萬年為兩縣皆屬馮</hi>
<hi>翊後漢始省併宋白曰櫟陽秦舊縣漢高祖既葬太上皇於萬年陵仍分櫟陽置萬年縣以為陵邑理櫟陽城</hi>
<hi>中故櫟陽城亦名萬年城後漢省櫟陽縣入萬年縣後魏大統中分萬年置鄣丘宣武又分置廣陽縣周明帝</hi>
<hi>省萬年入高陵廣陽二縣更於武安城中别置萬年縣唐武徳元年又改廣陽為櫟陽元和十五年並移𨽻奉</hi>
<hi>先縣以奉景陵櫟音藥</hi>且欲東伐復穆公之故地修穆公之政令<lb/>
寡人思念先君之意常痛於心賓客羣臣有能出奇計<lb/>
<pb n="KR2b0007_WYG_002-4b"/>
彊秦者吾且尊官與之分土<hi>謂裂地以封之使各有分土分扶問翻</hi>於是<lb/>
衞公孫鞅聞是令下乃西入秦公孫鞅者衞之庶孫也<lb/>
好刑名之學<hi>師古曰劉向别錄云中子學好刑名刑名者循名以責實其尊君卑臣崇上抑下合</hi>
<hi>於六經説者曰刑刑家名名家即太史公所論六家之二也此説非劉原父曰刑名即并學兩家術耳公孫非</hi>
<hi>姓氏以其先出於衞父為衞侯則稱為公子祖為衞侯則稱為公孫鞅於兩翻</hi>事魏相公孫痤<lb/>
痤知其賢未及進㑹病魏惠王往問之曰公叔病如有<lb/>
不可諱<hi>相息亮翻痤才戈翻不可諱謂死也俗語有之人不諱死</hi>将奈社稷何公叔<lb/>
曰痤之中庶子衞鞅<hi>自戰國以來大夫之家有中庶子有舍人</hi>年雖少有奇<lb/>
<pb n="KR2b0007_WYG_002-5a"/>
才<hi>少詩照翻</hi>願君舉國而聽之王嘿然公叔曰君即不聽用<lb/>
鞅必殺之無令出境王許諾而去<hi>令力丁翻</hi>公叔召鞅謝曰<lb/>
吾先君而後臣<hi>先後皆去聲</hi>故先為君謀後以告子<hi>此先後皆如字</hi>
<hi>為于偽翻</hi>子必速行矣鞅曰君不能用子之言任臣又安能<lb/>
用子之言殺臣乎卒不去<hi>卒子恤翻</hi>王出謂左右曰公叔病<lb/>
甚悲乎欲令寡人以國聽衞鞅也旣又勸寡人殺之豈<lb/>
不悖哉<hi>悖蒲内翻</hi>衞鞅旣至秦因嬖臣景監以求見孝公<hi>嬖博</hi>
<hi>計翻又卑義翻史記正義監甲暫翻康曰景姓楚之族監古銜切非</hi>説以富國彊兵之術<lb/>
<pb n="KR2b0007_WYG_002-5b"/>
公大悦與議國事<hi>説式芮翻</hi>
十年衞鞅欲變法秦人不悦衞鞅言於秦孝公曰夫民<lb/>
不可與慮始而可與樂成<hi>夫音扶樂音洛</hi>論至徳者不和於俗<lb/>
成大功者不謀於衆是以聖人茍可以彊國不灋其故<lb/>
<hi>索隱曰言救弊為政之術所為茍可以彊國則不必須要法於故事也</hi>甘龍曰不然<hi>索隱曰甘</hi>
<hi>姓龍名甘姓出春秋時甘昭公子帶之後姓譜又曰甘姓商甘盤之後</hi>因民而教者不勞<lb/>
而成功緣法而治者吏習而民安之<hi>治直吏翻</hi>衞鞅曰常人<lb/>
安於故俗學者溺於所聞<hi>溺奴歴翻</hi>以此兩者居官守法可<lb/>
<pb n="KR2b0007_WYG_002-6a"/>
也非所與論於灋之外也智者作法愚者制焉賢者更<lb/>
禮不肖者拘焉<hi>更工衡翻</hi>公曰善以衞鞅為左庻長<hi>劉邵爵制曰春</hi>
<hi>秋傳有庻長鮑商君為政備其法品為十八級合闗内侯列侯凡二十等其制因古義古者天子寄軍政於六</hi>
<hi>卿居則以田警則以戰所謂入使治之出使長之素信者與衆相得也故啓伐有扈乃召六卿大夫之在軍為</hi>
<hi>将者也及周之六卿亦以居軍在國也則以比長閭胥族師黨州長鄉大夫為稱其在軍也則以司馬将軍卒</hi>
<hi>伍為號所以異在國之名也秦依古制其在軍賜爵為等級其師人皆更卒也有功賜爵則在軍吏之例自一</hi>
<hi>等以上至不更四等皆士也大夫以上至五大夫五等比大夫也九等依九命之義也曰左庻長至大庻長比</hi>
<hi>九卿也闗内侯者依古圻内子男之義也秦都山西以闗内為王畿故曰闗内侯也列侯者依古列國諸侯之</hi>
<pb n="KR2b0007_WYG_002-6b"/>
<hi>義也然則卿大夫士下之品皆倣古比朝之制而異其名亦所以殊軍國也古者以車戰兵車一乘步卒七十</hi>
<hi>二人分翼左右車大夫在左御者處中勇士為右凡七十五人一爵曰公士者步卒之有爵為公士者也二爵</hi>
<hi>曰上造造成也古者成士升於司徒曰造士雖依此名皆步卒也三爵曰簮褭御駟馬者要褭者古之名馬也</hi>
<hi>駕駟馬其形似簮故云簮褭也四爵曰不更不更者為車右不復與凡更卒同也五爵曰大夫大夫在車左者</hi>
<hi>也六爵為官大夫七爵為公大夫八爵為公乘九爵為五大夫皆軍吏也吏民爵不得過公乘者得貰與子若</hi>
<hi>同産然則公乘者軍吏之爵最高者也雖非臨戰得公乘車故曰公乘也十爵為左庻長十一爵為右庻長十</hi>
<hi>二爵為左更十三爵為中更十四爵為右更十五爵為少上造十六爵為大上造十七爵為駟車庻長十八爵</hi>
<hi>為大庻長十九爵為闗内侯二十爵為列侯自左庻長至大庻長皆卿大夫皆軍将也所将皆庻人更卒也故</hi>
<pb n="KR2b0007_WYG_002-7a"/>
<hi>以庻更為名大庻長即大将軍也左右庻長即左右偏裨将軍也長知丈翻</hi>卒定變法之令<lb/>
令民為什伍而相收司連坐<hi>索隱曰收司謂相糾發也一家有罪則九家連舉發</hi>
<hi>若不糾舉則九家連坐師古曰五人為伍二伍為什康曰司猶管也為什伍之法使之相司相管秦有見知連</hi>
<hi>坐法余謂連坐者一家有罪什伍皆相連坐罪也見知乃漢法卒子恤翻</hi>告姦者與斬敵首<lb/>
同賞<hi>索隱曰謂告姦一人則得爵一級故曰與斬敵首同賞</hi>不告姦者與降敵同<lb/>
罰<hi>索隱曰律降敵者誅其身沒其家今匿姦者言常與之同罰降户江翻</hi>有軍功者各以<lb/>
率受上爵<hi>率音律</hi>為私鬭者各以輕重被刑大小僇力本<lb/>
業耕織致粟帛多者復其身<hi>僇力竹翻古戮字説文并力也字林音遼復方目翻</hi>
<pb n="KR2b0007_WYG_002-7b"/>
<hi>漢法除其賦税役皆謂之復</hi>事末利及怠而貧者舉以為收孥<hi>索隱曰末</hi>
<hi>利謂工商糾舉而收録其妻子没為奴婢秦法一人有罪收其室家至漢文帝元年始除收孥相坐法孥音奴</hi>
宗室非有軍功論<hi>論議也有戰功之可論也論盧困翻康盧昆切</hi>不得為屬籍<lb/>
<hi>屬籍宗屬之籍也孔頴達曰漢之同宗有屬籍則周家繫之以姓是也周禮小史之官掌定帝繫世本知世代</hi>
<hi>昭穆屬殊玉翻</hi>明尊卑爵秩等級各以差次<hi>白虎通曰爵者盡也所以盡人才也</hi>
<hi>毛晃曰大夫以上預燕饗然後賜爵秩以章有徳秩職也官也積也次也常也序也</hi>名田宅臣妾<lb/>
衣服有功者顯榮無功者雖富無所芬華令既具未布<lb/>
恐民之不信乃立三丈之木於國都市南門募民有能<lb/>
<pb n="KR2b0007_WYG_002-8a"/>
徙置北門者予十金<hi>予讀曰與</hi>民怪之莫敢徙復曰能徙者<lb/>
予五十金<hi>復扶又翻</hi>有一人徙之輙予五十金<hi>李云金方寸重一斤為一</hi>
<hi>金程大昌演繁露曰二十兩為一金亦為一鎰</hi>乃下令令行朞年秦民之國都<lb/>
<hi>之往也如也</hi>言新令之不便者以千數於是太子犯法衞鞅<lb/>
曰法之不行自上犯之太子君嗣也<hi>嗣祥吏翻</hi>不可施刑刑<lb/>
其傅公子䖍黥其師公孫賈<hi>墨湼其面曰黥黥音渠京翻為後秦殺商君鞅張本</hi>
明日秦人皆趨令<hi>索隱曰趨者向也附也音七喻翻</hi>行之十年秦國道<lb/>
不拾遺山無盜賊民勇於公戰怯於私鬭鄉邑大治<hi>自是</hi>
<pb n="KR2b0007_WYG_002-8b"/>
<hi>年至三十一年商鞅死蓋鞅之行其法而致效在十年之間又十年而致禍治直吏翻</hi>秦民初言<lb/>
令不便者有來言令便衞鞅曰此皆亂法之民也盡遷<lb/>
之於邊其後民莫敢議令<lb/>
　臣光曰夫信者人君之大寶也<hi>夫音扶</hi>國保於民民保<lb/>
　於信非信無以使民非民無以守國是故古之王者<lb/>
　不欺四海<hi>孔穎達曰自今本昔曰古</hi>霸者不欺四鄰善為國者不<lb/>
　欺其民善為家者不欺其親不善者反之欺其鄰國<lb/>
　欺其百姓甚者欺其兄弟欺其父子上不信下下不<lb/>
<pb n="KR2b0007_WYG_002-9a"/>
　信上上下離心以至於敗所利不能藥其所傷所獲<lb/>
　不能補其所亡豈不哀哉昔齊桓公不背曹沫之盟<lb/>
　晉文公不貪伐原之利魏文侯不棄虞人之期<hi>姓譜曹本</hi>
　<hi>自顓頊之𤣥孫陸終之子六安是為曹姓周武王封曹狹于邾故邾曹姓也又云曹叔振鐸之後武王母</hi>
　<hi>弟也後以為氏史記齊桓公伐魯魯荘公請平桓公許之與盟於柯将盟曹沫以匕首劫桓公於壇上請</hi>
　<hi>反魯之侵地桓公許之曹沬去匕首而就臣位桓公後悔欲殺曹沬管仲不可遂反所侵地於魯諸侯聞</hi>
　<hi>之皆信齊而欲附焉左傳晉文公圍原命三日之糧原不降命去之諜出曰原将降矣軍吏曰請待之公</hi>
　<hi>曰得原失信所亡滋多退一舍而原降魏文侯事見上卷威烈王二十三年背蒲妺反索隱曰沬音亡葛</hi>
<pb n="KR2b0007_WYG_002-9b"/>
　<hi>翻左傳榖梁並作曹劌然則沬宜音劌沬劌聲相近而字異耳</hi>秦孝公不廢徙木之<lb/>
　賞此四君者道非粹白而商君尤稱刻薄又處戰攻<lb/>
　之世天下趨於詐力猶且不敢忘信以畜其民<hi>處昌吕翻</hi>
　<hi>趨七喻翻畜許六翻養也</hi>况為四海治平之政者哉<hi>治直吏翻</hi>
韓懿侯薨子昭侯立<hi>諡法昭徳有勞曰昭聖聞周達曰昭</hi>
十一年秦敗韓師于西山<hi>自宜陽熊耳東連嵩高南至魯陽皆韓之西山敗補邁翻</hi>
十二年魏韓㑹于鄗<hi>班志鄗縣屬中山郡此時為趙地後漢改為高邑唐為趙州柏鄉縣</hi>
<hi>贊皇縣地鄗呼各翻</hi>
<pb n="KR2b0007_WYG_002-10a"/>
十三年燕趙㑹于阿<hi>燕因肩翻</hi>　趙齊宋㑹于平陸<lb/>
十四年齊威王魏惠王㑹田于郊惠王曰齊亦有寶乎<lb/>
威王曰無有惠王曰寡人國雖小尚有徑寸之珠照車<lb/>
前後各十二乘者十枚<hi>乘繩證翻</hi>豈以齊大國而無寶乎威<lb/>
王曰寡人之所以為寶者與王異吾臣有檀子者<hi>姓譜云齊</hi>
<hi>公族有食采於瑕丘檀城因以為氏</hi>使守南城<hi>城在齊之南境故曰南城</hi>則楚人不敢<lb/>
為寇泗上十二諸侯皆來朝<hi>朝直遥翻</hi>吾臣有盼子者使守<lb/>
高唐則趙人不敢東漁于河<hi>盼匹莧翻又披班翻按丁度集韻盼與盻同盼子齊</hi>
<pb n="KR2b0007_WYG_002-10b"/>
<hi>之同姓即田盼也班志高唐縣屬平原郡杜預曰祝阿西北有高唐城宋白曰齊州章丘縣古高唐春秋戰國</hi>
<hi>之時為齊邑故城在廢禹城縣西四十里唐之禹城漢祝阿也</hi>吾吏有黔夫者使守徐<lb/>
州<hi>姓譜齊有黔敖則黔亦姓也音其淹翻司馬彪曰魯國薛縣六國時曰徐州徐音舒丁度集韻徐作俆音</hi>
<hi>同</hi>則燕人祭北門趙人祭西門<hi>燕在齊之北趙在齊之西賈逵曰燕趙畏齊故</hi>
<hi>祭以求福燕因肩翻</hi>徙而從者七千餘家吾臣有種首者使備盗<lb/>
賊則道不拾遺<hi>種章勇翻</hi>此四臣者将照千里豈特十二乘<lb/>
哉惠王有慙色　秦孝公魏惠王㑹于杜平<hi>班志京兆有杜陵縣</hi>
<hi>故周之杜伯國也史記灌嬰傳嬰以昌平侯食邑于杜平鄉正義曰杜平在唐之同州澄城縣界魏世家作杜</hi>
<pb n="KR2b0007_WYG_002-11a"/>
<hi>平</hi>　魯共公薨子康公毛立<hi>共讀曰恭</hi>
十五年秦敗魏師于元里<hi>史記正義曰元里亦在同州澄城縣界敗補邁翻</hi>斬<lb/>
首七千級<hi>秦法戰而斬敵人一首者賜爵一級因謂之級</hi>取少梁<hi>少詩照翻</hi>　魏惠<lb/>
王伐趙圍邯鄲楚王使景舍救趙<hi>邯音寒鄲音丹昭屈景皆楚之同姓楚強</hi>
<hi>族也屈九勿翻</hi>
十六年齊威王使田忌救趙初孫臏與龎涓俱學兵法<lb/>
<hi>姓譜周文王子康叔封於衞至武公子惠孫曾耳為衞上卿因氏焉後有孫武孫臏俱善兵趙明誠金石錄有</hi>
<hi>漢安平相孫根碑云先出自有殷之裔子武王定周封比干墓𦙍裔分析定曰孫焉姓譜又曰龎姓畢公高之</hi>
<pb n="KR2b0007_WYG_002-11b"/>
<hi>後支庻封于龎因氏焉臏頻忍翻刖刑也去膝葢骨鄭𤣥曰周改臏作刖刖斷足也書傳云决闗梁踰城郭而</hi>
<hi>畧盗者其刑臏孫臏蓋以刖足故呼為臏説文臏膝耑也類篇毘賓切龎薄江翻涓古𤣥翻</hi>龎涓仕<lb/>
魏為将軍<hi>将軍之官自周以來有之</hi>自以能不及孫臏乃召之至則<lb/>
以法斷其兩足而黥之<hi>斷丁管翻</hi>欲使終身廢棄齊使者至<lb/>
魏孫臏以刑徒陰見説齊使者<hi>齊使疏吏翻説式芮翻</hi>齊使者竊<lb/>
載與之齊<hi>之往也</hi>田忌善而客待之進於威王威王問兵<lb/>
法遂以為師於是威王謀救趙以孫臏為将辭以刑餘<lb/>
之人不可乃以田忌為将而孫子為師居輜車中坐為<lb/>
<pb n="KR2b0007_WYG_002-12a"/>
計謀<hi>将即亮翻字林曰軿車有衣蔽無後轅者謂之輜釋名曰有邸曰輜無邸曰輧傅子曰周曰輜車即</hi>
<hi>輦也康曰輧車也軍行所以載輜重輜楚持翻輧蒲眠翻重直用翻</hi>田忌欲引兵之趙孫<lb/>
子曰夫解雜亂紛糾者不控拳<hi>索隱曰謂事之雜亂紛糾也解雜亂紛糾者當</hi>
<hi>善以手解之不可控拳而擊之余謂雜亂紛糾者謂人鬭者耳非事也康曰拳與絭同絭者攘臂繩也余謂當</hi>
<hi>從索隱説康説非夫音扶</hi>救鬭者不搏撠<hi>索隱曰搏撠音博㦸謂救鬬者當善撝解之毋以手</hi>
<hi>相搏撠則其怒益熾矣按撠謂以手持撠以刺人也余謂索隱之説善矣但以撠為持撠以刺人則非也撠如</hi>
<hi>漢書撠太后掖之撠師古曰撠謂拘持之也毛晃曰索隱曰搏拘持曰撠</hi>批亢擣虛形格勢<lb/>
禁則自為解耳<hi>索隱曰批白結翻亢苦浪翻按批者相排批也音白滅翻亢言敵人相亢拒也</hi>
<pb n="KR2b0007_WYG_002-12b"/>
<hi>擣者擊也衝也虚空也謂前人相亢必須批之彼兵若虚則衝擣之若批其相亢擊擣彼虛則是其形相格其</hi>
<hi>勢自禁止則彼自為解也康曰亢極也高也擣築也乘其高亢而批之乘其虛而擣之則其勢自解批亢擣虛</hi>
<hi>所謂形格勢禁也余謂索隱之説為長蓋鬭者方相亢拒則排批之使解虛者兩敵拒鬬力所不及之處擣之</hi>
<hi>則雖欲鬭其勢不能不解此易見也格各額翻格正也又擊也鬭也吳都賦<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                        <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>笑而被格本音如字協韻</hi>
<hi>音閣<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>與彿同音父沸翻</hi>今梁趙相攻輕兵鋭卒必竭於外老弱疲<lb/>
於内子不若引兵疾走魏都據其街路衝其方虛<hi>康曰虚音</hi>
<hi>墟余謂虛如字衝其方虚即上所謂擣虚也索隱之説義亦如此走則凑翻</hi>彼必釋趙以自<lb/>
救是我一舉解趙之圍而收弊於魏也田忌從之十月<lb/>
<pb n="KR2b0007_WYG_002-13a"/>
邯鄲降魏<hi>邯音寒戰音丹降户江翻</hi>魏師還與齊戰于桂陵魏師大<lb/>
敗<hi>還從宣翻又音如字水經注濮渠與酸水㑹水東逕滑臺城南又東南逕瓦亭南又東南㑹于濮濮渠之</hi>
<hi>側有漆城桂城亦曰桂陵即田忌敗魏師處史記正義曰桂陵在曹州乘氏縣東南二十一里濮博木翻</hi>
韓伐東周取陵觀廪丘<hi>周室衰微戰國之時僅有七邑漢時之河南洛陽穀成平陰偃</hi>
<hi>師鞏緱氏是也晉志曰周考王封周桓公孫惠公於鞏號東周故戰國有東西周芒山首山其界也陵觀廪丘</hi>
<hi>皆當時邑聚之名史無所考廪丘史記作邢丘觀古玩翻</hi>　楚昭奚恤為相江乙言<lb/>
於楚王曰人有愛其狗者狗嘗溺井<hi>昭屈景楚之彊族所謂三閭者也太</hi>
<hi>史公曰嬴姓分封為江氏相息亮翻溺奴弔翻</hi>其鄰人見欲入言之狗當門而<lb/>
<pb n="KR2b0007_WYG_002-13b"/>
噬之今昭奚恤常惡臣之見亦猶是也<hi>噬時制翻見謂見楚王也惡烏</hi>
<hi>路翻</hi>且人有好揚人之善者王曰此君子也近之好揚人<lb/>
之惡者王曰此小人也逺之<hi>好呼到翻近者附近之近去聲逺于願翻推而逺之</hi>
<hi>推吐雷翻</hi>然則且有子弑其父臣弑其主者而王終已不知<lb/>
也<hi>已音紀終已猶言終身也</hi>何者以王好聞人之美而惡聞人之惡<lb/>
也王曰善寡人願兩聞之<hi>江乙欲毁昭奚恤故先設是言</hi>
十七年秦大良造伐魏<hi>索隱曰大良造即大上造余謂大良造大上造之良者也按史</hi>
<hi>記秦紀孝公十年衞鞅為大良造将兵圍魏安邑降之又按六國年表秦孝公之十年顯王之十七年所謂大</hi>
<pb n="KR2b0007_WYG_002-14a"/>
<hi>良造伐魏即衞鞅将兵也是時魏都安邑其兵猶強龎涓太子申公子卭未敗安邑不應遽降於秦至顯王二</hi>
<hi>十九年卭軍既敗魏獻河西之地於秦始去安邑徙都大梁史記六國表不書徙大梁而世家書之魏世家於</hi>
<hi>是年不書安邑降秦而秦紀孝公十年書之通鑑從魏世家於顯王二十九年書魏去安邑徙大梁而是年不</hi>
<hi>書魏安邑降秦蓋亦疑而除去之但大良造之下當有衞鞅二字意謂傳寫通鑑者逸之</hi>　諸侯圍<lb/>
魏襄陵<hi>史記正義曰襄陵故城在兖州鄒縣余按魏境時不至於鄒班志河東有襄陵縣師古曰晉襄</hi>
<hi>公之陵因以名縣括地志襄陵在晉州臨汾縣東南三十五里宋白曰後魏為禽昌縣隋大業二年改為襄陵</hi>
<hi>縣以趙襄子晉襄公俱陵於是邑也</hi>
十八年秦衞鞅圍魏固陽降之<hi>魏有上郡北至固陽漢五原郡稒陽縣是也括</hi>
<pb n="KR2b0007_WYG_002-14b"/>
<hi>地志固陽在銀州銀城縣界按魏築長城自鄭濱洛黄北抵銀州至勝州固陽縣為塞也固陽有連山東至</hi>
<hi>河西南至夏㑹等州降户江翻夏戸雅翻</hi>　魏人歸趙邯鄲<hi>邯音寒鄲音丹</hi>與趙盟<lb/>
漳水上<hi>記曲禮曰蒞牲曰盟盟者殺牲歃血誓於神也天下太平之時諸侯不得擅相與盟惟天子巡</hi>
<hi>狩至方岳之下㑹畢乃與諸侯相盟同好惡奨王室以昭事神訓民事君凡國有疑則盟詛其不信者至於五</hi>
<hi>霸有事而㑹不協而盟盟之為法先鑿地為方坎殺牲於坎上割牲左耳盛以珠盤又取血盛以王敦用血為</hi>
<hi>盟書成乃歃血而讀書左傳云坎用牲加書是也班志濁漳水出上黨長子縣鹿谷山東至鄴入清漳水經曰</hi>
<hi>出長子縣發鳩山東至武安縣與清漳㑹謂之交漳口又東過鄴縣列人又東北過鉅鹿信都謂之衡漳又東</hi>
<hi>北過平舒縣南而東入海漳諸良翻</hi>　韓昭侯以申不害為相<hi>諡法昭徳有勞曰昭</hi>
<pb n="KR2b0007_WYG_002-15a"/>
<hi>聖聞周達曰昭姓譜四岳之後封于申周有申伯鄭有大夫申侯齊有申鮮虞相息亮翻</hi>申不害者<lb/>
鄭之賤臣也學黄老刑名以干昭侯<hi>黄老黄帝老子之書</hi>昭侯用<lb/>
為相内修政教外應諸侯十五年終申子之身國治兵<lb/>
彊<hi>治直吏翻</hi>申子嘗請仕其從兄<hi>從才用翻羣從之從同</hi>昭侯不許申<lb/>
子有怨色昭侯曰所為學於子者欲以治國也<hi>為于偽翻治直</hi>
<hi>之翻</hi>今将聽子之謁而廢子之術乎已其行子之術而廢<lb/>
子之請乎子嘗教寡人修功勞視次第今有所私求我<lb/>
将奚聽乎申子乃辟舍請罪曰君眞其人也<hi>辟讀曰避</hi>昭侯<lb/>
<pb n="KR2b0007_WYG_002-15b"/>
有弊袴命藏之<hi>袴苦故翻脛衣也</hi>侍者曰君亦不仁者矣不賜<lb/>
左右而藏之昭侯曰吾聞明主愛一嚬一咲嚬有為嚬<lb/>
咲有為咲今袴豈特嚬咲哉吾必待有功者<hi>言袴雖弊其直猶重</hi>
<hi>固不止於嚬咲也然人主之嚬咲所闗甚大昭侯姑以此為言耳為于偽翻嚬與顰同愁蹙之貌咲古笑字</hi>
十九年秦商鞅築冀闕宫庭於咸陽<hi>索隱曰冀闕即魏闕也爾雅觀謂之</hi>
<hi>闕郭璞曰宫門雙闕也釋名闕在門兩旁中間闕然為道也三輔黄圖曰人臣至此必思其所闕少爾雅宫謂</hi>
<hi>之室郭璞曰宫謂圍繞之也説文曰庭朝中也蒼頡篇曰庭直也風俗通曰庭正也言縣庭郡庭朝庭皆取平</hi>
<hi>均正直也三輔黄圖曰山南為陽水北為陽山水皆在陽故曰咸陽漢高帝更名新城武帝更名渭城屬右扶</hi>
<pb n="KR2b0007_WYG_002-16a"/>
<hi>風括地志咸陽故城在雍州咸陽縣東十五里在長安城北四十五里宋白曰咸陽縣本周王季所都秦又都</hi>
<hi>之三秦記秦都在九嵕山南渭水北山水俱陽故名咸陽二十九年秦始封衞鞅于商號商君史以後所封書</hi>
<hi>之</hi>徙都之令民父子兄弟同室内息者為禁<hi>息止也秦俗父子兄</hi>
<hi>弟同室居止商君始更制禁同室内息者堯教民以人倫教之有序有别秦用西戎之俗至於男女無别長幼</hi>
<hi>無序商君今為之禁古道也烏可例言之白虎通曰父矩也以法度教子也子孳也孳孳無已也兄况也况父</hi>
<hi>法也弟悌也心順行篤也</hi>并諸小鄉聚集為一縣縣置令丞凡三十<lb/>
一縣廢井田開阡陌<hi>周禮六鄉鄉萬二千五百家又百家之内曰鄉五鄙為縣縣二千五</hi>
<hi>百家此六遂之縣也四甸為縣此州里之縣也周制天子地方千里分為百縣縣有四郡左傳趙鞅所謂上大</hi>
<pb n="KR2b0007_WYG_002-16b"/>
<hi>夫受縣下大夫受郡者也秦并天下置三十六郡以監天下之縣自是始統于郡矣釋名曰縣懸也懸于郡也</hi>
<hi>漢書音義所謂大曰鄉小曰聚亦秦制也廣雅曰聚聚居也音慈諭翻縣令丞之官始此令音力正翻令命也</hi>
<hi>告也律也法也長也使為一縣之長以行誥命法律也丞翊也副貳也成周之制田方里為井井九百畝八家</hi>
<hi>各耕百畝其中百畝八十畝為公田二十畝為廬舍史記正義曰南北曰阡東西曰陌劉伯荘曰開田界道使</hi>
<hi>不相干長知兩翻</hi>平斗桶權衡丈尺<hi>桶索隱音統非也當作甬音勇斛也沈括曰予受詔</hi>
<hi>考鍾律及鑄渾儀求秦漢以來度量斗升計六斗當今之一斗七升九合秤三斤當今十三兩一斤當今四兩</hi>
<hi>三分兩之一一兩當今六銖半為升中方古尺二寸五分十分分之三今尺一寸八分百分分之四十五強</hi>
　秦魏遇于彤<hi>彤周彤伯所封之國國于王畿之内史記六國年表商君反死彤地則其地當</hi>
<pb n="KR2b0007_WYG_002-17a"/>
<hi>在漢京兆鄭縣界彤徒冬翻</hi>　趙成侯薨公子緤與太子爭立緤敗<lb/>
奔韓<hi>緤私列翻趙成侯敬侯之子名種太子肅侯語也</hi>
二十一年秦商鞅更為賦税法行之<hi>井田既廢則周什一之法不復用葢</hi>
<hi>計畝而為賦税之法更工衡翻</hi>
二十二年趙公子范襲邯鄲不勝而死<hi>邯音寒鄲音丹</hi>
二十三年齊殺其大夫牟　魯康公薨子景公偃立<lb/>
衞更貶號曰侯服屬三晉<hi>周成王封康叔為衞侯其後世進爵為公今寖以弱小貶</hi>
<hi>號曰侯貶悲檢翻</hi>
<pb n="KR2b0007_WYG_002-17b"/>
二十五年諸侯㑹于京師<hi>時天下宗周以洛陽為京師京大也師衆也京師衆大之</hi>
<hi>名也</hi>
二十六年王致伯于秦<hi>伯如字伯者周二伯九伯之任</hi>諸侯皆賀秦秦<lb/>
孝公使公子少官帥師㑹諸侯于逢澤以朝王<hi>左傳逢澤有介</hi>
<hi>麋焉宋地也杜預註曰地理志言逢澤在滎陽開封縣東北逺疑非括地志曰逢澤在汴州浚儀縣東南二十</hi>
<hi>四里帥音率</hi>
二十八年魏龎涓伐韓韓請救于齊齊威王召大臣而<lb/>
謀曰蚤救孰與晚救成侯曰不如勿救<hi>鄒忌為齊相封成侯</hi>田忌<lb/>
<pb n="KR2b0007_WYG_002-18a"/>
曰弗救則韓且折而入於魏<hi>折而設翻</hi>不如蚤救之孫臏曰<lb/>
夫韓魏之兵未弊而救之<hi>臏頻忍翻又毘賓翻夫音扶</hi>是吾代韓受<lb/>
魏之兵顧反聽命于韓也且魏有破國之志韓見亡必<lb/>
東面而愬於齊矣<hi>見亡言見有亡國之勢也愬告愬也</hi>吾因深結韓之親<lb/>
而晚承魏之弊則可受重利而得尊名也王曰善乃隂<lb/>
許韓使而遣之<hi>陰闇也使疏吏翻</hi>韓因恃齊五戰不勝而東委<lb/>
國于齊齊因起兵使田忌田嬰田盼将之<hi>盼與盻同音匹莧翻将即</hi>
<hi>亮翻下同又音如字領也</hi>孫子為師以救韓直走魏都<hi>走音奏</hi>龎涓聞<lb/>
<pb n="KR2b0007_WYG_002-18b"/>
之去韓而歸<hi>龎薄江翻涓工𤣥翻</hi>魏人大發兵以太子申為将以<lb/>
禦齊師孫子謂田忌曰彼三晉之兵素悍勇而輕齊<hi>将即</hi>
<hi>亮翻悍下罕翻又音汗</hi>齊號為怯善戰者因其勢而利導之兵法<lb/>
百里而趨利者蹷上将五十里而趨利者軍半至<hi>此孫武子</hi>
<hi>兵法也趨七喻翻魏武帝曰蹷其月翻蹷猶挫也劉氏曰蹷猶斃也半至謂軍趨利前後不相屬半至半不至</hi>
<hi>也屬陟玉翻</hi>乃使齊軍入魏地為十萬竈明日為五萬竈又<lb/>
明日為二萬竈龎涓行三日大喜曰我固知齊軍怯入<lb/>
吾地三日士卒亡者過半矣<hi>過工禾翻</hi>乃棄其步軍<hi>句斷龎薄江翻</hi>
<pb n="KR2b0007_WYG_002-19a"/>
<hi>涓圭淵翻</hi>與其輕鋭倍日并行逐之<hi>并行兼程而行也倍日一日行兩日之程亦兼</hi>
<hi>程也</hi>孫子度其行暮當至馬陵<hi>司馬彪志魏郡元城縣註云左傳成七年㑹馬陵杜</hi>
<hi>預志在縣東南龎涓死處虞喜志林馬陵在濮州鄄城東北六十里澗谷深可以置伏度徒洛翻鄄吉椽翻</hi>
馬陵道陿而旁多阻隘可伏兵<hi>陿與狹同隘烏懈翻</hi>乃斫大樹白<lb/>
而書之曰龎涓死此樹下於是令齊師善射者萬弩夾<lb/>
道而伏期曰暮見火舉而俱發龎涓果夜到斫木下見<lb/>
白書以火燭之讀未畢萬弩俱發魏師大亂相失龎涓<lb/>
自知智窮兵敗乃自剄曰遂成豎子之名<hi>龎薄江翻涓工𤣥翻剄古</hi>
<pb n="KR2b0007_WYG_002-19b"/>
<hi>頂翻斷首也康古定切非豎殊遇翻説文豎使布短衣</hi>齊因乘勝大破魏師虜太<lb/>
子申成侯鄒忌惡田忌<hi>鄒以國為氏惡烏路翻</hi>使人操十金卜於<lb/>
市<hi>操七刀翻</hi>曰我田忌之人也我為将三戰三勝欲行大事<lb/>
可乎卜者出因使人執之田忌不能自明率其徒攻臨<lb/>
淄<hi>臨淄齊國都也城臨淄水因以為名班志臨淄屬齊國臣瓚曰臨淄即營丘太公營之淄荘持翻</hi>求<lb/>
成侯不克出奔楚<hi>為下齊復田忌張本</hi>
二十九年衞鞅言於秦孝公曰秦之與魏譬若人有腹<lb/>
心之疾非魏幷秦秦即并魏何者魏居嶺阨之西<hi>索隱曰蓋</hi>
<pb n="KR2b0007_WYG_002-20a"/>
<hi>安邑以東山巔險阨之地今蒲州中條以東連汾晉之險嶝皆其地也阨於革翻</hi>都安邑與秦<lb/>
界河<hi>秦魏以河為界也</hi>而獨擅山東之利<hi>擅市戰翻</hi>利則西侵秦病<lb/>
則東收地今以君之賢聖國賴以盛而魏往年大破於<lb/>
齊諸侯畔之可因此時伐魏魏不支秦必東徙然後秦<lb/>
據河山之固東鄉以制諸侯<hi>鄉讀曰嚮</hi>此帝王之業也公從<lb/>
之使衞鞅将兵伐魏魏使公子卭将而禦之軍既相距<lb/>
衞鞅遺公子卭書曰吾始與公子驩今俱為兩國将<hi>将即</hi>
<hi>亮翻遺于季翻</hi>不忍相攻可與公子面相見盟樂飲而罷兵以<lb/>
<pb n="KR2b0007_WYG_002-20b"/>
安秦魏之民<hi>樂音洛</hi>公子卭以為然乃相與㑹盟已飲<hi>盟已</hi>
<hi>而飲也</hi>而衞鞅伏甲士襲虜公子卭因攻魏師大破之魏<lb/>
惠王恐使使獻河西之地於秦以和<hi>使使下疏吏翻</hi>因去安邑<lb/>
徙都大梁<hi>班志陳留郡浚儀縣故大梁杜佑曰汴州城西古城戰國時魏惠王所築</hi>乃嘆曰<lb/>
吾恨不用公叔之言<hi>公叔言見上八年</hi>秦封衞鞅商於十五邑<lb/>
<hi>班志𢎞農郡商縣商君邑裴駰曰商於之地在今順陽郡南鄉丹水二縣有商城在於中故謂之商於史記正</hi>
<hi>義曰丹水及商皆屬𢎞農今言順陽是魏晉始分置順陽郡商及丹水皆屬之也水經註丹水逕南鄉丹水二</hi>
<hi>縣之間歴於中之北所謂商於者也杜佑曰今鄧州内鄉縣東七里有於村蓋秦所謂商州商洛縣古商邑卨</hi>
<pb n="KR2b0007_WYG_002-21a"/>
<hi>所封也漢為商縣於如字</hi>號曰商君　齊趙伐魏　楚宣王薨子威<lb/>
王商立<lb/>
三十一年秦孝公薨子惠文王立公子䖍之徒告商君<lb/>
欲反發吏捕之商君亡之魏<hi>之如也往也</hi>魏人不受復内之<lb/>
秦<hi>内讀曰納怨其挾詐以破魏師故不受</hi>商君乃與其徒之商於發兵北<lb/>
擊鄭<hi>之往也如也鄭京兆之鄭縣也周宣王弟鄭桓公采邑唐屬華州宋白續通典曰鄭縣古城在華州</hi>
<hi>郡城北</hi>秦人攻商君殺之車裂以狥盡滅其家<hi>車裂古之轘刑轘戸</hi>
<hi>串翻</hi>初商君相秦用法嚴酷嘗臨渭論囚渭水盡赤<hi>相息亮翻</hi>
<pb n="KR2b0007_WYG_002-21b"/>
<hi>水經渭水出隴西首陽縣鳥鼠山東流至秦都咸陽南商君葢臨此以論囚决罪曰論論盧困翻</hi>為相<lb/>
十年人多怨之<hi>按顯王十七年秦以商鞅為大良造十九年商鞅徙秦都咸陽廢井田開阡陌</hi>
<hi>平權量二十一年更賦税法為相當在是年至今年十年矣</hi>趙良見商君商君問曰<lb/>
子觀我治秦<hi>治直之翻</hi>孰與五羖大夫賢<hi>百里奚自賣以五羖羊之皮為人養</hi>
<hi>牛秦穆公舉以為相秦人謂之五羖大夫羖壮羊也羖音古</hi>趙良曰千人之諾諾不<lb/>
如一士之諤諤<hi>引趙簡子之言諾應聲也諤謇直也</hi>僕請終日正言而無<lb/>
誅可乎商君曰諾趙良曰五羖大夫荆之鄙人也穆公<lb/>
舉之牛口之下<hi>孟子百里奚虞人也以食牛干秦繆公今曰荆之鄙人按史記晉滅虞執百里</hi>
<pb n="KR2b0007_WYG_002-22a"/>
<hi>傒為秦繆夫人媵百里傒亡秦走宛楚鄙人執之繆公以五羖羊皮贖之以為上大夫傒讀與奚同繆讀與穆</hi>
<hi>同媵以證翻宛於元翻</hi>而加之百姓之上秦國莫敢望焉相秦六<lb/>
七年而東伐鄭<hi>謂左傳僖三十年與晉圍鄭也相息亮翻</hi>三置晉君一救荆<lb/>
禍<hi>三置晉君謂立惠公懷公文公也索隱曰十二諸侯年表穆公二十八年㑹晉伐楚朝周此云救荆未詳</hi>
<hi>余按左傳晉既敗楚于城濮又敗秦於殽穆公使鬭克歸楚求成所謂救荆禍蓋指此也秦諱楚故其國記率</hi>
<hi>謂楚為荆太史公取秦記為史記通鑑又因史記而成書故亦以楚為荆</hi>其為相也勞不坐<lb/>
乘<hi>古者車立乘惟安車則坐乘耳</hi>暑不張蓋<hi>周禮輪人為蓋蓋所以覆冒車上也</hi>行於國<lb/>
中不從車乘<hi>乘繩證翻</hi>不操干戈<hi>操五刀翻</hi>五羖大夫死秦國男<lb/>
<pb n="KR2b0007_WYG_002-22b"/>
女流涕童子不歌謡舂者不相杵<hi>記鄰有喪舂不相註云相杵者以音聲相</hi>
<hi>勸相息亮翻</hi>今君之見也因嬖人景監以為主<hi>事見上八年嬖卑義翻又</hi>
<hi>博計翻監甲暫翻</hi>其從政也凌轢公族殘傷百姓<hi>轢郎擊翻車踐曰轢</hi>公<lb/>
子䖍杜門不出已八年矣君又殺祝懽而黥公孫賈<hi>祝姓</hi>
<hi>也古有巫史祝之官其子孫因以為姓或曰武王封黄帝之後于祝其子孫因氏焉黥其京翻</hi>詩曰得<lb/>
人者興失人者崩<hi>逸詩也</hi>此數者非所以得人也君之出<lb/>
也後車載甲多力而駢脅者為驂乘<hi>杜預曰駢脅合幹也駢歩田翻乘繩</hi>
<hi>證翻驂讀曰參</hi>持矛而操闟㦸者旁車而趨<hi>薛綜曰闟之為言函也取四㦸函車</hi>
<pb n="KR2b0007_WYG_002-23a"/>
<hi>邊此蓋令力士旁車而趨有急則操翕㦸以禦之也後漢志有闟㦸車晉志闟㦸車長㦸邪偃在後唐韻㦸名</hi>
<hi>曰闟音所及翻史記正義曰顧野王云矛鋋也方言云矛吳楚江淮之間謂之鋋釋名曰㦸格也車旁有枝格</hi>
<hi>旁車之旁音步浪翻</hi>此一物不具君固不出書曰恃徳者昌恃力<lb/>
者亡<hi>逸書也</hi>此數者非恃徳也君之危若朝露<hi>朝露易晞言不久也</hi>
而尚貪商於之富寵秦國之政<hi>言以專秦國之政為寵也</hi>畜百姓之<lb/>
怨<hi>畜讀曰蓄</hi>秦王一旦捐賓客而不立朝<hi>朝直遥翻</hi>秦國之所以<lb/>
收君者豈其微哉<hi>微少也趙良言豈少葢謂太子與其師傅将挾怨而殺之也</hi>商君<lb/>
弗從居五月而難作<hi>難乃旦翻史言商君尚刑愎諫之禍速</hi>
<pb n="KR2b0007_WYG_002-23b"/>
三十二年韓申不害卒<hi>卒子恤翻</hi>
三十三年宋太丘社亡<hi>班志沛郡有太丘縣又志曰宋太丘社亡周鼎淪没於泗水中</hi>
<hi>爾雅右陵太丘釋云謂丘之西有大阜者為太丘也宋太丘社亡蓋依丘作社於時亡去咎證也</hi>鄒人<lb/>
孟軻見魏惠王<hi>鄒春秋之邾國也班志鄒縣屬魯國宋白曰淄州鄒平縣漢舊縣</hi>王曰<lb/>
叟<hi>叟者尊老之稱稱尺證翻</hi>不逺千里而來亦有以利吾國乎孟子<lb/>
曰君何必曰利仁義而已矣<hi>不逺千里言不以千里為逺也</hi>君曰何以<lb/>
利吾國大夫曰何以利吾家士庻人曰何以利吾身上<lb/>
下交征利而國危矣未有仁而遺其親者也未有義而<lb/>
<pb n="KR2b0007_WYG_002-24a"/>
後其君者也<hi>後戸豆翻</hi>王曰善<hi>通鑑于此段前後書王因孟子之文也中間叙孟子答魏王之言獨</hi>
<hi>改王曰君不與魏之稱王也</hi>初孟子師子思嘗問牧民之道何先子思曰<lb/>
先利之孟子曰君子所以教民者亦仁義而已矣何必利子<lb/>
思曰仁義固所以利之也上不仁則下不得其所上不義則<lb/>
下樂為詐也<hi>樂音洛</hi>此為不利大矣故易曰利者義之和也<hi>易乾</hi>
<hi>卦文言</hi>又曰利用安身以崇徳也<hi>易大傳之辭</hi>此皆利之大者也<lb/>
　臣光曰子思孟子之言一也夫唯仁者為知仁義之<lb/>
　為利不仁者不知也<hi>夫音扶</hi>故孟子對梁王直以仁義<lb/>
<pb n="KR2b0007_WYG_002-24b"/>
　而不及利者所與言之人異故也<lb/>
三十四年秦伐韓拔宜陽<lb/>
三十五年齊王魏王㑹于徐州以相王<hi>史記正義曰竹書紀年云梁惠</hi>
<hi>王三十年下邳遷于薛改曰徐州續漢志曰魯國薛縣六國時曰徐州與竹書合徐音舒相王者相立為王也</hi>
　韓昭侯作髙門屈宜臼曰君必不出此門<hi>許愼曰屈宜臼楚大</hi>
<hi>大時在韓屈九切翻</hi>何也不時吾所謂時者非時日也夫人固有<lb/>
利不利時<hi>夫音扶</hi>往者君嘗利矣不作高門前年秦抜宜<lb/>
陽今年旱君不以此時恤民之急而顧益奢此所謂時<lb/>
<pb n="KR2b0007_WYG_002-25a"/>
詘舉贏者也<hi>詘區勿翻徐廣曰時衰耗而作奢侈言國家多難而勢詘此時宜恤民之急而舉事反若</hi>
<hi>有贏餘者失其所以為國之道矣時詘舉贏蓋古語也贏怡成翻</hi>故曰不時　越王無彊<lb/>
伐齊<hi>越王句踐之後自句踐至無彊凡六世句音鉤踐音慈淺翻</hi>齊王使人説之以伐<lb/>
齊不如伐楚之利<hi>説式芮翻</hi>越王遂伐楚楚人大敗之<hi>敗補邁翻</hi>乘<lb/>
勝盡取吳故地東至于浙江越以此散諸公族爭立或為<lb/>
王或為君濱于海上<hi>吳之故地漢㑹稽九江丹陽豫章廬江廣陵臨淮等郡是也越初都</hi>
<hi>㑹稽其境北至于禦兒不能全有漢㑹稽一郡地及其滅吳始幷有吳地今楚取吳地至于浙江則禦兒亦入</hi>
<hi>于楚矣浙江有三源發于太末者謂之穀水今之衢港是也發于烏傷者水經謂之吳寧溪今之婺港是也發</hi>
<pb n="KR2b0007_WYG_002-25b"/>
<hi>下黝縣者班志謂之漸江水今之徽港是也三水合為浙江東至錢唐入海浙折也言水屈折于羣山之間也</hi>
<hi>釋名曰江共也小水流入其中所公共也國于海上者漢之甌越閩越駱越其後也浙之列翻濱音賓㑹古外</hi>
<hi>翻太末之太孟康音闥港古項翻婺亡遇翻黝音伊閩眉中翻駱音洛</hi>朝服于楚<hi>朝直遥翻</hi>
三十六年楚王伐齊圍徐州<hi>徐音舒</hi>　韓高門成昭侯薨<lb/>
<hi>卒如屈宜臼之言卒子恤翻</hi>子宣惠王立<hi>宣惠複諡也</hi>　初洛陽人蘇秦<lb/>
説秦王以兼天下之術<hi>説式芮翻姓譜蘇己姓顓頊裔孫吳囘生陸終陸終生昆吾封</hi>
<hi>於蘇至周蘇公</hi>秦王不用其言蘇秦乃去説燕文公曰燕之所<lb/>
以不犯寇被甲兵者以趙之為蔽其南也<hi>燕因肩翻被皮義翻</hi>且<lb/>
<pb n="KR2b0007_WYG_002-26a"/>
秦之攻燕也戰於千里之外趙之攻燕也戰於百里之<lb/>
内<hi>燕南與趙接境戰於百里之内言其近也秦欲攻燕自蒲潼下兵則為趙所隔故必逕上郡之西出雲中</hi>
<hi>九原然後至燕故云戰於千里之外</hi>夫不憂百里之患而重千里之外計<lb/>
無過於此者<hi>夫音扶計無過於此者言燕計之過無甚於此</hi>願大王與趙從親<lb/>
<hi>從子容翻</hi>天下為一則燕國必無患矣<hi>此蘇秦為燕至計先定於胷中者</hi>文<lb/>
公從之資蘇秦車馬以説趙肅侯曰當今之時山東之<lb/>
建國莫彊於趙<hi>説式芮翻建國猶言立國也</hi>秦之所害亦莫如趙然<lb/>
而秦不敢舉兵伐趙者畏韓魏之議其後也秦之攻韓<lb/>
<pb n="KR2b0007_WYG_002-26b"/>
魏也無有名山大川之限稍蠶食之傅國都而止<hi>傅讀曰附</hi>
<hi>傅著之傅</hi>韓魏不能支秦必入臣於秦秦無韓魏之規則禍<lb/>
中於趙矣<hi>中竹仲翻</hi>臣以天下地圖案之諸侯之地五倍於<lb/>
秦料度諸侯之卒十倍於秦<hi>料音聊又如字度徒洛翻</hi>六國為一并<lb/>
力西鄉而攻秦<hi>鄉讀曰嚮</hi>秦必破矣夫衡人者皆欲割諸侯<lb/>
之地以與秦<hi>衡讀曰横衡人説客之連横者</hi>秦成則其身富榮國被秦<lb/>
患而不與其憂<hi>與讀曰預</hi>是以衡人日夜務以秦權恐喝諸<lb/>
侯以求割地<hi>索隱曰恐起拱翻喝許曷翻又呼曷翻謂相恐脅也鄒氏喝音憇義疎</hi>故願<lb/>
<pb n="KR2b0007_WYG_002-27a"/>
大王熟計之也竊為大王計莫如一韓魏齊楚燕趙為<lb/>
從親以畔秦<hi>從子容翻畔反也反秦之所為也秦之所為者衡也</hi>令天下之将相<lb/>
㑹於洹水之上<hi>令盧經翻使也将即亮翻相息亮翻徐廣曰洹水出汲郡林慮縣水經洹水出</hi>
<hi>上黨泫氏縣東北出山逕鄴縣南又東過内黄縣北入于白溝洹音桓又于元翻慮音廬</hi>通質結盟<lb/>
<hi>質音致</hi>約曰秦攻一國五國各出鋭師或撓秦<hi>服䖍曰撓弱也音奴</hi>
<hi>教翻又音乃卯翻</hi>或救之有不如約者五國共伐之諸侯從親<lb/>
以擯秦秦甲必不敢出於函谷以害山東矣<hi>從子容翻擯必刃翻</hi>
<hi>班志𢎞農郡𢎞農縣有秦函谷闗漢武帝從楊僕之請移闗於新安縣文頴曰秦闗在𢎞農縣衡嶺後移在河</hi>
<pb n="KR2b0007_WYG_002-27b"/>
<hi>南穀成縣師古曰今桃林縣有洪溜澗水即古所謂函谷其水北流入河夾河之岸尚有舊闗餘跡焉穀成即</hi>
<hi>新安杜佑曰漢函谷闗在漢新安縣東北一里其秦闗在今靈寶縣</hi>肅侯大説<hi>索隱曰肅侯名語諡</hi>
<hi>法剛徳克就曰肅執心决斷曰肅説與悦同</hi>厚待蘇秦尊寵賜賚之以約於<lb/>
諸侯㑹秦使犀首伐魏大敗其師四萬餘人禽将龍賈<lb/>
取雕陰<hi>犀首魏官名公孫衍為此官因號犀首猶虎牙将軍之稱龍姓出於龍伯氏或云出於御龍氏</hi>
<hi>班志上郡有雕隂道括地志雕陰故城在鄜州洛交縣北二十里敗補邁翻稱尺證翻</hi>且欲東兵<lb/>
<hi>言引兵東下也</hi>蘇秦恐秦兵至趙而敗從約<hi>從子容翻</hi>念莫可使用<lb/>
於秦者乃激怒張儀入之於秦張儀者魏人與蘇秦俱<lb/>
<pb n="KR2b0007_WYG_002-28a"/>
事鬼谷先生<hi>蓋居於鬼谷因以稱之隋志馮翊郡韓城縣有鬼谷風俗通義曰鬼谷先生六國時</hi>
<hi>縱横家索隱曰扶風池陽潁川陽城並有鬼谷蓋是其人所居因以為號又樂壹注鬼谷子書云蘇秦欲神祕</hi>
<hi>其道故假名鬼谷</hi>學縱横之術<hi>縱與從同音子容翻</hi>蘇秦自以為不及也<lb/>
儀游諸侯無所遇困於楚蘇秦故召而辱之儀恐<hi>恐史記作</hi>
<hi>怒</hi>念諸侯獨秦能苦趙遂入秦蘇秦隂遣其舍人齎金<lb/>
幣資儀<hi>文頴曰舍人主廐内小吏官名也師古曰舍人親近左右之通稱也後遂為司屬官號齎則兮</hi>
<hi>翻</hi>儀得見秦王秦王悦之<hi>説讀/曰悦</hi>以為客卿<hi>秦有客卿之官以待自諸</hi>
<hi>侯來者其位為卿而以客禮待之也</hi>舍人辭去曰蘇君憂秦伐趙敗從約<lb/>
<pb n="KR2b0007_WYG_002-28b"/>
<hi>敗補邁翻從子容翻</hi>以為非君莫能得秦柄故激怒君使臣陰奉<lb/>
給君資盡蘇君之計謀也張儀曰嗟乎此吾在術中而<lb/>
不悟吾不及蘇君明矣為吾謝蘇君蘇君之時儀何敢<lb/>
言<hi>為吾之為于偽翻為後蘇秦死儀方出説六國張本説式芮翻</hi>於是蘇秦説韓宣惠<lb/>
王曰韓地方九百餘里帶甲數十萬天下之彊弓勁弩<lb/>
利劒皆從韓出韓卒超足而射百發不暇止以韓卒之<lb/>
勇被堅甲蹠勁弩<hi>被皮義翻蹠之石翻踏也史記正義曰欲放弩者皆坐舉足踏弩材手引</hi>
<hi>凑機然後發之</hi>帶利劒一人當百不足言也大王事秦秦必求<lb/>
<pb n="KR2b0007_WYG_002-29a"/>
宜陽成臯<hi>韓之宜陽西接境於秦當函谷出兵之路成臯春秋鄭之制邑亦曰虎牢戰國時為鄭之</hi>
<hi>屛蔽皆韓之地班志宜陽屬𢎞農郡成臯屬河南郡</hi>今兹効之明年復求割地<hi>復扶</hi>
<hi>乂翻</hi>與則無地以給之不與則棄前功受後禍且大王之<lb/>
地有盡而秦求無己以有盡之地逆無己之求此所謂<lb/>
市怨結禍者也<hi>市買也凡以物買賣貿易曰市</hi>不戰而地已削矣鄙諺<lb/>
曰寜為雞口無為牛後<hi>諺魚變翻俗言也史記正義曰雞口雖小猶進食牛後雖大乃</hi>
<hi>出糞爾雅翼曰蘇秦説韓王寧為雞尸無為牛從尸主也一羣之主所以将衆也從從物者也謂牛子也随羣</hi>
<hi>而往制不在我者也言寜為雞中之主不為牛子之從後也此本諸延篤注戰國䇿</hi>夫以大王之<lb/>
<pb n="KR2b0007_WYG_002-29b"/>
賢挾强韓之兵而有牛後之名臣竊為大王羞之<hi>夫音扶挾</hi>
<hi>户頰翻為于偽翻</hi>韓王從其言蘇秦説魏王曰大王之地方千<lb/>
里地名雖小然而田舍廬廡之數<hi>廡文甫翻數七欲翻宻也</hi>曾無所<lb/>
芻牧<hi>曾才登翻芻刈草也牧放牧也言魏民居蕃庻無刈芻牧放之地也</hi>人民之衆車馬<lb/>
之多日夜行不絶輷輷殷殷若有三軍之衆<hi>輷呼宏翻殷音隱</hi>
臣竊量大王之國不下楚<hi>量吕張翻量度也</hi>今竊聞大王之卒<lb/>
武士三十萬蒼頭二十萬奮擊二十萬厮徒十萬<hi>武士武卒</hi>
<hi>也詳見後第六卷秦昭襄王五十二年蒼頭謂著青帽項羽傳有異軍蒼頭特起奮擊簡軍中之勇士敢奮力</hi>
<pb n="KR2b0007_WYG_002-30a"/>
<hi>而擊敵者異之蘇林曰取薪之卒曰厮音斯</hi>車六百乘騎五千匹<hi>古者用車戰戰國始</hi>
<hi>用騎兵車騎異用而並用矣乘繩證翻騎奇寄翻</hi>乃聽於羣臣之説而欲臣事<lb/>
秦故敝邑趙王使臣効愚計奉明約在大王之詔詔之<lb/>
魏王聽之蘇秦説齊王曰齊四塞之國地方二千餘里<lb/>
帶甲數十萬粟如丘山三軍之良五家之兵<hi>三軍謂三晉之軍高</hi>
<hi>誘曰五家即五國</hi>進如鋒矢戰如雷霆解如風雨即有軍役未<lb/>
嘗倍泰山絶清河渉渤海者也<hi>倍與背同音蒲妹翻鄉倍之倍也班志泰山在</hi>
<hi>泰山郡博縣東北水經淇水自館陶清淵東北過廣宗縣東為清河漢因置清河郡清河又東過脩縣與大河</hi>
<pb n="KR2b0007_WYG_002-30b"/>
<hi>張甲故瀆合又東過東光南皮等縣齊之北界也又齊東北皆阻海漢渤海郡亦其境也師古曰郡在渤海之</hi>
<hi>濱因以為名直度曰絶由膝以上曰渉</hi>臨淄之中七萬户臣竊度之不下<lb/>
戸三男子不待發於逺縣而臨淄之卒固已二十一萬<lb/>
矣臨淄甚富而實其民無不鬭雞走狗六博闒鞠<hi>説文曰六</hi>
<hi>博局戲也六箸十二棊烏胄所作楚辭箟蔽象棊有六博鮑宏博經曰琨蔽玊箸也各投六箸行六棊故曰六</hi>
<hi>博用十二棊六棊白六棊黑所擲頭謂之瓊瓊有五采刻為一畫者謂之塞刻為兩畫者謂之白刻為三畫者</hi>
<hi>謂之黑一邊不刻者五塞之間謂之五塞闒鞠史記作蹋鞠以皮為之實之以毛蹵蹋而戲劉向曰蹵鞠起於</hi>
<hi>戰國之時所以練武士因嬉戲而講習之或言黄帝所作闒徒臘翻</hi>臨淄之塗車轂擊人<lb/>
<pb n="KR2b0007_WYG_002-31a"/>
肩摩連袵成帷揮汗成雨夫韓魏之所以重畏秦者為<lb/>
與秦接境壤也<hi>夫音扶為于偽翻</hi>兵出而相當不十日而戰勝<lb/>
存亡之機决矣<hi>而戰句㫁勝下當有負字以此觀之文意明通竊謂通鑑承史記元文之誤</hi>
韓魏戰而勝秦則兵半折<hi>折常列翻摧折也</hi>四境不守戰而不<lb/>
勝則國已危亡隨其後是故韓魏之所以重與秦戰而<lb/>
輕為之臣也今秦之攻齊則不然倍韓魏之地過衞陽<lb/>
晉之道經乎亢父之險車不得方軌騎不得比行<hi>水經注瓠</hi>
<hi>子河出東郡濮陽縣北河南至濟隂句陽縣為新溝又東過廪丘縣與濮水俱東瓠河又逕陽晉城南蘇秦所</hi>
<pb n="KR2b0007_WYG_002-31b"/>
<hi>謂衞陽晉之道也史記正義曰陽晉故城在曹州乘氏縣西北三十七里班志亢父縣屬東平國又括地志亢</hi>
<hi>父故城在兖州任城縣南五十一里亢音抗又音剛父音甫説文軌車轍也顔師古曰車併行為方軌騎奇寄</hi>
<hi>翻比毘義翻次也行户剛翻列也凡行列之行皆同音車併讀曰並</hi>百人守險千人不敢<lb/>
過也秦雖欲深入則狼顧恐韓魏之議其後也<hi>爾雅翼狼猛而</hi>
<hi>敏給能自顧其後蓋狼行而屢顧恐人掎其後故也掎居綺翻</hi>是故恫疑虛喝驕矜而<lb/>
不敢進<hi>恫他紅翻恐懼貌高誘曰虛喝喘息懼貌劉氏曰秦自疑懼虛作恐猲之辭以脅韓魏也史記</hi>
<hi>正義曰言秦雖至亢父猶恐懼狼顧虛作喝罵驕溢矜誇而不敢進伐齊喝呼葛翻亦作猲音同</hi>則秦<lb/>
之不能害齊亦明矣夫不深料秦之無奈齊何而欲西<lb/>
<pb n="KR2b0007_WYG_002-32a"/>
面而事之是羣臣之計過也<hi>夫音扶</hi>今無臣事秦之名而<lb/>
有彊國之實臣是故願大王少留意計之齊王許之<hi>少始</hi>
<hi>紹翻</hi>乃西南説楚威王曰楚天下之彊國也地方六千餘<lb/>
里帶甲百萬車千乘騎萬匹<hi>楚在齊之西南故蘇秦自齊而西南詣楚説式芮翻</hi>
<hi>乘䋲證翻騎奇寄翻</hi>粟支十年此覇王之資也秦之所害莫如楚<lb/>
楚彊則秦弱秦彊則楚弱其勢不兩立故為大王計莫<lb/>
如從親以孤秦<hi>從子容翻</hi>臣請令山東之國<hi>令廬經翻使也</hi>奉四時<lb/>
之獻以承大王之明詔委社稷奉宗廟練士厲兵在大<lb/>
<pb n="KR2b0007_WYG_002-32b"/>
王之所用之故從親則諸侯割地以事楚衡合則楚割<lb/>
地以事秦<hi>從子容翻衡讀曰横</hi>此兩策者相去逺矣大王何居焉<lb/>
楚王亦許之於是蘇秦為從約長<hi>長知丈翻</hi>并相六國<hi>相息亮翻</hi>
北報趙車騎輜重擬於王者<hi>康曰輜重載物車也行者之車總曰輜重韻書曰輜</hi>
<hi>荘持翻庫車也重直用翻考異曰史記蘇秦傳秦兵不敢闚函谷闗十五年又云秦使犀首欺齊魏與共伐趙</hi>
<hi>蘇秦去趙而從約皆解齊魏伐趙敗從約止在明年耳秦本紀惠文王十年公子卭與魏戰虜其将龍賈後二</hi>
<hi>年事耳烏在其不闚函谷十五年乎此出於㳺談之士誇大蘇秦而云爾今不取</hi>　齊威王薨<lb/>
子宣王辟彊立知成侯賣田忌<hi>事見上二十八年</hi>乃召而復之<lb/>
<pb n="KR2b0007_WYG_002-33a"/>
　燕文公薨子易王立<hi>諡法好更改舊曰易燕因肩翻易音如字更工衡翻</hi>　衞<lb/>
成侯薨子平侯立<hi>諡法治而無眚曰平執事有制曰平布綱治紀曰平又曰惠無内徳曰平</hi>
三十七年秦惠王使犀首欺齊魏與共伐趙以敗從約<lb/>
<hi>敗補邁翻從子容翻</hi>趙肅侯讓蘇秦蘇秦恐請使燕必報齊蘇秦<lb/>
去趙而從約皆解趙人决河水以灌齊魏之師齊魏之<lb/>
師乃去　魏以陰晉為和於秦寔華陰<hi>班志華隂故隂晉秦惠文王五</hi>
<hi>年更名寜秦漢高帝改曰華陰縣屬京兆以其地在華山之陰也宋白曰華隂分秦晉之境邊晉之西則曰隂</hi>
<hi>晉邊秦之東則曰寧秦華户化翻</hi>　齊王伐燕取十城已而復歸之<lb/>
<pb n="KR2b0007_WYG_002-33b"/>
三十九年秦伐魏圍焦曲沃<hi>班志𢎞農郡陜縣有焦城左傳所謂晉與秦焦瑕者</hi>
<hi>也括地志焦在陜城東百步曲沃在陜西南三十二里因曲沃水為名酈道元曰按春秋文公十三年晉侯使</hi>
<hi>詹嘉處瑕守桃林之塞以備秦時以曲沃之官守之故曲沃之名遂為積古之傳宋白曰焦古焦國括地志焦</hi>
<hi>城在焦城東北百步因焦水為名周同姓所封</hi>魏人少梁河西地於秦<hi>少詩照翻二十</hi>
<hi>九年魏已使使獻河西於秦以和今乃入其地</hi>
四十年秦伐魏度河取汾隂皮氏<hi>班志汾隂縣屬河東郡皮氏縣故耿國晉</hi>
<hi>獻公以封趙夙者也亦屬河東郡括地志汾隂故城在蒲州汾隂縣北九里皮氏故城在絳州龍門縣西百八</hi>
<hi>十步</hi>抜焦　楚威王薨子懷王槐立<hi>諡法慈仁短折曰懷又懷思也槐乎乖翻</hi>
<pb n="KR2b0007_WYG_002-34a"/>
<hi>又乎瑰翻折而設翻</hi>　宋公剔成之弟偃襲攻剔成剔成奔齊偃<lb/>
自立為君<hi>剔他歴翻</hi>
四十一年秦公子華張儀帥師圍魏蒲陽取之<hi>史記正義曰蒲</hi>
<hi>陽在隰州隰川縣蒲邑故城是也帥讀曰率</hi>張儀言於秦王請以蒲陽復與<lb/>
魏而使公子繇質於魏<hi>質音致</hi>儀因説魏王曰秦之遇魏<lb/>
甚厚魏不可以無禮於秦魏因盡入上郡十五縣以謝<lb/>
焉<hi>説式芮翻括地志曰上郡故城在綏州上縣東南五十里魏秦之上郡地也史記正義曰按鄜坊丹延等</hi>
<hi>州北至固陽盡上郡地魏築長城界秦自華州鄭縣濵洛至慶州洛源縣白於山即東北至勝州固陽東至河</hi>
<pb n="KR2b0007_WYG_002-34b"/>
<hi>西上郡之地盡入於秦秦之與魏者小魏之謝秦者大史言張儀為秦計者甚巧</hi>張儀歸而相<lb/>
秦<hi>相息亮翻</hi>
四十二年秦縣義渠以其君為臣<hi>義渠西戎國名秦取之以為縣班志義渠</hi>
<hi>道屬北地郡括地志寧慶原三州秦之北地郡也</hi>　秦歸焦曲沃於魏<hi>既取而復歸之</hi>
<hi>秦之於魏若玩弄嬰兒於掌股之上耳</hi>
四十三年趙肅侯薨<hi>索隱曰肅侯名語</hi>子武靈王立置博聞師<lb/>
三人左右司過三人先問先君貴臣肥義加其秩<hi>索隱曰武</hi>
<hi>靈王名雍姓譜肥姓肥子之後以國為姓</hi>
<pb n="KR2b0007_WYG_002-35a"/>
四十四年夏四月戊午秦初稱王　衛平侯薨子嗣君<lb/>
立<hi>嗣祥吏翻</hi>衛有胥靡亡之魏<hi>漢書音義曰胥相也靡隨也古者相隨坐輕刑之名謂罪</hi>
<hi>不至於朴刑者令衣褐帶索相隨以執役朱元晦曰胥靡者連鎻役作也胥新於翻靡母被翻</hi>因為魏<lb/>
王之后治病<hi>為于偽翻治直之翻</hi>嗣君聞之請以五十金買之五<lb/>
反魏不與乃以左氏易之左右諫曰夫以一都買一胥<lb/>
靡可乎<hi>夫音扶下同</hi>嗣君曰非子所知也夫治無小亂無大<lb/>
<hi>治直吏翻</hi>灋不立誅不必雖有十左氏無益也灋立誅必失<lb/>
十左氏無害也魏王聞之曰人主之欲不聼之不祥因<lb/>
<pb n="KR2b0007_WYG_002-35b"/>
載而往徒獻之<hi>此學申韓者為之説耳</hi>
四十五年秦張儀帥師伐魏取陜<hi>班志陜縣屬𢎞農郡故虢國北虢在大陽</hi>
<hi>東虢在滎陽西虢在雍州周召分陜而治即此陜也帥讀曰率陜失冉翻召讀曰邵</hi>　蘇秦通於<lb/>
燕文公之夫人易王知之蘇秦恐乃説易王曰臣居燕<lb/>
不能使燕重而在齊則燕重易王許之<hi>燕因肩翻易音如字説式芮翻</hi>
<hi>諡法好更改舊曰易註變故改常</hi>乃偽得罪於燕而奔齊齊宣王以為<lb/>
客卿蘇秦説齊王高宮室大苑囿以明得意欲以敝齊<lb/>
而為燕<hi>説式芮翻為後齊大夫殺蘇秦張本</hi>
<pb n="KR2b0007_WYG_002-36a"/>
四十六年秦張儀及齊楚之相㑹齧桑<hi>相息亮翻服䖍曰齧桑翟地徐</hi>
<hi>廣曰在梁與彭城之間裴駰曰晉地索隱曰衛地余按漢武帝瓠子歌曰齧桑浮兮淮泗滿及塞决河而梁楚</hi>
<hi>之地復寧無水災後漢王梁擊佼彊蘇茂於楚沛間拔大梁齧桑則徐説為近之齧五結翻</hi>　韓燕<lb/>
皆稱王趙武靈王獨不肯曰無其實敢處其名乎令國<lb/>
人謂已曰君<hi>趙武靈王之不肯稱王非守君臣之分居之以謙也將求其所大欲而力未能稱心</hi>
<hi>也處昌呂翻令力丁翻使也又力正翻命令也分扶問翻稱尺證翻</hi>
四十七年秦張儀自齧桑還而免相相魏<hi>齧魚結翻還從宣翻又音</hi>
<hi>如字免相免秦相而相魏相息亮翻</hi>欲令魏先事秦而諸侯効之魏王不<lb/>
<pb n="KR2b0007_WYG_002-36b"/>
聼秦王伐魏取曲沃平周<hi>令力丁翻此曲沃在河東晉桓叔所封之邑漢武帝改名</hi>
<hi>聞喜史記正義曰絳州桐鄉縣晉曲沃邑十三州志古平周邑在汾州介休縣西四十里</hi>復陰厚張<lb/>
儀益甚<lb/>
四十八年王崩子愼靚王定立<hi>靚疾正翻</hi>　燕易王薨子噲<lb/>
立<hi>燕因肩翻易音如字噲古夬翻</hi>　齊王封田嬰於薛<hi>班志薛縣屬魯國夏奚仲之國</hi>
<hi>後遷于邳仲虺居之括地志故薛城在今徐州滕縣界史記正義曰薛故城在今徐州滕縣南四十四里</hi>號<lb/>
曰靖郭君<hi>杜佑曰戰國之際秦項之間權設班寵有加賜邑封君者盖假其位號或空受其爵如靖</hi>
<hi>郭武安之類是也至漢尤多葢在封爵之外别加美號史記列傳云嬰諡為靖郭君索隱曰靖郭或封邑號故</hi>
<pb n="KR2b0007_WYG_002-37a"/>
<hi>漢駟鈞封靖郭君</hi>靖郭君言於齊王曰五官之計不可不日聼<lb/>
而數覧也<hi>記曾子問諸侯出命國家五官而後行註云五官五大夫典事者命者勑之以其職正義</hi>
<hi>云按太宰職云建其牧立其監設其參傳其伍是諸侯有三卿五大夫經云五官故云五大夫以屬官大夫其</hi>
<hi>數衆多直云五者據典國事言之不云命卿者或從君出行或雖在國畱守揔主羣吏如三公然不專主一事</hi>
<hi>且尊之既命五大夫則卿亦命之可知故不顯言命卿也余謂此所謂五官葢亦言典事五大夫也數所角翻</hi>
王從之已而厭之悉以委靖郭君靖郭君由是得專齊<lb/>
之權靖郭君欲城薛客謂靖郭君曰君不聞海大魚乎<lb/>
網不能止鉤不能牽蕩而失水則螻蟻制焉今夫齊亦<lb/>
<pb n="KR2b0007_WYG_002-37b"/>
君之水也<hi>夫音扶</hi>君長有齊奚以薛為茍為失齊雖隆薛<lb/>
之城到于天庸足恃乎乃不果城<hi>隆高也崇也庸長也</hi>靖郭君有<lb/>
子四十人其賤妾之子曰文文通儻饒智畧<hi>通達也儻倜儻卓異</hi>
<hi>也饒智畧言智畧有餘也</hi>説靖郭君以散財養士靖郭君使文主家<lb/>
待賔客賔客爭譽其美<hi>説式芮翻譽音余</hi>皆請靖郭君以文為嗣<lb/>
靖郭君卒<hi>嗣祥吏翻卒子恤翻</hi>文嗣為薛公號曰孟嘗君<hi>史記列傳曰諡</hi>
<hi>曰孟嘗君索隱曰號曰孟嘗君曰諡非也孟字嘗邑名嘗邑在薛之旁</hi>孟嘗君招致諸侯<lb/>
遊士及有罪亡人皆舍業厚遇之<hi>舍業為之築舍立居業也</hi>存救其<lb/>
<pb n="KR2b0007_WYG_002-38a"/>
親戚食客常數千人各自以為孟嘗君親已由是孟嘗<lb/>
君之名重天下<lb/>
　臣光曰君子之養士以為民也易曰聖人養賢以及<lb/>
　萬民<hi>頥卦彖辭也為于偽翻</hi>夫賢者其德足以敦化正俗其才<lb/>
　足以頓綱振紀<hi>頓謂整頓夫音扶</hi>其明足以燭微慮遠其彊<lb/>
　足以結仁固義大則利天下小則利一國是以君子<lb/>
　豐禄以富之隆爵以尊之養一人而及萬人者養賢<lb/>
　之道也今孟嘗君之養士也不恤智愚不擇臧否<hi>否補</hi>
<pb n="KR2b0007_WYG_002-38b"/>
　<hi>美翻</hi>盜其君之禄以立私黨張虚譽上以侮其君下以<lb/>
　蠧其民是姦人之雄也烏足尚哉書曰受為天下逋<lb/>
　逃主萃淵藪此之謂也<lb/>
孟嘗君聘於楚楚王遺之象牀登徒直送之<hi>象牀以象齒為之登</hi>
<hi>徒姓也直其名遺于季翻</hi>不欲行謂孟嘗君門人公孫戌曰象牀之<lb/>
直千金茍傷之毫髮則賣妻子不足償也足下能使僕<lb/>
無行者有先人之寳劒願獻之公孫戌許諾<hi>姓譜公孫氏出於黄</hi>
<hi>帝釋名曰劒檢也所以防檢非常也戊音恤償辰羊翻報也諾奴各翻以言許人曰諾</hi>入見孟嘗<lb/>
<pb n="KR2b0007_WYG_002-39a"/>
君曰小國所以皆致相印於君者以君能振達貧窮存<lb/>
亡繼絶故莫不悦君之義慕君之廉也今始至楚而受<lb/>
象牀則未至之國將何以待君哉孟嘗君曰善遂不受<lb/>
公孫戌趨去未至中閨<hi>閨涓畦翻宮中小門曰閨上圓下方如圭故謂之閨</hi>孟嘗<lb/>
君召而反之曰子何足之高志之揚也公孫戌以實對<lb/>
孟嘗君乃書門版曰有能揚文之名止文之過私得寳<lb/>
於外者疾入諫<lb/>
　臣光曰孟嘗君可謂能用諫矣茍其言之善也雖懷<lb/>
<pb n="KR2b0007_WYG_002-39b"/>
　詐諼之心猶將用之<hi>諼許元翻</hi>况盡忠無私以事其上乎<lb/>
　詩云采葑采菲無以下體<hi>詩邶谷風之辭毛氏傳曰葑須也菲芴也鄭氏箋曰</hi>
　<hi>此二菜蔓菁與蒚之類也皆上下可食然其根有美時冇惡時采之者不可以根惡并棄其葉下體謂根</hi>
　<hi>莖也陸璣草木疏曰葑蕪菁也郭璞曰今菘菜陸德明曰江南有菘江北有蔓菁相似而異爾雅曰菲芴</hi>
　<hi>又曰菲息菜郭璞曰菲芴土𤓰息菜似菁蕪華紫赤色可食蒚大葉白華根如指色白可食菲敷尾翻邶</hi>
　<hi>蒲昧翻芴挨拂翻蔓謨官翻蒚方六翻</hi>孟嘗君有焉<lb/>
韓宣惠王欲兩用公仲公叔為政問於繆畱<hi>繆莫留翻姓也又靡</hi>
<hi>㓜翻又音穆</hi>對曰不可晉用六卿而國分齊簡公用陳成子<lb/>
<pb n="KR2b0007_WYG_002-40a"/>
及闞止而見殺魏用犀首張儀而西河之外亡<hi>晉六卿智氏范</hi>
<hi>氏中行氏趙氏韓氏魏氏也自晉文襄以來迭秉國政後皆彊大卒分晉國齊簡公使闞止為政陳成子憚之</hi>
<hi>已而陳常殺闞止弑簡公闞以邑為氏蘇代曰魏相犀首必右韓而左魏相張儀必右秦而左魏盖二相外各</hi>
<hi>倚與國以為重而内爭權所以魏日削也闞户監翻行户剛翻恒户登翻卒子恤翻相息亮翻</hi>今君兩<lb/>
用之其多力者内樹黨其寡力者藉外權羣臣有内樹<lb/>
黨以驕主有外為交以削地君之國危矣<lb/>
　<lb/>
　<lb/>
<pb n="KR2b0007_WYG_002-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷三十二</head>
    <p>
<pb n="KR2b0007_WYG_032-1a"/>
欽定四庫全書<lb/>
　資治通鑑卷三十二　　　宋　司馬光　撰<lb/>
　　　　　　　　　　　　　　胡三省　音註<lb/>
　漢紀二十四<hi>起著雍涒灘盡昭陽赤奮若凡六年</hi>
　　孝成皇帝中<lb/>
永始四年春正月上行幸甘泉郊泰畤大赦天下三月<lb/>
行幸河東祠后土　夏大旱　四月癸未長樂臨華殿<lb/>
未央宫東司馬門皆災<hi>師古曰東面之司馬門也樂音洛</hi>六月甲午霸<lb/>
<pb n="KR2b0007_WYG_032-1b"/>
陵園門闕災　秋七月辛未晦日有食之　冬十一月<lb/>
庚申衞将軍王商病免　梁王立驕恣無度<hi>立梁孝王武八世孫</hi>
<hi>也</hi>至一日十一犯法相禹奏立對外家怨望有惡言<hi>梁相</hi>
<hi>名禹相息亮翻</hi>有司案驗因發其與姑園子姦事奏立禽獸行<lb/>
請誅<hi>漢法内亂為禽獸行行下孟翻</hi>太中大夫谷永上書曰臣聞禮天<lb/>
子外屏不欲見外也<hi>師古曰屏謂當門之牆以屏蔽者也外屏於門外為之</hi>是以<lb/>
帝王之意不窺人閨門之私聴聞中冓之言<hi>韓詩云中冓中夜應</hi>
<hi>劭曰中冓材冓在堂之中也晋灼曰魯詩以為夜也師古曰冓謂舎之交積材木也應説近之冓音工豆翻</hi>
<pb n="KR2b0007_WYG_032-2a"/>
春秋為親者諱<hi>春秋公羊傳閔元年齊仲孫來齊仲孫者何公子慶父也公子慶父則曷為謂</hi>
<hi>之齊仲孫外之也曷為外之春秋為親者諱為于偽翻下同</hi>今梁王年少<hi>少詩照翻下同</hi>頗<lb/>
有狂病始以惡言按驗既無事實而發閨門之私非本<lb/>
章所指王辭又不服猥强劾立傅致難明之事<hi>劾户槩翻師古</hi>
<hi>曰傅讀曰附</hi>獨以偏辭成辠斷獄<hi>斷丁/亂翻</hi>無益於治道<hi>治直吏翻</hi>汙<lb/>
衊宗室<hi>汙烏故翻孟康曰衊音漫師古曰衊音秣謂塗染也</hi>以内亂之惡披布宣<lb/>
揚於天下非所以為公族隠諱<hi>為于偽翻下為公同</hi>増朝廷之榮<lb/>
華昭聖徳之風化也臣愚以為王少而父同産長<hi>姑者父之</hi>
<pb n="KR2b0007_WYG_032-2b"/>
<hi>同産長知兩翻</hi>年齒不倫梁國之富足以厚聘美女招致妖麗<lb/>
<hi>妖巧也艷也好也妖於驕翻</hi>父同産亦有恥辱之心<hi>師古曰言其姑亦當自恥必不</hi>
<hi>與姦</hi>案事者乃驗問惡言<hi>師古曰本所問者怨望朝廷之言也</hi>何故猥自發<lb/>
舒<hi>言何為而自發内亂之事</hi>以三者揆之殆非人情疑有所廹切過<lb/>
誤失言文吏躡尋不得轉移<hi>躡尋者謂躡其失言之後而尋其内亂之跡也</hi>萌<lb/>
牙之時加恩勿治上也<hi>如淳曰覆盖之則計之上治直之翻下同</hi>既已案驗<lb/>
舉憲<hi>舉憲者舉以法也</hi>宜及王辭不服詔廷尉選上徳通理之<lb/>
吏更審考清問<hi>上與尚同書吕刑皇帝清問下民孔安國曰清問詳問也馬曰清訊</hi>著不<lb/>
<pb n="KR2b0007_WYG_032-3a"/>
然之效定失誤之法<hi>著明也效驗也明其事之不然具有證驗也失誤謂誤入人罪為失</hi>
而反命於下吏<hi>師古曰使者還反以清白之状付有司也</hi>以廣公族附疏之<lb/>
徳<hi>附疏者使疏屬親附也</hi>為宗室刷汙亂之恥<hi>師古曰刷謂拭刷除之也音所劣翻</hi>
甚得治親之誼天子由是寝而不治　是嵗司𨽻校尉<lb/>
蜀郡何武為京兆尹<hi>姓譜何出自周成王母弟唐叔虞後封於韓韓滅子孫分散江淮問</hi>
<hi>音以韓為何字隨音變遂為何氏</hi>武為吏守法盡公進善退惡所居無<lb/>
赫赫名去後常見思<lb/>
元延元年春正月己亥朔日有食之　壬戌王商復為<lb/>
<pb n="KR2b0007_WYG_032-3b"/>
大司馬衛将軍<hi>商去年以病免今復位</hi>　三月上行幸雍祠五畤<lb/>
<hi>雍於用翻畤音止</hi>　夏四月丁酉無雲而雷<hi>劉向曰雷當託於雲猶君之託于臣</hi>
<hi>隂陽之合也人君不恤天下萬民有怨畔之心故無雲而雷</hi>有流星従日下東南行<lb/>
四面燿燿如雨自晡及昏而止　赦天下　秋七月有<lb/>
星孛于東井<hi>孛蒲内翻</hi>上以災變博謀羣臣北地太守谷永<lb/>
對曰王者躬行道徳承順天地則五徵時序<hi>五徵即洪範之八庶</hi>
<hi>徵曰雨曰暘曰寒曰燠曰風也</hi>百姓夀考符瑞並降失道妄行逆天暴<lb/>
物則咎徵著郵<hi>洪範之常雨常暘常寒常燠常風為咎徵著明也天見咎徴以明著人君之過</hi>
<pb n="KR2b0007_WYG_032-4a"/>
<hi>也師古曰郵與尤同尤過也</hi>妖孽並見<hi>洪範五行傳説曰凡草木之類謂之妖妖猶夭胎言尚㣲</hi>
<hi>也蟲豸之類謂之孽孽則芽孽矣見賢遍翻</hi>饑饉薦臻終不改寤惡洽變備<lb/>
不復譴告更命有徳<hi>如魯哀禍大天不降譴是也復扶又翻更工衡翻</hi>此天地<lb/>
之常經百王之所同也加以功徳有厚薄期質有修短<lb/>
時世有中季<hi>師古曰中讀曰仲</hi>天道有盛衰陛下承八世之功<lb/>
業<hi>八世髙恵文景武昭宣元</hi>當陽數之標季<hi>孟康曰陽九之末紀也師古曰標音必遥翻</hi>
渉三七之節紀<hi>孟康曰至平帝乃三七二百一十嵗之厄今已渉向其節紀</hi>遭無妄<lb/>
之卦運<hi>應劭曰天必先雲而後雷雷而後雨而今無雲而雷無妄者無所望也萬物無所望于天災異</hi>
<pb n="KR2b0007_WYG_032-4b"/>
<hi>之最大者也師古曰取易之無妄卦為義項安世曰古妄與望通秦漢言无妄皆無望也朱英之説黄歇與揚</hi>
<hi>子法言皆然故太𤣥以去凖无妄謂其無所復望也在易則自為誠妄之妄</hi>直百六之災阸<lb/>
<hi>易九戹曰初入元百六陽九孟康曰易傳也所謂陽九之戹百六之㑹也初入元百六嵗有戹者則前元之餘</hi>
<hi>氣也師古曰直當也孔穎達曰凡水旱之嵗歴運有常按律歴志云十九嵗為一章四章為一部二十部為一</hi>
<hi>統三綂為一元則一元有四千五百六十嵗初入元一嵗有陽九為旱九年次三百七十四嵗隂九謂水九年</hi>
<hi>以一百六嵗并三百七十四嵗為四百八十嵗注云六乗八之數次四百八十嵗有陽九謂旱九年次七百二</hi>
<hi>十嵗隂七謂水七年次七百二十嵗陽七謂旱七年又注云七百二十者九乗八之數次六百嵗隂五謂水</hi>
<hi>五年次六百嵗陽五謂旱五年注云六百嵗者以八乗八八八六十四又以七乗八七八五十六相并為一千</hi>
<pb n="KR2b0007_WYG_032-5a"/>
<hi>二百嵗于易七八不變氣不通故合而數之各得六百嵗次四百八十嵗隂三次四百八十嵗陽三除入元至陽</hi>
<hi>三除去災嵗摠有四千五百六十年其災嵗兩個陽九年一個隂九年一個隂陽各七年一個隂陽各五年一</hi>
<hi>個隂陽各三年摠有五十七年并前四千五百六十年通為四千六百一十七嵗此一元之氣終矣此是隂陽</hi>
<hi>水旱之大數也所以正用七八九六相乗者以水數六火數七木數八金數九此交互相乗也以七八九六隂</hi>
<hi>陽之數自然故有九年七年五年三年之災</hi>三難異科雜焉同㑹<hi>師古曰雜謂相參也</hi>
<hi>一曰雜音先合翻雜焉總萃難乃旦翻</hi>建始元年以來二十載間<hi>載子亥翻</hi>羣<lb/>
災大異交錯鋒起多於春秋所書内則為深宫後庭将<lb/>
有驕臣悍妾醉酒狂悖卒起之敗<hi>驕臣指淳于長等悍妾指趙昭儀姊弟也</hi>
<pb n="KR2b0007_WYG_032-5b"/>
<hi>悍下罕翻又侯旰翻師古曰卒讀曰猝悖蒲内翻又蒲沒翻</hi>北宫苑囿街巷之中臣<lb/>
妾之家幽閒之處<hi>苑園也孔穎達曰有蕃曰園有牆曰囿園囿大同蕃牆異耳囿者域飬禽</hi>
<hi>獸之處園者種菜殖果之處毛晃曰苑亦以飬禽獸直曰街曲曰巷師古曰閒讀曰閑</hi>徵舒崔杼<lb/>
之亂<hi>陳靈公滛于夏姬數如其家夏姬之子徵舒病之自廐射而殺之齊荘公通於崔杼之妻姜氏數如</hi>
<hi>崔氏杼伏甲殺之事並見左傳此指帝㣲行将有徵舒崔杼之禍也</hi>外則為諸夏下土将<lb/>
有樊並蘇令陳勝項梁奮臂之禍<hi>樊並蘇令事見上卷永始三年陳勝項梁</hi>
<hi>事見七卷秦二世元年夏户雅翻下同</hi>安危之分界宗廟之至憂<hi>師古曰分音扶</hi>
<hi>問翻</hi>臣永所以破膽寒心豫言之累年下有其萌然後變<lb/>
<pb n="KR2b0007_WYG_032-6a"/>
見於上<hi>見賢遍翻</hi>可不致慎禍起細㣲姦生所易<hi>易輕也忽也言姦生</hi>
<hi>于所輕忽也易以豉翻</hi>願陛下正君臣之義無復與羣小媟黷宴<lb/>
飲<hi>師古曰媟狎也音私列翻黷汚也復扶又翻下同</hi>勤三綱之嚴<hi>師古曰三綱君臣父子夫</hi>
<hi>婦也余按君為臣綱父為子綱夫為婦綱所謂嚴也</hi>修後宫之政抑逺驕妬之寵<lb/>
崇近婉順之行<hi>逺於願翻近其靳翻行下孟翻</hi>朝覲法駕而後出<hi>朝直遥翻</hi>
陳兵清道而後行無復輕身獨出飲食臣妾之家三者<lb/>
既除内亂之路塞矣<hi>三者謂㣲行崇飲好色也塞悉則翻</hi>諸夏舉兵萌在<lb/>
民饑饉而吏不恤興於百姓困而賦歛重發於下怨離<lb/>
<pb n="KR2b0007_WYG_032-6b"/>
而上不知<hi>永書曰諸夏舉兵以大角為期盖言已有其萌而将至於興發也歛力贍翻</hi>傳曰<lb/>
饑而不損兹謂泰厥咎亡<hi>師古曰洪範傳之辭余按五行志盖京房易傳之辭也</hi>
比年郡國傷於水災禾麥不收<hi>禾粟苖也又稼之摠名比毗至翻</hi>宜損<lb/>
常税之時<hi>謂此時宜減税也</hi>而有司奏請加賦甚繆經義逆於<lb/>
民心市怨趨禍之道也<hi>趨讀曰趣與促同</hi>臣願陛下勿許加賦<lb/>
之奏益减奢泰之費流恩廣施<hi>施式豉翻</hi>振贍困乏勅勸耕<lb/>
桑以慰綏元元之心諸夏之亂庶幾可息<hi>贍而艷翻幾居希翻又巨</hi>
<hi>衣翻</hi>中壘校尉劉向<hi>武帝置中壘校尉掌北軍壘門之内又外掌西域八校尉之首也</hi>上<lb/>
<pb n="KR2b0007_WYG_032-7a"/>
書曰臣聞帝舜戒伯禹毋若丹朱傲<hi>師古曰事見虞書后稷篇丹朱堯子</hi>
<hi>也敖讀曰傲仲馮曰此禹戒舜之語非舜戒禹之辭也上時掌翻</hi>周公戒成王毋若殷<lb/>
王紂<hi>商書無逸篇周公戒成王曰毋若殷王紂之迷亂酗于酒徳哉</hi>聖帝明王常以敗<lb/>
亂自戒不諱廢興故臣敢極陳其愚唯陛下留神察焉<lb/>
謹案春秋二百四十二年日食三十六<hi>師古曰従隠公元年至哀公十</hi>
<hi>四年獲麟凡二百四十二年日食三十六謂隠三年二月己巳桓三年七月壬辰朔十七年十月朔荘十八年</hi>
<hi>三月二十五年六月辛未朔二十六年十二月癸亥朔三十九九月庚午朔僖五年九月戊申朔十二年三月</hi>
<hi>庚午十五年五月文元年二月己亥朔十五年六月辛丑朔宣八年七月甲子十年四月丙辰十七年六月癸</hi>
<pb n="KR2b0007_WYG_032-7b"/>
<hi>邜成十六年六月丙寅朔十七年十二月丁巳朔襄十四年二月乙未朔十五年秋八月丁巳二十年冬十月</hi>
<hi>丙辰朔二十一年九月庚戌朔冬十月庚辰朔二十三年二月癸酉朔二十四年秋七月甲子朔八月癸巳朔</hi>
<hi>二十七年冬十二月乙亥朔昭七年夏四月甲辰朔十五年六月丁巳朔十七年六月甲戌朔二十一年秋七</hi>
<hi>月壬午朔二十二年十二月癸酉朔二十四年夏五月乙未朔三十一年十二月辛亥朔定五年正月辛亥朔</hi>
<hi>十二年卜一月丙寅朔十五年八月庚辰朔也</hi>今連三年比食<hi>比毗至翻</hi>自建始以<lb/>
來二十嵗間而八食率二嵗六月而一發古今罕有<hi>建始</hi>
<hi>三年十二月戊申朔河平元年四月癸亥晦三年八月乙邜晦四年三月癸丑朔陽朔元年二月丁未晦永始</hi>
<hi>二年二月乙酉晦三年正月己邜晦四年七月辛未晦凡八食而是年春正月己亥又不預此數</hi>異有<lb/>
<pb n="KR2b0007_WYG_032-8a"/>
小大希稠占有舒疾緩急觀秦漢之易世覽恵昭之無<lb/>
後察昌邑之不終視孝宣之紹起皆有變異著於漢紀<lb/>
天之去就豈不昭昭然哉<hi>按向書曰秦始皇之末至二世時日月薄食山林淪亡星</hi>
<hi>辰出於四孟太白經天而行無雲而雷枉矢夜光熒惑襲月㜸火燒宫野禽戲庭都門内崩長人見臨洮石隕</hi>
<hi>於東郡星孛大角大角以亡及項籍之敗亦孛大角漢之入秦五星聚於東井得天下之象也孝恵時有雨血</hi>
<hi>日食於衝滅光星見之異孝昭時有太山卧石自立上林僵桞復起大星如月西行衆星隨之此為特異孝宣</hi>
<hi>興起之表天狗夹漢而西乆隂不雨者二十餘日昌邑不終之異也</hi>臣幸得託末屬誠見<lb/>
陛下寛明之徳冀銷大異而興髙宗成王之聲<hi>向書曰髙宗成</hi>
<pb n="KR2b0007_WYG_032-8b"/>
<hi>王亦有雊雉拔木之變能思其故故髙宗有百年之福成王有復風之報向之所以望帝者如此</hi>以崇<lb/>
劉氏<hi>崇増髙也謂増髙劉氏之業愈巍巍也</hi>故懇懇數奸死亡之誅<hi>師古曰懇</hi>
<hi>懇欲誠之意也奸犯也數所角翻奸音千</hi>天文難以相曉臣雖圗上猶須口<lb/>
説然後可知願賜清燕之閒指圗陳状上輒入之<hi>師古曰謂</hi>
<hi>召入也上時掌翻閒讀曰閑又如字上輙之上如字</hi>然終不能用也<hi>傳考異曰向  云星孛東</hi>
<hi>井岷山崩向懐不能已上此奏按岷山崩在三年此奏云自建始以來二十嵗間而食八率二嵗六月而一發</hi>
<hi>則上此奏當在今年也胡旦亦載之三年若余按劉向傳若以星孛東井為據則上奏當在今年  以岷山崩</hi>
<hi>為據則上奏當在三年若以二十嵗間日八食為據則上奏當在去年然向言日食之變率二嵗六月而一發</hi>
<pb n="KR2b0007_WYG_032-9a"/>
<hi>以班書考之自建始三年十二月至河平元年四月則一年五月而食至四年三月癸丑朔則纔一年而食又</hi>
<hi>至陽朔元年二月丁未晦則又期年而食永始元年九月丁巳晦志書食而紀不書至二年二月乙酉晦則凡</hi>
<hi>九期而志所書永始元年九月丁巳晦不計也又至永始三年正月己卯晦則未及一期而食又至四年七月</hi>
<hi>辛未晦則一年六月而食向所謂率二嵗六月而一發亦通二十嵗而約言之耳自建始三年至今年以紀考</hi>
<hi>之則九食以志考之則十食此其差異又未有所折衷也</hi>　紅陽侯立舉陳咸方正<lb/>
對䇿拜為光禄大夫給事中丞相方進復奏咸前為九<lb/>
卿坐為貪邪免<hi>咸免見上卷永始二年復扶又翻</hi>不當䝉方正舉備内<lb/>
朝臣<hi>孟康曰内朝中朝也大司馬前後左右将軍侍中常侍散騎諸吏給事中為中朝官丞相以下至六</hi>
<pb n="KR2b0007_WYG_032-9b"/>
<hi>百石為外朝官也</hi>并劾紅陽侯立選舉故不以實<hi>漢制列侯選舉不以實削</hi>
<hi>封户劾户槩翻下同</hi>有詔免咸勿劾立　十二月乙未王商為大<lb/>
将軍辛亥商薨其弟紅陽侯立次當輔政先是立使客<lb/>
因南郡太守李尚占墾草田數百頃<hi>先悉薦翻據孫寳傳占墾草田頗有</hi>
<hi>民所假少府陂澤略皆開發師古曰隠度而取之也草田荒田也舊為陂澤本屬少府其後以假百姓百姓皆</hi>
<hi>已田之而立摠謂為草田占云新自墾占音之贍翻百畆為頃</hi>上書以入縣官<hi>師古曰立上書</hi>
<hi>云新墾得此田請以入官也</hi>貴取其直一億萬以上<hi>師古曰直價直也貴者増於時</hi>
<hi>價</hi>丞相司直孫寳發之上由是廢立而用其弟光禄勲<lb/>
<pb n="KR2b0007_WYG_032-10a"/>
曲陽侯根庚申以根為大司馬驃騎将軍<hi>紀考異曰荀  云十一月</hi>
<hi>成紀云十二月按是嵗十一月甲子朔無乙未辛亥庚申荀悦誤  今按考異又有揚雄待詔一條注云雄傳</hi>
<hi>云車騎将軍王音竒其文雅薦雄待詔按雄自序云上方郊祠甘泉泰畤召雄待詔承明之庭奏甘泉賦其十</hi>
<hi>二月奏羽獵賦事在今年時王音卒已乆盖王根也胡旦遂誤以為曲陽侯云  余按曲陽侯即王根也王音</hi>
<hi>則封安陽侯</hi>　特進安昌侯張禹請平陵肥牛亭地<hi>師古曰肥牛亭</hi>
<hi>名禹欲得置亭之處為冢塋</hi>曲陽侯根争以為此地當平陵寝廟衣<lb/>
冠所出游道宜更賜禹它地<hi>請别以地賜之更工衡翻</hi>上不従卒以<lb/>
賜禹<hi>卒子恤翻</hi>根由是害禹寵數毁惡之<hi>數所角翻下同師古曰惡謂言其過</hi>
<pb n="KR2b0007_WYG_032-10b"/>
<hi>惡依顔注惡當讀如字後凡毁惡之惡皆同音</hi>天子愈益敬厚禹每病輙以起<lb/>
居聞<hi>師古曰謂其飲食寝卧之増損</hi>車駕自臨問之上親拜禹牀下禹<lb/>
頓首謝恩禹小子未有官禹數視其小子上即禹牀下<lb/>
拜為黄門郎給事中<hi>即就也</hi>禹雖家居以特進為天子師<lb/>
國家每有大政必與定議<hi>師古曰與讀曰豫余謂與讀如字言天子與禹定其可否</hi>
<hi>也</hi>時吏民多上書言災異之應譏切王氏専政所致<hi>上時</hi>
<hi>掌翻</hi>上意頗然之未有以明見<hi>未能灼見人言之當否也</hi>乃車駕至禹<lb/>
弟<hi>弟與第同舎也宅也</hi>辟左右<hi>師古曰辟讀曰闢</hi>親問禹以天變因用吏<lb/>
<pb n="KR2b0007_WYG_032-11a"/>
民所言王氏事示禹禹自見年老子孫弱又與曲陽侯<lb/>
不平恐為所怨則謂上曰春秋日食地震或為諸侯相<lb/>
殺夷狄侵中國<hi>為于偽翻</hi>災變之意深逺難見故聖人罕言<lb/>
命不語怪神<hi>師古曰罕稀也論語云子罕言利與命與仁又曰子不語怪力亂神</hi>性與天<lb/>
道自子貢之屬不得聞<hi>師古曰論語稱子貢曰夫子之言性與天道不可得而聞也謂</hi>
<hi>孔子未嘗言性命及天道</hi>何况淺見鄙儒之所言陛下宜修政事以<lb/>
善應之與下同其福喜<hi>漢書張禹傳喜作善</hi>此經義意也新學小<lb/>
生亂道誤人宜無信用以經術斷之<hi>斷丁亂翻</hi>上雅信愛禹<lb/>
<pb n="KR2b0007_WYG_032-11b"/>
由此不疑王氏<hi>元帝師蕭望之成帝師張禹皆敬重之矣元帝不能聴望之言疎許史而去恭</hi>
<hi>顯成帝則聴禹言而不疑王氏望之以此殺身禹以此茍富貴漢祚中衰實由此也又成帝之時吏民猶譏切</hi>
<hi>王氏平帝之末吏民以王莽不受新野田上書者至四十八萬七千五百七十二人何元帝之時吏民猶忠於</hi>
<hi>漢平帝之時吏民則附王氏也政自之出乆矣人心能無従之乎有國家者尚監兹哉</hi>後曲陽侯<lb/>
根及諸王子弟聞知禹言皆喜説遂親就禹<hi>張氏安矣劉氏危矣</hi>
<hi>説讀曰悦</hi>故槐里令朱雲<hi>元帝時雲為槐里令坐論石顯廢錮故稱故</hi>上書求見<lb/>
<hi>見賢遍翻</hi>公卿在前雲曰今朝廷大臣上不能匡主下無以<lb/>
益民皆尸位素餐<hi>師古曰尸主也素空也尸位者不舉其事但主其位而已素餐者徳不稱</hi>
<pb n="KR2b0007_WYG_032-12a"/>
<hi>官空食禄</hi>當孔子所謂鄙夫不可與事君茍患失之亡所不<lb/>
至者也<hi>師古曰論語所載孔子之言也茍患失其寵禄則言行僻邪無所不至也謹案孔子曰鄙夫可</hi>
<hi>與事君也與哉其未得之也患得之既得之患失之茍患失之無所不至矣亡與無同</hi>臣願賜尚<lb/>
方斬馬劒<hi>師古曰尚方少府之屬官也作供御器物故有斬馬劒劒利可以斬馬</hi>斷佞臣<lb/>
一人頭以厲其餘<hi>斷丁管翻</hi>上問誰也對曰安昌侯張禹上<lb/>
大怒曰小臣居下訕上<hi>盖引用論語惡居下流而訕上之言師古曰訕謗也音所諌翻</hi>
<hi>又音刪</hi>廷辱師傅罪死不赦御史将雲下雲攀殿檻檻折<lb/>
<hi>師古曰檻軒前欄也折而故翻</hi>雲呼曰臣得下従龍逢比干遊於地下<lb/>
<pb n="KR2b0007_WYG_032-12b"/>
足矣<hi>師古曰呼呌也音火故翻□龍逢桀臣王子比干紂臣皆以諫而死故云然逢音皮江翻</hi>未知<lb/>
聖朝何如耳<hi>師古曰言殺直臣其聲惡余謂雲盖言亦将如夏殷之亡也朝直遥翻下入朝同毎</hi>
<hi>朝同</hi>御史遂将雲去<hi>将如字挟也攜也</hi>於是左将軍辛慶忌免冠<lb/>
解印綬叩頭殿下曰此臣素著狂直於世<hi>師古曰著表也言此名乆</hi>
<hi>已章表</hi>使其言是不可誅其言非固當容之臣敢以死争<lb/>
慶忌叩頭流血上意解然後得已<hi>言殺雲之事得止也</hi>及後當治<lb/>
檻<hi>治直之翻</hi>上曰勿易因而輯之以旌直臣<hi>師古曰輯與集同謂補合之也</hi>
<hi>旌表也</hi>　匈奴搜諧單于将入朝未入塞病死弟且莫車<lb/>
<pb n="KR2b0007_WYG_032-13a"/>
立為車牙若鞮單于以囊知牙斯為左賢王<hi>單音蟬且子余翻車</hi>
<hi>尺遮翻鞮丁奚翻</hi>　北地都尉張放到官數月復徵入侍中<hi>復扶</hi>
<hi>又翻下同</hi>太后與上書曰前所道尚未效<hi>張晏曰謂太后言班侍中大将軍所</hi>
<hi>舉宜寵異之詳上卷永始二年</hi>見富平侯反復來其能黙虖<hi>如淳曰富平侯張放</hi>
<hi>又來太后安能黙然不以為言</hi>上謝曰請今奉詔上於是出放為天水<lb/>
屬國都尉<hi>地理志天水屬國都尉治勇土縣</hi>張少府許商光禄勲師丹<lb/>
為光禄大夫<hi>姓譜師古者掌樂之官因以為氏</hi>班伯為水衡都尉並侍<lb/>
中皆秩中二千石每朝東宫常従<hi>従才用翻</hi>及大政俱使諭<lb/>
<pb n="KR2b0007_WYG_032-13b"/>
指於公卿<hi>使傳上指以諭公卿也</hi>上亦稍厭游宴復修經書之業<lb/>
<hi>上為太子時好經書及即位幸酒樂宴樂今出放等復修經書業</hi>太后甚悦　是嵗左<lb/>
将軍辛慶忌卒慶忌為國虎臣<hi>爪牙扞禦之臣曰虎臣</hi>遭世承平<lb/>
匈奴西域親附敬其威信<lb/>
二年春正月上行幸甘泉郊泰畤三月行幸河東祠后<lb/>
土既祭行遊龍門<hi>師古曰龍門山在今蒲州龍門縣北</hi>登歴觀<hi>晋灼曰歴觀在河東</hi>
<hi>蒲反縣師古曰歴山上有觀觀音古玩翻</hi>陟西岳而歸<hi>陟登也師古曰西岳華山也</hi>　夏<lb/>
四月立廣陵孝王子守為王<hi>廣陵孝王霸厲王胥之子也元帝初元二年紹封傳</hi>
<pb n="KR2b0007_WYG_032-14a"/>
<hi>子意孫護人薨無後今立守以紹封  考異曰荀紀守作憲今従漢書</hi>　初烏孫小昆彌<lb/>
安日為降民所殺諸翖侯大亂<hi>降户江翻翖許及翻</hi>詔徵故金城<lb/>
太守段㑹宗為左曹中郎将光禄大夫使安輯烏孫<hi>陽朔</hi>
<hi>中㑹宗復為西域都護終更而還以擅發戊巳校尉兵迎康居降者不遂劾乏興詔以贖論拜金城太守以病</hi>
<hi>免故曰故金城太守守式又翻</hi>立安日弟末振将為小昆彌<hi>服䖍曰末振将人姓</hi>
<hi>名師古曰其名也昆彌之弟不可别舉姓也兄考異曰烏孫傳以末振将為安日弟段㑹宗傳以為  兄字誤</hi>
<hi>耳</hi>定其國而還<hi>還従宣翻又如字</hi>時大昆彌雌栗靡勇健末振<lb/>
将恐為所并使貴人烏日領詐降刺殺雌栗靡<hi>刺七亦翻</hi>漢<lb/>
<pb n="KR2b0007_WYG_032-14b"/>
欲以兵討之而未能遣中郎将段㑹宗立公主孫伊秩<lb/>
靡為大昆彌<hi>公主謂楚主解憂也公主之孫于雌栗靡為季父</hi>乆之大昆彌翖<lb/>
侯難栖殺末振将安日子安犂靡代為小昆彌漢恨不<lb/>
自誅末振将復遣段㑹宗發戊巳校尉諸國兵<hi>復扶又翻校户</hi>
<hi>教翻</hi>即誅末振将太子番丘<hi>即就也師古曰番音盤</hi>㑹宗恐大兵入<lb/>
烏孫驚番丘亡逃不可得即留所發兵墊婁地<hi>服䖍曰墊音墊</hi>
<hi>阸之墊鄭氏曰婁音羸師古曰墊音丁念翻婁音樓</hi>選精兵三十弩<hi>李竒口三十人人持一弩</hi>
徑至昆彌所在召番丘責以末振将之罪即手劒擊殺<lb/>
<pb n="KR2b0007_WYG_032-15a"/>
番丘<hi>手執劒曰手劒記檀弓曰子手弓子射諸手守又翻</hi>官屬以下驚恐馳歸小<lb/>
昆彌安犁靡勒兵數千騎圍㑹宗㑹宗為言來誅之意<lb/>
<hi>為言奉天子命來誅番丘之意為于偽翻</hi>今圍守殺我如取漢牛一毛耳<hi>司馬</hi>
<hi>遷答任安書假令僕伏法受誅若九牛亡一毛與螻蟻何異自諭其身甚㣲也</hi>宛王郅支頭縣<lb/>
槀街<hi>宛王事見二十一卷武帝太初三年郅支事見二十九卷元帝建昭三年宛於元翻</hi>烏孫所<lb/>
知也昆彌以下服曰末振将負漢誅其子可也獨不可<lb/>
告我令飲食之邪<hi>師古曰飲於禁翻食讀曰飤下同</hi>㑹宗曰豫告昆彌<lb/>
逃匿之為大罪<hi>謂豫以誅番丘之事告昆彌昆彌以叔姪之情必使番丘逃匿漢欲誅之而昆</hi>
<pb n="KR2b0007_WYG_032-15b"/>
<hi>彌匿之則於漢為有大罪也</hi>即飲食以付我傷骨肉恩<hi>若飲食之而使之就死則</hi>
<hi>於骨肉為傷恩</hi>故不先告昆彌以下號泣罷去<hi>號户刀翻</hi>㑹宗還奏<lb/>
事天子賜㑹宗爵闗内侯黄金百斤㑹宗以難栖殺末<lb/>
振将奏以為堅守都尉<hi>烏孫有大将都尉各一人以難栖能為雌栗靡復讐堅守臣節</hi>
<hi>異於諸翖侯故以堅守二字寵之</hi>責大禄大監以雌栗靡見殺状奪金<lb/>
印紫綬更與銅墨云<hi>宣帝甘露三年大禄大監賜金印紫綬</hi>末振将弟卑<lb/>
爰疐<hi>師古曰疐音竹二翻</hi>本共謀殺大昆彌将衆八萬北附康居<lb/>
謀欲借兵兼并昆彌<hi>卑爰疐自此彊其後都護孫建襲殺之将即亮翻</hi>漢復遣<lb/>
<pb n="KR2b0007_WYG_032-16a"/>
㑹宗與都護孫建并力以備之<hi>復扶又翻下同</hi>自烏孫分立兩<lb/>
昆彌漢用憂勞且無寧嵗<hi>分立兩昆彌見二十七卷宣帝甘露元年</hi>時康居<lb/>
復遣子侍漢<hi>元帝時康居遣子入侍陳湯上言其非王子今復遣子入侍</hi>貢獻<hi>既遣子入</hi>
<hi>侍而又奉貢也</hi>都護郭舜上言<hi>此時郭舜為都護平帝元始閒孫建始為都䕶上時掌翻</hi>本<lb/>
匈奴盛時非以兼有烏孫康居故也及其稱臣妾非以<lb/>
失二國也<hi>言匈奴之强弱不繫二國之叛服</hi>漢雖皆受其質子然三國<lb/>
内相輸遺交通如故<hi>三國謂匈奴烏孫康居質音致遺于季翻</hi>亦相侯司<hi>司讀</hi>
<hi>曰伺</hi>見便則發合不能相親信離不能相臣役以今言之<lb/>
<pb n="KR2b0007_WYG_032-16b"/>
結配烏孫竟未有益反為中國生事<hi>謂自武帝以來以宗室女下嫁烏孫</hi>
<hi>也為于偽翻</hi>然烏孫既結在前今與匈奴俱稱臣義不可距<lb/>
而康居驕黠訖不肯拜使者<hi>師古曰訖竟也黠户八翻</hi>都䕶吏至其<lb/>
國坐之烏孫諸使下王及貴人先飲食已乃飲啗都尉<lb/>
吏<hi>師古曰飲音于禁翻啗音徒濫翻</hi>故為無所省以夸旁國<hi>師古曰言故不省視</hi>
<hi>漢使也余謂夸者自矜耀其能傲漢也旁國隣國也省悉并翻</hi>以此度之何故遣子入<lb/>
侍其欲賈市為好辭之詐也<hi>謂特欲行賈以市易其為好辭者詐也度徒洛翻賈</hi>
<hi>音古</hi>匈奴百蠻大國<hi>師古曰於百蠻中最大國也</hi>今事漢甚備聞康居<lb/>
<pb n="KR2b0007_WYG_032-17a"/>
不拜且使單于有悔自卑之意<hi>師古曰言單于見康居不事漢以為髙自以事</hi>
<hi>漢為太卑而悔之也</hi>宜歸其侍子絶不復使<hi>師古曰不通使於其國也使疏吏翻</hi>以<lb/>
章漢家不通無禮之國<hi>章顯著也</hi>漢為其新通<hi>為于偽翻</hi>重致逺<lb/>
人<hi>師古曰以此聲名為重也</hi>終羈縻不絶<lb/>
三年春正月丙寅蜀郡岷山崩<hi>地理志岷山在蜀郡湔氏道西徼外禹貢所謂</hi>
<hi>岷山導江即此山也水經注曰岷山即瀆山水曰瀆水亦曰汶阜山在氐道徼外江水所導也大江泉源發羊</hi>
<hi>膊嶺下縁崖散漫小大百數殆未濫觴東南下百餘里至白馬嶺西歴天彭闗亦謂之天谷天彭山兩山相對</hi>
<hi>其髙若闕謂之天彭門江水自此以上至㣲弱所謂其源濫觴者也漢延元中岷山崩壅江水三日不流即其</hi>
<pb n="KR2b0007_WYG_032-17b"/>
<hi>處岷音武申翻</hi>壅江三日江水竭劉向大惡之<hi>惡音烏路翻惡其徵異也</hi>曰<lb/>
昔周岐山崩三川竭而幽王亡<hi>周幽王二年三川竭岐山崩師古曰三川涇渭</hi>
<hi>洛也洛即漆沮也余按幽王時有是異後卒為犬戎所殺</hi>岐山者周所興也<hi>周自太王避狄</hi>
<hi>去豳而邑于岐山之下周之王業遂興于此</hi>漢家本起於蜀漢<hi>髙帝始王漢中起兵還定</hi>
<hi>三秦誅項羽遂有天下</hi>今所起之地山崩川竭星孛又及攝提大<lb/>
角従參至辰<hi>天文志房南衆星曰騎官左角理右角将大角者天王帝坐庭其兩旁各有三星鼎</hi>
<hi>足句之曰攝提攝提者直斗扚所指以建時節故曰攝提格晋天文志參十星千辰在申至辰者至大火也自氐</hi>
<hi>五度至尾九度為大火于辰在卯如淳曰孛星尾長及攝提大角始發于參至辰也孛蒲内翻參疏簪翻</hi>
<pb n="KR2b0007_WYG_032-18a"/>
殆必亡矣　二月丙午封淳于長為定陵侯<hi>恩澤侯表定陵侯國</hi>
<hi>於汝南</hi>　三月上行幸雍祠五畤　上将大誇胡人以多<lb/>
禽獸秋命右扶風發民入南山西自褒斜<hi>師古曰褒斜南山二谷名</hi>
<hi>余按自秦川逕南山通漢中南谷曰褒北谷曰斜徑五百里斜余遮翻</hi>東至𢎞農<hi>長安南山連延</hi>
<hi>東至𢎞農今商虢二州之山皆是也</hi>南敺漢中<hi>敺與/驅同</hi>張羅罔罝罘<hi>罔與網同古字</hi>
<hi>通用罝音咨邪翻兎罟也罘音房尤翻翻車大網也</hi>捕熊羆禽獸<hi>熊似豕而大黒色羆似熊黄白</hi>
<hi>色被髪人立而絶有力</hi>載以檻車輸之長楊射熊館<hi>師古曰長楊宫中有射熊</hi>
<hi>館</hi>以罔為周阹<hi>李竒曰阹遮禽獸圍陳也師古曰阹音袪</hi>縦禽獸其中令胡<lb/>
<pb n="KR2b0007_WYG_032-18b"/>
人手搏之自取其獲上親臨觀焉<hi>二考異曰成紀元延  年冬行幸長楊宫</hi>
<hi>従胡客大校獵宿萯陽宫賜従官胡旦用之按揚雄傳祀甘泉河東之嵗十二月羽獵雄上校獵賦明年従至</hi>
<hi>射熊館還上長楊賦然則従胡客校獵當在今年紀因去年冬有羽獵事致此誤耳</hi>
四年春正月上行幸甘泉郊泰畤　中山王興定陶王<lb/>
欣皆來朝<hi>興帝少弟欣帝弟定陶共王康之子朝直遥翻</hi>中山王獨従傅定陶<lb/>
王盡従傅相中尉<hi>師古曰三官皆従王入朝相息亮翻</hi>上怪之以問定陶<lb/>
王對曰令諸侯王朝得従其國二千石傅相中尉皆國<lb/>
二千石故盡従之上令誦詩通習能説<hi>師古曰説其義也</hi>佗日<lb/>
<pb n="KR2b0007_WYG_032-19a"/>
問中山王獨従傅在何法令不能對令誦尚書又廢<hi>師古</hi>
<hi>曰中忘之也法令力政翻令誦力呈翻</hi>及賜食於前後飽起下韈係解<hi>師古</hi>
<hi>曰食而獨在後飽及起又韈係解也韈音武伐翻余謂賜食於君前禮主於敬食而獨後又致飽而止皆非敬</hi>
<hi>也及起而降階韈係解而不知是皆不能執禮夫禮所以固人肌膚之㑹筋骸之束也韈足衣也係所以結韈</hi>
帝由此以為不能而賢定陶王數稱其材<hi>數所角翻</hi>是時諸<lb/>
侯王唯二人於帝為至親定陶王祖母傅太后隨王來<lb/>
朝<hi>傅太后元帝傅昭儀定陶共王母也隨共王就國為定陶太后</hi>私賂遺趙皇后昭儀<lb/>
及票騎将軍王根<hi>遺于季翻票匹妙翻</hi>后昭儀根見上無子亦欲<lb/>
<pb n="KR2b0007_WYG_032-19b"/>
豫自結為長乆計皆更稱定陶王<hi>迭互稱其材美也師古曰更工衡翻</hi>勸<lb/>
帝以為嗣帝亦自美其材為加元服而遣之<hi>師古曰為之冠也為</hi>
<hi>于偽翻</hi>時年十七矣　三月上行幸河東祠后土　隕石<lb/>
于闗東二<hi>據漢書闗東當作都闗師古曰都闗山陽之縣</hi>　王根薦谷永徵入<lb/>
為大司農<hi>自北地太守徵入</hi>永前後所上四十餘事<hi>上時掌翻</hi>略相<lb/>
反覆専攻上身與後宫而已黨於王氏上亦知之不甚<lb/>
親信也為大司農嵗餘病滿三月上不賜告即時免<hi>故事</hi>
<hi>公卿病輒賜告上以其黨於王氏故即時免</hi>數月卒<hi>史終言之</hi>
<pb n="KR2b0007_WYG_032-20a"/>
綏和元年春正月大赦天下　上召丞相翟方進御史<lb/>
大夫孔光右将軍亷褒後将軍朱博入禁中<hi>票騎将軍王根先勸</hi>
<hi>帝立定陶王為嗣漢書孔光傳先書根勸立定陶王事下即書召方進光褒博入禁中通鑑因之亦不言根今</hi>
<hi>但以下文觀之根亦召入禁中也</hi>議中山定陶王誰宜為嗣者方進根<lb/>
褒博皆以為定陶王帝弟之子禮曰昆弟之子猶子也<lb/>
為其後者為之子也<hi>昆弟之子視猶子也以弟之子為兄後則為兄之子矣公羊春秋成</hi>
<hi>十五年仲嬰齊卒此公孫嬰齊也曷為謂之仲嬰齊為兄後也為兄後則曷為謂之仲嬰齊為人後者為之子</hi>
<hi>也為其子則其稱仲何孫以王父字為氏也</hi>定陶王宜為嗣光獨以為禮立<lb/>
<pb n="KR2b0007_WYG_032-20b"/>
嗣以親<hi>謂兄弟同父之親子其親親於兄弟之子</hi>以尚書盤庚殷之及王為<lb/>
比兄終弟及<hi>兄終弟及殷法也殷自外丙仲壬至於盤庚率多兄弟代立而尚書無文光所引盖</hi>
<hi>今文尚書也師古曰比音必寐翻余謂當如字讀</hi>中山王先帝之子帝親弟宜<lb/>
為嗣上以中山王不材又禮兄弟不得相入廟<hi>父為昭子為穆</hi>
<hi>則兄弟不得相入廟也</hi>不従光議二月癸丑詔立定陶王欣為皇<lb/>
太子封中山王舅諫議大夫馮參為宜鄉侯益中山國<lb/>
三萬户以慰其意<hi>師古曰以不得繼統為帝之後恐其怨恨</hi>使執金吾任宏<lb/>
守大鴻臚持節徵定陶王<hi>大鴻臚掌諸侯故任宏守大鴻臚之官以徵定陶王守者</hi>
<pb n="KR2b0007_WYG_032-21a"/>
<hi>權守也任音壬臚陵如翻</hi>定陶王謝曰臣材質不足以假充太子之<lb/>
宫<hi>師古曰謙不言為太子故云假充若元非正余謂王謝意盖以将有皇嗣今為太子特假充耳</hi>臣願<lb/>
且得留國邸旦夕奉問起居<hi>謂昏定晨省記曰文王之為世子也朝於王季日三</hi>
<hi>雞初鳴而衣服至于寝門外問内竪之御者曰今日安否如何内竪曰安文王乃喜及日中又至亦如之及暮</hi>
<hi>再至亦如之其有不安節則内竪以告文王文王色憂行不能正履此旦夕問起居之禮也國邸謂定陶國邸</hi>
<hi>也</hi>俟有聖嗣歸國守藩書奏天子報聞<hi>報聞報已覽其書而不従其請</hi>
<hi>也</hi>戊午孔光以議不合意左遷廷尉何武為御史大夫<lb/>
<hi>光左遷廷尉而何武自廷尉為御史大夫</hi>　初詔求殷後分散為十餘姓<hi>殷子</hi>
<pb n="KR2b0007_WYG_032-21b"/>
<hi>姓也其後為宋為孔為華為戴為桓為向為樂等姓</hi>推求其嫡不能得匡衡梅福<lb/>
皆以為宜封孔子世為湯後<hi>匡衡議以為王者存三王後所以尊其先王而通三</hi>
<hi>綂也其犯誅絶之罪者絶而更封他親為始封君上承其王者之始祖春秋之義諸侯不能守其社稷者絶今</hi>
<hi>宋國已不守其綂而失國矣則宜更立殷後為始封君而上承湯統非當繼宋之絶侯也宜明得殷後而已今</hi>
<hi>之故宋推求其嫡乆逺不可得雖得其嫡嫡之先已絶為不當得立禮孔子曰丘殷人也先師所傳宜以孔子世</hi>
<hi>湯後此元帝時議也是時梅福復言之</hi>上従之封孔結為殷紹嘉侯<hi>恩澤侯表</hi>
<hi>殷紹嘉侯國于沛</hi>三月與周承休侯皆進爵為公地各百里<lb/>
上行幸雍祠五畤　初何武之為廷尉也<hi>公卿表元延三年何武自</hi>
<pb n="KR2b0007_WYG_032-22a"/>
<hi>沛郡太守為廷尉是年三月戊午為御史大夫</hi>建言末俗之敝政事煩多宰相<lb/>
之材不能及古而丞相獨兼三公之事所以乆廢而不<lb/>
治也<hi>廢謂廢事也</hi>宜建三公官上従之夏四月賜曲陽侯根<lb/>
大司馬印綬置官屬罷票騎将軍官<hi>武帝初置大司馬以冠将軍之號宣</hi>
<hi>帝地節三年置大司馬不冠将軍亦無印綬官屬今賜大司馬金印紫綬置官屬而大司馬為專官故根不復</hi>
<hi>領票騎将軍</hi>以御史大夫何武為大司空封汜鄉侯<hi>武封汜鄉侯在</hi>
<hi>琅邪不其縣後改食南陽博望鄉師古曰汜音凡其音基</hi>皆増奉如丞相<hi>如淳曰律大司馬大</hi>
<hi>将軍與丞相奉月錢六萬御史大夫奉月四萬也奉讀曰俸</hi>以備三公焉　秋八月<lb/>
<pb n="KR2b0007_WYG_032-22b"/>
庚戌中山孝王興薨　匈奴車牙單于死弟囊知牙斯<lb/>
立為烏珠留若鞮單于烏珠留單于立以弟樂為左賢<lb/>
王輿為右賢王<hi>樂呼韓邪單于大閼氏之子輿弟五閼氏之子</hi>漢遣中郎将夏<lb/>
侯藩副校尉韓容使匈奴或説王根曰<hi>説輸芮翻</hi>匈奴有斗<lb/>
入漢地直張掖郡<hi>師古曰斗絶也地之斗曲入漢界者也直當也</hi>生竒材箭竿<lb/>
鷲羽<hi>師古曰鷲大鵰也黄頭赤目其羽可為箭竿音工旱翻鷲音就余按鷲羽可為箭翎也山海經曰景</hi>
<hi>山多鷲黑色多力所謂皂鵰是也</hi>如得之於邉甚饒國家有廣地之實<lb/>
将軍顯功垂於無窮根為上言其利<hi>言得此地為中國利也為于偽翻下</hi>
<pb n="KR2b0007_WYG_032-23a"/>
<hi>同</hi>上直欲従單于求之<hi>師古曰直猶正也余謂直徑直也</hi>為有不得傷<lb/>
命損威<hi>師古曰詔命不行為傷命余謂天子之命不行於夷狄為損中國之威</hi>根即但以<lb/>
上指曉藩令従藩所説而求之<hi>師古曰自以藩意説單于而求之説輸芮翻下</hi>
<hi>同</hi>藩至匈奴以語次説單于曰<hi>語次交語之次也</hi>竊見匈奴斗<lb/>
入漢地直張掖郡漢三都尉居塞上士卒數百人寒苦<lb/>
候望乆勞<hi>張掖兩都尉一治日勒澤索谷一治居延又有農都尉治畨和是為三都尉師古曰澤音</hi>
<hi>鐸索音先各翻如淳曰畨音盤</hi>單于宜上書獻此地直斷割之<hi>謂従直割地以</hi>
<hi>其斗入者與漢也斷下管翻上時掌翻下同</hi>省兩都尉士卒數百人以復天<lb/>
<pb n="KR2b0007_WYG_032-23b"/>
子厚恩<hi>師古曰復亦報也</hi>其報必大<hi>師古曰漢得此地必厚報單于</hi>單于曰此<lb/>
天子詔語邪<hi>邪音耶疑未定之辭</hi>将従使者所求也藩曰詔指也<lb/>
然藩亦為單于畫善計耳<hi>為于偽翻</hi>單于曰此温偶駼王所<lb/>
居地也<hi>師古曰偶音五口翻駼音塗下同余按後漢書匈奴有温禺犢王班固燕然銘曰斬温禺以釁</hi>
<hi>鼓血尸遂以染鍔意温偶即温禺也後人妄加禺旁従人耳當讀曰禺</hi>未曉其形状所生<lb/>
請遣使問之<hi>形状謂地形之夷險可割與不可割之状也師古曰所生謂山之所生草木鳥獸為</hi>
<hi>用者</hi>藩容歸漢後復使匈奴<hi>復扶又翻</hi>至則求地單于曰父兄<lb/>
傳五世<hi>呼韓邪傳其長子復株絫復株絫傳其弟搜諧搜諧又傳其弟車牙車牙傳之囊知牙斯是為</hi>
<pb n="KR2b0007_WYG_032-24a"/>
<hi>五世</hi>漢不求此地至知獨求何也<hi>單于名囊知牙斯王莽専政諷其慕中國不二</hi>
<hi>名始名知史従簡便因以單名書于此</hi>已問温偶駼王匈奴西邉諸侯作<lb/>
穹廬及車皆仰此山材木<hi>師古曰謂諸小王為諸侯效中國之言耳仰音牛向翻</hi>
且先父地不敢失也<hi>先父謂呼韓邪</hi>藩還遷太原太守單于遣<lb/>
使上書以藩求地状聞<hi>守式又翻使疏吏翻</hi>詔報單于藩擅稱詔<lb/>
従單于求地法當死更大赦二<hi>余按是年後至明年哀帝即位大赦又明年改</hi>
<hi>元赦詔云更大赦二以此知夏侯藩再使匈奴必在建平初師古曰更經也音工衡翻</hi>今徙藩為<lb/>
濟南太守不令當匈奴<hi>濟子禮翻</hi>　冬十月甲寅王根病免<lb/>
<pb n="KR2b0007_WYG_032-24b"/>
　上以太子既奉大宗後不得顧私親<hi>按禮祖父以上正嫡相傳為大</hi>
<hi>宗别子為祖繼别為宗繼禰者為小宗定陶王以帝弟之子入奉大宗後義不得復顧定陶共王親也</hi>十<lb/>
一月立楚孝王孫景為定陶王<hi>楚孝王囂宣帝之子</hi>太子議欲謝<lb/>
少傳閻崇以為人後之禮不得顧私親不當謝<hi>少詩照翻下少</hi>
<hi>府同</hi>太傅趙𤣥以為當謝太子従之詔問所以謝状尚書<lb/>
劾奏𤣥左遷少府<hi>劾户槩翻</hi>以光禄勲師丹為太傅初太子<lb/>
之幼也王祖母傅太后躬自飬視<hi>在定陶國時也</hi>及為太子詔<lb/>
傅太后丁姬自居定陶國邸<hi>丁姬事定陶共王實生太子</hi>不得相見<lb/>
<pb n="KR2b0007_WYG_032-25a"/>
頃之王太后欲令傅太后丁姬十日一至太子家帝曰<lb/>
太子承正綂當共飬陛下<hi>漢亦稱太后為陛下後世多稱殿下唯臨朝乃稱陛下共</hi>
<hi>音居用翻飬音弋尚翻</hi>不得復顧私親<hi>此私親謂傅太后丁姬復扶又翻下同</hi>王太<lb/>
后曰太子小而傅太后抱飬之今至太子家以乳母恩<lb/>
耳<hi>謂抱飬太子恩猶乳母也</hi>不足有所妨於是令傅太后得至太子<lb/>
家丁姬以不飬太子獨不得　衛尉侍中淳于長有寵<lb/>
於上大見信用貴傾公卿外交諸侯牧守賂遺<hi>牧州牧也守郡</hi>
<hi>守也遺于季翻下同</hi>賞賜累鉅萬滛於聲色<hi>滛過也放也</hi>許后姊孊為<lb/>
<pb n="KR2b0007_WYG_032-25b"/>
龍雒思侯夫人<hi>龍雒思侯韓寳増子也晋灼曰孊音靡余按韓寳已死故書謚謚法外内思索</hi>
<hi>曰思追悔前過曰思</hi>寡居長與孊私通因取為小妻<hi>孊雖皇后之姊列侯之夫</hi>
<hi>人以滛放失身於長而長自有正室故為小妻記曰聘則為妻奔則為妾婦人女子之持身不可不慎也</hi>許<lb/>
后時居長定宫<hi>許后廢徙昭臺宫嵗餘還徙長定宫師古曰三輔黄圗林光宫中有長定宫</hi>
因孊賂遺長欲求復為媫妤長受許后金錢乗輿服御<lb/>
物前後千餘萬<hi>乗繩證翻</hi>詐許為白上立為左皇后<hi>許為于偽翻</hi>
孊每入長定宫輙與孊書戲侮許后嫚易無不言<hi>師古曰嫚</hi>
<hi>䙝汙也易輕也易音弋䜴翻</hi>交通書記賂遺連年時曲陽侯根輔政<lb/>
<pb n="KR2b0007_WYG_032-26a"/>
乆病數乞骸骨<hi>數所角翻</hi>長以外親居九卿位<hi>長太后姊子於帝室為外</hi>
<hi>家之親</hi>次第當代根侍中騎都尉光禄大夫王莽心害長<lb/>
寵私聞其事莽侍曲陽侯病因言長見将軍乆病意喜<lb/>
自以當代輔政至對衣冠議語署置<hi>衣冠當時士大夫及貴游子弟也師</hi>
<hi>古曰自謂當輔政故豫言某人為某官某人主某事</hi>具言其辠過根怒曰即如是<lb/>
何不白也莽曰未知将軍意故未敢言根曰趣白東宫<lb/>
<hi>東宫太后宫師古曰趣讀曰促</hi>莽求見太后具言長驕佚欲代曲陽侯<lb/>
私與長定貴人姊通受取其衣物太后亦怒曰兒至如<lb/>
<pb n="KR2b0007_WYG_032-26b"/>
此<hi>長太后姊子故呼為兒</hi>徃白之帝莽白上上以太后故免長官<lb/>
勿治罪遣就國<hi>就定陵侯國治直之翻</hi>初紅陽侯立不得輔政疑<lb/>
為長毁譖常怨毒長<hi>毒苦也痛也怨之甚也</hi>上知之及長當就國<lb/>
立嗣子融従長請車騎<hi>以長當就國所常従車騎無所用故請之師古曰嗣子謂嫡長</hi>
<hi>子當為嗣者也</hi>長以珍寳因融重賂立立因上封事為長求留<lb/>
<hi>上時掌翻為于偽翻</hi>曰陛下既託文以皇太后故<hi>蘇林曰託於詔文也</hi>誠不<lb/>
可更有佗計<hi>師古曰言不宜遣長就國</hi>於是天子疑焉<hi>帝知立素怨長今為長上</hi>
<hi>封事求留疑心於是而起</hi>下有司按驗<hi>下户稼翻下同</hi>吏捕融立令融自殺<lb/>
<pb n="KR2b0007_WYG_032-27a"/>
以滅口<hi>恐融就吏而事泄故令其自殺以滅口</hi>上愈疑其有大姦遂逮長<lb/>
繫洛陽詔獄<hi>凡詔所繫治皆為詔獄非必洛陽先有詔獄也</hi>窮治<hi>考鞠以窮其姦也</hi>長<lb/>
具服戲侮長定宫謀立左皇后辠至大逆死獄中妻子<lb/>
當坐者徙合浦母若歸故郡<hi>長母若即王太后姊故居魏郡元城師古曰若者其</hi>
<hi>母名</hi>上使廷尉孔光持節賜廢后藥自殺丞相方進復劾<lb/>
奏紅陽侯立狡猾不道<hi>師古曰狡狂也猾亂也復扶又翻</hi>請下獄上曰<lb/>
紅陽侯朕之舅不忍致法遣就國于是方進復奏立黨<lb/>
友後将軍朱博鉅鹿太守孫閎皆免官與故光禄大夫<lb/>
<pb n="KR2b0007_WYG_032-27b"/>
陳咸皆歸故郡<hi>朱博杜陵人孫閎亦京師世家陳咸本沛郡相人㨿漢書翟方進傳則博閎免</hi>
<hi>官獨咸歸故鄉耳與字皆字衍元延元年咸免光禄大夫故稱故</hi>咸自知廢錮以憂死<lb/>
方進智能有餘兼通文法吏事以儒雅縁飾<hi>師古曰縁飾譬之於</hi>
<hi>衣加純縁者純音之允翻</hi>號為通明相<hi>相息亮翻</hi>天子器重之又善求人<lb/>
主㣲指<hi>㣲指謂上意所嚮未著見於外者</hi>奏事無不當意方淳于長用<lb/>
事方進獨與長交稱薦之<hi>據方進傳長初用事方進獨與長交及長寵盛與之交者</hi>
<hi>不獨一方進也</hi>及長坐大逆誅上以方進大臣為之隠諱<hi>為于偽翻</hi>
方進内慙上疏乞骸骨<hi>上時掌翻</hi>上報曰定陵侯長已伏其<lb/>
<pb n="KR2b0007_WYG_032-28a"/>
辜君雖交通傳不云乎朝過夕改君子與之<hi>師古曰與許也余謂</hi>
<hi>此盖論語傳音直戀翻</hi>君何疑焉其専心壹志毋怠醫藥以自持<lb/>
方進起視事復條奏長所厚善京兆尹孫寳右扶風蕭<lb/>
育刺史二千石以上免二十餘人<hi>孫寳蕭育皆能吏也以急於求進比匪人</hi>
<hi>以得罪是以君子慎交</hi>函谷都尉建平侯杜業素與方進不平<hi>函谷</hi>
<hi>闗置都尉以譏出入業杜延年之孫平素不事權貴與翟方進淳于長皆不</hi>方進奏業受紅陽<lb/>
　書聴請不敬免就國<hi>據業傳業與淳于長不平長當就國紅陽侯立與業書屬之勿</hi>
<hi>復用前事相侵長出闗後罪復發下洛陽獄丞相史搜得紅陽侯書奏業聴請不敬服䖍曰受立屬請為不敬</hi>
<pb n="KR2b0007_WYG_032-28b"/>
上以王莽首發大姦稱其忠直王根因薦莽自代丙寅<lb/>
以莽為大司馬時年三十八莽既拔出同列繼四父而<lb/>
輔政<hi>師古曰鳳商音根四人皆為大司馬而莽之諸父也</hi>欲令名譽過前人遂克<lb/>
己不倦聘諸賢良以為掾史賞賜邑錢悉以享士<hi>邑錢封邑</hi>
<hi>所入之錢也掾俞絹翻</hi>愈為儉約母病公卿列侯遣夫人問疾莽<lb/>
妻迎之衣不曵地布蔽膝<hi>蔽膝鞸也亦曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鄭𤣥曰韍太古蔽膝之象</hi>見之<lb/>
者以為僮使問知其夫人<hi>此下依漢書有皆驚二字文意乃足它本皆有此二字</hi>
其飾名如此　丞相方進大司空武奏言春秋之義用<lb/>
<pb n="KR2b0007_WYG_032-29a"/>
貴治賤不以卑臨尊<hi>春秋首止之㑹殊㑹王世子世子貴也宋之盟楚駕晋而書先晋黄</hi>
<hi>池之㑹吴主㑹而書先晋不以卑臨尊也治直之翻</hi>刺史位下大夫而臨二千石<lb/>
<hi>刺史六百石下大夫之秩也其朝位亦班于下大夫</hi>輕重不相準臣請罷刺史更<lb/>
置州牧以應古制<hi>古制九州一為畿内八州八伯以綂諸侯之國今請置州牧以應古州伯</hi>
<hi>之制更工衡翻下同</hi>十二月罷刺史更置州牧秩二千石　犍為<lb/>
郡於水濵得古磬十六枚<hi>師古曰濵水厓也音賔説文曰磬樂石也古者母句氏作</hi>
<hi>磬後或以玉為之犍為言翻</hi>議者以為善祥劉向因是説上宜興辟<lb/>
雍<hi>記王制天子之學曰辟雍鄭𤣥曰辟明也雍和也所以明和天下説輸芮翻</hi>設庠序<hi>古者黨有</hi>
<pb n="KR2b0007_WYG_032-29b"/>
<hi>庠遂有序庠者飬也序者教也</hi>陳禮樂隆雅頌之聲盛揖讓之名以風<lb/>
化天下如此而不治者未之有也<hi>治直吏翻</hi>或曰不能具禮<lb/>
<hi>師古曰或曰者劉向設為難者之言而後答釋也</hi>禮以飬人為本如有過差<hi>師古曰過</hi>
<hi>差猶失錯也</hi>是過而飬人也刑罸之過或至死傷今之刑非<lb/>
臯陶之法也而有司請定法削則削筆則筆<hi>服䖍曰言隨君意也</hi>
<hi>師古曰削者言有所刪去以刀削簡牘也筆者謂有所增益以筆就而書也</hi>救時務也至於<lb/>
禮樂則曰不敢是敢於殺人不敢於飬人也為其爼豆<lb/>
管絃之間小不備<hi>為于偽翻</hi>因是絶而不為是去小不備而<lb/>
<pb n="KR2b0007_WYG_032-30a"/>
就大不備惑莫甚焉<hi>為其不能具禮而廢禮是去小不備而就大不備也爼祭器如機盛</hi>
<hi>牲體者也豆似籩亦所以盛肉籩用竹而豆用木管笙簫之屬也絃琴瑟之屬也</hi>夫教化之比<lb/>
於刑法刑法輕是舎所重而急所輕也<hi>師古曰舎廢也舍讀曰捨</hi>教<lb/>
化所恃以為治也刑法所以助治也<hi>治直吏翻</hi>今廢所恃而<lb/>
獨立其所助非所以致太平也自京師有誖逆不順之<lb/>
子孫<hi>師古曰誖乖也音布内翻</hi>至於䧟大辟受刑戮者不絶由不習<lb/>
五常之道也<hi>師古曰五常仁義禮智信人性之所常行也辟毗亦翻</hi>夫承千嵗之<lb/>
衰周繼暴秦之餘敝民漸漬惡俗貪饕險詖不閑義理<lb/>
<pb n="KR2b0007_WYG_032-30b"/>
<hi>漸子亷翻師古曰貪甚曰饕言行險曰詖饕音吐髙翻詖音皮義翻閑習也</hi>不示以大化而<lb/>
獨敺以刑罰<hi>敺讀與驅同</hi>終已不改帝以向言下公卿議<hi>下遐</hi>
<hi>稼翻</hi>丞相大司空奏請立辟雍按行長安城南營表未作<lb/>
而罷<hi>師古曰營度地也表立標也行下孟翻</hi>時又有言孔子布衣飬徒三<lb/>
千人今天子太學弟子少<hi>詩沼翻</hi>於是増弟子貟三千人<lb/>
嵗餘復如故<hi>元帝設弟子貟千人</hi>劉向自見得信於上故常顯訟<lb/>
宗室譏刺王氏及在位大臣其言多痛切發於至誠上<lb/>
數欲用向為九卿<hi>數所角翻</hi>輙不為王氏居位者及丞相御<lb/>
<pb n="KR2b0007_WYG_032-31a"/>
史所持<hi>師古曰持謂扶持佐助也</hi>故終不遷居列大夫官前後三十<lb/>
餘年而卒後十三嵗而王氏代漢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_032-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷三十二<lb/>
</p>
<p>
</p>
  </div>
</body>
</text>
</TEI>
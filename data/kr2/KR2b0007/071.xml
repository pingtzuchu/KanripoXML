<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷七十一</head>
    <p>
<pb n="KR2b0007_WYG_071-1a"/>
欽定四庫全書<lb/>
　資治通鑑卷七十一　　　宋　司馬光　撰<lb/>
　　　　　　　　　　　　　　胡三省　音註<lb/>
　魏紀三<hi>起著雍涒灘盡上章閹茂凡三年</hi>
　　烈祖明皇帝上之下<lb/>
太和二年春正月司馬懿攻新城旬有六日拔之斬孟<lb/>
達申儀久在魏興擅承制刻印多所假授懿召而執之<lb/>
歸于洛陽<hi>歸儀于京師也</hi>　初征西將軍夏侯淵之子楙尚太<lb/>
<pb n="KR2b0007_WYG_071-1b"/>
祖女清河公主<hi>此女欲以妻丁儀文帝止之以妻楙楙音茂</hi>文帝少與之親<lb/>
善<hi>少詩照翻</hi>及即位以為安西將軍都督闗中鎭長安使承<lb/>
淵處<hi>淵鎮長安見六十六巻漢獻帝建安十六年</hi>諸葛亮將入冦與羣下謀<lb/>
之丞相司馬魏延曰<hi>漢丞相有長史而無司馬是時用兵故置司馬</hi>聞夏侯楙<lb/>
主壻也怯而無謀今假延精兵五千負糧五千直從褒<lb/>
中出循秦嶺而東當子午而北<hi>褒中縣屬漢中郡子午道王莽所通事見三十</hi>
<hi>六巻平帝元始五年安帝延光四年順帝罷子午道通褒斜路三秦記曰子午長安正南山名秦嶺谷一名樊</hi>
<hi>川余按今洋川東百六十里有子午谷郡縣志曰舊子午道在金州安康縣界梁將軍王神念以縁山避水橋</hi>
<pb n="KR2b0007_WYG_071-2a"/>
<hi>梁百數多有毁壊乃别開乾路更名子午道則今路是也</hi>不過十日可到長安楙聞<lb/>
延奄至必弃城逃走長安中惟御史京兆太守耳<hi>時遣督軍</hi>
<hi>御史與京兆太守共守長安晉志曰文帝受禪改漢京兆尹為太守守式又翻</hi>橫門邸閣與散<lb/>
民之榖足周食也<hi>魏置邸閣於橫門以積粟民聞兵至必逃散可收其穀以周食橫音光</hi>
比東方相合聚尚二十許日<hi>比必寐翻</hi>而公從斜谷來<hi>斜余遮翻</hi>
<hi>谷音浴又古禄翻</hi>亦足以達如此則一舉而咸陽以西可定矣<lb/>
亮以為此危計不如安從坦道可以平取隴右十全必<lb/>
克而無虞故不用延計<hi>由今觀之皆以亮不用延計為怯凡兵之動知敵之主知敵之</hi>
<pb n="KR2b0007_WYG_071-2b"/>
<hi>將亮之不用延計者知魏主之明略而司馬懿輩不可輕也亮欲平取隴右且不獲如志况欲乗險僥倖盡定</hi>
<hi>咸陽以西邪</hi>亮揚聲由斜谷道取郿<hi>班志斜水出衙嶺山北至郿入渭脈水㳂山則</hi>
<hi>斜谷之路可知矣郿師古音媚郿故城陳倉縣東北十五里故郿城是</hi>使鎮東將軍趙雲<lb/>
揚武將軍鄧芝為疑兵據箕谷<hi>今興元府褒縣北十五里有箕山鄭子真隠於</hi>
<hi>此趙雲鄧芝所據即此谷也又據後漢書馮異𫝊箕谷當在陳倉之南漢中之北</hi>帝遣曹真都<lb/>
督闗右諸軍軍郿亮身率大軍攻祁山戎陳整齊<hi>陳讀曰陣</hi>
號令明肅始魏以漢昭烈既死數嵗寂然無聞是以略<lb/>
無備豫<hi>謂不豫為之備也</hi>而卒聞亮出<hi>卒讀曰猝</hi>朝野恐懼於是天<lb/>
<pb n="KR2b0007_WYG_071-3a"/>
水南安安定皆叛應亮<hi>魏分隴右置秦州天水南安屬焉漢靈帝中平四年分漢陽之</hi>
<hi>䝠道立南安郡漢陽郡至晉方改為天水史追書也安定郡屬雍州杜佑曰南安今隴西郡隴西縣</hi>闗中<lb/>
響震朝臣未知計所出帝曰亮阻山為固今者自來正<lb/>
合兵書致人之術<hi>兵法曰善戰者致人帝姑以此言安朝野之心耳</hi>破亮必也<lb/>
乃勒兵馬步騎五萬遣右將軍張郃督之西拒亮<hi>郃古合翻</hi>
<hi>又曷閤翻</hi>丁未帝行如長安<hi>親帥師繼郃之後以張聲勢如往也</hi>初越嶲太守<lb/>
馬謖才器過人好論軍計<hi>好呼到翻</hi>諸葛亮深加器異漢昭<lb/>
烈臨終謂亮曰馬謖言過其實不可大用君其察之亮<lb/>
<pb n="KR2b0007_WYG_071-3b"/>
猶謂不然以謖為參軍毎引見談論自晝達夜<hi>以孔明之明略</hi>
<hi>所以待謖者如此亦足以見其善論軍計矣觀孔明南征之時謖陳攻心之論豈悠悠坐談者所能及哉</hi>及<lb/>
出軍祁山亮不用舊將魏延吳懿等為先鋒而以謖督<lb/>
諸軍在前與張郃戰于街亭<hi>續漢志漢陽略陽縣有街泉亭前漢之街泉縣也省</hi>
<hi>入略陽杜佑曰街泉亭在隴縣又曰平凉郡界有街泉亭馬謖為張郃所敗處又考五代史志漢川郡西縣有</hi>
<hi>街亭山嶓冡山漢水則隋之西縣蓋兼得隴西之䝠道漢陽之西縣矣又按郡國縣道記梁州之西縣本名白</hi>
<hi>馬城又曰濜口城後魏正始中立嶓冡縣隋始改曰西縣此非續漢志漢陽之西縣也</hi>謖違亮節<lb/>
度舉措煩擾舍水上山不下據城<hi>郃𫝊言謖依阻南山舍讀曰捨上時掌翻</hi>
<pb n="KR2b0007_WYG_071-4a"/>
張郃絶其汲道擊大破之士卒離散亮進無所據乃拔<lb/>
西縣千餘家還漢中<hi>續漢志西縣前漢屬隴西郡後漢屬漢陽郡有嶓冡山西漢水</hi>收<lb/>
謖下獄殺之亮自臨祭為之流涕<hi>下遐稼翻為于偽翻</hi>撫其遺孤<lb/>
恩若平生<hi>殺之者王法也恩之者故人之情不忘也</hi>蔣琬謂亮曰昔楚殺得<lb/>
臣文公喜可知也<hi>左傳晉文公及楚子玉得臣戰于城濮楚師敗績晉入楚軍三日榖文公猶</hi>
<hi>有憂色曰得臣猶在憂未歇也及楚殺得臣然後喜可知也杜預曰謂喜見於顔色</hi>天下未定而<lb/>
戮智計之士豈不惜乎<hi>觀此則蔣琬亦重謖矣</hi>亮流涕曰孫武所<lb/>
以能制勝於天下者用法明也<hi>孫子始計篇曰法令孰行言法令行者必勝也</hi>
<pb n="KR2b0007_WYG_071-4b"/>
<hi>故其教吳宫美人兵必殺吳王寵姬二人以明其法</hi>是以揚干亂法魏絳戮其僕<lb/>
<hi>左傳晉悼公合諸侯其弟揚干亂行魏絳戮其僕悼公謂魏絳能以刑佐民使佐新軍</hi>四海分裂<lb/>
兵交方始若復廢法何用討賊邪謖之未敗也裨將軍<lb/>
巴西王平連規諫謖謖不能用及敗衆盡星散惟平所<lb/>
領千人鳴鼓自守張郃疑其有伏兵不往偪也於是平<lb/>
徐徐收合諸營遺迸率將士而還<hi>據王平傳平所識不過十字觀其收馬謖</hi>
<hi>敗散之兵拒曹爽猝至之師則用兵方略固不在於多識字也迸北孟翻還從宣翻又如字</hi>亮既誅<lb/>
馬謖及將軍李盛奪將軍黄襲等兵平特見崇顯加拜<lb/>
<pb n="KR2b0007_WYG_071-5a"/>
參軍統五部兼當營事<hi>既總統五部兵時亮屯漢中又使之兼當營屯之事</hi>進位<lb/>
討冦將軍封亭侯<hi>後漢之制列侯有縣侯鄉侯亭侯</hi>亮上疏請自貶三<lb/>
等漢主以亮為右將軍行丞相事是時趙雲鄧芝兵亦<lb/>
敗於箕谷雲歛衆固守故不大傷雲亦坐貶為鎮軍將<lb/>
軍<hi>據晉書職官志鎮軍將軍在四征四鎮將軍之上今趙雲自鎮東將軍貶鎮軍將軍蓋蜀漢之制以鎮東</hi>
<hi>為専鎮方面而以鎮軍為散號故為貶也</hi>亮問鄧芝曰街亭軍退兵將不復<lb/>
相録<hi>録收拾也將即亮翻下同復扶又翻</hi>箕谷軍退兵將初不相失何故<lb/>
芝曰趙雲身自斷後<hi>斷丁管翻</hi>軍資什物略無所棄兵將無<lb/>
<pb n="KR2b0007_WYG_071-5b"/>
縁相失雲有軍資餘絹亮使分賜將士雲曰軍事無利<lb/>
何為有賜其物請悉入赤㟁庫<hi>水經注褒水西北出衙嶺山東南逕大石門歴</hi>
<hi>故棧道下谷俗謂千梁無柱也諸葛亮與兄瑾書曰前趙子龍退軍燒壊赤崖閣道縁谷一百餘里其閣梁一</hi>
<hi>頭入山腹一頭立柱於水中今水大而急不得安柱又云頃大水暴出赤崖以南橋閣悉壊時趙子龍與鄧伯</hi>
<hi>苗一戍赤崖屯田一戍赤崖口但得縁崖與伯苗相聞而已後亮死于五丈原魏延先退而焚之即是道也赤</hi>
<hi>崖即赤㟁蜀置庫於此以儲軍資</hi>須十月為冬賜<hi>須待也</hi>亮大善之或勸<lb/>
亮更發兵者亮曰大軍在祁山箕谷皆多於賊而不破<lb/>
賊乃為賊所破此病不在兵少也在一人耳<hi>謂兵之勝敗在將也</hi>
<pb n="KR2b0007_WYG_071-6a"/>
<hi>少詩沼翻</hi>今欲減兵省將<hi>將即亮翻</hi>明罰思過校變通之道於將<lb/>
來若不能然者雖兵多何益自今已後諸有忠慮於國<lb/>
者但勤攻吾之闕則事可定賊可死功可蹻足而待矣<lb/>
<hi>蹻巨嬌翻</hi>於是考微勞甄壯烈<hi>甄稽延翻察也别也</hi>引咎責躬布所失<lb/>
於境内厲兵講武以為後圖戎士簡練民忘其敗矣<hi>善敗</hi>
<hi>者不亡此之謂也姜維之敗則不可復振矣</hi>亮之出祁山也天水參軍姜維<lb/>
詣亮降<hi>降戸江翻</hi>亮美維膽智辟為倉曹掾<hi>續漢志丞相倉曹掾主倉榖事</hi>
使典軍事<hi>考異曰孫盛雜語曰維詣諸葛亮與母相失後得母書令求當歸維曰良田百頃不在一</hi>
<pb n="KR2b0007_WYG_071-6b"/>
<hi>畆但有逺志不在當歸也按維粗知學術恐不至此今不取</hi>曹真討安定等三郡皆<lb/>
平真以諸葛亮懲於祁山後必出從陳倉乃使將軍郝<lb/>
昭等守陳倉治其城<hi>杜佑曰漢陳倉故城在今縣東二十里治直之翻</hi>　夏四<lb/>
月丁酉帝還洛陽帝以燕國徐邈為凉州刺史<hi>晉志曰凉</hi>
<hi>州蓋以其地處西方常寒凉也地勢西北邪出在南山之間南隔西羌西通西域統金城西平武威張掖西郡</hi>
<hi>酒泉燉煌西海等郡</hi>邈務農積榖立學明訓進善黜惡與羌胡從<lb/>
事不問小過若犯大罪先告部帥使知應死者乃斬以<lb/>
徇<hi>帥所類翻</hi>由是服其威信州界肅清　五月大旱　吳王<lb/>
<pb n="KR2b0007_WYG_071-7a"/>
使鄱陽太守周魴宻求山中舊族名帥為北方所聞知<lb/>
者<hi>所謂山越宗帥也魴符方翻帥所類翻</hi>令譎挑揚州牧曹休<hi>魏揚州止得漢之九</hi>
<hi>江廬江二郡地而江津要害之地多為吳所據譎古穴翻挑徒了翻</hi>魴曰民帥小醜不足<lb/>
杖任事或漏泄不能致休乞遣親人齎牋以誘休言被<lb/>
譴懼誅欲以郡降北<hi>誘音酉降户江翻</hi>求兵應接吳王許之時<lb/>
頻有郎官詣魴詰問諸事<hi>郎官尚書郎也詰去吉翻</hi>魴因詣郡門下<lb/>
<hi>鄱陽郡門下</hi>下髪謝<hi>吳主之詰周魴之謝皆所以譎曹休也</hi>休聞之率步騎十<lb/>
萬向皖以應魴<hi>皖户板翻下同</hi>帝又使司馬懿向江陵<hi>懿督諸軍屯宛</hi>
<pb n="KR2b0007_WYG_071-7b"/>
<hi>使向江陵</hi>賈逵向東闗<hi>東闗即濡須口亦謂之柵江口有東西闗東闗之南㟁吳築城西闗之北</hi>
<hi>㟁魏置柵後諸葛恪於東闗作大堤以遏巢湖謂之東興堤即其地也</hi>三道俱進秋八月<lb/>
吳王至皖以陸遜為大都督假黃鉞親執鞭以見之<hi>此猶</hi>
<hi>古之王者遣將跪而推轂之意也</hi>以朱桓全琮為左右督<hi>琮徂宗翻</hi>各督三<lb/>
萬人以擊休休知見欺而恃其衆欲遂與吳戰朱桓言<lb/>
於吳王曰休本以親戚見任非智勇名將也今戰必敗<lb/>
敗必走走當由夾石挂車<hi>元豐九域志舒州桐城縣北有挂車鎮有挂車嶺鎮因嶺</hi>
<hi>而得名</hi>此兩道皆險阨若以萬兵柴路<hi>柴路謂以柴塞路也</hi>則彼衆<lb/>
<pb n="KR2b0007_WYG_071-8a"/>
可盡休可生虜臣請將所部以斷之<hi>斷丁管翻</hi>若䝉天威得<lb/>
以休自效便可乘勝長驅進取夀春割有淮南以規許<lb/>
洛<hi>漢末都許有許昌宫魏時都洛魏略曰文帝改長安譙許昌鄴洛陽為五都立石表西界宜陽北循太行</hi>
<hi>東北界陽平南循魯陽東界郯為中都之地</hi>此萬世一時不可失也<hi>言歴萬世惟有</hi>
<hi>此一時機㑹可乗耳</hi>權以問陸遜遜以為不可乃止尚書蔣濟上<lb/>
疏曰休深入虜地與權精兵對而朱然等在上流乘休<lb/>
後臣未見其利也前將軍滿寵上疏曰曹休雖明果而<lb/>
希用兵今所從道背湖旁江易進難退<hi>背蒲妹翻旁步浪翻易以豉翻</hi>
<pb n="KR2b0007_WYG_071-8b"/>
此兵之絓地也<hi>絓古賣翻罥也言其地險師行由之為所罥挂進退不可也孫子地形篇曰地</hi>
<hi>形有通者有挂者我可以徃彼可以來曰通可以往難以返曰挂</hi>若入無疆口<hi>無疆口在夾石</hi>
<hi>東南</hi>宜深為之備寵表未報休與陸遜戰于石亭<hi>時吳王在皖口</hi>
<hi>遣遜等與休戰于石亭則其地當在今舒州懐寧桐城二縣之間</hi>遜自為中部令朱桓<lb/>
全琮為左右翼三道並進衝休㐲兵因驅走之追亡逐<lb/>
北徑至夾石斬獲萬餘牛馬騾驢車乗萬兩軍資器械<lb/>
略盡<hi>休蓋未嘗整陳交戰而敗也兩音亮乘繩證翻</hi>初休表求深入以應周魴<lb/>
帝命賈逵引兵東與休合<hi>按逵傳逵自豫州進兵取西陽以向東闗休自夀春向皖</hi>
<pb n="KR2b0007_WYG_071-9a"/>
<hi>西陽在皖之西而東闗又在皖之東今與休合蓋使合兵向東闗也</hi>逵曰賊無東闗之備<lb/>
必并軍於皖休深入與賊戰必敗乃部署諸將水陸並<lb/>
進行二百里獲吳人言休戰敗吳遣兵斷夾石<hi>斷丁管翻下同</hi>
諸將不知所出或欲待後軍逵曰休兵敗於外路絶於<lb/>
内進不能戰退不得還安危之機不及終日賊以軍無<lb/>
後繼故至此今疾進出其不意此所謂先人以奪其心<lb/>
也<hi>左傳軍志曰先人有奪人之心先悉薦翻</hi>賊見吾兵必走若待後軍賊已<lb/>
斷險兵雖多何益乃兼道進軍多設旗鼓為疑兵吳人<lb/>
<pb n="KR2b0007_WYG_071-9b"/>
望見逵軍驚走<hi>驚走者斷夾石之軍耳</hi>休乃得還逵據夾石以兵<lb/>
糧給休休軍乃振初逵與休不善<hi>逵與休不善文帝黃初中欲假逵節休曰</hi>
<hi>逵性剛易侮諸將不可為督遂止</hi>及休敗賴逵以免　九月乙酉立皇<lb/>
子穆為繁陽王　長平壯侯曹休上書謝罪帝以宗室<lb/>
不問<hi>敗軍者必誅烏可以宗室而不問邪</hi>休慙憤疽發於背庚子卒帝以<lb/>
滿寵都督揚州以代之　䕶烏桓校尉田豫擊鮮卑鬱<lb/>
築鞬鬱築鞬妻父軻比能救之以三萬騎圍豫於馬城<lb/>
<hi>馬城縣漢屬代郡魏晉省蓋城邑殘破已弃為荒外之地矣鞬居言翻</hi>上谷太守閻志柔<lb/>
<pb n="KR2b0007_WYG_071-10a"/>
之弟也素為鮮卑所信<hi>自漢建安時閻柔已䕶烏桓故其兄弟為二虜所信</hi>往解<lb/>
諭之乃解圍去　冬十一月蘭陵成侯王朗卒　漢諸<lb/>
葛亮聞曹休敗魏兵東下闗中虚弱欲出兵擊魏羣臣<lb/>
多以為疑<hi>因祁山之敗疑魏不可伐</hi>亮上言於漢主曰先帝深慮以<lb/>
漢賊不兩立王業不偏安故託臣以討賊以先帝之明<lb/>
量臣之才固當知臣伐賊才弱敵強然不伐賊王業亦<lb/>
亡惟坐而待亡孰與伐之是故託臣而弗疑也臣受命<lb/>
之日寢不安席食不甘味思惟北征宜先入南故五月<lb/>
<pb n="KR2b0007_WYG_071-10b"/>
渡瀘深入不毛<hi>瀘魯都翻</hi>臣非不自惜也顧王業不可偏全<lb/>
於蜀都故冐危難以奉先帝之遺意也<hi>難乃旦翻下同</hi>而議者<lb/>
以為非計今賊適疲於西又務於東<hi>疲於西謂郿縣祁山之師務於東謂</hi>
<hi>江陵東闗石亭之師也</hi>兵法乘勞此進趨之時也謹陳其事如左<lb/>
髙帝明並日月謀臣淵深然渉險被創<hi>被皮義翻創初良翻</hi>危然<lb/>
後安今陛下未及髙帝謀臣不如良平而欲以長計取<lb/>
勝坐定天下此臣之未解一也<hi>解讀曰懈言未敢懈怠也後皆同</hi>劉繇<lb/>
王朗各據州郡論安言計動引聖人羣疑滿腹衆難塞<lb/>
<pb n="KR2b0007_WYG_071-11a"/>
胸今嵗不戰明年不征使孫䇿坐大遂并江東此臣之<lb/>
未解二也<hi>難乃旦翻坐大言坐致強大也䇿破劉繇事見六十一巻漢獻帝興平二年破王朗事見</hi>
<hi>六十二巻建安元年</hi>曹操智計殊絶於人其用兵也髣髴孫吳<hi>以操</hi>
<hi>之善用兵亮謂之髣髴孫吳孫吳固未易才也</hi>然困於南陽險於烏巢危於祁<lb/>
連偪於黎陽幾敗伯山殆死潼闗然後偽定一時耳<hi>困於</hi>
<hi>南陽謂攻穰為張繡所敗也險於烏巢謂攻袁紹將淳于瓊時也偪於黎陽謂攻袁譚兄弟時也幾敗伯山謂</hi>
<hi>與烏桓戰于白狼山時也殆死潼闗謂與馬超戰時也危於祁連當考或曰圍袁尚於祁山時也偽定者言雖</hi>
<hi>定一時之功而有心於簒漢故曰偽幾居希翻</hi>况臣才弱而欲以不危定之此<lb/>
<pb n="KR2b0007_WYG_071-11b"/>
臣之未解三也曹操五攻昌霸不下四越巢湖不成任<lb/>
用李服而李服圖之委夏侯而夏侯敗亡<hi>昌霸昌絺也操累攻不下</hi>
<hi>後命于禁擊斬之四越巢湖不成謂攻孫權也李服蓋王服也與董承謀殺操被誅夏侯謂夏侯淵守漢中為</hi>
<hi>先主所敗也</hi>先帝毎稱操為能猶有此失况臣駑下何能必<lb/>
勝此臣之未解四也<hi>駑下者自謙以馬為喻若駑駘下乗也</hi>自臣到漢中<lb/>
中間期年耳然喪趙雲陽羣馬玉閻芝丁立白夀劉郃<lb/>
鄧銅等及曲長屯將七十餘人<hi>喪息浪翻郃古合翻又曷閤翻曲長一曲之長</hi>
<hi>也軍行有部部下有曲曲各有長長丁丈翻屯將將屯者也將即亮翻</hi>突將無前<hi>將即亮翻</hi>賨<lb/>
<pb n="KR2b0007_WYG_071-12a"/>
叟青羌散騎武騎一千餘人<hi>蜀兵謂之叟賨叟巴賨之兵也青羌亦羌之一種散</hi>
<hi>騎武騎當時騎兵分部之名賨藏宗翻騎竒寄翻</hi>皆數十年之内糾合四方之<lb/>
精銳非一州之所有若復數年則損三分之二<hi>復扶又翻</hi>當<lb/>
何以圖敵此臣之未解五也<hi>言不戰而將士耗損已如此也</hi>今民窮兵<lb/>
疲而事不可息事不可息則住與行勞費正等而不及<lb/>
虛圖之<hi>亮意欲及魏與吳連兵未解乗虛而圖之也</hi>欲以一州之地與賊支<lb/>
久此臣之未解六也<hi>支持也支乆猶言持久也</hi>夫難平者事也昔先<lb/>
帝敗軍於楚當此時曹操拊手謂天下已定然後先帝<lb/>
<pb n="KR2b0007_WYG_071-12b"/>
東連吳越<hi>事見六十五卷漢獻帝建安十三年拊手乗快之意發見於外者也</hi>西取巴蜀<lb/>
<hi>事見六十七卷建安十九年</hi>舉兵北征夏侯授首<hi>事見六十八卷建安二十四年</hi>此<lb/>
操之失計而漢事將成也然後吳更違盟闗羽毁敗<hi>事見</hi>
<hi>六十八卷建安二十四年此兩然後之然轉語之辭與他文然後之義不同</hi>秭歸蹉跌曹丕<lb/>
稱帝<hi>事見六十九巻黃初元年三年</hi>凡事如是難可逆見臣鞠躬盡瘁<lb/>
死而後已至於成敗利鈍非臣之明所能逆覩也<hi>自祁山之</hi>
<hi>敗亮益知魏人情偽故其所言如此</hi>十二月亮引兵出散闗圍陳倉陳倉<lb/>
己有備亮不能克<hi>曹真使郝昭先守故亮不能克此下申言昭守亮攻客主相持之事通鑑</hi>
<pb n="KR2b0007_WYG_071-13a"/>
<hi>書法類如此</hi>亮使郝昭鄉人靳詳於城外遥說昭<hi>靳於焮翻說輸芮翻</hi>
<hi>下同</hi>昭於樓上應之曰魏家科法卿所練也<hi>科條也練習也</hi>我之<lb/>
為人卿所知也我受國恩多而門户重卿無可言者但<lb/>
有必死耳卿還謝諸葛便可攻也詳以昭語告亮亮又<lb/>
使詳重說昭<hi>重直用翻</hi>言人兵不敵空自破滅昭謂詳曰前<lb/>
言已定矣我識卿耳箭不識也詳乃去亮自以有衆數<lb/>
萬而昭兵纔千餘人又度東救未能便到<hi>魏兵救陳倉者自東來故</hi>
<hi>曰東救度徒洛翻</hi>乃進兵攻昭起雲梯衝車以臨城昭於是以<lb/>
<pb n="KR2b0007_WYG_071-13b"/>
火箭逆射其梯<hi>射而亦翻下同</hi>梯然梯上人皆燒死昭又以繩<lb/>
連石磨壓其衝車<hi>磨莫卧翻石磑也</hi>衝車折<hi>折而設翻</hi>亮乃更為井<lb/>
闌百尺以射城中<hi>以木交構若井闌狀</hi>以土丸填壍<hi>壍七艶翻</hi>欲直攀<lb/>
城昭又於内築重牆<hi>重直用翻</hi>亮又為地突<hi>地突地道也</hi>欲踊出<lb/>
於城裏昭又於城内穿地橫截之晝夜相攻拒二十餘<lb/>
日曹真遣將軍費耀等救之帝召張郃于方城<hi>時郃將兵伐吳</hi>
<hi>屯于方城續漢志曰葉縣南有長山曰方城屈完所謂楚國方城以為城者即此也</hi>使擊亮帝自<lb/>
幸河南城置酒送郃<hi>河南城在洛陽城西</hi>問郃曰遟將軍到<hi>遟直利翻</hi>
<pb n="KR2b0007_WYG_071-14a"/>
<hi>待也</hi>亮得無已得陳倉乎郃知亮深入無穀屈指計曰比<lb/>
臣到亮已走矣<hi>比必寐翻</hi>郃晨夜進道未至亮糧盡引去將<lb/>
軍王雙追之亮擊斬雙詔賜昭爵闗内侯<hi>攻者不足守者有餘尚論</hi>
<hi>其才則全城卻敵者其才非優於攻者也客主之勢異耳故曰用兵之術攻城最下</hi>　初公孫康<lb/>
卒子晃淵等皆幼官屬立其弟恭恭劣弱不能治國淵<lb/>
既長<hi>治直之翻長知兩翻</hi>脇奪恭位上書言狀侍中劉曄曰公孫<lb/>
氏漢時所用<hi>公孫度守遼東見五十九卷獻帝初平元年</hi>遂世官相承<hi>古者世爵</hi>
<hi>不世官爵謂公侯伯子男官謂卿大夫也今謂之世官者以公孫氏所據之地漢遼東太守之職守耳子孫相</hi>
<pb n="KR2b0007_WYG_071-14b"/>
<hi>襲是世官也</hi>水則由海陸則阻山外連胡夷絶逺難制而世<lb/>
權日久今若不誅後必生患若懐貳阻兵然後致誅於<lb/>
事為難不如因其新立有黨有仇<hi>有黨故能奪恭位與之為仇者則恭之黨</hi>
<hi>也</hi>先其不意以兵臨之<hi>先悉薦翻</hi>開設賞募可不勞師而定<lb/>
也帝不從拜淵揚烈將軍遼東太守<hi>為公孫淵叛魏張本</hi>　吳王<lb/>
以揚州牧吕範為大司馬印綬未下而卒<hi>下遐稼翻</hi>初孫䇿<lb/>
使範典財計時吳王年少<hi>少詩照翻</hi>私從有求範必闗白不<lb/>
敢専許當時以此見望<hi>望責望也怨望也</hi>呉王守陽羨長<hi>陽羡縣前</hi>
<pb n="KR2b0007_WYG_071-15a"/>
<hi>漢屬㑹稽郡後漢屬吳郡賢曰故城在今常州義興縣南長知兩翻</hi>有所私用䇿或料覆<lb/>
<hi>料音聊覆審校也</hi>功曹周谷輙為傅著簿書<hi>為于偽翻傅讀曰附著直略翻</hi>使<lb/>
無譴問王臨時恱之及後統事以範忠誠厚見信任以<lb/>
谷能欺更簿書不用也<hi>周世宗之待周美我朝太祖之重竇儀事亦類此更工衡翻</hi>
三年春漢諸葛亮遣其將陳戒攻武都隂平二郡<hi>隂平道前</hi>
<hi>漢屬廣漢郡後漢屬廣漢屬國都尉魏分置隂平郡唐為文州</hi>雍州刺史郭淮引兵救<lb/>
之<hi>禹貢黒水西河為雍州以其四山之地故以雍名焉亦謂西北之位陽所不及隂陽雍閼周都豐鎬雍州</hi>
<hi>為王畿平王東遷雍州為秦地漢武置十三州以雍州之西偏為凉州其餘並屬司隷光武都洛闗中復置雍</hi>
<pb n="KR2b0007_WYG_071-15b"/>
<hi>州尋罷復以司𨽻統三輔獻帝興平元年河西為河冦所隔置雍州以統河西諸郡至魏以河西置凉州以隴</hi>
<hi>右為雍州及晉以隴右置秦州而雍州統京兆馮翊扶風安定北地新平武都隂平雍於用翻</hi>亮自出<lb/>
至建威<hi>水經注漢水西南逕祁山軍南西流與建安川水合建安水導源建威西北山東逕建威城南</hi>
<hi>又東逕西縣歴城南祝穆曰天下之大川以漢名者二班固謂之東漢西漢而黎州之漢水源於飛越嶺者不</hi>
<hi>與焉固之所謂東漢則禹貢之漾漢其源出於今興元之西縣嶓冡山逕洋金房均襄郢復至漢陽入江者是</hi>
<hi>也西漢則蘇代所謂漢中之甲輕舟出於巴乗夏水下漢四日而至五渚者其源出於西和州徼外逕階沔州</hi>
<hi>與嘉陵水㑹俗謂之西漢又逕大安軍利劍閬果合與涪水㑹至渝州入江</hi>淮退亮遂拔二<lb/>
郡以歸漢主復䇿拜亮為丞相　夏四月丙申吳主即<lb/>
<pb n="KR2b0007_WYG_071-16a"/>
皇帝位大赦改元黃龍<hi>時夏口武昌並言黃龍見權遂以改元</hi>百官畢㑹<lb/>
吳主歸功周瑜綏逺將軍張昭舉笏欲褒贊功德未及<lb/>
言<hi>沈約志魏罝將軍四十號綏逺第十四</hi>吳主曰如張公之計今已乞食<lb/>
矣<hi>歸功周瑜以能拒曹公而成三分之業也乞食謂張昭欲迎曹公也事見六十五巻漢獻帝建安十三年</hi>
昭大慙伏地流汗吳主追尊父堅為武烈皇帝兄䇿為<lb/>
長沙桓王立子登為皇太子封長沙桓王子紹為吳侯<lb/>
以諸葛恪為太子左輔張休為右弼顧譚為輔正陳表<lb/>
為翼正都尉<hi>輔正及翼正都尉皆吳自創置之</hi>而謝景范慎羊衜等皆<lb/>
<pb n="KR2b0007_WYG_071-16b"/>
為賔客<hi>衜古道字</hi>於是東宫號為多士太子使侍中胡綜作<lb/>
賔客目<hi>目者因其人之才品為之品題也</hi>曰英才卓越超踰倫匹則諸<lb/>
葛恪精識時機達幽究微則顧譚凝辯宏達言能釋結<lb/>
則謝景<hi>凝堅定也宏濶逺也達明通也好辯者毎不能堅定其所守故以能凝辯而證據宏逺明通者</hi>
<hi>可以釋難疑之糾結也</hi>究學甄微游夏同科則范慎<hi>究窮竟也甄察别也夏户</hi>
<hi>雅翻</hi>羊衜私駮綜曰元遜才而疏子嘿精而狠叔發辯而<lb/>
浮孝敬深而陿<hi>諸葛恪字元遜顧譚字子嘿謝景字叔發范慎字孝敬狠户墾翻陿與狹同</hi>
衜卒以此言為恪等所惡<hi>卒子恤翻惡烏路翻</hi>其後四人皆敗如<lb/>
<pb n="KR2b0007_WYG_071-17a"/>
衜所言吳主使以並尊二帝之議往告于漢漢人以為<lb/>
交之無益而名體弗順宜顯明正義絶其盟好<hi>天無二日土無</hi>
<hi>二王古今之正義也好呼到翻</hi>丞相亮曰權有僭逆之心久矣國家所<lb/>
以略其釁情者求掎角之援也<hi>釁隙也情欲也左傳戎子駒支對范宣子曰殽</hi>
<hi>之師晉禦其上戎亢其下秦師不復我諸戎實然譬如捕鹿晉人角之諸戎掎之與晉踣之杜預注曰掎其足</hi>
<hi>也</hi>今若加顯絶讐我必深當更移兵東戍與之角力須<lb/>
并其土乃議中原彼賢才尚多將相輯穆未可一朝定<lb/>
也頓兵相守坐而須老<hi>須待也</hi>使北賊得計非算之上者<lb/>
<pb n="KR2b0007_WYG_071-17b"/>
<hi>北賊謂魏也</hi>昔孝文卑辭匈奴先帝優與吳盟<hi>事並見前優饒也今人猶</hi>
<hi>謂寛假為優饒</hi>皆應權通變深思逺益非若匹夫之忿者也<hi>言所</hi>
<hi>計者大也</hi>今議者咸以權利在鼎足不能并力且志望已滿<lb/>
無上㟁之情<hi>謂孫權之志在保江不能上㟁而北向也上時掌翻</hi>推此皆似是而<lb/>
非也何者其智力不侔故限江自保權之不能越江猶<lb/>
魏賊之不能渡漢<hi>言魏不能渡漢而圖江陵也此漢班志所謂東漢水也</hi>非力有<lb/>
餘而利不取也若大軍致討彼髙當分裂其地以為後<lb/>
規下當略民廣境示武於内非端坐者也<hi>言蜀若破魏吳亦將分功</hi>
<pb n="KR2b0007_WYG_071-18a"/>
若就其不動而睦於我我之北伐無東顧憂河南之衆<lb/>
不得盡西此之為利亦已深矣<hi>言蜀與吳和則雖傾國北伐不須東顧以備吳</hi>
<hi>而魏河南之衆欲留備吳不得盡西以抗蜀兵也</hi>權僭逆之罪未宜明也乃遣<lb/>
衛尉陳震使於吳賀稱尊號吳主與漢人盟約中分天<lb/>
下以豫青徐幽屬吳兖冀并凉屬漢其司州之土以函<lb/>
谷闗為界<hi>漢武帝置司𨽻校尉所部三輔三河諸郡其界西得雍州之京兆扶風馮翊三郡北得冀</hi>
<hi>州之河東河内二郡東得豫州之河南𢎞農二郡位望隆乎牧伯銀印青綬在十三部刺史之上後漢省朔方</hi>
<hi>刺史以𨽻并州合司𨽻於十三部之數魏以司𨽻所部河東河南河内𢎞農并冀州之平陽合五郡置司州以</hi>
<pb n="KR2b0007_WYG_071-18b"/>
<hi>三輔還屬雍州此言司州以函谷闗為界以漢司𨽻所部分之也</hi>張昭以老病上還官<lb/>
位及所統領<hi>上時掌翻</hi>更拜輔吳將軍<hi>更工衡翻</hi>班亞三司改封<lb/>
婁侯<hi>婁古縣也前漢屬㑹稽郡東漢分屬吳郡今蘇州崑山縣地吳以封昭非真國於婁而君國子民也</hi>
食邑萬户昭毎朝見<hi>見賢遍翻下同</hi>辭氣壯厲義形於色曽已<lb/>
直言逆㫖<hi>已當作以古已以字通</hi>中不進見後漢使來<hi>使疏吏翻下同</hi>稱<lb/>
漢德美而羣臣莫能屈吳主歎曰使張公在坐<hi>坐徂卧翻</hi>彼<lb/>
不折則廢安復自誇乎<hi>折屈也李竒曰廢失氣也晉灼曰廢不收也復扶又翻下同</hi>
明日遣中使勞問<hi>勞力到翻</hi>因請見昭昭避席謝吳主跪止<lb/>
<pb n="KR2b0007_WYG_071-19a"/>
之昭坐定仰曰昔太后桓王不以老臣屬陛下而以陛<lb/>
下屬老臣<hi>太后謂權母吳氏也屬之欲翻</hi>是以思盡臣節以報厚恩而<lb/>
意慮淺短違逆盛㫖然臣愚心所以事國志在忠益畢<lb/>
命而已若乃變心易慮以偷榮取容此臣所不能也吳<lb/>
主辭謝焉　元城哀王禮卒　六月癸卯繁陽王穆卒<lb/>
　戊申追尊髙祖大長秋曰髙皇帝<hi>大長秋漢宦者曹騰也</hi>夫人<lb/>
吳氏曰髙皇后　秋七月詔曰禮王后無嗣擇建支子<lb/>
以繼大宗<hi>嫡子之出相承為宗子庶子之出為支子支岐出也</hi>則當纂正統而奉<lb/>
<pb n="KR2b0007_WYG_071-19b"/>
公義何得復顧私親哉漢宣繼昭帝後加悼考以皇號<lb/>
<hi>事見二十五巻元康元年</hi>哀帝以外藩援立而董宏等稱引亡秦惑<lb/>
誤時朝<hi>朝直遥翻</hi>既尊恭皇立廟京都又寵藩妾使比長信<lb/>
叙昭穆於前殿<hi>昭讀曰佋如遥翻</hi>並四位於東宫僭差無度人<lb/>
神弗祐而非罪師丹忠正之諫用致丁傅焚如之禍<hi>序昭</hi>
<hi>穆於前殿謂定陶恭皇與元帝序昭穆也東宫謂太后宫四位謂丁𫝊趙后與元后並稱太后事具見三十四</hi>
<hi>卷三十五卷</hi>自是之後相踵行之<hi>謂漢安帝尊父清河孝王為孝德皇桓帝尊祖河間</hi>
<hi>孝王為孝穆皇父蠡吾侯志為孝崇皇靈帝尊祖河間王淑為孝元皇父解瀆亭侯萇為孝仁皇其妃皆尊為</hi>
<pb n="KR2b0007_WYG_071-20a"/>
<hi>后也</hi>昔魯文逆祀罪由夏父宋國非度譏在華元<hi>春秋文公二年</hi>
<hi>大事于太廟躋僖公逆祀也於是夏父弗忌為宗伯且明見曰吾見新鬼大舊鬼小先大後小順也躋聖賢明</hi>
<hi>也君子以為失禮禮無不順祀國之大事也而逆之可謂禮乎成公二年宋文公卒始厚葬用蜃炭益車馬始</hi>
<hi>用殉重器備君子謂華元於是乎不臣華户化翻</hi>其令公卿有司深以前世行<lb/>
事為戒後嗣萬一有由諸侯入奉大統則當明為人後<lb/>
之義敢為佞邪導諛時君妄建非正之號以干正統謂<lb/>
考為皇稱妣為后則股肱大臣誅之無赦其書之金䇿<lb/>
藏之宗廟著于令典<hi>帝無子知必以支孽為後故豫下此詔以約飭為人子為人臣者</hi>
<pb n="KR2b0007_WYG_071-20b"/>
　九月吳主遷都建業皆因故府不復増改<hi>復扶又翻</hi>留太<lb/>
子登及尚書九官於武昌<hi>九官九卿也</hi>使上大將軍陸遜輔<lb/>
太子并掌荆州及豫章三郡事董督軍國<hi>呉於大將軍之上復置上</hi>
<hi>大將軍三郡豫章鄱陽廬陵也三郡本屬揚州而地接荆州又有山越易相扇動故使遜兼掌之</hi>南陽<lb/>
劉廙嘗著先刑後禮論<hi>廙羊職翻又羊至翻</hi>同郡謝景稱之於遜<lb/>
遜呵之曰禮之長於刑乆矣<hi>長知兩翻</hi>廙以細辯而詭先聖<lb/>
之教<hi>詭異也戾也</hi>君今侍東宫宜遵仁義以彰德音若彼之<lb/>
談不須講也太子與西陵都督步隲書<hi>吳保江南凡邊要之地皆置督</hi>
<pb n="KR2b0007_WYG_071-21a"/>
<hi>獨西陵置都督以國之西門統攝要重也杜佑曰西陵今夷陵郡隲之日翻</hi>求見啟誨隲於<lb/>
是條于時事業在荆州界者及諸僚吏行能以報之<hi>行下</hi>
<hi>孟翻</hi>因上疏奬勸曰臣聞人君不親小事使百官有司各<lb/>
任其職故舜命九賢則無所用心不下廟堂而天下治<lb/>
也<hi>舜命九官禹作司空宅百揆契作司徒棄后稷皋陶作士益作朕虞垂共工夷作秩宗龍作納言䕫典樂</hi>
<hi>治直吏翻</hi>故賢人所在折衝萬里<hi>晏子春秋曰晉平公欲攻齊使范昭觀焉景公觴之</hi>
<hi>范昭曰願請君之棄爵景公曰諾已飲晏子命徹尊更之范昭歸以報晉平公曰齊未可伐也吾欲恥其君而</hi>
<hi>晏子知之仲尼聞之曰起於尊俎之間而折衝千里之外漢何武上封事曰虞有宫之竒晉獻不寐衛青在位</hi>
<pb n="KR2b0007_WYG_071-21b"/>
<hi>淮南寢謀故賢人立朝折衝厭難勝於無形</hi>信國家之利器崇替之所由也<lb/>
願明太子重以經意則天下幸甚張紘還吳迎家道病<lb/>
卒臨困授子留牋<hi>留牋猶今遺表也</hi>曰自古有國有家者咸欲<lb/>
修德政以比隆盛世至於其治多不馨香<hi>書君陳曰至治馨香感于</hi>
<hi>神明治直吏翻下同</hi>非無忠臣賢佐也由主不勝其情弗能用耳<lb/>
夫人情憚難而趨易好同而惡異<hi>易以豉翻好呼到翻惡烏路翻</hi>與治<lb/>
道相反傳曰從善如登從惡如崩言善之難也人君承<lb/>
奕世之基據自然之勢操八柄之威<hi>周禮天官太宰以八柄詔王馭羣臣</hi>
<pb n="KR2b0007_WYG_071-22a"/>
<hi>一曰爵以馭其貴二曰禄以馭其富三曰予以馭其幸四曰置以馭其行五曰生以馭其福六曰奪以馭其貧</hi>
<hi>七曰廢以馭其罪八曰誅以馭其過操千髙翻</hi>甘易同之歡<hi>易以豉翻</hi>無假取於人<lb/>
而忠臣挾難進之術吐逆耳之言其不合也不亦宜乎<lb/>
離則有釁<hi>言納忠而不合於上則上下之情離釁隙由此而生也</hi>巧辯縁間<hi>間古莧翻</hi>
眩於小忠戀於恩愛賢愚雜錯黜陟失序其所由來情<lb/>
亂之也故明君寤之求賢如饑渇受諫而不厭抑情損<lb/>
欲以義割恩則上無偏謬之授下無希冀之望矣吳王<lb/>
省書為之流涕<hi>省悉景翻為于偽翻</hi>冬十月改平望觀曰聽訟觀<lb/>
<pb n="KR2b0007_WYG_071-22b"/>
<hi>水經注平望觀在華林園東南天淵池水逕觀南觀古玩翻</hi>帝常言獄者天下之性<lb/>
命也毎斷大獄常詣觀臨聽之<hi>斷丁亂翻</hi>初魏文侯師李悝<lb/>
著法經六篇<hi>悝苦回翻漢藝文志法家者流李子三十二篇注云李悝相魏富國強兵今言法經</hi>
<hi>六篇蓋其書有經有解若韓非子也</hi>商君受之以相秦蕭何定漢律益為<lb/>
九篇後稍増至六十篇又有令三百餘篇决事比九百<lb/>
六卷<hi>師古曰比以例相比况也程大昌曰古書皆巻至唐始為葉子今書冊也</hi>世有増損錯<lb/>
糅無常<hi>糅女救翻糴也</hi>後人各為章句馬鄭諸儒十有餘家<hi>馬鄭</hi>
<hi>馬融鄭𤣥也</hi>以至於魏所當用者合二萬六千二百七十二<lb/>
<pb n="KR2b0007_WYG_071-23a"/>
條七百七十三萬餘言覽者益難帝乃詔但用鄭氏章<lb/>
句尚書衛覬奏曰<hi>覬音冀</hi>刑法者國家之所貴重而私議<lb/>
之所輕賤獄吏者百姓之所縣命<hi>縣讀曰懸</hi>而選用者之所<lb/>
卑下王政之敝未必不由此也請置律博士帝從之<hi>晉職</hi>
<hi>官志律博士屬廷尉</hi>又詔司空陳羣散騎常侍劉邵等刪約漢法<lb/>
制新律十八篇州郡令四十五篇尚書官令軍中令合<lb/>
百八十餘篇<hi>州郡令用之刺史太守尚書令用之於國軍中令用之於軍</hi>於正律九<lb/>
篇為増於旁章科令為省矣　十一月洛陽廟成<hi>元年初營</hi>
<pb n="KR2b0007_WYG_071-23b"/>
<hi>宗廟至是而成</hi>迎髙太武文四神主于鄴<hi>髙帝漢大長秋曹騰太帝漢太尉曹嵩裴</hi>
<hi>松之曰魏初唯立親廟四祀四室而已至景初元年始定七廟之制</hi>　十二月雍丘王植<lb/>
徙封東阿　漢丞相亮徙府營於南山下原上築漢城<lb/>
於沔陽築樂城於成固<hi>沔陽成固二縣皆屬漢中郡水經注沔水逕白馬戌城南城即</hi>
<hi>陽平闗也又東逕武侯壘南諸葛武侯所居也又東逕沔陽故城南城南對定軍山又東過南鄭縣又東過成</hi>
<hi>固縣南如此則漢城在南鄭西樂城在南鄭東也又南鄭縣東南百八十里有梁州山與孤雲兩角山相接大</hi>
<hi>山四圍其中三十里許甚平或云古梁州治也杜佑曰樂城在梁州西縣西南杜佑曰洋州興道縣漢成固縣</hi>
<hi>地蜀之興埶宋白曰興勢山名在興道縣西北二十里洋州管下西鄉縣本成固縣地</hi>
<pb n="KR2b0007_WYG_071-24a"/>
四年春吳主使將軍衛温諸葛直將甲士萬人浮海求<lb/>
夷洲亶洲<hi>後漢書東夷傳曰㑹稽海外有夷洲及亶洲傳言秦始皇使徐福將童男女數千人入海</hi>
<hi>求蓬萊神仙不得福懼誅不敢還遂止此洲世世相承有數萬家人民時至㑹稽市㑹稽東冶縣人有入海行</hi>
<hi>遭風流移至亶洲者所在絶逺不可往來沈瑩臨海水土志曰夷洲在臨海東去郡二千里土地無霜雪草木</hi>
<hi>不死四面是山谿地有銅鐡唯用鹿骼為矛以戰鬬摩厲青石以作弓矢取生魚肉雜貯大瓦器中以鹽鹵之</hi>
<hi>歴月餘日仍啖食之以為上肴也今人相傳倭人即徐福止王之地其國中至今廟祀徐福</hi>欲俘其<lb/>
民以益衆陸遜全琮皆諫以為桓王創基兵不一旅今<lb/>
江東見衆<hi>見賢遍翻</hi>自足圖事不當逺涉不毛萬里襲人風<lb/>
<pb n="KR2b0007_WYG_071-24b"/>
波難測又民易水土必致疾疫欲益更損欲利反害且<lb/>
其民猶禽獸得之不足濟事無之不足虧衆吳主不聽<lb/>
　尚書琅邪諸葛誕中書郎南陽鄧颺等<hi>中書郎即通事郎晉志曰</hi>
<hi>魏黄初初中書既置監令又置通事郎次黃門郎黃門郎已署事過通事乃署名已署奏以入為帝省讀書可</hi>
<hi>及晉改曰中書侍郎颺余章翻又余亮翻</hi>相與結為黨友更相題表<hi>更工衡翻</hi>以<lb/>
散騎常侍夏侯𤣥等四人為四聰誕輩八人為八達𤣥<lb/>
尚之子也中書監劉放子熈中書令孫資子宻吏部尚<lb/>
書衛臻子烈三人咸不及比以其父居勢位容之為三<lb/>
<pb n="KR2b0007_WYG_071-25a"/>
豫<hi>晉職官志曰漢武帝逰晏後庭始使宦者典事尚書謂之中書謁者置令僕射成帝改中書謁者令曰中</hi>
<hi>謁者令罷僕射漢東京省中謁者令而有中官謁者令非其職也魏武帝為魏王置秘書令典尚書奏事文帝</hi>
<hi>黃初初改為中書置監令以秘書左丞劉放為中書監右丞孫資為中書令監令自此始魏又改漢選郡尚書</hi>
<hi>曰吏部尚書比等比也音毘寐翻三豫者容三人得豫於題品之中也</hi>行司徒事董昭<hi>資望</hi>
<hi>輕未可為公者為行事</hi>上疏曰凡有天下者莫不貴尚敦樸忠信<lb/>
之士深疾虚偽不真之人者以其毁教亂治敗俗傷化<lb/>
也<hi>治直吏翻敗補邁翻</hi>近魏諷伏誅建安之末曹偉斬戮黃初之<lb/>
始<hi>魏諷事見六十八巻建安二十四年曹偉事見六十九巻黃初二年</hi>伏惟前後聖詔深<lb/>
<pb n="KR2b0007_WYG_071-25b"/>
疾浮偽欲以破散邪黨常用切齒而執法之吏皆畏其<lb/>
權勢莫能糾擿<hi>擿他狄翻</hi>毁壊風俗<hi>壊音怪</hi>侵欲滋甚竊見當<lb/>
今年少不復以學問為本<hi>少詩照翻</hi>専更以交游為業國士<lb/>
不以孝悌清修為首乃以趨勢游利為先<hi>趨七喻翻</hi>合黨連<lb/>
羣互相褒歎以毁訾為罰戮<hi>訾將此翻</hi>用黨譽為爵賞附已<lb/>
者則歎之盈言<hi>歎者嗟歎而稱其美也盈溢也歎美之過溢於言辭則為溢美之言</hi>不附<lb/>
者則為作瑕釁<hi>玉之病曰瑕器之隙曰釁</hi>至乃相謂今世何憂不度<lb/>
邪但求人道不勤羅之不博耳<hi>言廣布黨友則互為羽翼身安而無患可以度</hi>
<pb n="KR2b0007_WYG_071-26a"/>
<hi>世也</hi>人何患其不已知但當吞之以藥而柔調耳<hi>謂毁譽所加彼</hi>
<hi>誠好譽而惡毁則其心柔服調順於我無忤如吞之以藥也</hi>又聞或有使奴客名作<lb/>
在職家人冐之出入往來禁奥交通書疏有所探問<hi>謂如</hi>
<hi>職在尚書出入禁省則有令史有主書有蒼頭廬兒為之給使今使奴客冐其名以出入往來為姦</hi>凡此<lb/>
諸事皆法之所不取刑之所不赦雖諷偉之罪無以加<lb/>
也帝善其言二月壬午詔曰世之質文隨教而變<hi>謂殷尚質</hi>
<hi>周尚文各隨教而變也</hi>兵亂以來經學廢絶後生進趣不由典謨<lb/>
<hi>三典三謨也</hi>豈訓導未洽將進用者不以德顯乎其郎吏學<lb/>
<pb n="KR2b0007_WYG_071-26b"/>
通一經才任牧民博士課試擢其髙第者亟用其浮華<lb/>
不務道本者罷退之<hi>郎吏謂尚書郎也</hi>於是免誕颺等官　夏<lb/>
四月定陵成侯鍾繇卒　六月戊子太皇太后卞氏殂<lb/>
秋七月葬武宣皇后　大司馬曹真以漢人數入冦<hi>數所</hi>
<hi>角翻</hi>請由斜谷伐之<hi>斜余遮翻谷音浴</hi>諸將數道並進可以大克<lb/>
帝從之詔大將軍司馬懿泝漢水由西城入與真㑹漢<lb/>
中諸將或由子午谷或由武威入<hi>武威恐當作武都否則建威也</hi>司空<lb/>
陳羣諫曰太祖昔到陽平攻張魯<hi>事見六十七巻漢獻帝建安二十年</hi>多<lb/>
<pb n="KR2b0007_WYG_071-27a"/>
收豆麥以益軍糧魯未下而食猶乏今既無所因且斜<lb/>
谷阻險難以進退轉運必見鈔截<hi>鈔楚交翻</hi>多留兵守要則<lb/>
損戰士不可不熟慮也帝從羣議真復表從子午道<hi>復扶</hi>
<hi>又翻</hi>羣又陳其不便并言軍事用度之計詔以羣議下真<lb/>
真據之遂行<hi>詔以議下真將與之商度可否也真銳於出師遂以詔為據而行下遐稼翻</hi>
八月辛巳帝行東巡乙未如許昌　漢丞相亮聞魏兵<lb/>
至次于成固赤坂以待之<hi>赤坂在今洋州東二十里龍亭山坂色正赤魏兵泝漢水</hi>
<hi>及從子午道入者皆㑹于成固故於此待之</hi>召李嚴使將二萬人赴漢中表<lb/>
<pb n="KR2b0007_WYG_071-27b"/>
嚴子豐為江州都督督軍典嚴後事<hi>李嚴本都督江州今赴漢中令其子</hi>
<hi>為督軍以典後事</hi>會天大雨三十餘日棧道斷絶太尉華歆上<lb/>
疏曰<hi>華户化翻上時掌翻</hi>陛下以聖德當成康之隆願先留心於<lb/>
治道<hi>治直吏翻</hi>以征伐為後事為國者以民為基民以衣食<lb/>
為本使中國無饑寒之患百姓無離上之心則二賊之<lb/>
釁可坐而待也<hi>魏以吳蜀為二賊</hi>帝報曰賊憑恃山川二祖勞<lb/>
於前世猶不克平<hi>二祖謂太祖武皇帝世祖文皇帝也</hi>朕豈敢自多謂必<lb/>
滅之哉諸將以為不一探取<hi>探他含翻</hi>無由自敝是以觀兵<lb/>
<pb n="KR2b0007_WYG_071-28a"/>
以闚其釁若天時未至周武還師乃前事之鑒朕敬不<lb/>
忘所戒少府楊阜上疏曰昔武王白魚入舟君臣變色<lb/>
<hi>史記周文王崩武王奉文王木主東觀兵于孟津武王度河中流白魚躍入王舟是時諸侯不期而㑹者八百</hi>
<hi>皆曰紂可伐矣武王曰汝未知天命未可也乃還師</hi>動得吉瑞猶尚憂懼况有災<lb/>
異而不戰竦者哉今吳蜀未平而天屢降變諸軍始進<lb/>
便有天雨之患稽閡山險<hi>閡與礙同</hi>已積日矣轉運之勞擔<lb/>
負之苦所費已多若有不繼必違本圖傳曰見可而進<lb/>
知難而退<hi>左傳隨武子之言</hi>軍之善政也徒使六軍困於山谷<lb/>
<pb n="KR2b0007_WYG_071-28b"/>
之間進無所略退又不得非王兵之道也<hi>王兵王者之兵也</hi>散<lb/>
騎常侍王肅上疏曰前志有之千里饋糧士有饑色樵<lb/>
蘇後爨師不宿飽<hi>前書李左車說陳餘之言蓋前乎左車已有是言矣</hi>此謂平塗<lb/>
之行軍者也又况於深入阻險鑿路而前則其為勞必<lb/>
相百也今又加之以霖雨山坂峻滑衆迫而不展糧逺<lb/>
而難繼實行軍者之大忌也聞曹真發已踰月而行裁<lb/>
半谷<hi>謂子午谷之路行纔及半也</hi>治道功夫戰士悉作<hi>治直之翻</hi>是賊偏<lb/>
得以逸待勞乃兵家之所憚也言之前代則武王伐紂<lb/>
<pb n="KR2b0007_WYG_071-29a"/>
出闗而復還<hi>復扶又翻</hi>論之近事則武文征權臨江而不濟<lb/>
<hi>事見漢獻帝紀及魏文帝紀</hi>豈非所謂順天知時通於權變者哉兆<lb/>
民知上聖以水雨艱劇之故休而息之後日有釁乗而<lb/>
用之則所謂恱以犯難民忘其死者矣<hi>易兊卦彖辭難乃旦翻</hi>肅<lb/>
朗之子也<hi>王朗為公於黃初之初</hi>九月詔曹真等班師<hi>班還也</hi>　冬<lb/>
十月乙卯帝還洛陽時左僕射徐宣總統留事<hi>漢成帝罷中書</hi>
<hi>宦者置尚書五人一人為僕射四人分為四曹一曰常侍曹二曰二千石曹三曰民曹四曰主客曹後又置三</hi>
<hi>公曹是為五曹光武改常侍曹為吏部曹又置中都官曹合為六曹并令僕二人謂之八坐後改吏部為選部</hi>
<pb n="KR2b0007_WYG_071-29b"/>
<hi>魏又改選部為吏部又有左民客曹五兵度支凡五曹尚書左右二僕射一合為八坐</hi>帝還主者<lb/>
奏呈文書<hi>尚書諸曹各有主者還從宣翻又如字下同</hi>帝曰吾省與僕射省<lb/>
何異<hi>省悉景翻</hi>竟不視　十二月改葬文昭皇后于朝陽陵<lb/>
<hi>帝以舊陵庳下改葬朝陽陵亦在鄴</hi>　吳主揚聲欲至合肥征東將軍滿<lb/>
寵表召兖豫諸軍皆集吳尋退還詔罷其兵寵以為今<lb/>
賊大舉而還非本意也此必欲偽退以罷吾兵而倒還<lb/>
乗虛掩不備也表不罷兵<hi>上表言敵情請不罷兵也</hi>後十餘日吳果<lb/>
更到合肥城不克而還　漢丞相亮以蔣琬為長史亮<lb/>
<pb n="KR2b0007_WYG_071-30a"/>
數外出<hi>數所角翻</hi>琬常足食足兵以相供給亮毎言公琰託<lb/>
志忠雅<hi>蔣琬字公琰</hi>當與吾共贊王業者也　青州人隠蕃<lb/>
<hi>姓譜隠以諡為氏</hi>逃奔入吳上書於吳主曰臣聞紂為無道微<lb/>
子先出<hi>商紂無道微子抱祭器而奔周</hi>髙祖寛明陳平先入<hi>事見九巻漢髙帝二</hi>
<hi>年</hi>臣年二十二委棄封域歸命有道賴䝉天靈得自全<lb/>
致<hi>言䝉天之靈得自全而致身於吳也</hi>臣至止有日而主者同之降人未<lb/>
見精别<hi>此主者謂主客之官降户江翻别彼列翻</hi>使臣微言妙㫖不得上達<lb/>
於邑三歎<hi>於邑短氣貌讀如本字或曰於音烏邑烏合翻</hi>曷惟其已<hi>用詩人語</hi>謹詣<lb/>
<pb n="KR2b0007_WYG_071-30b"/>
闕拜章乞䝉引見<hi>見賢遍翻</hi>吳主即召入蕃進謝答問及陳<lb/>
時務甚有辭觀<hi>言其敏於言辭美於儀觀也觀古玩翻</hi>侍中右領軍胡綜<lb/>
侍坐<hi>吳置中領軍及左右領軍坐徂卧翻</hi>吳主問何如綜對曰蕃上書大<lb/>
語有似東方朔巧捷詭辨有似禰衡<hi>禰乃禮翻</hi>而才皆不及<lb/>
吳主又問可堪何官綜對曰未可以治民<hi>治直之翻</hi>且試都<lb/>
輦小職<hi>國都在輦轂下故曰都輦</hi>吳主以蕃盛語刑獄用為廷尉監<lb/>
<hi>自漢以來廷尉有正有監有平</hi>左將軍朱據廷尉郝普數稱蕃有王佐<lb/>
之才<hi>數所角翻</hi>普尤與之親善常怨歎其屈於是蕃門車馬<lb/>
<pb n="KR2b0007_WYG_071-31a"/>
雲集賔客盈堂自衛將軍全琮等皆傾心接待惟羊衜<lb/>
及宣詔郎豫章楊迪<hi>吳置宣詔郎掌宣𫝊詔命</hi>拒絶不與通潘濬子<lb/>
翥亦與蕃周旋<hi>翥章庶翻杜預曰周旋相追逐也</hi>饋餉之濬聞大怒疏<lb/>
責翥曰吾受國厚恩志報以命<hi>言志在致命以報國恩</hi>爾輩在都當<lb/>
念恭順親賢慕善何故與降虜交以糧餉之<hi>降户江翻</hi>在逺<lb/>
聞此心震面熱惆悵累旬<hi>惆丑鳩翻</hi>疏到急就往使受杖一<lb/>
百促責所餉<hi>濬欲布其子之罪於國中以絶後禍也使疏吏翻</hi>當時人咸怪之<lb/>
頃之蕃謀作亂於吳事覺亡走捕得伏誅吳主切責郝<lb/>
<pb n="KR2b0007_WYG_071-31b"/>
普普惶懼自殺朱據禁止<hi>禁止者雖未下之獄使人守之禁其不得出入止不得與</hi>
<hi>親黨交通也鄭樵通志曰禁止謂禁入殿省也符所屬行之盤洲洪氏曰魏晉以来三臺奏劾則符光禄勲加</hi>
<hi>禁止解禁止亦如之禁止者身不得入殿省光禄勲主殿門故也</hi>歴時乃解　武陵五<lb/>
谿蠻夷叛吳吳主以南土清定召交州刺史吕岱還屯<lb/>
長沙漚口<hi>吕岱討交州見上巻文帝黃初七年</hi>
　<lb/>
　<lb/>
　資治通鑑巻七十一<lb/>
</p>
<p>
</p>
  </div>
</body>
</text>
</TEI>
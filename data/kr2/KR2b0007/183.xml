<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百八十三</head>
    <p>
<pb n="KR2b0007_WYG_183-1a"/>
欽定四庫全書<lb/>
　資治通鑑卷一百八十三　宋　司馬光　撰<lb/>
　　　　　　　　　　　　　　胡三省　音註<lb/>
　隋紀七<hi>起柔兆困敦盡彊圉赤奮若五月凡一年有竒</hi>
　　煬皇帝下<lb/>
大業十二年春正月朝集使不至者二十餘郡<hi>漢儀正旦大朝</hi>
<hi>㑹諸郡計吏皆覲隋之朝集使亦此類也朝直遙翻下同</hi>始議分遣使者十二道發<lb/>
兵討捕盗賊<hi>使疏吏翻</hi>　詔毗陵通守路道徳<hi>守式又翻</hi>集十郡<lb/>
<pb n="KR2b0007_WYG_183-1b"/>
兵數萬人於郡東南起宫苑周圍十二里内為十六離<lb/>
宫大抵倣東都西苑之制而竒麗過之又欲築宫於㑹<lb/>
稽<hi>㑹古外翻</hi>㑹亂不果成　三月上已帝與羣臣飲於西苑<lb/>
水上命學士杜寶撰水飾圖經采古水事七十二使朝<lb/>
散大夫黄衮以木為之間以妓航酒船<hi>朝直遙翻散悉亶翻間古莧翻</hi>
<hi>妓渠綺翻航户郎翻</hi>人物自動如生鐘磬箏瑟能成音曲　己丑<lb/>
張金稱陷平恩<hi>隋志平恩縣屬武安郡稱尺證翻</hi>一朝殺男女萬餘口<lb/>
又陷武安鉅鹿清河諸縣<hi>隋志武安縣屬武安郡鉅鹿縣屬襄國郡清河郡帶清河</hi>
<pb n="KR2b0007_WYG_183-2a"/>
<hi>縣既郡城堅守則此縣不陷詳考隋志帶郭之清河本武城縣開皇初改名清河而清河縣則舊清河縣金稱</hi>
<hi>所陷葢此</hi>金稱比諸賊尤殘暴所過民無孑遺<hi>孑單也遺餘也言無單孑</hi>
<hi>遺餘也</hi>　夏四月丁巳大業殿西苑火帝以為盗起驚走<lb/>
入西苑匿草間火定乃還<hi>還從宣翻又如字</hi>帝自八年以後每<lb/>
夜眠恒驚悸<hi>恒户登翻悸其季翻心動也</hi>云有賊令數婦人搖撫乃<lb/>
得眠　癸亥歴山飛别將甄翟兒衆十萬冦太原<hi>將即亮翻</hi>
<hi>甄側鄰翻</hi>將軍潘長文敗死<hi>長知兩翻</hi>　五月丙戍朔日有食之<lb/>
既　壬午帝於景華宫徴求螢火得數斛夜出遊山放<lb/>
<pb n="KR2b0007_WYG_183-2b"/>
之光遍巖谷<hi>侍考異曰吳競貞觀政要貞觀八年上謂  臣曰人君之言不可容易隋煬帝幸甘</hi>
<hi>泉宫怪無螢火勑云捉取多少於宫照夜所司遽遣數千人採拾送五百轝於宫側小事尚爾况其大乎今從</hi>
<hi>隋書</hi>　帝問侍臣盗賊左翊衛大將軍宇文述曰漸少帝<lb/>
曰比從來少幾何對曰不能什一納言蘇威引身隠柱<lb/>
帝呼前問之對曰臣非所司不委多少<hi>委悉也少詩沼翻</hi>但患<lb/>
漸近帝曰何謂也威曰他日賊據長白山今近在汜水<lb/>
<hi>隋志汜水縣屬滎陽郡舊曰成臯開皇十八年改曰汜水汜音似</hi>且往日租賦丁役今<lb/>
皆何在豈非其人皆化為盗乎比見奏賊皆不以實<hi>比毗</hi>
<pb n="KR2b0007_WYG_183-3a"/>
<hi>至翻</hi>遂使失於支計不時翦除又昔在鴈門許罷征遼今<lb/>
復徴發<hi>復扶又翻</hi>賊何由息帝不悦而罷尋屬五月五日<hi>屬之</hi>
<hi>欲翻</hi>百僚多饋珍玩威獨獻尚書或譛之曰尚書有五子<lb/>
之歌威意甚不遜<hi>言威以帝逸豫盤遊不知返將至失邦如夏太康也尚而亮翻孔安國曰</hi>
<hi>以其上古之書謂之尚書</hi>帝益怒頃之帝問威以伐髙麗事<hi>麗力知翻</hi>威<lb/>
欲帝知天下多盗對曰今兹之役願不發兵但赦羣盗<lb/>
自可得數十萬遣之東征彼喜於免罪爭務立功髙麗<lb/>
可滅<hi>麗力知翻</hi>帝不懌威出御史大夫裴藴奏曰此大不遜<lb/>
<pb n="KR2b0007_WYG_183-3b"/>
天下何處有許多賊帝曰老革多姦<hi>蜀志彭羕祗劉備曰老革荒悖注云</hi>
<hi>老革皮色枯瘁之形羕罵備為老革猶言老兵也帝引此語</hi>以賊脅我欲批其口且<lb/>
復隠忍<hi>批蒲鱉翻又普迷翻復扶又翻</hi>藴知帝意遣河南白衣張行本<lb/>
<hi>隋志洛州河南郡大業二年移都改曰豫州</hi>奏威昔在髙陽典選<hi>謂九年從帝自遼東</hi>
<hi>還髙陽時選宣戀翻</hi>濫授人官畏怯突厥請還京師<hi>事見上卷上年厥九勿翻</hi>
帝令案驗獄成下詔數威罪狀<hi>數所具翻</hi>除名為民後月餘<lb/>
復有奏威與突厥隂圖不軌者<hi>復扶又翻厥九勿翻</hi>事下裴藴推<lb/>
之藴處威死<hi>下遐嫁翻處昌吕翻</hi>威無以自明但摧謝而已帝憫<lb/>
<pb n="KR2b0007_WYG_183-4a"/>
而釋之曰未忍即殺并其子孫三世皆除名　秋七月<lb/>
壬戌濟景公樊子葢卒<hi>隋書樊子葢傳帝以子葢守東都平𤣥感之功進爵濟公謂其</hi>
<hi>功濟天下封以嘉名無此郡國也濟讀當如字卒子恤翻</hi>　江都新作龍舟成送東<lb/>
都宇文述勸幸江都右候衛大將軍酒泉趙才諫曰今<lb/>
百姓疲勞府藏空竭<hi>隋志張掖郡福祿縣舊置酒泉郡藏徂浪翻</hi>盗賊蜂起<lb/>
禁令不行願陛下還京師安兆庶帝大怒以才屬吏<hi>屬之</hi>
<hi>欲翻</hi>旬日意解乃出之朝臣皆不欲行帝意甚堅無敢諌<lb/>
者建節尉任宗上書極諫<hi>置建節尉事見上卷上年朝直遙翻下同任音壬上時掌</hi>
<pb n="KR2b0007_WYG_183-4b"/>
<hi>翻下同</hi>即日於朝堂杖殺之甲子帝幸江都命越王侗與<lb/>
光祿大夫叚達太府卿元文都檢校民部尚書韋津右<lb/>
武衛將軍皇甫無逸右司郎盧楚等總留後事<hi>唐六典曰煬帝</hi>
<hi>三年尚書都司始置左右司郎各一人掌都省之職品同諸曹郎從五品總留後事者帝出廵幸以後事付留</hi>
<hi>臺官總之侗它紅翻又音同</hi>津孝寛之子也<hi>韋孝寛宇文干城之將</hi>帝以詩留<lb/>
别宫人曰我夢江都好征遼亦偶然奉信郎崔民象以<lb/>
盗賊充斥於建國門上表諫<hi>隋志帝置謁者臺官尋又置散騎郎二十人從五品</hi>
<hi>承議郎正六品通直郎從六品各三十人宣徳郎正七品宣義郎從七品各四十人徴事郎正八品將仕郎從</hi>
<pb n="KR2b0007_WYG_183-5a"/>
<hi>八品常從郎正九品奉信郎從九品各五十人洛都羅城門正南曰建國上時掌翻</hi>帝大怒先解<lb/>
其頥然後斬之<hi>説文頥□也</hi>　戊辰馮翊孫華舉兵為盗<hi>隋志</hi>
<hi>馮翊郡後魏置華州西魏改曰同州帝改為郡</hi>虞世基以盗賊充斥請發兵屯<lb/>
洛口倉<hi>大業二年置洛口倉</hi>帝曰卿是書生定猶恇怯<hi>恇音匡</hi>戊辰<lb/>
車駕至鞏勑有司移箕山公路二府於倉内<hi>鞏縣屬河南郡新唐</hi>
<hi>志河南有府三十九有鞏洛府無箕山公路二府疑移於倉内後遂并為鞏洛府也</hi>仍令築城以<lb/>
備不虞至汜水<hi>汜音似</hi>奉信郎王愛仁復上表請還西京<lb/>
帝斬之而行至梁郡<hi>帝改宋州為梁郡復扶又翻</hi>郡人邀車駕上書<lb/>
<pb n="KR2b0007_WYG_183-5b"/>
曰陛下若遂幸江都天下非陛下之有又斬之是時李<lb/>
子通據海陵左才相掠淮北杜伏威屯六合<hi>隋志六合縣屬江都</hi>
<hi>郡舊曰尉氏置秦郡後周改郡曰六合開皇初廢郡改尉氏縣為六合縣相息亮翻</hi>衆各數萬帝<lb/>
遣光祿大夫陳稜將宿衛精兵八千討之往往克捷<hi>將即</hi>
<hi>亮翻</hi>　八月乙巳賊帥趙萬海衆數十萬自恒山冦髙陽<lb/>
<hi>帝改恒州為恒山郡帥所類翻恒戸登翻</hi>　冬十月己丑許恭公宇文述卒<lb/>
<hi>卒子恤翻</hi>初述子化及智及皆無頼化及事帝於東宫帝寵<lb/>
昵之<hi>昵尼質翻</hi>及即位以為太僕少卿<hi>少詩/照翻</hi>帝幸榆林<hi>三年幸榆</hi>
<pb n="KR2b0007_WYG_183-6a"/>
<hi>林見一百八十卷</hi>化及智及冒禁與突厥交市帝怒將斬之已<lb/>
解衣辮髪既而釋之賜述為奴智及弟士及以尚主之<lb/>
故常輕智及惟化及與之親昵述卒帝復以化及為右<lb/>
屯衛將軍智及為將作少監<hi>為化及兄弟為逆張本復扶又翻</hi>　李密<lb/>
之亡也往依郝孝徳<hi>考異曰韓昱壺關錄曰大業十一年正月歴亭鎮將王該認形狀獲</hi>
<hi>李密送宇文述密佯患足疾防守者一日不行一二十里忽至一澗水深岸險密跛足寅緣佯足蹷返撲而墜</hi>
<hi>乃至良乆狀若未蘇防守者又無計下取之遂以手中鏘㦸引之密以手援㦸佯作失勢推㦸向水守者以危</hi>
<hi>岸手探不住遂即放却密即得鎗擉守者二人俱斃遂投郝孝徳於平原按密楊𤣥感之黨前已詐亡防者豈</hi>
<pb n="KR2b0007_WYG_183-6b"/>
<hi>得不加械繫怠慢如此今不取</hi>孝徳不禮之又入王薄薄亦不之竒也<lb/>
密困乏至削樹皮而食之匿於淮陽村舍<hi>帝改陳州為淮陽郡</hi>變<lb/>
姓名聚徒教授郡縣疑而捕之密亡去抵其妹夫雍丘<lb/>
令丘君明<hi>隋志雍丘縣屬梁郡雍於用翻</hi>君明不敢舍轉寄密於遊俠<lb/>
王秀才家秀才以女妻之君明從姪懐義告其事<hi>妻七細翻</hi>
<hi>從才用翻</hi>帝令懐義自齎勑書與梁郡通守楊汪相知<hi>守式又翻</hi>
收捕汪遣兵圍秀才宅適值密出外由是獲免君明秀<lb/>
才皆死韋城翟讓為東都灋曹<hi>隋志韋城縣屬東郡開皇六年置劉昫曰隋分</hi>
<pb n="KR2b0007_WYG_183-7a"/>
<hi>白馬縣置於古城韋氏之國城東都當作東郡帝改滑州為兖州二年改為東郡郡有西曹金户兵法士等曹</hi>
<hi>翟萇伯翻</hi>坐事當斬獄吏黄君漢竒其驍勇<hi>驍堅堯翻下同</hi>夜中濳<lb/>
謂讓曰翟法司天時人事抑亦可知豈能守死獄中乎<lb/>
讓驚喜曰讓圈牢之豕<hi>圈求逺翻</hi>死生唯黄曹主所命君漢<lb/>
即破械出之讓再拜曰讓蒙再生之恩則幸矣奈黄曹<lb/>
主何因泣下君漢怒曰本以公為大丈夫可救生民之<lb/>
命故不顧其死以奉脱奈何反效兒女子涕泣相謝乎<lb/>
君但努力自免勿憂吾也讓遂亡命於瓦崗為羣盗<hi>瓦崗</hi>
<pb n="KR2b0007_WYG_183-7b"/>
<hi>在東郡界</hi>同郡單雄信<hi>考異曰唐書云雄信曹州人今從河洛記單常演翻</hi>驍健善用<lb/>
馬槊<hi>驍堅堯翻槊色角翻</hi>聚少年往從之<hi>少詩照翻</hi>離狐徐世勣家於<lb/>
衛南<hi>離狐漢縣後魏之北濟隂郡也時屬濟隂郡唐中世改曰南華宋白曰離狐縣初置在濮水南常為</hi>
<hi>神狐所穿穴遂移水北故曰離狐衛南古楚丘也隋開皇置衛南縣屬東郡宋白曰全衛之時此地在衛之南</hi>
<hi>垂故以名縣</hi>年十七有勇畧説讓曰<hi>説輸芮翻</hi>東郡於公與勣皆<lb/>
為鄉里人多相識不宜侵掠滎陽梁郡汴水所經<hi>帝改鄭州</hi>
<hi>為滎陽郡宋州為梁郡班志汴水在滎陽西南葢汴水所起東南入梁郡界汴皮變翻</hi>剽行舟掠<lb/>
啇旅足以自資<hi>剽匹妙翻</hi>讓然之引衆入二郡界掠公私船<lb/>
<pb n="KR2b0007_WYG_183-8a"/>
資用豐給附者益衆聚徒至萬餘人時又有外黄王當<lb/>
仁濟陽王伯當韋城周文舉雍丘李公逸等皆擁衆為<lb/>
盗<hi>外黄濟陽二縣隋志皆屬濟隂郡剽匹妙翻濟子禮翻</hi>李密自雍州亡命往來<lb/>
諸帥間説以取天下之策<hi>帥所類翻説輸芮翻下同</hi>始皆不信乆之<lb/>
稍以為然相謂曰斯人公卿子弟志氣若是今人人皆<lb/>
云楊氏將滅李氏將興吾聞王者不死斯人再三獲濟<lb/>
豈非其人乎由是漸敬密密察諸帥唯翟讓最彊乃因<lb/>
王伯當以見讓<hi>考異曰隋唐書皆云密歸翟讓其中有知密是𤣥感亡將潜勸讓害之密懼因</hi>
<pb n="KR2b0007_WYG_183-8b"/>
<hi>王伯當以策干讓讓始敬焉按密既亡歸羣盗必不隠其姓名誰不知玄感亡將讓得之當用以敵隋何惡於</hi>
<hi>密而害之今不取革命記云密投賊帥郝孝徳説之曰若能用密之策河朔可指揮而定孝徳曰本緣饑荒求</hi>
<hi>活性命何敢别圖國家若知公在此孝徳死亡無日翟讓等徒衆絶多請將兵送公於彼是日孝徳以馬一匹</hi>
<hi>自送至河執袂飲酒而别軍中慕從者亦數十人仍遣兵馬將送密於翟讓今從隋書</hi>為讓畫策<lb/>
<hi>為于偽翻</hi>往説諸小盗皆下之讓悦稍親近密與之計事<hi>近其</hi>
<hi>靳翻</hi>密因説讓曰劉項皆起布衣為帝王今主昏於上民<lb/>
怨於下鋭兵盡於遼東和親絶於突厥<hi>厥九勿翻</hi>方乃廵遊<lb/>
揚越委棄東都此亦劉項奮起之㑹也以足下雄才大<lb/>
<pb n="KR2b0007_WYG_183-9a"/>
畧士馬精鋭席卷二京誅滅暴虐隋氏不足亡也<hi>卷讀曰棬</hi>
讓謝曰吾儕羣盗旦夕偷生草間<hi>儕士皆翻</hi>君之言者非吾<lb/>
所及也㑹有李𤣥英者自東都逃來經歴諸賊求訪李<lb/>
密云斯人當代隋家人問其故𤣥英言比來民間謠歌<lb/>
<hi>比毗至翻</hi>有桃李章曰桃李子皇后繞揚州宛轉花園裏勿<lb/>
浪語誰道許桃李子謂逃亡者李氏之子也皇與后皆<lb/>
君也宛轉花園裏謂天子在揚州無還日將轉於溝壑<lb/>
也莫浪語誰道許者密也既與密遇遂委身事之前宋<lb/>
<pb n="KR2b0007_WYG_183-9b"/>
城尉齊郡房𤣥藻自負其才<hi>隋志宋城縣帶梁郡舊曰睢陽開皇十八年更名</hi>
恨不為時用預於楊𤣥感之謀變姓名亡命遇密於梁<lb/>
宋之間遂與之俱遊漢沔<hi>沔彌兖翻</hi>徧入諸賊説其豪傑還<lb/>
日從者數百人<hi>説式芮翻從才用翻</hi>仍為遊客處於讓營<hi>處昌吕翻</hi>讓<lb/>
見密為豪傑所歸欲從其計猶豫未决有賈雄者曉隂<lb/>
陽占候為讓軍師言無不用密深結於雄使之託術數<lb/>
以説讓雄許諾懐之未發㑹讓召雄告以密所言問其<lb/>
可否對曰吉不可言又曰公自立恐未必成若立斯人<lb/>
<pb n="KR2b0007_WYG_183-10a"/>
事無不濟讓曰如卿言蒲山公當自立何來從我對曰<lb/>
事有相因所以來者將軍姓翟翟者澤也<hi>翟萇伯翻</hi>蒲非澤<lb/>
不生故須將軍也讓然之與密情好日篤<hi>好呼到翻</hi>密因説<lb/>
讓曰今四海糜沸<hi>糜粥也言如粥之沸也</hi>不得耕耘公士衆雖多<lb/>
食無倉廩唯資野掠常苦不給若曠日持乆加以大敵<lb/>
臨之必渙然離散未若先取滎陽休兵館穀<hi>考異曰革命記密説</hi>
<hi>讓曰洛口倉米逾巨億請公發一札之令使密奉之告諸道英雄就倉食米必雲合響應受命於公然後稱帝</hi>
<hi>號以定中原云云讓曰就倉食米實是上謀自顧庸賤寧敢别創餘心必如此謀願奉公為主密懐懼改容而</hi>
<pb n="KR2b0007_WYG_183-10b"/>
<hi>拜讓亦拜於是言宴盡歡各恨相知之晩即日讓作書與密散告諸處賊頭並剋期定日令總㑹洛口倉食米</hi>
<hi>今從隋書</hi>待士馬肥充然後與人爭利讓從之於是破金隄<lb/>
關<hi>金隄闗當在滎陽界以漢金隄名之</hi>攻滎陽諸縣多下之滎陽大守郇<lb/>
王慶𢎞之子也<hi>𢎞髙祖從祖弟也封河間王守式又翻下同</hi>不能討帝徙張<lb/>
須陀為滎陽通守以討之庚戌須陀引兵擊讓讓曏數<lb/>
為須陀所敗<hi>數所角翻敗補邁翻</hi>聞其來大懼將避之密曰須陁<lb/>
勇而無謀兵又驟勝既驕且狠可一戰擒也<hi>狠户墾翻</hi>公但<lb/>
列陳以待密保為公破之<hi>陳讀曰陣下同為于偽翻下同</hi>讓不得已勒<lb/>
<pb n="KR2b0007_WYG_183-11a"/>
兵將戰宻分兵千餘人伏於大海寺北林間須陁素輕<lb/>
讓方陳而前讓與戰不利須陁乘之逐北十餘里密發<lb/>
伏掩之須陁兵敗密與讓及徐世勣王伯當合軍圍之<lb/>
須陁潰圍出左右不能盡出須陁躍馬復入救之來往<lb/>
數四遂戰死所部兵晝夜號哭數日不止<hi>史言張須陁得士卒心號</hi>
<hi>户刀翻</hi>河南郡縣為之䘮氣<hi>為于偽翻䘮息浪翻</hi>鷹揚郎將河東賈<lb/>
務本為須陀之副亦被傷帥餘衆五千餘人奔梁郡務<lb/>
本尋卒<hi>將即亮翻被皮義翻帥讀曰率卒子恤翻</hi>詔以光祿大夫裴仁基為<lb/>
<pb n="KR2b0007_WYG_183-11b"/>
河南討捕大使代領其衆徙鎮虎牢<hi>虎牢即滎陽郡汜水縣使疏吏翻</hi>
讓乃令密建牙别綂所部號蒲山公營密部分嚴整<hi>分扶</hi>
<hi>問翻</hi>凡號令士卒雖盛夏皆如背負霜雪躬服儉素所得<lb/>
金寶悉頒賜麾下由是人為之用麾下士卒多為讓士<lb/>
卒所陵辱以威約有素不敢報也讓謂密曰今資糧粗<lb/>
足<hi>粗坐五翻今人多從去聲</hi>意欲還向瓦崗公若不往唯公所適讓<lb/>
從此别矣讓帥輜重東引<hi>重直用翻</hi>密亦西行至康城説下<lb/>
數城<hi>説輸芮翻</hi>大獲資儲讓尋悔復引兵從密<hi>復扶又翻</hi>　鄱陽<lb/>
<pb n="KR2b0007_WYG_183-12a"/>
賊帥操師乞自稱元興王建元始興<hi>帝改饒州為鄱陽郡操姓也帥所類</hi>
<hi>翻大考異曰隋帝紀作操天成按唐髙祖實錄林士𢎞傳  業末與其鄉人操師乞起為羣盗師乞僭號建元</hi>
<hi>為天成攻陷豫章郡入據之唐書士𢎞傳操乞師自號元興王皆無操天成名此賊本一人而隋唐二史各有</hi>
<hi>名號年紀今參取之</hi>攻陷豫章郡<hi>帝改洪州為豫章郡</hi>以其鄉人林士𢎞為<lb/>
大將軍詔治書侍御史劉子翊將兵討之師乞中流矢<lb/>
死<hi>治直之翻中竹仲翻</hi>士𢎞代綂其衆與子翊戰於彭蠡湖<hi>禹貢東滙</hi>
<hi>澤為彭蠡班志豫章郡彭澤縣彭蠡湖在西今在南康軍城東南西接江州徳化縣界周廻四百五十里</hi>子<lb/>
翊敗死士𢎞兵大振至十餘萬人十二月壬辰士𢎞自<lb/>
<pb n="KR2b0007_WYG_183-12b"/>
稱皇帝國號楚建元太平<hi>自考異曰唐髙祖實錄士𢎞  稱南越王尋僭號建元延</hi>
<hi>康唐書林士𢎞傳操師乞攻陷豫章郡而據之以士𢎞為大將軍師乞既死士𢎞代董其衆復與劉子翊大戰</hi>
<hi>於彭蠡湖隋師敗績子翊死之士𢎞大振兵至十餘萬十三年徙據䖍州稱帝其國號年名與此同今從隋書</hi>
遂取九江臨川南康宜春等郡<hi>帝改江州為九江郡改撫州為臨川郡䖍州為</hi>
<hi>南康郡袁州為宜春郡</hi>豪傑爭殺隋守令以郡縣應之其地北自<lb/>
九江南及番禺皆為所有<hi>南海郡治番禺隋并為南海縣番音潘禺音愚</hi>　詔<lb/>
以右驍衛將軍唐公李淵為太原留守<hi>帝改并州為太原郡驍堅堯翻</hi>
<hi>守式又翻</hi>以虎賁郎將王威虎牙郎將高君雅為之副<hi>帝改定官</hi>
<pb n="KR2b0007_WYG_183-13a"/>
<hi>制十二衛府每衛置䕶軍四人掌副貳將軍尋改䕶軍為虎賁郎將正四品而置虎牙郎將六人副焉從四品</hi>
<hi>將即亮翻下同賁音奔</hi>將兵討甄翟兒<hi>甄側鄰翻</hi>與翟兒遇於雀䑕谷<lb/>
<hi>隋志西河郡永安縣有雀䑕谷</hi>淵衆纔數千賊圍淵數匝<hi>匝子荅翻</hi>李世民<lb/>
將精兵救之抜淵於萬衆之中㑹歩兵至合擊大破之<lb/>
<hi>書考異曰新舊唐書本紀皆云十三年拜太原留守新  仍云擊高陽歴山飛甄翟兒於西河破之今從隋帝</hi>
<hi>紀</hi>　帝疎薄骨肉蔡王智積每不自安及病不呼醫臨<lb/>
終謂所親曰吾今日始知得保首領没於地矣　張金<lb/>
稱郝孝徳孫宣雅髙士達楊公卿等冦掠河北屠陷郡<lb/>
<pb n="KR2b0007_WYG_183-13b"/>
縣隋將帥敗亡者相繼<hi>將即亮翻帥所類翻</hi>唯虎賁中郎將蒲城<lb/>
王辯清河郡丞華隂揚善㑹數有功<hi>按隋官制無中郎將王辯傳辯自鷹</hi>
<hi>揚郎將遷虎賁郎將中字衍隋志蒲城縣屬馮翊郡數所角翻</hi>善㑹前後與賊七百餘<lb/>
戰未嘗負敗帝遣太僕卿楊義臣討張金稱金稱營於<lb/>
平恩東北<hi>隋志平恩縣屬武安郡</hi>義臣引兵直抵臨清之西據永<lb/>
濟渠為營<hi>隋志臨清縣屬清河郡劉昫曰臨清漢清泉縣後魏改為臨清永濟渠大業初所開</hi>去<lb/>
金稱營四十里深溝高壘不與戰金稱日引兵至義臣<lb/>
營西義臣勒兵擐甲<hi>擐音宦</hi>約與之戰既而不出日暮金<lb/>
<pb n="KR2b0007_WYG_183-14a"/>
稱還營明旦復來<hi>復扶又翻下同</hi>如是月餘義臣竟不出金稱<lb/>
以為怯屢逼其營詈辱之<hi>詈力智翻</hi>義臣乃謂金稱曰汝明<lb/>
旦來我當必戰金稱易之不復設備<hi>易以䜴翻</hi>義臣簡精騎<lb/>
二千夜自館陶濟河<hi>隋志館陶縣屬武陽郡此河謂清河也</hi>伺金稱離營<lb/>
即入擊其累重<hi>離力智翻累力瑞翻重直用翻</hi>金稱聞之引兵還義臣<lb/>
從後擊之金稱大敗與左右逃於清河之東月餘楊善<lb/>
㑹討擒之吏立木於市懸其頭張其手足令仇家割食<lb/>
之未死間歌謳不輟詔以善㑹為清河通守<hi>守式又翻</hi>　涿<lb/>
<pb n="KR2b0007_WYG_183-14b"/>
郡通守郭絢<hi>絢許縣翻</hi>將兵萬餘人討髙士達士達自以才<lb/>
畧不及竇建徳乃進建徳為軍司馬悉以兵授之建徳<lb/>
請士達守輜重自簡精兵七千人拒絢詐為與士達有<lb/>
隙而叛遣人請降於絢<hi>降户江翻</hi>願為前驅擊士達以自効<lb/>
絢信之引兵隨建徳至長河<hi>隋志長河縣屬平原郡舊曰廣川仁壽初改名</hi>不<lb/>
復設備建徳襲之殺虜數千人斬絢首獻士達張金稱<lb/>
餘衆皆歸建徳楊義臣乘勝至平原欲入髙雞泊討之<lb/>
建徳謂士達曰歴觀隋將<hi>將即亮翻</hi>善用兵者無如義臣今<lb/>
<pb n="KR2b0007_WYG_183-15a"/>
滅張金稱而來其鋒不可當請引兵避之使其欲戰不<lb/>
得坐費嵗月將士疲倦然後乘間擊之<hi>間古莧翻</hi>乃可破也<lb/>
不然恐非公之敵士達不從留建徳守營自帥精兵逆<lb/>
擊義臣<hi>帥讀曰率</hi>戰小勝因縱酒髙宴建徳聞之曰東海公<lb/>
未能破敵遽自矜大禍至不乆矣後五日義臣大破士<lb/>
達於陳斬之乘勝逐北趣其營<hi>陳讀曰陣趣七喻翻</hi>營中守兵皆<lb/>
潰建徳與百餘騎亡去至饒陽<hi>隋志饒陽縣屬河間郡騎竒寄翻</hi>乘其<lb/>
無備攻陷之收兵得三千餘人義臣既殺士達以為建<lb/>
<pb n="KR2b0007_WYG_183-15b"/>
徳不足憂引去建徳還平原收士達散兵收葬死者為<lb/>
士達發䘮軍復大振<hi>為于偽翻政考異曰革命記曰髙士達髙徳  與宗族鳩集離散得</hi>
<hi>五萬人捺渦於四根栁樹入髙雞泊中徳政自號東海公以建徳為長史俄而徳政病死即有髙攩脱繼立為</hi>
<hi>東海公建徳仍依舊任攩脱領兵刼抄至宴城府為城中兵所射而死賊之異姓皆欲建徳為主高氏一族不</hi>
<hi>欲更立别人遂分為兩軍各相猜貳然髙氏兵精强建徳恐被屠乃詐分為官軍告髙氏併力共擊之高氏無</hi>
<hi>疑即合軍共闘兵刃纔交建徳自後擊之高氏兵大亂建徳兩軍擁掠遣坐簡其驍勇及頭首千餘人殺之遂</hi>
<hi>總統其衆建徳自號長樂王冦抄州縣即大業十二年二月也今從隋唐書</hi>自稱將軍先是<lb/>
羣盗得隋官及士族子弟皆殺之<hi>先悉薦翻</hi>獨建徳善遇之<lb/>
<pb n="KR2b0007_WYG_183-16a"/>
由是隋官稍以城降之聲勢日盛勝兵至十餘萬人<hi>降户</hi>
<hi>江翻下同勝音升</hi>　内史侍郎虞世基以帝惡聞賊盗<hi>惡烏路翻</hi>諸<lb/>
將及郡縣有告敗求救者<hi>將即亮翻</hi>世基皆抑損表狀不以<lb/>
實聞但云䑕竊狗盗郡縣捕逐行當殄盡願陛下勿以<lb/>
介懐帝良以為然或杖其使者以為妄言由是盗賊徧<lb/>
海内陷没郡縣帝皆弗之知也楊義臣破降河北賊數<lb/>
十萬列狀上聞<hi>所降者皆張金稱髙士達之衆將即亮翻使疏吏翻上時掌翻</hi>帝歎曰<lb/>
我初不聞賊頓如此義臣降賊何多也世基對曰小竊<lb/>
<pb n="KR2b0007_WYG_183-16b"/>
雖多未足為慮義臣克之擁兵不少<hi>少詩沼翻下同</hi>乆在閫外<lb/>
此最非宜帝曰卿言是也遽追義臣放散其兵賊由是<lb/>
復盛<hi>復扶又翻</hi>治書侍御史韋雲起劾奏世基及御史大夫<lb/>
裴藴職典樞要維持内外四方告變不為奏聞<hi>治直之翻劾户</hi>
<hi>槩翻又户得翻為于偽翻</hi>賊數實多裁減言少陛下既聞賊少發兵<lb/>
不多衆寡懸殊往皆不克故使官軍失利賊黨日滋請<lb/>
付有司結正其罪大理卿鄭善果奏雲起詆訾名臣<hi>訾將</hi>
<hi>此翻</hi>所言不實非毁朝政妄作威權<hi>朝直遙翻</hi>由是左遷雲起<lb/>
<pb n="KR2b0007_WYG_183-17a"/>
為大理司直<hi>唐六典後魏永安三年御史中尉高穆奏置司直十人視五品𨽻廷尉位在正監上</hi>
<hi>不置曹事唯覆理御史劾事北齊及隋因之</hi>帝至江都江淮郡官謁見者<hi>見賢</hi>
<hi>遍翻</hi>專問禮餉豐薄豐則超遷丞守薄則率從停解江都<lb/>
郡丞王世充獻銅鏡屏風遷通守<hi>守式又翻</hi>厯陽郡丞趙元<lb/>
楷獻異味遷江都郡丞<hi>帝改和州為厯陽郡趙元楷自小郡丞遷大郡丞</hi>由是<lb/>
郡縣競務刻剝以充貢獻民外為盗賊所掠内為郡縣<lb/>
所賦生計無遺加之饑饉無食<hi>無穀曰饑無蔬果曰饉</hi>民始采樹<lb/>
皮葉或擣藁為末或煑土而食之諸物皆盡乃自相食<lb/>
<pb n="KR2b0007_WYG_183-17b"/>
而官食猶充牣吏皆畏灋莫敢賑救王世充密為帝簡<lb/>
閲江淮民間美女獻之由是益有寵　河間賊帥格謙<lb/>
擁衆十餘萬據豆子䴚<hi>帝改瀛州為河間郡姓苑格姓允格之後帥所類翻䴚各朗翻</hi>
自稱燕王帝命王世充將兵討斬之謙將勃海髙開道<lb/>
<hi>帝改滄州為勃海郡燕因肩翻將即亮翻下同</hi>收其餘衆冦掠燕地軍勢復振<lb/>
<hi>復扶又翻</hi>　初帝謀伐髙麗<hi>麗力知翻</hi>器械資儲皆積於涿郡涿<lb/>
郡人物殷阜屯兵數萬又臨朔宫多珍寶諸賊競來侵<lb/>
掠留守官虎賁郎將趙什住等不能拒唯虎賁郎將雲<lb/>
<pb n="KR2b0007_WYG_183-18a"/>
陽羅藝獨出戰<hi>守式又翻賁音奔將即亮翻雲陽縣屬京兆郡</hi>前後破賊甚衆<lb/>
威名日重什住等隂忌之藝將作亂先宣言以激其衆<lb/>
曰吾輩討賊數有功<hi>數所角翻</hi>城中倉庫山積制在留守之<lb/>
官而莫肯散施以濟貧乏<hi>施式豉翻</hi>將何以勸將士衆皆憤<lb/>
怨軍還郡丞出城候藝藝因執之陳兵而入什住等懼<lb/>
皆來聽命乃發庫物以賜戰士開倉廩以賑貧乏境内<lb/>
咸服殺不同己者勃海太守唐禕等數人<hi>守式又翻</hi>威振燕<lb/>
地栁城懐遠並歸之藝黜栁城太守楊林甫改郡為營<lb/>
<pb n="KR2b0007_WYG_183-18b"/>
州<hi>隋志栁城縣帶遼西郡與襄平郡葢皆帝所置改郡為州示復開皇之舊也</hi>以襄平太守<lb/>
鄧暠為總管<hi>暠古老翻</hi>藝自稱幽州總管　突厥數冦北邊<lb/>
<hi>厥九勿翻</hi>詔晉陽留守李淵帥太原道兵與馬邑太守王仁<lb/>
恭擊之<hi>晉陽留守即太原留守也太原有晉陽宫故亦稱晉陽太守帝改朔州為馬邑郡帥讀曰率下</hi>
<hi>同守式又翻</hi>時突厥方彊兩軍衆不滿五千仁恭患之淵選<lb/>
善騎射者二千人使之飲食舍止一如突厥或與突厥<lb/>
遇則伺便擊之前後屢㨗突厥頗憚之<hi>前後屢得小捷耳曰頗憚者未</hi>
<hi>深憚也厥九勿翻騎竒寄翻伺相吏翻</hi>
<pb n="KR2b0007_WYG_183-19a"/>
　　恭皇帝<hi>諱侑封代王元徳太子昭之子煬帝之孫也諡法尊賢讓善曰恭</hi>
義寧元年<hi>是年十一月李淵克長安方奉代王即位改元通鑑因以繫年</hi>春正月右禦<lb/>
衛將軍陳稜討杜伏威伏威帥衆拒之稜閉壁不戰伏<lb/>
威遺以婦人之服謂之陳姥<hi>遺于季翻姥莫補翻</hi>稜怒出戰伏威<lb/>
奮擊大破之稜僅以身免<hi>克考異曰隋陳稜傳云往往  捷唐杜伏威傳云稜僅以</hi>
<hi>身免葢稜先破李子通等後為伏威所敗也今從唐書</hi>伏威乘勝破髙郵<hi>隋志髙郵縣屬</hi>
<hi>江都郡</hi>引兵據歴陽自稱總管以輔公祏為長史<hi>祏音石長知兩</hi>
<hi>翻</hi>分遣諸將徇屬縣所至輙下<hi>將即亮翻</hi>江淮間小盗爭附<lb/>
<pb n="KR2b0007_WYG_183-19b"/>
之伏威常選敢死之士五千人謂之上募寵遇甚厚有<lb/>
攻戰輙令上募先擊之戰罷閲視有傷在背者即殺之<lb/>
以其退而被擊故也<hi>被皮義翻</hi>所獲資財皆以賞軍士有戰<lb/>
死者以妻妾徇葬故人自為戰所向無敵　丙辰竇建<lb/>
徳為壇於樂壽<hi>隋志樂壽縣屬河間郡古樂城縣仁夀初更名樂音洛下同</hi>自稱長<lb/>
樂王置百官改元丁丑<hi>唐考異曰許敬宗太宗實錄舊  帝紀皆云武徳元年二月建</hi>
<hi>徳稱長樂王按建徳改元丁丑即是今嵗今從隋帝紀及建徳傳</hi>　辛巳魯郡賊徐圓<lb/>
朗攻陷東平分兵略地自琅邪以西北至東平盡有之<lb/>
<pb n="KR2b0007_WYG_183-20a"/>
<hi>煬帝改兖州為魯郡改鄆州為東平郡沂州為琅邪郡邪音耶</hi>勝兵二萬餘人<hi>勝音升</hi>
盧明月轉掠河南至于淮北衆號四十萬自稱無上王<lb/>
帝命江都通守王世充討之世充與戰於南陽大破之<lb/>
<hi>隋志南陽郡舊置荆州開皇初改鄧州煬帝改為郡守式又翻</hi>斬明月餘衆皆散　二<lb/>
月壬午朔方鷹揚郎將梁師都<hi>帝改夏州為朔方郡將即亮翻</hi>殺郡丞<lb/>
唐世宗據郡自稱大丞相北連突厥　馬邑太守王仁<lb/>
恭<hi>煬帝改朔州為馬邑郡</hi>多受貨賂不能振施<hi>施式豉翻</hi>郡人劉武周<lb/>
驍勇喜任俠<hi>驍堅堯翻喜許記翻</hi>為鷹揚府校尉<hi>煬帝改大都督為校尉校户教</hi>
<pb n="KR2b0007_WYG_183-20b"/>
<hi>翻</hi>仁恭以其土豪甚親厚之令帥親兵屯閤下<hi>帥讀曰率</hi>武<lb/>
周與仁恭侍兒私通恐事泄謀作亂先宣言曰今百姓<lb/>
饑饉僵尸滿道王府君閉倉不賑䘏豈為民父母之意<lb/>
乎<hi>僵居良翻賑津忍翻下同</hi>衆皆憤怒武周稱疾卧家豪傑來候問<lb/>
武周椎牛縱酒因大言曰壯士豈能坐待溝壑今倉粟<lb/>
爛積誰能與我共取之豪傑皆許諾己丑仁恭坐聽事<lb/>
<hi>聽讀曰㕔</hi>武周上謁<hi>上時掌翻</hi>其黨張萬嵗等隨入升階斬仁恭<lb/>
持其首出徇郡中無敢動者於是開倉以賑饑民馳檄<lb/>
<pb n="KR2b0007_WYG_183-21a"/>
境内屬城皆下之收兵得萬餘人武周自稱太守<hi>守式又翻</hi>
<hi>守考異曰創業注云二月己丑馬邑軍人劉武周殺太  王仁恭據其郡自稱天子國號定楊按唐書武周據</hi>
<hi>汾陽宫乃僭號于時未也</hi>遣使附于突厥<hi>使疏吏翻厥九勿翻</hi>　李密説翟讓<lb/>
曰<hi>説式芮翻翟萇伯翻</hi>今東都空虚兵不素練越王冲㓜留守諸<lb/>
官政令不壹士民離心叚達元文都闇而無謀以僕料<lb/>
之彼非將軍之敵若將軍能用僕計天下可指麾而定<lb/>
乃遣其黨裴叔方覘東都虚實<hi>守式又翻令力定翻覘丑亷翻又丑艶翻</hi>留<lb/>
守官司覺之始為守禦之備且馳表告江都密謂讓曰<lb/>
<pb n="KR2b0007_WYG_183-21b"/>
事勢如此不可不發兵灋曰先則制於已後則制於人<lb/>
今百姓饑饉洛口倉多積粟去都百里有餘<hi>都謂東都</hi>將軍<lb/>
若親帥大衆輕行掩襲<hi>帥讀曰率</hi>彼遠未能救又先無豫備<lb/>
取之如拾遺耳比其聞知<hi>比必寐翻</hi>吾已獲之發粟以賑窮<lb/>
乏逺近孰不歸附百萬之衆一朝可集枕威養鋭<hi>枕職任翻</hi>
以逸待勞縱彼能來吾有備矣然後檄召四方引賢豪<lb/>
而資計策選驍悍而授兵柄<hi>驍堅堯翻悍户旰翻又下罕翻</hi>除亡隋之<lb/>
社稷布將軍之政令豈不盛哉讓曰此英雄之畧非僕<lb/>
<pb n="KR2b0007_WYG_183-22a"/>
所堪惟君之命盡力從事請君先發僕為後殿<hi>殿丁甸翻</hi>庚<lb/>
寅密讓將精兵七千人<hi>將即亮翻</hi>出陽城北踰方山自羅口<lb/>
襲興洛倉破之<hi>隋志陽城縣屬河南郡陸渾縣有方山鞏縣有興洛倉魏收地形志鞏縣有長</hi>
<hi>羅川羅口葢即長羅川口水經羅水出方山西北流謂之長羅川又西北過訾城東北而入于洛括地志方山</hi>
<hi>在洛州汜水縣東南三十二里汜水所出也</hi>開倉恣民所取老弱襁負道路<lb/>
相屬<hi>襁居兩翻屬之欲翻</hi>朝散大夫時徳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以尉氏應密<hi>時姓楚大夫申</hi>
<hi>叔時之後隋志尉氏縣屬頴川郡尉氏漢縣也應劭曰古獄官曰尉氏鄭之别獄也臣瓚曰鄭大夫尉氏之邑</hi>
<hi>故遂以名邑朝直遙翻散悉亶翻</hi>前宿城令祖君彦自昌平往歸之<hi>隋志</hi>
<pb n="KR2b0007_WYG_183-22b"/>
<hi>宿城縣屬東平郡開皇十六年置劉昫曰漢須昌縣故城在今鄆州東南三十二里隋於此置宿城縣昌平縣</hi>
<hi>隋志屬涿郡</hi>君彦珽之子也<hi>珽他鼎翻</hi>博學强記文辭贍敏著名<lb/>
海内吏部侍郎薛道衡嘗薦之於髙祖髙祖曰是歌殺<lb/>
斛律明月人兒邪<hi>歌殺斛律光事見一百七十一卷陳髙宗太建四年邪音耶</hi>朕不<lb/>
須此輩煬帝即位尤疾其名依常調選東平書佐檢校<lb/>
宿城令<hi>隋制州郡皆有書佐在祭酒從事之上視正九品謂之流内視品檢校官未得為真調徒釣翻</hi>
<hi>選宣戀翻</hi>　君彦自負其才常鬱鬱思亂密素聞其名得之<lb/>
大喜引為上客軍中書檄一以委之越王侗遣虎賁郎<lb/>
<pb n="KR2b0007_WYG_183-23a"/>
將劉長恭光祿少卿房崱<hi>侗音通賁音奔將即亮翻少始照翻崱士力翻</hi>帥歩<lb/>
騎二萬五千討密<hi>帥讀曰率下同騎竒寄翻</hi>時東都人皆以密為饑<lb/>
賊盗米烏合易破<hi>易以豉翻</hi>爭來應募國子三舘學士<hi>隋以國子</hi>
<hi>太學四門為三館</hi>及貴勝親戚皆來從軍器械修整衣服鮮華<lb/>
旌旗鉦鼓甚盛長恭等當其前使河南討捕大使裴仁<lb/>
基等將所部兵自汜水西入以掩其後<hi>大使疏吏翻將即亮翻汜音祀</hi>
約十一日㑹于倉城<hi>十按考異曰蒲山公傳云剋取二  一日㑹戰於河洛故曰取其月</hi>
<hi>十二日㑹戰按下有庚子則非二十一日也當是十一日</hi>密讓具知其計東都兵先<lb/>
<pb n="KR2b0007_WYG_183-23b"/>
至士卒未朝食長恭等驅之度洛水陳於石子河西<hi>水經</hi>
<hi>注洞水出南溪石泉世亦名之為石泉水過鞏東坎欿聚西而北入于洛葢即石子河也陳讀曰陣下同</hi>南<lb/>
北十餘里密讓選驍雄分為十隊<hi>驍堅堯翻</hi>令四隊伏横嶺<lb/>
下以待仁基以六隊陳於石子河東長恭等見密兵少<lb/>
輕之<hi>少詩沼翻</hi>讓先接戰不利密帥麾下横衝之隋兵饑疲<lb/>
遂大敗長恭等解衣濳竄得免奔還東都士卒死者什<lb/>
五六越王侗釋長恭等罪慰撫之密讓盡收其輜重器<lb/>
甲<hi>重直用翻</hi>威聲大振讓於是推密為主上密號為魏公<hi>上時</hi>
<pb n="KR2b0007_WYG_183-24a"/>
<hi>掌翻</hi>庚子設壇場即位稱元年<hi>當考異曰壺關錄云王伯  令密於西垣校射書王</hi>
<hi>字於堋上如錢約中者為主其次以遠近為拜官髙下使賈雄執箭仰天而誓密正中字心遂奉以為主其説</hi>
<hi>鄙陋今不取河洛記云改大業十二年為永平元年今從蒲山公傳及隋唐書</hi>大赦其文書行<lb/>
下<hi>下遐稼翻</hi>稱行軍元帥府<hi>帥所類翻下同</hi>其魏公府置三司六衛<lb/>
元帥府置長史以下官屬拜翟讓為上柱國司徒東郡<lb/>
公<hi>長知兩翻耳考異曰河洛記云鄧公葢後來進封  今從蒲山公傳及隋唐書</hi>亦置長史以<lb/>
下官減元帥府之半以單雄信為左武候大將軍<hi>單音善</hi>
徐世勣為右武候大將軍各領所部房彦藻為元帥左<lb/>
<pb n="KR2b0007_WYG_183-24b"/>
長史東郡邴元真為右長史楊徳方為左司馬鄭徳韜<lb/>
為右司馬祖君彦為記室其餘封拜各有差於是趙魏<lb/>
以南江淮以北羣盗莫不響應孟讓郝孝徳王徳仁<hi>郝呼</hi>
<hi>各翻</hi>及濟隂房獻伯上谷王君廓長平李士才淮陽魏六<lb/>
兒李徳謙譙郡張遷魏郡李文相譙郡黑社白社濟北<lb/>
張青特上洛周比洮胡驢賊等皆歸密<hi>隋志長平郡舊曰建州開皇初</hi>
<hi>改為澤州煬帝改為郡譙郡後魏置南兖州後周改亳州煬帝改為郡改濟州為濟北郡商州為上洛郡黑社</hi>
<hi>白社葢賊之號非人姓名也濟子禮翻相息亮翻比毗至翻洮土刀翻</hi>密悉拜官爵使各<lb/>
<pb n="KR2b0007_WYG_183-25a"/>
領其衆置百營簿以領之道路降者不絶如流<hi>降户江翻</hi>衆<lb/>
至數十萬<hi>府考異曰二月丙辰密遣其將夜襲倉城二  兵擊退之己未又悉衆來攻而府兵敗遂</hi>
<hi>入據倉然二府將士猶各固小倉城二十餘日不下既而外救不至食又盡城乃陷没死者大半於是鞏縣長</hi>
<hi>柴孝和監察御史鄭頲等舉縣降賊密開倉招納降者日數百千人於是趙魏以南江淮以北莫不歸附自是</hi>
<hi>賊徒滋蔓矣壬子遣劉長恭房崱等繞兵東討大敗戊午還都王慰撫不責也於是發教募士庶商旅奴等分</hi>
<hi>置營壁各立將帥統領而固守其諸里居民皆移入三城之内於省寺府舍安置焉又使宋遵貴將兵鎮陜縣</hi>
<hi>太原倉雜記密稱魏公改年于時倉猶自固守既而密遣翟讓將兵夜襲倉城官軍擊退之明日又引衆攻倉</hi>
<hi>連戰三日陷外城官軍猶捉子城月餘外援不至城盡陷没死者十六七按二月壬午朔無丙辰等日今從隋</hi>
<pb n="KR2b0007_WYG_183-25b"/>
<hi>書</hi>乃命其䕶軍田茂廣築洛口城方四十里而居之<hi>考</hi>
<hi>異曰壺關錄云周四十八里今從隋書</hi>密遣房彦藻將兵東略地取安陸<lb/>
汝南淮安濟陽<hi>煬帝改安州為安陸郡隋志汝南郡後魏置豫州帝改洛州為豫州以此為溱</hi>
<hi>州又改曰蔡州尋改為郡淮安郡後魏置東荆州西魏改為淮州開皇五年又改為顯州煬帝改為郡濟陽縣</hi>
<hi>屬濟隂郡濟子禮翻</hi>河南郡縣多陷於密　鴈門郡丞河東陳孝<lb/>
意與虎賁郎將王智辯共討劉武周圍其桑乾鎮<hi>桑乾漢縣</hi>
<hi>後魏為桑乾郡後周廢隋以為鎮在馬邑郡義陽縣界賁音奔將即亮翻乾音干</hi>壬寅武周與<lb/>
突厥合兵擊智辯殺之孝意奔還鴈門三月丁夘武周<lb/>
<pb n="KR2b0007_WYG_183-26a"/>
襲破樓煩郡進取汾陽宫獲隋宫人以賂突厥始畢可<lb/>
汗<hi>厥九勿翻可從刋入聲汗音寒</hi>始畢以馬報之兵勢益振又攻陷定<lb/>
襄<hi>煬帝改雲州為定襄郡</hi>突厥立武周為定楊可汗<hi>言將使之定楊州也  考</hi>
<hi>異曰新舊唐書武周皆無國號惟創業起居注云國號定楊</hi>遺以狼頭纛<hi>隋書曰突厥本狼種</hi>
<hi>牙門建狼頭纛示不忘本也遺于季翻</hi>武周即皇帝位立妻沮氏為皇后<lb/>
<hi>沮子余翻</hi>改元天興以衛士楊伏念為尚書左僕射妹婿同<lb/>
縣苑君璋為内史令武周引兵圍鴈門陳孝意悉力拒<lb/>
守乘間出擊武周屢破之<hi>間古莧翻下同</hi>既而外無救援遣間<lb/>
<pb n="KR2b0007_WYG_183-26b"/>
使詣江都皆不報<hi>使疏吏翻</hi>孝意誓以必死旦夕向詔敕庫<lb/>
俯伏流涕悲動左右圍城百餘日食盡校尉張倫殺孝<lb/>
意以降<hi>校户教翻降户江翻</hi>　梁師都略定雕隂𢎞化延安等郡<lb/>
<hi>隋志雕隂郡西魏置綏州大業初改為上郡尋改為雕隂郡改慶州為𢎞化郡</hi>遂即皇帝位國<lb/>
號梁改元永隆始畢遺以狼頭纛號為大度毗伽可汗<lb/>
師都乃引突厥居河南之地攻破鹽川郡<hi>隋志鹽川郡西魏置西安</hi>
<hi>州後改為鹽州煬帝改為郡</hi>　左翊衛蒲城郭子和<hi>郭子和葢衛士之屬左翊衛府</hi>
<hi>者</hi>坐事徙榆林㑹郡中大饑子和濳結敢死士十八人<lb/>
<pb n="KR2b0007_WYG_183-27a"/>
攻郡門執郡丞王才數以不恤百姓斬之<hi>數所具翻</hi>開倉賑<lb/>
施自稱永樂王<hi>施式豉翻樂音洛</hi>改元丑平尊其父為太公以<lb/>
其弟子政為尚書令子端子升為左右僕射有二千餘<lb/>
騎南連梁師都北附突厥各遣子為質以自固<hi>騎竒寄翻厥九</hi>
<hi>勿翻質音致</hi>始畢以劉武周為定楊天子梁師都為解事天<lb/>
子<hi>解户買翻</hi>子和為平楊天子<hi>平楊猶定楊也</hi>子和固辭不敢當乃<lb/>
更以為屋利設　汾隂薛舉僑居金城<hi>隋志汾隂縣屬河東郡煬帝改</hi>
<hi>蘭州為金城郡僑寓也</hi>驍勇絶倫家資鉅萬交結豪傑雄於西邊<lb/>
<pb n="KR2b0007_WYG_183-27b"/>
為金城府校尉<hi>新唐志金城郡有府二曰廣武金城校尉其帥驍堅堯翻校戸教翻</hi>時隴<lb/>
右盗起金城令郝瑗<hi>金城縣帶郡郝呼各翻瑗于眷翻</hi>募兵得數千人<lb/>
使舉將而討之<hi>將即亮翻</hi>夏四月癸未方授甲置酒饗士舉<lb/>
與其子仁果及同黨十三人於座劫瑗發兵<hi>唐考異曰  髙祖實</hi>
<hi>錄先作仁果後作仁杲新舊髙祖太宗紀薛舉傳栁芳唐歴栁宗元集皆作仁杲太宗實錄吳競太宗勲吏革</hi>
<hi>命記焦璐唐朝年代記陳嶽唐綂記皆作仁果今醴泉昭陵前有石馬六匹其一銘曰白蹄烏平薛仁果時所</hi>
<hi>乘此最可據今從之</hi>囚郡縣官開倉賑施<hi>賑津忍翻施式智翻</hi>自稱西秦覇<lb/>
王改元秦興以仁果為齊公少子仁越為晉公招集羣<lb/>
<pb n="KR2b0007_WYG_183-28a"/>
盗掠官牧馬賊帥宗羅㬋帥衆歸之以為義興公<hi>少詩照翻</hi>
<hi>賊帥所類翻睺帥讀曰率</hi>將軍皇甫綰將兵一萬屯枹罕<hi>煬帝改河州為枹罕</hi>
<hi>郡綰將即亮翻枹音膚</hi>舉選精鋭二千人襲之岷山羌酋鍾利俗<lb/>
擁衆二萬歸之<hi>隋志臨洮郡臨洮縣有岷山酋才由翻</hi>舉兵大振更以仁<lb/>
果為齊王領東道行軍元帥<hi>帥所類翻</hi>仁越為晉王兼河州<lb/>
刺史<hi>復以枹罕郡為河州</hi>羅㬋為興王以副仁果分兵略地取西<lb/>
平澆河二郡<hi>煬帝改鄯州為西平郡周武帝逐吐谷渾置廓州煬帝改為澆河郡澆古堯翻</hi>未<lb/>
幾盡有隴西之地衆至十三萬<hi>幾居豈翻</hi>　李密以孟讓為<lb/>
<pb n="KR2b0007_WYG_183-28b"/>
總管齊郡公<hi>作考異曰河洛記  孟達今從隋書</hi>己丑夜讓帥歩騎二千<lb/>
入東都外郭<hi>外郭羅郭也帥讀曰率騎竒計翻</hi>燒掠豐都市比曉而去<lb/>
<hi>比必寐翻</hi>於是東京居民悉遷入宫城臺省府寺皆滿鞏縣<lb/>
長柴孝和監察御史鄭頲以城降密<hi>長知兩翻下同頲它鼎翻降户江翻</hi>
<hi>下同</hi>密以孝和為䕶軍頲為右長史裴仁基每破賊得軍<lb/>
資悉以賞士卒監軍御史蕭懐靜不許<hi>監工銜翻</hi>士卒怨之<lb/>
懐靜又屢求仁基長短劾奏之<hi>劾户槩翻又戸得翻</hi>倉城之戰仁<lb/>
基失期不至聞劉長恭等敗懼不敢進屯百花谷<hi>百花谷葢</hi>
<pb n="KR2b0007_WYG_183-29a"/>
<hi>在汜水縣西鞏縣東南</hi>固壘自守又恐獲罪於朝<hi>朝直遥翻</hi>李密知其<lb/>
狼狽<hi>集韻狽音貝狼屬生子或欠一足二足相附而行離則蹎故猝遽謂之狼狽</hi>使人説之<lb/>
<hi>説輸芮翻</hi>啗以厚利<hi>啗徒/濫翻</hi>賈務本之子閏甫在軍中<hi>賈務本見上滎</hi>
<hi>陽之戰</hi>勸仁基降密仁基曰如蕭御史何閏甫曰蕭君如<lb/>
棲上雞若不知機變在明公一刀耳仁基從之遣閏甫<lb/>
詣密請降密大喜以閏甫為元帥府司兵參軍兼直記<lb/>
室事使之復命遺仁基書慰納之<hi>遺于季翻</hi>仁基還屯虎牢<lb/>
蕭懐靜密表其事仁基知之遂殺懐靜帥其衆以虎牢<lb/>
<pb n="KR2b0007_WYG_183-29b"/>
降密密以仁基為上柱國河東公仁基子行儼驍勇善<lb/>
戰密亦以為上柱國絳郡公<hi>驍堅堯翻下同</hi>密得秦叔寶及東<lb/>
阿程齩金<hi>隋志東阿縣屬濟北郡齩五巧翻</hi>皆用為驃騎<hi>驃騎開皇官制也煬帝改</hi>
<hi>為鷹揚郎將驃匹妙翻騎竒寄翻</hi>選軍中尤驍勇者八千人分𨽻四驃<lb/>
騎以自衞號曰内軍常曰此八千人足當百萬齩金後<lb/>
更名知節<hi>更工衡翻</hi>羅士信趙仁基皆帥衆歸密密署為總<lb/>
管使各綂所部癸巳密遣裴仁基孟讓帥二萬餘人襲<lb/>
囘洛東倉破之<hi>新唐志孟州河陽有囬洛故城是地得名之由見一百五十八卷梁武帝大同</hi>
<pb n="KR2b0007_WYG_183-30a"/>
<hi>九年</hi>遂燒天津橋<hi>煬帝使宇文愷營造東都洛水貫都有河漢之象因名其橋為天津橋</hi>縱<lb/>
兵大掠東都出兵擊之仁基等敗走密自帥衆屯囘洛<lb/>
倉東都兵尚二十餘萬人乘城擊柝<hi>柝他各翻</hi>晝夜不解甲<lb/>
密攻偃師金墉皆不克<hi>偃師縣屬河南郡在都城東六十里晉金墉城在洛城西北隋</hi>
<hi>營東都城東去故都十八里則金墉亦在都城之東</hi>乙未還洛口<hi>三考異曰畧記  月辛未密遣</hi>
<hi>孟讓將二千餘人夜入都郭燒豐都市比曉而去癸未密襲據都倉乙亥密部衆入自上春門於宣仁門東街</hi>
<hi>立栅而住丙寅燒上春門及街南北里門樓火接宣仁門因逼門為陳與城上弓矢相接而退還倉雜記密遣</hi>
<hi>格謙將兵燒豐都市三月越王侗教募人捉宫城守固官賞有差撤天津等諸橋運回洛倉米入城四月密攻</hi>
<pb n="KR2b0007_WYG_183-30b"/>
<hi>偃師圍金墉東都兵出密還洛口五月裴仁基翻虎牢入賊自滎陽以東至陳譙下邳彭城梁郡皆屬密賊衆</hi>
<hi>逾盛并家口百萬蒲山公傳三月丁亥密帥衆入自上東門攻宣仁門不克丙寅燒上東門而退此三書月日</hi>
<hi>交錯皆不可慿今從隋唐書</hi>東都城内乏糧而布帛山積至以絹為<lb/>
汲綆<hi>綆古杏翻</hi>然布以㸑越王侗使人運囘洛倉米入城遣<lb/>
兵五千屯豐都市五千屯上春門五千屯北邙山為九<lb/>
營首尾相應以備密丁酉房獻伯陷汝隂<hi>煬帝改頴州為汝隂郡</hi>
淮陽太守趙陁舉郡降密<hi>守式又翻陁徒河翻降户江翻  考異曰隋書作趙佗今</hi>
<hi>從蒲山公傳</hi>己亥密帥衆三萬復據囘洛倉大修營塹以逼<lb/>
<pb n="KR2b0007_WYG_183-31a"/>
東都<hi>復扶又翻塹七艷翻</hi>叚達等出兵七萬拒之辛丑戰於倉北<lb/>
隋兵敗走丁未密使其幕府移檄郡縣數煬帝十罪<hi>數所</hi>
<hi>具翻又所主翻</hi>且曰罄南山之竹書罪無窮决東海之波流惡<lb/>
難盡祖君彦之辭也越王侗遣太常丞元善達間行賊<lb/>
中<hi>間古莧翻</hi>詣江都奏稱李密有衆百萬圍逼東都據洛口<lb/>
倉城内無食若陛下速還烏合必散不然者東都决没<lb/>
因歔欷嗚咽帝為之改容<hi>歔音虚欷音希又許既翻為于偽翻</hi>虞世基進<lb/>
曰越王年少<hi>少詩照翻</hi>此輩誑之<hi>誑居况翻</hi>若如所言善達何緣<lb/>
<pb n="KR2b0007_WYG_183-31b"/>
來至帝乃勃然怒曰善達小人敢廷辱我因使經賊中<lb/>
向東陽催運<hi>此東陽葢指婺州東陽郡</hi>善達遂為羣盗所殺是後人<lb/>
人杜口莫敢以賊聞世基容貌沈審<hi>沈持林翻</hi>言多合意特<lb/>
為帝所親愛朝臣無與為比親黨慿之鬻官賣獄賄賂<lb/>
公行其門如市由是朝野共疾怨之<hi>朝直遥翻</hi>内史舍人封<lb/>
徳彛託附世基以世基不閑吏務<hi>閑習也</hi>密為指畫宣行<lb/>
詔命諂順帝意羣臣表疏忤㫖者皆屛而不奏<hi>為于偽翻忤五</hi>
<hi>故翻屛必郢翻</hi>鞫獄用灋多峻文深詆論功行賞則抑削就薄<lb/>
<pb n="KR2b0007_WYG_183-32a"/>
故世基之寵日隆而隋政益壊皆徳彞所為也　初唐<lb/>
公李淵娶於神武肅公竇毅<hi>神武郡名隋志馬邑郡神武縣舊置神武郡</hi>生<lb/>
四男建成世民𤣥覇元吉一女適太子千牛備身臨汾<lb/>
柴紹<hi>隋志東宫左右内率府有千牛備身八人掌執千牛刀以千牛名刀者取其解千牛而芒刃不頓臨</hi>
<hi>汾縣帶臨汾郡本平陽也開皇初改名</hi>世民聰明勇决識量過人見隋室<lb/>
方亂隂有安天下之志傾身下士散財結客咸得其歡<lb/>
心<hi>下遐稼翻</hi>世民娶右驍衛將軍長孫晟之女<hi>驍堅堯翻長知兩翻晟承</hi>
<hi>正翻</hi>右勲衛長孫順徳晟之族弟也與右勲侍池陽劉𢎞<lb/>
<pb n="KR2b0007_WYG_183-32b"/>
基<hi>隋開皇置親勲武三衛大業初改為親勲武三侍順徳葢開皇中為勲衛𢎞基則為大業勲侍也三衛三</hi>
<hi>侍皆分左右劉𢎞基雍州池陽人隋志雍州有雲陽縣無池陽舊唐志云貞觀三年改石門為雲陽雲陽為池</hi>
<hi>陽通鑑據唐書以唐州縣書之也</hi>皆避遼東之役亡命在晉陽依淵與<lb/>
世民善左親衛竇琮熾之孫也<hi>竇熾隋初三公</hi>亦亡命在太原<lb/>
素與世民有隙每以自疑世民加意待之出入卧内琮<lb/>
意乃安晉陽宫監猗氏裴寂<hi>隋離宫皆置宫監猗氏縣屬河東郡</hi>晉陽令<lb/>
武功劉文靜<hi>晉陽縣帶太原郡武功縣屬京兆郡</hi>相與同宿見城上烽火<lb/>
寂嘆曰貧賤如此復逢亂離<hi>復扶又翻</hi>將何以自存文靜笑<lb/>
<pb n="KR2b0007_WYG_183-33a"/>
曰時事可知吾二人相得何憂貧賤文靜見李世民而<lb/>
異之深自結納謂寂曰此非常人豁達類漢髙神武同<lb/>
魏祖年雖少命世才也<hi>少詩照翻</hi>寂初未然之<hi>未知文靜之言為是</hi>文<lb/>
靜坐與李密連昏繫太原獄<hi>繫郡獄</hi>世民就省之文靜曰<lb/>
天下大亂非髙光之才不能定也<hi>以漢高祖光武之事擿發世民省悉景翻</hi>
<hi>下同</hi>世民曰安知其無但人不識耳我來相省非兒女子<lb/>
之情欲與君議大事也計將安出文靜曰今主上南廵<lb/>
江淮李密圍逼東都羣盗殆以數萬當此之際有真主<lb/>
<pb n="KR2b0007_WYG_183-33b"/>
驅駕而用之取天下如反掌耳太原百姓皆避盗入城<lb/>
文靜為令數年知其豪傑一旦收拾可得十萬人尊公<lb/>
所將之兵復且數萬<hi>將即亮翻復扶又翻</hi>一言出口誰敢不從以<lb/>
此乘虚入關號令天下不過半年帝業成矣世民笑曰<lb/>
君言正合吾意乃隂部署賔客淵不之知也世民恐淵<lb/>
不從猶豫乆之不敢言淵與裴寂有舊每相與宴語或<lb/>
連日夜文靜欲因寂關説<hi>關白也説輸芮翻下同</hi>乃引寂與世民<lb/>
交世民出私錢數百萬使龍山令髙斌亷與寂博稍以<lb/>
<pb n="KR2b0007_WYG_183-34a"/>
輸之<hi>按隋志後齊置龍山縣帶太原郡開皇十年改曰晉陽則此時不復有龍山矣豈斌亷在開皇中嘗</hi>
<hi>為令史以舊官書之邪對慱者不勝者納物與勝者曰輸斌音彬</hi>寂大喜由是日從世<lb/>
民遊情欵益狎世民乃以其謀告之寂許諾㑹突厥冦<lb/>
馬邑淵遣髙君雅將兵與馬邑太守王仁恭并力拒之<lb/>
仁恭君雅戰不利<hi>按王仁恭是年春已死此必去年史序李淵起兵來歴及之厥九勿翻將</hi>
<hi>即亮翻守式又翻</hi>淵恐并獲罪甚憂之世民乘間屏人説淵曰<lb/>
<hi>間古莧翻屏必郢翻</hi>今主上無道百姓困窮晉陽城外皆為戰場<lb/>
大人若守小節下有冦盗上有嚴刑危亡無日不若順<lb/>
<pb n="KR2b0007_WYG_183-34b"/>
民心興義兵轉禍為福此天授之時也淵大驚曰汝安<lb/>
得為此言吾今執汝以告縣官因取紙筆欲為表世民<lb/>
徐曰世民觀天時人事如此故敢發言必欲執告不敢<lb/>
辭死淵曰吾豈忍告汝汝慎勿出口明日世民復説淵<lb/>
曰今盗賊日繁遍於天下大人受詔討賊賊可盡乎要<lb/>
之終不免罪且世人皆傳李氏當應圖䜟<hi>復扶又翻説式芮翻䜟楚</hi>
<hi>譖翻</hi>故李金才無罪一朝族滅<hi>李渾字金才族滅事見上卷大業十一年</hi>大人<lb/>
設能盡賊則功髙不賞身益危矣唯昨日之言可以救<lb/>
<pb n="KR2b0007_WYG_183-35a"/>
禍此萬全之策也願大人勿疑淵乃嘆曰吾一夕思汝<lb/>
言亦大有理今日破家亡軀亦由汝化家為國亦由汝<lb/>
矣先是裴寂私以晉陽宫人侍淵<hi>先悉薦翻</hi>淵從寂飲酒酣<lb/>
寂從容言曰二郎隂養士馬欲舉大事正為寂以宫人<lb/>
侍公<hi>世民第二從千容翻為于偽翻</hi>恐事覺并誅為此急計耳衆情已<lb/>
恊公意如何淵曰吾兒誠有此謀事已如此當復奈何<lb/>
正須從之耳<hi>復扶又翻下同</hi>帝以淵與王仁恭不能禦冦遣使<lb/>
者執詣江都<hi>此帝謂煬帝使疏吏翻</hi>淵大懼世民與寂等復説淵<lb/>
<pb n="KR2b0007_WYG_183-35b"/>
曰今主昏國亂盡忠無益偏禆失律而罪及明公<hi>説式芮翻</hi>
<hi>禆賔彌翻</hi>事已迫矣宜早定計且晉陽士馬精彊宫監蓄積<lb/>
巨萬以茲舉事何患無成代王㓜冲關中豪傑並起未<lb/>
知所附公若鼓行而西撫而有之如探囊中之物耳<hi>探吐</hi>
<hi>南翻</hi>柰何受單使之囚<hi>使疏吏翻下遣使同</hi>坐取夷滅乎淵然之密<lb/>
部勒將發㑹帝繼遣使者馳驛赦淵及仁恭使復舊任<lb/>
<hi>仁考異曰創業注曰隋主遣司直姓名馳驛繫帝而斬  恭帝自以姓名著於圖錄太原王氣所在恐被猜忌</hi>
<hi>因而禍及頗有所悔時皇太子在河東獨有秦王侍側耳語謂王曰隋歴將盡吾家繼膺符命不早起兵者顧</hi>
<pb n="KR2b0007_WYG_183-36a"/>
<hi>爾兄弟未集耳今遭羑里之厄爾昆季須㑹孟津之師不可從吾同受拏戮家破身亡為英雄笑王泣而啓帝</hi>
<hi>曰芒碭山澤是處容人請同漢祖以觀時變帝曰今遇時來逢茲錮繫雖覩機變何能為也然天命有在吾應</hi>
<hi>㑹昌未必不以此相啓今吾激厲謹當敬天之誡以卜興亡自天祐吾彼焉能害天必亡我何所逃刑乃後數</hi>
<hi>日果有詔使馳驛而至釋淵而免仁恭各依舊檢校所部案煬帝若有詔斬仁恭則比後使之至仁恭已死矣</hi>
<hi>又髙祖身為留守且被禁繫亡去何之恐此亦非太宗之謀也今皆不取</hi>淵謀亦緩淵之為<lb/>
河東討捕使也<hi>大業十一年淵為使討捕河東使疏吏翻</hi>請大理司直夏侯<lb/>
端為副端詳之孫也<hi>梁武帝起兵荆雍夏侯詳佐命夏戸雅翻</hi>善占候及相<lb/>
人<hi>相息亮翻</hi>謂淵曰今玉牀搖動帝座不安<hi>晉天文志北極五星第二星主</hi>
<pb n="KR2b0007_WYG_183-36b"/>
<hi>帝座太乙之座謂最赤明者紫宫門内六星曰天牀主寢舍解息燕休又大角一星在攝提間大角者天王帝</hi>
<hi>座也天官書云大角北三星為帝座主宴飲酬酢也</hi>參墟得嵗必有真人起於其<lb/>
分<hi>左傳參為晉星故以晉陽為參墟得嵗謂嵗星居參也參所今翻分扶問翻</hi>非公而誰乎<lb/>
主上猜忍尤忌諸李金才既死公不思變通必為之次<lb/>
矣淵心然之及留守晉陽鷹揚府司馬太原許世緒<hi>煬帝</hi>
<hi>制鷹揚府有司馬及兵倉兩司</hi>説淵曰公姓在圖籙名應歌謠握五郡<lb/>
之兵<hi>五郡謂太原鴈門馬邑樓煩西河説式苪翻</hi>當四戰之地舉事則帝業<lb/>
可成端居則亡不旋踵唯公圖之行軍司鎧文水武士<lb/>
<pb n="KR2b0007_WYG_183-37a"/>
彠<hi>按士彠傳葢為行軍府司鎧參軍隋志文水縣屬太原郡舊曰受陽開皇十年改名宋白曰文水縣漢大</hi>
<hi>陵縣後魏省大陵於今處置受陽縣隋改曰文水彠一虢翻</hi>前太子左勲衛唐憲<hi>開皇</hi>
<hi>之制東宫左右衛率府亦有親勲翊三衛煬帝改親衛為功曹</hi>憲弟儉皆勸淵舉兵儉<lb/>
説淵曰明公北招戎狄南收豪傑以取天下此湯武之<lb/>
舉也淵曰湯武非所敢擬在私則圖存在公則拯亂卿<lb/>
姑自重吾將思之憲邕之孫也<hi>唐邕以彊幹事髙齊</hi>時建成元吉<lb/>
尚在河東<hi>淵留建成䕶家居河東</hi>故淵遷延未發劉文靜謂裴寂<lb/>
曰先發制人後發制於人何不早勸唐公舉兵而推遷<lb/>
<pb n="KR2b0007_WYG_183-37b"/>
不已<hi>推遷言推故遷延也推吐雷翻</hi>且公為宫監而以宫人侍客公死<lb/>
可爾何誤唐公也寂甚懼屢趣淵起兵<hi>趣讀曰促</hi>淵乃使文<lb/>
靜詐為敕書發太原西河鴈門馬邑民年二十已上五<lb/>
十已下悉為兵期嵗暮集涿郡擊髙麗<hi>麗力知翻</hi>由是人情<lb/>
恟恟思亂者益衆<hi>恟許拱翻</hi>及劉武周據汾陽宫世民言於<lb/>
淵曰大人為留守而盗賊竊據離宫不早建大計禍今<lb/>
至矣淵乃集將佐謂之曰<hi>將即亮翻下同</hi>武周據汾陽宫吾輩<lb/>
不能制罪當族滅若之何王威等皆懼再拜請計淵曰<lb/>
<pb n="KR2b0007_WYG_183-38a"/>
朝廷用兵動止皆稟節度今賊在數百里内江都在三<lb/>
千里外加以道路險要復有他賊據之<hi>復扶又翻</hi>以嬰城膠<lb/>
柱之兵當巨猾豕突之勢必不全矣進退維谷何為而<lb/>
可威等皆曰公地兼親賢同國休戚若俟奏報豈及事<lb/>
機要在平賊專之可也淵陽若不得已而從之者曰然<lb/>
則先當集兵乃命世民與劉文靜長孫順徳劉𢎞基等<lb/>
各募兵遠近赴集旬日間近萬人仍密遣使召建成元<lb/>
吉於河東柴紹於長安<hi>近其靳翻使疏吏翻</hi>王威髙君雅見兵大<lb/>
<pb n="KR2b0007_WYG_183-38b"/>
集疑淵有異志謂武士彠曰順徳𢎞基皆背征三寺所<lb/>
犯當死<hi>二人避役亡命故曰背征背蒲妹翻</hi>安得將兵欲收按之士彠曰<lb/>
二人皆唐公客若爾必大致紛紜威等乃止留守司兵<lb/>
田徳平欲勸威等按募人之狀<hi>隋制留守置司功倉户兵法士曹等書佐守式</hi>
<hi>又翻</hi>士彠曰討捕之兵悉𨽻唐公威君雅但寄坐耳<hi>言但寄身</hi>
<hi>於留守坐間也坐徂卧翻</hi>彼何能為徳平亦止晉陽鄉長劉世龍<hi>開皇</hi>
<hi>初置保長黨長鄉長亦此類也長知兩翻</hi>密告淵云威君雅欲因晉祠祈雨<lb/>
為不利<hi>晉陽有晉王祠</hi>五月癸亥夜淵使世民伏兵於晉陽宫<lb/>
<pb n="KR2b0007_WYG_183-39a"/>
城之外甲子旦淵與威君雅共坐視事使劉文靜引開<lb/>
陽府司馬胙城劉政㑹入立庭中<hi>新唐志太原有府十八開陽其一也隋志</hi>
<hi>胙城縣屬東郡舊曰東燕開皇十八年改名</hi>稱有密狀<hi>言有狀告密</hi>淵目威等取<lb/>
狀視之政㑹不與曰所告乃副留守事唯唐公得視之<lb/>
淵陽驚曰豈有是邪視其狀乃云威君雅濳引突厥入<lb/>
冦<hi>邪音耶厥九勿翻</hi>君雅攘袂大詬曰<hi>詬若候翻罵也</hi>此乃反者欲殺<lb/>
我耳時世民已布兵塞衢路<hi>塞悉則翻</hi>文靜因與劉𢎞基長<lb/>
孫順徳等共執威君雅繫獄丙寅突厥數萬衆冦晉陽<lb/>
<pb n="KR2b0007_WYG_183-39b"/>
輕騎入外郭北門出其東門<hi>騎竒寄翻下同</hi>淵命裴寂等勒兵<lb/>
為備而悉開諸城門突厥不能測莫敢進衆以為威君<lb/>
雅實召之也淵於是斬威君雅以徇淵部將王康達將<lb/>
千餘人出戰皆死城中忷懼<hi>將即亮翻下舉將同忷許拱翻</hi>淵夜遣軍<lb/>
濳出城旦則張旗鳴鼓自他道來如援軍者突厥終疑<lb/>
之留城外二日大掠而去　煬帝命監門將軍涇陽龎<lb/>
玉<hi>隋志左右監門府各將軍一人掌宫殿門禁及守衛事涇陽縣屬京兆郡監工銜翻</hi>虎賁郎將<lb/>
霍世舉將關内兵援東都柴孝和説李密曰<hi>賁音奔將即亮翻説</hi>
<pb n="KR2b0007_WYG_183-40a"/>
<hi>式芮翻</hi>秦地山川之固秦漢所慿以成王業者也今不若<lb/>
使翟司徒守洛口裴柱國守囘洛<hi>翟司徒讓也裴柱國仁基翟萇伯翻</hi>明<lb/>
公自簡精鋭西襲長安既克京邑業固兵彊然後東向<lb/>
以平河洛傳檄而天下定矣方今隋失其鹿豪傑競逐<lb/>
不早為之必有先我者<hi>先悉薦翻</hi>悔無及矣密曰此誠上策<lb/>
吾亦思之乆矣但昏主尚存從兵猶衆<hi>從才用翻</hi>我所部皆<lb/>
山東人見洛陽未下誰肯從我西入諸將出於羣盗留<lb/>
之各競雌雄如此則大業隳矣孝和曰然則大軍既未<lb/>
<pb n="KR2b0007_WYG_183-40b"/>
可西上僕請間行觀舋<hi>將即亮翻上時掌翻間古莧翻</hi>密許之孝和與<lb/>
數十騎至陜縣<hi>隋志陜縣屬河南郡騎竒寄翻陜失冉翻</hi>山賊歸之者萬餘<lb/>
人時密兵鋒甚鋭每入苑與隋兵連戰<hi>苑即大業初所築西苑</hi>㑹<lb/>
密為流矢所中尚卧營中丁丑越王侗使叚達與龎玉<lb/>
等夜出兵陳於囘洛倉西北<hi>陣讀曰陣</hi>密與裴仁基出戰達<lb/>
等大破之殺傷太半密乃弃囘洛奔洛口<hi>記考異曰洛  云四月戊</hi>
<hi>申叚達等帥關内兵陳於倉西倉南密出兵拒戰大破兇醜密還固倉五月丁丑達等又出兵陳於倉西倉北</hi>
<hi>密又來拒大破之密奔洛口按隋書北史新舊唐書皆云密為流矢所中卧營中東都出兵擊之密衆大潰弃</hi>
<pb n="KR2b0007_WYG_183-41a"/>
<hi>囘洛倉奔洛口俱無月日河洛記密軍失利歸於鞏縣東都復得囬洛倉蒲山公傳曰五月二十八日越王夜</hi>
<hi>出師使叚達等大戰於倉西北密軍敗績歸於鞏縣亦不云密連月再敗也戊申四月二十八日丁丑五月二</hi>
<hi>十八日葢趙毅承蒲山公傳誤以密一敗分為二事也</hi>龎玉霍世舉軍於偃師<hi>龎薄</hi>
<hi>江翻杜佑曰偃師帝嚳所都古西亳也湯亦都之武王伐紂廻師息戎遂名偃師縣屬河南郡</hi>柴孝和<lb/>
之衆聞密退各散去孝和輕騎歸密楊徳方鄭徳韜皆<lb/>
死<hi>作考異曰楊徳方壺闗錄  王徳仁今從河洛記</hi>密以鄭頲為左司馬<hi>頲它鼎翻</hi>
滎陽鄭乾象為右司馬<hi>壼考異曰隋唐書皆作䖍象唯  闗錄作乾象云密殺其兄乾</hi>
<hi>覆乾覆之子㑹通後從盛彦師殺密今從之</hi>　李建成李元吉弃其弟智雲<lb/>
<pb n="KR2b0007_WYG_183-41b"/>
於河東而去吏執智雲送長安殺之建成元吉遇柴紹<lb/>
於道與之偕行<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百八十三<lb/>
</p>
<p>
</p>
  </div>
</body>
</text>
</TEI>
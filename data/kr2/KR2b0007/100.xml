<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百</head>
    <p>
<pb n="KR2b0007_WYG_100-1a"/>
欽定四庫全書<lb/>
　資治通鑑卷一百　　　　宋　司馬光　撰<lb/>
　　　　　　　　　　　　　　胡三省　音註<lb/>
　晉紀二十二<hi>起旃蒙單閼盡屠維恊洽凡五年</hi>
　　孝宗穆皇帝中之下<lb/>
永和十一年春正月故仇池公楊毅弟宋奴使其姑子<lb/>
梁式王刺殺楊初初子國誅式王及宋奴自立為仇池<lb/>
公桓溫表國為鎮北將軍秦州刺史　二月秦大蝗百<lb/>
<pb n="KR2b0007_WYG_100-1b"/>
草無遺牛馬相噉毛<hi>無草可食故相噉毛噉徒濫翻又徒覽翻</hi>　夏四月燕<lb/>
主雋自和龍還薊<hi>燕主如龍城見上卷上年薊音計</hi>先是幽冀之人以<lb/>
雋為東遷<hi>和龍直薊之東先悉薦翻</hi>互相驚擾所在屯結羣臣請討<lb/>
之雋曰羣小以朕東巡故相惑為亂耳今朕既至尋當<lb/>
自定不足討也　蘭陵太守孫黑濟北太守髙柱<hi>守式又翻</hi>
<hi>濟子禮翻</hi>建興太守髙瓫<hi>瓫蒲奔翻</hi>及秦河内太守王㑹黎陽太<lb/>
守韓髙皆以郡降燕<hi>史言燕彊諸反側子皆附之降戸江翻</hi>　秦淮南王<lb/>
生㓜無一目性粗暴其祖父洪嘗戲之曰吾聞瞎児一<lb/>
<pb n="KR2b0007_WYG_100-2a"/>
涙信乎<hi>瞎許轄翻一目盲也</hi>生怒引佩刀自刺出血曰此亦一涙<lb/>
也洪大驚鞭之生曰性耐刀槊不堪鞭棰<hi>槊色角翻棰止橤翻</hi>洪<lb/>
謂其父健曰此児狂悖<hi>悖蒲内翻又蒲没翻</hi>宜早除之不然必破<lb/>
人家健將殺之健弟雄止之曰児長自應改何可遽爾<lb/>
及長力舉千鈞手格猛獸<hi>格擊也長知兩翻</hi>走及奔馬擊刺騎<lb/>
射冠絶一時<hi>騎竒寄翻冠古玩翻下同</hi>獻哀太子卒<hi>秦太子萇諡曰獻哀</hi>彊后<lb/>
欲立少子晉王栁<hi>彊其兩翻少詩照翻</hi>秦主健以䜟文有三羊五<lb/>
眼乃立生為太子<hi>為苻生以凶暴不克紹張本</hi>以司空平昌王菁為<lb/>
<pb n="KR2b0007_WYG_100-2b"/>
太尉尚書令王墮為司空司𨽻校尉梁楞為尚書令<hi>楞盧</hi>
<hi>登翻</hi>　姚襄所部多勸襄北還襄従之五月襄攻冠軍將<lb/>
軍髙季於外黄<hi>外黄縣自漢以来屬陳留郡賢曰外黄故城在今汴州雍丘縣東冠古玩翻</hi>
㑹季卒襄進據許昌　六月丙子秦主健寢疾庚辰平<lb/>
昌公菁勒兵入東宫將殺太子生而自立時生侍疾西<lb/>
宫<hi>秦主所居為西宫</hi>菁以為健已卒<hi>卒子恤翻</hi>攻東掖門健聞變登<lb/>
端門陳兵自衛衆見健惶懼皆捨仗逃散健執菁數而<lb/>
殺之<hi>數所角翻</hi>餘無所問壬午以大司馬武都王安都督中<lb/>
<pb n="KR2b0007_WYG_100-3a"/>
外諸軍事<hi>苻雄死健以菁都督中外諸軍菁以逆誅以安代之</hi>甲申健引太師魚<lb/>
遵丞相雷弱児太傅毛貴司空王墮尚書令梁楞左㒒<lb/>
射梁安右僕射叚純吏部尚書辛牢等受遺詔輔政健<lb/>
謂太子生曰六夷酋帥及犬臣執權者若不従汝命宜<lb/>
漸除之<hi>為苻生虐殺大臣張本酋慈由翻帥所類翻</hi>
　臣光曰顧命大臣所以輔導嗣子為之羽翼也為之<lb/>
　羽翼而敎使剪之能無斃乎知其不忠則勿任而已<lb/>
　矣任以大柄又従而猜之鮮有不召亂者也<lb/>
<pb n="KR2b0007_WYG_100-3b"/>
乙酉健卒<hi>年三十九</hi>諡曰景明皇帝廟號髙祖丙戌太子生<lb/>
即位<hi>苻生字長生健第三子也</hi>大赦改元夀光羣臣奏曰未踰年而<lb/>
改元非禮也<hi>古禮君薨世子即位既踰年而後稱元年</hi>生怒窮推議主得右<lb/>
僕射叚純殺之　秋七月以吏部尚書周閔為左僕射<lb/>
或告㑹稽王昱曰<hi>㑹工外翻</hi>武陵王第中大修噐仗將謀非<lb/>
常<hi>武陵王晞也</hi>昱以告太常王彪之彪之曰武陵王之志盡<lb/>
於馳騁畋獵而已耳<hi>騁丑郢翻</hi>深願靜之以安異同之論勿<lb/>
復以為言昱善之<hi>為武陵終以此得禍彪之所不能救張本復扶又翻</hi>　秦主生<lb/>
<pb n="KR2b0007_WYG_100-4a"/>
尊母彊氏曰皇太后立妃梁氏為皇后梁氏安之女也<lb/>
以其嬖臣太子門大夫南安趙韶為右僕射<hi>續漢志太子門大夫</hi>
<hi>二人職比即將嬖卑義翻又博計翻</hi>太子舍人趙誨為中䕶軍著作即董<lb/>
榮為尚書　凉王祚滛虐無道上下怨憤祚惡河州刺<lb/>
史張瓘之彊<hi>張駿置河州治枹罕惡烏路翻</hi>遣張掖太守索孚代瓘守<lb/>
枹罕<hi>索昔各翻枹音膚</hi>使瓘討叛胡又遣其將易揣張玲帥歩<lb/>
騎萬三千以襲瓘<hi>將即亮翻易讀如字姓也揣初委翻玲盧經翻帥讀曰率騎竒寄翻</hi>張<lb/>
掖人王鸞知術數言於祚曰此軍出必不還凉國將危<lb/>
<pb n="KR2b0007_WYG_100-4b"/>
并陳祚三不道祚大怒以鸞為訞言<hi>訞於驕翻</hi>斬以狥鸞臨<lb/>
刑曰我死軍敗於外王死於内必矣祚族㓕之瓘聞之<lb/>
斬孚起兵擊祚傳檄州郡廢祚以侯還第復立凉寧侯<lb/>
曜靈<hi>曜靈廢見上卷上年</hi>易揣張玲軍始濟河瓘擊破之揣等單<lb/>
騎奔還瓘軍躡之姑臧振恐驍騎將軍敦煌宋混兄修<lb/>
與祚有隙懼禍<hi>驍堅堯翻敦徒門翻</hi>八月混與弟澄西走合衆萬<lb/>
餘人以應瓘還向姑臧祚遣楊秋胡將曜靈於東苑拉<lb/>
其腰而殺之<hi>将如字拉盧合翻</hi>埋於沙阬諡曰哀公　秦主生<lb/>
<pb n="KR2b0007_WYG_100-5a"/>
封衛大將軍黄睂為廣平王前將軍飛為新興王皆素<lb/>
所善也徴大司馬武都王安領太尉<hi>健臨没以安督中外諸軍然尚在蒲</hi>
<hi>阪今生乃召之</hi>以晉王栁為征東大將軍并州牧鎮蒲阪<hi>阪音反</hi>
魏王庾為鎮東大將軍豫州牧鎮陜城<hi>庾踈鳩翻陜失冉翻</hi>中書<lb/>
監胡文中書令王魚言於生曰比有星孛于大角熒惑<lb/>
入東井大角帝坐東井秦分<hi>天文志大角在攝提間大角者天王坐也東井八星</hi>
<hi>東井輿鬼秦雍州分比毗至翻孛蒲内翻坐狙臥翻分扶問翻</hi>於占不出三年國有大<lb/>
喪大臣戮死願陛下修徳以禳之生曰皇后與朕對臨<lb/>
<pb n="KR2b0007_WYG_100-5b"/>
天下可以應大䘮矣毛太𫝊梁車騎梁僕射受遺輔政<lb/>
可以應大臣矣九月生殺梁后及毛貴梁楞梁安貴后<lb/>
之舅也右僕射趙韶中䕶軍趙誨皆洛州刺史俱之従<lb/>
弟也<hi>趙俱鎮宜陽事見上卷上年従才用翻</hi>有寵於生乃以俱為尚書令<lb/>
俱固辭以疾謂韶誨曰汝等不復顧祖宗<hi>復扶又翻</hi>欲為㓕<lb/>
門之事毛梁何罪而誅之吾何功而代之汝等可自為<lb/>
吾其死矣遂以憂卒<hi>卒子恤翻</hi>　凉宋混軍于武始大澤<hi>張駿</hi>
<hi>分狄道縣立武始郡宋混西走起兵必不東向狄道水經都野澤在武威縣東北注云在姑臧城北三百里都</hi>
<pb n="KR2b0007_WYG_100-6a"/>
<hi>野即禹貢之豬野其水上承姑臧武始澤澤在姑臧西</hi>為曜靈發哀<hi>為于偽翻</hi>閏月混<lb/>
軍至姑臧凉王祚收張瓘弟琚及子嵩將殺之琚嵩聞<lb/>
之募市人數百揚言張祚無道我兄大軍已至城東敢<lb/>
舉手者誅三族遂開西門納混兵領軍將軍趙長等懼<lb/>
罪<hi>趙長請立祚者也故懼罪</hi>入閣呼張重華母馬氏出殿立凉武矦<lb/>
𤣥靚為主<hi>靚疾郢翻又疾正翻</hi>易揣等引兵入殿收長等殺之祚<lb/>
案劔殿上大呼叱左右力戰<hi>呼火故翻</hi>祚素失衆心莫肻為<lb/>
之鬭者<hi>為于偽翻</hi>遂為兵人所殺混等梟其首<hi>梟堅堯翻</hi>宣示中<lb/>
<pb n="KR2b0007_WYG_100-6b"/>
外暴尸道左城内咸稱萬歲以庶人禮葬之并殺其二<lb/>
子混琚上𤣥靚為大將軍凉州牧西平公<hi>上時掌翻</hi>赦境内<lb/>
復稱建興四十三年<hi>張祚改建興年號見上卷上年</hi>時𤣥靚始七歲張<lb/>
瓘至姑臧推𤣥靚為凉王自為使持節都督中外諸軍<lb/>
事尚書令凉州牧張掖郡公<hi>使䟽吏翻</hi>以宋混為尚書僕射<lb/>
隴西人李儼據郡不受瓘命用江東年號<hi>用永和年號也</hi>衆多<lb/>
歸之<hi>為李儼歸秦張本</hi>瓘遣其將牛霸討之<hi>將即亮翻</hi>未至西平人<lb/>
衛綝亦據郡叛<hi>綝丑林翻</hi>霸兵潰奔還瓘遣弟琚擊綝敗之<lb/>
<pb n="KR2b0007_WYG_100-7a"/>
<hi>敗補邁翻</hi>酒泉太守馬基起兵以應綝瓘遣司馬張姚王國<lb/>
擊斬之　冬十月以豫州刺史謝尚督并冀幽三州<hi>時江</hi>
<hi>左僑立青冀并幽四州於江北</hi>鎮夀春<hi>南渡初祖逖以豫州刺史治譙城永昌元年祖約退屯夀春成</hi>
<hi>帝咸和四年庾亮以豫州刺史治蕪湖咸康四年毛寳以豫州刺史治邾城六年庾翼以豫州刺史治蕪湖永</hi>
<hi>和元年趙𦙍以豫州刺史治牛渚二年尚以豫州刺史治蕪湖今進夀春皆建康西藩也進取則屯夀春守江</hi>
<hi>則多在歴陽蕪湖二處</hi>　鎮北將軍叚龕與燕主雋書抗中表之<lb/>
儀<hi>雋叚氏出也故龕與之抗中表之儀龕苦舍翻下同</hi>非其稱帝雋怒十一月以<lb/>
太原王恪為大都督撫軍將軍陽騖副之以擊龕<hi>騖音務</hi>
<pb n="KR2b0007_WYG_100-7b"/>
　秦以辛牢守尚書令趙韶為左僕射尚書董榮為右<lb/>
僕射中䕶軍趙誨為司𨽻校尉　十二月髙句麗王釗<lb/>
遣使詣燕納質修貢以請其母<hi>句如字又音駒麗力知翻燕囚釗母見九十七</hi>
<hi>卷成帝咸康八年質音致</hi>燕主雋許之遣殿中將軍刁龕送釗母周<lb/>
氏歸其國以釗為征東大將軍營州刺史封樂浪公<hi>樂浪</hi>
<hi>音洛琅</hi>王如故<hi>使為髙句麗王如故</hi>　上黨人馮鴦逐燕太守叚剛<lb/>
據安民城<hi>魏収地形志燕上黨太守治安民城安民城在襄垣縣葢永嘉中劉琨遣張倚所築以安</hi>
<hi>上黨之民因以為名</hi>自稱太守遣使來降<hi>使䟽吏翻降戸江翻</hi>　秦丞相雷<lb/>
<pb n="KR2b0007_WYG_100-8a"/>
弱児性剛直以趙韶董榮亂政每公言於朝<hi>朝直遥翻</hi>見之<lb/>
常切齒韶榮譛之於秦主生生殺弱児及其九子二十<lb/>
七孫於是諸羗皆有離心<hi>雷弱児南安羌酋也以非罪而死故諸羌皆有離心</hi>生<lb/>
雖諒隂遊飲自若彎弓露刃以見朝臣錘鉗鋸鑿<hi>錘傳追翻</hi>
<hi>鉗其廉翻鋸居御翻</hi>可以害人之具備置左右即位未㡬<hi>㡬居豈翻</hi>后<lb/>
妃公卿已下至於僕𨽻凡殺五百餘人截脛拉脅鋸項<lb/>
刳胎者比比有之<hi>脛形定翻膝下骨直而長者拉盧合翻比簿必翻</hi>　燕主雋<lb/>
以叚龕方彊謂太原王恪曰若龕遣軍拒河不得渡者<lb/>
<pb n="KR2b0007_WYG_100-8b"/>
可直取吕䕶而還<hi>吕䕶時據夏王</hi>恪分遣輕軍先至河上具舟<lb/>
楫以觀龕志趣龕弟羆驍勇有智謀<hi>驍堅堯翻</hi>言於龕曰慕<lb/>
容恪善用兵加之衆盛若聽其濟河進至城下恐雖乞<lb/>
降不可得也<hi>降户江翻下同</hi>請兄固守羆帥精銳拒之於河幸<lb/>
而戰㨗兄帥大衆繼之<hi>帥讀曰率下同</hi>必有大功若其不㨗不<lb/>
若早降猶不失為千戸矦也龕不従羆固請不已龕怒<lb/>
殺之<lb/>
十二年春正月燕太原王恪引兵濟河未至廣固百餘<lb/>
<pb n="KR2b0007_WYG_100-9a"/>
里叚龕帥衆三萬逆戰丙申恪大破龕於淄水<hi>據載記恪破龕</hi>
<hi>於濟水之南今言未至廣固百餘里葢在淄水而㑹戰也水經濁水逕廣固城西東流至廣饒入巨淀又比合</hi>
<hi>于淄水</hi>執其弟欽斬右長史袁範等齊王友辟閭蔚被創<lb/>
<hi>叚龕自稱齊王故置王友之官蔚紆勿翻創初良翻</hi>恪聞其賢遣人求之蔚已死<lb/>
士卒降者數千人龕脫走還城固守恪進軍圍之　秦<lb/>
司空王墮性剛峻右僕射董榮侍中强國皆以佞幸進<lb/>
墮疾之如讐每朝見榮未甞與之言<hi>每朝句絶朝直遙翻見如字</hi>或<lb/>
謂墮曰董君貴幸無比公宜小降意接之墮曰董龍是<lb/>
<pb n="KR2b0007_WYG_100-9b"/>
何雞狗<hi>龍董榮小字</hi>而令國士與之言乎㑹有天變榮與强<lb/>
國言於秦主生曰<hi>强其兩翻姓也</hi>今天譴甚重宜以貴臣應之<lb/>
生曰貴臣惟有大司馬及司空耳榮曰大司馬國之懿<lb/>
親不可殺也<hi>大司馬謂武都王安生叔父也</hi>乃殺王墮將刑榮謂之曰<lb/>
今日復敢比董龍於雞狗乎<hi>復扶又翻</hi>墮瞋目叱之<hi>瞋七人翻</hi>洛<lb/>
州刺史杜郁墮之甥也左僕射趙韶惡之<hi>惡烏路翻</hi>譛於生<lb/>
以為貳於晉而殺之壬戍生宴羣臣於太極殿以尚書<lb/>
令辛牢為酒監酒酣生怒曰何不彊人酒而猶有坐者<lb/>
<pb n="KR2b0007_WYG_100-10a"/>
<hi>監古暫翻强其兩翻</hi>引弓射牢殺之<hi>射而亦翻</hi>羣臣懼莫敢不醉偃仆<lb/>
失冠生乃恱匈奴大人劉務桓卒弟閼頭立將貳於代<lb/>
二月代王什翼犍引兵西巡臨河閼頭懼請降<hi>犍居言翻閼於</hi>
<hi>葛翻降戸江翻下同</hi>燕太原王恪招撫叚龕諸城<hi>恪圉廣固未下故先招撫其統</hi>
<hi>内諸城</hi>己丑龕所署徐州刺史陽都公王騰舉衆降恪命<lb/>
騰以故職還屯陽都<hi>叚龕置徐州於琅邪陽都縣杜佑曰漢陽都縣故城在沂州沂水縣</hi>
<hi>南</hi>　秦征東大將軍晉王桞遣參軍閻負梁殊使於凉<lb/>
以書說凉王𤣥靚<hi>使䟽吏翻下同說輸芮翻</hi>負殊至姑臧張瓘見之<lb/>
<pb n="KR2b0007_WYG_100-10b"/>
曰我晉臣也臣無境外之交二君何以來辱負殊曰晉<lb/>
王與君隣藩雖山河阻絶風通道㑹<hi>秦使苻栁鎮蒲阪非與凉州鄰也故</hi>
<hi>以風通道㑹為言</hi>故來修好<hi>好呼到翻下同</hi>君何怪焉瓘曰吾盡忠事<lb/>
晉於今六世矣<hi>軌寔茂駿重華曜靈祚為七世今言六世斥祚不以為世數</hi>若與苻<lb/>
征東通使是上違先君之志下隳士民之節其可乎負<lb/>
殊曰晉室衰㣲墜失天命固已久矣是以凉之二王北<lb/>
面二趙唯知機也<hi>張茂稱藩於前趙張駿稱藩於後趙</hi>今大秦威徳方盛<lb/>
凉王若欲自帝河右則非秦之敵欲以小事大則曷若<lb/>
<pb n="KR2b0007_WYG_100-11a"/>
捨晋事秦長保福禄乎瓘曰中州好食言<hi>好呼到翻</hi>嚮者石<lb/>
氏使車適返而戎騎已至<hi>使䟽吏翻永和二年張重華嗣位遣使奉章於石虎虎繼</hi>
<hi>遣王擢來寇騎竒寄翻</hi>吾不敢信也負殊曰自古帝王居中州者<lb/>
政化各殊趙為奸詐秦敦信義豈得一槩待之乎<hi>槩所以平</hi>
<hi>斗斛一槩待之言無所髙下也</hi>張先楊初皆阻兵不服先帝討而擒之<lb/>
<hi>擒張先見九十八卷六年未嘗擒揚初也負殊姑為是言耳</hi>赦其罪戻寵以爵秩固<lb/>
非石氏之比也瓘曰必如君言秦之威徳無敵何不先<lb/>
取江南則天下盡為秦有征東何辱命焉負殊曰江南<lb/>
<pb n="KR2b0007_WYG_100-11b"/>
文身之俗<hi>古者荆蠻之俗斷髪文身以避蛟龍之害負殊以此斥言之耳是時衣冠文物皆在江南</hi>
<hi>且正朔所在也負殊吠堯刺由知各為其主而已</hi>道汚先叛化隆後服<hi>鄭𤣥曰汚猶殺</hi>
<hi>也易曰髙宗伐鬼方三年克之世之說者以為荆楚輕悍道汚先叛化隆後服故負殊亦以此斥言江南</hi>主<lb/>
上以為江南必須兵服河右可以義懐故遣行人先申<lb/>
大好<hi>好呼到翻</hi>若君不達天命則江南得延數年之命而河<lb/>
右恐非君之土也瓘曰我跨據三州<hi>三州謂凉河沙張茂及張駿所分置</hi>
<hi>者也</hi>帶甲十萬西苞葱嶺東距大河伐人有餘况於自守<lb/>
何畏於秦負殊曰貴州山河之固孰若殽函民物之饒<lb/>
<pb n="KR2b0007_WYG_100-12a"/>
孰若秦雍<hi>雍於用翻</hi>杜洪張琚因趙氏成資兵彊財富有囊<lb/>
括關中席卷四海之志先帝戎旗西指氷消雲散旬月<lb/>
之間不覺易主<hi>事見九十八卷六年</hi>主上若以貴州不服赫然奮<lb/>
怒控弦百萬鼓行而西未知貴州將何以待之瓘笑曰<lb/>
兹事當决之於王非身所了<hi>了决也</hi>負殊曰凉王雖英睿<lb/>
夙成然年在㓜冲君居伊霍之任國家安危繫君一舉<lb/>
耳瓘懼乃以𤣥靚之命遣使稱藩於秦秦因𤣥靚所稱<lb/>
官爵而授之　將軍劉度攻秦青州刺史王朗於盧氏<lb/>
<pb n="KR2b0007_WYG_100-12b"/>
<hi>盧氏縣漢屬𢎞農郡晋屬上洛郡唐屬虢州</hi>燕將軍慕輿長卿入軹闗攻秦<lb/>
幽州刺史彊哲于裴氏堡<hi>永嘉之亂裴氏舉宗據險築堡以自守後人因而置屯戌</hi>
<hi>故堡猶有裴氏之名葢在河東界長知兩翻</hi>秦主生遣前將軍新興王飛拒<lb/>
度建節將軍鄧羌拒長卿飛未至而度退羌與長卿戰<lb/>
大破之獲長卿及甲首二千餘級　桓温請移都洛陽<lb/>
修復園陵章十餘上<hi>上時掌翻</hi>不許拜温征討大都督督司<lb/>
冀二州諸軍事以討姚襄　三月秦主生發三輔民治<lb/>
渭橋<hi>治直之翻</hi>金紫光禄大夫程肱諫以為妨農生殺之<lb/>
<pb n="KR2b0007_WYG_100-13a"/>
夏四月長安大風發屋拔木<hi>風捲屋瓦掀簷桷為發屋</hi>秦宫中驚擾<lb/>
或稱賊至宫門晝閉五日乃止秦主生推告賊者刳出<lb/>
其心左光禄大夫强平諫曰天降災異陛下當愛民事<lb/>
神緩刑崇徳以應之乃可弭也<hi>弭止也</hi>生怒鑿其頂而殺<lb/>
之衛將軍廣平王黄眉前將軍新興王飛建節將軍鄧<lb/>
羌以平太后之弟叩頭固諫生弗聽出黄眉為左馮翊<lb/>
飛為右扶風羌行咸陽太守<hi>前漢扶風渭城縣秦之咸陽也後漢晉省魏收地形</hi>
<hi>志咸陽郡治石安縣即漢渭城也石勒更名是郡葢永嘉之後羣胡所置也</hi>猶惜其驍勇故<lb/>
<pb n="KR2b0007_WYG_100-13b"/>
皆弗殺<hi>驍堅堯翻</hi>五月太后彊氏以憂恨卒諡曰明徳　姚<lb/>
襄自許昌攻周成于洛陽<hi>周城襲據洛陽見上卷十年</hi>　六月秦主<lb/>
生下詔曰朕受皇天之命君臨萬邦嗣統以来有何不<lb/>
善而謗讟之音扇滿天下<hi>杜預曰讟誹也讟徒木翻</hi>殺不過千而謂<lb/>
之殘虐行者比肩未足為希<hi>希少也</hi>方當峻刑極罰復如<lb/>
朕何<hi>復扶又翻</hi>自去春以来潼闗之西至於長安虎狼為暴<lb/>
晝則繼道<hi>言虎狼相繼於路也繼蜀本作斷</hi>夜則發屋不食六畜<hi>畜許又翻</hi>
專務食人凡殺七百餘人民廢耕桑相聚邑居而為害<lb/>
<pb n="KR2b0007_WYG_100-14a"/>
不息秋七月秦羣臣奏請禳災<hi>禳如羊翻除殃祭也</hi>生曰野獸飢<lb/>
則食人飽當自止何禳之有且天豈不愛民哉正以犯<lb/>
罪者多故助朕殺之耳<hi>史言苻生之虐甚於桀紂</hi>　丙子燕獻懐太<lb/>
子曄卒　姚襄攻洛陽踰月不克長史王亮諫曰明公<lb/>
英名葢世兵彊民附今頓兵堅城之下力屈威挫或為<lb/>
它寇所乗此危亡之道也襄不從桓温自江陵北伐遣<lb/>
督䕶髙武據魯陽輔國將軍戴施屯河上自帥大兵繼<lb/>
進<hi>帥讀曰率下同</hi>與寮屬登平乗樓<hi>平乗樓大船之樓</hi>望中原歎曰遂<lb/>
<pb n="KR2b0007_WYG_100-14b"/>
使神州陸沉百年丘墟王夷甫諸人不得不任其責<hi>以王</hi>
<hi>衍等尚清談而不恤王事以致夷狄亂華也</hi>記室陳郡袁宏曰<hi>晋諸公諸従公府皆有記</hi>
<hi>室掌表䟽牋記書檄</hi>運有興廢豈必諸人之過温作色曰昔劉景<lb/>
升有千斤大牛噉芻豆十倍於常牛負重致逺曽不若<lb/>
一羸㹀<hi>温意以牛况宏徒能糜俸禄而無經世之用劉表字景升噉徒濫翻又徒覽翻羸倫為翻㹀疾</hi>
<hi>置翻牝牛也</hi>魏武入荆州<hi>漢獻帝建安十三年曹操入荆州</hi>殺以享軍八月<lb/>
己亥温至伊水<hi>伊水在洛陽城南</hi>姚襄撤圍拒之匿精銳於水<lb/>
北林中遣使謂温曰承親帥王師以来襄今奉身歸命<lb/>
<pb n="KR2b0007_WYG_100-15a"/>
願敕三軍小却當拜伏道左温曰我自開復中原展敬<lb/>
山陵無豫君事欲来者便前相見在近無煩使人<hi>使䟽吏翻</hi>
襄拒水而戰温結陳而前<hi>陳讀曰陣</hi>親被甲督戰<hi>被皮義翻</hi>襄衆<lb/>
大敗死者數千人襄帥麾下數千騎奔于洛陽北山<hi>洛陽</hi>
<hi>北山北芒山也騎竒寄翻</hi>其夜民弃妻子隨襄者五千餘人襄勇而<lb/>
愛人雖戰屢敗民知襄所在輙扶老携㓜奔馳而赴之<lb/>
温軍中傳言襄病創已死<hi>創初良翻</hi>許洛士民為温所得者<lb/>
無不北望而泣<hi>史言姚襄得人心</hi>襄西走温追之不及𢎞農楊<lb/>
<pb n="KR2b0007_WYG_100-15b"/>
亮自襄所来奔温問襄之為人亮曰襄神明噐宇孫策<lb/>
之儔而雄武過之<hi>儔等也類也</hi>周成率衆出降<hi>降戸江翻下同</hi>温屯<lb/>
故太極殿前既而徙屯金墉城己丑謁諸陵有毁壊者<lb/>
修復之各置陵令<hi>漢起陵邑邑各置令後遂因之諸陵各置陵令屬太常</hi>表鎮西<lb/>
將軍謝尚都督司州諸軍事鎮洛陽以尚未至留潁川<lb/>
太守毛穆之督䕶陳午河南太守戴施以二千人戍洛<lb/>
陽衛山陵徙降民三千餘家於江漢之間執周成以歸<lb/>
姚襄奔平陽秦并州刺史尹赤復以衆降襄<hi>尹赤叛襄見上卷八</hi>
<pb n="KR2b0007_WYG_100-16a"/>
<hi>年</hi>襄遂據襄陵<hi>襄陵縣漢屬河東郡晋屬平陽郡後魏改襄陵為禽昌縣隋唐復曰襄陵</hi>秦<lb/>
大將軍張平擊之<hi>永和七年張平降秦已而二於燕通鑑以秦所授官繫之</hi>襄為平<lb/>
所敗<hi>敗補邁翻</hi>乃與平約為兄弟各罷兵　叚龕遣其屬叚<lb/>
蕰来求救<hi>蕰紆粉翻</hi>詔徐州刺史荀羡將兵隨蕰救之羡至<lb/>
琅邪<hi>此古琅邪也</hi>憚燕兵之强不敢進王騰冦鄄城<hi>鄄城縣漢屬東</hi>
<hi>郡晋屬濮陽此非古鄄城縣葢僑縣也</hi>羡進攻陽都㑹霖雨城壊獲騰斬<lb/>
之<hi>叚龕署王騰為徐州刺史屯陽都時降于燕為燕来冦</hi>　冬十月癸巳朔日有<lb/>
食之　秦主生夜食棗多旦而有疾召太醫令程延使<lb/>
<pb n="KR2b0007_WYG_100-16b"/>
診之<hi>診止尹翻候脉也</hi>延曰陛下無它疾食棗多耳生怒曰汝<lb/>
非聖人安知吾食棗遂斬之　燕大司馬恪圍叚龕於<lb/>
廣固諸將請急攻之恪曰用兵之勢有宜緩者有宜急<lb/>
者不可不察若彼我勢敵外有强援恐有腹背之患則<lb/>
攻之不可不急若我强彼弱無援於外力足制之者當<lb/>
覊縻守之以待其斃兵法十圍五攻正謂此也<hi>孫子曰用兵之</hi>
<hi>法十則圍之五則攻之</hi>龕兵尚衆未有離心濟南之戰<hi>即淄水之戰曰濟南</hi>
<hi>者以濟水南北大界言之</hi>非不銳也但龕用之無術以取敗耳今憑<lb/>
<pb n="KR2b0007_WYG_100-17a"/>
阻堅城上下戮力我盡銳攻之計數日可拔然殺吾士<lb/>
卒必多矣自有事中原兵不蹔息<hi>蹔與暫同</hi>吾每念之夜而<lb/>
忘寐奈何輕用其死乎要在取之不必求功之速也諸<lb/>
將皆曰非所及也軍中聞之人人感恱於是為髙牆深<lb/>
塹以守之<hi>塹七艶翻</hi>齊人争運糧以饋燕軍龕嬰城自守樵<lb/>
采路絶城中人相食龕悉衆出戰恪破之於圍裏<hi>時外築長</hi>
<hi>圍故戰於圍裏</hi>先分騎屯諸門<hi>屯廣固城諸門/也騎竒寄翻</hi>龕身自衝盪<hi>盪徒</hi>
<hi>朗翻又他浪翻</hi>僅而得入餘兵皆沒於是城中氣沮莫有固志<lb/>
<pb n="KR2b0007_WYG_100-17b"/>
<hi>沮在吕翻</hi>十一月丙子龕面縳出降并執朱禿送薊<hi>降戸江翻薊音</hi>
<hi>計</hi>恪撫安新民悉定齊地徙鮮卑胡羯三千餘戸于薊<lb/>
燕主雋具朱禿五刑<hi>朱禿殺慕容鉤而奔龕見上卷十年</hi>以叚龕為伏順<lb/>
將軍恪留慕容塵鎮廣固以尚書左丞鞠殷為東莱太<lb/>
守章武太守鮮于亮為齊郡太守乃還殷彭之子也彭<lb/>
時為燕大長秋以書戒殷曰王彌曹嶷必有子孫<hi>嶷魚力翻</hi>
汝善招撫勿尋舊怨以長亂源<hi>長知兩翻</hi>殷推求得彌従子<lb/>
立嶷孫巖於山中請與相見深結意分<hi>従才用翻下同分扶問翻</hi>彭<lb/>
<pb n="KR2b0007_WYG_100-18a"/>
復遣使遺以車馬衣服<hi>復扶又翻遺于季翻</hi>郡民由是大和<hi>鞠彭自東</hi>
<hi>莱歸燕見九十一卷元帝大興二年</hi>荀羡聞龕已敗退還下邳留將軍諸<lb/>
葛攸髙平太守劉莊將三千人守琅邪參軍譙國戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>
等將二千人守㤗山<hi>楊正衡曰<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>音遁</hi>燕將慕容蘭屯汴城<hi>汴城</hi>
<hi>即浚儀城余謂汴當作卞魯國卞縣城也劉昫曰兖州泗水縣卞縣古城也</hi>羡擊斬之　詔<lb/>
遣兼司空散騎常侍車灌等持節如洛陽修五陵<hi>宣帝陵在</hi>
<hi>河隂首陽山景帝陵曰峻平文帝陵曰崇陽武帝陵曰峻陽惠帝陵曰太陽散悉亶翻騎竒寄翻車尺奢翻</hi>
十二月庚戌帝及羣臣皆服緦臨於太極殿三日<hi>緦十五升</hi>
<pb n="KR2b0007_WYG_100-18b"/>
<hi>布抽去其半臨力鴆翻</hi>　司州都督謝尚以疾不行以丹陽尹王<lb/>
胡之代之胡之廙之子也<hi>王廙王敦之従弟見八十九卷愍帝建興三年廙羊至翻</hi>
<hi>又逸職翻</hi>　是歲仇池公楊國従父俊殺國自立以俊為仇<lb/>
池公國子安奔秦<hi>其後秦用偒安以取仇池豈即國之子邪</hi>
升平元年春正月壬戌朔帝加元服太后詔歸政大赦<lb/>
改元太后徙居崇徳宫　燕主雋徴幽州刺史乙逸為<lb/>
左光禄大夫逸夫婦共載鹿車子璋従數十騎服餙甚<lb/>
麗奉迎於道逸大怒閉車不與言到城深責之<hi>到城謂到薊城</hi>
<pb n="KR2b0007_WYG_100-19a"/>
<hi>也永和八年燕王都薊於龍城置留臺以乙逸領留務葢以幽州刺史鎮龍城也騎竒寄翻</hi>璋猶不<lb/>
悛<hi>悛丑緣翻下同</hi>逸常憂其敗而璋更被擢任歴中書令御史<lb/>
中丞<hi>被皮義翻</hi>逸乃歎曰吾少自修立<hi>少詩照翻</hi>克已守道僅能<lb/>
免罪璋不治節儉專為奢縦<hi>治直之翻</hi>而更居清顯此豈惟<lb/>
璋之忝幸實時世之陵夷也　二月癸丑燕主雋立其<lb/>
子中山王暐為太子大赦改元光夀　太白入東井秦<lb/>
有司奏太白罰星東井秦分<hi>分扶問翻</hi>必有暴兵起京師秦<lb/>
主生曰太白入井自為渴耳<hi>為于偽翻</hi>何所怪乎　姚襄將<lb/>
<pb n="KR2b0007_WYG_100-19b"/>
圖關中夏四月自北屈進屯杏城<hi>北屈縣漢屬河東郡晋屬平陽郡師古曰</hi>
<hi>屈吾勿翻晋公子夷吾所居班志禹貢壺口山在北屈縣東南水經注北屈西距河十里孟門山在河上襄葢</hi>
<hi>自北屈渡河而屯杏城五代志汾州昌寧縣有壺口山宋白曰慈州吉郷縣漢北屈縣今縣北二十一里古城</hi>
<hi>即漢理魏収地形志澄城縣有杏城師古曰澄城漢馮翊之徴縣也徴音懲據載記杏城在馬蘭山北杜佑曰</hi>
<hi>姚萇置杏城鎮在坊州西七里</hi>遣輔國將軍姚蘭略地敷城<hi>敷城唐坊州鄜城縣</hi>
<hi>是也後魏置敷城縣隋改曰鄜城</hi>曜武將軍姚益生<hi>曜武將軍葢趙石氏所署置</hi>左<lb/>
將軍王欽盧各將兵招納諸𦍑胡蘭襄之從兄<hi>従才用翻</hi>益<lb/>
生襄之兄也　胡及秦民歸之者五萬餘戸秦將苻飛<lb/>
<pb n="KR2b0007_WYG_100-20a"/>
龍擊蘭擒之襄引兵進據黄落秦主生遣衛大將軍廣<lb/>
平王黄眉平北將軍苻道龍驤將軍東海王堅<hi>驤思將翻</hi>建<lb/>
節將軍鄧羌<hi>漢魏之間置建節中郎將後以為將軍號</hi>將歩騎萬五千以禦<lb/>
之襄堅壁不戰羌謂黄眉曰襄為桓温張平所敗銳氣<lb/>
䘮矣<hi>敗補邁翻䘮息浪翻</hi>然其為人强狠<hi>狠戶墾翻</hi>若鼓譟揚旗直壓<lb/>
其壘彼必忿恚而出<hi>恚於避翻</hi>可一戰擒也五月羌帥騎三<lb/>
千壓其壘門而陳<hi>帥讀曰率騎竒寄翻陳讀曰陣</hi>襄怒悉衆出戰羌陽<lb/>
不勝而走襄追之至于三原<hi>三原在漢馮翊池陽縣界宋白曰苻堅於嶻嶭北置</hi>
<pb n="KR2b0007_WYG_100-20b"/>
<hi>三原䕶軍後周置三原縣</hi>羌迴騎擊之黄眉等以大衆繼至襄兵大<lb/>
敗襄所乗駿馬曰黧眉騧<hi>黧音黎又音良脂翻黒而黄色曰黧騧古瓜翻黄馬黒喙</hi>
<hi>曰騧</hi>馬倒秦兵擒而斬之弟萇帥其衆降<hi>萇仲良翻降戸江翻</hi>襄載<lb/>
其父弋仲之柩在軍中<hi>柩巨救翻在牀曰尸在棺曰柩</hi>秦主生以王禮<lb/>
葬弋仲於孤磐<hi>孤磐在天水冀縣界</hi>亦以公禮葬襄黄眉等還長<lb/>
安生不之賞數衆辱黄眉<hi>數所角翻</hi>黄眉怒謀弑生發覺伏<lb/>
誅事連王公親戚死者甚衆戊寅燕主雋遣撫軍將軍<lb/>
垂中軍將軍䖍䕶軍將軍平熈帥歩騎八萬攻敕勒於<lb/>
<pb n="KR2b0007_WYG_100-21a"/>
塞北<hi>新唐書曰敕勒其先匈奴也元魏時號髙車部其後訛為鐵勒唐之鐵勒十五種是也載記作丁零</hi>
<hi>勑勒</hi>大破之俘斬十餘萬獲馬十三萬匹牛羊億萬頭<lb/>
匈奴單于賀頼頭帥部落三萬五千口降燕<hi>自東漢以来匈奴入</hi>
<hi>居塞内者凡十九種賀頼其一也單音蟬</hi>燕人處之代郡平舒城<hi>漢代郡有平舒縣勃</hi>
<hi>海有東平舒縣東平舒後漢屬河間國晋屬章武國代郡之平舒未甞改屬書代郡以别章武之平舒代郡之</hi>
<hi>平舒當在唐蔚之北界處昌呂翻</hi>　秦主生夢大魚食蒲<hi>苻氏本蒲家也故以夢魚</hi>
<hi>食蒲為異</hi>又長安謡曰東海大魚化為龍男皆為王女為公<lb/>
生乃誅太師錄尚書事廣寗公魚遵并其七子十孫金<lb/>
<pb n="KR2b0007_WYG_100-21b"/>
紫光禄大夫牛夷懼禍求為荆州<hi>秦荆州治豐陽川</hi>生不許以<lb/>
為中軍將軍引見調之曰<hi>調徒彫翻調戲也</hi>牛性遲重善持轅<lb/>
軛<hi>轅輈也轅前曰軛加之牛項軛音厄</hi>雖無驥足動負百石夷曰雖服大<lb/>
車未經峻壁願試重載乃知勲績<hi>載才再翻</hi>生笑曰何其快<lb/>
也公嫌所載輕乎朕將以魚公爵位處公<hi>處昌吕翻</hi>夷懼歸<lb/>
而自殺生飲酒無晝夜或連月不出奏事不省徃徃寢<lb/>
落<hi>省悉景翻落當作格音閤留止不下曰格</hi>或醉中决事左右因以為奸賞<lb/>
罰無凖或至申酉乃出視朝<hi>朝直遥翻</hi>乗醉多所殺戮自以<lb/>
<pb n="KR2b0007_WYG_100-22a"/>
眇目諱言殘缺偏隻少無不具之類誤犯而死者不可<lb/>
勝數<hi>勝音升數所具翻</hi>好生剝牛羊驢馬燖雞豚鵞鴨<hi>好呼到翻燖徐</hi>
<hi>亷翻湯瀹去其毛曰燖</hi>縦之殿前數十為羣或剝人面皮使之歌<lb/>
舞臨觀以為樂<hi>樂音洛</hi>甞問左右曰自吾臨天下汝外間<lb/>
何所聞或對曰聖明宰世賞罰明當<hi>當丁浪翻</hi>天下唯歌太<lb/>
平怒曰汝媚我也引而斬之它日又問或對曰陛下刑<lb/>
罰㣲過又怒曰汝謗我也亦斬之勲舊親戚誅之殆盡<lb/>
羣臣得保一日如度十年東海王堅素有時譽<hi>時譽者為時人</hi>
<pb n="KR2b0007_WYG_100-22b"/>
<hi>所稱美也</hi>與故姚襄參軍薛讃權翼善讃翼密說堅曰<hi>說輸芮翻</hi>
主上猜忍暴虐中外離心方今宜主秦祀者非殿下而<lb/>
誰願早為計勿使他姓得之堅以問尚書吕婆樓婆樓<lb/>
曰僕刀鐶上人耳<hi>魏晋之間率以刀鐶築殺人言將為生所殺也或曰刀以鋒刃為用刀環</hi>
<hi>以上無所用之婆樓以自喻鐶户闔翻</hi>不足以辦大事僕里舎有王猛其<lb/>
人謀略不世出<hi>不世出者言世間不常生此人</hi>殿下宜請而咨之堅因<lb/>
婆樓以招猛一見如舊友語及時事堅大恱自謂如劉<lb/>
𤣥徳之遇諸葛孔明也<hi>見六十五卷漢獻帝建安十二年</hi>六月太史令<lb/>
<pb n="KR2b0007_WYG_100-23a"/>
康權言於秦主生曰<hi>姓譜曰康衛康叔之後亦西胡姓</hi>昨夜三月並出<lb/>
孛星入太㣲連東井<hi>孛蒲内翻</hi>自去月上旬沈隂不雨以至<lb/>
於今將有下人謀上之禍<hi>此亦據洪範五行傳言之也沈持林翻</hi>生怒以<lb/>
為妖言撲殺之<hi>妖於驕翻撲弼角翻</hi>特進領御史中丞梁平老等<lb/>
謂堅曰主上失徳上下嗷嗷<hi>嗷嗷衆口忍聲</hi>人懐異志燕晉二<lb/>
方伺隙而動<hi>伺相吏翻</hi>恐禍發之日家國俱亡此殿下之事<lb/>
也宜早圖之堅心然之畏生趫勇未敢發<hi>趫丘妖翻捷也</hi>生夜<lb/>
對侍婢言曰阿灋兄弟亦不可信<hi>阿傳讀従安入聲</hi>明當除之<lb/>
<pb n="KR2b0007_WYG_100-23b"/>
<hi>明謂明旦猶言明日也</hi>婢以告堅及堅兄清河王灋灋與梁平老<lb/>
及特進光禄大夫强汪帥壯士數百潜入雲龍門<hi>魏明帝起</hi>
<hi>洛陽宫宫城正南門曰雲龍門苻氏據長安亦以宫城正南門為雲龍門帥讀曰率下同</hi>堅與吕婆<lb/>
樓帥麾下三百人鼓譟繼進宿衛將士皆舎仗歸堅<hi>舎讀</hi>
<hi>曰捨</hi>生猶醉寐堅兵至生驚問左右曰此輩何人左右曰<lb/>
賊也生曰何不拜之堅兵皆笑生又大言何不速拜不<lb/>
拜者斬之堅兵引生置别室廢為越王尋殺之諡曰厲<lb/>
王<hi>年二十三</hi>堅以位讓灋灋曰汝嫡嗣且賢宜立<hi>堅母茍氏雄之元妃</hi>
<pb n="KR2b0007_WYG_100-24a"/>
<hi>故謂堅為嫡嗣</hi>堅曰兄年長宜立<hi>長知兩翻</hi>堅母茍氏泣謂羣臣曰<lb/>
社稷事重小児自知不能它日有悔失在諸君羣臣皆<lb/>
頓首請立堅堅乃去皇帝之號<hi>去羌吕翻</hi>稱大秦天王即位<lb/>
於太極殿<hi>苻堅字永固雄之子也</hi>誅生幸臣中書監董榮左僕射<lb/>
趙韶等二十餘人大赦改元永興追尊父雄為文桓皇<lb/>
帝母茍氏為皇太后妃茍氏為皇后世子宏為白皇太子<lb/>
以清河王灋為都督中外諸軍事丞相錄尚書事東海<lb/>
公諸王皆降爵為公以従祖右光禄大夫永安公矦為<lb/>
<pb n="KR2b0007_WYG_100-24b"/>
太尉晋公桞為車騎大將軍尚書令<hi>從才用翻騎竒寄翻</hi>封弟融<lb/>
為陽平公雙為河南公子丕為長樂公<hi>樂音洛</hi>暉為平原<lb/>
公熈為廣平公叡為鉅鹿公以漢陽李威為左僕射<hi>李威</hi>
<hi>於堅母有辟陽之寵故擢用之</hi>梁平老為右僕射强汪為領軍將軍吕<lb/>
婆樓為司𨽻校尉王猛為中書侍郎融好文學<hi>好呼到翻</hi>明<lb/>
辯過人耳聞則誦過目不忘力敵百夫善騎射擊刺少<lb/>
有令譽<hi>少詩照翻</hi>堅愛重之常與共議國事融經綜内外刑<lb/>
政修明薦才揚滯補益𢎞多<hi>𢎞大也</hi>丕亦有文武才幹治<lb/>
<pb n="KR2b0007_WYG_100-25a"/>
民斷獄皆亞於融<hi>史言堅有弟有子如此而無救於敗亡明天之所弃非人之所能支也治</hi>
<hi>直之翻斷丁亂翻</hi>威茍太后之姑子也素與魏王雄友善生屢<lb/>
欲殺堅頼威營救得免威得幸於茍太后堅事之如父<lb/>
威知王猛之賢常勸堅以國事任之堅謂猛曰李公知<lb/>
君猶鮑叔牙之知管仲也<hi>管仲少與鮑叔牙遊鮑叔知其賢善遇之管仲曰吾始困</hi>
<hi>時與鮑叔賈分財多自與鮑叔不以我為貪知我貧也吾甞為鮑叔謀事而更窮困鮑叔不以我為愚知時有</hi>
<hi>利不利也吾嘗三仕三見逐鮑叔不以我為不肖知我不遭時也吾嘗三戰三北鮑叔不以我為怯知我有老</hi>
<hi>母也公子紏敗召忽死之吾幽囚受辱鮑叔不以我為無耻知我不羞小節而耻功名不顯於天下也生我者</hi>
<pb n="KR2b0007_WYG_100-25b"/>
<hi>父母知我者鮑子也</hi>猛以兄事之　燕主雋殺叚龕阬其徒三千<lb/>
餘人<hi>龕苦含翻</hi>　秋七月秦大將軍冀州牧張平遣使請降<lb/>
<hi>降户江翻</hi>拜并州刺史　八月丁未立皇后何氏后故散騎<lb/>
侍即廬江何凖之女也<hi>散<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>亶翻騎竒寄翻</hi>禮如咸康而不賀<hi>成帝</hi>
<hi>咸康二年立杜后</hi>　秦王堅以權翼為給事黄門侍郎<hi>權翼仕秦乆當</hi>
<hi>事任而卒歸姚氏料其受苻堅信用雖不為莊舄之越吟固隱之於心也</hi>薛讃為中書侍郎<lb/>
與王猛並掌機密九月追復太師魚遵等官以禮改葬<lb/>
子孫存者皆隨才擢叙　張平據新興雁門西河太原<lb/>
<pb n="KR2b0007_WYG_100-26a"/>
上黨上郡之地壁壘三百餘夷夏十餘萬戸<hi>壁壘葢時遭亂離豪</hi>
<hi>望自相保聚所築者石氏用張平為并州故得有其地有其民夏戸雅翻</hi>拜置征鎮欲與燕<lb/>
秦為敵國<hi>石氏之敗平兩附燕秦今恃其强欲與燕秦為敵國</hi>冬十月平寇略秦<lb/>
境<hi>平葢間秦之有内難也安知由是而敗亡乎</hi>秦王堅以晋公桞都督并冀<lb/>
州諸軍事加并州牧鎮蒲阪以禦之　十一月癸酉燕<lb/>
主雋自薊徙都鄴<hi>薊音計</hi>　秦太后茍氏遊宣明臺見東<lb/>
海公灋之第門車馬輻凑恐終不利於秦王堅乃與李<lb/>
威謀賜法死堅與法訣於東堂慟哭嘔血諡曰獻哀公<lb/>
<pb n="KR2b0007_WYG_100-26b"/>
封其子陽為東海公敷為清河公<hi>為後陽謀復讐張本</hi>　十二月<lb/>
乙巳燕主雋入鄴宫大赦復作銅雀臺<hi>魏武建國於鄴作銅雀臺石氏</hi>
<hi>増修之兵亂圮毁慕容都鄴復作使如舊</hi>　以太常王彪之為左僕射　秦<lb/>
王堅行至尚書以文案不治<hi>治直之翻</hi>免左丞程卓官以王<lb/>
猛代之堅舉異才修廢職課農桑恤困窮禮百神立學<lb/>
校旌節義繼絶世秦民大恱<hi>史言苻堅能用王猛以治秦校戸教翻</hi>
二年春正月司徒昱稽首歸政<hi>稽音啓</hi>帝不許　初馮鴦<lb/>
既以上黨来降<hi>見上永和十一年</hi>又附於張平又自歸於燕既<lb/>
<pb n="KR2b0007_WYG_100-27a"/>
而復叛燕<hi>復扶又翻</hi>二月燕司徒上庸王評討之不克　秦<lb/>
王堅自將討張平<hi>將即亮翻</hi>以鄧羌為前鋒督䕶帥騎五千<lb/>
軍于汾上<hi>汾水之上也帥讀曰率騎竒寄翻</hi>平使養子蚝禦之<hi>蚝七吏翻</hi>蚝<lb/>
多力趫㨗<hi>趫丘妖翻</hi>能曵牛却走城無髙下皆可超越與羌<lb/>
相持旬餘莫能相勝三月堅至銅壁<hi>河汾之間有銅川其民遇亂築壘壁</hi>
<hi>以自守因曰銅壁</hi>平盡衆出戰蚝單馬大呼出入秦陳者四五<lb/>
<hi>呼火故翻陳讀曰陣</hi>堅募人生致之鷹揚將軍吕光刺蚝中之<hi>刺七</hi>
<hi>亦翻中竹仲翻</hi>鄧羌擒蚝以獻平衆大潰平懼請降<hi>降戸江翻下同</hi>堅<lb/>
<pb n="KR2b0007_WYG_100-27b"/>
拜平右將軍以蚝為虎賁中郎將<hi>賁音奔將即亮翻下同</hi>蚝本姓<lb/>
弓<hi>姓譜弓姓魯叔弓之後</hi>上黨人也堅寵待甚厚常置左右秦人<lb/>
稱鄧羌張蚝皆萬人敵光婆樓之子也堅徙張平部民<lb/>
三千餘戸于長安　甲戌燕主雋遣領軍將軍慕輿根<lb/>
將兵助司徒評攻馮鴦根欲急攻之評曰鴦壁堅不如<lb/>
緩之根曰不然公至城下經月未嘗交鋒賊謂國家力<lb/>
止於此遂相固結冀幸萬一<hi>言鴦心僥倖於萬一可以保城也</hi>今根兵<lb/>
初至形勢方振賊衆恐懼皆有離心計慮未定従而攻<lb/>
<pb n="KR2b0007_WYG_100-28a"/>
之無不克者遂急攻之鴦與其黨果相猜忌鴦奔野王<lb/>
依吕䕶其衆盡降　夏四月秦王堅如雍祠五畤六月<lb/>
如河東祠后土<hi>用漢禮也雍於用翻畤音止</hi>　秋八月豫州刺史謝<lb/>
奕卒奕安之兄也司徒昱以建武將軍桓雲代之雲温<lb/>
之弟也訪於僕射王彪之彪之曰雲非不才然温居上<lb/>
流已割天下之半其弟復處西藩<hi>東晋豫州鎮江西建康在江東故以豫州</hi>
<hi>為西藩復扶又翻處昌吕翻下同</hi>兵權萃於一門非深根固蔕之宜人<lb/>
才非可豫量<hi>量音良</hi>但當令不與殿下作異者耳昱頷之<lb/>
<pb n="KR2b0007_WYG_100-28b"/>
曰君言是也壬申以呉興太守謝萬為西中即將監司<lb/>
豫冀并四州諸軍事豫州刺史<hi>司豫冀并所統皆僑郡也監工銜翻</hi>王羲<lb/>
之與桓温牋曰謝萬才流經通<hi>言其才具可以經世於時人流軰中為通逹也</hi>
使之處廊廟固是後来之秀今以之俯順荒餘近是違<lb/>
才易務矣<hi>言邊郡兵民皆兵荒之餘彫瘵未蘇而獷悍難調當俯就而柔順之今萬非其才而用之</hi>
<hi>則為違才務事也以萬之才可以處廊廟而使之處邊鄙則為易事處昌吕翻近其靳翻</hi>又遺萬書<lb/>
曰<hi>遺于季翻</hi>以君邁徃不屑之韻而俯同羣碎誠難為意也<lb/>
<hi>言其矜髙不屑軍中之細務也</hi>然所謂通識正當隨事行藏耳願君每<lb/>
<pb n="KR2b0007_WYG_100-29a"/>
與士卒之下者同甘苦則盡善矣萬不能用徐兖二州<lb/>
刺史荀羡有疾以御史中丞郗曇為軍司<hi>曇徒含翻為萬曇皆不勝</hi>
<hi>其任張本五考異曰帝紀謝萬為豫州下云郗曇為北中即將督  州軍事徐兖二州刺史曇傳云荀羡有疾</hi>
<hi>以曇為軍司頃之羡徴還除曇北中即將都督刺史按帝紀十二月北中即將荀羡及慕容雋戰于山茌王師</hi>
<hi>敗績燕書十二月荀羡寇㤗山殺太守賈堅載記荀羡殺賈堅下云敗羡復陷山莊故知八月曇未為徐兖二</hi>
<hi>州恐始為軍司耳</hi>曇鑒之子也　九月庚辰秦王堅還長安以<lb/>
太尉矦守尚書令<hi>永安公苻矦</hi>於是秦大旱堅减膳徹樂命<lb/>
后妃以下悉去羅紈<hi>師古曰紈素今之絹也去羌吕翻</hi>開山澤之利公<lb/>
<pb n="KR2b0007_WYG_100-29b"/>
私共之息兵養民旱不為災王猛曰親幸用事宗親勲<lb/>
舊多疾之特進姑臧矦樊世本氐豪佐秦主健定關中<lb/>
謂猛曰吾輩耕之君食之邪猛曰非徒使君耕之又將<lb/>
使君炊之世大怒曰要當懸汝頭於長安城門不然吾<lb/>
不處世<hi>處昌吕翻</hi>猛以白堅堅曰必殺此老氐然後百寮可<lb/>
肅㑹世入言事與猛爭論於堅前世欲起擊猛堅怒斬<lb/>
之於是羣臣見猛皆屛息<hi>屏息不敢息也氣一出入為息屏必郢翻</hi>　趙之<lb/>
亡也其將張平李歴髙昌皆遣使降燕已而降晋又降<lb/>
<pb n="KR2b0007_WYG_100-30a"/>
秦各受爵位欲中立以自固<hi>李歴髙昌初降晋張平降秦永和七年也八年歴昌</hi>
<hi>降秦是年又與張平俱降燕苻生死後張平又降晋各受爵位將即亮翻使疏吏翻降戸江翻</hi>燕主雋<lb/>
使司徒評討張平於并州司空陽騖討髙昌於東燕樂<lb/>
安王臧討李歴於濮陽騖攻昌别將於黎陽不㧞歴奔<lb/>
滎陽其衆皆降并州壁壘百餘降於燕雋以右僕射恱<lb/>
綰為并州刺史以撫之平所署征西將軍諸葛驤等帥<lb/>
壁壘百三十八降於燕<hi>驤思將翻帥讀曰率下同</hi>雋皆復其官爵平<lb/>
帥衆三千奔平陽復請降於燕<hi>復扶又翻</hi>　冬十月㤗山太<lb/>
<pb n="KR2b0007_WYG_100-30b"/>
守諸葛攸攻燕東郡入武陽<hi>後漢東郡治東武陽武帝咸康二年封子允以東不</hi>
<hi>可為國名而東郡有濮陽縣改曰濮陽國允改封淮南還曰東郡趙王倫篡位廢太孫臧為濮陽王東郡遂名</hi>
<hi>濮陽此葢燕復名東郡晋志武陽縣分屬陽平郡劉昫曰魏州朝城縣隋武陽縣地天寳七年更名</hi>燕主<lb/>
雋遣大司馬恪統陽騖及樂安王臧之兵以擊之攸敗<lb/>
走還㤗山恪遂渡河略地河南分置守宰　燕主雋欲<lb/>
經營秦晋十二月令州郡校實見丁<hi>校實檢校其實數也見賢遍反</hi>戶<lb/>
留一丁餘悉發為兵欲使歩卒滿一百五十萬期来春<lb/>
大集洛陽武邑劉貴上書極陳百姓彫弊發兵非法<hi>法未</hi>
<pb n="KR2b0007_WYG_100-31a"/>
<hi>有戸留一丁而悉發為兵者</hi>必致土崩之變雋善之乃更令三五發<lb/>
兵寛其期日以来冬集鄴時燕調發繁數<hi>調徒弔翻數所角翻</hi>官<lb/>
司各遣使者道路㫄午郡縣苦之太尉領中書監封奕<lb/>
請自今非軍期嚴急不得遣使<hi>使疏吏翻</hi>自餘賦發皆責成<lb/>
州郡其羣司所遣彈督在外者一切攝還<hi>攝收也追也</hi>雋従<lb/>
之　燕㤗山太守賈堅屯山茌<hi>山茌即前漢之茌縣屬㤗山郡後漢改曰山茌</hi>
<hi>茌仕疑翻</hi>荀羨引兵擊之堅所將纔七百餘人<hi>將即亮翻</hi>羨兵十<lb/>
倍於堅堅將出戰諸將皆曰衆少不如固守<hi>少詩沼翻</hi>堅曰<lb/>
<pb n="KR2b0007_WYG_100-31b"/>
固守亦不能免不如戰也遂出戰身先士卒<hi>先悉薦翻</hi>殺羨<lb/>
兵千餘人復還入城<hi>復扶又翻下同</hi>羡進攻之堅歎曰吾自結<lb/>
髪志立功名而每值窮阨豈非命乎<hi>堅欲折其鋒使羡懼而退耳羡進攻</hi>
<hi>之堅計窮矣</hi>與其屈辱而生不若守節而死乃謂將士曰今<lb/>
危困計無所設卿等可去吾將止死將士皆泣曰府君<lb/>
不出衆亦俱死耳乃扶堅上馬堅曰我如欲逃必不相<lb/>
遣今當為卿曹决鬭<hi>為于偽翻</hi>若勢不能支卿等可趣去<hi>趣讀</hi>
<hi>曰促</hi>勿復顧我也乃開門直出羡兵四集堅立馬橋上左<lb/>
<pb n="KR2b0007_WYG_100-32a"/>
右射之<hi>射而亦翻</hi>皆應弦而倒羡兵衆多従塹下斫橋堅人<lb/>
馬俱陷生擒之遂拔山茌<hi>塹七艶翻</hi>羡謂堅曰君父祖世為<lb/>
晋臣奈何背本不降<hi>背蒲妹翻降戸江翻下同</hi>堅曰晋自弃中華非<lb/>
吾叛也<hi>堅發此言江東將相其愧多矣</hi>民既無主强則託命既已事人<lb/>
安可改節吾束脩自立<hi>謂従師就學便有志於自立朱子曰脩脯也十脡為束古者従</hi>
<hi>師必以束脩為禮</hi>渉趙歴燕未甞易志<hi>堅不降燕見九十八卷永和七年</hi>君何<lb/>
怱怱相謂降乎羡復責之<hi>復扶又翻</hi>堅怒曰豎子児女御乃<lb/>
公<hi>自稱為乃公慢羡而孩視之也曰御者言若駕御児女然</hi>羡怒執置雨中數日堅<lb/>
<pb n="KR2b0007_WYG_100-32b"/>
憤惋而卒<hi>惋烏貫翻</hi>燕青州刺史慕容塵遣司馬恱明救㤗<lb/>
山羡兵大敗燕復取山茌燕主雋以賈堅子活為任城<lb/>
太守<hi>任音壬</hi>荀羨疾篤徴還以郗曇為北中即將都督徐<lb/>
兖青冀幽五州諸軍事<hi>五州惟徐州有實土郗丑之翻曇徒含翻</hi>徐兖二州<lb/>
刺史鎮下邳　燕呉王垂娶叚末柸女生子令寳叚氏<lb/>
才髙姓烈自以貴姓<hi>叚與慕容本抗衡之國故自以為貴姓</hi>不尊事可足<lb/>
渾后可足渾氏銜之燕主雋素不快於垂<hi>事見上卷永和十年</hi>中<lb/>
常侍湼皓<hi>湼乃結翻姓也</hi>因希㫖告叚氏及呉國典書令遼東<lb/>
<pb n="KR2b0007_WYG_100-33a"/>
髙弼為巫蠱欲以連汙垂<hi>晋制王國置典書典祠學官令慕容氏因之典書令天朝</hi>
<hi>吏部尚書之職齊王攸傳國相上長吏缺典書令請求差選是也西晋典書令在常侍侍即上及渡江則侍郎</hi>
<hi>次常侍而典書令居三卿下汙烏故翻</hi>雋收叚氏及弼下大長秋廷尉考<lb/>
驗<hi>下遐稼翻</hi>叚氏及弼志氣確然終無撓辭掠治日急<hi>撓奴教翻</hi>
<hi>掠音亮冶直之翻</hi>垂愍之私使人謂叚氏曰人生㑹當一死何<lb/>
堪楚毒如此不若引服<hi>引服自引而誣服也</hi>叚氏歎曰吾豈愛死<lb/>
者耶若自誣以惡逆上辱祖宗下累於王<hi>累力瑞翻</hi>固不為<lb/>
也辯答益明故垂得免禍而叚氏竟死於獄中出垂為<lb/>
<pb n="KR2b0007_WYG_100-33b"/>
平州刺史鎮遼東垂以叚氏女弟為繼室可足渾氏黜<lb/>
之以其妹長安君妻垂垂不恱由是益惡之<hi>為慕容垂出奔張本</hi>
<hi>妻七細翻悪烏路翻</hi>　匈奴劉閼頭部落多叛懼而東走乗氷渡<lb/>
河半度而氷解後衆悉歸劉悉勿祈閼頭奔代<hi>代在北河之東</hi>
<hi>閼於焉翻又於葛翻</hi>悉勿祈務桓之子也<hi>務桓卒見本卷永和十二年</hi>
三年春二月燕主雋立子泓為濟北王<hi>濟子禮翻</hi>冲為中山<lb/>
王　燕人殺叚勤勤弟思来奔<hi>叚勤降燕見上卷永和八年</hi>　燕主<lb/>
雋宴羣臣于蒲池<hi>蒲池在鄴</hi>語及周太子晋<hi>周靈王之太子曰晋慧而早卒</hi>
<pb n="KR2b0007_WYG_100-34a"/>
<hi>國語諫壅穀洛者即晋也晋既卒弟貴立是為景王景王崩而子朝子丐爭立周遂以亂</hi>潜然流涕<lb/>
曰<hi>澘所奸翻</hi>才子難得自景先之亡<hi>燕太子曄字景先</hi>吾鬢髪中白<lb/>
<hi>毛晃曰中直衆翻半也</hi>卿等謂景先何如司徒左長史李績對曰<lb/>
獻懐太子之在東宫<hi>曄諡曰獻懷</hi>臣為中庶子<hi>晋志曰太子中庶子職如</hi>
<hi>侍中</hi>太子志業敢不知之太子大徳有八至孝一也聰敏<lb/>
二也沈毅三也疾諛喜直四也<hi>沈持林翻喜許記翻</hi>好學五也多<lb/>
藝六也謙恭七也好施八也<hi>好呼到翻施式䜴翻</hi>雋曰卿譽之雖<lb/>
過<hi>譽音余</hi>然此児在吾死無憂矣景茂何如<hi>燕太子暐字景荗</hi>時<lb/>
<pb n="KR2b0007_WYG_100-34b"/>
太子暐侍側績曰皇太子天資岐嶷<hi>嶷魚力翻毛萇曰岐知意也嶷識也</hi>
雖八徳已聞而二闕未補好遊畋而樂絲竹<hi>樂五敎翻</hi>此其<lb/>
所以損也雋顧謂暐曰伯陽之言藥石之惠也<hi>李績字伯陽</hi>
汝宜誡之暐甚不平<hi>為李績以憂卒張本</hi>雋夢趙王虎齧其臂<hi>齧魚</hi>
<hi>結翻</hi>乃發虎墓求尸不獲購以百金鄴女子李菟知而告<lb/>
之<hi>莬同都翻</hi>得尸於東明觀下<hi>水經注洹水東北流逕鄴城南又更分為二水北逕東明</hi>
<hi>觀下觀古玩翻</hi>僵而不腐雋蹋而罵之曰<hi>僵居良翻蹋與踏同</hi>死胡何敢<lb/>
怖生天子數其殘暴之罪而鞭之投於漳水尸倚橋柱<lb/>
<pb n="KR2b0007_WYG_100-35a"/>
不流<hi>水經注漳水逕紫陌西趙建武十一年造紫陌浮橋慕容雋投石虎尸處也怖晋布翻數所具翻</hi>
及秦滅燕王猛為之誅李莬收而葬之<hi>史終言之為于偽翻</hi>　秦<lb/>
平羌䕶軍髙離據略陽叛永安威公矦討之未克而卒<lb/>
夏四月驍騎將軍鄧羌<hi>驍堅堯翻</hi>秦州刺史啖鐵討平之<hi>啖徒</hi>
<hi>覧翻氐姓也</hi>　匈奴劉悉勿祈卒弟衛辰殺其子而代之<lb/>
五月秦王堅如河東六月大赦改元甘露　凉州牧張<lb/>
瓘猜忌苛虐専以愛憎為賞罰即中殷郇諫之<hi>郇須倫翻</hi>瓘<lb/>
曰虎生三日自能食肉不須人教也由是人情不附輔<lb/>
<pb n="KR2b0007_WYG_100-35b"/>
國將軍宋混性忠鯁瓘憚之欲殺混及弟澄因廢凉王<lb/>
𤣥靚而代之<hi>靚疾正翻又疾郢翻</hi>徴兵數萬集姑臧混知之與澄<lb/>
帥壯士楊和等四十餘騎奄入南城<hi>王隱晉書曰凉州城有龍形故曰臥</hi>
<hi>龍城南北七里東西二里本匈奴所築後張氏世居之又增築四城箱各千歩并舊城為五又據張駿傳駿於</hi>
<hi>姑臧城南築作五殿四面各依方色四時逓居之則南城張氏所居也帥讀曰率騎奇寄翻</hi>宣告諸<lb/>
營曰張瓘謀逆被太后令誅之<hi>被皮義翻</hi>俄而衆至二千瓘<lb/>
帥衆出戰混擊破之瓘麾下𤣥臚刺混不能穿甲<hi>𤣥姓也風</hi>
<hi>俗通古諸矦有𤣥都國臚陵如翻刺七亦翻下同</hi>混擒之瓘衆悉降<hi>降户江翻</hi>瓘與<lb/>
<pb n="KR2b0007_WYG_100-36a"/>
弟琚皆自殺混夷其宗族𤣥靚以混為使持節都督中<lb/>
外諸軍事驃騎大將軍酒泉郡矦代瓘輔政<hi>驃匹妙翻</hi>混乃<lb/>
請𤣥靚去凉王之號<hi>張祚始稱凉王見九十九卷永和十年張瓘推𤣥靚為凉王見上十</hi>
<hi>一年去羌吕翻</hi>復稱凉州牧混謂𤣥臚曰卿刺我幸而不傷今<lb/>
我輔政卿其懼乎臚曰臚受瓘恩惟恨刺節下不深耳<lb/>
竊無所懼混義之任為心膂　髙昌不能拒燕秋七月<lb/>
自白馬奔滎陽　秦王堅自河東還以驍騎將軍鄧羌<lb/>
為御史中丞<hi>驍堅堯翻</hi>八月以咸陽内史王猛為侍中中書<lb/>
<pb n="KR2b0007_WYG_100-36b"/>
令領京兆尹特進光禄大夫强徳太后之弟也<hi>强太后秦主健</hi>
<hi>之后也</hi>酗酒豪横<hi>酗吁句翻孔安國曰以酒為凶曰酗賈公彦曰據字酒㫄為凶是因酒為凶者</hi>
<hi>也横户孟翻</hi>掠人財貨子女為百姓患猛下車收徳奏未及<lb/>
報已陳尸於市堅馳使赦之不及與鄧羌同志疾悪紏<lb/>
案無所顧忌數旬之間權豪貴戚殺戮刑免者二十餘<lb/>
人朝廷震栗奸猾屏氣<hi>屏必郢翻</hi>路不拾遺堅歎曰吾始今<lb/>
知天下之有灋也　㤗山太守諸葛攸將水陸二萬擊<lb/>
燕<hi>將即亮翻下同</hi>入自石門屯于河渚燕上庸王評長樂太守<lb/>
<pb n="KR2b0007_WYG_100-37a"/>
傅顔帥歩騎五萬與攸戰于東阿攸兵大敗<hi>樂音洛帥讀曰率騎</hi>
<hi>奇寄翻</hi>冬十月詔謝萬軍下蔡郗曇軍髙平以擊燕萬矜<lb/>
豪傲物但以嘯詠自髙未甞撫衆兄安深憂之謂萬曰<lb/>
汝為元帥<hi>帥所類翻下同</hi>宜數接對諸將以恱其心<hi>數所角翻</hi>豈有<lb/>
傲誕如此而能濟事也萬乃召集諸將一無所言直以<lb/>
如意指四坐云諸將皆勁卒諸將益恨之<hi>如意鐵如意也坐徂臥翻</hi>
<hi>凡奮身行伍者以兵與卒為諱既為將矣而稱之為卒所以益恨也</hi>安慮萬不免乃自隊<lb/>
帥以下無不親造厚相親託<hi>造七到翻晋史言安性遲緩而為其弟慮乃周密如</hi>
<pb n="KR2b0007_WYG_100-37b"/>
<hi>此宜其能為晋室内消桓温之變外破苻秦之師也</hi>既而萬帥衆入渦潁以援洛<lb/>
陽<hi>渦水至山桑入淮潁水至下蔡入淮謝尚之兵自下蔡而入渦潁之間</hi>郗曇以病退屯<lb/>
彭城萬以為燕兵大盛故曇退即引兵還衆遂驚潰<hi>進師</hi>
<hi>易退師難是以善將者欲退師必廣為方畧而後引退不唯防敵人之追截亦慮已衆之驚潰也</hi>萬狼<lb/>
狽單歸軍士欲因其敗而圖之以安故而止既至詔廢<lb/>
萬為庶人降曇號建武將軍於是許昌潁川譙沛諸城<lb/>
相次皆沒於燕　秦王堅以王猛為吏部尚書尋遷太<lb/>
子詹事十一月為左僕射餘官如故　十二月封武陵<lb/>
<pb n="KR2b0007_WYG_100-38a"/>
王晞子㻱為梁王<hi>㻱與璡同音津</hi>　大旱　辛酉燕主雋寢疾<lb/>
謂大司馬太原王恪曰吾病必不濟今二方未平<hi>二方謂晋</hi>
<hi>秦也</hi>景茂冲㓜國家多難吾欲效宋宣公以社稷屬汝<hi>難乃</hi>
<hi>旦翻宋宣公舍其子與夷而立其弟穆公屬之欲翻</hi>何如恪曰太子雖㓜勝殘致<lb/>
治之主也<hi>勝音升治直之翻</hi>臣實何人敢干正統雋怒曰兄弟<lb/>
之間豈虛飾邪恪曰陛下若以臣能荷天下之任者豈<lb/>
不能輔少主乎<hi>荷下可翻少詩照翻</hi>雋喜曰汝能為周公吾復何<lb/>
憂<hi>復扶又翻</hi>李績清方忠亮汝善遇之<hi>闕</hi>　　　召呉王垂<lb/>
<pb n="KR2b0007_WYG_100-38b"/>
還鄴<hi>自遼東召還也</hi>　秦王堅以王猛為輔國將軍司𨽻校尉<lb/>
居中宿衛僕射詹事侍中中書令領選如故<hi>選湏絹翻</hi>猛上<lb/>
䟽辭讓因薦散騎常侍陽平公融光禄散騎西河任羣<lb/>
<hi>光禄散騎以光禄大夫為散騎常侍也散悉亶翻騎奇寄翻任音壬</hi>處士京兆朱彤自代<lb/>
<hi>處昌吕翻</hi>堅不許而以融為侍中中書監左僕射任羣為光<lb/>
禄大夫領太子家令<hi>晋志曰太子家令主刑獄榖貨飲食職比司農少府</hi>朱彤為<lb/>
尚書侍即領太子庶子<hi>漢制尚書有侍郎三十六人尚書郎初従三署詣臺試守尚書</hi>
<hi>郎中歲滿稱尚書郎三年稱侍郎晋志曰庶子職比散騎常侍中書監令朱彤當作朱肜</hi>猛時年三<lb/>
<pb n="KR2b0007_WYG_100-39a"/>
十六歲中五遷<hi>猛自尚書左丞遷咸陽内史又遷侍中中書令領京兆尹又遷吏部尚書尋遷</hi>
<hi>太子詹事為左僕射及今凡五遷</hi>權傾内外人有毁之者堅輙罪之於<lb/>
是羣臣莫敢復言<hi>復扶又翻</hi>以左僕射李威領䕶軍右僕射<lb/>
梁平老為使持節都督北垂諸軍事鎮北大將軍戍朔<lb/>
方之西<hi>使疏吏翻</hi>丞相司馬賈雍為雲中䕶軍戍雲中之南<lb/>
　燕所徴郡國兵悉集鄴城<hi>去年所徴今乃悉集</hi>
　<lb/>
　<lb/>
<pb n="KR2b0007_WYG_100-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百<lb/>
</p>
<p>
</p>
  </div>
</body>
</text>
</TEI>
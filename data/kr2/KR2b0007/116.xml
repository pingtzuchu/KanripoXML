<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑卷一百十六</head> <lb/>
    <p>
<pb n="KR2b0007_WYG_116-1a"/>
欽定四庫全書<lb/>
　資治通鑑卷一百十六<lb/>
　　　　　　　　　　　　宋　司馬光　撰<lb/>
　　　　　　　　　　　　　　胡三省　音注<lb/>
　晉紀三十八<hi>起重光大淵獻盡閼逢攝提格凡四年</hi>
　　安皇帝辛<lb/>
義熈七年春正月己未劉裕還建康　秦廣平公弼有<lb/>
寵於秦王興為雍州刺史鎮安定<hi>姚秦分嶺北五郡置雍州刺史鎮安定雍</hi>
<pb n="KR2b0007_WYG_116-1b"/>
<hi>於用翻</hi>姜紀諂附於弼勸弼結興左右以求入朝興徴弼<lb/>
為尚書令侍中大將軍弼遂傾身結納朝士<hi>朝直遙翻</hi>收采<lb/>
名勢以傾東宫國人惡之<hi>惡烏路翻</hi>㑹興以西北多叛亂欲<lb/>
命重將鎮撫之<hi>將即亮翻下待將同</hi>隴東太守郭播請使弼出鎮<lb/>
<hi>魏收地形志有隴東郡領涇陽祖厲撫夷三縣不載立郡之始蓋苻姚所置也西魏置隴東於汧源唐之隴州</hi>
<hi>是也</hi>興不從以太常索稜為太尉領隴西内史使招撫西<lb/>
秦<hi>為索稜降西秦張本索昔各翻</hi>西秦王乾歸遣使送所掠守宰謝罪<lb/>
請降<hi>謂去年克南安畧陽隴西諸郡所得守宰也使疏吏翻降戸江翻</hi>興遣鴻臚拜乾<lb/>
<pb n="KR2b0007_WYG_116-2a"/>
歸都督隴西嶺北雜胡諸軍事征西大將軍河州牧單<lb/>
于河南王太子熾磐為鎮西將軍左賢王平昌公<hi>臚陵如翻</hi>
<hi>單音蟬熾昌志翻</hi>興命羣臣搜舉賢才右僕射梁喜曰臣累受<lb/>
詔而未得其人可謂世之乏才興曰自古帝王之興未<lb/>
嘗取相於昔人<hi>相息亮翻</hi>待將於將來隨時任才皆能致治<lb/>
<hi>將即亮翻治直吏翻</hi>卿自識拔不明豈得逺誣四海乎羣臣咸悦<lb/>
<hi>姚興之折梁喜誠是矣羣臣體興之意而明揚仄陋者誰乎此所謂好虚名而無實用者也</hi>　秦姚<lb/>
詳屯杏城為夏王勃勃所逼<hi>夏戸雅翻</hi>南奔大蘇勃勃遣平<lb/>
<pb n="KR2b0007_WYG_116-2b"/>
東將軍鹿弈干追斬之盡俘其衆勃勃南攻安定破尚<lb/>
書楊佛嵩于青石北原降其衆四萬五千<hi>降戸江翻</hi>進攻東<lb/>
鄉下之徙三千餘戸于貳城秦鎮北參軍王買徳奔夏<lb/>
夏王勃勃問以滅秦之策買徳曰秦徳雖衰藩鎮猶固<lb/>
願且蓄力以待之勃勃以買徳為軍師中郎將<hi>買徳遂為夏之</hi>
<hi>謀臣</hi>秦王興遣衛大將軍常山公顯迎姚詳弗及遂屯杏<lb/>
城　劉藩帥孟懐玉等諸將追盧循至嶺表<hi>帥讀曰率</hi>二月<lb/>
壬午懐玉克始興斬徐道覆　河南王乾歸徙鮮卑僕<lb/>
<pb n="KR2b0007_WYG_116-3a"/>
渾部三千餘戸于度堅城<hi>僕渾降乾歸見上卷上年度堅城即乞伏先所都度堅山</hi>
<hi>城也</hi>以子敕勃為秦興太守以鎮之<hi>乞伏乾歸本建國號日秦故置秦興郡于</hi>
<hi>度堅山</hi>　焦朗猶據姑臧<hi>朗據姑臧見上卷上年</hi>沮渠蒙遜攻抜其<lb/>
城<hi>沮子余翻</hi>執朗而宥之以其弟拏為秦州刺史鎮姑臧<hi>孥女</hi>
<hi>居翻</hi>遂伐南凉圍樂都<hi>樂音洛</hi>三旬不克南凉王傉檀以子<lb/>
安周為質乃還<hi>質音致</hi>　吐谷渾樹洛于伐南凉敗南凉<lb/>
太子虎臺<hi>敗補邁翻</hi>　南凉王傉檀欲復伐沮渠蒙遜邯川<lb/>
䕶軍孟愷諌曰<hi>復扶又翻水經河水自西平郡東流逕澆河郡故城北又東逕石城南又東逕</hi>
<pb n="KR2b0007_WYG_116-3b"/>
<hi>邯川城南劉昫日廓州化隆縣東古邯川地杜佑日後漢和帝時侯霸置東西邯屯田五部邯水名也分流左</hi>
<hi>右在寜塞郡據唐志寜塞本澆河郡唐𤣥宗天寳中更名今之廓州</hi>蒙遜新并姑臧凶勢<lb/>
方盛不可攻也傉檀不從五道俱進至畨禾苕藋<hi>畨音盤藋</hi>
<hi>徒弔翻</hi>掠五千餘户而還<hi>還從宣翻又如字下同</hi>將軍屈右曰今既<lb/>
獲利宜倍道旋師早度險阨蒙遜善用兵若輕軍猝至<lb/>
大敵外逼徙戸内叛此危道也衛尉伊力延曰彼步我<lb/>
騎<hi>騎竒寄翻</hi>勢不相及今倍道而歸則示弱且捐棄資財非<lb/>
計也俄而昏霾風雨蒙遜兵大至傉檀敗走蒙遜進圍<lb/>
<pb n="KR2b0007_WYG_116-4a"/>
樂都傉檀嬰城固守以子染干為質以請和<hi>質音致</hi>䝉遜<lb/>
乃還　三月劉裕始受太尉中書監<hi>加太尉見上卷五年加中書監見六</hi>
<hi>年</hi>以劉穆之為太尉司馬陳郡殷景仁為行參軍<hi>行參軍未</hi>
<hi>得與參軍事班也事已見前</hi>裕問穆之曰孟昶參佐誰堪入我府者<lb/>
穆之舉前建威中兵參軍謝晦晦安兄據之曾孫也<hi>孟昶</hi>
<hi>為建威將軍辟晦為中兵參軍</hi>裕即命為參軍裕嘗訊囚其旦刑獄參<lb/>
軍有疾以晦代之于車中一覽訊牒催促便下<hi>下遐稼翻</hi>相<lb/>
府多事<hi>相息亮翻</hi>獄繫殷積晦隨問酬辨曾無違謬裕由是<lb/>
<pb n="KR2b0007_WYG_116-4b"/>
竒之即日署刑獄賊曹<hi>刑獄葢分民曹賊曹賊曹掌盜賊事宋志諸府參軍有長流賊</hi>
<hi>曹刑獄賊曹城局賊曹刑獄無民曹謝晦為參軍未掌曹職今乃升署</hi>晦美風姿善言笑<lb/>
博贍多通<hi>贍時艶翻</hi>裕深加賞愛　盧循行收兵至番禺遂<lb/>
圍之孫處拒守二十餘日<hi>番禺音潘愚處昌吕翻</hi>沈田子言於劉<lb/>
蕃曰番禺城雖險固本賊之巢穴今循圍之或有内變<lb/>
且孫季髙衆力寡弱<hi>孫處字季髙</hi>不能持久若使賊還據廣<lb/>
州凶勢復振矣<hi>復扶又翻</hi>夏四月田子引兵救番禺擊循破<lb/>
之所殺萬餘人循走田子與處共追之又破循於蒼梧<lb/>
<pb n="KR2b0007_WYG_116-5a"/>
鬱林寜浦<hi>蒼梧鬱林漢古郡寜浦郡吳分合浦郡立蒼梧唐之鬱州鬱林唐之鬱林州寜浦唐之横</hi>
<hi>州</hi>㑹處病不能進循奔交州初九真太守李遜作亂<hi>九真</hi>
<hi>漢古郡唐之愛州</hi>交州刺史交趾杜瑗討斬之瑗卒<hi>瑗于眷翻卒子息翻</hi>
朝廷以其子慧度為交州刺史詔書未至循襲破合浦<lb/>
<hi>合浦漢古郡唐之㢘州</hi>徑向交州慧度帥州府文武拒循於石碕<lb/>
破之<hi>碕渠羈翻岸曲曰碕帥讀曰率</hi>循餘衆猶三千人李遜餘黨李脱<lb/>
等結集俚獠五千餘人以應循<hi>俚音里獠魯皓翻</hi>庚子循晨至<lb/>
龍編南津<hi>交趾郡龍編縣州郡皆治焉水經註漢建安二十三年立州之始蛟龍磐編於水南北二</hi>
<pb n="KR2b0007_WYG_116-5b"/>
<hi>津故改龍淵曰龍編余據二漢志皆作龍編無亦師古章懐避唐諱因亦改淵為編乎</hi>慧度悉散<lb/>
家財以賞軍士與循合戰擲雉尾炬焚其艦<hi>雉尾炬束草之一頭</hi>
<hi>施鐡鏃草尾則散開如雉尾然爇火以投敵艦戸黯翻</hi>以步兵夾岸射之<hi>射而亦翻</hi>循<lb/>
衆艦俱然兵衆大潰循知不免先鴆妻子召妓妾問曰<lb/>
<hi>妓渠綺翻</hi>誰能従我死者多云雀鼠貪生就死實難或云官<lb/>
尚當死某豈願生乃悉殺諸辭死者因自投于水慧度<lb/>
取其尸斬之并其父子及李脱等函七首送建康　初<lb/>
劉毅在京口貧困與知識射於東堂庾悦為司徒右長<lb/>
<pb n="KR2b0007_WYG_116-6a"/>
史後至奪其射堂衆人皆避之毅獨不去悦厨饌甚盛<lb/>
不以及毅毅従悦求子鵝炙<hi>饌雛戀翻又雛睆翻炙之夜翻子鵝為炙尤肥美</hi>
悦怒不與毅由是銜之至是毅求兼督江州詔許之因<lb/>
奏稱江州内地以治民為職<hi>治直之翻</hi>不當置軍府彫耗民<lb/>
力宜罷軍府移鎮豫章而尋陽接蠻可即州府千兵以<lb/>
助郡戍於是解悦都督將軍官以刺史鎮豫章毅以親<lb/>
將趙恢領千兵守尋陽悦府文武三千悉入毅府符攝<lb/>
嚴峻<hi>符攝符下江州追攝之也</hi>恱忿懼至豫章疽發背卒<hi>疽千余翻卒子恤翻</hi>
<pb n="KR2b0007_WYG_116-6b"/>
　河南王乾歸徙羌句豈等部衆五千餘戸於疊蘭城<lb/>
<hi>句豈降乾歸見上卷上年疊蘭城在大夏西南嵻㟍東北</hi>以兄子阿柴為興國太守<lb/>
以鎮之<hi>漢末興國氐王阿貴據興國城在略陽郡界乞伏因其地名置郡</hi>五月復以子<lb/>
木弈干為武威太守鎮嵻㟍城<hi>嵻㟍城四年乞伏熾磐所築復扶又翻</hi>
丁夘魏主嗣謁金陵山陽侯奚斤居守<hi>守式又翻</hi>昌黎王慕<lb/>
容伯兒謀反己巳奚斤并其黨收斬之　秋七月燕王<lb/>
跋以太子永領大單于置西輔<hi>太子領大單于始於劉漢時置左右輔而已跋</hi>
<hi>增置前輔後輔單音蟬</hi>柔然可汗斛律遣使獻馬三千匹於跋<hi>可從</hi>
<pb n="KR2b0007_WYG_116-7a"/>
<hi>刋入聲汗音寒使疏吏翻</hi>求娶跋女樂浪公主<hi>樂浪音洛琅</hi>跋命羣臣議<lb/>
之遼西公素弗曰前世皆以宗女妻六夷宜許以妃嬪<lb/>
之女<hi>嬪毗賓翻</hi>樂浪公主不宜下降非類跋曰朕方崇信殊<lb/>
俗奈何欺之乃以樂浪公主妻之<hi>妻七細翻</hi>跋勤於政事勸<lb/>
課農桑省徭役薄賦斂<hi>斂力贍翻</hi>每遣守宰必親引見<hi>見賢遍翻</hi>
問為政之要以觀其能燕人悦之　河南王乾歸遣平<lb/>
昌公熾磐及中軍將軍審䖍伐南涼審䖍乾歸之子也<lb/>
八月熾磐兵濟河<hi>此濟金城河也熾昌志翻</hi>南涼王傉檀遣太子虎<lb/>
<pb n="KR2b0007_WYG_116-7b"/>
臺逆戰於嶺南<hi>傉奴沃翻</hi>南涼兵敗虜牛馬十餘萬而還<hi>還從</hi>
<hi>宣翻又如字下同</hi>　沮渠䝉遜帥輕騎襲西涼<hi>帥讀曰率騎竒寄翻</hi>西涼<lb/>
公暠曰兵有不戰而敗敵者<hi>暠古老翻敗補邁翻</hi>挫其鋭也䝉遜<lb/>
新與吾盟<hi>事見上卷上年</hi>而遽來襲我我閉門不與戰待其鋭<lb/>
氣竭而擊之蔑不克矣頃之䝉遜粮盡而歸暠遣世子<lb/>
歆帥騎七千邀擊之蒙遜大敗獲其將沮渠百年　河<lb/>
南王乾歸攻秦畧陽太守姚龍于柏陽堡克之冬十一<lb/>
月進攻南平太守王憬於水洛城<hi>水經注水洛亭在隴山之西漢略陽縣界</hi>
<pb n="KR2b0007_WYG_116-8a"/>
<hi>鄭戩曰水洛城西占隴坁通秦州往來路隴之二水環城西流繞帶渭河川平上沃廣數百里元豐九域志徳</hi>
<hi>順軍西南一百里有水洛城仁宗朝鄭戩使劉滬所築也憬居永翻</hi>又克之徙民三千餘<lb/>
戸於譚郊<hi>譚郊在冶城西北</hi>遣乞伏審䖍帥衆二萬城譚郊<hi>帥讀</hi>
<hi>曰率</hi>十二月西羌彭利髮襲據枹罕<hi>枹音膚</hi>自稱大將軍河<lb/>
州牧乾歸討之不克　是歳并州刺史劉道憐為北徐<lb/>
州刺史移鎮彭城<lb/>
八年春正月河南王乾歸復討彭利髮<hi>復扶又翻</hi>至奴葵谷<lb/>
利髮棄衆南走乾歸遣振威將軍乞伏公府追至清水<lb/>
<pb n="KR2b0007_WYG_116-8b"/>
斬之收羌戸一萬三千以乞伏審䖍為河州刺史鎮枹<lb/>
罕而還　二月丙子以呉興太守孔靖為尚書右僕射<lb/>
　河南王乾歸徙都譚郊命平昌公熾磐鎮苑川乾歸<lb/>
擊吐谷渾阿若干於赤水降之<hi>五代志隋大業五年平吐谷渾置河源郡於古</hi>
<hi>赤水城葢近積石山魏收地形志臨洮郡有赤水縣水經注赤水城亦曰臨洮東城降音戸江翻</hi>　夏<lb/>
四月劉道規以疾求歸許之道規在荆州累年<hi>元年道規刺荆</hi>
<hi>州</hi>秋毫無犯及歸府庫帷幕儼然若舊隨身甲士二人<lb/>
遷席於舟中道規刑之於市以後將軍豫州刺史劉毅<lb/>
<pb n="KR2b0007_WYG_116-9a"/>
為衛將軍都督荆寧秦雍四州諸軍事荆州刺史<hi>雍於用翻</hi>
毅謂左衛將軍劉敬宣曰吾沗西任欲屈卿為長史南<lb/>
蠻<hi>為南蠻校尉府長史也</hi>豈有見輔意乎敬宣懼以告太尉裕裕<lb/>
笑曰但令老兄平安必無過慮毅性剛愎<hi>愎弼力翻</hi>自謂建<lb/>
義之功與裕相埒<hi>埒龍輟翻等也</hi>深自矜伐雖權事推裕而心<lb/>
不服<hi>觀去年荅弟藩之言可知已</hi>及居方岳常怏怏不得志<hi>怏於兩翻</hi>裕<lb/>
每柔而順之毅驕縱滋甚嘗云恨不遇劉項與之爭中<lb/>
原及敗於桑落<hi>事見上卷六年</hi>知物情已去彌復憤激<hi>復扶又翻</hi>裕<lb/>
<pb n="KR2b0007_WYG_116-9b"/>
素不學而毅頗涉文雅故朝士有清望者多歸之<hi>朝直遙翻</hi>
與尚書僕射謝混丹陽尹郗僧施深相慿結僧施超之<lb/>
從子也<hi>郗丑之翻郗超黨於桓温僧施黨於劉毅超僅免而僧施及禍矣從才用翻</hi>毅既據<lb/>
上流隂有圗裕之志求兼督交廣二州裕許之毅又奏<lb/>
以郗僧施為南蠻校尉後軍司馬毛修之為南郡太守<lb/>
裕亦許之以劉穆之代僧施為丹陽尹毅表求至京口<lb/>
辭墓裕往㑹之於倪塘寧逺將軍胡藩言於裕曰公謂<lb/>
劉衛軍終能為公下乎<hi>毅為衛將軍故稱之</hi>裕黙然久之曰卿謂<lb/>
<pb n="KR2b0007_WYG_116-10a"/>
何如藩曰連百萬之衆攻必取戰必克毅以此服公至<lb/>
於涉獵傳記<hi>師古日涉若涉水獵若獵獸言歴覽之不專精也傳直戀翻</hi>一談一詠<lb/>
自許以為雄豪以是搢紳白面之士輻輳歸之恐終不<lb/>
為公下不如因㑹取之裕曰吾與毅俱有克復之功其<lb/>
過未彰不可自相圖也<hi>裕雖以是言荅藩隂有以處毅者矣</hi>　乞伏熾磐<lb/>
攻南凉三河太守呉隂于白土克之以乞伏出累代之<lb/>
<hi>水經河水過邯川城南又東逕臨津城北白土城南闞駰十三州志曰左南津西六十里有白土城在大河之</hi>
<hi>北為縁河濟渡之地累力追翻魏收曰白土縣漢屬上郡晉屬金城郡後魏屬新平郡余謂後魏新平之白土</hi>
<pb n="KR2b0007_WYG_116-10b"/>
<hi>乃漢上郡之白土晉金城之白土乃左南西之白土各是一處五代志邠州新平縣舊曰白土此漢上郡及後</hi>
<hi>魏之白土也南凉之白土當在唐鄯州界</hi>　六月乞伏公府弑河南王乾歸<lb/>
<hi>公府國仁之子也以不得立故行弑逆</hi>并殺其諸子十餘人走保大夏<hi>夏戸</hi>
<hi>雅翻下同</hi>平昌公熾磐遣其弟廣武將軍智達揚武將軍木<lb/>
奕干帥騎三千討之以其弟曇達為鎮京將軍鎮譚郊<lb/>
<hi>乞伏都譚郊自謂為京師故置鎮京將軍以鎮之帥讀曰率騎竒寄翻下同曇徒含翻</hi>驍騎將軍<lb/>
婁機鎮苑川<hi>驍堅堯翻</hi>熾磐帥文武及民二萬餘戸遷于枹<lb/>
罕秦人多勸秦王興乘亂取熾磐興曰伐人喪非禮也<lb/>
<pb n="KR2b0007_WYG_116-11a"/>
夏王勃勃欲攻熾磐軍師中即將王買徳諫曰熾磐吾<lb/>
之與國今遭喪亂<hi>喪息郎翻</hi>吾不能恤又恃衆力而伐之匹<lb/>
夫猶且恥為况萬乗乎<hi>乗繩證翻</hi>勃勃乃止　閏月庚子南<lb/>
郡烈武公劉道規卒　秋七月己巳朔魏主嗣東巡置<lb/>
四廂大將十二小將以山陽侯斤元城侯屈行左右丞<lb/>
相<hi>奚斤封山陽侯拓跋屈封元城侯</hi>庚寅嗣至濡源<hi>濡乃官翻</hi>巡西北諸部<lb/>
落　乞伏智達等擊破乞伏公府於大夏公府奔疊蘭<lb/>
城就其弟阿柴智達等攻拔之斬阿柴父子五人公府<lb/>
<pb n="KR2b0007_WYG_116-11b"/>
奔嵻㟍南山<hi>嵻音康㟍音即</hi>追獲之并其四子轘之於譚郊<hi>轘音</hi>
<hi>宦</hi>八月乞伏熾磐自稱大將軍河南王<hi>熾磐乾歸長子</hi>大赦改<lb/>
元永康葬乾歸於枹罕<hi>枹音膚</hi>諡曰武元廟號髙祖　皇<lb/>
后王氏崩　庚戌魏主嗣還平城<hi>出巡而還也</hi>　九月河南<lb/>
王熾磐以尚書令武始翟勍為相國<hi>勍渠京翻</hi>侍中太子詹<lb/>
事趙景為御史大夫罷尚書令僕尚書六卿侍中等官<lb/>
　癸酉葬僖皇后于休平陵　劉毅至江陵多變易守<lb/>
宰輒割豫州文武江州兵力萬餘人以自隨㑹毅疾篤<lb/>
<pb n="KR2b0007_WYG_116-12a"/>
郗僧施等恐毅死其黨危乃勸毅請從弟兖州刺史藩<lb/>
以自副<hi>從才用翻下同</hi>太尉裕偽許之藩自廣陵入朝<hi>朝直遙翻</hi>己<lb/>
邜裕以詔書罪狀毅云與藩及謝混共謀不軌收藩及<lb/>
混賜死初混與劉毅欵昵<hi>款尼賢翻</hi>混從兄澹常以為憂<hi>澹徒</hi>
<hi>覽翻</hi>漸與之疎謂弟璞及從子瞻曰益夀此性終當破家<lb/>
<hi>益夀混小字也</hi>澹安之孫也庚辰詔大赦以前㑹稽内史司馬<lb/>
休之為都督荆雍梁秦寜益六州諸軍事荆州刺史<hi>雍於</hi>
<hi>用翻</hi>北徐州刺史劉道憐為兖青二州刺史鎮京口<hi>北徐州刺</hi>
<pb n="KR2b0007_WYG_116-12b"/>
<hi>史治彭城使道憐鎮京口以為建康北藩之重</hi>使豫州刺史諸葛長民監太尉<lb/>
留府事<hi>監工銜翻</hi>裕疑長民難獨任乃加劉穆之建武將軍<lb/>
置佐吏配給資力以防之<hi>是時裕已有殺長民之心矣</hi>壬午裕帥諸<lb/>
軍發建康叅軍王鎮惡請給百舸為前驅<hi>帥讀曰率舸古我翻</hi>丙<lb/>
申至姑孰以鎮惡為振武將軍與龍驤將軍蒯恩將百<lb/>
舸前發<hi>驤思將翻蒯苦怪翻將即亮翻</hi>裕戒之曰若賊可擊擊之不可者<lb/>
燒其船艦<hi>艦戸黯翻</hi>留屯水際以待我於是鎮惡晝夜兼行<lb/>
揚聲言劉兖州上<hi>上時掌翻下步上藩上同</hi>冬十月己未鎮惡至豫<lb/>
<pb n="KR2b0007_WYG_116-13a"/>
章口去江陵城二十里捨船步上蒯恩軍居前鎮惡次<lb/>
之舸留一二人對舸岸上立六七旗旗下置鼓語所留<lb/>
人<hi>語牛倨翻下同</hi>計我將至城便鼓嚴令若後有大軍狀<hi>鼓嚴擂鼓</hi>
<hi>也</hi>又分遣人燒江津船艦鎮惡徑前襲城語前軍士<hi>告語</hi>
<hi>在前軍士也</hi>有問者但云劉兖州至津戍及民間皆晏然不<lb/>
疑未至城五六里逢毅要將朱顯之<hi>要將者所親之將掌兵要者</hi>欲<lb/>
出江津問劉兖州何在軍士曰在後顯之至軍後不見<lb/>
藩而見軍人擔彭排戰具<hi>彭排即今之旁排所以扞鋒矢孫愐曰樐彭排釋名日彭</hi>
<pb n="KR2b0007_WYG_116-13b"/>
<hi>排軍器也彭旁也在旁排敵禦攻也</hi>望江津船艦已被燒鼓嚴之聲甚盛<lb/>
知非藩上<hi>上時掌翻</hi>便躍馬馳去吿毅行令閉諸城門鎮惡<lb/>
亦馳進門未及下關軍人因得入城衛軍長史謝純入<lb/>
參承毅<hi>僚佐省府公謂之參承</hi>出聞兵至左右欲引車歸純叱之<lb/>
曰我人吏也<hi>言為人之吏</hi>逃將安之馳還入府純安兄據之<lb/>
孫也鎮惡與城内兵鬭且攻其金城<hi>凡城内牙城晉宋時謂之金城</hi>自<lb/>
食時至中晡<hi>日加申為晡中晡正申時也申末為下晡</hi>城内人敗散鎮惡穴<lb/>
其金城而入遣人以詔及赦文并裕手書示毅毅皆燒<lb/>
<pb n="KR2b0007_WYG_116-14a"/>
不視與司馬毛修之等督士卒力戰城内人猶未信裕<lb/>
自來軍士從毅自東來者與臺軍多中表親戚且鬬且<lb/>
語知裕自來人情離駭逮夜聽事前兵皆散斬毅勇將<lb/>
趙蔡<hi>將即亮翻</hi>毅左右兵猶閉東西閤拒戰鎮惡慮闇中自<lb/>
相傷犯乃引軍出圍金城開其南面毅慮南有伏兵夜<lb/>
半帥左右三百許人<hi>帥讀曰率</hi>開北門突出毛修之謂謝純<lb/>
曰君但隨僕去純不從為人所殺毅夜投牛牧佛寺<hi>牛牧</hi>
<hi>寺在江陵城北二十里</hi>初桓蔚之敗也<hi>事見一百一十四卷元年蔚紆勿翻</hi>走投牛<lb/>
<pb n="KR2b0007_WYG_116-14b"/>
牧寺僧昌昌保藏之毅殺昌至是寺僧拒之曰昔亡師<lb/>
容桓蔚為劉衞軍所殺今實不敢容異人毅嘆曰為法<lb/>
自弊一至於此<hi>史記商君得罪於秦亡至關下投舎客舎人不知其是商君也曰商君之法舎</hi>
<hi>人無驗者坐之商君歎曰嗟乎為法自弊一至此哉</hi>遂縊而死明日居人以告乃<lb/>
斬首於市并子姪皆伏誅毅兄模奔襄陽魯宗之斬送<lb/>
之初毅季父鎮之閒居京口不應辟召常謂毅及藩曰<lb/>
汝輩才器足以得志但恐不久耳我不就汝求財位亦<lb/>
不同汝受罪累<hi>累力瑞翻</hi>每見毅藩導従到門輒詬之<hi>従才用翻</hi>
<pb n="KR2b0007_WYG_116-15a"/>
<hi>詬許候翻又古候翻罵也</hi>毅甚敬畏未至宅數百步悉屏儀衛<hi>屏必郢翻</hi>
與白衣數人俱進及毅死太尉裕奏徴鎮之為散騎常<lb/>
侍光禄大夫<hi>散悉亶翻騎竒寄翻</hi>固辭不至　仇池公楊盛叛秦<lb/>
<hi>義熈元年盛降秦今復叛</hi>侵擾祁山秦王興遣建威將軍趙琨為前<lb/>
鋒立節將軍姚伯夀繼之前將軍姚恢出鷲峽<hi>鷲音就</hi>秦<lb/>
州刺史姚嵩出羊頭峽右衛將軍胡翼度出汧城以討<lb/>
盛興自雍赴之<hi>汧苦堅翻雍於用翻</hi>與諸將㑹于隴口<hi>隴道之口也將即亮</hi>
<hi>翻</hi>天水太守王松忽言於嵩曰先帝神略無方徐洛生<lb/>
<pb n="KR2b0007_WYG_116-15b"/>
以英武佐命再入仇池無功而還<hi>姚萇再攻仇池當攷</hi>非楊氏智<lb/>
勇能全也直地埶險固耳今以趙琨之衆使君之威準<lb/>
之先朝實未見成功使君具悉形便何不表聞嵩不從<lb/>
盛帥衆與琨相持伯夀畏懦不進琨衆寡不敵為盛所<lb/>
敗<hi>帥讀曰率下同敗補邁翻</hi>興斬伯夀而還興以楊佛嵩為雍州刺<lb/>
史帥嶺北見兵以擊夏<hi>秦雍州統嶺北五郡治安定見賢遍翻</hi>行數日興<lb/>
謂羣臣曰佛嵩每見敵勇不自制吾常節其兵不過五<lb/>
千人今所將既多遇敵必敗行已逺追之無及將若之<lb/>
<pb n="KR2b0007_WYG_116-16a"/>
何佛嵩與夏王勃勃戰果敗為勃勃所執絶亢而死<hi>亢與</hi>
<hi>吭同居郎翻</hi>　秦立昭儀齊氏為后　沮渠䝉遜遷於姑臧<lb/>
　十一月己夘太尉裕至江陵殺郗僧施初毛修之雖<lb/>
為劉毅僚佐素自結於裕故裕特宥之賜王鎮惡爵漢<lb/>
夀子裕問毅府諮議參軍申永曰今日何施而可永曰<lb/>
除其宿釁倍其惠澤貫叙門次<hi>魏晉以來率以門地髙下為用人之次第貫叙</hi>
<hi>者以次叙之若穿錢貫然也</hi>顯擢才能如此而已裕納之下書寛租<lb/>
省調<hi>調徒弔翻</hi>節役原刑禮辟名士荆人恱之　諸葛長民<lb/>
<pb n="KR2b0007_WYG_116-16b"/>
驕縱貪侈所為多不法為百姓患常懼太尉裕按之及<lb/>
劉毅被誅長民謂所親曰昔年醢彭越今年殺韓信<hi>漢薛</hi>
<hi>公之言被皮義翻</hi>禍其至矣乃屏人問劉穆之曰<hi>屏必郢翻下同</hi>悠悠<lb/>
之言皆云太尉與我不平何以至此穆之曰公泝流逺<lb/>
征以老母稚子委節下若一豪不盡<hi>稚直利翻豪古毫字通</hi>豈容<lb/>
如此邪長民意乃小安長民弟輔國大將軍黎民説長<lb/>
民曰<hi>説輸芮翻</hi>劉氏之亡亦諸葛氏之懼也宜因裕未還而<lb/>
圗之長民猶豫未發既而歎曰貧賤常思富貴富貴必<lb/>
<pb n="KR2b0007_WYG_116-17a"/>
履危機今日欲為丹徒布衣豈可得邪<hi>長民琅邪陽都人僑居丹徒</hi>
因遺冀州刺史劉敬宣書曰盤龍狠戾專恣自取夷滅<lb/>
<hi>遺于季翻劉毅小字盤龍</hi>異端將盡世路方夷富貴之事相與共之<lb/>
敬宣報曰下官自義熈以來沗三州七郡<hi>敬宣自北還拜晉陵太守</hi>
<hi>遷江州鎮尋陽兼領郡事徴拜宣城内史領襄城太守遷鎮蠻䕶軍安豐太守梁國内史又遷青州刺史尋改</hi>
<hi>冀州</hi>常懼福過災生思避盈居損富貴之㫖非所敢當且<lb/>
使以書呈裕裕曰阿夀故為不負我也<hi>敬宣字萬夀故裕稱之曰阿夀</hi>
劉穆之憂長民為變屏人問太尉行參軍東海何承天<lb/>
<pb n="KR2b0007_WYG_116-17b"/>
曰公今行濟否承天曰荆州不憂不時判<hi>判決也</hi>别有一<lb/>
慮耳公昔年自左里還入石頭甚脱爾<hi>謂破盧循還時也脱爾謂輕脱</hi>
<hi>而還不為嚴偹也</hi>今還宜加重慎穆之曰非君不聞此言裕在<lb/>
江陵輔國將軍王誕白裕求先下裕曰諸葛長民似有<lb/>
自疑心卿詎宜便去誕曰長民知我蒙公垂盻今輕身<lb/>
單下必當以為無虞乃可以少安其意耳裕笑曰卿勇<lb/>
過賁育矣<hi>盼匹莧翻少詩沼翻賁音奔</hi>乃聽先還　沮渠蒙遜即河<lb/>
西王位<hi>沮渠蒙遜臨松盧水胡人也其先世為匃奴左沮渠遂以官為氏</hi>大赦改元𤣥<lb/>
<pb n="KR2b0007_WYG_116-18a"/>
始置官僚如涼王光為三河王故事<hi>吕光稱三河王見一百七卷孝武太</hi>
<hi>元十四年</hi>　太尉裕謀伐蜀擇元帥而難其人<hi>帥所類翻</hi>以西陽<lb/>
太守朱齡石既有武幹又練吏職欲用之衆皆以為齡<lb/>
石資名尚輕難當重任裕不從十二月以齡石為益州<lb/>
刺史帥寜朔將軍臧熹河間太守蒯恩下邳太守劉鍾<lb/>
等伐蜀<hi>帥讀曰率</hi>分大軍之半二萬人以配之熹裕之妻弟<lb/>
位居齡石之右亦𨽻焉裕與齡石宻謀進取曰劉敬宣<lb/>
往年出黄虎無功而退<hi>事見一百十四卷四年</hi>賊謂我今應從外<lb/>
<pb n="KR2b0007_WYG_116-18b"/>
水往而料我當出其不意猶從内水來也<hi>庾仲雍曰巴郡江州縣對</hi>
<hi>二水口右則涪内水左則蜀外水</hi>如此必以重兵守涪城以備内道<hi>涪音</hi>
<hi>浮</hi>若向黄虎正墮其計今以大衆自外水取成都疑兵<lb/>
出内水此制敵之竒也而慮此聲先馳賊審虚實别有<lb/>
函書封付齡石署函邉曰至白帝乃開諸軍雖進未知<lb/>
處分所由<hi>處昌吕翻分扶問翻</hi>毛修之固請行裕恐修之至蜀必<lb/>
多所誅殺土人與毛氏有嫌亦當以死自固不許<hi>以毛璩之</hi>
<hi>家為蜀人所滅故也</hi>　分荆州十郡置湘州<hi>成帝咸和三年省湘州入荆州今復置</hi>
<pb n="KR2b0007_WYG_116-19a"/>
　加太尉裕太傅揚州牧　丁巳魏主嗣北巡至長城<lb/>
而還<hi>秦所築長城也</hi>
九年春二月庚戌魏主嗣如髙栁川甲寅還宫　太尉<lb/>
裕自江陵東還<hi>還從宣翻又如字下同</hi>駱驛遣輜重兼行而下<hi>重直</hi>
<hi>用翻</hi>前刻至日毎淹留不進諸葛長民與公卿頻日奉候<lb/>
於新亭輒差其期乙丑晦裕輕舟徑進潜入東府<hi>劉穆之何</hi>
<hi>承天所慮者裕已了了於胷中矣</hi>三月丙寅朔旦長民聞之驚趨至門<lb/>
裕伏壯士丁旿於幔中<hi>旿阮古翻</hi>引長民却人閒語凡平生<lb/>
<pb n="KR2b0007_WYG_116-19b"/>
所不盡者皆及之長民甚恱丁旿自幔後出於座拉殺<lb/>
之<hi>幔莫半翻拉盧合翻</hi>輿尸付廷尉收其弟黎民黎民素驍勇<hi>驍堅</hi>
<hi>堯翻</hi>格鬬而死并殺其季弟大司馬參軍幼民從弟寧朔<lb/>
將軍秀之<hi>從才用翻</hi>　庚午秦王興遣使至魏修好<hi>使疏吏翻好呼</hi>
<hi>到翻</hi>　太尉裕上表曰大司馬温以民無定本傷治為深<lb/>
庚戌土斷以一其業<hi>庚戌制見一百一卷哀帝興寧二年</hi>于時財阜國豐<lb/>
實由於此自茲迄今漸用頽弛請申前制于是依界土<lb/>
斷唯徐兖青三州居晉陵者不在斷例<hi>徐青兖三州都督率治晉陵故</hi>
<pb n="KR2b0007_WYG_116-20a"/>
<hi>難以土斷斷丁亂翻</hi>諸流寓郡縣多所併省戊寅加裕豫州刺史<lb/>
裕固讓太傅州牧<hi>辭去年冬所加也</hi>　林邑范胡達寇九真杜<lb/>
慧度擊斬之　河南王熾磐遣鎮東將軍曇達平東將<lb/>
軍王松夀將兵東擊休官權小即吕破胡於白石川<hi>闕</hi>
　<lb/>
　<hi>含翻將即亮翻</hi>大破之虜其男女萬餘口進據白石城顯親<lb/>
休官權小成吕奴迦等二萬餘戸據白阬不服<hi>迦居牙翻</hi>曇<lb/>
達攻斬之隴右休官悉降秦太尉索稜以隴西降熾磐<lb/>
<pb n="KR2b0007_WYG_116-20b"/>
<hi>七年秦令索稜守隴西以招撫乞伏索昔各翻降戸江翻</hi>熾磐以稜為太傅　夏王<lb/>
勃勃大赦改元鳯翔以叱干阿利領將作大匠發嶺北<lb/>
夷夏十萬人築都城於朔方水北黒水之南<hi>水經注奢延水又謂</hi>
<hi>之朔方水源出奢延縣西南赤沙阜東北流逕奢延縣故城南赫連於是水之南築統萬城奢延水又東流黒</hi>
<hi>水入焉水出奢延縣黒澗東南歴沙陵注奢延水統萬城唐為夏州定難節度使治所夏戸雅翻</hi>勃勃<lb/>
曰朕方統一天下君臨萬邦宜名新城曰統萬阿利性<lb/>
巧而殘忍蒸土築城錐入一寸即殺作者而并築之勃<lb/>
勃以為忠委任之凡造兵器成呈之工人必有死者射<lb/>
<pb n="KR2b0007_WYG_116-21a"/>
甲不入則斬弓人<hi>射而亦翻</hi>入則斬甲匠又鑄銅為一大鼓<lb/>
飛㢘翁仲銅駝龍虎之屬飾以黄金列於宫殿之前凡<lb/>
殺工匠數千由是器物皆精利勃勃自謂其祖從母姓<lb/>
為劉非禮也<hi>載託曰漢髙祖以宗女妻單于冒頓約為兄弟故其子孫冒姓劉氏</hi>古人氏<lb/>
族無常乃改姓赫連氏言帝王係天為子其徽赫與天<lb/>
連也其非正統者皆以鐡伐為氏<hi>勃勃父衛辰本鐡佛氏故改其非正統者</hi>
<hi>為鐡伐氏</hi>言其剛鋭如鐡皆堪伐人也　夏四月乙夘魏主<lb/>
嗣西巡命鄭兵將軍奚斤<hi>鄭兵北史作都兵</hi>鴻飛將軍尉古眞<lb/>
<pb n="KR2b0007_WYG_116-21b"/>
都將閭大肥等擊越勤部於跋那山大肥柔然人也<hi>鴻飛</hi>
<hi>將軍拓跋氏所創置將即亮翻柔然姓郁久閭氏今曰閭從省便也跋那山盖在廣甯郡之塞外</hi>　河<lb/>
南王熾磐遣安北將軍烏地延冠軍將軍翟紹擊吐谷<lb/>
渾别統句旁于泣勤川大破之<hi>冠古玩翻别統猶别帥也别統部落者也句古</hi>
<hi>侯翻</hi>　河西王䝉遜立子政徳為世子加鎮衛大將軍録<lb/>
尚書事　南涼王傉檀伐河西王䝉遜蒙遜敗之於若<lb/>
厚塢又敗之於若涼<hi>敗補邁翻</hi>因進圍樂都<hi>樂音洛下長樂同</hi>二旬<lb/>
不克南涼湟河太守文支以郡降于蒙遜<hi>降戸江翻</hi>䝉遜以<lb/>
<pb n="KR2b0007_WYG_116-22a"/>
文支為廣武太守蒙遜復伐南涼傉檀以太尉俱延為<lb/>
質乃還<hi>復扶又翻質音致</hi>蒙遜西如苕藋<hi>藋徒弔翻</hi>遣冠軍將軍伏<lb/>
恩將騎一萬襲卑和烏啼二部大破之<hi>漢有卑和羌居鮮水海</hi>俘<lb/>
二千餘落而還蒙遜寢于新臺閹人王懐祖擊蒙遜傷<lb/>
足其妻孟氏禽斬之蒙遜母車氏卒<hi>車尺遮翻</hi>　五月乙亥<lb/>
魏主嗣如雲中舊宫<hi>唐單于都䕶府領金河一縣秦漢之雲中也新書云金河本後魏道</hi>
<hi>武所都</hi>丙子大赦西河胡張外等聚衆為盜乙夘嗣遣㑹<lb/>
稽公長樂劉絜等屯西河招討之<hi>按乙亥至丙子幾四十日五月無乙夘明</hi>
<pb n="KR2b0007_WYG_116-22b"/>
<hi>矣恐是己夘㑹江外翻</hi>　六月嗣如五原　朱齡石等至白帝發<lb/>
函書曰衆軍悉從外水取成都臧熹從中水取廣漢<hi>水經</hi>
<hi>注曰洛水出洛縣章山南逕洛縣故城南廣漢郡治也又南逕新都縣與綿水合又與湔水合亦謂之郫江又</hi>
<hi>逕犍為牛鞞水又東逕資中縣謂之緜水緜水至江陽縣方山下入江謂之緜水口曰中水</hi>老弱乘<lb/>
髙艦十餘從内水向黄虎<hi>艦戸黯翻</hi>於是諸軍倍道兼行譙<lb/>
縱果命譙道福將重兵鎮涪城<hi>將即亮翻涪音浮下同</hi>以備内水<lb/>
齡石至平模去成都二百里縱遣秦州刺史侯暉尚書<lb/>
僕射譙詵帥衆萬餘屯平模<hi>詵萃臻翻</hi>夾岸築城以拒之齡<lb/>
<pb n="KR2b0007_WYG_116-23a"/>
石謂劉鍾曰今天時盛熱而賊嚴兵固險攻之未必可<lb/>
拔祇增疲困且欲養鋭息兵以伺其隙何如鍾曰不然<lb/>
前揚聲言大衆向内水譙道福不敢捨涪城今重軍猝至<lb/>
出其不意侯暉之徒已破膽矣賊阻兵守險者是其懼<lb/>
不敢戰也因其兇愳<hi>兇許勇翻</hi>盡銳攻之其埶必克克平模<lb/>
之後自可鼓行而進成都必不能守矣若緩兵相守彼<lb/>
將知人虛實涪軍忽來并力拒我人情既安良將又集<lb/>
<hi>良將謂譙道福將即亮翻</hi>此求戰不獲軍食無資二萬餘人悉為蜀<lb/>
<pb n="KR2b0007_WYG_116-23b"/>
子虜矣齡石從之諸將以水北城地險兵多欲先攻其<lb/>
南城齡石曰今屠南城不足以破北若盡鋭以拔北城<lb/>
則南城不麾自散矣秋七月齡石帥諸軍急攻北城克<lb/>
之斬侯暉譙詵引兵迴趣南城<hi>帥讀曰率趣七喻翻</hi>南城自潰齡<lb/>
石捨船步進譙縱大將譙撫之屯牛脾<hi>牛脾當作牛鞞孟康日鞞音髀</hi>
<hi>師古曰音必爾翻牛鞞縣自漢以來屬犍為郡何承天曰晉穆帝度屬蜀郡今簡州西岸有古牛鞞戍城</hi>譙<lb/>
小茍塞打鼻<hi>打鼻山在今眉州彭山縣南十餘里山形孤起東臨江水俗云昔周鼎淪於此或見</hi>
<hi>其鼻故名塞悉則翻</hi>臧熹擊撫之斬之小茍聞之亦潰于是縱諸<lb/>
<pb n="KR2b0007_WYG_116-24a"/>
營屯望風相次奔潰戊辰縦棄成都出走尚書令馬耽<lb/>
封府庫以待晉師壬申齡石入成都誅縦同祖之親餘<lb/>
皆按堵使復其業縦出成都先辭墓其女曰走必不免<lb/>
祇取辱焉等死死於先人之墓可也縦不従譙道福聞<lb/>
平模不守自涪引兵入赴縦往投之道福見縦怒曰大<lb/>
丈夫有如此功業而棄之將安歸乎人誰不死何怯之<lb/>
甚也因投縦以劔中其馬鞍<hi>中竹仲翻</hi>縦乃去自縊死<hi>縊於賜翻</hi>
<hi>又於計翻</hi>巴西人王志斬其首以送齡石道福謂其衆曰蜀<lb/>
<pb n="KR2b0007_WYG_116-24b"/>
之存亡實係於我不在譙王今我在猶足一戰衆皆許<lb/>
諾道福盡散金帛以賜衆衆受之而走道福逃於獠中<lb/>
<hi>獠魯皓翻</hi>巴民杜瑾執送之斬於軍門<hi>義熙元年譙縦據蜀九年而滅瑾渠吝翻</hi>
齡石徙馬耽於越巂<hi>巂音髓</hi>耽謂其徒曰朱侯不送我京<lb/>
師欲滅口也<hi>謂齡石多取庫物殺耽以滅口</hi>吾必不免乃盥洗而臥引<lb/>
繩而死須臾齡石使至戮其尸<hi>使疏吏翻</hi>詔以齡石進監梁<lb/>
秦州六郡諸軍事<hi>監古銜翻</hi>賜爵豐城縣侯　魏奚斤等破<lb/>
越勤於跋郍山西徙二萬餘家於大甯　河西胡曹龍<lb/>
<pb n="KR2b0007_WYG_116-25a"/>
等擁部衆二萬人來入蒲子張外降之推龍為大單于<lb/>
<hi>降戸江翻單音蟬</hi>　丙戌魏主嗣如定襄大洛城<hi>二漢志定襄郡有駱縣</hi>
　河南王熾磐擊吐谷渾支旁于長栁川虜旁及其民<lb/>
五千餘戸而還　八月癸夘魏主嗣還平城　曹龍請<lb/>
降于魏執送張外斬之丁丑魏主嗣如豺山宫癸未還<lb/>
　九月再命太尉裕為太傅揚州牧固辭　河南王熾<lb/>
磐擊吐谷渾别統掘逵於渴渾川大破之虜男女二萬<lb/>
三千冬十月掘逵帥其餘衆降於熾磐<hi>掘其月翻帥讀曰率</hi>　吐<lb/>
<pb n="KR2b0007_WYG_116-25b"/>
京胡與離石胡出以眷叛魏<hi>水經注曰吐京即漢西河土軍縣夷夏俗音訛也後</hi>
<hi>魏真君九年置吐京郡隋為隰州石樓縣地</hi>魏主嗣命元城侯屈督㑹稽公<lb/>
劉絜永安侯魏勤以討之丁巳出以眷引夏兵邀擊絜<lb/>
禽之以獻于夏勤戰死<hi>㑹工外翻夏戸雅翻</hi>嗣以屈亡二將<hi>將即亮翻</hi>
欲誅之既而赦之使攝并州刺史屈到州縱酒廢事嗣<lb/>
積其前後罪惡檻車徴還斬之<hi>魏主嗣之入立也屈子磨渾有功焉屈恃之而</hi>
<hi>驕積其惡而誅之非所以保功臣之門也</hi>　十一月魏主嗣遣使請昏於秦<lb/>
<hi>使疏吏翻</hi>秦王興許之　是歳以敦煌索邈為梁州刺史<hi>敦徒</hi>
<pb n="KR2b0007_WYG_116-26a"/>
<hi>門翻索昔各翻</hi>苻宣乃還仇池<hi>苻宣入漢中見一百十四卷元年</hi>初邈寓居漢<lb/>
川與别駕姜顯有隙凡十五年而邈鎮漢川顯乃肉袒<lb/>
迎候邈無愠色<hi>愠於問翻</hi>待之彌厚退而謂人曰我昔寓此<lb/>
失志多年若讐姜顯懼者不少<hi>少詩沼翻</hi>但服之自佳何必<lb/>
逞志於是闔境聞之皆恱<hi>鞠羨之安東萊亦若是而已世人修怨以致禍者由不知</hi>
<hi>此道也</hi>
十年春正月辛酉魏大赦改元神瑞　辛巳魏主嗣如<lb/>
繁畤<hi>畤音止</hi>二月戊戌還平城　夏王勃勃侵魏河東蒲<lb/>
<pb n="KR2b0007_WYG_116-26b"/>
子　庚戌魏主嗣如豺山宫　魏并州刺史婁伏連襲<lb/>
殺夏所置吐京䕶軍及其守兵<hi>魏書官氏志内入諸姓有匹婁氏後改為婁氏去</hi>
<hi>年夏破拓跋屈因置守兵於吐京</hi>　司馬休之在江陵頗得江漢民心<lb/>
子譙王文思在建康<hi>文思休之之長子也譙王尚之死於桓𤣥之難帝反正以文思嗣國</hi>
性㐫暴好通輕俠大尉裕惡之<hi>好呼到翻惡烏路翻</hi>三月有司奏<lb/>
文思擅捶殺國吏<hi>捶止蘂翻</hi>詔誅其黨而宥文思休之上疏<lb/>
謝罪請解所任不許裕執文思送休之令自訓厲意欲<lb/>
休之殺之休之但表廢文思并與裕書陳謝裕由是不<lb/>
<pb n="KR2b0007_WYG_116-27a"/>
悦<hi>為後裕伐休之張本</hi>以江州刺史孟懐玉兼督豫州六郡以備<lb/>
之<hi>豫州六郡宣城襄城淮南廬江安豐歴陽也</hi>　夏五月辛酉魏主嗣還平<lb/>
城　秦後將軍歛成討叛羌為羌所敗<hi>敗補邁翻</hi>懼罪出奔<lb/>
夏　秦王興有疾妖賊李𢎞與氐仇常反於貳城<hi>妖於驕翻</hi>
興輿疾徃討之斬常執𢎞而還<hi>還從宣翻又如字</hi>　秦左將軍<lb/>
姚文宗有寵於太子泓廣平公弼惡之<hi>惡烏路翻</hi>誣文宗有<lb/>
怨言秦王興怒賜文宗死于是羣臣畏弼側目弼言於<lb/>
興無不従者以所親天水尹冲為給事黄門侍即唐盛<lb/>
<pb n="KR2b0007_WYG_116-27b"/>
為治書侍御史<hi>治直之翻下同</hi>興左右掌機要者皆其黨也右<lb/>
僕射梁喜侍中任謙京兆尹尹昭承間言於興曰父子<lb/>
之際人所難言然君臣之義不薄於父子<hi>任音壬間古莧翻父子君</hi>
<hi>臣皆人之大倫故云然</hi>故臣等不得黙然廣平公弼潜有奪嫡之<lb/>
志陛下寵之太過假其威權傾險無賴之徒輻湊附之<lb/>
道路皆言陛下將有廢立之計信有之乎興曰豈有此<lb/>
邪喜等曰茍無之則陛下愛弼實所以禍之願去其左<lb/>
右<hi>去羌吕翻</hi>損其威權如此非特安弼乃所以安宗廟社稷<lb/>
<pb n="KR2b0007_WYG_116-28a"/>
興不應大司農竇温司徒左長史王弼皆宻疏勸興立<lb/>
弼為太子興雖不従亦不責也興疾篤弼潛聚衆數千<lb/>
人謀作亂姚裕遣使以弼逆狀吿諸兄在藩鎮者<hi>使疏吏翻</hi>
于是姚懿治兵於蒲阪鎮東將軍豫州牧洸治兵於洛<lb/>
陽<hi>懿洸皆興子也冶直之翻洸姑黄翻</hi>平西將軍諶治兵於雍<hi>諶氏壬翻雍於用翻</hi>
皆欲赴長安討弼㑹興疾瘳<hi>瘳且留翻</hi>見羣臣征虜將軍劉<lb/>
羌泣以告興梁喜尹昭請誅弼且曰茍陛下不忍殺弼<lb/>
亦當奪其權任興不得已免弼尚書令使以將軍公還<lb/>
<pb n="KR2b0007_WYG_116-28b"/>
第<hi>弼為大將軍封廣平公</hi>懿等各罷兵懿洸諶與姚宣皆入朝使<lb/>
裕入白興求見<hi>朝直遙翻見賢遍翻下同</hi>興曰汝等正欲論弼事耳<lb/>
吾已知之裕曰弼茍有可論陛下所宜垂聽若懿等言<lb/>
非是便當寘之刑辟<hi>辟毗亦翻</hi>奈何逆拒之於是引見懿等<lb/>
於諮議堂宣流涕極言興曰吾自處之<hi>處昌吕翻下同</hi>非汝曹<lb/>
所憂撫軍東曹屬姜虬上疏曰廣平公弼釁成逆著道<lb/>
路皆知之昔文王之化刑于寡妻<hi>詩思齊曰刑于寡妻至于兄弟</hi>今聖<lb/>
朝之亂起自愛子雖欲含忍掩蔽而逆黨扇惑不已弼<lb/>
<pb n="KR2b0007_WYG_116-29a"/>
之亂心何由可革宜斥散凶徒以絶禍端興以虬表示<lb/>
梁喜曰天下人皆以吾兒為口實<hi>孔安國曰口實謂常不去口</hi>將何<lb/>
以處之喜曰信如虬言陛下宜早裁決興黙然<hi>史言姚興不聽</hi>
<hi>臣子之言養成泓弼爭國之禍</hi>　唾契汗乙弗等部皆叛南涼<hi>契欺訖翻汗何</hi>
<hi>干翻北史曰乙弗國有契翰一部風俗亦同杜佑曰乙弗敵後魏聞焉在吐谷渾北衆有萬餘落風俗與吐谷</hi>
<hi>渾同然不識五穀唯食魚與蘇子蘇子狀若中國枸杞子或赤或黒西有契翰一部風俗亦同</hi>南涼王<lb/>
傉檀欲討之邯川䕶軍孟愷諫曰<hi>邯戸甘翻</hi>今連年饑饉南<lb/>
逼熾磐北逼蒙遜百姓不安逺征雖克必有後患不如<lb/>
<pb n="KR2b0007_WYG_116-29b"/>
與熾磐結盟通糴慰撫雜部足食繕兵俟時而動傉檀<lb/>
不從謂太子虎臺曰蒙遜近去不能猝來旦夕所慮唯<lb/>
在熾磐然熾磐兵少易禦汝謹守樂都<hi>少詩沼翻易以豉翻樂音洛下</hi>
<hi>同</hi>吾不過一月必還矣乃帥騎七千襲乙弗<hi>帥讀曰率騎奇寄翻</hi>
大破之獲馬牛羊四十餘萬河南王熾磐聞之欲襲樂<lb/>
都羣臣咸以為不可太府主簿焦襲曰傉檀不顧近患<lb/>
而貪逺利<hi>近患謂蒙遜熾磐逺利謂乙弗</hi>我今伐之絶其西路<hi>樂都之西路此</hi>
<hi>傉檀自乙弗還樂都路也</hi>使不得還救則虎臺獨守窮城可坐禽也<lb/>
<pb n="KR2b0007_WYG_116-30a"/>
此天亡之時必不可失熾磐従之帥步騎二萬襲樂都<lb/>
虎臺慿城拒守熾磐四面攻之南涼撫軍從事中即尉<lb/>
肅言於虎臺曰外城廣大難守殿下不若聚國人守内<lb/>
城<hi>國人謂鮮卑秃髪之種落</hi>肅等帥晉人拒戰於外雖有不捷猶足<lb/>
自存虎臺曰熾磐小賊旦夕當走卿何過慮之深虎臺<lb/>
疑晉人有異心<hi>夷人謂華人為晉人</hi>悉召豪望有謀勇者閉之於<lb/>
内孟愷泣曰熾磐乗虛内侮國家危於累卵愷等進欲<lb/>
報恩退顧妻子人思效死而殿下乃疑之如是邪虎臺<lb/>
<pb n="KR2b0007_WYG_116-30b"/>
曰吾豈不知君之忠篤懼餘人脱生慮表以君等安之<lb/>
耳一夕城潰熾磐入樂都遣平逺將軍捷䖍帥騎五千<lb/>
追傉檀以鎮南將軍謙屯為都督河右諸軍事涼州刺<lb/>
史鎮樂都<hi>捷䖍謙屯皆乞伏種</hi>秃髪赴單為西平太守鎮西平以<lb/>
趙恢為廣武太守鎮廣武曜武將軍王基為晉興太守<lb/>
鎮浩亹<hi>浩亹音誥門</hi>徙虎臺及其文武百姓萬餘戸於枹罕<lb/>
<hi>枹音膚</hi>赴單烏孤之子也　河間人褚匡言於燕王跋曰<lb/>
陛下龍飛遼碣舊邦族黨傾首朝陽<hi>言日生於東猶馮跋興於遼碣也其</hi>
<pb n="KR2b0007_WYG_116-31a"/>
<hi>族黨在長樂者傾首而東望之碣其謁翻</hi>以日為歳請徃迎之跋曰道路數<lb/>
千里復隔異國如何可致<hi>復扶又翻</hi>匡曰章武臨海<hi>跋之先長樂信</hi>
<hi>都人而章武郡則晉分漢勃海郡所置也自信都至章武可以浮海至遼西</hi>舟楫可通出於<lb/>
遼西臨渝不為難也<hi>臨渝縣漢屬遼西郡師古曰渝音喻水經曰碣石在縣南</hi>跋許<lb/>
之以匡為游擊將軍中書侍郎厚資遣之匡與跋從兄<lb/>
買從弟睹<hi>從才用翻</hi>自長樂帥五千餘戸歸于和龍<hi>漢髙帝置信都</hi>
<hi>郡景帝二年為廣川國明帝更名樂成安帝改曰安平晉改曰長樂樂音洛帥讀曰率</hi>契丹庫莫<lb/>
奚皆降于燕<hi>契欺訖翻又音喫降戸江翻</hi>跋署其大人為歸善王跋<lb/>
<pb n="KR2b0007_WYG_116-31b"/>
弟丕避亂在髙句麗<hi>句如字又音駒麗力知翻</hi>跋召之以為左僕射<lb/>
封常山公　柔然可汗斛律將嫁女於燕<hi>可從刋入聲汗音寒</hi>斛<lb/>
律兄子步鹿真謂斛律曰幼女逺嫁憂思請以大臣樹<lb/>
黎等女為媵<hi>媵以證翻</hi>斛律不許步鹿真出謂樹黎等曰斛<lb/>
律欲以汝女為媵逺適它國樹黎恐與步鹿真謀使勇<lb/>
士夜伏於斛律穹廬之後伺其出而執之與女皆送於<lb/>
燕<hi>伺相吏翻</hi>立步鹿真為可汗而相之<hi>相息亮翻</hi>初社崘之徙髙<lb/>
車也<hi>事見一百十二卷元興元年崘盧昆翻</hi>髙車人叱洛侯為之鄉導以<lb/>
<pb n="KR2b0007_WYG_116-32a"/>
併諸部<hi>鄉讀曰嚮</hi>社崘徳之以為大人步鹿真與社崘之子<lb/>
社拔共至叱洛侯家淫其少妻妻告步鹿真曰叱洛侯<lb/>
欲奉大檀為主大檀者社崘季父僕渾之子也領别部<lb/>
鎮西境素得衆心步鹿真歸而發兵圍叱洛侯叱洛侯<lb/>
自殺遂引兵襲大檀大檀逆擊破之執步鹿真及社拔<lb/>
殺之自立為可汗號牟汗紇升蓋可汗<hi>魏收曰魏言制勝也</hi>斛律<lb/>
至和龍燕王跋賜斛律爵上谷侯館之遼東待以客禮<lb/>
納其女為昭儀斛律上書請還其國跋曰今棄國萬里<lb/>
<pb n="KR2b0007_WYG_116-32b"/>
又無内應若以重兵相送則饋運難繼兵少則不足成<lb/>
功<hi>少詩沼翻</hi>如何可還斛律固請曰不煩重兵願給三百騎<lb/>
送至敇勒國人必欣然來迎跋乃遣單于前輔萬陵帥<lb/>
騎三百送之<hi>騎奇寄翻單音蟬帥讀曰率下同</hi>陵憚逺役至黑山<hi>黑山在唐</hi>
<hi>振武之北塞外即殺胡山也</hi>殺斛律而還大檀亦遣使獻馬三千匹<lb/>
羊萬口于燕<hi>使疏吏翻</hi>　六月泰山太守劉研等帥流民七<lb/>
千餘家河西胡酋劉遮等帥部落萬餘家皆降於魏<hi>酋慤</hi>
<hi>由翻降戸江翻</hi>　戊申魏主嗣如豺山宫丁亥還平城　樂都<lb/>
<pb n="KR2b0007_WYG_116-33a"/>
之潰也南涼安西將軍樊尼自西平奔告南涼王傉檀<lb/>
傉檀謂其衆曰今妻子皆為熾磐所虜退無所歸卿等<lb/>
能與吾藉乙弗之資取契汗以贖妻子乎<hi>契欺訖翻汗音寒</hi>乃<lb/>
引兵西衆多逃還傉檀遣鎮北將軍段茍追之茍亦不<lb/>
還於是將士皆散唯樊尼與中軍將軍紇勃後軍將軍<lb/>
洛肱散騎侍即隂利鹿不去<hi>散悉亶翻騎竒寄翻</hi>傉檀曰蒙遜熾<lb/>
磐昔皆委質於吾<hi>蒙遜稱臣於利鹿孤見一百一十二卷隆安五年熾磐父子歸利鹿孤見</hi>
<hi>一百一十一卷四年質之日翻</hi>今而歸之不亦鄙乎四海之廣無所容<lb/>
<pb n="KR2b0007_WYG_116-33b"/>
身何其痛也與其聚而同死不若分而或全樊尼吾長<lb/>
兄之子<hi>樊尼蓋烏孤之子也長知兩翻</hi>宗部所寄吾衆在北者戸垂一<lb/>
萬蒙遜方招懐士民存亡繼絶汝其從之紇勃洛肱亦<lb/>
與尼俱行<hi>紇戸骨翻</hi>吾年老矣所適不容寧見妻子而死遂<lb/>
歸于熾磐唯隂利鹿隨之傉檀謂利鹿曰吾親屬皆散<lb/>
卿何獨留利鹿曰臣老母在家非不思歸然委質為臣<lb/>
忠孝之道難以兩全臣不才不能為陛下泣血求救於<lb/>
鄰國<hi>為于偽翻</hi>敢離左右乎<hi>離力/智翻</hi>傉檀歎曰知人固未易<hi>易以</hi>
<pb n="KR2b0007_WYG_116-34a"/>
<hi>䜴翻</hi>大臣親戚皆棄我去今日忠義終始不虧者唯卿一<lb/>
人而已傉檀諸城皆降於熾磐<hi>降戸江翻</hi>獨尉賢政屯浩亹<lb/>
<hi>浩亹音告門</hi>固守不下熾磐遣人謂之曰樂都已潰卿妻子<lb/>
皆在吾所獨守一城將何為也賢政曰受涼王厚恩為<lb/>
國藩屏<hi>屏必郢翻</hi>雖知樂都已陷妻子為禽先歸獲賞後順<lb/>
受誅然不知主上存亡<hi>主上謂傉檀也</hi>未敢歸命妻子小事豈<lb/>
足動心若貪一時之利忘委付之重者大王亦安用之<lb/>
熾磐乃遣虎臺以手書諭之賢政曰汝為儲副不能盡<lb/>
<pb n="KR2b0007_WYG_116-34b"/>
節面縳於人棄父忘君墮萬世之業<hi>墮讀曰隳</hi>賢政義士豈<lb/>
效汝乎聞傉檀至左南乃降<hi>闞駰十三州志曰左南城在金城白土縣東六十里</hi>
<hi>晉志張氏置晉興郡左南縣屬焉是縣葢亦張氏所置也</hi>熾磐聞傉檀至遣使郊迎<lb/>
待以上賓之禮<hi>使疏吏翻</hi>秋七月熾磐以傉檀為驃騎大將<lb/>
軍賜爵左南公<hi>驃匹妙翻騎竒寄翻</hi>南涼文武依才銓叙歳餘熾<lb/>
磐使人鴆傉檀左右請解之傉檀曰吾病豈宜療邪遂<lb/>
死諡曰景王<hi>載記曰秃髪烏孤至傉檀三世十九年而滅</hi>虎臺亦為熾磐所<lb/>
殺傉檀子保周賀俱延子覆龍利鹿孤孫副周烏孤孫<lb/>
<pb n="KR2b0007_WYG_116-35a"/>
承鉢皆奔河西王蒙遜久之又奔魏魏以保周為張掖<lb/>
王覆龍為酒泉公賀西平公副周永平公承鉢昌松公<lb/>
魏主嗣愛賀之才謂曰卿之先與朕同源賜姓源氏<hi>為源</hi>
<hi>氏昌大於魏張本</hi>　八月戊子魏主嗣遣馬邑侯陋孫使於秦<lb/>
辛丑遣謁者于什門使於燕悦力延使於柔然<hi>使疏吏翻</hi>于<lb/>
什門至和龍不肻入見曰大魏皇帝有詔須馮王出受<lb/>
然後敢入燕王跋使人牽逼令入什門見跋不拜跋使<lb/>
人按其項什門曰馮王拜受詔吾自以賓主致敬何苦<lb/>
<pb n="KR2b0007_WYG_116-35b"/>
見逼邪跋怒留什門不遣什門數衆辱之左右請殺之<lb/>
跋曰彼各為其主耳<hi>數所角翻為于偽翻</hi>乃幽執什門欲降之什<lb/>
門終不降<hi>降戸江翻</hi>久之衣冠弊壊略盡蟣蝨流溢跋遺之<lb/>
衣冠<hi>遺于季翻</hi>什門皆不受　魏主嗣以博士王諒為平南<lb/>
參軍使以平南將軍相州刺史尉太眞書與太尉裕相<lb/>
聞太眞古眞之弟也　九月丁巳朔日有食之　冬十<lb/>
月河南王熾磐復稱秦王置百官<hi>熾磐嗣位自稱河南王今并南涼復稱秦</hi>
<hi>王</hi>　燕主跋與夏連和夏王勃勃遣御史中丞烏洛孤<lb/>
<pb n="KR2b0007_WYG_116-36a"/>
如燕涖盟<hi>春秋之時列國釋仇通好兩君不及相見而盟必使其臣涖盟左傳陳五父如鄭涖盟是</hi>
<hi>也杜預曰涖臨也</hi>　十一月壬午魏主嗣遣使者巡行諸州<hi>行下</hi>
<hi>孟翻</hi>校閱守宰資財<hi>守式又翻</hi>非家所齎悉簿為贓　西秦王<lb/>
熾磐立妃禿髮氏為后<hi>妃傉檀之女也</hi>　十二月丙戌朔柔然<lb/>
可汗大檀侵魏丙申魏主嗣北擊之大檀走遣奚斤等<lb/>
追之遇大雪士卒凍死及墮指者什二三　河内人司<lb/>
馬順宰自稱晉王魏人討之不克　燕遼西公素弗卒<lb/>
燕王跋比葬七臨之<hi>古者大臣卒君三臨其喪比必寐翻及也</hi>　是歳司馬<lb/>
<pb n="KR2b0007_WYG_116-36b"/>
國璠兄弟聚衆數百潜渡淮夜入廣陵城<hi>祇傳曰自北徐州界渡淮</hi>
<hi>璠孚袁翻</hi>青州刺史檀祇領廣陵相國璠兵直上聽事<hi>上時掌翻</hi>
<hi>聽讀作㕔</hi>祇驚出將禦之被射傷而入<hi>射而亦翻</hi>謂左右曰賊乗<lb/>
闇得入欲掩我不備但擊五鼓彼懼曉必走矣左右如<lb/>
其言國璠兵果走<hi>國璠之擾淮至是十年矣</hi>　魏博士祭酒崔浩為<lb/>
魏主嗣講易及洪範<hi>為于偽翻</hi>嗣因問浩天文術數浩占決<lb/>
多驗由是有寵凡軍國宻謀皆預之　夏王勃勃立夫<lb/>
人梁氏為王后子璝為太子<hi>璝古回翻</hi>封子延為陽平公昌<lb/>
<pb n="KR2b0007_WYG_116-37a"/>
為太原公倫為酒泉公定為平原公滿為河南公安為<lb/>
中山公<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_116-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百四十一</head>
    <p>
<pb n="KR2b0007_WYG_141-1a"/>
欽定四庫全書<lb/>
　資治通鑑卷一百四十一　宋　司馬光　撰<lb/>
　　　　　　　　　　　　　　胡三省　音註<lb/>
　齊紀七<hi>起彊圉赤奮若盡著雍攝提格凡二年</hi>
　　髙宗明皇帝下<lb/>
建武四年春正月大赦<hi>按考異曰齊帝紀云庚午大赦  長厯是月己丑朔無庚午故</hi>
<hi>不日</hi>　丙申魏立皇子恪為太子魏主宴於清徽堂語及<lb/>
太子恂李冲謝曰臣忝師傅不能輔導帝曰朕尚不能<lb/>
<pb n="KR2b0007_WYG_141-1b"/>
化其惡師傅何謝也　乙巳魏主北巡　初尚書令王<lb/>
晏為世祖所寵任<hi>事見一百三十六卷世祖永明七年</hi>及上謀廢鬱林王<lb/>
晏即欣然推奉<hi>事見一百三十九卷元年</hi>鬱林王已廢上與晏宴於<lb/>
東府語及時事晏抵掌曰公常言晏怯今定何如上即<lb/>
位晏自謂佐命新朝常非薄世祖故事既居朝端<hi>尚書令位</hi>
<hi>居朝臣之右朝直遥翻</hi>事多專决内外要職並用所親每與上爭<lb/>
用人上雖以事際須晏<hi>事際謂舉事之際須者倚其為用</hi>而心惡之<hi>惡烏</hi>
<hi>路翻</hi>嘗料簡世祖中詔<hi>料音聊</hi>得與晏手敕三百餘紙皆論<lb/>
<pb n="KR2b0007_WYG_141-2a"/>
國家事又得晏啟諫世祖以上領選事<hi>見一百三十七卷永明八年選</hi>
<hi>須絹翻</hi>以此愈猜薄之始安王遥光勸上誅晏上曰晏於<lb/>
我有功且未有罪遥光曰晏尚不能為武帝安能為陛<lb/>
下乎<hi>為于偽翻</hi>上黙然上遣腹心陳世範等出塗巷採聽異<lb/>
言晏輕淺無防意望開府數呼相工自視<hi>數所角翻相息亮翻</hi>云<lb/>
當大貴與賓客語好屏人請間<hi>好呼到翻屏必郢翻</hi>上聞之疑晏<lb/>
欲反遂有誅晏之意奉朝請鮮于文粲密探上㫖<hi>朝直遥翻</hi>
<hi>探吐南翻</hi>告晏有異志世範又啟上云晏謀因四年南郊與<lb/>
<pb n="KR2b0007_WYG_141-2b"/>
世祖故主帥於道中竊𤼵<hi>帥所類翻</hi>㑹虎犯郊壇上愈懼未<lb/>
郊一日有敕停行先報晏及徐孝嗣孝嗣奉㫖而晏陳<lb/>
郊祀事大必宜自力上益信世範之言丙辰召晏於華<lb/>
林省誅之<hi>省在華林園因名丙考異曰晏𫝊云元㑹畢乃召晏誅之本紀  辰晏伏誅丙辰正月二</hi>
<hi>十八日也按郊禮必在正月既云未郊一日敕停則誅晏必非元㑹之日也本傳盖言元㑹禮後耳</hi>并北<lb/>
中郎司馬蕭毅臺隊主劉明達<hi>明達盖世祖時主帥</hi>及晏子徳元<lb/>
徳和下詔云晏與毅明達以河東王鉉識用微弱謀奉<lb/>
以為主使守虛器晏弟詡為廣州刺使上遣南中郎司<lb/>
<pb n="KR2b0007_WYG_141-3a"/>
馬蕭季敞襲殺之季敞上之從祖弟也<hi>從才用翻下晏從同</hi>蕭毅<lb/>
奢豪好弓馬為上所忌故因事陷之<hi>毅髙帝從子新吳侯景先之子也好</hi>
<hi>呼到翻</hi>河東王鉉先以年少才弱故未為上所殺鉉朝見<lb/>
常鞠躬俯僂<hi>少詩照翻朝直遥翻見賢遍翻僂力主翻鞠躬曲身也俯低頭僂曲背</hi>不敢<lb/>
平行直視至是年稍長<hi>長知兩翻</hi>遂坐晏事免官禁不得與<lb/>
外人交通鬱林王之將廢也晏從弟御史中丞思逺謂<lb/>
晏曰兄荷世祖厚恩<hi>荷下可翻</hi>今一旦贊人如此事彼或可<lb/>
以權計相須未知兄將來何以自立若及此引决猶可<lb/>
<pb n="KR2b0007_WYG_141-3b"/>
保全門户不失後名<hi>欲使之死鬱林之難也</hi>晏曰方噉粥未暇此<lb/>
事及拜驃騎將軍<hi>帝初即位進宴為驃騎大將軍噉徒濫翻又徒覽翻驃匹妙翻騎奇寄翻</hi>
集㑹子弟謂思逺兄思徵曰隆昌之末阿戎勸吾自裁<lb/>
若從其語豈有今日思逺遽應曰如阿戎所見今猶未<lb/>
晩也<hi>晉宋間人多謂從弟為阿戎至唐猶然如杜甫於從弟杜位宅守嵗詩云守嵗阿戎家是也</hi>思<lb/>
逺知上外待晏厚而内已疑異乘間謂晏曰時事稍異<lb/>
兄亦覺不<hi>間古莧翻不讀曰否</hi>凡人多拙於自謀而巧於謀人晏<lb/>
不應思逺退晏方歎曰世乃有勸人死者旬日而晏敗<lb/>
<pb n="KR2b0007_WYG_141-4a"/>
上聞思逺言故不之罪仍遷侍中晏外弟尉氏阮孝緒<lb/>
亦知晏必敗<hi>尉氏縣漢屬陳畱江左僑置於今六合縣界屬秦郡阮氏本尉氏人此時未必居秦</hi>
<hi>郡界外弟妻弟也</hi>晏屢至其門逃匿不見甞食醬美問知得於<lb/>
晏家吐而覆之<hi>既吐其所食者又覆其所餘者</hi>及晏敗人為之懼<hi>為于偽翻</hi>
孝緒曰親而不黨何懼之有卒免於罪<hi>卒子恤翻</hi>　二月壬<lb/>
戌魏主至太原　甲子以左僕射徐孝嗣為尚書令<hi>代王</hi>
<hi>晏也</hi>征虜將軍蕭季敞為廣州刺史<hi>代晏弟詡也</hi>　癸酉魏主<lb/>
至平城引見穆泰陸叡之黨問之<hi>見賢遍翻</hi>無一人稱枉者<lb/>
<pb n="KR2b0007_WYG_141-4b"/>
時人皆服任城王澄之明穆泰及其親黨皆伏誅賜陸<lb/>
叡死於獄宥其妻子徙遼西為民<hi>傳考異曰齊書魏虜  云偽征北將軍恒</hi>
<hi>州刺史鉅鹿孤賀鹿渾守桑乾宏從叔平陽王安夀戍懐柵在桑乾西北渾非宏任用中國人與偽定州刺史</hi>
<hi>馮翊公自鄰安樂公主拓拔阿幹兒謀立安夀分據河北期久不遂安夀懼告宏殺渾等數百人任安夀如故</hi>
<hi>與魏書名姓全不同今從魏書</hi>初魏主遷都變易舊俗并州刺史新興<lb/>
公丕皆所不樂<hi>樂音洛</hi>帝以其宗室耆舊亦不之逼但誘<lb/>
示大理令其不生同異而已<hi>示以事理之大歸而已不反覆告語之誘音酉</hi>及<lb/>
朝臣皆變衣冠朱衣滿坐<hi>朝直遥翻坐徂卧翻</hi>而丕獨胡服於其<lb/>
<pb n="KR2b0007_WYG_141-5a"/>
間晚乃稍加冠帶而不能修飾容儀帝亦不强也<hi>强其兩翻</hi>
太子恂自平城將遷洛陽元隆與穆泰等密謀畱恂因<lb/>
舉兵斷關規據陘北<hi>陘北即恒朔二州之地闗即雁門之東陘西陘二闗也斷丁管翻陘</hi>
<hi>音刑</hi>丕在并州隆等以其謀告之丕外慮不成口雖折難<lb/>
<hi>折之列翻難乃旦翻</hi>心頗然之及事覺丕從帝至平城帝毎推問<lb/>
泰等常令丕坐觀有司奏元業元隆元超罪當族丕應<lb/>
從坐帝以丕嘗受詔許以不死聽免死為民畱其後妻<lb/>
二子與居於太原殺隆超同產乙升<hi>同産同母兄弟</hi>餘子徙敦<lb/>
<pb n="KR2b0007_WYG_141-5b"/>
煌<hi>敦徒門翻</hi>初丕叡與僕射李冲領軍于烈俱受不死之詔<lb/>
叡既誅帝賜冲烈詔曰叡反逆之志自負幽㝠違誓在<lb/>
彼不闗朕也反逆既異餘犯雖欲矜恕如何可得然猶<lb/>
不忘前言聽自死别府<hi>不就恒州刺史府賜死而死於獄故曰别府</hi>免其孥<lb/>
戮<hi>書甘誓曰予則孥戮汝孔安國注曰孥子也免其孥戮謂叡妻子免死徙遼西也孥音奴</hi>元丕二<lb/>
子一弟首為賊端連坐應死特恕為民朕本期始終而<lb/>
彼自棄絶違心乖念一何可悲故此别示想無致怪謀<lb/>
反之外皎如白日耳冲烈皆上表謝<lb/>
<pb n="KR2b0007_WYG_141-6a"/>
　臣光曰夫爵禄廢置殺生予奪人君所以馭臣之大<lb/>
　柄也<hi>此周禮所謂八柄馭羣臣者也予讀曰與</hi>是故先王之制雖有親故<lb/>
　賢能功貴勤賓茍有其罪不直赦也必議於槐棘之<lb/>
　下<hi>此周禮所謂八議也槐棘公卿之位王制獄成大司寇聽之於棘木之下</hi>可赦則赦可<lb/>
　宥則宥可刑則刑可殺則殺輕重視情寛猛隨時故<lb/>
　君得以施恩而不失其威臣得以免罪而不敢自恃<lb/>
　及魏則不然勳貴之臣往往豫許之以不死彼驕而<lb/>
　觸罪又從而殺之是以不信之令誘之使陷於死地<lb/>
<pb n="KR2b0007_WYG_141-6b"/>
　也<hi>誘音酉</hi>刑政之失無此為大焉<lb/>
是時代鄉舊族多與泰等連謀唯于烈無所染涉帝由<lb/>
是益重之帝以北方酋長及侍子畏暑<hi>酋自秋翻長知兩翻</hi>聽秋<lb/>
朝洛陽春還部落時人謂之鴈臣<hi>以鴈避寒而南來望暖而北還也朝直遥</hi>
<hi>翻</hi>　三月己酉魏主南至離石<hi>離石漢縣屬西河郡隋為離石郡唐為石州</hi>
叛胡請降詔宥之<hi>降户江翻</hi>夏四月庚申至龍門遣使祀夏<lb/>
禹<hi>水經註龍門上口在漢河東北屈縣西所謂孟門也龍門下口在河東皮氏縣西北大禹所鑿故於此祀</hi>
<hi>焉</hi>癸亥至蒲坂祀虞舜<hi>皇甫謐云舜都蒲坂故又於此祀焉坂音反</hi>辛未至<lb/>
<pb n="KR2b0007_WYG_141-7a"/>
長安　魏太子恂既廢頗自悔過御史中尉李彪密表<lb/>
恂復與左右謀逆<hi>復扶又翻</hi>魏主使中書侍郎邢巒與咸陽<lb/>
王禧奉詔齎椒酒詣河陽賜恂死<hi>椒味辛大熱有毒其合口者尤甚漢桓思</hi>
<hi>后之議李咸擣椒自隨帝煮椒二斛以殺髙武諸子孫皆是物也</hi>歛以麤棺常服瘞於<lb/>
河陽<hi>歛力贍翻瘞一計翻</hi>　癸未魏大將軍宋明王劉昶卒於彭<lb/>
城葬以殊禮<hi>謚法思慮果逺曰明謂昶逺慮果於違難而歸魏也</hi>　五月己丑魏<lb/>
主東還<hi>還從宣翻又如字</hi>汎渭入河壬辰遣使祀周文王於豐<lb/>
武王於鎬<hi>亦於故都祀之也周之豐鎬漢時悉在上林苑中使疏吏翻</hi>六月庚申還<lb/>
<pb n="KR2b0007_WYG_141-7b"/>
洛陽　壬戌魏𤼵冀定瀛相濟五州兵二十萬<hi>魏太宗泰常八</hi>
<hi>年置濟州於濟北碻磝城領濟北平原東平南清河郡相息亮翻濟子禮翻</hi>將入寇　魏穆<lb/>
泰之反也中書監魏郡公穆羆與之通謀赦後事𤼵削<lb/>
官爵為民羆弟司空亮以府事付司馬慕容契上表自<lb/>
劾<hi>劾户槩翻又户得翻</hi>魏主優詔不許亮固請不己癸亥聽亮遜<lb/>
位　丁夘魏分六師以定行畱　秋七月魏立昭儀馮<lb/>
氏為皇后后欲母養太子恪恪母髙氏自代如洛陽暴<lb/>
卒於共縣<hi>馮昭儀既譛廢其妹又潜殺太子之母其心盖梟獍也以魏主之明而使之正位椒房他</hi>
<pb n="KR2b0007_WYG_141-8a"/>
<hi>日不死於其手者幸耳共縣自漢以來屬河内郡晉及後魏屬汲郡唐衛州共城縣即其地共音恭</hi>　戊<lb/>
辰魏以穆亮為征北大將軍開府儀同三司冀州刺史<lb/>
　八月丙辰魏詔中外戒嚴<hi>將南伐也</hi>　壬戌魏立皇子愉<lb/>
為京兆王懌為清河王懐為廣平王　追尊景皇所生<lb/>
王氏為恭太后<hi>帝即位尊始安貞王曰景皇稱皇不稱帝用漢制也</hi>　甲戌魏講<lb/>
武於華林園庚辰軍𤼵洛陽使吏部尚書任城王澄居<lb/>
守<hi>任城王澄至是始為真吏部尚書守式又翻</hi>以御史中丞李彪兼度支尚<lb/>
書<hi>中丞當作中尉度徒洛翻</hi>與僕射李冲參治畱臺事<hi>治直之翻</hi>假彭城<lb/>
<pb n="KR2b0007_WYG_141-8b"/>
王勰中軍大將軍<hi>勰音協</hi>勰辭曰親疎並用古之道也臣<lb/>
獨何人頻煩寵授昔陳思求而不允<hi>曹魏文帝時陳思王植上表求自試</hi>
<hi>以攻吳蜀帝不許</hi>愚臣不請而得何否泰之相逺也<hi>天地交曰泰天地不</hi>
<hi>交曰否陳思於魏文上下之情不通故曰否勰則君臣兄弟之情無間故曰泰否皮鄙翻</hi>魏主大笑<lb/>
執勰手曰二曹以才名相忌<hi>二曹謂魏文帝陳思王也</hi>吾與汝以道<lb/>
徳相親上遣軍主直閤將軍胡松助北襄城太守成公<lb/>
期戍赭陽<hi>赭音者</hi>軍主鮑舉助西汝南北義陽二郡太守<lb/>
黃瑶起戍舞陰<hi>蕭子顯齊志西汝南屬雍州北義陽屬雍州寧蠻府自宋未有雙頭郡太守率</hi>
<pb n="KR2b0007_WYG_141-9a"/>
<hi>治一處舞陰縣自漢以來屬南陽郡為西汝南北義陽二郡治所</hi>　魏以氐帥楊靈珍<lb/>
為南梁州刺史靈珍舉州來降<hi>魏置梁州於仇池置南梁州於武興帥所類翻</hi>
<hi>降户江翻下同</hi>送其母及子於南鄭以為質<hi>質音致</hi>遣其弟婆羅<lb/>
阿卜珍將步騎萬餘襲魏武興王楊集始<hi>将即亮翻騎竒寄翻</hi>殺<lb/>
其二弟集同集衆集始窘急請降九月丁酉魏主以河<lb/>
南尹李崇為都督隴右諸軍事将兵數萬討之　初魏<lb/>
遷洛陽荆州刺史薛真度勸魏主先取樊鄧<hi>此時魏荆州猶治魯</hi>
<hi>陽樊鄧逼近洛陽欲先取之以廣封畧</hi>真度引兵寇南陽太守房伯玉擊<lb/>
<pb n="KR2b0007_WYG_141-9b"/>
敗之<hi>此謂去年沙堨之敗也擊敗補邁翻</hi>魏主怒以南陽小郡志必㓕之<lb/>
遂引兵向襄陽彭城王勰等三十六軍前後相繼衆號<lb/>
百萬吹脣沸地<hi>吹脣者以齒齧脣作氣吹之其聲如鷹隼其下者以指夾脣吹之然後有聲謂</hi>
<hi>之嘯指</hi>辛丑魏主畱諸將攻赭陽自引兵南下癸夘至宛<lb/>
夜襲其郛克之<hi>宛於元翻郛芳無翻城之外郭曰郛</hi>房伯玉嬰内城拒守<lb/>
魏主遣中書舎人孫延景<hi>公考異曰齊書作  孫雲今從魏書</hi>謂伯玉曰<lb/>
我今蕩壹六合非如曏時冬來春去不有所克終不還<lb/>
北卿此城當我六龍之首<hi>易曰時乘六龍以御天人君之象也</hi>無容不先<lb/>
<pb n="KR2b0007_WYG_141-10a"/>
攻取逺期一年近止一月封侯梟首事在俯仰宜善圖<lb/>
之<hi>梟堅堯翻</hi>且卿有三罪今令卿知卿先事武帝䝉殊常之<lb/>
寵不能建忠致命而盡節於其讐罪一也<hi>明帝夷㓕武帝子孫故謂</hi>
<hi>之讐</hi>頃年薛真度來卿傷我偏師罪二也今鸞輅親臨不<lb/>
面縛麾下罪三也伯玉遣軍副樂稚柔對曰承欲攻圍<lb/>
期於必克卑微常人得抗大威真可謂獲其死所外臣<lb/>
䝉武帝採拔豈敢忘恩但嗣君失徳主上光紹大宗<hi>言帝</hi>
<hi>自小宗入為髙帝第三子以紹大宗</hi>非唯副億兆之深望抑亦兼武皇之<lb/>
<pb n="KR2b0007_WYG_141-10b"/>
遺敕是以區區盡節不敢失墜往者北師深入寇擾邊<lb/>
民輒厲將士以修職業<hi>将即亮翻</hi>反已而言不應垂責宛城<lb/>
東南隅溝上有橋魏主引兵過之伯玉使勇士數人衣<lb/>
班衣戴虎頭㡌<hi>人衣如既翻虎頭㡌者㡌為虎頭形</hi>伏於竇下突出擊之<lb/>
魏主人馬俱驚召善射者原靈度射之<hi>度射而亦翻</hi>應弦而<lb/>
斃乃得免　李崇槎山分道出氐不意表裏襲之<hi>槎士下翻</hi>
<hi>逆斫木也</hi>羣氐皆棄楊靈珍散歸靈珍之衆减大半崇進據<lb/>
赤土<hi>魏收志南秦州武階郡有赤土縣五代志武都郡覆津縣後魏置武階郡</hi>靈珍遣從弟<lb/>
<pb n="KR2b0007_WYG_141-11a"/>
建屯龍門自帥精勇一萬屯鷲峽<hi>按魏收志東益州武興郡有石門縣五代</hi>
<hi>志武都将利縣舊曰石門又仇池山下有飛龍峽以氐酋楊飛龍據仇池得名又今龍州江油縣東二十里有</hi>
<hi>龍門山又江油縣東百里有石門戍武興今為興州龍州去興州甚逺楊建所屯者必非江油之龍門也水經</hi>
<hi>注仇池東北有龍門戍此其是歟鷲峽當在龍門西南從才用翻帥讀曰率下同鷲音就</hi>龍門之北<lb/>
數十里中伐樹塞路鷲峽之口聚礌石臨崖下之以拒<lb/>
魏兵<hi>塞悉則翻礌盧對翻埤蒼曰推石自高而下也漢書李陵傳乘隅下壘石師古曰言放石以投人因</hi>
<hi>山隅曲而下也壘音盧對翻與此礌音同</hi>崇命統軍慕容拒帥衆五千從它<lb/>
路入夜襲龍門破之崇自攻鷲峽靈珍連戰敗走俘其<lb/>
<pb n="KR2b0007_WYG_141-11b"/>
妻子遂克武興梁州刺史陰廣宗參軍鄭猷等將兵救<lb/>
靈珍崇進擊大破之斬楊婆羅阿卜珍生擒猷等靈珍<lb/>
奔還漢中魏主聞之喜曰使朕無西顧之憂者李崇也<lb/>
以崇為都督梁秦二州諸軍事梁州刺史以安集其地<lb/>
　丁未魏主發南陽畱太尉咸陽王禧等攻之己酉魏<lb/>
主至新野新野太守劉思忌拒守冬十月丁巳魏軍攻<lb/>
之不克築長圍守之遣人謂城中曰房伯玉已降汝何<lb/>
為獨取糜碎思忌遣人對曰城中兵食猶多未暇從汝<lb/>
<pb n="KR2b0007_WYG_141-12a"/>
小虜語也魏右軍府長史韓顯宗將别軍屯赭陽<hi>右軍府右</hi>
<hi>軍將軍府也将即亮翻下同</hi>成公期遣胡松引蠻兵攻其營<hi>胡松時助戍赭</hi>
<hi>陽</hi>顯宗力戰破之斬其裨將髙法援顯宗至新野魏主<lb/>
謂曰卿破賊斬將殊益軍勢朕方攻堅城何為不作露<lb/>
布<hi>五代史志曰後魏每攻戰克捷欲天下聞知迺書帛建於竿上名曰露布魏主謂顯宗若露布上聞行在</hi>
<hi>所則増益魏軍之勝勢可以揺城中堅守之心</hi>對曰頃聞鎮南將軍王肅獲賊<lb/>
二三人驢馬數匹皆為露布臣在東觀私常哂之<hi>韓顯宗對</hi>
<hi>䇿甲科除著作郎故云在東觀觀古玩翻哂矢引翻笑不壊顔曰哂</hi>近雖仰憑威靈得摧<lb/>
<pb n="KR2b0007_WYG_141-12b"/>
醜虜兵寡力弱擒斬不多脱復髙曵長縑虚張功烈尤<lb/>
而效之其罪彌大<hi>左傳曰尤而效之罪又甚焉尤責也過也甚之之辭也復扶又翻</hi>臣<lb/>
所以不敢為之解上而已<hi>丁度集韻解居隘翻聞上也上時掌翻自下而閒於上謂</hi>
<hi>之上</hi>魏主益賢之上詔徐州刺史裴叔業引兵救雍州<hi>雍於</hi>
<hi>用翻下同</hi>叔業啟稱北人不樂逺行唯樂鈔掠<hi>樂音洛</hi>若侵虜<lb/>
境則司雍之寇自然分矣上從之叔業引兵攻虹城<hi>此即</hi>
<hi>漢沛郡之虹縣城也師古曰虹音貢南北兵爭其地在下邳夏丘縣界唐復為虹縣屬泗州虹今讀如綘</hi>獲<lb/>
男女四千餘人甲戌遣太子中庶子蕭衍右軍司馬張<lb/>
<pb n="KR2b0007_WYG_141-13a"/>
稷救雍州十一月甲午前軍將軍韓秀方等十五將降<lb/>
於魏<hi>將即亮翻降戶江翻</hi>丁酉魏敗齊兵於沔北<hi>敗補邁翻</hi>將軍王伏<lb/>
保等為魏所獲　丙辰以楊靈珍為北秦州刺史<hi>異考  曰</hi>
<hi>齊氐傳作北梁州今從齊書</hi>仇池公武都王　新野人張䐗帥萬餘<lb/>
家據柵拒魏<hi>䐗與豬同陟魚翻帥讀曰率下同</hi>十二月庚申魏人攻拔<lb/>
之雍州刺史曹虎與房伯玉不協故緩救之頓軍樊城<lb/>
<hi>頓考異曰齊魏虜傳云均口今從虎傳亦余謂曹虎之  軍樊城不特因與房伯玉不協而然  由畏魏兵之</hi>
<hi>彊而不敢進也</hi>丁丑詔遣度支尚書崔慧景救雍州假慧景節<lb/>
<pb n="KR2b0007_WYG_141-13b"/>
帥衆二萬騎千匹向襄陽雍州衆軍並受節度<hi>度徒洛翻雍於</hi>
<hi>用翻騎竒寄翻</hi>庚午魏主南臨沔水<hi>沔彌兖翻</hi>戊寅還新野將軍王<lb/>
曇紛以萬餘人攻魏南青州黃郭戍<hi>魏收志東魏孝靜帝武定七年置義</hi>
<hi>塘郡治黃郭城又按五代志海州懐仁縣梁置南北二青州東魏廢州立義塘郡及懐仁縣曇徒含翻</hi>魏<lb/>
戌主崔僧淵破之舉軍皆没將軍魯康祚趙公政將兵<lb/>
萬人侵魏太倉口<hi>據傅永傳太倉口在魏豫州界是時魏置豫州於汝南新息縣廣陵城與</hi>
<hi>齊義陽隔淮對壘則太倉口當在淮北岸以魏人積倉粟於此而有是名也</hi>魏豫州刺史王<lb/>
肅使長史清河傅永將甲士三千擊之康祚等軍於淮<lb/>
<pb n="KR2b0007_WYG_141-14a"/>
南永軍於淮北相去十餘里永曰南人好夜斫營<hi>好呼到翻</hi>
<hi>下好學同</hi>必於渡淮之所置火以記淺乃夜分兵為二部伏<lb/>
於營外又以瓠貯火<hi>瓠户悞翻匏也貯丁吕翻盛也</hi>密使人過淮南岸<lb/>
於深處置之戒曰見火起則亦然之<hi>然與燃同</hi>是夜康祚等<lb/>
果引兵斫永營伏兵夾擊之康祚等走趣淮水<hi>趣七喻翻</hi>火<lb/>
既競起不知所從溺死及斬首數千級<hi>溺奴狄翻</hi>生擒公政<lb/>
獲康祚之尸以歸豫州刺史裴叔業侵魏楚王戍<hi>裴叔業盖</hi>
<hi>自徐州遷為豫州水經注鮦陽縣有葛陵城城東北有楚武王冢民謂之楚王瑟城魏盖於此置戍因謂之楚</hi>
<pb n="KR2b0007_WYG_141-14b"/>
<hi>王戍</hi>肅復令永擊之<hi>復扶又翻</hi>永將心腹一人馳詣楚王戍令<lb/>
填外塹<hi>塹七艷翻</hi>夜伏戰士千人於城外曉而叔業等至城<lb/>
東部分將置長圍<hi>分扶問翻</hi>永伏兵擊其後軍破之叔業畱<lb/>
將佐守營自將精兵數千救之<hi>將即亮翻</hi>永登門樓望叔業<lb/>
南行數里即開門奮擊大破之獲叔業傘扇鼓幕甲仗<lb/>
萬餘叔業進退失據遂走左右欲追之永曰吾弱卒不<lb/>
滿三千彼精甲猶盛非力屈而敗自墮吾計中耳既不<lb/>
測我之虚實足使喪膽<hi>䘮息浪翻</hi>俘此足矣何更追之魏主<lb/>
<pb n="KR2b0007_WYG_141-15a"/>
遣謁者就拜永安逺將軍汝南太守封貝丘縣男<hi>守式又翻</hi>
永有勇力好學能文魏主常歎曰上馬能擊賊下馬作<lb/>
露板唯傅脩期耳<hi>言永有武幹又有文才也𫝊永字脩期</hi>　曲江公遥欣<lb/>
好武事<hi>好呼到翻</hi>上以諸子尚幼内親則仗遥欣兄弟外親<lb/>
則倚后弟西中郎長史彭城劉暄内弟太子詹事江袥<lb/>
<hi>帝母景皇后袥之姑也故曰内弟</hi>故以始安王遥光為揚州刺史居中<lb/>
用事遥欣為都督荆雍等七州諸軍事荆州刺史鎮據<lb/>
西面而遥欣在江陵多招材勇厚自封殖上甚惡之<hi>惡烏</hi>
<pb n="KR2b0007_WYG_141-15b"/>
<hi>路翻</hi>遥欣侮南郡太守劉季連季連密表遥欣有異迹<hi>包蔵</hi>
<hi>禍心者謂之異志形見於事者謂之異迹</hi>上乃以季連為益州刺史<hi>為後劉季連據</hi>
<hi>益州張本</hi>使據遙欣上流以制之季連思考之子也<hi>思考劉遵考之</hi>
<hi>弟</hi>　是嵗髙昌王馬儒遣司馬王體𤣥入貢於魏請兵<lb/>
迎接求舉國内徙魏主遣明威將軍韓安保迎之割伊<lb/>
吾之地五百里以居儒衆儒遣左長史顧禮右長史金<lb/>
城麴嘉將步騎一千五百迎安保而安保不至<hi>将即亮翻騎竒</hi>
<hi>寄翻</hi>禮嘉還髙昌安保亦還伊吾安保遣其屬朝興安等<lb/>
<pb n="KR2b0007_WYG_141-16a"/>
使髙昌<hi>朝姓也漢有鼂錯史記作朝錯朝直遥翻使疏吏翻</hi>儒復遣顧禮將世子<lb/>
義舒迎安保<hi>復扶又翻下同</hi>至白棘城去髙昌百六十里髙昌<lb/>
舊人戀土不願東遷相與殺儒<hi>魏太和五年馬儒始王髙昌至是為國人所殺</hi>
立麴嘉為王<hi>麴氏得髙昌始此嘉字靈鳯金城榆中人</hi>復臣於柔然安保獨<lb/>
與顧禮馬義舒還洛陽<lb/>
永泰元年<hi>是年四月始改元</hi>春正月癸未朔大赦　加中軍大<lb/>
將軍徐孝嗣開府儀同三司孝嗣固辭　魏統軍李佐<lb/>
攻新野丁亥拔之縛劉思忌問之曰今欲降未<hi>降户江翻</hi>思<lb/>
<pb n="KR2b0007_WYG_141-16b"/>
忌曰寧為南鬼不為北臣<hi>史言劉思忌忠於所事</hi>乃殺之於是沔<lb/>
北大震<hi>沔彌兖翻</hi>戊子湖陽戍主蔡道福<hi>湖陽縣故蓼國漢屬南陽郡晉宋省</hi>
<hi>齊於此置戍湖陽既入魏置西淮安郡唐為湖陽縣屬唐州</hi>辛夘赭陽戍主成公期<lb/>
壬辰舞陰戍主黃瑶起南鄉太守席謙相繼南遁瑶起<lb/>
為魏所獲魏主以賜王肅肅臠而食之<hi>黃瑶起殺王肅父奐見一百三</hi>
<hi>十八卷世祖永明十一年</hi>乙巳命太尉陳顯達救雍州<hi>雍於用翻</hi>　上有<lb/>
疾以近親寡弱忌髙武子孫時髙武子孫猶有十王<hi>十王</hi>
<hi>下所殺者是也</hi>每朔朢入朝<hi>朝直遥翻</hi>上還後宫輒歎息曰我及司<lb/>
<pb n="KR2b0007_WYG_141-17a"/>
徒諸子皆不長<hi>意呼遥光為司徒也考之遥光傳時未拜司徒詳考齊史帝弟安陸昭王緬先</hi>
<hi>帝卒建武元年贈此盖指言緬諸子</hi>　<hi>徒/</hi>髙武子孫日益長大<hi>長皆音丁丈翻今知</hi>
<hi>兩翻</hi>上欲盡除髙武之族以微言問陳顯達對曰此等豈<lb/>
足介慮以問揚州刺史始安王遥光遥光以為當以次<lb/>
施行遥光有足疾<hi>遥光生而有躄疾</hi>上常令乘輿自望賢門入<lb/>
<hi>望賢門華林園門也本名鳯莊門以遥光父諱鳯改焉</hi>每與上屏人久語畢上索<lb/>
香火嗚咽流涕明日必有所誅<hi>左右以此覘知之屏必郢翻索山客翻</hi>㑹<lb/>
上疾暴甚絶而復蘇<hi>復扶又翻</hi>遥光遂行其策丁未殺河東<lb/>
<pb n="KR2b0007_WYG_141-17b"/>
王鉉臨賀王子岳西陽王子文永陽王子峻南康王子<lb/>
琳衡陽王子珉湘東王子建南郡王子夏桂陽王昭粲<lb/>
巴陵王昭秀於是太祖世祖及世宗諸子皆盡矣<hi>鉉太祖子</hi>
<hi>子岳至子夏皆世祖子昭粲昭秀世宗子夏户雅翻</hi>鉉等已死乃使公卿奏其罪<lb/>
狀請誅之下詔不許再奏然後許之<hi>難将一人手掩盡天下目齊明帝之</hi>
<hi>詔類如此</hi>南康侍讀濟陽江泌哭子琳淚盡繼之以血<hi>濟子禮翻</hi>
<hi>泌薄必翻又兵媚翻</hi>親視殯葬畢乃去　庚戌魏主如南陽二月<lb/>
癸丑詔左衞將軍蕭惠休等救夀陽<hi>是時魏不攻夀陽疑夀字悞</hi>甲<lb/>
<pb n="KR2b0007_WYG_141-18a"/>
子魏人拔宛北城房伯玉面縛出降<hi>宛於元翻降户江翻</hi>伯玉從<lb/>
父弟思安為魏中統軍數為伯玉泣請魏主乃赦之<hi>宋泰</hi>
<hi>始三年房法夀降魏故房氏羣從多仕於魏而思安得為伯王請從才用翻數為上所角翻下於偽翻</hi>庚<lb/>
午魏主如新野辛巳以彭城王勰為使持節都督南征<lb/>
諸軍事中軍大將軍開府儀同三司<hi>勰音恊使疏吏翻</hi>三月壬<lb/>
午朔崔慧景蕭衍大敗於鄧城<hi>鄧縣漢屬南陽郡宋大明末割襄陽西界為京</hi>
<hi>兆郡鄧縣屬焉其地在隋襄陽郡安養縣界唐貞元中又改安養縣為鄧城縣今鄧城縣在襄陽城北二十里</hi>
<hi>隔漢水按南北對境圖自鄧城南過新河至樊城</hi>時慧景至襄陽五郡已陷没<lb/>
<pb n="KR2b0007_WYG_141-18b"/>
<hi>五郡謂南陽新野南鄉北襄城并西汝南北義陽二郡太守也</hi>慧景與衍及軍主劉山<lb/>
陽傅法憲等帥五千餘人進行鄧城魏數萬騎奄至<hi>帥讀</hi>
<hi>曰率行下孟翻騎竒寄翻</hi>諸軍登城拒守時將士蓐食輕行皆有飢<lb/>
懼之色衍欲出戰慧景曰虜不夜圍人城待日暮自當<lb/>
去既而魏衆轉至慧景於南門拔軍去諸軍不相知相<lb/>
繼皆遁魏兵自北門入劉山陽與部曲數百人斷後死<lb/>
戰<hi>斷丁管翻</hi>且戰且却行慧景過閙溝<hi>據蕭子顯齊書閙溝近沙堨沙堨在宛縣</hi>
<hi>界盖堨水入此溝南流逕鄧城界而入於漢也</hi>軍人相蹈藉<hi>藉慈夜翻</hi>橋皆斷壊魏<lb/>
<pb n="KR2b0007_WYG_141-19a"/>
兵夾路射之<hi>射而亦翻</hi>殺傅法憲士卒赴溝死者相枕<hi>枕之鴆翻</hi>
山陽取襖仗填溝乘之得免魏主將大兵追之晡時至<lb/>
沔山陽據城苦戰<hi>沔北有樊城山陽所據盖即此城也</hi>至暮魏兵乃退諸<lb/>
軍恐懼是夕皆下船還襄陽庚寅魏主將十萬衆羽儀<lb/>
華盖以圍樊城曹虎閉門自守魏主臨沔水望襄陽岸<lb/>
乃去如湖陽辛亥如懸瓠魏鎮南將軍王肅攻義陽裴<lb/>
叔業將兵五萬圍渦陽以救義陽<hi>渦陽城在漢沛郡山桑縣東南渦水逕其</hi>
<hi>南時為魏南兖州治所杜佑曰唐為亳州䝉城縣地渦音戈</hi>魏南兖州刺史濟北孟<lb/>
<pb n="KR2b0007_WYG_141-19b"/>
表守渦陽<hi>魏南兖州領下蔡及梁譙沛等郡濟子禮翻</hi>糧盡食草木皮葉叔<lb/>
業積所殺魏人髙五丈以示城内<hi>髙居傲翻</hi>别遣軍主蕭璝<lb/>
等攻龍亢<hi>龍亢縣漢屬沛郡晉屬譙國後省魏太和十九年置下蔡郡龍亢縣屬焉晉灼曰亢音剛</hi>
<hi>龍亢城南臨渦水璝公回翻</hi>魏廣陵王羽救之叔業引兵擊羽大破<lb/>
之追獲其節魏主使安逺將軍𫝊永征虜將軍劉藻假<lb/>
輔國將軍髙聰救渦陽並受王肅節度叔業進擊大破<lb/>
之聰奔懸瓠永收敗卒徐還叔業再戰凡斬首萬級俘<lb/>
三千餘人獲器械雜畜財物以千萬計魏主命鎖三將<lb/>
<pb n="KR2b0007_WYG_141-20a"/>
詣懸瓠<hi>將即亮翻</hi>劉藻髙聰免死徙平州<hi>魏平州治肥如城領遼西北平二郡</hi>
傅永奪官爵黜王肅為平南將軍肅表請更遣軍救渦<lb/>
陽魏主報曰觀卿意必以藻等新敗故難於更往朕今<lb/>
少分兵則不足制敵<hi>少詩沼翻</hi>多分兵則禁旅有闕卿審圖<lb/>
之義陽當止則止當下則下若失渦陽卿之過也肅乃<lb/>
解義陽之圍與統軍楊大眼奚康生等步騎十餘萬救<lb/>
渦陽叔業見魏兵盛夜引軍退明日士衆奔潰魏人追<lb/>
之殺傷不可勝數<hi>勝音升下不勝</hi>叔業還保渦口<hi>渦口渦水入淮之口也渦</hi>
<pb n="KR2b0007_WYG_141-20b"/>
<hi>口對淮南岸即齊馬頭郡杜佑曰渦口今臨淮漣水縣非也</hi>　初魏中尉李彪家世<lb/>
孤微<hi>李彪衞國頓丘人家素寒微少孤貧而好學</hi>朝無親援初遊代都以清<lb/>
淵文穆公李冲好士傾心附之<hi>清淵縣漢屬魏郡晉以來屬平陽郡朝直遥翻</hi>
<hi>好呼到翻</hi>冲亦重其材學禮遇甚厚薦於魏主且為之延譽<lb/>
於朝<hi>為於偽翻延譽者為之聲譽使所聞者逺</hi>公私汲引<hi>既公言之於朝而薦之於上又私語</hi>
<hi>同列引而進之引水而上曰汲取此義也</hi>及為中尉彈劾不避貴戚<hi>彈徒丹翻劾户</hi>
<hi>槩翻又户得翻下同</hi>魏主賢之以比汲黯彪自以結知人主不復<lb/>
藉冲稍稍疎之唯公坐斂袂而已無復宗敬之意冲浸<lb/>
<pb n="KR2b0007_WYG_141-21a"/>
銜之<hi>復扶又翻坐徂卧翻</hi>及魏主南伐彪與冲及任城王澄共掌<lb/>
畱務彪性剛豪意議多所乖異數與冲爭辯形於聲色<lb/>
<hi>數所角翻</hi>自以身為法官他人莫能糾劾事多專恣冲不勝<lb/>
忿乃積其前後過惡禁彪於尚書省上表劾彪違傲髙<lb/>
亢<hi>勝音升亢苦浪翻</hi>公行僣逸坐輿禁省<hi>言坐輿而入禁省也漢法不下公門為不</hi>
<hi>敬</hi>私取官材輒駕乘黃<hi>乘黃御馬也乘繩證翻杜佑曰漢有未央廐令魏改為乘黃廐</hi>
<hi>乘黃古之神馬因以為名或亦名飛黃背有角日行萬里淮南子云天下有道飛黃伏皁</hi>無所憚懾<lb/>
臣輒集尚書已下令史已上於尚書都坐<hi>尚書都坐録今僕射尚書</hi>
<pb n="KR2b0007_WYG_141-21b"/>
<hi>园坐處</hi>以彪所犯罪狀告彪訊其虛實彪皆伏罪請以見<lb/>
事免彪所居職付廷尉治罪<hi>見事謂彪見所犯之事也見賢遍翻治直之翻</hi>冲<lb/>
又表稱臣與彪相識以來垂二十載<hi>載子亥翻</hi>見其才優學<lb/>
博議論剛正愚意誠謂拔萃公清之人後稍察其人酷<lb/>
急猶謂益多損少自大駕南行以來彪兼尚書<hi>彪以中尉兼度</hi>
<hi>支尚書</hi>日夕共事始知其專恣無忌尊身忽物聽其言如<lb/>
振古忠恕之賢<hi>振古自古也</hi>校其行寔天下佞暴之賊<hi>行下孟翻</hi>
臣與任城卑躬曲己若順弟之奉暴兄其所欲者事雖<lb/>
<pb n="KR2b0007_WYG_141-22a"/>
非理無不屈從依事求實悉有成驗如臣列得實<hi>列謂陳列</hi>
<hi>其事</hi>宜殛彪於北荒以除亂政之姦<hi>詩曰取彼譛人投畀有北毛注云北方寒</hi>
<hi>凉而不毛</hi>所引無證宜投臣於四裔以息青蠅之譛<hi>詩曰營營青蠅</hi>
<hi>止于棘讒人罔極交亂四國</hi>冲手自作表家人不知帝覽表歎悵久<lb/>
之曰不意畱臺乃至於此既而曰道固可謂溢矣而僕<lb/>
射亦為滿也<hi>李彪字道固僕射謂冲也</hi>黃門侍郎宋弁素怨冲而與<lb/>
彪同州相善<hi>弁廣平人彪頓丘人二郡皆屬相州</hi>陰左右之<hi>左音佐右音佑</hi>有司<lb/>
處彪大辟<hi>處昌吕翻下久處同辟毗亦翻</hi>帝宥之除名而已<hi>魏孝文於此可謂明</hi>
<pb n="KR2b0007_WYG_141-22b"/>
<hi>矣</hi>冲雅性愠厚及收彪之際親數彪前後過失瞋目大<lb/>
呼投折几案御史皆泥首面縛<hi>數所具翻瞋昌真翻呼火故翻折而設翻中尉</hi>
<hi>得罪而御史皆泥首面縛以謝冲以朝儀言之無是理也魏主所謂僕射亦為滿不亦信哉</hi>冲詈辱<lb/>
肆口遂𤼵病荒悸言語錯繆時扼腕大罵稱李彪小人<lb/>
<hi>悸其季翻腕烏貫翻</hi>醫藥皆不能療或以為肝裂<hi>怒氣傷肝怒甚𤼵病而醫不能</hi>
<hi>療故以為肝裂</hi>旬餘而卒帝哭之悲不自勝<hi>勝音升</hi>贈司空冲勤<lb/>
敏彊力久處要劇<hi>處昌呂翻</hi>文案盈積終日視事未嘗厭倦<lb/>
職業修舉纔四十而髮白弟兄六人凡四毋少時毎多<lb/>
<pb n="KR2b0007_WYG_141-23a"/>
忿競<hi>少詩照翻</hi>及冲貴禄賜皆與共之更成敦睦然多援引<lb/>
族姻私以官爵一家歳禄萬匹有餘時人以此少之<hi>少詩</hi>
<hi>沼翻下同</hi>　魏主以彭城王勰為宗師<hi>魏置宗師見一百二十三卷晉安帝元興</hi>
<hi>三年勰音協</hi>詔使督察宗室有不帥教者以聞<hi>帥讀曰率</hi>　夏四<lb/>
月甲寅改元<hi>改元永泰</hi>　大司馬㑹稽太守王敬則自以髙<lb/>
武舊將心不自安<hi>㑹工外翻將即亮翻</hi>上雖外禮甚厚而内相疑<lb/>
備<hi>疑備者疑其為變而為之防</hi>數訪問敬則飲食體幹堪宜<hi>堪勝也宜適也</hi>
<hi>問其尚能勝兵及適用與否也數所角翻</hi>聞其衰老且以居内地故得少寛<lb/>
<pb n="KR2b0007_WYG_141-23b"/>
<hi>少詩沼翻</hi>前二嵗上遣領軍將軍蕭坦之將齋仗五百人行<lb/>
武進陵<hi>齊自武帝以上諸陵皆在武進行下孟翻</hi>敬則諸子在都憂怖無計<lb/>
<hi>怖普布翻</hi>上知之遣敬則世子仲雄入東安尉之<hi>自建康東入㑹稽尉</hi>
<hi>與慰同</hi>仲雄善琴上以蔡邕焦尾琴借之<hi>蔡邕在吳吳人有燒桐以爨者</hi>
<hi>邕聞火烈之聲知其良木因請而裁為琴果有美音而其尾猶焦時人因名焦尾琴白虎通曰琴禁也禁止於</hi>
<hi>邪以正人心也廣雅曰琴長三尺六寸六分象三百六十六日五絃象五行桓譚新論五絃第一絃為宫其次</hi>
<hi>商角徵羽文王武王各加一絃以為少宫少商</hi>仲雄於御前鼓琴作懊儂歌<hi>晉志</hi>
<hi>曰懊儂歌者隆安初俗間訛謡之曲歌云春草可攬結女兒可攬擷杜佑曰懊儂歌石崇妾緑珠所作絲布澁</hi>
<pb n="KR2b0007_WYG_141-24a"/>
<hi>難縫一曲而已懊於報翻儂如冬翻仲雄倣其曲而作歌</hi>曰常歎負情儂<hi>儂音農呉語也</hi>郎<lb/>
今果行許又曰君行不淨心那得惡人題<hi>惡烏路翻</hi>上愈猜<lb/>
愧上疾屢危乃以光禄大夫張瓌為平東將軍吳郡太<lb/>
守<hi>瓌古回翻守手又翻</hi>置兵佐以密防敬則中外傳言當有異處<lb/>
分<hi>處昌吕翻分扶問翻</hi>敬則聞之竊曰東今有誰只是欲平我耳<lb/>
東亦何易可平<hi>易以豉翻</hi>吾終不受金甖金甖謂鴆也<hi>賜死者以</hi>
<hi>金甖盛鴆酒故云然</hi>敬則女為徐州行事謝朓妻<hi>朓土了翻</hi>敬則子太<lb/>
子洗馬幼隆遣正員將軍徐岳以情告脁<hi>官至將軍而未有軍號者</hi>
<pb n="KR2b0007_WYG_141-24b"/>
<hi>為正員将軍次為員外将軍洗悉薦翻</hi>為計若同者當往報敬則朓執岳<lb/>
馳啟以聞敬則城局參軍徐庶家在京口其子密以報<lb/>
庶庶以告敬則五官掾王公林<hi>自晉以來諸郡有五官掾</hi>公林敬則<lb/>
族子也常所委信公林勸敬則急送啟賜兒死單舟星<lb/>
夜還都敬則令司馬張思祖草啟既而曰若爾諸郎在<lb/>
都要應有信且忍一夕<hi>言且遲一夜也</hi>其夜呼僚佐文武樗蒱<lb/>
謂衆曰卿諸人欲令我作何計莫敢先荅防閤丁興懐<lb/>
曰官衹應作爾<hi>言應作如此事謂應反也</hi>敬則不應明旦召山陰令<lb/>
<pb n="KR2b0007_WYG_141-25a"/>
王詢臺傳御史鍾離祖願<hi>臺傳御史臺所遣督諸郡錢穀者傳株戀翻</hi>敬則<lb/>
橫刀跂坐<hi>跂坐垂足而坐跟不及地跂去智翻</hi>問詢等發丁可得幾人庫<lb/>
見有幾錢物<hi>見賢遍翻</hi>詢稱縣丁猝不可集祖願稱庫物多<lb/>
未輸入敬則怒將出斬之<hi>将引也</hi>王公林又諫曰凡事皆<lb/>
可悔唯此事不可悔官詎不更思<hi>詎豈也</hi>敬則唾其面曰<lb/>
我作事何闗汝小子敬則舉兵反招集配衣<hi>配分給也衣於既翻</hi>
<hi>分給袍甲以衣被之</hi>二三日便𤼵前中書令何𦙍棄官隠居若邪<lb/>
山<hi>若邪山在㑹稽東南四十里邪讀曰耶</hi>敬則欲刼以為尚書令長史王<lb/>
<pb n="KR2b0007_WYG_141-25b"/>
弄璋等諫曰何令髙蹈必不從不從便應殺之舉大事<lb/>
先殺名賢事必不濟敬則乃止𦙍尚之之孫也<hi>何尚之柄用於</hi>
<hi>宋文武兩朝</hi>　庚午魏發州郡兵二十萬人期八月中旬集<lb/>
懸瓠<hi>復欲南伐也</hi>　魏趙郡靈王幹卒<hi>謚法亂而不損曰靈</hi>　上聞王<lb/>
敬則反收王幼隆及其兄員外郎世雄<hi>此即敬則世子仲雄也仲世二</hi>
<hi>字必有一悮</hi>記室參軍季哲<hi>敬則為大司馬以其子為記室參軍</hi>其弟太子舎<lb/>
人少安等皆殺之<hi>少詩照翻</hi>長子黃門郎元遷將千人在徐<lb/>
州撃魏<hi>長知兩翻将即亮翻</hi>敕徐州刺史徐𤣥慶殺之前吳郡太<lb/>
<pb n="KR2b0007_WYG_141-26a"/>
守南康侯子恪嶷之子也<hi>豫章王嶷武帝之弟嶷魚力翻</hi>敬則起兵以<lb/>
奉子恪為名子恪亡走未知所在始安王遥光勸上盡<lb/>
誅髙武子孫於是悉召諸王侯入宫晉安王寳義江陵<lb/>
公寳覽等處中書省<hi>寳義皇子寳覽姪也處昌吕翻下同</hi>髙武諸孫處西<lb/>
省<hi>據蕭子恪傳西省永福省也至唐分三省以門下省為西省中書省為東省</hi>敕人各從左<lb/>
右兩人過此依軍法孩幼者與乳母俱入其夜令太醫<lb/>
煮椒二斛都水辦棺材數十具<hi>前漢都水屬水衡都尉後漢光武省水衡都尉</hi>
<hi>并少府都水屬郡國晉屬大司農蕭子顯志無都水都官尚書有水曹以此考之都水當屬將作大匠然齊大</hi>
<pb n="KR2b0007_WYG_141-26b"/>
<hi>匠卿不常置故都水之官不見於志孩何開翻</hi>須三更當盡殺之<hi>須待也三更丙夜也更工</hi>
<hi>衡翻</hi>子恪徒跣自歸二更達建陽門刺啟<hi>書姓名於奏白曰刺啟奏也既</hi>
<hi>達姓名又啟陳其事</hi>時刻已至而上眠不起中書舎人沈徽孚與<lb/>
上所親左右單景雋共謀少畱其事須㬰上覺<hi>單上演翻少詩</hi>
<hi>沼翻覺古孝翻寢而寤謂之覺</hi>景雋啟子恪已至上驚問曰未邪未邪<lb/>
景雋具以事對上撫牀曰遥光幾誤人事<hi>單景雋具以子恪所啟之</hi>
<hi>事對上乃謂幾為遥光所誤而濫殺幾居希翻</hi>乃賜王侯供饌<hi>饌雛戀翻又雛晥翻</hi>明日<lb/>
悉遣還第以子恪為太子中庶子寳覽緬之子也<hi>緬上弟也</hi>
<pb n="KR2b0007_WYG_141-27a"/>
<hi>緬彌兖翻</hi>敬則帥實甲萬人過浙江<hi>今之錢塘江也帥讀曰率</hi>張瓌遣兵<lb/>
三千拒敬則於松江<hi>松江在吳郡吳縣南古笠澤也今屬蘇州吳江縣</hi>聞敬則<lb/>
軍鼓聲一時散走瓌棄郡逃民間敬則以舊將舉事百<lb/>
姓擔篙荷鍤隨之者十餘萬衆<hi>將即亮翻擔都甘翻篙古勞翻竹竿也用以撑</hi>
<hi>船荷下可翻鍤楚洽翻鍫也</hi>至晉陵南沙人范脩化殺縣令公上延<lb/>
孫以應之<hi>公上複姓也敬則本晉陵南沙人故范脩化舉縣應之</hi>敬則至武進陵<lb/>
口慟哭而過<hi>蕭氏之先葬武進髙帝之殂也從其先兆亦葬武進號泰安陵敬則懐髙帝恩故慟</hi>
<hi>哭而過陸游曰自常州西北至吕城過陵口見大石獸偃仆道旁已殘缺盖南朝陵墓齊明帝時王敬則反至</hi>
<pb n="KR2b0007_WYG_141-27b"/>
<hi>陵口慟哭而過是也距丹陽縣三十餘里丹陽古所謂曲阿或曰雲陽宋白曰吳大帝改丹陽為武進縣吳末</hi>
<hi>併入晉陵縣</hi>烏程丘仲孚為曲阿令敬則前鋒奄至仲孚謂<lb/>
吏民曰賊乘勢雖鋭而烏合易離今若收船艦鑿長岡<lb/>
埭<hi>長岡在曲阿縣界今謂之上下夾堽埭即今之上金斗門易以豉翻艦户黯翻埭徒耐翻</hi>㵼瀆水<lb/>
以阻其路得畱數日臺軍必至如此則大事濟矣敬則<lb/>
軍至值瀆涸果頓兵不得進五月詔前軍司馬左興盛<lb/>
後軍將軍崔恭祖輔國將軍劉山陽龍驤將軍馬軍主<lb/>
胡松築壘於曲阿長岡<hi>驤思將翻</hi>右僕射沈文季為持節都<lb/>
<pb n="KR2b0007_WYG_141-28a"/>
督屯湖頭備京口路<hi>湖頭𤣥武湖頭也其地東接蔣山西巖下西抵𤣥武湖隄地勢坦平</hi>
<hi>當京口大路</hi>恭祖慧景之族也<hi>前書後軍將軍崔恭祖接魏晉以來官制左右前後將軍</hi>
<hi>是為四軍恭祖位號未能至此齊書王敬則傳作後軍將軍直閤將軍崔恭祖恭祖若為後軍將軍不應下帶</hi>
<hi>直閤將軍此必有誤</hi>敬則急攻興盛山陽二壘臺軍不能敵欲退<lb/>
而圍不開各死戰胡松引騎兵突其後白丁無器仗皆<lb/>
驚散敬則軍大敗索馬再上不能得崔恭祖刺之仆地<lb/>
<hi>索山客翻上時掌翻刺七亦翻</hi>興盛軍客袁文曠斬之<hi>軍客齊書王敬則傳作軍容南</hi>
<hi>史有軍容馬容如桓康為齊髙帝軍容蕭摩訶馬容陳智深斬陳叔陵盖皆簡拔魁健有武藝之士使之前驅</hi>
<pb n="KR2b0007_WYG_141-28b"/>
<hi>以壯軍馬之容故以為名</hi>乙酉傳首建康是時上疾已篤敬則倉猝<lb/>
東起朝廷震懼太子寳卷使人上屋望見征虜亭失火<lb/>
<hi>上時掌翻征虜亭在方山南自𤣥武湖頭大路北出至征虜亭</hi>謂敬則至急裝欲走<hi>急裝</hi>
<hi>謂縛袴也戎裝謂之急裝</hi>敬則聞之喜曰檀公三十六策走為上䇿<lb/>
計汝父子唯有走耳盖時人譏檀道濟避魏之語也敬<lb/>
則之來聲勢甚盛裁少日而敗<hi>裁少日謂不及二旬也少詩沼翻</hi>臺軍<lb/>
討賊黨晉陵民以附敬則應死者甚衆太守王瞻上言<lb/>
愚民易動不足窮法<hi>窮法謂盡法繩之易以豉翻</hi>上許之所全活以<lb/>
<pb n="KR2b0007_WYG_141-29a"/>
萬數瞻𢎞之從孫也<hi>王𢎞之以仕晉宋武帝辟召無所就從才用翻</hi>上賞謝脁<lb/>
之功遷尚書吏部郎<hi>唐六典曰吏部郎職在選舉魏晉用人妙於時選其諸曹郎功髙者</hi>
<hi>遷吏部郎歴代品秩皆髙於諸曹郎魏晉宋齊吏部郎品第五諸曹郎品第六</hi>朓上表三讓上<lb/>
不許中書疑朓官未及讓國子祭酒沈約曰近世小官<lb/>
不讓遂成恒俗<hi>恒户登翻</hi>謝吏部今授超階讓别有意<hi>朓自兼殿</hi>
<hi>中郎遷吏部郎故曰超階朓恥以告妻父得官故曰讓别有意</hi>夫讓出人情豈闗官之<lb/>
大小邪朓妻常懐刃欲殺朓朓不敢相見　秋七月魏<lb/>
彭城王勰表以一嵗國秩職俸親恤裨軍國之用<hi>國秩彭城</hi>
<pb n="KR2b0007_WYG_141-29b"/>
<hi>國秩也職俸勰所居職合受之俸也親恤亦魏朝給勰以恤親者勰音協</hi>魏主詔曰割身存<lb/>
國理為逺矣職俸便停親國聽三分受一<hi>親國謂親恤國秩也</hi>壬<lb/>
午又詔損皇后私府之半六宫嬪御五服男女供恤亦<lb/>
減半<hi>嬪毗賓翻</hi>在軍者三分省一以給軍賞　癸夘以太子<lb/>
中庶子蕭衍為雍州刺史<hi>為後蕭衍以雍州起兵張本雍於用翻</hi>　己酉<lb/>
上殂於正福殿<hi>年四十七</hi>遺詔徐令可重申前命<hi>徐令謂徐孝嗣也孝</hi>
<hi>嗣為尚書令建武四年加開府儀同三司辭不受重直龍翻</hi>沈文季可左僕射江祏<lb/>
可右僕射江祀可侍中劉暄可衞尉軍政可委陳太尉<lb/>
<pb n="KR2b0007_WYG_141-30a"/>
<hi>陳太尉謂顯達</hi>内外衆事無大小委徐孝嗣遥光坦之江袥其<lb/>
大事與沈文季江祀劉暄參懐心膂之任可委劉悛蕭<lb/>
惠休崔慧景<hi>悛七倫翻又丑縁翻</hi>上性猜多慮簡於出入竟不郊<lb/>
天<hi>天子即位當奉珪幣以見上帝於南郊</hi>又深信巫覡<hi>覡刑狄翻</hi>每出先占利<lb/>
害東出云西南出云北初有疾甚袐之聽覽不輟久之<lb/>
敕臺省文簿中求白魚以為藥外始知之<hi>本草曰白魚味甘平無毒</hi>
<hi>主胃氣開胃下食去水氣令人肥健大者六七尺色白頭昂生江湖中按此求文簿中白魚則所謂蠧書魚也</hi>
<hi>本草謂之衣魚亦曰白魚利小便療偏風口喎衍義曰衣魚多在故書中久不動衣帛中或有之身有厚粉手</hi>
<pb n="KR2b0007_WYG_141-30b"/>
<hi>搐之則粉落</hi>太子即位　八月辛亥魏太子自洛陽朝於懸<lb/>
瓠<hi>朝直遥翻下同</hi>　壬子奉朝請鄧學以齊興郡降魏<hi>武帝永明三年</hi>
<hi>置齊興郡屬郢州其地當在西陽弋陽二郡界</hi>　魏主之入寇也遣使𤼵高車<lb/>
兵髙車憚逺役奉袁紇樹者為主相帥北叛<hi>帥讀曰率</hi>魏主<lb/>
遣征北將軍宇文福討之大敗而還<hi>還從宣翻又如字</hi>福坐黜<lb/>
官更命平北將軍江陽王繼都督北討諸軍事以討之<lb/>
自懐朔以東悉稟節度仍攝鎮平城繼熈之曽孫也<hi>熙道</hi>
<hi>武之子</hi>　八月葬明皇帝於興安陵<hi>陵在曲阿</hi>廟號髙宗東昏<lb/>
<pb n="KR2b0007_WYG_141-31a"/>
侯惡靈在太極殿欲速葬<hi>惡烏路翻</hi>徐孝嗣固爭得踰月帝<lb/>
每當哭輒云喉痛太中大夫羊闡入臨<hi>臨力鴆翻哭也</hi>無髮號<lb/>
慟俯仰幘遂脱地帝輟哭大笑謂左右曰秃鶖啼來乎<lb/>
<hi>號户髙翻漢五行志曰鵜鶘或曰禿鶖師古曰鵜鶘一名淘河腹下胡大如數升囊好羣入澤中抒水食魚因</hi>
<hi>名秃鶖亦水鳥也陸佃埤雅曰鶖性貪惡今俗呼秃鶖一名扶老狀如鶴而大長頸赤目其毛辟水毒頭髙八</hi>
<hi>尺善與人鬬好㗖蛇鶖音秋</hi>　九月己亥魏主聞髙宗殂下詔稱禮<lb/>
不伐喪<hi>春秋左氏傳曰晉士匃侵齊及穀聞喪而還禮也公羊傳曰還者何善辭也何善爾大其不伐</hi>
<hi>喪也</hi>引兵還庚子詔北伐髙車　魏主得疾甚篤旬日不<lb/>
<pb n="KR2b0007_WYG_141-31b"/>
見侍臣左右唯彭城王勰等數人而已勰内侍醫藥外<lb/>
總軍國之務逺近肅然人無異議右軍將軍丹陽徐謇<lb/>
善醫<hi>徐謇丹陽人宋明帝之世客青州慕容白曜克東陽謇遂為魏所獲謇九輦翻</hi>時在洛陽<lb/>
急召之既至勰涕泣執手謂曰君能已至尊之疾當獲<lb/>
意外之賞不然有不測之誅非但榮辱乃繫存亡勰又<lb/>
密為壇於汝水之濱依周公故事告天地及顯祖乞以<lb/>
身代魏主<hi>周公金縢之事以周公之至誠行之則可若王莽則偽也</hi>魏主疾有閒<hi>閒如</hi>
<hi>字朱元晦曰閒少差也</hi>丙午發懸瓠舎於汝濱集百官坐徐謇於<lb/>
<pb n="KR2b0007_WYG_141-32a"/>
上席稱揚其功除鴻臚卿封金鄉縣伯賜錢萬緡<hi>臚陵如翻</hi>
諸王别餉賚各不減千匹冬十一月辛巳魏主如鄴<lb/>
戊子立妃褚氏為皇后　魏江陽王繼上言髙車頑昧<lb/>
避役遁逃若悉追戮恐遂擾亂請遣使鎮别推檢<hi>言六鎮各</hi>
<hi>遣一使令各推檢一鎮使疏吏翻</hi>斬魁首一人自餘加以慰撫若悔悟<lb/>
從役者即令赴軍<hi>令赴南伐之軍也</hi>詔從之於是叛者往往自<lb/>
歸繼先遣人慰諭樹者樹者亡入柔然尋自悔相帥出<lb/>
降<hi>帥讀日率降户江翻</hi>魏主善之曰江陽可大任也十二月甲寅<lb/>
<pb n="KR2b0007_WYG_141-32b"/>
魏主自鄴班師<hi>北征至鄴而髙車已降遂班師</hi>　林邑王諸農入朝海<lb/>
中值風溺死<hi>武帝永明十年范諸農得國朝直遥翻溺奴歴翻</hi>以其子文欵為<lb/>
林邑王<lb/>
　<lb/>
　<lb/>
　<lb/>
　<lb/>
　資治通鑑卷一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百十一</head>
    <p>
<pb n="KR2b0007_WYG_211-1a"/>
欽定四庫全書<lb/>
　資治通鑑卷二百十一　　宋　司馬光　撰<lb/>
　　　　　　　　　　　　　　胡三省　音注<lb/>
　唐紀二十七<hi>起閼逢攝提格盡彊圉大荒落凡四年</hi>
　　𤣥宗至道大聖大明孝皇帝上之中<lb/>
開元二年春正月壬申制選京官有才識者除都督刺<lb/>
史都督刺史有政迹者除京官<hi>京官即在朝官也</hi>使出入常均<lb/>
永為恒式<hi>恒户登翻</hi>　己卯以盧懷慎檢校黄門監<hi>去年改門下省</hi>
<pb n="KR2b0007_WYG_211-1b"/>
<hi>為黄門侍中為監檢校黄門監檢校侍中也</hi>　舊制雅俗之樂皆𨽻太常上<lb/>
精曉音律以太常禮樂之司不應典倡優雜伎<hi>倡音昌伎渠綺</hi>
<hi>翻下同</hi>乃更置左右教坊以教俗樂命右驍衞將軍范及<lb/>
為之使<hi>更工衡翻使疏吏翻</hi>又選樂工數百人自教法曲於棃園<lb/>
謂之皇帝棃園弟子<hi>棃園在禁苑中注已見前</hi>又教宫中使習之又<lb/>
選伎女置宜春院<hi>宜春院當在西内宜春門内近射殿</hi>給賜其家禮部侍<lb/>
郎張廷珪酸棗尉袁楚客皆上疏以為上春秋鼎盛宜<lb/>
崇經術邇端士尚樸素深以恱鄭聲好遊獵為戒<hi>上時掌翻</hi>
<pb n="KR2b0007_WYG_211-2a"/>
<hi>疏所去翻好呼到翻</hi>上雖不能用咸嘉賞之　中宗以來貴戚爭<lb/>
營佛寺奏度人為僧兼以偽妄富户彊丁多削髪以避<lb/>
徭役所在充滿姚崇上言佛圖澄不能存趙<hi>石虎敬重佛圖澄澄</hi>
<hi>死而趙亡</hi>鳩摩羅什不能存秦<hi>姚興師鳩摩羅什興死而秦亡</hi>齊襄梁武未<lb/>
免禍殃但使蒼生安樂即是福身何用妄度姦人使壞<lb/>
正法<hi>樂音洛壞音怪</hi>上從之丙寅命有司沙汰天下僧尼<hi>尼女夷翻</hi>
以偽妄還俗者萬二千餘人　初營州都督治栁城以<lb/>
鎮撫奚契丹則天之世都督趙文翽失政奚契丹攻陷<lb/>
<pb n="KR2b0007_WYG_211-2b"/>
之<hi>見二百五卷武后萬嵗通天元年契欺訖翻又音喫翽呼㑹翻</hi>是後寄治幽州東漁<lb/>
陽城<hi>據舊書漁陽城在幽州東二百里</hi>或言靺鞨奚霫大欲降唐止以<lb/>
唐不建營州無所依投為黙啜所侵擾故且附之<hi>靺鞨音末</hi>
<hi>曷霫而立翻降户江翻啜陟劣翻</hi>若唐復建營州則相帥歸化矣<hi>復扶又翻</hi>
<hi>帥讀曰率</hi>并州長史和戎大武等軍州節度大使薛訥信之<lb/>
<hi>大武軍在代州北後改曰大同軍使疏吏翻</hi>奏請擊契丹復置營州上亦以<lb/>
冷陘之役欲討契丹<hi>冷陘敗見上卷先天元年</hi>羣臣姚崇等多諫甲<lb/>
申以訥同紫㣲黄門三品將兵擊契丹<hi>将即亮翻</hi>羣臣乃不<lb/>
<pb n="KR2b0007_WYG_211-3a"/>
敢言　薛王業之舅王仙童侵暴百姓御史彈奏業為<lb/>
之請<hi>彈徒丹翻為于偽翻</hi>敕紫微黄門覆按姚崇盧懷慎等奏仙<lb/>
童辠状明白御史所言無所枉不可縱捨上從之由是<lb/>
貴戚束手　二月庚寅朔太史奏太陽應虧不虧姚崇<lb/>
表賀請書之史冊從之　乙未突厥可汗黙啜遣其子<lb/>
同俄特勒及妹夫火㧞頡利發<hi>厥九勿翻可從刋入聲汗音寒頡户結翻  考</hi>
<hi>異曰舊郭䖍瓘𫝊云默啜壻今從舊突厥𫝊及唐厯舊䖍瓘𫝊作移江可汗突厥𫝊作移湼可汗今從唐紀</hi>
石附失畢將兵圍北庭都䕶府都䕶郭䖍瓘擊破之<hi>阿烏</hi>
<pb n="KR2b0007_WYG_211-3b"/>
<hi>葛翻將即亮翻敗補邁翻</hi>同俄單騎逼城下䖍瓘伏壮士於道側突<lb/>
起斬之<hi>騎竒寄翻</hi>突厥請悉軍中資糧以贖同俄聞其已死<lb/>
慟哭而去　丁未敕自今所在毋得創建佛寺舊寺頽<lb/>
壞應葺者詣有司陳牒檢視然後聽之　閠月以鴻臚<lb/>
少卿朔方軍副大總管王晙兼安北大都䕶朔方道行<lb/>
軍大總管令豐安定逺三受降城及旁側諸軍皆受晙<lb/>
節度<hi>靈州界有豐安定逺等軍在黄河外武徳四年分豐州廻樂縣置豐安縣貞觀十三年省入廻樂杜</hi>
<hi>佑曰豐安軍在靈武西黄河外百八十餘里定逺軍在靈武東北二百里黄河外臚陵如翻晙子峻翻降户江</hi>
<pb n="KR2b0007_WYG_211-4a"/>
<hi>翻</hi>徙大都䕶府於中受降城<hi>杜祐曰安北府東至榆林三百五十里南至朔方八</hi>
<hi>百里西至九原三百五十里北至囘紇界七百里</hi>置兵屯田　丁卯復置十道<lb/>
按察使<hi>罷十道按察使見上卷上年復扶又翻使疏吏翻</hi>以益州長史陸象先<lb/>
等為之<hi>長和兩翻</hi>　上思徐有功用法平直乙亥以其子大<lb/>
理司直惀為㳟陵令<hi>惀力迍翻又力尹翻恭陵孝敬皇帝陵</hi>竇孝諶之子<lb/>
光禄卿豳公希瑊等請以已官爵讓惀以報其徳<hi>竇孝諶事</hi>
<hi>見二百五卷武后長夀二年諶氏壬翻瑊古咸翻</hi>由是惀累遷申王府司馬<hi>唐制</hi>
<hi>大理司直從六品上親王府司馬從四品下</hi>　丙子申王成義請以其府録<lb/>
<pb n="KR2b0007_WYG_211-4b"/>
事閻楚珪為其府參軍<hi>唐親王府録事從九品上流外官也參軍正七品上</hi>上許<lb/>
之姚崇盧懷慎上言先嘗得㫖云王公駙馬有所奏請<lb/>
非墨敕皆勿行<hi>引近㫖以寢格其請</hi>臣竊以量材授官當歸有司<lb/>
<hi>量音良</hi>若緣親故之恩得以官爵為恵踵習近事<hi>近事謂中宗朝</hi>
<hi>濫官之弊</hi>實紊紀綱<hi>紊音問</hi>事遂寢由是請謁不行　突厥石<lb/>
阿失畢既失同俄不敢歸癸未與其妻來奔以為右衛<lb/>
大將軍封燕北郡王<hi>燕因肩翻</hi>命其妻曰金山公主　或告<lb/>
太子少保劉幽求太子詹事鍾紹京有怨望語下紫微<lb/>
<pb n="KR2b0007_WYG_211-5a"/>
省按問幽求等不服姚崇盧懷慎薛訥言於上曰幽求<lb/>
等皆功臣乍就閑職微有沮䘮<hi>下遐嫁翻沮在吕翻䘮息浪翻</hi>人情或<lb/>
然功業既大榮寵亦深一朝下獄恐驚逺聽戊子貶幽<lb/>
求為睦州刺史紹京為果州刺史<hi>果州漢安漢縣地宋於安漢故城置南宕</hi>
<hi>渠郡隋廢郡改安漢縣曰南充縣屬隆州武徳四年置果州舊志睦州京師東南三千六百五十九里果州至</hi>
<hi>京師二千五百五十八里於考異曰幽求傳曰姚崇素嫉忌之乃奏言幽求鬱怏  散職兼有怨言貶授睦州</hi>
<hi>刺史紹京𫝊曰姚崇素惡紹京之為人因奏紹京發言怨望左遷綿州刺史今從實録</hi>紫㣲侍郎<lb/>
王琚行邉軍未還<hi>去年遣王琚按行北邉諸軍行下孟翻還從宣翻又如字</hi>亦坐幽<lb/>
<pb n="KR2b0007_WYG_211-5b"/>
求黨貶澤州刺史<hi>澤州京師東北一千三十里</hi>　敕涪州刺史周利<lb/>
貞等十三人皆天后時酷吏<hi>周利貞裴談張栖正張思敬王承本劉暉楊允康暐</hi>
<hi>封珣行張知黙衛遂忠公孫琰鍾思亷等凡十三人涪音浮</hi>比周興等情状差輕宜<lb/>
放歸草澤終身勿齒　西突厥十姓酋長都擔叛三月<lb/>
己亥磧西節度使阿史那獻克碎葉等鎮擒斬都擔降<lb/>
其部落二萬餘帳<hi>厥九勿翻酋慈由翻長知兩翻擔都甘翻磧七迹翻降户江翻  考異曰</hi>
<hi>實録此月云獻擒賊帥都擔六月梟都擔首盖此月奏擒之六月𫝊首方至耳實録此月又云以西域二萬餘</hi>
<hi>帳内附六月云擒其部落五萬餘帳新𫝊云三萬帳盖兵家好虚聲今從其少者</hi>　御史中丞<lb/>
<pb n="KR2b0007_WYG_211-6a"/>
姜晦以宗楚客等改中宗遺詔<hi>事見二百九卷睿宗景雲元年</hi>青州刺<lb/>
史韋安石太子賔客韋嗣立刑部尚書趙彦昭特進致<lb/>
仕李嶠於時同為宰相不能匡正令監察御史郭震彈<lb/>
之<hi>監古銜翻彈徒丹翻</hi>且言彦昭拜巫趙氏為姑䝉婦人服與妻<lb/>
乘車詣其家甲辰貶安石為沔州别駕嗣立為岳州别<lb/>
駕彦昭為袁州别駕<hi>舊志岳州京師東南二千二百二十七里袁州京師東南三千五百</hi>
<hi>八十里沔彌兖翻之考異曰彦昭𫝊曰姚崇素惡彦昭  為人今從實録</hi>嶠為滁州别駕<hi>滁州</hi>
<hi>漢全椒縣地江左為南北二譙州及新昌郡隋改南譙州曰滁州舊志滁州京師東南二千五百六十四里滁</hi>
<pb n="KR2b0007_WYG_211-6b"/>
<hi>音除</hi>安石至沔州晦又奏安石嘗檢校定陵<hi>定陵中宗陵</hi>盗隱<lb/>
官物下州徵贓<hi>下遐嫁翻</hi>安石歎曰此祗應須我死耳憤恚<lb/>
而卒<hi>恚於避翻卒子恤翻</hi>晦皎之弟也　毁天樞<hi>造天樞見二百五卷武后延載</hi>
<hi>元年</hi>發匠鎔其鐵錢厯月不盡先是韋后亦於天街作石<lb/>
臺髙數丈以頌功徳<hi>天街即京城朱雀街先悉薦翻髙古號翻</hi>至是并毁之<lb/>
　夏四月辛巳突厥可汗黙啜復遣使求昏<hi>復扶又翻使疏吏翻</hi>
自稱乾和永清太駙馬天上得果報天男突厥聖天骨<lb/>
咄禄可汗<hi>天男猶云天子也咄當沒翻</hi>　五月己丑以嵗饑悉罷員<lb/>
<pb n="KR2b0007_WYG_211-7a"/>
外試檢校官<hi>員外官一也試官二也檢校官三也罷之以其冗濫日靡俸廩也</hi>自今非<lb/>
有戰功及别勑毋得注擬<hi>此三項官今後非有戰功及别敕特行録用吏兵部毋得</hi>
<hi>注擬</hi>　己酉吐蕃相坌逹延<hi>吐從暾入聲相息亮翻坌蒲頓翻</hi>遺宰相書<lb/>
<hi>遺于季翻</hi>請先遣解琬至河源正二國封疆然後結盟琬嘗<lb/>
為朔方大總管故吐蕃請之前此琬以金紫光禄大夫<lb/>
致仕復召拜左散騎常侍而遣之<hi>復扶又翻又如字</hi>又命宰相<lb/>
復坌逹延書招懷之琬上言吐蕃必隂懷叛計請預屯<lb/>
兵十萬於秦渭等州以備之<hi>史言解琬所言其識逺過崔漢衡上時掌翻</hi>
<pb n="KR2b0007_WYG_211-7b"/>
黄門監魏知古本起小吏因姚崇引薦以至同為相崇<lb/>
意輕之請知古攝吏部尚書知東都選事遣吏部尚書<lb/>
宋璟於門下過官<hi>唐制凡文武職事官六品以下吏兵部進擬必過門下省量其階資校其</hi>
<hi>才用以審定之若擬職不當隨其優屈退而量焉謂之過官選須絹翻</hi>知古銜之崇二子<lb/>
分司東都恃其父有徳於知古頗招權請託知古歸悉<lb/>
以聞它日上從容問崇<hi>從千容翻</hi>卿子才性何如今何官也<lb/>
崇揣知上意<hi>揣初委翻</hi>對曰臣有三子兩在東都為人多欲<lb/>
而不謹是必以事干魏知古臣未及問之耳上始以崇<lb/>
<pb n="KR2b0007_WYG_211-8a"/>
必為其子隱<hi>為于偽翻</hi>及聞崇奏喜問卿安從知之對曰知<lb/>
古微時臣卵而翼之<hi>左𫝊楚子西謂白公勝曰勝如卵余翼而長之</hi>臣子愚以<lb/>
為知古必徳臣容其為非故敢干之耳上于是以崇為<lb/>
無私而薄知古負崇欲斥之崇固請曰臣子無狀撓陛<lb/>
下法<hi>撓奴巧翻又奴教翻</hi>陛下赦其辠已幸矣苟因臣逐知古天<lb/>
下必以陛下為私於臣累聖政矣<hi>累力瑞翻</hi>上久乃許之辛<lb/>
亥知古罷為工部尚書<hi>上考異曰舊知古傳二年還京  屢有顧問恩意甚厚尋改紫</hi>
<hi>㣲令姚崇深忌憚之隂加讒毀乃除工部尚書罷知政事新傳亦云由黄門監改紫㣲令今據實録知古自黄</hi>
<pb n="KR2b0007_WYG_211-8b"/>
<hi>門監罷政事其所以罷從柳氏舊聞</hi>　宋王成器申王成義於上兄也岐<lb/>
王範薛王業上之弟也豳王守禮上之從兄也<hi>從才用翻</hi>上<lb/>
素友愛近世帝王莫能及初即位為長枕大被與兄弟<lb/>
同寢諸王每旦朝於側門<hi>朝直遥翻下同</hi>退則相從宴飲鬬雞<lb/>
擊毬或獵於近郊遊賞别墅中使存問相望於道<hi>墅承與翻</hi>
<hi>使疏吏翻下同</hi>上聽朝罷多從諸王遊在禁中拜跪如家人禮<lb/>
飲食起居相與同之於殿中設五幄與諸王更處其中<lb/>
<hi>更工衡翻下更奏同處昌吕翻</hi>或講論賦詩間以飲酒博奕遊獵<hi>間古莧翻</hi>
<pb n="KR2b0007_WYG_211-9a"/>
<hi>下讒間同</hi>或自執絲竹成器善笛範善琵琶與上更奏之諸<lb/>
王或有疾上為之終日不食終夜不寢業嘗疾上方臨<lb/>
朝須㬰之間使者十返上親為業煑藥<hi>為于偽翻</hi>囘飆吹火<lb/>
誤爇上須左右驚救之上曰但使王飲此藥而愈須何<lb/>
足惜<hi>爇如恱翻須與鬚同</hi>成器尤恭慎未嘗議及時政與人交結<lb/>
上愈信重之故䜛間之言無自而入然專以聲色畜養<lb/>
娱樂之<hi>畜吁玉翻樂音洛</hi>不任以職事羣臣以成器等地逼請<lb/>
循故事出刺外州六月丁巳以宋王成器兼岐州刺史<lb/>
<pb n="KR2b0007_WYG_211-9b"/>
<hi>舊制岐州京師西三百一十五里</hi>申王成義兼豳州刺史<hi>録考異曰實  舊𫝊作幽</hi>
<hi>州今從唐厯舊紀</hi>豳王守禮兼虢州刺史<hi>虢州西至京師四百三十里</hi>令到<lb/>
官但領大綱自餘州務皆委上佐主之<hi>上佐長史司馬也</hi>是後<lb/>
諸王為都䕶都督刺史者並凖此　丙寅吐蕃使其宰<lb/>
相尚飲藏來獻盟書<hi>尚吐蕃之貴姓也</hi>　上以風俗奢靡秋七<lb/>
月乙未制乘輿服御金銀器玩宜令有司銷毁以供軍<lb/>
國之用其珠玉錦繡焚于殿前<hi>乘繩證翻</hi>后妃以下皆毋得<lb/>
服珠玉錦繡戊戌敕百官所服帶及酒器馬衘鐙<hi>鐙都鄧翻</hi>
<pb n="KR2b0007_WYG_211-10a"/>
<hi>鞍鐙也</hi>三品以上聽飾以玉四品以金五品以銀自餘皆<lb/>
禁之婦人服飾從其夫子<hi>夫子者夫若子也</hi>其舊成錦繡聽染<lb/>
為皂自今天下更毋得采珠玉織錦繡等物違者杖一<lb/>
百工人減一等<hi>唐法杖一百决臀杖二十減一等則杖八十</hi>罷兩京織錦坊<lb/>
　臣光曰明皇之始欲為治<hi>治直吏翻</hi>能自刻厲節儉如此<lb/>
　晩節猶以奢敗甚哉奢靡之易以溺人也詩云靡不<lb/>
　有初鮮克有終<hi>詩蕩之辭易以䜴翻鮮息淺翻</hi>可不慎哉<lb/>
薛訥與左監門衛將軍杜賔客定州刺史崔宣道等將<lb/>
<pb n="KR2b0007_WYG_211-10b"/>
兵六萬<hi>監古衘翻將即亮翻人考異曰舊傳云兵二萬僉載云八萬  皆没今從唐紀</hi>出檀州<lb/>
擊契丹賔客以為士卒盛夏負戈甲齎資糧深入冦境<lb/>
難以成功訥曰盛夏草肥羔犢孳息<hi>小羊曰羔小牛曰犢孳津之翻生也</hi>
因糧於敵正得天時一舉滅虜不可失也行至灤水山<lb/>
峽中<hi>薊州雄武軍東北行百二十里至鹽城守捉又東北渡灤河灤落官翻</hi>契丹伏兵遮<lb/>
其前後從山上擊之唐兵大敗死者什八九訥與數十<lb/>
騎突圍得免虜中嗤之謂之薛婆<hi>俗謂婦人之老曰婆言薛訥老怯如老婦</hi>
<hi>人也</hi>崔宣道將後軍聞訥敗亦走訥歸罪於宣道及胡將<lb/>
<pb n="KR2b0007_WYG_211-11a"/>
李思敬等八人<hi>将即亮翻</hi>制悉斬之於幽州庚子敕免訥死<lb/>
削除其官爵獨赦杜賔客之罪　壬寅以北庭都䕶郭<lb/>
䖍瓘為凉州刺史河西諸軍州節度使<hi>使疏吏翻</hi>　果州刺<lb/>
史鍾紹京心怨望數上疏妄陳休咎<hi>數所角翻</hi>乙巳貶溱州<lb/>
刺史<hi>溱側詵翻</hi>　丁未房州刺史襄王重茂薨輟朝三日追<lb/>
諡曰殤皇帝<hi>以韋氏所立故仍諡曰皇帝重直龍翻朝直遥翻</hi>　戊申禁百官<lb/>
家毋得與僧尼道士往還壬子禁人間鑄佛寫經　宋<lb/>
王成器等請獻興慶坊宅為離宫甲寅制許之始作興<lb/>
<pb n="KR2b0007_WYG_211-11b"/>
慶宫<hi>興慶宫後謂之南内在皇城中南距京城之東直東内之南自東内逹南内有夾城複道經通化門</hi>
<hi>逹南内人主往來兩宫外人莫知之</hi>仍各賜成器等宅環於宫側<hi>寧王岐王宅在</hi>
<hi>安興坊薛王宅在勝業坊二坊相連皆在興慶宫西寧王即宋王也環音宦</hi>又於宫西南置<lb/>
樓題其西曰花萼相輝之樓南曰勤政務本之樓上或<lb/>
登樓聞王奏樂則召升樓同宴或幸其所居盡歡賞賚<lb/>
優渥　乙卯以岐王範兼絳州刺史薛王業兼同州刺<lb/>
史<hi>朔考異曰實録云八月乙卯據長厯八月丙辰  實録自此以下脱少今取唐厯舊本紀補之</hi>仍敕<lb/>
宋王以下每季二人入朝<hi>朝直遥翻</hi>周而復始　民間訛言<lb/>
<pb n="KR2b0007_WYG_211-12a"/>
上采擇女子以充掖庭<hi>掖音亦</hi>上聞之八月乙丑令有司<lb/>
具車牛於崇明門<hi>唐六典大明宫紫宸殿内朝正殿也殿之南面紫宸門紫宸門之左曰崇</hi>
<hi>明門右曰光順門</hi>自選後宫無用者載還其家敕曰燕寢之内<lb/>
尚令罷遣閭閻之間足可知悉　乙亥吐蕃將坌逹延<lb/>
乞力徐帥衆十萬冦臨洮軍蘭州至于渭源<hi>果如解琬之言岷州</hi>
<hi>溢樂縣古臨洮縣義寧二年更名渭源漢隴西之首陽縣也後魏分隴西置渭源郡又改首陽為渭源縣唐以</hi>
<hi>縣屬渭州将即亮翻坌蒲頓翻帥讀曰率下同洮土刀翻</hi>掠取牧馬命薛訥白衣攝<lb/>
左羽林將軍為隴右防禦使<hi>薛訥以灤河之敗削除官爵故命以白衣攝官出隴</hi>
<pb n="KR2b0007_WYG_211-12b"/>
<hi>右使疏吏翻下同</hi>以右驍衛將軍常樂郭知運為副使<hi>常樂漢廣至縣</hi>
<hi>地曹魏分廣至置宜禾縣李暠於此置凉興郡隋置常樂鎮武徳五年改鎮為縣屬𤓰州驍堅堯翻樂音洛</hi>
與太僕少卿王晙帥兵擊之辛巳大募勇士詣河隴就<lb/>
訥教習初鄯州都督楊矩以九曲之地與吐蕃<hi>事見上卷睿宗</hi>
<hi>景雲元年鄯時戰翻又音善</hi>其地肥饒吐蕃就之畜牧<hi>畜吁玉翻</hi>因以入<lb/>
㓂矩悔懼自殺乙酉太子賔客薛謙光獻武后所製豫<lb/>
州鼎銘<hi>武后鑄九州鼎自製銘</hi>其末云上𤣥降鑒方建隆基<hi>通典載豫</hi>
<hi>州鼎銘曰犧農首出軒昊應期唐虞繼踵湯武乘時天下光宅域内雍熈上𤣥降鑒方建隆基</hi>以為上<lb/>
<pb n="KR2b0007_WYG_211-13a"/>
受命之符姚崇表賀且請宣示史官頒告中外<lb/>
　臣光曰日食不驗太史之過也而君臣相賀是誣天<lb/>
　也采偶然之文以為符命小臣之謟也而宰相因而<lb/>
　實之是侮其君也上誣於天下侮其君以明皇之明<lb/>
　姚崇之賢猶不免於是豈不惜哉<lb/>
九月戊申上幸驪山温湯　敕以嵗稔傷農令諸州脩<lb/>
常平倉法<hi>太宗時置義倉及常平倉以備凶荒髙宗以後稍假以給他費至神龍中略盡至是復置</hi>
<hi>之</hi>江嶺淮浙劔南地下濕不堪貯積不在此例<hi>貯丁吕翻</hi>
<pb n="KR2b0007_WYG_211-13b"/>
突厥可汗黙啜衰老昏虐愈甚壬子葛邏禄等部落詣<lb/>
凉州降<hi>邏邸佐翻降户江翻</hi>　冬十月吐蕃復冦渭源<hi>復抉又翻</hi>丙辰<lb/>
上下詔欲親征發兵十餘萬人馬四萬匹　戊午上還<lb/>
宫　甲子薛訥與吐蕃戰于武街<hi>水經注武街城在漢狄道縣東白石山西</hi>
<hi>北唐為武街驛與大來谷皆屬臨洮渭源縣界劉昫曰武街驛在渭州西界</hi>大破之時太僕<lb/>
少卿隴右羣牧使王晙帥所部二千人與訥㑹擊吐蕃<lb/>
坌逹延將吐蕃兵十萬屯大來谷晙選勇士七百衣胡<lb/>
服夜襲之<hi>晙子峻翻帥讀曰率坌蒲頓翻将即亮翻衣於既翻</hi>多置鼔角於其後<lb/>
<pb n="KR2b0007_WYG_211-14a"/>
五里前軍遇敵大呼後人鳴鼔角以應之虜以為大軍<lb/>
至驚懼自相殺傷死者萬計訥時在武街去大來谷二<lb/>
十里虜軍塞其中間<hi>呼火故翻塞悉則翻</hi>晙復夜出襲之虜大潰<lb/>
始得與訥軍合追奔至洮水復戰于長城堡<hi>秦築長城起臨洮因</hi>
<hi>以名堡復扶又翻</hi>又敗之<hi>敗補邁翻</hi>前後殺獲數萬人豐安軍使王<lb/>
海賔戰死<hi>使疏吏翻</hi>戊辰姚崇盧懷慎等奏頃者吐蕃以河<lb/>
為境神龍中尚公主遂踰河築城置獨山九曲兩軍<hi>即楊</hi>
<hi>矩所與九曲之地也</hi>去積石三百里又於河上造橋今吐蕃既叛<lb/>
<pb n="KR2b0007_WYG_211-14b"/>
宜毁橋㧞城從之以王海賔之子忠嗣為朝散大夫尚<lb/>
輦奉御<hi>朝直遥翻散悉亶翻</hi>養之宫中　己巳突厥可汗默啜又<lb/>
遣使求昏上許以來嵗迎公主　突厥十姓胡禄屋等<lb/>
諸部詣北庭請降<hi>此西突厥也降户江翻下同</hi>命都䕶郭䖍瓘撫存<lb/>
之　乙酉命左驍衛郎將尉遲瓌使于吐蕃宣慰金城<lb/>
公主吐蕃遣其大臣宗俄因矛至洮水請和用敵國禮<lb/>
<hi>驍堅堯翻將即亮翻尉紆勿翻使疏吏翻洮土刀翻</hi>上不許自是連嵗犯邊<hi>異考  曰</hi>
<hi>唐厯四年七月丁丑吐蕃以去年之敗遣其大臣宗俄因矛欵塞請和自恃兵彊求敵國之禮天子忿之按自</hi>
<pb n="KR2b0007_WYG_211-15a"/>
<hi>此至四年非去年也既云以敗請和又何得云自恃兵彊既云天子忿之又當年八月已許其和今從舊𫝊</hi>
　十一月辛卯𦵏殤皇帝　丙申遣左散騎常侍解琬<lb/>
詣北庭宣慰突厥降者隨便宜區處<hi>處昌吕翻</hi>　十二月壬<lb/>
戌沙陀金山入朝　甲子置隴右節度大使須嗣鄯奉<lb/>
河渭蘭臨武洮岷郭疊宕十二州<hi>須當作領嗣字衍奉當作秦郭當作廓臨</hi>
<hi>州本漢隴西之狄道地晉置武始郡隋廢郡復為狄道縣屬蘭州天寳三載始分置臨州新舊志皆云然據此</hi>
<hi>則已置臨州久矣武州古白馬之地漢武帝開置武都郡西魏改曰石門縣置武州宕州後魏宕昌羌之地後</hi>
<hi>周置宕昌郡天和元年置宕州鄯時戰翻又音善宕徒浪翻</hi>以隴右防禦副使郭知<lb/>
<pb n="KR2b0007_WYG_211-15b"/>
運為之　乙丑立皇子嗣真為鄫王<hi>此考異曰實録於  作鄫王於後作</hi>
<hi>郯王今從舊傳真余詳考新舊二史嗣真是年與嗣初嗣𤣥同封然嗣  實帝之第四子非長子也長子乃嗣</hi>
<hi>直也次子則嗣謙也先天元年封嗣直郯王嗣謙郢王</hi>嗣初為鄂王嗣主為鄄王<lb/>
<hi>嗣主當作嗣𤣥</hi>辛巳立郢王嗣謙為皇太子嗣真上之長子母<lb/>
曰劉華妃<hi>劉華妃郯王嗣直之母若鄫王嗣真之母則錢妃也亦誤</hi>嗣謙次子也母<lb/>
曰趙麗妃<hi>帝置恵妃麗妃華妃以代三夫人</hi>麗妃以倡進有寵于上故<lb/>
立之<hi>以母寵而立其子母寵衰則子愛弛矣為後廢太子張本倡音昌</hi>　是嵗置幽州<lb/>
節度經略鎮守大使領幽易平檀媯燕六州<hi>媯居為翻燕因肩翻</hi>
<pb n="KR2b0007_WYG_211-16a"/>
　突騎施可汗守忠之弟遮弩恨所分部落少於其兄<lb/>
遂叛入突厥請為鄉導以伐守忠<hi>騎竒寄翻少詩照翻鄉讀曰嚮</hi>黙啜<lb/>
遣兵二萬擊守忠虜之而還<hi>還從宣翻又如字三考異曰舊傳以為景龍  年事</hi>
<hi>按實録娑葛既為十四姓可汗自後無娑葛名但屢云突騎施守忠入朝或者守忠即娑葛賜名邪景雲以後</hi>
<hi>守忠猶在又開元二年六月阿史那獻奏有龍見于北庭為鎮将妻馮言之曰突厥施娑葛三年後破散黙啜</hi>
<hi>八年後自滅然則娑葛於時尚在也竟不知死于何年故附此</hi>謂遮弩曰汝叛其兄何<lb/>
有於我遂幷殺之<hi>書此以戒兄弟日尋干戈而假手於他人以逞其志者</hi>
三年春正月癸卯以盧懷慎檢校吏部尚書兼黄門監<lb/>
<pb n="KR2b0007_WYG_211-16b"/>
懷慎清謹儉素不營資産雖貴為卿相所得俸賜隨散<lb/>
親舊<hi>俸芳用翻</hi>妻子不免饑寒所居不蔽風雨姚崇嘗有子<lb/>
䘮<hi>䘮息浪翻</hi>謁告十餘日政事委積懷慎不能决惶恐入謝<lb/>
於上上曰朕以天下事委姚崇以卿坐鎮雅俗耳崇既<lb/>
出須㬰裁决俱盡頗有得色顧謂紫㣲舍人齊澣曰予<lb/>
為相可比何人澣未對崇曰何如管晏澣曰管晏之法<lb/>
雖不能施於後猶能沒身公所為法隨復更之似不及<lb/>
也<hi>復扶又翻更工衡翻觀姚崇之所以問齊澣之所以對皆揣已以方人欲不失其實今之好議論者當大</hi>
<pb n="KR2b0007_WYG_211-17a"/>
<hi>臣得權之時則譽之為伊傳周召為大臣者安受之而不愧失權之後則詆之為王莾董卓李林甫楊國忠為</hi>
<hi>大臣者亦受之而不得以自明則今日之諂我者乃它日之毁我者也</hi>崇曰然則竟如何<lb/>
澣曰公可謂救時之相耳崇喜投筆曰救時之相豈易<lb/>
得乎懷慎與崇同為相自以才不及崇毎事推之<hi>易以䜴翻</hi>
<hi>推吐雷翻又如字</hi>時人謂之伴食宰相<lb/>
　臣光曰㫺鮑叔之於管仲子皮之於子産皆位居其<lb/>
　上能知其賢而下之授以國政孔子美之<hi>管仲請囚於魯鮑叔</hi>
　<hi>受之以歸言于桓公曰管夷吾治于髙傒使相可也桓公用之遂霸諸侯鄭子皮當國授子産政子産辭</hi>
<pb n="KR2b0007_WYG_211-17b"/>
　<hi>子皮曰虎帥以聽政孰敢不聼遂授以政鄭國大治下遐稼翻</hi>曹參自謂不及蕭何<lb/>
　一遵其法無所變更漢業以成<hi>事見十二卷漢恵帝二年更工衡翻</hi>夫<lb/>
　不肖用事為其僚者愛身保禄而從之不顧國家之<lb/>
　安危是誠罪人也賢智用事為其僚者愚惑以亂其<lb/>
　治專固以分其權媢嫉以毁其功愎戾以竊其名是<lb/>
　亦辠人也<hi>治直吏翻媢音冒愎弼力翻</hi>崇唐之賢相懷慎與之同<lb/>
　心勠力以濟明皇太平之政夫何辠哉秦誓曰如有<lb/>
　一介臣斷斷猗無它技<hi>斷丁亂翻猗於綺翻乂於宜翻技渠綺翻下同</hi>其心<lb/>
<pb n="KR2b0007_WYG_211-18a"/>
　休休焉其如有容人之有技若己有之人之彦聖其<lb/>
　心好之<hi>好呼到翻</hi>不啻如自其口出寔能容之以保我子<lb/>
　孫黎民亦職有利哉懷慎之謂矣<lb/>
御史大夫宋璟坐監朝堂杖人杖輕貶睦州刺史<hi>監古衘翻</hi>
<hi>朝直遥翻</hi>　突厥十姓降者前後萬餘帳髙麗莫離支文簡<lb/>
十姓之壻也二月與<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌都督思㤗等亦自突厥帥衆<lb/>
來降<hi>麗力知翻<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>奚結翻跌徒結翻帥讀曰率鉢考異曰實録二年九月壬子葛邏禄車鼻施失  羅俟</hi>
<hi>斤等十二人詣凉州内屬乙卯胡禄屋闕及首領等一千三百十一人來降十月庚辰胡禄二萬帳詣北庭内</hi>
<pb n="KR2b0007_WYG_211-18b"/>
<hi>屬明年正月突厥葛邏禄下首領裴羅逹干來降二月突厥十姓部落左廂五咄陸啜右廂五弩失畢俟斤等</hi>
<hi>相繼内屬前後二千餘帳三月突厥支副忌等來朝詔曰胡禄屋大首領之匐忌四月三姓葛邏禄率衆歸國</hi>
<hi>五月詔葛邏禄胡屋䑕尼施等又云宜令北庭都䕶湯嘉恵與葛邏禄胡屋等相應安西都䕶吕休璟與䑕尼</hi>
<hi>施相應又云及新來十姓大首領計㑹掎角唐厯九月云胡禄屋闕啜十月云胡禄屋二萬帳新傳前云胡禄</hi>
<hi>屋後云胡屋按十姓有胡禄居闕啜鼠尼施處半啜諸書名號雖各參差要之葛邏胡禄屋鼠尼施為三姓必</hi>
<hi>矣然胡禄屋以二萬帳而云十姓内屬前後二千餘帳參差難據今從舊傳  余考新舊史時黙啜既破突騎</hi>
<hi>施不能撫安西突厥十姓故來降而髙文簡則黙啜之子壻也</hi>制皆以河南地處之<hi>處昌</hi>
<hi>吕翻</hi>　三月胡禄屋酋長支匐忌等入朝上以十姓降者<lb/>
<pb n="KR2b0007_WYG_211-19a"/>
浸多夏四月庚申以右羽林大將軍薛訥為凉州鎮大<lb/>
總管赤水等軍並受節度居凉州<hi>凉州有赤水軍本赤烏鎮有赤青泉因名</hi>
<hi>之幅員五千一百八十里軍之最大者也</hi>左衛大將軍郭䖍瓘為朔州鎮大<lb/>
總管和戎等軍並受節度居并州<hi>朔州蜀本作朔川新紀亦然</hi>勒兵<lb/>
以備黙啜默啜發兵擊葛邏禄胡禄屋鼠尼施等屢破<lb/>
之<hi>葛邏禄本突厥諸族在北庭西北金山之西有三族一謀落二熾俟三踏實力當東西突厥間後稍南徙</hi>
<hi>自號三姓葉䕶邏郎佐翻尼女夷翻</hi>敕北庭都䕶湯嘉恵左散騎常侍解<lb/>
琬等發兵救之五月壬辰敕嘉恵等與葛邏禄胡禄屋<lb/>
<pb n="KR2b0007_WYG_211-19b"/>
鼠尼施及定邉道大總管阿史那獻互相應援　山東<lb/>
大蝗民或於田旁焚香膜拜設祭而不敢殺姚崇奏遣<lb/>
御史督州縣捕而瘞之<hi>膜莫胡翻膜拜胡禮拜也瘞於計翻  考異曰舊傳開元四年</hi>
<hi>山東蝗大起崇奏請捕瘞按本紀三年六月山東諸州大蝗姚崇奏差御史下諸道促官吏遣人驅撲焚瘞從</hi>
<hi>之是嵗田收有獲人不甚饑四年又云是夏山東河南河北蝗蟲大起遣使分捕而瘞之又實録今年十一月</hi>
<hi>制以間者河南河北災蝗水潦明年正月辛未以右丞倪若水為汴州刺史五月敕曰今年蝗暴乃是孶生所</hi>
<hi>由官司不早除遏任蟲成長看食田苗不恤人災自為身計向若信其拘忌不有指麾則山東之苗掃地俱盡</hi>
<hi>然則三年有蝗崇令討捕不能盡明年又有蝗也今從本紀</hi>議者以為蝗衆多除不<lb/>
<pb n="KR2b0007_WYG_211-20a"/>
可盡上亦疑之崇曰今蝗滿山東河南北之人流亡殆<lb/>
盡豈可坐視食苗曾不救乎借使除之不盡猶勝養以<lb/>
成災上乃從之盧懷慎以為殺蝗太多恐傷和氣崇曰<lb/>
㫺楚莊吞蛭而愈疾<hi>賈誼書曰楚王食寒葅而得蛭因遂吞之腹有疾而不能食令尹入</hi>
<hi>問疾曰吾食葅而得蛭不行其罪是法廢而威不立也譴而誅之恐監食者皆死遂吞之令尹曰天道無親唯</hi>
<hi>徳是輔王有仁徳疾不為傷王疾果愈蛭之日翻</hi>孫叔殺蛇而致福<hi>説苑孫叔敖為兒時</hi>
<hi>出遊見兩頭蛇殺而埋之還家而哭母問其故曰見兩頭蛇恐死母曰蛇安在曰聞見兩頭蛇者死恐人復見</hi>
<hi>己殺而埋之矣母曰毋憂汝不死矣吾聞有隂徳者天必報以福</hi>奈何不忍於蝗而忍<lb/>
<pb n="KR2b0007_WYG_211-20b"/>
人之饑死乎若使殺蝗有禍崇請當之　秋七月庚辰<lb/>
朔日有食之　上謂宰相曰朕每讀書有所疑滯無從<lb/>
質問可選儒學之士日使入内侍讀盧懷慎薦太常卿<lb/>
馬懷素九月戊寅以懷素為左散騎常侍使與右散騎<lb/>
常侍禇無量更日侍讀<hi>更工衡翻</hi>每至閤門令乘肩輿以進<lb/>
或往别館道逺聽于宫中乘馬親送迎之待以師傅之<lb/>
禮以無量羸老特為之造腰輿<hi>羸倫為翻腰輿令人舉之適與腰平為于偽翻</hi>
在内殿令内侍舁之<hi>舁羊茹翻</hi>　九姓思結都督磨散等來<lb/>
<pb n="KR2b0007_WYG_211-21a"/>
降己未悉除官遣還　西南蠻冦邊遣右驍衛將軍李<lb/>
𤣥道發戎瀘䕫巴梁鳯等州兵三萬人<hi>戎州本犍為郡梁置戎州瀘音</hi>
<hi>盧</hi>并舊屯兵討之　壬戍以凉州大總管薛訥為朔方<lb/>
道行軍大總管太僕卿吕延祚霛州刺史杜賔客副之<lb/>
以討突厥　甲子上幸鳯泉湯<hi>唐六典岐州郿縣有鳯凰湯</hi>十一月<lb/>
乙卯還京師　劉幽求自杭州刺史徙郴州刺史<hi>郴州漢郴</hi>
<hi>縣地爲桂陽郡治昕隋平陳置郴州郴丑林翻</hi>憤恚<hi>恚於/避翻</hi>甲申卒于道<hi>卒子恤翻</hi>　丁<lb/>
酉以左羽林大將軍郭䖍瓘兼安西大都䕶四鎮經略<lb/>
<pb n="KR2b0007_WYG_211-21b"/>
大使䖍瓘請自募闗中兵萬人詣安西討擊皆給遞䭾<lb/>
及熟食<hi>遞䭾者㳂路遞發馬牛驢䭾運兵器什物也唐六典曰驢載曰䭾每䭾一百斤其脚直一百里</hi>
<hi>一百文山阪處一百二十文驢少處不得過一百五十文平易處不得下八十文其有人負處兩人分一䭾又</hi>
<hi>給熟食欲其速逹安西䭾徒何翻</hi>敕許之將作大匠韋湊上疏以為今<lb/>
西域服從雖或時有小盗竊舊鎮兵足以制之闗中常<lb/>
宜充實以彊幹弱枝自頃西北二虜冦邊凡在丁壯征<lb/>
行略盡豈宜更募驍勇逺資荒服<hi>驍堅堯翻</hi>又一萬征人行<lb/>
六千餘里咸給遞䭾熟食道次州縣將何以供秦隴之<lb/>
<pb n="KR2b0007_WYG_211-22a"/>
西户口漸少凉州已往沙磧悠然<hi>少詩沼翻下同磧七迹翻下同</hi>遣彼<lb/>
居人如何取濟縱令必克其獲幾何儻稽天誅毋乃甚<lb/>
損請計所用所得校其多少則知利害昔唐堯之代兼<lb/>
愛夷夏中外乂安漢武窮兵逺征雖多克獲而中國疲<lb/>
耗<hi>唐堯協和萬邦韋凑所謂兼愛夷夏也漢武事見漢紀夏户雅翻</hi>今論帝王之盛徳<lb/>
者皆歸唐堯不歸漢武况邀功不成者復何足比議乎<lb/>
時姚崇亦以䖍瓘之策為不然既而䖍瓘卒無功<hi>復扶又翻</hi>
<hi>卒子恤翻</hi>　初監察御史張孝嵩奉使廓州<hi>監古銜翻使疏吏翻下同</hi>還<lb/>
<pb n="KR2b0007_WYG_211-22b"/>
陳磧西利害請往察其形埶上許之聽以便宜從事㧞<lb/>
汗那者古烏孫也内附嵗久吐蕃與大食共立阿了逹<lb/>
為王發兵攻之㧞汗那王兵敗奔安西求救孝嵩謂都<lb/>
䕶吕休璟曰不救則無以號令西域遂帥旁側戎落兵<lb/>
萬餘人出龜茲西數千里下數百城<hi>璟俱永翻帥讀曰率龜茲曰丘慈下</hi>
<hi>遐嫁翻</hi>長驅而進是月攻阿了逹于連城孝嵩自擐甲督<lb/>
士卒急攻自巳至酉屠其三城俘斬千餘級阿了逹與<lb/>
數騎逃入山谷<hi>擐音宦騎竒寄翻</hi>孝嵩𫝊檄諸國威振西域大<lb/>
<pb n="KR2b0007_WYG_211-23a"/>
食康居大宛罽賔等八國皆遣使請降<hi>罽音計</hi>㑹有言其<lb/>
贓汚者坐繫凉州獄貶靈州兵曹參軍<hi>兵曹參軍即司兵參軍是後復</hi>
<hi>用孝嵩為都䕶著名西域</hi>　京兆尹崔日知貪暴不法御史大夫李<lb/>
傑將糾之日知反構傑罪十二月侍御史楊瑒廷奏曰<lb/>
若糾彈之司使姧人得而恐愒<hi>瑒雉杏翻又音暢愒呼葛翻</hi>則御史<lb/>
臺可廢矣上遽命傑視事如故貶日知為歙縣丞<hi>歙縣漢屬</hi>
<hi>丹陽郡縣南有歙浦因以為名唐帶歙州歙書渉翻</hi>　或上言按察使徒煩擾公<lb/>
私<hi>等考異曰開元宰臣奏云李伯  不知伯何人也今去其名</hi>請精簡刺史縣令停<lb/>
<pb n="KR2b0007_WYG_211-23b"/>
按察使上命召尚書省官議之姚崇以為今止擇十使<lb/>
猶患未盡得人况天下三百餘州縣多數倍安得刺史<lb/>
縣令皆稱其職乎<hi>稱尺證翻下不稱同</hi>乃止　尚書左丞韋玢<hi>玢方</hi>
<hi>貧翻</hi>奏郎官多不舉軄請沙汰改授它官玢尋出為刺史<lb/>
宰相奏擬冀州敕改小州姚崇奏言臺郎寛怠及不稱<lb/>
職玢請沙汰乃是奉公臺郎甫爾改官玢即貶黜於外<lb/>
議者皆謂郎官謗傷臣恐後來左右丞指以為戒則省<lb/>
事何從而舉矣<hi>省事謂尚書省之事也</hi>伏望聖慈詳察使當官者<lb/>
<pb n="KR2b0007_WYG_211-24a"/>
無所疑愳乃除冀州刺史　突騎施守忠既死黙啜兵<lb/>
還守忠部將蘇禄鳩集餘衆為之酋長<hi>騎竒寄翻将即亮翻酋慈由翻</hi>
<hi>長知兩翻</hi>蘇禄頗善綏撫十姓部落稍稍歸之有衆二十萬<lb/>
遂據有西方尋遣使入見<hi>使疏吏翻下同見賢遍翻</hi>是嵗以蘇禄為<lb/>
左羽林大將軍金方道經略大使<hi>西方屬金故曰金方道</hi>　皇后<lb/>
妹夫尚衣奉御長孫昕以細故與御史大夫李傑不協<lb/>
<hi>殿中省有尚食尚藥尚衣尚舍尚乘尚輦六局各有奉御二人尚衣奉御掌供天子衣服詳其制度辨其名數</hi>
<hi>而供其進御</hi>
<pb n="KR2b0007_WYG_211-24b"/>
四年春正月昕與其妹夫楊仙玉於里巷伺傑而敺之<lb/>
<hi>伺相吏翻敺烏口翻</hi>傑上表自訴曰髪膚見毁雖則痛身冠冕被<lb/>
陵誠為辱國上大怒命於朝堂杖殺以謝百僚<hi>上時掌翻被皮</hi>
<hi>義翻朝直遥翻</hi>仍以敕書慰傑曰昕等朕之宻戚不能訓導使<lb/>
陵犯衣冠雖寘以極刑未足謝罪卿宜以剛腸疾惡勿<lb/>
以凶人介意　丁亥宋王成器更名憲申王成義更名<lb/>
撝<hi>二王以成字犯昭成皇后諡號更名更工衡翻</hi>　乙酉隴右節度使郭䖍瓘<lb/>
奏奴石良才等八人皆有戰功請除游擊將軍<hi>唐制游擊將軍</hi>
<pb n="KR2b0007_WYG_211-25a"/>
<hi>從五品下</hi>敕下<hi>下遐嫁翻</hi>盧懷慎等奏曰郭䖍瓘恃其㣲效輙侮<lb/>
彛章為奴請五品<hi>為于偽翻</hi>實亂綱紀不可許上從之　丙<lb/>
午以鄫王嗣真為安北大都䕶安撫河東闗内隴右諸<lb/>
蕃大使<hi>據新舊書此亦郯王嗣直以為鄫王嗣真誤也而新舊書以安北為安西亦誤使疏吏翻</hi>以<lb/>
安北大都䕶張知運為之副陜王嗣昇為安西大都䕶<lb/>
安撫河西四鎮諸蕃大使以安西都䕶郭䖍瓘為之副<lb/>
<hi>陜失冉翻</hi>二王皆不出閤諸王遥領節度自此始　二月丙<lb/>
辰上幸驪山温湯　吐蕃圍松州　丁卯上還宫　辛<lb/>
<pb n="KR2b0007_WYG_211-25b"/>
未以尚書右丞倪若水為汴州刺史兼河南采訪使<hi>唐㑹</hi>
<hi>要開元二十二年二月十九日初置十道採訪處置使據此則先置采訪使二十二年始置採訪處置使也舊</hi>
<hi>志汴州京師東一千三百五十里</hi>上雖欲重都督刺史選京官才望者<lb/>
為之然當時士大夫猶輕外任揚州采訪使班景倩入<lb/>
為大理少卿過大梁<hi>唐汴州治浚儀縣古之大梁也</hi>若水餞之行立望<lb/>
其行塵乆之乃返謂官屬曰班生此行何異登仙　癸<lb/>
酉松州都督孫仁獻襲擊吐蕃於城下大破之　上嘗<lb/>
遣宦官詣江南取鵁鶄鸂䳵等<hi>鵁居肴翻鶄咨盈翻鵁鶄似鳬而大脚髙毛冠</hi>
<pb n="KR2b0007_WYG_211-26a"/>
<hi>水鳥也爾雅曰鳽鵁鶄陸佃新義曰鵁鶄闘視不流其睛交據汧出不流所謂鵁鶄旋目者也爾雅翼鳽似鳬</hi>
<hi>而脛髙有毛冠江東人養以厭火災又謂之交精精目精也其目精交也陸龜䝉曰鵁鶄黑襟青脛丹爪噣色</hi>
<hi>㡬及項鸂苦奚翻䳵恥力翻鸂䳵亦水鳥也毛有五色陸佃埤雅曰鸂䳵五色尾有毛如船柂小于鴨性食短</hi>
<hi>狐在山澤中無復毒氣故淮賦云鸂䳵尋邪而逐害此鳥盖溪中之勑邪逐害者故以名云陳昭裕建州圖經</hi>
<hi>曰鸂䳵于水中宿老少若有勑令也亦有浮游雄者左雌者右羣伍皆有式度</hi>欲置苑中使者<lb/>
所至煩擾道過汴州倪若水上言今農桑方急而羅捕<lb/>
禽鳥以供園池之翫逺自江嶺水陸𫝊送食以梁肉<hi>傳張</hi>
<hi>戀翻食祥吏翻</hi>道路觀者豈不以陛下賤人而貴鳥乎陛下方<lb/>
<pb n="KR2b0007_WYG_211-26b"/>
當以鳯皇為凡鳥麒麟為凡獸况鵁鶄鸂䳵曷足貴也<lb/>
上手敕謝若水賜帛四十叚縱散其鳥　山東蝗復大<lb/>
起<hi>復扶又翻</hi>姚崇又命捕之倪若水謂蝗乃天災非人力所<lb/>
及宜修徳以禳之<hi>禳如羊翻</hi>劉聰時常捕埋之為害益甚拒<lb/>
御史不從其命崇牒若水曰劉聰偽主徳不勝妖今日<lb/>
聖朝妖不勝徳<hi>妖於喬翻朝直遥翻</hi>古之良守<hi>守手又翻</hi>蝗不入境若<lb/>
其修徳可免彼豈無徳致然若水乃不敢違夏五月甲<lb/>
辰勑委使者詳察州縣捕蝗勤惰者各以名聞由是連<lb/>
<pb n="KR2b0007_WYG_211-27a"/>
嵗蝗災不至大饑　或言於上曰今嵗選叙大濫<hi>選須絹翻</hi>
<hi>下典選同</hi>縣令非才及入謝上悉召縣令於宣政殿庭<hi>大明宫正</hi>
<hi>殿曰含元殿其北曰宣政殿</hi>試以理人策惟鄄城令韋濟詞理第一<lb/>
<hi>鄄城古縣漢屬濟隂郡後漢為兖州治所晉屬濮陽郡唐帶濮州鄄吉掾翻</hi>擢為醴泉令<hi>自𦂳</hi>
<hi>縣擢為次赤縣也</hi>餘二百餘人不入第且令之官<hi>百當作十</hi>四十五<lb/>
人放歸學問吏部侍郎盧從愿左遷豫州刺史李朝隱<lb/>
左遷滑州刺史<hi>舊志滑州去京師一千四百四十里朝直遥翻  考異曰韋濟傳云問安人䇿</hi>
<hi>一道今從唐厯盧從愿𫝊曰上盡召新授縣令一時於殿庭策試考入下第者一切放歸學問唐厯試在四月</hi>
<pb n="KR2b0007_WYG_211-27b"/>
<hi>從愿朝隱貶在五月朝隱傳云四年春以授縣非其人貶今從唐厯又韋濟傳曰時有人宻奏上曰今嵗吏部</hi>
<hi>選叙大濫縣令非才全不簡擇及縣令謝官日引入殿庭問安人策試者一百餘人獨濟策第一或有不書紙</hi>
<hi>者擢濟為醴泉令二十餘人還舊官四十五人放歸習讀今亦從唐厯</hi>從愿典選六年與<lb/>
朝隱皆名稱職<hi>史以從愿朝隱為稱職則或言為非矣稱尺證翻</hi>初髙宗之世<lb/>
馬載裴行儉在吏部最有名時人稱吏部前有馬裴後<lb/>
有盧李濟嗣立之子也<hi>韋嗣立思謙之子長安中為相</hi>　有胡人上言<lb/>
海南多珠翠竒寳<hi>海南謂林邑扶南真臘諸國也上時掌翻</hi>可往營致因言<lb/>
市舶之利<hi>舶音白</hi>又欲往師子國<hi>師子國天竺旁國也居西南海中舊無人民止</hi>
<pb n="KR2b0007_WYG_211-28a"/>
<hi>有鬼神及龍居之諸國商賈來共市易鬼神不見其形但出珍寳顯其所堪價商賈依價取之其地和適無冬</hi>
<hi>夏之異諸國人聞其土樂因此競至或有停住者遂成大國能馴養師子因以名國</hi>求靈藥及善<lb/>
醫之嫗寘之宫掖<hi>嫗威遇翻掖音亦</hi>上命監察御史楊範臣與<lb/>
胡人偕往求之範臣從容奏曰陛下前年焚珠玉錦繡<lb/>
示不復用今所求者何以異於所焚者乎彼市舶與商<lb/>
賈爭利殆非王者之體<hi>從千容翻復扶又翻賈音古</hi>胡藥之性中國<lb/>
多不能知况於胡嫗豈宜寘之宫掖夫御史天子耳目<lb/>
之官必有軍國大事臣雖觸冐炎瘴死不敢辭此特胡<lb/>
<pb n="KR2b0007_WYG_211-28b"/>
人眩惑求媚無益聖徳竊恐非陛下之意願熟思之上<lb/>
遽自引咎慰諭而罷之　六月癸亥上皇崩于百福殿<lb/>
<hi>年五十五一考異曰睿宗𤣥宗實録皆曰甲子按下云己巳睿宗  七齋度萬安公主為女道士今從舊本紀</hi>
<hi>唐厯</hi>己巳以上女萬安公主為女官欲以追福　癸酉㧞<lb/>
曵固斬突厥可汗黙啜首來獻時黙啜北擊㧞曵固大<lb/>
破之於獨樂水<hi>樂音洛</hi>恃勝輕歸不復設備遇㧞曵固迸<lb/>
卒頡質略自栁林突出斬之<hi>兵敗潰散士卒迸走故曰迸卒復扶又翻迸北孟翻</hi>
時大武軍子將郝靈荃奉使在突厥<hi>子將小將也唐令制每軍大將一人</hi>
<pb n="KR2b0007_WYG_211-29a"/>
<hi>别奏八人傔十六人副二人分掌軍務奏傔減大將半判官二人典四人總管四人二主左右虞侯二主左右</hi>
<hi>押衙傔各五人子將八人資其分行陣辯金鼔及部署傔各二人</hi>頡質畧以其首歸之<lb/>
<hi>特考異曰唐厯侔勃曵固今從實録唐厯又云靈荃引  勒囘紇部落斬黙啜于毒樂河今從舊𫝊舊傳云入</hi>
<hi>蕃使郝靈儉今從唐厯又新舊紀皆云六月癸酉斬黙啜唐厯亦在六月𤣥宗實録七月戊寅詔書與降附突</hi>
<hi>厥云乘其衰弱早就翦除其能捉獲黙啜者已立賞格盖未奏到耳</hi>與偕詣闕懸其首於<lb/>
廣街㧞曵固囘紇同羅霫僕固五部皆來降置於大武<lb/>
軍北黙啜之子小可汗立骨咄禄之子闕特勒擊殺之<lb/>
<hi>骨咄禄即骨篤禄黙啜之兄也永淳二年反天授二年死黙啜代立</hi>及黙啜諸子親信略<lb/>
<pb n="KR2b0007_WYG_211-29b"/>
盡立其兄右賢王黙棘連是為毗伽可汗國人謂之小<lb/>
殺毗伽以國固讓闕特勒闕特勒不受乃以為左賢王<lb/>
専典兵馬　秋七月壬辰太常博士陳貞節蘇獻以太<lb/>
廟七室已滿請遷中宗神主於别廟奉睿宗神主袝太<lb/>
廟從之又奏遷昭成皇后祔睿宗室肅明皇后留祀於<lb/>
儀坤廟<hi>肅明皇后睿宗之元妃也昭成后次妃也以生帝升祔睿宗而肅明后祀於别廟非禮也儀坤</hi>
<hi>廟見上卷景雲二年</hi>八月乙巳立中宗廟於太廟之西　辛未契<lb/>
丹李失活奚李大酺帥所部來降<hi>武后萬嵗通天時奚契丹叛帝即位之後</hi>
<pb n="KR2b0007_WYG_211-30a"/>
<hi>孫佺薛訥相繼䘮師兩蕃不敢乘勝慿陵中國乃相帥來降中國之勢安強有以服其心故也酺音蒲帥讀曰</hi>
<hi>率降户江翻下同</hi>制以失活為松漠郡王行金吾大將軍兼松<lb/>
漠都督因其八部落酋長拜為刺史<hi>貞觀末以契丹逹稽部為峭落州紇</hi>
<hi>便部為彈汙州獨活部為無逢州芬問部為羽陵州突便部為日連州芮奚部為徒河州墜斤部為萬丹州伏</hi>
<hi>部為匹黎赤山二州并松漠府凡八部十州今復以其酋長各為刺史</hi>又以將軍薛㤗督<lb/>
軍鎮撫之大酺為饒樂郡王行金吾大將軍兼饒樂都<lb/>
督失活盡忠之從父弟也<hi>李盡忠即萬嵗通天叛者樂音洛從才用翻</hi>　吐<lb/>
蕃復請和<hi>復扶又翻下禄復多復必復無復同</hi>上許之　突厥黙啜既死<lb/>
<pb n="KR2b0007_WYG_211-30b"/>
奚契丹㧞曵固等諸部皆内附突騎施蘇禄復自立為<lb/>
可汗突厥部落多離散毗伽可汗患之乃召黙啜時牙<lb/>
官暾欲谷以為謀主暾欲谷年七十餘<hi>暾乃昆翻</hi>多智略國<lb/>
人信服之突厥降户處河曲者<hi>北河之曲處昌吕翻</hi>聞毗伽立多<lb/>
復叛歸之幷州長史王晙上言此屬徒以其國䘮亂<hi>䘮息</hi>
<hi>浪翻</hi>故相帥來降若彼安寧必復叛去今置之河曲此屬<lb/>
桀黠實難制御往往不受軍州約束興兵剽掠<hi>黠户入翻剽匹</hi>
<hi>妙翻</hi>聞其逃者已多與虜聲問往來通傳委曲乃是畜養<lb/>
<pb n="KR2b0007_WYG_211-31a"/>
此屬使為間諜<hi>畜吁玉翻間古莧翻</hi>日月滋久奸詐逾深窺伺邊<lb/>
隙將成大患虜騎南牧必為内應<hi>伺相吏翻騎竒寄翻</hi>來逼軍州<lb/>
表裏受敵雖有韓彭不能取勝矣願以秋冬之交大集<lb/>
兵衆諭以利害給其資糧徙之内地二十年外漸變舊<lb/>
俗皆成勁兵雖一時暫勞然永久安靖比者守邉將吏<lb/>
及出境使人多為䛕辭皆非事實<hi>比毗至翻將即亮翻</hi>或云北虜<lb/>
破滅或云降户妥帖皆欲自衒其功非能盡忠狥國願<lb/>
察斯利口<hi>孔子曰惡利口之覆邦家者</hi>勿忘逺慮議者必曰國家曏<lb/>
<pb n="KR2b0007_WYG_211-31b"/>
時已嘗寘降户於河曲皆獲安寧<hi>謂貞觀時也</hi>今何所疑此<lb/>
則事同時異不可不察曏者頡利既亡降者無復異心<lb/>
故得久安無變今北虜尚存<hi>謂黙啜雖死毗伽又立也</hi>此屬或畏其<lb/>
威或懷其惠或其親屬豈樂南來較之彼時固不侔矣<lb/>
<hi>彼時謂貞觀之時樂音洛</hi>以臣愚慮徙之内地上也多屯士馬大為<lb/>
之備華夷相參人勞費廣次也正如今日下也願審茲<lb/>
三策擇利而行縱使因徙逃亡得者皆為唐有若留至<lb/>
河氷恐必有變䟽奏未報降户<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌思㤗阿悉爛等果<lb/>
<pb n="KR2b0007_WYG_211-32a"/>
叛冬十月甲辰命朔方大總管薛訥發兵追討之王晙<lb/>
引并州兵西濟河晝夜兼行追擊叛者破之斬獲三千<lb/>
級先是單于副都䕶張知運悉收降户兵仗<hi>先悉薦翻</hi>令度<lb/>
河而南降户怨怒御史中丞姜晦為廵邉使<hi>使疏吏翻</hi>降户<lb/>
訴無弓矢不得射獵晦悉還之降户得之遂叛張知運<lb/>
不設備與之戰于青剛嶺<hi>青剛嶺在慶州方渠縣北靈州之南</hi>為虜所擒<lb/>
欲送突厥至綏州境將軍郭知運以朔方兵邀擊之大<lb/>
破其衆於黒山呼延谷虜釋張知運而去上以張知運<lb/>
<pb n="KR2b0007_WYG_211-32b"/>
䘮師斬之以徇毗伽可汗既得思泰等欲南入為冦暾<lb/>
欲谷曰唐主英武民和年豐未有間隙不可動也<hi>䘮息浪翻</hi>
<hi>間古莧翻</hi>我衆新集力尚疲羸且當息養數年始可觀變而<lb/>
舉毗伽又欲築城并立寺觀<hi>羸倫為翻寺觀古玩翻</hi>暾欲谷曰不<lb/>
可突厥人徒稀少<hi>少詩沼翻</hi>不及唐家百分之一所以能與<lb/>
為敵者正以逐水草居處無常<hi>處昌吕翻</hi>射獵為業人皆習<lb/>
武彊則進兵抄掠弱則竄伏山林唐兵雖多無所施用<lb/>
若築城而居變更舊俗<hi>更工衡翻</hi>一朝失利必為所滅釋老<lb/>
<pb n="KR2b0007_WYG_211-33a"/>
之法教人仁弱非用武爭勝之術不可崇也毗伽乃止<lb/>
　庚午𦵏大聖皇帝于橋陵<hi>橋陵在同州蒲城縣三十里是嵗改蒲城縣為奉先</hi>
<hi>縣屬京兆尹</hi>廟號睿宗御史大夫李傑䕶橋陵作判官王旭<lb/>
犯贓傑按之反為所構左遷衢州刺史<hi>衢州漢新安太未之地晉改新</hi>
<hi>安為信安改太未為龍丘屬東陽郡唐武徳四年分置衢州衢州京師東南四千七百十二里</hi>　十一<lb/>
月己卯黄門監盧懷慎疾亟上表薦宋璟李傑李朝隱<lb/>
盧從愿並明時重器所坐者小所棄者大望垂矜録上<lb/>
深納之乙未薨<hi>黄考異曰鄭處誨明皇雜録云懐慎為  門監吏部尚書卧病既久宋璟盧從</hi>
<pb n="KR2b0007_WYG_211-33b"/>
<hi>愿相與訪焉懐慎常器重二人持一人手謂曰公出入為藩輔主上求治甚切然享國嵗久近者稍倦于勤必</hi>
<hi>有人乘此而進矣君其志之按懷慎初為吏部時璟貶睦州及卒璟猶未歸從愿未嘗入相又四年未為享國</hi>
<hi>嵗久今不取</hi>家無餘蓄惟一老蒼頭請自鬻以辦䘮事<hi>史言盧懷</hi>
<hi>慎之奴異乎人奴</hi>　丙申以尚書左丞源乹曜為黄門侍郎同<lb/>
平章事姚崇無居第寓居罔極寺以病痁謁告<hi>唐㑹要神龍元</hi>
<hi>年太平公主為天后立罔極寺於大寧坊開元二十年改為興唐寺痁失亷翻瘧疾也</hi>上遣使問<lb/>
飲食起居狀日數十輩<hi>使疏吏翻</hi>源乾曜奏事或稱㫖上輙<lb/>
曰此必姚崇之謀也或不稱㫖輙曰何不與姚崇議之<lb/>
<pb n="KR2b0007_WYG_211-34a"/>
<hi>稱尺證翻</hi>乾曜常謝實然每有大事上常令乾曜就寺問崇<lb/>
癸卯乾曜請遷崇於四方館<hi>四方館屬中書省</hi>仍聽家人入侍<lb/>
疾上許之崇以四方館有簿書非病者所宜處固辭上<lb/>
曰設四方館為官吏也使卿居之為社稷也<hi>處昌吕翻為于偽翻</hi>
恨不可使卿居禁中耳此何足辭崇子光禄少卿彛宗<lb/>
正少卿异廣通賔客頗受饋遺為時所譏<hi>遺于季翻</hi>主書趙<lb/>
誨為崇所親信<hi>唐中書省有主書四人從七品上</hi>受胡人賂事覺上親<lb/>
鞫問下獄當死崇復營救<hi>下遐嫁翻復扶又翻</hi>上由是不恱㑹曲<lb/>
<pb n="KR2b0007_WYG_211-34b"/>
赦京城敕特標誨名杖之一百流嶺南<hi>僉考異曰朝野  載紫㣲舍人</hi>
<hi>倪若水贓至八百貫因諸王内宴姚元崇諷之曰倪舍人正直百司嫉之欲成事何不為上言之諸王入衆共</hi>
<hi>救之遂釋一無所問主書趙誨受蕃餉一刀子或直六七百錢元崇宣敕處死後有降崇乃<graphic n="KR2871" url="https://raw.githubusercontent.com/kanripo/KR-Gaiji/master/images/KR2871.png" mimeType="image/png"/>曰别敕處死者</hi>
<hi>决一百配流大理决趙誨一百不死夜遣給使縊殺之<graphic n="KR2871" url="https://raw.githubusercontent.com/kanripo/KR-Gaiji/master/images/KR2871.png" mimeType="image/png"/>盖批字也今從舊傳</hi>崇由是憂懼數<lb/>
請避相位<hi>數所角翻</hi>薦廣州都督宋璟自代十一月上將幸<lb/>
東都以璟為刑部尚書西京留守<hi>璟俱永翻守式又翻</hi>令馳驛詣<lb/>
闕遣内侍將軍楊思勗迎之<hi>按舊書楊思勗傳時為内常侍右監門衛將軍内侍</hi>
<hi>内侍省官之長内常侍則為之貳者也内侍從四品下内常侍正五品上</hi>璟風度凝逺人莫<lb/>
<pb n="KR2b0007_WYG_211-35a"/>
測其際在塗竟不與思勗交言思勗素貴幸歸訴于上<lb/>
上嗟歎良久益重璟　丙辰上幸驪山温湯乙丑還宫<lb/>
　閏月己亥姚崇罷為開府儀同三司源乾曜罷為京<lb/>
兆尹西京留守<hi>守手又翻</hi>以刑部尚書宋璟守吏部尚書兼<lb/>
黄門監紫微侍郎蘇頲同平章事<hi>頲他鼎翻</hi>璟為相務在擇<lb/>
人隨材授任使百官各稱其職<hi>稱尺證翻</hi>刑賞無私敢犯顔<lb/>
直諫上甚敬憚之雖不合意亦曲從之突厥黙啜自則<lb/>
天世為中國患朝廷旰食<hi>朝直遥翻旰古按翻</hi>傾天下之力不能<lb/>
<pb n="KR2b0007_WYG_211-35b"/>
克郝靈荃得其首自謂不世之功璟以天子好武功恐<lb/>
好事者競生心徼倖<hi>好呼到翻徼工堯翻</hi>痛抑其賞逾年始授郎<lb/>
將靈荃慟哭而死<hi>郝靈荃因人以為功授以郎將非抑之也將即亮翻</hi>璟與蘇頲<lb/>
相得甚厚頲遇事多讓於璟璟毎論事則頲為之助璟<lb/>
嘗謂人曰吾與蘇氏父子皆同居相府僕射寛厚誠為<lb/>
國器<hi>僕射謂蘇瓌也</hi>然獻可替否吏事精敏則黄門過其父矣<lb/>
<hi>按舊書蘇頲𫝊頲以紫㣲侍郎同紫㣲黄門平章事</hi>姚宋相繼為相崇善應變成<lb/>
務璟善守法持正二人志操不同然協心輔佐使賦役<lb/>
<pb n="KR2b0007_WYG_211-36a"/>
寛平刑罰清省百姓富庶唐世賢相前稱房杜後稱姚<lb/>
宋它人莫得比焉二人每進見上輙為之起去則臨軒<lb/>
送之<hi>見賢遍翻輒為于偽翻</hi>及李林甫為相雖寵任過於姚宋然<lb/>
禮遇殊卑薄矣<hi>史終言之</hi>紫㣲舍人髙仲舒博通典籍齊澣<lb/>
練習時務姚宋每坐二人以質所疑既而歎曰欲知古<lb/>
問髙君欲知今問齊君可以無闕政矣　辛丑罷十道<lb/>
按察使<hi>開元二年復置按察使</hi>　舊制六品以下官皆委尚書省<lb/>
奏擬是嵗始制員外郎御史起居遺補不擬<hi>員外郎御史起居遺</hi>
<pb n="KR2b0007_WYG_211-36b"/>
<hi>補皆臺省要官由人主親除不由尚書奏擬按唐制員外郎從六品侍御史起居郎亦從六品補闕七品拾遺</hi>
<hi>及監察御史則八品耳</hi>
五年春正月癸卯太廟四室壞上素服避正殿時上將<lb/>
幸東都<hi>舊志東都至西京八百五十里</hi>以問宋璟蘇頲對曰陛下三年<lb/>
之制未終<hi>去年六月睿宗崩故云然</hi>遽爾行幸恐未契天心災異為<lb/>
戒願且停車駕又問姚崇對曰太廟屋材皆苻堅時物<lb/>
嵗久朽腐而壞適與行期相㑹何足異也<hi>言不足以為災異</hi>且<lb/>
王者以四海為家陛下以闗中不稔幸東都百司供擬<lb/>
<pb n="KR2b0007_WYG_211-37a"/>
已備不可失信但應遷神主于太極殿更修太廟<hi>更工衡翻</hi>
如期自行耳上大喜從之賜崇絹二百匹己酉上行享<lb/>
禮於太極殿命姚崇五日一朝仍入閤供奉<hi>入閤供奉者應内殿</hi>
<hi>朝叅立于供奉班中姚崇舊相也盖立于供奉班首朝直遥翻</hi>恩禮更厚有大政輙訪<lb/>
焉右散騎常侍禇無量上言隋文帝富有天下遷都之<lb/>
日豈取苻氏舊材以立太廟乎此特䛕臣之言耳願陛<lb/>
下克謹天戒納忠諫逺諂䛕<hi>禇無量之言讜言也上時掌翻逺于願翻</hi>上弗<lb/>
聽辛亥行幸東都過崤谷道隘不治<hi>崤谷在陜州硤石縣</hi>上欲免<lb/>
<pb n="KR2b0007_WYG_211-37b"/>
河南尹及知頓使官<hi>車駕行幸有知頓使使疏吏翻</hi>宋璟諫曰陛下方<lb/>
事廵幸今以此罪二臣臣恐將來民受其弊上遽命釋<lb/>
之璟曰陛下罪之以臣言而免之是臣代陛下受徳也<lb/>
請令待罪朝堂而後赦之<hi>朝直遥翻</hi>上從之<hi>五考異曰實録  月乙巳以李</hi>
<hi>朝隱為河南尹宋璟傳云上次永寧之崤谷馳道隘狹車騎停擁河南尹李朝隐知頓使王怡失於部伍上令</hi>
<hi>黜其官爵二𫝊相違盖當時河南尹不知何人非朝隱耳又明皇雜録曰上幸東都至繡嶺宫當時炎酷上以</hi>
<hi>行宫狹隘謂左右曰此有佛寺乎吾将避暑於廣厦或云六軍填委於其中不可速行上謂髙力士曰姚崇多</hi>
<hi>計第往覘之力士囘奏云姚崇方袗絺綌乘小駟按轡于木隂下上恱曰吾得之矣遽命小駟而頓消暑溽乃</hi>
<pb n="KR2b0007_WYG_211-38a"/>
<hi>歎曰小事尚如此觸類而長之天下固受其恵矣按正月東幸二月至東都未炎暑也今不取</hi>　二月<lb/>
甲戌至東都赦天下　奚契丹既内附貝州刺史宋慶<lb/>
禮建議請復營州三月庚戌制復置營州都督於柳城<lb/>
<hi>制復扶又翻又如字</hi>兼平盧軍使管内州縣鎮戍皆如其舊<hi>武后萬嵗</hi>
<hi>通天元年營州陷至是乃復</hi>以太子詹事姜師度為營田支度使與<lb/>
慶禮等築之三旬而畢慶禮清勤嚴肅開屯田八十餘<lb/>
所招安流散數年之間倉廩充實市里浸繁　夏四月<lb/>
甲戍賜奚王李大酺妃辛氏號固安公主<hi>酺音蒲</hi>　己丑<lb/>
<pb n="KR2b0007_WYG_211-38b"/>
皇子嗣一卒追立為夏王諡曰悼<hi>夏户雅翻</hi>嗣一母武恵妃<lb/>
攸止之女也<hi>武攸止武后從子也</hi>　突騎施酋長左羽林大將軍<lb/>
蘇禄部衆浸彊雖職貢不乏隂有窺邊之志五月十姓<lb/>
可汗阿史那獻欲發葛邏禄兵擊之上不許　初上㣲<lb/>
時與太常卿姜皎親善及誅竇懷貞等<hi>誅懐貞等見上卷元年</hi>皎<lb/>
預有功由是寵遇羣臣莫及常出入臥内與后妃連榻<lb/>
宴飲賞賜不可勝紀<hi>勝音升</hi>弟晦亦以皎故累遷吏部侍<lb/>
郎宋璟言皎兄弟權寵太盛非所以安之上亦以為然<lb/>
<pb n="KR2b0007_WYG_211-39a"/>
秋七月庚子以晦為宗正卿因下制曰西漢諸將以權<lb/>
貴不全<hi>謂漢髙帝時也將即亮翻</hi>南陽故人以優閑自保<hi>謂漢光武時也</hi>皎<lb/>
宜放歸田園散官勲封皆如故<hi>散悉亶翻</hi>　壬寅隴右節度<lb/>
使郭知運大破吐蕃於九曲　安西副大都䕶湯嘉恵<lb/>
奏突騎施引大食吐蕃謀取四鎮圍鉢換及大石城<hi>鉢換</hi>
<hi>即撥換城大石城盖石國城也</hi>已發三姓葛邏禄兵與阿史那獻擊之<lb/>
　并州長史張嘉貞上言突厥九姓新降者散居太原<lb/>
以北請宿重兵以鎮之辛酉置天兵軍於并州集兵八<lb/>
<pb n="KR2b0007_WYG_211-39b"/>
萬以嘉貞為天兵軍大使<hi>天兵軍在并州城中</hi>　太常少卿王仁<lb/>
恵奏則天立明堂不合古制又明堂尚質而窮極奢侈<lb/>
宻邇宫掖人神雜擾甲子制復以明堂為乾元殿<hi>毁乾元殿</hi>
<hi>見二百四卷武后垂拱四年復扶又翻又如字</hi>冬至元日受朝賀<hi>朝直遥翻</hi>季秋大<lb/>
享復就圓丘　九月中書門下省及侍中皆復舊名<hi>改中</hi>
<hi>書門下省及省官名見上卷元年</hi>　貞觀之制中書門下及三品官入<lb/>
奏事必使諫官史官隨之有失則匡正美惡必記之諸<lb/>
司皆於正牙奏事御史彈百官服豸冠對仗讀彈文<hi>獬豸</hi>
<pb n="KR2b0007_WYG_211-40a"/>
<hi>冠法冠也一曰柱後恵文髙五寸以纚為展筩鐵柱卷執法者服之觀王義方彈李義府事可見彈徒丹翻下</hi>
<hi>同</hi>故大臣不得専君而小臣不得為讒慝<hi>慝吐得翻</hi>及許敬<lb/>
宗李義府用事政多私僻奏事官多俟仗下於御坐前<lb/>
屏左右宻奏<hi>坐徂臥翻屏必郢翻</hi>監奏御史<hi>監奏御史意即殿中侍御史也監古銜翻</hi>
<hi>下同</hi>及待制官<hi>永徽中命𢎞文館學士一人日待制于武徳殿西門文明元年詔京官五品已上清</hi>
<hi>官日一人待制于章善明福門先天末又以朝集使六品已上二人隨仗待制</hi>逺立以俟其退<lb/>
諫官御史皆隨仗出仗下後事不復預聞<hi>復扶又翻</hi>武后以<lb/>
法制羣下諫官御史得以風聞言事自御史大夫至監<lb/>
<pb n="KR2b0007_WYG_211-40b"/>
察得互相彈奏率以險詖相傾覆<hi>詖皮義翻</hi>及宋璟為相欲<lb/>
復貞觀之政戊申制自今事非的須秘宻者皆令對仗<lb/>
奏聞史官自依故事<hi>唐制天子御正殿則左右俯陛而聽有命則退而書之若仗在紫宸</hi>
<hi>内閤則夾香案分立殿下自永徽之後唯得對仗承㫖仗下之後謀議皆不得預聞</hi>　冬十月癸<lb/>
酉伊闕人孫平子上言春秋譏魯躋僖公<hi>春秋文二年大事于太廟</hi>
<hi>躋僖公傳曰逆祀也君子以為失禮禮無不順祀國之大事也而逆之可謂禮乎子雖齊聖不先父食久矣故</hi>
<hi>禹不先鯀湯不先契文武不先不窋宋祖帝乙鄭祖厲王猶上祖也上音時掌翻</hi>今遷中宗於<lb/>
别廟而祀睿宗正與魯同兄臣於弟猶不可躋<hi>謂魯僖公嘗臣</hi>
<pb n="KR2b0007_WYG_211-41a"/>
<hi>於閔公也</hi>况弟臣於兄<hi>謂睿宗之于中宗也</hi>可躋之於兄上乎若以兄<lb/>
弟同昭<hi>昭讀曰佋</hi>則不應出兄置於别廟願下羣臣博議遷<lb/>
中宗入廟事下禮官<hi>下遐嫁翻</hi>太常博士陳貞節馮宗蘇獻<lb/>
議以為七代之廟不數兄弟殷代或兄弟四人相繼為<lb/>
君<hi>殷時陽甲盤庚小辛小乙兄弟四人相繼為君</hi>若數以為代則無祖禰之祭<lb/>
矣<hi>禰乃禮翻</hi>今睿宗之室當亞高宗故為中宗特立别廟中<lb/>
宗既升新廟睿宗乃祔髙宗何嘗躋居中宗之上而平<lb/>
子引躋僖公為證誣罔聖朝漸不可長時論多是平子<lb/>
<pb n="KR2b0007_WYG_211-41b"/>
上亦以為然故議久不决蘇獻頲之從祖兄也<hi>長知兩翻從才</hi>
<hi>用翻從考異曰唐厯曰獻頲之再  叔今從舊志新表</hi>故頲右之<hi>左𫝊天子之所右者寡君右之</hi>
<hi>右音又</hi>卒從禮官議<hi>卒子恤翻</hi>平子論之不已謫為康州都城<lb/>
尉<hi>都城漢端溪縣地晉立都城縣屬晉康郡隋省併入端溪屬信安郡唐分端溪置康州都城屬焉</hi>
新廟成<hi>更作太廟成也</hi>戊寅神主祔廟　上命宋璟蘇頲為諸<lb/>
皇子制名及國邑之號<hi>為于偽翻</hi>又令别制一佳名及佳號<lb/>
進之璟等上言七子均養著於國風<hi>詩曹國風曰鳲鳩在桑其子七兮淑</hi>
<hi>人君子其儀一兮注云鳲鳩之養其子朝從上下暮從下上平均如一上時掌翻</hi>今臣等所制<lb/>
<pb n="KR2b0007_WYG_211-42a"/>
名號各三十餘輙混同以進以彰陛下覆燾無偏之徳<lb/>
<hi>覆敷又翻</hi>上甚善之　十一月丙申契丹王李失活入朝<hi>朝直</hi>
<hi>遥翻差考異曰長厯十一月丁酉朔丙申十月晦也與實録  一日舊紀唐厯皆云十二月己亥契丹李失活</hi>
<hi>來朝今從實録</hi>十二月壬午以東平王外孫楊氏為永樂公主<lb/>
妻之<hi>東平王續紀王慎之子也慎太宗子樂音洛妻子細翻</hi>　祕書監馬懷素奏<lb/>
省中書散亂訛缺請選學術之士二十人整比校補從<lb/>
之<hi>比毗至翻</hi>于是搜訪逸書選吏繕寫命國子博士尹知章<lb/>
桑泉尉韋述等二十人同刋正<hi>桑泉縣隋開皇十六年分猗氏縣置屬蒲州</hi>
<pb n="KR2b0007_WYG_211-42b"/>
<hi>考異曰舊𫝊為櫟陽尉今從韋述集賢注記</hi>以左散騎常侍禇無量為之使<lb/>
<hi>使疏吏翻</hi>於乾元殿前編校羣書<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百十一<lb/>
</p>
<p>
</p>
  </div>
</body>
</text>
</TEI>
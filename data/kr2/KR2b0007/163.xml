<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百六十三</head>
    <p>
<pb n="KR2b0007_WYG_163-1a"/>
欽定四庫全書<lb/>
　資治通鑑卷一百六十三　宋　司馬光　撰<lb/>
　　　　　　　　　　　　　　胡三省　音註<lb/>
　梁紀十九<hi>上章敦牂一年</hi>
　　太宗簡文皇帝上<hi>諱綱字世讚小字六通武帝第三子昭明太子母弟也謚法平</hi>
　　　<hi>易不訾曰簡學勤好問曰文</hi>
大寳元年春正月辛亥朔大赦改元　陳霸先發始興<lb/>
至大庾嶺<hi>大庾嶺在今南安軍大庾縣西南二十里吳錄南野縣有大庾山自嶺嶠九嶝二里至嶺</hi>
<pb n="KR2b0007_WYG_163-1b"/>
<hi>下平行十里至平亭</hi>蔡路養將二萬人軍於南野以拒之<hi>南野縣漢屬豫</hi>
<hi>章郡晋屬南康郡劉昫曰唐韶州始興縣漢南野縣地宋白曰䖍州之南康大庾嶺南雄州之始興皆漢南野</hi>
<hi>縣地輿地志今䖍州龍南縣漢南野縣地將即亮翻</hi>路養妻姪蘭陵蕭摩訶年十<lb/>
三單騎出戰無敢當者杜僧明馬被傷<hi>騎竒寄翻被皮義翻</hi>陳霸<lb/>
先救之授以所乗馬僧明上馬復戰<hi>上時掌翻復扶又翻</hi>衆軍因<lb/>
而乗之路養大敗脱身走霸先進軍南康<hi>清考異曰太  紀在二月</hi>
<hi>今從陳帝紀</hi>湘東王繹承制授霸先明威將軍交州刺史<lb/>
戊辰東魏進太原公高洋位丞相都督中外諸軍錄尚<lb/>
<pb n="KR2b0007_WYG_163-2a"/>
書事大行臺齊郡王　庚午邵陵王綸至江夏郢州刺<lb/>
史南康王恪郊迎<hi>南康當作南平參考前後及梁書可見夏戶雅翻</hi>以州讓之<lb/>
綸不受乃推綸爲假黄鉞都督中外諸軍事承制置百<lb/>
官<hi>恪考異曰太清紀云三月倫逼奪  州徙恪於郡廨今從梁書典略</hi>　魏楊忠圍安陸栁<lb/>
仲禮馳歸救之<hi>去年仲禮將兵趣襄陽</hi>諸將恐仲禮至則安陸難<lb/>
下請急攻之<hi>將即亮翻下同</hi>忠曰攻守勢殊未可猝㧞若引日<lb/>
勞師表裏受敵非計也南人多習水軍不閑野戰仲禮<lb/>
師在近路吾出其不意以竒兵襲之彼怠我奮一舉可<lb/>
<pb n="KR2b0007_WYG_163-2b"/>
克克仲禮則安陸不攻自㧞諸城可傳檄定也乃選騎<lb/>
二千衘枚夜進敗仲禮於漴頭<hi>敗補邁翻杜佑曰漴音崇水所衝曰漴  考異</hi>
<hi>曰太清紀作潼頭在去年十二月今從典略</hi>獲仲禮及其弟子禮盡俘其衆<lb/>
馬岫以安陸别將王叔孫以竟陵皆降於忠<hi>降户江翻</hi>於是<lb/>
漢東之地盡入於魏國廣陵人來嶷<hi>嶷魚力翻</hi>説前廣陵太<lb/>
守祖皓曰董紹先輕而無謀<hi>輕率正翻</hi>人情不附襲而殺之<lb/>
此壯士之任也今欲紏帥義勇奉戴府君<hi>帥讀曰率下同</hi>若其<lb/>
克㨗可立桓文之勲必天未悔禍猶足爲梁室忠臣皓<lb/>
<pb n="KR2b0007_WYG_163-3a"/>
曰此僕所願也乃相與紏合勇士得百餘人癸酉襲廣<lb/>
陵斬南兖州刺史董紹先據城馳檄遠近推前太子舍<lb/>
人蕭勔爲刺史<hi>勔彌兖翻</hi>仍結東魏爲援皓暅之子<hi>祖暅見一百四</hi>
<hi>十七卷武帝天監十二年諸本作暅之之子者衍一之字暅古鄧翻</hi>勔勃之兄也乙亥景<lb/>
遣郭元建帥衆奄至皓嬰城固守　二月魏楊忠乘勝<lb/>
至石頭<hi>五代志竟陵郡長壽縣後周置石頭郡</hi>欲進逼江陵湘東王繹遣<lb/>
舍人庾恪説忠曰詧來伐叔<hi>説式芮翻來伐事見上卷上年</hi>而魏助之<lb/>
何以使天下歸心忠遂停湕北<hi>湕水之北也湕紀偃翻</hi>繹遣舎人<lb/>
<pb n="KR2b0007_WYG_163-3b"/>
王孝祀等送子方略爲質以求和魏人許之繹與忠盟<lb/>
曰魏以石城爲封梁以安陸爲界請同附庸并送質子<lb/>
貿遷有無<hi>質音致貿易也遷徙也徙有之無以相貿易貿音茂</hi>永敦隣睦忠乃還<lb/>
<hi>還從宣翻又如字</hi>　宕昌王梁彌定<hi>宕徒浪翻</hi>爲其宗人獠甘所襲<lb/>
彌定奔魏獠甘自立羌酋傍乞鐵忽據渠株川<hi>獠魯皓翻酋慈</hi>
<hi>秋翻</hi>與渭川民鄭五醜合諸羌以叛魏丞相㤗使大將軍<lb/>
宇文貴凉州刺史史寧討之擒斬鐵忽五醜寧别擊獠<lb/>
甘破之獠甘將百騎奔生羌鞏亷玉<hi>生羌逺在塞外不羈屬於魏者騎竒</hi>
<pb n="KR2b0007_WYG_163-4a"/>
<hi>寄翻</hi>寧復納彌定於宕昌置岷州於渠株川<hi>五代志臨洮郡臨洮縣西</hi>
<hi>魏置溢樂縣并置岷州復扶又翻</hi>進擊鞏亷玉斬獠甘虜亷玉送長安<lb/>
　矦景遣任約于慶等帥衆二萬攻諸藩<hi>諸藩謂梁之宗室分任藩</hi>
<hi>維者任音壬帥讀曰率</hi>　邵陵王綸欲救河東王譽而兵糧不足<lb/>
乃致書於湘東王繹曰天時地利不及人和<hi>用孟子之言</hi>况<lb/>
於手足肱支豈可相害今社稷危恥創巨痛深<hi>禮記三年問曰</hi>
<hi>創巨者其疾乆痛甚者其愈遲三年者稱情而立文所以爲至痛極也斬衰苴杖居倚廬食粥寢苫枕塊所以</hi>
<hi>爲至痛飾也創音瘡</hi>唯應剖心嘗膽泣血枕戈<hi>越王句踐卧薪嘗膽求以報吴晋劉琨枕</hi>
<pb n="KR2b0007_WYG_163-4b"/>
<hi>戈待旦志梟逆虜枕之任翻子執親䘮泣血三年孔穎達曰説文哭哀聲也泣無聲出淚也則無聲謂之泣矣</hi>
<hi>連言血者以淚出於目猶血出於體故以淚比血禮記曰子羔執親之䘮泣血三年注曰無聲而血出是也</hi>
其餘小忿或宜容貰<hi>貰貸也</hi>若外難未除家禍仍構料今<lb/>
訪古<hi>難乃旦翻料音聊</hi>未或不亡夫征戰之理唯求克勝至於<lb/>
骨肉之戰愈勝愈酷捷則非功敗則有䘮<hi>䘮息浪翻</hi>勞兵損<lb/>
義虧失多矣矦景之軍所以未窺江外者<hi>荆州治江陵在江北故曰</hi>
<hi>江外</hi>良爲藩屏盤固宗鎮彊密<hi>爲于偽翻/屏必郢翻</hi>弟若陷洞庭<hi>湘州</hi>
<hi>之地襟帶洞庭故謂湘州爲洞庭</hi>不戢兵刃雍州疑迫何以自安必引<lb/>
<pb n="KR2b0007_WYG_163-5a"/>
進魏軍以求形援<hi>以綸之昏狂猶能言及於此盖勢有所必至也戢阻立翻雍於用翻</hi>弟<lb/>
若不安家國去矣必希觧湘州之圍存社稷之計繹復<lb/>
書陳譽過惡不赦<hi>言其過大惡極法所不赦</hi>且曰詧引楊忠來相侵<lb/>
逼頗遵談笑用却秦軍<hi>魯仲連談笑而却秦軍繹引此以爲大言</hi>曲直有在<lb/>
不復自陳<hi>復扶又翻</hi>臨湘旦平<hi>臨湘縣自漢以來屬長沙郡時爲州郡治所隋改臨湘縣</hi>
<hi>曰長沙縣</hi>暮便即路<hi>即路就路也承上文而言若欲攻襄陽考之下文盖謂討矦景</hi>綸得書<lb/>
投之於案慷慨流涕曰天下之事一至於斯湘州若敗<lb/>
吾亡無日矣<hi>綸知繹兵東下必将圖已故云然使在京口之時能思及此則何亡國䘮身之有古</hi>
<pb n="KR2b0007_WYG_163-5b"/>
<hi>人所以重居安慮危居寵思畏者也史爲綸北奔張本</hi>　矦景遣矦子鑒帥舟師八<lb/>
千自帥徒兵一萬<hi>徒兵歩兵也帥讀曰率下同</hi>攻廣陵三日克之執<lb/>
祖皓縳而射之箭徧體然後車裂以徇城中無少長皆<lb/>
埋之於地馳馬射而殺之<hi>射而亦翻少詩照翻長知兩翻  考異曰太清紀曰城中</hi>
<hi>數百人典畧曰死者八千人今從南史</hi>以子鑒爲南兖州刺史鎮廣陵<hi>廣陵</hi>
<hi>之人既殱矣子鑒所鎮者空城耳</hi>景還建康　丙戍以安陸王大春爲<lb/>
東揚州刺史省吳州<hi>景置吳州見上卷上年</hi>乙巳以尚書僕射王<lb/>
克爲左僕射　庚寅東魏以尚書令髙隆之爲太保<lb/>
<pb n="KR2b0007_WYG_163-6a"/>
宣城内史楊白華進據安吳<hi>孫吳立安吳縣屬宣城郡隋省安吳入涇縣</hi>矦<lb/>
景遣于子恱帥衆攻之不克　東魏行臺辛術將兵入<lb/>
冦圍陽平不克　矦景納上女溧陽公主甚愛之<hi>溧音栗</hi>
三月甲申請上禊宴於樂遊苑<hi>禊宴因袚禊而開宴禊胡計翻樂遊苑在玄武</hi>
<hi>湖南</hi>帳飲三日上還宫景與公主共據御牀南靣並坐羣<lb/>
臣文武列坐侍宴　庚申東魏進丞相洋爵爲齊王<lb/>
臨川内史始興王毅等擊莊鐵<hi>王毅始興人毅即毅字後人傳寫變立為<graphic n="KR3425" url="https://raw.githubusercontent.com/kanripo/KR-Gaiji/master/images/KR3425.png" mimeType="image/png"/>耳</hi>
鄱陽王範遣其將巴西矦瑱救之<hi>瑱他甸翻</hi>毅等敗死　鄱<lb/>
<pb n="KR2b0007_WYG_163-6b"/>
陽世子嗣與任約戰於三章約敗走嗣因徙鎮三章謂<lb/>
之安樂柵<hi>去年鄱陽王範西上使世子嗣守安樂柵今移柵三章亦以安樂名柵樂音洛</hi>　夏<lb/>
四月庚辰朔湘東王繹以上甲矦韶爲長沙王<hi>上甲矦韶奔江</hi>
<hi>陵見上卷上年按梁書長沙王懿子淵業嗣封卒子孝儼嗣封又卒子齊嗣封眘懿曽孫也時在建康湘東以</hi>
<hi>韶歸之遂以爲長沙王非禮也</hi>　丙午矦景請上幸西州上御素輦侍<lb/>
衛四百餘人景浴鐵數千翼衛左右<hi>浴鐵者言鐵甲堅滑若以水浴之也</hi>
上聞絲竹悽然泣下命景起舞景亦請上起舞酒䦨坐<lb/>
散<hi>坐徂卧翻</hi>上抱景于牀曰我念丞相景曰陛下如不念臣<lb/>
<pb n="KR2b0007_WYG_163-7a"/>
臣何得至此逮夜乃罷時江南連年旱蝗江揚尤甚百<lb/>
姓流亡相與入山谷江湖采草根木葉菱芡而食之<hi>菱芰</hi>
<hi>也芡巨險翻説文曰鷄頭也方言曰南楚謂之鷄頭北燕謂之䓈青徐淮泗之間謂之芡</hi>所在皆盡<lb/>
死者蔽野富室無食皆鳥面鵠形衣羅綺懐珠玉俯伏<lb/>
牀帷待命聽終千里絶烟<hi>衣於既翻烟與煙同</hi>人迹罕見白骨成<lb/>
聚如丘隴焉景性殘酷於石頭立大碓<hi>碓都内翻</hi>有犯法者<lb/>
擣殺之常戒諸將曰破柵平城當浄殺之使天下知吾<lb/>
威名故諸將每戰勝專以焚掠爲事斬刈人如草芥以<lb/>
<pb n="KR2b0007_WYG_163-7b"/>
資戲笑由是百姓雖死終不附之<hi>史言矦景將敗</hi>又禁人偶語<lb/>
犯者刑及外族<hi>男子謂舅家爲外家婦人謂父母之家爲外家外族外家之族</hi>爲其將<lb/>
帥者悉稱行臺來降附者悉稱開府其親寄隆重者曰<lb/>
左右廂公勇力兼人者曰庫直都督<hi>南史矦景傳作庫真都督誤也</hi>
魏封皇子儒爲燕王公爲吳王　矦景召宋子仙還京<lb/>
口<hi>去年宋子仙克東揚州今召還京口</hi>　邵陵王綸在郢州以聽事爲正<lb/>
陽殿内外齋閤悉加題署其部下陵暴軍府郢州將佐<lb/>
莫不怨之諮議參軍江仲舉南平王恪之謀主也說恪<lb/>
<pb n="KR2b0007_WYG_163-8a"/>
圖綸<hi>説式芮翻</hi>恪驚曰若我殺邵陵寜靜一鎮荆益兄弟必<lb/>
皆内喜<hi>帝既蒙塵綸於兄弟之次當立恪若除綸則人望歸於荆益必當内以爲喜時湘東王繹在荆</hi>
<hi>州武陵王紀在益州</hi>海内若平則以大義責我矣且巨逆未梟<hi>巨逆</hi>
<hi>謂矦景梟謂梟其首梟堅堯翻</hi>骨肉相殘自亡之道也卿且息之仲舉<lb/>
不從部分諸將<hi>分扶問翻</hi>刻日將𤼵謀泄綸壓殺之恪狼狽<lb/>
徃謝綸曰羣小所作非由兄也兇黨已斃兄勿深憂<hi>南平</hi>
<hi>王恪偉之子也於綸為兄</hi>　王僧辯急攻長沙辛巳克之執河東王<lb/>
譽斬之傳首江陵湘東王繹反其首而葬之<hi>反其首於長沙與身</hi>
<pb n="KR2b0007_WYG_163-8b"/>
<hi>俱葬</hi>初世子方等之死<hi>見上卷/上年</hi>臨蒸周鐵虎功最多<hi>吳立臨蒸</hi>
<hi>縣以縣臨蒸水而名屬衡陽郡晋屬湘東郡酈道元曰臨蒸即故酃縣縣即湘東郡劉昫曰隋改臨蒸為衡陽</hi>
<hi>縣今衡州所治衡陽縣是也衡州志吳分酃縣立臨蒸縣俯臨蒸水其氣如蒸姚思亷陳書曰周鐵虎不知何</hi>
<hi>許人梁世南度事河東王譽為臨蒸令如此則通鑑逸令字</hi>譽委遇甚重僧辯得鐵<lb/>
虎命烹之呼曰<hi>呼火故翻</hi>矦景未滅柰何殺壯士僧辯竒其<lb/>
言而釋之還其麾下繹以僧辯爲左衛將軍加侍中鎮<lb/>
西長史繹自去歲聞髙祖之䘮以長沙未下故匿之壬<lb/>
寅始𤼵䘮刻檀爲髙祖像置於百福殿事之甚謹動靜<lb/>
<pb n="KR2b0007_WYG_163-9a"/>
必咨焉繹以為天子制於賊臣不肯從大寳之號猶稱<lb/>
太清四年丙午繹下令大舉討矦景移檄遠近　鄱陽<lb/>
王範至湓城以晋熈為晋州<hi>晉安帝分廬江郡立晋熈郡五代志同安郡懐寜縣</hi>
<hi>舊置晋熈郡唐以同安郡為舒州</hi>遣其世子嗣為刺史江州郡縣多輙<lb/>
改易<hi>改易郡縣守令也</hi>尋陽王大心政令所行不出一郡<hi>惟尋陽一</hi>
<hi>郡而已</hi>大心遣兵擊莊鐵嗣與鐵素善請發兵救之範遣<lb/>
矦瑱帥精甲五千助鐵<hi>瑱他甸翻又音鎮帥讀曰率下同</hi>由是二鎮互<lb/>
相猜忌無復討賊之志<hi>復扶又翻</hi>大心使徐嗣徽帥衆二千<lb/>
<pb n="KR2b0007_WYG_163-9b"/>
築壘稽亭以備範<hi>據齊書晋安王子懋傳子懋謀舉兵於江州宣城王遣裴叔業襲取湓城</hi>
<hi>子懋先已具船於稽亭渚聞叔業得湓城乃據州自衛則稽亭渚在江州城東也帥讀曰率</hi>市糴不<lb/>
通範數萬之衆無所得食多餓死範憤恚疽𤼵於背五<lb/>
月乙卯卒<hi>恚於避翻今考異曰典略作己酉  從大清紀</hi>其衆祕不𤼵䘮奉範<lb/>
弟安南矦恬為主有衆數千人　丙辰矦景以元思䖍<lb/>
為東道大行臺鎮錢唐丁巳以矦子鑒為南兖州刺史<lb/>
　東魏齊王洋之為開府也<hi>洋爲開府見一百五十七卷武帝大同元年</hi>勃<lb/>
海髙德政爲管記<hi>管記即記室參軍之職</hi>由是親昵言無不盡<hi>昵尼</hi>
<pb n="KR2b0007_WYG_163-10a"/>
<hi>質翻</hi>金紫光祿大夫丹陽徐之才北平太守廣宗宋景業<lb/>
<hi>漢晋以來中山有北平縣後魏孝昌中分置北平郡屬定州廣宗縣漢屬鉅鹿郡後屬安平國後魏太和二十</hi>
<hi>一年分置廣宗郡時屬司州</hi>皆善圖䜟<hi>䜟楚譛翻</hi>以為太歲在午當有革<lb/>
　因德政以白洋勸之受禪洋以告婁太妃太妃曰汝<lb/>
父如龍兄如虎猶以天位不可妄據終身北面汝獨何<lb/>
人欲行舜禹之事乎洋以告之才之才曰正爲不及父<lb/>
兄<hi>爲于僞翻</hi>故宜早升尊位耳洋鑄像卜之而成乃使開府<lb/>
儀同三司叚韶問肆州刺史斛律金金來見洋固言不<lb/>
<pb n="KR2b0007_WYG_163-10b"/>
可以宋景業首陳符命請殺之洋與諸貴議於太妃前<lb/>
太妃曰吾兒懦直必無此心髙德政樂禍教之耳<hi>樂音洛</hi>
洋以人心不壹遣髙德政如鄴察公卿之意未還洋擁<lb/>
兵而東至平都城<hi>九域志遼州遼山縣有平城鎮宋白曰遼州平城縣本漢湼縣地晋置武</hi>
<hi>鄉縣此地屬焉隋開皇十六年於趙簡子所立平都故城置平城縣</hi>召諸勲貴議之莫敢<lb/>
對長史杜弼曰闗西國之勍敵<hi>謂宇文氏也勍渠京翻</hi>若受魏禪<lb/>
恐彼挾天子自稱義兵而東向<hi>此天子謂西魏主</hi>王何以待之<lb/>
徐之才曰今與王爭天下者彼亦欲為王所爲縱其屈<lb/>
<pb n="KR2b0007_WYG_163-11a"/>
彊<hi>屈其勿翻彊其兩翻</hi>不過隨我稱帝耳弼無以應髙德政至鄴<lb/>
諷公卿莫有應者司馬子如逆洋於遼陽<hi>遼陽縣自漢末以來屬樂</hi>
<hi>平郡隋開皇十一年改曰遼山縣我宋朝爲遼州治所</hi>固言未可洋欲還倉丞李<lb/>
集曰<hi>北齊之制太倉及水次諸倉皆有令丞北齊紀作尚食丞李集</hi>王來爲何事而今<lb/>
欲還<hi>爲于僞翻</hi>洋僞使於東門殺之而别令賜絹十匹遂還<lb/>
晋陽自是居常不恱徐之才宋景業等日陳隂陽雜占<lb/>
云宜早受命髙德政亦敦勸不已洋使術士李宻卜之<lb/>
遇大横曰漢文之卦也<hi>大横見十三卷漢髙后八年</hi>又使宋景業筮<lb/>
<pb n="KR2b0007_WYG_163-11b"/>
之遇乾之鼎<hi>乾之初九九五二爻動變而之鼎</hi>曰乾君也鼎五月卦也<lb/>
宜以仲夏受禪或曰五月不可入官犯之終於其位<hi>隂陽</hi>
<hi>家之説上官忌正月五月九月</hi>景業曰王爲天子無復下期<hi>復扶又翻</hi>豈得<lb/>
不終於其位乎洋大悦乃𤼵晋陽髙德政錄在鄴諸事<lb/>
條進於洋洋令左右陳山提馳驛齎事條并密書與楊<lb/>
愔<hi>愔於今翻</hi>是月山提至鄴楊愔即召太常卿邢邵議造儀<lb/>
注祕書監魏收草九錫禪讓勸進諸文<hi>凡禪代皆奉表三讓百僚三表</hi>
<hi>勸進而後即位故令収預草諸文</hi>引魏宗室諸王入北宫留於東齋甲<lb/>
<pb n="KR2b0007_WYG_163-12a"/>
寅東魏進洋位相國總百揆備九錫洋行至前亭<hi>前亭在晋</hi>
<hi>陽之東平都城之西</hi>所乘馬忽倒意甚惡之至平都城不復肯進<lb/>
<hi>惡烏路翻復扶又翻</hi>髙德政徐之才苦請曰山提先去恐其漏泄<lb/>
即命司馬子如杜弼馳驛續入觀察物情子如等至鄴<lb/>
衆人以事勢已决無敢異言洋至鄴召夫<hi>夫民夫也</hi>齎築具<lb/>
集城南髙隆之請曰用此何爲洋作色曰我自有事君<lb/>
何問爲欲族滅邪隆之謝而退於是作圓丘備法物丙<lb/>
辰司空潘樂侍中張亮黄門郎趙彦深等求入啟事東<lb/>
<pb n="KR2b0007_WYG_163-12b"/>
魏孝靜帝在昭陽殿見之亮曰五行遞運有始有終<hi>謂五</hi>
<hi>德之運以木代水以火代木以土代火以金代土以水代金也</hi>齊王聖德欽明萬方歸<lb/>
仰願陛下遠法堯舜帝歛容曰此事推挹已乆<hi>推吐雷翻挹遜</hi>
<hi>也</hi>謹當遜避又曰若爾湏作制書中書郎崔劼裴讓之<lb/>
曰<hi>劼丘八翻</hi>制已作訖使侍中楊愔進之東魏主既署曰居<lb/>
朕何所愔對曰北城别有館宇乃下御坐歩就東廊<hi>坐徂</hi>
<hi>卧翻</hi>詠范蔚宗後漢書贊曰獻生不辰身播國屯終我四<lb/>
百永作虞賔<hi>范曄字蔚宗作後漢書此其贊獻帝之辭也賢注曰辰時也播遷也言獻帝生不逄</hi>
<pb n="KR2b0007_WYG_163-13a"/>
<hi>時身既播遷國又屯難也漢有天下四百年而運終虞賔謂虞以尭子丹朱爲賔書曰虞賔在位蔚紆勿翻屯</hi>
<hi>陟倫翻</hi>所司請𤼵<hi>所司謂掌禪代事者請𤼵者請出宫居别邸也此實楊愔等使人請之</hi>帝<lb/>
曰古人念遺簮弊履朕欲與六宫别可乎髙隆之曰今<lb/>
日天下猶陛下之天下况在六宫帝歩入與妃嬪已下<lb/>
别舉宫皆哭趙國李嬪誦陳思王詩云王其愛玉體俱<lb/>
享黄髮期<hi>曹植魏武帝之子封陳王謚曰思殯毗賔翻</hi>直長趙道德以車一<lb/>
乘候於東閣<hi>直長官名凡殿中諸局各有奉御有直長趙道徳盖尚乘直長也亦髙氏之私人東</hi>
<hi>閣即東閣門長竹兩翻乘繩證翻</hi>帝登車道德超上抱之<hi>上時掌翻</hi>帝叱之<lb/>
<pb n="KR2b0007_WYG_163-13b"/>
曰朕自畏天順人何物奴敢逼人如此道徳猶不下出<lb/>
雲龍門王公百僚拜辭髙隆之灑泣遂入北城居司馬<lb/>
子如南宅<hi>司馬子如有宅在太原故謂鄴城之宅爲南宅</hi>遣太尉彭城王韶等<lb/>
奉璽綬禪位于齊<hi>璽斯氏翻綬音受東魏十六年而亡  考異曰北齊書北史髙徳政𫝊云</hi>
<hi>五月六日留咸陽王坦等七日司馬子如等至鄴九日文宣至城南頓案後魏書北史帝紀皆云辛亥王如鄴</hi>
<hi>甲寅加九錫丙辰魏主遜位戊午王即帝位典略辛亥王還鄴以長歴推之此月己酉朔皆不與德政傳曰相</hi>
<hi>應盖辛亥始自晋陽如鄴非到鄴之日也</hi>戊午齊王即皇帝位于南郊<hi>帝諱</hi>
<hi>洋字子進勃海王髙歡第二子澄之母弟也歡以勃海王贈齊王洋又進爵齊王且髙氏本勃海人勃海故齊</hi>
<pb n="KR2b0007_WYG_163-14a"/>
<hi>地也國遂號曰齊</hi>大赦改元天保自魏敬宗以來百官絶祿至<lb/>
是始復給之<hi>復扶又翻</hi>己未封東魏主為中山王待以不臣<lb/>
之禮追尊齊獻武王為獻武皇帝廟號太祖後改為髙<lb/>
祖文襄王為文襄皇帝廟號世宗辛酉尊王太后婁氏<lb/>
為皇太后乙丑降魏朝封爵有差其宣力霸朝<hi>自髙歡起兵以</hi>
<hi>來諸勲貴皆宣力霸朝者也朝直遙翻</hi>及西南投化者不在降限<hi>謂自闗西及江</hi>
<hi>南來投者</hi>　文成矦寧起兵於吳有衆萬人己巳進攻吳郡<lb/>
<hi>吳郡帯吳縣寧蓋起兵於吳縣界進攻吳郡城也按矦景傳寧起兵於吳西鄉去年陸緝等推寧據吳郡宋子</hi>
<pb n="KR2b0007_WYG_163-14b"/>
<hi>仙擊之敗走今復起兵於西鄉</hi>行吳郡事矦子榮逆擊殺之寧範之弟<lb/>
也子榮因縱兵大掠郡境自晋氏渡江三吳最為富庶<lb/>
貢賦商旅皆出其地及矦景之亂掠金帛既盡乃掠人<lb/>
而食之或賣於北境遺民殆盡矣是時唯荆益所部尚<lb/>
完實太尉益州刺史武陵王紀移告征鎮使世子圓照<lb/>
帥兵三萬受湘東王節度<hi>帥讀曰率</hi>圓照軍至巴水<hi>巴郡巴縣有巴</hi>
<hi>水水折三廻如巴字巴郡唐為渝州卯考異曰南史云六月辛酉紀遣圓照東下按六月己  朔無辛酉典畧</hi>
<hi>在五月或者五月辛酉歟</hi>繹授以信州刺史令屯白帝<hi>梁置信州於白帝唐改䕫</hi>
<pb n="KR2b0007_WYG_163-15a"/>
<hi>州</hi>未許東下　六月辛巳以南郡王大連行揚州事<lb/>
江夏王大欵山陽王大成宜都王大封自信安閒道奔<lb/>
江陵<hi>閒古莧翻</hi>　齊主封宗室髙岳等十人功臣庫狄干等<lb/>
七人皆爲王<hi>髙岳及隆之歸彦思宗長弼普子瑗顯國叡孝緒凡十人庫狄干斛律金賀㧞仁韓</hi>
<hi>軌可朱渾道元彭樂潘相樂凡七人</hi>癸未封弟浚爲永安王淹爲平陽王<lb/>
浟爲彭城王演爲常山王渙爲上黨王淯爲襄城王湛<lb/>
爲長廣王湝爲任城王<hi>浟以周翻淯音育湝戶皆翻</hi>湜爲髙陽王濟<lb/>
爲博陵王凝爲新平王潤爲馮翊王洽爲漢陽王　鄱<lb/>
<pb n="KR2b0007_WYG_163-15b"/>
陽王範既卒矦瑱往依莊鐵鐵忌之瑱不自安丙戍詐<lb/>
引鐡謀事因殺之自據豫章　尋陽王大心遣徐嗣徽<lb/>
夜襲湓城安南矦恬裴之横等擊走之　齊主娶趙郡<lb/>
李希宗之女生子殷及紹德又納叚韶之妹及將建中<lb/>
宫高隆之高德政欲結勲貴之援乃言漢婦人不可爲<lb/>
天下母宜更擇美配帝不從丁亥立李氏爲皇后<hi>異考  曰</hi>
<hi>典畧在五月乙丑今從北齊帝紀</hi>以叚氏爲昭儀子殷爲皇太子庚寅<lb/>
以庫狄干爲太宰彭樂爲太尉潘相樂爲司徒司馬子<lb/>
<pb n="KR2b0007_WYG_163-16a"/>
如爲司空辛卯以清河王岳爲司州牧　矦景以羊鴉<lb/>
仁爲五兵尚書庚子鴉仁出奔江西將赴江陵至東莞<lb/>
<hi>南徐州有東莞郡不在江西意者東莞其東闗之誤歟</hi>盗疑其懐金邀殺之<hi>異考  曰</hi>
<hi>太清紀在十月今從梁帝紀典畧</hi>　魏人欲令岳陽王詧𤼵哀嗣位詧<lb/>
辭不受丞相㤗使榮權冊命詧爲梁王始建臺置百官<lb/>
<hi>詧字理孫武帝之孫昭明太子之第三子</hi>　陳霸先修﨑頭古城徙居之<hi>﨑渠</hi>
<hi>希翻曲岸曰﨑九域志南安軍治大庾縣古南野也有南康古城又有峽頭鎮</hi>　初燕昭成帝<lb/>
奔髙麗<hi>見一百二十三卷宋文帝元嘉十三年麗力知翻</hi>使其族人馮業以三<lb/>
<pb n="KR2b0007_WYG_163-16b"/>
百人浮海奔宋因留新㑹<hi>晋恭帝元熈二年分南海郡立新㑹郡隋唐爲新㑹縣屬</hi>
<hi>廣州九域志新㑹縣在廣州之西南三百三十里</hi>自業至孫融世爲羅州刺史<lb/>
<hi>五代志髙凉郡石龍縣舊置羅州我朝爲化州治所</hi>融子寶爲髙凉太守<hi>髙凉縣漢屬合</hi>
<hi>浦郡獻帝建安二十二年吳分立高凉郡梁置高州</hi>髙凉洗氏<hi>洗音銑丁度集韻姺國名或作䢾姓</hi>
<hi>氏韻纂又音綿從考異曰典畧作沈氏今  隋書</hi>世爲蠻酋<hi>酋慈秋翻</hi>部落十餘萬<lb/>
家有女多籌略善用兵諸洞皆服其信義融聘以爲寶<lb/>
婦融雖累世爲方伯非其土人號令不行洗氏約束本<lb/>
宗使從民禮每與寶參决辭訟首領有犯雖親戚無所<lb/>
<pb n="KR2b0007_WYG_163-17a"/>
縱舍<hi>舎讀曰捨</hi>由是馮氏始得行其政髙州刺史李遷仕據<lb/>
大臯口<hi>五代志髙凉郡梁置髙州</hi>遣使召寶<hi>使䟽吏翻下同</hi>寳欲徃洗氏止<lb/>
之曰刺史無故不應召太守必欲詐君共反耳寳曰何<lb/>
以知之洗氏曰刺史被召援臺<hi>被皮義翻</hi>乃稱有疾鑄兵聚<lb/>
衆而後召君此必欲質君以發君之兵也<hi>質音致</hi>願且無<lb/>
徃以觀其變數日遷仕果反遣主帥杜平虜將兵入灨<lb/>
石城魚梁以逼南康<hi>帥所類翻魚梁亦地名近灨石灨古暗翻</hi>霸先使周文<lb/>
育擊之洗氏謂寳曰平虜驍將也<hi>驍堅堯翻將即亮翻下同</hi>今入灨<lb/>
<pb n="KR2b0007_WYG_163-17b"/>
石與官軍相拒勢未得還遷仕在州無能爲也君若自<lb/>
徃必有戰鬬宜遣使卑辭厚禮告之曰身未敢出欲遣<lb/>
婦參彼聞之必憙而無備<hi>憙與喜同</hi>我將千餘人歩擔雜物<lb/>
唱言輸賧<hi>擔都甘翻賧吐濫翻</hi>得至柵下破之必矣寳從之遷仕<lb/>
果不設備洗氏襲擊大破之遷仕走保寧都<hi>吳分漢贛縣立陽都</hi>
<hi>縣晋武太康元年更名寧都五代志南康䖍化縣舊曰寧都</hi>文育亦擊走平虜據其<lb/>
城洗氏與霸先㑹于灨石還謂寳曰陳都督非常人也<lb/>
甚得衆心必能平賊君宜厚資之湘東王繹以霸先爲<lb/>
<pb n="KR2b0007_WYG_163-18a"/>
豫州刺史領豫章内史　辛丑裴之横攻稽亭徐嗣徽<lb/>
擊走之　秋七月辛亥齊立世宗妃元氏爲文襄皇后<lb/>
<hi>后東魏孝靜帝女</hi>宫曰静徳又封世宗子孝琬爲河間王孝瑜<lb/>
爲河南王乙卯以尚書令封隆之錄尚書事尚書左僕<lb/>
射平陽王淹爲尚書令　辛酉梁王詧入朝於魏<hi>自此魏益</hi>
<hi>厚詧矣朝直遥翻</hi>　初東魏遣儀同武威牒雲洛等<hi>雲當作云牒云虜複</hi>
<hi>姓柔然阿那瓖之求附於魏也魏遣牒云具仁徃使牒云之爲姓尚矣</hi>迎鄱陽世子嗣使<lb/>
鎮皖城<hi>劉昫曰懐寧宿松望江太湖等縣皆漢晥縣地蓋此城即皖縣古城也皖戶板翻</hi>嗣未<lb/>
<pb n="KR2b0007_WYG_163-18b"/>
及行任約軍至洛等引去嗣遂失援出戰敗死約遂略<lb/>
地至湓城尋陽王大心遣司馬韋質出戰而敗帳下猶<lb/>
有戰士千餘人咸勸大心走保建州<hi>後漢汝南郡有苞信縣江左僑置於</hi>
<hi>弋陽界五代志弋陽郡殷城縣舊曰苞信梁置義城郡及建州帳下勸大心走保之者便於入齊也九域志殷</hi>
<hi>城縣併入固始</hi>大心不能用戊辰以江州降約先是大心使太<lb/>
子洗馬韋臧鎮建昌<hi>降户江翻下同先悉薦翻洗亦同音</hi>有甲士五千聞<lb/>
尋陽不守欲帥衆奔江陵<hi>帥讀曰率下同</hi>未發爲麾下所殺臧<lb/>
粲之子也<hi>太清三年青塘之戰韋粲死之</hi>于慶略地至豫章矦瑱力屈<lb/>
<pb n="KR2b0007_WYG_163-19a"/>
降之慶送瑱於建康景以瑱同姓待之甚厚留其妻子<lb/>
及弟為質<hi>質音致</hi>遣瑱隨慶徇蠡南諸郡<hi>蠡南謂彭蠡湖以南也</hi>以<lb/>
瑱爲湘州刺史<hi>十考異曰太清紀在  一月今從典畧</hi>初巴山人黄灋氍<lb/>
有勇力<hi>五代志臨川郡崇仁縣梁置巴山郡劉昫曰吳分臨汝爲新建縣梁置巴山郡氍巨俱翻</hi>矦<lb/>
景之亂合徒衆保鄉里太守賀詡下江州<hi>自巴山順流赴江州爲下</hi>
命灋氍監郡事<hi>監工衡翻</hi>灋氍屯新淦于慶自豫章分兵襲<lb/>
新淦<hi>新淦縣漢屬豫章郡五代志屬廬陵郡淦古暗翻</hi>灋氍敗之<hi>敗補邁翻</hi>陳霸先<lb/>
使周文育進軍擊慶灋氍引兵㑹之　邵陵王綸聞任<lb/>
<pb n="KR2b0007_WYG_163-19b"/>
約將至使司馬蔣思安將精兵五千襲之約衆潰思安<lb/>
不設備約収兵襲之思安敗走　湘東王繹改宜都爲<lb/>
宜州<hi>沈約曰劉備分南郡立宜都郡梁以宜都郡置宜州隋并宜都入夷陵郡</hi>以王琳爲刺<lb/>
史　是月以南郡王大連爲江州刺史　魏丞相㤗以<lb/>
齊主稱帝帥諸軍討之<hi>帥讀曰率下同</hi>以齊王廓鎮隴右徴秦<lb/>
州刺史宇文導爲大將軍都督二十三州諸軍事屯咸<lb/>
陽鎮闗中　益州沙門孫天英帥徒數千人夜攻州城<lb/>
武陵王紀與戰斬之　邵陵王綸大脩鎧仗將討矦景<lb/>
<pb n="KR2b0007_WYG_163-20a"/>
湘東王繹惡之<hi>惡綸由此兵力益彊將不利於己也惡烏路翻</hi>八月甲午遣左<lb/>
衛將軍王僧辯信州刺史鮑泉等帥舟師一萬東趣江<lb/>
郢<hi>趣七喻翻清考異曰典略云九月戊申朔繹遣僧辯按太  紀事在八月末今從梁簡文帝紀</hi>聲言<lb/>
拒任約且云迎邵陵王還江陵授以湘州　齊王初立<lb/>
勵精爲治<hi>治直吏翻</hi>趙道徳以事屬黎陽太守清河房超<hi>屬之</hi>
<hi>欲翻下請屬同守式又翻</hi>超不𤼵書棓殺其使<hi>魏収志孝昌中分汲郡置黎陽郡屬司州</hi>
<hi>治黎陽城棓歩頃翻使疏吏翻下同</hi>齊主善之命守宰各設棓以誅屬請<lb/>
之使乆之都官中郎宋軌奏曰<hi>中郎當作郎中五代志都官郎中掌畿内非爲</hi>
<pb n="KR2b0007_WYG_163-20b"/>
<hi>得失事北齊制也</hi>若受使請賕猶致大戮身爲枉灋何以加罪<lb/>
乃罷之司都功曹張老上書請定齊律<hi>司都功曹司州之功曹也時都</hi>
<hi>鄴以鄴爲司州治所按北齊主或居晋陽不常居鄴也</hi>詔右僕射薛琡等取魏麟<lb/>
趾格更討論損益之<hi>麟趾格見一百五十八卷武帝大同七年琡昌六翻</hi>齊主簡<lb/>
練六坊之人毎一人必當百人任其臨陳必死<hi>魏齊之間六軍</hi>
<hi>宿衛之士分爲六坊任保任也陳讀曰陣</hi>然後取之謂之百保鮮卑<hi>百保言其勇可</hi>
<hi>保一人當百人也髙氏以鮮卑創業當時號爲徤鬬故衝士皆用鮮卑猶今北人謂勇士爲霸都魯也</hi>又<lb/>
簡華人之勇力絶倫者謂之勇士以備邊要<hi>邊要邊上要害之地</hi>
<pb n="KR2b0007_WYG_163-21a"/>
始立九等之户<hi>户有上中下三等毎等又分上中下是為九等</hi>富者稅其錢貧<lb/>
者役其力　九月丁巳魏軍發長安<hi>發長安而東伐齊</hi>　王僧<lb/>
辯軍至鸚鵡<hi>鸚鵡洲在江夏江中昔黄祖使禰衡賦鸚鵡賦於此洲因以得名洲之下即黄鵠磯</hi>
郢州司馬劉龍虎等潜送質於僧辯<hi>質音致</hi>邵陵王綸聞<lb/>
之遣其子威正矦礩將兵擊之<hi>礩職日翻</hi>龍虎敗奔于僧辯<lb/>
綸以書責僧辯曰將軍前年殺人之姪<hi>謂殺河東王譽也</hi>今歲<lb/>
伐人之兄<hi>綸於繹兄也</hi>以此求榮恐天下不許僧辯送書於<lb/>
湘東王繹繹命進軍辛酉綸集其麾下於西園<hi>園在郢城西偏</hi>
<pb n="KR2b0007_WYG_163-21b"/>
<hi>故曰西園又有東園在城東東湖上</hi>涕泣言曰我本無佗志在滅賊湘東<lb/>
常謂與之爭帝遂爾見伐今日欲守則交絶糧儲欲戰<lb/>
則取笑千載<hi>載子亥翻</hi>不容無事受縳當於下流避之麾下<lb/>
壯士爭請出戰綸不從與礩自倉門登舟北出<hi>據姚思亷梁書</hi>
<hi>倉門郢城北門帯江阻險</hi>僧辯入據郢州繹以南平王恪爲尚書令<lb/>
開府儀同三司世子方諸爲郢州刺史王僧辯爲領軍<lb/>
將軍綸遇鎮東將軍裴之髙於道之髙之子畿掠其軍<lb/>
器綸與左右輕舟奔武昌澗飲寺<hi>武昌今壽昌軍是也</hi>僧灋馨匿<lb/>
<pb n="KR2b0007_WYG_163-22a"/>
綸於巖宂之下綸長史韋質司馬姜律等聞綸尚在馳<lb/>
徃迎之説七柵流民以求糧仗<hi>時流民於北江州結七柵以相保説式芮翻</hi>
綸出營巴水流民八九千人附之稍收散卒屯于齊昌<lb/>
<hi>據魏収志梁武帝置北江州治鹿城闗領義陽齊昌新昌梁安齊興光城郡五代志黄州木蘭縣梁曰梁安郡</hi>
<hi>又有義陽郡後齊置湘州後改曰北江州則齊昌亦當在木蘭縣界唐省木蘭入黄岡縣宋白曰吳置蘄春郡</hi>
<hi>晋惠帝改西陽郡南齊北齊改西陽爲齊昌郡唐爲蘄州</hi>遣使請和于齊<hi>使疏吏翻</hi>齊以<lb/>
綸爲梁王　湘東王繹改封皇子大欵爲臨川王大成<lb/>
爲桂陽王大封爲汝南王　癸亥魏軍至潼闗　庚午<lb/>
<pb n="KR2b0007_WYG_163-22b"/>
齊主如晋陽命太子殷居凉風堂監國<hi>據北史齊樂陵王百年傳凉風</hi>
<hi>堂在鄴宫𤣥都苑監工衘翻</hi>　南郡王中兵參軍張彪等<hi>南郡王大連之鎮會</hi>
<hi>稽也以張彪爲中兵參軍</hi>起兵於若邪山<hi>若邪山在今越州東南四十里</hi>攻破浙東<lb/>
諸縣有衆數萬吳郡人陸令公等説太守南海王大臨<lb/>
徃依之<hi>説式芮翻</hi>大臨曰彪若成功不資我力如其橈敗<hi>橈奴</hi>
<hi>教翻杜預曰橈曲也勢屈爲橈</hi>以我自解<hi>言将歸罪於大臨以自解於矦景</hi>不可徃也<lb/>
　任約進冦西陽武昌初寜州刺史彭城徐文盛募兵<lb/>
數萬人討矦景湘東王繹以爲秦州刺史<hi>五代志江都郡六合縣舊</hi>
<pb n="KR2b0007_WYG_163-23a"/>
<hi>置秦郡後齊置秦州抑梁已置之歟</hi>使將兵東下與約遇於武昌繹以廬<lb/>
陵王應爲江州刺史以文盛爲長史行府州事督諸將<lb/>
拒之<hi>將即亮翻下同</hi>應續之子也<hi>廬陵王續卒於武帝太清元年</hi>邵陵王綸引<lb/>
齊兵未至移營馬柵距西陽八十里<hi>西陽即今黄州黄岡縣古之邾城也</hi>
任約聞之遣儀同叱羅子通等將鐵騎二百襲之<hi>叱羅虜複</hi>
<hi>姓騎竒寄翻</hi>綸不爲備䇿馬亡走時湘東王繹亦與齊連和<lb/>
故齊人觀望不助綸定州刺史田祖龍迎綸綸以祖龍<lb/>
爲繹所厚懼爲所執復歸齊昌<hi>復扶又翻</hi>行至汝南魏所署<lb/>
<pb n="KR2b0007_WYG_163-23b"/>
汝南城主李素綸之故吏也開城納之<hi>魏収志郢州有汝南郡治上蔡</hi>
<hi>縣五代志竟陵郡舊置郢州所領有漢東縣舊曰上蔡則汝南城即漢東縣城也又按姚思亷梁書汝南治安</hi>
<hi>陸重城宋白曰晋汝南郡人流寓夏口因僑立汝南郡汝南縣於潼口荆湘記云金水北岸有汝南舊城是也</hi>
任約遂據西陽武昌<hi>十考異曰梁帝紀在  一月今從太清紀</hi>　裴之高帥<lb/>
子弟部曲千餘人至夏首<hi>帥讀曰率夏户雅翻</hi>湘東王繹召之以<lb/>
爲新興永寜二郡太守<hi>新興郡置於江陵縣界永寧郡置於襄陽南漳縣界</hi>又以<lb/>
南平王恪爲武州刺史鎮武陵<hi>武陵唐爲朗州至我朝改爲鼎州</hi>　初<lb/>
邵陵王綸以衡陽王獻爲齊州刺史鎮齊昌任約擊擒<lb/>
<pb n="KR2b0007_WYG_163-24a"/>
之送建康殺之<hi>十考異曰梁帝紀在  一月今從太清紀</hi>獻暢之孫也<hi>暢武帝之</hi>
<hi>孫</hi>　乙亥進矦景位相國封二十郡爲漢王加殊禮<lb/>
岳陽王詧還襄陽<hi>自朝魏而還也前已書詧梁王矣今復書詧舊爵以義例言之合改正</hi>
　黎州民攻刺史張賁賁弃城走<hi>五代志義城郡梁曰黎州唐之利州是也</hi>
州民引氐酋北益州刺史楊法琛據黎州<hi>魏以武興爲東益州氐王</hi>
<hi>楊氏居之梁盖以爲北益州按下卷楊法琛治平興則梁置北益州於平興也酋慈秋翻</hi>命王賈二<lb/>
姓詣武陵王紀請法琛爲刺史紀深責之囚法琛質子<lb/>
崇顒崇虎<hi>質音致顒魚容翻</hi>冬十月丁丑朔法琛遣使附魏<hi>使䟽</hi>
<pb n="KR2b0007_WYG_163-24b"/>
<hi>吏翻</hi>　己卯齊主至晋陽宫<hi>晋陽宫齊獻武王所置唐志晋陽宫在北都之西北宫城</hi>
<hi>周二千五百二十步都城左汾右晋潜丘在中長四千三百二十一步廣三千一百二十二歩周萬五千一百</hi>
<hi>五十三歩汾東曰東城</hi>廣武王長弼與并州刺史叚韶不恊齊主<lb/>
將如晋陽長弼言於帝曰韶擁彊兵在彼恐不如人意<lb/>
<hi>言恐韶爲變</hi>豈可徑徃投之帝不聽既至以長弼語告之曰<lb/>
如君忠誠人猶有讒况其餘乎長弼永樂之弟也<hi>髙永樂不</hi>
<hi>内髙昻使之䘮元長弼又䜛叚韶髙歡父子爲失刑矣</hi>乙酉以特進元韶爲尚書<lb/>
左僕射叚韶爲右僕射　乙未矦景自加宇宙大將軍<lb/>
<pb n="KR2b0007_WYG_163-25a"/>
都督六合諸軍事以詔文呈上上驚曰將軍乃有宇宙<lb/>
之號乎　立皇子大鈞爲西陽王大威爲武寧王大球<lb/>
爲建安王大昕爲義安王<hi>簫子顒齊志寧蠻府所領有義安郡</hi>大摯爲綏<lb/>
建王<hi>沈約志宋文帝元嘉十三年立綏建郡於漢南海郡四會縣也</hi>大圜爲樂梁<hi>樂梁史無</hi>
<hi>所考此時諸王所封皆郡名也當在大同中所分二十餘州不知處所之數  考異曰太清紀在十一月十四</hi>
<hi>日今從梁帝紀</hi>　齊東徐州刺史行臺辛術鎮下邳十一月矦<lb/>
景徴租入建康術帥衆度淮斷之<hi>帥讀曰率斷音短</hi>燒其榖百<lb/>
萬石遂圍陽平景行臺郭元建引兵救之壬戍術略三<lb/>
<pb n="KR2b0007_WYG_163-25b"/>
千餘家還下邳　武陵王紀帥諸軍發成都<hi>南考異曰  史云十</hi>
<hi>一月壬寅按是月壬子朔無壬寅</hi>湘東王繹遣使以書止之曰蜀人勇<lb/>
悍易動難安<hi>使疏吏翻易弋䜴翻</hi>弟可鎮之吾自當滅賊又别紙<lb/>
曰地擬孫劉各安境界情深魯衛書信恒通<hi>地挺孫劉欲吳蜀各</hi>
<hi>爲一國也情深魯衛謂兄弟也恒户登翻</hi>　甲子南平王恪帥文武拜牋推<lb/>
湘東王繹爲相國總百揆繹不許　魏丞相㤗自𢎞農<lb/>
爲橋濟河至建州丙寅齊主自將出頓東城<hi>即晉陽之東城也將</hi>
<hi>即亮翻</hi>㤗聞其軍容嚴盛歎曰髙歡不死矣㑹乆雨自秋<lb/>
<pb n="KR2b0007_WYG_163-26a"/>
及冬魏軍畜産多死乃自蒲阪還於是河南自洛陽河<lb/>
北自平陽已東皆入于齊<hi>邊民見魏師無功齊能自立心無反側疆場遂定</hi>
丁卯徐文盛軍貝磯任約帥水軍逆戰<hi>帥讀曰率</hi>文盛大破<lb/>
之斬叱羅子通趙威方仍進軍大舉口<hi>水經注江水東過邾縣南東逕</hi>
<hi>白虎磯北又東逕貝磯北又東逕黎磯北北岸烽火洲即舉州也北對舉口舉水出龜頭山逕梁定州城南又</hi>
<hi>逕梁司豫州城東又南歴齊安郡西又東南歴赤亭下分爲二水南流注于江</hi>矦景遣宋子仙<lb/>
等將兵二萬助約<hi>將即亮翻</hi>以約守西陽乆不能進自出屯<lb/>
晋熈<hi>府考異曰典略七月景軍次濡須使梁仲宣知留  事按典略九月景請梁妃主同宴梁帝紀十月</hi>
<pb n="KR2b0007_WYG_163-26b"/>
<hi>乙未景逼太宗幸西州不容七月已在濡須今因南康王㑹理事見之太清紀梁書典畧晋熙皆作皖口今從</hi>
<hi>南史</hi>南康王㑹理以建康空虚與太子左衛將軍柳敬禮<lb/>
西鄉矦勸東鄉矦勔<hi>勔彌兖翻</hi>謀起兵誅王偉安樂矦乂理<lb/>
出奔長蘆<hi>今其州六合縣有長蘆鎮及長蘆寺淳熈十二年徙寺於滁口山之東張舜民曰長蘆鎮</hi>
<hi>在滁河西南</hi>集衆得千餘人建安矦賁中宿世子子邕知其<lb/>
謀<hi>中宿世子中宿矦之世子也沈約曰中宿漢舊縣屬南海郡吳度屬始興郡</hi>以告偉偉収<lb/>
㑹理敬禮勸勔及㑹理弟祁陽矦通理俱殺之<hi>沈約曰祁陽縣</hi>
<hi>吳立屬零陵郡梁考異曰典畧云十二月癸未建安矦賁等告㑹理按  帝紀十月壬寅景害㑹理今從太清</hi>
<pb n="KR2b0007_WYG_163-27a"/>
<hi>紀</hi>乂理爲左右所殺錢塘禇冕以㑹理故舊捶掠千計<lb/>
<hi>捶止蘂翻掠音亮</hi>終無異言㑹理隔壁謂之曰禇郎卿豈不爲<lb/>
我致此<hi>爲于僞翻</hi>卿雖忍死明我我心實欲殺賊冕竟不服<lb/>
景乃宥之勸昺之子賁正徳之弟子子邕憺之孫也<hi>昺音</hi>
<hi>丙憺徒敢翻又徒濫翻</hi>帝自即位以來景防衛甚嚴外人莫得進<lb/>
見<hi>見賢遍翻</hi>唯武林矦諮及僕射王克舍人殷不害並以文<lb/>
弱得出入卧内帝與之講論而已及㑹理死克不害懼<lb/>
禍稍自疎諮獨不離帝<hi>離力智翻</hi>朝請無絶景惡之使其仇<lb/>
<pb n="KR2b0007_WYG_163-27b"/>
人刁戍刺殺諮於廣莫門外<hi>朝直遥翻惡烏路翻刺七亦翻  考異曰太清紀在</hi>
<hi>㑹理死前今從南史</hi>帝之即位也景與帝登重雲殿<hi>據梁紀重雲殿在華林園</hi>
<hi>項安世曰梁華林園重雲殿前置銅儀重直龍翻</hi>禮佛爲誓云自今君臣兩無<lb/>
猜貳臣固不負陛下陛下亦不得負臣及㑹理謀泄景<lb/>
疑帝知之故殺諮帝自知不乆指所居殿謂殷不害曰<lb/>
龐涓當死此下景自帥衆討楊白華于宣城白華力屈<lb/>
而降景以其北人<hi>楊白華大眼之子魏胡太后私幸之白華懼禍奔梁帥讀曰率華讀曰花</hi>
<hi>降户江翻</hi>全之以爲左民尚書誅其兄子彬以報來亮之怨<lb/>
<pb n="KR2b0007_WYG_163-28a"/>
<hi>楊白華殺來亮見上卷太清三年</hi>十二月丙子朔景封建安矦賁爲竟<lb/>
陵王中宿世子子邕爲隨王仍賜姓矦氏<hi>矦景賞其告㑹理之功也</hi>
　辛丑齊主還鄴<hi>自晋陽還也</hi>　邵陵王綸在汝南脩城池<lb/>
集士卒將圖安陸魏安州刺史馬祐以告丞相㤗<hi>五代志安</hi>
<hi>陸郡梁置南司州西魏改曰安州今爲徳安府</hi>㤗遣楊忠將萬人救安陸<hi>將即亮翻</hi>
　武陵王紀遣潼州刺史楊乾運南梁州刺史譙淹合<lb/>
兵二萬討楊法琛<hi>元和郡縣志梓潼郡梁置潼州潼音同</hi>法琛𤼵兵據劒<lb/>
閣以拒之　矦景還建康<hi>自晉熙還也</hi>　初魏敬宗以爾朱<lb/>
<pb n="KR2b0007_WYG_163-28b"/>
榮爲柱國大將軍<hi>柱國大將軍魏初官也世祖以加太尉長孫嵩</hi>位在丞相上<lb/>
榮敗此官遂廢大綂三年文帝復以丞相㤗爲之<hi>復扶又翻</hi>
其後功參佐命望實俱重者亦居此官凡八人曰安定<lb/>
公宇文㤗廣陵王欣趙郡公李弼隴西公李虎河内公<lb/>
獨孤信南陽公趙貴常山公于謹彭城公矦莫陳崇謂<lb/>
之八柱國㤗始籍民之才力者爲府兵身租庸調一切<lb/>
蠲之<hi>唐府兵之法本諸此凡受田之丁歲輸粟謂之租隨鄉所出每丁嵗輸絹綾絁布緜麻非□鄉則歲</hi>
<hi>輸銀謂之調用人之力歲二十日閏加二日不役者日爲絹三尺謂之庸調徒弔翻</hi>以農隙講閱<lb/>
<pb n="KR2b0007_WYG_163-29a"/>
戰陳馬畜糧備六家供之合為百府毎府一郎将主之<lb/>
<hi>将即亮翻</hi>分屬二十四軍泰任總百揆督中外諸軍欣以宗<lb/>
室宿望從容禁闥而已<hi>陳讀曰陣從千容翻</hi>餘六人各督二大将<lb/>
軍凡十二大将軍<hi>武平王元賛淮王元育齊王元廓章  郡公宇文導平原郡公矦莫陳順</hi>
<hi>髙陽郡公達奚武陽平公李逺范陽公豆盧寧化政公宇文貴博陵公賀蘭祥陳留公楊忠武威公王雄凡十</hi>
<hi>二人皆使持節大将軍</hi>毎大将軍各統開府二人開府各領一軍<lb/>
是後功臣位至柱國大将軍開府儀同三司儀同三司<lb/>
者甚衆率為散官無所統御雖有繼掌其事者聞望皆<lb/>
<pb n="KR2b0007_WYG_163-29b"/>
出諸公之下云<hi>散悉亶翻聞音問</hi>　齊主命散騎侍郎宋景業<lb/>
造天保厯行之<hi>時齊主命景業叶圖䜟造天保厯景業奏依握誠圖及元命包言齊受禪之期</hi>
<hi>當魏終之紀得乗三十五以為蔀應六百七十六以為章齊主大悦乃施用之</hi>
　<lb/>
　<lb/>
　<lb/>
　<lb/>
　資治通鑑卷一百六十三<lb/>
</p>
<p>
</p>
  </div>
</body>
</text>
</TEI>
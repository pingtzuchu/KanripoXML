<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百七十七</head>
    <p>
<pb n="KR2b0007_WYG_177-1a"/>
欽定四庫全書<lb/>
　資治通鑑卷一百七十七　宋　司馬光　撰<lb/>
　　　　　　　　　　　　　　胡三省　音注<lb/>
　隋紀一<hi>起屠維作噩盡重光大淵獻凡三年南隋即春秋隨國為楚所滅以為縣秦漢屬  陽郡</hi>
　　　<hi>晉屬義陽郡後分置隨郡梁曰隨州後入西魏楊忠從周太祖以功封隨國公子堅襲爵受周</hi>
　　　<hi>禪遂以隨為國號又以周齊不遑寧處去辶作隋以辶訓走故也辶音綽</hi>
　　高祖文皇帝上之上<hi>諱堅姓楊氏隋書云𢎞農郡華隂人也漢太尉震八代孫</hi>
　　　<hi>鈜生子元夀後魏時為武川鎮司馬子孫因家焉元夀𤣥孫忠從周太祖起義闗西寔生帝自</hi>
<pb n="KR2b0007_WYG_177-1b"/>
　　　<hi>陳宣帝太建十三年至開皇九年隋有西北八年矣以通鑑紀年於此九年為隋紀年之始故</hi>
　　　<hi>書上之上</hi>
開皇九年<hi>帝以陳高宗太建十三年受周禪至是年平陳混一天下通鑑紀事乃以開皇繋年</hi>春<lb/>
正月乙丑朔陳主朝㑹羣臣大霧四塞<hi>朝直遥翻塞悉則翻</hi>入人<lb/>
鼻皆辛酸陳主昏睡至晡時乃寤<hi>日加申為晡晡奔謨翻</hi>是日賀<lb/>
若弼自廣陵引兵濟江<hi>若人者翻</hi>先是弼以老馬多買陳船<lb/>
而匿之買弊船五六十艘置於瀆内<hi>先悉薦翻艘蘇漕翻水注澮曰凟</hi>
陳人覘之以為内國無船<hi>覘丑亷翻又丑艶翻内國即中國隋避諱改曰内</hi>弼<lb/>
<pb n="KR2b0007_WYG_177-2a"/>
又請縁江防人每交代之際必集廣陵於是大列旗幟<lb/>
營幕被野<hi>幟昌志翻被皮義翻</hi>陳人以為隋兵大至急發兵為備<lb/>
既知防人交代其衆復散後以為常不復設備<hi>復扶又翻</hi>又<lb/>
使兵縁江時獵人馬喧譟故弼之濟江陳人不覺韓擒<lb/>
虎將五百人自横江宵濟采石<hi>横江浦在和州界采石磯在今太平州北三十</hi>
<hi>里對岸津渡處將即亮翻下將兵同</hi>守者皆醉遂克之<hi>徳祐甲戌十有二月沙武口之事亦</hi>
<hi>猶此</hi>晉王廣帥大軍屯六合鎭桃葉山<hi>隋志江都郡六合縣舊曰尉氏置秦</hi>
<hi>郡後齊置秦州後周改州曰方州改郡曰六合開皇初郡廢四年改尉氏曰六合張舜民曰桃葉山即今𤓰步</hi>
<pb n="KR2b0007_WYG_177-2b"/>
<hi>鎭之地帥讀曰率</hi>丙寅采石戌主徐子建馳啟告變丁卯召公<lb/>
卿入議軍旅戊辰陳主下詔曰犬羊陵縱侵竊郊畿蜂<lb/>
蠆有毒宜時掃定<hi>蠆丑邁翻</hi>朕當親御六師廓清八表内外<lb/>
並可戒嚴以驃騎將軍蕭摩訶䕶軍將軍樊毅中領軍<lb/>
魯廣達並為都督<hi>驃匹妙翻騎竒寄翻</hi>司空司馬消難湘州刺史<lb/>
施文慶並為大監軍<hi>去年冬陳主擢施文慶督湘州未及之鎭而隋兵渡江難乃旦翻監</hi>
<hi>工銜翻</hi>遣南豫州刺史樊猛帥舟師出白下<hi>陳南豫州治宣城時徙鎮</hi>
<hi>姑孰白下城合白石疊唐武徳移江寧縣於此名白下縣帥讀曰率</hi>散騎常侍臯文奏將<lb/>
<pb n="KR2b0007_WYG_177-3a"/>
兵鎮南豫州重立賞格僧尼道士盡令執役<hi>尼女夷翻</hi>庚午<lb/>
賀若弼攻拔京口執南徐州刺史黄恪<hi>南徐州治京口</hi>弼軍令<lb/>
嚴肅秋毫不犯有軍士於民間酤酒者弼立斬之所俘<lb/>
獲六千餘人弼皆釋之給糧勞遣<hi>勞力到翻</hi>付以敕書令分<lb/>
道宣諭<hi>令力丁翻</hi>于是所至風靡樊猛在建康其子巡攝行<lb/>
南豫州事辛未韓擒虎進攻姑孰半日拔之執巡及其<lb/>
家口<hi>今太平州當塗縣南二里有姑孰溪西入大江蓋因舊鎮而得名</hi>臯文奏敗還江<lb/>
南父老素聞擒虎威信來謁軍門者晝夜不絶魯廣達<lb/>
<pb n="KR2b0007_WYG_177-3b"/>
之子世貞在新蔡與其弟世雄及所部降於擒虎<hi>侯景之亂</hi>
<hi>魯悉達糾合鄉人以保新蔡魯氏遂世襲以事陳新蔡注見一百五十四卷梁世祖承聖元年降戸江翻</hi>遣<lb/>
使致書招廣達<hi>使疏吏翻</hi>廣達時屯建康自劾詣廷尉請罪<lb/>
<hi>劾戸槩翻又戸得翻</hi>陳主慰勞之加賜黄金遣還營<hi>勞力到翻</hi>樊猛與<lb/>
左衛將軍蔣元遜將青龍八十艘於白下遊奕以禦六<lb/>
合兵陳主以猛妻子在隋軍懼有異志欲使鎭東大將<lb/>
軍任忠代之<hi>任音壬</hi>令蕭摩訶徐諭猛猛不悦陳主重傷<lb/>
其意而止<hi>重如字難也</hi>于是賀若弼自北道韓擒虎自南道<lb/>
<pb n="KR2b0007_WYG_177-4a"/>
並進<hi>京口於建康為北姑孰於建康為南</hi>縁江諸戌望風盡走弼分兵斷<lb/>
曲阿之衝而入<hi>曲阿本雲陽秦時人言其地有天子氣始皇鑿北坑以敗其勢截直道使阿曲</hi>
<hi>改曰曲阿其地在武進丹徒二縣之間弼分兵斷其衝恐三呉之兵入救建康掎其後也斷音短</hi>陳主<lb/>
命司徒豫章王叔英屯朝堂蕭摩訶屯樂遊苑<hi>朝直遥翻樂音</hi>
<hi>洛</hi>樊毅屯耆闍寺<hi>開視遮翻</hi>魯廣達屯白土岡忠武將軍孔<lb/>
範屯寶田寺<hi>忠武將軍梁置班十九陳擬官品第四秩中二千石位次四平將軍</hi>己卯任<lb/>
忠自呉興入赴<hi>去年使任忠出守呉興</hi>仍屯朱雀門<hi>晉孝武帝建朱雀門上有</hi>
<hi>兩銅雀前直大航謂之朱雀航</hi>辛未賀若弼進據鍾山<hi>鍾山在今上元縣東北十八里</hi>
<pb n="KR2b0007_WYG_177-4b"/>
<hi>輿地志古曰金陵山縣名因此又名蔣山漢末秣陵尉蔣子文討賊死此山下孫氏都秣陵以其祖諱鍾因改</hi>
<hi>名蔣山</hi>頓白土岡之東晉王廣遣摠管杜彦與韓擒虎合<lb/>
軍步騎二萬屯于新林<hi>新林浦去今建康城二十里西直白鷺洲</hi>蘄州摠管<lb/>
王世積以舟師出九江<hi>蘄音機又音其王世積闡熈新囶人按班志廬江郡尋陽縣禹</hi>
<hi>貢九江皆在南東合為大江應劭曰江自廬江尋陽分為九漢之尋陽縣在今蘄州界王世積以舟師自蘄水</hi>
<hi>出大江囶古國字</hi>破陣將紀瑱於蘄口<hi>蘄水入江之口將即亮翻下同瑱他殿翻又音</hi>
<hi>鎭</hi>陳人大駭降者相繼<hi>降戸/江翻</hi>晉王廣上狀<hi>上時掌翻</hi>帝大悦<lb/>
宴賜羣臣時建康甲士尚十餘萬人陳主素怯懦不達<lb/>
<pb n="KR2b0007_WYG_177-5a"/>
軍士<hi>懦乃卧翻又奴亂翻士讀曰事</hi>唯日夜啼泣臺内處分一以委施<lb/>
文慶<hi>處昌吕翻分扶問翻</hi>文慶既知諸將疾已恐其有功乃奏曰<lb/>
此輩怏怏<hi>怏於兩翻</hi>素不伏官迫此事機那可專信由是諸<lb/>
將凡有啟請率皆不行賀若弼之攻京口也蕭摩訶請<lb/>
將兵逆戰陳主不許及弼至鍾山摩訶又曰弼懸軍深<lb/>
入壘塹未堅<hi>塹七艶翻</hi>出兵掩襲可以必克又不許陳主召<lb/>
摩訶任忠於内殿議軍事忠曰兵法客貴速戰主貴持<lb/>
重今國家足兵足食宜固守臺城縁淮立栅北軍雖來勿<lb/>
<pb n="KR2b0007_WYG_177-5b"/>
與交戰分兵斷江路<hi>斷丁管翻下同</hi>無令彼信得通給臣精兵<lb/>
一萬金翅三百艘下江徑掩六合彼大軍必謂其度江<lb/>
將士已被俘獲自然挫氣<hi>被皮義翻</hi>淮南土人與臣舊相知<lb/>
悉今聞臣往必皆景從<hi>師古日景從言如景之從形也</hi>臣復揚聲欲往<lb/>
徐州斷彼歸路則諸軍不擊自去<hi>徐州彭汴之路也復扶又翻斷丁管翻</hi>
待春水既漲上江周羅睺等衆軍必㳂流赴援<hi>周羅睺時督水</hi>
<hi>軍在郢漢</hi>此良策也陳主不能從明日歘然曰<hi>歘許勿翻</hi>兵乆不<lb/>
決令人腹煩可呼蕭郎一出擊之任忠叩頭苦請勿戰<lb/>
<pb n="KR2b0007_WYG_177-6a"/>
孔範又奏請作一決當為官勒石燕然<hi>孔範以竇憲破匈奴事自詭姦</hi>
<hi>諂之誤國亡家如此為于偽翻下同燕於賢翻</hi>陳主從之謂摩訶曰公可為我<lb/>
一決摩訶曰從來行陳<hi>行戸剛翻陳讀曰陣</hi>為國為身今日之事<lb/>
兼為妻子陳主多出金帛賦諸軍以充賞<hi>賦給與也分畀也</hi>甲<lb/>
申使魯廣達陳於白土岡<hi>陳讀曰陣下同</hi>居諸軍之南任忠次<lb/>
之樊毅孔範又次之蕭摩訶軍最在北諸軍南北亘二<lb/>
十里首尾進退不相知賀若弼將輕騎登山望見衆軍<lb/>
因馳下與所部七摠管楊牙員明等<hi>將即亮翻騎竒寄翻下同員音運姓</hi>
<pb n="KR2b0007_WYG_177-6b"/>
<hi>也</hi>甲士凡八千勒陳以待之陳主通於蕭摩訶之妻故<lb/>
摩訶初無戰意唯魯廣達以其徒力戰與弼相當隋師<lb/>
退走者數四弼麾下死者二百七十三人弼縱烟以自<lb/>
隠窘而復振<hi>窘渠隕翻復扶又翻下同</hi>陳兵得人頭皆走獻陳主求<lb/>
賞弼知其驕惰更引兵趣孔範<hi>趣七喻翻又讀曰趨</hi>範兵暫交即<lb/>
走陳諸軍顧之騎卒亂潰不可復止死者五千人員明<lb/>
擒蕭摩訶送於弼弼命牽斬之摩訶顔色自若弼乃釋<lb/>
而禮之任忠馳入臺見陳主言敗狀曰官好住<hi>好宜也住止也</hi>
<pb n="KR2b0007_WYG_177-7a"/>
<hi>今南人猶有是言</hi>臣無所用力矣陳主與之金兩縢<hi>縢徒登翻以繩約物</hi>
<hi>曰縢</hi>使募人出戰忠曰陛下唯當具舟楫就上流衆軍<hi>謂往</hi>
<hi>就周羅睺等</hi>臣以死奉衛陳主信之敕忠出部分<hi>分扶問翻</hi>令宫<lb/>
人裝束以待之怪其乆不至時韓擒虎自新林進軍忠<lb/>
已帥數騎迎降於石子岡<hi>帥讀曰率降戸江翻下同</hi>領軍蔡徵守朱<lb/>
雀航聞擒虎將至衆懼而潰忠引擒虎軍直入朱雀門<lb/>
陳人欲戰忠揮之曰老夫尚降諸軍何事<hi>軍或作君</hi>衆皆散<lb/>
走于是城内文武百司皆遁唯尚書僕射袁憲在殿中<lb/>
<pb n="KR2b0007_WYG_177-7b"/>
尚書令江摠等數人居省中陳主謂袁憲曰我從來接<lb/>
遇卿不勝餘人今日但以追愧<hi>此猶劉禪之於郤正也</hi>非唯朕無<lb/>
徳亦是江東衣冠道盡陳主遑遽將避匿憲正色曰北<lb/>
兵之入必無所犯大事如此陛下去欲安之臣願陛下<lb/>
正衣冠御正殿依梁武帝見侯景故事<hi>事見一百六十二卷梁武帝太</hi>
<hi>清三年</hi>陳主不從下榻馳去曰鋒刃之下未可交當吾自<lb/>
有計從宫人十餘出後堂景陽殿將自投于井憲苦諫<lb/>
不從後閤舎人夏侯公韻以身蔽井<hi>夏戸雅翻</hi>陳主與爭乆<lb/>
<pb n="KR2b0007_WYG_177-8a"/>
之乃得入既而軍人窺井呼之不應欲下石乃聞呌聲<lb/>
以繩引之驚其太重及出乃與張貴妃孔貴嬪同束而<lb/>
上<hi>祝穆曰景陽井在法寶寺或云白蓮閣下有小池面方丈餘或云在保寧寺覽輝亭側舊傳云欄有石脉</hi>
<hi>以帛拭之作胭脂痕一名胭脂井又名辱井梁制有殿中舎人守舎人陳制殿中舎人為三品藴位守舎人為</hi>
<hi>三品勲位在九品之外後閣舎人蓋殿中舎人之守後閣者</hi>沈后居處如常<hi>處昌吕翻</hi>太<lb/>
子深年十五閉閤而坐舎人孔伯魚侍側<hi>此太子舎人也梁制太子</hi>
<hi>中舎人四人掌其坊之禁令舎人十六人掌文記中舎人八班舎人三班陳制中舎人六百石舎人亦如之</hi>
軍士叩閤而入深安坐勞之曰<hi>勞力到翻</hi>戎旅在塗不至勞<lb/>
<pb n="KR2b0007_WYG_177-8b"/>
也軍士咸致敬焉時陳人宗室王侯在建康者百餘人<lb/>
陳主恐其為變皆召入令屯朝堂使豫章王叔英摠督<lb/>
之又隂為之備及臺城失守相帥出降<hi>朝直遥翻下同守式又翻帥讀</hi>
<hi>曰率降戸江翻</hi>賀若弼乗勝至樂遊苑<hi>樂音洛</hi>魯廣達猶督餘兵<lb/>
苦戰不息所殺獲數百人㑹日暮乃解甲面臺再拜慟<lb/>
哭謂衆曰我身不能救國負辠深矣士卒皆流涕歔欷<lb/>
<hi>歔音虚欷音希又許既翻</hi>遂就擒諸門衛皆走弼夜燒北掖門入聞<lb/>
韓擒虎已得陳叔寶呼視之叔寶惶懼流汗股栗向弼<lb/>
<pb n="KR2b0007_WYG_177-9a"/>
再拜弼謂之曰小國之君當大國之卿拜乃禮也入朝<lb/>
不失作歸命侯<hi>朝直遥翻孫皓降晉封歸命侯</hi>無勞恐懼既而恥功在<lb/>
韓擒虎後與擒虎相訽挺刃而出<hi>訽苦侯翻罵也挺拔也</hi>欲令蔡<lb/>
徵為叔寶作降箋命乗騾車歸已<hi>騾盧戈翻</hi>事不果弼置叔<lb/>
寶於徳教殿以兵衛守高熲先入建康熲子徳𢎞為晉<lb/>
王廣記室<hi>熲居永翻隋制諸王記室參軍在録事功曹之下</hi>廣使徳𢎞馳詣熲<lb/>
所令留張麗華熲曰昔太公蒙面以斬妲己<hi>妲己有蘇氏美女商</hi>
<hi>紂嬖之武王勝殷殺紂并殺妲己妲當割翻已音紀</hi>今豈可留麗華乃斬之於青<lb/>
<pb n="KR2b0007_WYG_177-9b"/>
溪徳𢎞還報廣變色曰昔人云無徳不報<hi>詩大雅抑之詞</hi>我必<lb/>
有以報高公矣由是恨熲<hi>使高熲留麗華而廣納之文帝必怒安得成他日奪嫡之</hi>
<hi>謀是誠宜徳之也顧恨之邪史為廣殺熲張本</hi>丙戌晉王廣入建康以施文慶<lb/>
受委不忠曲為諂佞以蔽耳目沈客卿重賦厚斂以悦<lb/>
其上與太市令陽慧朗刑法監徐析尚書都令史暨慧<lb/>
皆為民害斬於石闕下以謝三呉<hi>斂力贍翻暨㦸乙翻陽慧朗一作惠朗暨</hi>
<hi>慧之下逸景字</hi>使高熲與元帥府記室裴矩<hi>帥所類翻</hi>収圖籍封府<lb/>
庫資財一無所取天下皆稱廣以為賢矩讓之之弟子<lb/>
<pb n="KR2b0007_WYG_177-10a"/>
也<hi>裴讓之見一百五十八卷梁武帝大同四年</hi>廣以賀若弼先期決戰違軍<lb/>
令収以屬吏<hi>先悉薦翻屬之欲翻</hi>上驛召之詔廣曰平定江表弼<lb/>
與韓擒虎之力也賜物萬段又賜弼與擒虎詔美其功<lb/>
開府儀同三司王頒僧辯之子夜發陳高祖陵焚骨取<lb/>
灰投水而飲之<hi>報讐也陳高祖殺僧辯事見一百六十六卷梁敬帝紹泰元年</hi>既而自<lb/>
縛歸辠於晉王廣廣以聞上命赦之詔陳高祖世祖高<lb/>
宗陵摠給五戶分守之上遣使以陳亡告許善心<hi>使疏吏翻</hi>
善心衰服號哭於西階之下藉草東向坐三日<hi>去年陳遣善心</hi>
<pb n="KR2b0007_WYG_177-10b"/>
<hi>來聘留於客館不遣還事見上卷西階賓階也衰服藉草喪禮也衰吐雷翻號戸刀翻藉慈夜翻</hi>敕書<lb/>
唁焉<hi>唁魚戰翻弔生曰唁</hi>明日有詔就館拜通直散騎常侍<hi>散悉亶翻</hi>
<hi>騎竒寄翻</hi>賜衣一襲<hi>衣單複/具曰襲</hi>善心哭盡哀入房改服<hi>改衰服服賜服</hi>
復出北面立<hi>復扶又翻</hi>垂泣再拜受詔明日乃朝<hi>朝直遥翻</hi>伏泣<lb/>
於殿下悲不能興上顧左右曰我平陳國唯獲此人既<lb/>
能懐其舊君即我之誠臣也敕以本官直門下省<hi>通直散騎</hi>
<hi>常侍屬門下省今敕善心以本官直門下省何也按唐六典晉始有門下省散騎常侍雖𨽻門下别為一省潘</hi>
<hi>岳云寓直散騎之省是也此隋所以命許善心以通直散騎常侍直門下省歟</hi>陳水軍都督周<lb/>
<pb n="KR2b0007_WYG_177-11a"/>
羅睺與郢州刺史荀法尚守江夏<hi>江夏陳郢州治所夏戸雅翻</hi>秦王<lb/>
俊督三十摠管水陸十餘萬屯漢口不得進<hi>漢水入江之口即沔</hi>
<hi>口也</hi>相持踰月陳荆州刺史陳慧紀遣南康内史呂忠肅<lb/>
屯岐亭<hi>按楊素傳忠肅屯岐亭正據江峽則岐亭在西陵峽口也  考異曰隋書作吕仲肅南史作吕</hi>
<hi>肅今從陳書</hi>據巫峽<hi>按水經江水出巫峽過秭歸夷陵逕流頭狼尾灘而後東逕西陵峽去年冬楊</hi>
<hi>素破戚昕其舟師已過狼尾而東吕忠肅所據者蓋西陵峽也當從楊素傳作江峽為通</hi>於北岸鑿<lb/>
巖綴鐵鎖三條<hi>五考異曰南史作  條今從隋書</hi>横截上流以遏隋船<lb/>
忠肅竭其私財以充軍用楊素劉仁恩奮兵擊之四十<lb/>
<pb n="KR2b0007_WYG_177-11b"/>
餘戰忠肅守險力爭隋兵死者五千餘人陳人盡取其<lb/>
鼻以求功賞既而隋師屢捷獲陳之士卒三縱之忠肅<lb/>
棄栅而遁素徐去其鎖<hi>去羌吕翻</hi>忠肅復據荆門之延洲素<lb/>
遣巴蜑千人<hi>蜑亦蠻也居巴中老曰巴蜑此水蜑之習於用舟者也蜑徒旱翻</hi>乗五牙<lb/>
四艘以拍竿碎其十餘艦<hi>艘蘇遭翻艦戸黯翻</hi>遂大破之俘甲士<lb/>
二千餘人忠肅僅以身免陳信州刺史顧覺屯安蜀城<lb/>
棄城走<hi>梁置信州於巴東西魏取之其地時屬隋故陳信州刺史屯於安蜀城</hi>陳慧紀屯<lb/>
公安<hi>公安陳荆州治所</hi>悉燒其儲蓄引兵東下於是巴陵以東<lb/>
<pb n="KR2b0007_WYG_177-12a"/>
無復城守者陳慧紀帥將士三萬人樓船千餘艘沿江<lb/>
而下<hi>復扶又翻帥讀日率下同將即亮翻下同</hi>欲入援建康為秦王俊所拒<lb/>
不得前是時陳晉熈王叔文罷湘州還至巴州慧紀推<lb/>
叔文為盟主<hi>巴州治巴陵</hi>而叔文已帥巴州刺史畢寶等致<lb/>
書請降於俊俊遣使迎勞之<hi>帥讀曰率降戸江翻使疏吏翻下同勞力到翻</hi>㑹<lb/>
建康平晉王廣命陳叔寶手書招上江諸將使樊毅詣<lb/>
周羅睺陳慧紀子正業詣慧紀諭指時諸城皆解甲羅<lb/>
睺乃與諸將大臨三日<hi>將即亮翻臨力浸翻</hi>放兵散然後詣俊降<lb/>
<pb n="KR2b0007_WYG_177-12b"/>
陳慧紀亦降上江皆平楊素下至漢口與俊㑹王世積<lb/>
在蘄口聞陳已亡告諭江南諸郡於是江州司馬黄偲<lb/>
棄城走<hi>蘄音機又音其偲音思</hi>豫章諸郡太守皆詣世積降<hi>守式又翻</hi>
癸巳詔遣使者巡撫陳州郡二月乙未廢淮南行臺省<lb/>
<hi>晉王廣於時將凱還也</hi>　蘇威奏請五百家置鄉正使治民間辭<lb/>
訟<hi>治直之翻下同</hi>李徳林以為本廢鄉官判事為其里閭親識<lb/>
剖斷不平<hi>為其于偽翻斷丁亂翻</hi>今令鄉正專治五百家恐為害<lb/>
更甚且要荒小縣有不至五百家者<hi>令力丁翻要一遥翻</hi>豈可使<lb/>
<pb n="KR2b0007_WYG_177-13a"/>
兩縣共管一鄉帝不聽丙申制五百家為鄉置鄉正一<lb/>
人百家為里置里長一人<hi>長知兩翻</hi>　陳呉州刺史蕭瓛能<lb/>
得物情陳亡呉人推瓛為主<hi>瓛戸官翻</hi>右衛大將軍武川宇<lb/>
文述帥行軍摠管元契張黙言等討之落叢公燕榮以<lb/>
舟師自東海至<hi>隋書宇文述代郡武川人地理志馬邑郡善陽縣大業初置代郡順政郡鳴水</hi>
<hi>縣西魏置落叢縣及落叢郡順政西魏之興州也東海郡海州燕榮舟師自海道入湖可至呉州陳置呉州於</hi>
<hi>呉郡燕因肩翻</hi>陳永新侯陳君範自晉陵犇瓛<hi>沈約志永新縣呉立屬安成太</hi>
<hi>守隋廢安成郡為安復縣晉陵與呉接壤</hi>并軍拒述述軍且至瓛立栅於晉<lb/>
<pb n="KR2b0007_WYG_177-13b"/>
陵城東畱兵拒述遣其將王褒守呉州自義興入太湖<lb/>
欲掩述後述進破其栅迴兵擊瓛大破之<hi>栅測革翻將即亮翻</hi>又<lb/>
遣兵别道襲呉州王褒衣道士服棄城走<hi>衣於既翻</hi>瓛以餘<lb/>
衆保包山<hi>包山在太湖中其地西北距呉縣百二十里又名洞庭山四面皆水地占三鄉環四十里</hi>
<hi>土宜橘柚</hi>燕榮擊破之瓛將左右數人匿民家為人所執述<lb/>
進至奉公埭<hi>燕因肩翻將音如字領也攜也埭徒蓋翻</hi>陳東揚州刺史蕭巖<lb/>
以㑹稽降與瓛皆送長安斬之<hi>以巖等驅江陵士女降陳也事見上卷陳長城</hi>
<hi>公禎明元年</hi>楊素之下荆門也遣别將龎暉將兵略地南至<lb/>
<pb n="KR2b0007_WYG_177-14a"/>
湘州城中將士莫有固志<hi>將即亮翻下同</hi>刺史岳陽王叔愼年<lb/>
十八置酒㑹文武僚吏酒酣叔愼歎曰君臣之義盡於<lb/>
此乎<hi>按陳湘州刺史陳叔文既去鎮施文慶寔代之阻隋兵不及至湘州必有守之者但未知叔愼何時</hi>
<hi>所命耳</hi>長史謝基伏而流涕湘州助防遂興侯正理在坐<lb/>
<hi>遂興縣侯也沈約志廬陵郡有遂興縣呉立曰新興晉武帝太康元年更名長知兩翻坐徂卧翻</hi>乃起<lb/>
曰主辱臣死諸君獨非陳國之臣乎今天下有難<hi>難乃旦翻</hi>
寔致命之秋也縱其無成猶見臣節青門之外有死不<lb/>
能<hi>召平秦時東陵侯秦亡為民種𤓰青門外正理自謂陳亡之後不能編於民伍以求活</hi>今日之<lb/>
<pb n="KR2b0007_WYG_177-14b"/>
機不可猶豫後應者斬衆咸許諾乃刑牲結盟仍遣人<lb/>
詐奉降書於龎暉<hi>降戸江翻</hi>暉信之尅期入城叔愼伏甲待<lb/>
之暉至執之以狥并其衆皆斬之叔慎坐于射堂招合<lb/>
士衆數日之中得五千人衡陽太守樊通武州刺史鄔<lb/>
居業皆請舉兵助之<hi>隋志長沙郡衡山縣舊置衡陽郡武陵郡舊置武州鄔姓其先仕晉</hi>
<hi>為鄔大夫子孫因以為氏鄔烏古翻守式又翻</hi>隋所除湘州刺史薛胄將兵適<lb/>
至與行軍摠管劉仁恩共擊之叔愼遣其將陳正理與<lb/>
樊通拒戰<hi>將即亮翻</hi>兵敗胄乗勝入城擒叔愼仁恩破鄔居<lb/>
<pb n="KR2b0007_WYG_177-15a"/>
業於横橋亦擒之俱送秦王俊斬於漢口　嶺南未有<lb/>
所附數郡共奉高凉郡太夫人洗氏為主<hi>高凉縣置高凉郡洗音銑</hi>
<hi>又音線</hi>號聖母保境拒守詔遣柱國韋洸等安撫嶺外陳<lb/>
豫章太守徐璒據南康拒之<hi>徐璒自豫章退保南康南康郡治贑縣洸古黄翻守</hi>
<hi>式又翻璒都滕翻</hi>洸等不得進晉王廣遣陳叔寶遺夫人書<hi>遺于</hi>
<hi>季翻</hi>諭以國亡使之歸隋夫人集首領數千人盡日慟哭<lb/>
遣其孫馮魂帥衆迎洸<hi>洗氏嫁馮融見一百六十三卷梁簡文帝大寶元年帥讀曰率</hi>
洸擊斬徐璒入至廣州説諭嶺南諸州皆定<hi>説式芮翻  考異曰</hi>
<pb n="KR2b0007_WYG_177-15b"/>
<hi>隋帝紀十年八月壬申遣洸等巡撫嶺南百越皆服按陳以九年正月亡至來年八月并閏計之二十一月豈</hi>
<hi>有洗氏猶不知者洗氏傳又云晉王遣陳主遺夫人書則事在九年三月前也帝紀所云蓋謂百越已服奏到</hi>
<hi>朝廷之日也</hi>表馮魂為儀同三司册洗氏為宋康郡夫人<hi>宋文</hi>
<hi>帝元嘉九年分高凉立宋康郡隋志高凉郡杜原縣舊有永寧宋康二郡</hi>洸夐之子也<hi>韋夐見一</hi>
<hi>百六十七卷陳高祖永定三年夐休正翻</hi>衡州司馬任瓌勸都督王勇據嶺<lb/>
南<hi>隋志梁置衡州於廣州含洭縣任音壬瓌占囘翻</hi>求陳氏子孫立以為帝勇<lb/>
不能用以所部來降<hi>降戸江翻</hi>瓌棄官去瓌忠之弟子也<hi>任瓌</hi>
<hi>志趣如此宜其能自表見耳於唐元也蕭摩訶兒豚犬</hi>於是陳國皆平<hi>陳高祖受梁禪歲在丁丑</hi>
<pb n="KR2b0007_WYG_177-16a"/>
<hi>至是而亡凡五主三十三年</hi>得州三十郡一百縣四百<hi>按隋志陳境當時有揚東</hi>
<hi>揚南徐呉閩豐湘巴武江郢廣東衡衡高羅新隴建城桂東寧靜南定越南合崖安交愛凡三十州</hi>詔建<lb/>
康城邑宫室並平蕩耕墾更於石頭置蔣州<hi>以蔣山名州也</hi>晉<lb/>
王廣班師畱王韶鎭石頭委以後事三月己巳陳叔寶<lb/>
與其王公百司發建康詣長安大小在路五百里纍纍<lb/>
不絶帝命權分長安士民宅以俟之内外修整遣使迎<lb/>
勞陳人至者如歸<hi>使疏吏翻勞力到翻下同</hi>夏四月辛亥帝幸驪山<lb/>
<hi>驪山在新豐縣</hi>親勞旋師乙巳諸軍凱入<hi>奏凱樂而入也</hi>獻俘于太廟<lb/>
<pb n="KR2b0007_WYG_177-16b"/>
陳叔寶及諸王侯將相并乗輿服御天文圖籍等以次<lb/>
行列<hi>將即亮翻相息亮翻乗繩證翻下同行戸剛翻</hi>仍以鐵騎圍之<hi>騎竒寄翻</hi>從晉<lb/>
王廣秦王俊入列于殿庭拜廣為太尉賜輅車乗馬衮<lb/>
冕之服𤣥圭白璧丙辰帝坐廣陽門觀<hi>廣陽門之觀闕也觀古玩翻</hi>
引陳叔寶於前及太子諸王二十八人司空司馬消難<lb/>
以下至尚書郎凡二百餘人<hi>難乃旦翻</hi>帝使納言宣詔勞之<lb/>
<hi>勞力到翻</hi>次使内史令宣詔責以君臣不能相輔乃至滅亡<lb/>
叔寶及其羣臣並愧懼伏地屏息不能對<hi>屏必郢翻</hi>既而宥<lb/>
<pb n="KR2b0007_WYG_177-17a"/>
之初武元帝迎司馬消難<hi>見一百六十七卷陳永定二年皇考忠謚武元帝</hi>與<lb/>
消難結為兄弟情好甚篤<hi>好呼到翻</hi>帝每以叔父禮事之及<lb/>
平陳消難至特免死配為樂戸二旬而免猶以舊恩引<lb/>
見尋卒於家<hi>見賢遍翻卒子恤翻</hi>庚戌帝御廣陽門<hi>廣陽門大興宫城正南門</hi>
<hi>也唐六典曰隋曰廣陽門開皇二年作仁夀元年改曰昭陽門唐武徳元年改曰順天門神龍元年改承天門</hi>
宴將士自門外夾道列布帛之積<hi>將即亮翻積子賜翻凡指所聚之物曰積</hi>
<hi>則去聲取物而積疊之則入聲</hi>達于南郭班賜各有差凡用三百餘萬<lb/>
段故陳之境内給復十年<hi>復方目翻</hi>餘州免其租賦樂安公<lb/>
<pb n="KR2b0007_WYG_177-17b"/>
元諧進曰陛下威徳逺被<hi>被皮義翻</hi>臣前請以突厥可汗為<lb/>
候正<hi>厥九勿翻可從刋入聲汗音寒</hi>陳叔寶為令史今可用臣言矣帝<lb/>
曰朕平陳國本以除逆非欲誇誕公之所奏殊非朕心<lb/>
突厥不知山川何能警候叔寶昏醉寧堪驅使諧黙然<lb/>
而退辛酉進楊素爵為越公<hi>按隋書楊素自清河郡公進封郢國公素言逆人王</hi>
<hi>誼前封於郢不願與之同改封越公</hi>以其子𤣥感為儀同三司𤣥奬為清<lb/>
河郡公賜物萬段粟萬石命賀若弼登御坐<hi>坐徂卧翻</hi>賜物<lb/>
八千段加位上柱國進爵宋公仍各加賜金寶及陳叔<lb/>
<pb n="KR2b0007_WYG_177-18a"/>
寶妹為妾賀若弼韓擒虎爭功於帝前弼曰臣在蔣山<lb/>
死戰破其鋭卒擒其驍將<hi>驍堅堯翻將即亮翻下同</hi>震揚威武遂平<lb/>
陳國韓擒虎畧不交陳<hi>陳讀曰陣</hi>豈臣之比擒虎曰本奉明<lb/>
㫖令臣與弼同時合勢以取偽都弼乃敢先期<hi>先悉薦翻</hi>逢<lb/>
賊遂戰致令將士傷死甚多臣以輕騎五百兵不血刃<lb/>
直取金陵降任蠻奴<hi>騎竒寄翻降戸江翻任音壬</hi>執陳叔寶據其府<lb/>
庫傾其巢穴弼至夕方扣北掖門臣啟闗而納之斯乃<lb/>
救罪不暇安得與臣相比帝曰二將俱為上勲於是進<lb/>
<pb n="KR2b0007_WYG_177-18b"/>
擒虎位上柱國賜物八千段有司劾擒虎放縱士卒淫<lb/>
汙陳宫<hi>劾户槩翻又戸得翻汙烏路翻</hi>坐此不加爵邑加高熲上柱國<lb/>
進爵齊公<hi>熲居迥翻熲自勃海郡公進爵齊國公</hi>賜物九千段帝勞之曰<lb/>
公伐陳後人言公反朕已斬之君臣道合非青蠅所能<lb/>
間也<hi>勞力到翻青蠅以諭讒言間古莧翻</hi>帝從容命熲與賀若弼論平陳<lb/>
事<hi>從千容翻</hi>熲曰賀若弼先獻十策後於蔣山苦戰破賊臣<lb/>
文吏耳焉敢與大將論功<hi>焉於䖍翻將即亮翻</hi>帝大笑嘉其有讓<lb/>
帝之伐陳也使高熲問方略於上儀同三司李徳林以<lb/>
<pb n="KR2b0007_WYG_177-19a"/>
授晉王廣至是帝賞其功授柱國封郡公賞物三千段<lb/>
已宣勑訖或説高熲曰今歸功於李徳林諸將必當憤<lb/>
惋<hi>説輸芮翻惋烏貫翻</hi>且後世觀公有若虚行熲入言之乃止以<lb/>
秦王俊為揚州摠管四十四州諸軍事鎭廣陵晉王廣<lb/>
還并州晉王廣之戮陳五佞也<hi>五佞謂施文慶沈客卿陽慧朗徐析暨慧景</hi>
未知都官尚書孔範散騎常侍王瑳王儀御史中丞沈<lb/>
瓘之罪故得免及至長安事並露乙未帝暴其過惡投<lb/>
之邊裔以謝呉越之人瑳刻薄貪鄙忌害才能儀傾巧<lb/>
<pb n="KR2b0007_WYG_177-19b"/>
側媚獻二女以求親昵<hi>散悉亶翻騎竒寄翻瑳倉何翻昵尼質翻</hi>瓘險慘苛<lb/>
酷發言邪諂故同辠焉帝給賜陳叔寶甚厚數得引見<lb/>
班同三品每預宴恐致傷心為不奏呉音<hi>數所角翻見賢遍翻為于</hi>
<hi>偽翻</hi>後監守者奏言叔寶云既無秩位每預朝集願得一<lb/>
官號帝曰叔寶全無心肝監者又言叔寶常醉<hi>監古銜翻朝直</hi>
<hi>遥翻</hi>罕有醒時帝問飲酒幾何對曰與其子弟日飲一石<lb/>
帝大驚使節其酒既而曰任其性不爾何以過日<hi>嗚呼此陳</hi>
<hi>叔寶所以得死於枕席也</hi>帝以陳氏子弟既多恐其在京城為非乃<lb/>
<pb n="KR2b0007_WYG_177-20a"/>
分置邊州給田業使為生歲時賜衣服以安全之詔以<lb/>
陳尚書令江摠為上開府儀同三司僕射袁憲驃騎蕭<lb/>
摩訶領軍任忠皆為開府儀同三司<hi>射寅謝翻驃匹妙翻騎竒寄翻任音</hi>
<hi>壬</hi>吏部尚書呉興姚察為祕書丞上嘉袁憲雅操下詔<lb/>
以為江表稱首授昌州刺史<hi>隋志舂陵郡後魏置南荆州西魏改曰昌州</hi>聞<lb/>
陳散騎常侍袁元友數直言於陳叔寶擢拜主爵侍郎<lb/>
<hi>散悉亶翻騎竒寄翻隋志主爵侍郎屬吏部尚書</hi>謂羣臣曰平陳之初我悔不<lb/>
殺任蠻奴受人榮禄兼當重寄不能横尸狥國乃云無<lb/>
<pb n="KR2b0007_WYG_177-20b"/>
所用力與𢎞演納肝何其逺也<hi>衛懿公與狄人戰于熒澤為狄人所殺𢎞演納</hi>
<hi>肝以狥之</hi>帝見周羅睺慰諭之許以富貴羅睺垂泣對曰臣<lb/>
荷陳氏厚遇<hi>荷下可翻</hi>本朝淪亡無節可紀<hi>朝直遥翻下同</hi>得免於<lb/>
死陛下之賜也何富貴之敢望賀若弼謂羅睺曰聞公<lb/>
郢漢捉兵<hi>若人者翻捉把也</hi>即知揚州可得王師利涉果如所<lb/>
量<hi>量音良</hi>羅睺曰若得與公周旋勝負未可知<hi>周羅睺何以得此於</hi>
<hi>賀若弼哉史家溢美耳</hi>頃之拜上儀同三司先是陳將羊翔來降<lb/>
<hi>先悉薦翻降戸江翻</hi>伐陳之役使為鄉導<hi>鄉讀曰嚮</hi>位至上開府儀同<lb/>
<pb n="KR2b0007_WYG_177-21a"/>
三司班在羅睺上韓擒虎於朝堂戲之曰不知機變乃<lb/>
立在羊翔之下能無愧乎<hi>朝直遥翻</hi>羅睺曰昔在江南乆承<lb/>
令問<hi>令力定翻美也</hi>謂公天下節士今日所言殊非所望擒虎<lb/>
有愧色帝之責陳君臣也陳叔文獨欣然有得色<hi>得色自得</hi>
<hi>其意而形於色</hi>既而復上表自陳<hi>復扶又翻</hi>昔在巴州已先送欵乞<lb/>
知此情望異常例帝雖嫌其不忠而欲懐柔江表乃授<lb/>
叔文開府儀同三司拜宜州刺史<hi>宜州置於京兆華原縣</hi>初陳散<lb/>
騎常侍韋鼎聘于周<hi>韋鼎傳陳太建中聘周散悉亶翻騎竒寄翻</hi>遇帝而異<lb/>
<pb n="KR2b0007_WYG_177-21b"/>
之謂帝曰公當大貴貴則天下一家歲一周天<hi>歲星木星也十</hi>
<hi>二年一周天</hi>老夫當委質於公<hi>質如/字</hi>及至徳之初<hi>陳長城公即位改元</hi>
<hi>至徳</hi>鼎為太府卿盡賣田宅大匠卿毛彪問其故鼎曰江<lb/>
東王氣盡於此矣<hi>王于魂翻又音如字</hi>吾與爾當𦵏長安及陳平<lb/>
上召鼎為上儀同三司鼎叡之孫也<hi>韋叡著功名於梁武帝之時</hi>壬<lb/>
戌詔曰今率土大同含生遂性太平之法方可流行凡<lb/>
我臣民澡身浴徳家家自修人人克念<hi>書曰惟狂克念作聖</hi>兵可<lb/>
立威不可不戢刑可助化不可專行禁衛九重之餘<hi>重直</hi>
<pb n="KR2b0007_WYG_177-22a"/>
<hi>龍翻</hi>鎮守四方之外戎旅軍器皆宜停罷世路既夷羣方<lb/>
無事武力之子俱可學經民間甲伏悉皆除毁頒告天<lb/>
下咸悉此意賀若弼撰其所畫策上之<hi>若人者翻撰士免翻述也上時</hi>
<hi>掌翻</hi>謂為御授平陳七策帝弗省<hi>省悉井翻視也</hi>曰公欲發揚我<lb/>
名我不求名公宜自載家傳<hi>傳宜戀翻</hi>弼位望隆重兄弟並<lb/>
封郡公為刺史列將家之珍玩不可勝計<hi>將即亮翻勝音升</hi>婢<lb/>
妾曳羅綺者數百<hi>羅交眼綺細綾</hi>時人榮之其後突厥來朝<hi>厥九</hi>
<hi>勿翻朝直遥翻</hi>上謂之曰汝聞江南有陳國天子乎對曰聞之<lb/>
<pb n="KR2b0007_WYG_177-22b"/>
上命左右引突厥詣韓擒虎前曰此是執得陳國天子<lb/>
者擒虎厲色顧之突厥惶恐不敢仰視左衛將軍龎晃<lb/>
等短高熲於上上怒皆黜之<hi>龎晃自結納於潜躍之辰與上情契甚密而與高熲</hi>
<hi>有隙與廣平王雄挾舊屢言熲之短故皆被黜熲居永翻</hi>親禮逾密因謂熲曰獨孤<lb/>
公猶鏡也每被磨瑩皎然益明初熲父賓為獨孤信僚<lb/>
佐賜姓獨孤氏故上常呼獨孤而不名<hi>按獨孤信之誅妻子徙蜀獨孤</hi>
<hi>后以賓父之故吏每往來其家熲之遭遇豈專以才略哉外得君而内䝉君母親禮也及夫外則見忌於君内</hi>
<hi>則失愛於君母隨見踈弃君臣之際可無謹乎</hi>　樂安公元諧性豪俠有氣調<lb/>
<pb n="KR2b0007_WYG_177-23a"/>
<hi>調徒釣翻</hi>少與上同學甚相愛及即位累歴顯仕諧好排詆<lb/>
不能取媚左右<hi>少詩照翻好呼到翻</hi>與上柱國王誼善誼誅<hi>王誼誅見</hi>
<hi>一百七十六卷陳長城公至徳三年</hi>上稍疎忌之或告諧與從父弟上開<lb/>
府儀同三司滂臨澤侯田鸞<hi>隋志毗陵郡義興縣舊有臨澤縣從才用翻</hi>上<lb/>
儀同三司祈緒等謀反<hi>祈姓出於黄帝黄帝子得姓者十四人祈其一也又曰晉獻侯</hi>
<hi>四世孫曰奚食邑於祈子孫以為氏</hi>下有司案驗奏諧謀令祈緒勒党項<lb/>
兵斷巴蜀<hi>下遐嫁翻令力丁翻斷音短</hi>又諧嘗與滂同謁上諧私謂<lb/>
滂曰我是主人殿上者賊也因令滂望氣滂曰彼雲似<lb/>
<pb n="KR2b0007_WYG_177-23b"/>
蹲狗走鹿<hi>蹲慈尊翻</hi>不如我輩有福徳雲上大怒諧滂鸞緒<lb/>
並伏誅<hi>逆考異曰徳林傳云徳林以梁士彦元諧頻有  意江南抗衡上國乃著天命論上之諧傳云</hi>
<hi>平陳後數歲人告諧謀反按諧請以叔寶為内史則陳亡時猶在楊雄方用事諧欲譛去之則雄未為司空故</hi>
<hi>附於此按内史當依正文作令史按通鑑正文亦書元諧言請以陳叔寳為令史按内史隋之要官元諧安敢</hi>
<hi>請以陳叔寶為是官邪</hi>　閏月己卯以吏部尚書蘇威為右僕射<hi>射寅</hi>
<hi>謝翻</hi>六月乙丑以荆州摠管楊素為納言　朝野皆稱封<lb/>
禪<hi>朝直遥翻下同稱當作請又切請稱舉也言朝野舉封禪事為言也</hi>秋七月丙午詔曰<lb/>
豈可命一將軍除一小國遐邇注意便謂太平以薄徳<lb/>
<pb n="KR2b0007_WYG_177-24a"/>
而封名山用虚言而干上帝非朕攸聞而今而後言及<lb/>
封禪宜即禁絶　左衛大將軍廣平王雄貴寵特盛與<lb/>
高熲虞慶則蘇威稱為四貴雄寛容下士<hi>下遐嫁翻</hi>朝野傾<lb/>
屬<hi>屬之欲翻</hi>上惡其得衆<hi>惡烏路翻</hi>隂忌之不欲其典兵馬八月<lb/>
壬戌以雄為司空實奪之權雄既無職務乃杜門不通<lb/>
賓客<hi>雄以是能保其身於猜忌之朝</hi>　帝踐阼之初柱國沛公鄭譯請<lb/>
修正雅樂詔太常卿牛𢎞國子祭酒辛彦之博士何妥<lb/>
等議之積年不决<hi>妥他果翻</hi>譯言古樂十二律旋相為宫各用<lb/>
<pb n="KR2b0007_WYG_177-24b"/>
七聲世莫能通譯因龜兹人蘇祇婆善琵琶始得其法<lb/>
推演為十二均八十四調以校太樂所奏例皆乖越譯<lb/>
又於七音之外更立一聲謂之應聲作書宣示朝廷<hi>隋志</hi>
<hi>譯云考尋樂府鍾石律呂皆有宫商角徵羽變宫變徵之名七聲之内三聲乖應每恒求訪終莫能通先是周</hi>
<hi>武帝時有龜兹人蘇祇婆從突厥皇后入國善胡琵琶聴其所奏一均之中間有七聲因而問之調有七種以</hi>
<hi>其七調勘校七聲冥若合符一曰婆陁力華言平聲即宫聲也二曰雞識華言長聲即南呂聲也三曰沙識華</hi>
<hi>言質直聲即角聲也四曰沙侯加儖華言應聲即變徵聲也五曰沙臘華言應和聲即徵聲也六曰般瞻華言</hi>
<hi>五聲即羽聲也七曰俟利<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>華言斛牛聲即變宫聲也譯因習而彈之始得七聲之正然其就此七調又有五</hi>
<pb n="KR2b0007_WYG_177-25a"/>
<hi>旦之名旦作七調以華言譯之旦者則謂均也其聲亦應黄鍾太簇林鍾姑洗五均已外七律更無調聲譯遂</hi>
<hi>因其所捻琵琶絃柱相飲為均推演其聲更立七均合成十二以應十二律律有七音音立一調故成七調十</hi>
<hi>二律合八十四調旋轉相交盡皆和合仍以其聲考校太樂所奏林鍾之宫應用林鍾為宫乃用黄鍾為宫應</hi>
<hi>用南吕為商乃用太簇為商應用應鍾為角乃取姑洗為角故林鍾一宫七聲三聲並戾其十一宫七十七音</hi>
<hi>例皆乖越莫有通者又以編懸有八因作八音之樂七音之外更立一聲謂之應聲作書二十餘篇以明其指</hi>
<hi>龜兹音丘兹賢曰今音丘勿翻兹音沮帷翻蓋急言耳</hi>與邳公世子蘇䕫議累黍<lb/>
定律時人以音律乆無通者非譯䕫一朝可定帝素不<lb/>
悦學而牛𢎞不精音律何妥自恥宿儒反不逮譯等常<lb/>
<pb n="KR2b0007_WYG_177-25b"/>
欲沮壊其事<hi>沮在呂翻壊音怪</hi>乃立議非十二律旋相為宫及<lb/>
七調<hi>調徒釣翻下同</hi>競為異議各立朋黨或欲令各造樂待成<lb/>
擇其善者而從之妥恐樂成善惡易見<hi>易弋豉翻</hi>乃請帝張<lb/>
樂試之先白帝云黄鍾象人君之徳及奏黄鍾之調帝<lb/>
曰滔滔和雅甚與我心㑹妥因奏止用黄鍾一宫不假<lb/>
餘律帝悦從之時又有樂工萬寶常<hi>萬姓也孟子門人有萬章</hi>妙達<lb/>
鍾律譯等為黄鍾調成奏之帝召問寶常寶常曰此亡<lb/>
國之音也帝不悦寶常請以水尺為律以調樂器上從<lb/>
<pb n="KR2b0007_WYG_177-26a"/>
之<hi>以調如字</hi>寶常造諸樂器其聲率下鄭譯調二律損益樂<lb/>
器不可勝紀<hi>勝音升</hi>其聲雅淡不為時人所好<hi>好呼到翻</hi>太常<lb/>
善聲者多排毁之蘇䕫尤忌寶常䕫父威方用事凡言<lb/>
樂者皆附之而短寶常寶常樂竟為威所抑寢不行及<lb/>
平陳獲宋齊舊樂器并江左樂工帝令廷奏之歎曰此<lb/>
華夏正聲也乃調五音為五夏二舞登歌房内十四調<lb/>
賓祭用之<hi>五夏昭夏皇夏諴夏需夏肆夏二舞文武二舞登歌升堂上而歌匏竹在下貴人聲也帝</hi>
<hi>龍潜時倚琵琶作歌二首名曰地厚天高託言夫妻之義因即取之為房内曲十四調後周故事懸鍾磬法七</hi>
<pb n="KR2b0007_WYG_177-26b"/>
<hi>正七倍合為十四蓋準變宫變徵凡為七聲有正有倍為十四也夏戸雅翻</hi>仍詔太常置清<lb/>
商署以掌之時天下既壹異代器物皆集樂府牛𢎞奏<lb/>
中國舊音多在江左<hi>典午南渡未能備樂石氏之亡樂人頗有自鄴而南者苻堅淮淝之</hi>
<hi>敗晉始獲樂工備金石慕容垂破西燕盡獲苻氏舊樂子寳喪敗其鍾律令李佛等將太樂細伎奔慕容徳徳</hi>
<hi>子超獻之姚秦以贖其母宋武平姚泓収歸建康故云多在江左</hi>前克荆州得梁樂<hi>克荆</hi>
<hi>州見一百六十五卷梁元帝承聖三年</hi>今平蔣州又得陳樂史傳相承<hi>𫝊直</hi>
<hi>戀翻</hi>以為合古請加修緝以備雅樂其後魏之樂及後周<lb/>
所用雜有邊裔之聲皆不可用請悉停之冬十二月詔<lb/>
<pb n="KR2b0007_WYG_177-27a"/>
𢎞與許善心姚察及通直郎虞世基參定雅樂<hi>按煬帝始置通</hi>
<hi>直郎從六品屬謁者臺虞世基𫝊云以通直郎直内史省其通直散騎侍郎歟品從五</hi>世基荔之<lb/>
子也<hi>虞荔見一百六十八卷陳世祖天嘉二年荔力制翻</hi>　己巳以黄州摠管周<lb/>
法尚為永州摠管<hi>隋志永安郡後齊置衡州開皇五年改曰黄州零陵郡平陳初置永州摠</hi>
<hi>管府</hi>安集嶺南給黄州兵三千五百人為帳内陳桂州刺<lb/>
史錢季卿等皆詣法尚降<hi>始安郡梁置桂州降户江翻</hi>定州刺史呂<lb/>
子廊<hi>鬱林郡梁置定州</hi>據山洞不受命法尚擊斬之　以駕部<lb/>
侍郎狄道辛公義為岷州刺史<hi>隋志駕部侍郎屬兵部尚書狄道縣屬金城郡</hi>
<pb n="KR2b0007_WYG_177-27b"/>
<hi>臨洮郡溢樂縣西魏置岷州</hi>岷州俗畏疫一人病疫闔家避之病者<lb/>
多死公義命皆輿置已之㕔事<hi>輿羊茹翻</hi>暑月病人或至數<lb/>
百聽廊皆滿<hi>聽與㕔同</hi>公義設榻晝夜處其間<hi>處昌呂翻</hi>以秩禄<lb/>
具醫藥身自省問<hi>省悉景翻</hi>病者既愈乃召其親戚諭之曰<lb/>
死生有命豈能相染若相染者吾死乆矣皆慙謝而去<lb/>
其後人有病者爭就使君<hi>使疏吏翻</hi>其家親戚固畱養之始<lb/>
相慈愛風俗遂變後遷并州刺史下車先至獄中露坐<lb/>
親自驗問十餘日間决遣咸盡方還聽事受領新訟事<lb/>
<pb n="KR2b0007_WYG_177-28a"/>
皆立决若有未盡必須禁者公義即宿聽事終不還閤<lb/>
<hi>還音如字又從宣翻</hi>或諫曰公事有程使君何自苦公義曰刺史<lb/>
無徳不能使民無訟豈可禁人在獄而安寢於家乎罪<lb/>
人聞之咸自欵服<hi>欵誠也欵服猶言誠服也</hi>後有訟者鄉閭父老遽<lb/>
曉之曰此小事何忍勤勞使君訟者多兩讓而止<hi>使疏吏翻</hi>
十年春正月乙未以皇孫昭為河南王楷為華陽王<hi>華户</hi>
<hi>化翻</hi>昭廣之子也　二月上幸晉陽命高熲居守<hi>熲居永翻守手</hi>
<hi>又翻</hi>夏四月辛酉至自晉陽　成安文子李徳林<hi>成安縣名文謚</hi>
<pb n="KR2b0007_WYG_177-28b"/>
<hi>也子爵也成安縣屬魏郡</hi>恃其才望論議好勝<hi>好呼到翻</hi>同列多疾之由<lb/>
是以佐命元功十年不徙級徳林數與蘇威異議高熲<lb/>
常助威奏徳林狠戾<hi>數所免翻狠戸墾翻</hi>上多從威議上賜徳林<lb/>
莊店使自擇之徳林請逆人高阿那肱衛國縣市店<hi>高阿</hi>
<hi>那肱與王謙舉兵誅衛國縣本漢觀縣屬東郡光武改曰衛國魏収地形志屬頓丘郡隋開皇六年改曰觀城</hi>
<hi>屬武陽郡</hi>上許之及幸晉陽店人訴稱高氏强奪民田於内<lb/>
造店賃之<hi>賃乃禁翻</hi>蘇威因奏徳林誣罔妄奏自入司農卿<lb/>
李圓通等復助之曰此店収利如食千戸請計日追贓<lb/>
<pb n="KR2b0007_WYG_177-29a"/>
上自是益惡之<hi>復扶又翻下同惡烏路翻</hi>虞慶則等奉使闗東巡省<lb/>
還<hi>使疏吏翻省悉景翻還從宣翻又如字</hi>皆奏稱鄉正專理辭訟黨與愛<lb/>
憎公行貨賄不便於民上令廢之徳林曰兹事臣本以<lb/>
為不可然置來始爾<hi>置鄉正見上年</hi>復即停廢政令不一朝成<lb/>
暮毁深非帝王設法之義臣望陛下自今羣臣於律令<lb/>
輒欲改張即以軍法從事不然者紛紜未巳上遂發怒<lb/>
大詬云爾欲以我為王莽邪<hi>上以權數得國猜疑羣下以王莽簒漢變更法令而</hi>
<hi>亡疑徳林以况巳故怒詬苦候翻邪音耶</hi>先是徳林稱父為太尉諮議以取<lb/>
<pb n="KR2b0007_WYG_177-29b"/>
贈官給事黄門侍郎猗氏陳茂等密奏徳林父終於校<lb/>
書妄稱諮議上甚銜之<hi>徳林之父蓋仕於魏齊之間後齊之制公府諮議參軍從第四</hi>
<hi>品校書郎第九品猗氏縣屬河東郡</hi>至是上因數之<hi>數所具翻又所主翻</hi>曰公為内<lb/>
史典朕機密比不可豫計議者<hi>比毗至翻</hi>以公不𢎞耳寧自<lb/>
知乎又罔冐取店妄加父官朕實忿之而未能發今當<lb/>
以一州相遣耳因出為湖州刺史<hi>烏程縣舊置呉興郡隋置湖州宋白曰湖</hi>
<hi>州古防風氏之國漢烏程縣之地隋置湖州因太湖而名長安東南三千四百四十一里</hi>徳林拜謝<lb/>
曰臣不敢復望内史令請但預散參<hi>復扶又翻又音如字散參謂散官無</hi>
<pb n="KR2b0007_WYG_177-30a"/>
<hi>職務而預朝參者散悉亶翻</hi>上不許遷懐州刺史<hi>河内郡舊/置懐州</hi>而卒<hi>卒子</hi>
<hi>恤翻</hi>李圓通本上微時家奴有器幹及為隋公以圓通及<lb/>
陳茂為參佐由是信任之梁國之廢也<hi>梁國廢見上卷陳長城公禎明</hi>
<hi>元年</hi>上以梁太府卿柳莊為給事黄門侍郎莊有識度博<lb/>
學善辭令明習典故雅達政事上及高熲皆重之與陳<lb/>
茂同僚不能降意茂譛之於上上稍疎之出為饒州刺<lb/>
史<hi>隋志鄱陽郡梁置呉州陳廢隋平陳置饒州</hi>上性猜忌不悦學既任智以<lb/>
獲大位因以文法自矜明察臨下恒令左右覘視内外<lb/>
<pb n="KR2b0007_WYG_177-30b"/>
有過失則加以重辠<hi>恒戸登翻覘丑亷翻又丑艷翻</hi>又患令史贓汙私<lb/>
使人以錢帛遺之<hi>遺于季翻</hi>得犯立斬每於殿庭捶人一日<lb/>
之中或至數四嘗怒問事揮楚不甚<hi>問事者行杖之人也楚荆也以之箠</hi>
<hi>人箠止橤翻</hi>即命斬之尚書左僕射高熲治書侍御史柳彧<lb/>
等諫<hi>治直之翻彧於六翻</hi>以為朝堂非殺人之所殿廷非决罰之<lb/>
地上不納熲等乃盡詣朝堂請罪<hi>朝直遥翻熲居永翻</hi>上顧謂領<lb/>
左右都督田元曰<hi>後齊之制有領左右府將軍之下置正副都督隋蓋因之煬帝改領左右</hi>
<hi>府為備身府</hi>吾杖重乎元曰重帝問其狀元舉手曰陛下杖<lb/>
<pb n="KR2b0007_WYG_177-31a"/>
大如指捶人三十者比常杖數百故多死<hi>捶止橤翻下同</hi>上不<lb/>
懌乃令殿内去杖<hi>去羌吕翻</hi>欲有决罰各付所由<hi>所由猶言所主也</hi>
後楚州行叅軍李君才<hi>隋志江都郡山陽縣舊置山陽郡開皇十二年置楚州隋制州</hi>
<hi>置刺史長史司馬參軍事行參軍</hi>上言上寵高熲過甚<hi>上言之上時掌翻</hi>上大<lb/>
怒命杖之而殿内無杖遂以馬鞭捶殺之<hi>捶止橤翻</hi>自是殿<lb/>
内復置杖未幾怒甚又於殿廷殺人<hi>復扶又翻幾居豈翻</hi>兵部侍<lb/>
郎馮基固諫<hi>兵部尚書統兵部職方駕部庫部四曹各置侍郎</hi>上不從竟於殿<lb/>
廷殺之上亦尋悔宣慰馮基而怒羣臣之不諫者　五<lb/>
<pb n="KR2b0007_WYG_177-31b"/>
月乙未詔曰魏末喪亂軍人權置坊府<hi>元魏之季兵制有六坊後齊因</hi>
<hi>之亦曰六府喪息浪翻</hi>南征北伐居處無定<hi>處昌吕翻</hi>家無完堵地罕<lb/>
包桑<hi>包桑多根植桑至於根多民安其居之驗</hi>朕甚愍之凡是軍人可悉屬<lb/>
州縣墾田籍帳一與民同軍府統領宜依舊式罷山東<lb/>
河南及北方縁邊之地新置軍府　六月辛酉制民年<lb/>
五十免役収庸　秋七月癸卯以納言楊素為内史令<lb/>
　冬十一月辛丑上祀南郊<hi>隋南郊為壇於國之南太陽門外道西一里去宫十</hi>
<hi>里壇高七尺廣四丈孟春上辛祠所感帝赤慓怒於其上以太祖武元皇帝配</hi>　江表自東晉<lb/>
<pb n="KR2b0007_WYG_177-32a"/>
已來刑法疏緩世族陵駕寒門平陳之後牧民者盡更<lb/>
變之<hi>更工衡翻</hi>蘇威復作五教使民無長幼悉誦之士民嗟<lb/>
怨民間復訛言隋欲徙之入闗<hi>復扶又翻</hi>逺近驚駭於是婺<lb/>
州汪文進越州高智慧蘇州沈𤣥懀皆舉兵反<hi>隋志東陽郡平</hi>
<hi>陳置婺州㑹稽郡梁置東陽州陳改呉州平陳改呉州後改越州呉郡陳置呉州平陳改蘇州懀烏外翻</hi>自<lb/>
稱天子署置百官樂安蔡道人蔣山李㥄饒州呉世華<lb/>
温州沈孝徹泉州王國慶杭州楊寶英交州李春等皆<lb/>
自稱大都督<hi>攷隋志無樂安下曰陳之故境則當於陳境求之沈約志鄱陽太守有樂安縣呉立</hi>
<pb n="KR2b0007_WYG_177-32b"/>
<hi>新唐志台州有樂安縣唐初析臨海置以下文汪文進令蔡道人守樂安觀之蓋台州之樂安蔣山在蔣州江</hi>
<hi>寧縣永嘉郡開皇九年置處州十二年改栝州唐高宗上元元年始析栝州之永嘉安固置温州安陸郡京山</hi>
<hi>縣有温州非陳境當是永嘉之温州史追書耳建安郡陳置閩州平陳改曰泉州餘杭郡平陳置杭州交趾郡</hi>
<hi>舊曰交州㥄力膺翻</hi>攻陷州縣陳之故境大抵皆反大者有衆數<lb/>
萬小者數千共相影響執縣令或抽其腸或臠其肉食<lb/>
之曰更能使儂誦五教邪<hi>邪音耶</hi>詔以楊素為行軍摠管<lb/>
以討之素將濟江使始興麥鐵杖戴束藳夜浮渡江<hi>隋志</hi>
<hi>南海郡始興縣南齊置東衡州平陳權置廣州摠管府姓苑高要始興有麥姓</hi>覘賊還而復往<lb/>
<pb n="KR2b0007_WYG_177-33a"/>
為賊所擒<hi>覘丑亷翻又丑艶翻復扶又翻還從宣翻</hi>遣兵仗三十人防之鐵<lb/>
杖取賊刀亂斬防者殺之皆盡割其鼻懐之以歸素大<lb/>
竒之奏授儀同三司素帥舟師自揚子津入<hi>楊子津在今眞州楊</hi>
<hi>子縣南帥讀曰率</hi>擊賊帥朱莫問於京口破之<hi>京口今鎮江府帥所類翻下同</hi>
進擊晉陵賊帥顧世興無錫賊帥葉略皆平之<hi>隋志晉陵無錫</hi>
<hi>二縣皆屬常州皓考異曰北史楊素𫝊作葉  今從隋書</hi>沈𤣥懀敗走素追擒之高<lb/>
智慧據浙江東岸為營周亘百餘里船艦被江<hi>艦戸黯翻被皮</hi>
<hi>義翻</hi>素擊之子摠管南陽來䕶兒<hi>子摠管禆將也領兵屬摠管南陽郡舊置荆州</hi>
<pb n="KR2b0007_WYG_177-33b"/>
<hi>開皇初改為鄧州姓苑郲子姓商之支孫食采於郲因以為氏後避難去邑漢功臣表有軑侯來倉</hi>言於<lb/>
素曰呉人輕鋭利在舟楫必死之賊難與爭鋒公宜嚴<lb/>
陳以待之<hi>陳讀曰陣</hi>勿與接刃請假竒兵數千潜度江掩破<lb/>
其壁使退無所歸進不得戰此韓信破趙之策也<hi>韓信破趙</hi>
<hi>見十卷漢高帝三年</hi>素從之䕶兒以輕舸數百<hi>舸古我翻</hi>直登江岸襲<lb/>
破其營因縱火烟焰漲天賊顧火而懼素因縱兵奮擊<lb/>
大破之賊遂潰智慧逃入海素躡之至海曲召行軍記<lb/>
室封徳彞計事<hi>姓苑封姓夏時封父之後</hi>徳彛墜水人救獲免易衣<lb/>
<pb n="KR2b0007_WYG_177-34a"/>
見素竟不自言素後知之問其故曰私事也所以不白<lb/>
素嗟異之徳彛名倫以字行隆之之孫也<hi>封隆之高齊佐命臣</hi>汪<lb/>
文進以蔡道人為司空守樂安素進討悉平之素遣摠<lb/>
管史萬歲帥衆二千自婺州别道踰嶺越海攻破溪洞<lb/>
不可勝數<hi>帥讀曰率勝音升</hi>前後七百餘戰轉鬭千餘里寂無<lb/>
聲問者十旬逺近皆以萬歲為沒萬歲置書竹筒中浮<lb/>
之於水汲者得之言於素素上其事<hi>上時掌翻</hi>上嗟歎賜萬<lb/>
歲家錢十萬素又破沈孝徹於温州步道向天台指臨<lb/>
<pb n="KR2b0007_WYG_177-34b"/>
海<hi>按新唐志天台山在台州唐興縣唐興本晉始豐縣始豐本呉之始平縣唐志云武徳四年析臨海置始</hi>
<hi>豐高宗上元二年更名唐興則呉之始豐隋已併入臨海天台山此時固屬臨海界</hi>逐捕遺逸前<lb/>
後百餘戰高智慧走保閩越上以素乆勞於外令馳傳<lb/>
入朝<hi>傳株戀翻下同朝直遥翻</hi>素以餘賊未殄恐為後患復請行遂<lb/>
乗𫝊至㑹稽<hi>素既入朝復自長安乗𫝊至㑹稽復扶又翻𫝊株戀翻㑹工外翻</hi>王國慶<lb/>
自以海路艱阻非北人所習不設備素泛海奄至國慶<lb/>
惶遽弃州走餘黨散入海島或守溪洞素分遣諸將水<lb/>
陸追捕密令人説國慶使斬送智慧以自贖國慶乃執<lb/>
<pb n="KR2b0007_WYG_177-35a"/>
送智慧斬於泉州餘黨悉降<hi>將即亮翻説輸芮翻降戸江翻</hi>江南大定<lb/>
素班師上遣左領軍將軍獨孤陀至浚儀迎勞比到京<lb/>
師問者日至<hi>陀徒何翻勞力到翻比必寐翻</hi>拜素子𤣥奬為儀同三司<lb/>
賞賜甚厚陀信之子也<hi>獨孤信皇后之父後周功臣</hi>楊素用兵多權<lb/>
略馭衆嚴整每將臨敵輒求人過失而斬之多者百餘<lb/>
人少不下十數流血盈前言笑自若及其對陳先令一<lb/>
二百人赴敵陷陣則已<hi>少詩沼翻陳讀曰陣令力丁翻</hi>如不能陷而還<lb/>
者無問多少悉斬之又令二三百人復進<hi>還從宣翻復扶又翻</hi>還<lb/>
<pb n="KR2b0007_WYG_177-35b"/>
如向法將士股慄有必死之心由是戰無不勝稱為名<lb/>
將素時貴幸言無不從其從素行者微功必録至佗將<lb/>
<hi>將即亮翻</hi>雖有大功多為文吏所譴却故素雖殘忍士亦以<lb/>
此願從焉　以并州摠管晉王廣為揚州摠管鎮江都<lb/>
復以秦王俊為并州摠管<hi>復扶又翻</hi>　番禺夷王仲宣反<hi>廣州</hi>
<hi>舊治番禺隋為南海縣又分置番禺縣時廣州治始興仲宣所圍者南海也番禺音潘愚</hi>嶺南首領<lb/>
多應之引兵圍廣州韋洸中流矢卒<hi>洸古黄翻</hi>詔以其副慕<lb/>
容三藏檢校廣州道行軍事又詔給事郎裴矩巡撫嶺<lb/>
<pb n="KR2b0007_WYG_177-36a"/>
南<hi>唐六典云隋開皇六年始置六品以下散官並以郎為正階尉為從階正六品上為朝議郎下為武騎尉</hi>
<hi>從六品上為通議郎下為屯騎尉正七品上為朝請郎下為驍騎尉從七品上為朝散郎下為游騎尉正八品</hi>
<hi>上為給事郎下為飛騎尉從八品上為承奉郎下為旅騎尉正九品上為儒林郎下為雲騎尉從九品上為文</hi>
<hi>林郎下為羽騎尉隋志煬帝減給事黄門侍郎員去給事之名移吏部給事郎名為門下之職位次黄門下此</hi>
<hi>時裴矩蓋為吏部給事郎</hi>矩至南康得兵數千人仲宣遣别將周師<lb/>
舉圍東衡州<hi>東衡州亦治始興將即亮翻</hi>矩與大將軍鹿愿擊斬之<lb/>
<hi>鹿姓也風俗通後漢有巴郡太守鹿旗</hi>進至南海高凉洗夫人遣其孫馮<lb/>
暄將兵救廣州暄與賊將陳佛智素善逗畱不進夫人<lb/>
<pb n="KR2b0007_WYG_177-36b"/>
知之大怒遣使執暄繫州獄<hi>洗悉典翻又先薦翻將即亮翻使疏吏翻</hi>更遣<lb/>
孫盎出討佛智斬之進㑹鹿愿於南海與慕容三藏合<lb/>
擊仲宣<hi>藏徂浪翻</hi>仲宣衆潰廣州獲全洗氏親被甲乗介馬<lb/>
張錦繖<hi>繖線旦翻</hi>引彀騎衛從裴矩巡撫二十餘州<hi>彀古侯翻騎竒</hi>
<hi>寄翻從才用翻</hi>蒼梧首領陳坦等皆來謁見<hi>隋志蒼梧郡梁置成州隋置封州</hi>
矩承制署為刺史縣令使還統其部落嶺表遂定矩復<lb/>
命上謂高熲楊素曰韋洸將二萬兵不能早度嶺朕每<lb/>
患其兵少<hi>將即亮翻少詩沼翻</hi>裴矩以三千敝卒徑至南海有臣<lb/>
<pb n="KR2b0007_WYG_177-37a"/>
若此朕亦何憂以矩為民部侍郎<hi>民部侍郎屬户部尚書</hi>拜馮盎<lb/>
高州刺史<hi>高凉郡舊置高州</hi>追贈馮寶廣州摠管譙國公册洗<lb/>
氏為譙國夫人開譙國夫人幕府置長史以下官屬官<lb/>
給印章聽發部落六州兵馬若有機急便宜行事仍勅<lb/>
以夫人誠效之故特赦暄逗畱之罪拜羅州刺史<hi>宋白曰羅</hi>
<hi>州本招義郡秦屬象郡二漢屬合浦郡元嘉三年檀道濟于綾羅江口築石城因置羅州</hi>皇后賜夫<lb/>
人首飾及宴服一襲夫人並盛於金篋<hi>盛時征翻</hi>并梁陳賜<lb/>
物各藏一庫每歲時大㑹陳之於庭以示子孫曰我事<lb/>
<pb n="KR2b0007_WYG_177-37b"/>
三代主惟用一忠順之心今賜物具存此其報也汝曹<lb/>
皆念之盡赤心於天子畨州摠管趙訥貪虐<hi>按隋志廣州治南海</hi>
<hi>仁夀元年置番州趙訥貪虐必非是年事史因書之</hi>諸俚獠多亡叛<hi>俚音里獠魯皓翻</hi>夫<lb/>
人遣長史張融上封事論安撫之宜并言訥罪不可以<lb/>
招懐逺人上遣推訥得其贓賄竟致於法委夫人招慰<lb/>
亡叛夫人親載詔書自稱使者歴十餘州宣述上意諭<lb/>
諸俚獠所至皆降<hi>使疏吏翻降戸江翻</hi>上嘉之賜夫人臨振縣為<lb/>
湯沐邑<hi>臨振縣漢朱崖地隋煬帝置臨振郡今吉陽軍</hi>贈馮僕崖州摠管<hi>隋志朱崖</hi>
<pb n="KR2b0007_WYG_177-38a"/>
<hi>郡梁置崖州</hi>平原公<hi>平原郡公也</hi>
十一年春正月皇太子妃元氏薨<hi>為帝與皇后怒太子而廢之張本</hi>
二月戊午吐谷渾遣使入貢吐谷渾可汗夸吕聞陳亡<lb/>
大懼<hi>吐從暾入聲谷音浴使疏吏翻可從刊入聲汗音寒</hi>遁逃保險不敢為寇夸<lb/>
呂卒子世伏立使其兄子無素奉表稱藩并獻方物請<lb/>
以女備後庭上謂無素曰若依來請佗國聞之必當相<lb/>
傚何以拒之朕情存安養各令遂性豈可聚斂子女以<lb/>
實後宫乎竟不許　平鄉令劉曠有異政<hi>平鄉縣屬襄國郡</hi>以<lb/>
<pb n="KR2b0007_WYG_177-38b"/>
義理曉諭訟者皆引咎而去獄中草滿庭可張羅遷臨<lb/>
潁令<hi>臨潁縣屬潁川郡潁川郡時為許州</hi>高熲薦曠清名善政為天下第<lb/>
一上召見勉之<hi>見賢遍翻</hi>謂侍臣曰若不殊奬何以為勸丙<lb/>
子優詔擢為莒州刺史<hi>隋志琅邪郡沂水縣舊置南青州後周改為莒州</hi>　辛<lb/>
巳晦日有食之　初帝微時與滕穆王瓚不協帝為周<lb/>
相以瓚為大宗伯瓚恐為家禍隂欲圖帝帝隠之<hi>隋書瓚傳</hi>
<hi>瓚美姿儀好書愛士有令名於當世周宣帝崩帝入禁中將總朝政令世子勇召之欲有計議瓚素與帝不協</hi>
<hi>聞召不從曰作隨國公恐不能保何乃更為族滅事耶帝相周瓚拜大宗伯瓚見羣情未一恐為家禍隂有圖</hi>
<pb n="KR2b0007_WYG_177-39a"/>
<hi>帝之計以是言之固周之忠臣也瓚藏旱翻</hi>瓚妃周高祖妹順陽公主也與<lb/>
獨孤后素不平隂為呪詛<hi>呪職救翻詛莊助翻</hi>帝命出之瓚不可<lb/>
秋八月瓚從帝幸栗園<hi>栗園在長安南</hi>暴薨時人疑其遇鴆乙<lb/>
亥帝至自栗園　沛達公鄭譯卒<hi>卒子恤翻</hi>
　<lb/>
　<lb/>
　<lb/>
　<lb/>
<pb n="KR2b0007_WYG_177-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷九十七</head>
    <p>
<pb n="KR2b0007_WYG_097-1a"/>
欽定四庫全書<lb/>
　資治通鑑卷九十七　　　宋　司馬光　撰<lb/>
　　　　　　　　　　　　　　胡三省　音注<lb/>
　晉紀十九<hi>起𤣥黓攝提格盡彊圉協洽凡六年</hi>
　　顯宗成皇帝下<lb/>
咸康八年春正月己未朔日有食之<hi>作考異曰天文志  乙未今從帝紀</hi>
<hi>及長厯</hi>　乙丑大赦　豫州刺史庾懌以酒餉江州刺史<lb/>
王允之允之覺其毒飲犬<hi>飲於禁翻</hi>犬斃密奏之帝曰大舅<lb/>
<pb n="KR2b0007_WYG_097-1b"/>
已亂天下<hi>謂庾亮也</hi>小舅復欲爾邪<hi>復扶又翻</hi>二月懌飲鴆而卒<lb/>
<hi>卒子恤翻</hi>　三月初以武悼后配食武帝廟<hi>楊皇后惠帝永康元年幽廢而</hi>
<hi>死今乃得配食武帝</hi>　庾翼在武昌數有妖怪<hi>數所角翻妖於驕翻</hi>欲移鎮<lb/>
樂鄉征虜長史王述與庾氷牋曰樂鄉去武昌千有餘<lb/>
里數萬之衆一旦移徙興立城壁公私勞擾又江州當<lb/>
泝流數千里供給軍府力役増倍且武昌實江東鎮戍<lb/>
之中非但扞禦上流而已緩急赴告駿奔不難<hi>書武成曰駿奔</hi>
<hi>走駿音峻注云駿大也言皆奔走也</hi>若移樂鄉逺在西陲一朝江渚有虞<lb/>
<pb n="KR2b0007_WYG_097-2a"/>
不相接救方岳重將<hi>將即亮翻</hi>固當居要害之地為内外形<lb/>
埶使闚𨵦之心不知所向昔秦忌亡胡之讖卒為劉項<lb/>
之資<hi>秦盧生奏錄圖書曰亡秦者胡也于是始皇使䝉恬北伐胡不知立子胡亥以兆亂卒子恤翻</hi>周<lb/>
惡檿弧之謡而成褒姒之亂<hi>國語曰宣王之時有童謡曰檿弧箕服實亡周國宣</hi>
<hi>王聞之有夫婦鬻是器者使執而戮之府之小妾生子而非王子也懼而弃之此人也収以奔褒褒人有獄而</hi>
<hi>以女入于幽王王嬖是女而生伯服是為褒姒欲廢太子宜臼而立伯服卒以成申侯西戎之亂惡烏路翻檿</hi>
<hi>於琰翻</hi>是以逹人君子直道而行禳避之道皆所不取正<lb/>
當擇人事之勝理思社稷之長計耳朝議亦以為然<hi>朝直</hi>
<pb n="KR2b0007_WYG_097-2b"/>
<hi>遥翻</hi>翼乃止　夏五月乙卯帝不豫<hi>豫順也不豫言有疾而氣體不能順適也</hi>
六月庚寅疾篤或詐為尚書符敕宮門無得内宰相衆<lb/>
皆失色庾氷曰此必詐也推問果然<hi>推考也究也</hi>帝二子丕<lb/>
奕皆在襁褓<hi>襁居兩翻褓音保</hi>庾氷自以兄弟秉權日久恐易<lb/>
世之後親屬愈疎為它人所閒<hi>閒古莧翻</hi>每說帝以國有彊<lb/>
敵<hi>强敵謂漢趙也說輸芮翻</hi>宜立長君<hi>長知兩翻</hi>請以母弟琅邪王岳為<lb/>
嗣帝許之中書令何充曰父子相傳先王舊典易之者<lb/>
鮮不致亂<hi>鮮息淺翻</hi>故武王不授聖弟<hi>聖弟謂周公</hi>非不愛也今<lb/>
<pb n="KR2b0007_WYG_097-3a"/>
琅邪踐阼將如孺子何氷不聴下詔以岳為嗣并以奕<lb/>
繼琅邪哀王<hi>元帝以子裒奉琅邪恭王後薨諡曰孝子哀王安國立未踰年薨元帝復以皇子煥</hi>
<hi>嗣封其日薨復以皇子昱為琅邪王咸和之初昱徙封㑹稽以岳為琅邪王今岳入繼大宗故以奕繼哀王後</hi>
壬辰氷充及武陵王晞㑹稽王昱尚書令諸葛恢並受<lb/>
顧命<hi>㑹工外翻</hi>癸巳帝崩<hi>年二十二</hi>帝幼冲嗣位不親庶政及長<lb/>
頗有勤儉之徳<hi>長知兩翻</hi>　甲午琅邪王即皇帝位大赦<lb/>
己亥封成帝子丕為琅邪王奕為東海王　康帝亮隂<lb/>
不言委政於庾氷何充秋七月丙辰葬成帝于興平陵<lb/>
<pb n="KR2b0007_WYG_097-3b"/>
帝徒行送喪至閶闔門乃升素輿至陵所既葬帝臨軒<lb/>
庾氷何充侍坐<hi>坐徂臥翻</hi>帝曰朕嗣鴻業二君之力也充曰<lb/>
陛下龍飛臣氷之力也若如臣議不覩升平之世帝有<lb/>
慙色己未以充為驃騎將軍<hi>驃匹妙翻</hi>都督徐州揚州之晉<lb/>
陵諸軍事領徐州刺史鎮京口<hi>晉永嘉大亂徐州淮北流民相率過淮亦有過</hi>
<hi>江居晉陵郡界者咸和四年司徒郗鑒又徙流民之在淮南者於晉陵諸縣其徙過江南及留在江北者並立</hi>
<hi>僑郡以司牧之徐州實郡在江北者實有廣陵堂邑鍾離三郡而揚州之境以晉陵郡屬徐州所謂都督徐州</hi>
<hi>揚州之晉陵諸軍事者此也晉陵郡呉之毘陵郡也呉分呉郡無錫以西為毘陵郡晉東海王越世子名毘而</hi>
<pb n="KR2b0007_WYG_097-4a"/>
<hi>東海國故食毘陵永嘉五年改為晉陵</hi>避諸庾也　冬十月燕王皝遷都<lb/>
龍城<hi>慕容廆先居徒河之青山後徙棘城今自棘城徙都龍城杜佑曰營州栁城郡古孤竹國也春秋為</hi>
<hi>山戎肥子二國地漢徒河之青山在郡城東百九十里棘城即顓頊之虛在郡城東南百七十里慕容皝以栁</hi>
<hi>城之北龍山之南福徳之地遂遷都龍城號新宮為和龍宮栁城縣有白狼山白狼水又有僕扶犂縣故城在</hi>
<hi>東南其龍山即慕容皝祭龍所也有饒樂水漢徒河縣城</hi>赦其境内建威將軍翰言<lb/>
於皝曰宇文彊盛日久屢為國患今逸豆歸簒竊得國<lb/>
<hi>逸豆歸逐乙得歸見九十五卷咸和八年</hi>羣情不附加之性識庸闇將帥非<lb/>
才<hi>將即亮翻帥所類翻</hi>國無防衛軍無部伍臣久在其國悉其地<lb/>
<pb n="KR2b0007_WYG_097-4b"/>
形雖逺附彊羯<hi>彊羯謂趙也羯居謁翻</hi>聲埶不接無益救援今若<lb/>
擊之百舉百克然高句麗去國密邇常有闚𨵦之志<hi>句如</hi>
<hi>字又音駒麗力知翻闚缺規翻門中視也𨵦從門旁竇中視也音俞韻釋闚𨵦私視也</hi>彼知宇文<lb/>
既亡禍將及已必乘虚深入掩吾不備若少留兵則不<lb/>
足以守多留兵則不足以行此心腹之患也宜先除之<lb/>
觀其埶力一舉可克宇文自守之虜必不能逺來争利<lb/>
既取高句麗還取宇文如返手耳<hi>返當作反下同</hi>二國既平利<lb/>
盡東海國富兵彊無返顧之憂然後中原可圖也皝曰<lb/>
<pb n="KR2b0007_WYG_097-5a"/>
善將擊高句麗高句麗有二道其北道平闊南道險狹<lb/>
<hi>北道從北置而進南道從南陜入木底城</hi>衆欲從北道翰曰虜以常情料之<lb/>
必謂大軍從北道當重北而輕南王宜帥銳兵從南道<lb/>
擊之出其不意丸都不足取也<hi>高句麗王居丸都帥讀曰率下同</hi>别遣<lb/>
偏師從北道縱有蹉跌<hi>蹉倉何翻跌徒結翻蹉跌失足而踣也</hi>其腹心已<lb/>
潰四支無能為也皝從之十一月皝自將勁兵四萬出<lb/>
南道<hi>將即亮翻下同</hi>以慕容翰慕容霸為前鋒别遣長史王㝢<lb/>
等將兵萬五千出北道以伐高句麗高句麗王釗果遣<lb/>
<pb n="KR2b0007_WYG_097-5b"/>
弟武帥精兵五萬拒北道自帥羸兵以備南道<hi>羸倫為翻</hi>慕<lb/>
容翰等先至與釗合戰皝以大衆繼之左常侍鮮于亮<lb/>
曰臣以俘虜䝉王國士之恩<hi>事見上卷咸康四年</hi>不可以不報今<lb/>
日臣死日也獨與數騎先犯高句麗陳所嚮摧陷高句<lb/>
麗陳動<hi>騎奇寄翻下同陳讀曰陣</hi>大衆因而乘之高句麗兵大敗左<lb/>
長史韓壽斬高句麗將阿佛和度加<hi>高句麗置官有相加大加小加</hi>諸<lb/>
軍乘勝追之遂入丸都釗單騎走輕車將軍慕輿埿追<lb/>
獲其母周氏及妻而還會王㝢等戰於北道皆敗没由<lb/>
<pb n="KR2b0007_WYG_097-6a"/>
是皝不復窮追<hi>復扶又翻下同</hi>遣使招釗釗不出皝將還韓壽<lb/>
曰高句麗之地不可戍守今其主亡民散潜伏山谷大<lb/>
軍既去必復鳩聚<hi>鳩亦聚也</hi>収其餘燼<hi>火餘曰燼猶能復然</hi>猶足為患<lb/>
請載其父尸囚其生母而歸俟其束身自歸然後返之<lb/>
撫以恩信䇿之上也皝從之發釗父乙弗利墓載其尸<lb/>
収其府庫累世之寳虜男女五萬餘口燒其宮室毁丸<lb/>
都城而還<hi>還從宣翻又如字</hi>　十二月壬子立妃禇氏為皇后<lb/>
徴豫章太守褚裒為侍中尚書裒自以后父不願居中<lb/>
<pb n="KR2b0007_WYG_097-6b"/>
任事<hi>裒薄侯翻</hi>苦求外出乃除建威將軍江州刺史鎮半洲<lb/>
　趙王虎作臺觀四十餘所於鄴<hi>觀古玩翻</hi>又營洛陽長安<lb/>
二宮作者四十餘萬人又欲自鄴起閣道至襄國敕河<lb/>
南四州治南伐之備<hi>河南四州洛豫徐兖也治直之翻</hi>并朔秦雍嚴西<lb/>
討之資<hi>晉地理志曰石勒平朔方置朔州西討欲攻河西也雍於用翻</hi>青冀幽州為東<lb/>
征之計<hi>東征欲伐燕也</hi>皆三五發卒<hi>三丁發二五丁發三也</hi>諸州軍造甲<lb/>
者五十餘萬人船夫十七萬人為水所没虎狼所食者<lb/>
三分居一加之公侯牧宰競營私利百姓失業愁困貝<lb/>
<pb n="KR2b0007_WYG_097-7a"/>
丘人李𢎞<hi>貝丘縣自漢以來屬清河郡北齊併入清河縣</hi>因衆心之怨自言姓<lb/>
名應䜟連結黨與署置百寮事發誅之連坐者數千家<lb/>
虎畋獵無度晨出夜歸又多微行躬察作役侍中京兆<lb/>
韋謏諫曰<hi>謏蘇了翻</hi>陛下忽天下之重輕行斤斧之間猝有<lb/>
狂夫之變雖有智勇將安所施又興役無時廢民耘獲<lb/>
<hi>穫戸郭翻</hi>吁嗟盈路殆非仁聖之所忍為也虎賜謏榖帛而<lb/>
興繕滋繁游察自若秦公韜有寵於虎太子宣惡之<hi>惡烏</hi>
<hi>路翻</hi>右僕射張離領五兵尚書<hi>曹魏置五兵尚書沈約志五兵尚書領中兵外兵騎</hi>
<pb n="KR2b0007_WYG_097-7b"/>
<hi>兵别兵都兵故謂之五兵</hi>欲求媚於宣說之曰<hi>說輸芮翻</hi>今諸侯吏兵過<lb/>
限宜漸裁省以壯本根宣使離為奏秦燕義陽樂平四<lb/>
公<hi>秦公韜燕公斌義陽公鑒樂平公苞</hi>聴置吏一百九十七人帳下兵二<lb/>
百人自是以下三分置一餘兵五萬悉配東宮<hi>配𨽻也</hi>於<lb/>
是諸公咸怨嫌釁益深矣青州上言濟南平陵城北石<lb/>
虎一夕移於城東南<hi>漢濟南郡有東平陵縣晉省後復置為平陵縣唐為齊州全節縣濟</hi>
<hi>子禮翻</hi>有狼狐千餘迹隨之迹皆成蹊虎喜曰石虎者朕<lb/>
也自西北徙而東南者天意欲使朕平蕩江南也其敕<lb/>
<pb n="KR2b0007_WYG_097-8a"/>
諸州兵明年悉集朕當親董六師以奉天命羣臣皆賀<lb/>
上皇徳頌者一百七人<hi>上時掌翻</hi>制征士五人出車一乘牛<lb/>
二頭米十五斛絹十匹調不辦者斬<hi>乘繩證翻調徒釣翻</hi>民至鬻<lb/>
子以供軍須<hi>行軍所須以為用故曰軍須</hi>猶不能給自經於道樹者<lb/>
相望<hi>人之自經必於溝瀆隱蔽之地死亡計迫自經于道旁之樹蓋甚不獲已也相望言其多也按目錄</hi>
<hi>書是年代王還雲中</hi>
　　康皇帝<hi>諱岳字世同成帝母弟也咸和元年封呉王二年徙封琅邪王諡法温柔好樂曰康</hi>
建元元年春二月高句麗王釗遣其弟稱臣入朝於燕<lb/>
<pb n="KR2b0007_WYG_097-8b"/>
<hi>朝直遥翻</hi>貢珍異以千數燕王皝乃還其父尸猶留其母為<lb/>
質<hi>質音致</hi>　宇文逸豆歸遣其相莫淺渾將兵擊燕諸將<lb/>
争欲擊之<hi>相息亮翻將即亮翻</hi>燕王皝不許莫淺渾以為皝畏之<lb/>
酣飲縱獵不復設備<hi>酣戸甘翻復扶又翻</hi>皝使慕容翰出擊之莫<lb/>
淺渾大敗僅以身免盡俘其衆　庾翼為人忼慨<hi>忼慨同音</hi>
<hi>口黨翻</hi>喜功名<hi>喜許/記翻</hi>琅邪内史桓温彛之子也<hi>桓彛死于蘇峻之難</hi>
尚南康公主<hi>公主明帝女</hi>豪爽有風槩<hi>言其有風力氣槩</hi>翼與之友<lb/>
善相期以寧濟海内翼嘗薦温於成帝曰桓温有英雄<lb/>
<pb n="KR2b0007_WYG_097-9a"/>
之才願陛下勿以常人遇之常壻畜之<hi>畜呼玉翻又許竹翻</hi>宜委<lb/>
以方召之任<hi>方叔邵虎周宣王用之以中興</hi>必有𢎞濟艱難之勲時杜<lb/>
乂殷浩並才名冠世<hi>冠古玩翻</hi>翼獨弗之重也曰此輩宜束<lb/>
之高閣俟天下太平然後徐議其任耳浩累辭徴辟屛<lb/>
居墓所<hi>屏必郢翻</hi>幾將十年<hi>幾居/希翻</hi>時人擬之管葛<hi>管仲諸葛孔明也</hi>
江夏相謝尚長山令王濛<hi>漢獻帝初平二年分烏傷立長山縣屬㑹稽郡呉分屬東</hi>
<hi>陽郡隋改長山為金華縣今屬婺州</hi>常伺其出處<hi>伺相吏翻處昌呂翻下同</hi>以卜江左<lb/>
興亡嘗相與省之<hi>省悉井翻</hi>知浩有確然之志<hi>確然者守志堅固不移也</hi>
<pb n="KR2b0007_WYG_097-9b"/>
既返相謂曰深源不起當如蒼生何<hi>殷浩字深源</hi>尚鯤之子<lb/>
也翼請浩為司馬詔除侍中安西軍司<hi>軍司即軍司馬</hi>浩不應<lb/>
翼遺浩書曰王夷甫立名非真雖云談道實長華競<hi>遺于</hi>
<hi>季翻長知兩翻</hi>明徳君子遇㑹處際<hi>言遇風雲之㑹處功名之際也</hi>寧可然乎<lb/>
浩猶不起殷羡為長沙相<hi>相息亮翻</hi>在郡貪殘庾氷與翼書<lb/>
屬之<hi>屬之欲翻</hi>翼報曰殷君驕豪亦似由有佳兒<hi>佳兒謂浩也</hi>弟<lb/>
故小令物情容之<hi>翼氷弟也</hi>大較江東之政以嫗喣豪彊常<lb/>
為民蠧<hi>嫗於具翻喣許具翻鄭𤣥曰體曰嫗氣曰喣</hi>時有行法輙施之寒劣<lb/>
<pb n="KR2b0007_WYG_097-10a"/>
<hi>寒者衰冷無氣燄也劣者卑弱在人下也</hi>如徃年偷石頭倉米一百萬斛皆<lb/>
是豪將輩而直殺倉督監以塞責<hi>倉督監筦倉之官將即亮翻塞悉則翻</hi>
山遐為餘姚長為官出豪彊所藏二千戸<hi>餘姚縣屬㑹稽郡長知兩</hi>
<hi>翻為于偽翻</hi>而衆共驅之令遐不得安席雖皆前宰之惛謬<lb/>
<hi>前宰指王導惛音昏庾翼察舉小才耳當江東草創之時非王導之𢎞致逺識不能濟也謂之惛謬談何容易</hi>
江東事去實此之由兄弟不幸横陷此中<hi>横戸孟翻</hi>自不能<lb/>
㧞足於風塵之外當共明目而治之<hi>治直之翻</hi>荆州所統二<lb/>
十餘郡<hi>太康地志荆州統郡二十有二惠帝至元帝又立隨新野竟陵新興南河等郡</hi>唯長沙<lb/>
<pb n="KR2b0007_WYG_097-10b"/>
最惡惡而不黜與殺督監復何異邪<hi>復扶又翻</hi>遐簡之子也<lb/>
<hi>永嘉中山簡鎮襄陽</hi>翼以滅胡取蜀為己任遣使東約燕王皝西<lb/>
約張駿刻期大舉朝議多以為難<hi>使疏吏翻朝直遥翻</hi>唯庾氷意<lb/>
與之同而桓温譙王無忌皆賛成之無忌承之子也<hi>譙王</hi>
<hi>承死於王敦之難承當作氶音拯</hi>秋七月趙汝南太守戴開帥數千人<lb/>
詣翼降<hi>帥讀曰率降戸江翻</hi>丁巳下詔議經畧中原翼欲悉所部<lb/>
之衆北伐表桓宣為都督司雍梁三州荆州之四郡諸<lb/>
軍事梁州刺史<hi>荆州四郡南陽新野襄陽南鄉也雍於用翻</hi>前趣丹水<hi>丹水縣前</hi>
<pb n="KR2b0007_WYG_097-11a"/>
<hi>漢屬𢎞農郡後漢屬南陽郡晉屬順陽郡賢曰丹水故城在今鄧州内鄉縣西南臨丹水趣七喻翻</hi>桓温<lb/>
為前鋒小督假節帥衆入臨淮<hi>淮考異曰帝紀温入臨  下云庾翼為征討大</hi>
<hi>都督遷鎮襄陽按翼傳翼先表移鎮安陸至夏口上表云九月十九日發武昌二十四日達夏口始請徙鎮襄</hi>
<hi>陽始詔加都督征討諸軍事故知不在此月</hi>並發所統六州奴及車牛驢馬<lb/>
百姓嗟怨<hi>六州江荆司雍梁益也</hi>　代王什翼犍復求婚於燕<hi>犍居</hi>
<hi>言翻復扶又翻</hi>燕王皝使納馬千匹為禮什翼犍不與又倨慢<lb/>
無子壻禮八月皝遣世子儁帥前軍師評等擊代<hi>帥讀曰率</hi>
<hi>下同使考異曰後魏序紀八月慕容元真遣  請薦女無用兵事今從燕書</hi>　什翼犍帥衆<lb/>
<pb n="KR2b0007_WYG_097-11b"/>
避去燕人無所見而還<hi>還從宣翻又如字</hi>　漢主壽卒<hi>年四十四</hi>諡<lb/>
曰昭文廟號中宗太子勢即位大赦<hi>勢字子仁壽之長子也</hi>　趙<lb/>
太子宣擊鮮卑斛榖提大破之斬首三萬級　宇文逸<lb/>
豆歸執叚遼弟蘭送於趙<hi>翟遼之敗其弟蘭奔宇文部逸豆歸今執以送趙</hi>并<lb/>
獻駿馬萬匹趙王虎命蘭帥所從鮮卑五千人屯令支<lb/>
<hi>令音鈴又郎定翻支音祁</hi>　庾翼欲移鎮襄陽恐朝廷不許乃奏云<lb/>
移鎮安陸<hi>安陸縣自漢以來屬江夏郡唐為安州治所</hi>帝及朝士皆遣使譬<lb/>
止翼翼遂違詔北行至夏口復上表請鎮襄陽<hi>朝直遥翻使疏</hi>
<pb n="KR2b0007_WYG_097-12a"/>
<hi>吏翻夏戸雅翻復扶又翻上時掌翻</hi>翼時有衆四萬詔加翼都督征討諸<lb/>
軍事先是車騎將軍揚州刺史庾氷屢求出外<hi>先悉薦翻</hi>辛<lb/>
巳以氷都督荆江寧益梁交廣七州豫州之四郡諸軍<lb/>
事<hi>豫州四郡宣城歴陽廬江安豐也</hi>領江州刺史假節鎮武昌以為翼<lb/>
繼援徴徐州刺史何充為都督揚豫徐州之琅邪諸軍<lb/>
事<hi>永嘉之亂琅邪國人隨元帝過江者千餘戸太興三年立懷徳縣丹陽雖有琅邪相而無其地是年桓温</hi>
<hi>為内史鎮江乘之蒲洲金城上求割丹陽之江乘縣境立郡所謂徐州之琅邪此也</hi>領揚州刺史<lb/>
錄尚書事輔政以琅邪内史桓温為都督青徐兖三州<lb/>
<pb n="KR2b0007_WYG_097-12b"/>
諸軍事徐州刺史褚裒為衛將軍領中書令　冬十一<lb/>
月己巳大赦<lb/>
二年春正月趙王虎享羣臣於太武殿有白雁百餘集<lb/>
馬道之南<hi>馬道者築道可以馳馬徃來</hi>虎命射之皆不獲<hi>射而亦翻</hi>時諸<lb/>
州兵集者百餘萬太史令趙攬密言於虎曰白雁集庭<lb/>
宮室將空之象不宜南行虎信之乃臨宣武觀大閲而<lb/>
罷<hi>石虎倣洛都之制築宣武觀於鄴觀古玩翻</hi>　漢主勢改元太和尊母閻<lb/>
氏為皇太后立妻李氏為皇后　燕王皝與左司馬高<lb/>
<pb n="KR2b0007_WYG_097-13a"/>
詡謀伐宇文逸豆歸詡曰宇文彊盛今不取必為國患<lb/>
伐之必克然不利於將<hi>將即亮翻</hi>出而告人曰吾徃必不返<lb/>
然忠臣不避也於是皝自將伐逸豆歸<hi>將即亮翻下同</hi>以慕容<lb/>
翰為前鋒將軍劉佩副之分命慕容軍慕容恪慕容霸<lb/>
及折衝將軍慕輿根將兵三道並進高詡將發不見其<lb/>
妻使人語以家事而行<hi>語牛倨翻</hi>逸豆歸遣南羅大涉夜干<lb/>
將精兵逆戰<hi>南羅城名大城大也慕容既克宇文改南羅城為威徳城考異曰慕容皝載記作涉</hi>
<hi>弈干今從燕書</hi>皝遣人馳謂慕容翰曰涉夜干勇冠三軍<hi>冠古玩翻</hi>
<pb n="KR2b0007_WYG_097-13b"/>
宜小避之翰曰逸豆歸掃其國内精兵以屬涉夜干<hi>屬之</hi>
<hi>欲翻</hi>涉夜干素有勇名一國所賴也今我克之其國不攻<lb/>
自潰矣且吾孰知涉夜干之為人<hi>孰與熟同</hi>雖有虚名實易<lb/>
與耳不宜避之以挫吾兵氣遂進戰翰自出衝陳<hi>易以䜴翻</hi>
<hi>陳讀曰陣</hi>涉夜干出應之慕容霸從傍邀擊遂斬涉夜干宇<lb/>
文士卒見涉夜干死不戰而潰燕軍乘勝逐之遂克其<lb/>
都城<hi>宇文國都遼西紫䝉川</hi>逸豆歸走死漠北宇文氏由是散亡<lb/>
皝悉収其畜産資貨徙其部衆五千餘落於昌黎闢地<lb/>
<pb n="KR2b0007_WYG_097-14a"/>
千餘里更命涉夜干所居城曰威徳城使弟彪戍之而<lb/>
還高詡劉佩皆中流矢卒<hi>還音旋中竹仲翻卒子恤翻</hi>詡善天文皝<lb/>
嘗謂曰卿有佳書而不見與何以為忠藎詡曰臣聞人<lb/>
君執要人臣執職執要者逸執職者勞是以后稷播種<lb/>
堯不預焉占候天文晨夜甚苦非至尊之所宜親殿下<lb/>
將焉用之<hi>焉於䖍翻</hi>皝黙然初逸豆歸事趙甚謹貢獻屬路<lb/>
<hi>屬之欲翻</hi>及燕人伐逸豆歸趙王虎使右將軍白勝并州刺<lb/>
史王霸自甘松出救之<hi>甘松在濡源之東突門嶺之西</hi>比至<hi>比必寐翻</hi>宇文<lb/>
<pb n="KR2b0007_WYG_097-14b"/>
氏已亡因攻威徳城不克而還慕容彪追擊破之慕容<lb/>
翰之與宇文氏戰也為流矢所中臥病積時不出後漸<lb/>
差<hi>差楚懈翻疾瘳也</hi>於其家試騁馬或告翰稱病而私習騎乘<lb/>
疑欲為變燕王皝雖藉翰勇畧然中心終忌之乃賜翰<lb/>
死翰曰吾負罪出奔既而復還<hi>翰出奔見九十五卷成帝咸和八年還見上卷</hi>
<hi>咸康六年復扶又翻</hi>今日死已晚矣然羯賊跨據中原吾不自量<lb/>
<hi>量音良</hi>欲為國家蕩壹區夏<hi>為于偽翻夏戸雅翻</hi>此志不遂没有遺<lb/>
恨命矣夫飲藥而卒<hi>年考異曰三十國春秋云永和二  九月殺翰燕書翰傳翰嘗臨陳</hi>
<pb n="KR2b0007_WYG_097-15a"/>
<hi>為流矢所中病臥嵗時不出入後漸差試馬按自討宇文後翰未嘗預攻戰自建元二年正月至永和二年九</hi>
<hi>月已踰年矣三十國春秋恐誤今從載記翰傳</hi>　代王什翼犍遣其大人長孫<lb/>
秩迎婦於燕<hi>拓䟦鄰之統國也以次兄為㧞㧞氏厥後孝文帝用夏變夷改為長孫氏史以華言</hi>
<hi>書其後所改姓</hi>　夏四月凉州將張瓘敗趙將王擢于三交城<lb/>
<hi>三交城在朔方之西宋白曰三交土堠在綏州東北七十五里將即亮翻敗補邁翻</hi>　初趙領軍<lb/>
王朗言於趙王虎曰盛冬雪寒而皇太子使人伐宮材<lb/>
引於漳水役者數萬吁嗟滿道陛下宜因出游罷之虎<lb/>
從之太子宣怒㑹熒惑守房<hi>天文志房四星為明堂天子布政之宮也亦四輔也</hi>
<pb n="KR2b0007_WYG_097-15b"/>
<hi>下第一星上將也次次將也次次相也上星上相也熒惑守房心王者惡之熒惑天子理也故曰雖有明天子</hi>
<hi>必謹視熒惑所在</hi>宣使太史令趙攬言於虎曰房為天王今熒<lb/>
惑守之其殃不細宜以貴臣王姓者當之虎曰誰可者<lb/>
攬曰無貴於王領軍虎意惜朗使攬更言其次攬無以<lb/>
對因曰其次唯中書監王波耳虎乃下詔追罪波前議<lb/>
楛矢事<hi>見上卷成帝咸康六年</hi>腰斬之及其四子投尸漳水既而<lb/>
愍其無罪追贈司空封其孫為侯　趙平北將軍尹農<lb/>
攻燕凡城不克而還　漢太史令韓皓上言熒惑守心<lb/>
<pb n="KR2b0007_WYG_097-16a"/>
乃宗廟不修之譴<hi>以七曜所經周天三百六十五度四分度之一考之房六度太心三度太</hi>
<hi>五星入之乆而不去謂之守時趙太史以為熒惑守房漢太史以為熒惑守心是則躔度之難知也</hi>漢主<lb/>
勢命羣臣議之相國董皎侍中王嘏以為景武創業獻<lb/>
文承基至親不逺無宜疎絶乃更命祀成始祖太宗皆<lb/>
謂之漢<hi>李特諡景武皇帝廟號始祖雄諡武皇帝廟號太宗驤諡獻皇帝壽諡文皇帝特驤兄弟也雄</hi>
<hi>壽從兄弟也故曰至親不逺李壽改立宗廟見上卷成帝咸康四年</hi>　征西將軍庾翼使<lb/>
梁州刺史桓宣擊趙將李羆於丹水為羆所敗<hi>敗補邁翻</hi>翼<lb/>
貶宣為建威將軍宣慙憤成疾秋八月庚辰卒翼以長<lb/>
<pb n="KR2b0007_WYG_097-16b"/>
子方之為義城太守<hi>沈約曰義成郡晉孝武立治襄陽五代志曰襄陽郡榖城縣舊曰義</hi>
<hi>城置義城郡又按晉書桓宣傳陶侃使宣鎮襄陽以其淮南部曲立義成郡則此郡立於咸和中明矣城當作</hi>
<hi>成</hi>代領宣衆又以司馬應誕為襄陽太守參軍司馬勲<lb/>
為梁州刺史戍西城<hi>西城縣時屬魏興郡</hi>　中書令褚裒固辭樞<lb/>
要閏月丁巳以裒為左將軍都督兖州徐州之琅邪諸<lb/>
軍事兖州刺史鎮金城<hi>金城在江乘之蒲洲琅邪僑郡亦以為治所</hi>　帝疾<lb/>
篤庾氷庾翼欲立㑹稽王昱為嗣<hi>㑹工外翻</hi>中書監何充建<lb/>
議立皇子聃<hi>聃他含翻</hi>帝從之九月丙申立聃為皇太子戊<lb/>
<pb n="KR2b0007_WYG_097-17a"/>
戍帝崩于式乾殿<hi>年二十三建康宮殿皆用洛都舊名</hi>己亥何充以遺㫖<lb/>
奉太子即位大赦由是氷翼深恨充尊皇后褚氏為皇<lb/>
太后時穆帝方二嵗太后臨朝稱制<hi>朝直遥翻下同</hi>何充加中<lb/>
書監錄尚書事充自陳既録尚書不宜復監中書<hi>中書監之</hi>
<hi>監古陷翻監中書之監古銜翻復扶又翻下同</hi>許之復加侍中充以左將軍褚<lb/>
裒太后之父宜綜朝政上疏薦裒參錄尚書乃以裒為<lb/>
侍中衛將軍錄尚書事持節督刺史如故<hi>裒蒲侯翻</hi>裒以近<lb/>
戚懼獲譏嫌上疏固請居藩改授都督徐兖青三州揚<lb/>
<pb n="KR2b0007_WYG_097-17b"/>
州之二郡諸軍事衛將軍徐兖二州刺史鎮京口<hi>揚州之二</hi>
<hi>郡晉陵義興也</hi>尚書奏裒見太后在公庭則如臣禮私覿則嚴<lb/>
父<hi>朱熹曰私覿以私禮見也嚴尊也</hi>從之　冬十月乙丑葬康帝于崇<lb/>
平陵　江州刺史庾氷有疾太后徴氷輔政氷辭十一<lb/>
月庚辰卒庾翼以家國情事<hi>言以兄弟之情則當赴氷之喪以國事則當治兵以</hi>
<hi>國収復</hi>留子方之為建武將軍戍襄陽方之年少<hi>少詩照翻</hi>以<lb/>
參軍毛穆之為建武司馬以輔之穆之寳之子也<hi>毛寳豫有</hi>
<hi>平蘇峻之功邾城之陷寳死焉</hi>翼還鎮夏口<hi>夏戸雅翻</hi>詔翼復督江州又領<lb/>
<pb n="KR2b0007_WYG_097-18a"/>
豫州刺史翼辭豫州復欲移鎮樂鄉詔不許翼仍繕修<lb/>
軍器大佃積榖以圖後舉<hi>佃亭年翻</hi>　趙王虎作河橋於靈<lb/>
昌津采石為中濟<hi>滑臺故鄭之廩延也城下有延津又西為靈昌津石勒攻劉曜途出於此</hi>
<hi>以河氷泮為神靈之助號是處為靈昌津大河深廣必下石為中濟兩岸繫巨絙以維船然後可以立橋如河</hi>
<hi>陽橋蒲津橋之中潬是也采石採取石也濟如宇</hi>石下輙隨流<hi>河流漂急故石下輙隨流而去</hi>
用功五千餘萬而橋不成虎怒斬匠而罷<lb/>
　　孝宗穆皇帝上之上<hi>諱聃宇彭子康帝子也諡法中情見貎曰穆</hi>
永和元年春正月甲戌朔皇太后設白紗帷於太極殿<lb/>
<pb n="KR2b0007_WYG_097-18b"/>
抱帝臨軒　趙義陽公鑒鎮闗中役煩賦重文武有長<lb/>
髮者輙㧞為冠纓<hi>纓冠系也</hi>餘以給宮人長史取髪白趙王<lb/>
虎虎徴鑒還鄴以樂平公苞代鎮長安發雍洛秦并州<lb/>
十六萬人<hi>石虎分司州之河南𢎞農滎陽兖州之陳留東燕置洛州雍於用翻</hi>治長安未<lb/>
央宮<hi>治直之翻</hi>虎好獵晚嵗體重不能跨馬乃造獵車千乘<lb/>
<hi>好呼到翻乘繩證翻</hi>刻期校獵自靈昌津南至滎陽東極陽都為<lb/>
獵場<hi>陽都縣前漢屬城陽國後漢晉屬琅邪國賢曰陽都故城在今沂州沂水縣南又曰在承縣南</hi>使<lb/>
御史監察<hi>監工銜翻</hi>其中禽獸有犯者辠至大辟<hi>辟毘亦翻</hi>民有<lb/>
<pb n="KR2b0007_WYG_097-19a"/>
美女佳牛馬御史求之不得皆誣以犯獸論死者百餘<lb/>
人發諸州二十六萬人修洛陽宮發百姓牛二萬頭配<lb/>
朔州牧官<hi>趙置牧官于朔方</hi>増置女官二十四等東宮十二等<lb/>
公侯七十餘國皆九等大發民女三萬餘人料為三等<lb/>
以配之太子諸公私令采發者又將萬人郡縣務求美<lb/>
色多强奪人妻殺其夫及夫自殺者三千餘人至鄴虎<lb/>
臨軒簡第以使者為能封侯者十二人荆楚揚徐之民<lb/>
流叛畧盡<hi>荆楚以國言揚徐以州言趙之壤地南陽汝南則故荆楚之地也壽陽則揚州之地也彭</hi>
<pb n="KR2b0007_WYG_097-19b"/>
<hi>城下邳東海琅邪東筦則徐州之地也一曰荆楚揚徐之民先被掠及流入北界者今流叛畧盡</hi>守令<lb/>
坐不能綏懐下獄誅者五十餘人<hi>下遐嫁翻</hi>金紫光禄大夫<lb/>
逯明<hi>金紫光禄大夫即光禄大夫加金章紫綬者自此遂以為官稱逯盧谷翻</hi>因侍切諫<hi>因侍</hi>
<hi>見而切諫也</hi>虎大怒使龍騰拉殺之<hi>盧募驍勇拜為龍騰中郎拉落合翻</hi>　燕<lb/>
王皝以牛假貧民使佃苑中<hi>佃亭年翻</hi>稅其什之八自有牛<lb/>
者稅其七記室參軍封裕上書諫以為古者什一而稅<lb/>
天下之中正也降及魏晉仁政衰薄假官田官牛者不<lb/>
過稅其什六自有牛者中分之猶不取其七八也自永<lb/>
<pb n="KR2b0007_WYG_097-20a"/>
嘉以來海内蕩析武宣王綏之以徳<hi>慕容廆諡武宣王</hi>華夷之<lb/>
民萬里輻湊襁負而歸之者若赤子之歸父母是以户<lb/>
口十倍於舊無田者什有三四及殿下繼統南摧彊趙<lb/>
東兼高句麗北取宇文<hi>民歸慕容廆事見八十八卷愍帝建興元年皝破趙事見上卷</hi>
<hi>成帝咸康四年破高麗見上卷咸康八年取宇文見上康帝建元二年</hi>拓地三千里増民<lb/>
十萬户是宜悉罷苑囿以賦新民無牛者官賜之牛不<lb/>
當更収重稅也且以殿下之民用殿下之牛牛非殿下<lb/>
之有將何在哉如此則戎旗南指之日民誰不簞食壺<lb/>
<pb n="KR2b0007_WYG_097-20b"/>
漿以迎王師<hi>用孟子語食祥吏翻</hi>石虎誰與處矣<hi>處昌呂翻下同</hi>川瀆溝<lb/>
渠有廢塞者<hi>塞悉則翻下同</hi>皆應通利旱則灌溉潦則疏泄一<lb/>
夫不耕或受之飢况游食數萬何以得家給人足乎今<lb/>
官司猥多虚費廩禄茍才不周用皆宜澄汰<hi>以用水為諭澄之使</hi>
<hi>清而汏去其沙泥也</hi>工商末利宜立常員學生三年無成徒塞英<lb/>
儁之路皆當歸之於農<hi>塞悉則翻</hi>殿下聖徳寛明博察芻蕘<lb/>
<hi>文王詢于芻蕘刈中曰芻采薪曰蕘蕘如招翻</hi>參軍王憲大夫劉明並以言事<lb/>
忤㫖主者處以大辟<hi>主者謂其時主斷憲明之獄者忤五故翻處昌呂翻辟毘亦翻</hi>殿<lb/>
<pb n="KR2b0007_WYG_097-21a"/>
下雖恕其死猶免官禁錮夫求諌諍而罪直言是猶適<lb/>
越而北行必不獲其所志矣右長史宋該等阿媚苟容<lb/>
輕劾諫士<hi>劾戸槩翻又户得翻</hi>已無骨鯁<hi>骨鯁以喻剛彊正直者毛晃曰鯁魚骨又骨不</hi>
<hi>下咽為鯁以其謇諤難受如魚骨之咈咽也</hi>嫉人有之掩蔽耳目不忠之甚<lb/>
者也皝乃下令稱覽封記室之諫孤實懼焉國以民為<lb/>
本民以穀為命可悉罷苑囿以給民之無田者實貧者<lb/>
官與之牛力有餘願得官牛者並依魏晉舊法溝瀆各<lb/>
有益者令以時修治<hi>治直之翻</hi>今戎事方興勲伐既多<hi>王功曰勲</hi>
<pb n="KR2b0007_WYG_097-21b"/>
<hi>積功曰伐</hi>官未可減俟中原平壹徐更議之工商學生皆當<lb/>
裁擇夫人臣關言于人主至難也<hi>關白也王褒聖主得賢臣頌曰進退得關</hi>
<hi>其忠</hi>雖有狂妄當擇其善者而從之王憲劉明雖罪應廢<lb/>
黜亦由孤之無大量也可悉復本官仍居諫司封生蹇<lb/>
蹇深得王臣之體<hi>易曰王臣蹇蹇匪躬之故</hi>其賜錢五萬宣示内外<lb/>
有欲陳孤過者不拘貴賤勿有所諱皝雅好文學<hi>好呼到翻</hi>
常親臨庠序講授考校學徒至千餘人頗有妄濫者故<lb/>
封裕及之　詔徴衛將軍褚裒欲以為揚州刺史錄尚<lb/>
<pb n="KR2b0007_WYG_097-22a"/>
書事吏部尚書劉遐長史王胡之說裒曰<hi>說輸芮翻</hi>㑹稽王<lb/>
令徳雅望國之周公也足下宜以大政授之裒乃固辭<lb/>
歸藩壬戍以㑹稽王昱為撫軍大將軍錄尚書六條事<lb/>
<hi>劉聰以其子粲為丞相領大將軍錄尚書事劉延年錄尚書六條事錄六條事在錄尚書事之下是必魏晉之</hi>
<hi>間先有是官聰承而置之也注又見前㑹工外翻</hi>昱清虛寡欲尤善𤣥言常以<lb/>
劉惔王濛及潁川韓伯為談客<hi>惔徒甘翻</hi>又辟郗超為撫軍<lb/>
掾謝萬為從事中郎超鑒之孫也<hi>郗鑒南渡初名臣掾以絹翻</hi>少卓<lb/>
犖不羈<hi>少詩照翻犖呂角翻卓犖不羈卓高也犖有力也言其氣韻甚高且有才力譬之馬駒逸羣不</hi>
<pb n="KR2b0007_WYG_097-22b"/>
<hi>可得而羈縶也</hi>父愔簡黙冲退而嗇於財積錢至數千萬<hi>愔於今翻</hi>
嘗開庫任超所取超散施親故一日都盡<hi>史言郗超才具足以用世</hi>
<hi>晉朝不能用惜其為桓温用也施式䜴翻</hi>萬安之弟也清曠秀邁亦有時名<lb/>
　燕有黒龍白龍見于龍山<hi>龍山在龍城之東見賢徧翻</hi>交首遊戲<lb/>
解角而去燕王皝親祀以太牢赦其境内命所居新宮<lb/>
曰和龍　都亭肅侯庾翼疽發于背<hi>諡法剛克為伐曰肅執心决斷曰肅</hi>
<hi>疽千余翻</hi>表子爰之行輔國將軍荆州刺史委以後任司馬<lb/>
義陽朱燾為南蠻校尉以千人守巴陵秋七月庚子卒<lb/>
<pb n="KR2b0007_WYG_097-23a"/>
翼部將于瓚等作亂<hi>于姓也左傳宋有于犨瓚藏旱翻</hi>殺冠軍將軍曹<lb/>
據<hi>冠古玩翻</hi>朱燾與安西長史江虨<hi>虨逋聞翻</hi>建武司馬毛穆之<lb/>
<hi>庾翼以子方之為建武將軍守襄陽以穆之為司馬穆之即虎生也穆之字憲祖小字虎生名犯王靖后諱故</hi>
<hi>改行宇後又以桓温母諱憲乃更稱小字按晉書后妃傳哀靖王皇后諱穆之</hi>將軍袁真共誅<lb/>
之虨統之子也　八月豫州刺史路永叛奔趙趙王虎<lb/>
使永屯壽春<hi>路永蘇峻降將也</hi>　庾翼既卒朝議皆以諸庾世<lb/>
在西藩人情所安宜依翼所請以庾爰之代其任何充<lb/>
曰荆楚國之西門戸口百萬北帶彊胡西鄰勁蜀地勢<lb/>
<pb n="KR2b0007_WYG_097-23b"/>
險阻周旋萬里得人則中原可定失人則社稷可憂陸<lb/>
抗所謂存則呉存亡則呉亡者也<hi>陸抗垂没之疏見八十卷武帝泰始十年</hi>
豈可以白面少年當之哉<hi>少詩照翻</hi>桓温英畧過人有文武<lb/>
器幹西夏之任無出温者<hi>夏戸雅翻</hi>議者又曰庾爰之肻避<lb/>
温乎如令阻兵恥懼不淺<hi>言不能制爰之將為國恥又有可懼者葢以王敦蘇峻待</hi>
<hi>爰之也</hi>充曰温足以制之諸君勿憂丹陽尹劉惔每奇温<lb/>
才然知其有不臣之志謂㑹稽王昱曰温不可使居形<lb/>
勝之地其位號常宜抑之勸昱自鎮上流以已為軍司<lb/>
<pb n="KR2b0007_WYG_097-24a"/>
昱不聴又請自行亦不聴<hi>劉惔談客耳其言桓温無不中葢深知温之才者設使昱</hi>
<hi>鎮上流惔為司馬未足以敵燕秦揚子曰非茍知之亦允蹈之非知之難行之為難也惔徒甘翻</hi>庚辰<lb/>
以徐州刺史桓温為安西將軍持節都督荆司雍益梁<lb/>
寧六州諸軍事領䕶南蠻校尉荆州刺史<hi>為桓温專制晉朝張本雍</hi>
<hi>於用翻</hi>爰之果不敢争又以劉惔監沔中諸軍事領義成<lb/>
太守<hi>監工銜翻</hi>代庾方之徙方之爰之于豫章桓温嘗乘雪<lb/>
欲獵先過劉惔惔見其裝束甚嚴謂之曰老賊欲持此<lb/>
何為温笑曰我不為此卿安得坐談乎<hi>温以此語答惔盡之矣温亦知</hi>
<pb n="KR2b0007_WYG_097-24b"/>
<hi>惔之悉其才故發是言</hi>　漢主勢之弟大將軍廣以勢無子求為<lb/>
太弟勢不許馬當解思明諫曰陛下兄弟不多若復有<lb/>
所廢<hi>復扶又翻</hi>將益孤危固請許之勢疑其與廣有謀収當<lb/>
思明斬之夷其三族<hi>儲君不可求使馬當解思明為國計固當從容言之使其主自悟安</hi>
<hi>可固以為請也相從而就死宜矣解戸買翻</hi>遣太保李奕襲廣於涪城貶廣<lb/>
為臨卭侯廣自殺思明被収歎曰國之不亡以我數人<lb/>
在也<hi>涪音浮卭渠容翻被皮義翻</hi>今其殆矣言笑自若而死思明有<lb/>
智畧敢諌諍馬當素得人心及其死士民無不哀之<lb/>
<pb n="KR2b0007_WYG_097-25a"/>
冬十月燕王皝使慕容恪攻高句麗㧞南蘇<hi>南蘇城在南陜之東</hi>
<hi>唐平高麗置南蘇州</hi>置戍而還<hi>還從宣翻又如字</hi>　十二月張駿伐焉耆<lb/>
降之<hi>降戸江翻</hi>是嵗駿分武威等十一郡為凉州<hi>駿分武威武興西平</hi>
<hi>張掖酒泉建康西郡湟河晉興須武安故合十一郡為凉州</hi>以世子重華為刺史分<lb/>
興晉等八郡為河州<hi>駿分興晉金城武始南安永晉大夏武成漢中八郡為河州</hi>以<lb/>
寧戎校尉張瓘為刺史分燉煌等三郡及西域都䕶三<lb/>
營為沙州<hi>晉志惟載敦煌晉昌二郡西域都䕶張茂以校尉玉門大䕶軍三郡三營為沙州而一郡</hi>
<hi>不見于史葢缺文也燉徒門翻</hi>以西胡校尉楊宣為刺史駿自稱大都<lb/>
<pb n="KR2b0007_WYG_097-25b"/>
督大將軍假凉王督攝三州始置祭酒郎中大夫舍人<lb/>
謁者等官官號皆倣天朝<hi>朝直遥翻下同</hi>而微變其名車服旌<lb/>
旗擬於王者　趙王虎以冠軍將軍姚弋仲為持節十<lb/>
郡六夷大都督冠軍大將軍<hi>冠古玩翻</hi>弋仲清儉鯁直不治<lb/>
威儀言無畏避<hi>虎之簒弋仲正色責之可以見其言無畏避矣治直之翻下同</hi>虎甚重<lb/>
之朝之大議毎與參决公卿皆憚而下之<hi>朝直遥翻下遐嫁翻</hi>武<lb/>
城左尉虎寵姬之弟也<hi>東武城縣屬清河郡唐屬貝州弋仲營于廣川清河之灄頭</hi>
嘗入弋仲營侵擾其部衆弋仲執而數之曰爾為禁尉<lb/>
<pb n="KR2b0007_WYG_097-26a"/>
<hi>禁尉者言尉職所以禁止姦非也數所具翻</hi>迫脅小民我為大臣目所親見<lb/>
不可縱也命左右斬之尉叩頭流血左右固諫乃止<lb/>
燕王皝以為古者諸侯即位各稱元年于是始不用晉<lb/>
年號自稱十二年<hi>燕自是不復禀命于晉矣</hi>　趙王虎使征東將軍<lb/>
鄧恒將兵數萬屯樂安治攻具為取燕之計<hi>恒戸登翻</hi>燕王<lb/>
皝以慕容霸為平狄將軍<hi>平狄將軍始于漢光武以命龎萌</hi>戍徒河恒<lb/>
畏之不敢犯<lb/>
二年春正月丙寅大赦　己卯都鄉文穆公何充卒充<lb/>
<pb n="KR2b0007_WYG_097-26b"/>
有器局臨朝正色以社稷為己任所選用皆以功效不<lb/>
私親舊　初夫餘居于鹿山<hi>夫餘在𤣥莬北千餘里鹿山葢直其地杜佑曰夫餘</hi>
<hi>國有印丈曰濊王之印國有故城名濊城葢本濊貊之地其國在長城之北去𤣥莬千里南與高麗東與挹婁</hi>
<hi>西與鮮卑接</hi>為百濟所侵<hi>東夷有三韓國一曰馬韓二曰辰韓三曰弁韓馬韓有五十四國百</hi>
<hi>濟其一也後漸强大兼諸小國其國本與句麗俱在遼東之東千餘里隋書曰百濟出自東明其後有仇台者</hi>
<hi>始立其國漸以强盛初以百家濟海因號百濟杜佑曰百濟南接新羅北距高麗千餘里西限大海處小海之</hi>
<hi>南</hi>部落衰散西徙近燕而不設備<hi>近其靳翻</hi>燕王皝遣世子<lb/>
儁帥慕容軍慕容恪慕輿根三將軍萬七千騎襲夫餘<lb/>
<pb n="KR2b0007_WYG_097-27a"/>
<hi>帥讀曰率</hi>儁居中指授軍事皆以任恪遂㧞夫餘虜其王𤣥<lb/>
及部落五萬餘口而還皝以𤣥為鎮軍將軍妻以女<hi>妻子</hi>
<hi>細翻</hi>　二月癸丑以左光禄大夫蔡謨領司徒與會稽王<lb/>
昱同輔政　褚裒薦前光禄大夫顧和前司徒左長史<lb/>
殷浩三月丙子以和為尚書令浩為建武將軍揚州刺<lb/>
史和有母喪固辭不起謂所親曰古人有釋衰絰從王<lb/>
事者<hi>衰倉回翻</hi>以其才足幹時故也如和者正足以虧孝道<lb/>
傷風俗耳識者美之浩亦固辭㑹稽王昱與浩書曰屬<lb/>
<pb n="KR2b0007_WYG_097-27b"/>
當厄運<hi>屬之欲翻</hi>危弊理極足下沈識淹長<hi>沈持林翻</hi>足以經濟<lb/>
若復深存挹退<hi>復扶又翻</hi>茍遂本懐吾恐天下之事於此去<lb/>
矣足下去就即時之廢興則家國不異<hi>言國興則家亦與之俱興國廢</hi>
<hi>則家亦與之俱廢也</hi>足下宜深思之浩乃就職　夏四月己酉朔<lb/>
日有食之　五月丙戌西平忠成公張駿薨官屬上<lb/>
世子重華為使持節大都督太尉䕶羌校尉凉州牧西<lb/>
平公假凉王<hi>上時掌翻</hi>赦其境内尊嫡母嚴氏為太王太后<lb/>
母馬氏為王太后　趙中黄門嚴生惡尚書朱軌<hi>惡烏路翻</hi>
<pb n="KR2b0007_WYG_097-28a"/>
㑹久雨生譖軌不修道路又謗訕朝政<hi>朝直遥翻下同</hi>趙王虎<lb/>
囚之蒲洪諫曰陛下既有襄國鄴宮又修長安洛陽宮<lb/>
殿將以何用作獵車千乘環數千里以養禽獸<hi>環音宦</hi>奪<lb/>
人妻女十餘萬口以實後宮<hi>事並見上年</hi>聖帝明王之所為<lb/>
固若是乎今又以道路不修欲殺尚書陛下徳政不修<lb/>
天降淫雨七旬乃霽霽方二日雖有鬼兵百萬亦未能<lb/>
去道路之塗潦<hi>去羌呂翻</hi>而况人乎政刑如此其如四海何<lb/>
其如後代何<hi>言天下後世必將貶議其失也</hi>願止作徒罷苑囿出宮女<lb/>
<pb n="KR2b0007_WYG_097-28b"/>
赦朱軌以副衆望虎雖不悅亦不之罪為之罷長安洛<lb/>
陽作役<hi>為于偽翻</hi>而竟誅朱軌又立私論朝政之法聴吏告<lb/>
其君奴告其主公卿以下朝覲以目相顧不敢復相過<lb/>
從談語<hi>復扶又翻過古未翻經過也石虎之法雖周厲王之監謗秦始皇之禁耦語不如是之甚也</hi>
　趙將軍王擢擊張重華襲武街執䕶軍曹權胡宣<hi>張駿</hi>
<hi>置五屯䕶軍武街其一也在隴西水經注曰狄道縣西南有武街城晉志惠帝分隴西立狄道郡又立武街縣</hi>
<hi>屬焉</hi>徙七千餘户于雍州<hi>雍於/用翻</hi>凉州刺史麻秋<hi>趙使麻秋攻凉州故</hi>
<hi>授以刺史</hi>將軍孫伏都攻金城太守張冲請降凉州震恐重<lb/>
<pb n="KR2b0007_WYG_097-29a"/>
華悉發境内兵使征南將軍裴恒將之以禦趙恒壁於<lb/>
廣武<hi>張寔分金城之令居枝陽二縣又立永登縣合三縣立廣武郡水經注廣武城在枝陽縣西五代志</hi>
<hi>武威郡允吾縣後魏置曰廣武劉昫曰唐蘭州廣武縣漢枝陽縣地恒户登翻</hi>久而不戰凉州<lb/>
司馬張耽言於重華曰國之存亡在兵兵之勝敗在將<lb/>
今議者舉將多推宿舊<hi>將息亮翻</hi>夫韓信之舉非舊徳也<hi>舉韓</hi>
<hi>信事見九卷漢高帝元年</hi>葢明主之舉舉無常人才之所堪則授以<lb/>
大事今彊冦在境諸將不進人情危懼主簿謝艾兼資<lb/>
文武可用以禦趙重華召艾問以方畧艾願請兵七千<lb/>
<pb n="KR2b0007_WYG_097-29b"/>
人必破趙以報重華拜艾中堅將軍給步騎五千使擊<lb/>
秋艾引兵出振武夜有二梟鳴于牙中艾曰六博得梟<lb/>
者勝<hi>爾雅翼博之采有梟博兼行惡道故以梟為采</hi>今梟鳴牙中克敵之兆也<lb/>
進與趙戰大破之斬首五千級重華封艾為福禄伯<hi>福禄</hi>
<hi>縣自漢以來屬酒泉郡宋白曰肅州福禄縣周隋為樂涫縣武徳改為福禄取漢舊名也</hi>麻秋之克<lb/>
金城也縣令敦煌車濟不降伏劒而死<hi>縣令謂金城縣令也敦徒門翻</hi>
秋又攻大夏<hi>大夏縣漢屬隴西郡張軌分屬晉興郡後又分置大夏郡水經注大夏縣故城在枹</hi>
<hi>罕縣西南北臨洮水劉昫曰河州大夏縣漢古縣也取縣西大夏水以名之</hi>䕶軍梁式執太<lb/>
<pb n="KR2b0007_WYG_097-30a"/>
守宋晏以城應秋秋遣晏以書誘致宛戍都尉敦煌宋<lb/>
矩<hi>誘音酉敦徒門翻</hi>矩曰為人臣功既不成唯有死節耳先殺<lb/>
妻子而後自刎<hi>刎扶粉翻</hi>秋曰皆義士也収而葬之　冬漢<lb/>
太保李奕自晉壽舉兵反蜀人多從之衆至數萬漢主<lb/>
勢登城拒戰<hi>時奕兵進逼成都</hi>奕單騎突門門者射而殺之<hi>騎奇</hi>
<hi>寄翻射而亦翻</hi>其衆皆潰勢大赦境内改元嘉寧勢驕淫不恤<lb/>
國事多居禁中罕接公卿疎忌舊臣信任左右讒諂並<lb/>
進刑罰苛濫由是中外離心蜀土先無□<hi>□魯皓翻西南夷名北史</hi>
<pb n="KR2b0007_WYG_097-30b"/>
<hi>曰□葢南蠻之别種卭笮川洞之間散居山谷種類甚多畧無氏族之别又無名字所生男女唯以長幼次第</hi>
<hi>呼之其丈夫稱阿謩阿叚婦人阿夷阿等之類皆語之次第稱謂也</hi>至是始從山出自巴<lb/>
西至犍為梓潼<hi>犍居言翻</hi>布滿山谷十餘萬落不可禁制大<lb/>
為民患加以饑饉四境之内遂至蕭條　安西將軍桓<lb/>
温將伐漢將佐皆以為不可江夏相袁喬勸之曰夫經<lb/>
畧大事固非常情所及智者了於胷中不必待衆言皆<lb/>
合也今為天下之患者胡蜀二冦而已蜀雖險固比胡<lb/>
為弱將欲除之宜先其易者<hi>易以䜴翻</hi>李勢無道臣民不附<lb/>
<pb n="KR2b0007_WYG_097-31a"/>
且恃其險逺不修戰備宜以精卒萬人輕齎疾趨比其<lb/>
覺之<hi>比必寐翻</hi>我已出其險要<hi>已出其險要謂已踰險而出平地也</hi>可一戰擒<lb/>
也蜀地富饒戸口繁庶諸葛武侯用之抗衡中夏<hi>諸葛亮謚</hi>
<hi>忠武侯夏戸雅翻</hi>若得而有之國家之大利也論者恐大軍既<lb/>
西胡必闚覦此似是而非胡聞我萬里逺征以為内有<lb/>
重備必不敢動縱有侵軼<hi>軼直結翻又音逸杜預曰軼突也</hi>縁江諸軍<lb/>
足以拒守必無憂也温從之喬瓌之子也<hi>袁瓌見九十五卷成帝咸</hi>
<hi>康三年瓌工回翻</hi>十一月辛未温帥益州刺史周撫南郡太守<lb/>
<pb n="KR2b0007_WYG_097-31b"/>
譙王無忌伐漢<hi>帥讀曰率下同</hi>拜表即行委安西長史范汪以<lb/>
留事加撫都督梁州之四郡諸軍事<hi>梁州四郡涪陵巴東巴西巴郡也</hi>
使袁喬帥二千人為前鋒朝廷以蜀道險逺温衆少而<lb/>
深入<hi>少詩沼翻</hi>皆以為憂惟劉惔以為必克或問其故惔曰<lb/>
以博知之温善博者也不必得則不為但恐克蜀之後<lb/>
温終專制朝廷耳<lb/>
三年春二月桓温軍至青衣<hi>青衣縣漢屬蜀郡後漢順帝陽嘉二年更名漢嘉蜀</hi>
<hi>立為漢嘉郡劉昫曰眉州青神縣臨青衣江西魏置青衣縣青衣水出盧山徼外東北流至武陽而合于江杜</hi>
<pb n="KR2b0007_WYG_097-32a"/>
<hi>佑曰嘉州故夜郎國漢武開置犍為郡治龍游縣漢之青衣道也在大江青衣二水之㑹</hi>漢主勢大<lb/>
發兵遣叔父右衛將軍福從兄鎮南將軍權前將軍昝<lb/>
堅等將之自山陽趣合水<hi>山陽之地葢在岷江之北峨眉山之陽水經注江水東南</hi>
<hi>過犍為武陽縣青衣水沬水從西南來合注之所謂合水當是此地從才用翻昝子感翻將即亮翻趣七喻翻</hi>
諸將欲設伏於江南以待晉兵昝堅不從引兵自江北<lb/>
鴛鴦碕渡向犍為<hi>碕渠宜翻曲岸也犍為唐嘉州犍為縣即其地在州東南</hi>三月温<lb/>
至彭模<hi>彭模即漢犍為郡武陽縣之彭亡聚也岑彭死處水經注江水自武陽東至彭亡聚謂之平模</hi>
<hi>水亦曰外水平模去成都二百里在今眉州彭山縣</hi>議者欲分為兩軍異道俱進<lb/>
<pb n="KR2b0007_WYG_097-32b"/>
以分漢兵之埶袁喬曰今懸軍深入萬里之外勝則大<lb/>
功可立不勝則噍類無遺<hi>噍才肖翻</hi>當合執齊力以取一戰<lb/>
之捷若分兩軍則衆心不一萬一偏敗<hi>偏敗謂兩道並進或一軍為蜀</hi>
<hi>所敗</hi>大事去矣不如全軍而進棄去釡甑齎三日糧以示<lb/>
無還心勝可必也温從之留參軍孫盛周楚將羸兵守<lb/>
輜重<hi>將即亮翻下同重直用翻</hi>温自將步卒直指成都楚撫之子也<lb/>
李福進攻彭模孫盛等奮擊走之温進遇李權三戰三<lb/>
捷漢兵散走歸成都鎮軍將軍李位都迎詣温降<hi>降戸江翻</hi>
<pb n="KR2b0007_WYG_097-33a"/>
<hi>下同</hi>昝堅至犍為<hi>犍居言翻</hi>乃知與温異道還自沙頭津濟比<lb/>
至<hi>比必寐翻</hi>温已軍於成都之十里陌堅衆自潰勢悉衆出<lb/>
戰于成都之笮橋<hi>水經注萬里橋西上曰夷橋亦曰笮橋笮疾各翻</hi>温前鋒不<lb/>
利叅軍龔䕶戰死矢及温馬首衆懼欲退而鼓吏誤鳴<lb/>
進鼓<hi>雷鼔以進衆曰進鼔</hi>袁喬㧞劒督士卒力戰遂大破之温乘<lb/>
勝長驅至成都縱火燒其城門漢人惶懼無復鬬志<hi>復扶</hi>
<hi>又翻</hi>勢夜開東門走至葭萌<hi>葭音家</hi>使散騎常侍王幼送降<lb/>
文於温<hi>散悉亶翻騎奇寄翻</hi>自稱畧陽李勢叩頭死罪<hi>李氏其先自巴西遷</hi>
<pb n="KR2b0007_WYG_097-33b"/>
<hi>畧陽</hi>尋輿櫬面縳詣軍門温解縳焚櫬送勢及宗室十餘<lb/>
人於建康<hi>櫬初覲翻</hi>引漢司空譙獻之等以為參佐舉賢旌<lb/>
善蜀人悅之　日南太守夏侯覽貪縱侵刻胡商又科<lb/>
調船材<hi>夏戸雅翻調徒弔翻</hi>云欲有所討由是諸國恚憤<hi>恚於避翻</hi>林<lb/>
邑王文攻陷日南將士死者五六千<hi>將即亮翻</hi>殺覽以尸祭<lb/>
天檄交州刺史朱蕃請以郡北横山為界<hi>今邕州南界有横山其山</hi>
<hi>横截江河我朝置横山寨及買馬場按劉昫舊唐志漢武帝開百越於交趾郡南三千里置日南郡治于朱吾</hi>
<hi>林邑即漢日南郡之象林縣在郡南界四百里後漢時中原喪亂象林縣人區連殺縣令自稱林邑王遂為林</hi>
<pb n="KR2b0007_WYG_097-34a"/>
<hi>邑國邕州渡海乃至交趾交趾三千里乃至日南此横山自在日南郡北界非今邕州之横山</hi>文既去<lb/>
蕃使督䕶劉雄戍日南　漢故尚書僕射王誓鎮東將<lb/>
軍鄧定平南將軍王潤將軍隗文等皆舉兵反<hi>隗五猥翻</hi>衆<lb/>
各萬餘桓温自擊定使袁喬擊文皆破之温命益州刺<lb/>
史周撫鎮彭模斬王誓王潤温留成都三十日振旅還<lb/>
江陵<hi>傳曰入而振旅杜預注振整也旅衆也</hi>李勢至建康封歸義侯夏四<lb/>
月丁巳鄧定隗文等入據成都征虜將軍楊謙棄涪城<lb/>
退保徳陽<hi>涪音浮</hi>趙凉州刺史麻秋攻枹罕晉昌太守郎<lb/>
<pb n="KR2b0007_WYG_097-34b"/>
坦以城大難守<hi>惠帝分敦煌酒泉為晉昌郡枹罕縣前漢屬金城郡後漢屬隴西郡張軌分屬</hi>
<hi>晉興郡水經注晉昌川在湟中浩亹縣西南劉朐曰晉昌郡漢寘安縣地唐為晉昌縣𤓰州治所枹音膚</hi>欲<lb/>
棄外城武成太守張悛曰<hi>武成郡亦張氏置悛丑縁翻又七倫翻</hi>棄外城<lb/>
則動衆心大事去矣寧戎校尉張璩從悛言固守大城<lb/>
<hi>寧戎校尉亦張氏所置郎坦張悛葢以各郡太守從張璩守枹罕璩求於翻</hi>秋帥衆八萬圍<lb/>
壍數重<hi>帥讀曰率下同重直龍翻壍七艶翻</hi>雲梯地突百道皆進<hi>地突者為地道</hi>
<hi>突出於城中</hi>城中禦之秋衆死傷數萬趙王虎復遣其將劉<lb/>
渾等帥步騎二萬㑹之<hi>復扶又翻將即亮翻下除將軍外並同</hi>郎坦恨言<lb/>
<pb n="KR2b0007_WYG_097-35a"/>
不用教軍士李嘉潜引趙兵千餘人登城璩督諸將力<lb/>
戰殺二百餘人趙兵乃退璩燒其攻具秋退保大夏<hi>夏戸</hi>
<hi>雅翻</hi>虎以中書監石寧為征西將軍帥并司州兵二萬餘<lb/>
人為秋等後繼張重華將宋秦等帥戸二萬降于趙<hi>降戸</hi>
<hi>江翻</hi>重華以謝艾為使持節軍師將軍<hi>使疏吏翻</hi>帥步騎三萬<lb/>
進軍臨河艾乘軺車戴白幍<hi>軺音遥幍古洽翻</hi>鳴鼓而行秋望<lb/>
見怒曰艾年少書生冠服如此輕我也命黑矟龍驤三<lb/>
千人馳擊之<hi>矟音朔驤思將翻</hi>艾左右大擾或勸艾宜乘馬艾<lb/>
<pb n="KR2b0007_WYG_097-35b"/>
不從下車踞胡床<hi>胡床葢今交椅之類孔穎達曰今之交牀制本自虜來隋以䜟有胡改名</hi>
<hi>交牀</hi>指麾處分<hi>處昌呂翻分扶問翻</hi>趙人以為有伏兵懼不敢進别<lb/>
將張瑁自閒道引兵截趙軍後<hi>瑁莫報翻閒古莧翻</hi>趙軍退艾乘<lb/>
勢進擊大破之斬其將杜勲汲魚獲首虜萬三千級秋<lb/>
單馬奔大夏五月秋與石寧復帥衆十二萬進屯河南<lb/>
<hi>復扶又翻</hi>劉寧王擢畧地晉興廣武武街<hi>張軌分西平界置晉興郡</hi>至于<lb/>
曲栁<hi>曲栁地名在洪池嶺北</hi>張重華使將軍牛旋拒之退守枹罕<lb/>
姑臧大震重華欲親出拒之謝艾固諫索遐曰<hi>索昔各翻</hi>君<lb/>
<pb n="KR2b0007_WYG_097-36a"/>
者一國之鎮不可輕動乃以艾為使持節都督征討諸<lb/>
軍事行衛將軍遐為軍正將軍<hi>古有軍正黄帝法曰正無屬將軍將軍有罪以</hi>
<hi>聞葢軍中執法者也張氏遂以為將軍之號</hi>帥步騎二萬拒之别將楊康敗<lb/>
劉寧于沙阜<hi>敗補邁翻</hi>寧退屯金城　六月辛酉大赦　秋<lb/>
七月林邑復䧟日南<hi>復扶又翻下同</hi>殺督䕶劉雄　隗文鄧定<lb/>
等立故國師范長生之子賁為帝而奉之<hi>李雄以范長生為國師</hi>
以妖異惑衆蜀人多歸之<hi>妖於驕翻</hi>　趙王虎復遣征西將<lb/>
軍孫伏都將軍劉渾帥步騎二萬㑹麻秋軍長驅濟河<lb/>
<pb n="KR2b0007_WYG_097-36b"/>
擊張重華遂城長最<hi>長最地名在金城河北重考異曰晉春秋作上最今從  華傳</hi>謝<lb/>
艾建牙誓衆有風吹旌旗東南指索遐曰風為號令今<lb/>
旌旗指敵天所贊也<hi>風雲氣候雜占曰風不旁勃旌旗暈暈隨風而揚舉或向敵終日軍</hi>
<hi>行有功勝候也</hi>艾軍于神鳥王擢與艾前鋒戰敗走還河南八<lb/>
月戊午艾進擊秋大破之秋遁歸金城虎聞之歎曰吾<lb/>
以偏師定九州今以九州之力困於枹罕彼有人焉未<lb/>
可圖也艾還討叛虜斯骨真等萬餘落皆破平之　趙<lb/>
王虎據十州之地<hi>幽并冀司豫兖青徐雍秦十州</hi>聚斂金帛<hi>歛力贍翻</hi>及外<lb/>
<pb n="KR2b0007_WYG_097-37a"/>
國所獻珍異府庫財物不可勝紀<hi>勝音升</hi>猶自以為不足<lb/>
悉發前代陵墓取其金寶沙門呉進言於虎曰<hi>袁宏漢記曰沙</hi>
<hi>門漢言息也葢息欲以歸於無為也</hi>胡運將衰晉當復興宜苦役晉人以<lb/>
厭其氣<hi>厭一兼翻厭勝也</hi>虎使尚書張羣發近郡男女十六萬<lb/>
人車十萬乘運土築華林苑及長牆于鄴北廣袤數十<lb/>
里<hi>乘繩證翻華如字袤音茂</hi>申鍾石璞趙攬等上疏陳天文錯亂百<lb/>
姓彫弊虎大怒曰使苑牆朝成吾夕没無恨矣促張羣<lb/>
使然燭夜作暴風大雨死者數萬人郡國前後送蒼麟<lb/>
<pb n="KR2b0007_WYG_097-37b"/>
十六白鹿七虎命司虞張曷柱調之以駕芝葢<hi>晉職官志太僕</hi>
<hi>之屬有典虞都尉趙之司虞即是官也張曷柱人姓名芝葢者葢為瑞芝之形</hi>大朝會列於殿<lb/>
庭<hi>朝直遥翻</hi>九月命太子宣出祈福于山川因行遊獵宣乘<lb/>
大輅羽葆華葢建天子旌旗十有六軍戎卒十八萬出<lb/>
自金明門<hi>水經注鄴城有七門南曰鳯陽門中曰中陽門次曰廣陽門東曰建春門北曰廣徳門次</hi>
<hi>曰廏門西曰西明門葢即金明門也</hi>虎從其後宮升陵霄觀望之<hi>觀古玩翻</hi>笑<lb/>
曰我家父子如此自非天崩地陷當復何愁但抱子弄<lb/>
孫日為樂耳<hi>復扶又翻樂音洛</hi>宣所舍輙列人為長圍四面各<lb/>
<pb n="KR2b0007_WYG_097-38a"/>
百里驅禽獸至暮皆集其所使文武皆跪立重行圍守<lb/>
<hi>重直龍翻行戸剛翻</hi>炬火如晝命勁騎百餘馳射其中宣與姬妾<lb/>
乘輦臨觀獸盡而止或獸有迸逸<hi>迸比孟翻</hi>當圍守者有爵<lb/>
則奪馬步驅一日無爵則鞭之一百士卒飢凍死者萬<lb/>
有餘人所過三州十五郡資儲皆無孑遺<hi>以下韜所出徴之宣所過</hi>
<hi>三州葢司兖豫也</hi>虎復命韜繼出自并州至于秦雍亦如之<hi>復扶</hi>
<hi>又翻雍於用翻</hi>宣怒其與已鈞敵愈嫉之宦者趙生得幸于宣<lb/>
無寵於韜微勸宣除之於是始有殺韜之謀矣　趙麻<lb/>
<pb n="KR2b0007_WYG_097-38b"/>
秋又襲張重華將張瑁敗之<hi>據載記瑁時屯河陝敗補邁翻</hi>斬首三千<lb/>
餘級枹罕䕶軍李逵帥衆七千降于趙自河以南氐羌<lb/>
皆附於趙<hi>趙强凉弱凉戰雖數勝人心隨强弱而為向背况復有張瑁之敗乎帥讀曰率降戸江翻</hi>
　冬十月乙丑遣侍御史俞歸至凉州授張重華侍中<lb/>
大都督督隴右闗中諸軍事大將軍凉州刺史西平公<lb/>
歸至姑臧重華欲稱凉王未肻受詔使所親沈猛私謂<lb/>
歸曰主公奕世為晉忠臣<hi>奕世累葉也</hi>今曽不如鮮卑何也<lb/>
朝廷封慕容皝為燕王而主公纔為大將軍何以褒勸<lb/>
<pb n="KR2b0007_WYG_097-39a"/>
忠賢乎明臺宜移河右共勸州主為凉王<hi>歸為侍御史以將命故謂</hi>
<hi>之明臺移謂移文</hi>人臣出使茍利社稷專之可也<hi>使疏吏翻</hi>歸曰吾<lb/>
子失言<hi>古者列國之大夫率相謂曰吾子儀禮注曰子者男子之美稱言吾子相親之辭</hi>昔三<lb/>
代之王也爵之貴者莫若上公<hi>三代封建列爵五等曰公侯伯子男上公九命</hi>
<hi>作伯</hi>及周之衰呉楚始僭號稱王而諸侯不之非葢以蠻<lb/>
夷畜之也借使齊魯稱王諸侯豈不四面攻之乎漢高<lb/>
祖封韓彭為王尋皆誅滅葢權時之宜非厚之也聖上<lb/>
以貴公忠賢故爵以上公任以方伯寵榮極矣豈鮮卑<lb/>
<pb n="KR2b0007_WYG_097-39b"/>
夷狄所可比哉且吾聞之功有大小賞有重輕今貴公<lb/>
始繼世而為王<hi>言重華始繼父位未有功于晉而求為王也</hi>若帥河右之衆<lb/>
<hi>帥讀曰率</hi>東平胡羯修復陵廟迎天子返洛陽將何以加之<lb/>
乎重華乃止　武都氐王楊初遣使來稱藩詔以初為<lb/>
使持節征南將軍雍州刺史仇池公<hi>使疏吏翻雍於用翻</hi>　十二<lb/>
月振威䕶軍蕭敬文殺征虜將軍楊謙攻涪城陷之自<lb/>
稱益州牧遂取巴西通于漢中<hi>振威䕶軍晉官也蕭敬文以晉新并蜀又有范</hi>
<hi>賁之亂故亦乘之而反涪音浮</hi>
<pb n="KR2b0007_WYG_097-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_097-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百七十一</head>
    <p>
<pb n="KR2b0007_WYG_271-1a"/>
欽定四庫全書<lb/>
　資治通鑑卷二百七十一　宋　司馬光　撰<lb/>
　　　　　　　　　　　　　　胡三省　音註<lb/>
　後梁紀六<hi>起屠維單閼十月盡𤣥黓敦牂凡三年有竒</hi>
　　均王下<lb/>
貞明五年冬十月出濛為楚州團練使<hi>承上卷徐温惡濛事</hi>　晉<lb/>
王如魏州發徒數萬廣德勝北城日與梁人爭大小百<lb/>
餘戰互有勝負左射軍使石敬瑭與梁人戰于河壖<hi>左射</hi>
<pb n="KR2b0007_WYG_271-1b"/>
<hi>軍使統軍士之能左射者壖而緣翻河邊地也</hi>梁人擊敬瑭斷其馬甲<hi>斷丁管翻薛史</hi>
<hi>曰晉高祖為梁人所襲馬甲連革斷</hi>横衝兵馬使劉知逺以所乘馬授之<lb/>
自乘斷甲者徐行為殿<hi>殿丁練翻</hi>梁人疑有伏不敢迫俱得<lb/>
免敬瑭以是親愛之敬瑭知逺其先皆沙陀人敬瑭李<lb/>
嗣源之壻也<hi>石敬瑭劉知逺始此</hi>　劉鄩圍張萬進于兖州經年<lb/>
城中危窘<hi>去年八月劉鄩圍兖州事見上卷窘渠隕翻</hi>晉王方與梁人戰河<lb/>
上力不能救萬進遣親將劉處讓乞師于晉晉王未之<lb/>
許處讓于軍門截耳曰茍不得請生不如死晉王義之<lb/>
<pb n="KR2b0007_WYG_271-2a"/>
將為出兵<hi>為于偽翻</hi>㑹鄩已屠兖州族萬進乃止以處讓為<lb/>
行臺左驍衛將軍處讓滄州人也<hi>張萬進自滄州徙兖州劉處讓葢從之處</hi>
<hi>昌吕翻驍堅堯翻</hi>　十一月吳武寧節度使張崇冦安州　丁<lb/>
丑以劉鄩為泰寧節度使同平章事<hi>劉鄩先以河朔䘮師貶為團練使落平章</hi>
<hi>事今以平張萬進復為使相</hi>　辛卯王瓚引兵至戚城<hi>戚城在德勝西即春秋時</hi>
<hi>衞之戚邑也杜預曰戚河上之邑</hi>與李嗣源戰不利　梁築壘貯糧於<lb/>
潘張<hi>貯丁吕翻潘張地名葢潘張二姓居之因以名村如楊村之類一姓而名村也其他如麻家渡趙步</hi>
<hi>又皆以姓而名津步此皆載於通鑑薛史云潘張村在河曲</hi>距楊村五十里十二月<lb/>
<pb n="KR2b0007_WYG_271-2b"/>
晉王自將騎兵自河南岸西上邀其餉者俘獲而還<hi>上時</hi>
<hi>掌翻還從宣翻又如字</hi>梁人伏兵於要路晉兵大敗晉王以數騎<lb/>
走梁數百騎圍之李紹榮識其旗<hi>凡行軍主將各有旗以為表識今謂之認</hi>
<hi>旗</hi>單騎奮擊救之僅免戊戌晉王復與王瓚戰於河南<lb/>
<hi>復扶又翻</hi>瓚先勝獲晉將石君立等旣而大敗乘小舟度河<lb/>
走保北城<hi>楊村北城也</hi>失亡萬計帝聞石君立勇<hi>石君立即救晉陽者</hi>
<hi>也見二百六十九卷二年</hi>欲將之<hi>將即亮翻</hi>繫於獄而厚餉之使人誘之<lb/>
<hi>誘音酉</hi>君立曰我晉之敗將而為用於梁雖竭誠効死誰<lb/>
<pb n="KR2b0007_WYG_271-3a"/>
則信之人各有君何忍反為仇讎用哉帝猶惜之盡殺<lb/>
所獲晋將獨置君立晋王乘勝遂拔濮陽<hi>實考異曰莊宗  錄天祐十五</hi>
<hi>年賀瓌屯于濮州北行臺里十二月辛酉上次于臨濮賊亦捨營踵我癸亥次于胡栁明日接戰王彦章敗走</hi>
<hi>濮陽甲子進攻濮陽一鼓而拔按唐地里志濮州亦謂之濮陽郡治鄄城有濮陽臨濮二縣據莊宗實錄則行</hi>
<hi>臺里在臨濮東湖柳在濮陽東彦章所保莊宗所拔者皆濮陽縣非濮州也而莊宗列傳薛史閻寶傳皆云彦</hi>
<hi>章騎軍已入濮州山下惟列步兵向晚皆有歸心是以濮陽即為濮州也李嗣昭傳嗣昭云賊無營壘去臨濮</hi>
<hi>地逺日已晡晚皆有歸心但以精騎撓之無令夕食晡後追擊破之必矣我若收軍拔寨賊入臨濮俟彼整齊</hi>
<hi>復來則勝負未決是又以濮陽即為臨濮也按薛史梁紀貞明五年四月制書攷濮州税課是濮州猶屬梁也</hi>
<pb n="KR2b0007_WYG_271-3b"/>
<hi>莊宗實錄天祐十六年十二月攻下濮陽下教告諭曹濮百姓勸令歸附是濮州未屬晉也又賀瓌屯于山西</hi>
<hi>晉軍在其東彦章已西入濮陽瓌豈得更東歸臨濮疑寶傳濮州嗣昭傳臨濮皆當為濮陽史氏文飾之誤也</hi>
<hi>又莊宗實錄去年十二月晉已拔濮陽至此又云攻下濮陽按薛史梁紀去年十二月晉人攻濮陽陷之今年</hi>
<hi>十二月又云晉人陷濮陽唐紀去冬拔濮陽今年四月追襲賀瓌至濮陽十二月無攻下濮陽事賀瓌傳貞明</hi>
<hi>四年領大軍營於行臺村十二月戰敗四月退軍行臺尋卒若非實錄及梁紀重複則是去冬唐雖得濮陽弃</hi>
<hi>而不守今年復攻拔之也</hi>帝召王瓚還以天平節度使戴思逺代為<lb/>
北面招討使屯河上以拒晉人　己酉蜀雄武節度使<lb/>
兼中書令王宗朗有罪削奪官爵復其姓名曰全師朗<lb/>
<pb n="KR2b0007_WYG_271-4a"/>
命武定節度使兼中書令桑𢎞志討之　吳禁民私畜<lb/>
兵器盜賊益繁御史臺主簿京兆盧樞上言<hi>唐御史臺置主薄一人</hi>
<hi>掌印受事發辰覈臺務主公廨及奴婢勲散官之職</hi>今四方分爭宜教民戰且善<lb/>
人畏法禁而奸民弄干戈是欲偃武而反招盜也宜團<lb/>
結民兵使之習戰自衛鄉里從之<lb/>
六年春正月戊辰蜀桑𢎞志克金州執全師朗獻于成<lb/>
都蜀主釋之　吳張崇攻安州不克而還崇在廬州貪<lb/>
暴不法廬江民訟縣令受賕徐知誥遣侍御史知雜事<lb/>
<pb n="KR2b0007_WYG_271-4b"/>
楊廷式往按之欲以威崇廷式曰雜端推事其體至重<lb/>
<hi>唐御史臺侍御史六人以久次一人知雜事謂之雜端</hi>職業不可不行知誥曰何<lb/>
如廷式曰械繫張崇使吏如昇州簿責都統<hi>簿責者一二而責之</hi>
知誥曰所按者縣令耳何至於是廷式曰縣令微官張<lb/>
崇使之取民財轉獻都統耳<hi>都統謂徐温也</hi>豈可捨大而詰小<lb/>
乎<hi>詰去吉翻</hi>知誥謝之曰固知小事不足相煩<hi>煩勞也</hi>以是益<lb/>
重之廷式泉州人也　晉王自得魏州<hi>得魏州見二百六十九卷元年</hi>
以李建及為魏博内外牙都將將銀槍効節都<hi>將即亮翻下同</hi>
<pb n="KR2b0007_WYG_271-5a"/>
建及為人忠壯所得賞賜悉分士卒與同甘苦故能得<lb/>
其死力所向立功同列疾之宦者韋令圖監建及軍譛<lb/>
於晉王曰建及以私財驟施<hi>施式豉翻</hi>此其志不小不可使<lb/>
將牙兵王疑之建及知之行之自若三月王罷建及軍<lb/>
職以為代州刺史<hi>史言晉王不能信屬賢將李建及由是怏怏而卒</hi>　漢楊洞<lb/>
濳請立學校開貢舉設銓選漢主巖從之<hi>校户教翻</hi>　夏四<lb/>
月乙亥以尚書左丞李琪為中書侍郎同平章事琪珽<lb/>
之弟也<hi>李珽始見於唐昭宗天復三年而死於梁誅友珪之時</hi>性疎俊挾趙巖張<lb/>
<pb n="KR2b0007_WYG_271-5b"/>
漢傑之勢頗通賄賂蕭頃與琪同為相頃謹密而隂伺<lb/>
琪短<hi>伺相吏翻</hi>久之有以攝官求仕者琪輒改攝為守頃奏<lb/>
之<hi>歐史曰琪所私吏當得試官琪改試為守為頃所發</hi>帝大怒欲流琪逺方趙張<lb/>
左右之<hi>左右讀曰佐佑</hi>止罷為太子少保<hi>琪考異曰薛史止有  作相月日無罷相</hi>
<hi>年月故終言之</hi>　河中節度使冀王友謙以兵襲取同州逐忠<lb/>
武節度使程全暉全暉奔大梁友謙以其子令德為忠<lb/>
武留後表求節鉞帝怒不許旣而懼友謙怨望己酉以<lb/>
友謙兼忠武節度使制下<hi>下户嫁翻</hi>友謙已求節鉞于晉王<lb/>
<pb n="KR2b0007_WYG_271-6a"/>
<hi>朱友謙自此遂歸于晉</hi>晉王以墨制除令德忠武節度使<hi>曰考異  莊宗</hi>
<hi>列傳上令幕客王正言送節旄賜之莊宗實錄列傳薛史友謙傳皆云友謙以令德為帥請節旄不許薛史末</hi>
<hi>帝紀貞明六年云陷同州以令德為留後表求節旄不允而貞明四年六月甲辰以歙州刺史朱令德為忠武</hi>
<hi>留後恐是四年已䧟同州</hi>　吳宣王重厚恭恪徐温父子專政王未<lb/>
嘗有不平之意形於言色温以是安之及建國稱制<hi>見上</hi>
<hi>卷上年</hi>尤非所樂多沈飲鮮食<hi>樂音洛沈持林翻鮮息淺翻少也</hi>遂成寢<lb/>
疾五月温自金陵入朝議當為嗣者或希温意言曰蜀<lb/>
先主謂武侯嗣子不才君宜自取<hi>見六十九卷魏文帝黃初三年</hi>温正<lb/>
<pb n="KR2b0007_WYG_271-6b"/>
色曰吾果有意取之當在誅張顥之初<hi>誅張顥見二百六十九卷開平</hi>
<hi>二年</hi>豈至今日邪使楊氏無男有女亦當立之敢妄言者<lb/>
斬乃以王命迎丹楊公溥監國<hi>有考異曰吳錄九國志  女當立之語在誅張</hi>
<hi>顥時今從薛史十國紀年王疾病大丞相温來朝議立嗣君門下侍郎嚴可求言王諸子皆不才引蜀先主顧</hi>
<hi>命諸葛亮事温以告知誥知誥曰可求多知言未必誠不過賾大人意爾温曰吾若自取非止今日張顥之亂</hi>
<hi>嗣王幼弱政在吾手取之易于反掌然思太祖大漸欲傳位劉威吾獨力爭太祖垂泣以後事託我安可忘也</hi>
<hi>乃與内樞密使王令謀定䇿稱隆演命迎丹楊公溥監國己丑隆演卒六月戊申溥即王位恐可求亦不應有</hi>
<hi>此言今從薛史</hi>徙溥兄濛為舒州團練使<hi>越濛而立溥者濛為徐温所忌也</hi>己<lb/>
<pb n="KR2b0007_WYG_271-7a"/>
丑宣王殂<hi>年二十四</hi>六月戊申溥即吳王位<hi>溥楊行密第四子</hi>尊母<lb/>
王氏曰太妃　丁巳蜀以司徒兼門下侍郎同平章事<lb/>
周庠同平章事充永平節度使<hi>唐末置永平軍於卭州歐史職方考蜀以雅州</hi>
<hi>為永平節度</hi>　帝以泰寜節度使劉鄩為河東道招討使帥<lb/>
感化節度使尹皓靜勝節度使温昭圖莊宅使段凝攻<lb/>
同州<hi>帥讀曰率下同</hi>　閏月庚申朔蜀主作高祖原廟于萬里<lb/>
橋<hi>原廟起于漢原再也已立太廟而再立廟曰原廟萬里橋在成都寰宇記曰昔者費禕聘吳諸葛亮送之</hi>
<hi>至此橋曰萬里之路始於此矣因以名橋</hi>帥后妃百官用䙝味作鼓吹祭之<lb/>
<pb n="KR2b0007_WYG_271-7b"/>
<hi>䙝味嘗御嗜好之味也記郊特牲曰禘嘗不敢用䙝味而貴多品所以交於神明之義也䙝息列翻</hi>華陽<lb/>
尉張士喬上疏諫以為非禮<hi>華陽縣本唐貞觀十七年所置蜀縣在益州郭下與</hi>
<hi>成都分治乾元元年改為華陽縣華户化翻</hi>蜀主怒欲誅之太后以為不可<lb/>
乃削官爵流黎州士喬感憤赴水死　劉鄩等圍同州<lb/>
朱友謙求救于晉秋七月晉王遣李存審李嗣昭李建<lb/>
及慈州刺史李存質將兵救之　乙卯蜀主下詔北巡<lb/>
以禮部尚書兼成都尹長安韓昭為文思殿大學士位<lb/>
在翰林承㫖上昭無文學以便佞得幸<hi>便毗連翻</hi>出入宫禁<lb/>
<pb n="KR2b0007_WYG_271-8a"/>
就蜀主乞通渠巴集數州刺史賣之以營居第蜀主許<lb/>
之識者知蜀之將亡八月戊辰蜀主發成都被金甲冠<lb/>
珠帽執弓矢而行<hi>被皮義翻冠古玩翻</hi>旌旗兵甲亘百餘里雒令<lb/>
段融上言<hi>雒漢古縣唐屬漢州為州治所上時掌翻</hi>不宜逺離都邑<hi>離力智翻</hi>當<lb/>
委大臣征討不從九月次安逺城<hi>凡兵一宿為信過宿為次</hi>　李存<lb/>
審等至河中即日濟河<hi>自河中濟河救同州</hi>梁人素輕河中兵每<lb/>
戰必窮追不置存審選精甲二百雜河中兵直壓劉鄩<lb/>
壘鄩出千騎逐之知晉人已至大驚<hi>時鄩兵出逐河中兵晉騎反擊之獲</hi>
<pb n="KR2b0007_WYG_271-8b"/>
<hi>梁騎兵五十梁人知其晉軍也大驚</hi>自是不敢輕出晉人軍于朝邑<hi>九域志朝</hi>
<hi>邑在同州東三十五里</hi>河中事梁久<hi>唐昭宗之世朱全忠降王珂河中遂事梁</hi>將士皆<lb/>
持兩端諸軍大集芻粟踊貴友謙諸子説友謙<hi>説式芮翻</hi>且<lb/>
歸欵於梁以退其師友謙曰昔晉王親赴吾急秉燭夜<lb/>
戰<hi>謂與康懷貞等戰也事見二百六十八卷乾化二年</hi>今方與梁相拒<hi>謂相拒于河上也</hi>
又命將星行分我資糧豈可負邪晉人分兵攻華州壞<lb/>
其外城<hi>將即亮翻華戸化翻壊音怪</hi>李存審等按兵累旬乃進逼劉<lb/>
鄩營鄩等悉衆出戰大敗收餘衆退保羅文寨<hi>薛史曰鄩以餘</hi>
<pb n="KR2b0007_WYG_271-9a"/>
<hi>衆退保華州羅丈寨</hi>又旬餘存審謂李嗣昭曰獸窮則搏不如開<lb/>
其走路然後擊之乃遣人牧馬于沙苑鄩等宵遁追擊<lb/>
至渭水又破之殺獲甚衆<hi>劉鄩用兵十歩九計以此得審名於時至同州之役與李存</hi>
<hi>遇為所玩弄若嬰兒在人掌股之上是何也孽也葢鳥之中傷者曰孽聞聞鳴則引而高飛力不足斯抎矣故</hi>
<hi>空弓可落也劉鄩先為晉兵所破見晉兵之來氣阻而膽消矣烏能與之為敵哉</hi>存審等移檄<lb/>
告諭關右引兵略地至下邽謁唐帝陵哭之而還<hi>唐帝陵在</hi>
<hi>同州奉先縣還從宣翻又如字</hi>河中兵進攻崇州靜勝節度使温昭圖<lb/>
甚懼<hi>元年温韜以義勝軍降改耀州曰崇州義勝曰靜勝韜賜今名</hi>帝使供奉官竇維<lb/>
<pb n="KR2b0007_WYG_271-9b"/>
説之曰<hi>説式芮翻</hi>公所有者華原美原兩縣耳<hi>唐末温韜為盜據華原縣</hi>
<hi>李茂貞以華原為茂州韜為刺史尋改耀州又以美原縣為鼎州建義勝軍以韜為節度使及降梁改耀州為</hi>
<hi>崇州鼎州為裕州義勝軍為靜勝是其所有者本唐兩縣也</hi>雖名節度使實一鎮將<lb/>
比之雄藩豈可同日語也公有意欲之乎昭圖曰然維<lb/>
曰當為公圖之<hi>為于偽翻</hi>即教昭圖表求移鎮帝以汝州防<lb/>
禦使華温琪權知靜勝留後<hi>華戸化翻</hi>　冬十月辛酉蜀主<lb/>
如武定軍數日復還安逺<hi>復扶又翻</hi>　十一月戊子朔蜀主<lb/>
以兼侍中王宗儔為山南節度使西北面都招討行營<lb/>
<pb n="KR2b0007_WYG_271-10a"/>
安撫使天雄節度使同平章事王宗昱永寧軍使王宗<lb/>
晏左神勇軍使王宗信為三招討以副之將兵伐岐出<lb/>
故關壁於咸宜<hi>壁者築壁壘以屯軍咸宜當在隴州汧源縣界</hi>入良原<hi>良原縣屬涇州</hi>
<hi>九域志在州西南六十里</hi>丁酉王宗儔攻隴州岐王自將萬五千人<lb/>
屯汧陽<hi>汧陽縣屬隴州九域志在州東六十七里東距鳳翔五十五里</hi>癸卯蜀將陳彦<lb/>
威出散關敗岐兵于箭筈嶺<hi>杜佑曰岐山即今之岐山縣其山兩岐故俗呼為箭</hi>
<hi>筈嶺敗補邁翻筈古活翻</hi>蜀兵食盡引還<hi>還從宣翻又如字</hi>宗昱屯泰州宗<lb/>
儔屯上邽宗晏宗信屯威武城庚戌蜀主發安逺城十<lb/>
<pb n="KR2b0007_WYG_271-10b"/>
二月庚申至利州閬州團練使林思諤來朝請幸所治<lb/>
從之<hi>閬中林思諤所治也九域志利州東南至閬州二百四十里</hi>癸亥泛江而下<hi>泛嘉</hi>
<hi>陵江也</hi>龍舟畵舸<hi>畵與畵同舸古我翻楚人謂大船為舸</hi>輝映江渚州縣供<lb/>
辦民始愁怨<hi>此總言蜀主所經行州縣不特言閬州為然也</hi>壬申至閬州州民<lb/>
何康女色美將嫁蜀主取之賜其夫家帛百匹夫一慟<lb/>
而卒<hi>記諸侯不下漁色注云謂不内取於國中也内取國中為下漁色國君而内取象捕魚然中網則取</hi>
<hi>之是無所擇王衍奪人之妻其為漁也殆有甚焉</hi>癸未至梓州　趙王鎔自恃<lb/>
累世鎮成德得趙人心生長富貴<hi>長知兩翻</hi>雍容自逸治府<lb/>
<pb n="KR2b0007_WYG_271-11a"/>
第園沼極一時之盛<hi>治直之翻</hi>多事嬉遊不親政事事皆仰<lb/>
成於僚佐<hi>仰牛向翻</hi>深居府第權移左右行軍司馬李藹宦<lb/>
者李𢎞規用事於中外<hi>外則李藹中則李𢎞規</hi>宦者石希䝉尤以<lb/>
諂諛得幸初劉仁恭使牙將張文禮從其子守文鎮滄<lb/>
州守文詣幽州省其父文禮於後據城作亂滄人討之<lb/>
奔鎮州<hi>此言唐末事叙張文禮之所自來省悉景翻</hi>文禮好誇誕<hi>好呼到翻</hi>自言<lb/>
知兵趙王鎔竒之養以為子更名德明<hi>更工衡翻</hi>悉以軍事<lb/>
委之德明將行營兵從晉王<hi>事見二百六十七卷太祖乾化元年</hi>鎔欲寄<lb/>
<pb n="KR2b0007_WYG_271-11b"/>
以腹心使都指揮使符習代還以為防城使鎔晚年好<lb/>
事佛及求僊<hi>好呼到翻</hi>專講佛經受符籙廣齋醮合煉仙丹<lb/>
<hi>合音閤</hi>盛飾館宇於西山每往遊之<hi>鎮州西山謂之房山上有西王母祠鎔欲</hi>
<hi>求仙故數往遊</hi>登山臨水數月方歸將佐士卒陪從者常不下<lb/>
萬人<hi>從才用翻</hi>往來供頓軍民皆苦之是月自西山還宿鶻<lb/>
營莊<hi>鶻户骨翻</hi>石希蒙勸王復之他所<hi>復扶又翻</hi>李𢎞規言於王曰<lb/>
晉王夾河血戰<hi>或戰河南或戰河北故曰夾河</hi>櫛風沐雨<hi>櫛去瑟翻</hi>親冒矢<lb/>
石而王專以供軍之資奉不給之費且時方艱難人心<lb/>
<pb n="KR2b0007_WYG_271-12a"/>
難測王久虚府第逺出遊從萬一有姦人為變閉關相<lb/>
距將若之何王將歸希䝉密言於王曰𢎞規妄生猜間<lb/>
<hi>間古莧翻</hi>出不遜語以刼脅王專欲誇大於外長威福耳<hi>長知</hi>
<hi>兩翻</hi>王遂留信宿無歸志<hi>詩九罭云於女信宿毛氏傳再宿曰信與左傳師行一宿為信</hi>
<hi>之義不同</hi>𢎞規乃教内牙都將蘇漢衡帥親軍擐甲拔刃<hi>帥讀</hi>
<hi>曰率擐音宦</hi>詣帳前白王曰士卒暴露已久願從王歸𢎞規<lb/>
因進言曰石希䝉勸王遊從不已且聞欲隂為叛逆請<lb/>
誅之以謝衆王不聽牙兵遂大譟斬希䝉首投於前王<lb/>
<pb n="KR2b0007_WYG_271-12b"/>
怒且懼亟歸府是夕遣其長子副大使昭祚與王德明<lb/>
將兵圍𢎞規及李藹之第族誅之連坐者數千家又殺<lb/>
蘇漢衡收其黨與窮治反狀親軍大恐<hi>為張文禮嗾軍士殺王鎔張本</hi>
<hi>治直之翻下同</hi>　吳金陵城成陳彦謙上費用之籍徐温曰吾<lb/>
旣任公不復㑹計<hi>上時掌翻復扶又翻㑹工外翻</hi>悉焚之　初閩王審<lb/>
知承制加其從子泉州刺史延彬領平盧節度使<hi>從才用翻</hi>
延彬治泉州十七年吏民安之㑹得白鹿及紫芝僧浩<lb/>
源以為王者之符延彬由是驕縱密遣使浮海入貢求<lb/>
<pb n="KR2b0007_WYG_271-13a"/>
為泉州節度使事覺審知誅浩源及其黨黜延彬歸私<lb/>
第　漢主巖遣使通好于蜀<hi>好呼到翻</hi>　吳越王鏐遣使為<lb/>
其子傳琇求昏於楚楚王殷許之<hi>為于偽翻琇音秀</hi>
龍德元年<hi>是年五月方改元</hi>春正月甲午蜀主還成都<hi>去年七月蜀主</hi>
<hi>出巡遊至是方還</hi>　初蜀主之為太子高祖為聘兵部尚書高<lb/>
知言女為妃無寵<hi>蜀主王建廟號高祖</hi>及韋妃入宫尤見疎薄至<lb/>
是遣還家知言驚仆不食而卒<hi>卒子恤翻</hi>韋妃者徐耕之孫<lb/>
也有殊色蜀主適徐氏見而悦之太后因納於後宫蜀<lb/>
<pb n="KR2b0007_WYG_271-13b"/>
主不欲娶於母族託云韋昭度之孫<hi>韋昭度唐僖宗時嘗奉制帥蜀故託</hi>
<hi>言之</hi>初為婕妤累加元妃<hi>婕妤音接予</hi>蜀主常列錦步障擊毬<lb/>
其中往往逺適而外人不知爇諸香晝夜不絶久而厭<lb/>
之更爇皂莢以亂其氣<hi>更工衡翻爇如悦翻皂莢如猪牙者良爇之其氣酷烈</hi>結<lb/>
繒為山及宫殿樓觀於其上或為風雨所敗則更以新<lb/>
者易之或樂飲繒山涉旬不下<hi>繒慈陵翻觀工喚翻敗補邁翻樂音洛</hi>山<lb/>
前穿渠通禁中或乘船夜歸令宫女秉蠟炬千餘居前<lb/>
船却立照之水面如晝或酣飲禁中鼓吹沸騰<hi>吹尺睡翻</hi>以<lb/>
<pb n="KR2b0007_WYG_271-14a"/>
至達旦以是為常　甲辰徙靜勝節度使温昭圖為匡<lb/>
國節度使鎮許昌昭圖素事趙巖故得名藩<hi>温昭圖求徙鎮見上</hi>
<hi>年靜勝梁之邊鎮且兩縣耳匡國唐之忠武軍領許陳汝三州自來為名藩趙巖以名藩授昭圖及緩急投之</hi>
<hi>以託身而斬巖者昭圖也勢利之交可不戒哉</hi>　蜀主吳主屢以書勸晉王稱<lb/>
帝晉王以書示僚佐曰昔王太師亦遺先王書勸以唐<lb/>
室已亡宜自帝一方<hi>王太師者以唐官呼蜀主王建遺書事見二百六十七卷開平元年</hi>
<hi>遺唯季翻</hi>先王語余云<hi>語牛倨翻</hi>昔天子幸石門吾發兵誅賊臣<lb/>
<hi>事見二百六十卷唐昭宗乾寧二年</hi>當是之時威振天下<hi>振動也</hi>吾若挾天<lb/>
<pb n="KR2b0007_WYG_271-14b"/>
子據關中自作九錫禪文誰能禁我顧吾家世忠孝立<lb/>
功帝室誓死不為耳汝它日當務以復唐社稷為心慎<lb/>
勿效此曹所為言猶在耳此議非所敢聞也因泣旣而<lb/>
將佐及藩鎮勸進不已乃令有司市玉造法物<hi>法物謂傳國八</hi>
<hi>寶之類</hi>黄巢之破長安也<hi>見二百五十四卷唐僖宗廣明元年</hi>魏州僧傳真<lb/>
之師得傳國寶藏之四十年至是傳真以為常玉將鬻<lb/>
之或識之曰傳國寶也傳真乃詣行臺獻之<hi>宋白曰同光初魏州</hi>
<hi>開元寺僧傳真獻國寶驗其文即受命八寶也晉王為尚書令置行臺於魏州</hi>將佐皆奉觴稱<lb/>
<pb n="KR2b0007_WYG_271-15a"/>
賀張承業在晉陽聞之詣魏州諌曰吾王世世忠於唐<lb/>
室<hi>言執宜國昌克用皆輸力於唐室</hi>救其患難<hi>難乃旦翻</hi>所以老奴三十餘<lb/>
年為王捃拾財賦<hi>唐昭宗乾寧二年張承業始監河東軍至是年二十七年捃舉藴翻又居</hi>
<hi>運翻</hi>召補兵馬誓滅逆賊復本朝宗社耳<hi>本朝謂唐也朝直遥翻</hi>今<lb/>
河北甫定朱氏尚存而王遽即大位殊非從來征伐之<lb/>
意天下其誰不解體乎王何不先滅朱氏復列聖之深<lb/>
讐然後求唐後而立之南取吳西取蜀<hi>時楊氏據江淮國號吳王氏據</hi>
<hi>梁益國號蜀</hi>汛掃宇内合為一家當是之時雖使高祖太宗<lb/>
<pb n="KR2b0007_WYG_271-15b"/>
復生<hi>復扶又翻下不復同</hi>誰敢居王上者讓之愈久則得之愈堅<lb/>
矣老奴之志無它但以受先王大恩欲為王立萬年之<lb/>
基耳<hi>為于偽翻下本為同</hi>王曰此非余所願奈羣下意何承業知<lb/>
不可止慟哭曰諸侯血戰本為唐家<hi>此張承業所謂從來征伐之意也</hi>
今王自取之誤老奴矣即歸晉陽邑邑成疾不復起<hi>張承</hi>
<hi>業唐之純臣也烏可以宦者待之哉承考異曰莊宗實錄上初獲玉璽諸將勸上復唐正朔  業自太原急趣</hi>
<hi>謁上曰殿下父子血戰三十餘年葢緣報國復仇為唐宗社今元凶未殄軍賦不充河朔數州弊於供億遽先</hi>
<hi>大號費養兵之事力困凋弊之生靈臣以為一未可也殿下旣化家為國新創廟朝典禮制度須取太常準的</hi>
<pb n="KR2b0007_WYG_271-16a"/>
<hi>方今禮院未見其人儻失舊章為人輕笑二未可也因泣下霑襟上曰余非所願奈諸將意何承業自是多病</hi>
<hi>日加危篤尋卒莊宗列傳上受諸道勸進將簒帝位承業以為晉王三代有功於國先王怒賊臣簒逆匡復舊</hi>
<hi>邦賊旣未平不宜輕受推戴方疾作肩輿之鄴宫見上力諫大指皆如實錄薛史唐餘錄皆與莊宗列傳同五</hi>
<hi>代闕文承業謂莊宗吾王世奉唐家最為忠孝自貞觀以來王室有難未嘗不從所以老奴三十餘年為吾王</hi>
<hi>捃拾財賦召補車馬者誓滅逆賊朱温復本朝宗社耳今河朔甫定朱氏尚存吾王遽即大位可乎莊宗曰奈</hi>
<hi>諸將意何承業知不可諫止乃慟哭曰諸侯血戰本為李家今吾王自取之悞老奴矣即歸太原不食而死秦</hi>
<hi>再思洛中紀異承業諫帝曰大王何不待誅克梁孽更平吳蜀俾天下一家且先求唐氏子孫立之復更以天</hi>
<hi>下讓有功者何人輒敢當之讓一月即一月牢讓一年即一年牢設使高祖再生太原復出又胡為哉今大王</hi>
<pb n="KR2b0007_WYG_271-16b"/>
<hi>一旦自立頓失從前仗義征伐之㫖人情怠矣老夫是閹官不愛大王官職富貴直以受先王付囑之重欲為</hi>
<hi>先王立萬年之基爾莊宗不能從乃謝病歸太原而卒歐陽史兼採闕文紀異之意按實錄等書承業止惜費</hi>
<hi>多及儀物不備太似淺陋如闕文所言承業事莊宗父子數十年唐室近親已盡豈不知其欲自取之意乎褒</hi>
<hi>美承業亦恐太過又按傳真以天祐十八年獻寶承業以十九年十一月卒云即歸太原不食而死亦非實也</hi>
<hi>如紀異之語承業為莊宗忠謀近得其實今從之</hi>　二月吳改元順義　趙王<lb/>
旣殺李𢎞規李藹委政于其子昭祚昭祚性驕愎<hi>愎符逼翻</hi>
旣得大權曏時附𢎞規者皆族之𢎞規部兵五百人欲<lb/>
逃聚泣偶語未知所之㑹諸軍有給賜趙王忿親軍之<lb/>
<pb n="KR2b0007_WYG_271-17a"/>
殺石希䝉獨不時與衆益懼王德明素蓄異志因其懼<lb/>
而激之曰王命我盡阬爾曹吾念爾曹無罪併命<hi>併命謂一</hi>
<hi>時皆誅死</hi>欲從王命則不忍不然又獲罪於王奈何衆皆感<lb/>
泣<hi>感張文禮則讎趙王鎔矣</hi>是夕親軍有宿於潭城西門者相與飲<lb/>
酒而謀之<hi>潭城常山牙城北偏也歐陽公鎮陽殘杏詩云北潭跬步病不到何暇騎馬尋郊原註云</hi>
<hi>北潭常山宫後池也州之勝遊惟此以有池潭故其城謂之潭城</hi>酒酣其中驍健者曰<lb/>
吾曹識王太保意<hi>王太保謂王德明謂德明所以語親軍者其意欲使之作亂</hi>今夕<lb/>
富貴決矣即踰城入趙王方焚香受籙二人斷其首而<lb/>
<pb n="KR2b0007_WYG_271-17b"/>
出<hi>斷音短</hi>因焚府第軍校張友順帥衆詣德明請為留後<lb/>
<hi>帥讀曰率</hi>德明復姓名曰張文禮盡滅王氏之族<hi>唐穆宗長慶元年王</hi>
<hi>庭湊據成德軍歴四世五帥而滅</hi>獨置昭祚之妻普寧公主以自託於<lb/>
梁<hi>梁女妻昭祚見二百六十二卷唐昭宗光化二年</hi>　三月吳人歸吳越王鏐<lb/>
從弟龍武統軍鎰于錢唐<hi>錢鎰被禽見二百六十五卷唐天祐二年錢唐吳越國都</hi>
<hi>從才用翻</hi>鏐亦歸吳將李濤於廣陵<hi>李濤被禽見二百六十八卷乾化三年廣陵吳</hi>
<hi>國都史言錢楊兩釋俘囚以固和好</hi>徐温以濤為右雄武統軍鏐以鎰為<lb/>
鎮海節度副使<hi>敗軍之罰其不行也亦已久矣</hi>　張文禮遣使告亂於<lb/>
<pb n="KR2b0007_WYG_271-18a"/>
晉王且奉牋勸進因求節鉞晉王方置酒作樂聞之投<lb/>
盃悲泣欲討之僚佐以為文禮罪誠大然吾方與梁爭<lb/>
不可更立敵於肘腋宜且從其請以安之王不得已夏<lb/>
四月遣節度判官盧質承制授文禮成德留後<hi>晉王雖欲撫安</hi>
<hi>之而張文禮不能自安也為興兵討文禮張本</hi>　陳州刺史惠王友能反舉兵<lb/>
趣大梁<hi>九域志陳州北至大梁二百四十里趣七喻翻</hi>詔陜州留後霍彦威宣<lb/>
義節度使王彦章控鶴指揮使張漢傑將兵討之<hi>陜失冉翻</hi>
友能至陳留<hi>九域志陳留縣在大梁東五十二里</hi>兵敗走還陳州諸軍圍<lb/>
<pb n="KR2b0007_WYG_271-18b"/>
之　五月丙戌朔改元<hi>方改元龍德</hi>　初劉鄩與朱友謙為<lb/>
昏鄩之受詔討友謙也<hi>事見上年</hi>至陜州先遣使移書諭以<lb/>
禍福待之月餘友謙不從然後進兵尹皓段凝素忌鄩<lb/>
因譛之於帝曰鄩逗遛養冦俾俟援兵<hi>尹皓段凝與劉鄩同攻朱友謙</hi>
<hi>因其諭友謙而不服遇晉兵而敗退得以譛之</hi>帝信之鄩旣敗歸以疾請解兵<lb/>
柄詔聽於西都就醫<hi>梁以洛都為西都</hi>密令留守張宗奭酖之<lb/>
丁亥卒<hi>史言梁自翦其爪牙宗考異曰莊宗實錄云憂恚發病卒薛史云張  奭承朝廷密㫖逼令飲</hi>
<hi>酖而卒今從之</hi>　六月乙卯朔日有食之　秋七月惠王友能<lb/>
<pb n="KR2b0007_WYG_271-19a"/>
降庚子詔赦其死降封房陵侯　晉王旣許藩鎮之請<lb/>
求唐舊臣欲以備百官朱友謙遣前禮部尚書蘇循詣<lb/>
行臺<hi>蘇循依朱友謙見二百六十六卷太祖開平元年</hi>循至魏州入牙城望府<lb/>
廨即拜謂之拜殿<hi>廨古隘翻</hi>見王呼萬嵗舞蹈泣而稱臣翌<lb/>
日又獻大筆三十枚謂之畫日筆<hi>唐制敕皆天子畫日蘇循以迎合禪代之</hi>
<hi>議為朱全忠所薄而李存勗乃喜之是其識見又在全忠下矣</hi>王大喜即命循以本官<lb/>
為河東節度副使張承業深惡之<hi>惡烏路翻</hi>　張文禮雖受<lb/>
晉命内不自安復遣間使因盧文進求援于契丹又遣<lb/>
<pb n="KR2b0007_WYG_271-19b"/>
間使來告曰<hi>復扶又翻盧文進叛晉歸契丹見二百六十九卷貞明二年三年間古莧翻</hi>王<lb/>
氏為亂兵所屠公主無恙今臣已北召契丹乞朝廷發<lb/>
精甲萬人相助自德棣度河則晉人遁逃不暇矣帝疑<lb/>
未決敬翔曰陛下不乘此舋以復河北<hi>舋許覲翻</hi>則晉人不<lb/>
可復破矣<hi>復扶又翻</hi>宜徇其請不可失也趙張輩皆曰今彊<lb/>
冦近在河上盡吾兵力以拒之猶懼不支何暇分萬人<lb/>
以救張文禮乎且文禮坐持兩端欲以自固於我何利<lb/>
焉帝乃止<hi>史言趙張慮不及逺以誤國亡家</hi>晉人屢於塞上及河津獲<lb/>
<pb n="KR2b0007_WYG_271-20a"/>
文禮蠟丸絹書<hi>塞土所獲者通契丹之書河津所獲者通梁之書</hi>晉王皆遣使<lb/>
歸之文禮慙懼文禮忌趙故將多所誅滅符習將趙兵<lb/>
萬人從晉王在德勝文禮請召歸以它將代之且以習<lb/>
子䝉為都督府參軍遣人齎錢帛勞行營將士以悅之<lb/>
<hi>張文禮葢自置鎮冀深趙都督府故有參佐勞力到翻</hi>習見晉王泣涕請留晉王<lb/>
曰吾與趙王同盟討賊<hi>晉趙同盟見二百六十七卷太祖開平元年</hi>義猶骨<lb/>
肉不意一旦禍生肘腋<hi>腋羊益翻</hi>吾誠痛之汝茍不忘舊君<lb/>
能為之復讐乎<hi>為于偽翻</hi>吾以兵糧助汝習與部將三千餘<lb/>
<pb n="KR2b0007_WYG_271-20b"/>
人舉身投地慟哭曰故使授習等劒使之攘除冦敵<hi>故使</hi>
<hi>謂王鎔也已死稱為故使使疏吏翻下同</hi>自聞變故以來寃憤無訴欲引劒<lb/>
自剄<hi>剄古頸翻</hi>顧無益於死者<hi>顧回思也死者亦謂王鎔</hi>今大王念故使<lb/>
輔佐之勤<hi>輔佐者言以兵力輔佐晉王也</hi>許之復寃習等不敢煩霸府<lb/>
之兵<hi>晉王在魏州為河北諸藩鎮盟主故稱其府曰霸府</hi>願以所部徑前搏取凶<lb/>
豎以報王氏累世之恩死不恨矣八月庚申晉王以習<lb/>
為成德留後又命天平節度使閻寶相州刺史史建瑭<lb/>
將兵助之自邢洺而北文禮先病腹疽甲子晉兵拔趙<lb/>
<pb n="KR2b0007_WYG_271-21a"/>
州刺史王鋋降<hi>鋋音蟬</hi>晉王復以為刺史文禮聞之驚懼<lb/>
而卒其子處瑾祕不發䘮與其黨韓正時謀悉力拒晉<lb/>
九月晉兵渡滹沱圍鎮州<hi>范成大北使錄曰過滹沱河五里至鎮州</hi>決漕渠<lb/>
以灌之獲其深州刺史張友順壬辰史建瑭中流矢卒<lb/>
<hi>中竹仲翻</hi>晉王欲自分兵攻鎮州北面招討使戴思逺聞之<lb/>
謀悉楊村之衆襲德勝北城晉王得梁降者知之冬十<lb/>
月己未晉王命李嗣源伏兵於戚城李存審屯德勝先<lb/>
以騎兵誘之偽示羸怯<hi>誘音酉羸倫為翻</hi>梁兵競進晉王嚴中<lb/>
<pb n="KR2b0007_WYG_271-21b"/>
軍以待之梁兵至晉王以鐵騎三千奮擊梁兵大敗思<lb/>
逺走趣楊村<hi>趣七喻翻</hi>士卒為晉兵所殺傷及自相蹈藉<hi>藉慈</hi>
<hi>夜翻</hi>墜河陷冰失亡二萬餘人晉王以李嗣源為蕃漢内<lb/>
外馬步副總管同平章事　初義武節度使兼中書令<lb/>
王處直未有子妖人李應之得小兒劉雲郎於陘邑<hi>陘邑</hi>
<hi>本前漢苦陘縣後漢改曰漢昌曹魏改曰魏昌隋改曰隋昌唐武德四年改曰唐昌天寶元年改曰陘邑屬定</hi>
<hi>州妖一遙翻陘音刑</hi>以遺處直曰是兒有貴相使養為子名之曰<lb/>
都及壯便佞多詐<hi>遺唯季翻相息亮翻便毗連翻</hi>處直愛之置新軍使<lb/>
<pb n="KR2b0007_WYG_271-22a"/>
典之處直有孽子郁無寵奔晉晉王克用以女妻之<hi>庶子</hi>
<hi>為孽妻七細翻</hi>累遷至新州團練使餘子皆幼處直以都為節<lb/>
度副大使欲以為嗣及晉王存勗討張文禮處直以平<lb/>
日鎮定相為脣齒恐鎮亡而定孤固諫以為方禦梁㓂<lb/>
宜且赦文禮晉王荅以文禮弑君義不可赦又潛引梁<lb/>
兵恐於易定亦不利處直患之以新州地鄰契丹乃濳<lb/>
遣人語郁<hi>新州窮邊也北接契丹語牛倨翻</hi>使賂契丹召令犯塞務以<lb/>
解鎮州之圍<hi>王郁雖不能解鎮州之圍而亦能為契丹鄉導以冦晉</hi>其將佐多諫<lb/>
<pb n="KR2b0007_WYG_271-22b"/>
不聽郁素疾都冒繼其宗乃邀處直求為嗣處直許之<lb/>
軍府之人皆不欲召契丹都亦慮郁奪其處乃隂與書<lb/>
吏和昭訓謀刧處直㑹處直與張文禮宴於城東<hi>按張文禮</hi>
<hi>時已受兵安能至定州與王處直宴處直所與宴者必文禮使者也文禮之下當有使字</hi>暮歸都以<lb/>
新軍數百伏于府第大譟刧之曰將士不欲以城召契<lb/>
丹請令公歸西第乃并其妻妾幽之西第<hi>凡官府第舍以東為上西</hi>
<hi>第者即安養閒之地唐末王處存帥義武兄弟相繼至是而敗</hi>盡殺處直子孫在中山<lb/>
及將佐之為處直腹心者都自為留後具以狀白晉王<lb/>
<pb n="KR2b0007_WYG_271-23a"/>
晉王因以都代處直<hi>為唐明宗朝王都又以中山召契丹張本</hi>　吳徐温勸<lb/>
吳王祀南郊或曰禮樂未備且唐祀南郊其費巨萬今<lb/>
未能辦也温曰安有王者而不事天乎吾聞事天貴誠<lb/>
多費何為唐每郊祀啟南門灌其樞用脂百斛<hi>以脂灌樞欲其</hi>
<hi>滑而易轉且門無聲</hi>此乃季世奢泰之弊又安足法乎<hi>史言徐温雖不學而</hi>
<hi>知先王制禮之意</hi>甲子吳王祀南郊配以太祖<hi>吳王尊其楊行密廟號太祖</hi>
乙丑大赦加徐知誥同平章事領江州觀察使尋以江<lb/>
州為奉化軍以知誥領節度使<hi>徐知誥自團練陞觀察尋自廉軍建節</hi>徐<lb/>
<pb n="KR2b0007_WYG_271-23b"/>
温聞壽州團練使崔太初苛察失民心欲徵之徐知誥<lb/>
曰壽州邊隅大鎮徵之恐為變不若使之入朝因留之<lb/>
温怒曰一崔太初不能制如它人何<hi>史言徐温權略過於知誥</hi>徵為<lb/>
右雄武大將軍　十一月晉王使李存審李嗣源守德<lb/>
勝自將兵攻鎮州張處瑾遣其弟處琪幕僚齊儉謝罪<lb/>
請服晉王不許盡鋭攻之旬日不克<hi>晉王但知野戰決勝負於呼吸之間</hi>
<hi>未知攻城之難也</hi>處瑾使韓正時將千騎突圍出趣定州<hi>趣七喻翻</hi>
欲求救于王處直晉兵追至行唐斬之<hi>行唐漢南行唐縣唐屬鎮州九</hi>
<pb n="KR2b0007_WYG_271-24a"/>
<hi>域志在州北五十五里</hi>　契丹主旣許盧文進出兵<hi>張文禮因盧文進求援於</hi>
<hi>契丹事見上</hi>王郁又説之曰<hi>説式芮翻</hi>鎮州美女如雲金帛如山<lb/>
天皇王速往則皆己物也不然為晉王所有矣契丹主<lb/>
以為然悉發所有之衆而南<hi>史言契丹為利所誘而來未有取中國之心</hi>舒<lb/>
嚕后諫曰吾有西樓羊馬之富其樂不可勝窮也<hi>樂音洛勝</hi>
<hi>音升</hi>何必勞師逺出以乘危徼利乎<hi>徼一遥翻</hi>吾聞晉王用兵<lb/>
天下莫敵脱有危敗悔之何及契丹主不聽十二月辛<lb/>
未攻幽州李紹宏嬰城自守<hi>貞明五年晉王令李紹宏提舉幽州軍府事</hi>契<lb/>
<pb n="KR2b0007_WYG_271-24b"/>
丹長驅而南圍涿州旬日拔之擒刺史李嗣弼進攻定<lb/>
州<hi>自幽州西南至涿州一百二十里自涿州至定州二百八十里</hi>王都告急於晉晉王<lb/>
自鎮州將親軍五千救之遣神武都指揮使王思同將<lb/>
兵戍狼山之南以拒之<hi>狼山在定州西北二百里東北至易州八十里</hi>　高季<lb/>
昌遣都指揮使倪可福以卒萬人脩江陵外郭季昌行<lb/>
視<hi>行下孟翻</hi>責功程之慢杖之季昌女為可福子知進婦季<lb/>
昌謂其女曰歸語汝舅吾欲威衆辦事耳以白金數百<lb/>
兩遺之<hi>語牛倨翻遺唯季翻</hi>　是嵗漢以尚書左丞倪曙同平章事<lb/>
<pb n="KR2b0007_WYG_271-25a"/>
　辰溆蠻侵楚楚寧逺節度副使姚彦章討平之<hi>太祖乾化</hi>
<hi>元年姚彦章已弃容州歸潭州而領寧逺節度副使如故</hi>
二年春正月壬午朔王都省王處直於西第處直奮拳<lb/>
敺其胷<hi>省悉景翻敺烏口翻</hi>曰逆賊我何負於汝旣無兵刃將噬<lb/>
其鼻都掣袂獲免未幾處直憂憤而卒<hi>掣尺列翻幾居豈翻</hi>　甲<lb/>
午晉王至新城南<hi>按魏牧地形志新城在無極縣時屬祁州</hi>候騎白契丹前<lb/>
鋒宿新樂<hi>新樂古鮮虞子國漢為新市縣隋改曰新樂唐屬定州九域志在州西南五十里宋白曰</hi>
<hi>新樂縣隋開皇十六年置新樂者漢成帝時中山孝王母馮昭儀隨王就國建宫於樂里在西鄉呼為西樂城</hi>
<pb n="KR2b0007_WYG_271-25b"/>
<hi>後語訛呼西為新故曰新樂</hi>涉沙河而南將士皆失色士卒有亡去<lb/>
者主將斬之不能止<hi>將即亮翻</hi>諸將皆曰虜傾國而來吾衆<lb/>
寡不敵又聞梁冦内侵宜且還師魏州以救根本或請<lb/>
釋鎮州之圍西入井陘避之晉王猶豫未決郭崇韜曰<lb/>
契丹為王郁所誘本利貨財而來非能救鎮州之急難<lb/>
也<hi>誘音酉難乃旦翻</hi>王新破梁兵<hi>貞明五年破賀瓌于胡柳又破王瓚于戚城是年破戴思</hi>
<hi>逺於德勝</hi>威振夷夏<hi>夏户/雅翻</hi>契丹聞王至心沮氣索<hi>沮在吕翻索昔各翻</hi>
茍挫其前鋒遁走必矣李嗣昭自潞州至亦曰今疆敵在<lb/>
<pb n="KR2b0007_WYG_271-26a"/>
前吾有進無退不可輕動以搖人心晉王曰帝王之興<lb/>
自有天命契丹其如我何吾以數萬之衆平定山東<hi>河北</hi>
<hi>之北在太行常山之東</hi>今遇此小虜而避之何面目以臨四海乃<lb/>
自帥鐵騎五千先進<hi>帥讀曰率</hi>至新城北半出桑林契丹萬<lb/>
餘騎見之驚走<hi>契丹素憚晉王不意其至故驚走</hi>晉王分軍為二逐之<lb/>
行數十里獲契丹主之子時沙河橋狹冰薄契丹陷溺<lb/>
死者甚衆是夕晉王宿新樂契丹主車帳在定州城下<lb/>
<hi>契丹主乘奚車卓氊帳覆之寢處其中謂之車帳</hi>敗兵至契丹舉衆退保望都<lb/>
<pb n="KR2b0007_WYG_271-26b"/>
<hi>望都在定州東北六十里范成大北使錄自真定府七十里過沙河至新樂縣又四十五里至定州又五十里</hi>
<hi>至望都縣水經注曰望都縣東有山孤峙帝王世紀曰堯母慶都所居謂之都山張晏曰堯山在北堯母慶都</hi>
<hi>山在南登堯山見都山故望都縣以為名</hi>晉王至定州王都迎謁于馬前請<lb/>
以愛女妻王子繼岌<hi>妻七細翻王都新簒義武以附于晉申之以婚姻自固也</hi>戊戌<lb/>
晉王引兵趣望都<hi>趣七喻翻</hi>契丹逆戰晉王以親軍千騎先<lb/>
進遇奚酋托諾五千騎<hi>酋慈秋翻諾弩罪翻</hi>為其所圍晉王力戰<lb/>
出入數四自午至申不解李嗣昭聞之引三百騎横擊<lb/>
之虜退王乃得出因縱兵奮撃契丹大敗逐北至易州<lb/>
<pb n="KR2b0007_WYG_271-27a"/>
<hi>九域志定州北至易州一百四十里</hi>㑹大雪彌旬平地數尺契丹人馬無<lb/>
食死者相屬於道<hi>屬之欲翻</hi>契丹主舉手指天謂盧文進曰<lb/>
天未令我至此<hi>旣敗而又遇雪因歸之天屬之欲翻</hi>乃北歸晉王引兵躡<lb/>
之<hi>躡尼輒翻</hi>隨其行止見其野宿之所布藁於地<hi>藁工老翻禾稈也</hi>
回環方正皆如編翦雖去無一枝亂者歎曰虜用法嚴<lb/>
乃能如是中國所不及也晉王至幽州使二百騎躡契<lb/>
丹之後曰虜出境即還<hi>還從宣翻</hi>騎恃勇追擊之悉為所擒<lb/>
惟兩騎自它道走免<hi>進軍易退軍難退而能整是難能也契丹之彊其有以哉</hi>契丹<lb/>
<pb n="KR2b0007_WYG_271-27b"/>
主責王郁縶之以歸<hi>以王郁誤之入冦也縶涉立翻</hi>自是不聽其謀晉<lb/>
代州刺史李嗣肱將兵定媯儒武等州<hi>匈奴須知媯州東南距幽州二</hi>
<hi>百二十里儒武又在媯州西北契丹入塞三州皆陷故李嗣肱復定之</hi>授山北都團練使<lb/>
　晉王之北攻鎮州也李存審謂李嗣源曰梁人聞我<lb/>
在南兵少<hi>晉王以兵北伐留李存審等守澶魏此兵之在南者也</hi>不攻德勝必襲<lb/>
魏州吾二人聚於此何為不若分軍備之遂分軍屯澶<lb/>
州<hi>時澶州治頓丘</hi>戴思逺果悉楊村之衆趣魏州<hi>趣七喻翻</hi>嗣源引<lb/>
兵先之<hi>先悉薦翻</hi>軍於狄公祠下<hi>唐狄仁傑刺魏州有惠政州人為之立祠</hi>遣人<lb/>
<pb n="KR2b0007_WYG_271-28a"/>
告魏州使為之備思逺至魏店嗣源遣其將石萬全將<lb/>
騎兵挑戰<hi>桃徒了翻</hi>思逺知有備乃西度洹水拔成安大掠<lb/>
而還<hi>還從宣翻又如字</hi>又將兵五萬攻德勝北城重塹複壘斷<lb/>
其出入<hi>重直龍翻斷音短</hi>晝夜急攻之李存審悉力拒守晉王<lb/>
聞德勝勢危二月自幽州赴之五日至魏州思逺聞之<lb/>
燒營遁還楊村　蜀主好為微行<hi>好呼到翻</hi>酒肆倡家靡所<lb/>
不到惡人識之乃下令士民皆著大裁帽<hi>倡音昌惡烏路翻著陟略</hi>
<hi>翻</hi>　晉天平節度使兼侍中閻寶築壘以圍鎮州決呼<lb/>
<pb n="KR2b0007_WYG_271-28b"/>
沱水環之<hi>環音宦按薛史寶攻真定結營西南隅掘塹柵環之決大悲寺漕渠以浸其郛</hi>内外<lb/>
斷絶城中食盡丙午遣五百餘人出求食寶縱其出欲<lb/>
伏兵取之其人遂攻長圍<hi>其人總言鎮兵五百餘人也</hi>寶輕之不為<lb/>
備俄數千人繼至諸軍未集鎮人遂壞長圍而出<hi>壞音怪</hi>
縱火攻寶營寶不能拒退保趙州<hi>九域志鎮州南至趙州一百九十里</hi>鎮<lb/>
人悉毁晉之營壘取其芻粟數日不盡晉王聞之以昭<lb/>
義節度使兼中書令李嗣昭為北面招討使以代寶<lb/>
夏四月蜀軍使王承綱女將嫁蜀主取之入宫承綱請<lb/>
<pb n="KR2b0007_WYG_271-29a"/>
之蜀主怒流於茂州女聞父得罪自殺<hi>蜀主取何康之女其夫以之而</hi>
<hi>死取王承綱之女則承綱以之得罪女以之殺身通鑑屢書之以示戒</hi>　甲戌張處瑾遣<lb/>
兵千人迎糧於九門李嗣昭設伏於故營<hi>故營閻寶營也</hi>邀擊<lb/>
之殺獲殆盡餘五人匿于牆墟間嗣昭環馬而射之鎮<lb/>
兵發矢中其腦<hi>射而亦翻中竹仲翻孫䇿之中頰韓賢之斷脛李嗣昭之中腦皆以主將之重</hi>
<hi>而逞一夫之技以䘮身善將者不如是也</hi>嗣昭箙中矢盡<hi>箙以盛矢音房六翻</hi>拔矢于<lb/>
腦以射之一發而殪㑹日暮還營創流血不止<hi>殪壹計翻創初</hi>
<hi>良翻</hi>是夕卒晉王聞之不御酒肉者累日<hi>御進也</hi>嗣昭遺命<lb/>
<pb n="KR2b0007_WYG_271-29b"/>
悉以澤潞兵授判官任圜<hi>任音壬姓也</hi>使督諸軍攻鎮州號<lb/>
令如一鎮人不知嗣昭之死圜三原人也<hi>史言任圜之才</hi>晉王<lb/>
以天䧺馬歩都指揮使振武節度使李存進為北面招討<lb/>
使命嗣昭諸子護䘮歸葬晉陽其子繼能不受命帥父<lb/>
牙兵數千自行營擁䘮歸潞州<hi>帥讀曰率</hi>晉王遣母弟存渥<lb/>
馳騎追諭之兄弟俱忿欲殺存渥<hi>李嗣昭死守以全潞州撫養創殘葺理軍</hi>
<hi>府備有勲勞身死行陳之間晉王使其護䘮歸葬晉陽曽無褒死䘏存之命此其所以兄弟俱忿也存渥晉王</hi>
<hi>同母之弟</hi>存渥逃歸嗣昭七子繼儔繼韜繼達繼忠繼能繼<lb/>
<pb n="KR2b0007_WYG_271-30a"/>
襲繼逺繼儔為澤州刺史當襲爵素懦弱繼韜凶狡囚<lb/>
繼儔於别室詐令士卒刧已為留後繼韜陽讓以事白<lb/>
晉王晉王以用兵方殷<hi>以鎮州未下梁兵又來攻擾河上用兵之事方殷也殷盛也</hi>
不得已改昭義軍曰安義以繼韜為留後<hi>為李繼韜叛晉附梁張本</hi>
<hi>葢考異曰按潞州本號昭義軍今以繼韜為安義留後  晉王避其父諱改之耳及繼韜降梁梁亦以為匡義</hi>
<hi>節度使今人猶謂澤州為安義云</hi>　閻寶慙憤<hi>以鎮州之敗也</hi>疽發於背甲戌<lb/>
卒　漢主巖用術者言遊梅口鎮避災其地近閩之西<lb/>
鄙<hi>九域志梅州程鄉縣有梅口鎮與閩之汀州接境近其靳翻</hi>閩將王延美將兵襲<lb/>
<pb n="KR2b0007_WYG_271-30b"/>
之未至數十里偵者告之<hi>偵丑鄭翻</hi>巖遁逃僅免　五月乙<lb/>
酉晉李存進至鎮州營于東垣渡<hi>真定本東垣漢高帝更名真定其津渡之</hi>
<hi>處猶有東垣之名</hi>夾呼沱水為壘　晉衛州刺史李存儒本姓<lb/>
楊名婆兒以俳優得幸於晉王頗有膂力晉王賜姓名<lb/>
以為刺史專事掊斂<hi>掊蒲矦翻斂力贍翻</hi>防城卒皆徵月課縱歸<lb/>
<hi>月徵其課錢而免其防守之勞</hi>八月莊宅使段凝與步軍都指揮使張<lb/>
朗引兵夜度河襲之詰旦登城<hi>詰去吉翻</hi>執存儒遂克衛州<lb/>
戴思逺又與凝攻陷淇門共城新鄉<hi>共城新鄉二縣皆屬衛州舊唐書地</hi>
<pb n="KR2b0007_WYG_271-31a"/>
<hi>理志曰隋割汲獲嘉二縣地於古新樂城置新鄉縣共城縣漢共縣也唐為共城縣九域志衛州治汲縣熙寧</hi>
<hi>六年廢新鄉縣為鎮屬汲縣汲縣又有淇門鎮共城在州西北五十五里共音恭</hi>於是澶州之<lb/>
西相州之南皆為梁有<hi>九域澶州西至衛州二百四十里相州南至衛州一百五十里</hi>
晉人失軍儲三之一梁軍復振帝以張朗為衛州刺史<lb/>
朗徐州人也　九月戊寅朔張處瑾使其弟處球乘李<lb/>
存進無備將兵七千人奄至東垣渡時晉之騎兵亦向鎮<lb/>
州城兩不相遇鎮兵及存進營門存進狼狽引十餘人<lb/>
鬬于橋上鎮兵退晉騎兵斷其後<hi>斷音短</hi>夾擊之鎮兵殆<lb/>
<pb n="KR2b0007_WYG_271-31b"/>
盡存進亦戰沒<hi>當是時晉兵彊天下鎮號為怯晉王杖順討逆宜一鼓而下也鎮人忘王氏百</hi>
<hi>年煦養之恩而為張文禮父子爭一旦之命史建瑭殞斃於前閻寶敗退于後李嗣昭李存進相繼輿尸而歸</hi>
<hi>四人者皆晉之驍將也然則鎮勇而晉怯邪非也鎮人負弑君之罪知城破之日必駢首而就戮故盡死一力</hi>
<hi>以抗晉晉以常勝之兵而臨必死之衆雖兵精將勇至於䘮身而不能克是以古之伐罪散其枝黨罪止元惡</hi>
<hi>者誠慮此也</hi>晉王以蕃漢馬步總管李存審為北面招討使<lb/>
鎮州食竭力盡處瑾遣使詣行臺請降未報存審兵至<lb/>
城下丙午夜城中將李再豐為内應密投縋以納晉兵<lb/>
比明畢登<hi>縋馳偽翻比必利翻</hi>執處瑾兄弟家人及其黨高濛李<lb/>
<pb n="KR2b0007_WYG_271-32a"/>
翥齊儉送行臺趙人皆請而食之磔張文禮尸于市<hi>翥章</hi>
<hi>恕翻磔陟格翻</hi>趙王故侍者得趙王遺骸於灰燼中晉王命祭<lb/>
而葬之以趙將符習為成德節度使烏震為趙州刺史<lb/>
趙仁貞為深州刺史李再豐為冀州刺史震信都人也<lb/>
符習不敢當成德辭曰故使無後而未葬習當斬衰以<lb/>
葬之<hi>臣為君服斬衰衰倉回翻</hi>俟禮畢聽命旣葬即詣行臺趙人請<lb/>
晉王兼領成德節度使從之晉王割相衛二州置義寧<lb/>
軍以習為節度使習辭曰魏博霸府不可分也願得河<lb/>
<pb n="KR2b0007_WYG_271-32b"/>
南一鎮習自取之<hi>世固多有能言而不能行者符習陳義不茍而卒不能取河南一鎮是以</hi>
<hi>君子貴於踐言</hi>乃以為天平節度使東南面招討使加李存審<lb/>
兼侍中　十一月戊寅晉特進河東監軍使張承業卒<lb/>
曹太夫人詣其第為之行服如子姪之禮<hi>張存業平李克寧存顥之</hi>
<hi>難以此故曹太夫人深德之為于偽翻</hi>晉王聞其䘮不食者累日命河東<lb/>
留守判官何瓚代知河東軍府事<hi>瓚藏旱翻</hi>　十二月晉王<lb/>
以魏博觀察判官晉陽張憲兼鎮冀觀察判官權鎮州<lb/>
軍府事魏州税多逋負晉王以讓司錄濟隂趙季良<hi>唐制</hi>
<pb n="KR2b0007_WYG_271-33a"/>
<hi>諸州有司錄司士司兵司功等諸曹所謂判司也濟隂漢郡名隋置濟隂縣唐帶曹州濟子禮翻</hi>季良<lb/>
曰殿下何時當平河南王怒曰汝職在督税職之不脩<lb/>
何敢預我軍事季良對曰殿下方謀攻取而不愛百姓<lb/>
一旦百姓離心恐河北亦非殿下之有况河南乎王悦<lb/>
謝之自是重之每預謀議　是嵗契丹改元天贊　大<lb/>
封王躬乂性殘忍海軍統帥王建殺之<hi>帥所類翻</hi>自立復稱<lb/>
高麗王以開州為東京平壤為西京建儉約寛厚國人<lb/>
安之<hi>徐兢高麗圖經曰高麗王建之先高麗大族也高氏政衰國人以建賢立為君長後唐長興二年自</hi>
<pb n="KR2b0007_WYG_271-33b"/>
<hi>稱權知國事請命于明宗乃拜建大義軍使封高麗王按徐兢宣和之間使高麗進圖經紀載疎略因其國人</hi>
<hi>傳聞遂謂建得國於高氏之後不知建實殺躬又而得國也詳見貞明五年考異</hi>
　<lb/>
　<lb/>
　<lb/>
　<lb/>
　<lb/>
　資治通鑑卷二百七十一<lb/>
</p>
<p>
</p>
  </div>
</body>
</text>
</TEI>
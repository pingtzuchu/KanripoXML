<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻四十五</head>
    <p>
<pb n="KR2b0007_WYG_045-1a"/>
欽定四庫全書<lb/>
　資治通鑑巻四十五　　　宋　司馬光　撰<lb/>
　　　　　　　　　　　　　　胡三省　音註<lb/>
　漢紀三十七<hi>起重光作噩盡旃蒙大淵獻凡十五年</hi>
　　顯宗孝明皇帝下<lb/>
永平四年春帝近出觀覽城第<hi>城雒陽城第宅也賢曰有甲乙之次故曰第</hi>
欲遂校獵河内<hi>河内郡在雒陽北百二十里</hi>東平王蒼上書諫帝覽<lb/>
奏即還宫　秋九月戊寅千乗哀王建薨無子國除<hi>乗䋲</hi>
<pb n="KR2b0007_WYG_045-1b"/>
<hi>證翻</hi>　冬十月乙卯司徒郭丹司空馮魴免<hi>魴音房</hi>以河南<lb/>
尹沛國范遷為司徒太僕伏恭為司空恭湛之兄子也<lb/>
　陵鄉矦梁松坐怨望縣飛書誹謗下獄死<hi>松嗣父綂爵為陵鄉</hi>
<hi>矦縣讀曰懸下遐稼翻</hi>初上為太子太中大夫鄭興子衆以通經<lb/>
知名<hi>知名者有名於時人皆知之也</hi>太子及山陽王荆因梁松以縑帛<lb/>
請之衆曰太子儲君無外交之義<hi>儲副也</hi>漢有舊防蕃王<lb/>
不宜私通賔客松曰長者意不可逆衆曰犯禁觸罪不<lb/>
如守正而死遂不往及松敗賔客多坐之唯衆不染於<lb/>
<pb n="KR2b0007_WYG_045-2a"/>
辭　于寘王廣徳將諸國兵三萬人攻莎車誘莎車王<lb/>
賢殺之<hi>寘徒賢翻莎素禾翻</hi>并其國匈奴發諸國兵圍于寘廣徳<lb/>
請降匈奴立賢質子不居徵為莎車王<hi>質音致</hi>廣徳又攻<lb/>
殺之更立其弟齊黎為莎車王<hi>更工衡翻</hi>　東平王蒼自以<lb/>
至親輔政<hi>蒼輔政始上巻中元二年</hi>聲望日重意不自安前後累上<lb/>
䟽稱自漢興以來宗室子弟無得在公卿位者乞上驃<lb/>
騎將軍印綬退就藩國辭甚懇切帝乃許蒼還國而不<lb/>
聽上將軍印綬<hi>上時掌翻</hi>
<pb n="KR2b0007_WYG_045-2b"/>
五年春二月蒼罷歸藩<hi>東平國在雒陽東六百七十二里</hi>帝以驃騎長<lb/>
史為東平太傅掾為中大夫令史為王家郎<hi>百官志將軍長史一</hi>
<hi>人秩千石掾屬二十九人秩比四百石至比二百石令史及御屬三十一人百石帝特為蒼置掾史員四十人</hi>
<hi>王國太傅秩二千石中大夫比六百石郎二百石掾俞絹翻</hi>加賜錢五千萬布十萬<lb/>
匹　冬十月上行幸鄴是月還宮　十一月北匈奴㓂<lb/>
五原十二月㓂雲中南單于擊却之　是嵗發遣邊民<lb/>
在内郡者賜裝錢人二萬<hi>賜錢為辨裝也</hi>　安豐戴矦竇融年<lb/>
老子孫縱誕多不灋長子穆尚内黄公主<hi>内黄縣屬魏郡</hi>矯稱<lb/>
<pb n="KR2b0007_WYG_045-3a"/>
隂太后詔令六安矦劉盱去婦以女妻之<hi>六安國屬廬江郡賢曰今</hi>
<hi>之廬州按前漢以六安為王國後漢以六安為矦國屬廬江郡賢以唐之廬州為漢之廬江郡可也若漢之六</hi>
<hi>安矦國實在唐夀州界劉昫地理志夀州安豐縣漢六國故城在縣南此為可据此後章帝元和二年徙江陵</hi>
<hi>王恭為六安王以廬江郡為國却可以用賢注妻七細翻</hi>盱婦家上書言狀帝大怒<lb/>
盡免穆等官諸竇為郎吏者皆將家屬歸故郡<hi>竇氏故扶風平</hi>
<hi>陵人</hi>獨留融京師融尋薨後數嵗穆等復坐事與子勲宣<lb/>
皆下獄死<hi>復扶又翻下遐稼翻</hi>乆之詔還融夫人與小孫一人居<lb/>
雒陽<lb/>
<pb n="KR2b0007_WYG_045-3b"/>
六年春二月王雒山出寳鼎獻之<hi>據本紀王雒山在廬江郡</hi>夏四月<lb/>
甲子詔曰祥瑞之降以應有徳方今政化多僻何以致<lb/>
兹易曰鼎象三公<hi>三公鼎足承君故云然此盖易緯之辭</hi>豈公卿奉職得<lb/>
其理邪其賜三公帛五十匹九卿二千石半之先帝詔<lb/>
書禁人上事言聖<hi>見四十二巻光武建武七年上時掌翻</hi>而間者章奏頗<lb/>
多浮詞自今若有過稱虛譽尚書皆宜抑而不省<hi>省悉景翻</hi>
示不為諂子蚩也<hi>蚩笑也</hi>　冬十月上行幸魯十二月還<lb/>
幸陽城<hi>陽城縣屬頴川</hi>壬午還宫　是嵗南單于適死單于莫<lb/>
<pb n="KR2b0007_WYG_045-4a"/>
之子蘇立為丘除車林鞮單于<hi>鞮丁奚翻下同</hi>數月復死<hi>復扶又翻</hi>
<hi>下同</hi>單于適之弟長立為湖邪尸逐矦鞮單于<lb/>
七年春正月癸卯皇太后隂氏崩二月庚申葬光烈皇<lb/>
后<hi>西京諸后皆從帝謚惟衛思后許恭哀后不以夀終而别追諡之從帝謚而又加一字自隂后始范曄曰</hi>
<hi>漢世皇后皆因帝謚為稱明帝始建光烈之稱其後並以徳為配至於賢愚優劣混同一貫賢曰謚法執徳遵</hi>
<hi>業曰烈</hi>　北匈奴猶盛數㓂邊<hi>數所角翻</hi>遣使求合市上冀其<lb/>
交通不復為㓂許之　以東海相宋均為尚書令初均<lb/>
為九江太守<hi>九江郡在雒陽東南一千五百里</hi>五日一聽事悉省掾史<lb/>
<pb n="KR2b0007_WYG_045-4b"/>
閉督郵府内屬縣無事<hi>郡有五部督郵監屬縣閉之府内者恐以伺察為功能侵擾屬</hi>
<hi>縣適以多事故也</hi>百姓安業九江舊多虎暴常募設檻穽<hi>賢曰檻為</hi>
<hi>機以捕獸穽謂穿地陷之</hi>而猶多傷害均下記屬縣曰夫江淮之有<lb/>
猛獸猶北土之有雞豚也今為民害咎在殘吏而勞勤<lb/>
張捕<hi>張設也設為機穽以伺鳥獸曰張裴炎猩猩銘所謂奴欲張我是也</hi>非憂恤之本也<lb/>
其務退姦貪思進忠善可一去檻穽<hi>去𦍑呂翻</hi>除削課制其<lb/>
後無復虎患<hi>復扶又翻</hi>帝聞均名故任以樞機均謂人曰國<lb/>
家喜文法亷吏以為足以止姦也<hi>喜許記翻</hi>然文吏習為欺<lb/>
<pb n="KR2b0007_WYG_045-5a"/>
謾而亷吏清在一已<hi>謾音慢又莫連翻</hi>無益百姓流亡盜賊為<lb/>
害也均欲叩頭爭之時未可改也乆將自苦之乃可言<lb/>
耳未及言㑹遷司𨽻校尉後上聞其言追善之<lb/>
八年春正月己卯司徒范遷薨　三月辛卯以太尉虞<lb/>
延為司徒衛尉趙憙行太尉事　越騎司馬鄭衆使北<lb/>
匈奴<hi>越騎校尉司馬一人秩千石</hi>單于欲令衆拜衆不為屈單于圍<lb/>
守閉之不與水火衆㧞刀自誓<hi>自誓以死不為單于屈也</hi>單于恐而<lb/>
止乃更發使隨衆還京師初大司農耿國上言宜置度<lb/>
<pb n="KR2b0007_WYG_045-5b"/>
遼將軍屯五原以防南匈奴逃亡朝廷不從南匈奴須<lb/>
卜骨都矦等知漢與北虜交使内懷嫌怨欲畔<hi>匈奴異姓大臣</hi>
<hi>左右骨都矦也又異姓有呼衍氏須卜氏立林氏蘭氏皆匈奴國中名族常與單于婚姻</hi>宻使人詣<lb/>
北虜令遣兵迎之鄭衆出塞疑有異伺候果得須卜使<lb/>
人<hi>伺相吏翻使䟽吏翻</hi>乃上言宜更置大將以防二虜交通由是<lb/>
始置度遼營以中郎將吳棠行度遼將軍事將黎陽虎<lb/>
牙營士屯五原曼栢<hi>漢官儀曰光武以幽冀兵克定天下故於黎陽立營以謁者監領兵</hi>
<hi>騎千人賢曰昭帝拜范明友為度遼將軍至此復置焉曼栢縣在今勝州銀城縣界</hi>　秋郡國十<lb/>
<pb n="KR2b0007_WYG_045-6a"/>
四大水　冬十月北宫成　丙子募死罪繫囚詣度遼<lb/>
營有罪亡命者令贖罪各有差楚王英奉黄縑白紈詣<lb/>
國相曰<hi>漢成帝王國省内史令相治民職如太守秩二千石紈今之絹也師古曰紈素也縑并絲絹也</hi>
<hi>相息亮翻</hi>託在藩輔過惡果積歡喜大恩奉送縑帛以贖愆<lb/>
罪國相以聞詔報曰楚王誦黄老之㣲言尚浮屠之仁<lb/>
慈潔齊三月<hi>齊讀曰齋</hi>與神為誓何嫌何疑當有悔吝其還<lb/>
贖以助伊蒲塞桑門之盛饌<hi>塞悉則翻饌雛戀翻又雛皖翻</hi>初帝聞西<lb/>
域有神其名曰佛因遣使之天竺求其道得其書及沙<lb/>
<pb n="KR2b0007_WYG_045-6b"/>
門以來其書大抵以虚無為宗貴慈悲不殺以為人死<lb/>
精神不滅隨復受形生時所行善惡皆有報應故所貴<lb/>
修煉精神以至為佛善為宏闊勝大之言以勸誘愚俗<lb/>
精於其道者號曰沙門於是中國始傳其術圗其形像<lb/>
而王公貴人獨楚王英最先好之<hi>袁宏漢紀浮屠佛也西域天竺國有佛道</hi>
<hi>焉佛者漢言覺也將以覺悟羣生也其教以修善慈心為主不殺生專務清静其精者為沙門沙門漢言息也盖息</hi>
<hi>意去欲以歸於無為長丈六尺黄金色初明帝夢見金人長大以問羣臣或曰西方有神其名曰佛陛下所夢</hi>
<hi>得無是乎於是遣使天竺問其道術而圗其形像焉賢曰伊蒲塞即優婆塞也中國翻為近住言受戒行堪近</hi>
<pb n="KR2b0007_WYG_045-7a"/>
<hi>僧住也桑門即沙門梵云沙門那或曰桑門唐言勤息秦譯云勤行又云善覺魏收曰漢武帝遣霍去病討匈</hi>
<hi>奴獲休屠王金人以為大神列於甘泉宫不祭祀但燒香禮拜而已此則佛道流通之漸也張騫使大夏傳其</hi>
<hi>旁有身毒國一名天竺始聞有浮屠之教哀帝元夀元年博士弟子秦景憲受大月氏王使伊存口授浮屠經</hi>
<hi>中國聞之未信了也後明帝夜夢金人頂有白光飛行殿庭乃訪羣臣傅毅始以佛對帝遣郎中蔡愔等使天</hi>
<hi>竺寫浮屠遺範仍與沙門攝摩騰竺法蘭東還洛陽中國有沙門跪拜之法自此始愔之還以白馬負經而至</hi>
<hi>漢因立白馬寺於洛城雍關西好呼到翻</hi>　壬寅晦日有食之旣<hi>既盡也</hi>詔羣<lb/>
司勉修職事極言無諱於是在位者皆上封事各言得<lb/>
失帝覽章深自引咎以所上班示百官<hi>上時掌翻</hi>詔曰羣僚<lb/>
<pb n="KR2b0007_WYG_045-7b"/>
所言皆朕之過民寃不能理吏黠不能禁<hi>黠下八翻</hi>而輕用<lb/>
民力繕修宫宇出入無節喜怒過差永覽前戒竦然兢<lb/>
懼徒恐薄徳乆而致怠耳<hi>人主能切已省察然後能有是言</hi>　北匈奴<lb/>
雖遣使入貢而㓂鈔不息<hi>鈔楚交翻</hi>邊城書閉帝議遣使報<lb/>
其使者鄭衆上䟽諌曰臣聞北單于所以要致漢使者<lb/>
<hi>要一遥翻</hi>欲以離南單于之衆堅三十六國之心也<hi>賢曰武帝間通</hi>
<hi>西域本三十六國余謂堅其心者欲使之專附匈奴</hi>又當揚漢和親誇示鄰敵令<lb/>
西域欲歸化者局足狐疑懷土之人絶望中國耳漢使<lb/>
<pb n="KR2b0007_WYG_045-8a"/>
旣到便偃蹇自信<hi>信音申</hi>若復遣之虜必自謂得謀<hi>得謀猶言</hi>
<hi>得計復扶又翻下同</hi>其羣臣駁議者不敢復言<hi>賢曰駁議謂勸單于歸漢駁北角翻</hi>
如是南庭動揺烏桓有離心矣<hi>南單于庭在西河美稷動揺謂欲出塞北去烏</hi>
<hi>桓本附匈奴漢置校尉領䕶使不得與匈奴交通離心謂其心不親附漢而貳於匈奴也</hi>南單于乆<lb/>
居漢地具知形埶萬分離析旋為邊害今幸有度遼之<lb/>
衆揚威北垂雖勿報答不敢為患帝不從復遣衆往衆<lb/>
因上言臣前奉使不為匈奴拜<hi>為于偽翻下同</hi>單于恚恨遣兵<lb/>
圍臣<hi>恚於避翻</hi>今復銜命必見陵折臣誠不忍持大漢節對<lb/>
<pb n="KR2b0007_WYG_045-8b"/>
氈裘獨拜<hi>前書匈奴傳曰自君王以下皆食畜肉衣其皮革被旃裘旃與氈同</hi>如令匈奴<lb/>
遂能服臣將有損大漢之彊帝不聽衆不得已旣行在<lb/>
路連上書固争之詔切責衆追還繋廷尉㑹赦歸家其<lb/>
後帝見匈奴來者聞衆與單于爭禮之狀乃復召衆為<lb/>
軍司馬<hi>漢制大將軍營五部部校尉一人比二千石軍司馬一人比千石其不置校尉部但軍司馬一</hi>
<hi>人帝召衆為軍司馬使與馬廖擊車師</hi>
九年夏四月甲辰詔司𨽻校尉部刺史嵗上墨綬長吏<lb/>
視事三嵗已上治狀尤異者各一人與計偕上及尤不<lb/>
<pb n="KR2b0007_WYG_045-9a"/>
治者亦以聞<hi>杜佑曰後漢十三州部司𨽻治河南今府豫治譙今鄼縣兖治昌邑今魯郡金鄉縣</hi>
<hi>徐治郯今臨淮郡下邳縣青治臨淄今北海郡縣涼治隴今天水郡隴城縣并治晉陽今太原府冀治鄗今趙</hi>
<hi>郡鄗縣幽治薊今范陽郡揚治厯陽今郡縣荆治漢夀今武陵郡武陵縣交治廣信今蒼梧郡蒼梧縣漢制千</hi>
<hi>石六百石墨綬三采青赤紺長丈六尺八十首四百石三百石長同此墨綬長吏謂大縣令以下上時掌翻治</hi>
<hi>直吏翻</hi>　是嵗大有年<hi>穀梁傳曰五穀皆熟書大有年</hi>　賜皇子恭號曰<lb/>
靈夀王黨號曰重熹王<hi>賢曰取其美名也</hi>未有國邑　帝崇尚<lb/>
儒學自皇太子諸王矦及大臣子弟功臣子孫莫不受<lb/>
經又為外戚樊氏郭氏隂氏馬氏諸子立學於南宫號<lb/>
<pb n="KR2b0007_WYG_045-9b"/>
四姓小矦<hi>賢曰以非列矦故曰小矦禮記曰庶方小矦亦其義也余據東平王蒼傳送列矦印十九</hi>
<hi>枚諸王子年五嵗以上能趨拜者皆令帶之意四姓小矦亦猶是也</hi>置五經師搜選髙能<lb/>
以授其業自期門羽林之士悉令通孝經章句匈奴亦<lb/>
遣子入學　廣陵王荆復呼相士謂曰我貌類先帝先<lb/>
帝三十得天下我今亦三十可起兵未相者詣吏告之<lb/>
<hi>相息亮翻</hi>荆惶恐自繫獄帝加恩不考極其事詔不得臣屬<lb/>
吏民唯食租如故<hi>恐其復謀不軌故不得臣屬吏民唯食國之租税</hi>使相中尉<lb/>
謹宿衛之荆又使巫祭祀祝詛<hi>祝職又翻詛莊助翻</hi>詔長水校尉<lb/>
<pb n="KR2b0007_WYG_045-10a"/>
樊鯈等雜治其獄<hi>鯈直留翻治直之翻</hi>事竟奏請誅荆帝怒曰諸<lb/>
卿以我弟故欲誅之即我子卿等敢爾邪鯈對曰天下<lb/>
者髙帝天下非陛下之天下也春秋之義君親無將將<lb/>
而必誅<hi>賢曰春秋公羊傳之文也將者將為弑逆之事也</hi>臣等以荆屬託母弟<lb/>
<hi>帝與荆皆出於隂后</hi>陛下留聖心加惻隠故敢請耳如令陛下子<lb/>
臣等專誅而已<hi>賢曰專謂不請也</hi>帝歎息善之鯈宏之子也<lb/>
十年春二月廣陵思王荆自殺<hi>諡法追悔前過曰思</hi>國除　夏四<lb/>
月戊子赦天下　閏月甲午上幸南陽召校官弟子作<lb/>
<pb n="KR2b0007_WYG_045-10b"/>
雅樂<hi>賢曰校學也戸教翻雅樂註見上</hi>奏鹿鳴帝自奏塤箎和之以娛<lb/>
嘉賔<hi>鄭𤣥註周禮云塤燒土為之大如鴈子鄭衆云有六孔世本曰暴辛公作箎以竹為之長尺四寸有</hi>
<hi>八孔孔頴達曰土曰壎竹曰箎周禮小師職作塤古今字異耳釋樂云大塤謂之嘂音呌孫炎曰音大如呌呼</hi>
<hi>也郭璞曰塤燒土為之大如鵞子鋭上平底形似稱鎚六孔小者如雞子釋樂又云大箎謂之沂李廵曰大箎</hi>
<hi>其聲非一也郭璞曰箎以竹為之長尺四寸圍三寸一孔上出逕三分横吹之小者尺二寸廣雅云八孔鄭司</hi>
<hi>農小師注云箎七孔盖不數其上出者故七也世本云暴辛公作塤蘇成公作箎譙周古史考云古有塤箎尚</hi>
<hi>矣周幽王時暴辛公善塤蘓成公善箎記者因以為作繆矣釋名塤喧也聲濁喧然塤況袁翻箎音池和戸卧</hi>
<hi>翻</hi>還幸南頓冬十二月甲午還宫　初陵陽矦丁綝卒<lb/>
<pb n="KR2b0007_WYG_045-11a"/>
<hi>陵陽縣屬丹陽郡綝丑林翻</hi>子鴻當襲封上書稱病讓國於弟盛不<lb/>
報旣葬乃挂衰絰於冢廬而逃去<hi>衰倉回翻</hi>友人九江鮑駿<lb/>
遇鴻於東海<hi>東海郡在雒陽東一千五百里</hi>讓之曰昔伯夷吳札亂世<lb/>
權行故得申其志耳<hi>賢曰伯夷孤竹君之子讓其弟叔齊季札吳王夀夢之季子也諸兄</hi>
<hi>欲讓以國季子乃舍其室而耕皆是權時所行非常道也伯夷當紂時季札當周末故言亂世也</hi>春秋<lb/>
之義不以家事廢王事<hi>春秋衛靈公卒孫輙立父蒯聵與輙爭國公羊傳曰輙者蒯聵</hi>
<hi>之子然則曷為不立蒯聵而立輙蒯聵無道靈公逐之而立輙然則輙之義可以立乎曰可不以父命辭於王</hi>
<hi>命不以家事辭於王事故駿引以為言</hi>今子以兄弟私恩而絶父不滅之<lb/>
<pb n="KR2b0007_WYG_045-11b"/>
基可乎鴻感悟垂涕乃還就國鮑駿因上書薦鴻經學<lb/>
至行<hi>行下孟翻</hi>上徴鴻為侍中<lb/>
十一年春正月東平王蒼與諸王俱來朝月餘還國帝<lb/>
臨送歸宫悽然懐思乃遣使手詔賜東平國中𫝊曰辭<lb/>
别之後獨坐不樂<hi>樂音洛下同</hi>因就車歸伏軾而吟瞻望永<lb/>
懷實勞我心誦及采菽以増歎息<hi>采菽詩小雅之章也其詩曰采菽采菽筐</hi>
<hi>之筥之君子來朝何錫予之毛詩註云菽所以芼太牢而待君子羊則苦豕則薇箋云菽大豆也采其葉以為</hi>
<hi>藿三牲牛羊豕芼以藿正義曰傳既言羊則苦豕則薇則菽不揔芼三牲而言菽所以芼太牢者舉牛之芼則</hi>
<pb n="KR2b0007_WYG_045-12a"/>
<hi>羊豕之苦薇從可知矣</hi>日者問東平王處家何等最樂王言為善<lb/>
最樂<hi>處昌呂翻樂音洛</hi>其言甚大副是要腹矣<hi>要讀曰腰蒼腰帶十圍</hi>今<lb/>
送列矦印十九枚諸王子年五嵗已上能趨拜者皆令<lb/>
帶之<lb/>
十二年春哀牢王栁貌率其民五萬餘户内附以其地<lb/>
置哀牢博南二縣<hi>哀牢夷者九隆種也居牢山絶域荒外山川阻深未嘗通中國西南去雒</hi>
<hi>陽七千里賢曰在今匡州匡川縣西張柬之曰姚州哀牢國地</hi>始通博南山度蘭倉水<lb/>
<hi>華陽國志曰博南縣西山髙三十里越之得蘭倉水有金沙洗取融為金</hi>行者苦之歌曰漢<lb/>
<pb n="KR2b0007_WYG_045-12b"/>
徳廣開不賔度蘭倉為它人<hi>為于偽翻</hi>　初平帝時河汴決<lb/>
壞乆而不修建武十年光武欲修之浚儀令樂俊上言<lb/>
民新被兵革未宜興役乃止<hi>浚儀縣屬陳留郡被皮義翻</hi>其後汴渠<lb/>
東侵日月彌廣兖豫百姓怨歎以為縣官恒興他役不<lb/>
先民急㑹有薦樂浪王景能治水者<hi>樂浪在雒陽東北五千里恒戸登翻</hi>
<hi>先悉薦翻樂浪音洛琅</hi>夏四月詔發卒數十萬遣景與將作謁者<lb/>
王吳脩汴渠隄自滎陽東至千乗海口千餘里<hi>謁者屬光祿勲</hi>
<hi>王吳以謁者而將作故謂之將作謁者賢曰汴渠即莨蕩渠也汴自滎陽首受河所謂石門在滎陽山北一里</hi>
<pb n="KR2b0007_WYG_045-13a"/>
<hi>過汴以東積石為隄亦號金隄成帝陽嘉中所作也</hi>十里立一水門令更相洄注<lb/>
<hi>爾雅曰逆流而上曰洄郭璞註云旋流也更工衡翻</hi>無復潰漏之患<hi>復扶又翻</hi>景雖減<lb/>
省役費然猶以百億計焉<hi>十萬曰億</hi>　秋七月乙亥司空伏<lb/>
恭罷乙未以大司農牟融為司空<hi>風俗通牟子國祝融之後後因氏焉</hi>
是時天下安平人無徭役嵗比登稔百姓殷富粟斛三<lb/>
十牛羊被野<hi>比毗至翻被皮義翻</hi>
十三年夏四月汴渠成河汴分流復其舊迹<hi>河汴之隄決壞則汴</hi>
<hi>水東侵而與河合今隄成則河東北入海而汴東南入泗是分流復其舊迹也</hi>辛巳帝行幸滎<lb/>
<pb n="KR2b0007_WYG_045-13b"/>
陽廵行河渠<hi>行下孟翻</hi>遂度河登太行幸上黨<hi>行戸剛翻</hi>壬寅還<lb/>
宫　冬十月壬辰晦日有食之　楚王英與方士作金<lb/>
龜玉鶴刻文字為符瑞男子燕廣<hi>姓譜燕召公之後為秦所滅子孫以國為</hi>
<hi>氏燕於賢翻</hi>告英與漁陽王平顔忠等造作圗書有逆謀事<lb/>
下案驗<hi>下遐稼翻</hi>有司奏英大逆不道請誅之帝以親親不<lb/>
忍十一月廢英徙丹陽涇縣<hi>賢曰今宣州縣</hi>賜湯沐邑五百戸<lb/>
<hi>賢曰湯沐者取其賦税以供湯沐之具也</hi>男女為矦主者食邑如故許太后<lb/>
勿上璽綬留住楚宫<hi>許太后者英母許氏上時掌翻</hi>先是有私以英謀<lb/>
<pb n="KR2b0007_WYG_045-14a"/>
告司徒虞延者<hi>先悉薦翻</hi>延以英藩戚至親不然其言及英<lb/>
事覺詔書切讓延<lb/>
十四年春三月甲戍延自殺以太常周澤行司徒事頃<lb/>
之復為太常<hi>司考異曰澤傳云十二年按十二年不闕  徒當是虞延免後邢穆未至閒澤行司</hi>
<hi>徒事爾故云數月</hi>夏四月丁巳以鉅鹿太守南陽邢穆為司徒<lb/>
<hi>鉅鹿郡在雒陽北一千一百里邢本周公之𦙍為衛所滅子孫以國為氏</hi>　楚王英至丹陽<lb/>
自殺詔以諸矦禮葬於涇封燕廣為折姦矦是時窮治<lb/>
楚獄遂至累年<hi>治直之翻下同</hi>其辭語相連自京師親戚諸矦<lb/>
<pb n="KR2b0007_WYG_045-14b"/>
州郡豪桀及考案吏阿附坐死徙者以千數而繫獄者<lb/>
尚數千人初樊鯈弟鮪<hi>鯈直留翻鮪于軌翻</hi>為其子賞求楚王英<lb/>
女<hi>為于偽翻</hi>鯈聞而止之曰建武中吾家並受榮寵一宗五<lb/>
矦<hi>謂宏封長羅矦弟丹射陽矦兄子尋𤣥鄉矦族兄忠更父矦宏又封夀張矦也</hi>時特進一言<lb/>
女可以配王男可以尚主<hi>賢曰宏為特進</hi>但以貴寵過盛即為<lb/>
禍患故不為也且爾一子柰何棄之於楚乎鮪不從及<lb/>
楚事覺鯈已卒上追念鯈謹恪故其諸子皆得不坐英<lb/>
隂䟽天下名士上得其錄有吳郡太守尹興名<hi>吳郡在雒陽東</hi>
<pb n="KR2b0007_WYG_045-15a"/>
<hi>三千三百里</hi>乃徴興及掾史五百餘人詣廷尉就考<hi>掾俞絹翻</hi>諸<lb/>
吏不勝掠治<hi>勝音升掠音亮治直之翻</hi>死者太半唯門下掾陸續主<lb/>
簿梁宏功曹史駟勲備受五毒<hi>門下掾在郡門下緫錄衆事功曹史主選署功</hi>
<hi>勞五毒四肢及身備受楚毒也或云鞭箠及灼及徽經為五毒</hi>肌肉消爛終無異辭續<lb/>
母自吳來雒陽作食以饋續續雖見考辭色未嘗變而<lb/>
對食悲泣不自勝治獄使者問其故續曰母來不得見<lb/>
故悲耳問何以知之續曰母截肉未嘗不方斷葱以寸<lb/>
為度<hi>斷丁管翻</hi>故知之使者以狀聞上乃赦興等禁錮終身<lb/>
<pb n="KR2b0007_WYG_045-15b"/>
顔忠王平辭引隧鄉矦耿建朗陵矦臧信濩澤矦鄧鯉<lb/>
曲成矦劉建<hi>耿純弟宿封隧鄉矦建盖紹封者也朗陵矦臧信宮之子也鄧鯉劉建皆無可考濩</hi>
<hi>澤矦國屬河東郡曲成矦國屬東萊郡賢曰故城在今萊州掖縣西北師古曰濩音烏虢翻</hi>建等辭<lb/>
未嘗與忠平相見是時上怒甚吏皆惶恐諸所連及率<lb/>
一切䧟入無敢以情恕者侍御史寒朗心傷其寃<hi>異考  曰</hi>
<hi>范書作寒陸龜蒙離合詩云初寒朗詠徘徊立袁紀作寋按今有寋姓音件與袁紀合今從之余按姓譜有寒</hi>
<hi>姓以為夏諸矦后寒之後又曰周武王子寒矦之後</hi>試以建等物色獨問忠平<hi>賢曰</hi>
<hi>物色謂形狀也</hi>而二人錯㦍不能對<hi>賢曰錯㦍猶倉卒也錯音七故翻㦍音五故翻</hi>朗<lb/>
<pb n="KR2b0007_WYG_045-16a"/>
知其詐乃上言建等無姦專為忠平所誣疑天下無辜<lb/>
類多如此帝曰即如是忠平何故引之對曰忠平自知<lb/>
所犯不道<hi>漢法有大逆不道</hi>故多有虚引冀以自明帝曰即如<lb/>
是何不早奏對曰臣恐海内别有發其姦者帝怒曰吏<lb/>
持兩端促提下捶之<hi>捶止蕋翻</hi>左右方引去朗曰願一言而<lb/>
死帝曰誰與共為章對曰臣獨作之上曰何以不與三<lb/>
府議<hi>三府太尉司徒司空府也</hi>對曰臣自知當必族滅不敢多汙染<lb/>
人<hi>汙烏故翻</hi>上曰何故族滅對曰臣考事一年不能窮盡姦<lb/>
<pb n="KR2b0007_WYG_045-16b"/>
狀反為罪人訟寃<hi>為于偽翻下同</hi>故知當族滅然臣所以言者<lb/>
誠冀陛下一覺悟而已臣見考囚在事者咸共言妖惡<lb/>
大故<hi>故事也囚也妖於驕翻</hi>臣子所宜同疾今出之不如入之<hi>言出</hi>
<hi>其罪不如入其罪也</hi>可無後責是以考一連十考十連百又公卿<lb/>
朝㑹陛下問以得失皆長跪言舊制大罪禍及九族陛<lb/>
下大恩裁止於身天下幸甚<hi>裁與纔同</hi>及其歸舎口雖不言<lb/>
而仰屋竊歎莫不知其多寃無敢牾陛下言者<hi>牾五故翻逆也</hi>
臣今所陳誠死無悔帝意解詔遣朗出後二日車駕自<lb/>
<pb n="KR2b0007_WYG_045-17a"/>
幸洛陽獄錄囚徒<hi>師古曰省錄之知其情狀為寃滯為不也今之慮囚本錄聲之去者耳音</hi>
<hi>力具翻而近俗不曉其意訛其文遂為思慮之慮失其源矣</hi>理出千餘人時天旱即<lb/>
大雨馬后亦以楚獄多濫乗間為帝言之<hi>間古莧翻</hi>帝惻然<lb/>
感悟夜起彷徨<hi>彷徨釋徘徊也莊子註猶翺翔也余謂彷徨不自安之貌</hi>由是多所<lb/>
降宥任城令汝南袁安遷楚郡太守<hi>任城縣屬東平國任音壬</hi>到郡<lb/>
不入府先往按楚王英獄事理其無明驗者條上出之<lb/>
<hi>上時掌翻</hi>府丞掾史皆叩頭爭以為阿附反虜法與同罪不<lb/>
可安曰如有不合太守自當坐之不以相及也遂分别<lb/>
<pb n="KR2b0007_WYG_045-17b"/>
具奏<hi>别彼列翻</hi>帝感悟即報許得出者四百餘家　夏五月<lb/>
封故廣陵王荆子元夀為廣陵矦食六縣<hi>篤兄弟之恩也</hi>又封<lb/>
竇融孫嘉為安豐矦<hi>念功臣之世也</hi>　初作夀陵制令流水而<lb/>
已無得起墳萬年之後埽地而祭杅水脯糒而已<hi>説文曰杅</hi>
<hi>飲器音于方言曰盌謂之盂</hi>過百日唯四時設奠置吏卒數人供給<lb/>
灑掃<hi>灑所賣翻掃悉報翻又並如字</hi>敢有所興作者以擅議宗廟法從<lb/>
事<hi>前書曰擅議宗廟者棄市</hi>
十五年春二月庚子上東廵癸亥耕于下邳<hi>下邳縣本屬東海郡</hi>
<pb n="KR2b0007_WYG_045-18a"/>
<hi>是年以臨淮郡為下邳國下邳縣屬焉在雒陽東一千四百里</hi>三月至魯幸孔子宅親<lb/>
御講堂<hi>孔子宅在闕里講堂講授之堂魯共王升孔子堂聞金石絲竹之音即此</hi>命皇太子<lb/>
諸王説經又幸東平大梁<hi>浚儀縣本大梁</hi>夏四月庚子還宫<lb/>
封皇子恭為鉅鹿王黨為樂成王<hi>樂成國本信都郡帝更名在雒陽北二千</hi>
<hi>里</hi>衍為下邳王暢為汝南王昞為常山王長為濟隂王<lb/>
<hi>濟子禮翻</hi>帝親定其封域裁令半楚淮陽馬后曰諸子數縣<lb/>
於制不亦儉乎帝曰我子豈宜與先帝子等嵗給二千<lb/>
萬足矣　乙巳赦天下　謁者僕射耿秉數上言請擊<lb/>
<pb n="KR2b0007_WYG_045-18b"/>
匈奴<hi>百官志謁者僕射秩比千石為謁者臺率主謁者古重習武有主射以督錄之故曰僕射數所角翻</hi>
上以顯親矦竇固嘗從其世父融在河西<hi>爾雅曰父之昆弟先生為</hi>
<hi>世父後生為叔父</hi>明習邊事乃使秉固與太僕祭肜虎賁中郎<lb/>
將馬廖<hi>廖音聊</hi>下博矦劉張<hi>張齊王縯之孫</hi>好畤矦耿忠等共議<lb/>
之<hi>畤音止</hi>耿秉曰昔者匈奴援引弓之類<hi>援于元翻</hi>并左袵之<lb/>
屬故不可得而制孝武旣得河西四郡及居延朔方<hi>居延</hi>
<hi>武帝置縣屬張掖郡賢曰故城在今甘州張掖縣北</hi>虜失其肥饒畜兵之地𦍑胡<lb/>
分離唯有西域俄復内屬<hi>復扶又翻</hi>故呼韓邪單于請事欵<lb/>
<pb n="KR2b0007_WYG_045-19a"/>
塞其勢易乗也<hi>易以䜴翻</hi>今有南單于形勢相似然西域尚<lb/>
未内屬北虜未有釁隙臣愚以為當先撃白山<hi>西河舊事曰白</hi>
<hi>山冬夏有雪故曰白山匈奴謂之天山過之皆下馬拜焉去蒲類海百里之内</hi>得伊吾<hi>賢曰伊吾即伊</hi>
<hi>吾盧地本屬匈奴後取其地置宜禾都尉以為屯田今伊州細職縣伊吾故城是也又曰伊吾故城在今𤓰州</hi>
<hi>晉昌縣北</hi>破車師通使烏孫諸國以斷其右臂<hi>使疏吏翻斷丁管翻</hi>伊<lb/>
吾亦有匈奴南呼衍一部破此復為折其左角<hi>復扶又翻折而</hi>
<hi>設翻</hi>然後匈奴可撃也上善其言議者或以為今兵出白<lb/>
山匈奴必并兵相助又當分其東以離其衆上從之十<lb/>
<pb n="KR2b0007_WYG_045-19b"/>
二月以秉為駙馬都尉固為奉車都尉以騎都尉秦彭<lb/>
為秉副<hi>三都尉皆武帝置奉車都尉掌乗輿駙馬都尉掌天子之副馬師古曰駙副也一回近也疾也</hi>
耿忠為固副皆置從事司馬出屯涼州秉國之子忠弇<lb/>
之子廖援之子也<lb/>
十六年春二月遣肜與度遼將軍吳棠將河東西河𦍑<lb/>
胡及南單于兵萬一千騎出髙闕塞<hi>髙闕在朔方北</hi>竇固耿忠<lb/>
率酒泉敦煌張掖甲卒及盧水𦍑胡萬二千騎出酒泉<lb/>
塞<hi>賢曰案湟水東經臨𦍑縣故城北又東盧溪水注之水出西南盧川郡其地也余據西南夷傳冉駹夷北</hi>
<pb n="KR2b0007_WYG_045-20a"/>
<hi>有黄石北地盧水胡敦徒門翻</hi>耿秉秦彭率武威隴西天水募士及𦍑<lb/>
胡萬騎出張掖居延塞騎都尉來苖䕶烏桓校尉文穆<lb/>
將太原鴈門代郡上谷漁陽右北平定襄郡兵及烏桓<lb/>
鮮卑萬一千騎出平城塞伐北匈奴竇固耿忠至天山<lb/>
<hi>賢曰天山即祁連山一名雪山今名折羅漢山在伊州北漢一作漫</hi>撃呼衍王斬首千餘<lb/>
級追至蒲類海<hi>賢曰蒲類海今名婆悉海在今庭州蒲昌縣東南</hi>取伊吾盧地<lb/>
置宜禾都尉留吏士屯田伊吾盧城耿秉秦彭擊匈林<lb/>
王<hi>匈林恐當作句林建武時匈奴嘗遣句林王迎盧芳句音古矦翻</hi>絶幕六百餘里至<lb/>
<pb n="KR2b0007_WYG_045-20b"/>
三木樓山而還來苖文穆至匈河水上<hi>據前書匈河水去令居數千里</hi>
<hi>臣瓉曰去令居千里</hi>虜皆犇走無所獲祭肜與南匈奴左賢王信<lb/>
不相得出髙闕塞九百餘里得小山信妄言以為涿邪<lb/>
山<hi>北史曰循弱水西行得涿邪山</hi>不見虜而還肜與呉棠坐逗留畏懦下<lb/>
獄免<hi>下遐稼翻常考異曰袁紀棠皆作  今從范書</hi>肜自恨無功出獄數日歐<lb/>
血死臨終謂其子曰吾蒙國厚恩奉使不稱<hi>稱尺證翻</hi>身死<lb/>
誠慚恨義不可以無功受賞死後若悉簿上所得物<hi>若汝</hi>
<hi>也皆為文簿而上之上時掌翻</hi>身自詣兵屯效死前行以副吾心旣卒<lb/>
<pb n="KR2b0007_WYG_045-21a"/>
<hi>行户剛翻卒子恤翻</hi>其子逢上䟽具陳遺言帝雅重肜方更任用<lb/>
聞之大驚嗟嘆良乆烏桓鮮卑每朝賀京師常過肜冢<lb/>
拜謁仰天號泣遼東吏民為立祠四時奉祭焉<hi>肜先為遼東太</hi>
<hi>守威信行於烏桓鮮卑號户刀翻為于偽翻</hi>竇固獨有功加位特進固使假<lb/>
司馬班超與從事郭恂俱使西域<hi>百官志大將軍營五部部有校尉一人軍</hi>
<hi>司馬一人又有軍假司馬為副貳使疏吏翻下同</hi>超行到鄯善<hi>鄯上扇翻</hi>鄯善王廣<lb/>
奉超禮敬甚備後忽更踈懈<hi>懈古隘翻</hi>超謂其官屬曰寧覺<lb/>
廣禮意薄乎官屬曰胡人不能常乆無它故也超曰此<lb/>
<pb n="KR2b0007_WYG_045-21b"/>
必有北虜使來狐疑未知所從故也明者睹未萌況已<lb/>
著邪乃召侍胡詐之曰匈奴使來數日今安在乎侍胡<lb/>
惶恐曰到已三日去此三十里超乃閉侍胡<hi>侍胡鄯善所遣侍超</hi>
<hi>者使疏吏翻</hi>悉㑹其吏士三十六人與共飲酒酣因激怒之<lb/>
曰卿曹與我俱在絶域今虜使到裁數日而王廣禮敬<lb/>
即廢如令鄯善收吾屬送匈奴骸骨長為豺狼食矣為<lb/>
之奈何官屬皆曰今在危亡之地死生從司馬超曰不<lb/>
入虎穴不得虎子當今之計獨有因夜以火攻虜使彼<lb/>
<pb n="KR2b0007_WYG_045-22a"/>
不知我多少必大震怖可殄盡也<hi>怖普布翻</hi>滅此虜則鄯善<lb/>
破膽功成事立矣衆曰當與從事議之超怒曰吉凶決<lb/>
於今日從事文俗吏聞此必恐而謀泄死無所名非壯<lb/>
士也衆曰善初夜超遂將吏士往犇虜營<hi>初夜甲夜也</hi>㑹天<lb/>
大風超令十人持鼔藏虜舎後約曰見火然皆當鳴鼔<lb/>
大呼<hi>呼火故翻</hi>餘人悉持兵弩夾門而伏超乃順風縱火前<lb/>
後鼔噪虜衆驚亂超手格殺三人吏兵斬其使及從士<lb/>
三十餘級<hi>從才用翻</hi>餘衆百許人悉燒死明日乃還告郭恂<lb/>
<pb n="KR2b0007_WYG_045-22b"/>
<hi>還從宣翻又如字</hi>恂大驚旣而色動<hi>意欲分超功而不能自揜於外故色動</hi>超知<lb/>
其意舉手曰掾雖不行班超何心獨擅之乎<hi>從事掾也掾俞絹翻</hi>
恂乃悦超於是召鄯善王廣以虜使首示之一國震怖<lb/>
超告以漢威徳自今以後勿復與北虜通<hi>復扶又翻</hi>廣叩頭<lb/>
願屬漢無二心遂納子為質還白竇固固大喜具上超<lb/>
功効<hi>質音致上時掌翻</hi>并求更選使使西域帝曰吏如班超何<lb/>
故不遣而更選乎今以超為軍司馬令遂前功固復使<lb/>
超使于寘<hi>復扶又翻下同寘徒賢翻</hi>欲益其兵超願但將本所從三<lb/>
<pb n="KR2b0007_WYG_045-23a"/>
十六人曰于寘國大而遠今將數百人無益於彊如有<lb/>
不虞多益為累耳<hi>累力瑞翻</hi>是時于寘王廣徳雄張南道<hi>賢曰</hi>
<hi>雄張猶熾盛也張竹亮翻予謂張者自大之意</hi>而匈奴遣使監䕶其國<hi>監古銜翻</hi>超<lb/>
旣至于寘廣徳禮意甚踈且其俗信巫巫言神怒何故<lb/>
欲向漢漢使有騧馬急求取以祠我<hi>賢曰續漢及華蹻書並作騩説文馬</hi>
<hi>淺黑色也音京媚翻予謂騧音𤓰黄馬黒喙曰騧讀如本字</hi>廣徳遣國相私來比就<lb/>
超請馬<hi>相息亮翻</hi>超宻知其狀報許之而令巫自來取馬有<lb/>
頃巫至超即斬其首收私來比鞭笞數百以巫首送廣<lb/>
<pb n="KR2b0007_WYG_045-23b"/>
徳因責讓之廣徳素聞超在鄯善誅滅虜使大惶恐即<lb/>
殺匈奴使者而降<hi>降戸江翻</hi>超重賜其王以下加鎮撫焉於<lb/>
是諸國皆遣子入侍西域與漢絶六十五載至是乃復<lb/>
通焉<hi>王莽天鳯三年焉耆撃教王駿西域遂絶至此五十八載耳此言與漢絶六十五載盖自始建國元</hi>
<hi>年數之謂莽簒漢而西域遂與漢絶也復扶又翻載子亥翻</hi>超彪之子也　淮陽王<lb/>
延性驕奢而遇下嚴烈有上書告延與姬兄謝弇及姊<lb/>
婿韓光招姦猾作圗䜟祠祭祝詛事下案驗<hi>䜟楚譖翻祝職救翻</hi>
<hi>詛莊助翻下遐稼翻</hi>五月癸丑弇光及司徒邢穆皆坐死所連及<lb/>
<pb n="KR2b0007_WYG_045-24a"/>
死徙者甚衆　戊午晦日有食之　六月丙寅以大司<lb/>
農西河王敏為司徒　有司奏請誅淮陽王延上以延<lb/>
罪薄於楚王英秋七月徙延為阜陵王食二縣<hi>賢曰阜陵縣名</hi>
<hi>屬九江郡故城在今滁州全椒縣南</hi>　是嵗北匈奴大入雲中雲中太守<lb/>
亷范拒之吏以衆少欲移書傍郡求救范不許㑹日暮<lb/>
范令軍士各交縳兩炬三頭爇火營中星列<hi>賢曰用兩炬交縳如</hi>
<hi>十字爇其三頭手持一端使敵人望之疑兵士之多爇懦劣翻</hi>虜謂漢兵救至大驚待<lb/>
旦將退范令軍中蓐食晨往赴之<hi>賢曰蓐食早起食於寢蓐中也</hi>斬首<lb/>
<pb n="KR2b0007_WYG_045-24b"/>
數百級虜自相軫藉死者千餘人<hi>賢曰轔轢也藉相蹈藉也轢良力翻</hi>由<lb/>
此不敢復向雲中<hi>復扶又翻</hi>范丹之孫也<hi>亷丹為王莽將</hi>
十七年春正月上當謁原陵夜夢先帝太后如平生歡<lb/>
旣寤悲不能寐即案厯明旦日吉遂率百官上陵<hi>上時掌翻</hi>
其日降甘露於陵樹<hi>后考異曰帝紀云甘露降甘陵皇  紀云謂原陵甘露降於樹然則</hi>
<hi>實降原陵也帝紀誤以原為甘</hi>帝令百官采取以薦㑹畢帝從席前伏<lb/>
御床視太后鏡匳中物<hi>匳鏡匣也音亷</hi>感動悲涕令易脂澤裝<lb/>
具左右皆泣莫能仰視<hi>沈約曰三代以前無墓祭至秦始出寢起於墓側漢因秦上陵</hi>
<pb n="KR2b0007_WYG_045-25a"/>
<hi>皆有園寢故稱寢殿起居衣服象生人之具古寢之意也</hi>　北海敬王睦薨<hi>睦北海靖王興</hi>
<hi>之子</hi>睦少好學<hi>少詩照翻好呼到翻下同</hi>光武及上皆愛之嘗遣中大<lb/>
夫詣京師朝賀<hi>賢曰中大夫王國官也掌奉玉使京師奉璧賀正月朝直遥翻</hi>召而謂<lb/>
之曰朝廷設問寡人<hi>賢曰朝廷謂天子也</hi>大夫將何辭以對使者<lb/>
曰大王忠孝慈仁敬賢樂士<hi>樂音洛</hi>臣敢不以實對睦曰<lb/>
吁子危我哉<hi>賢曰吁音于孔安國註尚書曰吁者疑怪之聲余按吁匈于翻</hi>此乃孤㓜<lb/>
時進趣之行也<hi>趣讀曰趨又七喻翻行下孟翻</hi>大夫其對以孤襲爵以<lb/>
來志意衰惰聲色是娛犬馬是好乃為相愛耳其智慮<lb/>
<pb n="KR2b0007_WYG_045-25b"/>
畏慎如此<hi>時禁切藩王法憲頗峻故睦慮及此</hi>　二月乙巳司徒王敏薨<lb/>
　三月癸丑以汝南太守鮑昱為司徒昱永之子也<lb/>
益州刺史梁國朱輔<hi>益州部漢中巴郡廣漢蜀郡犍為牂柯越嶲益州永昌等郡益州刺</hi>
<hi>史治廣漢郡雒縣</hi>宣示漢徳威懐遠夷自汶山以西<hi>汶山在蜀郡湔氐道</hi>
<hi>西徼外江水所出杜佑曰茂州漢汶山縣汶晉書音讀曰岷湔裴松之音剪</hi>前世所不至正<lb/>
朔所未加白狼槃木等百餘國皆舉種稱臣奉貢<hi>種章勇翻</hi>
白狼王唐菆作詩三章歌頌漢徳<hi>菆側鳩翻又徂丸翻</hi>輔使犍為<lb/>
郡掾由恭譯而獻之<hi>犍為郡在雒陽西三千二百七十里夷言不與中國通故譯而後獻</hi>
<pb n="KR2b0007_WYG_045-26a"/>
<hi>犍居言翻掾俞絹翻由姓也秦有由余或曰楚王孫由子之後</hi>　初龜兹王建為匈奴<lb/>
所立<hi>龜兹音見前</hi>倚恃虜威據有北道攻殺䟽勒王立其臣<lb/>
兠題為䟽勒王班超從間道至䟽勒<hi>間古莧翻范史疏勒國去雒陽萬三</hi>
<hi>百里</hi>去兠題所居槃槖城九十里逆遣吏田慮先往降之<lb/>
<hi>降戸江翻下同</hi>敕慮曰兠題本非䟽勒種<hi>種章勇翻</hi>國人必不用命<lb/>
若不即降便可執之慮旣到兠題見慮輕弱殊無降意<lb/>
<hi>降戸江翻</hi>慮因其無備遂前劫縳兠題左右出其不意皆驚<lb/>
懼奔走慮馳報超超即赴之悉召䟽勒將吏説以龜兹<lb/>
<pb n="KR2b0007_WYG_045-26b"/>
無道之狀因立其故王兄子忠為王<hi>求考異曰袁紀云  索故王近屬得</hi>
<hi>兄榆勒立之更名忠續漢書云求得故王兄子榆勒立之更名忠今從超傳</hi>國人大悦超問<lb/>
忠及官屬當殺兠題邪生遣之邪咸曰當殺之超曰殺<lb/>
之無益於事當令龜兹知漢威徳遂解遣之　夏五月<lb/>
戊子公卿百官以帝威徳懷遠祥物顯應並集朝堂奉<lb/>
觴上夀<hi>班固西都賦左右廷中朝堂百僚之位蕭曹丙魏謀謨乎其上盖在殿庭左右也賢曰夀者人</hi>
<hi>之所欲故卑下奉觴進酒皆言上夀朝直遥翻</hi>制曰天生神物以應王者遠人<lb/>
慕化實由有徳朕以虚薄何以享斯唯髙祖光武聖徳<lb/>
<pb n="KR2b0007_WYG_045-27a"/>
所被<hi>被皮義翻</hi>不敢有辭其敬舉觴太常擇吉日䇿告宗廟<lb/>
仍推恩賜民爵及粟有差<hi>時賜天下男子爵人二級三老孝悌力田人三級流人無</hi>
<hi>名數欲占者人一級鰥寡孤獨篤癃貧不能自存者粟人三斛</hi>　冬十一月遣奉車都<lb/>
尉竇固駙馬都尉耿秉騎都尉劉張出敦煌昆侖塞撃<lb/>
西域<hi>賢曰昆侖山名因以為塞在今肅州酒泉縣西南山有昆侖之體故名之周穆王見西王母于此山</hi>
<hi>有石室王母臺又曰前書敦煌郡廣至縣有昆侖障宜禾都尉居也廣至故城在今𤓰州常樂縣東敦徒門翻</hi>
<hi>侖盧昆翻</hi>秉張皆去符傳以屬固<hi>符傳皆合之以為信符兵符也張晏曰傳若今過所</hi>
<hi>也如淳曰兩首書繒帛分持其一出入關合之乃得過謂之𫝊此傳盖亦行兵所用以為信非度關所用之傳</hi>
<pb n="KR2b0007_WYG_045-27b"/>
<hi>也專將則有符傳今以兵屬固故去之去羌呂翻傳株戀翻</hi>合兵萬四千騎撃破白<lb/>
山虜於蒲類海上遂進撃車師車師前王即後王之子<lb/>
也其廷相去五百餘里<hi>車師前王居交河城後王居務塗谷</hi>固以後王道<lb/>
遠山谷深士卒寒苦欲攻前王秉以為先赴後王并力<lb/>
根本則前王自服固計未決秉奮身而起曰請行前乃<lb/>
上馬引兵北入衆軍不得已並進斬首數千級後王安<lb/>
得震怖走出門迎秉脱帽抱馬足降<hi>降戸江翻</hi>秉將以詣固<lb/>
其前王亦歸命遂定車師而還<hi>還從宣翻又如字</hi>於是固奏復<lb/>
<pb n="KR2b0007_WYG_045-28a"/>
置西域都䕶及戊巳校尉<hi>宣帝置都䕶元帝置戊巳校尉自王莽之亂西域與中國</hi>
<hi>絶不復置今通西域復置之</hi>以陳睦為都䕶<hi>作考異曰袁紀睦  穆今從范書</hi>司馬<lb/>
耿恭為戊校尉屯後王部金蒲城<hi>賢曰金蒲城車師後王城廷也今庭州蒲</hi>
<hi>昌縣城是也杜佑曰金蒲城即車師後王所治務塗谷今北庭府蒲類縣也</hi>謁者關寵為己<lb/>
校尉屯前王部栁中城<hi>賢曰栁中今西州縣范考異曰袁紀作折中今從  書</hi>屯<lb/>
各置數百人恭況之孫也<hi>耿況以上谷歸光武子孫多著功名</hi>
十八年春二月詔竇固等寵兵還京師　北單于遣左<lb/>
鹿蠡王率二萬騎擊車師<hi>蠡慮奚翻</hi>耿恭遣司馬將兵三百<lb/>
<pb n="KR2b0007_WYG_045-28b"/>
人救之皆為所沒匈奴遂破殺車師後王安得而攻金<lb/>
蒲城恭以毒藥傅矢語匈奴曰漢家箭神其中瘡者必<lb/>
有異虜中矢者視瘡皆沸<hi>傅音附語牛倨翻中竹仲翻</hi>大驚㑹天暴<lb/>
風雨隨雨擊之殺傷甚衆匈奴震怖<hi>怖普布翻</hi>相謂曰漢兵<lb/>
神真可畏也遂解去　夏六月己未有星孛於太㣲<hi>晉天</hi>
<hi>文志太㣲天子廷也十二諸矦府也孛蒲内翻</hi>　耿恭以䟽勒城傍有澗水可<lb/>
固引兵據之<hi>此䟽勒城在車師後部非疏勒國城也據西域傳䟽勒國去長史所居五千里後部</hi>
<hi>去長史所居五百里耿恭自後部金蒲城移據疏勒城其後范𦍑又自前部交河城從山北至䟽勒迎恭審觀</hi>
<pb n="KR2b0007_WYG_045-29a"/>
<hi>本末則非䟽勒國城明矣</hi>秋七月匈奴復來攻<hi>復扶又翻</hi>擁絶澗水恭於<lb/>
城中穿井十五丈不得水吏士渇乏至笮馬糞汁而飲<lb/>
之<hi>賢曰笮謂壓笮也音側駕翻</hi>恭身自率士輓籠<hi>輓音晚師古曰籠所以盛土也音盧</hi>
<hi>紅翻鄭氏周禮注竁土之器曰籠陸徳明音力董翻朱熹曰蕢土籠也</hi>有頃水泉奔出衆<lb/>
皆稱萬嵗乃令吏士揚水以示虜虜出不意以為神明<lb/>
遂引去　八月壬子帝崩於東宫前殿年四十八遺詔<lb/>
無起寢廟藏主於光烈皇后更衣别室<hi>賢曰禮藏主於廟既不起寢廟</hi>
<hi>故藏於后之易衣别室更易也更工衡翻下同</hi>帝遵奉建武制度無所變更后<lb/>
<pb n="KR2b0007_WYG_045-29b"/>
妃之家不得封矦與政館陶公主為子求郎<hi>館陶公主光武女紅</hi>
<hi>夫也適駙馬都尉韓光與讀曰預為于偽翻</hi>不許而賜錢千萬謂羣臣曰即<lb/>
官上應列宿<hi>史記曰太㣲宮後二十五星郎位也宿音秀</hi>出宰百里茍非其<lb/>
人則民受其殃是以難之公車以反支日不受章奏<hi>隂陽</hi>
<hi>書曰凡反支日用月朔為正戍亥朔一日反支申酉朔二日反支午未朔三日反支辰巳朔四日反支寅卯朔</hi>
<hi>五日反支子丑朔六日反支</hi>帝聞而怪曰民廢農桑遠來詣闕而復<lb/>
拘以禁忌<hi>復扶又翻</hi>豈為政之意乎於是遂蠲其制尚書閻<lb/>
章二妹為貴人章精力曉舊典乆次當遷重職帝為後<lb/>
<pb n="KR2b0007_WYG_045-30a"/>
宫親屬竟不用是以吏得其人民樂其業<hi>樂音洛</hi>遠近畏<lb/>
服户口滋殖焉　太子即位年十八尊皇后曰皇太后<lb/>
明帝初崩馬氏兄弟爭欲入宫北宮衛士令楊仁被甲<lb/>
持㦸嚴勒門衛人莫敢輕進者<hi>東都南北宫皆有衛士令一人秩六百石各掌</hi>
<hi>其宫衛士漢官曰北宮員吏七十二人衛士四百七十一人朱爵司馬主南掖門員吏四人衛士百二十四人</hi>
<hi>東明司馬主東門員吏十三人衛士百八十人朔平司馬主北門員吏五人衛士百一十七人凡員吏皆隊長</hi>
<hi>佐凡居宮中者皆有口籍於門之所屬宫名兩字為鐡印文符案省符乃内之若外人以事當入本宫長吏為</hi>
<hi>封棨傳其有官位者令御者言其官胡廣曰符用木長可二寸銕印以符之被皮義翻</hi>諸馬乃共<lb/>
<pb n="KR2b0007_WYG_045-30b"/>
譛仁於章帝言其峻刻帝知其忠愈善之拜為什邡令<lb/>
<hi>什邡縣屬廣漢郡此即髙帝封雍齒之什方也邡讀曰方</hi>　壬戌葬孝明皇帝于顯<lb/>
節陵<hi>帝王紀曰顯節陵故富夀亭也西北去雒陽三十七里</hi>　冬十月丁未赦天<lb/>
下　詔以行太尉事節鄉矦熹為太傅司空融為太尉<lb/>
並錄尚書事<hi>光武不任三公事歸臺閣惟錄尚書事者權任稍重自是迄于齊梁謂之錄公賢曰</hi>
<hi>武帝初以張子孺領尚書事錄尚書事由此始晉百官志曰漢武時左右曹諸吏分平尚書奏事知樞要者始</hi>
<hi>領尚書事張安世以車騎將軍霍光以大將軍王鳯以大司馬師丹以左將軍並領尚書事後漢章帝以太傅</hi>
<hi>趙熹太尉牟融並錄尚書事尚書有錄名自此始亦西京領尚書之任猶唐虞大麓之職也沈約曰漢東京每</hi>
<pb n="KR2b0007_WYG_045-31a"/>
<hi>帝即位輙置太傅錄尚書事薨輙省</hi>　十一月戊戌以蜀郡太守第五倫<lb/>
為司空倫在郡公清所舉吏多得其人故帝自遠郡用<lb/>
之<hi>續漢志蜀郡在雒陽西三千一百里守式又翻</hi>　焉耆龜兹攻沒都䕶陳睦<lb/>
北匈奴圍關寵於栁中城㑹中國有大䘮救兵不至車<lb/>
師復叛<hi>復扶又翻下同</hi>與匈奴共攻耿恭恭率厲士衆禦之數<lb/>
月食盡窮困乃煑鎧弩食其筋革<hi>鎧可亥翻</hi>恭與士卒推誠<lb/>
同死生故皆無二心而稍稍死亡餘數十人單于知恭<lb/>
已困欲必降之遣使招恭曰若降者當封為白屋王<hi>按李</hi>
<pb n="KR2b0007_WYG_045-31b"/>
<hi>廵注爾雅五狄有白屋一種降户江翻</hi>妻以女子<hi>妻七細翻</hi>恭誘其使上城手<lb/>
擊殺之炙諸城上單于大怒更益兵圍恭不能下關寵<lb/>
上書求救詔公卿㑹議司空倫以為不宜救司徒鮑昱<lb/>
曰今使人於危難之地急而棄之外則縱蠻夷之暴内<lb/>
則傷死難之臣<hi>難乃旦翻</hi>誠令權時後無邊事可也匈奴如<lb/>
復犯塞為冦陛下將何以使將<hi>將即亮翻</hi>又二部兵人裁各<lb/>
數十<hi>賢曰二部謂關寵及恭也</hi>匈奴圍之歴旬不下是其寡弱力盡<lb/>
之效也<hi>力盡猶言盡力也</hi>可令敦煌酒泉太守各將精騎二千<lb/>
<pb n="KR2b0007_WYG_045-32a"/>
多其幡幟倍道兼行以赴其急<hi>幟昌志翻</hi>匈奴疲極之兵必<lb/>
不敢當四十日間足還入塞帝然之乃遣征西將軍耿<lb/>
秉屯酒泉行太守事遣酒泉太守叚彭<hi>傳考異曰耿恭  云秦彭今從</hi>
<hi>帝紀</hi>與謁者王䝉皇甫援<hi>姓譜宋有皇甫充石宋之公族也漢初有皇甫鸞自魯徙居茂</hi>
<hi>陵改父為甫余按詩周亦有皇父卿士</hi>發張掖酒泉敦煌三郡及鄯善兵<lb/>
合七千餘人以救之<hi>鄯上扇翻</hi>　甲辰晦日有食之　太后<lb/>
兄弟虎賁中郎廖及黄門郎防光<hi>百官志給事黄門侍郎六百石掌侍從左</hi>
<hi>右漢舊儀曰黄門即屬黄門令日暮入對青𤨏門拜名曰夕郎</hi>終明帝世未嘗改官帝<lb/>
<pb n="KR2b0007_WYG_045-32b"/>
以廖為衛尉防為中郎將光為越騎校尉廖等傾身交<lb/>
結冠葢之士爭赴趣之<hi>趣七喻翻</hi>第五倫上䟽曰臣聞書曰<lb/>
臣無作威作福其害于而家凶于而國<hi>尚書洪範之言</hi>近世光<lb/>
烈皇后雖友愛天至而抑損隂氏不假以權勢<hi>謂隂后不為宗</hi>
<hi>親求位也</hi>其後梁竇之家互有非法明帝即位竟多誅之<hi>謂梁</hi>
<hi>松竇穆等也</hi>自是洛中無復權戚書記請託一皆斷絶<hi>復扶又翻</hi>
<hi>斷丁管翻</hi>又諭諸外戚曰苦身待士不如為國<hi>為于偽翻</hi>戴盆望<lb/>
天事不兩施<hi>司馬遷書曰戴盆何以望天</hi>今之議者復以馬氏為言<lb/>
<pb n="KR2b0007_WYG_045-33a"/>
竊聞衛尉廖以布三千匹城門校尉防以錢三百萬私<lb/>
贍三輔衣冠知與不知莫不畢給又聞臘日亦遺其在<lb/>
雒中者錢各五千<hi>遺于季翻</hi>越騎校尉光臘用羊三百頭米<lb/>
四百斛肉五千斤臣愚以為不應經義惶恐不敢不以<lb/>
聞陛下情欲厚之亦宜所以安之臣今言此誠欲上忠<lb/>
陛下下全后家也　是嵗京師及兗豫徐州大旱<hi>兖州部陳</hi>
<hi>留東郡東平泰山濟北山陽濟隂等郡國豫州部汝南潁川二郡梁沛陳魯等國徐州部東海琅邪彭城廣陵</hi>
<hi>下邳等郡國杜佑曰兖州盖以沇水為名又兖之為言端也信也端言陽氣端端故其氣纎殺也徐州盖取舒</hi>
<pb n="KR2b0007_WYG_045-33b"/>
<hi>緩之義或云因徐丘以為名一</hi>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑巻四十五<lb/>
</p>
<p>
</p>
  </div>
</body>
</text>
</TEI>
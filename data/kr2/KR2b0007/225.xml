<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百二十五</head>
    <p>
<pb n="KR2b0007_WYG_225-1a"/>
欽定四庫全書<lb/>
　資治通鑑卷二百二十五　宋　司馬光　撰<lb/>
　　　　　　　　　　　　　　胡三省　音註<lb/>
　唐紀四十一<hi>起閼逢攝提格盡屠維恊洽七月凢五年有竒始甲寅終己未七月凢五年零</hi>
　　<hi>七月</hi>
　　代宗睿文孝武皇帝中之下<lb/>
大厯九年春正月壬寅田神功薨於京師<hi>田神功入朝見上卷上平</hi>
　澧朗鎮遏使楊猷自澧州㳂江而下擅出境至鄂州<lb/>
<pb n="KR2b0007_WYG_225-1b"/>
詔聽入朝猷遂泝漢江而上<hi>澧音禮使疏吏翻朝直遥翻泝蘇故翻下遐稼翻上</hi>
<hi>時掌翻</hi>復州郢州皆閉城自守<hi>復郢二州皆賔漢此時盖為山南東道廵屬守式又</hi>
<hi>翻</hi>山南東道節度使梁崇義𤼵兵備之　二月辛未徐<lb/>
州軍亂刺史梁乘逾城走<hi>徐州治彭城</hi>　諫議大夫呉損使<lb/>
吐蕃留之累年竟病死虜中<hi>吐從暾入聲損出使見上卷六年</hi>　庚辰<lb/>
汴宋兵防秋者千五百人盜庫財潰歸<hi>汴皮變翻作考異曰唐厯  十</hi>
<hi>日己酉按長厯是月庚午朔十日乃己夘也今從實録</hi>田神功薨故也己丑以神<lb/>
功弟神玉知汴宋留後　癸巳郭子儀入朝上言朔方<lb/>
<pb n="KR2b0007_WYG_225-2a"/>
國之北門中間戰士耗散什纔有一今吐蕃兼河隴之<lb/>
地雜羌渾之衆<hi>朝直遥翻史炤曰羌党項之屬渾吐谷渾也</hi>勢强十倍願更<lb/>
於諸道各𤼵精卒成四五萬人則制勝之道必矣　三<lb/>
月戊申以皇女永樂公主許妻魏博節度使田承嗣之<lb/>
子華<hi>樂音洛妻七細翻嗣祥吏翻</hi>上意欲固結其心而承嗣益驕慢<lb/>
<hi>史言狼子野心不可以恩結</hi>　以澧朗鎮遏使楊猷為洮州刺史隴右<lb/>
節度兵馬使<hi>澧音禮使疏吏翻洮土刀翻洮州時已陷吐蕃楊猷特領刺史耳</hi>　夏四<lb/>
月甲申郭子儀辭還邠州<hi>子儀自邠入朝今還還從宣翻又音如字  考異曰唐厯</hi>
<pb n="KR2b0007_WYG_225-2b"/>
<hi>作癸未今從實錄</hi>復為上言邊事<hi>復扶又翻為于偽翻下為已仍為同</hi>至涕泗交<lb/>
流　壬辰赦天下　五月丙午楊猷自澧州入朝<hi>是年正月</hi>
<hi>已書楊猷離澧州㳂江泝漢今方至京師朝直遥翻</hi>　涇原節度使馬璘入朝諷<lb/>
將士為己表求平章事<hi>璘離珍翻將即亮翻</hi>丙寅以璘為左僕射<lb/>
<hi>璘離珍翻</hi>　六月盧龍節度使朱泚遣弟滔奉表請入朝且<lb/>
請自將歩騎五千防秋上許之<hi>泚且禮翻又音此將即亮翻又音如字騎竒寄</hi>
<hi>翻</hi>仍為先築大第於京師以待之　癸未興善寺胡僧<lb/>
不空卒贈開府儀同三司司空賜爵肅國公謚曰大辯<lb/>
<pb n="KR2b0007_WYG_225-3a"/>
正廣智不空三藏和尚<hi>釋典云佛在多羅柰最初為五人説契經修多羅藏佛在羅閲</hi>
<hi>祗最初為須那提説毗尼藏佛在毗舍離獼㺅池最初為跂耆説阿毗曇藏五百羅漢夜集阿毗曇相續解説</hi>
<hi>經此為三藏學又三藏學經律論也卒子恤翻藏徂浪翻</hi>　京師旱京兆尹黎幹作<lb/>
土龍祈雨自與巫覡更舞<hi>覡刑狄翻更工衡翻</hi>彌月不雨又禱於<lb/>
文宣王上聞之命撤土龍減膳節用秋七月戊午雨<lb/>
朱泚入朝至蔚州有疾<hi>蔚紆勿翻此自幽州西出山後取太原路入朝宋白曰蔚州西</hi>
<hi>南至代州四百六十里</hi>諸將請還俟閒而行<hi>待病閒而行也將即亮翻閒讀如字</hi>泚<lb/>
曰死則輿尸而前諸將不敢復言<hi>復扶又翻</hi>九月庚子至京<lb/>
<pb n="KR2b0007_WYG_225-3b"/>
師士民觀者如堵<hi>安史亂後河北諸帥阻兵不朝朱泚之来長安士民以為美事</hi>辛丑<lb/>
宴泚及將士於延英殿<hi>盧文紀曰上元以來置延英殿或宰相欲有奏對或天子欲有</hi>
<hi>咨度皆非時召見程大昌曰高宗初剏蓬萊宫諸門殿亭皆已立名至上元二年延英殿當御座生玉芝則是</hi>
<hi>初有大明宫即有延英殿顧召對宰臣則始於代宗耳代宗以苖晉卿年老蹇甚聽入閭不趨為御延英此優</hi>
<hi>禮也案六典宣政殿前西上閤門之西即為延英門延英門之左即延英殿故陽城欲救陸䞇約拾遺王仲舒</hi>
<hi>守延英殿上疏伏閤不去也</hi>犒賞之盛近時未有　壬寅回紇擅出<lb/>
鴻臚寺白晝殺人<hi>紇下没翻臚陵如翻</hi>有司擒之上釋不問　甲<lb/>
辰命郭子儀李抱玉馬璘朱泚分綂諸道防秋之兵<hi>璘離</hi>
<pb n="KR2b0007_WYG_225-4a"/>
<hi>珍翻泚且禮翻又音此</hi>　冬十月壬申信王瑝薨乙亥梁王璿薨<lb/>
<hi>二王皆𤣥宗子信以州為國名瑝户肓翻又音皇璿似宣翻</hi>　魏博節度使田承嗣<lb/>
誘昭義將吏使作亂<hi>使疏吏翻嗣祥吏翻誘羊久翻</hi>　十年春正月丁<lb/>
酉昭義兵馬使裴志清逐留後薛㟧帥其衆歸承嗣<hi>帥讀</hi>
<hi>曰率</hi>承嗣聲言救援引兵襲相州取之<hi>相息亮翻下同</hi>㟧奔洺州<lb/>
<hi>洺音名</hi>上表請入朝許之<hi>上時掌翻朝直遥翻</hi>　辛丑郭子儀入朝<lb/>
　壬寅壽王瑁薨<hi>瑁亦𤣥宗子音莫報翻</hi>　乙巳朱泚表請留闕<lb/>
下以弟滔知幽州盧龍留後許之　昭義禆將薛擇為<lb/>
<pb n="KR2b0007_WYG_225-4b"/>
相州刺史薛雄為衛州刺史薛堅為洺州刺史皆薛嵩<lb/>
之族也<hi>相衛洺本皆昭義廵屬</hi>戊申上命内侍魏知古如魏州諭<lb/>
田承嗣使各守封疆承嗣不奉詔癸丑遣大將盧子期<lb/>
取洺州楊光朝攻衛州　乙卯西川節度使崔寧奏破<lb/>
吐蕃數萬於西山<hi>吐從暾入聲</hi>斬首萬級捕虜數千人　丙<lb/>
辰詔諸道兵有逃亡者非承制勑無得輒召募　二月<lb/>
乙丑田承嗣誘衛州刺史薛雄雄不從使盜殺之屠其<lb/>
家盡據相衛四州之地<hi>相衛已䧟於承嗣磁洺雖未下而承嗣已據其地相衛二州自此屬</hi>
<pb n="KR2b0007_WYG_225-5a"/>
<hi>魏博</hi>自置長吏掠其精兵良馬悉歸魏州逼魏知古與共<lb/>
廵磁相二州<hi>磁疾之翻</hi>使其將士割耳𠢐面<hi>𠢐力之翻</hi>請承嗣為<lb/>
帥<hi>帥所類翻下同</hi>　辛未立皇子述為睦王逾為郴王連為恩<lb/>
王遘為鄜王<hi>郴丑林翻鄜芳無翻</hi>迅為隨王造為忻王暹為韶王<lb/>
運為嘉王遇為端王遹為循王<hi>遹余律翻</hi>通為恭王逹為原<lb/>
王逸為雅王<hi>諸皇子皆以州為王國名</hi>　丙子以華州刺史李承昭<lb/>
知昭義留後<hi>華戶化翻</hi>　河陽三城使常休明<hi>河陽縣本屬懷州顯慶二</hi>
<hi>年分屬河南府城臨大河長橋架水古稱設險此城後魏之北中城也東西魏兵爭又築中潬及南城謂之河</hi>
<pb n="KR2b0007_WYG_225-5b"/>
<hi>陽三城乾元中史思明再䧟東京李光弼以重兵守河陽及雍王平賊令魚朝恩守河陽乃以河南之河清濟</hi>
<hi>源温四縣租税入河陽三城使河南尹但禮領其縣額尋又以汜水軍賦屬之使疏吏翻</hi>苛刻少恩<lb/>
其軍士防秋者歸休明出城勞之<hi>少詩沼翻勞力到翻</hi>防秋兵與<lb/>
城内兵合謀攻之休明奔東都軍士奉兵馬使王惟恭<lb/>
為帥大掠數日乃定上命監軍冉庭蘭慰撫之<hi>監古銜翻</hi>
三月甲午陜州軍亂逐兵馬使趙令珍<hi>陜失冉翻三考異曰唐厯  月</hi>
<hi>二十八日辛卯陜州軍亂實録唐綂紀云甲午朔今從之</hi>觀察使李國清不能禁卑<lb/>
辭徧拜將士乃得脱去<hi>陜失冉翻將即亮翻</hi>軍士大掠庫物㑹淮<lb/>
<pb n="KR2b0007_WYG_225-6a"/>
西節度使李忠臣入朝過陜<hi>朝直遥翻過古禾翻</hi>上命忠臣按之<lb/>
將士畏忠臣兵威不敢動忠臣設棘圍令軍士匿名投<lb/>
庫物<hi>設棘四圍周之令投所掠庫物於其中</hi>一日獲萬緡盡以給其從兵<lb/>
為賞<hi>緡眉巾翻從才用翻</hi>　乙巳薛㟧常休明皆詣闕請罪上釋<lb/>
不問　初成徳節度使李寶臣淄青節度使李正巳皆<lb/>
為田承嗣所輕<hi>使疏吏翻淄莊持翻嗣祥吏翻</hi>寶臣弟寶正娶承嗣女<lb/>
在魏州與承嗣子維擊毬馬驚誤觸維死承嗣怒囚寶<lb/>
正以告寶臣寶臣謝教勑不謹封杖授承嗣使撻之承<lb/>
<pb n="KR2b0007_WYG_225-6b"/>
嗣遂杖殺寶正由是兩鎮交惡及承嗣拒命寶臣正巳<lb/>
皆上表請討之<hi>上時掌翻</hi>上亦欲因其隙討承嗣夏四月乙<lb/>
未勑貶承嗣為永州刺史<hi>永州漢零陵郡隋廢郡為永州</hi>仍命河東成<lb/>
徳幽州淄青淮西永平汴宋河陽澤潞諸道𤼵兵前臨<lb/>
魏博若承嗣尚或稽違即令進討罪止承嗣及其姪悦<lb/>
自餘將士弟姪茍能自㧞一切不問<hi>令力丁翻將即亮翻</hi>時朱滔方<lb/>
恭順與寶臣及河東節度使薛兼訓攻其北正已與淮<lb/>
西節度使李忠臣等攻其南五月乙未承嗣將霍榮國<lb/>
<pb n="KR2b0007_WYG_225-7a"/>
以磁州降<hi>磁州滏陽郡本漢廣平縣地隋廢郡於滏陽縣置磁州治滏陽本漢成安縣地將即亮翻</hi>
<hi>降户江翻下同磁牆之翻</hi>丁未李正已攻徳州㧞之<hi>徳州自此屬平盧軍</hi>李忠<lb/>
臣綂永平河陽懷澤歩騎四萬進攻衛州<hi>綂地綜翻俗讀從上聲</hi>
六月辛未田承嗣遣其將裴志清等攻冀州志清以其<lb/>
衆降李寳臣甲戌承嗣自將圍冀州寶臣使高陽軍使<lb/>
張孝忠將精騎四千禦之寶臣大軍繼至承嗣燒輜重<lb/>
而遁<hi>重直用翻冀州治信都縣將即亮翻又音如字騎竒寄翻高陽軍當置于瀛州高陽縣兵志横海北</hi>
<hi>平高陽等軍皆屬平盧道盖安史之亂以兵授張孝忠綂制而屬於李寶臣因授高陽軍使耳</hi>孝忠本<lb/>
<pb n="KR2b0007_WYG_225-7b"/>
奚也<hi>張孝忠奚人世為乙失活部酋長</hi>　田承嗣以諸道兵四合部將<lb/>
多叛而懼秋八月遣使奉表請束身歸朝<hi>嗣祥吏翻將即亮翻使疎</hi>
<hi>吏翻朝直遥翻</hi>　辛巳郭子儀還邠州<hi>入朝而還所鎮還從宣翻又音如字邠卑旻翻</hi>
<hi>作考異曰汾陽家傳  丁丑今從實録</hi>子儀嘗奏除州縣官一人不報僚<lb/>
佐相謂曰以令公勲徳奏一屬吏而不從何宰相之不<lb/>
知體子儀聞之謂僚佐曰自兵興以來方鎮武臣多䟦<lb/>
扈凢有所求朝廷常委曲從之此無它乃疑之也今子<lb/>
儀所奏事人主以其不可行而置之是不以武臣相待<lb/>
<pb n="KR2b0007_WYG_225-8a"/>
而親厚之也諸君可賀矣又何怪焉聞者皆服<hi>史言郭子儀忠</hi>
<hi>純</hi>　己丑田承嗣遣其將盧子期㓂磁州<hi>將即亮翻磁牆之翻</hi>
九月戊申回紇白晝刺市人腸出<hi>紇下没翻刺七亦翻</hi>有司執之<lb/>
繫萬年獄其酋長赤心馳入縣獄<hi>酋才由翻長知兩翻</hi>斫傷獄吏<lb/>
劫囚而去上亦不問　壬子吐蕃㓂臨涇<hi>吐從暾入聲臨涇漢縣屬</hi>
<hi>安定郡隋大業初改曰湫谷縣尋復曰臨涇縣唐屬涇州</hi>癸丑冦隴州及普潤大掠<lb/>
人畜而去百姓往往遣家屬出城竄匿丙辰鳯翔節度<lb/>
使李抱玉奏破吐蕃於義寧<hi>隴州華亭縣大厯八年置義寧軍</hi>　李寶<lb/>
<pb n="KR2b0007_WYG_225-8b"/>
臣正已㑹于棗强<hi>棗强縣前漢屬清河郡後漢省晉復置屬廣川郡魏隋以來屬冀州</hi>進<lb/>
圍貝州田承嗣出兵救之兩軍各饗士卒成徳賞厚平<lb/>
盧賞薄既罷平盧士卒有怨言正已恐其為變引兵退<lb/>
寶臣亦退李忠臣聞之釋衛州南度河屯陽武<hi>陽武縣屬鄭州</hi>
<hi>本原武城武徳四年置陽武縣北至衛州五十許里</hi>寶臣與朱滔攻滄州承嗣從<lb/>
父弟庭玠守之<hi>從才用翻</hi>寶臣不能克　吐蕃㓂涇州涇原<lb/>
節度使馬璘破之於百里城<hi>吐從暾入聲使疏吏翻璘離珍翻  考異曰汾陽家</hi>
<hi>傳九月吐蕃略潘原西而還八日至小石門白草川十八日下朝那川二十三日至里城營支磨原入華亭十</hi>
<pb n="KR2b0007_WYG_225-9a"/>
<hi>月公遣渾瑊李懷光與幽州義寧汴宋軍㑹于故平凉縣三日詰朝大破之今從實録</hi>戊午命盧<lb/>
龍節度使朱泚出鎮奉天行營<hi>泚且禮翻又音此</hi>　冬十月辛<lb/>
酉朔日有食之　盧子期攻磁州<hi>磁牆之翻傳考異曰舊李寶臣  作攻邢</hi>
<hi>州今從實録</hi>城幾陷<hi>幾居依翻</hi>李寶臣與昭義留後李承昭共救<lb/>
之大破子期於清水<hi>按新書田承嗣傳清水作臨水晉置臨水縣於滏口之右屬廣平郡</hi>
<hi>後魏及隋屬魏郡唐初省永泰元年薛嵩表于臨水故城置昭義縣屬磁州</hi>擒子期送京師<lb/>
斬之河南諸將又大破田悦于陳留<hi>陳留漢縣後魏廢隋開皇六年復置</hi>
<hi>時屬汴州九域志在州東五十二里將即亮翻</hi>田承嗣懼初李正已遣使至魏<lb/>
<pb n="KR2b0007_WYG_225-9b"/>
州承嗣囚之至是禮而遣之遣使盡籍境内户口甲兵<lb/>
榖帛之數以與之曰承嗣今年八十有六<hi>嗣祥吏翻承考異曰按</hi>
<hi>嗣卒時年七十五此云八十六盖欺正巳</hi>溘死無日<hi>溘口答翻奄也莊子曰溘然而死謂奄然也</hi>
諸子不肖恱亦孱弱<hi>孱士山翻</hi>凢今日所有為公守耳<hi>為于偽翻</hi>
豈足以辱公之師旅乎立使者於庭南向拜而授書又<lb/>
圖正巳之像焚香事之正巳悦遂按兵不進於是河南<lb/>
諸道兵皆不敢進承嗣既無南顧之虞得專意北<lb/>
方上嘉李寶臣之功遣中使馬承倩齎詔勞之<hi>勞力到翻</hi>
<pb n="KR2b0007_WYG_225-10a"/>
將還寶臣詣其館遺之百縑<hi>遺于季翻</hi>承倩詬詈擲出道中<lb/>
寶臣慙其左右<hi>為承倩詈辱顧見左右而自慙也詬許候翻又古候翻</hi>兵馬使王<lb/>
武俊説寶臣曰<hi>使疎吏翻説式芮翻下客説同</hi>今公在軍中新立功豎<lb/>
子尚爾况冦平之後以一幅詔書召歸闕下一匹夫耳<lb/>
不如釋承嗣以為己資寶臣遂有玩冦之志承嗣知范<lb/>
陽寶臣鄉里心常欲之<hi>寶臣本范陽内屬奚范陽將張瑣高畜為假子因冒其姓歸唐</hi>
<hi>又賜姓李</hi>因刻石作䜟云二帝同功勢萬全將田為侣入幽<lb/>
燕密令瘞寶臣境内<hi>䜟楚譖翻瘞於計翻</hi>使望氣者言彼有玉氣<lb/>
<pb n="KR2b0007_WYG_225-10b"/>
寳臣掘而得之又令客説之曰公與朱滔共取滄州得<lb/>
之則地歸國非公所有公能捨承嗣之罪請以滄州歸<lb/>
公仍願從公取范陽以自効公以精騎前驅承嗣以歩<lb/>
卒繼之蔑不克矣<hi>令力丁翻説式芮翻騎竒寄翻</hi>寶臣喜謂事合符䜟<lb/>
遂與承嗣通謀宻圖范陽承嗣亦陳兵境上寶臣謂滔<lb/>
使者曰聞朱公儀貌如神願得畫像觀之滔與之寶臣<lb/>
置于射堂與諸將共觀之曰眞神人也滔軍於瓦橋<hi>將即</hi>
<hi>亮翻瓦橋古易京之地在莫州北三十里唐置瓦橋關宋白曰涿州歸義縣瓦子濟橋在涿州南易州東當九</hi>
<pb n="KR2b0007_WYG_225-11a"/>
<hi>河之末舊置瓦橋闗後周置雄州</hi>寶臣選精騎二千通夜馳三百里襲<lb/>
之戒曰取貌如射堂者時兩軍方睦滔不虞有變狼狽<lb/>
出戰而敗㑹衣它服得免<hi>衣於既翻</hi>寶臣欲乘勝取范陽滔<lb/>
使雄武軍使昌平劉怦守留府<hi>怦普耕翻</hi>寶臣知有備不敢<lb/>
進承嗣聞幽恒兵交即引軍南還<hi>嗣祥吏翻恒户登翻還從宣翻又音如字</hi>
使謂寶臣曰河内有警不暇從公石上䜟文吾戲為之<lb/>
耳寶臣慙怒而退<hi>功考異曰舊王武俊傳曰代宗嘉其  使中貴人馬承倩齎詔宣勞承倩</hi>
<hi>將歸止傳舍寶臣親遺百縑承倩詬罵擲出道中王武俊勸玩養承嗣以為己資寶臣曰今與承嗣有釁矣可</hi>
<pb n="KR2b0007_WYG_225-11b"/>
<hi>推腹心哉武俊曰勢同患均轉㓂讎為父子欬唾間耳若傳虛言無益也今中貴人劉清譚在驛斬首送承嗣</hi>
<hi>承嗣立質妻孥矣寶臣曰吾不能如此武俊曰朱滔為國屯兵滄州請擒送承嗣以取信許之按承嗣方求解</hi>
<hi>于寶臣何必擒滔以取信且承倩尚在傳舍武俊何不勸斬承倩而斬清譚乎寶臣自以承嗣誘之共取幽州</hi>
<hi>故襲朱滔非因承倩之辱也今從唐紀</hi>寶臣旣與朱滔有隙以張孝忠為<lb/>
易州刺史使將精騎七千以備之<hi>史言田承嗣凶狡過于諸帥宋白曰易州</hi>
<hi>東至幽州二百一十四里將即亮翻又音如字騎竒寄翻</hi>　丙寅貴妃獨孤氏薨丁<lb/>
卯追謚貞懿皇后<hi>諡神至翻</hi>　十一月丁酉田承嗣將吴希<lb/>
光以瀛州降嶺南節度使路嗣恭擢流人孟瑶敬冕為<lb/>
<pb n="KR2b0007_WYG_225-12a"/>
將<hi>作考異曰鄴矦家傳  敬俛今從舊傳</hi>討哥舒晃瑶以大軍當其衝冕<lb/>
自間道輕入<hi>間古莧翻輕墟正翻</hi>丁未克廣州斬哥舒晃<hi>曰考異  舊嗣</hi>
<hi>恭傳云嗣恭平廣州商舶之徒多因晃事誅之嗣恭前後没其家財寶數百萬貫盡入私室不以貢獻代宗心</hi>
<hi>甚銜之故嗣恭雖有平方面功止轉檢校兵部尚書無所酬勞建中實録曰自兵興以來諸軍殺將帥而要君</hi>
<hi>者多矣皆因授其任以茍安之其王師征討不失有罪始斯役也既而有謗其收南海府庫閲上不實不得用</hi>
<hi>久之按代宗以嗣恭附元載遺載瑠璃盤惡之故不用耳事見鄴矦家傳或當時亦有人迎合以匿貨謗嗣恭</hi>
<hi>不可知也今不取李肇國史補云路嗣恭初平五嶺元載奏嗣恭多取南人金寶是欲為亂陛下不信試召必</hi>
<hi>不入朝三伏中追詔至嗣恭不慮請待秋凉以修覲禮江西判官柳渾入雨泣曰公有功方暑而追是為執政</hi>
<pb n="KR2b0007_WYG_225-12b"/>
<hi>所中今少遷延必族滅也嗣恭懼曰為之柰何渾曰健歩追還表緘公今日過江宿石頭驛乃可從之代宗謂</hi>
<hi>元載曰嗣恭不俟駕行矣載無以對按嗣恭素附元載載誅賴李泌營救得免事見鄴矦家傳載豈有譖嗣恭</hi>
<hi>云欲為亂之理盖載已被誅而召嗣恭適在三伏渾冇此疑時人因以為渾美事耳今不取  余按去年命路</hi>
<hi>嗣恭為嶺南節度使討哥舒晃嗣恭既誅晃而平廣州則當在廣州柳渾若以江西判官從嗣恭亦當在廣州</hi>
<hi>今諫嗣恭請奉詔就道乃言過江宿石頭驛石頭驛在豫章江之西岸嗣恭自江西觀察赴召可言宿石頭驛</hi>
<hi>自嶺南節度赴召安得宿石頭驛哉亦可以明李肇之誤</hi>及其黨萬餘人嗣恭之討<lb/>
晃也容管經略使王雄遣將將兵助之西原賊帥覃問<lb/>
乘虛襲容州<hi>姓譜梁有東寧州刺史覃元先則蠻中有覃姓尚矣</hi>翃伏兵擊擒之<lb/>
<pb n="KR2b0007_WYG_225-13a"/>
　十二月回紇千騎㓂夏州<hi>傳考異曰此事出汾陽家  實録新舊紀皆無之按</hi>
<hi>實録明年二月加朔方戍兵以備回紇則是回紇嘗入冦也</hi>州將梁榮宗破之於烏<lb/>
水<hi>烏水在夏州朔方縣貞觀七年開延化渠引烏水入庫狄澤將即亮翻</hi>郭子儀遣兵三<lb/>
千救夏州回紇遁去<hi>夏户雅翻紇下没翻</hi>　元載王縉奏魏州鹽<lb/>
貴請禁鹽入其境以困之<hi>載祖亥翻又音如字縉音晉</hi>上不許曰承<lb/>
嗣負朕百姓何罪　田承嗣請入朝李正已屢為之上<lb/>
表乞許其自新<hi>嗣祥吏翻朝直遥翻為于偽翻上時掌翻</hi>
十一年春正月壬辰遣諫議大夫杜亞使魏州宣慰<hi>使疎</hi>
<pb n="KR2b0007_WYG_225-13b"/>
<hi>吏翻</hi>　辛亥西川節度使崔寧奏破吐蕃四節度及突厥<lb/>
吐谷渾氐𦍑羣蠻衆二十餘萬斬首萬餘級<hi>吐從暾入聲厥九勿</hi>
<hi>翻</hi>　二月庚辰田承嗣復遣使上表請入朝<hi>復扶又翻</hi>上乃<lb/>
下詔赦承嗣罪復其官爵聽與家屬入朝其所部拒朝<lb/>
命者一切不問　辛巳增朔方五城戍兵以備回紇<hi>朔方</hi>
<hi>先綂三受降城并振武豐安定逺為六城時三受降城屬振武軍使朔方綂豐安定逺新昌豐寧保寧謂之塞</hi>
<hi>下五城紇下没翻</hi>　三月戊子河陽軍亂逐監軍冉庭蘭出城<lb/>
大掠三日庭蘭成備而入誅亂者數十人乃定<hi>監古銜翻</hi>
<pb n="KR2b0007_WYG_225-14a"/>
五月汴宋留後田神玉卒都虞候李靈曜殺兵馬使濮<lb/>
州刺史孟鑒北結田承嗣為援<hi>汴皮變翻卒子恤翻使踈吏翻濮博木翻嗣祥</hi>
<hi>吏翻</hi>癸巳以永平節度使李勉兼汴宋等八州留後<hi>汴宋曹濮</hi>
<hi>兖鄆徐泗八州濮博木翻</hi>乙未以靈曜為濮州刺史靈曜不受詔六<lb/>
月戊午以靈曜為汴宋留後遣使宣慰　秋七月田承<lb/>
嗣遣兵冦滑州敗李勉<hi>滑州永平節度治所敗補邁翻</hi>　吐蕃冦石門<lb/>
入長澤川<hi>長澤川後魏置闡熈郡隋廢郡為長澤縣屬夏州吐蕃㓂原州遂北入夏州界也宋白曰</hi>
<hi>長澤縣漢朔方郡三封縣之地三封故城赫連勃勃據之築為綂萬城又按原州北有長澤監吐從暾入聲</hi>
<pb n="KR2b0007_WYG_225-14b"/>
　八月丙寅加盧龍節度使朱泚同平章事<hi>實考異曰  録閏八</hi>
<hi>月己亥遣朱泚如奉天行營按去年已云泚出鎮奉天行營至此又云明年九月又云盖泚每年往奉天防秋</hi>
<hi>至春還京師但實録不載其入朝耳</hi>　李靈曜既為留後益驕慢悉以其<lb/>
黨為管内八州刺史縣令欲效河北諸鎮甲申詔淮西<lb/>
節度使李忠臣永平節度使李勉河陽三城使馬燧討<lb/>
之淮南節度使陳少游淄青節度使李正已皆進兵擊<lb/>
靈曜汴宋兵馬使攝節度副使李僧惠<hi>少始照翻家考異曰汾陽  傳</hi>
<hi>作李思惠今從舊傳</hi>靈曜之謀主也宋州牙門將劉昌遣僧神表<lb/>
<pb n="KR2b0007_WYG_225-15a"/>
濳説僧惠僧惠召問計昌為之泣陳逆順<hi>將即亮翻說式芮翻為于</hi>
<hi>偽翻</hi>僧惠乃與汴宋牙將高慿石隱金遣神表奉表詣京<lb/>
師請討靈曜九月壬戌以僧惠為宋州刺史慿為曹州<lb/>
刺史隱金為鄆州刺史乙丑李忠臣馬燧軍于鄭州<hi>汴皮</hi>
<hi>變翻鄆音運</hi>靈曜引兵逆戰兩軍不意其至退軍滎澤<hi>隋分滎陽</hi>
<hi>縣置滎澤縣唐屬鄭州九域志在州西北四十五里</hi>淮西軍士潰去者什五六鄭<lb/>
州士民皆驚走入東都忠臣將歸淮西燧固執不可曰<lb/>
以順討逆何憂不克柰何自弃功名堅壁不動忠臣聞<lb/>
<pb n="KR2b0007_WYG_225-15b"/>
之稍收散卒數日皆集軍勢復振<hi>史言李忠臣因馬燧以成功復扶又翻</hi>
戊辰李正已奏克鄆濮二州壬申李僧惠敗靈曜兵于<lb/>
雍丘<hi>濮博木翻敗補邁翻下敗永同</hi>冬十月李忠臣馬燧進擊靈曜忠<lb/>
臣行汴南燧行汴北屢破靈曜兵壬寅與陳少游前軍<lb/>
合與靈曜大戰於汴州城西靈曜敗入城固守癸卯忠<lb/>
臣等圍之田承嗣遣田恱將兵救靈曜敗永平淄青兵<lb/>
於匡城<hi>少始照翻匡城漢長垣縣隋開皇十六年更名時屬滑州</hi>乘勝進軍汴州營<lb/>
於城北數里丙午忠臣遣禆將李重倩將輕騎數百夜<lb/>
<pb n="KR2b0007_WYG_225-16a"/>
入其營縱横貫穿<hi>縱子容翻穿尺絹翻</hi>斬數十人而還<hi>還從宣翻又如字</hi>
營中大駭忠臣燧因以大軍乗之鼓譟而入悦衆不戰<lb/>
而潰悦脱身北走將士死者相枕藉不可勝數<hi>譟則竈翻枕職</hi>
<hi>任翻藉慈夜翻勝音升</hi>靈曜聞之開門夜遁汴州平重倩本奚也<lb/>
丁未靈曜至韋城<hi>隋分白馬縣置韋城縣於古韋國之墟故曰韋城時屬滑州九域志韋城</hi>
<hi>縣在滑州東南五十里</hi>永平將杜如江擒之燧知忠臣暴戾以己<lb/>
功讓之不入汴城<hi>將即亮翻汴皮變翻</hi>引軍西屯板橋忠臣入城<lb/>
果專其功宋州刺史李僧惠與之爭功忠臣因㑹擊殺<lb/>
<pb n="KR2b0007_WYG_225-16b"/>
之又欲殺劉昌昌遁逃得免甲寅李勉械送李靈曜至<lb/>
京師斬之　十二月丁亥李正已李寶臣並加同平章<lb/>
事　涇原節度使馬璘疾亟以行軍司馬叚秀實知節<lb/>
度事付以後事秀實嚴兵以備非常丙申璘薨<hi>使疎吏翻璘離</hi>
<hi>珍翻公考異曰實録庚寅璘薨叚公别傳曰十二月景申馬  薨十二年正月八日奉制除涇州刺史知節度</hi>
<hi>事實録又云丁酉以叚秀實知河東留後按時馬璘新薨秀實涇原留後備禦吐蕃豈可撤之使攝河東盖奏</hi>
<hi>報未至有斯命尋聞璘薨遂除涇原耳亟紀力翻</hi>軍中奔哭者數千人喧咽門<lb/>
屏秀實悉不聽入命押牙馬頔治䘮事於内<hi>頔徒厯翻治直之翻</hi>
<pb n="KR2b0007_WYG_225-17a"/>
李漢惠接賔客於外妻妾子孫位於堂宗族位於庭將<lb/>
佐位於前牙士卒哭於營伍百姓各守其家有離立偶語<lb/>
於衢路輒執而囚之<hi>記曲禮曰離立者不出中間注云離兩也</hi>非護䘮從行<lb/>
者無得逺送致祭拜哭皆有儀節送䘮近逺皆有定處<lb/>
違者以軍法從事都虞候史廷幹兵馬使崔珍十將張<lb/>
景華謀因䘮作亂秀實知之奏廷幹入宿衛徙珍屯靈<lb/>
臺補景華外職不戮一人軍府晏然<hi>自高仙芝䘮師於大食叚秀實始見</hi>
<hi>於史其後責李嗣業不赴難滏水之潰保河清以濟歸師在邠州誅郭晞暴横之卒與馬璘議論不阿及治䘮</hi>
<pb n="KR2b0007_WYG_225-17b"/>
<hi>曲防周慮以安軍府最後笏擊朱泚以身徇國其事業風節卓然表出於唐諸將中</hi>璘家富有無<lb/>
算治第京師甲於勲貴<hi>以功勲致貴顯故曰勲貴治直之翻</hi>中堂費二十<lb/>
萬緡它室所減無幾<hi>幾居豈翻</hi>其子孫無行<hi>行下孟翻</hi>家貲尋盡<lb/>
<hi>史言殖貨無厭者適以為不肖子孫之資</hi>　戊戌昭義節度使李承昭表稱<lb/>
疾篤以澤潞行軍司馬李抱眞兼知磁邪兩州留後<hi>使疎</hi>
<hi>吏翻磁牆之翻</hi>　庚戌加淮西節度使李忠臣同平章事仍領<lb/>
汴州刺史治汴州<hi>李忠臣破李靈曜得汴州即以與之汴皮變翻</hi>
十二年春三月乙卯兵部尚書同平章事鳯翔懷澤潞<lb/>
<pb n="KR2b0007_WYG_225-18a"/>
秦隴節度使李抱玉薨<hi>尚辰羊翻</hi>弟抱真仍領懷澤潞留後<lb/>
　癸亥以河東行軍司馬鮑防為河東節度使防襄州<lb/>
人也　田承嗣竟不入朝又助李靈曜上復命討之承<lb/>
嗣乃復上表謝罪<hi>嗣祥吏翻朝直遥翻復扶又翻上時掌翻</hi>上亦無如之何<lb/>
庚午悉復承嗣官爵仍令不必入朝<hi>令力丁翻</hi>　中書侍郎<lb/>
同平章事元載專横<hi>載祖亥翻又音如字横户孟翻</hi>黄門侍郎同平章<lb/>
事王縉附之二人俱貪載妻王氏<hi>載妻王忠嗣之女縉音晉</hi>及子伯<lb/>
和仲武縉弟妹及尼出入者爭納賄賂<hi>尼女夷翻</hi>又以政事<lb/>
<pb n="KR2b0007_WYG_225-18b"/>
委羣吏士之求進者不結其子弟及主書卓英倩等無<lb/>
由自逹上含容累年載縉不悛<hi>悛丑緣翻</hi>上欲誅之恐左右<lb/>
漏泄無可與言者獨與左金吾大將軍吴湊謀之湊上<lb/>
之舅也<hi>吴湊章敬皇后弟也</hi>㑹有告載縉夜醮圖為不軌者庚辰<lb/>
上御延英殿命湊收載縉於政事堂<hi>政事堂在東省屬堂門下自中宗後徙</hi>
<hi>於中書省則堂在右省也案裴炎傳故事宰相於門下省議事謂之政事堂故長孫無忌為司空房𤣥齡為僕</hi>
<hi>射魏徴為太子太師皆知門下省事至中宗時裴炎為中書令執政事筆故徒政事堂於中書省載祖亥翻又</hi>
<hi>音如字縉音晉</hi>又收仲武及卓英倩等繫獄命吏部尚書劉晏<lb/>
<pb n="KR2b0007_WYG_225-19a"/>
與御史大夫李涵等同鞫之<hi>尚辰羊翻</hi>問端皆出禁中<hi>問端猶今</hi>
<hi>言問頭也</hi>仍遣中使詰以隂事載縉皆伏罪<hi>使疎吏翻詰去吉翻</hi>是日<lb/>
先杖殺左衛將軍知内侍省事董秀於禁中乃賜載自<lb/>
盡於萬年縣載請主者願得快死主者曰相公須受少<lb/>
汚辱<hi>相息亮翻少詩沼翻</hi>勿恠乃脱穢韈塞其口而殺之<hi>韈勿伐翻足衣</hi>
<hi>塞悉則翻</hi>王縉初亦賜自盡劉晏謂李涵等曰故事重刑覆<lb/>
奏况大臣乎且法有首從<hi>首謂罪首從謂從坐從才用翻</hi>宜更禀進止<lb/>
涵等從之上乃貶縉栝州刺史<hi>宋白曰栝州晉為永嘉郡隋改處州尋為栝州</hi>
<pb n="KR2b0007_WYG_225-19b"/>
<hi>因栝蒼山為名劉昫曰京師東南四千二百七十八里</hi>載妻王氏忠嗣之女也及<lb/>
子伯和仲武季能皆伏誅有司籍載家財胡椒至八百<lb/>
石<hi>嗣祥吏翻本草曰胡椒生西戎形如䑕李子調食用之味甚辛辣徐表南中記曰生南海諸國</hi>它物<lb/>
稱是<hi>稱尺證翻</hi>　夏四月壬午以太常卿楊綰為中書侍郎<lb/>
禮部侍郎常衮為門下侍郎並同平章事綰性清儉簡<lb/>
素制下之日朝野相賀郭子儀方宴客聞之減坐中聲<lb/>
樂五分之四<hi>朝直遥翻坐徂臥翻</hi>京兆尹黎幹騶從甚盛<hi>騶仄尤翻從才</hi>
<hi>用翻</hi>即日省之止存十騎中丞崔寛第舍宏侈亟毁撤之<lb/>
<pb n="KR2b0007_WYG_225-20a"/>
　癸未貶吏部侍郎楊炎諫議大夫韓洄包佶<hi>佶巨乙翻</hi>起居<lb/>
舍人韓㑹等皆載黨也炎鳯翔人載常引有文學才望<lb/>
者一人親厚之異日欲以代己故炎及于貶<hi>載祖亥翻又音如字</hi>
洄滉之弟㑹南陽人也上初欲盡誅炎等吴湊諫救百<lb/>
端始貶官　丁酉吐蕃冦黎雅州<hi>武后大足元年以雅州之漢源飛越嶲州</hi>
<hi>之陽山置黎州吐從暾入聲</hi>西川節度使崔寧擊破之　元載以仕<lb/>
進者多樂京師惡其逼己<hi>樂音洛惡烏路翻</hi>乃制俸禄厚外官<lb/>
而薄京官京官不能自給常從外官乞貸楊綰常衮奏<lb/>
<pb n="KR2b0007_WYG_225-20b"/>
京官俸太薄<hi>貸他代翻又土得翻俸扶用翻</hi>己酉詔加京官俸嵗約十<lb/>
五萬六千餘緡<hi>唐㑹要開元二十四年勑百官料錢宜合為一色都以月俸為名各據本官隨</hi>
<hi>月給付一品三十千二品二十四千三品十七千四品十一千五品九千二百六品五千三百七品四千五十</hi>
<hi>八品二千四百七十五九品一千九百一十七至大厯十二年加京官俸三師三公侍中中書令毎月各一百</hi>
<hi>二十貫文中書門下侍郎月各一百貫文東宫三太左右僕射各八十貫文東宫三少各七十貫文尚書御史</hi>
<hi>大夫太常卿各六十貫文常寺宗正卿太子詹事國子祭酒各五十貫文左右丞及諸司侍郎給舍中丞賔客</hi>
<hi>殿中祕書監司農等卿將作等監各四十五貫文太子二庶子太常少卿各四十貫文諫議諸司少卿少監各</hi>
<hi>三十五貫文國子司業内侍東宫三卿各三十貫文郎中侍御史司天監少詹事諸王傅國子博士諭徳中允</hi>
<pb n="KR2b0007_WYG_225-21a"/>
<hi>中舍殿中袐書太常宗正卿各二十五貫文殿中侍御史著作郎大理正都水使者總監内常侍内給事各二</hi>
<hi>十貫文員外郎通事舍人起居王府長史各十八貫文監察御史臺主簿補闕王府司馬司天少監太子典内</hi>
<hi>太常博士主簿宗正主簿門下録事中書主書各十五貫文拾遺司議太子文學祕書著作佐郎國子太學四</hi>
<hi>門廣文博士大理司直詹事府丞及諸寺監丞謁者監中書門下主事各十二貫文洗馬贊善諸寺監主簿詹</hi>
<hi>事府司直各十貫文評事八貫文諸校正各六貫文諸奉御九成總監諸王諮議及諸陵令各六貫二百文城</hi>
<hi>門符寶國子助教六局郎王府掾屬太常侍醫文學録事参軍主簿記室諸衛及六軍長史兩市令諸副總監</hi>
<hi>武庫署令太公廟令各五貫三百文太子通事舍人東宫三寺丞太學廣文助教内坊丞諸直長内寺伯千牛</hi>
<hi>衛及諸率府長史諸陵丞諸陵署諸王府判司司竹温泉監尚書都事都水及諸總監丞司天臺丞太子侍醫</hi>
<pb n="KR2b0007_WYG_225-21b"/>
<hi>諸司上局署令王府國令苑四面副監公主邑司令各四貫一百一十六文國子四門助教律醫學博士協律</hi>
<hi>郎内謁者諸衛六軍左右衛率府等衛佐諸王府參軍大農都省兵吏禮房考功主事春坊録事司竹副監諸</hi>
<hi>司中局署令都水主簿諸司上局署及監廟司丞司天臺靈臺郎保章挈壺正太常針醫及醫監尚醫局司醫</hi>
<hi>各二貫四百七十文太祝奉禮省中諸行主事門下典儀御史臺殿中祕書内侍省春坊詹事府主事諸寺監</hi>
<hi>諸衛六軍諸司録事諸司中局署丞及大理獄丞諸司監作監事諸率府録事殿中省醫佐食醫奉輦司庫司</hi>
<hi>廩奉乘鴻臚寺掌客司儀太僕主乗内坊典直司天臺司辰司厯監内侍省宫教博士東宫三寺主簿太常太</hi>
<hi>樂鼓吹丞醫正按摩咒禁卜筮博士及針醫卜助教國子書筭博士及助教諸王府國丞尉諸總監主簿各一</hi>
<hi>貫九百一十七文武官左右金吾大將軍各四十五貫文六軍大將軍左右金吾將軍各四十貫文諸衛大將</hi>
<pb n="KR2b0007_WYG_225-22a"/>
<hi>軍六軍將軍各三十貫文諸衛將軍各二十五貫文諸衛及六軍中郎將諸率府率副率各一十貫五百六十</hi>
<hi>七文諸衛及六軍郎將諸王府典軍副各九貫二百文諸衛及六軍司陛千牛及左右備身各五貫三百文諸</hi>
<hi>衛及六軍中候太子千牛各四貫一百六十六文諸衛及六軍司戈太子備身各二貫四百七十五文諸衛及</hi>
<hi>六軍執㦸及長上各一貫九百一十七文京兆及諸府尹各八十貫文少尹兩縣令各五十貫文奉先昭應醴</hi>
<hi>泉等縣令司録各四十五貫文畿令各四十貫文判司兩縣丞各三十五貫文兩縣簿尉奉先等縣丞各三十</hi>
<hi>貫文奉先縣簿尉諸畿令各二十五貫文畿簿尉各二十貫文參軍文學博士録事各一十貫文應給百司正</hi>
<hi>員文武官月料錢外檢校官同中書門下平章事毎月一百二十貫文内侍省監每月四十五貫文每年約加</hi>
<hi>一十五萬六千貫文</hi>五月辛亥詔自都團練使外悉罷諸州團練<lb/>
<pb n="KR2b0007_WYG_225-22b"/>
守捉使又令諸使非軍事要急無得擅召刺史及停其<lb/>
職務差人權攝又定諸州兵皆有常數其召募給家糧<lb/>
春冬衣者謂之官健差㸃土人春夏歸農秋冬追集給<lb/>
身糧醬菜者謂之團結自兵興以來州縣官俸給不一<lb/>
重以元載王縉隨情徇私<hi>俸扶用翻重直用翻載祖亥翻又音如字縉音晉</hi>刺<lb/>
史月給或至千緡或數十緡至是始定節度使以下至<lb/>
主簿尉俸禄<hi>緡眉巾翻使疏吏翻自是年定俸之後至于㑹昌則又倍之節度使三十萬都防禦</hi>
<hi>使副使監軍十五萬觀察使十萬諸府尹大都督府長史都團練使副使上州刺史八萬節度副使中下州刺</hi>
<pb n="KR2b0007_WYG_225-23a"/>
<hi>史知軍事七萬上州别駕五萬五千長史司馬五萬觀察團練判官掌書記五萬諸大都督府司録參軍事鴘</hi>
<hi>赤縣令四萬五千節度推官支使防禦判官上州録事參軍畿縣上縣令四萬諸大都督府判官赤縣丞三萬</hi>
<hi>五千觀察防禦團練推官廵官鴘赤縣丞兩赤縣主簿尉上州功曹參軍以下上縣丞三萬畿縣丞鴘赤縣簿</hi>
<hi>尉二萬五千畿縣上縣主簿尉二萬由㑹昌以前其間世有增減不可計也按類篇鴘翻阮切鷹二嵗色新地</hi>
<hi>理志唐京兆有赤縣次赤縣諸負郭亦皆為次赤縣鴘赤字義不可曉盖次赤也</hi>掊多益寡上<lb/>
下有叙法制粗立<hi>粗坐五翻</hi>　庚午上遣中使發元載祖父<lb/>
墓斵棺弃尸毁其家廟焚其木主戊寅卓英倩等皆杖<lb/>
死英倩之用事也弟英璘横於鄉里<hi>璘離珍翻横户孟翻</hi>及英倩<lb/>
<pb n="KR2b0007_WYG_225-23b"/>
下獄<hi>下户嫁翻</hi>英璘遂據險作亂上𤼵禁兵討之乙巳金州<lb/>
刺史孫道平擊擒之　上方倚楊綰使釐革弊政㑹綰<lb/>
有疾秋七月己巳薨上痛悼之甚謂羣臣曰天不欲朕<lb/>
致太平何奪朕楊綰之速　八月癸未賜東川節度使<lb/>
鮮于叔明姓李氏<hi>使疎吏翻</hi>　元載王縉之為相也上日賜<lb/>
以内厨御饌可食十人<hi>饌雛戀翻又雛晥翻食祥吏翻</hi>遂為故事癸卯<lb/>
常衮與朱泚上言餐錢已多<hi>餐錢盖所謂食料錢也泚且禮翻又音此上時掌翻</hi>
乞停賜饌許之衮又欲辭堂封同列不可而止<hi>唐制堂封嵗三</hi>
<pb n="KR2b0007_WYG_225-24a"/>
<hi>千六百縑興元後纔千一百徳宗尋復舊</hi>時人譏衮以為朝廷厚禄所以養<lb/>
賢不能當辭位不當辭禄<hi>朝直遥翻</hi>
　臣光曰君子恥食浮於人衮之辭禄廉恥存焉與夫<lb/>
　固位貪禄者不猶愈乎<hi>夫音扶</hi>詩云彼君子兮不素餐<lb/>
　兮<hi>詩伐檀之辭</hi>如衮者亦未可以深譏也<lb/>
楊綰常衮薦湖州刺史顔眞卿<hi>大厯元年眞卿以攻元載貶峽州别駕尋改為</hi>
<hi>吉州司馬遷撫湖二州刺史</hi>上即日召還<hi>還從宣翻又音如字</hi>甲辰以為刑部<lb/>
尚書<hi>尚辰羊翻</hi>綰衮又薦淮南判官汲人闗播擢為都官員<lb/>
<pb n="KR2b0007_WYG_225-24b"/>
外郎<hi>唐都官郎掌配役𨽻簿録俘囚以給衣糧藥療以理訴競雪寃凢公私良賤必周知之屬刑部</hi>
九月辛酉以四鎮北庭行營兼涇原鄭潁節度使叚秀<lb/>
實為節度使<hi>西考異曰叚公别傳曰自受鉞三五年間  鄰無烽燧之警又曰戎帥論乞力陀慕</hi>
<hi>公清徳不敢侵陵我疆舊傳亦曰三四年間吐蕃不敢犯塞按是月吐蕃冦原州十二月朱泚拒吐蕃自涇州</hi>
<hi>還明年九月吐蕃逼涇州云三四年間不敢犯塞盖史家溢美之辭耳</hi>秀實軍令簡約有<lb/>
威惠奉身清儉室無姬妾非公㑹未嘗飲酒聽樂　吐<lb/>
蕃八萬衆軍于原州北長澤監<hi>盖長澤川唐舊置馬監於此吐從暾入聲下同</hi>
己巳破方渠<hi>方渠漢縣屬北地郡後省中宗神龍三年分馬嶺置方渠縣屬慶州宋白續通典靈</hi>
<pb n="KR2b0007_WYG_225-25a"/>
<hi>州方渠鎮宋初置通逺軍秦長城在城北一里</hi>入拔谷郭子儀使禆將李懷光<lb/>
救之吐蕃退庚午吐蕃冦坊州　冬十月乙酉西川節<lb/>
度使崔寧奏大破吐蕃於望漢城<hi>吐蕃築城於西山以望蜀因名望漢城使</hi>
<hi>疎吏翻</hi>　先是秋霖河中府池鹽多敗<hi>河中府管下安邑解縣皆有鹽池先</hi>
<hi>悉薦翻</hi>户部侍郎判度支韓滉恐鹽户減税丁亥奏雨雖<lb/>
多不害鹽仍有瑞鹽生<hi>度徒洛翻滉呼廣翻宋白曰大厯初韓滉進漫生鹽以為靈瑞</hi>
<hi>後又奏乳鹽生</hi>上疑其不然遣諫議大夫義興蔣鎮往視之<hi>義興</hi>
<hi>漢陽羡縣地晉置義興郡及縣隋廢郡存縣以屬常州</hi>　吐蕃冦鹽夏州又冦長<lb/>
<pb n="KR2b0007_WYG_225-25b"/>
武<hi>邠州冝禄縣有長武城時郭子儀遣李懷光築長武城據原首臨涇水俯瞰通道吐蕃自是不敢輕犯宋</hi>
<hi>白曰長武鎮在鳯翔府麟遊縣界西至涇州四十里夏户雅翻</hi>郭子儀遣將拒却之<hi>將即</hi>
<hi>亮翻</hi>　以永平軍押牙匡城劉洽為宋州刺史<hi>舊考異曰  劉𤣥佐</hi>
<hi>傳云李靈曜據汴州洽將兵乗其無備徑入宋州按劉昌以宋州牙門將説李僧惠歸順則是僧惠先已為靈</hi>
<hi>曜守宋州朝廷因授宋州刺史耳若僧惠未降則洽不能得宋州已降則不敢取宋州盖僧惠已為李忠臣所</hi>
<hi>殺洽因引兵據宋州耳舊傳欲以為洽功故云然其實非也永平軍治滑州</hi>仍以宋泗二州<lb/>
𨽻永平軍　京兆尹黎幹奏秋霖損稼韓滉奏幹不實<lb/>
上命御史按視丁未還奏所損凢三萬餘頃渭南令劉<lb/>
<pb n="KR2b0007_WYG_225-26a"/>
澡<hi>渭南縣唐初屬華州時屬雍州宋白曰郭縁生述征記云渭南縣夷狄所置謂苻姚也</hi>阿附度<lb/>
支<hi>謂阿附韓滉度徒洛翻</hi>稱縣境苗獨不損御史趙計奏與澡同<lb/>
上曰霖雨溥博豈得渭南獨無更命御史朱敖視之損<lb/>
三千餘頃上歎息久之曰縣令字人之官不損猶應言<lb/>
損廼不仁如是乎貶澡南浦尉<hi>後魏分朐䏰縣置漁泉縣後周改曰萬川隋改</hi>
<hi>曰南浦唐帶萬州</hi>計澧州司户而不問滉<hi>澧音禮滉呼廣翻</hi>　十一月<lb/>
壬子山南西道節度使張獻恭奏破吐蕃萬餘衆于岷<lb/>
州<hi>使疎吏翻吐從暾入聲</hi>　丙辰蔣鎮還奏言瑞鹽實如韓滉所<lb/>
<pb n="KR2b0007_WYG_225-26b"/>
言仍上表賀<hi>還從宣翻又音如字上時掌翻</hi>請宣付史臣錫以嘉名上<lb/>
從之賜號寶應靈應池<hi>賜號者安邑池也</hi>時人醜之　十二月<lb/>
丙戌朱泚自涇州還京師<hi>朱泚自幽州入朝遂留京師因遣防秋而還還從宣翻又</hi>
<hi>音如字</hi>　丁亥崔寧奏破吐蕃十餘萬衆斬首八千餘級<lb/>
<hi>吐從暾入聲</hi>　庚子以朱泚兼隴右節度使知河西澤潞行<lb/>
營　平盧節度使李正已先有淄青齊海登萊沂宻徳<lb/>
棣十州之地及李靈曜之亂諸道合兵攻之所得之地<lb/>
各為己有正已又得曺濮徐兖鄆五州因自青州徙治<lb/>
<pb n="KR2b0007_WYG_225-27a"/>
鄆州使其子前淄州刺史納守青州<hi>濮博木翻鄆音運  考異曰實録此</hi>
<hi>年二月丙戌以納為青州刺史充淄青留後至此又云為青州刺史舊正已傳云正已自青州徙居鄆州使子</hi>
<hi>納及腹心之將分理其地納傳云正已擊田承嗣署奏留後尋遷青州刺史今從之</hi>正已用刑嚴<lb/>
峻所在不敢偶語然法令齊一賦均而輕擁兵十萬雄<lb/>
據東方鄰藩皆畏之是時田承嗣據魏博相衛洺貝澶<lb/>
七州<hi>澶州漢東郡頓丘縣地隋開皇十六年分頓丘置澶淵縣唐改曰澶水避高祖諱也武徳四年分黎</hi>
<hi>州之澶水魏州之頓丘觀州置澶州貞觀元年州廢大厯七年田承嗣表以魏州之頓丘臨黄復置澶州嗣祥</hi>
<hi>吏翻相息亮翻洺音名澶時連翻</hi>李寶臣據恒易趙定深冀滄七州各<lb/>
<pb n="KR2b0007_WYG_225-27b"/>
擁衆五萬梁崇義據襄鄧均房復郢六州有衆二萬相<lb/>
與相根據蟠結雖奉事朝廷而不用其法令<hi>恒户登翻朝直遥翻</hi>
官爵甲兵租賦刑殺皆自專之上寛仁一聽其所為朝<lb/>
廷或完一城增一兵輒有怨言以為猜貳常為之罷役<lb/>
<hi>為于偽翻</hi>而自於境内築壘繕兵無虛日以是雖在中國名<lb/>
藩臣而實如蠻貊異域焉<lb/>
十三年春正月辛酉勑毁白渠支流碾磑以漑田<hi>碾尼展翻</hi>
<hi>磑五對翻磨也公輸班作磑後人又激水為之不煩人力引水激輪使自旋轉謂之水磨史炤曰碾磨也磑䃺</hi>
<pb n="KR2b0007_WYG_225-28a"/>
<hi>也</hi>昇平公主有二磑入見於上請存之<hi>見賢遍翻</hi>上曰吾欲<lb/>
以利蒼生汝識吾意當為衆先公主即日毁之　戊辰<lb/>
回紇冦太原河東押牙泗水李自良曰<hi>紇下没翻唐節度使置都押牙</hi>
<hi>牙前重職也即今制置使司帳前都提舉之職泗水縣屬兖州漢之卞縣也隋時分西界為汶陽縣於卞縣古</hi>
<hi>城置泗水縣</hi>回紇精鋭逺來求鬬難與爭鋒不如築二壘於<lb/>
歸路以兵戍之虜至堅壁勿與戰彼師老自歸乃出軍<lb/>
乗之二壘抗其前大軍蹙其後無不捷矣留後鮑防不<lb/>
從遣大將焦伯瑜等逆戰癸酉遇虜於陽曲<hi>將即亮翻宋白曰陽</hi>
<pb n="KR2b0007_WYG_225-28b"/>
<hi>曲漢舊縣後漢末移於太原北四十五里後魏南移於陽曲故城隋改曰陽直又移於汾陽故城改曰汾陽縣</hi>
<hi>因漢汾陽縣名也煬帝又改陽直移理木井城今縣是也</hi>大敗而還死者萬餘人回<lb/>
紇縱兵大掠二月代州都督張光晟擊破之於羊武谷<lb/>
<hi>還從宣翻又音如字紇下没翻晟成正翻九域志代州崞縣有陽武寨</hi>乃引去上亦不問<lb/>
回紇入冦之故待之如初　己亥吐蕃遣其將馬重英<lb/>
帥衆四萬冦靈州<hi>吐從暾入聲帥讀曰率</hi>奪填漢御史尚書三渠<lb/>
水口以弊屯田<hi>史炤曰三渠謂填漢渠御史渠尚書渠也填讀曰鎮</hi>　三月甲戌<lb/>
回紇使還過河中朔方軍士掠其輜重<hi>朔方軍士之留屯河中者使疎</hi>
<pb n="KR2b0007_WYG_225-29a"/>
<hi>吏翻過古禾翻又古臥翻輜莊持翻重直用翻</hi>因大掠坊市　夏四月甲辰吐<lb/>
蕃冦靈州朔方留後常謙光擊破之　六月戊戌隴右<lb/>
節度使朱泚獻猫䑕同乳不相害者以為瑞<hi>泚且禮翻又音此乳</hi>
<hi>如住翻</hi>常衮帥百官稱賀<hi>帥讀曰率</hi>中書舍人崔祐甫獨不賀<lb/>
曰物反常為妖猫捕䑕乃其職也今同乳妖也<hi>妖於驕翻</hi>何<lb/>
乃賀為宜戒法吏之不察姧邊吏之不禦冦者以承天<lb/>
意上嘉之祐甫沔之子也<hi>崔沔開元名臣沔彌兖翻</hi>秋七月以祐甫<lb/>
知吏部選事祐甫數以公事與常衮爭由是惡之<hi>為衮奏貶</hi>
<pb n="KR2b0007_WYG_225-29b"/>
<hi>祐甫張本選須絹翻數所角翻惡烏路翻</hi>　戊午郭子儀奏以回紇猶在塞<lb/>
上邊人恐懼請遣邠州刺史渾瑊將兵鎮振武軍<hi>邠卑旻翻</hi>
<hi>瑊古咸翻將即亮翻又音如字振武軍在單于都護府城内秦漢之雲中郡城也宋白曰振武軍即漢定襄郡</hi>
<hi>之盛樂縣也在隂山之陽黄河之北</hi>從之回紇始去　辛未吐蕃將馬重<lb/>
英二萬衆冦鹽慶二州<hi>重直龍翻</hi>郭子儀遣朔方都虞候李<lb/>
懷光擊却之　八月乙亥成徳節度使李寶臣請復姓<lb/>
張許之<hi>寶臣賜姓見二百二十二卷寶應元年使疏吏翻</hi>　吐蕃二萬衆冦銀<lb/>
麟州略党項雜畜<hi>吐從暾入聲銀州漢西河郡圁隂縣地麟州漢新秦中之地党底朗翻畜</hi>
<pb n="KR2b0007_WYG_225-30a"/>
<hi>許救翻</hi>郭子儀遣李懷光擊破之　上悼念貞懿皇后不<lb/>
已<hi>貞懿皇后獨孤妃也十年薨</hi>殯于内殿累年不忍𦵏丁酉始葬于<lb/>
莊陵<hi>莊陵在京兆三原縣西北五里</hi>　九月庚午吐蕃萬騎下青石嶺<lb/>
逼涇州<hi>青石嶺在涇州保定縣西宋白曰臨涇城直涇州西北九十里其界有青石嶺騎竒寄翻</hi>詔<lb/>
郭子儀朱泚與叚秀實共却之　冬十二月丙戌以吏<lb/>
部尚書轉運鹽鐵等使劉晏為左僕射知三銓及使職<lb/>
如故<hi>尚辰羊翻射寅謝翻歐陽修曰凢選有文武文選吏部主之武選兵部主之皆為三銓尚書侍郎分</hi>
<hi>主之尚書掌其一侍郎分其二</hi>　郭子儀入朝命判官京兆杜黄裳主<lb/>
<pb n="KR2b0007_WYG_225-30b"/>
留務李懷光隂謀代子儀矯為詔書欲誅大將温儒雅<lb/>
等黄裳察其詐以詰懷光<hi>朝直遥翻將即亮翻詰去吉翻</hi>懷光流汗服<lb/>
罪於是諸將之難制者黄裳矯子儀之命皆出之於外<lb/>
軍府乃安　以給事中杜亞為江西觀察使上召江西<lb/>
判官李泌入見<hi>泌毗必翻李泌出佐江西見上卷五年見賢遍翻</hi>語以元載事<lb/>
曰與卿别八年乃能誅此賊賴太子𤼵其隂謀<hi>此歸功於太子</hi>
<hi>耳語牛倨翻</hi>不然幾不見卿對曰臣昔日固嘗言之陛下知<lb/>
羣臣有不善則去之<hi>幾居依翻去𦍑吕翻</hi>含容太過故至於此上<lb/>
<pb n="KR2b0007_WYG_225-31a"/>
曰事亦應十全不可輕𤼵上因言朕面屬卿於路嗣恭<lb/>
<hi>屬之欲翻</hi>而嗣恭取載意奏卿為䖍州别駕嗣恭初平嶺南<lb/>
獻琉璃盤徑九寸朕以為至寶及破載家得嗣恭所遺<lb/>
載琉璃盤徑尺<hi>遺于季翻程大昌曰漢西域傳罽賔國有琥珀流離師古注曰魏略云大秦國</hi>
<hi>出赤白黑黄青緑縹紺紅紫十種流離此盖自然之物采澤光潤踰于衆玉今俗所用皆消冶石汁加以衆藥</hi>
<hi>灌而為之虛脆不耐實非眞物案流離今書附玉旁為琉璃字師古之記是矣亦未得其詳也穆天子傳天子</hi>
<hi>東征有采石之山凡好石之器於是出升山取采石鑄以成器注云采石文采之石也則鑄石為器古有之矣</hi>
<hi>顔氏謂為自然之物恐不詳也北史大月氏傳魏太武礦時月氏人商販京師自云能鑄石為五色琉璃於是采</hi>
<pb n="KR2b0007_WYG_225-31b"/>
<hi>於山中即京師鑄之既成光澤乃美於西方來者自是琉璃遂賤由此言推之則雖西域琉璃亦用石鑄無自</hi>
<hi>然生成者兼外國竒産中國未始無之獨不聞有所謂眞琉璃也然中國所鑄有與西域異者鑄之中國色甚</hi>
<hi>光鮮而質則輕脆沃以熱酒隨手破裂其來自海舶者制差鈍樸而色亦㣲暗其可異者雖百沸湯注之與磁</hi>
<hi>銀無異了不復動是名蕃琉璃也蕃琉璃之異於中國其别盖如此而未嘗聞以石琢之也余謂路嗣恭所獻</hi>
<hi>者盖師古所謂大秦琉璃自然之物否則代宗何以謂之至寶哉程大昌考之不詳耳</hi>俟其至當<lb/>
與卿議之泌曰嗣恭為人小心善事人畏權勢精勤吏<lb/>
事而不知大體昔為縣令有能名<hi>路嗣恭始名劍客為蕭闗令連徙神烏姑</hi>
<hi>臧二縣考績為天下最𤣥宗以為可嗣漢魯恭因賜名</hi>陛下未暇知之而為載所<lb/>
<pb n="KR2b0007_WYG_225-32a"/>
用故為之盡力陛下誠知而用之彼亦為陛下盡力矣<lb/>
<hi>為之亦為于偽翻</hi>䖍州别駕臣自欲之非其罪也且嗣恭新立<lb/>
大功<hi>即謂平嶺南之功</hi>陛下豈得以一琉璃盤罪之邪上意乃<lb/>
解以嗣恭為兵部尚書<hi>邪音耶尚辰羊翻</hi>　郭子儀以朔方節<lb/>
度副使張曇性剛率謂其以武人輕已銜之<hi>曇徒含翻銜户緘翻</hi>
孔目官吴曜為子儀所任<hi>諸鎮州皆有孔目官以綜理衆事吏職也言一孔一目皆</hi>
<hi>所綜理也</hi>因而搆之子儀怒誣奏曇扇動軍衆誅之掌書記<lb/>
高郢力爭之子儀不聽奏貶郢猗氏丞<hi>猗氏縣屬河中府宋白曰本郇</hi>
<pb n="KR2b0007_WYG_225-32b"/>
<hi>國地猗頓於此起富故曰猗氏</hi>既而僚佐多以病求去子儀悔之悉薦<lb/>
之於朝曰吴曜誤我遂逐之<hi>史言郭子儀過而能改朝直遥翻</hi>　常衮<lb/>
言於上曰陛下久欲用李泌<hi>泌毘必翻</hi>昔漢宣帝欲用人為<lb/>
公卿必先試理人請且以為刺史使周知人間利病俟<lb/>
報政而用之<hi>太公治齊五月而報政伯禽治魯三年而報政常衮用此語也</hi>
十四年春正月壬戍以李泌為澧州刺史<hi>澧音禮</hi>　二月<lb/>
癸未魏博節度使田承嗣薨<hi>使疏吏翻嗣祥吏翻</hi>有子十一人以<lb/>
其姪中軍兵馬使悦為才使知軍事而諸子佐之甲申<lb/>
<pb n="KR2b0007_WYG_225-33a"/>
以悦為魏博留後<hi>為田緒殺悦張本</hi>　淮西節度使李忠臣貪<lb/>
殘好色將吏妻女美者多逼淫之悉以軍政委妺壻節<lb/>
度副使張惠光惠光挾勢暴横軍州苦之忠臣復以惠<lb/>
光子為牙將暴横甚於其父<hi>好呼到翻横户孟翻復扶又翻將即亮翻</hi>左廂<lb/>
都虞候李希烈忠臣之族子也為衆所服希烈因衆心<lb/>
怨怒三月丁未與大將丁暠等<hi>暠古老翻</hi>殺惠光父子而逐<lb/>
忠臣忠臣單騎奔京師<hi>騎竒寄翻</hi>上以其有功<hi>吐蕃冦京師忠臣先諸鎮</hi>
<hi>赴援又有平李靈曜之功</hi>使以檢校司空同平章事留京師以希烈<lb/>
<pb n="KR2b0007_WYG_225-33b"/>
為蔡州刺史淮西留後<hi>為李希烈以淮蔡畔援張本</hi>以永平節度使<lb/>
李勉兼汴州刺史增領汴潁二州徙鎮汴州<hi>永平軍本治滑州汴</hi>
<hi>皮變翻</hi>　辛酉以容管經略使王翃為河中少尹知府事<lb/>
河東副元帥留後部將凌正暴横翃抑之<hi>使疏吏翻翃户萌翻少始</hi>
<hi>照翻帥所類翻將即亮翻横户孟翻</hi>正與其徒乗夜作亂翃知之故縮漏<lb/>
水數刻以差其期賊驚潰走擒正誅之軍府乃安　成<lb/>
徳節度使張寶臣既請復姓<hi>去年寶臣請復姓張</hi>又不自安更請<lb/>
賜姓夏四月癸未復賜姓李<hi>復扶又翻</hi>　五月癸卯上始有<lb/>
<pb n="KR2b0007_WYG_225-34a"/>
疾辛酉制皇太子監國<hi>監古銜翻</hi>是夕上崩于紫宸之内殿<lb/>
<hi>上年五十二紫宸殿在東内宣政殿之北蓬萊殿之南</hi>遺詔以郭子儀攝冢宰癸<lb/>
亥徳宗即位在諒隂中動遵禮法嘗召韓王迥食<hi>迥徳宗弟</hi>
<hi>也</hi>食馬齒羹不設鹽酪<hi>馬齒莧也酪音洛乳酪也</hi>　常衮性剛急為<lb/>
政苛細不合衆心時羣臣朝夕臨<hi>臨力鴆翻哭也</hi>衮哭委頓從<lb/>
吏或扶之<hi>從才用翻</hi>中書舍人崔祐甫指以示衆曰臣哭君<lb/>
前有扶禮乎衮聞益恨之㑹議羣臣䘮服衮以為禮臣<lb/>
為君斬衰三年<hi>為于偽翻衰倉回翻</hi>漢文權制猶三十六日<hi>事見十五</hi>
<pb n="KR2b0007_WYG_225-34b"/>
<hi>卷前漢文帝後七年</hi>高宗以來皆遵漢制及𤣥宗肅宗之䘮始服<lb/>
二十七日今遺詔云天下吏人三日釋服古者卿大夫<lb/>
從君而服皇帝二十七日而除在朝羣臣亦當如之祐<lb/>
甫以為遺詔無朝臣庶人之别<hi>朝直遥翻下同别彼列翻</hi>朝野内外<lb/>
莫非天下凡百執事孰非吏人皆應釋服相與力爭聲<lb/>
色陵厲衮不能堪乃奏祐甫率情變禮請貶潮州刺史<lb/>
上以為太重閏月壬申貶祐甫為河南少尹初肅宗之<lb/>
世天下務殷宰相常有數人更直决事<hi>更工衡翻</hi>或休沐各<lb/>
<pb n="KR2b0007_WYG_225-35a"/>
歸私第詔直事者代署其名而奏之自是踵為故事時<lb/>
郭子儀朱泚雖以軍功為宰相皆不預朝政衮獨居政事<lb/>
堂<hi>唐初政事堂在門下省裴炎自侍中遷中書令乃徙政事堂於中書省三省長官議事於此</hi>代二<lb/>
人署名奏祐甫祐甫既貶二人表言其非罪上問卿向<lb/>
言可貶今云非罪何也二人對初不知上初即位以衮<lb/>
為欺罔大駭甲辰百官衰絰序立于月華門<hi>程大昌日按六典宣政殿</hi>
<hi>前有兩廡兩廡各自有門其東曰日華日華之東則門下省也西廊有門曰月華月華之西則中書省也衰倉</hi>
<hi>回翻</hi>有制貶衮為潮州刺史<hi>潮州去京師五千許里</hi>以祐甫為門下<lb/>
<pb n="KR2b0007_WYG_225-35b"/>
侍郎同平章事聞者震悚祐甫至昭應而還<hi>昭應縣本新豐縣垂</hi>
<hi>拱二年改曰應山神龍元年復故名𤣥宗更名昭應隋新豐治古新豐城北天寶昭應縣治昭應宫北還從宣翻</hi>
<hi>又音如字</hi>既而羣臣䘮服竟用衮議上時居諒隂庶政皆委<lb/>
於祐甫所言無不允初至徳以後天下用兵諸將競論<lb/>
功賞故官爵不能無濫及永泰以來天下稍平而元載<lb/>
王縉秉政四方以賄求官者相屬於門<hi>將即亮翻論魯昆翻載祖亥翻</hi>
<hi>又音如字縉音晉屬之欲翻</hi>大者出於載縉小者出於卓英倩等皆<lb/>
如所欲而去及常衮為相思革其弊杜絶僥幸四方奏<lb/>
<pb n="KR2b0007_WYG_225-36a"/>
請一切不與而無所甄别賢愚同滯<hi>相息亮翻僥堅堯翻甄稽延翻</hi>
<hi>察也别彼列翻</hi>崔祐甫代之欲收時望推薦引㧞常無虛日作<lb/>
相未二百日除官八百人<hi>未考異曰舊紀云祐甫作相  逾年凡除吏幾八百員多</hi>
<hi>稱允當今從建中實録</hi>前後相矯終不得其適上嘗謂祐甫曰人<lb/>
或謗卿所用多渉親故何也對曰臣為陛下選擇百官<lb/>
<hi>為于偽翻</hi>不敢不詳慎茍平生未之識何以諳其才行而用<lb/>
之<hi>諳烏含翻行下孟翻下同</hi>上以為然<lb/>
　臣光曰臣聞用人者無親疎新故之殊惟賢不肖之<lb/>
<pb n="KR2b0007_WYG_225-36b"/>
　為察其人未必賢也以親故而取之固非公也茍賢<lb/>
　矣以親故而捨之亦非公也夫天下之賢固非一人<lb/>
　所能盡也若必待素識熟其才行而用之所遺亦多<lb/>
　矣<hi>夫音扶行下孟翻</hi>古之為相者則不然舉之以衆取之以<lb/>
　公衆曰賢矣己雖不知其詳姑用之待其無功然後<lb/>
　退之有功則進之所舉得其人則賞之非其人則罰<lb/>
　之進退賞罰皆衆人所共然也己不置豪髪之私<lb/>
　於其間茍推是心以行之又何遺賢曠官之足病哉<lb/>
<pb n="KR2b0007_WYG_225-37a"/>
詔罷省四方貢獻之不急者又罷梨園使及樂工三百<lb/>
餘人<hi>使疏吏翻梨園事始二百一十一卷𤣥宗開元二年程大昌曰梨園在光化門北光化門者禁苑南</hi>
<hi>面西頭第一門</hi>所留者悉𨽻太常　郭子儀以司徒中書令領<lb/>
河中尹靈州大都督單于鎮北大都護闗内河東副元<lb/>
帥朔方節度闗内支度鹽池六城水運大使押蕃部及<lb/>
營田及河陽道觀察等使<hi>河中靈夏皆有鹽池朔方塞下有六城單音蟬帥所類翻</hi>
<hi>使疏吏翻</hi>權任既重功名復大<hi>復扶又翻</hi>性寛大政令頗不肅代<lb/>
宗欲分其權而難之久不决甲申詔尊子儀為尚父<hi>太公</hi>
<pb n="KR2b0007_WYG_225-37b"/>
<hi>望為周師尚父説者謂可尚可父天子師也</hi>加太尉兼中書令增實封滿二<lb/>
千户月給一千五百人糧二百馬食子弟諸壻遷官者<lb/>
十餘人所領副元帥諸使悉罷之以其禆將河東朔方<lb/>
都虞候李懷光為河中尹邠寧慶晉絳慈隰節度使以<lb/>
朔方留後兼靈州長史常謙光為靈州大都督西受降<lb/>
城定逺天徳鹽夏豐等軍州節度使振武軍使渾瑊為<lb/>
單于大都護東中二受降城振武鎮北綏銀麟勝等軍<lb/>
州節度使分領其任<hi>將即亮翻邠卑旻翻長知兩翻降户江翻夏户雅翻渾户昆翻又户</hi>
<pb n="KR2b0007_WYG_225-38a"/>
<hi>本翻瑊古咸翻</hi>　丙戌詔曰澤州刺史李鷃<hi>鷃烏/諫翻</hi>上慶雲圖<hi>上時</hi>
<hi>掌翻下得上上言同</hi>朕以時和年豐為嘉祥以進賢顯忠為良瑞<lb/>
如卿雲靈芝珍禽竒獸怪草異木何益於人<hi>卿雲即慶雲也</hi>布<lb/>
告天下自今有此無得上獻内莊宅使上言諸州有官<lb/>
租萬四千餘斛上令分給所在充軍儲先是諸國屢獻<lb/>
馴象凢四十有二<hi>令力丁翻先悉薦翻</hi>上曰象費豢養而違物性<lb/>
將安用之命縱於荆山之陽<hi>此禹貢所謂導汧及岐至于荆山者也唐屬京兆富</hi>
<hi>平縣界</hi>及豹貀鬬雞獵犬之類悉縱之<hi>貀似豹無前足音女滑翻史炤曰貀</hi>
<pb n="KR2b0007_WYG_225-38b"/>
<hi>似貍蒼黑無前足善捕䑕</hi>又出宫女數百人於是中外皆悦淄青軍<lb/>
士至投兵相顧曰明主出矣吾屬猶反乎<hi>淄莊持翻</hi>　戊子<lb/>
以淮西留後李希烈為節度使<hi>使疏吏翻</hi>　辛卯以河陽鎮<lb/>
遏使馬燧為河東節度使河東承百井之敗<hi>謂去年鮑防之敗也</hi>
<hi>按東都事略張齊賢傳柏井在并州城北四十里宋朝徙并州城於陽曲縣</hi>騎士單弱燧悉<lb/>
召牧馬厮役得數千人教之數月皆為精騎<hi>騎竒寄翻</hi>造甲<lb/>
必為長短三等稱其所衣<hi>稱尺證翻衣於既翻</hi>以便進趨又造戰<lb/>
車行則載兵甲止則為營陳或塞險以遏奔衝<hi>陳讀曰陣塞悉</hi>
<pb n="KR2b0007_WYG_225-39a"/>
<hi>則翻</hi>器械無不精利居一年得選兵三萬辟兖州人張建<lb/>
封為判官署李自良代州刺史委任之　兵部侍郎黎<lb/>
幹狡險䛕佞與宦官特進劉忠翼相親善忠翼本名清<lb/>
譚恃寵貪縱二人皆為衆所惡<hi>惡烏路翻</hi>時人或言幹忠翼<lb/>
嘗勸代宗立獨孤貴妃為皇后妃子韓王迥為太子上<lb/>
即位幹宻乗轝詣忠翼謀事事覺丙申幹忠翼並除名<lb/>
長流至藍田賜死　以户部侍郎判度支韓滉為太常<lb/>
卿以吏部尚書劉晏判度支<hi>度徒洛翻滉呼廣翻尚辰羊翻</hi>先是晏滉<lb/>
<pb n="KR2b0007_WYG_225-39b"/>
分掌天下財賦<hi>先悉薦翻大厯六年韓滉判度支分掌財賦當在此時</hi>晏掌江南<lb/>
山南江淮嶺南滉掌闗内河東劒南至是晏始兼之上<lb/>
素聞滉掊克過甚<hi>掊蒲矦翻</hi>故罷其利權尋出為晉州刺史<lb/>
<hi>晉州治臨汾縣古平陽也京師東北七百二十五里</hi>至徳初第五𤦺始𣙜鹽以佐<lb/>
軍用<hi>事見二百一十九卷至徳元載𤦺音竒𣙜古岳翻</hi>及劉晏代之法益精宻<lb/>
初嵗入錢六十萬緡末年所入逾十倍而人不厭苦大<lb/>
厯末計一嵗所入總一千二百萬緡<hi>緡眉巾翻</hi>而鹽利居其<lb/>
大半以鹽爲漕傭自江淮至渭橋<hi>此東渭橋也</hi>率萬斛傭七千緡自<lb/>
<pb n="KR2b0007_WYG_225-40a"/>
淮以北列置廵院擇能吏主之不煩州縣而集事　六<lb/>
月己亥朔赦天下　西川節度使崔寧永平節度使李<lb/>
勉並同平章事<hi>使疏吏翻</hi>　詔天下寃滯州府不為理<hi>為于偽翻</hi>
聽詣三司使<hi>所謂三司使即御史中丞中書省舍人門下省給事中也三人者各以一司官來朝</hi>
<hi>堂受詞故謂之三司非五代時理財之三司使也</hi>以中丞舍人給事中各一人<lb/>
日於朝堂受詞推决尚未盡者聽撾登聞鼓<hi>唐時登聞鼓在西朝</hi>
<hi>堂之前撾側𤓰翻</hi>自今無得復奏置寺觀<hi>復扶又翻</hi>及請度僧尼於<lb/>
是撾登聞鼓者甚衆右金吾將軍裴諝上疏<hi>諝私吕翻</hi>以為<lb/>
<pb n="KR2b0007_WYG_225-40b"/>
訟者所爭皆細故若天子一一親之則安用吏理乎上<lb/>
乃悉歸之有司　制應山陵制度務從優厚當竭帑藏以<lb/>
供其費<hi>帑他朗翻藏徂浪翻</hi>刑部員外郎令狐峘上疏諫<hi>令力丁翻峘胡</hi>
<hi>登翻上時掌翻</hi>其略曰臣伏讀遺詔務從儉約若制度優厚豈<lb/>
顧命之意邪<hi>邪音耶</hi>上答詔略曰非唯中朕之病<hi>中竹仲翻</hi>抑<lb/>
亦成朕之美敢不聞義而徙峘徳棻之𤣥孫也<hi>令狐徳棻事太</hi>
<hi>宗棻扶分翻</hi>　庚子立皇子誦為宣王謨為舒王諶為通王<lb/>
諒為䖍王詳為肅王乙巳立皇弟廼為益王傀為蜀王<lb/>
<pb n="KR2b0007_WYG_225-41a"/>
<hi>諶氏壬翻傀口猥翻又公回翻皆以州名為王國名</hi>　丙午舉先天故事六品以<lb/>
上清望官雖非供奉侍衛之官日令二人更直待制以<lb/>
備顧問<hi>新志曰初太宗即位命京官五品以上更宿中書門下兩省以備訪問永徽巾命𢎞文館學士</hi>
<hi>一人日待制於武徳殿西門文明元年詔京官五品以上清官日一人待制于章善明福門先天末又命朝集使</hi>
<hi>六品以上隨仗待制永泰時勲臣罷節制無職事皆待制于集賢門凡十三人崔祐甫為相建議文官一品以</hi>
<hi>下更直待制其後著令正衙待制官日二人宋白曰時祐甫奏准元敕文官一品以下更直待制其待制官待</hi>
<hi>奏事官盡然後趨出便於内廊賜待進止至酉時然後放令力丁翻更工衡翻下同</hi>　庚戍以朱<lb/>
泚為鳯翔尹<hi>泚且禮翻又音此</hi>代宗優寵宦官奉使四方者不<lb/>
<pb n="KR2b0007_WYG_225-41b"/>
禁其求取嘗遣中使賜妃族還問所得頗少<hi>使疎吏翻還從宣翻</hi>
<hi>又音如字少詩沼翻</hi>代宗不悦以為輕我命妃懼遽以私物償之<lb/>
由是中使公求賂遺無所忌憚<hi>遺于季翻</hi>宰相嘗貯錢於閣中<lb/>
毎賜一物宣一㫖無徒還者<hi>相息亮翻貯丁吕翻</hi>出使所厯州縣<lb/>
移文取貨與賦税同皆重載而歸上素知其弊遣中使<lb/>
邵光超賜李希烈旌節希烈贈之僕馬及縑七百匹黄<lb/>
茗二百斤<hi>茗莫迥翻茶之晩取者</hi>上聞之怒杖光超六十而流之<lb/>
於是中使之未歸者皆濳弃所得於山谷雖與之莫敢<lb/>
<pb n="KR2b0007_WYG_225-42a"/>
受　甲子以神䇿都知兵馬使右領軍大將軍王駕鶴<lb/>
為東都園苑使<hi>東都園苑使唐初苑總監之職也</hi>以司農卿白琇珪代<lb/>
之<hi>琇息救翻</hi>更名志貞駕鶴典禁兵十餘年權行中外上恐<lb/>
其生變崔祐甫吕駕鶴與語留連久之琇珪己視事矣<lb/>
　李正已畏上威名表獻錢三十萬緡上欲受之恐見<lb/>
欺却之則無辭崔祐甫請遣使慰勞淄青將士<hi>使疏吏翻勞力</hi>
<hi>到翻將即亮翻</hi>因以正已所獻錢賜之使將士人人戴上恩又<lb/>
諸道聞之知朝廷不重貨財上悦從之正已大慙服天<lb/>
<pb n="KR2b0007_WYG_225-42b"/>
下以為太平之治庶幾可望焉<hi>治直吏翻幾居衣翻</hi>　秋七月戊<lb/>
辰朔日有食之　禮儀使吏部尚書顔眞卿上言上元<lb/>
中政在宫壼始增祖宗之諡<hi>尚辰羊翻上時掌翻壼若本翻宫中道也按咸亨五</hi>
<hi>年八月十五日改元上元是日追尊高祖太宗政在宫壼謂武后專政也</hi>𤣥宗末姦臣竊命<lb/>
累聖之諡有加至十一字者<hi>按天寶十三載加祖宗謚號并廟號皆為九字而羣</hi>
<hi>臣上𤣥宗尊號凡十四字未知顔眞卿所謂加至十一字何帝也謚神至翻</hi>按周之文武言<lb/>
文不稱武言武不稱文豈盛徳所不優乎蓋羣臣稱其<lb/>
至者故也故諡多不為褒少不為貶<hi>少始紹翻</hi>今累聖諡號<lb/>
<pb n="KR2b0007_WYG_225-43a"/>
太廣有踰古制請自中宗以上皆從初謚<hi>初謚高祖太武皇帝太宗</hi>
<hi>文皇帝高宗天皇大帝中宗孝和皇帝</hi>睿宗曰聖眞皇帝𤣥宗曰孝明皇<lb/>
帝肅宗曰宣皇帝以省文尚質正名敦本上命百官集<lb/>
議儒學之士皆從眞卿議獨兵部侍郎袁傪<hi>傪昌含翻又七感翻</hi>
官以兵進奏言陵廟玉册木主皆已刋勒不可輕改事<lb/>
遂寢不知陵中玉册所刻乃初謚也<hi>按唐陵中玉册自睿宗聖眞皇帝以</hi>
<hi>上所刻皆初謚然𤣥宗謚册曰至道大聖大明孝皇帝肅宗謚册曰文明武徳大聖大宣孝皇帝袁傪所謂木</hi>
<hi>主玉册皆已刋勒有見乎此耳</hi>　初代宗之世事多留滯四夷使者及<lb/>
<pb n="KR2b0007_WYG_225-43b"/>
四方奏計或連嵗不遣乃於右銀臺門<hi>使䟽吏翻右銀臺門在東内宫</hi>
<hi>城西面又北則九仙門</hi>置客省以處之<hi>處昌吕翻</hi>及上書言事失職未<lb/>
叙亦寘其中動經十嵗常有數百人并部曲畜産動以<lb/>
千計度支廩給其費甚廣<hi>度徒洛翻</hi>上悉命䟽理拘者出之<lb/>
事竟者遣之當叙者任之嵗省榖萬九千二百斛　壬<lb/>
申毁元載馬璘劉忠翼之第<hi>載祖亥翻又音如字璘離珍翻</hi>初天寶中<lb/>
貴戚第舍雖極奢麗而垣屋高下猶存制度然李靖家<lb/>
廟已為楊氏馬廐矣及安史亂後法度墮弛<hi>墮讀曰隳</hi>大臣<lb/>
<pb n="KR2b0007_WYG_225-44a"/>
將帥競治第舍各窮其力而後止時人謂之木妖<hi>將即亮翻</hi>
<hi>帥所類翻治直之翻妖於驕翻</hi>上素疾之故毁其尤者仍命馬氏獻其<lb/>
園𨽻宫司<hi>宫司掌宫禁園籞者也</hi>謂之奉成園<hi>雍録奉成園在安邑坊自丹鳯門南</hi>
<hi>出東街第六坊為安邑坊</hi>　癸丑減常貢宫中服用錦千匹服玩數<lb/>
千事　庚辰詔回紇諸胡在京師者各服其服無得效<lb/>
華人先是回紇留京師者常千人<hi>紇下没翻先悉薦翻</hi>商胡偽服<lb/>
而雜居者又倍之縣官日給饔餼<hi>熟曰饔生曰餼餼許既翻</hi>殖貲産<lb/>
開第舍市肆美利皆歸之日縱貪横<hi>横户孟翻</hi>吏不敢問或<lb/>
<pb n="KR2b0007_WYG_225-44b"/>
衣華服<hi>衣於既翻華服中華之服也</hi>誘取妻妾故禁之<hi>誘羊久翻</hi>　辛卯<lb/>
罷天下𣙜酒收利<hi>唐初無酒禁乾元元年京師酒貴肅宗以廩食方絀乃禁京師酤酒期以</hi>
<hi>麥熟如初二年饑復禁酤廣徳二年定天下酤户以月收税𣙜古岳翻</hi>　上之在東宫也<lb/>
國子博士河中張渉為侍讀<hi>太宗時晉王府有侍讀及為太子亦置焉</hi>即位<lb/>
之夕召渉入禁中事無大小皆咨之明日置於翰林為<lb/>
學士<hi>翰林故事曰翰林院者在銀䑓門内以藝能伎術召見者之所處也𤣥宗初置翰林待詔掌四方表</hi>
<hi>䟽批答應和文章又以詔勑文誥悉由中書多壅滯始選朝官有才藝學識者入居翰林供奉别㫖然亦未定</hi>
<hi>名制詔書敕猶或分在集賢開元二十六年始以翰林供奉改稱學士别建學士院於翰林院之南俾専内命</hi>
<pb n="KR2b0007_WYG_225-45a"/>
<hi>其後又置東翰林院於金鑾殿之西隨上所在凢學士無定員下自校書郎上及諸曺尚書皆為之入院一嵗</hi>
<hi>則遷知制誥未知制誥者不作文書久次者一人為承㫖</hi>親重無比<hi>為張渉以賦賄得罪張本</hi>乙<lb/>
未以渉為右散騎常侍仍為學士<hi>散悉亶翻騎竒寄翻</hi>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_225-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百一</head>
    <p>
<pb n="KR2b0007_WYG_101-1a"/>
欽定四庫全書<lb/>
　資治通鑑卷一百一　　　宋　司馬光　撰<lb/>
　　　　　　　　　　　　　　胡三省　音註<lb/>
　晉紀二十三<hi>起上章涒灘盡著雍執徐凡九年</hi>
　　孝宗穆皇帝下<lb/>
升平四年春正月癸巳燕主儁大閱于鄴欲使大司馬<lb/>
恪司空陽騖將之入寇<hi>騖音務將卽亮翻</hi>會疾篤乃召恪騖及<lb/>
司徒評領軍將軍慕輿根等受遺詔輔政甲午卒<hi>年四十二</hi>
<pb n="KR2b0007_WYG_101-1b"/>
戊子太子暐卽皇帝位<hi>暐字景茂儁第三子按長厯是年正月甲戌朔今儁以甲午卒</hi>
<hi>則戊子在甲午前卽位恐是戊戌</hi>年十一大赦改元建熙　秦王堅分<lb/>
司𨽻置雍州<hi>雍於用翻</hi>以河南公雙爲都督雍河涼三州諸<lb/>
軍事征西大將軍雍州刺史改封趙公鎮安定<hi>河涼二州非秦</hi>
<hi>土也雙所督實土惟安定五郡耳爲雙以安定叛張本</hi>封弟忠爲河南公　仇池<lb/>
公楊俊卒子世立　二月燕人尊可足渾后爲皇太后<lb/>
以太原王恪爲太宰專録朝政<hi>録總也朝直遥翻</hi>上庸王評爲<lb/>
太傅陽騖爲太保慕輿根爲太師參輔朝政<hi>朝直遥翻下同</hi>根<lb/>
<pb n="KR2b0007_WYG_101-2a"/>
性木强<hi>師古曰木謂質直强音其兩翻</hi>自恃先朝勲舊<hi>自皝以來根屢有戰功</hi>心<lb/>
不服恪舉動倨傲時太后可足渾氏頗預外事根欲爲<lb/>
亂乃言于恪曰今主上幼冲母后干政殿下宜防意外<lb/>
之變思有以自全且定天下者殿下之功也兄亡弟及<lb/>
古今成法<hi>此殷法也非周法也</hi>俟畢山陵宜廢主上爲王殿下自<lb/>
踐尊位以爲大燕無窮之福恪曰公醉邪何言之悖也<lb/>
<hi>悖蒲内翻又蒲没翻</hi>吾與公受先帝遺詔云何而遽有此議根愧<lb/>
謝而退恪以告呉王垂垂勸恪誅之恪曰今新遭大喪<lb/>
<pb n="KR2b0007_WYG_101-2b"/>
二鄰觀釁<hi>二鄰謂晉秦也</hi>而宰輔自相誅夷恐乖遠近之望且<lb/>
可忍之祕書監皇甫真言於恪曰根本庸豎過䝉先帝<lb/>
厚恩引參顧命而小人無識自國哀已來驕狠日甚將<lb/>
成禍亂<hi>狠戸墾翻</hi>明公今日居周公之地當爲社稷深謀早<lb/>
爲之所恪不聴根又言於可足渾氏及燕主暐曰太宰<lb/>
太傅將謀不軌臣請帥禁兵以誅之<hi>帥讀曰率</hi>可足渾氏將<lb/>
從之暐曰二公國之親賢先帝選之託以孤嫠<hi>嫠陵之翻無夫</hi>
<hi>曰嫠</hi>必不肯爾安知非太師欲爲亂也乃止根又思戀東<lb/>
<pb n="KR2b0007_WYG_101-3a"/>
土<hi>龍城在鄴城東北故曰東土</hi>言於可足渾氏及暐曰今天下蕭條<lb/>
外寇非一國大憂深不如還東恪聞之乃與太傅評謀<lb/>
宻奏根罪狀使右衞將軍傅顔就内省誅根并其妻子<lb/>
黨與大赦<hi>既誅根及其妻子黨與恐衆心反側故肆赦以安之</hi>是時新遭大喪誅<lb/>
夷狼籍内外恟懼<hi>恟許拱翻</hi>太宰恪舉止如常人不見其有<lb/>
憂色每出入一人步從<hi>從才用翻</hi>或說以宜自嚴備<hi>說輸芮翻</hi>恪<lb/>
曰人情方懼當安重以鎮之柰何復自驚擾衆將何仰<lb/>
<hi>復扶又翻</hi>由是人心稍定恪雖綜大任而朝廷之禮兢兢嚴<lb/>
<pb n="KR2b0007_WYG_101-3b"/>
謹每事必與司徒評議之未嘗専決虛心待士諮詢善<lb/>
道量才授任<hi>量音良</hi>人不踰位官屬朝臣或有過失<hi>朝直遥翻</hi>
不顯其狀随宜他叙不令失倫<hi>以叙遷爲他官不令失其倫等也</hi>唯以<lb/>
此爲貶時人以爲大愧莫敢犯者或有小過自相責曰<lb/>
爾復欲望宰公遷官邪<hi>恪爲太宰故稱之爲宰公復扶又翻</hi>朝廷初聞燕<lb/>
主儁卒皆以爲中原可圖桓温曰慕容恪尚在憂方大<lb/>
耳<hi>史言慕容恪能輔幼主桓温能料敵</hi>三月己夘𦵏燕主儁于龍陵<hi>陵在龍城</hi>
<hi>因以爲名</hi>諡曰景昭皇帝廟號烈祖所徵郡國兵以燕朝多<lb/>
<pb n="KR2b0007_WYG_101-4a"/>
難<hi>難乃旦翻</hi>互相驚動往往擅自散歸自鄴以南道路斷塞<lb/>
<hi>塞悉則翻</hi>太宰恪以呉王垂爲使持節征南將軍都督河南<lb/>
諸軍事兖州牧荆州刺史鎮梁國之蠡臺<hi>使疏吏翻下同</hi>孫希<lb/>
爲并州刺史傅顔爲䕶軍將軍帥騎二萬觀兵河南臨<lb/>
淮而還境内乃安<hi>史言恪當國有大憂衆心危疑之際處之有方帥讀曰率騎竒寄翻觀古</hi>
<hi>玩翻示之也觀兵曜兵以示之也</hi>希泳之弟也<hi>孫泳拒趙見九十六卷成帝咸康四年史書孫</hi>
<hi>泳鞠彭宋燭之子弟皆貴顯于燕所以勸委質者能守死而不貳子孫必獲其福也</hi>　匈奴劉衞<lb/>
辰遣使降秦<hi>降戸江翻</hi>請田内地春來秋返秦王堅許之夏<lb/>
<pb n="KR2b0007_WYG_101-4b"/>
四月雲中護軍賈雍遣司馬徐贇帥騎襲之<hi>贇於倫翻</hi>大獲<lb/>
而還堅怒曰朕方以恩信懐戎狄而汝貪小利以敗之<lb/>
何也<hi>敗補邁翻</hi>黜雍以白衣領職遣使還其所獲慰撫之衞<lb/>
辰於是入居塞内貢獻相尋　夏六月代王什翼犍妃<lb/>
慕容氏卒<hi>犍居言翻</hi>　秋七月劉衞辰如代會𦵏因求婚什<lb/>
翼犍以女妻之<hi>妻七細翻</hi>　八月辛丑朔日有食之既　謝<lb/>
安少有重名<hi>少詩照翻</hi>前後徵辟皆不就寓居會稽<hi>會工外翻</hi>以<lb/>
山水文籍自娯雖爲布衣時人皆以公輔期之士大夫<lb/>
<pb n="KR2b0007_WYG_101-5a"/>
至相謂曰安石不出當如蒼生何<hi>謝安字安石江東人士始焉所期望者殷</hi>
<hi>浩浩旣無以滿衆望矣繼而所望者謝安而安卒能匡輔晉室世之論者皆優安而劣浩余謂盛名之下其實</hi>
<hi>難副浩之所以敗正以與桓温齊名其心易温又值石氏之亂以爲可以立功敗于輕率也謝安當桓温擅政</hi>
<hi>之時又身嘗爲之僚屬而懲浩之所以失戒温而爲之備温旣死而值秦之强兢兢焉爲自保之謀常持懼心</hi>
<hi>此其所以濟也史氏謂其能矯情鎮物蓋因屐齒之折白雞之夢而知之耳</hi>安每遊東山<hi>東山</hi>
<hi>在今紹興府上虞縣西南四十五里安故居今爲國慶禪寺</hi>常以妓女自随<hi>妓渠綺翻</hi>司<lb/>
徒昱聞之曰安石既與人同樂<hi>樂音洛</hi>必不得不與人同<lb/>
憂召之必至安妻劉惔之妹也見家門貴盛<hi>劉惔以清談貴顯而</hi>
<pb n="KR2b0007_WYG_101-5b"/>
<hi>謝尚謝弈謝萬皆爲方伯盛于一時惔徒甘翻</hi>而安獨静退謂曰丈夫不如此<lb/>
也安掩鼻曰恐不免耳<hi>言恐亦不免如諸兄弟也</hi>及弟萬廢黜安始<lb/>
有仕進之志時已年四十餘征西大將軍桓温請爲司<lb/>
馬安乃赴召温大喜深禮重之　冬十月烏桓獨孤部<lb/>
鮮卑没弈干各帥衆數萬降秦秦王堅處之塞南<hi>帥讀曰率</hi>
<hi>降戸江翻處昌呂翻下同</hi>陽平公融諫曰戎狄人面獸心不知仁義<lb/>
其稽顙内附實貪地利非懷德也<hi>稽音啟</hi>不敢犯邊實憚<lb/>
兵威非感恩也今處之塞内與民雜居彼窺郡縣虛實<lb/>
<pb n="KR2b0007_WYG_101-6a"/>
必爲邊患不如徙之塞外以防未然堅從之　十一月<lb/>
封桓温爲南郡公温弟冲爲豐城縣公子濟爲臨賀縣<lb/>
公　燕太宰恪欲以李績爲右僕射燕主暐不許恪屢<lb/>
以爲請暐曰萬機之事皆委之叔父伯陽一人暐請獨<lb/>
裁出爲章武太守以憂卒<hi>暐不平李績事見上卷上年</hi>
五年春正月戊戌大赦　劉衞辰掠秦邊民五十餘口<lb/>
爲奴婢以獻於秦秦王堅責之使歸所掠衞辰由是叛<lb/>
秦專附於代<hi>史言夷狄反覆難保</hi>　東安簡伯郗曇卒<hi>郗丑之翻曇徒含翻</hi>
<pb n="KR2b0007_WYG_101-6b"/>
二月以東陽太守范汪都督徐兖冀青幽五州諸軍事<lb/>
兼徐兖二州刺史　平陽人舉郡降燕<hi>平陽時屬張平</hi>燕以建<lb/>
威將軍段剛爲太守遣督護韓苞將兵共守平陽　方<lb/>
士丁進有寵于燕主暐欲求媚于太宰恪說恪令殺太<lb/>
傅評<hi>說輸芮翻</hi>恪大怒奏収斬之　高昌卒<hi>三年高昌奔滎陽</hi>燕河<lb/>
内太守吕護并其衆遣使來降拜䕶冀州刺史護欲引<lb/>
晉兵以襲鄴三月燕太宰恪將兵五萬冠軍將軍皇甫<lb/>
真將兵萬人共討之<hi>將即亮翻冠古玩翻</hi>燕兵至野王護嬰城自<lb/>
<pb n="KR2b0007_WYG_101-7a"/>
守護軍將軍傅顔請急攻之以省大費恪曰老賊經變<lb/>
多矣觀其守備未易猝攻<hi>易以豉翻</hi>而多殺士卒頃攻黎陽<lb/>
多殺精銳卒不能㧞<hi>事見上卷二年</hi>自取困辱護内無蓄積外<lb/>
無救援我深溝高壘坐而守之休兵養士離間其黨<hi>間古</hi>
<hi>莧翻</hi>於我不勞而賊勢日蹙不過十旬取之必矣何爲多<lb/>
殺士卒以求且夕之功乎乃築長圍守之　夏四月桓<lb/>
温以其弟黄門郎豁都督沔中七郡諸軍事<hi>魏置中書監令又置</hi>
<hi>通事郎黄門郎沔中七郡魏興新城上庸襄陽義成竟陵江夏也</hi>兼新野義城二郡太<lb/>
<pb n="KR2b0007_WYG_101-7b"/>
守<hi>城當作成</hi>將兵取許昌破燕將慕容塵　涼驃騎大將軍<lb/>
宋混疾甚<hi>驃匹妙翻騎竒寄翻</hi>張𤣥靚及其祖母馬氏往省之<hi>靚疾</hi>
<hi>正翻又疾郢翻省悉景翻</hi>曰將軍萬一不幸寡婦孤兒將何所託欲<lb/>
以林宗繼將軍可乎混曰臣子林宗幼弱不堪大任殿<lb/>
下儻未棄臣門臣弟澄政事愈於臣但恐其儒緩機事<lb/>
不稱耳<hi>凡儒者多務為舒緩而不能應機以趨事赴功稱尺證翻</hi>殿下䇿勵而使之<lb/>
可也混戒澄及諸子曰吾家受國大恩當以死報無恃<lb/>
勢位以驕人又見朝臣皆戒之以忠貞<hi>朝直遥翻</hi>及卒行路<lb/>
<pb n="KR2b0007_WYG_101-8a"/>
爲之揮涕<hi>卒子恤翻爲于僞翻</hi>𤣥靚以澄爲領軍將軍輔政　五<lb/>
月丁巳帝崩<hi>年十九</hi>無嗣皇太后令曰琅邪王丕中興正<lb/>
統<hi>元帝明帝成帝皆正統相傳琅邪王丕成帝長子也故曰中興正統</hi>義望情地莫與爲<lb/>
比其以王奉大統於是百官備法駕迎于琅邪第庚申<lb/>
卽皇帝位大赦壬戌改封東海王弈爲琅邪王秋七月<lb/>
戊午葬穆帝于永平陵廟號孝宗　燕人圍野王數月<lb/>
吕護遣其將張興出戰𫝊顔擊斬之城中日蹙皇甫真<lb/>
戒部將曰護勢窮犇突必擇虛隙而投之吾所部士卒<lb/>
<pb n="KR2b0007_WYG_101-8b"/>
多羸器甲不精宜深爲之備乃多課櫓楯親察行夜者<lb/>
<hi>將卽亮翻羸倫爲翻楯食尹翻行下孟翻</hi>護食盡果夜悉精銳趨真所部<hi>趨七</hi>
<hi>喻翻</hi>突圍不得出太宰恪引兵擊之護衆死傷殆盡棄妻<lb/>
子犇滎陽恪存撫降民給其廩食<hi>降户江翻</hi>徙士人將帥于<lb/>
鄴自餘各随所樂<hi>帥所類翻樂音洛</hi>以護參軍廣平梁琛爲中<lb/>
書著作郎<hi>晉武帝以祕書并中書省故曰中書著作郎琛丑林翻</hi>　九月戊申立<lb/>
妃王氏爲皇后后濛之女也穆帝何皇后稱穆皇后居<lb/>
永安宫　涼右司馬張邕惡宋澄專政<hi>惡烏路翻下同</hi>起兵攻<lb/>
<pb n="KR2b0007_WYG_101-9a"/>
澄殺之併滅其族<hi>宋澄豈特機事不稱哉遂赤其族以此知經世非儒緩者所能爲也</hi>張<lb/>
𤣥靚以邕爲中護軍叔父天錫爲中領軍同輔政　張<lb/>
平襲燕平陽殺段剛韓苞又攻鴈門殺太守單男<hi>單音善姓</hi>
<hi>也</hi>旣而爲秦所攻平復謝罪于燕以求救<hi>復扶又翻</hi>燕人以<lb/>
平反覆弗救也平遂爲秦所滅　乙亥秦大赦　徐兖<lb/>
二州刺史范汪素爲桓温所惡<hi>桓温初以安西鎮上流汪爲上佐蓋惡其異已</hi>
<hi>也若汪於此時能立異必知温之心迹矣惡烏路翻</hi>温將北伐命汪帥衆出梁國<lb/>
<hi>帥讀曰率</hi>冬十月坐失期免爲庶人遂廢卒於家<hi>卒子恤翻</hi>子寗<lb/>
<pb n="KR2b0007_WYG_101-9b"/>
好儒學<hi>好呼到翻</hi>性質直常謂王弼何晏之罪深于桀紂或<lb/>
以爲貶之太過寗曰王何蔑棄典文幽沈仁義<hi>沈持林翻</hi>游<lb/>
辭浮說波蕩後生使搢紳之徒翻然改轍以至禮壞樂<lb/>
崩中原傾覆遺風餘俗至今爲患桀紂縱暴一時適足<lb/>
以喪身覆國<hi>喪息浪翻</hi>爲後世戒豈能廻百姓之視聴哉故<lb/>
吾以爲一世之禍輕歴代之患重自喪之惡小迷衆之<lb/>
罪大也<hi>喪息浪翻</hi>　吕護復叛犇燕燕人赦之以爲廣州刺<lb/>
史<hi>燕無廣州以刺史之名授護耳</hi>　涼張邕驕矜淫縱樹黨專權多所<lb/>
<pb n="KR2b0007_WYG_101-10a"/>
刑殺國人患之張天錫所親敦煌劉肅謂天錫曰<hi>敦徒門翻</hi>
國家事欲未静天錫曰何謂也肅曰今䕶軍出入有似<lb/>
長寧<hi>長寧侯張祚也</hi>天錫驚曰我固疑之未敢出口計將安出<lb/>
肅曰正當速除之耳天錫曰安得其人肅曰肅卽其人<lb/>
也肅時年未二十天錫曰汝年少<hi>少詩照翻</hi>更求其助肅曰<lb/>
趙白駒與肅二人足矣十一月天錫與邕俱入朝<hi>朝直遥翻</hi>
肅與白駒從天錫肅斫之不中<hi>中竹仲翻</hi>白駒繼之又不克<lb/>
二人與天錫俱入宫中邕得逸走帥甲士三百餘人攻<lb/>
<pb n="KR2b0007_WYG_101-10b"/>
宫門天錫登屋大呼曰<hi>帥讀曰率呼火故翻</hi>張邕凶逆無道旣滅<lb/>
宋氏又欲傾覆我家汝將士世爲涼臣何忍以兵相向<lb/>
邪<hi>將卽亮翻</hi>今所取者止張邕耳它無所問於是邕兵悉散<lb/>
走邕自刎死盡滅其族黨<hi>刎扶粉翻</hi>𤣥靚以天錫爲使持節<lb/>
冠軍大將軍都督中外諸軍事輔政<hi>自張重華没後張祚張瓘宋混宋澄</hi>
<hi>以及張邕張天錫遁相屠滅涼浸衰矣使疏吏翻冠古玩翻</hi>十二月始改建興四十<lb/>
九年奉升平年號<hi>涼至是方奉建康年號</hi>詔以𤣥靚爲大都督督<lb/>
隴右諸軍事涼州刺史䕶𦍑校尉西平公　燕大赦<lb/>
<pb n="KR2b0007_WYG_101-11a"/>
秦王堅命牧伯守宰各舉孝弟廉直文學政事察其所<lb/>
舉得人者賞之非其人者罪之由是人莫敢妄舉而請<lb/>
託不行士皆自勵雖宗室外戚無才能者皆弃不用當<lb/>
是之時内外之官率皆稱職<hi>稱尺證翻</hi>田疇修闢倉庫充實<lb/>
盜賊屏息<hi>屏必郢翻</hi>　是嵗歸義侯李勢卒<hi>永和三年李勢降至是而卒</hi>
　　哀皇帝<hi>諱丕成帝長子也字千齡咸康八年封琅邪王諡法㳟仁短折曰哀</hi>
隆和元年春正月壬子大赦改元　甲寅减田租畆収<lb/>
二升<hi>成帝咸和五年始度百姓田畆取十分之一率畝稅米三升今减之畆収二升</hi>　燕豫州<lb/>
<pb n="KR2b0007_WYG_101-11b"/>
刺史孫興請攻洛陽曰晉將陳祐弊卒千餘介守孤城<lb/>
不足取也<hi>將卽亮翻介如字獨也又音戞</hi>燕人從其言遣寧南將軍吕<lb/>
䕶屯河隂　二月辛未以呉國内史庾希爲北中郎將<lb/>
徐兖二州刺史鎮下邳龍驤將軍袁真爲西中郎將監<lb/>
護豫司并冀四州諸軍事豫州刺史鎮汝南<hi>希真旣並假節職任</hi>
<hi>宜同之矣希亦當帶並䕶之職史逸之也驤思將翻監工銜翻</hi>並假節希氷之子也<hi>庾氷</hi>
<hi>秉政于咸康</hi>丙子拜帝母周貴人爲皇太妃儀服擬于太后<lb/>
　燕吕䕶攻洛陽三月乙酉河南太守戴施犇宛<hi>永和十二</hi>
<pb n="KR2b0007_WYG_101-12a"/>
<hi>年桓温留戴施戍洛陽宛於元翻</hi>陳祐告急五月丁巳桓温遣庾希及<lb/>
竟陵太守鄧遐帥舟師三千人助祐守洛陽<hi>帥讀曰率</hi>遐嶽<lb/>
之子也<hi>鄧嶽王敦將也敦敗後自歸著功交廣</hi>温上疏請遷都洛陽自永<lb/>
嘉之亂播流江表者一切北徙以實河南朝廷畏温不<lb/>
敢爲異而北土蕭條人情疑懼雖並知不可莫敢先諫<lb/>
散騎常侍領著作郎孫綽上疏曰<hi>晉志曰著作郎周左史之任也漢東京圖</hi>
<hi>籍在東觀故使儒者著作東觀有其名尚未有官魏明帝太和中詔置著作郎於此始有其官𨽻中書省晉惠</hi>
<hi>帝置祕書監併統著作省蓋著作雖别置省而猶𨽻秘書也余按班固西都賦曰承明金馬著作之廷如是則</hi>
<pb n="KR2b0007_WYG_101-12b"/>
<hi>漢西都雖未置著作之官而承明金馬亦著作之所也散悉亶翻騎竒寄翻</hi>昔中宗龍飛<hi>元帝</hi>
<hi>廟號中宗</hi>非惟信順協于天人<hi>易大傳曰天之所助者順也人之所助者信也</hi>實賴<lb/>
萬里長江畫而守之耳今自喪亂已來六十餘年<hi>自賈后之</hi>
<hi>廢趙王倫之誅繼而諸王交兵胡羯乗之而起天下大亂至是六十餘年矣喪息浪翻</hi>河洛丘墟<lb/>
函夏蕭條<hi>函容也夏大也言平原之地所函容者大也夏户雅翻</hi>士民播流江表<lb/>
已經數世存者老子長孫<hi>長知兩翻</hi>亡者丘隴成行<hi>行戸剛翻</hi>雖<lb/>
北風之思感其素心目前之哀實爲交切若遷都旋軫<lb/>
之日<hi>賈公彦曰若不定之辭</hi>中興五陵卽復緬成遐域<hi>中興五陵元帝建平</hi>
<pb n="KR2b0007_WYG_101-13a"/>
<hi>陵明帝武平陵成帝興平陵康帝崇平陵穆帝永平陵皆在江南緬遠也遐亦遠也</hi>泰山之安既<lb/>
難以理保<hi>言以理觀之遷都于洛難以保泰山之安也</hi>烝烝之思豈不纒於<lb/>
聖心哉<hi>烝烝進進也言若遷洛纒心于江南陵寢孝思進進也</hi>温今此舉誠欲大<lb/>
覽始終爲國遠圖而百姓震駭同懷危懼豈不以反舊<lb/>
之樂賖趨死之憂促哉<hi>樂音洛趨七喻翻</hi>何者植根江外數十<lb/>
年矣<hi>中原以江南爲江外亦曰江表</hi>一朝頓欲㧞之驅踧於窮荒之地<lb/>
<hi>踧昌六翻</hi>提挈萬里踰險浮深離墳墓<hi>離力智翻</hi>棄生業田宅不<lb/>
可復售<hi>復扶又翻</hi>舟車無從而得捨安樂之國適習亂之鄉<lb/>
<pb n="KR2b0007_WYG_101-13b"/>
將頓仆道塗飄溺江川僅有達者<hi>溺奴狄翻</hi>此仁者所宜哀<lb/>
矜國家所宜深慮也臣之愚計以爲且宜遣將帥有威<lb/>
名資實者先鎮洛陽<hi>將卽亮翻帥所類翻</hi>掃平梁許<hi>梁謂梁國許謂許昌皆當</hi>
<hi>江南入洛之要路</hi>清壹河南運漕之路旣通開墾之積已豐豺<lb/>
狼遠竄中夏小康然後可徐議遷徙耳<hi>戛户雅翻</hi>柰何捨百<lb/>
勝之長理舉天下而一擲哉綽楚之孫也<hi>孫楚仕武帝時有才名</hi>
少慕高尚<hi>少詩照翻</hi>嘗著遂初賦以見志温見綽表不悅曰<lb/>
致意興公<hi>孫綽字興公</hi>何不尋君遂初賦而知人家國事邪<lb/>
<pb n="KR2b0007_WYG_101-14a"/>
時朝廷憂懼將遣侍中止温揚州刺史王述曰温欲以<lb/>
虛聲威朝廷耳非事實也但從之自無所至乃詔温曰<lb/>
在昔喪亂忽涉五紀<hi>孔頴達曰言在昔者自下本上之辭言昔在者從上自下爲稱喪息</hi>
<hi>浪翻自惠帝永興元年劉淵始亂距是嵗五十九年自懷帝永嘉五年洛陽䧟距是嵗五十年</hi>戎狄肆<lb/>
暴繼襲凶迹眷言西顧慨歎盈懷知欲躬帥三軍蕩滌<lb/>
氛穢廓清中畿<hi>中畿王畿也周禮九畿王畿方千里其外侯甸男采衞蠻夷鎮蕃皆以五百里</hi>
<hi>言之王畿在九畿之中故此曰中畿帥讀曰率</hi>光復舊京非夫外身徇國孰能<lb/>
若此諸所處分<hi>處昌吕翻分扶問翻</hi>委之高筭但河洛丘墟所營<lb/>
<pb n="KR2b0007_WYG_101-14b"/>
者廣經始之勤致勞懷也事果不行温又議移洛陽鍾<lb/>
虡<hi>虡音巨</hi>述曰永嘉不競暫都江左方當蕩平區宇旋軫<lb/>
舊京若其不爾宜改遷園陵不應先事鍾虡温乃止朝<lb/>
廷以交廣遼遠<hi>温督荆司雍益梁寧交廣八州</hi>改授温都督并司冀三<lb/>
州温表辭不受　秦王堅親臨太學考第諸生經義與<lb/>
博士講論自是每月一至焉　六月甲戌燕征東參軍<lb/>
劉㧞刺殺征東將軍冀州刺史范陽王友於信都<hi>刺七亦翻</hi>
　秋七月吕護退守小平津<hi>以晉援兵至也</hi>中流矢而卒<hi>中竹仲翻</hi>
<pb n="KR2b0007_WYG_101-15a"/>
燕將段崇収軍北渡屯于野王鄧遐進屯新城<hi>新城春秋戎蠻</hi>
<hi>子之國也自漢以來屬河南隋改爲伊闕縣</hi>八月西中郎將袁真進屯汝南<lb/>
運米五萬斛以饋洛陽　冬十一月代王什翼犍納女<lb/>
于燕<hi>犍居言翻</hi>燕人亦以女妻之<hi>妻七細翻</hi>　十二月戊午朔日<lb/>
有食之　庾希自下邳退屯山陽袁真自汝南退屯壽<lb/>
陽<hi>以洛陽兵解退屯而燕兵尋復至矣</hi>
興寧元年春二月己亥大赦改元　三月壬寅皇太妃<lb/>
周氏薨于琅邪第癸卯帝就第治喪<hi>治直之翻</hi>詔司徒會稽<lb/>
<pb n="KR2b0007_WYG_101-15b"/>
王昱總内外衆務帝欲爲太妃服三年<hi>爲于僞翻</hi>僕射江虨<lb/>
啟於禮應服緦麻<hi>虨逋閉翻</hi>又欲降服朞虨曰厭屈私情所<lb/>
以上嚴祖考乃服緦麻<hi>周禮曰王爲諸侯緦縗弁而加環絰又禮爲人後者爲之子故</hi>
<hi>爲所後服斬衰三年而降其父母朞虨以爲應服緦者蓋以帝入後大宗則周氏者琅邪之母當以服諸侯者</hi>
<hi>服之也厭於葉翻嚴尊也</hi>　夏四月燕寧東將軍慕容忠攻滎陽太<lb/>
守劉遠遠犇魯陽五月加征西大將軍桓温侍中大司<lb/>
馬都督中外諸軍録尚書事假黃鉞温以撫軍司馬王<lb/>
坦之爲長史坦之述之子也又以征西掾郗超爲參軍<lb/>
<pb n="KR2b0007_WYG_101-16a"/>
王珣爲主簿每事必與二人謀之府中爲之語曰髯參軍<lb/>
短主簿<hi>以超多髯而珣短也掾于絹翻郗丑之翻</hi>能令公喜能令公怒<hi>令力呈翻</hi>
温氣槩高邁罕有所推與超言常自謂不能測傾身待<lb/>
之超亦深自結納珣導之孫也與謝𤣥皆爲温掾温俱<lb/>
重之曰謝掾年四十必擁旄杖節王掾當作黑頭公皆<lb/>
未易才也<hi>易以豉翻</hi>𤣥奕之子也<hi>升平二年謝奕卒</hi>　以西中郎將<lb/>
袁真都督司冀并三州諸軍事北中郎將庾希都督青<lb/>
州諸軍事　癸卯燕人拔宻城<hi>宻縣漢屬河南郡晉屬滎陽郡</hi>劉遠犇<lb/>
<pb n="KR2b0007_WYG_101-16b"/>
江陵　秋八月有星孛于角亢<hi>角二星亢四星晉天文志角亢氐鄭兖州分孛</hi>
<hi>蒲内翻亢居郎翻</hi>　張𤣥靚祖母馬氏卒<hi>靚疾正翻又疾郢翻</hi>尊庶母郭<lb/>
氏爲太妃郭氏以張天錫專政與大臣張欽等謀誅之<lb/>
事泄欽等皆死𤣥靚懼以位讓天錫天錫不受右將軍<lb/>
劉肅等勸天錫自立閏月天錫使肅等夜帥兵入宫弑<lb/>
𤣥靚<hi>帥讀曰率下同七考異曰帝紀天錫殺𤣥靚自立在  月今從晉春秋</hi>宣言暴卒諡<lb/>
曰冲公天錫自稱使持節大都督大將軍涼州牧西平<lb/>
公<hi>使疏吏翻</hi>時年十八尊母劉美人曰太妃遣司馬綸騫奉<lb/>
<pb n="KR2b0007_WYG_101-17a"/>
章詣建康請命<hi>綸姓也姓譜曰魏志孫文端臣綸直</hi>并送御史俞歸東還<lb/>
<hi>穆帝永和三年歸使涼州今乃還</hi>　癸亥大赦　冬十月燕鎮南將軍<lb/>
慕容塵攻陳留太守袁披于長平<hi>長平縣前漢屬汝南郡後漢晉屬陳郡賢</hi>
<hi>曰長平故城在今陳州宛丘縣西北</hi>汝南太守朱斌乗虛襲許昌克之<hi>考</hi>
<hi>異曰燕書作朱黎今從晉帝紀</hi>　代王什翼犍擊高車大破之<hi>高車卽敕勒也</hi>
<hi>俗乗高輪車故亦號高車部李延壽曰高車蓋古赤狄之餘種也初號爲狄歴北方以爲高車丁零其遷徙随</hi>
<hi>水草衣皮食肉與柔然同唯車輸高大輻數至多犍居言翻</hi>俘獲萬餘口馬牛羊百<lb/>
餘萬頭　以征虜將軍桓冲爲江州刺史十一月姚襄<lb/>
<pb n="KR2b0007_WYG_101-17b"/>
故將張駿殺江州督護趙毗帥其徒北叛冲討斬之<hi>桓温</hi>
<hi>之破姚襄獲襄將張駿楊凝等徙于尋陽</hi>
二年春正月丙辰燕大赦　二月燕太傅評龍驤將軍<lb/>
李洪略地河南<hi>驤思將翻</hi>　三月庚戍朔大閱户口令所在<lb/>
土斷<hi>令西北士民僑寓東南者所在以土著爲斷也斷丁亂翻</hi>嚴其法制謂之庚戌<lb/>
制　帝信方士言斷榖餌藥以求長生<hi>斷讀曰短</hi>侍中高崧<lb/>
諫曰此非萬乗所宜爲<hi>乗繩證翻</hi>陛下兹事實日月之食<hi>論語</hi>
<hi>子貢曰君子之過也如日月之食焉</hi>不聴辛未帝以藥發不能親萬幾禇<lb/>
<pb n="KR2b0007_WYG_101-18a"/>
太后復臨朝攝政<hi>穆帝以幼冲嗣位禇太后臨朝稱制升平元年帝加元服太后歸政帝卽</hi>
<hi>位年長矣以疾不能親政太后復臨朝復扶又翻朝直遥翻</hi>　夏四月甲辰燕李洪<lb/>
攻許昌汝南敗晉兵于懸瓠<hi>敗補邁翻水經注曰懸瓠城汝南郡治也城之西北</hi>
<hi>汝水枝别左出西北流又屈西東轉又西南㑹汝形如垂瓠因以名城瓠音胡又音互</hi>潁川太守<lb/>
李福戰死汝南太守朱斌犇壽春陳郡太守朱輔退保<lb/>
彭城大司馬温遣西中郎將袁真等禦之<hi>去年五月加桓温督録假</hi>
<hi>黃鉞至是書其官名而不姓堅冰至矣</hi>温帥舟師屯合肥<hi>帥讀曰率</hi>燕人遂拔<lb/>
許昌汝南陳郡徙萬餘户於幽冀二州遣鎮南將軍慕<lb/>
<pb n="KR2b0007_WYG_101-18b"/>
容塵屯許昌　五月戊辰以揚州刺吏王述爲尚書令<lb/>
加大司馬温揚州牧録尚書事壬申使侍中召温入參<lb/>
朝政温辭不至王述毎受職不爲虛讓其所辭必於不<lb/>
受及爲尚書令子坦之白述故事當讓述曰汝謂我不<lb/>
堪邪坦之曰非也但克讓自美事耳述曰旣謂堪之何<lb/>
爲復讓<hi>復扶又翻</hi>人言汝勝我定不及也　六月秦王堅遣<lb/>
大鴻臚拜張天錫爲使持節爲大將軍涼州牧西平公<lb/>
　秋七月丁卯詔復徵大司馬温入朝八月温至赭圻<lb/>
<pb n="KR2b0007_WYG_101-19a"/>
詔尚書車灌止之温遂城赭圻居之<hi>赭圻在宣城界南史沈攸之自虎檻</hi>
<hi>洲進攻赭圻陶亮等自鵲頭引兵救之劉昫曰宣州南陵縣漢春穀縣地梁置南陵縣舊治赭圻城唐長安四</hi>
<hi>年移治青陽城按温表云春穀縣之赭圻城在江東岸臨當濡須口上二十里距建康宫三百二十里南有聲</hi>
<hi>里比有高安戌車昌遮翻圻渠希翻</hi>固讓内録<hi>内録謂録尚書事也</hi>遥領揚州牧<lb/>
秦汝南公騰謀反伏誅騰秦主生之弟也是時生弟晉<lb/>
公桺等猶有五人王猛言于堅曰不去五公終必爲患<lb/>
堅不從<hi>爲後桺等反張本去𦍑吕翻</hi>　燕侍中慕輿龍詣龍城徙宗<lb/>
廟及所留百官皆詣鄴　燕太宰恪將取洛陽<hi>曰考異  帝紀</hi>
<pb n="KR2b0007_WYG_101-19b"/>
<hi>慕容暐寇洛陽上云苻堅别帥侵河南按明年恪拔洛陽堅親將以備潼闗是未敢與燕争河南也十六國春</hi>
<hi>秋堅傳亦無此舉帝紀恐誤</hi>先遣人招納土民遠近諸塢皆歸之乃<lb/>
使司馬悅希軍于盟津<hi>盟讀曰孟</hi>豫州刺史孫興軍于成臯<lb/>
初沈充之子勁以其父死于逆亂<hi>見九十三卷明帝太寧二年</hi>志欲<lb/>
立功以雪舊恥年三十餘以刑家不得仕呉興太守王<lb/>
胡之爲司州刺史上疏稱勁才行<hi>行下孟翻</hi>請解禁錮參其<lb/>
府事朝廷許之會胡之以病不行及燕人逼洛陽冠軍<lb/>
將軍陳祐守之<hi>冠古玩翻</hi>衆不過二千勁自表求配祐効力<lb/>
<pb n="KR2b0007_WYG_101-20a"/>
詔以勁補冠軍長史令自募壯士得千餘人以行勁屢<lb/>
以少擊燕衆摧破之<hi>少詩沼翻</hi>而洛陽糧盡援絶祐自度不<lb/>
能守<hi>度徒洛翻</hi>乃以救許昌爲名九月留勁以五百人守洛<lb/>
陽祐帥衆而東<hi>帥讀曰率</hi>勁喜曰吾志欲致命<hi>論語子張曰士見危致命</hi>
<hi>朱子曰致命謂委致其命猶言授命也</hi>今得之矣祐聞許昌已没遂犇新<lb/>
城燕悅希引兵略河南諸城盡取之　秦王堅命公國<lb/>
各置三卿<hi>晉制王國置郎中令中尉大農爲三卿秦因其制</hi>并餘官皆聴自采<lb/>
辟獨爲置郎中令<hi>爲于僞翻</hi>富商趙掇等車服僣侈諸公競<lb/>
<pb n="KR2b0007_WYG_101-20b"/>
引以爲卿<hi>掇陟劣翻又都活翻</hi>黃門侍郎安定程憲請治之<hi>治直之翻</hi>
堅乃下詔稱本欲使諸公延選英儒乃更猥濫如是宜<lb/>
令有司推檢辟召非其人者悉降爵爲侯自今國官皆<lb/>
委之銓衡<hi>銓衡謂吏部尚書也</hi>自非命士已上不得乗車馬去京<lb/>
師百里内工商皁𨽻不得服金銀錦繡犯者棄市於是<lb/>
平陽平昌九江陳留安樂五公皆降爵爲侯<hi>樂音洛</hi>
三年春正月庚申皇后王氏崩　劉衞辰復叛代<hi>劉衛辰附</hi>
<hi>代見上升平五年復扶又翻</hi>代王什翼犍東渡河擊走之<hi>犍居言翻</hi>什翼<lb/>
<pb n="KR2b0007_WYG_101-21a"/>
犍性寛厚郎中令許謙盜絹二匹什翼犍知而匿之<hi>按北</hi>
<hi>史代國俗無繒帛而謙盜之其罪在不赦而什翼犍能容之故史以此言其寛厚之一端</hi>謂左長史<lb/>
燕鳯曰吾不忍視謙之面若謙慙而自殺是吾以財殺<lb/>
士也嘗討西部叛者流矢中目<hi>中竹仲翻</hi>旣而獲射者羣臣<lb/>
欲臠割之什翼犍曰彼各爲其主鬬耳<hi>爲于僞翻</hi>何罪遂釋<lb/>
之　大司馬温移鎮姑孰<hi>温又自赭圻而東鎮姑孰</hi>二月乙未以其<lb/>
弟右將軍豁監荆州揚州之義城雍州之京兆諸軍事<lb/>
領荆州刺史<hi>義城郡置于襄陽襄陽郡屬荆州而義城郡領揚州淮南之平阿下蔡蓋桓宣先從</hi>
<pb n="KR2b0007_WYG_101-21b"/>
<hi>祖約退屯淮南後鎮襄陽陶侃以其淮南部曲置義成郡於榖城蓋有揚州之民而又置揚州僑縣於榖城榖</hi>
<hi>城荆州統内之地也故曰荆州揚州之義成曰義成者言以義成軍因而名郡後人又於成字旁添土失其初</hi>
<hi>立郡之㫖矣京兆郡屬雍州時亦僑立於襄陽雍於用翻</hi>加江州刺史桓沖監江州<lb/>
及荆豫八郡諸軍事<hi>初沖刺江州領西陽譙二郡太守今加監荆州之江夏随郡豫州之</hi>
<hi>汝南西陽新蔡潁川凡六郡通所鎮尋陽爲八郡監工銜翻  考異曰帝紀云沖領南蠻校尉按江左唯荆州</hi>
<hi>領南蠻沖傳亦無蓋紀因桓豁重出今不取</hi>並假節司徒昱聞陳祐棄洛陽<lb/>
會大司馬温于冽洲<hi>今姑孰江中有冽山卽其地</hi>共議征討丙申帝<lb/>
崩于西堂<hi>年二十五西堂太極殿西堂也建康太極殿有東西堂東堂以見羣臣西堂爲卽安之地</hi>
<pb n="KR2b0007_WYG_101-22a"/>
事遂寢帝無嗣丁酉皇太后詔以琅邪王奕承大統<hi>奕當</hi>
<hi>作弈</hi>百官奉迎于琅邪第是日卽皇帝位大赦　秦大赦<lb/>
改元建元　燕太宰恪呉王垂共攻洛陽恪謂諸將曰<lb/>
卿等常患吾不攻今洛陽城高而兵弱易克也<hi>易以䜴翻</hi>勿<lb/>
更畏懦而怠惰遂攻之三月克之執揚武將軍沈勁勁<lb/>
神氣自若恪將宥之中軍將軍慕輿䖍曰勁雖奇士觀<lb/>
其志度終不爲人用今赦之必爲後患遂殺之恪略地<lb/>
至崤澠<hi>崤崤谷也澠澠池也澠彌兖翻</hi>闗中大震秦王堅自將屯陝城<lb/>
<pb n="KR2b0007_WYG_101-22b"/>
以備之<hi>將卽亮翻陝式冉翻</hi>燕人以左中郎將慕容筑爲洛州刺<lb/>
史鎮金墉<hi>筑張六翻</hi>呉王垂爲都督荆揚洛徐兖豫雍益涼<lb/>
秦十州諸軍事征南大將軍荆州牧配兵一萬鎮魯陽<lb/>
<hi>雍於用翻</hi>太宰恪還鄴謂僚屬曰吾前平廣固不能濟辟閭<lb/>
蔚<hi>見上卷穆帝永和十二年</hi>今定洛陽使沈勁爲戮雖皆非本情然<lb/>
身爲元帥實有愧于四海<hi>帥讀曰率</hi>朝廷嘉勁之忠贈東陽<lb/>
太守<lb/>
　臣光曰沈勁可謂能子矣恥父之惡致死以滌之變<lb/>
<pb n="KR2b0007_WYG_101-23a"/>
　凶逆之族爲忠義之門易曰幹父之蠱用譽<hi>易蠱卦六五爻</hi>
　<hi>辭象曰幹父用譽承以德也</hi>蔡仲之命曰爾尚蓋前人之愆惟忠<lb/>
　惟孝<hi>見尚書</hi>其是之謂乎<lb/>
太宰恪爲將不事威嚴專用恩信撫士卒務綜大要不<lb/>
爲苛令使人人得便安平時營中寛縱似若可犯然警<lb/>
備嚴宻敵至莫能近者<hi>近其靳翻</hi>故未嘗負敗　壬申𦵏哀<lb/>
帝及静皇后于安平陵<hi>王皇后諡曰静晉書作靖</hi>　夏四月壬午燕<lb/>
太尉武平匡公封弈卒<hi>諡法貞心大度曰匡</hi>以司空陽騖爲太尉<lb/>
<pb n="KR2b0007_WYG_101-23b"/>
侍中光禄大夫皇甫真爲司空領中書監騖歴事四朝<lb/>
<hi>廆皝儁暐四朝朝直遥翻</hi>年耆望重自太宰恪以下皆拜之而騖謙<lb/>
恭謹厚過於少時戒束子孫雖朱紫羅列無敢違犯其<lb/>
法度者<hi>封弈事燕亦歴事四朝其宣勞過于陽騖子孫貴顯亦遏于陽氏豈弈之謙德有愧於騖邪或</hi>
<hi>者史家因陽氏家傳書之而封氏闕然無述也少詩照翻</hi>　六月戊子益州刺史建<lb/>
城襄公周撫卒<hi>諡法因事有功曰襄</hi>撫在益州三十餘年<hi>穆帝永和三年</hi>
<hi>桓温平蜀留撫鎮之至是纔十九年蓋晉未得蜀之前置益州刺史于巴東撫先已爲刺史温既克蜀撫仍爲</hi>
<hi>益州刺史鎮彭模曰在益州三十餘年者史通其鎮巴東鎮彭模之年數之也</hi>甚有威惠詔以<lb/>
<pb n="KR2b0007_WYG_101-24a"/>
其子犍爲太守楚代之<hi>犍居言翻</hi>　秋七月己酉徙會稽王<lb/>
昱復爲琅邪王<hi>元帝以昱爲琅邪王奉恭王祀成帝咸和元年王生母鄭夫人薨王號慕請服</hi>
<hi>重徙封會稽王是後康帝哀帝及今帝皆自琅邪入繼大統會工外翻</hi>　壬子立妃庾氏<lb/>
爲皇后后冰之女也　甲申立琅邪王昱子昌明爲會<lb/>
稽王昱固讓猶自稱會稽王<hi>會工外翻</hi>　匈奴右賢王曹轂<lb/>
左賢王劉衞辰皆叛秦轂帥衆二萬寇杏城秦王堅自<lb/>
將討之<hi>轂古禄翻帥讀曰率將卽亮翻</hi>使衞大將軍李威左僕射王猛<lb/>
輔太子宏留守長安八月堅擊轂破之斬轂弟活轂請<lb/>
<pb n="KR2b0007_WYG_101-24b"/>
降<hi>降戸江翻</hi>徙其豪傑六千餘户于長安建節將軍鄧羗討<lb/>
衞辰擒之於木根山<hi>木根山在朔方</hi>九月堅如朔方廵撫諸胡<lb/>
冬十月征北將軍淮南公幼帥杏城之衆乗虛襲長安<lb/>
李威擊斬之<hi>㓜亦秦主生之弟也</hi>　鮮卑秃髪椎斤卒年一百一<lb/>
十子思復鞬代統其衆<hi>鞬居言翻</hi>椎斤樹機能從弟務丸之<lb/>
孫也<hi>樹機能亂涼州見晉武帝紀從才用翻</hi>　梁州刺史司馬勲爲政酷<lb/>
暴治中别駕及州之豪右言語忤意卽於坐梟斬之<hi>忤五</hi>
<hi>故翻坐徂臥翻梟堅堯翻</hi>或親射殺之<hi>射而亦翻</hi>常有據蜀之志憚周撫<lb/>
<pb n="KR2b0007_WYG_101-25a"/>
不敢發及撫卒勲遂舉兵反别駕雍端西戎司馬隗粹<lb/>
切諫<hi>西戎司馬西戎校尉之屬官也雍於用翻隗五罪翻</hi>勲皆殺之自號梁益二<lb/>
州牧成都王十一月勲引兵入劔閣攻涪西夷校尉母<lb/>
丘暐棄城走<hi>晉初置西夷校尉治汶山今蓋治涪城涪音浮</hi>乙卯圍益州刺史<lb/>
周楚于成都大司馬温表鷹揚將軍江夏相義陽朱序<lb/>
爲征討都護以救之<hi>夏戸雅翻相息亮翻</hi>　秦王堅還長安以李<lb/>
威守太尉加侍中以曹轂爲鴈門公劉衞辰爲夏陽公<lb/>
<hi>夏戸雅翻</hi>各使統其部落　十二月戊戌以尚書王彪之爲<lb/>
<pb n="KR2b0007_WYG_101-25b"/>
僕射<lb/>
　　海西公上<hi>諱弈字延齡哀帝之母弟也咸康八年封爲東海王穆帝升平五年改封琅邪</hi>
　　　<hi>王卽位後桓温廢爲海西公</hi>
太和元年春三月荆州刺史桓豁使督護桓羆攻南鄭<lb/>
討司馬勲　燕太宰大司馬恪太傅司徒評稽首歸政<lb/>
上章綬請歸第<hi>稽音啟上時掌翻</hi>燕主暐不許　夏五月戊寅<lb/>
皇后庾氏崩　朱序周楚擊司馬勲破之擒勲及其黨<lb/>
送大司馬温温皆斬之傳首建康　代王什翼犍遣左<lb/>
<pb n="KR2b0007_WYG_101-26a"/>
長史燕鳯入貢于秦<hi>犍居言翻燕於賢翻</hi>　秋七月癸酉𦵏孝皇<lb/>
后于敬平陵<hi>庾后諡曰孝</hi>　秦輔國將軍王猛前將軍楊安<lb/>
揚武將軍姚萇等帥衆二萬宼荆州攻南鄉郡<hi>萇仲良翻帥讀</hi>
<hi>曰率</hi>荆州刺史桓豁救之八月軍于新野秦兵掠安陽民<lb/>
萬餘户而還<hi>安陽縣漢屬漢中郡魏置魏興郡安陽屬焉晉省秦攻南鄉而退安能深入山阻掠</hi>
<hi>安陽之民乎載記作漢陽謂漢水之北也當從載記爲是</hi>　九月甲午曲赦梁益二<lb/>
州<hi>司馬勲初平赦其支黨及脅從者</hi>　冬十月加司徒昱丞相録尚書<lb/>
事入朝不趨讃拜不名劍履上殿<hi>朝直遥翻上時掌翻</hi>　張天錫<lb/>
<pb n="KR2b0007_WYG_101-26b"/>
遣使至秦境上告絶於秦<hi>涼與秦通見上卷穆帝永和十二年使疏吏翻</hi>　燕<lb/>
撫軍將軍下邳王厲寇兖州拔魯高平數郡置守宰而<lb/>
還　初隴西李儼以郡降秦旣而復通于張天錫<hi>李儼據隴</hi>
<hi>西事始上卷永和十一年降户江翻復扶又翻</hi>十二月羌歛岐以略陽四千家<lb/>
叛秦稱臣于儼<hi>載記作歛岐張天錫傳作廉岐歛羌姓也</hi>儼於是拜置牧守<lb/>
與秦涼絶　南陽督護趙億據宛城降燕太守桓澹走<lb/>
保新野燕人遣南中郎將趙盤自魯陽戌宛<hi>宛於元翻</hi>　徐<lb/>
兖二州刺史庾希以后族故兄弟貴顯大司馬温忌之<lb/>
<pb n="KR2b0007_WYG_101-27a"/>
二年春正月庾希坐不能救魯高平免官<hi>紀考異曰帝  是月希有</hi>
<hi>罪走入海按本傳海西廢後希始逃于海陵此時才坐免官耳</hi>　二月燕撫軍將軍下<lb/>
邳王厲鎮北將軍宜都王桓襲敕勒　秦輔國將軍王<lb/>
猛隴西太守姜衡南安太守南安邵羌揚武將軍姚萇<lb/>
等帥衆萬七千討歛岐三月張天錫遣前將軍楊遹向<lb/>
金城征東將軍常據向左南<hi>張軌置左南縣屬晉興郡闞駰十三州志曰石城西</hi>
<hi>一百四十里有左南城河水逕其南曰左南津遹音聿</hi>㳺擊將軍張統向白土<hi>晉志</hi>
<hi>白土縣屬金城郡十三州志左南津西六十里有白土城城在大河之北爲縁河濟渡之地</hi>天錫自<lb/>
<pb n="KR2b0007_WYG_101-27b"/>
將三萬人屯倉松<hi>倉松縣自漢以來屬武威郡後梁吕光改曰昌松縣將卽亮翻</hi>以討<lb/>
李儼歛岐部落先屬姚弋仲聞姚萇至皆降王猛遂克<lb/>
略陽歛岐奔白馬<hi>白馬卽武都白馬氐之地</hi>秦王堅以萇爲隴東太<lb/>
守　夏四月燕慕容塵寇竟陵太守羅崇擊破之　張<lb/>
天錫攻李儼大夏武始二郡下之<hi>宋白曰張駿十八年分武始興晉廣武置</hi>
<hi>大夏郡唐爲大夏縣屬河州張駿以狄道縣置武始郡今熈州卽其地夏户雅翻</hi>常據敗儼兵<lb/>
於葵谷<hi>敗補邁翻</hi>天錫進屯左南儼懼退守枹罕<hi>枹音膚</hi>遣其<lb/>
兄子純謝罪於秦且請救秦王堅使前將軍楊安建威<lb/>
<pb n="KR2b0007_WYG_101-28a"/>
將軍王撫帥騎二萬會王猛以救儼猛遣邵羌追歛岐<lb/>
王撫守侯和姜衡守白石<hi>白石縣前漢屬金城郡後漢屬隴西郡賢曰白石山在今</hi>
<hi>蘭州宋白曰河州鳯林縣本漢白石縣地張駿八年改爲永固縣</hi>猛與楊安救枹罕天<lb/>
錫遣楊遹逆戰于枹罕東猛大破之俘斬萬七千級與<lb/>
天錫相持於城下<hi>枹罕城下也</hi>邵羌禽歛岐於白馬送之猛<lb/>
遺天錫書曰<hi>遺于季翻</hi>吾受詔救儼不令與涼州戰今當深<lb/>
壁高壘以聽後詔曠日持久恐二家俱弊非良筭也<hi>二家</hi>
<hi>謂秦涼也</hi>若將軍退舍吾執儼而東將軍徙民西旋不亦可<lb/>
<pb n="KR2b0007_WYG_101-28b"/>
乎天錫謂諸將曰猛書如此吾本來伐叛不來與秦戰<lb/>
遂引兵歸李儼猶未納秦師王猛白服乗輿從者數十<lb/>
人<hi>從才用翻</hi>請與儼相見儼開門延之未及爲備將士繼入<lb/>
遂執儼以立忠將軍彭越爲平西將軍涼州刺史鎮枹<lb/>
罕<hi>立忠將軍苻秦所創置</hi>張天錫之西歸也李儼將賀肫說儼曰<lb/>
以明公神武將士驍悍柰何束手於人王猛孤軍遠來<lb/>
士卒疲弊且以我請救必不設備若乗其怠而擊之可<lb/>
以得志儼曰求救于人以免難難旣免而擊之天下其<lb/>
<pb n="KR2b0007_WYG_101-29a"/>
謂我何不若固守以老之彼將自退猛責儼以不卽出<lb/>
迎儼以賀肫之謀告猛斬肫<hi>肫株倫翻又音豚說輸芮翻難乃旦翻</hi>以儼<lb/>
歸至長安堅以儼爲光禄勲賜爵歸安侯　燕太原桓<lb/>
王恪言于燕主暐曰<hi>諡法辟土服遠曰桓</hi>呉王垂將相之才十倍<lb/>
于臣先帝以長㓜之次<hi>長知兩翻</hi>故臣得先之<hi>得先悉薦翻</hi>臣死<lb/>
之後願陛下舉國以聽呉王五月壬辰恪疾篤暐親視<lb/>
之問以後事恪曰臣聞報恩莫大於薦賢賢者雖在板<lb/>
築猶可爲相<hi>謂殷王高宗起傅說於板築之間命以爲相</hi>况至親乎呉王文<lb/>
<pb n="KR2b0007_WYG_101-29b"/>
武兼資管蕭之亞<hi>謂才亞於管仲蕭何也</hi>陛下若任以大政國家<lb/>
可安不然秦晉必有窺窬之計言終而卒<hi>窬音俞卒子恤翻</hi>秦<lb/>
王堅聞恪卒隂有圖燕之計欲覘其可否<hi>覘丑廉翻又丑艷翻</hi>命<lb/>
匈奴曹轂發使如燕朝貢<hi>曹轂匈奴右賢王也前年降於秦朝直遥翻</hi>以西<lb/>
戎主簿郭辯爲之副<hi>晉武帝置西戎校尉於長安秦蓋因之主簿其屬也  考異曰燕建</hi>
<hi>熙八年皇甫真爲太尉燕書及載記真傳郭辯至燕皆在真爲太尉下晉春秋在建熙十年八月恐皆非是故</hi>
<hi>附於曹轂降秦下</hi>燕司空皇甫真兄腆及從子奮覆皆仕秦腆<lb/>
爲散騎常侍<hi>皇甫真本安定人仕於燕從才用翻散悉亶翻騎竒寄翻</hi>辯至燕歴造<lb/>
<pb n="KR2b0007_WYG_101-30a"/>
公卿<hi>造七到翻</hi>謂真曰僕本秦人家爲秦所誅故寄命曹主<lb/>
貴兄常侍及奮覆兄弟並相知有素真怒曰臣無境外<lb/>
之交此言何以及我君似奸人得無因縁假託乎白暐<lb/>
請窮治之<hi>治直之翻</hi>太傅評不許辯還爲堅言燕朝政無綱<lb/>
紀實可圖也<hi>爲于僞翻朝直遥翻</hi>鑒機識變唯皇甫真耳堅曰以<lb/>
六州之衆<hi>六州幽井冀司兖豫也</hi>豈得不使有智士一人哉曹轂<lb/>
尋卒秦分其部落爲二使其二子分統之號東西曹<hi>堅分</hi>
<hi>轂部落貳城以西二萬餘落使轂長子璽統之貳城以東二萬餘落使轂小子寅統之</hi>　荆州刺<lb/>
<pb n="KR2b0007_WYG_101-30b"/>
史桓豁竟陵太守羅崇攻宛拔之趙億走趙盤退歸魯<lb/>
陽豁追擊盤於雉城擒之<hi>雉縣自漢以來屬南陽郡其地當在唐鄧州向城縣界新</hi>
<hi>唐志曰向城縣北八十里有魯陽關</hi>留兵戌宛而還<hi>還從宣翻又如字</hi>　秋七月<lb/>
燕下邳王厲等破敕勒獲馬牛數萬頭初厲兵過代地<lb/>
犯其穄田<hi>穄子例翻<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>也今南人呼黍爲穄北方地寒五榖不生惟黍生之故有穄田項安世曰黍</hi>
<hi>有二種正黍似粟而大以五月熟今荆人専謂之黍又謂之黍穄是也又一種尤高大稈之狀至如蘆實之狀</hi>
<hi>至如薏苡荆人謂之討黍又謂之蘆穄然以秋而熟非正黍也</hi>代王什翼犍怒<hi>犍居言翻</hi>燕<lb/>
平北將軍武强公埿以幽州兵戌雲中八月什翼犍攻<lb/>
<pb n="KR2b0007_WYG_101-31a"/>
雲中埿棄城走<hi>埿與泥同</hi>振威將軍慕輿賀辛戰没　九月<lb/>
以會稽内史郗愔爲都督徐兖青幽揚州之晉陵諸軍<lb/>
事徐兖二州刺史鎮京口<hi>郗丑之翻愔揖淫翻沈約曰晉永嘉大亂幽冀青并兖州</hi>
<hi>及徐州之淮北流民相率過淮亦有過江在晉陵界者成帝咸和四年郗鑒又徙流民之在淮南者於晉陵諸</hi>
<hi>縣其徙過江南及留在江北者並立僑郡縣以司牧之徐兖二州或治江北江北又僑立幽冀青并四州</hi>
秦淮南公幼之反也征東大將軍并州牧晉公栁征西<lb/>
大將軍秦州刺史趙公雙皆與之通謀秦王堅以雙母<lb/>
弟至親柳健之愛子隱而不問栁雙復與鎮東將軍洛<lb/>
<pb n="KR2b0007_WYG_101-31b"/>
州刺史魏公廋安西將軍雍州刺史燕公武謀作亂<hi>復扶</hi>
<hi>又翻秦并州刺史治蒲阪秦州刺史治上邽洛州刺史治陝雍州刺史治安定廋武皆健于也廋疎鳩翻</hi>鎮<lb/>
東主簿南安姚眺<hi>眺他弔翻</hi>諫曰明公以周邵之親受方面<lb/>
之任國家有難當竭力除之况自爲難乎<hi>難乃旦翻</hi>廋不聽<lb/>
堅聞之徵柳等詣長安冬十月栁據蒲阪雙據上邽廋<lb/>
據陝城武據安定皆舉兵反<hi>果如王猛之言</hi>堅遣使諭之曰吾<lb/>
待卿等恩亦至矣何苦而反今止不徵卿宜罷兵各定<lb/>
其位一切如故各齧棃以爲信皆不從<hi>棃肉脆而齧之易入以喻親戚</hi>
<pb n="KR2b0007_WYG_101-32a"/>
<hi>離叛則國力脆弱將爲敵人所乗故齧棃付使者賜栁等以爲信也使疏吏翻齧魚結翻</hi>　代王什<lb/>
翼犍擊劉衞辰河冰未合什翼犍命以葦絙約流澌俄<lb/>
而冰合<hi>自代擊朔方西渡大河其津曰君子津經居登翻</hi>然猶未堅乃散葦於<lb/>
其上冰草相結有如浮梁代兵乗之以渡衞辰不意兵<lb/>
猝至與宗族西走什翼犍収其部落什六七而還衞辰<lb/>
犇秦秦王堅送衞辰還朔方遣兵戌之　十二月甲子<lb/>
燕太尉建寧敬公陽騖卒<hi>諡法合善典法曰敬夙夜警戒曰敬</hi>以司空皇<lb/>
甫真爲侍中太尉光禄大夫李洪爲司空<lb/>
<pb n="KR2b0007_WYG_101-32b"/>
三年春正月秦王堅遣後將軍楊成世左將軍毛嵩分<lb/>
討上邽安定輔國將軍王猛建節將軍鄧羌攻蒲阪前<lb/>
將軍楊安廣武將軍張蚝攻陝城堅命蒲陝之軍皆距<lb/>
城三十里堅壁勿戰俟秦雍已平然後并力取之<hi>陝式冉翻</hi>
<hi>雍於用翻</hi>　初燕太宰恪有疾以燕主暐幼弱政不在已太<lb/>
傅評多猜忌恐大司馬之任不當其人謂暐兄樂安王<lb/>
臧曰今南有遺晉西有彊秦二國常蓄進取之志顧我<lb/>
未有隙耳夫國之興衰繫于輔相大司馬總統六軍不<lb/>
<pb n="KR2b0007_WYG_101-33a"/>
可任非其人我死之後以親疎言之當在汝及冲汝曹<lb/>
雖才識明敏然年少未堪多難<hi>少詩照翻難乃旦翻</hi>呉王天資英<lb/>
傑智略超世汝曹若能推大司馬以授之必能混壹四<lb/>
海况外寇不足憚也慎無冒利而忘害不以國家爲意<lb/>
也<hi>冒利而忘害者謂利在於得兵權而冒當大司馬之任而忘亡國敗家之害也</hi>又以語太傅<lb/>
評<hi>語牛倨翻</hi>及恪卒評不用其言二月以車騎將軍中山王<lb/>
冲爲大司馬冲暐之弟也以荆州刺史呉王垂爲侍中<lb/>
車騎大將軍儀同三司<hi>爲評垂有隙張本騎竒寄翻</hi>　秦魏公廋以<lb/>
<pb n="KR2b0007_WYG_101-33b"/>
陝城降燕請兵應接秦人大懼盛兵守華隂<hi>華隂縣在陝城之西</hi>
<hi>有潼闗之險降户江翻華戸化翻</hi>燕魏尹范陽王德<hi>燕都鄴以魏郡太守爲魏尹</hi>上<lb/>
疏以爲先帝應天受命志平六合陛下纂統當繼而成<lb/>
之今苻氏骨肉乖離國分爲五<hi>蒲阪陵城上邽安定與長安爲五</hi>投誠<lb/>
請援前後相尋是天以秦賜燕也天與不取反受其殃<lb/>
呉越之事足以觀矣<hi>國語越范蠡曰昔天以越賜呉呉不敢取今天以呉賜越越其敢逆</hi>
<hi>天乎</hi>宜命皇甫真引并冀之衆徑趨蒲阪<hi>趨七喻翻</hi>呉王垂引<lb/>
許洛之兵馳解廋圍太傅總京師虎旅爲二軍後繼傳<lb/>
<pb n="KR2b0007_WYG_101-34a"/>
檄三輔示以禍福明立購賞彼必望風響應渾壹之期<lb/>
于此乎在矣時燕人多請救陝因圖闗中者太傅評曰<lb/>
秦大國也今雖有難未易可圖<hi>難乃旦翻易以豉翻</hi>朝廷雖明未<lb/>
如先帝<hi>燕人謂其主爲朝廷</hi>吾等智畧又非太宰之比但能閉闗<lb/>
保境足矣平秦非吾事也魏公廋遺呉王垂及皇甫真<lb/>
牋曰<hi>遺于季翻</hi>苻堅王猛皆人傑也謀爲燕患久矣今不乗<lb/>
機取之恐異日燕之君臣將有甬東之悔矣<hi>左傳呉入越越子保</hi>
<hi>于㑹稽使行成於呉呉子許之伍子胥諫不聼其後越入呉請使呉王居甬東呉王曰孤老矣不能事君王也</hi>
<pb n="KR2b0007_WYG_101-34b"/>
<hi>吾悔不用子胥之言自令陷此乃縊賈逵曰甬東越鄙甬江東也索隱曰今鄮縣卽其處甬余隴翻</hi>垂謂<lb/>
真曰方今爲人患者必在於秦主上富於春秋觀太傅<lb/>
識度豈能敵苻堅王猛乎真曰然吾雖知之如言不用<lb/>
何　三月丁巳朔日有食之　癸亥大赦　秦楊成世<lb/>
爲趙公雙將茍興所敗毛嵩亦爲燕公武所敗犇還秦<lb/>
王堅復遣武衞將軍王鑒寧朔將軍吕光將軍馮翊郭<lb/>
將翟傉等帥衆三萬討之<hi>敗補邁翻復扶又翻傉奴沃翻</hi>夏四月雙武<lb/>
乗勝至于榆眉以茍興爲前鋒王鑒欲速戰吕光曰興<lb/>
<pb n="KR2b0007_WYG_101-35a"/>
新得志氣勢方銳宜持重以待之彼糧盡必退退而擊<lb/>
之蔑不濟矣二旬而興退光曰興可擊矣遂追之興敗<lb/>
因擊雙武大破之斬獲萬五千級武棄安定與雙皆犇<lb/>
上邽鑒等進攻之晉公栁數出挑戰<hi>數所角翻挑徒了翻</hi>王猛不<lb/>
應栁以猛爲畏之五月留其世子良守蒲阪帥衆二萬<lb/>
西趨長安去蒲阪百餘里鄧羌帥精騎七千夜襲敗之<lb/>
<hi>帥讀曰率趨七喻翻敗補邁翻</hi>栁引軍還猛邀擊之盡俘其衆栁與數<lb/>
百騎入城猛羌進攻之秋七月王鑒等拔上邽斬雙武<lb/>
<pb n="KR2b0007_WYG_101-35b"/>
宥其妻子以左衞將軍苻雅爲秦州刺史八月以長樂<lb/>
公丕爲雍州刺史<hi>樂音洛雍於用翻</hi>九月王猛等拔蒲阪斬晉<lb/>
公栁及其妻子猛屯蒲阪遣鄧羌與王鑒等會攻陝城<lb/>
　燕王公貴戚多占民爲䕃户<hi>占之贍翻晉制官品自第一至第九各以貴賤</hi>
<hi>占田有差而又各以品之高卑䕃其親屬多者及九族少者三世宗室國賓先賢之後及士人子孫亦如之而</hi>
<hi>又得䕃人以爲衣食客及佃客</hi>國之户口少於私家<hi>少所沼翻</hi>倉庫空竭用<lb/>
度不足尚書左僕射廣信公悅綰曰今三方鼎峙<hi>三方謂燕</hi>
<hi>晉秦也</hi>各有吞併之心而國家政法不立豪貴恣横<hi>横戸孟翻</hi>
<pb n="KR2b0007_WYG_101-36a"/>
至使民戸殫盡委輸無入<hi>委於僞翻輸書遇翻</hi>吏斷常俸戰士絶<lb/>
廩官貸粟帛以自贍給旣不可聞於隣敵且非所以爲<lb/>
治<hi>治直吏翻</hi>宜一切罷斷諸䕃户盡還郡縣<hi>罷斷丁管翻</hi>燕主暐<lb/>
從之使綰專治其事紏擿姦伏<hi>擿他歴翻</hi>無敢蔽匿出戸二<lb/>
十餘萬舉朝怨怒<hi>朝直遥翻</hi>綰先有疾自力釐校戸籍疾遂<lb/>
亟冬十一月卒　十二月秦王猛等拔陝城獲魏公廋<lb/>
送長安秦王堅問其所以反對曰臣本無反心但以弟<lb/>
兄屢謀逆亂臣懼并死故謀反耳堅泣曰汝素長者固<lb/>
<pb n="KR2b0007_WYG_101-36b"/>
知非汝心也且高祖不可以無後<hi>苻健廟號高祖</hi>乃賜廋死原<lb/>
其七子以長子襲魏公餘子皆封縣公以嗣越厲王及<lb/>
諸弟之無後者<hi>苻生廢爲越王諡曰厲</hi>茍太后曰廋與雙俱反雙<lb/>
獨不得置後何也堅曰天下者高祖之天下高祖之子<lb/>
不可以無後至于仲羣不顧太后謀危宗廟<hi>苻雙字仲羣</hi>天<lb/>
下之法不可私也以范陽公抑爲征東大將軍并州刺<lb/>
史鎮蒲阪鄧羌爲建武將軍洛州刺史鎮陝城擢姚眺<lb/>
爲汲郡太守　加大司馬温殊禮位在諸侯王上　是<lb/>
<pb n="KR2b0007_WYG_101-37a"/>
嵗以仇池公楊世爲秦州刺史世弟統爲武都太守世<lb/>
亦稱臣于秦秦以世爲南秦州刺史<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_101-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百一<lb/>
</p>
<p>
</p>
  </div>
</body>
</text>
</TEI>
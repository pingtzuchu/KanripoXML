<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻五</head>
    <p>
<pb n="KR2b0007_WYG_005-1a"/>
欽定四庫全書<lb/>
　資治通鑑巻五　　　　　宋　司馬光　撰<lb/>
　　　　　　　　　　　　　　胡三省　音註<lb/>
　周紀五<hi>起屠維赤奮若盡旃蒙大荒落凡十七年始己丑終乙巳也</hi>
　　赧王下<lb/>
四十三年楚以左徒黄歇侍太子完為質於秦<hi>左徒楚官名史</hi>
<hi>記正義曰葢今在左右拾遺補闕之類質音致按去年侍秦欲與韓魏伐楚黄歇上書止之歸而報楚楚遂使歇</hi>
<hi>太子為質於秦為楚王疾病歇使太子亡歸楚張本歇許竭翻</hi>　秦置南陽郡<hi>凡山南水北皆</hi>
<pb n="KR2b0007_WYG_005-1b"/>
<hi>謂之南陽晉南陽在脩武以在太行之南大河之北也秦置南陽郡以在南山之南漢水之北也</hi>　秦<lb/>
魏共伐燕<hi>燕因肩翻</hi>　燕惠王薨子武成王立<lb/>
四十四年趙藺相如伐齊至平邑<hi>括地志平邑故城在魏州昌樂縣東北四</hi>
<hi>十里藺力刃翻樂音洛</hi>趙田部吏趙奢收租税<hi>田部吏部收田之租税者也</hi>平<lb/>
原君家不肯出趙奢以灋治之殺平原君用事者九人<lb/>
<hi>治直之翻平原君之家臣用事而不肯出租税者也</hi>平原君怒將殺之趙奢曰君<lb/>
於趙為貴公子今縱君家而不奉公則灋削灋削則國<lb/>
弱國弱則諸侯加兵是無趙也<hi>削侵也奪也弱劣也懦也</hi>君安得有<lb/>
<pb n="KR2b0007_WYG_005-2a"/>
此富乎以君之貴奉公如法則上下平上下平則國彊<lb/>
國彊則趙固而君為貴戚豈輕於天下邪<hi>邪音耶戚親也言平原君</hi>
<hi>於趙則王族親戚之貴者也</hi>平原君以為賢<hi>賢善也能也</hi>言之於王王使<lb/>
治國賦國賦大平民富而府庫實<hi>觀此則趙奢豈特善兵哉可使治國也治</hi>
<hi>直之翻</hi>
四十五年秦伐趙圍閼與<hi>司馬彪志上黨郡涅縣有閼與聚水經註上黨沾縣有梁</hi>
<hi>榆城即閼與故城盧諶征艱賦曰訪梁榆之虛郭乃閼與之舊平史記正義曰閼與在潞州銅鞮縣西北二十</hi>
<hi>里又儀州和順縣亦有閼與城儀潞相近二所未詳又閼與山在潞州武安縣西南五十里趙奢拒秦軍於閼</hi>
<pb n="KR2b0007_WYG_005-2b"/>
<hi>與即山北也河東圖遼州和順縣晉大夫梁餘子養邑秦伐閼與趙奢救之是此遼州即唐之儀州閼阿葛翻</hi>
<hi>又於達翻康音曷又音嫣與音預又音余史記正義曰閼於連翻漢書音義涅乃結翻聚材喻翻沾他兼翻諶</hi>
<hi>時壬翻鞮丁兮翻潞魯故翻</hi>趙王召廉頗樂乘而問之<hi>索隱曰樂乘樂毅之宗人</hi>
<hi>也頗普河翻</hi>曰可救否皆曰道遠險陿難救<hi>陿與狹同隘也</hi>問趙奢<lb/>
趙奢對曰道遠險陿譬猶兩䑕鬬於穴中將勇者勝<hi>言將</hi>
<hi>是勇者勝也將平聲或曰帥勇者則勝將去聲</hi>王乃令趙奢將兵救之去邯鄲<lb/>
三十里而止<hi>令盧經翻邯鄲音寒丹</hi>令軍中曰有以軍事諫者死<lb/>
<hi>令力正翻趙奢此令非以禁約所部以愚秦軍也</hi>秦師軍武安西<hi>班志武安縣屬魏郡宋白</hi>
<pb n="KR2b0007_WYG_005-3a"/>
<hi>曰洛州治永年縣隋改廣平為永年屬武安郡秦軍勒兵武安西即此地劉昫曰磁州治滏陽縣漢武安縣地</hi>
<hi>隋又置武安縣亦屬磁州磁祥之翻昫吁勿翻</hi>鼓譟勒兵武安屋瓦盡振趙軍<lb/>
中候有一人言急救武安趙奢立斬之<hi>此軍之中候也漢北軍中候之</hi>
<hi>官本此或曰軍中之候軍吏也</hi>堅壁二十八日不行復益增壘<hi>復扶又翻又音</hi>
<hi>如字壘力水翻</hi>秦間入趙軍趙奢善食遣之閒以報秦將<hi>閒古莧翻</hi>
<hi>此孫子所謂反間也食祥吏翻將即亮翻</hi>秦將大喜曰夫去國三十里而軍<lb/>
不行乃增壘閼與非趙地也趙奢既已遣閒巻甲而趨<lb/>
<hi>巻讀曰捲凡捲舒之巻皆同音</hi>一日一夜而至去閼與五十里而軍軍<lb/>
<pb n="KR2b0007_WYG_005-3b"/>
壘成秦師聞之悉甲而往趙軍士許歴請以軍事諫趙<lb/>
奢進之<hi>姓譜許姓本自姜姓炎帝之後太嶽之𦙍其後以國為氏</hi>許歴曰秦人不意<lb/>
趙至此其來氣盛將軍必厚集其陳以待之<hi>陳讀曰陣</hi>不然<lb/>
必敗趙奢曰請受教許歴請刑趙奢曰胥後令邯鄲<hi>索隱</hi>
<hi>曰案胥須古人通用今者須後令謂胥為須須者待也待後令謂許歴之言更不擬誅之故更待後令也邯鄲</hi>
<hi>二字當為欲戰謂臨戰之時許歴復諫也余謂胥語絶許歴請刑趙奢令其且待也葢謂敢諫者死邯鄲之令</hi>
<hi>耳今既自邯鄲進軍近閼與矣許歴之諫固在邯鄲之後不當用邯鄲之令以殺之故曰後令邯鄲令力正翻</hi>
<hi>邯鄲音寒丹令力丁翻</hi>許歴復請諫曰先據北山上者勝後至者<lb/>
<pb n="KR2b0007_WYG_005-4a"/>
敗趙奢許諾即發萬人趨之秦師後至争山不得上<hi>趨七</hi>
<hi>喻翻又音如字得上時掌翻</hi>趙奢縱兵擊秦師秦師大敗解閼與而<lb/>
還<hi>還從宣翻又音如字</hi>趙王封奢為馬服君<hi>服䖍曰馬服猶言服馬也括地志邯鄲縣</hi>
<hi>西北有馬服山</hi>與廉藺同位以許歴為國尉　穰侯言客卿竈<lb/>
於秦王<hi>穰人羊翻</hi>使伐齊取剛壽以廣其陶邑<hi>括地志故剛城在兖州龔</hi>
<hi>丘縣壽鄆州之縣也余據唐志鄆州壽張縣武德初置壽州通鑑書此以發范睢間穰侯之事間古莧翻</hi>初<lb/>
魏人范睢<hi>姓譜范本陶唐氏之後墮㑹為晉大夫食采於范後有氏焉睢音雖</hi>從中大夫<lb/>
須賈使於齊<hi>戰國之時仍周之制置上中下三大夫漢百官表中大夫掌論議須姓密須氏之後</hi>
<pb n="KR2b0007_WYG_005-4b"/>
<hi>風俗通須姓太昊之後葢本之須句使疏吏翻句音朐</hi>齊襄王聞其辯口私賜之<lb/>
金及牛酒須賈以為睢以國陰事告齊也歸而告其相<lb/>
魏齊魏齊怒笞擊范睢折脅摺齒睢佯死巻以簀置厠<lb/>
中使客醉者更溺之<hi>索隱曰折脅摺齒謂擊折其脅又拉折其齒也簀謂葦荻之薄用之</hi>
<hi>以巻其屍也余謂簀字從竹葢竹為之非葦荻之薄也又謂竹東南之産北人貴之自江以北饒葦荻人率織</hi>
<hi>之以為薄寢或以為薦籍索隱以葦薄為簀習於所見而從俗所呼者耳相息亮翻笞丑之翻摺力答翻巻讀</hi>
<hi>曰捲簀竹革翻更工衡翻溺奴吊翻</hi>以懲後令無妄言者<hi>令力丁翻</hi>范睢謂守<lb/>
者曰能出我我必有厚謝守者乃請棄簀中死人魏齊<lb/>
<pb n="KR2b0007_WYG_005-5a"/>
醉曰可矣范睢得出魏齊悔復召求之<hi>令盧經翻復扶又翻又音如字</hi>
魏人鄭安平遂操范睢亡匿更姓名曰張禄秦謁者王<lb/>
稽使於魏<hi>謁者秦官漢因之志云主殿上時節威儀謁者僕射一人為謁者臺率其下有給事謁者</hi>
<hi>有灌謁者操七刀翻使疏吏翻率讀曰帥</hi>范睢夜見王稽稽濳載與俱歸薦<lb/>
之於王王見之於離宮<hi>離宮别宮也</hi>范睢佯為不知永巷而<lb/>
入其中<hi>佯音羊古字多作陽詐也如淳曰周宣王姜后脱簮珥待罪永巷後改為掖庭師古曰永長也</hi>
<hi>本謂宮中之長巷也或曰宮中獄也</hi>王來而宦者怒逐之曰王至范睢謬<lb/>
曰秦安得王秦獨有太后穰侯耳<hi>謬靡㓜翻誤也詐也穰人羊翻</hi>王微<lb/>
<pb n="KR2b0007_WYG_005-5b"/>
聞其言乃屏左右跽而請曰先生何以幸教寡人對曰<lb/>
唯唯如是者三<hi>謬靡㓜翻穰人羊翻屏卑郢翻又卑正翻後凡屛退之屛皆同音跽忌已翻跪</hi>
<hi>也唯于癸翻葢應聲也凡唯諾之唯皆同音</hi>王曰先生卒不幸教寡人邪<hi>卒子</hi>
<hi>恤翻終也邪音耶</hi>范睢曰非敢然也<hi>睢音雖然猶言如是也</hi>臣覊旅之臣<lb/>
也交疎於王而所願陳者皆匡君之事處人骨肉之間<lb/>
<hi>處昌呂翻</hi>願效愚忠而未知王之心也此所以王三問而不<lb/>
敢對者也臣知今日言之於前明日伏誅於後然臣不<lb/>
敢避也且死者人之所必不免也茍可以少有補於秦<lb/>
<pb n="KR2b0007_WYG_005-6a"/>
而死此臣之所大願也<hi>少始紹翻</hi>獨恐臣死之後天下杜口<lb/>
裹足莫肯鄉秦耳<hi>謂天下之士懲睢之死不敢復言鄉讀曰嚮</hi>王跽曰先生<lb/>
是何言也今者寡人得見先生是天以寡人溷先生而<lb/>
存先王之宗廟也<hi>溷謂溷瀆之也漢陸賈曰毋乆溷公即此義音戸困翻毛晃曰溷濁也又</hi>
<hi>汚辱也</hi>事無大小上及太后下至大臣願先生悉以教寡<lb/>
人無疑寡人也范睢拜王亦拜范睢曰以秦國之大士<lb/>
卒之勇以治諸侯譬若走韓盧而搏蹇兎也<hi>韓盧天下之駿犬蹇</hi>
<hi>兎病足之兎韓盧搏兎無不獲者况蹇兎乎治直之翻</hi>而閉關十五年不敢窺兵<lb/>
<pb n="KR2b0007_WYG_005-6b"/>
於山東者是穰侯為秦謀不忠而大王之計亦有所失<lb/>
也<hi>穰人羊翻為于偽翻</hi>王跽曰寡人願聞失計然左右多竊聼者<lb/>
范睢未敢言内先言外事以觀王之俯仰因進曰夫穰<lb/>
侯越韓魏而攻齊剛壽非計也<hi>夫音扶</hi>齊湣王南攻楚破<lb/>
軍殺將<hi>謂殺唐昧也見上巻十四年湣讀曰閔將即亮翻</hi>再辟地千里<hi>辟讀曰闢昧莫</hi>
<hi>葛翻</hi>而齊尺寸之地無得焉者豈不欲得地哉形勢不能<lb/>
有也諸侯見齊之罷敝起兵而伐齊大破之齊幾於亡<lb/>
<hi>事見上巻三十一年罷讀曰疲幾居依翻</hi>以其伐楚而肥韓魏也今王不如<lb/>
<pb n="KR2b0007_WYG_005-7a"/>
遠交而近攻得寸則王之寸也得尺亦王之尺也今夫<lb/>
韓魏中國之處<hi>夫音扶康曰處敞呂翻余謂處昌據翻於世俗常言音義為長</hi>而天下<lb/>
之樞也<hi>以門戸為喻門戸之闔闢皆由於樞</hi>王若用霸必親中國以為天<lb/>
下樞以威楚趙<hi>用霸者請用霸天下之術</hi>楚彊則附趙趙彊則附楚<lb/>
<hi>彊者未易柔服故先親附弱者易以豉翻</hi>楚趙皆附齊必懼矣齊附則韓魏<lb/>
因可虜也王曰善乃以范睢為客卿與謀兵事<hi>范睢謀兵事則</hi>
<hi>三晉受兵禍而穰矦兄弟皆為秦所逐矣</hi>
四十六年秦中更胡傷攻趙閼與不㧞<hi>更工衡翻胡傷意謂即上巻客</hi>
<pb n="KR2b0007_WYG_005-7b"/>
<hi>卿之胡陽閼於葛翻又於連翻與音預</hi>
四十七年秦王用范睢之謀使五大夫綰伐魏㧞懷<hi>班志</hi>
<hi>懷縣屬河内郡括地志曰懷縣在懷州武陟縣西十一里睢息隨翻</hi>
四十八年秦悼太子質於魏而卒<hi>質音致卒子恤翻</hi>
四十九年秦㧞魏邢丘范睢日益親用事因承間説王<lb/>
曰<hi>睢息隨翻閒古莧翻説式芮翻</hi>臣居山東時聞齊之有孟嘗君不聞<lb/>
有王聞秦有太后穰侯不聞有王夫擅國之謂王能利<lb/>
害之謂王制殺生之謂王今太后擅行不顧穰侯出使<lb/>
<pb n="KR2b0007_WYG_005-8a"/>
不報華陽涇陽擊斷無諱<hi>夫音扶使疏吏翻華戸化翻斷丁亂翻凡斷决之斷皆同</hi>
<hi>音</hi>高陵進退不請四貴備而國不危者未之有也為此<lb/>
四貴者下乃所謂無王也穰侯使者操王之重決制於<lb/>
諸侯剖符於天下<hi>操七刀翻謂剖符而出使也</hi>征敵伐國莫敢不聼<lb/>
戰勝攻取則利歸於陶<hi>陶穰侯封邑</hi>戰敗則怨結於百姓而<lb/>
禍歸於社稷臣又聞之木實繁者披其枝披其枝者傷<lb/>
其心大其都者危其國<hi>左傳祭仲曰都城過百雉國之害也辛伯曰大都耦國亂之本</hi>
<hi>也申無宇曰鄭京櫟實殺曼伯宋蕭亳實殺子游衛蒲戚實出獻公齊渠丘實殺無知而陳蔡不羮亦殺楚靈</hi>
<pb n="KR2b0007_WYG_005-8b"/>
<hi>王此皆大都危國也傳直戀翻祭則介翻陸徳明櫟音立曼音萬羮音郎</hi>尊其臣者卑其主<lb/>
<hi>如下事之類</hi>淖齒管齊射王股擢王䈥懸之於廟梁宿昔而<lb/>
死<hi>管掌也擢㧞也宿昔一夕之間也淖齒弑齊湣王事見上巻三十一年淖奴教翻射而亦翻</hi>李兑<lb/>
管趙囚主父於沙丘百日而餓死<hi>事見上巻二十年</hi>今臣觀四<lb/>
貴之用事此亦淖齒李兑之類也夫三代之所以亡國<lb/>
者君專授政於臣縱酒弋獵其所授者妬賢疾能御下<lb/>
蔽上以成其私不為主計而主不覺悟故失其國<hi>夫音扶</hi>
今自有秩以上至諸大吏<hi>漢承秦制鄉置有秩漢官曰鄉戸五千則置有秩掌一鄉</hi>
<pb n="KR2b0007_WYG_005-9a"/>
<hi>之入風俗通曰有秩則田間大夫言其官裁有秩耳大吏謂左右中更以上為吏者也秩直乙翻</hi>下及<lb/>
王左右無非相國之人者見王獨立於朝臣竊為王恐<lb/>
萬世之後有秦國者非王子孫也<hi>相息亮翻朝直遥翻為干偽翻</hi>王以<lb/>
為然於是廢太后逐穰侯高陵華陽涇陽君於關外以<lb/>
范睢為丞相封為應侯<hi>應於陵翻國名周武王之子封於應其地在唐安州界</hi>魏<lb/>
王使須賈聘於秦應侯敝衣間歩而往見之<hi>間歩投間隙徒歩而</hi>
<hi>行也間古莧翻</hi>須賈驚曰范叔固無恙乎<hi>范睢字叔恙憂也病也又噬蟲善食人心</hi>
<hi>者也古人相問率曰無恙朱熹曰古者草居多被噬蟲之毒故相問曰無恙乎恙餘亮翻噬時制翻</hi>畱坐<lb/>
<pb n="KR2b0007_WYG_005-9b"/>
飲食取一綈袍贈之<hi>綈田黎翻厚繒也袍歩刀翻長襦也記玉藻曰纊為繭緼為𫀆孔頴</hi>
<hi>達曰純著新綿者為襺雜用舊絮者為𫀆</hi>遂為須賈御而至相府曰我為君<lb/>
先入通於相君須賈怪其乆不出問於門下門下曰無<lb/>
范叔鄉者吾相張君也<hi>相息亮翻為于偽翻睢更姓名曰張禄故云然鄉讀曰嚮</hi>須<lb/>
賈知見欺乃膝行入謝罪<hi>膝行屈膝就地而行以示跪伏</hi>應侯坐責讓<lb/>
之且曰爾所以得不死者以綈𫀆戀戀尚有故人之意<lb/>
耳乃大供具請諸侯賔客坐須賈於堂下置莝豆於前<lb/>
而馬食之<hi>莝寸斬之藁雜豆以飼馬莝豆兩物也莝寸卧翻食祥吏翻</hi>使歸告魏王<lb/>
<pb n="KR2b0007_WYG_005-10a"/>
曰速斬魏齊頭來不然且屠大梁<hi>屠殺也自古以來以攻下城而盡殺城中</hi>
<hi>人為屠城亦曰洗城</hi>須賈還以告魏齊魏齊犇趙匿於平原君家<lb/>
<hi>還從宣翻又音如字平原君趙勝趙王之貴介弟也貴盛於趙以好士聞於諸侯故魏齊奔歸之而就匿焉</hi>
　趙惠文王薨子孝成王丹立以平原君為相<hi>相息亮翻</hi>
五十年秦宣太后薨九月穰侯出之陶<hi>薨呼肱翻穰人羊翻</hi>
　臣光曰穰侯援立昭王除其災害<hi>事見三卷十年援于元翻手引也</hi>
　薦白起為將<hi>見上巻二十二年將即亮翻</hi>南取鄢郢東屬地於齊<lb/>
　<hi>言拓地東連於齊也事並見上巻鄢於晚翻郢以井翻屬之欲翻</hi>使天下諸侯稽首<lb/>
<pb n="KR2b0007_WYG_005-10b"/>
　而事秦<hi>稽音啟</hi>秦益彊大者穰侯之功也雖其專恣驕<lb/>
　貪足以賈禍<hi>賈音古言其致禍如商賈之賈物也凡商賈之賈皆同音</hi>亦未至盡<lb/>
　如范睢之言若睢者亦非能為秦忠謀直欲得穰侯<lb/>
　之處故搤其吭而奪之耳<hi>睢息隨翻為于偽翻搤音厄説文曰捉也吭音剛咽</hi>
　<hi>也</hi>遂使秦王絶母子之義失舅甥之恩要之睢眞傾<lb/>
　危之士哉<lb/>
秦王以子安國君為太子<hi>為安國君立子異人為嗣張本嗣祥吏翻</hi>　秦伐<lb/>
趙取三城趙王新立太后用事求救於齊齊人曰必以<lb/>
<pb n="KR2b0007_WYG_005-11a"/>
長安君為質<hi>索隱曰趙亦有長安今其地闕孔衍曰長安君惠文王之少子也史記正義曰長安</hi>
<hi>君以長安善故名也質音致索山客翻少詩照翻</hi>太后不可齊師不出大臣彊<lb/>
諫<hi>彊諫猶力諫也</hi>太后明謂左右曰復言長安君為質者老婦<lb/>
必唾其面<hi>復扶又翻唾吐卧翻口液也明謂左右者顯言之也</hi>左師觸龍願見太<lb/>
后太后盛氣而胥之入<hi>胥待也言盛氣以待其入也</hi>左師公徐趨而<lb/>
坐自謝曰老臣病足不得見乆矣竊自恕而恐太后體<lb/>
之有所苦也故願望見太后太后曰老婦恃輦而行曰<lb/>
食得毋衰乎曰恃粥耳太后不和之色稍解左師公曰<lb/>
<pb n="KR2b0007_WYG_005-11b"/>
老臣賤息舒祺<hi>春秋時宋國之官有左右師上卿也趙以觸龍為左師葢冗散之官以優老臣</hi>
<hi>者也息子也祺音其冗而龍翻散悉亶翻</hi>最少不肖而臣衰竊憐愛之願得<lb/>
補黑衣之缺以衛王宮昧死以聞<hi>黑衣衛士之服也觸龍先為其少子言以</hi>
<hi>發太后之問也昧死言忘其死也少詩照翻又音小昧莫佩翻</hi>太后曰諾年幾何矣對<lb/>
曰十五歲矣雖少願及未填溝壑而託之<hi>幾居豈翻謙言死必填溝</hi>
<hi>壑願及未死而託少子也</hi>太后曰丈夫亦愛少子乎對曰甚於婦人<lb/>
太后笑曰婦人異甚對曰老臣竊以為媪之愛燕后賢<lb/>
於長安君<hi>媪烏浩翻婦之老者之稱趙太后之女嫁於燕故稱之曰燕后燕因肩翻</hi>太后曰<lb/>
<pb n="KR2b0007_WYG_005-12a"/>
君過矣不若長安君之甚左師公曰父母愛其子則為<lb/>
之計深遠媪之送燕后也持其踵而泣念其遠也亦哀<lb/>
之矣已行非不思也祭祀則祝之曰必勿使反豈非為<lb/>
之計長乆為子孫相繼為王也哉太后曰然左師公曰<lb/>
今三世以前至於趙王之子孫為侯者其繼有在者乎<lb/>
曰無有曰此其近者禍及身遠者及其子孫豈人主之<lb/>
子侯則不善哉位尊而無功奉厚而無勞<hi>奉讀曰俸凡奉禄之奉皆</hi>
<hi>同音</hi>而挾重器多也今媪尊長安君之位而封之以膏腴<lb/>
<pb n="KR2b0007_WYG_005-12b"/>
之地多與之重器而不及今令有功於國<hi>令力丁翻使也</hi>一旦<lb/>
山陵崩長安君何以自託於趙哉太后曰諾恣君之所<lb/>
使之於是為長安君約車百乘質於齊<hi>為于偽翻乘䋲證翻質音致</hi>
齊師乃出秦師退　齊安平君田單將趙師以伐燕取<lb/>
中陽<hi>徐廣曰陽一作人史記正義曰燕無中陽括地志中山故城一名中人亭在定州唐縣北四十一里</hi>
<hi>是時葢屬燕將即亮翻燕因肩翻</hi>又伐韓取注人<hi>括地志注城在汝州梁縣西四十五里</hi>
　齊襄王薨子建立建年少國事皆决於君王后<hi>少詩照翻</hi>
五十一年秦武安君伐韓取南陽攻太行道絶之<hi>秦封白起</hi>
<pb n="KR2b0007_WYG_005-13a"/>
<hi>為武安君韓之南陽即河内野王之地班志太行山在野王西北括地志在懷州河内縣北四十五里行户剛</hi>
<hi>翻</hi>　楚頃襄王疾病<hi>疾至於甚曰病</hi>黄歇言於應侯曰今楚王<lb/>
疾恐不起秦不如歸其太子太子得立其事秦必重而<lb/>
德相國無窮是親與國而得儲萬乘也不歸則咸陽布<lb/>
衣耳<hi>四十三年黄歇與楚太子為質於秦應於陵翻相息亮翻乘䋲證翻歇許竭翻</hi>楚更立君<lb/>
必不事秦<hi>更工衡翻</hi>是失與國而絶萬乘之和非計也應侯<lb/>
以告王王曰令太子之傅先往問疾反而後圖之黄歇<lb/>
與太子謀曰秦之畱太子欲以求利也今太子力未能<lb/>
<pb n="KR2b0007_WYG_005-13b"/>
有以利秦也<hi>令力丁翻歇許竭翻</hi>而陽文君子二人在中王若卒<lb/>
大命<hi>謂死也卒終也音子恤翻</hi>太子不在陽文君子必立為後太子<lb/>
不得奉宗廟矣不如亡秦與使者俱出<hi>逃去為亡使疏吏翻</hi>臣請<lb/>
止以死當之太子因變服為楚使者御而出關而黄歇<lb/>
守舍常為太子謝病度太子已遠<hi>歇許竭翻守舍者守楚太子所寓館舍常</hi>
<hi>為于偽翻度徒洛翻</hi>乃自言於王曰楚太子已歸出遠矣歇願賜<lb/>
死王怒欲聼之應侯曰歇為人臣出身以狥其主太子<lb/>
立必用歇不如無罪而歸之<hi>言無以罪加歇而歸之於楚以結其和親也應於陵</hi>
<pb n="KR2b0007_WYG_005-14a"/>
<hi>翻</hi>以親楚王從之黄歇至楚三月秋頃襄王薨考烈王<lb/>
即位<hi>頃音傾秋即是年秋考烈王即太子完</hi>以黄歇為相封以淮北地號<lb/>
曰春申君<hi>史記歇初封春申君賜淮北十四縣後徙封江東因城吳故墟以為都邑今蘇州是也相</hi>
<hi>息亮翻</hi>
五十三年楚人納州于秦以平<hi>司馬彪志南郡州陵縣註云楚考烈王納州于</hi>
<hi>秦即其地</hi>　武安君伐韓㧞野王上黨路絶<hi>武安君上逸秦字史記正義曰</hi>
<hi>從太行西北澤潞等州皆上黨郡地釋名云上黨所治在山上其所最高故曰上黨</hi>上黨守馮亭<lb/>
<hi>姓譜畢公高之子食采於馮城因以命氏鄭有大夫馮簡子守式又翻</hi>與其民謀曰鄭道<lb/>
<pb n="KR2b0007_WYG_005-14b"/>
已絶<hi>韓都新鄭自上黨趣鄭由野王度河今秦㧞野王故鄭道絶</hi>秦兵日進韓不能<lb/>
應不如以上黨歸趙趙受我秦必攻之趙被秦兵必親<lb/>
韓<hi>應於證翻被皮義翻</hi>韓趙為一則可以當秦矣乃遣使者告於<lb/>
趙曰韓不能守上黨入之秦<hi>謂韓獻上黨於秦使疏吏翻</hi>其吏民皆<lb/>
安於趙不樂為秦<hi>為于偽翻樂音洛下同</hi>有城市邑十七<hi>城市邑言邑之</hi>
<hi>有城市者指言大邑也</hi>願再拜獻之大王趙王以告平陽君豹對<lb/>
曰聖人甚禍無故之利<hi>甚禍者言甚以為禍也</hi>王曰人樂吾德何<lb/>
謂無故對曰秦蠶食韓地中絶不令相通固自以為坐<lb/>
<pb n="KR2b0007_WYG_005-15a"/>
而受上黨也韓氏所以不入於秦者欲嫁其禍於趙也<lb/>
<hi>毛晃曰推惡與人曰嫁怨嫁禍推吐雷翻</hi>秦服其勞而趙受其利雖強大不<lb/>
能得之於弱小弱小固能得之於彊大乎豈得謂之非<lb/>
無故哉不如勿受王以告平原君平原君請受之王乃<lb/>
使平原君往受地<hi>秦有吞天下之心使趙不受上黨而秦得之亦必據上黨而攻趙故趙之</hi>
<hi>禍不在於受上黨而在於用趙括</hi>以萬戸都三封其太守為華陽君<hi>守式</hi>
<hi>又翻</hi>以千戸都三封其縣令為矦吏民皆益爵三級馮亭<lb/>
垂涕不見使者曰吾不忍賣主地而食之也<hi>使疏吏翻</hi>
<pb n="KR2b0007_WYG_005-15b"/>
五十五年秦左庶長王齕攻上黨㧞之<hi>長知丈翻齕音紇杜佑恨勿翻</hi>
<hi>康胡骨翻</hi>上黨民走趙趙廉頗軍於長平<hi>司馬彪志上黨泫氏縣有長平亭括</hi>
<hi>地志長平故城在上黨縣西四十一里杜佑曰白起阬趙卒於長平有頭顱山築臺於壘中因山為臺宋白曰</hi>
<hi>秦坑趙卒於長平今澤州之北高平縣西北二十一里長平故城是也頗普何翻泫工𤣥翻顱音盧壘魯水翻</hi>
以按據上黨民<hi>毛晃曰按於旰翻抑也止也據也余謂此按據二字按字當以抑止為義據依</hi>
<hi>據也引援也拒守也言廉頗依據上黨地險引援上黨之民而拒守也康曰按音遏此義亦通但按字無遏音</hi>
王齕因伐趙趙軍數戰不勝<hi>數所角翻</hi>止一禆將四尉<hi>禆將軍之</hi>
<hi>副將也尉軍中諸部都尉也禆頻彌翻將即亮翻</hi>趙王與樓昌虞卿謀<hi>風俗通曰凡氏</hi>
<pb n="KR2b0007_WYG_005-16a"/>
<hi>之興九事氏於號者唐虞夏殷是也氏於國者齊魯宋衛是也氏於事者巫卜陶匠是也氏於字者伯仲叔季</hi>
<hi>是也氏於謚者戴武宣穆是也</hi>樓昌請發重使為媾<hi>媾音構和也</hi>虞卿曰今<lb/>
制媾者在秦秦必欲破王之軍矣雖往請媾秦將不聼<lb/>
不如發使以重寳附楚魏楚魏受之則秦疑天下之合<lb/>
從<hi>從子容翻</hi>媾乃可成也王不聼使鄭朱媾於秦秦受之王<lb/>
謂虞卿曰秦内鄭朱矣<hi>虞卿時為趙之相</hi>對曰王必不得媾而<lb/>
軍破矣何則天下之賀戰勝者皆在秦矣夫鄭朱貴人<lb/>
也秦王應矦必顯重之以示天下<hi>夫音扶應於陵翻</hi>天下見王<lb/>
<pb n="KR2b0007_WYG_005-16b"/>
之媾於秦必不救王秦知天下之不救王則媾不可得<lb/>
成矣既而秦果顯鄭朱而不與趙媾<hi>史言趙之䘮師蹙國不特以趙括代</hi>
<hi>廉頗之故亦由不用虞卿之計也</hi>秦數敗趙兵廉頗堅壁不出趙王以<lb/>
頗失亡多而更怯不戰怒數讓之<hi>數所角翻屢也敗補邁翻</hi>應侯又<lb/>
使人行千金於趙為反間曰秦之所畏獨畏馬服君之<lb/>
子趙括為將耳<hi>間古莧翻將即亮翻</hi>廉頗易與且降矣<hi>易弋䜴翻降戸江翻</hi>
趙王遂以趙括代頗將藺相如曰王以名使括若膠柱<lb/>
鼓瑟耳<hi>鼔瑟者絃有緩急調絃之緩急在柱之運轉若膠其柱則絃不可得而調緩者一於緩急者一</hi>
<pb n="KR2b0007_WYG_005-17a"/>
<hi>於急無活法矣</hi>括徒能讀其父書傳不知合變也<hi>兵以正合以竒變傳直戀</hi>
<hi>翻</hi>王不聼初趙括自少時學兵灋以天下莫能當嘗與<lb/>
其父奢言兵事奢不能難<hi>少詩照翻難乃旦翻辯折之也</hi>然不謂善括<lb/>
母問其故奢曰兵死地也而括易言之<hi>易以䜴翻輕也</hi>使趙不<lb/>
將括則己若必將之<hi>將即亮翻下同</hi>破趙軍者必括也及括將<lb/>
行其母上書言括不可使王曰何以<hi>上時掌翻言以何事知其不可使也</hi>
對曰始妾事其父時為將身所奉飯而進食者以十數<lb/>
<hi>奉讀曰捧</hi>所友者以百數王及宗室所賞賜者盡以與軍吏<lb/>
<pb n="KR2b0007_WYG_005-17b"/>
士大夫受命之日不問家事今括一旦為將東鄉而朝<lb/>
軍吏無敢仰視之者<hi>將即亮翻朝直遥翻</hi>王所賜金帛歸藏于家<lb/>
而日視便利田宅可買者買之王以為如其父父子異<lb/>
心願王勿遣王曰母置之吾已决矣<hi>置止也廢也置之言廢置此事止勿</hi>
<hi>言也</hi>母因曰即如有不稱妾請無隨坐<hi>稱尺證翻不稱言不勝任也隨坐相</hi>
<hi>隨而坐罪也觀此則知古者敗軍之將罪併及其家</hi>趙王許之秦王聞括己為趙<lb/>
將乃陰使武安君為上將軍而王齕為禆將令軍中有<lb/>
敢泄武安君將者斬趙括至軍悉更約束<hi>齕恨勿翻更工衡翻</hi>易<lb/>
<pb n="KR2b0007_WYG_005-18a"/>
置軍吏出兵擊秦師武安君佯敗而走<hi>佯音羊詐也</hi>張二竒<lb/>
兵以劫之<hi>劫勢脅也説文人欲去以力脅止曰劫</hi>趙括乘勝追造秦壁<hi>造七</hi>
<hi>到翻詣也</hi>壁堅拒不得入竒兵二萬五千人絶趙軍之後又<lb/>
五千騎絶趙壁間<hi>騎竒寄翻</hi>趙軍分而為二糧道絶武安君<lb/>
出輕兵擊之趙戰不利因築壁堅守以待救至秦王聞<lb/>
趙食道絶自如河内發民年十五以上悉詣長平遮絶<lb/>
趙救兵及糧食<hi>如往也上時掌翻遮者遮斷其路</hi>齊人楚人救趙趙人<lb/>
乏食請粟于齊王弗許周子曰夫趙之於齊楚扞蔽也<lb/>
<pb n="KR2b0007_WYG_005-18b"/>
<hi>夫音扶</hi>猶齒之有脣也脣亡則齒寒今日亡趙明日患及<lb/>
齊楚矣救趙之務宜若奉漏甕沃焦釡然<hi>奉讀曰捧言惟恐不及也</hi>
且救趙高義也却秦師顯名也義救亡國威却彊秦不<lb/>
務為此而愛粟為國計者過矣齊王弗聼九月趙軍食<lb/>
絶四十六日皆内陰相殺食急來攻壘<hi>史言急來攻壘趙括為計如此</hi>
<hi>耳下言欲出而不能出趙括自出而死其勢可見</hi>欲出為四隊四五復之不能<lb/>
出<hi>言括欲分其卒為四隊更攻秦壘自一隊至四隊至五則復之而不能出也</hi>趙括自出鋭<lb/>
卒搏戰秦人射殺之<hi>射而亦翻</hi>趙師大敗卒四十萬人皆降<lb/>
<pb n="KR2b0007_WYG_005-19a"/>
<hi>降户江翻</hi>武安君曰秦已㧞上黨上黨民不樂為秦而歸趙<lb/>
趙卒反覆非盡殺之恐為亂乃挾詐而盡坑殺之遺其<lb/>
小者二百四十人歸趙<hi>樂為上音洛下于偽翻又音如字四十餘萬人皆死而獨遺小</hi>
<hi>者二百四十人得歸趙此非得脱也白起之譎也彊壯盡死則小弱得歸者必言秦之兵威所以破趙人之膽</hi>
<hi>將以乘勝取邯鄲也為應矦所沮故白起之計不得行耳譎古宂翻邯鄲音寒丹應於陵翻沮在呂翻卒子恤</hi>
<hi>翻</hi>前後斬首虜四十五萬人趙人大震<hi>此言秦兵自挫廉頗至大破趙</hi>
<hi>括前後所斬首虜之數耳兵非大敗四十萬人安肯束身而死邪</hi>
五十六年十月武安君分軍為三王齕攻趙武安皮牢<lb/>
<pb n="KR2b0007_WYG_005-19b"/>
㧞之<hi>史記正義曰皮牢故城在絳州龍門縣西一里余謂秦兵已至上黨不應復回攻絳州之皮牢宋白</hi>
<hi>曰蒲州龍門縣秦為皮氏縣今縣西一里八十歩古皮氏城是也恐不可以皮氏為皮牢</hi>司馬梗北<lb/>
定太原<hi>太原即漢太原郡地在上黨西北</hi>盡有上黨地韓魏使蘇代厚<lb/>
幣説應侯曰武安君即圍邯鄲乎<hi>説式芮翻邯鄲音寒丹</hi>曰然蘇<lb/>
代曰趙亡則秦王王矣<hi>秦之稱王自王其國耳今破趙國則將王天下也</hi>武安<lb/>
君為三公君能為之下乎雖欲無為之下固不得已矣<lb/>
秦嘗攻韓圍邢丘困上黨<hi>四十九年通鑑書秦㧞魏邢丘豈其時邢丘之地固屬韓</hi>
<hi>邪</hi>上黨之民皆反為趙天下不樂為秦民之日乆矣<hi>樂音</hi>
<pb n="KR2b0007_WYG_005-20a"/>
<hi>洛</hi>今亡趙北地入燕東地入齊南地入韓魏則君之所<lb/>
得民無幾何人矣不如因而割之無以為武安君功也<lb/>
應侯言於秦王曰秦兵勞請許韓趙之割地以和且休<lb/>
士卒王聼之割韓垣雍趙六城以和<hi>應於陵翻司馬彪志河南巻縣有垣</hi>
<hi>雍城或曰古衡雍注曰今縣所治城是也史記正義曰垣雍城在今鄭州原武縣西北七里雍於用翻</hi>正<lb/>
月皆罷兵<hi>觀此則亦用十月為歲首盖因秦記而書之也</hi>武安君由是與應侯<lb/>
有隙<hi>為秦殺白起張本</hi>趙王將使趙郝約事於秦割六縣<hi>約事約結</hi>
<hi>和之事也郝音釋徐廣曰一作赦</hi>虞卿謂趙王曰秦之攻王也倦而歸<lb/>
<pb n="KR2b0007_WYG_005-20b"/>
乎王以其力尚能進愛王而弗攻乎王曰秦不遺餘力<lb/>
矣必以倦而歸也<hi>遺失也</hi>虞卿曰秦以其力攻其所不能<lb/>
取倦而歸王又以其力之所不能取以送之是助秦自<lb/>
攻也來年秦攻王王無救矣<hi>言無救於講和之失計也</hi>趙王計未定<lb/>
樓緩至趙趙王與之計之樓緩曰虞卿得其一不得其<lb/>
二秦趙搆難而天下皆説<hi>難乃旦翻説讀曰悦</hi>何也曰吾且因彊<lb/>
而乘弱矣今趙不如亟割地為和以疑天下<hi>緩謂趙與秦和則天</hi>
<hi>下疑趙有秦之援將不敢乘弱而圖之</hi>慰秦之心不然天下將因秦之怒<lb/>
<pb n="KR2b0007_WYG_005-21a"/>
乘趙之敝𤓰分之趙且亡何秦之圖乎虞卿聞之復見<lb/>
曰危哉樓子之計是愈疑天下<hi>復扶又翻又因如字卿謂趙與秦和則天下愈</hi>
<hi>疑而不肯親趙也</hi>而何慰秦之心哉獨不言其示天下弱乎且<lb/>
臣言勿與者非固勿與而已也秦索六城於王而王以<lb/>
六城賂齊齊秦之深讐也<hi>索山客翻齊自宣湣以來親楚而讐秦孟嘗君嘗率諸侯</hi>
<hi>伐秦至函谷湣讀曰閔</hi>其聼王不待辭之畢也則是王失之於齊<lb/>
而取償於秦而示天下有能為也<hi>言趙失地於賂齊而能攻秦取其地以償</hi>
<hi>所失</hi>王以此發聲兵未窺於境臣見秦之重賂至趙而反<lb/>
<pb n="KR2b0007_WYG_005-21b"/>
媾於王也從秦為媾韓魏聞之必盡重王<hi>媾居候翻説文媾重婚也</hi>
<hi>引易匪冦婚媾夫已婚而夫妻反目而不和既而復和者為媾此言秦趙為冦讐而交兵至今而復和故以媾</hi>
<hi>為言也重直龍翻</hi>是王一舉而結三國之親而與秦易道也<hi>秦脅</hi>
<hi>韓魏使事秦趙結韓魏使親趙是與秦易道易音如字</hi>趙王曰善使虞卿東見齊<lb/>
王與之謀秦虞卿未返秦使者已在趙矣<hi>求和於趙也使疏吏翻</hi>
樓緩聞之亡去趙王封虞卿以一城秦之始伐趙也魏<lb/>
王問於大夫皆以為秦伐趙於魏便孔斌曰<hi>斌悲巾翻</hi>何謂<lb/>
也曰勝趙則吾因而服焉不勝趙則吾承敝而擊之子<lb/>
<pb n="KR2b0007_WYG_005-22a"/>
順曰不然秦自孝公以來戰未嘗屈今又屬其良將<hi>良將</hi>
<hi>謂白起也屬之欲翻將即亮翻</hi>何敝之承大夫曰縱其勝趙於我何損<lb/>
鄰之羞國之福也子順曰秦貪暴之國也勝趙必復他<lb/>
求<hi>復扶又翻</hi>吾恐於時魏受其師也<hi>於時猶言於此時也</hi>先人有言鷰<lb/>
雀處屋<hi>處昌呂翻</hi>子母相哺呴呴焉相樂也<hi>哺音歩呴或作姁音况羽翻康</hi>
<hi>吁句切樂音洛</hi>自以為安矣竈突炎上<hi>突徒忽翻竈䆫謂之突陸德明曰上時掌翻又</hi>
<hi>如字</hi>棟宇將焚燕雀顔不變不知禍之將及己也今子不<lb/>
悟趙破患將及己可以人而同於燕雀乎子順者孔子<lb/>
<pb n="KR2b0007_WYG_005-22b"/>
六世孫也<hi>孔子生伯魚伯魚生子思子思生子上子上生子家子家生子京子京生子高子高生子</hi>
<hi>順</hi>初魏王聞子順賢遣使者奉黄金束帛聘以為相<hi>使疏</hi>
<hi>吏翻相息亮翻</hi>子順曰若王能信用吾道吾道固為治世也<hi>為于</hi>
<hi>偽翻治直之翻</hi>雖蔬食飲水吾猶為之若徒欲制服吾身委以<lb/>
重禄吾猶一夫耳魏王奚少於一夫<hi>食祥吏翻少始紹翻</hi>使者固<lb/>
請子順乃之魏<hi>之如也往也</hi>魏王郊迎以為相子順改嬖寵<lb/>
之官以事賢才奪無任之禄以賜有功<hi>嬖卑義翻又博計翻無任之禄</hi>
<hi>謂不任事而食禄者</hi>諸喪職者咸不悦乃造謗言<hi>喪息浪翻</hi>文咨以告<lb/>
<pb n="KR2b0007_WYG_005-23a"/>
子順<hi>文姓也越有大夫文種</hi>子順曰民之不可與慮始乆矣古之<lb/>
善為政者其初不能無謗子産相鄭三年而後謗止<hi>左傳</hi>
<hi>子産相鄭一年輿人誦之曰取我衣冠而褚之取我田疇而伍之孰殺子産吾其與之及三年又誦之曰我有</hi>
<hi>子弟子産誨之我有田疇子産殖之子産而死誰其嗣之禇丁呂翻禇所以貯藏衣物左傳鄭賈人欲脱智罃</hi>
<hi>將寘諸禇中而出</hi>吾先君之相魯三月而後謗止今吾為政日<lb/>
新雖不能及賢庸知謗乎文咨曰未識先君之謗何也<lb/>
子順曰先君相魯人誦之曰麛裘而芾投之無戾芾而<lb/>
麛裘投之無郵及三月政化既成民又誦曰袞衣章甫<lb/>
<pb n="KR2b0007_WYG_005-23b"/>
實獲我所章甫袞衣惠我無私<hi>麛鹿子也以其皮為裘記曰一命緼芾黝珩再</hi>
<hi>命赤芾黝珩三命赤芾葱珩大夫以上赤芾乘軒戾罪也郵與尤同過也章甫殷冠孔子曰丘長居宋冠章甫</hi>
<hi>之冠古者大夫羔裘以居狐裘以朝麛裘而芾謂芾與麛裘相稱刺孔子也袞衣而章甫言孔子相魯能行古</hi>
<hi>之道也麛莫兮翻康綿披切芾分勿翻協韻方葢翻戾即計翻康曰力結切曲也音義非</hi>文咨喜曰<lb/>
乃今知先生不異乎聖賢矣子順相魏凡九月陳大計<lb/>
輒不用乃喟然曰<hi>喟去貴翻喟然發嘆之聲</hi>言不見用是吾言之不<lb/>
當也言不當於主<hi>當丁浪翻</hi>居人之官食人之禄是尸利素<lb/>
餐吾罪深矣<hi>尸主也素空也尸利言仕不能行道而主於利也素餐言空食君之禄而不能有所</hi>
<pb n="KR2b0007_WYG_005-24a"/>
<hi>為也</hi>退而以病致仕<hi>致仕言致其仕事</hi>人謂子順曰王不用子子<lb/>
其行乎答曰行將何之山東之國將并於秦秦為不義<lb/>
義所不入遂寢於家新垣固請子順曰<hi>新垣姓也陳留風俗傳周畢公</hi>
<hi>之後居於梁為新垣氏梁有新垣衍漢有新垣平是也</hi>賢者所在必興化致治<hi>治直</hi>
<hi>吏翻</hi>今子相魏未聞異政而即自退意者志不得乎何去<lb/>
之速也子順曰以無異政所以自退也且死病無良醫<lb/>
<hi>病不可為則良醫束手故無良醫</hi>今秦有吞食天下之心以義事之固<lb/>
不獲安救亡不暇何化之興昔伊摯在夏<hi>伊摯即伊尹伊尹五就桀</hi>
<pb n="KR2b0007_WYG_005-24b"/>
<hi>五就湯摯音至</hi>呂望在商<hi>史記曰太公博聞嘗事紂紂無道去之游説諸侯無所遇而卒西歸周西</hi>
<hi>伯</hi>而二國不治豈伊呂之不欲哉勢不可也<hi>治直吏翻</hi>當今<lb/>
山東之國敝而不振三晉割地以求安二周折而入秦<lb/>
燕齊楚已屈服矣<hi>燕因肩翻</hi>以此觀之不出二十年天下其<lb/>
盡為秦乎<hi>自此至秦始皇二十五年并天下凡三十八年</hi>　秦王欲為應侯必<lb/>
報其仇<hi>為于偽翻應於陵翻</hi>聞魏齊在平原君所<hi>四十九年魏齊奔趙匿於平原</hi>
<hi>君家</hi>乃為好言誘平原君至秦而執之<hi>誘音酉</hi>遣使謂趙王<lb/>
曰不得齊首吾不出王弟於關魏齊窮抵虞卿虞卿棄<lb/>
<pb n="KR2b0007_WYG_005-25a"/>
相印與魏齊偕亡<hi>使疏吏翻相息亮翻</hi>至魏欲因信陵君以走楚<lb/>
信陵君意難見之魏齊怒自殺趙王卒取其首以與秦<lb/>
<hi>卒子恤翻</hi>秦乃歸平原君九月五大夫王陵復將兵伐趙<hi>復扶</hi>
<hi>又翻</hi>武安君病不任行<hi>任如林翻不任謂不堪也</hi>
五十七年正月王陵攻邯鄲少利<hi>邯鄲音寒丹少利謂兵頗失利也少始紹</hi>
<hi>翻</hi>益發卒佐陵陵亡五校<hi>校戸教翻校猶部隊也立軍之法一人曰獨二人曰比三</hi>
<hi>人曰參比參曰伍五人為列列有頭二列為火十人有長立火子五火為隊隊五十人有頭二隊為官官百人</hi>
<hi>立長二官為曲曲二百人立侯二曲為部部四百人立司馬二部為校校八百人立尉二校為禆將千六百人</hi>
<pb n="KR2b0007_WYG_005-25b"/>
<hi>立將軍二禆將軍三千二百人有將軍副將軍</hi>武安君病愈王欲使代之武安<lb/>
君曰邯鄲實未易攻也<hi>易以豉翻</hi>且諸侯之救日至彼諸侯<lb/>
怨秦之日乆矣秦雖勝於長平士卒死者過半國内空<lb/>
遠絶河山而争人國都<hi>自秦而攻邯鄲有大河及王屋大行諸山之阻横度曰絶</hi>趙<lb/>
應其内諸侯攻其外破秦軍必矣王自命不行<hi>秦王親命之行</hi>
<hi>而不肯行也</hi>乃使應侯請之武安君終辭疾不肯行乃以王<lb/>
齕代王陵<hi>應於陵翻齕恨勿翻</hi>趙王使平原君求救於楚平原君<lb/>
約其門下食客文武備具者二十人與之俱得十九人<lb/>
<pb n="KR2b0007_WYG_005-26a"/>
餘無可取者毛遂自薦於平原君<hi>姓譜毛本自周武王母弟毛公</hi>平原<lb/>
君曰夫賢士之處世也譬若錐之處囊中其末立見<hi>夫音</hi>
<hi>扶毛晃曰錐鋭也又器如鑽囊袋也有底曰囊處昌呂翻見賢遍翻</hi>今先生處勝之門下<lb/>
三年於此矣左右未有所稱誦勝未有所聞是先生無<lb/>
所有也先生不能先生留<hi>以毛遂為不能而使之留也</hi>毛遂曰臣乃<lb/>
今日請處囊中耳使遂蚤得處囊中乃脱頴而出非特<lb/>
其末見而已<hi>處昌呂翻見賢遍翻毛晃曰錐鋩曰穎</hi>平原君乃與之俱十<lb/>
九人相與目笑之<hi>索隱曰謂目視而侮笑之</hi>平原君至楚與楚王言<lb/>
<pb n="KR2b0007_WYG_005-26b"/>
合從之利害日出而言之日中不决毛遂按劍歴階而<lb/>
上謂平原君曰從之利害兩言而决耳<hi>兩言謂利與害也從子容翻上</hi>
<hi>時掌翻</hi>今日出而言日中不决何也楚王怒叱曰胡不下<lb/>
<hi>胡何也</hi>吾乃與而君言<hi>而猶汝也</hi>汝何為者也毛遂按劍而前<lb/>
曰王之所以叱遂者以楚國之衆也今十歩之内王不<lb/>
得恃楚國之衆也王之命懸於遂手吾君在前叱者何<lb/>
也且遂聞湯以七十里之地王天下<hi>王于况翻</hi>文王以百里<lb/>
之壤而臣諸侯豈其士卒衆多哉誠能據其勢而奮其<lb/>
<pb n="KR2b0007_WYG_005-27a"/>
威也今楚地方五千里持㦸百萬此霸王之資也以楚<lb/>
之彊天下弗能當白起小豎子耳率數萬之衆興師以<lb/>
與楚戰一戰而舉鄢郢再戰而燒夷陵<hi>事見上巻三十七年史記正義</hi>
<hi>曰鄢鄉故城在襄州率道縣西南九里安郢城在荆州江陵縣東北七里鄢於幰翻郢以井翻</hi>三戰而<lb/>
辱王之先人<hi>謂焚夷楚之陵廟也</hi>此百世之怨而趙之所羞而王<lb/>
弗之惡焉合從者為楚非為趙也吾君在前叱者何也<lb/>
楚王曰唯唯<hi>惡烏路翻為于偽翻唯于癸翻</hi>誠若先生之言謹奉社稷<lb/>
以從<hi>從如字</hi>毛遂曰從定乎楚王曰定矣毛遂謂楚王之<lb/>
<pb n="KR2b0007_WYG_005-27b"/>
左右曰取雞狗馬之血來<hi>索隱曰盟之所用牲貴賤不同天子用牛及馬諸侯用犬</hi>
<hi>及豭大夫以下用雞今此總言盟之用血故云取雞狗馬之血來耳索山客翻豭居牙翻</hi>毛遂奉銅<lb/>
盤而跪進之楚王曰王當歃血以定從<hi>索隱曰歃血若周禮則用珠盤</hi>
<hi>奉讀曰捧歃色洽翻又所甲翻從子容翻</hi>次者吾君次者遂遂定從於殿上<lb/>
毛遂左手持盤血而右手招十九人曰公等相與歃此<lb/>
血於堂下公等録録所謂因人成事者也<hi>説文録録隨從之貌音禄</hi>
<hi>索隱曰音六王劭曰録借字耳</hi>平原君已定從而歸至於趙曰勝不敢<lb/>
相天下士矣<hi>相息亮翻</hi>遂以毛遂為上客於是楚王使春申<lb/>
<pb n="KR2b0007_WYG_005-28a"/>
君將兵救趙魏王亦使將軍晉鄙將兵十萬救趙<hi>晉以國為</hi>
<hi>氏</hi>秦王使謂魏王曰吾攻趙旦暮且下諸侯敢救之者<lb/>
吾已㧞趙必移兵先撃之魏王恐遣人止晉鄙留兵壁<lb/>
鄴<hi>班志鄴縣屬魏郡</hi>名為救趙實挾兩端<hi>兩端名為救趙實貳於秦</hi>又使將<lb/>
軍新垣衍間入邯鄲<hi>間入由間道而入也間古莧翻邯鄲音寒丹</hi>因平原君<lb/>
説趙王欲共尊秦為帝以却其兵齊人魯仲連在邯鄲<lb/>
聞之往見新垣衍曰彼秦者棄禮義而上首功之國也<lb/>
<hi>秦以戰而能斬首有功者為上故曰上首功上尚也索隱曰秦法斬首多為上功斬一人首則賜爵一級故謂</hi>
<pb n="KR2b0007_WYG_005-28b"/>
<hi>秦為上首功之國</hi>彼即肆然而為帝於天下則連有蹈東海而<lb/>
死耳不願為之民也且梁未睹秦稱帝之害故耳吾將<lb/>
使秦王烹醢梁王新垣衍怏然不悦<hi>怏於兩翻</hi>曰先生惡能<lb/>
使秦王烹醢梁王<hi>惡音烏</hi>魯仲連曰固也吾將言之昔者<lb/>
九侯鄂侯文王紂之三公也九侯有子而好獻之於紂<lb/>
紂以為惡醢九侯<hi>醢呼改翻肉醬也</hi>鄂侯争之彊辯之疾故脯<lb/>
鄂侯文王聞之喟然而嘆故拘之牖里之庫百日欲令<lb/>
之死<hi>司馬彪志河内郡蕩隂縣有牖里城紂囚文王於此史記正義曰其地在蕩陰縣北九里喟于貴翻</hi>
<pb n="KR2b0007_WYG_005-29a"/>
<hi>牖音酉令力丁翻</hi>今秦萬乘之國也梁亦萬乘之國也俱據萬<lb/>
乘之國各有稱王之名奈何睹其一戰而勝欲從而帝<lb/>
之卒就脯醢之地乎<hi>乘䋲證翻卒子恤翻</hi>且秦無己而帝則將行<lb/>
其天子之禮以號令於天下則且變易諸侯之大臣彼<lb/>
將奪其所不肖而與其所賢奪其所憎而與其所愛彼<lb/>
又將使其子女讒妾為諸侯妃姬處梁之宮<hi>處昌呂翻</hi>梁王<lb/>
安得晏然而已乎而將軍又何以得故寵乎新垣衍起<lb/>
再拜曰吾乃今知先生天下之士也吾請出不敢復言<lb/>
<pb n="KR2b0007_WYG_005-29b"/>
帝秦矣<hi>復扶又翻考異曰史記魯仲連傳云新垣衍謝請出不敢復言帝秦秦將聞之為却軍五十里</hi>
<hi>按仲連所言不過論帝秦之利害耳使新垣衍慙怍而去則有之秦將何預而退軍五十里乎此亦游談者之</hi>
<hi>誇大也不取垣于元翻怍才各翻將即亮翻為于偽翻</hi>　燕武成王薨子孝王立<lb/>
　初魏公子無忌仁而下士<hi>下遐稼翻</hi>致食客三千人魏有<lb/>
隱士曰矦嬴<hi>洪氏𨽻釋有漢金鄉守長侯君之碑云其先出自豳岐周文王之後封於鄭鄭共仲</hi>
<hi>賜氏曰矦厥𦙍宣多以功佐國審如是則侯姓出於侯宣多贏音盈曹植音羸瘦之羸</hi>年七十家<lb/>
貧為大梁夷門監者<hi>大梁魏都夷門葢大梁城北門監古衘翻</hi>公子置酒大<lb/>
㑹賔客坐定公子從車騎虚左自迎矦生<hi>古者乘車尊者在左虛左</hi>
<pb n="KR2b0007_WYG_005-30a"/>
<hi>以迎尊矦生而禮之也騎竒寄翻</hi>矦生攝敝衣冠直上載公子上坐不<lb/>
讓<hi>直上時掌翻上坐之坐才卧翻</hi>公子執轡愈恭矦生又謂公子曰臣<lb/>
有客在市屠中願枉車騎過之公子引車入市矦生下<lb/>
見其客朱亥<hi>姓譜朱本高陽周封其後於邾後為楚所滅子孫乃去邑氏朱</hi>睥睨故乆<lb/>
立與其客語<hi>睥睨不正視也睥正詣翻睨研計翻</hi>微察公子公子色愈和<lb/>
乃謝客就車至公子家公子引侯生坐上坐徧贊賔客<lb/>
賔客皆驚<hi>索隱曰贊告也謂以侯生徧告賔客徧與遍同</hi>及秦圍趙趙平原君<lb/>
之夫人公子無忌之姊也平原君使者冠葢相屬於魏<lb/>
<pb n="KR2b0007_WYG_005-30b"/>
<hi>屬之欲翻下乃屬同</hi>讓公子曰勝所以自附於婚姻者以公子之<lb/>
高義能急人之困也今邯鄲旦暮降秦而魏救不至縱<lb/>
公子輕勝棄之獨不憐公子姊邪<hi>邯鄲音寒丹降户江翻邪音耶</hi>公子<lb/>
患之數請魏王勑晉鄙令救趙<hi>數所角翻令力丁翻</hi>及賔客辯士<lb/>
游説萬端王終不聼公子乃屬賔客<hi>説式芮翻屬之欲翻</hi>約車騎<lb/>
百餘乘欲赴鬬以死於趙過夷門見矦生矦生曰公子<lb/>
勉之矣老臣不能從<hi>乘䋲證翻從才用翻</hi>公子去行數里心不快<lb/>
<hi>以矦生既不從行乂不為之畫計謀也</hi>復還見矦生矦生笑曰臣固知公<lb/>
<pb n="KR2b0007_WYG_005-31a"/>
子之還也<hi>復扶又翻又音如字還從宣翻又音如字</hi>今公子無佗端而欲赴<lb/>
秦軍<hi>無佗端言無佗竒策以發端也</hi>譬如以肉投餒虎何功之有公子<lb/>
再拜問計矦嬴屛人曰吾聞晉鄙兵符在王卧内而如<lb/>
姬最幸力能竊之嘗聞公子為如姬報其父仇<hi>屛必郢翻史記</hi>
<hi>曰如姬之父為人所殺公子使客斬其仇頭以進如姬屛卑郢翻為于偽翻下同</hi>如姬欲為公<lb/>
子死無所辭公子誠一開口則得虎符<hi>虎威猛之獸故以為兵符漢有</hi>
<hi>銅虎符</hi>奪晉鄙之兵北救趙西却秦此五伯之功也<hi>伯讀曰霸</hi>
公子如其言果得兵符公子行矦生曰將在外君令有<lb/>
<pb n="KR2b0007_WYG_005-31b"/>
所不受<hi>孫武子之言將即亮翻令力定翻</hi>有如晉鄙合符而不授兵復<lb/>
請之則事危矣<hi>復扶又翻</hi>臣客朱亥其人力士可與俱晉鄙<lb/>
若聼大善不聼可使擊之於是公子請朱亥與俱至鄴<lb/>
晉鄙合符疑之舉手視公子曰吾擁十萬之衆屯於境<lb/>
上今單車來代之何如哉朱亥䄂四十斤鐵椎椎殺晉<lb/>
鄙<hi>椎直追翻齊人謂之終葵鐵椎以鐵為之椎殺擊殺也與槌同</hi>公子遂勒兵下令軍<lb/>
中曰父子俱在軍中者父歸兄弟俱在軍中者兄歸獨<lb/>
子無兄弟者歸養<hi>養羊尚翻後養上為養同</hi>得選兵八萬人將之而<lb/>
<pb n="KR2b0007_WYG_005-32a"/>
進王齕乆圍邯鄲不㧞諸侯來救戰數不利<hi>齕恨勿翻邯鄲音寒丹數</hi>
<hi>所角翻</hi>武安君聞之曰王不聼吾計今何如矣<hi>白起以為邯鄲未易</hi>
<hi>攻而王齕軍果不利故以為言</hi>王聞之怒彊起武安君<hi>彊其兩翻</hi>武安君稱<lb/>
病篤不肯起<lb/>
五十八年十月免武安君為士伍遷之陰密<hi>如淳曰律有罪失官</hi>
<hi>爵稱士伍師古曰謂奪其爵令為士伍言使從士卒之伍也班志陰密縣屬安定郡古密國詩所謂密人不恭</hi>
<hi>者也括地志陰密故城在涇州鶉觚縣西古密須氏之國</hi>十二月益發卒軍汾城旁<lb/>
<hi>汾城即漢河東臨汾縣城也去邯鄲尚遠秦葢屯兵于此為王齕聲援括地志臨汾故城在絳州正平縣東北</hi>
<pb n="KR2b0007_WYG_005-32b"/>
<hi>三十五里</hi>武安君病未行諸矦攻王齕齕數却<hi>齕恨勿翻數所角翻</hi>使<lb/>
者日至<hi>使疏吏翻</hi>王乃使人遣武安君不得留咸陽中武安<lb/>
君出咸陽西門十里至杜郵<hi>水經注渭水故渠逕安陵南渠側有杜郵亭又逕渭</hi>
<hi>城北秦咸陽漢之渭城也史記正義曰今咸陽縣城本秦時杜郵也在雍州西北三十五里郵音尤雍于用翻</hi>
王與應侯羣臣謀曰白起之遷意尚怏怏有餘言<hi>怏于兩翻</hi>
王乃使使者賜之劍武安君遂自殺秦人憐之鄉邑皆<lb/>
祭祀焉魏公子無忌大破秦師於邯鄲下王齕解邯鄲<lb/>
圍走鄭安平為趙所困將二萬人降趙<hi>邯鄲音寒丹降户江翻</hi>應<lb/>
<pb n="KR2b0007_WYG_005-33a"/>
矦由是得罪<hi>鄭安平匿范睢以見王稽因此入秦為相故睢保任安平而用之今安平降趙故睢</hi>
<hi>由此得罪秦法保任其人而不稱者與同罪應于陵翻</hi>公子無忌既存趙遂不敢<lb/>
歸魏與賔客留居趙使將將其軍還魏<hi>將即亮翻還從宣翻又音如字</hi>
趙王與平原君計以五城封公子趙王掃除自迎執主<lb/>
人之禮引公子就西階公子側行辭讓從東階上<hi>記曲禮主</hi>
<hi>人就東階客就西階客若降等則就主人之階上時掌翻</hi>自言辠過<hi>辠古罪字秦始皇以辠字近皇</hi>
<hi>字改為罪</hi>以負於魏無功於趙趙王與公子飲至暮口不忍<lb/>
獻五城以公子退讓也趙王以鄗為公子湯沐邑<hi>師古曰凡</hi>
<pb n="KR2b0007_WYG_005-33b"/>
<hi>言湯沐邑謂以其賦税供湯沐之具也鄗呼各翻</hi>魏亦復以信陵奉公子<hi>杜佑曰信</hi>
<hi>陵君邑于今宋州寧陵縣</hi>公子聞趙有處士毛公隱於博徒薛公隱<lb/>
於賣漿家<hi>處昌呂翻姓譜薛本自黄帝任姓之後裔孫奚仲居薛歴夏殷周六十四代為諸侯後因</hi>
<hi>氏焉</hi>欲見之兩人不肯見公子乃間歩從之游平原君聞<lb/>
而非之公子曰吾聞平原君之賢故背魏而救趙今平<lb/>
原君所與遊徒豪舉耳<hi>間古莧翻背蒲妹翻索隱曰謂豪者舉之</hi>不求士也<lb/>
以無忌從此兩人遊尚恐其不我欲也平原君乃以為<lb/>
羞乎為裝欲去<hi>為裝者為行裝也</hi>平原君免冠謝乃止平原君<lb/>
<pb n="KR2b0007_WYG_005-34a"/>
欲封魯連<hi>以其折新垣衍言帝秦也</hi>使者三返終不肯受<hi>使疏吏翻</hi>又以<lb/>
千金為魯連壽魯連笑曰所貴於天下士為人排患釋<lb/>
難解紛亂而無取也<hi>為人之為于偽翻難乃旦翻</hi>即有取是商賈之<lb/>
事也<hi>賈音古下同</hi>遂辭平原君而去終身不復見<hi>復扶又翻</hi>　秦<lb/>
太子之妃曰華陽夫人<hi>葢食湯沐邑于華陽因以為號華户化翻</hi>無子夏姫<lb/>
生子異人異人質於趙秦數伐趙趙人不禮之<hi>夏戸雅翻質音</hi>
<hi>致數所角翻</hi>異人以庶孽孫質於諸侯車乘進用不饒<hi>張晏曰孺</hi>
<hi>子曰孽子何休曰孽子賤子也非嫡正之子曰孽師古曰孽庶子也唐韻曰猶木之有孽生也異人于秦太子</hi>
<pb n="KR2b0007_WYG_005-34b"/>
<hi>為庶子于秦王為庶孽孫孽魚列翻索隱曰進者財也宜依小顔讀為賮古字多假借用之進音才刃翻</hi>居<lb/>
處困不得意陽翟大賈呂不韋適邯鄲見之曰此竒貨<lb/>
可居<hi>賈音古邯鄲音寒丹賈人居積滯貨伺時以牟利以異人方財貨也</hi>乃往見異人説<lb/>
曰吾能大子之門<hi>説式芮翻</hi>異人笑曰且自大君之門不韋<lb/>
曰子不知也吾門待子門而大異人心知所謂乃引與<lb/>
坐深語不韋曰秦王老矣太子愛華陽夫人夫人無子<lb/>
子之兄弟二十餘人子傒有秦國之業<hi>華戸化翻下同子傒葢秦太子</hi>
<hi>之子愛而居長者康曰傒胡啟切余謂傒字即左傳高傒之傒陸德明曰傒音兮</hi>士倉又輔之<lb/>
<pb n="KR2b0007_WYG_005-35a"/>
<hi>姓譜士姓晉士蒍之後</hi>子居中不甚見幸乆質諸侯太子即位子<lb/>
不得争為嗣矣<hi>質音致嗣祥吏翻</hi>異人曰然則奈何不韋曰能<lb/>
立適嗣者獨華陽夫人耳<hi>適讀曰嫡下為適同</hi>不韋雖貧請以千<lb/>
金為子西遊立子為嗣異人曰必如君䇿請得分秦國<lb/>
與君共之不韋乃以五百金與異人令結賔客復以五<lb/>
百金買竒物玩好<hi>復扶又翻好呼到翻</hi>自奉而西見華陽夫人之<lb/>
姊而以竒物獻於夫人因譽子異人之賢<hi>譽音余</hi>賔客徧<lb/>
天下常日夜泣思太子及夫人曰異人也以夫人為天<lb/>
<pb n="KR2b0007_WYG_005-35b"/>
夫人大喜不韋因使其姊説夫人曰<hi>説式芮翻</hi>夫以色事人<lb/>
者色衰則愛弛<hi>夫音扶</hi>今夫人愛而無子不以繁華時蚤<lb/>
自結於諸子中賢孝者舉以為適<hi>適讀曰嫡</hi>即色衰愛弛雖<lb/>
欲開一言尚可得乎今子異人賢而自知中子<hi>中讀曰仲</hi>不<lb/>
得為適夫人誠以此時㧞之是子異人無國而有國夫<lb/>
人無子而有子也則終身有寵於秦矣夫人以為然承<lb/>
間言於太子曰<hi>間古莧翻</hi>子異人絶賢<hi>毛晃曰絶竒冠也相去遼遠也</hi>來往<lb/>
者皆稱譽之因泣曰妾不幸無子願得子異人立以為<lb/>
<pb n="KR2b0007_WYG_005-36a"/>
子以託妾身太子許之與夫人刻玉符約以為嗣因厚<lb/>
餽遺異人<hi>嗣祥吏翻遺于季翻</hi>而請呂不韋傅之異人名譽盛於<lb/>
諸侯呂不韋娶邯鄲諸姬絶美者與居<hi>娶字當從史記作取邯鄲音寒</hi>
<hi>丹</hi>知其有娠<hi>應劭曰娠震動懷任之意左傳曰邑姜方娠孟康曰娠音身漢史娠多作身古今字</hi>
<hi>也師古曰孟説是也漢書皆以娠為任身字邑姜方震自震動之震不作娠</hi>異人從不韋飲<lb/>
見而請之不韋佯怒既而獻之孕期年而生子政<hi>佯音羊期</hi>
<hi>讀曰朞盖任身十二月而生也子政是為始皇為呂不韋以此賈禍張本</hi>異人遂以為夫人<lb/>
邯鄲之圍趙人欲殺之異人與不韋行金六百斤予守<lb/>
<pb n="KR2b0007_WYG_005-36b"/>
者<hi>予讀兑曰與月</hi>亡赴秦軍遂得歸異人楚服而見華陽夫人<lb/>
<hi>楚服為楚人之服或曰楚楚盛服也</hi>夫人曰吾楚人也當自子之因更其<lb/>
名曰楚<hi>更工衡翻</hi>
五十九年秦將軍摎伐韓<hi>摎史記正義紀虬翻康曰居由切</hi>取陽城負<lb/>
黍斬首四萬伐趙取二十餘縣斬首虜九萬赧王恐背<lb/>
秦與諸侯約從將天下鋭師出伊闕攻秦令無得通陽<lb/>
城<hi>從子容翻將即亮翻令力丁翻</hi>秦王使將軍摎攻西周赧王入秦頓<lb/>
首受罪盡獻其邑三十六口三萬秦受其獻歸赧王於<lb/>
<pb n="KR2b0007_WYG_005-37a"/>
周是歲赧王崩<hi>皇甫謚曰周凡三十七王八百六十七年</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷五<lb/>
</p>
<p>
</p>
  </div>
</body>
</text>
</TEI>
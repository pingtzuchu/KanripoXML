<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百八十七</head>
    <p>
<pb n="KR2b0007_WYG_187-1a"/>
欽定四庫全書<lb/>
　資治通鑑卷一百八十七　宋　司馬光　撰<lb/>
　　　　　　　　　　　　　　胡三省　音註<lb/>
　唐紀三<hi>起屠維單閼正月盡十月不滿一年</hi>
　　高祖神堯大聖光孝皇帝上之下<lb/>
武徳二年春正月壬寅王世充悉取隋朝顯官名士為<lb/>
太尉府官屬<hi>朝直遥翻下同</hi>杜淹戴胄皆預焉胄安陽人也<hi>安陽</hi>
<hi>縣帶相州</hi>隋將軍王隆帥屯衛將軍張鎮周<hi>煬帝改左右領軍衛為左右屯</hi>
<pb n="KR2b0007_WYG_187-1b"/>
<hi>衛帥讀曰率考異曰高祖實錄作鎮州今從隋書陳稜傳</hi>都水少監蘇世長等以山<lb/>
南兵始至東都<hi>義寧元年七月遣王隆㑹兵東都今始至少始照翻</hi>王世充專總<lb/>
朝政事無大小悉關太尉府臺省監署莫不闃然<hi>闃苦鵙翻</hi>
世充立三牌於府門外一求文學才識堪濟時務者一<lb/>
求武勇智畧能摧鋒陷敵者一求身有寃滯擁抑不申<lb/>
者於是上書陳事日有數百世充悉引見躬自省覽<hi>省悉</hi>
<hi>景翻</hi>殷勤慰諭人人自喜以為言聽計從然終無所施行<lb/>
下至士卒厮養<hi>析薪為厮炊烹為養厮音斯養羊尚翻</hi>世充皆以甘言悅<lb/>
<pb n="KR2b0007_WYG_187-2a"/>
之而實無恩施<hi>施式智翻</hi>隋馬軍總管獨孤武都為世充所<lb/>
親任其從弟司𨽻大夫機<hi>煬帝置司𨽻臺以大夫為之長掌諸巡察正四品從才用</hi>
<hi>翻</hi>與虞部郎楊恭慎<hi>六典周禮地官有山虞澤虞蓋虞部之職也魏始有虞曹郎中晉因</hi>
<hi>之梁陳為侍郎後周冬官有虞部下大夫梁陳後魏北齊並祠部尚書領之隋工部尚書領之煬帝曰虞曹郎</hi>
前勃海郡主簿孫師孝<hi>煬帝改滄州為勃海郡</hi>歩兵總管劉孝元<lb/>
李儉崔孝仁謀召唐兵使孝仁說武都曰王公徒為兒<lb/>
女之態以悅下愚而鄙隘貪忍不顧親舊豈能成大業<lb/>
哉圖䜟之文應歸李氏人皆知之<hi>說輸芮翻下說同䜟楚譖翻</hi>唐起<lb/>
<pb n="KR2b0007_WYG_187-2b"/>
晉陽奄有關内兵不留行英雄景附且坦懷待物舉善<lb/>
責功不念舊惡據勝勢以爭天下誰能敵之吾屬託身<lb/>
非所坐待夷滅今任管公兵近在新安<hi>任瓌以榖州刺史鎮新安封管</hi>
<hi>國公任音壬</hi>又吾之故人也若遣間使召之使夜造城下<hi>間使</hi>
<hi>上古莧翻下疏吏翻造七到翻</hi>吾曹共為内應開門納之事無不集矣<lb/>
武都從之事泄世充皆殺之恭慎達之子也<hi>逺隋觀徳王雄之弟</hi>
　癸卯命秦王世民出鎮長春宫<hi>長春宫在同州朝邑縣後周宇文護所建</hi>
　宇文化及攻魏州總管元寶蔵四旬不克魏徵往說<lb/>
<pb n="KR2b0007_WYG_187-3a"/>
之丁未寶蔵舉州來降<hi>魏徵本元寶蔵官屬說式芮翻降戸江翻下同</hi>　戊午<lb/>
淮安王神通擊宇文化及於魏縣化及不能抗東走聊<lb/>
城<hi>聊城縣時屬魏州武徳四年分為博州</hi>神通拔魏縣斬獲二千餘人引<lb/>
兵追化及至聊城圍之　甲子以陳叔達為納言　丙<lb/>
寅李密所置伊州刺史張善相來降<hi>相息亮翻降戸江翻</hi>　朱粲<lb/>
有衆二十萬剽掠漢淮之間<hi>剽匹妙翻</hi>遷徙無常每破州縣<lb/>
食其積粟未盡復他適<hi>復扶又翻下同</hi>將去悉焚其餘資又不<lb/>
務稼穡民餒死者如積粲無可復掠軍中乏食乃敎士<lb/>
<pb n="KR2b0007_WYG_187-3b"/>
卒烹婦人嬰兒噉之<hi>噉徒濫翻又徒覽翻</hi>曰肉之美者無過於人<lb/>
但使佗國有人何憂於餒隋著作佐郎陸從典通事舍<lb/>
人顔愍楚<hi>六典著作佐郎修國史宋百官春秋云常道鄉公咸熙百官名有著作佐郎三人晉制著</hi>
<hi>作佐郎始到職必撰名臣傳一人宋氏之初國朝始建未有合撰者此制遂替後周春官府置著作中士即著</hi>
<hi>作佐郎之任通事舍人即秦之謁者漢書百官表謁者掌賓贊受事舊儀云謁者有缺選郎中美鬚眉大音者</hi>
<hi>補晉初中書置舍人通事各一人東晉令舍人通事兼謁者之任通事舍人之名由此始也隋初罷謁者官置</hi>
<hi>通事舍人煬帝改通事舍人為通事謁者顏愍楚蓋大業前為舍人</hi>謫官在南陽<hi>南陽鄧州</hi>粲<lb/>
初引為賓客其後無食闔家皆為所噉愍楚之推之子<lb/>
<pb n="KR2b0007_WYG_187-4a"/>
也<hi>顔之推仕於高齊之季</hi>又稅諸城堡細弱以供軍食諸城堡相<lb/>
帥叛之<hi>帥讀曰率下同</hi>淮安土豪楊士林田瓚起兵攻粲<hi>後魏置東</hi>
<hi>荆州於比陽西魏改為淮州梁置淮安縣於桐柏幷立上川郡隋開皇廢郡改淮安為桐柏縣改淮安郡曰顯</hi>
<hi>州領比陽平氏桐柏等七縣大業改顯州為淮安郡瓚藏旱翻</hi>諸州皆應之粲與戰于<lb/>
淮源<hi>水經注淮水出平氏縣桐柏大復山山南有淮源廟唐州桐柏淮源縣碑漢延熹六年立其文曰淮</hi>
<hi>出平氏始於大復潛行地中見於陽口</hi>大敗帥餘衆數千奔菊潭<hi>帥讀曰率菊潭</hi>
<hi>舊曰酈縣開皇初改焉時屬鄧州山有菊人飲其水多壽故以名縣</hi>士林家世蠻酋<hi>酋慈由翻</hi>
隋末士林為鷹揚府校尉殺郡官而據其郡<hi>校戸敎翻</hi>既逐<lb/>
<pb n="KR2b0007_WYG_187-4b"/>
朱粲己巳帥漢東四郡遣使詣信州總管廬江王瑗請<lb/>
降<hi>大業改隋州為漢東郡梁置信州於魚復大業改為巴東郡唐復為信州使疏吏翻瑗于眷翻</hi>詔以<lb/>
為顯州道行臺<hi>宋白曰後魏置東荆州於比陽後改淮州隋文帝改顯州取界内顯望岡為名</hi>
士林以瓚為長史　初王世充既殺元盧<hi>元盧元文都盧楚世充殺</hi>
<hi>之事見一百八十五卷元年七月</hi>慮人情未服猶媚事皇泰主禮甚謙<lb/>
敬又請為劉太后假子尊號曰聖感皇太后既而漸驕<lb/>
横嘗賜食於禁中還家大吐<hi>横户孟翻吐土故翻</hi>疑遇毒自是不<lb/>
復朝謁<hi>復扶又翻朝直遥翻</hi>皇泰主知其終不為臣而力不能制<lb/>
<pb n="KR2b0007_WYG_187-5a"/>
唯取内庫綵物大造幡花又出諸服玩令僧散施貧乏<lb/>
以求福<hi>施式智翻</hi>世充使其黨張績董濬守章善顯福二門<lb/>
<hi>東都皇城南面三門中曰應天左曰興教右曰光政興教之内曰㑹昌其北曰章善光政之内曰廣運其北曰</hi>
<hi>顯福</hi>宫内雜物毫釐不得出是月世充使人獻印及劒又<lb/>
言河水清欲以耀衆為已符瑞云　上遣金紫光祿大<lb/>
夫武功靳孝謨安集邊郡<hi>靳居焮翻</hi>為梁師都所獲孝謨罵<lb/>
之極口師都殺之二月詔追賜爵武昌縣公謚曰忠<lb/>
初定租庸調法每丁租二石絹二匹綿三兩<hi>租庸調之法以人丁</hi>
<pb n="KR2b0007_WYG_187-5b"/>
<hi>為本梁陳齊周各有損益唐制凡授田者丁嵗輸粟二斛稻三斛謂之租丁隨鄉所出嵗輸絹二匹綾絶二丈</hi>
<hi>布加五之一綿三兩麻三斤非蠶鄉則輸銀十四兩謂之調用人之力嵗二十日閏加二日不役者日為絹三</hi>
<hi>尺謂之庸有事而加役二十五日者免調三十日者租調皆免通正役不過五十日調徒釣翻下同</hi>自兹<lb/>
以外不得横有調歛<hi>横戸孟翻歛力瞻翻</hi>　丙戍詔諸宗姓居官<lb/>
者在同列之上未仕者免其徭役每州置宗師一人以<lb/>
攝總别為團伍　張俟徳至涼<hi>去年八月遣張俟徳冊拜李軌</hi>李軌召<lb/>
其羣臣廷議曰唐天子吾之從兄<hi>從才用翻下同</hi>今已正位京<lb/>
邑一姓不可自爭天下吾欲去帝號受其封爵可乎<hi>去羌</hi>
<pb n="KR2b0007_WYG_187-6a"/>
<hi>吕翻</hi>曹珍曰隋失其鹿天下共逐之稱王稱帝者奚啻一<lb/>
人唐帝關中凉帝河右固不相妨且已為天子奈何復<lb/>
自貶黜<hi>復扶又翻</hi>必欲以小事大請依蕭詧事魏故事<hi>蕭詧事魏</hi>
<hi>事見一百六十五卷梁元帝承聖三年</hi>軌從之戊戌軌遣其尚書左丞鄧<lb/>
曉入見<hi>見賢遍翻</hi>奉書稱皇從弟大凉皇帝臣軌而不受官<lb/>
爵帝怒拘曉不遣始議興師討之初隋煬帝自征吐谷<lb/>
渾吐谷渾可汗伏允以數千騎奔党項<hi>事見一百八十一卷煬帝大業</hi>
<hi>五年吐從暾入聲谷音浴可從刋入聲汗音寒騎奇寄翻</hi>煬帝立其質子順為主<hi>質音</hi>
<pb n="KR2b0007_WYG_187-6b"/>
<hi>致</hi>使統餘衆不果入而還㑹中國喪亂<hi>還從宣翻又如字喪息浪翻</hi>
伏允復還収其故地<hi>復扶又翻</hi>上受禪順自江都還長安<hi>煬帝</hi>
<hi>既弑順逃還長安</hi>上遣使與伏允連和使擊李軌許以順還之<lb/>
伏允喜起兵擊軌數遣使入貢請順上遣之<hi>為後太宗立順以統</hi>
<hi>吐谷渾之衆張本遣使疏吏翻下同</hi>　閏月朱粲遣使請降<hi>降戸江翻</hi>詔以粲<lb/>
為楚王聽自置官屬以便宜從事　宇文化及以珍貨<lb/>
誘海曲諸賊賊帥王薄帥衆從之<hi>誘羊久翻賊帥所類翻薄帥讀曰率</hi>與<lb/>
共守聊城竇建德謂其羣下曰吾為隋民隋為吾君今<lb/>
<pb n="KR2b0007_WYG_187-7a"/>
宇文化及弑逆乃吾讎也吾不可以不討乃引兵趣聊<lb/>
城<hi>趣七喻翻又逡須翻</hi>淮安王神通攻聊城化及糧盡請降神通<lb/>
不許安撫副使崔世幹勸神通許之<hi>降户江翻下同使疏吏翻</hi>神通<lb/>
曰軍士暴露日久賊食盡計窮克在旦暮吾當攻取以<lb/>
示國威且散其玉帛以勞將士<hi>勞力到翻</hi>若受其降將何以<lb/>
為軍賞乎世幹曰今建徳方至若化及未平内外受敵<lb/>
吾軍必敗夫不攻而下之為功甚易<hi>夫音扶易以豉翻</hi>奈何貪<lb/>
其玉帛而不受乎神通怒囚世幹於軍中<hi>去年十月遣神通安撫山</hi>
<pb n="KR2b0007_WYG_187-7b"/>
<hi>東書崔民幹為副今書世幹當有一誤</hi>既而宇文士及自濟北餽之<hi>齊北郡濟</hi>
<hi>州濟子禮翻</hi>化及軍稍振遂復拒戰<hi>復扶又翻下同</hi>神通督兵攻之<lb/>
貝州刺史趙君德攀堞先登<hi>時復以清河郡為貝州宋白曰貝州清河郡春秋為</hi>
<hi>晉東陽之地亦為齊境秦為鉅鹿郡地漢分鉅鹿郡置清河郡理清陽石趙移郡理平晉城即今博州清平縣</hi>
<hi>後周平齊於清河縣置貝州清河後漢之甘陵清陽縣又兼有漢貝丘縣之地貝州以此得名堞徒協翻</hi>神<lb/>
通心害其功収兵不戰君徳大詬而下<hi>詬苦候翻</hi>遂不克建<lb/>
德軍且至神通引兵退建徳與化及連戰大破之化及<lb/>
復保聊城建徳縱兵四面急攻王薄開門納之建徳入<lb/>
<pb n="KR2b0007_WYG_187-8a"/>
城生擒化及先謁隋蕭皇后語皆稱臣素服哭煬帝盡<lb/>
哀収傳國璽及鹵簿儀仗<hi>璽斯氏翻</hi>撫存隋之百官然後執<lb/>
逆黨宇文智及楊士覽元武達許𢎞仁孟景集隋官而<lb/>
斬之梟首軍門之外<hi>梟堅堯翻</hi>以檻車載化及并二子承基<lb/>
承趾至襄國斬之<hi>煬帝改邢州為襄國郡杜佑曰邢州古邢國治龍岡縣秦為信都項羽改</hi>
<hi>襄國隋改龍岡河考異曰隋書云載之河間斬之唐書云至大陸斬之  洛記云建徳將化及并蕭后南陽公</hi>
<hi>主隨軍于時襄國郡尚為隋守建徳因其迴兵欲攻之營於城下遣大理官引化及出營東南二里許宣令數</hi>
<hi>其罪并二子一號魏王一號蜀王同時受戮按蜀王乃士及所封今不取</hi>化及且死更無餘<lb/>
<pb n="KR2b0007_WYG_187-8b"/>
言但云不負夏王<hi>夏戸雅翻</hi>建德每戰勝克城所得資財悉<lb/>
以分將士身無所取又不噉肉常食蔬茹粟飯妻曹氏<lb/>
不衣紈綺<hi>將即亮翻噉徒覽翻又徒濫翻衣於既翻紈音丸綺區几翻</hi>所役婢妾纔<lb/>
十許人及破化及得隋宫人千數即時散遣之以隋黄<lb/>
門侍郎裴矩為左僕射掌選事<hi>選宣絹翻</hi>兵部侍郎崔君肅<lb/>
為侍中<hi>考異曰革命記作君秀今從舊建德傳</hi>少府令何稠為工部尚書<lb/>
<hi>漢書百官表少府秦官至北齊不置少府以其屬官併太府寺隋煬帝大業三年始分太府為少府監置監少</hi>
<hi>監其後改監為令少監為少令少詩照翻</hi>右司郎中柳調為左丞<hi>六典左右司郎中前</hi>
<pb n="KR2b0007_WYG_187-9a"/>
<hi>代不置煬帝三年尚書都司始置左右司郎各一人掌都省之職品同諸曹郎從五品司馬彪續漢書云尚書</hi>
<hi>丞一人秦所置漢因之成帝置列曹尚書更置丞四人至光武減其二惟置左右丞各一人丞者承也言承助</hi>
<hi>令僕總理臺事也</hi>虞世南為黄門侍郎歐陽詢為太常卿詢紇<lb/>
之子也<hi>歐陽紇見一百七十卷陳宣帝太建元年紇下没翻</hi>自餘隨才授職委以<lb/>
政事其不願留欲詣關中及東都者亦聽之仍給資糧<lb/>
以兵援之出境隋驍果尚近萬人亦各縱遣任其所之<lb/>
<hi>驍堅堯翻近其靳翻</hi>又與王世充結好<hi>好呼到翻</hi>遣使奉表於隋皇泰<lb/>
主<hi>使疏吏翻</hi>皇泰主封為夏王建德起於羣盜雖建國未有<lb/>
<pb n="KR2b0007_WYG_187-9b"/>
文物法度裴矩為之定朝儀制律令<hi>為于偽翻朝直遥翻</hi>建德甚<lb/>
悦每從之諮訪典禮　甲辰上考第羣臣以李綱孫伏<lb/>
伽為第一<hi>伽求加翻</hi>因置酒高㑹謂裴寂等曰隋氏以主驕<lb/>
臣諂亡天下朕即位以來每虛心求諫然惟李綱差盡<lb/>
忠欵孫伏伽可謂誠直餘人猶踵敝風俛眉而已豈朕<lb/>
所望哉朕視卿如愛子卿當視朕如慈父有懷必盡勿<lb/>
自隱也因命捨君臣之敬極歡而罷　遣前御史大夫<lb/>
段確使於朱粲<hi>使疏吏翻</hi>　初上為隋殿内少監<hi>少始照翻</hi>宇文<lb/>
<pb n="KR2b0007_WYG_187-10a"/>
士及為尚輦奉御<hi>隋尚輦局屬殿内省</hi>上與之善士及從化及至<lb/>
黎陽上手詔召之士及潛遣家僮間道詣長安又因使<lb/>
者獻金環<hi>金環言欲還長安問古莧翻使疏吏翻</hi>化及至魏縣兵勢日蹙<lb/>
士及勸之歸唐化及不從内史令封德彝說士及於濟<lb/>
北徴督軍糧以觀其變<hi>說輸芮翻濟子禮翻</hi>化及稱帝立士及為<lb/>
蜀王化及死士及與德彝自濟北來降<hi>降戸江翻</hi>時士及妹<lb/>
為昭儀由是授上儀同上以封德彝隋室舊臣而諂巧<lb/>
不忠深誚責之<hi>誚才笑翻</hi>罷遣就舍德彝以祕策干上上悅<lb/>
<pb n="KR2b0007_WYG_187-10b"/>
尋拜内史舍人俄遷侍郎　甲寅隋夷陵郡丞安陸許<lb/>
紹帥黔安武陵澧陽等諸郡來降<hi>梁置宜州於夷陵郡西魏改曰拓州後周</hi>
<hi>改曰峽州宋白曰周武帝以州扼三峽之口故名隋煬帝改為夷陵郡改安州為安陸郡黔州為黔安郡武陵</hi>
<hi>郡梁置武州後改曰沅州隋改曰朗州大業復為郡澧陽隋初置澧州大業改為郡帥讀曰率澧音禮  考異</hi>
<hi>曰舊書傳云世充簒位乃來降按世充簒在四月實錄紹降在此今從之</hi>紹幼與帝同學詔<lb/>
以紹為峽州刺史賜爵安陸公　丙辰以徐世勣為黎<lb/>
州總管<hi>後魏置黎陽郡於黎陽縣後置黎州至隋州郡並廢以黎陽縣屬汲郡今復置黎州</hi>　丁<lb/>
巳驃騎將軍張孝珉以勁卒百人襲王世充汜水城入<lb/>
<pb n="KR2b0007_WYG_187-11a"/>
其郛沈米船百五十艘<hi>隋志汜水縣舊曰成皋即虎牢也後魏置東中府東魏置北豫</hi>
<hi>州後周置滎州開皇初曰鄭州十八年改成皋曰汜水驃匹妙翻騎奇寄翻下同汜音祀沈持林翻艘蘇遭翻</hi>
　己未世充冦榖州世充以秦叔寶為龍驤大將軍<hi>驤思</hi>
<hi>將翻</hi>程知節為將軍待之皆厚然二人疾世充多詐知節<lb/>
謂叔寶曰王公器度淺狹而多妄語好為呪誓此乃老<lb/>
巫嫗耳<hi>好呼到翻呪職救翻嫗威遇翻</hi>豈撥亂之主乎世充與唐兵戰<lb/>
於九曲<hi>水經注洛水自宜陽而東逕九曲南其地十里有阪九曲穆天子傳所謂天子西征升于九阿</hi>
<hi>此是也洛水又東與豪水㑹豪水出新安縣密山南流歷九曲東而南流入于洛舊志熊州壽安縣義寧元年</hi>
<pb n="KR2b0007_WYG_187-11b"/>
<hi>移治九曲城</hi>叔寶知節皆將兵在陳<hi>將即亮翻陳讀曰陣</hi>與其徒數十<lb/>
騎西馳百許步下馬拜世充曰僕荷公殊禮<hi>荷下可翻</hi>深思<lb/>
報効公性猜忌喜信讒言<hi>喜許既翻</hi>非僕託身之所今不能<lb/>
仰事請從此辭遂躍馬來降<hi>降戸江翻世考異曰河洛記二月王  充將兵圍新</hi>
<hi>安將軍程咬金帥其徒以歸義按新安乃榖州也而梁載言十道志九曲在壽安壽安乃熊州也或者世充亦</hi>
<hi>冦熊州乎</hi>世充不敢逼上使事秦王世民世民素聞其名厚<lb/>
禮之以叔寶為馬軍總管知節為左三統軍時世充驍<lb/>
將又有驃騎武安李君羨<hi>隋改洺州為武安郡驍堅堯翻將即亮翻下守將同驃匹</hi>
<pb n="KR2b0007_WYG_187-12a"/>
<hi>妙翻騎奇寄翻</hi>征南將軍臨邑田留安<hi>隋臨邑縣屬齊郡</hi>亦惡世充之<lb/>
為人<hi>惡烏路翻</hi>帥衆來降<hi>帥讀曰率降戸江翻</hi>世民引君羨置左右以<lb/>
留安為右四統軍　王世充囚李育德之兄厚德於獲<lb/>
嘉<hi>獲嘉漢縣武帝廵幸至此聞破南越獲吕嘉因以名縣隋屬河内郡</hi>厚德與其守將趙<lb/>
君穎逐殷州刺史段大師以城來降以厚德為殷州刺<lb/>
史<hi>隋開皇十六年於獲嘉縣置殷州大業初州廢王世充復置今因以命厚德</hi>　竇建徳陷<lb/>
邢州執總管陳君賓　上遣殿内監竇誕<hi>隋煬帝置殿内監諱中改</hi>
<hi>為内唐為殿中監是時蓋未改隋官名也</hi>右衛將軍宇文歆<hi>秦漢始置衛將軍晉武帝分為</hi>
<pb n="KR2b0007_WYG_187-12b"/>
<hi>左右二衛下至隋初皆因之煬帝改左右翊衛唐復舊歆許金翻</hi>助幷州總管齊王元<lb/>
吉守晉陽誕抗之子也<hi>竇抗后兄也幷卑盈翻</hi>尚帝女襄陽公主<lb/>
元吉性驕侈奴客婢妾數百人好使之被甲戲為攻戰<lb/>
<hi>好呼到翻下同被皮義翻下同</hi>前後死傷甚衆元吉亦嘗被傷其乳母<lb/>
陳善意苦諫元吉醉怒命壯士歐殺之<hi>歐烏口翻</hi>性好田獵<lb/>
載罔罟三十車嘗言我寧三日不食不能一日不獵常<lb/>
與誕遊獵蹂踐人禾稼<hi>蹂人九翻</hi>又縱左右奪民物當衢射<lb/>
人觀其避箭<hi>射而亦翻</hi>夜開府門宣淫他室百姓憤怨歆屢<lb/>
<pb n="KR2b0007_WYG_187-13a"/>
諫不納乃表言其狀壬戌元吉坐免官<hi>為元吉失守張本</hi>　癸<lb/>
亥陟州刺史李育德<hi>按志是年育德以修武縣濁鹿城降置陟州因武陟為名</hi>攻下<lb/>
王世充河内堡聚三十一所乙丑世充遣其兄子君廓<lb/>
侵陟州李育德擊走之靳首千餘級李厚德歸省親疾<lb/>
使李育德守獲嘉<hi>李厚德蓋歸濁鹿省親而使育德守獲嘉也省悉景翻</hi>世充併<lb/>
兵攻之丁卯城陷育德及弟三人皆戰死　己巳李公<lb/>
逸以雍丘來降拜杞州總管以其族弟善行為杞州刺<lb/>
史<hi>隋志梁郡雍丘縣後魏置陽夏郡開皇廢郡置杞州大業廢州為縣李公逸因亂據之今復置州時邊要</hi>
<pb n="KR2b0007_WYG_187-13b"/>
<hi>州置總管及刺史</hi>　隋吏部侍郎楊恭仁從宇文化及至河北<lb/>
化及敗魏州總管元寶蔵獲之己巳送長安上與之有<lb/>
舊拜黄門侍郎尋以為涼州總管恭仁素習邊事曉羌<lb/>
胡情偽民夷悅服自葱嶺已東並入朝貢<hi>按恭仁至長安時李軌尚</hi>
<hi>據河西唐未得涼州也安能遠及葱嶺乎史終言恭仁事耳是年五月安興貴執李軌方遣楊恭仁安撫河西</hi>
<hi>朝直遥翻</hi>　突厥始畢可汗將其衆度河至夏州<hi>夏州漢朔方之地赫</hi>
<hi>連所都統萬也魏滅赫連以為統萬鎮魏太和十一年置夏州因赫連故國名以名州隋大業改州為朔方郡</hi>
<hi>今復以朔方郡為夏州厥九勿翻可從刋入聲汗音寒夏戸雅翻</hi>梁師都發兵㑹之以<lb/>
<pb n="KR2b0007_WYG_187-14a"/>
五百騎授劉武周欲自句注入冦太原<hi>騎奇寄翻句音鉤又如字又音</hi>
<hi>拘</hi>㑹始畢卒<hi>疑考異曰髙祖實錄六月己酉始畢可汗卒  遣使告䘮月日也今從舊書本紀列傳傳</hi>
子什鉢苾㓜未可立<hi>苾毗必翻</hi>立其弟俟利弗設為處羅可<lb/>
汗<hi>俟渠之翻處昌吕翻</hi>處羅以什鉢苾為尼步設使居東偏直幽<lb/>
州之北<hi>直當也尼女夷翻</hi>先是上遣右武候將軍高靜奉幣使<lb/>
於突厥<hi>使疏吏翻</hi>至豐州<hi>復以五原郡為豐州豐州漢朔方臨戌縣地後周保定三年置永豐</hi>
<hi>鎮隋開皇五年置豐州因鎮為名大業廢州為五原郡唐復為州大元以豐州置天德軍節度屬大同府路</hi>
聞始畢卒勑納於所在之庫突厥聞之怒欲入冦豐州<lb/>
<pb n="KR2b0007_WYG_187-14b"/>
總管張長遜遣高靜以幣出塞為朝廷致賻<hi>為于偽翻賻音附貨</hi>
<hi>財曰賻</hi>突厥乃還<hi>還從宣翻又如字</hi>　三月庚午梁師都冦靈州<lb/>
長史楊則擊走之<hi>邊要之州置總管刺史長史司馬長知兩翻</hi>　壬申王世<lb/>
充冦榖州刺史史萬寶戰不利　庚辰隋北海通守鄭<lb/>
䖍符文登令方惠整及東海齊郡東平任城平陸壽張<lb/>
須昌賊帥王薄等並以其地來降<hi>煬帝以青州為北海郡守式又翻文登縣</hi>
<hi>屬東萊郡以海州為東海郡齊州為齊郡鄆州為東平郡須昌縣屬焉任城平陸二縣屬魯郡壽張縣屬濟北</hi>
<hi>郡任音壬帥所類翻降戸江翻</hi>　王世充之冦新安也外示攻取實召<lb/>
<pb n="KR2b0007_WYG_187-15a"/>
文武之附已者議受禪李世英深以為不可曰四方所<lb/>
以奔馳歸附東都者以公能中興隋室故也<hi>中竹仲翻又如字</hi>
今九州之地未清其一遽正位號恐遠人皆思叛去矣<lb/>
世充曰公言是也長史韋節楊續等曰隋氏數窮在理<lb/>
昭然夫非常之事固不可與常人議之<hi>夫音扶</hi>太史令樂<lb/>
德融曰昔嵗長星出乃除舊布新之徴<hi>隋志大業十三年六月有星孛</hi>
<hi>于太微五帝座色黄赤長三四尺許</hi>今嵗星在角亢亢鄭之分野<hi>晉天文志自軫</hi>
<hi>十二度至氐四度為壽星於辰在辰鄭之分野屬兗州陳卓范蠡鬼谷先生張良諸葛亮京房譙周張衡並云</hi>
<pb n="KR2b0007_WYG_187-15b"/>
<hi>角亢氐鄭兗州亢音剛分扶問翻</hi>若不亟順天道恐王氣衰息世充從<lb/>
之外兵曹參軍戴胄<hi>外兵曹隋官無之世充取魏晉以來官制而置之耳</hi>言於世<lb/>
充曰君臣猶父子也休戚同之明公莫若竭忠徇國則<lb/>
家國俱安矣世充詭辭稱善而遣之世充議受九錫胄<lb/>
復固諫<hi>復扶又翻</hi>世充怒出為鄭州長史使與兄子行本鎮<lb/>
虎牢<hi>長知兩翻</hi>乃使段達等言於皇泰主請加世充九錫皇<lb/>
泰主曰鄭公近平李密已拜太尉<hi>事見去年九月十月</hi>自是以來<lb/>
未有殊績俟天下稍平議之未晚段達曰太尉欲之皇<lb/>
<pb n="KR2b0007_WYG_187-16a"/>
泰主熟視達曰任公辛巳達等以皇泰主之詔命世充<lb/>
為相國假黄鉞總百揆進爵鄭王加九錫鄭國置丞相<lb/>
以下官　初宇文化及以隋大理卿鄭善果為民部尚<lb/>
書從至聊城為化及督戰中流矢<hi>為化于偽翻下何為同中竹仲翻</hi>竇<lb/>
建德克聊城王琮獲善果責之曰公名臣之家<hi>鄭善果父誠討</hi>
<hi>尉遟迴以力戰死由是為隋名臣家</hi>隋室大臣奈何為弑君之賊効命苦<lb/>
戰傷痍至此乎善果大慙欲自殺宋正本馳往救止之<lb/>
建德復不為禮乃奔相州<hi>相息亮翻</hi>淮安王神通送之長安<lb/>
<pb n="KR2b0007_WYG_187-16b"/>
庚午善果至上優禮之拜左庶子檢校内史侍郎<hi>隋室之臣</hi>
<hi>若宇文士及鄭善果安可復用乎</hi>　齊王元吉諷并州父老詣闕留己<lb/>
甲申復以元吉為并州總管<hi>復扶又翻</hi>　戊子淮南五州皆<lb/>
遣使來降<hi>使疏吏翻降戸江翻</hi>　辛卯劉武周冦并州　壬辰營<lb/>
州總管鄧暠擊高開道敗之<hi>暠古浩翻敗補邁翻</hi>　甲午王世充<lb/>
遣其將高毗冦義州<hi>新志武德元年以衛州之汲新鄉置義州仍高齊舊州名也將即亮</hi>
<hi>翻</hi>　東都道士桓法嗣獻孔子閉房記於王世充言相<lb/>
國當代隋為天子<hi>嗣祥吏翻相息亮翻</hi>世充大悅以法嗣為諫議<lb/>
<pb n="KR2b0007_WYG_187-17a"/>
大夫世充又羅取雜鳥書帛繫頸自言符命而縱之有<lb/>
得鳥來獻者亦拜官爵於是段達以皇泰主命加世充<lb/>
殊禮世充奉表三讓百官勸進設位於都堂納言蘇威<lb/>
年老不任朝謁<hi>任音壬朝直遥翻</hi>世充以威隋氏重臣欲以眩<lb/>
耀士民每勸進必冠威名<hi>冠古玩翻</hi>及受殊禮之日扶威置<lb/>
百官之上然後南面正坐受之　夏四月劉武周引突<lb/>
厥之衆軍於黄蛇嶺<hi>嶺在榆次縣北</hi>兵鋒甚盛<hi>厥九勿翻</hi>齊王元吉<lb/>
使車騎將軍張達以步卒嘗冦<hi>嘗試也騎奇寄翻</hi>達辭以兵少<lb/>
<pb n="KR2b0007_WYG_187-17b"/>
不可往元吉强遣之<hi>少詩沼翻强其兩翻</hi>至則俱没達忿恨庚子<lb/>
引武周襲榆次陷之<hi>榆次縣屬幷州漢古縣也</hi>　散騎常侍段確性<lb/>
嗜酒奉詔慰勞朱粲於菊潭<hi>是年二月段確以前御史大夫出使今書散騎常侍</hi>
<hi>蓋續命之散悉亶翻騎奇寄翻勞力到翻</hi>辛丑乘醉侮粲曰聞卿好噉人人<lb/>
作何味<hi>好呼到翻噉徒濫翻又徒覽翻下同</hi>粲曰噉醉人正如糟藏彘肉<lb/>
確怒罵曰狂賊入朝為一頭奴耳復得噉人乎粲於座<lb/>
収確及從者數十人悉烹之<hi>朝直遥翻復扶又翻下同從才用翻</hi>以噉左<lb/>
右遂屠菊潭奔王世充世充以為龍驤大將軍<hi>驤思將翻</hi>
<pb n="KR2b0007_WYG_187-18a"/>
王世充令長史韋節楊續等及太常博士衡水孔穎達<lb/>
<hi>長知兩翻衡水縣屬冀州本漢桃縣隋開皇十六年置衡水縣</hi>造禪代儀遣段達雲定<lb/>
興等十餘人入奏皇泰主曰天命不常鄭王功德甚盛<lb/>
願陛下遵唐虞之迹皇泰主歛膝據按怒曰天下高祖<lb/>
之天下若隋祚未亡此言不應輒發必天命已改何煩<lb/>
禪讓公等或祖禰舊臣<hi>禰乃禮翻</hi>或台鼎高位既有斯言朕<lb/>
復何望顔色凛冽<hi>言嚴冷也</hi>在廷者皆流汗退朝泣對太后<lb/>
世充更使人謂之曰今海内未寧須立長君<hi>朝直遥翻長知兩翻</hi>
<pb n="KR2b0007_WYG_187-18b"/>
俟四方安集當復子明辟必如前誓<hi>謂去年七月禁中被髮之誓也</hi>癸<lb/>
卯世充稱皇泰主命禪位于鄭遣其兄世惲幽皇泰主<lb/>
於含涼殿<hi>惲於粉翻</hi>雖有三表陳讓及敕書敦勸皇泰主皆<lb/>
不知也遣諸將引兵入清宫城又遣術人以桃湯葦火<lb/>
祓除禁省<hi>將即亮翻下同祓敷勿翻</hi>　隋將帥郡縣及賊帥前後繼<lb/>
有降者<hi>帥所類翻降戸江翻下同</hi>詔以王薄為齊州總管<hi>齊州治歷城縣古歷</hi>
<hi>下城也漢為歷城縣劉宋僑立冀州於此魏為濟南郡隋立濟州唐復隋初之舊</hi>伏徳為濟州<lb/>
總管鄭䖍符為青州總管綦公順為淮州總管<hi>濟子禮翻宋白</hi>
<pb n="KR2b0007_WYG_187-19a"/>
<hi>曰濟州古碻磝城也秦為東郡茌平地宋置碻磝戍及濟北郡後魏立濟州按綦公順本起北海新志云是年</hi>
<hi>分青州之北海營丘下密置濰州盖以公順為濰州總管淮當作濰宋白曰濰州取界内濰水為名</hi>王孝<lb/>
師為滄州總管<hi>宋白曰滄州禹疏九河在此州界漢置勃海郡理浮陽後魏置滄州</hi>　甲<lb/>
辰遣大理卿新樂郎楚之安撫山東<hi>舊志曰新樂古鮮虞子國漢新市縣</hi>
<hi>屬中山郡隋改為新樂縣唐屬定州宋白曰隋開皇十六年置新樂縣新樂者漢成帝時中山孝王母馮昭儀</hi>
<hi>隨王就國建宫於西鄉呼為西樂城後語訛呼西為新故曰新樂樂音洛</hi>祕書監夏侯端安<lb/>
撫淮左　乙巳王世充備法駕入宫即皇帝位丙午大<lb/>
赦改元開明　丁未隋禦衛將軍陳稜以江都來降以<lb/>
<pb n="KR2b0007_WYG_187-19b"/>
稜為揚州總管<hi>揚州漢廣陵江都之地自漢以來揚州所治不常厥邑至唐廣陵始專有揚州</hi>
<hi>之名</hi>　戊申王世充立子𤣥應為太子𤣥恕為漢王餘兄<lb/>
弟宗族十九人皆為王奉皇泰主為潞國公以蘇威為<lb/>
太師段達為司徒雲定興為太尉張僅為司空楊續為<lb/>
納言韋節為内史<hi>内史下當有令字</hi>王隆為左僕射韋霽為右<lb/>
僕射齊王世惲為尚書令楊汪為吏部尚書杜淹為少<lb/>
吏部<hi>少吏部即吏部侍郎惲於粉翻少始照翻</hi>鄭頲為御史大夫<hi>頲他鼎翻</hi>世惲<lb/>
世充之兄也又以國子助教呉人陸徳明為漢王師<hi>晉武</hi>
<pb n="KR2b0007_WYG_187-20a"/>
<hi>帝立國子學置助教掌佐博士敎授後世因之</hi>令𤣥恕就其家行束修禮<hi>論語孔子</hi>
<hi>曰自行束修以上吾未嘗無誨焉朱子曰修脯也十脡為束古者相見必執贄以為禮束修其至薄者後世緣</hi>
<hi>夫子之言遂以為事師之禮</hi>德明恥之服巴豆散卧稱病<hi>巴豆有毒能痢人散</hi>
<hi>悉但翻</hi>𤣥恕入跪牀下對之遺利竟不與語德明名朗以<lb/>
字行<hi>陸德明過孔穎逹遠矣</hi>世充於闕下及𤣥武門等數處皆設<lb/>
榻坐無常所親受章表或輕騎歴衢市亦不清道<hi>天子清道</hi>
<hi>而後行騎奇寄翻</hi>民但避路而已世充按轡徐行語之曰<hi>語牛倨翻</hi>
昔時天子深居九重<hi>重直龍翻</hi>在下事情無由聞徹<hi>徹敕列翻</hi>今<lb/>
<pb n="KR2b0007_WYG_187-20b"/>
世充非貪天位但欲救恤時危正如一州刺史親覽庶<lb/>
務當與士庶共評朝政尚恐門有禁限今於門外設坐<lb/>
聽朝<hi>朝直遥翻下同坐徂卧翻</hi>宜各盡情又令西朝堂納寃抑東朝<lb/>
堂納直諫於是獻策上書者日有數百條流既煩<hi>上時掌翻</hi>
<hi>條流猶言條𣲖</hi>省覽難遍<hi>省悉/景翻</hi>數日後不復更出<hi>復扶又翻</hi>　竇建<lb/>
徳聞王世充自立乃絶之始建天子旌旗出警入蹕下<lb/>
書稱詔追諡隋煬帝為閔帝齊王暕之死也<hi>諡神至翻江都之難</hi>
<hi>齊王暕亦死暕古限翻</hi>有遺腹子政道建徳立以為鄖公<hi>鄖音云</hi>然<lb/>
<pb n="KR2b0007_WYG_187-21a"/>
猶依倚突厥以壯其兵勢<hi>厥九勿翻</hi>隋義成公主遣使迎蕭<lb/>
皇后及南陽公主建德遣千餘騎送之<hi>使疏吏翻騎奇寄翻</hi>又傳<lb/>
宇文化及首以獻義成公主　丙辰劉武周圍并州齊<lb/>
王元吉拒却之戊午詔太常卿李仲文將兵救并州<hi>將即</hi>
<hi>亮翻</hi>　王世充將軍丘懷義居門下内省召越王君度漢<lb/>
王𤣥恕將軍郭士衡雜妓妾飲博侍御史張藴古彈之<lb/>
世充大怒令散手執君度𤣥恕批其耳數十<hi>散手者散手仗也凡</hi>
<hi>朝㑹之仗三衛番上分為五仗一曰供奉仗以左右衛為之二曰親仗以親衛為之三曰勲仗以勳衛為之四</hi>
<pb n="KR2b0007_WYG_187-21b"/>
<hi>曰翊仗以翊衛為之皆服鶡冠緋衫裌五曰散手仗以親勲翊衛為之服緋絁裲襠繡野馬列坐于東西廊下</hi>
<hi>唐謂之衙内五衛唐蓋因隋制世充亦因隋制也妓渠綺翻彈徒丹翻散悉但翻批蒲鼈翻又普迷翻</hi>又<lb/>
命引入東上閤杖之各數十<hi>東都皇宫正殿曰乾陽殿殿左曰東上閤右曰西上</hi>
<hi>閤閤各有門</hi>懷義士衡不問賞藴古帛百段遷太子舍人君<lb/>
度世充之兄子也世充每聽朝殷勤誨諭言詞重複<hi>朝直</hi>
<hi>遥翻重直龍翻</hi>千端萬緒侍衛之人不勝倦弊<hi>勝音升</hi>百司奏事<lb/>
疲於聽受御史大夫蘇良諫曰陛下語太多而無領要<lb/>
<hi>領要猶漢人言要領也</hi>計云爾即可何煩許辭也世充黙然良久<lb/>
<pb n="KR2b0007_WYG_187-22a"/>
亦不罪良然性如是終不能改也　王世充數攻伊州<lb/>
<hi>數所角翻</hi>總管張善相拒之糧盡援兵不至癸亥城陷善相<lb/>
罵世充極口而死帝聞歎曰吾負善相善相不負吾也<lb/>
賜其子襄城郡公<hi>相息亮翻子下當有爵字蜀本然</hi>　五月王世充陷<lb/>
義州復冦西濟州<hi>新志濟源縣武德二年王世充將丁伯德以縣來降置西濟州復扶又翻</hi>
<hi>濟子禮翻</hi>遣右驍衛大將軍劉𢎞基將兵救之<hi>驍堅堯翻基將即亮翻下</hi>
<hi>同</hi>　李軌將安修仁兄興貴仕長安表請說軌諭以禍<lb/>
福<hi>說式芮翻下同</hi>上曰軌阻兵恃險連結吐谷渾突厥<hi>吐從暾入聲谷</hi>
<pb n="KR2b0007_WYG_187-22b"/>
<hi>音浴厥九勿翻</hi>吾興兵擊之尚恐不克豈口舌所能下乎興貴<lb/>
曰臣家在凉州弈世豪望為民夷所附弟修仁為軌所<lb/>
信任子弟在機近者以十數臣往說之<hi>說式芮翻</hi>軌聽臣固<lb/>
善若其不聽圖之肘腋易矣<hi>腋音亦易以豉翻</hi>上乃遣之興貴<lb/>
至武威軌以為左右衛大將軍興貴乘閒說軌曰<hi>閒古莧翻</hi>
凉地不過千里土薄民貧今唐起太原取函秦宰制中<lb/>
原戰必勝攻必取此殆天啟非人力也不若舉河西歸<lb/>
之則竇融之功復見於今日矣<hi>竇融事見漢光武紀復扶又翻</hi>軌曰吾<lb/>
<pb n="KR2b0007_WYG_187-23a"/>
據山河之固彼雖彊大若我何汝自唐來為唐遊說耳<lb/>
<hi>為于偽翻</hi>興貴謝曰臣聞富貴不歸故鄉如衣繡夜行<hi>項羽之言</hi>
<hi>衣於既翻</hi>臣闔門受陛下榮祿安肯附唐但欲效其愚慮可<lb/>
否在陛下耳於是退與修仁隂結諸胡起兵擊軌軌出<lb/>
戰而敗嬰城自守興貴徇曰大唐遣我來誅李軌敢助<lb/>
之者夷三族城中人爭出就興貴軌計窮與妻子登玉<lb/>
女臺<hi>軌築玉女臺見上卷上年</hi>置酒為别庚辰興貴執之以聞河西<lb/>
悉平鄧曉在長安舞蹈稱慶上曰汝為人使臣<hi>使疏吏翻下同</hi>
<pb n="KR2b0007_WYG_187-23b"/>
聞國亡不慼而喜以求媚於朕不忠於李軌肯為朕用<lb/>
乎遂廢之終身<hi>是年二月李軌遣鄧曉入見</hi>軌至長安并其子弟皆<lb/>
伏誅以安興貴為右武候大將軍上柱國凉國公賜帛<lb/>
萬段安修仁為左武候大將軍申國公　隋末離石胡<lb/>
劉龍兒<hi>舊志云離石漢縣後周改名昌化郡隋為離石郡唐為石州離石胡匈奴種也即稽胡</hi>擁<lb/>
兵數萬自號劉王以其子季真為太子虎賁郎將梁徳<lb/>
擊斬龍兒<hi>賁音奔將即亮翻</hi>至是季真與弟六兒復舉兵為亂<lb/>
<hi>復扶又翻</hi>引劉武周之衆攻陷石州殺刺史王儉季真自稱<lb/>
<pb n="KR2b0007_WYG_187-24a"/>
突利可汗<hi>可從刋入聲汗音寒</hi>以六兒為拓定王六兒遣使請降<lb/>
<hi>降戸冮翻</hi>詔以為嵐州總管<hi>以樓煩郡置嵐州宋白曰因界内岢嵐山立名嵐盧含翻</hi>
壬午以秦王世民為左武候大將軍使持節凉甘等九<lb/>
州諸軍事凉州總管<hi>九州凉甘𤓰鄯肅㑹蘭河廓皆李軌所據之地也</hi>其太尉<lb/>
尚書令雍州牧陜東道行臺並如故<hi>雍於用翻陜朱冉翻</hi>遣黄門<lb/>
侍郎楊恭仁安撫河西　丙戌劉武周陷平遥<hi>平遥縣屬汾州</hi>
<hi>即漢平陶縣魏避國諱改陶為遥</hi>　癸巳梁州總管山東道安撫副使<lb/>
陳政為麾下所殺攜其首奔王世充政茂之子也<hi>隋書陳茂</hi>
<pb n="KR2b0007_WYG_187-24b"/>
<hi>傳政歸唐卒於梁州總管不言死於山東通鑑當是據實錄諸書但是時山東無梁州或者政先為梁州總管</hi>
<hi>後安撫山東而死也陳茂事隋文帝典機密</hi>　王世充以禮部尚書裴仁基<lb/>
左輔大將軍裴行儼有威名忌之仁基父子知之亦不<lb/>
自安乃與尚書左丞宇文儒童儒童弟尚食直長温<hi>隋制</hi>
<hi>尚食局屬殿中省有奉御有直長長知兩翻</hi>散騎常侍崔德本謀殺世充及<lb/>
其黨<hi>散悉亶翻騎奇寄翻</hi>復尊立皇泰主事泄皆夷三族齊王世<lb/>
惲言於世充曰儒童等謀反正為皇泰主尚在故也<hi>復扶</hi>
<hi>又翻惲於粉翻為于偽翻下同</hi>不如早除之世充從之遣兄子唐王仁<lb/>
<pb n="KR2b0007_WYG_187-25a"/>
則及家奴梁百年酖皇泰主皇泰主曰更為請太尉以<lb/>
往者之言未應至此<hi>謂世充往有復子明辟之言既不能踐今不應遽殺之也</hi>百年<lb/>
欲為啟陳<hi>為于偽翻</hi>世惲不許又請與皇太后辭訣亦不許<lb/>
乃布席焚香禮佛願自今已往不復生帝王家飲藥不<lb/>
能絕以帛縊殺之諡曰恭皇帝<hi>縊於賜翻又於計翻諡神至翻</hi>世充以<lb/>
其兄楚王世偉為太保齊王世惲為太傅領尚書令<lb/>
六月庚子竇建德陷滄州<hi>滄州隋之勃海郡</hi>初易州賊帥宋金<lb/>
剛有衆萬餘與魏刀兒連結<hi>易州上谷郡宋白曰易州六國時燕地秦并天下是</hi>
<pb n="KR2b0007_WYG_187-25b"/>
<hi>為上谷郡漢置涿郡今州即涿郡故安縣地圖經云隋初自今遂城縣所理英雄城移南營州居燕之侯臺仍</hi>
<hi>改名易州取州南易水為名帥所類翻</hi>刀兒為竇建徳所滅<hi>去年十二月建德滅刀兒</hi>
金剛救之戰敗帥衆四千西奔劉武周<hi>帥讀曰率</hi>武周聞其<lb/>
善用兵得之甚喜號曰宋王委以軍事中分家貲以遺<lb/>
之<hi>遺于季翻</hi>金剛亦深自結出其故妻納武周之妺因說武<lb/>
周圖晉陽南向爭天下<hi>說輸芮翻</hi>武周以金剛為西南道大<lb/>
行臺使將兵三萬冦并州<hi>將即亮翻下周將人將同</hi>丁未武周進逼<lb/>
介州<hi>義寧元年以介休平遥置介休郡武德元年曰介州</hi>沙門道澄以佛幡縋之<lb/>
<pb n="KR2b0007_WYG_187-26a"/>
入城<hi>縋他偽翻</hi>遂陷介州詔左武衛大將軍姜寶誼行軍總<lb/>
管李仲文擊之武周將黄子英往來雀鼠谷<hi>新志介休縣有雀鼠</hi>
<hi>谷將即亮翻</hi>數以輕兵挑戰<hi>數所角翻挑徒了翻</hi>兵纔接子英陽不勝<lb/>
而走如是再三寶誼仲文悉衆逐之伏兵發唐兵大敗<lb/>
寶誼仲文皆為所虜<hi>相考異曰舊裴寂傳云寶誼仲文  次陷没按實錄二人敗處皆在</hi>
<hi>雀鼠谷賊將黄子英陽不勝以誘之遇伏而没事迹並同必一時共戰皆被擒耳</hi>既而俱逃歸<lb/>
上復使二人將兵擊武周<hi>復扶又翻</hi>　己酉突厥使來告始<lb/>
畢可汗之喪<hi>厥九勿翻使疏吏翻下同可從刋入聲汗音寒</hi>上舉哀于長樂門<lb/>
<pb n="KR2b0007_WYG_187-26b"/>
<hi>六典長安宫城南面三門中曰承天東曰長樂西曰永安樂音洛</hi>廢朝三曰<hi>朝直遥翻</hi>詔百<lb/>
官就館弔其使者又遣内史舍人鄭德挺弔處羅可汗<lb/>
賻帛三萬段<hi>處昌吕翻賻音附</hi>　上以劉武周入冦為憂右僕<lb/>
射裴寂請自行癸亥以寂為晉州道行軍總管<hi>晉州曹魏之平</hi>
<hi>陽郡後魏真君四年置東雍州孝昌中改為唐州建義元年又改為晉州隋為臨汾郡唐復為晉州</hi>討武<lb/>
周聽以便宜從事　秋七月初置十二軍分關内諸府<lb/>
以𨽻焉皆取天星為名<hi>以萬年道為參旗軍長安道為鼓旗軍富平道為𤣥戈軍醴泉</hi>
<hi>道為井鉞軍同州道為羽林軍華州道為騎官軍寧州道為折威軍岐州道為平道軍豳州道為招揺軍西麟</hi>
<pb n="KR2b0007_WYG_187-27a"/>
<hi>州道為苑遊軍涇州道為天紀軍宜州道為天節軍</hi>以車騎府統之每軍將副各<lb/>
一人取威名素重者為之<hi>騎奇寄翻將即亮翻下同</hi>督以耕戰之務<lb/>
由是士馬精彊所向無敵　海岱賊帥徐圓朗以數州<lb/>
之地請降<hi>言徐圓朗跨據數州東至海西距岱帥所類翻降户江翻下同</hi>拜兗州總管<lb/>
<hi>兗州隋之魯郡禹貢之兗州東南據濟西北距河封域廣矣後漢以來兗州所治不常厥邑所部亦廣至是始</hi>
<hi>專以魯郡為兗州</hi>封魯國公　王世充遣其將羅士信冦穀州<lb/>
士信帥其衆千餘人來降<hi>帥讀曰率下同</hi>先是士信從李密擊<lb/>
世充兵敗為世充所得<hi>先悉薦翻</hi>世充厚禮之與同寢食既<lb/>
<pb n="KR2b0007_WYG_187-27b"/>
而得邴元真等待之如士信士信恥之士信有駿馬世<lb/>
充兄子趙王道詢欲之不與世充奪之以賜道詢士信<lb/>
怒故來降上聞其來甚喜遣使迎勞<hi>使疏吏翻勞力到翻</hi>廪食其<lb/>
所部<hi>食祥吏翻</hi>以士信為陜州道行軍總管<hi>陜失冉翻宋白曰陜州即周二</hi>
<hi>伯分陜之地後魏太和十一年置陜州</hi>世充左龍驤將軍臨涇席辯<hi>新志臨涇</hi>
<hi>縣屬涇州驤思將翻</hi>與同列楊䖍安李君義皆帥所部來降　丙<lb/>
子王世充遣其將郭士衡冦穀州刺史任瓌大破之俘<lb/>
斬且盡<hi>任音壬瓌古回翻</hi>甲申行軍總管劉𢎞基遣其將种如<lb/>
<pb n="KR2b0007_WYG_187-28a"/>
願襲王世充河陽城<hi>种音冲</hi>毁其河橋而還<hi>還從宣翻又如字</hi>
乙酉西突厥統葉䕶可汗高昌王麴伯雅各遣使入貢<lb/>
初西突厥曷娑那可汗入朝于隋隋人留之國人立其<lb/>
叔父號射匱可汗<hi>事見一百八十一卷煬帝大業七年厥九勿翻可從刋入聲娑素何翻朝</hi>
<hi>直遥翻</hi>射匱者達頭可汗之孫也既立拓地東至金山<hi>按開</hi>
<hi>元中以西州為金山都督府又突厥之先興於金山在高昌西北則知是山近高昌</hi>西至海<hi>此西海也</hi>
遂與北突厥為敵建庭於龜兹北三彌山<hi>龜兹音丘慈</hi>射匱<lb/>
卒子統葉護立統葉護勇而有謀北并鐵勒控弦數十<lb/>
<pb n="KR2b0007_WYG_187-28b"/>
萬據烏孫故地又移庭於石國北千泉<hi>石國康居枝庶之分王者也治</hi>
<hi>拓折城漢時大宛北鄙也</hi>西域諸國皆臣之葉護各遣吐屯監之督<lb/>
其征賦<hi>監上銜翻</hi>　辛卯宋金剛冦浩州浹旬而退<hi>唐初改西河郡</hi>
<hi>為浩州浹子協翻</hi>　八月丁酉酅公薨<hi>酅奚圭翻</hi>謚曰隋恭帝無後<lb/>
以族子行基嗣<hi>嗣祥吏翻</hi>　竇建徳將兵十餘萬趣洺州<hi>洺州</hi>
<hi>隋之武安郡</hi>淮安王神通帥諸軍退保相州己亥建徳兵至<lb/>
洺州城下<hi>將即亮翻下充將禮將同趣七喻翻下同洺音名帥讀曰率下同相息亮翻</hi>　丙<lb/>
午將軍秦武通軍至洛陽敗王世充將葛彦璋<hi>敗補邁翻</hi>
<pb n="KR2b0007_WYG_187-29a"/>
丁未竇建德陷洺州總管袁子幹降之<hi>降户江翻作考異曰實錄  甲</hi>
<hi>子盖奏到之日今從革命記</hi>乙卯引兵趣相州淮安王神通聞之帥<lb/>
諸軍就李世勣於黎陽　梁師都與突厥合數千騎㓂<lb/>
延州<hi>延州隋之延安郡騎奇寄翻厥九勿翻</hi>行軍總管段德操兵少不敵<lb/>
閉壁不戰伺師都稍怠九月丙寅遣副總管梁禮將兵<lb/>
擊之師都與禮戰方酣德操以輕騎多張旗幟掩擊其<lb/>
後<hi>少詩沼翻伺相吏翻酣戸江翻幟昌志翻</hi>師都軍潰逐北二百里破其魏<lb/>
州<hi>新志綏州成平縣置魏州因魏平關而名</hi>虜男女二千餘口德操孝先之<lb/>
<pb n="KR2b0007_WYG_187-29b"/>
子也<hi>段孝先柄用於高齊之季</hi>　蕭銑遣其將楊道生冦峽州刺史<lb/>
許紹擊破之銑又遣其將陳普環帥舟師上峽規取巴<lb/>
蜀<hi>將即亮翻上時掌翻</hi>紹遣其子智仁及錄事參軍李𢎞節等追<lb/>
至西陵大破之<hi>夷陵孫呉之西陵世謂之步闡壘唐貞觀九年峽州徙治焉隋之峽州本冶下</hi>
<hi>牢戌在步闡壘西南二十八里水經江水逕夷陵縣南又東逕流頭灘狼尾灘黄牛山之黄牛灘而後逕西陵</hi>
<hi>峽出峽東南流而後逕步闡壘此蓋自下牢追至西陵峽也</hi>擒普環銑遣兵戍安蜀<lb/>
城及荆門城<hi>安蜀城在公安縣界荆門城在長林縣界皆荆州西南要地</hi>先是上遣<lb/>
開府李靖詣䕫州經畧<hi>巴東郡舊置信州是年改䕫州杜佑曰避皇外祖獨孤信諱改</hi>
<pb n="KR2b0007_WYG_187-30a"/>
<hi>之先悉薦翻</hi>蕭銑<hi>句斷</hi>靖至峽州阻銑兵久不得進上怒其遲<lb/>
留隂敕許紹斬之<hi>不以明詔而隂敕猶欲以宿憾殺之</hi>紹惜其才為之奏<lb/>
請獲免<hi>為于偽翻</hi>　己巳竇建徳陷相州殺刺史吕珉<hi>相息亮翻</hi>
<hi>亦考異曰實錄作庚辰盖  奏到之日今從革命記</hi>　民部尚書魯公劉文靜自<lb/>
以才畧功勲在裴寂之右而位居其下意甚不平每廷<lb/>
議寂有所是文靜必非之數侵侮寂<hi>數所角翻下同</hi>由是有隙<lb/>
文靜與弟通直散騎常侍文起飲酒酣怨望拔刀擊柱<lb/>
曰㑹當斬裴寂首家數有妖<hi>散悉亶翻騎奇寄翻妖於驕翻</hi>文起召巫<lb/>
<pb n="KR2b0007_WYG_187-30b"/>
於星下被髮銜刀為厭勝<hi>被皮義翻厭於葉翻</hi>文靜有妾無寵使<lb/>
其兄上變告之<hi>上時掌翻</hi>上以文靜屬吏<hi>屬之欲翻</hi>遣裴寂蕭瑀<lb/>
問狀文靜曰建義之初忝為司馬計與長史位望畧同<lb/>
<hi>長知兩翻</hi>今寂為僕射據甲第<hi>甲第甲於諸第也</hi>臣官賞不異衆人<lb/>
東西征討老母留京師風雨無所庇實有觖望之心<hi>觖望</hi>
<hi>怨望也觖苦穴翻</hi>因醉怨言不能自保上謂羣臣曰觀文靜此<lb/>
言反明白矣李綱蕭瑀皆明其不反秦王世民為之固<lb/>
請曰昔在晉陽文靜先定非常之策始告寂知<hi>事見一百八十</hi>
<pb n="KR2b0007_WYG_187-31a"/>
<hi>四卷隋恭帝義寧元年為于偽翻</hi>及克京城任遇懸隔令文靜觖望則<lb/>
有之<hi>令力丁翻</hi>非敢謀反裴寂言於上曰文靜才畧實冠時<lb/>
人性復麤險<hi>冠古玩翻復扶又翻</hi>今天下未定留之必貽後患上<lb/>
素親寂低回久之卒用寂言<hi>卒子恤翻唐考異曰高祖實錄唐書  厯等皆以文</hi>
<hi>靜之死由於裴寂今據實錄此年六月裴寂為晉州道行軍總管討劉武周此月丁丑為宋金剛敗於介州去</hi>
<hi>文靜死才七日此時不當在京師實錄曰高祖低回者久之蓋寂未行時先有此言高祖未忍殺至是乃决意</hi>
<hi>耳</hi>辛未文靜及文起坐死籍没其家　沈法興既克毗<lb/>
陵<hi>克毗陵見一百八十五卷元年三月</hi>謂江淮之南指撝可定<hi>撝與麾同</hi>自稱<lb/>
<pb n="KR2b0007_WYG_187-31b"/>
梁王都毗陵改元延康置百官性殘忍專尚威刑將士<lb/>
小有過即斬之由是其下離怨時杜伏威據歷陽陳稜<lb/>
據江都李子通據海陵俱有窺江表之心法興軍數敗<lb/>
㑹子通圍稜於江都稜送質求救於法興<hi>將即亮翻下同數所角翻</hi>
<hi>質音致</hi>及伏威法興使其子綸將兵數萬與伏威共救之<lb/>
伏威軍清流綸軍揚子相去數十里<hi>舊志清流縣漢全椒縣地梁置南譙</hi>
<hi>州居桑根山之朝陽在今縣西南八十里南譙州故城是也北齊自南譙故城徙治於新昌郡城今滁州治清</hi>
<hi>流縣是也隋志江都郡帶江陽縣有江都宫揚子宫唐永淳元年始分江都縣置揚子縣今真州治其地宋白</hi>
<pb n="KR2b0007_WYG_187-32a"/>
<hi>曰清流縣因縣東清流水為名隋文帝更梁新昌縣為清流縣</hi>子通納言毛文深獻策<lb/>
募江南人詐為綸兵夜襲伏威營伏威怒復遣兵襲綸<lb/>
<hi>復扶又翻</hi>由是二人相疑莫敢先進子通得盡銳攻江都克<lb/>
之稜奔伏威子通入江都因縱擊綸大破之伏威亦引<lb/>
去子通即皇帝位國號吳改元明政丹陽賊帥樂伯通<lb/>
帥衆萬餘降之<hi>丹陽郡隋初之蔣州賊帥所類翻通帥讀曰率降戸江翻</hi>子通以為<lb/>
左僕射　杜伏威請降丁丑以伏威為淮南安撫大使<lb/>
和州總管<hi>和州漢歷陽縣地九江都尉治所晉氏南度置戍守以防江侯景之亂江西皆入高齊置</hi>
<pb n="KR2b0007_WYG_187-32b"/>
<hi>和州於歷陽以南北通和往來之津要也大業廢州為歷陽郡今復以歷陽郡為和州使疏吏翻</hi>　裴<lb/>
寂至介休<hi>介休漢古縣因介子推介山而名時為介州</hi>宋金剛據城拒之寂<lb/>
軍于度索原營中飲澗水金剛絶之士卒渴乏寂欲移<lb/>
營就水金剛縱兵擊之寂軍遂潰失亡畧盡寂一日一<lb/>
夜馳至晉州先是劉武周屢遣兵攻西河浩州刺史劉<lb/>
贍拒之<hi>浩州隋之西河郡先悉薦翻贍而豔翻</hi>李仲文引兵就之與共守<lb/>
西河及裴寂敗自晉州以北城鎮俱没唯西河獨存姜<lb/>
寶誼復為金剛所虜謀逃歸金剛殺之<hi>復扶又翻</hi>裴寂上表<lb/>
<pb n="KR2b0007_WYG_187-33a"/>
謝罪<hi>上時掌翻</hi>上慰諭之復使鎮撫河東<hi>劉文靜淺水原之敗貶落不偶以至</hi>
<hi>於誅裴寂度索原之敗位任如故唐高祖以賞罰馭臣上下其手矣</hi>劉武周進逼并州齊<lb/>
王元吉紿其司馬劉德威曰卿以老弱守城吾以彊兵<lb/>
出戰辛巳元吉夜出兵攜其妻妾棄州奔還長安<hi>紿蕩亥翻</hi>
<hi>還從宣翻</hi>元吉始去武周兵已至城下晉陽土豪薛深以城<lb/>
納武周上聞之大怒謂禮部尚書李綱曰元吉㓜弱未<lb/>
習時事故遣竇誕宇文歆輔之<hi>歆許令翻</hi>晉陽彊兵數萬食<lb/>
支十年興王之基一旦棄之聞宇文歆首畫此策我當<lb/>
<pb n="KR2b0007_WYG_187-33b"/>
斬之綱曰王年少驕逸竇誕曾無規諫又掩覆之<hi>少詩照翻</hi>
<hi>覆敷又翻</hi>使士民憤怨今日之敗誕之罪也歆諫王不悛尋<lb/>
皆聞奏<hi>事見上二月悛丑緣翻</hi>乃忠臣也豈可殺哉明日上召綱<lb/>
入升御座曰我得公遂無濫刑元吉自為不善非二人<lb/>
所能禁也并誕赦之衛尉少卿劉政㑹在太原為武周<lb/>
所虜政㑹密表論武周形勢武周據太原遣宋金剛攻<lb/>
晉州拔之虜右驍衛大將軍劉𢎞基<hi>驍堅堯翻</hi>𢎞基逃歸金<lb/>
剛進逼絳州陷龍門<hi>宋白曰絳州晉都左傳所謂新田也後周武成二年置絳州龍門漢</hi>
<pb n="KR2b0007_WYG_187-34a"/>
<hi>皮氏縣也後魏改為龍門縣隋唐屬蒲州</hi>　西突厥曷娑那可汗與北突厥<lb/>
有怨曷娑那在長安北突厥遣使請殺之<hi>厥九勿翻可從刋入聲汗</hi>
<hi>音寒使疏吏翻</hi>上不許羣臣皆曰保一人而失一國後必為患<lb/>
秦王世民曰人窮來歸我殺之不義上遲迴久之不得<lb/>
巳丙戌引曷娑那於内殿宴飲既而送中書省縱北突<lb/>
厥使者使殺之　禮部尚書李綱領太子詹事<hi>漢書百官表詹</hi>
<hi>事秦官掌皇后太子家應劭云詹省也給也言給事太子家晉宋及後魏用人漸重北齊總東宫内外衆事無</hi>
<hi>大小皆統之後周置太子宫正宫尹隋復置詹事唐統東宫三寺十率府之政令</hi>太子建成始<lb/>
<pb n="KR2b0007_WYG_187-34b"/>
甚禮之久之太子漸昵近小人<hi>昵尼質翻近其靳翻</hi>疾秦王世民<lb/>
功高頗相猜忌綱屢諫不聽乃乞骸骨上罵之曰卿為<lb/>
何潘仁長史乃恥為朕尚書邪<hi>長知兩翻邪音耶</hi>且方使卿輔<lb/>
導建成而固求去何也綱頓首曰潘仁賊也每欲妄殺<lb/>
人臣諫之即止為其長史可以無愧<hi>為長史事見一百八十四卷義寧元</hi>
<hi>年</hi>陛下創業明主臣不才所言如水投石<hi>言以水投石雖沾濕而不</hi>
<hi>能受水</hi>言於太子亦然臣何敢久汚天臺辱東朝乎<hi>天臺謂尚</hi>
<hi>書省東朝謂東宫汚烏故翻朝直遥翻</hi>上曰知公直士勉留輔吾兒戊子<lb/>
<pb n="KR2b0007_WYG_187-35a"/>
以綱為太子少保尚書詹事如故<hi>少始照翻</hi>綱復上書諫太<lb/>
子飲酒無節及信讒慝疎骨肉<hi>復扶又翻下同上時掌翻慝吐得翻</hi>太子<lb/>
不懌而所為如故綱鬱鬱不得志是嵗固稱老病辭職<lb/>
詔解尚書仍為少保　淮安王神通使慰撫使張道源<lb/>
鎮趙州庚寅竇建德陷趙州<hi>撫使疏吏翻宋白曰趙州周穆王封造父於趙城即</hi>
<hi>此地後魏置趙郡隋大業初置趙州蓋考異曰實錄今年三月建徳陷趙州此又云陷趙州  重複或三月是</hi>
<hi>貝州唐統紀唯有九月陷趙州今從之</hi>執總管張志昻及道源建德以二<lb/>
人及邢州刺史陳君賓不早下欲殺之國子祭酒凌敬<lb/>
<pb n="KR2b0007_WYG_187-35b"/>
諫曰人臣各為其主用<hi>為于偽翻</hi>彼堅守不下乃忠臣也今<lb/>
大王殺之何以勵羣下乎建德怒曰吾至城下彼猶不<lb/>
降力屈就擒何可捨也敬曰今大王使大將高士興拒<lb/>
羅藝於易水藝纔至興即降<hi>將即亮翻降户江翻</hi>大王之意以為<lb/>
何如建德乃悟即命釋之　乙未梁師都復冦延州<hi>復扶</hi>
<hi>又翻九考異曰太宗實錄云經數月師都又來冦按丙寅  月朔冦延州乙未九月晦也今從高祖實錄</hi>叚<lb/>
德操擊破之斬首二千餘級師都以百餘騎遁去<hi>騎奇寄翻</hi>
徳操以功拜柱國賜爵平原郡公鄜州刺史鄜城壯公<lb/>
<pb n="KR2b0007_WYG_187-36a"/>
梁禮戰没<hi>隋志上郡後魏置東秦州後改為北華州西魏為敷州大業二年改為鄜城郡後改為上</hi>
<hi>郡唐為鄜州鄜音膚</hi>　冬十月己亥就加凉州總管楊恭仁納言<lb/>
賜幽州總管燕公羅藝姓李氏封燕郡王<hi>自國公進封郡王唐制國</hi>
<hi>公食邑三千戸郡王食邑五千户皆從一品燕因肩翻</hi>　辛丑李藝破竇建德於<lb/>
衡水<hi>衡水縣屬冀州宋白曰衡水縣本漢桃縣隋開皇十六年置衡水縣</hi>　癸卯以左武<lb/>
候大將軍龎玉為梁州總管時集州獠反<hi>新志武德元年析梁州之</hi>
<hi>難江巴州之符陽長池白石置集州按舊志漢宕渠符陽之地也宋白曰後魏恭帝改梁之東巴州為集州以</hi>
<hi>東北集川水為名獠魯皓翻</hi>玉討之獠據險自守軍不得進糧且盡<lb/>
<pb n="KR2b0007_WYG_187-36b"/>
熟獠與反者皆鄰里親黨<hi>近邊者為熟獠遠者為生獠</hi>爭言賊不可<lb/>
擊請玉還玉揚言秋穀將熟百姓毋得収刈一切供軍<lb/>
非平賊吾不返聞者大懼曰大軍不去吾曹皆將餒死<lb/>
其中壯士乃入賊營與所親潛謀斬其渠帥而降<hi>帥所類翻</hi>
<hi>下同降戸江翻</hi>餘黨皆散玉追討悉平之　劉武周將宋金剛<lb/>
進攻澮州陷之<hi>新志義寧元年以絳郡之翼城絳縣置澮州因澮水而名將即亮翻下同澮古</hi>
<hi>外翻</hi>軍勢甚銳裴寂性怯無將帥之畧唯發使駱驛趣虞<lb/>
泰二州居民入城堡焚其積聚<hi>駱驛相繼不絶也新志義寧元年以蒲州之安</hi>
<pb n="KR2b0007_WYG_187-37a"/>
<hi>邑虞鄉夏置安邑郡武徳元年曰虞州又義寧元年以蒲州之汾隂龍門置汾隂郡武德元年曰泰州使疏吏</hi>
<hi>翻趣讀曰促積聚上子賜翻下慈喻翻今人多讀如字非也</hi>民驚擾愁怨皆思為盜<lb/>
夏縣民吕崇茂聚衆自稱魏王以應武周<hi>夏縣古虞公之地稷山虞</hi>
<hi>坂皆在縣界隋屬河東郡時屬虞州杜佑曰夏縣漢安邑縣地夏都安邑城在縣北十五里蓋以此名縣夏户</hi>
<hi>雅翻</hi>寂討之為所敗<hi>敗補邁翻</hi>詔永安王孝基獨孤懷恩陜州<lb/>
總管于筠内史侍郎唐儉等將兵討之<hi>陜失冉翻將即亮翻下同</hi>時<lb/>
王行本猶據蒲坂未下亦與武周相應<hi>去年十二月隋將堯君素死王</hi>
<hi>行本據蒲坂事見上卷</hi>關中震駭上出手敕曰賊勢如此難與爭<lb/>
<pb n="KR2b0007_WYG_187-37b"/>
鋒宜棄大河以東謹守關西而已<hi>所謂蒲津關以西也</hi>秦王世民<lb/>
上表曰太原王業所基國之根本河東富實京邑所資<lb/>
若舉而棄之臣竊憤恨<hi>上時掌翻</hi>願假臣精兵三萬必冀平<lb/>
殄武周克復汾晉上於是悉發關中兵以益世民所統<lb/>
使擊武周乙卯幸華隂至長春宫以送之<hi>華戸化翻</hi>　竇建<lb/>
徳引兵趣衛州<hi>衛州漢汲縣地東魏立義州後周改衛州治汲宋白曰其州城隋已前謂之陣</hi>
<hi>城郡國縣道記武王伐紂於此列陣因名</hi>　建徳每行軍常為三道輜重細<lb/>
弱居中央步騎夾左右相去三里許<hi>趣七喻翻重直用翻騎奇寄翻下同</hi>
<pb n="KR2b0007_WYG_187-38a"/>
建徳以千騎前行過黎陽三十里<hi>黎陽縣在衛州東北百二十里</hi>李世<lb/>
勣遣騎將丘孝剛將三百騎偵之<hi>偵丑鄭翻</hi>孝剛驍勇善馬<lb/>
槊<hi>驍堅堯翻槊色角翻</hi>與建德遇遂擊之建德敗走右方兵救之<lb/>
<hi>右方用漢書語此謂建徳兵之在右者也</hi>擊斬孝剛建德怒還攻黎陽克之<lb/>
<hi>丙考異曰實錄黎陽䧟在十一月  子盖亦奏到之日今從革命記</hi>虜淮安王神通李世<lb/>
勣父蓋魏徵及帝妺同安公主唯李世勣以數百騎走<lb/>
度河數日以其父故還詣建德降衛州聞黎陽陷亦降<lb/>
<hi>降戸江翻下同</hi>建德以李世勣為左驍衛將軍使守黎陽<hi>驍堅堯翻</hi>
<pb n="KR2b0007_WYG_187-38b"/>
<hi>鄉考異曰革命記使與其將高雅賢守新鄉按是時新  猶屬王世充使劉黒闥守之世勣既事建德乃為建</hi>
<hi>徳攻下新鄉虜黒闥耳今從唐書</hi>常以其父葢自隨為質<hi>質音致</hi>以魏徵<lb/>
為起居舍人滑州刺史王軌奴殺軌攜其首詣建德降<lb/>
建德曰奴殺主大逆吾何為受之立命斬奴返其首於<lb/>
滑州吏民感悅即日請降於是其旁州縣及徐圓朗等<lb/>
皆望風歸附己未建德還洺州築萬春宫徙都之置淮<lb/>
安王神通於下博<hi>下博縣時屬冀州宋白曰下博漢舊縣應劭云泰山有博縣故此云下故</hi>
<hi>縣在今縣南二十里今縣後魏移於衡水北俗謂之故縣城以周建徳六年又移縣於今理也今理即後漢祭</hi>
<pb n="KR2b0007_WYG_187-39a"/>
<hi>遵壘北枕衡水</hi>待以客禮　行軍總管羅士信帥勇士夜入洛<lb/>
陽外郭縱火焚清化里而還<hi>帥讀曰率還從宣翻</hi>壬戌士信拔青<lb/>
城堡<hi>蓋因青城宫為堡</hi>　王世充自將兵徇地至滑臺臨黎陽<lb/>
尉氏城主時德叡汴州刺史王要漢亳州刺史丁叔則<lb/>
遣使降之<hi>汴州古大梁地戰國時為魏都漢為陳留郡東魏為梁州後周改汴州以城臨汴水因以</hi>
<hi>為名宋白曰亳州春秋為東國之焦邑漢為譙縣魏為譙郡後周武帝置亳州遥取古南亳之名以名州將即</hi>
<hi>亮翻使疏吏翻</hi>以德叡為尉州刺史要漢伯當之兄也夏侯端<lb/>
至黎陽<hi>是年四月遣夏侯端安撫淮左夏戸雅翻</hi>李世勣發兵送之自澶淵<lb/>
<pb n="KR2b0007_WYG_187-39b"/>
濟河<hi>隋開皇十六年置澶淵縣時屬黎州澶市連翻</hi>傳檄州縣東至于海南至<lb/>
于淮二十餘州皆遣使來降<hi>使疏吏翻</hi>行至譙州<hi>舊志亳州臨渙縣隋</hi>
<hi>置譙州</hi>㑹汴亳降於王世充還路遂絶端素得衆心所從<lb/>
二千人雖糧盡不忍委去端坐澤中殺馬以饗士因歔<lb/>
欷謂曰<hi>歔音虚欷音希又許既翻</hi>卿等鄉里皆已從賊特以共事之<lb/>
情未能見委<hi>委棄也</hi>我奉王命不可從卿卿有妻子無宜<lb/>
效我可斬吾首歸賊必獲富貴衆皆流涕曰公於唐室<lb/>
非有親屬直以忠義志不圖存某等雖賤心亦人也寧<lb/>
<pb n="KR2b0007_WYG_187-40a"/>
肯害公以求利乎端曰卿不忍見殺吾當自刎<hi>刎式粉翻</hi>衆<lb/>
抱持之乃復同進<hi>復扶又翻</hi>潛行五日餒死及為賊所擊奔<lb/>
潰相失者大半唯餘五十二人同走采䝁豆生食之<hi>䝁豆</hi>
<hi>野豆也音勞魯刀翻</hi>端持節未嘗離身屢遣從者散自求生<hi>離力智翻</hi>
<hi>從才用翻</hi>衆又不可時河南之地皆入世充唯杞州刺史李<lb/>
公逸為唐堅守遣兵迎端館給之<hi>為于偽翻館古玩翻</hi>世充遣使<lb/>
召端解衣遺之<hi>使疏吏翻遺于季翻</hi>仍送除書以端為淮南郡公<lb/>
尚書少吏部<hi>少始照翻</hi>端對使者焚書毁衣曰夏侯端天子<lb/>
<pb n="KR2b0007_WYG_187-40b"/>
大使豈受王世充官乎汝欲吾往唯可取吾首耳因解<lb/>
節旄懷之置刃於竿自山中西走無復蹊徑冒踐荆棘<lb/>
晝夜兼行得達宜陽<hi>宜陽唐熊州</hi>從者墜崖溺水為虎狼所<lb/>
食又䘮其半<hi>從才用翻下同䘮息浪翻</hi>其存者鬢髮禿落無復人狀<lb/>
端詣闕見上但謝無功初不自言艱苦上復以為祕書<lb/>
監郎楚之至山東亦為竇建德所獲楚之不屈竟得還<lb/>
<hi>郎楚之與夏侯端同時出使史言唐之興也使於四方者皆能不辱君命還從宣翻</hi>王世充遣其<lb/>
從弟世辨以徐亳之兵攻雍丘李公逸遣使求救<hi>從才用翻</hi>
<pb n="KR2b0007_WYG_187-41a"/>
<hi>使疏吏翻</hi>上以隔賊境不能救公逸乃留其屬李善行守雍<lb/>
丘身帥輕騎入朝<hi>帥讀曰率騎奇寄翻朝直遥翻</hi>至襄城為世充伊州<lb/>
刺史張殷所獲世充謂曰卿越鄭臣唐其說安在公逸<lb/>
曰我於天下唯知有唐不知有鄭世充怒斬之善行亦<lb/>
没上以公逸子為襄邑公　甲子上祠華山<hi>新志華山在華州華</hi>
<hi>隂縣有岳祠華戸化翻</hi>
　<lb/>
　<lb/>
<pb n="KR2b0007_WYG_187-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百二</head>
    <p>
<pb n="KR2b0007_WYG_102-1a"/>
欽定四庫全書<lb/>
　資治通鑑卷一百二　　　宋　司馬光　撰<lb/>
　　　　　　　　　　　　　　胡三省　音註<lb/>
　晉記二十四<hi>起屠維大荒落盡上章敦牂凡二年</hi>
　　海西公下<lb/>
太和四年春三月大司馬温請與徐兖二州刺史郗愔<lb/>
江州刺史桓冲豫州刺史袁真等伐燕<hi>慕容恪死温乃伐燕自謂相時</hi>
<hi>而動可以制勝豈知為慕容垂所敗哉郗丑之翻愔挹淫翻</hi>初愔在北府<hi>晉都建康以京口為</hi>
<pb n="KR2b0007_WYG_102-1b"/>
<hi>北府歴陽為西府姑孰為南州</hi>温常云京口酒可飲兵可用<hi>京口兵可用葢山川</hi>
<hi>風氣然也豈必至謝𤣥用之而後敵人知畏哉</hi>深不欲愔居之而愔暗於事機<lb/>
乃遺温牋<hi>遺于季翻</hi>欲共奬王室請督所部出河上愔子超<lb/>
為温參軍取視寸寸毁裂乃更作愔牋<hi>更工衡翻</hi>自陳非將<lb/>
帥才不堪軍旅<hi>將即亮翻帥所類翻</hi>老病乞閒地自養勸温并領<lb/>
已所統温得牋大喜即轉愔冠軍將軍㑹稽内史<hi>冠古玩翻</hi>
<hi>㑹稽為王國改太守為内史㑹工外翻</hi>温自領徐兖二州刺史夏四月庚<lb/>
戌温帥步騎五萬發姑孰<hi>帥讀曰率騎竒寄翻</hi>　甲子燕主暐立<lb/>
<pb n="KR2b0007_WYG_102-2a"/>
皇后可足渾氏太后從弟尚書令豫章公翼之女也<hi>從才</hi>
<hi>用翻</hi>　大司馬温自兖州伐燕郗超曰道逺汴水又淺<hi>兵亂</hi>
<hi>之餘汴水填淤未嘗有人浚治故淺汴皮變翻</hi>恐漕運難通温不從六月辛丑<lb/>
温至金鄉<hi>金鄉縣後漢屬山陽郡晉屬髙平郡隋屬濟隂郡唐屬兖州我宋屬濟州縣在州東南九</hi>
<hi>十里</hi>天旱水道絶温使冠軍將軍毛虎生鑿鉅野三百里<lb/>
引汶水㑹于清水<hi>班固地理志汶水出泰山萊蕪縣西南入濟水經注濟水東北入鉅野其</hi>
<hi>故瀆又東北右合洪水洪水上承鉅野薛訓渚謂之桓公瀆濟自是北注杜佑曰濟水因王莽末渠涸不復截</hi>
<hi>河過今東平濟南淄川北海界中有水流入海謂之清河實菏澤汶水合流亦曰濟河葢因舊名非濟水也汶</hi>
<pb n="KR2b0007_WYG_102-2b"/>
<hi>音問</hi>虎生寳之子也<hi>毛寳預有平蘇峻之功注又見前</hi>温引舟師自清水<lb/>
入河舳艫數百里<hi>舳音逐艫音盧</hi>郗超曰清水入河難以通運<lb/>
<hi>自清水入河皆是泝流又道里回逺故言難以通運</hi>若冦不戰運道又絶因敵為<lb/>
資復無所得<hi>復扶又翻</hi>此危道也不若盡舉見衆直趨鄴城<lb/>
<hi>見賢遍翻趨七喻翻</hi>彼畏公威名必望風逃潰北歸遼碣<hi>碣音竭</hi>若<lb/>
能出戰則事可立決若欲城鄴而守之則當此盛夏難<lb/>
為功力百姓布野盡為官有易水以南必交臂請命矣<lb/>
但恐明公以此計輕鋭勝負難必欲務持重則莫若頓<lb/>
<pb n="KR2b0007_WYG_102-3a"/>
兵河濟<hi>濟子禮翻</hi>控引漕運俟資儲充備至來夏乃進兵雖<lb/>
如賖遲<hi>賖逺也</hi>然期于成功而已捨此二策而連軍北上<lb/>
<hi>上時掌翻</hi>進不速決退必愆乏<hi>愆差爽也乏匱竭也此言糧運</hi>賊因此勢以<lb/>
日月相引漸及秋冬水更澁滯<hi>澁色立翻</hi>且北土早寒三軍<lb/>
裘褐者少<hi>少詩沼翻</hi>恐於時所憂非獨無食而已温又不從<lb/>
<hi>郗超之謀畧豈常人所及哉宜桓温重之也重之而不從其計者直趨鄴城決勝負于一戰温所不敢頓兵河</hi>
<hi>濟以待來年使燕得為備温亦不為也</hi>温遣建威將軍檀𤣥攻湖陸拔之<lb/>
<hi>湖陸縣前漢曰湖陵屬山陽郡章帝更名湖陸晉分屬髙平郡賢曰湖陸故城在今兖州方與縣東南</hi>獲<lb/>
<pb n="KR2b0007_WYG_102-3b"/>
燕寜東將軍慕容忠燕主暐以下邳王厲為征討大都<lb/>
督帥步騎二萬逆戰于黄墟<hi>水經注陳留小黄縣有黄鄉杜預曰外黄縣東有黄</hi>
<hi>城兵亂之後城邑丘墟故曰黄墟帥讀曰率騎竒寄翻</hi>厲兵大敗單馬犇還髙平<lb/>
太守徐翻舉郡來降前鋒鄧遐朱序敗燕將傅顔于林<lb/>
渚<hi>水經注華水東逕棐城北即北林亭也春秋諸侯㑹于棐林以救鄭遇于北林按林鄉故城在新鄭北又</hi>
<hi>有白鴈陂在長社東北林鄉西南敗補邁翻</hi>暐復遣樂安王臧統諸軍拒温<lb/>
<hi>復扶又翻</hi>臧不能抗乃遣散騎常侍李鳳求救於秦<hi>散悉亶翻騎竒</hi>
<hi>寄翻</hi>秋七月温屯武陽<hi>此東武陽也漢屬東郡魏晉屬陽平郡唐改曰朝城縣屬魏州</hi>燕<lb/>
<pb n="KR2b0007_WYG_102-4a"/>
故兖州刺史孫元帥其族黨起兵應温温至枋頭<hi>帥讀曰率</hi>
<hi>枋音方</hi>暐及太傅評大懼謀犇和龍呉王垂曰臣請擊之<lb/>
若其不捷走未晚也暐乃以垂代樂安王臧為使持節<lb/>
南討大都督<hi>使疏吏翻</hi>帥征南將軍范陽王徳等衆五萬以<lb/>
拒温垂表司徒左長史申𦙍黄門侍郎封孚尚書郎悉<lb/>
羅騰皆從軍<hi>悉羅騰葢夷人以部落為氏如魏書官氏志所載神元時餘部諸姓内入者叱羅氏</hi>
<hi>如羅氏之類</hi>𦙍鍾之子孚放之子也<hi>申鍾見九十五卷成帝咸和九年封放見九十</hi>
<hi>九卷穆帝永和七年</hi>暐又遣散騎侍郎樂嵩請救于秦許賂以虎<lb/>
<pb n="KR2b0007_WYG_102-4b"/>
牢以西之地秦王堅引羣臣議于東堂皆曰昔桓温伐<lb/>
我至灞上<hi>見九十九卷永和十年</hi>燕不救我今温伐燕我何救焉<lb/>
且燕不稱藩于我我何為救之王猛密言於堅曰燕雖<lb/>
彊大慕容評非温敵也若温舉山東進屯洛邑收幽冀<lb/>
之兵引并豫之粟觀兵崤澠<hi>澠彌兖翻</hi>則陛下大事去矣今<lb/>
不如與燕合兵以退温温退燕亦病矣然後我承其弊<lb/>
而取之不亦善乎<hi>王猛之取李儼其計亦出此</hi>堅從之八月遣將軍<lb/>
茍池洛州刺史鄧羌帥步騎二萬以救燕出自洛陽軍<lb/>
<pb n="KR2b0007_WYG_102-5a"/>
至潁川<hi>潁川郡治許昌</hi>又遣散騎侍郎姜撫報使于燕<hi>使疏吏翻</hi>以<lb/>
王猛為尚書令太子太傅封孚問于申𦙍曰温衆彊士<lb/>
整乘流直進今大軍徒逡巡髙岸兵不接刃未見克殄之<lb/>
理事將何如𦙍曰以温今日聲勢似能有為然在吾觀<lb/>
之必無成功何則晉室衰弱温專制其國晉之朝臣未<lb/>
必皆與之同心<hi>朝直遙翻</hi>故温之得志衆所不願也必將乖<lb/>
阻以敗其事<hi>乖異也阻隔也敗補邁翻</hi>又温驕而恃衆怯于應變大<lb/>
衆深入值可乘之㑹反更逍遙中流不出赴利欲望持<lb/>
<pb n="KR2b0007_WYG_102-5b"/>
乆坐取全勝<hi>温之為計正如此申𦙍料之審矣</hi>若糧廪愆懸情見勢屈<lb/>
必不戰自敗此自然之數<hi>温攻秦而不度霸水攻燕而徘徊枋頭人皆咎其不進知</hi>
<hi>彼知己温葢臨敵而方有見乎此也温之智雖不足以禁暴定功然其去衆人亦逺矣愆謂糧運失期必至懸</hi>
<hi>絶也見賢遍翻</hi>温以燕降人段思為鄉導<hi>降戸江翻鄉讀曰嚮</hi>悉羅騰與<lb/>
温戰生擒思温使故趙將李述徇趙魏騰又與虎賁中<lb/>
郎將染干津擊斬之<hi>染干亦夷姓如悉羅之類</hi>温軍奪氣初温使豫<lb/>
州刺史袁真攻譙梁開石門以通水運真克譙梁而不<lb/>
能開石門<hi>譙梁譙郡及梁國也</hi>水運路塞<hi>塞悉則翻</hi>九月燕范陽王徳<lb/>
<pb n="KR2b0007_WYG_102-6a"/>
帥騎一萬蘭臺侍御史劉當帥騎五千屯石門豫州刺<lb/>
史李邽帥州兵五千斷温糧道<hi>燕豫州刺史治許昌斷丁管翻</hi>當佩之<lb/>
子也<hi>劉佩為慕容皝將却石虎攻宇文皆有功</hi>徳使將軍慕容宙帥騎一千<lb/>
為前鋒與晉兵遇宙曰晉人輕剽<hi>剽匹妙翻急也</hi>怯于陷敵勇<lb/>
于乘退宜設餌以釣之乃使二百騎挑戰<hi>挑徒了翻</hi>分餘騎<lb/>
為三伏挑戰者兵未交而走晉兵追之宙帥伏以擊之<lb/>
晉兵死者甚衆温戰數不利糧儲復竭<hi>數所角翻復扶又翻下同</hi>又<lb/>
聞秦兵將至丙申焚舟弃輜重鎧仗<hi>重直用翻</hi>自陸道犇還<lb/>
<pb n="KR2b0007_WYG_102-6b"/>
以毛虎生督東燕等四郡諸軍事領東燕太守<hi>沈約曰東燕郡</hi>
<hi>江左分濮陽所立也余按石虎分東燕郡屬洛州則是郡葢祖逖在豫州時所置也燕於賢翻</hi>温自東<lb/>
燕出倉垣鑿井而飲<hi>汴水濟瀆皆自北而南恐追兵毒其上流故鑿井而飲</hi>行七<lb/>
百餘里燕之諸將爭欲追之呉王垂曰不可温初退惶<lb/>
恐必嚴設警備簡精鋭為後拒擊之未必得志不如緩<lb/>
之彼幸吾未至必晝夜疾趨俟其士衆力盡氣衰然後<lb/>
擊之無不克矣乃帥八千騎徐行躡其後温果兼道而<lb/>
進數日垂告諸將曰温可擊矣乃急追之及温於襄邑<lb/>
<pb n="KR2b0007_WYG_102-7a"/>
<hi>襄邑縣自漢以來屬陳留郡</hi>范陽王徳先帥勁騎四千伏于襄邑東<lb/>
澗中與垂夾擊温大破之斬首三萬級秦茍池邀擊温<lb/>
于譙又破之死者復以萬計孫元遂據武陽以拒燕燕<lb/>
左衛將軍孟髙討擒之冬十月己巳大司馬温收散卒<lb/>
屯於山陽<hi>劉昫曰山陽漢射陽縣地晉置山陽郡改為山陽縣唐為楚州治所</hi>温深恥喪<lb/>
敗<hi>喪息浪翻</hi>乃歸罪於袁真<hi>以石門不開糧運不繼為真罪</hi>奏免真為庶人<lb/>
又免冠軍將軍鄧遐官<hi>冠古玩翻</hi>真以温誣已不服表温罪<lb/>
狀朝廷不報真遂據壽春叛降燕且請救亦遣使如秦<lb/>
<pb n="KR2b0007_WYG_102-7b"/>
<hi>降户江翻使疏吏翻下同</hi>温以毛虎生領淮南太守守歴陽<hi>淮南太守本治</hi>
<hi>壽春壽春既叛以虎生領淮南而守歴陽歴陽本淮南屬縣虎生守之外以備壽春内以衛江南</hi>　燕<lb/>
秦既結好<hi>好呼到翻</hi>使者數往來<hi>數所角翻</hi>燕散騎侍郎郝晷給<lb/>
事黄門侍郎梁琛相繼如秦<hi>琛丑林翻</hi>晷與王猛有舊猛接<lb/>
以平生問以東方之事晷見燕政不修而秦大治<hi>治直吏翻</hi>
陰欲自託於猛頗洩其實琛至長安秦王堅方畋於萬<lb/>
年<hi>萬年秦之櫟陽漢髙帝更名屬馮翊晉屬京兆</hi>欲引見琛<hi>見賢遍翻</hi>琛曰秦使至<lb/>
燕燕之君臣朝服備禮灑掃宫庭<hi>朝直遥翻灑所賣翻又如字掃所報翻又</hi>
<pb n="KR2b0007_WYG_102-8a"/>
<hi>如字</hi>然後敢見今秦主欲野見之使臣不敢聞命尚書郎<lb/>
辛勁謂琛曰賓客入境惟主人所以處之君焉得專制<lb/>
其禮且天子稱乘輿<hi>處昌吕翻焉於䖍翻乘繩證翻</hi>所至曰行在所何<lb/>
常居之有又春秋亦有遇禮<hi>春秋隠四年公及宋公遇于清公羊傳曰遇者何不</hi>
<hi>期也杜預曰遇者草次之期二國各簡其禮若道路相逢遇也</hi>何為不可乎琛曰晉室<lb/>
不綱靈祚歸徳<hi>靈祚猶班彪王命論所謂神明之祚也</hi>二方承運俱受明<lb/>
命而桓温猖狂闚我王畧<hi>左傳侵敗王略杜預注曰略經略法度余謂此略封略也</hi>
<hi>如左傳王與之武公之略之略</hi>燕危秦孤勢不獨立是以秦主同恤時<lb/>
<pb n="KR2b0007_WYG_102-8b"/>
患要結好援<hi>要一遙翻好呼到翻下同</hi>東朝君臣引領西望愧其不<lb/>
競以為鄰憂<hi>競彊也朝直遙翻下同</hi>西使之辱敬待有加今彊寇<lb/>
既退交聘方始謂宜崇禮篤義以固二國之歡若忽慢<lb/>
使臣是卑燕也豈脩好之義乎夫天子以四海為家故<lb/>
行曰乘輿止曰行在今海縣分裂<hi>騶衍曰中國有赤縣神州赤縣神州内有</hi>
<hi>九州禹所敘九州是也其外有禆海環之海縣之説葢本諸此</hi>天光分曜安得以乘輿<lb/>
行在為言哉禮不期而見曰遇葢因事權行其禮簡略<lb/>
豈平居容與之所為哉客使單行誠勢屈於主人然茍<lb/>
<pb n="KR2b0007_WYG_102-9a"/>
不以禮亦不敢從也堅乃為之設行宫<hi>為于偽翻</hi>百僚陪位<lb/>
然後延客如燕朝之儀事畢堅與之私宴<hi>倣古私覿之禮也</hi>問<lb/>
東朝名臣為誰琛曰太傅上庸王評明徳茂親光輔王<lb/>
室車騎大將軍呉王垂雄畧冠世<hi>冠古玩翻</hi>折衝禦侮其餘<lb/>
或以文進或以武用官皆稱職<hi>稱尺證翻</hi>野無遺賢琛從兄<lb/>
奕為秦尚書郎<hi>從才用翻</hi>堅使典客館琛於弈舍<hi>漢有典客之官後改</hi>
<hi>為大鴻臚此特臨時使之典客耳館音貫下果館同</hi>琛曰昔諸菖瑾為吳聘蜀與<lb/>
諸葛亮惟公朝相見退無私面<hi>瑾亮兄弟也為于偽翻</hi>余竊慕之<lb/>
<pb n="KR2b0007_WYG_102-9b"/>
今使之即安私室所不敢也乃不果館奕數來就邸舍<lb/>
與琛卧起閒問琛東國事<hi>數所角翻閒古莧翻</hi>琛曰今二方分據<lb/>
兄弟並蒙榮寵論其本心各有所在琛欲言東國之美<lb/>
恐非西國之所欲聞<hi>燕在關東秦在關西二方分據故謂燕為東國秦為西國</hi>欲言<lb/>
其惡又非使臣之所得論也<hi>使疏吏翻</hi>兄何用問為堅使太<lb/>
子延琛相見秦人欲使琛拜太子先諷之曰鄰國之君<lb/>
猶其君也鄰國之儲君亦何以異乎琛曰天子之子視<lb/>
元士欲其由賤以登貴也<hi>禮記郊特牲曰天子之元子士也天下無生而貴者也</hi>
<pb n="KR2b0007_WYG_102-10a"/>
尚不敢臣其父之臣况它國之臣乎茍無純敬則禮有<lb/>
往來情豈忘恭但恐降屈為煩耳<hi>言當荅拜也</hi>乃不果拜王<lb/>
猛勸堅留琛堅不許　燕主暐遣大鴻臚温統拜袁真<lb/>
使持節都督淮南諸軍事征南大將軍揚州刺史封宣<lb/>
城公<hi>臚陵如翻使疏吏翻</hi>統未踰淮而卒　呉王垂自襄邑還鄴<lb/>
威名益振太傅評愈忌之垂奏所募將士忘身立効將<lb/>
軍孫葢等椎鋒陷陳<hi>立効句絶椎擣也直擣其鋒也</hi>應蒙殊賞評皆抑<lb/>
而不行垂數以為言與評廷爭怨隙愈深<hi>數所角翻爭讀如字</hi>太<lb/>
<pb n="KR2b0007_WYG_102-10b"/>
后可足渾氏素惡垂<hi>事見一百卷穆帝升平元年惡烏路翻</hi>毁其戰功與<lb/>
評密謀誅之太宰恪之子楷及垂舅蘭建知之以告垂<lb/>
曰先發制人<hi>兵法曰先發制人後發者人制之</hi>但除評及樂安王臧餘<lb/>
無能為矣垂曰骨肉相殘而首亂于國吾有死而已不<lb/>
忍為也頃之二人又以告曰内意已決<hi>内意謂可足渾后之意也</hi>不<lb/>
可不早發垂曰必不可彌縫吾寜避之于外餘非所議<lb/>
垂内以為憂而未敢告諸子世子令請曰尊比者如有<lb/>
憂色<hi>令呼其父曰尊比毗至翻</hi>豈非以主上㓜冲太傅疾賢功髙望<lb/>
<pb n="KR2b0007_WYG_102-11a"/>
重愈見猜邪垂曰然吾竭力致命以破彊寇本欲保全<lb/>
家國豈知功成之後返令身無所容汝既知吾心何以<lb/>
為吾謀令曰主上闇弱委任太傅一旦禍發疾于駭機<lb/>
<hi>機弩牙也譬之彀弩不虞而機先發使人震駭故曰駭機</hi>今欲保族全身不失大義<lb/>
莫若逃之龍城遜辭謝罪以待主上之察若周公之居<lb/>
東庶幾感寤而得還此幸之大者也<hi>書武王有疾周公册祝于太王王季</hi>
<hi>文王請以身代武王既喪管叔及其羣弟流言曰公將不利于孺子周公東征之周公居東二年則罪人斯得</hi>
<hi>乃為詩以詒王名之曰䲭鴞王亦未敢誚公天大雷電以風王啟金滕得周公代武王之説乃執書以泣迎周</hi>
<pb n="KR2b0007_WYG_102-11b"/>
<hi>公而歸幾居希翻</hi>如其不然則内撫燕代外懐羣夷守肥如之<lb/>
險以自保亦其次也<hi>肥如之險即盧龍之塞也</hi>垂曰善十一月辛亥<lb/>
朔垂請畋于大陸<hi>續漢志曰鉅鹿故大鹿有大陸澤即廣阿澤</hi>因微服出鄴<lb/>
將趨龍城至邯鄲<hi>趨七喻翻邯鄲縣漢屬趙國本趙都也晉屬廣平郡東魏廢隋復置唐屬</hi>
<hi>磁州邯鄲音寒丹</hi>少子麟素不為垂所愛逃還告狀<hi>少詩照翻</hi>垂左<lb/>
右多亡叛太傅評白燕主暐遣西平公强帥精騎追之<hi>帥讀</hi>
<hi>曰率騎竒寄翻下同</hi>及于范陽世子令斷後<hi>斷丁管翻</hi>强不敢逼㑹日<lb/>
暮令謂垂曰本欲保東都以自全<hi>燕既都鄴謂龍城為東都</hi>今事已<lb/>
<pb n="KR2b0007_WYG_102-12a"/>
泄謀不及設秦主方招延英傑不如往歸之垂曰今日<lb/>
之計舍此安之<hi>舍讀曰捨</hi>乃散騎滅迹傍南山復還鄴<hi>傍步浪翻</hi>
<hi>自范陽傍南山葢由中山常山山谷間南還也</hi>隠于趙之顯原陵<hi>顯原陵趙主石虎虚葬處</hi>
俄有獵者數百騎四面而來抗之則不能敵逃之則無<lb/>
路不知所為㑹獵者鷹皆飛颺衆騎散去<hi>颺戸章翻</hi>垂乃殺<lb/>
白馬以祭天且盟從者<hi>從才用翻</hi>世子令言于垂曰太傅忌<lb/>
賢疾能搆事以來人尤忿恨<hi>謂搆殺垂之謀也</hi>今鄴城之中莫<lb/>
知尊處如嬰兒之思母夷夏同之<hi>夏户雅翻</hi>若順衆心襲其<lb/>
<pb n="KR2b0007_WYG_102-12b"/>
無備取之如指掌耳事定之後革弊簡能大匡朝政<hi>朝直</hi>
<hi>遙翻</hi>以輔主上安國存家功之大者也今日之便誠不可<lb/>
失願給騎數人足以辦之垂曰如汝之謀事成誠為大<lb/>
福不成悔之不及不如西犇可以萬全子馬奴潛謀逃<lb/>
歸殺之而行至河陽為津吏所禁斬之而濟遂自洛陽<lb/>
與段夫人世子令令弟寳農隆兄子楷舅蘭建郎中令<lb/>
髙弼俱犇秦留妃可足渾氏于鄴<hi>段夫人垂前妃之女弟可足渾妃可足渾</hi>
<hi>太后之妹也詳見一百卷穆帝升平二年髙弼垂之國卿</hi>乙泉戌主呉歸追及於閺<lb/>
<pb n="KR2b0007_WYG_102-13a"/>
鄉<hi>乙泉戍即魏該所保乙泉塢也在宜陽縣西南洛水之北原上閺鄉在𢎞農湖縣閺音旻</hi>世子令<lb/>
擊之而退初秦王堅聞太宰恪卒陰有圖燕之志憚垂<lb/>
威名不敢發及聞垂至大喜郊迎執手曰天生賢傑必<lb/>
相與共成大功此自然之數也要當與卿共定天下告<lb/>
成岱宗然後還卿本邦世封幽州使卿去國不失為子<lb/>
之孝歸朕不失事君之忠不亦美乎垂謝曰羈旅之臣<lb/>
免罪為幸本邦之榮非所敢望堅復愛世子令及慕容<lb/>
楷之才<hi>復扶又翻</hi>皆厚禮之賞賜鉅萬每進見屬目觀之<hi>見賢</hi>
<pb n="KR2b0007_WYG_102-13b"/>
<hi>遍翻屬之欲翻</hi>關中士民素聞垂父子名皆嚮慕之王猛言于<lb/>
堅曰慕容垂父子譬如龍虎非可馴之物<hi>馴擾也從也順也豢養猛</hi>
<hi>獸使之擾狎順人之意曰馴馴詳遵翻</hi>若借以風雲將不可復制不如早<lb/>
除之堅曰吾方收攬英雄以清四海柰何殺之且其始<lb/>
來吾已推誠納之矣匹夫猶不棄言况萬乘乎乃以垂<lb/>
為冠軍將軍封賓徒侯<hi>乘繩證翻冠古玩翻賓徒漢縣名屬遼西郡</hi>楷為積<lb/>
弩將軍燕魏尹范陽王徳素與垂善及車騎從事中郎<lb/>
髙泰皆坐免官<hi>垂在燕為車騎大將軍以泰為從事中郎</hi>尚書右丞申紹言<lb/>
<pb n="KR2b0007_WYG_102-14a"/>
于太傅評曰今吳王出犇外口籍籍<hi>師古曰籍籍猶紛紛也</hi>宜徵<lb/>
王僚屬之賢者顯進之粗可消謗<hi>粗坐五翻</hi>評曰誰可者紹<lb/>
曰髙泰其領袖也乃以泰為尚書郎泰聸之從子<hi>髙聸見九</hi>
<hi>十一卷元帝太興二年從才用翻</hi>紹𦙍之子也秦留梁琛月餘乃遣歸<lb/>
琛兼程而進<hi>程驛程也謂行者以二驛為程若一程而行四驛是兼程也</hi>比至鄴<hi>比必</hi>
<hi>寐翻</hi>呉王垂已犇秦琛言于太傅評曰秦人日閲軍旅多<lb/>
聚糧于陜東<hi>陜失冉翻</hi>以琛觀之為和必不能乆今呉王又<lb/>
往歸之秦必有窺燕之謀宜早為之備評曰秦豈肯受<lb/>
<pb n="KR2b0007_WYG_102-14b"/>
叛臣而敗和好哉<hi>敗補邁翻好呼到翻下同</hi>琛曰今二國分據中原<lb/>
常有相吞之志桓温之入寇彼以計相救非愛燕也若<lb/>
燕有釁彼豈忘其本志哉<hi>苻堅王猛之為謀梁琛固已窺見之矣</hi>評曰秦<lb/>
主何如人琛曰明而善斷<hi>斷丁亂翻</hi>問王猛曰名不虚得評<lb/>
皆不以為然琛又以告燕主暐暐亦不然之以告皇甫<lb/>
真真深憂之上疏言苻堅雖聘問相尋然實有窺上國<lb/>
之心非能慕樂徳義不忘乆要也<hi>樂音洛要一遙翻朱熹曰乆要舊約也</hi>
前出兵洛川<hi>謂茍池鄧羌救燕時也</hi>及使者繼至<hi>使疏吏翻</hi>國之險易<lb/>
<pb n="KR2b0007_WYG_102-15a"/>
虚實<hi>易以豉翻</hi>彼皆得之矣今呉王垂又往從之為其謀主<lb/>
伍貟之禍不可不備<hi>伍貟去楚奔呉借呉兵以報楚入郢事見左傳貟音云</hi>洛陽<lb/>
太原壺關皆宜選將益兵以防未然<hi>秦後伐燕之路果如真所料杜佑曰</hi>
<hi>潞州上黨縣漢為壺關縣</hi>暐召太傅評謀之評曰秦國小力弱恃我<lb/>
為援且苻堅庶幾善道<hi>言苻堅雖未能純以善道交鄰猶庶幾焉幾居希翻</hi>終不<lb/>
肯納叛臣之言絶二國之好不宜輕自驚擾以啟寇心<lb/>
卒不為備<hi>卒子恤翻</hi>秦遣黄門郎石越聘于燕太傅評示之<lb/>
以奢欲以誇燕之富盛髙泰及太傅參軍河間劉靖言<lb/>
<pb n="KR2b0007_WYG_102-15b"/>
于評曰越言誕而視逺非求好也乃觀釁也宜耀兵以<lb/>
示之用折其謀今乃示之以奢益為其所輕矣評不從<lb/>
泰遂謝病歸是時太后可足渾氏侵撓國政太傅評貪<lb/>
昧無厭<hi>撓奴教翻又奴巧翻厭於鹽翻貪昧者貪財昧利不顧其害也</hi>貨賂上流<hi>流水行也</hi>
<hi>水行就下無逆而上流之理貨賂上行謂之上流言其逆于常理也上時掌翻下同</hi>官非才舉羣<lb/>
下怨憤尚書左丞申紹上疏以為守宰者致治之本<hi>治直</hi>
<hi>吏翻</hi>今之守宰率非其人或武臣出于行伍或貴戚生長<lb/>
綺紈既非鄉曲之選又不更朝廷之職<hi>守式又翻行戸剛翻長知兩翻</hi>
<pb n="KR2b0007_WYG_102-16a"/>
<hi>更工衡翻</hi>加之黜陟無法貪惰者無刑罰之懼清修者無旌<lb/>
賞之勸是以百姓困弊寇盜充斥綱頽紀紊莫相糾攝<lb/>
<hi>糾督也攝録也紊音問</hi>又官吏猥多踰于前世公私紛然不勝煩<lb/>
擾<hi>勝音升</hi>大燕戸口數兼二寇<hi>以晉秦為二寇</hi>弓馬之勁四方莫<lb/>
及而比者戰則屢北皆由守宰賦調不平<hi>比毗至翻調徒釣翻</hi>侵<lb/>
漁無已行留俱窘莫肯致命故也後宫之女四千餘人<lb/>
僮侍厮役尚在其外<hi>厮音斯</hi>一日之費厥直萬金士民承<lb/>
風競為奢靡彼秦呉僣僻<hi>謂秦僣號而呉僻在一隅也</hi>猶能調治所<lb/>
<pb n="KR2b0007_WYG_102-16b"/>
部有兼并之心<hi>治直之翻</hi>而我上下因循日失其序我之不<lb/>
修彼之願也謂宜精擇守宰併官省職存恤兵家使公<lb/>
私兩遂節抑浮靡愛惜用度賞必當功罰必當罪如此<lb/>
則温猛可梟<hi>謂桓温王猛梟堅堯翻</hi>二方可取豈特保境安民而<lb/>
已哉又索頭什翼犍疲病昏悖<hi>蕭子顯曰鮮卑被髪左衽故呼為索頭索昔各</hi>
<hi>翻犍居言翻悖蒲内翻</hi>雖乏貢御<hi>御進也</hi>無能為患而勞兵逺戍有<lb/>
損無益<hi>燕戌雲中以備代</hi>不若移于并土控制西河南堅壺關<lb/>
北重晉陽西寇來則拒守過則斷後<hi>斷丁管翻</hi>猶愈于戍孤<lb/>
<pb n="KR2b0007_WYG_102-17a"/>
城守無用之地也疏奏不省<hi>省悉景翻</hi>　辛丑丞相昱與大<lb/>
司馬温㑹涂中<hi>楊正衡曰涂音除涂中今滁州全椒縣真州六合縣地</hi>以謀後舉<lb/>
以温世子熙為豫州刺史假節　初燕人許割虎牢以<lb/>
西賂秦晉兵既退燕人悔之謂秦人曰行人失辭<hi>謂使者許</hi>
<hi>割地為失辭也</hi>有國有家者分災救患理之常也秦王堅大怒<lb/>
遣輔國將軍王猛建威將軍梁成洛州刺史鄧羌帥步<lb/>
騎三萬伐燕十二月進攻洛陽<hi>帥讀曰率騎竒寄翻年考異曰燕少帝紀此</hi>
<hi>十二月王猛攻洛明年正月拔洛十六國秦春秋十一月王猛伐燕遺慕容紀書紀請降十二月猛受降而歸</hi>
<pb n="KR2b0007_WYG_102-17b"/>
<hi>今按獻莊紀云慕容令之奔還鄴建熙元年二月也時王猛猶在洛又猛遺紀書云去年桓温起師故從燕書</hi>
　大司馬温發徐兖州民築廣陵城徙鎮之時征役既<lb/>
頻加之疫癘死者什四五百姓嗟怨祕書監孫盛<hi>漢桓帝置</hi>
<hi>祕書監晉武帝以祕書併中書省惠帝復置祕書監其屬有丞有郎并統著作省</hi>作晉春秋直<lb/>
書時事大司馬温見之怒謂盛子曰枋頭誠為失利何<lb/>
至乃如尊君所言<hi>晉人于人子之前稱其父為尊君尊公</hi>若此史遂行自<lb/>
是關君門戸事<hi>言欲滅其門也</hi>其子遽拜謝請改之時盛年老<lb/>
家居性方嚴有軌度子孫雖斑白待之愈峻至是諸子<lb/>
<pb n="KR2b0007_WYG_102-18a"/>
乃共號泣稽顙請為百口切計<hi>稽音啟</hi>盛大怒不許諸子<lb/>
遂私改之盛先已寫别本傳之外國及孝武帝購求異<lb/>
書得之于遼東人與見本不同<hi>見賢遍翻</hi>遂兩存之<hi>史言桓温唯以</hi>
<hi>威逼改孫盛之書終不能没其實</hi>　五年春正月己亥袁真以梁國内<lb/>
史沛郡朱憲及弟汝南内史斌陰通大司馬温殺之<hi>斌音</hi>
<hi>彬</hi>　秦王猛遺燕荆州刺史武威王筑書<hi>遺于季翻燕荆州治洛陽</hi>
<hi>筑張六翻</hi>曰國家今已塞成皋之險<hi>塞悉/則翻</hi>杜盟津之路<hi>盟讀曰孟</hi>
大駕虎旅百萬自軹關取鄴都金墉窮戌外無救援城<lb/>
<pb n="KR2b0007_WYG_102-18b"/>
下之師將軍所監<hi>監視也猶言目所見也</hi>豈三百弊卒所能支也<lb/>
筑懼以洛陽降<hi>降户江翻</hi>猛陳師受之燕衛大將軍樂安王<lb/>
臧城新樂破秦兵于石門<hi>石門在滎陽新樂亦當在滎陽界宋白曰衛州新鄉縣治</hi>
<hi>古新樂城新樂城十六國時燕將樂安王臧所築</hi>執秦將楊猛王猛之發長安<lb/>
也請慕容令參其軍事以為鄉導將行造慕容垂飲酒<lb/>
從容謂垂曰<hi>鄉讀曰嚮造七到翻從干容翻</hi>今當逺别何以贈我使我<lb/>
覩物思人垂脱佩刀贈之猛至洛陽賂垂所親金熙使<lb/>
詐為垂使者謂令曰吾父子來此以逃死也今王猛疾<lb/>
<pb n="KR2b0007_WYG_102-19a"/>
人如讐讒毁日深秦王雖外相厚善其心難知丈夫逃<lb/>
死而卒不免<hi>卒子恤翻</hi>將為天下笑吾聞東朝比來始更悔<lb/>
悟<hi>朝直遙翻比毗至翻</hi>主后相尤<hi>主后謂燕主暐及可足渾后也相尤言相責過</hi>吾今還<lb/>
東故遣告汝吾已行矣便可速發令疑之躊躇終日<hi>躊直</hi>
<hi>留翻躇陳如翻猶豫住足之意</hi>又不可審覆乃將舊騎<hi>舊騎自燕奔秦所從者騎竒寄</hi>
<hi>翻下同</hi>詐為出獵遂奔樂安王臧于石門猛表令叛狀垂<lb/>
懼而出走及藍田為追騎所獲秦王堅引見東堂勞之<lb/>
曰<hi>勞力到翻</hi>卿家國失和委身投朕賢子心不忘本猶懐首<lb/>
<pb n="KR2b0007_WYG_102-19b"/>
丘<hi>禮記檀弓曰太公封於齊五世皆反葬于周君子曰樂樂其所自生禮不忘其本古之人有言曰狐死正</hi>
<hi>丘首仁也首式又翻</hi>亦各其志不足深咎然燕之將亡非令所能<lb/>
存惜其徒入虎口耳且父子兄弟罪不相及<hi>晉臼季薦冀缺于晉</hi>
<hi>文公公曰其父有罪可乎對曰舜之罪也殛鯀其舉也興禹康誥曰父不慈子不祇兄不友弟不共不相及也</hi>
卿何為過懼而狼狽如是乎<hi>狼進則跋其胡退則疐其尾狽狼屬也生子欠一足</hi>
<hi>二者相附而後能行故世謂進退不可而不能行者為狼狽</hi>待之如舊燕人以令叛<lb/>
而復還其父為秦所厚疑令為反間<hi>復扶又翻間古莧翻</hi>徙之沙<lb/>
城在龍都東北六百里<hi>沙城在沙野龍都即龍城</hi>
<pb n="KR2b0007_WYG_102-20a"/>
　臣光曰昔周得微子而革商命<hi>殷紂暴虐日甚微子抱祭器而奔周武王</hi>
　<hi>乃告諸侯曰殷有重罪不可不伐遂伐紂殺之而革殷命</hi>秦得由余而霸西戎<hi>史記</hi>
　<hi>戎使由余使于秦繆公留由余而遺戎王以女樂戎王受而説之繆公乃歸由余由余數諫不聴繆公使</hi>
　<hi>人間要由余由余遂降秦繆公問以伐戎之形并國十二開地千里遂霸西戎</hi>呉得伍貟而<lb/>
　克彊楚<hi>楚殺伍奢其子貟奔吳吳王闔閭用其謀而伐楚破楚入郢</hi>漢得陳平而<lb/>
　誅項籍<hi>事見九卷漢髙帝二年至四年</hi>魏得許攸而破袁紹<hi>事見六十三卷</hi>
　<hi>漢獻帝建安五年</hi>彼敵國之材臣來為已用進取之良資也<lb/>
　王猛知慕容垂之心乆而難信獨不念燕尚未滅垂<lb/>
<pb n="KR2b0007_WYG_102-20b"/>
　以材髙功盛無罪見疑窮困歸秦未有異心遽以猜<lb/>
　忌殺之是助燕為無道而塞來者之門也<hi>塞悉則翻</hi>如何<lb/>
　其可哉故秦王堅禮之以收燕望親之以盡燕情寵<lb/>
　之以傾燕衆信之以結燕心未為過矣猛何汲汲于<lb/>
　殺垂乃為市井鬻賣之行<hi>行下孟翻</hi>有如嫉其寵而讒之<lb/>
　者豈雅徳君子所宜為哉<lb/>
樂安王臧進屯滎陽王猛遣建威將軍梁成洛州刺史<lb/>
鄧羌擊走之留羌鎮金墉以輔國司馬桓寅為𢎞農太<lb/>
<pb n="KR2b0007_WYG_102-21a"/>
守<hi>猛為輔國將軍以寅為司馬</hi>代羌戌陜城而還<hi>秦初以洛州刺史鎮陜今鄧羌既進</hi>
<hi>屯金墉故以桓寅代戌陜陜失冉翻</hi>秦王堅以王猛為司徒録尚書事封<lb/>
平陽郡侯猛固辭曰今燕呉未平戎車方駕而始得一<lb/>
城即受三事之賞<hi>三事三公也</hi>若克殄二寇將何以加之堅<lb/>
曰茍不蹔抑朕心何以顯卿謙光之美已詔有司權聴<lb/>
所守封爵酬庸<hi>庸功也</hi>其勉從朕命　二月癸酉袁真卒<lb/>
陳郡太守朱輔立真子瑾為建威將軍豫州刺史以保<lb/>
壽春遣其子乾之及司馬爨亮如鄴請命燕人以瑾為<lb/>
<pb n="KR2b0007_WYG_102-21b"/>
揚州刺史輔為荆州刺史<hi>瑾渠吝翻</hi>　三月秦王堅以吏部<lb/>
尚書權翼為尚書右僕射夏四月復以王猛為司徒録<lb/>
尚書事<hi>復扶又翻下同</hi>猛固辭乃止　燕秦皆遣兵助袁瑾大<lb/>
司馬温遣督䕶竺瑤等禦之燕兵先至瑤等與戰于武<lb/>
丘破之<hi>武丘即丘頭文王平諸葛誕改曰武丘以旌武功杜佑曰丘頭即潁州沈丘縣</hi>南頓太<lb/>
守桓石䖍克其南城<hi>惠帝分汝南立南頓郡南城壽春南城也</hi>石䖍温之弟<lb/>
子也　秦王堅復遣王猛督鎮南將軍楊安等十將步<lb/>
騎六萬以伐燕　慕容令自度終不得免<hi>度徒洛翻</hi>密謀起<lb/>
<pb n="KR2b0007_WYG_102-22a"/>
兵沙城中讁戍士數千人令皆厚撫之<hi>讁陟革翻</hi>五月庚午<lb/>
令殺牙門孟媯城大涉圭懼請自效<hi>姓譜涉姓也左傳晉有大夫涉佗媯</hi>
<hi>居為翻</hi>令信之引置左右遂帥讁戌士東襲威徳城<hi>威徳城即</hi>
<hi>宇文涉夜于所居城也燕王皝改曰威徳城</hi>殺城郎慕容倉據城部署遣人<lb/>
招東西諸戍翕然皆應之鎮東將軍勃海王亮鎮龍城<lb/>
令將襲之其弟麟以告亮亮閉城拒守癸酉涉圭因侍<lb/>
直擊令<hi>令引涉圭置左右故得因侍直而擊之</hi>令單馬走其黨皆潰涉圭<lb/>
追令至薛黎澤擒而殺之詣龍城白亮亮為誅涉圭<hi>為于</hi>
<pb n="KR2b0007_WYG_102-22b"/>
<hi>偽翻</hi>收令尸而葬之　六月乙夘秦王堅送王猛于灞上<lb/>
曰今委卿以關東之任當先破壺關平上黨<hi>魏收曰秦置上黨郡</hi>
<hi>治壺關城前漢治長子城董卓治壺關城慕容氏治安民城後遷壺關城</hi>長驅取鄴所謂疾<lb/>
雷不及掩耳<hi>淮南子之言</hi>吾當親督萬衆繼卿星發<hi>星𤼵謂戴星而</hi>
<hi>發行也</hi>舟車糧運水陸俱進卿勿以為後慮也猛曰臣杖<lb/>
威靈奉成筭盪平殘胡<hi>盪徒朗翻</hi>如風掃葉願不煩鑾輿親<lb/>
犯塵霧但願速敇所司部置鮮卑之所<hi>言預為治舍以待其至</hi>堅<lb/>
大悦　秋七月癸酉朔日有食之　秦王猛攻壺關楊<lb/>
<pb n="KR2b0007_WYG_102-23a"/>
安攻晉陽八月燕主暐命太傅上庸王評將中外精兵<lb/>
三十萬以拒秦<hi>十考異曰載記云四  萬今從晉春秋</hi>暐以秦寇為憂召<lb/>
散騎侍郎李鳳<hi>散悉亶翻騎竒寄翻下同</hi>黄門侍郎梁琛中書侍郎<lb/>
樂嵩問曰秦兵衆寡何如今大軍既出秦能戰乎鳳曰<lb/>
秦國小兵弱非王師之敵景略常才又非太傅之比不<lb/>
足憂也<hi>王猛字景略</hi>琛嵩曰勝敗在謀不在衆寡秦遠來為<lb/>
寇安肯不戰且吾當用謀以求勝豈可冀其不戰而已<lb/>
乎暐不悦王猛克壺關執上黨太守南安王越所過郡<lb/>
<pb n="KR2b0007_WYG_102-23b"/>
縣皆望風降附<hi>降戸江翻</hi>燕人大震黄門侍郎封孚問司徒<lb/>
長史申𦙍曰事將何如𦙍歎曰鄴必亡矣吾屬今兹將<lb/>
為秦虜然越得嵗而呉伐之卒受其禍<hi>左傳昭三十二年呉伐越史墨</hi>
<hi>曰不及四十年越其有呉乎越得嵗而呉伐之必受其凶杜預注曰此年嵗在星紀星紀呉越之分也嵗星所</hi>
<hi>在其國有福呉先用兵故反受其殃卒子恤翻</hi>今福徳在燕<hi>福徳在燕亦謂嵗星在燕分也後苻</hi>
<hi>堅所謂昔吾滅燕亦犯嵗而㨗是也</hi>秦雖得志而燕之復建不過一紀耳<lb/>
<hi>為後燕復興張本復扶又翻又如字</hi>　大司馬温自廣陵帥衆二萬討袁<lb/>
瑾以襄城太守劉波為淮南内史將五千人鎮石頭波<lb/>
<pb n="KR2b0007_WYG_102-24a"/>
隗之孫也<hi>元帝之末劉隗避王敦之亂因北奔于後趙帥讀曰率將即亮翻下同</hi>癸丑温<lb/>
敗瑾于壽春<hi>敗補邁翻</hi>遂圍之燕左衛將軍孟髙將騎兵救<lb/>
瑾至淮北未渡㑹秦伐燕燕召髙還<hi>還從宣翻又如字</hi>　廣漢<lb/>
妖賊李𢎞詐稱漢歸義侯勢之子聚衆萬餘人自稱聖<lb/>
王年號鳳凰<hi>妖於驕翻</hi>隴西人李髙詐稱成主雄之子攻破<lb/>
涪城<hi>涪音浮</hi>逐梁州刺史楊亮九月益州刺史周楚遣子<lb/>
瓊討髙又使瓊子梓潼太守虓討𢎞皆平之<hi>虓虚交翻</hi>　秦<lb/>
楊安攻晉陽晉陽兵多糧足乆之未下王猛留屯騎校<lb/>
<pb n="KR2b0007_WYG_102-24b"/>
尉茍長戍壺關<hi>茍長當作茍萇</hi>引兵助安攻晉陽為地道使虎<lb/>
牙將軍張蚝帥壯士數百潜入城中大呼斬關納秦兵<lb/>
<hi>呼紱處翻</hi>辛巳猛安入晉陽執燕并州刺史東海王莊太傅<lb/>
評畏猛不敢進屯于潞川<hi>水經注潞川在上黨潞縣北闞駰曰潞水即漳水也為冀</hi>
<hi>州浸</hi>冬十月辛亥猛留將軍武都毛當戍晉陽進兵潞川<lb/>
與慕容評相持壬戍猛遣將軍徐成覘燕軍形要<hi>形者見於</hi>
<hi>外要者有諸中覘見其形未足以決勝負覘見其要則勝負之機決矣覘丑亷翻又丑艷翻</hi>期以日<lb/>
中及昏而返猛怒將斬之鄧羌請之曰今賊衆我寡詰<lb/>
<pb n="KR2b0007_WYG_102-25a"/>
朝將戰<hi>杜預曰詰朝平旦也詰去吉翻朝如字</hi>成大將也宜且宥之猛曰<lb/>
若不殺成軍法不立羌固請曰成羌之郡將也<hi>成葢為羌本郡</hi>
<hi>太守將即亮翻下同</hi>雖違期應斬羌願與成効戰以贖之<hi>効戰謂効力決</hi>
<hi>戰也</hi>猛弗許羌怒還營嚴鼓勒兵將攻猛猛問其故羌曰<lb/>
受詔討逺賊今有近賊自相殺欲先除之猛謂羌義而<lb/>
有勇使語之曰將軍止吾今赦之成既免羌詣猛謝猛<lb/>
執其手曰吾試將軍耳將軍于郡將尚爾况國家乎吾<lb/>
不復憂賊矣<hi>語牛倨翻復扶又翻</hi>太傅評以猛懸軍深入欲以持<lb/>
<pb n="KR2b0007_WYG_102-25b"/>
乆制之評為人貪鄙鄣固山泉鬻樵及水<hi>山者樵之所仰泉者汲之</hi>
<hi>所仰障固山泉使軍士不得樵汲而鬻薪水以牟利</hi>積錢帛如丘陵<hi>賈公彦曰髙曰丘大阜曰</hi>
<hi>陵</hi>士卒怨憤莫有鬬志猛聞之笑曰慕容評真奴才雖<lb/>
億兆之衆不足畏况數十萬乎吾今茲破之必矣乃遣<lb/>
游擊將軍郭慶帥騎五千夜從間道出評營後燒評輜<lb/>
重火見鄴中<hi>閒古莧翻重直用翻見賢遍翻潞川地形髙而近鄴且火盛故鄴中望而見之</hi>燕<lb/>
主暐懼遣侍中蘭伊讓評曰王髙祖之子也<hi>慕容廆廟號髙祖</hi>
當以宗廟社稷為憂奈何不撫戰士而榷賣樵水專以<lb/>
<pb n="KR2b0007_WYG_102-26a"/>
貨殖為心乎<hi>榷古岳翻</hi>府庫之積朕與王共之何憂于貧若<lb/>
賊兵遂進家國喪亡<hi>喪息浪翻</hi>王持錢帛欲安所置之乃命<lb/>
悉以其錢帛散之軍士<hi>酈道元曰評鬻水與軍人絹匹與水二石</hi>且趨使戰<lb/>
<hi>趨讀曰趣音趨玉翻</hi>評大懼遣使請戰于猛<hi>使疏吏翻</hi>甲子猛陳於渭<lb/>
源而誓之<hi>按渭水不出潞縣水經注有涅水出潞縣西覆甑山或者渭字其涅字之誤乎又按温公</hi>
<hi>稽古録書王猛破評于清原杜預曰河東聞喜縣北有清原其地又與潞川相逺姑存疑以待知者杜佑通典</hi>
<hi>作潞源陣讀曰陣下同</hi>曰王景略受國厚恩任兼内外今與諸君<lb/>
深入賊地當竭力致死有進無退共立大功以報國家<lb/>
<pb n="KR2b0007_WYG_102-26b"/>
受爵明君之朝稱觴父母之室不亦美乎<hi>受爵明君之朝謂有功而</hi>
<hi>受賞於朝也稱觴父母之室謂受賞而歸舉酒為父母壽也朝直遙翻</hi>衆皆踴躍破釡棄<lb/>
糧大呼競進<hi>呼火故翻</hi>猛望燕兵之衆謂鄧羌曰今日之事<lb/>
非將軍不能破勍敵<hi>勍渠京翻</hi>成敗之機在茲一舉將軍勉<lb/>
之羌曰若能以司𨽻見與者公勿以為憂猛曰此非吾<lb/>
所及也必以安定太守萬户侯相處<hi>秦雍州刺史治安定安定在秦中為</hi>
<hi>大郡處昌呂翻</hi>羌不悦而退俄而兵交猛召羌羌寢不應猛馳<lb/>
就許之羌乃大飲帳中與張蚝徐成等跨馬運矛馳赴<lb/>
<pb n="KR2b0007_WYG_102-27a"/>
燕陳出入數四旁若無人所殺傷數百及日中燕兵大<lb/>
敗俘斬五萬餘人乘勝追擊所殺及降者又十萬餘人<lb/>
<hi>降戸江翻</hi>評單騎走還鄴<lb/>
　崔鴻曰鄧羌請郡將以撓法徇私也<hi>撓奴教翻又女巧翻</hi>勒兵<lb/>
　欲攻王猛無上也臨戰豫求司𨽻邀君也有此三者<lb/>
　罪孰大焉猛能容其所短收其所長若馴猛虎馭悍<lb/>
　馬以成大功詩曰采葑采菲無以下體<hi>詩谷風之辭毛氏曰葑須</hi>
　<hi>也菲芴也下體根莖也鄭氏曰此二菜者蔓菁與葍之類也皆上下可食然而其根有美時有惡時采之</hi>
<pb n="KR2b0007_WYG_102-27b"/>
　<hi>者不可以根惡時并棄其葉陸璣草木疏曰葑蕪菁也菲蒠菜郭璞曰葑菘菜也江南有菘江北有蔓菁</hi>
　<hi>相似而異菲芴土瓜也蒠菜似蕪菁華紫赤色可食葍大葉白華根如指色白可食葍方六翻</hi>猛之<lb/>
　謂矣<lb/>
秦兵長驅而東<hi>自潞川而東攻鄴</hi>丁夘圍鄴猛上疏稱臣以甲<lb/>
子之日大殱醜類<hi>謂甲子之日克勝事同周武王克紂殱息廉翻</hi>順陛下仁愛<lb/>
之志使六州士庶不覺易主自非守迷違命一無所害<lb/>
秦王堅報之曰將軍役不踰時<hi>三月為一時</hi>而元惡克舉勲<lb/>
髙前古朕今親帥六軍星言電赴<hi>詩曰星言夙駕謂早駕見星而行也電赴</hi>
<pb n="KR2b0007_WYG_102-28a"/>
<hi>言其疾也帥讀曰率</hi>將軍其休養將士以待朕至然後取之猛之<lb/>
未至也鄴旁剽刼公行<hi>剽匹妙翻</hi>及猛至逺近帖然號令嚴<lb/>
明軍無私犯<hi>言軍士不敢私犯鄴民也</hi>法簡政寛燕民各安其業更<lb/>
相謂曰不圖今日復見太原王<hi>更工衡翻復扶又翻</hi>王猛聞之歎<lb/>
曰慕容𤣥恭信竒士也可謂古之遺愛矣<hi>慕容恪字𤣥恭封太原王</hi>
設太牢以祭之十一月秦王堅留李威輔太子守長安<lb/>
陽平公融鎮洛陽自帥精鋭十萬赴鄴七日而至安陽<lb/>
<hi>晉志安陽縣屬魏郡魏收志曰天平初併蕩陰安陽屬鄴又汲郡北修武縣有安陽城</hi>宴祖父時<lb/>
<pb n="KR2b0007_WYG_102-28b"/>
故老<hi>苻洪父子先屯枋頭有故老尚存聞堅之來迎于安陽故宴之</hi>猛潜如安陽謁堅<lb/>
堅曰昔周亞夫不迎漢文帝<hi>見十五卷漢文帝後六年</hi>今將軍臨敵<lb/>
而棄軍何也猛曰亞夫前却人主以求名臣竊少之<hi>少詩</hi>
<hi>沼翻</hi>且臣奉陛下威靈擊垂亡之虜譬如釡中之魚何足<lb/>
慮也監國冲幼<hi>太子守曰監國監工銜翻</hi>鸞駕逺臨脱有不虞悔之<lb/>
何及陛下忘臣灞上之言邪初燕宜都王桓帥衆萬餘<lb/>
屯沙亭<hi>杜預曰陽平元城縣有沙亭</hi>為太傅評後繼聞評敗引兵屯<lb/>
内黄<hi>内黄縣自漢以來屬魏郡</hi>堅使鄧羌攻信都丁丑桓帥鮮卑五<lb/>
<pb n="KR2b0007_WYG_102-29a"/>
千犇龍城戊寅燕散騎侍郎餘蔚帥扶餘髙句麗及上<lb/>
黨質子五百餘人<hi>蔚於勿翻燕葢遣兵戍上黨取其子弟留於鄴以為質餘蔚扶餘王子故</hi>
<hi>陰率諸質子開門以納秦兵質音致句如字又音駒麗力知翻</hi>夜開鄴北門納秦兵燕<lb/>
主暐與上庸王評樂安王臧定襄王淵左衛將軍孟髙<lb/>
殿中將軍艾朗等犇龍城<hi>姓譜艾姓晏子春秋齊有大夫艾孔風俗通有龎儉母艾</hi>
<hi>氏</hi>辛巳秦王堅入鄴宫慕容垂見燕公卿大夫及故時<lb/>
僚吏有愠色<hi>慍於問翻</hi>髙弼言于垂曰大王憑祖宗積累之<lb/>
資負英傑髙世之畧遭值迍阨<hi>迍株倫翻</hi>棲集外邦今雖家<lb/>
<pb n="KR2b0007_WYG_102-29b"/>
國傾覆安知其不為興運之始邪愚謂國之舊人宜恢<lb/>
江海之量有以慰結其心以立覆簣之基成九仞之功<lb/>
<hi>言譬如為山自覆一簣而進成九仞之功簣求位翻土籠也八尺曰仞</hi>奈何以一怒捐之<lb/>
愚竊為大王不取也<hi>髙弼先從垂奔秦故敢進言為于偽翻</hi>垂悦從之燕<lb/>
主暐之出鄴也衛士猶千餘騎既出城皆散惟十餘騎<lb/>
從行秦王堅使游擊將軍郭慶追之時道路艱難孟髙<lb/>
扶侍暐經䕶二王<hi>二王謂樂安王臧定襄王洲也</hi>極其勤瘁<hi>瘁秦醉翻</hi>又所<lb/>
在遇盜轉鬬而前數日行至福禄依冢解息<hi>解息解鞍息馬也冢</hi>
<pb n="KR2b0007_WYG_102-30a"/>
<hi>知隴翻</hi>盜二十餘人猝至皆挾弓矢髙持刀與戰殺傷數<lb/>
人髙力極<hi>力疲極也</hi>自度必死乃直前抱一賊頓擊于地大<lb/>
呼曰男兒窮矣餘賊從旁射髙殺之<hi>度徒洛翻射而亦翻</hi>艾朗見<lb/>
髙獨戰亦還趨賊并死<hi>趨七喻翻</hi>暐失馬步走郭慶追及於<lb/>
髙陽部將巨武將縳之<hi>姓譜巨姓也</hi>暐曰汝何小人敢縛天<lb/>
子武曰我受詔追賊何謂天子執以詣秦王堅堅詰其<lb/>
不降而走之狀<hi>詰去吉翻降户江翻下同</hi>對曰狐死首丘欲歸死于<lb/>
先人墳墓耳<hi>慕容氏之先皆葬昌黎</hi>堅哀而釋之令還宫帥文武<lb/>
<pb n="KR2b0007_WYG_102-30b"/>
出降<hi>晉穆帝永和八年燕主儁改元稱帝傳子暐共十九年而亡帥讀曰率</hi>暐稱孟髙艾<lb/>
朗之忠于堅堅命厚加斂葬<hi>斂力贍翻</hi>拜其子為郎中郭慶<lb/>
進至龍城太傅評犇髙句麗髙句麗執評送于秦宜都<lb/>
王桓殺鎮東將軍勃海王亮并其衆犇遼東遼東太守<lb/>
韓稠先已降秦桓至不得入攻之不克郭慶遣將軍朱<lb/>
嶷擊之桓棄衆單走嶷獲而殺之<hi>嶷魚力翻</hi>諸州牧守及六<lb/>
夷渠帥盡降于秦<hi>帥所類翻</hi>凡得郡百五十七戸二百四十<lb/>
六萬口九百九十九萬以燕宫人珍寳分賜將士<hi>將即亮翻</hi>
<pb n="KR2b0007_WYG_102-31a"/>
下詔大赦曰朕以寡薄猥承休命不能懐逺以徳柔服<lb/>
四維<hi>四維東南維西南維東北維西北維</hi>至使戎車屢駕有害斯民雖百<lb/>
姓之過然亦朕之罪也其大赦天下與之更始<hi>更工衡翻</hi>初<lb/>
梁琛之使秦也<hi>使疏吏翻</hi>以侍輦苟純為副<hi>侍輦之官葢燕所置近臣也</hi>
琛每應對不先告純純恨之歸言於燕主暐曰琛在長<lb/>
安與王猛甚親善疑有異謀琛又數稱秦王堅及王猛<lb/>
之美<hi>數所角翻</hi>且言秦將興師宜為之備已而秦果伐燕皆<lb/>
如琛言暐乃疑琛知其情及慕容評敗遂收琛繫獄秦<lb/>
<pb n="KR2b0007_WYG_102-31b"/>
王堅入鄴而釋之除中書著作郎<hi>秦葢循晉初之制併袐書于中書省也</hi>
引見<hi>見賢遍翻</hi>謂之曰卿昔言上庸王呉王皆將相竒材<hi>將即</hi>
<hi>亮翻相息亮翻</hi>何為不能謀畫自使亡國對曰天命廢興豈二<lb/>
人所能移也堅曰卿不能見幾而作虚稱燕美忠不自<lb/>
防反為身禍可謂智乎對曰臣聞幾者動之微吉之先<lb/>
見者也<hi>易大傳之辭幾居希翻見賢遍翻</hi>如臣愚昧實所不及然為臣<lb/>
莫如忠為子莫如孝自非有一至之心者莫能呆忠孝<lb/>
之始終是以古之烈士臨危不改見死不避以徇君親<lb/>
<pb n="KR2b0007_WYG_102-32a"/>
彼知幾者心達安危身擇去就不顧家國臣就使知之<lb/>
尚不忍為况非所及邪<hi>梁琛忠于所事秦王堅不能顯而庸之識者有以知秦祚之不</hi>
<hi>長矣</hi>堅聞悦綰之忠<hi>悦綰事見上卷三年</hi>恨不及見拜其子為郎中<lb/>
堅以王猛為使持節都督關東六州諸軍事車騎大將<lb/>
軍開府儀同三司冀州牧鎮鄴<hi>使疏吏翻騎竒寄翻</hi>進爵清河郡<lb/>
侯悉以慕容評第中之物賜之賜楊安爵博平縣侯以<lb/>
鄧羌為使持節征虜將軍安定太守賜爵真定郡侯郭<lb/>
慶為持節都督幽州諸軍事幽州刺史鎮薊<hi>薊音計</hi>賜爵<lb/>
<pb n="KR2b0007_WYG_102-32b"/>
襄城侯<hi>賜爵者賜之侯爵非有國有土也一曰先未列爵今始賜之</hi>其餘將士封賞<lb/>
各有差堅以京兆韋鐘為魏郡太守彭豹為陽平太守<lb/>
<hi>燕都鄴以魏郡太守為京尹陽平輔郡也故堅皆以秦人守之</hi>其餘州縣牧守令長皆<lb/>
因舊以授之<hi>盡易州縣牧守今長既駭觀聴且人情新舊不相安故皆因舊</hi>以燕常山<lb/>
太守申紹為散騎侍郎使與散騎侍郎京兆韋儒俱為<lb/>
繡衣使者循行關東州郡觀省風俗<hi>行下孟翻省悉景翻</hi>勸課農<lb/>
桑振恤窮困收葬死亡旌顯節行燕政有不便于民者<lb/>
皆變除之<hi>並用燕秦之人為繡衣使者用燕人者以其習關東風俗用秦人者使宣堅之徳意也行</hi>
<pb n="KR2b0007_WYG_102-33a"/>
<hi>下孟翻</hi>十二月秦王堅遷慕容暐及燕后妃王公百官并<lb/>
鮮卑四萬餘户于長安<hi>為後鮮卑乗亂攻秦張本</hi>王猛表留梁琛為<lb/>
主簿領記室督<hi>晉制諸公府有主簿記室督各一人今猛以琛兼之</hi>它日猛與僚<lb/>
屬宴語及燕朝使者猛曰人心不同昔梁君至長安専<lb/>
美本朝樂君但言桓温軍盛郝君微説國弊<hi>梁琛樂嵩郝晷也本</hi>
<hi>朝國弊皆謂燕也朝直遙翻使䟽吏翻</hi>參軍馮誕曰今三子皆為國臣<hi>此國</hi>
<hi>謂秦也</hi>敢問取臣之道何先猛曰郝君知幾為先<hi>幾居希翻</hi>誕<lb/>
曰然則明公賞丁公而誅季布也<hi>言取臣之道與漢髙帝異</hi>猛大笑<lb/>
<pb n="KR2b0007_WYG_102-33b"/>
秦王堅自鄴如枋頭宴父老改枋頭曰永昌復之終世<lb/>
<hi>復方目翻除賦役也復除賦役終秦王之世也</hi>甲寅至長安封慕容暐為新興<lb/>
侯以燕故臣慕容評為給事中皇甫真為奉車都尉李<lb/>
洪為駙馬都尉皆奉朝請<hi>三人者燕之三公也</hi>李邽為尚書封衡<lb/>
為尚書郎慕容徳為張掖太守<hi>為徳兄子超留張掖而入姚氏張本</hi>燕國<lb/>
平叡為宣威將軍悉羅騰為三署郎<hi>漢有五官署郎左署郎右署郎故曰</hi>
<hi>三署郎舊制郎年五十以上屬五官其次分在左右署秦遂以三署郎為官稱</hi>其餘封署各有<lb/>
差衡裕之子也<hi>慕容皝之興也封裕以忠諫顯</hi>燕故太史黄泓歎曰燕<lb/>
<pb n="KR2b0007_WYG_102-34a"/>
必中興其在呉王乎恨吾老不及見耳<hi>慕容之初興黄泓歸之及儁之</hi>
<hi>取中原黄泓賛其決泓知數者也</hi>汲郡趙秋曰天道在燕<hi>謂嵗星在燕分也</hi>不<lb/>
及十五年秦必復為燕有慕容桓之子鳳年十一陰有<lb/>
復讐之志鮮卑丁零有氣幹者皆傾身與之交結<hi>為後慕容</hi>
<hi>鳳與丁零起兵攻秦張本</hi>權翼見而謂之曰兒方以才望自顯勿效<lb/>
爾父不識天命鳳厲色曰先王欲建忠而不遂此乃人<lb/>
臣之節君侯之言豈奬勸將來之義乎翼改容謝之言<lb/>
于秦王堅曰慕容鳳忼慨有才器但狼子野心恐終不<lb/>
<pb n="KR2b0007_WYG_102-34b"/>
為人用耳<hi>左傳楚令尹子文曰狼子野心史言燕之臣子非乆下人者</hi>　秦省雍州<lb/>
<hi>秦置雍州於安定今省雍州入司𨽻校尉</hi>　是嵗仇池公楊世卒子纂立始<lb/>
與秦絶叔父武都太守統與之爭國起兵相攻<hi>為秦攻仇池張</hi>
<hi>本</hi>
　<lb/>
　<lb/>
　<lb/>
　資治通鑑卷一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百四十二</head>
    <p>
<pb n="KR2b0007_WYG_142-1a"/>
欽定四庫全書<lb/>
　資治通鑑卷一百四十二　宋　司馬光　撰<lb/>
　　　　　　　　　　　　　　胡三省　音註<lb/>
　齊紀八<hi>屠維單閼一年</hi>
　　東昏矦上<hi>諱寶卷字智藏明帝第二子也本名明賢明帝輔政後改焉明帝長子寶義有</hi>
　　　<hi>廢疾故立帝為太子其後蕭衍蕭頴胄以荆雍起兵輔南康王寶融以攻帝廢帝為東昏矦荆</hi>
　　　<hi>雍在西謂帝以昏虐居東故廢為東昏矦</hi>
永元元年春正月戊寅朔大赦改元　太尉陳顯達督<lb/>
<pb n="KR2b0007_WYG_142-1b"/>
平北將軍崔慧景軍四萬擊魏欲復雍州諸郡<hi>去年魏克雍州</hi>
<hi>五郡雍於用翻</hi>癸未魏遣前將軍元英拒之<hi>元英即拓䟦英魏既改姓元氏史因</hi>
<hi>而書之</hi>　乙酉魏主𤼵鄴<hi>去年十二月甲寅魏主自鄴班師今車駕始自鄴𤼵</hi>　辛<lb/>
卯帝祀南郊　戊戌魏主至洛陽過李冲冢<hi>冲死見上卷上年魏</hi>
<hi>主令葬冲於洛陽覆舟山近杜預冢今自鄴還過其冢按魏主詔代人遷洛者葬洛餘州從便冲隴西人也以</hi>
<hi>其貴寵亦令葬洛</hi>時臥疾望之而泣見留守官語及冲輙流涕<lb/>
<hi>李冲與任城王澄等同守留臺魏主還洛見留守官而冲已死故語及輙流涕念之之甚也守式又翻</hi>魏<lb/>
主謂任城王澄曰朕離京以来舊俗少變不<hi>任音壬離力智翻少</hi>
<pb n="KR2b0007_WYG_142-2a"/>
<hi>詩沼翻下同不讀曰否</hi>對曰聖化日新帝曰朕入城見車上婦人<lb/>
猶戴㡌著小襖<hi>此代北婦人之服也乗車婦人皆貴臣之家也著陟略翻襖烏浩翻裌衣也</hi>
何謂日新對曰著者少不著者多帝曰任城此何言也<lb/>
必欲使滿城盡著邪澄與留守官皆免冠謝<hi>史言魏主汲汲於用</hi>
<hi>夏變夷</hi>甲辰魏大赦魏主之幸鄴也李彪迎拜於鄴南且<lb/>
謝罪<hi>彪既得罪歸鄉里故迎魏主於鄴南</hi>帝曰朕欲用卿思李僕射而止<lb/>
慰而遣之會御史臺令史龍文觀告太子恂被收之日<lb/>
<hi>恂被收見一百四十卷明帝建武三年被皮義翻</hi>有手書自理彪不以聞尚書<lb/>
<pb n="KR2b0007_WYG_142-2b"/>
表收彪赴洛陽帝以為彪必不然以牛車散載詣洛陽<lb/>
<hi>散悉但翻散載者不加縶縳</hi>會赦得免　魏太保齊郡靈王簡卒<lb/>
二月辛亥魏以咸陽王禧為太尉　魏主連年在外<hi>魏主</hi>
<hi>自明帝建武元年南伐至是首尾四年</hi>馮后私於宦者高菩薩<hi>菩蓬晡翻薩桑葛翻</hi>
及帝在懸瓠病篤<hi>事見上卷上年</hi>后益肆意無所憚中常侍雙<lb/>
蒙等為之心腹<hi>雙姓蒙名姓譜顓帝後封於雙蒙城其後以為氏</hi>彭城公主為<lb/>
宋王劉昶子婦寡居<hi>昶丑兩翻</hi>后為其母弟北平公馮夙求<lb/>
昏帝許之公主不願后強之<hi>后為于偽翻強其兩翻</hi>公主密與家<lb/>
<pb n="KR2b0007_WYG_142-3a"/>
僮冐雨詣懸瓠訴於帝且具道后所為帝疑而秘之后<lb/>
聞之始懼隂與母常氏使女巫猒禱<hi>猒於葉翻又於琰翻</hi>曰帝疾<lb/>
若不起一旦得如文明太后輔少主稱制者<hi>文明太后后之姑也</hi>
<hi>其包藏祸心若此豈非姑之教也少詩照翻</hi>當賞報不貲<hi>貲即移翻貲之為言量也不貲言無</hi>
<hi>量之可比也</hi>帝還洛收高菩薩雙䝉等案問具伏帝在含温<lb/>
室夜引后入賜坐東楹去御榻二丈餘命菩薩等陳状<lb/>
<hi>陳后滛佚之状</hi>既而召彭城王勰北海王詳入坐<hi>勰音恊</hi>曰昔為<lb/>
汝嫂今是路人但入勿避又曰此嫗欲手刅吾脅<hi>嫗威遇翻</hi>
<pb n="KR2b0007_WYG_142-3b"/>
<hi>老婦曰嫗</hi>吾以文明太后家女不能廢但虚置宫中有心庶<lb/>
能自死<hi>言若有人心必當自取盡也</hi>汝等勿謂吾猶有情也二王出<lb/>
賜后辭訣后再拜稽首涕泣<hi>稽音啟</hi>入居後宫諸嬪御奉<lb/>
之猶如后禮<hi>嬪毗賔翻</hi>唯命太子不復朝謁而已<hi>太子儲君也命不復</hi>
<hi>朝謁絶之不使以母禮事之復扶又翻朝直遥翻</hi>初馮熈以文明太后之兄尚<lb/>
恭宗女博陵長公主<hi>景穆太子廟號恭宗長知兩翻</hi>熈有三女二為皇<lb/>
后一為左昭儀<hi>二后廢后及幽后也昭儀早卒瑶光寺之練行尼魏主忍為之廢后非得罪於</hi>
<hi>宗廟也幽后所為彰灼如此乃不能正其罪廢后獨非文明家女□</hi>由是馮氏貴寵冠羣<lb/>
<pb n="KR2b0007_WYG_142-4a"/>
臣賞賜累巨萬<hi>漢書音義曰巨萬萬萬也冠古玩翻</hi>公主生二子誕脩熈<lb/>
為太保誕為司徒脩為侍中尚書庶子聿為黄門郎黄<lb/>
門侍郎崔光與聿同直<hi>庶子妾御所生以此觀之魏以黄門郎與黄門侍郎為兩官同</hi>
<hi>直同直禁中也</hi>謂聿曰君家富貴太盛終必衰敗聿曰我家何<lb/>
所負而君無故詛我<hi>詛莊助翻呪也</hi>光曰不然物盛必衰此天<lb/>
地之常理若以古事推之不可不慎後歲餘而脩敗脩<lb/>
性浮競誕屢戒之不悛<hi>悛丑縁翻</hi>乃白於太后及帝而杖之<lb/>
脩由是恨誕求藥使誕左右毒之事覺帝欲誅之誕自<lb/>
<pb n="KR2b0007_WYG_142-4b"/>
引咎懇乞其生帝亦以其父老杖脩百餘黜為平城民<lb/>
及誕熈繼卒<hi>太和十九年馮誕卒是年二月也四月馮熈又卒</hi>幽后尋廢<hi>太和二十</hi>
<hi>年幽后廢</hi>聿亦擯棄馮氏遂衰<hi>史言外戚罕有能全保其福禄者</hi>魏以彭城<lb/>
王勰為司徒<hi>勰音協</hi>陳顯逹與魏元英戰屢破之攻馬圈<lb/>
城四十日<hi>按陳顯逹傳馬圈在南郷界杜佑曰馬圏城去襄陽三百里在今南陽郡界穰縣北杜佑</hi>
<hi>曰後魏馬圏鎮漢涅陽縣地圏渠篆翻</hi>城中食盡噉死人肉及樹皮<hi>噉徒濫翻</hi>
<hi>又徒覧翻</hi>癸酉魏人突圍走斬獲千計顯逹入城將士競取<lb/>
城中絹遂不窮追<hi>史言齊師貪鹵掠以縱敵將即亮翻</hi>顯逹又遣軍主莊<lb/>
<pb n="KR2b0007_WYG_142-5a"/>
丘黑進擊南鄉㧞之<hi>莊丘複姓也蕭子顯曰南鄉城順陽舊治也</hi>魏主謂任<lb/>
城王澄曰顯逹侵擾朕不親行無以制之<hi>任音王</hi>三月庚<lb/>
辰魏主發洛陽命于烈居守<hi>守音狩凢留守大守之守皆同</hi>以右衛將<lb/>
軍宋弁兼祠部尚書攝七兵事以佐之<hi>攝七兵事者攝尚書七兵曹事</hi>
<hi>也杜佑曰魏始置五兵尚書謂中兵外兵别兵都兵騎兵也晉又分中外兵各為左右後魏遂為七兵尚書</hi>
弁精勤吏治<hi>治直吏翻</hi>恩遇亞於李冲癸未魏主至梁城<hi>魏收</hi>
<hi>志北荆州汝北郡有梁縣汝源縣五代志襄城郡承休縣舊曰汝源置汝北郡唐志汝州臨汝郡本襄城郡治</hi>
<hi>梁縣又有梁縣故城在西南四十五里</hi>崔慧景攻魏順陽順陽太守清河<lb/>
<pb n="KR2b0007_WYG_142-5b"/>
張烈固守<hi>五代志鄧州順陽縣舊置順陽郡唐武徳六年省順陽入冠軍貞觀元年省冠軍入新城</hi>
<hi>其地在今鄧州菊潭臨湍二縣之間也杜佑曰漢順陽故城在鄧州穰縣西亦後穰縣地</hi>甲申魏<lb/>
主遣振威將軍慕容平城將騎五千救之<hi>將即亮翻騎奇寄翻</hi>自<lb/>
魏主有疾彭城王勰常居中侍醫藥晝夜不離左右<hi>離力</hi>
<hi>智翻</hi>飲食必先甞而後進蓬首垢面衣不觧帶帝久疾多<lb/>
忿近侍失指動欲誅斬勰承顏伺間多所匡救<hi>伺相吏翻間古</hi>
<hi>莧翻下間道同</hi>丙戌以勰為使持節都督中外諸軍事<hi>使疏吏翻</hi>勰<lb/>
辭曰臣侍疾無暇安能治軍願更請一王使摠軍要<hi>軍要</hi>
<pb n="KR2b0007_WYG_142-6a"/>
<hi>猶言軍權也左傳曰握兵之要杜預注云威權在己治直之翻</hi>臣得專心醫藥帝曰侍<lb/>
疾治軍皆慿於汝吾病如此深慮不濟安六軍保社禝<lb/>
者捨汝而誰何容方更請人以違心寄乎<hi>心寄謂推心以託之也</hi>
丁酉魏主至馬圈命荆州刺史廣陽王嘉斷均口<hi>水經曰均</hi>
<hi>水出淅縣北山南流過其縣之東又南當渉都縣邑北南入于沔注云即郡國志筑陽縣之渉都郷均水於此</hi>
<hi>入沔謂之均口斷丁管翻</hi>邀齊兵歸路嘉建之子也<hi>楚王建見一百二十五卷宋文</hi>
<hi>帝元嘉二十七年</hi>陳顯逹引兵渡水西<hi>均水之西也</hi>據鷹子山築城<lb/>
人情沮恐<hi>沮在呂翻</hi>與魏戰屢敗魏武衛將軍元嵩免胄䧟<lb/>
<pb n="KR2b0007_WYG_142-6b"/>
陳<hi>陳讀曰陣</hi>將士隨之齊兵大敗嵩澄之弟也戊戌軍主崔<lb/>
恭祖胡松以烏布幔盛顯逹數人擔之<hi>幔莫半翻盛時征翻擔都甘翻</hi>
<hi>負也</hi>間道自分磧山出均水口南走<hi>磧七迹翻</hi>己亥魏收顯逹<lb/>
軍資億計班賜將士追奔至漢水而還<hi>還從宣翻又如字下同</hi>左<lb/>
軍將軍張千戰死<hi>張考異曰魏書作  千逹今從齊書</hi>士卒死者三萬餘<lb/>
人顯逹之北伐軍入汋均口<hi>水經注順陽縣西有石山南臨汋水汋水又南流注</hi>
<hi>于沔水謂之汋口詳考經及注汋水均水實一水也故謂之汋均口汋實若翻</hi>廣平馮道根<hi>沈約宋志</hi>
<hi>廣平太守江左僑立治襄陽宋為實土以漢朝陽縣地立廣平郡及廣平縣領鄼隂北陽等縣按水經注朝陽</hi>
<pb n="KR2b0007_WYG_142-7a"/>
<hi>在新野西白水又出其西</hi>說顯逹曰汋均水迅急易進難退<hi>說輸芮翻易以</hi>
<hi>豉翻</hi>魏若守隘則首尾俱急不如悉棄船於鄼城陸道歩<lb/>
進<hi>鄼縣即漢蕭何所封之邑屬南陽郡晉屬順陽郡江左僑立廣平郡鄼縣屬焉馮道根廣平鄼人也水經</hi>
<hi>沔水自均口東南過鄼縣之西南五代志襄州隂城縣西魏置鄼城郡隘烏懈翻鄼音賛</hi>列營相次<lb/>
鼓行而前破之必矣顯逹不從道根以私屬從軍<hi>私屬者家</hi>
<hi>之奴客及其親黨非官之所調𤼵者</hi>及顯逹夜走軍人不知山路道根每<lb/>
及險要輙停馬指示之衆賴以全詔以道根為汋均口<lb/>
戍副<hi>凡邊戍有戍主戍副</hi>顯逹素有威名至是大損<hi>陳顯逹之敗固是弱不可</hi>
<pb n="KR2b0007_WYG_142-7b"/>
<hi>以敵彊亦天為之也齊師潰於戊戌魏主殂於丙午儻顯逹更能支持數日安知不能轉敗為功邪</hi>御史<lb/>
中丞范<hi>由山</hi>奏免顯逹官顯逹亦自表觧職皆不許更以<lb/>
顯逹為江州刺史<hi>癸考異曰齊明帝紀永泰元年七月  卯以顯逹為江州本傳顯逹敗於</hi>
<hi>馬圈求降號不許乃除江州又云東昏立顯逹彌不樂京師得此授甚喜按明帝末顯逹方以三公將兵擊魏</hi>
<hi>不容無故除江州今從本𫝊</hi>崔慧景亦棄順陽走還　庚子魏主疾<lb/>
甚北還至穀塘原謂司徒勰曰後宫乆乖隂徳<hi>記曰天子理陽</hi>
<hi>道后冶隂徳鄭注云隂徳謂主隂事隂令也</hi>吾死之後可賜自盡葬以后禮<lb/>
庶免馮門之醜又曰吾病益惡殆必不起雖摧破顯逹<lb/>
<pb n="KR2b0007_WYG_142-8a"/>
而天下未平嗣子㓜弱社禝所倚唯在於汝霍子孟諸<lb/>
葛孔明以異姓受顧託<hi>漢武帝託昭帝於霍光昭烈帝託後主於諸葛亮事並見前</hi>
况汝親賢可不勉之勰泣曰布衣之士猶為知己畢命<lb/>
<hi>古語有之士為知己者死為于偽翻</hi>况臣託靈先帝依陛下之末光乎<hi>託靈</hi>
<hi>託體皆兄弟同氣之謂也</hi>但臣以至親乆參機要寵靈輝赫海内莫<lb/>
及所以敢受而不辭正恃陛下日月之明恕臣忘退之<lb/>
過耳今復任以元宰<hi>復扶又翻</hi>摠握機要震主之聲取罪必<lb/>
矣昔周公大聖成王至明猶不免疑而况臣乎如此則<lb/>
<pb n="KR2b0007_WYG_142-8b"/>
陛下愛臣更為未盡始終之美<hi>彭城王勰慮禍避權如此猶終不免於高肇之</hi>
<hi>手况咸陽王禧北海王詳等邪</hi>帝黙然乆之曰詳思汝言理實難奪乃<lb/>
手詔太子曰汝叔父勰清規懋賞<hi>懋美也</hi>與白雲俱潔厭<lb/>
榮捨紱以松竹為心吾少與綢繆<hi>紱音弗少詩照翻鄭康成曰綢繆猶纒綿</hi>
<hi>也綢直留翻繆莫矦翻</hi>未忍暌離百年之後其聽勰辭蟬捨冕遂<lb/>
其冲挹之性以侍中䕶軍將軍北海王詳為司空鎮南<lb/>
將軍王肅為尚書令鎮南大將軍廣陽王嘉為左僕射<lb/>
尚書宋弁為吏部尚書與侍中大尉禧尚書右僕射澄<lb/>
<pb n="KR2b0007_WYG_142-9a"/>
等六人輔政夏四月丙午朔殂于穀塘原<hi>年三十三謚孝文皇帝廟</hi>
<hi>號高祖</hi>高祖友愛諸弟終始無間<hi>間古莧翻</hi>甞從容謂咸陽王<lb/>
禧等曰<hi>從千容翻</hi>我後子孫邂逅不肖<hi>不期而會曰邂逅肖似也不似其先曰不</hi>
<hi>肖邂户懈翻逅胡豆翻</hi>汝等觀望可輔則輔之不可輔則取之勿<lb/>
為它人有也<hi>以禧之驕貪如此孝文以此語之是啟其姦心也景明之禍帝實胎之</hi>親任<lb/>
賢能從善如流精勤庶務朝夕不倦常曰人主患不能<lb/>
處心公平推誠于物<hi>處昌呂翻</hi>能是二者則胡越之人皆可<lb/>
使如兄弟矣用法雖嚴於大臣無所容貸然人有小過<lb/>
<pb n="KR2b0007_WYG_142-9b"/>
常多闊略甞于食中得蟲又左右進羮誤傷帝手皆笑<lb/>
而赦之天地五郊宗廟二分之祭<hi>五郊謂迎氣五郊也按鄭康成説古者天</hi>
<hi>子春分朝日秋分夕月故曰二分之祭魏則朝日以朔夕月以朏猶仍古謂之二分之祭</hi>未甞不身<lb/>
親其禮毎出廵逰及用兵有司奏脩道路帝輙曰粗脩<lb/>
橋梁通車馬而已勿去草剗令平也<hi>粗坐五翻去羌呂翻剗楚限翻</hi>在<lb/>
淮南行兵如在境内禁士卒無得踐傷粟稻<hi>踐息淺翻</hi>或伐<lb/>
民樹以供軍用皆留絹償之宫室非不得已不修衣弊<lb/>
浣濯而服之鞌勒用鐵木而已㓜多力善射能以指彈<lb/>
<pb n="KR2b0007_WYG_142-10a"/>
碎羊骨<hi>魏紀云能以指彈辟羊髆骨羊骨唯髆骨頗脆他骨未易彈碎也彈徒丹翻</hi>射禽獸<lb/>
無不命中<hi>先命其處而後射中之謂之命中射而亦翻</hi>及年十五遂不復畋<lb/>
獵<hi>復扶又翻下同</hi>帝謂内官曰時事不可以不直書人主威福<lb/>
在已無能制之者若史䇿復不書其惡將何所畏忌邪<lb/>
<hi>自此以上史言魏孝文徳美</hi>彭城王勰與任城王澄謀以陳顯逹去<lb/>
尚未逺恐其覆相掩逼<hi>覆反也恐凶問外露陳顯逹知之反兵追掩以相逼</hi>乃秘<lb/>
不發䘮徙御卧輿唯二王與左右數人知之勰出入神<lb/>
色無異奉膳進藥可决外奏一如平日數日至宛城<hi>宛於</hi>
<pb n="KR2b0007_WYG_142-10b"/>
<hi>元翻</hi>夜進卧輿於郡聽事得加棺歛<hi>魏書禮志卧輦餙如乾象輦丹漆駕六馬</hi>
<hi>聽他經翻聽受也中庭曰聽事言受事察訟於是也漢晉皆作聽事六朝以後乃始加广作㕔棺古玩翻歛力</hi>
<hi>贍翻</hi>還載卧輿内外莫有知者遣中書舍人張儒奉詔徵<lb/>
太子密以凶問告留守于烈烈處分行留舉止無變<hi>史言</hi>
<hi>魏孝文之殂執羈絏守社禝者皆能以常處變不動聲色盖其善用人之效也處昌呂翻分扶問翻</hi>太子<lb/>
至魯陽<hi>魯陽縣漢晉屬南陽郡魏太和十一年置魯陽鎮十八年改為荆州二十二年罷州置魯陽郡</hi>
<hi>唐汝州魯山縣本魯陽縣也</hi>遇梓宮乃𤼵䘮丁巳即位<hi>帝諱恪孝文皇帝第二子</hi>
<hi>也</hi>大赦彭城王勰跪授遺敕數紙東宫官屬多疑勰有<lb/>
<pb n="KR2b0007_WYG_142-11a"/>
異志密防之而勰推誠盡禮卒無間隙<hi>推誠謂推誠於東宮官屬也盡</hi>
<hi>禮謂事嗣君盡禮也卒子恤翻間古莧翻</hi>咸陽王禧至魯陽留城外以察其<lb/>
變乆之乃入<hi>亦疑勰有異志也</hi>謂勰曰汝此行不唯勤勞亦實<lb/>
危險勰曰兄年長識高故知有夷險<hi>長知兩翻</hi>彥和握蛇騎<lb/>
虎不覺艱難<hi>勰字彥和蛇螫虎噬握之騎之罕有能免於螫噬者故以為喻</hi>禧曰汝恨<lb/>
吾後至耳勰等以高祖遺詔賜馮后死北海王詳使長<lb/>
秋卿白整入授后藥<hi>長秋卿皇后宮卿也即漢之大長秋</hi>后走呼不肯飲<lb/>
<hi>走且呼也呼火故翻</hi>曰官豈有此是諸王軰殺我耳整執持彊之<lb/>
<pb n="KR2b0007_WYG_142-11b"/>
乃飲藥而卒<hi>彊其兩翻而考異曰元嵩傳曰將遣使者賜馮后死  難其人顧任城王澄曰任城</hi>
<hi>不負我嵩亦當不負任城可使嵩也乃引高平侯嵩入内親詔遣之高祖紀曰詔司徒勰徵太子與䘮會魯陽</hi>
<hi>踐祚按馮后傳梓宫至魯陽乃行遺詔賜后死安有高祖遣嵩之事又勰傳高祖崩勰遏秘䘮事遣張儒徵世</hi>
<hi>宗亦無高祖詔勰徵太子事</hi>䘮至洛城南咸陽王禧等知后審死相<lb/>
視曰設無遺詔我兄弟亦當决策去之豈可令失行婦<lb/>
人宰制天下殺我軰也<hi>去羌呂翻行下孟翻</hi>謚曰幽皇后<hi>謚法壅遏不通</hi>
<hi>曰幽</hi>　五月癸亥加撫軍大將軍始安王遥光開府儀同<lb/>
三司　丙申魏𦵏孝文帝于長陵<hi>長陵在瀍西</hi>廟號高祖魏<lb/>
<pb n="KR2b0007_WYG_142-12a"/>
世宗欲以彭城王勰為相勰屢陳遺㫖請遂素懐帝對<lb/>
之悲慟勰懇請不已乃以勰為使持節侍中都督冀定<lb/>
等七州軍事驃騎大將軍開府儀同三司定州刺史<hi>使疏</hi>
<hi>吏翻驃匹妙翻騎竒寄翻七州冀定相瀛幽平營也</hi>勰猶固辭帝不許乃之官<lb/>
魏任城王澄以王肅羈旅位加已上<hi>王肅本江南人而奔魏故以為羇旅</hi>
<hi>肅為尚書令而澄為右僕射故以為位加已上</hi>意頗不平會齊人降者嚴叔懋<lb/>
告肅謀逃還江南<hi>降户江翻</hi>澄輙禁止肅<hi>禁止不令入宫省</hi>表稱謀<lb/>
叛案騐無實咸陽王禧等奏澄擅禁宰輔免官還第尋<lb/>
<pb n="KR2b0007_WYG_142-12b"/>
出為雍州刺史<hi>任城王澄之才畧魏宗室中之巨擘也太和之間朝廷有大議澄每出辭氣加</hi>
<hi>萬乗而軼其上孝文外雖容之内實憚之况咸陽王禧等乎因王肅而斥逐之耳主少國疑之時澄之能全其</hi>
<hi>身者幸也雍於用翻</hi>　六月戊辰魏追尊皇妣高氏為文昭皇后<hi>高氏</hi>
<hi>卒見上卷明帝建武四年</hi>配饗高祖增修舊冢號終寧陵<hi>據后𫝊陵在長陵東</hi>
<hi>南</hi>追賜后父颺爵勃海公謚曰敬<hi>颺余章翻</hi>以其嫡孫猛襲爵<lb/>
封后兄肇為平原公肇弟顯為澄城公<hi>澄城漢馮翊之徴縣左傳之北</hi>
<hi>徴也魏真君七年置澄城郡</hi>三人同日受封魏主素未識諸舅始賜<lb/>
衣幘引見<hi>見賢遍翻</hi>皆惶懼失措數日之間富貴赫奕<hi>赫明也奕</hi>
<pb n="KR2b0007_WYG_142-13a"/>
<hi>盛也為高肇以擅權致禍張本</hi>　秋八月戊申魏用高祖遺詔三夫人<lb/>
以下皆遣還家<hi>魏高祖始定内官左右昭儀位視大司馬三夫人位視三公</hi>　帝自<lb/>
在東宮不好學<hi>好呼到翻</hi>唯嬉逰無度性重澀少言<hi>澀色入聲</hi>及<lb/>
即位不與朝士相接<hi>朝直遥翻下同</hi>專親信宦官及左右御刀<lb/>
應敕等<hi>御刀捉御刀在左右者應敕在左右祗應敕命者應於證翻</hi>是時揚州刺史<lb/>
始安王遥光尚書令徐孝嗣右僕射江袥<hi>袥音石</hi>右將軍<lb/>
蕭坦之侍中江祀衛尉劉暄更直内省分日帖敕<hi>内省在禁</hi>
<hi>中以别華林省及下省帖敕者於敕後聫紙書行所謂畫敕也更工衡翻</hi>雍州刺史蕭衍聞<lb/>
<pb n="KR2b0007_WYG_142-13b"/>
之謂從舅録事參軍范陽張𢎞䇿曰<hi>張𢎞䇿范陽方城人衍母張氏𢎞䇿</hi>
<hi>之從父弟雍於用翻從才用翻</hi>一國三公猶不堪<hi>左傳晉士蒍曰狐裘蒙茸一國三公吾誰</hi>
<hi>適從</hi>况六貴同朝勢必相圖亂將作矣避禍圖福無如此<lb/>
州但諸弟在都恐罹世患當更與益州圖之耳<hi>衍兄懿時為益</hi>
<hi>州刺史</hi>乃密與𢎞䇿脩武偹它人皆不得預謀招聚驍勇<lb/>
以萬數多伐材竹沈之檀溪<hi>水經注檀溪水出襄陽縣西栁子山下溪去城里餘</hi>
<hi>北流注于沔即劉僃乗的盧墮處也驍堅堯翻沈直禁翻又持林翻</hi>積茅如岡阜<hi>大脊曰岡大陵</hi>
<hi>曰阜</hi>皆不之用中兵參軍東平呂僧珍覺其意亦私具櫓<lb/>
<pb n="KR2b0007_WYG_142-14a"/>
數百張先是僧珍為羽林監<hi>羽林監漢官監羽林兵先悉薦翻</hi>徐孝嗣<lb/>
欲引置其府僧珍知孝嗣不能乆固求從衍是時衍兄<lb/>
懿罷益州刺史還仍行郢州事衍使𢎞䇿説懿曰<hi>説輸芮翻</hi>
<hi>下又自説同</hi>今六貴比肩人自畫敕爭權睚眦理相圖滅<hi>圖謀</hi>
<hi>也謀相滅也或曰圖當作屠睚五懈翻眦士懈翻</hi>主上自東宮素無令譽媟近<lb/>
左右慓輕忍虐<hi>媟私列翻近其靳翻慓匹妙翻急疾也輕區竟翻</hi>安肯委政諸<lb/>
公虛坐主諾<hi>言必不肯付朝政以聽於六貴但擁虛位有可無否惟主作諾而已</hi>嫌忌積<lb/>
乆必大行誅戮始安欲為趙王倫形迹已見<hi>趙王倫事見八十四</hi>
<pb n="KR2b0007_WYG_142-14b"/>
<hi>卷晉恵帝永寧元年見賢遍翻</hi>然性猜量狹徒為禍階蕭坦之忌克陵<lb/>
人徐孝嗣聽人穿鼻<hi>言如牛然聽人穿鼻而受制於人</hi>江祏無斷<hi>斷丁管翻</hi>
劉暄闇弱一朝禍𤼵中外土崩吾兄弟幸守外藩宜為<lb/>
身計及今猜防未生當悉召諸弟恐異時㧞足無路矣<lb/>
<hi>後卒如衍所料史言朝政不綱則姦雄生心</hi>郢州控帶荆湘<hi>郢州當荆湘下流二州之所赴</hi>
<hi>集也</hi>雍州士馬精彊世治則竭誠本朝<hi>治直吏翻朝直遥翻</hi>世亂則<lb/>
足以匡濟與時進退此萬全之䇿也若不早圖後悔無<lb/>
及𢎞䇿又自説懿曰以卿兄弟英武天下無敵據郢雍<lb/>
<pb n="KR2b0007_WYG_142-15a"/>
二州為百姓請命廢昏立明易於反掌<hi>為于偽翻易以豉翻</hi>此桓<lb/>
文之業也勿為豎子所欺取笑身後雍州揣之已熟<hi>揣初</hi>
<hi>委翻</hi>願善圖之懿不從衍乃迎其弟驃騎外兵參軍偉及<lb/>
西中郎外兵參軍憺至襄陽<hi>憺徙濫翻</hi>初高宗雖顧命羣公<lb/>
而多寄腹心在江祏兄弟<hi>顧命見上卷上年江祏江祀兄弟高宗母景皇后之姪也</hi>
<hi>故寄以腹心</hi>二江更直殿内<hi>更工衡翻更迭也</hi>動止闗之帝稍欲行<lb/>
意徐孝嗣不能奪蕭坦之時有異同而祏執制堅確帝<lb/>
深忿之帝左右會稽茹法珍吳興梅蟲兒等為帝所委<lb/>
<pb n="KR2b0007_WYG_142-15b"/>
任<hi>會工外翻茹音如</hi>祏常裁折之法珍等切齒徐孝嗣謂祏曰<lb/>
主上稍有異同詎可盡相乖反<hi>立異為乖不順指為反</hi>祏曰但以<lb/>
見付必無所憂帝失徳寖彰祏議廢帝立江夏王寶𤣥<lb/>
<hi>夏户雅翻</hi>劉暄嘗為寶𤣥郢州行事執事過刻有人獻馬寶<lb/>
𤣥欲觀之暄曰馬何用觀妃索煮肫<hi>肫之春翻鳥藏曰肫又徒渾翻豕也</hi>
帳下諮暄暄曰旦已煮鵝不煩復此<hi>復扶又翻又也</hi>寶𤣥恚曰<lb/>
舅殊無渭陽情<hi>詩渭陽序曰秦康公之母晉獻公之女文公遭驪姬之難未反而秦姬卒穆公</hi>
<hi>納文公康公時為太子贈送文公於渭之陽念母之不見也我見舅氏如母存焉劉暄明帝劉皇后之弟故寳</hi>
<pb n="KR2b0007_WYG_142-16a"/>
<hi>𤣥呼之為舅今按詩小序渭陽之事乃甥用情於舅後世率以舅不能用情於甥者為無渭陽情誤矣恚於避</hi>
<hi>翻</hi>暄由是忌寶𤣥不同祏議更欲立建安王寶寅祏密<lb/>
謀于始安王遥光遥光自以年長欲自取以微㫖動祏<lb/>
祏弟祀亦以少主難保<hi>長知兩翻少詩照翻下同</hi>勸祏立遥光祏意<lb/>
回惑以問蕭坦之坦之時居母䘮起復為領軍將軍<hi>起復</hi>
<hi>者起之於苫塊之中使復其位也</hi>謂祏曰明帝立已非次天下至今不<lb/>
服若復為此<hi>復扶又翻下可復復能不復生復同</hi>恐四方瓦解我期不敢<lb/>
言耳遂還宅行䘮<hi>蕭坦之冐于榮勢豈能終䘮者直以廢立大事不欲預其禍託此以引避</hi>
<pb n="KR2b0007_WYG_142-16b"/>
<hi>耳</hi>祏祀密謂吏部郎謝朓曰江夏王少脱不堪負荷<hi>朓土</hi>
<hi>了翻荷下可翻又如字</hi>豈可復行廢立始安年長入纂不乖物望<lb/>
非以此要富貴<hi>要讀如邀</hi>政是求安國家耳<hi>政與正同</hi>遥光又遣<lb/>
所親丹楊丞南陽劉渢密致意於朓<hi>渢房戎翻</hi>欲引以為黨<lb/>
朓不荅頃之遥光以脁兼知衛尉事脁懼<hi>以郎兼卿事本無足懼其</hi>
<hi>所懼者以己為遥光所引用將罹其難也</hi>即以祏謀告太子右衛率左興盛<lb/>
<hi>率所律翻</hi>興盛不敢發朓又説劉暄曰始安一旦南面則劉<lb/>
渢劉晏居卿今地但以卿為反覆人耳晏者遥光城局<lb/>
<pb n="KR2b0007_WYG_142-17a"/>
參軍也暄陽驚馳告遥光及祏遥光欲出脁為東陽郡<lb/>
脁常輕祏<hi>謝朓以人門輕江祏</hi>祏固請除之遥光乃收朓付廷尉<lb/>
與孝嗣祏暄等連名啟朓扇動内外妄貶乗輿竊論宫<lb/>
禁間謗親賢<hi>乗繩證翻間古苑翻</hi>輕議朝宰朓遂死獄中<hi>謝朓以告王敬</hi>
<hi>則超擢而死於遥光之手行險以徼幸一之謂甚其可再乎朝直遥翻</hi>暄以遥光若立己<lb/>
失元舅之尊不肯同祏議故祏遲疑乆不决遥光大怒<lb/>
遣左右黄曇慶刺暄於青溪橋<hi>曇徒含翻刺七亦翻</hi>曇慶見暄部<lb/>
伍多不敢𤼵暄覺之遂𤼵祏謀帝命收祏兄弟時祀直<lb/>
<pb n="KR2b0007_WYG_142-17b"/>
内殿疑有異遣信報祏曰劉暄似有異謀今作何計祏<lb/>
曰政當靜以鎮之俄有詔召祏入見停中書省<hi>見賢遍翻</hi>初<lb/>
袁文曠以斬王敬則功當封<hi>斬敬則見上卷明帝永泰元年</hi>祏執不與<lb/>
<hi>時崔恭祖以刺仆敬則與文曠爭功祏執不與當為此也</hi>帝使文曠取祏<hi>取謂殺之也</hi>文<lb/>
曠以刀環築其心曰復能奪我封不<hi>不讀曰否</hi>并弟祀皆死<lb/>
劉暄聞祏等死眠中大驚投出户外問左右收至未良<lb/>
乆意定還坐大悲曰不念江行自痛也<hi>暄自知禍將及己</hi>帝自<lb/>
是無所忌憚益得自恣日夜與近習於後堂鼓呌戲馬<lb/>
<pb n="KR2b0007_WYG_142-18a"/>
常以五更就寢至晡乃起羣臣節朔朝見<hi>朔謂每月朔旦朔旦朝參</hi>
<hi>之外一月之内又自有朝參日分因謂之節</hi>晡後方前或際闇遣出<hi>晡後造朝帝復</hi>
<hi>不出故際闇而遣退</hi>臺閣案奏閲數十日乃報或不知所在宦者<lb/>
以裹魚肉還家並是五省黄案<hi>魏晉以來有六曹尚書江左有吏部祠部五兵</hi>
<hi>左民度支五尚書各為一省謂之尚書五省案文案也藏之以為案據尚書用黄札故曰黄案</hi>帝常習<lb/>
騎致適<hi>致極也適歡適也</hi>顧謂左右曰江祏常禁吾乗馬小子<lb/>
若在吾豈能得此因問祏親戚餘誰對曰江祥今在冶<lb/>
<hi>帝誅祏兄弟獨祥免死配東冶</hi>帝於馬上作敕賜祥死始安王遥光素<lb/>
<pb n="KR2b0007_WYG_142-18b"/>
有異志與其弟荆州刺史遥欣密謀舉兵據東府使遥<lb/>
欣引兵自江陵急下刻期將發而遥欣病卒江祏被誅<lb/>
<hi>被皮義翻</hi>帝召遥光入殿告以祏罪遥光懼<hi>懼禍/及也</hi>還省<hi>省謂中書</hi>
<hi>省也遥光時為中書令</hi>即陽狂號哭遂稱疾不復入臺<hi>還東府遂稱疾不復</hi>
<hi>入臺城號户高翻</hi>先是遥光弟豫州刺史遥昌卒<hi>先悉薦翻卒子恤翻</hi>其<lb/>
部曲皆歸遥光及遥欣䘮還停東府前渚荆州衆力送<lb/>
者甚盛<hi>前渚秦淮渚也東府前臨秦淮</hi>帝既誅二江慮遥光不自安欲<lb/>
遷為司徒使還第<hi>遷司徒以崇其位望而使還第飬疾</hi>召入諭㫖遥光恐<lb/>
<pb n="KR2b0007_WYG_142-19a"/>
見殺乙卯晡時收集二州部曲於東府東門<hi>二州部曲自荆州豫</hi>
<hi>州來者</hi>召劉渢劉晏等謀舉兵以討劉暄為名夜遣數百<lb/>
人破東冶出囚於尚方取仗<hi>仗兵仗也</hi>又召驍騎將軍垣歷<lb/>
生<hi>驍堅堯翻</hi>歷生隨信而至蕭坦之宅在東府城東遥光遣<lb/>
人掩取之坦之露袒踰墻走<hi>露者露髻袒者肉袒</hi>向臺<hi>向臺而走欲入言其</hi>
<hi>事</hi>道逢遊邏主顏端<hi>遊邏主將兵在臺城外/廵邏者也邏郎佐翻</hi>執之<hi>見坦之露</hi>
<hi>袒挺身走疑其得罪逃竄故執之</hi>告以遥光反不信自徃詗問知實<hi>詗火</hi>
<hi>逈翻又翾正翻有所候伺謂之詗</hi>乃以馬與坦之相隨入臺遥光又掩<lb/>
<pb n="KR2b0007_WYG_142-19b"/>
取尚書左僕射沈文季於其宅欲以為都督會文季已<lb/>
入臺垣歷生説遥光帥城内兵夜攻臺輦荻燒城門<hi>荻亭</hi>
<hi>歷翻萑也説輸芮翻帥讀曰率下同</hi>曰公但乗轝隨後<hi>轝與輿同</hi>反掌可克遥<lb/>
光狐疑不敢出天稍曉遥光戎服出聽事命上仗登城<lb/>
行賞賜<hi>上時掌翻</hi>歷生復勸出軍遥光不肯冀臺中自有變<lb/>
及日出臺軍稍至臺中始聞亂衆情惶惑向曉有詔召<lb/>
徐孝嗣孝嗣入人心乃安左將軍沈約聞變<hi>據梁書沈約傳約時</hi>
<hi>為左衛將軍此逸衛字</hi>馳入西掖門<hi>掖音亦</hi>或勸戎服約曰臺中方<lb/>
<pb n="KR2b0007_WYG_142-20a"/>
擾攘見我戎服或者謂同遥光乃朱衣而入丙辰詔曲<lb/>
赦建康中外戒嚴徐孝嗣以下屯衛宫城蕭坦之帥臺<lb/>
軍討遥光孝嗣内自疑懼與沈文季戎服共坐南掖門<lb/>
上欲與之共論世事文季輙引以他辭終不得及蕭坦<lb/>
之屯湘宫寺<hi>湘宫寺宋明帝所起</hi>左興盛屯東籬門<hi>臺城外城六門皆設籬門</hi>
<hi>而已無郛郭東府在臺城東故命興盛屯東籬門以討遥光</hi>鎮軍司馬曹虎屯青溪<lb/>
大橋<hi>按曹虎傳大橋青溪中橋也</hi>衆軍圍東城三面燒司徒府<hi>宋元嘉中彭城王義</hi>
<hi>康為司徒徙居東府於東府之側起司徒府</hi>遥光遣垣歷生從西門出戰臺<lb/>
<pb n="KR2b0007_WYG_142-20b"/>
軍屢敗殺軍主桑天愛遥光之起兵也問諮議參軍蕭<lb/>
暢暢正色不從戊午暢與撫軍長史沈昭略潜自南門<lb/>
出詣臺自歸衆情大沮<hi>東府之衆情也沮在呂翻</hi>暢衍之弟昭略文<lb/>
季之兄子也己未垣歷生從南門出戰因棄矟降曹虎<lb/>
虎命斬之<hi>矟色角翻降户江翻以考異曰歷生出戰為曹虎所禽謂虎曰卿  主上為聖明梅茹為</hi>
<hi>賢相我當死且我今死卿明日亦死遂殺之按歷生若見獲遥光不當殺其子今從齊書</hi>遥光大怒<lb/>
於牀上自踊使殺歷生子其晩臺軍以火箭燒東北角<lb/>
樓至夜城潰遥光還小齋帳中著衣帢坐秉燭自照令<lb/>
<pb n="KR2b0007_WYG_142-21a"/>
人反拒齋閤皆重闗<hi>著陟略翻帢苦洽翻重直龍翻</hi>左右並踰屋散出<lb/>
臺軍主劉國寶等先入遥光聞外兵至滅燭扶匐牀下<lb/>
<hi>扶音蒲匐蒲北翻</hi>軍人排閤入於闇中牽出斬之臺軍入城焚<lb/>
燒室屋且盡劉渢走還家為人所殺荆州將潘紹聞遥<lb/>
光作亂謀欲應之<hi>欲以江陵應之也將即亮翻</hi>西中郎司馬夏侯詳<lb/>
<hi>時南康王寶融以西中郎將鎮江陵以夏侯詳為司馬夏户雅翻</hi>呼紹議事因斬之州<lb/>
府以安<hi>州荆州府西中郎府也</hi>己巳以徐孝嗣為司空加沈文季<lb/>
鎮軍將軍侍中僕射如故<hi>沈文季加鎮軍將軍號本職如故</hi>蕭坦之為<lb/>
<pb n="KR2b0007_WYG_142-21b"/>
尚書右僕射丹楊尹右將軍如故<hi>帝即位之初坦之為右將軍遥光既平使</hi>
<hi>為右僕射丹楊尹而右將軍軍號如故</hi>劉暄為領軍將軍曹虎為散騎常<lb/>
侍右衛將軍<hi>散悉亶翻騎奇寄翻</hi>皆賞平始安之功也　魏南徐<lb/>
州刺史沈陵来降<hi>魏高祖置南徐州於宿豫降户江翻</hi>陵文季之族子也<lb/>
<hi>沈文秀為宋守東陽明帝泰始五年没於魏文秀文季羣從也陵之入魏當在是時</hi>時魏徐州刺<lb/>
史京兆王愉年少<hi>少詩照翻</hi>府事皆决於長史盧淵淵知陵<lb/>
將叛敕諸城潜為之僃<hi>敕戒也</hi>屢以聞於魏朝魏朝不聽<lb/>
陵遂殺將佐帥宿豫之衆来奔<hi>朝直遥翻將即亮翻帥讀曰率</hi>濵淮諸<lb/>
<pb n="KR2b0007_WYG_142-22a"/>
戍以有僃得全陵在邉歷年隂結邉州豪傑陵既叛郡<lb/>
縣多捕送陵黨淵皆撫而赦之唯歸罪於陵衆心乃安<lb/>
<hi>根連株逮則沿邊豪傑懼罪必相帥南奔故悉赦之以安反側</hi>　閠月丙子立江陵公<lb/>
寶覽為始安王奉靖王後<hi>遥光既誅靖王無後故也始安貞王道生長子鳳卒于宋</hi>
<hi>世明帝建武元年贈始安靖王遥光靖王子也</hi>　以沈陵為北徐州刺史<hi>齊南徐州</hi>
<hi>治京口北徐州治鍾離今沈陵自魏南徐州來降因其位任改曰北徐</hi>　江祏等既敗帝<lb/>
左右捉刀應敕之徒皆恣横用事<hi>横户孟翻</hi>時人謂之刀敕<lb/>
蕭坦之剛狠而專嬖倖畏而憎之遥光死二十餘日帝<lb/>
<pb n="KR2b0007_WYG_142-22b"/>
遣延明主帥黄文濟將兵圍坦之宅殺之<hi>延明主帥蓋延明殿主帥</hi>
<hi>也狠户懇翻嬖卑義翻又博計翻帥所類翻將即亮翻下同</hi>并其子袐書郎賞坦之<lb/>
從兄翼宗為海陵太守<hi>沈約志晉安帝分廣陵立海陵郡今泰州即其地從才用翻守</hi>
<hi>式又翻</hi>未𤼵<hi>受海陵之命而未行也</hi>坦之謂文濟曰從兄海陵宅故<lb/>
應無它<hi>無它言無它變猶今人言無事也</hi>文濟曰海陵宅在何處坦之<lb/>
以告文濟白帝帝仍遣收之檢其家至貧唯有質錢帖<lb/>
數百<hi>質錢帖者以物質錢錢主給帖與之以為照騐他日出子本錢收贖</hi>還以啟帝原其<lb/>
死繫尚方茹法珍等譛劉暄有異志<hi>茹音如</hi>帝曰暄是我<lb/>
<pb n="KR2b0007_WYG_142-23a"/>
舅豈應有此直閣新蔡徐世標曰明帝乃武帝同堂<hi>明帝</hi>
<hi>高帝兄子於武帝同堂兄弟也</hi>恩遇如此猶滅武帝之後<hi>恩遇事見一百三十八卷</hi>
<hi>武帝永明十一年滅武帝後見明帝紀</hi>舅焉可信邪<hi>焉於虔翻何也</hi>遂殺之曹虎<lb/>
善於誘納日食荒客常數百人<hi>誘音酉食讀曰飤荒客自蠻中及化外來者</hi>
晩節吝嗇罷雍州有錢五千萬它物稱是<hi>雍於用翻稱尺證翻</hi>帝<lb/>
疑虎舊將且利其財遂殺之坦之暄虎所新除官<hi>坦之虎新</hi>
<hi>除官見上</hi>皆未及拜而死初高宗殂以隆昌事戒帝曰作事<lb/>
不可在人後<hi>謂欎林王欲殺高宗持疑不𤼵以及禍高宗以是而戒帝自謂密矣而非所以貽謀</hi>
<pb n="KR2b0007_WYG_142-23b"/>
<hi>燕翼子也</hi>故帝數與近習謀誅大臣<hi>數所角翻</hi>皆𤼵於倉猝决意<lb/>
無疑於是大臣人人莫能自保<hi>史言帝昏暴果於誅殺上下揺心</hi>　九<lb/>
月丁未以豫州刺史裴叔業為南兖州刺史征虜長史<lb/>
張冲為豫州刺史　壬戌以頻誅大臣大赦　丙戌魏<lb/>
主謁長陵欲引白衣左右吳人茹皓同車<hi>雖引在左右未命以官故</hi>
<hi>曰白衣左右茹音如</hi>皓奮衣將登給事黄門侍郎元匡進諫帝推<lb/>
之使下<hi>推吐雷翻</hi>皓失色而退匡新城之子也<hi>陽平王新城魏高祖之弟</hi>
　益州刺史劉季連聞帝失徳遂自驕恣用刑嚴酷蜀<lb/>
<pb n="KR2b0007_WYG_142-24a"/>
人怨之是月遣兵襲中水不克<hi>沈約宋書資江為中水涪江為内水今謂之中</hi>
<hi>江在資州資陽縣西資州漢犍為郡之資中縣地</hi>於是蜀人趙續伯等皆起兵<lb/>
作亂季連不能制　枝江文忠公徐孝嗣以文士不顯<lb/>
同異<hi>言依違取容於昏暴之朝</hi>故名位雖重猶得乆存虎賁中郎將<lb/>
許凖為孝嗣陳説事機<hi>賁音奔將即亮翻為于偽翻</hi>勸行廢立孝嗣<lb/>
持疑乆之謂必無用干戈之理須帝出遊<hi>須待也</hi>閉城門<lb/>
召百官集議廢之雖有此懐終不能决諸嬖倖亦稍憎<lb/>
之西豐忠憲侯沈文季自託老病不預朝權<hi>嬖卑義翻又博計翻</hi>
<pb n="KR2b0007_WYG_142-24b"/>
<hi>朝直遥翻</hi>侍中沈昭略謂文季曰叔父行年六十為貟外僕<lb/>
射<hi>文季雖為僕射而不預事故昭略謂之貟外僕射</hi>欲求自免豈可得乎文季<lb/>
笑而不應冬十月乙未帝召孝嗣文季昭略入華林省<lb/>
文季登車顧曰此行恐徃而不反帝使外監茹法珍賜<lb/>
以藥酒昭略怒罵孝嗣曰廢昏立明古今令典宰相無<lb/>
才致有今日以甌擲其面<hi>甌小器也所以盛酒</hi>曰使作破面鬼孝<lb/>
嗣飲藥酒至斗餘乃卒<hi>卒子恤翻</hi>孝嗣子演尚武康公主况<lb/>
尚山隂公主<hi>武康公主武帝女山隂公主明帝女</hi>皆坐誅昭略弟昭光聞<lb/>
<pb n="KR2b0007_WYG_142-25a"/>
收至家人勸之逃昭光不忍捨其母入執母手悲泣收<lb/>
者殺之昭光兄子曇亮逃已得免聞昭光死嘆曰家門<lb/>
屠滅何以生為絶吭而死<hi>曇徒含翻吭户郎翻又户浪翻沈慶之沈文季皆託老疾</hi>
<hi>不預朝權而終不免於死國無道而富貴則進退皆䧟危機也</hi>　初太尉陳顯逹自以<lb/>
高武舊將<hi>將即亮翻下同</hi>當高宗之世内懐危懼深自貶損常<lb/>
乗朽弊車道從鹵簿止用羸小者十數人<hi>道讀曰導從才用翻羸倫</hi>
<hi>為翻</hi>嘗侍宴酒酣啟高宗借枕高宗令與之顯逹撫枕曰<lb/>
臣年衰老富貴已足唯欠枕枕死<hi>酣户江翻枕枕上如字下之任翻</hi>特<lb/>
<pb n="KR2b0007_WYG_142-25b"/>
就陛下乞之高宗失色曰公醉矣顯逹以年禮告退<hi>禮大</hi>
<hi>夫七十而致事時顯逹年已七十矣</hi>高宗不許及王敬則反時顯逹將兵<lb/>
拒魏<hi>事見上卷高宗永泰元年</hi>始安王遥光疑之啟高宗欲追軍還<lb/>
會敬則平乃止及帝即位顯逹彌不樂在建康得江州<lb/>
甚喜<hi>樂音洛顯逹自馬圏敗還除江州刺史</hi>嘗有疾不令治既而自愈意<lb/>
甚不悦<hi>蓋求死不得死以至於反也悲夫治直之翻</hi>聞帝屢誅大臣傳云當<lb/>
遣兵襲江州十一月丙辰顯逹舉兵於尋陽令長史庾<lb/>
𢎞逺等與朝貴書數帝罪惡<hi>朝直遥翻數所具翻</hi>云欲奉建安王<lb/>
<pb n="KR2b0007_WYG_142-26a"/>
為主<hi>帝弟寶寅封建安王時為郢州刺史</hi>須京塵一靜西迎大駕<hi>郢州治夏口在</hi>
<hi>尋陽西</hi>乙丑以護軍將軍崔慧景為平南將軍督衆軍擊<lb/>
顯逹後軍將軍胡松驍騎將軍李叔獻帥水軍據梁山<lb/>
<hi>驍堅堯翻騎奇寄翻帥讀曰率下同</hi>左衛將軍左興盛督前鋒軍屯杜姥<lb/>
宅<hi>姥莫補翻</hi>　十二月癸未以前輔國將軍楊集始為秦州<lb/>
刺史<hi>楊集始請降見上卷明帝建武四年</hi>　陳顯逹發尋陽敗胡松於采<lb/>
石<hi>采石山在今太平州當塗縣北八十里山下有采石磯敗補邁翻</hi>建康震恐甲申軍<lb/>
于新林左興盛帥諸軍拒之顯逹多置屯火於岸側潜<lb/>
<pb n="KR2b0007_WYG_142-26b"/>
軍夜渡襲宫城乙酉顯逹以數千人登落星岡<hi>石頭城西有横</hi>
<hi>壠謂之落星岡</hi>新亭諸軍聞之奔還宫城大駭閉門設守<hi>守舒救翻</hi>
顯逹執馬矟從歩兵數百於西州前與臺軍戰再合顯<lb/>
逹大勝手殺數人矟折<hi>矟色角翻折而設翻</hi>臺軍繼至顯逹不能<lb/>
抗走至西州後<hi>據蕭子顯齊書顯逹走至西州後烏榜村</hi>騎官趙潭注刺顯<lb/>
逹墜馬斬之<hi>顯逹傳云潭注矟刺顯逹落馬蓋盡力注矟而刺之也騎官蓋在馬隊主副之下猶</hi>
<hi>今傔官也騎奇寄翻刺七亦翻</hi>諸子皆伏誅長史庾𢎞遠炳之之子也<lb/>
<hi>庾炳之柄用於宋元嘉之季</hi>斬於朱雀航將刑索帽著之曰子路結<lb/>
<pb n="KR2b0007_WYG_142-27a"/>
纓<hi>索山客翻著陟略翻左傳衛矦輙既立其父蒯聵入爭國刼衛卿孔悝與之登臺子路曰太子無勇若燔</hi>
<hi>臺半必舍孔叔太子懼下石乞孟黶以敵子路以戈擊之斷纓子路曰君子死冠不免結纓而死</hi>吾不<lb/>
可以不冠而死謂觀者曰吾非賊乃是義兵為諸軍請<lb/>
命耳<hi>為于偽翻軍當作君</hi>陳公太輕事若用吾言天下將免塗炭<lb/>
𢎞逺子子曜抱父乞代命并殺之帝既誅顯逹益自驕<lb/>
恣漸出遊走又不欲人見之每出先驅斥所過人家唯<lb/>
置空宅<hi>所謂屏除也</hi>尉司擊鼓蹋圍<hi>晉初洛陽置六部尉江左建康亦置六部尉</hi>
鼓聲所聞<hi>聞音問</hi>便應奔走不暇衣履犯禁者應手格殺<lb/>
<pb n="KR2b0007_WYG_142-27b"/>
<hi>格擊也</hi>一月凡二十餘出出輙不言定所東西南北無處<lb/>
不驅常以三四更中<hi>更工衡翻</hi>鼓聲四出火光照天幡㦸横<lb/>
路士民喧走相隨老小震驚啼號塞路處處禁斷<hi>號户高翻</hi>
<hi>塞悉則翻斷音短</hi>不知所過<hi>言雖奔走而路斷不知何所可過</hi>四民廢業樵蘇<lb/>
路斷吉凶失時<hi>吉謂冠婚凶謂䘮𦵏皆不得以時而行事</hi>乳母寄産<hi>乳儒遇翻育也</hi>
或輿病棄尸不得殯𦵏巷陌懸幔為高鄣置仗人防守<lb/>
謂之屏除<hi>幔莫半翻仗人謂執仗之人屏必郢翻</hi>亦謂之長圍嘗至沈公<lb/>
城有一婦人臨産不去因剖腹觀其男女又嘗至定林<lb/>
<pb n="KR2b0007_WYG_142-28a"/>
寺<hi>定林寺舊基在蔣山應潮井後</hi>有沙門老病不能去藏革間命左右<lb/>
射之百箭俱𤼵<hi>射七亦翻</hi>帝有膂力牽弓至三斛五斗又好<lb/>
擔幢白虎幢高七丈五尺於齒上擔之折齒不倦<hi>好呼到翻</hi>
<hi>擔都甘翻幢傅江翻旛也高居號翻</hi>自制擔幢校具<hi>校具猶言器械也</hi>伎衣飾以<lb/>
金玉<hi>伎渠綺翻</hi>侍衛滿側逞諸變態曾無愧色學乗馬於東<lb/>
冶營兵俞靈韻常著織成袴褶金薄㡌<hi>著則略翻褶音習</hi>執七<lb/>
寶矟急裝縛袴凌冒雨雪不避阬穽馳騁渴乏輙下馬<lb/>
觧取腰邊蠡器酌水飲之<hi>冐莫北翻又如字穽疾正翻騁丑郢翻蠡憐題翻瓠瓢也</hi>
<pb n="KR2b0007_WYG_142-28b"/>
<hi>今謂之馬杓爾雅翼曰蠃古字通於蠡蠃之為量小傳曰以蠡測海言不能極其量也</hi>復上馬馳<lb/>
去<hi>復扶又翻上時掌翻</hi>又選無賴小人善走者為逐馬左右五百<lb/>
人常以自隨或於市側過親幸家環回宛轉周徧城邑<lb/>
或出郊射雉置射雉場二百九十六處奔走徃來略不<lb/>
暇息<hi>史言帝之昏狂甚于宋欎林王射而亦翻</hi>　王肅為魏制官品百司皆<lb/>
如江南之制凡九品品各有二<hi>九品毎品各有正從二品歷隋唐至今猶然</hi>
侍中郭祚兼吏部尚書祚清謹重惜官位毎有銓授雖<lb/>
得其人必徘徊乆之然後下筆曰此人便已貴矣人以<lb/>
<pb n="KR2b0007_WYG_142-29a"/>
是多怨之然所用者無不稱職<hi>稱尺證翻</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_142-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百四十二<lb/>
</p>
<p>
</p>
  </div>
</body>
</text>
</TEI>
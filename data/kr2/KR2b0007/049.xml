<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑巻四十九</head>
    <p>
<pb n="KR2b0007_WYG_049-1a"/>
欽定四庫全書<lb/>
　資治通鑑巻四十九　　　宋　司馬光　撰<lb/>
　　　　　　　　　　　　　　胡三省　音註<lb/>
　漢紀四十一<hi>起柔兆敦䍧盡旃䝉單閼凡十年</hi>
　　孝殤皇帝<hi>諱隆和帝少子也諡法短折不成曰殤㐲侯古今注曰隆之字曰盛</hi>
延平元年春正月辛夘以太尉張禹為太傅司徒徐防<lb/>
為太尉叅録尚書事太后以帝在襁褓<hi>襁居兩翻褓音保</hi>欲令<lb/>
重臣居禁内乃詔禹舍宫中五日一歸府每朝見特贊<lb/>
<pb n="KR2b0007_WYG_049-1b"/>
與三公絶席<hi>特贊者每朝見賛拜者先獨賛禹名既乃賛大尉名以下禹不與三公同賛也絶席</hi>
<hi>者朝位獨在百僚上不與三公聮席也朝直遥翻見賢遍翻</hi>　封皇兄勝為平原王<lb/>
　癸夘以光禄勲梁鮪為司徒<hi>鮪于軌翻</hi>　三月甲申葬孝<lb/>
和皇帝于慎陵<hi>賢曰慎陵在雒陽東南三十里</hi>廟曰穆宗　丙戌清河<lb/>
王慶濟北王夀河間王開常山王章始就國<hi>濟子禮翻</hi>太后<lb/>
特加慶以殊禮<hi>殊異也其禮異於諸王也</hi>慶子祜年十三太后以帝<lb/>
㓜弱逺慮不虞留祜與嫡母耿姬居清河邸<hi>為帝崩立祜張本</hi>
耿姬况之曾孫也<hi>耿况以上谷從光武</hi>祜母犍為左姬也<hi>犍居言翻</hi>
<pb n="KR2b0007_WYG_049-2a"/>
夏四月鮮卑寇漁陽漁陽太守張顯率數百人出塞追<lb/>
之兵馬掾嚴授諫曰前道險阻賊執難量<hi>掾俞絹翻量音良</hi>宜<lb/>
且結營先令輕騎偵視之顯意甚鋭怒欲斬之遂進兵<lb/>
遇虜伏發士卒悉走唯授力戰身被十創手殺數人而<lb/>
死<hi>縁邉郡曹有兵馬掾掌兵馬偵丑鄭翻創初良翻</hi>主簿衛福功曹徐咸皆自<lb/>
投赴顯俱沒於陳<hi>陳讀曰陣</hi>　丙寅以虎賁中郎將鄧隲為<lb/>
車騎將軍儀同三司<hi>三司三公也晉職官志曰儀同三司之名始此隲職日翻</hi>隲弟<lb/>
黄門侍郎悝為虎賁中郎將宏閶皆侍中<hi>悝苦回翻閶齒良翻</hi>
<pb n="KR2b0007_WYG_049-2b"/>
司空陳寵薨　五月辛夘赦天下　壬辰河東垣山崩<lb/>
<hi>賢曰垣縣今絳州縣也</hi>　六月丁未以太常尹勤為司空　郡國<lb/>
三十七雨水　己未太后詔減大官導官尚方内署諸<lb/>
服御珍膳靡麗難成之物<hi>賢曰大官令周官也秩千石典天子御膳導官掌擇御米</hi>
<hi>導擇也尚方掌作御刀劒諸器物内署掌内府衣物令秩皆六百石</hi>自非供陵廟稻粱米<lb/>
不得導擇朝夕一肉飯而已舊太官湯官經用嵗且二<lb/>
萬萬自是裁數千萬<hi>百官志湯官丞主酒屬太官令</hi>及郡國所貢皆減<lb/>
其過半悉斥賣上林鷹犬<hi>東都亦冇上林苑在雒陽西斥開也棄也</hi>離宫别<lb/>
<pb n="KR2b0007_WYG_049-3a"/>
館儲峙米糒薪炭悉令省之<hi>峙丈里翻糒音備</hi>　丁夘詔免遣<lb/>
掖庭宮人及宗室沒入者皆為庶民　秋七月庚寅敕<lb/>
司𨽻校尉部刺史曰<hi>司𨽻校尉及諸州部刺史也</hi>間者郡國或有水<lb/>
災妨害秋稼朝廷惟咎憂惶悼懼<hi>惟思也咎過也</hi>而郡國欲獲<lb/>
豐穰虚飾之譽遂覆蔽災害<hi>覆敷又翻</hi>多張墾田不揣流亡<lb/>
<hi>揣初委翻</hi>競增戶口掩匿盗賊令姦惡無懲<hi>隠蔽盗賊不以上聞弗加誅計</hi>
<hi>使姦惡無所懲艾</hi>署用非次選舉乖宜貪苛慘毒延及平民<hi>賢曰</hi>
<hi>平民謂善人也</hi>刺史垂頭塞耳阿私下比<hi>塞悉則翻比毗至翻</hi>不畏于天<lb/>
<pb n="KR2b0007_WYG_049-3b"/>
不愧于人<hi>詩小雅何人斯之辭</hi>假貸之恩不可數恃<hi>數所角翻</hi>自今以<lb/>
後將糾其罪二千石長吏其各實覈所傷害為除田租<lb/>
芻稾<hi>長知兩翻為于偽翻</hi>　八月辛夘帝崩<hi>年二嵗</hi>癸丑殯于崇徳<lb/>
前殿<hi>賢曰雒陽南宫有崇徳殿</hi>太后與兄車騎將軍隲虎賁中郎將<lb/>
悝等定䇿禁中<hi>悝苦回翻</hi>其夜使隲持節以王青蓋車迎清<lb/>
河王子祜<hi>賢曰續漢志曰皇太子皇子皆安車朱班輪青盖金華蚤皇子為王錫以乗之故曰王青</hi>
<hi>盖車皇孫則緑車</hi>齋于殿中皇太后御崇徳殿百官皆吉服陪<lb/>
位<hi>賢曰不可以凶事臨朝改吉服也</hi>引拜祜為長安侯<hi>賢曰不即立為天子而封侯者</hi>
<pb n="KR2b0007_WYG_049-4a"/>
<hi>不欲從微即登皇位余謂先封候者用立孝宣帝故事也</hi>乃下詔以祜為孝和皇帝<lb/>
嗣又作䇿命有司讀䇿畢太尉奉上璽綬即皇帝位<hi>上時</hi>
<hi>掌翻璽斯氏翻綬音受</hi>太后猶臨朝<hi>公羊𫝊曰猶者可止之辭</hi>詔告司𨽻校尉<lb/>
河南尹南陽太守曰毎覽前代外戚賓客濁亂奉公<hi>言其</hi>
<hi>挾埶恣横奉公之吏為所濁亂也</hi>為民患苦咎在執法怠懈不輙行其<lb/>
罰故也<hi>懈古隘翻</hi>今車騎將軍隲等雖懐敬順之志而宗門<lb/>
廣大姻戚不小賔客姦猾多干禁憲<hi>賢曰干犯也</hi>其明加檢<lb/>
敕勿相容䕶自是親屬犯罪無所假貸　九月六州大<lb/>
<pb n="KR2b0007_WYG_049-4b"/>
水　丙寅葬孝殤皇帝于康陵<hi>賢曰康陵在慎陵塋中庚地</hi>以連遭<lb/>
大水百姓苦役方中秘藏<hi>賢曰方中陵中也冡藏之中故言秘也孔頴逹曰凡天子</hi>
<hi>之葬掘地為方壙漢書謂之方中方中之内先累椁於其方中南而為羡道以蜃車載柩至壙説而載以龍輴</hi>
<hi>從羡道而入至方中乃屬紼於棺之緘從上而下棺入於椁之中方上謂覆坑方石上</hi>及諸工作<lb/>
事減約十分居一<hi>十分居一者減其九分也</hi>　乙亥殞石于陳留<hi>陳留</hi>
<hi>郡在雒陽東五百三十里</hi>　詔以北地梁慬為西域副校尉<hi>慬音勤校户教</hi>
<hi>翻</hi>慬行至河西㑹西域諸國反攻都䕶任尚於䟽勒尚<lb/>
上書求救詔慬將河西四郡𦍑胡五千騎馳赴之慬未<lb/>
<pb n="KR2b0007_WYG_049-5a"/>
至而尚已得解詔徴尚還以騎都尉叚禧為都護西域<lb/>
長史趙博為騎都尉禧博守它乾城<hi>班超為都䕶居龜兹它乾城</hi>城<lb/>
小梁慬以為不可固乃譎説龜兹王白覇<hi>譎古宂翻説輸芮翻龜兹</hi>
<hi>音丘慈</hi>欲入共保其城白覇許之吏民固諫白覇不聼慬<lb/>
既入遣將急迎叚禧趙博合軍八九千人龜兹吏民並<lb/>
叛其王而與温宿姑墨數萬兵反共圍城慬等出戰大<lb/>
破之連兵數月胡衆敗走乘勝追撃凡斬首萬餘級獲<lb/>
生口數千人龜兹乃定<hi>梁慬非不徤闘然終不能定西域者徒勇而無䇿畧也</hi>
<pb n="KR2b0007_WYG_049-5b"/>
冬十月四州大水雨雹<hi>雨于具翻</hi>　清河孝王慶病篤上書<lb/>
求葬樊濯宋貴人冡旁<hi>欲從其母也</hi>十二月甲子王薨　乙<lb/>
酉罷魚龍曼延戯<hi>武帝元封二年作魚龍曼延戯今罷之曼音萬延衍而翻</hi>　尚書<lb/>
郎南陽樊凖以儒風寖衰上疏曰臣聞人君不可以不<lb/>
學光武皇帝受命中興東西誅戰不遑啓處<hi>處昌吕翻</hi>然猶<lb/>
投戈講蓺<hi>蓺六蓺也</hi>息馬論道孝明皇帝庶政萬機無不簡<lb/>
心<hi>朱子曰簡閲也</hi>而垂情古典游意經藝每饗射禮畢正坐自<lb/>
講諸儒並聼四方欣欣又多徴名儒布在廊廟每宴㑹<lb/>
<pb n="KR2b0007_WYG_049-6a"/>
則論難衎衎<hi>賢曰衎衎和樂貎也難乃旦翻衎苦旱翻又苦汗翻</hi>共求政化期門<lb/>
羽林介胄之士悉通孝經<hi>期門即虎賁士</hi>化自聖躬流及蠻荒<lb/>
是以議者每稱盛時咸言永平今學者益少<hi>少詩沼翻</hi>逺方<lb/>
尤甚博士倚席不講<hi>賢曰禮記曰凡侍坐於大司成者逺間三席又曰若非飲食之客則</hi>
<hi>布席席間函文注云謂講問客也倚席言不施講坐也</hi>儒者競論浮麗忘蹇蹇之<lb/>
忠習諓諓之辭<hi>賢曰諓諓謟言也音踐前書曰昔秦穆公説諓諓之言</hi>臣愚以為<lb/>
宜下明詔博求幽隠寵進儒雅以俟聖上講習之期<hi>時安</hi>
<hi>帝始年十三故請求儒雅以俟講習</hi>太后深納其言詔公卿中二千石各<lb/>
<pb n="KR2b0007_WYG_049-6b"/>
舉隠士大儒務取高行以勸後進<hi>行下孟翻</hi>妙簡博士<hi>妙精也簡</hi>
<hi>擇也</hi>必得其人<lb/>
　　孝安皇帝上<hi>諱祜肅宗孫也父曰清河孝王慶諡法寛容和平曰安伏侯古今注曰祜</hi>
　　　<hi>之字曰福</hi>
永初元年春正月癸酉朔赦天下　蜀郡徼外𦍑内屬<lb/>
<hi>徼吉弔翻下同</hi>　二月丁夘分清河國封帝弟常保為廣川王<lb/>
<hi>廣川縣屬信都國賢曰故城在今冀州棗彊縣東北</hi>　庚午司徒梁鮪薨　三月<lb/>
癸酉日有食之　己卯永昌徼外僬僥種夷陸類等舉<lb/>
<pb n="KR2b0007_WYG_049-7a"/>
種内附<hi>永昌郡在雒陽西七千二百六十里僬僥國人長不過三尺徼吉弔翻僬兹消翻僥倪么翻種</hi>
<hi>章勇翻</hi>　甲申葬清河孝王於廣丘<hi>廣丘在清河厝縣後更名甘陵</hi>司空<lb/>
宗正護䘮事儀比東海恭王<hi>恭王葬見四十五巻明帝永平元年  考異曰帝紀</hi>
<hi>書車騎將軍䕶葬今從𫝊</hi>　自和帝之䘮鄧隲兄弟常居禁中隲不<lb/>
欲乆在内連求還第太后許之夏四月封太傅張禹太<lb/>
尉徐防司空尹勤車騎將軍鄧隲城門校尉鄧悝虎賁<lb/>
中郎將鄧宏黄門郎鄧閶皆為列侯<hi>禹安鄉侯防龍鄉侯隲上蔡侯悝葉</hi>
<hi>侯宏西平侯閶西華侯閶音昌誤考異曰袁紀前作閶後作闓盖</hi>食邑各萬户隲以定<lb/>
<pb n="KR2b0007_WYG_049-7b"/>
策功增三千户隲及諸弟辭讓不獲遂逃避使者間關<lb/>
詣闕<hi>賢曰間關猶﨑嶇也</hi>上疏自陳至于五六乃許之　五月甲<lb/>
戌以長樂衛尉魯恭為司徒<hi>樂音洛</hi>恭上言舊制立秋乃<lb/>
行薄刑自永元十五年以來改用孟夏<hi>事見上巻</hi>而刺史太<lb/>
守因以盛夏徴召農民拘對考驗連滯無已<hi>連謂獄辭相連及也</hi>
<hi>滯謂留滯不决也</hi>上逆時氣下傷農業案月令孟夏斷薄刑者<lb/>
謂其輕罪已正<hi>謂已結正也㫁丁亂翻下同</hi>不欲令乆繫故時斷之<lb/>
也臣愚以為今孟夏之制可從此令其决獄案考皆以<lb/>
<pb n="KR2b0007_WYG_049-8a"/>
立秋為斷又奏孝章皇帝欲助三正之微定律著令斷<lb/>
獄皆以冬至之前<hi>事見四十七卷章帝元和三年</hi>小吏不與國同心者<lb/>
率十一月得死罪賊不問曲直便即格殺雖有疑罪不<lb/>
復讞正<hi>復扶又翻讞魚列翻又魚戰翻又魚蹇翻議獄也</hi>可令大辟之科<hi>辟毗亦翻</hi>
盡冬月乃斷朝廷皆從之　丁丑詔封北海王睦孫夀<lb/>
光侯普為北海王<hi>和帝永元八年北海王威自殺今復紹封夀光縣本屬北海後屬樂安國</hi>
　九真徼外夜郎蠻夷舉土内屬　西域都䕶叚禧等<lb/>
雖保龜兹而道路隔塞<hi>塞悉則翻</hi>檄書不通公卿議者以為<lb/>
<pb n="KR2b0007_WYG_049-8b"/>
西域阻逺數有背叛<hi>數所角翻背蒲妹翻</hi>吏士屯田其費無已六<lb/>
月壬戌罷西域都䕶<hi>和帝永元三年復置西域都䕶今罷</hi>遣騎都尉王宏<lb/>
發關中兵迎禧及梁慬趙博伊吾盧栁中屯田吏士而<lb/>
還　初燒當𦍑豪東號之子麻奴隨父來降<hi>東號降見四十七巻</hi>
<hi>和帝永元元年降户江翻</hi>居于安定時諸降羌布在郡縣皆為吏民<lb/>
豪右所徭役<hi>徭使也</hi>積以愁怨及王宏西迎叚禧發金城<lb/>
隴西漢陽羌數百千騎與俱郡縣廹促發遣羣羌懼逺<lb/>
屯不還行到酒泉頗有散叛諸郡各發兵邀遮或覆其<lb/>
<pb n="KR2b0007_WYG_049-9a"/>
廬落于是勒姐當煎大豪東岸等愈驚遂同時犇潰<hi>姐音</hi>
<hi>紫且翻又音紫</hi>麻奴兄弟因此與種人俱西出塞滇零與鍾𦍑<lb/>
諸種大為冦掠斷隴道<hi>零音憐續漢書曰鍾𦍑九千餘户在隴西臨洮谷隴道隴坁之</hi>
<hi>道也種章勇翻㫁丁管翻</hi>時𦍑歸附既乆無復器甲或持竹竿木枝<lb/>
以代戈矛或負板案以為楯<hi>楯食尹翻</hi>或執銅鏡以象兵<hi>銅鏡</hi>
<hi>映日人遥望之以為兵也</hi>郡縣畏懦不能制丁夘赦除諸𦍑相連結<lb/>
謀叛逆者罪　秋九月庚午太尉徐防以災異冦賊策<lb/>
免三公以災異免自防始辛未司空尹勤以水雨漂流<lb/>
<pb n="KR2b0007_WYG_049-9b"/>
䇿免　仲長統昌言曰<hi>仲姓也商湯左相仲虺周冇仲山甫舜十六相有仲堪仲熊周</hi>
<hi>八士有仲突仲忽</hi>光武皇帝愠數世之失權忿彊臣之竊命<hi>賢曰</hi>
<hi>昌當也愠猶恨也數世謂元成哀平彊臣謂王莽</hi>矯枉過直政不任下雖置三<lb/>
公事歸臺閣<hi>賢曰臺閣謂尚書余謂三公失職非至光武時始然也自武帝游宴後庭用宦者處</hi>
<hi>樞機至于宣帝専任恭顯而丞相御史取充位事歸臺閣其所由來者漸也</hi>自此以來三公<lb/>
之職備員而已然政有不治猶加譴責而權移外戚之<lb/>
家寵被近習之豎<hi>被皮義翻</hi>親其黨類用其私人内充京師<lb/>
外布州郡顛倒賢愚貿易選舉<hi>貿音茂</hi>疲駑守境<hi>駑音奴駑駘馬</hi>
<pb n="KR2b0007_WYG_049-10a"/>
<hi>之下乘以喻不才之吏</hi>貪殘牧民撓擾百姓<hi>撓音火髙翻</hi>忿怒四夷招<lb/>
致乖叛亂離斯瘼<hi>用詩語賢曰瘼病也</hi>怨氣並作隂陽失和三光<lb/>
虧缺怪異數至<hi>數所角翻</hi>蟲螟食稼水旱為災此皆戚宦之<lb/>
臣所致然也反以䇿讓三公至于死免乃足為呌呼蒼<lb/>
天號咷泣血者矣<hi>放聲而哭曰號咷號户刀翻咷徒刀翻</hi>又中世之選三<lb/>
公也務於清慤謹慎循常習故者是以婦女之檢柙<hi>賢曰</hi>
<hi>檢柙猶規矩也揚子曰蠢廸檢柙注云檢柙猶隠栝也毛晃曰檢柙檢束也輔也俗作撿押非</hi>鄉曲之<lb/>
常人耳惡足以居斯位邪<hi>惡音烏下同</hi>埶既如彼選又如此<lb/>
<pb n="KR2b0007_WYG_049-10b"/>
而欲望三公勲立於國家績加於生民不亦逺乎昔文<lb/>
帝之於鄧通可謂至愛而猶展申徒嘉之志<hi>事見十四巻文帝後</hi>
<hi>二年</hi>夫見任如此則何患於左右小臣哉至於近世外戚<lb/>
宦豎請託不行意氣不滿立能陷人於不測之禍惡可<lb/>
得彈正者哉曩者任之重而責之輕今者任之輕而責<lb/>
之重光武奪三公之重至今而加甚不假后黨以權數<lb/>
世而不行葢親疏之埶異也<hi>賢曰言光武奪三公重任今奪更甚光武不假后黨</hi>
<hi>威權數代遂不遵行此為三公疏后黨親故也</hi>今人主誠専委三公分任責成<lb/>
<pb n="KR2b0007_WYG_049-11a"/>
而在位病民<hi>病民謂百姓受其害也</hi>舉用失賢百姓不安争訟不<lb/>
息天地多變人物多妖<hi>妖於驕翻</hi>然後可以分此罪矣　壬<lb/>
午詔太僕少府減黄門鼔吹以補羽林士<hi>漢官儀曰黄十門鼔吹百四</hi>
<hi>五人羽林左監主羽林八百人右監主九百人杜佑曰漢代有黄門鼔吹享宴食舉樂十三曲與魏代鼔吹長</hi>
<hi>簫伎録並云絲竹合作執節者歌又建初録云務成黄爵𤣥雲逺期皆騎吹曲非鼔吹曲此則列於殿庭者為</hi>
<hi>鼔吹今之從行者為騎吹二曲異也孫權觀魏武軍作鼔吹而還應是此鼔吹魏晉代給鼓吹甚輕牙門督將</hi>
<hi>五校悉有鼔吹齊梁至陳則重矣今代短簫鐃歌亦謂之鼓吹蔡邕曰鼔吹軍樂也黄帝岐伯所作以揚威武</hi>
<hi>勸士諷敵也雍門周説孟嘗君鼔吹於不測之淵説者云鼔自一物吹自竽籟之屬非簫鼔合奏别為一樂之</hi>
<pb n="KR2b0007_WYG_049-11b"/>
<hi>名也然則短簫鐃歌此時未名鼔吹矣宋白曰鼔吹據崔豹古今注張騫使西域得摩訶兠勒一曲李延年増</hi>
<hi>之分為二十八曲梁置清商鼓吹令二人唐又有揺鼔金鉦大鼓長鳴歌簫笳笛合為鼓吹十二案大享㑹則</hi>
<hi>設於懸外</hi>廐馬非乗輿常所御者皆減半食<hi>賢曰乘輿所乘車輿也不敢斥</hi>
<hi>言尊者故稱乘輿見蔡邕獨㫁乘繩證翻</hi>諸所造作非供宗廟園陵之用皆<lb/>
且止　庚寅以太傅張禹為太尉太常周章為司空<lb/>
大長秋鄭衆中常侍蔡倫等皆秉勢豫政周章數進直<lb/>
言<hi>數所角翻</hi>太后不能用初太后以平原王勝有痼疾而貪<lb/>
殤帝孩抱飬為己子故立焉及殤帝崩羣臣以勝疾非<lb/>
<pb n="KR2b0007_WYG_049-12a"/>
痼意咸歸之大后以前不立勝恐後為怨乃迎帝而立<lb/>
之周章以衆心不附宻謀閉宫門誅鄧隲兄弟及鄭衆<lb/>
蔡倫刼尚書廢太后於南宫封帝為逺國王而立平原<lb/>
王事覺冬十一月丁亥章自殺　戊子敕司𨽻校尉冀<lb/>
幷二州刺史民訛言相驚弃捐舊居老弱相携窮困道<lb/>
路其各敇所部長吏躬親曉喻<hi>長知兩翻</hi>若欲歸本郡在所<lb/>
為封長檄不欲勿彊<hi>為于偽翻賢曰封謂印封之也長檄猶今長牒也欲歸者皆給以長</hi>
<hi>牒為驗彊音其兩翻</hi>　十二月乙夘以頴川太守張敏為司空<lb/>
<pb n="KR2b0007_WYG_049-12b"/>
詔車騎將軍鄧隲征西校尉任尚將五營及諸郡兵五<lb/>
萬人<hi>五營北軍五校營也</hi>屯漢陽以備𦍑<hi>六考異曰帝紀在  月今從西𦍑傳</hi>　是<lb/>
嵗郡國十八地震四十一大水二十八大風雨雹　鮮<lb/>
卑大人燕荔陽詣闕朝賀太后賜燕荔陽王印綬赤車<lb/>
參駕<hi>赤車者帷裳衡軛皆赤恭駕者駕二馬燕於賢翻荔力計翻</hi>令止烏桓校尉所<lb/>
居寗城下<hi>寗城屬上谷郡</hi>通胡市因築南北兩部質館<hi>賢曰築館以受</hi>
<hi>降質質音致下同</hi>鮮卑邑落百二十部各遣入質<lb/>
二年春正月鄧隲至漢陽諸郡兵未至鍾𦍑數千人擊<lb/>
<pb n="KR2b0007_WYG_049-13a"/>
敗隲軍于冀西<hi>冀縣之西也敗補邁翻</hi>殺千餘人梁慬還至燉煌<lb/>
<hi>自西域還也燉徒門翻</hi>逆詔慬留為諸軍援<hi>逆迎/也</hi>慬至張掖<hi>張掖郡在</hi>
<hi>雒陽西四千二百里應劭曰張掖者言為國張臂掖也</hi>破諸羌萬餘人其能脱者<lb/>
十二三進至姑臧羌大豪三百餘人詣慬降並慰譬遣<lb/>
還故地　御史中丞樊凖以郡國連年水旱民多飢困<lb/>
上疏請令大官尚方考功上林池籞諸官實減無事之<lb/>
物<hi>賢曰前書百官表少府掌山海池澤之税屬官有太官考工尚方上林中十池監太官掌御膳飲食考工</hi>
<hi>主作器械尚方主作刀劒實減謂實覆其數減之也功當作工籞偶許翻</hi>五府調省中都官<lb/>
<pb n="KR2b0007_WYG_049-13b"/>
吏京師作者<hi>賢曰五府謂太𫝊太尉司徒司空大將軍也調徴𤼵也省減也中都官吏在京師之</hi>
<hi>官吏也作謂營作者也余按是時不拜大將軍獨鄧隲為車騎將軍耳調徒弔翻</hi>又被災之郡<lb/>
百姓凋殘恐非賑給所能勝贍<hi>被皮義翻勝音升</hi>雖有其名終<lb/>
無其實可依征和元年故事<hi>賢曰武帝征和元年詔曰當今務在禁苛暴止擅賦</hi>
<hi>力本農桑母乏武備而已予據此乃征和四年詔也征和元年當有遣使慰安故事</hi>遣使持節慰<lb/>
安尤困乏者徙置荆揚孰郡<hi>孰古熟字通</hi>今雖有西屯之役<lb/>
冝先東州之急<hi>西屯謂討羌之師東州謂雒陽以東冀兖諸州被水旱也先悉薦翻</hi>太后<lb/>
從之悉以公田賦與貧民<hi>賦布也</hi>即擢凖與議郎吕倉並<lb/>
<pb n="KR2b0007_WYG_049-14a"/>
守光禄大夫二月乙丑遣凖使冀州倉使兖州稟貸流<lb/>
民咸得蘇息<hi>稟給也貸施也死而更生曰蘇氣絶而復續曰息</hi>　夏旱五月丙<lb/>
寅皇太后幸雒陽寺<hi>賢曰寺官舍也風俗通曰寺嗣也理事之吏嗣續於其中</hi>及若<lb/>
盧獄<hi>前漢有若盧獄屬少府漢舊儀曰主鞫將相大臣東都初省和帝永元九年復置</hi>録囚徒<lb/>
雒陽有囚實不殺人而被考自誣羸困輿見<hi>輿箯輿也獄囚被掠</hi>
<hi>委困者以箯輿處之師古曰編竹木以為輿形如今之食輿見賢遍翻箯音編</hi>畏吏不敢言將<lb/>
去舉頭若欲自訴太后察視覺之即呼還問狀具得枉<lb/>
實<hi>得其見枉之實也</hi>即時收雒陽令下獄抵罪<hi>下遐稼翻</hi>行未還宮<lb/>
<pb n="KR2b0007_WYG_049-14b"/>
澍雨大降<hi>㴻音注又殊遇翻時雨也</hi>　六月京師及郡國四十大水<lb/>
大風雨雹<hi>東觀記曰雹大如芋魁鷄子風㧞樹發屋雨于具翻</hi>　秋七月太白入<lb/>
北斗<hi>晉書天文志北斗七星在太微北七政之樞機隂陽之元本也故運乎中央而臨制四方所以建四</hi>
<hi>時而均五行也天文志曰太白入斗中為貴相凶</hi>　閏月廣川王常保薨無子<lb/>
國除　癸未蜀郡徼外𦍑舉土内屬<hi>東觀記曰徼外𦍑薄申等八種舉衆</hi>
<hi>降徼吉弔翻</hi>　冬鄧隲使任尚及從事中郎河内司馬鈞率<lb/>
諸郡兵與滇零等數萬人戰于平襄<hi>平襄縣屬漢陽郡賢曰故襄戎邑零</hi>
<hi>音憐</hi>尚軍大敗死者八千餘人𦍑衆遂大盛朝廷不能制<lb/>
<pb n="KR2b0007_WYG_049-15a"/>
湟中諸縣粟石萬錢百姓死亡不可勝數而轉運難劇<lb/>
<hi>劇甚也勝音升</hi>故左校令河南龎參<hi>將作大匠屬官而左右校令各一人秩六百石左校</hi>
<hi>令掌左工徒右校令掌右工徒校户教翻龎皮江翻</hi>先坐法輸作若盧使其子俊<lb/>
上書曰方今西州流民擾動而徴發不絶水潦不休地<lb/>
力不復<hi>賢曰言其耗損不復於舊</hi>重之以大軍<hi>重直用翻</hi>疲之以逺戍農<lb/>
功消於轉運資財竭於徴發田疇不得墾闢禾稼不得<lb/>
收入摶手困窮<hi>賢曰兩手相摶言無計也</hi>無望來秋百姓力屈不復<lb/>
堪命<hi>復扶又翻</hi>臣愚以為萬里運糧逺就𦍑戎不若總兵飬<lb/>
<pb n="KR2b0007_WYG_049-15b"/>
衆以待其疲車騎將軍隲宜且振旅<hi>𫝊曰三年而治兵入而振旅書曰班</hi>
<hi>師振旅振整也整衆而還也</hi>留征西校尉任尚使督凉州士民轉居<lb/>
三輔<hi>參建棄凉州之議發於此書</hi>休徭役以助其時止煩賦以益其<lb/>
財令男得耕種女得織絍<hi>賢曰絍音如深翻杜預注左𫝊云織絍織繒布也字釋云</hi>
<hi>絍機縷也又如沁翻</hi>然後畜精鋭乘懈沮出其不意攻其不備則<lb/>
邉民之仇報犇北之耻雪矣<hi>懈古隘翻沮在吕翻</hi>書奏㑹樊凖上<lb/>
疏薦參太后即擢參於徒中召拜謁者使西督三輔諸<lb/>
軍屯十一月辛酉詔鄧隲還師留任尚屯漢陽為諸軍<lb/>
<pb n="KR2b0007_WYG_049-16a"/>
節度遣使迎拜隲為大將軍既至使大鴻臚親迎中常<lb/>
侍郊勞<hi>臚陵如翻勞力到翻</hi>王主以下候望於道寵靈顯赫光震<lb/>
都鄙<hi>王主諸王及諸公主也鄧隲西征無功而還當引罪求自貶以天下據埶持權冐受榮寵於心安乎</hi>
<hi>君子是以知其不終也</hi>　滇零自稱天子於北地招集武都參狼<lb/>
<hi>𦍑居武都者為参狼種参所簮翻</hi>上郡西河諸雜種羌斷隴道冦鈔三<lb/>
輔<hi>斷丁管翻鈔楚交翻</hi>南入益州殺漢中太守董炳梁慬受詔當<lb/>
屯金城聞羌冦三輔即引兵赴擊轉戰武功羙陽間<hi>武功</hi>
<hi>羙陽二縣屬扶風</hi>連破走之𦍑稍退散　十二月廣漢塞外參<lb/>
<pb n="KR2b0007_WYG_049-16b"/>
狼𦍑降<hi>此與武都參狼同種而分居廣漢塞外者也</hi>　是嵗郡國十二地震<lb/>
三年春正月庚子皇帝加元服赦天下　遣騎都尉任<lb/>
仁督諸郡屯兵救三輔仁戰數不利<hi>數所角翻</hi>當煎勒姐𦍑<lb/>
攻沒破𦍑縣<hi>破羌縣屬金城縣</hi>鍾𦍑攻沒臨洮縣執隴西南部<lb/>
都尉<hi>臨洮縣隴西南部都尉治所洮土刀翻</hi>　三月京師大飢民相食壬<lb/>
辰公卿詣闕謝詔務思變復以助不逮<hi>變改也改過以復於善也</hi>
壬寅司徒魯恭罷恭再在公位<hi>和帝永元十二年恭代吕葢為司徒永初元年</hi>
<hi>復代梁鮪為司徒</hi>選辟髙第至列卿郡守者數十人<hi>此謂恭府掾屬之髙</hi>
<pb n="KR2b0007_WYG_049-17a"/>
<hi>第也守手又翻</hi>而門下耆生<hi>耆老也</hi>或不䝉薦舉至有怨望者恭<lb/>
聞之曰學之不講是吾憂也<hi>論語孔子之言</hi>諸生不有鄉舉者<lb/>
乎<hi>賢曰言人患學之不習耳若能究習自有鄉里之舉豈要待三公之辟乎</hi>終無所言亦不<lb/>
借之議論學者受業必窮核問難<hi>難乃旦翻</hi>道成然後謝遣<lb/>
之學者曰魯公謝與議論不可虛得　夏四月丙寅以<lb/>
大鴻臚九江夏勤為司徒　三公以國用未足奏令吏<lb/>
民入錢榖得為關内矦虎賁羽林郎五官大夫官府吏<lb/>
緹騎營士各有差<hi>五官亦郎也大夫光禄太中中散諫議大夫也官府吏給事諸官府者賢</hi>
<pb n="KR2b0007_WYG_049-17b"/>
<hi>曰續漢志曰執金吾緹騎二百人緹赤黄色營士謂五校營士也緹丁禮翻又丁奚翻</hi>　甲申清<lb/>
河愍王虎威薨無子五月丙申封樂安王寵子延平為<lb/>
清河王奉孝王後　六月漁陽烏桓與右北平胡千餘<lb/>
冦代郡上谷　漢人韓琮隨匃奴南單于入朝<hi>漢人與匈奴錯</hi>
<hi>居韓琮因事南單于琮徂宗翻</hi>既還説南單于云<hi>説式芮翻</hi>關東水<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>人民<lb/>
飢餓死盡可擊也單于信其言遂反　秋七月海賊張<lb/>
伯路等冦濵海九郡殺二千石令長<hi>長知兩翻</hi>遣侍御史巴<lb/>
郡龎雄督州郡兵擊之伯路等乞降尋復屯聚<hi>復扶又翻</hi>
<pb n="KR2b0007_WYG_049-18a"/>
九月鴈門烏桓率衆王無何允與鮮卑大人邱倫等及<lb/>
南匈奴骨都合七千騎冦五原與大守戰于髙渠谷<hi>賢曰</hi>
<hi>東觀記戰九原髙梁谷渠梁相類必有誤</hi>漢兵大敗　南單于圍中郎將耿<lb/>
种於羙稷<hi>使匈奴中郎將也种音冲</hi>冬十一月以大司農陳國何熈<lb/>
行車騎將軍事中郎將龎雄為副將五營及邉郡兵二<lb/>
萬餘人又詔遼東太守耿䕫率鮮卑及諸郡共擊之以<lb/>
梁慬行度遼將軍事雄䕫擊南匈奴薁鞬日逐王破之<lb/>
<hi>薁於六翻鞬居言翻</hi>　十二月辛酉郡國九地震　乙亥有星孛<lb/>
<pb n="KR2b0007_WYG_049-18b"/>
于天苑<hi>晉書天文志天苑十六星在昴畢南天子之苑圃飬獸之所也孛蒲内翻</hi>是嵗京師<lb/>
及郡國四十一雨水幷凉二州大飢人相食　太后以<lb/>
隂陽不和軍旅數興<hi>數所角翻</hi>詔嵗終饗遣衛士勿設戯作<lb/>
樂<hi>西都之制嵗盡衛卒交代上臨饗罷遣之續漢志曰饗遣故衛士儀百官㑹位定謁者持節引故衛士入</hi>
<hi>自端門衛司馬執幡鉦䕶行行定侍御史持節慰勞以詔恩問所疾苦受其章奏所欲言畢饗賜作樂觀以角</hi>
<hi>扺樂闋罷遣勸以農桑</hi>減逐疫侲子之半<hi>賢曰侲子逐疫之人也音振薛綜注西京賦云</hi>
<hi>侲之言善也善童㓜子也續漢書曰大儺選中黄門子弟年十嵗以上十二以下百二十人為侲子皆赤幘皂</hi>
<hi>製執大鞉</hi>
<pb n="KR2b0007_WYG_049-19a"/>
四年春正月元㑹徹樂不陳充庭車<hi>賢曰每大朝㑹必陳乘輿法物車輦</hi>
<hi>於庭以年飢故不陳</hi>　鄧隲在位頗能推進賢士薦何熈李郃等<lb/>
列於朝廷<hi>郃曷閤翻</hi>又辟𢎞農楊震巴郡陳禪等置之幕府<lb/>
天下稱之震孤貧好學明歐陽尚書通達博覽諸儒為<lb/>
之語曰關西孔子楊伯起<hi>楊震字伯起居𢎞農在函谷闗之西</hi>教授二十<lb/>
餘年不答州郡禮命<hi>禮謂延聘之禮命謂辟置之命</hi>衆人謂之晚暮<hi>謂嵗</hi>
<hi>月已老而出仕遲也</hi>而震志愈篤隲聞而辟之時震年已五十餘<lb/>
累遷荆州刺史東萊太守<hi>郡國志東萊郡在雒陽東三千一百二十八里</hi>當之<lb/>
<pb n="KR2b0007_WYG_049-19b"/>
郡道經昌邑<hi>昌邑縣屬山陽郡賢曰昌邑故城在今兖州金鄉縣西北</hi>故所舉荆州<lb/>
茂才王宻為昌邑令夜懐金十斤以遺震<hi>遺于季翻下同</hi>震曰<lb/>
故人知君君不知故人何也宻曰暮夜無知者震曰天<lb/>
知地知我知子知何謂無知者宻愧而出後轉涿郡太<lb/>
守<hi>郡國志涿郡在雒陽東北千八百里</hi>性公廉子孫常蔬食歩行<hi>食不魚肉行不</hi>
<hi>車騎也</hi>故舊或欲令為開産業<hi>為于偽翻</hi>震不肯曰使後世稱<lb/>
為清白吏子孫以此遺之不亦厚乎　張伯路復攻郡<lb/>
縣殺守令<hi>復扶又翻下同</hi>黨衆浸盛詔遣御史中丞王宗持節<lb/>
<pb n="KR2b0007_WYG_049-20a"/>
發幽冀諸郡兵合數萬人徴宛陵令扶風法雄為青州<lb/>
刺史<hi>宛陵縣屬河南尹法姓也齊襄王法章之後秦滅齊子孫不敢稱田姓故以法為氏</hi>與宗并<lb/>
力討之　南單于圍耿种數月梁慬耿䕫撃斬其别將<lb/>
於屬國故城<hi>班志西河羙稷縣屬國都尉治故城盖在羙稷縣界將即亮翻下同</hi>單于自<lb/>
將迎戰慬等復破之單于遂引還虎澤<hi>班志西河郡榖羅縣虎澤在西</hi>
<hi>北師古避唐諱以虎為武</hi>　丙午詔減百官及州郡縣奉各有差<hi>奉讀</hi>
<hi>曰俸</hi>二月南匈奴冦常山　滇零遣兵冦褒中<hi>褒中縣屬漢中郡古</hi>
<hi>褒國也賢曰今梁州褒城縣</hi>漢中太守鄭勤移屯褒中任尚軍乆出<lb/>
<pb n="KR2b0007_WYG_049-20b"/>
無功民廢農桑乃詔尚將吏民還屯長安罷遣南陽穎<lb/>
川汝南吏士乙丑初置京兆虎牙都尉於長安扶風都<lb/>
尉於雍如西京三輔都尉故事<hi>賢曰漢官儀京兆虎牙扶風都尉以凉州近羌</hi>
<hi>數犯三輔將兵衛䕶園陵扶風都尉居雍故俗人稱雍營西京三輔京兆有京輔都尉馮翊有左輔都尉扶風</hi>
<hi>有右輔都尉</hi>謁者龎參説鄧隲<hi>説輸芮翻</hi>徙邉郡不能自存者入<lb/>
居三輔隲然之欲棄凉州并力北邉乃㑹公卿集議隲<lb/>
曰譬若衣敗壊一以相補猶有所完<hi>壊音怪</hi>若不如此將<lb/>
兩無所保郎中陳國虞詡言於太尉張禹曰若大將軍<lb/>
<pb n="KR2b0007_WYG_049-21a"/>
之䇿不可者三先帝開拓土宇劬勞後定而今憚小費<lb/>
舉而棄之此不可一也凉州既棄即以三輔為塞<hi>隴西安定</hi>
<hi>北地皆凉州所部凉州既弃則三輔為極邉</hi>則園陵單外此不可二也喭曰<lb/>
闗西出將闗東出相<hi>賢曰説文喭傳言也前書秦漢以來山西出將山東出相秦時郿白</hi>
<hi>起穎陽王翦漢興義渠公孫賀𫝊介子成紀李廣李蔡上邽趙充國狄道辛武賢皆名將也丞相則蕭曹魏丙</hi>
<hi>韋平孔翟之類也</hi>烈士武臣多出凉州土風壯猛便習兵事今<lb/>
羌胡所以不敢入據三輔為心腹之害者以凉州在後<lb/>
故也凉州士民所以推鋒執鋭䝉矢石於行陳<hi>行户剛翻陳讀</hi>
<pb n="KR2b0007_WYG_049-21b"/>
<hi>曰陣</hi>父死於前子戰於後無反顧之心者為臣屬於漢故<lb/>
也<hi>為于偽翻</hi>今推而捐之<hi>推通回翻</hi>割而弃之民庶安土重遷必<lb/>
引領而怨曰中國弃我於夷狄雖赴義從善之人不能<lb/>
無恨如卒然起謀<hi>卒讀曰猝</hi>因天下之飢敝乘海内之虚弱<lb/>
豪雄相聚量材立帥<hi>量音良帥所類翻</hi>驅氐𦍑以為前鋒席卷<lb/>
而東雖賁育為卒太公為將<hi>賁音奔將即亮翻</hi>猶恐不足當禦<lb/>
如此則函谷以西園陵舊京非復漢有<hi>復扶又翻</hi>此不可三<lb/>
也<hi>是後北宫伯玉王國閻忠馬騰韓遂之變卒如詡言賢曰席卷言無餘也前書曰雲徹席巻後無餘災也</hi>
<pb n="KR2b0007_WYG_049-22a"/>
<hi>予謂席巻者言其埶便易也</hi>議者喻以補衣猶有所完詡恐其疽食<lb/>
侵滛而無限極也<hi>賢曰疽癰瘡也余謂食者言其侵食肌肉也</hi>禹曰吾意不<lb/>
及此微子之言幾敗國事<hi>微無也幾居希翻</hi>詡因説禹收羅凉<lb/>
土豪桀<hi>説輸芮翻</hi>引其牧守子弟於朝<hi>守式又翻朝直遥翻</hi>令諸府各<lb/>
辟數人外以勸厲答其功勤内以拘致防其邪計禹善<lb/>
其言更集四府皆從詡議於是辟西州豪桀為掾屬拜<lb/>
牧守長吏子弟為郎以安慰之<hi>掾俞絹翻長知兩翻下同</hi>鄧隲由是<lb/>
惡詡欲以吏法中傷之<hi>惡烏路翻中竹仲翻</hi>㑹朝歌賊寗季等數<lb/>
<pb n="KR2b0007_WYG_049-22b"/>
千人攻殺長吏屯聚連年州郡不能禁乃以詡為朝歌<lb/>
長<hi>朝歌縣屬河内郡賢曰朝歌故城在今衛州衛縣西</hi>故舊皆弔之<hi>謂其將得罪也</hi>詡笑<lb/>
曰事不避難臣之職也不遇槃根錯節無以别利器<hi>以斤</hi>
<hi>斧自喻也别彼列翻</hi>此乃吾立功之秋也始到謁河内太守馬稜<lb/>
稜曰君儒者當謀謨廟堂乃在朝歌甚為君憂之<hi>為于偽翻</hi>
詡曰此賊犬羊相聚以求温飽耳願明府不以為憂稜<lb/>
曰何以言之詡曰朝歌者韓魏之郊<hi>賢曰韓界上黨魏界河内相接太行</hi>
<hi>故云郊也</hi>背太行<hi>背蒲妹翻行户剛翻</hi>臨黄河去敖倉不過百里而青<lb/>
<pb n="KR2b0007_WYG_049-23a"/>
冀之民流亡萬數賊不知開倉招衆刼庫兵守成臯斷<lb/>
天下右臂<hi>賢曰右臂喻要便也余謂右臂之説祖張儀見三巻周赧王四年㫁丁管翻</hi>此不<lb/>
足憂也今其衆新盛難與争鋒兵不厭權願寛假轡䇿<lb/>
勿令有所拘閡而已<hi>詡欲用度外之人以制羣盗恐郡家循常襲故以文法繩之故先以</hi>
<hi>此言於稜賢曰閡與礙同</hi>及到官設三科以募求壯士自掾史以下<lb/>
各舉所知<hi>百官志縣有廷掾猶郡之五官掾也監鄉部春夏為勸農掾秋冬為制度掾史則有獄史</hi>
<hi>佐史斗食令史掾史幹小史</hi>其攻刼者為上傷人偷盗者次之不事<lb/>
家業者為下收得百餘人詡為饗㑹悉貰其罪<hi>此三等人皆惡</hi>
<pb n="KR2b0007_WYG_049-23b"/>
<hi>少年負宿罪者也悉貰之使入賊為間為于偽翻貰始制翻</hi>使入賊中誘令刼掠乃<lb/>
伏兵以待之遂殺賊數百人<hi>誘賊出刼掠而伏兵殺之誘音酉</hi>又潜遣<lb/>
貧人能縫者傭作賊衣以采線縫其裾有出市里者吏<lb/>
輙禽之賊由是駭散咸稱神明縣境皆平　三月何熈<lb/>
軍到五原曼柏暴疾不能進遣龎雄與梁慬耿种將歩<lb/>
騎萬六千人攻虎澤連營稍前單于見諸軍並進大恐<lb/>
怖<hi>怖普布翻</hi>顧讓韓琮曰汝言漢人死盡今是何等人也<hi>賢曰</hi>
<hi>顧反也讓責也反顧責韓琮也</hi>乃遣使乞降許之單于脱帽徒跣對龎<lb/>
<pb n="KR2b0007_WYG_049-24a"/>
雄等拜陳道死罪<hi>自陳謝罪言當死也</hi>於是赦之遇待如初乃還<lb/>
所鈔漢民男女<hi>鈔楚交翻</hi>及𦍑所畧轉賣入匈奴中者合萬<lb/>
餘人㑹熈卒即拜梁慬為度遼將軍龎雄還為大鴻臚<lb/>
　先零𦍑復冦褒中<hi>復扶又翻下同</hi>鄭勤欲擊之主簿叚崇諌<lb/>
以為虜乘勝鋒不可當宜堅守待之勤不從出戰大敗<lb/>
死者三千餘人叚崇及門下史王宗原展<hi>周原伯之後有原莊公又</hi>
<hi>晉卿先軫邑於原子孫以為氏又孔子弟子有原憲</hi>以身扞刅與勤俱死<hi>郡門下有掾有</hi>
<hi>史</hi>　徙金城郡居襄武<hi>襄武縣屬隴西郡賢曰今渭州縣</hi>戊子杜陵園<lb/>
<pb n="KR2b0007_WYG_049-24b"/>
火<hi>宣帝陵園也</hi>　癸巳郡國九地震　夏四月六州蝗<hi>東觀記曰</hi>
<hi>司𨽻豫兖徐青冀六州</hi>　丁丑赦天下　王宗法雄與張伯路連<lb/>
戰破走之㑹赦到<hi>赦書到也</hi>賊以軍未解甲不敢歸降<hi>降户江翻</hi>
王宗召刺史太守共議<hi>刺史青州刺史太守青州所部諸郡太守</hi>皆以為當<lb/>
遂擊之法雄曰不然兵凶器戰危事<hi>賢曰史記范蠡之辭</hi>勇不可<lb/>
恃勝不可必賊若乘船浮海深入逺島<hi>島都老翻水中有山曰島</hi>攻<lb/>
之未易也<hi>易以䜴翻</hi>及有赦令可且罷兵以慰誘其心埶必<lb/>
解散然後圖之可不戰而定也宗善其言即罷兵賊聞<lb/>
<pb n="KR2b0007_WYG_049-25a"/>
大喜乃還所畧人而東萊郡兵猶未解甲賊復驚恐遁<lb/>
走遼東止海島上<hi>果如法雄之言</hi>　秋七月乙酉三郡大水<lb/>
騎都尉任仁與𦍑戰累敗而兵士放縱檻車徴詣廷尉<lb/>
死䕶𦍑校尉叚禧卒復以前校尉侯覇代之移居張掖<lb/>
<hi>永初二年侯覇以衆𦍑反叛免護𦍑校尉時居狄道按水經注𦍑水出湟中西南山下逕䕶𦍑城東故䕶𦍑校</hi>
<hi>尉治又東逕臨𦍑城西護羌校尉盖治金城郡臨羌縣界也然宣帝置䕶𦍑校尉本治金城令居東都定河隴</hi>
<hi>之後䕶𦍑校尉治安夷縣既而自安夷徙臨𦍑侯覇先居隴西狄道以𦍑叛而臨𦍑不可居也今移居張掖以</hi>
<hi>隴西殘破復度河而西</hi>　九月甲申益州郡地震<hi>賢曰益州郡故城在今昆州晉</hi>
<pb n="KR2b0007_WYG_049-25b"/>
<hi>寧縣</hi>　皇太后母新野君病<hi>續漢志曰婦人封君儀比公主油鞬軿車帶綬以采組為</hi>
<hi>緄帶各如其綬色黄金辟邪加其首為帶</hi>太后幸其第連日宿止三公上表<lb/>
固争乃還宫冬十月甲戌新野君薨使司空䕶䘮事儀<lb/>
比東海恭王<hi>恭王事見四十四卷明帝永平元年</hi>鄧隲等乞身行服太后<lb/>
欲不許以問曹大家大家上疏曰妾聞謙讓之風徳莫<lb/>
大焉今四舅深執忠孝引身自退<hi>賢曰四舅謂隲悝宏閶也</hi>而以方<lb/>
垂未静拒而不許如後有毫毛加於今日誠恐推讓之<lb/>
名不可再得<hi>賢曰謂有纎微之過則推讓之羙失也</hi>太后乃許之及服除<lb/>
<pb n="KR2b0007_WYG_049-26a"/>
詔隲復還輔朝政<hi>朝直遥翻</hi>更授前封<hi>帝即阼之初封隲悝宏閶皆辭不受</hi>隲<lb/>
等叩頭固讓乃止于是並奉朝請位次三公下特進侯<lb/>
上<hi>賢曰在特進及侯之上請才性翻又如字</hi>其有大議乃詣朝堂與公卿叅<lb/>
謀　太后詔隂后家屬皆歸故郡<hi>隂后家南徙事見上卷和帝永元十四年</hi>
<hi>歸故郡歸南陽也</hi>還其資財五百餘萬<lb/>
五年春正月庚辰朔日有食之　丙戌郡國十地震<lb/>
己丑太尉張禹免甲申以光禄勲潁川李修為太尉<lb/>
先零羗冦河東至河内<hi>零音憐</hi>百姓相驚多南奔度河使<lb/>
<pb n="KR2b0007_WYG_049-26b"/>
北軍中候朱寵將五營士屯孟津<hi>北軍中候掌監屯騎越騎歩兵長水射聲</hi>
<hi>五營續漢志曰舊有中壘校尉領北軍營壘之事中興省中壘但置中候以監五營洪氏𨽻釋曰按祝睦後碑</hi>
<hi>書為北軍軍中候則知此亦省文耳</hi>詔魏郡趙國常山中山繕作塢候六<lb/>
百一十六所<hi>郡國四皆屬冀州懼𦍑自河東河内北入冀州界故作塢候以備之</hi>𦍑既轉<lb/>
盛而縁邉二千石令長多内郡人並無守戰意皆争上<lb/>
徙郡縣以避冦難<hi>長知兩翻上時掌翻</hi>三月詔隴西徙襄武<hi>隴西郡本</hi>
<hi>治狄道紀考異曰上云金城徙襄武此又云隴西徙襄武  傳皆然或者二郡皆寄治於襄武歟</hi>安定<lb/>
徙羙陽北地徙池陽上郡治衙<hi>賢曰安定郡今涇州也羙陽故城在今武功縣</hi>
<pb n="KR2b0007_WYG_049-27a"/>
<hi>北北地郡今寜州池陽縣故城在今涇陽縣北上郡今綏州也衙縣故城在今同州白水縣東北左𫝊秦晉戰</hi>
<hi>于彭衙即此也予按郡國志羙陽縣屬扶風池陽衙二縣屬馮翊衙音牙</hi>百姓戀土不樂去<lb/>
舊<hi>樂音洛</hi>遂乃刈其禾稼發撤室屋夷營壁破積聚<hi>積子賜翻</hi>
<hi>聚慈喻翻</hi>時連旱蝗飢荒而驅䠞刼掠流離分散隨道死亡<lb/>
或弃捐老弱或為人僕妾䘮其太半<hi>䠞與蹙同䘮息浪翻</hi>復以任<lb/>
尚為侍御史擊羌於上黨羊頭山破之<hi>賢曰羊頭山在上黨郡榖逺縣</hi>
<hi>復扶又翻下同</hi>乃罷孟津屯　夫餘王冦樂浪<hi>夫餘為冦始此夫音扶樂浪音</hi>
<hi>洛琅</hi>　髙句驪王宫與濊貊冦𤣥莵<hi>句如字又音駒驪力知翻濊音穢貊莫百</hi>
<pb n="KR2b0007_WYG_049-27b"/>
<hi>翻莵同都翻</hi>　夏閏四月丁酉赦凉州河西四郡　海賊張<lb/>
伯路復冦東萊青州刺史法雄擊破之賊逃還遼東遼<lb/>
東人李乆等共斬之<hi>張伯路永初三年作亂至是始平</hi>於是州界清静<lb/>
　秋九月漢陽人杜𤦺及弟季貢同郡王信等與𦍑通<lb/>
謀聚衆據上邽城冬十二月漢陽太守趙博遣客杜習<lb/>
刺殺琦<hi>刺七亦翻</hi>封習討姧侯杜季貢王信等將其衆據樗<lb/>
泉營　是嵗九州蝗郡國八雨水<lb/>
六年春正月甲寅詔曰凡供薦新味多非其節或欝飬<lb/>
<pb n="KR2b0007_WYG_049-28a"/>
彊孰<hi>謂為土室蓄火使土氣蒸欝而飬之彊使成熟也前書召信臣𫝊曰大官園種冬生葱韭菜茹覆以</hi>
<hi>屋廡晝夜然藴火待温氣乃生彊其兩翻</hi>或穿掘萌芽味無所至而夭折生<lb/>
長<hi>夭於兆翻短折曰夭長知兩翻</hi>豈所以順時育物乎𫝊曰非其時不<lb/>
食<hi>賢曰論語曰不時不食言非其時物則不食之前書召信臣曰不時之物有傷於人不宜以奉供飬</hi>自<lb/>
今當奉祠陵廟及給御者皆須時乃上<hi>時熟乃上進也上時掌翻</hi>凡<lb/>
所省二十三種<hi>種章勇翻</hi>　三月十州蝗　夏四月乙丑司<lb/>
空張敏罷　己夘以太常劉愷為司空　詔建武元功<lb/>
二十八將皆紹封　五月旱　丙寅詔令中二千石下<lb/>
<pb n="KR2b0007_WYG_049-28b"/>
至黄綬一切復秩<hi>董巴輿服志中二千石青綬四百石三百石二百石黄綬四年減百官奉</hi>
<hi>今復之</hi>　六月壬辰豫章員谿原山崩<hi>豫章郡在雒陽南二千七百里屬揚</hi>
<hi>州</hi>　辛巳赦天下　侍御史唐喜討漢陽賊王信破斬<lb/>
之杜季貢亡從滇零是嵗滇零死子零昌立年尚少同<lb/>
種狼莫為其計策<hi>滇音顛零音憐少詩照翻種章勇翻</hi>以季貢為將軍别<lb/>
居丁奚城<hi>按東觀記丁奚城在北地郡靈州縣</hi>
七年春二月丙午郡國十八地震　夏四月己未平原<lb/>
懐王勝薨無子太后立樂安夷王寵子得為平原王<lb/>
<pb n="KR2b0007_WYG_049-29a"/>
丙申晦日有食之　秋䕶羌校尉侯覇騎都尉馬賢擊<lb/>
先零别部牢𦍑於安定<hi>零音憐</hi>獲首虜千人　蝗<lb/>
元初元年春正月甲子改元　二月乙夘日南地坼長<lb/>
百餘里<hi>東觀記曰坼長百八十二里廣五十六里長直亮翻</hi>　三月癸亥日有食<lb/>
之<hi>本考異曰帝紀二月己夘日南地坼三月癸酉日食  志及袁紀皆云三月己夘日南地坼按長歴是年</hi>
<hi>二月壬辰朔無己夘三月壬戌朔癸酉十二日不應日食二月當是乙夘三月當是癸亥</hi>　詔遣兵<lb/>
屯河内通谷衝要三十六所皆作塢壁設鳴鼔以備𦍑<lb/>
冦<hi>自太行北至恒山限隔并冀其間多有谷道以相通今於衝要之地作塢壁以備𦍑冦</hi>　夏四<lb/>
<pb n="KR2b0007_WYG_049-29b"/>
月丁酉赦天下　京師及郡國五旱蝗　五月先零𦍑<lb/>
冦雍城<hi>右扶風雍縣城也雍於用翻</hi>　蜀郡夷冦蠶陵殺縣令<hi>蠶陵縣屬</hi>
<hi>蜀郡賢曰蠶陵故城在今翼州翼水縣西有蠶陵山因以名焉</hi>　九月乙丑太尉李修<lb/>
罷　𦍑豪號多與諸種鈔掠武都漢中巴郡板楯蠻救<lb/>
之<hi>按范書板楯蠻夷者秦昭襄王時射殺白虎有功昭王復夷人頃田不租十妻不筭傷人者論殺人者得</hi>
<hi>以倓錢贖死髙祖為漢王發夷人以定三秦復其渠帥七姓不輸租賦餘户乃嵗入賨錢口四十世號為板楯</hi>
<hi>蠻夷閬中有渝水其人多居水左右天性勁勇數䧟陳喜歌舞髙祖為制巴渝舞蠻盖挾板楯而戰因以為名</hi>
<hi>楯食尹翻倓徒濫翻賨蔵宗翻</hi>漢中五官掾程信率郡兵與蠻共擊破<lb/>
<pb n="KR2b0007_WYG_049-30a"/>
之<hi>百官志郡冇五官掾署功曹及諸曹事掾俞絹翻</hi>號多走還斷隴道與零昌<lb/>
合<hi>斷丁管翻零音憐</hi>侯霸馬賢與戰於枹罕破之<hi>枹罕縣屬隴西郡唐之河</hi>
<hi>州枹音膚</hi>　辛未以大司農山陽司馬苞為大尉　冬十月<lb/>
戊子朔日有食之　凉州刺史皮楊<hi>姓譜皮樊仲皮之後又鄭有上卿子</hi>
<hi>皮出于罕氏</hi>擊羌於狄道大敗死者八百餘人<hi>作考異曰紀  皮陽今從</hi>
<hi>西羌𫝊予按隴西郡舊治狄道去年<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>襄武則其地已弃而不有矣</hi>　是嵗郡國十五地<lb/>
震<lb/>
二年春䕶羌校尉龎參以恩信招誘諸羌號多等帥衆<lb/>
<pb n="KR2b0007_WYG_049-30b"/>
降<hi>帥讀曰率降户江翻</hi>參遣詣闕賜號多侯印遣之參始還治令<lb/>
居<hi>自張掖徙還令居也</hi>通河西道　零昌分兵冦益州遣中郎將<lb/>
尹就討之　夏四月丙午立貴人滎陽閻氏為皇后<hi>閻后</hi>
<hi>之母鄧宏之妻之同産也故得立</hi>后性妬忌後宫李氏生皇子保后鴆<lb/>
殺李氏<hi>為后廢保張本保後立是為順帝</hi>五月京師旱河南及郡國十<lb/>
九蝗<hi>河南即京師也</hi>　六月丙戌大尉司馬苞薨　秋七月辛<lb/>
巳以太僕㤗山馬英為太尉　八月遼東鮮卑圍無慮<lb/>
<hi>無慮縣屬遼東郡應劭曰慮音閭師古曰即所謂毉無閭按郡國志無慮縣時屬遼東屬國</hi>九月又<lb/>
<pb n="KR2b0007_WYG_049-31a"/>
攻夫犂營殺縣令<hi>賢曰夫犂縣屬遼東屬國故城在今營州東南余按兩漢志遼東郡及遼</hi>
<hi>東屬國皆無夫犂縣今言殺縣令則嘗為縣矣未知賢所據者何書也</hi>壬午晦日有食之<lb/>
　尹就擊𦍑黨吕叔都等蜀人陳省羅横應募刺殺叔<lb/>
都<hi>刺七亦翻</hi>皆封侯賜錢詔屯騎校尉班雄屯三輔雄超之<lb/>
子也以左馮翊司馬鈞行征西將軍督關中諸郡兵八<lb/>
千餘人龎參將羌胡兵七千餘人與鈞分道並擊零昌<lb/>
參兵至勇士東<hi>賢曰勇士縣屬天水郡余按天水時已改為漢陽郡</hi>為杜季貢所<lb/>
敗引退<hi>敗補邁翻</hi>鈞等獨進攻㧞丁奚城杜季貢率衆偽逃<lb/>
<pb n="KR2b0007_WYG_049-31b"/>
鈞令右扶風仲光等收羌禾稼<hi>風考異曰袁紀作右扶  太守种暠今從范書</hi>
光等違鈞節度散兵深入羌乃設伏要擊之<hi>要一遥翻</hi>鈞在<lb/>
城中怒而不救冬十月乙未光等兵敗並沒死者三千<lb/>
餘人鈞乃遁還龎參既失期稱病引還皆坐徴下獄<hi>下遐</hi>
<hi>稼翻</hi>鈞自殺時度遼將軍梁慬亦坐事抵罪校書郎中扶<lb/>
風馬融<hi>融以郎中校蘭臺書故稱校書郎中</hi>上書稱參慬智能宜宥過責<lb/>
效詔赦參等<hi>定考異曰慬傳曰慬為度遼將軍明年安  北地上郡皆被羌冦不能自立詔慬發</hi>
<hi>邉兵迎三郡吏民徙扶風界慬即遣南單于兄子優孤塗奴将兵迎之既還慬以塗奴接其家屬有勞輙授以</hi>
<pb n="KR2b0007_WYG_049-32a"/>
<hi>𦍑侯印綬坐専擅徴下獄扺罪明年校書郎馬融上書訟慬與參按慬為度遼將軍在永初四年徙三郡民在</hi>
<hi>五年參下獄在今年不得云明年融訟之也疑𫝊誤</hi>以馬賢代參領䕶羌校尉復<lb/>
以任尚為中郎將代班雄屯三輔<hi>月考異曰帝紀冬十  遣任尚屯三輔按</hi>
<hi>西羌𫝊司馬鈞扺罪後尚乃代雄屯三輔耳復扶又翻</hi>　懷令虞詡説尚曰<hi>説輸芮翻</hi>
兵法弱不攻彊走不逐飛自然之埶也今虜皆馬騎日<lb/>
行數百里來如風雨去如絶絃以歩追之埶不相及所<lb/>
以雖屯兵二十餘萬曠日而無功也為使君計莫如罷<lb/>
諸郡兵各令出錢數千二十人共市一馬以萬騎之衆<lb/>
<pb n="KR2b0007_WYG_049-32b"/>
逐數千之虜追尾掩截<hi>賢曰尾猶尋也予謂尾者隨其後而擊之也掩襲也截邀也</hi>
其道自窮<hi>言虜之路自窮不能㨗出而冦掠也</hi>便民利事大功立矣尚即<lb/>
上言用其計遣輕騎擊杜季貢於丁奚城破之太后聞<lb/>
虞詡有將帥之畧以為武都太守<hi>冦考異曰詡𫝊曰羌  武都太后以詡有</hi>
<hi>將帥之畧遷武都太守又曰賊敗散南入益州本紀元初元年𦍑冦武都漢中據此似詡以元初元年為武都</hi>
<hi>大守也然按西羌𫝊龎參抵罪後任尚屯三輔時詡猶為懐令説尚用騎兵袁紀亦云懐令虞詡説尚如范書</hi>
<hi>所言又云上問何從發此計尚表之受於懐令虞詡由是知名遷武都太守以此驗之當在龎參抵罪後也</hi>
羌衆數千遮詡於陳倉崤谷<hi>此崤谷當在陳倉縣界即今之大散關非宏農澠池</hi>
<pb n="KR2b0007_WYG_049-33a"/>
<hi>縣之崤山也</hi>詡即停軍不進而宣言上書請兵須到當發羌<lb/>
聞之乃分鈔傍縣<hi>鈔楚交翻</hi>詡因其兵散日夜進道兼行百<lb/>
餘里令吏士各作兩竈日增倍之羌不敢逼或問曰孫<lb/>
臏減竈而君增之<hi>減竈事見二卷周顯王二十八年臏頻忍翻</hi>兵法日行不<lb/>
過三十里以戒不虞<hi>前書吉行五十里師行三十里</hi>而今日且二百里<lb/>
何也詡曰虜衆多吾兵少徐行則易為所及<hi>易以䜴翻</hi>速進<lb/>
則彼所不測虜見吾竈日增必謂郡兵来迎衆多行速必<lb/>
憚追我孫臏見弱<hi>見賢遍翻</hi>吾今示彊埶有不同故也既到<lb/>
<pb n="KR2b0007_WYG_049-33b"/>
郡兵不滿三千而羌衆萬餘攻圍赤亭數十日<hi>賢曰赤亭故城</hi>
<hi>在今渭州襄武縣東南有赤亭水予按唐渭州漢隴西郡地漢武都唐階成州地此自是武都之赤亭非渭州</hi>
<hi>之赤亭也又按郡國志武都下辨縣有赤亭即此</hi>詡乃令軍中彊弩勿發而濳<lb/>
發小弩羌以為矢力弱不能至并兵急攻詡于是使二<lb/>
十彊弩共射一人發無不中<hi>射而亦翻中竹仲翻</hi>羌大震退詡因<lb/>
出城奮擊多所傷殺明日悉陳其兵衆令從東郭門出<lb/>
北郭門入貿易衣服回轉數周羌不知其數更相恐動<lb/>
<hi>貿音茂更工衡翻</hi>詡計賊當退乃潜遣五百餘人於淺水設伏<lb/>
<pb n="KR2b0007_WYG_049-34a"/>
候其走路<hi>詡知賊退遇水必踏淺而度因於其處設伏以待之</hi>虜果大犇因掩擊<lb/>
大破之斬獲甚衆賊由是走散詡乃占相地埶<hi>相息亮翻</hi>築<lb/>
營壁百八十所招還流亡假賑貧民開通水運<hi>詡案行川谷自</hi>
<hi>沮至下辨數十里燒石剪木開漕船道</hi>詡始到郡榖石千鹽石八千見户<lb/>
萬三千<hi>見存之户也見賢遍翻</hi>視事三年米石八十鹽石四百民<lb/>
増至四萬餘户人足家給一郡遂安　十一月庚申郡<lb/>
國十地震　十二月武陵澧中蠻反<hi>澧中今澧州地澧音禮</hi>州郡<lb/>
討平之　己酉司徒夏勤罷<hi>夏户雅翻</hi>　庚戌以司空劉愷<lb/>
<pb n="KR2b0007_WYG_049-34b"/>
為司徒光禄勲袁敞為司空敞安之子也　前虎賁中<lb/>
郎將鄧宏卒<hi>宏自遭母䘮去官奉朝請故曰前</hi>宏性儉素治歐陽尚書<lb/>
<hi>漢千乘歐陽生𫝊伏生尚書由是尚書有歐陽氏學治直之翻</hi>授帝禁中有司奏贈宏<lb/>
驃騎將軍位特進封西平侯<hi>西平縣屬汝南郡</hi>太后追宏雅意<lb/>
不加贈位衣服但賜錢千萬布萬匹兄隲等復辭不受<lb/>
<hi>復扶又翻下同</hi>詔封宏子廣徳為西平侯將葬有司復奏發五<lb/>
營輕車騎士禮儀如霍光故事<hi>賢曰霍光薨宣帝遣太中大夫侍御史持節䕶</hi>
<hi>䘮事中二千石修莫府冢上賜玉衣梓宫便房黄腸題湊輼輬車黄屋左纛輕車材官五校士以送葬也</hi>太<lb/>
<pb n="KR2b0007_WYG_049-35a"/>
后皆不聼但白葢雙騎門生輓送<hi>賢曰白葢車也輓音晚騎竒寄翻</hi>後<lb/>
以帝師之重分西平之都鄉封廣徳弟甫德為都鄉矦<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_049-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷八十九</head>
    <p>
<pb n="KR2b0007_WYG_089-1a"/>
欽定四庫全書<lb/>
　資治通鑑卷八十九　　　宋　司馬光　撰<lb/>
　　　　　　　　　　　　　　胡三省　音註<lb/>
　晉紀十一<hi>起閼達閹茂盡柔兆困敦凡三年</hi>
　　孝愍皇帝下<lb/>
建興二年春正月辛未有如日隕于地又有三日相承<lb/>
出西方而東行<hi>天文占曰三四五六日俱出並爭天下兵作又曰三日並出不過三旬諸矦爭</hi>
<hi>為帝</hi>　丁丑大赦　有流星出牽牛入紫微<hi>晉天文志牽牛六星在河</hi>
<pb n="KR2b0007_WYG_089-1b"/>
<hi>鼓南</hi>光燭地墜于平陽北化為肉長三十步廣二十七步<lb/>
<hi>長直亮翻廣右曠翻後倣此</hi>漢主聰惡之<hi>惡烏路翻</hi>以問公卿陳元達以<lb/>
為女寵太盛亡國之徴<hi>後考異曰載記元達等曰臣恐  庭有三后之事按立三后在</hi>
<hi>明年於時未也</hi>聰曰此隂陽之理何闗人事聰后劉氏賢明聰<lb/>
所為不道劉氏每規正之己丑劉氏卒諡曰武宣自是<lb/>
嬖寵競進後宫無序矣<hi>嬖卑義翻又博計翻</hi>　聰置丞相等七公<lb/>
<hi>七公見下自晉王粲至中山王曜是也</hi>又置輔漢等十六大將軍<hi>輔漢都䕶中軍</hi>
<hi>上軍撫軍鎮衛京前後左右上下軍輔國冠軍龍驤虎牙等大將軍</hi>各配兵二千以諸子<lb/>
<pb n="KR2b0007_WYG_089-2a"/>
為之又置左右司𨽻各領户二十餘萬萬户置一内史<lb/>
單于左右輔各主六夷十萬落<hi>六夷葢胡羯鮮卑氐𦍑巴蠻或曰烏丸非巴蠻</hi>
<hi>也單音蟬</hi>萬落置一都尉左右選曹尚書並典選舉自司𨽻<lb/>
以下六官皆位亞僕射以其子粲為丞相領大將軍録<lb/>
尚書事進封晉王江都王延年録尚書六條事<hi>録尚書六條事</hi>
<hi>始見於此沈約志曰晉康帝世何充讓録表云咸康中分置三録王導録其一荀崧陸曄各録六條事然則似</hi>
<hi>有二十四條若止有十二條則荀陸各録六條導又何所司乎若導總録荀陸分掌則不得復云導録其一也</hi>
<hi>其後毎置二録輒云各録六條事又似止有十二條十二條者不知悉何條也江右張華江左庾亮並經關尚</hi>
<pb n="KR2b0007_WYG_089-2b"/>
<hi>書七條則亦不知皆何事也余按宋元嘉以後江夏王義恭始興王濬南譙王義宣皆録尚書六條事沈氏世</hi>
<hi>仕江左厯位通顯且不知為何事後之人何所取徴杜佑曰何充讓録表曰咸康中分置三録王導録其一荀</hi>
<hi>松陸曄各録二條事晉氏度江有吏部祠部左民五兵度支五尚書是五條也晉初有吏部三公客曹駕部屯</hi>
<hi>田度支六曹太康有吏部殿中五兵田曹度支左民六曹葢六條也如杜佑之言則六條葢六曹也沈約以何</hi>
<hi>充表各録二條為各録六條致有此誤</hi>汝隂王景為太師王育為太傅任<lb/>
顗為太保馬景為大司徒朱紀為大司空中山王曜為<lb/>
大司馬　壬辰王子春等及王浚使者至襄國石勒匿<lb/>
其勁卒精甲羸師虛府以示之<hi>羸倫為翻</hi>北面拜使者而受<lb/>
<pb n="KR2b0007_WYG_089-3a"/>
書浚遺勒麈尾<hi>遺于季翻麈腫庾翻麋屬尾能生風辟蠅蜹晉王公貴人多執麈尾以玉為柄</hi>
勒陽不敢執懸之於壁朝夕拜之曰我不得見王公見<lb/>
其所賜如見公也復遣董肇奉表于浚期以三月中旬<lb/>
親詣幽州奉上尊號<hi>復扶又翻上時掌翻</hi>亦修牋于棗嵩求并州<lb/>
牧廣平公勒問浚之政事於王子春子春曰幽州去嵗<lb/>
大水人不粒食<hi>五榖不登故不粒食</hi>浚積粟百萬不能賑贍刑政<lb/>
苛酷賦役殷煩忠賢内離夷狄外叛人皆知其將亡而<lb/>
浚意氣自若曽無懼心方更置立臺閣布列百官自謂<lb/>
<pb n="KR2b0007_WYG_089-3b"/>
漢高魏武不足比也勒撫几笑曰王彭祖真可擒也俊<lb/>
使者還薊<hi>薊音計</hi>具言石勒形埶寡弱欵誠無二浚大悦<lb/>
益驕怠不復設備　楊虎掠漢中吏民以奔成梁州人<lb/>
張咸等起兵逐楊難敵<hi>楊虎楊難敵攻漢中事始上卷上年</hi>難敵去咸以<lb/>
其地歸成於是漢嘉涪陵漢中之地<hi>漢嘉本前漢青衣縣屬蜀郡後漢順</hi>
<hi>帝陽嘉二年改曰漢嘉蜀分立漢嘉郡</hi>皆為成有成主雄以李鳳為梁州<lb/>
刺史任囘為寧州刺史李恭為荆州刺史雄虛已好賢<lb/>
隨才授任<hi>好呼到翻</hi>命太傅驤養民於内李鳳等招懐於外<lb/>
<pb n="KR2b0007_WYG_089-4a"/>
刑政寛簡獄無滯囚興學校置史官<hi>校户教翻</hi>其賦民男丁<lb/>
嵗榖三斛女丁半之疾病又半之户調絹不過數丈綿<lb/>
數兩<hi>調徒釣翻賦也</hi>事少役希<hi>少詩沼翻</hi>民多富實新附者皆給復<lb/>
除<hi>復方目翻</hi>是時天下大亂而蜀獨無事年榖屢熟乃至閭<lb/>
門不閉路不拾遺漢嘉夷王冲歸朱提審炤建寧爨畺<lb/>
皆歸之<hi>朱提音銖時炤與照同爨取亂翻夷人姓也畺與疆同居良翻</hi>巴郡嘗告急云<lb/>
有晉兵雄曰吾常憂琅邪微弱遂為石勒所滅以為耿<lb/>
耿<hi>耿古幸翻耿耿憂也</hi>不圖乃能舉兵使人欣然然雄朝無儀品<lb/>
<pb n="KR2b0007_WYG_089-4b"/>
爵位濫溢<hi>朝直遥翻</hi>吏無禄秩取給於民軍無部伍號令不<lb/>
肅此其所短也　二月壬寅以張軌為太尉涼州牧封<lb/>
西平郡公王浚為大司馬都督幽冀諸軍事荀組為司<lb/>
空領尚書左僕射兼司𨽻校尉行留臺事劉琨為大將<lb/>
軍都督并州諸軍事朝廷以張軌老病拜其子寔為副<lb/>
刺史<hi>副刺史前此未有也</hi>　石勒纂嚴將襲王浚而猶豫未發張<lb/>
賓曰夫襲人者當出其不意今軍嚴經日而不行豈非<lb/>
畏劉琨及鮮卑烏桓為吾後患乎勒曰然為之奈何賓<lb/>
<pb n="KR2b0007_WYG_089-5a"/>
曰彼三方智勇無及將軍者將軍雖逺出彼必不敢動<lb/>
且彼未謂將軍便能懸軍千里取幽州也輕軍徃返不<lb/>
出二旬藉使彼雖有心比其謀議出師<hi>比必寐翻</hi>吾已還矣<lb/>
且劉琨王浚雖同名晉臣實為仇敵若修牋于琨送質<lb/>
請和<hi>質音致下同</hi>琨必喜我之服而快浚之亡終不救浚而<lb/>
襲我也用兵貴神速勿後時也勒曰吾所未了右矦已<lb/>
了之<hi>了决也</hi>吾復何疑<hi>後扶又翻/下敢復同</hi>遂以火宵行至柏人<hi>柏人</hi>
<hi>縣屬趙國唐為邢州堯山縣</hi>殺主簿游綸以其兄綂在范陽恐泄軍<lb/>
<pb n="KR2b0007_WYG_089-5b"/>
謀故也遣使奉牋送質于劉琨自陳罪惡請討浚以自<lb/>
效琨大喜移檄州郡稱已與猗盧方議討勒勒走伏無<lb/>
地求抜幽都以贖罪今便當遣六修南襲平陽除僭偽<lb/>
之逆類降知死之逋羯<hi>逆類謂劉聰逋羯謂石勒降户江翻羯居謁翻</hi>順天副<lb/>
民翼奉皇家斯乃曩年積誠靈祐之所致也<hi>浚琨為勒所玩弄而</hi>
<hi>不自覺宜其相繼而覆亡也以考異曰琨集檄首云三月庚午朔五月甲戌按石勒  壬申克幽州葢時晉陽</hi>
<hi>尚未知也欲叙琨事畢然後叙勒事故置此</hi>三月勒軍達易水王浚督䕶孫<lb/>
緯馳遣白浚<hi>緯于貴翻</hi>將勒兵拒之游綂禁之浚將佐皆曰<lb/>
<pb n="KR2b0007_WYG_089-6a"/>
胡貪而無信必有詭計請擊之浚怒曰石公來正欲奉<lb/>
戴我耳敢言擊者斬衆不敢復言浚設饗以待之壬申<lb/>
勒晨至薊<hi>薊音計後考異曰三十國春秋先言癸酉勒取幽州  言壬午勒晨至薊按劉琨表曰勒</hi>
<hi>以三月三日徑掩薊城然則當言壬午是也</hi>叱門者開門猶疑有伏兵先驅<lb/>
牛羊數千頭聲言上禮<hi>言欲以牛羊上浚以為禮上時掌翻</hi>實欲塞諸街<lb/>
巷<hi>塞悉則翻</hi>浚始懼或坐或起勒既入城縱兵大掠浚左右<lb/>
請禦之浚猶不許勒升其聽事<hi>中庭曰聽事言受事察訟於是漢晉皆作聽事</hi>
<hi>六朝以來乃始加厂作㕔並他經翻</hi>浚乃走出堂皇<hi>堂無四壁曰皇</hi>勒衆執之勒<lb/>
<pb n="KR2b0007_WYG_089-6b"/>
召浚妻與之並坐執浚立於前浚罵曰胡奴調乃公<hi>調田</hi>
<hi>聊翻戲也</hi>何凶逆如此勒曰公位冠元台<hi>冠古玩翻</hi>手握彊兵坐<lb/>
觀本朝傾覆<hi>朝直遥翻下同</hi>曽不救援乃欲自尊為天子非凶<lb/>
逆乎又委任姦貪殘虐百姓賊害忠良毒徧燕土<hi>燕於賢翻</hi>
此誰之罪也使其將王洛生以五百騎送浚于襄國浚<lb/>
自投于水束而出之斬于襄國市勒殺浚麾下精兵萬<lb/>
人浚將佐爭詣軍門謝罪饋賂交錯前尚書裴憲從侍<lb/>
中郎荀綽獨不至勒召而讓之曰王浚暴虐孤討而誅<lb/>
<pb n="KR2b0007_WYG_089-7a"/>
之諸人皆來慶謝二君獨與之同惡將何以逃其戮乎<lb/>
對曰憲等世仕晉朝荷其榮禄<hi>荷下可翻</hi>浚雖凶麤猶是晉<lb/>
之藩臣故憲等從之<hi>裴憲奔幽州見八十七卷懐帝永嘉五年</hi>不敢有貳明<lb/>
公茍不修德義專事威刑則憲等死自其分<hi>分扶問翻</hi>又何<lb/>
逃乎請就死不拜而出勒召而謝之待以客禮綽朂之<lb/>
孫也勒數朱碩棗嵩等以納賄亂政為幽州患<hi>事見上卷上年</hi>
<hi>數所具翻</hi>責游綂以不忠所事皆斬之<hi>以綂欲以范陽私附之也</hi>籍浚將<lb/>
佐親戚家貲皆至巨萬惟裴憲荀綽止有書百餘<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>鹽<lb/>
<pb n="KR2b0007_WYG_089-7b"/>
米各十餘斛而已<hi>
                        <graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>與帙同直質翻書卷編次成帙</hi>勒曰吾不喜得幽<lb/>
州喜得二子以憲為從事中郎綽為參軍分遣流民各<lb/>
還鄉里勒停薊二日焚浚宫殿以故尚書燕國劉翰行<lb/>
幽州刺史戍薊置守宰而還<hi>還從宣翻又如字</hi>孫緯遮擊之勒<lb/>
僅而得免勒至襄國遣使奉王浚首獻捷于漢漢以勒<lb/>
為大都督督陜東諸軍事<hi>此陜東亦取分陜之義而授之耳</hi>驃騎大將<lb/>
軍東單于<hi>驃疋妙翻單音蟬</hi>増封十二郡勒固辭受二郡而已<lb/>
劉琨請兵於拓跋猗盧以擊漢㑹猗盧所部雜胡萬餘<lb/>
<pb n="KR2b0007_WYG_089-8a"/>
家謀應石勒猗盧悉誅之不果赴琨約琨知石勒無降<lb/>
意乃大懼<hi>降户江翻</hi>上表曰東北八州勒滅其七<hi>勒入鄴殺都督東燕</hi>
<hi>王騰冦信都殺冀州刺史王斌襲鄄城殺兖州刺史袁孚攻新蔡殺豫州刺史新蔡王確襲䝉城擒青州都督</hi>
<hi>茍晞克上白斬青州刺史李惲攻信都殺冀州刺史王象攻定陵殺兖州刺史田徽襲幽州擒王浚除李惲田</hi>
<hi>徽王浚承制所授是滅其七也</hi>先朝所授存者惟臣<hi>朝直遥翻</hi>勒據襄國與<lb/>
臣隔山<hi>山自太行恒山至于幽碣連延不斷襄國在山東晉陽在山西</hi>朝發夕至城塢<lb/>
駭懼雖懐忠憤力不從願耳劉翰不欲從石勒乃歸段<lb/>
匹磾匹磾遂據薊城<hi>磾丁奚翻</hi>王浚從事中郎陽裕躭之兄<lb/>
<pb n="KR2b0007_WYG_089-8b"/>
子也逃犇令支<hi>令支縣漢屬遼西故孤竹君之國晉省段氏據之為國都應劭曰令音鈴裴松</hi>
<hi>之曰支其兒翻師古曰令又音郎定翻杜佑曰令支今北平郡盧龍縣即其地</hi>依段疾陸眷㑹<lb/>
稽朱左車魯國孔纂泰山胡母翼自薊逃奔昌黎依慕<lb/>
容廆<hi>㑹工外翻廆户罪翻</hi>是時中國流民歸廆者數萬家廆以冀<lb/>
州人為冀陽郡<hi>據魏收地形志冀陽郡當置於漢北平平剛縣界</hi>豫州人為成<lb/>
周郡<hi>成周屬豫州之地故以為郡名</hi>青州人為營丘郡<hi>前漢志遼西臨渝縣有渝水首</hi>
<hi>受白狼水南流逕營丘城西廆所置郡也</hi>并州人為唐國郡<hi>并州古唐國也廆因以名郡成</hi>
<hi>周唐國二郡所置地闕</hi>　初王浚以邵續為樂陵太守屯厭次<hi>厭次</hi>
<pb n="KR2b0007_WYG_089-9a"/>
<hi>本前漢平原郡之富平縣後漢明帝更名厭次晉分屬樂陵為治所丁度集韻厭於琰翻九域志曰相傳秦始</hi>
<hi>皇東遊厭氣碣石次舍於此因以為名魏收曰樂陵郡厭次縣有富城邵續居之</hi>浚敗續附於<lb/>
石勒勒以續子乂為督䕶浚所署勃海太守東萊劉𦙍<lb/>
棄郡依續謂續曰凡立大功必杖大義君晉之忠臣奈<lb/>
何從賊以自汙乎<hi>汙烏故翻</hi>㑹段匹磾以書邀續同歸左丞<lb/>
相睿續從之其人皆曰今棄勒歸匹磾其如乂何續泣<lb/>
曰我豈得顧子而為叛臣哉殺異議者數人勒聞之殺<lb/>
乂續遣劉𦙍使江東<hi>使疏吏翻</hi>睿以𦙍為參軍以續為平原<lb/>
<pb n="KR2b0007_WYG_089-9b"/>
太守石勒遣兵圍續匹磾使其弟文鴦救之勒引去<lb/>
襄國大饑榖二升直銀一斤肉一斤直銀一兩　杜弢<lb/>
將王真襲陶侃於林障<hi>水經註材障在江夏沌陽縣沔水逕沌陽縣北又東逕林障故</hi>
<hi>城北宋白曰晉江夏郡治林障義熈元年方徙夏口</hi>侃犇灄中周訪救侃擊弢兵<lb/>
破之<hi>灄書涉翻丁度曰灄水名在西陽水經註溳水過江夏安陸縣而東南流分為二水東通灄水西入</hi>
<hi>于沔</hi>　夏五月西平武穆公張軌寢疾遺令文武將佐務<lb/>
安百姓上思報國下以寧家己丑軌薨<hi>作考異曰帝紀  壬辰今從前</hi>
<hi>涼録鈔前涼録鈔又曰𦵏建陵葢張祚僭號後追尊其墓耳</hi>長史張璽等表世子寔<lb/>
<pb n="KR2b0007_WYG_089-10a"/>
攝父位<hi>璽斯氏翻</hi>　漢中山王曜趙染冦長安六月曜屯渭<lb/>
汭<hi>春秋左氏傳曰虢公敗戎于渭汭杜預曰水之隈曲曰汭王肅曰汭入也吕忱曰汭者水相入也即渭水</hi>
<hi>入河處汭儒稅翻</hi>染屯新豐索綝將兵出拒之<hi>索昔各翻綝丑林翻</hi>染有<lb/>
輕綝之色長史魯徽曰晉之君臣自知强弱不敵將致<lb/>
死於我不可輕也染曰以司馬模之彊吾取之如拉朽<lb/>
<hi>事見八十七卷懐帝永嘉五年拉落合翻</hi>索綝小豎豈能汙吾馬蹄刀刃邪<lb/>
晨帥輕騎數百逆之<hi>汙烏故翻帥讀曰率下同</hi>曰要當獲綝而後食<lb/>
綝與戰于城西<hi>新豐城西也</hi>染兵敗而歸悔曰吾不用魯徽<lb/>
<pb n="KR2b0007_WYG_089-10b"/>
之言以至此何面目見之先命斬徽徽曰將軍愚愎以<lb/>
取敗乃復忌前害勝<hi>復扶又翻下同愎弼力翻忌前忌人在前害勝害勝已者</hi>誅忠<lb/>
良以逞忿猶有天地將軍其得死於枕席乎詔加索綝<lb/>
驃騎大將軍尚書左僕射録尚書承制行事<hi>驃匹妙翻</hi>曜染<lb/>
復與將軍殷凱帥衆數萬向長安<hi>段考異曰晉春秋作  凱今從麴允傳</hi>
麴允逆戰於馮翊允敗收兵夜襲凱營凱敗死曜乃還<lb/>
攻河内太守郭黙于懷列三屯圍之黙食盡送妻子為<lb/>
質請糴於曜糴畢復嬰城固守曜怒沈黙妻子于河而<lb/>
<pb n="KR2b0007_WYG_089-11a"/>
攻之<hi>質音致沈持林翻</hi>黙欲投李矩於新鄭<hi>新鄭縣漢屬河南郡晉省其地當在</hi>
<hi>滎陽郡界周宣王弟鄭桓公本封京兆之鄭縣其子武公邑于虢鄫之間遂為鄭國左傳鄭莊公曰吾先君新</hi>
<hi>邑于此後遂為新鄭縣以别京兆之鄭</hi>矩使其甥郭誦迎之兵少不敢進<lb/>
<hi>少詩沼翻</hi>㑹劉琨遣參軍張肇帥鮮卑五百餘騎詣長安道<lb/>
阻不通還過矩營矩說肇使擊漢兵<hi>說輸芮翻</hi>漢兵望見鮮<lb/>
卑不戰而走黙遂率衆歸矩漢主聰召曜還屯蒲坂<lb/>
秋趙染攻北地麴允拒之染中弩而死<hi>中竹仲翻</hi>　石勒始<lb/>
命州郡閱實户口户出帛二匹榖二斛　冬十月以張<lb/>
<pb n="KR2b0007_WYG_089-11b"/>
寔為都督涼州諸軍事涼州刺史西平公　十一月漢<lb/>
主聰以晉王粲為相國大單于摠百揆粲少有俊才自<lb/>
為宰相驕奢專恣逺賢親佞嚴刻愎諫國人始惡之<hi>為後</hi>
<hi>粲為靳準所弑張本少詩照翻逺于願翻惡烏路翻</hi>　周勰以其父遺言<hi>見上卷建興元</hi>
<hi>年勰音協</hi>因呉人之怨謀作亂使呉興功曹徐馥矯稱叔父<lb/>
丞相從事中郎札之命收合徒衆以討王導刁協豪傑<lb/>
翕然附之孫皓族人弼亦起兵於廣德以應之<hi>沈約曰廣德縣</hi>
<hi>疑是呉所立屬宣城郡按今廣德軍即其地宋白曰廣德縣本秦鄣郡地漢以為故鄣縣</hi>
<pb n="KR2b0007_WYG_089-12a"/>
三年春正月徐馥殺呉興太守袁琇<hi>琇音秀又音酉</hi>有衆數千<lb/>
欲奉周札為主札聞之大驚以告義興太守孔侃勰知<lb/>
札意不同不敢發馥黨懼攻馥殺之孫弼亦死札子續<lb/>
亦聚衆應馥左丞相睿議發兵討之王導曰今少發兵<lb/>
則不足以平冦<hi>少詩沼翻</hi>多發兵則根本空虛續族弟黄門<lb/>
侍郎莚<hi>莚夷然翻</hi>忠果有謀請獨使莚徃足以誅續睿從之<lb/>
莚晝夜兼行至郡將入遇續於門謂續曰當與君共詣<lb/>
孔府君有所論續不肯入莚牽逼與俱坐定莚謂孔侃<lb/>
<pb n="KR2b0007_WYG_089-12b"/>
曰府君何以置賊在坐<hi>坐徂卧翻</hi>續衣中常置刀即操刀逼<lb/>
莚<hi>操千高翻</hi>莚叱郡傳教呉曽格殺之<hi>傳教郡吏也宣傳教令者也</hi>莚因<lb/>
欲誅勰札不聽委罪於從兄邵而誅之莚不歸家省母<lb/>
<hi>從才用翻省悉景翻</hi>遂長驅而去母狼狽追之睿以札為呉興太<lb/>
守莚為太子右衛率以周氏呉之豪望故不窮治撫勰<lb/>
如舊<hi>率如字治直之翻</hi>　詔平東將軍宋哲屯華隂<hi>華隂縣前漢屬京兆</hi>
<hi>後漢晉屬𢎞農郡華户化翻</hi>　成王雄立后任氏　二月丙子以琅<lb/>
邪王睿為丞相大都督督中外諸軍事南陽王保為相<lb/>
<pb n="KR2b0007_WYG_089-13a"/>
國荀組為太尉領豫州牧劉琨為司空都督并冀幽三<lb/>
州諸軍事琨辭司空不受　南陽王模之敗也<hi>見八十七卷懐</hi>
<hi>帝永嘉五年</hi>都尉陳安徃歸世子保於秦州保命安將千餘<lb/>
人討叛𦍑寵待甚厚保將張春疾之譖安云有異志請<lb/>
除之保不許春輒伏刺客以刺安安被創馳還隴城<hi>隴縣</hi>
<hi>城也前漢屬天水後漢改天水為漢陽晉省以刺七亦翻被皮義翻創初良翻</hi>遣使詣保貢獻<lb/>
不絶<hi>使疏吏翻</hi>　詔進拓跋猗盧爵為代王置官屬食代常<lb/>
山二郡<hi>常山已為石勒所有拓跋氏建國曰代始此</hi>猗盧請并州從事鴈門<lb/>
<pb n="KR2b0007_WYG_089-13b"/>
莫含於劉琨<hi>姓譜莫姓楚莫敖之後</hi>琨遣之含不欲行琨曰以并<lb/>
州單弱吾之不材而能自存於胡羯之間者代王之力<lb/>
也吾傾身竭貲以長子為質而奉之者庶㡬為朝廷雪<lb/>
大恥也<hi>琨以長子遵質於猗盧長知兩翻㡬居希翻</hi>卿欲為忠臣奈何惜共<lb/>
事之小誠而㤀狥國之大節乎徃事代王為之腹心乃<lb/>
一州之所賴也含遂行猗盧甚重之常與參大計猗盧<lb/>
用灋嚴國人犯灋者或舉部就誅老㓜相攜而行人問<lb/>
何之曰徃就死無一人敢逃匿者　王敦遣陶侃甘卓<lb/>
<pb n="KR2b0007_WYG_089-14a"/>
等討杜弢前後數十戰弢將士多死乃請降於丞相睿<lb/>
<hi>弢土刀翻將即亮翻降户江翻</hi>睿不許弢遺南平太守應詹書<hi>遺于季翻</hi>自<lb/>
陳昔與詹共討樂鄉本同休戚後在湘中懼死求生遂<lb/>
相結聚<hi>見八十七卷懐帝永嘉五年</hi>儻以舊交之情為明枉直<hi>為于偽翻</hi>
<hi>下同</hi>使得輸誠盟府<hi>時琅邪王睿為東南方鎮盟主故曰盟府</hi>厠列義徒或北<lb/>
清中原或西取李雄以贖前愆雖死之日猶生之年也<lb/>
詹為啟呈其書且言弢益州秀才<hi>羅尚刺益州舉弢秀才為于偽翻</hi>素<lb/>
有清望為鄉人所逼今悔惡歸善宜命使撫納以息江<lb/>
<pb n="KR2b0007_WYG_089-14b"/>
湘之民<hi>使疏吏翻</hi>睿乃使前南海太守王運受弢降赦其反<lb/>
逆之罪以弢為巴東監軍<hi>監工銜翻</hi>弢既受命諸將猶攻之<lb/>
不已弢不勝憤怒遂殺運復反<hi>勝音升復扶又翻</hi>遣其將杜𢎞<lb/>
張彦殺臨川内史謝摛<hi>呉孫亮太平二年分豫章東部都尉立臨川郡摛丑之翻</hi>遂<lb/>
陷豫章三月周訪擊彦斬之𢎞犇臨賀<hi>臨賀縣漢屬蒼梧郡吴分立臨</hi>
<hi>賀郡</hi>　漢大赦改元建元<hi>年考異曰十六國春秋建元元  在晉建興二年同編修劉恕</hi>
<hi>言今晉州臨汾縣嘉泉村有漢太宰劉雄碑云嘉平五年嵗在乙亥二月六日立然則改建元在乙亥二月後</hi>
<hi>也</hi>　雨血於漢東宫延明殿太弟乂惡之以問太傅崔<lb/>
<pb n="KR2b0007_WYG_089-15a"/>
瑋太保許遐瑋遐說乂曰<hi>雨于具翻惡烏路翻說輸芮翻</hi>主上徃日以<lb/>
殿下為太弟者欲以安衆心耳其志在晉王久矣<hi>聰子粲封</hi>
<hi>晉王</hi>王公已下莫不希㫖附之今復以晉王為相國羽儀<lb/>
威重踰於東宫萬機之事無不由之諸王皆置營兵以<lb/>
為羽翼<hi>事見上年</hi>事勢已去殿下非徒不得立也朝夕且有<lb/>
不測之危不如早為之計今四衛精兵不減五千<hi>謂東宫左</hi>
<hi>右前後四衛率所統兵也</hi>相國輕佻正煩一刺客耳<hi>佻他彫翻</hi>大將軍無<lb/>
日不出其營可襲而取<hi>粲弟勃海王敷時為大將軍</hi>餘王並㓜固易<lb/>
<pb n="KR2b0007_WYG_089-15b"/>
奪也<hi>易以䜴翻</hi>茍殿下有意二萬精兵指顧可得鼓行入雲<lb/>
龍門宿衛之士孰不倒戈以迎殿下者大司馬不慮其<lb/>
為異也<hi>大司馬謂中山王曜</hi>乂弗從東宫舎人荀裕告瑋遐勸乂<lb/>
謀反<hi>東宫舎人太子舍人之職又以太弟居東宫</hi>漢主聰收瑋遐於詔獄假<lb/>
以他事殺之使冠威將軍卜抽將兵監守東宫<hi>冠古玩翻監工</hi>
<hi>銜翻</hi>禁乂不聽朝㑹<hi>朝直遥翻</hi>乂憂懼不知所為上表乞為庶<lb/>
人并除諸子之封褒美晉王請以為嗣抽抑而弗通<lb/>
漢青州刺史曹嶷盡得齊魯間郡縣<hi>嶷魚力翻</hi>自鎮臨菑有<lb/>
<pb n="KR2b0007_WYG_089-16a"/>
衆十餘萬臨河置戌石勒表稱嶷有專據東方之志請<lb/>
討之漢主聰恐勒滅嶷不可復制<hi>復扶又翻下同</hi>弗許聰納中<lb/>
䕶軍靳凖二女月光月華<hi>靳居惞翻</hi>立月光為上皇后劉貴<lb/>
妃為左皇后月華為右皇后左司𨽻陳元達極諫<hi>聰置左右</hi>
<hi>司𨽻</hi>以為並立三后非禮也聰不悅以元達為右光禄大<lb/>
夫外示優崇實奪其權於是太尉范隆等皆請以位讓<lb/>
元達聰乃復以元達為御史大夫儀同三司月光有穢<lb/>
行<hi>行下孟翻</hi>元達奏之聰不得已廢之月光慙恚自殺<hi>恚於避翻</hi>
<pb n="KR2b0007_WYG_089-16b"/>
聰恨元達　夏四月大赦　六月盜發漢霸杜二陵及<lb/>
薄太后陵<hi>漢薄太后𦵏南陵在霸陵之南</hi>得金帛甚多詔收其餘以實<lb/>
内府　辛巳大赦　漢大司馬曜攻上黨八月癸亥敗<lb/>
劉琨之衆於襄垣曜欲進攻陽曲<hi>襄垣縣屬上黨郡陽曲琨所居也敗補邁</hi>
<hi>翻</hi>漢主聰遣使謂之曰<hi>使疏吏翻</hi>長安未平宜以為先曜乃<lb/>
還屯蒲坂　陶侃與杜弢相攻弢使王貢出挑戰<hi>挑徒了翻</hi>
侃遥謂之曰杜弢為益州小吏盜用庫錢父死不犇䘮<lb/>
卿本佳人何為隨之天下寧有白頭賊邪<hi>言為賊者不得至老</hi>貢<lb/>
<pb n="KR2b0007_WYG_089-17a"/>
初横脚馬上聞侃言歛容下脚侃知可動復遣使諭之<lb/>
截髪為信貢遂降於侃<hi>貢叛侃見上卷元年降户江翻下同</hi>弢衆潰遁走<lb/>
道死<hi>晉考異曰弢傳云弢逃遁不知所在  春秋云城潰弢投水死今從帝紀</hi>侃與南平太<lb/>
守應詹進克長沙<hi>長沙杜弢之巢宂也</hi>湘州悉平丞相睿承制赦<lb/>
其所部進王敦鎮東大將軍加都督江揚荆湘交廣六<lb/>
州諸軍事江州刺史敦始自選置刺史以下寖益驕横<lb/>
<hi>横户孟翻</hi>初王如之降也<hi>見上卷懐帝永嘉六年</hi>敦從弟稜愛如驍勇<lb/>
<hi>從才用翻驍堅堯翻</hi>請敦配已麾下敦曰此輩險悍難畜<hi>悍下罕翻又矦</hi>
<pb n="KR2b0007_WYG_089-17b"/>
<hi>旰翻畜許六翻</hi>汝性狷急<hi>狷吉掾翻</hi>不能容養更成禍端稜固請乃<lb/>
與之稜置左右甚加寵遇如數與敦諸將角射爭鬬<hi>數所</hi>
<hi>角翻</hi>稜杖之如深以為恥及敦潛畜異志稜每諫之敦怒<lb/>
其異已宻使人激如令殺稜如因閒宴請劒舞為歡稜<lb/>
許之如舞劒漸前稜惡而呵之<hi>惡烏路翻</hi>如直前殺稜敦聞<lb/>
之陽驚亦捕如誅之　初朝廷聞張光死<hi>光死見上卷元年</hi>以<lb/>
侍中第五猗為安南將軍<hi>南考異曰周訪傳云征  大將軍今從杜曽傳</hi>監荆<lb/>
梁益寧四州諸軍事荆州刺史<hi>監工銜翻</hi>自武關出杜曾迎<lb/>
<pb n="KR2b0007_WYG_089-18a"/>
猗於襄陽為兄子娶猗女<hi>為于偽翻</hi>遂聚兵萬人與猗分據<lb/>
漢沔陶侃既破杜弢乗勝進擊曾有輕曾之志司馬魯<lb/>
恬諫曰凡戰當先料其將今使君諸將無及曽者未易<lb/>
可逼也<hi>易以豉翻</hi>侃不從進圍曾於石城<hi>水經註沔水南逕石城西城因山為</hi>
<hi>固晉羊祜鎮荆州立晉惠帝元康九年分江夏西部都尉置竟陵郡治石城今郢州長夀縣即其地</hi>曾軍<lb/>
多騎兵<hi>騎奇寄翻</hi>宻開門突侃陳<hi>陳讀曰陣</hi>出其後反擊之侃兵<lb/>
死者數百人曾將趨順陽<hi>趨七喻翻</hi>下馬拜侃告辭而去時<lb/>
荀崧都督荆州江北諸軍事屯宛<hi>江當作沔宛於元翻</hi>曾引兵圍<lb/>
<pb n="KR2b0007_WYG_089-18b"/>
之崧兵少食盡<hi>少詩沼翻</hi>欲求救於故吏襄城太守石覽崧<lb/>
小女灌年十三帥勇士數十人<hi>帥讀曰率下同</hi>踰城突圍夜出<lb/>
且戰且前遂達覽所又為崧書求救於南中郎將周訪<lb/>
訪遣子撫帥兵三千與覽共救崧曽乃遁去曾復致牋<lb/>
於崧求討丹水賊以自效<hi>丹水縣前漢屬𢎞農郡後漢屬南陽郡晉屬順陽郡賢曰</hi>
<hi>丹水故城在今鄧州内鄉縣西南臨丹水復扶又翻下同</hi>崧許之陶侃遺崧書曰杜<lb/>
曽凶狡所謂鴟梟食母之物<hi>梟堅堯翻一曰流離爾雅作鶹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陸璣草木疏曰梟</hi>
<hi>也關西人謂之流離大則食其母爾雅有茅鴟今鴟鳩也似鷹而白怪䲭即䲭鵂也梟䲭土梟也孔穎達曰鴞</hi>
<pb n="KR2b0007_WYG_089-19a"/>
<hi>惡聲之鳥一名鵬與梟一名䲭詩瞻卬云為鴟為梟是也俗說以為土梟非也陸璣疏云鴞大如班鳩緑色惡</hi>
<hi>聲之鳥也入人家凶賈誼所謂服鳥是也其肉甚美可為羮<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>又可為炙漢供御物各隨其時唯鴞冬夏尚施</hi>
<hi>之以其美故也遺于季翻</hi>此人不死州土未寧足下當識吾言<hi>識職吏翻</hi>
<hi>記也</hi>崧以宛中兵少藉曾為外援不從曾復帥流亡二千<lb/>
餘人圍襄陽數日不克而還　王敦嬖人呉興錢鳳疾<lb/>
陶侃之功屢毁之<hi>嬖卑義翻又博計翻</hi>侃將還江陵欲詣敦自陳<lb/>
朱伺及安定皇甫方囘諫曰公入必不出侃不從既至<lb/>
敦留侃不遣左轉廣州刺史以其從弟丞相軍諮祭酒<lb/>
<pb n="KR2b0007_WYG_089-19b"/>
廙為荆州刺史<hi>從才用翻廙逸職翻又羊至翻</hi>荆州將吏鄭攀馬雋等<lb/>
詣敦上書留侃敦怒不許攀等以侃始滅大賊而更被<lb/>
黜<hi>謂滅杜弢也</hi>衆情憤惋<hi>惋烏貫翻</hi>又以廙忌戾難事遂帥其徒<lb/>
三千人屯溳口<hi>水經注溳水出蔡陽縣東南過隨縣又南過江夏安陸縣又東南分為二水西</hi>
<hi>入于沔者謂之溳口溳音云</hi>西迎杜曾廙為攀等所襲犇于江安<hi>江安</hi>
<hi>縣屬南平郡武帝太康元年分孱陵置</hi>杜曾與攀等北迎第五猗以拒廙<lb/>
廆督諸軍討曾復為曽所敗敦意攀承侃風㫖被甲持<lb/>
矛將殺侃出而復還者數四<hi>敗補邁翻被皮義翻復扶又翻</hi>侃正色曰<lb/>
<pb n="KR2b0007_WYG_089-20a"/>
使君雄斷當裁天下<hi>斷丁亂翻</hi>何此不决乎因起如厠諮議<lb/>
參軍梅陶長史陳頒言於敦曰周訪與侃親姻如左右<lb/>
手<hi>訪與侃結友以女妻侃子瞻</hi>安有斷人左手而右手不應者乎<hi>斷丁</hi>
<hi>管翻</hi>敦意解乃設盛饌以餞之<hi>饌雛戀翻又雛晥翻</hi>侃便夜發敦引<lb/>
其子瞻為參軍初交州刺史顧祕卒州人以祕子壽領<lb/>
州事帳下督梁碩起兵攻壽殺之碩遂專制交州王機<lb/>
自以盜據廣州<hi>見上卷懐帝永嘉六年</hi>恐王敦討之更求交州㑹<lb/>
杜𢎞詣機降<hi>杜𢎞杜弢將也弢敗𢎞走降機降户江翻下同</hi>敦欲因機以討碩<lb/>
<pb n="KR2b0007_WYG_089-20b"/>
乃以降杜𢎞為機功轉交州刺史機至鬱林<hi>鬱林秦桂林郡地漢</hi>
<hi>武帝平南越更置鬱林郡唐潯州桂平縣古鬱林郡所治布山縣地也</hi>碩迎前刺史修則<lb/>
子湛行州事以拒之機不得進乃更與杜𢎞及廣州將<lb/>
温邵交州秀才劉沈謀復還據廣州陶侃至始興<hi>吴孫皓甘</hi>
<hi>露元年分桂陽南部都尉立始興郡治漢曲江縣唐為韶州沈持林翻</hi>州人皆言宜觀察<lb/>
形勢不可輕進侃不聽直至廣州<hi>廣州治南海郡番禺縣</hi>諸郡縣<lb/>
皆已迎機矣杜𢎞遣使偽降侃知其謀進擊𢎞破之遂<lb/>
執劉沈於小桂<hi>秦置桂林郡漢武帝改曰鬱林郡治布山桂林為縣屬焉吴孫皓鳳凰三年分</hi>
<pb n="KR2b0007_WYG_089-21a"/>
<hi>立桂林郡因謂桂林為小桂陶𢎞景曰始興桂陽縣即是小桂</hi>遣督䕶許高討王機走<lb/>
之機病死于道高掘其尸斬之諸將皆請乗勝擊温邵<lb/>
侃笑曰吾威名已著何事遣兵但一函紙自定耳乃下<lb/>
書諭之邵懼而走追獲於始興杜𢎞詣王敦降廣州遂<lb/>
平侃在廣州無事輒朝運百甓於齋外<hi>甓蒲厯翻瓴甋也</hi>暮運<lb/>
於齋内人問其故答曰吾方致力中原過爾優逸恐不<lb/>
堪事故自勞耳王敦以杜𢎞為將寵任之　九月漢主<lb/>
聰使大鴻臚賜石勒弓矢䇿命勒為陜東伯<hi>陜失冉翻</hi>得專<lb/>
<pb n="KR2b0007_WYG_089-21b"/>
征伐拜刺史將軍守宰封列矦嵗盡集上<hi>上時掌翻集其所授官爵</hi>
<hi>及其人之姓名而上之</hi>　漢大司馬曜冦北地詔以麴允為大都<lb/>
督驃騎將軍以禦之<hi>驃匹妙翻騎奇寄翻</hi>冬十月以索綝為尚書<lb/>
僕射都督宫城諸軍事曜進㧞馮翊太守梁肅犇萬年<lb/>
<hi>秦櫟陽縣漢高祖改曰萬年屬馮翊晉屬京兆</hi>曜轉冦上郡麴允去黄白城軍<lb/>
于靈武<hi>漢北地郡之靈武縣也</hi>以兵弱不敢進帝屢徴兵於丞相<lb/>
保保左右皆曰蝮虵螫手壯士斷腕<hi>漢書齊王曰蝮蠚手則斬手葢以為</hi>
<hi>不如此則流毒於一身至於死也螫音釋斷丁管翻下同腕烏貫翻</hi>今胡冦方盛且宜斷<lb/>
<pb n="KR2b0007_WYG_089-22a"/>
隴道以觀其變從事中郎裴詵曰今虵已螫頭頭可斷<lb/>
乎保乃以鎮軍將軍胡崧行前鋒都督須諸軍集乃發<lb/>
麴允欲奉帝徃就保索綝曰保得天子必逞其私志乃<lb/>
止於是自長安以西不復貢奉朝廷<hi>復扶又翻</hi>百官饑乏採<lb/>
稆以自存<hi>稆音呂禾自生曰稆</hi>　涼州軍士張冰得璽文曰皇帝<lb/>
行璽獻於張寔僚屬皆賀寔曰是非人臣所得留遣使<lb/>
歸于長安<hi>晉諸征鎮能知君臣之分者張氏父子而已璽斯氏翻</hi>
四年春正月司徒梁芬議追尊呉王晏右僕射索綝等<lb/>
<pb n="KR2b0007_WYG_089-22b"/>
引魏明帝詔以為不可<hi>魏明帝詔見七十一卷太和三年</hi>乃贈太保諡<lb/>
曰孝<hi>敬考異曰本傳晏諡  王今從愍帝紀</hi>　漢中常侍王沈宣懐中宫<lb/>
僕射郭猗等<hi>沈持林翻</hi>皆寵幸用事漢主聰游宴後宫或三<lb/>
日不醒或百日不出自去冬不視朝政事一委相國粲<lb/>
唯殺生除拜乃使沈等入白之沈等多不白而自以其<lb/>
私意决之故勲舊或不叙而姦佞小人有數日至二千<lb/>
石者軍旅嵗起將士無錢帛之賞而後宫之家賜及僮<lb/>
僕動至數千萬沈等車服第舎踰於諸王子弟中表為<lb/>
<pb n="KR2b0007_WYG_089-23a"/>
守令者三十餘人皆貪殘為民害<hi>謂他姓與沈等子弟有中表親者沈持林</hi>
<hi>翻守式又翻</hi>靳凖闔宗諂事之郭猗與凖皆有怨於太弟义<lb/>
猗謂相國粲曰殿下光文帝之世孫主上之嫡子四海<lb/>
莫不屬心<hi>屬之欲翻</hi>奈何欲以天下與太弟乎且臣聞太弟<lb/>
與大將軍謀因三月上已大宴作亂事成許以主上為<lb/>
太上皇大將軍為皇太子又許衛軍為大單于<hi>聰以子驥為大</hi>
<hi>將軍子勱為衛大將軍皆粲弟也又按時以子敷為大將軍敷卒後乃以驥為之</hi>三王處不疑<lb/>
之地<hi>處昌吕翻</hi>並握重兵以此舉事無不成者然三王貪一<lb/>
<pb n="KR2b0007_WYG_089-23b"/>
時之利不顧父兄事成之後主上豈有全理殿下兄弟<lb/>
固不待言東宫相國單于當在武陵兄弟何肯與人也<lb/>
<hi>武陵兄弟當是乂之諸子相息亮翻單音蟬</hi>今禍期甚迫宜早圖之臣屢言<lb/>
於主上主上篤於友愛以臣刀鋸之餘終不之信願殿<lb/>
下勿泄宻表其狀殿下儻不信臣可召大將軍從事中<lb/>
郎王皮衛軍司馬劉惇假之恩意許其歸首<hi>首式救翻</hi>以問<lb/>
之必可知也粲許之猗宻謂皮惇曰三王逆狀主上及<lb/>
相國具知之矣卿同之乎二人驚曰無之猗曰兹事已<lb/>
<pb n="KR2b0007_WYG_089-24a"/>
决吾憐卿親舊并見族耳因歔欷流涕<hi>歔音虚欷許既翻又音希</hi>二<lb/>
人大懼叩頭求哀猗曰吾為卿計卿能用之乎相國問<lb/>
卿卿但云有之若責卿不先啟卿即云臣誠負死罪然<lb/>
仰惟主上寛仁殿下敦睦茍言不見信則陷於誣譖不<lb/>
測之誅故不敢言也皮惇許諾粲召問之二人至不同<lb/>
時而其辭若一粲以為信然靳凖復説粲曰殿下宜自<lb/>
居東宫<hi>時又居東宫復扶又翻</hi>以領相國使天下早有所繫今道<lb/>
路之言皆云大將軍衛將軍欲奉太弟為變期以季春<lb/>
<pb n="KR2b0007_WYG_089-24b"/>
若使太弟得天下殿下無容足之地矣粲曰為之奈何<lb/>
凖曰人告太弟為變主上必不信宜緩東宫之禁使賓<lb/>
客得徃來太弟雅好待士<hi>好呼到翻</hi>必不以此為嫌輕薄小<lb/>
人不能無迎合太弟之意為之謀者然後下官為殿下<lb/>
露表其罪<hi>為于偽翻</hi>殿下收其賓客與太弟交通者考問之<lb/>
獄辭既具則主上無不信之理也粲乃令卜抽引兵去<lb/>
東宫<hi>去年聰令卜抽將兵監守東宫</hi>少府陳休左衛將軍卜崇為人清<lb/>
直素惡沈等<hi>惡烏路翻下同</hi>雖在公座未嘗與語沈等深疾之<lb/>
<pb n="KR2b0007_WYG_089-25a"/>
侍中卜幹謂休崇曰王沈等勢力足以囘天地卿輩自<lb/>
料親賢孰與竇武陳蕃<hi>言陳蕃之賢竇武之親且為宦官所困况休崇等乎</hi>休崇<lb/>
曰吾輩年踰五十職位已崇唯欠一死耳死於忠義乃<lb/>
為得所安能俛首仾眉以事閹豎乎<hi>仾與低同音都黎翻</hi>去矣卜<lb/>
公勿復有言<hi>復扶又翻下同</hi>二月漢主聰出臨上秋閤<hi>殿之西閤也</hi>
命收陳休卜崇及特進綦毋達大中大夫公師彧尚書<lb/>
王琰田歆大司農朱諧並誅之皆宦官所惡也卜幹泣<lb/>
諫曰陛下方側席求賢而一旦戮卿大夫七人皆國之<lb/>
<pb n="KR2b0007_WYG_089-25b"/>
忠良無乃不可乎藉使休等有罪陛下不下之有司<hi>下户</hi>
<hi>稼翻</hi>暴明其狀天下何從知之詔尚在臣所未敢宣露<hi>卜幹</hi>
<hi>為侍中詔經門下因留之而諫</hi>願陛下熟思之因叩頭流血王沈叱幹<lb/>
曰卜侍中欲拒詔乎聰拂衣而入免幹為庶人太宰河<lb/>
間王易<hi>作考異曰晉春秋易  士通今從載記</hi>大將軍勃海王敷御史大<lb/>
夫陳元達金紫光禄大夫西河王延等皆詣闕表諫曰<lb/>
王沈等矯弄詔㫖欺誣日月内諂陛下外佞相國威權<lb/>
之重侔於人主多樹姦黨毒流海内知休等忠臣為國<lb/>
<pb n="KR2b0007_WYG_089-26a"/>
盡節<hi>為于偽翻</hi>恐發其姦狀故巧為誣陷陛下不察遽加極<lb/>
刑痛徹天地<hi>徹敕列翻通也</hi>賢愚傷懼今遺晉未殄巴蜀不賓<lb/>
石勒謀據趙魏曹嶷欲王全齊<hi>嶷魚力翻王于况翻</hi>陛下心腹四<lb/>
支何處無患乃復以沈等助亂誅巫咸戮扁鵲臣恐遂<lb/>
成膏肓之疾<hi>馬螎曰巫咸殷巫也扁鵲古良醫也秦醫緩視晉矦曰疾不可為也居膏之上肓之</hi>
<hi>下攻之不可達之不及藥不至焉杜預曰心下為膏肓鬲也徐曰肓音荒說文曰心下鬲上也扁補典翻</hi>後<lb/>
雖救之不可及已請免沈等官付有司治罪<hi>治直之翻</hi>聰以<lb/>
表示沈等笑曰羣兒為元達所引遂成癡也沈等頓首<lb/>
<pb n="KR2b0007_WYG_089-26b"/>
泣曰臣等小人過䝉陛下識抜得洒掃閨閤而王公朝<lb/>
士疾臣等如讐又深恨陛下願以臣等膏鼎鑊<hi>膏居號翻潤也</hi>
則朝廷自然雍穆矣聰曰此等狂言常然卿何足恨乎<lb/>
聰問沈等於相國粲粲盛稱沈等忠清聰悅封沈等為<lb/>
列矦太宰易又詣闕上疏極諫聰大怒手壞其疏<hi>壞音怪</hi>
三月易忿恚而卒易素忠直陳元達倚之為援得盡諫<lb/>
諍及卒元達哭之慟曰人之云亡邦國殄悴<hi>詩大雅瞻卭之辭悴</hi>
<hi>秦醉翻</hi>吾既不復能言安用黙黙茍生乎歸而自殺　初<lb/>
<pb n="KR2b0007_WYG_089-27a"/>
代王猗盧愛其少子比延欲以為嗣使長子六修出居<lb/>
新平城而黜其母<hi>建興元年猗盧築新平城新平城唐謂之新城在朔州界少詩照翻長知</hi>
<hi>兩翻</hi>六修有駿馬日行五百里猗盧奪之以與比延六修<lb/>
來朝<hi>朝直遥翻</hi>猗盧使拜比延六修不從猗盧乃坐比延於<lb/>
其步輦<hi>步輦不駕馬使人輓之</hi>使人導從<hi>從才用翻</hi>出遊六修望見以<lb/>
為猗盧伏謁路左至乃比延六修慙怒而去猗盧召之<lb/>
不至大怒帥衆討之為六修所敗<hi>帥讀曰率敗補邁翻</hi>猗盧微服<lb/>
逃民間有賤婦人識之遂為六修所弑拓抜普根先守<lb/>
<pb n="KR2b0007_WYG_089-27b"/>
外境聞難來赴攻六修滅之<hi>難乃旦翻</hi>普根代立國中大亂<lb/>
新舊猜嫌迭相誅滅左將軍衛雄信義將軍箕澹<hi>澹徒覽翻</hi>
<hi>又徒濫翻</hi>乆佐猗盧為衆所附謀歸劉琨乃言於衆曰聞舊<lb/>
人忌新人悍戰<hi>舊人索頭部人也新人晉人及烏桓人也悍侯旰翻又下罕翻</hi>欲盡殺<lb/>
之將奈何晉人及烏桓皆驚懼曰死生隨二將軍乃與<lb/>
琨質子遵帥晉人及烏桓三萬家馬牛羊十萬頭歸于<lb/>
琨<hi>質音致帥讀曰率下同</hi>琨大喜親詣平城撫納之琨兵由是復<lb/>
振夏四月普根卒其子始生普根母惟氏立之<hi>惟氏猗㐌之妻</hi>
<pb n="KR2b0007_WYG_089-28a"/>
　張寔下令所部吏民有能舉其過者賞以布帛羊米<lb/>
賊曹佐高昌隗瑾曰<hi>自漢以來公府方州郡國諸曹有掾有屬有左史前漢書西域傳車</hi>
<hi>師國有高昌壁唐書曰高昌國漢車師前王庭也後破高昌置西州觀此則河西張氏固嘗於高昌之地置郡</hi>
<hi>縣至後魏時始為高昌國也隗五罪翻</hi>今明公為政事無巨細皆自决之<lb/>
或興師發令府朝不知<hi>府朝謂僚佐所集之處朝直遥翻</hi>萬一違失謗<lb/>
無所分羣下畏威受成而已如此雖賞之千金終不敢<lb/>
言也謂宜少損聰明<hi>少詩沼翻</hi>凡百政事皆延訪羣下使各<lb/>
盡所懷然後採而行之則嘉言自至何必賞也寔悦從<lb/>
<pb n="KR2b0007_WYG_089-28b"/>
之増瑾位三等寔遣將軍王該帥步騎五千入援長安<lb/>
且送諸郡貢計<hi>貢土物也計計帳也</hi>詔拜寔都督陜西諸軍事<hi>陜失</hi>
<hi>冉翻</hi>以寔弟茂為秦州刺史　石勒使石虎攻劉演于廩<lb/>
丘幽州刺史段匹磾使其弟文鴦救之<hi>磾丁奚翻</hi>虎抜廩丘<lb/>
演犇文鴦軍虎獲演弟唘以歸　寧州刺史王遜嚴猛<lb/>
喜誅殺<hi>喜許記翻</hi>五月平夷太守雷炤<hi>懐帝永嘉五年遜表分牂牁朱提建寧立</hi>
<hi>平夷郡即漢平夷鄨二縣之地鄨孟康音鱉</hi>平樂太守董霸<hi>平樂郡證以隋志葢置於越巂</hi>
<hi>郡之卭部川然不知誰所置也樂音洛</hi>帥三千餘家叛降於成<hi>帥讀曰率降户江翻</hi>
<pb n="KR2b0007_WYG_089-29a"/>
　六月丁巳朔日有食之　秋七月漢大司馬曜圍北<lb/>
地太守麴昌<hi>晉北地郡領泥陽富平二縣耳</hi>大都督麴允將步騎三萬<lb/>
救之曜遶城縱火烟起蔽天使反間紿允曰郡城已陷<lb/>
徃無及也衆懼而潰曜追敗允於磻石谷<hi>間古莧翻敗補邁翻磻蒲</hi>
<hi>官翻魏收地形志比地郡銅官縣有石槃山</hi>允犇還靈武曜遂取北地允性<lb/>
仁厚無威斷<hi>斷丁亂翻</hi>喜以爵位悦人<hi>喜許記翻</hi>新平太守竺恢<lb/>
始平太守楊像扶風太守竺爽安定太守焦嵩皆領征<lb/>
鎮杖節加侍中常侍村塢主帥小者猶假銀青將軍之<lb/>
<pb n="KR2b0007_WYG_089-29b"/>
號<hi>征鎮四征四鎮將軍號也銀青將軍加將軍號而假以銀印青綬帥音所類翻</hi>然恩不及下<lb/>
故諸將驕恣而士卒離怨關中危亂允告急於焦嵩嵩<lb/>
素侮允曰須允困當救之曜進至涇陽渭北諸城悉潰<lb/>
<hi>涇陽縣前漢屬安定郡班志曰开頭山在縣西禹貢涇水所出東北至陽陵入渭過郡三行于六十里此言曜</hi>
<hi>至涇陽渭北諸城悉潰則其兵已在池陽陽陵二縣間言在涇水之陽非安定之涇陽縣也</hi>曜獲建<lb/>
威將軍魯充散騎常侍梁緯少府皇甫陽曜素聞充賢<lb/>
募生致之既見賜之酒曰吾得子天下不足定也充曰<lb/>
身為晉將國家䘮敗不敢求生<hi>緯于貴翻將子亮翻䘮息浪翻</hi>若䝉公<lb/>
<pb n="KR2b0007_WYG_089-30a"/>
恩速死為幸曜曰義士也賜之劒令自殺梁緯妻辛氏<lb/>
美色曜召見將妻之<hi>妻如字</hi>辛氏大哭曰妾夫已死義不<lb/>
獨生且一婦人而事二夫明公又安用之曜曰貞女也<lb/>
亦聽自殺皆以禮𦵏之　漢主聰立故張后侍婢樊氏<lb/>
為上皇后三后之外佩皇后璽綬者復有七人<hi>璽斯氏翻綬音</hi>
<hi>受復扶又翻下同據載記三后二靳氏及劉氏樊氏為四  考異曰劉聰載記曰四后之外按時靳上皇后已</hi>
<hi>死唯三后耳云四誤也</hi>嬖寵用事刑賞紊亂<hi>嬖卑義翻又博計翻紊音問</hi>大將<lb/>
軍敷數涕泣切諫<hi>數所角翻</hi>聰怒曰汝欲乃公速死邪何以<lb/>
<pb n="KR2b0007_WYG_089-30b"/>
朝夕生來哭人敷憂憤發病卒河東平陽大蝗民流殍<lb/>
者什五六石勒遣其將石越帥騎二萬屯并州招納流<lb/>
民<hi>殍被表翻餓死於中野者曰殍散而之他方者曰流時勒葢遣越屯上黨招納并州綂内也帥讀曰率騎</hi>
<hi>奇計翻</hi>民歸之者二十萬户聰遣使讓勒勒不受命潛與<lb/>
曹嶷相結<hi>嶷魚力翻</hi>　八月漢大司馬曜逼長安　九月漢<lb/>
主宴羣臣於光極殿引見太弟乂<hi>見賢遍翻</hi>乂容貌憔悴鬢<lb/>
髪蒼然涕泣陳謝聰亦為之慟哭<hi>悴秦醉翻為于偽翻</hi>乃縱酒極<lb/>
歡待之如初　焦嵩竺恢宋哲皆引兵救長安散騎常<lb/>
<pb n="KR2b0007_WYG_089-31a"/>
侍華輯監京兆馮翊𢎞農上洛四郡兵屯霸上<hi>華户化翻監古</hi>
<hi>銜翻</hi>皆畏漢兵彊不敢進相國保遣胡崧將兵入援擊漢<lb/>
大司馬曜於靈臺破之<hi>三輔黄圗周文王靈臺在長安西四十里高二丈周圍百二十</hi>
<hi>步</hi>崧恐國威復振則麴索埶盛<hi>麴允索綝也索昔各翻</hi>乃帥城西<lb/>
諸郡兵屯渭北不進遂還槐里<hi>槐里縣漢屬扶風晉屬始平郡</hi>曜攻陷<lb/>
長安外城麴允索綝退保小城以自固内外斷絶城中<lb/>
饑甚米斗直金二兩人相食死者大半亡逃不可制唯<lb/>
涼州義衆千人守死不移<hi>涼州義衆張軌父子所遣兵也</hi>太倉有麴數<lb/>
<pb n="KR2b0007_WYG_089-31b"/>
十䴵<hi>䴵必郢翻</hi>麴允屑之為粥以供帝既而亦盡冬十一月<lb/>
帝泣謂允曰今窮厄如此外無救援當忍恥出降以活<lb/>
士民<hi>降户江翻下同</hi>因歎曰誤我事者麴索二公也使侍中宗<lb/>
敞送降牋於曜<hi>宋考異曰帝紀作  敞今從晉春秋</hi>索綝潛留敞使其子<lb/>
說曜曰今城中食猶足支一年未易克也<hi>說輸芮翻易以豉翻</hi>若<lb/>
許綝以儀同萬户郡公者請以城降曜斬而送之曰帝<lb/>
王之師以義行也孤將兵十五年未嘗以詭計敗人<hi>敗補</hi>
<hi>邁翻</hi>必窮兵極勢然後取之今索綝所言如此天下之惡<lb/>
<pb n="KR2b0007_WYG_089-32a"/>
一也輒相為戮之<hi>為于偽翻</hi>若兵食審未盡者便可勉强固<lb/>
守<hi>强其兩翻</hi>如其糧竭兵微亦宜早寤天命甲午宗敞至曜<lb/>
營乙未帝乗羊車肉袒銜璧輿櫬出東門降<hi>櫬初覲翻</hi>羣臣<lb/>
號泣攀車執帝手帝亦悲不自勝<hi>號户刀翻勝音升</hi>御史中丞<lb/>
馮翊吉朗歎曰吾智不能謀勇不能死何忍君臣相隨<lb/>
北面事賊虜乎乃自殺曜焚櫬受璧使宗敞奉帝還宫<lb/>
丁酉遷帝及公卿以下於其營辛丑送至平陽壬寅漢<lb/>
主聰臨光極殿帝稽首於前<hi>稽音啟</hi>麴允伏地慟哭扶不<lb/>
<pb n="KR2b0007_WYG_089-32b"/>
能起聰怒囚之允自殺聰以帝為光禄大夫封懷安矦<lb/>
以大司馬曜為假黄鉞大都督督陜西諸軍事太宰封<lb/>
秦王大赦改元麟嘉以麴允忠烈贈車騎將軍諡節愍<lb/>
矦<hi>允則忠矣然猶在吉朗之後乎</hi>以索綝不忠斬于都市<hi>平陽都市也</hi>尚書<lb/>
梁允侍中梁濬等及諸郡守皆為曜所殺華輯犇南山<lb/>
　干寶論曰昔高祖宣皇帝以雄才碩量應時而起性<lb/>
　深阻有若城府而能寛綽以容納行數術以御物而<lb/>
　知人善采抜<hi>言胷中有城府者多不能寛容任數用術者多不能用人而宣帝能之也</hi>於<lb/>
<pb n="KR2b0007_WYG_089-33a"/>
　是百姓與能<hi>謂天下皆推其能莫與爭也</hi>大象始構<hi>劉良曰象法也言晉之興</hi>
　<hi>成大法從此始立也</hi>世宗承基太祖繼業咸黜異圖用融前烈<lb/>
　<hi>謂内誅李豐夏矦𤣥外平毌丘儉文欽諸葛誕</hi>至于世祖遂享皇極<hi>呂延濟曰享當</hi>
　<hi>也皇極天子位也</hi>仁以厚下儉以足用和而不弛寛而能斷<lb/>
　<hi>斷丁亂翻</hi>掩唐虞之舊域班正朔於八荒<hi>八荒謂八方之外戎荒之地</hi>
　于時有天下無窮人之諺<hi>吕尚曰言百姓盡富</hi>雖太平未洽亦<lb/>
　足以明民樂其生矣<hi>樂音洛</hi>武皇既崩山陵未乾而變<lb/>
　難繼起宗子無維城之助<hi>乾音干宗子謂八王搆難詩曰宗子維城</hi>師尹<lb/>
<pb n="KR2b0007_WYG_089-33b"/>
　無具瞻之貴<hi>詩曰赫赫師尹民具爾瞻</hi>朝為伊周夕成桀跖<hi>謂楊駿衛</hi>
　<hi>瓘張華等</hi>國政迭移於亂人禁兵外散於四方方岳無鈞<lb/>
　石之鎮關門無結草之固<hi>三十斤為鈞四鈞為石左傳秦伐晉晉魏顆敗秦師</hi>
　<hi>獲杜囘顆夢老人結草以亢杜回杜回躓而顛故獲之</hi>戎羯稱制二帝失尊何<lb/>
　哉樹立失權託付非才四維不張而茍且之政多也<lb/>
　<hi>賈誼䇿曰禮義㢘恥是謂四維四維不張國乃滅亡</hi>夫基廣則難傾根深則難<lb/>
　抜理節則不亂膠結則不遷<hi>李周翰曰理節謂政教有條理節度也膠固也</hi>
　<hi>言君布仁惠之根基深廣又不失理節則人心固結而不可遷也</hi>昔之有天下者所<lb/>
<pb n="KR2b0007_WYG_089-34a"/>
　以能長乆用此道也周自后稷愛民十六王而武始<lb/>
　君之<hi>后稷子不窋不窋子鞠鞠子公劉公劉子慶節慶節子皇僕皇僕子差弗差弗子毁隃毁隃子</hi>
　<hi>公非公非子高圉高圉子亞圉亞圉子公叔祖類公叔祖類子古公亶父古公亶父子季厯季厯子文王</hi>
　<hi>文王子武王凡十六王</hi>其積基樹本如此其固今晉之興也其<lb/>
　創基立本固異於先代矣加以朝寡純徳之人鄉乏<lb/>
　不貳之老<hi>周官有鄉老不貳謂不貳過者朝直遥翻</hi>風俗淫僻恥尚失所<lb/>
　<hi>言所恥者非所恥所尚者非所尚也</hi>學者以莊老為宗而黜六經談者<lb/>
　以虚蕩為辯而賤名檢行身者以放濁為通而狹節<lb/>
<pb n="KR2b0007_WYG_089-34b"/>
　信進仕者以茍得為貴而鄙居正當官者以望空為<lb/>
　高而笑勤恪<hi>吕延濟曰望空謂不識是非但望空署名而已</hi>是以劉頌屢言<lb/>
　治道傅咸每糾邪正<hi>頌咸事並見武紀惠紀治直吏翻</hi>皆謂之俗吏<lb/>
　其倚杖虛曠依阿無心者皆名重海内若夫文王日<lb/>
　昃不暇食仲山甫夙夜匪懈者葢共嗤黜以為灰塵<lb/>
　矣<hi>文王自朝至于日中昃不遑暇食用咸和萬民仲山甫夙夜匪懈以事一人</hi>由是毁譽<lb/>
　亂於善惡之實情慝犇於貨欲之塗選者為人擇官<lb/>
　官者為身擇利<hi>吕延濟曰言選者不復為官擇賢為官者但擇所利而趨譽音余為于偽</hi>
<pb n="KR2b0007_WYG_089-35a"/>
　<hi>翻</hi>世族貴戚之子弟陵邁超越不拘資次悠悠風塵<lb/>
　皆奔競之士列官千百無譲賢之舉子真著崇讓而<lb/>
　莫之省<hi>劉寔字子真崇讓論見八十二卷武帝太康十年省悉景翻</hi>子雅制九班<lb/>
　而不得用<hi>劉頌字子雅九班之制見同上</hi>其婦女不知女工任情而<lb/>
　動有逆于舅姑有殺戮妾媵<hi>二事皆賈后為之倡</hi>父兄弗之罪<lb/>
　也天下莫之非也禮法刑政于此大壞國之將亡本<lb/>
　必先顛其此之謂乎<hi>左傳曰國將亡本必先顛而後枝葉從之</hi>故觀阮籍<lb/>
　之行而覺禮教崩弛之所由<hi>事見七十八卷魏元帝景元三年行下孟翻</hi>
<pb n="KR2b0007_WYG_089-35b"/>
　察庾純賈充之爭而見師尹之多僻<hi>事見七十九卷武帝泰始七年</hi>
　<hi>八年</hi>考平呉之功而知將帥之不讓思郭欽之謀而寤<lb/>
　戎狄之有釁<hi>平呉爭功及郭欽疏並見八十一卷武帝太康元年</hi>覽傅𤣥劉毅<lb/>
　之言而得百官之邪<hi>傅𤣥劉毅武帝時為司𨽻前後糾核不避貴游因其所言而得</hi>
　<hi>百官之邪也</hi>核傅咸之奏錢神之論而覩寵賂之彰<hi>傅咸奏見</hi>
　<hi>八十二卷惠帝元康四年神錢論見八十三卷元康九年</hi>民風國勢既已如此雖<lb/>
　以中庸之才守文之主治之<hi>劉良曰中庸謂非賢非愚之才守文謂守常平</hi>
　<hi>治世之主也治直之翻</hi>猶懼致亂况我惠帝以放蕩之徳臨之<lb/>
<pb n="KR2b0007_WYG_089-36a"/>
　哉懷帝承亂即位覊於彊臣愍帝犇播之後徒守虛<lb/>
　名天下之勢既去非命世之雄材不能復取之矣<lb/>
石勒圍樂平太守韓據于坫城<hi>楊正衡曰坫丁念翻余按武帝泰始中分上黨</hi>
<hi>太原置樂平郡治沾縣沾縣漢屬上黨郡魏收地形志樂平縣有沾城師古曰沾音他兼翻載記誤作坫當讀</hi>
<hi>從顔音</hi>據請救於劉琨琨新得拓跋猗盧之衆欲因其鋭<lb/>
氣以討勒箕澹衛雄諫曰<hi>澹徒覽翻又徒濫翻</hi>此雖晉民久淪異<lb/>
域未習明公之恩信恐其難用不若且内收鮮卑之餘<lb/>
榖<hi>拓跋鮮卑也</hi>外抄胡賊之牛羊<hi>胡謂劉石也抄禁交翻</hi>閉關守險務<lb/>
<pb n="KR2b0007_WYG_089-36b"/>
農息兵待其服化感義然後用之則功無不濟矣琨不<lb/>
從悉發其衆命澹帥步騎二萬為前驅琨屯廣牧為之<lb/>
聲援<hi>廣牧縣漢屬朔方郡漢末省朔方置廣牧縣於陘南屬新興郡非廣牧縣故地也帥讀曰率</hi>石<lb/>
勒聞澹至將逆擊之或曰澹士馬精彊其鋒不可當不<lb/>
若且引兵避之深溝高壘以挫其銳必獲萬全勒曰澹<lb/>
兵雖衆逺來疲弊號令不齊何精彊之有今冦敵垂至<lb/>
何可捨去大軍一動豈易中還<hi>易以豉翻</hi>若澹乗我之退而<lb/>
逼之顧逃潰不暇焉得深溝高壘乎<hi>焉於䖍翻</hi>此自亡之道<lb/>
<pb n="KR2b0007_WYG_089-37a"/>
也立斬言者以孔萇為前鋒都督令三軍後出者斬勒<lb/>
據險要設疑兵於山上前設二伏出輕騎與澹戰陽為<lb/>
不勝而走澹縱兵追之入伏中勒前後夾擊澹軍大破<lb/>
之獲鎧馬萬計雄澹帥騎千餘犇代郡<hi>帥讀曰率下同</hi>韓據棄<lb/>
城走并土震駭　十二月乙夘朔日有食之<hi>帝考異曰  紀天文</hi>
<hi>志皆誤作甲申朔宋志乙夘朔與長厯合今從之</hi>　司空長史李𢎞以并州降<lb/>
石勒<hi>劉琨為司空以𢎞為長史并州時治陽曲</hi>劉琨進退失據不知所為段<lb/>
匹磾遣信邀之己未琨帥衆從飛狐犇薊<hi>恒山在常山上曲陽縣西</hi>
<pb n="KR2b0007_WYG_089-37b"/>
<hi>北有阪號飛狐口磾丁奚翻薊音計</hi>匹磾見琨甚相親重與之結婚約為<lb/>
兄弟勒分徙陽曲樂平民于襄國置守宰而還孔萇攻<lb/>
箕澹于代郡殺之<hi>據載記萇攻澹於桑乾則此代郡乃後魏之代郡非漢晉之代郡也</hi>萇<lb/>
等攻賊帥馬嚴馮䐗<hi>帥所類翻䐗張如翻嚴䐗葢為盗於幽冀之間</hi>久而不克<lb/>
司冀并兖流民數萬户在遼西迭相招引民不安業勒<lb/>
問計於濮陽矦張賓賓曰嚴䐗本非公之深仇流民皆<lb/>
有戀本之志今班師振旅選良牧守使招懐之則幽冀<lb/>
之冦可不日而清遼西流民將相帥而至矣勒乃召萇<lb/>
<pb n="KR2b0007_WYG_089-38a"/>
等歸以武遂令李回為易北督䕶兼高陽太守<hi>武遂縣前漢屬</hi>
<hi>河間國後漢晉屬安平國易北易水以北也高陽縣前漢屬涿郡後漢屬河間國武帝泰始元年分置高陽國</hi>
<hi>應劭曰在高河之陽</hi>馬嚴士卒素服回威德多叛嚴歸之嚴懼而<lb/>
出走赴水死馮䐗帥其衆降<hi>帥讀曰率</hi>回徙居易京<hi>易京公孫瓉所</hi>
<hi>築</hi>流民歸之者相繼於道勒喜封回為弋陽子增張賔<lb/>
邑千户進位前將軍賓固辭不受　丞相睿聞長安不<lb/>
守出師露次<hi>露次者出宿于野上無屋宇</hi>躬擐甲胄<hi>擐音宦</hi>移檄四方<lb/>
刻日北征以漕運稽期斬督運令史淳于伯刑者以刀<lb/>
<pb n="KR2b0007_WYG_089-38b"/>
拭柱血逆流上至柱末二丈餘而下<hi>上時掌翻下同</hi>觀者咸以<lb/>
為寃丞相司直劉隗上言伯罪不至死請免從事中郎<lb/>
周莚等官於是右將軍王導等上疏引咎請解職睿曰<lb/>
政刑失中皆吾闇塞所致<hi>塞悉則翻</hi>一無所問隗性剛訐當<lb/>
時名士多被彈劾<hi>訐居謁翻被皮義翻彈徒丹翻劾户槩翻又户得翻</hi>睿率皆容<lb/>
貸由是衆怨皆歸之南中郎將王含敦之兄也以族彊<lb/>
位顯驕傲自恣一請參佐及守長至二十許人多非其<lb/>
才<hi>守式又翻長知兩翻</hi>隗劾奏含文致甚苦<hi>深文以致其罪</hi>事雖被寢而<lb/>
<pb n="KR2b0007_WYG_089-39a"/>
王氏深忌疾之<hi>為王敦請誅劉隗張本</hi>　丞相睿以邵續為冀州<lb/>
刺史續女壻廣平劉遐聚衆河濟之間<hi>濟子禮翻</hi>睿以遐為<lb/>
平原内史　托跋普根之子乂卒<hi>托與拓通魏改魏書本作托跋</hi>國人<lb/>
立其從父欝律<hi>從才用翻</hi>
　<lb/>
　<lb/>
　<lb/>
　<lb/>
<pb n="KR2b0007_WYG_089-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百二十</head>
    <p>
<pb n="KR2b0007_WYG_120-1a"/>
欽定四庫全書<lb/>
　資治通鑑卷一百二十　　宋　司馬光　撰<lb/>
　　　　　　　　　　　　　　胡三省　音註<lb/>
　宋紀二<hi>起閼逢困敦盡彊圉單閼凡四年</hi>
　　太祖文皇帝上之上<hi>諱義隆小字車兒武帝第三子也</hi>
元嘉元年<hi>是年八月始改元</hi>春正月<hi>考異曰宋本紀正月癸巳朔日有食之宋紀二月己</hi>
<hi>巳宋畧二月癸巳李延夀南史二月己夘朔皆悞也按長厯是年正月丁巳二月丁亥朔後魏書紀紀志是年</hi>
<hi>無日食今從之</hi>魏改元始光　丙寅魏安定殤王彌卒　營陽<lb/>
<pb n="KR2b0007_WYG_120-1b"/>
王居䘮無禮好與左右狎暱<hi>好呼到翻下情好同</hi>遊戲無度特進<lb/>
致仕范泰上封事曰伏聞陛下時在後園頗習武備鼔<lb/>
鞞在宫聲聞于外<hi>鞞與鼙同音駢迷翻聞音問</hi>黷武掖庭之内諠譁<lb/>
省闥之間非徒不足以威四夷秖生逺近之怪陛下踐<lb/>
祚委政宰臣實同髙宗諒闇之美<hi>闇讀如隂</hi>而更親狎小人<lb/>
懼非社稷至計經世之道也不聽泰甯之子也<hi>范甯汪之子以</hi>
<hi>儒學為孝武帝所親</hi>南豫州刺史廬陵王義真警悟愛文義而性<lb/>
輕易<hi>易以豉翻</hi>與太子左衞率謝靈運員外常侍顔延之<hi>曹魏</hi>
<pb n="KR2b0007_WYG_120-2a"/>
<hi>之末置員外㪚騎常侍率所律翻</hi>慧琳道人情好欵密嘗云得志之日<lb/>
以靈運延之為宰相慧琳為西豫州都督<hi>西豫州即豫州也宋南豫</hi>
<hi>州治厯陽豫州治夀陽夀陽在厯陽西故亦謂豫州為西豫州</hi>靈運𤣥之孫也<hi>靈運𤣥子瑍之</hi>
<hi>子也</hi>性褊傲不遵法度<hi>褊方/緬翻</hi>朝廷但以文義處之<hi>處昌吕翻</hi>不<lb/>
以為有實用靈運自謂才能宜參權要常懐憤邑延之<lb/>
含之曾孫也<hi>顔含見九十六卷晉成帝咸康四年</hi>嗜酒放縱徐羨之等惡<lb/>
義真與靈運等遊義真故吏范晏從容戒之義真曰靈<lb/>
運空疎延之隘薄魏文帝所謂古今文人類不䕶細行<lb/>
<pb n="KR2b0007_WYG_120-2b"/>
者也<hi>惡烏路翻從千容翻行下孟翻</hi>但性情所得未能忘言於悟賞耳<lb/>
<hi>悟開覺也賞褒嘉也</hi>於是羨之等以為靈運延之構扇異同非毁<lb/>
執政出靈運為永嘉太守延之為始平太守<hi>守式又翻</hi>義真<lb/>
在厯陽多所求索執政每裁量不盡與<hi>裁剸節也量槩度也索山谷翻</hi>
<hi>量音良</hi>義真深怨之數有不平之言<hi>數所角翻</hi>又表求還都諮<lb/>
議叅軍廬江何尚之屢諫不聽時羨之等已密謀廢帝<lb/>
而次立者應在義真乃因義真與帝有隙先奏列其罪<lb/>
惡廢為庻人徙新安郡前吉陽令堂邑張約之上疏曰<lb/>
<pb n="KR2b0007_WYG_120-3a"/>
<hi>吉陽縣屬廬陵郡今吉州有吉水縣蓋呉立縣於吉水之陽因以為名也</hi>廬陵王少䝉先皇<lb/>
優慈之遇長受陛下睦愛之恩故在心必言所懐必亮<lb/>
<hi>亮信也明也𨗳也言義真凡有所懐自信以為是必明而導之無所囬避也少詩照翻長知兩翻</hi>容犯<lb/>
臣子之道致招驕恣之愆<hi>言容有犯臣道之事以致招驕恣之罪</hi>至於天<lb/>
姿夙成實有卓然之美宜在容養錄善掩瑕訓盡義方<lb/>
進退以漸今猥加剝辱幽徙逺郡<hi>剝辱謂褫爵為庻人</hi>上傷陛下<lb/>
常棣之篤下令逺近恇然失圖<hi>恇去王翻</hi>臣伏思大宋開基<lb/>
造次<hi>造七到翻</hi>根條未繁宜廣樹藩戚敦睦以道人誰無過<lb/>
<pb n="KR2b0007_WYG_120-3b"/>
貴能自新以武皇之愛子陛下之懿弟豈可以其一眚<lb/>
長致淪棄哉書奏以約之為梁州府叅軍尋殺之　夏<lb/>
四月甲辰魏主東巡大甯　秦王熾磐遣鎮南將軍吉<lb/>
毗等帥步騎一萬南伐白茍車孚崔提旁為四國皆降<lb/>
之<hi>白狗國至唐猶存蓋生羌也其地與東㑹州接車孚崔提旁為無所考帥讀曰率騎竒寄翻降户江翻</hi>
　徐羨之等以南兖州刺史檀道濟<hi>沈約曰中原亂北州流民多南渡晉</hi>
<hi>成帝立南兖州寄治京口文帝始割江淮間為境治廣陵</hi>先朝舊將威服殿省且有<lb/>
兵衆乃召道濟及江州刺史王𢎞入朝<hi>將即亮翻朝直遥翻</hi>五月<lb/>
<pb n="KR2b0007_WYG_120-4a"/>
皆至建康以廢立之謀告之甲申謝晦以領軍府屋敗<lb/>
悉令家人出外聚將士於府内又使中書舍人邢安泰<lb/>
潘盛為内應夜邀檀道濟同宿晦悚動不得眠道濟就<lb/>
寢便熟晦以此服之<hi>服其處六事而不變其常度也</hi>時帝於華林園為<lb/>
列肆親自沽賣又與左右引船為樂夕遊天淵池即龍<lb/>
舟而寢<hi>樂音洛魏氏作華林園天淵池於洛中晉氏南渡放其制作之於建康華林園在宫城北隅</hi>
乙酉詰旦<hi>詰去吉翻</hi>道濟引兵居前羨之等繼其後入自雲<lb/>
龍門安泰等先誡宿衞莫有禦者帝未興軍士進殺二<lb/>
<pb n="KR2b0007_WYG_120-4b"/>
侍者傷帝指扶出東閣收璽綬<hi>璽斯氏翻綬音受</hi>羣臣拜辭衞<lb/>
送故太子宫侍中程道惠勸羨之等立皇弟南豫州刺<lb/>
史義恭羨之等以宜都王義隆素有令望又多符瑞<hi>景平</hi>
<hi>初有黑龍見西方五色雲隨之二年江陵城上有紫雲望氣者皆以為帝王之符當在西方又江陵西至上明</hi>
<hi>及江津其間有九十九洲楚諺云洲滿百當出王者時忽有一洲自生汙流逥薄而成皆為上龍飛之應</hi>乃<lb/>
稱皇太后令數帝過惡<hi>數所具翻</hi>廢為營陽王以宜都王纂<lb/>
承大統赦死罪以下又稱皇太后令奉還璽紱<hi>紱音弗</hi>并<lb/>
廢皇后為營陽王妃遷營陽王於呉使檀道濟入守朝<lb/>
<pb n="KR2b0007_WYG_120-5a"/>
堂<hi>朝直遥翻</hi>王至呉止金昌亭六月癸丑羨之等使邢安泰<lb/>
就弑之王多力突走出昌門<hi>金昌亭在昌門内孫權記注云閶門呉西郭門夫差</hi>
<hi>作以天門通閶闔故名之後春申君改為昌門金昌亭以其在西門内故曰金昌</hi>追者以門闗<lb/>
踣而弑之<hi>踣蒲北翻</hi>
　裴子野論曰古者人君養子能言而師授之辭能行<lb/>
　而傅相之禮<hi>相息亮翻</hi>宋之教誨雅異於斯居中則任僕<lb/>
　妾處外則近趨走<hi>處昌吕翻近其靳翻趨走執役者也</hi>太子皇子有帥<lb/>
　有侍<hi>帥所類翻</hi>是二職者皆臺皁也<hi>左傳申無宇曰士臣皁僕臣臺</hi>制其<lb/>
<pb n="KR2b0007_WYG_120-5b"/>
　行止授其法則導達臧否<hi>否音鄙</hi>罔弗由之言不及於<lb/>
　禮義識不達於今古謹敇者能勸之以吝嗇狂愚者<lb/>
　或誘之以凶慝<hi>誘音酉慝吐得翻</hi>雖有師傅多以耆艾大夫<lb/>
　為之雖有友及文學多以膏粱年少為之具位而已<lb/>
　亦弗與遊<hi>王置文學師友各一人晉制也禮五十曰艾服官政六十曰耆指使孔穎達曰艾者</hi>
　<hi>年至五十氣力已衰髮蒼白如艾也賀場曰耆至也至老之境也少詩照翻</hi>幼王臨州長<lb/>
　史行事宣傳敎命<hi>行事行府州事也</hi>又有典籖往往專恣竊<lb/>
　弄威權<hi>南史曰故事府州部内論事皆籖前直敍所論之事後云謹籖日月下又云某官某籖故</hi>
<pb n="KR2b0007_WYG_120-6a"/>
　<hi>府州置典籖以領之本五品吏宋初改為士職宋末多以幼少皇子為藩鎮時主以左右親近領典籖其</hi>
　<hi>權任遂重</hi>是以本根雖茂而端良甚寡嗣君冲幼世繼姦<lb/>
　囬雖惡物醜類天然自出然習則生常其流逺矣降<lb/>
　及太宗舉天下而棄之亦昵比之為也<hi>昵尼質翻比毗至翻</hi>嗚<lb/>
　呼有國有家其鑑之矣<hi>裴子野究言宋氏亡國之禍通鑑載之於此欲使有國有</hi>
　<hi>家謹於其初也</hi>
傅亮帥行臺百官奉法駕迎宜都王于江陵<hi>帥讀曰</hi>祠部<lb/>
尚書蔡廓<hi>晉氏渡江始有祠部尚書常與右僕射通職不常置以右僕射攝之若右僕射闕則祠部</hi>
<pb n="KR2b0007_WYG_120-6b"/>
<hi>尚書攝知右事</hi>至尋陽遇疾不堪前亮與之别廓曰營陽在呉<lb/>
宜厚加供奉一旦不幸卿諸人有弑主之名欲立於世<lb/>
將可得邪時亮已與羨之議害營陽王乃馳信止之不<lb/>
及羨之大怒曰與人共計議如何旋背即賣惡於人邪<lb/>
<hi>旋背猶今人言轉背也背如字</hi>羨之等又遣使者殺前廬陵王義真於<lb/>
新安<hi>即考異曰宋南史本紀二月廢義真徙新安之下  云執政使使者誅義真于新安宋義真傳六月</hi>
<hi>癸未羨之等遣使殺義真於徙所羨之傳亦云廢帝後殺義真於新安殺帝於吳縣按長厯六月庚寅朔無癸</hi>
<hi>未蓋癸丑也</hi>羨之以荆州地重恐宜都王至或用别人乃亟<lb/>
<pb n="KR2b0007_WYG_120-7a"/>
以錄命除領軍將軍謝晦行都督荆湘等七州諸軍事<lb/>
荆州刺史<hi>錄命錄尚書自出命也</hi>欲令居外為援精兵舊將悉以<lb/>
配之<hi>羨之亮晦所以為身謀者如此而亦無救於廢弑之誅伊霍以至公血誠處之而師春所紀有異於</hi>
<hi>書蓋不羨于伊尹霍光僅能保其身而不能保其族此天地之大變固人臣之所難居也將即亮翻</hi>秋七<lb/>
月行臺至江陵立行門於城南題曰大司馬門傅亮帥<lb/>
百僚詣門上表進璽紱儀物甚盛<hi>帥讀曰率上時掌翻璽斯氏翻紱音弗</hi>
宜都王時年十八下教曰猥以不徳謬降大命顧已兢<lb/>
悸何以克堪<hi>悸其季翻</hi>輒當暫歸朝廷展哀陵寢并與賢彦<lb/>
<pb n="KR2b0007_WYG_120-7b"/>
申寫所懐望體其心勿為辭費府州佐史並稱臣請題<lb/>
牓諸門一依宫省王皆不許教州府國綱紀宥所統内<lb/>
見刑原逋責<hi>州荆州府都督府國宜都國綱紀上佐掾屬也見賢遍翻逋欠也負也青如字又仄</hi>
<hi>懈翻漢書髙紀兩家折券棄責無音淮陽王傳張博負責仄懈翻</hi>諸將佐聞營陽廬陵<lb/>
王死皆以為疑勸王不可東下司馬王華曰先帝有大<lb/>
功於天下四海所服雖嗣主不綱人望未改徐羨之中<lb/>
才寒士𫝊亮布衣諸生非有晉宣帝王大將軍之心明<lb/>
矣<hi>王大將軍敦也</hi>受寄崇重未容遽敢背徳畏廬陵嚴㫁<hi>背蒲妹翻</hi>
<pb n="KR2b0007_WYG_120-8a"/>
<hi>㫁丁亂翻</hi>將來必不自容以殿下寛叡慈仁逺近所知且越<lb/>
次奉迎冀以見徳<hi>冀以定策為徳也</hi>悠悠之論殆必不然又羨<lb/>
之等五人同功竝位孰肯相讓<hi>五人謂徐羨之傅亮謝晦檀道濟王𢎞也</hi>就<lb/>
懐不軌勢必不行廢主若存慮其將來受禍致此殺害<lb/>
蓋由貪生過深寧敢一朝頓懐逆志不過欲握權自固<lb/>
以少主仰待耳殿下但當長驅六轡以副天人之心王<lb/>
曰卿復欲為宋昌邪<hi>少詩照翻復扶又翻宋昌事見十三卷漢髙后八年</hi>長史王<lb/>
曇首南蠻校尉到彦之皆勸王行<hi>姓譜到本自髙陽氏楚令尹屈到之後後</hi>
<pb n="KR2b0007_WYG_120-8b"/>
<hi>漢有東平太守到質曇徒含翻</hi>曇首仍陳天人符應王乃曰諸公受遺<lb/>
不容背義<hi>背滿妹翻</hi>且勞臣舊將内外充滿今兵力又足以<lb/>
制物夫何所疑乃命王華摠後任留鎮荆州王欲使到<lb/>
彦之將兵前驅彦之曰了彼不反<hi>了決知也將即亮翻</hi>便應朝服<lb/>
順流<hi>朝直遥翻</hi>若使有虞此師既不足恃更開嫌隙之端非<lb/>
所以副逺邇之望也<hi>彦之此言誠合天理而亦自知其才不足以制檀道濟也</hi>㑹雍<lb/>
州刺史褚叔度卒<hi>雍於用翻</hi>乃遣彦之權鎮襄陽甲戌王𤼵<lb/>
江陵引見傅亮號泣哀動左右<hi>見賢遍翻號户髙翻</hi>既而問義真<lb/>
<pb n="KR2b0007_WYG_120-9a"/>
及少帝薨廢本末<hi>少詩照翻</hi>悲哭嗚咽侍側者莫能仰視亮<lb/>
流汗沾背不能對乃布腹心於到彦之王華等深自結<lb/>
納王以府州文武嚴兵自衞臺所遣百官衆力不得近<lb/>
部伍<hi>近其靳翻</hi>中兵叅軍朱容子抱刀處王所乘舟户外不<lb/>
解帶者累旬<hi>防非常也處昌吕翻</hi>　魏主還宫　秦王熾磐遣太<lb/>
子暮末帥征北將軍木弈干等步騎三萬出貂渠谷攻<lb/>
河西白草嶺臨松郡皆破之<hi>水經註西平鮮谷塞東南有白草嶺帥讀曰率騎竒</hi>
<hi>寄翻</hi>徙民二萬餘口而還<hi>還從宣翻</hi>　八月丙申宜都王至建<lb/>
<pb n="KR2b0007_WYG_120-9b"/>
康羣臣迎拜於新亭徐羨之問傅亮曰王可方誰亮曰<lb/>
晉文景以上人羨之曰必能明我赤心亮曰不然<hi>亮固知其</hi>
<hi>不得免矣</hi>丁酉王謁初寧陵還止中堂<hi>晉孝武以太學在秦淮南去臺城懸逺權</hi>
<hi>以中堂為太學親釋奠於先聖則中堂亦在秦淮北但在臺城之外耳</hi>百官奉璽綬<hi>綬音受</hi>
王辭讓數四乃受之即皇帝位于中堂備法駕入宫御<lb/>
太極前殿大赦改元文武賜位二等戊戌謁太廟詔復<lb/>
廬陵王先封迎其柩及孫脩華謝妃還建康<hi>孫脩華義真之母謝</hi>
<hi>義真之妃也南史云晉武帝采漢魏之制以淑妃淑媛淑儀脩華脩容脩儀婕妤容華充華是為九嬪位視九</hi>
<pb n="KR2b0007_WYG_120-10a"/>
<hi>卿李延夀曰貴嬪魏文帝所制夫人魏武初建魏國所制貴人漢光武所制晉為三夫人位視三公淑妃魏明</hi>
<hi>帝所制淑媛魏文帝所制淑儀脩華晉武帝所制脩容魏文帝所制脩儀魏明帝所制婕妤容華前漢舊號充</hi>
<hi>華晉武帝所制美人漢光武所制</hi>庚子以行荆州刺史謝晦為真晦將<lb/>
行與蔡廓别屛人問曰<hi>屏必郢翻</hi>吾其免乎廓曰卿受先帝<lb/>
顧命任以社稷廢昏立明義無不可但殺人二兄而以<lb/>
之北面挾震主之威據上流之重以古推今自免為難<lb/>
<hi>蔡廓父子以亮直名于宋朝觀其抗言無所避就若不足以保身而卒能以身名終何也蓋其素行已孚乎人</hi>
<hi>而言事無所依違又所以遂其直彼其問者方怵于利害就以求决則聽之也固合于心而焉敢以為諱乎</hi>
<pb n="KR2b0007_WYG_120-10b"/>
晦始懼不得去既𤼵顧望石頭城喜曰今得脱矣癸夘<lb/>
徐羨之進位司徒王𢎞進位司空傅亮加開府儀同三<lb/>
司謝晦進號衛將軍檀道濟進號征北將軍<hi>謝晦自領軍將軍進</hi>
<hi>號檀道濟自鎮北將軍進號</hi>有司奏車駕依故事臨華林園聽訟詔<lb/>
曰政刑多所未悉可如先者二公推訊<hi>二公謂徐羨之王𢎞</hi>帝以<lb/>
王曇首王華為侍中曇首領右衞將軍華領驍騎將軍<lb/>
朱容子為右衞將軍<hi>魏明帝有左軍將軍晉武帝置前軍右軍又置後軍是為四軍驍騎</hi>
<hi>將軍游撃將軍並漢雜號將軍也魏置為中軍及晉以領䕶左右衞驍騎游撃為六軍驍堅堯翻騎竒寄翻</hi>
<pb n="KR2b0007_WYG_120-11a"/>
　甲辰追尊帝母胡婕妤曰章皇后<hi>婕妤音接予諡法敬慎髙明曰章</hi>
封皇弟義恭為江夏王<hi>夏戸雅翻</hi>義宣為竟陵王義季為衡<lb/>
陽王仍以義宣為左將軍鎮石頭徐羨之等欲即以到<lb/>
彦之為雍州<hi>雍於用翻</hi>帝不許徵彦之為中領軍委以戎政<lb/>
彦之自襄陽南下謝晦已至鎮慮彦之不過已<hi>過古禾翻</hi>彦<lb/>
之至楊口步往江陵深布誠欵晦亦厚自結納彦之留<lb/>
馬及利劍名刀以與晦晦由此大安　柔然紇升蓋可<lb/>
汗聞魏太宗殂將六萬騎入雲中殺掠吏民攻㧞盛樂<lb/>
<pb n="KR2b0007_WYG_120-11b"/>
宫<hi>魏之先什翼犍始居雲中之盛樂宫築盛樂城於故城南八里紇户骨翻可從刋入聲汗音寒將即亮翻</hi>
<hi>騎竒寄翻樂音洛</hi>魏世祖自將輕騎討之三日二夜至雲中紇<lb/>
升蓋引騎圍魏主五十餘重騎逼馬首相次如堵將士<lb/>
大懼魏主顔色自若衆情乃安紇升蓋以弟子於陟斤<lb/>
為大將魏人射殺之紇升蓋懼遁去<hi>重直龍翻射而亦翻  考異曰後魏</hi>
<hi>本紀云赭楊子尉普丈率輕騎討之虜乃退走李延夀北史紀云帝帥輕騎討之虜乃退走今據蠕蠕傳從北</hi>
<hi>史</hi>尚書令劉絜言於魏主曰大檀自恃其衆必將復來<lb/>
<hi>復扶又翻</hi>請俟收田畢大𤼵兵為二道東西並進以討之魏<lb/>
<pb n="KR2b0007_WYG_120-12a"/>
主然之　九月丙子立妃袁氏為皇后耽之曾孫也<hi>袁耽</hi>
<hi>見九十五卷成帝咸康元年</hi>　冬十月吐谷渾威王阿柴卒阿柴有<lb/>
子二十人疾病召諸子弟謂之曰先公車騎以大業之<lb/>
故捨其子拾䖍而授孤孤敢私於緯代而忘先君之志<lb/>
乎<hi>先公謂樹洛干也樹洛干自號車騎將軍授阿柴國見一百一十八卷晉安帝義熈十三年緯于貴翻</hi>
我死汝曹當奉慕璝為主緯代者阿柴之長子慕璝者<lb/>
阿柴之母弟叔父烏紇提之子也<hi>烏紇提之立也妻樹洛干母生二子慕璝</hi>
<hi>慕利延緯於貴翻璝姑回翻提當作堤</hi>阿柴又命諸子各獻一箭取一箭<lb/>
<pb n="KR2b0007_WYG_120-12b"/>
授其弟慕利延使折之慕利延折之又取十九箭使折<lb/>
之慕利延不能折<hi>折而設翻</hi>阿柴乃諭之曰汝曹知之乎孤<lb/>
則易折<hi>易以豉翻</hi>衆則難摧汝曹當勠力一心然後可以保<lb/>
國寧家言終而卒慕璝亦有才畧撫秦涼失業之民及<lb/>
氐羌雜種至五六百落部衆轉盛<hi>種章勇翻</hi>　十二月魏主<lb/>
命安集將軍長孫翰安北將軍尉眷北撃柔然魏主自<lb/>
將屯柞山<hi>柞山在平城之西大河之東柞則洛翻</hi>柔然北遁諸軍追之大<lb/>
獲而還翰肥之子也<hi>長孫肥事魏主珪為將數有功</hi>　詔拜營陽王母<lb/>
<pb n="KR2b0007_WYG_120-13a"/>
張氏為營陽太妃　林邑王范陽邁冦日南九徳諸郡<lb/>
<hi>沈約曰九徳郡故屬九真孫呉分立九徳郡隋唐為驩州</hi>　宕昌王梁彌怱遣子彌<lb/>
黄入見于魏<hi>宕徒浪翻見賢遍翻</hi>宕昌羌之别種也羌地東接中<lb/>
國西通西域長數千里<hi>長直亮翻</hi>各有酋帥部落分地不相<lb/>
統攝而宕昌最疆有民二萬餘落諸種畏之<hi>北史曰宕昌蓋三苖</hi>
<hi>之𦙍杜佑曰其界自仇池以西東西千里席水以南南北八百里地多山阜宕徒浪翻酋慈由翻帥所類翻種</hi>
<hi>章勇翻</hi>　夏主將廢太子璝而立少子酒泉公倫璝聞之<lb/>
將兵七萬北伐倫<hi>璝錄南臺自長安北伐倫璝姑囬翻少詩照翻將即亮翻下同</hi>倫將<lb/>
<pb n="KR2b0007_WYG_120-13b"/>
騎三萬拒之戰于髙平倫敗死倫兄太原公昌將騎一<lb/>
萬襲璝殺之并其衆八萬五千歸于統萬夏主大悦立<lb/>
昌為太子夏主好自矜大<hi>好呼到翻</hi>名其四門東曰招魏南<lb/>
曰朝宋西曰服涼北曰平朔<hi>朝直遥翻</hi>
二年春正月徐羨之傅亮上表歸政表三上<hi>上時掌翻</hi>帝乃<lb/>
許之丙寅始親萬機羨之仍遜位還第徐珮之程道惠<lb/>
及呉興太守王韶之等並謂非宜<hi>守式又翻</hi>敦勸甚苦乃復<lb/>
奉詔視事<hi>速徐傅之死者珮之諸公也復扶又翻</hi>　辛未帝祀南郊大赦<lb/>
<pb n="KR2b0007_WYG_120-14a"/>
　己夘魏主還平城　二月燕有女子化為男燕王以<lb/>
問羣臣尚書左丞傅權對曰西漢之末雌雞化為雄猶<lb/>
有王莽之禍<hi>漢書五行志宣帝黄龍元年未央殿輅軨中雌雞化為雄毛衣變化而不鳴不將無</hi>
<hi>距元帝初元丞相府史家雌雞伏子漸化為雄冠距鳴將其後王后羣弟世權以至於莽遂篡天下</hi>况今<lb/>
女化為男臣將為君之兆也　三月丙寅魏主尊保母<lb/>
竇氏為保太后密后之殂也<hi>密后即魏主之母杜貴嬪</hi>世祖尚幼太<lb/>
宗以竇氏慈良有操行<hi>行下孟翻</hi>使保養之竇氏撫視有恩<lb/>
訓𨗳有禮世祖徳之故加以尊號奉養不異所生<hi>養羊亮翻</hi>
<pb n="KR2b0007_WYG_120-14b"/>
　丁巳魏以長孫嵩為太尉長孫翰為司徒奚斤為司<lb/>
空　夏四月秦王熾磐遣平逺將軍叱盧犍等襲河西<lb/>
鎮南將軍沮渠白蹄於臨松擒之徙其民五千餘戸於<lb/>
枹罕<hi>犍居言翻沮子余翻枹音膚</hi>　魏主遣龍驤將軍步堆等來聘<lb/>
始復通好<hi>魏書官氏志西方步鹿孤氏改為步氏驤思將翻復扶又翻好呼到翻</hi>　六月<lb/>
武都惠文王楊盛卒初盛聞晉亡不改義熈年號謂世<lb/>
子𤣥曰吾老矣當終為晉臣汝善事宋帝及盛卒<hi>辛子恤翻</hi>
𤣥自稱都督隴右諸軍事征西大將軍開府儀同三司<lb/>
<pb n="KR2b0007_WYG_120-15a"/>
秦州刺史武都王遣使來告䘮始用元嘉年號<hi>使疏吏翻</hi>
秋七月秦王熾磐遣鎮南將軍吉毗等南擊黒水羌酋<lb/>
丘擔大破之<hi>黒水羌在鄧至西北水經註曰白水出臨洮縣西南西傾山東南流與黒水合黒水</hi>
<hi>出羌中西南逕黑水城西又西南入于白水擔都甘翻</hi>　八月夏武烈帝殂塟嘉<lb/>
平陵廟號世祖太子昌即皇帝位<hi>昌字還國勃勃第二子也</hi>大赦改<lb/>
元承光　王𢎞自以始不預定策不受司空表讓彌年<lb/>
乃許之<hi>𢎞以此得免徐𫝊之禍</hi>乙酉以𢎞為車騎大將軍開府儀<lb/>
同三司<hi>騎竒寄翻</hi>　冬十月丘擔以其衆降秦<hi>降户江翻</hi>秦以擔<lb/>
<pb n="KR2b0007_WYG_120-15b"/>
為歸善將軍拜折衝將軍乞伏信帝為平羌校尉以鎮<lb/>
之　癸夘魏主大伐柔然五道並進長孫翰等從東道<lb/>
出黒漠<hi>清考異曰翰傳云與娥  出長川今從蠕蠕傳</hi>廷尉卿長孫道生等出<lb/>
白黒二漠之間<hi>長川牛川同是大漠之地拓拔分其地名耳長川有白黒二漠黒在東白在西</hi>
魏主從中道東平公娥清出栗園<hi>栗園在中道之西西道之東  考異曰清</hi>
<hi>傳云與長孫翰出長川今從蠕蠕傳</hi>奚斤等從西道出爾寒山諸軍至漠<lb/>
南舍輜重<hi>舍讀曰捨重直用翻</hi>輕騎齎十五日糧度漠擊之<hi>騎竒寄翻</hi>
柔然部落大驚絶迹北走　十一月以武都世子𤣥為<lb/>
<pb n="KR2b0007_WYG_120-16a"/>
北秦州刺史武都王<hi>時南秦州治漢中故以武都為北秦州  考異曰宋本紀癸酉南史</hi>
<hi>庚午按十一月壬午朔無癸酉及庚午今不書日</hi>　初㑹稽孔甯子為帝鎮西<lb/>
諮議叅軍<hi>㑹工外翻</hi>及即位以甯子為步兵校尉與侍中王<lb/>
華並有富貴之願疾徐羨之傅亮專權日夜搆之於帝<lb/>
<hi>史言徐傅偪上固當誅而王華等之構間亦非也</hi>㑹謝晦二女當適彭城王義<lb/>
康新野侯義賓遣其妻曹氏及長子世休送女至建康<lb/>
帝欲誅羨之亮并發兵討晦聲言當伐魏又言拜京陵<lb/>
<hi>京陵興寧陵也</hi>治行裝艦<hi>治直之翻艦戸黯翻</hi>亮與晦書曰薄伐河朔事<lb/>
<pb n="KR2b0007_WYG_120-16b"/>
猶未已朝野之慮憂懼者多又言朝士多諫北征<hi>朝直遥翻</hi>
上當遣外監萬幼宗往相諮訪<hi>南史曰制局監外監領器仗兵役多以嬖倖為</hi>
<hi>之</hi>時朝廷處分異常其謀頗泄<hi>處昌吕翻分扶問翻</hi>
三年春正月謝晦弟黄門侍郎㬭馳使告晦<hi>㬭子肖翻</hi>晦猶<lb/>
謂不然以傅亮書示諮議叅軍何承天曰計幼宗一二<lb/>
日必至𫝊公慮我好事故先遣此書承天曰外間所聞<lb/>
咸謂西討已定幼宗豈有上理<hi>好事猶言好生事微省其辭苦隠語然好呼到</hi>
<hi>翻上時掌翻</hi>晦尚謂虚妄使承天豫立答詔啟草言伐虜宜<lb/>
<pb n="KR2b0007_WYG_120-17a"/>
須明年江夏内史程道惠得尋陽人書<hi>夏戸雅翻下同</hi>言朝廷<lb/>
將有大處分其事已審使其輔國府中兵叅軍樂冏封<lb/>
以示晦<hi>道惠蓋帶輔國將軍也</hi>晦問承天曰若果爾卿令我云何<lb/>
對曰䝉將軍殊顧常思報徳事變至矣何敢隠情然明<lb/>
日戒嚴動用軍法區區所懐懼不得盡晦懼曰卿豈欲<lb/>
我自裁邪承天曰尚未至此以王者之衆舉天下以攻<lb/>
一州大小既殊逆順又異境外求全上計也其次以腹<lb/>
心將兵屯義陽將軍自帥大衆戰於夏口若敗即趨義<lb/>
<pb n="KR2b0007_WYG_120-17b"/>
陽以出北境其次也<hi>承天二策皆勸晦奔魏以求全將即亮翻帥讀曰率趨七喻翻</hi>晦<lb/>
良久曰荆州用武之地兵糧易給聊且決戰走復何晩<lb/>
<hi>易以豉翻復扶又翻</hi>乃使承天造立表檄又與衞軍諮議叅軍琅<lb/>
邪顔邵謀舉兵<hi>晦帶衞將軍</hi>邵飲藥而死晦立幡戒嚴謂司<lb/>
馬庾登之曰今當自下欲屈卿以三千人守城備禦劉<lb/>
粹登之曰下官親老在都又素無部衆情計二三不敢<lb/>
受此㫖晦仍問諸將佐戰士三千足守城否南蠻司馬<lb/>
周超對曰非徒守城而已若有外冦可以立功<hi>超盖為南蠻校</hi>
<pb n="KR2b0007_WYG_120-18a"/>
<hi>尉府司馬</hi>登之因曰超必能辦下官請解司馬南郡以授之<lb/>
<hi>登之晦府司馬領南郡太守乞解以授超</hi>晦即於坐命超為司馬領南義陽<lb/>
太守<hi>沈約曰晉末以義陽流民僑立南義陽郡屬荆州領厥西平氏二縣坐徂卧翻</hi>轉登之為<lb/>
長史南郡如故登之蘊之孫也<hi>庾藴死于海西之廢</hi>帝以王𢎞檀<lb/>
道濟始不預廢弑之謀𢎞第曇首又為帝所親委事將<lb/>
發密使報𢎞且召道濟欲使討晦王華等皆以為不可<lb/>
帝曰道濟止於脅從本非創謀殺害之事又所不闗吾<lb/>
撫而使之必將無慮乙丑道濟至建康丙寅下詔暴羨<lb/>
<pb n="KR2b0007_WYG_120-18b"/>
之亮晦殺營陽廬陵王之罪命有司誅之且曰晦據有<lb/>
上流或不即罪<hi>即就也</hi>朕當親帥六師為其過防<hi>帥讀曰率</hi>可<lb/>
遣中領軍到彦之即日電發征北將軍檀道濟駱驛繼<lb/>
路符衞軍府州以時收翦<hi>符衞軍府及荆州官屬使收誅晦也</hi>已命雍州<lb/>
刺史劉粹等<hi>雍於用翻</hi>㫁其走伏<hi>走逃也代匿也㫁其逃匿之路也㫁丁管翻</hi>罪<lb/>
止元凶餘無所問是日詔召羨之亮羨之行至西明門<lb/>
外<hi>洛城西面有廣陽西明閶闔三門建康倣之</hi>謝㬭正直<hi>㬭為黄門侍郎正入直省内也</hi>遣<lb/>
報亮云殿内有異處分亮辭以嫂病暫還遣使報羨之<lb/>
<pb n="KR2b0007_WYG_120-19a"/>
羨之還西州<hi>揚州刺史治臺城西故曰西州</hi>乘内人問訊車出郭步走<lb/>
至新林<hi>新林浦去建康城二十里</hi>入陶竈中自經死亮乘車出郭門<lb/>
乘馬奔兄迪墓屯騎校尉郭泓收之至廣莫門<hi>廣莫門建康城</hi>
<hi>北門亦放洛城之制騎竒寄翻校戸教翻</hi>上遣中書舍人以詔書示亮幷謂<lb/>
曰以公江陵之誠<hi>謂亮迎帝於江陵也</hi>當使諸子無恙亮讀詔書<lb/>
訖曰亮受先帝布衣之眷遂䝉顧託黜昏立明社稷之<lb/>
計也欲加之罪其無辭乎<hi>晉大夫里克之言</hi>於是誅亮而徙其<lb/>
妻子於建安誅羨之二子而宥其兄子珮之又誅晦子<lb/>
<pb n="KR2b0007_WYG_120-19b"/>
世休收繋謝㬭帝將討謝晦問策於檀道濟對曰臣昔<lb/>
與晦同從北征<hi>事見一百一十八卷晉安帝義熈十三年也</hi>入闗十策晦有<lb/>
其九才畧明練殆為少敵然未嘗孤軍決勝戎事恐非<lb/>
其長<hi>其下當有所字</hi>臣悉晦智晦悉臣勇今奉王命以討之可<lb/>
未陳而擒也<hi>陳與陣同</hi>丁夘徵王𢎞為侍中司徒錄尚書事<lb/>
揚州刺史以彭城王義康為都督荆湘等八州諸軍事<lb/>
荆州刺史樂冏復遣使告謝晦以徐傅及㬭等已誅<hi>復扶</hi>
<hi>又翻下磐復同使疏吏翻</hi>晦先舉羨之亮哀次發子弟凶問既而自<lb/>
<pb n="KR2b0007_WYG_120-20a"/>
岀射堂勒兵晦從髙祖征討指麾處分莫不曲盡其宜<lb/>
數日間四逺投集得精兵三萬人乃奉表稱羨之亮等<lb/>
忠貞横被寃酷<hi>横户孟翻</hi>且言臣等若志欲執權不專為國<lb/>
<hi>為于偽翻</hi>初廢營陽陛下在逺武皇之子尚有童幼擁以號<lb/>
令誰敢非之豈得泝流三千里<hi>自建康至江陵泝流而上凡三千里</hi>虚館<lb/>
七旬仰望鸞旗者哉<hi>景平二年五月乙酉廢少帝八月丙申帝至建康凡七旬</hi>故廬<lb/>
陵王於營陽之世積怨犯上自貽非命不有所廢將何<lb/>
以興<hi>亦晉里克之言</hi>耿弇不以賊遺君父<hi>此耿弇討張步之言晦引以為言自謂殺</hi>
<pb n="KR2b0007_WYG_120-20b"/>
<hi>廬陵所以除偪不以累帝也遺于季翻</hi>臣亦何負於宋室邪此皆王𢎞王<lb/>
曇首王華險躁猜忌䜛搆成禍<hi>躁則到翻</hi>今當舉兵以除君<lb/>
側之惡　秦王熾磐復遣使如魏請用師于夏<hi>秦入貢于魏以</hi>
<hi>請伐夏事始上卷營陽王景平元年復扶又翻使疏吏翻</hi>　初袁皇后生皇子劭后<lb/>
自詳視使馳白帝曰此兒形貌異常必破國亡家不可<lb/>
舉即欲殺之帝狼狽至后殿户外手撥幔禁之乃止<hi>為劭</hi>
<hi>弑逆張本幔莫半翻</hi>以尚在諒闇<hi>闇音隂</hi>故祕之閏月丙戌始言劭<lb/>
生　帝下詔戒嚴大赦諸軍相次進路以討謝晦晦以<lb/>
<pb n="KR2b0007_WYG_120-21a"/>
弟遯為竟陵内史將萬人摠留任帥衆二萬發江陵列<lb/>
舟艦自江津至于破冢<hi>將即亮翻帥讀曰率艦户黯翻冢知隴翻</hi>旌旗蔽日<lb/>
歎曰恨不得以此為勤王之師晦欲遣兵襲湘州刺史<lb/>
張邵何承天以邵兄益州刺史茂度與晦善曰邵意趣<lb/>
未可知不宜遽擊之晦以書招邵邵不從　二月戊午<lb/>
以金紫光祿大夫王敬𢎞為尚書左僕射<hi>晉制左右光祿大夫金章</hi>
<hi>紫綬後遂為金紫光禄大夫</hi>建安太守鄭鮮之為右僕射敬𢎞廙之<lb/>
曾孫也<hi>王廙見八十九卷晉愍帝建興三年廙羊至翻又逸職翻</hi>庚申上𤼵建康命<lb/>
<pb n="KR2b0007_WYG_120-21b"/>
王𢎞與彭城王義康居守入居中書下省<hi>中書有上省下省守手又</hi>
<hi>翻</hi>侍中殷景仁叅掌留任帝姊㑹稽長公主留止臺内<lb/>
摠攝六宫<hi>臺内即禁中㑹工外翻長知兩翻</hi>謝晦自江陵東下何承天<lb/>
留府不從晦至江口<hi>江口即西江口從才用翻</hi>到彦之已至彭城洲<lb/>
庾登之據巴陵畏懦不敢進㑹霖雨連日叅軍劉和之<lb/>
曰彼此共有雨耳檀征北尋至東軍方彊唯宜速戰登<lb/>
之恇怯使小將陳祐作大囊貯茅懸於㠶檣云可以焚<lb/>
艦<hi>恇去王翻將即亮翻貯丁吕翻艦戸黯翻</hi>用火宜須晴以緩戰期晦然之<lb/>
<pb n="KR2b0007_WYG_120-22a"/>
停軍十五日乃使中兵叅軍孔延秀攻將軍蕭欣於彭<lb/>
城洲破之<hi>水經注江水過長沙下雋縣北又東逕彭城口水東冇彭城磯</hi>又攻洲口栅<lb/>
陷之諸將咸欲退還夏口到彦之不可乃保隠圻<hi>水經註江</hi>
<hi>水自彭城磯東逕如山北山北對隠磯</hi>晦又上表自訟且自矜其捷曰陛<lb/>
下若梟四凶於廟庭懸三監於絳闕<hi>以王𢎞王曇首王華比虞之共工驩</hi>
<hi>兜苗鯀周之管叔蔡叔霍叔也梟堅堯翻</hi>臣便勒衆旋旗還保所任初晦與<lb/>
徐羨之傅亮為自全之計以為晦據上流而檀道濟鎮<lb/>
廣陵各有彊兵足以制朝廷羨之亮居中秉權可得持<lb/>
<pb n="KR2b0007_WYG_120-22b"/>
久及聞道濟帥衆來上惶懼無計道濟既至與到彦之<lb/>
軍合牽艦縁岸晦始見艦數不多輕之不即岀戰至晩<lb/>
因風㠶上前後連咽<hi>上時掌翻連謂㳂江戰艦連接不㫁咽謂戰艦塞江前後填咽</hi>西<lb/>
人離沮無復鬬心戊辰臺軍至忌置洲尾<hi>沮在吕翻水經註江水東</hi>
<hi>過長沙下雋縣北湘水自南注之又東左得二夏浦俗謂之西江口又東逕忌置山南又東過彭城口復扶又</hi>
<hi>翻</hi>列艦過江晦軍一時皆潰晦夜岀投巴陵得小船還<lb/>
江陵先是帝遣雍州刺史劉粹自陸道帥步騎襲江陵<lb/>
至沙橋<hi>先悉薦翻雍於用翻帥讀曰率下同騎竒寄翻沙橋在江陵北</hi>周超帥萬餘人<lb/>
<pb n="KR2b0007_WYG_120-23a"/>
逆戰大破之士卒傷死者過半俄而晦敗問至初晦與<lb/>
粹善以粹子曠之為叅軍帝疑之王𢎞曰粹無私必無<lb/>
憂也及受命南討一無所顧帝以此嘉之晦亦不殺曠<lb/>
之遣還粹所丙子帝自蕪湖東還晦至江陵無他處分<lb/>
唯愧謝周超而已其夜超捨軍單舸詣到彦之降<hi>舸古我翻</hi>
晦衆㪚畧盡乃攜其弟遯等七騎北走遯肥壯不能乘<lb/>
馬晦毎待之行不得速己夘至安陸延頭<hi>水經註武口水上通安陸</hi>
<hi>之延頭九域志武湖在黄洲界蓋此湖上接延頭也杜佑曰武湖在黄洲黄陂縣東黄祖習戰閲武之所</hi>為<lb/>
<pb n="KR2b0007_WYG_120-23b"/>
戍主光順之所執<hi>戍主戍副宋齊以下至隋咸有其官姓譜光姓也晉書有光逸</hi>檻送<lb/>
建康到彦之至馬頭何承天自歸彦之因監荆州府事<lb/>
<hi>監工銜翻</hi>以周超為叅軍劉粹以沙橋之敗告乃執之於是<lb/>
誅晦㬭遯及其兄弟之子并同黨孔延秀周超等晦女<lb/>
彭城王妃被髪徒跣與晦訣曰大丈夫當横尸戰場奈<lb/>
何狼籍都市<hi>被皮義翻籍而亦翻</hi>庾登之以無任免官禁錮何承<lb/>
天及南蠻行叅軍新興王𤣥謨等皆見原<hi>據南史王𤣥謨太原祁縣</hi>
<hi>人漢建安二十年集塞下荒地置新興郡魏黄初初遷于陘嶺之南𤣥謨蓋本新興人而居太原之祁縣界也</hi>
<pb n="KR2b0007_WYG_120-24a"/>
晦之走也左右皆棄之唯延陵蓋追隨不捨帝以蓋為<lb/>
鎮軍功曹督䕶<hi>延陵複姓蓋呉延陵季子之後蓋其名也為鎮軍府功曹又兼督護之官也晉</hi>
<hi>氏渡江有叅軍督䕶功曹叅軍兼督䕶即叅軍督護之任也洪适曰叅軍督䕶江左置皆有部曲宋則無矣</hi>
晦之起兵引魏南蠻校尉王慧龍為援<hi>魏以王慧龍為南蠻校尉以擾</hi>
<hi>汝潁之間</hi>慧龍帥衆一萬拔思陵戍<hi>思陵戍在陳郡西北</hi>進圍項城聞<lb/>
晦敗乃退益州刺史張茂度受詔襲江陵晦敗茂度軍<lb/>
始至白帝議者疑茂度有二心帝以茂度弟邵有誠節<lb/>
赦不問代還三月辛巳帝還建康徵謝靈運為祕書監<lb/>
<pb n="KR2b0007_WYG_120-24b"/>
顔延之為中書侍郎賞遇甚厚帝以惠琳道人善談論<lb/>
因與議朝廷大事遂叅權要賓客輻湊門車常有數十<lb/>
兩<hi>門車謂門前候見之車兩音亮</hi>四方贈賂相係方筵七八座上恒滿<lb/>
琳著髙屐<hi>著陟畧翻</hi>披貂裘置通呈書佐<hi>通呈典謁之職書佐掌書翰</hi>㑹<lb/>
稽孔覬嘗詣之遇賓客填咽暄涼而已<hi>言但叙寒温不及餘語㑹工外</hi>
<hi>翻覬音冀</hi>覬慨然曰遂有黑衣宰相可謂冠屨失所矣<hi>廬陵廢而</hi>
<hi>三人斥徐傅誅而三人進可謂矯枉過正矣</hi>夏五月乙未以檀道濟為征南<lb/>
大將軍開府儀同三司江州刺史到彦之為南豫州刺<lb/>
<pb n="KR2b0007_WYG_120-25a"/>
史遣㪚騎常侍袁渝等十六人分行諸州郡縣觀察吏<lb/>
政訪求民隠<hi>㪚悉亶翻騎竒寄翻行下孟翻</hi>又使郡縣各言損益丙午<lb/>
上臨延賢堂聽訟<hi>延賢堂在建康華林園</hi>自是每嵗三訊<hi>周禮秋官以三</hi>
<hi>刺㫁庻民獄訟之中一曰訊羣臣二曰訊羣吏三曰訊萬民註云刺殺也三訊罪定則殺之訊言也</hi>左僕<lb/>
射王敬𢎞性恬淡有重名闗署文案初不省讀<hi>省悉景翻</hi>嘗<lb/>
預聽訟上問以疑獄敬𢎞不對上變色問左右何故不<lb/>
以訊牒副僕射<hi>謂不以訊牒副本納呈敬𢎞也</hi>敬𢎞曰臣乃得訊牒讀<lb/>
之正自不解<hi>解戸買翻曉也</hi>上甚不悦雖加禮敬不復以時務<lb/>
<pb n="KR2b0007_WYG_120-25b"/>
及之<hi>復扶又翻禮敬不替而不以時務及之此法正勸蜀先主以加禮許靖之智也</hi>六月以右<lb/>
衞將軍王華為中護軍侍中如故華以王𢎞輔政王曇<lb/>
首為上所親任與已相埓<hi>埒龍輟翻</hi>自謂力用不盡每歎息<lb/>
曰宰相頓有數人天下何由得治<hi>治直吏翻</hi>是時宰相無常<lb/>
官唯人主所與議論政事委以機密者皆宰相也故華<lb/>
有是言亦有任侍中而不為宰相者然尚書令僕中書<lb/>
監令侍中侍郎給事中皆當時要官也華與劉湛王曇<lb/>
首殷景仁俱為侍中風力局幹冠冕一時上嘗與四人<lb/>
<pb n="KR2b0007_WYG_120-26a"/>
於合殿宴飲甚悦<hi>合殿在齋閣之後李延夀曰晉世諸帝多處内房朝宴所臨東西二堂而</hi>
<hi>已孝武末年清暑方構永初受命無所改作所居惟稱西殿不製嘉名文帝因之亦有合殿之稱</hi>既罷<lb/>
岀上目送良久歎曰此四賢一時之秀同管喉脣恐後<lb/>
世難繼也<hi>喉脣言出納王命也</hi>黄門侍郎謝𢎞微與華等皆上所<lb/>
重當時號曰五臣𢎞微琰之從孫也<hi>琰安之子也從才用翻下同</hi>精<lb/>
神端審時然後言婢僕之前不妄語笑由是尊卑大小<lb/>
敬之若神從叔混特重之常曰微子異不傷物同不害<lb/>
正吾無間然<hi>吕大臨曰無間隙可言其失謝顯道曰猶言我無得而議之也嗚呼此江左所謂清</hi>
<pb n="KR2b0007_WYG_120-26b"/>
<hi>談也問古莧翻</hi>上欲封王曇首王華等拊御牀曰此坐非卿兄<lb/>
弟無復今日因出封詔以示之<hi>以誅徐傅等為曇首華之功坐徂卧翻</hi>曇<lb/>
首固辭曰近日之事賴陛下英明罪人斯得臣等豈可<lb/>
因國之災以為身幸上乃止　魏主詔問公卿今當用<lb/>
兵赫連蠕蠕二國何先<hi>杜佑曰柔然後魏大武以其無知狀類於蟲故改其號曰蠕蠕</hi>
<hi>宋齊謂之芮芮蠕人兖翻</hi>長孫嵩長孫翰奚斤皆曰赫連土著<hi>著直畧翻</hi>
未能為患不如先伐蠕蠕若追而及之可以大獲不及<lb/>
則獵於隂山取其禽獸皮角以充軍實太常崔浩曰蠕<lb/>
<pb n="KR2b0007_WYG_120-27a"/>
蠕鳥集獸逃<hi>言其來則如鳥之集走則如獸之逃也</hi>舉大衆追之則不能<lb/>
及輕兵追之又不足以制敵赫連氏土地不過千里政<lb/>
刑殘虐人神所棄宜先伐之尚書劉絜武京侯安原請<lb/>
先伐燕於是魏主自雲中西巡至五原因畋於隂山東<lb/>
至和兜山<hi>和兜山蓋在隂山之東長川之南</hi>秋八月還平城　詔殿中<lb/>
將軍吉恒聘于魏<hi>恒戸登翻</hi>　燕太子永卒立次子翼為太<lb/>
子　秦王熾磐伐河西至㢘川遣太子暮末等步騎三<lb/>
萬攻西安不克又攻番禾河西王䝉遜𤼵兵禦之且遣<lb/>
<pb n="KR2b0007_WYG_120-27b"/>
使説夏主<hi>騎竒寄翻番音磐使疏吏翻説輸芮翻</hi>使乘虛襲枹罕<hi>枹音膚</hi>夏<lb/>
主遣征南大將軍呼盧古將騎二萬攻苑川車騎大將<lb/>
軍韋伐將騎三萬攻南安熾磐聞之引歸<hi>䝉遜借助於夏以退秦師</hi>
<hi>秦既敝於夏夏亦僨於魏而涼亦不能以自立是以親仁善鄰國之寳也</hi>九月徙其境内老<lb/>
弱畜産於澆河<hi>杜佑曰澆河城在廓州達化縣西一百二十里</hi>及莫河仍寒川<lb/>
留左丞相曇達守枹罕韋伐攻抜南安獲秦秦州刺史<lb/>
翟爽南安太守李亮　吐谷渾握逵等帥部衆二萬落<lb/>
叛秦奔昻川附於吐谷渾王慕璝<hi>史言乞伏兵勢漸衰帥讀曰率璝姑回翻</hi>
<pb n="KR2b0007_WYG_120-28a"/>
　大旱蝗左光祿大夫范泰上表曰婦人有三從之義<lb/>
<hi>婦人在室從父母既嫁從夫夫死從子</hi>無自專之道謝晦婦女猶在尚方<lb/>
唯陛下留意有詔原之　魏主聞夏世祖殂諸子相圖<lb/>
<hi>謂倫璝昌相殺也</hi>國人不安欲伐之長孫嵩等皆曰彼若城守<lb/>
以逸待勞大檀聞之乘虚入冦此危道也崔浩曰往年<lb/>
以來熒惑再守羽林鉤已而行其占秦亡<hi>事見一百十七卷晉安帝</hi>
<hi>義熈十一年</hi>今年五星并出東方利以西伐天人相應不可<lb/>
失也嵩固争之帝大怒責嵩在官貪汚命武士頓辱之<lb/>
<pb n="KR2b0007_WYG_120-28b"/>
<hi>嵩厯事四朝魏之元臣也頓辱捽其首使頓地以辱之</hi>於是遣司空奚斤帥四萬<lb/>
五千人襲蒲阪<hi>阪音反</hi>宋兵將軍周㡬帥萬人襲陜城<hi>陜失</hi>
<hi>冉翻</hi>以河東太守薛謹為鄉導謹辯之子也<hi>薛辯見一百十八卷晉安</hi>
<hi>帝義熈十三年鄉讀曰嚮</hi>魏主欲以中書博士平棘李順摠前驅之<lb/>
兵<hi>平棘縣二漢屬常山晉魏屬趙郡</hi>訪於崔浩浩曰順誠有籌畧然臣<lb/>
與之婚姻深知其為人果於去就不可專委帝乃止浩<lb/>
與順由是有隙<hi>為後魏主以浩言誅順張本</hi>冬十月丁巳魏主𤼵平<lb/>
城　秦左丞相曇達與夏呼盧古戰於嵻㟍山<hi>曇徒含翻嵻丘</hi>
<pb n="KR2b0007_WYG_120-29a"/>
<hi>岡翻㟍盧當翻</hi>曇達兵敗十一月呼盧古韋伐進攻枹罕<hi>枹音膚</hi>
秦王熾磐遷保定連呼盧古入南城<hi>南城枹罕南城</hi>鎮京將軍<lb/>
趙夀生率死士三百人力戰却之呼盧古韋伐又攻沙<lb/>
州刺史出連䖍于湟河䖍遣後將軍乞伏萬年擊敗之<lb/>
<hi>敗補邁翻</hi>又攻西平執安西將軍庫洛干阬戰士五千餘人<lb/>
掠民二萬餘户而去　仇池氐楊興平求内附梁南秦<lb/>
二州刺史吉翰<hi>晉泰始之初立梁州於漢中至安帝之世秦州又治漢中自是鎮漢中者帶梁</hi>
<hi>南秦二州刺史</hi>遣始平太守龎諮據武興<hi>武興漢武都郡之沮縣也蜀以其地當衝</hi>
<pb n="KR2b0007_WYG_120-29b"/>
<hi>要置武興督以守之宋立東益州梁立武興蕃王國西魏改東益為興州因武興郡為名至我本朝以呉曦之</hi>
<hi>變改為沔州</hi>氐王楊𤣥遣其弟難當將兵拒諮<hi>將即亮翻</hi>諮擊走<lb/>
之　魏主行至君子津㑹天暴寒冰合戊寅帥輕騎二<lb/>
萬濟河襲統萬<hi>帥讀曰率騎竒寄翻</hi>壬午冬至夏主方燕羣臣魏<lb/>
師奄至上下驚擾魏主軍於黑水去城三十餘里夏主<lb/>
出戰而敗退走入城門未及閉内三郎豆代田帥衆乘<lb/>
勝入西宫<hi>内三郎魏宿衞之官也三郎將領之又按魏道武帝天興初置幢將幢將主内三郎内三</hi>
<hi>郎衞士也</hi>焚其西門宫門閉代田踰宫垣而出魏主拜代田<lb/>
<pb n="KR2b0007_WYG_120-30a"/>
勇武將軍<hi>勇武將軍之號魏始置</hi>魏軍夜宿城北癸未分兵四掠<lb/>
殺獲數萬得牛馬十餘萬魏主謂諸將曰<hi>將即亮翻下守將同</hi>統<lb/>
萬未可得也它年當與卿等取之乃徙其民萬餘家而<lb/>
還<hi>還從宣翻又如字</hi>夏𢎞農太守曹達聞周㡬將至不戰而走<lb/>
魏師乘勝長驅遂入三輔㑹㡬卒于軍中蒲阪守將東<lb/>
平公乙斗聞奚斤將至遣使詣統萬告急使者至統萬<lb/>
<hi>阪音反使疏吏翻下同</hi>魏軍已圍其城還告乙斗曰統萬已敗矣<lb/>
乙斗懼棄城西奔長安斤遂克蒲阪夏主之弟助興先<lb/>
<pb n="KR2b0007_WYG_120-30b"/>
守長安乙斗至與助興棄長安西犇安定<hi>斤考異曰奚  傳作乙升</hi>
<hi>今從帝紀</hi>十二月斤入長安秦雍氐羌皆詣斤降<hi>雍於用翻降户江翻</hi>
河西王䝉遜及氐王楊𤣥聞之皆遣使附魏<hi>兵以氣勢為用者也</hi>
<hi>統萬圍而諸鎮失守氣勢然也</hi>　前呉郡太守徐珮之聚黨百餘人謀<lb/>
以明年正㑹於殿中作亂事覺收斬之<hi>正㑹明年正月朔旦朝㑹也亦</hi>
<hi>曰元㑹</hi>　營陽太妃張氏卒　秦征南將軍吉毗鎮南漒<lb/>
<hi>乞伏國仁置十二郡漒川其一也南漒當又在漒川之南漒其良翻</hi>隴西人辛澹帥戸三<lb/>
千據城逐毗毗走還枹罕澹南奔仇池<hi>澹徒覽翻帥讀曰率</hi>　魏<lb/>
<pb n="KR2b0007_WYG_120-31a"/>
初得中原民多逃隠天興中詔采諸漏戸令輸繒帛<hi>魏皇</hi>
<hi>始二年克中山始得中原晉安帝之隆安元年也明年改元天興繒慈陵翻</hi>於是自占為紬<lb/>
繭羅縠戸者甚衆<hi>占之贍翻紬除留翻穀户谷翻</hi>不𨽻郡縣賦役不均<lb/>
是嵗始詔一切罷之以屬郡縣<lb/>
四年春正月辛巳帝祀南郊　乙酉魏主還平城統萬<lb/>
徙民在道多死能至平城者什纔六七己亥魏主如幽<lb/>
州夏主遣平原公定帥衆二萬向長安魏主聞之伐木<lb/>
隂山大造攻具再謀伐夏　山羌叛秦<hi>羌分居武始洮陽南山者曰山</hi>
<pb n="KR2b0007_WYG_120-31b"/>
<hi>羌</hi>二月秦王熾磐遣左丞相曇達招慰武始諸羌征南<lb/>
將軍吉毗招慰洮陽諸羌<hi>晉惠帝置洮陽縣屬狄道郡曇徒含翻</hi>羌人執<lb/>
曇達送夏吉毗為羌所撃犇還士馬死傷者什八九<lb/>
魏主還平城　乙夘帝如丹徒己巳謁京陵初髙祖既<lb/>
貴命藏微時耕具以示子孫帝至故宫<hi>晉之東遷也劉氏自彭城移居</hi>
<hi>晉陵丹徒之京口里陵墓及故宮在焉</hi>見之有慙色近侍或進曰大舜躬<lb/>
耕厯山伯禹親事水土<hi>舜耕于厯山厯山之人皆讓畔伯禹親事水土手足胼胝</hi>陛<lb/>
下不覩遺物安知先帝之至徳稼穡之艱難乎　二月<lb/>
<pb n="KR2b0007_WYG_120-32a"/>
丙子魏主遣髙涼王禮鎮長安禮斤之孫也<hi>拓跋斤見一百四卷</hi>
<hi>晉孝武太元元年</hi>又詔執金吾桓貸造橋於君子津　丁丑魏<lb/>
廣平王連卒　丁亥帝還建康　戊子尚書右僕射鄭<lb/>
鮮之卒　秦王熾磐以輔國將軍段暉為涼州刺史鎮<lb/>
樂都<hi>樂音洛</hi>平西將軍麴景為沙州刺史鎮西平寧朔將<lb/>
軍出連輔政為梁州刺史鎮赤水　夏四月丁未魏員<lb/>
外散騎常侍步堆等來聘<hi>曹魏之末置員外㪚騎常侍㪚悉亶翻騎竒寄翻</hi>
庚戌以廷尉王徽之為交州刺史徵前刺史杜𢎞文𢎞<lb/>
<pb n="KR2b0007_WYG_120-32b"/>
文有疾自輿就路或勸之待病愈𢎞文曰吾杖節三世<lb/>
<hi>𢎞文父慧度祖瑗三世鎮交州</hi>常欲投軀帝庭况被徵乎遂行卒於廣<lb/>
州<hi>被皮義翻卒子恤翻</hi>𢎞文慧度之子也　魏奚斤與夏平原公<lb/>
定相持於長安魏主欲乘虚伐統萬簡兵練士部分諸<lb/>
將<hi>分扶問翻</hi>命司徒長孫翰等將三萬騎為前驅常山王素<lb/>
等將步兵三萬為後繼南陽王伏真等將步兵三萬部<lb/>
送攻具將軍賀多羅將精騎三千為前候<hi>前候者居前為候騎將即</hi>
<hi>亮翻騎竒寄翻</hi>素遵之子也<hi>拓跋遵見一百八卷晉孝武太元二十年</hi>五月魏主𤼵<lb/>
<pb n="KR2b0007_WYG_120-33a"/>
平城命龍驤將軍代人陸俟督諸軍鎮大磧以備柔然<lb/>
<hi>魏書官氏志内入諸姓步六孤氏後改為陸氏驤用將翻磧七迹翻</hi>辛巳濟君子津　壬<lb/>
午中䕶軍王華卒　魏主至㧞鄰山<hi>拔鄰山在黒水東北</hi>築城捨<lb/>
輜重<hi>北史捨作舍當從之讀如字重直用翻</hi>以輕騎三萬倍道先行羣臣<lb/>
咸諫曰統萬城堅非朝夕可拔今輕軍討之進不可克<lb/>
退無所資不若與步兵攻具一時俱往帝曰用兵之術<lb/>
攻城最下必不得已然後用之今以步兵攻具皆進彼<lb/>
必懼而堅守若攻不時拔食盡兵疲外無所掠進退無<lb/>
<pb n="KR2b0007_WYG_120-33b"/>
地不如以輕騎直扺其城彼見步兵未至意必寛弛吾<lb/>
羸形以誘之<hi>羸倫為翻誘音酉</hi>彼或出戰則成擒矣所以然者<lb/>
吾之軍士去家二千餘里又隔大河所謂置之死地而<lb/>
後生者也<hi>去國逺鬬人皆致死故其鋒不可當</hi>故以之攻城則不足決戰<lb/>
則有餘矣遂行　六月癸夘朔日有食之　魏主至統<lb/>
萬分軍伏於深谷以少衆至城下<hi>藏匿其衆以少衆至城下誘其出戰少詩</hi>
<hi>沼翻</hi>夏將狄子玉降魏<hi>將即亮翻降戸江翻</hi>言夏主聞有魏師遣使<lb/>
召平原公定定曰統萬堅峻未易攻拔<hi>易以䜴翻</hi>待我擒奚<lb/>
<pb n="KR2b0007_WYG_120-34a"/>
斤然後徐往内外擊之蔑不濟矣故夏王堅守以待之<lb/>
魏主患之<hi>患其不出戰也</hi>乃退軍以示弱遣娥清及永昌王健<lb/>
帥騎五千西掠居民<hi>帥讀曰率騎竒寄翻下同</hi>魏軍士有得罪亡犇<lb/>
夏者言魏軍糧盡士卒食菜輜重在後步兵未至宜急<lb/>
擊之夏主從之<hi>使魏主用間亦不如是之巧殆天啟之也重直用翻</hi>甲辰將步騎<lb/>
三萬出城長孫翰等皆言夏兵步陳難陷<hi>陳讀曰陣</hi>宜避其<lb/>
鋒魏主曰吾逺來求賊惟恐不出今既出矣乃避而不<lb/>
撃彼奮我弱非計也遂收衆偽遁引而疲之夏兵為兩<lb/>
<pb n="KR2b0007_WYG_120-34b"/>
翼鼓譟追之行五六里㑹有風雨從東南來揚沙晦𠖇<lb/>
宦者趙倪頗曉方術言於魏主曰今風雨從賊上來我<lb/>
向之彼背之<hi>背蒲妹翻</hi>天不助人且將士饑渇願陛下攝騎<lb/>
避之<hi>攝收也</hi>更待後日崔浩叱之曰是何言也吾千里制<lb/>
勝一日之中豈得變易<hi>言先定必勝之計故千里行師不可以風雨之故變易成算於</hi>
<hi>一日之間</hi>賊貪進不止後軍已絶宜隠軍分出掩撃不意風<lb/>
道在人豈有常也<hi>言風在人用之分兵出其後順風擊之則風為我用豈有常勢哉</hi>魏<lb/>
主曰善乃分騎為左右隊以掎之<hi>掎居蟻翻</hi>魏主馬蹶而墜<lb/>
<pb n="KR2b0007_WYG_120-35a"/>
㡬為夏兵所獲拓跋齊以身捍蔽決死力戰夏兵乃退<lb/>
魏主騰馬得上刺夏尚書斛黎文殺之又殺騎兵十餘<lb/>
人身中流矢<hi>㡬巨依翻上時掌翻刺七亦翻中竹仲翻斛黎虜複姓</hi>奮擊不輟夏<lb/>
衆大潰齊翳槐之𤣥孫也<hi>翳槐什翼犍之兄晉成帝咸和四年立</hi>魏人乘<lb/>
勝逐夏主至城北殺夏主之弟河南公滿及兄子䝉遜<lb/>
死者萬餘人夏主不及入城遂犇上邽魏主微服逐犇<lb/>
者入其城拓跋齊固諫不聽夏人覺之諸門悉閉魏主<lb/>
因與齊等入其宫中得婦人裙繋之槊上魏主乘之而<lb/>
<pb n="KR2b0007_WYG_120-35b"/>
上僅乃得免㑹日暮夏尚書僕射問至奉夏主之母出<lb/>
走<hi>問姓至名孫愐曰襄州有問姓</hi>長孫翰將八千騎追夏主至髙平不<lb/>
及而還乙巳魏主入城獲夏王公卿將校及諸母后妃<lb/>
姊妹宫人以萬數馬三十餘萬匹牛羊數千萬頭府庫<lb/>
珍寶車旗器物不可勝計<hi>將即亮翻校户教翻勝音升</hi>頒賜將士有<lb/>
差初夏世祖性豪侈<hi>夏主勃勃廟號世祖</hi>築統萬城<hi>事見一百十六卷晉安帝</hi>
<hi>義熈九年</hi>髙十仞基厚三十步上廣十步官牆髙五仞<hi>髙古號翻</hi>
<hi>厚户遘翻廣古曠翻</hi>其堅可以厲刀斧臺榭壯大皆雕鏤圖畫被<lb/>
<pb n="KR2b0007_WYG_120-36a"/>
以綺繡窮極文采魏主顧謂左右曰蕞爾國而用民如<lb/>
此<hi>被皮義翻蕞徂内翻</hi>欲不亡得乎得夏太史令張淵徐辯復以<lb/>
為太史令得故晉將毛脩之秦將軍庫洛干歸庫洛干<lb/>
於秦以毛脩之善烹調用為太官令<hi>毛脩之為夏所禽見一百十八卷晉</hi>
<hi>安帝義熈十四年庫洛千被禽見上年</hi>魏主見夏著作郎天水趙逸所為<lb/>
文譽夏主太過<hi>譽音余</hi>怒曰此竪無道何敢如是誰所為<lb/>
邪當速推之<hi>欲案其罪也</hi>崔浩曰文士褒貶多過其實蓋非<lb/>
得已不足罪也乃止魏主納夏世祖三女為貴人奚斤<lb/>
<pb n="KR2b0007_WYG_120-36b"/>
與夏平原公定猶相拒於長安魏主命宗正娥清太僕<lb/>
丘堆帥騎五千畧地闗右定聞統萬已破遂奔上邽斤<lb/>
追至雍不及而還<hi>雍於用翻</hi>清堆攻夏貳城拔之魏主詔斤<lb/>
等班師斤上言赫連昌亡保上邽鳩合餘燼未有蟠據<lb/>
之資今因其危滅之為易<hi>易以豉翻</hi>請益鎧馬平昌而還<hi>鎧可</hi>
<hi>亥翻</hi>魏主不許斤固請乃許之給斤兵萬人遣將軍劉拔<lb/>
送馬三千匹并留娥清丘堆使共擊夏辛酉魏主自統<lb/>
萬東還以常山王素為征南大將軍假節與執金吾桓<lb/>
<pb n="KR2b0007_WYG_120-37a"/>
貸莫雲留鎮統萬<hi>魏書官氏志内入諸姓烏丸氏為恒氏</hi>雲題之弟也<hi>莫題</hi>
<hi>見一百十四卷晉安帝義熈四年</hi>　秦王熾磐還枹罕<hi>夏既破故熾磐還枹音膚</hi>
秋七月己夘魏主至柞嶺<hi>柞嶺即柞山之嶺柞則洛翻</hi>柔然冦雲中<lb/>
聞魏已克統萬乃遁去　秦王熾磐謂羣臣曰孤知赫<lb/>
連氏必無成冒險歸魏<hi>事見上卷營陽王景平元年</hi>今果如孤言八<lb/>
月遣其叔父平逺將軍渥頭等入貢于魏　壬子魏主<lb/>
還至平城以所獲頒賜留臺百官有差魏主為人壯健<lb/>
鷙勇臨城對陳<hi>陳讀曰陣</hi>親犯矢石左右死傷相繼神色自<lb/>
<pb n="KR2b0007_WYG_120-37b"/>
若由是將士畏服咸盡死力<hi>將即亮翻下同</hi>性儉率服御飲膳<lb/>
取給而已羣臣請增峻京城及修宫室曰易云王公設<lb/>
險以守其國<hi>易坎卦彖辭</hi>又蕭何云天子以四海為家不壯<lb/>
不麗無以重威<hi>事見十一卷漢髙帝七年</hi>帝曰古人有言在徳不在<lb/>
險<hi>呉起之言</hi>屈丐蒸土築城而朕滅之豈在城也今天下未<lb/>
平方須民力土功之事朕所未為蕭何之對非雅言也<lb/>
<hi>雅正也</hi>毎以為財者軍國之本不可輕費至於賞賜皆死<lb/>
事勲績之家親戚貴寵未嘗横有所及<hi>横戸孟翻</hi>命將出師<lb/>
<pb n="KR2b0007_WYG_120-38a"/>
指授節度違之者多致負敗明於知人或拔士於卒伍<lb/>
之中唯其才用所長不論本末聽察精敏下無遁情賞<lb/>
不違賤罰不避貴雖所甚愛之人終無寛假常曰法者<lb/>
朕與天下共之何敢輕也然性殘忍果於殺戮往往已<lb/>
殺而復悔之<hi>如崔浩之類是也復扶又翻</hi>　九月丁酉安定民舉城<lb/>
降魏<hi>夏都既破安定亦降降戸江翻下同</hi>　氐主楊𤣥遣將軍苻白作圍<lb/>
秦梁州刺史出連輔政于赤水城中糧盡民執輔政以<lb/>
降輔政至駱谷逃還冬十月秦以驍騎將軍呉漢為平<lb/>
<pb n="KR2b0007_WYG_120-38b"/>
南將軍梁州刺史鎮南漒<hi>驍堅堯翻騎竒寄翻漒其良翻</hi>　十一月魏<lb/>
主遣軍司馬公孫軌兼大鴻臚持節䇿拜楊𤣥為都督<lb/>
荆梁等四州諸軍事梁州刺史南秦王<hi>封𤣥為南秦王以别乞伏熾磐</hi>
<hi>臚陵如翻</hi>及境𤣥不出迎軌責讓之欲奉策以還𤣥懼而郊<lb/>
迎魏主善之以軌為尚書軌表之子也<hi>表死於營陽王景平元年</hi>
十二月秦梁州刺史呉漢為羣羌所攻帥戸二千還于<lb/>
枹罕<hi>帥讀曰率</hi>　魏主行如中山癸夘還平城<lb/>
　資治通鑑卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百八十</head>
    <p>
<pb n="KR2b0007_WYG_180-1a"/>
欽定四庫全書<lb/>
　資治通鑑卷一百八十　　宋　司馬光　撰<lb/>
　　　　　　　　　　　　　　胡三省音註<lb/>
　隋紀四<hi>起閼逢困敦盡彊圉單閼凡四年</hi>
　　高祖文皇帝下<lb/>
仁壽四年春正月丙午赦天下　帝將避暑於仁壽宫<lb/>
術士章仇太翼固諫不聽太翼曰是行恐鑾輿不返帝<lb/>
大怒繫之長安獄期還而斬之甲子幸仁壽宫乙丑詔<lb/>
<pb n="KR2b0007_WYG_180-1b"/>
賞賜支度事無巨細並付皇太子夏四月乙卯帝不豫<lb/>
六月庚申赦天下秋七月甲辰上疾甚卧與百僚辭訣<lb/>
並握手歔欷<hi>歔音虛欷音希又許既翻</hi>命太子赦章仇太翼丁未崩<lb/>
於大寶殿<hi>年六十四</hi>高祖性嚴重令行禁止每旦聽朝日昃<lb/>
忘倦<hi>朝直遥翻昃阻力翻日中則昃</hi>雖嗇於財至於賞賜有功即無所<lb/>
愛將士戰没必加優賞仍遣使者勞問其家<hi>將即亮翻使疏吏翻</hi>
<hi>勞力到翻</hi>愛養百姓勸課農桑輕徭薄賦其自奉養務為儉<lb/>
素乘輿御物故弊者隨宜補用<hi>乘繩證翻</hi>自非享宴所食不<lb/>
<pb n="KR2b0007_WYG_180-2a"/>
過一肉後宫皆服澣濯之衣天下化之開皇仁壽之間<lb/>
丈夫率衣絹布<hi>衣於既翻</hi>不服綾綺装帶不過銅鐵骨角無<lb/>
金玉之飾故衣食滋殖倉庫盈溢受禪之初民户不滿<lb/>
四百萬末年踰八百九十萬<hi>此以開皇初元户口之數比較仁夀末年大業初之</hi>
<hi>數而言之也按周之平齊得户三百三萬而隋受周禪户不滿四百萬則周氏初有關中西并巴蜀南兼江漢</hi>
<hi>見户不滿百萬也陳氏之亡户六十萬大約隋氏混壹天下見户未及五百萬及其盛也蓋幾倍之滋音兹殖</hi>
<hi>音植禪音墠</hi>獨冀州已一百萬户<hi>隋以信都郡為冀州此以古冀州之域言之也然禹</hi>
<hi>之冀州兼有幽并營三州地其界比它州為最大其後以天文畫埜分州自胃七度至畢十一度為大梁冀州</hi>
<pb n="KR2b0007_WYG_180-2b"/>
<hi>分隋志以信都清河魏汲河内長平上黨河東絳文城臨汾龍泉西河離石鴈門馬邑定襄樓煩太原襄國武</hi>
<hi>安趙恒山博陵河間涿上谷漁陽北平安樂遼西等郡為冀州則其地亦兼有幽并營三州地故其户最多</hi>
然猜忌苛察信受讒言功臣故舊無始終保全者乃至<lb/>
子弟皆如仇敵此其所短也<hi>此上總論文帝平生</hi>初文獻皇后既<lb/>
崩<hi>獨孤后崩謚文獻見上卷二年</hi>宣華夫人陳氏容華夫人蔡氏皆有<lb/>
寵陳氏陳高宗之女<hi>陳宣帝廟號高宗</hi>蔡氏丹陽人也<hi>丹陽郡時置蔣</hi>
<hi>州</hi>上寢疾於仁壽宫尚書左僕射楊素兵部尚書柳述<lb/>
黃門侍郎元巖<hi>隋制門下省納言二人給事黃門侍郎四人其位任重矣此又一元巖前蜀王</hi>
<pb n="KR2b0007_WYG_180-3a"/>
<hi>秀長史之元巖封平昌郡公此元巖封龍涸縣公見隋書列女華陽王楷妃傳</hi>皆入閤侍疾召<lb/>
皇太子入居大寶殿太子慮上有不諱須預防擬<hi>防禦也隄</hi>
<hi>備也擬凖也凖擬揣度以待之也</hi>手自為書封出問素素條錄事狀以<lb/>
報太子宫人誤送上所上覽而大恚<hi>恚於避翻</hi>陳夫人平旦<lb/>
出更衣<hi>更工衡翻</hi>為太子所逼拒之得免歸於上所上怪其<lb/>
神色有異問其故夫人泫然曰太子無禮上恚抵床曰<lb/>
畜生何足付大事<hi>抵觸也今人詈人猶曰畜生言其無識無禮若馬牛犬豕然待畜養而生</hi>
<hi>者也泫户畎翻</hi>獨孤誤我<hi>事見上卷開皇二十年</hi>乃呼柳述元巖曰召我<lb/>
<pb n="KR2b0007_WYG_180-3b"/>
兒述等將呼太子上曰勇也述巖出閤為勑書<hi>儲嗣之重廢置</hi>
<hi>之間輕易如此烏得不君臣皆敗乎</hi>楊素聞之以白太子矯詔執述巖繫<lb/>
大理獄追東宫兵士帖上臺宿衛<hi>帖裨也帝之猜防太子勇也屏去東宫宿</hi>
<hi>衛之勇健者知出蘇孝慈而不知備張衡之入寢殿也悕矣</hi>門禁出入並取宇文述<lb/>
郭衍節度令右庶子張衡入寢殿侍疾盡遣後宫出就<lb/>
别室俄而上崩故中外頗有異論<hi>此上叙帝所以見弑  考異曰趙毅大業</hi>
<hi>略記曰高祖在仁夀宫病甚追帝侍疾而高祖美人尤嬖幸者唯陳蔡二人而已帝乃召蔡於别室既還面傷</hi>
<hi>而髪亂高祖問之蔡泣曰皇太子為非禮高祖大怒齧指出血召兵部尚書柳述黃門侍郎元巖等令發詔追</hi>
<pb n="KR2b0007_WYG_180-4a"/>
<hi>庶人勇即令廢立帝事迫召左僕射楊素左庶子張衡進毒藥帝簡驍健官奴三十人皆服婦人之服衣下置</hi>
<hi>仗立於門巷之間以為之衛素等既入而高祖暴崩馬總通厯曰上有疾於仁壽殿與百僚辭訣並握手歔欷</hi>
<hi>是時唯太子及陳宣華夫人侍疾太子無禮宣華訴之帝怒曰死狗那可付後事遽令召勇楊素秘不宣乃屏</hi>
<hi>左右令張衡入拉帝血濺御屏寃痛之聲聞于外今從隋書</hi>陳夫人與後宫聞變相<lb/>
顧戰栗失色晡後太子遣使者齎小金合帖紙於際親<lb/>
署封字以賜夫人夫人見之惶懼以為鴆毒不敢發使<lb/>
者促之乃發<hi>使疏吏翻下同</hi>合中有同心結數枚宫人咸悦相<lb/>
謂曰得免死矣陳氏恚而却坐不肯致謝諸宫人共逼<lb/>
<pb n="KR2b0007_WYG_180-4b"/>
之乃拜使者其夜太子烝焉<hi>杜預曰上淫曰烝</hi>乙卯發喪<hi>異考  曰</hi>
<hi>大業略記曰十八日發喪杜寶大業雜記曰甲戌文帝崩辛巳發喪壬午煬帝即位案長厯是月乙未朔乙卯</hi>
<hi>二十一日也無甲戌辛巳壬午日今從隋書</hi>太子即皇帝位㑹伊州刺史楊<lb/>
約來朝<hi>楊約出刺伊州見上卷二年朝直遥翻</hi>太子遣約入長安易留守<lb/>
者矯稱高祖之詔賜故太子勇死縊殺之<hi>縊於賜翻</hi>然後陳<lb/>
兵集衆發高祖㓙問煬帝聞之<hi>書煬帝以别大行</hi>曰令兄之弟<lb/>
果堪大任追封勇為房陵王不為置嗣<hi>房陵郡王隋志房陵郡光遷縣</hi>
<hi>舊曰房陵置新城郡梁末置岐州後周郡縣並改為光遷大業初置房陵郡  考異曰大業略記云庶人勇八</hi>
<pb n="KR2b0007_WYG_180-5a"/>
<hi>男亦隂加酖害恐其為厲皆倒埋之按隋書北史皆云煬帝踐極儼常從行卒于道實酖之也諸弟分徙嶺表</hi>
<hi>仍勑在所皆殺焉今從之按通鑑下文大業三年殺儼及七弟</hi>八月丁卯梓宫至自仁<lb/>
壽宫丙子殯于大興前殿<hi>大興前殿大興宫正殿也</hi>柳述元巖並除<lb/>
名述徙龍川巖徙南海<hi>隋志龍川郡平陳置循州南海郡舊置廣州</hi>帝令蘭<lb/>
陵公主與述離絶欲改嫁之公主以死自誓不復朝謁<lb/>
<hi>復扶又翻朝直遥翻</hi>上表請與述同徙帝大怒公主憂憤而卒臨<lb/>
終上表請葬於柳氏帝愈怒竟不哭葬送甚薄<hi>上時掌翻卒子</hi>
<hi>恤翻</hi>　太史令袁充奏言皇帝即位與堯受命年合諷百<lb/>
<pb n="KR2b0007_WYG_180-5b"/>
官表賀禮部侍郎許善心議以為國哀甫爾不宜稱賀<lb/>
左衛大將軍宇文述素惡善心<hi>宇文述自左衛率遷左衛大將軍豈特以舊恩</hi>
<hi>哉既以醻功且親之以自衛也惡烏路翻</hi>諷御史劾之<hi>劾户槩翻又户得翻</hi>左遷給事<lb/>
郎降品二等　漢王諒有寵於高祖為并州總管<hi>開皇十七</hi>
<hi>年漢王諒代秦王俊為并州總管</hi>自山以東至于滄海南距黃河五十<lb/>
二州皆𨽻焉特許以便宜從事不拘律令諒自以所居<lb/>
天下精兵處見太子勇以讒廢<hi>事見上卷開皇二十年</hi>居常怏怏<lb/>
<hi>怏於兩翻</hi>及蜀王秀得罪<hi>見上卷二年</hi>尤不自安隂蓄異圖言於<lb/>
<pb n="KR2b0007_WYG_180-6a"/>
高祖以突厥方彊<hi>厥九勿翻</hi>宜修武備於是大發工役繕治<lb/>
器械<hi>治直之翻</hi>招集亡命左右私人殆將數萬突厥嘗冦邊<lb/>
高祖使諒禦之為突厥所敗<hi>敗補邁翻</hi>其所領將帥坐除解<lb/>
者八十餘人<hi>將即亮翻帥所類翻除除名也解解官也</hi>皆配防嶺表諒以其<lb/>
宿舊奏請留之高祖怒曰爾為藩王惟當敬依朝命<hi>朝直</hi>
<hi>遥翻</hi>何得私論宿舊廢國家憲法邪嗟乎小子爾一旦無<lb/>
我或欲妄動彼取爾如籠内雞雛耳何用腹心為王頍<lb/>
者僧辯之子<hi>王僧辯事梁有平侯景之功為陳覇先所殺頍丘弭翻</hi>倜儻好奇略<lb/>
<pb n="KR2b0007_WYG_180-6b"/>
<hi>倜它狄翻好呼到翻</hi>為諒諮議參軍<hi>隋制諸王府諮議參軍在長史司馬之下掾屬之上也</hi>
蕭摩訶陳氏舊將<hi>將即亮翻</hi>二人俱不得志每鬱鬱思亂皆<lb/>
為諒所親善贊成其隂謀㑹熒惑守東井<hi>熒惑罰星東井秦分</hi>儀<lb/>
曹鄴人傅奕曉星厯<hi>按隋制王府諸曹無儀曹蓋不在諸參軍之數鄴縣屬魏郡</hi>諒<lb/>
問之曰是何祥也對曰天上東井黃道所經<hi>晉志東井八星天之</hi>
<hi>南門黃道所經</hi>熒惑過之乃其常理若入地上井則可怪耳<hi>奕知</hi>
<hi>諒有異圖詭對以自免於禍</hi>諒不悦及高祖崩煬帝遣車騎將軍屈<lb/>
突通以高祖璽書徵之<hi>騎奇寄翻屈區勿翻璽斯氏翻</hi>先是高祖與諒<lb/>
<pb n="KR2b0007_WYG_180-7a"/>
宻約若璽書召汝勑字傍别加一㸃<hi>高歡與侯景亦有此約而皆以階亂</hi>
<hi>先悉薦翻</hi>又與玉麟符合者<hi>開皇七年頒青龍符於東方總管刺史西方以騶虞南方以朱</hi>
<hi>雀北方以𤣥武是後三子分居方面并楊益三總管統屬甚廣故為玉麟符漢王諒既敗惟留守東西兩都用</hi>
<hi>玉麟符至唐猶然</hi>當就徵及發書無驗諒知有變詰通<hi>詰去吉翻</hi>通<lb/>
占對不屈乃遣歸長安諒遂發兵反總管司馬安定皇<lb/>
甫誕切諫<hi>安定郡涇州</hi>諒不納誕流涕曰竊料大王兵資非<lb/>
京師之敵加以君臣位定逆順勢殊士馬雖精難以取<lb/>
勝一旦陷身叛逆絓於刑書<hi>絓户掛翻</hi>雖欲為布衣不可得<lb/>
<pb n="KR2b0007_WYG_180-7b"/>
也諒怒囚之嵐州刺史喬鍾葵將赴諒<hi>嵐州樓煩之地也按隋志大業</hi>
<hi>四年方置樓煩郡管下秀容縣舊置肆州開皇十八年置忻州大業初廢又按唐志樓煩郡平劉武周置東㑹</hi>
<hi>州武徳六年改嵐州而義寧元年復分秀容置忻州喬鍾葵者既為嵐州刺史而隋志不載嵐州建置當考嵐</hi>
<hi>盧含翻宋白曰後魏置嵐州因岢嵐山為名</hi>其司馬京兆陶模拒之曰漢王<lb/>
所圖不軌公荷國厚恩<hi>荷下可翻</hi>當竭誠効命豈得身為厲<lb/>
階乎鍾葵失色曰司馬反邪臨之以兵辭氣不橈<hi>邪音耶撓</hi>
<hi>奴敎翻屈也</hi>鍾葵義而釋之軍吏曰若不斬模無以壓衆心<lb/>
乃囚之於是從諒反者凡十九州王頍説諒曰王所部<lb/>
<pb n="KR2b0007_WYG_180-8a"/>
將吏家屬盡在關西<hi>説輪芮翻將即亮翻此關西謂蒲津關以西</hi>若用此等<lb/>
則宜長驅深入直據京都所謂疾雷不及掩耳<hi>淮南子之言</hi>
若但欲割據舊齊之地<hi>南距大河北盡燕代皆高齊之地也</hi>宜任東人諒<lb/>
不能决乃兼用二䇿唱言楊素反將誅之<hi>諒若如宋武陵王聲元㐫</hi>
<hi>之罪而舉兵天下其誰能敵之</hi>總管府兵曹聞喜裴文安<hi>兵曹兵曹參軍也聞喜縣</hi>
<hi>屬絳州</hi>説諒曰井陘以西在王掌握之内山東士馬亦為<lb/>
我有宜悉發之分遣羸兵屯守要害仍命隨方略地帥<lb/>
其精鋭直入蒲津<hi>同州朝邑縣有蒲津關度河東即蒲州城陘音刑羸倫為翻帥讀曰率</hi>
<pb n="KR2b0007_WYG_180-8b"/>
文安請為前鋒王以大軍繼後風行雷擊頓於霸上<hi>自武</hi>
<hi>關入則頓於霸上自蒲津入豈須頓於霸上蓋欲乘高以臨長安耳</hi>咸陽以東可指麾而<lb/>
定京師震擾兵不暇集上下相疑羣情離駭我陳兵號<lb/>
令誰敢不從旬日之問事可定矣<hi>云考異曰大業略記  司兵參軍裴文安</hi>
<hi>説諒曰今梓宫尚在仁壽宫比其徵兵動移旬月今若簡驍勇萬騎令文安督領不淹十五日徑據長安其在</hi>
<hi>京被黜停私之徒並擢授高位付以心膂共守京城則咸陽以東府縣非彼之有然後大王總兵鼓行而西聲</hi>
<hi>勢一接天下可指麾而定也諒不從大業雜記云文安又説曰先人有奪人之心殿下選精騎一萬徑往京師</hi>
<hi>奔喪曉夜兼行誰敢止約至京徑掩仁壽宫彼縱徵召未暇禦我大軍絡繹隨王而至此則次計王直資河北</hi>
<pb n="KR2b0007_WYG_180-9a"/>
<hi>彼率天下之兵百道攻我則難為主人此下計也今從隋書</hi>諒大悦於是遣所署大<lb/>
將軍余公理出大谷趣河陽<hi>姓苑余姓由余之後隋志大谷縣屬太原郡舊曰陽</hi>
<hi>邑開皇十八年改焉水經注大谷谷名在祁縣東南河陽縣屬懐州欲由此渡孟津趣七喻翻下同</hi>大將<lb/>
軍綦良出滏口趣黎陽<hi>綦姓也此二軍皆欲使渡河略河南滏音釜</hi>大將軍<lb/>
劉建出井陘略燕趙<hi>陘音刑</hi>柱國喬鍾葵出鴈門<hi>鴈門郡代州也</hi>
<hi>時李景以代州拒諒使鍾葵自嵐州攻之</hi>署文安為柱國與柱國紇單貴王<lb/>
聃等直指京師<hi>紇單虜複姓紇下没翻單可寒翻又達演翻聃他酣翻</hi>帝以右武<lb/>
衛將軍洛陽丘和<hi>隋制左右武衛將軍領外軍宿衛風俗通丘姓左丘明之後又云太公封</hi>
<pb n="KR2b0007_WYG_180-9b"/>
<hi>於營丘支孫以地為氏又魏書官氏志後魏獻帝次弟丘敦氏後改為丘氏按拓㧞南都洛陽凡北人從之南</hi>
<hi>遷者三字姓複姓皆改從單字姓為河南洛陽人丘和既洛陽人葢即丘敦氏之後</hi>為蒲州刺史<lb/>
鎮蒲津諒選精鋭數百騎戴羃䍦<hi>羃莫狄翻䍦音離新唐志曰婦人施羃䍦</hi>
<hi>以蔽身永徽中始用帷冒施羣及頸武后時帷冒益盛中宗後無復羃䍦矣按帷冒起於隋騎奇寄翻下同</hi>
詐稱諒宫人還長安門司弗覺徑入蒲州<hi>門司蒲州之掌城門者</hi>
城中豪傑亦有應之者丘和覺其變踰城逃歸長安蒲<lb/>
州長史勃海高義明司馬北平榮毗<hi>勃海郡開皇六年置棣州大業二年</hi>
<hi>改滄州北平郡舊置平州榮姓周榮公之後</hi>皆為反者所執裴文安等未至<lb/>
<pb n="KR2b0007_WYG_180-10a"/>
蒲津百餘里諒忽改圖令紇單貴斷河橋守蒲州<hi>此蒲津之</hi>
<hi>橋也諒欲斷河謂可坐有舊齊之地耳斷丁管翻</hi>而召文安還文安至謂諒曰<lb/>
兵機詭速本欲出其不意王既不行文安又返使彼計<lb/>
成大事去矣諒不對以王聃為蒲州刺史裴文安為晉<lb/>
州刺史薛粹為綘州刺史梁菩薩為潞州刺史韋道正<lb/>
為韓州刺史張伯英為澤州刺史<hi>隋志臨汾郡晉州絳郡後魏置東雍州後</hi>
<hi>周改絳州上黨郡後周置潞州上黨郡襄垣縣後周置韓州大業初州廢長平郡舊曰建州開皇初改澤州菩</hi>
<hi>薄乎翻薩桑葛翻聃他甘翻</hi>代州總管天水李景發兵拒諒諒遣其<lb/>
<pb n="KR2b0007_WYG_180-10b"/>
將劉暠襲景<hi>將即亮翻暠古老翻</hi>景擊斬之諒復遣喬鍾葵帥勁<lb/>
勇三萬攻之<hi>復扶又翻帥讀曰率下同</hi>景戰士不過數千加以城池<lb/>
不固為鍾葵所攻崩毁相繼景且戰且築士卒皆殊死<lb/>
鬬鍾葵屢敗司馬馮孝慈司法吕玉<hi>司法即法曹行參軍</hi>並驍勇<lb/>
善戰<hi>驍堅堯翻</hi>儀同三司侯莫陳乂多謀畫工拒守之術景<lb/>
知三人可用推誠任之已無所關預唯在閤持重時撫<lb/>
循而已楊素將輕騎五千襲王聃紇單貴於蒲州夜至<lb/>
河際收商賈船得數百艘<hi>賈音古艘蘇遭翻</hi>船内多置草踐之<lb/>
<pb n="KR2b0007_WYG_180-11a"/>
無聲遂衘枚而濟遲明擊之<hi>遲直二翻</hi>紇單貴敗走聃懼以<lb/>
城降<hi>降户江翻</hi>有詔徵素還初素將行計日破賊皆如所量<lb/>
<hi>量音良</hi>於是以素為并州道行軍總管河北道安撫大使<lb/>
帥衆數萬以討諒<hi>使疏吏翻</hi>諒之初起兵也妃兄豆盧毓為<lb/>
府主簿苦諫不從私謂其弟懿曰吾匹馬歸朝自得免<lb/>
禍此乃身計非為國也不若且偽從之徐伺其便<hi>朝直遥翻</hi>
<hi>為于偽翻</hi>毓勣之子也<hi>豆盧勣見一百七十四卷陳宣帝太建十二年勣則歴翻</hi>毓兄顯<lb/>
州刺史賢<hi>隋志淮安郡後魏置東荆州西魏改淮州開皇五年又改顯州</hi>言於帝曰臣<lb/>
<pb n="KR2b0007_WYG_180-11b"/>
弟毓素懐志節必不從亂但逼兇威不能自遂臣請從<lb/>
軍與毓為表裏諒不足圖也帝許之賢宻遣家人齎勑<lb/>
書至毓所與之計議諒出城將往介州<hi>隋志西河郡後魏置汾州後齊</hi>
<hi>置南朔州後周改曰介州</hi>令毓與總管屬朱濤留守<hi>屬在掾下守手又翻</hi>毓謂<lb/>
濤曰漢王構逆敗不旋踵吾屬豈可坐受夷滅孤負國<lb/>
家邪<hi>邪音耶</hi>當與卿出兵拒之濤驚曰王以大事相付何<lb/>
得有是語因拂衣而去毓追斬之出皇甫誕於獄與之<lb/>
恊計及開府儀同三司宿勤武等<hi>宿勤虜複姓後魏末有宿勤明達叛亂</hi>
<pb n="KR2b0007_WYG_180-12a"/>
閉城拒諒部分未定<hi>分扶問翻</hi>有人告諒諒襲擊之<hi>曰考異  皇甫</hi>
<hi>誕傳云楊素將至諒屯清源以拒之按諒屯清源時素軍已迫何暇自還襲毓今從毓傳</hi>毓見諒至<lb/>
紿其衆曰此賊軍也<hi>紿徒亥翻</hi>諒攻城南門稽胡守南城<hi>稽胡</hi>
<hi>步落稽也散居介石二州</hi>不識諒射之<hi>射而亦翻</hi>矢下如雨諒移攻西門<lb/>
守兵識諒即開門納之毓誕皆死綦良攻慈州刺史上<lb/>
官政不克<hi>隋志魏郡滏陽縣後周置開皇十年置慈州大業初州廢</hi>引兵攻行相州<lb/>
事薛胄又不克<hi>魏郡置相州治安陽相息亮翻下同</hi>遂自滏口攻黎州<hi>隋志</hi>
<hi>汲郡黎陽縣舊置黎州</hi>塞白馬津<hi>白馬津在東郡白馬縣北對黎陽岸塞之使不得渡塞悉則翻</hi>
<pb n="KR2b0007_WYG_180-12b"/>
余公理自太行下河内<hi>行户剛翻</hi>帝以右衛將軍史祥為行<lb/>
軍總管軍於河隂<hi>河隂縣東魏置屬洛陽郡北對河陽岸</hi>祥謂軍吏曰余<lb/>
公理輕而無謀<hi>輕墟政翻</hi>恃衆而驕不足破也公理屯河陽<lb/>
祥具舟南岸公理聚兵當之祥簡精鋭於下流濳濟公<lb/>
理聞之引兵拒之戰於須水<hi>按九域志鄭州滎陽縣有須水鎮然其地在河南史</hi>
<hi>祥既濟河擊余公理當遇戰於河陽界水經志湨水出原城西北原山勲掌公東南流過河陽無辟城又南入</hi>
<hi>于河疑須水當作湨水湨古閴翻杜佑通典作湨水音同則須字誤明矣</hi>公理未成列祥擊<lb/>
之公理大敗祥東趣黎陽綦良軍不戰而潰祥寧之子<lb/>
<pb n="KR2b0007_WYG_180-13a"/>
也<hi>史寧從宇文氏於兵間屢有戰功</hi>帝將發幽州兵疑幽州總管竇抗<lb/>
有貳心問可使取抗者於素素薦前江州刺史勃海李<lb/>
子雄<hi>隋志九江郡舊置江州</hi>授上大將軍拜廣州刺史<hi>拜廣州而使之往幽</hi>
<hi>州未得之廣州</hi>又以左領軍將軍長孫晟為相州刺史<hi>隋志左右領軍</hi>
<hi>府各掌十二軍籍帳差科辭訟之事</hi>發山東兵與李子雄共經略之晟辭<lb/>
以男行布在諒所部帝曰公體國之深終不以兒害義<lb/>
朕今相委公其勿辭李子雄馳至幽州止傳舍<hi>傳直戀翻</hi>召<lb/>
募得千餘人抗來詣子雄子雄伏甲擒之抗榮定之子<lb/>
<pb n="KR2b0007_WYG_180-13b"/>
也<hi>竇榮定見一百七十五卷陳長城公至徳二年</hi>子雄遂發幽州兵步騎三萬<lb/>
自井陘西擊諒時劉建圍戍將京兆張祥於井陘子雄<lb/>
破建於抱犢山下<hi>隋志恒州石邑縣有抱犢山</hi>建遁去李景被圍月<lb/>
餘<hi>被皮義翻</hi>詔朔州刺史代人楊義臣救之<hi>馬邑郡朔州與代州接境楊義</hi>
<hi>臣本姓尉遲尉遲迥之亂義臣父崇以宗族之故自囚於獄高祖慰釋之後崇與突厥戰死義臣尚㓜養於宫</hi>
<hi>中以其父誠節賜姓楊氏</hi>義臣帥馬步二萬夜出西陘<hi>新唐志代州鴈門縣有東</hi>
<hi>陘關西陘關帥讀曰率</hi>喬鍾葵悉衆拒之義臣自以兵少<hi>少詩沼翻</hi>悉<lb/>
取軍中牛驢得數千頭復令兵數百人人持一鼓濳驅<lb/>
<pb n="KR2b0007_WYG_180-14a"/>
之匿於澗谷間晡後義臣復與鍾葵戰<hi>復扶又翻</hi>兵初合命<lb/>
驅牛驢者疾進一時鳴鼓塵埃漲天鍾葵軍不知以為<lb/>
伏兵發因而奔潰義臣縱擊大破之晉絳吕三州皆為<lb/>
諒城守<hi>隋志臨汾郡霍邑縣後魏置東安郡開皇十六年置汾州十八年改吕州為于偽翻</hi>楊素<lb/>
各以二千人縻之而去諒遣其將趙子開擁衆十餘萬<lb/>
栅絶徑路屯據高壁<hi>高壁嶺名將即亮翻下同</hi>布陳五十里<hi>陳讀曰陣</hi>素<lb/>
令諸將以兵臨之自引奇兵濳入霍山<hi>霍山在霍邑東北亦曰太岳山</hi>
<hi>禹貢所謂岳陽指是山之陽也史記謂之霍太山</hi>縁崖谷而進素營於谷口自<lb/>
<pb n="KR2b0007_WYG_180-14b"/>
坐營外使軍司入營簡留三百人守營<hi>漢晉謂軍司馬為軍司今軍吏</hi>
<hi>亦謂之軍司</hi>軍士憚北兵之彊不欲出戰多願守營因爾致<lb/>
遲素責所由軍司具對素即召所留三百人出營悉斬<lb/>
之更令簡留人皆無願留者素乃引軍馳進出北軍之<lb/>
北直指其營鳴鼓縱火北軍不知所為自相蹂踐殺傷<lb/>
數萬<hi>蹂人九翻</hi>諒所署介州刺史梁脩羅屯介休<hi>隋介州治隰城縣而</hi>
<hi>介休縣屬焉</hi>聞素至棄城走諒聞趙子開敗大懼自將衆且<lb/>
十萬拒素於蒿澤㑹大雨諒欲引軍還王頍諫曰楊素<lb/>
<pb n="KR2b0007_WYG_180-15a"/>
懸軍深入士馬疲弊王以鋭卒自將擊之其勢必克今<lb/>
望敵而退示人以怯沮戰士之心益西軍之氣<hi>楊素軍自長安</hi>
<hi>來故謂之西軍</hi>願王勿還諒不從退守清源<hi>開皇十六年分晋陽置清源縣在晉</hi>
<hi>陽西南宋白曰地理志榆次縣梗陽鄉魏戌邑今梗陽故城在清源縣南一百二十步此縣自漢至晉皆為榆</hi>
<hi>次縣地隋置清源縣因縣西清源水為名</hi>王頍謂其子曰氣候殊不佳兵必<lb/>
敗汝可隨我楊素進擊諒大破之擒蕭摩訶諒退保晉<lb/>
陽素進兵圍之諒窮蹙請降<hi>降户江翻</hi>餘黨悉平帝遣楊約<lb/>
齎手詔勞素<hi>勞力到翻</hi>王頍將奔突厥至山中徑路斷絶知<lb/>
<pb n="KR2b0007_WYG_180-15b"/>
必不免謂其子曰吾之計數不減楊素但坐言不見從<lb/>
遂至於此不能坐受擒獲以成竪子名吾死之後汝慎<lb/>
勿過親故於是自殺瘞之石窟中其子數日不得食遂<lb/>
過其故人<hi>過古禾翻瘞於計翻</hi>竟為所擒并獲頍尸梟於晉陽<hi>梟其</hi>
<hi>首也梟工堯翻</hi>羣臣奏漢王諒當死帝不許除名為民絶其屬<lb/>
籍竟以幽死諒所部吏民坐諒死徙者二十餘萬家初<lb/>
高祖與獨孤后甚相愛重誓無異生之子嘗謂羣臣曰<lb/>
前世天子溺於嬖幸<hi>溺奴狄翻嬖卑義翻又博計翻下同</hi>嫡庶分爭遂有<lb/>
<pb n="KR2b0007_WYG_180-16a"/>
廢立或至亡國朕旁無姬侍五子同母可謂真兄弟也<lb/>
豈有此憂邪<hi>邪音耶</hi>帝又懲周室諸王㣲弱故使諸子分<lb/>
據大鎮專制方面權侔帝室及其晩節父子兄弟迭相<lb/>
猜忌五子皆不以壽終<lb/>
　臣光曰昔辛伯諗周桓公曰内寵並后外寵貳政嬖<lb/>
　子配嫡大都偶國亂之本也<hi>左傳辛伯有是言而狐突引之諗式甚翻告也</hi>
　<hi>深諫也</hi>人主誠能慎此四者亂何自生哉隋髙祖徒知<lb/>
　嫡庶之多爭孤弱之易摇<hi>易以䜴翻</hi>曾不知勢鈞位逼雖<lb/>
<pb n="KR2b0007_WYG_180-16b"/>
　同産至親不能無相傾奪考諸辛伯之言得其一而<lb/>
　失其三乎<lb/>
冬十月己卯葬文皇帝於太陵廟號髙祖與文獻皇后<lb/>
同墳異穴　詔除婦人及奴婢部曲之課男子二十二<lb/>
成丁<hi>隋因周齊之制婦人及奴婢部曲課役各隨給田為差軍人以二十一成丁至是以户口益多府庫</hi>
<hi>盈溢故有是詔是後兵役䌓興盗賊羣起而是詔為具文矣</hi>　章仇太翼言於帝曰<lb/>
陛下酉命雍州為破木之衝<hi>木旺在卯雍州在西酉位也故為破木之衝雍於用</hi>
<hi>翻</hi>不可久居又䜟云脩治洛陽還晉家<hi>治直之翻</hi>帝深以為<lb/>
<pb n="KR2b0007_WYG_180-17a"/>
然十一月乙未幸洛陽留晉王昭守長安楊素以功拜<lb/>
其子萬石仁行姪𤣥挺為儀同三司賚物五萬段綺羅<lb/>
千匹諒妓妾二十人<hi>妓渠綺翻</hi>　丙申發丁男數十萬掘塹<lb/>
自龍門東接長平汲郡<hi>龍門縣屬蒲州長平郡澤州汲郡衛州塹七艶翻</hi>抵臨<lb/>
清關<hi>唐志衛州新鄉縣東北有臨清關</hi>度河至浚儀襄城<hi>浚儀汴州襄城汝州</hi>達<lb/>
於上洛<hi>上洛商州</hi>以置關防　壬子陳叔寶卒贈大將軍長<lb/>
城縣公<hi>長城縣屬呉郡今長興縣是也卒子恤翻</hi>諡曰煬<hi>諡法好内怠政曰煬帝諡陳叔寶曰</hi>
<hi>煬豈知已不令終亦諡曰煬乎</hi>　蜀王秀之得罪也<hi>見上卷二年</hi>右衛大將<lb/>
<pb n="KR2b0007_WYG_180-17b"/>
軍元胄坐與交通除名久不得調<hi>調徒釣翻</hi>時慈州刺史上<lb/>
官政坐事徙嶺南將軍丘和以蒲州失守除名<hi>守式又翻</hi>胄<lb/>
與和有舊酒酣謂和曰上官政壯士也今徙嶺表得無<lb/>
大事乎因自拊腹曰若是公者不徒然矣和奏之胄竟<lb/>
坐死<hi>元胄乘危而擠元旻於死豈知丘和在其後乎</hi>於是徵政為驍衛將軍<hi>唐六</hi>
<hi>典曰漢武帝以李廣為驍騎將軍後省光武改屯騎為驍騎晉文王立晉臺以為宿衛之官歴宋齊梁陳後魏</hi>
<hi>北齊並有驍騎將軍之職後周有左右驍騎率上士二人至隋煬帝改左右備身為左右驍衛尋以其所領名</hi>
<hi>豹騎而又别置備身驍堅堯翻</hi>以和為代州刺史<lb/>
<pb n="KR2b0007_WYG_180-18a"/>
　　煬皇帝上之上<hi>諱廣一名英小字阿𡡉髙祖第二子也謚法好内怠政曰煬去禮逺</hi>
　　　<hi>衆曰煬逆天虐民曰煬</hi>
大業元年春正月壬辰朔赦天下改元　立妃蕭氏為<lb/>
皇后　廢諸州總管府<hi>後周置諸州總管隋因之又有増置今廢之</hi>　丙辰<lb/>
立晉王昭為皇太子　髙祖之末羣臣有言林邑多奇<lb/>
寶者時天下無事劉方新平交州<hi>劉方平交州見上卷仁壽三年</hi>乃授<lb/>
方驩州道行軍總管<hi>隋志日南郡梁置徳州開皇十八年改曰驩州</hi>經略林邑<lb/>
方遣欽州刺史甯長真等以步騎萬餘出越裳<hi>隋志寧越郡置</hi>
<pb n="KR2b0007_WYG_180-18b"/>
<hi>欽州越裳縣屬日南郡</hi>方親帥大將軍張愻等以舟師出比景<hi>比景</hi>
<hi>漢縣屬日南郡隋置比景郡帥讀曰率愻蘇困翻</hi>是月軍至海口<hi>林邑出海之口</hi>　二<lb/>
月戊辰勑有司大陳金寶器物錦綵車馬引楊素及諸<lb/>
將討漢王諒有功者立於前<hi>將即亮翻</hi>使奇章公牛𢎞宣詔<lb/>
稱揚功伐<hi>隋志巴州其章縣梁置又符陽縣舊置其章郡其一作竒牛𢎞傳封竒章郡公積功曰伐</hi>
<hi>左傳大夫稱伐漢紀非有功伐</hi>賜賚各有差<hi>賚來代翻</hi>素等再拜舞蹈而出<lb/>
己卯以素為尚書令<hi>唐六典秦變周法天下之事皆决丞相府置尚書於禁中有令丞掌</hi>
<hi>通章奏而已漢初因之武宣之後稍以委任及光武親總吏職天下事皆上尚書與人主參决乃下三府尚書</hi>
<pb n="KR2b0007_WYG_180-19a"/>
<hi>令為端揆之官魏晉已來其任尤重</hi>　詔天下公除惟帝服淺色黃衫鐵<lb/>
裝帶　三月丁未詔楊素與納言楊達將作大匠宇文<lb/>
愷營建東京<hi>後周并齊以洛陽為東京</hi>每月役丁二百萬人徙洛州<lb/>
郭内居民及諸州富商大賈數萬户以實之廢二崤道<lb/>
開葼册道<hi>左傳晉禦秦師於殽殽有二陵焉南陵夏后臯之墓也北陵文王所以避風雨也酈道元</hi>
<hi>曰言山徑委湥峯阜交隂故可以避風雨水經有盤崤石崤千崤之山盤崤之山崤水所出也石崤之山石崤</hi>
<hi>水所出也所謂崤有二陵則石崤之山也千崤之山千崤之水出焉其水北流瀍洛二道漢建安中曹公西討</hi>
<hi>惡南路之嶮更開北道自後行旅率多從之山側附路有石銘云晉太康三年𢎞農太守梁柳修復故道太崤</hi>
<pb n="KR2b0007_WYG_180-19b"/>
<hi>以東西崤以西明非一崤也魏書地形志恒農郡有治崤縣太和十一年置縣有三崤山志又有西恒農郡</hi>
<hi>恒農縣有桃林隋志河南郡桃林縣開皇十六年置有上陽宫陜縣後魏置陜州恒農郡後周又置崤郡開皇</hi>
<hi>初郡廢大業初州廢置恒農宫又熊耳縣後周置有後魏崤縣大業初廢有二崤及峽石山新唐志陜州峽石</hi>
<hi>縣本崤移治峽石塢有繡嶺宫靈寶縣本桃林古函谷關在縣西有桃源宫洛州永寧縣本熊耳西五里有崎</hi>
<hi>岫宫南三十三里有蘭峯宫此皆東西二京往來縁道離宫雜出於隋唐所置不載所謂葼冊道不知此道起</hi>
<hi>於何所入於何所山海經曰夸父之山在湖縣西九里其山多椶柟其北曰桃林或者椶柟字後訛為葼冊遂</hi>
<hi>為葼冊道歟無徵不信又當博考杜佑曰隋大業七年移潼關道於南北鎮城間坍獸檻谷置去舊關四里餘</hi>
<hi>賈音古坍音闕葼子紅翻</hi>　戊申詔曰聽採輿頌謀及庶民故能審<lb/>
<pb n="KR2b0007_WYG_180-20a"/>
刑政之得失今將巡歴淮海觀省風俗<hi>省悉景翻</hi>　勑宇文<lb/>
愷與内史舍人封徳彞等營顯仁宫南接皁澗北跨洛<lb/>
濵<hi>隋志河南郡壽安縣有顯仁宫水經注洛水徑宜陽縣故城南又東與黑澗水合水出陸渾西山歴黑澗</hi>
<hi>西北入洛皁才早翻</hi>發大江之南五嶺以北奇材異石輸之洛陽<lb/>
又求海内嘉木異草珍禽竒獸以實園苑辛亥命尚書<lb/>
右丞皇甫議發河南淮北諸郡民前後百餘萬開通濟<lb/>
渠<hi>杜佑曰陳留郡城西有通濟渠煬帝開以通江淮漕運兼引汴水即莨蕩渠也  考異曰雜記作皇甫公</hi>
<hi>儀又云發兵夫五十餘萬今從略記</hi>自西苑引穀洛水達于河<hi>是嵗營建東京東去</hi>
<pb n="KR2b0007_WYG_180-20b"/>
<hi>故都十八里南直伊闕之口北倚邙山之塞東出瀍水之東西出澗水之西其城西面連苑距上陽宫七里苑</hi>
<hi>牆周迴一百二十六里北拒北邙西至孝水南帶洛水支渠榖洛二水㑹于其間故自苑引之為渠以達于河</hi>
復自板渚引河歴滎澤入汴<hi>板渚在虎牢之東水經河水東合汜水又東過板城</hi>
<hi>北有津謂之板城渚口又東過滎陽縣蒗蕩渠出焉是渠南出為汴水漢之滎陽石門即其地也隋志滎陽郡</hi>
<hi>滎澤縣開皇四年置曰廣武仁壽元年改焉</hi>又自大梁之東引汴水入泗達<lb/>
子淮<hi>大梁即浚儀也引河入汴汴入泗葢皆故道</hi>又發淮南民十餘萬開䢴<lb/>
溝自山陽至揚子入江<hi>春秋呉城䢴溝通江淮此亦因故道也䢴溝貫今揚州城中山</hi>
<hi>陽今淮安州揚子今真州䢴音寒</hi>渠廣四十步<hi>廣古曠翻</hi>渠旁皆築御道樹<lb/>
<pb n="KR2b0007_WYG_180-21a"/>
以柳自長安至江都<hi>江都郡揚州</hi>置離宫四十餘所庚申遣<lb/>
黃門侍郎王𢎞等往江南造龍舟及雜船數萬艘<hi>艘蘇遭翻</hi>
東京官吏督役嚴急役丁死者什四五所司以車載死<lb/>
丁東至城臯<hi>隋志鄭州滎陽縣舊置城臯郡</hi>北至河陽相望於道又作<lb/>
天經宫於東京四時祭髙祖<hi>經曰夫孝天之經也故以名宫</hi>　林邑王<lb/>
梵志<hi>梵扶泛翻</hi>遣兵守險劉方擊走之師度闍黎江<hi>闍視遮翻</hi>林<lb/>
邑兵乘巨象四面而至方戰不利乃多掘小坑草覆其<lb/>
上<hi>覆敷又翻</hi>以兵挑之<hi>挑徒了翻</hi>既戰偽北林邑逐之象多陷地<lb/>
<pb n="KR2b0007_WYG_180-21b"/>
顛躓<hi>躓音致</hi>轉相驚駭軍遂亂方以弩射象象却走蹂其<lb/>
陳<hi>射而亦翻蹂人九翻陳讀曰陣</hi>因以鋭師繼之林邑大敗俘馘萬計<lb/>
方引兵追之屢戰皆㨗過馬援銅柱南<hi>新唐書林邑奔浪陀州其南大</hi>
<hi>浦有五銅柱山形若倚蓋西重巖東涯海漢馬援所植也杜佑曰林邑南水步二千餘里有西屠夷馬援所樹</hi>
<hi>兩銅柱表界處也銅柱山周十里形如倚蓋西跨重巖東臨大海宋白曰馬援討交趾自日南南行四百餘里</hi>
<hi>至林邑又南行二千餘里有西屠夷國援至其國鑄二銅柱於象林南界與西屠夷分境計交州至銅柱五千</hi>
<hi>里宋杜之説銅柱在林邑南今此所記則林邑在銅柱南</hi>八日至其國都夏四月梵<lb/>
志棄城走入海方入城獲其廟主十八皆鑄金為之刻<lb/>
<pb n="KR2b0007_WYG_180-22a"/>
石紀功而還士卒腫足死者什四五方亦得疾卒於道<lb/>
<hi>卒子恤翻</hi>初尚書右丞李綱數以異議忤楊素及蘇威<hi>數色角翻</hi>
<hi>忤五故翻</hi>素薦綱於高祖以為方行軍司馬方承素意屈辱<lb/>
之幾死<hi>幾居希翻</hi>軍還久不得調<hi>調徒釣翻</hi>威復遣綱詣南海應<lb/>
接林邑久而不召綱自歸奏事威劾奏綱擅離所職下<lb/>
吏按問<hi>劾户槩翻又戸得翻離力智翻下遐嫁翻</hi>㑹赦免官屏居於鄠<hi>鄠縣屬京</hi>
<hi>兆郡為李綱為何潘仁所逼致張本屛必郢翻鄠音戸</hi>　五月築西苑周二百里<lb/>
<hi>與六典所紀小異</hi>其内為海周十餘里為蓬萊方丈瀛洲諸山<lb/>
<pb n="KR2b0007_WYG_180-22b"/>
<hi>象海中三神山</hi>髙出水百餘尺臺觀殿閣羅絡山上向背如神<lb/>
<hi>觀古玩翻背蒲妹翻</hi>北有龍鱗渠縈紆注海内縁渠作十六院門<lb/>
皆臨渠每院以四品夫人主之<hi>内命婦之品胝百官</hi>堂殿樓觀窮<lb/>
極華麗宫樹秋冬彫落則剪綵為華葉綴於枝條色渝<lb/>
則易以新者常如陽春沼内亦剪綵為荷芰菱芡乘輿<lb/>
遊幸則去冰而布之<hi>芰竒寄翻芡巨險翻乘繩證翻去羌吕翻</hi>十六院競以<lb/>
殽羞精麗相髙求市恩寵上好以月夜從宫女數千騎<lb/>
遊西苑作清夜遊曲於馬上奏之<hi>用曹植清夜遊西園之詩以名曲好呼到</hi>
<pb n="KR2b0007_WYG_180-23a"/>
<hi>翻騎竒計翻</hi>　帝待諸王恩薄多所猜忌滕王綸衛王集内<lb/>
自憂懼呼術者問吉㓙及章醮求福或告其怨望呪詛<lb/>
<hi>呪職救翻詛莊助翻</hi>有司奏請誅之秋七月丙午詔除名為民徙<lb/>
邊郡綸瓚之子集爽之子也<hi>瓚髙祖之母弟爽異母弟瓚藏旱翻</hi>　八月<lb/>
壬寅上行幸江都<hi>今考異曰雜記作九月  從隋帝紀及略記</hi>發顯仁宫王<lb/>
𢎞遣龍舟奉迎乙巳上御小朱航自漕渠出洛口<hi>洛水入河</hi>
<hi>之口</hi>御龍舟<hi>按考異曰略記云甲子進龍舟  長厯是月戊子朔無甲子</hi>龍舟四重髙<lb/>
四十五尺<hi>重直龍翻髙工號翻度考異曰略記云髙五丈雜記言其制  尤詳今從之</hi>長二<lb/>
<pb n="KR2b0007_WYG_180-23b"/>
百丈<hi>長尺亮翻</hi>上重有正殿内殿東西朝堂中二重有百二<lb/>
十房皆飾以金玉下重内侍處之<hi>朝直遥翻處直吕翻</hi>皇后乘翔<lb/>
螭舟制度差小而裝飾無異别有浮景九艘三重皆水<lb/>
殿也<hi>螭丑知翻艘蘇遭翻下同</hi>又有漾彩朱鳥蒼螭白虎𤣥武飛羽<lb/>
青鳬陵波五樓道場𤣥壇板<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黃篾等數千艘<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>託盍翻大船</hi>
<hi>曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>篾音蔑</hi>後宫諸王公主百官僧尼道士蕃客乘之<hi>尼女夷翻</hi>
及載内外百司供奉之物共用挽船士八萬餘人其挽<lb/>
漾彩以上者九千餘人謂之殿脚皆以錦綵為袍又有<lb/>
<pb n="KR2b0007_WYG_180-24a"/>
平乘青龍艨艟艚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>八櫂艇舸等數千艘<hi>艨莫公翻艟尺庸翻艚昨</hi>
<hi>遭翻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字書闕擢讀曰棹艇徒頂翻舸賈我翻</hi>並十二衛兵乘之并載兵器帳<lb/>
幕兵士自引不給夫舳艫相接二百餘里照耀川陸騎<lb/>
兵翊兩㟁而行<hi>舳艫音逐盧騎竒寄翻下同</hi>旌旗蔽野所過州縣五<lb/>
百里内皆令獻食多者一州至百轝<hi>轝音余</hi>極水陸珍奇<lb/>
後宫厭飫將發之際多棄埋之<hi>飫於據翻</hi>　契丹冦營州<hi>遼西</hi>
<hi>郡置營州契欺訖翻又音喫</hi>詔通事謁者韋雲起<hi>隋志帝即位増置謁者臺改内史省</hi>
<hi>通事舍人為謁者臺職通事謁者員二十人從六品</hi>䕶突厥兵討之啟民可汗發<lb/>
<pb n="KR2b0007_WYG_180-24b"/>
騎二萬受其處分<hi>厥九勿翻可從刋入聲汗音寒處昌吕翻分扶問翻</hi>雲起分為<lb/>
二十營四道俱引營相去一里不得交雜聞鼓聲而行<lb/>
聞角聲而止自非公使勿得走馬<hi>公使謂公事使之</hi>三令五申<lb/>
擊鼓而發有紇干犯約斬之<hi>紇干突厥小官紇下没翻</hi>持首以徇於<lb/>
是突厥將帥入謁皆膝行股栗莫敢仰視<hi>將即亮翻帥所類翻</hi>契<lb/>
丹本事突厥情無猜忌雲起既入其境使突厥詐云向<lb/>
柳城<hi>此古柳城也隋志遼西郡營州並治柳城縣乃龍城縣龍城本和龍城自後魏以來營州治焉開皇</hi>
<hi>元年改為龍山縣十八年改為柳城</hi>與髙麗交易敢漏泄事實者斬契丹<lb/>
<pb n="KR2b0007_WYG_180-25a"/>
不為備去其營五十里馳進襲之盡獲其男女四萬口<lb/>
殺其男子以女子及畜産之半賜突厥餘皆收之以歸<lb/>
帝大喜集百官曰雲起用突厥平契丹才兼文武朕今<lb/>
自舉之擢為治書侍御史<hi>治直之翻</hi>　初西突厥阿波可汗<lb/>
為葉䕶可汗所虜<hi>見一百七十六卷陳長城公禎明元年</hi>國人立鞅素特<lb/>
勒之子是為泥利可汗泥利卒子達漫立號處羅可汗<lb/>
其母向氏<hi>向式亮翻</hi>本中國人更嫁泥利之弟婆實特勒<hi>更工</hi>
<hi>衡翻</hi>開皇末婆實與向氏入朝<hi>朝直遥翻</hi>遇達頭之亂遂留長<lb/>
<pb n="KR2b0007_WYG_180-25b"/>
安舍於鴻臚寺<hi>鴻臚寺主蕃客臚音閭</hi>處羅多居烏孫故地撫御<lb/>
失道國人多叛復為鐵勒所困<hi>復扶又翻</hi>鐵勒者匈奴之遺<lb/>
種<hi>種章勇翻</hi>族類最多有僕骨同羅契苾薛延陁等部其酋<lb/>
長皆號俟斤<hi>酋才由翻長知兩翻俟渠之翻</hi>族姓雖殊通謂之鐵勒大<lb/>
抵與突厥同俗以冦抄為生無大君長分屬東西兩突<lb/>
厥是嵗處羅引兵擊鐵勒諸部厚税其物又猜忌薛延<lb/>
陁恐其為變集其酋長數百人盡殺之於是鐵勒皆叛<lb/>
立俟利發俟斤契苾歌楞為莫何可汗<hi>苾毗必翻楞盧登翻</hi>又立<lb/>
<pb n="KR2b0007_WYG_180-26a"/>
薛延陁俟斤字也咥為小可汗<hi>咥昌栗翻又徒結翻</hi>與處羅戰屢<lb/>
破之莫何勇毅絶倫甚得衆心為鄰國所憚伊吾髙昌<lb/>
焉耆皆附之<lb/>
二年春正月辛酉東京成進將作大匠宇文愷位開府<lb/>
儀同三司　丁卯遣十使併省州縣<hi>使疏吏翻</hi>　二月丙戌<lb/>
詔吏部尚書牛𢎞等議定輿服儀衛制度<hi>紀考異曰帝  云尚書令</hi>
<hi>牛𢎞禮部侍郎許善心按𢎞未嘗為尚書令善心於帝即位之初已左遷蓋紀誤也</hi>以開府儀同<lb/>
三司何稠為太府少卿使之營造送江都稠智思精巧<lb/>
<pb n="KR2b0007_WYG_180-26b"/>
<hi>思相吏翻</hi>博覽圖籍參㑹古今多所損益衮冕畫日月星辰<lb/>
皮弁用漆紗為之<hi>書日月星辰山龍華蟲作㑹周升日月於旌旗而闕三辰今復古制五經</hi>
<hi>通義弁髙五寸前後玉飾詩云會弁如星董巴曰以鹿皮為之何稠用漆紗施象牙簪導弁加簪導自稠始也</hi>
又作黃麾三萬六千人仗<hi>黃麾仗汔唐遵而用之大朝㑹大駕</hi>及輅輦車<lb/>
輿皇后鹵簿百官儀服務為華盛以稱上意<hi>稱尺證翻</hi>課州<lb/>
縣送羽毛民求捕之網羅被水陸<hi>被皮義翻</hi>禽獸有堪氅毦<lb/>
之用者殆無遺類<hi>氅昌兩翻毦乃吏翻羽毛飾也</hi>烏程有髙樹<hi>烏程屬湖州郡</hi>
<hi>國志曰古烏氏程氏居此能醖酒故以名縣</hi>踰百尺旁無附枝上有鶴巢民<lb/>
<pb n="KR2b0007_WYG_180-27a"/>
欲取之不可上<hi>上時掌翻</hi>乃伐其根鶴恐殺其子自㧞氅毛<lb/>
投於地時人或稱以為瑞曰天子造羽儀鳥獸自獻羽<lb/>
毛所役工十萬餘人用金銀錢帛鉅億計帝每出遊幸<lb/>
羽儀填街溢路亘二十餘里三月庚午上發江都夏四<lb/>
月庚戌自伊闕陳法駕備千乘萬騎入東京<hi>隋志伊闕縣舊曰新</hi>
<hi>城開皇十八年更名屬河南郡北至東京二百餘里乘繩證翻騎奇寄翻</hi>辛亥御端門<hi>唐六典東</hi>
<hi>京皇城南面三門中曰端門</hi>大赦免天下今年租賦制五品已上文<lb/>
官乘車在朝弁服佩玉<hi>隋志五品已上服紫自公已下佩水蒼玉朝直遥翻</hi>武官<lb/>
<pb n="KR2b0007_WYG_180-27b"/>
馬加珂戴幘服袴褶<hi>珂螺屬生海中潔白如雪通俗文曰馬勒飾曰珂温公類篇曰鵰入</hi>
<hi>海為珂爾雅翼曰珂黃黒色其骨白可以飾馬此等飾非特取其容兼取其聲故説文<graphic n="KR2639" url="https://raw.githubusercontent.com/kanripo/KR-Gaiji/master/images/KR2639.png" mimeType="image/png"/>蘇切貝聲也董巴曰</hi>
<hi>幘起於秦人施於武將初為絳袹以表貴賤珂丘何翻褶音習</hi>文物之盛近世莫及也<lb/>
　六月壬子以楊素為司徒進封豫章王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為齊王<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>古</hi>
<hi>限翻</hi>　秋七月庚申制百官不得計考增級必有徳行功<lb/>
能灼然顯著者進擢之<hi>行下孟翻</hi>帝頗惜名位羣臣當進職<lb/>
者多令兼假而已雖有闕員留而不補時牛𢎞為吏部<lb/>
尚書不得專行其職别勑納言蘇威左翊衛大將軍宇<lb/>
<pb n="KR2b0007_WYG_180-28a"/>
文述<hi>帝改左右衛為左右翊衛</hi>左驍衛大將軍張瑾<hi>驍堅堯翻</hi>内史侍郎<lb/>
虞世基御史大夫裴藴黃門侍郎裴矩參掌選事時人<lb/>
謂之選曹七貴<hi>選宣戀翻</hi>雖七人同在坐<hi>坐徂卧翻</hi>然與奪之筆<lb/>
虞世基獨專之受納賄賂多者超越等倫無者注色而<lb/>
已<hi>注其入仕所歴之色也宋末參選者具脚色狀今謂之根脚</hi>藴邃之從曾孫也<hi>裴邃</hi>
<hi>為梁將著功名從才用翻</hi>　元徳太子昭自長安來朝<hi>帝令昭留守長安朝直遥</hi>
<hi>翻</hi>數月將還欲乞少留<hi>少詩沼翻</hi>帝不許拜請無數體素肥<lb/>
因致勞疾甲戌薨<hi>時考異曰雜記云初太子之遘疾也  與楊素同在侍宴帝既深忌於素</hi>
<pb n="KR2b0007_WYG_180-28b"/>
<hi>並起二巵同至傳酒者不悟是藥酒錯進太子既飲二日而毒發下血二斗餘宫人聞素平常始知毒酒誤飲</hi>
<hi>太子祕不敢言太子知之歎曰豈意代楊素死乎數日而薨後素亦竟以毒斃按它書皆無此説蓋時人見太</hi>
<hi>子與素相繼死妄有此論耳</hi>帝哭之數聲而止尋奏聲伎無異平日<lb/>
<hi>伎渠綺翻</hi>　楚景武公楊素雖有大功特為帝所猜忌外示<lb/>
殊禮内情甚薄太史言隋分野有大喪乃徙素為楚公<lb/>
意言楚與隋同分欲以厭之<hi>分扶問翻厭於葉翻</hi>素寢疾帝每令<lb/>
名醫診候賜以上藥然宻問醫者恒恐不死<hi>診章忍翻恒戸登翻</hi>
素亦自知名位已極不肯餌藥亦不將慎謂其弟約曰<lb/>
<pb n="KR2b0007_WYG_180-29a"/>
我豈須更活邪乙亥素薨贈太尉公𢎞農等十郡太守<lb/>
葬送甚盛<hi>邪音耶守式又翻</hi>　八月辛卯封皇孫倓為燕王侗<lb/>
為越王<hi>倓徒甘翻燕因肩翻侗他紅翻</hi>侑為代王皆昭之子也　九月<lb/>
乙丑立秦孝王子浩為秦王<hi>帝弟秦王俊諡秦孝王</hi>　帝以髙祖<lb/>
末年法令峻刻冬十月詔改修律令　置洛口倉於鞏<lb/>
東南原上<hi>鞏縣屬河南郡洛水至鞏縣入河謂之洛口</hi>築倉城周回二十餘<lb/>
里穿三千窖<hi>窖工孝翻</hi>窖容八千石以還置監官并鎮兵千<lb/>
人<hi>監古衘翻</hi>十二月置回洛倉於洛陽北七里倉城周回十<lb/>
<pb n="KR2b0007_WYG_180-29b"/>
里穿三百窖　初齊温公之世<hi>齊主緯周封為温公</hi>有魚龍山車<lb/>
等戲謂之散樂<hi>散悉亶翻</hi>周宣帝時鄭譯奏徵之<hi>見一百七十四卷陳</hi>
<hi>高宗太建十一年散悉亶翻</hi>高祖受禪命牛𢎞定樂非正聲清商及<lb/>
九部四舞之色悉放遣之<hi>正聲謂鄭譯等所定之樂也開皇九年平陳置清商署管</hi>
<hi>宋齊舊樂即清樂也杜佑曰清樂者其始即清商三調是也並漢氏以來舊典樂器形制并歌章古調與魏三</hi>
<hi>祖所作者皆備於史籍屬晉朝遷播夷羯竊據其音分散苻堅平張氏於凉州得之宋武平關中因而入南及</hi>
<hi>隋平陳後文帝聽而善其節奏曰此華夏正聲也因置清商署總謂之清樂帝定清樂西凉龜兹天竺康國疎</hi>
<hi>勒安國髙麗禮畢為九部又開皇定令牛𢎞請存鞞鐸巾拂四舞與諸伎並陳因謂之四舞</hi>帝以啟<lb/>
<pb n="KR2b0007_WYG_180-30a"/>
民可汗將入朝欲以富樂誇之太常少卿裴藴希㫖奏<lb/>
括天下周齊梁陳樂家子弟皆為樂户<hi>可從刋入聲汗音寒朝直遥翻</hi>
<hi>富樂音洛少始照翻</hi>其六品以下至庶人有善音樂者皆直太常<lb/>
帝從之於是四方散樂大集東京閲之於芳華苑積翠<lb/>
池側<hi>芳華苑蓋即西苑</hi>有舍利獸先來跳躍激水滿衢黿鼉龜<lb/>
鼈水人蟲魚偏覆于地<hi>覆敷又翻</hi>又有鯨魚噴霧翳日倐忽<lb/>
化成黃龍長七八丈<hi>長直亮翻</hi>又二人戴竿上有舞者歘然<lb/>
騰過左右易處<hi>歘許勿翻</hi>又有神鼇負山幻人吐火千變萬<lb/>
<pb n="KR2b0007_WYG_180-30b"/>
化伎人皆衣錦繡繒綵<hi>伎渠綺翻衣於既翻</hi>舞者鳴環佩綴花毦<lb/>
<hi>毦乃吏翻</hi>課京兆河南製其衣兩京錦綵為之空竭<hi>為于偽翻</hi>帝<lb/>
多製艶篇令樂正白明達造新聲播之音極哀怨<hi>隋置太樂</hi>
<hi>署清商署各有樂師員帝改樂師為樂正置員十人</hi>帝甚悦謂明達曰齊氏偏隅<lb/>
樂工曹妙達猶封王<hi>隋志齊後主賞胡戎樂耽愛無已於是繁手淫聲爭新哀怨故曹妙</hi>
<hi>達安馬駒之徒至有封王開府煬帝溺於淫聲以亡國自况淫昏甚矣</hi>我今天下大同方<lb/>
且貴汝宜自脩謹<lb/>
三年春正月朔旦大陳文物時突厥啓民可汗入朝見<lb/>
<pb n="KR2b0007_WYG_180-31a"/>
而慕之請襲冠帶帝不許明日又率其屬上表固請<hi>厥九</hi>
<hi>勿翻可從刋入聲汗音寒帥讀曰率上時掌翻</hi>帝大悦謂牛𢎞等曰今衣冠大<lb/>
備致單于解辮卿等功也<hi>單音蟬</hi>各賜帛甚厚　三月辛<lb/>
亥帝還長安　癸丑帝使羽騎尉朱寛入海<hi>開皇六年置武騎屯</hi>
<hi>騎驍騎游騎飛騎旅騎雲騎羽騎八尉羽騎從九品騎竒寄翻</hi>求訪異俗至流求國而<lb/>
還<hi>隋書流求國居海島之中當建安郡東水行五日而至是後陳稜自義安擊流求至高華嶼又東行二日</hi>
<hi>至<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊嶼又一日便至流求還從宣翻音如字</hi>　初雲定興閻毗坐媚事太子<lb/>
勇與妻子皆没官為奴婢<hi>事見上卷開皇二十年</hi>上即位多所營<lb/>
<pb n="KR2b0007_WYG_180-31b"/>
造聞其有巧思<hi>思相吏翻</hi>召之使典其事以毗為朝請郎<hi>開皇</hi>
<hi>置八郎朝請第三朝直遥翻</hi>時宇文述用事定興以明珠絡帳賂述<lb/>
并以竒服新聲求媚於述述大喜兄事之上將有事四<lb/>
夷大作兵器述薦定興可使監造上從之<hi>監古衘翻</hi>述謂定<lb/>
興曰兄所作器仗並合上心而不得官者為長寧兄弟<lb/>
猶未死耳定興曰此無用物何不勸上殺之述因奏房<lb/>
陵諸子<hi>廢太子勇追封房陵王</hi>年並成立今欲興兵誅討若使之<lb/>
從駕則守掌為難若留於一處又恐不可進退無用請<lb/>
<pb n="KR2b0007_WYG_180-32a"/>
早處分<hi>處昌吕翻分扶問翻</hi>帝然之乃鴆殺長寧王儼分徙其七<lb/>
弟於嶺表仍遣間使於路盡殺之<hi>間古莧翻使疏吏翻</hi>襄城王恪<lb/>
之妃柳氏自殺以從恪　夏四月庚辰下詔欲安輯河<lb/>
北巡省趙魏<hi>省悉景翻</hi>　牛𢎞等造新律成凡十八篇謂之<lb/>
大業律甲申始頒行之民久厭嚴刻喜於寛政其後征<lb/>
役繁興民不堪命有司臨時迫脅以求濟事不復用律<lb/>
令矣<hi>復扶又翻又音如字</hi>旅騎尉劉炫預修律令𢎞嘗從容問炫<lb/>
曰<hi>騎竒寄翻炫熒絹翻從千容翻</hi>周禮士多而府史少<hi>少詩沼翻</hi>今令史百<lb/>
<pb n="KR2b0007_WYG_180-32b"/>
倍於前減則不濟其故何也炫曰古人委任責成嵗終<lb/>
考其殿最<hi>殿丁甸翻</hi>案不重校<hi>重直龍翻</hi>文不繁悉府史之任掌<lb/>
要目而已今之文簿恒慮覆治<hi>治直之翻</hi>若鍜鍊不密則萬<lb/>
里追證百年舊案故諺云老吏抱案死事繁政弊職此<lb/>
之由也𢎞曰魏齊之時令史從容而已今則不遑寧處<lb/>
何故<hi>處昌吕翻</hi>炫曰往者州唯置綱紀<hi>此綱紀謂長史司馬</hi>郡置守丞<lb/>
縣置令而已其餘具僚則長官自辟<hi>長知兩翻</hi>受詔赴任每<lb/>
州不過數十今則不然大小之官悉由吏部纎介之迹<lb/>
<pb n="KR2b0007_WYG_180-33a"/>
皆屬考功<hi>考功侍郎掌内外文武官吏之功課皆具錄當年功過行能而考校之</hi>省官不<lb/>
如省事官事不省而望從容其可得乎𢎞善其言而不<lb/>
能用　壬辰改州為郡改度量權衡並依古式改上柱<lb/>
國以下官為大夫<hi>舊上柱國下至都督凡十一等今改為光祿左右光祿金紫銀青光祿正</hi>
<hi>議通議朝請朝散九大夫</hi>置殿内省<hi>殿内省掌諸供奉</hi>與尚書門下内史祕<lb/>
書為五省增謁者司𨽻臺<hi>謁者臺掌受詔勞問出使慰撫持節察按及受寃枉而申</hi>
<hi>奏之司𨽻臺掌諸巡察</hi>與御史為三臺分太府寺置少府監<hi>太府寺止</hi>
<hi>掌左右藏黃藏其尚方司織司染鎧甲弓弩掌冶皆屬少府監少始照翻</hi>與長秋國子將作<lb/>
<pb n="KR2b0007_WYG_180-33b"/>
都水為五監<hi>改内侍省為長秋監</hi>又增改左右翊衛等為十六府<lb/>
<hi>改左右衛為左右翊衛左右備身為左右驍衛左右武衛依舊名改領軍為左右屯衛加置左右禦衛改左右</hi>
<hi>武候為左右候衞是為十二衛改領左右府為左右備身府左右監門依舊名凡十六府</hi>廢伯子男<lb/>
爵唯留王公侯三等　丙寅車駕北巡己亥頓赤岸澤<lb/>
五月丁巳突厥啟民可汗遣其子拓特勒來朝<hi>厥九勿翻可從</hi>
<hi>刋入聲汗音寒朝直遥翻</hi>戊午發河北十餘郡丁男鑿太行山達于<lb/>
并州以通馳道<hi>行户剛翻</hi>丙寅啟民遣其兄子毗黎伽特勒<lb/>
來朝<hi>伽求加翻</hi>辛未啟民遣使請自入塞奉迎輿駕<hi>使疏吏翻</hi>上<lb/>
<pb n="KR2b0007_WYG_180-34a"/>
不許　初高祖受禪唯立四親廟同殿異室而已<hi>四親廟一</hi>
<hi>曰皇高祖太原府君廟二曰皇曽祖康王廟三曰皇祖獻王廟四曰皇考太祖武元皇帝廟</hi>帝即位<lb/>
命有司議七廟之制禮部侍郎攝太常少卿許善心等<lb/>
<hi>時定制尚書省六部各侍郎一人以貳尚書之職諸曹侍郎並改為郎</hi>奏請為太祖高祖<lb/>
各立一殿<hi>為于偽翻</hi>凖周文武二祧與始祖而三<hi>祧土彫翻</hi>餘並<lb/>
分室而祭從迭毁之法至是有司請如前議於東京建<lb/>
宗廟帝謂祕書監柳䛒曰<hi>䛒與辯同</hi>今始祖及二祧已具後<lb/>
世子孫處朕何所<hi>處昌吕翻</hi>六月丁亥詔為高祖建别廟仍<lb/>
<pb n="KR2b0007_WYG_180-34b"/>
修月祭禮既而方事巡幸竟不果立　帝過鴈門<hi>帝改代州</hi>
<hi>為鴈門郡</hi>鴈門太守丘和<hi>守手/又翻</hi>獻食甚精至馬邑<hi>帝改朔州為馬邑郡</hi>
馬邑太守楊廓獨無所獻帝不悦以和為博陵太守<hi>改定</hi>
<hi>州為博陵郡丘和自邊郡遷内郡以示賞也</hi>仍使廓至博陵觀和為式由是<lb/>
所至獻食競為豐侈戊子車駕頓榆林郡<hi>時改勝州為榆林郡</hi>帝<lb/>
欲出塞耀兵徑突厥中指于涿郡<hi>厥九勿翻時改幽州為涿郡</hi>恐啟<lb/>
民驚懼先遣武衛將軍長孫晟諭㫖<hi>長知兩翻晟承正翻</hi>啟民奉<lb/>
詔因召所部諸國奚霫室韋等酋長數十人咸集<hi>霫居鮮卑</hi>
<pb n="KR2b0007_WYG_180-35a"/>
<hi>故地保冷陘山南奥支水室韋契丹之類也其南者為契丹其北者為室韋新唐書室韋蓋丁零苖裔也地據</hi>
<hi>黃龍北傍□越河霫而立翻酋才由翻長知兩翻</hi>晟見牙帳中草穢欲令啟民<lb/>
親除之示諸部落以明威重乃指前草曰此根大香啟<lb/>
民遽嗅之<hi>嗅許救翻</hi>曰殊不香也晟曰天子行幸所在諸侯<lb/>
躬自灑掃耕除御路以表至敬之心今牙内蕪穢謂是<lb/>
留香草耳啟民乃悟曰奴之罪也奴之骨肉皆天子所<lb/>
賜得効筋力豈敢有辭特以邊人不知法耳頼將軍教<lb/>
之將軍之惠奴之幸也遂㧞所佩刀自芟庭草<hi>芟所衘翻</hi>其<lb/>
<pb n="KR2b0007_WYG_180-35b"/>
貴人及諸部爭效之於是發榆林北境至其牙東達於<lb/>
薊<hi>涿郡治薊</hi>長三千里<hi>長直/亮翻</hi>廣百步<hi>廣古曠翻</hi>舉國就役開為御<lb/>
道帝聞晟策益嘉之丁酉啟民及義成公主來朝行宫<lb/>
<hi>朝直遥翻</hi>己亥吐谷渾高昌並遣使入貢<hi>吐從暾入聲谷音浴使疏吏翻</hi>甲<lb/>
辰上御北樓觀漁於河以宴百僚定襄太守周法尚朝<lb/>
于行宫<hi>改雲州為定襄郡守式又翻</hi>太守卿元壽言於帝曰漢武出<lb/>
關旌旗千里<hi>事見二十卷漢武帝元封元年</hi>今御營之外請分為二十<lb/>
四軍日别遣一軍發相去三十里旗幟相望鉦鼓相聞<lb/>
<pb n="KR2b0007_WYG_180-36a"/>
首尾相屬<hi>幟昌志翻鉦音征屬之欲翻</hi>千里不絶此亦出師之盛者<lb/>
也法尚曰不然兵亘千里動間山川<hi>間古莧翻</hi>猝有不虞四<lb/>
分五裂腹心有事首尾未知道路阻長難以相救雖有<lb/>
故事乃取敗之道也帝不懌曰卿意如何法尚曰結為<lb/>
方陳<hi>陳讀曰陣</hi>四面外拒六宫及百官家屬並在其内若有<lb/>
變起所當之面即令抗拒内引竒兵出外奮擊車為壁<lb/>
壘重設鈎陳<hi>鉤陳曲陳如鉤象天之鉤陳星重直龍翻陳如字</hi>此與據城理亦<lb/>
何異若戰而㨗抽騎追奔<hi>騎竒寄翻</hi>萬一不㨗屯營自守臣<lb/>
<pb n="KR2b0007_WYG_180-36b"/>
謂此萬全之策也帝曰善因拜法尚左武衛將軍啟民<lb/>
可汗復上表以為先帝可汗憐臣賜臣安義公主種種<lb/>
無乏<hi>可從刋入聲汗音寒復扶又翻上時掌翻種章勇翻</hi>臣兄弟嫉妬共欲殺臣<lb/>
臣當是時走無所適仰視唯天俯視唯地奉身委命依<lb/>
歸先帝先帝憐臣且死養而生之以臣為大可汗還撫<lb/>
突厥之民<hi>事見一百七十八卷開皇十九年厥九勿翻</hi>至尊今御天下還如<lb/>
先帝養生臣及突厥之民種種無乏臣荷戴聖恩<hi>荷下可翻</hi>
言不能盡臣今非昔日突厥可汗乃是至尊臣民願率<lb/>
<pb n="KR2b0007_WYG_180-37a"/>
部落變改衣服一如華夏<hi>帥讀曰率夏戸雅翻</hi>帝以為不可秋七<lb/>
月辛亥賜啟民璽書諭以磧北未靜猶須征戰<hi>璽斯氏翻磧七</hi>
<hi>亦翻</hi>但存心恭順何必變服帝欲誇示突厥令宇文愷為<lb/>
大帳其下可坐數千人甲寅帝於城東御大帳備儀衛<lb/>
宴啟民及其部落作散樂<hi>散昔亶翻</hi>諸胡駭悦爭獻牛羊駝<lb/>
馬數千萬頭帝賜啟民帛二千萬段其下各有差又賜<lb/>
啟民路車乘馬鼓吹幡旗<hi>乘繩證翻吹昌瑞翻</hi>贊拜不名位在諸<lb/>
侯王上又詔發丁男百餘萬築長城西拒榆林東至紫<lb/>
<pb n="KR2b0007_WYG_180-37b"/>
河<hi>隋志定襄郡大利縣有隂山有紫河通典紫河發源朔州善陽縣金河上承紫河</hi>尚書左僕<lb/>
射蘇威諫上不聽築之二旬而畢帝之徵散樂也太常<lb/>
卿高熲諫不聽熲退謂太常丞李懿曰周天元以好樂<lb/>
而亡殷鑒不逺安可復爾<hi>好呼到翻復扶又翻下同</hi>熲又以帝遇啟<lb/>
民過厚謂太府卿何稠曰此虜頗知中國虚實山川險<lb/>
易<hi>易以䜴翻</hi>恐為後患又謂觀王雄曰<hi>雄自安徳郡王改封觀王觀古玩翻</hi>近<lb/>
來朝廷殊無綱紀禮部尚書宇文㢸私謂熲曰天元之<lb/>
侈以今方之不亦甚乎又言長城之役幸非急務光祿<lb/>
<pb n="KR2b0007_WYG_180-38a"/>
大夫賀若弼亦私議宴可汗太侈並為人所奏帝以為<lb/>
誹謗朝政丙子高熲宇文㢸賀若弼皆坐誅<hi>㢸古弼字若人者翻</hi>
<hi>朝直遥翻下同</hi>熲諸子徙邊弼妻子没官為奴婢事連蘇威亦<lb/>
坐免官熲有文武大略明達世務自䝉寄任竭誠盡節<lb/>
進引貞良以天下為己任蘇威楊素賀若弼韓擒虎皆<lb/>
熲所推薦自餘立功立事者不可勝數<hi>勝音升</hi>當朝執政<lb/>
將二十年朝野推服物無異議海内富庶熲之力也及<lb/>
死天下莫不傷之先是蕭琮以皇后故甚見親重<hi>先悉薦翻</hi>
<pb n="KR2b0007_WYG_180-38b"/>
為内史令改封梁公宗族緦麻以上皆隨才擢用諸蕭<lb/>
昆弟布列朝廷琮性澹雅不以職務為意身雖覊旅見<lb/>
北間豪貴無所降下<hi>澹徒覽翻下遐嫁翻</hi>與賀若弼善弼既誅又<lb/>
有童謡曰蕭蕭亦復起帝由是忌之遂廢於家未幾而<lb/>
卒<hi>幾居豈翻卒子恤翻</hi>　八月壬午車駕發榆林歴雲中泝金河<lb/>
<hi>隋志榆林郡有金河縣杜佑曰單于都䕶府秦漢雲中郡地也治金河縣縣有金河上承紫河宋白曰金河縣</hi>
<hi>即漢盛樂縣地</hi>時天下承平百物豐實甲士五十餘萬馬十萬<lb/>
匹旌旗輜重千里不絶<hi>重直用翻</hi>令宇文愷等造觀風行殿<lb/>
<pb n="KR2b0007_WYG_180-39a"/>
上容侍衛者數百人離合為之下施輪軸倐忽推移又<lb/>
作行城周二千步以板為榦衣之以布<hi>衣於既翻</hi>飾以丹青<lb/>
樓櫓悉備胡人驚以為神每望御營十里之外屈膝稽<lb/>
顙無敢乘馬<hi>稽音啟</hi>啟民奉廬帳以俟車駕乙酉帝幸其<lb/>
帳啟民奉觴上壽跪伏恭甚<hi>上時掌翻下同</hi>王侯以下袒割於<lb/>
帳前<hi>袒而割肉</hi>莫敢仰視帝大悦賦詩曰呼韓頓顙至屠耆<lb/>
接踵來何如漢天子空上單于臺<hi>上時掌翻單音蟬</hi>皇后亦幸<lb/>
義成公主帳帝賜啟民及公主金甕各一并衣服被褥<lb/>
<pb n="KR2b0007_WYG_180-39b"/>
錦綵特勒以下受賜各有差帝還啟民從入塞己丑遣<lb/>
歸國癸巳入樓煩關<hi>樓煩郡治靜樂縣縣有關官</hi>壬寅至太原詔營<lb/>
晉陽宫帝謂御史大夫張衡曰朕欲過公宅可為朕作<lb/>
主人<hi>過工禾翻為于偽翻</hi>衡乃先馳至河内具牛酒<hi>張衡河内人帝改懐州為</hi>
<hi>河内郡</hi>帝上太行開直道九十里<hi>開直道抵張衡所居行戸剛翻</hi>九月己<lb/>
未至濟源<hi>開皇十六年置濟源縣屬河内郡濟子禮翻</hi>幸衡宅帝悦其山泉<lb/>
留宴三日賜賚甚厚衡復獻食<hi>賚來代翻復扶又翻</hi>帝令頒賜公<lb/>
卿下至衛士無不霑洽己巳至東都　壬申以齊王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR2b0007_WYG_180-40a"/>
為河南尹癸酉以民部尚書楊文思為納言　冬十月<lb/>
勑河南諸郡送一藝户陪東都三千餘家置十二坊於<lb/>
洛水南以處之<hi>藝戸謂其家以技藝多者陪助也處昌吕翻</hi>西域諸胡多至<lb/>
張掖交市<hi>帝改甘州為張掖郡交市為互市也</hi>帝使吏部侍郎裴矩掌之<lb/>
矩知帝好逺略商胡至者矩誘訪諸國山川風俗王及<lb/>
庶人儀形服飾撰西域圖記三卷合四十四國入朝奏<lb/>
之<hi>好呼報翻誘音酉撰士免翻朝直遥翻下同</hi>仍别造地圖窮其要害從西<lb/>
傾以去<hi>西傾山在隴西臨洮縣西南洮水之所出也</hi>縱橫所亘將二萬里發<lb/>
<pb n="KR2b0007_WYG_180-40b"/>
自敦煌<hi>帝改𤓰州為敦煌郡敦徒門翻</hi>至于西海<hi>此西海在條支西</hi>凡為三道<lb/>
北道從伊吾中道從高昌南道從鄯善<hi>伊吾唐為伊州高昌唐為西州</hi>
<hi>鄯善唐為納縳波地鄯時戰翻</hi>總湊敦煌且云以國家威徳將士驍雄<lb/>
<hi>將即亮翻驍堅堯翻</hi>汎濛汜而越崑崙易如反掌<hi>䝉汜䝉谷之水也日所入處史</hi>
<hi>記曰禹本紀言河出崑崙汜洋里翻崙盧昆翻易以䜴翻</hi>但突厥吐渾分領羌胡之<lb/>
國為其壅遏故朝貢不通<hi>吐從<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>入聲朝直遥翻</hi>今並因商人宻<lb/>
送誠欵引領翹首願為臣妾若服而撫之務存安輯皇<lb/>
華遣使弗動兵車諸蕃既從渾厥可滅混壹戎夏其在<lb/>
<pb n="KR2b0007_WYG_180-41a"/>
兹乎<hi>渾厥謂吐谷渾突厥也使疏吏翻厥九勿翻夏户雅翻</hi>帝大悦賜帛五百段<lb/>
日引矩至御坐親問西域事矩盛言胡中多諸珍寶吐<lb/>
谷渾易可并吞<hi>谷音浴易弋豉翻</hi>帝於是慨然慕秦皇漢武之<lb/>
功甘心將通西域四夷經略咸以委之以矩為黃門侍<lb/>
郎復使至張掖引致諸胡啗之以利勸令入朝<hi>復扶又翻啗徒</hi>
<hi>濫翻又徒覽翻</hi>自是西域胡往來相繼所經郡縣疲於送迎糜<lb/>
費以萬萬計卒令中國疲弊以至於亡<hi>卒子恤翻</hi>皆矩之唱<lb/>
導也　鐵勒冦邊帝遣將軍馮孝慈出敦煌擊之不利<lb/>
<pb n="KR2b0007_WYG_180-41b"/>
鐵勒尋遣使謝罪請降<hi>降户剛翻</hi>帝使裴矩慰撫之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百八十<lb/>
</p>
<p>
</p>
  </div>
</body>
</text>
</TEI>
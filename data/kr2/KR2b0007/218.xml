<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百十八</head>
    <p>
<pb n="KR2b0007_WYG_218-1a"/>
欽定四庫全書<lb/>
　資治通鑑卷二百十八　　宋　司馬光　撰<lb/>
　　　　　　　　　　　　　　胡三省　音註<lb/>
　唐紀三十四<hi>起柔兆涒灘五月至九月不滿一年</hi>
　　肅宗文明武德大聖大宣孝皇帝上之下<lb/>
至德元載<hi>載祖亥翻</hi>五月丁巳炅衆潰走保南陽<hi>炅火迥翻炅不書姓</hi>
<hi>承上卷安祿山將攻魯炅事也炅自穎川走保南陽従考異曰𤣥宗實錄云炅攜百姓數千人奔順陽川今</hi>
<hi>舊傳</hi>賊就圍之太常卿張垍薦夷陵太守虢王巨有勇略<lb/>
<pb n="KR2b0007_WYG_218-1b"/>
上徵吳王祇為太僕卿<hi>垍其冀翻夷陵郡峽州守式又翻上亦謂𤣥宗自靈武即位後</hi>
<hi>𤣥宗稱上皇稱肅宗為上</hi>以巨為陳留譙郡太守河南節度使兼統<lb/>
嶺南節度使何履光<hi>陳留郡汴州譙郡亳州此二郡太守也是年升五府經略討擊使為</hi>
<hi>嶺南節度使領廣韶循潮康瀧端新封春勤羅潘高思雷崖瓊振儋萬安軍二十二州治廣州</hi>黔中節<lb/>
度使趙國珍<hi>趙國珍牂柯别部充州蠻酋趙君道之裔楊國忠兼劒南節度以國珍有方略授黔</hi>
<hi>中都督䕶五溪十餘年天下方亂其所部獨寜按新書方鎮表開元二十六年黔州置五溪諸州經略使天寶</hi>
<hi>十四載増領守捉使代宗大厯四年始置辰溪巫錦業五州都圍練守捉觀察處置使憲宗元和三年黔州觀</hi>
<hi>察增領涪州唐末始于黔州置節鎮疑此時趙國珍未得建節至明年通鑑書置黔中節度必有所據</hi>南<lb/>
<pb n="KR2b0007_WYG_218-2a"/>
陽節度使魯炅國珍本牂柯夷也<hi>牂音臧柯音哥</hi>戊辰巨引兵<lb/>
自藍田出趣南陽<hi>趣七喻翻</hi>賊聞之解圍走　令狐潮復引<lb/>
兵攻雍丘潮與張巡有舊於城下相勞苦如平生潮因<lb/>
説巡曰<hi>復扶又翻勞力到翻説式芮翻</hi>天下事去矣足下堅守危城欲<lb/>
誰為乎<hi>為于偽翻</hi>巡曰足下平生以忠義自許今日之舉忠<lb/>
義何在潮慙而退　郭子儀李光弼還常山<hi>還從宣翻又音如字</hi>
史思明收散卒數萬踵其後子儀選驍騎更挑戰<hi>驍堅堯翻</hi>
<hi>騎奇寄翻更工衡翻挑徒了翻</hi>三日至行唐<hi>即漢南行唐縣屬常山郡九域志在郡北五十五里</hi>
<pb n="KR2b0007_WYG_218-2b"/>
賊疲乃退子儀乗之又敗之於沙河<hi>沙河在新樂行唐二縣之間敗補邁</hi>
<hi>翻</hi>蔡希德至洛陽安禄山復使將步騎二萬人北就思<lb/>
明<hi>復扶又翻將即亮翻又音如字</hi>又使牛廷玠發范陽等郡兵萬餘人<lb/>
助思明合五萬餘人而同羅曳落河居五分之一子儀<lb/>
至恒陽思明隨至<hi>恒戸登翻</hi>子儀深溝高壘以待之賊來則<lb/>
守去則追之晝則耀兵夜斫其營賊不得休息數日子<lb/>
儀光弼議曰賊倦矣可以出戰<hi>此考異曰河洛春秋以  為光弼語汾陽家傳</hi>
<hi>作子儀語蓋二人共議耳</hi>壬午戰于嘉山<hi>據舊史安禄山傳嘉山在常山郡東魏收地形志中</hi>
<pb n="KR2b0007_WYG_218-3a"/>
<hi>山郡上曲陽縣有嘉山上曲陽即唐之恒陽也五考異曰實録云六月壬午按長歴六月癸未朔壬午  月二</hi>
<hi>十九日也汾陽家傳舊禄山傳亦云六月戰嘉山河洛春秋云六月二十五日光弼破賊於嘉山今従實録而</hi>
<hi>改其月</hi>大破之斬首四萬級捕虜千餘人思明墜馬露髻<lb/>
跣足步走至暮杖折槍歸營<hi>折而設翻</hi>奔于博陵光弼就圍<lb/>
之軍聲大振於是河北十餘郡皆殺賊守將而降<hi>將即亮翻</hi>
<hi>下同降戸江翻下同山考異曰河洛春秋云五月蔡希德從東都見禄山禄  又與馬步二萬人至邢州取堯</hi>
<hi>山招慶射趙州東界効曲鼔鹿城閒渡洿池水入無極至定州牛介從幽州占歸檀幽易兼大同紇蠟共萬餘</hi>
<hi>人帖思明思明軍既壯共五萬餘人其中精騎萬人悉是同羅曳落河精於馳突光弼以十五萬衆頓軍恒陽</hi>
<pb n="KR2b0007_WYG_218-3b"/>
<hi>樵採往來人有難色召有䇿者試之時趙州司戸叅軍先人亡父包處遂上書與光弼曰思明用軍惟將勁悍</hi>
<hi>觀其舉措實謂無謀昔秦趙爭山先居者勝豈不為勞逸勢倍高下相懸今宜重出軍人有膂力者五萬被甲</hi>
<hi>兩重陌刀各二東有高山甚大先令五千甲士於山上設伏後出二千人山東取糧賊見必追之則奔山上伏</hi>
<hi>兵馬與一百靣鼔應山上避賊百姓壯者亦與器械令隨大軍老弱者令居險固守遥為聲援賊必圍山攻之</hi>
<hi>城内出五萬人擇將二人統之各領二萬一將於南靣一將於城北門出賊營悉在山東其軍夜出長去賊三</hi>
<hi>十里行廣張左右翼以天曉合圍其軍每二十五為隊每隊置旗兩口鼕鼕鼓子一具圍落纔合則動鼔子賊</hi>
<hi>必不測人之多少然于城中出軍一萬人布掌㡳陳山上亦擊鼔而下齊攻之必克勝光弼尤然此計乃出朔</hi>
<hi>方計㑹出人取糧賊果然來襲即奔山上至六月二十五日依前計大破賊於嘉山下斬首數萬餘級生擒數</hi>
<pb n="KR2b0007_WYG_218-4a"/>
<hi>千思明落馬步遁至暮拄折槍歸營希徳中搶索押衙劉旻斬斷而走生擒得旻至二十六日覆陣二十七日</hi>
<hi>有詔至恒陽云潼闗失守駕幸劒南包諝專欲歸功其父而它書皆無之今不取</hi>漁陽路再絶<lb/>
<hi>漁陽即謂范陽也范陽郡幽州其後又分置薊州漁陽郡二郡始各有分界然范陽節度盡統幽易平檀媯燕</hi>
<hi>等州賊之根本實在范陽也唐人於此時多以范陽漁陽通言之白居易詩所謂漁陽鼙鼓動地來是以范陽</hi>
<hi>通為漁陽也前此顏杲卿以常山返正漁陽路絶矣杲卿敗而復通今郭李破史思明故再絶</hi>賊往來<lb/>
者皆輕騎竊過多為官軍所獲將士家在漁陽者無不<lb/>
揺心禄山大懼召高尚嚴莊詬之曰汝數年教我反以<lb/>
為萬全今守潼關數月不能進北路已絶諸軍四合吾<lb/>
<pb n="KR2b0007_WYG_218-4b"/>
所有者止汴鄭數州而已萬全何在汝自今勿來見我<lb/>
尚莊懼數日不敢見田乾真自闗下來為尚莊説禄山<lb/>
曰<hi>為于偽翻説式芮翻下宻説同</hi>自古帝王經營大業皆有勝敗豈能<lb/>
一舉而成今四方軍壘雖多皆新募烏合之衆未更行<lb/>
陳<hi>更工衡翻行戸剛翻陳讀曰陣</hi>豈能敵我薊北勁鋭之兵何足深憂<lb/>
尚莊皆佐命元勲陛下一旦絶之使諸將聞之誰不内<lb/>
懼若上下離心臣竊為陛下危之禄山喜曰阿浩汝能<lb/>
豁我心事即召尚莊置酒酣宴自為之歌以侑酒待之<lb/>
<pb n="KR2b0007_WYG_218-5a"/>
如初阿浩乾真小字也<hi>為于偽翻従考異曰祿山事迹作阿法今  唐歴統紀舊傳</hi>
禄山議弃洛陽走歸范陽計未決是時天下以楊國忠<lb/>
驕縱召亂莫不切齒又禄山起兵以誅國忠為名王思<lb/>
禮宻説哥舒翰使抗表請誅國忠<hi>説式芮翻云考異曰𤣥宗實録  或勸翰</hi>
<hi>留兵二萬守闗悉以精鋭回誅楊國忠此漢挫七國之計也公以為何如翰心許之未𤼵有客泄其謀于國忠</hi>
<hi>國忠大懼按翰若回兵誅國忠則正與禄山無異思禮勸翰抗表言國忠罪猶不敢况敢舉兵乎事必不然且</hi>
<hi>翰雖心計它人安得知之正由翰按兵不進故國忠及其黨疑懼恐翰回兵誅之其實翰無此心也若果欲誅</hi>
<hi>國忠則安肯慟哭出闗乎幸蜀記云翰使王思禮至陜郡見賊偽御史中丞無敵將軍平西大使崔乾祐令傳</hi>
<pb n="KR2b0007_WYG_218-5b"/>
<hi>檄與禄山數其干紀亂常背天逆理且曰若靣縳而來束身歸死赦爾九族罪爾一身如更屈彊王師遲疑未</hi>
<hi>決大軍一鼓玉石俱焚爾審思之悔無及矣按翰與乾祐方對壘相攻思禮軍中大將豈可使齎罵禄山之檄</hi>
<hi>詣乾祐乎必無此理今不取</hi>翰不應思禮又請以三十騎劫取以來<lb/>
至潼闗殺之翰曰如此乃翰反非禄山也或説國忠今<lb/>
朝廷重兵盡在翰手翰若援旗西指<hi>説式芮翻援于元翻</hi>於公豈<lb/>
不危哉國忠大懼乃奏潼闗大軍雖盛而後無繼萬一<lb/>
失利京師可憂請選監牧小兒三千於苑中訓練<hi>時監牧五</hi>
<hi>坊禁苑之卒率謂之小兒</hi>上許之使劒南軍將李福德等領之又募<lb/>
<pb n="KR2b0007_WYG_218-6a"/>
萬人屯灞上令所親杜乾運將之<hi>將即亮翻</hi>名為禦賊實備<lb/>
翰也翰聞之亦恐為國忠所圖乃表請灞上軍𨽻潼闗<lb/>
六月癸未召杜乾運詣闗因事斬之國忠益懼㑹有告<lb/>
崔乾祐在陜兵不滿四千皆羸弱無備<hi>此祿山之用閒也陜失冉翻</hi>
上遣使趣哥舒翰進兵復陜洛<hi>趣讀曰促下以義推</hi>翰奏曰祿山<lb/>
乆習用兵今始為逆豈肯無備是必羸師以誘我若往<lb/>
正墮其計中<hi>羸倫為翻誘羊久翻</hi>且賊逺來利在速戰官軍據險<lb/>
以扼之利在堅守况賊殘虐失衆兵勢日蹙將有内變<lb/>
<pb n="KR2b0007_WYG_218-6b"/>
因而乗之可不戰擒也要在成功何必務速今諸道徵<lb/>
兵尚多未集請且待之郭子儀李光弼亦上言請引兵<lb/>
北取范陽覆其巢穴質賊黨妻子以招之<hi>上時掌翻質音致</hi>賊<lb/>
必内潰潼闗大軍唯應固守以弊之不可輕出國忠疑<lb/>
翰謀已言於上以賊方無備而翰逗留將失機㑹上以<lb/>
為然續遣中使趣之項背相望翰不得已撫膺慟哭丙<lb/>
戍引兵出闗<hi>逗音豆使疏吏翻趣讀曰促西考異曰幸蜀記曰賊將崔乾祐於陜郡  濳鋒蓄鋭</hi>
<hi>卧鼔偃旗而偵者奏云賊全無備上然之又曰𤣥宗乆處太平不練軍事既被國忠眩惑中使相繼督責於公</hi>
<pb n="KR2b0007_WYG_218-7a"/>
<hi>不得已撫膺慟哭久之乃引師出闗國忠又令杜乾運領所募兵於馮翊境上濳備哥舒公公曰令軍出闗勢</hi>
<hi>十全矣更置乾運於側以為疑軍人心憂疑即不俟見賊吾軍潰矣必當併之以除内憂遂令衙前總管叱萬</hi>
<hi>進追軍誡之曰若不受追即便斬頭來乾運果不肯赴進詐詞如欲叛哥舒竊請見乾運遂喜遽見之與語進</hi>
<hi>忽抽佩刀曰奉處分取公頭乾運驚懼其左右悉新招募者悉投仗散走進遂斬乾運攜首至於軍門衆皆攝</hi>
<hi>氣乃統其軍赴闗按翰若擅殺乾運而奪其軍則是己反也朝廷安能趣之出闗乎葢奏乞以其軍𨽻潼闗朝</hi>
<hi>廷已許之翰召乾運受處分或有所違拒因託軍法以斬之耳凌準邠志云郭子儀李光弼將進軍聞朝廷議</hi>
<hi>出潼闗圖復陜洛二公議曰哥舒公老疾昏耄賊素知請軍烏合不足以戰今祿山悉鋭南馳宛洛賊之餘衆</hi>
<hi>盡委思明我且破之便覆其巢質叛徒之族取禄山之首其勢必矣若潼闗出師有戰必敗闗城不守京室有</hi>
<pb n="KR2b0007_WYG_218-7b"/>
<hi>變天下之亂何可平之乃陳利害以聞且請固闗無出唐歷會偵人自陜至云崔乾祐所將衆不滿四千不足</hi>
<hi>圖也上大悦舊翰傳翰既斬乾運心不自安又素有風疾至是頗甚軍中之務不復躬親委政于行軍司馬田</hi>
<hi>良丘良丘復不敢專斷教令不一頗無部伍其將王思禮李承光又爭長不叶人無鬭志今兼采之</hi>己丑<lb/>
遇崔乾祐之軍於靈寶西原<hi>靈寶縣更名見二百十五卷天寶元年</hi>乾祐<lb/>
據險以待之南薄山北阻河隘道七十里庚寅官軍與<lb/>
乾祐㑹戰<hi>薄伯各翻隘烏介翻傳考異曰肅宗實録乙酉翰與乾祐㑹戰舊  四日次靈寶西原八</hi>
<hi>日與賊交戰新傳丙戍次靈寶西原庚寅與乾祐戰按翰軍既遇賊必不留四日然後戰𤣥宗實録丙戍翰出</hi>
<hi>闗己丑遇賊庚寅戰此近是今從之幸蜀記亦然</hi>乾祐伏兵於險翰與田良丘<lb/>
<pb n="KR2b0007_WYG_218-8a"/>
浮舟中流以觀軍勢見乾祐兵少趣諸軍使進王思禮<lb/>
等將精兵五萬居前龐忠等將餘兵十萬繼之翰以兵<lb/>
三萬登河北阜望之鳴鼓以助其勢<hi>少始紹翻趣讀曰促將即亮翻又音</hi>
<hi>如字</hi>乾祐所出兵不過萬人什什伍伍散如列星或疎㦯<lb/>
宻或前或却官軍望而笑之乾祐嚴精兵陳於其後兵<lb/>
既交賊偃旗如欲遁者官軍懈不為備須臾伏兵𤼵賊<lb/>
乗高下木石撃殺士卒甚衆道隘士卒如束槍槊不得<lb/>
用翰以氊車駕馬為前驅欲以衝賊日過中東風暴急<lb/>
<pb n="KR2b0007_WYG_218-8b"/>
乾祐以草車數十乗塞氊車之前縱火焚之<hi>乗繩證翻塞悉則翻</hi>
<hi>草考異曰幸蜀記曰野中先有官  積數十堆因風焚之今従舊傳</hi>煙焰所被<hi>被皮義翻</hi>官軍<lb/>
不能開目妄自相殺謂賊在煙中聚弓弩而射之<hi>射而亦翻</hi>
日暮矢盡乃知無賊乾祐遣同羅精騎自南山過出官<lb/>
軍之後擊之官軍首尾駭亂不知所備於是大敗或弃<lb/>
甲竄匿山谷或相擠排入河溺死囂聲振天地賊乗勝<lb/>
蹙之後軍見前軍敗皆自潰河北軍望之亦潰<hi>河北軍翰所自</hi>
<hi>將者也</hi>翰獨與麾下數百騎走自首陽山西度河入闗<hi>首陽</hi>
<pb n="KR2b0007_WYG_218-9a"/>
<hi>山當是首山衍陽字首山在蒲州河東縣界與湖城縣之荆山隔河相對</hi>闗外先為三塹皆<lb/>
廣二丈深丈<hi>廣古曠翻深式浸翻</hi>人馬墜其中須臾而滿餘衆踐<lb/>
之以度<hi>踐息淺翻</hi>士卒得入闗者纔八千餘人辛夘乾祐進<lb/>
攻潼闗克之翰至闗西驛揭牓收散卒欲復守潼闗<hi>復扶</hi>
<hi>又翻</hi>蕃將火拔歸仁等以百餘騎圍驛入謂翰曰賊至矣<lb/>
請公上馬翰上馬出驛歸仁帥衆叩頭曰公以二十萬<lb/>
衆一戰棄之何靣目復見天子<hi>帥讀曰率復扶又翻</hi>且公不見髙<lb/>
仙芝封常清乎<hi>謂軍敗必誅也事見上卷上年</hi>請公東行翰不可欲下<lb/>
<pb n="KR2b0007_WYG_218-9b"/>
馬歸仁以毛縶其足於馬腹及諸將不從者皆執之以<lb/>
東<hi>將即亮翻下同降户江翻</hi>㑹賊將田乾真已至遂降之俱送洛陽<lb/>
安禄山問翰曰汝常輕我<hi>事見二百十六卷天寶十一載</hi>今定何如翰<lb/>
伏地對曰臣肉眼不識聖人今天下未平李光弼在常<lb/>
山李祗在東平<hi>李祗即謂吳王祇</hi>魯炅在南陽<hi>炅火迥翻</hi>陛下留臣<lb/>
使以尺書招之不日皆下矣禄山大喜以翰為司空同<lb/>
平章事謂火拔歸仁曰汝叛主不忠不義執而斬之翰<lb/>
以書招諸將皆復書責之禄山知不效乃囚諸苑中<hi>東都</hi>
<pb n="KR2b0007_WYG_218-10a"/>
<hi>苑中池</hi>潼闗既敗於是河東華陰馮翊上洛防禦使皆弃<lb/>
郡走<hi>河東郡蒲州華陰郡華州馮翊郡同州上洛郡商州華戸化翻</hi>所在守兵皆散是<lb/>
日翰麾下來告急上不時召見<hi>見賢遍翻</hi>但遣李福德等將<lb/>
監牧兵赴潼闗及暮平安火不至<hi>六典唐鎮戍烽候所至大率相去三十里</hi>
<hi>每日初夜放煙一炬謂之平安火時守兵已潰無人復舉火</hi>上始懼壬辰召宰相謀<lb/>
之楊國忠自以身領劒南聞安祿山反即令副使崔圓<lb/>
陰具儲偫以備有急投之<hi>相息亮翻令力丁翻使疏吏翻偫直里翻</hi>至是首<lb/>
唱幸蜀之䇿上然之癸巳國忠集百官於朝堂惶懅流<lb/>
<pb n="KR2b0007_WYG_218-10b"/>
涕<hi>朝直遥翻下同懅巨魚翻急也</hi>問以䇿略皆唯唯不對<hi>唯于癸翻</hi>國忠曰<lb/>
人告禄山反狀已十年上不之信今日之事非宰相之<lb/>
過仗下<hi>朝罷則左右三衛立仗者皆休下</hi>士民驚擾奔走不知所之市<lb/>
里蕭條國忠使韓虢入宫勸上入蜀甲午百官朝者什<lb/>
無一二上御勤政樓下制云欲親征聞者皆莫之信以<lb/>
京兆尹魏方進為御史大夫兼置頓使京兆少尹靈昌<lb/>
崔光逺為京兆尹充西京留守將軍邉令誠掌宫闈管<lb/>
鑰託以劒南節度大使頴王璬將赴鎮令本道設儲偫<lb/>
<pb n="KR2b0007_WYG_218-11a"/>
<hi>璬公了翻偫文里翻</hi>是日上移仗北内<hi>唐都長安以太極宫為西内大明宫為東内興慶宫</hi>
<hi>為南内北内當在𤣥武門内又以地望言之則自興慶宫移仗歸大明宫興慶宫在南大明宫在北故亦謂大</hi>
<hi>明宫為北内門考異曰幸蜀記上遣中使曹仙領千人撃鼔於春明  外又令燒閑廐草積煙焰燎天上將乗</hi>
<hi>馬楊國忠諫以為當謹守宗祧不可輕動韋見素力爭以為賊勢逼近人心不固陛下不可不出避狄國忠暗</hi>
<hi>與賊通其言不可聽往返數四上乃從見素議加魏方進御史大大充前路知頓使按賊陷潼闗鑾輿將出人</hi>
<hi>心已危豈有更擊鼔燒草以驚之國忠乆蓄幸蜀之謀見素乃其所引豈得上前有此爭論此蓋宋巨欲歸功</hi>
<hi>見素事乃近誣今不取</hi>既夕命龍武大將軍陳𤣥禮整比六軍<hi>比毗</hi>
<hi>寐翻</hi>厚賜錢帛選閑廐馬九百餘匹外人皆莫之知乙未<lb/>
<pb n="KR2b0007_WYG_218-11b"/>
黎明上獨與貴妃姊妹皇子妃主皇孫楊國忠韋見素<lb/>
魏方進陳𤣥禮及親近宦官宫人出延秋門<hi>延秋門唐長安禁苑</hi>
<hi>之西門也程大昌雍錄有漢唐要地參出圖唐禁苑西北包漢長安故城未央宫唐後改為通光殿西出即延</hi>
<hi>秋門赴考異曰幸蜀記云丙申百官尚  朝此乙未日事宋巨誤也</hi>妃主皇孫之在外者<lb/>
皆委之而去上過左藏<hi>藏徂浪翻</hi>楊國忠請焚之曰無為賊<lb/>
守上愀然曰賊來不得必更歛於百姓不如與之無重<lb/>
困吾赤子<hi>史記𤣥宗有君人之言愀子小翻歛力瞻翻</hi>是日百官猶有入朝<lb/>
者至宫門猶聞漏聲三衛立仗儼然<hi>唐朝㑹之制三衛畨上分為五仗號</hi>
<pb n="KR2b0007_WYG_218-12a"/>
<hi>衙内五衛一曰供奉仗以左右衛為之二曰親仗以親衛為之三曰勲仗以勲衛為之四曰翊仗以翊衛為之</hi>
<hi>五曰散手仗以親勲翊衛為之平明傳㸃畢内門開百官入立班皇帝升御坐金吾將軍一人奏左右廂内外</hi>
<hi>平安通事舍人贊宰相兩省官再拜升殿内謁者承㫖喚仗左右羽林將軍勘以木契自東西閣而入朝罷皇</hi>
<hi>帝步入東序門然後放仗内外仗隊七刻乃下常參輟朝日六刻即下</hi>門既啓則宫人亂<lb/>
出中外擾攘不知上所之於是王公士民四出逃竄山<lb/>
谷細民爭入宫禁及王公第舍盜取金寶或乗驢上殿<lb/>
又焚左藏大盈庫崔光逺邊令誠帥人救火<hi>帥讀曰率</hi>又募<lb/>
人攝府縣官分守之殺十餘人乃稍定光遠遣其子東<lb/>
<pb n="KR2b0007_WYG_218-12b"/>
見祿山令誠亦以管鑰獻之上過便橋楊國忠使人焚<lb/>
橋上曰士庶各避賊求生柰何絶其路留内侍監高力<lb/>
士使撲滅乃來<hi>𤣥宗始置内侍監秩三品以高力士及袁思藝為之撲普卜翻</hi>上遣宦<lb/>
者王洛卿前行告諭郡縣置頓食時至咸陽望賢宫<hi>咸陽</hi>
<hi>縣在京城西四十里望賢宫在縣東</hi>洛卿與縣令俱逃中使徵召吏民莫<lb/>
有應者日向中上猶未食楊國忠自市胡餅以獻<hi>胡餅今之</hi>
<hi>蒸餅高似孫曰胡餅言以胡麻著之也崔鴻前趙錄石虎諱胡改胡餅曰麻餅緗素雜記曰有鬻胡餅者不曉</hi>
<hi>名之所謂易其名曰爐餅以為胡人所啗故曰胡餅也</hi>於是民爭獻糲飯<hi>糲盧達翻麤也</hi>
<pb n="KR2b0007_WYG_218-13a"/>
雜以麥豆皇孫輩爭以手匊食之須臾而盡猶未能飽<lb/>
<hi>舍考異曰唐歴至望賢頓御馬病上曰殺此馬拆行宫  木煑食之衆不忍食幸蜀記至望賢宫行從皆饑上</hi>
<hi>入宫憩於樹下怫然若有棄海内之意高力士覺之遂抱上足嗚咽開諭上乃止肅宗實錄楊國忠自入市衣</hi>
<hi>袖中盛餬餅獻上皇天寶亂離記六月十一日大駕幸蜀至望賢宫官吏奔竄迨曛黒百姓有稍稍來者上親</hi>
<hi>問之卿家有飯否不擇精麤但且將來老幼於是競擔挈壺漿雜之以麥子飯送至上前先給兵士六宫及皇</hi>
<hi>孫以下咸以手匊而食頃時又盡猶不能飽既乏器用又無釭燭従駕枕藉寢止長幼莫之分别頼月入户庭</hi>
<hi>上與六宫皇孫等差異焉按上九日幸蜀温畬云十一日非也餘則兼采之</hi>上皆酬其直慰<lb/>
勞之<hi>勞力到翻</hi>衆皆哭上亦掩泣有老父郭從謹進言曰祿<lb/>
<pb n="KR2b0007_WYG_218-13b"/>
山包藏禍心固非一日亦有詣闕告其謀者陛下往往<lb/>
誅之<hi>事見上上卷年</hi>使得逞其姦逆致陛下播越是以先王務<lb/>
延訪忠良以廣聰明葢為此也臣猶記宋璟為相數進<lb/>
直言天下賴以安平<hi>為于偽翻數所角翻</hi>自頃以來在廷之臣以<lb/>
言為諱惟阿䛕取容是以闕門之外陛下皆不得而知<lb/>
草野之臣必知有今日乆矣但九重嚴邃區區之心無<lb/>
路上達事不至此臣何由得睹陛下之靣而訴之乎上<lb/>
曰此朕之不明悔無所及慰諭而遣之俄而尚食舉御<lb/>
<pb n="KR2b0007_WYG_218-14a"/>
膳而至<hi>尚主也主御膳之官有奉御有直長而一作以</hi>上命先賜従官<hi>從才用翻下時</hi>
<hi>從同</hi>然後食之令軍士散詣村落求食期未時皆集而行<lb/>
夜將半乃至金城<hi>金城縣屬京兆本始平縣中宗景龍二年送金城公主降吐蕃至此更名</hi>
<hi>金城在京城西八十五里</hi>縣令亦逃縣民皆脱身走飲食器皿具在<lb/>
士卒得以自給時従者多逃内侍監袁思藝亦亡去驛<lb/>
中無燈人相枕藉而寢貴賤無以復辨<hi>枕即任翻藉慈夜翻復扶又翻</hi>
王思禮自潼闗至始知哥舒翰被擒以思禮為河西隴<lb/>
右節度使即令赴鎮収合散卒以俟東討丙申至馬嵬<lb/>
<pb n="KR2b0007_WYG_218-14b"/>
驛<hi>金人疆域圖馬嵬驛在京兆興平縣</hi>將士饑疲皆憤怒陳𤣥禮以禍由<lb/>
楊國忠欲誅之因東宫宦者李輔國以告太子太子未<lb/>
决㑹吐蕃使者二十餘人遮國忠馬訴以無食國忠未<lb/>
及對軍士呼曰國忠與胡虜謀反或射之中鞍國忠走<lb/>
至西門内<hi>馬嵬驛之西門也呼火故翻射而亦翻中竹仲翻</hi>軍士追殺之屠割<lb/>
支體以槍揭其首於驛門外并殺其子户部侍郎暄及<lb/>
韓國秦國夫人御史大夫魏方進曰汝曹何敢害宰相<lb/>
衆又殺之韋見素聞亂而出為亂兵所檛腦血流地衆<lb/>
<pb n="KR2b0007_WYG_218-15a"/>
曰勿傷韋相公救之得免軍士圍驛上聞諠譁問外何<lb/>
事左右以國忠反對上杖屨出驛門慰勞軍士令收隊<lb/>
軍士不應上使高力士問之𤣥禮對曰國忠謀反貴妃<lb/>
不宜供奉願陛下割恩正法上曰朕當自處之<hi>處昌吕翻</hi>入<lb/>
門倚杖傾首而立乆之京兆司錄韋諤前言曰<hi>京兆府司錄參</hi>
<hi>軍正七品上武德初改州主簿曰錄事參軍掌正違失涖符印開元元年改曰司錄</hi>今衆怒難犯<lb/>
<hi>引左傳鄭子産之言</hi>安危在晷刻願陛下速决因叩頭流血上曰<lb/>
貴妃常居深宫安知國忠反謀高力士曰貴妃誠無罪<lb/>
<pb n="KR2b0007_WYG_218-15b"/>
然將士已殺國忠而貴妃在陛下左右豈敢自安願陛<lb/>
下審思之將士安則陛下安矣<hi>將即亮翻下同</hi>上乃命力士引<lb/>
貴妃於佛堂縊殺之輿尸寘驛庭召𤣥禮等入視之𤣥<lb/>
禮等乃免胄釋甲頓首請罪上慰勞之<hi>勞力到翻</hi>令曉諭軍<lb/>
士𤣥禮等皆呼萬嵗再拜而出於是始整部伍為行計<lb/>
諤見素之子也國忠妻裴柔<hi>裴柔故蜀倡也</hi>與其㓜子晞及虢<lb/>
國夫人夫人子裴徽皆走至陳倉縣令薛景仙帥吏士<lb/>
追捕誅之<hi>帥讀曰率下同</hi>丁酉上將𤼵馬嵬朝臣惟韋見素一<lb/>
<pb n="KR2b0007_WYG_218-16a"/>
人乃以韋諤為御史中丞充置頓使<hi>朝直遥翻使疏吏翻</hi>將士皆<lb/>
曰國忠謀反其將吏皆在蜀不可往或請之河隴或請<lb/>
之靈武㦯請之太原<hi>之往也</hi>或言還京師上意在入蜀慮<lb/>
違衆心竟不言所向韋諤曰還京當有禦賊之備今兵<lb/>
少未易東向<hi>易以豉翻</hi>不如且至扶風徐圖去就<hi>幸考異曰  蜀記曰</hi>
<hi>上意將幸西蜀有中使常清奏曰國忠乆在劒南又諸將吏或有連謀慮逺防微須深詳議中官陳全節奏曰</hi>
<hi>太原城池固莫之比可以乆處請幸北京中官郭希奏曰朔方地近被帶山河鎮遏之雄莫之與比以臣愚見</hi>
<hi>不及朔方中使駱氶休奏曰姑臧一郡嘗霸中原秦隴河蘭皆足徴取且巡隴右駐蹕凉州翦彼鯨鯢事將取</hi>
<pb n="KR2b0007_WYG_218-16b"/>
<hi>易左右各陳其意見者十餘輩高力士在側而無言上顧之曰以卿之意何道堪行力士曰太原雖固地與賊</hi>
<hi>鄰本屬祿山人心難測朔方近塞半是蕃戎不達朝章卒難教馭西凉懸遼沙漠蕭條大駕順動人馬非少先</hi>
<hi>無備擬必有闕供賊騎趣来恐見狼狽劒南雖窄土富人繁表裏江山内外險固以臣所料蜀道可行上然之</hi>
<hi>即除韋諤御史中丞充置頓使今従唐歴</hi>上詢于衆衆以為然乃從之及行<lb/>
父老皆遮道請留曰宫闕陛下家居陵寢陛下墳墓今<lb/>
捨此欲何之上為之按轡乆之乃令太子於後宣慰父<lb/>
老父老因曰至尊既不肯留某等願帥子弟從殿下東<lb/>
破賊取長安<hi>帥讀曰率</hi>若殿下與至尊皆入蜀使中原百姓<lb/>
<pb n="KR2b0007_WYG_218-17a"/>
誰為之主須臾衆至數千人太子不可曰至尊遠冒險<lb/>
阻吾豈忍朝夕離左右<hi>離力智翻</hi>且吾尚未靣辭當還白至<lb/>
尊更禀進止涕泣䟦馬欲西<hi>還從宣翻䟦馬者勒馬使回轉也䟦蒲撥翻</hi>建<lb/>
寜王倓<hi>倓徒甘翻</hi>與李輔國執鞚諫曰逆胡犯闕四海分崩<lb/>
不因人情何以興復今殿下從至尊入蜀若賊兵燒絶<lb/>
棧道<hi>鞚苦貢翻棧士限翻</hi>則中原之地拱手授賊矣人情既離不<lb/>
可復合雖欲復至此其可得乎<hi>復扶又翻又音如字</hi>不如收西北<lb/>
守邊之兵召郭李於河北與之併力東討逆賊克復兩<lb/>
<pb n="KR2b0007_WYG_218-17b"/>
京削平四海使社稷危而復安宗廟毁而更存掃除宫<lb/>
禁以迎至尊豈非孝之大者乎何必區區温凊為兒女<lb/>
之戀乎<hi>記曰凡為人子冬温而夏凊昏定而晨省凊七政翻  考異曰舊宦者傳李靖忠啓太子請留</hi>
<hi>張良娣贊成之按太子獨還宣慰百姓良娣不在旁何以得贊成留計今不取天寶亂離記大駕至岐州上取</hi>
<hi>褒斜路幸蜀儲皇取彭原路扺靈武此誤也</hi>廣平王俶亦勸太子留<hi>俶昌六翻</hi>父<lb/>
老共擁太子馬不得行太子乃使俶馳白上上總轡待<lb/>
太子乆不至使人偵之<hi>偵丑鄭翻</hi>還白狀上曰天也乃分後<lb/>
軍二千人及飛龍廐馬從太子<hi>仗内六廐飛龍廐為最上乗馬</hi>且諭將<lb/>
<pb n="KR2b0007_WYG_218-18a"/>
士曰太子仁孝可奉宗廟汝曹善輔佐之<hi>將即亮翻</hi>又諭太<lb/>
子曰汝勉之勿以吾為念西北諸胡吾撫之素厚汝必<lb/>
得其用太子南向號泣而已<hi>上已南邁而太子留在後故南向號泣號戸刀翻</hi>
又使送東宫内人於太子<hi>張良姊在軍中自此搆建寜之禍</hi>且宣㫖欲<lb/>
傳位太子不受俶倓皆太子之子也　己亥上至岐山<lb/>
<hi>岐山縣在扶風郡東北後周天和四年割涇州鶉觚縣之南界置三龍縣隋開皇十六年移於岐山南十里改</hi>
<hi>為岐山縣大業九年移于今縣東北八里唐武德元年移于岐陽縣界張堡壘七年移理龍尾驛城貞觀八年</hi>
<hi>又移理石猪驛</hi>或言賊前鋒且至上遽過宿扶風郡士卒濳懐<lb/>
<pb n="KR2b0007_WYG_218-18b"/>
去就往往流言不遜陳𤣥禮不能制上患之㑹成都貢<lb/>
春綵十餘萬匹至扶風上命悉陳之於庭召將士入臨<lb/>
軒諭之曰朕比來衰耄<hi>比毗至翻</hi>託任失人致逆胡亂常須<lb/>
遠避其鋒知卿等皆倉猝從朕不得别父母妻子苃涉<lb/>
至此<hi>草行為苃水行為涉</hi>勞苦至矣朕甚愧之蜀路阻長郡縣褊<lb/>
小人馬衆多或不能供今聽卿等各還家朕獨與子孫<lb/>
中官前行入蜀亦足自達今日與卿等訣别可共分此<lb/>
綵以備資糧若歸見父母及長安父老為朕致意<hi>為于偽翻</hi>
<pb n="KR2b0007_WYG_218-19a"/>
各好自愛也因泣下霑襟衆皆哭曰臣等死生從陛下<lb/>
不敢有貳上良乆曰去留聽卿自是流言始息<hi>𤣥宗於此有楚</hi>
<hi>昭王去國諭父老之意然𤣥宗之為是言也出于不得已</hi>　太子既留莫知所適廣<lb/>
平王俶曰日漸晏此不可駐衆欲何之皆莫對建寜王<lb/>
倓曰殿下昔嘗為朔方節度大使<hi>事見二百十三卷開元十五年</hi>將吏<lb/>
嵗時致啓倓略識其姓名今河西隴右之衆皆敗降賊<lb/>
<hi>將即亮翻降戸江翻</hi>父兄子弟多在賊中或生異圖朔方道近士<lb/>
馬全盛裴冕衣冠名族必無貳心<hi>時裴冕為河西行軍司馬</hi>賊入長<lb/>
<pb n="KR2b0007_WYG_218-19b"/>
安方掠虜未暇徇地乗此速往就之徐圖大舉此上䇿<lb/>
也衆皆曰善至渭濵遇潼闗敗卒誤與之戰死傷甚衆<lb/>
己乃收餘卒擇渭水淺處乗馬涉度無馬者涕泣而返<lb/>
太子自奉天北上<hi>文明元年分京兆之醴泉始平好畤武功豳州之永夀縣置奉天縣以奉</hi>
<hi>乾陵在長安西北一百五十里上時掌翻</hi>比至新平<hi>比必寐翻及也</hi>通夜馳三百里<lb/>
士卒器械失亡過半所存之衆不過數百新平太守薛<lb/>
羽棄郡走太子斬之是日至安定太守徐瑴亦走又斬<lb/>
之<hi>新平郡豳州安定郡涇州守手又翻下同瑴訖岳翻</hi>　庚子以劒南節度留後<lb/>
<pb n="KR2b0007_WYG_218-20a"/>
崔圓為劒南節度等副大使辛丑上𤼵扶風宿陳倉<lb/>
太子至烏氏彭原太守李遵出迎<hi>烏氏漢縣故墟在彭原東南據舊書烏氏</hi>
<hi>驛名康曰是年改烏氏曰保定余按保定縣本漢安定縣唐為涇州治所在彭原西一百二十里保定縣固是</hi>
<hi>此年更名然非烏氏之地彭原郡寜州本北地郡天寶元年更郡名氏音支</hi>獻衣及糗糧至<lb/>
彭原募士得數百人是日至平凉<hi>糗去乆翻平凉郡原州</hi>閲監牧<lb/>
馬得數萬匹又募士得五百餘人軍勢稍振　壬寅上<lb/>
至散闗<hi>散闗在陳倉縣西南散蘇旱翻</hi>分扈從將士為六軍<hi>從才用翻將即亮翻</hi>
<hi>下同</hi>使頴王璬先行詣劒南<hi>璬公了翻寅考異曰肅宗實錄七月壬  上皇入劒門幸</hi>
<pb n="KR2b0007_WYG_218-20b"/>
<hi>普安郡命頴王璬先入蜀今従𤣥宗實錄康駢劇談錄上至駱谷山登高望遠嗚咽流涕謂高力士曰吾昔若</hi>
<hi>聴九齡語不到此命中使往韶州祭之按𤣥宗入蜀不自駱谷康駢誤也舊張九齡傳曰上皇在蜀思張九齡</hi>
<hi>之先覺下詔贈司徒仍遣就韶州致祭案其詔乃德宗贈九齡司徒詔也張九齡事迹云建中元年七月詔舊</hi>
<hi>傳誤也</hi>夀王瑁等分將六軍以次之<hi>瑁莫報翻將同上音又音如字</hi>丙午<lb/>
上至河池郡<hi>河池郡鳳州</hi>崔圓奉表迎車駕具陳蜀土豐稔<lb/>
甲兵全盛上大悦即日以圓為中書侍郎同平章事蜀<lb/>
郡長史如故以隴西公瑀為漢中王梁州都督山南西<lb/>
道采訪防禦使瑀璡之弟也<hi>長知兩翻瑀音禹使疏吏翻璡則鄰翻汝陽王璡寜</hi>
<pb n="KR2b0007_WYG_218-21a"/>
<hi>王憲之嫡長子</hi>　王思禮至平凉聞河西諸胡亂還詣行在初<lb/>
河西諸胡部落聞其都䕶皆從哥舒翰没於潼闗故爭<lb/>
自立相攻擊而都䕶實從翰在北岸不死又不與火拔<lb/>
歸仁俱降賊<hi>降戸降翻</hi>上乃以河西兵馬使周泌為河西節<lb/>
度使隴右兵馬使彭元耀為隴右節度使<hi>泌薄必翻宗考異曰肅</hi>
<hi>實錄即位之日以泌為河西耀為隴右節度使或者𤣥宗已命以二鎮二人至靈武見肅宗又加新命乎唐厯</hi>
<hi>作周秘令從𤣥宗實錄</hi>與都䕶思結進明等俱之鎮<hi>突厥之臯蘭州興昔府思</hi>
<hi>結之蹛林州金水州賀蘭州盧山府皆覊屬河西又隴右道有突厥州三府二十七</hi>招其部落以<lb/>
<pb n="KR2b0007_WYG_218-21b"/>
思禮為行在都知兵馬使　戊申扶風民康景龍等自<lb/>
相帥擊賊所署宣慰使薛總斬首二百餘級庚戍陳倉<lb/>
令薛景仙殺賊守將克扶風而守之<hi>帥讀曰率將即亮翻下同</hi>　安<lb/>
祿山不意上遽西幸遣使止崔乾祐兵留潼闗凡十日<lb/>
乃遣孫孝哲將兵入長安<hi>迹考異曰肅宗實錄祿山事  惟載七月丁卯己巳祿山</hi>
<hi>害諸妃主諸書皆無賊入長安之日惟亂離記云六月二十三日孫孝哲等攻陷長安害諸妃主皇孫七月一</hi>
<hi>日禄山遣殿中御史張通儒為西京留守此書多牴牾不足為據然以月日計之賊以六月八日破潼闗其入</hi>
<hi>長安必在此月内矣新傳云賊不謂天子能遽去駐兵潼闗十日乃西行時已至扶風按𤣥宗十六日至扶風</hi>
<pb n="KR2b0007_WYG_218-22a"/>
<hi>縣十七日至扶風郡若賊駐潼闗十日則於時未能至長安也又云祿山使張通儒守東京田乾真為京兆尹</hi>
<hi>又云祿山未至長安士人皆逃入山谷羣不逞剽在藏大盈庫百司帑藏竭乃火其餘祿山至怒乃大索三日</hi>
<hi>按舊傳通儒為西京留守徧檢諸書祿山自反後未嘗至長安新傳誤也</hi>以張通儒為西京<lb/>
留守崔光逺為京兆尹使安忠順將兵屯苑中以鎮闗<lb/>
中<hi>此西京苑中也</hi>孝哲為祿山所寵任尤用事常與嚴莊爭權<lb/>
祿山使監闗中諸將<hi>監工衘翻</hi>通儒等皆受制于孝哲孝哲<lb/>
豪侈果於殺戮賊黨畏之禄山命搜捕百官宦者宫女<lb/>
等每獲數百人輒以兵衛送洛陽王侯將相扈從車駕<lb/>
<pb n="KR2b0007_WYG_218-22b"/>
家留長安者誅及嬰孩<hi>從才用翻</hi>陳希烈以晩節失恩怨上<lb/>
與張均張垍等皆降於賊<hi>陳希烈以罷相失職張均張垍恨不大用故皆降賊</hi>禄<lb/>
山以希烈垍為相自餘朝士皆授以官於是賊勢大熾<lb/>
西脅汧隴南侵江漢北割河東之半<hi>得扶風則西脅汧隴圍南陽則南侵</hi>
<hi>江漢崔乾祐乗潼闗之捷北取河東汧口堅翻</hi>然賊將皆麤猛無遠略既克長<lb/>
安以為得志日夜縱酒專以聲色寶賄為事無復西出<lb/>
之意<hi>復扶又翻下始復同</hi>故上得安行入蜀太子北行亦無追迫<lb/>
之患　李光弼圍北陵未下聞潼闗不守解圍而南史<lb/>
<pb n="KR2b0007_WYG_218-23a"/>
思明踵其後光弼撃却之與郭子儀皆引兵入井陘留<lb/>
常山太守王俌將景城河間團練兵守常山<hi>俌音甫</hi>平盧<lb/>
節度使劉正臣將襲范陽未至史思明引兵逆擊之正<lb/>
臣大敗棄妻子走士卒死者七千餘人初顔真卿聞河<lb/>
北節度使李光弼出井陘即歛軍還平原以待光弼之<lb/>
命聞郭李西入井陘真卿始復區處河北軍事<hi>處昌吕翻</hi>
太子之平凉數日朔方留後杜鴻漸六城水陸運使魏<lb/>
少遊<hi>朔方所統有三受降城及豐安定逺振武三城皆在黄河外</hi>節度判官崔漪支<lb/>
<pb n="KR2b0007_WYG_218-23b"/>
度判官盧簡金鹽池判官李涵<hi>靈鹽二州皆有鹽池故置判官</hi>相與謀<lb/>
曰平凉散地非屯兵之所靈武兵食完富<hi>靈武郡靈州朔方節度使</hi>
<hi>治所</hi>若迎太子至此北收諸城兵西𤼵河隴勁騎南向以<lb/>
定中原此萬世一時也乃使涵奉牋于太子且籍朔方<lb/>
士馬甲兵穀帛軍須之數以獻之涵至平凉太子大悦<lb/>
㑹河西司馬裴冕入為御史中丞至平凉見太子亦勸<lb/>
太子之朔方太子從之鴻漸暹之族子<hi>杜暹開元中為相</hi>涵道<lb/>
之曾孫也<hi>道永安王孝基兄子嗣孝基後</hi>鴻漸漪使少遊居後葺次舍<lb/>
<pb n="KR2b0007_WYG_218-24a"/>
庀資儲<hi>庀卑婢翻具也</hi>自迎太子於平凉北境説太子曰朔方<lb/>
天下勁兵處也今吐蕃請和囘紇内附<hi>説輸芮翻紇下没翻</hi>四方<lb/>
郡縣大抵堅守拒賊以俟興復殿下今理兵靈武按轡<lb/>
長驅移檄四方収攬忠義則逆賊不足屠也少遊盛治<lb/>
宫室帷帳皆倣禁中飲膳備水陸秋七月辛酉太子至<lb/>
靈武悉命撤之<hi>史言肅宗以此成興復之功</hi>　甲子上至普安<hi>普安郡劒</hi>
<hi>州</hi>憲部侍郎房琯來謁見<hi>見賢遍翻</hi>上之𤼵長安也群臣多<lb/>
不知至咸陽謂高力士曰朝臣誰當來誰不來對曰張<lb/>
<pb n="KR2b0007_WYG_218-24b"/>
均張垍父子受陛下恩最深且連戚里<hi>謂垍尚主也垍其冀翻</hi>是<lb/>
必先來時論皆謂房琯宜為相而陛下不用<hi>琯古緩翻相息亮翻</hi>
又禄山嘗薦之恐或不來上曰事未可知及琯至上問<lb/>
均兄弟對曰臣帥與偕來逗遛不進觀其意似有所蓄<lb/>
而不能言也<hi>帥讀曰率逗音豆</hi>上顧力士曰朕固知之矣即日<lb/>
以琯為文部侍郎同平章事<hi>天寶十一載改刑部曰憲部吏部曰文部</hi>初張<lb/>
垍尚寜親公主<hi>寜親公主自興信徙封上女也</hi>聽於禁中置宅寵渥無<lb/>
比陳希烈求解政務<hi>事見上卷天寶十三載</hi>上幸垍宅問可為相<lb/>
<pb n="KR2b0007_WYG_218-25a"/>
者垍未對上曰無若愛壻垍降階拜舞既而不用故垍<lb/>
懷怏怏上亦覺之<hi>怏於兩翻</hi>是時均垍兄弟及姚崇之子尚<lb/>
書右丞奕蕭嵩之子兵部侍郎華韋安石之子禮部侍<lb/>
郎陟太常少卿斌皆以才望至大官上嘗曰吾命相當<lb/>
徧舉故相子弟耳既而皆不用<hi>自初張垍以下史皆追叙前事斌音彬</hi>
裴冕杜鴻漸等上太子牋請遵馬嵬之命即皇帝位太<lb/>
子不許<hi>上時掌翻嵬五囘翻</hi>冕等言曰將士皆闗中人日夜思歸<lb/>
所以﨑嶇從殿下逺涉沙塞者冀尺寸之功若一朝離<lb/>
<pb n="KR2b0007_WYG_218-25b"/>
散不可復集願殿下勉狥衆心為社稷計牋五上<hi>將即亮翻</hi>
<hi>復扶又翻上時掌翻</hi>太子乃許之是日肅宗即位於靈武城南樓<lb/>
群臣舞蹈上流涕歔欷<hi>自此以後凡書上者皆謂肅宗也歔音虚欷許既翻又音希</hi>
尊𤣥宗為上皇天帝赦天下改元<hi>至是方改天寶十四載為至徳元載</hi>以<lb/>
杜鴻漸崔漪並知中書舍人事裴冕為中書侍郎同平<lb/>
章事改闗内采訪使為節度使徙治安化以前蒲闗防<lb/>
禦使吕崇賁為之<hi>闗内采訪使以京官領無治所今改為節鎮治安化領京兆同岐金啇五</hi>
<hi>州安化縣本隋之𢎞化縣天寶元年連名併更慶州𢎞化郡為安化郡蒲闗即蒲津闗使疏吏翻</hi>以陳<lb/>
<pb n="KR2b0007_WYG_218-26a"/>
倉令薛景仙為扶風太守兼防禦使隴右節度使郭英<lb/>
乂為天水太守兼防禦使<hi>守式又翻天水郡秦州</hi>時塞上精兵皆<lb/>
選入討賊惟餘老弱守邉文武官不滿三十人披草萊<lb/>
立朝廷制度艸創武人驕慢大將管崇嗣在朝堂背闗<lb/>
而坐言笑自若監察御史李勉奏彈之<hi>朝直遥翻將即亮翻背蒲妹翻</hi>
<hi>監工衘翻</hi>繫於有司上特原之歎曰吾有李勉朝廷始尊勉<lb/>
元懿之曾孫也<hi>鄭王元懿高祖之子</hi>旬日間歸附者漸衆張良娣<lb/>
性巧慧能得上意從上來朔方時從兵單寡<hi>娣大計翻時従才用</hi>
<pb n="KR2b0007_WYG_218-26b"/>
<hi>翻</hi>良娣每寢常居上前上曰禦冦非婦人所能良娣曰<lb/>
倉猝之際妾以身當之殿下可從後逸去至靈武産子<lb/>
三日起縫戰士衣上止之對曰此非妾自養之時上以<lb/>
是益憐之<hi>為良娣挾寵當權得禍張本良娣秩正三品</hi>丁卯上皇制以太子<lb/>
亨充天下兵馬元帥領朔方河東河北平盧節度都使<lb/>
南取長安洛陽<hi>甲子太子即位於靈武丁卯上皇下此制葢道里相去遼逺蜀中未之知也帥</hi>
<hi>所類翻使疏吏翻</hi>以御史中丞裴冕兼左庶子隴西郡司馬劉<lb/>
秩試守右庶子<hi>隴西郡渭州劉秩必房琯所薦</hi>永王璘充山南東道嶺<lb/>
<pb n="KR2b0007_WYG_218-27a"/>
南黔中江南西道節度都使以少府監竇紹為之傅<hi>璘離</hi>
<hi>珍翻黔音琴少始照翻</hi>長沙太守李峴為都副大使<hi>節度都副大使也</hi>盛<lb/>
王琦充廣陵大都督領江南東路及淮南河南等路節<lb/>
度都使以前江陵都督府長史劉彚為之傅廣陵郡長<lb/>
史李成式為都副大使<hi>廣陵郡揚州</hi>豐王珙充武威都督仍<lb/>
領河西隴右安西北庭等路節度都使以隴西太守濟<lb/>
陰鄧景山為之傅充都副大使<hi>諸道各有節度使以諸王為都使以統之其不</hi>
<hi>赴鎮者都副大使攝統濟子禮翻</hi>應須士馬甲仗糧賜等並於當路自<lb/>
<pb n="KR2b0007_WYG_218-27b"/>
供其諸路本節度使虢王巨等並依前充使<hi>依前為節度使也</hi>
其署置官屬及本路郡縣官並任自簡擇署訖聞奏時<lb/>
𤦺珙皆不出閤惟璘赴鎮<hi>為璘舉兵作亂張本</hi>置山南東道節度<lb/>
使領襄陽等九郡<hi>領襄州襄陽郡鄧州南陽郡隨州漢東郡唐州淮安郡均州武當郡房州</hi>
<hi>房陵郡金州安康郡商州上洛郡</hi>升五府經略使為嶺南節度領南海<lb/>
等二十二郡升五溪經略使為黔中節度領黔中等諸<lb/>
郡<hi>註見上年黔音琴</hi>分江南為東西二道東道領餘杭西道領<lb/>
豫章等諸郡<hi>餘杭郡杭州豫章郡洪州</hi>先是四方聞潼闗失守莫知<lb/>
<pb n="KR2b0007_WYG_218-28a"/>
上所之及是制下始知乗輿所在<hi>先悉薦翻守式又翻乗䋲證翻</hi>彚秩<lb/>
之弟也　安禄山使孫孝哲殺霍國長公主<hi>霍國長公主睿宗女</hi>
<hi>下嫁裴虚已長知兩翻</hi>及王妃駙馬等於崇仁坊刳其心以祭安<lb/>
慶宗<hi>安慶宗誅見上卷上年</hi>凡楊國忠高力士之黨及禄山素所<lb/>
惡者皆殺之<hi>惡烏路翻</hi>凡八十三人或以鐵棓揭其腦蓋<hi>棓蒲</hi>
<hi>項翻人𩕄門有骨葢其上謂之腦葢今方書所云天靈蓋即其物</hi>流血滿街己巳又殺<lb/>
皇孫及郡縣主二十餘人　庚午上皇至巴西太守崔<lb/>
渙迎謁<hi>隆州巴西郡先天二年避上皇諱更名閬州天寶元年更名閬中郡更綿州金山郡曰已西郡</hi>
<pb n="KR2b0007_WYG_218-28b"/>
<hi>聞考異曰肅宗實録作辛未今従𤣥宗實録次柳氏舊  上始入斜谷天尚早煙霧甚昧知頓使給事中韋倜</hi>
<hi>於墅中得新熟酒一壺跪獻于馬首者數四上不為之舉倜懼乃注于他器自引滿于前上曰卿以我為疑也</hi>
<hi>始吾御宇之初嘗大醉損一人吾悼之因以為戒迨今四十年矣未嘗甘酒味指力士近臣曰此皆知之非紿</hi>
<hi>卿也從者聞之無不感悦幸蜀記上皇在巴西郡宰臣請高力士奏蜀中氣厚温瘴宜數進酒上皇令高力士</hi>
<hi>宣㫖曰朕本嗜酒斷之已乆終不再飲深愧卿等意也力士因説上皇開元四年因醉怒殺一人明日都不記</hi>
<hi>得猶召之左右具奏上愴然不言乃賜御庫絹五百匹用給喪事更令力士就宅宣㫖致祭從兹斷酒雖下藥</hi>
<hi>亦不輒飲按𤣥宗荒于聲色幾喪天下斷酒小善夫何足言今不取</hi>上皇與語悦之房琯<lb/>
復薦之<hi>復扶又翻</hi>即日拜門下侍郎同平章事以韋見素為<lb/>
<pb n="KR2b0007_WYG_218-29a"/>
左相渙𤣥暐之孫也<hi>中宗之復辟也崔𤣥暐之功列于五王</hi>　初京兆李<lb/>
泌幼以才敏著聞𤣥宗使與忠王遊忠王為太子泌已<lb/>
長<hi>長知兩翻</hi>上書言事𤣥宗欲官之不可使與太子為布衣<lb/>
交太子常謂之先生楊國忠惡之奏徙蘄春<hi>蘄春郡蘄州惡烏路</hi>
<hi>翻</hi>後得歸隠居頴陽<hi>武后載初元年分河南伊闕嵩陽置武臨縣開元十五年更名穎陽</hi>
<hi>屬河南府</hi>上自馬嵬北行遣使召之謁見于靈武<hi>舊考異曰  傳云謁</hi>
<hi>見於彭原今從泌子繁所為鄴侯家傳云即位八九日矣見賢遍翻</hi>上大喜出則聯轡寢<lb/>
則對榻如為太子時事無大小皆咨之言無不從至於<lb/>
<pb n="KR2b0007_WYG_218-29b"/>
進退將相亦與之議上欲以泌為右相泌固辭曰陛下<lb/>
待以賔友則貴於宰相矣何必屈其志上乃止<hi>曰考異  舊傳</hi>
<hi>泌稱山人固辭官秩得以散官寵之得當作特解褐拜銀青光祿大夫俾掌樞務鄴侯家傳曰初欲拜為右相</hi>
<hi>恐戎事固辭爵願以客從曰陛下待以賔友則貴于宰相矣何必屈其志上無以逼今従之</hi>　同羅<lb/>
突厥從安祿山反者屯長安苑中甲戍其酋長阿史那<lb/>
從禮帥五千騎竊廄馬二千匹逃歸朔方<hi>帥讀曰率下同騎奇寄翻</hi>
謀邀結諸胡盜據邊地上遣使宣慰之降者甚衆<hi>異考  曰</hi>
<hi>肅宗實錄忽聞同羅突厥背祿山走投朔方與六州羣胡共圖河朔諸將皆恐上曰因之招諭當益我軍威上</hi>
<pb n="KR2b0007_WYG_218-30a"/>
<hi>使宣慰果降者過半舊崔光遠傳云同羅背祿山以廐馬二千出至滻水孫孝哲安神威從而召之不得神威</hi>
<hi>憂死陳翃汾陽王家傳云安禄山多譎詐更謀河曲熟蕃以為己屬使蕃將阿史那從禮領同羅突厥五千騎</hi>
<hi>偽稱叛乃投朔方出塞門説九姓府六胡州悉已來矣甲兵五萬部落五十萬蟻集於經略軍北按同羅叛賊</hi>
<hi>則當西出豈得復至滻水此舊傳誤也若禄山使從禮偽叛則孝哲何故召之神威何為怖死又必須先送降</hi>
<hi>欵于肅宗如此則諸將當喜而不恐賊之陰計豈徒取河曲熟蕃也葢同羅等乆客思歸故叛祿山欲乗世亂</hi>
<hi>結諸胡據邉地耳肅宗錄所謂共圖河朔者欲據河朔西方兩道猶言河隴也肅宗從而招之必有降者若又</hi>
<hi>大半則似太多今參取諸書可信者存之</hi>　賊遣兵冦扶風薛景仙擊却之<lb/>
　安禄山遣其將高嵩以敕書繒綵誘河隴將士大震<lb/>
<pb n="KR2b0007_WYG_218-30b"/>
闗使郭英乂擒斬之<hi>大震闗在隴州汧源縣西隴山繒慈陵翻誘音酉</hi>　同羅<lb/>
突厥之逃歸也長安大擾官吏竄匿獄囚自出京兆尹<lb/>
崔光逺以為賊且遁矣遣吏卒守孫孝哲宅孝哲以狀<lb/>
白禄山光逺乃與長安令蘇震帥府縣官十餘人來奔<lb/>
<hi>府京兆府也縣長安萬年</hi>己卯至靈武上以光逺為御史大夫兼京<lb/>
兆尹使之渭北招集吏民<hi>以考異曰天寶亂離記祿山  張通儒為西京留守通儒</hi>
<hi>素憚侍中苖公晉卿内史崔公光逺二人並偽於通儒處請分本職通儒許之由是微申存撫兩街百姓長安</hi>
<hi>稍見寜帖宻宣諭人主倉惶西幸之意老幼對泣悲不自勝皆感恩㫖苗公乗驢間道赴蜀奔駕光遠亦潛去</hi>
<pb n="KR2b0007_WYG_218-31a"/>
<hi>焉通儒素憚兩公名德内特寛之按舊苗晉卿傳濳遁山谷南投金州未嘗受賊官今不取</hi>以震為<lb/>
中丞震瓌之孫也<hi>蘇瓌事武后中睿三朝歴位台輔</hi>禄山以田乾真為<lb/>
京兆尹侍御史吕諲右拾遺楊綰奉天令安平崔器相<lb/>
繼詣靈武以諲器為御史中丞綰為起居舍人知制誥<lb/>
<hi>唐制誥皆中書舍人掌之以他官掌制誥者謂之知制誥諲音因</hi>上命河西節度副使<lb/>
李嗣業將兵五千赴行在<hi>嗣考異曰段秀實别傳曰詔  業將安西五萬衆赴行在</hi>
<hi>今從舊傳</hi>嗣業與節度使梁宰謀且緩師以觀變綏德府折<lb/>
衝段秀實讓嗣業曰豈有君父告急而臣子晏然不赴<lb/>
<pb n="KR2b0007_WYG_218-31b"/>
者乎特進常自謂大丈夫今日視之乃兒女子耳<hi>據新書秀</hi>
<hi>實自大堆府果毅遷綏德府折衝李嗣業以戰功散階轉至特進故稱之</hi>嗣業大慙即白宰<lb/>
如數發兵以秀實自副將之詣行在上又徵兵於安西<lb/>
行軍司馬李栖筠𤼵精兵七千人勵以忠義而遣之<lb/>
敕改扶風為鳳翔郡　庚辰上皇至成都從官及六軍<lb/>
至者千三百人而已<hi>従才用翻</hi>令狐潮圍張廵於雍丘相守<lb/>
四十餘日<hi>是年五月令狐潮冄攻雍丘</hi>朝廷聲問不通潮聞𤣥宗已<lb/>
幸蜀復以書招巡<hi>復扶又翻下後復敢復同</hi>有大將六人官皆開府<lb/>
<pb n="KR2b0007_WYG_218-32a"/>
特進白巡以兵勢不敵且上存亡不可知不如降賊巡<lb/>
陽許諾明日堂上設天子畫像帥將士朝之<hi>將即亮翻帥讀曰率朝直</hi>
<hi>遥翻</hi>人人皆泣巡引六將於前責以大義斬之士心益勸<lb/>
城中矢盡巡縳藁為人千餘被以黑衣夜縋城下潮兵<lb/>
爭射之<hi>祓皮義翻縋馳偽翻射而亦翻下弩射同</hi>乆乃知其藁人得矢數十<lb/>
萬其後復夜縋人<hi>復扶又翻下同</hi>賊笑不設備乃以死士五百<lb/>
斫潮營潮軍大亂焚壘而遁追奔十餘里潮慙益兵圍<lb/>
之巡使郎將雷萬春於城上與潮相聞賊弩射之靣中<lb/>
<pb n="KR2b0007_WYG_218-32b"/>
六矢而不動<hi>中竹仲翻</hi>潮疑其木人使諜問之乃大驚<hi>諜達恊翻</hi>
遥謂巡曰向見雷將軍方知足下軍令矣然其如天道<lb/>
何巡謂之曰君未識人倫焉知天道<hi>言叛君附賊未識君臣之倫也焉於</hi>
<hi>乾翻</hi>未幾出戰<hi>幾居豈翻</hi>擒賊將十四人斬首百餘級賊乃夜<lb/>
遁收兵入陳留不敢復出頃之賊步騎七千餘衆屯白<lb/>
沙渦<hi>九域志開封中牟縣有白沙鎮杜預曰梁國寜陵縣北沙陽亭春秋之沙隨地也</hi>巡夜襲<lb/>
撃大破之還至桃陵<hi>司馬彪郡國志東郡燕縣有桃城燕縣唐為滑州胙城縣</hi>遇賊<lb/>
救兵四百餘人悉擒之分别其衆<hi>别彼列翻</hi>媯檀及胡兵悉<lb/>
<pb n="KR2b0007_WYG_218-33a"/>
斬之滎陽陳留脅從兵皆散令歸業<hi>媯州漢潘縣地檀州漢白檀縣地續</hi>
<hi>書云白檀縣即古北平六考異曰張中丞傳自三月二日潮至雍丘城下攻守  十餘日潮大敗而走則於時</hi>
<hi>已五月初矣又云未幾潮又帥衆来攻謂巡曰木朝危蹙兵不出闗則是潼闗未破也又巡答潮書主上縁哥</hi>
<hi>舒被衂幸于西蜀孝義皇帝收河隴之馬取太原之甲蕃漢雲集不減四十萬衆前月二十七日已到土門蜀</hi>
<hi>漢之兵吳楚驍勇循江而下永王申王部統已到申息之南門竊料胡虜遊䰟終不臘矣則是七月十五日丁</hi>
<hi>卯以後也其曰前月二十七日兵到土門葢圍城中傳聞之誤也又云相守四十餘日潮收兵入陳留不敢出</hi>
<hi>其下乃云五月魯炅敗于葉六月哥舒翰敗于潼闗上皇幸蜀皇帝北廵靈武六月九日賊將瞿伯玉據圉城</hi>
<hi>十二日賊屯白沙渦十四日夜巡襲破之七月十二日潮伯玉至雍丘又破之其日月前後差舛不可考葢李</hi>
<pb n="KR2b0007_WYG_218-33b"/>
<hi>翰亦得于傳聞不能精審今但置闗破以前事於五月闗破以後事于七月耳</hi>旬日間民去賊<lb/>
來歸者萬餘戸　河北諸郡猶為唐守<hi>為于偽翻</hi>常山太守<lb/>
王俌欲降賊諸將怒因擊毬縱馬踐殺之時信都太守<lb/>
烏承恩麾下有朔方兵三千人諸將遣使者宗仙運帥<lb/>
父老詣信都迎承恩鎮常山承恩辭以無詔命仙運説<lb/>
承恩曰<hi>説式芮翻</hi>常山地控燕薊路通河洛有井陘之險足<lb/>
以扼其咽喉頃屬車駕南遷<hi>咽音煙屬之欲翻南遷謂自長安南幸蜀也蜀在長</hi>
<hi>安南山之南</hi>李大夫收軍退守晉陽<hi>李大夫謂光弼也</hi>王太守權統<lb/>
<pb n="KR2b0007_WYG_218-34a"/>
後軍欲舉城降賊衆心不從身首異處大將軍兵精氣<lb/>
肅遠近莫敵若以家國為念移據常山與大夫首尾相<lb/>
應則洪勲盛烈孰與為比若疑而不行又不設備常山<lb/>
既陷信都豈能獨全承恩不從仙運又曰將軍不納鄙<lb/>
夫之言必懼兵少故也今人不聊生咸思報國競相結<lb/>
聚屯據鄉村若懸賞招之不旬日十萬可致與朔方甲<lb/>
士三千餘人相參用之足成王事若捨要害以授人居<lb/>
四通而自安<hi>言信都之地夷庚四逹非可居之以自安</hi>譬如倒持劒㦸取敗<lb/>
<pb n="KR2b0007_WYG_218-34b"/>
之道也承恩竟疑不決承恩承玼之族兄也<hi>烏承玼見二百十三</hi>
<hi>卷開元二十年玼音此又且禮翻今考異曰韓愈烏氏先廟碑云承恩承洽之兄  従新傳</hi>是月史<lb/>
思明蔡希德將兵萬人南攻九門旬日九門偽降伏甲<lb/>
於城上思明登城伏兵攻之思明墜城鹿角傷其左脅<lb/>
夜奔博陵　顔真卿以蠟丸達表於靈武以真卿為工<lb/>
部尚書兼御史大夫依前河北招討采訪處置使并致<lb/>
赦書亦以蠟丸達之真卿頒下河北諸郡<hi>處昌吕翻又下遐嫁翻</hi>
遣人頒於河南江淮由是諸道始知上即位於靈武徇<lb/>
<pb n="KR2b0007_WYG_218-35a"/>
國之心益堅矣　郭子儀等將兵五萬自河北至靈武<lb/>
靈武軍威始盛人有興復之望矣八月壬午朔以子儀<lb/>
為武部尚書靈武長史以李光弼為户部尚書北都留<lb/>
守<hi>武后天授元年以太原為北都中宗神龍元年罷開元十一年復置天寶元年曰北京是年復曰北都</hi>
並同平章事餘如故光弼以景城河間兵五千赴太原<lb/>
先是河東節度使王承業軍政不脩朝廷遣侍御史崔<lb/>
衆交其兵尋遣中使誅之衆侮易承業<hi>先悉薦翻易式豉翻</hi>光弼<lb/>
素不平至是敕交兵於光弼衆見光弼不為禮又不時<lb/>
<pb n="KR2b0007_WYG_218-35b"/>
交兵光弼怒收斬之軍中股栗<hi>月考異曰肅宗實錄八  壬子子儀光弼皆於</hi>
<hi>常山郡嘉山大破賊子儀等俱奉詔領士馬五萬至自河北以子儀為某官光弼為某官汾陽家傳六月八日</hi>
<hi>破史思明於嘉山之下公謂光弼曰賊散矣其餘幾何可長驅而南以定天下其月發恒陽至常山中使邢延</hi>
<hi>恩至奉詔取河北路席卷而南㑹哥舒翰敗績𤣥宗幸蜀肅宗如朔方公聞之獨總精兵五萬奔肅宗行在𤣥</hi>
<hi>宗有誥以肅宗嗣皇帝位肅宗奉誥歔欷哀不自勝公諫云云跪上天子璽以七月十三日即皇帝位二十七</hi>
<hi>日制可武部尚書平章事幸蜀記六月十一日𤣥宗追郭子儀赴京李光弼守太原河洛春秋六月二十五日</hi>
<hi>大破賊于嘉山二十六日覆陳二十七日有詔至恒陽云潼闗失守駕幸劒南儲君又往靈武由是拔軍入井</hi>
<hi>陘口邠志六月八日敗史思明于嘉山㑹潼闗失守二公班師唐歴七月二十八日子儀光弼並加平章事又</hi>
<pb n="KR2b0007_WYG_218-36a"/>
<hi>詔子儀收軍赴朔方光弼赴太原河洛春秋又云光弼至太原殺王承恩固守晉陽舊紀與實錄同子儀傳七</hi>
<hi>月肅宗即位以賊據兩京方謀收復詔子儀班師八月子儀與光弼帥步騎五萬至自河北光弼傳肅宗理兵</hi>
<hi>於靈武遣中使劉智達追光弼子儀赴行在又云以景城河間之卒五千赴太原𤣥宗實錄六月壬午光弼子</hi>
<hi>儀破史思明於嘉山舊紀六月癸未朔庚寅哥舒翰敗於靈寶其日光弼破史思明于嘉山子儀光弼傅皆云</hi>
<hi>六月無日諸書言李郭事不同如此按嵗朔厯六月癸未朔與舊紀同𤣥宗實錄云壬午誤也肅宗實錄八月</hi>
<hi>壬午朔日也子儀光弼皆於嘉山大破賊領士馬至自河北以為某官某官葢壬午乃拜官日因言已前事耳</hi>
<hi>汾陽家傳邠志皆云六月八日破思明與舊紀同家傳云勸肅宗即位上璽則恐不然哥舒翰以六月八日敗</hi>
<hi>亦須旬日方傳至河北肅宗七月十三日即位若六月二十七日班師七月十三日豈能便逹靈武也河洛春</hi>
<pb n="KR2b0007_WYG_218-36b"/>
<hi>秋二十五日破賊與諸書皆不合恐太後也今據舊𤣥宗紀汾陽家傳邠志唐厯皆云六月八日破史思明宜</hi>
<hi>可從幸蜀記十一日𤣥宗召子儀光弼事或如此但二傳皆云肅宗召之恐是二人在河北聞潼闗不守已收</hi>
<hi>軍赴難在道遇肅宗中使遂趨靈武今從舊傳唐厯拜相在七月二十八日汾陽家傳二十七日肅宗實錄八</hi>
<hi>月一日三書皆不相逺子儀傳云八月雖無日與實錄亦略相應今従實錄據舊傳光弼亦曾到靈武疑朔方</hi>
<hi>兵盡從肅宗故光弼但領河北兵赴太原耳河洛春秋月日尤疎所云殺王承恩固守晉陽必誤也</hi>囘紇<lb/>
可汗吐蕃贊普相繼遣使請助國討賊宴賜而遣之<lb/>
癸未上皇下制赦天下<hi>八考異曰𤣥宗寶錄舊紀皆云  月癸未朔肅宗寶錄唐厯舊</hi>
<hi>紀長厯皆云壬午朔今従之靈是時上皇尚未知太子即位於  武</hi>北海太守賀蘭進明<lb/>
<pb n="KR2b0007_WYG_218-37a"/>
遣録事參軍第五𤦺入蜀奏事𤦺言於上皇以為今方<lb/>
用兵財賦為急財賦所産江淮居多乞假臣一職可使<lb/>
軍無乏用上皇悦即以𤦺為監察御史江淮租庸使<hi>開元</hi>
<hi>十一年宇文融除句當租庸地税使此租庸使之始也其後韋堅楊國忠相繼為之</hi>　史思明再<lb/>
攻九門辛夘克之所殺數千人引兵東圍藁城　李庭<lb/>
望將蕃漢二萬餘人東襲寜陵襄邑夜去雍丘城三十<lb/>
里置營張巡帥短兵三千掩擊大破之殺獲大半庭望<lb/>
收軍夜遁　癸巳靈武使者至蜀<hi>七月甲子即位至是凡三十日使者方至</hi>
<pb n="KR2b0007_WYG_218-37b"/>
<hi>蜀</hi>上皇喜曰吾兒應天順人吾復何憂<hi>復扶又翻下不復同</hi>丁酉<lb/>
制自今改制敕為誥表疏稱太上皇四海軍國事皆先<lb/>
取皇帝進止仍奏朕知俟克復上京朕不復預事己亥<lb/>
上皇臨軒命韋見素房琯崔渙奉傳國寶玉冊詣靈武<lb/>
傳位<hi>八考異曰肅宗實錄癸未上奉表至蜀𤣥宗實錄  月癸未朔赦天下時皇太子已至靈武七月甲</hi>
<hi>子即位道路險澁表疏未達及下是詔數日北使方至具陳羣臣懇請太子辭避之㫖辛夘下詔稱太上皇庚</hi>
<hi>子遣韋見素等奉冊今從舊紀唐厯</hi>　辛丑史思明陷藁城　初上皇每<lb/>
酺宴先設太常雅樂坐部立部繼以鼔吹胡樂教坊府<lb/>
<pb n="KR2b0007_WYG_218-38a"/>
縣散樂雜戲<hi>太常雅樂唐初祖孝孫張文收所定樂也𤣥宗分樂為二部堂下立奏謂之立部伎</hi>
<hi>堂上坐奏謂之坐部伎立部八一安舞二太平樂三破陣樂四慶善樂五大定樂六上元樂七聖夀樂八光聖</hi>
<hi>樂坐部六一燕樂二長夀樂三天授樂四鳥歌萬嵗樂五龍池樂六小破陣樂鼔吹鼔吹署令所掌鐃歌鼔吹</hi>
<hi>曲也胡樂者龜兹疎勒高昌天竺諸部樂也教坊者内教坊及棃園法曲也府縣者京兆府及長安萬年兩赤</hi>
<hi>縣散樂雜戲也酺音蒲</hi>又以山車陸船載樂往來<hi>山車者車上施棚閣加以綵繒</hi>
<hi>為山林之狀陸船者縳竹木為船形飾以繒綵列人於中舁之以行</hi>又出宫人舞霓裳羽<lb/>
衣<hi>𤣥宗時河西節度使楊敬述獻霓裳羽衣曲十二遍凡曲終必遽惟霓裳羽衣曲終引聲益緩俚俗相傳</hi>
<hi>以為帝遊月宫見素娥數百舞于廣庭帝記其曲歸製霓裳羽衣舞非也</hi>又教舞馬百匹衘<lb/>
<pb n="KR2b0007_WYG_218-38b"/>
盃上夀<hi>帝以馬百匹盛飾分左右施三重榻舞傾盃數十曲壯士舉榻馬不動劉昫曰帝即内廐引蹀</hi>
<hi>馬三十匹為傾杯樂曲奮首鼔尾縦横應節又施三層板牀乗馬而上抃轉而舞</hi>又引犀象入<lb/>
場或拜或舞<hi>五坊使引大象入場或拜或舞動容鼔旅中於音律</hi>安祿山見而悦<lb/>
之既克長安命搜捕樂工運載樂器舞衣驅舞馬犀象<lb/>
皆詣洛陽<lb/>
　臣光曰聖人以道德為麗仁義為樂<hi>樂音洛</hi>故雖茅茨<lb/>
　土階惡衣菲食不恥其陋惟恐奉養之過以勞民費<lb/>
　財明皇恃其承平不思後患殫耳目之玩窮聲技之<lb/>
<pb n="KR2b0007_WYG_218-39a"/>
　巧<hi>技渠綺翻</hi>自謂帝王富貴皆不我如欲使前莫能及後<lb/>
　無以踰非徒娛己亦以誇人豈知大盜在旁已有窺<lb/>
　窬之心卒致鑾輿播越生民塗炭<hi>卒子恤翻</hi>乃知人君崇<lb/>
　華靡以示人適足為大盜之招也<lb/>
祿山宴其羣臣於凝碧池<hi>唐六典洛陽禁苑中有芳樹金谷二亭凝碧之池</hi>盛<lb/>
奏衆樂梨園弟子往往歔欷泣下<hi>梨園弟子見二百十一卷開元二年</hi>賊<lb/>
皆露刃睨之<hi>睨五計翻衺視也</hi>樂工雷海清不勝悲憤<hi>勝音升</hi>擲<lb/>
樂器於地西向慟哭禄山怒縛於試馬殿前支解之禄<lb/>
<pb n="KR2b0007_WYG_218-39b"/>
山聞嚮日百姓乗亂多盜庫物既得長安命大索三日<lb/>
<hi>索山客翻</hi>并其私財盡掠之又令府縣推按銖兩之物無不<lb/>
窮治<hi>治直之翻</hi>連引搜捕支蔓無窮民間騷然益思唐室自<lb/>
上離馬嵬北行<hi>離力智翻</hi>民間相傳太子北收兵來取長安<lb/>
長安民日夜望之或時相驚曰太子大軍至矣則皆走<lb/>
市里為空賊望見北方塵起輒驚欲走京畿豪傑往往<lb/>
殺賊官吏遥應官軍誅而復起<hi>復扶又翻</hi>相繼不絶賊不能<lb/>
制其始自京畿鄜坊至于岐隴皆附之至是西門之外<lb/>
<pb n="KR2b0007_WYG_218-40a"/>
率為敵壘<hi>西門謂長安城西門也</hi>賊兵力所及者南不出武闗北<lb/>
不過雲陽<hi>雲陽縣漢屬馮翊後魏屬北地郡隋以來屬京兆</hi>西不過武功<hi>武功縣漢</hi>
<hi>晉屬扶風隋唐屬京兆</hi>江淮奏請貢獻之蜀之靈武者<hi>之往也</hi>皆自<lb/>
襄陽取上津路抵扶風<hi>上津漢漢中長利縣地梁置南洛州後魏改曰上州隋廢州為</hi>
<hi>上津縣唐屬商州</hi>道路無壅皆薛景仙之功也　九月壬子史<lb/>
思明圍趙郡丙辰㧞之又圍常山旬日城陷殺數千人<lb/>
　建寜王倓性英果有才略從上自馬嵬北行兵衆寡<lb/>
弱屢逢冦盜倓自選驍勇居上前後血戰以衛上上或<lb/>
<pb n="KR2b0007_WYG_218-40b"/>
過時未食倓悲泣不自勝軍中皆屬目向之<hi>過古禾翻又古卧翻</hi>
<hi>勝音升屬之欲翻下所屬同</hi>上欲以倓為天下兵馬元帥使統諸將<lb/>
東征<hi>帥所類翻統他綜翻將即亮翻</hi>李泌曰建寜誠元帥才然廣平兄<lb/>
也若建寜功成豈可使廣平為吳太伯乎上曰廣平冢<lb/>
嗣也<hi>泌毗必翻嗣祥吏翻</hi>何必以元帥為重泌曰廣平未正位東<lb/>
宫今天下艱難衆心所屬在於元帥若建寜大功既成<lb/>
陛下雖欲不以為儲副同立功者其肯已乎太宗上皇<lb/>
即其事也<hi>謂皆以有定天下功承大統</hi>上乃以廣平王俶為天下兵<lb/>
<pb n="KR2b0007_WYG_218-41a"/>
馬元帥諸將皆以屬焉<hi>弼考異曰鄴侯家傳曰以李光  為元帥左廂兵馬使出井陘</hi>
<hi>以攻常山圖范陽郭子儀為右廂兵馬使帥衆南取馮翊河東按汾陽家傳時郭子儀方北討同羅未向河東</hi>
<hi>也鄴侯家傳又曰上召光弼子儀議征討計二人有遷延之言上大怒作色叱之二人皆仆地不畢詞而罷上</hi>
<hi>告公曰二將自偏禆一年遇國家有難朕又即位於此遂至三公將相看已有驕色啇議征討欲遷延適來叱</hi>
<hi>之皆倒方圖克復而將已驕朕深憂之朕今委先生戎事府中議事因示以威令使其知懼對曰陛下必欲使</hi>
<hi>畏臣二人未見廣平伏望令王亦暫至府二人至時寒臣與飲酒二人必請謁王臣因為酒令約不起王至但</hi>
<hi>談笑共臣同慰安酒散乃諭其脩謁於元帥則二人見元帥以帝子之尊俯從臣酒令可以知陛下方寵任臣</hi>
<hi>軍中之令必行它時或失律能死生之也上稱善又奏曰伏望言於廣平知是聖意欲李郭之畏臣非臣敢恃</hi>
<pb n="KR2b0007_WYG_218-41b"/>
<hi>恩然也上曰廣平於卿豈有形迹對曰帝子國儲以陛下故親臣臣何人敢不懼明日將曉王亦至及李郭至</hi>
<hi>具軍容脩敬乃坐飲二人因言未見元帥乃使報王王將至執盞為令並不得起及王至先公曰適有令許二</hi>
<hi>相公不起王曰寡人不敢遽就座飲李郭失色談笑皆歡先公曰二人起謝廣平曰先公能為二相公如此復</hi>
<hi>何憂寡人亦盡力今者同心成宗社大計以副聖意既出李謂郭曰適来飲令非行軍意皆上㫖也欲令吾徒</hi>
<hi>禀令耳按肅宗温仁二公沈勇必無靣叱仆地之事今不取</hi>倓聞之謝泌曰此固倓<lb/>
之心也上與泌出行軍<hi>行下孟翻</hi>軍士指之竊言曰衣黄者<lb/>
聖人也衣白者山人也<hi>衣於既翻下且衣同</hi>上聞之以告泌曰艱<lb/>
難之際不敢相屈以官且衣紫袍以絶羣疑泌不得已<lb/>
<pb n="KR2b0007_WYG_218-42a"/>
受之服之入謝上笑曰既服此豈可無名稱<hi>稱尺證翻</hi>出懷<lb/>
中敕以泌為侍謀軍國元帥府行軍長史<hi>創侍謀之官以處泌</hi>泌<lb/>
固辭上曰朕非敢相臣以濟艱難耳俟賊平任行高志<lb/>
泌乃受之置元帥府於禁中俶入則泌在府泌入俶亦<lb/>
如之泌又言於上曰諸將畏憚天威在陛下前敷陳軍<lb/>
事或不能盡所懷萬一小差為害甚大乞先令與臣及<lb/>
廣平熟議臣與廣平從容奏聞<hi>從千容翻</hi>可者行之不可者<lb/>
已之上許之時軍旅務繁四方奏報自昏至曉無虚刻<lb/>
<pb n="KR2b0007_WYG_218-42b"/>
上悉使送府泌先開視有急切者及烽火重封隔門通<lb/>
進<hi>重直龍翻凡宫禁官府門側置輪盤或遇夜門已閉外有急切文書納諸輪盤旋轉向内以通之</hi>餘<lb/>
則待明禁門鑰契悉委俶與泌掌之<hi>為泌請還鑰契張本</hi>　阿史<lb/>
那從禮説誘九姓府六胡州諸胡數萬衆聚於經略軍<lb/>
北<hi>時九姓胡皆居河曲猶各帶舊置府號按舊書李吉甫傳經略軍唐末之宥州是也天寶移經略軍於靈</hi>
<hi>州城内以宥州寄治經略軍元和九年遂于經略軍故城置宥州六胡州於郭下置延恩縣宋白曰經略軍在</hi>
<hi>夏州西北三百里天寶中王忠嗣奏於榆多勒城置軍今屬靈武去靈武六百餘里説式芮翻</hi>將冦朔<lb/>
方上命郭子儀詣天德軍𤼵兵討之<hi>天德軍在大同川天寶十二年安思</hi>
<pb n="KR2b0007_WYG_218-43a"/>
<hi>順奏廢横塞軍請于大同城西築城置軍𤣥宗賜名天安軍乾元後改為天德軍東南至中受降城二百里西</hi>
<hi>度河至豐州百六十里西至西受降城百八十里北至磧口三百里西北至横寨軍二百里  考異曰汾陽家</hi>
<hi>傳云甲兵五萬部落五十萬今從舊子儀傳汾陽家傳又云九月十九日駕欲幸彭原命公赴天德軍伐叛蕃</hi>
<hi>按寶錄戊辰行幸彭原戊辰十七日也汾陽傳誤</hi>左武鋒使僕固懷恩之子玢<lb/>
别將兵與虜戰兵敗降之既而復逃歸懷恩叱而斬之<lb/>
<hi>玢方貧翻復扶又翻</hi>將士股栗無不一當百遂破同羅上雖用朔<lb/>
方之衆欲借兵於外夷以張軍勢<hi>張知亮翻</hi>以豳王守禮之<lb/>
子承宷為敦煌王與僕固懷恩使于囘紇以請兵又發<lb/>
<pb n="KR2b0007_WYG_218-43b"/>
拔汗那兵且使轉諭城郭諸國<hi>北狄逐水草為行國西域諸國皆有城郭故謂</hi>
<hi>之城郭諸國</hi>許以厚賞使從安西兵入援李泌勸上且幸彭<lb/>
原俟西北兵將至進幸扶風以應之於時庸調亦集<hi>調徒</hi>
<hi>弔翻</hi>可以贍軍上從之戊辰發靈武　内侍邉令誠復自<lb/>
賊中逃歸<hi>復扶又翻</hi>上斬之　丙子上至順化<hi>上改慶州安化郡為順化</hi>
<hi>郡</hi>韋見素等至自成都奉上寶冊上不肯受曰比以中<lb/>
原未靖權總百官豈敢乗危遽為傳襲羣臣固請上不<lb/>
許寘寶冊於别殿朝夕事之如定省之禮<hi>禮記凡為人子者昏定而</hi>
<pb n="KR2b0007_WYG_218-44a"/>
<hi>晨省奉上時掌翻比毗至翻省悉景翻</hi>上以韋見素本附楊國忠<hi>事見上卷天寶</hi>
<hi>十三載十四載</hi>意薄之素聞房琯名虚心待之琯見上言時事<lb/>
辭情慷慨上為之改容<hi>為于偽翻</hi>由是軍國事多謀於琯琯<lb/>
亦以天下為己任知無不為諸相拱手避之　上皇賜<lb/>
張良娣七寶鞍李泌言於上曰今四海分崩當以儉約<lb/>
示人良娣不宜乗此請撤其珠玉付庫吏以俟有戰功<lb/>
者賞之良娣自閤中言曰鄉里之舊何至於是<hi>良娣母家新豐</hi>
<hi>泌居京兆故云然</hi>上曰先生為社稷計也遽命撤之建寜王倓<lb/>
<pb n="KR2b0007_WYG_218-44b"/>
泣於廊下聲聞於上<hi>聞音問</hi>上驚召問之對曰臣比憂禍<lb/>
亂未已<hi>比毗至翻</hi>今陛下從諫如流不日當見陛下迎上皇<lb/>
還長安是以喜極而悲耳良娣由是惡李泌及倓<hi>為良娣譖</hi>
<hi>殺倓泌不自安張本惡烏路翻下亦惡同</hi>上嘗從容與泌語及李林甫欲敕<lb/>
諸將克長安發其冢焚骨揚灰泌曰陛下方定天下柰<lb/>
何讎死者彼枯骨何知徒示聖德之不𢎞耳<hi>李林甫動揺東宫見</hi>
<hi>二百十五卷天寶五載六載従于容翻</hi>且方今從賊者皆陛下之讎也若<lb/>
聞此舉恐阻其自新之心上不悦曰此賊昔日百方危<lb/>
<pb n="KR2b0007_WYG_218-45a"/>
朕當是時朕弗保朝夕朕之全特天幸耳林甫亦惡卿<lb/>
但未及害卿而死耳柰何矜之對曰臣豈不知上皇有<lb/>
天下向五十年太平娛樂一朝失意逺處巴蜀<hi>惡烏路翻樂音</hi>
<hi>洛處昌吕翻</hi>南方地惡上皇春秋高聞陛下此敕意必以為<lb/>
用韋妃之故<hi>廢韋妃事亦見二百十五卷天寶五載</hi>内慙不懌萬一感憤<lb/>
成疾是陛下以天下之大不能安君親言未畢上流涕<lb/>
被靣<hi>被皮義翻</hi>降階仰天拜曰朕不及此是天使先生言之<lb/>
也遂抱泌頸泣不已它夕上又謂泌曰良娣祖母昭成<lb/>
<pb n="KR2b0007_WYG_218-45b"/>
太后之妹也上皇所念<hi>𤣥宗幼失昭成后母視良娣祖母鞠愛篤備帝即位封為鄧國</hi>
<hi>夫人其子去逸生良娣泌毗必翻娣大計翻</hi>朕欲使正位中宫以慰上皇心<lb/>
何如對曰陛下在靈武以群臣望尺寸之功故踐大位<lb/>
非私己也至於家事宜待上皇之命不過晚嵗月之間<lb/>
耳上從之<hi>史言李泌能引君當道</hi>　南詔乗亂陷越嶲㑹同軍據<lb/>
清溪闗<hi>越巂郡巂州㑹同軍當在越巂㑹川縣當瀘津闗要路清溪闗在大定城北  考異曰唐歴是</hi>
<hi>月吐蕃陷巂州新傳是嵗閤羅鳯乗舋取巂州㑹同軍云云蓋二國兵共陷巂州也</hi>尋傳驃國皆<lb/>
降之<hi>新書尋傳蠻俗無絲纊跣履荆棘不以為苦射豪豬生食其肉戰以竹籠頭如兠鍪驃古朱波也在</hi>
<pb n="KR2b0007_WYG_218-46a"/>
<hi>永昌南二千里去京師萬四千里南屬海比南詔驃所妙翻降户江翻</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0007_WYG_218-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百十八<lb/>
</p>
<p>
</p>
  </div>
</body>
</text>
</TEI>
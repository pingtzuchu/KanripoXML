<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百三十三</head>
    <p>
<pb n="KR2b0007_WYG_233-1a"/>
欽定四庫全書<lb/>
　資治通鑑卷二百三十三　宋　司馬光　撰<lb/>
　　　　　　　　　　　　　　胡三省　音註<lb/>
　唐紀四十九<hi>起彊圉單閼八月盡重光恊洽凡四年有奇</hi>
　　德宗神武聖文皇帝八<lb/>
貞元三年八月辛巳朔日有食之　吐蕃尚結賛遣五<lb/>
騎送崔漢衡歸<hi>吐從暾入聲漢衡為吐蕃所擒見上卷是年五月騎奇寄翻</hi>且上表<lb/>
求和至潘原李觀語之以有詔不納吐蕃使者<hi>上時掌翻觀古</hi>
<pb n="KR2b0007_WYG_233-1b"/>
<hi>玩翻語牛倨翻使疏吏翻</hi>受其表而却其人　初兵部侍郎同平章<lb/>
事柳渾與張延賞俱為相渾議事數異同<hi>相息亮翻敷所角翻</hi>延<lb/>
賞使所親謂曰相公舊德但節言于廟堂則重位可久<lb/>
渾曰爲吾謝張公<hi>爲于偽翻</hi>柳渾頭可斷<hi>斷音/短</hi>舌不可禁<hi>禁居</hi>
<hi>吟翻</hi>由是交惡上好文雅醖藉<hi>好呼到翻醖紆運翻藉慈夜翻史炤曰醖藉有雅度</hi>
<hi>之稱余謂炤説非也記禮器云禮有擯詔樂有相歩温之至也鄭氏注云皆為温藉重禮也皇氏云温謂丞藉</hi>
<hi>凡玉以物緼裏丞藉君子亦以威儀擯相以自丞藉温與緼同</hi>而渾質直輕侻無威儀<lb/>
<hi>侻它活翻</hi>于上前時發俚語上不恱欲黜為王府長史李泌<lb/>
<pb n="KR2b0007_WYG_233-2a"/>
言渾褊直無它<hi>俚音里長知丈翻褊補典翻</hi>故事罷相無為長史者<lb/>
又欲以為王傅泌請以為常侍上曰茍得罷之無不可<lb/>
者<hi>于此可以見帝之親任泌泌薄必翻</hi>己丑渾罷為左散騎常侍<hi>散悉亶翻</hi>
初郜國大長公主適駙馬都尉蕭升升復之從兄弟也<lb/>
<hi>郜音告長知兩翻從才用翻</hi>公主不謹詹事李昇蜀州别駕蕭鼎<hi>武后</hi>
<hi>垂拱二年分益州置蜀州漢州</hi>彭州司馬李萬豐陽令韋恪<hi>豐陽縣屬商州漢商</hi>
<hi>縣地晉分商縣置豐陽縣以川為名舊治吉川城麟德元年移治豐陽川</hi>皆出入主第主女<lb/>
為太子妃始者上恩禮甚厚主常直乗肩輿抵東宫宗<lb/>
<pb n="KR2b0007_WYG_233-2b"/>
戚皆疾之或告主淫亂且為厭禱<hi>厭於琰翻又一叶翻</hi>上大怒幽<lb/>
主于禁中切責太子太子不知所對請與蕭妃離昏上<lb/>
召李泌告之且曰舒王近已長立<hi>長知兩翻</hi>孝友温仁泌曰<lb/>
何至于是陛下惟有一子<hi>謜考異曰按德宗十一子誼  其所生外猶有九子而泌</hi>
<hi>云惟冇一子者蓋當是時小王或未生誼謜之外尚有昭靖子也</hi>奈何一旦疑之欲廢<lb/>
之而立姪得無失計乎上勃然怒曰卿何得間人父子<lb/>
<hi>間古莧翻</hi>誰語卿舒王為姪者對曰陛下自言之大歴初陛<lb/>
下語臣<hi>語牛倨翻</hi>今日得數子臣請其故陛下言昭靖諸子主上<lb/>
<pb n="KR2b0007_WYG_233-3a"/>
令吾子之<hi>昭靖太子上弟邈也</hi>今陛下所生之子猶疑之何有于<lb/>
姪<hi>當此之時微李泌孰能言及此者</hi>舒王雖孝自今陛下宜努力勿復<lb/>
望其孝矣<hi>囚父子天性推而言及人情利害極處以感動之復扶又翻</hi>上曰卿不愛<lb/>
家族乎對曰臣惟愛家族故不敢不盡言若畏陛下盛<lb/>
怒而為曲從陛下明日悔之必尤臣云吾獨任汝為相<lb/>
不力諫使至此必復殺而子<hi>而汝也</hi>臣老矣餘年不足惜<lb/>
若寃殺臣子使臣以姪爲嗣臣未知得歆其祀乎因嗚<lb/>
咽流涕<hi>人以自家真情感動之</hi>上亦泣曰事已如此使朕如何而<lb/>
<pb n="KR2b0007_WYG_233-3b"/>
可對曰此大事願陛下審圖之臣始謂陛下聖德當使<lb/>
海外蠻夷皆戴之如父母豈謂自有子而疑之至此乎<lb/>
臣今盡言不敢避忌諱自古父子相疑未有不亡國覆<lb/>
家者陛下記昔在彭原建寜何故而誅上曰建寜叔實寃<lb/>
肅宗性急譛之者深耳<hi>建寜王倓德宗之叔也倓寃死事見二百一十九卷肅宗至徳</hi>
<hi>元載</hi>泌曰臣昔以建寜之故固辭官爵誓不近天子左右<lb/>
<hi>近其靳翻</hi>不幸今日復為陛下相又覩茲事<hi>復扶又翻相息亮翻</hi>臣在<lb/>
彭原承恩無比竟不敢言建寜之寃及臨辭乃言之肅<lb/>
<pb n="KR2b0007_WYG_233-4a"/>
宗亦悔而泣<hi>事見二百二十卷至德二載</hi>先帝自建寜之死常懷危<lb/>
懼臣亦為先帝誦黄臺瓜辭以防讒構之端<hi>事見同上爲于僞翻</hi>
上曰朕固知之意色稍解乃曰貞觀開元皆易太子何<lb/>
故不亡對曰臣方欲言之昔承乾屢嘗監國<hi>監古衘翻</hi>託附<lb/>
者衆東宫甲士甚多與宰相侯君集謀反事覺太宗使<lb/>
其舅長孫無忌與朝臣數十人鞫之事狀顯白然後集<lb/>
百官而議之當時言者猶云願陛下不失為慈父使<lb/>
太子得終天年太宗從之并廢魏王泰<hi>事見一百九十七卷貞觀十七</hi>
<pb n="KR2b0007_WYG_233-4b"/>
<hi>年</hi>陛下既知肅宗性急以建寜為寃臣不勝慶幸<hi>勝音升</hi>
願陛下戒覆車之失從容三日<hi>從千容翻</hi>䆒其端緒而思之<lb/>
陛下必釋然知太子之無它矣若果有其迹當召大臣<lb/>
知理義者二十人與臣鞫其左右必有實狀願陛下如<lb/>
貞觀之法行之并廢舒王而立皇孫則百代之後有天<lb/>
下者猶陛下子孫也至于開元之末武惠妃譖太子瑛<lb/>
兄弟殺之海内寃憤<hi>事見二百一十四卷𤣥宗開元二十五年</hi>此乃百代所<lb/>
當戒又可法乎且陛下昔嘗令太子見臣于蓬萊池<hi>大明</hi>
<pb n="KR2b0007_WYG_233-5a"/>
<hi>宮中蓬萊殿北冇太液池池中有蓬萊山所謂蓬萊池盖即此也</hi>觀其容表非有蠭目<lb/>
犲聲商臣之相也<hi>左傳楚成王將立太子商臣令尹子上曰不可是人也蠭目而犲聲忍人</hi>
<hi>也不聽卒立之商臣後果以宫甲圍成王而殺之</hi>正恐失于柔仁耳又太子自<lb/>
貞元以來常居少陽院<hi>大明宫中有少陽院在浴堂殿之東温室殿西南少詩照翻</hi>
在寢殿之側<hi>德宗常居浴堂殿</hi>未嘗接外人預外事安有異謀<lb/>
乎彼譖人者巧詐百端雖有手書如晉愍懷<hi>事見八十三卷西晉</hi>
<hi>惠帝元康九年</hi>𠂻甲如太子瑛<hi>開元二十五年楊洄復構太子瑛鄂王瑶光王琚與妃兄薛鏞</hi>
<hi>有異謀武惠妃使人詭召太子二王曰宫中有賊請甲以入太子從之妃白帝曰太子二王謀反甲而來帝使</hi>
<pb n="KR2b0007_WYG_233-5b"/>
<hi>中人視之如言遂並廢為庶人</hi>猶未可信况但以妻母有罪為累乎<hi>累良</hi>
<hi>瑞翻下累汝同</hi>幸陛下語臣<hi>語牛倨翻</hi>臣敢以家族保太子必不知<lb/>
謀曏使楊素許敬宗李林甫之徒承此㫖已就舒王圖<lb/>
定策之功矣上曰此朕家事何豫于卿而力爭如此對<lb/>
曰天子以四海為家臣今獨任宰相之重四海之内一<lb/>
物失所責歸于臣况坐視太子寃横而不言<hi>横户孟翻</hi>臣罪<lb/>
大矣上曰為卿遷延至明日思之<hi>爲于僞翻</hi>泌抽笏叩頭而<lb/>
泣曰如此臣知陛下父子慈孝如初矣然陛下還宮當<lb/>
<pb n="KR2b0007_WYG_233-6a"/>
自審思勿露此意于左右露之則彼皆欲樹功于舒王<lb/>
太子危矣上曰具曉卿意泌歸謂子弟曰吾本不樂富<lb/>
貴而命與願違今累汝曹矣<hi>樂音洛累力瑞翻</hi>太子遣人謝泌<lb/>
曰若必不可救欲先自仰藥何如<hi>言欲飲藥而死也</hi>泌曰必無<lb/>
此慮願太子起敬起孝<hi>起敬起孝禮記之言</hi>茍泌身不存則事不<lb/>
可知耳閒一日<hi>按經典釋文間音間厠之間</hi>上開延英殿獨召泌<hi>宋白</hi>
<hi>曰唐制内中有公事商量即降宣頭付閤門開延英閤門翻宣申中書并牓正衙門如中書有公事敷奏即宰</hi>
<hi>臣入牓子奏請開延英只是宰臣赴對</hi>流涕闌干<hi>泣涕縱横為闌干一曰闌干淚不斷貌</hi>撫<lb/>
<pb n="KR2b0007_WYG_233-6b"/>
其背曰非卿切言朕今日悔無及矣皆如卿言太子仁<lb/>
孝實無它也自今軍國及朕家事皆當謀于卿矣泌拜<lb/>
賀因曰陛下聖明察太子無罪臣報國畢矣臣前日驚<lb/>
悸亡魂<hi>悸其季翻心動也</hi>不可復用<hi>復扶又翻</hi>願乞骸骨上曰朕父<lb/>
子賴卿得全方屬子孫<hi>屬之欲翻</hi>使卿代代富貴以報德何<lb/>
為出此言乎甲午詔李萬不知避宗宜杖死<hi>左傳齊盧蒲癸臣于</hi>
<hi>慶舍有寵妻之以女慶舍之士謂盧蒲癸曰男女辨姓子不避宗何也癸曰宗不避余余獨安避之</hi>李昇<lb/>
等及公主五子皆流嶺南及逺州　戊申吐蕃帥𦍑渾<lb/>
<pb n="KR2b0007_WYG_233-7a"/>
之衆冦隴州連營數十里京城震恐<hi>帥讀曰率</hi>九月丁卯遣<lb/>
神策將石季章戍武功决勝軍使唐良臣戍百里城丁<lb/>
巳吐蕃大掠汧陽吳山華亭<hi>吳山縣屬隴州隋之長蛇縣地唐貞觀元年更名以</hi>
<hi>縣有吳山也史炤曰華亭本屬安定郡後屬隴州垂拱二年更名曰亭川元和三年省入汧源汧口堅翻</hi>老<lb/>
弱者殺之或斷手鑿目棄之而去<hi>斷音短</hi>驅丁壯萬餘悉<lb/>
送安化陜西<hi>安化峽當在秦州清水縣界九域志平凉西南七十里冇安化縣又隴州汧陽縣有</hi>
<hi>安化鎮</hi>將分𨽻𦍑渾乃告之曰聽爾東向哭辭鄉國衆大<lb/>
哭赴崖谷死傷者千餘人未幾<hi>幾居豈翻</hi>吐蕃之衆復至圍<lb/>
<pb n="KR2b0007_WYG_233-7b"/>
隴州<hi>復扶又翻</hi>刺史韓清沔與神策副將蘇太平夜出兵擊<lb/>
却之<hi>沔瀰兖翻</hi>　上謂李泌曰每嵗諸道貢獻共值錢五十<lb/>
萬緡今嵗僅得三十萬緡<hi>泌薄必翻緡眉巾翻</hi>言此誠知失體然<lb/>
宫中用度殊不足泌曰古者天子不私求財<hi>春秋左傳之言</hi>今<lb/>
請歳供宫中錢百萬緡願陛下不受諸道貢獻及罷宣<lb/>
索<hi>遣中使以聖㫖就有司宣取財物謂之宣索索山客翻</hi>必有所須請降勅折税<lb/>
<hi>折之舌翻</hi>不使姦吏因緣誅剝上從之　回紇合骨咄祿可<lb/>
汗屢求和親且請昏上未之許㑹邉將告乏馬無以給<lb/>
<pb n="KR2b0007_WYG_233-8a"/>
之<hi>紇下没翻咄當没翻可從刋入聲汗戸千翻將即亮翻</hi>李泌言于上曰陛下誠<lb/>
用臣策數年之後馬賤于今十倍矣上曰何故對曰願<lb/>
陛下推至公之心屈己徇人爲社稷大計臣乃敢言上<lb/>
曰卿何自疑若是對曰臣願陛下北和回紇南通雲南<lb/>
西結大食天竺如此則吐蕃自困馬亦易致矣<hi>吐從暾入聲易</hi>
<hi>弋豉翻</hi>上曰三國當如卿言至于回紇則不可<hi>以陜州之辱恨回紇</hi>
<hi>也</hi>泌曰臣固知陛下如此所以不敢早言<hi>見上卷是年七月</hi>爲<lb/>
今之計當以回紇為先三國差緩耳<hi>三國謂雲南大食天竺</hi>上曰<lb/>
<pb n="KR2b0007_WYG_233-8b"/>
惟回紇卿勿言泌曰臣備位宰相事有可否在陛下何<lb/>
至不許臣言<hi>相息亮翻</hi>上曰朕于卿言皆聽之矣至于回紇宜<lb/>
待子孫于朕之時則固不可泌曰豈非以陜州之恥邪<lb/>
上曰然韋少華等以朕之故受辱而死<hi>事見二百二十二卷寳應元年</hi>
<hi>陜失冉翻邪音耶少始照翻</hi>朕豈能忘之屬國家多難<hi>屬之欲翻難乃旦翻</hi>未<lb/>
暇報之和則决不可卿勿更言泌曰害少華者乃牟羽<lb/>
可汗陛下即位舉兵入㓂未出其境今合骨咄祿可汗<lb/>
殺之然則今可汗乃有功于陛下宜受封賞又何怨邪<lb/>
<pb n="KR2b0007_WYG_233-9a"/>
其後張光晟殺突董九百餘人<hi>殺牟羽殺突董事並見二百二十六卷建中元</hi>
<hi>年</hi>合骨咄祿竟不敢殺朝廷使者<hi>見二百二十七卷建中三年</hi>然則<lb/>
合骨咄祿固無罪矣上曰卿以和回紇爲是則朕固非<lb/>
邪對曰臣爲社稷而言<hi>為于僞翻</hi>若茍合取容何以見肅宗<lb/>
代宗於天上<hi>凡人言死則曰見某人于地下人主之前尊君之祖父則曰見于天上言其神靈在</hi>
<hi>天死則將得見之</hi>上曰容朕徐思之自是泌凡十五餘對未嘗<lb/>
不論回紇事上終不許泌曰陛下既不許回紇和親願<lb/>
賜臣骸骨上曰朕非拒諫但欲與卿較理耳何至遽欲<lb/>
<pb n="KR2b0007_WYG_233-9b"/>
去朕邪對曰陛下許臣言理此固天下之福也上曰朕<lb/>
不惜屈己與之和但不能負少華輩對曰以臣觀之少<lb/>
華輩負陛下非陛下負之也上曰何故對曰昔回紇葉<lb/>
䕶將兵助討安慶緒肅宗但令臣宴勞之于元帥府先<lb/>
帝未嘗見也<hi>勞力到翻討安慶緒之時代宗以廣平王為元帥</hi>葉䕶固邀臣至<lb/>
其營肅宗猶不許及大軍將發先帝始與相見所以然<lb/>
者彼戎狄犲狼也舉兵入中國之腹不得不過為之防<lb/>
也陛下在陜富于春秋少華輩不能深慮以萬乗元<lb/>
<pb n="KR2b0007_WYG_233-10a"/>
子徑造其營<hi>造七到翻</hi>又不先與之議相見之儀使彼得肆<lb/>
其桀驁<hi>驁五告翻</hi>豈非少華輩負陛下邪死不足償責矣且<lb/>
香積之捷葉䕶欲引兵入長安先帝親拜之于馬前以<lb/>
止之葉䕶遂不敢入城<hi>事見二百二十卷肅宗至徳二載</hi>當時觀者十<lb/>
萬餘人皆嘆息曰廣平真華夷主也然則先帝所屈者<lb/>
少所伸者多矣葉䕶乃牟羽之叔父也牟羽身為可汗<lb/>
舉全國之兵赴中原之難<hi>難乃旦翻</hi>故其志氣驕矜敢責禮<lb/>
于陛下陛下天資神武不為之屈當是之時臣不敢言<lb/>
<pb n="KR2b0007_WYG_233-10b"/>
其它若可汗留陛下于營中歡飲十日天下豈得不寒<lb/>
心哉<hi>不敢察察言故云爾</hi>而天威所臨豺狼馴擾<hi>馴從也善也擾者順也</hi>可<lb/>
汗母捧陛下于貂裘叱退左右親送陛下乗馬而歸陛<lb/>
下以香積之事觀之則屈己爲是乎不屈為是乎陛下<lb/>
屈于牟羽乎牟羽屈于陛下乎上謂李晟馬燧曰故舊<lb/>
不宜相逢朕素怨回紇今聞泌言香積之事朕自覺少<lb/>
理<hi>此多少之少音詩沼翻</hi>卿二人以為何如對曰果如泌所言則回紇<lb/>
似可恕上曰卿二人復不與朕<hi>復扶又翻</hi>朕當柰何泌曰臣<lb/>
<pb n="KR2b0007_WYG_233-11a"/>
以為回紇不足怨曏來宰相乃可怨耳今回紇可汗殺<lb/>
牟羽其國人有再復京城之勲<hi>回紇至德二載與代宗復兩京寶應元年又與</hi>
<hi>帝復東京是有再復京城之勲</hi>夫何罪乎吐蕃幸國之災陷河隴數千<lb/>
里之地又引兵入京城使先帝䝉塵于陜<hi>見二百二十三卷代宗廣</hi>
<hi>德元年</hi>此乃必報之讐况其贊普尚存<hi>言牟羽已死則回紇為可恕賛普尚</hi>
<hi>存則國讐當必復</hi>宰相不為陛下别白言此<hi>爲于偽翻别彼列翻</hi>乃欲和<lb/>
吐蕃以攻回紇此為可怨耳上曰朕與之為怨已久又<lb/>
聞吐蕃刼盟今徃與之和得無復拒我為夷狄之笑乎<lb/>
<pb n="KR2b0007_WYG_233-11b"/>
<hi>復扶又翻</hi>對曰不然臣曩在彭原今可汗為胡祿都督與今<lb/>
國相白婆帝皆從葉䕶而來臣待之頗親厚故聞臣為<lb/>
相而求和安有復相拒乎臣今請以書與之約稱臣為<lb/>
陛下子每使來不過二百人印馬不過千匹<hi>唐六典冇諸監馬印</hi>
<hi>凡諸監馬駒以小官字印印左膞以年辰印印右髀以監名依左右廂印印尾側若形容端正擬送尚乗者則</hi>
<hi>不須印監名至二歳起脊量强弱漸以飛字印印右膞細馬次馬俱以龍形印印項左送尚乗者于尾側依左</hi>
<hi>右閑印以三花其餘雜馬上乗者以風字印印左膞以飛字印印右髀經印之後簡入别所者各以新入處監</hi>
<hi>名印印左頰官馬賜人者以賜字印配諸軍及充傳送驛者以出字印並印右頰諸蕃馬印隨部落各為印識</hi>
<pb n="KR2b0007_WYG_233-12a"/>
<hi>回紇馬印□□□□此所謂印馬者回紇以馬來與中國為互市中國以印印之也</hi>無得携中國<lb/>
人及商胡出塞五者皆能如約則主上必許和親如此<lb/>
威加北荒旁讋吐蕃<hi>讋之渉翻</hi>足以快陛下平昔之心矣上<lb/>
曰自至德以來與爲兄弟之國今一旦欲臣之彼安肯<lb/>
和乎對曰彼思與中國和親久矣其可汗國相素信臣<lb/>
言若其未諧但應再發一書耳上從之既而回紇可汗<lb/>
遣使上表稱兒及臣凡泌所與約五事一皆聽命上大<lb/>
喜謂泌曰回紇何畏服卿如此對曰此乃陛下威靈臣<lb/>
<pb n="KR2b0007_WYG_233-12b"/>
何力焉上曰回紇則既和矣所以招雲南大食天竺奈<lb/>
何對曰回紇和則吐蕃已不敢輕犯塞矣次招雲南則<lb/>
是斷吐蕃之右臂也<hi>斷音短</hi>雲南自漢以來臣屬中國<hi>雲南</hi>
<hi>本漢之哀牢夷後漢永平之問始臣屬中國其地在漢永昌郡界</hi>楊國忠無故擾之使<lb/>
叛臣于吐蕃<hi>事見二百一十六卷𤣥宗天寶九載</hi>苦于吐蕃賦役重未嘗<lb/>
一日不思復為唐臣也大食在西域為最强自葱嶺盡<lb/>
西海地幾半天下<hi>大食既并波斯突騎施又亡其地東盡葱嶺西南際海方萬餘里幾居衣</hi>
<hi>翻</hi>與天竺皆慕中國代與吐蕃為仇臣故知其可招也<lb/>
<pb n="KR2b0007_WYG_233-13a"/>
癸亥遣回紇使者合闕將軍歸許以咸安公主妻可汗<lb/>
<hi>蓬州咸安郡公主上女也妻七細翻紇考異曰鄴侯家傳九月泌請與回紇和親十月與回  書十二月回紇</hi>
<hi>遣聿支達干上表謝㤙皆請如宰相約和親按實錄八月丁酉回紇遣黙啜達干來貢方物且請和親九月癸</hi>
<hi>亥遣回紇使合闕將軍歸其國初合闕将其君命請昏上許以咸安公主嫁之命見于麟德殿且令齎公主畵</hi>
<hi>圖就示可汗以馬價絹五萬還之許互市而去十二月無聿支入聘之事回紇自大歴十一年以來未嘗入冦</hi>
<hi>信使徃來亦無不和及求和之迹盖德宗心恨回紇而外迹猶羈縻不絶今回紇請昏則拒絶不許而李泌勸</hi>
<hi>與為昏耳其月數之差則恐李繁記之不詳或者聿支即黙啜與合闕皆不可知也若以黙啜即為請昏之使</hi>
<hi>合闕即為謝恩之人又泌論回紇凡十五餘對須半月以上泌又云臣木夾中與書令朝臣遞云一月可到歲</hi>
<pb n="KR2b0007_WYG_233-13b"/>
<hi>内報至自丁酉至癸亥纔二十六日耳今依實錄月日因許嫁咸安本其事而言之</hi>歸其馬價絹<lb/>
五萬疋　吐蕃㓂華亭及連雲堡皆陷之<hi>連雲堡在涇州西界宋祁</hi>
<hi>曰連雲堡涇要地也三垂峭絶北據髙所虜進退烽火易通  考異曰鄴侯家傳曰時京西諸鎮報種麥已畢</hi>
<hi>絶萬頃而皆亘野上大喜既而尚結賛來入冦諸軍閉壁候夜斫營悉㨗結賛乃退歸上以十餘年來邉軍嘗</hi>
<hi>被戎挫皆入踐京畿此來始敗又不能更深入且報種麥已畢而喜甚按實錄吐蕃䧟華亭及連雲堡驅掠邠</hi>
<hi>涇編戸牛畜萬計悉送至彈箏峽是秋數州人無種麥者與家傳相反今從實錄</hi>甲戍吐蕃驅<lb/>
二城之民數千人及邠涇人畜萬計而去寘之彈筝峽<lb/>
西涇州恃連雲為斥候連雲既陷西門不開門外皆為<lb/>
<pb n="KR2b0007_WYG_233-14a"/>
虜境樵采路絶每収穫必陳兵以扞之多失時得空穗<lb/>
而已<hi>禾麥熟而不収穫其實隕落故得空穗</hi>由是涇州常苦乏食　冬十<lb/>
月甲申吐蕃㓂豐義城<hi>武德二年分彭原置豐義縣屬寕州宋白曰彭陽縣後魏于縣</hi>
<hi>置雲州周武保定二年廢州為防隋文帝廢防為豐義城唐武德初分彭原縣為豐義縣屬彭州貞觀廢彭州</hi>
<hi>以縣屬寜州其城即後魏雲州城</hi>前鋒至大回原邠寜節度使韓遊瓌<lb/>
擊却之乙酉復㓂長武城<hi>復扶又翻</hi>又城故原州而屯之<lb/>
妖僧李軟奴自言本皇族見嶽瀆神<hi>嶽謂五嶽瀆謂四瀆妖于遥翻</hi>命<lb/>
己為天子結殿前射生將韓欽緒等謀作亂丙戍其黨<lb/>
<pb n="KR2b0007_WYG_233-14b"/>
告之上命捕送内侍省推之<hi>推鞫也</hi>李晟聞之遽仆于地<lb/>
曰晟族滅矣李泌問其故晟曰晟新罹謗毁<hi>事見上卷本年三月</hi>
中外家人千餘若有一人在其黨中則兄亦不能救矣<lb/>
泌乃宻奏大獄一起所連引必多外間人情恟懼請出<lb/>
付臺推<hi>付御史臺推鞫之也</hi>上從之欽緒逰瓌之子也亡抵邠州<lb/>
逰瓌出屯長武城留後械送京師壬辰腰斬軟奴等八<lb/>
人北軍之士坐死者八百餘人而朝廷之臣無連及者<lb/>
韓逰瓌委軍詣闕謝上遣使止之委任如初逰瓌又械<lb/>
<pb n="KR2b0007_WYG_233-15a"/>
送欽緒二子上亦宥之　吐蕃以苦寒不入㓂而糧運<lb/>
不繼十一月詔渾瑊歸河中<hi>月考異曰鄴侯家傳十一  以張獻甫為邠寜等州</hi>
<hi>節度使代韓逰瓌而以渾侍中為朔方河中絳邠寜慶副元帥先公乃令獻甫修西界堡障濠塹南接涇州于</hi>
<hi>是塞内始有藩籬之固尚結賛不能輕入窺邉矣按獻甫明年七月乃為邠寜節度家傳誤也</hi>李元諒<lb/>
歸華州劉昌分其衆歸汴州<hi>劉昌本汴州將也貞元三年入朝詔以汴兵八千戊</hi>
<hi>涇原尋授涇原帥華户化翻</hi>自餘防秋兵退屯鳳翔京兆諸縣以就<lb/>
食　十二月韓逰瓌入朝　自興元以來是歳最為豐<lb/>
稔米斗直錢百五十粟八十詔所在和糴庚辰上畋于<lb/>
<pb n="KR2b0007_WYG_233-15b"/>
新店入民趙光奇家問百姓樂乎對曰不樂上曰今嵗<lb/>
頗稔何為不樂<hi>樂音洛</hi>對曰詔令不信前云兩税之外悉<lb/>
無他徭今非税而誅求者殆過于税後又云和糴而實<lb/>
强取之<hi>强其良翻</hi>曾不識一錢始云所糴粟麥納于道次今<lb/>
則遣致京西行營動數百里車摧馬斃破産不能支愁<lb/>
苦如此何樂之有每有詔書優恤徒空文耳恐聖主深<lb/>
居九重皆未知之也上命復其家<hi>復方目翻復除也除其家賦役也</hi>
　臣光曰甚矣唐德宗之難寤也自古所患者人君之<lb/>
<pb n="KR2b0007_WYG_233-16a"/>
　澤壅而不下逹小民之情鬱而不上通故君勤恤于<lb/>
　上而民不懷<hi>勤恤者切於憂民也</hi>民愁怨于下而君不知以至<lb/>
　于離叛危亡凡以此也德宗幸以逰獵得至民家值<lb/>
　光奇敢言而知民疾苦此乃千載之遇也<hi>載子亥翻</hi>固當<lb/>
　按有司之廢格詔書<hi>格音閣</hi>殘虐下民橫增賦歛<hi>横户孟翻</hi>
　<hi>歛力贍翻</hi>盗匿公財及左右謟諛日稱民間豐樂者而誅<lb/>
　之<hi>樂音洛</hi>然後洗心易慮一新其政屏浮飾<hi>屏必郢翻又卑正翻</hi>
　廢虛文謹號令敦誠信察真偽辨忠邪矜困窮伸寃<lb/>
<pb n="KR2b0007_WYG_233-16b"/>
　滯則太平之業可致矣釋此不爲乃復光奇之家夫<lb/>
　以四海之廣兆民之衆又安得人人自言于天子而<lb/>
　戸戸復其徭賦乎<lb/>
李泌以李軟奴之黨猶有在北軍未𤼵者請大赦以安<lb/>
之<hi>恐其自疑而動于惡</hi>
四年春正月庚戍朔赦天下詔兩税等第自今三年一<lb/>
定<hi>年考異曰實錄赦云天下兩税更審定等第仍加三  一定以為常式按陸贄論兩税状云兩税之立惟</hi>
<hi>以資産為宗不以身丁為本資産少者則其税少資産多者則其税多然則當時税賦但以貧富為等第若今</hi>
<pb n="KR2b0007_WYG_233-17a"/>
<hi>時坊郭十等户鄉村五等户臨時科配也又云額内官勿更注擬見任者三考勒停此盖用李泌之策也按鄴</hi>
<hi>侯家傳泌請罷天下額外官又云陛下許復所减官貟臣因請停額外官許其得資後停額外官員當正官三</hi>
<hi>分之一則今年計已停一半据此則似有額内官又有額外官皆在正官之外不則内皆應作外字之誤也</hi>
　李泌奏京官俸太薄請自三師以下悉倍其俸<hi>唐以太師</hi>
<hi>太傅太保爲三師倍俸倍大歴十二年所增之數也泌薄必翻俸扶用翻  考異曰實錄辛巳詔以中外給用</hi>
<hi>除陌錢給文武官俸料自是京官益重頗優裕馬初除陌錢𨽻度支至是令户部别庫貯之給俸之餘以備它</hi>
<hi>用按興元元年正月赦其所加墊陌錢税間架之類悉宜停罷今猶有除陌錢者盖當時止罷所加之數或私</hi>
<hi>買賣者官不収墊陌錢官給錢猶有除陌在故也</hi>從之壬申以宣武行營節度<lb/>
<pb n="KR2b0007_WYG_233-17b"/>
使劉昌爲涇原節度使甲戍以鎮國節度使李元諒爲<lb/>
隴右節度使<hi>涇原節度使治涇州隴右節度使治秦州劉昌以汴兵防秋為行營節度使李元諒</hi>
<hi>本鎮華州領鎮軍國節度使</hi>昌元諒皆帥卒力田<hi>帥讀曰率下同</hi>數年軍食<lb/>
充羨<hi>羨弋線翻</hi>涇隴稍安　韓逰瓌之入朝也軍中以爲必<lb/>
不返<hi>以其子欽緒黨逆謂當連坐也瓌古回翻朝直遙翻去年十二月逰瓌入朝</hi>餞送甚薄<lb/>
遊瓌見上盛陳築豐義城可以制吐蕃上悦遣還鎮<hi>見賢</hi>
<hi>遍翻吐從暾入聲還從宣翻又音如字</hi>軍中憂懼者衆遊瓌忌都虞候虞<lb/>
鄉范希朝有功名得衆心<hi>虞鄉縣屬河中府</hi>求其罪將殺之希<lb/>
<pb n="KR2b0007_WYG_233-18a"/>
朝奔鳳翔上召之寘于左神策軍遊瓌帥衆築豐義城<lb/>
二版而潰<hi>城二尺為一版上下相疑故漬</hi>　二月元友直運淮南錢帛<lb/>
二十萬至長安<hi>元友直句勘東南兩税錢帛見上卷去年七月</hi>李泌悉輸之大<lb/>
盈庫然上猶數有宣索<hi>泌薄必翻數所角翻索山客翻</hi>仍敕諸道勿令<lb/>
宰相知泌聞之惆悵而不敢言<hi>相息亮翻惆丑鳩翻</hi>
　臣光曰王者以天下為家天下之財皆其有也阜天<lb/>
　下之財以養天下之民已必豫焉或乃更為私藏此<lb/>
　匹夫之鄙志也古人有言貧不學儉夫多財者奢欲<lb/>
<pb n="KR2b0007_WYG_233-18b"/>
　之所自來也<hi>夫音扶</hi>李泌欲弭德宗之欲而豐其私財<lb/>
　財豐則欲滋矣財不稱欲能無求乎<hi>弭眉比翻稱尺證翻</hi>是猶<lb/>
　啓其門而禁其出也雖德宗之多僻亦泌所以相之<lb/>
　者非其道故也<lb/>
咸陽人或上言臣見白起令臣奏云請為國家捍禦西<lb/>
陲正月吐蕃必大下當爲朝廷破之以取信<hi>上時掌翻為于偽翻</hi>
既而吐蕃入冦邉將敗之<hi>敗補邁翻</hi>不能深入上以爲信然<lb/>
欲于京城立廟贈司徒李泌曰臣聞國將興聽于人<hi>左傳</hi>
<pb n="KR2b0007_WYG_233-19a"/>
<hi>虢史嚚之言</hi>今將帥立功而陛下褒賞白起臣恐邉臣解體<lb/>
矣若立廟京城盛為祈禱流聞四方將長巫風<hi>長知兩翻言巫祝之</hi>
<hi>風將由此盛</hi>今杜郵有舊祠<hi>白起死于杜郵故有舊祠在焉</hi>請敇府縣葺之<lb/>
則不至驚人耳目矣且白起列國之將贈三公太重<hi>唐以</hi>
<hi>大尉司徒司空為三公</hi>請贈兵部尚書可矣上笑曰卿于白起亦<lb/>
惜官乎對曰人神一也陛下儻不之惜則神亦不以為<lb/>
榮矣上從之泌自陳衰老獨任宰相精力耗竭既未聽<lb/>
其去乞更除一相上曰朕深知卿勞苦但未得其人耳<lb/>
<pb n="KR2b0007_WYG_233-19b"/>
上從容與泌論即位以來宰相<hi>從千容翻</hi>曰盧把忠清彊介<lb/>
人言把姦邪朕殊不覺其然泌曰人言杞姦邪而陛下<lb/>
獨不覺其姦邪此乃杞之所以爲姦邪也<hi>李考異曰舊  勉傳勉對</hi>
<hi>德宗已有此語與鄴侯家傳述泌語畧同未知孰是今兩存之一本泌語之下有與勉</hi>儻陛下覺<lb/>
之豈有建中之亂乎杞以私隙殺楊炎<hi>殺楊炎事見二百二十七卷建</hi>
<hi>中二年</hi>擠顔眞卿于死地<hi>事見二百二十八卷建中二年擠七細翻又牋西翻</hi>激李<lb/>
懷光使叛<hi>事見二百二十九卷建中四年</hi>賴陛下聖明竄逐之人心頓<lb/>
喜天亦悔禍不然亂何由弭上曰楊炎以童子視朕每<lb/>
<pb n="KR2b0007_WYG_233-20a"/>
論事朕可其奏則悦與之往復論難<hi>難乃旦翻下難之問難同</hi>即怒<lb/>
而辭位觀其意以朕爲不足與言故也以是交不可忍<lb/>
<hi>交不可忍者言炎既形之辭而帝亦心懷不平</hi>非由把也建中之亂術士豫請<lb/>
城奉天<hi>事見二百二十六卷建中元年</hi>此盖天命非把所能致也泌曰<lb/>
天命他人皆可以言之惟君相不可言盖君相所以造<lb/>
命也若言命則禮樂刑政皆無所用矣紂曰我生不有<lb/>
命在天<hi>見書西伯戡黎篇</hi>此商之所以亡也上曰朕好與人較<lb/>
量理體<hi>好呼到翻量音良理體猶言治體也</hi>崔祐甫性褊躁<hi>躁則到翻</hi>朕難之<lb/>
<pb n="KR2b0007_WYG_233-20b"/>
則應對失次朕常知其短而䕶之楊炎論事亦有可采<lb/>
而氣色粗傲難之輒勃然怒無復君臣之禮所以每見<lb/>
令人忿發餘人則不敢復言<hi>難乃旦翻下同復扶又翻</hi>盧把小心朕<lb/>
所言無不從又無學不能與朕徃復故朕所懷常不盡<lb/>
也對曰把言無不從豈忠臣乎夫言而莫予違此孔子<lb/>
所謂一言而喪邦者也<hi>見論語喪息浪翻</hi>上曰惟卿則異彼三<lb/>
人者朕言當卿有喜色不當常有憂色<hi>當丁浪翻</hi>雖時有逆<lb/>
耳之言如曏來紂及喪邦之類朕細思之皆卿先事而<lb/>
<pb n="KR2b0007_WYG_233-21a"/>
言<hi>先悉薦翻</hi>如此則理安<hi>理安猶言治安也</hi>如彼則危亂言雖深切<lb/>
而氣色和順無楊炎之陵傲朕問難徃復卿辭理不屈<lb/>
又無好勝之志直使朕中懷已盡屈服而不能不從此<lb/>
朕所以私喜于得卿也泌曰陛下所用相尚多今皆不論<lb/>
何也上曰彼皆非所謂相也凡相者必委以政事如𤣥<lb/>
宗時牛仙客陳希烈可以謂之相乎如肅宗代宗之任<lb/>
卿雖不受其名乃真相耳必以官至平章事為相則王<lb/>
武俊之徒皆相也<hi>唐之使相時主未嘗不知名器之濫也</hi>　劉昌復築連<lb/>
<pb n="KR2b0007_WYG_233-21b"/>
雲堡<hi>去年九月吐蕃䧟連雲堡復扶又翻</hi>夏四月乙未更命殿前左右射<lb/>
生曰神威軍<hi>更工衡翻軍考異曰實錄作神武  今從新志</hi>與左右羽林龍武<lb/>
神武神策號曰十軍神䇿尤盛多戍京西散屯畿甸<lb/>
福建觀察使吳詵<hi>武徳四年分泉州之建安縣置建州</hi>輕其軍士脆弱苦<lb/>
役之軍士作亂殺詵腹心十餘人逼詵牒大將郝誡溢<lb/>
掌留務誡溢上表請罪上遣中使就赦以安之　乙未<lb/>
隴右節度使李元諒築良原故城而鎮之<hi>良原縣隋大業初置唐屬</hi>
<hi>涇州貞元二年為吐蕃所破今乃修復九域志良原在涇州西南六十里宋白曰隋分安定鶉觚置良原縣西</hi>
<pb n="KR2b0007_WYG_233-22a"/>
<hi>南三十里有良原因名</hi>　雲南王異牟尋欲内附未敢自遣使先<lb/>
遣其東蠻鬼主驃旁苴夢衝苴烏星入見<hi>苴子魚翻見賢遍翻</hi>五<lb/>
月乙卯宴之于麟徳殿賜賚甚厚封王給印而遣之<hi>封驃</hi>
<hi>旁為和義王苴夢衝為懷化王苴烏星為順政王</hi>　辛未以太子賔客吳湊為<lb/>
福建觀察使貶吳詵為涪州刺史<hi>涪音浮</hi>　吐蕃三萬餘<lb/>
騎冦涇邠寧慶鄜等州先是吐蕃常以秋冬入㓂及春<lb/>
多病疫而退至是得唐人質其妻子<hi>先悉薦質音致</hi>　遣其將<lb/>
將之盛夏入冦諸州皆城守無敢與戰者吐蕃俘掠人<lb/>
<pb n="KR2b0007_WYG_233-22b"/>
畜萬計而去　夏縣人陽城以學行著聞隱居柳谷之<lb/>
北<hi>夏户雅翻柳谷在安邑縣中條山行下孟翻</hi>李泌薦之六月徵拜諫議大<lb/>
夫　韓遊瓌以吐蕃犯塞自戍寧州病求代歸秋七月<lb/>
庚戍加渾瑊邠寜副元帥以左金吾將軍張獻甫為邠<lb/>
寧節度使陳許兵馬使韓全義為長武城行營節度使<lb/>
獻甫未至壬子夜遊瓌不告于衆輕騎歸朝戍卒裴滿<lb/>
等憚獻甫之嚴乗無帥之際癸丑帥其徒作亂<hi>騎奇寄翻朝直</hi>
<hi>遥翻無帥所類翻帥其讀曰率</hi>曰張公不出本軍我必拒之<hi>謂張獻甫本不出于</hi>
<pb n="KR2b0007_WYG_233-23a"/>
<hi>朔方軍也</hi>因剽掠城市<hi>剽匹妙翻</hi>圍監軍楊明義所居使奏請范<lb/>
希朝為節度使都虞候楊朝晟避亂出城聞之復入曰<lb/>
所請甚契我心我來賀也亂卒稍安朝晟潜與諸將謀<lb/>
晨勒兵召亂卒謂曰所請不行張公已至邠州汝輩作<lb/>
亂當死不可盡殺冝自推列唱帥者遂斬二百餘人帥<lb/>
衆迎獻甫<hi>帥讀曰率</hi>上聞軍衆欲得范希朝將授之希朝辭<lb/>
曰臣畏遊瓌之禍而來今徃代之非所以防窺覦安反<lb/>
仄也上嘉之擢為寧州刺史以副獻甫遊瓌至京師除<lb/>
<pb n="KR2b0007_WYG_233-23b"/>
右龍武統軍　振武節度使唐朝臣不嚴斥候己未奚<lb/>
室韋冦振武<hi>李延壽曰室韋盖契丹之在南者為契丹在北者為室韋宋祁曰室韋契丹别種東</hi>
<hi>胡北邉蓋于零苗裔也地據黄龍北傍峱越河直長安東北七千里東黑水靺鞨西突厥南契丹北瀕海</hi>執<lb/>
宣慰中使二人大掠人畜而去時回紇之衆逆公主者<lb/>
在振武朝臣遣七百騎與回紇數百騎追之回紇使者<lb/>
為奚室韋所殺　九月庚申吐蕃尚志董星冦寧州張<lb/>
獻甫擊却之吐蕃轉掠鄜坊而去　元友直句檢諸道<lb/>
税外物<hi>事始見上卷上年句古侯翻</hi>悉輸户部遂為定制歳于税外<lb/>
<pb n="KR2b0007_WYG_233-24a"/>
輸百餘萬緡斛民不堪命諸道多自訴于上上意寤詔<lb/>
今年已入在官者輸京師未入者悉以與民明年以後<lb/>
悉免之于是東南之民復安其業　回紇合骨咄祿可<lb/>
汗得唐許昏甚喜遣其妹骨咄祿毗伽公主及大臣妻<lb/>
并國相<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌都督<hi>
                        <graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>奚結翻跌徒結翻<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌與回紇同出鐵勒而異種</hi>以下千餘<lb/>
人來迎可敦辭禮甚恭曰昔為兄弟今為子壻半子也<lb/>
若吐蕃為患子當為父除之<hi>當為于偽翻</hi>因詈辱吐蕃使者<lb/>
以絶之冬十月戊子回紇至長安可汗仍表請改回紇<lb/>
<pb n="KR2b0007_WYG_233-24b"/>
為回鶻許之<hi>遣考異曰舊回紇傳元和四年里伽可汗  使請改為回鶻義取回旋輕㨗如鶻崔</hi>
<hi>鉉續㑹要貞元五年七月公主至衙帳回紇使李義進請改紇字為鶻與統紀同鄴侯家傳四年七月可汗上</hi>
<hi>表請改紇字為鶻與李繁北荒君長錄及新回鶻傳同按李泌明年春薨若明年七月方改家傳不應言之今</hi>
<hi>從家傳君長錄新書</hi>　吐蕃𤼵兵十萬將冦西川亦發雲南兵雲<lb/>
南内雖附唐外未敢叛吐蕃亦𤼵兵數萬屯于瀘北<hi>瀘北</hi>
<hi>瀘水之北瀘水即諸葛亮五月所度者</hi>韋臯知雲南計方猶豫乃為書遺<lb/>
雲南王叙其叛吐蕃歸化之誠貯以銀函<hi>遺唯季翻貯丁呂翻</hi>使<lb/>
東蠻轉致吐蕃吐蕃始疑雲南遣兵二萬屯㑹川<hi>㑹川本卭</hi>
<pb n="KR2b0007_WYG_233-25a"/>
<hi>都縣髙宗上元二年徒縣于㑹川因更名新志㑹川縣屬嶲州有瀘津闕在㑹川東南三十里</hi>以塞雲<lb/>
南趣蜀之路<hi>塞悉則翻趣逡諭翻又逡須翻</hi>雲南怒引兵歸國由是雲<lb/>
南與吐蕃大相猜阻歸唐之志益堅吐蕃失雲南之助<lb/>
兵勢始弱矣然吐蕃業已入冦遂分兵四萬攻兩林驃<lb/>
旁三萬攻東蠻七千冦清溪闗<hi>清溪闗在巂州界自闗而南七百二十里至嶲</hi>
<hi>州洪源志清溪闗在黎州西南界</hi>五千冦銅山<hi>新志黎州有銅山要衝十一城</hi>臯遣黎<lb/>
州刺史韋晉等與東蠻連兵禦之破吐蕃于清溪闗外<lb/>
　庚子册命咸安公主加回鶻可汗長夀天親可汗十<lb/>
<pb n="KR2b0007_WYG_233-25b"/>
一月以刑部尚書闗播為送咸安公主兼册回鶻可汗<lb/>
使<hi>自此以後通鑑皆依前史書回鶻</hi>　吐蕃恥前日之敗<hi>謂上清溪關外之敗也</hi>
復以衆二萬冦清溪闗一萬攻東蠻<hi>復扶又翻</hi>韋臯命韋晉<lb/>
鎮要衝城督諸軍以禦之嶲州經畧使劉朝彩出闗連<lb/>
戰自乙卯至癸亥大破之　李泌言于上曰江淮漕運<lb/>
以甬橋為咽喉<hi>咽音烟</hi>地屬徐州鄰于李納<hi>徐州與李納廵屬鄰境</hi>
刺史髙明應年少不習事<hi>髙明應嗣鎮徐州始二百三十一卷興元元年少詩照翻</hi>
若李納一旦復有異圖<hi>復扶又翻下同</hi>竊據徐州是失江淮也<lb/>
<pb n="KR2b0007_WYG_233-26a"/>
國用何從而致請徙夀廬濠都團練使張建封鎮徐州<lb/>
割濠泗以𨽻之復以廬夀歸淮南則淄青惕息而運路<lb/>
常通江淮安矣及今明應㓜騃可代<hi>騃五駭翻</hi>冝徴為金吾<lb/>
將軍萬一使他人得之則不可復制矣上從之以建封<lb/>
爲徐泗濠節度使建封為政寛厚而有綱紀不貸人以<lb/>
法<hi>犯法者有誅無貸</hi>故其下無不畏而恱之　横海節度使程<lb/>
<hi>日</hi>華薨子懐直自知留後　吐蕃屢遣人誘脅雲南<hi>誘音</hi>
<hi>酉</hi>
<pb n="KR2b0007_WYG_233-26b"/>
五年春二月丁亥韋臯遺異牟尋書稱回鶻屢請佐天<lb/>
子共滅吐蕃王不早定計一旦爲回鶻所先<hi>遺唯季翻先悉薦翻</hi>
則王累代功名虛棄矣且雲南久為吐蕃屈辱今不乗<lb/>
此時依大國之勢以復怨雪恥後悔無及矣　戊戍以<lb/>
横海留後程懷直爲滄州觀察使懷直請分弓高景城<lb/>
爲景州<hi>景城縣本屬滄州武德四年屬瀛州貞觀元年屬滄州大歴七年屬瀛州横海盖因朱滔之敗</hi>
<hi>復得而有之後尋屬瀛州弓髙漢古縣魏晉廢省隋置弓髙縣于漢鬲縣地唐屬滄州</hi>仍請朝廷<lb/>
除刺史上喜曰三十年無此事矣乃以員外郎徐伸為<lb/>
<pb n="KR2b0007_WYG_233-27a"/>
景州刺史　中書侍郎同平章事李泌屢乞更命相上<lb/>
欲用户部侍郎班宏泌言宏雖清彊而性<hi>多</hi>凝滯乃薦<lb/>
竇參通敏可兼度支鹽鐵董晉方正可處門下<hi>處昌吕翻</hi>上<lb/>
皆以為不可參誕之𤣥孫也<hi>竇誕武德中勸齊王元吉弃并州者也</hi>時為<lb/>
御史中丞兼户部侍郎晉為太常卿至是泌疾甚復薦<lb/>
二人<hi>復扶又翻</hi>庚子以董晉為門下侍郎竇參為中書侍郎<lb/>
兼度支轉運使並同平章事以班宏為尚書依前度支<lb/>
轉運副使參為人剛果峭刻<hi>尚辰羊翻度徒洛翻使疏吏翻峭七笑翻</hi>無學<lb/>
<pb n="KR2b0007_WYG_233-27b"/>
術多權數每奏事諸相出<hi>相息亮翻</hi>參獨居後以奏度支事<lb/>
爲辭實專大政多引親黨置要地使為耳目董晉充位<lb/>
而已然晉為人重愼所言于上前者未嘗泄于人子弟<lb/>
或問之晉曰欲知宰相能否視天下安危所謀議于上<lb/>
前者不足道也<hi>凡考異曰韓愈作晉行状曰在宰相位  五年所奏于上前者皆二帝三王之</hi>
<hi>道由秦漢以降未嘗言退歸未嘗言所言于上者于人子弟有私問者公曰宰相所職繫天下安危宰相之能</hi>
<hi>與否可見欲知宰相之能與否如此視之其可凡所謀議于上前者不足道也故其事卒不聞愈作行状必揚</hi>
<hi>美盖惡叙其為相時事止于此則其循黙充位可知然其重慎亦可稱也今略取行状</hi>三月甲辰<lb/>
<pb n="KR2b0007_WYG_233-28a"/>
李泌薨泌有謀畧而好談神仙詭誕<hi>泌薄必翻薨呼肱翻好呼到翻</hi>故<lb/>
為世所輕<hi>對考異曰國史補曰李泌相以虛誕自任常  客教家人速灑掃今夜洪産先生來宿有</hi>
<hi>人遺美酒一榼㑹冇客至乃曰麻姑送酒與君同傾傾未畢門者曰某侍郎來取榼泌令倒還略無愧色舊泌</hi>
<hi>傳曰德宗初即位尤惡巫祝怪譚之士及建中末冦戎内梗桑道茂有城奉天之説上稍以時日禁忌為意而</hi>
<hi>雅聞泌長于鬼道故自外徴還以至大用時論不以為惬及在相位隨時俯仰無足可稱復引顧况輩輕薄之</hi>
<hi>流動爲朝士戲侮頗貽譏誚泌放曠敏辨好大言自出入中禁累為權倖忌嫉恒由智免終以言論縱横上悟</hi>
<hi>聖主以躋相位初泌流放江南與柳渾顧况為人外之交吟詠自適而渾先逹故泌復得入官于朝况蘇州人</hi>
<hi>按泌雖詭誕好談神仙然其智畧實有過人者至于佐肅代復兩京不受相位而去代宗順宗之在東宫皆頼</hi>
<pb n="KR2b0007_WYG_233-28b"/>
<hi>泌得安此其大節可重者也舊傳毀之太過家傳出于其子雖難盡信亦豈得盡不信今擇其可信者存之</hi>
　初上思李懷光之功欲宥其一子<hi>事見二百三十二卷貞元元年</hi>而<lb/>
子孫皆已伏誅戊辰詔以懷光外孫燕八八爲懷光後<lb/>
<hi>燕於䖍翻姓也</hi>賜姓名李承緒除左衛率胄曹參軍賜錢千緡<lb/>
使養懷光妻王氏<hi>率所律翻養羊尚翻</hi>及守其墓祀　冬十月韋臯<lb/>
遣其將曹有道將兵與東蠻兩林蠻及吐蕃青海臘城<lb/>
二節度戰于嶲州臺登谷<hi>臺登漢縣唐屬嶲州</hi>大破之斬首二千<lb/>
級投崖及溺死者不可勝數殺其大兵馬使乞藏遮遮<lb/>
<pb n="KR2b0007_WYG_233-29a"/>
乞藏遮遮虜之驍將也既死臯所攻城栅無不下數年<lb/>
盡復嶲州之境　易定節度使張孝忠興兵襲蔚州<hi>蔚紆</hi>
<hi>勿翻</hi>驅掠人畜詔書責之踰旬還鎮　瓊州自乾封中為<lb/>
山賊所陷<hi>瓊州在海中大洲上中有黎母山黎人居之不輸王賦所謂山賊盖黎人也宋白曰瓊州</hi>
<hi>北十五里極大海泛大船使西南風㠶三日三夜到地名崖山門入江一日至新㑹縣或便風十日到廣州</hi>
至是嶺南節度使李復遣判官姜孟京與崖州刺史張<lb/>
少遷攻拔之　十二月庚午聞回鶻天親可汗薨戊寅<lb/>
遣鴻臚卿郭鋒册命其子為登里羅没宻施俱錄忠貞<lb/>
<pb n="KR2b0007_WYG_233-29b"/>
毗伽可汗先是安西北庭皆假道於回鶻以奏事<hi>為吐蕃所</hi>
<hi>隔河隴之路不可通也故假道于回鶻以入奏先悉薦翻</hi>故與之連和北庭去回鶻<lb/>
尤近誅求無厭<hi>厭於鹽翻</hi>又有沙陀六千餘帳與北庭相依<lb/>
<hi>沙陀西突厥别部處月種也居金娑山之陽蒲類海之東有大磧名沙陀故自號沙陀</hi>及三葛祿<lb/>
白服突厥皆附于回鶻<hi>三葛祿葛邏祿三部也一曰謀刺二曰婆匐三曰踏實力在北</hi>
<hi>庭西北金山之西白服突厥新唐書作白眼突厥</hi>回鶻數侵掠之<hi>數所角翻</hi>吐蕃因<lb/>
葛祿白服之衆以攻北庭回鶻大相頡于迦斯將兵救<lb/>
之　雲南雖貳于吐蕃亦未敢顯與之絶壬辰韋臯復<lb/>
<pb n="KR2b0007_WYG_233-30a"/>
以書招諭之<hi>復扶又翻</hi>
六年春詔出岐山無憂王寺佛指骨迎置禁中又送諸<lb/>
寺以示衆傾都瞻禮施財巨萬<hi>施式豉翻</hi>二月乙亥遣中使<lb/>
復葬故處　初朱滔敗于貝州<hi>見二百三十一卷興元元年</hi>其棣州<lb/>
刺史趙鎬以州降于王武俊既而得罪于武俊召之不<lb/>
至田緒殘忍其兄朝仕李納為齊州刺史或言納欲納<lb/>
朝於魏緒懼判官孫光佐等為緒謀厚賂納且説納招<lb/>
趙鎬取棣州以悦之<hi>爲于僞翻説式芮翻</hi>因請送朝於京師納從<lb/>
<pb n="KR2b0007_WYG_233-30b"/>
之丁酉鎬以棣州降于納三月武俊使其子士真擊之<lb/>
不克　回鶻忠貞可汗之弟弑忠貞而自立<hi>新考異曰  傳曰可</hi>
<hi>汗為少可敦業公主所毒死可汗之弟乃自立今從實錄</hi>其大相頡干迦斯西擊吐<lb/>
蕃未還夏四月次相帥國人殺簒者而立忠貞之子阿<lb/>
啜爲可汗年十五<hi>相息亮翻帥讀曰率下同</hi>　五月王武俊屯冀州<lb/>
將擊趙鎬鎬帥其屬奔鄆州<hi>鄆音運</hi>李納分兵據之田緒<lb/>
使孫光佐如鄆州矯詔以棣州𨽻納武俊怒遣其子士<lb/>
清伐貝州取經城等四縣　回鶻頡干迦斯與吐蕃戰<lb/>
<pb n="KR2b0007_WYG_233-31a"/>
不利吐蕃急攻北庭北庭人苦於回鶻誅求與沙陀酋<lb/>
長朱邪盡忠皆降于吐蕃<hi>為後沙陀來降張本</hi>節度使楊襲古帥<lb/>
麾下二千人奔西州六月頡干迦斯引兵還國次相恐<lb/>
其有廢立與可汗皆出郊迎俯伏自陳擅立之狀曰今日<lb/>
惟大相死生之盛陳郭鋒所齎國信悉以遺之<hi>去年唐遣郭鋒</hi>
<hi>冊忠貞可汗遺唯季翻</hi>可汗拜且泣曰兒愚㓜若幸而得立惟仰<lb/>
食于阿爹國政不敢豫也虜謂父為阿爹<hi>仰牛向翻唐韵北人呼父</hi>
<hi>曰阿爹爹徒可翻</hi>頡干迎斯感其卑屈持之而哭遂執臣禮悉<lb/>
<pb n="KR2b0007_WYG_233-31b"/>
以所遺頒從行者已無所受國中由是稍安秋頡干迦<lb/>
斯悉舉國兵數萬將復北庭又為吐蕃所敗<hi>敗補邁翻史言回鶻</hi>
<hi>衰亂</hi>死者大半襲古収餘衆數百將還西州頡干迦斯紿<lb/>
之曰且與我同至牙帳既而留不遣竟殺之安西由是<lb/>
遂絶莫知存亡<hi>北庭既陷于吐蕃安西路絶故莫知其音問</hi>而西州猶爲唐<lb/>
固守<hi>爲于僞翻</hi>葛祿乗勝取回鶻之浮圖川<hi>浮圖川在烏德犍山西北</hi>回<lb/>
鶻震恐悉遷西北部落于牙帳之南以避之遣逹北特<lb/>
勒梅錄隨郭鋒偕來告忠貞可汗之喪且求册命先是<lb/>
<pb n="KR2b0007_WYG_233-32a"/>
回鶻使者入中國禮容驕慢<hi>先悉薦翻</hi>刺史皆與之鈞禮梅<lb/>
錄至豐州刺史李景略欲以氣加之謂梅錄曰聞可汗<lb/>
新没欲申弔禮景略先據高壟而坐<hi>壟即隴字</hi>梅錄俯僂前<lb/>
哭<hi>俯低頭也僂曲背也僂力主翻</hi>景略撫之曰可汗棄代助爾哀慕梅<lb/>
錄驕容猛氣索然俱盡<hi>索蘇各翻</hi>自是回鶻使至皆拜景略<lb/>
于庭威名聞塞外<hi>聞音問</hi>冬十月辛亥郭鋒始自回鶻還<lb/>
　十一月庚午上祀圓丘　上屢詔李納以棣州歸王<lb/>
武俊納百方遷延請以海州易之於朝廷上不許乃請<lb/>
<pb n="KR2b0007_WYG_233-32b"/>
詔武俊先歸田緒四縣上從之十二月納始以棣州歸<lb/>
武俊<lb/>
七年春正月己巳襄王僙薨<hi>僙肅宗子音户光翻</hi>　二月癸卯遣<lb/>
鴻臚少卿庾鋋冊回鶻奉誠可汗<hi>鋋音蟬鋋考異曰實錄作康  今從新舊</hi>
<hi>傳</hi>　戊戍詔涇原節度使劉昌築平凉故城<hi>舊書曰城去原州一</hi>
<hi>百五十里</hi>以扼彈筝峽口浹辰而畢<hi>浹與周禮挾日而歛之挾同鄭注云從甲至甲</hi>
<hi>謂之挾此言浹辰從子至子也史炤曰自子至亥曰辰浹辰十二日</hi>分兵戍之昌又築朝<lb/>
谷堡<hi>舊唐書作胡谷堡東距平凉三十五里</hi>甲子詔名其堡曰彰信<hi>舊書作彰</hi>
<pb n="KR2b0007_WYG_233-33a"/>
<hi>義</hi>涇原稍安　初上還長安以神䇿等軍有衛從之勞<lb/>
<hi>從才用翻下同</hi>皆賜名興元元從奉天定難功臣<hi>難乃旦翻宋白曰唐𤣥宗</hi>
<hi>平内難賜衛士葛福順等爲唐元功臣不過十數人德宗駐蹕奉天及幸山南賜從駕立功將校爲元從奉天</hi>
<hi>定難功臣谷口以來元從將士賜名元從功臣及僖昭頻年播遷功臣差多至後梁後唐徧及戍卒非賞興也</hi>
以官領之撫恤優厚禁軍恃㤙驕横<hi>横户孟翻</hi>侵暴百姓陵<lb/>
忽府縣至詬辱官吏<hi>府謂京兆府縣謂赤縣畿縣詬呼漏翻詈也</hi>毁裂案牘<lb/>
府縣官有不勝忿而刑之者<hi>勝音升</hi>朝笞一人夕貶萬里<lb/>
由是府縣雖有公嚴之官莫得舉其職市井富民往往<lb/>
<pb n="KR2b0007_WYG_233-33b"/>
行賂寄名軍籍則府縣不能制辛巳詔神威六軍吏士<lb/>
與百姓訟者委之府縣小事牒本軍奏聞若軍士陵忽<lb/>
府縣禁身以聞<hi>北軍十軍左右羽林龍武神武神威神䇿也神䇿尤盛建中之前未分左右軍</hi>
<hi>謂之神䇿六軍者指言神䇿軍與左右羽林龍武神武六軍也貞元二年以神䇿左右廂爲左右神䇿軍又以</hi>
<hi>殿前射生左右廂爲左右射生軍四年以左右射生軍爲左右神威軍北軍遂為十軍此時神䇿軍既居北軍</hi>
<hi>之右史家書此事又專言神䇿恃恩陵暴而有是詔則所謂神威六軍者亦當為神䇿六軍威字誤也此神䇿</hi>
<hi>六軍提起左右神䇿軍以及左右龍武神武神威六軍也不及左右羽林軍者羽林置于唐初龍武等軍皆開</hi>
<hi>元以來節次增置于禁衞又親近于羽林也禁身者囚禁其身</hi>委御史臺推覆縣吏輒<lb/>
<pb n="KR2b0007_WYG_233-34a"/>
敢笞辱必從貶謫　癸未易定節度使張孝忠薨　安<lb/>
南都䕶高正平重賦斂<hi>安南都䕶府本交州調露二年置為安南都䕶府斂力贍翻</hi>
夏四月羣蠻酋長杜英翰等起兵圍都䕶府正平以憂<lb/>
死羣蠻聞之皆降<hi>史言蠻非好亂苦于貪帥而亂酋慈由翻長知兩翻</hi>五月辛巳<lb/>
置柔逺軍于安南　端王遇薨<hi>遇皇弟也</hi>　韋臯比年致書<lb/>
招雲南王異牟尋<hi>比毗至翻韋臯書招靈南事始上卷三年</hi>終未獲報然吐<lb/>
蕃每發雲南兵雲南與之益少<hi>少詩沼翻</hi>臯知異牟尋心附<lb/>
于唐討擊副使叚忠義本閤羅鳳使者也<hi>閤羅鳳者異牟尋之祖</hi>
<pb n="KR2b0007_WYG_233-34b"/>
六月丙申韋臯遣忠義還雲南并致書敦諭之<hi>敦迫也厚也</hi>
　秋七月戊寅以定州刺史張昇雲為義武留後　庚<lb/>
辰以䖍州刺史趙昌為安南都䕶羣蠻遂安　八月丙<lb/>
午以翰林學士陸贄爲兵部侍郎餘職皆解竇參惡之<lb/>
也<hi>惡烏路翻下同</hi>　吐蕃攻靈州爲回鶻所敗夜遁<hi>敗袖邁翻</hi>九月<lb/>
回鶻遣使來獻俘冬十二月甲午又遣使獻所獲吐蕃<lb/>
酋長尚結心<hi>酋慈由翻長知兩翻</hi>　福建觀察使吳湊為治有聲<lb/>
<hi>福建皆古閩越地秦為闗中郡漢為治縣後漢為候官縣吳置建安郡陳置閩州隋改衆州唐移泉州于晉江</hi>
<pb n="KR2b0007_WYG_233-35a"/>
<hi>縣而閩州治閩縣及候官縣而于建安縣立建州建安吳孫䇿所置縣也以年號為名本亦東候官之地開元</hi>
<hi>十三年又改閩州為福州自此福建泉三州始不相紊治直吏翻</hi>竇參以私憾毁之且<lb/>
言其病風上召至京師使之歩以察之知參之誣由是<lb/>
始惡參<hi>為竇參貶逐張本</hi>丁酉以湊爲陜虢觀察使以代參黨<lb/>
李翼友睦王述薨<hi>述亦皇弟</hi>　吐蕃知韋臯使者在雲南遣<lb/>
使讓之雲南王異牟尋紿之曰唐使本蠻也臯聽其歸<lb/>
耳無它謀也因執以送吐蕃吐蕃多取其大臣之子為<lb/>
質<hi>質音致</hi>雲南愈怨勿鄧酋長苴夢衝濳通吐蕃扇誘羣<lb/>
<pb n="KR2b0007_WYG_233-35b"/>
蠻隔絶雲南使者<hi>酋慈由翻長知兩翻</hi>韋臯遣三部落揔管蘓峞<lb/>
將兵至琵琶川<hi>峞牛罪翻又音嵬三部落兩林勿鄧豐琶也琵琶川在嶲州西南徼外爲下卷</hi>
<hi>明年誅夢衝張本</hi>
　<lb/>
　<lb/>
　<lb/>
　<lb/>
　資治通鑑卷二百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百三十四</head>
    <p>
<pb n="KR2b0007_WYG_134-1a"/>
欽定四庫全書<lb/>
　資治通鑑卷一百三十四　宋　司馬光　撰<lb/>
　　　　　　　　　　　　　　胡三省　音註<lb/>
　宋紀十六<hi>起柔兆執徐盡著雍敦牂凡三年</hi>
　　蒼梧王下<lb/>
元徽四年春正月己亥帝耕籍田大赦　二月魏司空<lb/>
東郡王陸定國坐恃恩不法免官爵爲兵　魏馮太后<lb/>
内行不正<hi>行下孟翻</hi>以李弈之死怨顯祖<hi>事見一百三十二卷明帝泰始之六</hi>
<pb n="KR2b0007_WYG_134-1b"/>
<hi>年</hi>密行鴆毒夏六月辛未顯祖殂<hi>年二十三考異曰元行冲後魏國典云太</hi>
<hi>后伏壯士於禁中太上入謁遂崩按事若如此安得不彰而中外恬然不以為怪又孝文終不之知按後魏書</hi>
<hi>及北史皆無殺事而天象志云顯文暴崩葢實有鴆毒之禍今從之</hi>壬申大赦改元承明<lb/>
葬顯祖於金陵<hi>金陵在雲中</hi>諡曰獻文皇帝　魏大司馬大<lb/>
將軍代人萬安國坐矯詔殺神部長奚買奴賜死<hi>神部八部</hi>
<hi>之一也長知兩翻</hi>　戊寅魏以征西大將軍安樂王長樂爲太<lb/>
尉<hi>樂音洛</hi>尚書左僕射宜都王目辰爲司徒南部尚書李<lb/>
訢爲司空<hi>訢許斤翻</hi>尊皇太后曰太皇太后復臨朝稱制<hi>魏高</hi>
<pb n="KR2b0007_WYG_134-2a"/>
<hi>宗之殂顯祖方年十二馮太后臨朝稱制時宋太宗泰始二年也至次年太后歸政今既鴆顯祖而高祖尚㓜</hi>
<hi>故復臨朝復扶又翻朝直遥翻</hi>以馮熈爲侍中太師中書監熈自以外<lb/>
戚固辭内任乃除都督洛州刺史<hi>魏太宗取洛陽以晉司州爲洛州</hi>侍<lb/>
中太師如故顯祖神主袝太廟有司奏廟中執事之官<lb/>
請依故事皆賜爵祕書令廣平程駿上言建侯裂地帝<lb/>
王所重或以親賢或因功伐<hi>以勞定國曰功積功曰伐</hi>未聞神主祔<lb/>
廟而百司受封者也皇家故事葢一時之恩豈可爲長<lb/>
世之法乎太后善而從之謂羣臣曰凡議事當依古典<lb/>
<pb n="KR2b0007_WYG_134-2b"/>
正言豈得但修<hi>修當作循</hi>故事乃賜駿衣一襲帛二百匹太<lb/>
后性聰察知書計曉政事被服儉素<hi>被皮義翻</hi>膳羞減於故<lb/>
事什七八而猜忍多權數高祖性至孝能承顔順志事<lb/>
無大小皆仰成於太后<hi>經典釋文仰如字又五亮翻</hi>太后往往專决<lb/>
不復關白於帝<hi>復扶又翻</hi>所幸宦者高平王琚安定張祐杞<lb/>
嶷<hi>康曰杞姓也出自夏后氏之後嶷魚力翻</hi>馮翊王遇略陽苻承祖高陽王<lb/>
質皆依勢用事祐官至尚書左僕射爵新平王琚官至<lb/>
征南將軍爵高平王嶷等官亦至侍中吏部尚書刺史<lb/>
<pb n="KR2b0007_WYG_134-3a"/>
爵爲公侯賞賜巨萬賜鐵劵許以不死<hi>康曰說文劵契也釋名曰劵綣</hi>
<hi>也相約束繾綣爲劵也</hi>又太卜令姑臧王叡得幸於太后超遷至<lb/>
侍中吏部尚書爵太原公祕書令李冲雖以才進亦由<lb/>
私寵賞賜皆不可勝紀<hi>太和末年高菩薩之禍后啓之也后雖獲終其世禍及門戸矣</hi>
<hi>勝音升</hi>又外禮人望東陽王丕游明根等皆極其優厚毎<lb/>
褒賞叡等輙以丕等參之以示不私丕烈帝之𤣥孫<hi>柘䟦</hi>
<hi>翳槐謚烈帝</hi>冲寶之子也<hi>魏世祖太平眞君五年李寶入朝其子冲遂貴顯於魏</hi>太后<lb/>
自以失行畏人議已羣下語言小渉疑忌輙殺之然所<lb/>
<pb n="KR2b0007_WYG_134-3b"/>
寵幸左右茍有小過必加笞箠或至百餘<hi>箠止橤翻</hi>而無宿<lb/>
憾尋復待之如初或因此更富貴故左右雖被罰終無<lb/>
離心<hi>此史之所謂權數也吁行下孟翻復扶又翻被皮義翻</hi>　乙亥加蕭道成尚<lb/>
書左僕射劉秉中書令　楊運長阮佃夫等忌建平王<lb/>
景素益甚<hi>通鑑書禍始於上卷上年佃音田</hi>景素乃與錄事參軍陳郡<lb/>
殷濔<hi>濔莫比翻</hi>中兵參軍略陽垣慶延參軍沈顒左暄等謀<lb/>
爲自全之計<hi>顒魚容翻</hi>遣人往來建康要結才力之士<hi>要讀曰邀</hi>
冠軍將軍黃回游擊將軍高道慶輔國將軍曹欣之前<lb/>
<pb n="KR2b0007_WYG_134-4a"/>
軍將軍韓道清長水校尉郭蘭之羽林監垣祇祖<hi>漢東都之</hi>
<hi>制羽林左右監主羽林騎屬光祿勲至晉以羽林屬二衛而監不見於志當是江左復置冠古玩翻校戸教翻</hi>
皆隂與通謀武人不得志者無不歸之時帝好獨出游<lb/>
走郊野欣之謀據石頭城伺帝出作亂道清蘭之欲說<lb/>
蕭道成因帝夜出執帝迎景素道成不從者即圖之景<lb/>
素毎禁使緩之楊阮微聞其事遣傖人周天賜僞投景<lb/>
素<hi>好呼到翻說輸芮翻下譬說同伺相吏翻傖助庚翻江東人謂楚人别種為傖亦謂西北人為傖</hi>勸<lb/>
令舉兵景素知之斬天賜首送臺秋七月祇祖率數百<lb/>
<pb n="KR2b0007_WYG_134-4b"/>
人自建康奔京口云京師已潰亂勸令速入景素信之<lb/>
戊子據京口起兵士民赴之者以千數楊阮聞祇祖叛<lb/>
走即命纂嚴己丑遣驃騎將軍任農夫領軍將軍黃回<lb/>
左軍將軍蘭陵李安民將歩軍右軍將軍張保將水軍<lb/>
以討之<hi>驍堅堯翻騎竒寄翻任音壬民將保將即亮翻</hi>辛卯又命南豫州刺史<lb/>
叚佛榮爲都綂<hi>都綂之名始此</hi>蕭道成知黃回有異志故使安<lb/>
民佛榮與之偕行<hi>道成知黃回不附已既使之討景素又使之討沈攸之二難既平然後殺</hi>
<hi>之則足以知回於當時有幹略而道成智數又一時所不及者</hi>回私戒其士卒道逢京<lb/>
<pb n="KR2b0007_WYG_134-5a"/>
口兵勿得戰道成屯𤣥武湖冠軍將軍蕭賾鎭東府<hi>冠古</hi>
<hi>玩翻賾士革翻</hi>始安王伯融都鄉侯伯猷皆建安王休仁之子<lb/>
也楊阮忌其年長悉稱詔賜死景素欲斷竹里以拒臺<lb/>
軍<hi>長知兩翻斷丁管翻下斷峽同</hi>垣慶延垣祇祖沈顒皆曰今天時旱<lb/>
熱臺軍遠來疲困引之使至以逸待勞可一戰而克殷<lb/>
濔等固爭不能得農夫等既至縱火燒市邑慶延等各<lb/>
相顧望莫有鬬志景素本乏威畧恇擾不知所爲<hi>恇去王翻</hi>
黃回迫於叚佛榮且見京口軍弱遂不發張保泊西渚<lb/>
<pb n="KR2b0007_WYG_134-5b"/>
<hi>西渚在京口城西今西津渡口是也</hi>景素左右勇士數十人自相要結<hi>要一</hi>
<hi>遥翻</hi>進擊水軍甲午張保敗死而諸將不相應赴復爲臺<lb/>
軍所破<hi>復扶又翻</hi>臺軍既薄城下顒先帥衆走<hi>帥讀曰率</hi>祇祖次<lb/>
之其餘諸軍相繼奔退獨左暄與臺軍力戰於萬嵗樓<lb/>
下而所配兵力甚弱不能敵而散乙未㧞京口黃回軍<lb/>
先入自以有誓不殺諸王乃以景素讓殿中將軍張倪<lb/>
奴倪奴擒景素斬之并其三子同黨垣祇祖等數十人<lb/>
皆伏誅蕭道成釋黄回高道慶不問撫之如舊<hi>撫之所以安反</hi>
<pb n="KR2b0007_WYG_134-6a"/>
<hi>側事定之後决不能容之</hi>是日解嚴丙申大赦初巴東建平蠻反沈<lb/>
攸之遣軍討之及景素反攸之急追峽中軍以赴建康<lb/>
巴東太守劉攘兵建平太守劉道欣疑攸之有異謀勒<lb/>
兵斷峽不聽軍下攘兵子天賜爲荆州西曹<hi>西曹者漢晉公府之</hi>
<hi>西曹掾</hi>攸之遣天賜往諭之攘兵知景素實反乃釋甲謝<lb/>
愆攸之待之如故劉道欣堅守建平攘兵譬說不回乃<lb/>
與伐蠻軍攻斬之<hi>沈攸之用劉攘兵卒為攘兵所禍蕭道成用黃回而權以濟事非用人之</hi>
<hi>難用勢之難也說輸芮翻</hi>　甲辰魏主追尊其母李貴人曰思皇后<lb/>
<pb n="KR2b0007_WYG_134-6b"/>
<hi>李氏李惠之女高祖之母也為後李惠貴張本</hi>　八月丁卯立皇弟翽爲南陽<lb/>
王<hi>翽呼㑹翻</hi>嵩爲新興王禧爲始建王　庚午以給事黃門<lb/>
侍郎阮佃夫爲南豫州刺史留鎭京師　九月戊子賜<lb/>
驍騎將軍高道慶死<hi>驍堅堯翻騎竒寄翻</hi>　冬十月辛酉以吏部<lb/>
尚書王僧䖍爲尚書左僕射　十一月戊子魏以太尉<lb/>
安樂王長樂爲定州刺史司空李訢爲徐州刺史<hi>樂音洛訢</hi>
<hi>許斤翻</hi>
　　　順皇帝<hi>諱準字仲謀明帝第三子也小字知觀實桂陽王休範之子諡法慈和徧服曰</hi>
<pb n="KR2b0007_WYG_134-7a"/>
　　　　<hi>順蕭氏所以謚之曰順者以其順天命人心而禪代也</hi>
昇明元年<hi>是年七月帝即位始改元昇明</hi>春正月乙酉朔魏改元太和<lb/>
　己酉略陽民王元壽聚衆五千餘家自稱衝天王二<lb/>
月辛未魏秦益二州刺史尉洛侯擊破之<hi>秦益二州此魏所謂南秦</hi>
<hi>東益也尉紆勿翻</hi>　三月庚子魏以東陽王丕爲司徒　夏四<lb/>
月丁卯魏主如白登壬申如崞山<hi>崞音郭</hi>　初蒼梧王在<lb/>
東宫好緣漆帳竿<hi>好呼到翻</hi>去地丈餘喜怒乖節主帥不能<lb/>
禁<hi>主帥謂東宮齋内主帥也帥所類翻</hi>太宗屢敕陳太妃痛捶之<hi>陳氏蒼梧王之</hi>
<pb n="KR2b0007_WYG_134-7b"/>
<hi>母也即位尊為太妃捶止橤翻</hi>及即帝位内畏太后太妃外憚諸大臣<lb/>
未敢縱逸自加元服内外稍無以制數出遊行<hi>數所角翻</hi>始<lb/>
出宫猶整儀衛俄而弃車騎帥左右數人或出郊野或<lb/>
入市㕓<hi>騎竒寄翻下同帥讀曰率</hi>太妃毎乘青犢車<hi>青犢車青葢犢車也晉制諸王</hi>
<hi>青葢車時有司奏皇太妃輿服一同晉孝武李太妃故事</hi>隨相檢攝既而輕騎遠走<lb/>
一二十里太妃不復能追<hi>復扶又翻下已復同</hi>儀衛亦懼禍不敢<lb/>
追尋唯整部伍别往一處瞻望而已初太宗甞以陳太<lb/>
妃賜嬖人李道兒已復迎還生帝<hi>已既也既而復迎之還也嬖卑義翻又博</hi>
<pb n="KR2b0007_WYG_134-8a"/>
<hi>計翻</hi>故帝毎微行自稱劉綂<hi>劉綂自言綂天下也猶苻堅稱苻詔桓𤣥稱桓詔</hi>或<lb/>
稱李將軍常著小袴衫營署巷陌無不貫穿<hi>著陟畧翻穿如字又</hi>
<hi>樞絹翻</hi>或夜宿客舎或晝卧道傍排突厮養<hi>厮息移翻養餘亮翻韋昭</hi>
<hi>曰析薪為厮炊烹為養又厮給養馬者</hi>與之交易或遭慢辱悅而受之凡<lb/>
諸鄙事裁衣作帽過目則能未嘗吹箎<hi>箎音池以竹爲之長八尺四寸</hi>
<hi>圍三寸周禮賈䟽云箎八孔</hi>執管便韻<hi>韻諧也和也</hi>及京口既平驕恣尤<lb/>
甚無日不出夕去晨返晨出暮歸從者並執鋋矛<hi>從才用翻</hi>
<hi>鋋音蟬又以前翻小矛也</hi>行人男女及犬馬牛驢逢無免者民間擾<lb/>
<pb n="KR2b0007_WYG_134-8b"/>
懼商販皆息門戸晝閉行人殆絶鍼椎鑿鋸不離左右<lb/>
<hi>鍼與鉗同其淹翻離力智翻</hi>小有忤意即加屠剖<hi>忤五故翻</hi>一日不殺則<lb/>
慘然不樂殿省憂惶食息不保阮佃夫與直閣將軍申<lb/>
伯宗等謀因帝出江乘射雉稱太后令喚隊仗還<hi>樂音洛射</hi>
<hi>而亦翻隊有隊主副仗有仗主副</hi>閉城門遣人執帝廢之立安成王凖<lb/>
事覺甲戍帝収佃夫等殺之太后數訓戒帝<hi>數所角翻</hi>帝不<lb/>
悅會端午太后賜帝毛扇<hi>毛扇葢羽扇也今考異曰宋略作太妃賜  從宋書</hi>帝<lb/>
嫌其不華令太醫煮藥欲鴆太后左右止之曰若行此<lb/>
<pb n="KR2b0007_WYG_134-9a"/>
事官便應作孝子豈復得出入狡獪<hi>復扶又翻下無復誰復同狡古巧翻</hi>
<hi>獪古外翻江南人謂小兒戲為狡獪</hi>帝曰汝語大有理乃止六月甲戌有<lb/>
告散騎常侍杜㓜文司徒左長史沈勃游擊將軍孫超<lb/>
之與阮佃夫同謀者帝登帥衛士自掩三家悉誅之<hi>登登</hi>
<hi>時也登時猶言即時也散悉亶翻騎竒寄翻帥讀曰率  考異曰南史曰孝武二十八子太宗殺其十六餘皆</hi>
<hi>帝殺之按宋書孝武諸子十人早卒二人為景和所殺餘皆太宗殺之無及蒼梧時者南史誤也</hi>刳解<lb/>
臠割嬰孩不免沈勃時居䘮在廬<hi>廬倚廬也禮居䘮者居倚廬寢苫枕塊孟</hi>
<hi>康註曰倚廬倚墻至地而為之無楣柱孔頴達曰居倚廬者謂於中門之外東墻下倚木為廬又說曰凡非適</hi>
<pb n="KR2b0007_WYG_134-9b"/>
<hi>子自未葬倚於隱者為廬鄭注曰不欲人屬目葢於東南角</hi>左右未至帝揮刀獨前<lb/>
勃知不免手搏帝耳唾罵之曰<hi>唾湯卧翻</hi>汝罪踰桀紂屠戮<lb/>
無日遂死是日大赦帝嘗直入領軍府時盛熱蕭道成<lb/>
晝卧裸袒<hi>裸郎果翻</hi>帝立道成於室内畫腹爲的<hi>畫讀與畫同</hi>自<lb/>
引滿將射之<hi>射而亦翻下無復射箭射同</hi>道成歛板曰老臣無罪左<lb/>
右王天恩曰領軍腹大是佳射堋<hi>堋補登翻射堋今言射垜也</hi>一箭<lb/>
便死後無復射不如以骲箭射之帝乃更以骲箭射正<lb/>
中其齊<hi>更工衡翻骲蒲交翻又蒲剝翻集韻云骨鏃也余謂骨鏃亦能害人况以之射人腹乎葢當時</hi>
<pb n="KR2b0007_WYG_134-10a"/>
<hi>所謂骲箭者必非骨鏃中竹仲翻齊與臍同</hi>投弓大笑曰此手何如帝忌道<lb/>
成威名嘗自磨鋋曰明日殺蕭道成陳太妃罵之曰蕭<lb/>
道成有功於國若害之誰復爲汝盡力邪<hi>爲于僞翻</hi>帝乃止<lb/>
道成憂懼密與袁粲褚淵謀廢立粲曰主上㓜年微過<lb/>
易改<hi>易以䜴翻</hi>伊霍之事非季世所行縱使功成亦終無全<lb/>
地淵黙然<hi>淵於此時已心歸道成矣</hi>領軍功曹丹陽紀僧眞言於道<lb/>
成曰今朝廷猖狂人不自保天下之望不在袁褚明公<lb/>
豈得坐受夷滅存亡之機仰希熟慮道成然之<hi>道成時爲中領</hi>
<pb n="KR2b0007_WYG_134-10b"/>
<hi>軍以僧真爲功曹希望也</hi>或勸道成奔廣陵起兵道成世子賾時爲<lb/>
晉熈王長史行郢州事欲使賾將郢州兵東下會京口<lb/>
<hi>將即亮翻</hi>道成密遣所親劉僧副告其從兄行青冀二州刺<lb/>
史劉善明曰<hi>從才用翻</hi>人多見勸北固廣陵恐未爲長算今<lb/>
秋風行起鄉若能與垣東海微共動虜則我諸計可立<lb/>
亦告東海太守垣榮祖善明曰宋氏將亡愚智共知北<lb/>
虜若動反爲公患公神武高世唯當靜以待之因機奮<lb/>
發功業自定不可遠去根本自貽猖蹷榮祖亦曰領府<lb/>
<pb n="KR2b0007_WYG_134-11a"/>
去臺百歩<hi>領府謂領軍府也</hi>公走人豈不知若單騎輕行<hi>騎竒寄翻</hi>
廣陵人閉門不受公欲何之公今動足下牀恐即有叩<lb/>
臺門者<hi>言將有告之者</hi>公事去矣紀僧眞曰主上雖無道國家<lb/>
累世之基猶爲安固公百口北度必不得俱縱得廣陵<lb/>
城天子居深宫施號令目公爲逆何以避之此非萬全<lb/>
䇿也道成族弟鎭軍長史順之<hi>順之蕭衍之父也思考異曰齊高帝紀姚  亷</hi>
<hi>梁書武帝紀自相國何至皇考一十餘世皆有名及官位葢史官附會今所不取</hi>及次子驃騎<lb/>
從事中郎嶷<hi>驃匹妙翻騎竒寄翻嶷魚力翻</hi>皆以爲帝好單行道路於<lb/>
<pb n="KR2b0007_WYG_134-11b"/>
此立計易以成功外州起兵鮮有克捷<hi>好呼到翻易以䜴翻鮮息淺翻</hi>
<hi>鮮少也</hi>徒先人受禍耳<hi>先悉薦翻</hi>道成乃止東中即司馬行㑹<lb/>
稽郡事李安民欲奉江夏王躋起兵於東方<hi>明帝泰始七年以皇</hi>
<hi>子躋繼江夏王義恭時葢爲東中即將以安民爲司馬行郡事也㑹工外翻夏戸雅翻躋牋西翻</hi>道成<lb/>
止之越騎校尉王敬則潛自結於道成夜著青衣扶匐<lb/>
道路<hi>著則略翻扶讀曰蒲說文曰手行也匐蒲北翻</hi>爲道成聽察帝之往來道<lb/>
成命敬則隂結帝左右楊玉夫楊萬年陳奉伯等二十<lb/>
五人於殿中詗伺機便<hi>爲干僞翻詗喧正翻又古迥翻伺候也伺相吏翻</hi>秋七<lb/>
<pb n="KR2b0007_WYG_134-12a"/>
月丁亥夜帝微行至領軍府門左右曰一府皆眠何不<lb/>
緣墻入帝曰我今夕欲於一處作適<hi>適意作戲謂之作適</hi>宜待明<lb/>
夕員外郎桓康等於道成門間聽聞之<hi>此員外郎葢員外散騎郎也</hi>
戊子帝乘露車與左右於臺岡賭跳<hi>臺岡意即臺城之來岡也賭跳者賭</hi>
<hi>跳躑以高者爲勝也跳音他弔翻  考異曰南史作蠻岡今從宋書</hi>仍往青園尼寺<hi>尼女夷翻</hi>
晩至新安寺<hi>孝武寵姬殷貴妃死爲之立寺貴妃子子鸞封新安王故以新安爲寺名</hi>偷狗<lb/>
就曇度道人煑之<hi>曇徒含翻</hi>飲酒醉還仁夀殿寢楊玉夫常<lb/>
得帝意至是忽憎之見輙切齒曰明日當殺小子取肝<lb/>
<pb n="KR2b0007_WYG_134-12b"/>
肺是夜令玉夫伺織女渡河<hi>續齊諧記曰桂陽成武丁有仙道謂其弟曰七月七</hi>
<hi>日織女當度河弟問曰織女何事度河答曰織女暫詣牽牛人至今云織女嫁牽牛也崔寔四時民令曰或云</hi>
<hi>見天漢中弈弈有正白氣光耀五色以此爲徵應</hi>曰見當報我不見將殺汝時<lb/>
帝出入無常省内諸閤夜皆不閉廂下畏相逢値無敢<lb/>
出者宿衛並逃避内外莫相禁攝是夕王敬則出外玉<lb/>
夫伺帝熟寢與楊萬年取帝防身刀刎之<hi>御左右防身刀即所謂千</hi>
<hi>牛刀也刎扶粉翻</hi>敕廂下奏伎<hi>伎渠綺翻</hi>陳奉伯袖其首依常行法<lb/>
稱敕開承明門出以首與敬則敬則馳詣領軍府叩門<lb/>
<pb n="KR2b0007_WYG_134-13a"/>
大呼<hi>呼火故翻</hi>蕭道成慮蒼梧王誑之不敢開門<hi>誑居况翻</hi>敬則<lb/>
於墻上投其首道成洗視乃戎服乘馬而出敬則桓康<lb/>
等皆從入宫至承明門詐爲行還敬則恐内人覘見以<lb/>
刀環塞窐孔<hi>覘丑廉翻又丑艶翻塞悉則翻窐孔即古之所謂圭竇也窐古携翻又音携</hi>呼<lb/>
門甚急門開而入佗夕蒼梧王毎開門門者震懾不敢<lb/>
仰視至是弗之疑<hi>懾之渉翻寳考異曰齊髙帝紀云衛尉丞顔靈  窺見太祖乘馬在外竊</hi>
<hi>謂親人曰今若不開内領軍入天下㑹是亂耳按靈寳若語所親則須有知者豈得宿衛晏然不動今從宋後</hi>
<hi>廢帝紀</hi>道成入殿殿中驚怖<hi>怖普布翻</hi>旣而聞蒼梧王死咸稱<lb/>
<pb n="KR2b0007_WYG_134-13b"/>
萬歲己丑旦道成戎服出殿庭槐樹下以太后令召袁<lb/>
粲褚淵劉秉入㑹議道成謂秉曰此使君家事何以斷<lb/>
之<hi>使䟽吏翻斷丁亂翻</hi>秉未答道成須髯盡張目光如電秉曰尚<lb/>
書衆事可以見付軍旅處分<hi>須與鬚同處昌吕翻分扶問翻</hi>一委領軍<lb/>
道成次讓袁粲粲亦不敢當王敬則㧞白刃在牀側跳<lb/>
躍曰天下事皆應關蕭公敢有開一言者血染敬則刀<lb/>
仍手取白紗帽加道成首<hi>五代志帽自天子下及士人通冠之以白紗者名高頂帽</hi>
<hi>皇太子在上省則烏紗在永福則白紗葢貴白紗也杜佑曰宋制黒帽綴紫褾褾以繒為之長四寸廣一寸後</hi>
<pb n="KR2b0007_WYG_134-14a"/>
<hi>制髙屋白紗帽</hi>令即位曰今日誰敢復動事須及熱道成正色<lb/>
呵之曰卿都自不解<hi>復扶又翻呵虎何翻解戸買翻曉也</hi>粲欲有言敬則<lb/>
叱之乃止褚淵曰非蕭公無以了此手取事授道成<hi>褚淵</hi>
<hi>手取其事以授道成自此天下之事一歸之矣</hi>道成曰相與不肯我安得辭乃<lb/>
下議備法駕詣東城迎立安成王<hi>東城即東府城也</hi>於是長刀<lb/>
遮粲秉等各失色而去<hi>觀史所書㑹議之際道成目光如電須髯盡張王敬則㧞白刃</hi>
<hi>跳躍繼又以長刀遮粲秉等事勢可知矣粲秉於此時聲其弑君之罪以身死之猶不愧於仇牧何待至石頭</hi>
<hi>邪</hi>秉出於路逢從弟韞<hi>從才用翻</hi>韞開車迎問曰今日之事<lb/>
<pb n="KR2b0007_WYG_134-14b"/>
當歸兄邪秉曰吾等已讓領軍矣韞拊膺曰兄肉中詎<lb/>
有血邪今年族矣<hi>宋事去矣自中人以下皆知之</hi>是日以太后令數蒼<lb/>
梧王罪惡<hi>數所具翻</hi>曰吾密令蕭領軍濳運明略安成王凖<lb/>
宜臨萬國追封昱爲蒼梧王儀衛至東府門安成王令<lb/>
門者勿開以待袁司徒粲至王乃入居朝堂<hi>史言袁粲爲一時倚</hi>
<hi>重朝直遥翻</hi>壬辰王即皇帝位時年十一改元大赦<hi>改元昇明</hi>葬<lb/>
蒼梧王於郊壇西<hi>南郊壇在臺城南已地世祖大明三年移南郊壇於牛頭山以正陽位</hi>
　魏京兆康王子推卒　甲午蕭道成出鎭東府丙申<lb/>
<pb n="KR2b0007_WYG_134-15a"/>
以道成爲司空錄尚書事驃騎大將軍<hi>驃匹妙翻騎竒寄翻</hi>袁粲<lb/>
遷中書監褚淵加開府儀同三司劉秉遷尚書令加中<lb/>
領軍以晉熈王爕爲揚州刺史劉秉始謂尚書萬機本<lb/>
以宗室居之則天下無變既而蕭道成兼總軍國布置<lb/>
心膂與奪自專褚淵素相憑附秉與袁粲閣手仰成矣<lb/>
<hi>閣手者高拱充位而無所爲兩手若有所閣也仰牛向翻</hi>辛丑以尚書右僕射王僧<lb/>
䖍爲僕射丙午以武陵王贊爲郢州刺史蕭道成改領<lb/>
南徐州刺史　八月壬子魏大赦　癸亥詔袁粲鎭石<lb/>
<pb n="KR2b0007_WYG_134-15b"/>
頭粲性冲靜毎有朝命常固辭<hi>朝直遥翻</hi>逼切不得已乃就<lb/>
職至是知蕭道成有不臣之志隂欲圖之即時順命<hi>爲袁</hi>
<hi>粲以石頭死節張本</hi>　初太宗使陳昭華母養順帝戊辰尊昭華<lb/>
爲皇太妃<hi>魏明帝置昭華晉武帝制淑妃淑媛淑儀修華修容修儀婕妤充華容華爲九嬪而昭華</hi>
<hi>之號不復見至宋孝武制以昭儀昭容昭華代修華修儀修容也</hi>　丙子魏詔曰工商<lb/>
皂𨽻各有厥分<hi>分扶問翻</hi>而有司縱濫或染流俗自今戸内<lb/>
有工役者唯止本部丞<hi>流俗北史作清流此葢以當時授官不分流品故詔凡工役之</hi>
<hi>戸官止本部丞</hi>若有勲勞者不從此制　蕭道成固讓司空庚<lb/>
<pb n="KR2b0007_WYG_134-16a"/>
辰以為驃騎大將軍開府儀同三司　九月乙酉魏更<lb/>
定律令<hi>更工衡翻</hi>　戊申封楊玉夫等二十五人爲侯伯子<lb/>
男　冬十月氐帥楊文度遣其弟文𢎞襲魏仇池䧟之<lb/>
<hi>帥所類翻作考異曰魏書本紀作揚黽氐傳  䑕皆避顯祖諱也</hi>　初魏徐州刺史李<lb/>
訢事顯祖爲倉部尚書<hi>晉武帝始置倉部郎屬度支尚書倉部尚書後魏所置也即前</hi>
<hi>太倉尚書訢許斤翻</hi>信用盧奴令范<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>訢弟左將軍瑛諌曰<hi>異考  曰</hi>
<hi>魏典<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>作摽瑛作璞今從魏書/余按<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>與摽同卑遥翻瑛音英</hi>范<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>能䧏人以色假人<lb/>
以財輕德義而重勢利聽其言也甘察其行也賊不早<lb/>
<pb n="KR2b0007_WYG_134-16b"/>
絶之後悔無及訢不從腹心之事皆以語<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>
                    <hi>行下孟翻語牛倨翻</hi>
尚書趙黒與訢皆有寵於顯祖對掌選部<hi>選須絹翻</hi>訢以其<lb/>
私用人爲方州<hi>古者八州八伯謂之方伯後世遂以州刺史爲方州</hi>黒對顯祖發<lb/>
之由是有隙頃之訢發黒前爲監藏<hi>監古銜翻藏徂浪翻</hi>盗用官<lb/>
物黒坐黜爲門士黒恨之寢食爲之衰少踰年復入爲<lb/>
侍中尚書左僕射領選<hi>爲于僞翻復扶又翻下我復黒復同</hi>及顯祖殂黒<lb/>
白馮太后稱訢專恣出爲徐州范<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>知太后怨訢<hi>以其告李</hi>
<hi>敷也事見一百三十二卷明帝泰始六年訢爲太倉尚書亦在是年也</hi>乃告訢謀外叛太<lb/>
<pb n="KR2b0007_WYG_134-17a"/>
后徵訢至平城問狀訢對無之太后引<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>使證之訢謂<lb/>
<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>曰汝今誣我我復何言然汝受我恩如此之厚乃忍<lb/>
爲爾乎<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>曰<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>受公恩何如公受李敷恩公忍爲之於<lb/>
敷<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>何爲不忍於公訢慨然嘆曰吾不用瑛言悔之何<lb/>
及趙黒復於中構成其罪丙子誅訢及其子令和令度<lb/>
黒然後寢食如故　十一月癸未魏征西將軍皮歡喜<lb/>
等三將軍率衆四萬擊楊文𢎞　丁亥魏懷州民伊祁<lb/>
苟自稱堯後<hi>堯伊祁氏故云然</hi>聚衆於重山作亂<hi>重山即河内重門之山在</hi>
<pb n="KR2b0007_WYG_134-17b"/>
<hi>共縣北重直龍翻</hi>洛州刺史馮熈討滅之馮太后欲盡誅闔城<lb/>
之民雍州刺史張白澤諫曰凶渠逆黨盡已梟夷<hi>魏雍州綂</hi>
<hi>京兆扶風馮翊咸陽北地平秦武都等郡凶渠謂渠魁也孔安國曰渠大也雍於用翻梟堅堯翻</hi>城中<lb/>
豈無忠良仁信之士柰何不問白黒一切誅之乃止<lb/>
十二月魏皮歡喜軍至建安<hi>水經注楊定自隴右徙治歴城去仇池百二十里厯</hi>
<hi>城後改為建安城宋考異曰是年魏置閏在十一月  之十二月也</hi>楊文𢎞棄城走　初<lb/>
沈攸之與蕭道成於大明景和之間同直殿省深相親<lb/>
善道成女爲攸之子中書侍郎文和婦攸之在荆州直<lb/>
<pb n="KR2b0007_WYG_134-18a"/>
閤將軍高道慶家在華容<hi>華容縣自漢以來屬南郡按九域志今江陵府石首縣建</hi>
<hi>寕鎭即其地宋白曰江陵府監利縣本漢華容縣地</hi>假還過江陵<hi>假居訝翻休假也過工禾翻</hi>
與攸之爭戲槊<hi>槊色角翻</hi>馳還建康言攸之反狀已成請以<lb/>
三千人襲之執政皆以爲不可道成仍保證其不然楊<lb/>
運長等惡攸之<hi>惡烏路翻</hi>密與道慶謀遣刺客殺攸之不克<lb/>
㑹蒼梧王遇弑主簿宗儼之功曹臧寅勸攸之因此起<lb/>
兵攸之以其長子元琰在建康爲司徒左長史故未發<lb/>
<hi>長知兩翻</hi>寅凝之之子也<hi>臧凝之見一百二十七卷宋文帝元嘉三十年</hi>時楊運長<lb/>
<pb n="KR2b0007_WYG_134-18b"/>
等已不在内<hi>已出爲外官不在省内也</hi>蕭道成遣元琰以蒼梧王刳<lb/>
斮之具示攸之攸之以道成名位素出已下一旦專制<lb/>
朝權心不平<hi>斮則略翻朝直遥翻</hi>謂元琰曰吾寜為王凌死不為<lb/>
賈充生<hi>王凌賈充事並見魏紀</hi>然亦未暇舉兵乃上表稱慶因留<lb/>
元琰雍州刺史張敬兒素與攸之司馬劉攘兵善<hi>雍於用翻</hi>
疑攸之將起事密以問攘兵攘兵無所言寄敬兒馬鐙<lb/>
一隻<hi>鐙都鄧翻</hi>敬兒乃為之備攸之有素書十數行<hi>行戸剛翻</hi>常<lb/>
韜在<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襠角<hi>博雅曰裲襠謂之袹腹裲里養翻襠都郎翻</hi>云是明帝與已約<lb/>
<pb n="KR2b0007_WYG_134-19a"/>
誓攸之將舉兵其妾崔氏諫曰官年已老那不爲百口<lb/>
計<hi>宋齊之間義從私屬以至婢僕率呼其主為官</hi>攸之指裲襠角示之且稱太<lb/>
后使至賜攸之<hi>使䟽吏翻下同</hi>燭割之得太后手令云社稷之<lb/>
事一以委公於是勒兵移檄遣使邀張敬兒及豫州刺<lb/>
史劉懷珍梁州刺史梓潼范栢年司州刺史姚道和湘<lb/>
州行事庾佩玉<hi>南陽王翽未至故庾佩玉行府州事</hi>巴陵内史王文和同<lb/>
舉兵敬兒懷珍文和並斬其使馳表以聞文和尋棄州<lb/>
奔夏口<hi>巴陵非州也州當作郡夏戸雅翻</hi>栢年道和佩玉皆懷兩端道<lb/>
<pb n="KR2b0007_WYG_134-19b"/>
和後秦髙祖之孫也<hi>後秦主姚興廟號高祖</hi>辛酉攸之遣輔國將<lb/>
軍孫同等相繼東下攸之遺道成書<hi>遺于季翻</hi>以爲少帝昏<lb/>
狂<hi>少詩照翻</hi>宜與諸公密議共白太后下令廢之柰何交結<lb/>
左右親行弑逆乃至不殯流蟲在戸凡在臣下誰不惋<lb/>
駭又移易朝舊<hi>朝舊謂朝廷舊臣也惋烏貫翻朝直遥翻下同</hi>布置親黨宫閤<lb/>
管籥悉關家人吾不知子孟孔明遺訓固如此乎<hi>霍光字子</hi>
<hi>孟諸葛亮字孔明</hi>足下既有賊宋之心吾寜敢捐包胥之節邪<lb/>
<hi>申包胥乞秦師以存楚事見左傳</hi>朝廷聞之忷懼<hi>忷許拱翻</hi>丁卯道成入守<lb/>
<pb n="KR2b0007_WYG_134-20a"/>
朝堂命侍中蕭嶷代鎭東府<hi>嶷魚力翻</hi>撫軍行參軍蕭映鎭<lb/>
京口映嶷之弟也戊辰内外纂嚴己巳以郢州刺史武<lb/>
陵王贊爲荆州刺史庚午以右衛將軍黄回爲郢州刺<lb/>
史督前鋒諸軍以討攸之初道成以世子賾爲晉熈王<lb/>
爕長史行郢州事修治器械以備攸之<hi>道成平桂陽之難進爵縣公以</hi>
<hi>賾爲世子賾士革翻治直之翻</hi>及徵爕爲揚州以賾爲左衛將軍與爕<lb/>
俱下劉懷珍言於道成曰夏口衝要宜得其人道成與<lb/>
賾書曰汝既入朝當湏文武兼資與汝意合者委以後<lb/>
<pb n="KR2b0007_WYG_134-20b"/>
事賾乃薦爕司馬柳世隆自代道成以世隆爲武陵王<lb/>
贊長史行郢州事賾將行謂世隆曰攸之一旦爲變焚<lb/>
夏口舟艦<hi>夏戸雅翻艦戸黯翻</hi>㳂流而東不可制也若得攸之留<lb/>
攻郢城必未能猝㧞君爲其内我爲其外破之必矣及<lb/>
攸之起兵賾行至尋陽未得朝廷處分<hi>處昌呂翻分扶問翻</hi>衆欲<lb/>
倍道趨建康<hi>趨七喻翻</hi>賾曰尋陽地居中流密邇畿甸若留<lb/>
屯湓口内藩朝廷外援夏首<hi>夏首即夏口</hi>保據形勝控制西<lb/>
南今日㑹此天所置也或以爲湓口城小難固左中郎<lb/>
<pb n="KR2b0007_WYG_134-21a"/>
將周山圖曰今據中流爲四方勢援不可以小事難之<lb/>
苟衆心齊一江山皆城隍也庚午賾奉爕鎭湓口賾悉<lb/>
以事委山圖山圖斷取行旅船板以造樓櫓立水柵<hi>斷丁</hi>
<hi>管翻立柵於水中曰水柵</hi>旬日皆辦道成聞之喜曰賾眞我子也以<lb/>
賾爲西討都督賾啓山圖爲軍副時江州刺史邵陵王<lb/>
友鎭尋陽賾以爲尋陽城不足固表移友同鎭湓口<hi>尋陽</hi>
<hi>時治柴桑今江州徳化西南九十里有柴桑山湓口在徳化縣西一里江州治徳化葢近湓口古城處</hi>留<lb/>
江州别駕豫章胡諧之守尋陽湘州刺史王藴遭母䘮<lb/>
<pb n="KR2b0007_WYG_134-21b"/>
罷歸至巴陵與沈攸之深相結<hi>巴陵距江陵四百餘里葢使命往來深相結也</hi>
時攸之未舉兵藴過郢州欲因蕭賾出弔作難據郢城<lb/>
賾知之不出還至東府又欲因蕭道成出弔作難道成<lb/>
又不出<hi>作難者欲殺之也難乃旦翻</hi>藴乃與袁粲劉秉密謀誅道成<lb/>
將帥黃回任候伯孫曇瓘王宜興卜伯興等皆與通謀<lb/>
<hi>將即亮翻帥所類翻任音壬曇徒含翻</hi>伯興天與之子也<hi>卜天與死於元凶劭之難</hi>道<lb/>
成初聞攸之事起自往詣粲粲辭不見通直郎袁逹謂<lb/>
粲不宜示異同<hi>通直郎通直散騎侍郎也晉武帝置員外散騎侍郎元帝秦興二年使二人與</hi>
<pb n="KR2b0007_WYG_134-22a"/>
<hi>散騎侍郎同員直故謂之通直散騎侍郎也</hi>粲曰彼若以主㓜時艱與桂陽<lb/>
時不異<hi>謂桂陽王休範反時也</hi>劫我入臺我何辭以拒之一朝同<lb/>
止欲異得乎道成乃召禇淵與之連席毎事必引淵共<lb/>
之<hi>果如袁粲所料</hi>時劉韞爲領軍將軍入直門下省<hi>南考異曰  齊書韞</hi>
<hi>作韜今從宋書南史</hi>卜伯興爲直閤黃回等諸將皆出屯新亭<hi>將即</hi>
<hi>亮翻</hi>初禇淵爲衛將軍遭母憂去職朝廷敦迫不起粲素<lb/>
有重名自往譬説<hi>譬説猶説喻也説輸芮翻</hi>淵乃從之及粲為尚書<lb/>
令遭母憂淵譬説懇至粲遂不起淵由是恨之<hi>淵之恨粲以其</hi>
<pb n="KR2b0007_WYG_134-22b"/>
<hi>奪己志而使之失爲子之道也而殺粲以傾宋又失爲臣之節曰忠與孝二者淵胥失焉</hi>及沈攸之<lb/>
事起道成與淵議之淵曰西夏釁難事必無成<hi>夏戸雅翻釁許</hi>
<hi>覲翻難乃旦翻</hi>公當先備其内耳<hi>謂備袁粲等也</hi>粲謀既定將以告淵<lb/>
衆謂淵與道成素善不可告粲曰淵與彼雖善豈容大<lb/>
作同異今若不告事定便應除之乃以謀告淵<hi>袁粲猶以故意</hi>
<hi>待禇淵也</hi>淵即以告道成道成亦先聞其謀遣軍主蘇烈薛<lb/>
淵太原王天生將兵助粲守石頭薛淵固辭道成彊之<lb/>
<hi>將即亮翻彊其兩翻</hi>淵不得已涕泣拜辭道成曰卿近在石頭日<lb/>
<pb n="KR2b0007_WYG_134-23a"/>
夕去來何悲如是且又何辭淵曰不審公能保袁公共<lb/>
爲一家否今淵往與之同則負公不同則立受禍何得<lb/>
不悲道成曰所以遣卿正爲能盡臨事之宜使我無西<lb/>
顧之憂耳<hi>石頭在臺城西故云然爲于僞翻</hi>但當努力無所多言淵安<lb/>
都之從子也<hi>從才用翻</hi>道成又以驍騎將軍王敬則爲直閣<lb/>
<hi>驍堅堯翻騎竒寄翻</hi>與伯興共總禁兵粲謀矯太后令使韞伯興<lb/>
帥宿衛兵攻道成於朝堂<hi>帥讀曰率下同朝直遥翻</hi>回等帥所領爲<lb/>
應劉秉任候伯等並赴石頭本期壬申夜發秉恇擾不<lb/>
<pb n="KR2b0007_WYG_134-23b"/>
知所爲晡後即束裝臨去啜羮寫胷上手振不自禁<hi>恇去</hi>
<hi>王翻振當作震戰也動也禁音居吟翻勝也</hi>未暗載婦女盡室奔石頭部曲<lb/>
數百赫奕滿道既至見粲粲驚曰何事遽來今敗矣<hi>秉奔</hi>
<hi>石頭則事大露故云必敗</hi>秉曰得見公萬死何恨孫曇瓘聞之亦奔<lb/>
石頭丹陽丞王遜等走告道成事乃大露遜僧綽之子<lb/>
也<hi>王僧綽柄用於元嘉之季</hi>道成密使人告王敬則時閤已閉敬則<lb/>
欲開閤出卜伯興嚴兵爲備敬則乃鋸所止屋壁得出<lb/>
至中書省收韞韞已成嚴<hi>嚴裝也成嚴謂裝束已成俟期而發也</hi>列燭自<lb/>
<pb n="KR2b0007_WYG_134-24a"/>
照見敬則猝至驚起迎之曰兄何能夜顧敬則呵之曰<lb/>
小子那敢作賊韞抱敬則敬則拳毆其頰仆地而殺之<lb/>
<hi>呵虎何翻毆烏口翻</hi>又殺伯興<hi>卜伯興父子俱死於劉氏之難</hi>蘇烈等據倉城拒<lb/>
粲<hi>倉城石頭倉城也</hi>王藴聞秉已走歎曰事不成矣狼狽帥部<lb/>
曲數百向石頭<hi>帥讀曰率下同數考異曰宋書云齊王使藴募人已得  百宋畧云是夕徵其</hi>
<hi>私衆倐忽之間被甲數百莫知所從出按道成素已疑藴必不使之募兵宋畧近是也</hi>本期開南<lb/>
門時暗夜薛淵據門射之<hi>射而亦翻</hi>藴謂粲已敗即散走道<lb/>
成遣軍主㑹稽戴僧靜帥數百人向石頭助烈等<hi>㑹工外翻</hi>
<pb n="KR2b0007_WYG_134-24b"/>
自倉門得入與之并力攻粲孫曇瓘驍勇善戰臺軍死<lb/>
者百餘人王天生殊死戰故得相持自亥至丑戴僧靜<lb/>
分兵攻府西門焚之粲與秉在城東門見火起欲還赴<lb/>
府秉與二子俁陔踰城走<hi>俁牛矩翻陔柯開翻</hi>粲下城列燭自照<lb/>
謂其子最曰本知一木不能止大厦之崩但以名義至<lb/>
此耳僧靜乘暗踰城獨進最覺有異人以身衛粲僧靜<lb/>
直前斫之粲謂最曰我不失忠臣汝不失孝子遂父子<lb/>
俱死<hi>抱考異曰南史云僧靜奮刀直前欲斬之子最呌  父乞先死兵士人人莫不隕涕粲曰我不失忠</hi>
<pb n="KR2b0007_WYG_134-25a"/>
<hi>臣汝不失孝子仍求筆作啓云臣義奉大宋䇿名兩畢今便歸䰟墳隴永就山邱僧靜乃并斬之按時僧靜掩</hi>
<hi>粲不備挺身直往安肯容粲作啓從容如此宋書皆無此等事今不取</hi>百姓哀之謡曰可<lb/>
憐石頭城寜爲袁粲死不作禇淵生劉秉父子走至額<lb/>
檐湖<hi>蕭子顯齊書作雒檐湖檐余廉翻</hi>追執斬之任候伯等並乘船赴<lb/>
石頭既至臺軍已集不得入乃馳還黃回嚴兵期詰旦<lb/>
帥所領從御道直向臺門攻道成<hi>詰去吉翻帥讀曰率</hi>聞事泄不<lb/>
敢發道成撫之如舊王藴孫曇瓘皆逃竄先捕得藴斬<lb/>
之其餘粲黨皆無所問粲典籖莫嗣祖爲粲秉宣通密<lb/>
<pb n="KR2b0007_WYG_134-25b"/>
謀道成召詰之曰袁粲謀反何不啓聞嗣祖曰小人無<lb/>
識但知報恩何敢泄其大事今袁公已死義不求生藴<lb/>
嬖人張承伯藏匿藴道成並赦而用之<hi>史言蕭道成能弃怨錄才嬖卑</hi>
<hi>義翻又博計翻</hi>粲簡淡平素而無經世之才好飲酒喜吟諷<hi>好呼</hi>
<hi>到翻喜許記翻</hi>身居劇任不肯當事主事毎往諮决<hi>主事尚書省主事也</hi>
<hi>尚書諸曹各有主事</hi>或高詠對之閒居高卧門無雜賔物情不接<lb/>
故及於敗<lb/>
　裴子野論曰袁景倩民望國華<hi>袁粲字景倩</hi>受付託之重<lb/>
<pb n="KR2b0007_WYG_134-26a"/>
　智不足以除姦權不足以處變<hi>處昌吕翻</hi>蕭條散落危而<lb/>
　不扶及九鼎既傾三才將換區區斗城之裏<hi>斗城言城如斗</hi>
　<hi>大也</hi>出萬死而不辭葢蹈匹夫之節而無棟梁之具矣<lb/>
　<hi>裴子野之論有春秋責備賢者之意故通鑑取之</hi>
甲戌大赦　乙亥以尚書僕射王僧䖍爲左僕射新除<lb/>
中書令王延之爲右僕射度支尚書張岱爲吏部尚書<lb/>
<hi>度徒洛翻</hi>吏部尚書王奐爲丹陽尹延之裕之孫也劉秉弟<lb/>
遐爲吳郡太守司徒右長史張瓌永之子也<hi>張永歴事文武明三</hi>
<pb n="KR2b0007_WYG_134-26b"/>
<hi>帝瓌古回翻</hi>遭父䘮在吳家素豪盛蕭道成使瓌伺間取遐<lb/>
<hi>間古莧翻</hi>㑹遐召瓌詣府瓌帥部曲十餘人直入齋中執遐<lb/>
斬之<hi>帥讀曰率</hi>郡中莫敢動道成聞之以告瓌從父領軍冲<lb/>
冲曰瓌以百口一擲出手得盧矣<hi>從才用翻樗蒲得盧者勝</hi>道成即<lb/>
以瓌爲吳郡太守道成移屯閱武堂猶以重兵付黃回<lb/>
使西上而配以腹心<hi>配以腹心所以防回也上時掌翻</hi>回素與王宜興<lb/>
不恊恐宜興反告其謀閏月辛巳因事收宜興斬之諸<lb/>
將皆言回握彊兵必反<hi>將即亮翻下同</hi>寜朔將軍桓康請獨往<lb/>
<pb n="KR2b0007_WYG_134-27a"/>
刺之<hi>刺七亦翻</hi>道成曰卿等何疑彼無能爲也<hi>史言道成才識雄於一時</hi>
沈攸之遣中兵參軍孫同等五將以三萬人爲前驅司<lb/>
馬劉攘兵等五將以二萬人次之又遣中兵參軍王靈<lb/>
秀等四將分兵出夏口據魯山癸巳攸之至夏口<hi>異考  曰</hi>
<hi>沈約齊紀十一月攸之遂謀爲亂張敬兒遣使詣攸之慶冬攸之呼使人於密室謂之曰奉皇太后令得袁司</hi>
<hi>徒劉丹陽諸人書呼我速下可令雍州知此意答敬兒書曰信口一二而封雞毛桃耳數物置函中敬兒賀冬</hi>
<hi>使即乘驛白公十二日壬辰攸之遣孫同等先發十七日丁酉張敬兒使至十八日戊戌公率衆入鎭朝堂閏</hi>
<hi>月十四日癸巳攸之至夏口按是嵗宋厯閏十二月庚辰朔魏厯閏十一月庚戌朔然則冬至必在十一月晦</hi>
<pb n="KR2b0007_WYG_134-27b"/>
<hi>攸之對敬兒賀冬使者猶隱祕豈可十二日已發兵東下乎又攸之若十二日已舉兵於江陵豈可六十餘日</hi>
<hi>始至夏口又宋順帝紀十二月攸之反丁卯齊王入守朝堂丁卯乃十二月十八日也閏月癸巳攸之圍郢城</hi>
<hi>攸之傳十一月反十二月十二日遣孫同等東下閏月十四日至夏口宋畧十二月沈攸之作亂丁卯蕭道成</hi>
<hi>入屯朝堂閏月癸巳攸之師及郢州南齊高帝紀十二月攸之舉兵乙卯太祖入居朝堂諸書大抵畧相符合</hi>
<hi>惟齊紀不同葢齊紀之誤今不取</hi>自恃兵彊有驕色以郢城弱小不足<lb/>
攻云欲問訊安西暫泊黃金浦<hi>時武陵王贊葢以安西將軍鎭郢黃金浦在鸚</hi>
<hi>鵡洲上相傳以爲吳將黃葢屯兵於此得名</hi>遣人告柳世隆曰被太后令當<lb/>
暫還都<hi>被皮義翻</hi>卿既相與奉國想得此意世隆曰東下之<lb/>
<pb n="KR2b0007_WYG_134-28a"/>
師久承聲問郢城小鎭自守而已宗儼之勸攸之攻郢<lb/>
城臧寅以爲郢城兵雖少而地險<hi>少詩沼翻</hi>攻守勢異非旬<lb/>
日可㧞若不時舉<hi>孟子曰以萬乘之國伐萬乘之國五旬而舉之戰國䇿白起一戰而舉鄢</hi>
<hi>郢舉㧞也</hi>挫鋭損威今順流長驅計日可捷既傾根本郢城<lb/>
豈能自固攸之從其計欲留偏師守郢城自將大衆東<lb/>
下<hi>將即亮翻</hi>乙未將發柳世隆遣人於西渚挑戰<hi>鸚鵡洲之西渚挑徒</hi>
<hi>了翻</hi>前軍中兵參軍焦度於城樓上肆言罵攸之且穢辱<lb/>
之攸之怒改計攻城令諸軍登岸燒郭邑築長圍晝夜<lb/>
<pb n="KR2b0007_WYG_134-28b"/>
攻戰世隆隨宜拒應攸之不能克道成命吳興太守沈<lb/>
文季督吳錢唐軍事<hi>五代史志曰餘杭郡錢唐縣舊置錢唐郡葢此時置也</hi>文季<lb/>
收攸之弟新安太守登之誅其宗族<hi>沈攸之殺沈慶之文季因事以報父</hi>
<hi>仇</hi>　乙未以後軍將軍楊運長爲宣城太守於是太宗<lb/>
嬖臣無在禁省者矣<hi>嬖卑義翻又博計翻</hi>
　沈約論曰夫人君南面九重奥絶<hi>重直龍翻</hi>陪奉朝夕義<lb/>
　隔卿士堦闥之任宜有司存既而恩以狎生信由恩<lb/>
　固無可憚之姿有易親之色<hi>易以䜴翻</hi>孝建泰始主威獨<lb/>
<pb n="KR2b0007_WYG_134-29a"/>
　運而刑政紏雜理難遍通耳目所寄事歸近習及覘<lb/>
　歡愠候慘舒動中主情舉無謬㫖<hi>覘丑亷翻又丑艶翻中竹仲翻</hi>人<lb/>
　主謂其身卑位薄以爲權不得重曾不知䑕憑社貴<lb/>
　狐藉虎威<hi>漢中山靖王勝曰社䑕不熏所託者然也楚江乙曰虎求百獸而食之得狐狐曰子</hi>
　<hi>無食我天帝使我長百獸子以我爲不信吾爲子先行子隨我後百獸見我而敢不走乎虎以爲然遂與</hi>
　<hi>之行獸見之皆走虎不知百獸畏已而皆走也以爲畏狐也</hi>外無逼主之嫌内有<lb/>
　專用之效勢傾天下未之或悟及太宗晩運慮經盛<lb/>
　衰權倖之徒慴憚宗戚<hi>慴之渉翻</hi>欲使㓜主孤立永竊國<lb/>
<pb n="KR2b0007_WYG_134-29b"/>
　權構造同異興樹禍隙帝弟宗王相繼屠勦<hi>謂殺建安諸王</hi>
　<hi>也勦子小翻</hi>寶祚夙傾實由於此矣<lb/>
辛丑尚書左丞濟陽江謐建議假蕭道成黃鉞<hi>濟子禮翻</hi>從<lb/>
之　加北秦州刺史武都王楊文度都督北秦雍二州<lb/>
諸軍事以龍驤將軍楊文𢎞爲畧陽太守<hi>雍於用翻驤思將翻</hi>壬<lb/>
寅魏皮歡喜㧞葭蘆斬文度魏以楊難當族弟廣香爲<lb/>
隂平公葭蘆戍主仍詔歡喜築駱谷城文𢎞奉表謝罪<lb/>
於魏遣子苟奴入侍魏以文𢎞爲南秦州刺史武都王<lb/>
<pb n="KR2b0007_WYG_134-30a"/>
　乙巳蕭道成出頓新亭謂驃騎參軍江淹曰<hi>道成爲驃騎大</hi>
<hi>將軍以淹爲參軍驃匹妙翻騎竒寄翻下同</hi>天下紛紛君謂何如淹曰成敗<lb/>
在徳不在衆寡公雄武有竒畧一勝也寛容而仁恕二<lb/>
勝也賢能畢力三勝也民望所歸四勝也奉天子以伐<lb/>
叛逆五勝也彼志鋭而器小一敗也有威而無恩二敗<lb/>
也士卒解體三敗也縉紳不懷四敗也懸兵數千里而<lb/>
無同惡相濟五敗也雖豺狼十萬終爲我獲道成笑曰<lb/>
君談過矣南徐州行事劉善明言於道成曰攸之收衆<lb/>
<pb n="KR2b0007_WYG_134-30b"/>
聚騎造舟治械包藏禍心於今十年<hi>明帝泰始五年沈攸之刺郢州已懷</hi>
<hi>異志至是適十年治直之翻</hi>性既險躁才非持重<hi>躁則到翻</hi>而起逆累旬<lb/>
遲廻不進一則暗於兵機二則人情離怨三則有掣肘<lb/>
之患<hi>掣昌列翻</hi>四則天奪其魄本慮其剽勇輕速<hi>剽匹妙翻</hi>掩襲<lb/>
未備决於一戰今六師齊奮諸侯同舉此籠中之鳥耳<lb/>
蕭賾問攸之於周山圖山圖曰攸之相與鄰鄉<hi>攸之吳興人而</hi>
<hi>山圖義興人故曰鄰鄉</hi>數共征伐<hi>數所角翻</hi>頗悉其人性度險刻士心<lb/>
不附今頓兵堅城之下適所以爲離散之漸耳<lb/>
<pb n="KR2b0007_WYG_134-31a"/>
二年春正月己酉朔百官戎服入朝<hi>朝直遥翻</hi>沈攸之盡鋭<lb/>
攻郢城柳世隆乘閒屢破之<hi>閒古莧翻</hi>蕭賾遣軍主桓敬等<lb/>
八軍據西塞<hi>西塞山在今武昌縣東百三十里界於兩山之間土俗編曰吳楚舊境分界於此</hi>
爲世隆聲援攸之獲郢府法曹南鄉范雲使送書入城<lb/>
餉武陵王贊犢一羫<hi>羫苦江翻</hi>柳世隆魚三十尾皆去其首<lb/>
<hi>去羗吕翻</hi>城中欲殺之雲曰老母弱弟懸命沈氏若違其命<lb/>
禍必及親今日就戮甘心如薺<hi>詩谷風誰謂荼苦其甘如薺此謂甘心就死如</hi>
<hi>茹薺也薺齊禮翻</hi>乃赦之攸之遣其將皇甫仲賢向武昌中兵<lb/>
<pb n="KR2b0007_WYG_134-31b"/>
參軍公孫方平向西陽武昌太守臧渙降於攸之西陽<lb/>
太守王毓奔湓城<hi>將即亮翻降戸江翻湓蒲奔翻</hi>方平據西陽豫州刺<lb/>
史劉懷珍遣建寜太守張謨等將萬人擊之<hi>豫州有建寜左郡孝</hi>
<hi>武大明八年省郡爲建寜左縣屬西陽郡尋復爲郡葢皆蠻左所居地也五代志永安郡麻城縣有梁北西陽</hi>
<hi>縣又有建寜郡將即亮翻</hi>辛酉方平敗走平西將軍黃回等軍至西<lb/>
陽泝流而進<hi>泝蘇故翻</hi>攸之素失人情但刼以威力初發江<lb/>
陵已有逃者及攻郢城三十餘日不㧞逃者稍多攸之<lb/>
日夕乘馬歴營撫慰而去者不息攸之大怒召諸軍主<lb/>
<pb n="KR2b0007_WYG_134-32a"/>
曰我被太后令<hi>被皮義翻</hi>建義下都大事若克白紗㡌共著<lb/>
耳<hi>著則畧翻</hi>如其不振朝廷自誅我百口不關餘人比軍人<lb/>
叛散<hi>比毗至翻</hi>皆鄉等不以爲意我亦不能問叛身自今軍<lb/>
中有叛者軍主任其罪<hi>任音壬</hi>於是一人叛遣人追之亦<lb/>
去不返莫敢發覺咸有異計劉攘兵射書入城請降<hi>射而</hi>
<hi>亦翻</hi>柳世隆開門納之丁卯夜攘兵燒營而去軍中見火<lb/>
起爭棄甲走將帥不能禁<hi>將即亮翻帥所類翻</hi>攸之聞之怒銜須<lb/>
咀之<hi>自咀其須怒之甚也須與鬚同咀音在吕翻嚼也</hi>收攘兵兄子天賜女壻<lb/>
<pb n="KR2b0007_WYG_134-32b"/>
張平虜斬之向旦攸之帥衆過江至魯山<hi>大别山一名魯山在今漢</hi>
<hi>陽軍沔陽縣東一里江水逕其南漢水從西北來注之帥讀曰率</hi>軍遂大散<hi>宋考異曰  略云甲</hi>
<hi>辰攸之衆潰乙巳華容民斬其首按是月乙酉朔無甲辰乙巳</hi>諸將皆走臧寅曰幸其<lb/>
成而弃其敗吾不忍爲也乃投水死攸之猶有數十騎<lb/>
自隨宣令軍中曰荆州城中大有錢可相與還取以爲<lb/>
資糧郢城未有追軍而散軍畏蠻抄<hi>此蠻即緣沔而居者騎竒寄翻抄楚</hi>
<hi>交翻</hi>更相聚結可二萬人隨攸之還江陵張敬兒既斬攸<lb/>
之使者即勒兵偵攸之下遂襲江陵<hi>偵丑正翻候也</hi>攸之使子<lb/>
<pb n="KR2b0007_WYG_134-33a"/>
元琰與兼長史江乂别駕傳宣共守江陵城敬兒至沙<lb/>
橋觀望未進城中夜聞鶴唳謂爲軍來乂宣開門出走<lb/>
吏民崩潰元琰奔寵洲<hi>寵洲近樂鄉楊正衡晉書音義曰寵力董翻</hi>爲人所<lb/>
殺敬兒至江陵<hi>己考異曰宋畧云辛未敬兒克江陵按  巳攸之以敬兒據城走死不容敬兒</hi>
<hi>至辛未乃入城也</hi>誅攸之二子四孫攸之將至江陵百餘里聞<lb/>
城已爲敬兒所據士卒隨之者皆散攸之無所歸與其<lb/>
子文和走至華容界皆縊於櫟林<hi>櫟郎狄翻木名柞屬</hi>己巳村民<lb/>
斬首送江陵敬兒擎之以楯覆以青繖<hi>楯食尹翻覆敷又翻繖蘇旰翻</hi>
<pb n="KR2b0007_WYG_134-33b"/>
<hi>葢也</hi>徇諸市郭乃送建康敬兒誅攸之親黨收其財物數<lb/>
十萬皆以入私初倉曹參軍金城邊榮爲府録事所辱<lb/>
攸之爲榮鞭殺録事<hi>爲于僞翻</hi>及敬兒將至榮爲留府司馬<lb/>
或説之使詣敬兒降<hi>説輸芮翻</hi>榮曰受沈公厚恩共如此大<lb/>
事一朝緩急便易本心吾不能也城潰軍士執以見敬<lb/>
兒敬兒曰邊公何不早來榮曰沈公見留守城不忍委<lb/>
去本不祈生<hi>祈求也告也</hi>何須見問敬兒曰死何難得命斬<lb/>
之榮歡笑而去榮客太山程邕之抱榮曰與邊公周遊<lb/>
<pb n="KR2b0007_WYG_134-34a"/>
不忍見邊公死乞先見殺兵人不得行戮以白敬兒敬<lb/>
兒曰求死甚易何爲不許先殺邕之然後及榮軍人莫<lb/>
不垂泣<hi>易以䜴翻士爲知已死邊榮程邕之俱有焉</hi>孫同宗儼之等皆伏誅<lb/>
<hi>宗儼之與臧寅勸攸之舉兵孫同爲軍鋒</hi>丙子解嚴以侍中柳世隆爲尚書<lb/>
右僕射蕭道成還鎮東府丁丑以右衛將軍蕭賾爲江<lb/>
州刺史侍中蕭嶷爲中領軍<hi>賾士革翻嶷魚力翻</hi>二月庚辰以尚<lb/>
書左僕射王僧䖍爲尚書令右僕射王延之爲左僕射<lb/>
癸未加蕭道成太尉都督南徐等十六州諸軍事<hi>蕭子顯齊</hi>
<pb n="KR2b0007_WYG_134-34b"/>
<hi>書都督南徐南兖徐兖青冀司豫荆雍襄郢梁益廣越十六州</hi>以衛將軍禇淵爲中書<lb/>
監司空道成表送黃鉞<hi>上流已定故表還黃鉞</hi>吏部郎王儉僧綽<lb/>
之子也神彩淵曠好學博聞少有宰相之志時論亦推<lb/>
許之道成以儉爲太尉右長史<hi>太尉府時置左右長史好呼到翻少詩照翻相</hi>
<hi>息亮翻</hi>待遇隆密事無大小專委之　丁亥魏主如代湯<lb/>
泉<hi>此魏代都之湯泉也言代湯泉者以别下洛縣橋山之湯泉魏土地記曰代城北九十里有桑乾城城西</hi>
<hi>渡桑乾水去城十里有温湯療疾有驗又下洛縣西南四十里有橋山下有温泉</hi>癸卯還　宕<lb/>
昌王彌機初立三月丙子魏遣使拜彌機征南大將軍<lb/>
<pb n="KR2b0007_WYG_134-35a"/>
梁益二州牧河南公宕昌王<hi>宕徒浪翻使䟽吏翻</hi>　黃回不樂在<lb/>
郢州<hi>樂音洛</hi>固求南兖遂帥部曲輙還<hi>帥讀曰率</hi>辛卯改都督<lb/>
南兖等五州諸軍事南兖州刺史<hi>黃回刃在其頸乃輙東還此送死也</hi>
初王藴去湘州湘州刺史南陽王翽未之鎭<hi>翽明帝子也音呼㑹</hi>
<hi>翻</hi>長沙内史庾佩玉行府事翽先遣中兵參軍韓㓜宗<lb/>
將兵戍湘州與佩玉不相能及沈攸之反兩人互相疑<lb/>
佩玉襲殺㓜宗黃回至郢州遣輔國將軍任候伯行湘<lb/>
州事候伯輙殺佩玉冀以自免<hi>任候伯黃回皆與袁劉同謀任音壬</hi>湘州<lb/>
<pb n="KR2b0007_WYG_134-35b"/>
刺史呂安國之鎭蕭道成使安國誅候伯　夏四月甲<lb/>
申魏主如崞山丁亥還<hi>還從宣翻又如字</hi>　蕭道成以黃回終<lb/>
爲禍亂回有部曲數千人欲遣收恐爲亂辛卯召回入<lb/>
東府至停外齋使桓康將數十人數回罪而殺之并其<lb/>
子竟陵相僧念<hi>道成翦除異已至是盡矣數所具翻相息亮翻</hi>　甲午以淮南<lb/>
宣城二郡太守蕭映行南兖州事仍以其弟晃代之<hi>淮南</hi>
<hi>宣城逼近京邑故道成不以授他人</hi>　五月魏禁皇族貴戚及士民之家<lb/>
不顧氏族下與非類昏偶犯者以違制論　魏主與太<lb/>
<pb n="KR2b0007_WYG_134-36a"/>
后臨虎圏<hi>圈求遠翻</hi>有虎逸登閣道㡬至御座侍衛皆驚靡<lb/>
<hi>幾居希翻靡披靡也</hi>吏部尚書王叡執㦸禦之太后稱以爲忠親<lb/>
任愈重<hi>史言馮后假公義以成其私</hi>　六月丁酉以輔國將軍楊文<lb/>
𢎞爲北秦州刺史武都王　庚子魏皇叔若卒　蕭道<lb/>
成以大明以來公私奢侈秋八月奏罷御府<hi>御府令自漢以來有</hi>
<hi>之漢屬少府晉屬光禄勲據宋紀世祖大明四年改細作署令爲左右御府令</hi>省二尚方彫飾<lb/>
器玩辛卯又奏禁民間華僞雜物凡十七條<hi>按蕭子顯齊書表禁</hi>
<hi>不得以金銀爲箔馬乘具不得金銀度不得織成繡裙道路不得著錦履不得用紅色爲幡葢衣服不得剪綵</hi>
<pb n="KR2b0007_WYG_134-36b"/>
<hi>帛爲雜花不得以綾作雜服飾不得打鹿行錦及局脚檉栢牀牙箱籠雜物綵帛作屏障錦緣薦席不得私作</hi>
<hi>器仗不得以七實飾樂器又諸雜飾物不得以金銀爲花獸不得輙鑄金銅爲像皆頒墨敕凡十七條</hi>
乙未以蕭賾爲領軍將軍蕭嶷爲江州刺史　九月乙<lb/>
巳朔日有食之　蕭道成欲引時賢參贊大業夜召驃<lb/>
騎長史謝朏屏人與語久之朏無言唯二小兒捉燭道<lb/>
成慮朏難之仍取燭遣兒朏又無言道成乃呼左右朏<lb/>
莊之子也<hi>朏敷尾翻屏必郢翻捉執也持也謝莊見一百三十卷明帝泰始元年道成爲驃騎大將</hi>
<hi>軍長史亦其府官也</hi>太尉右長史王儉知其指它日請間言於道<lb/>
<pb n="KR2b0007_WYG_134-37a"/>
成曰功高不賞古今非一以公今日位地欲終北面可<lb/>
乎道成正色裁之而神采内和儉因曰儉䝉公殊盻所<lb/>
以吐所難吐何賜拒之深宋氏失徳非公豈復寜濟但<lb/>
人情澆薄不能持久公若小復推遷則人望去矣<hi>復扶又翻</hi>
豈唯大業永淪七尺亦不可得保<hi>七尺謂七尺之軀也</hi>道成曰卿<lb/>
言不無理儉曰公今名位故是經常宰相宜禮絶羣后<lb/>
微示變革當先令禇公知之儉請銜命道成曰我當自<lb/>
往經少日道成自造禇淵欵言移晷<hi>少詩沼翻造七到翻晷居洧翻日影</hi>
<pb n="KR2b0007_WYG_134-37b"/>
<hi>也</hi>乃謂曰我夢應得官淵曰今授始爾<hi>謂方加太尉都督也</hi>恐一<lb/>
二年間未容便移且吉夢未必應在旦夕道成還以告<lb/>
儉儉曰禇是未逹理耳儉乃唱議加道成太𫝊假黃鉞<lb/>
使中書舎人虞整作詔道成所親任遐曰<hi>任音壬</hi>此大事<lb/>
應報禇公道成曰禇公不從柰何遐曰彦回惜身保妻<lb/>
子非有竒才異節遐能制之淵果無違異<hi>禇淵字彦回史言禇淵之</hi>
<hi>爲人人皆得而侮薄之</hi>丙午詔進道成假黃鉞大都督中外諸軍<lb/>
事太𫝊領揚州牧劒履上殿入朝不趨贊拜不名使持<lb/>
<pb n="KR2b0007_WYG_134-38a"/>
節太尉驃騎大將軍録尚書南徐州刺史如故<hi>使䟽吏翻</hi>道<lb/>
成固辭殊禮<hi>劒履上殿入朝不趨贊拜不名皆殊禮也</hi>　以揚州刺史晉熈<lb/>
王爕爲司徒　戊申太傅道成以蕭映爲南兖州刺史<lb/>
冬十月丁丑以蕭晃爲豫州刺史　己卯獲孫曇瓘殺<lb/>
之<hi>石頭之禍曇瓘逃去曇徒含翻</hi>　魏員外散騎常侍鄭羲來聘　壬<lb/>
寅立皇后謝氏后莊之孫也　十一月癸亥臨澧侯劉<lb/>
晃坐謀反與其黨皆伏誅晃秉之從子也<hi>沈約志臨澧縣晉武帝太</hi>
<hi>康四年立屬天門郡澧音禮</hi>　甲子徙南陽王翽爲隨郡王<hi>翽呼㑹翻</hi>
<pb n="KR2b0007_WYG_134-38b"/>
魏馮太后忌青州刺史南郡王李惠<hi>高祖之母惠女也故忌之</hi>誣云<lb/>
惠將南叛十二月癸巳誅惠及妻并其子弟太后以猜<lb/>
嫌所夷滅者十餘家而惠所歴皆有善政魏人尤寃惜<lb/>
之　尚書令王僧䖍奏以朝廷禮樂多違正典大明中<lb/>
即以宫縣合和鞞拂<hi>晉志曰鼙舞未詳所起然漢代已施於宴享矣傅毅張衡所賦皆其</hi>
<hi>事也舊曲有五篇一關東有賢女二章和二年中三樂久長四四方皇五殿前生桂樹其辭盡亡魏作新歌五</hi>
<hi>篇泰始中又别製新歌皆易其曲名拂舞出自江左舊云吳舞檢其歌非吳辭也亦陳於殿庭楊泓序曰自到</hi>
<hi>江南見白符舞或言白鳬鳩舞云有此來數十年矣察其辭㫖乃是吳人患孫皓虐政思屬晉也其曲有白鳩</hi>
<pb n="KR2b0007_WYG_134-39a"/>
<hi>濟濟獨禄碣石淮南王五篇余觀其辭過魏晉諸公所作歌辭遠甚但失之悽楚非治世之音耳縣讀曰懸鞞</hi>
<hi>與鼙同</hi>節數雖㑹慮乖雅體又今之清商實由銅爵三祖<lb/>
風流遺音盈耳京洛相高江左彌貴<hi>魏太祖起銅爵臺於鄴自作樂府被</hi>
<hi>於管絃後遂置清商令以掌之屬光禄勲三祖謂魏太祖高祖烈祖也唐㑹要曰自晉播遷古樂遂分散不存</hi>
<hi>苻堅滅凉始得漢魏清商之樂傳於前後二秦及宋武定關中收之入於江南隋平陳獲之隋又曰此華夏正</hi>
<hi>聲也乃置清商署揔謂之清樂</hi>中庸和雅莫近於斯而情變聽移稍復<lb/>
銷落十數年間亡者將半民間競造新聲雜曲煩淫無<lb/>
極宜命有司悉加補綴朝廷從之　是歲魏懷州刺史<lb/>
<pb n="KR2b0007_WYG_134-39b"/>
高允以老疾告歸鄉里尋復以安車徵至平城<hi>復扶又翻</hi>拜<lb/>
鎭軍大將軍中書監固辭不許乘車入殿朝賀不拜<hi>朝直</hi>
<hi>遥翻</hi>
　<lb/>
　<lb/>
　<lb/>
　<lb/>
　資治通鑑卷一百三十四<lb/>
</p>
<p>
</p>
  </div>
</body>
</text>
</TEI>
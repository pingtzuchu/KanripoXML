<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百一</head>
    <p>
<pb n="KR2b0007_WYG_201-1a"/>
欽定四庫全書<lb/>
　資治通鑑卷二百一　　　宋　司馬光　撰<lb/>
　　　　　　　　　　　　　　胡三省　音注<lb/>
　唐紀十七<hi>起𤣥黓閹茂八月盡上章敦牂凡八年有奇</hi>
　　高宗天皇大聖大𢎞孝皇帝中之上<lb/>
龍朔二年八月壬寅以許敬宗爲太子少師同東西臺<lb/>
三品知西臺事<hi>同中書門下三品知中書事</hi>　九月戊寅初令八品<lb/>
九品衣碧<hi>衣於既翻</hi>　冬十月丁酉上幸驪山温湯太子監<lb/>
<pb n="KR2b0007_WYG_201-1b"/>
國<hi>監古衘翻</hi>丁未還宫　庚戌西臺侍郎陜人上官儀同東<lb/>
西臺三品<hi>西臺侍郎即中書侍郎陜失冉翻</hi>　癸丑詔以四年正月有<lb/>
事於泰山仍以來年二月幸東都　左相許圉師之子<lb/>
奉輦直長自然遊獵犯人田<hi>奉輦直長即尚輦直長殿中六局直長正七品龍朔</hi>
<hi>改尚輦局爲奉輦局相息亮翻長知兩翻</hi>田主怒自然以鳴鏑射之<hi>射而亦翻</hi>圉<lb/>
師杖自然一百而不以聞田主詣司憲訟之司憲大夫<lb/>
楊德裔不爲治<hi>治直之翻</hi>西臺舎人袁公瑜遣人易姓名上<lb/>
封事告之<hi>西臺舎人即中書舎人為于偽翻上時掌翻</hi>上曰圉師爲宰相侵<lb/>
<pb n="KR2b0007_WYG_201-2a"/>
陵百姓匿而不言豈非作威作福圉師謝曰臣備位樞<lb/>
軸以直道事陛下不能悉允衆心故爲人所攻訐<hi>訐居謁翻</hi>
至於作威福者或手握彊兵或身居重鎮臣以文吏奉<lb/>
事聖明惟知閉門自守何敢作威福上怒曰汝恨無兵<lb/>
邪許敬宗曰人臣如此罪不容誅遽令引出詔特免官<lb/>
<hi>考異曰舊本紀十一月辛未圉師下獄新本紀十一月辛未圉師貶䖍州刺史今據實錄辛未免官乆之貶䖍</hi>
<hi>州刺史舊紀貶䖍州刺史在三年二月新本紀誤</hi>　癸酉立皇子旭輪爲殷王<lb/>
<hi>旭輪後改名旦是為睿宗</hi>　十二月戊申詔以方討高麗百濟<hi>麗力知翻</hi>
<pb n="KR2b0007_WYG_201-2b"/>
河北之民勞於征役其封泰山幸東都並停　䫻海道<lb/>
總管蘇海政<hi>䫻越筆翻</hi>受詔討龜兹<hi>龜兹音丘慈</hi>敕興㫺亡繼徃<lb/>
絶二可汗發兵與之俱<hi>可從刋入聲汗音寒</hi>至興㫺亡之境繼徃<lb/>
絶素與興㫺亡有怨<hi>事見上卷顯慶二年注</hi>密謂海政曰彌射謀<lb/>
反請誅之<hi>阿史那彌射是為興昔亡可汗</hi>時海政兵纔數千集軍吏謀<lb/>
曰彌射若反我輩無噍類<hi>噍才笑翻</hi>不如先事誅之<hi>先悉薦翻</hi>乃<lb/>
矯稱敕令大總管齎帛數萬段賜可汗及諸酋長興㫺<lb/>
亡帥其徒受賜海政悉收斬之其䑕尼施抜塞幹兩部<lb/>
<pb n="KR2b0007_WYG_201-3a"/>
亡走<hi>䑕尼施啜咄陸五部之一也抜塞幹俟斤弩失畢五部之一也酋慈由翻長知兩翻帥讀曰率尼女</hi>
<hi>夷翻</hi>海政與繼徃絶追討平之軍還至踈勒南弓月部復<lb/>
引吐蕃之衆來欲與唐兵戰海政以師老不敢戰以軍<lb/>
資賂吐蕃約和而還由是諸部落皆以興昔亡爲寃各<lb/>
有離心繼往絶尋卒<hi>復扶又翻卒子恤翻</hi>十姓無主有阿史那都<lb/>
支及李遮匐収其餘衆附於吐蕃<hi>為都支遮匐連兵反張本</hi>　是歲<lb/>
西突厥宼庭州刺史來濟將兵拒之<hi>厥九勿翻將即亮翻</hi>謂其衆<lb/>
曰吾乆當死幸䝉存全以至今日當以身報國遂不釋<lb/>
<pb n="KR2b0007_WYG_201-3b"/>
甲胄赴敵而死<lb/>
三年春正月左武衞將軍鄭仁泰討鐵勒叛者餘種悉<lb/>
平之<hi>種章勇翻</hi>　乙酉以李義府爲右相<hi>右相中書令也</hi>仍知選事<lb/>
<hi>選須絹翻</hi>　二月徙燕然都䕶府於回紇更名瀚海都䕶徙<lb/>
故瀚海都䕶於雲中古城更名雲中都䕶<hi>燕然都䕶置於貞觀二十</hi>
<hi>一年見一百九十八卷瀚海都䕶置於永徽元年見一百九十九卷燕因肩翻更工衡翻</hi>以磧爲境<lb/>
磧北州府皆𨽻瀚海磧南𨽻雲中<hi>雲中都䕶府治金河即秦漢雲中舊城東</hi>
<hi>北至朔州三百七十里麟德元年更名單于大都䕶府杜佑曰單于都䕶府南至榆林郡百二十里東南到馬</hi>
<pb n="KR2b0007_WYG_201-4a"/>
<hi>邑郡三百五十里磧七逆翻</hi>　三月許圉師再貶䖍州刺史<hi>䖍州在京師東</hi>
<hi>南四千一十七里至東都三千四百里</hi>楊德裔以阿黨流庭州圉師子文<lb/>
思自然並免官　右相河間郡公李義府典選<hi>選須絹翻</hi>恃<lb/>
中宮之勢專以賣官爲事銓綜無次怨讟盈路上頗聞<lb/>
之從容謂義府曰卿子及壻頗不謹多爲非法我尚爲<lb/>
卿掩覆卿宜戒之<hi>從千容翻爲于偽翻覆敷又翻</hi>義府勃然變色頸頰<lb/>
俱張<hi>張知亮翻</hi>曰誰告陛下上曰但我言如是何必就我索<lb/>
其所從得邪<hi>索山客翻</hi>義府殊不引咎緩步而去上由是不<lb/>
<pb n="KR2b0007_WYG_201-4b"/>
恱望氣者杜元紀謂義府所居第有獄氣宜積錢二十<lb/>
萬緡以厭之<hi>厭於協翻</hi>義府信之聚歛尤急<hi>歛力贍翻</hi>義府居母<lb/>
䘮朔望給哭假<hi>假古訝翻</hi>輙㣲服與元紀出城東登古塜候<lb/>
望氣色或告義府窺覘災眚隂有異圖<hi>覘丑亷翻又丑艶翻眚所景翻</hi>
又遣其子右司議郎津召長孫無忌之孫延受其錢七<lb/>
百緡除延司津監<hi>唐東宫司議郎四人正六品上掌啟奏記注龍朔改司議郎為左司議郎</hi>
<hi>太子舎人為右司議郎漢官有都水長屬主爵掌諸池沼後改為使者後漢改為河隄謁者晉置都水臺有使</hi>
<hi>者一人掌舟檝之事梁改為太舟卿北齊亦曰都水臺隋改為都水監唐因之貞觀改為使者從六品龍朔元</hi>
<pb n="KR2b0007_WYG_201-5a"/>
<hi>年改為司津監掌川澤津梁之政令</hi>右金吾倉曹參軍楊行頴告之夏四<lb/>
月乙丑下義府獄<hi>下遐嫁翻</hi>遣司刑太常伯劉祥道與御史<lb/>
詳刑共鞫之<hi>司刑太常伯即刑部尚書詳刑大理也唐自永徽以後大獄以尚書刑部御史臺大</hi>
<hi>理寺官雜按謂之三司</hi>仍命司空李勣監焉<hi>監古衘翻</hi>事皆有實戊子<lb/>
詔義府除名流嶲州津除名流振州諸子及壻並除名<lb/>
流庭州朝野莫不稱慶<hi>嶲音髓朝直遥翻</hi>或作河間道行軍元<lb/>
帥劉祥道破銅山大賊李義府露布<hi>李義府河間人故云然帥所類翻</hi>
牓之通衢義府多取人奴婢及敗各散歸其家故其露<lb/>
<pb n="KR2b0007_WYG_201-5b"/>
布云混奴婢而亂放各識家而競入<hi>此姑述時人快義府之得罪而有是</hi>
<hi>通鑑因采而誌之以為世鑒學者為文類有所祖漢髙帝為太上皇營新豐後人誌其事其辭云混雞犬而亂</hi>
<hi>放各識家而競入此語所祖有自來矣</hi>　乙未置鷄林大都督府於新羅<lb/>
國以金法敏為之　丙午蓬萊宫含元殿成上始移仗<lb/>
居之更命故宫曰西内<hi>故宫謂太極宫自武德以來人主居之自是以後謂之西内更</hi>
<hi>工衡翻</hi>戊申始御紫宸殿聽政<hi>蓬萊宫正殿曰含元殿含元之後曰宣政殿宣政殿</hi>
<hi>北曰紫宸門内有紫宸殿即内衙之正殿</hi>　五月壬午栁州蠻酋吳君解反<lb/>
<hi>栁州漢渾中縣地隋置馬平縣唐武徳四年置南昆州貞觀八年改曰栁州</hi>遣冀州長史劉<lb/>
<pb n="KR2b0007_WYG_201-6a"/>
伯英右武衛將軍馮士翽𤼵嶺南兵討之<hi>翽呼外翻</hi>　吐蕃<lb/>
與吐谷渾互相攻各遣使上表論曲直更來求援<hi>吐從暾入</hi>
<hi>聲谷音浴使疏吏翻上時掌翻更工衡翻迭也</hi>上皆不許吐谷渾之臣素和貴<lb/>
有罪逃奔吐蕃具言吐谷渾虚實吐蕃發兵擊吐谷渾<lb/>
大破之吐谷渾可汗曷鉢與𢎞化公主帥數千帳弃國<lb/>
走依涼州請徙居内地<hi>唐㑹要曰吐谷渾自永嘉之末始西度洮水建國於群羌之故</hi>
<hi>地龍朔三年為吐蕃所滅凡三百五十年帥讀曰率下同</hi>上以涼州都督鄭仁泰為<lb/>
青海道行軍大總管帥右武衛將軍獨孤卿雲辛文陵<lb/>
<pb n="KR2b0007_WYG_201-6b"/>
等分屯涼鄯二州以備吐蕃<hi>鄯時戰翻涼鄯相去五百八十里</hi>六月戊<lb/>
申又以左武衛大將軍蘇定方為安集大使節度諸軍<lb/>
為吐谷渾之援吐蕃禄東賛屯青海遣使者論仲琮入<lb/>
見<hi>吐蕃立國之初有大論小論以統國事後因以為貴姓見賢遍翻</hi>表陳吐谷渾之罪<lb/>
且請和親上不許遣左衛郎將劉文祥使於吐蕃降璽<lb/>
書責讓之<hi>將即亮翻璽斯氏翻</hi>　秋八月戊申上以海東累歲用<lb/>
兵百姓困於征調<hi>調徒弔翻</hi>士卒戰溺死者甚衆<hi>溺奴狄翻</hi>詔罷<lb/>
三十六州所造船遣司元太常伯竇德𤣥等<hi>司元太常伯即戸部</hi>
<pb n="KR2b0007_WYG_201-7a"/>
<hi>尚書</hi>分詣十道問人疾苦黜陟官吏德𤣥毅之曽孫也<hi>竇毅</hi>
<hi>太穆皇后之父</hi>　九月戊午熊津道行軍總管右威衛將軍孫<lb/>
仁師等破百濟餘衆及倭兵於白江㧞其周畱城<hi>倭烏禾翻</hi>
初劉仁願劉仁軌既克眞峴城<hi>克眞峴城見上卷二年</hi>詔孫仁師<lb/>
將兵浮海助之<hi>將即亮翻下同</hi>百濟王豐南引倭人以拒唐兵<lb/>
仁師與仁願仁軌合兵勢大振諸將以加林城水陸之<lb/>
衝欲先攻之仁軌曰加林險固急攻則傷士卒緩之則<lb/>
曠日持乆周留城虜之巢穴羣凶所聚除惡務本<hi>書㤗誓之</hi>
<pb n="KR2b0007_WYG_201-7b"/>
<hi>言</hi>宜先攻之若克周留諸城自下於是仁師仁願與新<lb/>
羅王法敏將陸軍以進仁軌與别將杜爽扶餘隆將水<lb/>
軍及糧船自熊津入白江以㑹陸軍同趣周留城<hi>趣七喻翻</hi>
遇倭兵於白江口四戰皆㨗焚其舟四百艘烟炎灼天<lb/>
<hi>艘蘇遭翻炎讀曰燄</hi>海水皆赤百濟王豐脫身奔髙麗王子忠勝<lb/>
忠志等帥衆降<hi>帥讀曰率下之帥皆帥降戸江翻下同</hi>百濟盡平唯别帥<lb/>
遲受信據任存城不下<hi>帥所類翻尉紆勿翻</hi>初百濟西部人黑齒<lb/>
常之長七尺餘驍勇有謀略<hi>長直亮翻驍堅堯翻</hi>仕百濟為達率<lb/>
<pb n="KR2b0007_WYG_201-8a"/>
兼郡將猶中國刺史也<hi>新羅官有十六品左平一品達率二品五方各有方領一人以</hi>
<hi>達率為之方有十郡郡有將三人以德率為之德率四品百濟置官葢與新羅略同也率所類翻</hi>蘇定<lb/>
方克百濟常之帥所部隨衆降定方縶其王及太子縱<lb/>
兵刧掠壯者多死常之懼與左右十餘人遁歸本部收<lb/>
集亡散保任存山結柵以自固旬月間歸附者三萬餘<lb/>
人定方遣兵攻之常之拒戰唐兵不利常之復取二百<lb/>
餘城<hi>復扶又翻</hi>定方不能克而還<hi>還從宣翻又如字</hi>常之與别部將<lb/>
沙吒相如<hi>沙吒夷人複姓吒陟加翻</hi>各據險以應福信百濟既敗皆<lb/>
<pb n="KR2b0007_WYG_201-8b"/>
帥其衆降劉仁軌使常之相如自將其衆取任存城仍<lb/>
以糧仗助之孫仁師曰此屬獸心何可信也仁軌曰吾<lb/>
觀二人皆忠勇有謀敦信重義但向者所託未得其人<lb/>
今正是其感激立效之時不用疑也遂給其糧仗分兵<lb/>
隨之攻㧞任存城遲受信弃妻子奔髙麗詔劉仁軌將<lb/>
兵鎮百濟召孫仁師劉仁願還百濟兵火之餘比屋彫<lb/>
殘<hi>比毗必翻又毗至翻</hi>僵尸滿野仁軌始命瘞骸骨籍戸口理村<lb/>
聚署官長通道塗立橋梁補隄堰復陂塘課耕桑賑貧<lb/>
<pb n="KR2b0007_WYG_201-9a"/>
乏養孤老立唐社禝頒正朔及廟諱<hi>卒如仁軌之志所謂有志者事竟成</hi>
<hi>也僵居良翻瘞於計翻長知兩翻賑津忍翻</hi>百濟大恱闔境各安其業然後<lb/>
修屯田儲糗粮訓士卒以圖高麗<hi>糗去九翻</hi>劉仁願至京師<lb/>
上問之曰卿在海東前後奏事皆合機宜復有文理<hi>復扶</hi>
<hi>又翻</hi>卿本武人何能如是仁願曰此皆劉仁軌所為非臣<lb/>
所及也上恱加仁軌六階<hi>勲有級官有階</hi>正除帶方州刺史為<lb/>
築第長安厚賜其妻子遣使齎璽書勞勉之<hi>為于偽翻使疏吏翻</hi>
<hi>勞力到翻</hi>上官儀曰仁軌遭黜削而能盡忠<hi>黜削謂白衣從軍自効也</hi>仁<lb/>
<pb n="KR2b0007_WYG_201-9b"/>
願秉節制而能推賢皆可謂君子矣　冬十月辛巳朔<lb/>
詔太子毎五日於光順門内視諸司奏事<hi>唐六典大明宫紫宸殿内</hi>
<hi>朝正殿也殿之南面曰紫宸門左曰崇明門右曰光順門</hi>其事之小者皆委太子决<lb/>
之　十二月庚子詔改來年元　壬寅以安西都䕶髙<lb/>
賢為行軍總管將兵擊弓月以救于闐　是歲大食擊<lb/>
波斯拂菻破之<hi>拂菻古大秦國也居西海上一曰海西國去京師四萬里北直突厥可薩部西</hi>
<hi>瀕海東南接波斯杜佑曰大秦前漢犂靬國也菻力錦翻又力鴆翻類篇曰佛菻</hi>南侵婆羅門<lb/>
吞滅諸胡勝兵四十餘萬<hi>勝音升</hi>
<pb n="KR2b0007_WYG_201-10a"/>
麟德元年<hi>去年絳州麟見又含元殿前麟趾見於是改元</hi>春正月甲子改雲中<lb/>
都䕶府為單于大都䕶府以殷王旭輪為單于大都䕶<lb/>
<hi>單音蟬</hi>初李靖破突厥<hi>見一百九十三卷太宗貞觀四年厥九勿翻</hi>遷三百帳<lb/>
於雲中城阿史德氏為之長<hi>長知兩翻</hi>至是部落漸衆阿史<lb/>
德氏詣闕請如胡法立親王為可汗以統之上召見謂<lb/>
曰今之可汗古之單于也故更為單于都䕶府<hi>更工衡翻改也</hi>
而使殷王遥領之　二月戊子上行幸萬年宫<hi>永徽元年改九</hi>
<hi>成宫為萬年宫</hi>　夏四月壬子衛州刺史道孝王元慶薨　丙<lb/>
<pb n="KR2b0007_WYG_201-10b"/>
午魏州刺史郇公孝協坐贓賜死司宗卿隴西王博义<lb/>
奏孝協父叔良死王事<hi>司宗卿即宗丘卿叔良太祖之孫髙祖時叔良擊突厥中流矢</hi>
<hi>薨郇音荀</hi>孝協無兄弟恐絶嗣上曰畫一之法不以親疎異<lb/>
制<hi>漢書云蕭何為法講若畫一注云畫一言整齊也</hi>茍害百姓雖皇太子亦所<lb/>
不赦孝協有一子何憂乏祀乎孝協竟自盡於第　五<lb/>
月戊申朔遂州刺史許悼王孝薨<hi>孝上子也後宫所生</hi>　乙卯於<lb/>
昆明之弄棟川置姚州都督府<hi>劉昫曰漢益州郡之雲南縣古滇國後漢屬永</hi>
<hi>昌郡蜀劉氏分永昌為建寜郡又分永昌建寜置雲南郡而治于弄棟晉改為晋寜郡又置寜州武德四年安</hi>
<pb n="KR2b0007_WYG_201-11a"/>
<hi>撫大使李英以此川人多姓姚故置姚州今陞置都督府管州三十三</hi>　秋七月丁未朔<lb/>
詔以三年正月有事於岱宗　八月丙子車駕還京師<lb/>
幸舊宅<hi>舊宅帝為晋王時所居也</hi>留七日壬午還蓬萊宫　丁亥以<lb/>
司列太常伯劉祥道兼右相<hi>司列太常伯即吏部尚書</hi>大司憲竇德<lb/>
𤣥為司元太常伯檢校左相<hi>太府憲即御史大夫司元太常伯即戸部尚書左相</hi>
<hi>即侍中</hi>冬十月庚辰檢校熊津都督劉仁軌上言<hi>上時掌翻</hi>臣<lb/>
伏覩所存戌兵疲羸者多勇徤者少<hi>羸倫為翻少詩沼翻</hi>衣服貧<lb/>
敝唯思西歸無心展效臣問以徃在海西見百姓人人<lb/>
<pb n="KR2b0007_WYG_201-11b"/>
應募爭欲從軍或請自辦衣糧謂之義征何為今日士<lb/>
卒如此咸言今日官府與曩時不同人心亦殊曩時東<lb/>
西征役身没王事並䝉敕使弔祭<hi>使疏吏翻</hi>追贈官爵或以<lb/>
死者官爵囘授子弟凡度遼海者皆賜勲一轉自顯慶<lb/>
五年以來征人屢經度海官不記錄其死者亦無人誰<lb/>
何<hi>誰何問也問其為誰縁何而死也</hi>州縣毎發百姓為兵其壯而富者<lb/>
行錢參逐皆亡匿得免<hi>謂州縣官發人為兵其吏卒之參陪隨逐者富民行錢與之相</hi>
<hi>為掩蔽得以亡匿按元和四年御史臺奏比來常參官入光範門及中書省所將參從人數頗多參從猶參逐</hi>
<pb n="KR2b0007_WYG_201-12a"/>
<hi>也</hi>貧者身雖老弱被發即行頃者破百濟及平壤苦戰<lb/>
<hi>破百濟見上卷顯慶五年平壤苦戰見龍朔二年被皮義翻</hi>當時將帥號令許以勲<lb/>
賞無所不至及達西岸惟聞枷鏁推禁奪賜破勲州縣<lb/>
追呼無以自存公私困弊不可悉言以是昨發海西之<lb/>
日已有逃亡自殘者非獨至海外而然也又本因征役<lb/>
授勲級以為榮寵而比年出征皆使勲官挽引<hi>比毗至翻挽引</hi>
<hi>謂挽引舟車</hi>勞苦與白丁無殊百姓不願從軍率皆由此臣<lb/>
又問曩日士卒留鎮五年尚得支濟今爾等始經一年<lb/>
<pb n="KR2b0007_WYG_201-12b"/>
何為如此單露咸言初發家日惟令備一年資裝今已<lb/>
二年未有還期臣檢校軍士所留衣今冬僅可充事來<lb/>
秋以往全無凖擬陛下留兵海外欲殄滅髙麗百濟髙<lb/>
麗舊相黨援倭人雖逺亦共為影響若無鎮兵還成一<lb/>
國今既資戍守又置屯田所藉士卒同心同德而衆有<lb/>
此議何望成功自非有所更張厚加慰勞<hi>董仲舒曰琴瑟不調必改</hi>
<hi>而更張之更工衡翻勞力到翻</hi>明賞重罸以起士心若止如今日以前<lb/>
處置恐師衆疲老立效無日逆耳之事或無人為陛下<lb/>
<pb n="KR2b0007_WYG_201-13a"/>
盡言<hi>處昌吕翻為于偽翻</hi>故臣披露肝膽昧死奏陳上深納其言<lb/>
遣右威衛將軍劉仁願將兵渡海以代舊鎮之兵<hi>將即亮翻</hi>
仍敕仁軌俱還仁軌謂仁願曰國家懸軍海外欲以經<lb/>
略髙麗其事非易<hi>易以豉翻</hi>今收穫未畢而軍吏與士卒一<lb/>
時代去軍將又歸<hi>將即亮翻下軍將同</hi>夷人新服衆心未安必將<lb/>
生變不如且留舊兵漸令收穫辦具資糧節級遣還<hi>節級</hi>
<hi>猶今人言節次也</hi>軍將且留鎮撫未可還也仁願曰吾前還海<lb/>
西大遭䜛謗云吾多留兵衆謀據海東幾不免禍<hi>幾居希翻</hi>
<pb n="KR2b0007_WYG_201-13b"/>
今日唯知准敕<hi>准與凖同本朝㓂凖為相省吏避其名凡文書準字皆去十後遂因而不改</hi>
豈敢擅有所為仁軌曰人臣茍利於國知無不為豈恤<lb/>
其私乃上表陳便宜<hi>上時掌翻</hi>自請留鎮海東上從之仍以<lb/>
扶餘隆為熊津都尉<hi>考異曰實録作熊津都督按時劉仁軌檢校熊津都督豈可復以隆</hi>
<hi>為之明年實録稱熊津都尉扶餘隆與金法敏盟今從之</hi>使招輯其餘衆　初武后<lb/>
能屈身忍辱奉順上意故上排羣議而立之及得志專<lb/>
作威福上欲有所為動為后所制上不勝其忿有道士<lb/>
郭行眞出入禁中嘗為厭勝之術<hi>勝音升厭於協翻又於琰翻</hi>宦者<lb/>
<pb n="KR2b0007_WYG_201-14a"/>
王伏勝發之上大怒密召西臺侍郎同東西臺三品上<lb/>
官儀議之儀因言皇后專恣海内所不與請廢之上意<lb/>
亦以為然即命儀草詔左右奔告於后后遽詣上自訴<lb/>
詔草猶在上所上羞縮不忍復待之如初<hi>復扶又翻</hi>猶恐后<lb/>
怨怒因紿之曰我初無此心皆上官儀教我儀先為陳<lb/>
王諮議與王伏勝俱事故太子忠<hi>忠自陳王立為皇太子王府諮議參軍正</hi>
<hi>五品上掌訏謨左右</hi>后於是使許敬宗誣奏儀伏勝與忠謀大逆<lb/>
十二月丙戍儀下獄<hi>下遐嫁翻</hi>與其子庭芝王伏勝皆死籍<lb/>
<pb n="KR2b0007_WYG_201-14b"/>
没其家戊子賜忠死於流所<hi>顯慶五年忠徙黔州</hi>右相劉祥道坐<lb/>
與儀善罷政事為司禮太常伯<hi>司禮太常伯即禮部尚書</hi>左肅機鄭<lb/>
欽泰等<hi>左肅機即尚書左丞</hi>朝士流貶者甚衆皆坐與儀交通故<lb/>
也<hi>朝直遥翻</hi>自是上毎視事則后垂簾於後政無大小皆與<lb/>
聞之<hi>與讀曰預</hi>天下大權悉歸中宫黜陟殺生决於其口天<lb/>
子拱手而已中外謂之二聖<hi>萬考異曰唐歴群臣朝謁  方表奏皆呼為二聖帝</hi>
<hi>坐于東間后坐于西間后隨其愛憎生殺在口按武后雖悍戾豈得高宗尚在與高宗對坐受群臣朝謁乎恐</hi>
<hi>不至此今從實錄</hi>　太子右中䕶檢校西臺侍郎樂彥瑋<hi>龍朔改左</hi>
<pb n="KR2b0007_WYG_201-15a"/>
<hi>右庶子為左右中䕶</hi>西臺侍郎孫處約並同東西臺三品<lb/>
二年春正月丁卯吐蕃遣使入見請復與吐谷渾和親<lb/>
<hi>見賢遍翻復扶又翻</hi>仍求赤水地畜牧<hi>即河源之赤水也本吐谷渾地畜吁玉翻</hi>上不<lb/>
許　二月壬午車駕發京師丁酉至合璧宫　上語及<lb/>
隋煬帝謂侍臣曰煬帝拒諫而亡朕常以為戒虛心求<lb/>
諫而竟無諫者何也李勣對曰陛下所為盡善羣臣無<lb/>
得而諫<hi>禇遂良韓瑗之死不唯拒諫且殺諫者矣羣臣誰敢復諫乎李勣獻諛以茍利禄而不知凶于</hi>
<hi>其家</hi>　三月甲寅以兼司戎太常伯姜恪同東西臺三品<lb/>
<pb n="KR2b0007_WYG_201-15b"/>
恪寳誼之子也<hi>司戎太常伯即兵部尚書姜寳誼從髙祖起兵于太原</hi>辛未東都<lb/>
乾元殿成<hi>乾元殿洛陽宫正殿也武后垂拱四年毁為明堂</hi>閏月壬申朔車駕<lb/>
至東都　踈勒弓月引吐蕃侵于闐敕西州都督崔知<lb/>
辯左武衞將軍曹繼叔將兵救之<hi>將即亮翻川考異曰實錄作西  都督按</hi>
<hi>於時未有西川之名必西州也</hi>　夏四月戊辰左侍極陸敦信<hi>龍朔改左右散</hi>
<hi>騎常侍為左右侍極</hi>檢校右相<hi>句斷</hi>西臺侍郎孫處約太子右中䕶<lb/>
檢校西臺侍郎樂彦瑋並罷政事<hi>處昌吕翻</hi>　祕閣郎中李<lb/>
淳風<hi>龍朔改太史局為秘閣局令為郎中丞為郎</hi>以傅仁均戊寅厯推步浸<lb/>
<pb n="KR2b0007_WYG_201-16a"/>
踈乃增損劉焯皇極厯<hi>戊寅厯始行見一百八十七巻高祖武德二年隋時劉焯造甲</hi>
<hi>子元厯謂之皇極厯為張賓所擯不得行焯之若翻</hi>更撰麟德厯五月辛卯行之<lb/>
<hi>更工衡翻</hi>　秋七月己丑兖州都督鄧康王元裕薨　上命<lb/>
熊津都尉扶餘隆與新羅王法敏釋去舊怨<hi>去羌吕翻</hi>八月<lb/>
壬子同盟于熊津城劉仁軌以新羅百濟耽羅倭國使<lb/>
者浮海西還<hi>耽羅國一曰儋羅居新羅武州南島上初附百濟後附新羅</hi>會祠泰山<lb/>
高麗亦遣太子福男來侍祠　冬十月癸丑皇后表稱<lb/>
封禪舊儀祭皇地祗太后昭配而令公卿行事禮有未<lb/>
<pb n="KR2b0007_WYG_201-16b"/>
安至日妾請帥内外命婦奠獻<hi>内命婦自三妃至采女以備古者三夫人九嬪</hi>
<hi>二十七世婦八十一御妻又有六尚二十四司二十四典二十四掌龍朔二年又置賛德宣儀承閨承㫖衛仙</hi>
<hi>供奉侍櫛侍巾亦分為九品皆内官也外命婦皇姑封大長公主皇姊妹封長公主皇女封公主皇太子之女</hi>
<hi>封郡主王之女封縣主王母妻為妃一品及國公母妻為國夫人三品以上母妻為郡夫人五品勲官三品封</hi>
<hi>母妻為縣君散官並同職事勲官四品封母妻為鄉君其母並加太字各視其夫子之品</hi>詔禪社首<lb/>
以皇后為亞獻<hi>兖州傳城縣有社首山</hi>越國太妃燕氏為終獻<hi>燕氏</hi>
<hi>越王貞之母葢太宗妃嬪此時唯燕氏在也燕因肩翻</hi>壬戍詔封禪壇所設上帝<lb/>
后上位先用藳秸陶匏等<hi>秸古黠翻</hi>並宜改用茵褥罍爵其<lb/>
<pb n="KR2b0007_WYG_201-17a"/>
諸郊祀亦宜凖此又詔自今郊廟享宴文舞用功成慶<lb/>
善之樂武舞用神功破陳之樂<hi>陳讀曰陣</hi>丙寅上發東都從<lb/>
駕文武儀仗數百里不絶<hi>從才用翻</hi>列營置幕彌亘原野東<lb/>
自髙麗西至波斯烏長諸國<hi>自吐火羅踰五種至婆羅覩邏北踰山行六百里得</hi>
<hi>烏萇國長讀曰萇</hi>朝會者各帥其屬扈從穹廬毳幕牛羊駝馬<lb/>
填咽道路時比歳豐稔<hi>朝直遥翻帥讀曰率從才用翻比毗至翻</hi>米斗至五<lb/>
錢麥豆不列于市　十一月戊子上至濮陽<hi>濮陽顓頊之墟春秋</hi>
<hi>衛成公自楚丘徙此漢為濮陽縣帶東郡晉分為濮陽郡隋為縣屬滑州唐屬濮州濮慱木翻</hi>竇德𤣥<lb/>
<pb n="KR2b0007_WYG_201-17b"/>
騎從<hi>騎奇寄翻從才用翻</hi>上問濮陽謂之帝丘何也德𤣥不能對<lb/>
許敬宗自後躍馬而前曰昔顓頊居此故謂之帝丘上<lb/>
稱善敬宗退謂人曰大臣不可以無學吾見德𤣥不能<lb/>
對心實羞之德𤣥聞之曰人各有能有不能吾不強對<lb/>
以所不知此吾所能也<hi>強其兩翻</hi>李勣曰敬宗多聞信美矣<lb/>
德𤣥之言亦善也夀張人張公藝九世同居<hi>夀張縣前漢曰夀良</hi>
<hi>屬東郡光武改夀張屬東平國隋屬濟州唐屬鄆州</hi>齊隋唐皆旌表其門上過夀<lb/>
張幸其宅問所以能共居之故公藝書忍字百餘以進<lb/>
<pb n="KR2b0007_WYG_201-18a"/>
上善之賜以縑帛十二月丙午車駕至齊州留十日丙<lb/>
辰發靈巖頓至泰山下有司於山南為圎壇山上為登<lb/>
封壇社首山上為降禪方壇<lb/>
乾封元年春正月戊辰朔上祀昊天上帝于泰山南己<lb/>
巳登泰山封玉牒上帝冊藏以玉匱配帝冊藏以金匱<lb/>
皆纒以金繩封以金泥印以玉璽藏以石䃭<hi>璽斯氏翻䃭古禫翻</hi>
庚午降禪于社首祭皇地祗上初獻畢執事者皆趨下<lb/>
宦者執帷皇后升壇亞獻帷帟皆以錦繡為之<hi>周禮注在旁曰</hi>
<pb n="KR2b0007_WYG_201-18b"/>
<hi>帷在上曰帟帟幄中座上承塵也帟音亦</hi>酌酒實爼豆登歌皆用宫人壬申<lb/>
上御朝覲壇受朝賀<hi>朝直遥翻下同</hi>赦天下改元文武官三品<lb/>
已上賜爵一等四品已下加一階先是階無泛加皆以<lb/>
勞考叙進至五品三品仍奏取進止<hi>先悉薦翻</hi>至是始有泛<lb/>
階比及末年服緋者滿朝矣<hi>比必利翻</hi>時大赦惟長流人不<lb/>
聽還李義府憂憤發病卒<hi>龍朔三年李義府流嶲州</hi>自義府流竄朝<lb/>
士日憂其復入及聞其卒衆心乃安<hi>復扶又翻卒子恤翻</hi>丙戍車<lb/>
駕發泰山辛卯至曲阜<hi>曲阜魯侯伯禽所都應劭云曲阜在魯城中委曲長七八里隋</hi>
<pb n="KR2b0007_WYG_201-19a"/>
<hi>始置曲阜縣屬兖州</hi>贈孔子太師以少牢致祭<hi>少詩照翻</hi>癸未至亳州<lb/>
謁老君廟<hi>亳州谷陽縣漢苦縣也有老子祠是年改為真源縣亳州至東都八百九十八里</hi>上<lb/>
尊號曰太上𤣥元皇帝丁丑至東都留六日甲申幸合<lb/>
璧宫夏四月甲辰至京師<hi>東都至京師八百五十里</hi>謁太廟　庚戌<lb/>
左侍極兼檢校右相陸敦信以老疾辭職拜大司成兼<lb/>
左侍極罷政事<hi>大司成即國子祭酒</hi>　五月庚寅鑄乾封泉寳錢<lb/>
一當十俟期年盡廢舊錢<hi>期讀曰朞</hi>　高麗泉葢蘇文卒長<lb/>
子男生代為莫離支<hi>卒子恤翻長知兩翻</hi>初知國政出廵諸城使<lb/>
<pb n="KR2b0007_WYG_201-19b"/>
其弟男建男産知留後事或謂二弟曰男生惡二弟之<lb/>
逼<hi>惡烏路翻</hi>意欲除之不如先為計二弟初未之信又有告<lb/>
男生者曰二弟恐兄還奪其權欲拒兄不納男生潜遣<lb/>
所親往平壤伺之<hi>伺相吏翻</hi>二弟收掩得之乃以王命召男<lb/>
生男生懼不敢歸男建自為莫離支發兵討之男生走<lb/>
保别城使其子獻誠詣闕求救六月壬寅以左驍衞大<lb/>
將軍契苾何力為遼東道安撫大使將兵救之以獻誠<lb/>
為右武衞將軍使為鄉導<hi>契欺訖翻苾毗必翻大使䟽吏翻將即亮翻鄉讀曰嚮</hi>
<pb n="KR2b0007_WYG_201-20a"/>
又以右金吾衞將軍龎同善營州都督高侃為行軍摠<lb/>
管同討髙麗　秋七月乙丑朔徙殷王旭輪為豫王以<lb/>
大司憲兼檢校太子左中䕶劉仁軌為右相初仁軌為<lb/>
給事中按畢正義事<hi>事見上巻顯慶元年</hi>李義府怨之出為青州<lb/>
刺史會討百濟仁軌當浮海運糧時未可行<hi>海行非遇順風不可</hi>
義府督之遭風失船丁夫溺死甚衆命監察御史袁異<lb/>
式往鞫之<hi>溺奴狄翻監古衘翻</hi>義府謂異式曰君能辦事不憂無<lb/>
官異式至謂仁軌曰君與朝廷何人為讐宜早自為計<lb/>
<pb n="KR2b0007_WYG_201-20b"/>
仁軌曰仁軌當官不職國有常刑公以法斃之無所逃<lb/>
命若使遽自引决以快讐人竊所未甘乃具獄以聞異<lb/>
式將行仍自掣其鎻<hi>恐鎻不入簧行後得私開之也掣昌列翻</hi>獄上<hi>上時掌翻</hi>義<lb/>
府言於上曰不斬仁軌無以謝百姓舍人源直心曰海<lb/>
風暴起非人力所及上乃命除名以白衣從軍自效<hi>事見</hi>
<hi>上巻顯慶五年</hi>義府又諷劉仁願使害之仁願不忍殺及為大<lb/>
司憲異式懼不自安仁軌瀝觴告之曰仁軌若念疇昔<lb/>
之事有如此觴仁軌既知政事異式尋遷詹事丞<hi>詹事丞正</hi>
<pb n="KR2b0007_WYG_201-21a"/>
<hi>六品上</hi>時論紛然仁軌聞之遽薦為司元大夫<hi>司元大夫即户部郎</hi>
<hi>中</hi>監察御史杜易簡謂人曰<hi>易以䜴翻</hi>斯所謂矯枉過正矣<lb/>
　八月辛丑司元太常伯兼檢校左相竇德𤣥薨　初<lb/>
武士彠娶相里氏<hi>彠一虢翻相息亮翻</hi>生男元慶元爽又娶楊氏<lb/>
生三女長適越王府法曹賀蘭越石<hi>長知兩翻</hi>次皇后次適<lb/>
郭孝慎士彠卒元慶元爽及士彠兄子惟良懐運皆不<lb/>
禮於楊氏楊氏深衘之越石孝慎及孝慎妻並早卒越<lb/>
石妻生敏之及一女而寡后既立楊氏號榮國夫人越<lb/>
<pb n="KR2b0007_WYG_201-21b"/>
石妻號韓國夫人<hi>唐制國夫人位一品</hi>惟良自始州長史超遷司<lb/>
衞少卿<hi>司衛少卿即衛尉少卿</hi>懐運自瀛州長史遷淄州刺史元<lb/>
慶自右衞郎將為宗正少卿<hi>此時已改宗正為司宗</hi>元爽自安州<lb/>
户曹累遷少府少監<hi>此時已改少府監為内府監</hi>榮國夫人嘗置酒<lb/>
謂惟良等曰頗憶疇昔之事乎今日之榮貴復何如對<lb/>
曰惟良等幸以功臣子弟早登宦籍揣分量才不求貴<lb/>
逹豈意以皇后之故曲荷朝恩夙夜憂懼不為榮也<hi>復扶</hi>
<hi>又翻分扶問翻荷下可翻朝直遥翻</hi>榮國不恱皇后乃上疏請出惟良等<lb/>
<pb n="KR2b0007_WYG_201-22a"/>
為逺州刺史<hi>上時掌翻</hi>外示謙抑實惡之也<hi>惡烏路翻下后惡同</hi>於是<lb/>
以惟良檢校始州刺史元慶為龍州刺史元爽為濠州<lb/>
刺史<hi>龍州古江油秦漢曹魏為無人之地鄧艾伐蜀由隂平景谷行無人之地七百里始至江油晉置隂</hi>
<hi>平郡於此置平武縣至梁有楊李二姓大豪分據其地後魏平蜀置龍州濠州漢鍾離縣地晉安帝分置鍾離</hi>
<hi>郡梁置北徐州後齊曰西楚州隋開皇二年改曰豪州唐曰濠州始州至京師一千六百六十二里至東都二</hi>
<hi>千五百六十里龍州至京師二千六百六十里東都三千一百一十五里豪州至京師二千一百五十里東都</hi>
<hi>一千三百一十三里</hi>元慶至州以憂卒<hi>卒子恤翻下同</hi>元爽坐事流振州<lb/>
而死韓國夫人及其女以后故出入禁中皆得幸於上<lb/>
<pb n="KR2b0007_WYG_201-22b"/>
韓國尋卒其女賜號魏國夫人上欲以魏國為内職心<lb/>
難后未决后惡之會惟良懐運與諸州刺史詣泰山朝<lb/>
覲從至京師惟良等獻食<hi>朝直遥翻從才用翻楊考異曰舊傳云后諷上幸  氏宅</hi>
<hi>惟良等獻食今從實錄</hi>后密置毒醢中使魏國食之暴卒因歸罪<lb/>
於惟良懐運丁未誅之改其姓為蝮氏懐運兄懐亮早<lb/>
卒其妻善氏尤不禮於榮國坐惟良等沒入掖庭榮國<lb/>
令后以他事束棘鞭之肉盡見骨而死　九月龎同善<lb/>
大破高麗兵泉男生帥衆與同善合詔以男生為特進<lb/>
<pb n="KR2b0007_WYG_201-23a"/>
遼東大都督兼平壤道安撫大使封𤣥莵郡公<hi>帥讀曰率使疏</hi>
<hi>吏翻下同莵同都翻</hi>　戊子金紫光禄大夫致仕廣平宣公劉祥<lb/>
道薨子齊賢嗣齊賢為人方正上甚重之為晉州司馬<lb/>
將軍史興宗嘗從上獵苑中因言晉州産佳鷂劉齊賢<lb/>
今為司馬請使捕之上曰劉齊賢豈捕鷂者邪<hi>鷂弋照翻</hi>卿<lb/>
何以此待之　冬十二月己酉以李勣為遼東道行軍<lb/>
大摠管以司列少常伯安陸郝處俊副之<hi>安陸縣漢屬江夏郡宋分</hi>
<hi>屬安陸郡隋唐屬安州處昌吕翻</hi>以擊高麗龎同善契苾何力並為遼<lb/>
<pb n="KR2b0007_WYG_201-23b"/>
東道行軍副大摠管兼安撫大使如故其水陸諸軍摠<lb/>
管并運粮使竇義積獨孤卿雲郭待封等並受勣處分<lb/>
<hi>處昌吕翻分扶問翻</hi>河北諸州租賦悉詣遼東給軍用待封孝恪<lb/>
之子也<hi>郭孝恪事太宗戰死於龜兹</hi>勣欲與其壻京兆杜懐恭偕行<lb/>
以求勲效懐恭辭以貧勣贍之復辭以無奴馬<hi>贍昌艶翻下同</hi>
<hi>復扶又翻</hi>又贍之懐恭辭窮乃亡匿岐陽山中謂人曰公欲<lb/>
以我立法耳勣聞之流涕曰杜郎疎放<hi>今人猶呼壻為郎</hi>此或<lb/>
有之乃止<lb/>
<pb n="KR2b0007_WYG_201-24a"/>
二年春正月上耕藉田有司進耒耜加以彫餙上曰耒<lb/>
耜農夫所執豈宜如此之麗命易之<hi>耒盧對翻</hi>既而耕之九<lb/>
推乃止<hi>耕籍之制月令及鄭𤣥注周禮皆云天子三推盧植注禮記曰天子耕籍一發九推耒此用盧</hi>
<hi>說也推吐雷翻</hi>　自行乾封泉寳錢榖帛踊貴商賈不行<hi>賈音古</hi>
癸未詔罷之　二月丁酉涪陵悼王愔薨<hi>愔上弟也涪音浮愔於今</hi>
<hi>翻</hi>　辛丑復以萬年宫為九成宫<hi>永徽一年改九成宫為萬年宫復扶又翻</hi>
<hi>又如字</hi>　生羌十二州為吐蕃所破三月戊寅悉罷之<lb/>
上屢責侍臣不進賢衆莫敢對司列少常伯李安期對<lb/>
<pb n="KR2b0007_WYG_201-24b"/>
曰天下未嘗無賢亦非羣臣敢蔽賢也<hi>司列少常伯即吏部侍郎少始</hi>
<hi>照翻</hi>比來公卿有所薦引為讒者已指為朋黨滯淹者未<lb/>
獲伸而在位者先獲辠是以各務杜口耳陛下果推至<lb/>
誠以待之其誰不願舉所知此在陛下非在羣臣也上<lb/>
深以為然安期百藥之子也<hi>李百藥德林之子比毗至翻</hi>　夏四月<lb/>
乙卯西臺侍郎楊𢎞武戴至德正諫大夫兼東臺侍郎<lb/>
李安期東臺舍人昌樂張文瓘司列少常伯兼正諫大<lb/>
夫河北趙仁本並同東西臺三品<hi>龍朔改給事中為東臺舍人諫議大夫為</hi>
<pb n="KR2b0007_WYG_201-25a"/>
<hi>正諫夫夫樂音洛</hi>𢎞武素之弟子<hi>楊素仕/隋貴顯</hi>至德胄之兄子也<hi>戴胄</hi>
<hi>相太宗</hi>時造蓬萊上陽合璧等宫<hi>上陽宫在洛陽宫城之西南隅南臨洛水西距</hi>
<hi>榖水東即宫城北連禁苑宫内正門正殿皆東向正門曰提象正殿曰觀風其内别殿亭觀九所上陽之西隔</hi>
<hi>榖水有西上陽宫虹梁跨榖行幸往來</hi>頻征伐四夷廐馬萬匹倉庫漸虛<lb/>
張文瓘諫曰隋鑒不逺願勿使百姓生怨上納其言减<lb/>
廐馬數千匹　秋八月己丑朔日有食之　辛亥東臺<lb/>
侍郎同東西臺三品李安期出為荆州長史<hi>荆州京師東南一千</hi>
<hi>七百三十里至東都一千三百三十五里宋白曰荆州秦南郡地漢為臨江國江左置荆州以為重鎮擬周之</hi>
<pb n="KR2b0007_WYG_201-25b"/>
<hi>分陜唐為大都督府</hi>　九月庚申上以乆疾命太子𢎞監國<hi>監古衘翻</hi>
　辛未李勣㧞高麗之新城使契苾何力守之勣初度<lb/>
遼謂諸將曰新城高麗西邊要害不先得之餘城未易<lb/>
取也<hi>易以豉翻</hi>遂攻之城人師夫仇等縳城主開門降<hi>降戶江翻</hi>
勣引兵進擊一十六城皆下之龎同善高侃尚在新城<lb/>
泉男建遣兵襲其營左武衞將軍薛仁貴擊破之侃進<lb/>
至金山與高麗戰不利高麗乗勝逐北仁貴引兵横擊<lb/>
大破之斬首五萬餘級<hi>新書作斬馘五千</hi>㧞南蘇木底蒼巖三<lb/>
<pb n="KR2b0007_WYG_201-26a"/>
城<hi>三城後皆置為州</hi>與泉男生軍合郭待封以水軍自别道趣<lb/>
平壤勣遣别將馮師本載糧仗以資之<hi>趣七喻翻將即亮翻</hi>師本<lb/>
船破失期待封軍中飢窘欲作書與勣恐為虜所得知<lb/>
其虗實乃作離合詩以與勣<hi>離合詩離析字畫合之成文以見其意</hi>勣怒<lb/>
曰軍事方急何以詩為必斬之行軍管記通事舍人元<lb/>
萬頃為釋其義<hi>管記掌軍中書檄為于偽翻</hi>勣乃更遣粮仗赴之萬<lb/>
頃作檄髙麗文曰不知守鴨綠之險泉男建報曰謹聞<lb/>
命矣即移兵據鴨綠津唐兵不得度上聞之流萬頃於<lb/>
<pb n="KR2b0007_WYG_201-26b"/>
嶺南郝處俊在髙麗城下未及成列高麗奄至軍中大<lb/>
駭處俊據胡床方食乾糒<hi>胡床即今之交床乾音干糒音備</hi>潜簡精鋭<lb/>
擊敗之<hi>敗補邁翻</hi>將士服其膽略　冬十二月甲午詔自今<lb/>
祀昊天上帝五帝皇地祗神州地祗並以高祖太宗配<lb/>
仍合祀昊天上帝五帝於明堂<hi>北兼用貞觀顯慶之禮</hi>　是歳海<lb/>
南獠䧟瓊州<hi>瓊州本隋朱崖郡之瓊山縣貞觀五年置瓊州獠魯皓翻</hi>
總章元年<hi>以將作明堂改元是年三月方改元</hi>春正月壬子以右相劉仁<lb/>
軌為遼東道副大總管　二月壬午李勣等㧞高麗扶<lb/>
<pb n="KR2b0007_WYG_201-27a"/>
餘城<hi>扶餘國之故墟故城存其名</hi>薛仁貴既破髙麗於金山乗勝將<lb/>
三千人將攻扶餘城諸將以其兵少止之仁貴曰兵不<lb/>
在多顧用之何如耳遂為前鋒以進與高麗戰大破之<lb/>
殺獲萬餘人遂㧞扶餘城扶餘川中四十餘城皆望風<lb/>
請服侍御史洛陽賈言忠奉使自遼東還<hi>使䟽吏翻</hi>上問以<lb/>
軍事言忠對曰髙麗必平上曰卿何以知之對曰隋煬<lb/>
帝東征而不克者人心離怨故也<hi>事見隋煬帝紀</hi>先帝東征而<lb/>
不克者髙麗未有舋也<hi>事見太宗紀舋許覲翻</hi>今高藏微弱權臣<lb/>
<pb n="KR2b0007_WYG_201-27b"/>
擅命蓋蘇文死男建兄弟内相攻奪男生傾心内附為<lb/>
我鄉導<hi>鄉讀曰嚮</hi>彼之情偽靡不知之以陛下明聖國家富<lb/>
彊將士盡力以乗高麗之亂其勢必克不俟再舉矣且<lb/>
高麗連年飢饉妖異屢降<hi>妖於喬翻</hi>人心危駭其亡可翹足<lb/>
待也上又問遼東諸將孰賢<hi>謂征遼東之諸將也</hi>對曰薛仁貴勇<lb/>
冠三軍龎同善雖不善鬬而持軍嚴整高侃勤儉自處<lb/>
忠果有謀契苾何力沈毅能斷雖頗忌前<hi>冠古玩翻處昌吕翻沈持</hi>
<hi>林翻斷丁亂翻忌前忌人在己前也</hi>而有統御之才然夙夜小心忘身憂<lb/>
<pb n="KR2b0007_WYG_201-28a"/>
國皆莫及李勣也上深然其言泉男建復遣兵五萬人<lb/>
救扶餘城<hi>復扶又翻</hi>與李勣等遇於薛賀水<hi>新書作薩賀水</hi>合戰大<lb/>
破之斬獲三萬餘人進攻大行城拔之　朝廷議明堂<lb/>
制度略定三月庚寅赦天下改元　戊寅上幸九成宫<lb/>
　夏四月丙辰彗星見于五車<hi>五車五星五帝車舍也五帝坐也主天子五兵</hi>
<hi>一曰主五糓豐耗西北大星曰天庫主太白主秦次東北曰獄主辰星主燕趙次東星曰天倉主歳星主魯衛</hi>
<hi>次東南曰司空主填星主楚次西南曰卿星主熒惑主魏五星有變皆以其所占之據舊紀五車在昴畢間見</hi>
<hi>賢遍翻下同彗祥歳翻</hi>上避正殿减常膳撤樂許敬宗等奏請復<lb/>
<pb n="KR2b0007_WYG_201-28b"/>
常曰彗見東北高麗將滅之兆也上曰朕之不德謫見<lb/>
于天豈可歸咎小夷且髙麗百姓亦朕之百姓也不許<lb/>
戊辰彗星滅　辛巳西臺侍郎同東西臺三品楊𢎞武<lb/>
薨　八月辛酉卑列道行軍摠管右威衞將軍劉仁願<lb/>
坐征高麗逗留流姚州　癸酉車駕還京師　九月癸<lb/>
巳李勣㧞平壤勣既克大行城諸軍出它道者皆與勣<lb/>
會進至鴨綠柵髙麗發兵拒戰勣等奮擊大破之追奔<lb/>
二百餘里㧞辱夷城諸城遁逃及降者相繼<hi>降戶江翻下同</hi>契<lb/>
<pb n="KR2b0007_WYG_201-29a"/>
苾何力先引兵至平壤城下勣軍繼之圍平壤月餘髙<lb/>
麗王藏遣泉男産帥首領九十八人持白幡詣勣降勣<lb/>
以禮接之<hi>帥讀曰率</hi>泉男建猶閉門拒守頻遣兵出戰皆敗<lb/>
男建以軍事委僧信誠信誠密遣人詣勣請為内應後<lb/>
五日信誠開門勣縱兵登城鼓譟焚城四月<hi>月當作角否則作周</hi>
男建自刺不死<hi>刺七亦翻</hi>遂擒之髙麗悉平　冬十月戊午<lb/>
以烏荼國婆羅門盧迦逸多為懐化大將軍<hi>烏荼國一曰烏萇直</hi>
<hi>天竺南東距勃律六百里西罽賓四百里婆羅門僧也唐置懐化大將軍從三品以授蕃官</hi>逸多自<lb/>
<pb n="KR2b0007_WYG_201-29b"/>
言能合不死藥<hi>合音閤</hi>上將餌之東臺侍郎郝處俊諫曰<lb/>
脩短有命非藥可延貞觀之末<hi>觀古玩翻</hi>先帝服那羅邇娑<lb/>
婆寐藥竟無效大漸之際名醫不知所為議者歸罪娑<lb/>
婆寐將加顯戮恐取笑戎狄而止<hi>娑婆寐事見上巻顯慶二年</hi>前鑒<lb/>
不逺願陛下深察上乃止　李勣將至上命先以高藏<lb/>
等獻于昭陵具軍容奏凱歌入京師獻于太廟十二月<lb/>
丁巳上受俘于含元殿<hi>東内正殿曰含元殿唐六典曰含元殿即龍首山之東趾階上</hi>
<hi>高於平地四十餘尺南去丹鳯門四百餘步東西廣五百步殿前玉階三級毎級引出一螭頭其下為龍尾道</hi>
<pb n="KR2b0007_WYG_201-30a"/>
<hi>委蛇屈曲几七轉</hi>以高藏政非己出赦以為司平太常伯貟外<lb/>
同正<hi>司平太常伯即工部尚書按舊書永徽五年尚藥奉御蔣孝璋員外特置仍同正員員外同正自此</hi>
<hi>始</hi>以泉男産為司宰少卿<hi>司宰少卿即光禄少卿</hi>僧信誠為銀青<lb/>
光祿大夫泉男生為右衞大將軍李勣以下封賞有差<lb/>
泉男建流黔中<hi>黔音琴</hi>扶餘豐流嶺南分高麗五部百七<lb/>
十六城六十九萬餘户為九都督府四十二州<hi>新城州遼城州</hi>
<hi>哥勿州衛樂州舍利州居素州越喜州去旦州建安州凡有九都督府四十二州存於志者南蘇葢牟代那倉</hi>
<hi>巖磨米積利黎山延津木底安市諸北識利拂湼拜漢十四州而已</hi>百縣置安東都䕶府<lb/>
<pb n="KR2b0007_WYG_201-30b"/>
於平壤以統之擢其酋帥有功者為都督刺史縣令與<lb/>
華人參理<hi>酋慈由翻帥所類翻理猶治也時避上名以治為理通鑑因唐史成文</hi>以右威<lb/>
衞大將軍薛仁貴檢校安東都䕶摠兵二萬人以鎮撫<lb/>
之丁卯上祀南郊告平高麗以李勣為亞獻己巳謁太<lb/>
廟　渭南尉劉延祐弱冠登進士第<hi>渭南縣屬雍州後魏之渭南郡後周</hi>
<hi>廢為縣冠古玩翻</hi>政事為畿縣最<hi>唐雍州諸縣萬年長安為赤縣餘縣為畿縣六典曰城内</hi>
<hi>為京縣城外為畿縣</hi>李勣謂之曰足下春秋甫爾遽擅大名宜稍<lb/>
自貶抑無為獨出人右也<hi>史言李勣愛人以徳</hi>　時有敇征遼軍<lb/>
<pb n="KR2b0007_WYG_201-31a"/>
士逃亡限内不首及首而更逃者身斬<hi>首式又翻</hi>妻子籍没<lb/>
太子上表<hi>上時掌翻</hi>以為如此之比其數至多或遇病不及<lb/>
隊伍怖懼而逃<hi>怖普布翻</hi>或因樵採為賊所掠或渡海漂没<lb/>
或深入賊庭為所傷殺軍法嚴重同隊恐并獲罪即舉<lb/>
以為逃軍旅之中不暇勘當<hi>當丁浪翻</hi>直據隊司通狀闗移<lb/>
所屬妻子没官情實可哀書曰與其殺不辜寧失不經<lb/>
<hi>書大禹謨之言注云經常也寧失不常之罪不枉不辜之善</hi>伏願逃亡之家免其配<lb/>
没從之　甲戌司戎太常伯姜恪兼檢校左相司平太<lb/>
<pb n="KR2b0007_WYG_201-31b"/>
常伯閻立本守右相　是歳京師及山東江淮旱飢<lb/>
二年春二月辛酉以張文瓘為東臺侍郎以右肅機檢<lb/>
校太子中䕶譙人李敬𤣥為西臺侍郎<hi>譙縣帶亳州</hi>並同東<lb/>
西臺三品先是同三品不入衘至是始入衘<hi>先悉薦翻  考異曰</hi>
<hi>陳紀在乾封二年文瓘始同三品衘今從舊本紀陳字必誤</hi>　癸亥以雍州長史盧<lb/>
承慶為司刑太常伯<hi>雍於用翻</hi>承慶常考内外官有一官督<lb/>
運遭風失米承慶考之曰監運損粮考中下<hi>監古衘翻</hi>其人<lb/>
容色自若無言而退承慶重其雅量改注曰非力所及<lb/>
<pb n="KR2b0007_WYG_201-32a"/>
考中中既無喜容亦無愧詞又改曰寵辱不驚考中上<lb/>
　三月丙戍東臺侍郎郝處俊同東西臺三品　丁亥<lb/>
詔定明堂制度其基八觚<hi>觚攻乎翻方稜也</hi>其宇上圎覆以清<lb/>
陽玉葉<hi>覆敷又翻時按淮南子清陽為天故覆明堂以清陽之色玉葉非必以玉為之葢亦瓦之類謂</hi>
<hi>之葉者尚朴之意猶茨之以茅也曰玉者示寳貴之耳</hi>其門牆階級窓櫺楣柱枊<lb/>
楶枅栱<hi>說文曰在牆曰牖在屋曰窓釋名窓聰也於内見外之聰明也櫺盧經翻楯間于窓隔也楣屋</hi>
<hi>耜說文曰楣屋櫋毛晃曰棟下横木曰楣柱楹也枊魚剛翻斜桷謂之飛枊楶子結翻梁上欂櫨枅堅奚翻屋</hi>
<hi>櫨所以承桁栱居竦翻大杙又栱科</hi>皆法天地隂陽律厯之數詔下之後<lb/>
<pb n="KR2b0007_WYG_201-32b"/>
衆議猶未决又會飢饉竟不果立　夏四月己酉朔上<lb/>
幸九成宫　髙麗之民多離叛者敇徙髙麗戶三萬八<lb/>
千二百於江淮之南及山南京西諸州空曠之地留其<lb/>
貧弱者使守安東　六月戊申朔日有食之　秋八月<lb/>
丁未朔詔以十月幸凉州時隴右虛耗議者多以為未<lb/>
宜遊幸上聞之辛亥御延福殿<hi>九成宫中有延福殿</hi>召五品已上<lb/>
謂曰自古帝王莫不廵守<hi>守手又翻</hi>故朕欲廵視逺俗若果<lb/>
為不可何不面陳而退有後言何也自宰相以下莫敢<lb/>
<pb n="KR2b0007_WYG_201-33a"/>
對詳刑大夫來公敏獨進曰<hi>詳刑大夫即大理少卿</hi>廵守雖帝王<lb/>
常事然髙麗新平餘冦尚多西邊經略亦未息兵隴右<lb/>
戶口彫弊鑾輿所至供億百端誠為未易<hi>易以䜴翻</hi>外閒實<lb/>
有竊議但明制己行故羣臣不敢陳論耳上善其言為<lb/>
之罷西廵<hi>為于偽翻</hi>未幾擢公敏為黄門侍郎<hi>幾居豈翻</hi>甲戍改<lb/>
瀚海都䕶府為安北都䕶府<hi>瀚海府見龍朔三年</hi>九月丁丑朔詔<lb/>
徙吐谷渾部落就凉州南山議者恐吐蕃侵暴使不能<lb/>
自存欲先發兵擊吐蕃右相閻立本以為去歳飢歉未<lb/>
<pb n="KR2b0007_WYG_201-33b"/>
可興師議乆不决竟不果徙庚寅大風海溢漂永嘉安<lb/>
固六千餘家<hi>漢順帝永建四年分章安束甌鄉立永寧縣江左改曰永豐隋平陳改曰永嘉縣又</hi>
<hi>孫吳立羅陽縣孫皓改曰安陽縣晉平吳改曰安固縣並屬永嘉郡唐初屬東嘉州貞觀元年州廢二縣屬栝</hi>
<hi>州</hi>冬十月丁巳車駕還京師　十一月丁亥徙豫王旭<lb/>
輪為冀王更名輪<hi>更工衡翻</hi>　司空太子太師英貞武公李<lb/>
勣寢疾<hi>英者封國名貞武其謚也</hi>上悉召其子弟在外者使歸侍疾<lb/>
上及太子所賜藥勣則餌之子弟為之迎醫<hi>為于偽翻下親為非</hi>
<hi>為乆為同</hi>皆不聽進曰吾本山東田夫遭值聖明致位三公<lb/>
<pb n="KR2b0007_WYG_201-34a"/>
年將八十<hi>云考異曰舊傳云勣年八十六臨終語弟弼  年將八十新傳改云年踰八十按新舊傳</hi>
<hi>實録皆云大業末翟讓聚衆為盗勣年十七往從之自大業十三年至此五十二年若據舊傳年八十六則年</hi>
<hi>十七當在開皇時不得云大業末也總章元年賈言忠對高宗云勣年登八十去此止一年若據新傳勣㓕高</hi>
<hi>麗時年已八十五亦不得云年登八十今從實録</hi>豈非命邪脩短有期豈能復<lb/>
就醫工求活<hi>復扶又翻下不復同</hi>一旦忽謂其弟司衛少卿弼曰<lb/>
吾今日少愈可共置酒為樂<hi>日少詩沼翻樂音洛</hi>於是子孫悉集<lb/>
酒闌謂弼曰吾自度必不起<hi>度徒洛翻</hi>故欲與汝曹為别耳<lb/>
汝曹勿悲泣聽我約束武見房杜平生勤苦僅能立門<lb/>
<pb n="KR2b0007_WYG_201-34b"/>
户遭不肖子蕩覆無餘<hi>謂房遺愛杜荷也</hi>吾有此子孫今悉付<lb/>
汝葬畢汝即遷入我堂撫養孤㓜謹察視之其有志氣<lb/>
不倫交遊非類者皆先撾殺然後以聞<hi>以勣之智葢知敬業必為變也</hi>
<hi>豈知敬業乃忠於唐室邪撾則𤓰翻</hi>自是不復更言十二月戊申薨上聞<lb/>
之悲泣葬日幸未央宫登樓望轜車慟哭起冡象隂山<lb/>
鐵山烏德鞬山<hi>轜音而轜車䘮車也所以載柩烏德鞬山在回紇牙帳西南</hi>以旌其<lb/>
破突厥薛延陀之功<hi>勣破突厥見一百九十三巻貞觀四年破薛延陀見一百九十八巻</hi>
<hi>二十年厥九勿翻</hi>勣為將有謀善斷<hi>將即亮翻斷丁亂翻</hi>與人議事從善<lb/>
<pb n="KR2b0007_WYG_201-35a"/>
如流戰勝則歸功於下所得金帛悉散之將士故人思<lb/>
致死所向克㨗臨事選將必訾相其狀貌豐厚者遣之<lb/>
<hi>訾即移翻訾之為言量也相息亮翻</hi>或問其故勣曰薄命之人不足與成<lb/>
功名閨門雍睦而嚴其姊嘗病勣已為僕射親為之煑<lb/>
粥風回爇其須髩<hi>爇如悦翻</hi>姊曰僕妾幸多何自苦如是勣<lb/>
曰非為無人使令也顧姊老勣亦老雖欲乆為姊煑粥<lb/>
其可得乎勣常謂人我年十二三時為亡賴賊<hi>亡讀曰無</hi>逢<lb/>
人則殺十四五為難當賊有所不愜則殺人<hi>愜苦叶翻</hi>十七<lb/>
<pb n="KR2b0007_WYG_201-35b"/>
八為佳賊臨陳乃殺之<hi>陳讀曰陣</hi>二十為大將用兵以救人<lb/>
死勣長子震早卒<hi>長知兩翻卒子恤翻</hi>震子敬業襲爵<hi>劉考異曰  餗小説</hi>
<hi>云髙宗時羣蠻為冦討之輒不利乃除徐敬業為刺史發卒郊迎敬業盡放令還單騎至府賊聞新刺史至皆</hi>
<hi>繕理以待敬業一無所問處置他事已畢方曰賊安在曰在南岸乃從二佐吏而往觀之莫不駭愕賊初持兵</hi>
<hi>覘望及見船中無人及兵仗更閉營藏隠敬業直入其營内告云國家知汝等為貪吏所害非有他惡可悉歸</hi>
<hi>田後去者為賊唯召其帥責以不早降之意各杖數十而遣之境内肅然其祖英公壯其膽略曰吾不辦此然</hi>
<hi>破我家必此兒也按敬業武后時舉兵旋踵敗亡若有智勇何至如此今不取</hi>　時承平既乆<lb/>
選人益多<hi>選須絹翻下同</hi>是歳司列少常伯裴行儉始與貟外<lb/>
<pb n="KR2b0007_WYG_201-36a"/>
郎張仁禕<hi>唐制尚書二十四司各司有郎中二員從五品上員外郎二員從六品上禕吁韋翻</hi>設<lb/>
長名姓厯牓引銓注之法又定州縣升降官資高下其<lb/>
後遂為永制無能革之者大畧唐之選法取人以身言<lb/>
書判<hi>唐擇人之法有四一曰身取其體貌豐偉二曰言取其言辭辯正三曰書取其楷法遒美四曰判取</hi>
<hi>其文理優長</hi>計資量勞而擬官始集而試觀其書判已試而<lb/>
銓察其身言已銓而注詢其便利已注而唱集衆告之<lb/>
然後類以為甲先簡僕射乃上門下給事中讀侍郎省<lb/>
侍中審之不當者駮下<hi>上時掌翻省悉景翻當丁浪翻駮比角翻</hi>既審然後<lb/>
<pb n="KR2b0007_WYG_201-36b"/>
上聞主者受㫖奉行各給以符謂之告身兵部武選亦<lb/>
然<hi>武選兵部主之</hi>課試之法以騎射及翹闗負米<hi>翹闗長丈七尺徑二寸半</hi>
<hi>凡十舉後手持闗距出處無過一尺負米者負米五斛行二十步皆為中第騎奇寄翻</hi>人有格限<lb/>
未至而能試文三篇謂之宏詞試判三條謂之㧞萃入<lb/>
等者得不限而授其黔中嶺南閩中州縣官不由吏部<lb/>
委都督選擇土人補授<hi>黔音琴閩睂巾翻選如字</hi>凡居官以年為考<lb/>
六品以下四考為滿<lb/>
咸亨二年<hi>是年三月始改元</hi>春正月丁丑右相劉仁軌請致仕<lb/>
<pb n="KR2b0007_WYG_201-37a"/>
許之　三月甲戍朔以旱赦天下改元　丁丑改蓬萊<lb/>
宫為含元宫<hi>即含元殿以為宫名</hi>　壬辰太子少師許敬宗請致<lb/>
仕許之　敕突厥酋長子弟事東宫<hi>酋慈由翻長知兩翻</hi>西臺舍<lb/>
人徐齊聃上疏<hi>聃他酣翻上時掌翻</hi>以為皇太子當引文學端良<lb/>
之士寘左右豈可使戎狄醜類入侍軒闥又奏齊獻公<lb/>
即陛下外祖雖子孫有犯豈應上延祖禰今周忠孝公<lb/>
廟甚修而齊獻公廟毁廢<hi>齊獻公文德皇后父長孫晟也周忠孝公皇后父武士彠</hi>
<hi>也襧乃禮翻</hi>不審陛下何以垂示海内彰孝理之風<hi>孝理即孝治避</hi>
<pb n="KR2b0007_WYG_201-37b"/>
<hi>上名改治為理</hi>上皆從之齊聃充容之弟也<hi>齊聃姊入宫為充容列於九嬪</hi>
夏四月吐蕃陷西域十八州又與于闐襲龜兹撥換城<lb/>
陷之罷龜兹于闐焉耆踈勒四鎮<hi>闐徒賢翻龜兹音丘慈</hi>辛亥以<lb/>
右衛大將軍薛仁貴為邏娑道行軍大摠管<hi>邏娑川吐蕃賛普牙</hi>
<hi>在焉有邏些城</hi>左衛貟外大將軍阿史那道真左衛將軍郭待<lb/>
封副之以討吐蕃且援送吐谷渾還故地　庚午上幸<lb/>
九成宫　高麗酋長劒牟岑反立髙藏外孫安舜為主<lb/>
以左監門大將軍髙侃為東州道行軍摠管<hi>高麗在東時巳列置</hi>
<pb n="KR2b0007_WYG_201-38a"/>
<hi>州府故曰東州道監古衘翻</hi>發兵討之安舜殺劒牟岑奔新羅　六<lb/>
月壬寅朔日有食之　秋八月丁巳車駕還京師　郭<lb/>
待封先與薛仁貴並列及征吐蕃耻居其下仁貴所言<lb/>
待封多違之軍至大非川<hi>自鄯州鄯城縣西行三百餘里至大非川</hi>將趣烏<lb/>
海<hi>烏海在漢哭山西隋屬河源郡界杜佑曰吐蕃國出鄯城五百里過烏海暮春之月山有積雪地有冷瘴</hi>
<hi>令人氣急不甚為害趣七喻翻</hi>仁貴曰烏海險逺軍行甚難輜重自隨<lb/>
難以趨利<hi>重直用翻下同趣七喻翻</hi>宜留二萬人為兩柵於大非嶺<lb/>
上輜重悉置柵内吾屬帥輕鋭倍道兼行掩其未僃破<lb/>
<pb n="KR2b0007_WYG_201-38b"/>
之必矣仁貴帥所部前行擊吐蕃於河口大破之<hi>河口積石</hi>
<hi>河口也帥讀曰率</hi>斬獲甚衆進屯烏海以俟待封待封不用仁<lb/>
貴策將輜重徐進未至烏海遇吐蕃二十餘萬待封軍<lb/>
大敗還走悉弃輜重仁貴退屯大非川吐蕃相論欽陵<lb/>
將兵四十餘萬就擊之<hi>將即亮翻下同杜佑曰禄東賛論欽陵本姓薛氏世為大論後</hi>
<hi>遂以官為氏大論吐蕃統理國事之官也相息亮翻</hi>唐兵大敗死傷略盡仁貴待<lb/>
封與阿史那道真並脫身免與欽陵約和而還<hi>還音旋又如字</hi>
敕大司憲樂彦瑋即軍按其敗狀械送京師三人皆免<lb/>
<pb n="KR2b0007_WYG_201-39a"/>
死除名欽陵禄東賛之子也<hi>禄東賛事始一百九十五巻太宗貞觀十四年</hi>與<lb/>
弟贊婆悉多于勃倫皆有才畧禄東賛卒<hi>卒子恤翻下氏卒同</hi>欽<lb/>
陵代之三弟將兵居外鄰國畏之　關中旱飢九月丁<lb/>
丑詔以明年正月幸東都　甲申皇后母魯國忠烈夫<lb/>
人楊氏卒敕文武九品以上及外命婦並詣宅弔哭<lb/>
閏月癸卯皇后以乆旱請避位不許　壬子加贈司徒<lb/>
周忠孝公武士彠為太尉太原王夫人為王妃　甲寅<lb/>
以左相姜恪為凉州道行軍大摠管以禦吐蕃　冬十<lb/>
<pb n="KR2b0007_WYG_201-39b"/>
月乙未太子右中䕶同東西臺三品趙仁本為左肅機<lb/>
罷政事<hi>龍朔二年改左右庶子為左右中䕶</hi>　庚寅詔官名皆復舊<hi>改官名見</hi>
<hi>上巻龍朔二年按新書帝紀係十二月庚寅</hi>
　<lb/>
　<lb/>
　<lb/>
　<lb/>
　資治通鑑巻二百一<lb/>
</p>
<p>
</p>
  </div>
</body>
</text>
</TEI>
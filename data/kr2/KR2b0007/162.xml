<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百六十二</head>
    <p>
<pb n="KR2b0007_WYG_162-1a"/>
欽定四庫全書<lb/>
　資治通鑑卷一百六十二　宋　司馬光　撰<lb/>
　　　　　　　　　　　　　　胡三省　音註<lb/>
　梁紀十八<hi>屠維大荒落凡一年</hi>
　　髙祖武皇帝十八<lb/>
太清三年春正月丁巳朔栁仲禮自新亭徙營大桁㑹<lb/>
大霧韋粲軍迷失道比及青塘<hi>比必利翻</hi>夜已過半立柵未<lb/>
合侯景望見之亟帥鋭卒攻粲<hi>過工禾翻帥讀曰率</hi>粲使軍主鄭<lb/>
<pb n="KR2b0007_WYG_162-1b"/>
逸逆擊之命劉叔𦙍以舟師截其後<hi>截其渡淮之路</hi>叔𦙍畏懦<lb/>
不敢進逸遂敗景乗勝入粲營左右牽粲避賊粲不動<lb/>
叱子弟力戰遂與子尼及三弟助警搆從弟昻皆戰死<lb/>
<hi>從才用翻</hi>親戚死者數百人<hi>史言韋粲忠勇</hi>仲禮方食投箸被甲與<lb/>
其麾下百騎馳往救之<hi>箸竹助翻被皮義翻騎竒寄翻</hi>與景戰於青塘<lb/>
大破之斬首數百級沈淮水死者千餘人<hi>沈持林翻</hi>仲禮矟<lb/>
将及景<hi>矟色角翻</hi>而賊将支伯仁自後斫仲禮中肩馬陷于<lb/>
淖<hi>支伯仁當作支化仁将即亮翻下同中竹仲翻淖奴教翻泥也</hi>賊聚矟刺之騎将郭<lb/>
<pb n="KR2b0007_WYG_162-2a"/>
山石救之得免仲禮被重瘡㑹稽人恵臶吮瘡斷血<hi>刺七</hi>
<hi>亦翻被皮義翻臶徂悶翻吮徂兖翻</hi>故得不死自是景不敢復濟南㟁<hi>復扶</hi>
<hi>又翻下不復綸復同</hi>仲禮亦氣索<hi>索蘇各翻</hi>不復言戰矣邵陵王綸復<lb/>
收散卒<hi>邵陵王綸敗走見上卷上年</hi>與東揚州刺史臨城公大連新<lb/>
淦公大成等自東道並至<hi>淦古暗翻</hi>庚申列營于桁南亦推<lb/>
栁仲禮為大都督大連大臨之弟也朝野以侯景之禍<lb/>
共尤朱异<hi>朝直遥翻</hi>异慙憤發疾庚申卒<hi>作考異曰梁帝紀  乙丑今從太清</hi>
<hi>紀典略</hi>故事尚書官不以為贈上痛惜异特贈尚書右僕<lb/>
<pb n="KR2b0007_WYG_162-2b"/>
射甲子湘東世子方等及王僧辯軍至<hi>紀考異曰梁帝  作戊辰今從</hi>
<hi>太清紀</hi>　戊辰封山矦正表以北徐州降東魏東魏徐州<lb/>
刺史髙歸彦遣兵赴之歸彦歡之族弟也　己巳太子<lb/>
遷居永福省<hi>永福省在禁中自宋以來太子居之取其福國于有永也</hi>髙州刺史李<lb/>
遷仕<hi>五代志髙凉郡梁置髙州</hi>天門太守樊文皎将援兵萬餘人至<lb/>
城下臺城與援軍信命久絶有羊車兒獻策作紙䲭<hi>紙䲭</hi>
<hi>即紙鳶也今俗謂之紙鷂䲭丑之翻</hi>繫以長繩寫勑於内放以從風冀達<lb/>
衆軍題云得䲭送援軍賞銀百兩太子自出太極殿前<lb/>
<pb n="KR2b0007_WYG_162-3a"/>
乗西北風縱之賊怪之以為厭勝射而下之<hi>厭於恊翻射而亦翻</hi>
援軍募人能入城送啟者鄱陽世子嗣左右李朗請先<lb/>
受鞭詐為得罪叛投賊因得入城城中方知援兵四集<lb/>
舉城鼓譟上以朗為直閤将軍賜金遣之朗縁鍾山之<lb/>
後宵行晝伏積日乃達癸未鄱陽世子嗣永安侯確荘<lb/>
鐵羊鴉仁栁敬禮李遷仕樊文皎将兵度淮攻東府前<lb/>
柵焚之侯景退衆軍營於青溪之東遷仕文皎帥鋭卒<lb/>
五千獨進<hi>帥讀曰率</hi>深入所向摧靡至菰首橋東<hi>橋在青溪上菰音孤</hi>
<pb n="KR2b0007_WYG_162-3b"/>
<hi>菰首今人謂之茭白</hi>景将宋子仙伏兵擊之<hi>将即亮翻下同</hi>文皎戰死遷<lb/>
仕遁還敬禮仲禮之弟也仲禮神情傲狠陵蔑諸将邵<lb/>
陵王綸毎日執鞭至門亦移時弗見<hi>凡部将見諸帥執鞭以為禮狠户墾</hi>
<hi>翻</hi>由是與綸及臨城公大連深相仇怨大連又與永安<lb/>
侯確有隙<hi>永安本漢彘縣順帝陽嘉元年更名永安魏晉屬平陽郡江左僑立南河東郡併僑立永</hi>
<hi>安縣屬荆州注又見前</hi>諸軍互相猜阻莫有戰心援軍初至建康<lb/>
士民扶老擕幼以候之纔過淮即縱兵剽掠<hi>㔄匹妙翻</hi>由是<lb/>
士民失望賊中有謀應官軍者聞之亦止<hi>史言臺城覆陷之由</hi>
<pb n="KR2b0007_WYG_162-4a"/>
王顯貴以夀陽降東魏<hi>侯景命王顯貴守夀陽見上卷上年</hi>　臨賀王記<lb/>
室吳郡顧野王起兵討矦景二月己丑引兵来至初臺<lb/>
城之閉也公卿以食為念男女貴賤並出負米得四十<lb/>
萬斛收諸府藏錢帛五十萬億並聚徳陽堂<hi>藏徂浪翻</hi>而不<lb/>
備薪芻魚鹽至是壊尚書省為薪撒薦剉以飼馬薦盡<lb/>
又食以飯<hi>薦以藁秸為之所以藉寢壊音怪飼食並詳吏翻</hi>軍士無膎<hi>膎户皆翻脯也</hi>
<hi>又肉食肴</hi>或煑鎧熏䑕捕雀而食之<hi>鎧可亥翻</hi>御甘露厨有乾苔<lb/>
味酸鹹分給戰士<hi>釋氏謂營膳之所曰甘露厨乾音干苔生于海其形如髪春二三月間海</hi>
<pb n="KR2b0007_WYG_162-4b"/>
<hi>人採取之成片納土窖中出而曬之令乾南人多食之</hi>軍人屠馬於殿省間雜以<lb/>
人肉食者必病侯景衆亦飢抄掠無所獲<hi>抄楚交翻</hi>東城有<lb/>
米可支一年<hi>東城即東府城</hi>援軍斷其路<hi>㫁音短</hi>又聞荆州兵将<lb/>
至景甚患之王偉曰今臺城不可卒拔援兵日盛吾軍<lb/>
乏食若偽求和以緩其勢東城之米足支一年因求和<lb/>
之際運米入石頭援軍必不得動然後休士息馬繕脩<lb/>
器械伺其懈怠擊之一舉可取也<hi>伺相吏翻</hi>景從之遣其将<lb/>
任約于子悦至城下拜表求和乞復先鎮<hi>将即亮翻任音壬先鎮謂</hi>
<pb n="KR2b0007_WYG_162-5a"/>
<hi>夀陽時已降齊矣</hi>太子以城中窮困白上請許之上怒曰和不<lb/>
如死太子固請曰侯景圍逼已久援軍相仗不戰<hi>仗除兩翻</hi>
宜且許其和更為後圖上遲回久之乃曰汝自圖之勿<lb/>
令取笑千載遂報許之<hi>太子綱疑范桃棒之來降而信侯景之請和何其昧也載子亥</hi>
<hi>翻</hi>景乞割江右四州之地<hi>江右四州南豫西豫合州光州</hi>并求宣城王<lb/>
大器出送然後濟江中領軍傅岐固争曰豈有賊舉兵<lb/>
圍宫闕而更與之和乎此特欲却援軍耳戎狄獸心必<lb/>
不可信且宣城嫡嗣之重國命所繫豈可為質<hi>梁之智士唯傅</hi>
<pb n="KR2b0007_WYG_162-5b"/>
<hi>岐一人而已質音致下同</hi>上乃以大器之弟石城公大欵為侍中出<lb/>
質於景又勑諸軍不得復進<hi>復扶又翻</hi>下詔曰善兵不戰止<lb/>
戈為武可以景為大丞相都督江西四州諸軍事豫州<lb/>
牧河南王如故己亥設壇於西華門外遣僕射王克上<lb/>
甲侯韶吏部郎蕭瑳<hi>韶帝室也封上甲侯宋白曰江州徳安縣本蒲塘塲晉建興初始以</hi>
<hi>為郡領尋陽上甲柴桑九江等縣義熈中以尋陽入柴桑上甲入彭凙瑳七何翻又七可翻</hi>與于子<lb/>
悦任約王偉登壇共盟太子詹事栁津出西華門景出<lb/>
柵門遥相對更殺牲歃血為盟<hi>更工衡翻歃色甲翻</hi>既盟而景長<lb/>
<pb n="KR2b0007_WYG_162-6a"/>
圍不解専脩鎧仗<hi>鎧可亥翻</hi>託云無船不得即發又云恐南<lb/>
軍見躡<hi>援軍時皆屯秦淮南岸故謂之南軍</hi>遣石城公還臺求宣城王出<lb/>
送邀求稍廣了無去志太子知其詐言猶羈縻不絶韶<lb/>
懿之孫也庚子前南兖州刺史南康王㑹理前青冀二<lb/>
州刺史湘潭侯退西昌侯世子彧衆合三萬至于馬卬<lb/>
洲<hi>馬卬洲盖即今王家沙老鸛觜一帶至考異曰梁帝紀作丁未今從太清紀典略典略云  于琅邪今從</hi>
<hi>太清紀梁帝紀前按晉置琅邪郡於江乗蒲洲上即  所謂今王家沙也</hi>景慮其自白下而<lb/>
上<hi>上時掌翻</hi>啓云請北軍聚還南岸<hi>以地望言之馬卬洲在臺城之北故云北軍南</hi>
<pb n="KR2b0007_WYG_162-6b"/>
<hi>岸即謂秦淮南岸</hi>不爾妨臣濟江太子即勒㑹理自白下城移<lb/>
軍江潭苑<hi>亭考異曰梁帝紀作蘭  苑今從太清紀典略</hi>退恢之子也辛丑以<lb/>
邵陵王綸為司空鄱陽王範為征北将軍栁仲禮為侍<lb/>
中尚書右僕射景以于子悦任約傅士悊皆為儀同三<lb/>
司<hi>悊與哲同</hi>夏侯譒為豫州刺史<hi>諸補過翻</hi>董紹先為東徐州刺<lb/>
史徐思玉為北徐州刺史王偉為散騎常侍<hi>散悉覽翻騎竒寄翻</hi>上<lb/>
以偉為侍中乙夘景又啟曰適有西岸信至<hi>大江西岸即歴陽</hi>
髙澄已得夀陽鍾離臣今無所投足求借廣陵并譙州<lb/>
<pb n="KR2b0007_WYG_162-7a"/>
俟得夀陽即奉還朝廷又云援軍既在南岸須於京口<lb/>
度江太子並荅許之癸夘大赦庚戍景又啟曰永安侯<lb/>
確直閤趙威方頻隔柵見詬云天子自與汝盟我終當<lb/>
破汝乞召侯及威方入即當引路<hi>言引兵就路還北詬古候翻又許候翻</hi>
上遣吏部尚書張綰召確辛亥以確為廣州刺史威方<lb/>
為盱眙太守<hi>盱眙音吁怡守手又翻</hi>確累啟固辭不入上不許確<lb/>
先遣威方入城因欲南奔<hi>確盖欲南奔荆江二鎮</hi>邵陵王綸泣謂<lb/>
確曰圍城既久聖人憂危臣子之情切于湯火故欲且<lb/>
<pb n="KR2b0007_WYG_162-7b"/>
盟而遣之更申後計成命已决何得拒違時臺使周石<lb/>
珍東宫主書左法生在綸所<hi>使疏吏翻下同</hi>確謂之曰侯景雖<lb/>
云欲去而不解長圍意可見也今召僕入城何益于事<lb/>
石珍曰勑㫖如此郎那得辭確意尚堅綸大怒謂趙伯<lb/>
超曰譙州為我斬之<hi>為于偽翻</hi>持其首去伯超揮刃眄確<hi>眄眠</hi>
<hi>見翻目斜視也</hi>曰伯超識君侯刀不識也確乃流涕入城<hi>景凡所請</hi>
<hi>上父子無不從求以却其攻乃所以速其攻也</hi>上常蔬食及圍城日久上厨蔬<lb/>
茹皆絶乃食雞子綸因使者蹔通上雞子數百枚<hi>上雞時掌</hi>
<pb n="KR2b0007_WYG_162-8a"/>
<hi>翻</hi>上時自料簡<hi>料音/聊</hi>歔欷哽咽<hi>歔音虚欷許既翻又音希哽古杏翻</hi>湘東<lb/>
王繹軍於郢州之武城<hi>水經注武口水上通安陸之延頭南至武城入大江吳舊屯所</hi>
<hi>在荆州界盡此盖今之沙武口即其地</hi>湘州刺史河東王譽軍於青草湖<lb/>
<hi>水經注湘水自汨羅口西北逕壘石山西北對青草湖祝穆曰青草湖一名巴丘湖北洞庭南瀟湘東納汨羅</hi>
<hi>之水自昔與洞庭並稱按一湖之内南名青草北名洞庭中有沙洲間之所謂重湖也</hi>信州刺史<lb/>
桂陽王慥軍於西峽口<hi>五代志巴東郡梁置信州唐之䕫州也水經注江水自巴東魚</hi>
<hi>復縣東逕廣溪峡斯乃三峡首也峡中有瞿塘黄龕二灘慥七到翻</hi>託云俟四方援兵淹<lb/>
留不進中記室參軍蕭賁骨鯁士也以繹不早下心非<lb/>
<pb n="KR2b0007_WYG_162-8b"/>
之嘗與繹雙六食子未下賁曰殿下都無下意<hi>雙六亦𫝊之一</hi>
<hi>名續事始云陳思王製雙六局置骰子二唐末有葉子之戲遂加至六戰國策曰博之所以貴梟者便則食不</hi>
<hi>便則止可以食子而未下者擬議其便否也賁因其未下借雙六以諷其不下救君父</hi>繹深銜之<lb/>
及得上勑繹欲旋師賁曰景以人臣舉兵向闕今若放<lb/>
兵未及渡江童子能斬之矣必不為也大王以十萬之<lb/>
衆未見賊而退柰何繹不悦未㡬因事殺之<hi>㡬居起翻</hi>慥懿<lb/>
之孫也　東魏河内民四千餘家以魏北徐州刺史司<lb/>
馬裔其鄉里也相帥歸之<hi>卧讀曰率下同</hi>丞相泰欲封裔裔固<lb/>
<pb n="KR2b0007_WYG_162-9a"/>
辭曰士大夫逺歸皇化裔豈能帥之賣義士以求榮非<lb/>
所願也<hi>據周書裔司馬楚之之後司馬氏本河内温人魏孝武西遷裔始歸鄉里於温城起義附西魏</hi>
<hi>與東魏交戰頻有克獲授河内郡守尋加持節平東将軍北徐州刺史帥讀曰率</hi>　侯景運東<lb/>
府米入石頭既畢王偉聞荆州軍退<hi>謂湘東王繹旋師也</hi>援軍雖<lb/>
多不相統壹乃説景曰王以人臣舉兵圍守宫闕逼辱<lb/>
妃主殘穢宗廟擢王之髮不足數罪<hi>用史記須賈之言擢拔也説式芮翻</hi>
<hi>數所角翻</hi>今日持此欲安所容身乎背盟而捷自古多矣<hi>背蒲</hi>
<hi>妺翻</hi>願且觀其變臨賀王正徳亦謂景曰大功垂就豈可<lb/>
<pb n="KR2b0007_WYG_162-9b"/>
弃去景遂上啟陳帝十失且曰臣方事暌違所以冐陳<lb/>
讜直<hi>讜音黨</hi>陛下崇飾虚誕惡聞實録<hi>上時掌翻惡烏路翻</hi>以祅怪<lb/>
為嘉禎<hi>祅于驕翻禎音真祥也</hi>以天譴為無咎敷演六藝排擯前<lb/>
儒王莽之法也以鐵為貨輕重無常公孫之制也<hi>漢公孫述</hi>
<hi>據蜀用鐡錢</hi>爛羊鐫印朝章鄙雜更始趙倫之化也<hi>漢更始濫授官</hi>
<hi>爵長安為之語曰爛羊胃騎都尉爛羊頭闗内侯晉趙王倫篡位貂蟬盈坐時人為之語曰貂不足狗尾續朝</hi>
<hi>直遥翻更工衡翻</hi>豫章以所天為血讎<hi>見一百五十卷普通六年</hi>邵陵以父<lb/>
存而冠布<hi>事見同上冠古玩翻又如字</hi>石虎之風也<hi>石虎父子事見晉成帝紀</hi>修<lb/>
<pb n="KR2b0007_WYG_162-10a"/>
建浮圖百度糜費使四民飢餒苲融姚興之代也<hi>苲融事佛</hi>
<hi>事見漢獻帝紀姚興事佛事見晉安帝紀苲在各翻</hi>又言建康宫室崇侈陛下唯<lb/>
與主書參斷萬機政以賄成諸閹豪盛衆僧殷實皇太<lb/>
子珠玉是好酒色是耽<hi>斷丁亂翻好呼到翻</hi>吐言止於輕薄賦詠<lb/>
不出桑中<hi>桑中見詩衞國風淫放之詩也</hi>邵陵所在殘破湘東羣下貪<lb/>
縱南康定襄之屬皆如沐猴而冠耳<hi>南康王會理帝子續之子時鎮廣陵</hi>
<hi>定襄侯祗南平王偉之子時鎮淮隂沐猴而冠用漢書語</hi>親為孫姪位則藩屏<hi>屏必郢翻</hi>
臣至百日誰肯勤王此而靈長未之有也昔鬻拳兵諫<lb/>
<pb n="KR2b0007_WYG_162-10b"/>
王卒改善<hi>左傳鬻拳彊諫楚子楚子弗從臨之以兵懼而從之卒子恤翻</hi>今日之舉復<lb/>
奚罪乎<hi>復扶又翻</hi>伏願陛下小懲大戒<hi>引易大𫝊之言指斥甚矣</hi>放䜛納<lb/>
忠使臣無再舉之憂陛下無嬰城之辱則萬姓幸甚上<lb/>
覽啟且慙且怒<hi>言皆指實而無如之何有慙怒而已</hi>三月丙辰朔立壇於<lb/>
太極殿前告天地以景違盟舉烽鼓譟初閉城之日男<lb/>
女十餘萬擐甲者二萬餘人<hi>三考異曰南史作  萬今從典略</hi>被圍既<lb/>
久人多身腫氣急<hi>氣急上氣喘急也被皮義翻</hi>死者什八九乗城者<lb/>
不滿四千人率皆羸喘横尸滿路不可瘞埋<hi>羸倫為翻喘昌兖翻</hi>
<pb n="KR2b0007_WYG_162-11a"/>
<hi>瘞於計翻</hi>爛汁滿溝而衆心猶望外援栁仲禮唯聚妓妾置<lb/>
酒作樂<hi>妓渠綺翻</hi>諸将日往請戰仲禮不許安南侯駿説邵<lb/>
陵王綸曰<hi>説式芮翻仲考異曰典略云綸已下咸説栁  禮如此今從太清紀</hi>城危如此<lb/>
而都督不救若萬一不虞殿下何顔自立于世今宜分<lb/>
軍為三道出賊不意攻之可以得志綸不從栁津登城<lb/>
謂仲禮曰汝君父在難<hi>難乃旦翻</hi>不能竭力百世之後謂汝<lb/>
為何仲禮亦不以為意上問策於津對曰陛下有邵陵<lb/>
臣有仲禮不忠不孝賊何由平<hi>禮考略曰典略云栁仲  族兄暉謂仲禮曰天</hi>
<pb n="KR2b0007_WYG_162-11b"/>
<hi>下事勢如此何不自取富貴仲禮曰兄今若為取之暉曰正當堅營不戰使賊平臺城囚天子徐而縱兵既破</hi>
<hi>之後復挟天子令諸侯也仲禮納之按景既克城則人情皆去援軍自散仲禮安能帥以破景仲禮閉壁不出</hi>
<hi>自為重傷而懼耳非用暉計也今從太清紀及南史太清紀又云景嘗登朱雀門樓與之語又遺以金自是以</hi>
<hi>後閉壁不戰典略云景遺以金鐶亦又近誣今不取</hi>戊午南康王㑹理與羊鴉仁<lb/>
趙伯超等進營於東府城北約夜度軍既而鴉仁等暁<lb/>
猶未至景衆覺之營未立景使宋子仙擊之趙伯超望<lb/>
風退走<hi>寒山之敗𤣥武湖側之敗及此時之敗皆趙伯超為之也</hi>㑹理等兵大敗戰<lb/>
及溺死者五千人<hi>溺奴狄翻</hi>景積其首於闕下以示城中景<lb/>
<pb n="KR2b0007_WYG_162-12a"/>
又使于子悦求和上使御史中丞沈浚至景所景實無<lb/>
去志謂浚曰今天時方熱軍未可動乞且留京師立効<lb/>
浚發憤責之景不對横刀叱之<hi>示将殺浚也</hi>浚曰負恩忘義<lb/>
違弃詛盟<hi>詛荘助翻</hi>固天地所不容沈浚五十之年常恐不<lb/>
得死所何為以死相懼邪因徑去不顧景以其忠直捨<lb/>
之於是景決石闕前水<hi>石闕前水景決𤣥武湖以灌城者也</hi>百道攻城晝<lb/>
夜不息邵陵世子堅屯太陽門<hi>太陽門臺城六門之一也</hi>終日蒱飲<lb/>
<hi>蒱音蒲蒱飲樗蒱且飲酒也</hi>不恤吏士其書佐董勛熊曇朗恨之<hi>考之</hi>
<pb n="KR2b0007_WYG_162-12b"/>
<hi>南史此熊曇朗非後來為盗于豫章之熊曇朗也南史侯景𫝊作白曇朗曇徒含翻</hi>丁夘夜向曉<lb/>
勛曇朗於城西北樓引景衆登城永安侯確力戰不能<lb/>
却乃排闥入啟上云城已陷上安臥不動曰猶可一戰<lb/>
乎確曰不可上嘆曰自我得之自我失之亦復何恨因<lb/>
謂確曰汝速去語汝父勿以二宫為念因使慰勞在外<lb/>
諸軍<hi>復扶又翻語牛倨翻勞力到翻</hi>俄而景遣王偉入文徳殿奉謁上<lb/>
命褰簾開户引偉入偉拜呈景啟稱為奸佞所蔽領衆<lb/>
入朝<hi>朝直遥翻</hi>驚動聖躬今詣闕待罪上問景何在可召來<lb/>
<pb n="KR2b0007_WYG_162-13a"/>
景入見於太極東堂以甲士五百人自衛景稽顙殿下<lb/>
典儀引就三公榻<hi>典儀典朝儀者也至唐猶有典儀之職掌殿上賛唱之節及設殿庭服位</hi>
<hi>之次見賢遍翻稽音啓</hi>上神色不變問曰卿在軍中日久無乃為<lb/>
勞景不敢仰視汗流被面<hi>被皮義翻</hi>又曰卿何州人而敢至<lb/>
此妻子猶在北邪景皆不能對任約從旁代對曰臣景<lb/>
妻子皆為髙氏所屠唯以一身歸陛下<hi>自此以上上問景景猶慴伏</hi>
上又問初度江有㡬人景曰千人圍臺城㡬人曰十萬<lb/>
今有㡬人曰率土之内莫非己有<hi>自此以上景之辭氣悖矣</hi>上俛首<lb/>
<pb n="KR2b0007_WYG_162-13b"/>
不言<hi>上辭窮勢屈故俛首不言嗚呼</hi>景復至永福省見太子太子亦無<lb/>
懼容侍衞皆驚散唯中庶子徐摛<hi>太子中庶子職如侍中摛丑知翻</hi>通<lb/>
事舎人陳郡殷不害側侍<hi>東宫通事舍人職如中書通事舎人</hi>摛謂景曰<lb/>
侯王當以禮見<hi>見賢遍翻</hi>何得如此景乃拜<hi>荀子曰善敗者不亡帝父子於</hi>
<hi>此亦亡而不失其守者悲夫</hi>太子與言又不能對景退謂其廂公王<lb/>
僧貴曰<hi>景之親貴隆重者號曰左右廂公</hi>吾嘗跨鞌對陳<hi>陳讀曰陣</hi>矢刃交<lb/>
下而意氣安緩了無怖心今見蕭公使人自慴<hi>怖普布翻慴之</hi>
<hi>涉翻</hi>豈非天威難犯吾不可以再見之於是悉撒兩宫侍<lb/>
<pb n="KR2b0007_WYG_162-14a"/>
衞<hi>兩宫謂上臺及東宫</hi>縱兵掠乗輿服御宫人皆盡收朝士王侯<lb/>
送永福省<hi>乗繩證翻朝直遥翻</hi>使王偉守武徳殿于子悦屯太極<lb/>
東堂矯詔大赦自加大都督中外諸軍録尚書事<hi>異考  曰</hi>
<hi>梁帝紀無赦加景官在庚午今從太清紀</hi>建康士民逃難四出<hi>難乃旦翻</hi>太子洗<lb/>
馬蕭允<hi>洗悉薦翻</hi>至京口端居不行曰死生有命如何可逃<lb/>
禍之所來皆生於利茍不求利禍從何生己巳景遣石<lb/>
城公大欵以詔命解外援軍<hi>五代志宣城郡秋浦縣舊曰石城  考異曰典略在</hi>
<hi>庚午梁帝紀在辛未今從太清紀</hi>栁仲禮召諸将議之<hi>将即亮翻</hi>邵陵王綸<lb/>
<pb n="KR2b0007_WYG_162-14b"/>
曰今日之命委之将軍仲禮熟視不對裴之髙王僧辯<lb/>
曰将軍擁衆百萬致宫闕淪沒正當悉力决戰何所多<lb/>
言仲禮竟無一言諸軍乃随方各散<hi>言諸軍各随所來之方散去也</hi>南<lb/>
兖州刺史臨城公大連<hi>按姚思亷梁書大連封臨城縣公自東揚州入援臺城既陷復</hi>
<hi>還㑹稽參考通鑑前後所書皆然此誤以東揚州為南兖州當書南兖州刺史南康王會理東揚州刺史臨城</hi>
<hi>公大連盖傳寫逸南康王㑹理東揚州刺史十字</hi>湘東世子方等鄱陽世子嗣<lb/>
北兖州刺史湘潭侯退<hi>亦當書北兖州刺史定襄侯祇前青冀二州刺史湘潭侯退五</hi>
<hi>代志衡山郡有湘潭縣</hi>吴郡太守袁君正晉陵太守陸經等各還<lb/>
<pb n="KR2b0007_WYG_162-15a"/>
本鎮君正昻之子也<hi>帝平建康袁昻以節義見褒位至台司</hi>邵陵王綸奔<lb/>
㑹稽<hi>會工外翻</hi>仲禮及弟敬禮羊鴉仁王僧辯趙伯超並開<lb/>
營降<hi>降户江翻下同</hi>軍士莫不歎憤仲禮等入城先拜景而後<lb/>
見上<hi>見賢遍翻下見父同</hi>上不與言仲禮見父津津慟哭曰汝非<lb/>
我子何勞相見湘東王繹使全威将軍㑹稽王琳送米<lb/>
二十萬石以饋軍至姑孰聞臺城陷沈米於江而還<hi>沈待</hi>
<hi>林翻</hi>景命燒臺内積尸病篤未絶者<hi>未絶謂猶有餘息者</hi>亦聚而焚<lb/>
之庚午詔征鎮牧守可復本任景留栁敬禮羊鴉仁而<lb/>
<pb n="KR2b0007_WYG_162-15b"/>
遣栁仲禮歸司州王僧辯歸竟陵<hi>王僧辯得歸竟陵為湘東王繹用之以平</hi>
<hi>侯景張本</hi>初臨賀王正徳與景約平城之日不得全二宫及<lb/>
城開正徳帥衆揮刀欲入<hi>帥讀曰率</hi>景先使其徒守門故正<lb/>
徳不果入景更以正徳為侍中大司馬百官皆復舊職<lb/>
正徳入見上<hi>更工衡翻見賢遍翻</hi>拜且泣上曰啜其泣矣何嗟及<lb/>
矣<hi>詩中谷有蓷之辭啜張劣翻啜者泣多而不止也讀如輟</hi>秦郡陽平盱眙三郡皆<lb/>
降景<hi>沈約曰晉武帝分扶風為秦國中原亂其民南流寄居堂邑堂邑本為縣西漢屬臨淮郡後漢屬廣</hi>
<hi>陵國晉恵帝永興元年以臨淮淮陵立堂邑郡安帝改堂邑為秦郡五代志曰江都郡六合縣舊曰蔚氏置秦</hi>
<pb n="KR2b0007_WYG_162-16a"/>
<hi>郡又有安宜縣梁置陽平郡</hi>景改陽平為北滄州改秦郡為西兖州<lb/>
　東徐州刺史湛海珍北青州刺史王奉伯<hi>五代志東海郡懐仁</hi>
<hi>縣梁置南北二青州下邳郡梁置東徐州紀考異曰北青州典略作南冀州今從太清</hi>並以地降<lb/>
東魏青州刺史明少遐山陽太守蕭鄰棄城走<hi>五代志海州懐</hi>
<hi>仁縣舊置南北二青州江都郡山陽縣舊置山陽郡  考異曰梁紀在四月今從太清紀</hi>東魏據其<lb/>
地　侯景以儀同三司蕭邕為南徐州刺史代西昌侯<lb/>
淵藻鎮京口又遣其将徐相攻晉陵<hi>将即亮翻</hi>陸經以郡降<lb/>
之　初上以河東王譽為湘州刺史徙湘州刺史張纉<lb/>
<pb n="KR2b0007_WYG_162-16b"/>
為雍州刺史代岳陽王詧纉恃其才望輕譽少年迎候<lb/>
有闕譽至檢括州府付度事<hi>付度者前刺史以州府之若事若物付度後刺史雍</hi>
<hi>於用翻少詩沼翻</hi>留纉不遣聞侯景作亂頗陵蹙纉纉恐為所<lb/>
害輕舟夜遁将之雍部復慮詧拒之<hi>復扶又翻</hi>纉與湘東王<lb/>
繹有舊欲因之以殺譽兄弟乃如江陵及臺城陷諸王<lb/>
各還州鎮譽自湖口歸湘州<hi>洞庭青草共為一湖湖口在巴陵</hi>桂陽王<lb/>
慥以荆州督府<hi>湘東王繹以荆州刺史都督荆雍等九州慥譽詧皆其屬也</hi>留軍江<lb/>
陵欲待繹至拜謁乃還信州纉遺繹書曰河東戴檣上<lb/>
<pb n="KR2b0007_WYG_162-17a"/>
水欲襲江陵<hi>檣船上桅竿也所以掛㠶㠶汎風則船行自洞庭至江陵泝江而上故曰上水遺于</hi>
<hi>季翻上時掌翻</hi>岳陽在雍共謀不逞江陵游軍主朱榮<hi>游軍主領游軍</hi>
<hi>之将也</hi>亦遣使告繹云桂陽留此欲應譽詧<hi>使疏吏翻</hi>繹懼鑿<lb/>
船沈米斬纜<hi>沈持林翻纜盧闞翻維舟索也</hi>自蠻中步道馳歸江陵囚<lb/>
慥殺之<hi>繹與譽詧自此隙矣</hi>侯景以前臨江太守董紹先為江北<lb/>
行臺<hi>五代志歴陽郡烏江縣梁置臨江郡董紹先降侯景見上卷上年</hi>使齎上手勑召<lb/>
南兖州刺史南康王㑹理壬午紹先至廣陵衆不滿二<lb/>
百皆積日飢疲㑹理士馬甚盛僚佐説㑹理曰<hi>説式芮翻</hi>景<lb/>
<pb n="KR2b0007_WYG_162-17b"/>
已陷京邑欲先除諸藩然後簒位若四方拒絶立當潰<lb/>
敗奈何委全州之地以資冦手不如殺紹先發兵固守<lb/>
與魏連和以待其變㑹理素懦即以城授之紹先既入<lb/>
衆莫敢動㑹理弟通理請先還建康謂其姊曰事既如<lb/>
此豈可闔家受斃前途亦思自効但未知天命如何耳<lb/>
紹先悉收廣陵文武部曲鎧仗金帛<hi>鎧可亥翻</hi>遣㑹理單馬<lb/>
還建康<hi>為㑹理兄弟謀誅王偉不克而死張本</hi>　湘潭侯退與北兖州刺<lb/>
史定襄侯祗出奔東魏侯景以蕭㺯璋為北兖州刺史<lb/>
<pb n="KR2b0007_WYG_162-18a"/>
州民發兵拒之景遣直閣将軍羊海将兵助之海以其<lb/>
衆降東魏<hi>将即亮翻下同降户江翻</hi>東魏遂據淮隂祗偉之子也<lb/>
癸未侯景遣于子悦等将羸兵數百東略吳郡<hi>羸倫為翻</hi>新<lb/>
城戍主戴僧逷有精甲五千<hi>沈約曰浙江西南名曰相溪吴立為新城縣屬吳郡</hi>
<hi>今杭州新城縣即其地逷他歴翻</hi>説太守袁君正曰<hi>説式芮翻</hi>賊今乏食臺<lb/>
中所得不支一旬若閉闗拒守立可餓死土豪陸映公<lb/>
恐不能勝而資産被掠皆勸君正迎之<hi>被皮義翻</hi>君正素怯<lb/>
載米及牛酒郊迎子悦執君正掠奪財物子女東人皆<lb/>
<pb n="KR2b0007_WYG_162-18b"/>
立堡拒之景又以任約為南道行臺鎮姑孰<hi>任音壬</hi>夏四<lb/>
月湘東世子方等至江陵湘東王繹始知臺城不守命<lb/>
於江陵四旁七里樹木為柵掘塹三重而守之<hi>塹七艶翻重直</hi>
<hi>龍翻</hi>　東魏髙岳等攻魏潁川不克大将軍澄益兵助之<lb/>
道路相繼踰年猶不下<hi>去年四月髙岳等攻潁川</hi>山鹿忠武公劉豐<lb/>
生建策堰洧水以灌之<hi>五代志朔方郡長澤縣後魏置闡熈郡及山鹿縣水經洧水出</hi>
<hi>河南密縣西南馬領山東南過長社縣北堰於扇翻</hi>城多崩頺岳悉衆分休迭進<hi>言分</hi>
<hi>兵為十數部甲休則乙進乙休則丙進丙休則丁進至於癸休則甲復進矣攻者得畨休而應者不勝其勞也</hi>
<pb n="KR2b0007_WYG_162-19a"/>
王思政身當矢石與士卒同勞苦城中泉湧懸釡而炊<lb/>
太師泰遣大将軍趙貴督東南諸州兵救之自長社以<lb/>
北皆為陂澤兵至穰<hi>穰即穰城</hi>不得前東魏使善射者乗大<lb/>
艦臨城射之<hi>艦户黯翻射之而亦翻下射殺同</hi>城垂陷燕郡景恵公慕<lb/>
容紹宗與劉豐生臨堰視之<hi>燕因肩翻</hi>見東北塵起同入艦<lb/>
坐避之俄而暴風至逺近晦冥纜斷飄船徑向城<hi>纜盧瞰翻</hi>
城上人以長鉤牽船弓弩亂發紹宗赴水溺死<hi>溺奴狄翻</hi>豐<lb/>
生游上向土山<hi>浮水而行曰游上時掌翻</hi>城上人射殺之　甲辰東<lb/>
<pb n="KR2b0007_WYG_162-19b"/>
魏進大将軍勃海王澄位相國封齊王加殊禮<hi>時令澄賛拜不</hi>
<hi>名入朝不趨劒履上殿</hi>丁未澄入朝於鄴固辭不許澄召将佐宻<lb/>
議之皆勸澄宜膺朝命<hi>朝直遥翻</hi>獨散騎常侍陳元康以為<lb/>
未可澄由是嫌之崔暹乃薦陸元規為大行臺郎以分<lb/>
元康之權　湘東王繹之入援也令所督諸州皆發兵<lb/>
雍州刺史岳陽王詧遣府司馬劉方貴将兵出漢口<hi>雍於</hi>
<hi>用翻将即亮翻</hi>繹召詧使自行詧不從方貴潛與繹相知謀襲<lb/>
襄陽未發㑹詧以他事召方貴方貴以為謀泄遂據樊<lb/>
<pb n="KR2b0007_WYG_162-20a"/>
城拒命詧遣軍攻之繹厚資遣張纉使赴鎮纉至大堤<lb/>
<hi>沈約志華山郡治大隄五代志襄陽郡漢南縣宋置華山郡唐併漢南入宜城縣九域志宜城在襄州南九十</hi>
<hi>里曽鞏曰宋武帝築宜城之大隄為城今縣治是也</hi>詧已拔樊城斬方貴纉至襄<lb/>
陽詧推遷未去但以城西白馬寺處之<hi>處昌吕翻</hi>詧猶摠軍<lb/>
府之政聞臺城陷遂不受代助防杜岸紿纉曰觀岳陽<lb/>
勢不容使君不如且往西山以避禍<hi>西山謂萬山以西中廬縣諸山也紿</hi>
<hi>待亥翻</hi>岸既襄陽豪族兄弟九人皆以驍勇著名<hi>杜氏兄弟嵩岑</hi>
<hi>嶷岌巚岸崱嵸幼安凡九人驍堅尭翻</hi>纉乃與岸結盟著婦人衣<hi>著陟略翻</hi>乗<lb/>
<pb n="KR2b0007_WYG_162-20b"/>
青布輿逃入西山詧使岸将兵追擒之纉乞為沙門更<lb/>
名法纉詧許之<hi>張纉間搆譽詧兄弟於湘東凶于而身害于而國更工衡翻</hi>　荆州<lb/>
長史王冲等上牋於湘東王繹請以太尉都督中外諸<lb/>
軍事承制主盟<hi>主盟者主諸藩之盟</hi>繹不許丙辰又請以司空主<lb/>
盟亦不許　上雖外為侯景所制而内甚不平景欲以<lb/>
宋子仙為司空上曰調和隂陽焉用此物<hi>三公燮理隂陽言宋子仙</hi>
<hi>非其人也</hi>景又請以其黨二人為便殿主帥<hi>梁禁中諸殿皆有主帥杜佑曰</hi>
<hi>凡言便殿者皆非正大之處又曰便殿寝側之别殿帥所類翻</hi>上不許景不能强<hi>强其兩翻</hi>
<pb n="KR2b0007_WYG_162-21a"/>
心甚憚之太子入泣諌上曰誰令汝來若社稷有靈猶<lb/>
當克復如其不然何事流涕景使其軍士入直省中或<lb/>
驅驢馬帶弓刀出入宫庭上怪而問之直閤将軍周石<lb/>
珍對曰侯丞相甲士上大怒叱石珍曰是侯景何謂丞<lb/>
相左右皆懼是後上所求多不遂志飲膳亦為所裁節<lb/>
憂憤成疾太子以幼子大圜屬湘東王繹<hi>屬之欲翻託也</hi>并剪<lb/>
爪髪以寄之五月丙辰上卧浄居殿口苦索蜜不得<hi>索山</hi>
<hi>客翻</hi>再曰荷荷<hi>荷下可翻</hi>遂殂年八十六景祕不發䘮遷殯於<lb/>
<pb n="KR2b0007_WYG_162-21b"/>
昭陽殿<hi>侯景時居昭陽殿</hi>迎太子於永福省使如常入朝<hi>朝直遥翻</hi>
王偉陳慶皆侍太子太子嗚咽流涕不敢泄聲殿外文<lb/>
武皆莫之知　東魏髙岳既失慕容紹宗等志氣沮䘮<lb/>
不敢復逼長社城<hi>杜佑曰許州長葛縣故長社城王思政所守也沮在吕翻䘮息浪翻復扶</hi>
<hi>又翻</hi>陳元康言於大将軍澄曰王自輔政以來未有殊功<lb/>
雖破侯景本非外賊<hi>太清元年髙澄輔政次年破侯景</hi>今潁川垂陷願<lb/>
王自以為功澄從之戊寅自将步騎十萬攻長社<hi>将即亮翻</hi>
<hi>騎竒寄翻</hi>親臨作堰堰三決澄怒推負土者及囊并塞之<hi>推吐</hi>
<pb n="KR2b0007_WYG_162-22a"/>
<hi>雷翻塞悉則翻</hi>　辛巳發髙祖䘮<hi>帝殂二十六日而後發䘮</hi>升梓宫於太極<lb/>
殿是日太子即皇帝位大赦侯景出屯朝堂分兵守衞<lb/>
<hi>景自昭陽殿出屯朝堂朝堂盖在太極殿左右朝直遥翻</hi>　壬午詔北人在南為奴<lb/>
婢者皆免之所免萬計景或更加超擢冀收其力髙祖<lb/>
之末建康士民服食器用争尚豪華糧無半年之儲常<lb/>
資四方委輸<hi>毛晃曰漢有三輔委輸官掌委輸者也凡以物送之曰輸則音平聲指所送之物曰</hi>
<hi>輸則音去聲委輸之委亦音去聲</hi>自景作亂道路斷絶數月之間人至<lb/>
相食猶不免餓死存者百無一二<hi>金陵記曰梁都之時户二十八萬西石頭</hi>
<pb n="KR2b0007_WYG_162-22b"/>
<hi>城東至倪塘南至石子岡北過蒋山南北各四十里侯景之亂至于陳時中外人物不迨宋齊之半</hi>貴戚<lb/>
豪族皆自出採稆<hi>稆音吕禾不因播種而生曰稆</hi>填委溝壑不可勝紀<lb/>
<hi>勝音升</hi>癸未景遣儀同三司來亮入宛陵<hi>宛陵縣漢屬丹陽郡晉分為宣</hi>
<hi>城郡治所五代志宣城郡治宣城縣舊曰宛陵</hi>宣城太守楊白華誘而斬之甲<lb/>
申景遣其将李賢明攻之不克<hi>華讀曰花誘音酉将即亮翻下同  考異曰典</hi>
<hi>略在四月今從太清紀</hi>景又遣中軍侯子鑒入吴郡<hi>中軍中軍都督也</hi>以<lb/>
廂公蘇單于為吴郡太守<hi>單音蟬</hi>遣儀同宋子仙等将兵<lb/>
東屯錢塘新城戍主戴僧逷拒之御史中丞沈浚避難<lb/>
<pb n="KR2b0007_WYG_162-23a"/>
東歸<hi>難乃旦翻</hi>至吳興太守張嵊與之合謀舉兵討景嵊稷<lb/>
之子也<hi>嵊石證翻張稷弑齊東昏侯後死于鬰洲</hi>東揚州刺史臨城公大連<lb/>
亦據州不受景命<hi>五代志會稽郡梁置東揚州</hi>景號令所行唯吳郡<lb/>
以西南陵以北而已　魏詔太和中代人改姓者皆復<lb/>
其舊<hi>改姓見一百四十卷齊明帝建武三年</hi>　六月丙戌以南康王㑹理<lb/>
為侍中司空<hi>戊考異曰梁紀作  戌今從太清紀</hi>　丁亥立宣城王大器<lb/>
為皇太子<hi>日考異曰太清紀云七  今從梁帝紀及典略</hi>　初侯景将使太常<lb/>
卿南陽劉之遴授臨賀王正徳璽綬之遴剃髪僧服而<lb/>
<pb n="KR2b0007_WYG_162-23b"/>
逃之<hi>遴良刃翻璽斯氏翻綬音受剃他計翻</hi>之遴博學能文嘗為湘東王<lb/>
繹長史将歸江陵繹素嫉其才己丑之遴至夏口繹宻<lb/>
送藥殺之<hi>夏户雅翻</hi>而自為誌銘厚其贈賻<hi>賻音附</hi>　壬辰封<lb/>
皇子大心為尋陽王大欵為江陵王大臨為南海王大<lb/>
連為南郡王大春為安陸王大成為山陽王大封為宜<lb/>
都王<hi>立考異曰太清紀典略並與  太子同日今從梁帝紀</hi>　長社城中無鹽人<lb/>
病攣腫<hi>孿吕縁翻</hi>死者什八九大風從西北起吹水入城城<lb/>
壊東魏大将軍澄令城中曰有能生致王大将軍者封<lb/>
<pb n="KR2b0007_WYG_162-24a"/>
侯若大将軍身有損傷親近左右皆斬<hi>太清元年西魏授王思政大将</hi>
<hi>軍故以稱之</hi>王思政帥衆據土山<hi>東魏築土山以攻潁川思政奪而據之帥讀曰率</hi>
告之曰吾力屈計窮唯當以死謝國因仰天大哭西向<lb/>
再拜欲自刎<hi>刎扶粉翻</hi>都督駱訓曰公常語訓等<hi>語牛倨翻</hi>汝齎<lb/>
我頭出降<hi>降户江翻</hi>非但得富貴亦完一城人今髙相既有<lb/>
此令<hi>相息亮翻</hi>公獨不哀士卒之死乎衆共執之不得引决<lb/>
澄遣通直散騎趙彦深就土山遺以白羽扇<hi>遺于季翻</hi>執手<lb/>
申意牽之以下澄不令拜延而禮之思政初入潁川将<lb/>
<pb n="KR2b0007_WYG_162-24b"/>
士八千人<hi>将即亮翻下同</hi>及城陷纔三千人卒無叛者<hi>卒子恤翻</hi>澄<lb/>
悉散配其将卒於逺方改潁州為鄭州<hi>按魏收志潁州本治長社既改</hi>
<hi>鄭州徙治潁隂城領許昌潁川陽翟郡</hi>禮遇思政甚重西閣祭酒盧?曰<lb/>
<hi>後齊之制三師二大三公各置東西閣祭酒二人大司馬大将軍也</hi>思政不能死節何足<lb/>
可重澄謂左右曰我有盧?乃是更得一王思政?度<lb/>
世之曽孫也<hi>盧度世事魏大武帝</hi>初思政屯襄城欲以長社為行<lb/>
臺治所遣使者魏仲啟陳於太師泰<hi>使疏吏翻</hi>并致書於浙<lb/>
州刺史崔猷<hi>魏收志浙州領修陽朱陽南上洛浙陽固郡五代志浙陽郡西魏置浙州唐志鄧州</hi>
<pb n="KR2b0007_WYG_162-25a"/>
<hi>内鄉縣本浙陽郡治</hi>猷復書曰襄城控帶京洛實當今之要地如<lb/>
有動静易相應接潁川既鄰寇境又無山川之固賊若<lb/>
潛來徑至城下莫若頓兵襄城為行臺之所潁川置州<lb/>
遣良将鎮守則表裏膠固人心易安<hi>将即亮翻易以豉翻</hi>縱有不<lb/>
虞豈能為患仲見㤗具以啓聞<hi>具以思政所請崔猷所報二者皆啓聞也</hi>泰<lb/>
令依猷策思政固請且約賊水攻期年<hi>期讀曰朞</hi>陸攻三年<lb/>
之内朝廷不煩赴救泰乃許之及長社不守泰深悔之<lb/>
猷孝芬之子也<hi>崔孝芬為髙歡所殺子猷入闗事見一百五十六卷中大通六年</hi>侯景<lb/>
<pb n="KR2b0007_WYG_162-25b"/>
之南叛也<hi>事見一百六十卷元年</hi>丞相泰恐東魏復取景所部地<lb/>
<hi>復扶又翻</hi>使諸将分守諸城及潁川陷泰以諸城道路阻絶<lb/>
皆令拔軍還<hi>史言宇文泰不求廣地之名而審計利害之實</hi>　上甲侯韶自建<lb/>
康出奔江陵稱受髙祖宻詔徴兵<hi>五考異曰梁帝紀在  月今從太清紀</hi>
以湘東王繹為侍中假黄鉞大都督中外諸軍事司徒<lb/>
承制自餘藩鎮並加位號　宋子仙圍戴僧逷不克丙<lb/>
午吳盜陸緝等<hi>陸考異曰典略作戊子  黯今從太清紀南史</hi>起兵襲吴郡殺<lb/>
蘇單于推前淮南太守文成侯寧為主　臨賀王正徳<lb/>
<pb n="KR2b0007_WYG_162-26a"/>
怨侯景賣已宻書召鄱陽王範使以兵入景遮得其書<lb/>
癸丑縊殺正徳<hi>縊於賜翻又於計翻太考異曰典略五月正徳死今從  清紀南史</hi>景以<lb/>
儀同三司郭元建為尚書僕射北道行臺摠江北諸軍<lb/>
事鎮新秦<hi>舊置秦郡於六合新秦即秦郡也簡文帝之廢也元建自秦郡馳還諌景此可證也</hi>封<lb/>
元羅等諸元十餘人皆為王<hi>月考異曰太清紀在八  二十八日今從典略</hi>景<lb/>
愛永安侯確之勇常寘左右邵陵王綸?遣人呼之確<lb/>
曰景輕佻<hi>佻土彫翻</hi>一夫力耳我欲手刃之正恨未得其便<lb/>
卿還啟家王勿以確為念景與確逰鍾山引弓射鳥因<lb/>
<pb n="KR2b0007_WYG_162-26b"/>
欲射景<hi>射而亦翻</hi>弦斷不發景覺而殺之<hi>確考異曰太清紀  死在九月今從</hi>
<hi>典略</hi>　湘東王繹娶徐孝嗣孫女為妃生世子方等妃醜<lb/>
而妬又多失行<hi>行下孟翻下穢行同</hi>繹二三年一至其室妃聞繹<lb/>
當至以繹目眇為半面糚以待之繹怒而出故方等亦<lb/>
無寵及自建康還江陵繹見其御軍和整始歎其能入<lb/>
告徐妃妃不對垂泣而退繹怒疏其穢行牓于大閤方<lb/>
等見之益懼湘州刺史河東王譽驍勇得士心繹将討<lb/>
侯景遣使督其糧衆<hi>驍堅尭翻使疏吏翻下同</hi>譽曰各自軍府何忽<lb/>
<pb n="KR2b0007_WYG_162-27a"/>
𨽻人使者三返譽不與方等請討之繹乃以少子安南<lb/>
侯方矩為湘州刺史方等将精卒二萬送之<hi>少詩照翻将即亮翻</hi>
<hi>報考異曰太清紀云初上遣諮議參軍周𢎞直往湘州  河東王譽云侯景既須撲滅今欲遣荆州兵力使汝</hi>
<hi>東往但使諸蕭有一人能匡國難吾無所惜譽對𢎞直攘𬒮云身始至鎮百度俱闕征伐之任便未能行又遣</hi>
<hi>舎人虞預至譽所曰周𢎞直還知汝必不能自出師吾今便長驅席卷還望三湘兵糧以相資給譽又拒絶意</hi>
<hi>色殊憤上又遣録事參軍劉㲄往雍宣㫖於岳陽王詧曰吾舟艦足乗唯糧仗闕少湘州有米已就譽求雍部</hi>
<hi>精兵必能分遣行留之計爾自擇之詧答曰兵馬蕃扞所須非敢減徹襄陽形勝之地豈可暫虚㲄出謂雍州</hi>
<hi>别駕甄𤣥成曰觀殿下辭色曽無匡復之意卿是股肱所寄可相毗賛邪答曰樊沔衝要王業所基人情驍勇</hi>
<pb n="KR2b0007_WYG_162-27b"/>
<hi>山川險固君其雅識寧俟多言㲄曰本論東討共征獯逆義異西伯非敢聞命於是湘雍二藩成亂謀矣是月</hi>
<hi>上遣世子方等往湘州具陳軍國之計誡方等曰吾近累遣使往湘並未相唇齒今故令汝至彼必望申吾意</hi>
<hi>若能相随不可留王冲權知州事譽遂不受命潜圖搆逆此皆蕭韶為元帝隠惡飾辭耳今從梁書南史</hi>方<lb/>
等将行謂所親曰是行也吾必死之死得其所吾復奚<lb/>
恨<hi>方等不死于救臺城之時而死于伐湘州之日可謂得其死乎復扶又翻</hi>　侯景以趙威<lb/>
方為豫章太守江州刺史尋陽王大心遣軍拒之擒威<lb/>
方繫州獄威方逃還建康　湘東世子方等軍至麻溪<lb/>
<hi>據水經注麻溪水口在臨湘縣北瀏口戍南</hi>河東王譽将七千人撃之方等<lb/>
<pb n="KR2b0007_WYG_162-28a"/>
軍敗溺死<hi>溺奴狄翻</hi>安南侯方矩收餘衆還江陵湘東王繹<lb/>
無戚容繹寵姬王氏生子方諸王氏卒繹疑徐妃為之<lb/>
<hi>疑其毒殺之</hi>逼令自殺妃赴井死𦵏以庶人禮不聴諸子制<lb/>
服<hi>史言湘東猜薄</hi>　西江督䕶陳霸先欲起兵討侯景景使人<lb/>
誘廣州刺史元景仲許奉以為主<hi>元景仲法僧之子普通六年父子歸梁誘</hi>
<hi>音酉</hi>景仲由是附景隂圖霸先霸先知之與成州刺史王<lb/>
懐明等集兵南海<hi>五代志蒼梧郡梁置成州南海郡即廣州治所</hi>馳檄以討景<lb/>
仲曰元景仲與賊合從<hi>從子容翻</hi>朝廷遣曲陽侯勃為刺史<lb/>
<pb n="KR2b0007_WYG_162-28b"/>
軍已頓朝亭<hi>酈道元曰廣州城東北三十里有朝臺昔尉佗因罡作臺北而朝漢圓基千步直峭</hi>
<hi>百丈頂上三畆複道環迴逶迤曲折朔望升拜名曰朝臺朝直遥翻</hi>景仲所部聞之皆弃<lb/>
景仲而散秋七月甲寅景仲縊於閤下<hi>縊於賜翻</hi>霸先迎定<lb/>
州刺史蕭勃鎮廣州前髙州刺史蘭裕欽之弟也<hi>五代志髙</hi>
<hi>凉郡梁置髙州蘭欽見一百五十七卷大同元年</hi>與其諸弟扇誘始興等十郡<lb/>
攻監衡州事歐陽頠<hi>誘音酉監工銜翻下同頠魚毁翻</hi>勃使霸先救之<lb/>
悉擒裕等<hi>裕考異曰太清紀檎  在八月今從陳書</hi>勃因以霸先監始興郡<lb/>
事　湘東王繹遣竟陵太守王僧辯信州刺史東海鮑<lb/>
<pb n="KR2b0007_WYG_162-29a"/>
泉撃湘州分給兵糧刻日就道僧辯以竟陵部下未盡<lb/>
至欲俟衆集然後行與泉入白繹求申期<hi>申重也重為期日</hi>繹<lb/>
疑僧辯觀望案劒厲聲曰卿憚行拒命欲同賊邪今日<lb/>
唯有死耳因斫僧辯中其左髀<hi>中竹仲翻</hi>悶絶久之方蘓即<lb/>
送獄泉震怖不敢言<hi>怖普布翻</hi>僧辯母徒行流涕入謝自陳<lb/>
無訓繹意解賜以良藥故得不死丁夘鮑泉獨将兵伐<lb/>
湘州<hi>將即亮翻日考異曰太清紀作八日或者八  受命丁夘乃行也</hi>　陸緝等競為<lb/>
暴掠吳人不附宋子仙自錢塘旋軍擊之<hi>時宋子仙攻戴僧逷屯錢</hi>
<pb n="KR2b0007_WYG_162-29b"/>
<hi>塘</hi>壬戌緝弃城奔海鹽<hi>吴記曰海鹽本名武原鄉秦以為縣屬吴郡今屬嘉興府在府</hi>
<hi>東南八十里</hi>子仙復據吴郡<hi>復扶又翻</hi>戊辰侯景置吳州于吳郡<lb/>
以安陸王大春為刺史　庚午以南康王㑹理兼尚書<lb/>
令<hi>月考異曰太清紀在八  二十六日今從典略</hi>　鄱陽王範聞建康不守戒<lb/>
嚴欲入僚佐或説之曰今魏人已據夀陽大王移足則<lb/>
虜騎必窺合肥前賊未平後城失守<hi>説式芮翻守式又翻</hi>将若之<lb/>
何不如待四方兵集使良将将精卒赴之<hi>将即亮翻下同</hi>進不<lb/>
失勤王退可固本根範乃止㑹東魏大将軍澄遣西兖<lb/>
<pb n="KR2b0007_WYG_162-30a"/>
州刺史李伯穆逼合肥又使魏收為書諭範範方謀討<lb/>
侯景藉東魏為援乃帥戰士二萬出東闗以合州輸伯<lb/>
穆<hi>帥讀曰率</hi>并遣諮議劉靈議送二子勤廣為質於東魏以<lb/>
乞師<hi>諮議者諮議參軍質音致</hi>範屯濡須以待上游之軍遣世子嗣<lb/>
将千餘人守安樂柵<hi>安樂柵者範所立柵以安樂名之然臺城覆陷父兄蒙塵此子弟沬</hi>
<hi>血枕戈之時以安樂名柵非名也樂音洛</hi>上游諸軍皆不下範糧乏采苽稗<lb/>
菱藕以自給<hi>苽與菰同音孤雕菰米本草又謂之茭白嵗久中心生白臺謂之菰米其臺中有黒</hi>
<hi>者謂之茭欎至後結實乃雕胡黒米也稗蒲賣翻稗者似稻其實尖圎而細</hi>勤廣至鄴東魏<lb/>
<pb n="KR2b0007_WYG_162-30b"/>
人竟不為出師<hi>為于偽翻</hi>範進退無計<hi>進則孤羸之軍不足以制侯景退則合肥</hi>
<hi>已為東魏人所據</hi>乃泝流西上<hi>上時/掌翻</hi>軍於樅陽<hi>樅陽縣漢屬廬江郡晉書五代</hi>
<hi>志同安郡同安縣舊曰樅陽并置樅陽郡師古曰樅七容翻</hi>景出屯姑孰範将裴之<lb/>
悌以衆降之<hi>降户江翻</hi>之悌之髙之弟也　東魏大将軍澄<lb/>
詣鄴辭爵位殊禮且請立太子澄謂濟隂王暉業曰比<lb/>
讀何書暉業曰數尋伊霍之𫝊不讀曹馬之書<hi>謂伊霍輔少主曹馬</hi>
<hi>篡國也濟子禮翻比毗至翻數所角翻傳直戀翻</hi>　八月甲申朔侯景遣其中<lb/>
軍都督侯子鑒等擊吴興　己亥鮑泉軍於石椁寺河<lb/>
<pb n="KR2b0007_WYG_162-31a"/>
東王譽逆戰而敗辛丑又敗于橘洲<hi>晏公類要曰橘洲在長沙西南四十</hi>
<hi>里湘江中四洲橘洲其一也水經注沅水東逕龍陽縣之汎洲洲長二十里吴丹陽太守李衡植柑於其上臨</hi>
<hi>死勑其子曰吾州里有木奴千頭不責衣食嵗絹千匹今洲上猶有遺枿余按汎洲乃柑洲非橘洲水經注又</hi>
<hi>云湘水北過臨湘縣西又北過南津城西西對橘洲此則是也類要亦指此張舜民郴行録橘洲東對潭洲城</hi>
戰及溺死者萬餘人<hi>溺奴狄翻</hi>譽退保長沙泉引軍圍之<lb/>
辛夘東魏立皇子長仁為太子勃海文襄王澄以其弟<lb/>
太原公洋次長<hi>次長言於兄弟行澄居長而洋次之長竹丈翻</hi>意常忌之洋深<lb/>
自晦匿言不出口常自貶退與澄言無不順從澄輕之<lb/>
<pb n="KR2b0007_WYG_162-31b"/>
常曰此人亦得富貴相書亦何可解<hi>相息亮翻古之唐舉許負皆相視人</hi>
<hi>之骨法狀貌以知吉凶貴賤有相書𫝊於世解户買翻</hi>洋為其夫人趙郡李氏營<lb/>
服玩小佳<hi>為于偽翻下為爾同</hi>澄輒奪取之夫人或恚未與<hi>恚於避翻</hi>
洋笑曰此物猶應可求兄須何容吝惜<hi>須者意所欲亦求也</hi>澄或<lb/>
愧不取洋即受之亦無飾讓毎退朝還第<hi>朝直遥翻</hi>輒閉閤<lb/>
静坐雖對妻子能竟日不言或時袒跣奔躍夫人問其<lb/>
故洋曰為爾漫戯<hi>漫戲言漫爾作戲</hi>其實盖欲習勞也澄獲徐<lb/>
州刺史蘭欽子京以為膳奴<hi>蘭欽仕梁為徐州刺史固考異曰陳元康𫝊作蘭</hi>
<pb n="KR2b0007_WYG_162-32a"/>
<hi>成今從北齊帝紀</hi>欽請贖之不許京屢自訴澄杖之曰更訴當<lb/>
殺汝京與其黨六人謀作亂澄在鄴居北城東柏堂嬖<lb/>
瑯邪公主<hi>琅邪公主事始見一百五十九卷大同十一年</hi>欲其往來無間<hi>間古莧翻</hi>
侍衞者常遣出外辛夘澄與散騎常侍陳元康吏部尚<lb/>
書侍中楊愔黄門侍郎崔季舒屏左右謀受魏禪<hi>愔於今翻</hi>
<hi>屏必郢翻</hi>署擬百官蘭京進食澄却之謂諸人曰昨夜夢此<lb/>
奴斫我當急殺之京聞之寘刀盤下冐言進食澄怒曰<lb/>
我未索食<hi>索山客翻求也</hi>何為遽來京揮刀曰來殺汝澄自投<lb/>
<pb n="KR2b0007_WYG_162-32b"/>
傷足入于牀下賊去牀弑之<hi>去羌吕翻</hi>愔狼狽走遺一靴<hi>靴詩</hi>
<hi>戈翻</hi>季舒匿于厠中元康以身蔽澄與賊争刀被傷腸出<lb/>
<hi>被皮義翻下同</hi>庫直王紘冐刃禦賊紇奚舎樂鬬死時變起倉<lb/>
猝内外震駭太原公洋在城東雙堂聞之顔色不變指<lb/>
揮部分<hi>分扶問翻</hi>入討羣賊斬而臠之<hi>臠力兖翻割切其肉也</hi>徐出曰<lb/>
奴反大将軍被傷無大苦也内外莫不驚異<hi>洋素自晦匿今遇變</hi>
<hi>而不為之變故皆驚而異之</hi>洋祕不發䘮陳元康手書辭母口占使<lb/>
功曹參軍祖珽作書陳便宜<hi>珽待鼎翻</hi>至夜而卒洋殯之第<lb/>
<pb n="KR2b0007_WYG_162-33a"/>
中詐云出使<hi>使疏吏翻</hi>虚除元康中書令<hi>并秘陳元康死問亦所以鎮安人情</hi>
以王紘為領左右都督紘基之子也<hi>王基見一百五十六卷中大通六年</hi>
勲貴以重兵皆在并州勸洋早如晉陽洋從之夜召大<lb/>
将軍督䕶太原唐邕使部分将士鎮遏四方<hi>分扶問翻</hi>邕<lb/>
支配須㬰而畢<hi>支分也配𨽻也支配猶今人言品配</hi>洋由是重之癸巳洋<lb/>
諷東魏主以立太子大赦<hi>託建儲大赦以安蘭京之黨心懐反側者</hi>澄死問<lb/>
漸露東魏主竊謂左右曰大将軍今死似是天意威權<lb/>
當復歸帝室矣<hi>復扶又翻下可復同</hi>洋留太尉髙岳太保髙隆之開<lb/>
<pb n="KR2b0007_WYG_162-33b"/>
府儀同三司司馬子如侍中楊愔守鄴餘勲貴皆自随<lb/>
甲午入謁東魏主於昭陽殿從甲士八千人登階者二<lb/>
百餘人皆攘𬒮扣刃若對嚴敵令主者𫝊奏曰臣有家<lb/>
事須詣晉陽<hi>主者主朝儀者也</hi>再拜而出東魏主失色目送之<lb/>
曰此人又似不相容朕不知死在何日晉陽舊臣宿将<lb/>
素輕洋及至大㑹文武神彩英暢言辭敏洽衆皆大驚<lb/>
<hi>晉陽文武之驚洋猶郼城内外也</hi>澄政令有不便者洋皆改之髙隆之<lb/>
司馬子如等惡度支尚書崔暹<hi>惡烏路翻</hi>奏暹及崔季舒過<lb/>
<pb n="KR2b0007_WYG_162-34a"/>
惡鞭二百徙邊<hi>二人素為澄所親任故隆之等惡之</hi>　侯景以宋子仙為<lb/>
司徒郭子建為尚書左僕射與領軍任約等四十人並<lb/>
開府儀同三司仍詔自今開府儀同不須更加将軍<hi>梁制</hi>
<hi>雖三公亦加将軍號今開府儀同三司亦不加</hi>是後開府儀同至多不可復記<lb/>
矣　鄱陽王範自樅陽遣信告江州刺史尋陽王大心<lb/>
<hi>樅七容翻</hi>大心遣信邀之範引兵詣江州大心以湓城處之<lb/>
<hi>一棲不兩䧺為範與大心互相猜忌張本處昌吕翻</hi>　吳興兵力寡弱張嵊書生<lb/>
不閑軍旅<hi>閑習也</hi>或勸嵊效袁君正以郡迎侯子鑒嵊歎<lb/>
<pb n="KR2b0007_WYG_162-34b"/>
曰袁氏世濟忠貞<hi>袁氏自淑至顗粲及昂皆以忠貞著節</hi>不意君正一旦<lb/>
隳之吾豈不知吳郡既沒吳興勢難久全但以身許國<lb/>
有死無貳耳九月癸丑朔子鑒軍至吳興嵊戰敗還府<lb/>
整服安坐子鑒執送建康侯景嘉其守節欲活之嵊曰<lb/>
吾忝任専城朝廷傾危不能匡復今日速死為幸景猶<lb/>
欲全其一子嵊曰吾一門己在鬼録<hi>魏文帝書曰觀其姓名已在鬼録録</hi>
<hi>籍也</hi>不就爾虜求恩景怒盡殺之<hi>張嵊閣門死義以雪其父弑君之醜血祀絶矣</hi>
并殺沈浚<hi>沈浚責侯景之時視死如歸其後與張嵊起兵豈望生邪</hi>　河東王譽告<lb/>
<pb n="KR2b0007_WYG_162-35a"/>
急於岳陽王詧詧留諮議參軍濟陽蔡大寳守襄陽帥<lb/>
衆二萬騎二千伐江陵以救湘州<hi>濟子禮翻帥讀曰率騎竒寄翻</hi>湘東<lb/>
王繹大懼遣左右就獄中問計於王僧辯僧辯具陳方<lb/>
略繹乃赦之以為城中都督乙夘詧至江陵作十三營<lb/>
以攻之㑹大雨平地水深四尺<hi>深式浸翻</hi>詧軍氣沮<hi>沮在吕翻</hi>繹<lb/>
與新興太守杜崱有舊<hi>漢獻帝建安十二年省雲中定襄五原朔方四郡郡立一縣合</hi>
<hi>為新興郡属并州晉江左僑立於荆州界領定襄廣牧等縣五代志南郡安興縣舊置廣牧定襄縣唐省安興</hi>
<hi>縣入江陵則新興固荆州所統矣何待繹以舊好宻邀崱哉盖崱雖帶新興太守實從軍在襄陽也崱士力翻</hi>
<pb n="KR2b0007_WYG_162-35b"/>
宻邀之乙丑崱與兄岌岸弟幼安兄子龕各帥所部降<lb/>
于繹<hi>岌魚及翻龕苦含翻降户江翻</hi>岸請以五百騎襲襄陽晝夜兼行<lb/>
去襄陽三十里城中覺之蔡大寳奉詧母龔保林<hi>保林宫中</hi>
<hi>女官自漢以來有之顔師古曰保安也言其可安衆如林也齊髙帝建元三年太子宫置三内職良姊比開國</hi>
<hi>侯保林比五等侯才人比駙馬都尉</hi>登城拒戰詧聞之夜遁弃糧食金帛<lb/>
鎧仗於湕水不可勝紀<hi>鎧可亥翻丁度曰湕紀偃切水名出南郡今荆門軍北百里有</hi>
<hi>建水盖即此水也勝音升</hi>張纉病足詧載以随軍及敗走守者恐為<lb/>
追兵所及殺之弃尸而去<hi>文考異曰太清紀云詧使制  檄纘曰吾蒙朝廷不世之</hi>
<pb n="KR2b0007_WYG_162-36a"/>
<hi>榮又荷湘東王國士之眷今日雖死義無操筆及軍敗将殺之纘曰若使南師必振北賊将亡吾雖死無所恨</hi>
<hi>遂殺之弃尸于江陵北湖又云諸将並欲追上以如子之情情所未忍曰彼不應來而來明其為逆我應逐不</hi>
<hi>逐見我之𢎞此盖亦蕭韶之虚美今從南史</hi>詧至襄陽岸奔廣平依其兄南<lb/>
陽太守巚<hi>晉渡江南僑立廣平郡於襄陽宋以漢南陽郡之朝陽縣為實土水經注古朝陽縣在新</hi>
<hi>野縣西巚與巘同魚蹇翻</hi>　湘東王繹以鮑泉圍長沙久不克怒之<lb/>
以平南将軍王僧辯代為都督數泉十罪<hi>數所具翻</hi>命舎人<lb/>
羅重懽與僧辯偕行<hi>重直龍翻</hi>泉聞僧辯來愕然曰得王竟<lb/>
陵來助我賊不足平拂席待之僧辯入背泉而坐<hi>背蒲妹翻</hi>
<pb n="KR2b0007_WYG_162-36b"/>
曰鮑郎卿有罪令㫖使我鎻卿<hi>時繹下書于所部稱令故曰令㫖</hi>卿弗<lb/>
以故意見期使重懽宣令鎻之牀側泉為啓自申<hi>申明也理</hi>
<hi>也</hi>且謝淹緩之罪繹怒解遂釋之　冬十月癸未朔東<lb/>
魏以開府儀同三司潘相樂為司空　初歴陽太守荘<lb/>
鐵帥衆歸尋陽王大心<hi>鐵歸大心見一百六十一卷太清二年帥讀曰率</hi>大心<lb/>
以為豫章内史鐵至郡即叛推觀寜侯永為主永範之<lb/>
弟也丁酉鐵引兵襲尋陽大心遣其将徐嗣徽逆擊破<lb/>
之鐡走至建昌<hi>建昌縣漢和帝永元十六年分海昏立屬豫章郡</hi>光逺将軍韋<lb/>
<pb n="KR2b0007_WYG_162-37a"/>
構邀擊之鐵失其母弟妻子單騎還南昌<hi>南昌漢舊縣豫章郡治所</hi>
大心遣構将兵追討之　宋子仙自吳郡趣錢塘劉神<lb/>
茂自吳興趣富陽前武州刺史富陽孫國恩以城降之<lb/>
<hi>趣七喻翻降户江翻下同</hi>　十一月乙夘𦵏武皇帝於脩陵<hi>曰考異  太清</hi>
<hi>紀云十四日梓宫達于修陵今從梁書</hi>廟號髙祖　百濟遣使入貢<hi>使疏吏翻</hi>
見城闕荒圮<hi>圮部鄙翻毀也</hi>異於曏來<hi>毛晃曰昔來謂之曏來也</hi>哭於端門<lb/>
<hi>端門臺城正南之中門</hi>侯景怒録送荘嚴寺<hi>録拘也收也荘嚴寺近建康南郊壇</hi>不<lb/>
聴出　壬戌宋子仙急攻錢塘戴僧逷降之　岳陽王<lb/>
<pb n="KR2b0007_WYG_162-37b"/>
詧使将軍薛暉攻廣平拔之獲杜岸送襄陽詧拔其舌<lb/>
鞭其面支解而烹之又發其祖父墓焚其骸而揚之以<lb/>
其頭為漆椀詧既與湘東王繹為敵恐不能自存遣使<lb/>
求援於魏請為附庸<hi>鄭康成曰附庸以國事附於大國也</hi>丞相泰令東閤<lb/>
祭酒榮權使於襄陽繹使司州刺史栁仲禮鎮竟陵以<lb/>
圖詧詧懼遣其妃王氏及世子嶚為質于魏<hi>嶚力么翻質音致</hi>
丞相泰欲經略江漢以開府儀同三司楊忠都督三荆<lb/>
等十五州諸軍事鎮穰城仲禮至安陸安陸太守栁勰<lb/>
<pb n="KR2b0007_WYG_162-38a"/>
以城降之<hi>勰音協</hi>仲禮留長史馬岫與其弟子禮守之帥<lb/>
衆一萬趣襄陽泰遣楊忠及行臺僕射長孫儉将兵擊<lb/>
仲禮以救詧<hi>為西魏因詧而并繹張本</hi>　宋子仙乗勝度浙江至㑹<lb/>
稽<hi>㑹工外翻</hi>邵陵王綸聞錢塘已敗出奔鄱陽<hi>史考異曰南  云東土皆</hi>
<hi>附綸臨城公大連懼将害己乃圖之綸覺之乃去今從典略</hi>鄱陽内史開建侯蕃以<lb/>
兵拒之<hi>五代志開建縣屬熙平郡隋以熙平郡為連州</hi>範進擊蕃破之<hi>範當作綸</hi>
魏楊忠将至義陽太守馬伯符以下溠城降之<hi>五代志漢東郡</hi>
<hi>唐城縣後魏曰㵐西置義陽郡西魏改㵐西為下溠杜佑曰下溠戌在漢東郡棗陽縣東南百餘里九域志唐</hi>
<pb n="KR2b0007_WYG_162-38b"/>
<hi>城在随州西北八十五里左傳楚人除道梁溠營軍臨随即此溠水溠音側駕翻字林壮加翻</hi>忠以伯<lb/>
符為鄉導<hi>鄉讀曰嚮</hi>伯符岫之子也　南郡王大連為東揚<lb/>
州刺史時㑹稽豐沃勝兵數萬<hi>㑹工外翻勝音升</hi>糧仗山積東<lb/>
土人懲侯景殘虐咸樂為用<hi>樂音洛</hi>而大連朝夕酣飲不<lb/>
恤軍事司馬東陽留異凶狡殘暴為衆所患大連悉以<lb/>
軍事委之十二月庚寅宋子仙攻㑹稽大連弃城走異<lb/>
奔還鄉里尋以其衆降於子仙大連欲奔鄱陽異為子<lb/>
仙鄉導追及大連於信安<hi>漢獻帝初平二年分太末立新安縣晉武帝太康元年更</hi>
<pb n="KR2b0007_WYG_162-39a"/>
<hi>名信安五代志東陽郡信安縣有江山即今江山縣也宋白曰信安縣漢太末縣地漢末為新安晉為信安唐</hi>
<hi>為衢州治所唐又分信安之南川為江山縣朔考異曰典略云十二月庚子朔擒大連按是月壬午  今從太</hi>
<hi>清紀</hi>執送建康帝聞之引帷自蔽掩袂而泣<hi>不忍見其子之俘執也</hi>
於是三吳盡沒於景公侯在㑹稽者俱南度嶺景以留<lb/>
異為東陽太守<hi>為後留異據東陽張本</hi>收其妻子為質<hi>質音致</hi>　乙<lb/>
酉東魏以并州刺史彭樂為司徒　邵陵王綸進至九<lb/>
江尋陽王大心以江州讓之綸不受引兵西上<hi>上時掌翻</hi>
始興太守陳霸先結郡中豪傑欲討侯景郡人侯安都<lb/>
<pb n="KR2b0007_WYG_162-39b"/>
張偲等各帥衆千餘人歸之<hi>偲新兹翻又倉才翻</hi>霸先遣主帥杜<lb/>
僧明将二千人頓于嶺上<hi>大庾嶺也帥所類翻将即亮翻</hi>廣州刺史蕭<lb/>
勃遣人止之曰侯景驍雄天下無敵<hi>驍堅堯翻</hi>前者援軍十<lb/>
萬士馬精彊猶不能克<hi>謂栁仲禮等</hi>君以區區之衆将何所<lb/>
之如聞嶺北王侯又皆鼎沸親尋干戈<hi>謂荆雍湘三州</hi>以君疎<lb/>
外詎可暗投<hi>漢鄒陽曰明月之珠夜光之璧以暗投人於道路人無不按劎而相眄者無因而至</hi>
<hi>前也</hi>未若且留始興遥張聲勢保太山之安也霸先曰僕<lb/>
荷國恩往聞侯景渡江即欲赴援遭值元蘭梗我中道<lb/>
<pb n="KR2b0007_WYG_162-40a"/>
<hi>荷下可翻元蘭謂元景仲及蘭裕也</hi>今京都覆沒君辱臣死誰敢愛命君<lb/>
侯體則皇枝<hi>蕭勃武帝從弟吳平侯昺之子故云然</hi>任重方岳遣僕一軍<lb/>
猶賢乎己<hi>猶賢乎已用孔子語已止也此言猶勝乎止而不遣軍也</hi>乃更止之乎乃<lb/>
遣使間道詣江陵受湘東王繹節度<hi>使疏吏翻間古莧翻</hi>時南康<lb/>
土豪蔡路養起兵據郡勃乃以腹心譚世逺為曲江令<lb/>
<hi>曲江縣漢屬桂陽郡吴屬始興郡唐為韶州</hi>與路養相結同遏霸先<hi>為陳霸先破蔡</hi>
<hi>路養張本</hi>　魏楊忠拔随郡執太守桓和<hi>五代志漢東郡随縣舊置随郡</hi>
東魏使金門公潘樂等将兵五萬襲司州刺史夏侯强<lb/>
<pb n="KR2b0007_WYG_162-40b"/>
降之於是東魏盡有淮南之地<hi>太清二年東魏使辛術略江淮之地至是方盡</hi>
<hi>有淮南之地</hi>
　<lb/>
　<lb/>
　<lb/>
　<lb/>
　<lb/>
　資治通鑑卷一百六十二<lb/>
</p>
<p>
</p>
  </div>
</body>
</text>
</TEI>
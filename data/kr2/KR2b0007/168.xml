<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百六十八</head>
    <p>
<pb n="KR2b0007_WYG_168-1a"/>
欽定四庫全書<lb/>
　資治通鑑卷一百六十八　宋　司馬光　撰<lb/>
　　　　　　　　　　　　　　胡三省　音註<lb/>
　陳紀二<hi>起上章執徐盡𤣥黓敦牂凡三年</hi>
　　世祖文皇帝上<hi>諱蒨字子華髙祖兄始興王道譚之長子</hi>
天嘉元年春正月癸丑朔大赦改元　齊大赦改元乾<lb/>
明　辛酉上祀南郊　齊髙陽王湜以滑稽便辟有寵<lb/>
於顯祖<hi>湜常職翻史記索隠曰滑謂亂也稽同也以言辯㨗之人言非若是言是若非能亂同異也楚</hi>
<pb n="KR2b0007_WYG_168-1b"/>
<hi>辭將突梯滑稽如脂如韋崔浩云滑音骨稽流酒器也轉注吐酒終日不已言出口成章詞不空竭若滑稽之</hi>
<hi>吐酒故楊雄酒賦云鴟夷滑稽腹如大壺盡日盛酒人復藉沽是也又姚察云滑稽猶俳諧也滑讀如字稽音</hi>
<hi>計以其言語滑利智計㨗出故云滑稽也尹焞曰便辟足恭也朱元晦曰便辟謂習於威儀而不直便毘連翻</hi>
<hi>辟匹亦翻</hi>常在左右執杖以撻諸王太皇太后深銜之及顯<lb/>
祖殂湜有罪太皇太后杖之百餘癸亥卒　辛未上祀<lb/>
北郊　齊主自晉陽還至鄴　二月乙未髙州刺史紀<lb/>
機自軍所逃還宣城<hi>軍所侯瑱軍前也</hi>據郡應王琳涇令賀當<lb/>
遷討平之王琳至柵口<hi>柵口在濡須口之東水導巢湖今謂之柵江口宋白曰廬州東</hi>
<pb n="KR2b0007_WYG_168-2a"/>
<hi>南至柵口三百九十里今謂之新婦口</hi>侯瑱督諸軍出屯蕪湖<hi>瑱他甸翻又音鎮</hi>
相持百餘日東關春水稍長<hi>長知两翻</hi>舟艦得通琳引合肥<lb/>
漅湖之衆舳艫相次而下<hi>艦戶黯翻漅音巢又子小翻舳艫音逐盧</hi>軍勢甚<lb/>
盛瑱進軍虎檻洲琳亦出船列於江西隔洲而泊明日<lb/>
合戰琳軍少却退保西㟁<hi>少詩沼翻</hi>及夕東北風大起吹其<lb/>
舟艦並壊沒於沙中浪大不得還浦及旦風静琳入浦<lb/>
治船<hi>治直之翻</hi>瑱等亦引軍退入蕪湖周人聞琳東下遣都<lb/>
督荆襄等五十二州諸軍事荆州刺史史寜將兵數萬<lb/>
<pb n="KR2b0007_WYG_168-2b"/>
乘虛襲郢州孫瑒嬰城自守<hi>去年王琳東下留孫瑒守郢州將即亮翻瑒雉杏翻</hi>
<hi>又音暢</hi>琳聞之恐其衆潰乃帥舟師東下去蕪湖十里而<lb/>
泊擊柝聞於陳軍<hi>帥讀曰率柝他各翻聞音問</hi>齊儀同三司劉伯球<lb/>
將兵萬餘人助琳水戰行臺慕容恃德之子子㑹將鐵<lb/>
騎二千屯蕪湖西㟁為之聲勢<hi>騎奇寄翻</hi>丙申瑱令軍中晨<lb/>
炊蓐食以待之時西南風急琳自謂得天助引兵直趣<lb/>
建康<hi>趣七喻翻</hi>瑱等徐出蕪湖躡其後西南風翻為瑱用琳<lb/>
擲火炬以燒陳船皆反燒其船<hi>逆風而用火攻此王琳所以敗也</hi>瑱發<lb/>
<pb n="KR2b0007_WYG_168-3a"/>
拍以擊琳艦<hi>戰船前後置拍竿以拍敵船</hi>又以牛皮冒蒙衝小船以<lb/>
觸其艦并鎔鐵灑之琳軍大敗軍士溺死者什二三<hi>溺奴</hi>
<hi>狄翻</hi>餘皆棄船登㟁為陳軍所殺殆盡齊歩軍在西㟁者<lb/>
自相蹂踐並陷於蘆荻泥淖中<hi>蹂人九翻踐慈演翻淖奴敎翻濘泥也</hi>騎<lb/>
皆棄馬脫走得免者什二三擒劉伯球慕容子㑹斬獲<lb/>
萬計盡收梁齊軍資器械琳乘舴艋冒陳走<hi>舴陟格翻艋音猛陳</hi>
<hi>讀曰陣</hi>至湓城欲收合離散衆無附者乃與妻妾左右十<lb/>
餘人奔齊先是琳使侍中袁泌<hi>先悉薦翻泌毘必翻又兵媚翻  考異曰北齊</hi>
<pb n="KR2b0007_WYG_168-3b"/>
<hi>書作長史袁泌今從陳書</hi>御史中丞劉仲威侍衞永嘉王莊及敗左<lb/>
右皆散泌以輕舟送莊達於齊境拜辭而還遂來降<hi>還從</hi>
<hi>宣翻又如字降戶江翻下同</hi>仲威奉莊奔齊泌昻之子也<hi>袁昻著名節於齊梁</hi>
<hi>之間</hi>樊猛及其兄毅帥部曲来降<hi>自此江南皆為陳有矣帥讀曰率</hi>　齊<lb/>
葬文宣皇帝於武寜陵廟號髙祖後改曰顯祖　戊戌<lb/>
詔衣冠士族將帥戰兵陷在王琳黨中者皆赦之隨材<lb/>
銓叙<hi>將即亮翻帥所類翻</hi>　己亥齊以常山王演為太師錄尚書<lb/>
事<hi>此鄴省尚書也</hi>以長廣王湛為大司馬并省錄尚書事<hi>晉陽并州</hi>
<pb n="KR2b0007_WYG_168-4a"/>
<hi>故曰并省并必經翻</hi>以尚書左僕射平秦王歸彥為司空趙郡王<lb/>
叡為尚書左僕射詔諸元良口配没入官及賜人者並<lb/>
縱遣<hi>去年齊顯祖夷諸元没其家口今縱遣良口奴婢仍不縱也</hi>　乙巳以太尉侯<lb/>
瑱都督湘巴等五州諸軍事鎮湓城　齊顯祖之喪常<lb/>
山王演居禁中䕶喪事婁太后欲立之而不果太子即<lb/>
位乃就朝列<hi>朝直遙翻</hi>以天子諒隂詔演居東館<hi>東館盖在鄴宮昭陽</hi>
<hi>殿東</hi>欲奏之事皆先咨决楊愔等以演與長廣王湛位地<lb/>
親逼恐不利於嗣主心忌之居頃之演出歸第<hi>曰考異  北齊</hi>
<pb n="KR2b0007_WYG_168-4b"/>
<hi>書孝昭紀云除太傅錄尚書朝政皆决於帝月餘乃居藩邸今從楊愔傳  藩邸常山第也</hi>自是詔<lb/>
敕多不關預或謂演曰鷙鳥離巢必有探卵之患<hi>離力智翻</hi>
<hi>探吐南翻</hi>今日王何宜屢出中山太守陽休之詣演演不見<lb/>
休之謂王友王晞曰昔周公朝讀百篇書夕見七十士<lb/>
猶恐不足錄王何所嫌疑乃爾拒絶賔客<hi>演以常山王錄尚書事故</hi>
<hi>稱為錄王</hi>先是顯祖之世羣臣人不自保<hi>先悉薦翻</hi>及濟南王立<lb/>
<hi>濟子禮翻</hi>演謂王晞曰一人垂拱吾曹亦保優閒因言朝廷<lb/>
寛仁真守文良主晞曰先帝時東宫委一胡人傅之今<lb/>
<pb n="KR2b0007_WYG_168-5a"/>
春秋尚富驟覽萬機殿下宜朝夕先後<hi>先悉薦翻後戶遘翻</hi>親承<lb/>
音旨而使他姓出納詔命大權必有所歸殿下雖欲守<lb/>
藩其可得耶借令得遂冲退自審家祚得保靈長乎<hi>家祚</hi>
<hi>猶云國祚也演以叔父之親與國同休等戚故言家祚王晞勸常山傾大宗其来乆矣</hi>演黙然乆<lb/>
之曰何以處我<hi>處昌吕翻</hi>晞曰周公抱成王攝政七年然後<lb/>
復子明辟惟殿下慮之演曰我何敢自比周公晞曰殿<lb/>
下今日地望欲不為周公得邪演不應顯祖常遣胡人<lb/>
康虎兒保䕶太子故晞言及之齊主將發晉陽<hi>發晉陽者嗣位</hi>
<pb n="KR2b0007_WYG_168-5b"/>
<hi>而詣鄴</hi>時議謂常山王必當留守根本之地<hi>髙歡建大丞相府於晉陽</hi>
<hi>文宣席之以移魏鼎宿將勁兵咸在焉故以為根本之地</hi>執政欲使常山王從帝之<lb/>
鄴留長廣王鎮晉陽既而又疑之乃敕二王俱從至鄴<lb/>
外朝聞之莫不駭愕<hi>朝直遙翻</hi>又敕以王晞為并州長史演<lb/>
既行晞出郊送之演恐有覘察<hi>覘丑亷翻又丑艶翻</hi>命晞還城執<lb/>
晞手曰努力自慎躍馬而去平秦王歸彥總知禁衞楊<lb/>
愔宣敕留從駕五千兵於西中<hi>晉陽在鄴西故謂之西中從才用翻</hi>隂僃<lb/>
非常至鄴數日歸彥乃知之由是怨愔領軍大將軍可<lb/>
<pb n="KR2b0007_WYG_168-6a"/>
朱渾天和道元之子也<hi>可朱渾道元自隴右歸髙歡北考異曰典畧云道元弟今從</hi>
<hi>齊書</hi>尚帝姑東平公主<hi>齊主之姑則髙歡之女也</hi>每曰若不誅二王少<lb/>
主無自安之理<hi>少詩照翻</hi>燕子獻謀處太皇太后於北宫<hi>燕因</hi>
<hi>肩翻鄴城有北宫處昌吕翻</hi>使歸政皇太后又自天保八年已來爵<lb/>
賞多濫楊愔欲加澄汰<hi>以水為諭也澄者去泥滓汰者去砂石</hi>乃先自表<lb/>
解開府及開封王諸叨竊恩榮者皆從黜免由是嬖寵<lb/>
失職之徒盡歸心二叔<hi>演湛皆齊主之叔</hi>平秦王歸彥初與楊<lb/>
燕同心既而中變盡以疎忌之迹告二王侍中宋欽道<lb/>
<pb n="KR2b0007_WYG_168-6b"/>
弁之孫也<hi>宋弁見任於魏孝文帝</hi>顯祖使在東宫敎太子以吏事<lb/>
欽道面奏帝稱二叔威權既重宜速去之<hi>去羌吕翻</hi>帝不許<lb/>
曰可與令公共詳其事<hi>楊愔時為尚書令故稱之為令公</hi>愔等議出二<lb/>
王為刺史以帝慈仁恐不可所奏乃通啓皇太后具述<lb/>
安危宫人李昌儀<hi>昌儀意亦内職而北史后妃傳無之盖太后女官之名</hi>髙仲密<lb/>
之妻也<hi>髙仲宻因妻而外叛事見一百五十八卷梁武帝大同九年</hi>李太后以其同<lb/>
姓甚相昵愛<hi>昵尼質翻</hi>以啓示之昌儀宻啓太皇太后<hi>史言謀及</hi>
<hi>婦人之禍</hi>愔等又議不可令二王俱出乃奏以長廣王湛鎮<lb/>
<pb n="KR2b0007_WYG_168-7a"/>
晉陽以常山王演錄尚書事二王既拜職乙巳於尚書<lb/>
省大㑹百僚愔等將赴之散騎常侍兼中書侍郎鄭頥<lb/>
止之<hi>散悉亶翻騎奇寄翻</hi>曰事未可量不宜輕脫<hi>量音良</hi>愔曰吾等<lb/>
至誠體國豈常山拜職有不赴之理長廣王湛旦伏家<lb/>
僮數十人於錄尚書後室<hi>錄尚書後室錄尚書者宴息之所</hi>仍與席上<lb/>
勲貴賀㧞仁斛律金等數人相知約曰行酒至愔等我<lb/>
各勸雙盃彼必致辭我一曰執酒二曰執酒三曰何不<lb/>
執爾軰即執之及宴如之愔大言曰諸王反逆欲殺忠<lb/>
<pb n="KR2b0007_WYG_168-7b"/>
良邪尊天子削諸侯赤心奉國何罪之有常山王演欲<lb/>
緩之湛曰不可於是拳杖亂毆<hi>毆烏口翻</hi>愔及天和欽道皆<lb/>
頭面血流各十人持之燕子獻多力頭又少髪<hi>少詩沼翻</hi>狼<lb/>
狽排衆走出門斛律光逐而擒之子獻歎曰丈夫為計<lb/>
遲遂至於此使太子太保薛孤延等執頥於尚藥局<hi>五代</hi>
<hi>志尚藥局總知御藥事屬門下省後齊制也</hi>頥曰不用智者言至此豈非命<lb/>
也二王與平秦王歸彥賀㧞仁斛律金擁愔等唐突入<lb/>
雲龍門<hi>唐突廣韻作傏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不遜也今時謂千乘輿者為唐突</hi>見都督叱利騷招之<lb/>
<pb n="KR2b0007_WYG_168-8a"/>
不進使騎殺之<hi>叱利虜複姓</hi>開府儀同三司成休寜抽刃呵<lb/>
演演使歸彥諭之休寜厲聲不從歸彥乆為領軍素為<lb/>
軍士所服皆弛仗休寜方歎息而罷演入至昭陽殿湛<lb/>
及歸彥在朱華門外<hi>後齊禁中有朱華閤門下省領左右局領左右二人掌知朱華閤内</hi>
<hi>諸事宣傳已下白衣齋子已上皆主之又有左右直長四人朱華閤以外左右衞將軍各一人主之各武衞將</hi>
<hi>軍二人貳之御仗屬官直盪屬官直衞屬官直突屬官直閤屬官皆屬焉分為左右廂</hi>帝與太皇<lb/>
太后並出<hi>太皇太后之下疑當更有皇太后三字</hi>太皇太后坐殿上皇太<lb/>
后及帝側立演以塼叩頭<hi>塼朱緣翻範土為塼陶而成之</hi>進言曰臣與<lb/>
<pb n="KR2b0007_WYG_168-8b"/>
陛下骨肉至親楊遵彥等欲獨擅朝權<hi>楊愔字遵彥朝直遙翻</hi>威<lb/>
福自已自王公已下皆重足屏氣<hi>重直龍翻屛必郢翻</hi>共相唇齒<lb/>
以成亂階若不早圖必為宗社之害臣與湛為國事重<lb/>
<hi>為於偽翻</hi>賀㧞仁斛律金惜獻武皇帝之業共執遵彥等入<lb/>
宫未敢刑戮專輒之罪誠當萬死時庭中及兩廡衞士<lb/>
二千餘人皆被甲待詔<hi>被皮義翻</hi>武衞娥永樂武力絶倫素<lb/>
為顯祖所厚叩刀仰視<hi>娥姓也後魏有娥清樂音洛叩刀者㧞刀離鞘纔寸許  考異</hi>
<hi>曰北齊書作領軍劉桃枝今從北史</hi>帝不睨之<hi>睨研計翻/邪視也</hi>帝素吃訥<hi>吃音訖吃</hi>
<pb n="KR2b0007_WYG_168-9a"/>
<hi>訥之由見上卷武帝永定三年</hi>倉猝不知所言太皇太后令却仗不退<lb/>
又厲聲曰奴軰即今頭落乃退<hi>衞士被甲者皆退當未退之時使宇文覺處之</hi>
<hi>常山長廣身首分矣</hi>永樂内刀而泣太皇太后因問楊郎何在賀<lb/>
㧞仁曰一眼已出太皇太后愴然曰楊郎何所能為留<lb/>
使豈不佳邪<hi>楊愔主壻故謂之楊郎留使留之以任使愴初亮翻</hi>乃讓帝曰此等<lb/>
懐逆欲殺我二子<hi>演湛皆太皇太后之子</hi>次將及我爾何為縱之<lb/>
帝猶不能言太皇太后怒且悲曰豈可使我母子受漢<lb/>
老嫗斟酌<hi>婁太后鮮卑也李太后華族也故云然嫗威遇翻</hi>太后拜謝太皇太<lb/>
<pb n="KR2b0007_WYG_168-9b"/>
后又為太后誓言演無異志但欲去逼而已<hi>逼謂楊愔等以疏踰</hi>
<hi>戚故欲去之為於偽翻下敢為同去羌吕翻</hi>演叩頭不止太后謂帝何不安<lb/>
慰爾叔帝乃曰天子亦不敢為叔惜况此漢軰但匄兒<lb/>
命兒自下殿去此屬任叔父處分<hi>處昌吕翻分扶問翻</hi>遂皆斬之<lb/>
<hi>楊愔受託孤之寄不能尊主庇身者鮮卑之勢素盛華人不足以制之也</hi>長廣王湛以鄭頥<lb/>
昔嘗讒已<hi>楊愔傳云湛以頥昔讒已作詔書</hi>先㧞其舌截其手而殺之<lb/>
演令平秦王歸彥引侍衞之士向華林園<hi>鄴都華林園魏武之舊也</hi>
以京畿軍士入守門閤<hi>髙歡遷魏主於鄴而身居晉陽以其子為京畿大都督防遏内</hi>
<pb n="KR2b0007_WYG_168-10a"/>
<hi>外故有京畿軍士</hi>斬娥永樂於園太皇太后臨愔喪哭曰楊郎<lb/>
忠而獲罪<hi>婁后此言出於人心是非之真也</hi>以御金為之一眼<hi>御金御府之金</hi>
<hi>也</hi>親内之曰以表我意演亦悔殺之於是下詔罪狀愔<lb/>
等且曰罪止一身家屬不問頃之復簿錄五家<hi>楊愔可朱渾天</hi>
<hi>和燕子獻宋欽道鄭頥凡五家復扶又翻</hi>王晞固諫乃各没一房孩㓜盡死<lb/>
兄弟皆除名以中書令趙彥深代楊愔總機務鴻臚少<lb/>
卿陽休之私謂人曰將渉千里殺騏驎而䇿蹇驢可悲<lb/>
之甚也<hi>馬黑脊曰騏驎毛晃曰馬青驪色曰騏驎東方朔傳騏驎騄駬蜚鳴驊騮天下良馬也驎力珍</hi>
<pb n="KR2b0007_WYG_168-10b"/>
<hi>翻</hi>戊申演為大丞相都督中外諸軍錄尚書事<hi>自後魏敬宗以</hi>
<hi>爾朱榮為大丞相後髙歡復為之位絶羣后威權震主</hi>湛為太傅京畿大都督段<lb/>
韶為大將軍平陽王淹為太尉平秦王歸彥為司徒彭<lb/>
城王浟為尚書令<hi>浟夷周翻</hi>　江陵之陷也<hi>見一百六十五卷梁元帝承聖</hi>
<hi>三年</hi>長城世子昌<hi>武帝封長城公昌為世子</hi>及中書侍郎頊皆没於長<lb/>
安髙祖即位屢請之於周周人許而不遣髙祖殂周人<lb/>
乃遣昌還<hi>髙祖存而不遣髙祖殂而遣還欲以間陳使兄弟爭國也</hi>以王琳之難居<lb/>
於安陸<hi>王琳據中流昌還建康路梗故居安陸難乃旦翻</hi>琳敗昌發安陸將濟<lb/>
<pb n="KR2b0007_WYG_168-11a"/>
江致書於上辭甚不遜上不懌召侯安都從容謂曰<hi>從千</hi>
<hi>容翻</hi>太子將至須别求一藩為歸老之地安都曰自古豈<lb/>
有被代天子<hi>被皮義翻</hi>臣愚不敢奉詔因請自迎昌於是羣<lb/>
臣上表請加昌爵命庚戌以昌為驃騎將軍湘州牧<hi>驃匹</hi>
<hi>妙翻騎奇寄翻</hi>封衡陽王　齊大丞相演如晉陽既至謂王晞<lb/>
曰<hi>演從少帝還鄴晞為并州長史留晉陽</hi>不用卿言幾至傾覆今君側雖<lb/>
清終當何以處我<hi>幾居依翻處昌吕翻下出處同</hi>晞曰殿下往時位地<lb/>
猶可以名教出處今日事勢遂關天時非復人理所及<lb/>
<pb n="KR2b0007_WYG_168-11b"/>
<hi>晞勸演簒史䆒言之復扶又翻</hi>演奏趙郡王叡為長史王晞為司馬三<lb/>
月甲寅詔軍國之政皆申晉陽稟大丞相䂓算<hi>詔演志也</hi>
周軍初至郢州助防張世貴舉外城以應之所失軍民<lb/>
三千餘口周人起土山長梯晝夜攻之因風縱火燒其<lb/>
内城南面五十餘樓孫瑒兵不滿千人身自撫循行酒<lb/>
賦食士卒皆為之死戰周人不能克<hi>史言千人一心雖大敵不能克郢人</hi>
<hi>之死戰不下者畏江陵之俘戮也為於偽翻</hi>乃授瑒柱國郢州刺史封萬户<lb/>
郡公瑒偽許以緩之而潛脩戰守之備一朝而具乃復<lb/>
<pb n="KR2b0007_WYG_168-12a"/>
拒守<hi>復扶又翻</hi>既而周人聞王琳敗陳兵將至乃解圍去瑒<lb/>
集將佐謂之曰吾與王公同奬梁室勤亦至矣今時事<lb/>
如此豈非天乎遂遣使奉表舉中流之地來降<hi>將即亮翻使疏</hi>
<hi>吏翻降戶江翻</hi>王琳之東下也帝徵南川兵江州刺史周廸髙<lb/>
州刺史黄法氍帥舟師將赴之熊曇朗據城列艦塞其<lb/>
中路<hi>熊曇朗時據豫章氍巨俱翻帥讀曰率曇徒含翻艦戶黯翻塞悉則翻</hi>廸等與周敷<lb/>
共圍之琳敗曇朗部衆離心廸攻㧞其城虜男女萬餘<lb/>
口曇朗走入村中村民斬之丁巳傳首建康盡滅其族<lb/>
<pb n="KR2b0007_WYG_168-12b"/>
齊軍先守魯山戊午棄城走詔南豫州刺史程靈洗守<lb/>
之　甲子置沅州武州<hi>梁置武州於武陵帝分荆州之義陽天門郡郢州之武陵郡置</hi>
<hi>武州督沅州領武陵太守治武陵郡其都尉所部六縣為沅州别置通寜郡以刺史領太守治都尉城省舊都</hi>
<hi>尉沅音元</hi>以右衞將軍吳明徹為武州刺史以孫瑒為湘州<lb/>
刺史瑒懐不自安固請入朝<hi>史言孫瑒能自全朝直遙翻</hi>徵為中領<lb/>
軍未拜除吳郡太守　壬申齊封世宗之子孝珩為廣<lb/>
寜王<hi>珩音行</hi>長恭為蘭陵王　甲戌衡陽獻王昌入境詔<lb/>
主書舍人緣道迎候<hi>主書及中書舍人皆當時要近之職也</hi>丙子濟江中<lb/>
<pb n="KR2b0007_WYG_168-13a"/>
流殞之使以溺告<hi>溺奴狄翻</hi>侯安都以功進爵清逺公<hi>以殺昌之</hi>
<hi>功也五代志南海郡翁源縣陳置清逺郡</hi>初髙祖遣滎陽毛喜從安成王頊<lb/>
詣江陵梁世祖以喜為侍郎沒於長安與昌俱還因進<lb/>
和親之䇿上乃使侍中周𢎞正通好於周<hi>好呼到翻</hi>　夏四<lb/>
月丁亥立皇子伯信為衡陽王奉獻王祀<hi>昌諡曰獻</hi>　周世<lb/>
宗明敏有識量晉公䕶憚之使膳部中大夫李安寘毒<lb/>
於糖䭔而進之<hi>周禮有膳夫唐六典紀前世官制沿革以後周之典庖中士為唐太官署令之</hi>
<hi>職肴藏中士為珍羞署令之職掌醢中士為掌醢署令之職獨不言膳部中大夫以類推之則後周之膳部中</hi>
<pb n="KR2b0007_WYG_168-13b"/>
<hi>大夫唐光祿卿之職也杜佑通典後周膳部中大夫屬冢宰六命又有膳部下大夫五命䭔都囘翻丸餅也江</hi>
<hi>陵未敗時梁將陸法和有道術先具大䭔薄餅及江陵陷梁人入魏果見䭔餅盖北食也今城市間元宵所賣</hi>
<hi>焦䭔即其物但較小耳糖出南方煎蔗為之絶甘</hi>帝頗覺之庚子大漸口授遺<lb/>
詔五百餘言且曰朕子年㓜未堪當國魯公朕之介弟<lb/>
<hi>杜預曰介大也</hi>寛仁大度海内共聞能𢎞我周家必此子也<hi>𢎞大</hi>
<hi>也世宗之知武帝史所謂明敏有識孰大於此</hi>辛丑殂<hi>年二十七</hi>魯公㓜有器質特<lb/>
為世宗所親愛朝廷大事多與之參議性深沈有逺識<lb/>
<hi>沈持林翻</hi>非因顧問終不輒言世宗每歎曰夫人不言言必<lb/>
<pb n="KR2b0007_WYG_168-14a"/>
有中<hi>引論語孔子之言夫音扶中竹仲翻</hi>壬寅魯公即皇帝位<hi>諱邕字彌羅突安定</hi>
<hi>公泰之第四子也</hi>大赦　五月壬子齊以開府儀同三司劉洪<lb/>
徽為尚書右僕射　侯安都父文捍為始興内史卒官<lb/>
<hi>卒官卒於官也卒子恤翻</hi>上迎其母還建康母固求停鄉里乙卯為<lb/>
置東衡州<hi>梁先已置東衡州於始興盖中廢而今復置也為於偽翻</hi>以安都從弟曉<lb/>
為刺史<hi>從才用翻</hi>安都子袐纔九歲上以為始興内史並令<lb/>
在鄉侍養<hi>以安都能定䇿以安國家故寵之養余亮翻</hi>　六月壬辰詔葬梁<lb/>
元帝於江寜<hi>梁敬帝太平二年周人歸元帝之柩於王琳琳敗陳人乃得而葬之</hi>車旗禮<lb/>
<pb n="KR2b0007_WYG_168-14b"/>
章悉用梁典　齊人收永安上黨二王遺骨葬之<hi>齊二王死</hi>
<hi>見上卷武帝永定二年</hi>敕上黨王妃李氏還第馮文洛尚以故意<lb/>
脩飾詣之妃盛列左右立文洛於階下數之曰遭難流<lb/>
離<hi>數所具翻難乃旦翻</hi>以至大辱志操寡薄不能自盡<hi>言不能自殺也</hi>幸<lb/>
蒙恩詔得反藩闈<hi>藩闈言藩王之閨闈也</hi>汝何物奴猶欲見侮杖<lb/>
之一百血流灑地　秋七月丙辰封皇子伯山為鄱陽<lb/>
王　齊丞相演以王晞儒緩恐不允武將之意<hi>將即亮翻</hi>每<lb/>
夜載入晝則不與語嘗進晞宻室謂曰比王侯諸貴每<lb/>
<pb n="KR2b0007_WYG_168-15a"/>
見敦廹<hi>比毘至翻</hi>言我違天不祥恐當或有變起吾欲以法<lb/>
繩之何如晞曰朝廷比者疎逺親戚殿下倉猝所行非<lb/>
復人臣之事芒刺在背<hi>用漢霍光事逺於願翻復扶又翻</hi>上下相疑何<lb/>
由可乆殿下謙退粃糠神器實恐違上元之意<hi>上元天也</hi>墜<lb/>
先帝之基<hi>先帝謂髙歡</hi>演曰卿何敢發此言須致卿於法晞<lb/>
曰天時人事皆無異謀是以敢冒犯斧鉞抑亦神明所<lb/>
贊耳演曰拯難匡時<hi>難乃旦翻</hi>方俟聖哲吾何敢私議幸勿<lb/>
多言丞相從事中郎陸杳將出使<hi>使疏吏翻</hi>握晞手使之勸<lb/>
<pb n="KR2b0007_WYG_168-15b"/>
進晞以杳言告演演曰若内外咸有此意趙彥深朝夕<lb/>
左右何故初無一言<hi>史言演非不欲簒特覘衆心</hi>晞乃以事隙宻問<lb/>
彥深<hi>事隙公事之隙少暇之時也</hi>彥深曰我比亦驚此聲論<hi>聲論謂輿論皆</hi>
<hi>歸演聲滿朝野也比毘至翻</hi>每欲陳聞則口噤心悸<hi>噤其禁翻悸其季翻</hi>弟既<lb/>
發端吾亦當昧死一披肝膽因共勸演演遂言於太皇<lb/>
太后趙道德曰相王不效周公輔成王<hi>演為丞相故呼之為相王演於</hi>
<hi>齊主居親親之地猶周公之於成王而不能以周公自任故趙道德責之</hi>而欲骨肉相奪不<lb/>
畏後世謂之簒邪太皇太后曰道德之言是也未幾<hi>幾居</hi>
<pb n="KR2b0007_WYG_168-16a"/>
<hi>豈翻</hi>演又啓云天下人心未定恐奄忽變生須蚤定名位<lb/>
太皇太后乃從之八月壬午太皇太后下令廢齊主為<lb/>
濟南王出居别宫<hi>濟子禮翻</hi>以常山王演入纂大統且戒之<lb/>
曰勿令濟南有他也<hi>為演殺濟南王太后怒張本</hi>肅宗即皇帝位於<lb/>
晉陽<hi>諱演字延安勃海王歡第六子文宣帝之母弟也</hi>大赦改元皇建太皇太<lb/>
后還稱皇太后皇太后稱文宣皇后宫曰昭信乙酉詔<lb/>
紹封功臣禮賜耆老延訪直言褒賞死事追贈名德帝<lb/>
謂王晞曰卿何為自同外客畧不可見自今假非局司<lb/>
<pb n="KR2b0007_WYG_168-16b"/>
但有所懐隨宜作一牒<hi>毛晃曰牒書板小簡也</hi>候少隙即徑進也<lb/>
<hi>少隙言少有間隙也少詩沼翻</hi>因敕與尚書陽休之鴻臚卿崔劼等三<lb/>
人<hi>臚陵如翻劼邱八翻</hi>每日職務罷並入東廊共舉録厯代禮樂<lb/>
職官及田市徵稅或不便於時而相承施用或自古為<lb/>
利而於今廢墜或道德髙儁乆在沈淪<hi>沈持林翻下沈敏同</hi>或巧<lb/>
言眩俗妖邪害政者悉令詳思以漸條奏朝晡給御食<lb/>
畢景聽還<hi>景日景日入而後聽還私舍故云畢景聽還妖於驕翻晡奔謨翻</hi>帝識度沈<lb/>
敏少居臺閣明習吏事即位尤自勤勵大革顯祖之弊<lb/>
<pb n="KR2b0007_WYG_168-17a"/>
時人服其明而譏其細<hi>人君而親小事為細所謂元首叢脞也少詩照翻</hi>嘗問<lb/>
舍人裴澤在外議論得失澤率爾對曰陛下聰明至公<lb/>
自可逺侔古昔而有識之士咸言傷細帝王之度頗為<lb/>
未宏帝笑曰誠如卿言朕初臨萬機慮不周悉故致爾<lb/>
耳<hi>顔之推曰如是為爾而已為耳</hi>此事安可乆行恐後又嫌疎漏澤由<lb/>
是被寵遇庫狄顯安侍坐<hi>被皮義翻坐徂卧翻</hi>帝曰顯安我姑之<lb/>
子<hi>庫狄顯安父干娶勃海王歡之妹樂陵長公主</hi>今序家人之禮除君臣之敬<lb/>
可言我之不逮顯安曰陛下多妄言帝曰何故對曰陛<lb/>
<pb n="KR2b0007_WYG_168-17b"/>
下昔見文宣以馬鞭撻人常以為非今自行之非妄言<lb/>
邪帝握其手謝之又使直言對曰陛下太細天子乃更<lb/>
似吏帝曰朕甚知之然無法日乆將整之以至無為耳<lb/>
又問王晞晞曰顯安言是也顯安干之子也羣臣進言<lb/>
帝皆從容受納<hi>從千容翻</hi>性至孝太后不豫帝行不能正履<lb/>
容色貶悴<hi>悴秦醉翻</hi>衣不解帶殆將四旬太后疾小增即寢<lb/>
伏閤外食飲藥物皆手親之太后嘗心痛不自堪帝立<lb/>
侍帷前以爪搯掌代痛<hi>搯苦洽翻</hi>血流出袖友愛諸弟無君<lb/>
<pb n="KR2b0007_WYG_168-18a"/>
臣之隔戊子以長廣王湛為右丞相平陽王淹為太傅<lb/>
彭城王浟為大司馬<hi>浟夷周翻</hi>　周軍司馬賀若敦<hi>唐六典曰周官</hi>
<hi>大司馬屬官有軍司馬下大夫盖兵部郎中之任也後周依周官其爵列中大夫也六命若人者翻</hi>帥衆<lb/>
一萬奄至武陵<hi>帥讀曰率</hi>武州刺史吳明徹不能拒引軍還<lb/>
巴陵　江陵之陷也巴湘之地皆入於周周使梁人守<lb/>
之太尉侯瑱等將兵逼湘州賀若敦將歩騎救之乘勝<lb/>
深入<hi>按賀若敦傳屢戰破瑱乘勝深入</hi>軍於湘川九月乙卯周將獨孤<lb/>
盛將水軍與敦俱進辛酉遣儀同三司徐度將兵㑹侯<lb/>
<pb n="KR2b0007_WYG_168-18b"/>
瑱於巴邱<hi>將即亮翻</hi>㑹秋水汎溢盛敦糧援斷絶分軍抄掠<lb/>
以供資費<hi>抄楚交翻</hi>敦恐瑱知其糧少乃於營内多為土聚<lb/>
覆之以米<hi>少詩沼翻覆敷又翻此檀道濟量沙之故智也</hi>召旁村人<hi>營旁之村人也</hi>陽<lb/>
有訪問隨即遣之瑱聞之良以為實敦又増脩營壘造<lb/>
廬舍為乆留之計湘羅之間遂廢農業<hi>梁置湘州於長沙置羅州於湘</hi>
<hi>隂縣</hi>瑱等無如之何先是土人亟乘輕船<hi>先悉薦翻亟去吏翻數也</hi>載<lb/>
米粟雞鴨以餉瑱軍敦患之乃偽為土人裝船伏甲士<lb/>
於中瑱軍人望見謂餉船之至逆來争取敦甲士出而<lb/>
<pb n="KR2b0007_WYG_168-19a"/>
擒之<hi>唐裴行儉詐為糧車以破突厥亦用此䇿</hi>又敦軍數有叛人乘馬投瑱<lb/>
者敦乃别取一馬牽以趣船令船中逆以鞭鞭之如是<lb/>
者再三馬畏船不上<hi>數所角翻趣七喻翻上時掌翻</hi>然後伏兵於江㟁<lb/>
使人乘畏船馬以招瑱軍詐云投附瑱遣兵迎接競來<lb/>
牽馬馬既畏船不上伏兵發盡殺之此後實有饋餉及<lb/>
亡降者瑱猶謂之詐並拒擊之冬十月癸巳瑱襲破獨<lb/>
孤盛於楊葉洲<hi>據姚思亷陳書楊葉洲在西江口西江謂湘江也</hi>盛收兵登㟁<lb/>
築城自保丁酉詔司空侯安都帥衆㑹瑱南討<hi>帥讀曰率</hi>
<pb n="KR2b0007_WYG_168-19b"/>
十一月辛亥齊主立妃元氏為皇后世子百年為太子<lb/>
百年時纔五歳齊主徵前開府長史盧叔虎為中庶子<lb/>
<hi>太子中庶子職如侍中後齊門下坊之長也</hi>叔虎柔之從叔也<hi>從才用翻</hi>帝問時<lb/>
務於叔虎叔虎請伐周曰我彊彼弱我富彼貧其勢相<lb/>
懸然干戈不息未能并吞者此失於不用彊富也<hi>以當時東</hi>
<hi>西二國觀之齊若富彊而其根本實撥周若貧弱而其根本實牢若齊孝昭欲用其富彊周固有以待之</hi>輕<lb/>
兵野戰勝負難必是胡騎之法非萬全之術也宜立重<lb/>
鎮於平陽與彼蒲州相對<hi>魏神䴥元年置雍州於河東延和元年改曰秦州太和中</hi>
<pb n="KR2b0007_WYG_168-20a"/>
<hi>罷魏既分為東西東魏天平初復置秦州於河東沙苑敗後河東之地入於西魏後周因蒲坂舊名而置蒲州</hi>
深溝髙壘運糧積甲彼閉關不出則稍蠶食其河東之<lb/>
地日使窮蹙若彼出兵非十萬以上不足為我敵所損<lb/>
糧食<hi>損當作資</hi>咸出關中我軍士年别一代<hi>一年一更戍也</hi>穀食豐<lb/>
饒彼來求戰我則不應彼若退去我乘其弊自長安以<lb/>
西民疏城逺敵兵來往實自艱難與我相持農業且廢<lb/>
不過三年彼自破矣帝深善之　齊主自將擊庫莫奚<lb/>
<hi>將即亮翻下同</hi>至天池庫莫奚出長城北遁<hi>此文宣帝所築長城也</hi>齊主<lb/>
<pb n="KR2b0007_WYG_168-20b"/>
分兵追擊獲牛羊七萬而還<hi>還從宣翻又如字</hi>　十二月乙未<lb/>
詔自今孟春訖於夏首大辟事已款者<hi>已款謂囚已款服也今人謂獄</hi>
<hi>辭為獄款辟毘至翻</hi>宜且申停<hi>及秋冬乃行刑也</hi>　己亥周巴陵城主尉<lb/>
遲憲降<hi>尉紆勿翻降戶江翻</hi>遣巴州刺史侯安鼎守之庚子獨孤<lb/>
盛將餘衆自楊葉洲潛遁<hi>賀若敦之勢愈孤矣</hi>　丙午齊主還晉<lb/>
陽齊主斬人於前問王晞曰是人應死不<hi>不讀曰否齊主以文宣殺</hi>
<hi>人多非其罪自謂誅當其罪故以問晞</hi>晞曰應死但恨死不得其地耳臣<lb/>
聞刑人於市與衆棄之<hi>記王制之言</hi>殿庭非行戮之所帝改<lb/>
<pb n="KR2b0007_WYG_168-21a"/>
容謝曰自今當為王公改之<hi>為於偽翻</hi>帝欲以晞為侍郎<hi>按北</hi>
<hi>史王晞傳侍郎當作侍中</hi>苦辭不受或勸晞勿自踈晞曰我少年以<lb/>
來閱要人多矣<hi>少詩照翻要人謂位居勢要者</hi>得志少時鮮不顛覆<hi>少時</hi>
<hi>言不多時也少始紹翻鮮息翦翻</hi>且吾性實疎緩不堪時務人主恩私<lb/>
何由可保萬一披猖求退無地非不好作要官但思之<lb/>
爛熟耳<hi>好呼到翻</hi>　初齊顯祖之末穀糴踊貴濟南王即位<lb/>
<hi>濟子禮翻</hi>尚書左丞蘇珍芝建議脩石鼈等屯自是淮南軍<lb/>
防足食<hi>杜佑曰石鼈在楚州安宜縣西八十里鄧艾築城於此作白水塘北接連洪澤屯田一萬三千</hi>
<pb n="KR2b0007_WYG_168-21b"/>
<hi>頃安宜唐寳應元年改為寳應縣</hi>肅宗即位平州刺史嵇曄建議開督<lb/>
亢陂置屯田歲收稻粟數十萬石北境周贍<hi>督亢陂在唐涿州新</hi>
<hi>城縣界燕荆軻獻圖於秦即此地亢音剛</hi>又於河内置懐義等屯以給河南<lb/>
之費<hi>齊分河内汲郡為義州置懐義等屯</hi>由是稍止轉輸之勞<hi>此是五代志序齊濟</hi>
<hi>南王至孝昭時軍餉鑑取之附見於此</hi>
二年春正月戊申周改元保定以大冢宰䕶為都督中<lb/>
外諸軍事令五府總於天官事無巨細皆先斷後聞<hi>五府</hi>
<hi>地官春官夏官秋官冬官府也史言宇文䕶之權愈重斷丁亂翻</hi>　庚戌大赦　周主<lb/>
<pb n="KR2b0007_WYG_168-22a"/>
祀圜丘　辛亥齊主祀圜丘壬子禘於太廟　周主祀<lb/>
方丘甲寅祀感生帝於南郊<hi>用鄭𤣥之説祀感生帝靈威仰於南郊以祈穀</hi>乙<lb/>
卯祭太社　齊主使王琳出合肥召募傖楚更圖進取<lb/>
<hi>傖助庚翻</hi>合州刺史裴景徽<hi>作考異曰北齊書  景暉今從陳書</hi>琳兄珉之壻<lb/>
也請以私屬為鄉導<hi>鄉讀曰嚮</hi>齊主使琳與行臺左丞盧潛<lb/>
將兵赴之琳沈吟不决景徽恐事泄挺身奔齊<hi>按梁置合州於</hi>
<hi>合肥侯景之亂已入於齊齊之境土南盡厯陽陳盖僑置合州於江濱以景徽為刺史沈持林翻</hi>齊主<lb/>
以琳為驃騎大將軍開府儀同三司揚州刺史鎮夀陽<lb/>
<pb n="KR2b0007_WYG_168-22b"/>
　己巳周主享太廟班太祖所述六官之法<hi>宇文泰廟號太祖泰</hi>
<hi>之相魏也建六官述周禮六典以為六官之法</hi>　辛未周湘州城主殷亮降<hi>降戶</hi>
<hi>江翻下同</hi>湘州平侯瑱與賀若敦相持日乆瑱不能制乃借<lb/>
船送敦等渡江<hi>按賀若敦傳借船之上有求字</hi>敦慮其詐不許報云湘<lb/>
州我地為爾侵逼必須我歸可去我百里之外瑱留船<lb/>
江㟁引兵去之敦乃自㧞北歸軍士病死者什五六武<lb/>
陵天門南平義陽河東宜都郡悉平<hi>五代志澧陽郡孱陵縣舊置南平郡</hi>
<hi>安鄉縣舊置義陽郡南郡松滋縣舊置河東郡宋白曰澧陽郡安鄉縣本漢孱陵縣地後漢為漢夀縣地晉曽</hi>
<pb n="KR2b0007_WYG_168-23a"/>
<hi>立義陽郡</hi>晉公䕶以敦失地無功除名為民　二月甲午周<lb/>
主朝日於東郊<hi>三代之禮春朝朝日秋暮夕月周人慕古舉行其禮朝直遙翻</hi>　周人<lb/>
以小司徒韋孝寛嘗立勲於玉壁<hi>事見一百五十九卷梁武帝中大同元年</hi>
<hi>後周之制小司徒六命上大夫也</hi>乃置勲州於玉壁以孝寛為刺史孝<lb/>
寛有恩信善用間諜<hi>間古莧翻</hi>或齊人受孝寛金貨遙通書<lb/>
疏故齊之動静周人皆先知之有主帥許盆以所戌城<lb/>
降齊孝寛遣諜取之俄斬首而還<hi>帥所類翻諜徒協翻</hi>離石以南<lb/>
生胡數為抄掠<hi>五代志離石郡後齊置西汾州生胡即稽胡之不附屬周者數所角翻抄楚交</hi>
<pb n="KR2b0007_WYG_168-23b"/>
<hi>翻</hi>而居於齊境不可誅討孝寛欲築城於險要以制之<lb/>
乃發河西役徒十萬甲士百人<hi>河西龍門河之西也</hi>遣開府儀同<lb/>
三司姚岳監築之岳以兵少懼不敢前<hi>監工銜翻少詩沼翻</hi>孝寛<lb/>
曰計此城十日可畢城距晉州四百餘里吾一日創手<lb/>
二日敵境始知設使晉州徵兵三日方集謀議之間自<lb/>
稽二日計其軍行二日不到我之城隍足得辦矣乃令<lb/>
築之齊人果至境上疑有大軍停留不進其夜孝寛使<lb/>
汾水以南傍介山稷山諸村縱火<hi>傍蒲浪翻唐志蒲州萬泉縣有介山介子</hi>
<pb n="KR2b0007_WYG_168-24a"/>
<hi>推隠處稷山縣有稷山</hi>齊人以為軍營收兵自固岳卒城而還<hi>卒子</hi>
<hi>恤翻</hi>　三月乙卯太尉零陵壯肅公侯瑱卒　丙寅周改<lb/>
八丁兵為十二丁兵率歲一月而役<hi>八丁兵者凡境内民丁分為八番遞</hi>
<hi>上就役十二丁兵者分為十二番月上就役周而復始</hi>　夏四月丙子朔日有食<lb/>
之　周以少傅尉遲綱為大司空<hi>尉紆勿翻</hi>　丙午周封愍<lb/>
帝子康為紀國公皇子贇為魯公贇李后之子也<hi>贇於倫翻</hi>
　六月乙酉周使御正殷不害來聘<hi>周書申徽傳曰御正任專絲綸盖中</hi>
<hi>書舍人之職也北史盧辯傳武成元年増置御正四人位上大夫考之唐六典則曰後周依周官春官府置内</hi>
<pb n="KR2b0007_WYG_168-24b"/>
<hi>史中大夫掌王言盖比中書監令之任後又増為上大夫小史下大夫比中書侍郎之任小史上士比中書舍</hi>
<hi>人之任然則為御正者亦代言之職在帝左右又親宻於中書杜佑通典御正屬天官府</hi>　秋七月<lb/>
周更鑄錢<hi>更工衡翻</hi>文曰布泉一當五與五銖並行　己酉<lb/>
周追封皇伯父顥為邵國公以晉公䕶之子㑹為嗣顥<lb/>
弟連為杞國公以章武公導之子亮為嗣連弟洛生為<lb/>
莒國公以䕶之子至為嗣追封太祖之子武邑公震為<lb/>
宋公以世宗之子實為嗣<hi>顥與衞可孤戰殁有子什肥導䕶什肥與其叔連皆為髙</hi>
<hi>歡所殺無後故以㑹亮嗣之洛生為爾朱榮所殺震早卒皆無後故亦立嗣</hi>　齊主之誅楊<lb/>
<pb n="KR2b0007_WYG_168-25a"/>
燕也<hi>燕因肩翻</hi>許以長廣王湛為太弟既而立太子百年湛<lb/>
心不平帝在晉陽湛居守於鄴<hi>楊燕謂楊愔燕子獻守手又翻</hi>散騎常<lb/>
侍髙元海髙祖之從孫也<hi>髙歡廟號髙祖元海父思宗歡之從子散悉亶翻騎奇寄</hi>
<hi>翻從用翻</hi>才留典機宻帝以領軍代人庫狄伏連為幽州刺<lb/>
史斛律光之弟羡為領軍以分湛權湛留伏連不聽羨<lb/>
視事<hi>齊主以伏連代羡為幽州以羡代伏連為領軍以分鄴下之權湛知其故乃留伏連不使之幽州而</hi>
<hi>羡至又不聽其視領軍府事</hi>先是濟南閔悼王常在鄴<hi>濟南王殷諡閔悼先悉薦</hi>
<hi>翻濟子禮翻</hi>望氣者言鄴中有天子氣平秦王歸彥恐濟南<lb/>
<pb n="KR2b0007_WYG_168-25b"/>
復立為己不利<hi>齊主藉歸彥握兵以殺楊燕楊燕死而濟南廢矣故恐其復立為己不利復扶</hi>
<hi>又翻</hi>勸帝除之帝乃使歸彥至鄴徵濟南王如晉陽湛内<lb/>
不自安問計於髙元海元海曰皇太后萬福至尊孝友<lb/>
異常殿下不須異慮湛曰此豈我推誠之意邪元海乞<lb/>
還省一夜思之湛即留元海於後堂元海達旦不眠唯<lb/>
遶牀徐歩夜漏未盡湛遽出曰神算如何元海曰有三<lb/>
䇿恐不堪用耳請殿下如梁孝王故事從數騎入晉陽<lb/>
先見太后求哀<hi>梁孝王事見十六卷漢景帝中二年</hi>後見主上請去兵權<lb/>
<pb n="KR2b0007_WYG_168-26a"/>
<hi>見賢遍翻去羌吕翻</hi>以死為限不干朝政<hi>朝直遙翻</hi>必保太山之安此<lb/>
上䇿也不然當具表云威權太盛恐取謗衆口請青齊<lb/>
二州刺史沈靖自居<hi>沈持林翻</hi>必不招物議此中䇿也更問<lb/>
下䇿曰發言即恐族誅固逼之元海曰濟南世嫡主上<lb/>
假太后令而奪之今集文武示以徵濟南之敕執斛律<lb/>
豐樂<hi>斛律羨字豐樂樂音洛</hi>斬髙歸彥尊立濟南號令天下以順<lb/>
討逆此萬世一時也湛大悅然性怯狐疑未能用使術<lb/>
士鄭道謙等卜之皆曰不利舉事静則吉有林慮令潘<lb/>
<pb n="KR2b0007_WYG_168-26b"/>
子宻曉占候<hi>林慮縣漢屬河内郡晉屬汲郡魏敬宗永安元年置林慮郡帶林慮縣慮讀如閭</hi>
潛謂湛曰宫車當晏駕殿下為天下主湛拘之於内以<lb/>
候之又令巫覡卜之<hi>覡刑狄翻</hi>多云不須舉兵自有大慶湛<lb/>
乃奉詔令數百騎送濟南王至晉陽九月帝使人酖之<lb/>
濟南王不從乃扼殺之帝尋亦悔之　冬十月甲戌朔<lb/>
日有食之　丙子齊以彭城王浟為太保長樂王尉粲<lb/>
為太尉<hi>樂音洛下同</hi>　齊肅宗出畋有兎驚馬墜地絶肋婁<lb/>
太后視疾問濟南所在者三齊主不對太后怒曰殺之<lb/>
<pb n="KR2b0007_WYG_168-27a"/>
邪不用吾言死其宜矣遂去不顧十一月甲辰詔以嗣<lb/>
子冲眇可遣尚書右僕射趙郡王叡諭㫖徵長廣王湛<lb/>
統兹大寳又與湛書曰百年無罪汝可以樂處置之勿<lb/>
效前人也<hi>樂音洛楚靈王乾谿之役楚人殺其諸子王聞之自投於車下曰余殺人子多矣能無及</hi>
<hi>此乎齊肅宗殺其兄之子臨終乃戒其弟勿殺已之子良可憫笑</hi>是日殂於晉陽宫<hi>年二</hi>
<hi>十七</hi>臨終言恨不見太后山陵<lb/>
　顔之推論曰孝昭天性至孝而不知忌諱乃至於此<lb/>
　良由不學之所為也<lb/>
<pb n="KR2b0007_WYG_168-27b"/>
趙郡王叡先使黄門侍郎王松年馳至鄴宣肅宗遺命<lb/>
湛猶疑其詐使所親先詣殯所發而視之使者復命<hi>使疏</hi>
<hi>吏翻下同</hi>湛喜馳赴晉陽使河南王孝瑜先入宫改易禁衞<lb/>
癸丑世祖即皇帝位於南宫<hi>諱湛勃海王歡第九子孝昭帝之母弟南宫晉陽南</hi>
<hi>宫也</hi>大赦改元太寜　周人許歸安成王頊<hi>頊吁玉翻</hi>使司㑹<lb/>
上士杜杲來聘<hi>周禮天官之屬有司㑹凡邦國都鄙官府之治及其財用在書契版圖者皆聽</hi>
<hi>其㑹計以歳月日考其成鄭元曰㑹大計也司㑹主天下之大計計官之長若今尚書余按後周地官即唐户</hi>
<hi>部尚書之任司㑹當如唐之度支郎中而六典不言所以杜佑通典後周司㑹屬天官府有中大夫上士中士</hi>
<pb n="KR2b0007_WYG_168-28a"/>
上悅即遣使報之并賂以黔中地及魯山郡<hi>周得黔中則全有巴</hi>
<hi>蜀得魯山則全有漢沔故因其所欲而餌之</hi>　齊以彭城王浟為太師錄尚<lb/>
書事平秦王歸彥為太傅尉粲為太保平陽王淹為太<lb/>
宰博陵王濟為太尉叚韶為大司馬豐州刺史婁叡為<lb/>
司空<hi>五代志上黨郡鄉縣後魏置南垣州尋改曰豐州</hi>趙郡王叡為尚書令任<lb/>
城王湝為尚書左僕射<hi>任音壬湝居諧翻</hi>并州刺史斛律光為<lb/>
右僕射婁叡昭之兄子也<hi>婁昭婁太后之弟叡昭兄㧞之子</hi>立太子百<lb/>
年為樂陵王　丁巳周主畋於岐陽十二月壬午還長<lb/>
<pb n="KR2b0007_WYG_168-28b"/>
安　太子中庶子餘姚虞荔御史中丞孔奐以國用不<lb/>
足奏立煮海鹽賦及𣙜酤之科<hi>吳王濞煮海為鹽今淮鹽也至此則東南瀕海</hi>
<hi>煮鹽之地皆歸於筦𣙜矣酤音固荔力計翻𣙜古岳翻</hi>詔從之　初髙祖以帝女<lb/>
豐安公主妻留異之子貞臣徵異為南徐州刺史異遷<lb/>
延不就帝即位復以異為縉州刺史領東陽太守<hi>自侯景之</hi>
<hi>亂梁南郡王大連之敗留異跨據東陽陳興以為縉州刺史因縉雲山以名州妻七細翻復扶又翻下異復同</hi>
異屢遣其長史王澌入朝澌每言朝廷虛弱<hi>澌斯義翻</hi>異信<lb/>
之雖外示臣節恒懐兩端<hi>恒戶登翻</hi>與王琳自鄱陽信安嶺<lb/>
<pb n="KR2b0007_WYG_168-29a"/>
潛通使往來<hi>今有嶺路自衢州經信州達於鄱陽使疏吏翻</hi>琳敗上遣左衞將<lb/>
軍沈恪代異實以兵襲之異出軍下淮以拒恪恪與戰<lb/>
而敗退還錢塘異復上表遜謝時衆軍方事湘郢乃降<lb/>
詔書慰諭且羈縻之異知朝廷終將討已乃以兵戍下<lb/>
淮及建德以備江路<hi>劉昫曰建德縣漢㑹稽富春縣地吳分置建德縣隋廢唐復置建德</hi>
<hi>縣為睦州治所</hi>丙午詔司空南徐州刺史侯安都討之<lb/>
三年春正月乙亥齊主至鄴<hi>自晉陽宫至鄴</hi>辛巳祀南郊壬午<lb/>
享太廟丙戌立妃胡氏為皇后子緯為皇太子<hi>緯于貴翻</hi>后<lb/>
<pb n="KR2b0007_WYG_168-29b"/>
魏兖州刺史安定胡延之之女也戊子齊大赦己亥以<lb/>
馮翊王潤為尚書左僕射　周凉景公賀蘭祥卒<hi>凉國公景</hi>
<hi>諡也</hi>　壬寅周人鑿河渠於蒲州龍首渠於同州<hi>二渠皆以灌溉</hi>
　丁未周以安成王頊為柱國大將軍遣杜杲送之南<lb/>
歸<hi>杜考異曰典畧作  杲今從周書</hi>　辛亥上祀南郊以胡公配天<hi>胡公</hi>
<hi>始封於陳故郊祀之以配天</hi>二月辛酉祀北郊　閏月丁未齊以太<lb/>
宰平陽王淹為青州刺史太傅平秦王歸彥為太宰冀<lb/>
州刺史歸彥為肅宗所厚<hi>歸彥以殺楊燕之功為肅宗所厚</hi>恃勢驕盈<lb/>
<pb n="KR2b0007_WYG_168-30a"/>
陵侮貴戚世祖即位侍中開府儀同三司髙元海御史<lb/>
中丞畢義雲黄門郎髙乾和數言其短<hi>數所角翻</hi>且云歸彥<lb/>
威權震主必為禍亂帝亦㝷其反覆之跡漸忌之<hi>歸彥始為</hi>
<hi>文宣所親任其後背楊愔附孝昭以成濟南之禍又為孝昭所委信孝昭既殂又迎武成以貪天之功故武成</hi>
<hi>跡其反覆而忌之</hi>伺歸彥還家召魏收於帝前作詔草除歸彥<lb/>
冀州<hi>伺相吏翻</hi>使乾和繕寫晝日仍敕門司不聽歸彥輒入<lb/>
宫時歸彥縦酒為樂經宿不知至明欲參<hi>參朝參也毛晃曰參造也</hi>
<hi>趨承也樂音洛</hi>至門知之大驚而退及通名謝敕令早發别賜<lb/>
<pb n="KR2b0007_WYG_168-30b"/>
錢帛等物甚厚又敕督將悉送至清陽宫<hi>齊有别宫在清淇之陽因</hi>
<hi>以為名五代志清河郡清陽縣舊曰清河縣後齊省貝邱入焉改為貝邱隋開皇六年改為清陽將即亮翻</hi>
拜辭而退莫敢與語唯趙郡王叡與之乆語時無聞者<lb/>
帝之為長廣王也清都和士開以善握槊彈琵琶有寵<lb/>
辟為開府行參軍及即位累遷給事黄門侍郎髙元海<lb/>
畢義雲髙乾和皆疾之將言其事士開乃奏元海等交<lb/>
結朋黨欲擅威福乾和由是被疎<hi>被皮義翻</hi>義雲納賂於士<lb/>
開得為兗州刺史<hi>為和士開怙寵亂齊張本</hi>　帝徵江州刺史周廸<lb/>
<pb n="KR2b0007_WYG_168-31a"/>
出鎮湓城<hi>周廸領江州刺史而屯據臨川徵之鎮湓城若以江州授之者</hi>又徵其子入<lb/>
朝<hi>朝直遙翻下同</hi>廸趑且顧望並不至<hi>趑子移翻且七余翻趑且不進之貎</hi>其餘<lb/>
南江酋帥私署令長多不受召<hi>酋慈秋翻帥所類翻長知兩翻</hi>朝廷未<lb/>
暇致討但羈縻之豫章太守周敷獨先入朝進號安西<lb/>
將軍給鼓吹一部賜以女妓金帛令還豫章<hi>周敷先與周廸分據</hi>
<hi>臨川既破熊曇朗敷移據豫章吹尺瑞翻妓渠綺翻</hi>廸以敷素出已下深不平之<lb/>
乃隂與留異相結遣其弟方興襲敷敷與戰破之又遣<lb/>
其兄子伏甲船中詐為賈人欲襲湓城<hi>賈音古</hi>未發事覺<lb/>
<pb n="KR2b0007_WYG_168-31b"/>
尋陽太守監江州事晉陵華皎遣兵逆擊之盡獲其船<lb/>
仗<hi>監工銜翻</hi>上以閩州刺史陳寳應之父為光禄大夫<hi>五代志建</hi>
<hi>安郡陳置閩州陳寳應父羽</hi>子女皆受封爵命宗正編入屬籍而寳<lb/>
應以留異女為妻隂與異合虞荔弟寄流寓閩中荔思<lb/>
之成疾上為荔徵之寳應留不遣寄嘗從容諷以逆順<lb/>
<hi>為於偽翻從千容翻</hi>寳應輒引它語以亂之寳應嘗使人讀漢書<lb/>
臥而聽之至蒯通説韓信曰相君之背貴不可言蹶然<lb/>
起坐曰可謂智士寄曰通一説殺三士何足稱智<hi>班固曰蒯</hi>
<pb n="KR2b0007_WYG_168-32a"/>
<hi>通一説而喪三儁應劭注云謂烹酈生敗田横驕韓信也説式芮翻相息亮翻</hi>豈若班彪王命<lb/>
識所歸乎<hi>王命論見四十一卷漢光武建武五年</hi>寄知寳應不可諫恐禍<lb/>
及已乃著居士服<hi>著陟畧翻</hi>居東山寺陽稱足疾寳應使人<lb/>
燒其屋寄安臥不動親近將扶之出寄曰吾命有所懸<lb/>
避將安徃<hi>言託跡閩中生死之命懸於人手無所避之也</hi>縱火者自救之　乙<lb/>
卯齊以任城王湝為司徒<hi>任音壬湝戶皆翻</hi>　齊揚州刺史行<lb/>
臺王琳數欲南侵尚書盧潛以為時事未可上遣移書<lb/>
夀陽欲與齊和親潛以其書奏齊朝仍上啟請且息兵<lb/>
<pb n="KR2b0007_WYG_168-32b"/>
<hi>數所角翻上時掌翻朝直遙翻</hi>齊主許之遣散騎常侍崔瞻来聘且歸<lb/>
南康愍王曇朗之喪<hi>曇朗為齊所殺見一百六十六卷梁敬帝太平元年</hi>琳於是<lb/>
與潛有隙更相表列<hi>更工衡翻</hi>齊主徵琳赴鄴以潛為揚州<lb/>
刺史領行臺尚書瞻㥄之子也<hi>髙歡起兵於信都崔㥄為參佐㥄力膺翻</hi>
梁末喪亂鐵錢不行<hi>梁普通中鑄鐵錢喪息浪翻</hi>民間私用鵝眼錢<lb/>
甲子改鑄五銖錢一當鵝眼之十<hi>嘉考異曰隋志在天  五年今從陳帝紀</hi>
　後梁主安於儉素不好酒色<hi>好呼到翻</hi>雖多猜忌而撫將<lb/>
士有恩以封疆褊隘邑居殘毁干戈日用鬱鬱不得志<lb/>
<pb n="KR2b0007_WYG_168-33a"/>
疽發背而殂<hi>年四十四</hi>葬平陵諡曰宣皇帝廟號中宗太子<lb/>
巋即皇帝位<hi>巋字仁逺宣帝之第三子也巋音歸又區胃翻</hi>改元天保尊龔太<lb/>
后為太皇太后王后曰皇太后母曹貴嬪為皇太妃<hi>嬪昆</hi>
<hi>賓翻</hi>　二月丙子安成王頊至建康詔以為中書監中衞<lb/>
將軍上謂杜杲曰家弟今蒙禮遣實周朝之惠然魯山<lb/>
不返亦恐未能及此<hi>言若不賂以魯山亦恐未及遣安成王還也朝直遙翻下同</hi>杲<lb/>
對曰安成長安一布衣耳而陳之介弟也<hi>介大也</hi>其價豈<lb/>
止一城而已哉本朝敦睦九族恕已及物上遵太祖遺<lb/>
<pb n="KR2b0007_WYG_168-33b"/>
㫖下思繼好之義<hi>好呼到翻</hi>是以遣之南歸今乃云以尋常<lb/>
之土易骨肉之親非使臣之所敢聞也<hi>使疏吏翻</hi>上甚慚曰<lb/>
前言戲之耳待杲之禮有加焉頊妃栁氏及子叔寳猶<lb/>
在穰城上復遣毛喜如周請之<hi>頊吁玉翻復扶又翻</hi>周人皆歸之<lb/>
　丁丑以安右將軍吳明徹為江州刺史督髙州刺史<lb/>
黄法氍<hi>氍巨俱翻</hi>豫章太守<hi>守式又翻</hi>周敷共討周廸　甲申大<lb/>
赦　留異始謂臺軍必自錢塘上既而侯安都歩由諸<lb/>
暨出永康<hi>上時掌翻諸暨縣自漢以来屬㑹稽郡永康縣吳赤烏八年分上虞烏傷立屬東陽郡自</hi>
<pb n="KR2b0007_WYG_168-34a"/>
<hi>永安至東陽一百九里</hi>異大驚奔桃枝嶺於巖口竪柵以拒之<hi>堅而</hi>
<hi>主翻</hi>安都為流矢所中血流至踝<hi>中竹仲翻踝胡瓦翻足跟也</hi>乘轝指<lb/>
麾容止不變因其山勢迮而為堰<hi>迮側百翻廹也堰於建翻</hi>㑹潦水<lb/>
漲滿安都引船入堰起樓艦與異城等發拍碎其樓堞<lb/>
<hi>潦盧皓翻艦戶黯翻堞達協翻</hi>異與其子忠臣脫身奔晉安依陳寳應<lb/>
安都虜其妻及餘子盡收鎧仗而還<hi>鎧可亥翻還從宣翻又音如字</hi>異<lb/>
黨向文政據新安上以貞毅將軍程文季為新安太守<lb/>
<hi>梁置貞毅將軍班第二十二在五德將軍之下陳制擬官品第五</hi>帥精甲三百輕往攻<lb/>
<pb n="KR2b0007_WYG_168-34b"/>
之文政戰敗遂降文季靈洗之子也<hi>陳氏建國程靈洗蕭摩訶等俱為健</hi>
<hi>將帥讀曰率降戶江翻</hi>　夏四月辛丑齊武明婁太后殂齊主不<lb/>
改服緋袍如故未幾<hi>未幾言未幾時也幾居豈翻</hi>登三臺置酒作樂<lb/>
宫女進白袍帝投諸臺下散騎常侍和士開請止樂帝<lb/>
怒撾之<hi>和士開長君之惡者也自此益無所忌憚矣</hi>　乙巳齊遣使來聘<hi>使疏</hi>
<hi>吏翻下同</hi>　齊青州上言河水清齊主遣使祭之改元河清<lb/>
　先是周之君臣受封爵者皆未給租賦<hi>先悉薦翻</hi>癸亥始<lb/>
詔柱國等貴臣邑戶聽寄食佗縣　五月庚午周大赦<lb/>
<pb n="KR2b0007_WYG_168-35a"/>
　己丑齊以右僕射斛律光為尚書令　壬辰周以柱<lb/>
國楊忠為大司空六月己亥以柱國蜀國公尉遲迥為<lb/>
大司馬<hi>尉紆勿翻</hi>　秋七月己丑納太子妃王氏金紫光禄<lb/>
大夫周之女也<hi>姚思亷陳書周作固</hi>　齊平秦王歸彦至冀州内<lb/>
不自安欲待齊主如晉陽乘虛入鄴其郎中令吕思禮<lb/>
告之<hi>此王國郎中令也</hi>詔大司馬叚韶司空婁叡討之歸彥於<lb/>
南境置私驛聞大軍將至即閉城拒守長史宇文仲鸞<lb/>
等不從皆殺之歸彥自稱大丞相有衆四萬齊主以都<lb/>
<pb n="KR2b0007_WYG_168-35b"/>
官尚書封子繪冀州人祖父世為本州刺史得人心<hi>子繪</hi>
<hi>父隆之祖囘皆為冀州刺史</hi>使乘傳至信都<hi>傳張戀翻</hi>巡城諭以禍福吏<lb/>
民降者相繼城中動静大小皆知之歸彥登城大呼云<lb/>
<hi>降戶江翻呼火故翻</hi>孝昭皇帝初崩六軍百萬悉在臣手投身向<lb/>
鄴奉迎陛下當時不反今日豈反邪正恨髙元海畢義<lb/>
雲髙乾和誑惑聖上疾忌忠良但為殺此三人<hi>誑居况翻為於</hi>
<hi>偽翻</hi>即臨城自刎<hi>刎扶粉翻</hi>既而城破單騎北走至交津獲之<lb/>
<hi>水經注衡漳水逕武邑郡南又東逕武强縣北又東北逕武隧縣故城南白馬河注之水上承呼沱東逕樂鄉</hi>
<pb n="KR2b0007_WYG_168-36a"/>
<hi>縣北饒陽縣南又東南逕武邑郡北而東入衡漳水謂之交津口</hi>鎻送鄴乙未載以露<lb/>
車銜木面縛<hi>李百藥北齊書銜木作銜枚</hi>劉桃枝臨之以刄擊鼓隨<lb/>
之并其子孫十五人皆棄市命封子繪行冀州事齊主<lb/>
知歸彥前譖清河王岳<hi>事見一百六十六卷梁敬帝紹泰元年</hi>以歸彥家<lb/>
良賤百口賜岳家贈岳太師丁酉以段韶為太傅婁叡<lb/>
為司徒平陽王淹為太宰斛律光為司空趙郡王叡為<lb/>
尚書令河間王孝琬為左僕射　癸亥齊主如晉陽<lb/>
上遣使聘齊　九月戊辰朔日有食之　以侍中都官<lb/>
<pb n="KR2b0007_WYG_168-36b"/>
尚書到仲舉為尚書右僕射丹陽尹仲舉溉之弟子也<lb/>
<hi>到溉彥之之曽孫梁初以文學顯以亷白稱</hi>　吳明徹至臨川攻周廸不能<lb/>
克丁亥詔安成王頊代之<hi>廸考異曰陳書帝紀云丁亥  請降詔安成王諱督衆軍</hi>
<hi>以招納之今從南史廸傳</hi>　冬十月戊戌詔以軍旅費廣百姓空虛<lb/>
凡供乗輿飲食衣服及宫中調度悉從減削<hi>乘繩證翻調徒釣翻</hi>
至於百司宜亦思省約　十一月丁卯周以趙國公招<lb/>
為益州總管　丁丑齊遣兼散騎常侍封孝琰来聘<lb/>
十二月丙辰齊主還鄴<hi>自晉陽還鄴</hi>齊主逼通昭信李后<hi>文宣</hi>
<pb n="KR2b0007_WYG_168-37a"/>
<hi>李后宫曰昭信</hi>曰若不從我我殺爾兒后懼從之既而有娠太<lb/>
原王紹德至閤不得見<hi>見賢遍翻</hi>愠曰兒豈不知邪姊腹大<lb/>
故不見兒后大慚由是生女不舉帝横刀詬曰<hi>詬時候翻</hi>殺<lb/>
我女我何得不殺爾兒對后以刀環築殺紹德后大哭<lb/>
帝愈怒裸后亂撾之后號天不已帝命盛以絹囊<hi>號戶刀翻</hi>
<hi>盛時征翻</hi>流血淋漉投諸渠水良乆乃蘇犢車載送妙勝寺<lb/>
為尼<hi>武成之淫虐文宣教之也是以詩貴正始</hi>
　<lb/>
<pb n="KR2b0007_WYG_168-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百六十八<lb/>
</p>
<p>
</p>
  </div>
</body>
</text>
</TEI>
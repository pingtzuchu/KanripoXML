<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑</head>
    <p>
<pb n="KR2b0007_WYG_000-1a"/>
欽定四庫全書　　　　　史部二<lb/>
　資治通鑑　　　　　　　編年類<lb/>
　　提要<lb/>
　　　　<hi>臣</hi>等謹案資治通鑑二百九十四巻宋司馬<lb/>
　　　　光撰胡三省音注光撰通鑑以元豐七年十<lb/>
　　　　二月戊辰書成與目録考異同奏上之其著<lb/>
　　　　述大㫖具見光進書原表及馬端臨經籍考<lb/>
　　　　中當時劉安世所作音義十巻世已無傳南<lb/>
<pb n="KR2b0007_WYG_000-1b"/>
　　　　渡後有蜀史炤釋文又有偽托司馬釋文及<lb/>
　　　　廣都費氏註又有謝珏郭仲威直音及閩本<lb/>
　　　　直音羣書並行而乖謬咸甚三省本其父遺<lb/>
　　　　志因彚集衆説覃思以為之註元袁桷清容<lb/>
　　　　集載先友淵源録稱三省天台人寶祐進士<lb/>
　　　　賈相館之釋通鑑三十年兵難藁三失乙酉<lb/>
　　　　嵗留袁氏塾日手抄定註己丑冦作以書蔵<lb/>
　　　　窖中得免頗見是書顛末惟桷稱定註而今<lb/>
<pb n="KR2b0007_WYG_000-2a"/>
　　　　本題作音註疑出三省所自改也通鑑文繁<lb/>
　　　　義博貫串最難三省所釋於象緯推測地形<lb/>
　　　　建置制度沿革諸大端極為賅備讀通鑑者<lb/>
　　　　奉為圭臬真不啻左傳之有杜當陽矣又袁<lb/>
　　　　桷稱定註今在家尚未付梓而黄溥簡籍遺<lb/>
　　　　聞謂刋於臨海洪武初取藏南京國學則元<lb/>
　　　　末始鐫諸板今世所通行乃天啟中陳仁錫<lb/>
　　　　重刋本也乾隆四十五年十二月恭校上<lb/>
<pb n="KR2b0007_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2b0007_WYG_000-3a"/>
進資治通鑑表<lb/>
臣光言先奉勅編集厯代君臣事迹又奉聖㫖賜名資<lb/>
治通鑑今已了畢者伏念臣性識愚魯學術荒疏凡百<lb/>
事為皆出人下獨於前史麤嘗盡心自幼至老嗜之不<lb/>
厭每患遷固以來文字繁多自布衣之士讀之不徧况<lb/>
於人主日有萬幾何暇周覽臣常不自揆欲刪削冗長<lb/>
舉撮機要専取關國家興衰繫生民休戚善可為法惡<lb/>
可為戒者為編年一書使先後有倫精粗不雜私家力<lb/>
<pb n="KR2b0007_WYG_000-3b"/>
薄無由可成伏遇英宗皇帝資睿智之性敷文明之治<lb/>
思厯覽古事用恢張大猷爰詔下臣俾之編集臣夙昔<lb/>
所願一朝獲伸踊躍奉承惟懼不稱先帝仍命自選辟<lb/>
官屬於崇文院置局許借龍圖天章閣三館秘閣書籍<lb/>
賜以御書筆墨繒帛及御前錢以供果餌以内臣為承<lb/>
受眷遇之榮近臣莫及不幸書未進御先帝違棄羣臣<lb/>
陛下紹膺大統欽承先志寵以冠序錫之嘉名每開經<lb/>
筵常令進讀臣雖頑愚荷兩朝知待如此甚厚隕身喪<lb/>
<pb n="KR2b0007_WYG_000-4a"/>
元未足報塞茍智力所及豈敢有遺㑹差知永興軍以<lb/>
衰疾不任治劇乞就冗官陛下俯從所欲曲賜容養差<lb/>
判西京留司御史臺及提舉嵩山崇福宫前後六任仍<lb/>
聴以書局自隨給之禄秩不責職業臣既無他事得以<lb/>
研精極慮窮竭所有日力不足繼之以夜徧閲舊史旁<lb/>
采小説簡牘盈積浩如煙海抉擿幽隠校計毫釐上起<lb/>
戰國下終五代凡一千三百六十二年修成二百九十<lb/>
四巻又畧舉事目年經國緯以備檢尋為目録三十巻<lb/>
<pb n="KR2b0007_WYG_000-4b"/>
又參考羣書評其同異俾歸一塗為考異三十巻合三<lb/>
百五十四巻自治平開局迨今始成嵗月淹久其間牴<lb/>
牾不敢自保罪負之重固無所逃<hi>中謝</hi>重念臣違離闕<lb/>
庭十有五年雖身處于外區區之心朝夕寤寐何嘗不<lb/>
在陛下之左右顧以駑蹇無施而可是以専事鉛槧用<lb/>
酬大恩庶竭涓塵少禆海嶽臣今筋骸癯瘁目視昏近<lb/>
齒牙無幾神識衰耗目前所為旋踵遺忘臣之精力盡<lb/>
於此書伏望陛下寛其妄作之誅察其願忠之意以清<lb/>
<pb n="KR2b0007_WYG_000-5a"/>
間之燕時賜省覽監前世之興衰考當今之得失嘉善<lb/>
矜惡取是舎非足以懋稽古之盛徳躋無前之至治俾<lb/>
四海羣生咸蒙其福則臣雖委骨九泉志願永畢矣<lb/>
</p>
<p>
</p>
  </div>
</body>
</text>
</TEI>
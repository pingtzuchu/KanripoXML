<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷十四</head>
    <p>
<pb n="KR2b0007_WYG_014-1a"/>
欽定四庫全書<lb/>
　資治通鑑卷十四　　　　宋　司馬光　撰<lb/>
　　　　　　　　　　　　　　胡三省　音註<lb/>
　漢紀六<hi>起閼逢困敦盡重光協洽凡八年</hi>
　　太宗孝文皇帝中<lb/>
前三年冬十月丁酉晦日有食之十一月丁卯晦日有<lb/>
食之　詔曰前遣列侯之國<hi>事見上卷上年</hi>或辭未行丞相朕<lb/>
之所重其為朕率列侯之國<hi>為于偽翻</hi>十二月免丞相勃遣<lb/>
<pb n="KR2b0007_WYG_014-1b"/>
就國乙亥以太尉灌嬰為丞相罷太尉官屬丞相<hi>漢承秦制</hi>
<hi>以丞相太尉御史大夫為三公今周勃自丞相罷就國灌嬰自太尉為丞相因罷太尉官盖三公不必備之意</hi>
<hi>且兵柄難以輕屬也</hi>　夏四月城陽景王章薨<hi>諡法由義而濟曰景耆意大慮曰景</hi>
<hi>布義行剛曰景</hi>　初趙王敖獻美人於髙祖得幸有娠<hi>娠音身</hi>及<lb/>
貫髙事發<hi>見十二卷髙祖九年</hi>美人亦坐繫河内美人母弟趙兼<lb/>
因辟陽侯審食其言吕后<hi>食其音異基</hi>吕后妬弗肯白美人<lb/>
已生子恚即自殺<hi>恚於避翻</hi>吏奉其子詣上上悔名之曰長<lb/>
令吕后母之而𦵏其母真定後封長為淮南王<hi>見十二卷髙祖</hi>
<pb n="KR2b0007_WYG_014-2a"/>
<hi>十一年</hi>淮南王蚤失母常附吕后故孝恵吕后時得無患<lb/>
而常心怨辟陽侯以為不彊爭之於吕后使其母恨而<lb/>
死也及帝即位淮南王自以最親<hi>時髙祖諸子惟帝及長在故自以為最親</hi>
驕蹇數不奉法<hi>驕蹇謂不順也數所角翻</hi>上常寛假之是嵗入朝<hi>朝直</hi>
<hi>遥翻</hi>從上入苑囿獵與上同車常謂上大兄王有材力能<lb/>
扛鼎<hi>扛音江舉也</hi>乃往見辟陽侯自袖鐵椎椎辟陽侯令從<lb/>
者魏敬剄之<hi>從才用翻剄古頂翻</hi>馳走闕下肉袒謝罪帝傷其志<lb/>
為親故赦弗治<hi>為于偽翻治直之翻</hi>當是時薄太后及太子諸大<lb/>
<pb n="KR2b0007_WYG_014-2b"/>
臣皆憚淮南王淮南王以此歸國益驕恣出入稱警蹕<lb/>
稱制擬於天子袁盎諫曰諸侯太驕必生患上不聽<hi>為淮</hi>
<hi>南王謀反廢張本</hi>五月匈奴右賢王入居河南地<hi>右賢王匈奴貴王也居西</hi>
<hi>方直上郡以西接氐羌師古曰北地郡之北黄河之南即白羊王所居余謂其地在北河之南蒙恬所收衛青</hi>
<hi>所奪皆是地也</hi>侵盜上郡保塞蠻夷殺掠人民上幸甘泉<hi>蔡邕曰天</hi>
<hi>子車駕所至臣民以為僥倖故曰幸見令長三老官屬親臨軒作樂賜以酒食帛葛越巾佩帶之屬民爵有級</hi>
<hi>數或賜田租之半故因謂之幸也師古曰甘泉宫在雲陽本秦林光宫括地志在雍州雲陽縣西北三十八里</hi>
<hi>元和郡國志雲陽縣西北三十八里有車箱阪縈紆曲折財通單軌上阪即平原宏敞甘泉宫之地亦曰車盤</hi>
<pb n="KR2b0007_WYG_014-3a"/>
<hi>嶺沈敏求長安志雲陽磨石嶺山有甘泉</hi>遣丞相灌嬰發車騎八萬五千詣<lb/>
髙奴擊右賢王發中尉材官屬衛將軍軍長安<hi>此中尉所掌材</hi>
<hi>官士也觀此益足以明二年罷也衛將軍軍衛將軍之官本不罷</hi>右賢王走岀塞上自甘<lb/>
泉之髙奴因幸太原見故羣臣皆賜之復晉陽中都民<lb/>
三嵗租<hi>班志晉陽中都二縣皆屬太原郡髙帝十一年立帝為代王都晉陽如淳註曰文紀言都中都</hi>
<hi>又帝復晉陽中都二嵗似遷都於中都也括地志中都故城在汾州平遥縣西南十三里宋白曰漢文帝為代</hi>
<hi>王都中都故介休縣東南中都城也史記諸侯年表髙帝十年封子恒為代王都中都復方目翻</hi>留游<lb/>
太原十餘日初大臣之誅諸吕也朱虚侯功尤大大臣<lb/>
<pb n="KR2b0007_WYG_014-3b"/>
許盡以趙地王朱虚侯盡以梁地王東牟侯<hi>王于况翻下以義推</hi>
及帝立聞朱虚東牟之初欲立齊王<hi>事見上卷吕后八年</hi>故絀其<lb/>
功<hi>絀敕律翻貶下也</hi>及王諸子乃割齊二郡以王之興居自以<lb/>
失職奪功頗怏怏聞帝幸太原以為天子且自擊胡遂<lb/>
發兵反帝聞之罷丞相及行兵皆歸長安<hi>行兵行擊匈奴之兵也</hi>
以棘蒲侯柴武為大將軍將四將軍十萬衆擊之祁侯<lb/>
繒賀為將軍軍滎陽<hi>應劭曰棘蒲即常山平棘縣師古非之余據靳歙傳則棘蒲趙地也</hi>
<hi>在安陽以東宋白曰棘蒲春秋時晉邑漢初為棘蒲後改為平棘盖亦本應説也班志祁縣屬太原郡晉大夫</hi>
<pb n="KR2b0007_WYG_014-4a"/>
<hi>賈辛邑括地志并州祁縣城是也柴武繒賀皆髙帝功臣姓譜柴姓髙柴之後繒亦姓也以國為氏國語云申</hi>
<hi>繒方强韋昭注繒出於姒姓</hi>秋七月上自太原至長安詔濟北吏民<lb/>
兵未至先自定及以軍城邑降者皆赦之復官爵與王<lb/>
興居去來者赦之<hi>師古曰雖始與興居共反今棄之去而来降者亦赦之貢父曰髙帝詔曰</hi>
<hi>與綰居去来歸者赦之今此文當云與王興居居去来者赦之盖脱一居字也余謂貢父説是濟子禮翻降户</hi>
<hi>江翻</hi>八月濟北王興居兵敗自殺　初南陽張釋之為騎<lb/>
郎<hi>秦置南陽郡漢因之郎屬郎中令掌守門户出充車騎郎中有車騎户三將主車曰車郎主騎曰騎郎主</hi>
<hi>户衛曰户郎皆以中郎將主之騎竒寄翻</hi>十年不得調<hi>調徒釣翻選也</hi>欲免歸袁盎<lb/>
<pb n="KR2b0007_WYG_014-4b"/>
知其賢而薦之為謁者僕射<hi>班表謁者掌賔讃受事秩比六百石有僕射秩比千</hi>
<hi>石應劭曰謁請也白也僕主也漢官儀曰僕射秦官也僕主也古者主武事每官必有主射者以督課之</hi>釋<lb/>
之從行登虎圈上問上林尉諸禽獸簿<hi>虎圈養虎之所在上林圈求逺</hi>
<hi>翻班表有令有八丞十二尉武帝以後屬水衡都尉禽獸簿謂簿録禽獸之大數也</hi>十餘問尉左<lb/>
右視盡不能對<hi>盖帝問之而不能對故倉皇失措而左右視也師古曰視其屬官盡不能對非</hi>
<hi>也</hi>虎圈嗇夫從旁代尉對上所問禽獸簿甚悉欲以觀<lb/>
其能<hi>師古曰能謂材也能本獸名形似羆足似鹿為物堅中而强力故人之有賢材者皆謂之能</hi>口<lb/>
對響應無窮者<hi>虎圏嗇夫掌虎圈之吏也悉詳盡也響應者如響應聲言其捷也</hi>帝曰<lb/>
<pb n="KR2b0007_WYG_014-5a"/>
吏不當若是邪尉無賴<hi>言其才無足恃賴也援神契曰蝟多賴故不使超揚賴才也孟</hi>
<hi>子富嵗子弟多賴朱子曰賴藉也</hi>乃詔釋之拜嗇夫為上林令釋之久<lb/>
之前曰陛下以絳侯周勃何如人也上曰長者也<hi>長知兩翻</hi>
又復問東陽侯張相如何如人也<hi>班志東陽縣屬臨淮郡</hi>上復曰<lb/>
長者<hi>復扶又翻</hi>釋之曰夫絳侯東陽侯稱為長者此兩人言<lb/>
事曽不能出口豈效此嗇夫喋喋利口捷給哉<hi>晉灼曰喋音牒</hi>
且秦以任刀筆之吏<hi>師古曰刀所以削書也古者用簡牒故吏皆以刀筆自隨也揚子曰</hi>
<hi>刀不利筆不銛説文楚謂之聿吳謂之不律燕謂之弗秦謂之筆釋名筆述也述事而書之也</hi>爭以亟<lb/>
<pb n="KR2b0007_WYG_014-5b"/>
疾苛察相髙<hi>亟居力翻急也</hi>其敝徒文具而無實不聞其過陵<lb/>
遲至於土崩<hi>師古曰陵丘陵也陵遲言如丘陵之逶遲稍卑下也又曰陵夷夷平也言其頽替若</hi>
<hi>丘陵之漸平也</hi>今陛下以嗇夫口辨而超遷之臣恐天下隨風<lb/>
而靡爭為口辯而無其實夫下之化上疾於景響舉錯<lb/>
不可不審也<hi>錯七故翻後以義推</hi>帝曰善乃不拜嗇夫上就車召<lb/>
釋之參乗<hi>乗䋲證翻</hi>徐行問釋之秦之敝具以質言<hi>如淳曰質誠也</hi>
至宫上拜釋之為公車令頃之太子與梁王共車入朝<lb/>
不下司馬門於是釋之追止太子梁王無得入殿門遂<lb/>
<pb n="KR2b0007_WYG_014-6a"/>
劾不下公門不敬奏之<hi>班表公車令屬衛尉漢官儀公車司馬令掌殿司馬門如淳曰</hi>
<hi>宫衛令諸出入殿門公車司馬門者皆下不如令者罰金四兩程大昌曰通典衛尉公車令曰胡廣云諸門各</hi>
<hi>陳屯夾道其旁設兵以示威武交節立㦸以遮呵出入劾户槩翻又户得翻</hi>薄太后聞之帝<lb/>
免冠謝教兒子不謹薄太后乃使使承詔赦太子梁王<lb/>
然後得入帝由是竒釋之拜為中大夫<hi>中大夫掌論議屬郎中令其位</hi>
<hi>在太中大夫之下諫大夫之上武帝太初元年更名中大夫曰光禄大夫秩比二千石太中大夫秩比千石如</hi>
<hi>故至後漢志有光禄大夫太中大夫中散大夫諫議大夫胡廣曰光禄大夫本為中大夫武帝元狩五年置為</hi>
<hi>光禄大夫諫大夫世祖中興以為諫議大夫又有太中中散大夫此四等於古皆為天子之下大夫視列國之</hi>
<pb n="KR2b0007_WYG_014-6b"/>
<hi>上卿</hi>頃之至中郎將從行至覇陵上謂羣臣曰嗟乎以北<lb/>
山石為椁用紵絮斮陳漆其間<hi>師古曰美石出京師北山今宜州石是斮絮以</hi>
<hi>漆著其間也紵竹吕翻康曰紵檾屬細者為絟麤者為紵陸璣草木疏曰紵以麻也科生數十莖宿根在地中</hi>
<hi>至春自生不嵗種也荆揚之間一嵗三收今官園種之嵗再刈刈便生剝之以鐵若竹挟之表厚皮自脱但得</hi>
<hi>其裏韌如筋者謂之徽紵今南越紵布皆用此麻檾口穎翻斮側畧翻</hi>豈可動哉左右皆<lb/>
曰善釋之曰使其中有可欲者雖錮南山猶有隙使其<lb/>
中無可欲者雖無石槨又何戚焉<hi>錮音固冶銅鑄塞以為固也師古曰有可</hi>
<hi>欲謂多蔵金玉而厚𦵏之人皆欲發取之也是有間隙也無可欲謂不寘器備而薄𦵏人無欲攻掘取之者故</hi>
<pb n="KR2b0007_WYG_014-7a"/>
<hi>無憂戚也</hi>帝稱善是嵗釋之為廷尉上行出中渭橋<hi>張晏曰中渭橋</hi>
<hi>在渭橋中路臣瓉曰中渭橋兩岸之中索隐曰張晏臣瓚之説皆非也案今渭橋有三所一所在城西北咸陽</hi>
<hi>路曰西渭橋一所在城東北髙陵路曰東渭橋其中渭橋在長安故城之北</hi>有一人從橋下<lb/>
走乗輿馬驚<hi>乘繩證翻</hi>於是使騎捕之屬廷尉<hi>屬之欲翻下同</hi>釋之<lb/>
奏當此人犯蹕當罰金<hi>崔浩曰奏當謂處其罪也索隐曰案百官志云廷尉掌平刑罰</hi>
<hi>奏當一應郡國讞疑罪皆處當以報之也如淳曰蹕止行人乙令蹕先至而犯者罰金四兩</hi>上怒曰<lb/>
此人親驚吾馬馬賴和柔令他馬固不敗傷我乎而廷<lb/>
尉乃當之罸金釋之曰法者天下公共也今法如是更<lb/>
<pb n="KR2b0007_WYG_014-7b"/>
重之是法不信於民也且方其時上使使誅之則已今<lb/>
已下廷尉<hi>下遐嫁翻</hi>廷尉天下之平也壹傾天下用法皆為<lb/>
之輕重民安所錯其手足<hi>錯七故翻</hi>唯陛下察之上良久曰<lb/>
廷尉當是也其後人有盜髙廟坐前玉環得<hi>得言捕得也坐徂卧</hi>
<hi>翻</hi>帝怒下廷尉治釋之按盜宗廟服御物者為奏當棄<lb/>
市上大怒曰人無道乃盜先帝噐吾屬廷尉者欲致之<lb/>
族而君以法奏之<hi>索隐曰謂依律而斷也屬之欲翻</hi>非吾所以共承宗<lb/>
廟意也<hi>共讀曰恭</hi>釋之免冠頓首謝曰法如是足也且罪等<lb/>
<pb n="KR2b0007_WYG_014-8a"/>
然以逆順為差<hi>如淳曰罪等俱應死也盜玉環不若長陵土之逆仲馮曰此等讀如等級之等</hi>
<hi>言凡罪之等差</hi>今盜宗廟器而族之有如萬分一假令愚民取<lb/>
長陵一抔土<hi>長陵髙祖陵也張晏曰不欲指言故以取土喻之也師古曰抔謂以手掬之也抔步</hi>
<hi>侯翻</hi>陛下且何以加其法乎帝乃白太后許之<lb/>
四年冬十二月潁隂懿侯灌嬰薨　春正月甲午以御<lb/>
史大夫陽武張蒼為丞相<hi>班志陽武縣屬河南郡</hi>蒼好書博聞尤<lb/>
邃律厯<hi>好呼到翻</hi>　上召河東守季布<hi>河東本韓魏之地秦置郡</hi>欲以為<lb/>
御史大夫有言其勇使酒難近者<hi>應劭曰使酒酗酒也師古曰言因酒霑洽</hi>
<pb n="KR2b0007_WYG_014-8b"/>
<hi>而使氣也近謂附近天子而為大臣近其靳翻</hi>至留邸一月見罷<hi>師古曰既引見而罷令還</hi>
<hi>郡也貢父曰見罷猶言見逐見棄耳非引見也</hi>季布因進曰臣無功竊寵待罪<lb/>
河東陛下無故召臣此人必有以臣欺陛下者<hi>師古曰謂妄言</hi>
<hi>其賢故云欺也</hi>今臣至無所受事罷去此人必有毁臣者夫陛<lb/>
下以一人之譽而召臣以一人之毁而去臣<hi>譽音余去羌吕翻</hi>
臣恐天下有識聞之有以闚陛下之淺深也上黙然慙<lb/>
良久曰河東吾股肱郡故特召君耳　上議以賈誼任<lb/>
公卿之位大臣多短之曰洛陽之人年少初學<hi>少詩照翻</hi>専<lb/>
<pb n="KR2b0007_WYG_014-9a"/>
欲擅權紛亂諸事於是天子後亦疏之不用其議以為<lb/>
長沙王太傅<hi>長沙王吳差也漢制諸侯王國有太傅輔王疏與疎同</hi>　絳侯周勃<lb/>
既就國每河東守尉行縣至絳<hi>漢承秦制郡有守有尉守掌治其郡尉掌佐守</hi>
<hi>典武職甲卒行縣循行屬縣也行下孟翻</hi>勃自畏恐誅常被甲令家人持兵<lb/>
以見之<hi>被皮義翻</hi>其後人有上書告勃欲反下廷尉<hi>上時掌翻下遐</hi>
<hi>嫁翻</hi>廷尉逮捕勃治之勃恐不知置辭<hi>師古曰置立也辭對獄之辭</hi>吏<lb/>
稍侵辱之勃以千金與獄吏吏乃書牘背示之曰<hi>牘木簡也</hi>
<hi>以書獄辭李竒曰牘吏所執簿韋昭曰牘版也索隱曰簿即牘也故魏志秦宓以簿擊頬則亦簡牘之類也</hi>
<pb n="KR2b0007_WYG_014-9b"/>
以公主為證公主者帝女也勃太子勝之尚之<hi>韋昭曰尚奉也</hi>
<hi>不敢言娶也</hi>薄太后亦以為勃無反事帝朝太后太后以冒<lb/>
絮提帝曰<hi>應劭曰冒絮陌頟絮也如淳曰太后恚怒遭得左右物提之也晉灼曰巴蜀異物志謂頭</hi>
<hi>上巾為冒絮師古曰冒覆也老人所以覆其頭提擊之也提徒計翻索隱音抵擲也</hi>絳侯始誅諸<lb/>
吕綰皇帝璽<hi>綰烏版翻</hi>將兵於北軍不以此時反今居一小<lb/>
縣顧欲反邪帝既見絳侯獄辭乃謝曰吏方驗而出之<lb/>
於是使使持節赦絳侯復爵邑絳侯既出曰吾嘗將百<lb/>
萬軍然安知獄吏之貴乎　作顧成廟<hi>服䖍曰顧成廟在長安城南還</hi>
<pb n="KR2b0007_WYG_014-10a"/>
<hi>顧見城故名之應劭曰帝自為廟制度卑狭若顧望而成猶文王靈臺不日成之故曰顧成也如淳曰身存而</hi>
<hi>為廟若周之顧命也景帝廟號徳陽武帝廟號龍淵昭帝廟號徘徊宣帝廟號樂遊元帝廟號長夀成帝廟號</hi>
<hi>陽池師古曰以還顧見城於義無取义書本不作城郭字應説近之</hi>
五年春二月地震　初秦用半兩錢<hi>秦半兩錢重如其文</hi>髙祖嫌<lb/>
其重難用更鑄莢錢<hi>更工衡翻下同如淳曰如榆莢也莢音頬杜佑曰莢錢如榆莢重一</hi>
<hi>銖半徑五分文曰漢興即應劭所謂五分錢</hi>於是物價騰踊米至石萬錢夏<lb/>
四月更造四銖錢<hi>應劭曰文帝以五分錢太輕小更作四銖錢文亦曰半兩今民間半兩錢</hi>
<hi>最輕小者是也</hi>除盜鑄錢令使民得自鑄賈誼諫曰法使天下<lb/>
<pb n="KR2b0007_WYG_014-10b"/>
公得雇租鑄銅錫為錢<hi>師古曰雇租謂雇傭之直或租其本</hi>敢雜以鉛鐵<lb/>
為它巧者其罪黥然鑄錢之情非殽雜為巧則不可得<lb/>
贏<hi>師古曰殽謂亂雜也不得贏謂無餘利也言不雜鉛鐵則無利也殽音爻</hi>而殽之甚微為<lb/>
利甚厚<hi>師古曰微謂精妙也言殽雜鉛鐵其術精妙不可覺知而得利甚厚故令人輕犯姦而不可止</hi>
<hi>也余謂微細也言姦民殽雜鉛鐵其所費甚微而得利甚厚也</hi>夫事有召禍而法有起<lb/>
姦今令細民人操造幣之埶<hi>師古曰操持也人人皆得鑄錢也操千髙翻</hi>各<lb/>
隱屛而鑄作<hi>屛必郢翻蔽也言各自隱蔽而鑄錢也</hi>因欲禁其厚利微姦<lb/>
雖黥罪日報其埶不止<hi>蘇林曰報論余據張湯傳有訊鞫論報嚴延年傳有報囚師古</hi>
<pb n="KR2b0007_WYG_014-11a"/>
<hi>註皆以為論奏穫報原父註則謂報者為斷决囚若今有司書囚罪長吏判凖斷是也</hi>乃者民人<lb/>
抵罪多者一縣百數及吏之所疑搒笞犇走者甚衆<hi>搒音</hi>
<hi>彭</hi>夫縣法以誘民<hi>縣讀曰懸師古曰懸謂開立之</hi>使入陷阱孰多於此<lb/>
<hi>師古曰阱穿地以陷獸也阱才性翻</hi>又民用錢郡縣不同或用輕錢百加<lb/>
若干<hi>應劭曰時錢重四銖法錢百文當重一斤十六銖輕則以錢足之若干枚令滿平也師古曰若干且</hi>
<hi>設數之言也干猶箇也謂當如此箇數也而胡廣云若順也干求也當順所求而與之矣</hi>或用重錢<lb/>
平稱不受<hi>應劭曰用重錢則平稱有餘不能受也臣瓚曰秦錢重半兩漢初鑄莢錢文帝更鑄四銖</hi>
<hi>錢秦錢與莢錢皆當廢而故與四銖並行民以其見廢故用輕錢則百加若干用重錢則雖一當一猶復不受</hi>
<pb n="KR2b0007_WYG_014-11b"/>
<hi>是以郡縣不同也師古曰應説是也稱尺孕翻</hi>法錢不立<hi>師古曰依法之錢也</hi>吏急而壹<lb/>
之乎則大為煩苛而力不能勝縱而弗呵乎則市肆異<lb/>
用錢文大亂茍非其術何鄉而可哉今農事棄捐而采<lb/>
銅者日蕃<hi>勝音升鄉讀曰嚮蕃扶元翻</hi>釋其耒耨冶鎔炊炭姦錢日<lb/>
多五穀不為多<hi>言民棄其農而冶銅炊炭故五穀不為多為于偽翻</hi>善人怵而為<lb/>
姦邪愿民陷而之刑戮刑戮將甚不詳奈何而忽<hi>怵先律翻</hi>
<hi>又音黜誘也言動心於為姦邪也愿謹也師古曰詳平也忽忽忘也</hi>國知患此吏議必曰<lb/>
禁之禁之不得其術其傷必大令禁鑄錢則錢必重<hi>師古</hi>
<pb n="KR2b0007_WYG_014-12a"/>
<hi>曰令謂法令也</hi>重則其利深盜鑄如雲而起棄市之罪又不足<lb/>
以禁矣姦數不勝而法禁數潰銅使之然也<hi>數所角翻</hi>銅布<lb/>
於天下其為禍博矣故不如收之賈山亦上書諫以為<lb/>
錢者亡用器也<hi>亡與無通</hi>而可以易富貴富貴者人主之操<lb/>
柄也令民為之是與人主共操柄不可長也上不聽<hi>操千</hi>
<hi>髙翻長知兩翻</hi>是時太中大夫鄧通方寵幸上欲其富賜之蜀<lb/>
嚴道銅山使鑄錢<hi>班志嚴道屬蜀郡括地志雅州榮經縣北三里有銅山即鄧通得賜銅山</hi>
<hi>鑄錢者也唐榮經即漢嚴道也</hi>吳王濞有豫章銅山<hi>豫章秦鄣郡地髙帝分置豫章郡</hi>
<pb n="KR2b0007_WYG_014-12b"/>
招致天下亡命者以鑄錢東煮海水為鹽以故無賦而<lb/>
國用饒足<hi>史言吳以彊富致叛</hi>於是吳鄧錢布天下　初帝分代<lb/>
為二國<hi>事見上卷二年</hi>立皇子武為代王參為太原王是嵗徙<lb/>
代王武為淮陽王以太原王參為代王盡得故地<hi>故代國之</hi>
<hi>地</hi>
六年冬十月桃李華<hi>華讀如花</hi>淮南厲王長自作法令行於<lb/>
其國逐漢所置吏請自置相二千石<hi>王國自相至内史中尉皆吏二千石</hi>
<hi>漢為置之餘得自置今長驕橫逐漢所置吏而請自置之</hi>帝曲意從之又擅刑殺不<lb/>
<pb n="KR2b0007_WYG_014-13a"/>
辜及爵人至闗内侯<hi>闗内侯爵第十九爵自上出非侯王所擅</hi>數上書不遜<lb/>
順<hi>數所角翻</hi>帝重自切責之<hi>師古曰重難也</hi>乃令薄昭與書風諭之<lb/>
引管蔡及代頃王濟北王興居以為儆戒<hi>周公誅管叔蔡叔代頃王</hi>
<hi>髙祖兄仲也諡法甄心動懼曰頃敏以敬慎曰頃廢為侯事見十一卷髙祖七年興居事見上三年風讀曰諷</hi>
<hi>頃音傾</hi>王不説<hi>説讀/曰悦</hi>令大夫但士伍開章等七十人<hi>開姓也姓</hi>
<hi>譜衛公子開方之後</hi>與棘蒲侯柴武太子竒謀以輦車四十乗反<lb/>
谷口<hi>師古曰輦車古人輓行以載兵器也谷口在長安北處多險阻班志谷口縣屬左馮翊括地志谷口</hi>
<hi>故城在雍州醴泉縣東北四十里乗繩證翻</hi>令人使閩越匈奴事覺有司治<lb/>
<pb n="KR2b0007_WYG_014-13b"/>
之<hi>使疏吏翻下以義推</hi>使使召淮南王王至長安丞相張蒼典客<lb/>
馮敬行御史大夫事與宗正廷尉奏長罪當棄市制曰<lb/>
其赦長死罪廢勿王徙處蜀郡嚴道卭郵<hi>卭郵置名師古曰郵行書</hi>
<hi>之舍余據班志嚴道有卭來山卭水所出盖於其地置郵驛也杜佑曰卭州臨卭縣南有卭來山在雅州百丈</hi>
<hi>縣嚴道今雅州宋白曰秦㓕楚徙嚴王之族以實此地故曰嚴道勿王于况翻處昌吕翻卭渠容翻郵音尤</hi>
盡誅所與謀者載長以輜車令縣以次傳之<hi>傳直戀翻下同</hi>袁<lb/>
盎諫曰上素驕淮南王弗為置嚴傳相<hi>為于偽翻相息亮翻</hi>以故<lb/>
致此淮南王為人剛今暴摧折之臣恐卒逢霧露病死<lb/>
<pb n="KR2b0007_WYG_014-14a"/>
<hi>卒讀曰猝又音子恤翻終也</hi>陛下有殺弟之名奈何上曰吾特苦之<lb/>
耳今復之<hi>師古曰暫困苦之令其自悔即追還也</hi>淮南王果憤恚不食死<lb/>
縣傳至雍<hi>班志雍縣屬扶風雍於用翻</hi>雍令發封以死聞<hi>輜車有封前此所經</hi>
<hi>縣傳莫敢發至雍令乃發之</hi>上哭甚悲謂袁盎曰吾不聽公言卒亡<lb/>
淮南王<hi>卒子恤翻</hi>今為奈何盎曰獨斬丞相御史以謝天下<lb/>
乃可上即令丞相御史逮考諸縣傳送淮南王不發封<lb/>
餽侍者皆棄市以列侯𦵏淮南王於雍置守冢三十户<lb/>
　匈奴單于遺漢書曰前時皇帝言和親事稱書意合<lb/>
<pb n="KR2b0007_WYG_014-14b"/>
歡<hi>遺于季翻下同師古曰稱副也言與所遺書意相副而共結歡親稱尺證翻下同</hi>漢邊吏侵<lb/>
侮右賢王右賢王不請聽後義盧侯難支等計<hi>索隱曰難支匈</hi>
<hi>奴將名也</hi>與漢吏相距絶二主之約離兄弟之親故罰右賢<lb/>
王使之西求月氏擊之以天之福吏卒良馬力强以夷<lb/>
滅月氏盡斬殺降下定之<hi>氏音支降户江翻</hi>樓蘭烏孫呼揭<hi>樓蘭</hi>
<hi>國在西域之東垂後曰鄯善自武帝開河西之後地最近漢當白龍堆之道烏孫國治赤谷城師古曰烏孫於</hi>
<hi>西域諸戎其形最異今之胡人青眼赤須狀類獼猴是其種也史記正義呼揭國在𤓰州西北余據班史匈奴</hi>
<hi>北服丁零呼揭之國宣帝時匈奴乖亂其西方呼揭王自立為呼揭單于西域傳呼掲不在三十六國之數而</hi>
<pb n="KR2b0007_WYG_014-15a"/>
<hi>烏孫國東與匈奴接則呼揭盖在烏孫之東匈奴西北也師古曰揭丘例翻索隱其列翻正義音犂</hi>及其<lb/>
旁二十六國皆已為匈奴諸引弓之民<hi>釋名曰弓穹也張之穹穹然也</hi>
并為一家北州以定願寢兵休士卒養馬除前事復故<lb/>
約以安邊民皇帝即不欲匈奴近塞則且詔吏民逺舍<lb/>
<hi>近其靳翻</hi>帝報書曰單于欲除前事復故約朕甚嘉之此古<lb/>
聖王之志也漢與匈奴約為兄弟所以遺單于甚厚倍<lb/>
約離兄弟之親者常在匈奴<hi>倍蒲妹翻</hi>然右賢王事已在赦<lb/>
前單于勿深誅單于若稱書意明吿諸吏使無負約有<lb/>
<pb n="KR2b0007_WYG_014-15b"/>
信敬如單于書後頃之冒頓死子稽粥立<hi>稽音雞粥音育</hi>號曰<lb/>
老上單于老上單于初立帝復遣宗室女翁主為單于<lb/>
閼氏<hi>復扶又翻閼氏音煙支</hi>使宦者燕人中行説𫝊翁主<hi>中行姓説名中</hi>
<hi>行本出荀氏晉荀林父將中行因以為氏行户江翻説讀曰悦</hi>説不欲行漢强使之<hi>强其</hi>
<hi>兩翻</hi>説曰必我也為漢患者<hi>言為漢患者必我也史倒其文因當時語</hi>中行説<lb/>
既至因降單于單于甚親幸之初匈奴好漢繒絮食物<lb/>
<hi>繒帛也絮綿也好呼到翻下同</hi>中行説曰匈奴人衆不能當漢之一郡<lb/>
然所以强者以衣食異無仰於漢也今單于變俗好漢<lb/>
<pb n="KR2b0007_WYG_014-16a"/>
物漢物不過什二則匈奴盡歸於漢矣<hi>師古曰言漢費物十分之二則</hi>
<hi>匈奴之衆將盡歸於漢矣</hi>其得漢繒絮以馳草棘中衣袴皆裂敝以<lb/>
示不如旃裘之完善也得漢食物皆去之<hi>去丘吕翻棄也</hi>以示<lb/>
不如湩酪之便美也<hi>湩竹用翻又都奉翻乳汁也酪盧各翻以乳為之</hi>於是説<lb/>
教單于左右疏記以計課其人衆畜牧其遺漢書牘及<lb/>
印封皆令長大倨傲其辭<hi>遺于季翻</hi>自稱天地所生日月所<lb/>
置匈奴大單于漢使或訾笑匈奴俗無禮義者<hi>訾將此翻毁也</hi>
中行説輒窮漢使曰匈奴約束徑易行<hi>易以豉翻</hi>君臣簡可<lb/>
<pb n="KR2b0007_WYG_014-16b"/>
久一國之政猶一體也故匈奴雖亂必立宗種<hi>種章勇翻</hi>今<lb/>
中國雖云有禮義及親屬益疎則相殺奪以至易姓皆<lb/>
從此類也嗟土室之人<hi>匈奴之人逐水草居廬帳非如中國有室屋故謂中國人為土</hi>
<hi>室之人師古曰嗟者歎愍之言</hi>顧無多辭喋喋佔佔<hi>師古曰顧思念也喋喋利口也佔佔</hi>
<hi>衣裳貌也言漢人且當思念無為喋喋佔佔佔冒占翻</hi>顧漢所輸匈奴繒絮米糵<lb/>
令其量中必善美而已矣<hi>師古曰顧念也中猶滿也量中者滿其數也中竹仲翻</hi>
何以言為乎且所給備善則已不備苦惡則候秋熟以<lb/>
騎馳蹂而稼穡耳<hi>師古曰苦猶麤也蹂踐也而汝也韋昭曰苦音靡塩之塩蹂人九翻</hi>
<pb n="KR2b0007_WYG_014-17a"/>
梁太傅賈誼<hi>誼自長沙徴為梁懐王太傅</hi>上疏曰臣竊惟今之事勢<lb/>
可為痛哭者一可為流涕者二可為長太息者六若其<lb/>
它背理而傷道者難徧以疏舉<hi>背蒲妹翻</hi>進言者皆曰天下<lb/>
已安已治矣臣獨以為未也曰安且治者非愚則諛皆<lb/>
非事實知治亂之體者也<hi>治直吏翻下同</hi>夫抱火厝之積薪之<lb/>
下而寢其上<hi>厝千故翻置也</hi>火未及然因謂之安方今之勢何<lb/>
以異此陛下何不壹令臣得孰數之於前<hi>孰古熟字通用</hi>因陳<lb/>
治安之䇿試詳擇焉使為治勞志慮苦身體乏鐘鼓之<lb/>
<pb n="KR2b0007_WYG_014-17b"/>
樂勿為可也樂與今同而加之諸侯軌道<hi>師古曰軌道言遵法制也</hi>
<hi>樂音洛</hi>兵革不動匈奴賓服百姓素朴生為明帝没為明<lb/>
神名譽之美垂於無窮使顧成之廟稱為太宗上配太<lb/>
祖與漢亡極<hi>亡古無字通</hi>立經陳紀為萬世法雖有愚幼不<lb/>
肖之嗣猶得䝉業而安以陛下之明達因使少知治體<lb/>
者得佐下風致此非難也夫樹國固必相疑之勢<hi>鄭氏曰今</hi>
<hi>建立國泰大其埶固必相疑也臣瓚曰樹國於險固諸侯彊大則必與天子有相疑之埶也師古曰鄭説是</hi>
下數被其殃上數爽其憂<hi>如淳曰爽忒也數所角翻</hi>甚非所以安上<lb/>
<pb n="KR2b0007_WYG_014-18a"/>
而全下也今或親弟謀為東帝親兄之子西鄉而擊<hi>親弟</hi>
<hi>謂淮南厲王長謀反親兄之子謂齊悼恵王子濟北王興居欲西擊滎陽鄉讀曰嚮</hi>今吳又見告<lb/>
矣<hi>如淳曰時呉王濞不循漢法有告之者</hi>天子春秋鼎盛<hi>應劭曰鼎方也</hi>行義未<lb/>
過徳澤有加焉<hi>行下孟翻</hi>猶尚如是况莫大諸侯權力且十<lb/>
此者乎<hi>師古莫大謂無有大於其國者言最大也十此謂十倍於此余謂誼之大意盖謂淮南濟北當</hi>
<hi>文帝之時尚敢以一國為變使諸侯相合襲是跡而動則其權力十倍於此為患莫大焉</hi>然而天下<lb/>
少安何也大國之王幼弱未壯漢之所置傅相方握其<lb/>
事數年之後諸侯之王大抵皆冠<hi>師古曰大抵猶言大略也冠古玩翻</hi>血<lb/>
<pb n="KR2b0007_WYG_014-18b"/>
氣方剛漢之傅相稱病而賜罷彼自丞尉以上徧置私<lb/>
人如此有異淮南濟北之為邪此時而欲為治安雖堯<lb/>
舜不治黄帝曰日中必熭操刀必割<hi>孟康曰熭音衛日中盛者必暴熭也</hi>
<hi>臣瓚曰太公曰日中不熭是謂失時操刀不割失利之期言當及時也師古曰熭謂暴曬之也</hi>今令此<lb/>
道順而全安甚易<hi>易以豉翻</hi>不肯蚤為已乃墮骨肉之屬而<lb/>
抗剄之<hi>應劭曰抗其頭而剄之也師古曰墮毁也抗舉也剄割頸也墮許規翻剄工頂翻</hi>豈有<lb/>
異秦之季世虖<hi>虖古乎字</hi>其異姓負彊而動者漢已幸而勝<lb/>
之矣又不易其所以然同姓襲是跡而動既有徴矣<hi>徴證</hi>
<pb n="KR2b0007_WYG_014-19a"/>
<hi>驗也</hi>其勢盡又復然殃旤之變未知所移明帝處之尚不<lb/>
能以安<hi>處昌吕翻</hi>後世將如之何臣竊跡前事<hi>師古曰尋前事之蹤跡</hi>
大抵彊者先反長沙乃二萬五千户耳功少而最完勢<lb/>
疏而最忠<hi>漢初功臣封王者獨長沙王吳芮傳國至文帝時</hi>非獨性異人也亦<lb/>
形勢然也曩令樊酈絳灌據數十城而王今雖以殘亡<lb/>
可也令信越之倫列為徹侯而居雖至今存可也然則<lb/>
天下之大計可知已欲諸王之皆忠附則莫若令如長<lb/>
沙王欲臣子勿菹醢則莫若令如樊酈等<hi>菹臻魚翻虀也醢呼改翻</hi>
<pb n="KR2b0007_WYG_014-19b"/>
<hi>肉醬也</hi>欲天下之治安莫若衆建諸侯而少其力力少則<lb/>
易使以義<hi>師古曰使以義使之遵禮義也少詩沼翻</hi>國小則亡邪心令海内<lb/>
之勢如身之使臂臂之使指莫不制從諸侯之君不敢<lb/>
有異心輻湊並進而歸命天子割地定制令齊趙楚各<lb/>
為若干國使悼惠王幽王元王之子孫畢以次各受祖<lb/>
之分地<hi>分扶問翻</hi>地盡而止其分地衆而子孫少者建以為<lb/>
國空而置之須其子孫生者舉使君之<hi>須待也</hi>一寸之地<lb/>
一人之衆天子亡所利焉<hi>亡古無字通下同</hi>誠以定治而已如<lb/>
<pb n="KR2b0007_WYG_014-20a"/>
此則卧赤子天下之上而安植遺腹朝委裘而天下不<lb/>
亂<hi>服䖍曰言天下安雖赤子遺腹在位猶不危也應劭曰植遺腹朝委裘皆未有所知也孟康曰委裘若容</hi>
<hi>衣天子未坐事先帝裘衣也植音值朝直遥翻</hi>當時大治後世誦聖<hi>師古曰稱其聖明</hi>
陛下誰憚而久不為此天下之勢方病大瘇<hi>如淳曰腫足曰瘇師</hi>
<hi>古曰瘇上勇翻</hi>一脛之大幾如要<hi>脛户定翻脚脛釋名曰脛莖也直而長似物莖也㡬居依</hi>
<hi>翻下同</hi>一指之大幾如股平居不可屈伸一二指慉身慮<lb/>
無聊<hi>師古曰慉謂動而痛也聊賴也慉丑六翻</hi>失今不治必為錮疾<hi>師古曰錮疾堅</hi>
<hi>久之疾</hi>後雖有扁鵲不能為己<hi>師古曰扁鵲良醫也為治也已語終辭</hi>病非<lb/>
<pb n="KR2b0007_WYG_014-20b"/>
徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<hi>師古曰<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>古蹠字之石翻足下曰蹠今所呼脚掌是也盭古戾字言足蹠</hi>
<hi>反戾不可行也</hi>元王之子帝之從弟也今之王者從弟之子也<lb/>
恵王之子親兄子也今之王者兄子之子也<hi>楚元王交髙帝之弟</hi>
<hi>其子於文帝為從弟齊悼恵王肥髙帝之庶長子其子於文帝為親兄子從才用翻</hi>親者或亡分<lb/>
地以安天下疏者或制大權以偪天子<hi>師古曰廣立藩屏則天下安故</hi>
<hi>曰以安天下偪古逼字</hi>臣故曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可痛哭者<lb/>
此病是也天下之勢方倒縣<hi>縣古懸字通下同</hi>凡天子者天下<lb/>
之首何也上也蠻夷者天下之足何也下也今匈奴嫚<lb/>
<pb n="KR2b0007_WYG_014-21a"/>
侮侵掠至不敬也而漢嵗致金絮采繒以奉之足反居<lb/>
上首顧居下<hi>師古曰顧亦反也</hi>倒懸如此莫之能解猶為國有<lb/>
人乎<hi>師古曰顛倒如此而不能解救豈謂國有明智之人乎</hi>可為流涕者此也今<lb/>
不獵猛敵而獵田彘不搏反寇而搏畜菟翫細娛而不<lb/>
圖大患徳可逺加而直數百里外威令不勝可為流涕<lb/>
者此也今庶人屋壁得為帝服倡優下賤得為后飾且<lb/>
帝之身自衣皁綈<hi>綈徒奚翻厚繒也衣於既翻下能衣同</hi>而富民牆屋被<lb/>
文繡<hi>被皮義翻</hi>天子之后以緣其領庶人孽妾以緣其履<hi>師古</hi>
<pb n="KR2b0007_WYG_014-21b"/>
<hi>曰縁熒絹翻孽庶賤者</hi>此臣所謂舛也夫百人作之不能衣一人<lb/>
欲天下亡寒胡可得也一人耕之十人聚而食之欲天<lb/>
下亡飢不可得也飢寒切於民之肌膚欲其亡為姦邪<lb/>
不可得也可為長太息者此也商君遺禮義棄仁恩并<lb/>
心於進取行之二嵗秦俗日敗故秦人家富子壯則出<lb/>
分<hi>分扶問翻</hi>家貧子壯則出贅借父耰鉏慮有徳色<hi>師古曰耰摩田</hi>
<hi>器言以耰及鉏借與其父而容色自矜以為恩徳也耰音憂</hi>母取箕箒立而誶語<hi>服䖍</hi>
<hi>曰誶猶罵也張晏曰誶語讓也誶音碎</hi>抱哺其子與公併倨<hi>師古曰哺飤也言婦抱其</hi>
<pb n="KR2b0007_WYG_014-22a"/>
<hi>子而哺之乃與其舅併倨無禮之甚也哺音步併步鼎翻</hi>婦姑不相説<hi>説讀曰悦</hi>則反脣<lb/>
而相稽<hi>應劭曰稽計也相與計校也稽工奚翻</hi>其慈子耆利不同禽獸者<lb/>
亡幾耳<hi>師古曰惟有慈愛其子而貪耆財利不異於禽獸也無㡬言不多也幾居豈翻仲馮曰誼謂秦</hi>
<hi>人不知孝義但知愛子貪利而已此其去禽獸無幾也耆古嗜字通用</hi>今其遺風餘俗猶<lb/>
尚未改棄禮義捐亷恥日甚可謂月異而嵗不同矣逐<lb/>
利不耳慮非顧行也<hi>師古曰言其所追赴惟計利與不耳念慮之中非顧所行之善惡貢</hi>
<hi>父曰慮大率也不讀曰否</hi>今其甚者殺父兄矣而大臣特以簿書不<lb/>
報期㑹之間以為大故至於俗流失世壊敗因恬而不<lb/>
<pb n="KR2b0007_WYG_014-22b"/>
知怪<hi>師古曰恬安也徒兼翻</hi>慮不動於耳目以為是適然耳<hi>師古曰適</hi>
<hi>當也謂事理當然</hi>夫移風易俗使天下囘心而鄉道<hi>鄉讀曰嚮</hi>類非<lb/>
俗吏之所能為也俗吏之所務在於刀筆筐箧<hi>師古曰刀所以</hi>
<hi>削書札筐箧所以盛書也箧音古頰翻</hi>而不知大體陛下又不自憂竊為<lb/>
陛下惜之<hi>為于偽翻</hi>豈如今定經制令君君臣臣上下有差<lb/>
父子六親各得其宜<hi>賢曰六親謂父子兄弟夫婦也</hi>此業壹定世世常<lb/>
安而後有所持循矣<hi>師古曰執持而順行之</hi>若夫經制不定是猶<lb/>
度江河亡維楫<hi>師古曰維所以繋船楫所以刺船也詩曰紼縭維之楫音集又音接</hi>中流<lb/>
<pb n="KR2b0007_WYG_014-23a"/>
而遇風波船必覆矣可為長太息者此也夏殷周為天<lb/>
子皆數十世秦為天子二世而亡人性不甚相逺也<hi>逺于</hi>
<hi>萬翻</hi>何三代之君有道之長而秦無道之暴也其故可知<lb/>
也古之王者太子乃生<hi>師古曰乃始也</hi>固舉以禮有司齊肅端<lb/>
冕見之南郊<hi>齊讀曰齋見户電翻</hi>過闕則下過廟則趨故自為赤<lb/>
子<hi>仲馮曰嬰兒體色赤故曰赤子</hi>而教固已行矣孩提有識<hi>師古曰孩小兒也提</hi>
<hi>謂提撕之</hi>三公三少明孝仁禮義以道習之<hi>太師太傅太保為三公少師少</hi>
<hi>傅少保為三少少詩照翻</hi>逐去邪人不使見惡行<hi>去羌吕翻行下孟翻</hi>於是皆<lb/>
<pb n="KR2b0007_WYG_014-23b"/>
選天下之端士孝弟博聞有道術者以衛翼之使與太<lb/>
子居處出入<hi>處昌吕翻</hi>故太子乃生而見正事聞正言行正<lb/>
道左右前後皆正人也夫習與正人居之不能毋正猶<lb/>
生長於齊不能不齊言也習與不正人居之不能毋不<lb/>
正猶生長於楚之地不能不楚言也孔子曰少成若天<lb/>
性習貫如自然<hi>師古曰貫亦習也工宦翻下積貫同</hi>習與智長故切而不<lb/>
媿<hi>師古曰每被切磋故無大過可愧恥之事長知兩翻</hi>化與心成故中道若性夫<lb/>
三代之所以長久者以其輔翼太子有此具也及秦而<lb/>
<pb n="KR2b0007_WYG_014-24a"/>
不然使趙髙𫝊胡亥而教之獄所習者非斬劓人則夷<lb/>
人之三族也<hi>劓魚器翻割鼻也</hi>胡亥今日即位而明日射人<hi>射而</hi>
<hi>亦翻</hi>忠諫者謂之誹謗深計者謂之妖言其視殺人若艾<lb/>
草菅然<hi>艾與刈同師古曰菅茅也音姦</hi>豈惟胡亥之性惡哉彼其所以<lb/>
道之者非其理故也<hi>道讀曰導</hi>鄙諺曰前車覆後車誡秦世<lb/>
之所以亟絶者其轍跡可見也<hi>師古曰亟急也車跡曰轍</hi>然而不避<lb/>
是後車又將覆也天下之命縣於太子<hi>縣讀曰懸</hi>太子之善<lb/>
在於早諭教與選左右<hi>師古曰諭曉告也與猶及也</hi>夫心未濫而先<lb/>
<pb n="KR2b0007_WYG_014-24b"/>
諭教則化易成也<hi>易以豉翻</hi>開於道術智誼之指則教之力<lb/>
也若其服習積貫則左右而已夫胡粤之人生而同聲<lb/>
嗜欲不異及其長而成俗累數譯而不能相通<hi>譯傳言也夷狄</hi>
<hi>與中國言語不同故欲通夷狄之言者譯之周禮象胥是也長知兩翻</hi>有雖死而不相為<lb/>
者<hi>蘇林曰言其人不能易事相為處</hi>則教習然也臣故曰選左右早諭<lb/>
教最急夫教得而左右正則太子正矣太子正而天下<lb/>
定矣書曰一人有慶兆民賴之<hi>師古曰周書吕刑之辭也一人天子也言天子</hi>
<hi>有善則兆庶獲其利</hi>此時務也凡人之智能見已然不能見將然<lb/>
<pb n="KR2b0007_WYG_014-25a"/>
夫禮者禁於將然之前<hi>師古曰將然謂欲有其事</hi>而灋者禁於已然<lb/>
之後是故灋之所為用易見而禮之所為生難知也<hi>易以</hi>
<hi>豉翻</hi>若夫慶賞以勸善刑罰以懲惡先王執此之政堅如<lb/>
金石行此之令信如四時據此之公無私如天地豈顧<lb/>
不用哉然而曰禮云禮云者貴絶惡於未萌而起教於<lb/>
㣲眇<hi>師古曰眇細小也</hi>使民日遷善逺辠而不自知也<hi>逺于願翻</hi>孔<lb/>
子曰聽訟吾猶人也必也使毋訟乎<hi>師古曰論語載孔子之言也言使吾</hi>
<hi>聽訟與衆人齊等然能先以徳義化之使無訟</hi>為人主計者莫如先審取舍<hi>師古</hi>
<pb n="KR2b0007_WYG_014-25b"/>
<hi>曰取所擇用也舍所棄置也舍讀曰捨下同</hi>取舍之極定於内而安危之萌<lb/>
應於外矣<hi>師古曰極中也萌始生也</hi>秦王之欲尊宗廟而安子孫與<lb/>
湯武同然而湯武廣大其徳行六七百嵗而弗失秦王<lb/>
治天下十餘嵗則大敗<hi>治直之翻</hi>此亡他故矣<hi>亡古無字通下同</hi>湯<lb/>
武之定取舍審而秦王之定取舍不審矣夫天下大器<lb/>
也今人之置器置諸安處則安置諸危處則危天下之<lb/>
情與器無以異在天子之所置之湯武置天下於仁義<lb/>
禮樂累子孫數十世此天下所共聞也秦王置天下於<lb/>
<pb n="KR2b0007_WYG_014-26a"/>
灋令刑罰旤幾及身<hi>幾居依翻</hi>子孫誅絶此天下之所共見<lb/>
也是非其明效大驗邪人之言曰聽言之道必以其事<lb/>
觀之則言者莫敢妄言今或言禮誼之不如灋令教化<lb/>
之不如刑罰人主胡不引殷周秦事以觀之也<hi>胡何也</hi>人<lb/>
主之尊譬如堂羣臣如陛衆庶如地故陛九級上㢘逺<lb/>
地則堂髙<hi>逺于願翻下同</hi>陛無級㢘近地則堂卑髙者難攀卑<lb/>
者易陵<hi>師古曰級等也㢘側隅也陵乗也</hi>理勢然也故古者聖王制為<lb/>
等列内有公卿大夫士外有公侯伯子男然後有官師<lb/>
<pb n="KR2b0007_WYG_014-26b"/>
小吏<hi>師古曰官師一官之長</hi>延及庶人等級分明而天子加焉故<lb/>
其尊不可及也里諺曰欲投鼠而忌器此善諭也鼠近<lb/>
於器尚憚不投恐傷其器况於貴臣之近主乎<hi>近其靳翻</hi>㢘<lb/>
恥節禮以治君子故有賜死而無戮辱是以黥劓之辠<lb/>
不及大夫<hi>杜佑曰刑不上大夫者古之大夫有坐不㢘汙穢者則曰簠簋不飭淫亂男女無别者則</hi>
<hi>曰帷薄不脩罔上不忠者則曰臣節未著罷軟不勝任者則曰下官不職干國之紀則曰行事不請此五者大</hi>
<hi>夫定罪之名矣不忍斥然正以呼之其在五刑之域者云云如後誼所云</hi>以其離主上不逺<lb/>
也<hi>離力智翻</hi>禮不敢齒君之路馬蹵其芻者有罰<hi>齒謂審其齒嵗也蹵蹋</hi>
<pb n="KR2b0007_WYG_014-27a"/>
<hi>也芻馬所食草記曲禮以足蹵路馬芻有誅齒路馬有誅蹵千六翻</hi>所以為主上豫逺不<lb/>
敬也今自王侯三公之貴皆天子之所改容而禮之也<lb/>
古天子之所謂伯父伯舅也<hi>師古曰天子呼諸侯長者同姓則曰伯父異姓則曰</hi>
<hi>伯舅伯長也</hi>而令與衆庶同黥劓髠刖笞傌棄市之灋<hi>髠苦昆翻</hi>
<hi>刖音月斷足也笞丑之翻傌音罵毛晃曰戮辱也</hi>然則堂不無陛虖被戮辱者<lb/>
不泰迫虖<hi>師古曰迫天子也</hi>㢘恥不行大臣無乃握重權大官<lb/>
而有徒𨽻無恥之心虖夫望夷之事二世見當以重灋<lb/>
者<hi>如淳曰決罪曰當閻樂殺二世於望夷宫本由秦制無忌上之風也仲馮曰趙髙殺二世盖又以法定其</hi>
<pb n="KR2b0007_WYG_014-27b"/>
<hi>罪</hi>投䑕而不忌器之習也臣聞之履雖鮮不加於枕冠雖<lb/>
敝不以苴履<hi>師古曰苴者履中之藉苴子余翻</hi>夫嘗已在貴寵之位天<lb/>
子改容而禮貌之矣<hi>師古曰禮貌謂加禮容而敬之也</hi>吏民嘗俯伏以<lb/>
敬畏之矣今而有過帝令廢之可也退之可也賜之死<lb/>
可也滅之可也若夫束縳之係緤之<hi>師古曰緤謂以長繩係之也緤先列</hi>
<hi>翻</hi>輸之司寇編之徒官<hi>師古曰司寇主刑罰之官編次列也徒官謂刑徒輸作于官者</hi>
司寇小吏詈罵而榜笞之<hi>榜音彭</hi>殆非所以令衆庶見也<lb/>
夫卑賤者習知尊貴者之一旦吾亦乃可以加此也<hi>蘇林</hi>
<pb n="KR2b0007_WYG_014-28a"/>
<hi>曰知有一旦之刑</hi>非所以尊尊貴貴之化也古者大臣有坐不<lb/>
㢘而廢者不謂不㢘曰簠簋不飭<hi>師古曰簠簋所以盛飯也方曰簠圓曰簋</hi>
<hi>埤雅曰龜有靈徳伏匿而噎善潛而不志於養故古者簠簋皆為龜形於其上而大臣以貪墨坐廢者曰簠簋</hi>
<hi>不飭賈公彦曰簠内圓外方簋内方外圓皆受斗二升簠音甫又音扶簋音軌</hi>坐汙穢淫亂男<lb/>
女無别者不曰汙穢曰帷薄不修坐罷軟不勝任者不<lb/>
謂罷軟曰下官不職<hi>師古曰罷廢於事也軟弱也罷讀曰疲軟人兖翻勝音升</hi>故貴<lb/>
大臣定有其辠矣猶未斥然正以呼之也尚遷就而為<lb/>
之諱也故其在大譴大何之域者<hi>師古曰譴責也何問也域界局也</hi>聞<lb/>
<pb n="KR2b0007_WYG_014-28b"/>
譴何則白冠氂纓<hi>鄭氏曰以毛作纓白冠喪服也</hi>盤水加劒造請室而<lb/>
請辠耳<hi>應劭曰請室請罪之室蘇林曰音潔清之清胡公漢官車駕出有清室令在前先驅此官有别</hi>
<hi>獄也如淳曰水性平若已有正罪君以平法治之也加劒當以自刎也或曰殺牲以盤水取頸血故示若此也</hi>
<hi>造七到翻</hi>上不執縳係引而行也其有中辠者聞命而自弛<lb/>
上不使人頸盭而加也<hi>師古曰中辠非大非小也弛廢也自廢而死蘇林曰不戾其頸</hi>
<hi>而親加刀鋸弛式爾翻盭古戾字音盧計翻</hi>其有大罪者聞命則北面再拜<lb/>
跪而自裁<hi>師古曰裁謂自刑殺也</hi>上不使人捽抑而刑之也<hi>師古曰捽</hi>
<hi>持頭髮也抑按也捽才兀翻</hi>曰子大夫自有過耳吾遇子有禮矣<hi>服䖍</hi>
<pb n="KR2b0007_WYG_014-29a"/>
<hi>曰子者男子美號</hi>遇之有禮故羣臣自憙<hi>師古曰憙讀曰喜許吏翻喜好也好為志</hi>
<hi>氣也</hi>嬰以㢘恥故人矜節行<hi>師古曰嬰加也矜尚也行下孟翻下同</hi>上設㢘<lb/>
恥禮義以遇其臣而臣不以節行報其上者則非人類<lb/>
也故化成俗定則為人臣者皆顧行而忘利守節而伏<lb/>
義故可以託不御之權可以寄六尺之孤<hi>言臣下矜尚節行故可託</hi>
<hi>以權柄不須復加制御應劭曰六尺之孤未能自立者也</hi>此厲㢘恥行禮義之所致<lb/>
也主上何喪焉<hi>師古曰喪失也言如此則於主上無所失喪息浪翻</hi>此之不為而<lb/>
顧彼之久行<hi>此謂以禮義㢘恥遇其臣彼謂戮辱貴臣言不為此而反久行彼也</hi>故曰可<lb/>
<pb n="KR2b0007_WYG_014-29b"/>
為長太息者此也誼以絳侯前逮繫獄卒無事<hi>卒子恤翻</hi>故<lb/>
以此譏上上深納其言養臣下有節是後大臣有罪皆<lb/>
自殺不受刑<hi>漢人相傳以大臣不對理陳寃為故事多有聞命而引決者然詣獄受刑者亦多有</hi>
<hi>之史特大槩言之耳</hi>
七年冬十月令列侯太夫人<hi>如淳曰列侯之妻稱夫人列侯死子復為列侯乃得</hi>
<hi>稱太夫人子不為列侯不得稱也</hi>夫人諸侯王子及吏二千石無得擅<lb/>
徴捕　夏四月赦天下六月癸酉未央宫東闕罘罳災<lb/>
<hi>如淳曰東闕與其兩旁罘罳皆災也晉灼曰東闕之罘罳獨災也師古曰罘罳謂連闕曲閣也以覆重刻垣墉</hi>
<pb n="KR2b0007_WYG_014-30a"/>
<hi>處其形罘罳然一曰屏也崔豹古今注曰罘罳屏也又云罘者復也罳者思也臣朝君至屏外復思所奏之事</hi>
<hi>於其下孔穎達曰屏謂之樹今浮思也釋宫文漢時謂屛為浮思解者以為天子外屏人臣至屏俯伏思念其</hi>
<hi>事按匠人城隅謂角浮思也漢時東闕浮思災以此諸文參之則浮思小樓也故城隅闕上皆有之然則屛上</hi>
<hi>亦為屋以覆屛墻故稱屛曰浮思蘇鶚演義曰罘者浮也罳者思也謂織絲之文輕疎虚浮之貌盖宫殿門闕</hi>
<hi>有此物也余謂蘇鶚之説有見於唐禁中之罘罳唐太和甘露之變宦者奉乗輿决罘罳北出者也此罘罳當</hi>
<hi>以舊註為正</hi>　民有歌淮南王者曰一尺布尚可縫一斗粟<lb/>
尚可舂兄弟二人不相容帝聞而病之<hi>臣瓚曰一尺布可縫而共衣一</hi>
<hi>斗粟可舂而共食况以天下之廣而兄弟不相容乎</hi>
<pb n="KR2b0007_WYG_014-30b"/>
八年夏封淮南厲王子安等四人為列侯<hi>淮南厲王長子安封阜陵</hi>
<hi>侯勃封安陽侯賜封陽周侯良封東城侯</hi>賈誼知上必將復王之也上疏諫<lb/>
曰淮南王之悖逆無道<hi>悖蒲内翻</hi>天下孰不知其罪陛下幸<lb/>
而赦遷之自疾而死天下孰以王死之不當<hi>當丁浪翻</hi>今奉<lb/>
尊罪人之子適足以負謗於天下耳<hi>師古曰言若尊王其子則是淮南王</hi>
<hi>無罪漢枉殺之也</hi>此人少壯<hi>師古曰少壯猶言稍長大少詩沼翻</hi>豈能忘其父哉<lb/>
白公勝所為父報仇者大父與叔父也<hi>為于偽翻</hi>白公為亂<lb/>
非欲取國代主發忿快志剡手以衝仇人之匈固為俱<lb/>
<pb n="KR2b0007_WYG_014-31a"/>
靡而已<hi>白公勝楚平王之孫太子建之子建得罪於平王出奔而死於鄭勝又奔吳子胥以吳師入郢</hi>
<hi>勝盖預焉是讎其大父也及其還楚殺子西子期是讎其叔父也剡式冉翻利也靡武彼翻師古曰言與仇人</hi>
<hi>俱斃康曰武皮切碎也</hi>淮南雖小黥布嘗用之矣<hi>事見十二卷髙祖十一年</hi>漢<lb/>
存特幸耳<hi>師古曰言漢之勝布得存此直天幸耳</hi>夫擅仇人足以危漢之<lb/>
資於䇿不便<hi>師古曰言假四子以資權則當危漢</hi>予之衆積之財<hi>予讀曰與</hi>此<lb/>
非有子胥白公報於廣都之中即疑有剸諸荆軻起於<lb/>
兩柱之間<hi>剸諸吳人為闔閭刺殺王僚荆軻事見七卷始皇二十年兩柱之間南面鄉明人君聽政</hi>
<hi>正坐之處剸音専</hi>所謂假賊兵為虎翼者也<hi>應劭曰周書云無為虎𫝊翼將飛入</hi>
<pb n="KR2b0007_WYG_014-31b"/>
<hi>邑擇人而食之</hi>願陛下少留計<hi>少詩沼翻</hi>上弗聽　有長星出于東<lb/>
方<hi>文穎曰孛彗長三星其占略同然其形象少異孛星光芒短其光四出蓬蓬孛孛也彗星光芒參參如掃</hi>
<hi>彗長星有一直指或竟天或三丈二丈無常也大法彗孛星多為除舊布新長星多為兵革事</hi>
九年春大旱<lb/>
十年冬上行幸甘泉　將軍薄昭殺漢使者帝不忍加<lb/>
誅使公卿從之飲酒欲令自引分<hi>引分猶言引決也</hi>昭不肯使<lb/>
羣臣喪服往哭之乃自殺<lb/>
　臣光曰李徳裕以為漢文帝誅薄昭斷則明矣<hi>斷丁亂翻</hi>
<pb n="KR2b0007_WYG_014-32a"/>
　<hi>下同</hi>於義則未安也秦康送晉文興如存之感<hi>詩小序曰秦康</hi>
　<hi>公之母晉獻公之女文公遭驪姬之難未反而秦姬卒穆公納文公康公時為太子贈送文公于渭之陽</hi>
　<hi>念母之不見也我見舅氏如母存焉</hi>况太后尚存唯一弟薄昭斷之不<lb/>
　疑非所以慰母氏之心也臣愚以為法者天下之公<lb/>
　器惟善持法者親疎如一無所不行則人莫敢有所<lb/>
　恃而犯之也夫薄昭雖素稱長者文帝不為置賢師<lb/>
　傅而用之典兵驕而犯上至於殺漢使者非有恃而<lb/>
　然乎若又從而赦之則與成哀之世何異哉魏文帝<lb/>
<pb n="KR2b0007_WYG_014-32b"/>
　嘗稱漢文帝之美而不取其殺薄昭曰舅后之家但<lb/>
　當養育以恩而不當假借以權既觸罪法又不得不<lb/>
　害譏文帝之始不防閑昭也斯言得之矣然則欲慰<lb/>
　母心者將慎之於始乎<lb/>
　<lb/>
　<lb/>
　<lb/>
　資治通鑑卷十四<lb/>
</p>
<p>
</p>
  </div>
</body>
</text>
</TEI>
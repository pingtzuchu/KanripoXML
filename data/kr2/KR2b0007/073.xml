<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷七十三</head>
    <p>
<pb n="KR2b0007_WYG_073-1a"/>
欽定四庫全書<lb/>
　資治通鑑卷七十三　　　宋　司馬光　撰<lb/>
　　　　　　　　　　　　　　胡三省　音註<lb/>
　魏紀五<hi>起旃䝉單閼盡彊圉大荒落凡三年</hi>
　　烈祖明皇帝中之下<lb/>
青龍三年春正月戊子以大將軍司馬懿為太尉　丁<lb/>
巳皇太后郭氏殂帝數問甄后死狀於太后<hi>甄后死見六十五卷</hi>
<hi>文帝之黄初年數所角翻甄之人翻</hi>　由是太后以憂殂　漢楊儀既殺<lb/>
<pb n="KR2b0007_WYG_073-1b"/>
魏延<hi>事見上卷上年</hi>自以為有大功宜代諸葛亮秉政而亮平<lb/>
生宻指以儀狷狹<hi>宻指蓋亮宻以語諸僚佐特儀不知耳狷吉掾翻</hi>意在蔣琬<lb/>
儀至成都拜中軍師無所統領從容而已<hi>從千容翻</hi>初儀事<lb/>
昭烈帝為尚書琬時為尚書郎後雖俱為丞相參軍長<lb/>
史儀每從行當其勞劇自謂年宦先琬才能踰之<hi>先悉薦翻</hi>
於是怨憤形于聲色歎咤之音發於五内<hi>咤叱稼翻噴也叱怒也五</hi>
<hi>内五藏之内也</hi>時人畏其言語不節莫敢從也惟後軍師費禕<lb/>
往慰省之<hi>費父沸翻省悉景翻</hi>儀對禕恨望前後云云<hi>云云師古曰猶言如</hi>
<pb n="KR2b0007_WYG_073-2a"/>
<hi>此如此也</hi>又語禕曰往者丞相亡沒之際吾若舉軍以就魏<lb/>
氏處世寧當落度如此邪<hi>語牛倨翻處昌吕翻度徒洛翻落度失意也</hi>令人<lb/>
追悔不可復及<hi>復扶又翻下同</hi>禕宻表其言漢主廢儀為民徙<lb/>
漢嘉郡<hi>漢嘉縣故青衣也漢順帝陽嘉二年改為漢嘉屬蜀郡屬國都尉蜀郡屬國安帝延光元年所</hi>
<hi>置蜀分為漢嘉郡</hi>儀至徙所復上書誹謗辭指激切遂下郡收<lb/>
儀<hi>上時掌翻下遐稼翻</hi>儀自殺　三月庚寅葬文德皇后<hi>文德郭后也郭</hi>
<hi>后諡曰德甄后諡曰昭</hi>　夏四月漢主以蔣琬為大將軍録尚書<lb/>
事費禕代琬為尚書令　帝好土功<hi>好呼到翻</hi>既作許昌宫<lb/>
<pb n="KR2b0007_WYG_073-2b"/>
<hi>事見上卷太和六年</hi>又治洛陽宫<hi>諸葛亮死帝乃大興宫室晉士燮所謂釋楚為外懼者此也治</hi>
<hi>直之翻</hi>起昭陽太極殿<hi>水經注明帝上法太極於洛陽南宫起太極殿即漢崇德殿之故處</hi>
築總章觀髙十餘丈<hi>舜有總章之訪相傳以為總章即明堂也觀闕也總章觀蓋在太極</hi>
<hi>殿前觀古玩翻髙居傲翻</hi>力役不已農桑失業司空陳羣上疏曰昔<lb/>
禹承唐虞之盛猶卑宫室而惡衣服况今喪亂之後人<lb/>
民至少<hi>喪息浪翻少詩沼翻</hi>比漢文景之時不過漢一大郡<hi>漢自秦項</hi>
<hi>之争民死於兵者多矣雖文景與民休息户口蕃息重以武帝窮奢極欲又減其半平帝元始之初民户一千</hi>
<hi>三百二十三萬三千六百一十二以班志考之汝南一郡户四十六萬一千五百八十七光武興於南陽至永</hi>
<pb n="KR2b0007_WYG_073-3a"/>
<hi>和元年户五十餘萬三國虎爭人衆之損萬有一存景元四年與蜀通計民户九十四萬三千二百四十三耳</hi>
<hi>當此之時謂不過漢文景時一大郡非虚語也</hi>加以邊境有事將士勞苦<hi>將即亮翻</hi>
若有水旱之患國家之深憂也昔劉備自成都至白水<lb/>
多作𫝊舍<hi>典略曰備鎮成都拔魏延督漢中於是起館舍築亭障從成都至白水闗四百餘區𫝊株</hi>
<hi>戀翻</hi>興費人役太祖知其疲民也今中國勞力亦吳蜀之<lb/>
所願此安危之機也惟陛下慮之帝荅曰王業宫室亦<lb/>
宜並立滅賊之後但當罷守禦耳豈可復興役邪<hi>復扶又翻</hi>
<hi>下同</hi>是固君之職蕭何之大略也<hi>此指蕭何治未央宫事為言</hi>羣曰昔<lb/>
<pb n="KR2b0007_WYG_073-3b"/>
漢祖惟與項羽争天下羽已滅宫室燒焚是以蕭何建武<lb/>
庫太倉皆是要急然髙祖猶非其壯麗<hi>羣因帝蕭何之言以陳善閉邪</hi>
<hi>蕭何事見十一卷髙帝七年</hi>今二虜未平誠不宜與古同也夫人之<lb/>
所欲莫不有辭况乃天王莫之敢違前欲壊武庫謂不<lb/>
可不壊也後欲置之謂不可不置也<hi>此皆指帝拒諫實事壊音怪</hi>若<lb/>
必作之固非臣下辭言所屈若少留神<hi>少詩沼翻下同</hi>卓然回<lb/>
意亦非臣下之所及也漢明帝欲起德陽殿鍾離意諫<lb/>
即用其言後乃復作之殿成謂羣臣曰鍾離尚書在不<lb/>
<pb n="KR2b0007_WYG_073-4a"/>
得成此殿也夫王者豈憚一人蓋為百姓也<hi>為于偽翻下同</hi>今<lb/>
臣曽不能少凝聖聽<hi>凝定也停也言帝不為之留聽也</hi>不及意逺矣帝<lb/>
乃為之少有減省帝耽于内寵婦官秩石擬百官之數<lb/>
<hi>西漢婦官十四等秩石視内外百官之數魏武建國始命王后其下五等曰夫人昭儀倢伃容華美人文帝増</hi>
<hi>貴嬪淑媛脩容順成良人明帝増淑妃昭華脩儀除順成官太和中始復命夫人登其位於淑妃之上自夫人</hi>
<hi>以下爵凡十二等貴嬪夫人位次皇后爵無所視淑妃位視相國爵比諸侯王淑媛位視御史大夫爵比縣公</hi>
<hi>昭儀比縣侯昭華比鄉侯脩容比亭侯脩儀比闗内侯倢伃比中二千石容華視真二千石美人視比二千石</hi>
<hi>良人視千石</hi>自貴人以下至掖庭灑掃凡數千人<hi>灑所賣翻掃素報翻</hi>
<pb n="KR2b0007_WYG_073-4b"/>
<hi>又並如字</hi>選女子知書可付信者六人以為女尚書使典省<lb/>
外奏事處當畫可<hi>漢東都之末宫中有女尚書處當奏事有不合上意區處其當而下之也</hi>
<hi>畫可畫從其所奏省悉景翻處昌吕翻</hi>廷尉髙柔上疏曰昔漢文惜十家<lb/>
之資不營小臺之娛去病慮匈奴之害不遑治第之事<lb/>
<hi>冶直之翻</hi>况今所損者非惟百金之費所憂者非徒北狄之<lb/>
患乎可粗成見所營立以充朝宴之儀<hi>粗坐五翻見賢遍翻朝直遥翻</hi>
訖罷作者使得就農二方平定復可徐興周禮天子后<lb/>
妃以下百二十人<hi>王立后三夫人九嬪二十七世婦八十一御妻是為百二十人</hi>嬪嬙<lb/>
<pb n="KR2b0007_WYG_073-5a"/>
之儀既已盛矣竊聞後庭之數或復過之<hi>嬪毘賔翻嬙慈良翻復扶</hi>
<hi>又翻下同</hi>聖嗣不昌殆能由此臣愚以為可妙簡淑媛以備<lb/>
内官之數<hi>媛美女也淑善也媛于絹翻</hi>其餘盡遣還家且以育精養<lb/>
神専静為寳如此則螽斯之徵可庶而致矣<hi>詩螽斯后妃子孫衆</hi>
<hi>多也</hi>帝報曰輒克昌言他復以聞<hi>輙以昌言自克也楊子曰勝己之私之謂克</hi>
是時獵法嚴峻殺禁地鹿者身死財産沒官有能覺告<lb/>
者厚加賞賜柔復上疏曰中間以來百姓供給衆役親<lb/>
田者既減<hi>親田謂躬親田畆者</hi>加頃復有獵禁羣鹿犯暴殘食生<lb/>
<pb n="KR2b0007_WYG_073-5b"/>
苖處處為害所傷不訾<hi>不訾言不可計量也</hi>民雖障防力不能禦<lb/>
至如滎陽左右周數百里嵗略不收方今天下生財者<lb/>
甚少而麋鹿之損者甚多卒有兵戎之役凶年之災<hi>卒讀</hi>
<hi>曰猝</hi>將無以待之惟陛下寛放民間使得捕鹿遂除其禁<lb/>
則衆庶永濟莫不恱豫矣帝又欲平北芒令於其上作<lb/>
臺觀望見孟津<hi>黃圖曰登之可以逺觀故曰觀觀古玩翻</hi>衛尉辛毗諫曰天<lb/>
地之性髙髙下下<hi>國語周太子晉曰天地成而聚於髙歸物於下四岳佐禹髙髙下下封崇</hi>
<hi>九山决汨九川</hi>今而反之既非其理加以損費人功民不堪役<lb/>
<pb n="KR2b0007_WYG_073-6a"/>
且若九河盈溢洪水為害而丘陵皆夷將何以禦之帝<lb/>
乃止少府楊阜上疏曰陛下奉武皇帝開拓之大業守<lb/>
文皇帝克終之元緒<hi>元始也緒絲端也言文帝克終武帝之志受禪易制此絲端所從始</hi>
<hi>也</hi>誠宜思齊往古聖賢之善治<hi>治直吏翻</hi>總觀季世放蕩之<lb/>
惡政曩使柦靈不廢髙祖之法度文景之恭儉太祖雖<lb/>
有神武於何所施而陛下何由處斯尊哉<hi>處昌吕翻</hi>今吳蜀<lb/>
未定軍旅在外諸所繕治惟陛下務從約節<hi>治直之翻</hi>帝優<lb/>
詔荅之阜復上疏曰堯尚茅茨而萬國安其居<hi>堯土堦三尺茅</hi>
<pb n="KR2b0007_WYG_073-6b"/>
<hi>茨不翦</hi>禹卑宫室而天下樂其業<hi>樂音洛</hi>及至殷周或堂崇<lb/>
三尺度以九筵耳<hi>周官考工記曰殷人重屋堂脩七尋堂崇三尺周人明堂度九尺之筵東</hi>
<hi>西九筵南北七筵堂崇一筵五室凡室二筵</hi>桀作璇室象廊<hi>史記龜策傳曰桀為瓦室紂為</hi>
<hi>象廊與此稍異</hi>紂為傾宫鹿臺<hi>新序曰鹿臺其大三里髙千仞臣瓉曰今在朝歌城中</hi>以<lb/>
喪其社稷<hi>喪息浪翻</hi>楚靈以築章華而身受禍<hi>楚靈王為章華之臺民不</hi>
<hi>堪命從亂如歸王走而死于芋尹氏</hi>秦始皇作阿房二世而滅<hi>事見七卷三十五年</hi>
夫不度萬民之力以從耳目之欲<hi>度徒洛翻</hi>未有不亡者也<lb/>
陛下當以堯舜禹湯文武為法則夏桀殷紂楚靈秦皇<lb/>
<pb n="KR2b0007_WYG_073-7a"/>
為深誡而乃自暇自逸惟宫臺是飾必有顛覆危亡之<lb/>
禍矣君作元首臣為股肱存亡一體得失同之臣雖駑<lb/>
怯敢忘爭臣之義<hi>駑音奴爭讀曰諍</hi>言不切至不足以感悟陛<lb/>
下陛下不察臣言恐皇祖烈考之祚墜于地使臣身死<lb/>
有補萬一則死之日猶生之年也謹叩棺沐浴伏俟重<lb/>
誅奏御<hi>叩近也御進也</hi>帝感其忠言手筆詔荅帝嘗著帽被縹<lb/>
綾半袖<hi>著陟略翻說文曰帽小兒蠻夷頭衣縹普沼翻青白色綾紋帛或謂之綺或謂之紋繒半袖半</hi>
<hi>臂也晉志曰帽名猶冠也義取於䝉覆其首其本纚也古者冠無幘冠下有纚以繒為之後世施幘於冠因或</hi>
<pb n="KR2b0007_WYG_073-7b"/>
<hi>裁纚為帽自乘輿宴居下至庶人無爵者皆服之被皮義翻</hi>阜問帝曰此於禮何法<lb/>
服也帝黙然不答自是不法服不以見阜阜又上疏欲<lb/>
省宫人諸不見幸者乃召御府吏問後宫人數<hi>少府屬官有御</hi>
<hi>府令典官婢員吏七十人吏從官三十人</hi>吏守舊令對曰禁宻不得宣露阜<lb/>
怒杖吏一百數之曰<hi>數所具翻</hi>國家不與九卿為宻反與小<lb/>
吏為宻乎帝愈嚴憚之散騎常侍蔣濟上疏曰昔句踐<lb/>
養胎以待用<hi>國語越王句踐困於㑹稽既反國命壯者無取老婦老者無取壯妻女子十七不嫁</hi>
<hi>丈夫二十不娶其父母有罪將免乳者以告公令醫守之生丈夫二壺酒一犬生女子二壺酒一豚生三人公</hi>
<pb n="KR2b0007_WYG_073-8a"/>
<hi>與之母生二人公與之餼散悉亶翻騎竒寄翻</hi>昭王恤病以雪仇<hi>燕昭王於破燕之後弔死</hi>
<hi>問疾欲以報齊雪先王之恥</hi>故能以弱燕服強齊羸越滅勁吳今二<lb/>
敵強盛當身不除百世之責也<hi>謂當帝之身不能滅吳蜀後世之責必歸於帝</hi>
以陛下聖明神武之略舍其緩者<hi>舍讀曰捨</hi>専心討賊臣以<lb/>
為無難矣中書侍郎東萊王基上疏曰<hi>按此則魏已改通事郎為中書</hi>
<hi>侍郎矣</hi>臣聞古人以水喻民曰水所以載舟亦所以覆舟<lb/>
<hi>家語載孔子之言</hi>顔淵曰東野子之御馬力盡矣而求進不已<lb/>
殆將敗矣<hi>荀子魯定公問於顔淵曰東野子善御乎顔淵曰善則善矣雖然其馬將失定公曰何以</hi>
<pb n="KR2b0007_WYG_073-8b"/>
<hi>知之顔淵曰臣以政知之昔舜巧於使民造父巧於使馬舜不窮其民力造父不窮其馬力是舜無失民造父</hi>
<hi>無失馬也今東野畢之御上車執轡御體正矣步驟馳騁朝禮畢矣歴險致逺馬力盡矣然猶求進不已是以</hi>
<hi>知之也</hi>今事役勞苦男女離曠願陛下深察東野之敝留<lb/>
意舟水之喻息奔駟於未盡節力役於未困昔漢有天<lb/>
下至孝文時唯有同姓諸侯而賈誼憂之曰置火積薪<lb/>
之下而寢其上因謂之安<hi>見十四卷漢文帝六年</hi>今冦賊未殄猛<lb/>
將擁兵檢之則無以應敵乆之則難以遺後<hi>謂五大在邊尾大不</hi>
<hi>掉非善計以詒後人也遺于季翻</hi>當盛明之世不務以除患若子孫不<lb/>
<pb n="KR2b0007_WYG_073-9a"/>
競<hi>競強也</hi>社稷之憂也使賈誼復起必深切於曩時矣<hi>言不</hi>
<hi>特痛哭流涕長太息而已復扶又翻下同</hi>帝皆不聽殿中監督役擅收蘭臺<lb/>
令史<hi>此殿中監以其時營造宫守使監作殿中耳非唐殿中監之官也觀後所謂校事可知矣又據晉書</hi>
<hi>輿服志大駕鹵簿左殿中御史右殿中監則魏時殿中監已有定官蘭臺令史屬御史臺㑹要曰漢謂御史臺</hi>
<hi>為蘭臺</hi>右僕射衛臻奏案之詔曰殿舍不成吾所留心卿<lb/>
推之何也<hi>推考鞫也</hi>臻曰古制侵官之法<hi>古者百官不相踰越左傳欒鍼曰侵</hi>
<hi>官冒也</hi>非患其勤事也<hi>惡烏路翻</hi>誠以所益者小所墮者大也<lb/>
<hi>墮讀曰隳</hi>臣每察校事類皆如此<hi>魏武建國置校事使察羣下</hi>若又縱之<lb/>
<pb n="KR2b0007_WYG_073-9b"/>
懼羣司將遂越職以至陵夷矣尚書涿郡孫禮固請罷<lb/>
役帝詔曰欽納讜言<hi>讜音黨</hi>促遣民作監作者復奏留一<lb/>
月有所成訖<hi>成訖言欲成殿舍以訖事也監古衘翻</hi>禮徑至作所不復重<lb/>
奏<hi>重直龍翻</hi>稱詔罷民帝竒其意而不責帝雖不能盡用羣<lb/>
臣直諫之言然皆優容之秋七月洛陽崇華殿災帝問<lb/>
侍中領太史令泰山髙堂隆<hi>太史令屬太常隆以侍中領之漢儒有髙堂生魯人</hi>
<hi>隆其後也姓譜齊公族有髙堂氏風俗通齊卿髙恭仲食采於髙堂</hi>曰此何咎也於禮寧<lb/>
有祈禳之義乎對曰易傳曰上不儉下不節孽火燒其<lb/>
<pb n="KR2b0007_WYG_073-10a"/>
室又曰君髙其臺天火為災<hi>京房易傳之辭傳直戀翻孽魚列翻</hi>此人君<lb/>
務飾宫室不知百姓空竭故天應之以旱火從髙殿起<lb/>
也詔問隆吾聞漢武之時栢梁災而大起宫殿以厭之<lb/>
<hi>事見二十一卷漢武帝太初元年厭益渉翻下同</hi>其義云何對曰夷越之巫所<lb/>
為非聖賢之明訓也五行志曰栢梁災其後有江充巫<lb/>
蠱事如志之言越巫建章無所厭也今宜罷散民役宫<lb/>
室之制務從約節清埽所災之處不敢於此有所立作<lb/>
則萐莆嘉禾必生此地<hi>萐山輒翻又色洽翻莆音蒲說文萐莆瑞草也堯時生於庖厨</hi>
<pb n="KR2b0007_WYG_073-10b"/>
<hi>扇暑而凉</hi>若乃疲民之力竭民之財非所以致符瑞而懐逺<lb/>
人也　八月庚午立皇子芳為齊王詢為秦王帝無子<lb/>
養二王為子宫省事秘莫有知其所由來者或云芳任<lb/>
城王楷之子也<hi>楷任城王彰之子任音壬</hi>　丁巳帝還洛陽　詔復<lb/>
立崇華殿<hi>復扶又翻</hi>更名曰九龍<hi>據髙堂隆傳時郡國有九龍見因以名殿更工衡翻</hi>
通引榖水過九龍殿前<hi>水經注穀渠東歴故金市南直千秋門枝流入石逗伏流注靈</hi>
<hi>芝九龍池</hi>為玉井綺欄蟾蜍含受神龍吐出使博士扶風馬<lb/>
鈞作司南車<hi>司南車即指南車也崔豹古今注曰黄帝與蚩尤戰于涿鹿蚩尤作大霧士皆迷路</hi>
<pb n="KR2b0007_WYG_073-11a"/>
<hi>乃作指南車以正四方述征記曰指南車上有木仙人持信旛車轉而人常指南</hi>水轉百戲<hi>傅𤣥</hi>
<hi>曰人有上百戲而不能動帝問鈞可動否對曰可動其巧可益否對曰可益受詔作之以大木彫構使其形若</hi>
<hi>輪平地施之潛以水發焉設為女樂舞象至令木人擊鼔吹簫作山嶽使木人跳絙擲劒縁絙倒立出入自在</hi>
<hi>百官行署舂磨鬬雞變巧百端</hi>陵霄闕始構有鵲巢其上帝以問髙堂<lb/>
隆對曰詩曰惟鵲有巢惟鳩居之<hi>詩召南鵲巢之辭也</hi>今興宫室<lb/>
起陵霄闕而鵲巢之此宫未成身不得居之象也天意<lb/>
若曰宫室未成將有他姓制御之斯乃上天之戒也夫<lb/>
天道無親惟與善人太戊武丁覩災悚懼故天降之福<lb/>
<pb n="KR2b0007_WYG_073-11b"/>
<hi>太戊桑榖生朝武丁飛雉雊鼎皆能戒懼轉災為福</hi>今若罷休百役増崇德政則<lb/>
三王可四五帝可六豈惟商宗轉禍為福而已哉帝為<lb/>
之動容<hi>為于偽翻下同</hi>帝性嚴急其督脩宫室有稽限者<hi>立為期限</hi>
<hi>以必其成及期而不成為稽限</hi>帝親召問言猶在口身首已分散騎常<lb/>
侍領秘書監王肅<hi>漢桓帝延熹二年置秘書監秩四百石</hi>上疏曰今宫室<lb/>
未就見作者三四萬人<hi>見賢遍翻</hi>九龍可以安聖體其内足<lb/>
以列六宫惟泰極已前功夫尚大<hi>泰極謂太極殿</hi>願陛下取常<lb/>
食禀之士非急要者之用選其丁壯擇留萬人使一期<lb/>
<pb n="KR2b0007_WYG_073-12a"/>
而更之<hi>更工衡翻</hi>咸知息代有日則莫不恱以即事勞而不<lb/>
怨矣<hi>易曰說以使民民忘其勞</hi>計一嵗有三百六十萬夫亦不為小<lb/>
當一嵗成者聽且三年分遣其餘使皆即農無窮之計<lb/>
也夫信之於民國家大寳也前車駕當幸洛陽發民為<lb/>
營有司命以營成而罷<hi>此營壘之營</hi>既成又利其功力不以<lb/>
時遣有司徒營目前之利<hi>此營求之營</hi>不顧經國之體臣愚<lb/>
以為自今已後儻復使民<hi>復扶又翻</hi>宜明其令使必如期以<lb/>
次有事寧使更發無或失信<hi>謂始焉於甲處營造發民就役次焉於乙處營造不</hi>
<pb n="KR2b0007_WYG_073-12b"/>
<hi>可仍用甲處就役之民寧使更發民以供乙處之役也</hi>凡陛下臨時之所行刑皆<lb/>
有罪之吏宜死之人也然衆庶不知謂為倉卒故願陛<lb/>
下下之於吏<hi>卒讀曰猝下之之下音户稼翻下同</hi>鈞其死也無使汙于宫<lb/>
掖<hi>鈞與均同汙烏故翻</hi>而為逺近所疑且人命至重難生易殺<hi>易以</hi>
<hi>䜴翻</hi>氣絶而不續者也是以聖賢重之昔漢文帝欲殺犯<lb/>
蹕者廷尉張釋之曰方其時上使誅之則已今下廷尉<lb/>
廷尉天下之平不可傾也<hi>事見十四卷漢文帝三年下遐稼翻</hi>臣以為大<lb/>
失其義非忠臣所宜陳也廷尉者天子之吏也猶不可<lb/>
<pb n="KR2b0007_WYG_073-13a"/>
以失平而天子之身反可以惑謬乎<hi>斯論誠足以矯張釋之之失言</hi>斯<lb/>
重於為己而輕於為君<hi>為于偽翻</hi>不忠之甚者也不可不察<lb/>
　中山恭王衮疾病令官屬曰男子不死於婦人之手<lb/>
<hi>喪大記之言</hi>亟以時營東堂堂成輿疾往居之又令世子曰<lb/>
汝幼為人君知樂不知苦必將以驕奢為失者也兄弟<lb/>
有不良之行<hi>樂音洛行下孟翻</hi>當造䣛諫之<hi>造䣛詣䣛前也造七到翻䣛與膝同</hi>
諫之不從流涕喻之喻之不改乃白其母猶不改當以<lb/>
奏聞并辭國土與其守寵罹禍不若貧賤全身也此亦<lb/>
<pb n="KR2b0007_WYG_073-13b"/>
謂大罪惡耳其微過細故當掩覆之<hi>覆敷救翻</hi>冬十月己酉<lb/>
衮卒　十一月丁酉帝行如許昌　是嵗幽州刺史王<lb/>
雄使勇士韓龍刺殺鮮卑軻比能自是種落離散<hi>刺七亦翻</hi>
<hi>種章勇翻</hi>互相侵伐強者逺遁弱者請服邊陲遂安　張掖<lb/>
柳谷口水溢涌<hi>魏氏春秋曰張掖刪丹縣金山𤣥川謚漢晉春秋曰氐池縣大柳谷口夜激波</hi>
<hi>涌溢刪丹氐池二縣漢志皆屬張掖晉志無之當是併省也五代志甘州張掖縣有大柳谷又後周廢金山縣</hi>
<hi>入刪丹縣蓋歴代廢置無常疆土有離合也</hi>寳石負圖狀象靈龜立于川西<lb/>
有石馬七及鳳凰麒麟白虎犧牛璜玦八卦列宿孛彗<lb/>
<pb n="KR2b0007_WYG_073-14a"/>
之象<hi>宿音秀孛蒲内翻彗徐芮翻乂徐醉翻又祥嵗翻</hi>又有文曰大討曹<hi>石圖之文</hi>
<hi>天意蓋昭昭矣</hi>詔書班天下以為嘉瑞任令于綽連齎以問鉅<lb/>
鹿張臶<hi>任縣前漢屬廣平國後漢屬鉅鹿郡魏復屬廣平郡師古曰任本晉邑也鄭皇頡奔晉為任大</hi>
<hi>夫劉昫曰唐邢州任縣漢鉅鹿南䜌縣地晉置任縣治苑郷城連齎者連詔書及班下石圖齎以問張臶也張</hi>
<hi>臶兼内外學故以問之臶徂悶翻又在甸翻祖悶翻</hi>臶宻謂綽曰夫神以知來不<lb/>
追既往祥兆先見而後廢興從之<hi>見賢遍翻</hi>今漢已乆亡魏<lb/>
已得之何所追興祥兆乎此石當今之變異而將來之<lb/>
符瑞也<hi>後人以此為晉繼魏之徴牛繼馬又以為元帝本牛氏繼司馬之徵</hi>　帝使人以<lb/>
<pb n="KR2b0007_WYG_073-14b"/>
馬易珠璣翡翠玳瑁於吳<hi>珠不圓者為璣又曰粗瑀為璣玳徒耐翻瑁蒲佩翻</hi>吳<lb/>
主曰此皆孤所不用而可以得馬孤何愛焉盡以與之<lb/>
四年春吳人鑄大錢一當五百<hi>杜佑曰孫權嘉平五年鑄大錢一當五百文曰</hi>
<hi>大錢五百徑一寸三分重十二銖</hi>　三月吳張昭卒年八十一昭容貎<lb/>
矜嚴有威風吳主以下舉邦憚之　夏四月漢主至湔<lb/>
登觀阪觀汶水之流<hi>湔即漢之湔氐道屬蜀郡汶水即㟭江水也㟭江出氐道西徼外㟭</hi>
<hi>山東流歴都安縣沈約曰縣蜀所立水經注曰都安縣有桃闗蜀守李氷作大堰于此謂之湔塴亦曰湔堰觀</hi>
<hi>阪在其上裴松之曰湔音翦晉書音義汶讀與㟭同諸葛亮既沒漢主游觀莫之敢止</hi>旬日而還<lb/>
<pb n="KR2b0007_WYG_073-15a"/>
<hi>還從宣翻又如字</hi>　武都氐苻健請降於漢<hi>以此觀之諸氐固先有苻姓矣不待</hi>
<hi>蒲堅以背文草付之祥乃姓苻也杜佑曰氐者西戎别種漢武帝開武都郡排其種人分竄山谷或在上禄或</hi>
<hi>在河隴左右魏武令夏侯淵討叛氐阿貴千萬等後因拔棄漢中遂徙武都之種於秦川是曰楊氐苻堅之先</hi>
<hi>是曰苻氐楊氐苻氐同出略陽世為婚姻降户江翻</hi>其弟不從將四百户來降<lb/>
五月乙卯樂平定侯董昭卒<hi>諡法大慮静民曰定純行不爽曰定</hi>　冬十<lb/>
月己卯帝還洛陽宫　甲申有星孛于大辰<hi>公羊傳曰大辰者何</hi>
<hi>大火也何休注曰大火與伐天之所以示民時早晚天下之所以取正故謂之大辰蔡邕曰自亢八度至尾四</hi>
<hi>度謂之大火陳卓曰自氐五度至尾九度曰大火之次於辰在卯孛蒲内翻</hi>又孛于東方髙<lb/>
<pb n="KR2b0007_WYG_073-15b"/>
堂隆上疏曰凡帝王徙都立邑皆先定天地社稷之位<lb/>
<hi>所謂圜丘方澤南北郊及社稷神位也</hi>敬恭以奉之將營宫室則宗廟為<lb/>
先廏庫為次居室為後<hi>記曲禮之言</hi>今圜丘方澤南北郊明<lb/>
堂社稷神位未定宗廟之制又未如禮而崇飾居室士<lb/>
民失業外人咸云宫人之用與軍國之費略齊民不堪<lb/>
命皆有怨怒書曰天聰明自我民聰明天明畏自我民<lb/>
明威<hi>書皋陶謨之言孔安國注曰言天因民而降之福民所歸者天命之天視聽人君之行用民為聰明</hi>
<hi>天明可畏亦用民成其威民所叛者天討之是天明可畏之效也</hi>言天之賞罰隨民言<lb/>
<pb n="KR2b0007_WYG_073-16a"/>
順民心也夫采椽卑宫唐虞大禹之所以垂皇風也<hi>采椽</hi>
<hi>即采來之木為椽不加斵削也</hi>玉臺瓊室夏癸商辛之所以犯昊天也<lb/>
<hi>張藴古曰彼昏不知瑶其臺而瓊其室文選東都賦注曰紂為瓊室以瓊瑶飾之</hi>今宫室過盛<lb/>
天彗章灼<hi>彗祥嵗翻音又見上</hi>斯乃慈父懇切之訓當崇孝子祇<lb/>
聳之禮不宜有忽以重天怒隆數切諫<hi>數所角翻下同</hi>帝頗不<lb/>
恱侍中盧毓進曰臣聞君明則臣直古之聖王惟恐不<lb/>
聞其過此乃臣等所以不及隆也帝乃解毓植之子也<lb/>
　十二月癸巳潁隂靖侯陳羣卒<hi>諡法恭已鮮言曰靖寛樂令終曰靖</hi>羣<lb/>
<pb n="KR2b0007_WYG_073-16b"/>
前後數陳得失<hi>數所角翻</hi>每上封事輒削其草時人及其子<lb/>
弟莫能知也論者或譏羣居位拱黙<hi>言拱手而已黙無一言</hi>正始<lb/>
中詔撰羣臣上書以為名臣奏議<hi>撰雛免翻</hi>朝士乃見羣諫<lb/>
事皆歎息焉<lb/>
　袁子論曰或云少府楊阜豈非忠臣哉見人主之非<lb/>
　則勃然觸之與人言未嘗不道<hi>道者言之也</hi>答曰夫仁者<lb/>
　愛人施之君謂之忠施於親謂之孝今為人臣見人<lb/>
　主失道力詆其非而播揚其惡可謂直士未為忠臣<lb/>
<pb n="KR2b0007_WYG_073-17a"/>
　也故司空陳羣則不然談論終日未嘗言人主之非<lb/>
　書數十上<hi>上時掌翻</hi>外人不知君子謂羣於是乎長者矣<lb/>
乙未帝行如許昌　詔公卿舉才德兼備者各一人司<lb/>
馬懿以兖州刺史太原王昶應選<hi>兖州統陳留東郡濟隂任城東平濟北泰</hi>
<hi>山昶丑兩翻</hi>昶為人謹厚名其兄子曰黙曰沈<hi>沈時林翻</hi>名其子<lb/>
曰渾曰深為書戒之曰吾以四者為名欲使汝曹顧名<lb/>
思義不敢違越也夫物速成則疾亡晚就而善終朝華<lb/>
之草夕而零落松栢之茂隆寒不衰是以君子戒於闕<lb/>
<pb n="KR2b0007_WYG_073-17b"/>
黨也<hi>論語闕黨童子將命或問之曰益者歟孔子曰吾見其居於位也見其與先生並行也非求益者也</hi>
<hi>欲速成者也</hi>夫能屈以為伸讓以為得弱以為強鮮不遂矣<lb/>
<hi>鮮息淺翻</hi>夫毁譽者愛惡之原而禍福之機也<hi>譽音余惡烏路翻</hi>孔<lb/>
子曰吾之於人誰毁誰譽<hi>見論語</hi>以聖人之德猶尚如此<lb/>
况庸庸之徒而輕毁譽哉人或毁己當退而求之於身<lb/>
若已有可毁之行則彼言當矣若已無可毁之行則彼<lb/>
言妄矣當則無怨於彼<hi>當丁浪翻</hi>妄則無害於身乂何反報<lb/>
焉諺曰救寒莫如重裘<hi>重直龍翻</hi>止謗莫如自脩斯言信矣<lb/>
<pb n="KR2b0007_WYG_073-18a"/>
<hi>昶之所以戒子姪如此然髙貴鄉公之難王沈陷於不忠平吳之役王渾與王濬爭功馬伏波萬里還書以戒</hi>
<hi>兄子固無益於兄子也</hi>
景初元年<hi>以改厯紀元景初</hi>春正月壬辰山茌縣言黃龍見<hi>山茌</hi>
<hi>前漢曰茌縣後漢及魏晉曰山茌屬泰山郡師古曰茌士疑翻應劭音淄裴松之音仕狸翻見賢遍翻</hi>髙<lb/>
堂隆以為魏得土德故其瑞黃龍見宜改正朔易服色<lb/>
以神明其政變民耳目帝從其議三月下詔改元以是<lb/>
月為孟夏四月服色尚黃犧牲用白從地正也<hi>是月春三月也</hi>
<hi>殷為地正以建丑十二月為嵗首服色尚黄以土代火之次犧牲用白從殷也</hi>更命太和厯曰<lb/>
<pb n="KR2b0007_WYG_073-18b"/>
景初厯<hi>太和厯注見目録七卷太和元年更工衡翻</hi>　五月己巳帝還洛陽<lb/>
　己丑大赦　六月戊申京都地震　己亥以尚書令<lb/>
陳矯為司徒令僕射衛臻為司空<hi>晉志曰尚書僕射漢本置一人獻帝建安</hi>
<hi>四年以執金吾榮郃為尚書左僕射僕射分置左右蓋自此始自晉迄于江左省置無恒置二則為左右僕射</hi>
<hi>或不兩置但曰尚書僕射令闕則左為省主若左右並闕則置尚書僕射以主左事</hi>　有司奏以<lb/>
武皇帝為魏太祖文皇帝為魏髙祖帝為魏烈祖三祖<lb/>
之廟萬世不毁<hi>沈約曰時羣公有司始奏更定七廟之制曰武皇帝肇建洪基撥亂夷險為魏</hi>
<hi>太祖文皇帝繼天革命應期受禪為魏髙祖上集成大命清定華夏興制禮樂為魏烈祖明帝在阼而其下先</hi>
<pb n="KR2b0007_WYG_073-19a"/>
<hi>擬定廟號非禮也諡法有功安民曰烈秉德尊業曰烈</hi>
　孫盛論曰夫諡以表行<hi>行下孟翻</hi>廟以存容未有當年而<lb/>
　逆制祖宗未終而豫自尊顯魏之羣司於是乎失正<lb/>
　矣<hi>羣司百執事之臣也</hi>
秋七月丁卯東鄉貞公陳矯卒<hi>諡法不隱無屈曰貞清白守節曰貞</hi>　公<lb/>
孫淵數對國中賔客出惡言<hi>數所角翻</hi>帝欲討之以荆州刺<lb/>
史毋丘儉為幽州刺史<hi>毋丘複姓毋音無</hi>儉上疏曰陛下即位<lb/>
以來未有可書吳蜀恃險未可卒平<hi>卒讀曰猝</hi>聊可以此方<lb/>
<pb n="KR2b0007_WYG_073-19b"/>
無用之士克定遼東<hi>鄭𤣥曰聊且略之辭</hi>光禄大夫衛臻曰儉所<lb/>
陳皆戰國細術非王者之事也吳頻嵗稱兵<hi>稱舉也</hi>冦亂<lb/>
邊境而猶按甲養士未果致討者誠以百姓疲勞故也<lb/>
淵生長海表相承三世<hi>度康淵凡三世長知兩翻</hi>外撫戎夷内脩戰<lb/>
射而儉欲以偏軍長驅朝至夕卷<hi>卷讀曰捲</hi>知其妄矣帝不<lb/>
聽使儉帥諸軍及鮮卑烏桓屯遼東南界<hi>帥讀曰率</hi>璽書徵<lb/>
淵淵遂發兵反逆儉於遼隧<hi>遼隧縣二漢屬遼東郡晉志無其地蓋在遼水東㟁</hi>
<hi>水經注𤣥莵郡髙句麗縣有遼山小遼水所出西南至遼隧縣入于大遼水璽斯氏翻</hi>㑹天雨十<lb/>
<pb n="KR2b0007_WYG_073-20a"/>
餘日遼水大漲儉與戰不利引軍還右北平淵因自立<lb/>
為燕王改元紹漢置百官遣使假鮮卑單于璽封拜邊<lb/>
民誘呼鮮卑以侵擾北方<hi>誘音酉</hi>　漢張后殂　九月冀<lb/>
兖徐豫大水<hi>冀州統趙鉅鹿安平平原樂陵勃海河間博陵清河中山常山徐州統彭城下邳東</hi>
<hi>海琅邪廣陵臨淮豫州統潁川汝南汝隂梁沛譙魯弋陽安豐</hi>　西平郭夫人有寵於<lb/>
帝<hi>夫人河右大族黄初中以本郡反叛沒入宫</hi>毛后愛弛帝游後園曲宴極<lb/>
樂<hi>曲宴禁中之宴猶言私宴也樂音洛下同</hi>郭夫人請延皇后帝不許因禁<lb/>
左右使不得宣<hi>宣布也露其事也</hi>后知之明日謂帝曰昨日游<lb/>
<pb n="KR2b0007_WYG_073-20b"/>
宴北園樂乎<hi>後園在洛城北隅</hi>帝以左右泄之所殺十餘人庚<lb/>
辰賜后死然猶加諡曰悼<hi>諡法中年早夭曰悼肆行無禮曰悼</hi>癸丑葬愍<lb/>
陵遷其弟曽為散騎常侍　冬十月帝用髙堂隆之議<lb/>
營洛陽南委粟山為圓丘<hi>魏氏春秋曰洛陽有委粟山在隂鄉魏時營為圓丘孔穎</hi>
<hi>逹曰委粟山在洛陽南二十里</hi>詔曰昔漢氏之初承秦滅學之後採摭<lb/>
殘缺以備郊祀四百餘年廢無禘禮<hi>摭之石翻禮五年一禘禘其祖之所</hi>
<hi>自出以其祖配之審諦昭穆而祭于太祖也禘所以異於祫者毁廟之主陳於太祖廟與祫同未毁廟之主則</hi>
<hi>各就其廟以祭此其異也春秋吉禘于莊公左傳晉人曰寡君之未禘祀杜預注曰禘祀三年之吉祭也僖八</hi>
<pb n="KR2b0007_WYG_073-21a"/>
<hi>年禘于太廟杜預曰三年大祭之名二者不同禮有禘有大禘以下文觀之則此乃禮記祭法所謂郊禘之禘</hi>
<hi>鄭氏注曰禘郊祖宗謂祭祀以配食也此禘謂祭昊天於圜丘也</hi>曹氏世系出自有虞<lb/>
今祀皇皇帝天於圓丘以始祖虞舜配祭皇皇后地於<lb/>
方丘以舜妃伊氏配<hi>舜妃堯女也堯伊祁氏</hi>祀皇天之神於南郊<lb/>
以武帝配祭皇地之祗於北郊以武宣皇后配　廬江<lb/>
主簿吕習宻使人請兵於吳欲開門為内應吳主使衛<lb/>
將軍全琮督前將軍朱桓等赴之既至事露吳軍還<hi>琮徂</hi>
<hi>宗翻還從宣翻又如字</hi>　諸葛恪至丹陽移書四部屬城長吏<hi>四部</hi>
<pb n="KR2b0007_WYG_073-21b"/>
<hi>當作四郡謂吳郡㑹稽新都鄱陽皆與丹陽隣接山越依阻出沒故令各保其疆界也或曰四部謂東南西北</hi>
<hi>四部都尉也</hi>令各保其疆界明立部伍其從化平民悉令屯<lb/>
居乃内諸將羅兵幽阻<hi>使諸將入扼幽阻之地故謂之内内讀曰納</hi>但繕藩<lb/>
籬不與交鋒俟其榖稼將熟輒縱兵芟刈使無遺種<hi>芟所</hi>
<hi>衘翻種章勇翻</hi>舊榖既盡新榖不收平民屯居略無所入於是<lb/>
山民饑窮漸出降首<hi>降户江翻首式救翻</hi>恪乃復敕下曰<hi>復扶又翻敕下</hi>
<hi>者出教令約敕其下也</hi>山民去惡從化皆當撫慰徙出外縣不得<lb/>
嫌疑有所拘執臼陽長胡伉得降民周遺<hi>臼陽既置長必以為縣其</hi>
<pb n="KR2b0007_WYG_073-22a"/>
<hi>地當在丹陽郡而今無所考</hi>遺舊惡民<hi>困迫暫出伉</hi>縳送言府恪以伉違<lb/>
教遂斬以徇民聞伉坐執人被戮<hi>伉胡朗翻又去浪翻</hi>知官惟欲<lb/>
出之而已於是老幼相攜而出嵗期人數皆如本規<hi>嵗期</hi>
<hi>人數見上卷青龍二年</hi>恪自領萬人餘分給諸將吳主嘉其功拜<lb/>
恪威北將軍<hi>威北將軍亦孫氏所創置</hi>封都鄉侯徙屯廬江皖口<hi>皖水</hi>
<hi>自霍山縣東南流三百四十里入大江謂之皖口皖户版翻</hi>　是嵗徙長安鐘簴槖<lb/>
佗銅人承露盤於洛陽盤折<hi>簴音巨佗徒河翻折而設翻</hi>聲聞數十<lb/>
里<hi>聞音問</hi>銅人重不可致留于霸城<hi>霸城即漢京兆霸陵縣故城也</hi>大發<lb/>
<pb n="KR2b0007_WYG_073-22b"/>
銅鑄銅人二號曰翁仲列坐於司馬門外又鑄黄龍鳳<lb/>
皇各一龍髙四丈鳳髙三丈餘<hi>髙古號翻</hi>置内殿前起土山<lb/>
於芳林園西北陬<hi>水經注大夏門内東側際城有景陽山即芳林園之西北陬也裴松之曰</hi>
<hi>芳林園即今華林園齊王芳即位改曰華林園陬將侯翻</hi>使公卿羣僚皆負土樹松<lb/>
竹雜木善草於其上捕山禽雜獸置其中司徒軍議掾<lb/>
董尋上疏諫曰<hi>漢公府無軍議掾此官魏置也掾俞絹翻</hi>臣聞古之直士盡<lb/>
言於國不避死亡故周昌比髙祖於桀紂劉輔譬趙后<lb/>
於人婢<hi>周昌注已見前劉輔事見三十一卷漢成帝永始元年</hi>天生忠直雖白刃<lb/>
<pb n="KR2b0007_WYG_073-23a"/>
沸湯往而不顧者誠為時主愛惜天下也<hi>為于偽翻</hi>建安以<lb/>
來野戰死亡或門殫户盡雖有存者遺孤老弱若今宫<lb/>
室狹小當廣大之猶宜隨時不妨農務况乃作無益之<lb/>
物黃龍鳳皇九龍承露盤此皆聖明之所不興也其功<lb/>
三倍於殿舍陛下既尊羣臣顯以冠冕被以文繡<hi>被皮義翻</hi>
載以華輿所以異於小人而使穿方舉土<hi>方穴土為方也漢書所謂</hi>
<hi>方中亦此義</hi>面目垢黒衣冠了鳥<hi>了鳥衣冠摧敝之貌</hi>毁國之光以崇<lb/>
無益甚非謂也孔子曰君使臣以禮臣事君以忠<hi>見論語孔</hi>
<pb n="KR2b0007_WYG_073-23b"/>
<hi>子對魯定公之辭</hi>無忠無禮國何以立臣知言出必死而臣自<lb/>
比於牛之一毛生既無益死亦何損<hi>司馬遷答任安書曰假令僕伏法受</hi>
<hi>誅若九牛亡一毛與螻蟻何異</hi>秉筆流涕心與世辭臣有八子臣死之<lb/>
後累陛下矣<hi>累力瑞翻</hi>將奏沐浴以待命帝曰董尋不畏死<lb/>
邪主者奏收尋有詔勿問髙堂隆上疏曰今世之小人<lb/>
好說秦漢之奢靡以蕩聖心<hi>好呼到翻</hi>求取亡國不度之器<lb/>
<hi>不度之器謂長安鍾簴槖佗銅人承露盤也</hi>勞役費損以傷德政非所以興<lb/>
禮樂之和保神明之休也帝不聽隆又上疏曰昔洪水<lb/>
<pb n="KR2b0007_WYG_073-24a"/>
滔天二十二載<hi>隆之此言蓋取鯀九載績用弗成禹治兖州作十有三載乃同合以為二十二</hi>
<hi>載之數載于亥翻</hi>堯舜君臣南面而已今無若時之急而使公<lb/>
卿大夫並與厮徒共供事役聞之四夷非嘉聲也垂之<lb/>
竹帛非令名也今吳蜀二賊非徒白地小虜聚邑之冦<lb/>
<hi>白地謂大幕不生草木多白沙也小虜謂烏桓鮮卑也聚邑之冦謂盜賊竊發屯據鄉邑聚落者</hi>乃潛<lb/>
號稱帝欲與中國爭衡<hi>衡所以稱輕重爭衡者言吳蜀自謂國埶與中國鈞無所輕重</hi>
<hi>也</hi>今若有人來告權禪並脩德政輕省租賦動咨耆賢<lb/>
事遵禮度陛下聞之豈不惕然惡其如此<hi>惡烏路翻</hi>以為難<lb/>
<pb n="KR2b0007_WYG_073-24b"/>
卒討滅<hi>卒讀曰猝</hi>而為國憂乎若使告者曰彼二賊並為無<lb/>
道崇侈無度役其士民重其賦斂<hi>歛力贍翻</hi>下不堪命吁嗟<lb/>
日甚陛下聞之豈不幸彼疲敝而取之不難乎茍如此<lb/>
則可易心而度事義之數亦不逺矣<hi>度徒洛翻義禮也髙堂隆之論諫可</hi>
<hi>謂深切著明矣</hi>亡國之主自謂不亡然後至於亡賢聖之君自<lb/>
謂亡然後至於不亡今天下彫敝民無儋石之儲<hi>儋丁濫翻</hi>
國無終年之蓄外有強敵六軍暴邊内興土功州郡騷<lb/>
動若有冦警則臣懼版築之士不能投命虜庭矣又將<lb/>
<pb n="KR2b0007_WYG_073-25a"/>
吏奉禄稍見折減<hi>將子亮翻奉扶用翻</hi>方之於昔五分居一諸受<lb/>
休者又絶禀賜<hi>禀筆錦翻給也</hi>不應輸者今皆出半此為官入<lb/>
兼多於舊其所出與參少於昔<hi>參三分也</hi>而度支經用更每<lb/>
不足牛肉小賦前後相繼<hi>此蓋犒饗工徒度支經用不足以給故賦牛肉以供之度</hi>
<hi>徒洛翻</hi>尺而推之凡此諸費必有所在<hi>指言諸費皆在於營繕也</hi>且夫<lb/>
禄賜穀帛人主所以恵養吏民而為之司命者也若今<lb/>
有廢是奪其命矣既得之而又失之此生怨之府也帝<lb/>
覽之謂中書監令曰觀隆此奏使朕懼哉<hi>中書監令典奏事因觀隆</hi>
<pb n="KR2b0007_WYG_073-25b"/>
<hi>奏遂以語之</hi>尚書衛覬上疏曰今議者多好恱耳<hi>覬音冀好呼到翻</hi>
其言政治則比陛下於堯舜<hi>治直吏翻</hi>其言征伐則比二虜<lb/>
於貍䑕臣以為不然四海之内分而為三羣士陳力各<lb/>
為其主<hi>為于偽翻</hi>是與六國分治無以為異也當今千里無<lb/>
烟遺民困苦陛下不善留意將遂凋敝難可復振<hi>復扶又翻</hi>
武皇帝之時後宫食不過一肉衣不用錦繡茵蓐不縁<lb/>
飾<hi>縁俞絹翻茵蓐之字從草蓋古人用草為之後世鞇用字有旁從革者用皮為之也裀褥二字有旁從衣者</hi>
<hi>帛為之也古樸散而文飾盛又從而加縁飾焉觀書顧命敷席有黼純綴純畫純𤣥粉純之别則成周之時已</hi>
<pb n="KR2b0007_WYG_073-26a"/>
<hi>然矣純之尹翻縁也</hi>器物無丹漆<hi>古者樸素舜造漆器而羣臣諫者不止况加丹乎</hi>用能<lb/>
平定天下遺福子孫此皆陛下之所覽也當今之務宜<lb/>
君臣上下計校府庫量入為出猶恐不及<hi>量音良</hi>而工役<lb/>
不輟侈靡日崇帑藏日竭<hi>帑徒朗翻藏徂浪翻</hi>昔漢武信神仙之<lb/>
道謂當得雲表之露以餐玉屑故立仙掌以承髙露陛<lb/>
下通明每所非笑漢武有求於露而猶尚見非陛下無<lb/>
求於露而空設之不益於好而糜費功夫誠皆聖慮所<lb/>
宜裁制也時有詔録奪士女<hi>録收也</hi>前已嫁為吏民妻者<lb/>
<pb n="KR2b0007_WYG_073-26b"/>
還以配士聽以生口自贖又簡選其有姿首者内之掖<lb/>
庭<hi>姿謂有色者首謂鬒髪者</hi>太子舍人沛國張茂上書諫曰陛下天<lb/>
之子也百姓吏民亦陛下子也今奪彼以與此亦無以<lb/>
異於奪兄之妻妻弟也<hi>妻妻下七細翻</hi>於父母之恩偏矣又詔<lb/>
書得以生口年紀顔色與妻相當者自代故富者則傾<lb/>
家盡産貧者舉假貸貰貴買生口以贖其妻縣官以配<lb/>
士為名而實内之掖庭其醜惡乃出與士得婦者未必<lb/>
喜而失妻者必有憂或窮或愁皆不得志夫君有天下<lb/>
<pb n="KR2b0007_WYG_073-27a"/>
而不得萬姓之懽心者鮮不危殆<hi>鮮息淺翻</hi>且軍師在外數<lb/>
十萬人一日之費非徒千金舉天下之賦以奉此役猶<lb/>
將不給况復有掖庭非員無録之女<hi>非員謂出於員數之外者無録謂宫</hi>
<hi>中録籍無其名者復扶又翻</hi>椒房母后之家賞賜橫與<hi>横户孟翻</hi>内外交<lb/>
引其費半軍<hi>謂其費與給軍之費相半也</hi>昔漢武帝掘地為海封土<lb/>
為山<hi>掘地為海謂開昆明池封土為山謂作三神山漸臺也</hi>賴是時天下為一莫<lb/>
敢與爭者耳自衰亂以來四五十載<hi>載子亥翻下同</hi>馬不捨鞍<lb/>
士不釋甲強冦在疆圖危魏室陛下不戰戰業業念崇<lb/>
<pb n="KR2b0007_WYG_073-27b"/>
節約而乃奢靡是務中尚方作玩弄之物<hi>晉志少府統中左右三尚</hi>
<hi>方</hi>後園建承露之盤斯誠快耳目之觀然亦足以騁冦<lb/>
讐之心矣<hi>騁丑郢翻</hi>惜乎舍堯舜之節儉而為漢武帝之侈<lb/>
事臣竊為陛下不取也帝不聽<hi>舍讀曰捨竊為于偽翻</hi>髙堂隆疾<lb/>
篤口占上疏曰<hi>疾篤不能自書故口占而使人書之</hi>曽子有言曰人之將<lb/>
死其言也善<hi>見論語</hi>臣寢疾有増無損常恐奄忽忠欵不<lb/>
昭臣之丹誠願陛下少垂省覽<hi>省悉景翻</hi>臣觀三代之有天<lb/>
下聖賢相承歴數百載尺土莫非其有一民莫非其臣<lb/>
<pb n="KR2b0007_WYG_073-28a"/>
然癸辛之徒縱心極欲皇天震怒宗國為墟紂梟白旗<lb/>
<hi>武王斬紂首懸之太白之旗梟堅堯翻</hi>桀放鳴條<hi>商湯破桀於鳴條遂放之于南巢孔安國曰鳴</hi>
<hi>條地在安邑之西</hi>天子之尊湯武有之豈伊異人皆明王之胄<lb/>
也黃初之際天兆其戒異類之鳥育長燕巢口爪胸赤<lb/>
此魏室之大異也<hi>晉書五行志黃初元年未央宫中有燕生鷹口爪俱赤長知兩翻</hi>宜<lb/>
防鷹揚之臣於蕭牆之内<hi>司馬氏之事隆固逆知之矣</hi>可選諸王使<lb/>
君國典兵往往棊時鎮撫皇畿翼亮帝室夫皇天無親<lb/>
惟德是輔<hi>書蔡仲之命之辭</hi>民詠德政則延期過厯下有怨歎<lb/>
<pb n="KR2b0007_WYG_073-28b"/>
則輟録授能<hi>録圖録也</hi>由此觀之天下乃天下之天下非獨<lb/>
陛下之天下也帝手詔深慰勞之未幾而卒<hi>勞力到翻幾居豈翻</hi>
　陳夀評曰髙堂隆學業脩明志存匡君因變陳戒發<lb/>
　於懇誠忠矣哉及至必改正朔俾魏祖虞所謂意過<lb/>
　其通者歟<hi>謂是年黄龍見之議也意過其通謂意料之說執之甚堅反過其學之所通習者也</hi>
帝深疾浮華之士詔吏部尚書盧毓曰<hi>毓余六翻</hi>選舉莫取<lb/>
有名名如畫地作餅不可啖也<hi>啖徒覽翻噍也食也又徒濫翻</hi>毓對曰<lb/>
名不足以致異人而可以得常士常士畏教慕善然後<lb/>
<pb n="KR2b0007_WYG_073-29a"/>
有名非所當疾也愚臣既不足以識異人又主者正以<lb/>
循名案常為職但當有以驗其後耳古者敷奏以言明<lb/>
試以功<hi>言唐虞之治也</hi>今考績之法廢而以毁譽相進退故真<lb/>
偽渾雜虚實相䝉帝納其言<hi>渾胡本翻</hi>詔散騎常侍劉邵作<lb/>
考課法邵作都官考課法七十二條又作說略一篇<hi>說略</hi>
<hi>者說考課之大畧也</hi>詔下百官議<hi>下遐稼翻</hi>司𨽻校尉崔林曰案周官<lb/>
考課其文備矣<hi>周冢宰總百官嵗終則令百官府各正其治受其㑹聴其政事而詔王廢置三</hi>
<hi>嵗則大計羣吏之治而誅賞之其詳見於周禮</hi>自康王以下遂以陵夷此即考<lb/>
<pb n="KR2b0007_WYG_073-29b"/>
課之法存乎其人也及漢之季其失豈在乎佐吏之職<lb/>
不宻哉方今軍旅或猥或卒<hi>猥積也卒倉猝也讀曰猝</hi>増減無常固<lb/>
難一矣且萬目不張舉其綱<hi>以綱為譬也</hi>衆毛不整振其領<lb/>
<hi>以裘為譬也</hi>皋陶仕虞伊尹臣殷不仁者逺<hi>用論語子夏答樊遲之言陶音</hi>
<hi>遥</hi>若大臣能任其職式是百辟<hi>詩烝民曰王命仲山甫式是百辟注云汝施行</hi>
<hi>法度於是百君</hi>則孰敢不肅烏在考課哉黃門侍郎杜恕曰明<lb/>
試以功三載考績誠帝王之盛制也然歴六代而考績<lb/>
之法不著闗七聖而課試之文不垂<hi>六代唐虞夏商周漢七聖堯舜禹湯</hi>
<pb n="KR2b0007_WYG_073-30a"/>
<hi>文武周公闗通也</hi>臣誠以為其法可粗依其詳難備舉故也<hi>粗坐</hi>
<hi>五翻</hi>語曰世有亂人而無亂法若使法可専任則唐虞可<lb/>
不須稷契之佐殷周無貴伊吕之輔矣<hi>契息列翻</hi>今奏考功<lb/>
者陳周漢之云為綴京房之本㫖<hi>漢京房有考功課吏法</hi>可謂明<lb/>
為課之要矣於以崇揖讓之風興濟濟之治臣以為未<lb/>
盡善也<hi>濟子禮翻治直吏翻</hi>其欲使州郡考士必由四科<hi>四科即漢左雄</hi>
<hi>所上黄瓊所増者也見五十二卷順帝漢安二年</hi>皆有事效然後察舉試辟公<lb/>
府為親民長吏<hi>長知兩翻</hi>轉以功次補郡守者或就増秩賜<lb/>
<pb n="KR2b0007_WYG_073-30b"/>
爵此最考課之急務也臣以為便當顯其身用其言使<lb/>
具為課州郡之法法具施行立必信之賞施必行之罰<lb/>
至於公卿及内職大臣亦當俱以其職考課之古之三<lb/>
公坐而論道<hi>周官考工記曰坐而論道謂之三公</hi>内職大臣納言補闕無<lb/>
善不紀無過不舉且天下至大萬機至衆誠非一明所<lb/>
能徧照故君為元首臣作股肱明其一體相須而成也<lb/>
是以古人稱廊廟之材非一木之支帝王之業非一士<lb/>
之略<hi>師古曰此語出於慎子班固引以贊婁敬叔孫通</hi>由是言之焉有大臣守<lb/>
<pb n="KR2b0007_WYG_073-31a"/>
職辦課可以致雍熈者哉<hi>焉於䖍翻</hi>誠使容身保位無放退<lb/>
之辜而盡節在公抱見疑之埶公義不脩而私議成俗<lb/>
雖仲尼為課猶不能盡一才又况於世俗之人乎司空<lb/>
掾北地傅嘏曰夫建官均職清理民物所以立本也循<lb/>
名責實糾勵成規所以治末也<hi>治直之翻</hi>本綱未舉而造制<lb/>
末程<hi>綱維紘繩綱總也舉綱則衆目張矣言所繫者大也十髪為程一程為分言其細也又曰程品式也</hi>
國略不崇而考課是先<hi>國略國經也先必薦翻</hi>懼不足以料賢愚<lb/>
之分精幽明之理也<hi>料音聊</hi>議久之不决事竟不行<lb/>
<pb n="KR2b0007_WYG_073-31b"/>
　臣光曰為治之要莫先於用人<hi>治直吏翻</hi>而知人之道聖<lb/>
　賢所難也<hi>書皋陶曰在知人在安民禹曰吁咸若時惟帝其難之</hi>是故求之於<lb/>
　毁譽則愛憎競進而善惡渾殽<hi>譽音余渾户本翻</hi>考之於功<lb/>
　狀則巧詐橫生而真偽相冒要之其本在於至公至<lb/>
　明而已矣為人上者至公至明則羣下之能否焯然<lb/>
　形於目中無所復逃矣<hi>焯職略翻明也復扶又翻</hi>茍為不公不明<lb/>
　則考課之法適足為曲私欺罔之資也何以言之公<lb/>
　明者心也功狀者迹也己之心不能治<hi>治直之翻下同</hi>而以<lb/>
<pb n="KR2b0007_WYG_073-32a"/>
　考人之迹不亦難乎為人上者誠能不以親疎貴賤<lb/>
　異其心喜怒好惡亂其志<hi>好呼到翻惡烏路翻</hi>欲知治經之士<lb/>
　則視其記覽博洽<hi>博廣也大也通也洽徧也</hi>講論精通斯為善治<lb/>
　經矣欲知治獄之士則視其曲盡情偽無所寃抑斯<lb/>
　為善治獄矣欲知治財之士則視其倉庫盈實百姓<lb/>
　富給斯為善治財矣欲知治兵之士則視其戰勝攻<lb/>
　取敵人畏服斯為善治兵矣至於百官莫不皆然雖<lb/>
　詢謀於人而决之在己雖考求於迹而察之在心研<lb/>
<pb n="KR2b0007_WYG_073-32b"/>
　覈其實而斟酌其宜至精至微不可以口述不可以<lb/>
　書𫝊也安得豫為之法而悉委有司哉<hi>温公之論善矣然必英明</hi>
　<hi>之君然後能行之自漢以下循名責實莫孝宣若也宣帝之政非由師傅之諭教公輔之啟沃也公所謂</hi>
　<hi>不可以口述不可以書𫝊其萬世之名言也歟</hi>或者親貴雖不能而任職疎<lb/>
　賤雖賢才而見遺所喜所好者敗官而不去所怒所<lb/>
　惡者有功而不録<hi>喜許記翻好呼到翻敗補邁翻惡烏路翻</hi>詢謀於人則<lb/>
　毁譽相半而不能决考求其迹則文具實亡而不能<lb/>
　察雖復為之善法<hi>復扶又翻</hi>繁其條目謹其簿書安能得<lb/>
<pb n="KR2b0007_WYG_073-33a"/>
　其真哉或曰人君之治<hi>治直吏翻</hi>大者天下小者一國内<lb/>
　外之官以千萬數考察黜陟安得不委有司而獨任<lb/>
　其事哉曰非謂其然也凡為人上者不特人君而已<lb/>
　太守居一郡之上刺史居一州之上九卿居屬官之<lb/>
　上三公居百執事之上皆用此道以考察黜陟在下<lb/>
　之人為人君者亦用此道以考察黜陟公卿太守奚<lb/>
　煩勞之有哉<hi>古人有言曰舉一綱衆目張又曰正其本萬事理此之謂也而所謂本者豈易</hi>
　<hi>言哉</hi>或曰考績之法唐虞所為京房劉邵述而脩之耳<lb/>
<pb n="KR2b0007_WYG_073-33b"/>
　烏可廢哉曰唐虞之官其居位也久其受任也専其<lb/>
　立法也寛其責成也逺是故鯀之治水九載績用弗<lb/>
　成然後治其罪<hi>事見尚書治其罪謂殛鯀於羽山也治直之翻下同</hi>禹之治水<lb/>
　九州攸同四隩既宅然後賞其功<hi>隩於六翻事亦見尚書賞其功謂錫</hi>
　<hi>禹以𤣥珪也</hi>非若京房劉邵之法校其米鹽之課責其旦<lb/>
　夕之效也事固有名同而實異者不可不察也考績<lb/>
　非可行於唐虞而不可行於漢魏由京房劉邵不得<lb/>
　其本而奔趨其末故也<hi>趨七喻翻</hi>
<pb n="KR2b0007_WYG_073-34a"/>
初右僕射衛臻典選舉中䕶軍蔣濟遺臻書曰<hi>蔣濟已自中䕶</hi>
<hi>軍遷䕶軍將軍此復書中䕶軍蓋先時事也遺于季翻</hi>漢主遇亡虜為上將<hi>謂韓信</hi>
周武拔漁父為太師<hi>謂吕望</hi>布衣厮養<hi>厮音斯養羊尚翻</hi>可登王<lb/>
公何必守文試而後用臻曰不然子欲同牧野於成康<lb/>
喻斷蛇於文景<hi>謂草創之規略不可用於承平之時也</hi>好不經之舉<hi>好呼到翻</hi>
<hi>經常也</hi>開拔竒之津<hi>津江河濟度之要故以為喻</hi>將使天下馳騁而起<lb/>
矣盧毓論人及選舉皆先性行而後言才<hi>先悉薦翻行下孟翻</hi>黃<lb/>
門郎馮翊李豐嘗以問毓毓曰才所以為善也故大才<lb/>
<pb n="KR2b0007_WYG_073-34b"/>
成大善小才成小善今稱之有才而不能為善是才不<lb/>
中器也豐服其言<hi>中竹仲翻</hi>
　<lb/>
　<lb/>
　<lb/>
　<lb/>
　<lb/>
　資治通鑑卷七十三<lb/>
</p>
<p>
</p>
  </div>
</body>
</text>
</TEI>
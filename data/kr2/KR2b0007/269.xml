<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百六十九</head>
    <p>
<pb n="KR2b0007_WYG_269-1a"/>
欽定四庫全書<lb/>
　資治通鑑卷二百六十九　宋　司馬光　撰<lb/>
　　　　　　　　　　　　　　胡三省　音註<lb/>
　後梁紀四<hi>起昭陽作噩十二月盡彊圉赤奮若六月凡三年有奇</hi>
　　均王上下<lb/>
乾化三年十二月吳鎮海節度使徐温平盧節度使朱<lb/>
瑾帥諸將拒之<hi>拒王景仁也帥讀曰率</hi>遇于趙步<hi>趙步瀕淮津濟之處南直壽春</hi>
<hi>紫金山</hi>吳徵兵未集温以四千餘人與景仁戰不勝而却<lb/>
<pb n="KR2b0007_WYG_269-1b"/>
景仁引兵乘之將及於隘<hi>隘烏介翻險狹之處為隘</hi>吳吏士皆失色<lb/>
左驍衛大將軍宛丘陳紹援槍大呼<hi>援于元翻呼火故翻</hi>曰誘敵<lb/>
太深可以進矣<hi>誘音酉</hi>躍馬還鬭衆隨之梁兵乃退温拊<lb/>
其背曰非子之智勇吾幾困矣<hi>幾居依翻</hi>賜之金帛紹悉以<lb/>
分麾下吳兵旣集復戰於霍丘梁兵大敗王景仁以數<lb/>
騎殿吳人不敢逼<hi>殿丁練翻王景仁本吳之名將吳人素畏之故不敢逼</hi>梁之渡<lb/>
淮而南也表其可涉之津<hi>立表以記淺</hi>霍丘守將朱景浮表<lb/>
於木徙置深淵<hi>朱景霍丘土豪也吳用以為將守霍丘浮表於木者徙梁所立之表其下接之</hi>
<pb n="KR2b0007_WYG_269-2a"/>
<hi>以木立諸深淵以誤之</hi>及梁兵敗還<hi>還從宣翻</hi>望表而涉溺死者大半<lb/>
吳人聚梁尸為京觀於霍丘<hi>觀古玩翻</hi>　庚午晉王以周德<lb/>
威為盧龍節度使兼侍中以李嗣本為振武節度使<hi>先是</hi>
<hi>周德威以破夾寨之功帥振武今以平燕之功徙帥盧龍以李嗣本代帥振武歐史義兒傳嗣本本鴈門張氏</hi>
<hi>子</hi>燕主守光將奔滄州就劉守竒<hi>劉守奇藉兵於梁以取滄州事見上卷上</hi>
<hi>年</hi>涉寒足腫<hi>史炤曰釋名曰腫鍾也寒熱氣聚也</hi>且迷失道至燕樂之境<lb/>
<hi>燕樂縣後魏置治白檀古城唐長壽二年徙治新興城屬檀州宋白曰燕樂密雲二縣皆漢虒奚縣地樂音洛</hi>
晝匿阬谷數日不食令妻祝氏乞食於田父張師造家<lb/>
<pb n="KR2b0007_WYG_269-2b"/>
師造怪婦人異狀詰知守光處<hi>詰去吉翻</hi>并其三子擒之癸<lb/>
酉晉王方晏將吏擒守光適至王語之曰<hi>語牛倨翻</hi>主人何<lb/>
避客之深邪并仁恭置之館舍以器服膳飲賜之王命<lb/>
掌書記王緘草露布緘不知故事書之於布遣人曳之<hi>魏晉</hi>
<hi>以來每戰勝則書捷狀建之漆竿使天下皆知之謂之露布露布者暴白其事而布告天下未嘗書之於布而</hi>
<hi>使人曳之也文心雕龍曰露布者葢露板不封布諸觀聽也</hi>晉王欲自雲代歸<hi>自幽州取</hi>
<hi>山後路歴雲代等州至晉陽</hi>趙王鎔及王處直請由中山真定趣井<lb/>
陘<hi>王處直王鎔欲晉王取道中山真定各展迎賀之禮趣七喻翻</hi>王從之庚辰晉王發<lb/>
<pb n="KR2b0007_WYG_269-3a"/>
幽州劉仁恭父子皆荷校於露布之下<hi>荷下可翻又音何校爻教翻易</hi>
<hi>曰荷校滅耳注云校者以木絞校者也即械也校者取其通名也</hi>守光父母唾其面而<lb/>
罵之曰逆賊破我家至此守光俛首而已<hi>俛音免</hi>甲申至<lb/>
定州舍於關城丙戌晉王與王處直謁北嶽廟<hi>北嶽廟在恒山</hi>
<hi>之大茂山恒山在定州曲陽縣西北</hi>是日至行唐<hi>行唐漢南行唐縣後魏曰行唐唐屬鎮州九域</hi>
<hi>志在州北五十五里</hi>趙王鎔迎謁于路<lb/>
四年春正月戊戌朔趙王鎔詣晉王行帳上壽置酒鎔<lb/>
願識劉太師靣<hi>上時掌翻劉守光旣囚其父仁恭請於梁以太師致仕故王鎔因而稱之</hi>晉<lb/>
<pb n="KR2b0007_WYG_269-3b"/>
王命吏脱仁恭及守光械引就席同宴鎔答其拜又以<lb/>
衣服鞍馬酒饌贈之<hi>饌雛戀翻又雛晥翻</hi>己亥晉王與鎔畋于行<lb/>
唐之西鎔送境上而别　丙子蜀主命太子判六軍開<lb/>
崇勲府置僚屬後更謂之天䇿府<hi>更工衡翻</hi>　壬子晉王以<lb/>
練[糸*斥]劉仁恭父子凱歌入于晉陽<hi>[糸*斥]充夜翻縶縛之也戰勝得國而歸故奏</hi>
<hi>凱歌</hi>丙辰獻于太廟自臨斬劉守光守光呼曰守光死不<lb/>
恨<hi>呼火故翻</hi>然教守光不降者李小喜也<hi>事見上卷上年</hi>王召小喜<lb/>
證之小喜瞋目叱守光曰<hi>瞋昌真翻</hi>汝内亂禽獸行亦我教<lb/>
<pb n="KR2b0007_WYG_269-4a"/>
邪<hi>行下孟翻</hi>王怒其無禮先斬之<hi>怒其無禮於舊君也</hi>守光曰守光善<lb/>
騎射王欲成霸業何不留之使自効其二妻李氏祝氏<lb/>
讓之曰<hi>讓責也</hi>皇帝事已如此生亦何益即伸頸就戮守<lb/>
光至死號泣哀祈不已<hi>史言劉守光畏死婦人之不若號户高翻</hi>王命節度<lb/>
副使盧汝弼等械仁恭至代州刺其心血以祭先王墓<lb/>
然後斬之<hi>以劉仁恭叛其父也晉王葬其先王於代州鴈門縣後名為建極陵刺七亦翻</hi>或説<lb/>
趙王鎔曰<hi>説式芮翻</hi>大王所稱尚書令乃梁官也大王旣與<lb/>
梁為讎不當稱其官且自太宗踐阼已來無敢當其名<lb/>
<pb n="KR2b0007_WYG_269-4b"/>
者<hi>唐太宗自尚書令即帝位後之臣下率不敢當其名唐之將亡始以授藩帥</hi>今晉王為盟<lb/>
主勳高位卑不若以尚書令讓之<hi>讓遜也</hi>鎔曰善乃與王<lb/>
處直各遣使推晉王為尚書令晉王三讓然後受之始<lb/>
開府置行臺如太宗故事<hi>唐太宗置行臺事見高祖紀</hi>　高季昌以<lb/>
蜀䕫萬忠涪四州舊𨽻荆南興兵取之<hi>涪音浮</hi>先以水軍<lb/>
攻䕫州時鎮江節度使兼侍中嘉王宗壽鎮忠州<hi>蜀置鎮江</hi>
<hi>軍節度領䕫忠萬三州</hi>䕫州刺史王成先請甲宗壽但以白布袍<lb/>
給之成先帥之逆戰<hi>帥讀曰率</hi>季昌縱火船焚蜀浮橋招討<lb/>
<pb n="KR2b0007_WYG_269-5a"/>
副使張武舉鐵絙拒之<hi>唐昭宗天祐元年張武以鐵絙鏁峽絙户登翻</hi>船不得<lb/>
進㑹風反荆南兵焚溺死者甚衆<hi>乘順風以縱火船風反故自焚</hi>季昌<lb/>
乘戰艦<hi>艦户黯翻</hi>蒙以牛革飛石中之折其尾<hi>中竹仲翻折而設翻</hi>季<lb/>
昌易小舟而遁荆南兵大敗俘斬五千級成先密遣人<lb/>
奏宗壽不給甲之狀宗壽獲之召成先斬之　帝以岐<lb/>
人數為冦<hi>數所角翻</hi>二月徙感化節度使康懷英為永平節<lb/>
度使鎮長安<hi>感化軍陜州梁初徙佑國軍於長安改為永平軍</hi>懷英即懷貞也<lb/>
避帝名改焉　夏四月丙子蜀主徙鎮江軍治䕫州<lb/>
<pb n="KR2b0007_WYG_269-5b"/>
丁丑司空兼門下侍郎同平章事于兢坐挾私遷補軍<lb/>
校<hi>校户教翻</hi>罷為工部侍郎再貶萊州司馬　吳袁州刺史<lb/>
劉崇景叛附於楚崇景威之子也<hi>劉威與楊行密同起於合肥有戰功歴方</hi>
<hi>鎮</hi>楚將許貞將萬人援之吳都指揮使柴再用米志誠<lb/>
帥諸將討之<hi>此都指揮使盡統諸將非一都之指揮使帥讀曰率</hi>　楚岳州刺史<lb/>
許德勲將水軍巡邊<hi>楚之岳州東北皆邊於吳</hi>夜分<hi>夜半為夜分</hi>南風暴<lb/>
起都指揮使王環乘風趣黄州<hi>王環乃一州之都指揮使趣七喻翻下同</hi>以<lb/>
繩梯登城徑趣州署執吳刺史馬鄴大掠而還<hi>還從宣翻又如</hi>
<pb n="KR2b0007_WYG_269-6a"/>
<hi>字</hi>德勲曰鄂州將邀我宜備之<hi>自黄州還岳州舟過鄂州城外故許德勲畏之</hi>
環曰我軍入黄州鄂人不知奄過其城<hi>奄忽也</hi>彼自救不<lb/>
暇安敢邀我乃展旗鳴鼓而行<hi>以示不恐</hi>鄂人不敢逼　五<lb/>
月朔方節度使兼中書令潁川王韓遜卒軍中推其子<lb/>
洙為留後癸丑詔以洙為節度使　吳柴再用等與劉<lb/>
崇景許貞戰於萬勝岡大破之崇景貞弃袁州遁去<lb/>
晉王旣克幽州乃謀入冦秋七月㑹趙王鎔及周德威<lb/>
於趙州南冦邢州李嗣昭引昭義兵㑹之楊師厚引兵<lb/>
<pb n="KR2b0007_WYG_269-6b"/>
救邢州軍於漳水之東<hi>楊師厚自魏州引兵救邢州</hi>晉軍至張公橋<lb/>
<hi>晉軍出青山口至張公橋在邢州龍岡縣界按薛史唐末葛從周敗晉軍於沙河追至張公橋沙河縣在邢州</hi>
<hi>南二十五里而邢州治龍岡則可知矣</hi>裨將曹進金來奔晉軍退諸鎮兵<lb/>
皆引歸<hi>諸鎮兵謂燕趙潞之兵</hi>八月晉王還晉陽　蜀武泰節度<lb/>
使王宗訓鎮黔州<hi>黔其今翻又其炎翻</hi>貪㬥不法擅還成都庚辰<lb/>
見蜀主多所邀求言辭狂悖<hi>悖蒲昧翻又蒲没翻</hi>蜀主怒命衛士<lb/>
敺殺之<hi>敺烏口翻</hi>戊子以内樞密使潘峭為武㤗節度使同<lb/>
平章事<hi>峭七笑翻</hi>翰林學士承㫖毛文錫為禮部尚書判樞<lb/>
<pb n="KR2b0007_WYG_269-7a"/>
密院峽上有堰或勸蜀主乘夏秋江漲決之以灌江陵<lb/>
毛文錫諫曰高季昌不服其民何罪陛下方以德懷天<lb/>
下忍以鄰國之民為魚鼈食乎蜀主乃止　帝以福王<lb/>
友璋為武寧節度使前節度使王殷友珪所置也懼不<lb/>
受代叛附於吳九月命淮南西北靣招討應接使牛存<lb/>
節及開封尹劉鄩將兵討之冬十月存節等軍于宿州<lb/>
<hi>九域志徐州南至宿州一百四十五里牛存節不徑攻徐州而南屯宿州據埇橋之要所以絶淮南之援也</hi>
吳平盧節度使朱瑾等將兵救徐州存節等逆擊破之<lb/>
<pb n="KR2b0007_WYG_269-7b"/>
吳兵引歸　十一月乙巳南詔冦黎州蜀主以䕫王宗<lb/>
範兼中書令宗播嘉王宗壽為三招討以擊之丙辰敗<lb/>
之於潘倉嶂斬其酋長趙嵯政等<hi>敗補邁翻酋慈秋翻長知兩翻嵯才何翻</hi>
壬戌又敗之於山口城十二月乙亥破其武侯嶺十三<lb/>
寨<hi>黎州南界有潘倉武侯等十一城路振九域志王則宗播出卭崍關至潘倉大破蠻衆追奔至山口城</hi>
<hi>是潘倉在卭崍之南山口城又在潘倉之南也</hi>辛巳又敗之於大渡河<hi>按九域志黎州</hi>
<hi>三面阻大渡河南面至大渡河一百里東南面至大渡河一百二十里西南面至大渡河三百里</hi>俘斬<lb/>
數萬級蠻爭走度水橋絶溺死者數萬人宗範等將作<lb/>
<pb n="KR2b0007_WYG_269-8a"/>
浮梁濟大渡河攻之蜀主召之令還<hi>蠻地深阻不欲勞師逺攻驅之出境</hi>
<hi>而已此蜀主之志也</hi>　癸未蜀興州刺史兼北路制置指揮使王<lb/>
宗鐸攻岐階州<hi>九域志興州西南至階州五百一十里</hi>及固鎮<hi>固鎮在青泥嶺東北</hi>
<hi>薛史地里志鳯州固鎮之地周顯德六年升為雄勝軍</hi>破細沙等十一寨斬首四<lb/>
千級甲申指揮使王宗儼破岐長城關等四寨斬首<lb/>
二千級　岐靜難節度使李繼徽<hi>難乃旦翻</hi>為其子彥魯所<lb/>
毒而死彦魯自為留後<lb/>
貞明元年<hi>是年十一月方改元貞明</hi>春正月己亥蜀主御得賢門受<lb/>
<pb n="KR2b0007_WYG_269-8b"/>
蠻俘大赦初黎雅蠻酋劉昌嗣郝𤣥鑒楊師泰雖内屬<lb/>
於唐受爵賞號㚋金堡三王<hi>史炤曰㚋大也多也今按㚋音丁么翻蠻語多也大</hi>
<hi>也唐書黎卭二州之西有三王蠻葢莋都夷白馬氐之遺種楊劉郝三姓世為長襲封王謂之三王部落疊甓</hi>
<hi>而居號㚋舍至宋又有趙王二族并劉郝楊謂之五部落居黎州之西去州百餘里限以飛越嶺其居疊石為</hi>
<hi>㚋積糗糧器甲於上族無君長惟老宿之聽往來漢地悉能華言故比諸羌尤桀黠</hi>而濳通南詔<lb/>
為之詗導鎮蜀者多文臣雖知其情不敢詰<hi>詗古迥翻又翾正翻</hi>
<hi>詰去吉翻窮問也</hi>至是蜀主數以漏洩軍謀<hi>數所具翻</hi>斬於成都市<lb/>
毁㚋金堡自是南詔不復犯邊<hi>復扶又翻</hi>　二月牛存節等<lb/>
<pb n="KR2b0007_WYG_269-9a"/>
拔彭城王殷舉族自焚<hi>云考異曰莊宗列傳朱友貞傳  乾化四年十一月拔徐州殷</hi>
<hi>自燔死五代通錄薛史紀及王殷傳皆云貞明元年者今從之</hi>　三月丁卯以右僕射<lb/>
兼門下侍郎同平章事趙光逢為太子太保致仕　天<lb/>
雄節度使兼中書令鄴王楊師厚卒師厚晚年矜功恃<lb/>
衆擅割財賦選軍中驍勇置銀槍効節都數千人給賜<lb/>
優厚欲以復故時牙兵之盛<hi>魏博自田承嗣置牙兵至羅紹威而除楊師厚復置</hi>
<hi>之</hi>帝雖外加尊禮内實忌之及卒私於宫中受賀<hi>畏其偪而</hi>
<hi>幸其死</hi>租庸使趙巖<hi>租庸使自唐中世以來有之五代㑹要梁置租庸使其班在崇政使之下</hi>
<pb n="KR2b0007_WYG_269-9b"/>
<hi>宣徽使之上</hi>判官邵贊<hi>判官租庸判官</hi>言於帝曰魏博為唐腹心之<lb/>
蠧二百餘年不能除去者<hi>去羌吕翻</hi>以其地廣兵强之故也<lb/>
羅紹威楊師厚據之朝廷皆不能制陛下不乘此時為<lb/>
之計所謂彈疽不嚴必將復聚<hi>言彈疽者必不畏病疽者之疼盡彈去其膿血</hi>
<hi>然後新肉生而病已否則將復結聚也醫工彈疽用砭石</hi>安知來者不為師厚乎宜<lb/>
分六州為兩鎮以弱其權<hi>考異曰莊宗列傳宰相敬翔租庸使趙巖判官邵贊等為</hi>
<hi>友貞畫策分魏博六州為兩鎮薛史無敬翔名今從之</hi>帝以為然以平盧節度使<lb/>
賀德倫為天雄節度使置昭德軍於相州割澶衛二州<lb/>
<pb n="KR2b0007_WYG_269-10a"/>
𨽻焉<hi>相息亮翻澶時連翻</hi>以宣徽使張筠為昭德節度使仍分魏<lb/>
州將士府庫之半於相州筠海州人也二人旣赴鎮朝<lb/>
廷恐魏人不服遣開封尹劉鄩將兵六萬自白馬濟河<lb/>
<hi>白馬津在滑州</hi>以討鎮定為名實張形勢以脅之魏兵皆父子<lb/>
相承數百年<hi>曰數百年者言其來也久非必實經歴數百年也</hi>族姻磐結不願<lb/>
分徙德倫屢趣之<hi>趣讀曰促</hi>應行者皆嗟怨連營聚哭己丑<lb/>
劉鄩屯南樂<hi>南樂本唐魏州昌樂縣後唐避獻祖諱改曰南樂史因而書之九域志南樂縣在魏</hi>
<hi>州南四十四里</hi>先遣澶州刺史王彦章將龍驤五百騎入魏州<lb/>
<pb n="KR2b0007_WYG_269-10b"/>
屯金波亭魏兵相與謀曰朝廷忌吾軍府彊盛欲設䇿<lb/>
使之殘破耳吾六州歴代藩鎮兵未嘗逺出河門<hi>按舊唐書</hi>
<hi>魏州城外有河門舊隄樂彦禎築羅城約河門舊隄周八十里</hi>一旦骨肉流離生不如死<lb/>
是夕軍亂<hi>遣考異曰莊宗列傳二十七日劉鄩屯南樂  龍驤都將王彦章以五百騎入魏州是夜</hi>
<hi>三鼓魏軍亂是月辛酉朔薛史紀云己丑魏傅軍作亂葢莊宗列傳九字誤為七字耳</hi>縱火大掠<lb/>
圍金波亭王彦章斬關而走詰旦亂兵入牙城殺賀德<lb/>
倫之親兵五百人刼德倫置樓上有効節軍校張彦者<lb/>
自帥其黨拔白刄止剽掠<hi>校户教翻剽匹妙翻</hi>夏四月帝遣供奉<lb/>
<pb n="KR2b0007_WYG_269-11a"/>
官扈異撫諭魏軍許張彦以刺史彦請復相澶衛三州<lb/>
如舊制<hi>請罷昭德軍復以相澶衛三州𨽻天雄如舊制</hi>異還言張彦易與<hi>還從宣翻</hi>
<hi>又如字易以䜴翻</hi>但遣劉鄩加兵立當傳首帝由是不許但以<lb/>
優詔答之使者再返彥裂詔書抵於地㦸手南向詬朝<lb/>
廷<hi>左傳公㦸其手杜預注曰抵徙屈肘如㦸形陸德明曰抵音紙鄭𤣥曰人挾弓矢㦸其肘孔穎達正義曰</hi>
<hi>謂射者左手弣弓而右手彎之則㦸其手</hi>謂德倫曰天子愚暗聽人穿鼻<hi>諭之</hi>
<hi>以牛為人穿鼻旋轉前却一聽命於人以鼻為所制也</hi>今我兵甲雖彊茍無外援<lb/>
不能獨立宜投款於晉<hi>款誠也</hi>遂逼德倫以書求援於晉<lb/>
<pb n="KR2b0007_WYG_269-11b"/>
　李繼徽假子保衡殺李彦魯<hi>傳考異曰蜀書劉知俊  保衡作彦康今從薛</hi>
<hi>史</hi>自稱靜難留後<hi>難乃/旦翻</hi>舉邠寧二州來附<hi>叛岐附梁</hi>詔以保<lb/>
衡為感化節度使以河陽留後霍彦威為靜難節度使<lb/>
　吳徐温以其子牙内都指揮使知訓為淮南行軍副<lb/>
使内外馬步諸軍副使<hi>為徐知訓以驕横不終張本</hi>　晉王得賀德<lb/>
倫書命馬步副總管李存審自趙州進據臨清五月存<lb/>
審至臨清劉鄩屯洹水<hi>臨清在魏州北洹水在魏州西</hi>賀德倫復遣使<lb/>
告急于晉<hi>復扶又翻</hi>晉王引大軍自黄澤嶺東下<hi>魏收志樂平郡遼陽</hi>
<pb n="KR2b0007_WYG_269-12a"/>
<hi>縣有黄澤嶺隋改遼陽為遼山縣唐帶遼州</hi>與存審㑹於臨清猶疑魏人之<lb/>
詐按兵不進德倫遣判官司空頲犒軍<hi>頲它鼎翻犒苦到翻</hi>密言<lb/>
於晉王曰除亂當除根因言張彦㓙狡之狀勸晉王先<lb/>
除之則無虞矣王黙然<hi>巳諭其意而不形於言慮有窺聽而洩軍機也</hi>頲貝州人<lb/>
也晉王進屯永濟<hi>永濟縣在魏州北數十里</hi>張彦選銀槍効節五百<lb/>
人皆執兵自衛詣永濟謁見王登驛樓語之曰<hi>語牛倨翻</hi>汝<lb/>
陵脅主帥殘虐百姓<hi>帥所類翻</hi>數日中迎馬訴寃者百餘輩<lb/>
我今舉兵而來以安百姓非貪人土地汝雖有功於我<lb/>
<pb n="KR2b0007_WYG_269-12b"/>
不得不誅以謝魏人遂斬彦及其黨七人餘衆股栗王<lb/>
召諭之曰罪止八人餘無所問自今當竭力為吾爪牙<lb/>
衆皆拜伏呼萬嵗明日王緩帶輕裘而進令張彦之卒<lb/>
擐甲執兵翼馬而從<hi>擐音宦從才用翻翼者翼馬左右而從行</hi>仍以為帳前<lb/>
銀槍都<hi>晉王遂以銀槍効節軍取梁而亦以銀槍効節軍取禍</hi>衆心由是大服劉<lb/>
鄩聞晉軍至選兵萬餘人自洹水趣魏縣<hi>趣七喻翻</hi>晉王留<lb/>
李存審屯臨清遣史建瑭屯魏縣以拒之<hi>九域志魏縣在魏州西三</hi>
<hi>十五里</hi>王自引親軍至魏縣與鄩夾河為營<hi>河漳河也漳河過魏縣亦</hi>
<pb n="KR2b0007_WYG_269-13a"/>
<hi>謂之魏河</hi>帝聞魏博叛大悔懼遣天平節度使牛存節將兵<lb/>
屯楊劉<hi>陽考異曰牛存節傳楊劉作陽留或  劉今從唐裴度傳及薛史諸人傳</hi>為鄩聲援<lb/>
㑹存節病卒以匡國節度使王檀代之　岐王遣彰義<lb/>
節度使劉知俊圍邠州霍彦威固守拒之<hi>先是李保衡叛岐附梁梁</hi>
<hi>以霍彦威代鎮邠州</hi>　六月庚寅朔賀德倫帥將吏請晉王入府<lb/>
城慰勞旣入德倫上印節<hi>帥讀曰率下同勞力到翻上時掌翻印天雄軍府印節天</hi>
<hi>雄旌節</hi>請王兼領天雄軍王固辭曰比聞汴冦侵逼貴道<lb/>
<hi>比毗至翻</hi>故親董師徒逺來相救又聞城中新罹塗炭故暫<lb/>
<pb n="KR2b0007_WYG_269-13b"/>
入存撫明公不垂鑒信乃以印節見推誠非素懷德倫<lb/>
再拜曰今冦敵密邇<hi>謂劉鄩之兵逼魏州也</hi>軍城新有大變人心<lb/>
未安德倫心腹紀綱<hi>左傳秦伯納三千人以衛晉文公實紀綱之僕</hi>為張彥所<lb/>
殺殆盡形孤勢弱安能統衆一旦生事恐負大恩王乃<lb/>
受之德倫帥將吏拜賀王承制以德倫為大同節度使<lb/>
遣之官德倫至晉陽張承業留之<hi>大同軍北臨極邊賀德倫新附張承業不</hi>
<hi>欲使其有城有兵故留之為承業後殺德倫張本</hi>時銀槍効節都在魏城猶驕<lb/>
横<hi>魏城魏州城横户孟翻</hi>晉王下令自今有朋黨流言及暴掠百<lb/>
<pb n="KR2b0007_WYG_269-14a"/>
姓者殺無赦以沁州刺史李存進為天雄都巡按使<hi>沁午</hi>
<hi>鴆翻宗考異曰莊宗實錄云為軍城使存進傳云都部署莊  列傳及薛史存進傳皆云天雄軍都巡按使今</hi>
<hi>從之</hi>有訛言搖衆及强取人一錢已上者存進皆梟首磔<lb/>
尸於市<hi>梟堅堯翻磔陟格翻</hi>旬日城中肅然無敢喧譁者存進本<lb/>
姓孫名重進振武人也晉王多出征討天雄軍府事皆<lb/>
委判官司空頲決之頲恃才挾勢睚眦必報<hi>睚五戒翻頲他鼎翻</hi>
<hi>眦士戒翻</hi>納賄驕侈頲有從子在河南<hi>從才用翻此河南謂大河之南也</hi>頲<lb/>
密使人召之都虞候張裕執其使者以白王王責頲曰<lb/>
<pb n="KR2b0007_WYG_269-14b"/>
自吾得魏博庶事悉以委公公何得見欺如是獨不可<lb/>
先相示邪揖令歸第是日族誅於軍門<hi>兩敵對壘而越境通私書誅之</hi>
<hi>宜也族之過也</hi>以判官王正言代之正言鄆州人也魏州孔目<lb/>
吏孔謙勤敏多計數善治簿書晉王以為支度務使<hi>唐節</hi>
<hi>鎮多兼支度等使至其末世藩鎮署官有為支計官者有為支度務使者治直之翻</hi>謙能曲事權<lb/>
要由是寵任彌固<hi>為孔謙以掊克亂唐張本</hi>魏州新亂之後府庫空<lb/>
竭民間疲弊而聚三鎮之兵戰於河上殆將十年<hi>三鎮并魏</hi>
<hi>鎮也</hi>供億軍須未嘗有闕謙之力也然急徵重斂<hi>斂力贍翻</hi>使<lb/>
<pb n="KR2b0007_WYG_269-15a"/>
六州愁苦歸怨於王亦其所為也<hi>史卒言之</hi>張彦之以魏博<lb/>
歸晉也貝州刺史張源德不從北結滄德<hi>乾化三年楊師厚劉守竒</hi>
<hi>北略滄德遂附於梁</hi>南連劉鄩以拒晉數斷鎮定糧道或説晉王<lb/>
<hi>數所角翻斷都管翻説式芮翻</hi>請先發兵萬人取源德然後東兼滄景<lb/>
則海隅之地皆為我有晉王曰不然貝州城堅兵多未<lb/>
易猝攻<hi>易以豉翻</hi>德州𨽻於滄州而無備若得而戍之則滄<lb/>
貝不得往來<hi>九域志德州西南至貝州二百三十里東北至滄州亦二百三十里</hi>二壘旣<lb/>
孤然後可取<hi>二壘謂滄與貝也</hi>乃遣騎兵五百晝夜兼行襲德<lb/>
<pb n="KR2b0007_WYG_269-15b"/>
州刺史不意晉兵至踰城走遂克之以遼州守捉將馮<lb/>
通為刺史秋七月晉人夜襲澶州陷之<hi>九域志魏州南至澶州一百四</hi>
<hi>十里按九域志之澶州乃漢乾祐元年所徙之澶州也宋白曰澶州本漢頓丘縣地在魏州南當兩河之驛路</hi>
<hi>唐武德四年分魏州之觀城頓丘兩縣置澶州取古澶淵為名貞觀元年州廢大厯七年田承嗣又奏置漢乾</hi>
<hi>祐元年移就德勝寨舊基頓丘縣隨州移於郭下此時澶州猶治頓丘舊州城今德清軍之頓丘鎮即其地</hi>
刺史王彦章在劉鄩營晉人獲其妻子待之甚厚遣間<lb/>
使誘彦章<hi>間古莧翻誘音酉</hi>彦章斬其使晉人盡滅其家晉王<lb/>
以魏州將李巖為澶州刺史<hi>作考異曰莊宗實錄  李嚴今從薛史</hi>晉王<lb/>
<pb n="KR2b0007_WYG_269-16a"/>
勞軍於魏縣因帥百餘騎循河而上覘劉鄩營<hi>勞力到翻帥讀</hi>
<hi>曰率下同上時掌翻覘丑廉翻又丑艷翻</hi>㑹天隂晦鄩伏兵五千於河曲叢<lb/>
林間鼔譟而出圍王數重王躍馬大呼帥騎馳突所向<lb/>
披靡禆將夏魯竒等操短兵力戰<hi>重直龍翻呼火故翻披普彼翻操七到翻</hi>
自午至申乃得出亡其七騎魯竒手殺百餘人傷夷遍<lb/>
體㑹李存審救兵至乃得免王顧謂從騎曰幾為虜嗤<lb/>
<hi>用漢光武之言幾居依翻嗤丑之翻</hi>皆曰適足使敵人見大王之英武耳<lb/>
魯奇青州人也王以是益愛之賜姓名曰李紹竒劉鄩<lb/>
<pb n="KR2b0007_WYG_269-16b"/>
以晉兵盡在魏州晉陽必虛欲以竒計襲取之乃濳引<lb/>
兵自黄澤西去晉人怪鄩軍數日不出寂無聲迹遣騎<lb/>
覘之城中無煙火但時見旗幟循堞往來<hi>騎竒寄翻覘丑廉翻堞達</hi>
<hi>恊翻</hi>晉王曰吾聞劉鄩用兵一步百計此必詐也更使覘<lb/>
之乃縛芻為人執旗乘驢在城上耳得城中老弱者詰<lb/>
之云軍去已二日矣晉王曰劉鄩長於襲人<hi>劉鄩取兖州克潼關</hi>
<hi>皆以掩襲得之故云然然以智遇智則必有窮者若鄩之襲晉陽則智窮矣</hi>短於決戰計彼<lb/>
行纔及山下<hi>相魏之西皆連山</hi>亟發騎兵追之㑹隂雨積旬黄澤<lb/>
<pb n="KR2b0007_WYG_269-17a"/>
道險堇泥深尺餘士卒援藤葛而進<hi>堇泥黏土也深式禁翻援于元翻</hi>
皆腹疾足腫死者什二三晉將李嗣恩倍道先入晉陽<lb/>
城中知之勒兵為備鄩至樂平糗糧且盡<hi>樂平拒晉陽二百五十里</hi>
<hi>耳糗去久翻</hi>又聞晉有備追兵在後衆懼將潰鄩諭之曰今<lb/>
去家千里深入敵境腹背有兵山谷高深如墜井中去<lb/>
將何之惟力戰庶幾可免不則以死報君親耳衆泣而<lb/>
止<hi>幾居希翻不讀曰否</hi>周德威聞鄩西上<hi>上時掌翻</hi>自幽州引千騎救<lb/>
晉陽至土門鄩已整衆下山自邢州陳宋口踰漳水而<lb/>
<pb n="KR2b0007_WYG_269-17b"/>
東屯於宗城<hi>九域志宗城縣在魏州西北一百七十里</hi>鄩軍往還馬死殆半<lb/>
時晉軍乏食鄩知臨清有蓄積欲據之以絶晉糧道<hi>自宗</hi>
<hi>城東行邪趣臨清數十里宋白曰臨清本漢清泉縣地後魏太和二十一年於此置臨清縣</hi>德威急<lb/>
追鄩再宿至南宫<hi>南宫縣在冀州西南六十二里東南趣臨清亦數十里</hi>遣騎擒<lb/>
其斥候者數十人斷腕而縱之<hi>斷音短腕烏貫翻</hi>使言曰周侍<lb/>
中已據臨清矣<hi>南考異曰薛史德威聞劉鄩東還急趨  宫知鄩軍在宗城遣十餘騎迫其營</hi>
<hi>擒斥候者數十人皆剚刃其背縶而遣之旣至謂鄩曰周侍中已據宗城矣鄩軍大駭按剚刄於背其人豈能</hi>
<hi>復活而言今從莊宗實錄及薛史莊宗紀又鄩見在宗城而云周侍中據宗城葢臨清字誤耳</hi>鄩軍大<lb/>
<pb n="KR2b0007_WYG_269-18a"/>
駭詰朝德威略鄩營而過入臨清鄩引軍趨貝州時晉<lb/>
王出師屯博州劉鄩軍堂邑<hi>趨七喻翻九域志博州在魏州東一百八十里堂邑</hi>
<hi>在博州西四十里宋白曰堂邑屬博州本漢清縣發干二縣地隋置堂邑因縣西北有漢堂邑故城以名縣</hi>
周德威攻之不克翌日鄩軍於莘縣<hi>九域志莘縣在魏州東九十里劉鄩</hi>
<hi>見晉軍在博州移軍而西漸逼魏州宋白曰莘本春秋之衛邑漢為陽平縣後周改陽平為清邑縣大業改清</hi>
<hi>邑為莘縣因古地名也</hi>晉軍踵之鄩治莘城塹而守之自莘及河<lb/>
築甬道以通饋餉<hi>莘縣東距大河二十餘里度河而東南即鄆濮之境故築甬道屬河以通</hi>
<hi>饋餉甬道夾築垣牆以防晉人之衝突抄截治直之翻</hi>晉王營於莘西三十里煙<lb/>
<pb n="KR2b0007_WYG_269-18b"/>
火相望一日數戰晉王愛元行欽驍健從代州刺史李<lb/>
嗣源求之嗣源不得已獻之以為散員都部署<hi>都部署之名始</hi>
<hi>見於通鑑後遂為行軍總帥之稱薛史曰時有散指揮名為散員命行欽為都部署</hi>賜姓名曰李<lb/>
紹榮紹榮嘗力戰深入劒中其面未解<hi>中竹仲翻</hi>高行周救<lb/>
之得免王復欲求行周重於發言密使人以官祿啗之<lb/>
<hi>復扶又翻啗徒濫翻</hi>行周辭曰代州養壯士亦為大王耳<hi>為于偽翻</hi>行<lb/>
周事代州亦猶事大王也<hi>密考異曰周太祖實錄晉王  令人㗖之利祿行周辭曰</hi>
<hi>總管用人亦為國家事總管猶事王也予家昆仲脱難再生承總管之厚恩安忍背之按明宗實錄此年猶為</hi>
<pb n="KR2b0007_WYG_269-19a"/>
<hi>代州刺史天祐十八年始為副總管此言總管葢周太祖實錄之誤</hi>代州脱行周兄弟於<lb/>
死<hi>事見上卷乾化三年</hi>行周不忍負之乃止　絳州刺史尹皓攻<lb/>
晉之隰州八月又攻慈州皆不克<hi>按九域志絳州西北至隰州五百一十四</hi>
<hi>里隰州西南至慈州一百六十里</hi>王檀與昭義留後賀瓌攻澶州拔之<lb/>
執李巖送東都<hi>按歐史職方考梁無昭義軍參考賀壞傳葢為宣義留後也昭當作宣先是晉</hi>
<hi>襲取澶州以李巖守之</hi>帝以楊師厚故將楊延直為澶州刺史使<lb/>
將兵萬人助劉鄩且招誘魏人<hi>誘音酉</hi>　晉王遣李存審<lb/>
將兵五千擊貝州張源德有卒三千每夕分出剽掠<hi>剽匹</hi>
<pb n="KR2b0007_WYG_269-19b"/>
<hi>妙翻</hi>州民苦之請塹其城以安耕耘存審乃發八縣丁夫<lb/>
塹而圍之<hi>貝州管清河清陽武城經城臨清漳南歴亭夏津八縣</hi>劉鄩在莘久饋<lb/>
運不給晉人數抵其寨下挑戰<hi>數所角翻桃徒了翻</hi>鄩不出晉人<lb/>
乃攻絶其甬道以千餘斧斬寨木梁人驚擾而出因俘<lb/>
獲而還帝以詔書讓鄩老師費糧失亡多不速戰鄩奏<lb/>
臣比欲以竒兵擣其腹心<hi>比毗志翻近也擣其腹心謂欲襲取晉陽也</hi>還取<lb/>
鎮定期以旬時再清河朔<hi>十日謂之旬時</hi>無何天未厭亂淫雨<lb/>
積旬糧竭士病又欲據臨清斷其饋餉而周楊五奄至<lb/>
<pb n="KR2b0007_WYG_269-20a"/>
馳突如神<hi>斷音短周德威小字楊五</hi>臣今退保莘縣享士訓兵以俟<lb/>
進取觀其兵數甚多便習騎射誠為勍敵未易輕也<hi>勍渠</hi>
<hi>京翻易以䜴翻</hi>茍有隙可乘臣豈敢偷安養冦帝復問鄩決勝<lb/>
之䇿<hi>復扶又翻下同</hi>鄩曰臣今無䇿惟願人給十斛糧賊可破<lb/>
矣<hi>劉鄩欲以持久制晉</hi>帝怒責鄩曰將軍蓄米欲破賊邪欲療飢<lb/>
邪乃遣中使往督戰鄩集諸將問曰主上深居禁中不<lb/>
知軍旅徒與少年新進輩謀之夫兵在臨機制變不可<lb/>
預度<hi>少詩照翻度徒洛翻</hi>今敵尚彊與戰必不利奈何諸將皆曰<lb/>
<pb n="KR2b0007_WYG_269-20b"/>
勝負當一決曠日何待鄩黙然不悦退謂所親曰主暗<lb/>
臣諛將驕卒惰吾未知死所矣<hi>劉鄩量敵慮勝未為失計特掣其肘使不得遂</hi>
<hi>其本謀耳</hi>他日復集諸將於軍門人置河水一器於前令飲<lb/>
之衆莫之測鄩諭之曰一器猶難滔滔之河可勝盡乎<lb/>
<hi>勝音升</hi>衆失色後數日鄩將萬餘人薄鎮定營鎮定人驚<lb/>
擾晉李存審以騎兵二千横擊之李建及以銀槍千人<lb/>
助之鄩大敗奔還晉人逐之及寨下俘斬千計<hi>劉鄩欲掩鎮定</hi>
<hi>之不備而為晉人所敗鄩之計又窮矣</hi>　劉巖逆婦于楚楚王殷遣永順<lb/>
<pb n="KR2b0007_WYG_269-21a"/>
節度使存送之　乙未蜀主以兼中書令王宗綰為北<lb/>
路行營都制置使兼中書令王宗播為招討使攻秦州<lb/>
兼中書令王宗瑤為東北面招討使同平章事王宗翰<lb/>
為副使攻鳳州<hi>秦鳯二州時皆屬岐</hi>　庚戌吳以鎮海節度使徐<lb/>
温為管内水陸馬步諸軍都指揮使兩浙都招討使守<lb/>
侍中齊國公鎮潤州以昇潤常宣歙池六州為巡屬軍<lb/>
國庶務參決如故<hi>史言徐温外據重鎮内制吳國之權</hi>留徐知訓居廣陵<lb/>
秉政<hi>此速徐知訓之死也</hi>　初帝為均王娶河陽節度使張歸霸<lb/>
<pb n="KR2b0007_WYG_269-21b"/>
女為妃即位欲立為后后以帝未南郊固辭<hi>古人相傳以為郊見</hi>
<hi>上帝然後代天子民</hi>九月壬午妃疾甚冊為德妃是夕卒康王友<lb/>
敬目重瞳子<hi>重直龍翻瞳音童</hi>自謂當為天子遂謀作亂冬十<lb/>
月辛亥夜德妃將出葬友敬使腹心數人匿於寢殿帝<lb/>
覺之跣足踰垣而出召宿衛兵索殿中<hi>索山客翻</hi>得而手刄<lb/>
之壬子捕友敬誅之帝由是疎忌宗室專任趙巖及德<lb/>
妃兄弟漢鼎漢傑從兄弟漢倫漢融咸居近職叅預謀<lb/>
議每出兵必使之監護<hi>監古衘翻</hi>巖等依勢弄權賣官鬻獄<lb/>
<pb n="KR2b0007_WYG_269-22a"/>
離間舊將相<hi>間古莧翻</hi>敬翔李振雖為執政所言多不用振<lb/>
每稱疾不預事以避趙張之族政事日紊<hi>紊音問</hi>以至於<lb/>
亡<hi>史言梁有自亡之由非晉能亡之也</hi>　劉鄩遣卒詐降於晉謀賂膳夫<lb/>
以毒晉王事泄晉王殺之并其黨五人　十一月己未<lb/>
夜蜀宫火自得成都以來寶貨貯於百尺樓悉為煨燼<lb/>
<hi>貯丁吕翻煨烏回翻</hi>諸軍都指揮使兼中書令宗侃等帥衛兵欲<lb/>
入救火蜀主閉門不内<hi>恐有乘救火為變者史言蜀主之猜防</hi>庚申旦火<lb/>
猶未熄蜀主出義興門見羣臣<hi>以安衆心</hi>命有司聚太廟神<lb/>
<pb n="KR2b0007_WYG_269-22b"/>
主分巡都城言訖復入宫閉門<hi>史未熄未敢弛備復扶又翻</hi>將相皆<lb/>
獻帷幕飲食　壬戌蜀大赦　乙丑改元<hi>此書梁改元貞明也  考</hi>
<hi>異曰吳越備史云正月壬辰朔改元大赦今從薛史末帝紀</hi>　己巳蜀王宗翰引兵<lb/>
出青泥嶺克固鎮<hi>九域志鳳州河池縣有固鎮</hi>與秦州將郭守謙戰<lb/>
於泥陽川<hi>九域志成州栗亭縣有泥陽鎮</hi>蜀兵敗退保鹿臺山<hi>今成州東十里有鹿</hi>
<hi>玊山</hi>辛未王宗綰等敗秦州兵於金沙谷<hi>敗補邁翻</hi>擒其將李<lb/>
彦巢等乘勝趣秦州<hi>趣七喻翻</hi>興州刺史王宗鐸克階州降<lb/>
其刺史李彦安甲戌王宗綰克成州擒其刺史李彦德<lb/>
<pb n="KR2b0007_WYG_269-23a"/>
蜀軍至上染坊秦州節度使李繼崇遣其子彦秀奉牌<lb/>
印迎降宗綘入秦州<hi>九域志秦州東南至鳯州三百二十里西南至成州二百六十五里</hi>
<hi>成州西南至階州二百五十里宗綘當作宗綰</hi>表排陳使王宗儔為留後<hi>陳讀曰陣</hi>
劉知俊攻霍彦威於邠州半嵗不克<hi>是年五月劉知俊攻邠州</hi>聞秦<lb/>
州降蜀知俊妻子皆遷成都知俊解圍還鳳翔終懼及<lb/>
禍夜帥親兵七十人斬關而出庚辰奔于蜀軍<hi>帥讀曰率為劉</hi>
<hi>知俊為蜀所殺張本有考異曰十國紀年知俊奔秦州庚戌來降按上  甲戌下有癸未必庚辰也</hi>王宗<lb/>
綰自河池兩當進兵㑹王宗瑤攻鳳州癸未克之<hi>蜀遂有秦</hi>
<pb n="KR2b0007_WYG_269-23b"/>
<hi>鳳成三州之地宋白曰河池縣漢屬武都華陽國志河池一名仇池按仇池山在成州界今河池縣屬鳳州去</hi>
<hi>縣稍逺今縣所處謂之河池水故以名縣兩當漢故道縣水經云兩當水出陳倉縣之大散嶺西南流入故道</hi>
<hi>川又河池縣有兩當水西北自成州界入東南流入故道水縣取水為名或曰縣西界有兩山相當故名九域</hi>
<hi>志河池在鳳州西一百五十五里兩當在鳳州西八十五里</hi>　岐義勝節度使同平<lb/>
章事李彦韜知岐王衰弱十二月舉耀鼎二州來降<hi>岐置</hi>
<hi>義勝軍以授温韜見二百六十八卷太祖乾化元年</hi>彦韜即温韜也乙未詔改耀<lb/>
州為崇州鼎州為裕州義勝軍為靜勝軍復彦韜姓温<lb/>
氏名昭圖官任如故　丁未蜀大赦改明年元曰通正<lb/>
<pb n="KR2b0007_WYG_269-24a"/>
置武興軍於鳳州割文興二州𨽻之以前利州團練使<lb/>
王宗魯為節度使　是嵗清海建武節度使兼中書令<lb/>
劉巖<hi>時以邕州為建武軍</hi>以吳越王鏐為國王而已獨為南平王<lb/>
<hi>南平王郡王也</hi>表求封南越王及加都統帝不許巖謂僚屬曰<lb/>
今中國紛紛孰為天子安能梯航萬里<hi>梯航謂梯山航海</hi>逺事<lb/>
偽庭乎自是貢使遂絶<hi>使疏吏翻</hi>
二年春正月宣武節度使守中書令廣德靖王全昱卒<lb/>
<hi>廣國名德靖謚也全昱帝之伯父</hi>　帝聞前河南府參軍李愚學行<hi>行下</hi>
<pb n="KR2b0007_WYG_269-24b"/>
<hi>孟翻</hi>召為左拾遺充崇政院直學士衡王友諒貴重李振<lb/>
等見皆拜之愚獨長揖帝聞而讓之曰衡王於朕兄也<lb/>
朕猶拜之卿長揖可乎對曰陛下以家人禮見衡王拜<lb/>
之宜也振等陛下家臣臣於王無素<hi>謂先無過從之雅</hi>不敢妄<lb/>
有所屈久之竟以抗直罷為鄧州觀察判官　蜀主以<lb/>
李繼崇為武泰節度使兼中書令隴西王　二月辛丑<lb/>
夜吳宿衛將馬謙李球刼吳王登樓發庫兵討徐知訓<lb/>
知訓將出走嚴可求曰軍城有變公先弃衆自去衆將<lb/>
<pb n="KR2b0007_WYG_269-25a"/>
何依知訓乃止衆猶疑懼可求闔户而寢鼾息聞於外<lb/>
<hi>鼾下旦翻鼻息也聞音問</hi>府中稍安壬寅謙等陳于天興門外<hi>楊行密以</hi>
<hi>揚州牙城南門為天興門</hi>諸道副都統朱瑾自潤州至<hi>至自徐温所</hi>視之<lb/>
曰不足畏也返顧外衆舉手大呼<hi>呼火故翻</hi>亂兵皆潰<hi>史言吳兵</hi>
<hi>畏服朱瑾</hi>擒謙球斬之　帝屢趣劉鄩戰<hi>趣讀曰促</hi>鄩閉壁不出<lb/>
晉王乃留副總管李存審守營<hi>守莘西之營也</hi>自勞軍於貝州<lb/>
<hi>勞力到翻勞圍張源德之軍也</hi>聲言歸晉陽鄩聞之奏請襲魏州帝報<lb/>
曰今掃境内以屬將軍<hi>屬之欲翻</hi>社稷存亡繫兹一舉將軍<lb/>
<pb n="KR2b0007_WYG_269-25b"/>
勉之鄩令澶州刺史楊延直引兵萬人㑹於魏州延直<lb/>
夜半至城南城中選壯士五百濳出擊之延直不為備<lb/>
潰亂而走詰旦鄩自莘縣悉衆至城東與延直餘衆合<lb/>
李存審以營中兵踵其後李嗣源以城中兵出戰晉王<lb/>
亦自貝州至與嗣源當其前鄩見之驚曰晉王邪引兵<lb/>
稍却晉王躡之<hi>躡尼輒翻</hi>至故元城西<hi>隋元城縣治古殷城唐貞觀十七年併入</hi>
<hi>貴鄉聖厯二年又分貴鄉莘縣置元城縣治王莾城開元十三年移元城治魏州郭下故有故元城古殷城在</hi>
<hi>朝城東北十二里</hi>與李存審遇晉王為方陳於西北存審為方<lb/>
<pb n="KR2b0007_WYG_269-26a"/>
陳於東南鄩為圓陳於其中間<hi>陳讀曰陣</hi>四面受敵合戰良<lb/>
久梁兵大敗鄩引數十騎突圍走梁步卒凡七萬晉兵<lb/>
環而擊之敗卒登木木為之折<hi>環音宦為于偽翻折而設翻</hi>追至河<lb/>
上殺溺殆盡鄩收散卒自黎陽度河保滑州匡國節度<lb/>
使王檀密疏請發關西兵襲晉陽<hi>去年五月王檀代牛存節屯河上</hi>帝<lb/>
從之發河中陜同華諸鎮兵合三萬出隂地關奄至晉<lb/>
陽城下晝夜急攻城中無備發諸司丁匠及驅市人乘<lb/>
城拒守城幾陷者數四<hi>幾居依翻</hi>張承業大懼代北故將安<lb/>
<pb n="KR2b0007_WYG_269-26b"/>
金全退居太原<hi>安金全從晉王克用起於代北故云故將</hi>往見承業曰晉陽<lb/>
根本之地若失之則大事去矣僕雖老病憂兼家國<hi>言晉</hi>
<hi>陽若陷則國破家亡</hi>請以庫甲見授為公擊之<hi>為于偽翻</hi>承業即與之<lb/>
金全帥其子弟及退將之家得數百人<hi>帥讀曰率將即亮翻</hi>夜出<lb/>
北門擊梁兵於羊馬城内梁兵大驚引却昭義節度使<lb/>
李嗣昭聞晉陽有冦遣牙將石君立將五百騎救之君<lb/>
立朝發上黨夕至晉陽<hi>按九域志上黨至晉陽五百餘里輕騎疾馳朝發夕至何其速</hi>
<hi>也</hi>梁兵扼汾河橋<hi>汾橋在晉陽城東南汾水上</hi>君立擊破之徑至城<lb/>
<pb n="KR2b0007_WYG_269-27a"/>
下大呼曰昭義侍中大軍至矣<hi>呼火故翻李嗣昭鎮昭義官侍中故稱之</hi>遂<lb/>
入城夜與安金全等分出諸門擊梁兵梁兵死傷什二<lb/>
三詰朝王檀引兵大掠而還<hi>詰去吉翻還從宣翻又如字</hi>晉王性矜<lb/>
伐以䇿非已出故金全等賞皆不行<hi>虞書曰汝惟不矜天下莫與汝爭能</hi>
<hi>汝惟不伐天下莫與汝爭功晉王矜伐而有功者不賞此其所以能取天下而不能守天下也</hi>梁兵之<lb/>
在晉陽城下也大同節度使賀德倫部兵多逃入梁軍<lb/>
張承業恐其為變收德倫斬之<hi>張承業之權略烏可以宦者待之哉</hi>帝聞<lb/>
劉鄩敗又聞王檀無功歎曰吾事去矣　三月乙卯朔<lb/>
<pb n="KR2b0007_WYG_269-27b"/>
晉王攻衛州壬戌刺史米昭降之又攻惠州刺史靳紹<lb/>
走擒斬之復以惠州為磁州<hi>唐天祐三年以磁慈聲相近改磁州為惠州是時政</hi>
<hi>在朱氏晉旣取之因復舊州名靳居焮翻</hi>晉王還魏州　上屢召劉鄩不至<lb/>
己巳即以鄩為宣義節度使<hi>劉鄩旣䘮師懼罪不敢入朝梁亦懼其反側就以滑</hi>
<hi>帥命之為明年鄩入朝左遷張本</hi>使將兵屯黎陽　夏四月晉人拔洺<lb/>
州以魏州都巡檢使袁建豐為洺州刺史劉鄩旣敗河<lb/>
南大恐鄩復不應召<hi>復扶又翻</hi>由是將卒皆搖心帝遣捉生<lb/>
都指揮使李霸帥所部千人戍楊劉癸卯出宋門<hi>宋門大梁</hi>
<pb n="KR2b0007_WYG_269-28a"/>
<hi>城東面南來第二門梁改名觀化門而時人不改其舊呼曰宋門晉天福三年改仁和門</hi>其夕復自<lb/>
水門入大譟縱火剽掠<hi>剽匹妙翻</hi>攻建國門<hi>建國門大梁宫城正南門太祖</hi>
<hi>所起也宋白曰大梁皇城南為建國門</hi>帝登樓拒戰<hi>樓謂建國門樓也</hi>龍驤四軍<lb/>
都指揮使杜晏球<hi>按歐史晏球本洛陽王氏子少遇亂為盜所掠汴州富人杜氏得之養以</hi>
<hi>為子冒姓杜氏後歸唐賜姓名曰李紹虔尋復本姓名曰王晏球</hi>以五百騎屯毬場賊<lb/>
以油沃幕長木揭之<hi>揭其列翻舉也</hi>欲焚樓勢甚危晏球於門<lb/>
隙窺之見賊無甲胄乃出騎擊之決力死戰俄而賊潰<lb/>
走帝見騎兵擊賊呼曰非吾龍驤之士乎誰為亂首晏<lb/>
<pb n="KR2b0007_WYG_269-28b"/>
球曰亂者惟李霸一都餘軍不動陛下但帥控鶴守宫<lb/>
城遲明臣必破之<hi>帥讀曰率遲直利翻待也</hi>旣而晏球討亂者闔營<lb/>
皆族之以功除單州刺史<hi>唐末以太祖生於碭山改單州為輝州是時復以輝州為</hi>
<hi>單州單音善</hi>　五月吳越王鏐遣浙西安撫判官皮光業自<lb/>
建汀虔郴潭岳荆南道入貢<hi>吳越界西南盡衢州按九域志自衢州界西南至建</hi>
<hi>州四百四十五里自建州西至汀州九百三十里自汀州西至虔州五百五十里自虔州西至郴州六百六十</hi>
<hi>里自郴州東北至潭州四百九十八里自潭州東北至岳州三百八十五里自岳州西北至荆南四百三十里</hi>
光業日休之子也<hi>皮日休見二百五十四卷唐僖宗廣明元年郴丑林翻</hi>　六月<lb/>
<pb n="KR2b0007_WYG_269-29a"/>
晉人攻邢州保義節度使閻寶拒守帝遣捉生都指揮<lb/>
使張温將兵五百救之温以其衆降晉　秋七月甲寅<lb/>
朔晉王至魏州　上嘉吳越王鏐貢獻之勤<hi>以其取道回逺數千</hi>
<hi>里至大梁也</hi>壬戌加鏐諸道兵馬元帥朝議多言鏐之入貢<lb/>
利於市易<hi>市易者以所有易所無相與為市也朝直遙翻</hi>不宜過以名器假之<lb/>
翰林學士竇夢徵執麻以泣坐貶蓬萊尉<hi>蓬萊本漢黄縣唐神龍三</hi>
<hi>年更名帶登州</hi>夢徵棣州人也　甲子吳潤州牙將周郊作亂<lb/>
入府殺大將秦師權等大將陳祐等討斬之　八月丁<lb/>
<pb n="KR2b0007_WYG_269-29b"/>
酉以太子少保致仕趙光逢為司空兼門下侍郎同平<lb/>
章事　丙午蜀主以王宗綰為東北面都招討集王宗<lb/>
翰嘉王宗壽為第一第二招討將兵十萬出鳳州以王<lb/>
宗播為西北靣都招討武信軍節度使劉知俊天雄節度<lb/>
使王宗儔<hi>蜀天雄節度使鎮秦州</hi>匡國軍使唐文裔為第一第二<lb/>
第三招討將兵十二萬出秦州以伐岐<hi>出鳳州之兵指寶雞以攻鳳翔</hi>
<hi>出秦州之兵指隴州</hi>　晉王自將攻邢州昭德節度使張筠弃相<lb/>
州走晉人復以相州𨽻天雄軍<hi>去年梁分相州為昭德軍相息亮翻</hi>以李<lb/>
<pb n="KR2b0007_WYG_269-30a"/>
嗣源為刺史<hi>上考異曰劉恕廣本云筠奔東都授左衛  將軍莊宗實錄命李存審入城招撫除</hi>
<hi>昭德軍額仍舊𨽻魏州徙洺州刺史袁建豐為相州刺史按上四月筠已遣人納款于晉此復云走者葢始者</hi>
<hi>文降今為晉兵所迫故走耳筠旣降晉今還猶得將軍者葢濳通款於晉梁朝不知耳明宗實錄云八月張筠</hi>
<hi>走移帝為相州刺史九月為安國節度使而莊宗實錄云袁建豐為相州刺史按明宗實錄建豐傳云戰胡柳</hi>
<hi>改建豐猶為相州乃是天祐十五年十二月葢明宗初為相州移邢州後方除建豐莊宗錄誤書在張筠走下</hi>
<hi>耳</hi>晉王遣人告閻寶以相州已拔又遣張温帥援兵至<lb/>
城下諭之寶舉城降<hi>告之以相州已拔則彼知邢州之勢孤示之以張温已降則彼知援</hi>
<hi>兵之望絶閻寶於是不能守矣帥讀曰率下同</hi>晉王以寶為東南面招討使領<lb/>
<pb n="KR2b0007_WYG_269-30b"/>
天平節度使同平章事<hi>天平時屬梁晉命閻寶遙領</hi>以李存審為安<lb/>
國節度使鎮邢州<hi>邢州梁保義軍旣入于晉自此遂改為安國軍  考異曰王溥五代㑹要</hi>
<hi>薛史地理志樂史寰宇記皆云梁建保義軍唐同光元年改為安國軍而莊宗明宗實錄列傳薛史存審傳皆</hi>
<hi>云此年授安國節度使恐是纔屬晉即改軍額㑹要等書誤云同光元年</hi>　契丹主安巴堅<lb/>
帥諸部兵三十萬號百萬自麟勝攻晉蔚州陷之虜振<lb/>
武節度使李嗣本<hi>契丹攻蔚州自麟勝出詭道以掩晉不備也按麟勝至蔚州中間懸隔雲</hi>
<hi>朔蔚州恐當作朔州于考異曰開元中振武軍在朔州西北三百五十里單  都護府城内𨽻朔方節度使乾</hi>
<hi>元元年置振武節度使領鎮北大都䕶麟勝二州後唐以振武節度使亦帶安北都護麟勝等州觀察等使石晉</hi>
<pb n="KR2b0007_WYG_269-31a"/>
<hi>後皆帶朔州刺史據此乃治蔚州不知遷徙年月</hi>遣使以木書求貨於大同防<lb/>
禦使李存璋存璋斬其使契丹進攻雲州存璋悉力拒<lb/>
之<hi>雲州即大同軍</hi>　九月晉王還晉陽王性仁孝故雖經營河<lb/>
北而數還晉陽省曹夫人嵗再三焉<hi>數所角翻省悉景翻曹夫人實生晉</hi>
<hi>王晉王事生母者重事嫡母者輕異日太后太妃尊號倒置皆根於心而發於事者</hi>　晉人以兵<lb/>
逼滄州順化節度使戴思逺弃城奔東都<hi>河朔盡歸於晉滄州孤絶</hi>
<hi>戴思逺不能守</hi>滄州將毛璋據城降晉晉王命李嗣源將兵鎮<lb/>
撫之嗣源遣璋詣晉陽晉王徙李存審為横海節度使<lb/>
<pb n="KR2b0007_WYG_269-31b"/>
鎮滄州<hi>滄德自此屬晉復改順化為横海從唐舊也</hi>以嗣源為安國節度使<lb/>
嗣源以安重誨為中門使<hi>晉王封内凡節鎮皆有中門使其任即天朝樞密使也</hi>
委以心腹重誨亦為嗣源盡力重誨應州胡人也<hi>為于偽翻</hi>
<hi>為安重誨為嗣源佐命張本薛史曰安重誨其先本北部酋豪父福遷於河東將救兖鄆而沒</hi>　晉王<lb/>
自將兵救雲州行至代州契丹聞之引去王亦還以李<lb/>
存璋為大同節度使　晉人圍貝州踰年<hi>去年八月晉圍貝州</hi>張<lb/>
源德聞河北諸州皆為晉有欲降謀於其衆衆以窮而<lb/>
後降恐不免死不從共殺源德嬰城固守城中食盡噉<lb/>
<pb n="KR2b0007_WYG_269-32a"/>
人為糧乃謂晉將曰出降懼死請擐甲執兵而降<hi>噉徒濫翻</hi>
<hi>擐音宦</hi>事定而釋之晉將許之其衆三千出降旣釋甲圍<lb/>
而殺之盡殪<hi>殪壹計翻州考異曰莊宗實錄賊將張源德固守貝  旣聞河北皆平而有翻然之</hi>
<hi>志詢謀於衆羣賊皆河南人懼其歸罪不從因殺源德噉人為糧固守其城王師歴年攻圍賊旣食竭呼我大</hi>
<hi>將曰今欲請罪懼晉王不我赦我將衿甲持兵而見已即解之如何報曰無便於此者賊衆三千衿甲出降我</hi>
<hi>將甘言諭之俱釋兵解甲旣而四靣陳兵皆殺之歐陽史死事傳曰晉王入魏河北六鎮數十州之地皆歸晉</hi>
<hi>獨貝一州圍之踰年不可下城中食且盡貝人勸源德出降源德不從遂見殺按源德若以不降而死其衆當</hi>
<hi>即降於晉豈得猶拒守與晉邀約而後出哉明是衆懼死不降耳今從莊宗實錄  余謂若如通鑑之去取則</hi>
<pb n="KR2b0007_WYG_269-32b"/>
<hi>張源德非一心守死者不得與於死事傳</hi>晉王以毛璋為貝州刺史於是河<lb/>
北皆入於晉惟黎陽為梁守<hi>黎陽臨河梁兵聲援猶接又劉鄩守之所以能自固</hi>
<hi>為于偽翻</hi>　晉王如魏州　吳光州將王言殺刺史載肇<hi>載恐</hi>
<hi>當作戴</hi>吳王遣楚州團練使李厚討之廬州觀察使張崇<lb/>
不俟命引兵趣光州<hi>趣七喻翻</hi>言弃城走以李厚權知光州<lb/>
崇慎縣人也　庚申蜀新宫成在舊宫之北　天平節<lb/>
度使兼中書令琅邪忠毅王王檀多募羣盜置帳下為<lb/>
親兵己卯盜乘檀無備突入府殺檀節度副使裴彦帥<lb/>
<pb n="KR2b0007_WYG_269-33a"/>
府兵討誅之軍府由是獲安<hi>帥讀曰率</hi>　冬十月甲申蜀王<lb/>
宗綰等出大散關大破岐兵俘斬萬計遂取寶雞己丑<lb/>
王宗播等出故關至隴州<hi>故關大震故關</hi>庚寅保勝節度使兼<lb/>
侍中李繼岌畏岐王猜忌<hi>岐置保勝軍於隴州</hi>帥其衆二萬<hi>帥讀曰率</hi>
弃隴州奔于蜀軍蜀兵進攻隴州以繼岌為西北面行<lb/>
營第四招討劉知俊㑹王宗綰等圍鳳翔岐兵不出㑹<lb/>
大雪蜀主召軍還<hi>還從宣翻又如字</hi>復李繼岌姓名曰桑𢎞志<lb/>
𢎞志黎陽人也　丁酉以禮部侍郎鄭珏為中書侍郎<lb/>
<pb n="KR2b0007_WYG_269-33b"/>
同平章事珏綮之姪孫也<hi>鄭綮見二百五十九卷唐昭宗乾寧元年  考異曰薛史</hi>
<hi>梁末帝紀無珏初拜相年月此年十月丁酉以中書侍郎平章事鄭珏兼刑部尚書平章事至貞明四年四月</hi>
<hi>己酉又云以中書侍郎平章事鄭珏兼刑部尚書疑貞明二年拜相四年轉刑部尚書也本傳云累遷禮部侍</hi>
<hi>郎貞明中拜平章事唐餘錄均帝紀貞明二年十月丁酉禮部侍郎鄭珏為中書侍郎平章事今從之又高若</hi>
<hi>拙後史補云珏應一十九舉方捷姓名為第十九人第行亦同自登第凡十九年為宰相今按珏光化三年及</hi>
<hi>第自光化三年至此年纔十七年矣又不可合</hi>　己亥蜀大赦　晉王遣使如<lb/>
吳㑹兵以擊梁十一月吳以行軍副使徐知訓為淮北<lb/>
行營都招討使及朱瑾等將兵趣宋亳與晉相應<hi>趣七喻翻</hi>
<pb n="KR2b0007_WYG_269-34a"/>
旣渡淮移檄州縣進圍潁州　十二月戊申蜀大赦改<lb/>
明年元曰天漢國號大漢　楚王殷聞晉王平河北遣<lb/>
使通好<hi>好呼到翻</hi>晉王亦遣使報之　是嵗慶州叛附于岐<lb/>
<hi>慶州本岐地也葢因去年李保衡以邠寧附梁遂為梁有</hi>岐將李繼陟據之詔以左<lb/>
龍虎統軍賀瓌為西面行營馬步都指揮使將兵討之<lb/>
破岐兵下寧衍二州<hi>衍州岐李茂貞置在寧慶之間宋廢衍州為定平鎮屬邠州  考異</hi>
<hi>曰薛史賀瓌傳貞明二年慶州叛為李繼陟所據帝命左龍虎統軍賀瓌為西靣行營馬步軍都指揮使兼諸</hi>
<hi>軍都虞候與張筠破涇鳳之衆三萬下寧衍二州此非小事而末帝紀李茂貞傳皆無惟瓌傳有之今以為據</hi>
<pb n="KR2b0007_WYG_269-34b"/>
　河東監軍張承業旣貴用事其姪瓘等五人自同州<lb/>
往依之晉王以承業故皆擢用之承業治家甚嚴有姪為<lb/>
盜殺販牛者承業立斬之王亟使救之已不及王以瓘<lb/>
為麟州刺史承業謂瓘曰汝本車度一民與劉開道為<lb/>
賊<hi>劉開道必指劉知俊也知俊為梁開道指揮使又嘗鎮同州車尺遮翻</hi>慣為不法今若<lb/>
不悛<hi>慣古患翻悛丑緣翻</hi>死無日矣由此瓘所至不敢貪暴　吳<lb/>
越牙内先鋒都指揮使錢傳珦逆婦於閩自是閩與吳<lb/>
越通好<hi>珦虛亮翻好呼到翻</hi>　閩鑄鈆錢與銅錢並行　初燕人<lb/>
<pb n="KR2b0007_WYG_269-35a"/>
苦劉守光殘虐軍士多歸於契丹及守光被圍於幽州<lb/>
<hi>事見上卷</hi>其北邊士民多為契丹所掠契丹日益彊大契丹<lb/>
王安巴堅自稱皇帝國人謂之天皇王以妻舒嚕氏為<lb/>
皇后置百官至是改元神冊<hi>史考異曰紀年通譜云舊契  不記安巴堅建元事今</hi>
<hi>丹中有厯日通紀百二十年臣景祐三年冬北使幽州得其厯因閲年次以乙亥為首次年始著神䇿之元其</hi>
<hi>後復有天贊按五代契丹傳自耶律德光乃記天顯之耳名疑當時未得其傳不然虜人恥安巴堅無號追為之</hi>
<hi>保機虜中又號天皇王虜庭雜記太祖一舉併吞奚國仍立奚人依舊為奚王命契丹監督兵甲又滅勃海虜</hi>
<hi>其王大諲譔立長子為勃海東丹王號人皇王自號天皇王始立年號曰天贊國稱大遼於所居大部落置樓</hi>
<pb n="KR2b0007_WYG_269-35b"/>
<hi>謂之西樓今謂之上京又於其南木葉山置樓謂之南樓又於其東千里置樓謂之東樓又於其北三百里置</hi>
<hi>樓謂之北樓大祖四季常遊獵於四樓之間又曰安巴堅變家為國之後始以王族號為横帳姓錫里錫里以</hi>
<hi>漢語誤譯謂之耶律氏賜后族姓曰蕭氏王族惟與后族同昏其諸部若不奉北主之命不得與二部落通昏</hi>
<hi>歐陽史曰安巴堅用其妻舒嚕䇿使人告諸部大人曰我有鹽池諸部所食然諸部知食鹽之利而不知鹽有</hi>
<hi>主人可乎當來犒我諸部以為然共以酒㑹鹽池安巴堅伏兵其旁酒酣伏發盡殺諸部大人遂立不復代安</hi>
<hi>巴堅稱皇帝前史不見年月莊宗列傳契丹傳在莊宗即帝位李存審守范陽後漢高祖實錄唐餘錄皆云安</hi>
<hi>巴堅設䇿併諸族遂稱帝在乾寧中劉仁恭鎮幽州前薛史在莊宗天祐末按紀元通譜安巴堅神䇿元年嵗</hi>
<hi>在丙子乃莊宗天祐十三年梁貞明二年似不在天祐末及莊宗即位後編遺錄開平二年五月太祖賜安巴</hi>
<pb n="KR2b0007_WYG_269-36a"/>
<hi>堅記事猶呼之為卿及言臣事我朝望國家降使冊立必未稱帝安得在劉仁恭鎮幽州前唐餘錄全取漢高</hi>
<hi>祖實錄契丹事作傳最為差錯不知其稱帝實在何年今因其改年號置於此</hi>舒嚕后勇決多<lb/>
權變安巴堅行兵御衆舒嚕后常預其謀安巴堅嘗度<lb/>
磧擊党項<hi>党項在磧西磧七迹翻党底朗翻</hi>留舒嚕后守其帳黄頭錫<lb/>
伯二室韋乘虛合兵掠之<hi>黄頭室韋彊部也臭泊室韋以所居地名其部</hi>舒嚕<lb/>
后知之勒兵以待其至奮擊大破之由是名震諸夷舒<lb/>
嚕后有母有姑皆踞榻受其拜曰吾惟拜天不拜人也<lb/>
晉王方經營河北欲結契丹為援常以叔父事安巴堅<lb/>
<pb n="KR2b0007_WYG_269-36b"/>
以叔母事舒嚕后<hi>以晉王克用與安巴堅結為兄弟也</hi>劉守光末年衰困<lb/>
遣參軍韓延徽求援於契丹<hi>徽考異曰漢高祖實錄延  傳云天祐中連帥劉守</hi>
<hi>光攻中山不利欲結北戎遣延徽將命入虜劉恕以為劉守光據幽州後未嘗攻定州惟唐光化三年汴將張</hi>
<hi>存敬拔瀛莫攻定州劉仁恭遣守光救定州為存敬所敗恐是此時仁恭方為幽帥非守光也按劉仁恭父子</hi>
<hi>彊盛之時常陵暴契丹豈肯遣使與之相結乾化元年守光攻易定王處直求救於晉故晉王遣周德威伐之</hi>
<hi>其遣延徽結契丹葢在此時然事無顯據故但云衰困附於此</hi>契丹主怒其不拜使牧<lb/>
馬於野延徽幽州人有智略頗知屬文<hi>屬之欲翻</hi>舒嚕后言<lb/>
於契丹主曰延徽能守節不屈此今之賢者奈何辱以<lb/>
<pb n="KR2b0007_WYG_269-37a"/>
牧圉宜禮而用之契丹主召延徽與語悅之遂以為謀<lb/>
主舉動訪焉延徽始教契丹建牙開府築城郭立市里<lb/>
以處漢人<hi>處昌吕翻</hi>使各有配偶墾藝荒田由是漢人各安<lb/>
生業逃亡者益少契丹威服諸國延徽有助焉頃之延<lb/>
徽逃奔晉陽晉王欲置之幕府掌書記王緘疾之延徽<lb/>
不自安求東歸省母<hi>自晉陽歸幽州自西徂東也省悉景翻</hi>過真定止於<lb/>
鄉人王德明家<hi>王德明為趙王鎔養子即燕人張文禮也</hi>德明問所之延徽<lb/>
曰今河北皆為晉有當復詣契丹耳德明曰叛而復往<lb/>
<pb n="KR2b0007_WYG_269-37b"/>
得無取死乎<hi>言旣叛契丹歸中國今復往詣契丹恐為所殺也復扶又翻下同</hi>延徽曰<lb/>
彼自吾來如䘮手目<hi>䘮息浪翻</hi>今往詣之彼手目復完安肯<lb/>
害我旣省母遂復入契丹契丹主聞其至大喜如自天<lb/>
而下拊其背曰曏者何往延徽曰思母欲告歸恐不聽<lb/>
故私歸耳契丹主待之益厚及稱帝以延徽為相累遷<lb/>
至中書令<hi>歐史四夷附錄曰□僄檅以延徽為相號政事令契丹謂之崇文相公</hi>晉王遣<lb/>
使至契丹延徽寓書於晉王叙所以北去之意且曰非<lb/>
不戀英主非不思故鄉所以不留正懼王緘之讒耳因<lb/>
<pb n="KR2b0007_WYG_269-38a"/>
以老母為託且曰延徽在此契丹必不南牧<hi>賈誼過秦論胡人不</hi>
<hi>敢南下而牧馬</hi>故終同光之世契丹不深入為冦延徽之力也<lb/>
<hi>按莊宗之世契丹圍周德威救張文禮曷嘗不欲深入為冦哉晉之兵力方彊能折其鋒耳豈延徽之力邪</hi>
三年春正月詔宣武節度使袁象先救潁州旣至吳軍<lb/>
引還<hi>去年十一月吳圍穎州</hi>　二月甲申晉王攻黎陽劉鄩拒之<lb/>
數日不克而去　晉王之弟威塞軍防禦使存矩在新<lb/>
州<hi>晉置威塞軍於新州後遂為節鎮新州領永興一縣薛居正曰唐莊宗同光二年七月昇新州為威塞軍</hi>
<hi>節度使以媯儒武三州𨽻之</hi>驕惰不治<hi>治直之翻</hi>侍婢預政晉王使募山<lb/>
<pb n="KR2b0007_WYG_269-38b"/>
北部落驍勇者及劉守光亡卒以益南討之軍又率其<lb/>
民出馬民或鬻十牛易一戰馬期㑹迫促邊人嗟怨存<lb/>
矩得五百騎自部送之以壽州刺史盧文進為裨將<hi>壽州</hi>
<hi>屬吳盧文進遥領刺史耳</hi>行者皆憚逺役存矩復不存恤<hi>復扶又翻下同</hi>甲<lb/>
午至祁溝關小校宫彥璋與士卒謀曰聞晉王與梁人<lb/>
確鬭<hi>確堅也凡戰者隨兵勢而為進退離合至於確鬭則兩敵相當用實力而鬬惟堅耐而用長技乃勝</hi>
<hi>耳校户教翻</hi>騎兵死傷不少吾儕捐父母妻子為人客戰<hi>儕士</hi>
<hi>皆翻為于偽翻千里行役戰於異鄉是為客戰</hi>千里送死而使長復不矜恤奈<lb/>
<pb n="KR2b0007_WYG_269-39a"/>
何衆曰殺使長<hi>防禦使為一州之長故曰使長使疏吏翻長知兩翻</hi>擁盧將軍還<lb/>
新州據城自守其如我何因執兵大譟趣傳舍<hi>趣七喻翻傳株</hi>
<hi>戀翻</hi>詰朝存矩寢未起就殺之<hi>詰去吉翻</hi>文進不能制撫膺哭<lb/>
其尸曰奴輩旣害郎君使我何面復見晉王因為衆所<lb/>
擁還新州守將楊全章拒之又攻武州鴈門以北都知<lb/>
防禦兵馬使李嗣肱擊敗之<hi>敗補邁翻</hi>周德威亦遣兵追討<lb/>
文進帥其衆奔契丹<hi>帥讀曰率</hi>晉王聞存矩不道以致亂殺<lb/>
侍婢及幕僚數人　初幽州北七百里有渝關<hi>渝關入營州界</hi>
<pb n="KR2b0007_WYG_269-39b"/>
<hi>及平州石城縣界漢書音義渝音喻今讀如榆</hi>下有渝水通海自關東北循海<lb/>
有道道狹處纔數尺旁皆亂山高峻不可越比至進牛<lb/>
口<hi>比當作北</hi>舊置八防禦軍募土兵守之<hi>歐史曰渝關東臨海北有兎耳覆舟</hi>
<hi>山山皆斗絶並海東北有路狹僅通車其旁地可耕植唐時置東硤石西硤石淥疇米磚長楊黄花紫蒙白狼</hi>
<hi>城以阨之宋白曰渝關關城下有渝水入大海其關東臨海北有兎耳山覆舟山山皆斗峻山下尋海岸東北</hi>
<hi>行狹處纔通一軌三面皆海北連陸闗西亂山至進牛柵凡六口柵戍相接此所以天限戎狄者也</hi>田租<lb/>
皆供軍食不入於薊<hi>薊音計</hi>幽州嵗致繒纊以供戰士衣<lb/>
每嵗早穫清野堅壁以待契丹契丹至輒閉壁不戰俟<lb/>
<pb n="KR2b0007_WYG_269-40a"/>
其去選驍勇據隘邀之<hi>幽州盧龍節度治薊縣繒慈陵翻纊苦謗翻隘烏懈翻</hi>契<lb/>
丹常失利走土兵皆自為田園力戰有功則賜勲加賞<lb/>
<hi>勲勲級也</hi>由是契丹不敢輕入冦及周德威為盧龍節度使<lb/>
恃勇不脩邊備遂失渝關之險契丹每芻牧於營平之<lb/>
間<hi>金虜節要曰燕山之地易州西北乃金坡關昌平縣之西乃居庸關順州之地乃古北口景州之東北乃</hi>
<hi>松亭關平州之東乃渝關渝關之東即金人來路也此數關皆天造地設以分蕃漢之限一夫守之可以當百</hi>
<hi>本朝復燕之役若得諸關則燕山之境可保然關内之地平欒營三州自後唐陷於安巴堅改平州為遼興府</hi>
<hi>以營欒二州𨽻之號為平州路至石晉之初耶律德光又得燕山檀順景薊涿易諸州建燕山為燕京以轄六</hi>
<pb n="KR2b0007_WYG_269-40b"/>
<hi>郡號燕京路而與平州自成兩路海上議割地但云燕雲兩路而已初謂燕山路盡得關内之地殊不知燕山</hi>
<hi>平州盡在關内而異路也破遼之後金人復得平州路地據之故斡里雅布後由平州入冦乃當時議燕雲不明</hi>
<hi>理之故又金虜行程云灤州古無之唐末安巴堅攻陷平營劉守光據幽州暴虐民多亡入虜中乃築此城營</hi>
<hi>州古栁城郡舜所築也乃殷之孤竹國漢唐遼西地其城外多大山高下皆石不産草木地當營室故以為名</hi>
<hi>自營州東至渝關並無保障沃野千里北限大山重岡複嶺中有五關唯渝關居庸可以通餉饋松亭金坡古</hi>
<hi>北口止通人馬不可行車其山之南則五榖百果良材美木無所不有出關未數里則地皆瘠鹵豈天設此以</hi>
<hi>限華夷乎</hi>德威又忌幽州舊將有名者往往殺之吳主遣使<lb/>
遺契丹主以猛火油曰攻城以此油然火焚樓櫓敵以<lb/>
<pb n="KR2b0007_WYG_269-41a"/>
水沃之火愈熾<hi>南蕃志猛火油出占城國蠻人水戰用之以焚敵舟遺于季翻</hi>契丹主<lb/>
大喜即選騎三萬欲攻幽州舒嚕后哂之曰<hi>哂失忍翻</hi>豈有<lb/>
試油而攻一國乎因指帳前樹謂契丹主曰此樹無皮<lb/>
可以生乎契丹主曰不可舒嚕后曰幽州城亦猶是矣<lb/>
吾但以三千騎伏其旁掠其四野使城中無食不過數<lb/>
年城自困矣何必如此躁動輕舉萬一不勝為中國笑<lb/>
吾部落亦解體矣契丹主乃止<hi>婦人智識若此丈夫愧之多矣此特安巴堅因</hi>
<hi>其能勝室韋從而張大之以威鄰敵耳就使能爾曷為不能止德光之南牧旣内虛其國又不能為根本之計</hi>
<pb n="KR2b0007_WYG_269-41b"/>
<hi>而終有木葉山之囚乎</hi>三月盧文進引契丹兵急攻新州刺史安<lb/>
金全不能守弃城走文進以其部將劉殷為刺史使守<lb/>
之晉王使周徳威合河東鎮定之兵攻之旬日不克契丹<lb/>
主帥衆三十萬救之德威衆寡不敵大為契丹所敗<hi>帥讀</hi>
<hi>曰率敗補邁翻</hi>奔歸　楚王殷遣其弟存攻吳上高俘獲而還<lb/>
<hi>還從宣翻又如字</hi>　契丹乘勝進圍幽州聲言有衆百萬氊車<lb/>
毳幕彌漫山澤<hi>毳充芮翻獸毛縟細者為毳</hi>盧文進教之攻城為地<lb/>
道晝夜四面俱進城中宂地然膏以邀之又為土山以<lb/>
<pb n="KR2b0007_WYG_269-42a"/>
臨城城中鎔銅以灑之日殺千計而攻之不止周德威<lb/>
遣間使詣晉王告急<hi>間古莧翻</hi>王方與梁相持河上欲分兵<lb/>
則兵少欲勿救恐失之謀於諸將獨李嗣源李存審閻<lb/>
寶勸王救之王喜曰昔太宗得一李靖猶擒頡利<hi>事見一百</hi>
<hi>九十二卷貞觀四年</hi>今吾有猛將三人復何憂哉<hi>褒而期之以作三臣之氣復扶</hi>
<hi>又翻</hi>存審寶以為虜無輜重<hi>重直用翻</hi>勢不能久俟其野無所<lb/>
掠食盡自還然後踵而擊之李嗣源曰周德威社稷之<lb/>
臣今幽州朝夕不保恐變生於中何暇待虜之衰臣請<lb/>
<pb n="KR2b0007_WYG_269-42b"/>
身為前鋒以赴之王曰公言是也即日命治兵<hi>治直之翻下同</hi>
夏四月晉王命嗣源將兵先進軍于淶水<hi>淶水縣屬易州淶音來宋</hi>
<hi>白曰李嗣源時屯淶水扼祁溝諸關以伺賊勢</hi>閻寶以鎮定之兵繼之　吳昇<lb/>
州刺史徐知誥治城市府舍甚盛五月徐温行部至昇<lb/>
州<hi>吳以昇常宣歙池為徐温巡屬行下孟翻</hi>愛其繁富潤州司馬陳彦謙勸<lb/>
温徙鎮海軍治所於昇州<hi>鎮海軍本治潤州</hi>温從之徙知誥為<lb/>
潤州團練使知誥求宣州温不許知誥不樂<hi>樂音洛</hi>宋齊<lb/>
丘密言於知誥曰三郎驕縱敗在朝夕潤州去廣陵隔<lb/>
<pb n="KR2b0007_WYG_269-43a"/>
一水耳此天授也知誥悦即之官三郎謂温長子知訓<lb/>
也<hi>為知訓死知誥得權張本知訓第三</hi>温以陳彦謙為鎮海節度判官温<lb/>
但舉大綱細務悉委彦謙江淮稱治<hi>稱治者時人稱之耳治直吏翻</hi>彦<lb/>
謙常州人也<hi>為陳彦謙垂死請於徐温立巳子張本</hi>　高季昌與孔勍脩<lb/>
好復通貢獻<hi>高季昌為孔勍所敗事見上卷太祖乾化二年好呼到翻復扶又翻</hi>
　<lb/>
　<lb/>
　<lb/>
<pb n="KR2b0007_WYG_269-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷二百六十九<lb/>
</p>
<p>
</p>
  </div>
</body>
</text>
</TEI>
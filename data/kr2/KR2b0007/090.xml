<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷九十</head>
    <p>
<pb n="KR2b0007_WYG_090-1a"/>
欽定四庫全書<lb/>
　資治通鑑卷九十　　　　宋　司馬光　撰<lb/>
　　　　　　　　　　　　　　胡三省　音註<lb/>
　晉紀十二<hi>起彊圉赤奮若盡著雍攝提格凡二年</hi>
　　中宗元皇帝上<hi>諱睿字景文宣帝曽孫琅邪武王伷之孫恭王靚之子諡法始建國</hi>
　　　<hi>都曰元</hi>
建武元年<hi>是年三月方改元</hi>春正月漢兵東略𢎞農太守宋哲<lb/>
犇江東<hi>哲屯華隂漢兵自長安東略故棄城來犇守式又翻</hi>　黄門郎史淑侍御<lb/>
<pb n="KR2b0007_WYG_090-1b"/>
史王冲自長安犇涼州稱愍帝出降前一日<hi>降户江翻</hi>使淑<lb/>
等齎詔賜張寔拜寔大都督涼州牧侍中司空承制行<lb/>
事且曰朕已詔琅邪王時攝大位君其協贊琅邪共濟<lb/>
多難淑等至姑臧寔大臨三日<hi>難乃旦翻臨力鴆翻</hi>辭官不受初<lb/>
寔叔父肅為西海太守<hi>王莽置西海郡光武中興棄之至獻帝興平二年武威太守張</hi>
<hi>雅請置西海郡分張掖之居延一縣以屬之雖郡名同而非王莽西海郡之地</hi>聞長安危逼請<lb/>
為先鋒入援寔以其老弗許及聞長安不守肅悲憤而<lb/>
卒<hi>卒子恤翻</hi>寔遣太府司馬韓璞<hi>時張氏保據河西有太府司馬太府少府主簿等官</hi>
<pb n="KR2b0007_WYG_090-2a"/>
<hi>葢都督府為太府涼州府為少府也璞匹角翻</hi>撫戎將軍張閬等帥步騎一萬<lb/>
東擊漢<hi>撫戎將軍葢張氏創置帥讀曰率騎奇寄翻</hi>命討虜將軍陳安<hi>沈約志魏</hi>
<hi>置將軍四十號討虜第十九</hi>安故太守賈騫<hi>晉志曰張茂分武興金城西平安故四郡為定</hi>
<hi>州葢張氏分金城西平二郡地置安故郡也按安故縣二漢屬隴西郡水經注洮水自臨洮縣東流又屈而北</hi>
<hi>流逕安故縣故城西又北逕狄道縣故城西狄道時已置武始郡安故郡葢即漢之一縣置郡</hi>隴西太<lb/>
守吳紹各綂郡兵為前驅又遺相國保書曰王室有事<lb/>
不㤀投軀前遣賈騫瞻公舉動中被符命敕騫還軍<hi>符命</hi>
<hi>葢保符下寔也遺于季翻被皮義翻</hi>俄聞冦逼長安胡崧不進麴允持金<lb/>
<pb n="KR2b0007_WYG_090-2b"/>
五百請救於崧遂决遣騫等進軍度嶺<hi>自涼州濟河度沃于嶺至狄道</hi>
㑹聞朝廷傾覆為忠不遂憤痛之深死有餘責今更遣<lb/>
璞等唯公命是從璞等卒不能進而還至南安<hi>南安郡治䝠道</hi>
<hi>縣卒子恤翻還從宣翻又如宇</hi>諸𦍑斷路<hi>斷丁管翻</hi>相持百餘日糧竭矢盡<lb/>
璞殺車中牛以饗士泣謂之曰汝曹念父母乎曰念念<lb/>
妻子乎曰念欲生還乎曰欲從我令乎曰諾乃鼓譟進<lb/>
戰㑹張閬帥金城兵繼至夾擊大破之斬首數千級<hi>帥讀</hi>
<hi>曰率下同</hi>先是長安謡曰秦川中血没腕唯有涼州倚柱觀<lb/>
<pb n="KR2b0007_WYG_090-3a"/>
<hi>腕烏貫翻</hi>及漢兵覆關中氐𦍑掠隴右雍秦之民死者什八<lb/>
九<hi>雍於用翻</hi>獨涼州安全　二月漢主聰使從弟暢<hi>從才用翻</hi>帥<lb/>
步騎三萬攻滎陽太守李矩屯韓王故壘相去七里<hi>李矩</hi>
<hi>屯新鄭則韓王故壘亦在新鄭也戰國時韓滅鄭徙都之故有故壘在也</hi>遣使招矩<hi>使疏吏翻</hi>時<lb/>
暢兵猝至矩未及為備乃遣使詐降於暢暢不復設備<lb/>
大饗渠帥皆醉<hi>降户江翻復扶又翻帥所類翻</hi>矩欲夜襲之士卒皆恇<lb/>
懼<hi>恇去王翻</hi>矩乃遣其將郭誦禱於子産祠<hi>子産相鄭鄭人懐其惠為之立</hi>
<hi>祠</hi>使巫揚言曰子産有教當遣神兵相助衆皆踊躍爭<lb/>
<pb n="KR2b0007_WYG_090-3b"/>
進矩選勇敢千人使誦將之<hi>將即亮翻</hi>掩擊暢營斬首數千<lb/>
級暢僅以身免　辛巳宋哲至建康<hi>沈約曰建康本秣陵縣漢獻帝建安</hi>
<hi>十六年置孫權改秣陵為建業武帝平吴還為秣陵太康三年分秣陵之水北為建業愍帝即位避帝諱改為</hi>
<hi>建康</hi>稱受愍帝詔令丞相琅邪王睿綂攝萬機三月琅邪<lb/>
王素服出次<hi>杜預曰出次避正寢</hi>舉哀三日於是西陽王羕及官<lb/>
屬等共上尊號<hi>西陽王羕汝南王亮之子羕余亮翻上時掌翻</hi>王不許羕等固<lb/>
請不已王慨然流涕曰孤罪人也諸賢見逼不已當<lb/>
琅邪耳呼私奴命駕將歸國<hi>私奴謂私所畜養而給使令之奴非以罪没官者</hi>
<pb n="KR2b0007_WYG_090-4a"/>
羕等乃請依魏晉故事稱晉王許之辛夘即晉王位大<lb/>
赦改元始備百官立宗廟建社稷有司請立太子王愛<lb/>
次子宣城公裒欲立之<hi>裒蒲矦翻</hi>謂王導曰立子當以德導<lb/>
曰世子宣城俱有朗雋之美而世子年長<hi>長知兩翻</hi>王從之<lb/>
丙辰立世子紹為王太子封裒為琅邪王奉恭王後<hi>帝後</hi>
<hi>太宗故以裒奉琅邪國祀</hi>仍以裒都督青徐兖三州諸軍事鎮廣陵<lb/>
以西陽王羕為太保封譙剛王遜之子氶為譙王<hi>一本作譙</hi>
<hi>王氶音拯</hi>遜宣帝之弟子也又以征南大將軍王敦為大將<lb/>
<pb n="KR2b0007_WYG_090-4b"/>
軍江州牧揚州刺史王導為驃騎將軍都督中外諸軍<lb/>
事領中書監録尚書事<hi>驃匹妙翻</hi>丞相左長史刁協為尚書<lb/>
左僕射右長史周顗為吏部尚書軍諮祭酒<hi>顗魚豈翻</hi>賀循<lb/>
為中書令右司馬戴淵王邃為尚書司直劉隗為御史<lb/>
中丞行參軍劉超為中書舎人<hi>晉志曰中書晉初置舎人通事各一人江左令</hi>
<hi>舍人通事謂之通事舎人掌呈奏案</hi>參軍事孔愉長兼中書郎<hi>長兼蓋始於此</hi>自<lb/>
餘參軍悉拜奉車都尉掾屬拜駙馬都尉行參軍舎人<lb/>
拜騎都尉<hi>三都尉皆漢武帝置奉車都尉掌御乗輿車駙馬都尉掌駙馬騎都尉掌監羽林騎師古</hi>
<pb n="KR2b0007_WYG_090-5a"/>
<hi>曰駙副馬也非正駕車皆為副馬一曰駙近也疾也晉武帝以宗室外戚為三都尉江左後罷奉車騎二都尉</hi>
<hi>唯留駙馬都尉奉朝請諸尚公主者為之掾俞絹翻</hi>王敦辭州牧王導以敦綂六<lb/>
州辭中外都督賀循以老病辭中書令王皆許之以循<lb/>
為太常是時承䘮亂之後江東草創<hi>廣雅曰草造也創始也䘮息浪翻</hi>
刁協久宦中朝諳練舊事<hi>諳烏含翻悉也記也朝直遥翻</hi>賀循為世儒<lb/>
宗明習禮學凡有疑議皆取决焉　劉琨段匹磾相與<lb/>
歃血同盟<hi>磾丁奚翻歃色洽翻歠也</hi>期以翼戴晉室辛丑琨檄告華<lb/>
夷遣兼左長史右司馬温嶠匹磾遣左長史榮邵奉表<lb/>
<pb n="KR2b0007_WYG_090-5b"/>
及盟文詣建康勸進<hi>漢之禪于魏也文帝三讓魏朝羣臣累表請順天人之望此則勸進</hi>
<hi>之造端也晉受魏禪何曾等亦然是時愍帝䝉塵四海無君琨等勸進為得其正</hi>嶠羨之弟子<lb/>
也<hi>温羨見八十六卷惠帝永興二年</hi>嶠之從母為琨妻<hi>母之姊妹為從母從才用翻</hi>
琨謂嶠曰晉祚雖衰天命未改吾當立功河朔使卿延<lb/>
譽江南行矣勉之王以鮮卑大都督慕容廆為都督遼<lb/>
左雜夷流民諸軍事龍驤將軍大單于昌黎公廆不受<lb/>
<hi>遼左即遼東流民謂中州之民流移入遼東者廆户罪翻驤思將翻</hi>征虜將軍魯昌説廆<lb/>
曰今兩京覆没天子䝉塵<hi>左傳叔帶之難襄王出居于鄭使告難于魯臧文仲對曰</hi>
<pb n="KR2b0007_WYG_090-6a"/>
<hi>天子䝉塵于外敢不奔問官守說輸芮翻</hi>琅邪王承制江東為四海所係屬<lb/>
<hi>屬之欲翻</hi>明公雖雄據一方而諸部猶阻兵未服者葢以官<lb/>
非王命故也謂宜通使琅邪<hi>使疏吏翻下同</hi>勸承大統然後奉<lb/>
詔令以伐有罪誰敢不從處士遼東高詡曰<hi>處昌吕翻</hi>霸王<lb/>
之資非義不濟今晉室雖微人心猶附之宜遣使江東<lb/>
示有所尊然後仗大義以征諸部不患無辭矣<hi>晉室雖衰慕容</hi>
<hi>苻姚之興其初皆借王命以自重</hi>廆從之遣長史王濟浮海詣建康勸<lb/>
進　漢相國粲使其黨王平謂太弟义曰適奉中詔云<lb/>
<pb n="KR2b0007_WYG_090-6b"/>
京師將有變宜衷甲以備非常义信之命宫臣皆衷甲<lb/>
以居<hi>粲固忌刻而义亦愚甚矣甲在衣中為衷甲</hi>粲馳遣告靳凖王沈<hi>靳居惞翻</hi>
<hi>沈持林翻</hi>凖以白漢主聰曰太弟將為亂已衷甲矣聰大驚<lb/>
曰寧有是邪王沈等皆曰臣等聞之久矣屢言之而陛<lb/>
下不之信也聰使粲以兵圍東宫粲使凖沈收氐𦍑酋<lb/>
長十餘人窮問之<hi>义為大單于氐𦍑酋長屬焉故皆服事東宫酋慈由翻長知兩翻</hi>皆<lb/>
懸首高格<hi>格以木為之周禮牛人祭祀共其牛牲之互鄭𤣥曰互若今屠家之懸肉格左思吴都賦</hi>
<hi>曰峭格周施呂向曰格懸網木也</hi>燒鐵灼目酋長自誣與义謀反聰謂<lb/>
<pb n="KR2b0007_WYG_090-7a"/>
沈等曰吾今而後知卿等之忠也當念知無不言勿恨<lb/>
徃日言而不用也於是誅東宫官屬及乂素所親厚凖<lb/>
沈等素所憎怨者大臣數十人阬士卒萬五千餘人<hi>所阬</hi>
<hi>者東宫四衛之兵也</hi>夏四月廢义為北部王<hi>北部即匈奴後部居新興</hi>粲尋使<lb/>
凖賊殺之义形神秀爽寛仁有器度故士心多附之聰<lb/>
聞其死哭之慟曰吾兄弟止餘二人而不相容<hi>漢主淵諸子此</hi>
<hi>時惟聰义二人在耳</hi>安得使天下知吾心邪氐𦍑叛者甚衆以靳<lb/>
凖行車騎大將軍討平之　五月壬午日有食之<hi>異考  曰</hi>
<pb n="KR2b0007_WYG_090-7b"/>
<hi>帝紀天文志皆云五月丙子日食按長厯是月壬午朔無丙子今以厯為据</hi>　六月丙寅温<lb/>
嶠等至建康王導周顗庾亮等皆愛嶠才爭與之交是<lb/>
時太尉豫州牧荀組冀州刺史邵續青州刺史曹嶷寧<lb/>
州刺史王遜東夷校尉崔毖等皆上表勸進<hi>顗魚豈翻嶷魚力翻</hi>
<hi>毖音祕</hi>王不許　初流民張平樊雅各聚衆數千人在譙<lb/>
為塢主王之為丞相也遣行參軍譙國桓宣徃說平雅<lb/>
平雅皆請降<hi>說輸芮翻降户江翻下同</hi>及豫州刺史祖逖出屯蘆洲<lb/>
遣參軍殷乂詣平雅乂意輕平視其屋曰可作馬廐見<lb/>
<pb n="KR2b0007_WYG_090-8a"/>
大鑊曰可鑄鐵器平曰此乃帝王鑊天下清平方用之<lb/>
奈何毁之乂曰卿未能保其頭而愛鑊邪<hi>鑊胡郭翻鼎而無足曰鑊</hi>
<hi>說文云鑊江淮人謂之鍋浙人謂之鑊</hi>平大怒於坐斬义<hi>坐徂卧翻</hi>勒兵固守<lb/>
逖攻之嵗餘不下乃誘其部將謝浮使殺之<hi>誘音酉將即亮翻</hi>
逖進據太丘<hi>太丘縣後漢屬沛郡晉省賢曰太丘故城在今亳州永城縣西北</hi>樊雅猶<lb/>
據譙城與逖相拒逖攻之不克請兵於南中郎將王含<lb/>
桓宣時為含參軍含遣宣將兵五百助逖逖謂宣曰卿<lb/>
信義已著於彼今復為我說雅<hi>復扶又翻為于偽翻</hi>宣乃單馬從<lb/>
<pb n="KR2b0007_WYG_090-8b"/>
兩人詣雅曰祖豫州方欲平蕩劉石倚卿為援前殷乂<lb/>
輕薄非豫州意也雅即詣逖降<hi>降户江翻</hi>逖既入譙城石勒<lb/>
遣石虎圍譙王含復遣桓宣救之虎解去逖表宣為譙<lb/>
國内史已已晉王𫝊檄天下稱石虎敢帥犬羊渡河縱<lb/>
毒今遣琅邪王裒等九軍<hi>帥讀曰率裦蒲矦翻</hi>銳卒三萬水陸四<lb/>
道徑造賊場<hi>造七到翻</hi>受祖逖節度尋復召裒還建康<hi>復扶又翻</hi>
　秋七月大旱司冀并青雍州大蝗河汾溢漂千餘家<lb/>
<hi>皆漢境也雍於用翻</hi>　漢王聰立晉王粲為皇太子領相國大單<lb/>
<pb n="KR2b0007_WYG_090-9a"/>
于總攝朝政如故<hi>朝直遥翻</hi>大赦　段匹磾推劉琨為大都<lb/>
督<hi>磾丁奚翻</hi>檄其兄遼西公疾陸眷及叔父涉復辰弟末柸<lb/>
等㑹于固安<hi>固安縣漢屬涿郡魏晉改涿郡曰范陽固安曰故安劉昫曰唐易州易縣古故安縣</hi>
<hi>地</hi>共討石勒末柸說疾陸眷涉復辰曰<hi>說輸芮翻</hi>以父兄而<lb/>
從子弟恥也且幸而有功匹磾獨收之吾屬何有哉各<lb/>
引兵還琨匹磾不能獨留亦還薊<hi>薊音計</hi>　以荀組為司<lb/>
徒　八月漢趙固襲衛將軍華薈於臨潁殺之<hi>臨潁縣屬潁川</hi>
<hi>郡華户化翻薈烏外翻</hi>　初趙固與長史周振有隙振宻譖固於<lb/>
<pb n="KR2b0007_WYG_090-9b"/>
漢主聰李矩之破劉暢也於帳中得聰詔令暢既克矩<lb/>
還過洛陽收固斬之以振代固矩送以示固固斬振父<lb/>
子帥騎一千來降<hi>帥讀曰率騎奇寄翻降户江翻</hi>矩復令固守洛陽<lb/>
鄭攀等相與拒王廙<hi>廙羊至翻又逸職翻</hi>衆心不壹散還横桑口<lb/>
<hi>水經沔水東南逕江夏雲杜縣又東逕左桑周昭王溺死處也村老云百姓佐昭王䘮事於此故曰佐桑左桑</hi>
<hi>字失體耳又東謂之横桑言得昭王䘮處也</hi>欲入杜曾王敦遣武昌太守趙<lb/>
誘襄陽太守朱軌擊之攀等懼請降杜曾亦請擊第五<lb/>
猗於襄陽以自贖廙將赴荆州留長史劉浚鎮揚口壘<lb/>
<pb n="KR2b0007_WYG_090-10a"/>
<hi>水經註龍陂水逕郢城東北流謂之揚水水北逕竟陵縣西又北注于沔曰揚口中夏口也</hi>竟陵内<lb/>
史朱伺謂廙曰<hi>伺相吏翻</hi>曾猾賊也外示屈服欲誘官軍使<lb/>
西然後兼道襲揚口耳宜大部分<hi>言當大為部分以備曽掩襲分扶問翻</hi>
未可便西廙性矜厲自用以伺為老怯遂西行曾等果<lb/>
還趨揚口<hi>趨七喻翻</hi>廙乃遣伺歸裁至壘即為曾所圍劉浚<lb/>
自守北門使伺守南門馬雋從曽來攻壘雋妻子先在<lb/>
壘中<hi>馬雋本與鄭攀同距王廙</hi>或欲皮其面以示之<hi>皮面者剥其面皮</hi>伺曰<lb/>
殺其妻子未能解圍但益其怒耳乃止曽攻陷北門伺<lb/>
<pb n="KR2b0007_WYG_090-10b"/>
被傷<hi>被皮義翻</hi>退入船開船底以出沈行五十步乃得免<hi>沈持</hi>
<hi>林翻潛行水底曰沈行</hi>曽遣人說伺曰<hi>說輸芮翻</hi>馬雋德卿全其妻子<lb/>
今盡以卿家内外百口付雋雋已盡心收視卿可來也<lb/>
伺報曰吾年六十餘不能復與卿作賊<hi>復扶又翻</hi>吾死亦當<lb/>
南歸妻子付汝裁之乃就王廙於甑山病創而卒<hi>甑山在竟</hi>
<hi>陵界隋置甑山縣屬沔陽郡創初良翻</hi>戊寅趙誘朱軌及陵江將軍黄峻<lb/>
與曽戰於女觀湖<hi>水經註柞溪水出江陵縣北東注船官湖湖水又東北入女觀湖湖水又</hi>
<hi>東入于揚水</hi>誘等皆敗死曾乗勝逕造沔口<hi>造七到翻</hi>威震江沔<lb/>
<pb n="KR2b0007_WYG_090-11a"/>
王使豫章太守周訪擊之訪有衆八千進至沌陽<hi>沈約曰沌</hi>
<hi>陽縣江左立屬江夏郡水經沔水逕沌陽縣北又東逕林障故城北沌陽者沌水之陽也沈持林翻</hi>曾鋭<lb/>
氣甚盛訪使將軍李恒督左甄許朝督右甄訪自領中<lb/>
軍曽先攻左右甄<hi>楊正衡曰甄音堅戰陳有左拒右拒拒方陳也有左甄右甄甄左右翼也</hi>
<hi>左右拒見於周鄭繻葛之戰左右甄之義見於楚穆王孟諸之田盂諸之田宋公為右盂鄭伯為左盂杜預注</hi>
<hi>曰將獵張兩甄蓋晉人以左右翼為左右甄杜預取當時之言以釋左右盂也</hi>訪於陣後射雉<lb/>
以安衆心<hi>射而亦翻</hi>令其衆曰一甄敗鳴三鼓兩甄敗鳴六<lb/>
鼓趙誘子𦙍將父餘兵屬左甄<hi>將即亮翻</hi>力戰敗而復合馳<lb/>
<pb n="KR2b0007_WYG_090-11b"/>
馬告訪訪怒叱令更進𦙍號哭還戰<hi>號户刀翻</hi>自旦至申兩<lb/>
甄皆敗訪選精銳八百人自行酒飲之<hi>飲於鴆翻</hi>敕不得妄<lb/>
動聞鼓音乃進曽兵未至三十步訪親鳴鼓將士皆騰<lb/>
躍犇赴曽遂大潰殺千餘人訪夜追之諸將請待明日<lb/>
訪曰曽驍勇能戰<hi>驍堅堯翻</hi>向者彼勞我逸故克之宜及其<lb/>
衰乗之可滅也乃鼓行而進遂定漢沔曾走保武當<hi>武當</hi>
<hi>縣漢屬南陽郡晉屬順陽郡縣以武當山得名唐為均州武當郡杜佑曰郡城延岑所築</hi>王廙始得<lb/>
至荆州訪以功遷梁州刺史屯㐮陽<hi>胡子序之敗梁州陷没故令訪領梁</hi>
<pb n="KR2b0007_WYG_090-12a"/>
<hi>州而屯襄陽</hi>　冬十月丁未琅邪王裒薨　十一月己酉朔<lb/>
日有食之<hi>食考異曰帝紀天文志皆云十一月丙子日  按長厯十月十二月皆己夘朔是月己酉</hi>
<hi>朔二十八日丙子晉書元帝紀十一月有甲子丁夘若丙子朔則甲子丁夘乃在十月又劉琨集是年三月癸</hi>
<hi>未朔八月庚辰朔皆與長厯合今以為据</hi>　丁夘以劉琨為侍中太尉　征<lb/>
南軍司戴邈上疏以為䘮亂以來<hi>䘮息浪翻下久䘮同</hi>庠序隳廢<lb/>
議者或謂平世尚文遭亂尚武此言似之而實不然夫<lb/>
儒道深奥不可倉猝而成比天下平泰然後修之則廢<lb/>
墜已久矣<hi>比必寐翻</hi>又貴遊之子未必有斬將搴旗之才<hi>將即</hi>
<pb n="KR2b0007_WYG_090-12b"/>
<hi>亮翻搴抜取也</hi>從軍征戌之役不及盛年使之講肄道義良可<lb/>
惜也<hi>肄羊至翻習也</hi>世道久䘮禮俗日弊猶火之消膏莫之覺<lb/>
也今王業肇建萬物權輿<hi>爾雅曰權輿始也</hi>謂宜篤道崇儒以<lb/>
勵風化王從之始立太學　漢主聰出畋以愍帝行車<lb/>
騎將軍戎服執㦸前導見者指之曰此故長安天子也<lb/>
聚而觀之故老有泣者太子粲言於聰曰昔周武王豈<lb/>
樂殺紂乎<hi>樂音洛</hi>正恐同惡相求為患故也今興兵聚衆<lb/>
者皆以子業為名不如早除之聰曰吾前殺庾珉輩<hi>殺庾</hi>
<pb n="KR2b0007_WYG_090-13a"/>
<hi>珉事見八十八卷建興元年</hi>而民心猶如是吾未忍復殺也<hi>復扶又翻</hi>且<lb/>
小觀之十二月聰饗羣臣于光極殿使愍帝行酒洗爵<lb/>
已而更衣又使之執蓋晉臣夕夕涕泣有失聲者尚書郎<lb/>
隴西辛賓起抱帝大哭聰命引出斬之<hi>使之執㦸前導使之行酒洗爵</hi>
<hi>使之執葢所以屈辱之至此極矣戎狄狡計正以此觀晉舊臣及遺黎之心也更工衡翻</hi>趙固與河<lb/>
内太守郭黙侵漢河東至絳<hi>絳縣故晉都也漢屬河東郡晉屬平陽郡劉昫曰唐</hi>
<hi>絳州曲沃縣漢絳縣地</hi>右司𨽻部民犇之者三萬餘人<hi>聰分司𨽻為左右</hi>
騎兵將軍劉勲追擊之<hi>騎奇寄翻</hi>殺萬餘人固黙引歸太子<lb/>
<pb n="KR2b0007_WYG_090-13b"/>
粲帥將軍劉雅生等步騎十萬屯小平津<hi>帥讀曰率</hi>固揚言<lb/>
曰要當生縛劉粲以贖天子粲表於聰曰子業若死民<lb/>
無所望則不為李矩趙固之用不攻而自滅矣戊戌愍<lb/>
帝遇害於平陽<hi>年十八</hi>粲遣雅生攻洛陽固犇陽城山<hi>河南</hi>
<hi>陽城縣有陽城山</hi>　是歲王命課督農功二千石長吏以入榖<lb/>
多少為殿最<hi>長知兩翻少詩沼翻殿丁練翻</hi>諸軍各自佃作即以為稟<lb/>
<hi>佃音田稟給也</hi>　氐王楊茂搜卒長子難敵立與少子堅頭分<lb/>
領部曲<hi>少詩照翻</hi>難敵號左賢王屯下辨堅頭號右賢王屯<lb/>
<pb n="KR2b0007_WYG_090-14a"/>
河池<hi>下辨河池二縣皆屬武都郡師古曰辨皮莧翻劉昫曰辨步莧翻下辨唐為成州同谷縣河池唐為</hi>
<hi>武州盤隄縣</hi>　河南王吐谷渾卒<hi>吐谷渾史家傳讀吐從暾入聲谷音欲</hi>吐谷<lb/>
渾者慕容廆之庶兄也父涉歸分户一千七百以𨽻之<lb/>
及廆嗣位二部馬鬬廆遣使讓吐谷渾曰先公分建有<lb/>
别<hi>廆户罪翻别彼列翻</hi>奈何不相逺異<hi>逺異者言逺去以相别異</hi>而令馬有鬭<lb/>
傷吐谷渾怒曰馬是六畜<hi>六畜馬牛羊犬豕雞畜許六翻</hi>鬬乃其常何<lb/>
至怒及於人欲逺别甚易恐後㑹為難耳今當去汝萬<lb/>
里之外遂帥其衆西徙<hi>易以豉翻帥讀曰率</hi>廆悔之遣其長史乙<lb/>
<pb n="KR2b0007_WYG_090-14b"/>
郍婁馮追謝之<hi>郍與那同乙郍婁虜三字姓</hi>吐谷渾曰先公嘗稱卜<lb/>
筮之言云吾二子皆當彊盛祚流後世我孽子也<hi>孽魚列翻</hi>
<hi>庶出為孽</hi>理無並大今因馬而别殆天意乎遂不復還西傅<lb/>
隂山而居<hi>復扶又翻傅讀曰附</hi>屬永嘉之亂<hi>屬之欲翻㑹也</hi>因度隴而西<lb/>
據洮水之西極于白蘭地方數千里<hi>沙州記曰洮水出嵹臺山東北流逕</hi>
<hi>吐谷渾中又東北流入塞此洮西塞外洮水之西也即沙漒沓中之地白蘭山名𦍑所居也至唐時丁零𦍑居</hi>
<hi>之左屬黨項右與多彌接杜佑曰白蘭𦍑之别種東北接吐谷渾西至叱利模徒南界郡鄂風俗物産與宕昌</hi>
<hi>同</hi>鮮卑謂兄為阿于廆追思之為之作阿于之歌吐谷<lb/>
<pb n="KR2b0007_WYG_090-15a"/>
有子六十人長子吐延嗣<hi>為于偽翻長知兩翻</hi>吐延長大有勇力<lb/>
𦍑胡皆畏之<hi>吐谷渾事始此</hi>
大興元年<hi>是年三月方改元</hi>春正月遼西公疾陸眷卒其子㓜<lb/>
叔父渉復辰自立段匹磾自薊徃犇䘮段末柸宣言匹<lb/>
磾之來欲為簒也匹磾至右北平<hi>劉昫曰唐薊州漁陽縣古右北平郡治所</hi>
<hi>磾丁奚翻</hi>涉復辰發兵拒之末柸乗虚襲涉復辰殺之并其<lb/>
子弟黨與自稱單于迎擊匹磾敗之<hi>單音蟬敗補邁翻</hi>匹磾走<lb/>
還薊<hi>薊音計</hi>　三月癸丑愍帝凶問至建康王斬縗居廬<lb/>
<pb n="KR2b0007_WYG_090-15b"/>
<hi>縗倉回翻儀禮斬衰倚廬孟康曰倚廬倚牆至地為之無楣柱䘮服大記父母之䘮居倚廬不塗君為廬宫之</hi>
<hi>大夫士䄠之既𦵏柱楣塗廬不於顯者君大夫士皆宫之正義曰居倚廬者謂於中門之外東牆下倚木為廬</hi>
<hi>不塗者但以章夾障不塗之也宫之者謂廬外以帷障之如宫牆䄠之言袒也其廬袒露不帷障也既𦵏柱楣</hi>
<hi>者既𦵏情殺故柱楣稍舉以納日光又以泥塗辟風寒不於顯者塗廬不塗廬外顯處君大夫士皆宫之者既</hi>
<hi>𦵏故得皆宫之</hi>百官請上尊號<hi>上時掌翻</hi>王不許紀瞻曰晉氏統絶<lb/>
於今二年陛下當承大業顧望宗室誰復與譲若光踐<lb/>
大位則神民有所憑依茍為逆天時違人事大勢一去<lb/>
不可復還<hi>復扶又翻</hi>今兩都燔蕩宗廟無主劉聰竊號於西<lb/>
<pb n="KR2b0007_WYG_090-16a"/>
北而陛下方高讓於東南此所謂揖讓而救火也王猶<lb/>
不許使殿中將軍韓績徹去御坐<hi>殿中將軍屬二衛晉初置朝㑹宴饗則戎</hi>
<hi>服直侍左右夜開諸城門則執白虎幡監之坐徂卧翻下帝坐同</hi>瞻叱績曰帝坐上應<lb/>
列星<hi>天文志帝坐在紫宫中</hi>敢動者斬王為之改容<hi>為于偽翻</hi>奉朝請<lb/>
周嵩上疏曰<hi>王為丞相以嵩為參軍及為晉王拜奉朝請晉志曰奉朝請者奉朝㑹請召而已</hi>
古之王者義全而後取讓成而後得是以享世長久重<lb/>
光萬載也<hi>重直龍翻載子亥翻</hi>今梓宫未返舊京未清義夫泣血<lb/>
士女遑遑宜開延嘉謀訓卒厲兵先雪社稷大恥副四<lb/>
<pb n="KR2b0007_WYG_090-16b"/>
海之心則神器將安適哉由是忤㫖出為新安太守<hi>孫權</hi>
<hi>分丹陽立新都郡武帝太康元年改名新安郡劉昫曰新安郡唐之歙州忤五故翻</hi>又坐怨望抵<lb/>
罪嵩顗之弟也<hi>顗魚豈翻</hi>丙辰王即皇帝位百官皆剖列帝<lb/>
命王導升御床共坐導固辭曰若太陽下同萬物蒼生<lb/>
何由仰照帝乃止大赦改元文武増位二等帝欲賜諸<lb/>
吏投刺勸進者加位一等民投刺者皆除吏凡二十餘<lb/>
萬人<hi>毛晃曰書姓名於奏白曰刺</hi>散騎常侍熊逺曰陛下應天繼統<lb/>
率土歸戴豈獨近者情重逺者情輕不若依漢法徧賜<lb/>
<pb n="KR2b0007_WYG_090-17a"/>
天下爵於恩為普<hi>漢自惠帝嗣位賜民爵一級有官秩者以嵗數為差其後諸帝初即位率</hi>
<hi>賜民爵一級</hi>且可以息檢覈之煩塞巧偽之端也<hi>塞悉則翻</hi>帝不<lb/>
從　庚午立王太子紹為皇太子太子仁孝喜文辭善<lb/>
武藝好賢禮士<hi>喜許記翻好呼到翻</hi>容受規諫與庾亮温嶠等為<lb/>
布衣之交亮風格峻整善談老莊帝器重之聘亮妹為<lb/>
太子妃帝以賀循行太子太傅周顗為少傅庾亮以中<lb/>
書郎侍講東宫帝好刑名家以韓非書賜太子庾亮諫<lb/>
曰申韓刻薄傷化不足留聖心太子納之　帝復遣使<lb/>
<pb n="KR2b0007_WYG_090-17b"/>
授慕容廆龍驤將軍大單于昌黎公廆辭公爵不受<hi>廆辭</hi>
<hi>公爵不受外為謙讓其志不肯欝欝於昌黎也復扶又翻使疏吏翻驤思將翻</hi>廆以游邃為龍<lb/>
驤長史劉翔為主簿命邃創定府朝儀灋<hi>朝直遥翻</hi>裴嶷言<lb/>
於廆曰晉室衰微介居江表<hi>介獨也嶷魚力翻</hi>威德不能及逺<lb/>
中原之亂非明公不能拯也<hi>拯救也</hi>今諸部雖各擁兵然<lb/>
皆頑愚相聚宜以漸并取以為西討之資<hi>西討謂自遼東進兵西入</hi>
<hi>中州也</hi>廆曰君言大非孤所及也然君中朝名德不以孤<lb/>
僻陋而教誨之是天以君賜孤而祐其國也乃以嶷為<lb/>
<pb n="KR2b0007_WYG_090-18a"/>
長史委以軍國之謀諸部弱小者稍稍擊取之　李矩<lb/>
使郭黙郭誦救趙固屯于洛汭<hi>水經洛水東北過鞏縣東又北入于河夏五子</hi>
<hi>徯太康于洛汭即其地</hi>誦潛遣其將耿稚等夜濟河襲漢營<hi>據李矩傳</hi>
<hi>時粲營于孟津北岸</hi>漢貝丘王翼光覘知之<hi>覘丑亷翻又丑艶翻</hi>以告太子<lb/>
粲請為之備粲曰彼聞趙固之敗自保不暇安敢來此<lb/>
邪毋為驚動將士俄而稚等奄至十道進攻粲衆驚潰<lb/>
死傷大半粲走保陽鄉<hi>陽鄉葢春秋陽樊之地在汲郡修武縣界</hi>稚等據其<lb/>
營獲器械軍資不可勝數<hi>勝音升</hi>及旦粲見稚等兵少更<lb/>
<pb n="KR2b0007_WYG_090-18b"/>
與劉雅生收餘衆攻之漢主聰使太尉范隆帥騎助之<lb/>
<hi>少詩沼翻帥讀曰率騎奇寄翻</hi>與稚等相持苦戰二十餘日不能下李<lb/>
矩進兵救之漢兵臨河拒守矩兵不得濟稚等殺其所<lb/>
獲牛馬焚其軍資突圍犇虎牢<hi>河南成臯縣鄭之虎牢也穆天子傳曰七萃之</hi>
<hi>士生捕虎即獻天子天子畜之東虢號曰虎牢其後劉裕復中原置河南四鎮虎牢其一也</hi>詔以矩<lb/>
都督河南三郡諸軍事<hi>三郡河南滎陽𢎞農也</hi>　漢螽斯則百堂<lb/>
災<hi>螽斯則百堂取螽斯子孫衆多思齊則百斯男之義</hi>燒殺漢主聰之子㑹稽王<lb/>
康等二十一人<hi>㑹工外翻</hi>　聰以其子濟南王驥為大將軍<lb/>
<pb n="KR2b0007_WYG_090-19a"/>
都督中外諸軍事録尚書齊王勱為大司徒<hi>濟子禮翻勱音邁</hi>
　焦嵩陳安舉兵逼上邽相國保遣使告急於張寔寔<lb/>
遣金城太守竇濤督步騎二萬赴之軍至新陽<hi>晉志新陽縣屬</hi>
<hi>天水郡何承天曰魏立水經註渭水過冀縣又東出岑峽入新陽川新陽縣葢置于此</hi>聞愍帝崩<lb/>
保謀稱尊號破𦍑都尉張詵言於寔曰南陽王國之疏<lb/>
屬忘其大恥而亟欲自尊<hi>君父皆死於賊手保之大恥也</hi>必不能成功<lb/>
晉王近親且有名德當帥天下以奉之<hi>保宣帝之從曽孫故曰疏屬帝</hi>
<hi>宣帝之曽孫故曰近親帥讀曰率</hi>寔從之遣牙門蔡忠奉表詣建康比<lb/>
<pb n="KR2b0007_WYG_090-19b"/>
至帝已即位<hi>比必寐翻</hi>寔不用江東年號猶稱建興<hi>河西張氏用建</hi>
<hi>興年號厯九世四十九年至孝宗升平五年張天錫乃奉升平年號</hi>　夏四月丁丑朔日<lb/>
有食之　加王敦江州牧王導驃騎大將軍開府儀同<lb/>
三司導遣八部從事行揚州郡國<hi>揚州時統丹陽㑹稽吳呉興宣城東陽臨</hi>
<hi>海新安八郡故分遣部從事八人行下孟翻</hi>還同時俱見諸從事各言二千<lb/>
石官長得失<hi>長知兩翻</hi>獨顧和無言導問之和曰明公作輔<lb/>
寧使網漏吞舟<hi>漢書刑法志曰漢興之初雖有約法三章網漏吞舟之魚師古曰言疏濶吞舟</hi>
<hi>謂大魚也</hi>何縁採聽風聞以察察為政邪導咨嗟稱善和榮<lb/>
<pb n="KR2b0007_WYG_090-20a"/>
之族子也　成丞相范長生卒成主雄以長生子侍中<lb/>
賁為丞相長生博學多藝能年近百嵗蜀人奉之如神<lb/>
<hi>近其靳翻</hi>　漢中常侍王沈養女有美色<hi>沈持林翻</hi>漢主聰立以<lb/>
為左皇后尚書令王鑒中書監崔懿之中書令曹恂諫<lb/>
曰臣聞王者立后比徳乾坤<hi>乾父道也君比徳焉坤母道也后比徳焉</hi>生承<lb/>
宗廟没配后土必擇世德名宗幽閑令淑<hi>詩關雎窈窕淑女毛註云</hi>
<hi>窈窕幽閑也淑善也令亦善也</hi>乃副四海之望稱神祇之心<hi>稱尺證翻</hi>孝成<lb/>
帝以趙飛鷰為后使繼嗣絶滅社稷為墟此前鑑也<hi>事見三十</hi>
<pb n="KR2b0007_WYG_090-20b"/>
<hi>二卷漢哀帝建平元年</hi>自麟嘉以來<hi>愍帝建興之四年漢麟嘉之元年</hi>中宫之位<lb/>
不以德舉借使沈之弟女刑餘小醜猶不可以塵汙椒<lb/>
房<hi>汙烏路翻</hi>况其家婢邪六宫妃嬪皆公子公孫奈何一旦<lb/>
以婢主之臣恐非國家之福也聰大怒使中常侍宣懐<lb/>
謂太子粲曰鑒等小子狂言侮慢無復君臣上下之禮<lb/>
其速考實於是收鑒等送市皆斬之金紫光禄大夫王<lb/>
延馳將入諫門者弗通鑒等臨刑王沈以杖叩之曰庸<lb/>
奴復能為惡乎乃公何與汝事<hi>與讀曰預</hi>鑒瞋目叱之曰豎<lb/>
<pb n="KR2b0007_WYG_090-21a"/>
子滅大漢者正坐汝鼠輩與靳凖耳<hi>瞋七人翻靳居惞翻</hi>要當訴<lb/>
汝於先帝取汝於地下治之<hi>汝直之翻</hi>凖謂鑒曰吾受詔收<lb/>
君有何不善君言漢滅由吾也鑒曰汝殺皇太弟使主<lb/>
上獲不友之名國家畜養汝輩何得不滅<hi>畜許六翻</hi>懿之謂<lb/>
凖曰汝心如梟獍<hi>梟食母破獍食父破獍如貙而虎身身一作眼</hi>必為國患汝<lb/>
既食人人亦當食汝聰又立宣懷養女為中皇后　司<lb/>
徒荀組在許昌逼於石勒帥其屬數百人渡江<hi>帥讀曰率</hi>詔<lb/>
組與太保西陽王羕並録尚書事　叚匹磾之犇疾陸<lb/>
<pb n="KR2b0007_WYG_090-21b"/>
眷䘮也劉琨使其世子羣送之匹磾敗羣為段末柸所<lb/>
得末柸厚禮之許以琨為幽州刺史欲與之襲匹磾宻<lb/>
遣使齎羣書請琨為内應為匹磾邏騎所得<hi>磾丁奚翻邏郎佐翻</hi>
時琨别屯征北小城不知也<hi>征北小城葢征北將軍所治</hi>來見匹磾<lb/>
匹磾以羣書示琨曰意亦不疑公是以白公耳琨曰與<lb/>
公同盟庶雪國家之恥若兒書宻達亦終不以一子之<lb/>
故負公而忘義也匹磾雅重琨<hi>雅素也</hi>初無害琨意將聽<lb/>
還屯其弟叔軍謂匹磾曰我胡夷耳所以能服晉人者<lb/>
<pb n="KR2b0007_WYG_090-22a"/>
畏吾衆也今我骨肉乖離<hi>謂與末柸相攻也</hi>是其良圖之日若<lb/>
有奉琨以起吾族盡矣匹磾遂留琨琨之庶長子遵懼<lb/>
誅與琨左長史楊橋等閉門自守<hi>長知兩翻</hi>匹磾攻抜之代<lb/>
郡太守辟閭嵩<hi>姓譜衛文公支孫居楚丘營辟閭里因為辟閭氏</hi>後將軍韓據<lb/>
復潛謀襲匹磾事泄匹磾執嵩據及其徒黨悉誅之五<lb/>
月癸丑匹磾稱詔收琨縊殺之并殺其子姪四人<hi>縊於賜翻</hi>
<hi>又於計翻</hi>琨從事中郎盧諶崔悦等帥琨餘衆犇遼西<hi>諶氏壬翻</hi>
<hi>帥讀曰率下同</hi>依段末柸奉劉羣為主將佐多犇石勒悦林之<lb/>
<pb n="KR2b0007_WYG_090-22b"/>
曽孫也<hi>崔林仕魏位至司空</hi>朝廷以匹磾尚彊冀其能平河朔乃<lb/>
不為琨舉哀<hi>為于偽翻下同</hi>温嶠表琨盡忠帝室家破身亾宜<lb/>
在褒恤盧諶崔悦因末柸使者亦上表為琨訟寃後數<lb/>
嵗乃贈琨太尉侍中諡曰愍於是夷晉以琨死皆不附<lb/>
匹磾末柸遣其弟攻匹磾匹磾帥其衆數千將犇邵續<lb/>
勒將石越邀之於鹽山<hi>鹽山在勃海高城縣隋改高城曰鹽山縣宋白曰鹽山在縣東</hi>
<hi>南八十里匹磾與琨結盟同奬晉室既殺琨而匹磾之勢亦衰終為石勒禽矣</hi>大敗之<hi>敗補邁翻</hi>匹<lb/>
磾復還保薊末柸自稱幽州刺史初温嶠為劉琨奉表<lb/>
<pb n="KR2b0007_WYG_090-23a"/>
詣建康其母崔氏固止之嶠絶裾而去既至屢求返命<lb/>
朝廷不許㑹琨死除散騎侍郎嶠聞母亡阻亂不得犇<lb/>
䘮臨𦵏固讓不拜苦請北歸詔曰凡行禮者當使理可<lb/>
經通<hi>經常也</hi>今桀逆未梟<hi>梟堅堯翻</hi>諸軍奉迎梓宫猶未得進<lb/>
嶠以一身於何濟其私難<hi>難乃旦翻</hi>而不從王命邪嶠不得<lb/>
已受拜　初曹嶷既據青州乃叛漢來降<hi>謂遣使詣建康奉表勸進</hi>
<hi>也嶷魚力翻</hi>又以建康懸逺勢援不接復與石勒相結勒授<lb/>
嶷東州大將軍青州牧封琅邪公<hi>曹嶷反側二國之間終為人禽而已矣復</hi>
<pb n="KR2b0007_WYG_090-23b"/>
<hi>扶又翻</hi>　六月甲申以刁協為尚書令荀崧為左僕射協<lb/>
性剛悍與物多忤<hi>悍矦旰翻又下罕翻忤五故翻</hi>與侍中劉隗俱為帝<lb/>
所寵任<hi>隗五罪翻</hi>欲矯時弊每崇上抑下排沮豪彊<hi>沮在吕翻</hi>故<lb/>
為王氏所疾諸刻碎之政皆云隗協所建協又使酒放<lb/>
肆侵毁公卿見者皆側目憚之<hi>為刁協見殺張本</hi>　戊戌封皇<lb/>
子晞為武陵王　劉虎自朔方侵拓抜欝律西部<hi>虎徙朔方</hi>
<hi>見八十七卷懐帝永嘉四年</hi>秋七月欝律擊虎大破之虎走出塞從<lb/>
弟路孤帥其部落降于欝律<hi>帥讀曰率降户江翻</hi>於是欝律西取<lb/>
<pb n="KR2b0007_WYG_090-24a"/>
烏孫故地東兼勿吉以西<hi>唐書北狄列傳曰黒水靺羯居肅慎地亦曰挹婁元魏謂</hi>
<hi>之勿吉通鑑葢因魏收魏書書之欝律所取者勿吉以西之地未能兼勿吉也徒河慕容令支段氏及宇文部</hi>
<hi>高句麗亦非欝律所能制伏</hi>士馬精彊雄於北方　漢主聰寢疾徴<lb/>
大司馬曜為丞相石勒為大將軍皆録尚書事受遺詔<lb/>
輔政曜勒固辭乃以曜為丞相領雍州牧<hi>雍於用翻</hi>勒為大<lb/>
將軍領幽冀二州牧勒辭不受以上洛王景為太宰濟<lb/>
南王驥為大司馬<hi>濟子禮翻</hi>昌國公顗為太師<hi>顗魚豈翻</hi>朱紀為<lb/>
太傅呼延宴為太保並録尚書事范隆守尚書令儀同<lb/>
<pb n="KR2b0007_WYG_090-24b"/>
三司靳凖為大司空領司𨽻校尉皆迭决尚書奏事癸<lb/>
亥聰卒甲子太子粲即位<hi>粲字士光</hi>尊皇后靳氏為皇太后<lb/>
樊氏號𢎞道皇后武氏號𢎞徳皇后王氏號𢎞孝皇后<lb/>
立其妻靳氏為皇后子元公為太子大赦改元漢昌𦵏<lb/>
聰於宣光陵諡曰昭武皇帝廟號烈宗靳太后等皆年<lb/>
未盈二十粲多行無禮無復哀戚靳凖隂有異志私謂<lb/>
粲曰如聞諸公欲行伊霍之事先誅太保及臣以大司<lb/>
馬綂萬機陛下宜早圖之粲不從凖懼復使二靳氏言<lb/>
<pb n="KR2b0007_WYG_090-25a"/>
之<hi>二靳氏聰后與粲后靳居惞翻復扶又翻</hi>粲乃從之收其太宰景大司馬<lb/>
驥驥母弟車騎大將軍呉王逞太師顗大司徒齊王勱<lb/>
皆殺之<hi>顗魚豈翻勱音邁</hi>朱紀范隆犇長安<hi>犇劉曜也</hi>八月粲治兵<lb/>
於上林謀討石勒<hi>葢起上林苑於下陽治直之翻</hi>以丞相曜為相國都<lb/>
督中外諸軍事仍鎮長安靳凖為大將軍録尚書事粲<lb/>
常逰宴後宫軍國之事一决於凖凖矯詔以從弟明為<lb/>
車騎將軍康為衛將軍<hi>從才用翻</hi>凖將作亂謀於王延延弗<lb/>
從馳將告之<hi>將以凖謀告粲</hi>遇靳康劫延以歸凖遂勒兵升光<lb/>
<pb n="KR2b0007_WYG_090-25b"/>
極殿使甲士執粲數而殺之<hi>數所具翻</hi>諡曰隱帝劉氏男女<lb/>
無少長皆斬東市<hi>少詩照翻長知兩翻</hi>發永光宣光二陵<hi>淵墓號永光陵</hi>
斬聰屍焚其宗廟凖自號大將軍漢天王稱制置百官<lb/>
謂安定胡嵩曰自古無胡人為天子者今以傳國璽付<lb/>
汝還如晉家<hi>洛陽之陷傳國璽遷于平陽如徃也璽斯氏翻</hi>嵩不敢受凖怒殺<lb/>
之遣使告司州刺史李矩曰劉淵屠各小醜<hi>屠直於翻</hi>因晉<lb/>
之亂矯稱天命使二帝幽没輒率衆扶侍梓宫請以上<lb/>
聞矩馳表于帝帝遣太常韓𦙍等奉迎梓宫漢尚書北<lb/>
<pb n="KR2b0007_WYG_090-26a"/>
宫純等招集晉人堡於東宫靳康攻滅之<hi>北宫純降漢見八十七卷</hi>
<hi>懐帝永嘉五年</hi>凖欲以王延為左光禄大夫延罵曰屠各逆奴<lb/>
何不速殺我以吾左目置西陽門觀相國之入也<hi>以劉曜將</hi>
<hi>自西進兵也</hi>右目置建春門觀大將軍之入也<hi>以石勒將自東進兵也</hi>
凖殺之相國曜聞亂自長安赴之石勒帥精鋭五萬以<lb/>
討凖據襄陵北原<hi>帥讀曰率襄陽縣漢屬河東郡晉屬平陽郡師古曰晉襄公之陵因以名</hi>
<hi>縣據水經註襄陵在平陽東南</hi>凖數挑戰<hi>數所角翻挑徒了翻</hi>勒堅壁以挫之冬<lb/>
十月曜至赤壁<hi>水經註河東皮氏縣西北有赤石川</hi>大保呼延晏等自平<lb/>
<pb n="KR2b0007_WYG_090-26b"/>
陽歸之與太傅朱紀等共上尊號<hi>上時掌翻</hi>曜即皇帝位<hi>曜字</hi>
<hi>永明淵之族子</hi>大赦惟靳凖一門不在赦例改元元光初以朱<lb/>
紀領司徒呼延晏領司空太尉范隆以下悉復本位以<lb/>
石勒為大司馬大將軍加九錫増封十郡進爵為趙公<lb/>
勒進攻凖於平陽巴及𦍑羯降者十餘萬落<hi>巴巴氏也魏武平漢</hi>
<hi>中遷巴氏于關中其後種類滋蔓河東平陽皆有之羯居謁翻</hi>勒皆徙之於所部郡縣<lb/>
漢主曜使征北將軍劉雅鎮北將軍劉䇿屯汾隂<hi>汾隂縣漢</hi>
<hi>屬河東郡晉省</hi>與勒共討凖　十一月乙夘日夜出高三丈<hi>高居</hi>
<pb n="KR2b0007_WYG_090-27a"/>
<hi>奥翻</hi>　詔以王敦為荆州牧加陶侃都督交州諸軍事敦<lb/>
固辭州牧乃聽為刺史　庚申詔羣公卿士各陳得失<lb/>
御史中丞熊逺上疏以為胡賊猾夏<hi>孔安國日猾亂也夏華夏夏户雅翻</hi>
梓宫未返而不能遣軍進討一失也羣官不以讐賊未<lb/>
報為恥務在調戲酒食而已二失也<hi>諧謔以相調戲</hi>選官用人<lb/>
不料實徳惟在白望不求才幹惟事請託當官者以治<lb/>
事為俗吏<hi>治直之翻</hi>奉灋為苛刻盡禮為諂䛕從容為高妙<lb/>
<hi>從千容翻</hi>放蕩為達士驕蹇為簡雅三失也世之所惡者陸<lb/>
<pb n="KR2b0007_WYG_090-27b"/>
沈泥滓<hi>惡烏路翻司馬彪曰陸沈謂無水而沈之沈持林翻</hi>時之所善者翺翔雲<lb/>
霄是以萬機未整風俗偽薄朝廷羣司以從順為善相<lb/>
違見貶安得朝有辨爭之臣士無禄仕之志乎<hi>朝直遥翻</hi>古<lb/>
之取士敷奏以言<hi>舜典曰敷奏以言孔安國註曰敷陳奏進也各使陳進治體之言</hi>今<lb/>
光禄不試甚違古義<hi>此即謂秀孝不試而署吏</hi>又舉賢不出世族用<lb/>
法不及權貴是以才不濟務姦無所懲若此道不改求<lb/>
以救亂難矣先是帝以離亂之際欲慰悅人心州郡秀<lb/>
孝至者不試普皆署吏<hi>秀孝謂州郡所舉秀才及孝亷先悉薦翻</hi>尚書陳頵<lb/>
<pb n="KR2b0007_WYG_090-28a"/>
亦上言宜漸循舊制試以經䇿<hi>晉初秀孝以經䇿中第者若華譚之類是也頵</hi>
<hi>於倫翻又居筠翻</hi>帝從之仍詔不中科者刺史太守免官<hi>欲罪舉主</hi>
<hi>也中竹仲翻</hi>於是秀孝皆不敢行其有到者亦皆託疾比三<lb/>
年無就試者<hi>比必寐翻</hi>帝欲特除孝亷已到者官尚書郎孔<lb/>
坦奏議以為近郡懼累君父皆不敢行<hi>累力瑞翻君父謂刺史太守</hi>
逺近冀於不試冒昧來赴今若偏加除署是為謹身奉<lb/>
灋者失分僥倖投射者得官<hi>分扶問翻投射謂投機而射利也</hi>頽風蕩<lb/>
教恐從此始不若一切罷歸而為之延期<hi>為于偽翻延遠也</hi>使<lb/>
<pb n="KR2b0007_WYG_090-28b"/>
得就學則灋均而令信矣帝從之聽孝亷申至七年乃<lb/>
試<hi>申寛展也</hi>坦愉之從子也<hi>從才用翻</hi>　靳凖使侍中卜泰送乗<lb/>
輿服御請和於石勒<hi>乗繩證翻</hi>勒囚泰送於漢主曜曜謂泰<lb/>
曰先帝末年實亂大倫<hi>先帝謂粲也亂倫謂烝其諸母</hi>司空行伊霍之<lb/>
權使朕及此其功大矣若早迎大駕者當悉以政事相<lb/>
委况免死乎卿為朕入城具宣此意<hi>為于偽翻</hi>泰還平陽凖<lb/>
自以殺曜母兄沈吟未從<hi>曜母胡氏為凖所殺兄則史失其名沈吟猶豫不决之意</hi>
<hi>沈持林翻</hi>十二月左右車騎將軍喬泰王騰衛將軍靳康等<lb/>
<pb n="KR2b0007_WYG_090-29a"/>
相與殺凖推尚書令靳明為主遣卜泰奉傳國六璽降<lb/>
漢<hi>降户江翻</hi>石勒大怒進軍攻明明出戰大敗乃嬰城固守<lb/>
　丁丑封皇子煥為琅邪王煥鄭夫人之子生二年矣<lb/>
帝愛之以其疾篤故王之己夘薨帝以成人之禮𦵏之<lb/>
備吉凶儀服營起園陵功費甚廣琅邪國右常侍㑹稽<lb/>
孫霄<hi>晉志王國置左右常侍各一人</hi>上疏諫曰古者凶荒殺禮<hi>殺所戒翻降也</hi>
<hi>減也</hi>况今海内䘮亂<hi>䘮息浪翻</hi>憲章舊制猶宜節省而禮典所<lb/>
無顧崇飾如是乎<hi>𦵏無服之殤以成人之禮古典所無也</hi>竭已罷之民營<lb/>
<pb n="KR2b0007_WYG_090-29b"/>
無益之事<hi>罷讀曰疲</hi>殫已困之財修無用之費此臣之所不<lb/>
安也帝不從　彭城内史周撫殺沛國内史周黙以其<lb/>
衆降石勒詔下邳内史劉遐領彭城内史與徐州刺史<lb/>
蔡豹泰山太守徐龕共討之豹質之𤣥孫也<hi>蔡質漢人蔡邕之叔</hi>
<hi>父龕口含翻</hi>　石虎帥幽冀之兵㑹石勒攻平陽靳明屢敗<lb/>
遣使求救於漢漢主曜使劉雅劉䇿迎之明帥平陽士<lb/>
女萬五千人犇漢<hi>帥讀曰率</hi>曜西屯粟邑<hi>粟邑縣屬馮翊郡</hi>收靳氏<lb/>
男女無少長皆斬之<hi>少詩照翻長知兩翻</hi>曜迎其母胡氏之䘮於<lb/>
<pb n="KR2b0007_WYG_090-30a"/>
平陽𦵏于粟邑號曰陽陵諡曰宣明皇太后石勒焚平<lb/>
陽宫室使裴憲石㑹修永光宣光二陵收漢主粲已下<lb/>
百餘口𦵏之置戌而歸　成梁州刺史李鳳數有功<hi>數所</hi>
<hi>角翻</hi>成主雄兄子稚在晉壽疾之<hi>晉壽縣屬梓潼郡何承天曰晉惠帝立晉夀縣</hi>
<hi>沈約曰案晉起居注武帝太康元年改梓潼之漢壽曰晉壽漢夀之名疑是蜀立云惠帝立非也</hi>鳳以<lb/>
巴西叛雄自至涪使太傅驤討鳳斬之以李壽為前將<lb/>
軍督巴西軍事<hi>涪音浮</hi>
　<lb/>
<pb n="KR2b0007_WYG_090-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷九十<lb/>
</p>
<p>
</p>
  </div>
</body>
</text>
</TEI>
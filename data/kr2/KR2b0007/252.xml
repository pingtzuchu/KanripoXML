<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷二百五十二</head>
    <p>
<pb n="KR2b0007_WYG_252-1a"/>
欽定四庫全書<lb/>
　資治通鑑卷二百五十二　宋　司馬光　撰<lb/>
　　　　　　　　　　　　　　胡三省　音註<lb/>
　唐紀六十八<hi>起上章攝提格盡柔兆涒灘凡七年</hi>
　　懿宗昭聖恭惠孝皇帝下<lb/>
咸通十一年春正月甲寅朔羣臣上尊號曰睿文英武<lb/>
明徳至仁大聖廣孝皇帝赦天下　西川之民聞蠻冦<lb/>
將至爭走入成都時成都但有子城亦無壕人所占地<lb/>
<pb n="KR2b0007_WYG_252-1b"/>
<hi>占之贍翻</hi>各不過一席許雨則戴箕盎以自庇又乏水取摩<lb/>
訶池泥汁澄而飲之<hi>成都記摩訶池在張儀子城内隋蜀王秀取土築廣子城因為池有</hi>
<hi>胡僧見之曰摩訶宫毘羅盖胡僧謂摩訶為大宫毘羅為龍謂此池廣大有龍耳因名摩訶池或曰蕭摩訶所</hi>
<hi>開非也池今在成都縣東南十二里</hi>將士不習武備節度使盧耽召彭州<lb/>
刺史吳行魯使攝參謀與前瀘州刺史楊慶復<hi>曰考異  新傳</hi>
<hi>云瀘州刺史楊慶錦里耆舊傳云嘉州誤也今從解圍録</hi>共修守備選將校分職事<lb/>
<hi>將即亮翻下同校户教翻</hi>立戰棚具礟檑<hi>棚蒲庚翻礟普教翻檑盧對翻檑木也自城上下之</hi>
<hi>以壓敵</hi>造器備嚴警邏先是西川將士多虚職名亦無禀<lb/>
<pb n="KR2b0007_WYG_252-2a"/>
給<hi>先悉薦翻</hi>至是掲牓募驍勇之士<hi>邏郎佐翻掲丘傑翻</hi>補以實職厚<lb/>
給糧賜應募者雲集慶復乃諭之曰汝曹皆軍中子弟<lb/>
年少材勇<hi>少始照翻</hi>平居無由自進今蠻冦慿陵乃汝曹取<lb/>
富貴之秋也可不免乎皆歡呼踊躍於是列兵械于庭<lb/>
使之各試所能兩兩角勝察其勇怯而進退之得選兵<lb/>
三千人號曰突將行魯彭州人也戊午蠻至眉州耽遣<lb/>
同節度副使王偃等齎書見其用事之臣杜元忠與之<lb/>
約和蠻報曰我輩行止只繫雅懐　路巖韋保衡上言<lb/>
<pb n="KR2b0007_WYG_252-2b"/>
康承訓討龎勛時逗撓不進<hi>上時掌翻逗音豆撓奴教翻</hi>又不能盡<lb/>
其餘黨又貪虜獲不時上功<hi>上時掌翻</hi>辛酉貶蜀王傅分司<lb/>
<hi>蜀王佶皇子也貪考異曰新傳云宰相路巖韋保衡劾承訓討賊逗撓  虜獲不時上功貶蜀王傅分司東都</hi>
<hi>按此時保衡未為相盖以尚主之故上用其言故得擠承訓也</hi>尋再貶恩州司馬　南<lb/>
詔進軍新津<hi>新津漢武陽縣後周改為新津唐屬蜀州九域志在州東南七十里</hi>定邊之<lb/>
北境也盧耽遣同節度副使譚奉祀致書于杜元忠問<lb/>
其所以來之意蠻留之不還耽遣使告急于朝<hi>朝直遥翻</hi>且<lb/>
請遣使與和以紓一時之患朝廷命知四方館事太僕<lb/>
<pb n="KR2b0007_WYG_252-3a"/>
卿支詳為宣諭通和使<hi>晏公類要曰舊儀於通事舍人中以宿長一人總知館事謂之</hi>
<hi>館主凡四方貢納及章表皆受而進之唐自中世以後始以他官判四方館事</hi>蠻以耽待之恭<lb/>
亦為之盤桓<hi>為于偽翻</hi>而成都守備由是粗完<hi>粗坐五翻</hi>甲子蠻<lb/>
長驅而北陷雙流<hi>雙流漢廣都縣地隋置雙流縣唐屬成都府九域志在府南四十里</hi>庚<lb/>
午耽遣節度副使柳槃徃見之杜元忠授槃書一通曰<lb/>
此通和之後驃信與軍府相見之儀也其儀以王者自<lb/>
處<hi>處昌吕翻</hi>語極驕慢又遣人負綵幕至城南云欲張陳蜀<lb/>
王㕔以居驃信<hi>隋蜀王秀鎮蜀起聽事極為宏壯㕔他經翻</hi>癸酉廢定邊軍<lb/>
<pb n="KR2b0007_WYG_252-3b"/>
復以七州歸西川<hi>七州邛眉蜀雅嘉黎嶲也</hi>是日蠻軍抵成都城下<lb/>
前一日盧耽遣先鋒遊奕使王晝至漢州詗援軍且趣<lb/>
之<hi>詗翾正翻又火迥翻趣讀曰促</hi>時興元六千人鳯翔四千人已至漢<lb/>
州㑹竇滂以忠武義成徐宿四千人自導江奔漢州就<lb/>
授軍以自存丁丑王晝以興元資簡兵三千餘人軍於<lb/>
毗橋<hi>毗橋在漢州南界</hi>遇蠻前鋒與戰不利退保漢州時成都<lb/>
日望援軍之至而竇滂自以失地<hi>謂失定邊軍也</hi>欲西川相繼<lb/>
陷沒以分其責毎援軍自北至輒説之曰蠻衆多於官<lb/>
<pb n="KR2b0007_WYG_252-4a"/>
軍數十倍官軍逺來疲弊未易遽前<hi>説式芮翻易以豉翻</hi>諸將信<lb/>
之皆狐疑不進成都十將李自孝隂與蠻通欲焚城東<lb/>
倉為内應城中執而殺之後數日蠻果攻城乆之城中<lb/>
無應而止二月癸未朔蠻合梯衝四面攻成都城上以<lb/>
鉤繯挽之使近<hi>梯雲梯衝衝車也繯于善翻屈轉其索如環鉤施於其端</hi>投火沃油<lb/>
焚之攻者皆死盧耽以楊慶復攝左都押牙李驤各帥<lb/>
突將出戰<hi>帥讀曰率</hi>殺傷蠻二千餘人㑹暮焚其攻具三千<lb/>
餘物而還蜀人素怯其突將新為慶復所奬拔且利於<lb/>
<pb n="KR2b0007_WYG_252-4b"/>
厚賞勇氣自倍其不得出者皆憤鬱求奮後數日賊取<lb/>
民籬重沓濕而屈之以為蓬<hi>重直龍翻蓬當作篷編竹以覆舟曰篷言濕籬而屈</hi>
<hi>之狀如舟之眠篷也</hi>置人其下舉以抵城而斸之<hi>斸陟玊翻斫也掘也</hi>矢石<lb/>
不能入火不能然<hi>然與燃同燒也</hi>慶復鎔鐵汁以灌之攻者又<lb/>
死乙酉支詳遣使與蠻約和丁亥蠻歛兵請和戊子遣<lb/>
使迎支詳時顔慶復以援軍將至詳謂蠻使曰受詔詣<lb/>
定邊約和今雲南乃圍成都則與曏日詔㫖異矣且朝<lb/>
廷所以和者冀其不犯成都也今矢石晝夜相交何謂<lb/>
<pb n="KR2b0007_WYG_252-5a"/>
和乎蠻見和使不至<hi>使並䟽吏翻</hi>庚寅復進攻城<hi>復扶又翻</hi>辛卯<lb/>
城中出兵擊之乃退初韋臯招南詔以破吐蕃既而蠻<lb/>
訴以無甲弩臯使匠教之數歲蠻中甲弩皆精利又東<lb/>
蠻苴那時勿鄧夢衝三部助臯破吐蕃有功<hi>事見二百三十三巻</hi>
<hi>徳宗興元五年</hi>其後邊吏遇之無狀東蠻怨唐深自附於南詔<lb/>
毎從南詔入冦為之盡力<hi>為于偽翻</hi>得唐人皆虐殺之朝廷<lb/>
貶竇滂為康州司户以顔慶復為東川節度使凡援蜀<lb/>
諸軍皆受慶復節制癸巳慶復至新都<hi>九域志新都縣在成都府北四</hi>
<pb n="KR2b0007_WYG_252-5b"/>
<hi>十五里</hi>蠻分兵徃拒之甲午與慶復遇慶復大破蠻軍殺<lb/>
二千餘人蜀民數千人爭操芟刀白棓以助官軍<hi>操七刀翻</hi>
<hi>芟刀農家所以芟草棓蒲項翻</hi>呼聲震野<hi>呼火故翻</hi>乙未蠻歩騎數萬復至<lb/>
<hi>復扶又翻</hi>㑹右武衛上將軍宋威以忠武二千人至即與諸<lb/>
軍㑹戰蠻軍大敗死者五千餘人退保星宿山<hi>宿音秀</hi>威<lb/>
進軍沱江驛<hi>沱江驛在成都府新繁縣禺貢岷山導江别為沱沱徒河翻</hi>距成都三<lb/>
十里蠻遣其臣楊定保詣支詳請和詳曰宜先解圍退<lb/>
軍定保還蠻圍城如故城中不知援軍之至但見其數<lb/>
<pb n="KR2b0007_WYG_252-6a"/>
來請和<hi>數所角翻</hi>知援軍必勝矣戊戌蠻復請和使者十返<lb/>
城中亦依違答之蠻以援軍在近攻城尤急驃信以下<lb/>
親立矢石之間庚子官軍至城下與蠻戰奪其升遷橋<lb/>
<hi>升遷橋即升僊橋秦時李氷所起舊名七星橋</hi>是夕蠻自燒攻具遁去比明官<lb/>
軍乃覺之<hi>比必利翻及也</hi>初朝廷使顔慶復救成都命宋威屯<lb/>
綿漢為後繼<hi>綿漢二州名</hi>威乘勝先至城下破蠻軍功居多<lb/>
慶復疾之威飯士欲追蠻軍<hi>飯扶晩翻</hi>城中戰士亦欲與北<lb/>
軍合勢俱進慶復牒威奪其軍勒歸漢州蠻至雙流阻<lb/>
<pb n="KR2b0007_WYG_252-6b"/>
新穿水<hi>九域志蜀州新津縣有新穿鎮</hi>造橋未成狼狽失度<hi>失度者失其常度也</hi>
三日橋成乃得過斷橋而去<hi>斷丁管翻</hi>甲兵服物遺弃於路<lb/>
蜀人甚恨之黎州刺吏嚴師本收散卒數千保邛州蠻<lb/>
圍之二日不克亦捨去顔慶復始教蜀人築壅門城<hi>城門</hi>
<hi>之外别築垣牆以遮城門謂之壅門今人謂之八卦牆者是也</hi>穿塹引水滿之植鹿角<lb/>
分營舖<hi>斬木為鹿角植之城外以限衝突今人謂之排杈者是分立寨屋謂之營以居士卒城上分立</hi>
<hi>小屋使守卒居之以候望謂之舖舖普故翻</hi>蠻知有備自是不復犯成都矣<lb/>
<hi>復扶又翻</hi>先是西川牙將有職無官<hi>先悉薦翻</hi>及拒却南詔四人<lb/>
<pb n="KR2b0007_WYG_252-7a"/>
以功授監察御史<hi>此所謂官也</hi>堂帖人輸堂例錢三百緡貧<lb/>
者苦之<hi>有功授官而徵其輸錢史言唐之紀綱大壞</hi>　三月左僕射同平章<lb/>
事曹確同平章事充鎮海節度使　夏四月丙午以翰<lb/>
林學士承㫖兵部侍郎韋保衡同平章事　徐賊餘黨<lb/>
猶相聚閭里為羣盜散居兖鄆青齊之間詔徐州觀察<lb/>
使夏矦瞳招諭之<hi>瞳徒紅翻</hi>　五月丁丑以邛州刺史吳行<lb/>
魯為西川留後　光州民逐刺史李弱翁弱翁奔新息<lb/>
<hi>新息漢古縣唐屬蔡州九域志在州東南二百五十五里去光州九十里</hi>左補闕楊堪等上<lb/>
<pb n="KR2b0007_WYG_252-7b"/>
言刺史不道百姓負寃當訴於朝廷寘諸典刑豈得羣<lb/>
黨相聚擅自斥逐亂上下之分此風殆不可長<hi>分扶問翻長知</hi>
<hi>兩翻</hi>宜加嚴誅以懲來者　上令百官議處置徐州之宜<lb/>
<hi>處昌吕翻</hi>六月丙午太子少傅李膠等狀以為徐州雖屢搆<lb/>
禍亂<hi>謂銀刀及桂州戍卒也</hi>未必比屋頑凶<hi>比毘必翻</hi>蓋由統御失人<lb/>
是致姦回乘釁今使名雖降<hi>謂降節度為觀察使疏吏翻</hi>兵額尚存<lb/>
以為支郡則糧餉不給分𨽻别藩則人心未服或舊惡<lb/>
相濟更成披猖惟泗州向因攻守結釁已深<hi>事見上巻九年十年</hi>
<pb n="KR2b0007_WYG_252-8a"/>
宜有更張庶為兩便<hi>更工衡翻</hi>詔從之徐州依舊為觀察使<lb/>
統徐濠宿三州泗州為團練使割𨽻淮南　加幽州節<lb/>
度使張允伸兼侍中　秋八月乙未同昌公主薨上痛<lb/>
悼不已殺翰林醫官韓宗劭等二十餘人悉收捕其親<lb/>
族三百餘人繫京兆獄中書侍郎同平章事劉瞻召諫<lb/>
官使言之諫官莫敢言者乃自上言<hi>上時掌翻</hi>以為修短之<lb/>
期人之定分昨公主有疾深軫聖慈宗劭等診療之時<lb/>
<hi>診止忍翻候脉也療力照翻治疾也</hi>惟求疾愈備施方術非不盡心而禍<lb/>
<pb n="KR2b0007_WYG_252-8b"/>
福難移竟成差跌<hi>跌徒結翻</hi>原其情狀亦可哀矜而械繫老<lb/>
幼三百餘人物議沸騰道路嗟歎奈何以達理知命之<lb/>
君渉肆暴不明之謗蓋由安不慮危忿不思難之故也<lb/>
伏願少回聖慮寛釋繫者上覽䟽不恱瞻又與京兆尹<lb/>
温璋力諫於上前上大怒叱出之　魏博節度使何全<lb/>
皥年少驕暴好殺<hi>少詩照翻好呼到翻</hi>又減將士衣糧將士作亂<lb/>
全皥單騎走追殺之<hi>何進滔得魏博傳三世四十二年而滅</hi>推大將韓君<lb/>
雄為留後成徳節度使王景崇為之請旌節<hi>為之于偽翻</hi>九<lb/>
<pb n="KR2b0007_WYG_252-9a"/>
月庚戍以君雄為魏博留後　丙辰以劉瞻同平章事<lb/>
充荆南節度使貶温璋振州司馬璋歎曰生不逢時死<lb/>
何足惜是夕仰藥卒<hi>仰牛向翻</hi>勑曰茍無蠧害何至於斯惡<lb/>
實貫盈死有餘責宜令三日内且於城外權瘞<hi>瘞於計翻</hi>俟<lb/>
經恩宥方許歸葬使中外快心姦邪知懼己巳貶右諫<lb/>
議大夫髙湘比部郎中知制誥楊知至禮部郎中魏簹<lb/>
等於嶺南<hi>比音毘簹都郎翻</hi>皆坐與劉瞻親善為韋保衡所逐<lb/>
也知至汝士之子<hi>汝士虞卿從兄也見二百四十一巻穆宗長慶元年</hi>簹扶之子<lb/>
<pb n="KR2b0007_WYG_252-9b"/>
也<hi>魏扶見二百四十八卷宣宗大中三年</hi>保衡又與路巖共奏劉瞻云與<lb/>
醫官通謀誤投毒藥<hi>譛言誤投毒藥以致同昌公主於死然既言誤矣又安可以為通謀</hi>
<hi>邪</hi>丙子貶瞻康州刺史<hi>康州去京師五千七百五十里</hi>翰林學士承㫖<lb/>
鄭畋草瞻罷相制辭曰安數畝之居仍非已有却四方<lb/>
之賂惟畏人知巖謂畋曰侍郎乃表薦劉相也坐貶梧<lb/>
州刺史<hi>梧州漢蒼梧郡所治廣信縣地唐置梧州去京師五千五百里</hi>御史中丞孫瑝<lb/>
坐為瞻所引用亦貶汀州刺史<hi>瑝户盲翻又音皇</hi>路巖素與劉<lb/>
瞻論議多不叶瞻既貶康州巖猶不快閱十道圖以驩<lb/>
<pb n="KR2b0007_WYG_252-10a"/>
州去長安萬里再貶驩州司户<hi>驩州陸路至長安一萬二千四百五十二里水</hi>
<hi>路一萬七千里張考異曰實録新傳皆云巖志欲殺之賴幽州節度使  公素表論瞻寃乃止按是時張允伸</hi>
<hi>鎮幽州云公素恐誤也</hi>　冬十月癸卯以西川留後吳行魯為節<lb/>
度使　十一月辛亥以兵部尚書鹽鐵轉運使王鐸為<lb/>
禮部尚書同平章事鐸起之兄子也<hi>王起見二百四十一巻長慶元年鐸</hi>
<hi>起兄炎之子</hi>　丁卯復以徐州為感化軍節度<hi>徐州本武寧軍中有銀刀</hi>
<hi>之亂罷節鎮為觀察今復為感化軍</hi>　十二月加成徳節度使王景崇同<lb/>
平章事以左金吾上將軍李國昌為振武節度使<lb/>
<pb n="KR2b0007_WYG_252-10b"/>
十二年春正月辛酉𦵏文懿公主<hi>同昌公主諡文懿</hi>韋氏之人<lb/>
爭取庭祭之灰汰其金銀<hi>勑祭之於韋氏之庭故曰庭祭汰淘也</hi>凡服玩<lb/>
毎物皆百二十輿以錦繡珠玉為儀衛明器輝煥三十<lb/>
餘里<hi>記檀弓孔子謂為明器者知䘮道矣備物而不可用也其曰明噐神明之也何取於輝煥乎</hi>賜<lb/>
酒百斛餅餤四十槖駝以飼体夫<hi>餤于廉翻又徒甘翻飼祥吏翻体蒲本翻</hi>
<hi>体夫轝柩之夫也</hi>上與郭淑妃思公主不已樂工李可及作歎<lb/>
百年曲其聲悽惋<hi>歎百年曲厯叙人自少而壯自壯而老少時姢好壯時追歡極樂老時衰</hi>
<hi>颯之狀其聲悽切感動人心惋烏貫翻</hi>舞者數百人𤼵内庫雜寳為其首<lb/>
<pb n="KR2b0007_WYG_252-11a"/>
飾以絁八百匹為地衣舞罷珠璣覆地<hi>絁式支翻覆敷救翻</hi>　以<lb/>
魏博留後韓君雄為節度使　門下侍郎同平章事路<lb/>
巖與韋保衡素相表裏勢傾天下既而爭權浸有隙保<lb/>
衡遂短巖於上夏四月癸卯以巖同平章事充西川節<lb/>
度使巖出城路人以瓦礫擲之<hi>礫郎狄翻</hi>權京兆尹薛能巖<lb/>
所擢也巖謂能曰臨行煩以瓦礫相餞能徐舉笏對曰<lb/>
曏來宰相出府司無例發人防衛<hi>府司謂京兆府所司</hi>巖甚慙能<lb/>
汾州人也<hi>能音裳來切</hi>　五月上幸安國寺賜僧重謙僧澈<lb/>
<pb n="KR2b0007_WYG_252-11b"/>
沈檀講座二各髙二丈<hi>以沈香檀香為講座也沈持林翻髙古號翻</hi>設萬人<lb/>
齋　秋七月以兵部尚書盧耽同平章事充山南東道<lb/>
節度使　冬十月以兵部侍郎鹽鐵轉運使劉鄴為禮<lb/>
部尚書同平章事<lb/>
十三年春正月幽州節度使張允伸得風疾請委軍政<lb/>
就醫許之以其子簡㑹知留後疾甚遣使上表納旌節<lb/>
丙申薨允伸鎮幽州二十三年<hi>宣宗大中四年張允伸代周綝鎮幽州</hi>勤<lb/>
儉恭謹邊鄙無警上下安之　二月丁巳以兵部侍郎<lb/>
<pb n="KR2b0007_WYG_252-12a"/>
同平章事于琮為山南東道節度使以刑部侍郎判户<lb/>
部奉天趙隠為户部侍郎同平章事　平州刺史張公<lb/>
素素有威望為幽人所服張允伸薨公素帥州兵來奔<lb/>
䘮<hi>帥讀曰率</hi>張簡㑹懼三月奔京師以為諸衛將軍<hi>汎言諸衛將軍</hi>
<hi>不言何衛史畧之也</hi>　夏四月立皇子保為吉王傑為壽王倚為<lb/>
睦王　以張公素為平盧留後<hi>平盧當作盧龍</hi>　五月國子司<lb/>
業韋殷裕詣閤門告郭淑妃弟内作坊使敬𫐠隂事<hi>内作</hi>
<hi>坊使内諸司使之一掌造内庫軍器</hi>上大怒杖殺殷裕籍沒其家<hi>曰考異  續寶</hi>
<pb n="KR2b0007_WYG_252-12b"/>
<hi>運録曰内作使郭敬述與宰臣韋保衡張能順頻於内宅飲酒濳通郭妃荒穢頗甚毎封進文書於金合内詐</hi>
<hi>稱果子内連郭妃郭敬述外結張能順國子司業韋殷裕擬傾皇祚别立太子事泄遽加貶降五月十四日内</hi>
<hi>牓子貶工部尚書嚴祈郴州刺史給事中李貺勤州刺史給事中張鐸滕州刺史左金吾大將軍李敬仲儋州</hi>
<hi>司户國子司業韋殷裕勑京兆府決痛杖一頓處死家貲妻女沒官又貶叙州刺史韋君卿愛州崇平縣尉右</hi>
<hi>僕射右羽林統軍張直方康州司馬續又貶駙馬于琮並扶㑹與韋保衛同謀不軌事其月十七日又貶尚書</hi>
<hi>左丞李當道州刺史吏部侍郎王諷建州刺史左常侍李都賀州刺史翰林承㫖張裼封州司馬中書舎人封</hi>
<hi>彦卿潮州司戸諌議大夫楊塾新州司戸駙馬韋保衡雷州刺史又貶儋州澄邁縣尉又貶驩州長流百姓又</hi>
<hi>賜自盡家貲沒官仍三族不許朝廷録用其語雜亂無稽今從實録</hi>乙亥閤門使田獻銛<lb/>
<pb n="KR2b0007_WYG_252-13a"/>
奪紫改橋陵使<hi>銛思亷翻</hi>以其受殷裕狀故也殷裕妻父太<lb/>
府少卿崔元應妻從兄中書舍人崔沆<hi>從才用翻沆下黨翻</hi>季父<lb/>
君卿皆貶嶺南官給事中杜裔休坐與殷裕善亦貶端<lb/>
州司户沆鉉之子也<hi>崔鉉見二百四十七巻武宗㑹昌三年</hi>裔休悰之子<lb/>
也　丙子貶山南東道節度使于琮為普王傅分司<hi>普王</hi>
<hi>儼皇子也後踐阼是為僖宗</hi>韋保衡譛之也辛巳貶尚書左丞李當<lb/>
吏部侍郎王渢<hi>渢房戎翻</hi>左散騎常侍李都翰林學士承㫖<lb/>
兵部侍郎張裼<hi>裼他計翻又先擊翻</hi>前中書舍人封彦卿左諌議<lb/>
<pb n="KR2b0007_WYG_252-13b"/>
大夫楊塾癸未貶工部尚書嚴祁給事中李貺給事中<lb/>
張鐸左金吾大將軍李敬仲起居舍人蕭遘李瀆鄭彦<lb/>
特李藻皆處之湖嶺之南<hi>處昌吕翻不詳言各人所貶之地以其無罪故畧之也</hi>
坐與琮厚善故也貺漢之子遘寘之子也<hi>李漢見二百四十五巻文</hi>
<hi>宗太和九年蕭寘見二百五十巻五年</hi>甲申貶前平盧節度使于琄為涼<lb/>
王府長史分司<hi>琄胡大翻涼王侹皇子也</hi>前湖南觀察使于瓌為袁<lb/>
州刺史瓌琄皆琮之兄也尋再貶琮韶州刺史<hi>隋於曲江縣置</hi>
<hi>韶州以縣北八十里韶石為名至京師四千九百三十二里</hi>琮妻廣徳公主上之妹<lb/>
<pb n="KR2b0007_WYG_252-14a"/>
也<hi>廣徳縣屬宣州</hi>與琮偕之韶州行則肩輿門相對坐則執琮<lb/>
之帶琮由是獲全時諸公主多驕縱惟廣徳動遵法度<lb/>
事于氏宗親尊卑無不如禮内外稱之　六月以盧龍<lb/>
留後張公素為節度使　韋保衡欲以其黨裴條為郎<lb/>
官憚左丞李璋方巖恐其不放上<hi>尚書左右丞分總六曹二十四司郎官凡</hi>
<hi>除授非其人左右丞得以糾劾之不令赴省供職上時掌翻</hi>先遣人達意璋曰朝廷<lb/>
遷除不應見問　秋七月乙未以璋為宣歙觀察使<hi>歙書</hi>
<hi>渉翻</hi>　八月歸義節度使張義潮薨沙州長史曹義金代<lb/>
<pb n="KR2b0007_WYG_252-14b"/>
領軍府制以義金為歸義節度使是後中原多故朝命<lb/>
不及回鶻陷甘州自餘諸州𨽻歸義者多為羌胡所據<lb/>
<hi>自唐末迄于宋朝河湟之地遂悉為戎中國不能復取朝直遥翻</hi>　冬十二月追上宣<lb/>
宗諡曰元聖至明成武獻文睿智章仁神聰懿道大孝<lb/>
皇帝<hi>上時掌翻</hi>　振武節度使李國昌恃功恣横<hi>横户孟翻</hi>專殺<lb/>
長吏<hi>長知丈翻</hi>朝廷不能平徙國昌為大同軍防禦使國昌<lb/>
稱疾不赴<hi>史言沙陀䟦扈不待殺段文楚而後動於惡</hi>
十四年春三月癸巳上遣勑使詣法門寺迎佛骨羣臣<lb/>
<pb n="KR2b0007_WYG_252-15a"/>
諫者甚衆至有言憲宗迎佛骨尋晏駕者<hi>事見憲宗紀元和十四年</hi>
<hi>死者人所甚諱也况言之於人主之前乎言之至此人所難也</hi>上曰朕生得見之死亦<lb/>
無恨廣造浮圖寳帳香轝幡花幢葢以迎之<hi>幡孚袁翻幢傳江翻</hi>
<hi>史炤曰幢童也其狀童童然</hi>皆飾以金玉錦繡珠翠自京城至寺三<lb/>
百里間道路車馬晝夜不絶夏四月壬寅佛骨至京師<lb/>
導以禁軍兵仗公私音樂沸天燭地綿亘數十里儀衛<lb/>
之盛過於郊祀元和之時不及逺矣富室夾道為綵樓<lb/>
及無遮㑹競為侈靡上御安福門降樓膜拜<hi>膜拜胡禮拜也膜莫</hi>
<pb n="KR2b0007_WYG_252-15b"/>
<hi>乎翻</hi>流涕霑臆賜僧及京城耆老嘗見元和事者金帛迎<lb/>
佛骨入禁中三日出置安國崇化寺宰相已下競施金<lb/>
帛不可勝紀<hi>施式䜴翻勝音升</hi>因下徳音降中外繫囚　五月<lb/>
丁亥以西川節度使路巖兼中書令<hi>舊考異曰錦里耆  傳十二年八月</hi>
<hi>路公用邊咸郭籌䇿奏於邛州置定邊軍節度使復制扼大渡河脩邛崍闗南路米㸃檀丁子弟教之斫刺刀</hi>
<hi>補義軍將主管教練兵士新傳巖至西川承蠻盗邊後巖力拊循置定邊軍於邛州扼大渡治故闗取檀丁子</hi>
<hi>弟教擊刺補屯籍由是西山八國來朝以勞遷兼中書令按置定邊軍乃李師望耆舊傳新傳皆誤也</hi>
南詔冦西川又冦黔南黔中經畧使秦匡謀兵少不敵<lb/>
<pb n="KR2b0007_WYG_252-16a"/>
弃城奔荆南<hi>黔渠今翻少詩沼翻</hi>荆南節度使杜悰囚而奏之六<lb/>
月乙未勑斬匡謀籍沒其家貲親族應縁坐者令有司<lb/>
搜捕以聞匡謀鳯翔人也　以中書侍郎同平章事王<lb/>
鐸同平章事充宣武節度使時韋保衡挾恩弄權以劉<lb/>
瞻于琮先在相位不禮於己譛而逐之王鐸保衡及第<lb/>
時主文也<hi>唐禮部校文主司謂之主文</hi>蕭遘同年進士也二人素薄<lb/>
保衡之為人保衡皆擯斥之<hi>楊考異曰舊傳云保衡以  收路巖在中書不加禮</hi>
<hi>接媒蘖逐之按收獲罪時保衡未為相盖保衡雖為學士懿宗寵任之故能譛收也又曰公主薨自後恩禮漸</hi>
<pb n="KR2b0007_WYG_252-16b"/>
<hi>薄按路巖于琮王鐸蕭遘被擯皆在公主薨後今從實録</hi>　秋七月戊寅上疾大漸<lb/>
左軍中尉劉行深右軍中尉韓文約立少子普王儼<hi>考</hi>
<hi>異曰范質五代通録梁李振謂陜州䕶軍韓彛範曰懿皇初升遐韓中尉殺長立少以利其權遂亂天下今將軍</hi>
<hi>復欲爾邪彛範即文約孫也按懿宗八子僖宗第五餘子新舊書不載長㓜又不言所終不言所殺者果何王</hi>
<hi>也</hi>　庚辰制立儼為皇太子<hi>日考異曰續寳運録云其  宰臣蕭鄴等直至寢幄</hi>
<hi>問疾上㣲道朕三字而止羣臣不覺號哭失聲中外悉皆垂泣按是時宰相韋保衡最在上蕭鄴不為相今不</hi>
<hi>取</hi>權句當軍國政事<hi>句古侯翻/當丁浪翻</hi>辛巳上崩于咸寧殿<hi>年四</hi>
<hi>十一</hi>遺詔以韋保衡攝冢宰僖宗即位八月丁未追尊母<lb/>
<pb n="KR2b0007_WYG_252-17a"/>
王貴妃為皇太后劉行深韓文約皆封國公　關東河<lb/>
南大水　九月有司上先太后諡曰惠安<hi>先太后謂上母王貴妃也</hi>
<hi>上時掌翻</hi>　司徒門下侍郎同平章事韋保衡怨家告其陰<lb/>
事貶保衡賀州刺史樂工李可及流嶺南可及有寵於<lb/>
懿宗嘗為子娶婦<hi>為于偽翻</hi>懿宗賜之酒二銀壺啓之無酒<lb/>
而中實右軍中尉西門季𤣥屢以為言懿宗不聽可及<lb/>
嘗大受賜物載以官車季𤣥謂曰汝它日破家此物復<lb/>
應以官車載還非為受賜徒煩牛足耳及流嶺南籍沒<lb/>
<pb n="KR2b0007_WYG_252-17b"/>
其家果如季𤣥言<hi>史言小人寵過而禍及</hi>　以西川節度使路巖<lb/>
兼侍中加成徳節度使王景崇中書令魏博節度使韓<lb/>
君雄盧龍節度使張公素天平節度使髙駢並同平章<lb/>
事君雄仍賜名允中<hi>録考異曰舊傳作允忠實  新傳皆作允中今從之</hi>　冬十<lb/>
月乙未以左僕射蕭倣為門下侍郎同平章事　韋保<lb/>
衡再貶崖州澄邁令<hi>澄邁隋縣唐屬瓊州九域志在州西五十五里</hi>尋賜自盡<lb/>
又貶其弟翰林學士兵部侍郎保乂為賔州司户所親<lb/>
翰林學士户部侍郎劉承雍為涪州司馬<hi>涪音浮</hi>承雍禹<lb/>
<pb n="KR2b0007_WYG_252-18a"/>
錫之子也<hi>劉禹錫見二百三十六巻順宗永貞元年</hi>　癸卯赦天下　西川<lb/>
節度使路巖喜聲色遊宴<hi>喜許記翻</hi>委軍府政事於親吏邊<lb/>
咸郭籌皆先行後申上下畏之嘗大閱二人議事黙書<lb/>
紙相示而焚之軍中以為有異圖驚懼不安朝廷聞之<lb/>
十一月戊辰徙巖荆南節度使咸籌濳知其故遂亡命<lb/>
　以右僕射蕭鄴同平章事充河東節度使　十二月<lb/>
己亥詔送佛骨還法門寺　再貶路巖為新州刺史<lb/>
　　僖宗惠聖恭定孝皇帝上之上<hi>初名儼改名儇懿宗第五子</hi>
<pb n="KR2b0007_WYG_252-18b"/>
乾符元年<hi>是年十一月方改元</hi>春正月丁亥翰林學士盧攜上言<lb/>
<hi>上時掌翻</hi>以為陛下初臨大寳宜深念黎元國家之有百姓<lb/>
如草木之有根柢<hi>抵典禮翻又下計翻</hi>若秋冬培溉則春夏滋榮<lb/>
臣竊見闗東去年旱災自虢至海<hi>自虢州東至于海也</hi>麥纔半收<lb/>
秋稼㡬無冬菜至少貧者磑蓬實為麵蓄槐葉為韲或<lb/>
更衰羸亦難收拾<hi>㡬居依翻少詩沼翻磑五對翻䃺也麵眠見翻韲牋西翻羸倫為翻</hi>常<lb/>
年不稔則散之鄰境<hi>之往也</hi>今所在皆饑無所依投坐守<lb/>
鄉閭待盡溝壑其蠲免餘稅實無可徵而州縣以有上<lb/>
<pb n="KR2b0007_WYG_252-19a"/>
供及三司錢<hi>户部轉運鹽鐵為三司</hi>督趣甚急<hi>趣讀曰促</hi>動加捶撻雖<lb/>
撤屋伐木雇妻鬻子止可供所由酒食之費<hi>所由謂催督租稅之</hi>
<hi>吏卒</hi>未得至於府庫也或租稅之外更有他徭朝廷儻不<lb/>
撫存百姓實無生計乞勑州縣應所欠殘稅並一切停<lb/>
徵以俟蠶麥仍𤼵所在義倉亟加賑給<hi>太宗置義倉及常平倉以備凶</hi>
<hi>荒髙宗以後稍假義倉以給他費至神龍中畧盡𤣥宗即位復置之安史之亂復廢至文宗太和九年以天下</hi>
<hi>回殘錢置常平義倉本錢歲增市之以備賑給</hi>至深春之後有菜葉木牙繼以<lb/>
桑椹漸有可食在今數月之間尤為窘急行之不可稽<lb/>
<pb n="KR2b0007_WYG_252-19b"/>
緩勑從其言而有司竟不能行徒為空文而已　路巖<lb/>
行至江陵勑削官爵長流儋州<hi>儋都甘翻</hi>巖羙姿儀囚於江<lb/>
陵獄再宿須髪皆白尋賜自盡籍沒其家巖之為相也<lb/>
密奏三品以上賜死皆令使者剔取結喉三寸以進<hi>結㗋</hi>
<hi>㗋嚨上下相接之處</hi>驗其必死至是自罹其禍所死之處乃楊收<lb/>
賜死之榻也<hi>史言天之報應不爽楊收賜死見上巻咸通十年</hi>邊咸郭籌捕得<lb/>
皆伏誅初巖佐崔鉉於淮南為支使<hi>唐制節度使幕屬有掌書記觀察有</hi>
<hi>支使以掌表牋書翰亦書記之任也</hi>鉉知其必貴曰路十終須作彼一官<lb/>
<pb n="KR2b0007_WYG_252-20a"/>
<hi>巖第十作彼一官謂作相也</hi>既而入為監察御史不出長安城十年<lb/>
至宰相其自監察入翰林也鉉猶在淮南聞之曰路十<lb/>
今已入翰林如何得老皆如鉉言　以太子少傅于琮<lb/>
同平章事充山南東道節度使　二月甲午𦵏昭聖恭<lb/>
惠孝皇帝于簡陵<hi>簡陵在京兆富平縣西北四十五里</hi>廟號懿宗　以中<lb/>
書侍郎同平章事趙隠同平章事充鎮海節度使以華<lb/>
州刺史裴坦為中書侍郎同平章事<hi>華户化翻</hi>　以虢州刺<lb/>
史劉瞻為刑部尚書瞻之貶也<hi>懿宗咸通十二年瞻貶</hi>人無賢愚<lb/>
<pb n="KR2b0007_WYG_252-20b"/>
莫不痛惜及其還也長安兩市人率錢雇百戲迎之<hi>長安</hi>
<hi>城中分東西兩市</hi>瞻聞之改期由它道而入<hi>見考異曰玉泉子  聞録曰初瞻南</hi>
<hi>遷無問賢不肖一口皆為之痛惜殆將至京東西市豪俠共率泉帛募集百戲將逆於城外瞻知之差期而易</hi>
<hi>路焉瞻為相亦無它才能徒以路巖遭時嫉怒瞻為所排而人心歸向耳其實未足譚也按瞻以清慎著聞及</hi>
<hi>懿宗暴怒瞻獨能不顧其身救數百人之死而玉泉子以為未足談不亦誣乎</hi>　夏五月乙未<lb/>
裴坦薨以劉瞻為中書侍郎同平章事初瞻南遷劉鄴<lb/>
附於韋路共短之<hi>韋路謂韋保衡路巖</hi>及瞻還為相鄴内懼秋八<lb/>
月丁巳朔鄴延瞻置酒於鹽鐵院<hi>劉鄴以鹽鐵轉運使為相故延劉瞻宴於</hi>
<pb n="KR2b0007_WYG_252-21a"/>
<hi>鹽鐵院</hi>瞻歸而遇疾辛未薨時人皆以為鄴鴆之也　以<lb/>
兵部侍郎判度支崔彦昭為中書侍郎同平章事彦昭<lb/>
羣之從子也<hi>崔羣相憲穆從才用翻</hi>兵部侍郎王凝正雅之從孫<lb/>
也<hi>王正雅見二百四十四巻文宗太和五年</hi>其母彦昭之從母<hi>母之姊妹謂之從母</hi>凝<lb/>
彦昭同舉進士凝先及第嘗衩衣見彦昭<hi>衩差賣翻衩衣便服不具</hi>
<hi>禮也</hi>且戲之曰君不若舉明經彦昭怒遂為深仇<hi>唐世重進士而</hi>
<hi>輕明經故當時有焚香禮進士設幕試明經之語崔彦昭之仇怒王凝盖以此也</hi>及彦昭為相<lb/>
其母謂侍婢曰為我多作韈履<hi>為我于偽翻</hi>王侍郎母子必<lb/>
<pb n="KR2b0007_WYG_252-21b"/>
將竄逐吾當與妹偕行彦昭拜且泣謝曰必不敢凝由<lb/>
是獲免<hi>考異曰此出中朝故事曰彦昭代凝判鹽鐵半取之載而入相按實録彦昭不代凝為鹽鐵其餘則</hi>
冬十月以門下侍郎同平章事劉鄴同平章事充淮南<lb/>
節度使以吏部侍郎鄭畋為兵部侍郎翰林學士承㫖<lb/>
户部侍郎盧攜守本官並同平章事<hi>云考異曰舊畋傳  乾符四年遷吏</hi>
<hi>部侍郎尋降制可本官同平章事今從實録此年為相</hi>　十一月庚寅日南至<hi>冬至</hi>
<hi>日南至夏至日北至</hi>羣臣上尊號曰聖神聰睿仁哲孝皇帝改元<lb/>
<hi>改元乾符上時掌翻</hi>　魏博節度使韓允中薨軍中立其子節度<lb/>
<pb n="KR2b0007_WYG_252-22a"/>
副使簡為留後　南詔冦西川作浮梁濟大度河防河<lb/>
都知兵馬使黎州刺史黄景復俟其半濟擊之蠻敗走<lb/>
斷其浮梁<hi>斷丁管翻</hi>蠻以中軍多張旗幟當其前而分兵濳<lb/>
出上下流各二十里夜作浮梁詰朝俱濟<hi>詰其吉翻朝陟遥翻旦也</hi>
襲破諸城栅夾攻景復力戰三日景復陽敗走蠻盡銳<lb/>
追之景復設三伏以待之蠻過三分之二乃𤼵伏擊之<lb/>
蠻兵大敗殺二千餘人追至大度河南而還<hi>還從宣翻又如字</hi>
復修完城栅而守之蠻歸至之羅谷遇國中𤼵兵繼至<lb/>
<pb n="KR2b0007_WYG_252-22b"/>
新舊相合<hi>新者繼至之兵舊者敗歸之兵</hi>鉦鼓聲聞數十里<hi>聞音問</hi>復冦<lb/>
大度河<hi>復扶又翻</hi>與唐夾水而軍詐云求和又自上下流濳<lb/>
濟與景復戰連日西川援軍不至而蠻衆日益景復不<lb/>
能支軍遂潰　十二月党項回鶻冦天徳軍　感化軍<lb/>
奏羣盜冦掠<hi>感化軍治徐州羣盜龎勛餘黨也</hi>州縣不能禁勑兖鄆等<lb/>
道出兵討之　南詔乘勝陷黎州入邛崍闗攻雅州大<lb/>
度河潰兵奔入邛州<hi>九域志雅州東北至邛州一百六十里大度河潰兵黄景復之軍也</hi>
成都驚擾民爭入城或北奔它州城中大為守偹而塹<lb/>
<pb n="KR2b0007_WYG_252-23a"/>
壘比曏時嚴固驃信使其坦綽遺節度使牛叢書云<hi>坦綽</hi>
<hi>南詔清平官之首也遺唯季翻</hi>非敢為冦也欲入見天子面訴數十年<lb/>
為讒人離間寃抑之事<hi>見賢遍翻間古莧翻</hi>儻蒙聖恩矜恤當還<lb/>
與尚書永敦鄰好今假道貴府欲借蜀王㕔留止數日<lb/>
即東上<hi>好呼到翻上時掌翻詐言將自成都而東上長安</hi>叢素懦怯欲許之楊<lb/>
慶復以為不可斬其使者留二人授以書遣還書辭極<lb/>
數其罪詈辱之<hi>數所具翻</hi>蠻兵及新津而還<hi>宋白曰新津縣本漢犍為郡武</hi>
<hi>陽縣地李膺益州記云皂里江津之所曰新津市周北圖記云閔帝元年於此立新建縣九域志縣在蜀州東</hi>
<pb n="KR2b0007_WYG_252-23b"/>
<hi>南七十里</hi>叢恐蠻至豫焚城外民居蕩盡<hi>舊考異曰錦里耆  傳咸通十四年</hi>
<hi>十一月五日雲南蠻冦再犯大度河黄景復擊敗之十二月二十五日復攻大度河三十日蠻乘勝進攻黎州</hi>
<hi>十二月二十八日蠻來只到新津前後蜀州界左右便退竟不到城下按咸通十四年南詔冦西川事舊紀南</hi>
<hi>詔傳唐年補録唐録備闕讀寳運録皆無之獨耆舊傳載之甚詳新書取之作南詔傳而實録但云十二月西</hi>
<hi>川奏南蠻入冦黎州刺史黄景復擊退之新紀但云十二月雲南蠻冦黎州蓋亦出於耆舊傳耳舊紀乾符元</hi>
<hi>年冬南詔蠻冦西蜀詔河西河東山南西道東川徴兵赴援實録乾符元年十月西川奏雲南蠻入冦十二月</hi>
<hi>雲南蠻冦西川坦綽致書於牛叢欲求入覲河東山南西道及東川兵援之月末又云南蠻侵犯黎州而成都</hi>
<hi>守禦無備殊不拒敵踰河越嶺洞無籬障賴積雪丈餘遂阻隔奔衝之勢又邛雅二州刺史望風奔遁蠻燒劫</hi>
<pb n="KR2b0007_WYG_252-24a"/>
<hi>一空牛叢不曉兵失於探候而奏報差戾詔切責之蠻劫畧黎雅間破黎州入邛崍闗成都閉三日蠻乃去新</hi>
<hi>紀乾符元年十二月雲南蠻冦黎雅二州河西河東山南東道東川兵伐雲南按實録咸通十四年十一月七</hi>
<hi>日路巖始移荆南八日牛叢始除西川而耆舊傳蠻入冦皆叢任内事恐誤先一年也實録新紀因此於十四</hi>
<hi>年十二月添雲南冦黎州事實皆在乾符元年冬也</hi>蜀人尤之詔𤼵河東山南西<lb/>
道東川兵援之仍命天平節度使髙駢詣西川制置蠻<lb/>
事　以韓簡為魏博留後　商州刺史王樞以軍州空<lb/>
窘減折糴錢<hi>窘巨隕翻徳宗時度支以稅物頒諸司皆増本價為虚估給之而繆以濫惡督州縣</hi>
<hi>剥價謂之折納其後又以稅物折錢使輸米粟謂之折糴折音之舌翻</hi>民相帥以白梃敺<lb/>
<pb n="KR2b0007_WYG_252-24b"/>
之<hi>帥讀曰率梃徒鼎翻白棓也敺烏口翻</hi>又敺殺官吏二人朝廷更除刺<lb/>
史李誥到官收捕民李叔汶等三十餘人斬之<hi>汶音問</hi>
初回鶻屢求册命詔遣册立使郗宗莒詣其國㑹回鶻<lb/>
為吐谷渾嗢末所破<hi>嗢末者吐蕃奴部也虜法出師必𤼵豪室皆以奴從平居散處田牧</hi>
<hi>及論恐熱亂無所歸共相嘯合數千人以嗢末自號居甘肅河沙𤓰渭岷廓疊宕間其近蕃牙者最勇而馬尤</hi>
<hi>良嗢烏沒翻</hi>逃遁不知所之詔宗莒以玉册國信授靈鹽節<lb/>
度使唐𢎞夫掌之還京師　上年少<hi>少詩沼翻</hi>政在臣下南<lb/>
牙北司互相矛盾自懿宗以來奢侈日甚用兵不息賦<lb/>
<pb n="KR2b0007_WYG_252-25a"/>
歛愈急<hi>歛九贍翻</hi>闗東連年水旱州縣不以實聞上下相蒙<lb/>
百姓流殍<hi>流散也殍餓殍殍音被表翻</hi>無所控訴相聚為盜所在蠭<lb/>
起州縣兵少加以承平日乆人不習戰毎與盜遇官軍<lb/>
多敗<hi>是從王仙芝黄巢遂為大盜史先言唐末所以致盜之由</hi>是歳濮州人王仙芝<lb/>
始聚衆數千起於長垣<hi>滑州匡城縣本後齊之長垣縣開皇十六年改為匡城是年又</hi>
<hi>分韋城縣置長垣縣新志匡城有長垣縣宋朝以長垣縣屬開封府九域志在府東北一百五里  考異曰實</hi>
<hi>録二年五月仙芝反於長垣按續寳運録濮州賊王仙芝自稱天補平均大將軍兼海内諸豪都統傳檄諸道</hi>
<hi>檄末稱乾符一年正月三日則仙芝起必在二年前今置於歲末</hi>
<pb n="KR2b0007_WYG_252-25b"/>
二年春正月丙戌以髙駢為西川節度使　辛巳上祀<lb/>
圓丘赦天下　髙駢至劒州先遣使走馬開成都門<hi>開成</hi>
<hi>都城諸門也除考異曰錦里耆舊傳鄆州節度使髙相公駢乘急詔  劒南西州節度副大使乾符元年正月</hi>
<hi>二十一日行李到劒州先遣使走馬開城門並令放出百姓二月十六日至府豁開城門並放人出今從實録</hi>
<hi>置今年又劒州至成都止十二程駢正月二十一日自劒州遣使走馬開城門二月十六日始至府下又云駢</hi>
<hi>三十日到上按長厯二月小無三十日蓋二十六日誤為二月十六日也</hi>或曰蠻冦逼近成<lb/>
都相公尚逺萬一豨突奈何<hi>近其靳翻豨香衣翻又許豈翻豨豕也豕健於突</hi>
駢曰吾在交趾破蠻二十萬衆<hi>事見二百五十巻懿宗咸通七年</hi>蠻聞<lb/>
<pb n="KR2b0007_WYG_252-26a"/>
我來逃竄不暇何敢輒犯成都今春氣向暖數十萬人<lb/>
藴積城中生死共處汚穢鬱蒸將成癘疫不可緩也使<lb/>
者至成都開城縱民出各復常業乘城者皆下城解甲<lb/>
民大悦蠻方攻雅州聞之遣使請和引兵去駢又奏南<lb/>
蠻小醜易以枝梧<hi>易以䜴翻</hi>今西川新舊兵已多所𤼵長武<lb/>
鄜坊河東兵徒有勞費並乞勒還勑止河東兵而已<hi>考</hi>
<hi>異曰舊紀此奏在元年十二月今因駢開成都門言之</hi>　上之為普王也小馬坊<lb/>
使田令孜有寵<hi>小馬坊使亦内諸司使之一後梁改為天驥使後唐復舊長興元年改飛龍院</hi>
<pb n="KR2b0007_WYG_252-26b"/>
<hi>為左飛龍院小馬坊為右飛龍院宋太平興國三年改左右天廐坊至雍熈二年又改左右騏驥院使</hi>及<lb/>
即位使知樞密遂擢為中尉<hi>月考異曰舊本紀此年正  令孜為右軍中尉新傳</hi>
<hi>云帝即位擢為左神䇿中尉舊傳但云神䇿中尉今從之</hi>上時年十四專事遊戲<hi>考</hi>
<hi>異曰續寳運録曰上是年十五嵗中朝故事曰僖宗皇帝以咸通三年降誕十四年七月十九日即位年十二</hi>
<hi>按舊紀亦云咸通三年五月八日生於東内即位年十二今從之  㨿考異四當作二</hi>政事一委<lb/>
令孜呼為阿父<hi>阿烏葛翻一讀如字阿保也</hi>令孜頗讀書多巧數招<lb/>
權納賄除官及賜緋紫皆不闗白於上毎見常自備果<lb/>
食兩盤與上相對飲啗從容良乆而退<hi>見賢遍翻從千容翻</hi>上與<lb/>
<pb n="KR2b0007_WYG_252-27a"/>
内園小兒狎昵賞賜樂工伎兒所費動以萬計府藏空<lb/>
竭<hi>昵尼質翻伎渠綺翻藏徂浪翻</hi>令孜說上籍兩市商旅寳貨悉輸内<lb/>
庫<hi>說式芮翻</hi>有陳訴者付京兆杖殺之宰相以下鉗口莫敢<lb/>
言<hi>鉗其亷翻</hi>　髙駢至成都明日𤼵歩騎五千追南詔至大<lb/>
度河殺獲甚衆擒其酋長數十人至成都斬之<hi>酋慈由翻長知</hi>
<hi>丈翻</hi>修復邛崍闗大度河諸城柵又築城于戎州馬湖鎮<lb/>
號平夷軍<hi>馬湖鎮當馬湖江之要</hi>又築城于沐源川皆蠻入蜀之<lb/>
要路也各置兵數千戍之自是蠻不復入冦<hi>復扶又翻</hi>駢召<lb/>
<pb n="KR2b0007_WYG_252-27b"/>
黄景復責以大度河失守腰斬之<hi>乾考異曰耆舊傳云  符元年三月十五</hi>
<hi>日處置前黎州刺史充大度河把截制置土軍都知兵馬使黄景復實録乾符二年三月駢奏斬景復今事從</hi>
<hi>耆舊傳年從實録</hi>駢又奏請自將本管<hi>本管謂西川兵</hi>及天平昭義義<lb/>
成等軍共六萬人擊南詔詔不許先是南詔督爽屢牒<lb/>
中書<hi>南詔清平官坦綽布爕乆贊之下有幕爽主兵琮爽主户籍慈爽主禮罰爽主刑勸爽主官人厥爽</hi>
<hi>主工作萬爽主財用引爽主客禾爽主商賈亦皆清平官爽猶言省也督爽摠三省也先悉薦翻</hi>辭語<lb/>
怨望中書不答盧攜奏稱如此則蠻益驕謂唐無以答<lb/>
宜數其十代受恩以責之<hi>南詔之先曰細奴邏髙宗朝遣使入朝生邏盛炎邏盛炎</hi>
<pb n="KR2b0007_WYG_252-28a"/>
<hi>生炎閤炎閤死弟盛邏皮立盛邏皮生皮邏閤𤣥宗賜名歸義於開元間合六詔為一而國始強歸義子曰閤</hi>
<hi>羅鳯閤羅鳯子曰鳯迦異鳯迦異子曰異牟尋異牟尋子曰尋閤勸尋閤勸子曰勸龍晟勸龍晟弟曰勸利勸</hi>
<hi>利弟曰豐祐豐祐死而酋龍立自細奴邏至酋龍十三代中間鳯迦異未立而死而豐祐酋龍與唐為敵是受</hi>
<hi>恩十代也數所具翻</hi>然自中書𤼵牒則嫌於體敵請賜髙駢及嶺<lb/>
南節度使辛讜詔使録詔白牒與之<hi>録詔白今謂之録白是也</hi>從之<lb/>
　三月以魏博留後韓簡為節度使　去歲感化軍𤼵<lb/>
兵詣靈武防秋㑹南詔冦西川勑往救援蠻退遣還至<lb/>
鳳翔不肯詣靈武欲擅歸徐州内養王裕本都將劉逢<lb/>
<pb n="KR2b0007_WYG_252-28b"/>
搜擒唱帥者胡雄等八人斬之<hi>内養亦宦者也帥讀曰率下同</hi>衆然後<lb/>
定　初南詔圍成都楊慶復以右職優給募突將以禦<lb/>
之<hi>事見上懿宗咸通十一年將即亮翻下同</hi>成都由是獲全及髙駢至悉令<lb/>
納牒<hi>牒職牒也</hi>又託以蜀中屢遭蠻冦人未復業停其禀給<lb/>
<hi>既奪其職牒又停其優給</hi>突將皆忿怨駢好妖術每𤼵兵追蠻皆夜<lb/>
張旗立隊對將士焚紙畫人馬<hi>好呼到翻妖於遥翻畫讀曰畫</hi>散小豆<lb/>
曰蜀兵懦怯今遣𤣥女神兵前行軍中壯士皆恥之<hi>髙駢</hi>
<hi>之好妖術終以此敗</hi>又索闔境官有出於胥吏者皆停之<hi>索山客翻下索</hi>
<pb n="KR2b0007_WYG_252-29a"/>
<hi>之同</hi>令民間皆用足陌錢陌不足者皆執之劾以行賂取<lb/>
與皆死<hi>劾舊音戸槩翻今紇得翻</hi>刑罰嚴酷由是蜀人皆不悅夏四<lb/>
月突將作亂大譟突入府廷駢走匿於厠間<hi>厠初刺翻圊也溷也</hi>
突將索之不獲<hi>索山客翻</hi>天平都將張傑帥所部數百人被<lb/>
甲入府擊突將<hi>髙駢自天平從西川張傑盖元從部曲將被皮義翻</hi>突將撤牙前<lb/>
儀注兵仗<hi>節度使牙前列兵仗以壯威容</hi>無者奮梃揮拳乘怒氣力鬭<lb/>
天平軍不能敵走歸營突將追之營門閉不得入監軍<lb/>
使人招諭許以復職名禀給乆之乃肯還營天平軍復<lb/>
<pb n="KR2b0007_WYG_252-29b"/>
開門出為追逐之勢至城北時方修毬塲役者數百人<lb/>
天平軍悉取其首還詣府云已誅亂者駢出見之厚以<lb/>
金帛賞之明日牓謝突將悉還其職名衣糧自是日令<lb/>
諸道將士從已來者更直府中嚴兵自衛<hi>備突將復為亂也更工衡</hi>
<hi>翻</hi>　加成徳節度使王景崇兼侍中　浙西狼山鎮遏<lb/>
使王郢等六十九人有戰功<hi>今通州静海縣南有狼山五山相連上接大江下達</hi>
<hi>巨海絶江南渡抵蘓州常熟縣福山鎮順江東至崇明沙揚㠶乗順南抵明州定海縣陶隠居所謂狼五山對</hi>
<hi>句章岸者也</hi>節度使趙隠賞以職名而不給衣糧郢等論訴<lb/>
<pb n="KR2b0007_WYG_252-30a"/>
不獲<hi>論盧昆翻</hi>遂劫庫兵作亂行收黨衆近萬人攻陷蘇常<lb/>
<hi>蘇常二州名相去一百八十里</hi>乘舟徃來泛江入海轉掠二浙南及福<lb/>
建大為人患<hi>考異曰新紀云浙西突陳將王郢反五月遣右龍武大將軍宋皓討之按四年郢執</hi>
<hi>魯寔始命皓討之置此誤也程匡柔唐補記曰浙西突將王郢反聚黨萬衆燒劫蘇常三年正月貶蘇州刺史</hi>
<hi>李繪以郢亂弃城故也舊紀二年海賊王郢攻剽浙西郡邑寔録乾符三年二月浙西奏突陳將王郢等六十</hi>
<hi>九人劫庫兵為亂三月浙西奏王郢聚衆萬人攻陷州縣續寳運録元年玉郢於兩浙叛敕差山北兵士討之</hi>
<hi>不逾月而尅乃組頸于闕下今從舊紀</hi>　五月以太傅分司令狐綯同平<lb/>
章事充鳯翔節度使　司空同平章事蕭倣薨<hi>曰考異  舊傳</hi>
<pb n="KR2b0007_WYG_252-30b"/>
<hi>曰俄而盜起河南内官握兵王室濁亂倣氣勁論直同列忌之罷知政事出為廣州刺史嶺南節度使遇亂不</hi>
<hi>至京師而卒舊紀三年春正月己卯朔倣以病免罷為太子太傅新紀此月蕭倣薨新傳亦云卒于位為嶺南</hi>
<hi>節度在前舊紀傳皆誤今從實録</hi>　六月以御史大夫李蔚為中書侍<lb/>
郎同平章事<hi>蔚紆勿翻</hi>　辛未髙駢隂籍突將之名使人夜<lb/>
掩捕之圍其家挑牆壊户而入<hi>挑它凋翻蜀本作排讀如字壊音怪</hi>老幼<lb/>
孕病悉驅去殺之嬰兒或撲於階<hi>撲弼角翻</hi>或擊於柱流血<lb/>
成渠號哭震天<hi>號户髙翻</hi>死者數千人夜以車載尸投之於<lb/>
江有一婦人臨刑㦸手大罵曰髙駢汝無故奪有功將<lb/>
<pb n="KR2b0007_WYG_252-31a"/>
士職名衣糧激成衆怒幸而得免不省已自咎<hi>省悉景翻</hi>乃<lb/>
更以詐殺無辜近萬人<hi>近其靳翻</hi>天地鬼神豈容汝如此我<lb/>
必訴汝於上帝使汝它日舉家屠滅如我今日寃抑汙<lb/>
辱如我今日驚憂惴恐如我今日言畢拜天怫然就戮<lb/>
<hi>惴之睡翻怫扶弗翻觀異日髙駢之禍則信如婦人之言矣天地鬼神臨之在上質之在旁豈可多殺無辜以</hi>
<hi>逞私忿</hi>乆之突將有自戍役歸者駢復欲盡族之<hi>復扶又翻下同</hi>
有元從親吏王殷諌曰相公奉道宜好生惡殺<hi>元從言從髙駢</hi>
<hi>歲乆非新隸也從才用翻好呼到翻惡烏路翻</hi>此屬在外初不同謀若復誅之<lb/>
<pb n="KR2b0007_WYG_252-31b"/>
則自危者多矣駢乃止　王仙芝及其黨尚君長攻陷<lb/>
<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>州曹州<hi>
                        <graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>博木翻</hi>衆至數萬天平節度使薛崇出兵擊之<lb/>
為仙芝所敗<hi>敗補邁翻</hi>寃句人黄巢亦聚衆數千人應仙芝<lb/>
<hi>寃句漢縣唐屬曹州九域志在州西四十五里顔師古曰句音胊黄巢始此</hi>巢少與仙芝皆<lb/>
以販私鹽為事<hi>少詩照翻</hi>巢善騎射喜任俠粗渉書傳<hi>喜許紀翻</hi>
<hi>粗坐五翻傳柱戀翻</hi>屢舉進士不第遂為盜與仙芝攻剽州縣<hi>剽匹</hi>
<hi>妙翻</hi>横行山東民之困於重歛者爭歸之<hi>歛力贍翻</hi>數月之間<lb/>
衆至數萬　盧龍節度使張公素性暴戾不為軍士所<lb/>
<pb n="KR2b0007_WYG_252-32a"/>
附大將李茂勲本回鶻阿布思之族回鶻敗降於張仲<lb/>
武<hi>李茂勲之降盖在㑹昌間也</hi>仲武使戍邊屢有功賜姓名納降軍<lb/>
使陳貢言者幽之宿將為軍士所信服<hi>納降軍在幽州丁零川</hi>茂<lb/>
勲濳殺貢言聲云貢言舉兵向薊公素出戰而敗奔京<lb/>
師茂勲入城衆乃知非貢言也不得已推而立之朝廷<lb/>
因以為留後　秋七月蝗自東而西蔽日所過赤地<hi>言蝗</hi>
<hi>之多所過食草木葉及五穀皆盡</hi>京兆尹楊知至奏蝗入京畿不食稼<lb/>
皆抱荆棘而死宰相皆賀<hi>楊國忠以霖雨不害稼韓滉以霖雨不敗鹽今楊知至以</hi>
<pb n="KR2b0007_WYG_252-32b"/>
<hi>蝗不食稼抱荆棘而死唐之臣以蒙蔽人主而成習其來乆矣</hi>　八月李茂勲為盧龍<lb/>
節度使<hi>八月之下當有以字</hi>　九月右補闕董禹諫上遊畋乘驢<lb/>
擊毬上賜金帛以褒之邠寧節度使李侃奏為假父華<lb/>
清宫使道雅求贈官<hi>李侃為宦者假子為于偽翻</hi>禹上䟽論之語頗<lb/>
侵宦官樞密使楊復㳟等列訴於上冬十月禹坐貶郴<lb/>
州司馬<hi>谷永專攻上身不失為九卿王章斥言王鳯則死于牢獄嗚呼有以也哉</hi>復㳟欽義<lb/>
之養孫也<hi>楊欽義見二百四十六巻文宗開成五年</hi>　昭義軍亂大將劉廣<lb/>
逐節度使髙湜<hi>湜承職翻</hi>自為留後以左金吾大將軍曹翔<lb/>
<pb n="KR2b0007_WYG_252-33a"/>
為昭義節度使　回鶻還至羅川<hi>唐寧州真寧縣隋羅川縣也其地即漢上</hi>
<hi>郡陽周縣地宣宗大中二年回鶻西奔至是方還</hi>十一月遣使者同羅榆禄入<lb/>
貢賜拯接絹萬匹　羣盜侵滛<hi>侵當作浸</hi>剽掠十餘州至于<lb/>
淮南多者千餘人少者數百人詔淮南忠武宣武義成<lb/>
天平五軍節度使監軍亟加討捕及招懐十二月王仙<lb/>
芝冦沂州平盧節度使宋威表請以歩騎五千别為一<lb/>
使兼帥本道兵所在討賊<hi>帥讀曰率</hi>仍以威為諸道行營招<lb/>
討草賊使仍給禁兵三千甲騎五百<hi>騎竒寄翻</hi>因詔河南方<lb/>
<pb n="KR2b0007_WYG_252-33b"/>
鎮所遣討賊都頭並取威處分<hi>處昌吕翻分扶問翻</hi>
三年春正月天平軍奏遣將士張晏等救沂州還至義<lb/>
橋聞北境復有盜起<hi>復扶又翻</hi>留使扞禦晏等不從喧譟趣<lb/>
鄆州<hi>趣七喻翻</hi>都將張思泰李承祐走馬出城裂袖與盟以<lb/>
俸錢備酒殽慰諭然後定詔本軍宣慰一切無得窮詰<lb/>
<hi>詰區吉翻唐自中世以來姑息藩鎮至其末也姑息亂軍遂陵夷以至於亡</hi>　勑福建江西<lb/>
湖南諸道觀察刺史皆訓練士卒又令天下鄉村各置<lb/>
弓刀皷板以備羣盜　賜兖海節度號泰寧軍　三月<lb/>
<pb n="KR2b0007_WYG_252-34a"/>
盧龍節度使李茂勲請以其子幽州左司馬可舉知留<lb/>
後自求致仕詔茂勲以左僕射致仕以可舉為盧龍留<lb/>
後　門下侍郎同平章事崔彦昭罷為太子太傅以左<lb/>
僕射王鐸兼門下侍郎同平章事　南詔遣使者詣髙<lb/>
駢求和而盜邊不息駢斬其使者蠻之陷交趾也<hi>事見二百</hi>
<hi>五十巻懿宗咸通六年</hi>虜安南經畧判官杜驤妻李瑶瑶宗室之<lb/>
疎屬也蠻遣瑶還遞木夾以遺駢<hi>遞牒以木夾之故云木夾范成大桂海虞</hi>
<hi>衡志曰紹興元年安南與廣西帥司及邕通信問用兩漆板夾繫文書刻字其上謂之木夾按宋白續通典諸</hi>
<pb n="KR2b0007_WYG_252-34b"/>
<hi>道州府巡院傳逓敕書皆有木夾是中國亦用木夾也遺唯季翻</hi>稱督爽牒西川節度<lb/>
使辭極驕慢駢送瑶京師甲辰復牒南詔數其負累聖<lb/>
恩徳暴犯邊境殘賊欺詐之罪安南大度覆敗之狀折<lb/>
辱之<hi>數所角翻懿宗咸通七年髙駢破蠻於安南上乾符二年駢破蠻於大度河折之舌翻</hi>　原<lb/>
州刺史史懐操貪暴夏四月軍亂逐之　賜宣武感化<lb/>
節度泗州防禦使密詔選精兵數百人於巡内遊奕防<lb/>
衛綱船五日一具上供錢米平安狀聞奏<hi>汴徐泗三鎮汴水所經東</hi>
<hi>南綱運輸上都者皆由此道羣盜從横恐為所掠故密詔選兵遊奕防衛</hi>　五月昭王汭薨<lb/>
<pb n="KR2b0007_WYG_252-35a"/>
<hi>汭宣宗子</hi>　以盧龍留後李可舉為節度使　六月撫王紘<lb/>
薨<hi>紘順宗子</hi>　雄州地震裂水涌壊州城及公私廬舍俱盡<lb/>
<hi>雄州在靈州西南百八十里壊音怪</hi>　秋七月以前巖州刺史髙傑為左<lb/>
驍衛將軍充㳂海水軍都知兵馬使<hi>新志調露二年析横貴二州置巖州</hi>
<hi>因巖岡之北以為名</hi>以討王郢　鄂王潤薨<hi>潤宣宗子</hi>　加魏博節度<lb/>
使韓簡同平章事　宋威擊王仙芝於沂州城下大破<lb/>
之<hi>全考異曰實録去年十二月宋威自青州與副使曹  晸進軍擊王仙芝仙芝敗走按仙芝若以去年十</hi>
<hi>二月敗走中間半年豈能静處盖實因威除招討使連言之其實仙芝敗在此月不在十二月也</hi>仙芝<lb/>
<pb n="KR2b0007_WYG_252-35b"/>
亡去威奏仙芝已死縱遣諸道兵身還青州百官皆入<lb/>
賀居三日州縣奏仙芝尚在攻剽如故<hi>剽匹妙翻</hi>時兵始休<lb/>
詔復𤼵之<hi>復扶又翻</hi>士皆忿怨思亂八月仙芝陷陽翟郟城<lb/>
<hi>郟訖洽翻</hi>詔忠武節度使崔安濳𤼵兵擊之安濳慎由之弟<lb/>
也<hi>崔慎由相宣宗</hi>又昭義節度使曹翔將歩騎五千及義成兵<lb/>
衛東都宫以左散騎常侍曽元裕為招討副使守東都<lb/>
又詔山南東道節度使李福選歩騎二千守汝鄧要路<lb/>
仙芝進逼汝州詔邠寧節度使李侃鳯翔節度使令狐<lb/>
<pb n="KR2b0007_WYG_252-36a"/>
綯選歩兵一千騎兵五百守陜州潼闗<hi>陜失冉翻</hi>　加成徳<lb/>
節度使王景崇兼中書令　九月乙亥朔日有食之<lb/>
丙子王仙芝陷汝州執刺史王鐐鐐鐸之從父兄弟也<lb/>
<hi>鐐力彫翻又力弔翻從才用翻</hi>東都大震<hi>九域志汝州北至東都一百六十里</hi>士民挈家<lb/>
逃出城乙酉勑赦王仙芝尚君長罪除官以招諭之仙<lb/>
芝陷陽武攻鄭州昭義監軍判官雷殷符屯中牟<hi>中牟漢古</hi>
<hi>縣隋曰郟城大業元年改曰圃田唐武徳三年改曰中牟屬鄭州九域志在汴州西七十里</hi>擊仙芝<lb/>
破走之冬十月仙芝南攻唐鄧　西川節度使髙駢築<lb/>
<pb n="KR2b0007_WYG_252-36b"/>
成都羅城使僧景仙規度<hi>度徒洛翻</hi>周二十五里悉召縣令<lb/>
庀徒賦役<hi>成都府領成都華陽新都犀浦新繁雙流廣都郫温江靈池十縣庀匹婢翻具也賦布也</hi>
<hi>分布使之就役也</hi>吏受百錢以上皆死蜀土疏惡以甓甃之環<lb/>
城十里内取土皆剗丘姪平之<hi>甓蒲力翻甎也甃則救翻環音宦剗初限翻削</hi>
<hi>也垤徒結翻</hi>無得為坎埳以害耕種<hi>埳徒感翻坎旁入也</hi>役者不過十<lb/>
日而代衆樂其均<hi>樂音洛</hi>不費扑撻而功辦<hi>扑普卜翻</hi>自八月<lb/>
癸丑築之至十一月戊子畢功役之始作也駢恐南詔<lb/>
揚聲入冦雖不敢決來役者必驚擾乃奏遣景仙託遊<lb/>
<pb n="KR2b0007_WYG_252-37a"/>
行入南詔説諭驃信使歸附中國仍許妻以公主<hi>新書曰浮</hi>
<hi>屠景仙如此則文意明説輸芮翻妻七細翻</hi>因與議二國禮儀乆之不決駢<lb/>
又聲言欲巡邊朝夕通烽火至大度河而實不行蠻中<lb/>
惴恐<hi>惴之睡翻</hi>由是訖於城成邊候無風塵之警先是西川<lb/>
將吏入南詔<hi>先悉薦翻將即亮翻</hi>驃信皆坐受其拜駢以其俗尚<lb/>
浮屠故遣景仙徃驃信果帥其大臣迎拜<hi>帥讀曰率</hi>信用其<lb/>
言　王仙芝攻郢復二州陷之　王郢因温州刺史魯<lb/>
寔請降寔屢為之論奏<hi>為于為翻</hi>勑郢詣闕郢擁兵遷延半<lb/>
<pb n="KR2b0007_WYG_252-37b"/>
年不至固求望海鎮使朝廷不許以郢為右率府率<hi>唐有</hi>
<hi>十率府率右率府率其一也</hi>仍令左神䇿軍補以重職其先所掠之<lb/>
財並令給與　十二月王仙芝攻申光廬壽舒通等州<lb/>
<hi>按唐書地理志通州屬山南東道宋之達州是也周世宗以南唐静海軍置通州今淮東之通州是也其地在</hi>
<hi>唐則為揚州海陵縣之東境唐時淮南道未有通州此必誤叅考下文通當作蘄</hi>淮南節度使<lb/>
劉鄴奏求益兵勑感化節度使薛能選精兵數千助之<lb/>
鄭畋以言計不行稱疾遜位不許乃上言自沂州奏捷<lb/>
之後<hi>謂宋威奏破王仙芝於沂州城下上時掌翻</hi>仙芝愈肆猖狂屠陷五六<lb/>
<pb n="KR2b0007_WYG_252-38a"/>
州瘡痍數千里宋威衰老多病自妄奏以來諸道尢所<lb/>
不服<hi>妄奏謂奏仙芝已死</hi>今淹留亳州殊無進討之意曽元裕擁<lb/>
兵蘄黄專欲望風退縮若使賊陷揚州則江南亦非國<lb/>
有崔安濳威望過人張自勉驍雄良將宫苑使李瑑西<lb/>
平王晟之孫<hi>瑑柱兖翻言瑑奕世將家</hi>嚴而有勇請以安濳為行營<lb/>
都統瑑為招討使代威自勉為副使代元裕<hi>實考異曰  録雖於</hi>
<hi>此月載畋所上書亦不言行與不行新紀遂於此言安濳為諸道行營都統李瑑為招討草賊使張自勉副之</hi>
<hi>按明年威元裕使副猶如故實録誤也</hi>上頗采其言　青滄軍士戍安南<lb/>
<pb n="KR2b0007_WYG_252-38b"/>
<hi>青州平盧軍滄州義昌軍</hi>還至桂州逐觀察使李瓚<hi>瓚才但翻在考異曰新紀  四</hi>
<hi>年十二月今從實録</hi>瓚宗閔之子也<hi>李宗閔太和中為相</hi>以右諌議大夫張<lb/>
禹謨為桂州觀察使桂管監軍李維周驕横<hi>横户孟翻</hi>瓚曲<lb/>
奉之浸不能制桂管有兵八百人防禦使纔得百人餘<lb/>
皆屬監軍又預於逐帥之謀强取兩使印<hi>両使印謂觀察使及防禦</hi>
<hi>使印也帥所類翻使疏吏翻下同</hi>擅補知州官奪昭州送使錢<hi>唐制諸州之稅</hi>
<hi>分為三一曰上供以輸京師二曰送使以輸本道三曰留州留充本州經費</hi>詔禹謨并按之<lb/>
禹謨徹之子也<hi>張徹見二百四十二巻穆宗長慶元年</hi>　招討副使都監<lb/>
<pb n="KR2b0007_WYG_252-39a"/>
楊復光奏尚君長弟讓據查牙山<hi>查鋤加翻</hi>官軍退保鄧州<lb/>
復光𤣥价之養子也<hi>楊𤣥价見二百五十卷懿宗咸通四年</hi>　王仙芝攻<lb/>
蘄州蘄州刺史裴偓王鐸知舉時所擢進士也王鐐在<lb/>
賊中為仙芝以書説偓<hi>為于偽翻下同</hi>偓與仙芝約歛兵不戰<lb/>
許為之奏官鐐亦説仙芝許以如約偓乃開城延仙芝<lb/>
及黄巢輩三十餘人入城置酒大陳貨賄以贈之表陳<lb/>
其狀諸宰相多言先帝不赦龎勛朞年卒誅之<hi>事見上巻咸通</hi>
<hi>九年十年卒子恤翻</hi>今仙芝小賊非龎勛之比赦罪除官益長姦<lb/>
<pb n="KR2b0007_WYG_252-39b"/>
宄<hi>長知両翻</hi>王鐸固請許之乃以仙芝為左神䇿軍押牙兼<lb/>
監察御史遣中使以告身即蘄州授之仙芝得之甚喜<lb/>
鐐偓皆賀未退黄巢以官不及已大怒曰始者共立大<lb/>
誓横行天下今獨取官赴左軍使此五千餘衆安所歸<lb/>
乎<hi>至考異曰仙芝巢初起時云數月間衆至數萬  此纔有五千者盖烏合之衆聚散無常耳</hi>因毆<lb/>
仙芝傷其首<hi>毆烏口翻</hi>其衆諠譟不已仙芝畏衆怒遂不受<lb/>
命大掠蘄州城中之人半驅半殺焚其廬舍偓奔鄂州<lb/>
勑使奔襄州<hi>勑使授告身之中使也</hi>鐐為賊所拘賊乃分其軍三<lb/>
<pb n="KR2b0007_WYG_252-40a"/>
千餘人從仙芝及尚君長二千餘人從巢各分道而去<lb/>
<hi>星考異曰王坤驚聽録曰乾符四年丁酉仲夏天示彗  草冦黄巢尚君長奔突即五年戊戍之歲狂冦王仙</hi>
<hi>芝起自鄆封而侵汝鄭即大冦黄巢尚君長並賊帥之徒黨僅一千餘人攻陷汝州云云又曰黄巢望閩廣而</hi>
<hi>去仙芝指鄆州南行尚君長劫陳蔡間取羣凶之願三千餘冦屬仙芝君長二千餘人屬黄巢所管明年二月</hi>
<hi>仙芝陷鄂州巢陷鄆州則非巢趣閩廣仙芝趣鄆也王坤此書年月事迹差舛尤多但擇其可信者取之</hi>
　<lb/>
　<lb/>
　<lb/>
<pb n="KR2b0007_WYG_252-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑巻二百五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百二十五</head>
    <p>
<pb n="KR2b0007_WYG_125-1a"/>
欽定四庫全書<lb/>
　資治通鑑卷一百二十五　宋　司馬光　撰<lb/>
　　　　　　　　　　　　　　胡三省　音註<lb/>
　宋紀七<hi>起彊圉大淵獻盡上章攝提格凡四年</hi>
　　太祖文皇帝中之下<lb/>
元嘉二十四年春正月甲戌大赦　魏吐京胡及山胡<lb/>
曹僕渾等反二月征東將軍武昌王提等討平之　癸<lb/>
未魏主如中山　魏師之克敦煌也<hi>敦煌當作姑臧事見一百二十三卷</hi>
<pb n="KR2b0007_WYG_125-1b"/>
<hi>十六年</hi>沮渠牧犍使人斫開府庫<hi>沮子余翻犍居言翻</hi>取金玉及寳<lb/>
噐因不復閉<hi>復扶又翻下同</hi>小民爭入盗取之有司索盜不獲<lb/>
<hi>索山客翻下同</hi>至是牧犍所親及守藏者告之<hi>藏徂浪翻</hi>且言牧犍<lb/>
父子多蓄毒藥潜殺人前後以百數况復姊妹皆學左<lb/>
道<hi>謂學曇無䜟之術也</hi>有司索牧犍家得所匿物魏主大怒賜沮<lb/>
渠昭儀死并誅其宗族唯沮渠祖以先降得免<hi>祖降亦見十六</hi>
<hi>年</hi>又有告牧犍猶與故臣民交通謀反者三月魏主遣<lb/>
崔浩就第賜牧犍死諡曰哀王　魏人徙定州丁零三<lb/>
<pb n="KR2b0007_WYG_125-2a"/>
千家於平城　六月魏西征諸將<hi>西征謂討蓋吳之將也將即亮翻</hi>扶<lb/>
風公處真等八人<hi>處昌吕翻</hi>坐盜没軍資及虜掠贓各千萬<lb/>
計並斬之　初上以貨重物輕改鑄四銖錢<hi>元嘉七年鑄四銖錢</hi>
<hi>見一百二十一卷</hi>民多翦鑿古錢取銅盜鑄上患之録尚書事<lb/>
江夏王義恭建議請以大錢一當兩<hi>夏戸雅翻</hi>右僕射何尚<lb/>
之議曰夫泉貝之興以估貨為本<hi>估音古</hi>事存交易豈假<lb/>
多鑄數少則幣重<hi>少詩沼翻下同</hi>數多則物重多少雖異濟用<lb/>
不殊况復以一當兩徒崇虛價者邪<hi>復扶又翻</hi>若今制遂行<lb/>
<pb n="KR2b0007_WYG_125-2b"/>
富人之貲自倍貧者彌増其困懼非所以使之均壹也<lb/>
上卒從義恭議<hi>卒子恤翻下同</hi>　秋八月乙未徐州刺史衡陽<lb/>
文王義季卒義季自彭城王義康之貶<hi>義康貶見一百二十三卷十七</hi>
<hi>年</hi>遂縱酒不事事帝以書誚責且戒之<hi>誚才笑翻</hi>義季猶酣<lb/>
飲自若以至成疾而終　魏樂安宣王範卒　冬十月<lb/>
壬午胡藩之子誕世殺豫章太守桓隆之據郡反<hi>胡藩家于</hi>
<hi>豫章</hi>欲奉前彭城王義康為主前交州刺史檀和之去官<lb/>
歸過豫章擊斬之<hi>過工禾翻</hi>　十一月甲寅封皇子渾為汝<lb/>
<pb n="KR2b0007_WYG_125-3a"/>
隂王　十二月魏晉王伏羅卒<hi>燾考異曰宋索虜傳曰  所住屠蘇為疾雷所</hi>
<hi>擊屠蘇倒見壓殆死左右皆號泣晉王獨不悲燾怒賜死此出于傳聞今從後魏書</hi>　楊文徳據<lb/>
葭蘆城<hi>水經注羌水出隴西羌道東南流逕宕昌城東西北去仇池五百餘里又東逕葭蘆城西</hi>招<lb/>
誘氐羌武都等五郡氐皆附之<hi>魏取仇池置武都天水漢陽武階仇池五郡誘</hi>
<hi>音酉</hi>
二十五年春正月魏仇池鎮將皮豹子帥諸軍擊之<hi>將即</hi>
<hi>亮翻帥讀曰率</hi>文徳兵敗棄城奔漢中豹子收其妻子僚屬軍<lb/>
資及楊保宗所尚魏公主而還<hi>還從宣翻又如字</hi>初保宗將叛<lb/>
<pb n="KR2b0007_WYG_125-3b"/>
<hi>保宗叛魏見上卷二十年</hi>公主勸之或曰奈何叛父母之國公主曰<lb/>
事成為一國之母豈比小縣公主哉魏主賜之死楊文<lb/>
徳坐失守免官削爵土<hi>宋免削之也</hi>　二月癸卯魏主如定<lb/>
州罷塞圍役者<hi>築塞圍見上卷二十三年</hi>遂如上黨誅潞縣叛民二<lb/>
千餘家徙河西離石民五千餘家于平城<hi>河西當作西河</hi>　閏<lb/>
月己酉帝大蒐于宣武場<hi>建康倣洛都之制築宣武場於臺城北</hi>　初劉<lb/>
湛既誅<hi>湛誅見一百二十三卷十七年</hi>庾炳之遂見寵任累遷吏部尚<lb/>
書勢傾朝野炳之無文學性彊急輕淺既居選部好詬<lb/>
<pb n="KR2b0007_WYG_125-4a"/>
詈賔客且多納貨賂士大夫皆惡之<hi>選須絹翻好呼報翻惡烏路翻</hi>炳<lb/>
之留令史二人宿於私宅<hi>尚書令史掌省中文案不當宿尚書私家</hi>為有司<lb/>
所糾上薄其過欲不問僕射何尚之因極陳炳之之短<lb/>
曰炳之見人有燭盤佳驢無不乞匄選用不平不可一<lb/>
二<hi>言其罪不可一二數也</hi>交結朋黨構扇是非亂俗傷風過於范<lb/>
曄所少賊一事耳<hi>言所少者唯不至如范曄作賊一事少詩沼翻</hi>縱不加罪故<lb/>
宜出之上欲以炳之為丹楊尹尚之曰炳之蹈罪負恩<lb/>
方復有尹京赫赫之授<hi>復扶又翻引用詩赫赫師尹以諭京尹然詩所謂師尹者乃太</hi>
<pb n="KR2b0007_WYG_125-4b"/>
<hi>師尹氏也</hi>乃更成其形勢也古人云無賞無罰雖堯舜不能<lb/>
為治<hi>漢宣帝詔曰有功不賞有罪不誅雖唐虞不能以化治直吏翻</hi>臣昔啟范曄<hi>事見一百</hi>
<hi>二十三卷十七年</hi>亦懼犯顔茍白愚懐九死不悔<hi>言茍愚懐所欲吐者雖冒</hi>
<hi>九死猶將言之而不悔</hi>歴觀古今未有衆過藉藉<hi>藉秦昔翻</hi>受貨數百<lb/>
萬更得髙官厚禄如炳之者也上乃免炳之官以徐湛<lb/>
之為丹陽尹　彭城太守王𤣥謨上言彭城要兼水陸<lb/>
<hi>魏人南冦水行自清入泗陸行自歴城瑕丘皆湊彭城故云要兼水陸</hi>請以皇子撫臨州<lb/>
事夏四月乙卯以武陵王駿為安北將軍徐州刺史<lb/>
<pb n="KR2b0007_WYG_125-5a"/>
五月甲戌魏以交阯公韓拔為鄯善王<hi>魏書官氏志内入諸姓出大汗</hi>
<hi>氏改為韓氏鄯上扇翻</hi>鎮鄯善賦役其民比之郡縣　當兩大錢<lb/>
行之經時公私不以為便己卯罷之　六月丙寅荆州<lb/>
刺史南譙王義宣進位司空　辛酉魏主如廣徳宫<hi>魏主</hi>
<hi>起殿於隂山比殿成而楊難當來朝因命曰廣徳宫</hi>　秋八月甲子封皇子彧為<lb/>
淮陽王<hi>彧於六翻</hi>　西域般悦國去平城萬有餘里<hi>據北史般悦當</hi>
<hi>作悦般般音鉢</hi>遣使詣魏<hi>使疏吏翻</hi>請與魏東西合擊柔然魏主許<lb/>
之中外戒嚴　九月辛未以尚書右僕射何尚之為左<lb/>
<pb n="KR2b0007_WYG_125-5b"/>
僕射領軍將軍沈演之為吏部尚書　丙戌魏主如隂<lb/>
山　魏成周公萬度歸擊焉耆大破之焉耆王鳩尸卑<lb/>
那奔龜兹<hi>龜兹音丘慈</hi>魏主詔唐和與前部王車伊洛帥所<lb/>
部兵㑹度歸討西域<hi>車伊洛車師大帥也世附於魏魏封為前部王帥讀曰率</hi>和説<lb/>
降栁驢等六城<hi>説輸芮翻</hi>因共擊波居羅城㧞之　冬十月<lb/>
辛丑魏𢎞農昭王奚斤卒子它觀襲魏主曰斤闗西之<lb/>
敗<hi>事見一百二十一卷五年</hi>罪固當死朕以斤佐命先朝<hi>朝直遥翻</hi>復其<lb/>
爵邑使得終天年君臣之分亦足矣<hi>分扶問翻</hi>乃降它觀爵<lb/>
<pb n="KR2b0007_WYG_125-6a"/>
為公　癸亥魏大赦　十二月魏萬度歸自焉耆西討<lb/>
龜兹留唐和鎮焉耆栁驢戍主乙直伽謀叛<hi>伽求迦翻</hi>和擊<lb/>
斬之由是諸胡咸服西域復平<hi>復扶又翻下復伐同</hi>魏太子朝于<lb/>
行宫<hi>隂山行宫也朝直遥翻</hi>遂從伐柔然至受降城<hi>即漢武帝所築受降城降</hi>
<hi>戸江翻</hi>不見柔然因積糧於城内置戍而還<hi>還從宣翻又如字</hi>
二十六年春正月戊辰朔魏主饗群臣於漠南甲戌復<lb/>
伐柔然髙涼王那出東道略陽王羯兒出西道<hi>羯居謁翻</hi>魏<lb/>
主與太子出涿邪山<hi>邪讀曰耶</hi>行數千里柔然處羅可汗恐<lb/>
<pb n="KR2b0007_WYG_125-6b"/>
懼逺遁<hi>處昌吕翻可從刋入聲汗音寒</hi>　二月己亥上如丹徒謁京陵<lb/>
三月丁巳大赦募諸州樂移者數千家以實京口<hi>樂音洛</hi>
　庚寅魏主還平城　夏五月壬午帝還建康　庚寅<lb/>
魏主如隂山　帝欲經略中原羣臣爭獻䇿以迎合取<lb/>
寵彭城太守王𤣥謨尤好進言<hi>守手又翻好呼到翻</hi>帝謂侍臣曰<lb/>
觀𤣥謨所陳令人有封狼居胥意<hi>漢霍去病伐匈奴封狼居胥禪于姑衍以</hi>
<hi>臨瀚海</hi>御史中丞袁淑言於上曰陛下今當席卷趙魏<hi>卷讀</hi>
<hi>曰捲</hi>檢玉岱宗<hi>封泰山/用玉檢</hi>臣逢千載之㑹願上封禪書<hi>載子亥翻</hi>
<pb n="KR2b0007_WYG_125-7a"/>
<hi>上時掌翻</hi>上悦淑耽之曽孫也<hi>袁耽見晉成帝紀</hi>秋七月辛未以廣<lb/>
陵王誕為雍州刺史<hi>雍於用翻</hi>上以襄陽外接闗河欲廣其<lb/>
資力乃罷江州軍府文武悉配雍州<hi>沈約曰晉孝武始于襄陽立雍州并</hi>
<hi>立僑郡縣至是割荆州之襄陽南陽新野順陽随五郡為雍州而僑郡縣猶寄寓在諸郡界</hi>湘州入<lb/>
臺租税悉給襄陽　九月魏主伐柔然髙涼王那出東<lb/>
道略陽王羯兒出中道柔然處羅可汗悉國内精兵圍<lb/>
那數十重那掘塹堅守處羅數挑戰輒為那所敗<hi>重直龍翻</hi>
<hi>掘其月翻塹七艷翻數所角翻挑徒了翻敗補邁翻</hi>以那衆少而堅<hi>少詩沼翻</hi>疑大軍<lb/>
<pb n="KR2b0007_WYG_125-7b"/>
將至解圍夜去那引兵追之九日九夜處羅益懼棄輜<lb/>
重踰穹隆嶺逺遁那收其輜重<hi>重直用翻</hi>引軍還與魏主㑹<lb/>
於廣澤略陽王羯兒收柔然民畜凡百餘萬自是柔然<lb/>
衰弱屏跡不敢犯魏塞<hi>屏必郢翻</hi>冬十二月戊申魏主還平<lb/>
城　沔北諸山蠻冦雍州建威將軍沈慶之帥後軍中<lb/>
兵參軍栁元景随郡太守宗慤等二萬人討之<hi>帥讀曰率</hi>八<lb/>
道俱進先是諸將討蠻者皆營於山下以迫之蠻得據<lb/>
山𤼵矢石以擊官軍多不利<hi>乗髙臨下矢石之勢所及過於平原相遇者故軍多</hi>
<pb n="KR2b0007_WYG_125-8a"/>
<hi>不利先悉薦翻</hi>慶之曰去嵗蠻田大稔積穀重巖<hi>重直龍翻</hi>不可與<lb/>
之曠日相守也不若出其不意衝其腹心破之必矣乃<lb/>
命諸軍斬木登山鼓譟而前羣蠻震恐因其恐而擊之<lb/>
所向奔潰<hi>斬木登山八道並進蠻救首救尾之不暇故震恐而奔潰若一道而進蠻聚兵據險拒戰</hi>
<hi>雖欲斬木而登山庸可得乎</hi>
二十七年春正月乙酉魏主如洛陽　沈慶之自冬至<lb/>
春屢破雍州蠻因蠻所聚穀以充軍食前後斬首三千<lb/>
級虜二萬八千餘口降者二萬五千餘戸<hi>降下江翻</hi>幸諸山<lb/>
<pb n="KR2b0007_WYG_125-8b"/>
大羊蠻憑險築城守禦甚固慶之擊之命諸軍連營於<lb/>
山中開門相通各穿池於營内朝夕不外汲頃之風甚<lb/>
蠻潜兵夜來燒營諸軍以池水沃火多出弓弩夾射之<lb/>
<hi>射而亦翻</hi>蠻兵散走蠻所據險固不可攻慶之乃置六戍以<lb/>
守之久之蠻食盡稍稍請降悉遷於建康以為營戸<hi>史言</hi>
<hi>沈慶之又能持久以弊諸蠻降戸江翻</hi>　魏主將入冦二月甲午大獵於<lb/>
梁川<hi>梁川後魏天平二年置梁城郡於其地領參合旋鴻二縣</hi>帝聞之勑淮泗諸郡<lb/>
若魏冦小至則各堅守大至則拔民歸壽陽邉戍偵候<lb/>
<pb n="KR2b0007_WYG_125-9a"/>
不明<hi>偵且鄭翻</hi>辛亥魏主自將歩騎十萬奄至<hi>將即亮翻騎竒寄翻  考</hi>
<hi>異曰宋書是月辛丑南平王鑠進號西平辛巳索虜冦汝南按長厯二月壬辰朔十日辛丑二十日辛亥巳當</hi>
<hi>作亥</hi>南頓太守鄭琨<hi>南頓縣本屬汝南晉惠帝分置南頓郡</hi>潁川太守鄭道<lb/>
隠並棄城走是時豫州刺史南平王鑠鎮壽陽遣將軍<lb/>
行參軍陳憲行汝南郡事守懸瓠<hi>水經注汝水自汝南上蔡縣東逕懸瓠城</hi>
<hi>北今豫州刺史汝南郡治汝水枝别左出西北流又屈西東轉又西南㑹汝形若懸瓠故以名城瓠戸故翻又</hi>
<hi>音乎</hi>城中戰士不滿千人魏主圍之三月以軍興减内外<lb/>
百官俸三分之一魏人晝夜攻懸瓠多作髙樓臨城以<lb/>
<pb n="KR2b0007_WYG_125-9b"/>
射之<hi>射而亦翻</hi>矢下如雨城中負戸以汲施大鉤於衝車之<lb/>
端以牽樓堞壊其南城<hi>堞達叶翻壊音怪</hi>陳憲内設女墻外立<lb/>
木柵以拒之魏人填塹肉薄登城<hi>薄迫也塹七豔翻</hi>憲督厲將<lb/>
士苦戰<hi>將即亮翻</hi>積屍與城等魏人乗屍上城短兵相接憲<lb/>
鋭氣愈奮戰士無不一當百殺傷萬計城中死者亦過<lb/>
半魏主遣永昌王仁將歩騎萬餘驅所掠六郡生口北<lb/>
屯汝陽<hi>汝陽縣本屬汝南郡江左分立汝陽郡</hi>時徐州刺史武陵王駿鎮<lb/>
彭城帝遣間使命駿𤼵騎齎三日糧襲之<hi>間古莧翻使䟽吏翻騎竒</hi>
<pb n="KR2b0007_WYG_125-10a"/>
<hi>寄翻下同</hi>駿𤼵百里内馬得千五百匹分為五軍遣參軍劉<lb/>
泰之<hi>劉考異曰後魏紀作  坦之今從宋書</hi>帥安北騎兵行參軍垣謙之<lb/>
田曹行參軍臧肇之集曹行參軍尹定<hi>田曹主營田集曹主安集流散</hi>
<hi>猶漢之安集掾也時駿為安北將軍謙之等皆府僚也</hi>武陵左常侍杜幼文<hi>晉制王國</hi>
<hi>置左右常侍各一人</hi>殿中將軍程天祚等將之<hi>將即/亮翻</hi>直趨汝陽<hi>趨七</hi>
<hi>喻翻</hi>魏人唯慮救兵自壽陽來不備彭城丁酉泰之等潜<lb/>
進擊之殺三千餘人燒其輜重<hi>重直用翻</hi>魏人奔散諸生口<lb/>
悉得東走魏人偵知泰之等兵無繼<hi>偵丑鄭翻</hi>復引兵擊之<lb/>
<pb n="KR2b0007_WYG_125-10b"/>
<hi>復扶又翻</hi>垣謙之先退士卒驚亂棄仗走泰之為魏人所殺<lb/>
肇之溺死天祚為魏所擒謙之定幼文及士卒免者九<lb/>
百餘人馬還者四百匹魏主攻懸瓠四十二日帝遣南<lb/>
平内史臧質詣壽陽與安蠻司馬劉康祖共將兵救懸<lb/>
瓠<hi>時南平王鑠領安蠻校尉以康祖為司馬</hi>魏主遣殿中尚書任城公乞地<lb/>
真將兵逆拒之<hi>魏殿中尚書知殿内兵馬倉庫任音壬</hi>質等擊斬乞地真<lb/>
康祖道錫之從兄也<hi>劉道錫見一百二十三卷十八年從才用翻</hi>夏四月魏<lb/>
主引兵還<hi>還從宣翻又如字</hi>癸卯至平城壬子安北將軍武陵<lb/>
<pb n="KR2b0007_WYG_125-11a"/>
王駿降號鎮軍將軍垣謙之伏誅尹定杜幼文付上方<lb/>
<hi>輸作尚方也</hi>以陳憲為龍驤將軍汝南新蔡二郡太守<hi>驤思將翻</hi>
魏主遺帝書曰前葢吳反逆扇動闗隴彼復使人就而<lb/>
誘之丈夫遺以弓矢婦人遺以環釧<hi>復扶又翻誘音酉遺于季翻通使蓋</hi>
<hi>吳事見上卷二十二年二十三年釧尺絹翻臂環也</hi>是曹正欲譎誑取賂<hi>譎古穴翻誑居</hi>
<hi>况翻</hi>豈有逺相服從之理為大丈夫何不自來取之而以<lb/>
貨誘我邉民募徃者復除七年是賞姦也<hi>復方目翻</hi>我今來<lb/>
至此土所得多少孰與彼前後得我民邪彼若欲存劉<lb/>
<pb n="KR2b0007_WYG_125-11b"/>
氏血食者當割江以北輸之攝守南度<hi>攝收也言收江北守兵南度江</hi>
<hi>也</hi>當釋江南使彼居之不然可善勑方鎮刺史守宰嚴<lb/>
供帳之具<hi>守式又翻帳當作張音竹亮翻</hi>來秋當徃取揚州大勢已至<lb/>
終不相縱彼徃日北通蠕蠕西結赫連沮渠吐谷渾東<lb/>
連馮𢎞髙麗<hi>事並見前蠕人兖翻沮子余翻吐從暾入聲谷音浴麗力知翻</hi>凡此數國<lb/>
我皆滅之以此而觀彼豈能獨立蠕蠕吳提吐賀真皆<lb/>
已死我今北征先除有足之冦<hi>柔然多馬故言其有足</hi>彼若不從<lb/>
命來秋當復徃取之<hi>復扶又翻下復縱復非同</hi>以彼無足故不先討<lb/>
<pb n="KR2b0007_WYG_125-12a"/>
耳我徃之日彼作何計為掘塹自守為築垣以自障也<lb/>
<hi>塹七艷翻</hi>我當顯然徃取揚州不若彼翳行竊歩也<hi>翳於計翻蔽也</hi>
<hi>言隠蔽其身而行也</hi>彼來偵諜我已擒之復縱還其人目所盡見<lb/>
委曲善問之<hi>偵丑鄭翻</hi>彼前使裴方明取仇池既得之疾其<lb/>
勇功已不能容有臣如此尚殺之<hi>事見上卷二十年</hi>烏得與我<lb/>
校邪彼非我敵也彼常欲與我一交戰我亦不癡復非<lb/>
苻堅何時與彼交戰<hi>觀此魏人猶有憚南兵之心蓋髙祖之餘威而邉垂諸將猶為有人</hi>
<hi>也</hi>晝則遣騎圍繞夜則離彼百里外宿<hi>騎竒計翻離力智翻</hi>吳人<lb/>
<pb n="KR2b0007_WYG_125-12b"/>
正有斫營伎<hi>伎渠綺翻</hi>彼募人以來不過行五十里天已明<lb/>
矣彼募人之首豈得不為我有哉彼公時舊臣雖老猶<lb/>
有智䇿知今已殺盡<hi>謂謝晦檀道濟輩</hi>豈非天資我邪取彼亦<lb/>
不須我兵刃此有善呪婆羅門<hi>天竺國有婆羅門善呪術</hi>當使鬼縛<lb/>
以來耳　侍中左衛將軍江湛遷吏部尚書湛性公㢘<lb/>
與僕射徐湛之並為主上所寵信時稱江徐　魏司徒<lb/>
崔浩自恃才略及魏主所寵任專制朝權嘗薦冀定相<lb/>
幽并五州之士數十人皆起家為郡守<hi>朝直遥翻相息亮翻守式又翻</hi>
<pb n="KR2b0007_WYG_125-13a"/>
太子晃曰先徵之人亦州郡之選也<hi>先徵之人謂游雅李靈髙允等</hi>在<lb/>
職已久勤勞未答宜先補郡縣以新徵者代為郎吏且<lb/>
守令治民宜得更事者<hi>守手又翻治直之翻更工衡翻</hi>浩固爭而遣之<lb/>
中書侍郎領著作郎髙允聞之謂東宫博士管恬曰崔<lb/>
公其不免乎茍遂其非而校勝於上將何以堪之魏主<lb/>
以浩監祕書事<hi>監工衘翻</hi>使與髙允等共譔國記<hi>譔雛免翻譔述也</hi>
曰務從實録著作令史閔湛郗標<hi>郗丑之翻</hi>性巧佞為浩所<lb/>
寵信浩嘗註易及論語詩書湛標上䟽言馬鄭王賈不<lb/>
<pb n="KR2b0007_WYG_125-13b"/>
如浩之精微<hi>馬融鄭𤣥王肅賈逵也</hi>乞收境内諸書班浩所註令<lb/>
天下習業<hi>令習肄浩所注經以為家業</hi>并求勑浩註禮傳<hi>傳直戀翻</hi>令後<lb/>
生得觀正義浩亦薦湛標有著述才湛標又勸浩刋所<lb/>
譔國史于石以彰直筆髙允聞之謂著作郎宗欽曰湛<lb/>
標所營分寸之間恐為崔門萬世之禍吾徒亦無噍類<lb/>
矣<hi>噍才笑翻</hi>浩竟用湛標議刋石立於郊壇東方百歩<hi>據水經注</hi>
<hi>平城西郭外有郊天壇</hi>用功三百萬浩書魏之先世事皆詳實列<lb/>
於衢路徃來見者咸以為言北人無不忿恚<hi>北人謂其先世從拓</hi>
<pb n="KR2b0007_WYG_125-14a"/>
<hi>䟦氏來自北荒者恚於避翻</hi>相與譛浩於帝以為暴揚國惡帝大怒<lb/>
使有司案浩及祕書郎吏等罪狀初遼東公翟黒子有<lb/>
寵於帝奉使并州<hi>使䟽吏翻</hi>受布千匹事覺黒子謀於髙允<lb/>
曰主上問我當以實告為當諱之允曰公帷幄寵臣有<lb/>
罪首實<hi>首式救翻</hi>庻或見原<hi>原赦/也</hi>不可重為欺罔也<hi>重直用翻</hi>中<lb/>
書侍郎崔覽公孫質曰若首實罪不可測不如諱之黒<lb/>
子怨允曰君奈何誘人就死地入見帝不以實對帝怒<lb/>
殺之<hi>誘音酉見賢遍翻</hi>帝使允授太子經及崔浩被收<hi>被皮義翻</hi>太<lb/>
<pb n="KR2b0007_WYG_125-14b"/>
子召允至東宫因留宿明旦與俱入朝<hi>朝直遥翻</hi>至宫門謂<lb/>
允曰入見至尊吾自導卿脱至尊有問但依吾語允曰<lb/>
為何等事也<hi>為于偽翻</hi>太子曰入自知之太子見帝言髙允<lb/>
小心慎宻且微賤制由崔浩請赦其死帝召允問曰國<lb/>
書皆浩所為乎對曰太祖記前著作郎鄧淵所為先帝<lb/>
記及今記臣與浩共為之然浩所領事多總裁而已<hi>謂摠</hi>
<hi>其大綱裁其可否也</hi>至於著述臣多於浩帝怒曰允罪甚於浩何<lb/>
以得生太子懼曰天威嚴重允小臣迷亂失次耳臣曏<lb/>
<pb n="KR2b0007_WYG_125-15a"/>
問皆云浩所為帝問允信如東宫所言乎對曰臣罪當<lb/>
滅族不敢虚妄殿下以臣侍講日久哀臣欲匄其生耳<lb/>
<hi>匄古大翻</hi>實不問臣臣亦無此言不敢迷亂帝顧太子曰直<lb/>
哉此人情所難而允能為之臨死不易辭信也為臣不<lb/>
欺君貞也宜特除其罪以旌之遂赦之於是召浩前臨<lb/>
詰之<hi>詰去吉翻</hi>浩惶惑不能對允事事申明皆有條理帝命<lb/>
允為詔誅浩及僚屬宗欽段承根等下至僮吏凡百二<lb/>
十八人皆夷五族允持疑不為帝頻使催切允乞更一<lb/>
<pb n="KR2b0007_WYG_125-15b"/>
見然後為詔帝引使前允曰浩之所坐若更有餘舋<hi>舋許</hi>
<hi>覲翻</hi>非臣敢知若直以觸犯罪不至死<hi>觸犯謂直書國惡不為尊者諱也</hi>
帝怒命武士執允太子為之拜請<hi>為于偽翻下欲為同</hi>帝意解乃<lb/>
曰無斯人當有數千口死矣六月己亥詔誅清河崔氏<lb/>
與浩同宗者無逺近及浩姻家范陽盧氏太原郭氏河<lb/>
東栁氏並夷其族<hi>浩所連姻皆士望也非冇憑附屬請之罪以浩故皆赤其族擇耦可不謹</hi>
<hi>哉</hi>餘皆止誅其身縶浩置檻内送城南<hi>檻檻車也後魏刑人必於城南</hi>
<hi>縶陟立翻</hi>衛士數十人溲其上<hi>溲所鳩翻/小便也</hi>呼聲嗷嗷<hi>嗷五刀翻</hi>聞<lb/>
<pb n="KR2b0007_WYG_125-16a"/>
於行路<hi>聞音問</hi>宗欽臨刑歎曰髙允其殆聖乎它日太子<lb/>
讓允曰人亦當知幾吾欲為卿脱死既開端緒而卿終<lb/>
不從激怒帝如此毎念之使人心悸<hi>悸其季翻</hi>允曰夫史者<lb/>
所以記人主善惡為將來勸戒故人主有所畏忌慎其<lb/>
舉措崔浩孤負聖恩以私欲没其㢘潔愛憎蔽其公直<lb/>
此浩之責也至於書朝廷起居言國家得失此為史之<lb/>
大體未為多違<hi>允言浩死非其罪</hi>臣與浩實同其事死生榮辱<lb/>
義無獨殊誠荷殿下再造之慈<hi>荷下可翻</hi>違心茍免非臣所<lb/>
<pb n="KR2b0007_WYG_125-16b"/>
願也太子動容稱歎允退謂人曰我不奉東宫指導者<lb/>
恐負翟黒子故也初冀州刺史崔賾武城男崔模與浩<lb/>
同宗而别族<hi>賾士革翻别分也依宋祁國語補音彼列翻</hi>浩常輕侮之由是<lb/>
不睦及浩誅二家獨得免賾逞之子也<hi>崔逞歸魏為大祖所殺</hi>辛<lb/>
丑魏主北巡隂山魏主既誅崔浩而悔之㑹北部尚書<lb/>
李孝伯病篤<hi>魏北部尚書知北邉州郡</hi>或傳已卒魏主悼之曰李宣<lb/>
城可惜<hi>李孝伯封宣城公</hi>既而曰朕失言崔司徒可惜李宣城<lb/>
可哀孝伯順之從父弟也<hi>李順亦為魏主所寵任得罪而死從才用翻</hi>自浩<lb/>
<pb n="KR2b0007_WYG_125-17a"/>
之誅軍國謀議皆出孝伯寵眷亞於浩　初車師大帥<lb/>
車伊洛世服於魏<hi>帥所類翻</hi>魏拜伊洛平西將軍封前部王<lb/>
伊洛將入朝沮渠無諱斷其路<hi>沮渠無諱時屯髙昌朝直遙翻斷丁管翻</hi>伊<lb/>
洛屢與無諱戰破之無諱卒<hi>卒於元嘉二十一年</hi>弟安周奪其子<lb/>
乾壽兵伊洛遣人説乾壽乾壽遂帥其民五百餘家奔<lb/>
魏<hi>帥讀曰率</hi>伊洛又説李寳弟欽等五十餘人下之皆送于<lb/>
魏<hi>説輸芮翻</hi>伊洛西擊焉耆留其子歇守城沮渠安周引柔<lb/>
然兵間道襲之<hi>間古莧翻</hi>攻㧞其城歇走就伊洛共收餘衆<lb/>
<pb n="KR2b0007_WYG_125-17b"/>
保焉耆鎮<hi>魏破焉耆以為鎮</hi>遣使上書於魏主言為沮渠氏所<lb/>
攻首尾八年<hi>元嘉十九年無諱襲據髙昌自此與車師相攻使䟽吏翻</hi>百姓飢窮無<lb/>
以自存臣今棄國出奔得免者僅三分之一已至焉耆<lb/>
東境乞垂賑救魏主詔開焉耆倉以賑之<hi>賑諱忍翻</hi>　吐谷<lb/>
渾王慕利延為魏所逼上表求入保越巂<hi>唐時吐蕃與雲南窺蜀即</hi>
<hi>此路也蓋自漢武帝開昆明之後後人遂通此路耳巂音髄</hi>上許之慕利延竟不至<lb/>
　上欲伐魏丹陽尹徐湛之吏部尚書江湛彭城太守<lb/>
王𤣥謨等並勸之左軍將軍劉康祖以為嵗月已晚請<lb/>
<pb n="KR2b0007_WYG_125-18a"/>
待明年上曰北方苦虜虐政義徒並起頓兵一周沮向<lb/>
義之心不可<hi>沮在吕翻</hi>太子歩兵校尉沈慶之諫曰<hi>時東宫置兵與</hi>
<hi>羽林等故亦有步兵校尉南史曰髙祖永初二年置東宫屯騎歩兵翊軍三校尉</hi>我歩彼騎其<lb/>
勢不敵<hi>騎竒計翻</hi>檀道濟再行無功<hi>營陽王景平二年道濟出師元嘉七年至濟上</hi>
<hi>皆無功而還</hi>到彦之失利而返<hi>見一百二十一卷七年</hi>今料王𤣥謨等<lb/>
未踰兩將<hi>將即亮翻</hi>六軍之盛不過徃時恐重辱王師<hi>重直用翻</hi>
上曰王師再屈别自有由道濟養冦自資彦之中塗疾<lb/>
動<hi>謂彦之目疾大動也</hi>虜所恃者唯馬今夏水浩汗河道流通汎<lb/>
<pb n="KR2b0007_WYG_125-18b"/>
舟北下碻磝必走滑臺小戍易可覆㧞<hi>易以䜴翻</hi>克此二城<lb/>
館穀弔民<hi>館榖就食敵人所積之穀</hi>虎牢洛陽自然不固比及冬初<lb/>
<hi>比必利翻</hi>城守相接虜馬過河即成擒也慶之又固陳不可<lb/>
上使徐湛之江湛難之<hi>難乃旦翻</hi>慶之曰治國譬如治家耕<lb/>
當問奴織當訪婢<hi>治直之翻</hi>陛下今欲伐國而與白面書生<lb/>
輩謀之事何由濟上大笑太子劭及䕶軍將軍蕭思話<lb/>
亦諌上皆不從魏主聞上將北伐復與上書曰彼此和<lb/>
好日久而彼志無厭<hi>復扶又翻和好呼到翻厭於鹽翻</hi>誘我邉民<hi>誘音酉</hi>
<pb n="KR2b0007_WYG_125-19a"/>
今春南廵聊省我民<hi>省悉井翻</hi>驅之使還今聞彼欲自來設<lb/>
能至中山及桑乾川<hi>乾音干</hi>随意而行來亦不迎去亦不<lb/>
送若厭其區宇者可來平城居我亦徃揚州相與易地<lb/>
彼年已五十未嘗出戸雖自力而來如三嵗嬰兒與我<lb/>
鮮卑生長馬上者果如何哉<hi>觀魏主與帝二書誠有憚江南之心大明以後北不</hi>
<hi>復憚南矣長知兩翻</hi>更無餘物可以相與今送獵馬十二匹并氈<lb/>
藥等物彼來道逺馬力不足可乗或不服水土藥可自<lb/>
療也秋七月庚午詔曰虜近雖摧挫<hi>謂攻懸瓠不克而退也</hi>獸心<lb/>
<pb n="KR2b0007_WYG_125-19b"/>
靡革比得河朔秦雍華戎表䟽<hi>比毗寐翻近也雍於用翻</hi>歸訴困棘<lb/>
<hi>棘急也</hi>跂望綏拯<hi>跂丘弭翻又去智翻舉踵而望脚跟不著地也</hi>潜相糾結以候<lb/>
王師芮芮亦遣間使<hi>芮芮即蠕蠕南人語轉耳間古莧翻</hi>逺輸誠欵誓為<lb/>
掎角<hi>掎居蟻翻</hi>經略之㑹實在兹日可遣寧朔將軍王𤣥謨<lb/>
帥太子歩兵校尉沈慶之鎮軍諮議參軍申坦水軍入<lb/>
河受督於青冀二州刺史蕭斌<hi>帥讀曰率斌音彬</hi>太子左衛率<lb/>
臧質驍騎將軍王方回徑造許洛<hi>率所律翻驍堅堯翻騎竒寄翻造七到翻</hi>
徐兖二州刺史武陵王駿豫州刺史南平王鑠各勒所<lb/>
<pb n="KR2b0007_WYG_125-20a"/>
部東西齊舉梁南北秦三州刺史劉秀之震盪汧隴<hi>汧苦</hi>
<hi>堅翻</hi>太尉江夏王義恭出次彭城為衆軍節度<hi>夏戸雅翻</hi>坦鍾<lb/>
之曽孫也<hi>申鍾見九十五卷晉成帝咸和九年</hi>是時軍旅大起王公妃主<lb/>
及朝士牧守下至富民各獻金帛雜物以助國用<hi>朝直遥翻</hi>
又以兵力不足悉發青冀徐豫二兖六州<hi>二兖南兖北兖也</hi>三<lb/>
五民丁倩使蹔行<hi>三五者三丁𤼵其一五丁𤼵其二倩七政翻</hi>符到十日裝<lb/>
束<hi>自符到之日以十日為裝束過此期即行</hi>縁江五郡集廣陵縁淮三郡集<lb/>
盱眙<hi>縁江五郡南東海南蘭陵南琅邪南東莞晉陵也縁淮三郡臨淮淮陵下邳也盱眙音吁怡</hi>又<lb/>
<pb n="KR2b0007_WYG_125-20b"/>
募中外有馬歩衆藝武力之士應科者皆加厚賞有司<lb/>
又奏軍用不充揚南徐兖江四州<hi>此兖謂南兖州</hi>富民家貲滿<lb/>
五十萬僧尼滿二十萬並四分借一事息即還建武司<lb/>
馬申元吉引兵趨碻磝乙亥魏濟州刺史王買徳棄城<lb/>
走<hi>魏明元帝泰常八年置濟州于碻磝城趨七喻翻濟子禮翻  考異曰宋畧云虜濟州刺史王淮敗走虜</hi>
<hi>支解王淮傳示列戍今從宋書</hi>蕭斌遣將軍崔猛攻樂安魏青州刺史<lb/>
張淮之亦棄城走<hi>樂安千乗傅昌之地唐青州千乘縣此時樂安郡也</hi>斌與沈慶<lb/>
之留守碻磝使王𤣥謨進圍滑臺<hi>庚考異曰宋畧九月  申𤣥謨前軍次白</hi>
<pb n="KR2b0007_WYG_125-21a"/>
<hi>馬與虜兖州刺史歌得䟦戰破之𤣥謨進攻滑臺今從宋書</hi>雍州刺史随王誕<hi>雍於用翻</hi>
遣中兵參軍栁元景振威將軍尹顯祖奮武將軍曾方<lb/>
平<hi>南史作魯方平參考水經作魯為是</hi>建武將軍薛安都略陽太守龎法<lb/>
起將兵出𢎞農<hi>龎皮江翻將即亮翻</hi>後軍外兵參軍龎季明年七<lb/>
十餘自以闗中豪右請入長安招合夷夏<hi>夏戸雅翻</hi>誕許之<lb/>
乃自貲谷入盧氏盧氏民趙難納之<hi>貲谷在盧氏縣南山之南盧氏縣漢</hi>
<hi>屬𢎞農郡晉分屬上洛郡唐屬虢川</hi>季明遂誘説士民<hi>誘音酉説輸芮翻</hi>應之者<lb/>
甚衆安都等因之自熊耳山出<hi>熊耳山在盧氏故縣東</hi>元景引兵<lb/>
<pb n="KR2b0007_WYG_125-21b"/>
繼進豫州刺史南平王鑠遣中兵參軍胡盛之出汝南<lb/>
梁坦出上蔡向長社<hi>到考異曰鑠傳作  坦之今從宋畧</hi>魏荆州刺史魯<lb/>
爽鎮長社棄城走爽軌之子也<hi>軌魯宗之之子</hi>幢主王陽兒擊<lb/>
魏豫州刺史僕蘭破之<hi>軍有幢主隊主總一軍者謂之軍主僕蘭亦姓拓㧞魏書官氏</hi>
<hi>志内入諸姓僕蘭氏改為僕氏幢傳江翻</hi>僕蘭奔虎牢<hi>虎牢魏豫州刺史治所也</hi>鑠又遣<lb/>
安蠻司馬劉康祖將兵助坦進逼虎牢魏羣臣初聞有<lb/>
宋師言於魏主請遣兵救縁河穀帛魏主曰馬今未肥<lb/>
天時尚熱速出必無功若兵來不止且還隂山避之國<lb/>
<pb n="KR2b0007_WYG_125-22a"/>
人本著羊皮袴何用綿帛<hi>國人謂同自北荒來之種人也著陟畧翻</hi>展至十<lb/>
月吾無憂矣<hi>展寛也</hi>九月辛卯魏主引兵南救滑臺命太<lb/>
子晃屯漠南以備柔然吳王余守平城庚子魏𤼵州郡<lb/>
兵五萬分給諸軍王𤣥謨士衆甚盛噐械精嚴而𤣥謨<lb/>
貪愎好殺<hi>愎弼力翻好呼到翻</hi>初圍滑臺城中多茅屋衆請以火<lb/>
箭燒之<hi>杜佑曰以小瓢盛油冠矢端射城樓櫓板木上瓢敗油散因燒矢内簳中射油散處火立燃復</hi>
<hi>以油瓢續之則樓櫓盡焚謂之火箭</hi>𤣥謨曰彼吾財也何遽燒之城中即<lb/>
撤屋穴處<hi>處昌吕翻</hi>時河洛之民競出租穀操兵來赴者日<lb/>
<pb n="KR2b0007_WYG_125-22b"/>
以千數<hi>操千髙翻</hi>𤣥謨不即其長帥而以配私暱<hi>即就也言不能就其</hi>
<hi>長帥而用之使各為部隊而以其人分配私所愛暱者長知兩翻帥所類翻暱尼質翻</hi>家付匹布<lb/>
責大梨八百由是衆心失望攻城數月不下聞魏救將<lb/>
至衆請𤼵車為營𤣥謨不從<hi>𤣥謨豈不知為車營可憑而戰哉蓋于時已有走心</hi>
<hi>矣</hi>冬十月癸亥魏主至枋頭使闗内矦代人陸真夜與<lb/>
數人犯圍潜入滑臺撫慰城中且登城視𤣥謨營曲折<lb/>
還報乙且魏主渡河衆號百萬鞞鼔之聲震動天地<hi>鞞部</hi>
<hi>迷翻</hi>𤣥謨懼退走魏人追擊之死者萬餘人麾下散亡略<lb/>
<pb n="KR2b0007_WYG_125-23a"/>
盡委棄軍資噐械山積先是𤣥謨遣鍾離太守垣䕶之<lb/>
以百舸為前鋒據石濟<hi>鍾離縣漢屬九江郡晉屬淮南郡晉安帝分立鍾離郡屬南兖</hi>
<hi>州沈約志屬徐州水經曰河水逕東燕縣故城北則有濟水自北來注之注云垣䕶之守石濟即此處先悉薦</hi>
<hi>翻舸古我翻守手又翻</hi>在滑臺西南百二十里䕶之聞魏兵將至<lb/>
馳書勸𤣥謨急攻曰昔武皇攻廣固死没者甚衆<hi>事見一百</hi>
<hi>一十五卷晉安帝義熈五年六年</hi>况今事迫於曩日豈得計士衆傷疲<lb/>
願以屠城為急𤣥謨不從<hi>使𤣥謨從䕶之計急攻而得滑臺魏兵随至同無以善其</hi>
<hi>後也</hi>及𤣥謨敗退不暇報䕶之魏人以所得𤣥謨戰艦連<lb/>
<pb n="KR2b0007_WYG_125-23b"/>
以鐡鎻三重斷河<hi>艦戸黯翻重直龍翻斷音短</hi>以絶䕶之還路河水<lb/>
迅急䕶之中流而下毎至鐡鎖以長柯斧斷之<hi>斷音短</hi>魏<lb/>
不能禁唯失一舸餘皆完備而返<hi>舸古我翻</hi>蕭斌遣沈慶之<lb/>
將五千人救𤣥謨<hi>將即亮翻</hi>慶之曰𤣥謨士衆疲老冦虜已<lb/>
逼得數萬人乃可進小軍輕徃無益也斌固遣之㑹𤣥<lb/>
謨遁還斌將斬之慶之固諌曰佛狸威震天下<hi>魏主小字佛狸</hi>
<hi>佛音弼</hi>控弦百萬豈𤣥謨所能當且殺戰將以自弱非良<lb/>
計也<hi>将即亮翻</hi>斌乃止斌欲固守碻磝慶之曰今青冀虚弱<lb/>
<pb n="KR2b0007_WYG_125-24a"/>
而坐守窮城若虜衆東過清東非國家有也<hi>東過謂越碻磝而過</hi>
<hi>東入青冀界清東謂清水以東也</hi>碻磝孤絶復作朱修之滑臺耳<hi>朱修之事</hi>
<hi>見一百二十二卷八年復扶又翻下復召同</hi>會詔使至不聽斌等退師<hi>使䟽吏翻</hi>
斌復召諸將議之並謂宜留慶之曰閫外之事將軍得<lb/>
以專之詔從逺來不知事勢節下有一范増不能用<hi>引漢</hi>
<hi>髙帝之言</hi>空議何施斌及坐者並笑曰沈公乃更學問<hi>更經也歴</hi>
<hi>也音工衡翻</hi>慶之厲聲曰衆人雖知古今不如下官耳學也<lb/>
<hi>耳學謂雖未甞目覽書傳能以耳聽人所講説者而學之</hi>斌乃使王𤣥謨戍碻磝申<lb/>
<pb n="KR2b0007_WYG_125-24b"/>
坦垣䕶之據清口<hi>清水南通淮北通河此謂清水入河之口水經濟水東北過壽張縣西界</hi>
<hi>安民亭南汶水從東北來注之注云戴延之所謂清口也</hi>自帥諸軍還歴城<hi>帥讀曰率下同</hi>
<hi>自此以上皆王𤣥謨攻滑臺事</hi>閏月龐法起等諸軍入盧氏斬縣令李<lb/>
封以趙難為盧氏令使帥其衆為鄉導<hi>鄉讀曰嚮</hi>栁元景自<lb/>
百丈崖從諸軍於盧氏<hi>百丈崖在温谷南</hi>法起等進攻𢎞農辛<lb/>
未㧞之擒魏𢎞農太守李初古㧞薛安都留屯𢎞農丙<lb/>
戌龐法起進向潼闗<hi>自閏月以下皆栁元景攻闗陜事</hi>魏主命諸將分<lb/>
道並進永昌王仁自洛陽趨夀陽尚書長孫真趣馬頭<lb/>
<pb n="KR2b0007_WYG_125-25a"/>
<hi>沈約曰馬頭郡故淮南當塗縣地晉安帝立馬頭郡因山形而名屬南豫州宋屬徐州將即亮翻趣七喻翻下</hi>
<hi>同</hi>楚王建趣鍾離髙涼王那自青州趣下邳魏主自東<lb/>
平趣鄒山十一月辛卯魏主至鄒山<hi>戊考異曰宋略云  子至鄒山今從</hi>
<hi>後魏書</hi>魯郡太守崔邪利為魏所擒<hi>宋魯郡時治鄒山</hi>魏主見秦<lb/>
始皇石刻使人排而仆之<hi>秦始皇二十八年上鄒嶧山立石頌徳</hi>以太牢<lb/>
祠孔子楚王建自清西進屯蕭城歩尼公自清東進屯<lb/>
留城<hi>魏收地形志沛郡蕭縣有蕭城彭城郡之留縣有留城</hi>武陵王駿遣參軍馬<lb/>
文恭將兵向蕭城江夏王義恭遣軍主嵇𤣥敬將兵向<lb/>
<pb n="KR2b0007_WYG_125-25b"/>
留城文恭為魏所敗<hi>敗補賣翻</hi>歩尼公遇𤣥敬引兵趣苞橋<lb/>
欲渡清西沛縣民燒苞橋夜於林中擊鼓魏以為宋兵<lb/>
大至争渡苞水<hi>水經注苞水亦曰豐水水上承大薺陂東逕已氏及平樂縣又東逕豐縣故城</hi>
<hi>南又東合黄水水上舊有梁謂之苞橋沛縣民燒苞橋魏兵溺死之地也又東逕沛縣故城南</hi>溺死者<lb/>
殆半<hi>自此以上魏主分遣諸將事也</hi>詔以栁元景為𢎞農太守元景使<lb/>
薛安都尹顯祖先引兵就龐法起等於陜元景於後督<lb/>
租陜城險固諸軍攻之不㧞<hi>陜失冉翻</hi>魏洛州刺史張是連<lb/>
提<hi>是考異曰宋畧作張  連踶今從宋書</hi>帥衆二萬度崤救陜<hi>自洛至陜冇三崤之</hi>
<pb n="KR2b0007_WYG_125-26a"/>
<hi>險帥讀曰率</hi>安都等與戰於城南魏人縱突騎諸軍不能敵<lb/>
<hi>騎竒寄翻下同</hi>安都怒脱兠鍪解鎧<hi>鍪音/牟</hi>唯著絳納兩當衫<hi>著陟</hi>
<hi>畧翻前當心後當背謂之兩當衫</hi>馬亦去具裝瞋目横矛單騎突陳所<lb/>
向無前魏人夾射不能中如是數四殺傷不可勝數<hi>去羌</hi>
<hi>吕翻瞋七人翻陳讀曰陣射而亦翻中竹仲翻勝音升</hi>㑹日暮别將魯元保引兵<lb/>
自函谷闗至魏兵乃退元景遣軍副栁元怙將歩騎二<lb/>
千救安都等<hi>一軍之將謂之軍主副將謂之軍副</hi>夜至魏人不之知明日<lb/>
安都等陳於城西南<hi>陳讀曰陣</hi>曽方平謂安都曰今勍敵在<lb/>
<pb n="KR2b0007_WYG_125-26b"/>
前<hi>勍渠京翻</hi>堅城在後是吾取死之日卿若不進我當斬卿<lb/>
我若不進卿當斬我也安都曰善卿言是也遂合戰元<lb/>
怙引兵自南門鼓譟直出旌旗甚盛魏衆驚駭安都挺<lb/>
身奮擊流血凝肘矛折<hi>折而設翻</hi>易之更入諸軍齊奮自旦<lb/>
至日昃魏衆大潰斬張是連提及將卒三千餘級其餘<lb/>
赴河塹死者甚衆生降二千餘人<hi>昃阻力翻將即亮翻塹七艷翻降下江翻</hi>
明日元景至讓降者曰汝輩本中國民今為虜盡力屈<lb/>
乃降何也<hi>為于偽翻</hi>皆曰虜驅民使戰後出者滅族以騎蹙<lb/>
<pb n="KR2b0007_WYG_125-27a"/>
歩未戰先死此將軍所親見也諸將欲盡殺之元景曰<lb/>
今王旗北指當使仁聲先路<hi>先悉薦翻</hi>盡釋而遣之皆稱萬<lb/>
嵗而去甲午克陜城龎法起等進攻潼闗魏戍主婁須<lb/>
棄城走法起等據之闗中豪傑所在蠭起及四山羌胡<lb/>
皆來送欵<hi>闗中之地四面阻山時羌胡皆依山而居自為聚落</hi>上以王𤣥謨敗退<lb/>
魏兵深入栁元景等不宜獨進皆召還元景使薛安都<lb/>
斷後<hi>斷丁管翻</hi>引兵歸襄陽詔以元景為襄陽太守<hi>此以上栁元景</hi>
<hi>攻闗陜事</hi>魏永昌王仁攻懸瓠項城㧞之帝恐魏兵至夀陽<lb/>
<pb n="KR2b0007_WYG_125-27b"/>
召劉康祖使還癸卯仁將八萬騎追及康祖於尉武<hi>將即</hi>
<hi>亮翻騎竒計翻去考異曰宋略及南平王鑠傳皆作尉氏按康祖傳云  壽陽裁數十里然則非尉氏也今從</hi>
<hi>康祖及索虜傳作尉武非今按沈約志秦郡有尉氏縣秦郡治堂邑屬南兖州  南平王鑠所統其地又不在</hi>
<hi>壽陽北數十里温公之考覈精矣按北史拓㧞崘傳尉武亭名劉康祖戰死于此</hi>康祖有衆八<lb/>
千人軍副胡盛之<hi>幢隊軍皆有主副</hi>欲依山險間行取至<hi>間古莧翻</hi>
<hi>取至謂取至夀陽也</hi>康祖怒曰臨河求敵遂無所見幸其自送奈<lb/>
何避之乃結車營而進下令軍中曰顧望者斬首轉歩<lb/>
者斬足魏人四面攻之將士皆殊死戰自旦至晡殺魏<lb/>
<pb n="KR2b0007_WYG_125-28a"/>
兵萬餘人流血没踝<hi>踝胡瓦翻足踝也</hi>康祖身被十創<hi>被皮義翻創初</hi>
<hi>良翻</hi>意氣彌厲魏分其衆為三且休且戰㑹日暮風急魏<lb/>
以騎負草燒軍營康祖随補其闕有流矢貫康祖頸墜<lb/>
馬死餘衆不能戰遂潰魏人掩殺殆盡<hi>傳考異曰康祖  云大戰一日</hi>
<hi>一夜又云虜死者大半今從宋畧</hi>南平王鑠使左軍行參軍王羅漢以<lb/>
三百人戍尉武魏兵至衆欲依卑林以自固羅漢以受<lb/>
命居此不去魏人攻而擒之鎖其頸使三郎將掌之<hi>三郎</hi>
<hi>將葢主内三郎魏謂衛士曰三郎將將即亮翻</hi>羅漢夜斷三郎將首<hi>斷丁管翻</hi>抱鎖<lb/>
<pb n="KR2b0007_WYG_125-28b"/>
亡奔盱眙<hi>盱眙音吁怡</hi>魏永昌王仁進逼夀陽焚掠馬頭鍾<lb/>
離南平王鑠嬰城固守<hi>自此以上魏兵向壽陽事</hi>魏兵在蕭城去彭<lb/>
城十餘里彭城兵雖多而食少<hi>少詩沼翻下同</hi>太尉江夏王義<lb/>
恭欲棄彭城南歸安北中兵參軍沈慶之以為歴城兵<lb/>
少食多欲為函箱車陳以精兵為外翼奉二王及妃女<lb/>
直趨歴城<hi>陳讀曰陣趨七喻翻</hi>分兵配䕶軍蕭思話使留守彭城<lb/>
太尉長史何朂欲席卷奔鬱洲<hi>東海郡贑榆縣東海中有鬱洲今東海軍是其</hi>
<hi>地泰始三年於此僑立青州齊梁為青冀二州刺史治所卷讀曰捲鬱音聿</hi>自海道還京師<lb/>
<pb n="KR2b0007_WYG_125-29a"/>
義恭去意已判<hi>判亦决也</hi>惟二議彌日未决<hi>沈慶之之議自彭城趨歴城猶</hi>
<hi>曰主於進何朂之議則主於奔退耳</hi>安北長史沛郡太守張暢曰若歴城<lb/>
鬱洲有可至之理下官敢不髙賛<hi>時沛郡治蕭城張暢以安北長史帶沛郡</hi>
<hi>太守髙抗也賛助也言抗聲以助决其議也</hi>今城中乏食百姓咸有走志但<lb/>
以闗扄嚴固欲去莫從耳<hi>扄古熒翻外閉之闗也此言門守嚴固百姓無從得去</hi>
一旦動足則各自逃散欲至所在何由可得今軍食雖<lb/>
寡朝夕猶未窘罄<hi>窘渠隕翻</hi>豈有捨萬安之術而就危亡之<lb/>
道若此計必行下官請以頸血汚公馬蹄<hi>汚烏故翻</hi>武陵王<lb/>
<pb n="KR2b0007_WYG_125-29b"/>
駿謂義恭曰阿父既為總統去留非所敢干<hi>義恭頓彭城為諸軍</hi>
<hi>節度故曰總統阿讀從安入聲</hi>道民沗為城主而委鎮奔逃實無顔復<lb/>
奉朝廷<hi>義恭於駿諸父也駿小字道民徐州刺史治彭城故曰城主復扶又翻</hi>必與此城<lb/>
共其存没張長史言不可異也義恭乃止壬子魏主至<lb/>
彭城立氈屋於戲馬臺以望城中<hi>戲馬臺在彭城城南其髙十仞廣袤百歩</hi>
<hi>項羽所築也</hi>馬文恭之敗也隊主蒯應没於魏<hi>此上蕭城之敗也蒯苦怪</hi>
<hi>翻</hi>魏主遣應至小市門求酒及甘蔗<hi>甘蔗説文所謂諸蔗也生於南方北</hi>
<hi>人嗜之蔗之夜翻</hi>武陵王駿與之仍就求槖駞<hi>韋昭曰槖駞背肉似槖而善負</hi>
<pb n="KR2b0007_WYG_125-30a"/>
<hi>物顔師古曰言能負槖而䭾物故曰槖駞爾雅翼駞外國之竒畜背有兩封如鞍其足三節色蒼褐負物至千</hi>
<hi>斤日三百里凡欲椿載必先屈足受之所載未盡其量終不起古語謂之槖佗槖囊也佗負荷也今云駱駞葢</hi>
<hi>槖音之轉</hi>明日魏主使尚書李孝伯至南門餉義恭貂裘餉<lb/>
駿槖駞及騾<hi>騾盧戈翻驢父馬母堅耐健走</hi>且曰魏主致意安北可蹔<lb/>
出見<hi>蹔與暫同</hi>我亦不攻此城何為勞苦將士備守如此駿<lb/>
使張暢開門出見之曰安北致意魏主常遲面寫<hi>遲直利翻</hi>
<hi>待也</hi>但以人臣無境外之交恨不蹔悉<hi>悉詳盡也言恨不蹔時得詳盡所懷</hi>
<hi>也</hi>備守乃邉鎮之常悦以使之則勞而無怨耳<hi>易兊卦彖辭曰</hi>
<pb n="KR2b0007_WYG_125-30b"/>
<hi>恱以先民民㤀其勞</hi>魏主求甘橘及借博具皆與之復餉氈及九<lb/>
種鹽胡豉<hi>孝伯傳曰凡此諸鹽各有所宜白鹽食鹽主上日所食黒鹽療腹脹氣滿末之六銖以酒</hi>
<hi>而服胡鹽療目痛戎鹽療諸瘡赤鹽駮鹽馬齒鹽四種並非食鹽豉是義翻説文曰配鹽幽尗也胡豉胡人所</hi>
<hi>造尗與菽同豆也復扶又翻種章勇翻</hi>又借樂噐義恭應之曰受任戎行<lb/>
<hi>行戸剛翻</hi>不齎樂具孝伯問暢何為怱怱閉門絶橋暢曰二<lb/>
王以魏主營壘未立將士疲勞此精甲十萬恐輕相陵<lb/>
踐故閉城耳待休息士馬然後共治戰場刻日交戲<hi>左傳</hi>
<hi>晉楚將戰于城濮楚令尹子玉遣使謂晉曰請與君之士戲踐息演翻治直之翻</hi>孝伯曰賓有<lb/>
<pb n="KR2b0007_WYG_125-31a"/>
禮主則擇之<hi>左傳魯大夫羽父語薛侯之言</hi>暢曰昨見衆賓至門未為<lb/>
有禮魏主使人來言曰致意太尉安北何不遣人來至<lb/>
我所彼此之情雖不可盡要須見我小大知我老小觀<lb/>
我為人若諸佐不可遣亦可使僮幹來<hi>諸佐謂佐吏也僮幹則給使令</hi>
<hi>者耳魏主此言猶知宋為有人</hi>暢以二王命對曰魏主形狀才力久為<lb/>
來徃所具李尚書親自銜命不患彼此不盡故不復遣<lb/>
使<hi>復扶又翻下無復同</hi>孝伯又曰王𤣥謨亦常才耳南國何意作<lb/>
如此任使以致奔敗自入此境七百餘里主人竟不能<lb/>
<pb n="KR2b0007_WYG_125-31b"/>
一相拒逆鄒山之險君家所憑前鋒始接崔邪利遽藏<lb/>
入穴諸將倒曳出之<hi>鄒山多石穴土人謂穴為嶧相率入保藏以避兵故孝伯云然</hi>魏<lb/>
主賜其餘生今從在此暢曰王𤣥謨南土偏將不謂為<lb/>
才但以之為前驅大軍未至河氷向合𤣥謨因夜還軍<lb/>
致戎馬小亂耳崔邪利陷没何損於國魏主自以數十<lb/>
萬衆制一崔邪利乃足言邪知入境七百里無相拒者<lb/>
此自太尉神筭鎮軍聖略<hi>武陵王駿降號鎮軍將軍</hi>用兵有機不用<lb/>
相語<hi>語牛倨翻</hi>孝伯曰魏主當不圍此城自帥衆軍直造𤓰<lb/>
<pb n="KR2b0007_WYG_125-32a"/>
歩<hi>𤓰歩山在秦郡尉氏縣界尉氏隋改為六合縣南北對境圖曰今祧葉山即𤓰歩鎮之地帥讀曰率造七</hi>
<hi>到翻</hi>南事若辦彭城不待圍若其不㨗彭城亦非所須也<lb/>
我今當南飲江湖以療渴耳暢曰去留之事自適彼懐<lb/>
若虜馬遂得飲江便為無復天道先是童謡云<hi>先悉薦翻</hi>虜<lb/>
馬飲江水佛狸死卯年<hi>佛音弼</hi>故暢云然暢音容雅麗孝<lb/>
伯與左右皆歎息孝伯亦辯贍且去謂暢曰長史深自<lb/>
愛相去歩武<hi>舉足而行曰歩足迹曰武</hi>恨不執手暢曰君善自愛冀<lb/>
蕩定有期君若得還宋朝今為相識之始<hi>兵交使在其間史言行人</hi>
<pb n="KR2b0007_WYG_125-32b"/>
<hi>善於辭令亦足以増國威朝直遥翻</hi>上起楊文徳為輔國將軍引兵自漢<lb/>
中西入揺動汧隴<hi>汧苦堅翻</hi>文徳宗人楊髙帥隂平平武羣<lb/>
氐拒之<hi>帥讀曰率</hi>文徳擊髙斬之隂平平武悉平<hi>隂平縣漢屬廣漢屬</hi>
<hi>國晉泰始中置隂平郡劉蜀分隂平置平廣縣晉太康元年更名平武隂平平武皆今龍州地也宋白曰隂平</hi>
<hi>今文州平武今龍州</hi>梁南秦二州刺史劉秀之遣文徳伐啖提氐<lb/>
不克執送荆州使文徳從祖兄頭戍葭蘆<hi>啖徒覽翻又徒濫翻從才</hi>
<hi>用翻</hi>　丁未大赦　魏主攻彭城不克十二月丙辰朔引<lb/>
兵南下使中書郎魯秀出廣陵髙凉王那出山陽永昌<lb/>
<pb n="KR2b0007_WYG_125-33a"/>
王仁出横江所過無不殘滅城邑皆望風奔潰戊午建<lb/>
康纂嚴己未魏兵至淮上<hi>淮考異曰魏本紀云丁卯至  按宋畧己未虜至淮西宋</hi>
<hi>本紀乙丑胡崇之等敗今從之</hi>上使輔國將軍臧質將萬人救彭城<hi>將即</hi>
<hi>亮翻</hi>至盱眙魏主已過淮<hi>盱眙音吁怡</hi>質使宂從僕射胡崇之<lb/>
積弩將軍臧澄之營東山<hi>宂而隴翻從才用翻從考異曰序傳作臧證之今  帝紀</hi>
<hi>質傳作澄之</hi>建威將軍毛熈祚據前浦<hi>東山前浦皆在盱眙城左右東山在今盱</hi>
<hi>眙城東南東山之北則髙家山髙家山之東則陡山稍南則都梁山都梁山之東北則古盱眙城城臨遇明河</hi>
<hi>又東逕楊茅澗口又東逕富陵河口則君山魏太武作浮橋于此自此渡淮稍東則龜山</hi>質營於城<lb/>
<pb n="KR2b0007_WYG_125-33b"/>
南<hi>盱考異曰宋畧云質屯  眙城北今從宋書</hi>乙丑魏燕王譚攻崇之等三<lb/>
營皆敗没質按兵不敢救澄之燾之孫<hi>臧燾髙祖敬皇后之兄</hi>熈<lb/>
祚修之之兄子也<hi>毛修之從髙祖為將青泥之敗没于赫連後入于魏</hi>是夕質軍<lb/>
亦潰質棄輜重噐械單將七百人赴城<hi>重直用翻將即亮翻</hi>初盱<lb/>
眙太守沈璞到官<hi>盱眙縣前漢屬臨淮郡後漢屬下邳國晉復屬臨淮郡晉安帝分立盱眙</hi>
<hi>郡今為招信軍</hi>王𤣥謨猶在滑臺江淮無警璞以郡當衝要乃<lb/>
繕城浚隍積財穀儲矢石為城守之備僚屬皆非之朝<lb/>
廷亦以為過及魏兵南向守宰多棄城走或勸璞宜還<lb/>
<pb n="KR2b0007_WYG_125-34a"/>
建康璞曰虜若以城小不顧夫復何懼<hi>夫音扶復扶又翻</hi>若肉<lb/>
薄來攻此乃吾報國之秋諸君封矦之日也<hi>薄伯各翻</hi>奈何<lb/>
去之諸君嘗見數十萬人聚於小城之下而不敗者乎<lb/>
昆陽合肥前事之明騐也<hi>王尋王邑以百萬敗於昆陽諸葛恪以二十萬敗於合肥</hi>
<hi>故曰用兵之計攻城最下</hi>衆心稍定璞收集得二千精兵曰足矣及<lb/>
臧質向城衆謂璞曰虜若不攻城則無所事衆若其攻<lb/>
城則城中止可容見力耳<hi>見賢遍翻</hi>地狹人多鮮不為患<hi>鮮息</hi>
<hi>淺翻</hi>且敵衆我寡人所共知若以質衆能退敵完城者則<lb/>
<pb n="KR2b0007_WYG_125-34b"/>
全功不在我若避罪歸都㑹資舟楫必更相蹂踐<hi>蹂人九翻</hi>
<hi>踐慈演翻</hi>正足為患不若閉門勿受璞歎曰虜必不能登城<lb/>
敢為諸君保之<hi>為于偽翻</hi>舟楫之計固已久息虜之殘害古<lb/>
今未有屠剝之苦衆所共見其中幸者不過驅還北國<lb/>
作奴婢耳彼雖烏合寧不憚此邪所謂同舟而濟胡越<lb/>
一心者也<hi>王弼曰同舟而濟則胡越何患乎異心</hi>今兵多則虜退速少則<lb/>
退緩吾寧可欲專功而留虜乎乃開門納質質見城中<lb/>
豐實大喜衆皆稱萬嵗因與璞共守魏人之南冦也不<lb/>
<pb n="KR2b0007_WYG_125-35a"/>
齎糧用唯以抄掠為資及過淮民多竄匿抄掠無所得<lb/>
人馬飢乏<hi>抄初交翻</hi>聞盱眙有積粟欲以為北歸之資既破<lb/>
崇之等一攻城不㧞即留其將韓元興以數千人守盱<lb/>
眙<hi>守言以兵相守也將即亮翻下同</hi>自帥大衆南向由是盱眙得益完<lb/>
所備<hi>為明年魏主還攻盱眙不克張本帥讀曰率</hi>庚午魏主至𤓰歩壊民廬<lb/>
舍<hi>壊音怪</hi>及伐葦為筏聲言欲渡江建康震懼民皆荷擔<lb/>
而立<hi>荷擔而立急則迸走荷戸可翻又如字擔丁濫翻</hi>壬午内外戒嚴丹陽統<lb/>
内盡户𤼵丁<hi>凡人戸見丁無論多少盡𤼵之</hi>王公以下子弟皆從役命<lb/>
<pb n="KR2b0007_WYG_125-35b"/>
領軍將軍劉遵考等將兵分守津要遊邏上接干湖下<lb/>
至蔡洲陳艦列營周亘江濱自采石至于暨陽<hi>今太平州當塗</hi>
<hi>縣北三十里有采石山山下有采石磯暨陽今江隂軍邏郎佐翻艦戸黯翻亘古鄧翻</hi>六七百里<lb/>
太子劭出鎮石頭總統水軍丹陽尹徐湛之守石頭倉<lb/>
城吏部尚書江湛兼領軍軍事處置悉以委焉<hi>處昌吕翻</hi>上<lb/>
登石頭城有憂色謂江湛曰北伐之計同議者少<hi>謂唯江徐</hi>
<hi>賛北伐之計羣臣之議多不同也少詩沼翻</hi>今日士民勞怨不得無慙貽大<lb/>
夫之憂予之過也又曰檀道濟若在豈使胡馬至此上<lb/>
<pb n="KR2b0007_WYG_125-36a"/>
又登幕府山<hi>幕府山在今建康府城西二十五里晉元帝初度江丞相王導建幕府於其上宋白</hi>
<hi>曰元帝度江秣陵荒落以府第居縣北幕府山幕府之名自此南史幕府山在臨沂縣</hi>觀望形勢<lb/>
購魏主及王公首許以封爵金帛又募人齎野葛酒置<lb/>
空村中欲以毒魏人竟不能傷<hi>野葛有毒食之殺人</hi>魏主鑿𤓰歩<lb/>
山為蟠道於其上設氈屋<hi>駕考異曰魏帝紀云癸未車  臨江起行宫於𤓰歩山葢</hi>
<hi>謂此也今從宋書</hi>魏主不飲河南水以槖駞負河北水自随餉<lb/>
上槖駞名馬并求和請婚上遣奉朝請田竒餉以珍羞<lb/>
異味<hi>奉朝請者奉朝㑹請召而已朝直遥翻</hi>魏主得黄甘即噉之<hi>甘即今之柑噉</hi>
<pb n="KR2b0007_WYG_125-36b"/>
<hi>徒濫翻又徒覽翻</hi>并大進<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>酒<hi>荆州記曰長沙郡<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>縣有<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖周廻二里取湖水為酒酒極甘</hi>
<hi>美杜佑曰衡州衡陽縣漢<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>縣地孟康曰<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>音零</hi>左右有附耳語者疑食中有<lb/>
毒魏主不應舉手指天以其孫示竒曰吾逺來至此非<lb/>
欲為功名實欲繼好息民永結姻援宋若能以女妻此<lb/>
孫我以女妻武陵王自今匹馬不復南顧<hi>好呼到翻妻七細翻復扶</hi>
<hi>又翻</hi>竒還上召太子劭及羣臣議之衆並謂宜許江湛曰<lb/>
戎狄無親許之無益劭怒謂湛曰今三王在阨<hi>謂江夏王義恭</hi>
<hi>武陵王駿在彭城南平王鑠在壽陽也</hi>詎宜茍執異議聲色甚厲坐散俱<lb/>
<pb n="KR2b0007_WYG_125-37a"/>
出<hi>坐徂卧翻</hi>劭使班劍及左右排湛湛幾至僵仆<hi>班劍持劍為班列在</hi>
<hi>車前幾居希翻僵居良翻</hi>劭又言於上曰北伐敗辱數州淪破獨有<lb/>
斬江湛徐湛之可以謝天下上曰北伐自是我意江徐<lb/>
但不異耳<hi>言不持異議也</hi>由是太子與江徐不平<hi>史言劭於此時已有弑逆</hi>
<hi>之心</hi>魏亦竟不成婚<hi>百考異曰魏帝紀云甲申義隆使獻  牢貢其方物又請進女於皇孫以</hi>
<hi>求和好帝以師婚非禮許和而不許婚使散騎侍郎夏侯野報之詔皇孫為書致馬通問此皆魏史夸辭今從</hi>
<hi>宋書</hi>
　<lb/>
<pb n="KR2b0007_WYG_125-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百二十五<lb/>
</p>
<p>
</p>
  </div>
</body>
</text>
</TEI>
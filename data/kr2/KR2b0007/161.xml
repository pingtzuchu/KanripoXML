<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑卷一百六十一</head>
    <p>
<pb n="KR2b0007_WYG_161-1a"/>
欽定四庫全書<lb/>
　資治通鑑卷一百六十一　宋　司馬光　撰<lb/>
　　　　　　　　　　　　　　胡三省　音註<lb/>
　梁紀十七<hi>著雍執徐一年</hi>
　　髙祖武皇帝十七<lb/>
太清二年春正月己亥慕容紹宗以鐵騎五千夹擊侯<lb/>
景<hi>承上卷上年紹宗與景相持事故不書東魏</hi>景誑其衆曰汝輩家屬已為<lb/>
髙澄所殺衆信之<hi>盖前乎此時景以此言誑衆也誑居况翻</hi>紹宗遥呼曰<hi>呼火</hi>
<pb n="KR2b0007_WYG_161-1b"/>
<hi>故翻</hi>汝軰家屬並完若歸官勲如舊<hi>歸謂復歸東魏官者各人先所居之官勲</hi>
<hi>勲階也</hi>被髮向北斗為誓<hi>質北斗為誓以明其言之不欺被皮義翻</hi>景士卒不<lb/>
樂南渡<hi>樂音洛</hi>其将暴顯等各帥所部降於紹宗<hi>暴顯去年春為</hi>
<hi>侯景所執将即亮翻帥讀曰率降户江翻</hi>景衆大潰争赴渦水<hi>渦音戈</hi>水為之<lb/>
不流<hi>為于偽翻</hi>景與腹心數騎自硖石濟淮稍收散卒得步<lb/>
騎八百人<hi>騎竒寄翻</hi>南過小城人登陴詬之曰跛奴<hi>侯景右足偏短</hi>
<hi>故詬為跛奴陴頻彌翻詬苦侯翻跛普我翻</hi>欲何為邪景怒破城殺詬者而<lb/>
去晝夜兼行追軍不敢逼<hi>行考異曰典略云晝息夜  追軍漸逼今從梁書</hi>使<lb/>
<pb n="KR2b0007_WYG_161-2a"/>
謂紹宗曰景若就擒公復何用紹宗乃縱之<hi>人臣茍有才必養寇</hi>
<hi>以自資東魏之世彭樂慕容紹宗同一轍耳復扶又翻</hi>　辛丑以尚書僕射謝舉<lb/>
為尚書令守吏部尚書王克為僕射　甲辰豫州刺史<lb/>
羊鴉仁以東魏軍漸逼稱糧運不繼棄懸瓠還義陽殷<lb/>
州刺史羊思達亦棄項城走<hi>去年使羊鴉仁鎮懸瓠羊思達鎮項城  考異曰典</hi>
<hi>畧在六月今從梁帝紀</hi>東魏人皆據之上怒責讓鴉仁鴉仁懼啟<lb/>
申後期頓軍淮上<hi>不敢歸義陽</hi>　侯景既敗不知所適時鄱<lb/>
陽王範除南豫州刺史未至<hi>去年遣蕭淵明攻彭城以範代鎮夀陽時猶未至</hi>
<pb n="KR2b0007_WYG_161-2b"/>
馬頭戍主劉神茂素為監州事韋黯所不容<hi>監工衘翻</hi>聞景<lb/>
至故往候之<hi>有意見之為故鄭𤣥曰古者謂候為進孔穎達曰古時謂迎客為進漢時謂迎客為</hi>
<hi>候今按經𫝊迎客為進則進使者而問故之類是也迎客為候則鄭注周禮候人云候候迎賔客之來是也</hi>
景問曰夀陽去此不逺城池險固欲往投之韋黯其納<lb/>
我乎神茂曰黯雖據城是監州耳王若馳至近郊彼必<lb/>
出迎因而執之可以集事得城之後徐以啟聞朝廷喜<lb/>
王南歸必不責也景執其手曰天教也神茂請帥步騎<lb/>
百人先為鄉導<hi>帥讀曰率鄉讀曰嚮</hi>壬子景夜至夀陽城下韋黯<lb/>
<pb n="KR2b0007_WYG_161-3a"/>
以為賊也授甲登陴<hi>陴頻彌翻</hi>景遣其徒告曰河南王戰敗<lb/>
來投此鎮願速開門黯曰既不奉敇不敢聞命景謂神<lb/>
茂曰事不諧矣神茂曰黯懦而寡智可説下也<hi>説式芮翻</hi>乃<lb/>
遣夀陽徐思玉入見黯曰<hi>徐思玉本夀陽人仕於東魏今随侯景北來</hi>河南<lb/>
王朝廷所重君所知也今失利來投何得不受黯曰吾<lb/>
之受命惟知守城河南自敗何預吾事思玉曰國家付<lb/>
君以閫外之略今君不肯開城若魏兵來至河南為魏<lb/>
所殺君豈能獨存何顔以見朝廷黯然之思玉出報景<lb/>
<pb n="KR2b0007_WYG_161-3b"/>
大悦曰活我者卿也癸丑黯開門納景景遣其将分守<lb/>
四門詰責黯将斬之<hi>将即亮翻下同詰去吉翻</hi>既而撫手大笑置酒<lb/>
極歡黯叡之子也<hi>合肥之役黯請叡下城避箭其懦闇可知矣然使黯能拒景梁朝亦将敇</hi>
<hi>黯納之</hi>朝廷聞景敗未得審問或云景與将士盡沒上下<lb/>
咸以為憂侍中太子詹事何敬容詣東宫太子曰淮北<lb/>
始更有信侯景定得身免不如所𫝊敬容曰得景遂死<lb/>
深為朝廷之福太子失色問其故敬容曰景翻覆叛臣<lb/>
終當亂國太子於𤣥圃自講老荘<hi>自蕭齊以來東宫有𤣥圃崑崙之山三級</hi>
<pb n="KR2b0007_WYG_161-4a"/>
<hi>下曰樊桐二曰𤣥圃三曰層城太帝之所居東宫次於帝居故立𤣥圃</hi>敬容謂學士吳孜<lb/>
曰<hi>梁祕書省有撰史學士</hi>昔西晉祖尚𤣥虚使中原淪於胡羯<hi>事見</hi>
<hi>晉紀</hi>今東宫復爾江南亦将為戎乎<hi>何敬容雖不能優游於文義其識則過於</hi>
<hi>梁朝諸臣矣復扶又翻下景復復敕乃復故復同</hi>甲寅景遣儀同三司于子悦<lb/>
馳以敗聞併自求貶削優詔不許景復求資給上以景<lb/>
兵新破未忍移易乙夘即以景為南豫州牧本官如故<lb/>
更以鄱陽王範為合州刺史鎮合肥<hi>更工衡翻</hi>光禄大夫蕭<lb/>
介上表諌曰竊聞侯景以渦陽敗績隻馬歸命<hi>渦音戈</hi>陛<lb/>
<pb n="KR2b0007_WYG_161-4b"/>
下不悔前禍復敇容納臣聞凶人之性不移天下之惡<lb/>
一也昔吕布殺丁原以事董卓終誅董而為賊<hi>事見漢靈獻二</hi>
<hi>帝紀</hi>劉牢反王恭以歸晉還背晉以構妖<hi>事見晉安帝紀妖於驕翻</hi>何<lb/>
者狼子野心終無馴狎之性養虎之喻必見飢噬之禍<lb/>
矣侯景以凶狡之才荷髙歡卵翼之遇<hi>左傳楚令尹子西曰勝如卵予</hi>
<hi>翼而長之荷下可翻</hi>位忝台司任居方伯然而髙歡墳土未乾<hi>乾音</hi>
<hi>干</hi>即還反噬逆力不逮乃復逃死闗西宇文不容故復<lb/>
投身於我陛下前者所以不逆細流<hi>李斯上秦王書曰江海不擇細流故</hi>
<pb n="KR2b0007_WYG_161-5a"/>
<hi>能就其深</hi>正欲比屬國降胡以討匈奴<hi>漢邉郡置屬國以處降胡使偵伺匈奴降</hi>
<hi>户江翻</hi>冀獲一戰之效耳今既亡師失地直是境上之匹<lb/>
夫陛下愛匹夫而棄與國<hi>與國謂東魏</hi>若國家猶待其更鳴<lb/>
之晨嵗暮之效臣竊惟侯景必非嵗暮之臣<hi>惟思也</hi>棄鄉<lb/>
國如脱屣背君親如遺芥<hi>背蒲妹翻</hi>豈知逺慕聖徳為江淮<lb/>
之純臣乎事迹顯然無可致惑臣朽老疾侵不應干預<lb/>
朝政<hi>朝直遥翻</hi>但楚囊将死有城郢之忠<hi>左傳楚令尹子囊将死遺言子庚必</hi>
<hi>城郢君子謂子囊忠将死不忘衞社稷</hi>衞魚臨亡亦有尸諌之節<hi>孔子家語曰衞</hi>
<pb n="KR2b0007_WYG_161-5b"/>
<hi>大夫蘧伯玉賢靈公不用彌子瑕不肖反任之史魚驟諫不從将卒命其子曰吾不能進蘧伯玉退彌子瑕是</hi>
<hi>不能正君也生不能正君死無以成禮我死汝置屍牖下於我畢矣其子從之靈公弔焉怪而問之其子以告</hi>
<hi>公曰是寡人之過也命之殯於客位進蘧伯玉退彌子瑕孔子聞之曰古之烈諌者死則己矣未有若史魚死</hi>
<hi>而屍諫忠感其君者也</hi>臣忝為宗室遺老敢忘劉向之心<hi>劉向事見三十</hi>
<hi>卷漢成帝陽朔二年</hi>上歎息其忠然不能用介思話之孫也<hi>宋元嘉間</hi>
<hi>蕭思話歴當方任按新唐書宰相世系表介與帝同十三世祖後漢中山相苞</hi>　己未東魏大<lb/>
将軍澄朝于鄴<hi>朝直遥翻下同</hi>　魏以開府儀同三司趙貴為<lb/>
司空　魏皇孫生大赦　二月東魏殺其南兖州刺史<lb/>
<pb n="KR2b0007_WYG_161-6a"/>
石長宣討侯景之黨也<hi>石長宣書官者表其以南兖州附侯景也不可以春秋書法觀</hi>
<hi>之</hi>其餘為景所脅從者皆赦之　東魏既得懸瓠項城<lb/>
悉復舊境大将軍澄數遣書移<hi>移謂移檄也數所角翻</hi>復求通好<lb/>
朝廷未之許澄謂貞陽侯淵明曰先王與梁主和好十<lb/>
有餘年<hi>復扶又翻好呼到翻下舊好同</hi>聞彼禮佛文云奉為魏主并及<lb/>
先王<hi>為于偽翻言為魏主君臣祈福也</hi>此乃梁主厚意不謂一朝失信<lb/>
致此紛擾知非梁主本心當是侯景扇動耳宜遣使諮<lb/>
論<hi>使疏吏翻下同</hi>若梁主不忘舊好吾亦不敢違先王之意諸<lb/>
<pb n="KR2b0007_WYG_161-6b"/>
人並即遣還侯景家屬亦當同遣淵明乃遣省事夏侯<lb/>
僧辯奉啟於上稱勃海王𢎞厚長者若更通好當聴淵<lb/>
明還上得啟流涕<hi>此所謂婦人之仁也帝於是堕髙澄數中矣</hi>與朝臣議之<lb/>
右衞将軍朱异御史中丞張綰等皆曰静冦息民和實<lb/>
為便司農卿𫝊岐獨曰髙澄何事須和必是設間<hi>异羊至翻</hi>
<hi>間古莧翻</hi>故命貞陽遣使欲令侯景自疑景意不安必圖禍<lb/>
亂若許通好正堕其計中<hi>侯景之反覆何敬容蕭介知之髙澄之姦詐傅岐知之梁</hi>
<hi>朝非果無人也武帝不能决擇而用之耳</hi>异等固執宜和上亦厭用兵乃從<lb/>
<pb n="KR2b0007_WYG_161-7a"/>
异言賜淵明書曰知髙大将軍禮汝不薄省啟甚以慰<lb/>
懐當别遣行人重敦鄰睦<hi>省悉景翻重直用翻</hi>僧辯還過夀陽侯<lb/>
景竊訪知之攝問具服<hi>攝問收録其人而問之也</hi>乃寫荅淵明之書<lb/>
陳啟於上曰髙氏心懐鴆毒怨盈北土人願天從歡身<lb/>
殞越<hi>謂人所祝願天從而殺之</hi>子澄嗣惡計滅待時所以昧此一勝<lb/>
者<hi>謂渦陽之勝也</hi>盖天蕩澄心以盈凶毒耳<hi>左傳楚武王将死告其夫人鄧曼曰</hi>
<hi>余心蕩鄧曼曰王禄盡乎盈而蕩天之道也杜預注曰蕩動散也</hi>澄茍行合天心<hi>行下孟翻</hi>
<hi>又如字</hi>腹心無疾又何急急奉璧求和豈不以秦兵扼其<lb/>
<pb n="KR2b0007_WYG_161-7b"/>
喉<hi>秦兵謂西魏之兵西魏據有闗西故曰秦兵</hi>胡騎迫其背<hi>胡騎謂柔然之兵</hi>故甘<lb/>
辭厚幣取安大國臣聞一日縱敵數世之患<hi>晉先軫之言</hi>何<lb/>
惜髙澄一豎以弃億兆之心竊以北魏安彊莫過天監<lb/>
之始鍾離之役匹馬不歸<hi>鍾離之戰見一百四十六卷天監六年</hi>當其彊<lb/>
也陛下尚伐而取之及其弱也反慮而和之舎已成之<lb/>
功縱垂死之虜使其假命彊梁以遺後世<hi>舎讀曰捨遺于季翻</hi>
非直愚臣扼腕實亦志士痛心昔伍相奔吳楚邦卒滅<lb/>
<hi>左傳楚殺伍奢其子奔吳吳王闔閭用之破楚入郢腕烏貫翻相息亮翻卒子恤翻</hi>陳平去項劉<lb/>
<pb n="KR2b0007_WYG_161-8a"/>
氏用興<hi>見漢髙帝紀</hi>臣雖才劣古人心同往事誠知髙澄忌<lb/>
賈在翟惡㑹居秦<hi>左傳晉靈公之初賈季奔翟随㑹奔秦秦人用其謀晉人患之六卿相見</hi>
<hi>於諸浮趙宣子曰隨㑹在秦賈季在翟難日至矣将若之何翟與狄同惡烏路翻</hi>求盟請和冀<lb/>
除其患若臣死有益萬殞無辭唯恐千載有穢良史<hi>觀景</hi>
<hi>此言其氣悖矣</hi>景又致書於朱异餉金三百兩异納金而不通<lb/>
其啟<hi>史言朱异昧利而不顧患</hi>己夘上遣使弔澄景又啟曰臣與髙<lb/>
氏舋隙已深仰慿威靈期雪讐恥今陛下復與髙氏連<lb/>
和使臣何地自處<hi>此乃侯景由𠂻之言使疏吏翻舋許覲翻復扶又翻處昌吕翻</hi>乞申<lb/>
<pb n="KR2b0007_WYG_161-8b"/>
後戰宣暢皇威上報之曰朕與公大義已定豈有成而<lb/>
相納敗而相弃乎今髙氏有使求和朕亦更思偃武進<lb/>
退之宜國有常制公但清静自居無勞慮也景又啟曰<lb/>
臣今蓄糧聚衆秣馬潜戈指日計期克清趙魏不容軍<lb/>
出無名故願以陛下為主耳<hi>觀景此言亦那可忍</hi>今陛下弃臣遐<lb/>
外南北復通将恐㣲臣之身不免髙氏之手<hi>景言至此辭意迫切</hi>
<hi>獸窮則搏能無及乎復扶又翻下勞復同</hi>上又報曰朕為萬乗之主豈可失<lb/>
信於一物想公深得此心不勞復有啟也<hi>既㫁來章景又生心矣乗</hi>
<pb n="KR2b0007_WYG_161-9a"/>
<hi>繩證翻</hi>景乃詐為鄴中書求以貞陽侯易景上将許之舍<lb/>
人傅岐曰<hi>傅岐先兼中書通事舍人累遷太僕司農卿兼舎人如故</hi>侯景以窮歸義<lb/>
弃之不祥且百戰之餘寧肯束手就縶謝舉朱异曰景<lb/>
奔敗之将一使之力耳<hi>将即亮翻使疏吏翻</hi>上從之復書曰貞陽<lb/>
旦至侯景夕返景謂左右曰我固知吴老公薄心腸<hi>帝之</hi>
<hi>情態於此畢露而帝不自知也嗚呼</hi>王偉説景曰今坐聴亦死<hi>言坐而聴梁朝所為</hi>
<hi>亦必至于死説式芮翻</hi>舉大事亦死唯王圖之於是始為反計屬<lb/>
城居民悉召募為軍士輒停責市估及田租<hi>市估應商旅之物入</hi>
<pb n="KR2b0007_WYG_161-9b"/>
<hi>市者估其直而收税田租計畆所出常租</hi>百姓子女悉以配将士<hi>景之反謀彰灼如此</hi>
<hi>梁之君臣若㒺聞知其亡宜矣</hi>　三月癸巳東魏以太尉襄城王旭為<lb/>
大司馬<hi>旭吁玉翻</hi>開府儀同三司髙岳為太尉辛亥大将軍<lb/>
澄南臨黎陽自虎牢濟河至洛陽魏同軌防長史裴寛<lb/>
與東魏将彭樂等戰為樂所擒澄禮遇甚厚寛得間逃<lb/>
歸<hi>将即亮翻間古莧翻</hi>澄由太行返晉陽<hi>行户剛翻</hi>　屈獠洞斬李賁<lb/>
<hi>賁竄屈獠洞見一百五十九卷中大同元年獠魯皓翻  考異曰陳髙祖紀云太清元年盖謂破賁之年今從</hi>
<hi>梁帝紀中按通鑑破賁書于  大同元年</hi>𫝊首建康賁兄天寳遁入九真收<lb/>
<pb n="KR2b0007_WYG_161-10a"/>
餘兵二萬圍愛州<hi>五代志九真郡梁置愛州</hi>交州司馬陳霸先帥衆<lb/>
討平之<hi>帥讀曰率</hi>詔以霸先為西江督䕶髙要太守督七郡<lb/>
諸軍事　夏四月甲子東魏吏部令史張永和等偽假<lb/>
人官事覺糾檢首者六萬餘人<hi>糾檢官所糾檢而發之者也首自首者也史言</hi>
<hi>䘮亂之際吏因為奸濫胃者不勝其多首手又翻</hi>　甲戌東魏遣太尉髙岳行<lb/>
臺慕容紹宗大都督劉豐生等将步騎十萬攻魏王思<lb/>
政於潁川<hi>王思政守潁川事始上卷上年将即亮翻騎竒寄翻</hi>思政命卧皷偃旗<lb/>
若無人者岳恃其衆四面陵城思政選驍勇開門出戰<lb/>
<pb n="KR2b0007_WYG_161-10b"/>
<hi>驍堅堯切</hi>岳兵敗走岳更築土山晝夜攻之思政随方拒守<lb/>
奪其土山置樓堞以助防守<hi>堞徒協翻守式又翻</hi>　五月魏以丞<lb/>
相泰為太師廣陵王欣為太傅李弼為大宗伯趙貴為<lb/>
大司寇于謹為大司空<hi>宇文相魏倣成周之制建官</hi>太師泰奉太子<lb/>
巡撫西境登隴至原州歴北長城<hi>此盖秦所築長城也</hi>東趣五原<lb/>
至蒲州<hi>自五原還至蒲州也五代志河東郡後魏置秦州後周改曰蒲州因蒲坂為名也趣七喻翻</hi>
聞魏主不豫而還<hi>還從宣翻又如字</hi>及至已愈泰還華州<hi>華户化翻</hi>
　上遣建康令謝挺散騎常侍徐陵等聘于東魏<hi>按梁官制</hi>
<pb n="KR2b0007_WYG_161-11a"/>
<hi>建康令秩千石散騎常侍秩二千石謝挺不當在徐陵之上盖徐陵将命而使謝挺特輔行耳散悉亶翻騎竒</hi>
<hi>寄翻</hi>復修前好<hi>愎扶又翻/好呼到翻</hi>陵摛之子也<hi>徐摛見一百五十五卷中大通三年</hi>
<hi>摛丑知翻</hi>　六月東魏大将軍澄巡北邊　秋七月庚寅朔<lb/>
日有食之　乙夘東魏大将軍澄朝于鄴<hi>朝直遥翻</hi>以道士<lb/>
多偽濫始罷南郊道壇<hi>魏太武帝崇信冦謙之置南郊道壇</hi>八月庚寅澄<lb/>
還晉陽遣尚書辛術帥諸将略江淮之北凡獲二十三<lb/>
州<hi>侯景既亂梁明年東魏始盡有淮南之地史究其終言之帥讀曰率将即亮翻</hi>　侯景自至<lb/>
夀陽徴求無己朝廷未嘗拒絶景請娶於王謝上曰王<lb/>
<pb n="KR2b0007_WYG_161-11b"/>
謝門髙非偶可於朱張以下訪之<hi>朱張謂朱异張綰之族也</hi>景恚<hi>恚於</hi>
<hi>避翻</hi>曰㑹将吳兒女配奴又啟求錦萬匹為軍人作袍中<lb/>
領軍朱异議以青布給之又以臺所給仗多不能精啟<lb/>
請東冶鍜工欲更營造<hi>鍜丁貫翻</hi>景以安北将軍夏侯䕫之<lb/>
子譒為長史<hi>譒補過翻</hi>徐思玉為司馬譒遂去夏稱侯託為<lb/>
族子<hi>夏侯祥為梁朝佐命功臣其子亶䕫皆宣力邊陲並著聲績至譒不克負荷矣</hi>上既不用<lb/>
景言與東魏和親是後景表疏稍稍悖慢<hi>悖蒲内翻又蒲妹翻</hi>又<lb/>
聞徐陵等使魏反謀益甚<hi>使疏吏翻</hi>元貞知景有異志累啟<lb/>
<pb n="KR2b0007_WYG_161-12a"/>
還朝<hi>景求輔貞見上卷上年朝直遥翻</hi>景謂曰河北事雖不果江南何<lb/>
慮失之何不小忍貞懼逃歸建康具以事聞上以貞為<lb/>
始興内史亦不問景<hi>帝既不問景又不為之備盖耄期倦勤直付之無可柰何</hi>臨賀<lb/>
王正徳所至貪暴不法屢得罪於上<hi>正徳既奔魏而逃歸上復其本封正</hi>
<hi>徳志行無悛常公行刼掠及随豫章王北侵又委軍而走為有司所奏上詔曰汝往年在蜀昵近小人猶謂少</hi>
<hi>年情志未定更於吳都殺戮無辜刼盜財物及還京師専為逋逃乃至江乗要道湖頭斷路奪人妻妾畧人子</hi>
<hi>女我毎加覆掩冀汝自新了無悛革怨讐逾甚匹馬奔亡志懐反噬汝既來歸又令仗節董戎前驅豈謂汝狼</hi>
<hi>心不改志欲覆敗國計以快汝心今宥汝以逺於是免官削爵徙臨海未至徙所追赦之復以朱异之言封臨</hi>
<pb n="KR2b0007_WYG_161-12b"/>
<hi>賀王為丹陽尹坐所部多刼盜去職出為南兖州在任苛刻人不堪命從是黜廢轉増憤恨</hi>由是憤<lb/>
恨隂養死士儲米積貨幸國家有變景知之正徳在北<lb/>
與徐思玉相知<hi>謂奔魏時也</hi>景遣思玉致牋於正徳曰今天<lb/>
子年尊姦臣亂國以景觀之計日禍敗大王屬當儲貳<lb/>
中被廢黜<hi>詳見一百四十九卷普通三年被皮義翻</hi>四海業業歸心大王景<lb/>
雖不敏實思自效願王允副蒼生鑒斯誠欵正徳大喜<lb/>
曰侯公之意闇與吾同天授我也報之曰朝廷之事如<lb/>
公所言僕之有心為日久矣今僕為其内公為其外何<lb/>
<pb n="KR2b0007_WYG_161-13a"/>
有不濟機事在速今其時矣鄱陽王範宻啟景謀反時<lb/>
上以邊事専委朱异動静皆闗之异以為必無此理上<lb/>
報範曰景孤危寄命譬如嬰兒仰人乳哺<hi>仰牛向翻</hi>以此事<lb/>
勢安能反乎範重陳之曰不早剪撲禍及生民<hi>重直用翻撲普</hi>
<hi>卜翻</hi>上曰朝廷自有處分不須汝深憂也<hi>此亦報範之言非面語之也處</hi>
<hi>昌吕翻分扶問翻</hi>範復請以合肥之衆討之上不許<hi>範非景敵也使上許</hi>
<hi>範而進兵討景肉投餧虎耳復扶又翻下不復同</hi>朱异謂範使曰鄱陽王遂不<lb/>
許朝廷有一客自是範啟异不復為通<hi>使疏吏翻下同為于偽翻</hi>景<lb/>
<pb n="KR2b0007_WYG_161-13b"/>
邀羊鴉仁同反鴉仁執其使以聞<hi>羊鴉仁自懸瓠還頓軍淮上</hi>异曰<lb/>
景數百叛虜何能為敕以使者付建康獄俄解遣之景<lb/>
益無所憚啟上曰若臣事是實應罹國憲如䝉照察請<lb/>
戮鴉仁<hi>典考異曰梁書南史皆云並抑不奏  畧朱异拒之云云今從太清紀</hi>景又言髙<lb/>
澄狡猾寧可全信陛下納其詭語求與連和臣亦竊所<lb/>
笑也臣寧堪粉骨投命讎門<hi>讐門謂髙氏也</hi>乞江西一境受臣<lb/>
控督如其不許即帥甲騎臨江上向閩越非唯朝廷自<lb/>
恥亦是三公旰食<hi>帥讀日率騎竒寄翻旰古按翻</hi>上使朱异宣語荅景<lb/>
<pb n="KR2b0007_WYG_161-14a"/>
使曰譬如貧家畜十客五客尚能得意<hi>畜吁玉翻</hi>朕惟有一<lb/>
客致有忿言亦朕之失也益加賞賜錦綵錢布信使相<lb/>
望<hi>史言帝養成侯景之禍以敗國亡身</hi>戊戌景反於夀陽以誅中領軍朱<lb/>
异少府卿徐驎太子右衛率陸驗制局監周石珍為名<lb/>
<hi>驎離珍翻李延夀曰制局小司専典兵力雲陛天啟亘設蘭錡羽林精卒重屯廣衞至於元戎啟轍武侯遮迾</hi>
<hi>清道晨行按轡督察往來馳驚輦轂驅投分部親承几案領䕶所攝手總成規蕭子顯曰尚書外司領武官有</hi>
<hi>制局監内器仗兵役亦用寒人被恩倖者率所律翻</hi>异等皆以姦佞驕貪蔽主㺯<lb/>
權為時人所疾故景託以興兵驎驗吳郡人石珍丹陽<lb/>
<pb n="KR2b0007_WYG_161-14b"/>
人驎驗迭為少府丞以苛刻為務百賈怨之<hi>賈音古</hi>异尤<lb/>
與之暱<hi>暱尼質翻</hi>世人謂之三蠧司農卿傅岐梗直士也嘗<lb/>
謂异曰卿任參國鈞榮寵如此比日所聞<hi>比毗至翻</hi>鄙穢狼<lb/>
籍若使聖主發悟欲免得乎异曰外間謗黷知之久矣<lb/>
心茍無愧何恤人言岐謂人曰朱彦和将死矣<hi>朱异字彦和</hi>
恃謟以求容肆辯以拒諌聞難而不懼<hi>難乃旦翻</hi>知惡而不<lb/>
改天奪之鑒其能久乎景西攻馬頭<hi>景自渦陽之敗南走馬頭戍主劉神</hi>
<hi>茂迎候之以入夀陽當塗之馬頭也今又自夀陽西攻馬頭則此馬頭在夀陽之西當淮津濟渡之要縛馬頭</hi>
<pb n="KR2b0007_WYG_161-15a"/>
<hi>以登舟又非當塗之馬頭也當塗之馬頭郡在夀陽東  考異曰梁書云執太守劉神茂按神茂素附於景無</hi>
<hi>煩攻執今從太清紀典畧</hi>遣其将宋子仙東攻木柵<hi>木柵在荆山西</hi>執戍主<lb/>
曹璆等<hi>璆音求又渠幽翻</hi>上聞之笑曰是何能為吾折箠笞之<lb/>
<hi>此即朱异謂景數百叛虜何能為之説也君驕昏而臣貪昧禍至不懼以自取敗亡折之舌翻</hi>敇購斬<lb/>
景者封三千户公除州刺史甲辰詔以合州刺史鄱陽<lb/>
王範為南道都督北徐州刺史封山矦正表為北道都<lb/>
督<hi>五代志封山縣屬合浦郡</hi>司州刺史栁仲禮為西道都督通直散<lb/>
騎常侍裴之髙為東道都督以侍中開府儀同三司邵<lb/>
<pb n="KR2b0007_WYG_161-15b"/>
陵王綸持節董督衆軍以討景正表宏之子仲禮慶逺<lb/>
之孫之髙邃之兄子也<hi>宏上之弟正表正徳兄弟皆其子也栁慶逺裴邃皆天監名臣</hi>
　九月東魏濮陽武公婁昭卒<hi>濮博木翻</hi>　侯景聞臺軍討<lb/>
之問策於王偉偉曰邵陵若至彼衆我寡必為所困不<lb/>
如弃淮南<hi>夀陽古淮南郡治所</hi>决志東向帥輕騎直掩建康<hi>帥讀曰率</hi>
臨賀反其内大王攻其外天下不足定也兵貴拙速宜<lb/>
即進路景乃留外弟中軍大都督王顯貴守夀陽癸未<lb/>
詐稱遊獵出夀陽人不之覺冬十月庚寅景揚聲趨合<lb/>
<pb n="KR2b0007_WYG_161-16a"/>
肥而實襲譙州<hi>此譙州非渦陽之譙州魏收志梁置譙州於新昌城領髙塘臨徐南梁新昌郡</hi>
<hi>其地當在唐廬和二州之間宋白曰梁大同三年割北徐州之新昌南譙州之北譙立為南譙州居桑根山西</hi>
<hi>今滁州城是也</hi>助防董紹先開城降之<hi>三考異曰太清紀云十  年陥譙城下又云十</hi>
<hi>三日以王質巡江遏訪典畧上作庚戍下作庚子按此月戊子朔盖三日庚寅也</hi>執刺史豐城<lb/>
侯泰泰範之弟也先為中書舎人<hi>先悉薦翻</hi>傾財以事時要<lb/>
超授譙州刺史至州徧發民丁使擔腰輿扇繖等物<hi>腰輿</hi>
<hi>者人舉之而行其髙纔至腰繖蘇旰翻又蘇早翻盖也</hi>不限士庻恥為之者重加<lb/>
杖責多輸財者即縱免之由是人皆思亂及侯景至人<lb/>
<pb n="KR2b0007_WYG_161-16b"/>
無戰心故敗庚子詔遣寧逺将軍王質帥衆三千巡江<lb/>
防遏景攻歴陽太守荘鐵丁未鐵以城降<hi>降户江翻</hi>因説景<lb/>
曰國家承平嵗久人不習戰聞大王舉兵内外震駭宜<lb/>
乗此際速趨建康<hi>説式芮翻趨七喻翻</hi>可兵不血刃而成大功若<lb/>
使朝廷徐得為備内外小安遣羸兵千人直據采石<hi>羸倫</hi>
<hi>為翻</hi>大王雖有精甲百萬不得濟矣景乃留儀同三司田<lb/>
英郭駱守歴陽以鐵為導引兵臨江江上鎮戍相次啟<lb/>
聞上問討景之策於都官尚書羊侃侃請以二千人急<lb/>
<pb n="KR2b0007_WYG_161-17a"/>
據采石令邵陵王襲取夀陽使景進不得前退失巢穴<lb/>
烏合之衆自然瓦解朱异曰景必無度江之志遂寝其<lb/>
議侃曰今兹敗矣戊申以臨賀王正徳為平北将軍都<lb/>
督京師諸軍事屯丹陽郡<hi>盧循之寇建康也徐赤特敗於張侯橋循兵大上至丹陽</hi>
<hi>郡則丹陽郡治盖近江渚</hi>正徳遣大船數十艘詐稱載荻宻以濟景<lb/>
<hi>艘蘇遭翻荻音狄</hi>景将濟慮王質為梗使諜視之㑹臨川太守<lb/>
陳昕啟稱采石急須重鎮王質水軍輕弱恐不能濟<hi>恐其</hi>
<hi>不能濟國事也諜徒協翻昕許斤翻</hi>上以昕為雲旗将軍代質戍采石徴<lb/>
<pb n="KR2b0007_WYG_161-17b"/>
質知丹陽尹事昕慶之之子也<hi>陳慶之有入洛之功</hi>質去采石而<lb/>
昕猶未下渚諜告景云質已退<hi>未下渚者未下秦淮渚也諜徒協翻</hi>景使<lb/>
折江東樹枝為驗諜如言而返景大喜曰吾事辦矣己<lb/>
酉自横江濟于采石有馬數百匹兵八千人是夕朝廷<lb/>
始命戒嚴景分兵襲姑孰執淮南太守文成侯寧<hi>晉成帝初</hi>
<hi>于姑孰僑立淮南郡五代志丹陽郡當塗縣舊置淮南郡</hi>南津校尉江子一帥舟師<lb/>
千餘人欲於下流邀景<hi>帥讀曰率</hi>其副董桃生家在江北與<lb/>
其徒先潰走子一收餘衆歩還建康子一子四之兄也<lb/>
<pb n="KR2b0007_WYG_161-18a"/>
太子見事急戎服入見上<hi>入見賢遍翻</hi>禀受方略上曰此自<lb/>
汝事何更問為内外軍事悉以付汝<hi>云考異曰太清紀  太宗見事急乃</hi>
<hi>入面啟髙祖曰請以軍事並以垂付願不勞聖心南史云帝曰此自汝事何更問為今從典略</hi>太子乃<lb/>
停中書省指授軍事物情惶駭莫有應募者朝廷猶不<lb/>
知臨賀王正徳之情命正徳屯朱雀門寧國公大臨屯<lb/>
新亭大府卿韋黯屯六門繕修宫城為受敵之備大臨<lb/>
大器之弟也<hi>大臨大器皆太子綱之子</hi>己酉景至慈湖建康大駭御<lb/>
街人更相劫掠<hi>更工衡翻</hi>不復通行<hi>復扶又翻</hi>赦東西冶尚方錢<lb/>
<pb n="KR2b0007_WYG_161-18b"/>
署及建康繫囚以揚州刺史宣城王大器都督城内諸<lb/>
軍事以羊侃為軍師将軍副之南浦侯推守東府<hi>劉禪建興</hi>
<hi>八年立南浦縣屬巴東郡</hi>西豐公大春守石頭<hi>沈約曰吴立豐縣屬臨川郡晉武帝太康</hi>
<hi>元年更名西豐</hi>輕車長史謝禧始興太守元貞守白下韋黯與<lb/>
右衞将軍栁津等分守宫城諸門及朝堂<hi>朝直遥翻</hi>推秀之<lb/>
子<hi>安成王秀上弟也</hi>大春大臨之弟津仲禮之父也攝諸寺庫<lb/>
公藏錢聚之徳陽堂以充軍實<hi>攝收也諸寺謂十二寺也蔵徂浪翻天監六年</hi>
<hi>改閲武堂為徳陽堂在南闕前</hi>庚戍侯景至板橋<hi>張舜民曰出秦淮西南行循東岸行小夹</hi>
<pb n="KR2b0007_WYG_161-19a"/>
<hi>中十里過板橋店</hi>遣徐思玉來求見上實欲觀城中虚實上召<lb/>
問之思玉詐稱叛景請間陳事上将屏左右<hi>屏必郢翻</hi>舎人<lb/>
髙善寳曰思玉從賊中來情偽難測安可使獨在殿上<lb/>
朱异侍坐曰徐思玉豈刺客邪思玉出景啟言异等㺯<lb/>
權乞帶甲入朝除君側之惡异甚慚悚<hi>朝直遥翻</hi>景又請遣<lb/>
了事舎人出相領解<hi>了事猶言暁事也領總録也解分判也領解言總錄景所欲言之事</hi>
<hi>而分判是非也凡此皆侯景詭言以怠梁朝君臣使無戰心</hi>上遣中書舎人賀季主<lb/>
書郭寳亮随思玉勞景于板橋<hi>勞力到翻</hi>景北面受敇季曰<lb/>
<pb n="KR2b0007_WYG_161-19b"/>
今者之舉何名景曰欲為帝也王偉進曰朱异等亂政<lb/>
除姦臣耳景既出惡言遂留季獨遣寳亮還宫百姓聞<lb/>
景至競入城公私混亂無復次第<hi>復扶又翻</hi>羊侃區分防擬<lb/>
皆以宗室間之<hi>間古莧翻</hi>軍人争入武庫自取器甲所司不<lb/>
能禁<hi>所司謂武庫令之屬</hi>侃命斬數人方止是時梁興四十七年<lb/>
<hi>天監十八普通七大通二中大通六大同十一中大同一至是年太清二年通四十七年</hi>境内無事<lb/>
公卿在位及閭里士大夫罕見兵甲賊至猝迫公私駭<lb/>
震宿将已盡後進少年並出在外<hi>将即亮翻少詩沼翻</hi>軍旅指撝<lb/>
<pb n="KR2b0007_WYG_161-20a"/>
一决於侃侃膽力俱壮太子深仗之<hi>仗除兩翻憑仗也</hi>辛亥景<lb/>
至朱雀桁南<hi>桁户剛翻</hi>太子以臨賀王正徳守宣陽門東宫<lb/>
學士新野庾信守朱雀門帥宫中文武三千餘人營桁<lb/>
北太子命信開大桁以挫其鋒正徳曰百姓見開桁必<lb/>
大驚駭可且安物情太子從之俄而景至信帥衆開桁<lb/>
始除一舶<hi>帥讀曰率下同舶旁陌翻大舟曰舶</hi>見景軍皆著鐵面<hi>著陟略翻</hi>退<lb/>
隠于門信方食甘蔗<hi>甘蔗生於南方状如紫竹圍數寸髙丈餘以刀去皮切食其味甘冷</hi>
<hi>解煩析酲楚辭所謂泰尊柘漿析朝酲司馬相如子虚賦所謂諸柘者也蔗之夜翻</hi>有飛箭中門<lb/>
<pb n="KR2b0007_WYG_161-20b"/>
柱信手甘蔗應弦而落遂弃軍走南塘遊軍沈子睦臨<lb/>
賀王正徳之黨也復閉桁度景<hi>景至秦淮南岸子睦領遊軍在南塘庾信既走</hi>
<hi>北岸無兵子睦因得閉桁以度景兵中竹仲翻復扶又翻</hi>太子使王質将精兵三千<lb/>
援信至領軍府遇賊未陳而走正徳帥衆於張侯橋迎<lb/>
景馬上交揖既入宣陽門望闕而拜歔欷流涕随景度<lb/>
淮景軍皆著青袍正徳軍並著絳袍碧裏<hi>陳讀曰陣歔音虚欷許既</hi>
<hi>翻又音希著陟畧翻</hi>既與景合悉反其袍景乗勝至闕下城中恟<lb/>
懼<hi>恟許拱翻</hi>羊侃詐稱得射書云邵陵王西昌侯援兵已至<lb/>
<pb n="KR2b0007_WYG_161-21a"/>
近路<hi>邵陵王綸兵時已度江向鍾離西昌侯淵藻時鎮京口</hi>衆乃小安西豐公大<lb/>
春弃石頭奔京口劉禧元貞弃白下走津主彭文粲等<lb/>
以石頭城降景<hi>降户江翻</hi>景遣其儀同三司于子悦守之壬<lb/>
子景列兵繞䑓城旗旛皆黑射啟於城中曰<hi>射而亦翻</hi>朱异<lb/>
等蔑弄朝權輕作威福<hi>朝直遥翻</hi>臣為所陥欲加屠戮陛下<lb/>
若誅朱异等臣則斂轡北歸上問太子有是乎對曰然<lb/>
上将誅之太子曰賊以异等為名耳今日殺之無救於<lb/>
急適足貽笑将來俟賊平誅之未晚上乃止景繞城既<lb/>
<pb n="KR2b0007_WYG_161-21b"/>
帀<hi>帀作答翻周也</hi>百道俱攻鳴鼓吹脣喧聲震地縱火燒大司<lb/>
馬東西華諸門羊侃使鑿門上為竅<hi>竅苦弔翻空也穴也</hi>下水沃<lb/>
火太子自捧銀鞍往賞戰士直閣将軍朱思帥戰士數<lb/>
人踰城出外灑水久之方滅賊又以長柯斧斫東掖門<lb/>
門将開羊侃鑿扇為孔<hi>扇門扇也</hi>以槊刺殺二人斫者乃退<lb/>
<hi>刺七亦翻</hi>景據公車府<hi>蕭子顯齊志公車令屬領軍以受天下章奏梁制公車令屬衞尉其署舎</hi>
<hi>在臺城門外故景得據之府者署舎之通稱</hi>正徳據左衞府景黨宋子仙據<lb/>
東宫范桃棒據同泰寺<hi>棒部項翻</hi>景取東宫妓數百分給軍<lb/>
<pb n="KR2b0007_WYG_161-22a"/>
士<hi>妓渠綺翻女樂也</hi>東宫近城<hi>近臺/城也</hi>景衆登其墻射城内<hi>射而亦翻</hi>
<hi>下臨射亦射弓射同</hi>至夜景於東宫置酒奏樂太子遣人焚之臺<lb/>
殿及所聚圖書皆盡景又燒乗黄廏士林館太府寺<hi>大同</hi>
<hi>中於臺城西立士林館使朱异顧琛孔子祛等逓互講述乗繩證翻</hi>癸丑景作木驢數百<lb/>
攻城城上投石碎之景更作尖項木驢石不能破<hi>更工衡翻</hi>
<hi>杜佑曰以木為眷長一丈徑一尺五寸下安六脚下濶而上尖髙七尺内可容六人以濕牛皮䝉之人蔽其下</hi>
<hi>舁直抵城下木石鐵火所不能敗用以攻城謂之木驢</hi>羊侃使作雉尾炬灌以膏<lb/>
蠟叢擲焚之俄盡<hi>杜佑曰鷰尾炬縳葦草為之分為両岐如鷰尾状以油臘灌之加火從城</hi>
<pb n="KR2b0007_WYG_161-22b"/>
<hi>墜下使人騎木驢而燒之侃之作雉尾炬也施鐵鏃以油灌之擲驢上焚之</hi>景又作登城樓<lb/>
髙十餘丈欲臨射城中<hi>髙居傲翻射而亦翻</hi>侃曰車髙塹虚彼來<lb/>
必倒可卧而觀之及車動果倒<hi>塹七艶翻</hi>景攻既不克士卒<lb/>
死傷多乃築長圍以絶内外又啟求誅朱异等城中亦<lb/>
射賞格出外曰<hi>射而亦翻下同</hi>有能送景首者授以景位并錢<lb/>
一億萬布絹各萬匹朱异張綰議出兵擊之上問羊侃<lb/>
侃曰不可今出人若少<hi>少詩沼翻</hi>不足破賊徒挫鋭氣若多<lb/>
則一旦失利門隘橋小必大致失亡异等不從使千餘<lb/>
<pb n="KR2b0007_WYG_161-23a"/>
人出戰鋒未及交退走争橋赴水死者大半侃子鷟為<lb/>
景所獲<hi>鷟士角翻</hi>執至城下以示侃侃曰我傾宗報主猶恨<lb/>
不足豈計一子幸早殺之數日復持來<hi>復扶又翻</hi>侃謂鷟曰<lb/>
久以汝為死矣猶在邪引弓射之景以其忠義亦不之<lb/>
殺荘鐵慮景不克託稱迎母與左右數十趣歴陽<hi>趣七喻翻</hi>
先遣書紿田英郭駱曰<hi>紿待多翻</hi>侯王己為臺軍所殺國家<lb/>
使我歸鎮駱等大懼弃城奔夀陽鐵入城不敢守奉其<lb/>
母奔尋陽十一月戊午朔刑白馬祀蚩尤於太極殿前<lb/>
<pb n="KR2b0007_WYG_161-23b"/>
<hi>應劭曰蚩尤亦古天子好五兵故祭之求福祥薛瓉曰蚩尤庶人之貧者非天子也管仲曰割廬山發而出水</hi>
<hi>金從之蚩尤受之以作劍㦸</hi>臨賀王正徳即帝位於儀賢堂<hi>天監六年改聴</hi>
<hi>訟堂為儀賢堂在南闕前</hi>下詔稱普通以來姦邪亂政上久不豫社<lb/>
稷将危河南王景釋位來朝<hi>左傳王子朝曰諸侯釋位以間王政朝直遥翻</hi>猥<lb/>
用朕躬紹兹寳位可大赦改元正平立其世子見理為<lb/>
皇太子以景為丞相妻以女<hi>妻七喻翻</hi>并出家之寳貨悉助<lb/>
軍費於是景營於闕前分其兵二千人攻東府南浦侯<lb/>
推拒之三日不克景自往攻之矢石雨下宣城王防閣<lb/>
<pb n="KR2b0007_WYG_161-24a"/>
許伯衆潛引景衆登城<hi>宣城王大器太子之長子也許伯衆為其防閣在東府故得為</hi>
<hi>景内應姚思亷梁書作許鬰華時為東府東北樓主</hi>辛酉克之殺南浦侯推及城<lb/>
中戰士三千人載其尸聚於杜姥宅遥語城中人曰<hi>語牛</hi>
<hi>倨翻</hi>若不早降正當如此<hi>降户江翻</hi>景聲言上已晏駕雖城中<lb/>
亦以為然壬戌太子請上巡城上幸大司馬門城上聞<lb/>
蹕聲皆皷譟流涕衆心粗安<hi>粗坐五翻</hi>江子一之敗還也<hi>謂自</hi>
<hi>采石下流敗還之時</hi>上責之子一拜謝曰臣以身許國常恐不得<lb/>
其死今所部皆弃臣去臣以一夫安能擊賊若賊遂能<lb/>
<pb n="KR2b0007_WYG_161-24b"/>
至此臣誓當碎首以贖前罪不死闕前當死闕後乙亥<lb/>
子一啟太子與弟尚書左丞子四東宫主帥子五帥所<lb/>
領百餘人開承明門出戰<hi>主帥所類翻五帥讀曰率</hi>子一直抵賊營<lb/>
賊伏兵不動<hi>未測其情故不動</hi>子一呼曰賊輩何不速出久之<lb/>
賊騎出夾攻之子一徑前引槊刺賊從者莫敢繼賊解<lb/>
其肩而死子四子五相謂曰與兄俱出何面獨旋皆免<lb/>
胄赴賊子四中矟洞胷而死<hi>呼火故翻刺七亦翻從才用翻中竹仲翻矟與槊同</hi>
<hi>色角翻</hi>子五傷脰還至塹一慟而絶<hi>江子一兄弟駢肩以死於闕下而不足以</hi>
<pb n="KR2b0007_WYG_161-25a"/>
<hi>衞社稷悲夫古人所以重折衝千里之外者也塹七艶翻</hi>景初至建康謂朝夕可拔<lb/>
號令嚴整士卒不敢侵暴及屢攻不克人心離沮景恐<lb/>
援兵四集一旦潰去又食石頭常平諸倉既盡軍中乏<lb/>
食乃縱士卒掠奪民米及金帛子女是後米一升至七<lb/>
八萬錢人相食餓死者什五六乙丑景於城東西起土<lb/>
山驅迫士民不限貴賤亂加敺捶疲羸者因殺以填山<lb/>
號哭動地<hi>敺烏口翻捶止蘂翻羸倫為翻號户刀翻</hi>民不敢竄匿並出從之<lb/>
旬日間衆至數萬城中亦築土山以應之太子宣城王<lb/>
<pb n="KR2b0007_WYG_161-25b"/>
已下皆親負土執畚鍤<hi>畚布衮翻所以盛土鍤側洽翻所以鍪土</hi>於山上起<lb/>
芙蓉層樓髙四丈飾以錦罽<hi>芙蓉層樓下施㭿拱層層疊出若芙蓉花然罽毳布</hi>
<hi>也織毛為之髙居傲翻罽音居倒翻</hi>募敢死士二千人厚衣袍鎧謂之僧<lb/>
騰客<hi>衣於既翻下衣錦同</hi>分配二山<hi>二山謂東土山西土山也</hi>晝夜交戰不息<lb/>
㑹大雨城内土山崩賊乗之垂入苦戰不能禁羊侃令<lb/>
多擲火為火城以斷其路<hi>斷音短</hi>徐於内築城賊不能進<lb/>
景募人奴降者悉免為良<hi>降户江翻</hi>得朱异奴以為儀同三<lb/>
司异家貲産悉與之奴乗良馬衣錦袍於城下仰詬异<lb/>
<pb n="KR2b0007_WYG_161-26a"/>
曰<hi>詬苦候翻</hi>汝五十年仕宦方得中領軍我始事侯王已為<lb/>
儀同矣於是三日之中羣奴出就景者以千數景皆厚<lb/>
撫以配軍人人感恩為之致死<hi>凡為奴者皆羣不逞也一旦免之為良固己踴</hi>
<hi>躍况又資之以金帛安得不為賊致死乎士大夫承平之時虐用奴婢豈特誤其身誤其家亦以誤國事可不</hi>
<hi>戒哉為于偽翻</hi>荆州刺史湘東王繹聞景圍臺城丙寅戒嚴移<lb/>
檄所督湘州刺史河東王譽雍州刺史岳陽王詧<hi>雍于用翻</hi>
江州刺史當陽公大心郢州刺史南平王恪等發兵入<lb/>
援大心大器之弟恪偉之子也<hi>南平王偉上弟也</hi>朱异遺景書<lb/>
<pb n="KR2b0007_WYG_161-26b"/>
為陳禍福<hi>遺于季翻為于偽翻</hi>景報書并告城中士民以為梁自<lb/>
近嵗以來權倖用事割剥齊民以供嗜欲如曰不然公<lb/>
等試觀今日國家池苑王公第宅僧尼寺塔及在位庶<lb/>
僚姬姜百室僕從數千不耕不織<hi>從才用翻</hi>錦衣玉食不奪<lb/>
百姓從何得之<hi>景書及此异等其何辭以對</hi>僕所以趨赴闕庭指誅<lb/>
權佞非傾社稷今城中指望四方入援吾觀王侯諸將<lb/>
志在全身誰能竭力致死與吾争勝負哉<hi>将即亮翻</hi>長江天<lb/>
險二曹所歎<hi>事見魏文帝紀</hi>吾一葦杭之<hi>詩國風曰誰謂河廣一葦杭之注杭渡也</hi>
<pb n="KR2b0007_WYG_161-27a"/>
<hi>箋云誰謂河水廣與一葦加之則可以渡之喻狭也</hi>日明氣浄自非天人允協何<lb/>
能如是幸各三思自求元吉景又奉啟於東魏主稱臣<lb/>
進取夀春暫欲停憩而蕭衍識此運終自辭寳位臣軍<lb/>
未入其國已投同泰捨身去月二十九日<hi>去月謂前此月也</hi>届<lb/>
此建康江海未蘓干戈暫止永言故鄉人馬同戀尋當<lb/>
整轡以奉聖顔臣之母弟久謂屠滅近奉明敇始承猶<lb/>
在<hi>承猶奉也言奉近敇始知母弟猶在也</hi>斯乃陛下寛仁大将軍恩念臣<lb/>
之弱劣知何仰報今輒齎啟迎臣母弟妻兒伏願聖慈<lb/>
<pb n="KR2b0007_WYG_161-27b"/>
特賜裁放<hi>景欲卑辭以迎其家髙澄兄弟詎能堕其數中邪</hi>己巳湘東王繹遣<lb/>
司馬吳曅天門太守樊文皎等将兵發江陵陳昕為景<lb/>
所擒景與之極飲使昕收集部曲欲用之昕不可景使<lb/>
其儀同三司范桃棒囚之昕因説桃棒<hi>説式芮翻</hi>使帥所部<lb/>
襲殺王偉宋子仙詣城降桃棒從之潛遣昕夜縋入城<lb/>
<hi>帥讀曰率降户江翻下同縋馳偽翻</hi>上大喜敇鐫銀劵賜桃棒曰<hi>鐫子全翻刻也</hi>
<hi>雕也</hi>事定之日封汝河南王即有景衆并給金帛女樂太<lb/>
子恐其詐猶豫不决上怒曰受降常理何忽致疑太子<lb/>
<pb n="KR2b0007_WYG_161-28a"/>
召公卿㑹議朱异傅岐曰桃棒降必非謬桃棒既降賊<lb/>
景必驚乗此擊之可大破也太子曰吾堅城自守以俟<lb/>
外援援兵既至賊豈足平此萬全策也今開門納桃棒<lb/>
桃棒之情何易可知<hi>易以豉翻</hi>萬一為變悔無所及社稷事<lb/>
重須更詳之异曰殿下若以社稷之急宜納桃棒如其<lb/>
猶豫非异所知太子終不能决桃棒又使昕啟曰今止<lb/>
将所領五百人若至城門皆自脱甲乞朝廷開門賜容<lb/>
事濟之後保擒侯景<hi>求考異曰太清紀南史皆云桃棒  以甲士二千人來降以景首應</hi>
<pb n="KR2b0007_WYG_161-28b"/>
<hi>購今從典略</hi>太子見其懇切愈疑之朱异撫膺曰失此社稷<lb/>
事去矣<hi>太子綱固多疑少斷朱异撫膺於此時何其晚也</hi>俄而桃棒為部下所<lb/>
告景拉殺之<hi>拉盧合翻拉其幹而殺之</hi>陳昕不知如期而出景邀得<lb/>
之逼使射書城中曰<hi>射而亦翻</hi>桃棒且輕将數十人先入<hi>将即</hi>
<hi>亮翻</hi>景欲𠂻甲随之昕不肯期以必死乃殺之景使蕭見<lb/>
理與儀同三司盧暉略戌東府見理凶險夜與羣盗剽<lb/>
刼於大桁中流矢而死<hi>㔄匹妙翻中竹仲翻</hi>邵陵王綸行至鍾離<lb/>
聞侯景已度采石綸晝夜兼道旋軍入援濟江中流風<lb/>
<pb n="KR2b0007_WYG_161-29a"/>
起人馬溺者什一二<hi>盧循之亂劉裕冐風濟江而風止侯景之亂綸濟江而風起豈天之</hi>
<hi>欲亡梁邪是以善觀人之國者必觀於天人祐助之際也</hi>遂帥寧逺将軍西豐公大<lb/>
春<hi>沈約志西豐縣屬臨川郡吳立</hi>新塗公大成<hi>帥讀曰率新塗或作新淦沈約志新淦縣漢屬</hi>
<hi>豫章郡</hi>永安侯確安南侯駿<hi>是皆以古縣名為侯國吳分烏程餘杭立永安縣晉已改</hi>
<hi>為武康晉武帝分江安立安南縣五代志無之</hi>前譙州刺史趙伯超武州刺史<lb/>
蕭㺯璋等<hi>武陵郡梁置武州</hi>歩騎三萬自京口西上<hi>上時掌翻</hi>大成<lb/>
大春之弟確綸之子駿懿之孫也景遣軍至江乗拒綸<lb/>
軍趙伯超曰若從黄城大路必與賊遇不如徑指鍾山<lb/>
<pb n="KR2b0007_WYG_161-29b"/>
<hi>鍾山即蒋山吳孫權立蒋子文廟於是山又以其祖諱鍾改名蒋山</hi>突㨿廣莫門出賊不<lb/>
意賊圍必解矣綸從之夜行失道迂二十餘里<hi>迂音于又音紆</hi>
<hi>曲也逺也</hi>庚辰旦營于蒋山景見之大駭悉送所掠婦女珍<lb/>
貨於石頭具舟欲走分兵三道攻綸綸與戰破之時山<lb/>
巔寒雪乃引軍下愛敬寺<hi>帝事文皇帝獻皇后孝於鍾山造大愛敬寺以資福</hi>景<lb/>
陳兵於覆舟山北乙酉綸進軍𤣥武湖側<hi>清考異曰太  紀云二十</hi>
<hi>九日典略云壬午今從梁帝紀</hi>與景對陳不戰<hi>陳讀曰陣</hi>至暮景更約明日<lb/>
㑹戰綸許之安南侯駿見景軍退以為走即與壮士逐<lb/>
<pb n="KR2b0007_WYG_161-30a"/>
之景旋軍擊之駿敗走趨綸軍趙伯超望見亦引兵走<lb/>
景乗勝追撃之諸軍皆潰綸收餘兵近千人<hi>近其靳翻</hi>入天<lb/>
保寺景追之縱火燒寺綸奔朱方<hi>冊徒春秋朱方之地時為蘭陵武進縣</hi>
士卒踐氷雪往往堕足景悉收綸輜重<hi>重直用翻</hi>生擒西豐<lb/>
公大春安前司馬荘丘慧主帥霍俊等而還<hi>帝置二百四十號将</hi>
<hi>軍有安前将軍置長史司馬帥所類翻還從宣翻又如字  考異曰典略作廣陵令崔俊南史作直閣将軍胡</hi>
<hi>子約廣陵令霍雋今從太清紀</hi>丙戍景陳所獲綸軍首虜鎧仗及大春<lb/>
等於城下使言曰邵陵王已為亂兵所殺霍俊獨曰王<lb/>
<pb n="KR2b0007_WYG_161-30b"/>
小失利己全軍還京口城中但堅守援軍尋至賊以刀<lb/>
敺其背<hi>敺烏口翻</hi>俊辭色彌厲景義而釋之臨賀王正徳殺<lb/>
之是日晚鄱陽王範遣其世子嗣與西豫州刺史裴之<lb/>
髙建安太守趙鳳舉<hi>晉安帝分廬江郡立晉熈郡及懐寜縣梁置西豫州隋為同安郡唐</hi>
<hi>為舒州五代志沔陽郡竟陵縣舊有京山縣齊置建安郡但其地在漢陽與舒州勢不相接夀陽義陽之間有</hi>
<hi>建安戍蕭子顯齊志及五代志皆不言于此置郡五代志又云黄州麻城縣梁置建寧軍或者史以建寧為建</hi>
<hi>安與更考</hi>各将兵入援軍於蔡洲<hi>将即亮翻洲考異曰梁帝紀作張公  今從太清紀</hi>
以待上流諸軍範以之髙督江右援軍事景悉驅南岸<lb/>
<pb n="KR2b0007_WYG_161-31a"/>
居民於水北<hi>此謂秦淮水也</hi>焚其廬舎大街以西掃地俱盡北<lb/>
徐州刺史封山侯正表鎮鍾離<hi>隋志有封山縣屬合浦郡盖梁置也</hi>上召<lb/>
之入援正表託以船糧未集不進景以正表為南兖州<lb/>
刺史封南郡王正表乃於歐陽立柵以斷援軍<hi>斷音短水經註</hi>
<hi>邗溝水上承歐陽引江入埭六十里至廣陵城以地望攷之此歐陽在今真州界按江淮之間地名歐陽見於</hi>
<hi>史者非一處裴邃移長孫稚欲營歐陽在夀春境上吳喜使蕭道成留軍歐陽在淮隂界</hi>帥衆一萬<lb/>
聲言入援實欲襲廣陵宻書誘廣陵令劉詢使燒城為<lb/>
應<hi>誘音酉</hi>詢以告南兖州刺史南康王㑹理十二月㑹理<lb/>
<pb n="KR2b0007_WYG_161-31b"/>
使詢帥步騎千人夜襲正表大破之<hi>帥讀曰率騎竒寄翻下同</hi>正表<lb/>
走還鍾離詢收其兵糧歸就㑹理與之入援癸巳侍中<lb/>
都官尚書羊侃卒城中益懼侯景大造攻具陳於闕前<lb/>
大車髙數丈一車二十輪丁酉復進攻城<hi>髙居報翻復扶又翻</hi>以<lb/>
蝦蟇車運土填塹湘東王繹遣世子方等将歩騎一萬<lb/>
入援建康<hi>将即亮翻下同</hi>庚子發公安繹又遣竟陵太守王僧<lb/>
辯将舟師萬人出自漢川載糧東下<hi>漢水經竟陵郡入江  考異曰太清</hi>
<hi>紀云僧辯将精卒二萬今從梁書</hi>方等有俊才善騎射毎戰親犯矢石<lb/>
<pb n="KR2b0007_WYG_161-32a"/>
以死節自任<hi>為人臣子固當以身許國然存其身者所以存國也两陳相向勝負未分危機交急</hi>
<hi>親犯矢石以帥厲将士可一用之耳豈可以為常哉方等以死節自任以親犯矢石為常此其所以敗死于湘</hi>
<hi>川也若方等者謂之必死之将可也若論臣子大節則全其身以全國家斯得謂之忠孝矣</hi>壬寅侯<lb/>
景以火車焚臺城東南樓材官吳景有巧思<hi>思相吏翻</hi>於城<lb/>
内構地為樓火纔滅新樓即立賊以為神景因火起潜<lb/>
遣人於其下穿城城将崩乃覺之<hi>詳觀上下文景因火起作賊因火起則于</hi>
<hi>當時事勢文理為明順盖侯景與吴景殽亂也讀者難以明辨</hi>吳景于城内更築迂城<lb/>
<hi>迂憂俱翻迃曲也</hi>状如却月以擬之兼擲火焚其攻具賊乃退<lb/>
<pb n="KR2b0007_WYG_161-32b"/>
走太子遣洗馬元孟恭将千人自大司馬門出盪孟恭<lb/>
與左右奔降於景己酉景土山稍逼城樓栁津命作地<lb/>
道以取其土外山崩壓賊且盡又於城内作飛橋懸罩<lb/>
二土山景衆見飛橋逈出崩騰而走城内擲雉尾炬焚<lb/>
其東山樓柵蕩盡賊積死於城下<hi>死於城下者豈真賊哉侯景驅民以攻城</hi>
<hi>以其黨迫蹙于後攻城之人退則死於賊手進則死于矢石嗚呼積死於城下者得非梁之赤子乎</hi>乃棄<lb/>
土山不復脩自焚其攻具<hi>復扶又翻</hi>材官将軍宋嶷降於景<lb/>
<hi>嶷魚力翻降户江翻</hi>教之引𤣥武湖水以灌臺城闕前皆為洪流<lb/>
<pb n="KR2b0007_WYG_161-33a"/>
上徴衡州刺史韋粲為散騎常侍<hi>吴孫亮太平二年分長沙東部都尉立湘</hi>
<hi>東郡今之衡州按五代志梁置衡州於南海郡含洭縣湘東之衡州隋平陳所置</hi>以都督長沙<lb/>
歐陽頠監州事粲放之子也<hi>韋放見一百五十一卷大通元年監古銜翻</hi>還<lb/>
至廬陵聞侯景亂粲簡閲部下得精兵五千倍道赴援<lb/>
至豫章聞景己出横江粲就内史劉孝儀謀之孝儀曰<lb/>
必如此當有敇豈可輕信人言妄相驚動或恐不然時<lb/>
孝儀置酒粲怒以杯抵地曰賊已度江便逼宫闕水陸<lb/>
俱斷何暇有報假令無敇豈得自安韋粲今日何情飲<lb/>
<pb n="KR2b0007_WYG_161-33b"/>
酒即馳馬出部分将發<hi>分扶問翻</hi>㑹江州刺史當陽公大心<lb/>
遣使邀粲<hi>使疏吏翻</hi>粲乃馳往見大心曰上游藩鎮江州去<lb/>
京最近<hi>按沈約志江州去京水行一千四百里</hi>殿下情計誠宜在前但中<lb/>
流任重當須應接不可闕鎮今宜且張聲勢移鎮湓城<lb/>
<hi>張知兩翻</hi>遣偏将賜随<hi>将即亮翻下在将同</hi>於事便足大心然之遣中<lb/>
兵栁昕帥兵二千人随粲粲至南洲外弟司州刺史栁<lb/>
仲禮亦帥步騎萬餘人至横江<hi>帥讀曰率</hi>粲即送糧仗贍給<lb/>
之并散私金帛以賞其戰士西豫州刺史裴之髙自張<lb/>
<pb n="KR2b0007_WYG_161-34a"/>
公洲遣船度仲禮<hi>攷之粲𫝊張公洲盖即蔡洲</hi>丙辰夜粲仲禮及宣<lb/>
猛将軍李孝欽<hi>李考異曰梁帝紀作  遷仕今從太清紀</hi>前司州刺史羊鴉<lb/>
仁南陵太守陳文徹<hi>五代志宣州南陵縣梁置南陵郡</hi>合軍屯新林王<lb/>
遊苑粲議推仲禮為大都督報下流衆軍<hi>下流衆軍張公洲之兵也</hi>
裴之髙自以年位恥居其下議累日不决粲抗言於衆<lb/>
曰今者同赴國難<hi>難乃旦翻</hi>義在除賊所以推栁司州者正<lb/>
以久捍邉疆先為侯景所憚且士馬精鋭無出其前若<lb/>
論位次栁在粲下語其年齒亦少於粲直以社稷之計<lb/>
<pb n="KR2b0007_WYG_161-34b"/>
不得復論今日形勢貴在将和若人心不同大事去矣<lb/>
裴公朝之舊徳豈應復挟私情以沮大計粲請為諸軍<lb/>
解之<hi>語牛倨翻少詩沼翻復扶又翻沮在侣翻為于偽翻</hi>乃單舸至之髙營切讓<lb/>
之曰<hi>舸古我翻</hi>今二宫危逼猾冦滔天臣子當戮力同心豈<lb/>
可自相矛楯<hi>韓非子有鬻矛楯者曰吾矛之利物無不陥也又曰吾楯之堅物莫能陷也或問之</hi>
<hi>曰以子之矛陷子之楯可乎鬻者不能對後世矛楯之説祖此</hi>豫州必欲立異鋒鏑便<lb/>
有所歸<hi>言将攻之髙也</hi>之髙垂泣致謝遂推仲禮為大都督宣<lb/>
城内史楊白華遣其子雄将郡兵繼至<hi>華讀曰花将即亮翻下同</hi>援<lb/>
<pb n="KR2b0007_WYG_161-35a"/>
軍大集衆十餘萬縁淮樹柵景亦於北岸樹柵以應之<lb/>
裴之髙與弟之横以舟師一萬屯張公洲景囚之髙弟<lb/>
姪子孫臨水陳兵連鏁列於陳前以鼎鑊刀鋸随其後<lb/>
謂曰裴公不降今即烹之<hi>於陳讀曰陣降户江翻</hi>之髙召善射者<lb/>
使射其子再發皆不中<hi>使射而亦翻中竹仲翻</hi>景帥步騎萬人於<lb/>
後渚挑戰<hi>據韋粲𫝊後渚在中興寺前挑徒了翻</hi>仲禮欲出擊之韋粲曰<lb/>
日晚我勞未可戰也仲禮乃堅壁不出景亦引退湘東<lb/>
王繹将鋭卒三萬發江陵留其子綏寧侯方諸居守<hi>守手</hi>
<pb n="KR2b0007_WYG_161-35b"/>
<hi>又翻沈約志廣州南海郡有綏寧縣宋文帝立</hi>諮議參軍劉之迡等三上牋請<lb/>
留荅教不許<hi>湘東王繹非有自将入援之志也陽為不許耳迡與遲同又音奴寄翻</hi>鄱陽<lb/>
王範遣其将梅伯龍攻王顯貴於夀陽克其羅城攻中<lb/>
城不克而退範益其衆使復攻之<hi>復扶又翻</hi>　東魏大将軍<lb/>
澄患民錢濫惡議不禁民私鑄但懸稱市門<hi>稱尺證翻</hi>錢不<lb/>
重五銖毋得入市朝議以為年榖不登請俟他年乃止<lb/>
<hi>朝直遥翻</hi>　魏太師泰殺安定國臣王茂而非其罪<hi>㤗封安定公故</hi>
<hi>有國臣</hi>尚書左丞栁慶諫泰怒曰卿黨罪人亦當坐執慶<lb/>
<pb n="KR2b0007_WYG_161-36a"/>
于前慶辭色不撓<hi>撓奴教翻</hi>曰慶聞君蔽於事為不明臣知<lb/>
而不争為不忠慶既竭忠不敢愛死但懼公為不明耳<lb/>
泰寤亟使赦茂不及乃賜茂家錢帛曰以旌吾過　丙<lb/>
辰晦栁仲禮夜入韋粲營部分衆軍<hi>分扶問翻</hi>旦日㑹戰諸<lb/>
将各有據守令粲頓青塘粲以青塘當石頭中路<hi>粲傳曰青</hi>
<hi>塘迫近淮渚據陳霸先之言青塘即青溪塘也</hi>賊必争之頗憚之仲禮曰青塘<lb/>
要地非兄不可若疑兵少當更遣軍相助乃使直閣将<lb/>
軍劉叔𦙍助之<hi>為下韋粲敗死張本少詩沼翻</hi>
<pb n="KR2b0007_WYG_161-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑卷一百六十一<lb/>
</p>
<p>
</p>
  </div>
</body>
</text>
</TEI>
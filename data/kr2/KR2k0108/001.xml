<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺表録異巻上</head>
    <p>
<pb n="KR2k0108_WYG_001-1a"/>
欽定四庫全書<lb/>
　嶺表録異巻上　　　　　　唐　劉恂　撰<lb/>
南海秋夏間或雲物慘然則其暈如虹長六七丈比候<lb/>
則颶風必發故呼為颶母忽見有震雷則颶風不能作<lb/>
矣舟人常以為候預為備之<lb/>
澄州金最良某頃年使上國親友附澄金二十兩訝其<lb/>
單鮮友曰金雖少貴其夜眀有異於常金耳留宿驗之<lb/>
信然<lb/>
<pb n="KR2k0108_WYG_001-1b"/>
㢘州邊海中有洲島島上有大池每年太守修貢自監<lb/>
珠户入池池在海上疑其底與海通又池水極深莫測<lb/>
也珠如豌豆大常珠如彈丸者亦時有得徑寸照室不<lb/>
可遇也又取小蚌肉貫之以篾曬乾謂之珠母容桂人<lb/>
率將燒之以薦酒也肉中有細珠如粟乃知蚌隨小大<lb/>
胎中有珠<hi>案政和本草引此條云㢘州邉海中有洲島島上有大池謂之珠池每嵗刺史親監珠戸</hi>
<hi>入池採老蚌割取珠以充貢池雖在海上而人疑其底與海通池水乃淡此不可測也土人採小蚌肉作脯食</hi>
<hi>之往往得細珠如米者乃知此池之蚌随大小皆有珠矣與此書詳畧互異</hi>
<pb n="KR2k0108_WYG_001-2a"/>
賈人船不用鐵釘只使桄榔鬚繫縛以橄欖糖泥之糖<lb/>
乾甚堅入水如漆也<lb/>
廣南有舂堂以渾朩刳為槽一槽兩邊約十杵男女間<lb/>
立以舂稻糧敲磕槽舷皆有遍拍槽聲若鼔聞於數里<lb/>
雖思婦之巧㺯秋碪不能比其瀏亮也<lb/>
跳䱓乃海味之小魚䱓也以鹽藏鯔魚兒一觔不啻千<lb/>
箇生擘㸃醋下酒甚有美味余遂問名跳之義則曰捕<lb/>
魚者仲春於髙處卓望魚兒來如陣雲闊二三百歩厚<lb/>
<pb n="KR2k0108_WYG_001-2b"/>
亦相似者既見報魚師遂槳船争前而迎之船衝魚陣<lb/>
不施罟網但魚兒自驚跳入船逡廵而滿以此為䱓故<lb/>
名之跳又云船去之時不可當魚陣之中恐魚多壓沈<lb/>
故也即可以知其多矣<lb/>
蠻夷之樂有銅鼔焉形如腰鼔而一頭有面鼔面圓二<lb/>
尺許面與身連全用銅鑄其身遍有蟲魚花草之狀<hi>案太</hi>
<hi>平御覽八百一十三巻引此條全用銅鑄句下有其身遍有蟲魚花草之狀句原本脫落今据御覽補入</hi>通<lb/>
體均勻厚二分已來鑪鑄之妙實為竒巧擊之響亮不<lb/>
<pb n="KR2k0108_WYG_001-3a"/>
下鳴鼉<hi>案太平御覽八百一十三巻引此條實為竒巧句下有擊之響亮不下鳴鼉二句原本脫落今</hi>
<hi>据御覽補入</hi>貞元中驃國進樂有玉螺銅鼔<hi>玉螺蓋螺之白者非琢石所為</hi>
即知南蠻酋首之家皆有此鼔也咸通末幽州張直方<lb/>
貶龔州刺史到任後修葺州城因掘土得一銅鼓牽復<lb/>
載以歸京到襄漢以為無用之物遂捨於延慶禪院用<lb/>
代木魚懸於齋室今見存焉僖宗朝鄭絪鎮畨禺日有<lb/>
林藹者為髙州太守有鄉墅小兒因牧牛聞田中有蛤<lb/>
鳴<hi>蛤即蝦蟆</hi>牧童遂捕之蛤躍入一穴遂掘之深丈即蠻酋<lb/>
<pb n="KR2k0108_WYG_001-3b"/>
塚也蛤乃無蹤穴中得一銅鼔其色翠綠土蝕數處損<lb/>
闕其上隱起多鑄蛙黽之狀疑其鳴蛤即鼔精也遂狀<lb/>
其緣由納於廣帥懸於武庫今尚存焉<lb/>
廣州地熱種麥則苗而不實北人將蔓菁子就彼種者<lb/>
出土即變為芥<lb/>
山橘子大者冬熟如土瓜次者如彈子丸其實金色而<lb/>
葉綠皮薄而味酸偏能破氣容廣之人帶枝葉藏之入<lb/>
膾醋尤加香美<lb/>
<pb n="KR2k0108_WYG_001-4a"/>
蛤蚧首如蝦蟇背有細鱗如蠶子土黄色身短尾長多<lb/>
巢於樹中端州古墻内有巢於㕔署城樓間者暮則鳴<lb/>
<hi>案政和本草苐二十巻云多巢於榕樹中較此本多一榕字又云旦暮則鳴較此本多一旦字</hi>自呼蛤<lb/>
蚧或云鳴一聲是一年者里人採之鬻于市為藥能治<lb/>
肺疾醫人云藥力在尾不具者無功<lb/>
嶺南螘類極多有席袋貯螘子窠鬻於市者蟻窠如薄<lb/>
絮囊皆連帶枝葉螘在其中和窠而賣也有黄色大於<lb/>
常蟻而腳長者云南中柑子樹無蟻者實多蛀故人競<lb/>
<pb n="KR2k0108_WYG_001-4b"/>
買之以養柑子也<lb/>
交廣溪洞間酋長多收螘卵淘澤令浄滷以為醬或云<lb/>
其味酷似肉醬非官客親友不可得也<lb/>
蜈蚣南越志云大者其皮可以鞔鼔取其肉曝為脯美<lb/>
於牛肉又云長數丈能噉牛里人或遇之則鳴鼔燃火<lb/>
炬以驅逐之<lb/>
嘉魚形如鱒出梧州戎城縣江水口甚肥美衆魚莫可<lb/>
與比最宜為䱓<hi>他頂切</hi>每炙以芭蕉葉隔火蓋慮脂滴火<lb/>
<pb n="KR2k0108_WYG_001-5a"/>
滅耳漁陽有鮇魚亦此類也<hi>案原本亦此類也句與上文不接太平御覽九百三</hi>
<hi>十七巻引此條亦此類也句之上有漁陽有未魚五字考廣韻鮇字下注曰魚也則未字當作鮇今併訂正</hi>
鱟魚其殻瑩浄滑如青瓷盌𨫼背眼在背上口在腹下<lb/>
青黒色腹兩傍為六腳有尾長尺餘三棱如椶莖雌常<lb/>
附䧺而行捕者必雙得之若摘去䧺者雌者即自止背<lb/>
負之方行腹中有子如菉豆南人取之碎其肉腳和以<lb/>
為醬食之尾中有珠如粟色黄雌者小置水中即䧺者<lb/>
浮雌者沈<lb/>
<pb n="KR2k0108_WYG_001-5b"/>
烏賊魚只有骨一片如龍骨而輕虚以指甲刮之即為<lb/>
末亦無鱗而肉翼前有四足每潮來即以二長足捉石<lb/>
浮身水上有小鰕魚過其前即吐涎惹之取以為食廣<lb/>
州邉海人往往探得大者率如蒲扇煠熟以薑醋食之<lb/>
極脆美或入鹽渾醃為乾搥如脯亦美呉中人好食之<lb/>
左思吳都賦曰烏賊擁劔<lb/>
黄臘魚即江湖之横魚頭觜長而鱗皆金色南人臠為<lb/>
炙雖美而毒或煎煿或乾夜即有光如燭北人有寓南<lb/>
<pb n="KR2k0108_WYG_001-6a"/>
海者市此魚食之棄其頭於糞筐中夜後忽有光眀近<lb/>
視之益恐懼以燭照之但魚頭耳去燭復眀以為不祥<lb/>
及取食奩窺其餘臠亦如螢光達眀遍詢土人乃此魚<lb/>
之常也憂疑頓釋<lb/>
比目魚南人謂之鞋底魚江淮謂之拖沙魚<lb/>
䂖頭魚狀如鱅魚隨其大小腦中有二石子如蕎麥瑩<lb/>
白如玉有好竒者多市魚之小者貯於竹器任其壞爛<lb/>
即淘之取其魚腦石子以植酒籌頗爲脫俗<lb/>
<pb n="KR2k0108_WYG_001-6b"/>
雞子魚口有觜如雞肉翅無鱗尾尖而長有風濤即乗<lb/>
風飛於海上船梢類鮐鰑魚<lb/>
竹魚産江西間形如鱧魚大而少骨青黑色鱗下間以<lb/>
朱㸃鬛可玩或烹以爲羮臛肥而美<lb/>
海鰌即海上最偉者也其小者亦千餘尺吞舟之說固<lb/>
非<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>也<hi>案太平廣記四百六十四巻引此條其小者亦千餘尺句下有吞舟之說固非謬也二句原本</hi>
<hi>無之今補入</hi>每嵗廣州常發銅船過安南貨易路經調黎<hi>地名</hi>
<hi>海心有山阻東海濤險而急亦黄河之西門也</hi>深濶處或見十餘山或出或沒<lb/>
<pb n="KR2k0108_WYG_001-7a"/>
篙工曰非山島鰌魚背也雙目閃爍鬐鬛若簸朱旗日<lb/>
中忽雨霡霂舟子曰此鰌魚噴氣水散於空風勢吹來<lb/>
若雨耳近魚即鼔船而譟倐爾而没<hi>魚畏鼔物類相伏耳</hi>交趾廻<lb/>
乃捨舟取雷州緣岸而歸不憚苦辛蓋避海鰌之難也<lb/>
乃靜思曰設使老鰌瞋目張喙我舟若一葉之墜眢井<lb/>
耳寜得不皓首乎<lb/>
鰐魚其身土黄色有四足修尾形狀如鼉而舉止趫疾<lb/>
口森鋸齒徃徃害人南中鹿多最懼此物鹿走崖岸之<lb/>
<pb n="KR2k0108_WYG_001-7b"/>
上羣鰐嘷呌其下鹿怖懼落崕多為鰐魚所得亦物之<lb/>
相攝伏也故李太尉徳裕貶官潮州經鰐魚灘損壊舟船<lb/>
平生寳玩古書圖畫一時沈失遂召舶上崑崙取之但<lb/>
見鰐魚極多不敢輒近乃是鰐魚窟宅也<lb/>
䱤魚南人云魚之欲産子者湏此魚以頭觸其腹而産<lb/>
俗呼為生母魚<lb/>
魿魚如白魚而身稍短尾不偃清逺江多此魚蓋不産<lb/>
于海也廣人得之多為膾不腥而美諸魚無以過也<lb/>
<pb n="KR2k0108_WYG_001-8a"/>
全義嶺之西南有盤龍山山有乳洞斜貫一溪號為靈<lb/>
水溪<hi>今桂州靈川縣也</hi>溪内有魚皆脩尾四足丹其腹游泳自<lb/>
若漁人不敢捕之<hi>爾雅云鯢似鮎四足聲如小兒今商州山溪内亦有此魚謂之魶魚</hi>
海鏡廣人呼為膏葉盤兩片合以成形殻圓中甚瑩滑<lb/>
日照如雲母光内有少肉如蚌胎腹中有小蟹子其小<lb/>
如黄豆而螯足具備海鏡饑則蟹出拾食蟹飽歸腹海<lb/>
鏡亦飽余曽市得數箇驗之或廹之以火即蟹子走出<lb/>
離腸腹立斃或生剖之有蟹子活在腹中逡廵亦斃<lb/>
<pb n="KR2k0108_WYG_001-8b"/>
水母廣州謂之水母閩謂之蛇<hi>疑駕切</hi>其形乃渾然凝結<lb/>
一物有淡紫色者有白色者大如覆帽小者如盌腹下<lb/>
有物如懸絮俗謂之足而無口眼常有數十蝦寄腹下<lb/>
咂食其涎浮汎水上捕者或遇之即歘然而沒乃是蝦<lb/>
有所見耳越絶書云海鏡蟹為腹水母即蝦為目也南<lb/>
人好食之云性煖治河魚之疾然甚腥須以草朩灰㸃<lb/>
生油再三洗之瑩淨如水晶紫玉肉厚可二寸薄處亦<lb/>
寸餘先煑椒桂或荳䓻生薑縷切而煠之或以五辣肉<lb/>
<pb n="KR2k0108_WYG_001-9a"/>
醋或以蝦醋如鱠食之最宜蝦醋亦物類相攝耳水母<lb/>
本隂海凝結之物其理未詳<hi>案南人好食之以下數行原本無之今從太平廣記</hi>
<hi>巻四百六十五增入</hi>
玳瑁形狀似龜惟腹背甲有紅㸃本草云玳瑁解毒其<lb/>
大者悉婆薩石兼云辟邪廣南盧亭<hi>海島夷人也</hi>獲活玳瑁<lb/>
龜一枚以獻連帥嗣薛王王令生取背甲小者二片帶<lb/>
於左臂上以辟毒龜被生揭其甲甚極苦楚後養於使<lb/>
宅後北池伺其揭處漸生復遣盧亭送於海畔或云玳<lb/>
<pb n="KR2k0108_WYG_001-9b"/>
瑁若生帶之有驗凡飲饌中有蠱毒玳瑁甲即自摇動<lb/>
若死無此驗<lb/>
温媪者即康州恱城縣孀婦也績布為業嘗於野岸拾<lb/>
菜見沙草中有五卵遂收歸置績筐中不數日忽見五<lb/>
小蛇殻一斑四青遂送於江次固無意望報也媪常濯<lb/>
浣於江邉忽一日魚出水跳躍戲於媪前自爾為常漸<lb/>
有知者鄉里咸謂之龍母敬而事之或詢以災福亦言<lb/>
多徵應自是媪亦漸豐足朝廷知之遣使徵入京師至<lb/>
<pb n="KR2k0108_WYG_001-10a"/>
全義嶺有疾却返恱城而卒鄉里共𦵏之江東岸忽一<lb/>
夕天地㝠晦風雨隨作及眀已移其塚并四面草木悉<lb/>
移於西岸矣<lb/>
南道之酋豪多選鵝之細毛夾以布帛絮而為被復縱<lb/>
横衲之其温柔不下於挾纊也俗云鵞毛柔煖而性冷<lb/>
偏宜覆嬰兒辟驚癎也<lb/>
象肉有十二種合十二屬膽不附肝隨月轉在諸肉中<lb/>
假如正月建寅膽在虎肉上餘月率同此例<hi>案說郛引此條虎肉</hi>
<pb n="KR2k0108_WYG_001-10b"/>
<hi>作尻肉考十二屬中寅為虎故寅月當在虎肉作尻非是物類相感志引此句亦作虎肉今從原本附織扵此</hi>
廣之屬郡潮循州多野象潮循人或捕得象争食其鼻<lb/>
云肥脆尤堪作炙<lb/>
蠻王宴漢使於百花樓前設舞象曲樂動倡優引入一<lb/>
象以金覊絡首錦襜垂<hi>身</hi>隨膝騰踏動頭摇尾皆合節<lb/>
奏即舞馬之類<lb/>
唐乾符四年占城國進馴象三頭當殿引對亦能拜舞<lb/>
後放還本國<lb/>
<pb n="KR2k0108_WYG_001-11a"/>
容南土風好食水牛肉言其脆美或炰或炙盡此一牛<lb/>
既飽即以鹽酪薑桂調而啜之虀是牛腸胃中已化草<lb/>
名曰聖虀腹遂不脹<hi>案太平御覽巻八百五十五引此曰容南土風好食水牛言其脆美</hi>
<hi>則柔毛肥彘不足比也每軍騎有局筵必先此物或炙此一牛既飽即以聖虀銷之既至即以鹽酪薑桂調而</hi>
<hi>啜之腹遂不脹北客到此多赴此筵但能食肉罔有啜虀與此書詳畧互異</hi>
交趾之人重不乃羮羮以羊鹿雞猪肉和骨同一釡煮<lb/>
之令極肥濃漉去肉進葱薑調以五味貯以盆器置之<lb/>
盤中羮中有觜銀杓可受一升即揖讓多自主人先舉<lb/>
<pb n="KR2k0108_WYG_001-11b"/>
即滿斟一杓内觜入鼻仰首徐傾之飲盡𫝊杓如酒廵<lb/>
行之喫羮了然後續以諸饌謂之不乃㑹<hi>亦呼為先腦也</hi>交趾<lb/>
人或經營事務彌縫權要但備此㑹無不諧者<lb/>
紅飛䑕多出交趾及廣管瀧州背腹有深毛茸茸然惟<lb/>
肉翼淺黒色多雙伏紅蕉花間採捕者若獲一則一不<lb/>
去南中婦人皆買而帶之以為媚藥<lb/>
　<lb/>
　嶺表錄異巻上<lb/>
</p>
<p>
</p>
  </div>
</body>
</text>
</TEI>
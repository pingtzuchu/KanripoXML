<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺表録異巻下</head>
    <p>
<pb n="KR2k0108_WYG_003-1a"/>
欽定四庫全書<lb/>
　嶺表録異巻下　　　　　　　唐　劉恂　撰<lb/>
陵州刺史周遇不茹葷血嘗語劉恂云頃年自青社之<lb/>
海歸閩遭惡風飄五日夜不知行幾千里也凡歴六國<lb/>
第一狗國同船有新羅客云是狗國逡廵果見如人裸形<lb/>
抱狗而出見船驚走經毛人國形小皆被髪而身有毛<lb/>
蔽如狖又到野义國船扺暗石而損遂般人物上岸伺<lb/>
潮落閣船而修之初不知在此國有數人同入深林採<lb/>
<pb n="KR2k0108_WYG_003-1b"/>
野蔬忽為野义所逐一人被擒餘人驚走回顧見數輩<lb/>
野义同食所得之人同舟者驚怖無計頃刻有百餘野<lb/>
义皆赤髮祼形呀口怒目而至有執朩鎗者有雌而挾<lb/>
子者篙工賈客五十餘人遂齊將弓弩鎗劍以敵之果<lb/>
射倒二野义即舁拽鳴嘯而遁既去遂伐朩下寨以防<lb/>
再來野义畏弩亦不復至駐兩日修船方畢隨風而逝<lb/>
又經大人國其人悉長大而野見船上鼓噪即驚走不<lb/>
出又經流虬國其國人么麽一槩皆服麻布而有禮競<lb/>
<pb n="KR2k0108_WYG_003-2a"/>
將食物求易釘鐵新羅客亦半譯其語遣客速過言此<lb/>
國遇華人飄泛至者慮有災禍既而又行經小人國其<lb/>
人祼形小如五六嵗兒船人食盡遂相率尋其巢穴俄<lb/>
頃果見捕得三四十枚以歸烹而充食後行兩日遇一<lb/>
洲島而取水忽有羣山羊見人但聳視都不驚避既肥<lb/>
且偉初疑島上有人牧養而絶無人踪捕之僅獲百口<lb/>
食之<hi>出太平廣記下十二條同</hi>
又南中小郡多無緇流每宣徳音須假作僧道陪位唐<lb/>
<pb n="KR2k0108_WYG_003-2b"/>
昭宗即位栁韜為容廣宣告使赦文到下屬州崖州自<lb/>
來無僧家臨事差攝宣時有一假僧不伏排位太守王<lb/>
宏夫怪而問之僧曰役次未當差遣編併去嵗巳曽攝<lb/>
文宣王今年又差作和尚見者莫不絶倒<lb/>
唐貞元中有鹽戸犯禁逃于羅浮山深入第十三嶺<hi>南越</hi>
<hi>志云木只羅山忽海上有山浮来相合是謂羅浮山有十五嶺二十二峯九百八十瀑泉洞穴諸山無出其右</hi>
<hi>也曹有詩曰四百餘崖海上排根連蓬島䕃天台百靈若為移中土嵩華都為一小堆</hi>遇巨竹萬<lb/>
千竿連亘巖谷竹圍皆二丈餘有三十九節長二丈許逃<lb/>
<pb n="KR2k0108_WYG_003-3a"/>
者遂取竹一竿破以為筏㑹赦宥遂挈以歸有人得一<lb/>
筏竒之獻于太守李復乃圖而紀之予嘗覧竹譜曰雲<lb/>
邱帝竹<hi>帝陵上所生竹</hi>一節為船又何偉哉南海以竹為甑者<lb/>
類見之矣皆羅浮之竹也<lb/>
鶴子草蔓生也其花麴塵色淺紫蔕葉如栁而短當夏<lb/>
開花又呼為緑花緑葉南人云是媚草採之曝乾以代<lb/>
靣靨形如飛鶴翅尾觜足無所不具此草蔓至春生雙<lb/>
蟲只食其葉越女收於粧奩中養之如蠶摘其草飼之<lb/>
<pb n="KR2k0108_WYG_003-3b"/>
蟲老不食而蛻為蝶赤黄色婦女收而帯之謂之媚蝶<lb/>
嶺表朱槿花莖葉皆如桑樹葉光而厚南人謂之佛桑<lb/>
<hi>出酉陽雜爼</hi>樹身髙者止于四五尺而枝葉婆娑自二月開<lb/>
花至於中冬方歇其花深紅色五出如大蜀葵有蕋一<lb/>
條長于花葉上綴金屑日光所爍疑有熖生一叢之上<lb/>
日開數百朶雖繁而有艶但近而無香暮落朝開插枝<lb/>
即活故名之槿俚女亦採而鬻一錢售數十朶若微此<lb/>
花紅妝無以資其色<lb/>
<pb n="KR2k0108_WYG_003-4a"/>
蟕蠵者俗謂之兹夷乃山龜之巨者人立其背可負而<lb/>
行産潮循山中鄉人採之取殻以貨要全其殻須以朩<lb/>
揳出肉龜吼如牛聲響山谷廣州有巧匠取其甲黄明<lb/>
無日脚者<hi>甲上有散黒暈為日脚矣</hi>煮而拍之陷黒瑇瑁花以為梳<lb/>
篦盃器之屬狀甚明媚<hi>按政和本草二十巻引此條云蟕蠵俗謂之茲夷盖山龜之大</hi>
<hi>者人立其背上可負而行潮循間甚多郷人取殻以生得全者為貴初用朩挑出其肉龜被楚毒鳴吼如牛聲</hi>
<hi>動山谷工人以其甲通明黄色者煮拍陷瑇瑁為器今所謂龜筒者是也</hi>
鷓鴣吴楚之野悉有嶺南偏多此鳥肉白而脆逺勝雞<lb/>
<pb n="KR2k0108_WYG_003-4b"/>
雉能觧冶葛井菌毒臆前有白圓㸃背上間紫赤毛其<lb/>
大如野雞多對啼南越志云鷓鴣雖東西廻翔然開翅<lb/>
之始必先南翥其鳴自呼杜薄州又本草云自呼鉤輈<lb/>
格磔李羣玉山行聞鷓鴣詩云方穿詰曲﨑嶇路又聴<lb/>
鉤輈格磔聲<hi>按海錄碎事二十二巻同</hi>
鵂鶹即鴟也為㘥<hi>由</hi>可以聚諸鳥鵂鶹晝日目無所見<lb/>
夜則飛撮蚊䖟鵂鶹乃鬼車之屬也皆夜飛晝藏或好<lb/>
食人爪甲則知吉凶凶者輒鳴于屋上其將有咎耳故<lb/>
<pb n="KR2k0108_WYG_003-5a"/>
人除指甲埋之戸内葢忌此也亦名夜行遊女與嬰兒<lb/>
作祟故嬰孩之衣不可置星露下畏其祟耳又名鬼車<lb/>
春夏之間稍遇隂晦則飛鳴而過嶺外尤多愛入人家<lb/>
爍人魂氣或云九首曽為犬囓其一常滴血血滴之家<lb/>
則有凶咎荆楚嵗時記云聞之當喚犬耳又曰鴞大如<lb/>
鴆惡聲飛入人家不祥其肉美堪為炙故莊子云見彈<lb/>
思鴞炙又云古人重鴞炙尚肥美也説文梟不孝鳥食<lb/>
母而後能飛漢書曰五月五日作梟羮以賜百官以其<lb/>
<pb n="KR2k0108_WYG_003-5b"/>
惡鳥故以五日食之古者重鴞炙及梟羮蓋欲滅其族<lb/>
類也<lb/>
韓朋鳥者乃鳬鷖之類此鳥每雙飛泛溪浦水禽中鸂<lb/>
䳵鴛鴦鵁鶄嶺北皆有之唯韓朋鳥未之見也案干寳<lb/>
搜神記云大夫韓朋<hi>一云馮</hi>其妻美宋康王奪之朋怨王<lb/>
囚之朋遂自殺妻乃陰腐其衣王與之登臺自投臺下<lb/>
左右捉衣衣不勝手遺書于帶曰願以尸還韓氏而合<lb/>
𦵏王怒令埋之二塚相望經夜忽見有梓朩生二塚之<lb/>
<pb n="KR2k0108_WYG_003-6a"/>
上根交于下枝連其上又有鳥如鴛鴦恒棲其樹朝暮<lb/>
悲鳴南人謂此禽即韓朋夫婦之精魂故以韓氏名之<lb/>
嶺表所産犀牛大約似牛而猪頭脚似象蹄有三甲首<lb/>
有二角一在額上為兕犀一在鼻上較小為胡帽犀鼻<lb/>
上者皆窘束而花㸃少多有竒文牯犀亦有二角皆為<lb/>
毛犀俱有粟文堪為腰帶千百犀中或遇有通者花㸃<lb/>
大小竒異固無常定有偏花路通有頂花大而根花小<lb/>
者謂之倒插通此二種亦五色無常矣若通白黒分明<lb/>
<pb n="KR2k0108_WYG_003-6b"/>
花㸃差竒則價計巨萬乃希世之寳也又有墮羅犀犀<lb/>
中最大一株有重七八觔者云是牯牛額上有心花多<lb/>
是撒豆斑色深者堪為胯具斑散而淺即治為盤楪器<lb/>
皿之類又有駭雞犀<hi>羣雞見之驚散</hi>辟塵犀<hi>為婦人簮梳塵不着也</hi>辟水<lb/>
犀<hi>云此犀行于海水為之開置角于霧之中不濕矣</hi>光明犀<hi>䖏于暗室則有光明</hi>此數犀<lb/>
但聞其説不可得而見也<hi>按埤雅所載畧同又張世南㳺宦紀聞巻二引此條云犀</hi>
<hi>有二角一在額上為兕犀一在鼻上為胡帽犀牯犀亦有二角皆為毛犀與此書詳畧互異</hi>
交趾人多養孔雀採金翠毛為扇<hi>出六帖下一條同</hi>
<pb n="KR2k0108_WYG_003-7a"/>
劉恂有親表曽奉使雲南彼中豪族各家養象負重到<lb/>
逺如中夏之畜牛馬也<lb/>
廣州浛洭縣有金池彼中居人忽有養鵝鴨常于屎中<lb/>
見麩金片遂多養收屎淘之日得一兩或半兩因而至<lb/>
富矣<hi>出政和本草下二條同</hi>
胡桐淚出波斯國是胡桐樹脂也名胡桐淚又有石淚<lb/>
在石上採也<lb/>
宣歙人脱蜂子法大蜂結房于山林間大如巨鐘其中<lb/>
<pb n="KR2k0108_WYG_003-7b"/>
數百層土人採時須以草覆蔽體以捍其毒螫復以煙<lb/>
火熏散蜂母乃敢攀縁崖朩斷其蔕一房中蜂子或五<lb/>
六斗至一石以鹽炒暴亁寄入京洛以為方物然房中<lb/>
蜂子三分之一翅足巳成則不堪用<lb/>
嶺表所重之節臘一伏二冬三年四<hi>出海錄碎事下二條同</hi>
嶺表或見物自空而下始如彈丸漸如車輪遂四散人<lb/>
中之即病謂之瘴母<lb/>
夷人通商於邕州石溪口至今謂之獠市<lb/>
<pb n="KR2k0108_WYG_003-8a"/>
明皇所教之象天寳之亂禄山大宴諸酋出象紿之曰<lb/>
此自南海奔至以吾有天命雖異類見必拜舞左右教<lb/>
之象皆怒目不動終不肯拜禄山怒盡殺之<hi>出曾慥類說</hi>
孔雀翠尾自累其身比夫雄雞自斷其尾無所稱焉<hi>出埤</hi>
<hi>雅</hi>
兩頭蛇嶺外多此類時有如小指大者長尺餘腹下鱗<lb/>
紅皆錦文一頭有口眼一頭似蛇而無口眼云兩頭俱<lb/>
能進退謬也昔孫叔敖見之不祥乃殺而埋之南人見<lb/>
<pb n="KR2k0108_WYG_003-8b"/>
之為常其禍安在哉<hi>出爾雅翼</hi>
挲摩筍桂廣皆殖大若茶椀竹厚而空小一夫止擎一<lb/>
竿堪為茒屋椽梁柱其種者釤其竿每截二尺許打入<lb/>
土不踰月而生根葉明年長芽筍不數嵗成林其筍南<lb/>
人亦藏之為箭笴<hi>出宋僧贊寜筍譜下一條同</hi>
箣竹筍其竹枝上刺南人呼為刺勒自根横生枝條展<lb/>
轉如織雖野火焚燒只燎細枝嫩條其筍叢生轉復牢<lb/>
密邕州舊以為城蠻蜒來侵竟不能入<lb/>
<pb n="KR2k0108_WYG_003-9a"/>
沓潮者廣州去大海不逺二百里每年八月潮水最大<lb/>
秋中復多颶風當其潮水退之間颶風作而潮又至遂<lb/>
至波濤溢岸淹没人廬舎蕩失苗稼沉溺舟船南中謂<lb/>
之沓潮或十數年一有之亦繫時數之失耳俗呼為海<lb/>
翻為漫天<hi>出說郛下四條同</hi>
嶺表山川盤鬱結聚不易疎洩故多嵐霧作瘴人感之<lb/>
多病腹脹成蠱俗傳有萃百蟲為蟲以毒人蓋濕熱之<lb/>
地毒蟲生之非苐嶺表之家性慘害也<lb/>
<pb n="KR2k0108_WYG_003-9b"/>
沙箸生于海岸沙中春吐苖其心若骨白而且勁可為<lb/>
酒籌凡欲采者輕步向前及手急挼之不然聞行者聲<lb/>
遽縮入沙中掘尋之終不可得也<lb/>
蚺蛇膽普安州有養蛇戸每年五月五日即擔蚺蛇入<lb/>
府祗候取膽余曽親見皆于大籠之中藉以軟草盤屈<lb/>
其上兩人舁一條在地上即以十數拐子從頭翻其身<lb/>
旋以拐子按之不得轉側即于腹上約其尺寸用利刃<lb/>
決之肝膽突出即割下其膽皆如鴨子大曝乾以備上<lb/>
<pb n="KR2k0108_WYG_003-10a"/>
貢却合内肝以線合其瘡口却収入籠或云舁歸放川<lb/>
澤<lb/>
畨禺地無狐兎用鹿毛野貍毛為筆又昭富春勤等州<lb/>
則擇雞毛為筆其為用與兎毫不異但恨鼠鬚之名未<lb/>
得見也<lb/>
　<lb/>
　<lb/>
　<lb/>
<pb n="KR2k0108_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嶺表録異巻下<lb/>
</p>
<p>
</p>
  </div>
</body>
</text>
</TEI>
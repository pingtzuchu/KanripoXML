<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十五</head> <lb/>
    <p>
<pb n="KR2d0004_WYG_015-1a"/>
欽定四庫全書<lb/>
　隆平集卷十五<lb/>
　　　　　　　　　　　　　宋　曾鞏　撰<lb/>
　　儒學行義<lb/>
尹洙字師魯河南人天聖二年登進士第積官至右司<lb/>
諫進起居舍人直龍圖閣知潞州貶崇信軍節度副使<lb/>
徙監均州酒税卒年四十七子朴構兄源字子漸亦以<lb/>
文學知名終太常博士洙博學有識度遇事無難易勇<lb/>
<pb n="KR2d0004_WYG_015-1b"/>
於敢為人有疑難不能自决者造問焉洙為指畫講説<lb/>
皆釋然而去通六經尤深於春秋自五代之弊氣格不<lb/>
振宋興栁開始為古文而辭語猶事隠奥至天聖初洙<lb/>
與穆修始興起之繼而作者遂髙出近世矣有文集二<lb/>
十七卷初洙集賢院上疏曰漢文帝盛徳之主賈誼論<lb/>
當時事勢猶云可為慟哭孝武帝外制四夷以强主威<lb/>
徐樂嚴安亦以陳勝亡秦六卿簒晉為戒二帝不惡危<lb/>
亂滅亡之語故子孫保有天下者十餘世秦二世時闗<lb/>
<pb n="KR2d0004_WYG_015-2a"/>
東盗起或以反者聞二世怒下吏或曰逐捕令盡不足<lb/>
憂乃悦隋煬帝時四方兵興左右近臣皆隠賊數不以<lb/>
實聞或言賊多者輙被詰二帝以危亂滅亡為諱故秦<lb/>
隋之宗社數年而為丘墟矣陛下視今日天下之治孰<lb/>
與漢文威制四夷孰與漢武國家基本仁德陛下慈孝<lb/>
愛民誠萬萬於秦隋至於西有不臣之冦北有强大之<lb/>
鄰非特閭巷盗賊之勢也自西夏叛命四年並塞苦數擾<lb/>
内地疲逺輸兵乆於外而休息無期卒有乗弊而起兵<lb/>
<pb n="KR2d0004_WYG_015-2b"/>
法所謂雖有智者不能善其後當此之時陛下當夙夜<lb/>
憂懼所以慮事變而塞禍源也陛下延訪邉事容納直<lb/>
言前世人主勤勞寛大未有能逺過者然未聞以宗廟<lb/>
為憂危亡為懼此臣所以感憤於邑而不已也何者今<lb/>
命令數更恩寵過濫賜予不節惟此三者戒之慎之在陛<lb/>
下所行耳非有難動之勢也而因循不革弊壊日甚臣<lb/>
是以謂陛下未以宗廟為憂危亡為懼者此也夫命令<lb/>
者人君所以垂信於下異時民聞朝廷降一命令皆竦<lb/>
<pb n="KR2d0004_WYG_015-3a"/>
觀之今則不然相與竊語以為不乆當更既而信然此命<lb/>
令日輕於下也命令輕則朝廷不尊矣又聞羣臣有獻<lb/>
忠謀者陛下始甚聴焉後復一人沮之則意移矣忠言<lb/>
者以信之不能終頗自詘其謀以為無益此命令數更<lb/>
之弊也夫爵賞者陛下所持之柄也近時外戚内臣以<lb/>
及士人或因緣以求恩澤従中而降謂之内降臣聞唐<lb/>
氏衰政或母后專制或妃主擅朝樹恩私黨名為斜封<lb/>
今陛下威柄自出外戚内臣賢而才者當與大臣公議<lb/>
<pb n="KR2d0004_WYG_015-3b"/>
而進之何必襲斜封之弊哉使大臣従之則壊陛下綱<lb/>
紀不従則沮陛下德音壊綱紀忠臣所不忍為沮德音<lb/>
則威柄輕於上且盡公不私朝廷所以責大臣今乃自<lb/>
以私暱撓之而欲責大臣之不私難矣此恩寵過濫<lb/>
之弊也夫賜予者國家所以勸功也比年以来嬪御及<lb/>
伶官太醫之属賜予過厚民間傳言内帑金帛皆祖宗<lb/>
累朝所積陛下用之不甚愛惜今之所存無幾疎逺之<lb/>
人誠不能知内府豐匱之數但見取於民者日滋即知<lb/>
<pb n="KR2d0004_WYG_015-4a"/>
畜於公者不厚臣亦知國家自西方宿兵用度寖廣帑<lb/>
藏之積未必悉為賜予所費然下民不可家至而户曉獨見<lb/>
陛下行事感動爾往歲聞邊將王珪以力戰獲名馬金帛<lb/>
之賞則無不悦服或見優人所得之過則往往憤歎人情<lb/>
不可不察此賜予不節之弊也臣所論三事人皆共知<lb/>
近臣従諛而不言以至今日方今非獨夷狄之為患朝<lb/>
政日弊而陛下不寤人心日危而陛下不知故臣願先<lb/>
正於内以正於外然後忠謀漸進綱紀漸舉國用漸足<lb/>
<pb n="KR2d0004_WYG_015-4b"/>
士心漸奮邉境之患非所患也惟深察秦隋惡聞忠言<lb/>
所以亡逺法漢帝不諱危亂所以存日新盛德與民更<lb/>
始則天下幸甚上嘉納之任福之敗當時言者謂隨軍<lb/>
耿傅督戰太急後得傅書乃戒福持重洙以傅文吏無<lb/>
軍責而死行陣被誣作憫忠辨誣二篇初劉平等戰殁<lb/>
朝廷以夏竦為安撫經略使范仲淹韓𤦺副之更以洙<lb/>
為判官詔議攻守計乃具二䇿令𤦺與洙詣闕奏之上<lb/>
命用攻䇿遂趨延州謀出兵而仲淹持不可還至慶<lb/>
<pb n="KR2d0004_WYG_015-5a"/>
州㑹任福已敗於好水川洙因發慶州部将鋭卒數千<lb/>
赴援而賊已引去夏竦奏洙擅發兵降通判濠州及知<lb/>
渭州鄭戩為陕西四路都總管遣劉滬董士㢘城水洛<lb/>
洙奏罷之時鄭戩已解四路而奏滬等督役如故洙屢<lb/>
召滬等不至遣人代之亦拒命洙乃諭狄青械以下吏<lb/>
戩論奏不已徙洙慶州又徙晉州卒城水洛滬等違洙<lb/>
命猶奪官乃知潞州士㢘詣闕訟之命御史劉湜就鞠<lb/>
無罪乃以假公用錢與部將孫用又以為嘗自貸遂及<lb/>
<pb n="KR2d0004_WYG_015-5b"/>
貶斥天下莫不以為湜文致之也乆之上貰其無罪特<lb/>
賜一子官<lb/>
江休復字鄰幾雍丘人天聖二年登進士第又舉書判<lb/>
㧞萃中選因獻所著書特除集賢校理赴進奏院祠神<lb/>
㑹落職乆之復舊擢修起居注積官刑部郎中卒年五<lb/>
十六休復外簡曠而内行甚飭事孀姑如母强學愽覽<lb/>
為文典雅尢工於詩喜琴奕飲酒不慕聲利著唐鑒十<lb/>
五卷春秋世論三十卷文集三十卷又作神告一篇言<lb/>
<pb n="KR2d0004_WYG_015-6a"/>
皇嗣事以感悟上意又常言昭憲太后家子孫多流落<lb/>
民間者因得盡加收録子懋簡懋相懋迪<lb/>
周堯卿字子餘初名奭今名及字夢人授之也其先汝<lb/>
隂人五世祖曜文唐道州刺史乾寜中劉建峯將馬霸<lb/>
圖割據湖外仕者畱不敢去子孫因家焉既又徙居荆<lb/>
州之南堯卿警悟强記七嵗善賦詩弱冠以學行知名<lb/>
天聖二年登進士第積官至太常博士通判饒州卒年<lb/>
五十三子諭詵諡諷説諲誼有文集二十卷詩春秋説<lb/>
<pb n="KR2d0004_WYG_015-6b"/>
各三十卷堯卿十二䘮父憂戚如成人見母氏則抑情<lb/>
忍哀不欲傷其意母異之謂族人曰是兒愛我如此多<lb/>
知孝養我矣卒能孝飬志如母之言其於昆弟尤篤友<lb/>
愛執母䘮倚廬三年席薪枕塊雖疾病不飲酒食肉或<lb/>
勉之以禮曰禮老病不止酒肉意或不勝䘮耳病且未<lb/>
老忍及此耶葬之先期躬自負土有告之曰古之貧無<lb/>
以葬者或然今子何自苦泫然流涕曰過是雖欲竭力<lb/>
復可得乎既葬慈烏百數銜土集壠上人莫不駭矚以<lb/>
<pb n="KR2d0004_WYG_015-7a"/>
為孝感所致堯卿為人簡重不校有慢已者必厚為禮<lb/>
以媿之居官禄雖薄賙宗族朋友罄而後已所至稱治<lb/>
民有去思嘗知汀州寧化縣提㸃刑獄楊紘入境㣲伺<lb/>
刺史善否有被刑而耘苖者紘就詢其故對曰貧以利<lb/>
故為人直其枉令不可欺而我欺之我又何怨紘至邑<lb/>
不復他察第以所聞薦之慶厯間范仲淹舉經行可為<lb/>
師表未及用而卒堯卿之學不惑傳註問辨思索以通<lb/>
為期其學詩以孔子所謂詩三百一言以蔽之曰思無<lb/>
<pb n="KR2d0004_WYG_015-7b"/>
邪孟子所謂説詩者以意逆志是謂得之考經指歸而<lb/>
見毛鄭之得失曰毛之傳欲簡或寡於義理非一言以<lb/>
蔽之者也箋欲詳或逺於情性非以意逆志者也是可<lb/>
以無去取乎其學春秋曰左氏記之詳得經之所以書<lb/>
者至三代之異同均有所不取曰聖人之意豈二致邪<lb/>
讀荘周孟軻氏之書曰周善言理未至於窮理窮理則<lb/>
好惡不謬於聖人孟軻是已孟善言性未至於盡已之<lb/>
性能盡已之性則能盡物之性而與天地参其惟聖人<lb/>
<pb n="KR2d0004_WYG_015-8a"/>
乎天何言哉性與天道子貢所以不可得而聞也昔宰<lb/>
我子貢善為説辭冉牛閔子顔淵善言德行孔子曰我<lb/>
於辭命則不能也帷不言故曰不能而已盖言生於不<lb/>
足者也其講解議論類皆若是或有以堯卿居䘮比馮<lb/>
元者孫復聞之曰元動息求之於禮其哀思未數數能也<lb/>
堯卿先盡其哀而情不逺於禮其可同日語哉故歐陽<lb/>
修以文表其墓曰若周君者事生盡孝居䘮盡哀而以<lb/>
禮者也禮之失久矣䘮禮尤廢也孔子在魯而魯人不<lb/>
<pb n="KR2d0004_WYG_015-8b"/>
能行三年之䘮其弟子疑以為問則非魯而他國可知<lb/>
也孔子殁其後世又可知也又曰君學長於毛鄭詩左<lb/>
氏春秋修之辭其略見於此<lb/>
孫復字明復晉州人少舉進士不中第退居泰山學春<lb/>
秋著尊王發㣲自石介而下皆師事之年四十未娶李<lb/>
迪以其弟之子妻之慶厯中范仲淹富弼言復有經術<lb/>
宜在朝廷除校書郎國子監直講駕幸大學面賜五品<lb/>
服嘗賜對邇英閣説詩上欲以為侍講而楊安國言其<lb/>
<pb n="KR2d0004_WYG_015-9a"/>
講説多異先儒遂寢累遷至殿中丞卒年六十六賜其<lb/>
家錢十萬復治春秋不取傳註其言簡而易詳明諸侯<lb/>
大夫功罪以考時之盛衰而推見治亂之迹故得經之<lb/>
意為多既病樞密使韓琦始言於上選吏給紙筆命其<lb/>
門人祖無擇即其家得書十有五篇録藏祕閣而特官<lb/>
其子慶厯七年索徐州狂人孔直温家嘗有遺復詩稿<lb/>
坐貶乆之翰林學士趙槩等十餘人言復經為人師始<lb/>
還舊職終不獲遷也<lb/>
<pb n="KR2d0004_WYG_015-9b"/>
石延年字曼卿幽州人其祖始舉族自契丹來卜居南<lb/>
京之宋城延年應進士累舉不中第賜三班奉職耻不<lb/>
就張知白素竒之謂曰母老且擇禄耶延年不得已而就<lb/>
後以右班殿直換太常寺太祝知濟州金郷縣有治效<lb/>
用薦授通判永寜軍徙永静軍除館閣校勘寳元二年<lb/>
遷祕閣校理積官太子中允卒年四十八天章閣待制<lb/>
吳遵路常與延年同使河東料揀民兵及卒遵路為言<lb/>
朝廷特賜其子濟太廟齋郎延年寳元間嘗上書言天<lb/>
<pb n="KR2d0004_WYG_015-10a"/>
下不識戰鬬三十餘年請為二邉備不報及元昊反上<lb/>
思其言故命使河東凡得兵數十萬還賜五品服時邉<lb/>
将遂欲以郷兵捍賊延年笑曰此得吾粗也夫不教之<lb/>
兵勇怯相雜若怯者見敵而動則勇者亦牽而潰矣今<lb/>
雖未暇教募其敢行者則人人皆勝兵也又嘗請募人<lb/>
説唃厮囉及回鶻舉兵攻元昊上亦嘉納之延年喜劇<lb/>
飲頗自放若世務不能攖者然與人論天下事是非曲<lb/>
當善書工於詩有集行於世<lb/>
<pb n="KR2d0004_WYG_015-10b"/>
張唐卿字希元青州人有辭學履行景祐元年登進士<lb/>
甲科通判陕州民母再適人而死及葬其子盗以歸與<lb/>
父同葬有司請論如法唐卿權郡事曰是知有孝不知<lb/>
有法耳釋之而聞於上聞者莫不嘉之以父憂毁瘠嘔血<lb/>
而卒年二十八無子<lb/>
石介字守道兖州人先世農家父丙始仕至太常博士<lb/>
介天聖八年登進士第乆之為國子監直講以杜衍薦<lb/>
改太子中允韓𤦺除直集賢院出通判濮州卒年四十<lb/>
<pb n="KR2d0004_WYG_015-11a"/>
一初介自嘉州軍事判官丁父母憂躬耕徂徠山葬五<lb/>
世之未葬者七十䘮魯人謂之徂徕先生介篤學氣節<lb/>
勁正嘗謂時無不可為不在其位則行其言言見用利<lb/>
天下不必出諸已言不用獲禍至死而不悔故其文章<lb/>
陳古今治亂成敗以指切當世無所諱忌在太學教諸<lb/>
生聞朝廷美政則歌誦之否則刺譏之宰相吕夷簡以<lb/>
疾罷而杜衍代夏竦樞密使范仲淹富弼韓琦樞密副<lb/>
使歐陽修余靖蔡襄為諫官介曰此盛事也歌誦吾職<lb/>
<pb n="KR2d0004_WYG_015-11b"/>
其可已乎乃作慶厯四德詩分别邪正專斥夏竦泰山<lb/>
孫復謂之曰子禍始於此矣其後徐州孔直温有逆謀<lb/>
搜其家得介書而或謂介詐死投契丹矣夏竦請發其<lb/>
棺驗視又有請覊管其子弟乆之始釋歐陽修作詩以<lb/>
悼之<lb/>
胡瑗字翼之泰州人累舉進士不中景祐中求知音者<lb/>
白衣召至京師與李照阮逸定樂除秘書郎范仲淹帥<lb/>
延州辟丹州推官自湖州掌學入為諸王宫教授以疾<lb/>
<pb n="KR2d0004_WYG_015-12a"/>
致仕嘉祐初為太子中允天章閣侍讀復以疾授太常<lb/>
博士致仕卒年六十七子元康朝廷再起瑗以議大樂<lb/>
樂成多變古法其樂制以一黍之廣為分以制尺其律<lb/>
經三分四釐六毫四絲其圍十分三釐九毫二絲其聲<lb/>
比舊樂下半律又鐘磬大小一以黄鍾為率而鐘之狀<lb/>
類鐸既而議者多非之後卒不用瑗通經術教人有法<lb/>
在湖州門生去來常數百人慶厯中興太學有司請下<lb/>
湖州取其規矩為太學法皇祐中起議樂因除國子監<lb/>
<pb n="KR2d0004_WYG_015-12b"/>
直講而従其學者益衆成材而備朝廷噐使葢不可勝<lb/>
計<lb/>
劉顔字子望徐州人大中祥符元年登進士第初知汝<lb/>
州龍興縣坐殺已就執之盗免官遂居鄉里以著書自<lb/>
適従學者常數十百人名聞東州乃採摭兩漢至五代<lb/>
名臣奏對有補于時者為輔弼名對四十卷馮元及錢<lb/>
易滕渉蔡齊為上之且言顔經行淳備乃以補任城縣<lb/>
主簿李廸知兖青二州皆辟為従事卒年五十一子庠<lb/>
<pb n="KR2d0004_WYG_015-13a"/>
所著有儒術通要經濟樞言石介見其文歎曰恨不得<lb/>
在弟子之列<lb/>
王回字深甫福州侯官人嘗舉進士中第補衛真縣主<lb/>
簿議邑事不合移疾自免乆之大臣薦之朝廷授以一<lb/>
邑命下而卒年四十二有集二十卷弟向亦以文學知<lb/>
名善序事亦早卒回孝友質直博學知要與臨川王安<lb/>
石友善安石謂回造次必稽孔子孟軻所為而不為小<lb/>
㢘曲謹以求名於世其學問所得自漢以來列儒林者<lb/>
<pb n="KR2d0004_WYG_015-13b"/>
罕及也<lb/>
劉羲叟字仲叟澤州人舉進士不中第歐陽修使河東<lb/>
薦其學術擢試大理評事留為唐書律厯天文五行志<lb/>
編修官書成授崇文院檢討未謝卒羲叟通經史百家<lb/>
之學國朝典故財賦刑名兵械鍾律皆所究知星厯數<lb/>
術尢得其要嘗以春秋洪範變異休咎著書十數篇斥<lb/>
古人所强合者其占日月星辰無或不驗皇祐五年日<lb/>
蝕心是時朝廷制樂鐘聲太鬱而不發又陕西錢法大<lb/>
<pb n="KR2d0004_WYG_015-14a"/>
弊羲叟曰此所謂害金再興與周景王同占也上將感<lb/>
心腹之疾乎其後月入太㣲曰宫中當有䘮而張貴妃<lb/>
薨至和初四月日蝕客星出於昴曰契丹主且死矣其<lb/>
言無差所著有十三代史志劉氏輯厯春秋災異南北<lb/>
史韶韻目<lb/>
徐復字復之建州人常逰京師舉進士不中第退而學<lb/>
易通流衍卦氣之法自筮無禄故不復進取逰淮浙間<lb/>
數年凡天文地理遁甲占射諸家之説讀之必得其㫖<lb/>
<pb n="KR2d0004_WYG_015-14b"/>
因聴其郷人林鴻範説詩之所以用於樂者忽若有得<lb/>
遂舉噐求樂之本而曉然知律吕㣲妙動作之制時胡<lb/>
瑗作鐘磬大變古法復笑曰聖人寓噐以聲今不先求<lb/>
其聲而更其噐是可用耶卒如其言慶厯初范仲淹過<lb/>
潤州問復以衍卦占之今夷狄無動乎復為占西邉用<lb/>
兵日月無少差其後與郭京同被召賜對問以天時人<lb/>
事復據京房易卦推今年所配年月日時當小過剛失<lb/>
位而不中宜在彊君德仁宗又問明年主何卦復對曰<lb/>
<pb n="KR2d0004_WYG_015-15a"/>
乾卦用事説至九五而止又問前年京師黑風其咎安<lb/>
在對曰其兆在内應豫王之䘮乎明日特除大理評事<lb/>
復固辭乃賜號冲晦處士授其子發校書郎復履尚髙<lb/>
潔徙居杭州十餘年卒年八十京好言兵范仲淹滕宗<lb/>
諒數薦之故與復同召焉<lb/>
髙懌字文悦髙祖季興唐末徙荆南之地子孫因家焉<lb/>
懌少孤養於民十三嵗能属文通經史聞种放隠終南<lb/>
山懌亦築室豹林谷放見而竒之與張蕘許勃號南山<lb/>
<pb n="KR2d0004_WYG_015-15b"/>
三友詔舉沉淪草澤寇凖薦不起景祐中朝廷録國初<lb/>
侯王後懌推其弟忻得一官范雍京兆建學召懌授諸<lb/>
生經従之者數百人康定中杜衍請賜以處士號上特除<lb/>
大理評事固辭上嘉其守改賜安素處士文彦博又薦<lb/>
其經行先嘗賜良田五頃矣至是復賜第一區既又除<lb/>
光祿寺丞懇辭不拜卒年七十一子嗣復有少㣲諸宫<lb/>
集續東臯子兵源掛冠録烟霞志凡數十卷懌喜讀書<lb/>
為文有法而詩清淡有古風論唐以來至宋衣冠氏族<lb/>
<pb n="KR2d0004_WYG_015-16a"/>
人物皆見其本末考之載籍不謬嘗夢白衣持素書目<lb/>
為白鹿洞主因作詩識之二十年晝寢復夢之其夕卒<lb/>
葬白鹿郷<lb/>
林逋字君復杭州人祖克已為錢氏通儒院學士逋少<lb/>
孤嗜學景德中逰江淮歸結廬杭州之孤山真宗聞其<lb/>
名屢賜束帛命州縣嵗時問勞居西湖二十年不入城<lb/>
市卒年六十一臨終有詩云湖上青山對結廬亭前修<lb/>
竹亦蕭疎茂陵他日求遺草猶喜曽無封禪書逋不娶<lb/>
<pb n="KR2d0004_WYG_015-16b"/>
無子教其兄之子宥登進士第逋少常逰臨江軍李諮<lb/>
始舉進士未有知者逋謂人曰此公輔之噐也逋之卒<lb/>
諮時知杭州為制緦麻服與其門人哭而葬之刻臨終<lb/>
一絶納壙中既而仁宗賜諡曰和靖先生仍賜其家帛<lb/>
五十疋米五十石逋善行書喜為詩其語孤峭清淡其<lb/>
稿未嘗自録或曰何不録以傳後世乎逋笑曰吾猶不<lb/>
欲以詩取名于林泉况後世耶<lb/>
代淵字仲顔永康軍人天聖二年登進士第累遷至太<lb/>
<pb n="KR2d0004_WYG_015-17a"/>
常丞知益州田况表其所著周易㫖要二十卷朝廷特<lb/>
授祠部員外郎而卒淵恬於勢利退居青城山二十餘<lb/>
年以著書自適仕進非所樂也慶厯初知制誥王拱辰<lb/>
安撫西川遺書欲起之托疾不往見<lb/>
趙師旦字潛叔單州武城人以叔稹䕃補累官至右贊<lb/>
善大夫知康州<lb/>
曺覲建州人故贈諫議大夫修古之姪修古無子以覲<lb/>
為嗣而䕃以官累遷至太子中舍知封州<lb/>
<pb n="KR2d0004_WYG_015-17b"/>
孔宗旦兖州人為邕州司户恭軍儂智髙潛聚衆溪峒<lb/>
時州有白氣起庭中江水溢宗旦以為兵象度智髙必<lb/>
反以書告知州陳拱不聴皇祐四年遂舉兵宼邕横貴<lb/>
龔封藤梧康端等州賊之未至曹覲以州無兵備遂募敢<lb/>
死士五百人以守城而鄰城已為避賊計遂紿以書曰<lb/>
賊止期得邕貴而已豈肯離巢穴逺來耶慎勿張皇驚<lb/>
擾也覲以為然乃縦所募去而賊至又勸使之走覲叱<lb/>
之曰先諌議以忠義自持吾豈茍生而貽辱先人者耶<lb/>
<pb n="KR2d0004_WYG_015-18a"/>
俾妻子逃匿民間自佩郡印與兵馬監押陳曄率州兵<lb/>
百餘人禦賊力不勝遂為賊所執同郡胥及二卒命人<lb/>
錮守之胥欲與俱亡不可遂授二卒印使懐去不食三<lb/>
日賊諭欲用之覲叱曰犬彘敢爾耶遂遇害投屍水中<lb/>
趙師旦亦嘗先遣人覘賊還報曰諸州長吏皆棄城去<lb/>
矣師旦曰汝亦欲吾去耶乃索得諜者三人斬以徇而<lb/>
賊將及城下因語妻子曰畱此俱死無益也付以郡印<lb/>
令避難山谷間明日賊大至州兵止三百人師旦與兵<lb/>
<pb n="KR2d0004_WYG_015-18b"/>
馬監押馬貴力戰矢盡還坐堂上智髙擁衆入師旦罵<lb/>
曰朝廷負若耶大兵且至戮汝無遺類智髙怒并貴害<lb/>
之始賊既破横州宗旦遣其家属依桂州曰吾有官守<lb/>
不得去無為俱死也及州破宗旦被執賊有用之之意<lb/>
宗旦慢罵不已以及於禍宗旦嘗宦京東頗為監司耳<lb/>
目摧辱士人為衆所惡臨難乃能立節如此祖無擇以<lb/>
其事聞於朝而䘏典頗厚趙師旦之妻生子數日而避<lb/>
賊棄之草中三日猶不死復取而育之曹覲死其妻及<lb/>
<pb n="KR2d0004_WYG_015-19a"/>
幼子聞而死封康二州民為二守立廟嵗時祀之朝廷<lb/>
贈趙師旦光禄卿賜其母長安縣太君冠帔錄其弟師<lb/>
陟為大理寺丞子覲右侍禁従子覿試將作監主簿贈<lb/>
曹覲太常少卿録其弟現為建安縣主簿四子皆賜官<lb/>
長者為太常寺奉禮郎終䘮年未應格諫官唐介言於<lb/>
上特命與差遣仍見闕修古妻陳氏陳乞現三注建州<lb/>
官以便其私慶厯間耿傅叅任福軍事死於好水川其<lb/>
忠義當先録於此而與王珪桑懌同列於武臣間盖欲<lb/>
<pb n="KR2d0004_WYG_015-19b"/>
見其本末也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隆平集卷十五<lb/>
</p>
<p>
</p>
  </div>
</body>
</text>
</TEI>
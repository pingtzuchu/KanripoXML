<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十一</head> <lb/>
    <p>
<pb n="KR2d0004_WYG_011-1a"/>
欽定四庫全書<lb/>
　隆平集卷十一<lb/>
　　　　　　　　　　　　　宋　曽鞏　撰<lb/>
　　樞密<lb/>
夏竦字子喬江州人父承皓太平興國初上平晉策補<lb/>
右侍禁與北敵戰歿於河朔竦以父死事恩授潤州丹<lb/>
陽縣主簿景徳四年舉賢良方正科入等仁宗封慶國<lb/>
公宰臣王旦薦竦才遂命教書資善堂累擢知制誥與<lb/>
<pb n="KR2d0004_WYG_011-1b"/>
妻楊訟左遷天聖中復知制誥遷翰林學士又兼龍圖<lb/>
閣學士五年樞密副使七年叅知政事與宰相吕夷簡<lb/>
不協徙樞密副使明道二年罷為禮部尚書知潁州景<lb/>
祐三年為三司使元昊叛建節知永興軍徙涇州明年<lb/>
兼陜西安撫經略招討等使還判永興軍進宣徽南院<lb/>
使與陳執中共事不協徙鄜州又徙河中府慶厯二年<lb/>
以為樞密使諌官御史皆言竦姦邪在陜西怯於用兵<lb/>
今用之則邊将之志墮矣凡十八疏罷之本鎮言尚不<lb/>
<pb n="KR2d0004_WYG_011-2a"/>
已乃改吏部尚書知亳州明年除資政殿大學士又明<lb/>
年復宣徽南院使河陽三城節度使判并州又明年加<lb/>
使相判大明府又明年召為宰相言者又以為常與宰<lb/>
臣陳執中不恊不可共事乃改樞密使封英國公慶厯<lb/>
八年罷知河南府皇祐九年加侍中明堂恩移鎮武寧<lb/>
徐州大都督府長史改封鄭國公明年以疾求歸卒年<lb/>
六十七贈太師中書令初諡文正考功劉敞以為世謂<lb/>
竦姦邪諡文正未允公議改曰文莊子安期天聖三年<lb/>
<pb n="KR2d0004_WYG_011-2b"/>
竦丁母憂以宰相王欽若素與厚善乃微服至京欽若<lb/>
主之遂復起居西掖所居多部中商販喜離間僚屬以<lb/>
鉤致其事雖待家人亦不以誠故時以姦邪目之慶厯<lb/>
末京師一日無雲而震者五上召翰林學士張方平謂<lb/>
曰夏竦姦邪天變如此宜草詔出之遂有河南之命竦<lb/>
少苦學六經諸史百氏陰陽律厯之書皆博洽亦善為<lb/>
文朝廷大典册屢以屬之大中祥符間叅政丁謂請釃<lb/>
金水河作后土祠三司使林特欲治玉清昭應宫複道<lb/>
<pb n="KR2d0004_WYG_011-3a"/>
𤼵運使李溥欲致海上巨石為三神山於會靈觀池中<lb/>
羣臣争言符瑞竦獨抗疏以為不可其役遂寢知洪州<lb/>
其俗信巫有疾輙屏去親屬飲食衣藥悉聴於神死者<lb/>
甚衆竦索部中得巫一千九百餘家毁其淫祀以聞朝<lb/>
廷詔江淮以南皆嚴禁絶知襄州嵗饑發公廩募富人<lb/>
出粟常全活數萬人賜詔褒諭<lb/>
王徳用字元輔父超趙州人太宗尹京召𨽻幕下即位<lb/>
以𨽻御龍直累以戰功進擢淳化三年遂至河西軍節<lb/>
<pb n="KR2d0004_WYG_011-3b"/>
度使殿前都虞候真宗即位加檢校太傅北敵入寇從<lb/>
幸大名府以傅潛逗撓命超帥鎮州又領真定高陽三<lb/>
路於遂城遇敵斬禆王騎将十五人俘馘二萬計手詔<lb/>
襃之咸平六年副帥王繼忠與契丹戰於望都縣而超<lb/>
不赴援繼忠遂陷敵景徳初上駐蹕澶淵召超赴援又<lb/>
行頗緩敵遂深入㑹通和好止罷三路帥卒於青州年<lb/>
六十二贈侍中子徳用徳基徳恭超為将善部分御下<lb/>
有恩與高瓊同典禁旅常因休沐過營壘軍校不将迎<lb/>
<pb n="KR2d0004_WYG_011-4a"/>
瓊命箠之超曰若縁按習可懲其不肅今不宿戒何名<lb/>
責之人稱其恕至道二年遣将五路伐繼遷超将兵六<lb/>
萬趨援夏州徳用從行為先鋒年纔十七部萬人戰鐵<lb/>
闗斬獲甚衆進師烏白池他将失道敵勢頗鋭超持重<lb/>
不進徳用以精兵五千轉戰三日敵遂却乃領衆要其<lb/>
歸路距夏州五十里先據要害下令曰敢亂行者斬一<lb/>
軍肅然超亦為之按轡繼遷引避之以功授内殿崇班<lb/>
累擢至觀察使明道二年以檢校太保簽書樞密院事<lb/>
<pb n="KR2d0004_WYG_011-4b"/>
是年改樞密副使景祐二年同知樞密院事寳元元年<lb/>
加宣徽南院使二年罷以嘗令知府州折繼遷市馬為<lb/>
王㳂所發初蘇紳言徳用貎類藝祖宅枕乾岡上匿其<lb/>
疏既而孔道輔又以紳之言劾奏之降千牛衛上将軍<lb/>
知隨州慶厯二年復留後加節度使又復宣徽南院使<lb/>
進使相踰年以太子太師致仕復起判鄭州至和元年<lb/>
樞密使同平章事嘉祐元年請老以魯國公為景靈宫<lb/>
使卒年七十八贈太尉中書令諡武恭子咸熙咸融咸<lb/>
<pb n="KR2d0004_WYG_011-5a"/>
度咸英咸康徳用判澶州常迓敵使劉六符六符曰比<lb/>
嵗大熟非仁政所及邪曰明天子在上豐年乃其常矣<lb/>
至和末富弼為相契丹使來命徳用伴射敵使曰天子<lb/>
以公典樞密而用富公為相可謂得人矣上聞之賜徳<lb/>
用御弓一矢五十<lb/>
狄青字漢臣汾州人初為騎御馬小底後𨽻拱聖軍選<lb/>
為散直元昊叛擇青為延州指揮使前後二十五戰中<lb/>
流矢者八常破金湯城略宥州屠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>咩嵗香毛奴尚羅<lb/>
<pb n="KR2d0004_WYG_011-5b"/>
等族燔積聚數萬收族帳二千餘生口五千餘又城橋<lb/>
子谷築招安等堡寨以功遷至澶州刺史累擢加節鉞<lb/>
皇祐四年樞密副使以宣徽南院使宣撫荆湖南北經<lb/>
制廣南東西路盜賊五年平廣源州蠻儂智髙還復樞<lb/>
密副使是年陞樞密使嘉祐元年以言者謂青家數有<lb/>
光怪罷為使相河中尹知陳州髭𤼵疽卒年五十贈中<lb/>
書令諡武襄子諒諮詠諫譓説初韓琦范仲淹經略陜<lb/>
西見青皆器遇之尹洙亦謂青有良将才青慎密寡言<lb/>
<pb n="KR2d0004_WYG_011-6a"/>
其計事必審中機㑹而後發行師正部伍明賞罰雖敵<lb/>
在前士卒無敢後先者故所向必有成功仁宗聞其在<lb/>
陜西數戰勝欲召見問其方略適敵寇平凉止命圖形<lb/>
以進久之方大用而智髙起廣源州破邕及㳂江九州<lb/>
上憂顧左右未有可屬者青上表請行明日賜對且言<lb/>
臣起行伍非戰伐無以報國願得蕃落騎兵數百益以<lb/>
禁卒當羈賊首致闕下上壯其言遂授以将鉞宴垂拱<lb/>
殿遣之先命孫沔余靖為安撫使討賊未克故又用青<lb/>
<pb n="KR2d0004_WYG_011-6b"/>
青至合沔靖三将兵次賓州召廣西路兵馬鈐轄陳曙<lb/>
按其金城驛遇賊不戰之罪及殿直袁用等三十一人<lb/>
悉戮之軍士震恐遂下令止具十日糧明日絶崑崙闗<lb/>
出歸仁鋪先布陣成列而賊以覘者之誤來獨後遂失<lb/>
險乃悉衆逆戰前鋒孫節戰死山下而賊勢方鋭青躬執<lb/>
白旗麾騎兵進縱左右翼出其意外賊衆大潰斬首二<lb/>
千二百級獲偽官五十七人智髙夜縱火焚城而遁詰<lb/>
朝青入按城中獲金帛鉅萬馬牛數千築京觀城之北<lb/>
<pb n="KR2d0004_WYG_011-7a"/>
隅招復俘脅者七千二百使還其家初所獲有衣繢金<lb/>
龍者衆謂為智髙青曰安知非詐寧失智髙朝廷不可<lb/>
誣也後智髙果不死人服其詳慎尹洙以貶死青懐知<lb/>
己常賙恤其家<lb/>
髙若訥字敏之并州人十嵗喪父寓家衛州因居焉天<lb/>
聖二年登進士第累擢天章閣待制權御史中丞慶厯<lb/>
七年樞密副使皇祐元年叅知政事三年樞密使五年<lb/>
罷除觀文殿學士兼翰林侍讀學士同羣牧制置使判<lb/>
<pb n="KR2d0004_WYG_011-7b"/>
都省卒年五十九贈右僕射諡文莊御篆其碑額曰儒<lb/>
賢之碑有文集二十卷子彦輔保衡安石吉甫元規若<lb/>
訥苦學强記古今傳記莫不徧閱於申韓管子之書尤<lb/>
其所好亦習醫書雖國醫相與評論必為所困然拘古<lb/>
方書以升量湯劑多過而用性温平藥治疾少効特以<lb/>
博覽强辨取勝耳皇祐間累詔叅定尺以制鍾律論久<lb/>
不決若訥以漢貨泉度一寸依隋書定尺十五鍾上之<lb/>
初若訥知棣州商河縣縣多窪田舊令或假民工種以<lb/>
<pb n="KR2d0004_WYG_011-8a"/>
治之若訥獨棄而不耕知諌院時范仲淹論吕夷簡過<lb/>
失貶知睦州余靖尹洙亦繼被黜歐陽修移書責若訥<lb/>
阿附宰相而不言若訥忿而繳奏其書修謫夷陵令而<lb/>
若訥遂為時論所鄙權御史中丞宰相賈昌朝與叅知<lb/>
政事吳育數爭事上前明年春旱上詢所以若訥遂引<lb/>
洪範以謂大臣不肅而雨不時若昌朝育因是俱罷若<lb/>
訥即大用公議亦短之惟盜起甘陵議者多欲招降獨<lb/>
若訥言河朔重兵所聚若釋不討後且啓亂為夷狄笑<lb/>
<pb n="KR2d0004_WYG_011-8b"/>
於是始議定人以為當<lb/>
田况字元均其先京兆人後徙居信都石晉之亂祖行<lb/>
周陷北敵景徳初敵復内寇以所略數百人屬其父延<lb/>
昭悉縱之因亦遁歸累官至率府况初舉進士賜同學<lb/>
究出身不就天聖八年登進士第又舉賢良方正科入<lb/>
等累擢知制誥龍圖閣直學士龍圗閣學士翰林學士<lb/>
兩為三司使至和元年樞密副使嘉祐三年樞密使四<lb/>
年以疾免除尚書左丞觀文殿學士以太子少傅致仕<lb/>
<pb n="KR2d0004_WYG_011-9a"/>
卒年五十九贈太子太保無子以弟之子至安為後初<lb/>
况從夏竦辟為陜西經略判官叅都總管諸将悉兵擊<lb/>
賊况極言其不可乃止又言所以給邊者十四事多見<lb/>
聴用在三司約景徳㑹計録以今財賦所入多於景徳<lb/>
而其出又多於所入著為皇祐㑹計録上之冀以悟上<lb/>
庶更立經制使民充實而縣官有餘用焉况之為人寛<lb/>
厚明敏與人若無不可而非義不可干也於天下事小<lb/>
利近功則置而不論所及必朝廷先務而可以利民者<lb/>
<pb n="KR2d0004_WYG_011-9b"/>
有奏議三卷著好名朋黨二論常知成都府自李順王<lb/>
均之亂蜀守皆得便宜從事雖或小罪并其家内徙流<lb/>
離道路失所者頗衆况察其非有甚惡釋之又聴斷之<lb/>
明蜀人以比張詠<lb/>
包拯字希仁廬州人天聖五年登進士第累擢天章閣<lb/>
待制龍圖閣直學士權三司使嘉祐六年遷給事中正<lb/>
三司使數日拜樞密使遷侍郎辭不受七年薨於位年<lb/>
六十四贈禮部尚書諡孝肅子綖初拯以大理評事知<lb/>
<pb n="KR2d0004_WYG_011-10a"/>
建昌縣辭以親年髙改和州管庫而親不欲去鄉里遂<lb/>
解官就養及親亡廬墓側終喪不忍仕久之知揚州天<lb/>
長縣有訴盜割牛舌者拯曰第殺而鬻之俄有告私屠<lb/>
牛拯曰已割其舌矣非私殺也盜色變遂引伏嘗使北<lb/>
敵敵典客曰雄州開便門欲誘納叛人刺候疆事邪拯<lb/>
曰誠欲刺之自有正門何必便門也此豈嘗問涿州門<lb/>
邪敵有沮色為御史言諸道轉運加按察使之名以苛<lb/>
察相尚奏劾官吏更倍於前皆捃摭細故使吏不自安<lb/>
<pb n="KR2d0004_WYG_011-10b"/>
詔為罷之除陜西轉運使既行數日有他路監司對而<lb/>
求章服者上不悦因傳宣中書曰包拯使陜西未嘗自<lb/>
言也可齎三品服賜之及知諌院數論斥大臣請罷一<lb/>
切内降又録唐魏鄭公三疏請置座右及别條七事言<lb/>
明慎聴納辨别朋黨愛惜人才不主先入之説蕩去疑<lb/>
法條責臣下牽録微過其論甚美在陜西奏罷斜谷務<lb/>
造船材木十萬及罷七州河椿竹索數十萬奉使河北<lb/>
言牧馬占邢洺趙三州沃壤萬五千頃悉請以予民從<lb/>
<pb n="KR2d0004_WYG_011-11a"/>
之知瀛州除放一路所負回易公使錢十餘萬仍奏諸<lb/>
州毋得回易公使錢遂為著令開封舊制訟牒令知牌<lb/>
司收之於門外拯知府開門使徑至庭下辨曲直京師<lb/>
大水拯以勢家多置園第惠民河上歲久堙塞遂盡毁<lb/>
去宦者偽増地契歩數悉奏劾之權貴為之斂迹權中<lb/>
執法請立皇嗣陳教養宗室之法責諸路監司聴御史<lb/>
府自舉屬官諫官御史不避二府薦舉兩制得至執政<lb/>
私第減一嵗休暇日皆施行及攻罷張方平三司使而<lb/>
<pb n="KR2d0004_WYG_011-11b"/>
除宋祁拯又屢擊祁在蜀宴飲過度遂除拯三司使翰<lb/>
林學士歐陽修疏拯所奪蹊田之牛罰已重矣又貪其<lb/>
富不亦甚乎拯居家避命者久之在三司和市上供物<lb/>
以革科率之擾其為人不茍合未常偽辭色以悅人平<lb/>
居無私書故人親黨亦皆絶之人多憚其方嚴雖里巷<lb/>
婦人穉子莫不知其名仕至通顯奉已儉約如布衣時<lb/>
少為劉筠所知筠無子為奏其族子為後而請還其所<lb/>
没田廬<lb/>
<pb n="KR2d0004_WYG_011-12a"/>
孫沔字元規越州人天禧三年登進士第累擢天章閣<lb/>
待制龍圖閣直學士樞密直學士皇祐五年樞密副使<lb/>
至和元年罷為資政殿學士知杭州加大學士徙青州<lb/>
又進觀文殿學士移并州諌官御史吳及沈超彈奏沔<lb/>
在杭并不法事移壽州按實如奏責寧國軍節度副使<lb/>
復光禄卿分司南京㑹恩除知濠州以禮部侍郎致仕<lb/>
英宗即位起為資政殿學士知河中府又復觀文殿學<lb/>
士知慶州徙延州卒年七十二沔為吏有才力在言職<lb/>
<pb n="KR2d0004_WYG_011-12b"/>
以直稱知慶州三司所給特支物惡而估直髙軍人有<lb/>
語而優戲及之沔曰妄言揺衆驅出命斬之諸将為請<lb/>
猶杖配嶺南明日散特支羣情帖然自明州徙秦州仁<lb/>
宗勉以邊事對曰秦州不足留聖慮陛下當以南方為<lb/>
憂明日報蔣偕陷賊上謂輔臣曰南事如孫沔所料遂<lb/>
以屬之在杭并淫資貪暴杭州黜配人以百數及徙青<lb/>
州皆竊其文案以行而訴者無以自解慶厯初監司稱<lb/>
寛弛故加轉運司按察之名自是雖将相大臣出守方<lb/>
<pb n="KR2d0004_WYG_011-13a"/>
郡者不免窘辱遂罷去按察稍抑其權而嘗厯要官者<lb/>
輙復輕肆及沔之罷監司皆坐黜未幾真定吕溱復以<lb/>
罪廢而居方面者始不敢慢法守焉<lb/>
　　宣徽使<lb/>
昝居潤字廣川魏郡髙唐人少有氣節常為後唐樞密<lb/>
院小吏景延廣留守西洛補為右職契丹犯闕以兵圍<lb/>
延廣家故吏悉避去特居潤力為全䕶時論多之仕周<lb/>
至宣徽南院使建隆初仍舊職是年除義成軍節度使<lb/>
<pb n="KR2d0004_WYG_011-13b"/>
檢校太尉卒年五十九贈太師<lb/>
張美字𤣥生清河人少為三司小吏周世宗建節鎮寧<lb/>
美掌郡財賦即位累擢左領軍衛大将軍三司使久之<lb/>
除宣徽南院使仍領三司使李筠鎮上黨美度其必叛<lb/>
潛於懐孟多積芻粟建隆初美亦以宣徽使居三司如<lb/>
故李筠叛太祖親征糧運有備美有力焉以功除寧國<lb/>
軍節度使鎮同州五代以来官給錢民間長吏十取其<lb/>
一謂之率分錢美至同州官市木美不受率分錢宋興<lb/>
<pb n="KR2d0004_WYG_011-14a"/>
始革其弊諸郡尚或未悛既而有訴其事者皆坐責而<lb/>
美獨免太宗朝授美環衛官因求致仕卒<lb/>
潘美字仲洵魏郡人少倜儻常謂其里人王密曰漢代<lb/>
将終兇臣肆虐四海有改卜之志大丈夫不於此時立<lb/>
功名取富貴與萬物共盡可惜也仕周至客省使太祖<lb/>
與美素相厚受禪命諭㫖中外陜帥袁彦兇悍上懼其<lb/>
有變詔美監其軍俾圖之美至諭以天命彦遂入朝上<lb/>
言潘美不殺袁彦而彦朝覲成我志矣上親征李重進<lb/>
<pb n="KR2d0004_WYG_011-14b"/>
以美為揚州巡檢録功除團練使湖南既平授美潭州<lb/>
防禦使劉鋹數侵湖湘美擊走之溪峒蠻獠自唐以来<lb/>
為居民患美亦討平開寳三年命美征嶺南以尹崇珂<lb/>
副之由賀州進兵相繼破賊數十萬衆俘斬不可勝計<lb/>
遂擒鋹至闕下又平樂範等所據容韶五州之地嶺表<lb/>
遂安詔與崇珂同知廣州七年冬詔與曹彬率師伐江<lb/>
南江南平九年除宣徽北院使太宗即位改南院太平<lb/>
興國四年親征劉繼元降因命美鎮太原三交西北三<lb/>
<pb n="KR2d0004_WYG_011-15a"/>
百里地號故軍最險阻戎人之咽喉也美帥師襲之虜<lb/>
衆遂遁美安撫至代郡適戎人萬數攻近塞美誓衆衘<lb/>
枚大破之俘獲甚衆雍熙三年詔與曹彬崔彦進傅潛<lb/>
等北伐美獨拔寰朔雲應四州有㫖䕶其民内徙敵復<lb/>
至楊繼業戰歿於陳家谷口詔削三官四年復舊未幾<lb/>
加太師又兼同平章事封韓國公卒年六十七贈中書<lb/>
令諡武惠<lb/>
郭守文字國華太原人父暉戰歿守文方十四嵗哀毁<lb/>
<pb n="KR2d0004_WYG_011-15b"/>
過人周擢為東班副使開寳中從潘美征嶺南又從曹<lb/>
彬拔金陵彬遣䕶李煜赴闕煜無生意守文語之曰國<lb/>
家止希漢武之開疆豈責防風之後至也煜遂釋然守<lb/>
文以戰功累擢至武州團練使雍熙四年除宣徽北院<lb/>
使端拱元年出為鎮州路都帥加南院二年卒年五十<lb/>
五武夫悍卒皆為流涕守文善撫士卒所得俸禄悉以<lb/>
宴犒死之日家無餘資先是諸将邀功生事自岐溝君<lb/>
子館之敗朝廷患之以守文知書而沈毅有謀故自近<lb/>
<pb n="KR2d0004_WYG_011-16a"/>
臣付以邊任上聞其卒深所嗟惜<lb/>
雷有終字道成工部侍郎徳驤之子以父任授官初任<lb/>
兗州莱蕪縣尉𤼵知監劉琪姦贓即代其任遂累加進<lb/>
擢李順之亂為荆湖䕫峽轉運使至廣安軍夜遇賊衆<lb/>
圍既合有終引竒兵從後擊之赴水火死者不可勝計<lb/>
久之除諌議大夫知成都府次簡州寓佛舍度賊之至<lb/>
命左右重閉土人嚴更備初夕間道而去賊果圍寺牆<lb/>
壊止得擊柝者咸平二年王均叛除觀察使復知成都<lb/>
<pb n="KR2d0004_WYG_011-16b"/>
府既至而均偽開城若将遁有終及上官正石普徑馳<lb/>
入賊閉闗伏𤼵僅墜堞而免乃築壘城北焚城樓均始<lb/>
遁石普楊懐忠襲至富順監獲之蜀平遷留後景徳二<lb/>
年擢宣徽北院使卒贈侍中有終險側喜攻人過失有<lb/>
吏幹善撫士卒<lb/>
李用和字審禮章懿皇后之母弟也少困窮劉美得之<lb/>
於民間奏以為三班奉職章懿薨特除禮賓副使累擢<lb/>
節度使殿前副都指揮使以老乞罷軍職除宣徽北院<lb/>
<pb n="KR2d0004_WYG_011-17a"/>
使慶厯五年改南院加使相進檢校太尉兼侍中卒年<lb/>
六十二贈太師中書令追封隴西郡王子珣璋琚𤦺瑛<lb/>
瑊瑋球玘瑋尚福康公主用和起民間以帝舅位将相<lb/>
小心避權勢公使錢正任以上許私用而用和悉以為<lb/>
軍費不入其家<lb/>
郭承祐字天錫開封人娶華王元偁女永定郡主授供<lb/>
奉官累擢至建武軍節度使皇祐元年除宣徽南院使<lb/>
同羣牧制置使出判應天府徙亳州諌官御史劾奏承<lb/>
<pb n="KR2d0004_WYG_011-17b"/>
祐在應天府擅批宣頭留上供糧米及擬翰林所使用<lb/>
器出入狂僭落宣徽使卒年五十九贈太尉諡曰密子<lb/>
士遜士選士逸士逵士達承祐驕侈狡獪所至多興作<lb/>
為煩擾又好言事指切人過失時謂之武諌官判許州<lb/>
蘇舜元為轉運使薦其有将帥才其政如龔黄上謂大<lb/>
臣曰承祐庸人而外臺薦之如此何所取信哉<lb/>
張堯佐字希元河南人温成皇后之從父也天禧三年<lb/>
登進士第累擢天章閣待制權知開封府加龍圖閣待<lb/>
<pb n="KR2d0004_WYG_011-18a"/>
制直學士權三司使遷禮部侍郎正除三司使諌官御<lb/>
史言堯佐主大計諸路困於誅求内帑疲於借助上方<lb/>
祀明堂召問經費如何對曰事已辨矣賜詔褒諭皇祐<lb/>
二年除淮康節度使羣牧制置使宣徽南院使景靈宫<lb/>
使御史中丞王舉正諌官吳奎等彈奏恩寵太過以至<lb/>
留百官班廷議遂罷宣徽及景靈宫使三年復以為宣<lb/>
徽南院使徙天平節制卒年七十二贈太師子吉甫山<lb/>
甫申甫寇甫正甫隠甫師甫元甫儀甫堯佐憑戚里以<lb/>
<pb n="KR2d0004_WYG_011-18b"/>
進無可稱者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隆平集卷十一<lb/>
</p>
<p>
</p>
  </div>
</body>
</text>
</TEI>
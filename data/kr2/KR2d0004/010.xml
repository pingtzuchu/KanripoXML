<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十</head> <lb/>
    <p>
<pb n="KR2d0004_WYG_010-1a"/>
欽定四庫全書<lb/>
　隆平集卷十<lb/>
　　　　　　　　　　　　　宋　曽鞏　撰<lb/>
　　樞宻<lb/>
王繼英開封人少為筆吏趙普罷相常從者去繼英奉<lb/>
事愈謹普復相以補中書省官真宗在襄邸為前導即<lb/>
位擢引進使未幾除宣徽南院使景德二年樞宻使三<lb/>
年薨年六十一贈侍中謚恭懿<lb/>
<pb n="KR2d0004_WYG_010-1b"/>
王顯開封府人少給事晉邸即位補右班殿直未幾數<lb/>
加進擢太平興國八年除宣徽南院使兼樞宻副使淳<lb/>
化二年罷為節度使咸平二年樞宻使三年罷復建節<lb/>
卒年七十六贈中書令子希逸太常博士直史館希範<lb/>
竝遷官<lb/>
韓崇訓字知禮節度使重贇之子以父任為供奉官累<lb/>
擢四方館使樞宻都承旨景德三年簽書樞宻院事求<lb/>
罷除防禦使求致仕以本官分司卒崇訓長厚謙畏未<lb/>
<pb n="KR2d0004_WYG_010-2a"/>
嘗忤物<lb/>
周瑩左領軍衛上將軍景之子少給事晉邸即位補殿<lb/>
直累擢客省使簽書提㸃宣徽樞宻院諸房公事與内<lb/>
臣劉承珪對領其任非舊制也機要事竝令闗決樞臣<lb/>
皆不敢專之咸平初擢瑩宣徽使三年兼知樞宻院事<lb/>
承珪同罷提㸃諸房是後不復置瑩五年罷除節度使<lb/>
高陽闗都帥屢歷藩鎮以畏懦聞卒年六十六贈侍中<lb/>
謚元惠<lb/>
<pb n="KR2d0004_WYG_010-2b"/>
劉昌言字禹謨泉州人淳化四年同知樞宻院事至道<lb/>
元年罷<lb/>
趙鎔淳化四年除宣徽北院使兼知樞密院事至道元<lb/>
年改南院使至道三年罷<lb/>
李惟清至道三年同知樞宻院事是年改御史中丞<lb/>
王嗣宗字希阮汾州人開寳八年登進士第甲科是年<lb/>
初置司冦叅軍即以授嗣宗累擢至御史中丞改耀州<lb/>
觀察使大中祥符七年樞宻副使八年求罷除大同軍<lb/>
<pb n="KR2d0004_WYG_010-3a"/>
節度使知許州又改感德静難二鎮以左屯衛上將軍<lb/>
致仕卒年七十八贈侍中揚楚間有窄家神廟民有疾<lb/>
不服藥而祠之并州有龍王廟郡人敬信邠州靈應公<lb/>
廟傍有羣狐居之民以祈水旱疾病嗣宗為發運使知<lb/>
并汾州毁二廟燻狐穴淫祀遂息嗣宗所至御下嚴峻<lb/>
頗陵慢士人在朝廷力詆大臣嘗厚結王旦之弟求知<lb/>
於旦旦惡其為人不答故於上前屢言中書不法事雖<lb/>
無實上亦優容之平時忿宋白郭贄邢昺七十不請老<lb/>
<pb n="KR2d0004_WYG_010-3b"/>
亦言於上及其晚年疾甚雖求退章一上而已猶欲得<lb/>
郡而朝廷特授以環衛官致仕頗悒悒不自釋為衆所<lb/>
咍<lb/>
馬知節字子元父全義國史有傳全義太祖深念之知<lb/>
節方七歲召見特授供奉官命樞宻進三名御筆寫知<lb/>
節字賜之少感慨自立未冠監彭州兵有老成風景德<lb/>
三年簽書樞宻院事遷副使大中祥符七年罷天禧元<lb/>
年知樞宻院事二年罷以疾除節度觀察留後求外任<lb/>
<pb n="KR2d0004_WYG_010-4a"/>
授知貝州既而上憫其癯瘁止命歸鎮而上黨大名之<lb/>
民争求迎之卒年六十五贈侍中謚正惠知節大中祥<lb/>
符四年嘗加宣徽北院使在樞府頗輕視馮拯王欽若<lb/>
等賦性疎直遇事敢言不少自屈所與游皆時之賢士<lb/>
居常以方畧自任初監兵潭州何承矩為守頗以文雅<lb/>
飾吏治知節慕之故折節讀書雍熙間護博州兵時劉<lb/>
廷讓敗於君子館知節完城繕甲儲積芻粟僚吏皆不<lb/>
悅既而敵果至以有備引去李順之叛詔與王繼興同<lb/>
<pb n="KR2d0004_WYG_010-4b"/>
討賊繼興惡其不附已遣知彭州付以羸兵扞賊賊十<lb/>
萬衆攻城知節力戰適兵至而賊潰時劉景帳下有叛<lb/>
卒三千知節皆戮之知秦州州嘗質羌酋支屬二十餘<lb/>
人踰二紀矣知節曰羌亦人豈不懷歸悉釋之羌懷其<lb/>
德訖終更不犯塞知益州始請以省校代郷户運舟自<lb/>
是蜀人免破産之患在延州戎冦至方上元遂張燈啟<lb/>
闗宴樂累夕敵不測因引去詔𤼵澶魏六州糧輸定武<lb/>
時敵方内冦知節守鎮州曰糧之來資冦也止令於舟<lb/>
<pb n="KR2d0004_WYG_010-5a"/>
車所至收之魯無所得而遁知節所至皆以威愛臨下<lb/>
而事無不濟特疾惡太過不能無怨也<lb/>
周起字萬卿淄州人也母得吉夢而生起咸異之謂必<lb/>
大其門因名之曰起咸平二年登進士第累擢知制誥<lb/>
樞宻直學士天禧元年同知樞宻院事三年改副使與<lb/>
冦準善丁謂用事四年以疾罷起降太常少卿及謂貶<lb/>
始復祕書監禮部侍郎知潁陳汝州卒年五十八贈禮<lb/>
部尚書謚安惠起善真行書弟越亦以能書稱子延荷<lb/>
<pb n="KR2d0004_WYG_010-5b"/>
延讓延夀景德中詔改鼓司為登聞鼓院首以起主判<lb/>
東封還羣臣多獻文章以頌德起獨上書言天下之勢<lb/>
常患恬於安逸而忽於兢慎願無以告成為恃帝嘉納<lb/>
焉起常患貢舉之弊因建議糊名以革之至今為著令<lb/>
初置糾察司起居其職言止閱文案慮不能盡情請已<lb/>
決而事枉及拷掠非理竝聴訴於本司從之權知開封<lb/>
聴斷明審廷無留事以真宗判南衙聴事之所為繼照<lb/>
堂自是無敢居者仁宗初降誕起方奏事真宗謂曰知<lb/>
<pb n="KR2d0004_WYG_010-6a"/>
朕有喜乎起曰臣不知上曰朕始生子即入禁中懷出<lb/>
金錢賜起起性樂易喜飲酒在樞府常與同列飲曹瑋<lb/>
家多出者獨冦準與起夜漏止纔歸翌日引罪伏謝真<lb/>
宗笑曰天下無事大臣和樂何過之有起前後奏事及<lb/>
對上所問隨焚草外無知其言者家藏書至萬餘卷<lb/>
曹利用字用之趙州人少慷慨有志節讀書畧通大意<lb/>
父諫明經及第至右補闕換崇儀使利用以父遺恩補<lb/>
殿前承旨轉右班殿直選鄜延路走馬承受景德初駕<lb/>
<pb n="KR2d0004_WYG_010-6b"/>
幸澶淵契丹來議通和利用適奏事行在樞宻院選以<lb/>
使敵既講好擢東上閤門使忠州刺史仍賜第一區四<lb/>
年宜州軍校陳進反命利用為廣南安撫使賊平遷引<lb/>
進使大中祥符七年樞宻副使加宣徽北院使天禧元<lb/>
年同知院二年知院事三年樞宻使四年加同平章事<lb/>
乾興元年加左僕射兼侍中充武寧軍節度使天聖三<lb/>
年加司空五年封鄆國公明年改保平節制又明年趙<lb/>
人告其從子汭逆謀遂罷以本官兼侍中判鄧州及汭<lb/>
<pb n="KR2d0004_WYG_010-7a"/>
誅改上將軍知隨州又坐私貸景靈宫公用錢貶節度<lb/>
副使房州安置至襄州内臣楊懷敏逼使自縊以暴疾<lb/>
卒聞年五十九利用狃奉使之勞驟居大任遂自驕肆<lb/>
奏事簾前頗不祇肅多裁抑貴戚宦官而親舊或乘間<lb/>
獲進故不免禍既死人或以為寃子沔淵泳初樞宻既<lb/>
以利用名聞真宗令召問以觀其志明日王繼英奏利<lb/>
用言得將君命雖死不避即授閤門祇候假崇儀副使<lb/>
奉書以行真宗曰彼如貪歲賂亦細事爾或求闗南當<lb/>
<pb n="KR2d0004_WYG_010-7b"/>
以理絶之對曰若有妄求臣不敢生還上壯其言及見<lb/>
戎母横板車軛布器皿與利用共飲食果首及闗南利<lb/>
用曰若歲求金帛以助軍費猶恐大臣議或不同割地<lb/>
之議死不敢聞其政事舍人高正始曰舉國而來不為<lb/>
闗南止得金帛誠媿見國人利用曰若爾則兩國之兵<lb/>
未有休時矣敵度不可屈遂決通好之議而與報使韓<lb/>
杞同至復致書幣以往許其和好自是河朔罷兵利用<lb/>
與有力焉其後宰相李迪面斥丁謂姦邪利用馮拯皆<lb/>
<pb n="KR2d0004_WYG_010-8a"/>
有朋黨利用曰以片文遇主臣不如迪損軀入不測之<lb/>
敵迪不逮臣也及王曽作首相利用争班曾為首班利<lb/>
用有不平之意皆其驕盈自伐故耳<lb/>
姜遵字從式淄州人咸平二年登進士第累擢至諌議<lb/>
大夫天聖六年樞宻副使八年薨於位年六十八贈吏<lb/>
部侍郎子延齡餘慶初遵為御史言青州大姓麻士瑤<lb/>
不法事詔實案誅之其為吏尚嚴而知永興軍太后詔<lb/>
營浮圖遵毁漢唐以來碑碣代磚甓躬督成之因獲進<lb/>
<pb n="KR2d0004_WYG_010-8b"/>
用<lb/>
王晦叔河南人隋王績之後名同英宗御諱故以字稱<lb/>
淳化三年登進士咸平中賢良方正入等累擢龍圖閣<lb/>
待制樞宻直學士給事中太子賓客妻父冦準得罪落<lb/>
職知汝州乾興元年貶郢州團練副使天聖四年復給<lb/>
事中遷工部侍郎御史中丞兼理檢使理檢置使自晦<lb/>
叔始也七年叅知政事明道元年以疾免除資政殿學<lb/>
士知陜州河陽二年樞密使景祐元年加平章事薨於<lb/>
<pb n="KR2d0004_WYG_010-9a"/>
位年七十二贈太保中書令謚文康子益恭益柔初玉<lb/>
清昭應宫災守衛者皆繫御史獄值議修復晦叔上言<lb/>
昔桓宫災桓僖親盡當毁者也漢高廟及高園便殿災<lb/>
董仲舒以為高廟不當居陵旁故災玉清昭應宫非應<lb/>
經義宜思災變之來上與太后悟遂薄守衛者責而罷<lb/>
修宫晦叔方嚴簡重有大臣體雖通顯而儉約如貧時<lb/>
知益州蜀人比之張詠有前張後王之譽有文集四十<lb/>
卷周書竒訓十二卷唐書備問二卷莊列指歸四篇羣<lb/>
<pb n="KR2d0004_WYG_010-9b"/>
牧故事六卷藏於家<lb/>
趙稹字表微宣城人端拱二年登進士第累擢諌議大<lb/>
夫集賢院學士知益州坐市錦寛縱落職久之復舊俄<lb/>
遷樞宻直學士章獻太后臨朝既久劉美有婢出入禁<lb/>
中稹厚結之天聖八年樞宻副使明道二年罷為尚書<lb/>
左丞遷禮部尚書以太子少傅致仕卒年七十六贈太<lb/>
子太保謚僖質子士賓稹少好學嘗為益州路轉運使<lb/>
有平寃獄之稱<lb/>
<pb n="KR2d0004_WYG_010-10a"/>
李諮字仲詢唐宗室峘之後峘貶死袁州子孫因家焉<lb/>
後徙居臨江軍景德二年登進士第累擢知制誥翰林<lb/>
學士權三司使請郡以樞密直學士知洪州坐三司變<lb/>
茶法落職久之復舊職仍權三司使景祐二年知樞宻<lb/>
院事三年薨於位年五十五贈右僕射謚憲成有文集<lb/>
二十卷無子以族子演為後諮幼而父出其母日夕涕<lb/>
泣求母還以至絶葷茹郷里稱其孝天聖初在三司言<lb/>
天下賦入有常而用度日益願一切裁節之詔校一歲<lb/>
<pb n="KR2d0004_WYG_010-10b"/>
經費減宂長者十之三又以商人入粟邊鄙算茶與犀<lb/>
象為虚實三估坐耗官帑請以實錢叅紐初商人有厚<lb/>
利諮革之怨謗滋起而議者是非復不一遂奪職在樞<lb/>
府𣙜茶之法寖壞乃詔諮與蔡齊更議之諮以變法嘗<lb/>
獲罪固辭不許於是復用所變法而官無濫費矣知永<lb/>
興恃䕃犯法者悉杖之境内肅然諮性明達周知世務<lb/>
處劇閒暇居大任務抑僥倖號為稱職三班使臣舊七<lb/>
年磨勘李迪奏減二年諮請自詔下經七年磨勘後方<lb/>
<pb n="KR2d0004_WYG_010-11a"/>
用新制事雖均頗為衆怨<lb/>
王愽文字仲明曹州人十六善屬文應舉開封以回文<lb/>
詩百篇投試卷塲屋中謂之王回文知廬州劉蒙叟薦<lb/>
召試舍人院除夀州安豐主簿又以知制誥陳堯咨薦<lb/>
召試中書賜進士出身累擢至龍圖閣待制進龍圖閣<lb/>
直學士樞宻直學士龍圖閣學士兩權三司使寳元元<lb/>
年同知樞宻院事二十六日而薨年七十贈吏部侍郎<lb/>
子因畧疇畤天禧四年詔博文按朱能王先偽乾祐天<lb/>
<pb n="KR2d0004_WYG_010-11b"/>
書事連逮者衆惟治首惡脅從者請皆得減死論其後<lb/>
章獻太后怒曹利用而博文與内侍羅崇勲鞠曹汭獄<lb/>
於真定府汭伏誅議者或謂博文致之㳂邊軍民逃入<lb/>
蕃部擒致者有錦袍銀帶茶綵之賞間有自歸而為蕃<lb/>
部所得亦不能免法皆處斬博文遣習事者持信紙密<lb/>
招之至則驗而貸其罪減誅死者甚衆詔加褒諭仍推<lb/>
行其法於諸邊郡<lb/>
王疇字景彞以父任將作監主簿天聖八年登進士第<lb/>
<pb n="KR2d0004_WYG_010-12a"/>
累擢知制誥御史中丞翰林學士治平元年樞密副使<lb/>
至二年二月共五十五日而薨年五十九謚忠簡嘉祐<lb/>
末英宗疾稍愈未出疇請以時御朝又請謁祠廟㑹宰<lb/>
執亦請上從之遂聽政焉未幾大用知制誥錢公輔言<lb/>
疇資望輕淺在臺素餐上用疇而出公輔焉疇容服莊<lb/>
潔坐立嶷然吏治審宻文辭嚴麗任中執法屢言事亦<lb/>
或見用其時多有顧望者至和初為開封府判官宦者<lb/>
李允良疑人毒死其叔父訴請發棺驗視疇獨曰驗而<lb/>
<pb n="KR2d0004_WYG_010-12b"/>
無實是無故暴人屍此安知非允良有姦既而窮治果<lb/>
引伏與叔家有怨<lb/>
范雍字伯純初名犯聖祖諱故改今名世居河東曾祖<lb/>
仁恕從孟知祥入蜀為偽相祖龜從隨孟昶歸朝為環<lb/>
衛官父德隆仕至供奉官𦵏河南因家焉咸平初登進<lb/>
士第天聖朝累擢至龍圖閣待制進直學士權三司使<lb/>
天聖六年樞宻副使明道二年罷除資政殿學士改振<lb/>
武軍節度使知延州劉平石元孫戰陷賊降户部侍郎<lb/>
<pb n="KR2d0004_WYG_010-13a"/>
知安州歲餘復吏部侍郎遷左丞加大學士進禮部尚<lb/>
書卒年六十八贈太子太師謚忠憲于宗傑宗師宗賢<lb/>
兩河宿兵大賈轉粟塞下獲利甚厚雍為河北轉運使<lb/>
移它郡緡錢市糴於德棣間運以贍邊頗減横費知永<lb/>
興完城浚池言者以為驚擾詔止其役雍匿詔而趣成<lb/>
之明年葛懷敏敗於定川邠岐間皆恐惟永興人心帖<lb/>
然玉清昭應宫災雍在樞密府太后曰先帝力建此宫<lb/>
一夕幾盡惟幸存三小殿子雍對曰先朝竭天下之力<lb/>
<pb n="KR2d0004_WYG_010-13b"/>
而作之今火出非意豈非天之譴告乎如又將葺之民<lb/>
不堪命矣后悟有詔勿葺雍所至治尚恕好謀鮮成惟<lb/>
薦士多至公卿<lb/>
張耆字元弼開封人年十一給事真宗藩邸及即位授<lb/>
西頭供奉官累擢至節度使大中祥符九年除宣徽南<lb/>
院使兼樞宻副使天禧元年罷天聖三年自淮南節度<lb/>
使加同平章事充樞宻使初名旻七年改鎮山南東道<lb/>
賜名曰耆明道元年進右僕射兼侍中河中尹累封至<lb/>
<pb n="KR2d0004_WYG_010-14a"/>
徐國公以太子太師致仕卒年七十五贈太師兼侍中<lb/>
謚榮僖有子二十三惟一忠一抱一守一如一禮一得<lb/>
一繼一希一歸一昭一純一奉一正一志一平一利一<lb/>
元一本一舉一誠一宗一可一女三十一人其為人有<lb/>
智數真宗嘗使讀論語左氏春秋又賜以宸戒二十條<lb/>
及聖政紀册府元龜故通知傳記至於星<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>術數之學<lb/>
無不博習其言邊事或象緯變見多中章獻太后在夀<lb/>
邸時嘗出寓其家故臨朝最所優異賜第省西七百楹<lb/>
<pb n="KR2d0004_WYG_010-14b"/>
後言者以樓下瞰郊社乃毁之前後賜予不貲欲其財<lb/>
之不出故為曲欄積百貨與羣婢質易其有疾者親診<lb/>
視收其藥直御諸子嚴日一見之即出外舍所得供饋<lb/>
僚屬頗厚自咸平以後屢有戰功為殿帥時盛興宫室<lb/>
人皆争奉符瑞丁謂王欽若等主其事無敢議者耆獨<lb/>
毅然謂朝廷不足以承天意物論多之<lb/>
張觀字思政絳州人大中祥符七年中服勤詞學科擢<lb/>
高第初名正觀御去正字釋褐將作監丞通判解州累<lb/>
<pb n="KR2d0004_WYG_010-15a"/>
擢知制誥翰林學士權御史中丞寳元元年同知樞宻<lb/>
院事康定元年罷為資政殿學士又除御史中丞以父<lb/>
高年請便郡進觀文殿學士知許州遷尚書左丞丁父<lb/>
憂哀毁過甚既練而卒年六十六贈吏部尚書謚文孝<lb/>
子仲莊仲和仲成京東路舊止通安邑鹽而瀕海禁私<lb/>
煮觀知鄆州兼京東西路安撫使請弛其禁歲免黥配<lb/>
者不可勝計其為人寛厚長者而吏事非其所長知開<lb/>
封府問犯夜者有見人否人皆哂之平生未嘗草書因<lb/>
<pb n="KR2d0004_WYG_010-15b"/>
自為詩曰保心如止水為行見真書性至孝為祕書郎<lb/>
而父居業猶為幕職官請以官回授其父真宗嘉其請<lb/>
擢居業京官官至太府卿太宗嘗以飛白清字賜觀旌<lb/>
其潔白任中執法薦文彦博為御史文彦博致位宰相<lb/>
焉<lb/>
　<lb/>
　<lb/>
　隆平集卷十<lb/>
</p>
<p>
</p>
  </div>
</body>
</text>
</TEI>
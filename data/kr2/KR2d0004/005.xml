<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷五</head> <lb/>
    <p>
<pb n="KR2d0004_WYG_005-1a"/>
欽定四庫全書<lb/>
　隆平集卷五<lb/>
　　　　　　　　　　　　　　宋　曽鞏　撰<lb/>
　　宰臣<lb/>
王曾字孝先青州益都人咸平中登進士甲科所試有物<lb/>
混成賦天下以為賦格累擢知制誥翰林學士大中祥符<lb/>
九年叅知政事時王欽若方挟祥瑞迎合人主意隂排異<lb/>
已者以細故罷曾政事天禧中復叅知政事兼太子賓客仁<lb/>
<pb n="KR2d0004_WYG_005-1b"/>
宗即位以為宰相忤太后意罷知青州景祐二年復相封沂<lb/>
國公與吕夷簡議論不協求退出判鄆州加資政殿大學士<lb/>
卒年六十贈侍中諡文正有文集五十卷子緯㓜以姪繹為<lb/>
後景祐初契丹始修好所致書以南北朝冠國號之上曾時<lb/>
直史館言春秋外夷狄爵不過子今與抗非外夷狄之意上<lb/>
嘉之天書降詔作玉清昭應宫廷臣莫有言者曾陳五害以<lb/>
諌在翰林一日上晩坐承明殿召對命謁者諭之曰思卿甚<lb/>
故不及御朝服為上所敬如此知審刑院初違制之法無<lb/>
<pb n="KR2d0004_WYG_005-2a"/>
故失率坐徒二年曾請分故失非親被制書者止以失<lb/>
論上不悦曰如是無復有違制者曾曰如陛下言亦無<lb/>
復有失者矣自是違制遂分故失天禧初知應天府民<lb/>
訛言有妖若飛㡌搏人自京以南皆驚恐曽夜開里門<lb/>
捕倡言者民乃定真宗晏駕丁謂欲皇太后對近臣決<lb/>
政事皇帝獨朔望見羣臣庶務悉令入内押班雷允恭<lb/>
畫可於禁中曾曰兩宫異處柄歸宦者禍端兆矣乃奏<lb/>
請如東漢舊制太后坐右垂簾同聽政焉真宗不豫有<lb/>
<pb n="KR2d0004_WYG_005-2b"/>
引漢唐事諷太后稱制者曾密語后戚錢惟演曰今太<lb/>
子決政資善堂天下固已屬望可異議耶惟演悟不敢<lb/>
異議丁謂坐雷允恭改皇堂事叅知政事任中正言於<lb/>
上曰謂被先帝顧託請如律議功曾曰謂不忠無足議<lb/>
者於是謂貶崖州中正而下十數人隨亦廢黜是時中<lb/>
外洶洶曾正色立朝姦邪憚焉前後輔政十年處天下<lb/>
事審而中理性儉素居家人不見其喜愠之色入朝盛<lb/>
服進止如有尺寸士大夫服其清修莫敢于以私者與<lb/>
<pb n="KR2d0004_WYG_005-3a"/>
王旦同諡世皆謂之賢相<lb/>
李廸字復吉濮州人少從桞開學為古文開謂門人張<lb/>
景髙弁曰此公輔器也景徳二年登進士甲科累擢知<lb/>
制誥翰林學士天禧元年叅知政事東宫建兼太子賓<lb/>
客寇準罷相上欲用之廸固辭一日對資福殿皇太子<lb/>
出拜上前曰蒙以賔客為宰相上顧廸曰復何辭耶先<lb/>
丁謂拜相而以丁謂為昭文館大學士位廸上帝不豫<lb/>
令皇太子總軍國事丁謂獨請皇太后止決常務他皆<lb/>
<pb n="KR2d0004_WYG_005-3b"/>
聽㫖廸爭不勝謂益擅權至除吏不以聞廸語同列曰<lb/>
廸起布衣至宰相能取容徇權臣耶時詔二府並進秩<lb/>
兼東宫官乃遷廸中書侍郎兼尚書左丞故事宰相無<lb/>
作左丞者謂欲以抑廸也又欲進所善林特樞密副使<lb/>
兼賓客廸執不可因於待漏所大詬之至上前斥謂擅<lb/>
權不法事且言寇準無罪不當黜因格前制不下出謂<lb/>
知河南府廸鄆州謂入謝自陳無罪復留及仁宗即位<lb/>
貶廸衡州團練使謂使人逼之至自裁不死謂竄廸稍<lb/>
<pb n="KR2d0004_WYG_005-4a"/>
復及章獻皇后崩乃再相景佑二年范諷以罪貶廸坐<lb/>
諷姻家出知亳州久之除翰林侍讀學士畱京師奏吕<lb/>
夷簡結荆王元儼為除門僧恵清守闕鑒義鞠之乃廸<lb/>
在中書時補降太常卿知密州久之復資政殿大學士<lb/>
知兗州元昊反乃上章請臨邊除節制判天雄軍康定<lb/>
元年請老以太子太傅致仕卒年七十七贈司空諡文<lb/>
定賜御篆碑額曰遺直之碑子東之徽之輔之初廸在<lb/>
翰林時薦饑三司調用不給上召廸問廸對曰祖宗置<lb/>
<pb n="KR2d0004_WYG_005-4b"/>
内藏庫欲攻取西北且備凶年今邊無他費以佐國用<lb/>
則民不加賦上為大發内庫金繒賜三司知秦州曹瑋<lb/>
數言唃厮羅欲内寇請益兵不遣乃求罷上問誰可代<lb/>
之廸曰非瑋莫能制也陛下重𤼵兵得非將上玉皇聖<lb/>
號耶上因問陜西兵數對曰臣向在本道以方寸小䇿<lb/>
記兵及糧以備調發今猶置佩囊中上令探取之目小<lb/>
黄門取紙札廸悉上合存留及調塞下數上曰不意頗<lb/>
牧復在吾禁中矣未㡬唃厮羅寇邊復召問對曰瑋必<lb/>
<pb n="KR2d0004_WYG_005-5a"/>
克後數日捷報至上曰卿何料之審也曰彼舉兵逺來<lb/>
此堅壁待之是以知其必勝爾垂簾日廸知河南許朝<lb/>
見章獻太后謂廸曰卿不欲吾與國事吾今保養天子<lb/>
至此何如廸曰不知太后有聖徳也后喜<lb/>
張知白字用晦滄州人端拱二年登進士第累遷龍圖<lb/>
閣待制御史中丞大中祥符九年叅知政事天禧二年<lb/>
罷為侍讀學士知大名府真宗賦詩餞之仁宗即位召<lb/>
為樞密副使天聖三年拜相六年薨於位贈太傅中書<lb/>
<pb n="KR2d0004_WYG_005-5b"/>
令諡文節無子景徳初周伯星見百官稱賀知白獨以<lb/>
為人君當修徳以應天星之見伏何所繫焉因極陳治<lb/>
道之要又以朝廷重内官輕外官引唐李嶠議請選臺<lb/>
閣分典藩郡仍自請補外真宗以知白居侍從不許及<lb/>
固請乃以知青州初知白叅知政事為宰相王欽若所<lb/>
排及知南京欽若謫分司南京衆謂必報之而知白待<lb/>
之加厚其在相位清約如寒士慎重名器人服其公<lb/>
吕夷簡字坦夫夀州人曾祖夢竒後唐為工部侍郎咸<lb/>
<pb n="KR2d0004_WYG_005-6a"/>
平三年夷簡登進士第累擢知制誥龍圖閣直學士仁<lb/>
宗即位除叅知政事天聖六年拜相明道二年罷是年<lb/>
復相景佑二年封申國公四年罷以使相判許州徙天<lb/>
雄軍未㡬復相慶厯元年進封許國公判樞密院以判<lb/>
院太重改兼樞密使二年以病特進司空平章軍國重<lb/>
事上憂之翦髭賜以療其疾夷簡薦富弼等數人可太<lb/>
用因再辭位進司徒固請老以太尉致仕卒年六十六<lb/>
贈太師中書令諡文靖賜御篆碑額曰懷忠之碑子公<lb/>
<pb n="KR2d0004_WYG_005-6b"/>
綽公餗公弼公著公孺始王旦甞謂王曾曰夷簡器識<lb/>
逺大君其善交之後果與曾並相夷簡通判貝州按河<lb/>
北水災請除田器之算以重本因詔天下農器皆除算<lb/>
寇準知永興軍擿巨姦徙湖南過關有上變事者夷簡<lb/>
曰此必有使之者宜勿問益徙之逺方上從之權知開<lb/>
封與魯宗道同按雷允恭徙皇堂事真宗既祔廟太后<lb/>
欲神主復日悉陳其平生服玩夷簡曰太后奉遺以保<lb/>
嗣君非逺姦進忠愛民欽天未足為報也故事輔臣因<lb/>
<pb n="KR2d0004_WYG_005-7a"/>
郊恩遷官夷簡與同列豫辭之遂著為式章懿太后上<lb/>
仙夷簡因奏事簾前曰聞夜中有宫嬪亡者太后即起<lb/>
有頃獨出謂夷簡曰卿何間我母子也夷簡曰太后他<lb/>
日不欲保全劉氏乎太后悟乃發喪成服備禮葬之大<lb/>
内災宫門晨未闢輔臣請對上御拱辰門樓百官拜樓<lb/>
下夷簡獨不拜上遣問其故曰宫庭有變願一見上上<lb/>
為舉簾見之章獻皇后崩夷簡手疏請正朝綱塞邪徑<lb/>
禁貨賂辨佞壬絶女謁䟱近習罷力役節冗費既又立<lb/>
<pb n="KR2d0004_WYG_005-7b"/>
州郡學校授宗室環衞官建睦親宅増教授官置大宗<lb/>
正以總之郭后廢上欲立民間女陳氏為后夷簡力止<lb/>
之慶厯初契丹兵壓境夷簡請都大名示親征之意<lb/>
曰此囊瓦城郢計也於是建北京天聖初太后臨朝内<lb/>
外無間言夷簡之力為多議者以其再相增契丹嵗賜<lb/>
授宗室環衞官非計之得也<lb/>
張士遜字順之光化軍人生百日始能啼淳化中登進<lb/>
士第屢従外補當貢舉初用糊名法士遜試諸科為廵<lb/>
<pb n="KR2d0004_WYG_005-8a"/>
捕白主司有親戚在進士中願引避不聽因自言真宗<lb/>
是之遂詔自今舉人與試官有親嫌者皆移試别頭後<lb/>
中書擬進江南轉運使闕帝自除士遜大中祥符初詔<lb/>
天下州郡置天慶觀士遜請因諸舊觀以省營造詔如<lb/>
其請久之選為夀春郡王友及儲宫建遷諌議大夫兼<lb/>
右庶子又遷賓客天禧五年樞密副使天聖六年拜相<lb/>
明年罷明道元年復相次年罷寶元元年復相封郢國<lb/>
公七上章請老進鄧國公優拜太傅致仕以宰相謝事<lb/>
<pb n="KR2d0004_WYG_005-8b"/>
前此所未有也就第十年方卒年八十六贈太師中書<lb/>
令諡文懿賜御篆神道碑額曰舊徳之碑上欲臨奠左<lb/>
右言其日庚戌本命也上曰朕以師臣夫復何避士遜<lb/>
七歳喪母養於其姑姑亡徒跣扶柩特追封南安郡太<lb/>
君陳堯佐罷參知政事有挾怨上言堯佐欲反復有誣<lb/>
諌官隂附宗室者士遜置二奏上前且言憸言動搖朝<lb/>
廷若一開姦萌則臣亦不能自保矣上悟置告者於法<lb/>
誣諫官事亦寢在相位曹利用慿寵自恣而不能正時<lb/>
<pb n="KR2d0004_WYG_005-9a"/>
誚以為和鼔惡程琳叅知政事多異議孔道輔御史中<lb/>
丞不附已欲併逐之鄭戩發琳市第事士遜諷道輔使<lb/>
營釋之道輔不知其賣已遂言於上上疑以朋黨琳及<lb/>
道輔俱被黜道輔憤惋而死楊偕甞彈士遜納女口於<lb/>
宫中事所著春坊弊箒等十集子友直友偁友正<lb/>
王隨字子正河南人咸平五年登進士第累擢知制誥<lb/>
仁宗為皇太子選任右庶子坐假周懐政白金落知制<lb/>
誥改給事中知杭州乾興初復降為秘書少監知通州<lb/>
<pb n="KR2d0004_WYG_005-9b"/>
久之復給事中遷龍圖閣直學士知戎州戎人多畜逃<lb/>
卒或忤意則執以求賞故坐法衆隨至下令能自歸者<lb/>
免仍隸舊籍多所全活擢御史中丞明道二年叅知政事<lb/>
景佑二年知樞密院事四年與陳堯佐動輒忿爭無大<lb/>
臣體以災異援東漢䇿免例同請罷除節制判河陽卒<lb/>
年六十七贈中書令諡章恵子鑑錯錡初隨除京西轉<lb/>
運使言父母在洛中乃所部真宗賜詩及羊酒束帶帛<lb/>
使過家為夀時人榮之在西掖不善為制命故出知應<lb/>
<pb n="KR2d0004_WYG_005-10a"/>
天府外若方嚴而所治常失於寛善佛慕唐裴休為人<lb/>
仍學其書世謂弗逮也<lb/>
陳堯佐字希元閬州人父省華國史有傳兄堯叟字唐<lb/>
夫端拱二年登進士甲科太宗常詢其父省華猶在常<lb/>
調遂召用之明年父子同日賜緋堯叟累擢樞密直學<lb/>
士咸平四年同知樞密院事丁父憂起復景徳元年改<lb/>
簽書三年知院事大中祥符五年加平章事樞密使兼<lb/>
羣牧使七年罷八年復舊官職九年以疾出為右僕射<lb/>
<pb n="KR2d0004_WYG_005-10b"/>
知河陽疾甚求還至京卒年五十七贈侍中諡文忠有<lb/>
文集三十卷堯叟有材畧多智術久典樞密軍馬之籍<lb/>
皆能記之究心羣牧馬政多立條約公私以為便常為<lb/>
廣西轉運使其俗有疾不服藥唯禱神堯叟以集驗方<lb/>
刻石桂州驛舎是後始有服藥者嶺外少林木井泉堯<lb/>
叟為植木道旁鑿井置停舎至今為利性儉素事親至<lb/>
孝母馮性嚴堯叟未甞忤其意<lb/>
堯佐端拱元年登進士第累擢知制誥翰林學士天聖<lb/>
<pb n="KR2d0004_WYG_005-11a"/>
七年樞密副使改叅知政事明道二年罷景佑四年與<lb/>
王隨同相次年諌官論政事錯謬以宰相非其人遂與<lb/>
王隨同請罷竝除使相堯佐判定州康定元年以太子<lb/>
太師致仕居鄭州四年卒贈司空兼侍中諡文恵後事<lb/>
皆豫備自誌其墓曰有宋潁川生堯佐字希元號知餘<lb/>
子夀年八十二不為天官一品不為賤使相納禄不為<lb/>
辱三者粗可歸息於父母棲神之域矣有文集三十卷<lb/>
又有朝陽編野廬編遣興䇿愚丘集子述古求古學古<lb/>
<pb n="KR2d0004_WYG_005-11b"/>
道古博古修古履古游古襲古象古初堯佐為開封府<lb/>
推官以言事貶通判潮州潮俗鄙陋始至為修宣聖廟<lb/>
作韓吏部祠堂人始知學有張氏子年十六為其母浣<lb/>
衣惡溪為鱷魚所噬堯佐慕韓吏部投文惡溪因捕獲<lb/>
以文戮之於市為兩浙轉運副使杭州江堤舊以竹籠<lb/>
石潮濤所嚙未㡬輒壊堯佐議實薪土以易之或言其<lb/>
不可而丁謂執政遂徙堯佐京西其後堤久不成遂用<lb/>
薪土知滑州河決捲埽不能定堯佐乃鑿木如編齒置<lb/>
<pb n="KR2d0004_WYG_005-12a"/>
於湍流隨水而下謂之木龍遂殺水勢而堤又䕶以長<lb/>
堤郡人謂之陳公堤在樞府日太常博士陳詁知祥符<lb/>
縣以法繩吏吏悉遁去章獻太后怒事下樞密院詁連<lb/>
姻宰相吕夷簡有欲因詁中傷夷簡者堯佐以為罪詁<lb/>
則姦人得計而能吏沮矣詁遂獲免堯佐工為二韻詩<lb/>
人多傳之性儉約不事浮侈當未第時同父省華及伯<lb/>
季訪華山陳摶摶謂之曰三子皆將相然中子伯季所<lb/>
不逮也卒如其言<lb/>
<pb n="KR2d0004_WYG_005-12b"/>
弟堯咨字嘉謨咸平三年登進士甲科累擢知制誥景<lb/>
徳三年殿試進士與劉㡬道於試卷中為密號貶鄆州<lb/>
團練副使大中祥符九年復知制誥遷集賢院又遷龍<lb/>
圖閣直學士知永興軍所為多不法上不欲窮治止罷<lb/>
學士徙鄧州復知制誥常為人所傾堯叟乞示以所犯<lb/>
使知上保全之意因詔切責之乃引謝久之復職仁宗<lb/>
即位擢知開封府除翰林學士龍圖學士换觀察使知<lb/>
天雄軍固辭不得已受之加畱後進武信軍節度使再<lb/>
<pb n="KR2d0004_WYG_005-13a"/>
知天雄軍卒年六十五贈太尉諡康肅子敏古宗古昭<lb/>
古榮古垂古本古臻古堯咨有文著治本十六篇諸宫<lb/>
上下編善射性豪侈在永興置武庫建視草堂開三門<lb/>
築甬道出入用刑慘刻數陵陜西轉運使樂黄目黄目<lb/>
請徙以避之其事遂達於上<lb/>
章得象字希言世居泉州髙祖任偽閩建州刺史因家<lb/>
浦城母夢登天得玉象而得象生既生父夢庭中積象<lb/>
笏如山因名之曰得象咸平五年登進士第累擢知制<lb/>
<pb n="KR2d0004_WYG_005-13b"/>
誥翰林學士加承㫖景佑三年同知樞密院事寶元元<lb/>
年與張士遜同相慶厯五年以使相判陳州封鄒國公<lb/>
徙河南府引疾守司空致仕卒年七十一贈太尉兼侍<lb/>
中諡文憲性簡重在翰林十二年怡然自得居相位八年<lb/>
親戚子弟皆抑而不進子澤之介之廷之脩之仁宗嘗<lb/>
謂得象曰先太后臨朝羣臣邪正朕皆黙識之卿獨忠<lb/>
清無附麗故大用也<lb/>
陳執中字昭譽父恕字仲言洪州人少為小吏俄折節<lb/>
<pb n="KR2d0004_WYG_005-14a"/>
讀書王明知洪州褐衣請見劇談時務明歎曰竒士也<lb/>
太平興國初登進士第擢至給事中淳化二年叅知政<lb/>
事坐以上意語樊知古辨析上前因罷政自後屢遷至<lb/>
尚書左丞集賢院學士景佑元年卒年五十九子淳執<lb/>
中執古恕長於吏事在朝敢言端拱初為河北營田制<lb/>
置使密奏曰戍卒皆惰游仰食縣官一旦使冬被甲兵<lb/>
春執耒耜恐變生不測既得詔罷營田止葺堡壁而已<lb/>
屢司金榖檢察甚峻常言出入之任所當慎者起支定<lb/>
<pb n="KR2d0004_WYG_005-14b"/>
例人以為當時在三司頗傷苛碎知貢舉避嫌凡江南<lb/>
貢士皆被黜落又舉行貢舉非其人條被罪者皆怨憤<lb/>
恕事親至孝居喪絶葷茹哀毁過禮以故得疾不任治<lb/>
劇執中以父任為正字屢進文論真宗稱善召至闕下<lb/>
帝屬疾大臣無敢及建儲執中上言太子天下本不可<lb/>
不早定明日上袖所製演要三篇示大臣徐曰更有一<lb/>
佳文字乃所陳建儲議因召見擢右正言坐公累奪正<lb/>
言出監岳永真三州酒稅茶務累擢天章閣待制龍圖<lb/>
<pb n="KR2d0004_WYG_005-15a"/>
閣直學士寶元元年知樞密院康定元年罷慶厯四年<lb/>
叅知政事五年與賈昌朝同相皇祐初以疾求罷進吏<lb/>
部尚書觀文殿學士知陳州久之以使相判大名府五<lb/>
年復相以笞小婢出外舎死御史孫抃列其八事劾奏<lb/>
之翰林學士歐陽修亦論列於朝至和二年罷除使相<lb/>
判亳州還上節鉞改右僕射封黄國公徙河南曹州過<lb/>
京以疾賜告就第加司徒祁國公致仕卒年七十贈太師<lb/>
兼侍中有司諡恭襄詔諡曰恭執中當國八年人莫干<lb/>
<pb n="KR2d0004_WYG_005-15b"/>
以私四方問遺無及門者在中書不欲外聞差除每退<lb/>
朝即閉省東門又罷三司百司勾當公事及三司所舉<lb/>
塲務官皇祐末貴妃薨上常詢之不能考正典禮以對<lb/>
遂至追黜再論罪之<lb/>
晏殊字同叔撫州臨川人七嵗善為文景徳初李昉張<lb/>
知白安撫江南薦之召試詩賦進士出身後二日復試<lb/>
詩賦論自言賦題已常為之上喜其不欺為改題文成<lb/>
稱㫖擢正字秘閣讀書丁父母憂皆特起復仁宗封昇<lb/>
<pb n="KR2d0004_WYG_005-16a"/>
王為記室升儲為太子舎人累擢知制誥翰林學士天<lb/>
聖三年樞密副使五年罷既而除御史中丞改資政殿<lb/>
學士兼翰林侍讀學士除三司使復樞密副使未拜改<lb/>
叅知政事章獻太后崩以禮部尚書罷知亳州陳州復<lb/>
為御史中丞三司使康定初知樞密院事未㡬除樞密<lb/>
使慶歴二年加平章事三年與章得象同相四年諫官<lb/>
孫甫蔡襄彈奏所撰李宸妃墓銘不言上宸妃所生及<lb/>
役兵治産事除工部尚書知潁州應天府許州復觀文<lb/>
<pb n="KR2d0004_WYG_005-16b"/>
殿學士知永興軍河南府以疾請歸京訪醫留侍經筵<lb/>
提舉萬夀觀卒年六十五贈司空兼侍中諡元憲真宗<lb/>
嘗謂輔臣曰殊少年孤立力學自奮加以沉謹京師賜<lb/>
酺京官不預會同輩召出觀不答其弟穎亦能屬文朕<lb/>
遣取所業且戒殊勿為改竄弟請潤色不之省亦不言<lb/>
其故周慎如此信知其稟賦異也在三司時元昊叛陜<lb/>
西用兵殊請罷監兵仍不以陣圖授諸將及募教弓箭<lb/>
手又請出宫中無用之物以佐邊費由是悉罷他日之<lb/>
<pb n="KR2d0004_WYG_005-17a"/>
領財利者還度支初為樞密副使從幸玉清昭應宫怒<lb/>
從者持笏後至擊折其齒縁是遂出性剛峻簡率如此雖<lb/>
少富貴奉養若寒士當世賢士大夫如范仲淹歐陽修<lb/>
孔道輔輩皆出其門其為文章贍麗應用無窮尤工風<lb/>
雅才有餘思子居厚成裕知止明逺祇徳幾道𫝊正女適<lb/>
富弼楊察有文集二百四十卷又有臨川集二州集二<lb/>
府集又取梁陳至唐人文章為一集既葬御篆其神道<lb/>
碑云<hi>劉云王介甫不得專臨川矣</hi>
<pb n="KR2d0004_WYG_005-17b"/>
杜衍字世昌越州人大中祥符元年登進士第累擢天<lb/>
章閣待制樞密直學士御史中丞龍圖閣學士康定元<lb/>
年同知樞密院事改副使出為河東宣撫使慶歴三年<lb/>
樞密使四年拜相兼樞密使五年罷明年願還印綬以<lb/>
太子少師致仕故相一上章得請以三少致仕皆非故事議<lb/>
者以為賈昌朝疾之故也謝事十餘年累遷至太子太師<lb/>
祁國公卒年八十贈司徒兼侍中諡文獻子沂衍臨終<lb/>
作遺疏千餘言其略云勿以久安忽邊防之戒勿以既<lb/>
<pb n="KR2d0004_WYG_005-18a"/>
富輕國用之原又請早建儲副以安天下心衍清介舊<lb/>
無居第既退方葺舎南都出入如平日無軒冕意好吟<lb/>
詩晩喜草書在相位多裁抑僥倖衆所不恱御史劾奏<lb/>
其壻蘇舜欽集妓樂進奏院祠神事又王益柔作傲歌<lb/>
語涉指斥欲下御史按罪衍謂羅織獄今起都下矣執<lb/>
不可又諫官孫甫言丁度面求進用請屬吏衍不為致<lb/>
對范仲淹富弼出宣撫言者隨攻之上欲罷二人衍又<lb/>
以為不可遂疑其朋黨出知兗州范仲淹常出衍門<lb/>
<pb n="KR2d0004_WYG_005-18b"/>
下後數爭事上前衍無愠色仲淹益敬服焉<lb/>
龎籍字醇之單州人大中祥符八年登進士第累擢天<lb/>
章閣待制龍圖閣直學士慶歴四年樞密副使皇祐三<lb/>
年拜相五年罷以使相觀文殿學士知并州徙青州請<lb/>
老以太子太保致仕卒年七十六贈司空兼侍中諡莊<lb/>
敏子元英元中元直初籍為大理寺丞預編天聖敕累<lb/>
擢殿中侍御史章獻太后崩籍下閤門取垂簾儀制盡<lb/>
燔之有欲造後苑珠玉竒巧物媚上者籍言螟蠱為災<lb/>
<pb n="KR2d0004_WYG_005-19a"/>
民憂轉徙復有西北夷狄之患茍非儉約何以濟用上<lb/>
嘉納之為開封府判官尚美人遣内侍韓從禮稱教㫖<lb/>
免工人市籍者籍言於上上為杖從禮仍詔諸司自今<lb/>
宫中傳命無得施行知延州自五龍川之敗戎落民居<lb/>
焚燬㡬盡戍兵十餘萬未有營壁籍按金明西北有渾<lb/>
州水土平沃川尾有橋子谷即虜出入之隘道也命鈐<lb/>
轄狄青將萬人築招安寨於谷旁募民耕墾得粟甚多<lb/>
凡故地為虜所據者悉逐之築土城久之元昊遣牙校<lb/>
<pb n="KR2d0004_WYG_005-19b"/>
齎其親信野利旺榮書求納欵籍意其詐不受後數日<lb/>
果寇定川既而復以榮旺書來而元昊亦去僭號籍不<lb/>
敢答乃請於朝朝廷厭兵議招懐之使籍答書稱旺榮<lb/>
為太尉籍復請曰太尉天子三公使旺榮稱之則元昊<lb/>
不可得臣矣其書自稱寧令或謨寧令皆虜中官於義<lb/>
無嫌詔従之踰年又遣使來改名曰曩宵稱男不稱臣<lb/>
籍言名體未正不敢以聞其使求自至京師若天子不<lb/>
許則更歸議之籍言虜辭理寖順俟其使至仍遣使同<lb/>
<pb n="KR2d0004_WYG_005-20a"/>
往申諭之卒用其䇿而元昊復臣及為樞密副使又請<lb/>
併省官屬徙兵就食於是邊費十省七八其後又與中<lb/>
書議汰冗兵八萬焉在相日儂智髙叛或言狄青不可<lb/>
專任上以問籍籍曰青起行伍若以文臣間之則號令<lb/>
不專不如不遣也上然之及捷書至上謂籍曰非卿執<lb/>
議豈得成功既而推恩二廣應舉者六百九十一人時<lb/>
以為僭嘉祐中皇嗣未建上不豫籍密疏言之甚切<lb/>
劉沆字冲之吉州永新人父素不仕以財雄鄉里曾祖<lb/>
<pb n="KR2d0004_WYG_005-20b"/>
景洪事楊行密為江南牙將有彭玕者據州稱太保脅<lb/>
景洪附湖南偽許之復以州歸行密遂不仕甞謂人曰<lb/>
我不從彭玕當活萬餘人　必有隆者因名所居山曰<lb/>
後隆山山有唐牛僧孺讀書堂故基即其上築臺曰聰<lb/>
明臺沆母夢牛相公來而生沆天聖八年登進士第累<lb/>
擢知制誥龍圖閣學士皇佑三年叅知政事至和元年<lb/>
拜相嘉佑元年罷知南京徙知陳州卒年六十六仁宗<lb/>
作挽詩賜其家又篆其碑額曰思賢之碑沆倜黨任氣<lb/>
<pb n="KR2d0004_WYG_005-21a"/>
所至有治聲決訟多中理時論比之張詠知衡州有大<lb/>
姓尹氏為偽券以欺鄰人之孤訟久不得直沆至其孤<lb/>
纔二十詰尹氏曰若券曽取證他鄰否其人當有存者<lb/>
尹氏辭詘服刑而歸其田知潭州有草寇黄捉鬼鄧和<lb/>
尚誘溪峒猺人擾湖湘北軍至多病死沆募土兵使保<lb/>
地分賊稍困乃令提㸃刑獄楊畋等八路入討斬首萬<lb/>
餘級遂頓兵開一路榜曰賊由此路出降敢殺者與擅<lb/>
殺同於是降者三四萬人賊平召還而餘黨復叛殺禆<lb/>
<pb n="KR2d0004_WYG_005-21b"/>
將降知鄂州其後權知開封府有張彦方受富人金偽<lb/>
為張貴妃母越國太夫人奏補助教敕沆抵彦方死不<lb/>
問越國及叅知政事包拯論沆縁貴妃進後追册貴妃<lb/>
為后而沆為園陵使既葬賜妃閤金器百兩辭不受在<lb/>
相位疾言者屢加裁抑又舉行御史遷次之格滿二嵗<lb/>
者與知州范師道趙抃嵗滿求郡獨引敕出之中丞張<lb/>
昪等言沆挾私出御史沆乃言臺官將有不測之謀論<lb/>
辯不已遂罷知南京子瑾琢琯<lb/>
<pb n="KR2d0004_WYG_005-22a"/>
賈昌朝字子明真定人晉中書舎人緯之曾孫天禧元<lb/>
年獻頌召試賜同進士出身景佑元年初置崇政殿說<lb/>
書以授昌朝而天章閣置侍讀亦自昌朝始累擢知制<lb/>
誥龍圖閣直學士權知開封府御史中丞慶歴三年叅<lb/>
知政事四年樞密使五年拜相七年除使相判大名府<lb/>
王則平加檢校太師封安國公楊偕言賊𤼵所部不當<lb/>
賞弗聽皇祐元年徙鄭州留以觀文殿大學士判都省<lb/>
又求補外除右僕射使侍中判鄭州辭僕射侍中改使<lb/>
<pb n="KR2d0004_WYG_005-22b"/>
相二年母喪去位四年除故官召對經筵講易出判許<lb/>
州移大名嘉祐元年樞密使仍同平章事三年諌官御<lb/>
史言昌朝别為客位以待宦官又釋其矯制者罪雖無<lb/>
實罷為使侍中景靈宫使七年復判大名府英宗即位<lb/>
加左僕射鳳翔尹魏國公治平元年求還使侍中不許<lb/>
二年改觀文殿大學士判都省卒年六十八諡文元昌<lb/>
朝在經筵善講説仁宗有所質問皆記録删潤以進賜<lb/>
名邇英延議二閣記注録太平興國寺災以易春秋進<lb/>
<pb n="KR2d0004_WYG_005-23a"/>
戒因言可勿繕治以稱順天愛人之意西域僧以佛骨<lb/>
銅像獻請加賜遣還勿示外皆從之銓法縣令俸錢滿<lb/>
百二十千者乃注舉縣令人昌朝判銓以為如此則小<lb/>
縣終不得善令矣仍一等給俸劉平石元孫陷西虜或<lb/>
誣以降議收其族昌朝為中丞言事未可知乃不果收<lb/>
及在相位元孫自西夏歸議賜死昌朝獨曰自古將帥<lb/>
被執歸不死元孫得不死侍講林瑀以天子即位年月<lb/>
傅㑹易算推吉凶昌朝疏出之元昊反昌朝請減不急<lb/>
<pb n="KR2d0004_WYG_005-23b"/>
費詔令與三司合議減百萬緡又言待夷狄六事時皆<lb/>
用之在大名河決商湖中書議歸之六塔昌朝力爭之<lb/>
不已其後河果不可塞振救瀕河水災之民全活甚衆<lb/>
中人劉恢往還河上言河決趙征村與上姓名嫌為不<lb/>
祥或謂昌朝使之以搖當國者昌朝博學善議論為一<lb/>
代名臣及大用不為正人所與而數有攻其結宫人宦<lb/>
官者有奏議文集各二十卷通紀八十卷本朝時令十<lb/>
二卷羣經音辨十卷<lb/>
<pb n="KR2d0004_WYG_005-24a"/>
宋庠字公序安州人舉進士開封禮部皆第一人天聖<lb/>
元年賜進士及第與弟同有時名以詩賦為學者所宗<lb/>
謂之二宋庠初名郊李淑因對言於上曰郊交也姓與<lb/>
國號同而名交非所宜仁宗語之更焉累擢知制誥翰<lb/>
林學士寶元二年叅知政事出知揚州加資政殿學士<lb/>
慶歴五年復叅知政事八年樞密使皇祐元年與文彦<lb/>
博同相二年罷為觀文殿學士知河南府徙許州河陽<lb/>
嘉祐三年同平章事樞密使封莒國公五年罷以使相<lb/>
<pb n="KR2d0004_WYG_005-24b"/>
判鄭州徙相州英宗即位移鎮加檢校太師鄭國公景<lb/>
靈宫使屢請老不許出判亳州其請不已乃以司空致<lb/>
仕卒年七十諡元憲上篆其碑額曰忠規徳範之碑初<lb/>
制舉人與武舉雜試庠建言六科待天下異士宜設次<lb/>
具酒食禮之武舉人别試上從其請慶歴中仁宗召兩<lb/>
府資政殿親䇿以時事庠獨以為兩漢對䇿本延嵓穴<lb/>
草萊之人臣等備位大臣自視遇如賤士非所以尊朝<lb/>
廷乃請歸中書合議上奏從之後又手詔以時事詢兩<lb/>
<pb n="KR2d0004_WYG_005-25a"/>
府與庠同推庠為對庠所至以靜鎮為治末年信愛幼<lb/>
子頗致物議性儉約不喜聲色讀書至老不倦初在西<lb/>
掖上欲以同樞密院故事無自知制誥除者乃召入翰<lb/>
林而用弟祁<lb/>
祁字子京與兄庠同試吏部㑹諒陰止奏名祁為第一<lb/>
章獻太后云弟不可先其兄可擢庠第一而祁為第十<lb/>
人兄弟友愛甚篤仍同簽甲科初釋褐授復州軍事推<lb/>
官累擢修起居注次當知制誥而庠叅知政事乃除天<lb/>
<pb n="KR2d0004_WYG_005-25b"/>
章閣待制庠罷除知制誥歴龍圖閣直學士翰林學士<lb/>
庠復執政改龍圖閣直學士樞密使復翰林學士當張<lb/>
貴妃制祁欲以告進問李淑淑曰第進之上意在册禮<lb/>
祁乃進告遂落職知許州未數日復侍讀學士又復龍<lb/>
圖閣學士御史言其子與張彦方游出知亳州徙成徳<lb/>
軍加端明殿學士吏部侍郎知益州代還除三司使中<lb/>
丞包拯言祁在益州多逰燕又其兄在政府乃以龍圖<lb/>
閣學士知鄭州唐書成進工部尚書踰日為翰林學士<lb/>
<pb n="KR2d0004_WYG_005-26a"/>
承㫖除羣牧使卒年六十四贈刑部尚書將終親草遺<lb/>
表勸立皇嗣戒其子勿請諡勿乞遺恩勿為銘誌勿修<lb/>
佛事子定國彦國恵國輔國奉國順國亮國保國俊國<lb/>
廣國有文集一百卷廣樂記六十五卷唐書列傳一百<lb/>
五十卷修唐書十餘年雖外官亦以藁自隨非特文章<lb/>
有見於世其守邊議兵雖古之名將不能過也章疏之<lb/>
達於上者尤切世務卒不至大用時論惜之<lb/>
　<lb/>
<pb n="KR2d0004_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隆平集卷五<lb/>
</p>
<p>
</p>
  </div>
</body>
</text>
</TEI>
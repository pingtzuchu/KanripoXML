<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷七</head> <lb/>
    <p>
<pb n="KR2d0004_WYG_007-1a"/>
欽定四庫全書<lb/>
　隆平集卷七<lb/>
　　　　　　　　　　　　　　宋　曽鞏　撰<lb/>
　　叅知政事<lb/>
薛奎字宿藝絳州人父化光善命術奎生知其必至公<lb/>
輔淳化中奎登進士第多厯外官向敏中薦其才累擢至<lb/>
龍圖閣待制御史中丞龍圖閣學士三司使天聖七年叅<lb/>
知政事章獻太后崩大臣皆罷獨留奎欲以為相而苦喘<lb/>
<pb n="KR2d0004_WYG_007-1b"/>
疾數辭位除資政殿學士判都省卒年六十八贈兵部尚書<lb/>
謚簡肅奎持身端重論不茍合善知人范仲淹明鎬龎籍在<lb/>
下位時奎皆以公輔許之卒如其言天禧初自淮南轉運副<lb/>
使疏真揚漕河廢三堰舟楫便之甞館伴契丹使蕭從順從<lb/>
順言漢使至契丹皆見太后今請入見奎曰皇太后垂簾聴<lb/>
政雖本朝臣僚亦未甞見也乃不敢請知益州蜀人以張詠<lb/>
比之仁宗甞謂輔臣曰臣之事君多見有始而無終者奎曰<lb/>
保終始者豈獨臣下如唐開元勵精為治而天下晏然及其<lb/>
<pb n="KR2d0004_WYG_007-2a"/>
既久放意荒侈以至大亂此不可不監也上深納之時邉臣<lb/>
言伺知契丹將大入宼輔臣俱言擇將備邉之䇿奎獨<lb/>
曰先帝與彼約合嵗遺為厚彼必不敢輕背約願持重<lb/>
已而邊報果妄太后謁太廟欲被黻冕奎固執不可及<lb/>
太后崩上謂輔臣曰太后大漸且不能言數引衣示朕<lb/>
殆意在黻冕乎奎曰然服之何以見先帝也卒以后服<lb/>
斂<lb/>
蔡齊字子思其先洛陽人曾祖為膠水令凡九年而卒<lb/>
<pb n="KR2d0004_WYG_007-2b"/>
其子孫因家焉齊少孤好學李廸嘗見其所為文謂有<lb/>
大志大中祥符八年登進士第甲科真宗見其舉止端<lb/>
雅顧輔臣寇準等曰得人矣特詔金吾給騶從因以為<lb/>
例累擢知制誥翰林學士加侍讀龍圖閣學士御史中<lb/>
丞復為龍圖閣學士明道二年樞宻副使景祐二年叅<lb/>
知政事與宰相吕夷簡論事不合四年罷出知穎州卒<lb/>
年五十二諡忠肅齊不自伐善知人龎籍楊偕劉隨段<lb/>
少連皆所薦也有子早卒以從子延慶為嗣其後有子<lb/>
<pb n="KR2d0004_WYG_007-3a"/>
曰延嗣初齊為侍御史知雜河陽錢惟演請曲賜軍士<lb/>
特支齊言賞罰者上之所操非臣下所當請天子新即<lb/>
位惟演聨姻太后不宜私請一州以售已惠搖動衆心<lb/>
上遂不許在翰林太后出閤中金繒修景徳寺命為記<lb/>
内侍羅崇勲使人隠謂齊曰趣為記當叅知政事矣齊<lb/>
故遲之崇勲怒讒於太后遂出知河南府改宻州太后<lb/>
諭宰相取所傳記始上之章獻太后遺詔以楊太后同<lb/>
議軍國事閤門趣班賀齊為中丞毅然召臺吏曰毋追<lb/>
<pb n="KR2d0004_WYG_007-3b"/>
班齊乃白執政曰上奉太后十餘年今始親政豈宜以<lb/>
女后相繼耶事遂止在樞宻交趾虐其部人有款宜州<lb/>
自歸者千數議者以為叛人不可納齊曰彼去暴而歸<lb/>
有徳宜納之雖遣必不復還本部若散山谷當為後患<lb/>
不從後數年果為亂錢惟演諂附丁謂作樞宻直學士<lb/>
題名記輒不列宼準於其間而碑刻云逆準不書齊言<lb/>
於上曰宼準社稷之臣忠義聞於天下豈可令姦黨厚<lb/>
誣上遂令磨去居政府邉臣言契丹祭天於幽州以兵<lb/>
<pb n="KR2d0004_WYG_007-4a"/>
屯境上輔臣議備邉計齊以為契丹必不敢渝約既而<lb/>
邉奏果無警<lb/>
盛度字公量餘杭人端拱初登進士第數上疏論邉事<lb/>
奉使陜西叅質漢唐故地繪為西域圖以獻累擢知制<lb/>
誥翰林學士宼準罷相度以嘗交結周懷政貶和州團<lb/>
練副使天聖初復翰林學士龍圖閣學士承㫖兼侍讀<lb/>
學士景祐二年叅知政事四年知樞宻院坐令開封府<lb/>
吏馮士元强取其鄰所賃官舍為知府鄭戩所發罷復<lb/>
<pb n="KR2d0004_WYG_007-4b"/>
知揚州應天府以太子少傅致仕還京數日卒年七十<lb/>
四贈太子太保諡文肅子山甫申甫崇甫初度因奏事<lb/>
便殿真宗問其所上西域圖内出繒命工别繪度因言<lb/>
前已圖漢所置酒泉張掖武威燉煌金城五郡比復究<lb/>
尋五郡之東南自秦築長城西起臨洮東至遼碣延袤<lb/>
萬里有郡有軍有守襟帶相屬烽火相望其形勢禦備<lb/>
亦至矣唐始置節度使後又以宰相兼領用非其人有<lb/>
河山之險而不能固有甲兵之利而不能禦豈不惜哉<lb/>
<pb n="KR2d0004_WYG_007-5a"/>
今復繪其山川道路區聚壁壘為河西隴右圖願備聖<lb/>
覽上稱其博度嘗坐開封獄失實謫監洪州稅上言請<lb/>
復賢良方正科宻詔撰䇿題馳驛以聞又請建四科以<lb/>
取士且言經術之士若典刑備舉則政教流行請設博<lb/>
通墳典達於教化科堯試臣以事不直以言語筆札求<lb/>
人審官期於適用請設才識兼茂明於體用科今戒警<lb/>
未除調邉勞戍必資良帥以集事功請設軍謀宏逺堪<lb/>
任將帥科獄市之繁民命所繫若推按失實則枉情傷<lb/>
<pb n="KR2d0004_WYG_007-5b"/>
生請設曉法律能按章覆科後亦取其才識兼茂明於<lb/>
體用科與賢良方正能直言極諫並行明道中詔度與<lb/>
御史中丞王隨及三司詳定在京幷外三十一州軍舊<lb/>
禁解鹽地分聽商旅入錢算鹽度言通商有五利遂施<lb/>
行之度好學家居惟圖書滿前每歸未嘗釋手真宗嘗<lb/>
命與李宗諤楊億王曾李維舒雅任隨石中立同編通<lb/>
典文苑英華又嘗預注釋御集真宗祀汾隂仁宗在藩<lb/>
邸以度掌起居牋表及留守章奏封夀春郡王特詔令<lb/>
<pb n="KR2d0004_WYG_007-6a"/>
撰謝恩表所著有愚谷集中書制集銀臺集翰林制集<lb/>
極中集天禧三年郊恩赦文許舍人給事中諫議母封<lb/>
郡太君而學士不預度官兵部郎中因請進封其母上<lb/>
特從其請自是學士官未至諫議者皆得封其母焉度<lb/>
多猜險僚友皆畏其傾不敢妄言語肌體豐大艱於拜<lb/>
起有拜之者俯伏不能興或至詬罵其褊戾如此<lb/>
韓億字宗魏其先真定人後徙開封之雍丘少力學咸<lb/>
平五年登進士第王旦以女妻之久厯外官以旦在政<lb/>
<pb n="KR2d0004_WYG_007-6b"/>
府避親及旦薨乃稍進用仁宗即位累擢龍圖閣待制<lb/>
樞宻直學士御史中丞景祐二年同樞宻院事四年改<lb/>
叅知政事因諫官言不當以子壻為羣牧判官寳元元<lb/>
年罷知應天府加資政殿學士徙成徳軍澶亳州遷尚<lb/>
書右丞以太子太傅致仕卒年七十三贈太子太保諡<lb/>
忠憲子綱綜絳繹維縝緯緬億性方重有守治家嚴肅<lb/>
雖燕居未嘗見其惰容嘗奉詔監視向敏中諸子分財<lb/>
産方丁謂用事隂遣所親諭億欲買向氏長安華嚴川<lb/>
<pb n="KR2d0004_WYG_007-7a"/>
田億至向第面戒其諸子曰土田衣食之源不可鬻也<lb/>
遂忤謂意謂出之定州曹瑋斥知莱州慮其或拒命乃<lb/>
詔億馳往代収其兵欲縁以中億而瑋既奉詔謂亦不<lb/>
能害二司更茶法嵗課不登億承詔劾之由丞相而下<lb/>
當坐失當之罰其不撓如此益州故事嵗首官出米六<lb/>
萬石或五六倍之以濟貧民億知州當嵗儉乃數倍賑<lb/>
之又疏江流溉民田數千頃至今以為利初通判陳州<lb/>
河決屬邑億集瀕河丁夫就伐薪茭親督築不賦於民<lb/>
<pb n="KR2d0004_WYG_007-7b"/>
而河患平知洋州有富民李甲喪兄而廹嫁其嫂又誣<lb/>
從子為佗姓而幷其資産嫂訟之十餘嵗吏受賂不得<lb/>
直億按舊牘獨未嘗證以乳醫億宻致乳醫以騐決衆<lb/>
皆詘服在樞府元昊嵗遣人至京師出入民間無他禁<lb/>
億請為除館舍以優待逺人仍官為主其貿易實欲防<lb/>
之也詔從之又言天下承平已久武備不戒請二府各<lb/>
舉才任將帥者數人稍試用之唃厮囉與元昊相攻已<lb/>
而來獻㨗朝廷議寵厮囉以節制億曰二虜皆藩臣今不<lb/>
<pb n="KR2d0004_WYG_007-8a"/>
能諭令解仇又因㨗而賞之豈綏御四夷之道當如是<lb/>
耶固執不可遂罷又言武臣宜知兵書而法在所禁請<lb/>
纂其要畧以頒焉於是上自集神武祕畧以賜邉臣其<lb/>
書遂徧天下<lb/>
王鬷字總之趙州人大中祥符元年登進士第除婺州<lb/>
觀察推官代還真宗見而異之特轉著作佐郎先朝幕<lb/>
職官到闕例皆得見故有是命累擢至天章閣待制樞<lb/>
宻直學士景祐四年同知樞宻院事康定元年罷知河<lb/>
<pb n="KR2d0004_WYG_007-8b"/>
南府卒年六十四上輟朝一日贈户部尚書諡文穆子<lb/>
政路初鬷館於王化基之門樞宻副使宋湜見之妻以<lb/>
女宋氏親族或侮易之化基曰後三十年鬷當貴矣卒<lb/>
如其言鬷為三司鹽鐵副使時待制馬季良建言京師<lb/>
賈人常以賤價售京師茶鹽交引請官置務収市季良<lb/>
方挾章獻太后姻家有司莫敢忤其意鬷獨執不可曰<lb/>
與民競利有傷國體它日仁宗見而諭之曰官市交引<lb/>
頼卿力言罷之甚善後以樞宻直學士知益州戍卒有<lb/>
<pb n="KR2d0004_WYG_007-9a"/>
夜焚營脅軍校為亂者鬷潛遣兵環其營下令曰不亂<lb/>
者歛手出門無所問於是衆皆出命軍校指亂卒得十<lb/>
餘人戮焉及旦郡人不知也為政有大體不事苛察蜀<lb/>
人愛之在樞府屬西師不利議籍鄉兵久而不能決縁<lb/>
是有河南之命<lb/>
宋綬字公垂趙州人幼聰警額有異相其外祖楊徽之<lb/>
器愛之徽之無子盡付以家所藏書以徽之遺恩授太<lb/>
常寺太祝年方十五召試中書真宗竒其文特遷大理<lb/>
<pb n="KR2d0004_WYG_007-9b"/>
評事聽於祕閣讀書同校勘天下圖經久之復詔試學<lb/>
士院除集賢校理與父臯同在館閣每賜書必得二本<lb/>
世以為榮累擢知制誥仁宗即位擢直學士院天聖三<lb/>
年為翰林學士明年兼侍讀改龍圖閣學士出知應天<lb/>
府召還欲大用為宰相張士遜所抑復翰林學士兼侍<lb/>
讀龍圖閣學士加端明殿學士端明殿後唐初置學士<lb/>
馮道趙鳳首當其任太平興國中改為文明殿學士以<lb/>
授李昉未㡬殿災重建改曰文徳遂不復置學士至是<lb/>
<pb n="KR2d0004_WYG_007-10a"/>
又置端明殿學士以寵綬綬辭免龍圖及士遜罷相明<lb/>
道二年綬遂叅知政事景祐四年罷為尚書左丞資政<lb/>
殿學士畱侍經筵明年加大學士知河南府康定元年知<lb/>
樞宻院改叅知政事薨於位年五十贈司徒兼侍中諡<lb/>
宣憲子敏求敏修大中祥符初封禪覃慶上先賜綬同<lb/>
進士出身翌日遂由大理評事遷本司丞後苑賞花羣<lb/>
臣皆賦詩命綬與晏殊同為之序祀汾隂綬與錢易陳<lb/>
越劉筠所過採集地志風物故實每舍上之以備詢覽<lb/>
<pb n="KR2d0004_WYG_007-10b"/>
仁宗即位章獻太后命綬擇前代文字可以贊孝養補<lb/>
政治者以上遂録唐謝偃惟皇戒徳賦孝經論語節要<lb/>
唐太宗所撰帝範二卷開元臣僚所獻聖典三卷君臣<lb/>
正理論三卷上之太后稱制既久上未嘗獨對羣臣綬<lb/>
言唐開元中睿宗為太上皇五日一受朝處分軍國重<lb/>
務及三品以上除授決重刑明皇日聽朝除授三品以<lb/>
下決徒刑請令中書樞宻院約先天制度非軍國大事<lb/>
及大除拜皆前殿取㫖臣僚亦只前殿對繇是忤太后<lb/>
<pb n="KR2d0004_WYG_007-11a"/>
意而有應天之命太后崩詔綬定章獻明肅章懿二太<lb/>
后祔廟禮綬援春秋考仲子之宫唐儀坤故事請别立<lb/>
章懿太后廟建名奉慈以安神主上從其議綬又言帝<lb/>
王之御臣下在乎總握威柄賞罰二者必自天子出一<lb/>
紀以来政出簾簿之間今陛下方躬親萬務聽斷有祖<lb/>
宗英風天下延頸跂踵渇見聖政若非懲奸革弊無以<lb/>
新四方耳目而政刑號令未見勝於垂簾之日豈非三<lb/>
事大臣未能盡輔佐之道耶頃者除授恩澤多所希望<lb/>
<pb n="KR2d0004_WYG_007-11b"/>
而因縁邪倖者邀取升擢議者皆以為恩出太后而不<lb/>
由陛下自親政以来恩賞雖行議者又云悉出大臣盖<lb/>
大臣公為朋黨罔冒天聰朋黨相結其害實甚或窺測<lb/>
上㫖宻令陳奏或附㑹已意以進退人大臣市恩以招<lb/>
權小人趨利以售進此風浸長有蠧邦政太宗嘗云國<lb/>
家若無外憂必有内患外憂不過邉事皆可豫防惟姦<lb/>
邪無狀若為内患深可懼也真宗亦云唐朝朋黨尤盛<lb/>
漸不可制以至帝室衰弱願陛下思祖宗之訓念王業<lb/>
<pb n="KR2d0004_WYG_007-12a"/>
艱難整頓紀綱正在今日上大感悟章惠太后營王中<lb/>
正舊第為道觀諫官御史皆言近詔罷修寺觀而復有<lb/>
此興造是詔令數更也上曰此太后自出奩中物耳言<lb/>
者豈非邀名乎綬因曰是豈知太后所為但見忽興土<lb/>
木違近詔爾疑似之事人猶奏論設少決周防雖臺諌<lb/>
官不言四方亦自傳布為聖政之累太祖嘗謂太宗受<lb/>
人諫疏直抵其非曽不為耻豈若自不為之而使人無<lb/>
言望陛下深監皇祖之言嘗防外廷之議已出詔令且<lb/>
<pb n="KR2d0004_WYG_007-12b"/>
要遵守無令喋喋之人自取名譽也綬又言自古守成<lb/>
之君必兢兢抑畏不忘顧省人心逸於久安患害生於<lb/>
所忽故立防於無事之際銷變於未萌之前若事至而<lb/>
後應不亦殆歟此固聖心所詳究臣猶願飭勵羣司交<lb/>
修庶軄勿以治平自怠勿以纎譽不慎則可以保至尊<lb/>
而享洪業矣臣又切惟御下之道有三臨事尚乎守當<lb/>
㡬貴乎斷兆謀先乎宻守則不可移斷則不可惑宻則<lb/>
不可干是三者治亂安危之所繫願陛下欽之念之至<lb/>
<pb n="KR2d0004_WYG_007-13a"/>
若朝務清暇深居閒燕亦願陛下愛養聖躬節宣所欲<lb/>
夫四時聲味所以調適六氣乃克和平自然擁百靈之<lb/>
休享無疆之福豈不羙哉初尚美人出宫上召綬面草<lb/>
詔云當求徳閥以稱坤儀既而聞左右以茶商陳氏女<lb/>
入宫綬因間見曰陛下乃欲以卑賤者正位宫中不亦<lb/>
與前日詔語戾乎及樞宻使王曽入對上首詢之曽深<lb/>
以為不可上曰宋綬亦如此言時宰相吕夷簡屢論列<lb/>
上前卒罷之修郊祀綬嘗攝太僕卿陪玉輅顧問儀物<lb/>
<pb n="KR2d0004_WYG_007-13b"/>
典故占對辯給因撰鹵簿圖以進綬資性孝謹清介寡<lb/>
言經史百家莫不通貫朝廷有大議論皆所裁定於前<lb/>
世文章必深考其得失而時之作者無所臧否集外祖<lb/>
楊徽之詩刻石嘉州明月湖上家藏書萬卷皆手自校<lb/>
正楊億嘗稱其文淳麗尤善賦詠自以為不及也綬之<lb/>
筆札精妙上嘗取所書千字文及其家之墨迹藏禁中<lb/>
所著有七集始綬疾不視事母問之必曰小瘳矣又通<lb/>
賔客候問若且安以舒母憂然後事俱已詳處雖家人<lb/>
<pb n="KR2d0004_WYG_007-14a"/>
不知也<lb/>
李若谷字子淵徐州人少孤逰洛下因葬其考妣於緱<lb/>
氏而占籍焉咸平元年登進士第多厯外官累擢至諫<lb/>
議大夫集賢院學士龍圖閣直學士樞宻直學士龍圖<lb/>
閣學士寳元元年叅知政事康定元年以耳疾辭位罷<lb/>
為資政殿學士明年以太子少傅致仕卒年八十以子<lb/>
淑在近侍優贈太子太傅天聖初若谷奉使契丹時章<lb/>
獻太后同聽政奉使者辭於庭下例升殿受㫖若谷辭<lb/>
<pb n="KR2d0004_WYG_007-14b"/>
已即趨出太后怒遂不遣荆南駐泊都監王夢正恃太<lb/>
后姻家多不法若谷知府屢繩之監司阿䝉正奏徙若<lb/>
谷潭州州有盜阻洞庭之險劫舟殺人投尸湖中前此<lb/>
捕獲多減死配隸它郡久復逸歸為患滋甚若谷至潛<lb/>
使人擒以屬吏條前後罪狀磔於市湖中之盜遂息知<lb/>
延州夏人遣使来前守多延之堂上若谷獨廡下飲食<lb/>
之安豐芍陂孫叔敖所創為南北渠溉田萬傾餘陂因<lb/>
旱嵗民多侵耕其間雨集將盈則盜決乏陂涸失灌溉<lb/>
<pb n="KR2d0004_WYG_007-15a"/>
之利者甚衆若谷知夀州陂決獨調瀕陂之民使之畚<lb/>
築自是無盜決者幷州自昔未有學舍若谷知州始建<lb/>
學於文宣王廟州多降胡間常為盜若谷命集累犯者<lb/>
以三人為保有犯則并坐悛者則久而釋之在政府嘗<lb/>
言近嵗風俗澆薄駕朋黨之説以汙善良君子小人各<lb/>
有氣類今一槩以朋黨名之忠臣恐懼臣亦無以立朝<lb/>
矣上善其言為下詔儆諭焉又言轉運使提㸃刑獄失<lb/>
按所部官受贓類降差遣且監司所部甚廣廵按不過<lb/>
<pb n="KR2d0004_WYG_007-15b"/>
畱三二日蓋未能徧察也茍州郡察發一贓吏先聞朝廷<lb/>
則監司不可勝黜自是詔轉運使提㸃刑獄再不覺察<lb/>
部内官受贓則降黜之若谷質厚長於治民所至郡邑<lb/>
去多見思一子淑字獻臣若谷通判亳州真宗朝謁太<lb/>
清宫淑年十三獻文行在上命賦朝謁太清宫詩稱㫖<lb/>
賜童子出身授試校書郎天禧三年宰相宼準薦之除<lb/>
館閣校勘準注釋御集表為檢閲官天聖五年召試賜<lb/>
進士及第箋注御製三寳贊章獻皇太后發願文擢<lb/>
<pb n="KR2d0004_WYG_007-16a"/>
史館修撰上時政十議曰國體曰災旱曰言事曰大臣<lb/>
曰擇官曰貢舉曰科遷曰閱武曰時令曰入閤其議國<lb/>
體曰今災沴既頻賦入有限用度不足恩賞或濫吏員<lb/>
滋多甄别殊少近臣暫出外若欲自留有固辭而罷者<lb/>
進不滿望或不即拜有中路而易者願陛下號令一出<lb/>
要在必當官職一授勿復再改至於國用未足濫官未<lb/>
澄冗兵疲馬横賞之類願命近臣知治體者準三朝出<lb/>
入之數而撙節之議災旱曰頻歳以来亢陽為孽民多艱<lb/>
<pb n="KR2d0004_WYG_007-16b"/>
阨嵗不順成洪範曰僭恒𤾉若謂爵賞僭差號令迭改<lb/>
今間遣使傳推存救之澤農服田畆無國家贍養之理<lb/>
臣願陛下修人事以應天變不然徒匱國力未足以弭<lb/>
民災也議言事曰先朝有劉驥者輕為奏疏先帝語左<lb/>
右曰此人言多捭闔期在必行而近偽亂真詞㫖易辨<lb/>
驥常枉法受賂古人察言觀行正為此也願陛下於進<lb/>
對之際防邪僻之人議大臣曰今嵗兩府遷易頗頻其<lb/>
於政體似傷簡静太祖初定天下用周朝三相六年始<lb/>
<pb n="KR2d0004_WYG_007-17a"/>
以趙普代之凡十年始代以薛居正沈倫太宗嗣位惟<lb/>
盧多遜以罪去而復用趙普是後十八年中雖三四易<lb/>
相然所用者李昉宋琪吕䝉正張齊賢吕端而已當是<lb/>
時進者盡忠退者修省盖進退皆出睿斷也真宗景徳<lb/>
已前三命相惟張齊賢李沆向敏中吕䝉正畢士安宼<lb/>
準六人其後任王旦十二年向敏中再相亦十年此二<lb/>
人在位之日非無疑似之嫌誠信任無間而不重以權<lb/>
故也盖權太重則難以久居言易入則得以譖愬真宗<lb/>
<pb n="KR2d0004_WYG_007-17b"/>
嘗謂宰臣曰今四方無虞與卿等慎守祖宗經制最為<lb/>
急務此委相之大體也議擇官曰太平興國初文武朝<lb/>
官班簿纔二百人咸平初已四百人天聖元年遂踰千<lb/>
人去嵗覃恩以臣料之又軼天聖之數矣先朝嘗諭審<lb/>
官流内銓主判若灼有能績為衆所稱者宻以名聞當<lb/>
特㫖升擢願陛下引對之際一如先朝故事行之其老<lb/>
疾懦庸間以退黜庶有所懲勸矣議貢舉曰皇朝開寳<lb/>
以前嵗取進士不過三十人經學不過五十人自克復<lb/>
<pb n="KR2d0004_WYG_007-18a"/>
偽國吏員益衆始有廷試廣収人之制願陛下約今嵗<lb/>
吏部闕官之數為来年入等之準議科遷曰吏部故事<lb/>
選人格限未至能試判三節謂之㧞萃止用疑案古義<lb/>
觀其能否詞美者優以授職此有司銓品之式今常調<lb/>
選人判超循資是其比也陛下親御軒陛審覈課試非<lb/>
其稱已願罷此科又禮部茂才異等求出類之俊頗聞<lb/>
鄉薦不獲始来應舉望更為嚴制以革倖冒議閲武曰<lb/>
開寳通禮有四時講武儀國初疆候未平多親閲試按<lb/>
<pb n="KR2d0004_WYG_007-18b"/>
礟角射太平興國間築臺楊村備大閲之禮咸平中闢<lb/>
塲東武原發卒㑹射其後再幸飛山教塲躬親訓練今<lb/>
兵革不試三十年矣士不聞鉦鼓之聲人不識行伍之<lb/>
列願陛下按通禮厲兵講事而躬閲之議時令曰開元<lb/>
定禮有明堂及太極殿五時讀令之儀冠服佩玉悉從<lb/>
方色月令不順則五沴應之近嵗氣序繆戾水旱不節<lb/>
天應以異固當變而修正願陛下申命有司以氣至之<lb/>
日集百官讀時令於天安殿至尊升座近臣伏聽上下<lb/>
<pb n="KR2d0004_WYG_007-19a"/>
交儆以凝庶績議入閤曰唐寳厯之後常以月朔御紫<lb/>
宸行入閤之禮後雖五代猶或講求施及聖朝太祖五<lb/>
行其禮多御崇元殿備殿中金吾諸仗設待制復轉對<lb/>
官崇元即今天安殿也乾徳之後改御大明殿即今集<lb/>
英殿也太宗三行其禮别定新制就文徳殿廷増設黄<lb/>
麾仗真宗亦三行之其禮之廢亦踰一紀願因盛時遵<lb/>
復其制景祐初知制誥自是五除翰林學士兩以人言<lb/>
不拜而三授端明殿學士侍讀龍圖學士亦皆再兼初<lb/>
<pb n="KR2d0004_WYG_007-19b"/>
知鄭州作周陵詩三章刻石國子博士陳求古以舊怨<lb/>
訟其譏訕朝廷乃徙應天府其後包拯吳奎言其嘗請侍<lb/>
養父而不及其母中丞張昪繼論奏之出知河中府感風眩<lb/>
而卒年五十八贈尚書右丞淑聰悟博學詳練典故預<lb/>
修國朝㑹要三朝訓鑒圖閤門儀制康定行軍賞罸格<lb/>
又獻繫訓二篇所著有書殿集二十卷穎臯集五卷内<lb/>
制集三卷祭範一卷平棘集邯鄲集各十卷别集幷筆<lb/>
語各十五卷子夀明復圭徳芻<lb/>
<pb n="KR2d0004_WYG_007-20a"/>
鼂宗慤字世良其先澶州人父迥太子少傅致仕宗慤<lb/>
以䕃補校書郎屢獻所為歌頌大中祥符中召試舍人<lb/>
院賜進士及第又召試除校勘校理累擢知制誥入翰<lb/>
林為學士兼龍圖直學士康定元年叅知政事慶厯二<lb/>
年以疾免除給事中資政殿學士卒年五十八贈工部<lb/>
尚書諡文莊子仲蔚宗慤有祠學當制頗惬人望事父<lb/>
母至孝而真篤於故舊任子恩皆先其族人在政府朝<lb/>
廷以金飾胡床及金汲器賜唃厮囉宗慤言昔仲叔於<lb/>
<pb n="KR2d0004_WYG_007-20b"/>
奚辭邑而請繁纓孔子曰不如多與之邑繁纓諸侯之<lb/>
馬飾猶不可輕與况乗輿之器耶<lb/>
　<lb/>
　<lb/>
　<lb/>
　<lb/>
　<lb/>
　隆平集卷七<lb/>
</p>
<p>
</p>
  </div>
</body>
</text>
</TEI>
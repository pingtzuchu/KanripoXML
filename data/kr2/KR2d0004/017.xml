<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十七</head> <lb/>
    <p>
<pb n="KR2d0004_WYG_017-1a"/>
欽定四庫全書<lb/>
　隆平集卷十七<lb/>
　　　　　　　　　　　　　宋　曾鞏　撰<lb/>
　　武臣<lb/>
馬仁瑀魏郡人年十六委質周祖帳下力挽弓二百斤<lb/>
世宗命衛士習射苑中仁瑀獨挽强百發百中賜錦袍<lb/>
束帶従世宗親征劉崇王師不利仁瑀謂衆曰主辱臣<lb/>
死因躍馬大呼引弓連斃將卒數十士氣始振崇遂敗<lb/>
<pb n="KR2d0004_WYG_017-1b"/>
隨世宗征淮南登楚州永寨飛樓距城百歩城卒詬罵<lb/>
左右射莫能及召仁瑀至應弦而斃建隆初以佐命功<lb/>
為刺史累擢至朔州觀察使卒年五十<lb/>
楊鄴或曰繼鄴麟州人少倜儻謂其昆弟他時為將用<lb/>
兵當如鷹逐雉兔弱冠事太原劉崇至節度使太宗征<lb/>
太原劉繼元降得鄴甚喜授以大將軍數日遷防禦使<lb/>
知代州北兵攻雁門鄴以數百騎由小徑背擊大破之遷<lb/>
雲州觀察使判代州授詔副潘羙北征以王侁劉文裕<lb/>
<pb n="KR2d0004_WYG_017-2a"/>
䕶其軍㧞雲應寰朔四州時曹彬失律於岐溝詔羙䕶<lb/>
四州民徙内地既而敵復破寰州鄴謂侁等曰敵勢盛<lb/>
不可與戰姑密諭雲朔等將先出寰我師次應州敵必<lb/>
悉衆来拒俾朔州吏民直入石碣谷列强弩千人於谷<lb/>
口以騎士援於中路則三州之衆萬全矣侁沮之文裕<lb/>
亦欲鄴赴敵鄴曰此必敗之道也侁曰君侯素號無敵<lb/>
見敵逗撓豈有他志鄴曰非愛死特殺傷士卒而功不<lb/>
可立耳即率帳下自石朱路趨朔州將行泣謂羙曰鄴<lb/>
<pb n="KR2d0004_WYG_017-2b"/>
太原一降將上不殺而授以兵柄非縦敵不擊欲圖報<lb/>
萬一也諸君責鄴以避敵當即死矣因指陳家谷口曰<lb/>
君侯於此張歩兵强弩以援使鄴轉戰至此失援則無<lb/>
遺類也美與侁陣於谷口自寅至已侁使人登托邏臺<lb/>
望見敵敗欲爭其功即引兵離谷羙不能止乃行二十<lb/>
里聞鄴敗帥兵却走鄴力戰至暮望谷無人撫膺大慟<lb/>
其子延玉死焉帳下兵殆盡猶手刃數十百人因重傷<lb/>
為敵所獲太息曰為姦臣所逼王師敗衂不食三日而<lb/>
<pb n="KR2d0004_WYG_017-3a"/>
死陣將陷麾下猶餘百人鄴謂曰汝曹各有父母妻子<lb/>
速去尚有生還報天子者無與我俱死於此皆流涕不<lb/>
去無一獲還時淄州刺史王貴亦死焉鄴勇而有謀與<lb/>
下同甘苦代北苦寒未嘗獨設炭為政簡易郡民愛之<lb/>
天下聞其死皆為之憤歎上尤痛惜之贈節度使北征<lb/>
之役曹彬岐溝之敗至拒馬河軍民牛馬相踐蹂而死<lb/>
者甚衆彬貶右驍衛上將軍及鄴陷沒潘羙削官三資<lb/>
時雍熈三年之春夏也是年十二月復命劉廷讓再舉<lb/>
<pb n="KR2d0004_WYG_017-3b"/>
北伐之兵而全軍陷於君子館廷讓馬斃三易馬始以<lb/>
身免三將繼衂㳂邉瘡痍之卒不滿萬計料郷兵城守<lb/>
皆不習戰事僅自固而已深祁德州既常不守魏博之<lb/>
北彫弊為甚鄴之子延朗其後緣聖祖諱而改曰延昭<lb/>
以鄴䕃補供奉官鄴及延玉俱死太宗憫之擢延昭崇<lb/>
儀副使咸平二年契丹入㓂延昭在遂城城小無備衆<lb/>
心危懼延昭集城中丁壯䕶守偶大寒命汲水注城外<lb/>
及旦冰堅滑城不可近敵遂解去遷知莫州三年契丹<lb/>
<pb n="KR2d0004_WYG_017-4a"/>
復宼邉延昭伏鋭兵於羊山之西自北掩擊且戰且退<lb/>
及伏發敵衆敗績獲其明王函首以獻加本州團練使<lb/>
與楊嗣並命真宗謂宰臣曰嗣及延昭以忠勇自効忌<lb/>
妬者衆朕力芘之以及於此景德初胡馬南㓂延昭領<lb/>
兵北地破古城多所俘獲㑹修好乃止徙髙陽闗副都<lb/>
部署在屯九年官至英州防禦使卒年五十六詔錄其<lb/>
子傳永德政文廣有差門客之類亦試藝而官之延昭<lb/>
於吏事非所長軍中訴諜皆决於小校周正上知而不<lb/>
<pb n="KR2d0004_WYG_017-4b"/>
責苐戒飭小校而已然其智勇善戰沈黙寡言平居未<lb/>
嘗問及家事所得俸賜均遺士卒奉己簡質出入騎従<lb/>
如軍校號令嚴明同士卒甘苦寒不披裘暑不張盖遇<lb/>
敵必身先功成推其下故人樂為用威震異域守邉二<lb/>
十餘年虜情畏服止呼曰楊六郎其卒也河朔之人皆<lb/>
望柩殞泣<lb/>
王彦超字德昇魏郡人少事魏王繼岌在晉為刺史漢<lb/>
為防禦使周節度使兼侍中建隆初加中書令改授二<lb/>
<pb n="KR2d0004_WYG_017-5a"/>
鎮封邠國公以太子太師致仕卒年七十三累朝皆有<lb/>
戰功時以為彦超居富貴能知止足<lb/>
畱福徐州人屢有戰功開寳間以觀察使判雄州凡五<lb/>
年政尚平易民甚便之詣闕借畱詔為立遺愛碑卒贈<lb/>
節度使福既貴諸子欲治第福怒曰我受厚祿矣足以<lb/>
庇汝曹平日以身許國猶未有尺寸効更欲居大第為<lb/>
自安計耶太宗聞而喜之其卒也賜金五千兩市第䘏<lb/>
其家<lb/>
<pb n="KR2d0004_WYG_017-5b"/>
荆罕儒范廷召皆冀州人少為盗王晏字鎮時徐州人<lb/>
王景字象珍東莱掖人元逹洺州人錢守俊濮州人譚<lb/>
延羙大名人世宗既戮何徽樊愛能輩乃擇驍勇士為<lb/>
將而擢罕儒為團練使建隆初加防禦使晉州鈐轄恃<lb/>
勇輕敵常懸軍深入擄獲甚衆一夕至京土原劉鈞遣<lb/>
兵追躡之罕儒方據胡牀饗士錦袍裹甲遂直犯賊鋒<lb/>
為并人所殺河東久畏其勇欲生致之及死求殺罕儒<lb/>
者悉誅焉太祖亦深嗟惜罪京土原之不用命者而官<lb/>
<pb n="KR2d0004_WYG_017-6a"/>
其子加等廷召以勇力應募為軍職在周為殿前右番<lb/>
指揮使開寳間累遷至鐵騎都虞候太平興國二年契<lb/>
丹内宼密邇魏博三年春廷召大破之斬首萬餘級追<lb/>
奔莫州徐宼悉遁未幾卒贈侍中晏開運末為陕西軍<lb/>
職與都校趙暉侯章謀害耶律德光偽命陕帥劉愿奉<lb/>
表於漢祖漢祖威聲未振而晏等歸之甚喜即授以節<lb/>
度使及入汴加平章事周錄其敗劉崇功改武寧節度<lb/>
使封滕國公因其郷里以榮之也建隆初以上將軍致<lb/>
<pb n="KR2d0004_WYG_017-6b"/>
仕卒景自後唐為軍職以功累擢至周為節度使加中<lb/>
書令宋興進封太原郡王卒追封岐王逹初事晉邸太<lb/>
宗即位累擢至封州觀察使卒贈節度使守俊事太祖<lb/>
於潛宫屢有戰勞髮後有七黒子如斗在民間時有郷<lb/>
人目為草中鶻言其勇鷙也積官至潘州防禦使卒年<lb/>
八十二延羙仕周至控鶴副指揮使建隆初除指揮使<lb/>
累至觀察使嘗知寧邉軍敵騎驟至城下延羙命開門<lb/>
誘之圍城數月開門如故敵卒不敢入而遁乆之請老<lb/>
<pb n="KR2d0004_WYG_017-7a"/>
以上將軍致仕卒年八十三贈節度使罕儒及景皆輕財<lb/>
好施折節下士有稱於時<lb/>
髙瓊家世燕人父乾徙居亳州䝉城縣瓊少時在外寝<lb/>
一夕父往視之若見有披金甲而侍其側者父潛異其<lb/>
事及長而材勇給事晉邸累擢至殿前都指揮使卒年<lb/>
七十三子繼勲繼忠繼宣繼勲字紹先初補殿直太宗<lb/>
見而竒之擢寄班祗候咸平初監兵益州王均叛繼勲<lb/>
引兵與戰賊黨轉鬬至嘉州界敗之復還力攻益州城<lb/>
<pb n="KR2d0004_WYG_017-7b"/>
而王均夜潰以功遷崇儀使徙綿漢劍門都廵檢悉擒<lb/>
滅均餘黨楊承海等衆徙陕口鈐轄還朝陳用兵方略真<lb/>
宗嘉之除宮苑使并代州鈐轄徙岢嵐軍宼襲草城州<lb/>
繼勲謂軍使賈宗曰敵雖衆而不成列是無主帥也急<lb/>
擊之可成功因設伏要害與接戰寒光嶺伏發斬獲甚<lb/>
衆遷弓箭庫使賜金帶錦袍自是累擢威武保順昭信<lb/>
軍節度使景祐初以年髙進見節其拜特許以子扶掖<lb/>
未幾辭管軍遂改鎮建雄知滑州卒年七十八贈太尉<lb/>
<pb n="KR2d0004_WYG_017-8a"/>
繼勲謙慎有機略善撫士卒故戰常有功子遵度遵範<lb/>
遵甫遵約遵憲遵讓<lb/>
黨進朔北戎人幼為天雄節度使杜重威奴重威愛其<lb/>
淳謹雖長猶令與婢妾雜侍重威敗周祖得之以為鐵<lb/>
騎都虞候建隆初除刺史以軍功累遷至節度使嘗總<lb/>
禁旅不識字不記兵籍一日太祖問之舉梃以軍司所<lb/>
書兵騎戎噐數請上自視上益喜其朴直廵徼京師見<lb/>
珍禽竒獸必放之曰不養父母反養此耶晉邸命親吏<lb/>
<pb n="KR2d0004_WYG_017-8b"/>
臂鷹雛進急欲放及知乃戒之曰汝謹養視小民傳以<lb/>
為笑其變詐多此類杜重威之後寒飢進常分俸以給<lb/>
士大夫或愧焉<lb/>
呼延贊并人少為鐵騎卒太祖愛其武力擢為軍校屢<lb/>
以戰功遷至團練使卒贊忠實有勇徧體文以赤心殺<lb/>
賊字妻子奴婢同爨皆然又刺鏤於鞍勒噐用之上出<lb/>
入有破陣刀降魔杵鐵鞭鐵幞頭兩角有刃皆十餘斤<lb/>
乘騅馬絳抹額自謂慕尉遲敬德常出刺保州請於上<lb/>
<pb n="KR2d0004_WYG_017-9a"/>
曰臣服餙竒異願敕郡縣清道太宗笑而不答又請繪<lb/>
形鄭州靈顯王廟願統隂兵滅敵太宗嘗謂近臣曰贊<lb/>
服噐詭異朕屢欲誅之既而亮無他志也<lb/>
崔翰字仲文京兆人少有大志風資偉秀太祖一見竒<lb/>
之以𨽻麾下即位屢擢刺史太宗莅政進團練使明年<lb/>
講武近郊命翰專金鼓軍容甚整上悦以藩邸時金帶<lb/>
密賜之謂左右曰如崔翰者必不能事晉朝言政出多<lb/>
門故也従征太原流矢中頬猶戰不已上親至其帳撫<lb/>
<pb n="KR2d0004_WYG_017-9b"/>
之北伐班師次金臺驛大軍南向而潰上令率衛士千<lb/>
餘止之翰請單騎以方略告諭衆遂定戮一人以復命<lb/>
上喜因命翰征定州得以便宜従事㳂邉諸軍並従節<lb/>
制軍市租儲聴其專用其冬㑹李漢超崔彦進破北兵<lb/>
於徐河敵投西山坑谷死者不可勝計俘馘數萬他物<lb/>
又十倍焉擢武泰軍節度使改鎮威德軍至鎮方盗賊<lb/>
充斥翰誘其渠魁諭以禍福乃相率出境又徙髙陽召<lb/>
還以疾畱京師疾間見上曰臣不願死於家馬革裹屍足<lb/>
<pb n="KR2d0004_WYG_017-10a"/>
矣上壯其言復命赴所治卒年六十三贈侍中翰沈毅<lb/>
有謀所至多成功輕財好施死之日家無餘貲<lb/>
解暉洺州人自後唐𨽻兵籍凡受詔征伐必身先士卒<lb/>
臨敵所難者暉處之若甚易金瘡被體幾無完膚建隆<lb/>
以來屢有攻伐積官至團練使卒年八十<lb/>
曹翰魏郡人少為郡小吏周祖鎮鄴竒之以𨽻世宗幕<lb/>
下世宗鎮澶淵以為牙校及尹開封翰猶在澶淵聞周<lb/>
祖寝疾不俟召来見世宗密言曰王為冢嗣不侍醫藥<lb/>
<pb n="KR2d0004_WYG_017-10b"/>
何以副天下之望世宗悟入侍禁中以府事命翰總决<lb/>
即位補供奉官稍遷樞密承㫖世宗征淮南畱鎧甲千<lb/>
數在正陽既而遣降卒八百来京師翰遇於道懼其過<lb/>
正陽刼兵噐叛盡殺之世宗不加責乾德中伐蜀以翰<lb/>
帥荆襄鑿山開道商旅以濟又詔兼漕運而糧餽不乏<lb/>
蜀平全師雄擁衆十萬叛翰與曹彬劉廷讓討平之又<lb/>
軍校吕翰盗據嘉州翰及諸將奪其城諜知賊欲三鼓<lb/>
復攻城誡擊柝使緩向晨猶二鼔賊衆不集而潰遷蔡<lb/>
<pb n="KR2d0004_WYG_017-11a"/>
州團練使從征太原㑹河决詔翰董役指日而訖事後<lb/>
復有決其績用亦然曹彬平江南翰獨下池陽而煜將<lb/>
有胡則者以江州拒命翰遂屠其城得公私金帛億萬<lb/>
計偽言欲致廬山羅漢鑄像於闕下詔従其請因調巨<lb/>
艦十百同載所得以歸朝廷涵容不加詰問錄其功授桂州<lb/>
觀察使判潁州復従太宗征太原因伐幽州命翰軍東<lb/>
隅有卒得蟹以獻翰謂諸將曰蟹水物而陸居非其所<lb/>
也又能行不能進則城不可進㧞之象其班師乎卒如<lb/>
<pb n="KR2d0004_WYG_017-11b"/>
其言師還除威塞軍節度使仍判潁州未行詔翰督役<lb/>
開河南自雄至莫以通漕運翰遣徒伐巨木於敵地授<lb/>
五騎以五色旗為斥堠如遇㓂則舉白旗之類又起烽<lb/>
燧於境上敵疑而不敢近塞事遂濟乃歸鎮居數嵗汝<lb/>
隂令孫崇訟其不法鞫得實削奪官爵送登州乆之復<lb/>
千牛衛上將軍卒年六十五贈太尉咸平初賜諡武毅<lb/>
翰天資殘忍貪冒多智數喜誕妄飲酒至數斗不亂對<lb/>
上奏事雖數十條皆嘿記不少差<lb/>
<pb n="KR2d0004_WYG_017-12a"/>
翟守素北海人仕周至刺史宋興累擢商州團練使卒<lb/>
年七十一自漢䇿名將六十年以謹厚自持所至稱治<lb/>
建隆間麟府内属戎人爭地不決因擾邉民詔守素馳<lb/>
傳以諭曲直莫不悦服梅山峒蠻人叛又詔守素討平<lb/>
㑹隂雨弓弩筋角解弛詰朝將接戰而夜削木為弩遲<lb/>
明大破其衆焚蕩巢穴賊首包漢湯者與數郡大吏富<lb/>
民交結守素獲其私書悉焚之以安反側守素建隆之<lb/>
前已在髙列而後進多秉節鉞獨守素二十年不遷而<lb/>
<pb n="KR2d0004_WYG_017-12b"/>
能恬不為意<lb/>
折御卿累世邉將奄有麟府之地従祖阮父德扆皆永<lb/>
安軍節度德扆卒御勲為留後開寳九年来朝授泰寜<lb/>
軍節度使未行卒朝廷遂降告敕授御卿閑廐使改為<lb/>
崇儀使知府州以功擢至本州觀察使未幾率兵大敗<lb/>
戎人於子河汊除永安軍節度使自是戎兵不敢深入<lb/>
宼一日虜将韓德臧為李繼遷所誘内侵方御卿被病<lb/>
力疾出戰虜將聞其来不敢進既而疾急母令人召歸<lb/>
<pb n="KR2d0004_WYG_017-13a"/>
御卿曰世受國恩外㓂未滅御卿之罪也臨敵棄士卒<lb/>
而歸耶太夫人勿見念也言訖泣下翌日卒年三十八<lb/>
贈侍中錄其子惟正知留務<lb/>
侯延廣西河平遙人太子太師益之孫也延廣年十嵗<lb/>
父仁矩為德州刺史有敵騎數十入城延廣領數騎馳<lb/>
出牙門射殺其酋領仍斬首數級悉擒其餘黨太祖聞<lb/>
而竒之就賜錦袍金帶仁矩卒擢延廣供奉官河西叛<lb/>
卒劉渥嘯聚宼耀州郡邑皆城守延廣輕兵間道追及<lb/>
<pb n="KR2d0004_WYG_017-13b"/>
於富平而渥等千餘人傳言謂延廣曰公家世富貴奈<lb/>
何與亡卒争一旦之命也延廣急挺身與鬭斷渥右臂<lb/>
亡走為兵追獲因大破其衆關右平擢刺史知靈州趙<lb/>
保忠方與繼遷通謀上遣李繼隆問罪以延廣䕶其軍<lb/>
定夏臺就擢知延州先在靈武戎人悦服䕶軍康贊元<lb/>
害其功誣奏延廣得敵情恐難制遂以慕容徳豐至部<lb/>
不治及繼遷宼靈武乃復授延廣團練使知靈州時戎<lb/>
敵塞道延廣獨引數騎之鎮繼遷畏其威望敵皆避之<lb/>
<pb n="KR2d0004_WYG_017-14a"/>
至郡未㡬卒年五十垂絶猶曰今日雖得死所獨恨無<lb/>
功報國耳<lb/>
田重進范陽人周顯德中應募為卒𨽻太祖麾下積戰<lb/>
功至刺史太宗即位累擢除節度使領飛狐路都帥破<lb/>
敵衆獲其驍將大鵬翼并契丹游渤海三千餘人斬首<lb/>
數千級逐北四十里下飛狐靈丘數城以功改鎮彰化<lb/>
軍京兆尹卒年六十九贈侍中太宗在藩邸愛其忠勇<lb/>
嘗遺以酒炙不受使者曰晉王賜何敢拒曰我知有天<lb/>
<pb n="KR2d0004_WYG_017-14b"/>
子不知晉王何人也太宗益嘉其無私交<lb/>
盧斌開封人始以筆札給事晉邸太宗即位補殿直雍<lb/>
熈三年北伐隨軍至岐溝王師之敗曹彬憂之斌請以<lb/>
千弩斫寨敵遁移軍夹河既克涿州留萬兵令斌守斌<lb/>
以為深在敵境守之無益彬命斌擁城中老幼南徙易<lb/>
州彬振旅為敵所乘諸將皆以失律被譴獨斌嘗建議<lb/>
棄涿州獲免端拱中賊劉渥侯和尚刼興平櫟陽斌為<lb/>
永興華州廵檢薄南山渡渭水擒滅無遺遷供奉官移<lb/>
<pb n="KR2d0004_WYG_017-15a"/>
梓遂十二州都廵檢仍許以便宜従事淳化二年賊任<lb/>
誘宼昌合州三年富順監蠻攻滎州斌皆討平既而草<lb/>
㓂結黨鈔略滎戎資州富順監斌又擊滅之是冬李順<lb/>
亂斌以兵六百人趨成都斬賊數萬級明年成都陷斌<lb/>
還梓州賊渠相里貴衆三十萬薄城城中兵止三千斌<lb/>
感勵士伍為固守之計間出與賊擊刺賊稍卻復集機<lb/>
石連弩衝車雲梯環城矢石如雨斌與州將張雄隨機<lb/>
設備圍閉八十日王繼恩援兵始至斌開門迎勞王師<lb/>
<pb n="KR2d0004_WYG_017-15b"/>
賊遂潰散斌因勢追斬及納降二萬餘人又蓬閬間斬<lb/>
獲千計賊平以功除刺史在川峡六年數以孤軍禦强<lb/>
宼功效最著及平梓綿漢州賊黨方代還遷東上閤門<lb/>
使建言閬州北葭萌路可直入利州若焚棧道劍門之路<lb/>
險不足恃也請立寨栅従之卒年五十一斌善料敵不<lb/>
失機㑹<lb/>
趙延進澶州人父暉官至太子太師五代史有傳延進<lb/>
以父任累遷至右千牛衛將軍乾德中伐蜀以延進知<lb/>
<pb n="KR2d0004_WYG_017-16a"/>
襄州漢水壊隄嵗損民田為累石㟁其患遂絶嘗與孟<lb/>
喆藥可瓊屯定州遼人擾邊命延進與崔翰李繼隆將<lb/>
兵禦之仍賜陣圖分兵為八隊俾奉以従事至蒲城虜<lb/>
坌集乘髙望之不見其際翰等方按圖布陣相去百歩<lb/>
士衆疑懼延進曰主上期克敵耳敵衆若此而我師星<lb/>
布其勢懸絶不如合擊之違令而獲罪不猶愈於辱國<lb/>
乎翰等曰萬一不㨗為之奈何曰延進願獨當其責遂<lb/>
改為三陣三戰敵衆大潰以功遷右屯衛大將軍知鎮<lb/>
<pb n="KR2d0004_WYG_017-16b"/>
州民詣闕借留許一年改知揚州徙并代州鈐轄又知<lb/>
相州<lb/>
　<lb/>
　<lb/>
　<lb/>
　<lb/>
　<lb/>
　隆平集卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十八</head> <lb/>
    <p>
<pb n="KR2d0004_WYG_018-1a"/>
欽定四庫全書<lb/>
　隆平集卷十八<lb/>
　　　　　　　　　　　　　宋　曽鞏　撰<lb/>
　　武臣<lb/>
魏丕字齊物相州人少業儒周世宗鎮澶淵奏為司法<lb/>
參軍後改授武職太平興國中官至刺史常對太宗願<lb/>
除臺省官上諭之曰知卿本儒生然兩省不若刺史俸<lb/>
優也屢求退以左衞大將軍致仕卒年八十二丕好為<lb/>
<pb n="KR2d0004_WYG_018-1b"/>
歌詩有東亭集六卷常咏山鵲人多誦之<lb/>
安守忠字信臣父審𤦺為周節度使封陳王五代史有<lb/>
傳守忠以父任仕周至鞍轡庫使兼刺史乾徳中蜀平<lb/>
以守忠任漢州刺史每遣使必戒之曰安守忠能律己<lb/>
汝輩當效其為人至道中擢為節度觀察留後久之卒<lb/>
年六十九贈太尉嘗判雄州方宴賓閽吏言有軍校謀<lb/>
變守忠笑顧坐客曰此輩酒狂耳計未及發而就擒焉<lb/>
人服其能鎮物<lb/>
<pb n="KR2d0004_WYG_018-2a"/>
楊允恭漢州綿竹人世富於財乾徳中王師平蜀允恭<lb/>
方弱冠率鄉里子弟置寨於清泉為賊所得允恭紿之<lb/>
曰茍活我當相助賊釋之因厚結賊之子一日賊欲加<lb/>
害其子密以告遂遁去以䇿干丁徳裕權補為綿竹巡<lb/>
徼賊平赴闕補殿前承旨太平興國間監兵英州入奏<lb/>
海賊官不能制又民販海鹽入嶺北者衆請建大庾縣<lb/>
為軍詔即以大庾縣置南安軍授允恭廣連都巡檢自<lb/>
是冐禁者少而允恭擒捕海賊殆盡詔奬之自殿直特<lb/>
<pb n="KR2d0004_WYG_018-2b"/>
遷供奉官改崇班縁江多盜又命領江南催綱捕盜事<lb/>
至臨江軍擇驛卒具輕舟伺賊所在夜出捕其首者百<lb/>
數又趣通判躡海冦寇張幕設强弩短礮礮傷允恭肩<lb/>
血汚衣神色不動密遣善游水者以鐵鉤毁其幕進撃<lb/>
之斃於水者大半猶生擒百人江路平遷洛苑副使都<lb/>
大江淮兩浙發運捕賊事賜金帶先是三路轉運各領<lb/>
其事而上供米嵗不過三百萬允恭盡籍三路州卒牙<lb/>
吏自𤼵運所輸泗州自泗州輸京師嵗數遂倍改作坊<lb/>
<pb n="KR2d0004_WYG_018-3a"/>
使充發運使官置𣙜塲計置買江淮所産茶舊不較精<lb/>
粗久不售而腐者悉焚之允恭具等色年次而給焉遂<lb/>
絶其弊淮南十八郡而九郡行鹽禁允恭以為行法不<lb/>
一抵冐者衆寇盜之生莫不由此請均禁止三司沮其<lb/>
議而允恭力請不已太宗卒從其請又以廬州廬江縣<lb/>
巢縣去州稍逺故多寇盜詔遂建為軍允恭積官至江<lb/>
州刺史卒年五十六賜其子同學究出身李順之亂其<lb/>
兄自榮據綿竹縣而允恭之兄允升弟允元率鄉子弟<lb/>
<pb n="KR2d0004_WYG_018-3b"/>
擒自榮以獻太宗嘉之授允升本縣令允元什邡縣尉<lb/>
明年竝召赴闕除允升贊善大夫允元大理評事云<lb/>
張永徳字抱一并州人世以財雄邊父穎在周為防禦<lb/>
使五代史有傳周祖與穎善以女妻永徳既為樞密使<lb/>
遂表永徳授供奉官押班後二年漢命永徳押賜昭義<lb/>
軍節度使常遇生辰禮物遇周祖之外兄弟也周祖時<lb/>
鎮鄴有密詔付遇永徳在潞州聞之因謂遇曰郭侍中<lb/>
被讒今日之詔得非莅殺永徳邪永徳即死竊恐累君<lb/>
<pb n="KR2d0004_WYG_018-4a"/>
耳遇驚曰何謂也曰姦邪蠧政郭侍中誓清君側願且<lb/>
以永徳屬吏少俟其隙君獨不聞郭侍中事邪請具言<lb/>
之明宗起鄴柴翁以女備掖庭至洛失寵出宫過鴻溝<lb/>
遇雨夫人歎曰業縁在此矣乃出匳中物計直千萬以<lb/>
半奉其父母令歸鄴因請曰溝傍傳舍長郭君貴人也<lb/>
願歸之父母大媿終不能奪既歸周祖而謂之曰妾奩<lb/>
中物五百餘萬以資君時不可失也周祖持賂軍司得<lb/>
主書計遂至通顯柴翁者常獨居室人以為司㝠事一<lb/>
<pb n="KR2d0004_WYG_018-4b"/>
日笑不已妻問其故不答翁嗜飲妻醉之以酒乃曰上<lb/>
帝有命郭郎為天子妻頗漏其語遇聞而未甚然之及<lb/>
永徳言遂信故止令壯士嚴衞永徳未幾周祖使至遇<lb/>
賀且謝曰老夫幾誤大事周祖踐祚除永徳左御將軍<lb/>
駙馬都尉從世宗征劉崇高平之戰何徽樊愛能退衂<lb/>
時太祖及永徳衙兵各二千人而已太祖曰賊氣方驕<lb/>
公麾下頗能步射可西出陟高而止吾張左掖以應之<lb/>
其勝可必永徳亦以為然遂大㨗劉崇單騎遁去世宗<lb/>
<pb n="KR2d0004_WYG_018-5a"/>
謂永徳曰樊愛能何徽及褊禆七十餘人吾欲盡按軍<lb/>
法何如對曰必欲開拓疆宇威加四海安可已也因曰<lb/>
若非趙某謀出不意則社稷幾殆矣世宗善其言悉誅<lb/>
愛能輩以徇軍聲始振從世宗征淮南破紫金山十八<lb/>
砦呉人樓船蔽川永徳擇習水者潛鑽其船引兵擊之<lb/>
溺死者不可勝計以金帶賞鑽船者又以兵絶濠州餉<lb/>
道世宗手詔褒諭太祖即位加兼侍中改武勝軍節度<lb/>
使入覲道舊不名待周之舊臣恩禮無與永徳比者常<lb/>
<pb n="KR2d0004_WYG_018-5b"/>
問以下并汾計對曰彼兵雖少而悍加以北虜之援未<lb/>
可遽也姑以間諜離虜心設游兵以擾其穡事俟其困<lb/>
弊乃可圖耳開寳末王師征江南永徳以家財具數千<lb/>
舟助軍糧數十萬石優詔奬之鎮穰下十八年頗有治<lb/>
績永徳四嵗時母馬氏被出嫁安邑人劉祚祚卒永徳<lb/>
於南陽公宇為二堂繼母劉居其左馬氏居其右問安<lb/>
視膳皆得其懽馬氏嘗得入謁太宗封為莒國太夫人<lb/>
劉先卒永徳為起大第買田以聚其族人母之弟劉再<lb/>
<pb n="KR2d0004_WYG_018-6a"/>
思亦縻以官爵永徳居睢陽比舍有書生卧疾療之獲<lb/>
痊來謝因曰可市水銀五兩與之即以藥同置鼎中有<lb/>
頃成白金將别欲求其術書生曰吾不吝此慮損君壽<lb/>
耳仍告以太祖受命之兆永徳遂潛意推奉焉及駐車<lb/>
下蔡道傍見一僧乃昔書生也召與語復問其訣僧曰<lb/>
昔語君之貴今不謬矣當保富貴五十年安用此為永<lb/>
徳涉獵經史頗善吟咏禮賢下士故士夫多從之遊卒<lb/>
於本鎮彰徳軍年七十二<lb/>
<pb n="KR2d0004_WYG_018-6b"/>
柳開字仲塗大名人父承翰仕至監察御史開幼警悟<lb/>
豪勇父顯徳末為南樂令有盜入其家衆不敢動開十<lb/>
三嵗亟取劍逐之盜踰垣開揮刅斷其足二指及就學<lb/>
講説能究經㫖開寳六年登進士第官至如京使知忻<lb/>
徙滄州未至卒年五十四子涉遷居荆南仕為隍城使<lb/>
五代學者少尚義理有趙生者得韓愈文數十篇未達<lb/>
乃㩦以示開開一見遂知為文之趣自是屬辭必法韓<lb/>
柳初名肩愈蓋慕之也著書號東郊野夫又號補亡先<lb/>
<pb n="KR2d0004_WYG_018-7a"/>
生作二傳以見意時范杲好古學開與齊名謂之柳范<lb/>
開垂絶語門人張景曰吾十年著一書可行於世景為<lb/>
名之曰黙書辭義稍隠讀難遽曉開尚氣自任不顧小<lb/>
節所與交者必時之豪俊太宗征河東開從駕督糧適<lb/>
常潤有小寇遂選開知常州開至治所招誘羣盜以俸<lb/>
金給賞之又解衣與賊酋置之左右或謂不可開曰彼<lb/>
失所則盜不爾則吾民也始懼死故假息鋒刅之下今<lb/>
推以赤心夫豈不懐未半嵗境内輯寜雍熙初坐與監<lb/>
<pb n="KR2d0004_WYG_018-7b"/>
軍忿爭貶上蔡令㑹王師北伐開部糧至涿州遇米信<lb/>
與北敵戰久不解遣使求降開謂信曰兵法約而請和<lb/>
謀也亟攻必勝信不能决後二日復引兵挑戰諜知求<lb/>
降乃以矢盡及幽州取至故復戰耳開因上書願効死<lb/>
邊鄙太宗憐之除殿中侍御史命使河北又上書願賜<lb/>
步騎數千以滅敵上方擇文臣有武略者即授開崇儀<lb/>
使知寜逺軍契丹貴將白萬徳本真定人統縁邊七百<lb/>
餘帳開因其親族往來令説萬徳許以藩鎮俾挈幽州<lb/>
<pb n="KR2d0004_WYG_018-8a"/>
之衆内屬萬徳喜請為期約使未還詔徙知全州州西<lb/>
有溪峒蠻粟氏久為邊患朝廷設峽口香烟等七寨不<lb/>
能禦開至選勇辯吏往説之不踰月㩦老幼至州開賦<lb/>
其居業作時鑑一篇刻石戒之遣其酋赴闕授州上佐<lb/>
邊患遂息詔賜開緡錢三十萬㑹有黥卒訟非辜州下<lb/>
吏削二官頃之上書自陳復還舊秩知環州為理互市<lb/>
之不直者戎落悦附徙知邠州真宗即位遷如京使上<lb/>
書言時政上嘉納之又徙代州葺城壘戰具諸將沮議<lb/>
<pb n="KR2d0004_WYG_018-8b"/>
因謂其子浩曰吾觀邊星有光雲多從北來寇殆將至<lb/>
諸將見嫉一旦寇至必危我矣即丐小郡得沂州是秋<lb/>
寇犯塞<lb/>
王漢忠字希傑徐州人以材勇給事晉邸太宗踐祚累<lb/>
擢至觀察使真宗即位進節度使以佐衞上將軍卒年<lb/>
五十四漢忠有識略軍政嚴整所至無盜賊頗涉儒學<lb/>
好為歌詩聚書萬卷尊儒士待賓佐有禮輕財好施得<lb/>
士卒心惟喜矜恃同列多所不悦<lb/>
<pb n="KR2d0004_WYG_018-9a"/>
慕容徳豐字日新節度使延釗之子起家如京使開寳<lb/>
中監昇州兵澤國富庶使多貪冐徳豐獨以修潔稱詔<lb/>
褒之積官至團練使卒年五十五徳豐輕財好施世禄<lb/>
之厚而家無餘貲<lb/>
王繼忠開封人父為軍校戍邊而死繼忠因得補殿直<lb/>
侍真宗在東宫得給事左右即位累擢至雲州觀察使<lb/>
咸平末契丹入寇繼忠帥定武出戰於望都之北自以<lb/>
被遇厚恩力戰圖報而服飾稍異戎人識之轉鬬累日<lb/>
<pb n="KR2d0004_WYG_018-9b"/>
援兵不至遂陷敵中初謂已死贈大同軍節度使録其<lb/>
子懐敏懐徳懐政皆加等景徳初敵俾繼忠奏章道意<lb/>
請修和好朝廷允其請戢兵息民與有力焉自是朝廷<lb/>
每遣使至契丹必厚賜之繼忠對使臣必泣下常附表<lb/>
請召還上以誓好既定姑詔諭之彼王待之益厚改其<lb/>
姓曰耶律名曰顯忠又曰宗信封為呉王<lb/>
張凝滄州人以親衞𨽻晉邸及即位授武職咸平初契<lb/>
丹入寇從大將康保裔合謀伏於瀛州西背腹奮擊凝<lb/>
<pb n="KR2d0004_WYG_018-10a"/>
陷敵中子昭逺十六嵗從行乃單騎馳突所向披靡遇<lb/>
凝掖之以出見者驚異西鄙有警以凝帥邠寜環慶兼<lb/>
安撫環州轉運使劉綜懼糧不給問計凝曰當深入因<lb/>
敵糧可勿慮也自白豹鎮焚族帳掠畜産以歸因襲慶<lb/>
州蕃族胡家門等破之以其數犯亭徼故乘其不備耳<lb/>
殘羌逺遁邊境遂安景徳初詔北邊豫設竒兵寇來則<lb/>
分道深入以牽其勢魏殽首逗撓諸將皆有言凝獨若<lb/>
不知或問之曰殽險悍吾輩公言其過使不自安非計<lb/>
<pb n="KR2d0004_WYG_018-10b"/>
也真宗聞而嘉之久之遷殿前都虞候仍兼寜州防禦<lb/>
使卒年六十二贈節度使凝性資忠義以功名為任善<lb/>
訓士卒所得俸賜均及其下家無餘積昭逺字持正因<lb/>
掖出其父特授左班殿直積官至昭州防禦使卒年五<lb/>
十贈觀察使子克諧克己克忠克從天禧初閣門副使<lb/>
闕樞密院方奏擬人真宗曰朕已有人張昭逺知邊略<lb/>
曹儀習朝廷儀制可用也二人遂竝命焉昭逺所至有<lb/>
政績<lb/>
<pb n="KR2d0004_WYG_018-11a"/>
上官正開封人少舉三傳為鄜州攝官雍熙中授殿前<lb/>
承㫖屢因鞫獄遷至作坊使蜀賊李順之亂正監兵劍<lb/>
門闗出兵撃破其黨斬馘殆盡方朝廷以棧道為憂正<lb/>
孤軍破數萬衆其勢遂沮賞功授六宅使劍門刺史順<lb/>
既誅餘黨匿山澤間正推恩信招來之加峰州團練使<lb/>
代王繼恩為西川招安使至道末叛卒劉旰陷邛漢州<lb/>
又詔正討平之累擢洺州防禦使以環衞官分司卒年<lb/>
七十五正不畏强禦而性頗急暴多詬辱官吏太宗常<lb/>
<pb n="KR2d0004_WYG_018-11b"/>
手札戒之<lb/>
周審玉開封人周顯徳中以父蔭補殿直建隆至雍熙<lb/>
擢為作坊使契丹入寇潘美在定武審玉監軍先鋒劉<lb/>
緒陷賊審玉躍馬趨撃拔緒而還勇冠三軍常知鳳翔<lb/>
府有僧乘傳而西以市木為名威動郡邑審玉按詰盡<lb/>
得其姦狀送闕下時稱審玉非特有武亦通吏術以左<lb/>
千牛衞大將軍致仕卒年七十四<lb/>
田紹斌少為驍武副校建隆初𨽻崔彦進麾下討李筠<lb/>
<pb n="KR2d0004_WYG_018-12a"/>
從李重進平荆湖嶺表又從劉廷讓撃全師雄餘黨從曹<lb/>
彬征江南皆有功太祖伐河東契丹援入於百并紹斌<lb/>
與何繼筠奪賊旗鼓而逐之太平興國初除江州刺史<lb/>
詔討梅山峒蠻斬馘萬餘生擒二萬人邊境遂寜曹彬<lb/>
之出代州也紹斌為先鋒每戰必勝召見便殿靣授溪<lb/>
州團練使加冀州防禦使城清逺軍進㑹州觀察使為<lb/>
靈州副帥部芻糧金帛赴靈武清逺軍者數十趙繼遷<lb/>
數遣萬騎刼之紹斌必出陣大呼賊聞其名皆潰去一<lb/>
<pb n="KR2d0004_WYG_018-12b"/>
日白守榮馬昭忠護軍儲紹斌自靈武以兵援之數遇<lb/>
敵數勝而守榮昭忠棄輜重與賊戰敗紹斌為擊走賊<lb/>
護糧以行詔褒之俾副李繼隆帥環慶繼隆誣以守榮<lb/>
昭忠落浦河之敗紹斌不救有異志貶率府副率真宗<lb/>
即位復萊州團練使帥延慶有野雞蕃族數寇邊紹斌<lb/>
召其酋豪使斷臂截耳以誓遂不復侵犯紹斌常靣斥<lb/>
劉隠及轉運使宋太初事二人銜之歸朝言其過召赴<lb/>
闕誣獲辨命為鎮定先鋒𨽻傅潛潛屯中山虜至不出<lb/>
<pb n="KR2d0004_WYG_018-13a"/>
戰石普楊嗣渡嚴浮河頗失利獨紹斌擒獲稍衆復觀<lb/>
察使及潛下吏亦同被鞫復貶率府副率後累敘復左<lb/>
領軍衞將軍康州團練使卒紹斌長於兵頗知戰法惟<lb/>
暴戾無檢好凌犯人屢以誣被黜而不自悔也<lb/>
李重貴河陽人常給事晉邸及即位累擢至衞州團練<lb/>
使淳化中遣將五路討賊遷重貴帥麟府得對因言賊<lb/>
居沙磧逐水草無定止聞兵勢盛則逺遁矣追之或糧<lb/>
不能繼欲守又彼無堅壘若未能平賊將何顔以見陛<lb/>
<pb n="KR2d0004_WYG_018-13b"/>
下也太宗雖善其言以師期既定强遣之卒無功而還<lb/>
咸平三年戎人入寇范廷召戰退康保裔陷賊獨重貴<lb/>
與張凝力戰卻賊全軍以歸凝議上功狀重貴曰大將<lb/>
陷殁我輩計功是誠何心真宗聞而嘉歎特加階邑以<lb/>
疾求致仕授左羽林大將軍卒年五十九<lb/>
石保吉字祐之中書令守信之子尚太祖第五女延慶<lb/>
公主自諸將軍擢至節度使景徳初同平章事是年契<lb/>
丹入寇真宗將行幸澶淵先遣保吉與李繼隆為排陣<lb/>
<pb n="KR2d0004_WYG_018-14a"/>
使對壘以待而敵騎數萬驟至城下保吉不介馬當其<lb/>
前鋒敵甚畏憚駕至衞南師已告㨗及振旅舍爵䇿勲<lb/>
特加戸邑大中祥符三年卒贈中書令諡壯武保吉有<lb/>
武榦歴世將相家積不貲而治生射利所至侵擾為魏<lb/>
帥葉齊查道皆知名士保吉悉命械頸以督糧運物論<lb/>
少之先是守信鎮宛丘年五十七而卒保吉繼居是鎮<lb/>
卒年與之同談者異之<lb/>
王中正汀州人賈販往來江淮間咸平元年至南康軍<lb/>
<pb n="KR2d0004_WYG_018-14b"/>
逆旅遇異人自言趙姓久之又見於茅山命求鉛盝遇<lb/>
火成金謂中正曰當授以法從及歴陽始得之且俾辨<lb/>
草木藥品而授以小環神劍及密緘之書戒以勿泄中<lb/>
正亟欲獻於上為有司所抑還至上饒佯狂黥竄嶺外<lb/>
未幾逋匿京城樞密承㫖謝徳權嘗為嶺南官知中正<lb/>
化銀術為奏因得脱軍籍内臣劉承規又以其名聞初<lb/>
名㨗為更曰中正賜對特授許州叅軍承規於皇城公<lb/>
廨居之凡入市必有人與之語承規詰之不能隠曰即<lb/>
<pb n="KR2d0004_WYG_018-15a"/>
授法者也承規為新堂以祈靈景徳四年五月十三日<lb/>
遂降於堂紗幃間服青衣具冠劍自是屢降惟中正喻<lb/>
其㫖或其侍童偶語始知乃司命真君也明年天書降<lb/>
改元大中祥符東封畢加真君號曰九天司命天尊五<lb/>
年天尊臨降宫庭上號曰聖祖即改皇城新堂曰元符<lb/>
觀承規私第曰東宅所賜中正通濟坊曰南宅並為聖<lb/>
祖降憩之所中正累遷加致仕積官至右神武大將軍<lb/>
唐州團練使大中祥符九年中正被疾見聖祖謂之曰<lb/>
<pb n="KR2d0004_WYG_018-15b"/>
慎密類汝者少即塑形景靈宫為吾輔勿憂也卒年五<lb/>
十五其妻施氏封呉郡夫人諸子皆授殿直中正初得<lb/>
神術雖貧苦不以勢利趨告於人及享禄賜所化黄白<lb/>
惟施貧奉道釋而已朝廷舉大禮及營繕必達靈命以<lb/>
藥金銀為獻中正復自以所成者助經費上為制靈遇<lb/>
贊紀其事云<lb/>
石普其先幽州人後徙居太原父通給事晉邸普方十<lb/>
嵗亦留邸中以信謹見親太平興國中補寄班祇候遷<lb/>
<pb n="KR2d0004_WYG_018-16a"/>
供奉官屢以戰功擢至西河節度使知許州大中祥符<lb/>
中上言九月下旬日食者三又言商賈自秦州來言唃<lb/>
厮羅欲酬殺曹瑋請以普所獻陣圖付瑋當決必勝帝<lb/>
謂普妄言樞密使王欽若因言普以邊事動朝廷帝怒<lb/>
命侍御史知雜吕夷簡劾之獄具集百官叅驗九月下<lb/>
旬日不食普引伏私藏天文法當死官節度使當議貴<lb/>
除名貶賀州改率府副率房州安置後稍復至右武衞<lb/>
大將軍卒年七十五子仲卿仲武仲舒仲文普有膽略<lb/>
<pb n="KR2d0004_WYG_018-16b"/>
聞敵所在即馳赴親冐矢石前後戰未嘗少却通兵書<lb/>
及陰陽六甲星厯推步之術太宗常令善工製金帶普<lb/>
帶御器械輒靣求解以賜之後雖謫廢當太宗忌日必<lb/>
舉族詣佛寺齋薦嵗以為常淳化中督兵捕永興賊邢<lb/>
槖馳賈秃指百人至則擒之李順之亂為西川行營先<lb/>
鋒與韓守英馬知節合擊遂斬順因馳驛靣陳蜀亂之<lb/>
由賦斂急迫請一切蠲其租賦大宗許之即日還蜀揭<lb/>
榜宣諭莫不感悦咸平二年軍盜王均據益州叛又命<lb/>
<pb n="KR2d0004_WYG_018-17a"/>
為川峽路招安巡檢使雷有終攻城均走普追躡至富<lb/>
順監敗之均自殺獲首以獻餘黨悉平明年契丹宼邊<lb/>
普為保州鈐轄北面行營管神䇿先鋒殺敵騎於炎涼<lb/>
城又敗之於長城為莫州總管建言軍中號令遣人馳<lb/>
告慮為奸詐所誤真宗為制傳令牌又獻禦戎圖掘塹<lb/>
設險以陷敵馬景徳初王繼忠為契丹請和以書遺普<lb/>
普為達於上其後因請罷天下醮設嵗可省緡錢七十<lb/>
餘萬貫以贍國用遂忤上意<lb/>
<pb n="KR2d0004_WYG_018-17b"/>
曹克明其先太原人祖為雅州刺史因居百丈縣有賊<lb/>
攻百丈父逺遇害克明尚幼有妾匿之葦薄中得脱既<lb/>
長喜兵法善騎射從父光實領夏州都巡檢破李繼遷<lb/>
繼遷偽降設伏光實赴而殁於葭蘆州克明為衙内虞<lb/>
候從行祕不發哀使人傳光實命回兵銀州乃與其僕<lb/>
潛入敵中獲光實屍還葬京師蜀人於法不許還其鄉<lb/>
克明以母老趨道以歸淳化五年李順反購克明欲用<lb/>
之乃㩦老母遁山谷間及賊陷雅州克明乃集潰兵得<lb/>
<pb n="KR2d0004_WYG_018-18a"/>
七千人又募丁壯三千遂復名山火井夾江等九縣立<lb/>
七寨於嘉眉卭州界分兵以邀擊賊因復雅州太宗令<lb/>
總管王繼恩齎敇奬諭擢西頭供奉官監兵黎州以餘<lb/>
賊未寜徙權雅州駐泊巡檢至道元年峽路潰兵鄧紹<lb/>
等攻雅州克明又討平之積官至西上閤門使知鼎州卒<lb/>
年七十二子元賓元舉景徳中溪峒蠻入寇以克明知<lb/>
邕州遺書三十六峒酋長諭以朝廷恩信悉來赴承天<lb/>
節㑹遺以篋衣咸感泣而去獨洪峒恃險不至克明説左<lb/>
<pb n="KR2d0004_WYG_018-18b"/>
右兩江防遏使黄仲盈領兵攻之斬其首領梟首於市<lb/>
既而宜州澄海軍校陳進反㑹鬱江暴漲州城摧克明<lb/>
伐木造舟為虛城水上以備守禦仍募溪峒兵趨象州<lb/>
賊遂南去巡撫使曹利用召克明㑹兵至貴州遇賊斬<lb/>
首四百餘級利用専其功克明亦不自言徙都大提舉<lb/>
江淮兩浙捉賊獲賊必釋其罪予以私錢使返捕索其<lb/>
黨所獲千餘人知江寜府張詠以其事聞賜錢四十萬<lb/>
撫水州蠻叛以克明為宜容等十州巡撫使兼安撫蠻<lb/>
<pb n="KR2d0004_WYG_018-19a"/>
首乞招安不許與中人楊守珍領兵深入蠻多伏弩窮<lb/>
谷間而磴道險絶克明意士卒有退志命後軍伐大木<lb/>
絶歸路克明踰月纔至撫水州知州䝉承貴等出降克<lb/>
明謂曰汝三十年為邊患止謂官軍不能至耳天子好<lb/>
生不欲絶汝類姑許自新皆伏拜感激泣命飲血為誓<lb/>
勒銘奴山而還於是蠻人願内徙者七百餘人散之湖<lb/>
南諸州居焉奏請改撫水州曰安化州分以為上中下<lb/>
三州皆蒙氏為守有區廖潘吳四姓居沿龍江捕魚射<lb/>
<pb n="KR2d0004_WYG_018-19b"/>
生其田有水田其産牛馬豕彘其植麻苧桑柘其兵器<lb/>
木弩標槍環刀藥箭傍牌其語惟懐逺人能釋之克明<lb/>
初至蠻酋獻藥一器曰溪峒藥箭中人可以此解克明<lb/>
曰何以驗之曰請試以雞犬克明曰當試以人乃用箭<lb/>
刺酋股飲之藥而死羣蠻股慄安化既平徙知桂州始<lb/>
置溪峒司而兼領之又奏以廣南兩路土軍竝為忠敢<lb/>
嶺外民居結茆而已雖嚴火禁不能弭患克明激水以<lb/>
入城夾道分流以為之備又命北軍教以陶埴民始為<lb/>
<pb n="KR2d0004_WYG_018-20a"/>
瓦舍自是其患遂平<lb/>
李繼宣開封人乾徳中以材武補殿直年纔十七命捕<lb/>
虎峽州凡殺二十餘生擒二虎一豹以獻遂授以邊任<lb/>
所至有戰功常追北寇於新城斬其賀恩相公監兵高<lb/>
陽率兵入敵境燒聚落獲生口以歸時敵方寇瀛鎮間<lb/>
聞之遂引還初繼宣承受定州路奏事已嘗入北境殺<lb/>
獲甚衆又從崔彦進曹彬李繼隆米信田重進與契丹<lb/>
戰未嘗不㨗至是敵畏之惟任鎮州鈐轄而主帥傅潛<lb/>
<pb n="KR2d0004_WYG_018-20b"/>
怯懦有警請行皆為所抑及與高瓊同主軍事遂逐敵<lb/>
衆越界河嘗與秦翰楊嗣楊延昭張斌遇賊於威虜軍<lb/>
臨陣馬中矢凡三易之嗣輩皆引去獨繼宣整所部接<lb/>
戰薄暮至營所詔稱奬之積官至四方館使康州刺史<lb/>
卒年六十四<lb/>
荆嗣河南人少應募為控鶴卒乾徳中李繼勲討河東<lb/>
擇勇敢百人開道擣洛陽寨嗣請行斬五十餘級賊遁<lb/>
河賊將楊鄴退保城嗣與衆進焚南門奪其羊馬城賊<lb/>
<pb n="KR2d0004_WYG_018-21a"/>
夜薄寨繼選五百人嗣為其冠及旦斬馘殆盡太宗親<lb/>
征巡師嗣登城手刅數賊股貫雙箭又中手礟折二齒<lb/>
太宗亟召賜袍帶常從崔翰征幽州從袁繼忠田欽祚<lb/>
戍三义口從田重進譚延美討賊於飛狐口戰無不克<lb/>
賊嘗夜圍重進寨重進問計於嗣嗣曰所領不過五百<lb/>
人彼衆踰二萬計請間道見延美延美曰賊勢如何可<lb/>
解也嗣曰願得數百人延美與之即依山布陣以三百<lb/>
人執白旗於道隅獨率所部趨敵敵見其疾馳而旗幟<lb/>
<pb n="KR2d0004_WYG_018-21b"/>
稍盛疑大軍至遂遁去嗣之用兵凡一百五十餘戰未<lb/>
嘗無功亦未常自伐也積官至虢州防禦使卒垂涕謂<lb/>
其子曰累世為將者其後不昌汝輩惟益修謹乃免於<lb/>
患子信仁貴<lb/>
　<lb/>
　<lb/>
　<lb/>
　隆平集卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十四</head> <lb/>
    <p>
<pb n="KR2d0004_WYG_014-1a"/>
欽定四庫全書<lb/>
　隆平集卷十四<lb/>
　　　　　　　　　　　　　　宋　曾鞏　撰<lb/>
　　侍従<lb/>
樂黄目字公禮撫州宜黄人父史字子正母夢許真人<lb/>
令吞五色珠而生史史有文辭初仕江南歸朝再舉進<lb/>
士登甲科所至不修謹獲譴官至職方員外郎直史館<lb/>
卒有雜編六百九十餘卷自為文百卷謂之洞仙集黄<lb/>
<pb n="KR2d0004_WYG_014-1b"/>
目淳化中登進士第深沉為吏以靜勝飾以文雅累擢<lb/>
知制誥給事中卒有文集五十卷雜編六十卷嘗與父<lb/>
史同在儒館人以為榮子理國定國<lb/>
劉筠字子儀大名人咸平元年登進士第補館陶縣令代還<lb/>
詔楊億試選人校勘太清樓書籍筠中選第一累擢知制誥<lb/>
翰林學士嘗草丁謂李廸罷相制既又命筠草制復留謂<lb/>
筠不奉詔乃更命晏殊為之謂方用事筠遂請治郡以諫<lb/>
議大夫知廬州仁宗即位復翰林學士以疾除禮部侍郎<lb/>
<pb n="KR2d0004_WYG_014-2a"/>
樞密直學士知棣州天聖五年復入翰林加承㫖兼龍<lb/>
圖閣待制學士再知廬州乃營塜墓自為誌銘刻之卒<lb/>
年六十一子宗憲自景德以來居文翰之任惟筠與楊<lb/>
億齊名號為楊劉筠三典貢舉以䇿論升降天下自筠<lb/>
始其為人不茍合所著有七集<lb/>
錢昆字裕之吳越國王倧之子隨俶歸朝諸従子皆授<lb/>
官獨昆及弟易願従科舉太宗嘉之淳化二年昆登進士<lb/>
第累官至諫議大夫以祕書監致仕卒年七十七子<lb/>
<pb n="KR2d0004_WYG_014-2b"/>
孟孫孟荀孟回昆喜為詩賦又喜草𨽻書間自畫寒蘆<lb/>
沙鳥於紈扇有幽雅之趣人競藏之有文集十卷弟易<lb/>
字希白十七舉進士御試三題日未中而就言者指其<lb/>
輕俊而黜之太宗嘗語蘇易簡歎不與李白同時對曰<lb/>
有進士錢易能為歌詩不下李白上驚喜曰誠如是吾<lb/>
當白衣召至翰林會盜起劍南乃止咸平二年易登進<lb/>
士第甲科景德中舉賢良方正䇿入第四等累擢知制<lb/>
誥翰林學士卒年五十九易才俊過人為文數千言頃<lb/>
<pb n="KR2d0004_WYG_014-3a"/>
刻而就又善行草書有金閨集六十卷瀛州集五十卷<lb/>
西垣集三十卷内制集二十卷夀雲縂録一百卷新書<lb/>
十卷子彦逺明逸彦逺字子髙以父任太廟齋郎至大<lb/>
理寺丞登進士第至太常博士舉賢良方正䇿入等授<lb/>
祠部員外郎遷起居舍人直集賢院卒年三十七子勰<lb/>
爕龢父易弟明逸及彦逺皆中制舉世以為盛彦逺屢<lb/>
上封事言事判司農寺因諸路奏大水彦逺言隂氣過<lb/>
盛在五行傳有下謀上之徴請嚴宫省宿衛未幾有挟<lb/>
<pb n="KR2d0004_WYG_014-3b"/>
刃理謻門者上善其奏特賜五品服<lb/>
蘇紳字儀甫泉州人天禧中登進士第初名慶民避章<lb/>
獻太后諱改今名官太常博士舉賢良方正䇿入等授<lb/>
祠部員外郎屢上章仁宗嘉納之擢知制誥翰林學士<lb/>
諫官言紳舉進士馬端非其人改龍圖閣學士䘮父服<lb/>
除復翰林學士言者又彈其急于進取改翰林侍讀學<lb/>
士知河陽徙河中府未行感疾醫者誤用藥猶力疾杖<lb/>
之卒年四十八子頌衮梲兗<lb/>
<pb n="KR2d0004_WYG_014-4a"/>
李行簡字易従同州人少苦學坐石誦六經常至夜分<lb/>
雖寒暑不渝又聚木葉學書筆法遒勁舉進士登第累<lb/>
擢至龍圖閣待制真宗數幸閣命講易因訪大臣能否<lb/>
行簡必稱其所長人以為長者仁宗即位進給事中以<lb/>
疾求外知河中府徙虢州卒年七十一有集二十卷子<lb/>
貺閱兢元畹行簡端重不妄交一介不取諸人雖善奕<lb/>
人莫知者諸子非冠帶莫敢見聚書萬卷多其自録人<lb/>
謂之書樓偶夢緑衣吏持簿至公府自丁謂而下皆録<lb/>
<pb n="KR2d0004_WYG_014-4b"/>
其官夀至行簡云官議大夫及疾歎曰官給事中已踰<lb/>
分矣<lb/>
馬亮字叔明其先茂陵人自祖韜始徙居廬州太平興<lb/>
國五年登進士第屢除外官咸平中王均反除西川轉<lb/>
運副使改使賊平召問蜀事加直史舘復還部乆之以<lb/>
右諫議大夫知廣州累遷至兵部侍郎仁宗即位進至<lb/>
工部尚書以太子太保致仕卒年七十三贈右僕射諡<lb/>
忠肅子仲宣仲容仲卿仲謀仲甫亮有治才所至以能稱<lb/>
<pb n="KR2d0004_WYG_014-5a"/>
初置提㸃刑獄官亮領福建始訊寃獄全活者數十人<lb/>
知饒州有豪右白氏多持吏短長嘗殺人原赦益横亮<lb/>
發其姦惡誅之部中肅然平王均主將誅戮不已亮救<lb/>
免者千數及械送詿誤者僅九十人至京知樞密院周<lb/>
瑩欲盡誅之亮言脅従者甚衆此特百之一二若不貸<lb/>
之恐益危懼貽朝廷憂従之任中執法請祖父未葬者<lb/>
不許析居以厚風教在蜀奏除廢井鹽逋二百餘萬真<lb/>
宗初政亮嘗上四事皆見施行其一言親王判開封府<lb/>
<pb n="KR2d0004_WYG_014-5b"/>
地尊勢重疑隙易構非保全親親之道皆取為切務其餘<lb/>
督給軍賞趣除逋負及通邉好亦皆仁政之一端<lb/>
楊大雅字子政初名侃避真宗藩邸名而更之唐靖恭<lb/>
諸楊虞卿之後虞卿孫承休唐天佑初為吴越䇿禮副<lb/>
使因家錢塘大雅承休四世孫也端拱二年登進士第<lb/>
乆歴外官後與陳従易並命為知制誥二人者皆博學<lb/>
有行義頗惬時論以右諫議大夫集賢院學士知亳州<lb/>
卒年六十九所著有大隠集三十卷西垣集五卷職林<lb/>
<pb n="KR2d0004_WYG_014-6a"/>
二十卷兩漢博聞十二卷子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泳漸沆渢<lb/>
孫甫字之翰許州人天聖五年同學究出身八年再舉<lb/>
登進士第嘗従杜衍辟永興軍司録衍在樞密府又薦<lb/>
之除祕閣校理累擢天章閣待制河北都轉運使留侍<lb/>
講卒年六十贈右諫議大夫子宣實寘著唐史書七十<lb/>
五卷文集七卷每言唐君臣行事以推見當時治亂若<lb/>
身履其間聞者釋然為正言嘗言張修媛寵姿恃恩用<lb/>
物之過上曰用物在省司吾恨不知耳保州兵變前有<lb/>
<pb n="KR2d0004_WYG_014-6b"/>
告者大臣不時發之甫力言樞密使偕副當得罪指杜<lb/>
衍也邉將劉滬城水洛涇原帥尹洙以滬違節制將斬<lb/>
之大臣稍主洙議甫以謂水洛通秦渭為便滬不可罪<lb/>
由是罷洙而滬釋衍屢薦甫甫與洙素善不少假借之<lb/>
范仲淹知杭州多便宜行事甫為兩浙轉運使一切繩<lb/>
之以法<lb/>
司馬池字和中陕州江夏人少好學推家財數十萬與<lb/>
其諸父景德二年登進士第多歴外官累擢三司副使<lb/>
<pb n="KR2d0004_WYG_014-7a"/>
天章閣待制知杭州徙晉州卒年六十三子旦光池嘗<lb/>
奏名禮部將入試殿廷一日心動不能寐曰吾母素多<lb/>
疾能無恙否及至内門徘徊不能入盖母亡為友人所<lb/>
匿也因語其友而友止告以聞有疾池遂號慟而歸盛<lb/>
度謫守光州池為光山令大内火詔諸州市竹木州期<lb/>
以三日畢輸池以土不産轉市鄰郡非三日可得度怒<lb/>
甚既而光山為諸邑先池於民有信而民不俟于懲督<lb/>
也曹利用嘗薦為羣牧判官池辭不就朝廷固授之其<lb/>
<pb n="KR2d0004_WYG_014-7b"/>
後利用貶其黨畏罪多従而毁之獨池在朝明利用之<lb/>
枉朝廷卒不問除知諫院表懇免上謂宰相曰人皆嗜<lb/>
進池獨嗜退也加直史舘知鳳翔有疑獄上讞大理輙<lb/>
復下掾属惶懼池曰長吏者政事所係乃獨承其罪詔<lb/>
責之政陽鎮巡檢夜飲富民家所部卒執之而俾為文<lb/>
約不敢復督士卒而後釋其縛池捕首惡誅之廵檢亦<lb/>
坐廢為侍御史知雜言陕西用兵無宿將劉平好自用<lb/>
必誤大事卒如其言在杭州為轉運使江鈞張從革捃<lb/>
<pb n="KR2d0004_WYG_014-8a"/>
摭條奏之未謫間吏有盗官銀噐為鈞償私費而従革<lb/>
之姻犯税隂遣人私請或謂可以此報池獨不校<lb/>
張師德字尚賢河南人父去華建隆二年舉進士第一<lb/>
師徳大中祥符間復居第一時以為榮累擢知制誥諫<lb/>
議大夫知汝州卒年四十九子景仙景憲景思景惠師<lb/>
德孝謹有家法守道不回執政不悦在西掖者九年有<lb/>
集十卷<lb/>
謝絳字希深太子賔客濤之子少以父任校書郎大中<lb/>
<pb n="KR2d0004_WYG_014-8b"/>
祥符八年登進士第屢歴省寺舘閣擢知制誥乆之請<lb/>
補外知鄧州卒年四十六子景温景平景回有文集五<lb/>
十卷絳初為祕閣校理常上疏謂有宋當以土徳王天<lb/>
下下兩制議不従天聖初水旱蝗生河决上疏據洪範<lb/>
京房易傳陳災異之變指切時政上嘉納之又論唐室<lb/>
麗正史官之局並在大明華清宫内太宗肇脩三館更<lb/>
立祕閣於昇龍門左親飛白題額刻贊閣下景德中積<lb/>
書寖廣又益以内帑四庫二聖常數臨幸親加勞問逓<lb/>
<pb n="KR2d0004_WYG_014-9a"/>
宿廣内者有不時之召人人力道術究藝文知天子尊禮而<lb/>
名臣髙位由此選也往者延燔簡編略盡詔訪舊本是<lb/>
正疑文有司引兩省故事别創外館以従繕寫考校之<lb/>
便直舍卑喧太官衛尉供擬滋削陛下未嘗迂翠華降<lb/>
玉趾寂寥冊府不聞輿馬之音曠有日矣議者以為慕<lb/>
道不篤于古待士少損于前士無延訪之勤而不自激<lb/>
䇿文雅漸弊甚為聖朝惜也願闢内館以恢景德之制<lb/>
従之又言號令數變則虧體利害偏聴則惑聰請者務<lb/>
<pb n="KR2d0004_WYG_014-9b"/>
於必行守者患於不一願罷内降凡詔令皆由中書密<lb/>
院然後施行因進聖治箴曰紹聖馭臣内戒慎令警變<lb/>
凡五篇<lb/>
李仲容字儀父濟隂人唐郇王禕十三世孫祖濤國初<lb/>
為兵部尚書仲容少好學咸平五年登進士第累擢知<lb/>
制誥時翰林學士員不足衆謂當次補而不為宰相所<lb/>
喜乃罷知制誥為給事中集賢院學士乆之除翰林侍<lb/>
讀學士兼龍圖閣學士官至戸部侍郎卒年七十子景<lb/>
<pb n="KR2d0004_WYG_014-10a"/>
倫景賢景行景仁集制草為冠鳳集十二卷仲容性質<lb/>
醇易喜讀書善記問賔至多命酒笑談而不及勢利<lb/>
馮元字道宗三世為偽漢日官父邴従劉鋹入朝為保<lb/>
章正元少好學崔頥正孫奭授以五經大義祥符中登<lb/>
進士第㑹詔擇明經補學官自陳通五經謝泌領銓筦<lb/>
詰之曰古者治一經或至皓首子能盡通之耶對曰逹<lb/>
者一以貫之泌善其對因問以疑義隨輙辨析遂以為<lb/>
國子監講書仁宗陞儲擢太子右諭德即位除龍圖閣<lb/>
<pb n="KR2d0004_WYG_014-10b"/>
直學士兼侍講又判國子監故事國子監必宿儒典領<lb/>
其後頗用貴逰子弟委任與筦庫均及元與孫奭並命<lb/>
輿議大服未幾為龍圖閣學士翰林學士䕶葬章懿太<lb/>
后扵洪福院及葬永定陵發壙中有水罷為龍圖閣學<lb/>
士知河陽宰相王曽言元東朝舊臣不宜以細故棄外<lb/>
即召為翰林侍讀學士遷戸部侍郎卒年六十三贈尚<lb/>
書諡章靖無子以兄之子譓為後真宗大中祥符末元<lb/>
常講易泰卦賜五品服除直龍圖閣直閣名官盖始於<lb/>
<pb n="KR2d0004_WYG_014-11a"/>
此元性簡重非慶弔未嘗通謁公卿執親䘮自括髪至<lb/>
祥練皆按禮變服多識今臺閣品式之事所學長於易<lb/>
常患先儒多失揚雄太𤣥之㫖獨唐王淮為稍近為釋<lb/>
文一篇欲因王説補正之卒不能就也<lb/>
孔道輔字原魯初名延魯孔子四十五世孫大中祥符<lb/>
五年登進士第天聖間擢至龍圖閣待制除諫議大夫<lb/>
御史中丞出知泰州徙徐兖州進給事中龍圖閣直學<lb/>
士復為中丞坐鞫馮士元獄以給事中知鄆州未至卒<lb/>
<pb n="KR2d0004_WYG_014-11b"/>
子宗亮宗翰初道輔任左正言嘗言樞密使曹利用御<lb/>
藥羅崇勲皆竊弄天子威柄中外憚之不早斥去無以<lb/>
清朝廷使契丹北主酌以大巵曰方天寒飲此可以致<lb/>
和氣道輔曰不和固無害及還言者以為開夷爭端他<lb/>
日上問之對曰契丹新為黑水所破勢甚慼平時漢使<lb/>
至多以言相侮若不答恐益慢中國上然之在憲府㑹<lb/>
郭皇后廢率諫官御史伏閣請對上令至中書宰相謂<lb/>
曰廢后有漢唐故事道輔曰大臣當導君以堯舜而漢<lb/>
<pb n="KR2d0004_WYG_014-12a"/>
唐失德可為法耶宰相色沮明日請對不得入遂有泰<lb/>
州之命後雖坐馮士元事貶天下莫不以直道許之也<lb/>
段少連字希逸開封人其母夢鳳集於家庭而少連生<lb/>
大中祥符末舉服勤詞學科中選釋褐知鄂州崇陽縣<lb/>
崇陽劇邑自張詠後未之繼者少連治譽仍出其右累<lb/>
擢至天章閣待制范仲淹薦可任將帥除龍圖閣直學<lb/>
士知涇州徙渭州卒年四十六子仲堅初郭皇后廢少<lb/>
連為殿中侍御史與臺諫官伏閣不得對孔道輔范仲<lb/>
<pb n="KR2d0004_WYG_014-12b"/>
淹謫出少連等止各罸銅十斤少連上疏以為道輔仲<lb/>
淹出守外郡中外皆謂非陛下之意特宰執假天威以<lb/>
斷來者之説不報又疏伏覩戒諭自今並如故事密上<lb/>
封章不得羣詣殿門請對且伏閣上疏豈非故事昔唐<lb/>
陽城王仲舒㐲閣雪陸贄之枉崔元亮叩殿陛理宋申<lb/>
錫之寃今陛下未忍廢黜皇后而兩府列狀議降為妃<lb/>
諫議御史敢廢伏閣之事乎陛下深惟道輔等所言為<lb/>
忠亮乎為阿黨乎不報又上疏去年十二月二府大臣<lb/>
<pb n="KR2d0004_WYG_014-13a"/>
晚出民間喧傳皇后被遣而入道矣又傳降為妃而離<lb/>
宫矣在外莫知其過失無不驚歎且皇后有罪黜則告<lb/>
宗廟廢則為庶人安有隂行臣下之議者乎且皇后有<lb/>
小過可降為妃則臣僚之婦有小過亦當廢為妾矣臣<lb/>
等赴中書時輔弼之臣備言皇后有妬忌之行始議入<lb/>
道終降為妃兼云有上封者恐皇后不利於聖躬故修<lb/>
築髙垣置在别館臣等備陳中外之議翌日詔出乃云<lb/>
中宫有過掖廷具知特示含容俾自修省供給之間一<lb/>
<pb n="KR2d0004_WYG_014-13b"/>
切如故臣未審黜在别館為妃乎為后乎詔書不言安<lb/>
所取信皇后動搖有大不可者二輔弼之臣獨不念之<lb/>
内外臣僚以至戚里豈不萌覬覦之心欲進其人以希<lb/>
選納不憚巧事寵愛以結内援使陛下惑女色而亂紀<lb/>
綱紀綱之亂變故以生社稷可得安乎臣願詔皇后歸<lb/>
宫復位號杜絶非間待之如初陛下茍為邪人所沮不<lb/>
加省察臣恐髙宗皇后之枉必見於他日宫闈不正之<lb/>
亂未測於将來不報<lb/>
<pb n="KR2d0004_WYG_014-14a"/>
葉清臣字道卿蘇州人天聖二年登進士甲科累擢知<lb/>
制誥龍圖閣直學士權三司使出知江寧府入翰林為學<lb/>
士丁父憂或言其知兵起復守邉宰相陳執中所不悦<lb/>
除翰林侍讀學士知邠州改青州永興軍復為翰林學<lb/>
士權三司使罷知河陽卒年五十贈諫議大夫子均圻<lb/>
垣增有文集一百六十卷清臣初在西掖方陕西用兵<lb/>
急於經費中書進擬三司使獨不在選中上自選任焉<lb/>
及再蒞是職請上河北安撫司錢平糴安撫使賈昌朝<lb/>
<pb n="KR2d0004_WYG_014-14b"/>
固爭而罷其為人爽邁遇事敢言數言事皆當世可施<lb/>
用者在三司始奏編前後詔敕使吏不䏻欺簿帳之冗<lb/>
者一切刪去内東門御廚凡所呼索省司不敢問此内<lb/>
臣領之故也自是始為合同以檢其出入焉常為兩浙<lb/>
轉運副使疏太湖盤龍滙滬瀆港入於海民賴其利<lb/>
彭乗字利建益州華陽人大中祥符五年登進士第授<lb/>
漢陽軍判官與同年生逰相國寺門顧望皆有従宦之<lb/>
樂乗獨曰親老矣敢舍晨昏之奉乎翌日遂乞侍飬以<lb/>
<pb n="KR2d0004_WYG_014-15a"/>
歸乆之有薦其文行者召試除館閣校勘固辭還家天<lb/>
禧初用寇凖薦復召試為校勘遷祕書丞集賢校理懇<lb/>
求便親得知普州舊制蜀人不許赴蜀官特恩自乘始<lb/>
父卒既葬甘露降墓栢上人以為孝感起居注闕中書<lb/>
擬人乘在選中仁宗指其名曰此老儒雅有恬退稱遂<lb/>
用之擢知制誥翰林學士羣牧使卒年六十五子果行<lb/>
景行家聚書萬卷多乗手自校正質重純孝特為文少<lb/>
工<lb/>
<pb n="KR2d0004_WYG_014-15b"/>
王洙字源叔應天府人天聖二年登進士第累擢知制<lb/>
誥翰林學士以兄子堯臣恭知政事權翰林侍讀學士<lb/>
卒年六十子力臣欽臣陟臣曽臣所著傳十卷雜文千<lb/>
有餘篇洙博覽强記學問過人圖緯方技隂陽五行筭<lb/>
數音律詁訓篆𨽻之學無所不通兩為天章閣侍講常<lb/>
與胡瑗定樂制更造鐘磬而無形制容受之别既成卒<lb/>
不可用預修崇文總目集韻祖宗故事五朝武經聖略<lb/>
郷兵制度在太常主温成葬事由員外除翰林學士及<lb/>
<pb n="KR2d0004_WYG_014-16a"/>
避親以一學士權二學士故事侍講無兼領者嘗為諫<lb/>
官范鎮論奏之其卒賜諡曰文吳中復等言官不應得<lb/>
諡乃止<lb/>
胥偃字安道潭州長沙人大中祥符五年登進士第屢<lb/>
歴外官景祐初知制誥乆之入翰林為學士權知開封<lb/>
府卒年五十七子元衡其家初有田數十頃偃既貴遂<lb/>
以予族人西邉用兵士卒親属留京師有犯法抵死者<lb/>
上不忍使就刑言者或欲置毒飲中令得善死偃力諫<lb/>
<pb n="KR2d0004_WYG_014-16b"/>
止天下圭田初無月日之限爭者稍衆偃請限水田以<lb/>
四月終陸田以三月終因著為令常與謝絳試中書吏<lb/>
大臣有私属者偃不發視其緘牘而焚之曰發而言之<lb/>
不亦傷刻薄乎<lb/>
狄棐字輔之潭州湘潭人唐梁公十代孫也唐末其逺<lb/>
祖避地因家焉咸平二年登進士第多歴外任明道初<lb/>
擢至諫議大夫龍圖閣直學士進樞密直學士卒年六十<lb/>
七子遵道遵度遵禮遵路常守蒲中内臣旁午有自矜<lb/>
<pb n="KR2d0004_WYG_014-17a"/>
權寵者欲引援之棐答以他語退謂人曰吾湘潭一寒<lb/>
士今官侍従豈晚節緣近倖以希進哉知廣州不畜南<lb/>
海物人稱其㢘慎及終家無餘貲<lb/>
吳遵路字安道父俶字正儀潤州人幼有俊才韓熙載<lb/>
潘佑皆以文章著名江左一見俶深加噐重曰吳安道<lb/>
中林之蘭蕙也因問以文皇杜淹論樂異同俶曰志氣<lb/>
未動則聲能致和哀樂既形則樂乃思變熙載佑歎曰<lb/>
足以探禮樂之情矣應江南進士舉徐鉉主文擢在高<lb/>
<pb n="KR2d0004_WYG_014-17b"/>
第補丹陽尉乆之進内史歸朝以近臣薦始得對召試<lb/>
學士院充史館編修太平御覽文苑英華大平廣記遷<lb/>
祕閣校理修起居注太宗實録官至職方員外郎卒年<lb/>
五十六有文集二十卷説文及祕閣閒談各五卷江淮<lb/>
異人錄各三卷遵路大中祥符五年登進士第累擢至<lb/>
天章閣待制龍圖閣直學士卒年五十六子瑛遵路少<lb/>
頴悟其舅陳彭年以令噐許之及長博學慎重寡言尤<lb/>
篤於風義居母喪廬墓側蔬食終制嘗採古今治亂事<lb/>
<pb n="KR2d0004_WYG_014-18a"/>
著皇典數百卷未訖而終家無餘貲友人范仲淹分俸<lb/>
賙之<lb/>
周湛字文淵其先汝隂人五世祖宦湖外馬覇圖割據<lb/>
畱不敢歸子孫遂為邵州人既又徙居南陽湛天禧二<lb/>
年登進士第歴内外官善治劇初若不畱意已而皆得<lb/>
其要累擢至右諫議大夫知相州卒年七十一子璟玘<lb/>
戎州俗不服藥而救疾以巫湛為通判刻方書於石民<lb/>
始知藥之騐江湖民多略良人鬻嶺外為奴婢湛提㸃<lb/>
<pb n="KR2d0004_WYG_014-18b"/>
廣東路刑獄許其自陳得還鄉者千數徙京西路罷鄧<lb/>
州羙陽堰役夫嵗数十萬前此利止及圭田而不及民<lb/>
故也江西民喜訟多竊去案牘而州縣不能制湛為轉<lb/>
運使為立千文架閣法以嵗月為次嚴其遺失之罪朝<lb/>
廷頒諸路為法至今不易又命諸縣據籍括詭名戸一<lb/>
路推究三十餘萬以免追擾之弊徙䕫州路蠲雲安鹽<lb/>
井虚課而省其輸薪之患知襄州鄽中皆以竹居民多<lb/>
侵官衢故多火災湛命驗劵而正其經界仍易竹以瓦<lb/>
<pb n="KR2d0004_WYG_014-19a"/>
後不能改任三司鹽鐡判官立勘同法嵗減天下計帳<lb/>
七千道遷戸部副使覆校軍大將功罪發運司保送而<lb/>
遷者減常之半善隔屋射弩發必中的人服其妙<lb/>
楊察字隠甫其先成都人景祐元年登進士甲科累擢<lb/>
知制誥龍圖閣待制翰林學士加承㫖三入翰林又常<lb/>
兼龍圖學士權知開封府御史中丞兩除三司使卒年<lb/>
四十六贈禮部尚書諡宣懿無子以兄之子登為後察<lb/>
七嵗始能言為文敏贍典内外制有體要吏術簡而中<lb/>
<pb n="KR2d0004_WYG_014-19b"/>
理初為江東轉運使部吏頗易其年少及摘姦伏一路<lb/>
<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>慄任中執法言臺属供奉殿中廵糾不法必得通古<lb/>
今治亂良直之臣今舉格太密公坐細故皆所不取恐<lb/>
英偉之士或有所遺知成都餌鍾乳數片癰發内潰而<lb/>
逝有文集二十卷弟寘字審賢慶厯二年登進士殿省<lb/>
國學皆選居第一通判潤州以母憂不赴毁瘠嘔血而<lb/>
卒年三十一寘嘗曰友人黄孝先嘗夢我為龍首山人<lb/>
盖逆知其無禄也<lb/>
<pb n="KR2d0004_WYG_014-20a"/>
余靖字安道韶州人天聖二年登進士第又中書判㧞<lb/>
萃科授將作監丞稍遷祕書丞集賢校理范仲淹言事<lb/>
忤宰相貶饒州靖上言恐鉗天下口落職筠州管𣙜以<lb/>
母憂服除復職除右正言數言事合上意擢知制誥積<lb/>
官至工部尚書卒諡襄靖常三使契丹曉其語言因為<lb/>
蕃部語詩為御史劾奏貶吉州茹孝標嘗因靖言其不<lb/>
孝廢至是遂詣闕言靖少嘗犯法靖乃自求侍養改將<lb/>
作少監分司居韶州六年起知䖍州䘮父解官㑹儂智<lb/>
<pb n="KR2d0004_WYG_014-20b"/>
髙反朝廷以祕書監起復知潭州徙桂州聞智髙自廣<lb/>
還邕靖意其必援交趾而脅諸峒以自固乃檄諭李德<lb/>
政及溪峒諸酋約其破賊㑹遣狄青孫沔將兵且至與<lb/>
靖合為三將靖嘗迫鈐轄陳曙出闗敗走青次賔州戮<lb/>
曙以狥靖懼離席拜青及青破賊靖與有功後知廣州代<lb/>
還至江寧府秦淮亭卒年六十五靖嘗夢人告以官及<lb/>
死所皆驗<lb/>
賈黯字直孺南陽人慶厯六年登進士第累擢知制誥<lb/>
<pb n="KR2d0004_WYG_014-21a"/>
翰林學士權御史中丞在翰林兩為學士兩以侍讀學<lb/>
士出補郡卒年四十四黯有學少文修潔無所阿附仁<lb/>
宗深重之嘗知襄州父疾請解官就養未報乃棄官而<lb/>
歸責郢州未赴而父卒服除亦不復責權開封府府史<lb/>
額七百人廢而復叙者皆額外補之黯請叙者須有闕<lb/>
乃補在西掖宰相以錢延年為待制黯不草制故罷居<lb/>
憲府與兩制合議請以漢王為皇伯宰執不従㑹大雨<lb/>
水黯上疏言水不潤下以二三大臣阿諛容悦違背經<lb/>
<pb n="KR2d0004_WYG_014-21b"/>
義故致此災變黯言事雖不皆切中然時論稱其亮直<lb/>
何中立字公南許州人景祐元年登進士第多歴内外<lb/>
官擢修起居注知制誥龍圖閣直學士樞密直學士知<lb/>
杭州卒年五十四子景先景初景山景闓景俶景甫景<lb/>
倩中立嗜酒而為文頗正所至政事亦優權知開封府<lb/>
以賊属吏不服釋去中立至有復執所釋囚來中立視<lb/>
之曰此真盗也窮治之果不能隠知慶州有卒告大校<lb/>
受贓者中立治告者誣而置於法或曰貸姦可乎曰人<lb/>
<pb n="KR2d0004_WYG_014-22a"/>
人得持短長以制其上將誰使督戰於行陣也<lb/>
陳従易字簡夫泉州人端拱初登進士第踐歴之乆始<lb/>
擢知制誥諫議大夫進龍圖閣直學士知杭州卒年六<lb/>
十子紹孫繼孫維孫所著泉山集二十卷中書制稿五<lb/>
卷西清奏議二卷嘗與楊大雅同在西掖俱以文學知<lb/>
名時謂之楊陳従易天禧中坐失舉送宰相寇凖素惡<lb/>
之遂除知吉州及凖貶道州従易為湖南轉運使或謂<lb/>
曰可忘廬陵之命耶凖至従易以故相禮敬之言者為<lb/>
<pb n="KR2d0004_WYG_014-22b"/>
慙素與王欽若善欽若廢居睢陽親舊畏時相無敢見<lb/>
者従易赴河南見之欽若曰無乃為君累乎卒畱數日<lb/>
而行<lb/>
　<lb/>
　<lb/>
　<lb/>
　<lb/>
　隆平集卷十四<lb/>
</p>
<p>
</p>
  </div>
</body>
</text>
</TEI>
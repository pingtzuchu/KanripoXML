<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷十三</head> <lb/>
    <p>
<pb n="KR2d0004_WYG_013-1a"/>
欽定四庫全書<lb/>
　隆平集卷十三<lb/>
　　　　　　　　　　　　　宋　曽鞏　撰<lb/>
　　侍從<lb/>
張昭字潛夫河間人舊名昭遠避漢祖諱故去其下字<lb/>
十嵗誦書數十萬言及長經史罔不該洽仕後唐至中<lb/>
書舍人在周為兵部尚書建隆初遷吏部尚書未幾以<lb/>
本官致仕開寳末卒嶺南平太祖遣就家問獻俘之禮<lb/>
<pb n="KR2d0004_WYG_013-1b"/>
昭卧疾口占皆有所據當時服其博記昭所修有後唐<lb/>
莊宗實録及功臣列傳周祖實録續唐愍帝漢隠帝實<lb/>
録又撰漢六廟諡冊樂章在晉為翰林學士日常與吕<lb/>
琦崔稅集唐義寧終天祐末史成書二百卷<lb/>
扈蒙字日用范陽人與從弟載皆以文學顯鄠杜間有<lb/>
道士魚又𤣥善知人常謂蒙曰君家兄弟當繼典誥命<lb/>
其後皆驗蒙仕周已居顯宋興亦入翰林為學士積官<lb/>
至工部尚書卒年九十二贈右僕射自張昭竇儀卒朝<lb/>
<pb n="KR2d0004_WYG_013-2a"/>
廷典故儀制皆蒙所裁定博洽長厚多笑雖侍上前亦<lb/>
不能自止<lb/>
陶穀字秀實邠州人北齊尚書令唐邕唐内史侍郎唐<lb/>
儉皆其遠祖姓因避晉祖諱而更為陶遂不復其舊父<lb/>
渙唐末仕至刺史為邠州帥楊崇本所害穀隨母育崇<lb/>
本家幼有俊才漢相李崧竒之自單州判官擢為集賢<lb/>
校理未幾遂知制誥在周為翰林學士承㫖宋興厯禮<lb/>
刑户部三尚書卒年六十八贈右僕射宋之南郊法物<lb/>
<pb n="KR2d0004_WYG_013-2b"/>
制度皆其所定博記美詞翰滑稽好大言佛老之書陰<lb/>
陽之學亦能詳究傾險巧詆為時論所薄其進縁李崧<lb/>
崧之及禍穀自謂有力焉周世宗召魚崇諒為學士未<lb/>
至穀譖以為顧望世宗遂令代其任世宗語趙上交多<lb/>
謁告穀乃及其受門生名園事而上交被黜若是者蓋<lb/>
不可徧録<lb/>
戚綸字仲言應天府楚丘人篤於古學喜談名教太平<lb/>
興國八年登進士第父同文字文約幼孤事祖母以孝<lb/>
<pb n="KR2d0004_WYG_013-3a"/>
聞從邑人楊懿受經懿隠居不仕而以女弟妻同文遇<lb/>
疾因託以家事同文為葬其三世之未葬者遭世喪亂<lb/>
亦不復仕聚徒講學相繼登科者五十六人踐臺閣者<lb/>
亦至十數尚信義喜賙人急所與交皆當世之名士楊<lb/>
徽之因使至郡多所酬唱及卒徽之及其門人追號曰<lb/>
堅素先生長子曰維仕至户部郎中綸其次子也大中<lb/>
祥符二年應天府言民有曹誠者即同文舊居廣舍百<lb/>
五十楹聚書千餘卷以延學者真宗嘉之賜名曰應天<lb/>
<pb n="KR2d0004_WYG_013-3b"/>
府書院命綸之子奉禮郎舜賓主之補試為府助教綸<lb/>
與兄維友愛甚至真宗初置龍圖閣待制首以任綸久<lb/>
之進樞密直學士大中祥符初祥文薦降歌誦日興綸<lb/>
恐流俗託朝廷嘉瑞事詐為<hi>闕</hi>靈木石之異幻惑愚衆<lb/>
如少君欒大者上䟽亟論上嘉納之出知杭州𤼵運使<lb/>
胡則李溥惡其修潔相與捃摭徙揚徐青鄆州復為勸<lb/>
農使王遵誨李仲容所誣奏謂常訕朝廷降太常少卿<lb/>
分司卒年六十八<lb/>
<pb n="KR2d0004_WYG_013-4a"/>
徐鉉字鼎臣廣陵人十嵗能屬文與韓熙載齊名江東<lb/>
謂之韓徐仕李煜至吏部尚書歸朝屢遷至散騎常侍<lb/>
坐累貶邠州行軍司馬卒年七十六鉉恬淡無矯偽不<lb/>
喜釋氏而好神怪有以此獻者多遂其所請布衣蒯亮<lb/>
事夸誕年逾九十鉉延至門下稽神録之事多亮之言<lb/>
也初自江南入使人報城陷太祖厲聲責之鉉對曰臣<lb/>
為江南大臣而其國滅亡此死有餘罪不必他問太祖<lb/>
歎曰忠臣也命坐賜予甚厚鉉至京師見披毛褐者輙<lb/>
<pb n="KR2d0004_WYG_013-4b"/>
哂之邠州苦寒終不御毛褐冷氣致腹疾而卒李穆常<lb/>
使江南見鉉及其弟鍇文章曰二陸不能及也鍇死於<lb/>
江南鉉好李斯小篆尤得其妙𨽻書亦工尺牘為士大<lb/>
夫所得皆珍藏之有文集二十卷又有質論稽神録行<lb/>
於世常受詔與句中正重定説文<lb/>
楊徽之字仲猷建州蒲城人世尚武力父澄始業儒徽<lb/>
之少好學同邑有江文蔚善賦江為善詩皆延置客館<lb/>
未朞遂與齊名聞廬山學舍盛即往肄業周顯徳中登<lb/>
<pb n="KR2d0004_WYG_013-5a"/>
進士甲科建隆初監方城商稅因故人出使訪問謡俗<lb/>
徽之為言海内寧一宜崇儒術以厚風教太祖疑以訕<lb/>
黜為天興令蜀平徙峨眉令太宗嗣位召還累擢至諌<lb/>
議大夫為張洎劉昌言所誣貶鎮安軍司馬真宗尹京<lb/>
驛召復舊官為開封府推官即位除工部侍郎兼祕書<lb/>
監遷樞密直學士翰林侍讀學士卒年八十無子一女<lb/>
適宋氏時外孫綬纔十嵗特授太常寺太祝姪孫偃集<lb/>
皆同學究出身徽之清素重名教尚風義常言温仲舒<lb/>
<pb n="KR2d0004_WYG_013-5b"/>
寇準以搏取貴位使後進趨競禮俗寖薄矣與石熙載<lb/>
李穆賈黄中為文義之友多識典故唐之士族人物悉<lb/>
能詳記尤工吟詠有集二十卷景祐二年詔以徽之先<lb/>
帝官僚特贈太子太師諡文莊<lb/>
王禹偁字元之濟州鉅野人家世微賤九嵗能為歌詩<lb/>
州從事畢士安見而異之勉其勤業及長善屬文太平<lb/>
興國八年登進士第太宗聞其名召試相府擢詞館獻<lb/>
端拱箴上深嘉納趙普尤器重之端拱二年廷試貢士<lb/>
<pb n="KR2d0004_WYG_013-6a"/>
詔使作歌援筆立就太宗謂侍臣曰此歌不踰月徧天<lb/>
下矣以左司諌知制誥駕幸瓊林苑召至御榻前顧問<lb/>
語宰相曰禹偁文章獨歩當世其将大遇如此因抗疏<lb/>
為徐鉉雪誣貶商州團練副使久之復知制誥召入翰<lb/>
林為學士孝章皇后崩梓宫遷主第禹偁語賓客后常<lb/>
母儀天下當用舊典坐訕謗罷職知滁州真宗即位遷<lb/>
刑部郎中召知制誥咸平初求補外守本官知黄州卒<lb/>
年四十八初境内有二虎鬭其一死而食其半又羣雞<lb/>
<pb n="KR2d0004_WYG_013-6b"/>
夜鳴經月不止禹偁以其事聞上遣中貴人乗驛問勞<lb/>
且為禳醮詢日官云守土當其咎亟命遷蘄州力疾上<lb/>
道卒上聞訃嗟悼賜一子出身禹偁辭章敏贍喜談世<lb/>
事臧否人物以正道自持故屢被擯斥所與游必儒雅稱<lb/>
奨後進如孫何丁謂遂名重一時有小畜集三十卷奏<lb/>
議十卷後集詩三卷<lb/>
田錫字表聖其先京兆人唐末遠祖徙蜀因居嘉州楊<lb/>
徽之在峨眉宋白在玉津延譽之遂有聲稱太平興國<lb/>
<pb n="KR2d0004_WYG_013-7a"/>
三年登進士第累擢諌議大夫史館修撰知制誥卒年<lb/>
六十四贈工部侍郎有咸平集五十卷錫好學至老不<lb/>
倦以盡規獻替為已任耿介寡合恭敬好禮上疏皆焚<lb/>
其稿趙普作相有司受羣臣章疏必先白而後敢進錫<lb/>
上書於普以為失至公之體真宗即位錫因對言舊有<lb/>
御覽但記分門事類不若以經史子集為御覽三百六<lb/>
十卷日覽一卷經嵗而畢又取經史切要之言為御屏<lb/>
風十卷置御座側則治亂興亡之鑒常不忘矣上詔史<lb/>
<pb n="KR2d0004_WYG_013-7b"/>
館借以羣書乃先上御覽三十卷御屏風五卷其序御<lb/>
屏風之略曰湯之盤銘曰徳日新又日新太公之金匱<lb/>
云武王欲造起居之戒乃銘於几杖曰安無忘危存無<lb/>
忘亡熟惟二者後必無凶墨子云堯舜禹湯書其事於<lb/>
竹帛琢之盤盂曰君子福大而愈懼爵隆而益恭遠察<lb/>
近視俯仰有則軒堂輿几皆有銘焉曰吾居民之上惴<lb/>
惴恐不及武王户席必有戒焉席之銘曰無行可悔户<lb/>
之銘曰名難得而易失唐黄門侍郎趙智為高宗誦孝<lb/>
<pb n="KR2d0004_WYG_013-8a"/>
經曰天子有諍臣七人雖無道不失其天下微臣敢以<lb/>
此言上獻憲宗採史漢三國以来經濟要事撰書十四<lb/>
篇曰前代君臣事迹書之六扇屏風置御座之右焉<lb/>
邢昺字叔明濟隂人太平興國初舉九經廷試日召陞<lb/>
殿講易二卦又取其羣經𤼵題太宗稱其精博擢上第<lb/>
累擢至右諌議大夫國子祭酒咸平二年初置翰林侍<lb/>
讀學士首以授昺積官至禮部尚書卒年七十九贈左<lb/>
僕射國朝舊制非宗室将相無省疾臨喪禮惟昺與郭<lb/>
<pb n="KR2d0004_WYG_013-8b"/>
贄以恩舊上特臨問其疾為時之榮昺在東宫及内庭<lb/>
講孝經禮記者二論語十書十三易三詩左傳各一據<lb/>
經敷釋仍多引時事為喻世為農家尤悉民事上訪民<lb/>
間疾苦必俚語為證以專經進强為詩人多傳笑之<lb/>
孫何字漢公蔡州人幼嗜學為文必本經與丁謂同為<lb/>
王禹偁所題奨時謂之孫丁淳化三年舉進士殿試及<lb/>
省闈俱為第一累擢起居舍人知制誥卒年四十四性<lb/>
卞急常任京西兩浙轉運使頗事苛察然獨喜稱譽後<lb/>
<pb n="KR2d0004_WYG_013-9a"/>
進有文集四十卷子言弟僅<lb/>
僅字鄰幾咸平初登進士第兄弟皆冠天下士學者榮<lb/>
之僅復舉賢良方正科入等累擢知制誥集賢院學士<lb/>
給事中卒年四十九僅端懿無競篤於儒學士大夫髙<lb/>
其履尚有文集五十卷子和<lb/>
路振字時發唐相巖四世孫巖貶死嶺外其子孫避地<lb/>
湖湘遂為永州人振幼頴悟十嵗聴誦陰符經裁百言<lb/>
而止父使終業振曰百言演道足矣父異其對淳化中<lb/>
<pb n="KR2d0004_WYG_013-9b"/>
舉進士殿試卮言日出賦獨振知所出而文亦典贍遂<lb/>
登甲科累擢知制誥詞命温雅深愜物論卒年五十八<lb/>
振淳厚無臧否恂恂如也作詩有唐人風有文集二十<lb/>
卷子綸<lb/>
朱昂字舉之其先京兆人父葆光寓潭州遂家於衡山<lb/>
昻少好學有朱遵度者時謂之朱萬卷目昻曰小萬卷<lb/>
常游廬陵遇術士謂昻曰中原當有真主矣君仕可至<lb/>
四品遂北游江淮時周世宗南征韓令坤統兵揚州昻<lb/>
<pb n="KR2d0004_WYG_013-10a"/>
謁令坤陳治亂方略令坤器之以權知永正縣有政績<lb/>
令坤遂表授本縣令改衡州録事叅軍知州李昉見其<lb/>
文深加歎賞既又為薛居正所知二人遂薦引之太宗<lb/>
朝擢知水部郎中直祕閣真宗即位除知制誥入翰林<lb/>
為學士屢表乞骸骨敦諭彌確乃授工部侍郎致仕仍<lb/>
令俟秋凉南還故相張齊賢而下皆賦詩贈行詔從臣<lb/>
祖於東門南省試貢士遂以為詩題弟協仕至主客郎<lb/>
中雍王府翊善亦告老而歸時以比之二疏陳堯咨知<lb/>
<pb n="KR2d0004_WYG_013-10b"/>
荆南表其居曰東西致政坊昻所得俸常以三之一購<lb/>
竒書於所居為二亭曰知止幽棲自稱曰退叟卒年八<lb/>
十二門人諡之曰静裕先生詔録其孫适同學究出身<lb/>
昻方正恬淡十五年為洗馬不遷非公事不至兩府有<lb/>
文集三十卷<lb/>
宋白字素臣開封人十二善屬文建隆二年登進士第<lb/>
又舉拔萃科中髙等釋褐授著作佐郎賜襲衣犀帶求<lb/>
補外授嘉州玉津令久之從太宗征太原劉繼元降白<lb/>
<pb n="KR2d0004_WYG_013-11a"/>
獻平晉頌太宗奨諭還京遂除中書舍人賜金紫入翰<lb/>
林為學士至道初加承㫖真宗即位擬陸贄牓子集以<lb/>
獻上察其意希大用遂命尹京無政事才不任劇乃自<lb/>
求罷以疾請老授兵部尚書致仕進吏部卒年七十七<lb/>
贈右僕射諡文安白之文頗事浮麗而理致或不工善<lb/>
諧謔不拘小節典貢舉得王禹偁田錫胡旦時謂之得<lb/>
人至他所取有納賂者伶人舉為戲言又髙年不能決<lb/>
退多致譏誚然能贍濟親族而恤其孤幼是亦其所長也<lb/>
<pb n="KR2d0004_WYG_013-11b"/>
杜鎬字文周世仕江南舉明經中選李煜任為集賢校<lb/>
理開寳末從煜歸朝太平興國初除崇文院檢討景徳<lb/>
初置龍圖閣待制鎬與戚綸首預其選久之除閣學士<lb/>
積官至禮部侍郎卒年七十六子楃杞植椿初鎬應舉<lb/>
将就試有䑕啣孝經疏置榻前鎬怪之取以熟誦果試<lb/>
題出其中遂預選鎬博學善記問兄為法官有毁其父<lb/>
之畫像為近親所訟疑不能決鎬曰僧道毁天尊佛像<lb/>
似可比也兄從之衆服其審太宗将祀南郊彗星見趙<lb/>
<pb n="KR2d0004_WYG_013-12a"/>
普以問鎬對曰當祭而日蝕猶廢祭况彗乎普以白禮<lb/>
遂寢太祖問西漢賜予多用黄金何近世不能也鎬曰<lb/>
當時佛事未興故耳真宗即位有司舉故事三月上已<lb/>
金明池習水戲上以太宗忌月問鎬鎬據唐憲宗朝奏<lb/>
議禮有忌日無忌月遂從之景徳初駕自澶淵凱旋遇<lb/>
忌日疑軍中鼓吹馳騎問鎬鎬對曰武王載木主伐紂<lb/>
前歌後舞可據也上凡得古器異書必詢之皆能究其<lb/>
本末令人檢閲必某事在某書幾紙幾行未嘗少差鎬<lb/>
<pb n="KR2d0004_WYG_013-12b"/>
雖髙年四鼓起誦春秋遲明且數卷日以為常<lb/>
杞字偉長以鎬廕将作監主簿性豪邁遇事劇易奮然<lb/>
敢為慶厯四年廣西區希範誘白崖山酋豪蒙趕反自<lb/>
京西轉運使授杞刑部員外郎直集賢院為廣南西路<lb/>
轉運安撫使杞至宜州得州人吳香及獄囚區世宏往<lb/>
説諭之而勒兵攻破白崖黄泥丸居山等寨及其五峒<lb/>
斬首千餘級復環州焚其積聚䝉趕等大恐隨香出降<lb/>
獨希範走荔波峒杞曰蠻依險阻威不能制則恩不能<lb/>
<pb n="KR2d0004_WYG_013-13a"/>
招所以數叛今特以窮蹙而降若啗以利後必復動乃<lb/>
犒以牛酒而六百餘人悉誅之後三日得希範醢以賜<lb/>
諸溪洞御史梅摰言杞殺降為國失信上置而不問<lb/>
止戒諭之徙兩浙路明年徙河北路頃之擢天章閣待<lb/>
制知慶州蕃首孟香率千餘衆内附夏人以兵索香因<lb/>
刼邊户掠馬牛有詔責杞還之杞言彼違誓舉兵香不<lb/>
可與因移檄夏人不償所掠則香亦不可得既而兵亦<lb/>
解去未幾把卒杞博覽强記通陰陽術自推其數曰吾<lb/>
<pb n="KR2d0004_WYG_013-13b"/>
年四十九死矣卒如其言有奏議十二卷子劭杞之将<lb/>
死一日據厠若見䝉□區希範叱之曰若狂僭叛命於<lb/>
法當誅尚敢来訴邪<lb/>
張詠字復之濮州人太平興國中登進士第累擢至樞<lb/>
密直學士御史中丞禮部尚書卒年七十贈右僕射詠<lb/>
為文尚氣不事雕飾自號乖崖公有文集十卷知杭州<lb/>
遇嵗歉民私鬻鹽者輙寛之使獲安濟有與其姊壻訟<lb/>
家財者壻言婦翁疾篤子纔三嵗遺書明言異日貲産<lb/>
<pb n="KR2d0004_WYG_013-14a"/>
以十之三付子餘悉與壻詠曰汝婦翁智人也茍以七<lb/>
與子子死汝手矣知益州恩威並著其政令法度後人<lb/>
不能増損知昇州州數遭火詠亷知民之不逞者為之<lb/>
懲以峻罰其患遂息少學擊劍頗得其妙兼通術數好<lb/>
為大言喜事竒節常有士人游宦遠郡不能制其僕詠<lb/>
假以出郊趨深林斷其首而還詠卞急中嵗苦腦痬御<lb/>
下益峻不喜人拜有拜之則速拜不已或倨坐忿罵少<lb/>
以介潔稱晩節頗以營産侵刻失其故步<lb/>
<pb n="KR2d0004_WYG_013-14b"/>
种放字明逸京兆人父卒於長安放纔七嵗能屬文與<lb/>
其母隠於終南山豹林谷結茅為廬博通經史士大夫<lb/>
多從之學得束脩以養著䝉書十卷人多傳之淳化中<lb/>
詔起之其母恚曰常教汝勿講學今為人所知不復得<lb/>
安處我當棄汝入深山矣放遽辭疾不應召盡焚其筆<lb/>
硯轉居窮寂上亦不强致而命京兆府時存問之放常<lb/>
幅巾短褐攜琴酒坐盤石以自適豹林谷至州郭七十<lb/>
里徒步從樵夫往返不以為勞其學不喜釋氏常裂佛<lb/>
<pb n="KR2d0004_WYG_013-15a"/>
書以製幃帳著嗣禹説表孟子上下篇善為歌詩自稱<lb/>
退士作退士傳又號雲溪醉叟咸平中母卒詔賜錢助<lb/>
其葬不受廬墓終制張齊賢蒞長安表其節行詔召放<lb/>
即起賜對便殿授右司諌直昭文館賜居第什器大官<lb/>
食翌日又賜緋魚遂謁告還山間来朝覲其後又居嵩<lb/>
少數遣使問勞賜予久之除起居舍人擢諌議大夫祀<lb/>
汾陰恩加工部侍郎一日召從學諸生飲曰與汝輩訣<lb/>
酒數行而卒終身不娶無子詔録其姪世雍同學究出<lb/>
<pb n="KR2d0004_WYG_013-15b"/>
身放在朝廷有所啓奏必據經義時無知者或譏其循<lb/>
黙真宗乃以放議十三篇示輔臣曰放為朕言事甚衆<lb/>
但外廷不知耳其奏常焚稾故也上常欲大用之詔詢<lb/>
治道放固辭晩年日縱酒西祀頓盛飾輿服或以劵直<lb/>
親詬驛吏頗貽譏誚放在京師王嗣宗除京兆守屢造<lb/>
放不為禮嗣宗怒語及其進取放曰不猶愈於角力而<lb/>
中第者乎嗣宗試藝講武殿日常程力以冠甲科故放<lb/>
及之嗣宗深銜其言及主京兆又間乘醉慢罵嗣宗嗣<lb/>
<pb n="KR2d0004_WYG_013-16a"/>
宗因其弟姪强市田産興訟遣人詰責放又條上其不<lb/>
法事詔問狀㑹赦釋因别賜第嵩山命徙避嗣宗焉<lb/>
楊億字大年建州浦城人祖文逸常夢一羽衣自稱懐<lb/>
玉山人覺而億生有毛被體其長盈尺踰月始墮能言<lb/>
母口授以孝經隨即記誦六嵗學吟詩七嵗善屬文太<lb/>
宗聞之詔江南轉運使李去華以所試文同送赴闕繼<lb/>
三日賜對面試詩賦五篇援筆立成時才十一嵗上大<lb/>
嗟賞命内侍送至中書令賦詩一章宰臣等剡章稱賀<lb/>
<pb n="KR2d0004_WYG_013-16b"/>
詔授祕書省正字有進修不已砥礪彌堅越景絶塵一<lb/>
日千里之句既謝即求歸鄉里喪父服除從祖徽之知<lb/>
許州往依焉徽之閒與語歎其學問該博曰興吾門在<lb/>
汝矣淳化中詣闕獻文命讀書祕閣召試賜進士出身<lb/>
久之除直集賢院徽之在襄即幕下書疏一以委億及<lb/>
真宗即位累擢知制誥景徳三年入翰林為學士母有<lb/>
疾謁告不俟報而行因以疾求解官授太常少卿分司<lb/>
疾愈知汝州㑹加玉皇聖號表請陪祠召為寳冊叅詳<lb/>
<pb n="KR2d0004_WYG_013-17a"/>
儀制副使久之遷工部侍郎知貢舉坐譴降祕書監母<lb/>
喪詔起復工部侍郎翰林學士卒年四十七子紘給俸<lb/>
終喪景祐元年樞密使王晦叔上億天禧四年代寇準<lb/>
草奏請皇太子親政斥丁謂等姦邪事準既逐億亦憂<lb/>
畏而卒仁宗嘉歎下詔褒顯之特贈禮部尚書賜諡曰<lb/>
文有司舉故事非常任二府及事東宫賜四品無贈官<lb/>
上曰億為國竭忠有君子之大節可拘以常典乎億初<lb/>
為光禄寺丞太宗賞花後苑召命賦詩座側對輔臣誦<lb/>
<pb n="KR2d0004_WYG_013-17b"/>
其警䇿句明年苑中曲宴億復獻詩上詔有司不時召<lb/>
對曰非貼職制不與立命除直院表求歸里中迎母特<lb/>
賜錢十五萬太宗知其貧故屢有霑賚時之公卿牋翰<lb/>
皆出其手在西掖有詔以吏部主事為大理評事億封<lb/>
還詔書同王欽若修冊府元龜詔書局衆論取決於億<lb/>
修太宗實録八十卷億獨成五十六卷於厯代典章制<lb/>
度尤為該洽故朝廷議論必取正焉經傳子史百家之<lb/>
學罔不通貫為文敏贍起草細字一幅數千言不加㸃<lb/>
<pb n="KR2d0004_WYG_013-18a"/>
竄對客談笑揮毫無滯論治道談世務必稽古驗今究<lb/>
切利病厚風義重名教誘進後學樂道人善賢士大夫<lb/>
翕然宗之然評品人物黒白大分姦邪之所疾惡讒毁<lb/>
因以聞母病不俟報而行皆以為慢朝廷又有以詆時<lb/>
政之語達於上上愛之有素而又且力為開釋故僅免<lb/>
焉在翰林常以疾告上遣使挾太醫診視表謝上批紙<lb/>
尾賜詩有副予前席待名賢之句其顧遇如此晚年留<lb/>
意釋典臨終有空頌一章其文有括蒼武夷潁陰韓城<lb/>
<pb n="KR2d0004_WYG_013-18b"/>
退居汝陽蓬山冠鼇内外制刀筆集共一百九十四卷<lb/>
又别出西崑酬唱虢郡文齋潁陰聨唱南陽釋苑等集<lb/>
又手録時人所作為儒苑時文録數千篇真宗常謂王<lb/>
旦億詞學無比後學多所法則如劉筠宋綬晏殊而下<lb/>
比比相繼文章有正元元和風格自億始也旦曰後進<lb/>
皆師慕億惟李宗諤久與之遊終不能得其鱗甲蓋李<lb/>
昉詞體弱不宗尚經典故也<lb/>
　隆平集卷十三<lb/>
</p>
<p>
</p>
  </div>
</body>
</text>
</TEI>
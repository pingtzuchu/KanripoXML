<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隆平集卷四</head> <lb/>
    <p>
<pb n="KR2d0004_WYG_004-1a"/>
欽定四庫全書<lb/>
　隆平集卷四<lb/>
　　　　　　　　　　　　　宋　曽鞏　撰<lb/>
　　宰臣<lb/>
范質字文素魏郡人母夣人授五色筆而質生唐長興中<lb/>
擢進士第仕晉至翰林學士周祖擢為宰相建隆初封魯<lb/>
國公乾徳二年罷相初和凝知貢舉愛質所試文自以中<lb/>
第甞在第十三名故亦以處質其後質官及封國皆與凝<lb/>
<pb n="KR2d0004_WYG_004-1b"/>
同當時謂之傳衣鉢質平居手不釋卷謂人曰甞有異人<lb/>
言吾當大任無學術何以處之及司制誥人服其該贍奉<lb/>
行制敕未甞破律為相不受四方饋獻禄賙親族殁無餘<lb/>
財太祖歎其清慎曰真宰相也太宗亦言近世輔弼循規<lb/>
矩慎名噐無與比者特不能死周社稷乃其短爾子旻<lb/>
魏仁浦字道濟衛郡人少為刀筆吏隸樞密院周祖為<lb/>
樞密使問以中原卒乗數對曰帶甲者六萬及隠帝遣<lb/>
人害周祖仁浦教以易其語云誅將士以激怒衆心遂<lb/>
<pb n="KR2d0004_WYG_004-2a"/>
長驅渡河即位擢樞密承㫖復問郡邑屯兵數仁浦詳<lb/>
對按籍無差世宗即位差樞密副使陞使繼命兼相對曰<lb/>
不由科第進曰顧才何如爾遂用之世宗卞急輕殺戮<lb/>
仁浦營救而免者十常七八從出征鋒鏑之下無横死<lb/>
者有鄭元昭誣仁浦婦翁李温玉之子従李守政叛捕<lb/>
以告變欲中傷仁浦周祖力辨其誣獲免及仁浦大用<lb/>
元昭懼卒以元昭繼典五郡又甞為賈延徽譖㡬遇害<lb/>
總師出征有得延徽以獻者仁浦曰因兵戈報私怨不<lb/>
<pb n="KR2d0004_WYG_004-2b"/>
忍為也人稱其長者建隆初不易其任乾徳二年罷相<lb/>
卒子咸信尚主追封仁浦王爵<lb/>
王溥字齊物太原人漢乾祐中登進士第周祖鎮蒲津<lb/>
召置幕府從征李守正王景崇得朝臣交結書周祖欲<lb/>
暴其事溥力請焚之周祖將大漸趣草相制聞宣畢曰<lb/>
吾無憾矣世宗甞問漢相李崧蠟丸書結北兵有能記<lb/>
其辭者否溥曰使崧有此肯以示人耶逢吉輩搆之爾<lb/>
世宗遂優贈其官建隆初不易舊任乾徳二年罷卒諡<lb/>
<pb n="KR2d0004_WYG_004-3a"/>
文獻後改曰文康父祚仕至上將軍祚致仕溥猶居相<lb/>
位每公侯引觴為夀溥侍側如嬰兒人稱其孝敬祚徇<lb/>
貨殖溥亦獲恡嗇譏孫貽永<lb/>
貽永字秀長真宗以其故相家選尚太宗第四女鄭國<lb/>
長公主除右衞將軍駙馬都尉明年主薨即納所賜宅<lb/>
累擢節度使厯宣徽使同知樞密院事改副使加同平<lb/>
章事以疾求罷聽免兼侍中至和初復以疾丏解職除<lb/>
右僕射檢校太師兼侍中鄧國公卒年七十一贈太師<lb/>
<pb n="KR2d0004_WYG_004-3b"/>
中書令諡康靖子道卿貽永為人慎約寡言無綺紈聲<lb/>
色之好甞知徐州河決滑臺作堤城南水至不為患王<lb/>
曾守南京表其事詔褒之鄆州咸平中徙城而故治為<lb/>
通衢密邇梁山濼春夏多病涉貽永知鄆州相地築東<lb/>
南道二十餘里至今人獲其濟<lb/>
　　濼<hi>原作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無此字楊希洛云疑作濼有朴音</hi>
薛居正字子平開封人父仁謙五代史有傳居正後唐<lb/>
清泰中登進士第仕周至刑部侍郎建隆初知朗州有<lb/>
<pb n="KR2d0004_WYG_004-4a"/>
亡卒數千為盜軍使疑城中釋子為應欲盡殺之居正<lb/>
以計緩其事生擒賊首乃知釋子千數無預謀者乾徳<lb/>
二年初置叅知政事居正及吕餘慶首當其選開寶六<lb/>
年拜相太平興國初進位司空薨諡文恵無子以同姓<lb/>
子惟吉為嗣居正操行方重不事苛察好讀書為文敏<lb/>
贍有集二十卷詔李昉為之序<lb/>
沈倫字順直陳畱人名上一字避太宗舊名去之太祖<lb/>
初除同州節制辟在幕府屬改命皆從焉及即位擢樞<lb/>
<pb n="KR2d0004_WYG_004-4b"/>
密副使開寶六年拜相太平興國四年罷卒諡恭恵平<lb/>
蜀日倫為計度制置使諸將以賄敗倫歸篋中惟圖書<lb/>
數卷在相位自守而已<lb/>
盧多遜懐州人父億有操行仕至少府監周顯徳末登<lb/>
進士第開寶中累擢叅知政事九年拜相多遜博涉經史<lb/>
善伺人主意太祖每遣取書多遜伺知即通夕閲視詰<lb/>
朝問書中事應答無滯上益寵待為翰林學士時屢於<lb/>
上前毁趙普及在相位普之子及其親屬多為所抑普<lb/>
<pb n="KR2d0004_WYG_004-5a"/>
再相廉知多遜常遣親吏交通秦王廷美因發其事追<lb/>
削官爵並其家配崖州卒於配所初王佑知制誥多遜<lb/>
欲佑協力擠普一日佑以宇文融排張說事示之怒出<lb/>
佑知華州及多遜敗士大夫服佑有明識<lb/>
趙普字則平薊州人父迥徙常山又遷洛陽因占籍焉<lb/>
劉詞節制永興辟為從事詞遣奏稱其才授滁州判官<lb/>
太祖以周世宗命破皇甫暉拔滁州聞普決獄多全活<lb/>
者方出鎮馮翊遂表為従事屬改命普在幕府即位授<lb/>
<pb n="KR2d0004_WYG_004-5b"/>
練議大夫繼除樞密副使乾徳二年代范質相久之罷<lb/>
太平興國初復相堂帖之行與詔敕無異太宗命勿復<lb/>
行八年授鄧州節制端拱元年復相淳化元年以疾罷<lb/>
除河南尹進位太師魏國公薨追封真定王諡忠獻卒<lb/>
年七十一設鹵簿葬舉唐制也普初無學術太宗勉之<lb/>
晩年頗該博在相位十年獨任政事閤中設大瓦壺中<lb/>
外章奏不欲行者擲壺中既而焚之性多忌尅太祖甞<lb/>
稱馮瓚欲大用普遂請以知梓州遣私奴從之郡伺其<lb/>
<pb n="KR2d0004_WYG_004-6a"/>
過失詣闕訟之瓚配隸沙門島十年三司使趙玭廉其<lb/>
市木治第事雷有鄰又訟中書不法太祖惡之學士竇<lb/>
儀入對因訪普所為儀曰不知退而曰我必不大用而必<lb/>
不之朱崖及詢盧多遜多遜乗閒攻其短亟進預政事<lb/>
及普再相多遜遂有朱崖之命蜀人侯莫陳利用以方<lb/>
術進至團練使所為多不法普力言之上為黜利用普<lb/>
言之不已利用卒伏誅聞者欣快普在相位士大夫有<lb/>
言人短長者必命吏追録之有事則引以為證自是人<lb/>
<pb n="KR2d0004_WYG_004-6b"/>
無敢言中書事益壅蔽又甞建議以趙保忠鎮夏臺俾<lb/>
圖繼遷反通謀㡬為邊患時論罪之端拱復相頗為同<lb/>
列所窺鬱鬱不得志而去雖然普遇事能斷知無不言<lb/>
與夫循嘿者有間矣<lb/>
李昉字明逺真定人父超仕至集賢學士昉以門䕃補<lb/>
齋郎漢乾佑中登進士第在周為翰林學士建隆初遷<lb/>
中書舎人盧多遜攻趙普短太祖詢昉昉曰臣書詔之<lb/>
外思不出位太祖征太原過常山賜羊酒俾於居第讌<lb/>
<pb n="KR2d0004_WYG_004-7a"/>
集丞相至藩侯皆賦詩刻石太平興國八年拜相建議<lb/>
復時政記先進御後付史館端拱初罷淳化二年復相<lb/>
在位循謹自守臨事多恕為文慕白居易所居有園亭<lb/>
又葺郊外宴逰之地多蓄妓樂娯樂親友與張洎盧多<lb/>
遜善薄張佖上甞問多遜昉頗為辨釋上曰多遜常毁<lb/>
卿不直一錢昉曰臣不敢誣罷相張洎草詔湥攻其短<lb/>
張佖時時造其第或問佖佖曰我為廷尉獨李公未甞<lb/>
以私事見干今雖退居可見也昉薨贈司空諡文正子<lb/>
<pb n="KR2d0004_WYG_004-7b"/>
宗諤<lb/>
宗諤字昌武昉第三子七歳能屬文恥於父任得官獨<lb/>
由鄉舉端拱二年登進士第性謙謹衣敝䇿蹇人不知<lb/>
其宰相子也獻文召試除集賢䘨理太宗每有篇詠多<lb/>
賜昉及宗訥宗諤屬和世榮之宗訥宗諤之兄也宗諤<lb/>
官至諌議大夫翰林學士卒年四十九李濬與宗諤同<lb/>
歳同月後一日生其卒亦後一日濬字徳潤冀州人父<lb/>
超為禁卒從潘美掌刑刀美嗜殺戮超常緩之怒釋多<lb/>
<pb n="KR2d0004_WYG_004-8a"/>
全活者人以為有隂徳濬官至右司郎中樞密直學士宗<lb/>
諤博學曉音律尤精於典章沿革朝廷創制損益莫不<lb/>
與聞景徳初契丹請和後一歳生辰使至首命宗諤館<lb/>
伴自郊勞至餞禮有節適行判太常寺鼓吹工之謬濫<lb/>
者無所容風流文雅内行純至事繼母以孝稱二兄早<lb/>
卒奉嫂字孤人無間言友其弟宗諒甚篤賞延所及皆<lb/>
先諸姪其卒也子猶有未仕者奬借後學薦拔寒素接<lb/>
人有禮士大夫愛慕之其書字勢傾側後進多擾筆效<lb/>
<pb n="KR2d0004_WYG_004-8b"/>
之罕有類者為時之所貴如此有文集六十卷内外制<lb/>
集四十卷又有家傳談録行於世<lb/>
宋琪字叔寶范陽薊人晉天福中在契丹舉進士登第<lb/>
幽帥趙延夀惜其自陷北廷辟為從事建隆間為開封<lb/>
府推官太宗尹京禮遇甚厚即位累擢至叅知政事太<lb/>
平興國八年與李昉同相因請盧多遜舊第上惡而罷<lb/>
之薨年八十贈司空諡恵安琪有吏能辯捷好詼諧而<lb/>
寡學識<lb/>
<pb n="KR2d0004_WYG_004-9a"/>
吕端字易直其先燕人父琦五代史有傳兄名犯太祖<lb/>
諱下一字字餘慶太祖節制同州餘慶為賓佐及即位<lb/>
累擢叅知政事蜀平知成都府不罷政事以執政涖藩<lb/>
鎮自餘慶始歸朝復舊任既而引疾求罷除尚書左丞<lb/>
卒年五十太祖幕客餘慶居其先趙普李處耘首大用<lb/>
餘慶獨不介意及除執政而處耘被黜同列欲共排之<lb/>
上問處耘第以實對普忤㫖而罷仍力為辯釋餘慶重<lb/>
厚有守所至以寛簡治與弟端俱以文官三品䕃補千<lb/>
<pb n="KR2d0004_WYG_004-9b"/>
牛衞備身端在周直史館建隆初遷太常丞厯官四十<lb/>
年始大用淳化四年叅知政事至道初拜相太宗甞憾<lb/>
任用之晩端持重識大體同列奏對或多異議一日内<lb/>
出手札戒諭自今中書事經吕端裁決乃得聞奏真宗<lb/>
即位尤加體貌見必拱揖以其身體偉大為納陛俾登<lb/>
殿所咸平初以疾罷薨年六十六贈司空諡正恵子荀<lb/>
藩蔚藹李惟清自樞密改中丞意端抑已屢遣人訟堂<lb/>
吏過又彈端久在病告端曰吾直道而行無所媿也端<lb/>
<pb n="KR2d0004_WYG_004-10a"/>
姿表瓌秀器識和裕屢遭擯棄未始經意甞使髙麗暴<lb/>
風折檣舟人恐怖端讀書自若兩使絶域後有往者必<lb/>
問端為宰相未其為逺近所慕如此<lb/>
李沆字太初洺州肥鄉人父炳仕至侍御史沆好學沉<lb/>
厚寡言有精識炳甞謂人曰此兒異日必致公輔太平<lb/>
興國五年登進士第至王化基上書自薦太宗曰李沆<lb/>
宋湜皆佳士也命相府同召試並除知制誥沆官最下<lb/>
特升於上累擢給事中叅知政事淳化四年罷真宗升<lb/>
<pb n="KR2d0004_WYG_004-10b"/>
儲以為太子賔客詔儲君待以師傅禮及即位復叅知<lb/>
政事明年拜相北兵入寇車駕幸鄴沆留守東京不戮<lb/>
一人輦下肅然景徳元年薨年五十八贈太尉中書令<lb/>
諡文靖沆博學内行修謹居位慎重門無私謁終日危<lb/>
坐望之儼然上每議政語天下安治沆常以四方水旱螟<lb/>
蝗為言上湥慰納既薨上對侍臣曰沆忠亮淳厚終始<lb/>
如一言畢泣涕久之王旦常自謂器節不能逮沆世謂<lb/>
二人皆賢相也弟贄源淮子簡<lb/>
<pb n="KR2d0004_WYG_004-11a"/>
畢士安字舜舉代州人徙居鄭州乾徳四年登進士第<lb/>
累遷至知制誥翰林學士真宗尹京士安為開封府判<lb/>
官即位命擢知府復入翰林為學士又為侍讀學士景<lb/>
徳初叅知政事踰月拜相二年薨於位年六十八贈太<lb/>
傅中書令諡文簡士安端重有識度善談論所至以公<lb/>
正稱年髙日昏讀書不輟有文集三十卷藏於家<lb/>
吕蒙正字聖功河南人太平興國三年登進士甲科厯<lb/>
官一紀遂至相位甞任知制誥翰林學士叅知政事端<lb/>
<pb n="KR2d0004_WYG_004-11b"/>
拱初相淳化二年罷四年復相六年罷相國朝以來三<lb/>
居相位唯趙普及蒙正蒙正沈厚寡言有器局以正道<lb/>
自持張紳知蔡州以贓敗有為紳營解於上曰紳家富<lb/>
不至此特蒙正貧時有求不獲今報之耳上即復紳官<lb/>
蒙正不辯後考課院得其實黜之太宗復謂曰張紳果<lb/>
有贓蒙正亦不答判江寧府數遣中貴人將命待之如<lb/>
在相位時不少減近制宰相子起家即授水部員外郎<lb/>
加朝散階蒙正固辭止授九品京官自是以為例罷相<lb/>
<pb n="KR2d0004_WYG_004-12a"/>
歸西洛養疾有園亭時㑹親舊環侍皆子孫間舉夀觴<lb/>
釋然自得真宗謁陵寢祠后土過洛汭兩幸其第當世<lb/>
榮之父龜圖仕至起居郎初龜圖黜妻劉並棄蒙正劉<lb/>
誓不改適及蒙正涖官迎二親同堂異室奉養並至時<lb/>
稱其孝累改封以許國公薨年六十八贈太師中書令<lb/>
張齊賢曹州人徙居洛陽自言慕唐李大亮為人故字<lb/>
師亮乾徳間應科舉不中選太平興國二年登進士第<lb/>
累擢至簽書樞密院樞密副使叅知政事淳化二年拜相<lb/>
<pb n="KR2d0004_WYG_004-12b"/>
咸平初復相屢進位至左右僕射請老以司空致仕飲<lb/>
食素過人執政後丁内艱水漿不入口者七日其後日<lb/>
一飦粥既祥方食脫粟飯三年酒肉果菜不入門世稱<lb/>
其孝平日頗以致君自任言涉疎濶前後治獄全活甚<lb/>
衆未第時依太子少師李肅家及貴歲時祭之种放之<lb/>
用亦其薦也甞為部使者務存寛大察訴牒多得其情<lb/>
甞對太宗曰靈夏終為繼遷所擾人謂其過卒如所料<lb/>
在相位事有涉干請辭連李沆而齊賢獨任其責物論<lb/>
<pb n="KR2d0004_WYG_004-13a"/>
甚美及再相與寇準相傾遂虧名節歸洛得唐裴晉公<lb/>
午橋莊有池榭松竹之勝日與親舊觴詠其間善教子<lb/>
孫皆能自立有文集表疏集雜編小說各數十卷<lb/>
王旦字子明大名人父祐有文行國史有傳旦沈厚好<lb/>
學佑知其必致公輔手植三槐於庭以為識旦太平興<lb/>
國五年登進士第淳化初獻文除直史館明年知制誥<lb/>
佑久典書命旦不十年繼之咸平初入翰林為學士三<lb/>
年樞密副使四年叅知政事景徳三年拜相在樞府一<lb/>
<pb n="KR2d0004_WYG_004-13b"/>
年叅知政事八年任首相十二年以疾懇求退不已意不<lb/>
可奪除太尉仍詔禮官具上事儀未上而薨年六十一<lb/>
贈太師尚書令諡文正初旦與錢若水同在西掖若水<lb/>
善人倫常曰王君凌霄聳壑棟梁才也非吾所能及李<lb/>
沆以同年生亦相厚善謂為逺大之器旦端重介直明<lb/>
達治體接物雖和易而風格峻整當官臨事獨不可犯<lb/>
為相屬罷兵之後務在鎮静善於獻納言簡順理慎惜<lb/>
名器敘進才品不以私怨廢公義薦用人有終身不知<lb/>
<pb n="KR2d0004_WYG_004-14a"/>
者不許子弟應舉以妨寒俊亦不薦補諸子居第湫隘<lb/>
服器質素與弟旭友愛甚至敦奬名教畱意文雅近世<lb/>
典章族氏尤極該洽真宗初置天書刻玉使以旦領之<lb/>
國朝以來居相位天下無間言者唯旦及李沆云<lb/>
向敏中字常之開封人父瑀唯一子教督甚嚴常謂其<lb/>
妻曰大吾門者此子也太平興國五年登進士第久之<lb/>
太宗飛白書敏中張詠二名付中書語宰相曰此二人<lb/>
名臣也朕將用之淳化四年自廣南轉運使召還除工<lb/>
<pb n="KR2d0004_WYG_004-14b"/>
部郎中擢樞密直學士與張詠並命是年同知樞密院<lb/>
事自員外郎至是凡百日耳㑹曹彬除樞密使改副使<lb/>
咸平初改叅知政事二年兼樞密使出安撫河北以禁<lb/>
兵萬人翼從四年拜相五年坐市薛居正第罷大中祥<lb/>
符五年復相天禧三年薨年七十二贈太尉中書令諡<lb/>
文簡初太宗欲大用之當路者有言敏中在法寺時皇<lb/>
甫侃監無為榷務以賄敗甞求敏中從末減下御史臺<lb/>
捕侃僕詰之僕云有書敏中不啟封還之書今瘞臨江軍<lb/>
<pb n="KR2d0004_WYG_004-15a"/>
傳舎遣索果得書緘題如故上驚異遂登用焉罷相出<lb/>
知永興軍適駕幸澶州密詔俾便宜從事詔不泄邊境<lb/>
以安故有復用之意敏中沉毅寡私交獨為人主所知<lb/>
多智善保身識大體相位門無私謁諸子不使當事任<lb/>
雖處大事若已不與避逺權勢慎於薦拔大任㡬三十年<lb/>
衰老猶不得謝時論目為重徳<lb/>
寇準字平仲華州下邽人太平興國中登進士第器識<lb/>
文學時鮮其比初補歸州巴東令五年不得代既又宰<lb/>
<pb n="KR2d0004_WYG_004-15b"/>
大名府成安賦役期㑹書鄉里姓名掲之縣門民無違<lb/>
者巴東有秋風亭準析韋應物一言為二句云野水無<lb/>
人渡孤舟盡日横識者知其必大用後因言事太宗湥<lb/>
器之淳化二年擢樞密副使四年罷知青州太宗對左<lb/>
右數語及準有間言至終不能移上意五年召叅知政<lb/>
事因奏對切直上怒起輒挽衣畱以俟處決太宗嘆曰<lb/>
真宰相才也上欲建儲密詢於準對曰謀及婦人中官<lb/>
近臣皆不可也惟擇所以副天下望者上屏左右問曰<lb/>
<pb n="KR2d0004_WYG_004-16a"/>
襄王可乎對曰非臣所知也及真宗為太子人望翕然<lb/>
上曰天下心屬太子將置我何地準曰願得所付天下之<lb/>
福也至道二年罷政知鄧州咸平六年除三司使景徳<lb/>
元年與畢士安同相契丹入寇上召羣臣問禦戎䇿畢<lb/>
士安請選將王欽若勸幸金陵陳堯叟以幸蜀為請準<lb/>
曰非親征不可上從準議兵威大振車駕及衞南而捷<lb/>
書來上三年罷相大中祥符七年除同平章事充樞密<lb/>
使八年罷天禧三年復相四年真宗不豫皇太后叅議<lb/>
<pb n="KR2d0004_WYG_004-16b"/>
政準請間曰丁謂佞人也不可輔少主願擇方正大臣<lb/>
羽翼太子上然之準因命楊億草太子監國制且進億<lb/>
以代謂甚密詰朝準被酒自漏言謂乗婦人車詣曹利<lb/>
用第謀逐準遂發周懐政朱能天書事遷準以太子太<lb/>
傅歸班請對不許降太常卿知相州徙安州貶道州司<lb/>
馬仁宗即位再貶雷州司户踰年徙衡州司馬命未至<lb/>
卒年六十三詔許歸葬西京過公安縣民擁道設祭立<lb/>
竹焚幣焚餘竹無根株踰月皆自生邑民嗟賞即生竹<lb/>
<pb n="KR2d0004_WYG_004-17a"/>
地立祠歳時祭之謂其竹曰寇公竹嵗久成林人不忍<lb/>
伐仁宗對輔臣哀準以忠貶死贈中書令萊國公諡危<lb/>
身奉上曰忠佐國遭憂曰愍詔賜準諡忠愍錢惟演素<lb/>
忌準又諂附丁謂作樞密直學士題名記輒不列準後<lb/>
蔡齊言於上即命刋去上又哀準無子以從子隨為後<lb/>
乃擢其壻屯田員外郎張子臯直秘閣俾齎詔河南就<lb/>
賜其家祭酎之初準至雷州吏以圖經獻視其四至云東<lb/>
南門至海岸十里準悟曰吾少時有詩云到海祇十里過<lb/>
<pb n="KR2d0004_WYG_004-17b"/>
山應萬重豈偶然耶南行之初過零陵行槖為溪寇所<lb/>
掠其酋聞而趣還之世言忠義足動獷俗况氣同者乎<lb/>
準剛正篤於自信不能與世俯仰故人多惡之至道郊<lb/>
恩以左正言馮拯為虞部員外郎拯訴於朝罷政事者<lb/>
七年未始少抑雖王旦亦以為好人懐恵又欲人畏威<lb/>
皆大臣所宜避準自以為已任此其短也惡之者或云<lb/>
在相位與張齊賢相傾或云朱能為天書降乾祐縣準<lb/>
知而不言審如是丁謂之拂鬚固足以恱詎致其媒孽<lb/>
<pb n="KR2d0004_WYG_004-18a"/>
耶及謂道出雷州欲見而不可得其不能與世俯仰如<lb/>
此而蔽以險詖庸回不其過歟準知將逝遣人取太宗<lb/>
所賜通天犀帶於洛中半年始致沐浴具朝服束帶北<lb/>
面再拜俄登榻而終非達於死生之數能如是哉<lb/>
王欽若字定國臨江軍新喻人少孤祖郁甞曰吾厯官<lb/>
五十餘年慎用刑活人多矣後必有興者其吾孫乎淳<lb/>
化三年登進士甲科累遷知制誥翰林學士咸平四年<lb/>
叅知政事景徳初契丹入寇欽若請行以叅知政事判<lb/>
<pb n="KR2d0004_WYG_004-18b"/>
天雄軍上親燕以遣之還朝累求罷政事制特置資政<lb/>
殿學士寵之既久又加大學士之名景徳三年知樞密<lb/>
院事大中祥符五年除樞密使同平章事七年兼同天<lb/>
書刻玉使是年罷八年復樞密使平章事天禧元年拜<lb/>
相三年商州捕得道士譙之易畜禁書能使六丁六甲<lb/>
神而欽若贈之詩故罷知杭州踰年復資政大學士資<lb/>
善堂侍讀進司空既而除節制檢校太師同平章事判<lb/>
河南府以疾不俟報赴闕降司農卿分司南京仁宗即<lb/>
<pb n="KR2d0004_WYG_004-19a"/>
位復秘書監改太常卿刑部尚書天聖元年復相進司<lb/>
徒三年薨於位贈太師中書令諡文穆録親屬及門下<lb/>
吏二十餘人前此宰相優䘏未有其比欽若少時過圃<lb/>
田夜視天文有紫微字赤色及使蜀褒城道中有通刺<lb/>
字未暇視而與之見告欽若曰異日位至宰相既去視<lb/>
刺字乃唐裴晉公也自是遂喜神異事且撰文以記之<lb/>
真宗即位欽若判三司理欠慿由司奏蠲乾徳至咸平<lb/>
逋負千餘萬釋繋囚三千餘人以廣恵澤叅知政事日<lb/>
<pb n="KR2d0004_WYG_004-19b"/>
有訟欽若及洪湛貢舉受賂命邢昺鞠之時上顧欽若<lb/>
方隆故湛獨流儋州人以為寃大中祥符間與馬知節<lb/>
同在樞府知節惡其為人不能相下故兩罷之封泰山<lb/>
祀汾隂天下言符瑞欽若皆與焉朝廷有所興作必委<lb/>
曲遷就以合上意與丁謂陳彭年林特及内臣劉承規<lb/>
交通縱跡詭異時論謂之五鬼真宗作喜雪詩誤用旁<lb/>
韻王旦白欽若曰天子詩可校以禮部格耶他日上謂<lb/>
輔臣曰王欽若㡬為衆所咍與楊億等同譔册府元龜<lb/>
<pb n="KR2d0004_WYG_004-20a"/>
有褒詔則自為表謝譴問則戒吏云第言楊億等故馬<lb/>
知節面斥其姦㒺其後仁宗亦謂王曾曰欽若所為真<lb/>
姦邪也五子皆夭以從姪寅亮為後欽若平日所撰有<lb/>
天書再降泰山祥瑞圖鹵簿記彤管懿範天書儀制翊<lb/>
聖傳聖祖事跡羅天大醮儀五嶽廣聞記遷叙圖列宿<lb/>
萬靈朝真圖共數百卷<lb/>
丁謂字公言初字謂之蘇州人甞袖文謁王禹偁禹偁<lb/>
愛其文即為詩贈孫何及謂比之韓桞名遂大振淳化<lb/>
<pb n="KR2d0004_WYG_004-20b"/>
三年登進士第累擢知制誥諌議大夫兩為三司使大<lb/>
中祥符五年叅知政事九年除節制知昇州天禧間復<lb/>
叅知政事改樞密使四年與李廸同相廸對上斥謂姦<lb/>
邪同罷而謂詔留加司空封晉國公仁宗即位進司徒<lb/>
兼侍中坐雷允恭移山陵皇堂事罷少保分司再貶崖<lb/>
州司户叅軍凡五年又徙光州又三年徙道州明道末復<lb/>
祕書監致仕居安州又徙光州卒年七十二詔賜錢十<lb/>
萬絹百疋謂淳化間為福建轉運使初置龍焙嵗貢團<lb/>
<pb n="KR2d0004_WYG_004-21a"/>
茶數品供御咸平初峽路蠻擾邊㑹分川峽為四路謂<lb/>
領䕫州轉運使措置蠻事作誓刻石柱境上其後又入<lb/>
寇止委其酋領討平之居五年詔許自舉代乃舉薛顔<lb/>
景徳初契丹入寇謂知鄆州北騎稍南民大驚趨楊劉<lb/>
渡舟人邀利不時濟謂斬死罪囚於河上舟人懼不復<lb/>
稽阻又令廣旗幟擊刁斗聲振百餘里敵亟走遁大中<lb/>
祥符初議封禪未決謂因言大計有餘議遂定謂機敏<lb/>
有智謀憸巧險詖亦鮮其儔文字經目雖千百言無遺<lb/>
<pb n="KR2d0004_WYG_004-21b"/>
忘至三司案牘有差雖老吏不能曉者決於一言皆中<lb/>
其理朝廷營造莫不兼領凡奏祥瑞事皆謂及王欽若<lb/>
與焉少遊江南遇吕洞賓語之曰君狀貌同李徳裕言<lb/>
訖不見其後果驗弟誦説諫子珙珝玘珷<lb/>
馮拯字道濟河陽人太平興國二年登進士第咸平中<lb/>
擢樞密直學士明年同知樞密院事景徳初改簽書明<lb/>
年叅知政事久之以疾丏罷大中祥符四年知河南府<lb/>
七年除御史中丞又以疾除户部尚書知陳州真宗問<lb/>
<pb n="KR2d0004_WYG_004-22a"/>
王旦曰拯屢求閒郡何也對曰馬知節常薄拯志在節<lb/>
旄不敢請大藩也天禧四年拜相五年進右僕射仁宗<lb/>
即位遷司空兼侍中天聖初罷相授節制檢校太尉兼<lb/>
侍中判河南府卒年六十六贈太師中書令諡文懿子<lb/>
用己恕己端己誨己稱己勤己行己虛己潔己初拯通<lb/>
判廣州在太常博士彭惟節之上及郊祀覃恩以正言<lb/>
遷虞部惟節遷屯田皆員外郎而自謂與叅知政事寇<lb/>
準有隙上封言其事上為罷準乾興初與丁謂在相位<lb/>
<pb n="KR2d0004_WYG_004-22b"/>
謂獲坐祈拯營免時太后欲殺謂拯言上初即位誅大<lb/>
臣駭天下耳目謂得釋死拯嚴重中人傳宣中書未甞<lb/>
與坐林特常詣第累日不得通既而令至中書卒亦不<lb/>
見<lb/>
　<lb/>
　<lb/>
　<lb/>
　隆平集卷四<lb/>
</p>
<p>
</p>
  </div>
</body>
</text>
</TEI>
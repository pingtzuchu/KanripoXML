<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南方草木狀卷上</head> <lb/>
    <p>
<pb n="KR2k0104_WYG_001-1a"/>
欽定四庫全書<lb/>
　南方草木狀卷上<lb/>
　　　　　　　　　　　　　　晉　嵇含　撰<lb/>
南越交趾植物有四裔最為竒周秦以前無稱焉自漢<lb/>
武帝開拓封疆搜來珍異取其尤者充貢中州之人或<lb/>
昧其狀乃以所聞詮叙有禆子弟云爾<lb/>
甘蕉望之如樹株大者一圍餘葉長一丈或七八尺廣<lb/>
尺餘二尺許花大如酒杯形色如芙蓉著莖末百餘子<lb/>
<pb n="KR2k0104_WYG_001-1b"/>
大名為房相連累甜美亦可蜜藏根如芋魁大者如車<lb/>
轂實隨華每華一闔各有六子先後相次子不俱生花<lb/>
不俱落一名芭蕉或曰芭苴剥其子上皮色黄白味似<lb/>
蒲萄甜而脆亦療飢此有三種子大如拇指長而銳有<lb/>
類羊角名羊角蕉味最甘好一種子大如鷄卵有類牛<lb/>
乳名牛乳蕉味㣲減羊角一種大如藕子長六七寸形正<lb/>
方少甘最下也其莖解散如絲以灰練之可紡績為絺<lb/>
綌謂之蕉葛雖脆而好黄白不如葛赤色也交廣俱有<lb/>
<pb n="KR2k0104_WYG_001-2a"/>
之三輔黄圖曰漢武帝元鼎六年破南越建扶荔宫以<lb/>
植所得竒草異木有甘蕉二本<lb/>
耶悉茗花末利花皆胡人自西國移植於南海南人憐<lb/>
其芳香競植之陸賈南越行紀曰南越之境五穀無味<lb/>
百花不香此二花特芳香者縁自胡國移至不隨水土<lb/>
而變與夫橘北為枳異矣彼之女子以綵絲穿花心以<lb/>
為首飾<lb/>
末利花似薔蘼之白者香愈於耶悉茗<lb/>
<pb n="KR2k0104_WYG_001-2b"/>
豆䓻花其苗如蘆其葉似薑其花作穗嫰葉卷之而生<lb/>
花㣲紅穗頭深色葉漸舒花漸出舊說此花食之破氣<lb/>
消痰進酒増倍泰康二年交州貢一篚上試之有驗以<lb/>
賜近臣<lb/>
山薑花莖葉即薑也根不堪食於葉間吐花作穗如麥<lb/>
粒軟紅色煎服之治冷氣甚效出九真交趾<lb/>
鶴子草蔓生其花麴塵色淺紫蔕葉如柳而短當夏開花<lb/>
形如飛鶴觜翅尾足無所不備出南海云是媚草上有<lb/>
<pb n="KR2k0104_WYG_001-3a"/>
蟲老蛻為蝶赤黄色女子藏之謂之媚蝶能致其夫憐<lb/>
愛<lb/>
甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>葢薯蕷之類或曰芋之類根葉亦如芋實如拳有<lb/>
大如甌者皮紫而肉白蒸鬻食之味如薯蕷性不甚冷<lb/>
舊珠崖之地海中之人皆不業耕稼惟掘地種甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>秋<lb/>
熟收之蒸曬切如米粒倉圌貯之以充糧糗是名<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>糧<lb/>
北方人至者或盛具牛豕膾炙而末以甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>薦之若粳<lb/>
粟然大抵南人二毛者百無一二惟海中之人夀百餘<lb/>
<pb n="KR2k0104_WYG_001-3b"/>
歲者由不食五穀而食甘<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>故爾<lb/>
花之美者有水蓮如蓮而莖紫柔而無刺<lb/>
水蕉如鹿葱或紫或黄吳永安中孫休嘗遣使取二花<lb/>
終不可致但圖畫以進<lb/>
蒟醬蓽茇也生於蕃國者大而紫謂之蓽茇生於畨禺<lb/>
者小而青謂之蒟焉可以為食故謂之醬焉交趾九真<lb/>
人家多種蔓生<lb/>
菖蒲畨禺東有澗澗中生菖蒲皆一寸九節安期生採<lb/>
<pb n="KR2k0104_WYG_001-4a"/>
服仙去但留玉舄焉<lb/>
留求子形如梔子稜瓣深而兩頭尖似訶梨勒而輕及<lb/>
半黄已熟中有肉白色甘如棗核大治嬰孺之疾南海<lb/>
交趾俱有之<lb/>
諸蔗一曰甘蔗交趾所生者圍數寸長丈餘頗似竹斷<lb/>
而食之甚甘笮取其汁曝數日成飴入口消釋彼人謂<lb/>
之石蜜吳孫亮使黄門以銀椀并葢就中藏吏取交州<lb/>
所獻甘蔗餳黄門先恨藏吏以䑕屎投餳中啟言吏不<lb/>
<pb n="KR2k0104_WYG_001-4b"/>
謹亮呼吏持錫器入問曰此器既葢之且有油覆無縁<lb/>
有此黄門將有恨汝吏叩頭曰嘗從臣求莞席臣以席<lb/>
有數不敢與亮曰必是此問之具服南人云甘蔗可消<lb/>
酒又名干蔗司馬相如樂歌曰泰尊柘漿析朝酲是其<lb/>
義也泰康六年扶南國貢諸蔗一丈三節<lb/>
草麴南海多美酒不用麴蘖但杵米粉雜以衆草葉冶<lb/>
葛汁<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>溲之大如卵置蓬蒿中蔭蔽之經月而成用此<lb/>
合糯為酒故劇飲之既醒猶頭熱涔涔以其有毒草故<lb/>
<pb n="KR2k0104_WYG_001-5a"/>
也南人有女數嵗即大釀酒既漉候冬陂池竭時寘酒<lb/>
罌中宻固其上瘞陂中至春瀦水滿亦不復發矣女將<lb/>
嫁乃發陂取酒以供賀客謂之女酒其味絶美<lb/>
芒茅枯時瘴疫大作交廣皆爾也土人呼曰黄茅瘴又<lb/>
曰黄芒瘴<lb/>
南方冬無積藁瀕海郡邑多馬有草葉類梧桐而厚取<lb/>
以秣馬謂之肥馬草馬頗嗜而食果肥壯矣<lb/>
冬葉薑葉也苞苴物交廣皆用之南方地熱物易腐敗惟<lb/>
<pb n="KR2k0104_WYG_001-5b"/>
冬葉藏之乃可持乆<lb/>
蒲葵如栟櫚而柔薄可為葵笠出龍川<lb/>
藥有乞力伽术也瀕海所産一根有至數斤者劉涓子<lb/>
取以作煎令可丸餌之長生<lb/>
赬桐花嶺南處處有自初夏生至秋葢草也葉如桐其<lb/>
花連枝萼皆深紅之極者俗呼貞桐花貞音訛也<lb/>
水葱花葉皆如鹿葱花色有紅黄紫三種出始興婦人懐<lb/>
姙佩其花生男者即此花非鹿葱也交廣人佩之極有驗<lb/>
<pb n="KR2k0104_WYG_001-6a"/>
然其土多男不厭女子故不常佩也<lb/>
蕪菁嶺嶠已南俱無之偶有士人因官攜種就彼種之<lb/>
出地則變為芥亦橘種江北為枳之義也至曲江方有<lb/>
菘彼人謂之秦菘<lb/>
茄樹交廣草朩經冬不衰故蔬圃之中種茄宿根有三<lb/>
五年者漸長枝榦乃成大樹毎夏秋盛熟則梯樹採之<lb/>
五年後樹老子稀即伐去之别栽嫰者<lb/>
綽菜夏生於池沼間葉類茨菰根如藕條南海人食之<lb/>
<pb n="KR2k0104_WYG_001-6b"/>
云令人思睡呼為瞑菜<lb/>
蕹葉如落葵而小性冷味甘南人編葦為筏作小孔浮<lb/>
於水上種子於水中則如萍根浮水面及長莖葉皆出<lb/>
於葦筏孔中隨水上下南方之竒蔬也冶葛有大毒以<lb/>
蕹汁滴其苗當時萎死世𫝊魏武能噉冶葛至一尺云<lb/>
先食此菜<lb/>
冶葛毒草也蔓生葉如羅勒光而厚一名胡蔓草寘毒<lb/>
者多雜以生蔬進之悟者速以藥解不爾半日輒死山<lb/>
<pb n="KR2k0104_WYG_001-7a"/>
羊食其苗即肥而大亦如䑕食巴豆其大如㹠葢物類<lb/>
有相伏也<lb/>
吉利草其莖如金釵股形類石斛根類芍藥交廣俚俗<lb/>
多蓄蠱毒惟此草解之極驗吳黄武中江夏李俁以罪<lb/>
徙合浦始入境遇毒其奴吉利者偶得是草與俁服遂<lb/>
解吉利即遁去不知所之俁因此濟人不知其數遂以<lb/>
吉利為名豈李俁者徙非其罪或俁自有隠徳神明啟<lb/>
吉利者救之耶<lb/>
<pb n="KR2k0104_WYG_001-7b"/>
良耀草枝葉如麻黄秋結子如小栗煨食之解毒功用<lb/>
亞於吉利始者有得是藥者梁氏之子耀亦以為名梁<lb/>
轉為良爾花白似牛李出髙凉<lb/>
蕙草一名薫草葉如麻兩兩相對氣如蘼蕪可以止癘<lb/>
出南海<lb/>
凡草朩之華者春華者冬秀夏華者春秀秋華者夏秀<lb/>
冬華者秋秀其華竟嵗故婦女之首四時未嘗無華也<lb/>
　南方草朩狀卷上<lb/>
</p>
<p>
</p>
  </div>
</body>
</text>
</TEI>
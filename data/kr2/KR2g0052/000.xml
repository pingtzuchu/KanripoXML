<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>閩中理學淵源考</head>
    <p>
<pb n="KR2g0052_WYG_000-1a"/>
欽定四庫全書　　　　　史部七<lb/>
　閩中理學淵源考　　　　傳記類三<hi>總録之屬</hi>
　　提要<lb/>
　　　　<hi>臣</hi>等謹案閩中理學淵源考九十二卷<lb/>
　　　國朝李清馥撰清馥字根侯安溪人大學士光<lb/>
　　　　地之孫以光地廢授兵部員外郎官至廣平<lb/>
　　　　府知府是編本曰閩中師友淵源考故序文<lb/>
　　　　凡例尚稱舊名此本題理學淵源考盖後來<lb/>
<pb n="KR2g0052_WYG_000-1b"/>
　　　　所改序稱乾隆己巳而每篇小序所題年月<lb/>
　　　　多在己巳之後盖序作於草創之時成編以<lb/>
　　　　後復有所増入也宋儒講學盛于二程其門<lb/>
　　　　人游楊吕謝號為髙足而楊時一派由李侗<lb/>
　　　　而及朱子轉輾授受多在閩中故清馥所述<lb/>
　　　　㫁自楊時而分别支流下迄明末凡其派𫝊<lb/>
　　　　㡬人某人又分為某𣲖四五百年之中尋端<lb/>
　　　　竟委若昭穆譜牒秩然有序其中家學相承<lb/>
<pb n="KR2g0052_WYG_000-2a"/>
　　　　以及友而不師者亦皆並列以明其學所自<lb/>
　　　　來其例每人各為小傳傳之末各註所據之<lb/>
　　　　書併以語録文集有闗論學之語摘録於後<lb/>
　　　　考據頗為詳核其例于敗名墮節貽玷門墻<lb/>
　　　　者則削除不載間有純駁互見者則棄短録<lb/>
　　　　長如廖剛傳中刪其初附和議一事胡宏傳<lb/>
　　　　中但叙不持生母服為右正言章厦所劾而<lb/>
　　　　不詳載其由盖為賢者諱古義則然不盡出<lb/>
<pb n="KR2g0052_WYG_000-2b"/>
　　　　鄉曲之私也清馥父鍾倫早夭清馥㓜侍其<lb/>
　　　　祖光地多聞緒論故作是編一禀家訓尚有<lb/>
　　　　典型雖意崇桑梓而無講學家門户異同之<lb/>
　　　　見云乾隆四十四年九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR2g0052_WYG_000-3a"/>
閩中理學淵源考原序<lb/>
清馥自雍正戊申歳輯訂有志學録内外篇因詳攷朱<lb/>
子之學薈萃集成負荷統緒其平生師友多在閩中屢<lb/>
欲㕘稽編録而未暇也乾隆辛酉年冬効職天雄適因<lb/>
公赴省道經博野謁副憲元孚尹公公即自述所學慨<lb/>
然念<lb/>
國朝魏環溪湯睢陽陸當湖及先文貞公四先生欲有<lb/>
待論列於<lb/>
<pb n="KR2g0052_WYG_000-3b"/>
朝宁因言濓洛關閩五子之書遞衍八百年來家習户<lb/>
誦生於其鄉者或親炙或私淑其𣲖别相續源流更易<lb/>
為尋遡傾聆之下與余夙心所擬者頗合歸署後數月<lb/>
得病告休養疴少暇重尋舊簏得伊洛淵源録萬氏儒<lb/>
林宗派宋氏考亭淵源録諸編録出次第訂之目曰閩<lb/>
中師友淵源考曰淵源者是書以龜山載道南來羅李<lb/>
遞傳集成於朱而上溯周程以傳千載不傳之秘者也<lb/>
故以龜山冠冕編首各從𣲖繫遞列相承不以世次論<lb/>
<pb n="KR2g0052_WYG_000-4a"/>
其先後而以師承訂其㫖歸也唐初歐陽四門與翁林<lb/>
諸賢勃興為開閩人文之始彼時師友未廣也故列未<lb/>
及焉宋初海濱四先生與安定胡氏諸公同時倡學有<lb/>
魯一變之風然派别未著也故另附本篇之後是道南<lb/>
者賡續雖名為衍緒而倡作則實為開先非獨閩省一<lb/>
方所賴而實千古正學之宗也由元閱明成化間蔡虚<lb/>
齋陳剰夫周翠渠諸賢後先講學起而倡述之經學稱<lb/>
一時之盛中明以後學術漓雜迄於季造決裂判散使<lb/>
<pb n="KR2g0052_WYG_000-4b"/>
後生晚出不復見先正本來之懿先公感焉嘗論吾閩<lb/>
之學篤師承謹訓詁終身不敢背其師説以為近於漢<lb/>
儒傳經遺意公餘講切每持此論以救末學之偏其意<lb/>
逺矣清馥竊謂近代異同之習勝者窮經實踐之功㣲<lb/>
也今欲卑訓詁而讀經蔑師資而求道猶航斷港絶潢<lb/>
以望至於海也不亦難哉自洙泗以來羣哲相承雖衆<lb/>
論紛紜莫不以至聖為折中之準濓洛以後英賢日懋<lb/>
雖支流各異莫不以紫陽為論學之宗嘗考紫陽之書<lb/>
<pb n="KR2g0052_WYG_000-5a"/>
明訓詁溯師傳力行一生使後人知聖功由下學以上<lb/>
達者其效於今益光矣今曰不問師承不稽傳註目空<lb/>
前輩簧惑後人是宜賢者之所為戒譬猶守家之子忘<lb/>
厥髙曽榘矱其可乎吾鄉先正素尚樸學自唐宋迄元<lb/>
明傳經説理之盛溯厥淵源粹然者不少而所以奮起<lb/>
作興者皆耆賢宿學啟迪之功為多考其㫖歸大都崇<lb/>
奬典型共趨敦厚師傳友授飭躬厲行是閩中習尚前<lb/>
輩述之屢矣今嵗律屢更不揣固陋滙集諸家之傳綜<lb/>
<pb n="KR2g0052_WYG_000-5b"/>
其要者而纂録焉雖厯代學術不無升降盛衰醇疵互<lb/>
異然參互考訂庻有以為知人論世之資徵文考獻之<lb/>
助獨念大雅日逺載籍寖湮耳目所及掛一漏百旁蒐<lb/>
逺紹是在来賢今<lb/>
聖天子崇重正學丕承<lb/>
列聖夀考作人之效海内真儒輩出尚論閩中<lb/>
國朝師友者更當詳徴博採以上溯道南之緒而闡發<lb/>
濓洛之傳猶有望於後之君子乾隆十四年己巳六月<lb/>
<pb n="KR2g0052_WYG_000-6a"/>
二十七日癸卯閬里後學李清馥謹序<lb/>
<pb n="KR2g0052_WYG_000-7a"/>
　　凡例<lb/>
一道南原委諸賢本傳皆稱先生稱公閩書則從史例<lb/>
　皆稱名今斯録於諸儒宗師席并近代諸耆徳前輩<lb/>
　稱先生稱公至各門徒則槩稱名以别之<lb/>
一是編目曰師友淵源則凡平昔所與諸儒往返論辨<lb/>
　志氣相合有交友一門私淑一門皆附之學派中非<lb/>
　必盡及門親炙也<lb/>
一後世史家列傳中間有載本人纂述一兩篇者是欲<lb/>
<pb n="KR2g0052_WYG_000-7b"/>
　存其立言之㫖近世理學宗傳明儒學案諸編其著<lb/>
　述大畧皆附之傳後倣舊也兹編規製倣之前人而<lb/>
　立教宗㫖則恪遵庭訓所聞以奉一先生之言云覽者<lb/>
　若以此斷斷於同異之辨則非編録此書之意也<lb/>
一是編原欲録其師友派别淵源故諸賢有傳習源流<lb/>
　者皆録於學派其無可考者闕畧尚多不得不有所<lb/>
　遺也<lb/>
一閩中諸公箋注經學者蔣氏垣黄氏海於篇末載之<lb/>
<pb n="KR2g0052_WYG_000-8a"/>
　今各於本傳附見不另别一門目但諸公箋注儘多<lb/>
　亦不無闕畧焉<lb/>
一評論諸賢在宋則以紫陽西山諸大儒為據元明以<lb/>
　降兼採近世儒宗諸賢而謹遵庭訓所聞者折衷焉<lb/>
一睢州湯文正公纂洛學編其事實俱本原傳使後人<lb/>
　知所由來得以定其是非此祖述伊洛淵源録舊例<lb/>
　也今所録諸傳悉本原傳存其舊名或有從别本増<lb/>
　添者亦注増添原名以便考證不敢妄加増入<lb/>
<pb n="KR2g0052_WYG_000-8b"/>
一閩中儒學開先始于唐歐陽四門至宋海濱四先生<lb/>
　亦為倡學之始至龜山楊文靖公及中州二程先生<lb/>
　之門仔肩道脈千聖心傳繫焉故今諸儒學派之編<lb/>
　斷自有宋列龜山為首盖以師承定其㫖歸不以世<lb/>
　次論其先後也至唐歐陽先生為一代開剏之始余<lb/>
　另約選登之閩學志畧焉<lb/>
一學派中前已載入諸賢門徒者後别為門徒則單載<lb/>
　其名字姓氏注云已見某氏門徒不重録<lb/>
<pb n="KR2g0052_WYG_000-9a"/>
一學派一門其派衍遺漏尚多各郡遺書未能徧得尚<lb/>
　有待増入<lb/>
一朱子門人有無事實可考者照儀封道南原委例亦<lb/>
　附姓名閭里於後<lb/>
一増家世學𣲖及交友一門亦本舊例也<lb/>
一近世論學大都分别門戶異同之論究非衆言淆亂<lb/>
　折衷于聖之歸語載四科之目逸民數章亦備人品<lb/>
　學術差等孟氏論伯夷伊尹栁下恵而願學孔子此<lb/>
<pb n="KR2g0052_WYG_000-9b"/>
　方是志學論道準的是編倣莆陽宋氏考亭淵源録<lb/>
　遺意凡有師承派别者俱各叙出以見求師問道醇<lb/>
　疵互著考同較異論世知人至夫各家派别亦畧以<lb/>
　類相附覽者當自得之<lb/>
一宋代儒宗世衍家學者不少故於諸儒學派中特列<lb/>
　其例以徵其盛元明以來一家之學遞衍其緒如武<lb/>
　彛之胡崇安之劉麻沙之蔡者亦僅見矣今於明代<lb/>
　諸儒世學擇其嫓美前修者亦多録焉<lb/>
<pb n="KR2g0052_WYG_000-10a"/>
一元代志乗甚畧故於逓述者無從稽訪今於元史之<lb/>
　外搜之續宏簡録元文類八閩通志閩省各郡志各<lb/>
　邑志閩書熊勿軒集吴聞過集吴草廬集陳石堂集<lb/>
　清源文獻道南源委道南統緒蔣氏八閩理學源流<lb/>
　朱氏經義攷尚愧疎漏限于聞見無如何也<lb/>
一是録凡有玷於師友門牆者槩未敢登入是書欲録<lb/>
　淵源之的不得不有所遺也<lb/>
一諸學派就萬氏季野儒林宗派録出參之蔣氏垣八<lb/>
<pb n="KR2g0052_WYG_000-10b"/>
　閩理學源流黄氏海道南統緒何氏清源文獻其本<lb/>
　傳本之閩書參之道南源委莆陽文獻越章録閩省<lb/>
　通志各郡縣志伊洛淵源録宏簡録名山藏黄氏日<lb/>
　抄考亭淵源録理學宗傳理學備考明儒學案吴氏<lb/>
　諸儒述槩及厯代史書并行狀誌銘諸家文集更相<lb/>
　考證<lb/>
一<lb/>
國朝正學昌明儒宗相望閩中學派俟另録編輯至博<lb/>
<pb n="KR2g0052_WYG_000-11a"/>
　徵文獻尚有望於名賢焉<lb/>
</p>
<p>
</p>
  </div>
</body>
</text>
</TEI>
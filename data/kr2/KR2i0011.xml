<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>江表志卷一</head>
    <p>
<pb n="KR2i0011_WYG_001-1a"/>
欽定四庫全書<lb/>
　江表志卷一　　　　　　宋　鄭文寳　撰<lb/>
　江表志者有國之時朝章國典燦然可觀執政大臣<lb/>
　以史筆為不急之務洎開寳之起居郎髙逺當職始<lb/>
　編輯昇元以來故事將成一家之言書未成逺疾亟<lb/>
　數篋文章皆令焚之無孑遺矣太宗皇帝欲知前事<lb/>
　命湯悦徐鉉撰成江南録十卷事多遺落無年可編<lb/>
　筆削之際不無髙下當時好事者徃徃少之文寳耳<lb/>
<pb n="KR2i0011_WYG_001-1b"/>
　目所及編成三卷方國志則不足比通厯則有餘聊<lb/>
　足補亡以候來者庚戌嵗閏二月二十三日序<lb/>
南唐髙祖姓李諱知誥生於徐州有唐䟽屬鄭王房之<lb/>
枝派父志祖榮不仕帝少孤有姨<hi>疑是姑字</hi>出家為尼出入<lb/>
徐溫宅與溫妻李氏同姓帝亦随姨徃來溫妻以其同<lb/>
宗憐其眀慧收為養子居諸子之上名曰知誥累典郡<lb/>
符溫為丞相封齊王出鎮金陵留帝在都執楊氏政事<lb/>
帝沉㡬逺略莫知其際折節謙下中外所瞻儉素無所<lb/>
<pb n="KR2i0011_WYG_001-2a"/>
躭溺内輔幼主外弼義父延楊祚十數年纔及弱冠躬<lb/>
秉大權揚都繁浩之地海内所聞率由帝之力也丞相<lb/>
薨盡總其兵嘗以䜟詞有東海鯉魚飛上天之語由是<lb/>
懐逼禪位之心矣吴帝加以九錫封齊王丙申年執政<lb/>
者欲盡楊氏一朝然後受禪烈祖不可遂以國稱唐改<lb/>
元昇元更姓李氏名昪追尊四廟號烈祖諡曰孝髙陵<lb/>
曰永陵元敬皇后宋氏祔焉年號昇元<lb/>
皇子<lb/>
<pb n="KR2i0011_WYG_001-2b"/>
　元宗<hi>一子少亡</hi>
　太弟遂<lb/>
　齊王達<lb/>
　衛王逷<lb/>
宰相<lb/>
　宋齊丘　　　李建勲<lb/>
　嚴　球　　　張居永<lb/>
　孫　晟<lb/>
<pb n="KR2i0011_WYG_001-3a"/>
使相<lb/>
　趙王李徳誠<lb/>
　張　崇　　　張　宗<lb/>
　周　本　　　李　簡<lb/>
　王　輿　　　劉　威<lb/>
　劉　信　　　王　綰<lb/>
　𬗋載用　　　劉　金<lb/>
　徐　玠　　　馬仁裕<lb/>
<pb n="KR2i0011_WYG_001-3b"/>
樞宻使<lb/>
　杜　鄴　　　陳　褒<lb/>
將帥<lb/>
　崔初太　　　王　輿<lb/>
　姚　景　　　祖重恩<lb/>
　李　鐇<lb/>
文臣<lb/>
　楊彦伯　　　髙　弼<lb/>
<pb n="KR2i0011_WYG_001-4a"/>
　孫　晟　　　李正眀<lb/>
　龔　凜　　　肖　儼<lb/>
　成幼文　　　賈　潭<lb/>
嚴球為相是時王慎辟奉使北朝球在病請告烈祖授<lb/>
以論答凡數百事皆中機務然嚴球未見更就宅訪之<lb/>
球覽畢尤所稱美請更添事北朝問黒雲長劍多少來<lb/>
時及五十指揮皆在都下𬗋載用不曽赴鎮既到北朝<lb/>
一無所問首問黒雲長劍倂柴載用所之慎辟依前致<lb/>
<pb n="KR2i0011_WYG_001-4b"/>
對梁太祖鋭意南征即時罷兵球宿金山常有詩云淮<lb/>
船分螘㸃江市聚蠅聲烈祖性多嚴忌宋齊丘因而譖<lb/>
之以竹籠乗之沉於江口<lb/>
魏王知訓徐溫之子也烈祖曲宴引金觴賜酒曰願我<lb/>
弟百千長夀魏王意烈祖寘毒引金器均之曰願與陛<lb/>
下各享五百嵗烈祖不飲乆之申漸髙乗恢諧併而飲<lb/>
之内金鍾於懐袖亟趨而出到家腦潰而終宋齊丘鎮<lb/>
金陵有布衣李匡堯累贄於宋宋知其忤物託以他故<lb/>
<pb n="KR2i0011_WYG_001-5a"/>
終不與之見一日宋公喪子匡堯随吊客造謁宋復却<lb/>
之乃就賔次大書二十八字云安排唐祚挫强吳盡見<lb/>
先生設廟謨今日喪雛猶自哭讓皇宫眷合何如<lb/>
讓皇遷於太州永寧宫數年未卒每有嗣息及嵗即有<lb/>
中使賜衫笏加官即日而終<lb/>
讓皇居太州永寧宫常賦詩曰江南江北舊家鄉三十<lb/>
年來夢一塲吳苑宫園今冷落廣陵臺榭亦荒凉煙凝<lb/>
逺岫愁千㸃雨滴孤舟淚數行兄弟四人三百口不堪<lb/>
<pb n="KR2i0011_WYG_001-5b"/>
回首細思量<lb/>
申漸髙嘗因曲宴天乆無雨烈祖曰四郊之外皆言雨<lb/>
足惟都城百里之地亢旱何也漸髙曰雨怕抽税不敢<lb/>
入城翌日市征之令咸有損除<lb/>
仲時光者樂部中之官伎也有寵於永陵生衛王逷烈<lb/>
祖矜嚴峻整有難犯之色常怒作數聲金鋪振動仲夫<lb/>
人左手擎飲右手捧匙安詳而進之雷電為之少霽後<lb/>
封越國大妃<lb/>
<pb n="KR2i0011_WYG_001-6a"/>
𬗋載用按家樂於後園有左右人竊於門隙觀之𬗋遇<lb/>
之乃召之後園使觀其按習曰隙風恐傷爾眸子<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0011_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江表志卷一<lb/>
</p>
<p>
</p>
  </div>
<div>
                <head>江表志卷二</head>
    <p>
<pb n="KR2i0011_WYG_002-1a"/>
欽定四庫全書<lb/>
　江表志卷二　　　　　　宋　鄭文寳　撰<lb/>
元宗名璟烈祖元子也母曰宋太后帝謙和眀睿奢儉<lb/>
得中搜訪賢良訓齊師旅政無大小咸必躬親善曉音<lb/>
律不至躭溺深知理體洞明物情聖徳聞於鄰國矣在<lb/>
吳朝為太子諭徳後累居丞相嘗於廬山搆書堂有物<lb/>
外之意烈祖即位為皇太子烈祖崩於柩前即位年四<lb/>
十九在位十九年廟號元宗諡曰眀徳孝道陵曰順陵<lb/>
<pb n="KR2i0011_WYG_002-1b"/>
皇后光穆順聖鍾氏年號二保大交泰<lb/>
皇子<lb/>
　太子冀　　　陳　王<hi>少亡</hi>
　保寧王<hi>少亡</hi>　慶王宏茂<hi>少亡</hi>
　從王從嘉　　鄭王從善<hi>降封南楚國公</hi>
　鄧王從謐<hi>降封江國公</hi>吉王從謙<hi>降封鄂國公</hi>
　昭平公從度　　　　文陽郡公從信<lb/>
宰相<lb/>
<pb n="KR2i0011_WYG_002-2a"/>
　宋齊丘　　　李建勲<lb/>
　馮延己　　　徐　㳺<lb/>
　孫　晟　　　嚴　續<lb/>
使相<lb/>
　王崇文　　　李得成<lb/>
　郭　宗　　　謝　匡<lb/>
　朱　鄴　　　柴克宏<lb/>
　孫漢威　　　皇甫暉<lb/>
<pb n="KR2i0011_WYG_002-2b"/>
　劉彦真　　　劉仁贍<lb/>
樞宻使<lb/>
　嚴　續　　　湯　悦<lb/>
　李徴古　　　陳　覺<lb/>
　唐　鎬　　　陳處堯<lb/>
　魏　岑<lb/>
偽王<lb/>
　楚玉馬希蕚　　光山王王延政<lb/>
<pb n="KR2i0011_WYG_002-3a"/>
將帥<lb/>
　馬先進　　　陳　誨<lb/>
　魏　昭　　　何　洙<hi>按南唐書作何敬洙</hi>
　林仁肇　　　張漢卿<lb/>
　鄭彦華　　　丘仁詡<lb/>
　陸孟俊　　　王建封<lb/>
　祖傳恩　　　馬　在<lb/>
　鄭再誠　　　張彦卿<lb/>
<pb n="KR2i0011_WYG_002-3b"/>
　劉崇俊　　　張全約<lb/>
　時　厚　　　武　暉<lb/>
　彭師暠　　　查文徽<lb/>
　許文慎　　　邊　鎬<lb/>
　陳承昭　　　髙　弼<lb/>
文臣<lb/>
　江文蔚　　　王仲連<lb/>
　李貽業　　　游簡言<lb/>
<pb n="KR2i0011_WYG_002-4a"/>
　湯　悦　　　常夢錫<lb/>
　朱　鞏　　　陳元藻<lb/>
　馮延魯　　　潘承祐<lb/>
　髙　逺　　　田　霖<lb/>
　張義方　　　髙　越<lb/>
　覃　潭　　　張　緯<lb/>
　鍾　謨　　　李徳眀<lb/>
　張　易　　　趙　宣<lb/>
<pb n="KR2i0011_WYG_002-4b"/>
　陳繼善<lb/>
元宗為太子日嘗問安寢門㑹烈祖安寢未解夢便殿<lb/>
有龍據欄檻蜿蜒可懼烈祖既寤命左右觀之即太子<lb/>
也<lb/>
蘓洪進揚州版築發一塜不顯姓名刋石為銘曰日為<lb/>
箭兮天為弓射四時兮弓無窮但見天將眀月在不覺<lb/>
人随流水空南山石兮髙穹窿夫人墓兮在其中猿啼<lb/>
烏呌煙濛濛千年萬嵗松栢風<lb/>
<pb n="KR2i0011_WYG_002-5a"/>
左散騎常侍王仲連北土人事元宗常謂曰自古及今<lb/>
江北文人不及江南才子多仲連對曰誠如聖㫖陛下<lb/>
聖祖𤣥元皇帝降於亳州真元縣文宣王出於兖州曲<lb/>
阜縣亦不為少矣嗣主有媿色<lb/>
兩浙錢氏偏覇一方急徴苛慘科賦凡欠一斗者多至<lb/>
徒罪徐瑒常使越云三更已聞獐麂號呌達曙問於驛<lb/>
吏乃縣司徴科急鄉民多赤體有弊葛褐者多用竹篾<lb/>
繫腰百執事非刻理不可雖貧者亦家累千金<lb/>
<pb n="KR2i0011_WYG_002-5b"/>
元宗割江南之後金陵對岸即為敵境因遷都豫章舟<lb/>
車之盛旌旂絡繹凡數千里百司儀衛洎禁校帑蔵不<lb/>
絶者近一載上每北顧忽忽不樂澄心堂承㫖奏裕嵗<lb/>
徴多引屏風障之嘗吟御製詩云靈槎思浩𣺌老鶴憶<lb/>
崆峒<lb/>
上友愛之分備極天倫登位之初太弟遂燕王逷齊王<lb/>
達出處游宴未嘗相捨軍國之政同為參决保大五年<lb/>
元日大雪上詔太弟以下登樓展燕咸命賦詩令中使<lb/>
<pb n="KR2i0011_WYG_002-6a"/>
就私第賜李建勲建勲方㑹中書舍人徐鉉勤政殿學<lb/>
士張義方於浮亭即時和進元宗乃召建勲鉉義方同<lb/>
入夜艾方散侍臣皆有圖有咏徐鉉為前後序太弟以<lb/>
下侍臣法部絲竹周文炬主之樓閣宫殿朱澄主之雪<lb/>
竹寒林董元主之池沼禽魚徐崇嗣主之圖成無非絶<lb/>
筆侍宴詩纔記數篇而已御詩云珠簾髙捲莫輕遮徃<lb/>
徃相逄隔嵗華春氣昨朝飄律管東風今日散梅花素<lb/>
姿好把芳姿比落勢還同舞勢斜坐有賔朋尊有酒可<lb/>
<pb n="KR2i0011_WYG_002-6b"/>
憐情味屬儂家建勲詩云紛紛忽降當元㑹着物輕眀<lb/>
似月華狂灑玉池初放仗宻沾宫樹未妨花迥封雙闕<lb/>
千㝷峭冷壓南山萬仞斜寧意晩來中使出御題宣賜<lb/>
老僧家鉉詩云一宿東林正氣加便随仙仗放春華散<lb/>
飄白獸難分影輕綴青旂始見花落砌更依宫舞轉入<lb/>
樓偏向御衣斜嚴徐幸待金門詔願布堯年賀萬家義<lb/>
方詩云憐當嵗日紛紛落天讚瑶華助物華自古醉仙<lb/>
標瑞牒有誰輕擬比楊花宻飄粉蕋先同冷静壓庭枝<lb/>
<pb n="KR2i0011_WYG_002-7a"/>
勢欲斜豈但小臣添興味狂歌醉舞一千家<lb/>
陳覺李徴古少日依託鎮南楚公齊丘援引至樞宻使<lb/>
保大之末王室多故覺及徴古屢上變言本命已改請<lb/>
元宗深居後苑請國老攝國事令陳扃草勑扃袖勑上<lb/>
前曰陛下既署此勑臣不復見陛下矣元宗使鍾謨言<lb/>
於周世宗曰罪大臣理合奏啓世宗曰自家國事大國<lb/>
難預命湯悦草制曰惡莫大於無君罪莫深於賣國宋<lb/>
齊丘本一布衣遭遇先帝不二十年窮極富貴陳覺李<lb/>
<pb n="KR2i0011_WYG_002-7b"/>
徴古言齊丘是造國之手理當居攝云云即日齊丘青<lb/>
陽安置覺徴古各賜自盡宋齊丘將至青陽絶食數日<lb/>
後命至家人亦菜色中使云令公捐舘方始供食家人<lb/>
以絮塞口而卒有黒氣一道舟中起直貫九華<lb/>
朱遵度本青州書生好蔵書髙尚不仕閒居金陵著鴻<lb/>
漸學記一千卷羣書麗藻一千卷漆經數卷皆行於世<lb/>
太平縣攝氏女年方十三随母採薪母為暴虎搏去蹲<lb/>
之將食女持刃自後跳上虎脊交抱連割去其頸虎奮<lb/>
<pb n="KR2i0011_WYG_002-8a"/>
擲不脱遂自困死女捨之募人共收母屍<lb/>
元宗嗣位李建勲出師臨川將行謂所親曰今主上寛<lb/>
仁廣大之度比於先帝逺矣但質性未定左右獻替須<lb/>
得正方之士若於目前所覩終恐不守舊業及馮延魯<lb/>
陳覺出討閩中徴督軍糧急於星火建勲以詩寄延魯<lb/>
曰粟多未必為全計師老須防有援兵既而福州之軍<lb/>
果為越人所敗歸取司空累表致謝自稱鍾山公詔授<lb/>
司徒不起時覺學士湯悦致狀賀之建勲以詩答曰司<lb/>
<pb n="KR2i0011_WYG_002-8b"/>
空猶不作那敢作司徒幸有山公號如何不見呼先時<lb/>
宋齊丘自京口求退歸青陽號九華先生未週歲一徵<lb/>
而起時論薄之建勲年徳未衰時望方重或有以宋公<lb/>
比之因為詩曰桃花流水須相信不學劉郎去又来捐<lb/>
舘之夕告門人曰時事如此吾得保全為幸已甚吾死<lb/>
不須封樹立碑墳土任民畊作無延他日毁斵之弊其<lb/>
後甲戌之變公卿塋域為兵發殆遍獨建勲莫知葬所<lb/>
卒不及禍<lb/>
<pb n="KR2i0011_WYG_002-9a"/>
魏王知訓為宣州帥苛歛暴下百姓苦之因入覲侍宴<lb/>
伶人戱作緑衣大面正立若鬼神狀傍一人問曰何者<lb/>
緑衣對曰吾宣州土地神王入覲和地皮掠來因至於<lb/>
此<lb/>
張崇帥廬江好為不法士庶苦之嘗入覲江都廬人幸<lb/>
其改任皆相謂曰渠伊不復來矣崇歸聞之計口徴渠<lb/>
伊錢眀年再入覲盛有罷府之耗人不敢指實皆道路<lb/>
相目捋鬚相慶歸又徴捋鬚錢嘗為伶人所戯使一伶<lb/>
<pb n="KR2i0011_WYG_002-9b"/>
假為人死有譴當作水族者隂府判曰焦湖百里一任<lb/>
作獺崇亦不慚<lb/>
馮謐朝堂待漏因話及眀皇賜賀監三百里鏡湖今不<lb/>
敢過望但恩賜元武湖所三十里亦當足矣徐公曰國<lb/>
家不惜元湖所乏者賀知章耳<lb/>
徐公撰江南録議者謂之不直蓋不罪宋國老故也國<lb/>
老當淮甸失律之後援引門人陳覺李徴古掌樞宻之<lb/>
任且授其意曰天命已去元宗當深居後苑國老監國<lb/>
<pb n="KR2i0011_WYG_002-10a"/>
元宗詔之將行頼羣臣力爭之而止舉國皆聞為臣之<lb/>
道餘可知矣<lb/>
文憲太子兾既正儲闈即専國事而又卒多不法元宗<lb/>
一旦甚怒撻之以杖且曰當命太弟遂兾有懼色它日<lb/>
宻使持酖付昭慶宫使袁從範<hi>從範從太弟金陵</hi>未㡬範子承<lb/>
幹為遂嬖臣宋何九讒搆遂許寘之法範懼而且怨㑹<lb/>
遂繫鞫暑渇晚進漿遇酖即日未殯而體已潰矣<lb/>
元宗誅戮大臣之後暮年於禁中徃徃見宋齊丘陳覺<lb/>
<pb n="KR2i0011_WYG_002-10b"/>
李徴古如生叱之不去甚惡之因議南幸太子冀既病<lb/>
數見太弟遂為祟於昭慶宫中<lb/>
前進士韓熈載江北行止云熈載本貫齊州隠居嵩岳<lb/>
雖叨科第且晦姓名今則慕義來朝假身為賈既及疆<lb/>
境舍賈行蔵某聞釣巨鰲者不投取魚之餌斷長鯨者<lb/>
非用割雞之刀是故有經邦治亂之才可以踐輔弼之<lb/>
位得之則佐時成績救萬姓之焦熬失之則遁世蔵名<lb/>
卧一山之蒼翠某爰思㓜稚便異凡童竹馬蒿弓固罔<lb/>
<pb n="KR2i0011_WYG_002-11a"/>
親於好弄杏壇槐里能不倦於修身但勵志以為文每<lb/>
棲身以學武得麟經於泗水寧怯議圍授豹略於坯垠<lb/>
方酣永戰占唯竒骨夢以生松敢期墮<hi>闕一字</hi>之文尚愧<lb/>
擔簦之路於是攫龍頷編虎鬚繕獻㨗之師徒修受降<lb/>
之城壘爭䧺筆陣决勝詞鋒運陳平之六竒飛魯連之<lb/>
一箭塲中勍敵不攻而自立降旗天下鴻儒遥望而盡<lb/>
摧堅壘横行四海髙步出羣姓名遽列於煙霄行止遂<lb/>
離於塵俗且口有舌而手有筆腰有劍而袖有鎚時方<lb/>
<pb n="KR2i0011_WYG_002-11b"/>
亂離迹猶飄泛徒以術精韜畧氣激雲霓瞋目張而隂<lb/>
電揺怒呼發而晴雷動神驅鬼殿天蓋地車鬭霹靂於<lb/>
雲中未為蹻㨗喝摴蒱於筵上不足稱豪藴機權而自<lb/>
立英雄仗勁節而豈甘貧賤但攘袂叱咤㧞劍長嗟不<lb/>
偶良時孰能言志既逢昭代合展壯圗伏聞大吳肇基<lb/>
聿修文教聨顯懿於中土走眀恩於外夷萬邦咸貞四<lb/>
海如砥燮和天地巖廊有禹稷臯夔灑掃煙塵藩翰有<lb/>
韓彭衛霍豈獨漢稱三傑周舉十人凝王氣於神都吐<lb/>
<pb n="KR2i0011_WYG_002-12a"/>
祥光於丹闕急賢共理侔漢氏之縣科待旦旁求𩔖周<lb/>
人之設醴而又鄰邦接畛敵境連封一條雞犬之相聞<lb/>
兩岸馬牛之相望彼則恃之以力數年而頻見傾亡此<lb/>
則禮之以賢一坐而無聞震動由是見盛衰之勢審吉<lb/>
凶之機得不上順天心次量人事宜向眀背暗舍短從<lb/>
長聖賢所圖古今一致然而出青山而裹足度長淮而<lb/>
棄繻𣲖遥終赴於天池星逺須環於帝座是携長策來<lb/>
詣大朝伏唯司空楚劍倚天秦松發地言雄武則平窺<lb/>
<pb n="KR2i0011_WYG_002-12b"/>
絳灌語兵機則髙掩孫吳經受素王書𫝊𤣥女莫不鞭<lb/>
撻宇宙驅役風雷勞愁積而髀肉生憤氣激而背癰起<lb/>
一怒而豺狼竄懾再呼而神鬼愁驚搥蠻鼓而簸朱旗<lb/>
雷奔電走掉<hi>闕一字</hi>鎚而揮白刄星落雲飛猛將立龍强<lb/>
兵合虎可以力平鯨海可以拳擊鰲山破堅每自於先<lb/>
登敵無不克策馬嘗時於後殿功迺非矜國家付以肺<lb/>
腸用為保障勲蔵盟府名鏤景鐘今則化舉六條地方<lb/>
千里示之以寛猛化之以温恭繕甲兵而耀武威緩户<lb/>
<pb n="KR2i0011_WYG_002-13a"/>
口而䘏農事漫洒随車之雨洗活嘉田輕揺逐扇之風<lb/>
吹消沴氣可謂仁而有斷謙而愈光賢豪向義以歸心<lb/>
姦宄望風而屏迹佇見秉旄仗鉞列土分茅修職貢以<lb/>
勤王控臨四海率諸侯而定覇彈壓八方遐邇具瞻威<lb/>
名逺著况復設庭燎以待士開雪宫以禮賢前席請論<lb/>
其韜鈐危坐願聞於興廢古今英傑孰可比方某才越<lb/>
通津已觀至化及陳上謁罔棄謏才是敢輙述行蔵鋪<lb/>
盡毫幅况聞鳥有鳳魚有龍草有芝泉有醴斯皆嘉瑞<lb/>
<pb n="KR2i0011_WYG_002-13b"/>
出應昌期某幸處士倫謬乏人理足以副明君之奬善<lb/>
恢聖代之樂賢昔婁敬布衣上言於漢祖曹翽草澤陳<lb/>
謀於魯公失范増而項氏不興得吕望而周朝遂覇使<lb/>
逺人之來格實至徳之光昭謹具行止如前伏請准式<lb/>
順義六年七月歸眀進士韓熈載狀<lb/>
　<lb/>
　<lb/>
　江表志卷二<lb/>
</p>
<p>
</p>
  </div>
<div>
                <head>江表志卷三</head>
    <p>
<pb n="KR2i0011_WYG_003-1a"/>
欽定四庫全書<lb/>
　江表志卷三　　　　　　宋　鄭文寳　撰<lb/>
後主諱煜字重光母曰鍾太后太子冀薨後主當立鍾<lb/>
謨以其徳輕志放請立弟從謙嗣主不可遂以太子縂<lb/>
百揆嗣主南幸洪州後主留居守金陵數月嗣主殂遺<lb/>
詔就金陵即位稱北朝正朔建隆壬戌嵗也後主天性<lb/>
純孝孜孜儒學虛懐接下賔對大臣傾奉中朝唯恐不<lb/>
及加以留心著述勤於政事至於書畵皆盡精妙然頗<lb/>
<pb n="KR2i0011_WYG_003-1b"/>
躭竺乾之教果於自信所以姦邪得計排斥忠讜土地<lb/>
日削貢奉不充越人肆諜逼於敵國又求援於契丹行<lb/>
人泄謀兵遂不解矣二十六即位十四年己亥國亡封<lb/>
隴西公贈吳王𦵏北邙鄭國夫人周氏祔起建隆二年<lb/>
終開寳八年<lb/>
皇子<lb/>
　清源郡公仲禹<lb/>
　岐王<hi>少亡</hi>
<pb n="KR2i0011_WYG_003-2a"/>
宰相<lb/>
　嚴　續　　　徐　遊<lb/>
　游簡言　　　湯　悦<lb/>
使相<lb/>
　林仁肇　　　王崇文<lb/>
　何　洙　　　湯　悦<lb/>
　朱　鄴　　　陳　海<lb/>
　黄延謙　　　嚴　續<lb/>
<pb n="KR2i0011_WYG_003-2b"/>
　柴克貞　　　皇甫繼真<lb/>
　鄭彦華<lb/>
樞宻使<lb/>
　嚴　續　　　朱　鞏<lb/>
　陳　□<lb/>
將帥<lb/>
　陳　謙　　　陳得誠<lb/>
　孫彦祥　　　李彦虬<lb/>
<pb n="KR2i0011_WYG_003-3a"/>
　沙萬金　　　劉存忠<lb/>
　胡　則　　　宋克眀<lb/>
　髙　彦　　　林　益<lb/>
　張　粲　　　張　遇<lb/>
　馬承信　　　蔡　振<lb/>
　穆　堅　　　譚　宗<lb/>
　張進勍　　　張仁照<lb/>
　李　雄　　　吳　翰<lb/>
<pb n="KR2i0011_WYG_003-3b"/>
　龔慎儀　　　羅延原<lb/>
　馬承俊　　　謝彦質<lb/>
　謝文節<lb/>
文臣<lb/>
　徐　鉉　　　徐　鍇<lb/>
　韓熙載　　　王克貢<lb/>
　張　洎　　　龔　穎<lb/>
　張　佖　　　湯　淨<lb/>
<pb n="KR2i0011_WYG_003-4a"/>
　朱　銑　　　喬　舜<lb/>
　潘　佑　　　湯　獬<lb/>
　湯　滂　　　郭昭度<lb/>
　孫　舉　　　伍　喬<lb/>
　孟拱辰　　　髙　逺<lb/>
　髙　鉞　　　馮　謐<lb/>
　李　平　　　張　詔<lb/>
　賈　彬　　　田　霖<lb/>
<pb n="KR2i0011_WYG_003-4b"/>
　顧　彛　　　趙宣輔<lb/>
後主嗣位之初夜夢有羊據文徳殿御榻而坐甚惡之<lb/>
自乙亥冬太祖吊伐之初首命吏部郎中楊克讓知府<lb/>
事固知隂數定也<lb/>
桞宜為監察御史居熙載門下韓以帷薄不修謫受太<lb/>
子右庶子分司南都議者疑桞宜上言宜無以自眀乃<lb/>
上章雪熙載後主叱曰爾不是魏徴頻好直言宜曰臣<lb/>
非魏徴陛下亦非太宗<lb/>
<pb n="KR2i0011_WYG_003-5a"/>
韓熙載上表其略云無積草之功可裨於國有滔天之<lb/>
過自累其身又老妻伏枕以呻唫稚子環床而哭泣三<lb/>
千里外送孤客以何之一葉舟中泛病身而前去遂免<lb/>
南行後卧疾終於城南戚家山後後主賜衾被以殮贈<lb/>
同平章事所司以為無贈宰相之故事後主曰當自我<lb/>
始徐鉉祭文所謂黔婁之衾賜從御府季子之印佩入<lb/>
泉扄<lb/>
後主奉竺乾之教多不茹葷嘗買禽魚謂之放生<lb/>
<pb n="KR2i0011_WYG_003-5b"/>
北苑水心西有清暉殿學士事太子太𫝊徐遼太子太<lb/>
保文安郡公徐遊别置一院於後謂之澄心堂臨汝姪<lb/>
元楀元機元榆元樞為員外郎及秘書秘宻院皆同散<lb/>
地用兵之際降御札移易兵士宻院不知皇甫繼勲伏<lb/>
誅之後夜出萬人斫寨招討分兵署事不知何徃皆出<lb/>
於澄心堂承直宣命者謂之澄心堂承㫖政出多門皆<lb/>
倣此也<lb/>
宋齊丘為儒日脩啟投姚洞天畧云城上之嗚嗚曉角<lb/>
<pb n="KR2i0011_WYG_003-6a"/>
吹入愁腸樹頭之䬃䬃秋風結成離緒又云其如干懇<lb/>
萬端無奈饑寒兩字時有識者云當須殍亡後果如其<lb/>
言<lb/>
胡則守江州堅壁不下曹翰攻之危急忽有旋風吹文<lb/>
字一紙墜於城中其詞曰由來秉節世無雙獨守孤城<lb/>
死不降何似知㡬早迴顧免教流血滿長江翰攻䧟江<lb/>
州殺戮殆盡謂之洗城焉<lb/>
開寳中將興兵革吉州城頭有一大面方三尺睨目多<lb/>
<pb n="KR2i0011_WYG_003-6b"/>
鬚狀如方相自旦至申酉時郡人觀覩甚衆所謂兆民<lb/>
顒顒之象<lb/>
霓裳羽衣曲自兵興之後絶無傳者周后按譜㝷之盡<lb/>
得其聲無不驚異眀年亡國之應也<lb/>
二朝父子為相者嚴可求嚴續子父為相者劉信劉彦<lb/>
真王綰王崇文周本周業陳誨陳徳誠皇甫暉皇甫繼<lb/>
勲弟興彦貞姪存忠亦為將兄弟承恩遇者馮延己馮<lb/>
延魯兄弟有大名者徐鉉徐鍇二人連呼文章則韓熙<lb/>
<pb n="KR2i0011_WYG_003-7a"/>
載徐鉉正直則蕭常權勢則鍾謨李徳眀建康受圍二<lb/>
嵗斗米十數千死者相藉人無叛心後主殂於大梁江<lb/>
左聞之皆巷哭為齋<lb/>
國中至寃者多立於御橋下謂之拜橋甚者操長釘携<lb/>
巨斧而釘脚又有闌入立於殿庭之下者為拜殿進士<lb/>
曽覬南省下第乃釘足謝泌下第立殿稱寃舉人之風<lb/>
掃地矣<lb/>
後主即位初張泌上書建隆二年七月廿八日將仕郎<lb/>
<pb n="KR2i0011_WYG_003-7b"/>
守江寧府句容縣尉張某言頓首頓首死罪死罪謹上<lb/>
書陛下臣聞行潦之水徒善利而不廣斗筲之器固大<lb/>
受而莫容雖欲强其所弗能亦不知其量也當陛下纘<lb/>
服丕圖嗣臨寳位百姓凝視仰徽猷而注目四方傾聽<lb/>
望徳音而練耳是陛下虚心側席克已納隍將敬承天<lb/>
恩以布新命非有樸直之士不能貢千慮一得之言於<lb/>
視聽也我國家積徳累仁重華承聖雖疆里褊小而基<lb/>
搆宏逺矧賢智左右前後比肩繼踵以道揚丕命致康<lb/>
<pb n="KR2i0011_WYG_003-8a"/>
休之化猶反掌耳又何以規然晉公之聽重人齊侯之<lb/>
用老馬豈重人踰百宗之善老馬過管仲之智蓋尺有<lb/>
所短寸有所長此之謂也臣是申旦不寐齋沐佇思以<lb/>
聞庶裨陛下維新之化萬分之一也伏唯我唐之有天<lb/>
下也造功自髙祖重熙於太宗聖子神孫歴載三百丕<lb/>
祚中否烈祖紹復大勲未集肆我大行嗣之徳則休眀<lb/>
降年不永焦勞癯瘠奄棄萬户民既歸仁天亦輔徳襲<lb/>
唐祚者非陛下而誰陛下居吳邸而庶事康庶事康而<lb/>
<pb n="KR2i0011_WYG_003-8b"/>
四方理升儲位而納百揆百揆納而黎民變當大行修<lb/>
廵狩之禮陛下應監國之任兢兢業業神人咸和令若秋霜<lb/>
澤如時雨洎宅憂翼室而無異望臣聞昔漢文帝承髙<lb/>
祖之後天下一家近三十年徳教被於物也乆矣而又<lb/>
封建子弟委用將相朱虛東牟之力陳平周勃之謀宋<lb/>
昌之忠諸侯之助由長子而立可謂安矣及即位戒慎<lb/>
謙讓服勤政事躬行節約思治平舉賢良進諫臣除收<lb/>
帑相坐之法去誹謗妖言之令不貴難得之貨不作無<lb/>
<pb n="KR2i0011_WYG_003-9a"/>
益之費其屈己愛人也如此而晁錯賈誼賈山馮唐之<lb/>
徒上書進諫言必激切至於痛哭流涕之辭者蓋懼靡<lb/>
不有初鮮克有終也而文帝優容不咈聖徳充塞㡬致<lb/>
刑措王業嵬嵬千載之下風聲不冺皆克勤勉强而臻<lb/>
於此也今陛下當數載大兵之後鄰封襲利之日國用<lb/>
匱竭民力疲勞而内無劉章興居之臣朝無絳侯曲逆<lb/>
之佐可謂危矣非陛下聰眀睿知視險若夷豈能如是<lb/>
乎設漢文帝之才處今日之勢何止於寒心銷志而已<lb/>
<pb n="KR2i0011_WYG_003-9b"/>
陛下以天未厭徳民方戴舊則可矣若欲駭逺近之聽<lb/>
慰億兆之思臣敢昧死言之夫人君即位之始必在𤼵<lb/>
號施令非秉漢文帝之心以政究人臣不知其可也臣<lb/>
以國家今日之急務畧陳其綱要伏唯留聽幸甚一曰<lb/>
舉簡大以行君道二曰略繁小以責臣職三曰眀賞罰<lb/>
以彰勸善懲惡四曰慎名器以杜作威擅權五曰詢言<lb/>
行以擇忠良六曰均賦役以安黎庶七曰納諫諍以容<lb/>
正直八曰究毁譽以逺讒佞九曰節用以行克儉十曰<lb/>
<pb n="KR2i0011_WYG_003-10a"/>
克己以固舊好亦在審先代之治亂考前載之褒貶纎<lb/>
芥之惡必去毫厘之善必為宻取舍之機濟寛猛之政<lb/>
進經學之士退掊尅之吏察邇言以廣視聽好下士以<lb/>
通蔽塞斥無用之物罷不急之務此而不治臣不信矣<lb/>
臣又聞之詩曰敬之敬之天維顯思書曰儆戒無虞罔<lb/>
失法度易曰其亡其亡繋於苞枽言君人者必懼天之<lb/>
眀威遵古之令典作事謀始居安慮危也臣觀今日下<lb/>
民期陛下之致治雖百穀之仰膏雨不足喻焉願陛下<lb/>
<pb n="KR2i0011_WYG_003-10b"/>
勉强行之無俾文帝専美於漢臣幸承勲緒忝逢昭代<lb/>
書賢能於鄉老第甲乙於宗伯由文章而進詩待詔於<lb/>
金門比八年於兹矣沐大行育材之化聖鑒不逺當陛<lb/>
下御極之辰王猷未洽若復優㳺義府嘿然無辭則媿<lb/>
然而有靦面目矣塵黷宸聽伏切兢憂臣某誠惶誠恐<lb/>
死罪謹言御批云古人讀書不祗謂詞賦口舌也委贄<lb/>
事人忠信無隐斯可謂不辱士之風矣况朕纂承之始<lb/>
政徳未敷哀毁之中知慮荒亂深虞布政設教有不足<lb/>
<pb n="KR2i0011_WYG_003-11a"/>
仰副民望泌居下位而首進讜論觀詞氣激揚次搜覽<lb/>
十事煥美可舉而行朕必善初而思終卿無今直而後<lb/>
佞其中事件亦有已於赦書處分者二十八日<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0011_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江表志卷三<lb/>
</p>
<p>
</p>
  </div>
        </body>
</text>\m</TEI>
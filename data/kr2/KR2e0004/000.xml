<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>戰國策</head>
    <p>
<pb n="KR2e0004_WYG_000-1a"/>
欽定四庫全書　　　　　史部五<lb/>
　戰國策　　　　　　　　雜史類<lb/>
　　提要<lb/>
　　　　<hi>臣</hi>等謹案戰國䇿十卷宋鮑彪注案黄鶴杜<lb/>
　　　　詩補注引彪之說郭知達集註九家杜詩皆<lb/>
　　　　稱為鮑文虎說則其字為文虎也縉雲人<lb/>
　　　　官尚書郎戰國策一書編自劉向注自髙誘<lb/>
　　　　至宋而誘注殘缺曽鞏始合諸家之本校之<lb/>
<pb n="KR2e0004_WYG_000-1b"/>
　　　　而于注文無所増損姚宏始稍補誘注之缺<lb/>
　　　　而較正者多訓釋者少彪此注成於紹興丁<lb/>
　　　　卯其序中一字不及姚本盖二人同時宏又<lb/>
　　　　因忤秦檜死其書尚未盛行于世故彪未見<lb/>
　　　　也彪書雖首載劉向曽鞏二序而其編次先<lb/>
　　　　後則自以已意改移非復向鞏之舊是書竄<lb/>
　　　　亂古本實自彪始然向序稱中書餘卷錯亂<lb/>
　　　　相雜莒又有國别者八<hi>案莒字未詳今姑仍原本録之</hi>篇少<lb/>
<pb n="KR2e0004_WYG_000-2a"/>
　　　　不足臣向因國别者略以時次之分别不以<lb/>
　　　　序者以相補除重複得三十三篇又稱中書<lb/>
　　　　本號或曰國策或曰國事或曰短長或曰事<lb/>
　　　　語或曰長書或曰修書云云則向編此書本<lb/>
　　　　裒合諸國之記删併重複排比成帙所謂三<lb/>
　　　　十三篇者實非其本來次第彪核其事迹年<lb/>
　　　　月而移尚與妄改古書者有間其更定東西<lb/>
　　　　二周自以為考據之特筆元吳師道作補正<lb/>
<pb n="KR2e0004_WYG_000-2b"/>
　　　　極議其誤考趙與旹賔退録曰戰國策舊傳<lb/>
　　　　髙誘注殘缺疎略殊不足觀姚令威寬補注<lb/>
　　　　<hi>案補注乃姚寛之兄姚宏所作此作姚寛殊誤謹附訂於此</hi>亦未周盡獨<lb/>
　　　　縉雲鮑氏校注為優雖間有小疵多不害大<lb/>
　　　　體惟東西二周一節極其舛謬深誤學者反<lb/>
　　　　不若二氏之説是則南宋人已先言之矣師<lb/>
　　　　道注中所謂補者即補彪注所謂正者亦即<lb/>
　　　　正彪注其精核實勝于彪然彪注疏通詮解<lb/>
<pb n="KR2e0004_WYG_000-3a"/>
　　　　實亦殫一生之力故其自記稱四易稿後始<lb/>
　　　　悟周策之嚴氏陽𥪡即韓策之嚴逐陽堅而<lb/>
　　　　有校書如塵埃風葉之嘆雖踵事者益密正<lb/>
　　　　不得遽沒剏始之功矣乾隆四十六年十二<lb/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
<pb n="KR2e0004_WYG_000-4a"/>
戰國策序<lb/>
䕶左都水使者光禄大夫臣向言所校中戰國策書中<lb/>
書餘卷錯亂相糅舛又有國别者八篇少不足臣向因<lb/>
國别者略以時次之分别不以序者以相補除復重得<lb/>
三十三篇本字多誤脱為半字以趙為肖以齊為立如<lb/>
此字者多中書本號或曰國䇿或曰國事或曰短長或<lb/>
曰事語或曰長書或曰修書臣向以為戰國時游士輔<lb/>
所用之國為之策謀宜為戰國策其事繼春秋以後訖<lb/>
<pb n="KR2e0004_WYG_000-4b"/>
楚漢之起二百四十五年間之事皆定以殺青書可繕<lb/>
寫叙曰周室自文武始興崇道徳隆禮義設辟雍泮宫<lb/>
庠序之教陳禮樂弦歌移風之化叙人倫正夫婦天下<lb/>
莫不曉然論孝悌之義惇篤之行故仁義之道滿乎天<lb/>
下卒致之刑措四十餘年逺方慕義莫不賔服雅頌歌<lb/>
詠以思其徳下及康昭之後<hi>以思其徳一作恩徳其上下及一無下字</hi>雖有<lb/>
衰徳其綱紀尚明及春秋時已四五百載矣然其餘業<lb/>
遺烈流而未滅五霸之起尊事周室五霸之後時君雖<lb/>
<pb n="KR2e0004_WYG_000-5a"/>
無徳人臣輔其君者若鄭之子産晉之叔向齊之晏嬰<lb/>
挾君輔政以並立於中國猶以義相支持歌詠以相感<lb/>
聘覲以相交期會以相一盟誓以相救天子之命猶有<lb/>
所行㑹享之國猶有所恥小國得有所依百姓得有所<lb/>
息孔子曰能以禮讓為國乎何有周之流化豈不大哉<lb/>
及春秋之後衆賢輔國者既沒而禮義衰矣孔子雖論<lb/>
詩書定禮樂王道粲然分明以匹夫無勢化之者七十<lb/>
二人而已皆天下之俊也時君莫尚之是以王道遂用<lb/>
<pb n="KR2e0004_WYG_000-5b"/>
不興故曰非威不立非勢不行仲尼既沒之後田氏取<lb/>
齊六卿分晉道徳大廢上下失序至秦孝公捐禮讓而<lb/>
貴戰爭棄仁義而用詐譎茍以取强而已矣夫簒盗之<lb/>
人列為侯王詐譎之國興立為强是以轉相放效後嗣<lb/>
師之遂相吞滅并大兼小暴師經嵗流血滿野父子不<lb/>
相親兄弟不相安夫婦離散莫保其命湣然道徳絶矣<lb/>
晚世益甚萬乘之國七千乘之國五敵侔爭權盡為戰<lb/>
國貪饕無恥競進無厭國異政教各自制斷上無天子<lb/>
<pb n="KR2e0004_WYG_000-6a"/>
下無方伯力功爭强勝者為右兵革不休詐偽並起當<lb/>
此之時雖有道徳不得施設有謀之强負阻而恃固連<lb/>
與交質重約結誓以守其國故孟子荀卿儒術之士棄<lb/>
捐於世而游説權謀之徒見貴於俗是以蘇秦張儀公<lb/>
孫衍陳軫代厲之屬生從横短長之説左右傾側蘇秦<lb/>
為從張儀為横横則秦帝從則楚王所在國重所失國<lb/>
輕然當此之時秦國最雄諸侯方弱蘇秦結之合六國<lb/>
為一以儐背秦秦人恐懼不敢闚兵於闗中天下不交<lb/>
<pb n="KR2e0004_WYG_000-6b"/>
兵者二十有九年然秦國勢便形利權謀之士咸先馳<lb/>
之蘇秦初欲横秦弗用故東合從及蘇秦死後張儀連<lb/>
横諸侯聴之西向事秦是故始皇因四塞之國據崤函<lb/>
之阻跨隴蜀之饒聴衆人之䇿乘六世之烈以蠶食六<lb/>
國兼諸侯并有天下仗於詐謀之積終無信篤之誠無<lb/>
道徳之教仁義之化以綴天下之心任刑罰以為治信<lb/>
小術以為道遂燔燒詩書炕殺儒士上小堯舜下邈三<lb/>
王二世愈甚惠不下施情不上逹君臣相疑骨肉相疏<lb/>
<pb n="KR2e0004_WYG_000-7a"/>
化道淺薄綱紀壞敗民不見義而懸於不寧撫天下十<lb/>
四嵗天下大潰詐偽之弊也其比王徳豈不逺哉孔子<lb/>
曰道之以政齊之以刑民免而無恥道之以徳齊之以<lb/>
禮有恥且格夫使天下有所恥故化可致也茍以詐偽<lb/>
偷活取容自上為之何以率下秦之敗也不亦宜乎戰<lb/>
國之時君徳淺薄為之謀䇿者不得不因勢而為資據<lb/>
時而為<hi>脱字</hi>故其謀扶急持傾為一切之權雖不可以臨<lb/>
教化兵革救急之勢也皆髙才秀士度時君之所能行<lb/>
<pb n="KR2e0004_WYG_000-7b"/>
出奇䇿異智轉危為安運亡為存亦可喜皆可觀䕶左<lb/>
都水使者光禄大夫臣向所校戰國䇿書録<lb/>
<pb n="KR2e0004_WYG_000-8a"/>
戰國䇿序<lb/>
劉向所定著戰國䇿三十三篇崇文總目稱十一篇者<lb/>
闕臣訪之士大夫家始盡得其書正其誤謬而疑其不<lb/>
可考者然後戰國䇿三十三篇復完叙曰向叙此書言<lb/>
周之先明教化修法度所以大治及其後詐謀用而仁<lb/>
義之路塞所以大亂其説既美矣卒以謂此書戰國之<lb/>
謀士度時君之所能行不得不然則可謂惑於流俗而<lb/>
不篤於自信者也夫孔孟之時去周之初已數百嵗其<lb/>
<pb n="KR2e0004_WYG_000-8b"/>
舊法已亡其舊俗其熄久矣二子乃獨明先王之道以<lb/>
為不可改者豈將强天下之主以後世之所不可為哉<lb/>
亦將因其所遇之時所遭之變而為當世之法使不失<lb/>
乎先王之意而已二帝三王之治其變固殊其法固異<lb/>
而其為天下國家之意本末先後未嘗不同也二子之<lb/>
道如是而已盖法者所以適變也不必盡同道者所以<lb/>
立本也不可不一此理之不易者也故二子者守此豈<lb/>
好為異論哉能勿茍而已矣可謂不惑於流俗而篤於<lb/>
<pb n="KR2e0004_WYG_000-9a"/>
自信者也戰國之游士則不然不知道之可信而樂於<lb/>
説之易合其設心注意偷為一切之計而已故論詐之<lb/>
便而諱其敗言戰之善而蔽其患其相率而為之者莫<lb/>
不有利焉而不勝其害也有得焉而不勝其失也卒至<lb/>
蘇秦商鞅孫臏具起李斯之徒以亡其身而諸侯及秦<lb/>
用之亦滅其國其為世之大禍明矣而俗猶莫之悟也<lb/>
惟先王之道因時適變為法不同而考之無庛用之無<lb/>
敝故古之聖賢未有以此而易彼也或曰邪説之害正<lb/>
<pb n="KR2e0004_WYG_000-9b"/>
也宜放而絶之則此書之不泯其可乎對曰君子之禁<lb/>
邪説也固將明其説於天下使當世之人皆知其説之<lb/>
不可從然後以禁則齊使後世之人皆知其説之不可<lb/>
為然後以戒則明豈必滅其籍哉放而絶之莫善於是<lb/>
故孟子之書有為神農之言者有為墨子之言者皆著<lb/>
而非之至於此書之作則上繼春秋下至秦漢之起二<lb/>
百四五十年之間載其行事固不得而廢也此書有髙<lb/>
誘注者二十一篇或曰三十二篇崇文總目存者八篇<lb/>
<pb n="KR2e0004_WYG_000-10a"/>
今存者十篇云編校史舘書籍臣曽鞏序<lb/>
<pb n="KR2e0004_WYG_000-11a"/>
戰國䇿序<lb/>
國䇿史家者流也其文辯博有煥而明有婉而微有約<lb/>
而深太史公之所考本也自漢稱為戰國䇿雜以短長<lb/>
之號而有蘇張縱横之説學者諱之置不論非也夫史<lb/>
氏之法具記一時事辭善惡必書初無所决擇楚曰檮<lb/>
机書惡也魯曰春秋善惡兼也司馬史記班固漢書有<lb/>
佞幸等列傳學者豈以是為不正一舉而棄之哉矧此<lb/>
書若張孟談魯仲連發䇿之慷慨諒毅觸讋納説之從<lb/>
<pb n="KR2e0004_WYG_000-11b"/>
容養叔之息射保功莫大焉越人之投石謀賢莫尚焉<lb/>
王斗之愛縠憂國莫重焉諸如此類不一皆有合先王<lb/>
正道孔孟之所不能違也若之何置之曽鞏之序美矣<lb/>
而謂禁邪説者固將明其説於天下則亦求其故而為<lb/>
之説非此書指邪起秦迄今千四百嵗由學者不習或<lb/>
衍或脱或後先失次故肖立半字時次相楺劉向已病<lb/>
之矣舊有髙誘注既疎略無所稽據注又不全浸微浸<lb/>
滅殆於不存彪於是考史記諸書為之注定其章條正<lb/>
<pb n="KR2e0004_WYG_000-12a"/>
其衍説而存其舊慎之也地理本之漢志無則缺字訓<lb/>
本之説文無則稱猶雜出諸書亦别名之人姓名多不<lb/>
傳見欲顯其所説故繫之一國亦時有論説以翊宣教化<lb/>
可以正一史之謬備七略之缺於之論是非辨得失而<lb/>
考之興亡亦有補於世紹興十七年丁夘仲冬二十有<lb/>
一日辛巳冬至縉雲鮑彪序<lb/>
</p>
<p>
</p>
  </div>
</body>
</text>
</TEI>
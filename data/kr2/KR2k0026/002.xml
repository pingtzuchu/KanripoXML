<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>齊乘卷二</head>
    <p>
<pb n="KR2k0026_WYG_002-1a"/>
欽定四庫全書<lb/>
　齊乘卷二　　　　　　　　元　于欽　撰<lb/>
　　　益都水<lb/>
濰水　水經云出琅邪箕縣濰山許慎吕忱云箕屋山<lb/>
　淮南子云覆舟山廣異名耳實一山也<hi>今清風山</hi>在莒州<lb/>
　莒縣北百里漢箕侯國地東北流逕仲固山折泉水<lb/>
　入焉折泉出松山漢有折泉縣又東北逕密州城西<lb/>
　折而北涓水合扶淇水入焉涓水出馬耳山扶淇出<lb/>
<pb n="KR2k0026_WYG_002-1b"/>
　常山竝見水經今名孛齊河又北盧水入焉盧一名<lb/>
　久台<hi>音怡</hi>水出盧山漢横縣之故山也<hi>道元謂盧水側有不灰木野火</hi>
　<hi>燒死炭不滅</hi>又東北至巴山密水入焉密又名百尺有二<lb/>
　源一出障日山東坡所謂小峨嵋者一出五弩山<hi>今作</hi>
　<hi>鹵山</hi>又東北浯水入焉浯出高柘山<hi>高柘山今名臺頭浯水今名南清河</hi>
　東北納荆水<hi>三齊記昔人堰浯入荆溉稻田萬頃</hi>荆水出荆山逕平昌<lb/>
　故城臺下合雹泉入浯<hi>道元謂濰水過平昌臺下有井與荆水通有龍出入其中</hi>
　<hi>土人謂其城曰城陽城臺曰城陽臺雹泉者泉湧如雹有龍祠宋封靈霈侯疑即古龍井</hi>又北逕<lb/>
<pb n="KR2k0026_WYG_002-2a"/>
　龍且冢<hi>冢在濰水東岸五里</hi>淮隂囊沙處也道元謂高密碑在<lb/>
　水西古人堰濰水以溉田散流入夷安潭亦此地<hi>今高</hi>
　<hi>密西有古堤南起岑冢北亘蔡冢長三十餘里謂是岑彭與蔡伯喈冢非也正古堰遺跡土人名曰趙貞</hi>
　<hi>女防夷安潭今名都濼古奚養澤也</hi>又北逕城隂故城西又北至安丘<lb/>
　東北古淳于城側汶水入焉又東北過昌邑又東北<lb/>
　入于海<hi>漢志濰或作淮故俗亦名淮河</hi>
淄水　書傳曰出泰山郡萊蕪縣原山之隂東至博昌<lb/>
　入海按地志水黑為淄<hi>元和志云俗傳禹理水功畢土石黑數里之中波流皆黑</hi>
<pb n="KR2k0026_WYG_002-2b"/>
　<hi>故謂之淄水也</hi>出今益都縣顔神鎮東南二十五里岳陽山<lb/>
　東麓地名泉河古萊蕪地岳陽即原山也東北流逕<lb/>
　萊蕪谷又北逕馬陵俗名長峪道<hi>按此即晉郤克追齊至馬陵賈逵曰</hi>
　<hi>一作馬陘俗以為龎涓之馬陵非是</hi>出峪東流聖水入焉聖水出家桑<lb/>
　谷又曰神泉列仙傳鹿皮公所飲者見水經又東北<lb/>
　逕牛山折而北天齊淵水入焉又北漸<hi>平聲</hi>臨淄東城<lb/>
　又東北逕安平故城北又東北逕樂安縣東古廣饒<lb/>
　地又北入巨淀<hi>今清水泊</hi>又北出注馬車瀆<hi>今高家港</hi>合時水<lb/>
<pb n="KR2k0026_WYG_002-3a"/>
　入海淄多伏流俗謂上下有十八漏按通志略曰杜<lb/>
　預謂淄入汶班固謂淄入濟桑欽謂淄入海考其形<lb/>
　勢當以杜為正豈其然乎諸説惟桑氏為有據不特<lb/>
　此耳宜其以水名家也<lb/>
時水　通志略曰一名耏襄三年齊晉盟于耏是也其<lb/>
　源岐淺多涸竭又名乾時莊九年公與齊侯戰于乾<lb/>
　時是也道元曰時水出齊城西南廿五里平地出泉<lb/>
　即如水也水色黑又名黒水今按時水之原南近淄<lb/>
<pb n="KR2k0026_WYG_002-3b"/>
　水詳其地形水脈蓋伏淄所發土人名曰烏河西北<lb/>
　逕黄山又北逕愚山又屈而逕杜山澅水入焉澅出<lb/>
　臨淄西南十八里所謂澅中孟子去齊三宿出畫故<lb/>
　又名宿畱水俗謂之泥河又北逕臨淄城北系水入<lb/>
　焉系出臨淄城西申門即申池水也門側小阜曰包<lb/>
　山俗又名包河竝城北流分為二俱入時一支逕梧<lb/>
　臺前西入者曰系水一支逺至博興東南李監橋入<lb/>
　者曰澠水詳見澠水條時水又北至般陽新城縣東<lb/>
<pb n="KR2k0026_WYG_002-4a"/>
　南索鎮口下可通舟檝又北至博興南地名灣頭濼<lb/>
　水會焉<hi>濼即小清河</hi>又東逕利縣故城<hi>在樂安西</hi>又東逕樂安<lb/>
　縣北又東北由馬車瀆入海水經謂時水自西安城<lb/>
　南石羊堰分為二支津西北合黄山之德會水黄阜<lb/>
　之南五里泉至梁鄒入濟旱則涸竭此乾時也今不<lb/>
　通矣欽嘗自濟南䕶先妣喪由小清汎舟東下至博<lb/>
　興泝時水南上至索鎮而登陸去益都僅九十里耳<lb/>
　益都衆水惟此通舟未嘗淺涸焉<lb/>
<pb n="KR2k0026_WYG_002-4b"/>
澠水　水經註澠水出臨淄縣北世謂之漢湊水逕博<lb/>
　昌縣南貝丘齊侯田見公子彭生處又西北入時水<lb/>
　昔晉侯與齊侯宴曰有酒如澠指喻此水也即今臨<lb/>
　淄西門申池水北流者勢極屈曲俗稱九里十八灣<lb/>
　過梧臺北小泥河入焉泥河出梧臺下又北至博興<lb/>
　李監橋入時水此正澠水也魯仲連謂田單黄金横<lb/>
　帶騁乎淄澠之間此水與淄東西竝流臨淄介其間<lb/>
　故齊侯有酒之喻田單馳騁之地淮南子謂淄澠合<lb/>
<pb n="KR2k0026_WYG_002-5a"/>
　流易牙嘗而别之者皆指此水也古諺謂瘦馬不渡<lb/>
　澠南燕李宣謂澠水不冰良由逼帶京城者乃濁水<lb/>
　耳詳見濁水條<lb/>
巨洋水　水經云出朱虚縣東泰山國語謂之具水袁<lb/>
　宏謂之巨昧王韶以為巨蔑或曰朐瀰或曰沬實一<lb/>
　水也今謂之洱河出沂山西麓即東泰山也東北流<lb/>
　至臨朐縣東南熏冶泉入焉熏冶出縣南西溪又北<lb/>
　沙河出東阜下北來入焉又北至臨朐城東逕覆釡<lb/>
<pb n="KR2k0026_WYG_002-5b"/>
　山又北逕委粟山<hi>水經云孤阜秀出形如委粟今名粟山</hi>又東北石溝<lb/>
　水入焉石溝出逢山東北石澗中<hi>山即石膏山麓三成</hi>水經名<lb/>
　北洋蓋因巨洋在南也又東北龍岡水出臨朐東北<lb/>
　窑山東來入焉又北過益都府城東北建德水合南<lb/>
　陽水入焉建德水出府南七里澗俗名七里河水東<lb/>
　猶有建德村<hi>道元云建德出逢山邳泉出平地今按平地之邳泉在建德水原之東北入建</hi>
　<hi>德非入巨洋也</hi>南陽水見後條又東北康浪水入焉道元云<lb/>
　康浪出劇縣西南<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山西流西流入巨洋即今香山<lb/>
<pb n="KR2k0026_WYG_002-6a"/>
　南狗王河<hi>三齊略曰康浪水在齊城西南十五里康衢側寗戚扣牛角歌於此今臨淄西南泥</hi>
　<hi>河澅水皆微細且歌云中有鯉魚長尺半此水豈足當之寰宇記又謂康浪水在淄州皆不可信當從水</hi>
　<hi>經云</hi>又北逕巨昧店耿弇追張歩處又東北逕辟閭渾<lb/>
　墓俗名釣魚臺又東北逕故益縣城古别出一支為<lb/>
　百尺溝<hi>道元謂西北入巨淀者此溝也今廢</hi>又北逕夀光縣東北水經<lb/>
　云舊有孔子問經石室即蒼頡墓也堯水入焉堯一<lb/>
　名蕤又名青出府東南七十里角崩山又東北由黑<lb/>
　冢泊入海<hi>黑冢泊述征記謂之烏常泛齊人名湖為泛冢即秦皇望海臺也</hi>余按漢<lb/>
<pb n="KR2k0026_WYG_002-6b"/>
　志石膏山洋水所出東北至廣饒入巨淀即此水也<lb/>
　但因北洋而誤其原因支津别出而誤云入巨淀曾<lb/>
　肇南洋橋記乃以洋為南陽非也洋為齊之大川故<lb/>
　以巨名道元所謂羣書盛言孟堅不應捨大而志小<lb/>
南陽水　水經註長沙水出逢山北阜世謂之陽水北<lb/>
　注濁水通名為陽而有南陽北陽之論<hi>又云逢山即石膏山麓三</hi>
　<hi>成壁立直上</hi>余按南陽水出府城西南二十五里石膏山<lb/>
　即逢山之西麓也東北逕廣縣故城西又東北石井<lb/>
<pb n="KR2k0026_WYG_002-7a"/>
　水注之水出劈頭山北流注井積石高深瀑布而下<lb/>
　故曰石井亦謂之石子澗即今之瀑水澗也時有通<lb/>
　塞南陽水又北而東貫益都南北兩城間西逕表海<lb/>
　亭東逕故城陽王廟基古人自廟東堨斷使北注濁<lb/>
　水今復東流十五里合建德水入巨洋<lb/>
北陽水　漢志曰為山濁水所出東北至廣饒入巨淀<lb/>
　水經謂之北陽亦謂之澠水出府城西南三十里九<lb/>
　回山<hi>俗名九扈</hi>古廣縣為山也東北逕五龍口又北逕廣<lb/>
<pb n="KR2k0026_WYG_002-7b"/>
　固廢城行於絶澗之底水激而岸峻古諺謂瘦馬不<lb/>
　渡李宣謂逼帶京城皆指此也又北逕堯山東至東<lb/>
　陽城北又東北逕石槽城又東北逕藏臺又北至樂<lb/>
　安東北獾河口合女水<hi>女水見後條</hi>又東北入巨淀　曾肇<lb/>
　南洋橋記曰俗呼洋水有二曰南洋河今橋所在是<lb/>
　也曰北洋河距城北二里者是也北洋傳記無文今<lb/>
　出九回山入淄水<hi>此水不入淄</hi>在齊記謂之澠水道元則<lb/>
　曰羣書盛言洋水出臨朐陽水導源廣縣兩縣雖鄰<lb/>
<pb n="KR2k0026_WYG_002-8a"/>
　川土不同於事疑焉然則洋分南北當後魏時已不<lb/>
　能知況後世哉今辨之曰羣書盛言出臨朐者此巨<lb/>
　洋也漢志失其源委耳南陽自為長沙水北陽自為<lb/>
　濁水導源廣縣者是也曾氏乃因漢志石膏山之洋<lb/>
　水而以陽為洋誤矣蓋石膏山與逢山連麓長沙水<lb/>
　<hi>即南陽水</hi>出其西石溝水<hi>即北洋水</hi>出其東洋水自出臨朐沂<lb/>
　山漢志讀如詳與蜀之洋州同音故水經稱洋水則<lb/>
　有巨洋北洋稱陽水則有南陽北陽稱南陽者無之<lb/>
<pb n="KR2k0026_WYG_002-8b"/>
　俗所誤矣四水雖以音同致疑源流可攷惜乎曾氏<lb/>
　之不察也<lb/>
天齊淵　漢志曰齊所以為齊以天齊也秦祠八神一<lb/>
　曰天主祠天齊天齊淵居臨淄南郊山下五泉竝出<lb/>
　南郊山即牛山也按此淵在臨淄東南八里淄水之<lb/>
　東女水之西平地出泉廣可半畝土人名曰龍池西<lb/>
　南流入淄水牛山在淄水南遥以為志耳蘇林註曰<lb/>
　當天中央齊也顏監曰謂其衆神異如天之腹齊齊<lb/>
<pb n="KR2k0026_WYG_002-9a"/>
　記補引晏子曰吾聞江深五里海深十里此淵與天<lb/>
　齊淵中浮出瓦有天齊字魏永平中水潰出木五北<lb/>
　齊天保中又出木四皆五采類松栢而香搆亭水上<lb/>
　臨淄俗上已祓禊于此有神祠曰休應之廟余按六<lb/>
　書故齊夲作　亦作　象禾糓之秀齊也引之為整<lb/>
　齊齊一又為國名借為人之腹齊莊子達生篇曰與<lb/>
　齊俱入與汩俱出齊者水之旋紋今人謂之旋窠狀<lb/>
　類腹齊豈淵泉竝出旋流如齊以其祠天稱曰天齊<lb/>
<pb n="KR2k0026_WYG_002-9b"/>
　邪抑天然淵水猶曰齊之天淵云耳且臨淄非天地<lb/>
　之中何謂天之腹齊深與天齊尤覺誕妄<lb/>
女水　水經云出東安平縣蛇頭山又名鼎足山今臨<lb/>
　淄東南十五里俗呼二王冢者因山兩墳謂是桓公<lb/>
　與其女之冢水出冢側因以名焉然此水通塞不常<lb/>
　出則逕石槽城東北入北陽水水經云女水至安平<lb/>
　城南伏流十五里然後更注陽水今石槽城<hi>古安平</hi>東<lb/>
　北平地出泉俗名馬臺河至樂安東北獾河口合北<lb/>
<pb n="KR2k0026_WYG_002-10a"/>
　陽水入巨淀土人云此即二王冢水伏流者未知是<lb/>
　否齊記補引黄石公記云東海龍女隱于此石室尚<lb/>
　存將還作此水甚有神焉化降則水生政薄則津竭<lb/>
　述征記亦有此説恐未必然通鑑作汝水南燕汝水<lb/>
　竭即此水也<lb/>
汶水　水經出朱虚縣小泰山今沂山絶頂穆妃陵側<lb/>
　有瀑布泉懸百丈崖而下即汶水也東流循鳳凰嶺<lb/>
　折而北經大峴山隂峴水入焉<hi>穆陵闗北之水</hi>又北逕蔣峪<lb/>
<pb n="KR2k0026_WYG_002-10b"/>
　口有水出峪中西來入焉<hi>水經有峿山水以為汶源疑即此水</hi>又北逕<lb/>
　龜山隂<hi>山形如龜臨水</hi>乃折而東逕柴阜<hi>水經注阜南管寧冢阜北邴原冡</hi>
　又東北逕安丘南阜山<hi>水經註山西孫嵩冢</hi>又東北逕安丘城<lb/>
　西又東北入于濰<hi>水經註古淳于縣濰汶交會處是也</hi>顏監曰前言汶<lb/>
　水出萊蕪入濟今此又言出朱虚入濰將桑欽所説<lb/>
　有異或者有二汶乎余按入濟之汶見禹貢論語之<lb/>
　汶上書傳謂之北汶即今大清河入濰之汶見漢書<lb/>
　入沂之汶見水經齊有三汶清河為大<hi>述征記泰山郡水皆名汶</hi>
<pb n="KR2k0026_WYG_002-11a"/>
　<hi>有北汶嬴汶柴汶牟汶皆源别流同又在三汶之外</hi>
丹水　竹書云堯放丹朱於丹水朱虚縣有丹山一名<lb/>
　凡山黄帝所禪又名堯山下帶長阪曰破車峴東西<lb/>
　二丹水出焉記謂丹朱弄兵之所今按西丹出丹山<lb/>
　在臨朐縣東北三十里東丹出方山在丹山東北<hi>寰宇</hi>
　<hi>記丹山角崩方山逺望正方</hi>二水皆北流至昌樂廢城西北乃相<lb/>
　合通名為丹河北入于海<hi>寰宇記丹水入昌樂縣界引以溉田今按齊地衆水</hi>
　<hi>可引溉者極多古人陂渠遺迹猶有存者自宋時至于今民俗偷惰為政者何慮及此然則史令所譏豈</hi>
<pb n="KR2k0026_WYG_002-11b"/>
　<hi>特西門豹也哉</hi>
白狼水　水經註出丹山逕北海郡城東入别畫湖亦<lb/>
　曰朕懷湖東北入海余按白狼有二源一出丹山<hi>隋志</hi>
　<hi>作白狼山</hi>一出北海縣南小王莊平地泉湧如輪上源合<lb/>
　此始大逕濰州東門外古有石梁金泰和間僧普濟<lb/>
　所修遺迹尚存又東北過寒亭合溉水入湖由湖入<lb/>
　海溉水出塔山<hi>寰宇記云山形如塔又名溉源山</hi>即今東虞河以州<lb/>
　西有西虞河故此云東西虞出黄山又有朱流河出<lb/>
<pb n="KR2k0026_WYG_002-12a"/>
　方山七里河出蒙姑山三水皆在州西北流入海<lb/>
巨淀馬車瀆漢志曰為山濁水所出東北至廣饒入<lb/>
　鉅定又曰馬車瀆首受鉅定東北至琅槐入海定作<lb/>
　淀水澤名縣因氏焉即今樂安東北清水泊也北出<lb/>
　為馬車瀆今高家港也淄水濁水入巨淀時水入馬<lb/>
　車瀆同歸于海南洋橋記乃以鉅定為巨洱河今巨<lb/>
　洱自夀光東北入黒冡泊巨淀馬車在夀光西北相<lb/>
　去六十餘里不合漢書首受鉅定之文濁水亦無入<lb/>
<pb n="KR2k0026_WYG_002-12b"/>
　巨洱之理曾子開誤矣<hi>溝洫志東海引鉅定溉田鉅定澤名東海無此澤寰宇記</hi>
　<hi>膠水南定渚渠即漢武所耕處非東海地</hi>
膠水　水經云出黔陬膠山今膠州膠西縣西南鐵橛<lb/>
　山也北逕密州東北鹵山古名五弩山鹵水入焉<hi>寰宇</hi>
　<hi>記膠水出密州諸城縣東㟡山或亦曰膠水出鹵山皆非是</hi>又北逕高密縣東北<lb/>
　入都濼都濼者水經謂之夷安潭秦地圖謂之劇清<lb/>
　池即古貕養澤也張奴水出高密東阜下亦注此澤<lb/>
　自澤北出注新河<hi>張奴水一名墨水水側有張奴店</hi>由河北入于海<lb/>
<pb n="KR2k0026_WYG_002-13a"/>
　其東北入海者膠水之故道差淺而新河為經流新<lb/>
　河者至元初萊人姚演建言首起膠西縣東陳村海<lb/>
　口自東南趍西北鑿陸地數百里欲通漕直固海口<lb/>
　數年而罷余嘗乗傳過之詢土人云此河為海沙所<lb/>
　壅又水潦積淤終不能通徒殘人耳演真鄭國之罪<lb/>
　人也<lb/>
姑尤水　左傳昭二十年姑尤以西注齊東界姑水尤<lb/>
　水皆在城陽郡東南入海今按沽水有二曰大沽河<lb/>
<pb n="KR2k0026_WYG_002-13b"/>
　出黄縣南蹲狗山<hi>俗名狗兒山</hi>曰小沽河出萊州南馬鞍<lb/>
　山二水俱南流逕膠水縣東南朱毛城東<hi>朱毛即古即墨城</hi>
　乃相合通名為沽河至膠州東南入海沽水起北海<lb/>
　至南海行三百餘里絶齊東界故曰沽尤以西尤即<lb/>
　小沽河耳<lb/>
沂水　鄭康成云沂水出沂山水經云出蓋縣艾山<hi>寰宇</hi>
　<hi>記艾山一名臨樂山在新泰縣東北三十里</hi>道元則曰沂有二源一出柞<lb/>
　泉山一出魚窮山余按今蒙隂縣東北地名南河川<lb/>
<pb n="KR2k0026_WYG_002-14a"/>
　小阜之下有曰狗泉<hi>泉傍神祠塑黑狗不知何據疑此則臨樂山也</hi>此沂源<lb/>
　也東南逕馬頭固山有泉東流與之合北望沂山五<lb/>
　十里殊無别源據周禮沂山因沂水得名康成又齊<lb/>
　之大儒不應有誤疑沂山水源古流今竭耳沂水過<lb/>
　馬頭固南流逕蓋縣故城又南至沂水縣城西又南<lb/>
　至河陽村桑泉水西來入焉道元云桑泉出五女山<lb/>
　南流納堂阜水即今蒙隂東北憚阜大小二河也又<lb/>
　南合蒙隂水通名為汶河東注沂<hi>水經桑泉亦稱汶故今云</hi>沂水<lb/>
<pb n="KR2k0026_WYG_002-14b"/>
　又南逕諸葛城又南逕王祥墓孝感水入焉其水出<lb/>
　墓西戚溝湖剖氷躍鯉之地又南至沂州城東小沂<lb/>
　水西來入焉小沂出蒙山西東過費縣神山納祊水<lb/>
　祊出縣南闗陽川至沂州西又分為洓水涑自州城<lb/>
　西小沂自城北俱入沂宋慶歴間沂州修城碑云大<lb/>
　小二沂環流外轉而小沂尤湍于西北平日波如簟<lb/>
　紋清淺可愛及山雨水至如百萬陣馬摩壘而來謂<lb/>
　此水也沂水又南分流入三十六穴湖東通沭水詳<lb/>
<pb n="KR2k0026_WYG_002-15a"/>
　見沭水條又南逕古郯城又南至下邳入泗下邳古<lb/>
　城在今邳州南道元云沂水至下邳分為二一自城<lb/>
　北趍西南入泗一自城之東南入泗東沂水上有橋<lb/>
　<hi>郡國志謂之長利池</hi>徐泗間呼為圯<hi>音怡橋也</hi>子房遇黄石公進履<lb/>
　處今入泗者西沂耳<lb/>
沭水　水經註大弁山與小泰山連麓沭水出焉<hi>大弁今訛</hi>
　<hi>作大屏</hi>漢志謂之術水元和志云俗名漣水出沂山東<lb/>
　麓經大峴山峴水入焉<hi>穆陵闗南入沭之水</hi>又南至老牛嶺<hi>嶺長</hi>
<pb n="KR2k0026_WYG_002-15b"/>
　<hi>二十五里</hi>折而東逕<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>水入焉<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>水出<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山水經謂<lb/>
　之箕水又南至洛山洛水西來入焉洛水出壇頭山<lb/>
　又南經莒州城東又南沙河水西來入焉沙河首受<lb/>
　西湖水湖受黄華諸水皆莒城西北羣山泉瀦為湖<lb/>
　又南温泉西來入焉<hi>泉出沂州東北陽山古名温水阪鼎足三穴沸如湯道元謂西</hi>
　<hi>入沂非也</hi>又東逕倉山<hi>道元云山上有鹽官城即漢封劉釘之利城武陽溝水出此東入沭</hi>
　<hi>今屬贛榆縣</hi>馬嶺羽山<hi>殛鯀山也元和志在臨/沂縣東南百十里是也</hi>由吾<hi>寰宇記巨</hi>
　<hi>平山南有由吾廟隋文帝徴道士由吾拜諫議大夫卒葬此山水經又云沭水經司吾山東疑即巨平山</hi>
<pb n="KR2k0026_WYG_002-16a"/>
　<hi>也漢有司吾縣</hi>羣山聮絡沭東沂西夾山而行山峽之間有<lb/>
　山口池者俗云禹鑿沂水由三十六穴湖貫此峽口<lb/>
　與沭相通<hi>道元謂辟陽水首受葛陂水入沭者蓋此水也今沂州東北有葛溝也</hi>又南<lb/>
　至沭陽縣入桑塸湖<hi>烏侯切道元謂桑塸水出桑賁東入沭湖因此名元和志云碩</hi>
　<hi>濩湖在沭陽縣東八十里與朐漣水縣三分湖為界今訛作桑口湖</hi>由湖東出入于海<lb/>
　沭水至此正名漣水故縣氏焉道元又謂沭水下流<lb/>
　古分為二<hi>今名南漣北漣</hi>魏正元中齊王鎮徐州立大堰遏<lb/>
　水西流兩瀆之會置城防之名曰曲沭戍其流西入<lb/>
<pb n="KR2k0026_WYG_002-16b"/>
　淮陽由下邳入泗余按宋金相拒宋人亦堰此水乃<lb/>
　防北敵遺迹在今海寧沭陽界中<lb/>
泇水<hi>音加俗作去聲讀</hi>　泇水有二東泇出沂州西北其山<hi>城内</hi>
　<hi>普照寺有金僧居山頌碑作其山</hi>南流至卞莊站<hi>國初立站今廢</hi>東分一支<lb/>
　入芙蓉湖溉田數千頃湖在沂州東南芙蓉山下香<lb/>
　粳鍾畝古稱琅邪之稻即此西泇出嶧州東北抱犢<lb/>
　山東南流至三合村與東泇合<hi>又有魚溝水出浮丘山合於此故名三合</hi>
　南貫四湖溉田倍芙蓉又南合武河入于泗謂之泇<lb/>
<pb n="KR2k0026_WYG_002-17a"/>
　口淮泗舟楫通焉元和志云承縣界有陂十三所皆<lb/>
　貞觀以來修立以溉田者今沂嶧二州仰泇承二水<lb/>
　溉田青徐水利莫與為匹皆十三陂之遺迹也武河<lb/>
　者疑即漢志冠石山之武水水經亦謂之小沂上流<lb/>
　有故渠俗名文河土人云浚此渠六十里使武河通<lb/>
　沛可避吕梁徐洪之險而徑逹新濟矣徐邳人恐徙<lb/>
　河無業每沮之<lb/>
承水<hi>音澄漢縣名</hi>　元和志云承縣以西北承水得名寰宇<lb/>
<pb n="KR2k0026_WYG_002-17b"/>
　記云承治水出縣西北方山王莽改承縣為承治故<lb/>
　水有此名今又訛為承冶夲出嶧州北六十里花盤<lb/>
　山之車梢峪源曰滄浪淵淵旁有龍祠宋政和間賜<lb/>
　額霖澤廟其水南流合許池泉今滄浪淵水微細不<lb/>
　及獨許池為正源矣承水又南逕州城西門又南納<lb/>
　金注河又東會武河南入于泗承水溉田千餘頃旁<lb/>
　多美竹人賴其利<lb/>
南梁水　後漢志魯郡蕃縣<hi>蕃音皮</hi>有南梁水道元曰蕃<lb/>
<pb n="KR2k0026_WYG_002-18a"/>
　縣東北平澤泉若輪焉南鄰于漷亦謂之西漷水首<lb/>
　受蕃縣西注山陽湖陸二水皆由沛入泗今按南梁<lb/>
　水出滕縣荆溝村西南流至滕州東門外折而過城<lb/>
　北又西入山陽湖山陽俗曰刀陽由湖南出注于泗<lb/>
　南有薛水即古漷水出州東高山春秋魯取邾田自<lb/>
　漷水杜注水出東海合鄉縣西南經魯國至高平湖<lb/>
　陸縣入泗蓋此水也又有沙河水出鄒嶧山皆西南<lb/>
　流至山陽湖與南梁相合同入于泗名三河口<lb/>
<pb n="KR2k0026_WYG_002-18b"/>
　　　般陽水<lb/>
籠水　水經註作龍水南出長城中寰宇記云古名孝<lb/>
　水齊有孝婦顏文姜事姑孝養逺道取水不以寒暑<lb/>
　易心感得靈泉生於室内文姜常以緝籠蓋之姑怪<lb/>
　其須水即得值姜不在入室發籠觀之水即噴涌壞<lb/>
　其居宅故俗呼為籠水今孝婦河也出益都縣顔神<lb/>
　鎮孝婦祠下<hi>古齊長城踰泰山東亘于此</hi>西逕萊蕪山隂北注般<lb/>
　陽城西般水入焉般亦名左阜水出淄川縣東南龍<lb/>
<pb n="KR2k0026_WYG_002-19a"/>
　山龍灣洞俗名頭河西北流至般陽城東分為二一<lb/>
　支逕城南一支環城西北俱入籠故水經云般陽縣<lb/>
　在般水之陽也籠水又北逕長山縣西又北逕鄒平<lb/>
　縣東蒙河水入焉蒙水俗名沙河出長白山葫蘆峪<lb/>
　水經謂之魚子溝又北逕新城縣西又北入小清河<lb/>
　　　濟南水<lb/>
濼水<hi>源曰趵突流曰濼東導曰小清</hi>　曾南豐齊州二堂記曰泰山北與<lb/>
　齊東南諸谷之水西北匯于黑水之灣又西北匯于<lb/>
<pb n="KR2k0026_WYG_002-19b"/>
　柏崖之灣而至于渴馬之崖則泊然而止<hi>今黄山下</hi>自崖<lb/>
　以北至于歴城之西蓋五十里有泉湧出高或致數<lb/>
　尺名曰趵突之泉齊人謂嘗有棄糠于黑水灣者見<lb/>
　之于此其注而北則謂之濼水春秋桓公十八年會<lb/>
　齊侯于濼是也今府城西平地泉源觱湧雪濤數尺<lb/>
　聲如隱雷旁合馬跑金線諸泉周可數畝北出又合<lb/>
　蜜脂五龍衆泉竝城北流屈而東至城北水門大明<lb/>
　湖水出而注之東北至華不注山合華泉<hi>即齊頃公下如華泉</hi>
<pb n="KR2k0026_WYG_002-20a"/>
　<hi>取飲者三齊記云歴山下有無底井與此泉通</hi>山之西南引水溉田水經謂<lb/>
　之歴水陂餘波西注大清曰聽水即今之響河古濼<lb/>
　水自華不注山東北入大清河偽齊劉豫乃導之東<lb/>
　行為小清河自歴城東逕章丘鄒平又東逕般陽之<lb/>
　長山新城又東逕高苑至博興合時水東北至馬車<lb/>
　瀆入海曲行幾五百里故自濟南東傳博興南源衆<lb/>
　水古入濟者今竝入小清焉　小清為運鹽河初行<lb/>
　高苑縣北金皇綂間縣令高通改由縣南長沙溝然<lb/>
<pb n="KR2k0026_WYG_002-20b"/>
　此水迂曲上流岐淺鹽舟多梗議者欲引孝婦水西<lb/>
　注上流非計也蓋小清舟不過欲達大清耳若自博<lb/>
　興引渠至蒲臺立堰平原僅五十里徑達大清矣<lb/>
大明湖　水經註濼水北為大明湖西有大明寺水成<lb/>
　淨池池上有亭湖水引瀆東入西郭而側城北注又<lb/>
　上承東城歴下泉源競發北流出郭注濼水詳此則<lb/>
　大明湖亦源于濼城西五龍潭側古有北渚亭豈池<lb/>
　亭遺跡邪湖今在府城内周十餘里即歴下泉源競<lb/>
<pb n="KR2k0026_WYG_002-21a"/>
　發北流出郭者也歴下名泉有曰金線<hi>趵突東</hi>曰皇華<lb/>
　曰柳絮曰臥牛<hi>金線東</hi>曰東高曰漱玉<hi>金線南</hi>曰無憂曰<lb/>
　石灣<hi>趵突南</hi>曰酒泉曰湛露<hi>無憂/西</hi>曰滿井曰北煑糠<hi>趵突</hi>
　<hi>北</hi>曰北珍珠<hi>白雲/樓前</hi>曰散水曰溪亭<hi>北珍/珠東</hi>曰濯纓<hi>北珍珠西</hi>
　曰灰泉<hi>濯纓西北</hi>曰知魚<hi>灰泉/東南</hi>曰朱砂<hi>灰泉西府城内灰泉最大自北珍珠</hi>
　<hi>以下皆匯於此周回廣數畝當是大明湖之源也</hi>曰劉氏<hi>北珍珠/西北</hi>曰雲樓<hi>劉氏</hi>
　<hi>南</hi>曰登州曰望水<hi>萬竹/園内</hi>曰洗鉢<hi>登州東北</hi>曰淺井曰馬跑<lb/>
　<hi>洗鉢西南</hi>曰舜泉<hi>舜祠/下</hi>曰香泉<hi>舜泉/西</hi>曰鑑泉<hi>舜泉南</hi>曰杜康<lb/>
<pb n="KR2k0026_WYG_002-21b"/>
　<hi>南舜廟</hi>曰金虎曰黑虎<hi>李承/務巷</hi>曰東蜜脂<hi>金虎西南</hi>曰西蜜脂<lb/>
　<hi>東蜜脂西</hi>曰孝感<hi>孝感/坊内</hi>曰玉環<hi>同知巷前/今憲衙街</hi>曰羅姑<hi>塌行街東</hi>曰<lb/>
　混沙曰灰池<hi>城西南角塲下</hi>曰南珍珠<hi>鐵佛/巷東</hi>曰芙蓉<hi>姜家亭前</hi>曰<lb/>
　滴水<hi>又名清泉西務北</hi>曰灰灣曰懸清<hi>城西五/龍堂東</hi>曰雙桃<hi>城西丁字</hi>
　<hi>街北</hi>曰温泉<hi>城西石橋/北城下</hi>曰汝泉<hi>神童/寺内</hi>曰龍門<hi>一名龍泉神童寺東</hi>
　曰染池<hi>龍門東</hi>曰懸泉<hi>中宫/東</hi>曰都泉<hi>中宫東南</hi>曰柳泉曰車<lb/>
　泉<hi>中宫東逺東莊</hi>曰煑糟<hi>四里/山南</hi>曰爐泉<hi>南山下</hi>曰白虎曰甘露<lb/>
　<hi>大佛山</hi>曰林汲<hi>佛峪/内</hi>曰白泉<hi>王舎/店北</hi>曰金沙曰白龍<hi>龍洞山中</hi>
<pb n="KR2k0026_WYG_002-22a"/>
　曰花泉<hi>張馬泊</hi>曰獨孤<hi>靈巖/寺</hi>曰醴泉<hi>黌堂/嶺北</hi>曰漿水<hi>盤水鎮東</hi>
　<hi>南</hi>曰南煑糠<hi>䗶山/窩北</hi>曰苦苣<hi>柳鋪/東</hi>曰熨斗<hi>黎峪門家莊</hi>曰鹿<lb/>
　泉<hi>石固寨</hi>曰龍居<hi>長城嶺西</hi>合趵突百脈總七十二見名泉<lb/>
　碑然逺至中宫靈巖諸泉具載而華不注之華泉明<lb/>
　水鎮之淨明泉皆失不取況其名亦未甚雅稱蓋當<lb/>
　時俗筆欽嘗擬會波樓記略云濟南山水甲齊魯泉<lb/>
　甲天下蓋他郡有泉一二數此獨以百計濤噴珠躍<lb/>
　金霏碧渟韻琴筑而味肪醴不殫品狀在邑者瀦市<lb/>
<pb n="KR2k0026_WYG_002-22b"/>
　之半在郭者環城之三棊布星流走城北陬匯于水<lb/>
　門東流為濼竝于汶過于時入于海可㮣見矣<lb/>
百脈水　水經出土鼔縣故城西元和志出亭山縣東<lb/>
　北<hi>亭山在府城東南九十里</hi>源方百歩百泉俱發故曰百脈即繡<lb/>
　江源也郡國志云十二斤溝俗名麻灣出章丘縣南<lb/>
　明水驛明水一名淨明泉出百脈西北石橋邊其泉<lb/>
　至潔纎塵不留土人以洗目退昏翳與西麻灣水合<lb/>
　流三里餘入繡江乃東北流逕東陵山漸章丘東城<lb/>
<pb n="KR2k0026_WYG_002-23a"/>
　又北入小清河縣東七里有揚緒水一名獺河水經<lb/>
　云出逢陵故城西南經章丘城北入濟水今按獺河<lb/>
　出長白山之王村峪經章丘東北入小清河曽南<lb/>
　豐齊州二堂記云太山之北與齊東南諸谷之水西北<lb/>
　匯于黒水之灣又西北匯于柏崖之灣而至于渴馬<lb/>
　之厓泊然而止至歴城西湧出趵突之泉嘗有棄糠<lb/>
　於黑水灣者見之于此其注而北謂之濼水齊多甘<lb/>
　泉顯名者十數而色味皆同皆濼水之旁出者蔡氏<lb/>
<pb n="KR2k0026_WYG_002-23b"/>
　援此以證濟水之伏破程氏之論當矣又取沈存中<lb/>
　筆談謂歴下發地皆泉濟水經過其下自相矛盾何<lb/>
　邪且古濟行清河如在井底南仰泉源遙在山麓豈<lb/>
　能相及今黄山渴馬厓水伏而可證又龍洞山中朗<lb/>
　公谷諸水東西伏流土人云西發趵突東發百脈驗<lb/>
　之信然蓋歴下衆泉皆岱隂伏流所發西則趵突為<lb/>
　魁東則百脈為冠地勢使然何闗于濟存中得之傳<lb/>
　聞九峯按圖索駿容有疑誤近官濟南者遂定以濼<lb/>
<pb n="KR2k0026_WYG_002-24a"/>
　為濟建濟瀆廟于泉上謬矣<lb/>
巨合水水經註巨合水南出雞山北逕巨里故城耿弇<lb/>
　討費敢處又北合武原水入濟按巨里在歴城東七<lb/>
　十里自宋為龍山鎮巨合水出鎮南五十里曰榆科<lb/>
　泉逕巨里西武原水出鎮南十餘里曰江水泉逕巨<lb/>
　里東俗訛為東西巨冶河俱北流五里餘乃相合北<lb/>
　入小清河巨合之得名以此道元云巨里三靣有城<lb/>
　西有深坑坑西即耿弇營蓋二水環遶因崖以城為<lb/>
<pb n="KR2k0026_WYG_002-24b"/>
　險固也<lb/>
大清河<hi>古濟今汶</hi>　水經註濟枯渠注巨野澤澤北則清水<lb/>
　巨野今梁山泊也北出為清河古自夀張縣安民亭<lb/>
　<hi>亭北對安民山今曰安山</hi>合汶水汶出泰安萊蕪縣原山之陽水<lb/>
　經謂之北汶西南逕徂徠山隂又西逕泰山之陽漢<lb/>
　武明堂遺跡臨水謂之石汶又西逕汶上縣北又西<lb/>
　逕東平城南其西即安山閘閘下泥河口有亭子店<lb/>
　古安民亭遺趾清濟與汶合處今閘清水南導任城<lb/>
<pb n="KR2k0026_WYG_002-25a"/>
　則清濟不入汶汶自行古清河矣汶水又北逕漁山<lb/>
　東即瓠子歌之吾山在安山東有漢隄遺跡自西而<lb/>
　東屬之麓山西曹子建冢山東漢黄河故渠又北逕<lb/>
　陽榖縣西流水合狼水入焉又東北逕東阿縣道元<lb/>
　云縣東北有清亭春秋隱四年遇于清以河得名也<lb/>
　又東北逕平隂縣廣里保古齊長城防門河道所由<lb/>
　春秋齊侯塹防是也廣里見水經又名光里又北逕<lb/>
　巫山齊侯登以望晉師者俗訛作無兒山山上有石<lb/>
<pb n="KR2k0026_WYG_002-25b"/>
　室水經謂之孝子堂今曰郭巨廟清水過此古為湄<lb/>
　湖又東北逕齊河縣縣南門外有梁跨水古朝陽橋<lb/>
　遺跡耿弇渡處<hi>齊河縣在宋為耿濟鎮</hi>沙溝水出山茌縣南<lb/>
　來入焉<hi>今肥城縣東南有沙溝鎮以水得名</hi>又北逕上濼橋北濼水分<lb/>
　響河入焉<hi>古名聽水</hi>又東北逕華不注山隂又東逕下濼<lb/>
　堰濼水舊入濟處堰南即小清河又北逕臨邑縣又<lb/>
　東北逕陽縣又北逕齊東縣<hi>河間路屬縣古東鄒</hi>又東北逕蒲<lb/>
　臺縣又東北逕高苑縣北又北逕利津縣城東又東<lb/>
<pb n="KR2k0026_WYG_002-26a"/>
　北入于海<hi>水經云濟至古平安為淵渚謂之平州坈又東北至琅槐鄉有古黄河通濟枯渠謂</hi>
　<hi>之漯河又東北入海元和志謂海浦浦旁有一沙阜高丈餘俗呼鬬口淀濟水入海與海潮相鬬故名淀</hi>
　<hi>上有井極甘海潮不能沒</hi>朱子韓文考異曰按水經河水至東阿<lb/>
　茌平等縣東北流四瀆津灌注之河水東分濟水受<lb/>
　河蓋滎口水斷不通始自是出與清水合昔趙殺鳴<lb/>
　犢孔子臨河而嘆作歌曰狄之水兮風揚波舟檝顛<lb/>
　倒更相加歸來歸來胡為期按臨濟故狄也是濟所<lb/>
　經得其通稱詳此則是濟水自滎澤之下濳流至此<lb/>
<pb n="KR2k0026_WYG_002-26b"/>
　四瀆津口而復出河又東分一支與之合流以過臨<lb/>
　濟而為狄水然此皆齊地在今濟鄆之間史記以為<lb/>
　孔子自衞將西見趙簡子則其道不當出此此又不<lb/>
　可曉者今姑闕之以俟深於地理者考焉欽按漢陳<lb/>
　留郡平丘縣有臨濟亭故狄也蓋濟水出陶丘北南<lb/>
　瀆被孟豬北瀆注巨野亭臨此瀆故曰臨濟春秋時<lb/>
　狄人據此因以名焉此水夫子所歌至王莽時枯竭<lb/>
　水經所謂濟枯渠注巨野者也其自巨野北出至四<lb/>
<pb n="KR2k0026_WYG_002-27a"/>
　瀆津與河合流者乃齊之清河水經所謂得其通稱<lb/>
　者是也漢千乘别有狄縣安帝更名臨濟唐又别以<lb/>
　漢東朝陽為臨濟今章丘之臨濟鎮也文公蓋疑于<lb/>
　此云<lb/>
古河朱文公九歌註曰禹治河至兖州分為九道以<lb/>
　殺其溢其間相去二百餘里徒駭最北鬲津最南徒<lb/>
　駭是河之本道東出分為八枝也胡氏大記曰大陸<lb/>
　澤北九河之地平延漫流易淤故禹多與之地使下<lb/>
<pb n="KR2k0026_WYG_002-27b"/>
　流通曠齊桓擅一時之利適河行徒駭因以八河之<lb/>
　地充樹藝立城邑下流始廹溢為患欽按河過大陸<lb/>
　趨海勢大土平遷徙不常自播為九禹因而疏之非<lb/>
　河獨行經流禹於旁近支鑿以殺其溢也禹後歴三<lb/>
　代至齊桓時千五百餘年矣支流漸絶經流獨行亦<lb/>
　理勢如此非齊桓冒曲防之禁故塞九河實九河自<lb/>
　為平陸可樹藝耳至定王五年河遂南徙砱礫漢世<lb/>
　漸決而南元帝永光中決于清河分流入博州後又<lb/>
<pb n="KR2k0026_WYG_002-28a"/>
　決于平原乃東入青齊二州之境遂由漯川與濟竝<lb/>
　行入海宋紹熙以後乃南連大野并泗入淮金初又<lb/>
　改由渦近嵗復由泗入淮河濁淮泗俱清清淮勢大<lb/>
　可以吞伏故下流無淤塞之患惟汴宋之郊盤屈平<lb/>
　壤潰決如故自定王以來又千五百餘年河自北而<lb/>
　南徙千餘里今按桑田之地講求變遷之陵谷欲盡<lb/>
　合古書難矣漢世去古未逺河隄都尉許商言九河<lb/>
　故道謂徒駭在成平<hi>金獻州樂夀縣景城鎮古有成平城</hi>胡蘇在東光<lb/>
<pb n="KR2k0026_WYG_002-28b"/>
　<hi>今景州東光縣東連滄州古有胡蘇亭</hi>鬲津在鬲縣<hi>德州有鬲縣城</hi>曰太史曰<lb/>
　馬頰曰覆釡在東光之北成平之南曰簡曰潔曰鉤<lb/>
　盤在東光之南鬲縣之北斯言簡而近實後世圖志<lb/>
　雖詳反見淆亂欽嘗徃來燕齊西道河間東履清滄<lb/>
　熟訪九河故道蓋昔北流衡漳注之<hi>今之御河漢初猶入河漢魏時</hi>
　<hi>名漳水隋唐以來名御河</hi>河既東徙漳自入海安知北流之漳非<lb/>
　古徒駭河歟<hi>宋會要神宗熈寧三年議開御河臣竂奏云可以恩州武城縣䦕約二十餘里</hi>
　<hi>入黄河北流故道下五股河詳此則御河入黄河北流故道無疑也</hi>踰漳而南清滄二<lb/>
<pb n="KR2k0026_WYG_002-29a"/>
　州之間有古河隄岸數重地皆沮洳沙鹵太史等河<lb/>
　當在其地滄州之南有大連澱<hi>今曰大梁五龍堂宋碑作大連疑即隋末</hi>
　<hi>羣盗所據之豆子䴚也</hi>西踰東光東至海此非胡蘇河歟澱南<lb/>
　至西無棣縣百餘里間有曰大河曰沙河皆瀕古隄<lb/>
　縣北地名八會口<hi>土人云因河會得名</hi>縣城南枕無棣溝兹非<lb/>
　簡潔等河歟<hi>無棣溝通海隋末廢塞唐薛元鼎開之百姓歌曰新河得通舟楫利直達滄海</hi>
　<hi>魚鹽至昔日徒行今騁駟美哉薛公德滂被凡此溝澱今皆為鹽司堰塞平時瀦水不通纔遇霪雨水即</hi>
　<hi>潰溢故河間清滄之地常被水害無有寧歲吾友伯荅爾都水嘗言撥丁河數塲醝課與山東運司帶辦</hi>
<pb n="KR2k0026_WYG_002-29b"/>
　<hi>廢堰泄水則河間永無患矣執政無識竟沮之良可歎矣</hi>東無棣縣北有䧟河濶<lb/>
　數里西通德棣東至海兹非所謂鉤盤河歟<hi>德州有盤河鎮</hi>
　濵州北有士傷河西踰德棣東至海兹非鬲津河歟<lb/>
　士傷河最南比他河差狹是為鬲津無疑也<hi>所謂士傷者土</hi>
　<hi>人云昔日戰塲因傷賢人故云按水經漢安帝時劇縣賊畢豪等乗船冦平原縣令劉雄門下小吏所輔</hi>
　<hi>浮舟追至厭次津戰敗為賊所擒輔求代雄豪縱雄殺輔于此津蓋此河也</hi>蔡氏書傳乃<lb/>
　曰自漢以來講求九河皆無依據祖王横之言引碣<lb/>
　石為證謂九河已淪於海欽按禹貢文北過洚水至<lb/>
<pb n="KR2k0026_WYG_002-30a"/>
　於大陸又北播為九河同為逆河入于海大陸在邢<lb/>
　趙深三州之地爾雅之廣河澤也去海岸已數百里<lb/>
　<hi>大陸又曰鉅鹿呂氏春秋曰鉅鹿之北遂分為九河路史云九河始元城大名縣西三里有故瀆鄭夾漈</hi>
　<hi>謂大陸非趙地之廣河澤乃汲郡之呉澤也如此則又逺之矣</hi>又東至海中始敘九<lb/>
　河則大陸與九河相離千里如是之逺而絶無表志<lb/>
　不合禹貢之文其不可信一也王横謂海溢出浸數<lb/>
　百里而青兖營平郡邑不聞有漂沒之處而獨浸九<lb/>
　河其不可信二也今平原迤北清滄之間雖為樹藝城<lb/>
<pb n="KR2k0026_WYG_002-30b"/>
　邑相望而地形河勢高隱曲折徃徃可尋但禹初為<lb/>
　九厥後或三或五遷變多寡不同必欲按名而索故<lb/>
　致後儒紛紛之論不得不辨<lb/>
海　海岱惟青州謂東北跨海西南距岱跨小海也本<lb/>
　名渤海亦謂之渤澥海别枝名也蓋太行恒嶽北徼<lb/>
　之山循塞東入朝鮮<hi>今高麗</hi>海限塞山有此一曲北自<lb/>
　平州碣石南至登州沙門島是謂渤海之口濶五百<lb/>
　里西入直沽幾千里焉漢王横乃謂九河之地淪為<lb/>
<pb n="KR2k0026_WYG_002-31a"/>
　小海然則唐虞之時青州跨海者跨何海邪且海溢<lb/>
　出浸數百里何自秦漢以來青兖營平郡縣不聞有<lb/>
　漂沒之者足證横失海溢者有之横言之過也近世<lb/>
　蔡氏書傳金履祥通鑑前編皆祖横説又謂小海所<lb/>
　淪青兖北境悉非全壤豈二州北境有荒漠棄地為<lb/>
　海所漸而歴代信史不之書邪無是理也蓋因委九<lb/>
　河於海中指碣石在海外遂有此論今青境無缺兹<lb/>
　不必辨古兖之地自今濟南以西北包濵棣滄瀛帶<lb/>
<pb n="KR2k0026_WYG_002-31b"/>
　雄鄚西襟深兾南遶曹濮東括魯鄆四至亦不狹矣<lb/>
　在春秋戰國其地𤓰分後世從而小之未詳考也金<lb/>
　氏又云碣石有二在高麗者曰左碣石在平州者正<lb/>
　禹貢之右碣石也乃今沙門島對岸之鐵山正當渤<lb/>
　海之口果為右碣石則唐虞之時青兖東北直岸大<lb/>
　海無渤海矣此又可信邪今齊境東南則日照即墨<lb/>
　膠州正東則寜海登州皆岸大海東北則萊濰昌邑<lb/>
　正北則博興夀光西北則濵棣二州皆岸渤海云<lb/>
<pb n="KR2k0026_WYG_002-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0026_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　齊乘卷二<lb/>
</p>
<p>
</p>
  </div>
</body>
</text>
</TEI>
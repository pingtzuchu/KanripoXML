<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>齊乗卷一</head>
    <p>
<pb n="KR2k0026_WYG_001-1a"/>
欽定四庫全書<lb/>
　齊乗卷一　　　　　　　元　于欽　撰<lb/>
沿革<lb/>
　帝嚳九州之制青州初履海岱禹貢九州曰海岱惟<lb/>
　青州謂東北跨海西南距岱少陽之方其色為青故<lb/>
　以名也舜肇十二州以青越海析遼東為營商制九<lb/>
　有以青為徐周官職方以徐為青其東北為幽州齊<lb/>
　則囊括青州襟帶徐兖幽營非所兼也古之國于此<lb/>
<pb n="KR2k0026_WYG_001-1b"/>
　者少昊之世有爽鳩氏虞夏有季萴商有逢公柏陵<lb/>
　薄姑氏皆為諸侯周武王克商封太公呂尚于齊未<lb/>
　得薄姑之地成王時薄姑與四國作亂成王滅之益<lb/>
　封太公遂有全齊漢志曰齊所以為齊以天齊也蓋<lb/>
　臨淄有天齊淵以此建國命名耳管仲曰昔召康公<lb/>
　命我先君太公曰五侯九伯汝實征之以夾輔周室<lb/>
　賜我先君履東至于海西至于河南至于穆陵北至<lb/>
　于無棣<hi>穆陵即大峴山或以為泰山南龜山北之穆陵山非也或又以為光州固始縣南之穆陵</hi>
<pb n="KR2k0026_WYG_001-2a"/>
　<hi>闗不應如是之逺元和志云齊陳二境置此闗以為防禁隋平陳始廢然則南北朝之闗塞耳以為古齊</hi>
　<hi>履可乎</hi>蘇秦曰齊南有泰山東有琅邪西有清河北有<lb/>
　渤海四塞之國地方二千里此其疆域也太公後二<lb/>
　十九世彊臣田和簒齊自立五世為秦所滅始皇郡<lb/>
　縣天下始置齊郡又析置琅邪<hi>沂密</hi>秦亾齊分為三齊<lb/>
　王田都據臨淄濟北王安據博陽膠東王市據即墨<lb/>
　故號三齊<hi>劉貢父云益都為天齊濟南為中齊沂海為南齊非是</hi>漢髙初假韓<lb/>
　信繼封子肥為齊王有齊七十餘城後置青州刺史<lb/>
<pb n="KR2k0026_WYG_001-2b"/>
　部領齊郡北海千乘濟南平原東萊膠東高密淄川<lb/>
　郡國凡九而不常所理琅邪東海則為徐州之郡遼<lb/>
　東邊郡嘗來屬焉<hi>光武十三年以遼東屬青州二十四年還屬幽州</hi>三國時<lb/>
　齊為魏有晉置青州刺史領齊國濟南樂安城陽東<lb/>
　萊五郡而理臨淄琅邪東莞亦為徐郡永嘉之亂青<lb/>
　及徐州之半䧟于劉曜石勒厥後慕容燕苻秦迭據<lb/>
　其地秦敗苻朗以青州降晉改置幽州以辟閭渾為<lb/>
　刺史鎮廣固隆安四年為慕容德所䧟德稱南燕定<lb/>
<pb n="KR2k0026_WYG_001-3a"/>
　都廣固二世為劉裕所滅西濟東海復為晉土而祚<lb/>
　移于劉氏矣劉宋置青兾二州青理臨淄兾理歴城<lb/>
　至明帝時二州及琅邪之地竝沒于元魏魏置青濟<lb/>
　膠光北徐州宇文周置齊郡樂安北海郡隋開皇初<lb/>
　郡廢復為州大業初州廢復為北海高密齊郡琅邪<lb/>
　東萊五郡唐武德初郡廢為青齊淄濰牟密登萊沂<lb/>
　等州青齊置二總管府後罷總管為都督府貞觀初<lb/>
　罷都督天寳初復為北海高密濟南淄川東牟東萊<lb/>
<pb n="KR2k0026_WYG_001-3b"/>
　琅邪郡屬河南道青州又升平盧節度石晉青州仍<lb/>
　為平盧節度齊密二州則為防禦宋置青密齊沂登<lb/>
　萊濰淄八州屬京東東路升青州為鎮海軍密州安<lb/>
　化軍齊州興德軍元祐三年安化改臨海軍政和元<lb/>
　年鎮海軍復為齊郡六年以齊州為英宗賜履之地<lb/>
　升為濟南府建炎元年京東路青州為帥府濟南為<lb/>
　要郡登萊沂密為次要郡<hi>從李綱所請京輔之外建十六帥府時天下之勢已</hi>
　<hi>去干寳所謂非命世䧺才不能復取綱䇿雖善豈高宗能辦哉</hi>金人初入中原特立<lb/>
<pb n="KR2k0026_WYG_001-4a"/>
　宋濟南知府劉豫為齊帝兼八州之地八年廢之置<lb/>
　益都濟南二府立山東東路綂軍司于益都轄十三<lb/>
　州焉<hi>濰淄密莒寧海登萊沂海濵棣清滄</hi>國初以濟南益都立二帥府<lb/>
　益都仍行省事後竝廢置益都濟南般陽三路總管<lb/>
　府割德州寧海為隸省之州四分齊境立宣慰司于<lb/>
　益都以鎮之㢘訪司于濟南以按治之屬山東東西<lb/>
　道皆古全齊之地也其詳則各隨郡縣以載焉其舊<lb/>
　屬齊邑今割入他郡者亦别附見云<lb/>
<pb n="KR2k0026_WYG_001-4b"/>
分野<lb/>
　地志曰虛危為齊分星曰𤣥枵宫曰寳缾時曰子州<lb/>
　曰青魏陳卓分郡國所入宿度齊國入虚六度北海<lb/>
　入虚九度濟南入危一度樂安入危四度東萊入危<lb/>
　九度平原入危十一度淄川入危十四度魯分徐州<lb/>
　屬齊者東海入奎一度琅邪入奎六度高密入婁一<lb/>
　度城陽入婁九度膠東入胃一度又唐一行山河兩<lb/>
　界圖曰河為北河江為南河自北河下流南距岱山<lb/>
<pb n="KR2k0026_WYG_001-5a"/>
　為三齊自南河下流北距岱山為鄒魯皆負海之國<lb/>
　貨殖之所阜也觀兩河之象與雲漢之所終始而分<lb/>
　野可知矣春秋運斗樞曰虚危之精流為青州分為<lb/>
　齊國立為萊山其川淮泗其浸沂沭<hi>音述又作□</hi>其利蒲<lb/>
　魚兗之浸曰盧維幽之浸曰菑溡藪曰貕養<lb/>
山川<lb/>
　禹貢青州曰嵎夷既略濰淄其道徐州曰淮沂其乂<lb/>
　蒙羽其藝嶧陽孤桐皆今齊境山川也取法于經則<lb/>
<pb n="KR2k0026_WYG_001-5b"/>
　沂山見周禮為青州之鎮故冠諸山濰淄二水青之<lb/>
　大川故為衆水之長次則經傳圖志所載與夫古志<lb/>
　或遺而髙大可稱者皆在所書其餘則畧祠宇古迹<lb/>
　之𩔖因山川而亙見者不復重出云<lb/>
　　　益都山<lb/>
沂山　臨朐縣南百里周禮職方氏青州其山鎮曰沂<lb/>
　山註曰沂水所出乃取名也漢志朱虚縣東泰山汶<lb/>
　水所出酈道元水經曰大弁山與東泰山連麓沭水<lb/>
<pb n="KR2k0026_WYG_001-6a"/>
　出焉以二水證之即公玉帶<hi>公玉帶濟南人公玉姓帶名玉一音肅見史記</hi>
　<hi>武帝紀註</hi>請漢武所封之東泰山也然漢志謂卑小不稱<lb/>
　其聲者蓋沂山逺望之則髙壓羣山緣坡麓㬅衍八<lb/>
　九十里以漸而升逮至其顛則失其峻極耳又左思<lb/>
　齊都賦云神嶽造天惟此山可以當之疑亦因東泰<lb/>
　山而得嶽名山頂有二冡相傳周穆王葬宫嬪於此<lb/>
　故大峴闗因號穆陵云按周初封太公已有南至穆<lb/>
　陵之履豈曰穆妃而得名乎蓋二冡不知誰氏之葬<lb/>
<pb n="KR2k0026_WYG_001-6b"/>
　反因穆陵而附㑹也山半有東鎮東安王廟石刻神<lb/>
　像俗傳趙太祖微時䦧韓通于此棄衣而石翁媪收<lb/>
　之神像猶作臂衣之形故又云翁婆廟夲卽沂山之<lb/>
　神歴代封祀有典碑志具存而俚俗誕妄如此不經<lb/>
　甚矣<lb/>
大峴山　卽穆陵闗也沂山東南曰大弁山大弁今人<lb/>
　訛作大屏字相𩔖而誤唐沈亞之沂水雜記又訛作<lb/>
　太平山因頂平八九十里故云當從水經作大弁者<lb/>
<pb n="KR2k0026_WYG_001-7a"/>
　是大弁東南即大峴也其山峻狹僅容一軌故為齊<lb/>
　南天險劉裕伐南燕兵過大峴指天而喜曰彼已入<lb/>
　吾掌中即此山也山北數里有裕祭天五壇<lb/>
仰天山　臨朐南七十里有黒龍洞縣邑禱雨輙應宋<lb/>
　碑云元符三年敕額靈澤廟崇寧五年封濟侯<lb/>
逢山　臨朐西十里按路史逢伯陵姜姓炎帝後太姜<lb/>
　所出始封于逢在開封逢澤後改封于齊猶稱逢公<lb/>
　山因名焉有逢公祠漢志云祠逢山石社石鼔於臨<lb/>
<pb n="KR2k0026_WYG_001-7b"/>
　朐山舊有石鼔或擊而有聲則齊亂今不存矣其山<lb/>
　四靣斗絶惟一徑可登且有泉金末避兵于此者多<lb/>
　獲免<lb/>
靈山　臨朐東北廿里晏子春秋云齊大旱景公曰卜<lb/>
　祟在高山廣澤寡人欲祀靈山可乎晏子曰靈山以<lb/>
　石為身草木為毛髪天乆不雨髪將焦枯身將爇獨<lb/>
　不欲雨乎祀之何益蓋此山也<lb/>
丸山　臨朐東北三十里大紀云軒轅踐位天下有不<lb/>
<pb n="KR2k0026_WYG_001-8a"/>
　道者從而征之凡五十三征而奄有中區東至于海<lb/>
　登丸山及岱宗西至崆峒登雞頭南至于江登熊湘<lb/>
　北逐葷粥合符釡山竹書云堯放丹朱於丹水朱虚<lb/>
　縣有丹山一名丸山黄帝所禪又名堯山下帶長阪<lb/>
　曰破車峴東西二丹水出焉此山西接靈山東連方<lb/>
　山遙見穹崇近則卑小豈上古之時為瀕海之山後<lb/>
　漸去海逺耳俗名几山蓋丸字訛也<lb/>
雲門山　府城南五里上方號大雲頂有通宂如門可<lb/>
<pb n="KR2k0026_WYG_001-8b"/>
　容百餘人逺望如懸鏡泉極甘冽崖壁上銜蚌殻結<lb/>
　石相傳海田所變如沈存中筆談載太行山崖螺蚌<lb/>
　石子横亘如帶之𩔖齊地尤多又有碎石子或間瓦<lb/>
　礫凝結作石殆不可曉蓋蚌石雜沙土凝者水所漬<lb/>
　也石子自凝成石者氣所化也豈天地之終萬物皆<lb/>
　碎為塵及其開闢漸復凝聚元氣查滓中融化未盡<lb/>
　者猶有其質邪以理逆之無足怪者雲門之東曰劈<lb/>
　山山峯分裂如劈古名劈頭山西則駝山三山聨翠<lb/>
<pb n="KR2k0026_WYG_001-9a"/>
　障城如畫宋熈寧間知青州盧士宗山路記云營丘<lb/>
　東秦舊服周環衆山雲門為之冠然此山實不聞于<lb/>
　天下其磨崖題刻有宋慶歴八年富文忠公題名七<lb/>
　人熈寧二年歐陽文忠公六人四年趙清獻公二人<lb/>
　呉文肅公奎十一人政和五年安撫使梁子美十七<lb/>
　人金泰和間亦有益都少尹夾谷璋十一人然則雲<lb/>
　門絶景前賢題品尚矣圖經散逸之後乃不得與龍<lb/>
　山虎丘角雄天下為可惜也故特表而出之云<lb/>
<pb n="KR2k0026_WYG_001-9b"/>
堯山　三齊略云在廣固城西十里堯廵狩所登遂以<lb/>
　為名山頂有祠祠邊有栢樹枯而復生不知年代此<lb/>
　山正臨廣固廢城才二三里去今府城乃十里耳唐<lb/>
　開元三年青州刺史王昕碑亦云堯山者齊記謂堯<lb/>
　廵狩所登大歴八年平盧淄青節度使李正已碑云<lb/>
　魏神龜三年青州牧臣沐載建祠及李乾暉碑隂䟽<lb/>
　棟宇甚盛今皆不存中綂初益都同知劉仁傑始立<lb/>
　廟設像紀石又有宋熈寧小碣凡五碑余按堯狩此<lb/>
<pb n="KR2k0026_WYG_001-10a"/>
　山殊不經見府東角崩山與方山相連伏琛齊記亦<lb/>
　名堯山水名堯水地名堯溝以堯名者不一鄭康成<lb/>
　云堯遊城陽而死葬焉大紀云堯葬城陽丘壠小葬<lb/>
　具微前志謂濟隂成陽有堯冡然齊有丹山朱虚丹<lb/>
　朱所封而齊之城陽比濟隂尤顯豈堯老而遊者齊<lb/>
　莒之城陽歟丘壠微小不存而山川猶表其稱歟<lb/>
<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山　府城東五十里水經云康浪水出<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山堯水逕<lb/>
　<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山東山在劇縣西南無事樹木圓峭孤特左思賦<lb/>
<pb n="KR2k0026_WYG_001-10b"/>
　<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>鎮其左是也按齊城山勢俱帶西南東郊平原百<lb/>
　餘里有香山者童然孤峙康浪發其南堯水逕其東<lb/>
　即<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山也元和志作箕山紀侯冡在山隂宋書云焦<lb/>
　恭祭冡得玉磑焉今見巨洋水條下山西南十里有<lb/>
　龍女泉辛酉夏旱欽禱此泉投文水中即日雨霑足<lb/>
　明年復禱亦如之嘗率村甿欲碑其事甿諾而不集<lb/>
　因附此以垂不朽云<lb/>
牛山　臨淄南十里孟子曰牛山之木嘗美矣齊景公<lb/>
<pb n="KR2k0026_WYG_001-11a"/>
　登牛山北顧其國而流涕為晏子所笑即此山也又<lb/>
　白淵之齊道記曰黄丘北十里有鸑鷟峴下帶長澗<lb/>
　東北流經牛山山去此水八十餘里號曰牛頭水是<lb/>
　齊景公所登而歎處蓋言為山濁水耳<lb/>
峱山　臨淄南十五里齊風曰子之還兮遭我乎峱之<lb/>
　間兮即此山也漢書作嶩亦作巙與峱通<lb/>
稷山　臨淄西南十三里隋志曰臨淄有稷山齊記補<lb/>
　曰山舊有后稷祠故名又齊宣王嘗立孔子廟亦名<lb/>
<pb n="KR2k0026_WYG_001-11b"/>
　孔父山也<lb/>
愚山　臨淄西二十里桑欽云山東有愚公冡山北有<lb/>
　愚公谷按韓非子云桓公逐鹿入谷問一老父此何<lb/>
　名愚公谷對曰臣畜牸牛生犢賣之而買駒少年謂<lb/>
　牛不能生馬遂持駒去傍鄰聞之以臣為愚故名愚<lb/>
　公谷後人因為立廟宋元豐間禱澍有感封隱利侯<lb/>
　南曰杜山與愚山連阜水經云時水屈而西南有杜<lb/>
　山高士傳齊宣王獵於杜山閭丘先生長老十三人<lb/>
<pb n="KR2k0026_WYG_001-12a"/>
　相與勞王王賜父老不租父老皆謝先生獨不拜復<lb/>
　賜無徭役又不拜曰望得夀富貴於王王曰死生有<lb/>
　命非寡人也倉廪備災無以富先生大官無闕無以<lb/>
　貴先生閭丘曰非也選良吏平法度臣得夀矣賑乏<lb/>
　以時臣得富矣令少敬長臣得貴矣山有白龍灣神<lb/>
　祠宋政和賜額顯貺<lb/>
商山　臨淄西三十里今隸高苑齊記補云南燕建平<lb/>
　三年立冶逮今鼓鑄不絶崔琰述征賦云渉淄水過<lb/>
<pb n="KR2k0026_WYG_001-12b"/>
　相都登鐵山望齊密即此山也寰宇記以為密州之<lb/>
　鐵山者非是<lb/>
孤山　濰州西四十里有宂曰龍洞禱焉雲出即雨宋<lb/>
　封山神曰廣靈侯又以孟子言伯夷避紂居此北海<lb/>
　之濵因立廟封伯夷清惠侯叔齊仁惠侯崇寧大觀<lb/>
　碑刻存焉國朝至元十八年加封山神曰孚澤廣靈<lb/>
　侯伯夷昭義清惠公叔齊崇讓仁惠公<hi>路史伯夷名允字公信叔</hi>
　<hi>齊名致字公逺夷齊謚也此説恐未必然</hi>山東曰麓臺俗傳公孫𢎞讀書<lb/>
<pb n="KR2k0026_WYG_001-13a"/>
　處元和志以為𢎞墓<lb/>
陸山　昌邑縣南四十里濰水東岸漢封霍光為博陸<lb/>
　侯食邑北海河東師古曰蓋鄉聚之名非縣也此博<lb/>
　陸聚之山耳故名陸山天寳六年敕改霍侯山南有<lb/>
　岞山又南峽山皆瀕濰水<lb/>
浮來山　莒州西三十里春秋公及莒人盟于浮來即<lb/>
　此也俗訛作浮丘山山半有莒子陵又東南馬鬐山<lb/>
　又東屋漏山浮來之北則洛山黄華水發源于此合<lb/>
<pb n="KR2k0026_WYG_001-13b"/>
　浮來衆水瀦為莒之西湖湖西復有定林山山有定<lb/>
　林寺亦名刹也<lb/>
焦原山　莒州南四十里記云莒有焦原臨百仞之溪<lb/>
　人莫敢近莒勇士登焉莊子伯昬瞀人射臨百仞之<lb/>
　淵即此漢志謂之崢嶸谷俗曰青泥衖兩峽峻立如<lb/>
　衖故云<lb/>
雹山　沂水縣西北三十里寰宇記山出紫石英好者<lb/>
　暎徹如雹故名亦作□山今曰□突固又東北螳蜋<lb/>
<pb n="KR2k0026_WYG_001-14a"/>
　山與大小二魯山相連有宂如門直入二十里真仙<lb/>
　境也縣西四十里有磨石峴長二十餘里極險峻峴<lb/>
　下即堂阜鮑叔解管仲囚處俗訛作憚阜<lb/>
高柘山　沂水東北百里漢志靈門有高柘山浯水所<lb/>
　出東入濰又名巨平山俗曰臺頭山<lb/>
望仙山　沂水西南百里縣中有望仙橋以為王喬飛<lb/>
　舄之地未詳<hi>按列仙傳仙人王喬同姓名者有三人吹笙王子晉一名王喬在周飛舄王喬</hi>
　<hi>在葉縣食肉芝王喬在益州北平山在齊地琅邪者無之俗附㑹耳</hi>
<pb n="KR2k0026_WYG_001-14b"/>
蒙隂山　蒙隂縣南八里今名仙洞山琅邪承宫避亂<lb/>
　此山立性好仁不與物競人有認其禾者舎之而去<lb/>
龜蒙二山　魯頌閟宫曰奄有龜蒙遂荒大東傳曰龜<lb/>
　蒙魯國二山也龜山近魯在今費縣西北七十里後<lb/>
　人指為蒙山者山頂宛如龜形名不虚得夫子龜山<lb/>
　操曰余欲望魯兮龜山蔽之韓退之擬曰龜之大兮<lb/>
　秪以奄魯則龜為魯之大山明矣蒙山者在龜山東<lb/>
　二山連屬長八十里禹貢之蒙羽論語之東蒙此正<lb/>
<pb n="KR2k0026_WYG_001-15a"/>
　蒙山也邢昺曰先王封顓㬰為附庸之君使主祭蒙<lb/>
　山蒙山在東故曰東蒙後人疑於東蒙之説遂誤以<lb/>
　龜山當蒙山蒙山為東蒙而隱沒龜山之夲名夫魯<lb/>
　人頌其夲國之山川辭必審矣故今定蒙山為龜山<lb/>
　東蒙為蒙山以復古焉<hi>帝王世紀少昊自窮桑都曲阜註謂窮桑在東蒙山屬魯</hi>
　<hi>地然未知果是否</hi>龜山下有古顓㬰城山前玉虚宫唐仙人<lb/>
　賈神翁所建有英烈昭濟惠民王祠即顓㬰也山西<lb/>
　南十餘里有漏澤澤有五穴春夏積水秋冬漏竭將<lb/>
<pb n="KR2k0026_WYG_001-15b"/>
　漏之時先有聲居人扈宂取魚隨種麥比水至麥已<lb/>
　收矣<hi>費縣廨有唐大中間校書郎李濳漏澤賦并序石刻宋至和間出於泥中今斷裂為二在醉翁</hi>
　<hi>亭記碑傍醉翁碑者歐公同時人蘇唐卿為費縣宰篆記文刻石立於此并刻歐公往復手帖皆精</hi>蒙<lb/>
　山前陽口村有玉皇廟相傳老萊子故宅也陽口亦<lb/>
　山名後魏費縣理此高士傳老萊子隱蒙山著書十<lb/>
　五篇言道家之用楚王嘗至其門其妻挾薪而至怪<lb/>
　車馬跡之多曰可食以酒肉者可加以鞭捶可受以<lb/>
　官祿者可隨以鈇鉞先生受人官祿為人所制妾不<lb/>
<pb n="KR2k0026_WYG_001-16a"/>
　能為人所制也夫婦遂相與逃去<hi>路史又云老萊子即老子邑于苦之</hi>
　<hi>賴賴乃萊也孔子至楚見老萊子時已二百餘歲斑衣戯母側所問答皆禮事知非二人未知是否</hi>
羽山　地記舊在朐山縣西北九十里今屬沂州東南<lb/>
　百二十里殛鯀山也前有羽潭一名羽池左傳鯀化<lb/>
　為黄能入于羽淵即此淵傍生細柳野獸不敢踐郡<lb/>
　國志又云鍾離昧城南有羽泉亦殛鯀處其水恒清<lb/>
　牛羊不飲<lb/>
艾山　左傳隱六年公㑹齊侯盟于艾杜註泰山牟縣<lb/>
<pb n="KR2k0026_WYG_001-16b"/>
　東南有艾山在今沂州城西三十里與大小鳳凰山<lb/>
　相近官溝水自小沂分流經艾山西注山前靈鎮侯<lb/>
　廟山東漢厚丘縣古城城西有酺神廟詳見祠宇<lb/>
君山　一名抱犢山嶧州北六十里述征記曰承縣君<lb/>
　山有抱犢固壁立千仞去海三百里天氣澄明宛然<lb/>
　在目山上有池深纔數尺水旱不増減平田數頃昔<lb/>
　有隱者王老抱一犢於上耕種後遇異人仙去故以<lb/>
　名焉漢曰樓山魏號仙臺其高九里周四十五里然<lb/>
<pb n="KR2k0026_WYG_001-17a"/>
　今嶧州城北三里别有仙壇山亦竒秀豈即仙臺而<lb/>
　誤為君山所掩邪<lb/>
魯卿山　嶧州東北七十里國語季文子相宣成二君<lb/>
　妾不衣帛馬不食粟魯人思其遺惠為之立廟亦名<lb/>
　季山俗作神峯山<lb/>
夾山　嶧州北七十里通典東海懐仁縣有夾山春秋<lb/>
　之夾谷也左傳定十年公㑹齊侯于祝其實夾谷孔<lb/>
　子相漢有祝其縣<lb/>
<pb n="KR2k0026_WYG_001-17b"/>
　禹貢别州以山川定經界秦漢以降建置雖不常亦<lb/>
　不敢失山川之限焉按抱犢魯卿諸山古圖經皆屬<lb/>
　嶧州今則竝屬沂州訪之耆舊云李璮據齊以其姻<lb/>
　親胡某者知沂州實張威福嶧州畏其逼盡割州東<lb/>
　二十里外境與之逮今不改嗚呼璮賊據彈丸之地<lb/>
　為政不平如此固不足責職方氏因之豈矇不知邪<lb/>
尼丘山　滕州鄒縣東北六十里有坤靈洞宣聖廟其<lb/>
　東顏母山水經謂之防山防墓崩即此有顏母廟南<lb/>
<pb n="KR2k0026_WYG_001-18a"/>
　有昌平山夫子所生之鄉又南馬鞍山有孟母墓又<lb/>
　南唐口山有孟子墓<lb/>
鳬山　鄒縣西南五十里閟宫曰保有鳬嶧遂荒徐宅<lb/>
　傳曰鳬嶧二山名也古有伏羲廟今云有伏羲墓按<lb/>
　左傳顓㬰風姓伏羲之後實司太昊之祀鄒魯有廟<lb/>
　是也伏羲都陳有墓非也今訛作爺娘山<lb/>
嶧山　鄒縣東南二十里京相璠曰嶧山在鄒縣繹邑<lb/>
　之所依山東西二十里高秀獨出積石相臨殆無土<lb/>
<pb n="KR2k0026_WYG_001-18b"/>
　壤石間孔穴洞逹相通有如數間屋者俗謂之嶧孔<lb/>
　避亂入嶧外冦雖衆無所施害永嘉之亂太尉郗鑒<lb/>
　將鄉曲千餘家逃此今山南有大嶧名郗公嶧亦有<lb/>
　古城遺跡史記始皇二十八年東行郡縣上鄒嶧山<lb/>
　刻石頌德三代地理書曰始皇乗羊車登嶧山刻石<lb/>
　處名曰書門<lb/>
桃山　滕州南五十里御覽云即華采山也又名義珠<lb/>
　山山上有井不可窺窺者不盈嵗輙死有鳥巢井上<lb/>
<pb n="KR2k0026_WYG_001-19a"/>
　金喙黒色見則大水今訛作陶山謂有陶朱墓西微<lb/>
　山謂有微子墓皆謬惟奚公山奚仲造車處上山軌<lb/>
　轍猶存見地記云<lb/>
牟婁山　密州安丘南二十里路史云古有巢氏治石<lb/>
　樓山即牟婁也夲牟夷國密之諸城有婁鄉隋因置<lb/>
　牟山縣今訛作朦朧按字書云牟婁微視也義或縁<lb/>
　此<lb/>
常山　密州南二十里東坡雩泉記曰禱雨未嘗不應<lb/>
<pb n="KR2k0026_WYG_001-19b"/>
　蓋有常德者故謂之常山廟西南十餘歩有泉古者<lb/>
　謂吁嗟而求雨曰雩名之曰雩泉宣和間封山神靈<lb/>
　濟昭應王<lb/>
盧山　密州東南四十五里東坡詩註盧敖秦博士避<lb/>
　難此山遂得道有盧敖洞飲酒臺聖燈巖障日峯三<lb/>
　泉<lb/>
馬耳山　密州西南六十里東坡詩試掃北臺㸔馬耳<lb/>
　未隨埋沒有雙尖<hi>北臺謂超然臺也</hi>
<pb n="KR2k0026_WYG_001-20a"/>
九仙山　密州東南百二十里坡云九仙在東武奇秀<lb/>
　不減鴈蕩所謂九仙今已壓京東是也<hi>漢琅邪郡有太一仙人祠</hi>
　<hi>九所豈以此得名邪</hi>
琅邪山　密州東南百五十里齊景公放於琅邪即此<lb/>
　呉越春秋越王句踐徙琅邪立觀臺以望東海秦始<lb/>
　皇廿八年南登琅邪大樂之留三月徙黔首三萬户<lb/>
　于臺下立石頌德御覽云碑有六百字可讀臺側有<lb/>
　四時祠臺上有神泉人或汚之即竭漢於此置琅邪<lb/>
<pb n="KR2k0026_WYG_001-20b"/>
　縣武帝亦嘗登焉隋開皇十六年於此置豐泉縣大<lb/>
　業初復為琅邪唐省之今山下井邑遺跡猶存登山<lb/>
　石道如故土人名曰御路<lb/>
大朱山　膠州西南百二十里岸海名山也通典高密<lb/>
　諸城縣有古齊長城自大朱山起蓋古齊長城起自<lb/>
　齊西防門東逾泰山穆陵至大朱山海濵而絶非起<lb/>
　自大朱也大朱山有石室晉永嘉中陳仲舉隱此得<lb/>
　道仙去旁有小朱山錯水所出又東徐山方士徐福<lb/>
<pb n="KR2k0026_WYG_001-21a"/>
　將童男女二千人會此入海采藥不返又東白猊山<lb/>
　風水所出<hi>錯水風水俱東入海</hi>
大小二勞山　即墨東南六十里岸海名山也又名勞<lb/>
　盛山四極明科云軒皇一登勞盛山是也齊記云泰<lb/>
　山自言高不如東海勞呉王夫差登之得靈寳度人<lb/>
　經神仙傳樂子長遇仙人授以巨勝赤散方曰蛇服<lb/>
　此藥化為龍人服此藥老成童子長服之年百八十<lb/>
　歲顔如少女登勞山仙去山高十五里周八十里此<lb/>
<pb n="KR2k0026_WYG_001-21b"/>
　大勞也與小勞山華樓山<hi>疑即隂山</hi>鼎足相聮大勞山有<lb/>
　上清宫五代末華蓋仙人識趙太祖于側微宋人為<lb/>
　建此宫近世有劉使臣者棄金符遯此山其徒建碧<lb/>
　落宫<lb/>
隂山　即墨東南八十里上有小池深不盈尺水旱不<lb/>
　增減池傍有石人并石馬蹄迹寰宇記云秦始皇至<lb/>
　牢盛山望蓬萊立馬此山遣石人驅牢山不動因立<lb/>
　於此石人今海濵山上徃徃有之<hi>盖勞山之高以其登陟之難則名勞</hi>
<pb n="KR2k0026_WYG_001-22a"/>
　<hi>驅之不動又名牢也</hi>
不期山　即墨東南四十里又名訓虎山後漢童恢為<lb/>
　不期令有虎食人恢檻獲二虎訓之曰王法殺人者<lb/>
　死虎敢食人一虎垂頭服罪一虎吼躍不服服者殺<lb/>
　之躍者縱之三齊記云鄭𤣥教授此山草生如䪥長<lb/>
　尺餘堅韌異常號康成書帶余按勞山不期皆康成<lb/>
　講學之地文澤涵濡草木為之秀異千載之下苐茅<lb/>
　塞焉深可歎已<lb/>
<pb n="KR2k0026_WYG_001-22b"/>
天井山　即墨東十餘里上有一井極甘因號天井北<lb/>
　二十餘里平地三穴湯泉出焉若有風從西北來則<lb/>
　湯極熱不可入<lb/>
女姑山　即墨西南三十里山北舊有基漢志不期太<lb/>
　一仙人祠九所及明堂武帝所起不期城西南有七<lb/>
　神號曰女姑即此又東有中祠山亦九祠之一又天<lb/>
　室山亦祠所竝見寰宇記<lb/>
田横島　即墨東北百里横衆五百人死此四靣環海<lb/>
<pb n="KR2k0026_WYG_001-23a"/>
　去岸二十五里可居千餘處蓋有竹島塔沙福島糓<lb/>
　積車牛皆海中島名然登州蓬萊閣西復有田横島<lb/>
　在岸不在水非是<lb/>
　　　寧海山<lb/>
大崑嵛山　州東南四十里嵎夷岸海名山也秀㧞為<lb/>
　羣山之冠仙經云姑餘山麻姑於此修道上昇餘趾<lb/>
　猶存因名姑餘後世以姑餘崑崙聲相類而訛為崑<lb/>
　崙然今東夷人止名崑嵛又有小崑嵛與之相連宋<lb/>
<pb n="KR2k0026_WYG_001-23b"/>
　政和六年封仙姑虚妙真人重和元年賜號顯異觀<lb/>
　元遺山續夷堅志崑嵛山石落村劉氏嘗於海濵得<lb/>
　百丈巨魚取骨為梁搆屋曰鯉堂堂前一槐䕃蔽數<lb/>
　畆忽夢女冠自稱麻姑乞此樹修廟劉澷許之後數<lb/>
　日風雷大作昬晦如夜失槐所在相與求之麻姑廟<lb/>
　中樹已卧廟前矣山有東牟侯神祠又金大定間闗<lb/>
　西王祖師訪山前大姓于氏曰我前生修煉此山山<lb/>
　有烟霞洞盍徃登焉于氏以為我世居此未聞有洞<lb/>
<pb n="KR2k0026_WYG_001-24a"/>
　相與登山求之果見洞口有烟霞字跡大為神異建<lb/>
　祠紀石焉<lb/>
盧山　州東二十里與大峴山東牟山相連北至海百<lb/>
　里上有望海臺峴山有東牟侯祠又東繫馬山始皇<lb/>
　於此繫馬草生猶作繫結之狀俗云繫馬础州西南<lb/>
　六十里兩欹山兩峯欹側相倚竝見寰宇記<lb/>
文登山　文登縣東二里寰宇記始皇東廵召集文人<lb/>
　登此山論功頌德故名又東有鵂鶹山常有鵂鶹栖<lb/>
<pb n="KR2k0026_WYG_001-24b"/>
　其上<lb/>
斥山　文登東南六十里爾雅云東北之美有斥山之<lb/>
　文皮焉蓋以海濵廣斥得名高門之族居此有千餘<lb/>
　家東齊于氏皆斥山望也欽之曽大父端叔府君自<lb/>
　斥山徙昌陽大父君瑞府君其仲子也又自昌陽徙<lb/>
　益都先考禮部公嘗命欽攷斥山于氏所出欽對曰<lb/>
　按氏族略于氏本周武王子邘叔所封之國在河内<lb/>
　邘城子孫以國為氏去邑為于後魏時有自東海隨<lb/>
<pb n="KR2k0026_WYG_001-25a"/>
　拓㧞徙代改為萬紐于孝文復為于氏又有淳于姜<lb/>
　姓之後唐避憲宗嫌名亦為于氏此鄭氏之説也然<lb/>
　史記文王伐邘<hi>在野王縣西北</hi>書大傳正作于于蓋古諸侯<lb/>
　之國非始於邘叔也又夏相時于夷來賔子欲居九<lb/>
　夷于夷其一也或即嵎夷之轉或于國之裔有奔海<lb/>
　濵而君長東夷者何其族之蕃而世之衍也斥山之<lb/>
　于祖此為的先君頷之<lb/>
之罘山　州西北五十里海濵史記秦始皇廿九年登<lb/>
<pb n="KR2k0026_WYG_001-25b"/>
　之罘刋石紀功三十七年又自琅邪使徐福采藥福<lb/>
　言苦大魚為患於是連舟下海登之罘射巨魚郊祀<lb/>
　志齊有八祠之罘為陽主山有陽主廟武帝太始三<lb/>
　年幸琅邪禮日成山登之罘稱萬嵗子虚賦又云射<lb/>
　乎之罘其山入海中有壘石相傳武帝造橋兩石銘<lb/>
　猶存山高九里周五十里西南至福山縣長三十餘<lb/>
　里<lb/>
召石山　文登之東三齊略云始皇造石橋渡海觀日<lb/>
<pb n="KR2k0026_WYG_001-26a"/>
　出處有神人召石下城陽一十山岌岌相隨而行石<lb/>
　去不駛神人鞭之見血今召石山石色皆赤伏琛齊<lb/>
　記曰始皇造橋觀日海神為之驅石竪柱始皇感其<lb/>
　惠求與相見神曰我醜莫圖我形當與帝會始皇從<lb/>
　橋入海四十里與神相見左右有巧者濳以足畫神<lb/>
　形神怒曰帝負約可速去始皇轉馬前脚纔立後脚<lb/>
　隨崩僅得登岸今驗成山東入海道水中有竪石徃<lb/>
　徃相望似橋柱之狀又有柱石二乍出乍沒琛云始<lb/>
<pb n="KR2k0026_WYG_001-26b"/>
　皇渡海立此石標之以為記山下有海神廟望海臺<lb/>
　始皇廟<lb/>
成山　文登東北百五十里古不夜城側漢志亦作盛<lb/>
　山主祠日盛山斗入海最居齊東北陽以迎日出武<lb/>
　帝太始三年幸東海作朱鴈之歌禮日此山還而下<lb/>
　䘏鰥寡今按召石與成山相近因始皇會海神故後<lb/>
　世遂呼成山曰神山山斗入海旁多椒島海艘經此<lb/>
　失風多覆海道極險處也<lb/>
<pb n="KR2k0026_WYG_001-27a"/>
鐵官山　文登西百四十里去牟平城百里漢置鐵官<lb/>
　冶鑄遺跡尚存<lb/>
五壘山　文登南五十里南北成行入海如壘又南石<lb/>
　門山兩石聳立如門今按文登正南有鐵查山東連<lb/>
　斥山甚奇秀圖經弗載豈古與斥山為一或即五壘<lb/>
　石門之異稱歟<lb/>
白鹿山　文登北四十里唐神龍三年刺史畢元愷於<lb/>
　此𫉬白鹿進之故名又東北海邊有雞鳴島北海中<lb/>
<pb n="KR2k0026_WYG_001-27b"/>
　有海牛島郡國志云海牛無角長丈餘紫色足似龜<lb/>
　尾若鮎魚性㨗疾見人則飛赴水皮堪弓鞬脂可然<lb/>
　燈與海驢島相近海驢常以八九月上島産乳其皮<lb/>
　水不能潤可以禦雨竝見寰宇記海驢皮今有獲之<lb/>
　者淺毛灰白作鱸魚斑又有海狸亦上牛島産乳見<lb/>
　齊記<lb/>
昌山　文登西南四十里有巨神龍龍祠昌水出此山<lb/>
　因氏焉南合黑水北納昌陽湯通名昌水西南過萊<lb/>
<pb n="KR2k0026_WYG_001-28a"/>
　陽會五龍水南入于海昌陽湯極清温在文登西七<lb/>
　里名如意湯圖記文登有温泉七所此為最<lb/>
　　　般陽山<lb/>
九目山　登州東南七十里齊記云山有九竅故名北<lb/>
　二十里有龍山又北羽山之罘水所出東北流合石<lb/>
　門水入海寰宇記亦謂此為殛鯀之山非也東海既<lb/>
　有羽山鯀廟矣此偶同名耳又有朱高密神隱丘歴<lb/>
　堂等山圖志弗載不可備述<lb/>
<pb n="KR2k0026_WYG_001-28b"/>
沙門島<hi>海市附</hi>　登州北海中九十里上置廵檢司海艘<lb/>
　南來轉帆入渤海者皆望此島以為表誌其相聮屬<lb/>
　則有鼉磯島牽牛島大竹島小竹島歴歴海中蒼秀<lb/>
　如畫海市現滅常在五島之上海市之名始見江鄰<lb/>
　幾雜志東坡詩序或謂類南海蜃樓蛟蜃嘘氣所成<lb/>
　殆不然欽嘗至登州海上訪之蓋海市常以春夏晴<lb/>
　和之時杲日初升東風微作雲脚齊敷于海島之上<lb/>
　海市必現現則山林城闕樓觀旌幢氊車駝馬衣冠<lb/>
<pb n="KR2k0026_WYG_001-29a"/>
　人物凡世間所有象類萬殊或小或大或蹔或久或<lb/>
　變現終日或際海皆滿其為靈怪赫奕豈蜃樓可擬<lb/>
　哉蓋滄溟與元氣呼吸神龍變化浩不可測如佛經<lb/>
　所謂龍王能興種種雷電雲雨居於本宫不動不摇<lb/>
　山海幽深容有此理欽以中秋後至海濵天已微寒<lb/>
　知州事李述之詩人也亦相與禱于廣德王之祠越<lb/>
　二日忽報云今晨風色雲氣海市當現同登賔日樓<lb/>
　候之日初出大竹島上横一巨艘長餘百尋述之指<lb/>
<pb n="KR2k0026_WYG_001-29b"/>
　以示余余曰此海舟耳述之曰諦觀之何故不動須<lb/>
　㬰前後曵數旗劒㦸紛紜忽不見惟有空舟漸變如<lb/>
　長廊而滅述之曰風稍急而寒不然現未巳也嗚呼<lb/>
　神哉然則史漢所稱三神山蓬萊方丈瀛洲望之如<lb/>
　雲未能至者殆此類耳且秦漢入海方士僅能往來<lb/>
　於磯島之間偶見此異慕之為仙亦不為過非若今<lb/>
　人航海逺泛黒水洋外或飄蕩歲月而後返果有蓬<lb/>
　萊仙山何不聞也斯言足破千古之惑矣<lb/>
<pb n="KR2k0026_WYG_001-30a"/>
金山　亦名岠嵎山棲霞縣東北二十里以産金得名<lb/>
　即地記萊陽縣之黄銀坈也隋開皇十八年牟州刺<lb/>
　史辛公義於此坈冶鑄得黄銀獻之山寺有隋碑淘<lb/>
　金者所祖然隋唐以來皆守土官采以充貢為數不<lb/>
　多未見其害今則編户置官嵗定金額有増無減三<lb/>
　時沙汰僅得分毫名曰淘金實則買金鑄納户漸逃<lb/>
　亾官復侵剥大約金户一家之賦當他户三倍之多<lb/>
　而户不勝其苦矣又指以金苖鑿地人家居宅墳壠<lb/>
<pb n="KR2k0026_WYG_001-30b"/>
　皆所不免而民不勝擾矣其害視醝竈有加夫𢎞羊<lb/>
　之罪良史已書辛公義作俑此毒可無誅乎故論及<lb/>
　之土俗訛傳隋開皇中岠嵎山出黄金九屋俗儒便<lb/>
　紀之于石為可笑也<lb/>
艾山　棲霞西北三十里山前温泉可浴按棲霞縣夲<lb/>
　以山得名曰百澗北曲方嶺唐山靈峯覆甑積金芝<lb/>
　陽公山棊山磁山峆㠠山<hi>峆㠠在福山縣南</hi>不能具述大抵<lb/>
　環縣皆山耳宋李常云吾州有重巖疊嶂不可名狀<lb/>
<pb n="KR2k0026_WYG_001-31a"/>
　信然<lb/>
萊山　黄縣西南五十里封禪書云齊八祠萊山為月<lb/>
　主山有月主真君祠一云萊隂山多仙聖所居<lb/>
蹲狗山　黄縣西南三十里上有石如狗蹲伏氏云山<lb/>
　極靈劉寵微時途經此石犬吠之後為太尉俗名狗<lb/>
　兒山<lb/>
蘆山　黄縣南四十里山下有真君宫金縣尹陳公碑<lb/>
　云蘆童子晉時人九嵗居此山食茯苓升仙唐封沖<lb/>
<pb n="KR2k0026_WYG_001-31b"/>
　禧真君<lb/>
三山　萊州北二十里漢志秦祠八神四曰隂主祠三<lb/>
　山寰宇記云在掖縣北海之南岸顔監謂即三神山<lb/>
　者非也漢志曰蓬萊方丈瀛洲此三神山者其傳在<lb/>
　渤海中則三神乃蓬萊方丈瀛洲之總稱豈海岸之<lb/>
　三山也詳見海市論<lb/>
浮游島　萊州北海中望若浮游然俗訛曰芙蓉<lb/>
福祿山　萊州西五里出温石可為器又有金山馬鞍<lb/>
<pb n="KR2k0026_WYG_001-32a"/>
　優游䧺山土山君山皆縣境内<lb/>
萬里沙　萊州北三十里夾萬嵗水兩岸沙長三百里<lb/>
　路史云雲陽氏陽帝處于沙掖有萬里沙祠秦皇漢<lb/>
　武皆禱于此又北十餘里臨海有盞石方圓五歩上<lb/>
　有窪樽古老相傳始皇鑿此盛酒以祭百神<lb/>
大基山　萊州東十里金明昌間劉國樞記云大基山<lb/>
　道士谷後魏鄭文公得道之地流泉花竹地占高敞<lb/>
　略無纎塵郡之甲勝<lb/>
<pb n="KR2k0026_WYG_001-32b"/>
七子山　萊陽縣東南九十里山有八峯大峯居中餘<lb/>
　若子然故曰七子<lb/>
五龍山　萊陽南二十里四水自西北昌水自東北皆<lb/>
　南流至山前五水相合名曰五龍南入于海山因名<lb/>
　焉西有荆山寰宇記作韮山爾雅霍山韮者是也<lb/>
高麗山　萊陽西南九十里司馬懿征遼東置戍於此<lb/>
　以高麗為名俗訛作嵳峩山<lb/>
火山　萊陽北三十里山多赤石故以火名已上竝見<lb/>
<pb n="KR2k0026_WYG_001-33a"/>
　寰宇記又有倉山林寺福阜三山<hi>林寺福阜淘金之地</hi>又有獅<lb/>
　子峯俗傳金人詩今已佚<lb/>
大豁山　膠水縣西北二十里伏琛云虞鄉城東南有<lb/>
　豁口曰大豁山北又有小豁山<lb/>
嵖岈山　膠水北三十里寰宇記云川形嵖岈故名北<lb/>
　與蹲狗山相接天柱大澤皆一帶山也<lb/>
明堂山　膠水東北四十餘里齊記云盧鄉城東三十<lb/>
　里有明堂山與巨青山連出烏頭天雄又云藥石水<lb/>
<pb n="KR2k0026_WYG_001-33b"/>
　出此合石瀆水北入于海<lb/>
墨山　膠水東北六十里石色如墨故名水出兹山亦<lb/>
　名墨水<lb/>
金泉山　膠水東南四十里記云出桔梗防風<lb/>
鳳喙山　招逺縣北三十里夲名牛心至元六年陳節<lb/>
　齋按部過之以其名俚故易之有詩石刻在縣治縣<lb/>
　北五里有湯泉阜泉出阜南極熱東流合冷泉入池<lb/>
　始可浴鳳喙山東有山中空俗曰虚空山又有齊山<lb/>
<pb n="KR2k0026_WYG_001-34a"/>
　望兒亦皆鄙俚自圖經散逸齊地山川例蒙俗惡之<lb/>
　稱惟密州境内一山一水名存古雅蓋得坡仙手滌<lb/>
　凡陋千載有光信賢人之澤逺矣<lb/>
梓桐山　般陽府城東十餘里後有石壘圜洞古老相<lb/>
　傳鬼谷子隱居名鬼谷洞<hi>典略鬼谷弟子蘇秦張儀軰五百餘人鬼谷為作窟</hi>
　<hi>深二丈曰有能在窟中説使泣者則能分人主之地矣秦下説之鬼谷泣下即此洞</hi>亦有鄭康<lb/>
　成廟金末燬于兵乙卯嵗淄川令張孚重修澠水燕<lb/>
　談云處士王樵隱此山詳見人物論梓桐東曰吉磨<lb/>
<pb n="KR2k0026_WYG_001-34b"/>
　山出磨石有石碌井<lb/>
原山　府東南七十里地志云原山淄水所出今名岳<lb/>
　陽山淄出其隂汶出其陽非止一水也山亦跨淄川<lb/>
　益都兩縣界云<lb/>
甲山　府西南三十里水經註萌水出般陽西南甲山<lb/>
　東北入瀧水今訛作夾谷山謂是齊魯會盟之地非<lb/>
　也當從水經<lb/>
黌山　府北十里三齊略云鄭𤣥刋註詩書棲遲此山<lb/>
<pb n="KR2k0026_WYG_001-35a"/>
　上有古井獨生細草葉似薤俗謂鄭公書帶即今黌<lb/>
　堂嶺與長白山相連元遺山濟南行記謂因范文正<lb/>
　公學舎在焉故謂之黌堂蓋未見古圖經耳<lb/>
長白山　長山縣南三十里太平御覽云長白山者因<lb/>
　此山雲雨長白故名之西南又有大湖山二山竝有<lb/>
　石室敗漆船上有記皆謂堯時物元和志云於陵城<lb/>
　西長白山高二千九百丈周六十里昔陳仲子夫妻<lb/>
　隱此山阿有醴泉寺相傳志公卓錫之地宋范文正<lb/>
<pb n="KR2k0026_WYG_001-35b"/>
　公讀書寺中日惟一粥偶見窖銀覆之而不取後為<lb/>
　西帥僧人求為修寺公使發之取窖中銀適周於用<lb/>
　此與還術者子白銀相類世或未之聞也上下二書<lb/>
　堂在黌堂嶺會仙峯下皆宋代所建遺跡尚存今即<lb/>
　寺内有范公祠舊説公母嫁齊居秋口公讀書此山<lb/>
　相去百里徃來省親劬甚後知青州悲思不自勝秋<lb/>
　口在今顔神鎮土人亦名其處為范公書堂按南岱<lb/>
　東沂<hi>小泰山</hi>之外沂之蒙山密之九仙即墨之大小勞<lb/>
<pb n="KR2k0026_WYG_001-36a"/>
　寧海之姑餘般陽之長白皆三齊高大名山也餘不<lb/>
　得竝列<lb/>
　　　濟南山<lb/>
歴山　府南五里一名舜耕山古有舜祠曾南豐齊州二<lb/>
　堂記云舜耕歴山漁雷澤陶河濵作什器於夀丘就<lb/>
　時於負夏鄭康成釋歴山在河東雷澤在濟隂負夏<lb/>
　在衛地皇甫謐釋夀丘在魯東門之北河濵在濟隂<lb/>
　定陶西南陶丘亭是也以余考之耕稼陶漁皆舜之<lb/>
<pb n="KR2k0026_WYG_001-36b"/>
　初宜同時則其地不宜相逺孟子又謂舜東夷之人<lb/>
　二家所釋雷澤河濵夀丘負夏皆在魯衛之間東方<lb/>
　之地歴山不宜獨在河東在齊者是也世因河東雷<lb/>
　首山一號歴山溈水所出舜娶堯女所居遷就附益<lb/>
　謂歴山為雷首之别號不考其實由是言之則圖記<lb/>
　皆謂齊之南山為歴山舜所耕處故其城名歴城為<lb/>
　信然也或者不此之論乃備載陸魯望象耕鳥耘之<lb/>
　辯可見其贅<hi>龜蒙曰世謂舜田歴山象為之耕鳥為之耘聖德感召非也蓋耕者行端而履</hi>
<pb n="KR2k0026_WYG_001-37a"/>
　<hi>深似象歩耘者舉疾而畏晩如鳥啄</hi>通典云山有太甲冡未詳歴山南<lb/>
　屬泰山東連琅邪崇岡疊嶂脊脈不斷欽嘗有詩云<lb/>
　濟南山水天下無晴雲曉日開畫圖羣山尾岱東走<lb/>
　<hi>音奏</hi>海鵲華落星青照湖此濟南山勢也<lb/>
廟山　府城東南十里三齊記云因舜廟得名遺山濟<lb/>
　南行記作妙山非是<lb/>
函山　府南二十里按酉陽雜俎云齊郡函山有鳥名<lb/>
　王母使者漢武登此山得玉函帝下山玉函化為白<lb/>
<pb n="KR2k0026_WYG_001-37b"/>
　鳥飛去世傳山上有王母藥函鳥常守之因號函山<lb/>
　有九十谷又名卧佛山<lb/>
奎山　府城西南十五里三齊記奎山公神似猪頭戴<lb/>
　珠冠殷時有道士隱此野火四發道士祈天即雨今<lb/>
　人遇旱燒山禱雨多應又北有匡山世傳太白讀書<lb/>
　于此又北曰粟山曰藥山山出陽起石極佳故名<lb/>
華不注山　府東北十五里左傳成公二年魯季孫行<lb/>
　父帥師會晉郤克及齊頃公戰于鞌齊師敗績逐之<lb/>
<pb n="KR2k0026_WYG_001-38a"/>
　三周華不注又云從齊師至于靡笄之下逢丑父與<lb/>
　公易位使公下如華泉取飲則此山亦名靡笄<hi>靡與摩同</hi>
　地記又名金輿道元謂單椒秀澤不連陵以自高虎<lb/>
　牙傑立孤峯特㧞以刺天青崖翠發望同㸃黛信然<lb/>
　山前道院中有石刻太白諸賢詩院前即華泉水與<lb/>
　小清合流<lb/>
鵲山　府北二十里王繪太白詩註云扁鵲煉丹於此<lb/>
　俗又謂每嵗七八月烏鵲翔集故名按扁鵲盧人近<lb/>
<pb n="KR2k0026_WYG_001-38b"/>
　在今長清縣地煉丹此山者是<hi>古有鵲山院見陳後山詩</hi>
黄山　府西南六十里山周如城岱隂諸谷之水奔流<lb/>
　至山西匯為池圍數畝不溢而伏山即渴馬崖也伏<lb/>
　流至府城之西而出即趵突泉也<lb/>
西龍洞山　府南六十里道𤣥云符秦時有竺僧朗事<lb/>
　佛圖澄碩學淵通與隱士張巨和居此因號朗公谷<lb/>
　今有朗公寺亦三齊名刹歴代有碑谷有琨瓀溪水<lb/>
　過玉符山又名玉水至祝柯入濟今溪水東西分流<lb/>
<pb n="KR2k0026_WYG_001-39a"/>
　山中人云西發趵突東發百脈驗之信然謂徑入濟<lb/>
　者誤也龍洞西南有方山<hi>長清縣界</hi>疑即水經之玉符山<lb/>
　又西隔馬山<hi>長清東南</hi>左傳襄公十八年晉伐齊齊侯禦<lb/>
　諸平隂塹防門而守之廣里齊師懼夜遁夙沙衛連<lb/>
　大車以塞隧而殿殖綽郭最曰子殿國師齊之辱也<lb/>
　子姑先乎乃代之殿衞怨二子遂殺馬於隘以塞道<lb/>
　欲使晉師得之即此後人呼為隔馬山山東北曰神<lb/>
　林有隔馬神君祠祠南有一潭清澈見毫髪嵗旱邑<lb/>
<pb n="KR2k0026_WYG_001-39b"/>
　人祈聖水禱雨輙應唐宋碑刻存焉又南青崖山金<lb/>
　亂嚴侯率義兵保此<hi>皆古齊山今屬泰安</hi>
東龍洞山　府東南三十里山如重甗<hi>音言甑也爾雅重甗隒此山類</hi>
　<hi>之</hi>西洞透深一里許秉火可入東洞在萬仞絶壁之<lb/>
　上洞口釜鬲尚存煙火之跡如墨蓋昔人避兵引絙<lb/>
　以上中必有泉不知其深㡬許耳有翠屏巖獨秀峯<lb/>
　三秀峯峯側龍祠郡邑禱雨極應宋封靈虚公九域<lb/>
　志又云禹登山謂禹治水嘗登<lb/>
<pb n="KR2k0026_WYG_001-40a"/>
龍盤山　章丘縣南二十八里齊記云周初有神龍濳<lb/>
　此山遂名有神跡祠姜嫄所履伏琛云宋濟南太守<lb/>
　蕭承之立祠山上其妻亦學履而產齊帝按姜嫄炎<lb/>
　帝後有駘氏之女高辛世妃后稷母也駘舜封稷作<lb/>
　邰元和志邰在京兆武功縣路史駘在費縣南逺者<lb/>
　去此數千里近亦五百餘里姜嫄未嫁不應至此既<lb/>
　嫁則高辛都亳河南偃師地豈在齊乎伏琛之論尤<lb/>
　覺誕妄<lb/>
<pb n="KR2k0026_WYG_001-40b"/>
樂盤山　章丘南二十七里齊記云下有樂盤城即平<lb/>
　陵王與章丘侯餞送之地<lb/>
東陵山　章丘南二十八里龍盤山相連寰宇記云盗<lb/>
　跖死處山南有盗跖冢<lb/>
危山　章丘東北五里寰宇記云漢文帝十六年封齊<lb/>
　悼惠王子為齊孝王景帝三年孝王與呉楚通謀自<lb/>
　殺葬於此墓在山椒<lb/>
女郞山　章丘東南七里又號小田山齊記云章亥有<lb/>
<pb n="KR2k0026_WYG_001-41a"/>
　三女溺死葬此有三陽洞俗云有子張墓即章女冢<lb/>
　所謂章丘者耳<lb/>
雞山　章丘西南四十里齊記云有神雞晨鳴于此候<lb/>
　之獲一石潔白如玉因以名焉巨合水出此山下俗<lb/>
　名雙女泉<lb/>
湖山　章丘正南五十里明秀鄉相傳古有仙翁仙婆<lb/>
　修道此山皆得夀考今有公婆廟遇旱禱雨即應<lb/>
亭山　章丘西南六十里桀死處湯放桀于南巢書傳<lb/>
<pb n="KR2k0026_WYG_001-41b"/>
　皆謂今廬江巢縣獨尸子云放之歴山豈古有巢氏<lb/>
　治琅邪之石婁山齊地亦有南巢邪又桀死後其子<lb/>
　淳維妻其衆妾遁于北野隨畜轉徙號曰葷育若桀<lb/>
　死南方其子豈能北遁自齊奔漠則易矣隋唐有亭<lb/>
　山縣見古蹟<lb/>
啞婦山　鄒平縣西十三里俗呼啞婦山謂天子去齊<lb/>
　道此山婦人陽瘖以滅跡蓋因孔子去魯之歌曰彼<lb/>
　婦之口可以出走而附會此名直野語耳<lb/>
<pb n="KR2k0026_WYG_001-42a"/>
大山　無棣縣東北八十里<lb/>
小山　無棣西北一百二十里二山圖經弗載然濵棣<lb/>
　瀕海廣斥無高峻之山故志<lb/>
平原嶺　德州東南七十里有望逺臺夀公菴嶺上鹿<lb/>
　角闗<lb/>
　<lb/>
　<lb/>
　<lb/>
<pb n="KR2k0026_WYG_001-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　齊乘卷一<lb/>
</p>
<p>
</p>
  </div>
</body>
</text>
</TEI>
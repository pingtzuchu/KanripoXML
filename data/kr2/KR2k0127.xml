<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>益部談資卷上</head>
    <p>
<pb n="KR2k0127_WYG_001-1a"/>
欽定四庫全書<lb/>
　益部談資卷上　　　　　明　何宇度　撰<lb/>
王逸少生平最慕蜀之山川渇欲一逰與周益州書云<lb/>
省足下别䟽具彼土山川諸竒揚雄蜀都左太冲三都<lb/>
殊為不備悉但言此心已馳於彼矣又云吾有七兒惟<lb/>
一小者未婚過此便得至彼得果此縁一段竒事又云<lb/>
鹽井火井皆有不峨眉山夏含霜雹碑板之所聞崑崙<lb/>
之伯仲也其言不一而足雖雅志未酬千載之下猶與<lb/>
<pb n="KR2k0127_WYG_001-1b"/>
此中山水争勝<lb/>
逸少帖逰目汶領即岷嶺用古字也與謝東山書嘉州<lb/>
舊有石刻今不復存<lb/>
宋陸務觀范石湖皆作記妙手一有入蜀記一有吳船<lb/>
録載三峽風物不異丹青圖畫讀之躍然<lb/>
益州耆舊傳晉陳夀作益州記漢李膺作華陽國志晉<lb/>
常璩作成都記唐盧求作蜀檮杌宋張唐英作成都古<lb/>
今集記宋趙抃作續記宋王剛中作蜀鑑宋李文子作<lb/>
<pb n="KR2k0127_WYG_001-2a"/>
丙丁二記宋范石湖胡長文作䕫記本朝郭棐作諸書<lb/>
僅華陽國志蜀鑑蜀檮杌䕫記有刻餘俱湮没久矣<lb/>
玉壘青城俱在灌縣雪山在茂州峩嵋在嘉定李白讀<lb/>
書匡山在彰明劔閣在閬中崌崍在眉州瓦屋在榮經<lb/>
俱海内名山鼎峙珠聨盈於境内<lb/>
全蜀藝文志楊用修所編也網羅金石鼎彞秦漢之文<lb/>
幾盡可謂博矣然惜太繁刻在藩司已不存太平清話<lb/>
云四川總志惟藝文一卷乃用修所選立例最古似殊<lb/>
<pb n="KR2k0127_WYG_001-2b"/>
不然豈俱未見二書乎<lb/>
蜀之山大約近江源者皆謂之岷山峰連岡屬千里不<lb/>
絶今俗謂青城為岷山者以此又聞凡稱岷嶓者該衆<lb/>
山言也凡稱沱潜者該衆水言也盖蜀山之居左者皆<lb/>
曰岷居右者皆曰嶓水出於岷者皆謂之江出於嶓者<lb/>
皆謂之漢或謂之漾或謂之沔出於江而别流别而復<lb/>
合皆謂之沱出於漢而别流别而復合皆謂之潜古今<lb/>
論岷嶓沱潜者衆矣參差不一莫得其真惟由不知左<lb/>
<pb n="KR2k0127_WYG_001-3a"/>
者皆得為岷右者皆得為嶓而獨指成州之汶山為岷<lb/>
山金牛之嶓冢為嶓山隘矣然今嶓冢又改𨽻陜西非<lb/>
蜀可得並論也<lb/>
蜀之水宋王象之言之頗悉四瀆惟江最大發於岷逕<lb/>
䕫荆而入於海自蜀而言江之外其水有七出於綿州<lb/>
者綿水出於什邡者涪水分流於永康者渝水三水皆<lb/>
合於雒自雒逕懐安簡資富順至瀘與江水㑹總曰内<lb/>
水發源於江汭逕綿潼東至於合曰涪水發源於沔逕<lb/>
<pb n="KR2k0127_WYG_001-3b"/>
大安利閬合於涪水曰嘉陵水發源於小巴嶺逕巴蓬<lb/>
至於渠曰巴水出萬頃池逕與巴水合曰渠水巴渠二<lb/>
水合而與嘉陵涪水㑹以達於渝而江始大若分流出<lb/>
夷中入中國以附於江者有三曰青衣曰羊山曰馬湖<lb/>
青衣逕洪雅夾江而下羊山逕漢源至嘉定馬湖自夷<lb/>
都流至叙俱與江合而下䕫峽惟漢水出嶓冢與江分<lb/>
流由漢金趨襄至江夏大别山始與江合而達於海<lb/>
蜀之文人才士每出皆表儀一代領袖百家漢如揚雄<lb/>
<pb n="KR2k0127_WYG_001-4a"/>
王褒司馬相如唐如陳子昻李白宋如蘇家父子元如<lb/>
虞集豈他方所能比擬然不特此香奩之彦若花蘂當<lb/>
壚製箋才情豈在人下<lb/>
火井卭州蓬溪富順咸有之蜀都賦火井沈熒於幽泉髙<lb/>
焰飛煽於天陲註曰欲出其火先以家火投之湏臾焰出<lb/>
以竹筒盛之其火無灰井有水火取井火煑水一斛得<lb/>
鹽五斗家火燃之則鹽減卭州南設有火井廵檢司蓬<lb/>
溪者地窪若池以火引之有聲隱隱出地中少頃炎熾<lb/>
<pb n="KR2k0127_WYG_001-4b"/>
夏月積雨停水則焰生水上水為之沸而寒如故秋冬<lb/>
水涸則土上有焰觀者至焚衣裾<lb/>
油井在嘉州眉州青神井研洪雅犍為諸縣居人皆用<lb/>
以燃燈官長夜行則以竹筒貯而燃之一筒可行數里<lb/>
價減常油之半光眀無異<lb/>
茶為蜀中郡邑常産䝉嶺在名山霧中在大義俱擅古<lb/>
今名品世又謂峨嵋之味初苦而終甘茶經又云瀘茶<lb/>
味佳飲之療風若余所見成都之灌縣䕫門之開縣初<lb/>
<pb n="KR2k0127_WYG_001-5a"/>
春所採不減江南<lb/>
鹽井各州邑多有之大小不一深可數十丈上孔僅盃<lb/>
盂大用竹作長筒垂下取水而煎曬即成鹽業此有成<lb/>
富者亦有家為之累者隨其所遇然開井祗慿堪輿家<lb/>
言不知何術得此<lb/>
大禹史稱生於西羌方輿志謂今石泉縣之石紐村是<lb/>
其發祥地也山石紐結題有禹穴二字傳為李太白所<lb/>
書塗山氏之塗山今在重慶城外即其后家耳後因巡<lb/>
<pb n="KR2k0127_WYG_001-5b"/>
狩而南崩於㑹稽亦有禹穴者乃其𦵏處<lb/>
𤣥帝幻身在今中江之雲臺山峯岫逶迤殿宇𢎞麗乞<lb/>
靈者踵接另有志可考<lb/>
文昌帝君傳云降生於越之西巂之南兩郡之間今之<lb/>
梓潼縣是也志稱祠中刻有帝親筆書自作紫府飛霞<lb/>
洞記落筆精妙命詞簡逺惜未得覩<lb/>
許真君名遜洪州人也嘗為徳陽縣令有仙術歳歉㸃<lb/>
石化金以濟民今縣治有煉丹井煉丹臺遺跡存焉即<lb/>
<pb n="KR2k0127_WYG_001-6a"/>
豫章鐵柱宫所祀者<lb/>
大峨山者普賢大士道塲西竺僧所稱髙出五岳秀甲<lb/>
九州震旦第一山也有蘇稽渡故子瞻讀書處及魏鶴<lb/>
山陳圖南諸墨蹟石下泉水云與楚玉泉寺通郭景純<lb/>
賦峨嵋為泉陽之掲殆是乎歌鳯臺為昔楚狂棲隱處<lb/>
中峰寺有孫思邈藥鼎小鳥如鸜鵒鳴曰佛現向人掌<lb/>
取食蒼䑕成羣了不避人石徑寸者常放光日射如虹<lb/>
入蜀不逰此何以稱竒<lb/>
<pb n="KR2k0127_WYG_001-6b"/>
宋祁有益部方物贊曰海㯶曰楠曰榿曰竹栢曰海芋<lb/>
曰紅豆曰紫竹曰慈竹曰㯶竹曰方竹曰柑曰赤鸇芋<lb/>
曰緑蒲萄曰天師栗曰天仙果曰隈支曰錦被堆曰錦<lb/>
帶花曰石蟬花曰長生草曰瑞草曰紅蕉花曰重葉海<lb/>
棠曰月季花曰佛豆曰添色拒霜花曰黄荼䕷曰艾子曰<lb/>
鴛鴦草曰娛美人草曰仙人縚曰羞寒花曰瑞聖花曰<lb/>
七寶花曰旗節花曰娑羅花曰木蓮花曰鵞毛玉鳳花<lb/>
曰蒟曰真珠菜曰朝日蓮曰蟬花曰燖麻曰水硫黄曰<lb/>
<pb n="KR2k0127_WYG_001-7a"/>
附子曰石瓜曰芎曰大黄曰餘甘子曰金星草曰桐花<lb/>
鳯曰紅桐觜曰荏雀曰䕶花鳥曰百舌鳥曰狨曰尨羊<lb/>
曰玃曰魶魚曰嘉魚曰鮇魚曰黑頭魚曰沙緑魚曰石<lb/>
鱉魚曰金蟲凡六十五種<lb/>
武擔山在藩司右西蜀記蜀王開明妃死遣五丁擔土<lb/>
為塜而成以是得名史稱昭烈即位於武擔山之南即<lb/>
此<lb/>
楊妃池在灌縣東太真外傳云妃父𤣥琰為蜀州司户<lb/>
<pb n="KR2k0127_WYG_001-7b"/>
妃生於蜀嘗誤墜池中故後世池以妃名<lb/>
文君井在卭州采蘭雜志載文君閨中一井文君手汲<lb/>
則甘香沐浴則滑澤鮮好他人汲之與常井等今白鶴<lb/>
驛中之井是也水尚清澈州人釀酒必取之<lb/>
眉州象耳山舊有李白題石云夜來月下卧醒花影零<lb/>
落滿人衣袖疑如濯魄氷壺也真千古佳語<lb/>
播州今改遵義府即漢之牂牁唐之夜郎也李白貶於<lb/>
此志載流寓以白稱首<lb/>
<pb n="KR2k0127_WYG_001-8a"/>
簡州逍遥洞有漢碑止十二字云漢安元年四月十八<lb/>
日㑹仙友旁書東漢仙集留題乃古𨽻<lb/>
資縣有唐顔魯公書中興頌刻於廢寺磨崖上石理甚<lb/>
粗字半漫滅去碑五里河名唐明渡云明皇駐蹕之所<lb/>
資縣球溪有僧化去今九年矣幻體如生或稱曰活佛<lb/>
或曰乾和尚葉令為繪圗作詩表之<lb/>
眉州有蘇長公水坻小像李龍眠畫子由贊雖國初重<lb/>
刻不失古意又有長公馬劵刻黄魯直䟦及醉翁亭記<lb/>
<pb n="KR2k0127_WYG_001-8b"/>
水調歌頭諸碑皆近代效滁黄鐫者<lb/>
潼川即古梓州城外牛頭寺在焉形如伏牛竹樹迢逓<lb/>
不負昔賢稱賞問牛頭之稱山僧指以路旁小石而州<lb/>
之俗人又刻龍於石俱可笑也山上俯視城郭江流如<lb/>
畫第青山意不盡之句無一碑刻不免是此邦缺事<lb/>
漢州古廣漢也新都即楊用修故里宅第不甚宏麗問<lb/>
之遺書僅存一二<lb/>
杜宇亦曰杜鵑蜀人稱為望帝魂所化其説前人言之<lb/>
<pb n="KR2k0127_WYG_001-9a"/>
詳矣志稱成都有望帝廟<lb/>
荔枝叙馬瀘涪合俱出嘉定富順亦有之叙瀘為上涪<lb/>
合為次嘉州今止一二株屬之蜀藩華陽國志載漢宣<lb/>
帝時荔枝開日二千石張具其下邀賔賞之一騎紅塵<lb/>
妃子笑盖從棧道入闗耳涪舊有妃子園顆最肥大馬<lb/>
馳七日夜即抵長安其速如此所謂無人知是荔枝來<lb/>
也重慶營昌諸處又聞亦有龍眼<lb/>
白居易為木蓮荔枝圗各紀其狀曰荔枝生巴峽間樹<lb/>
<pb n="KR2k0127_WYG_001-9b"/>
形團團如帷盖葉如桂冬青華如橘春榮實如丹夏熟<lb/>
朶如蒲桃核如枇杷殻如紅繒膜如紫綃瓤肉潔白如<lb/>
冰雪漿液甘酸如醴如酪若離本枝一日而色變二日<lb/>
而香變三日而味變四五日外色香味盡去矣<lb/>
卭竹出卭州之卭崍山即古臨卭地也漢張騫奉使西<lb/>
域得髙節竹還而植此今人取以為杖鶴膝者佳又叙<lb/>
州亦出此竹雅州復有一種名羅漢竹皆為杖之具<lb/>
海棠有色而無香惟嘉州色香並勝大足治中舊有香<lb/>
<pb n="KR2k0127_WYG_001-10a"/>
霏閣號曰海棠香國謂杜子美諱母乳名詩中不之及<lb/>
恐亦宋人傅㑹<lb/>
諸葛菜即古之蔓菁今之紅蘿蔔也武侯謂視諸蔬有<lb/>
六利四時各食其根莖心葉令軍中所至咸種蜀故以<lb/>
是名之<lb/>
蒟醬見於相如揚雄左思諸賦中註云縁樹而生其子<lb/>
如桑椹盖僰道通越巂之地出蒟僰人取以為醬僰地<lb/>
即今叙州也問之莫答或云今之雞鬃油及滇中窶葉<lb/>
<pb n="KR2k0127_WYG_001-10b"/>
皆相彷彿晉灼註蒟音矩徐廣註蒟亦作枸音窶<lb/>
蜀檮杌載孟㫤十月宴芳林園賞紅梔花乃青城山進<lb/>
三粒子種之而成者其花六出而紅清香如梅今不可<lb/>
得見<lb/>
傳稱雷威作琴不必皆桐遇大風雪之日酣飲着蓑笠<lb/>
獨徃峨嵋山深松中聽其聲連延悠揚者伐之斵以為<lb/>
琴有最愛重者以松雪名之故世稱雷威琴<lb/>
東川有夷一種名曰僰人烏䝉即古賨地漢為牂牁郡<lb/>
<pb n="KR2k0127_WYG_001-11a"/>
鎮雄即古芒部地天全即古氐羌地黎州即古西南夷<lb/>
筰都地漢為沈黎郡尨安即古冉駹地松潘亦古氐羌<lb/>
地漢設䕶羌校尉居此雪嶺在其境内建昌即古越巂<lb/>
郡又謂之㺐郡其夷又謂之羅羅<lb/>
西畨與蜀相近貢道必由錦城有三歲一至者有一歲<lb/>
一至者其貢則小鍍金銅佛銅小寳塔彩色小盡佛銅<lb/>
鐵刀劍盔甲及珊瑚唵叭香舍利子氆氌諸貨也舍利<lb/>
子止小菉豆大紅紫色用香綿包裹問其俗云伊國人<lb/>
<pb n="KR2k0127_WYG_001-11b"/>
初生時即能言前生功果者國王拜為國師僧人老死<lb/>
能前知死期而以所餘付後人者國人即謂真佛遂合<lb/>
衆同焚從灰燼中得舍利今來獻貢之僧皆係中年紅<lb/>
補衣僧帽束五彩軟帶乃伊國之尊官法師中朝之賜<lb/>
衣也言語不通中華食牛羊肉而飲酒畨物名不一志<lb/>
載惟足力麻鐵力麻氆氌三種而自蜀人言者有曰細<lb/>
毯工布㲲毯絨邉工毯姜納大貨貼裡綿惟慿粗細顔<lb/>
色定價值<lb/>
<pb n="KR2k0127_WYG_001-12a"/>
川扇不知起自何時然李徳裕有畫桐華鳯扇賦云未<lb/>
若繪兹禽於素扇動涼風於羅薦則唐時此地已嘗製<lb/>
之矣竹本蜀所富有第不甚堅厚紙則出嘉州彭縣輕<lb/>
細柔薄惟可製扇是其來已非一日欲不充貢得乎<lb/>
諸葛皷乃銅鑄者其形員上寛而中束下則敞口大約<lb/>
若今渣斗之倒置也面有四水獸四周有細花紋其色<lb/>
不甚碧緑撃之彭彭有聲如鼔云置於水撃之其聲更<lb/>
鉅<lb/>
<pb n="KR2k0127_WYG_001-12b"/>
長腰鼓即古之蜡鼓也長七八尺以木為桶腰用篾束<lb/>
二三道塗以土泥兩頭用皮幪之三四人横擡扛撃州<lb/>
郡獻春及田間秧種時農夫皆撃此復雜以巴渝之曲<lb/>
熊之為物多係獸形諸深山中人跡罕到處皆有之力<lb/>
能食虎其皮色黑而大勝於虎掌味固佳然聞身之味<lb/>
亦不減<lb/>
道書載中國名山青城峨嵋為西嶽佐理又三佐命山<lb/>
及十大洞天皆有青城而福地七十二則巫山臨卭平<lb/>
<pb n="KR2k0127_WYG_001-13a"/>
都在其列<lb/>
青城山唐杜光庭記岷山連峯接岫千里不絶青城乃<lb/>
第一峯也山有七十二小洞八大洞道書以為第五洞<lb/>
天神仙都㑹之處<lb/>
八陣圖有三處一在新都牟彌鎮一百二十有八當頭<lb/>
陣法也一在䕫州六十有四方陣法也一在棊盤市二<lb/>
百五十有六下營法也<lb/>
劔閣兩崖峻㧞鑿石架閣而為棧道秦司馬錯由此伐<lb/>
<pb n="KR2k0127_WYG_001-13b"/>
蜀<lb/>
籌筆驛在廣元武侯出師嘗駐於此唐李義山詩云魚<lb/>
鳥猶疑畏簡書風雲常為䕶儲胥徒令上將揮神筆終<lb/>
見降王走傳車此其地也<lb/>
石繖在廣安石船在大竹俱江中皆以形名<lb/>
聖燈蓬山者為最初出三四㸃漸至數十㸃髙下相應<lb/>
離合不常未知何物<lb/>
虎豹此邦常産其文艾葉金錢為佳然聞有銀邉金錢<lb/>
<pb n="KR2k0127_WYG_001-14a"/>
者羊名蟠者其角年乆而蟠皮可坐數人羚羊皮毛色<lb/>
青兵中卧之有警則自動天狗皮毛純白嚴寒坐卧之<lb/>
處雪為不積皆出諸夷山中<lb/>
火浣布不朽木俱出於建昌夷中其布即取此木之絲<lb/>
而成焚之燃而無灰焰過仍還故物<lb/>
兎之白者自是一種安縣間有攜至㑹城者予因憶向<lb/>
年家食曽於沔州費兵憲處見有三小白鹿云自闗中<lb/>
攜歸身白而目紅儼如圗畫中所繪豈凡物皆有白色<lb/>
<pb n="KR2k0127_WYG_001-14b"/>
特未之多見乎<lb/>
鯢魚一名魶一名䱱出榮經河中大首長尾而有四足<lb/>
能援樹攀木聲作兒啼土人多食之<lb/>
雪蛆産於岷峨深澗中積雪春夏不消而成者其形如<lb/>
蝟但無刺肥白長五六寸腹中惟水身能伸縮取而食<lb/>
之湏在旦夕否則化矣<lb/>
香猪土犬建昌松潘俱出香猪小而肥肉頗香入冬醃<lb/>
以餽人土犬亦小而肥美羣逰稻田一犬登樹而望如<lb/>
<pb n="KR2k0127_WYG_001-15a"/>
有捕者則先鳴吠令衆犬奔逸<lb/>
黄庭堅嘗謫涪州守因自號曰涪翁李白嘗避難過涪<lb/>
州故今鎮名曰李渡<lb/>
中巖諾矩羅尊者道塲離青神南五里寺臨江干有水<lb/>
月閣下更逼江水喚魚池在巖石下小魚百千頭僧拍<lb/>
手始集三石笋從地而起石逕髙峻宛曲泉從兩山而<lb/>
下頗盡林壑之美<lb/>
凌雲山與嘉州對岸石壁鐫千佛内彌勒像首攅峯頂<lb/>
<pb n="KR2k0127_WYG_001-15b"/>
趾囓江水髙三百六十尺唐韋臯所造其上殿閣磴道<lb/>
依山盤曲前望峨嵋三峯下俯眉雅諸水真江山輻輳<lb/>
處也其左有蘇長公墨池著書堂長公云天下山水在<lb/>
蜀蜀之山水在嘉嘉之山水在凌雲<lb/>
蜀中水陸舟車所經凡有巖石莫不鐫佛像豈地近西<lb/>
畨前代風氣漸染如此<lb/>
保寕郡治前對翠屛山江流環遶其下闤闠殷富川北<lb/>
奥區也張桓侯墓即在治旁廟宇巍峩郡人咸嚴事之<lb/>
<pb n="KR2k0127_WYG_001-16a"/>
出郭而西經槐樹施店栢林圎山龍潭五驛始抵廣元<lb/>
重岡複嶺道路綿邈行者苦之闗曰二郎曰栢曰梅皆<lb/>
極險峻擅登青天之譽<lb/>
廣元即利州古之葭萌也出郭數里石壁臨江鐫大小<lb/>
佛像幾滿非近代物車馬遶㟁而行下視深潭毛為之<lb/>
𥪡宛然又一巫峽也<lb/>
廣元而西經沙河神宣黄壩三驛始出蜀境巖嶺千削<lb/>
四無人烟行者如臨絶境視之歸巫道路僅讓一籌<lb/>
<pb n="KR2k0127_WYG_001-16b"/>
七盤嶺乃秦蜀分界處一峯挿天萬石羅列中開一綫<lb/>
之道而下俯絶澗誦岑嘉州杜工部之句不覺七盤日<lb/>
月飛動<lb/>
蜀中諸郡天氣不一重䕫四面皆山城基少土冬雖不<lb/>
寒夏則最熱六七月間裸體終日瞶瞶如醉夢中夜寢<lb/>
汗透枕簟惟錦城隆冬時或揮扇夏夜間覆單衾乃四<lb/>
時隂多晴少數郡皆同每誦子美蜀星隂見少江雨夜<lb/>
聞多感歎此老信是詩史<lb/>
<pb n="KR2k0127_WYG_001-17a"/>
松潘去省不旬日聞彼中最寒卧室之内冬必纍火重<lb/>
裘盛夏一雨即擁絮炙炭盖近西北地氣使然<lb/>
蜀江界兩山間即風亦無波舟且不篷奈何禍常不測<lb/>
予目撃之始得其故盖灘急水駛怪石林立舟薄而載<lb/>
重長年每倩客為之突然遇石鮮不齏粉是以絶無顛<lb/>
覆惟有沉溺患生於頃刻無事時非如大江風波可以<lb/>
閃避也誠能及是安得有虞<lb/>
出師表五月渡瀘瀘以水色黑得名今之金沙江是也滇<lb/>
<pb n="KR2k0127_WYG_001-17b"/>
蜀之交一在武定之南一在姚安之左<lb/>
　<lb/>
　<lb/>
　<lb/>
　<lb/>
　<lb/>
　<lb/>
　益部談資卷上<lb/>
</p>
<p>
</p>
  </div>
<div>
                <head>益部談資卷中</head>
    <p>
<pb n="KR2k0127_WYG_002-1a"/>
欽定四庫全書<lb/>
　益部談資卷中　　　　　明　何宇度　撰<lb/>
成都一名錦城一名錦官城秦張儀所築有大城小城<lb/>
子城三區後始改合附郭縣二曰成都曰華陽華陽古<lb/>
國名也<lb/>
成都城外皆平壤竹樹蓊蔚田地膏腴江河諸流交錯<lb/>
貫絡昔稱天府沃野信非虚語<lb/>
江從灌口來夏秋水漲濶盈里許冬春水涸如帶邦人<lb/>
<pb n="KR2k0127_WYG_002-1b"/>
或以河名之<lb/>
錦城又名芙蓉城昔蜀孟昶僣擬宫苑城上盡種芙蓉<lb/>
謂左右曰真錦城也後世因之亦種芙蓉於上有直指<lb/>
登城不便輿從命稍芟之軍卒因盡芟去<lb/>
東南角樓榜曰芙蓉樓名雖佳規製不甚鉅麗宴㑹亦<lb/>
不恒到<lb/>
西南角樓榜曰錦江春色俯視江河諸流青羊浣溪諸<lb/>
處景物差勝<lb/>
<pb n="KR2k0127_WYG_002-2a"/>
環城為橋者四曰駟馬即相如題柱處舊昇仙也南曰<lb/>
萬里取孔明送費禕聘吳曰萬里之行始於此之義東<lb/>
曰濯錦西曰浣花名皆古雅可誦<lb/>
唐史載𤣥宗狩蜀至萬里橋問橋名左右對以萬里𤣥<lb/>
宗歎曰開元末僧一行謂更二十年國有難朕當逺逰<lb/>
至萬里之外此是也遂駐蹕成都<lb/>
文翁禮殿今學宫即其故址云漢文翁立學作石室繪<lb/>
三皇五帝仲尼七十二賢及兩漢君臣像於其中祀之<lb/>
<pb n="KR2k0127_WYG_002-2b"/>
至唐已漫滅宋嘉祐中重為摹冩增至一百七十三人<lb/>
今學宫止有孔門諸弟子石刻不知仍是故物否其餘<lb/>
不可見矣因録其姓名<lb/>
盤古　伏羲　神農　倉頡　沮誦　黄帝　少昊<lb/>
髙陽　祝融　髙辛　堯　舜　禹　咎繇　稷　契<lb/>
　伯夷　䕫　湯　伊尹　髙宗　傅説　太王　王<lb/>
季　太伯　文王　太顛　閎天　散宜生　南宫括<lb/>
　武王　太公　周公　成王　召公　仲山甫　宣<lb/>
<pb n="KR2k0127_WYG_002-3a"/>
王　管仲　子産　李冰　老子　蕭何　張良　叔<lb/>
孫通　陸賈　漢文帝　賈誼　文翁　漢武帝　董<lb/>
仲舒　公孫𢎞　倪寛　司馬相如　王吉　蕭奮<lb/>
戴聖　匡衡　王尊　李疆　莊君平　劉向　揚雄<lb/>
　漢光武　鄧禹　張堪　張湛　桓榮　劉平　鍾<lb/>
興　第五倫　㢘范　班固　黄昌　种暠　馬融<lb/>
李膺　髙眹　陳寔　服䖍　陳紀　鄭𤣥　諸葛亮<lb/>
　龎統　董和　費詩　譙周　鍾繇　王肅　羊祜<lb/>
<pb n="KR2k0127_WYG_002-3b"/>
　張華　杜預　王濬　夏侯湛　喬智明　范廣<lb/>
謝安　桓石䖍<lb/>
蜀錦之名其來乆矣城名錦官江名濯錦而蜀都賦云<lb/>
貝錦斐成濯色江波逰蜀記云成都有九壁村出美錦<lb/>
歲充貢宋朝歲輸上供轉運給其費府掌其事元豐中<lb/>
建錦院歲募軍匠五百人其錦之名凡三十餘種今惟<lb/>
蜀藩製之名無多而價甚昻不可易得<lb/>
蜀箋古已有名至唐而後盛至薛濤而後精據譜云箋<lb/>
<pb n="KR2k0127_WYG_002-4a"/>
之名不一有曰玉版曰麥光曰貢餘曰經屑或布紋或<lb/>
繞綺紋或人物花木蟲魚鼎彛紋唐韓浦詩云十様蠻<lb/>
箋出益州寄來新自浣溪頭則又倍多矣濤製更有小<lb/>
而僅可書一詩者乃今蜀藩所造僅純白一種清瑩光<lb/>
細長餘五六尺寛僅二三尺亦無諸花紋逺讓古昔多<lb/>
矣<lb/>
十箋者曰深紅曰粉紅曰杏紅曰明黄曰深青曰淺青<lb/>
曰深緑曰淺緑曰銅緑曰淺雲又有松花金流沙彩霞<lb/>
<pb n="KR2k0127_WYG_002-4b"/>
金粉桃花冷金之别皆其異名<lb/>
史載王衍以霞光箋五百幅賜金堂令張蠙霞光即深<lb/>
紅箋也又有百韻牋以其幅長可冩百韻詩其次學士<lb/>
箋比百韻較短何今日輙無一種<lb/>
漢昭烈帝恵陵去城南五里古塜巍然石碑僅未斷傍<lb/>
即昭烈廟頗壯麗用武侯諸將配享前有穹碑以亭覆<lb/>
之乃唐之裴度記栁公綽書也㑹城古碑僅有此予謂<lb/>
衢口當樹一坊名曰漢昭烈陵廟嘗質之當道未果<lb/>
<pb n="KR2k0127_WYG_002-5a"/>
揚雄舊宅在府治西成都縣治其舊址也今藩司前有<lb/>
墨池草𤣥亭在焉誦岑參詩吾悲子雲居寂寞人已去<lb/>
娟娟西江月猶照草𤣥處為之悵然米芾有墨池碑字<lb/>
子雲家貧嗜酒問字者多載酒而徃清賞録載者有犍<lb/>
為人得雄草𤣥之硯如今製但去圭角<lb/>
王褒宅在資陽墓在資縣舊碑剥落不堪讀李白宅在<lb/>
彰明聞有碑刻在焉<lb/>
花蘂夫人宅在灌縣夫人姓費氏青城人以賦宫詞百<lb/>
<pb n="KR2k0127_WYG_002-5b"/>
首著名全蜀藝文志仍載有遺詩百首是楊用修収者<lb/>
嚴君平墓在新都有碑樹於道傍賣卜之肆在省城漢<lb/>
明帝諱莊故史記改莊為嚴以莊與嚴古同義<lb/>
武侯祠在城西浣花溪上與子美草堂相接廟貌雖未<lb/>
頺壊森森之柏亦不復存<lb/>
相如宅在城西南五里又云在市橋西今琴臺去城西<lb/>
五里豈非其處乎秀栢參差當壚滌器風流宛可想見<lb/>
傳謂相如死文君為作誄是文君豈徒以色稱者<lb/>
<pb n="KR2k0127_WYG_002-6a"/>
支機石在城西隅即嚴真觀今以一亭覆之髙不盈丈<lb/>
頑石無他竒晉張華博物志有人居海上乗槎到天河<lb/>
得一石歸以問嚴君平今蜀人相傳即此<lb/>
子美石笋行云在成都西門陌上按志有二株雙蹲一<lb/>
南一北南者髙於北以公孫時嘗折也今遍問故老於<lb/>
西門外竟無有也豈後又盡被折去耶<lb/>
城南市名五塊石有大石五片疊壘其上云石下有海<lb/>
眼豈即石笋年乆傾斷置此乎又云五丁所置下有海<lb/>
<pb n="KR2k0127_WYG_002-6b"/>
眼<lb/>
青羊宫在城西南竹樹青葱殿宇𢎞麗㑹宴多徃焉昔<lb/>
老聃謂闗令尹喜曰候於青羊肆相尋即此地<lb/>
杜少陵勝國時加諡文貞祠在浣花溪上云即草堂舊<lb/>
址人多以草堂呼之祠後堂匾陳方伯鎏即書萬里橋<lb/>
西一草堂棟宇尚未傾圮盖監司郡邑常宴㑹處予稍<lb/>
為之修葺鐫公遺像及唐本傳於石榜署皆用公詩而<lb/>
櫽括之曰背郭堂成錦里溪山千古在縁江路熟青郊<lb/>
<pb n="KR2k0127_WYG_002-7a"/>
竹樹四時新<hi>又</hi>萬丈光芒信有文章驚海内千年艶慕<lb/>
猶勞車馬駐江干<hi>又</hi>萬里橋西草堂佳句如新宛見卜<lb/>
居之興百花潭上水檻蒼波依舊長留懐古之思不知<lb/>
堪博此公捧腹否<lb/>
浣花溪中一洲横出下即百花潭也舊有洲上亭一跨<lb/>
水橋亭一名皆無謂予易以浮槎滄浪二榜及增益竹<lb/>
樹於上子美有靈當亦稱快<lb/>
武侯工部二祠之中有寺一名草堂一名中寺前代為<lb/>
<pb n="KR2k0127_WYG_002-7b"/>
尼居名桃花寺隋文帝時始易以僧大歴中崔寕鎮蜀<lb/>
以冀國夫人任氏本浣花女遂重修之繪任氏真於其<lb/>
中㑹昌中欲毁寺夜聞女子啼泣之聲中止已而禱雨<lb/>
有驗本朝賜名梵安寺<lb/>
百花潭口舊有任氏一碑立於風雨中予令人滌去苔<lb/>
蘚讀之乃宋熙寧年間吴中復撰八分書也字半漫滅<lb/>
略可成誦云夫人微時見一僧墜汚渠為濯其衣百花<lb/>
湧出因而名其潭後杜少陵薛濤皆買居潭側<lb/>
<pb n="KR2k0127_WYG_002-8a"/>
薛濤唐之青樓人也其詩云聞道邉城苦於今到始知<lb/>
好將塞下曲唱與隴頭兒濤本長安良家女父卒於蜀<lb/>
失身為妓晩歲住居碧雞坊王建贈詩云萬里橋邉女<lb/>
校書枇杷花裏閉門居掃眉才子知多少管領春風總<lb/>
不如墓在江干碑題唐女校書薛𢎞度墓𢎞度盖濤小<lb/>
字云卒時年七十三段文昌為譔志銘一時名士如韋<lb/>
臯李徳裕元稹白居易裴度杜牧劉禹錫張祜咸與之<lb/>
唱和<lb/>
<pb n="KR2k0127_WYG_002-8b"/>
薛濤井舊名玉女津在錦江南岸水極清澈石欄周環<lb/>
乆属蜀藩為製箋處有堂室數楹令卒守之每年定期<lb/>
命匠製紙用以為入京表疏市無貿者<lb/>
石犀寺俗稱曰石牛寺華陽國志云太和年前建今佛<lb/>
殿之前有一大石其形如犀殿中又有水眼如井云其<lb/>
水與海通有太和年間馬季武冩經石幢<lb/>
射洪祠在北門外驛傍傳云蜀獻王初之國夢有神冠<lb/>
冕來謁者王問為誰對曰陳子昂也今為射洪土神王<lb/>
<pb n="KR2k0127_WYG_002-9a"/>
駕過䕶送至此王因其地立祠祀之世因謂子昂為蜀<lb/>
土神<lb/>
大慈寺唐至徳年建舊有𤣥宗書大聖慈寺四字寶光<lb/>
寺即故興福寺亦創自唐時惜皆無舊碑可考<lb/>
東坡云古今畫水多作平逺細皺其善者不過能為波<lb/>
頭起伏唐處士孫位始出新意盡水之變號稱神逸其<lb/>
後蜀人黄筌孫知微皆得其筆法嘗於大慈寺四壁作<lb/>
輸㵼跳<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>之勢洶洶若崩崖也知微死畫法中絶今大<lb/>
<pb n="KR2k0127_WYG_002-9b"/>
慈寺故在也四壁安能復覩<lb/>
桐花鳯志稱成都春日桐花開時有鳥小而具五色如<lb/>
鳯形盤旋樹上桐花謝莫知所之問之郡人亦不多見<lb/>
鸚鵡成都甚多梁山諸縣亦有之春時飛鳴如陣每過<lb/>
浣溪樹下停車側耳者乆之<lb/>
楊梅蜀藩夏日相餽亦鹽水浸者顆味俱讓吳下<lb/>
<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿花志載惟成都最佳予見三種曰白玉碗曰出爐<lb/>
銀曰雲南紅色香俱美可敵南中黄薔薇<lb/>
<pb n="KR2k0127_WYG_002-10a"/>
牡丹諸色俱偹千葉而大如毬兩都所不及也一名魚<lb/>
血紅者獨艶惟無黄者<lb/>
山茶有雲南紅石榴紅謝萬定數種朶大勝芍藥重瓣<lb/>
如芙蓉土人自能接他處所莫匹也寶珠雖有又拜下<lb/>
風矣<lb/>
素馨紅者白者俱竒品紅開於春白開於秋桂之丹者<lb/>
色亦角於南中茉莉枝如藤花瓣稍大山蘭四季有花<lb/>
香氣襲人又有一種葉稍大紅黄白五色而窮冬新正<lb/>
<pb n="KR2k0127_WYG_002-10b"/>
盛開名曰蟬花則尤異也<lb/>
賽蘭香葉如豌豆開花似粟香亦清逺此中人甚愛重<lb/>
然云蘭為所賽似未必然楊用修伊蘭賦謂不足於艶<lb/>
而有餘於香戴之髤紒經旬猶馨古人用紉佩頮浴西<lb/>
畨有伊蒲佛供即是此花<lb/>
郫筒酒乃郫人刳大竹為筒貯春釀於中相傳山濤治<lb/>
郫用筠管釀<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿作酒經旬方開香聞百步今其製不<lb/>
傳<lb/>
<pb n="KR2k0127_WYG_002-11a"/>
榿木籠竹惟成都最多江干村畔蓊蔚可愛每見必誦<lb/>
杜甫礙日吟風之句第榿字音欺不見字書<lb/>
金馬碧鷄祠在北門内金馬坊側漢宣帝聞益州有金<lb/>
馬碧鷄之神遣諫議大夫王褒醮祭於此宋賜廟額曰<lb/>
昭應今仍賜金馬云<lb/>
蠶叢寺在府治西南蠶叢初為蜀侯後稱王教民桑蠶<lb/>
蜀人至今徳之<lb/>
八蜡寺在城東南隅有司春秋致祭八蜡神者先嗇先<lb/>
<pb n="KR2k0127_WYG_002-11b"/>
農司嗇郵表畷猫虎坊水庸也<lb/>
宋景濓國初仕學士致政歸青羅山因其孫以罪被刑<lb/>
安置公茂州子瓉隨侍之蜀間關萬里卒於䕫門瓚與<lb/>
家人皆相繼而没蜀獻王憐之移𦵏於成都之東郊即<lb/>
今之浄居寺也祠廟宏整有司嵗舉祀焉其遺裔尚有<lb/>
存者方孝孺嘗應蜀藩聘至因兼立祠於左<lb/>
仙宫佛院成都頗盛半創自獻王之國時累代藩封中<lb/>
貴從而增益之殿宇廊廡華麗高敞觀如𤣥天雲臺寺<lb/>
<pb n="KR2k0127_WYG_002-12a"/>
如昭覺金像浄居浄因<hi>俗名萬福</hi>金沙廟如昭烈宫如青羊<lb/>
俱不減兩都規模足供逰眺<lb/>
諸寺間藏有佛牙甚至重七斤餘者錦袱宋匣珍襲嚴<lb/>
祀余頗疑之偶撿本草豹之齒骨極堅人得之詐為佛<lb/>
牙以誑俗為之爽然自失此可以一洗蜀僧之陋<lb/>
楊用修著述之富古今罕儔予所見已刻者二十九種<lb/>
升菴全集升菴詩集升菴詩話楊子巵言赤牘清裁詞<lb/>
林萬選丹鉛要録丹鉛總録丹鉛摘録丹鉛餘録丹鉛<lb/>
<pb n="KR2k0127_WYG_002-12b"/>
續録秇林伐山墨池𤨏録詩話補遺五言律祖絶句辯<lb/>
體禪林鈎𤣥水經古今韻語轉注古音略古音駢字古<lb/>
複字古音附錄異魚圗贊韻林原訓李詩選杜詩選風<lb/>
雅遺編皇明詩抄未見已刻者三十九種南中續集玉<lb/>
堂集長短句長短句續集書品詞品金石古文畫䟦赤<lb/>
牘拾遺選詩外編選詩拾遺唐絶精選唐音百絶唐絶<lb/>
增竒六言詩選古文音釋古音獵要古音叢目竒字韻<lb/>
古文參同契温泉詩集洞天𤣥紀檀弓叢訓禪藻集譚<lb/>
<pb n="KR2k0127_WYG_002-13a"/>
苑醍醐陶情樂府樂府續集箜篌新詠墐户録滇載記<lb/>
脉位圖説連夜吟卷月節詞千里面談經義模範崔氏<lb/>
志銘山海經補註七十行戍藁聞未刻者尚有七十一<lb/>
種各史要語晉史精語夏小正觧管子叙録莊子刋誤<lb/>
古雋謝華啓秀羣書麗句文海釣鰲名奏菁英四詩表<lb/>
証註古文韻語别録古文詩選皇明詩續抄詩林振秀<lb/>
五言絶選選唐百絶寰中秀句古今栁詩古諺古今風<lb/>
謡蒼珥記逰填詞選格百琲明珠詞苑增竒草堂詩餘<lb/>
<pb n="KR2k0127_WYG_002-13b"/>
補遺六書傳證六書探賾篆韻索隠古篆要畧六書統<lb/>
摘要𨽻駢銘心神品韻藻晞籛<graphic n="KR2325" url="https://raw.githubusercontent.com/kanripo/KR-Gaiji/master/images/KR2325.png" mimeType="image/png"/>聿清暑録希姓録滇<lb/>
程紀書畫名䟦書畫神品目素問糾略羣艶傳神江花<lb/>
品藻滇候記引書晶鈍丹鉛别録丹鉛閏録丹鉛贅録<lb/>
升菴經説文逰餘録巵言閏録敝帚病榻手吹蘇黄詩<lb/>
髓宛陵六一詩選五言三韻詩選五言别選宋詩選元<lb/>
詩選羣公四六節文古韻詩略説文先訓古今詞英填<lb/>
詞玉屑六書練證逸古編經書指要偶語六書索隠總<lb/>
<pb n="KR2k0127_WYG_002-14a"/>
之一百四十種<lb/>
用修之夫人能詩其一律一詞已載之王元美藝苑巵<lb/>
言矣今從伊里人更得數首曰珠淚紛紛滴硯池斷腸<lb/>
忍冩斷腸詩自從那日同擕手直到而今懶畫眉無藥<lb/>
可療長夜恨有錢難買少年時殷勤嘱付春山鳥早向<lb/>
江南勸客歸<hi>又</hi>懶把音書寄日邊别離經嵗又經年郎<lb/>
君自是歸無意何處春山不杜鵑<hi>又</hi>丈夫本是四方客<lb/>
妾為離愁心似結公義私情不兩全願君早向凌烟勒<lb/>
<pb n="KR2k0127_WYG_002-14b"/>
<hi>又</hi>聞道滇南花草鮮輸君日日醉花前銀河若得鳷毛<lb/>
渡並駕仙舟聴採蓮<hi>又</hi>纔經賞月時又是菊花期歲月<lb/>
看流水人生逺别離<lb/>
武侯祠壁間嵌一小碑上鐫繪像衣冠甚古雅題云丁<lb/>
黼字文伯石埭入也宋嘉定初進士有詩名以忤史彌<lb/>
逺出帥成都賦錢尉入國詩曰正是朔風吹雪初行縢<lb/>
結束問征途不能刺刺對婢子已是昂昂真丈夫常恵<lb/>
舊曾隨屬國烏孫今亦病匈奴不知漢節歸何日准擬<lb/>
<pb n="KR2k0127_WYG_002-15a"/>
殷懃説汴都元人入蜀公不屈死之事聞詔諡恭愍賜<lb/>
廟涎溪有司春秋致祭字畫遒逸可愛立此石者吳本<lb/>
義不知何許人<lb/>
長樂花枝葉皆如虎耳草秋後叢生盆盎間開紫色小<lb/>
花冬末轉盛鮮麗可愛居人獻歲以此為餽名曰時花<lb/>
任氏墓碑予嘗捜之荆棘中近見稗史載任氏者唐之<lb/>
尚書侯繼圖妻也侯讀書大慈寺因秋風起拾得一桐<lb/>
葉有詩在上貯之匣中後數年方卜任氏為妻任見而<lb/>
<pb n="KR2k0127_WYG_002-15b"/>
驚曰此妾書葉詩胡為在君乎詩曰拭翠斂蛾眉鬰鬰<lb/>
心中事搦管下庭除書成相思字此字不書石此字不<lb/>
書紙書在桐葉上願逐秋風起天下有心人盡觧相思<lb/>
死天下負心人不識相思字有心與負心不知落何地<lb/>
　<lb/>
　<lb/>
　<lb/>
　益部談資卷中<lb/>
</p>
<p>
</p>
  </div>
<div>
                <head>益部談資卷下</head>
    <p>
<pb n="KR2k0127_WYG_003-1a"/>
欽定四庫全書<lb/>
　益部談資卷下　　　　　明　何宇度　撰<lb/>
蜀道難自古記之梁簡文帝詩云巫山七百里巴水千<lb/>
囘曲為川東舟行峽中作也李白詩云不與秦塞通雲<lb/>
烟為川北棧道作也大都蜀道無不難如上青天者峽<lb/>
固險矣而陵亦匪夷如夷陵至巴東之陸程則視棧道<lb/>
何異是其難又在楚不在蜀耳<lb/>
過巴東一日始抵蜀界沿江而行險覺稍減巫山十二<lb/>
<pb n="KR2k0127_WYG_003-1b"/>
峯從輿人指㸃微見一二逺挿天外<lb/>
楚入蜀縣首為巫山倚山俯江官民髙下而居江口有<lb/>
神女廟荒蕪不治乃有司新移置者舊廟在江干離縣<lb/>
十里聞亦頺廢予令人搨古碑無有也宋玉髙唐賦想<lb/>
隨襄王之夢逝矣<lb/>
楚宫僅存遺址在巫山西北楚襄王所逰之地也黄山<lb/>
谷楚宫詩刻所謂細腰宫即此今竟覔不可得<lb/>
巫峽即巫山也與西陵峽歸鄉峽並稱三峽連山七百<lb/>
<pb n="KR2k0127_WYG_003-2a"/>
里非亭午夜分不見日月水經云杜宇所鑿以通江水<lb/>
圖經云抗峰岷峨偕嶺衡岳凝結翼附並出青雲<lb/>
宋盛𢎞之荆州記云三峽中兩岸連山略無缺處重巖<lb/>
疊嶂隠天蔽日杜修可峽程記云三峽謂明月峽巫山<lb/>
峽廣澤峽其瞿塘灔澦之類不係三峽數<lb/>
趙文敏手書十二巫峯詞昔刻於巫山縣令尹厭其來<lb/>
索之煩磨去予僅於士夫家見之<lb/>
陽臺在巫山頂山不甚高臺正平坻荒烟野草襄王神<lb/>
<pb n="KR2k0127_WYG_003-2b"/>
女不知何在<lb/>
三峽猿聲古人題咏極富予未舟行不及聞訊之馬元<lb/>
赤云峽中兩岸最多或三五為偶或百數十為羣沿崖<lb/>
援樹不可勝數惟亦未聞啼聲<lb/>
竹枝歌唐劉禹錫白居易皆嘗賦之凄婉悲怨蘇長公<lb/>
云有楚人哀屈弔賈之遺聲焉鶴林玉露載宋時三峽<lb/>
長年猶能歌之今則亡矣<lb/>
䕫即古䕫子國宋王梅溪舊治也四圍皆髙山峻嶺中<lb/>
<pb n="KR2k0127_WYG_003-3a"/>
横江流一道對江之山左為赤脚右為白鹽<lb/>
巫山女子皆善吹簫嫁時衆女子治具送之吹簫數日<lb/>
為樂蜀中有此毋乃神女之遺風乎<lb/>
魚復即䕫地謂鰉魚至此復囘不上也對城隔江有魚<lb/>
復縣故址<lb/>
白帝城離䕫東五里崇山巍然另作一城狀下既西陵<lb/>
峽口大江横流漰騰澎湃真楚蜀咽喉也本朝設右所<lb/>
官兵守焉<lb/>
<pb n="KR2k0127_WYG_003-3b"/>
城上舊建公孫述廟後改漢先主廟以武侯闗張配享<lb/>
綽楔題曰漢代明良廟後復有僧寺一區宋陸務觀記<lb/>
云有古松栢及孟蜀時碑與黄庭堅題石笋越公堂俱<lb/>
無一存自闗而東即子美東屯故居矣<lb/>
瞿塘即峽内江水深沈處灔澦乃一石笋樹兩峽之中<lb/>
若青螺寳劍挿於鏡中波面天下之險信無踰此俱在<lb/>
白帝城下<lb/>
灔澦大如象瞿塘不可上灔澦大如馬瞿峡不可下又<lb/>
<pb n="KR2k0127_WYG_003-4a"/>
云灔澦大如襆瞿塘不可觸舟人以為水候總之夏秋<lb/>
不可行也<lb/>
峽口鐵柱二不知是何代物上鑄守關大將軍徐宗武<lb/>
等字<lb/>
峽口石上字多磨滅惟一詩云白帝城邉春草生黄牛<lb/>
峽裏水波清追思昭烈千年事長使英雄氣不平後書<lb/>
大元至元十九年歲次壬午鎮國上將軍四川宣慰使<lb/>
何公同男到此吟而已<lb/>
<pb n="KR2k0127_WYG_003-4b"/>
諸葛八陣磧在䕫城者江沙上碎石行列如引䋲春冬<lb/>
時見夏秋没於水然江漲即浮磧上數十丈比退而陣<lb/>
石如故子美詩有江流石不轉之句<lb/>
䕫城無井官府軍民咸取汲於江雖治井亦不能貯水<lb/>
府治後僅有一泉自山頂流下四時不竭因而引入治<lb/>
内鑿池以貯之亦不能多分别𣲖<lb/>
䕫盖蜀東門户然登後山城中一覧殆盡前即逼近江<lb/>
流城内薪水皆仰給城外不知前人何以為守<lb/>
<pb n="KR2k0127_WYG_003-5a"/>
䕫郡縣皆屬蜀而衛名瞿塘則屬楚國朝犬牙之制如<lb/>
此<lb/>
白帝城上僅元人一碑亦不甚佳餘皆今人詩字<lb/>
杜工部祠在郡東數里倚山俯江云亦新創祠中止塑<lb/>
像其秋興八詩近代雖有刻字殊不佳餘無足觀者予<lb/>
置碑二一刻公像及史傳樹祠中一大書唐杜工部遊<lb/>
寓處樹道旁<lb/>
工部舊日草堂在城東十餘里外尚有遺址可尋止一<lb/>
<pb n="KR2k0127_WYG_003-5b"/>
碑存數字題重修東屯草堂記似亦元物<lb/>
城西開元寺唐了休禪師道塲也國初張三丰與僧廣<lb/>
海善寓居于寺者七日臨别贈詩云深入浮屠斷世情<lb/>
奢摩他行恰相應天花隱隱呈微瑞風葉琅琅詠大乗<lb/>
密室晝閒雲作盖空亭夜静月為燈魂銷影散無何有<lb/>
到此誰能見老僧竝留草履一雙沉香三片而去後海<lb/>
以詩及二物獻之文皇答賜玉環一枚千佛袈裟一<lb/>
領今猶置寺中稱世寶云解學士縉有寺中法堂<lb/>
<pb n="KR2k0127_WYG_003-6a"/>
記碑<lb/>
先主永安宫遺址即今之學宫先主所崩處也諸葛武<lb/>
侯受遺命於此<lb/>
甘夫人墓在府治内後山前有二碑字似被近世更改<lb/>
吏卒皆能指㸃道之<lb/>
子美遊蜀凡八稔自大厯元年春至䕫大厯三年去而<lb/>
之楚寓䕫之東屯西瀼者凡三年得詩四百餘首瀼者<lb/>
土人謂山間通江之流曰瀼<lb/>
<pb n="KR2k0127_WYG_003-6b"/>
䕫譙樓上柱聨即當用杜詩五更皷角聲悲壮三峽星<lb/>
河影動揺何等壮麗俗人因諱悲字置之<lb/>
志稱有詩史堂刻杜工部遺像又有萬丈堂取光焰萬<lb/>
丈之義俱在府治内今不可考<lb/>
郡齋望隔江羣山咫尺七峯分列若屛朝暮之間翠色<lb/>
撲人衣袂予因取杜句翠屛名署中小齋<lb/>
䕫之香櫞大而香為閩浙所無亦有獅頭柑佛手柑皆<lb/>
可玩<lb/>
<pb n="KR2k0127_WYG_003-7a"/>
雲陽縣即古雲安也酒未見佳纔傾一盞即薰人之句<lb/>
毎過高誦數迴<lb/>
雲陽對江山上有張桓侯廟香火頗盛傳云侯之首塟<lb/>
此官舟過縣必設牲醴望祀之<lb/>
萬縣本漢朐䏰縣地隔江有岑公洞寛敞如庭室中有<lb/>
石状如芝儼人為者壁上多前代題識洞前石碑林立<lb/>
惟黄山谷楷書一通學顔體甚佳岑公唐人也為仙化<lb/>
去<lb/>
<pb n="KR2k0127_WYG_003-7b"/>
出城渡河有巨石亘生水面呼曰天生橋又曰天仙橋<lb/>
石横百丈寛數十丈平坦如削下有飛瀑崩騰如萬馬<lb/>
之聲過之毛豎予語越尹當建二坊標其勝尚未就<lb/>
丙穴在逹州出嘉魚杜工部詩云魚知丙穴由來美是<lb/>
也志又載雅州亦有丙穴<lb/>
梁山亦漢朐䏰縣地東九十里有泉自山頂下注東坡<lb/>
昔以飛練名其亭嘉靖間守臣獻白兎至此而斃瘞之<lb/>
因更建亭子故今稱之曰白兎亭行山路既疲又復飛<lb/>
<pb n="KR2k0127_WYG_003-8a"/>
泉百丈十里聲不絶誠長途一快事勝覽也又聞山上<lb/>
有洞惜未及登<lb/>
黄葛樹葉似桂稍大團欒䕃數畝冬春不凋榦則擁腫<lb/>
根皆蟠露土上至於石崖之側則全欲不藉土生者䕫<lb/>
之梁木最多惜無材用<lb/>
竹䶉太平東鄉皆有之生于竹中之䑕也形色俱類䑕<lb/>
差大而肥烹之味與黄䑕無異<lb/>
郭公棐嘗梓䕫門三傳名宦則諸葛亮李靖源乾曜韋<lb/>
<pb n="KR2k0127_WYG_003-8b"/>
處厚唐介虞允文王十朋李浩查籥劉光祖余應求孟<lb/>
珙鄉賢則屈原李逺廖彦正楊晨袁沔青文勝汪瀚栁<lb/>
英流寓則宋玉杜甫李白冦凖張俞邵雍黄魯直宋濂<lb/>
惟武侯工部王梅溪有特祠祀之<lb/>
　<lb/>
　<lb/>
　<lb/>
　益部談資卷下<lb/>
</p>
<p>
</p>
  </div>
<div> <lb/>
    <p>
<pb n="KR2k0127_WYG_004-1a"/>
跋<lb/>
何仁仲辭賦之業士林聲稱籍甚而不悉其有政事材<lb/>
浮沉兩都散署十許年僅得判䕫府當事者一切盤錯<lb/>
輙屬仁仲應時批解飭簠簋而逺苞苴人皆嚴重之居<lb/>
䕫僅數月督府置諸幕不使佐成都守攝華陽令其最<lb/>
不易辦者為貢箑仁仲費省而事集兩臺及監司予上<lb/>
考而銓曹漫然用左官律監之余使訊仁仲仁仲遺一<lb/>
編書曰益部談資君望我意氣乎槖中装盡是矣余發<lb/>
<pb n="KR2k0127_WYG_004-1b"/>
視之則皆蜀故實山川人物之勝瞭然指掌應接不暇<lb/>
而時吐致語靡靡可聴余調仁仲不聞沈休文之戲朱<lb/>
彦和耶年少何乃不廉天下唯文義棊書一時将去仁<lb/>
仲以詞客兼吏事名是為妬媒宦蜀三年遂括蜀千古<lb/>
之美英英斑管纍纍錦囊又何得不左官人傳仁仲入<lb/>
都面詰銓曹左官坐何状曰不當以辭翰内交仁仲言<lb/>
能為辭翰者内交我耳非我交人曰貲郎何必辭翰仁<lb/>
仲失笑此自蜀人司馬長卿作俑夫以辭翰内交孰與<lb/>
<pb n="KR2k0127_WYG_004-2a"/>
以賄信如所云長安輦上貴人必不識一丁者耶長揖<lb/>
而出此語殊可為談資附之以資談者南新市人李維<lb/>
禎本寧甫譔<lb/>
</p>
<p>
</p>
  </div>
        </body>
</text>\m</TEI>
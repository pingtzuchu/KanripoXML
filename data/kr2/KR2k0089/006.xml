<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西湖志纂卷六</head> <lb/>
    <p>
<pb n="KR2k0089_WYG_006-1a"/>
欽定四庫全書<lb/>
　西湖志纂卷六<lb/>
　　　　　　　　　　　大學士梁詩正等輯<lb/>
　　南山勝蹟<hi>下</hi>
　　　　出清波門折而南由方家峪過慈雲嶺經龍<lb/>
　　　　山至閘口為南山中路<lb/>
　　　筆架山　在清波門南上有三峯狀如筆架<lb/>
　　　方家峪　在清波門外路通慈雲嶺<lb/>
<pb n="KR2k0089_WYG_006-1b"/>
　　　華津洞　在方家峪成化杭州府志巖户靚深<lb/>
　　　石色如翠螺蒼玉清氣沁人盛夏無暑西湖遊<lb/>
　　　覽志宋時有趙冀王園水石竒秀花竹蕃鮮有<lb/>
　　　仙人棋臺在焉<lb/>
　　　觀音洞　在方家峪鳳凰山後内有觀音石像<lb/>
　　　<hi>秦觀觀音洞詩匹馬驕嘶石路斜觀音洞口踏煙霞普陀風景差相似只欠潮音小白花</hi>
　　　張宣公祠　在方家峪杭州府志祀宋儒南軒<lb/>
　　　張栻祠舊在尉司下扇里萬厯甲辰移建今處<lb/>
<pb n="KR2k0089_WYG_006-2a"/>
　　　錢塘知縣聶心湯為記<lb/>
　　　忠節祠　在方家峪萬厯杭州府志祀宋贈秘<lb/>
　　　閣修撰徐應鑣武林紀事德佑二年元師次臯<lb/>
　　　亭山宋主率三宫庶寮三學諸生北行應鑣與<lb/>
　　　二子鄉貢士曰琦曰崧女元娘皆不從死於井<lb/>
　　　贈朝奉秘閣修撰𢎞治十八年賜祭正德十一<lb/>
　　　年知府梁材奏請立祠有司春秋致祭<lb/>
　　　西林法惠院　在方家峪咸淳臨安志乾德元<lb/>
<pb n="KR2k0089_WYG_006-2b"/>
　　　年吳越忠懿王建舊名興慶大中祥符中改今<lb/>
　　　額咸淳臨安志慶厯間禪師法言作西軒蘓子<lb/>
　　　瞻見而愛之題曰雪齋<hi>蘇軾雪齋詩君不見峩眉山西雪千里北望城</hi>
　　　<hi>都如井底春風百日吹不消五月行人如凍蟻紛紛市人爭奪中誰信言公似贊公人言熱惱</hi>
　　　<hi>無處洗故向西齋作雪峯我夢扁舟適吳越長廊淨院燈如月開門不見人與牛惟見空庭滿</hi>
　　　<hi>山雪</hi>
　　　横翠閣　在法惠院内<hi>蘇軾横翠閣詩朝見吳山横暮見吳山從吳山</hi>
　　　<hi>故多態轉側為君容幽人起朱閣空洞更無物惟有千歩岡東西作簾額春來故國歸無期人</hi>
<pb n="KR2k0089_WYG_006-3a"/>
　　　<hi>言悲秋春更悲已泛平湖思濯錦更看横翠憶峨眉琱欄能得幾回好不獨憑欄人易老百年</hi>
　　　<hi>興廢更堪哀懸知草莽化池臺遊人尋我舊遊處但覔吳山横處來</hi>
　　　褒親崇壽寺　在鳳凰山後方家峪咸淳臨安<lb/>
　　　志紹興十八年建賜褒親崇壽額西湖遊覽志<lb/>
　　　俗稱劉孃子寺劉貴妃父因金人南侵獻錢二<lb/>
　　　萬緡以助軍費髙宗嘉之遂令建寺以為功德<lb/>
　　　有松雪亭偃龍交枝檜壁間有陳公儲畫龍甚<lb/>
　　　竒元至元丙子火重建元末又燬正統間僧曇<lb/>
<pb n="KR2k0089_WYG_006-3b"/>
　　　芳重建<lb/>
　　　慈雲嶺　在方家峪東西湖遊覽志龍山之支<lb/>
　　　脈也石壁間篆刻梁單閼之歲興建龍山至涒<lb/>
　　　灘之歲開慈雲嶺十八字<lb/>
　　國朝乾隆十六年春<lb/>
　聖駕巡幸<lb/>
　御製慈雲嶺詩<lb/>
　　横界南屏翠鬰葱淨慈低在白雲中穿雲度嶺招<lb/>
<pb n="KR2k0089_WYG_006-4a"/>
　　提隱暖入春衣曉日紅<lb/>
　　　鳳凰泉　在慈雲嶺下四朝聞見録泉自鳳山<lb/>
　　　而下注為方池味甚甘美上掲鳳凰泉三字于<lb/>
　　　湖張孝祥書<lb/>
　　　江湖偉觀亭　在慈雲嶺上<lb/>
　　　梯雲嶺　在慈雲嶺東西湖遊覽志嶺下舊有<lb/>
　　　水月寺宋太平興國二年建元末燬有水月池<lb/>
　　　靈固石<hi>蘇軾梯雲嶺詩千尺長松掛女蘿梯雲嶺上一聲歌湖山深隱在何處水月池</hi>
<pb n="KR2k0089_WYG_006-4b"/>
　　　<hi>中桂影多</hi>
　　　龍山　在慈雲嶺南西湖遊覽志一名卧龍山<lb/>
　　　又名龍華與上下石龍相接去城南十里許天<lb/>
　　　目分支沿江而東結局於此蜿蜒若游龍山北<lb/>
　　　有鴻雁池其東為白塔嶺<lb/>
　　　天眞禪寺　在龍山上咸淳臨安志龍德元年<lb/>
　　　吳越王建舊名登雲臺大中祥符元年改今額<lb/>
　　　下天眞寺　在龍山下今為勲賢祠武林梵志<lb/>
<pb n="KR2k0089_WYG_006-5a"/>
　　　與包山聯界宋髙宗朝建明洪武年普正大師<lb/>
　　　重建<lb/>
　　　勲賢祠　在天眞之陽萬厯杭州府志祀新建<lb/>
　　　伯王守仁嘉靖九年行人薛侃參議王臣等僉<lb/>
　　　謂新建嘗修業於兹書貽同志醵金構精舎祀<lb/>
　　　之萬厯七年議毁天下書院十二年巡撫都御<lb/>
　　　史蕭廪巡按御史蕭鳴謙合請於朝復祀賜額<lb/>
　　　盡贖故祀田還之祠中有司以歲之春秋仲次<lb/>
<pb n="KR2k0089_WYG_006-5b"/>
　　　丁日有事祠下錢塘縣志萬厯中知縣聶心湯<lb/>
　　　重建太極亭補刻陽明全書清理租税以供諸<lb/>
　　　生講學之費<lb/>
　　　登雲洞　在天眞院内西湖遊覽志錢武肅王<lb/>
　　　嘗置登雲臺傍有林逋蘇軾題名<lb/>
　　　梅花巖　在天龍寺下西湖遊覽志南宋玉津<lb/>
　　　園内<lb/>
　　　天龍寺　在龍山之陽宋郊臺之右西湖遊覽<lb/>
<pb n="KR2k0089_WYG_006-6a"/>
　　　志乾德三年吳越王建以居鏡清禪師宋大中<lb/>
　　　祥符元年改名感業紹興十三年建圜邱以淨<lb/>
　　　名為齋宫感業居從官僧徒漸散而寺亦圯元<lb/>
　　　延祐間僧道平重建至正間南北兩山諸刹或<lb/>
　　　燬或圮惟天龍僅存有堂曰山舟貫雲石書<lb/>
　　　龍華寺　在龍山西湖遊覽志吳越王錢氏以<lb/>
　　　瑞萼園捨建有傅大士塔像及拍板門搥並司<lb/>
　　　馬溫公祠堂今皆不存<hi>蘇軾大士像贊善慧執板南泉作舞借我門搥</hi>
<pb n="KR2k0089_WYG_006-6b"/>
　　　<hi>為君打鼓</hi>元末燬明宣德四年重建<lb/>
　　　勝相寺　在龍山咸淳臨安志唐開成四年建<lb/>
　　　名龍興千佛寺治平間賜今額建炎兵燬止存<lb/>
　　　五丈觀音像及閣武林梵志俗稱五丈寺明萬<lb/>
　　　歴間僧如凖重建<lb/>
　　　育王山　在龍山南萬厯錢塘縣志俗呼鍋子<lb/>
　　　山壁立尖聳特異諸山其頂有玉皇殿<lb/>
　　　八卦田　在龍山下西湖遊覽志中阜規圓環<lb/>
<pb n="KR2k0089_WYG_006-7a"/>
　　　以溝塍作八卦狀至今不紊舊傳為宋藉田<lb/>
　　　妙因山　在龍山南舊有吳越文穆王忠獻王<lb/>
　　　墓宋表忠觀本建於此明嘉靖間改建湧金門<lb/>
　　　南<lb/>
　　　玉㕑山　在妙因山稍北西湖遊覽志舊有善<lb/>
　　　慧禪寺元延祐間建為伏龍禪師道塲錢塘縣<lb/>
　　　志又名伏龍岡山洞多石龍鱗甲悉具<lb/>
　　　龍山閘　在浙江驛前萬厯杭州府志宋時於<lb/>
<pb n="KR2k0089_WYG_006-7b"/>
　　　龍山之口置閘以限潮水歲久湮塞元祐三年<lb/>
　　　行省丞相托克托命民開浚龍山河建石橋立上<lb/>
　　　下二閘<lb/>
　　　　出清波門折而東迤南過萬松嶺合鳳山門<lb/>
　　　　循鳳凰山經山川壇達錢塘江為南山東路<lb/>
　　　鳳凰山　在鳳山門外名勝志舊在城内元末<lb/>
　　　張士誠築城截之於外今沿城南西湖遊覽志<lb/>
　　　兩翅軒翥左薄湖濵右掠江滸形若飛鳳山下<lb/>
<pb n="KR2k0089_WYG_006-8a"/>
　　　為吳越國治内附後為州治迨南宋建都兹山<lb/>
　　　東麓環入禁苑<lb/>
　　　萬松嶺　在鳳山門外名勝志自唐至宋夾道<lb/>
　　　植松嶺口有門曰萬松坊金臺王玘書<lb/>
　　國朝乾隆十六年春<lb/>
　聖駕巡幸<lb/>
　御製萬松嶺詩<hi>見恭紀名勝</hi>
　　　敷文書院　在萬松嶺上本名萬松書院宋為<lb/>
<pb n="KR2k0089_WYG_006-8b"/>
　　　報恩寺元廢明𢎞治十一年浙江右參政周木<lb/>
　　　因寺址改建書院奉宋太學宣聖石像於此立<lb/>
　　　石坊題曰太和元氣上有芙蓉巖可汲亭石匣<lb/>
　　　泉稍西有水雲亭振衣亭中為飛躍軒西有留<lb/>
　　　月臺東有掬湖臺中有毓秀閣又西有如圭峯<lb/>
　　　正中為明道堂右為居仁齋左為由義齋又有<lb/>
　　　顔樂亭曽唯亭後圮嘉靖三十三年杭州知府<lb/>
　　　孫孟重建萬厯五年巡鹽御史馬應夢即毓秀<lb/>
<pb n="KR2k0089_WYG_006-9a"/>
　　　閣北建繼道堂翼以窮理居敬二齋嵗久復圮<lb/>
　　國朝康熙十年巡撫范承謨重建康熙五十五年<lb/>
　　　巡撫徐元夢奉<lb/>
聖祖仁皇帝御書浙水敷文四大字恭懸堂中並勒石<lb/>
　　　焉後為正誼堂為存誠閣迤西巖上有亭巡撫<lb/>
　　　朱軾顔曰玩心高明又前有軒顔曰表裏洞然<lb/>
　　　稍西有載道亭督學汪漋題曰與灝氣俱登山<lb/>
　　　遐矚左江右湖如在襟帶中多竒石不可名狀<lb/>
<pb n="KR2k0089_WYG_006-9b"/>
　　　雜植桃李桂杏之屬繁英繽紛緑陰羃䍥足為<lb/>
　　　藏修息游之所雍正十一年<lb/>
命省會創建書院給帑金以資膏火<lb/>
頒賜經籍延師督課俾十一郡諸生肄業其中乾隆元<lb/>
　　　年欽奉<lb/>
　諭㫖慎選師儒以居講席月有課日有程兩浙人文<lb/>
　　蔚起乾隆十六年三月初三日<lb/>
　駕由淨慈寺過萬松嶺<lb/>
<pb n="KR2k0089_WYG_006-10a"/>
　臨幸書院<lb/>
　御製題敷文書院詩<lb/>
　　松岡迴首望祇園講舎層階喜得門氣助湖山鍾<lb/>
　　逺秀道傳孔孟有眞源清遊祗欲心無逸名教何<lb/>
　　非樂所存嘉爾青衿眞濟濟嗣音實行勉相敦<lb/>
　　　多士懽忭鼓舞恭和<lb/>
　奎章進<lb/>
　　呈俱䝉<lb/>
<pb n="KR2k0089_WYG_006-10b"/>
　召試西湖<lb/>
　欽取謝墉陳鴻寶王又曽三人<lb/>
　特賜舉人授為内閣中書餘俱各䝉<lb/>
　恩賚誠隆古以來士林未遇之曠典也<lb/>
　　　報先菴　在萬松書院東武林梵志萬厯巳亥<lb/>
　　　建<lb/>
　　　報恩寺　在萬松嶺上西湖遊覽志嶺上舊有<lb/>
　　　報恩寺唐元貞間建元至正間築城移建城内<lb/>
<pb n="KR2k0089_WYG_006-11a"/>
　　　明成化間仍移故址内有浣雲池萬菊軒武林<lb/>
　　　梵志萬厯壬子移建於楊梅嶺名報恩菴<lb/>
　　　浣雲池　在報恩寺内<hi>白居易浣雲池詩白雲本無心舒巻長自潔影</hi>
　　　<hi>落一鑑空可浣不可湼鳶飛魚躍間上下俱澄澈此意難與言覽之自怡悦</hi>
　　　萬菊軒　在報恩寺内久圯<hi>蘇軾萬菊軒詩一軒專為黄花設富</hi>
　　　<hi>擬人間萬石君佳本盡從方外得異香多在月中聞引泉北澗分清露開徑南山破白雲此意</hi>
　　　<hi>欲為知者道陶潛猶是未離羣</hi>
　　　八蟠嶺　在萬松嶺右過北而南可通月巖<hi>樓鑰</hi>
<pb n="KR2k0089_WYG_006-11b"/>
　　　<hi>賀雪八蟠嶺上作平時臥雪似袁安誰肯凌晨犯曉寒百辟班中同簇賀八蟠嶺上得遥看層</hi>
　　　<hi>層觀闕瓊樓聳納納乾坤玉宇寛悵望仙山何處是欲從此地徑驂鸞</hi>
　　　郭公井　在萬松嶺上西湖遊覽志相傳晉郭<lb/>
　　　璞所鑿其時杭地皆瀕江斥鹵艱於甘泉故地<lb/>
　　　脉非璞不能識鐵冶嶺亦有郭璞井<lb/>
　　　徐復故居　北窗炙輠錢塘處士徐復號沖晦<lb/>
　　　先生居萬松嶺上孫㣼猶守故廬嘗語人曰先<lb/>
　　　祖有言子孫世世勿離錢塘永無兵燹徐故精<lb/>
<pb n="KR2k0089_WYG_006-12a"/>
　　　於數學也<lb/>
　　　鳳山門　在吳山南近鳳凰山故名<lb/>
　　　宋時名嘉㑹門元曰和寜門以其當城之正南<lb/>
　　　故俗呼正陽門<lb/>
　　　玉津園　咸淳臨安志在嘉㑹門外紹興十七<lb/>
　　　年建孝宗數臨幸焉命羣臣燕射於此西湖遊<lb/>
　　　覽志玉津汴京園名也陸務觀有過玉津園詩<lb/>
　　　報國寺　在鳳山門外過萬松坊南西湖遊覽<lb/>
<pb n="KR2k0089_WYG_006-12b"/>
　　　志元至元中僧嘉木揚喇勒智請即宋故内建<lb/>
　　　五寺曰報國曰興元曰般若曰僊林曰尊勝報<lb/>
　　　國寺即垂拱殿興元寺即芙蓉殿般若寺即和<lb/>
　　　寜門僊林寺即延和殿尊勝寺即福寜殿延祐<lb/>
　　　至正間諸寺遞燬明洪武二十四年重建報國<lb/>
　　　寺蓋宋行宫故址即錢王舊宫也<lb/>
　　　大悲閣　在報國寺内今為映壁菴報國寺志<lb/>
　　　舊名梳糚臺傳是宋宫人梳糚處後改為大悲<lb/>
<pb n="KR2k0089_WYG_006-13a"/>
　　　閣供千手觀音像明天啟間燬<lb/>
　　國朝順治巳亥重建<hi>杭州府志報國寺有宋梳糚樓遺蹟</hi>
　　　白塔　西湖遊覽志在尊勝寺即鎮南塔元至<lb/>
　　　元中嘉木揚喇勒智建以厭勝形如壺俗呼一<lb/>
　　　瓶塔堊餙如雪故又稱白塔至正末為張士誠<lb/>
　　　所毁其寺鐘即宋禁内故物也其下至今有尊<lb/>
　　　勝巷<lb/>
　　　<hi>臣謹按龍山白塔有二范仲淹過餘杭白塔寺詩云登臨江上寺遷客两依依又王銍云余與</hi>
<pb n="KR2k0089_WYG_006-13b"/>
　　　<hi>郭壽翁别於錢塘追送至龍山白塔寺又錢惟善白塔詩宋宫傳是唐朝寺白塔崔嵬寢殿中</hi>
　　　<hi>是龍山白塔建於唐代南宋時環入禁中故不載於咸淳志而後之作志者遂失之西湖遊覽</hi>
　　　<hi>志惟以鎮南塔為白塔而不詳龍山之白塔寺楊漣之塔復毁於張士誠故貝瓊詩云江頭白</hi>
　　　<hi>塔今不見則併鎮南塔亦無存矣</hi>
　　　梵天寺　在鳳凰山萬松坊西南西湖遊覽志<lb/>
　　　宋乾德中吳越錢氏建名南塔治平間改今額<lb/>
　　　元統中燬明永樂十五年重建有石塔二靈鰻<lb/>
　　　井金井先是四明阿育王山有靈鰻井吳越王<lb/>
<pb n="KR2k0089_WYG_006-14a"/>
　　　迎阿育舎利歸梵天寺鑿井南廊鰻忽見<hi>僧守詮梵</hi>
　　　<hi>天寺詩落日寒蟬鳴獨歸林下寺柴扉夜未掩片月隨行屨惟聞犬吠聲又入青蘿去蘇軾梵</hi>
　　　<hi>天寺和僧守詮詩但聞煙外鐘不見煙中寺幽人行未巳草露濕芒屨惟應山頭月夜夜照來</hi>
　　　<hi>去</hi>
　　　金星洞　在鳳凰山介亭下洞生金星草因名<lb/>
　　　<hi>蘇軾金星洞銘寶山南麓鳳左翅驚雷劃石逋蚪起凝陰嘘堅出怪瑋是生神草肖蒼虺離離</hi>
　　　<hi>赤痣挾瘠尾飛流丹石决癰痏金星非實特取似施及山石亦見喟凡石相因皆此比</hi>
　　　月巖　在鳳凰山七修類藁山上有石如片雲<lb/>
<pb n="KR2k0089_WYG_006-14b"/>
　　　㧞地髙數丈巔有一竅尺餘名曰月巖惟中秋<lb/>
　　　之月穿巖而出十四十六則否西湖遊覽志旁<lb/>
　　　有月榭<lb/>
　　　中峯　在月巖之左西湖遊覽志中為中峯峯<lb/>
　　　上有亭曰天峯孤嘯峯後有三佛石仙姑洞郭<lb/>
　　　公泉醉卧石放光石<lb/>
　　　排衙石　在鳯凰山右咸淳臨安志山巔石筍<lb/>
　　　林立舊傳錢武肅王鑿山見石排立兩行如從<lb/>
<pb n="KR2k0089_WYG_006-15a"/>
　　　衛拱立趨向因名<lb/>
　　　宋御教塲　夢粱録在鳳凰山八蟠嶺即殿前<lb/>
　　　司營中置衙有御書閣凝香堂整暇堂山上有<lb/>
　　　亭曰延桂山最髙處曰介亭崖石嶙峋有冲天<lb/>
　　　樓極高為江湖偉觀西湖遊覽志殿前司為宋<lb/>
　　　親軍䕶衛之所俗稱御教塲山頂有石即錢氏<lb/>
　　　排衙石第二峯有白塔塔西小徑石壁夾道可<lb/>
　　　通徃來名曰石衕宋初名人多題刻其間相傳<lb/>
<pb n="KR2k0089_WYG_006-15b"/>
　　　為南宋隧道非是<lb/>
　　　<hi>臣謹按御教塲又名女教塲傳是南宋六宫習武之地明王問詩紹興初年宋南騖六宫嬌娥</hi>
　　　<hi>避豺虎解却歌舞糚旋把鐵衣著拈弓玉指柔揮戈皓腕弱王守仁詩亦有絶頂秋深草樹平</hi>
　　　<hi>昔年曽此駐傾城之句蓋是時和議未成内外交警或宫人偶有習武之事二詩所稱必非無</hi>
　　　<hi>據也</hi>
　　　介亭　在鳳凰山對排衙石咸淳臨安志宋熙<lb/>
　　　寜中郡守祖無擇作天風泠然有縹緲憑虛之<lb/>
　　　意西湖遊覽志唐宋以來州治皆在於此南渡<lb/>
<pb n="KR2k0089_WYG_006-16a"/>
　　　後改為行宫而萬松八蟠嶺介亭皆列皇城之<lb/>
　　　外惟州治東南至江干皆屬禁籞舊有虛白堂<lb/>
　　　中和堂有美堂<hi>有美堂詳見吳山</hi>清暑堂因巖亭忘筌<lb/>
　　　亭望越亭髙齋東樓望海樓清暉樓石林軒雙<lb/>
　　　門並廢<lb/>
　　　虛白堂　古蹟考在郡圃唐時建後為錢氏都<lb/>
　　　會堂<hi>白居易虚白堂詩虛白堂前衙退後更無一事到中心移牀就日簷間卧卧咏閒詩</hi>
　　　<hi>側枕琴趙抃虚白堂詩松蘿瀟灑似居山賔退公餘半是閒誰謂樂天虛白意只傳詩句落人</hi>
<pb n="KR2k0089_WYG_006-16b"/>
　　　<hi>間</hi>
　　　中和堂　成化杭州府志即錢武肅王閲禮堂<lb/>
　　　宋至和三年守孫沔重建名曰中和後改為偉<lb/>
　　　觀<hi>趙抃中和堂詩老來重守鳳凰城千里人心豈易平樂職古賢形歎頌中和終不負虛名</hi>
　　　清暑堂　咸化杭州府志宋治平三年守蔡襄<lb/>
　　　建<lb/>
　　　忘筌亭　名勝志在郡圃唐時建<hi>白居易忘筌亭詩翠巘公</hi>
　　　<hi>門對朱軒野徑連只開新户牖不改舊雲煙虛室閒生白高情淡入𤣥酒容同座勸詩就滿城</hi>
<pb n="KR2k0089_WYG_006-17a"/>
　　　<hi>傳自笑滄江畔遥思絳帳前亭臺隨事有爭得比忘筌</hi>
　　　望越亭　咸淳臨安志慶厯三年郡守蔣堂建<lb/>
　　　名南園巽亭政和初守張閣移建於此曰望越<lb/>
　　　<hi>趙抃宴望越亭寄陳給事詩望越亭無一㸃塵迢迢東首坐凝神雨餘岫色濃於黛日出波光</hi>
　　　<hi>爛若銀我類武陵歸去客君為蓬島上頭人誰知老守吾鄉便得與詩翁作善隣</hi>
　　　高齋　避暑録話州宅之東據城闉為屋下瞰<lb/>
　　　虛白堂超出州宅故為州者多居之謂為髙齋<lb/>
　　　<hi>嚴維九日髙齋詩詩家九日憐芳菊遲客高齋對浙江漁浦浪花摇素壁西隣樹色入秋牕木</hi>
<pb n="KR2k0089_WYG_006-17b"/>
　　　<hi>奴向熟懸金實桑落新開瀉玉缸四子醉時爭講德笑論黄覇屈為邦白居易初到郡齋寄錢</hi>
　　　<hi>湖州李蘇州詩俱來滄海郡半作白頭翁漫道風煙接何曽笑語同吏輸秋稅畢客散晚亭空</hi>
　　　<hi>霽後當楼月潮來滿座風霅溪殊冷僻茂苑太繁雄惟此錢塘郡忙閒却得中</hi>
　　　東樓　太平寰宇記高十丈唐武德七年置圖<lb/>
　　　經一名望海樓在中和堂北<hi>白居易初領郡衙退登東樓作鰥惸心</hi>
　　　<hi>所念簡牘手自操何言符竹貴未免州縣勞頼是餘杭郡臺榭繞官曹凌晨親政事向晚恣遊</hi>
　　　<hi>遨山冷㣲有雪波平未生濤水心如鏡面千里無纎毫直下江㝡濶近東樓更高煩襟與滯念</hi>
　　　<hi>一望皆遁逃</hi>
<pb n="KR2k0089_WYG_006-18a"/>
　　　清暉樓　古蹟考在舊州治唐守嚴維建<hi>白居易清</hi>
　　　<hi>暉樓詩嚴郎制兹樓立名曰清暉未及題花榜遽催還粉闈去來三四年塵土登者稀今年新</hi>
　　　<hi>太守掃灑施簾帷院柳煙婀娜簷花雪霏㣲看山倚西戸待月闢東扉碧牕戛瑶瑟朱欄飄舞</hi>
　　　<hi>衣燒香捲簾坐風燕一雙飛君作不得住我來幸相依始知天地間靈境有所歸</hi>
　　　石林軒　名勝志燕思閣宋至和中守孫沔立<lb/>
　　　有石七株號七賢石元祐中守蒲宗孟改名石<lb/>
　　　林軒<lb/>
　　　隱秀齋　名勝志在府治通判北㕔蘇軾書額<lb/>
<pb n="KR2k0089_WYG_006-18b"/>
　　　雙門　成化杭州府志吳越錢氏之子城宋至<lb/>
　　　和初守孫沔重立蔡襄有記<lb/>
　　　吳越鎮海軍使院　成化杭州府志唐光化三<lb/>
　　　年吳越王鏐以唐州治擴而大之依山阜為宫<lb/>
　　　室名鎮海軍使院内有握髪殿都會堂閲禮堂<lb/>
　　　功臣堂天寵堂天冊堂思政堂武功堂天長樓<lb/>
　　　叠雪樓青史樓碧波亭宋自錢氏納土即使院<lb/>
　　　為州治至高宗立為行都徙州治於清波門北<lb/>
<pb n="KR2k0089_WYG_006-19a"/>
　　　都會堂　吳越備史武肅王建亭於虛白堂之<lb/>
　　　基曰八會亭以平吳定越講武計議凡八會於<lb/>
　　　此已而更名都會堂有蝗蔽日而飛書為之暝<lb/>
　　　王親祀於堂是夕大風蝗墮浙江而死嵗以有<lb/>
　　　秋<lb/>
　　　叠雪樓　成化杭州府志錢武肅王於叠雪樓<lb/>
　　　架强弩數百以射潮<lb/>
　　　宋大内　徐一䕫宋行宫考在鳳凰山即唐以<lb/>
<pb n="KR2k0089_WYG_006-19b"/>
　　　來州治宋建炎三年高宗以杭州為行都執政<lb/>
　　　奏屋宇隘陋高宗以百官六軍未得其所不御<lb/>
　　　正寢紹興元年詔守臣徐康國措置命不得華<lb/>
　　　飾二年南門成名行宫之門三年以百官泥雨<lb/>
　　　非便命梁汝嘉創廊廡於南門之内二十八年<lb/>
　　　始増築禁城<lb/>
　　　<hi>臣謹按唐宋州治即吳越使院南渡後為行宫舊志載入南山古蹟兹錄存其槪以備稽考</hi>
　　　包家山　在城南近山川壇西湖遊覽志山多<lb/>
<pb n="KR2k0089_WYG_006-20a"/>
　　　桃花宋時有闗名桃花闗扁曰蒸霞遊人最盛<lb/>
　　　號小桃源<lb/>
　　　冷水峪　在包家山成化杭州府志山多桃花<lb/>
　　　中有流水為城南勝槩<lb/>
　　　聖果禪寺　在鳳凰山之右西湖遊覽志唐乾<lb/>
　　　寜間無著禪師建吳越王鐫三佛及羅漢像於<lb/>
　　　石壁宋景祐間僧惠然建塔慶厯五年賜額曰<lb/>
　　　崇聖高宗南渡廢為禁苑明永樂十五年重建<lb/>
<pb n="KR2k0089_WYG_006-20b"/>
　　　更名勝果内有忠實亭<hi>僧處黙聖果寺詩路自中峯上盤迴出薜蘿到</hi>
　　　<hi>江吳地盡隔岸越山多古木叢青靄遥天浸白波下方城郭近鐘磬雜笙歌</hi>
　　　<hi>臣謹按咸淳臨安志越境北至於禦兒見左傳杜預注及史記越絶等書故杜佑通典歐陽忞</hi>
　　　<hi>輿地廣記皆以杭為越地秦漢時隸會稽郡至順帝永建中始分會稽置吳郡據此則唐人到</hi>
　　　<hi>江吳地盡隔岸越山多之句亦苐就唐時言之而乾道淳祐志皆指浙江爲自來吳越分界處</hi>
　　　<hi>以杭專屬之吳不若咸淳志考證之詳覈也</hi>
　　　山川壇　在包家山側西湖遊覽志洪武元年<lb/>
　　　擬建於城西二年詔合風雲雷雨共為一壇建<lb/>
<pb n="KR2k0089_WYG_006-21a"/>
　　　於此<lb/>
　　　三一菴　在山川壇右萬厯錢塘縣志白玉蟾<lb/>
　　　煉真於此見石竇中湧泉遂開石池名辟劍池<lb/>
　　　有神龜出沒西湖遊覽志玉蟾南海人宋乾道<lb/>
　　　間於黎母山中得道嘉定中召赴行都命主太<lb/>
　　　乙宫更結菴於此内有得月樓<lb/>
　　　順濟廟　在江干大觀樓右又名善利院祀善<lb/>
　　　利龍王自宋至今尚存<lb/>
<pb n="KR2k0089_WYG_006-21b"/>
　　　昭貺廟　在江干渾水閘内錢塘縣志祀宋兵<lb/>
　　　部尚書張夏神以景祐間為兩浙轉運使江潮<lb/>
　　　為患築石堤自六和塔至東青門延袤十二里<lb/>
　　　杭人德之立祠隄上俗稱張司封廟大觀二年<lb/>
　　　封寜江侯改封英濟公紹興十四年贈靈感三<lb/>
　　　十年増順濟尋加爵號曰濟靈顯佑威烈安順<lb/>
　　　王成化間重建<lb/>
　　國朝雍正三年<lb/>
<pb n="KR2k0089_WYG_006-22a"/>
勅封靜安公春秋致祭<lb/>
　　　資福廟　在江干錢塘縣志祀宋烈文侯張憲<lb/>
　　　景定二年追封立祠東山衖口墓所復為建廟<lb/>
　　　於江干今稱郡城都土地廟<hi>詳見北山</hi>
　　　協順廟　在江干石塜萬厯杭州府志祀宋陸<lb/>
　　　圭圭昭慶軍人宣和中以眞州兵馬都監引兵<lb/>
　　　進攻方臘死為神紹興間陰却海潮以衛江岸<lb/>
　　　淳祐中潮圮江岸屢築不就神與三女揚旗空<lb/>
<pb n="KR2k0089_WYG_006-22b"/>
　　　中浮石江面岸頼以成浙西帥臣徐㮚聞於朝<lb/>
　　　賜廟額封廣陵侯并封三女為顯濟通濟永濟<lb/>
　　　夫人錢塘縣志三女一主䕶岸一主起水一主<lb/>
　　　交澤傍有小廟祀十二潮神各主一時<lb/>
　　　樟亭驛　在江干輿地志今為浙江亭<hi>孟浩然與杭州</hi>
　　　<hi>薛司户登樟亭驛詩水樓一登眺半出青林高帟幕英僚聚芳筵下客叨山藏伯禹穴城壓伍</hi>
　　　<hi>胥濤今日觀溟漲垂綸欲釣鼇鄭谷題樟亭驛樓詩故國江山外登臨返照間潮來無别浦木</hi>
　　　<hi>落見他山沙鳥晴飛逺漁人夜唱閒歲窮歸未得心逐片㠶還</hi>
<pb n="KR2k0089_WYG_006-23a"/>
　　　鐵幢浦　在江干呉越備史錢武肅王射潮箭<lb/>
　　　所止處嘗立鐵幢因名鐵幢浦<hi>徐一䕫鐵幢考舊臨安志云錢</hi>
　　　<hi>氏築塘時置鐵幢三以為水則今利津橋北者其一也地名鐵幢浦幢制首圓如杵徑七八寸</hi>
　　　<hi>出土三尺餘趾限土中故老相傳初置幢時塘尚未就慮潮撼幢用鐵輪䕶其趾以鐵絙貫幢</hi>
　　　<hi>幹而維絙於石楗然後實土築塘故幢出土上宋咸淳間安撫趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>作亭覆之幢本有三其</hi>
　　　<hi>一在舊便門街東南小巷今巷尚名鐵箭一在舊薦橋門外皆湮沒不可見僅存在利津橋者</hi>
　　　<hi>近有指此幢為即錢王鐵箭以幢首為箭鏃不思王射潮時箭已逐潮去烏能存此且王雖英</hi>
　　　<hi>武射潮而潮却特一時精誠所感豈有異於常箭哉又有以幢首可撼不可㧞為神不察其下</hi>
<pb n="KR2k0089_WYG_006-23b"/>
　　　<hi>本有闗鍵故也乃惑於夷堅志所云矢㧞則龜目紅尤謬</hi>
　　　<hi>臣謹按徐辨甚明據此則箭所止處亦當在江心不當於岸上立幢以為識備史之言恐未足</hi>
　　　<hi>信也</hi>
　　　錢塘江　在縣東南萬厯錢塘縣志本名浙江<lb/>
　　　虞喜志林云潮水投山下折而曲盧肇曰浙者<lb/>
　　　折也潮出海曲折而倒流也一名浙河山海經<lb/>
　　　禹治水至於浙河又名漸江水經漸江水北過<lb/>
　　　餘杭東入於海又名曲江枚乗七發觀濤於廣<lb/>
<pb n="KR2k0089_WYG_006-24a"/>
　　　陵之曲江又名羅刹江以江心有羅刹石故云<lb/>
　　　今稱錢塘江因縣得名漢書朱雋封錢塘侯注<lb/>
　　　錢唐記云郡議曹華信作塘以捍海潮募人致<lb/>
　　　土石一斛與錢一千塘成遂名錢塘<lb/>
　　國朝康熙二十八年春<lb/>
聖祖仁皇帝南巡<lb/>
御製渡錢塘江詩<lb/>
　雪後春煙漠漠浮揚鈴擊楫向中流江通潮汐分吳<lb/>
<pb n="KR2k0089_WYG_006-24b"/>
　地路入溪山隱越州振武戈矛皆駐馬<hi>憶用武時大兵屯駐江干</hi>
　省方斿葆此乗舟風帆沙鳥看何限逺近雲霞望裏<lb/>
　收<lb/>
　　　乾隆十六年三月初六日<lb/>
　皇上巡幸紹興東渡錢塘<lb/>
　御製渡錢塘江詩<lb/>
　　斛土千錢詭就塘風恬日暖綵舟方一江吳越分<lb/>
　　疆界三月煙花正艶陽航葦誰曽見神異射潮未<lb/>
<pb n="KR2k0089_WYG_006-25a"/>
　　免話荒唐漲沙南徙民居奠<hi>海潮向逼北岸海寜仁和二邑塘工頗以</hi>
　　<hi>為患近年來北岸漲沙潮汐南徙遂慶安瀾</hi>永頼神庥敬倍常<lb/>
　　　蕭山　在錢塘江東亦名蕭然山名勝志云晉<lb/>
　　　許詢築室於此有蕭然自適之樂遂名唐天寶<lb/>
　　　中改永興縣為蕭山縣倚山瀕江江岸有西興<lb/>
　　　闗舊名西陵吳越時改曰固陵後更名西興蘇<lb/>
　　　軾詩為傳鐘鼓到西興是也<lb/>
　御製蕭山道中作<lb/>
<pb n="KR2k0089_WYG_006-25b"/>
　　溪窄緑塍闊水肥烏榜輕開篷畫芃蒨掛席剪澄<lb/>
　　明南國春方麗越天雲復晴山行指明日已是鏡<lb/>
　　中行<lb/>
　　　錢清江　在蕭山縣東漢劉寵為會稽郡守有<lb/>
　　　惠政將去郡父老各持百錢以送之寵選受一<lb/>
　　　錢投之於江江水遂清因名錢清江岸有劉寵<lb/>
　　　祠後人建一錢亭邨民聚居於此曰錢清鎮<lb/>
　御製錢清鎮詩<lb/>
<pb n="KR2k0089_WYG_006-26a"/>
　　循吏當年齊國劉大錢留一話千秋而今若問親<lb/>
　　民者定道一錢不敢留<lb/>
　　　柯亭　在山陰縣西三十里太平寰宇記云千<lb/>
　　　秋亭一名柯亭漢蔡邕宿此亭仰觀椽竹知有<lb/>
　　　奇響因取為笛相傳千秋亭漢時名髙遷亭今<lb/>
　　　柯橋寺即亭址也<lb/>
　御製題柯亭詩<lb/>
　　陳留精博物椽竹得奇遭昔巳思邊讓今兼傳伏<lb/>
<pb n="KR2k0089_WYG_006-26b"/>
　　滔琴同識焦㸑劍比出洪濤漢史無能續千秋恨<lb/>
　　董逃<lb/>
　　　大禹廟　在會稽山大禹治水由浙河乗航至<lb/>
　　　會稽會諸侯於塗山執玉帛者萬國因名禹航<lb/>
　　　杭郡之得名始此後葬會稽山窆石尚存窆石<lb/>
　　　之左即為廟嘉泰會稽志云少康立祠於陵所<lb/>
　　　梁時修廟惟欠一梁俄風雨大至湖中得一木<lb/>
　　　取為梁即梅梁也歴代遣官告祭<lb/>
<pb n="KR2k0089_WYG_006-27a"/>
　　國朝康熙二十八年春<lb/>
聖祖仁皇帝南巡<lb/>
特幸會稽<lb/>
親詣陵廟致祭<lb/>
御製謁大禹廟詩<lb/>
　古廟青山下登臨曉靄中梅梁存舊蹟金簡紀神功<lb/>
　九載隨刋力千年統緒崇兹來薦蘩藻瞻對率羣工<lb/>
御題扁額曰<lb/>
<pb n="KR2k0089_WYG_006-27b"/>
　地平天成<lb/>
御書聨句云<lb/>
　江淮河漢思明德<lb/>
　精一危㣲見道心<lb/>
　　　俱奉懸廟中増葺祠宇置守祠生二人雍正七<lb/>
　　　年欽奉<lb/>
世宗憲皇帝諭㫖重加修葺敬謹防䕶乾隆十六年三<lb/>
　　　月初八日<lb/>
<pb n="KR2k0089_WYG_006-28a"/>
　皇上省方幸浙<lb/>
　親詣禹陵致祭<lb/>
　御題正殿之額曰<lb/>
　　成功永頼<lb/>
　御書聯句云<lb/>
　　績奠九州垂萬世<lb/>
　　統承二帝首三王<lb/>
　御製謁大禹廟恭依<lb/>
<pb n="KR2k0089_WYG_006-28b"/>
皇祖元韻詩<lb/>
　　展謁來巡際<lb/>
　憑依對越中傳心真貫道底績莫衡功勤儉鴻稱永<lb/>
　　儀型<lb/>
聖度崇深惟作民牧益凛亮天工<lb/>
　　　<hi>臣</hi>沈德潛恭和　元韻<lb/>
祖德尊前聖由來執大中平成萬古事勤儉一王功窆<lb/>
　　　石神靈閟稽山展謁崇後先其揆一兢業代天<lb/>
<pb n="KR2k0089_WYG_006-29a"/>
　　　工<lb/>
　御製禹廟覽古詩<lb/>
　　得涖稽山峻言瞻禹廟崇碑文擬衡嶽井穴逹龍<lb/>
　　宫問訊傳工部棲遲遇義公錞于尋豈在窆柱恨<lb/>
　　難窮㠶石終隣誕梅梁久付空惟應敷土迹天地<lb/>
　　並鴻功<lb/>
　　　<hi>臣</hi>錢陳羣恭和　元韻<lb/>
　　　作鎮稽山重編書夏德崇龍蛇疑古壁栝栢問<lb/>
<pb n="KR2k0089_WYG_006-29b"/>
　　　元宫獨上吟韓子南登紀史公錫圭瞻莫並乗<lb/>
　　　載溯難窮殿擁江雲碧樓懸海月空我<lb/>
　皇勤府事萬世有同功<lb/>
　　　山陰　在會稽山之陰故曰山陰秦置為縣王<lb/>
　　　獻之云從山陰道上行山川自相映發使人應<lb/>
　　　接不暇顧愷之曰千巖競秀萬壑爭流草木䝉<lb/>
　　　籠其上若雲興霞蔚<lb/>
　　國朝康熙二十八年<lb/>
<pb n="KR2k0089_WYG_006-30a"/>
聖祖仁皇帝御製山陰詩<lb/>
　灌木叢篁傍水幽澹煙晴日漾芳洲蘭橈摇過山陰<lb/>
　道在昔人傳鏡裏遊<lb/>
　　　乾隆十六年春<lb/>
　皇上御製舟泛山陰溪路詩<lb/>
　　棹入煙花浦山迎綵鷁舟桃霞烘日重柳線曳風<lb/>
　　柔應接真無暇清明適與謀若耶知不逺且遲命<lb/>
　　清遊<lb/>
<pb n="KR2k0089_WYG_006-30b"/>
　　　蘭亭　在山陰縣西南二十五里水經注所稱<lb/>
　　　蘭上里也一名蘭渚輿地記云山陰郭西有蘭<lb/>
　　　渚渚上有亭晉王羲之與謝安孫統軰四十一<lb/>
　　　人修禊於此人各賦詩羲之為序書法精妙真<lb/>
　　　蹟藏其十世孫智永處唐太宗用房元齡言令<lb/>
　　　蕭翼以計取之遂入昭陵自後輾轉臨摹真偽<lb/>
　　　莫辨<lb/>
　　國朝康熙三十四年<lb/>
<pb n="KR2k0089_WYG_006-31a"/>
聖祖仁皇帝<lb/>
御書大字蘭亭序<lb/>
特命刑部員外郎宋駿業恭摹勒石建亭其處重修蘭<lb/>
　　　亭置右軍祠堂於亭後古蹟一新乾隆十六年<lb/>
　　　春<lb/>
　皇上省方南巡<lb/>
　親祀大禹陵禮成<lb/>
　臨幸蘭亭<lb/>
<pb n="KR2k0089_WYG_006-31b"/>
　御製蘭亭即事詩<lb/>
　　向慕山陰鏡裏行清遊得勝愜平生風華自昔稱<lb/>
　　佳地觴咏於今紀盛名竹重春煙偏淡蕩花遲禊<lb/>
　　日尚敷榮<hi>時三月八日</hi>臨池留得龍跳法聚訟千秋不<lb/>
　　易評<lb/>
　　　又<lb/>
　御製蘭亭恭詠<lb/>
皇祖橅帖御筆<lb/>
<pb n="KR2k0089_WYG_006-32a"/>
　　真贋操戈互詆攻<lb/>
聖多能以不同同右軍設使瞻<lb/>
仙藻定早傾心拜下風<lb/>
　　　又<lb/>
　御製蘭亭雜咏詩<lb/>
　　竹逕延縁勝賞探流觴曲水緑波涵何妨修禊日<lb/>
　　過五且喜行春月正三<lb/>
　　即景還思晉永和崇山真見緑嵯峨斯人不祗清<lb/>
<pb n="KR2k0089_WYG_006-32b"/>
　　談輩誓墓髙風有足多<lb/>
　　絲竹雖無琴筑環逸情真可傲東山中郎若復相<lb/>
　　衡量賸有蘭亭在世間<lb/>
　　真蹟當年付老僧賺來蕭翼許多能若方吐哺周<lb/>
　　公旦房相掄賢未足稱<lb/>
　　　<hi>臣</hi>沈德潛恭和　元韻<lb/>
　　　峻嶺崇山取次探清流隨路鏡光涵兒童也愛<lb/>
　　　秉蕳節共説今朝三月三<lb/>
<pb n="KR2k0089_WYG_006-33a"/>
　　　花放鶯啼日影和雲開漸露緑嵯峨眼中應接<lb/>
　　　真無暇一路名山轉厭多<lb/>
　　　觴詠賔朋水次環右軍禊帖重名山昭陵玉匣<lb/>
　　　歸藏後真贋紛紜滿世間<lb/>
　　　話舊相逢鶴髪僧<lb/>
先皇遺事<lb/>
聖多能空山揮灑蘭亭序虎卧龍跳萬口稱<lb/>
　　　三月初九日<lb/>
<pb n="KR2k0089_WYG_006-33b"/>
　駕回杭州西渡錢塘<lb/>
　御製自紹興一日渡江至聖因行宫詩<lb/>
　　朝辭餘暨暮錢塘片刻長江穩渡航未免情殷戀<lb/>
　　西子不殊風便送滕王快晴乍覺烘山翠弦月遥<lb/>
　　疑釣水光十畝行宫遊不足憩閒命筆玉蘭堂<lb/>
　　　<hi>臣謹按吳越春秋餘杭本於越地秦漢時與會稽同隸為郡故越中山水皆與西湖脉絡相聯</hi>
　<hi>皇上恭逢會稽山    巡幸</hi>
　<hi>駕由西湖早發復回鑾一日渡江</hi>
<pb n="KR2k0089_WYG_006-34a"/>
　<hi>駐蹕西湖伏讀皆自西湖信宿而成即同西湖之作御製紹興諸詩</hi>
　<hi>聖澤自宜恭紀西湖志以見吳越山川均沾    不獨餘杭形勝慶千載一時之隆遇云</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0089_WYG_006-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西湖志纂巻六<lb/>
</p>
<p>
</p>
  </div>
</body>
</text>
</TEI>
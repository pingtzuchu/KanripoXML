<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西湖志纂巻十一</head> <lb/>
    <p>
<pb n="KR2k0089_WYG_011-1a"/>
欽定四庫全書<lb/>
　西湖志纂巻十一<lb/>
　　　　　　　　　　　大學士梁詩正等輯<lb/>
　　藝文<lb/>
　　　錢塘湖石記　　　　　　　<hi>唐</hi>白居易<lb/>
錢塘湖一名上湖北有石函南有筧凡放水溉田每減<lb/>
一寸可溉十五餘頃毎一復時可溉五十餘頃先須别<lb/>
選公勤軍吏二人立於田次與本所由田戸㨿頃畝定<lb/>
<pb n="KR2k0089_WYG_011-1b"/>
日時量尺寸節限而放之若嵗旱百姓請水須令經州<lb/>
陳狀刺史自便押帖所由即日與水若待狀入司府下<lb/>
縣縣帖鄉鄉差所由動經旬日雖得水而旱田苖無及<lb/>
也大抵此州春多雨秋多旱若隄防如法蓄洩及時即<lb/>
瀕河千餘頃田無凶年矣自錢塘至鹽官界應溉夾官<lb/>
河田須放湖水入河從河入田準鹽鐵使舊法又須先<lb/>
量湖水淺深待溉田畢即還本水尺寸往往旱甚即湖<lb/>
水不充今年修築河隄髙加數尺水亦隨加即不啻足<lb/>
<pb n="KR2k0089_WYG_011-2a"/>
矣脫或不足即更決臨平湖添注官河又有餘矣俗云<lb/>
決放湖水不利錢塘縣官縣官多假他詞以惑刺央或<lb/>
云魚龍無所托或云菱茭失其利且魚龍與生民之命<lb/>
孰急菱茭與稻梁之利孰多斷可知矣又云放湖即郭<lb/>
内六井無水亦妄也且湖底髙井管低湖中又有泉數<lb/>
十眼湖耗則泉湧雖盡竭湖水而泉用有餘況前後放<lb/>
湖終不致竭而云井無水謬矣其郭中六井李泌相公<lb/>
典郡日所作甚利於人與湖相通中有隂竇往往堙塞<lb/>
<pb n="KR2k0089_WYG_011-2b"/>
亦宜數察而通理之則雖大旱而井常足湖中有無税<lb/>
田約十數頃湖淺則田出湖深則田沒田戸多與所由<lb/>
計會盜洩湖水以利私田其石函南筧并諸小筧非澆<lb/>
田時並須封閉築塞數令廵檢小有漏洩罪責所由即<lb/>
無盜洩之弊矣又若霖雨三日以上即往往隄決須所<lb/>
由廵守為之預防其筧之南舊有缺岸若水暴漲即於<lb/>
缺岸洩之又不減兼於石函内筧洩之防隄潰也大約<lb/>
水去石函口一尺為限過此須洩之予在郡三年仍嵗<lb/>
<pb n="KR2k0089_WYG_011-3a"/>
逢旱湖之利害盡究其由恐來者要知故書於石欲讀<lb/>
者易曉故不文其言<lb/>
　　　冷泉亭記　　　　　　　　　白居易<lb/>
東南山水餘杭郡為最由郡言靈隠寺為尤由寺觀冷<lb/>
泉亭為甲亭在山下水中央寺西南隅髙不倍尋廣不<lb/>
累丈而撮竒得要地搜勝槩物無遁形春之日吾愛其<lb/>
草薫薫木欣欣可以導和納粹暢人血氣夏之夜吾愛<lb/>
其泉渟渟風泠泠可以蠲煩析酲起人心情山樹為盖<lb/>
<pb n="KR2k0089_WYG_011-3b"/>
崖石為屏雲從棟生水與階平坐而玩之者可濯足於<lb/>
牀下卧而狎之者可垂釣於枕上矧又潺湲潔澈粹冷<lb/>
柔滑若俗士若道人眼耳之塵心舌之垢不待盥滌見<lb/>
輙除去潛利隂益可勝言哉斯所以最餘杭而甲靈隠<lb/>
也杭自郡城抵四封叢山複湖易占形勝先是領郡者<lb/>
有相里君造虚白亭有韓僕射臯作侯仙亭有裴庶子<lb/>
常棣作觀風亭有盧給事元輔作見山亭及右司郎中<lb/>
河南元藇最後作此亭於是五亭相望如指之列可謂<lb/>
<pb n="KR2k0089_WYG_011-4a"/>
佳境殫矣能事畢矣雖有敏心巧目無所加焉故吾繼<lb/>
之述而不作<lb/>
　　　胥山祠銘　　　　　　　　<hi>唐</hi>盧元輔<lb/>
有吳行人伍公子胥陪吳之職得死直言千五百年廟<lb/>
貌不改漢史遷曰胥山今云青山者謬也夫差既王宰<lb/>
嚭受賄太伯廟血將乾闔閭劍光先失公朝焉晏焉入<lb/>
則諫焉屬鏤之賜竟及其身鴟夷盛屍投於水濱憤悱<lb/>
鼓怒配濤作神迄今一日再至海鴟羣飛陽侯夾從仲<lb/>
<pb n="KR2k0089_WYG_011-4b"/>
秋闕望杭人以旗鼓迓之百城聚觀大耀威靈蕩漭千<lb/>
里洪波砥平有滑有腯有鹹有腥遥實乎下庭山海梯<lb/>
航雞林扶桑交臂乎卯階金狄在户雷鼓在堂魏尊漢<lb/>
豆六代笙簧可謂奉天爵之馨香獲神人之盛禮佐皇<lb/>
震怒驅叱大邪萬里永清人觀斗氣銘曰矯矯伍員執<lb/>
弓挾矢仗其寳劍以謁吳子赫赫王閭實聽竒謨錫之<lb/>
金鼓以號以誅後王嗣立執書不泣顛越言潤宰嚭䜛<lb/>
輯歩光欲飛姑蘇待執吾則切諫抉眼不入投於江上<lb/>
<pb n="KR2k0089_WYG_011-5a"/>
自統波濤晝夜兩至懐沙類騷洗滌南北簸蕩東西夷<lb/>
蠻卉服罔敢不來雖非命祀不讓瀆濟帝帝王王代代<lb/>
明明表我忠哉<lb/>
　　　有美堂記　　　　　　　　<hi>宋</hi>歐陽修<lb/>
嘉祐二年龍圗閣直學士尚書吏部郎中梅公出守餘<lb/>
杭於其行也天子寵之以詩於是作有美之堂蓋取賜<lb/>
詩之首章而名之以為杭人之榮然公之甚愛斯堂也<lb/>
甚久而不忘今年自金陵遣人走京師命余誌之其請<lb/>
<pb n="KR2k0089_WYG_011-5b"/>
至六七而不倦余乃為之言曰夫舉天下之至美與其<lb/>
樂有不得而兼焉者多矣故窮山水登臨之美者必之<lb/>
乎寛閒之野寂寞之鄉而後得焉覽人物之盛麗誇都<lb/>
邑之雄富者必據乎四逹之衝舟車之㑹而後足焉蓋<lb/>
彼放心於物外而此娱意於繁華二者各有適焉然其<lb/>
為樂不得而兼也今夫所謂羅浮天台衡岳廬阜洞庭<lb/>
之廣三峽之險號為東南竒偉秀絶者乃皆在乎下州<lb/>
小邑僻陋之邦此幽潛之士窮愁放逐之臣之所樂也<lb/>
<pb n="KR2k0089_WYG_011-6a"/>
若乃四方之所聚百貨之所交物盛人衆為一都㑹而<lb/>
又能兼有山水之美以資富貴之娱者惟金陵錢塘然<lb/>
二邦皆僭竊於亂世及聖宋受命海内為一金陵以後<lb/>
服見誅今其江山雖在而頽垣廢址荒煙野草過而覽<lb/>
者莫不為之躊蹰而悽愴獨錢塘自五代時知尊中國<lb/>
効臣順及其亡也頓首請命不煩干戈今其民幸富完<lb/>
安樂又其俗習工巧邑屋華麗蓋十餘萬家環以湖山<lb/>
左右映帶而閩商海賈風帆浪舶出入於江濤浩渺煙<lb/>
<pb n="KR2k0089_WYG_011-6b"/>
雲杳靄之間可謂盛矣而帥是邦者必皆朝廷公卿大<lb/>
臣若天子之侍從又有四方遊士為之賓客故喜占形<lb/>
勝治亭榭相與極遊覽之娱然其於所取有得於此者<lb/>
必有遺於彼獨所謂有美堂者山水登臨之美人物邑<lb/>
居之繁一寓目而盡得之蓋錢塘兼有天下之美而斯<lb/>
堂者又盡得錢塘之美焉宜乎公之甚愛而難忘也梅<lb/>
公清謹好學君子也視其所好可以得其人焉<lb/>
　　　乞開杭州西湖狀　　　　　<hi>宋</hi>蘇　軾<lb/>
<pb n="KR2k0089_WYG_011-7a"/>
杭州之有西湖如人之有眉目蓋不可廢也唐長慶中<lb/>
白居易為刺史方是時湖溉田千餘頃及錢氏有國置<lb/>
撩湖兵士千人日夜開濬自國初以來稍廢不治水涸<lb/>
草生漸成葑田熙寜中臣通判杭州湖之葑合者蓋十<lb/>
二三耳而今十六七年之間遂湮塞其半父老皆言十<lb/>
年以來水淺葑積如雲翳空倐忽便滿更二十年無西<lb/>
湖矣使杭州無西湖如人去其眉目豈復為人乎臣愚<lb/>
無知竊謂西湖有不可廢者五天禧中故相王欽若奏<lb/>
<pb n="KR2k0089_WYG_011-7b"/>
以西湖為放生池禁捕魚鳥為人主祈福每嵗四月八<lb/>
日郡人數萬㑹於湖上所活羽毛鱗甲以百萬計皆西<lb/>
向稽首仰祝萬壽若一旦湮塞使蛟龍魚鼈同為枯轍<lb/>
之鮒臣子坐觀亦何心哉此西湖不可廢者一也杭之<lb/>
為州本江海故地水泉鹹苦居民零落自李泌引湖水<lb/>
作六井然後民足於水井邑日富百萬生聚待此而後<lb/>
食今湖狹水淺六井漸壊若二十年後盡為葑田則舉<lb/>
城皆食鹹苦其勢必自耗散此西湖不可廢者二也白<lb/>
<pb n="KR2k0089_WYG_011-8a"/>
居易作石函記云放水溉田瀕河千頃可無凶嵗今雖<lb/>
不及千頃而下河數十里茭菱糓米所獲不貲此西湖<lb/>
不可廢者三也西湖深闊則運河可取足於湖水若湖<lb/>
水不足則必取足於江潮江潮所過泥沙渾濁一石五<lb/>
斗不出三嵗輙調兵夫十餘萬開濬而舟行市中蓋十<lb/>
餘里士卒騷擾泥水狼籍為居民大患此西湖不可廢<lb/>
者四也天下官酒之盛未有如杭州者也歳課二十餘<lb/>
萬緍水泉之用仰給於湖若湖漸淺狹水不應溝則當<lb/>
<pb n="KR2k0089_WYG_011-8b"/>
勞人逺取山泉嵗不下二十萬工此西湖不可廢者五<lb/>
也臣輙巳差官打量湖上葑田計二十五萬餘丈度用<lb/>
夫二十餘萬工近者伏䝉陛下以本路饑饉特寛轉運<lb/>
司上供額斛五十餘萬石出糶常平米亦數十萬石又<lb/>
特賜本路度牒三百而杭當得百道臣謹以聖意増價<lb/>
召人中米減價出賣以濟饑民而増減耗折之餘尚得<lb/>
錢米約共一萬餘貫石臣輙以此錢募民開湖度可得<lb/>
十萬工自今四月二十八日興工農民父老縱觀嘆息<lb/>
<pb n="KR2k0089_WYG_011-9a"/>
以為陛下既捐利與民活此一方而又以其餘興久廢<lb/>
無窮之利使數千人得食其力以度此凶嵗蓋有泣下<lb/>
者臣伏見民情如此而錢米有限所募未廣葑合之地<lb/>
尚有大半若来者不繼則前功復棄深可痛惜若更得<lb/>
度牒百道則一舉募民除去淨盡不復遺患矣陛下察<lb/>
臣五不可廢之狀利害較然特出聖斷别賜臣度牒五<lb/>
十道仍飭轉運提刑司於前來所賜諸州二百道内契<lb/>
勘賑濟支用不盡者更撥五十道價錢與臣通成一百<lb/>
<pb n="KR2k0089_WYG_011-9b"/>
道使臣得盡力畢工半年之間自見西湖復唐之舊環<lb/>
三十里際山為岸則農民父母與羽毛鱗介同沐聖澤<lb/>
無有窮巳臣不勝大願謹録奏聞<lb/>
　　表忠觀碑　　　　　　　　　　蘇　軾<lb/>
熙寜十年十月戊子資政殿大學士右諫議大夫知杭<lb/>
州軍州事臣抃言故呉越國王錢氏墳廟及其父祖妃<lb/>
夫人子孫之墳在錢塘者二十有六在臨安者十有一<lb/>
皆蕪穢不治父老過之有隕涕者謹按故武肅王鏐始<lb/>
<pb n="KR2k0089_WYG_011-10a"/>
以鄉兵破走黄巢名聞江淮復以八郡兵討劉漢宏并<lb/>
越州以奉董昌而自居於杭及昌以越判則誅昌而并<lb/>
越盡有浙東西之地傳其子文穆王元瓘至其孫忠獻<lb/>
王𢎞佐遂破李景兵取福州而𢎞佐之弟忠懿王俶又<lb/>
大出兵攻景以迎周世宗之師其後卒以國入覲三世<lb/>
四王與五代相終始天下大亂豪傑蠭起方是時以數<lb/>
州之地盜名字者不可勝數既覆其族延及於無辜之<lb/>
民罔有孑遺而呉越地方千里帶甲十萬鑄山煮海象<lb/>
<pb n="KR2k0089_WYG_011-10b"/>
犀珠玉之富甲於天下然終不失臣節貢獻相望於道<lb/>
是以其民至於老死不識兵革四時嬉遊歌舞之聲相<lb/>
聞至於今不廢其有徳於斯民甚厚皇宋受命四方僭<lb/>
亂以次削平西蜀江南負其險逺兵至城下力屈勢窮<lb/>
然後束手而河東劉氏百戰守死以抗王師積骸為城<lb/>
灑血為池竭天下之力僅乃克之獨吳越不待告命封<lb/>
府庫籍郡縣請吏於朝視去其國如去傳舍其有功於<lb/>
朝庭甚大昔竇融以河西歸漢光武詔右扶風修理其<lb/>
<pb n="KR2k0089_WYG_011-11a"/>
父祖墳塋祀以太牢今錢氏功徳殆過於融而未及百<lb/>
年墳廟不治行道傷嗟甚非所以勸奬忠臣慰答民心<lb/>
之義也臣願以龍山廢佛寺曰妙音院者為觀使錢氏<lb/>
之孫為道士曰自然者居之凡墳墓之在錢塘者以付<lb/>
自然其在臨安者以付其縣之淨土寺僧曰道微嵗各<lb/>
度其徒一人使世掌之籍其地之所入以時修其祠宇<lb/>
封殖其草木有不治者縣令丞察之甚者易其人庶幾<lb/>
永終不墜以稱朝廷待錢氏之意臣抃冒死以聞制曰<lb/>
<pb n="KR2k0089_WYG_011-11b"/>
可其妙音院改賜名曰表忠觀銘曰天目之山苕水出<lb/>
焉龍飛鳳舞萃於臨安篤生異人絶類離羣奮梃大呼<lb/>
從者如雲仰天誓江日月晦䝉强弩射潮江海為東殺<lb/>
宏誅昌奄有吴越金劵玉冊虎符龍節大城其居包絡<lb/>
山川左江右湖控引島蠻嵗時歸休以燕父老曄如神<lb/>
人玉帶裘馬四十一年寅畏小心厥篚相望大貝南金<lb/>
五朝昏亂罔堪托國三王相承以待有徳既獲所歸弗<lb/>
謀弗咨先王之志我惟行之天祚忠孝世有爵邑允文<lb/>
<pb n="KR2k0089_WYG_011-12a"/>
允武子孫千億帝謂守臣治其祠墳無俾樵牧愧其後<lb/>
昆龍山之陽巋然新宫匪私於錢惟以勸忠非忠無君<lb/>
非孝無親凡百有位視此刻文<lb/>
　　　錢塘六井記　　　　　　　　蘇　軾<lb/>
潮水避錢塘而東擊西陵所從來逺矣沮洳斥鹵化為<lb/>
桑麻之區而久乃為城邑聚落凡今州之平陸皆江之<lb/>
故地其水苦惡惟負山鑿井乃得甘泉而所及不廣唐<lb/>
宰相李公長源始作六井引西湖水以足民用後刺史<lb/>
<pb n="KR2k0089_WYG_011-12b"/>
白公樂天治湖浚井刻石湖上至今頼之始長源六井<lb/>
其最大者在清湖中為相國井其西為西井少西而北<lb/>
為金牛池又北而西附城為方井為白龜池又北而東<lb/>
至錢塘縣治之南為小方井而金牛之廢久矣嘉祐中<lb/>
太守沈公文通又於六井之南絶河而東至美俗坊為<lb/>
南井出湧金門並湖而北有水閘三注以石溝貫城而<lb/>
東者南井相國方井之所從出也若西井則相國之派<lb/>
别者也而白龜池小方井皆為匿溝湖底無所用閘此<lb/>
<pb n="KR2k0089_WYG_011-13a"/>
六井之大略也熙寜五年秋太守陳公述古至始問民<lb/>
之所病皆曰六井不治民不給於水南井溝庳而井髙<lb/>
水行地中率常不應公曰嘻甚矣吾在此可使民求水<lb/>
而不得乎乃命僧仲文子珪又引其徒如正思坦以自<lb/>
助凡出力以佐官者二十餘人於是發溝易甃完輯罅<lb/>
漏而相國之水大至坎滿溢流南注於河千艘更載瞬<lb/>
息百斛以方井為近於濁惡而遷之少西不能五歩而<lb/>
得其故基父老驚曰此古方井也民李甲遷之於此六<lb/>
<pb n="KR2k0089_WYG_011-13b"/>
十年矣䟽湧金池為上中下使澣衣浴馬不及於上池<lb/>
而列二閘於門外其一赴三池而決之河其一納之石<lb/>
檻比竹為五管以出之並河而東絶三橋以入於石溝<lb/>
注於南井水之從來髙則南井常厭水矣凡為子閘四<lb/>
皆垣墻扃鐍以䕶之明年春六井畢修而嵗適大旱自<lb/>
江淮至浙東井皆竭民至以罌缶貯水相餉如酒醴而<lb/>
錢塘之民肩足所任舟楫所及南出龍山北至長河鹽<lb/>
官海上皆以飲牛馬給沐浴方是時汲者皆誦佛以祝<lb/>
<pb n="KR2k0089_WYG_011-14a"/>
公余以為水者人之所甚急而旱至於井竭非嵗之所<lb/>
常有也以其不常有而忽其所甚急此天下之通患也<lb/>
豈獨水哉故詳其語以告後之人使雖至於久逺廢壊<lb/>
而猶有考也<lb/>
　　<hi>臣謹按杭城自宋以來爭言治井至南渡後乾道咸淳間猶一再修舉見於河渠記載者不一因江</hi>
　　<hi>與城近民患斥鹵雖處水鄉而常乏於水嗣後江勢漸逺漸狹湖水灌輸浸淫日久土性巳易城中</hi>
　　<hi>新開甘井甚多不專藉六井沈公井矣故元以後言水利者不及治井</hi>
　　　六一泉銘<hi>并序</hi>　　　　　　　蘓　軾<lb/>
<pb n="KR2k0089_WYG_011-14b"/>
歐陽文忠公將老自謂六一居士予昔通守錢塘見公<lb/>
於汝隂而南公曰西湖僧慧勤甚文而長於詩吾昔為<lb/>
山中樂三章以贈之子閒於民事求人於湖山間而不<lb/>
可得則往從勤乎予到官三日訪勤於孤山之下抵掌<lb/>
而論人物曰公天人也人見其暫寓人間而不知其乘<lb/>
雲馭風歴五嶽而跨滄海也此邦之人以公不一來為<lb/>
恨公麾斥八極何所不至雖江山之勝莫適為主而竒<lb/>
麗秀絶之氣常為能文者用故吾以謂西湖蓋公几案<lb/>
<pb n="KR2k0089_WYG_011-15a"/>
間一物耳勤語雖幻怪而理有實然者明年公薨予哭<lb/>
於勤舍又十八年予為錢塘守則勤亦化去久矣訪其<lb/>
舊居則弟子二仲在焉畫公與勤之像事之如生舍下<lb/>
舊無泉予未至數月泉出講堂之後孤山之趾汪然溢<lb/>
流甚白而甘即其地鑿巖架石為室二仲謂予師聞公<lb/>
來出泉以相勞苦公可無言乎乃取勤舊語推本其意<lb/>
名之曰六一泉且銘之曰泉之出也去公數千里後公<lb/>
之歿十有八年而名之曰六一不幾其誕乎曰君子之<lb/>
<pb n="KR2k0089_WYG_011-15b"/>
澤豈獨五世而巳蓋得其人則可以至於百傳嘗試與<lb/>
子登孤山而望吳越歌山中之樂而飲此水則公之遺<lb/>
風餘烈亦或見於斯泉也<lb/>
　　　遊龍井記　　　　　　　　<hi>宋</hi>秦　觀<lb/>
龍井舊名龍泓距錢塘十里吳赤烏中方士葛洪嘗煉<lb/>
丹於此事見圗記其地當西湖之西浙江之北風篁嶺<lb/>
之上實深山亂石中之泉也每嵗旱禱雨輙應故相傳<lb/>
以為有龍居之然泉者山之精氣所發也西湖深靚空<lb/>
<pb n="KR2k0089_WYG_011-16a"/>
闊納光景而涵煙霏菱芡荷花之所附麗龜魚鳥蟲之<lb/>
所憑依漫衍而不廹紆餘以成文隂晴之中各有竒態<lb/>
而不可以言盡也故岸湖之山多為所誘而不克以為<lb/>
泉浙江介於吳越之間一晝夜濤頭自海而上者再疾<lb/>
擊而逺馳兕虎駭而風雨怒遇者摧當者壊乘髙而望<lb/>
之使人毛髪盡立心掉而不禁故岸江之山多為所脇<lb/>
而不暇以為泉惟此泉蟠幽而踞阻内無靡蔓之誘以<lb/>
散越其精外無豪悍之脇以虧䟽其氣故嶺之左右大<lb/>
<pb n="KR2k0089_WYG_011-16b"/>
率多泉龍井其尤者也元豐二年辨才法師元靜退休<lb/>
於此山之壽聖院院去龍井一里凡山人有事於錢塘<lb/>
與遊客之至壽聖者皆取道井旁法師乃即其處為亭<lb/>
又率其徒以浮屠法環而咒之庶幾有慰夫所謂龍者<lb/>
俄有大魚自泉中躍出觀者異焉然後知井之有龍不<lb/>
謬而其名由此益大聞於時是嵗余自淮南如楚省親<lb/>
過錢塘訪法師於山中法師策杖送予於風篁嶺之上<lb/>
指龍井曰此泉之徳至矣美如西湖不能淫之使遷壯<lb/>
<pb n="KR2k0089_WYG_011-17a"/>
如浙江不能威之使屈受天地之中資隂陽之和以養<lb/>
其源推其緒餘以澤於萬物雖古有道之士又何以加<lb/>
於此<lb/>
　　　浙江觀潮賦　　　　　　　<hi>宋</hi>羅公升<lb/>
羅子客於錢塘適時仲秋皓月初缺長空閴寥萬里清<lb/>
絶乃江臯乎逍遥想故國之餘烈巳而金鏦鼙轟轂戛<lb/>
蹄踣囂塵漲天鬬艇彌澤行雲低回而不飛山川蒼茫<lb/>
而異色羅子怪而問之客曰子獨不聞錢塘之潮乎天<lb/>
<pb n="KR2k0089_WYG_011-17b"/>
地之間有髙有深有明有晦有動有植有常有怪賦形<lb/>
而立者以億計而海為大海之大浮人間其如空與太<lb/>
虚而為對其變化翕忽一日萬狀而錢塘之潮為最錢<lb/>
塘之潮捲海山吞吳㑹力㧞寰中聲出天外其瑰偉傑<lb/>
特之觀亘萬古信四時而八月既望為快方潮之未至<lb/>
也乾坤為爐隂陽為鞴一元之氣秋髙而益盈望舒之<lb/>
精霸生而變態倒河海於累空納萬流於一噫陽侯捲<lb/>
波其欲立百神嚴駕兮有待及潮之既至也怒如驚霆<lb/>
<pb n="KR2k0089_WYG_011-18a"/>
疾若飛雨日車為之掀簸風師助其呼舞峩峩兮層冰<lb/>
之來千里飛雪洶洶兮萬馬之奔四合如堵倐谷變以<lb/>
陵遷恐山摧而嶽仆見者膽落聞者毛竪於是賁育之<lb/>
倫虓虎之士因兹水嬉以習戰事捩文舠建彩標破驚<lb/>
湍逐駭猋駕蛟蜃以為車履鯨鯤而成橋大鼖撾靈鼉<lb/>
之革修竿曳鮫人之綃三山為阹陽谷為徼縱横南北<lb/>
合散先後鬼沒神出鱗甲相弔或擁蓋以髙驤或援戈<lb/>
而疾剽或觀海若而分餘甘或叩珠宫而逢一笑歡聲<lb/>
<pb n="KR2k0089_WYG_011-18b"/>
逹於淮壖餘風騰乎越嶠層瀾既平鼓音未息掣鼇首<lb/>
耀鯤脊洗月窟探地極馮夷讋游龍<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>吕梁丈人陟降<lb/>
乎左右蓬邱仙人逢迎於咫尺此闔閭夫差之所以雄<lb/>
長百蠻憑陵上國也是日也朝者休務賈者輟市臝糧<lb/>
而快覩者纍屬乎八九百里雞林日本琉球闍婆萬斛<lb/>
之舟卯發而辰至朝采夜光珊瑚火齊希世之珍山積<lb/>
而雲委茂先所不能識𢎞羊所不能計此真天下之巨<lb/>
麗也今子重趼百舍來游三吳蓋將覽江山之偉竒供<lb/>
<pb n="KR2k0089_WYG_011-19a"/>
筆墨於游戲亦有樂於此乎羅子蘧然變色曰此固吾<lb/>
之所以弔也而子所以樂乎且方全吳之時左滄海以<lb/>
為池右梁山以為郭内重湖以為襟帶外長淮以為籬<lb/>
落水犀萬艘石城百仞乘車踵申公之策伏軾藉延陵<lb/>
之信子胥運籌於帷幄孫武受鉞於行陣前茅未啓中<lb/>
原巳震談笑舉六千里之楚指揮壓四十縣之晉宋子<lb/>
齊姜麇至於後宫魯壺鄭縞雨集於主進迨夫孽臣擅<lb/>
朝艷妾供寢長虎狼於肘腋進蜡毒於燕飲酣歌忘中<lb/>
<pb n="KR2k0089_WYG_011-19b"/>
庭之呼利口弛重闗之禁積薪巳然盲者安枕爰有一<lb/>
老身佩宗社觀大厦之欹傾忍寒蟬之瘖啞乃逆鱗之<lb/>
屢批竟屬鏤之不赦豈九州之莫容恥中道而更駕人<lb/>
生得死其實難猶有以見先王於地下鴟夷朝浮越甲<lb/>
暮入棲烏之曲未終至徳之廟巳泣甬東之徙胡顔館<lb/>
娃之行莫縶委鐘虡於瓦礫嘯漁樵於都邑層臺鬼哭<lb/>
而燐明榮楣獸號而烏集於是忠魂上訴帝閽朝啓乃<lb/>
錫命書以長兹水乗象載之輿策玉虬之駟魚須前驅<lb/>
<pb n="KR2k0089_WYG_011-20a"/>
龍伯作使凡排山倒海之威皆鞭荆棲越之氣且夫骨<lb/>
骾之臣生死一節豈生不忍去其故都而死乃致憾於<lb/>
宗國彼濤頭之所指寜强弩之能移想乗波而東擊猶<lb/>
遺恨於會稽薦馨香而知痛競簫鼓以為嬉雖千秋萬<lb/>
嵗之來歸恐滄海桑田之増悲也嗚呼自有天地即有<lb/>
此江如此潮汐閲幾興亡較朝菌於大椿竟孰短而孰<lb/>
長昔祖龍之虎視拾六國其若芥擁萬乘以絶江投馬<lb/>
箠而填海曽勒功之未能巳旁觀之欲代況乎吳越直<lb/>
<pb n="KR2k0089_WYG_011-20b"/>
兩蝸角并吞割據不出掌握朝弁冕於廟堂夕螻蟻於<lb/>
溝壑諒遺迹之幾何不足供談笑者之一噱惟夫殺身<lb/>
成仁終古不朽横大江以揚靈真不亡而曰壽彼舍義<lb/>
以取生徒含羞而遺臭觀乎斯潮媿汗乃走故吾謂明<lb/>
月之夕慶雲之朝㴻雨降瑞雪飄名山大川清泉怪石<lb/>
之流峙竒花異卉嘉禾美竹之夭喬皆忠臣孝子賢士<lb/>
大夫精神之所寓而況於潮乎客乃太息反顧落日覺<lb/>
悲風之四起忽洪濤之俱失<lb/>
<pb n="KR2k0089_WYG_011-21a"/>
　　　虎跑泉銘<hi>并序</hi>　　　　　　<hi>明</hi>宋　濓<lb/>
虎跑泉在杭之南山大慈定慧禪院距城十里而近唐<lb/>
元和十四年性空大師來遊兹山樂其靈氣盤鬱棲禪<lb/>
其中尋以無水將他之忽神人跪而告曰自師之來我<lb/>
等邀惠者甚大奈何棄去南岳童子旋當遣二虎來移<lb/>
師無憂也翼日果見二虎跑山出泉甘冽勝常大師因<lb/>
留建立伽藍蘇文忠公守杭為之賦詩有虎移泉眼趁<lb/>
行脚之句蓋紀實也師名寰中蒲坂盧氏子得法於百<lb/>
<pb n="KR2k0089_WYG_011-21b"/>
丈海一時龍象如南泉願臨濟元趙州諗巖頭奯雪峯<lb/>
存無著喜欽山邃咸來咨叩道要則其徳服鬼神彰灼<lb/>
靈異有不難致者於乎㧞劍刺山水為之湧折腰拜井<lb/>
泉乃仰流武夫健將一誠之所格尚若此況大師心悟<lb/>
無際者乎洪武戊午冬十有一月濓朝京師道經山下<lb/>
今主僧定巖戒有道之士也邀濓觀泉且披法衣率其<lb/>
徒同舉梵咒久之泉觱沸而出若聯珠焉巳而微作湧<lb/>
勢濓心異之遂為作銘銘曰天一所形厥質乃凝潛行<lb/>
<pb n="KR2k0089_WYG_011-22a"/>
重淵與勢俱升至人來居地不愛寳誰信清泠生於虎<lb/>
爪山后川君與道為謀肯私一勺不師之留師既留止<lb/>
化泉為雨式沛且滂潤於千里幻此荒墟遂成寳坊羣<lb/>
生依之為正法幢命世大才猶龍類象來游來咨如山<lb/>
答響代祀雖邈聲華勿虧至今草木尚被餘輝我於世<lb/>
縁逢觸輙礙泉特相知獻萬珠琲擾擾征驂風埃渺瀰<lb/>
有素者衣化而為緇願挹寸波如習禪定洗滌根塵一<lb/>
時清淨<lb/>
<pb n="KR2k0089_WYG_011-22b"/>
　　　西湖修復石堰記　　　　　<hi>明</hi>李　旻<lb/>
武林諸山之水匯為西湖西北際山東至錢塘湧金二<lb/>
門之城下瀕湖數千百家為稼為圃為池以畜魚皆湖<lb/>
是資窮民釣弋網罟衣食於湖者不可勝紀餘波所及<lb/>
為六井為清湖河逹於運河城外並河之田千頃賴以<lb/>
灌溉湖所利濟如此白樂天通石函蘇子瞻築石堰所<lb/>
以鍾其源而節其流用意深矣石函之流細故曰減水<lb/>
一寸可溉田十五頃每一復時可及五十頃此蓄洩之<lb/>
<pb n="KR2k0089_WYG_011-23a"/>
節目而溉田之大較也若石堰則所堰有一定之則日<lb/>
夜長流其流入於運河雖有霖雨暴漲不使驟溢以為<lb/>
瀕湖之害無餘則蓄而待石函之洩函與堰不可偏廢<lb/>
也後之人不深維其意壊堰而易之以版由是守者得<lb/>
以為奸漲溢乃靳而不啓旱則啓而竭之遂因而取貨<lb/>
焉為湖之病數十年於兹矣𢎞治丁巳監察御史吳君<lb/>
一貫廵按浙江以興利除患為巳任予告之由君謀於<lb/>
都水主事姚君文灝欲復其舊適安福胡君道以進士<lb/>
<pb n="KR2k0089_WYG_011-23b"/>
來知錢塘縣事遂以屬之胡君詢之鄉老相與求之故<lb/>
迹因地勢測水平定其髙卑之凖鳩工琢石不日告成<lb/>
瀕湖上下之人一旦獲享舊日之利而除其害莫不懽<lb/>
忻鼓舞嘆頌功德羣告予請書其事於石予嘗謂長源<lb/>
樂天巨川子瞻諸君子皆古今所稱偉人其才識宦業<lb/>
俱非尋常可及而在郡必汲汲於西湖者豈遊觀之樂<lb/>
足以動其心哉亦惟因民之所利而利之特加之意云<lb/>
數百年來郡乗書之民庶歌之詩人賦咏之至於今未<lb/>
<pb n="KR2k0089_WYG_011-24a"/>
巳蓋惠利之浹於人心自能不泯滅焉爾後之視今亦<lb/>
猶今之視昔然則石堰之復其係於人心之思當何如<lb/>
哉余郡人也樂為斯民道之是為記<lb/>
　　　請開西湖奏議　　　　　　<hi>明</hi>楊孟瑛<lb/>
杭州地脉發自天目羣山飛翥駐於錢塘江湖夾抱之<lb/>
間山停水聚元氣融結故堪輿之書有云勢來形止是<lb/>
為全氣形止氣蓄化生萬物又云外氣横形内氣止生<lb/>
故杭州為人物之都㑹財賦之奥區而前賢建立城郭<lb/>
<pb n="KR2k0089_WYG_011-24b"/>
南跨吳山北兜武林左帶長江右臨湖曲所以全形勝<lb/>
而固脉絡鍾靈毓秀於其中若西湖占塞則形勝破損<lb/>
生殖不繁杭城東北二隅皆鑿壕塹南倚山嶺獨城西<lb/>
一隅瀕湖為勢殆天塹也是以湧金門不設月城實倚<lb/>
外險若西湖占塞則塍術綿連容奸資宼折衝禦侮之<lb/>
便何藉焉唐宋以來城中之水皆藉湖水充之今甘泉<lb/>
甚多固不全仰六井南井也然實湖水為之本源隂相<lb/>
輸灌若西湖占塞水脉不通則一城將復鹵飲矣況前<lb/>
<pb n="KR2k0089_WYG_011-25a"/>
賢興利以便民而臣等不能纂巳成之業非為政之體<lb/>
也五代以前江潮直入運河無復遮捍錢氏有國乃置<lb/>
龍山浙江兩閘啓閉以時故泥水不入宋初傾廢遂至<lb/>
淤壅頻年挑濬蘇軾重修堰閘阻截江潮不放入城而<lb/>
城中諸河專用湖水為一郡官民之利若西湖占塞則<lb/>
運河枯澁所謂南柴北米官商往來上下阻滯而闤闠<lb/>
貿易苦於擔負之勞生計亦窘矣杭城西南山多田少<lb/>
榖米蔬果之需全賴東北其上塘瀕河田地自仁和至<lb/>
<pb n="KR2k0089_WYG_011-25b"/>
海寜何止千頃皆藉湖水以救亢旱若西湖占塞則上<lb/>
塘之民緩急無所仰賴矣此五者西湖有無利害明甚<lb/>
苐壊舊有之業以傷民心怨讟將起而臣等不敢顧忌<lb/>
者以所利於民者甚大也<lb/>
　　　西湖遊覽志序　　　　　　<hi>明</hi>田汝臣<lb/>
海上之士往往談蓬萊三島之勝恍惚渺茫莫可踪跡<lb/>
豈若西湖重青淺碧抱麗城闉陸走水浮咸可渉覽況<lb/>
帝都之餘藻餙華富即海上之士所稱珠宫貝闕琪樹<lb/>
<pb n="KR2k0089_WYG_011-26a"/>
瓊花當不過此宜乎勝甲寰中聲聞華服也然海内名<lb/>
山率皆有志而西湖獨無詎非闕典曩五岳山人黄勉<lb/>
之嘗謂予曰西湖無志猶西子不寫照霓裳不按譜也<lb/>
子盍圗之時予敬諸而五六年前宦遊無暇迨乎宅憂<lb/>
除服聊寓目焉風景不殊良朋就世言猶在耳負約巳<lb/>
長因念古人踰祥授琴將以舒其菀結聞篴作賦用以<lb/>
感於幽㝠予不敏竊比山水於笙歌擬佔畢以酬諾一<lb/>
物二義爰契我心於是紬集見聞再證履討輯撰此書<lb/>
<pb n="KR2k0089_WYG_011-26b"/>
叙列山川附以勝跡揭綱統目為巻者二十有四題曰<lb/>
西湖遊覽志裁剪之遺兼収並蓄分門彚種為卷者二<lb/>
十有六題曰西湖遊覽志餘客有病予此書多述遊冶<lb/>
之事歌舞之談導慾宣奢非以長化也予則以為志者<lb/>
史家之一體也史不實錄則觀者何稽焉故泰華終南<lb/>
守國者恃為金湯之固武夷雁蕩棲真者隠為解化之<lb/>
區嶽麓鵞湖講學者闢為都授之所西湖三者無一居<lb/>
焉而欲諱遊冶之事歌舞之談假借雄觀祗益浮偽耳<lb/>
<pb n="KR2k0089_WYG_011-27a"/>
史家不為也客又病予此書名繫西湖而旁及城市覈<lb/>
實不符予則以為西湖者南北兩山之秀液也南北兩<lb/>
山者西湖之䕶沙也滋靈釀淑條貫同之若非元本山<lb/>
川要原别委則西湖之全體不章故旁及城市正以摹<lb/>
寫西湖也學使文谷孔公嘗覽而嘉之曰殆郡史也美<lb/>
刺具陳欲為鋟傳而以憂去侍御紀山曹公亦欲鋟傳<lb/>
而復以憂去至是侍御劍泉鄢公按部兩浙政肅風清<lb/>
博雅崇文垂情藝苑布憲之暇訪及此書謂郡守嚴公<lb/>
<pb n="KR2k0089_WYG_011-27b"/>
曰是誠郡史可以傳矣嚴公敬諾屬貳守邱公綜理之<lb/>
而民部秋軒薛公水部洪宇王公咸𣙜税於杭亦捐資<lb/>
焉未浹四旬勒梓巳竟竊愧才綿識昧筆削無方符號<lb/>
詅癡虚上官之雅意楮宜覆瓿貽大方之哂言若肯苴<lb/>
其闕略弼其訛謬裒為别集被我寵光是大願也<lb/>
　　　請䟽西湖議　　　　　　　<hi>明</hi>陳　善<lb/>
西湖形勢利病何納言田學使論之詳矣予惟西湖實<lb/>
為郡城元氣所鍾設湖水淤塞若人之元氣痞閡末有<lb/>
<pb n="KR2k0089_WYG_011-28a"/>
能生者矧上塘數千頃之田恃以為命可無慮乎吳越<lb/>
時湖葑蔓合歳置撩卒千人誠知所利者大雖嵗役千<lb/>
夫而不靳也今縱不能置撩卒以任䟽濬獨奈何任淘<lb/>
沙之卒分㨿湖濱日負數十石之土而填之乎頃見沿<lb/>
城諸隄學士橋以東至西二十一丈南北二十七丈回<lb/>
回墳東西三十九丈南北七十二丈栁洲亭東西二十<lb/>
八丈南北十丈黑亭子灣東西二十二丈南北百餘丈<lb/>
受沙磧者俱為平陸隄增數百丈即湖水減數百丈矣<lb/>
<pb n="KR2k0089_WYG_011-28b"/>
及今不禁則湖水日隘過數十年將遂無西湖矣淘沙<lb/>
軍人皆自清波湧金錢塘三門而出若懸禁國門嚴責<lb/>
主守吏卒拒遏此軰無或闌入以為湖溷敢或相容比<lb/>
者連坐庶人知畏法而其源可絶矣又汀蓮岸芷半為<lb/>
豪右之家占以規利葑草蔓塞實此之由嘉靖十八年<lb/>
廵按傅公一嘗禁之未幾復縱四十四年南海龎公來<lb/>
廵復申厲禁而法久禁弛株蔓如故為今之計謂宜申<lb/>
明前事禁治占塞至於三橋四橋五橋外内湖水勢漸<lb/>
<pb n="KR2k0089_WYG_011-29a"/>
涸葑草彌望不可以舟亟宜䟽濬以瀦蓄者今度其施<lb/>
功之序而題請於朝有事修濬使湖身深廣蓄水汪洋<lb/>
上塘暵旱無恐此杭民百世之利也若乃淘沙之患既<lb/>
行禁止仍以邏察之事責之湖傍里甲每獲必嚴加法<lb/>
懲示警則湖流不涸灌溉有賴郡城氣脉亦不至於耗<lb/>
竭矣<lb/>
　　　武林山辨　　　　　　　　<hi>明</hi>邵重生<lb/>
武林杭之名山因以名郡而古今皆朦朧未有直指的<lb/>
<pb n="KR2k0089_WYG_011-29b"/>
名為某山者舊志以武林門右土埠俗稱祖山者當之<lb/>
為其山先名武林以避唐諱改稱虎林成化志引楊正<lb/>
質虎林山記謂錢王時祖山在郭外有異虎其山自名<lb/>
虎非避諱也及引宋樓攻媿詩武林山出武林水靈隠<lb/>
後山無乃是且宋淳熙志言漢書明載武林山為武林<lb/>
水所出安有又避唐諱之説決非城内無水小山明矣<lb/>
是夏公斷以靈隠後山北髙峯為武林山矣與薛公通<lb/>
志同惜偏而未全一統志列武林山當矣下曰一名靈<lb/>
<pb n="KR2k0089_WYG_011-30a"/>
隠一名靈苑一名仙居乃以靈隠山飛來峯二山為武<lb/>
林山是矣特認而未的至沙門契嵩武林山志與泗水<lb/>
潛夫武林舊事直以飛來峯為武林山似矣又局而未<lb/>
廣近田公西湖遊覽志陳公萬歴志皆不列武林山而<lb/>
以靈隠山下注一名武林山豈惟齟齬不明而名言更<lb/>
不正今予為辨者三以俟質之君子凡都邑之著稱者<lb/>
必以郡中佳山水祖山蟻蛭不足以當固矣特靈隠之<lb/>
名發於東晉其先秦兩漢厥名伊何愚意凡謂之山者<lb/>
<pb n="KR2k0089_WYG_011-30b"/>
以其全體而言也髙聳者曰山峯如脊者曰山嶺至岡<lb/>
陵邱阜皆有分别而一山字足以概之故武林山之名<lb/>
乃靈隠天竺諸山之祖名也自慧理既来以後有飛來<lb/>
之名焉有靈鷲之名焉有靈隠之名焉有天竺而後有<lb/>
三竺之名焉五印度而後有中竺之名焉至於蓮華佛<lb/>
國白雲白猿獅子香爐皆繼慧理發之而為武林之支<lb/>
名至於南髙北髙五雲雙檜乳竇月桂諸名又後人之<lb/>
濫觴也其曰形勝烏石靈苑仙居龍門楊梅西源善住<lb/>
<pb n="KR2k0089_WYG_011-31a"/>
興正瑞雲慶化集慶秦亭又土人之私諡也自有諸名<lb/>
而武林反以無專主而晦如子姓衆多而又著則祖父<lb/>
之名逺而晦久而亡此常道也如羅浮有七十二峯皆<lb/>
謂之羅浮山黄山有三十六峯皆謂之黄山武夷有六<lb/>
十三峯皆謂之武夷山是可辨者一也羅處約靈隠碑<lb/>
曰浙水之右有山曰武林盧襄西征記杭地北環天隠<lb/>
國朝楊太守開西湖䟽曰杭州南跨吳山北兜武林觀<lb/>
前人之文曰右曰環曰兜三字則非一二山之指其可<lb/>
<pb n="KR2k0089_WYG_011-31b"/>
辨者二也且求武林山者必當求武林水杭南北二山<lb/>
之水孰有大於三竺靈隠之溪乎南則從捫壁嶺水出<lb/>
嶺合雙桂永清月桂諸塢北從石人西源合白沙韜光<lb/>
諸塢正與舊志合曰武林山有二水南出者曰南澗北<lb/>
來者曰北澗若惟以靈隠山為武林山則惟有北澗而<lb/>
無南澗若以飛來峯為武林山則飛來峯無水不出澗<lb/>
若以靈隠飛來二峯為武林山則南澗從天竺諸峯來<lb/>
發源不全況舊志云西湖匯武林山水秦時名武林水<lb/>
<pb n="KR2k0089_WYG_011-32a"/>
至漢方有金牛明聖之號南北二山凡有水流入湖者<lb/>
皆武林山其可辨者三也質髙人之偉見稽形勝之現<lb/>
存吾於武林也奚疑<lb/>
　　　清湖八議　　　　　　　　<hi>明</hi>沈匡濟<lb/>
西湖為一郡靈氣攸鍾人文之秀發土田之沃饒靡不<lb/>
隂賴於斯取潤金水尅制火龍尤非謬妄邇者祝融肆<lb/>
虐所在為墟將來灌溉無資千頃失望實為杭民剥膚<lb/>
之患寜止蘓公之五不可廢哉故湖之宜清不宜占宜<lb/>
<pb n="KR2k0089_WYG_011-32b"/>
濬不宜塞與清濬之宜速不宜遲不待智者而後知也<lb/>
惟是議論欲一規畫欲定時日欲寛錢鏹欲裕弗勤始<lb/>
怠終弗此傅彼咻弗朝令夕改兼此數者始克有濟謹<lb/>
將一得之愚列欵上請仰候採擇一請親勘湖額雖占<lb/>
冊籍不磨按志按冊古額如鏡奈兼并者視清查為故<lb/>
套或播為流言以灰其心或結連豪右以掣其肘必請<lb/>
道府親臨蹋勘十日前先行出示檄縣同水利官喚集<lb/>
里排照冊逐一細看悉依古界標竪明白繪圗貼說申<lb/>
<pb n="KR2k0089_WYG_011-33a"/>
送道府候按臨親勘庶逺近之人咸知事在必行負固<lb/>
之膽稍攝一収佃帖瀕湖占踞動以官帖籍口然帖有<lb/>
真有偽有逺年者有近日者有無帖而詭稱有帖者出<lb/>
示將原給官帖盡行送騐無帖即係白占有帖者亦須<lb/>
以今次換給為准舊帖不許沈匿一覈實數無帖與有<lb/>
帖而礙方隅者固均在墾濬之數矣其有帖而方隅不<lb/>
礙可通融議留者亦須查原帖内原佃丈尺止許照原<lb/>
數承管官為釘界責令石砌以防日後延占其佃一帖<lb/>
<pb n="KR2k0089_WYG_011-33b"/>
十尤屬通弊盡行釐剔庶清出必多矣一酌祠墓先賢<lb/>
祠墓固不待言其指稱祠墓任意拓占者止查原勘畝<lb/>
叚丈尺為界餘占者盡行拆去其民間墳墓不論久近<lb/>
儘其四至存留餘悉裁去一審挑運濬湖必分叚築壩<lb/>
以次開深即以次運泥挑運僅可於數十歩之内即須<lb/>
弛擔假使竭湖水而後挑則全湖皆乾矣若專責肩擔<lb/>
恐一簣之土挑運數里之外則用力多而成功少不若<lb/>
籌船運之法為便一陳膚見錢糧動經萬計措處必難<lb/>
<pb n="KR2k0089_WYG_011-34a"/>
事情一經奏請躭延必久以職膚見止須院道詳允以<lb/>
二千金為費便可収二萬金之功蓋湖中葑草汚泥非<lb/>
畚插可施莫若造小船六十隻每隻連篙櫓價銀三兩<lb/>
合計一百八十兩每船用夫二名每名日給工銀四分<lb/>
計一百日每船工銀八兩合計四百八十兩每人給長<lb/>
柄鐵鈀一把方廣一尺五寸該價二錢共計十二兩又<lb/>
人各授木掀一把該價二分共二兩四錢通共六百七<lb/>
十四兩四錢每兩人合操一船各持鐡鈀撈取葑草入<lb/>
<pb n="KR2k0089_WYG_011-34b"/>
船滿則摇至空闊岸邊用長柄木掀抛堆岸上毎日可<lb/>
扒六船百日可扒三萬六千船計此湖用如此工力䟽<lb/>
通可徧矣尚餘一千三百二十餘兩即以為沿邊開掘<lb/>
硬土之費蓋硬土一方較濬汚泥不啻十倍每工亦議<lb/>
給工銀四分計千二百金可募三萬工尚有一百二十<lb/>
金可募船夫運泥通計以三萬船䟽淤塞三萬工掘漲<lb/>
阜事不思過半哉一運積土湖中撈起葑泥并開掘乾<lb/>
泥先日酌量某隄尚可髙闊某處尚應填築即令載至<lb/>
<pb n="KR2k0089_WYG_011-35a"/>
某處所堆積其不必髙闊填築者不許妄加一簣一考<lb/>
工程朩桿一根於湖心亭邊竪起將齊岸髙處用朱漆<lb/>
記號未濬時從朱漆下量至水底某處某官管下若干<lb/>
深某處某官管下若干淺逐一登記自開濬起十日一<lb/>
量便知用工虚實勤惰虚惰者懲仍罰撈運勤實者奬<lb/>
賞容本職親自稽核<lb/>
　　　重修放鶴亭記　　　　　　<hi>明</hi>李日華<lb/>
昔人次第隠逸以聲光冺絶邈不可追如披裘石戸推<lb/>
<pb n="KR2k0089_WYG_011-35b"/>
居太上余曰此程品之論也亦憎夫借逕終南佐命句<lb/>
曲者耳夫隠品當程而隠材尤當覈璞惟引虹是以貴<lb/>
其不雕劍惟犯斗是以惜其終掩彼碌碌錚錚者譬如<lb/>
猿蹲樹杪鷇飲巖阿頑然有生一無表見則真深山野<lb/>
人何從覔㡬希之異而命之隠君哉宋和靖先生嶔㟢<lb/>
磊落之士也應制科不第退隠錢塘明聖湖初亦婚娶<lb/>
生子洪著有山家清供一編每稱先人非不妻而妻梅<lb/>
不子而子鶴也祥符天聖間二虜日驕韓范之略未能<lb/>
<pb n="KR2k0089_WYG_011-36a"/>
綏靖忠佞糅雜丁夏之黨互為水火先生咿吟漆室紆<lb/>
軫於懐故發其遺書有曽無封禪之句所賫之志槩可<lb/>
見矣當日有繪湖景裝軸鬻錢湖上於林麓端標數字<lb/>
云林君復放鶴處先生見之曰世亦知有老逋耶後人<lb/>
想像其處作亭非先生自亭也先生一日倚杖柴門得<lb/>
句云夕寒山翠重秋淨雁行髙吟諷滿意抵掌曰平生<lb/>
讀武侯傳未嘗不心折其鴻樹然視余今日鏖句於翠<lb/>
綠中覺神韻孤上翻似過之過之者軼之也亦騖之也<lb/>
<pb n="KR2k0089_WYG_011-36b"/>
先生未嘗忘世世亦不能忘先生想見㸃雪冲虚縧鏇<lb/>
不設八瀛照影指縱由心飄蕭塵壒之表先生與鶴其<lb/>
俱在耶閩崔君仲徵泬漻耿亮風采毅如生平宦轍所<lb/>
經惠澤煦若春霖丰稜凜於霜鍔一觸璫熖㡬燎崑墟<lb/>
幸霈新恩大節昭布來佐鹺司賁我邦國迴翔湖山之<lb/>
上狎主騷壇之盟其品與材與和靖先生而兩雖其顯<lb/>
晦夷沮判乎各遭然皆金玉其音而糠粃萬有者也崇<lb/>
禎壬申嘉平月友人陳則梁以書來云崔使君割廉標<lb/>
<pb n="KR2k0089_WYG_011-37a"/>
勝孜孜未替前月一新湖心亭藍山人田叔監之韓太<lb/>
史求仲記之今又新放鶴亭徐文學仲夌監之吾子當<lb/>
記之余謝不敏既而曰是誠在我余既慕崔使君之品<lb/>
與材每坐馳明聖湖頭即胷中著兩和靖而生平詮次<lb/>
隠逸所耿耿欲吐如是敢附見之<lb/>
　<lb/>
　<lb/>
　<lb/>
<pb n="KR2k0089_WYG_011-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西湖志纂卷十一<lb/>
</p>
<p>
</p>
  </div>
</body>
</text>
</TEI>
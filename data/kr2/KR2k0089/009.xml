<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西湖志纂卷九</head> <lb/>
    <p>
<pb n="KR2k0089_WYG_009-1a"/>
欽定四庫全書<lb/>
　西湖志纂卷九<lb/>
　　　　　　　　　　　大學士梁詩正等輯<lb/>
　　吳山勝蹟<lb/>
　　　吳山　在浙江省城鳯山門内名勝志春秋時<lb/>
　　　為吳南界以别於越故名吳或曰以祠伍子胥<lb/>
　　　訛伍為吳故郡志亦稱胥山凡城南隅諸山曼<lb/>
　　　衍相屬總曰吳山而異其名西湖遊覽志天目<lb/>
<pb n="KR2k0089_WYG_009-1b"/>
　　　為杭州諸山之宗翔舞而東藴結於鳯凰山其<lb/>
　　　支山左折遂為吳山秀崿竒峰帶湖映壑江介<lb/>
　　　海門迴環拱固扶輿淑麗之氣鍾焉是以居民<lb/>
　　　叢集殆百萬餘家為東南都會其陟山之徑有<lb/>
　　　門曰登高覽勝石磴斗折可數百級元平章塔<lb/>
　　　喇罕托歡所甃錢塘縣志胥山因吳人立祠祀<lb/>
　　　子胥故名亦稱伍山舊志云春秋時為吳南界<lb/>
　　　以别於越故曰吳不知越境至於就李之語兒<lb/>
<pb n="KR2k0089_WYG_009-2a"/>
　　　見越絶書則此山本屬越或曰夫差棲句踐於<lb/>
　　　會稽時地當屬吳或曰越沼吳後即此山以祀<lb/>
　　　吳太伯伍員故謂吳山説各不同然胥山因子<lb/>
　　　胥得名説見史記其上舊有胥山坊<lb/>
　　　　自吳山折而東迤南至清平山又折而西至<lb/>
　　　　雲居山為吳山南路<lb/>
　　　英衞公廟　在吳山頂舊名忠清廟俗稱伍公<lb/>
　　　廟咸淳臨安志神姓伍名員字子胥吳王夫差<lb/>
<pb n="KR2k0089_WYG_009-2b"/>
　　　入越句踐使大夫文種行成吳王許之子胥諫<lb/>
　　　不聽賜屬鏤以死吳人憐之為立祠江上命曰<lb/>
　　　胥山唐元和十年刺史盧元輔修<hi>盧元輔胥山祠銘見藝文</hi>
　　　景福二年封惠應侯乾寧四年封吳安王萬厯<lb/>
　　　杭州府志宋贈廟額曰忠清大中祥符五年海<lb/>
　　　潮衝擊州城詔本州嵗春秋致祭加封英烈王<lb/>
　　　紹興三十年改封忠壯侯嘉熙三年海潮大溢<lb/>
　　　京尹趙與懽禱於神而息奉建英衞閣自嘉熙<lb/>
<pb n="KR2k0089_WYG_009-3a"/>
　　　至咸淳間累封忠武英烈顯聖安福王元封順佑<lb/>
　　　忠孝威惠顯聖王明洪武四年改稱吳行人伍<lb/>
　　　公之神每嵗祭以九月二十日<lb/>
　　國朝雍正三年以神為浙省江寧保障<lb/>
勅封英衞公重修祠宇改稱江神廟乾隆十六年<lb/>
　御題扁額云<lb/>
　　靈依素練<lb/>
　　　東嶽中興觀　在吳山馨如坊俗稱東嶽廟咸<lb/>
<pb n="KR2k0089_WYG_009-3b"/>
　　　淳臨安志宋大觀中建東嶽行祠紹興間翼以<lb/>
　　　道館嘉定乙已始請觀額理宗書東嶽之殿西<lb/>
　　　湖遊覽志元末燬明景泰間重建<lb/>
　　　玉樞道院　在東嶽廟左西湖遊覽志俗稱神<lb/>
　　　霄雷院明天順六年建後圮<lb/>
　　國朝雍正九年總督李衞重建<lb/>
　　　至徳觀　在吳山顛俗稱太嵗廟西湖遊覽志<lb/>
　　　在宋渾儀臺側十一曜太嵗堂也紹興間建端<lb/>
<pb n="KR2k0089_WYG_009-4a"/>
　　　平三年理宗書至徳之觀元至正燬渾儀無存<lb/>
　　　行省丞相達實特穆爾重建構星宿閣明成化<lb/>
　　　甲午火諸廟皆焚惟兹廟無恙每嵗迎勾芒之<lb/>
　　　神於此<lb/>
　　　有美堂　名勝志在吳山頂宋嘉佑二年龍圖<lb/>
　　　閣學士梅摯出守杭州仁宗賜以詩有地有湖<lb/>
　　　山美之句因名其堂歐陽修為記蔡襄書今故<lb/>
　　　址不存而府治後堂尚仍其名<hi>歐陽修有美堂記見藝文蘇軾</hi>
<pb n="KR2k0089_WYG_009-4b"/>
　　　<hi>有美堂暴雨詩遊人脚底一聲雷滿座頑雲撥不開天外黒風吹海立浙東飛雨過江來十分</hi>
　　　<hi>瀲灧金尊凸千杖敲鏗羯鼓催喚起謫仙泉灑面倒傾蛟室瀉瓊瑰</hi>
　　　<hi>臣謹按咸淳臨安志有美堂錢氏初建看江亭於此在呉山最高處左江右湖故有湖山之美</hi>
　　　<hi>又蘇軾有九日舟中望見有美堂魯少卿飲處詩又會客有美堂周邠長官泛湖往北山聞堂</hi>
　　　<hi>中歌笑聲見寄和詩夫曰望見曰聞聲則必在呉山可知若州治在鳯凰山去湖稍逺何由見</hi>
　　　<hi>聞耶舊志稱淳祐六年府尹趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>發地得古碑於山巔太嵗廟側即仁宗賜詩則此堂故址</hi>
　　　<hi>當即其處遊覽志載入鳯凰山失考</hi>
　　　惠應廟　在至徳觀右俗呼藥王廟西湖遊覽<lb/>
<pb n="KR2k0089_WYG_009-5a"/>
　　　志神張姓相州湯陰人素謹奉神農氏没而為<lb/>
　　　神凡疹疾瘡瘍有禱輙應宋時祀於汴州南渡<lb/>
　　　後建廟於吳山看江亭額曰惠應咸淳徳祐累<lb/>
　　　封王爵兩廡祀二十四仙醫相傳佐神農採藥<lb/>
　　　者也<lb/>
　　國朝乾隆元年燬三年署總督大學士嵇曽筠飭<lb/>
　　　屬重建<lb/>
　　　嘉濟廟　在吳山又名江東廟錢塘縣志祀秦<lb/>
<pb n="KR2k0089_WYG_009-5b"/>
　　　贑人石固宋累封王爵給廟額初在崇福里繼<lb/>
　　　徙貢水之東雷岡故稱江東明隆慶三年建<lb/>
　　　承天靈應觀　在吳山頂俗稱三官廟咸淳臨<lb/>
　　　安志舊為天地水府宋龍徳三年建名玉虚觀<lb/>
　　　紹興四年改冲天觀尋燬端平三年重建改今<lb/>
　　　額淳祐十年増建玉皇閣清波類志内有天開<lb/>
　　　圖畫閣清暉亭元末燬洪武二十三年重建<lb/>
　　國朝乾隆十年重建玉皇閣<lb/>
<pb n="KR2k0089_WYG_009-6a"/>
　　　闗帝廟　在承天觀右<lb/>
　　　靈濟廟　在闗帝廟左錢塘縣志祀唐桑憲保<lb/>
　　　姚江人行九故俗稱桑九郡王仕唐宣宗時使<lb/>
　　　海昌卒追封為神宋建炎間助張浚禦金人事<lb/>
　　　聞建廟明景泰嘉靖間又以治黃河功封王爵<lb/>
　　　嵗久圮萬厯四年重建<lb/>
　　　寳山　在吳山右麓西湖遊覽志東接石佛山<lb/>
　　　<hi>蘇軾同秦仲二子遊寳山詩平明己報百吏散半日來陪二子閒立鶴低昂烟雨裏行人出没</hi>
<pb n="KR2k0089_WYG_009-6b"/>
　　　<hi>樹林間又寳山新開徑詩藤梢橘刺元無路竹杖㯶鞋不用扶風自逺來聞語笑水分流處見</hi>
　　　<hi>江湖回瞻佛國青螺髻踏遍仙人白玉壺野客歸時山月上棠梨葉颭暝禽呼</hi>
　　　青霞洞　在寳山竒石錯峙作青霞色<lb/>
　　　忠義廟　在寳山下俗稱施公廟錢塘縣志祀<lb/>
　　　宋殿前司小校施全全憤秦檜奸邪悞國懐刃<lb/>
　　　刺之不中磔於市邦人憐之為立廟明成化十<lb/>
　　　一年重建大理卿夏時正為記<lb/>
　　　寳奎寺　在寳山頂成化杭州府志宋喬行簡<lb/>
<pb n="KR2k0089_WYG_009-7a"/>
　　　故宅山石竒峭前瞰江流東望海門如在咫尺<lb/>
　　　理宗書見滄二字刻之石後捨宅為寺元末燬<lb/>
　　　明成化間重建<lb/>
　　　百法寺　在寳山下石龜巷西湖遊覽志宋建<lb/>
　　　炎初建有大佛半身依山鑿石為之名廣潤寺<lb/>
　　　元改百法趙孟頫書額元末燬明天順間重建<lb/>
　　　元妙觀　在石龜巷咸淳臨安志唐時為紫極<lb/>
　　　宫梁開平二年改真聖觀宋天禧二年徙天慶<lb/>
<pb n="KR2k0089_WYG_009-7b"/>
　　　觀額於此西湖遊覽志元改元妙觀觀後有石<lb/>
　　　洞最幽靚又有蕉花極盛花時有仙人題詩蕉<lb/>
　　　葉而去張翥歐陽元揭徯斯皆有真聖觀蕉花<lb/>
　　　訪仙客題詩處詩<lb/>
　　　子午泉　在元妙觀武林梵志以泉溢於子午<lb/>
　　　二時故名<lb/>
　　　忠節祠　在寳山下萬厯杭州府志祀呉行人<lb/>
　　　伍員唐僕射禇遂良宋少保岳飛明太傅于謙<lb/>
<pb n="KR2k0089_WYG_009-8a"/>
　　　𢎞治十年廵按御史姚燾建忠節坊於今祠之<lb/>
　　　右嵗久坊圮嘉靖十二年廵按御史周汝員即<lb/>
　　　坊左建祠十七年廵按御史傅鳯翺飭有司嵗<lb/>
　　　祀以仲秋之望<lb/>
　　國朝乾隆十一年布政司潘思榘捐俸重建<lb/>
　　　金地山　在呉山南城隍廟在其上俗稱城隍<lb/>
　　　山<lb/>
　　　城隍廟　在金地山西湖遊覽志宋以前在鳯<lb/>
<pb n="KR2k0089_WYG_009-8b"/>
　　　凰山紹興九年徙今處額曰永固封保順通惠<lb/>
　　　侯咸淳間加號輔正康濟廣徳顯聖王明洪武<lb/>
　　　三年正祀典稱城隍之神錢塘縣志成化十年<lb/>
　　　寢殿火十一年重建萬厯四十五年廟燬邑人<lb/>
　　　金學曽倡捐重建<lb/>
　　國朝康熙六年重修<hi>毛際可謁城隍廟詩縱目吳山江海寛山頭廟貌肅衣冠</hi>
　　　<hi>錦衣片紙寃何極碧血千年冷未乾古柏陰森蔽紺殿蒼苔斑駁上雕欄鴟夷夜湧銀濤色長映先</hi>
　　　<hi>生鐵而寒</hi>山下舊有杭州府城隍廟嵗久圮乾隆八<lb/>
<pb n="KR2k0089_WYG_009-9a"/>
　　　年以右司齋㕔改建而以仁和錢塘二縣城隍<lb/>
　　　祔祀焉<lb/>
　　　<hi>臣謹按祀典山川城隍之神皆有位號而無姓名乃錢塘縣志稱永樂中勅封浙江故按察使</hi>
　　　<hi>周新為城隍神考黃佐周新傳新廣東南海人永樂初為御史彈劾不避權貴人稱冷面寒鐵</hi>
　　　<hi>及按察浙江有異政坐誣死臨刑嘆曰生為直臣死為直鬼吾無憾矣上尋悟其枉他日見有</hi>
　　　<hi>人披朱衣立庭中問為誰曰周新也上帝以臣剛直命為城隍神為陛下治奸貪吏言訖不見</hi>
　　　<hi>據此則杭民崇祀或出於公心未嘗有勅封明文也然以新之聰明正直生既官於兹土殁則</hi>
　　　<hi>主城隍保障生民捍災禦患誰曰不宜</hi>
<pb n="KR2k0089_WYG_009-9b"/>
　　　英濟廟　在金地山城隍廟北祀宋司封郎中<lb/>
　　　兩浙轉運使張夏<hi>詳南山昭貺廟</hi>
　　國朝加封静安公<lb/>
　　　趙恭毅祠　在金地山城隍廟北祀故户部尚<lb/>
　　　書浙江廵撫趙申喬康熙間以浙江布政使陞<lb/>
　　　任廵撫潔已愛民多惠政卒諡恭毅奉<lb/>
　㫖入賢良祠民久而不忘乾隆六年建祠祀之<lb/>
　　　文昌廟　在金地山城隍廟右西湖遊覽志宋<lb/>
<pb n="KR2k0089_WYG_009-10a"/>
　　　嘉熙間建元末時賜號佑文成化祠後燬明初<lb/>
　　　重建<lb/>
　　國朝康熙二十五年復燬巡撫金鋐重建<lb/>
　　　火德廟　在金地山城隍廟南西湖遊覽志宋<lb/>
　　　以火德王故南渡後建廟於此明洪武永樂間<lb/>
　　　相繼重修今居民禳火者皆就廟中葢遺俗也<lb/>
　　　錢塘縣志内有董其昌書坎離既濟額<lb/>
　　國朝康熙二十五年重建雍正五年重修<lb/>
<pb n="KR2k0089_WYG_009-10b"/>
　　　巫峽峯青亭　在火徳廟浙江通志廟内有石<lb/>
　　　筍十二高數丈<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏瘦削如山峯離立各以象<lb/>
　　　名曰筆架曰香爐曰棊盤曰象鼻曰玉筍曰龜<lb/>
　　　息曰盤龍曰劍泉曰牛眠曰舞鶴曰鳴鳯曰伏<lb/>
　　　虎舊稱巫山十二峯上為斗姥閣雍正六年總<lb/>
　　　督李衞建亭題曰巫峽峯青<lb/>
　　　瑞石山　在金地山南巖石上鐫米芾書第一<lb/>
　　　山<lb/>
<pb n="KR2k0089_WYG_009-11a"/>
　勅建龍神廟　在瑞石山雍正五年<lb/>
上遣官齎送龍神像於浙<lb/>
勅封福越滋農龍王浙江總督李衞建祠於大觀臺之<lb/>
　　　左後建風伯雨師亭嵗時祈禱於此有司崇祀<lb/>
　　　焉<lb/>
　　　大觀臺　在瑞石山之頂為吳山最高處石址<lb/>
　　　砥平方廣如削逺眺江潮近挹湖渌羣山環拱<lb/>
　　　如列屏幛上為亭恭奉<lb/>
<pb n="KR2k0089_WYG_009-11b"/>
聖祖仁皇帝御製詩勒石正中<hi>見恭紀名勝</hi>
　　　乾隆十六年三月初二日<lb/>
　聖駕南廵親奉<lb/>
皇太后鑾輿<lb/>
　臨幸大觀臺<lb/>
　御製恭依<lb/>
皇祖吳山詩韻詩又<lb/>
　御製吳山大觀歌<hi>見恭紀名勝</hi>
<pb n="KR2k0089_WYG_009-12a"/>
　　　<hi>臣</hi>沈徳潛恭和<lb/>
　御製呉山大觀歌元韻<lb/>
　　　西湖三面名山多我登大觀亭子歌高歌吳山<lb/>
　　　一峯紫陽頂<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏洞穴疑是千蜂窩青紅金粉<lb/>
　　　徧祠宇諦視半屬乾陀羅離明有象勢炎赫鎮<lb/>
　　　以坎卦高嵬峩<hi>以石列坎卦鎮火災也</hi>當年丁仙蜕骨去<lb/>
　　　野鶴冲舉辭青螺傳聞風清月朗仍到此仙蹤<lb/>
　　　荒幻誰嗔呵其前羅刹之江江外海一氣洶湧<lb/>
<pb n="KR2k0089_WYG_009-12b"/>
　　　真無加<hi>叶</hi>浺瀜泱漭失厓岸倒浸星宿沈羲娥<lb/>
　　　疑是伍員文種之靈猶鬥戰馳驟白馬驚蛟鼉<lb/>
　　　壯哉千里決雙眥心胷磈礧相盪還相摩枚叔<lb/>
　　　七發語未暢淋淋白鷺形猶訛題詩青厓終欲<lb/>
　　　磨何如且登大觀亭子歌高歌<lb/>
　　　汪王廟　在大觀臺之麓錢塘縣志祀唐節度<lb/>
　　　使汪華高祖時以保障功封越國公持節歙宣<lb/>
　　　杭越睦饒六州軍事宋封靈惠公明封廣濟靈<lb/>
<pb n="KR2k0089_WYG_009-13a"/>
　　　惠王<lb/>
　　　寳蓮山　在瑞石山東西湖遊覽志與七寳山<lb/>
　　　接舊有寳蓮寺廢又有寳成寺晉天福中建名<lb/>
　　　釋迦院宋大中祥符改額寳成有石觀音羅漢<lb/>
　　　像石壁上刻蘇軾寳成院賞牡丹詩筆勢遒逸<lb/>
　　　今寺廢而刻石尚在旁有嵗寒松竹四字乃成<lb/>
　　　化間吳東升題<hi>蘇軾詩春風小院却來時壁間惟有使君詩應問使君何處去</hi>
　　　<hi>憑君説與春風知年年嵗嵗何窮己花似去年人老矣去年崔䕶若題詩前度劉郎在千里</hi>
<pb n="KR2k0089_WYG_009-13b"/>
　　　感花巖　在寶蓮山半清波類志石壁上刻感花<lb/>
　　　巖三字葢因坡詩而名明楚宗朱術珣題<lb/>
　　　莫能名齋　萬厯杭州府志在寳蓮山宋浙西<lb/>
　　　安撫司幹辦公事㕔四明楊簡有記<lb/>
　　　青衣洞　在重陽菴後咸淳臨安志相傳昔人<lb/>
　　　行至洞口有青衣童子問之不應良久入洞逐<lb/>
　　　之不見但聞風雨聲股栗而出遂名青衣洞<lb/>
　　　青衣泉　在青衣洞口西湖遊覽志泉淅淅出<lb/>
<pb n="KR2k0089_WYG_009-14a"/>
　　　石罅清鑑毛髪崖壁鐫有唐開成五年道士諸<lb/>
　　　葛鑑八分書題名傍鐫佛像及大字心經山頂<lb/>
　　　巨石墜下有石承之若餖飣然前有石門上橫<lb/>
　　　石梁壁間皆細字水波紋不知何年洚水至此<lb/>
　　　宋慶元間韓侂胄賜第寳蓮山下建閲古堂引<lb/>
　　　泉注之名閲古泉<lb/>
　　　重陽菴　在金地山之右馨如坊重陽菴志始<lb/>
　　　自唐開元間道士韓道古結茅以居感青衣童<lb/>
<pb n="KR2k0089_WYG_009-14b"/>
　　　子出現有泉自洞中出瀦而為池嵗旱不竭元<lb/>
　　　大徳間西川道士冉無為雲遊至浙觀青衣巖<lb/>
　　　洞募建三清閣元帝殿嗣天師廣㣲子書青衣<lb/>
　　　洞天吳山福地十方大重陽菴十四字刻於石<lb/>
　　　壁明洪武二十四年立為道院<lb/>
　　　紫陽山　與瑞石山連錢塘縣志秀石<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏巖<lb/>
　　　竇䆗窱寒泉滴瀝為湖山奥區其勝跡有採芝<lb/>
　　　巖栽藥圃滌凡池尋真路成道樹松闗補衣石<lb/>
<pb n="KR2k0089_WYG_009-15a"/>
　　　歸雲洞天籟閣紫竹林三台石紫陽亭丁仙亭<lb/>
　　　坐忘巖隠仙巖瑞石洞飛來石等名<lb/>
　　　金星洞　在紫陽山<lb/>
　　　槖駝峯　在紫陽菴側峯尤竒峭<hi>薩都拉偕卞敬之遊吳山</hi>
　　　<hi>駝峯紫陽洞詩天風吹我登駝峯大山小山石<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏赤霞日射紫瑪瑙白露夜滴青芙蓉飄飄</hi>
　　　<hi>雲氣穿石屋石上涼風吹紫竹挂冠何日賦歸來煮石篝燈洞中宿</hi>
　　　紫陽洞　在槖駝峯之側錢塘縣志傍有巨石<lb/>
　　　嵌空名飛來石<lb/>
<pb n="KR2k0089_WYG_009-15b"/>
　　　紫陽菴　在瑞石山下西湖遊覽志宋嘉定間<lb/>
　　　邑人胡傑居此建集慶堂元至元中道士徐洞<lb/>
　　　陽改為紫陽菴明正統間重建<lb/>
　　國朝雍正十三年總督程元章奉<lb/>
勅重修乾隆三年布政司張若震建紫陽祠祠西為廊<lb/>
　　　倚廊望江直對西興乾隆十六年春<lb/>
　聖駕南巡<lb/>
　回鑾舟中補題西湖各景<lb/>
<pb n="KR2k0089_WYG_009-16a"/>
　御製紫陽洞詩<lb/>
　　吳山景己佳仙真洞尤奥紫霞每封户初陽亦委<lb/>
　　照竒境固無窮奚必皆親到清遊悉大畧薄旋從<lb/>
　　所好重展北門圖又領西湖要<lb/>
　　　丁仙亭　在紫陽菴内仙人丁野鶴蟬蜕於此<lb/>
　　　雪風洞　在紫陽菴右萬厯錢塘縣志峯石靈<lb/>
　　　竒巖竇幽絶儼若神仙之所宫<lb/>
　　　紫陽書院　在紫陽山下太廟巷兩浙鹽法志<lb/>
<pb n="KR2k0089_WYG_009-16b"/>
　　　康熙四十二年鹽法道高熊徴捐建書院巡撫<lb/>
　　　張泰交顔曰紫陽别墅以其地為紫陽山麓適<lb/>
　　　與新安之紫陽同名遂以别墅别之其中為樂<lb/>
　　　育堂奉朱子位堂後有簮花閣巢翠亭五雲深<lb/>
　　　處講堂東為近水樓南宫舫瀛洲榭集民商士<lb/>
　　　子於此絃誦焉雍正七年重修改巢翠亭為文<lb/>
　　　昌閣<lb/>
　　　七寳山　在金地山南即三茅觀址清波類志<lb/>
<pb n="KR2k0089_WYG_009-17a"/>
　　　觀舊有七寳故名<lb/>
　　　七寳峯　在七寳山南錢塘縣志為城中觀濤<lb/>
　　　處石壁刻吳山第一峯五字<lb/>
　　　開寳仁王寺　在七寳山咸淳臨安志仁王院<lb/>
　　　紹興五年建嘉泰間燬僧祖仁重建端平二年<lb/>
　　　尚方鑄鐘以賜淳祐元年賜開寳仁王額景定<lb/>
　　　五年復燬重建<lb/>
　　　三茅寧夀觀　在七寳山東北西湖遊覽志本<lb/>
<pb n="KR2k0089_WYG_009-17b"/>
　　　三茅堂宋紹興二十年因汴都舊額遂名寧夀<lb/>
　　　觀燬於元明洪武初重建<lb/>
　　　寅賓亭　咸淳臨安志在三茅寧夀觀可見日<lb/>
　　　出<lb/>
　　　天妃宫　在三茅觀左錢塘縣志即三仙閣址<lb/>
　　　祀莆田林都檢女靈衞夫人舊名順濟聖妃廟<lb/>
　　　江湖一覽亭　在七寳山三茅觀西今圮<lb/>
　　　三仙閣　在三茅觀内錢塘縣志内塑張三丰<lb/>
<pb n="KR2k0089_WYG_009-18a"/>
　　　像一立一卧一坐相傳三丰隠於此後圮改建<lb/>
　　　天妃廟仍塑三仙像於其内以存舊跡<lb/>
　　　鍾翠亭　在三茅觀南磴道之上明萬厯間司<lb/>
　　　禮孫隆建<lb/>
　　　夀春菴　在七寳山麓萬厯杭州府志舊名寳<lb/>
　　　蓮院嘉靖中改為漢夀亭侯祠清波類志内有<lb/>
　　　寳蓮池寳蓮井<lb/>
　　　定水寺　在七寳山成化杭州府志宋乾道八<lb/>
<pb n="KR2k0089_WYG_009-18b"/>
　　　年建於萬松嶺嘉定八年移清波門外聚景園<lb/>
　　　側元至元十三年築入城基寺徙今處<lb/>
　　　通元觀　在七寳山麓西湖遊覽志宋紹興二<lb/>
　　　十九年内侍劉敖建高宗書通元二字額内有<lb/>
　　　夀域樓萬玉軒望鶴亭謁斗壇白鶴泉鹿泉明<lb/>
　　　嘉靖間道士徐道彰重修觀中修竹蔭庭赤日<lb/>
　　　無暑<lb/>
　　國朝康熙二十九年重修<lb/>
<pb n="KR2k0089_WYG_009-19a"/>
　　　清平山　在七寳山南清波類志翠石稜稜竹<lb/>
　　　朩森秀下為仁孝坊舊有煙霞閣今廢<lb/>
　　　開元寺　在清平山西湖遊覽志唐開元中建<lb/>
　　　宋建炎間徙於西湖元季兵燹復徙故址<lb/>
　　　雲居山　在清平山之西南上有雲居寺故名<lb/>
　　　錢塘縣志城垠亘其上山頂曰楓嶺寺門對雉<lb/>
　　　堞為中峯禪師道場<lb/>
　　　雲居聖水寺　在雲居山西湖遊覽志本二寺<lb/>
<pb n="KR2k0089_WYG_009-19b"/>
　　　也雲居者宋元祐間僧了元號佛印建聖水者<lb/>
　　　元貞元間僧明本號中峯建明洪武二十四年<lb/>
　　　併聖水於雲居額曰雲居聖水禪寺<lb/>
　　國朝康熙五十三年重修<lb/>
　　　三佛泉　在雲居聖水寺西湖遊覽志元至大<lb/>
　　　間沙門指月掘地四尋得眢井中有古佛三諸<lb/>
　　　相具足遂塗金事之鄧文原為泉銘<lb/>
　　　鐵冶嶺　在七寳山後西湖遊覽志元楊維禎<lb/>
<pb n="KR2k0089_WYG_009-20a"/>
　　　居此自號鐵厓<lb/>
　　　郭璞井　在鐵冶嶺北錢塘縣志舊傳為璞所<lb/>
　　　開泉極甘冽居民釀酒煑藥者多汲之<lb/>
　　　二程子祠　在金剛嶺舊在城西河下<lb/>
　　國朝康熙十七年移建於此嵗春秋祭<lb/>
　　　　自呉山北迤西至竹園山更折而北過鎮海<lb/>
　　　　樓至佑聖觀為吳山北路<lb/>
　　　呉山井　在吳山北麓成化杭州府志周四丈<lb/>
<pb n="KR2k0089_WYG_009-20b"/>
　　　吳越錢氏時韶國師始開此井品其味為錢塘<lb/>
　　　第一宋淳祐丁未大旱城中諸水皆涸獨此井<lb/>
　　　日下萬綆如常都人神之安撫趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>奏立祠<lb/>
　　　以旌異之又為亭覆其上杭州府志明洪武七<lb/>
　　　年浙東參政徐本立石表刻吳山第一泉五字<lb/>
　　　紀宋遺事於石表之陰復建亭井上井中有五<lb/>
　　　色大魚數十時出游泳人不敢取成化甲午亭<lb/>
　　　圮井為瓦礫填委居民病之七修類稿𢎞治間<lb/>
<pb n="KR2k0089_WYG_009-21a"/>
　　　參政周木復甃面開五眼至今存<hi>樓鑰呉山井詩錢塘東南</hi>
　　　<hi>一都會西湖宛在高城外鑿為六井引入城唐相鄴侯功尚在呉山橫亘城中央左右江湖盡</hi>
　　　<hi>襟帶寒泉迸溢清且甘發自靈源匪分派天目兩乳龍鳯來秀氣所鍾此其最海瀕斥鹵潤作</hi>
　　　<hi>鹹安得一泉獨滂沛四朝駐蹕八十年民聚五方真衆大抱甕桔橰萬夫汲飛泉仰流筒吸快</hi>
　　　<hi>大早不乾澇不溢數里頳肩競分賣人言神龍宅其下濟物陰功存勝槩川澤固多資灌溉此</hi>
　　　<hi>井猶能濟闤闠皇家徳澤如此泉福祚與之俱不改</hi>
　　　石佛山　在呉山之北西聯寳山南對瑞石西<lb/>
　　　湖遊覽志舊有大乗石佛寺宋嘉熙間僧鑿石<lb/>
<pb n="KR2k0089_WYG_009-21b"/>
　　　為三佛元至正間河西僧多爾濟募縁建寺居<lb/>
　　　之改名智果院<lb/>
　　　海會寺　在石佛山咸淳臨安志吳越王建名<lb/>
　　　石佛院宋大中祥符改積善海會寺後廢止存<lb/>
　　　星宿閣武林梵志元至正間重建明成化十年<lb/>
　　　燬復建<lb/>
　　國朝雍正九年總督李衞増葺凡遇水旱必迎天<lb/>
　　　竺大士像於此祈禱立應<lb/>
<pb n="KR2k0089_WYG_009-22a"/>
　　　寳月山　在胥山西坡一名天井山<lb/>
　　　天井　在寳月山下二老堂雜志臨安府有天<lb/>
　　　井巷莫知所由壬戍嵗張循王府災於房廊下<lb/>
　　　掘得古井深五十尺濶丈許水甚清冽井口刻<lb/>
　　　唐清泰二年開今以嘉泰二年復出乃知天井<lb/>
　　　之得名以此<lb/>
　　　黑龍潭　在安榮坊西湖遊覽志天晴時水色<lb/>
　　　碧緑將雨則先一日變黑故名今訛為烏龍潭<lb/>
<pb n="KR2k0089_WYG_009-22b"/>
　　　水神廟　在寳月山萬厯杭州府志境内多水<lb/>
　　　災民患己久明萬厯二十五年杭民倡議祀水<lb/>
　　　徳之神以鎮之布政使趙欽湯允議建廟祀黃<lb/>
　　　河龍君為浙漕祈福開基闢土忽清泉湧出人<lb/>
　　　咸異之遂名金龍泉在廟之右<lb/>
　　　蛾眉山　在布政司南東接吳山錢塘縣志與<lb/>
　　　寳月山連彎環若眉故名又與布政司官署對<lb/>
　　　故俗呼官美山又上有宋時糧科院舊稱管米<lb/>
<pb n="KR2k0089_WYG_009-23a"/>
　　　山其側有八眼井<lb/>
　　　百獅池　在蛾眉山下布政司前<lb/>
　　　下有暗溝西通西湖東出水於普濟橋<lb/>
　　　乾隆十六年三月十二日<lb/>
　聖駕巡幸察視水道遂沿運使河出湧金門回<lb/>
　　行宫駐蹕<lb/>
　御製即事詩<lb/>
　　水熊山光結攬中便途城郭一觀風笙歌正閙武<lb/>
<pb n="KR2k0089_WYG_009-23b"/>
　　林社<hi>時清明次日俗為武林社之遊</hi>梅石空𫝊徳夀宫柳色含烟<lb/>
　　蘸波緑桃花過雨艷春紅吾民樂處吾同樂尚慮<lb/>
　　餘三有未充<lb/>
　　　淺山　在蛾眉山東其側為漾沙坑<lb/>
　　　螺螄山　在吳山後杭州府志取徑必盤旋曲<lb/>
　　　折而上故名<lb/>
　　　竹園山　在府治之西南咸淳臨安志吳山一脈<lb/>
　　　獨趨而北隠隠隆起山雖不高為府治之主山<lb/>
<pb n="KR2k0089_WYG_009-24a"/>
　　　竹山閣　在竹園山成化杭州府志宋臨安尹<lb/>
　　　趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>建閣其上平瞰西湖扁曰竹山閣景定<lb/>
　　　三年安撫魏克愚徙建他處今為民居<lb/>
　　　鎮海樓　在吳山下西湖遊覽志舊名朝天門<lb/>
　　　吳越王錢鏐建元至正間平章康里慶童改名<lb/>
　　　拱北樓明洪武八年改為來逺樓後行省叅政<lb/>
　　　徐本改名鎮海樓成化十年燬十一年重建呉<lb/>
　　　山志宋元時貯鐘鼓以司刻漏至今人稱鼓樓<lb/>
<pb n="KR2k0089_WYG_009-24b"/>
　　　<hi>趙孟頫登拱北樓詩城上高樓樓太霞令嚴鐘鼓寂無譁提疆内向三千里比屋同封百萬家</hi>
　　　<hi>心在江湖存魏闕身隨牛斗泛星槎舉頭便覺長安近時倚闌干望日華</hi>
　　　望仙橋　咸淳臨安志在德夀宫前<lb/>
　　　新宫橋　萬厯杭州府志舊名宗陽宫橋<lb/>
　　　宗陽宫　在新宫橋東西湖遊覽志去吳山東<lb/>
　　　北五百歩宋紹興間望氣者言其地有鬰葱之<lb/>
　　　祥遂建徳夀宫高宗禪位後居之以此宫為北<lb/>
　　　内鑿池引水疊石為山象飛來峯建冷泉亭規<lb/>
<pb n="KR2k0089_WYG_009-25a"/>
　　　制宏麗咸淳四年以後圃築道宫曰宗陽浙江<lb/>
　　　通志南闗工部分司本宋徳夀宫後圃址西有<lb/>
　　　梅花㕔芙蓉石在焉篆曰鐵雲𫝊是宋徳夀宫<lb/>
　　　舊物傍竪斷碑刻藍瑛畫古梅一本題曰梅石<lb/>
　　　雙清<lb/>
　　　乾隆十六年春<lb/>
　聖駕巡幸<lb/>
　御製題徳夀宫梅石碑詩<lb/>
<pb n="KR2k0089_WYG_009-25b"/>
　　臨安半壁茍支撐遺跡披尋感慨生梅石尚能傳<lb/>
　　徳夀苔華又見説藍瑛<hi>宋時苔梅久萎藍瑛畫梅鐫於石</hi>一拳雨<lb/>
　　後猶餘潤老幹春來不再榮五國風沙埋二帝議<lb/>
　　和嬉樂獨何情<lb/>
　　　佑聖觀　在宗陽宫後西湖遊覽志宋孝宗潜<lb/>
　　　邸也淳熙二年改為佑聖宫以奉北極佑聖真<lb/>
　　　君元大徳七年燬重建改為佑聖觀蘇伯衡為<lb/>
　　　記趙孟頫書於石有洗竹亭七葉坡夢雲樓馭<lb/>
<pb n="KR2k0089_WYG_009-26a"/>
　　　鶴臺吹笙石諸勝元季兵火此觀獨存浙江通<lb/>
　　　志<lb/>
　　國初凡遇慶賀節皆於此習儀上供<lb/>
　萬夀龍牌康熙五十二年<lb/>
　欽頒道藏供奉殿内<lb/>
　　　天一井　在佑聖觀内西湖遊覽志元道士王<lb/>
　　　景周開東園以居即今錢塘公館是也有泉甘<lb/>
　　　冽異常以所得開元宫浴鵠池八稜石欄置其<lb/>
<pb n="KR2k0089_WYG_009-26b"/>
　　　上名天一泉石欄上刻虞集天一泉銘<lb/>
　　　<hi>臣謹按西湖遊覽志叙勝蹟而及城闉者以其地為南北諸山之分脈也宋時於朝天門北去</hi>
　　　<hi>呉山五百歩謂有鬰葱之祥建徳夀宫為北内嗣改為宗陽宫後即孝宗潜邸嗣改為佑聖觀</hi>
　　　<hi>隠隠賑賑吳山之脈直趨於此故仍遊覽志叙為吳山北路之殿云</hi>
　<lb/>
　<lb/>
　<lb/>
　西湖志纂卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厯代通畧</head>
    <p>
<pb n="KR2o0016_WYG_000-1a"/>
欽定四庫全書　　　　　史部十五<lb/>
　厯代通畧　　　　　　　史評類<lb/>
　　提要<lb/>
　　　　<hi>臣</hi>等謹案厯代通畧四卷元陳櫟撰是編叙<lb/>
　　　　厯代興廢得失各為論斷每一代為一篇自<lb/>
　　　　伏羲至五代為二卷北宋南宋則各占一卷<lb/>
　　　　葢詳近畧逺之意也南宋止于寧宗卷末櫟<lb/>
　　　　自䟦謂理度二朝無史可據也舊本題増廣<lb/>
<pb n="KR2o0016_WYG_000-1b"/>
　　　　通畧而不言因誰氏之書千頃堂書目有通<lb/>
　　　　畧句解五卷亦不言作者櫟自跋謂金事廷<lb/>
　　　　方雖畧述亦以未見其史不敢輕筆然則廷<lb/>
　　　　方其原撰是書之名字歟其時代姓氏爵里<lb/>
　　　　則無考矣書成于至大庚戍明正統壬戌櫟<lb/>
　　　　孫盤之婿漢陽知府王静得本于鄉人方勉<lb/>
　　　　始刋行之此本則袁應兆所刻題乙亥嵗不<lb/>
　　　　著年號後附櫟䝉求一篇其䝉求末四韻兼<lb/>
<pb n="KR2o0016_WYG_000-2a"/>
　　　　及明初句下註曰此八句為朱楓林所増然<lb/>
　　　　原文迄於厓山句下註宋為元逼云云殊不<lb/>
　　　　類當時之語殆亦有所改竄矣是書雖撮叙<lb/>
　　　　大綱不免簡畧而持論醇正以資考證則不<lb/>
　　　　足以論是非則讀史者固有取焉乾隆四十<lb/>
　　　　六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2o0016_WYG_000-3a"/>
歴代通畧序<lb/>
余自弱嵗弄柔翰而觀羣書竊好通鑑為用世所資如<lb/>
紫陽全書系統既詳屬辭復博誠有功聖門與六經並<lb/>
垂不易矣但通人過眼有得而小學輒苦汗漫罕能旁<lb/>
徹不無望洋自失之嘆定宇先生學有本領析理精實<lb/>
嘗取歴代通略而増廣之鑽研補益不倚於藻繢不涉<lb/>
於裒侈大都刪煩歸簡指其要領以授而又補缺正訛<lb/>
褒貶不誣雖節取事辭要以綱目之與前續篇不外是<lb/>
<pb n="KR2o0016_WYG_000-3b"/>
矣惜刋板歴久湮落識者慨焉兹值郡守陸公志崇風<lb/>
教喜著書訓世獲陳生文科所藏原本善之曰懿哉集<lb/>
也質而不蕪亦詳而有體前人用心良苦非我誰為章<lb/>
顯者遂裁正而叙之屬余重梓以廣其𫝊於不朽母猶<lb/>
得其少遺其多哉葢言有累牘而滋疑理有單詞而已<lb/>
解治書之法在約之以標其指非約之以去其要故不<lb/>
詳則亦不能略能略必不失其為詳是書略於人者未<lb/>
嘗略於其故略於事者未嘗略於其志從來治亂之原<lb/>
<pb n="KR2o0016_WYG_000-4a"/>
較然粲如列眉聨若編珠所謂一勺具海味𤣥尊有餘<lb/>
情者也又惡用泛泛若涉水於滄茫游游若獵獸於廣<lb/>
野敝精叢藪求無掛漏至智浪紛競口咨鼻酸而不知<lb/>
返乎況張敬夫曰通鑑有未盡處縱使懐抱羅今古討<lb/>
論窮藝府而博而寘要勞而少功奚益哉余不敏飡素<lb/>
宫牆嘗臠著述仰止髙風師資自幸兹復樂先生所以<lb/>
為惠來學之願有成殆士類之鴻寶非一家之天球後<lb/>
之覽者一讀即了當不苦繙閲之難竟更不見意義之<lb/>
<pb n="KR2o0016_WYG_000-4b"/>
不足也嵗乙亥仲秋既望建業後學袁應兆撰并書<lb/>
</p>
<p>
</p>
  </div>
</body>
</text>
</TEI>
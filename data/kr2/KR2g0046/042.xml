<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷四十二</head> <lb/>
    <p>
<pb n="KR2g0046_WYG_042-1a"/>
欽定四庫全書<lb/>
　明儒學案卷四十二<lb/>
　　　　　　　　　　　餘姚　黄宗羲　撰<lb/>
甘泉學案六<lb/>
　文選唐曙䑓先生伯元<lb/>
唐伯元字仁卿號曙䑓廣之澄海人萬厯甲戌進士知萬<lb/>
年縣改泰和陞南户部主事署郎中進石經大學謂得之<lb/>
安福舉人鄒徳溥陽明從祀孔廟疏言不宜從祀六經無<lb/>
<pb n="KR2g0046_WYG_042-1b"/>
心學之説孔門無心學之教凡言心學者皆後儒之誤守<lb/>
仁言良知心學惑世誣民立於不禪不霸之間習為多疑<lb/>
多似之行後人效之不為狗成則從鬼化矣言官劾其詆<lb/>
毁先儒降海州判官移保定推官歴禮部主事尚寳司丞<lb/>
吏部員外文選郎中致仕卒年五十八先生學於吕巾石<lb/>
其言性一天也無不善心則有善不善至於身則去禽獸<lb/>
無㡬矣性可順心不可順以其附乎身也身可反心不可<lb/>
反以其通乎性也故反身修徳斯為學之要而其言性之<lb/>
<pb n="KR2g0046_WYG_042-2a"/>
善也又在不容説之際至於有生而後便是才説性之<lb/>
性不能無惡矣夫不容説之性語言道斷思維路絶何<lb/>
從而知其善也謂其善者亦不過稍欲别於荀子耳孟<lb/>
子之所謂性善皆在有生以後惻隐羞惡辭讓是非之<lb/>
心何一不可説乎以可説者謂不能無惡明已主張夫<lb/>
性惡矣以性為惡無怪乎其惡言心學也胡廬山作書<lb/>
辨之耿天臺謂唐君太和治行為天下第一即其發於<lb/>
政便可信其生於心者矣又何必欲識其心以出政耶<lb/>
<pb n="KR2g0046_WYG_042-2b"/>
慈湖之剖扇訟象山一語而悟本心然慈湖未悟之前<lb/>
其剖扇訟故未嘗别用一心也唐君以篤修為學不必<lb/>
强之使悟孟我疆問於顧涇陽曰唐仁卿何如人也曰<lb/>
君子也我疆曰君子而毁陽明乎曰朱子以象山為告<lb/>
子文成以朱子為楊墨皆甚辭也何但仁卿涇陽過先<lb/>
生述之先生曰足下不見世之談良知者乎如鬼如蜮<lb/>
還得為文成諱否涇陽曰大學言致知文成恐人認識<lb/>
為知便走入支離去故就中間㸃出一良字孟子言良<lb/>
<pb n="KR2g0046_WYG_042-3a"/>
知文成恐人将這個知作光景玩弄便走入𤣥虚去故<lb/>
就上面㸃出一致字其意最為精宻至於如鬼如蜮正<lb/>
良知之賊也柰何歸罪於良知先生曰善假令早聞足<lb/>
下之言向者論從祀一疏尚合有商量也<lb/>
醉經堂集解性天命也惟聖人性其心而心其身小人<lb/>
不知天命之謂性也故性為心用心為身用劉子曰人<lb/>
受天地之中以生所謂命也孟子曰殀夀不貳修身以<lb/>
俟之所以立命<hi>身心性命解</hi>　道無體性無體仁無體誠無<lb/>
<pb n="KR2g0046_WYG_042-3b"/>
體總之以物為體外物無道無性不仁不誠此吾道與<lb/>
異端之辨<hi>道徳仁誠解</hi>　魯論記夫子之言至矣家語得其<lb/>
十之七荀子劉向大小戴十之五莊列十之三<hi>論語解</hi>
論語記言嚴謹不敢增減一字惟編次頗雜其義易晦<lb/>
使編次皆如鄉黨一篇則論語可以無解<hi>同上</hi>　已欲立<lb/>
而立人已欲逹而逹人已所不欲勿施於人孟子曰茍<lb/>
能充之足以保四海程子曰充擴得去天地變化草木<lb/>
蕃<hi>一貫解</hi>　維天之命於穆不已天行也逝者如斯夫不<lb/>
<pb n="KR2g0046_WYG_042-4a"/>
舎晝夜聖人之心純亦不已也孟子曰有本者如是程<lb/>
子曰其要只在謹獨<hi>川上解</hi>　用之則行有是以行見龍<lb/>
也舎之則藏有是以藏潛龍也用而無可行或所行非<lb/>
所用舎而無可藏或所藏非所舎謂其身行藏則可謂<lb/>
其道行藏則不可<hi>有是解</hi>　春風沂水㸃之誠也吾斯未<lb/>
信開之誠也狂者志有餘而誠不足聖人欲進其不足<lb/>
而裁其有餘故一歎一悦進之也正所以裁之也惜乎<lb/>
㸃猶未悟後來解者又從為之詞聖人之言荒矣<hi>言㸃解</hi>
<pb n="KR2g0046_WYG_042-4b"/>
　仁者以物為體安得有已故曰克已仁者如射反求<lb/>
諸已而已矣故曰由已知由已然後能克己能克已然<lb/>
後能復禮夫學至於禮而止矣克己未足以盡仁猶無<lb/>
私未足以盡道知其解者宋儒惟明道一人<hi>克已由已解</hi>
有道榖不足耻九百粟不可辭怨欲可以為難而不可<lb/>
以為仁聖人雖因憲而發實古今賢者之通患為其不<lb/>
在中庸也賢哉回也陋巷簞瓢為其志在擇乎中庸也<lb/>
<hi>問耻解</hi>　仁者怨乎曰怨已仁者憂乎曰憂道然則如樂<lb/>
<pb n="KR2g0046_WYG_042-5a"/>
何曰怨已故不怨天不怨人在邦無怨在家無怨憂道<lb/>
故不憂貧不憂生以死生為晝夜視富貴如浮雲<hi>孔顔樂解</hi>
　修已以敬至於安人安百姓皆修已也易有太極至<lb/>
於生兩儀四象八卦皆易也謂敬在修已之中太極在<lb/>
易之中則可謂敬安百姓太極生兩儀則不可<hi>修已解</hi>
大學中庸賈逵經緯之説是也而作書之意又若以易<lb/>
為經以詩書為緯蓋惟天地為大惟學則天故曰大學<lb/>
惟中乃大惟庸乃中故曰中庸易曰大哉乾元君子行<lb/>
<pb n="KR2g0046_WYG_042-5b"/>
此四徳者又曰天行健君子以自强不息大學也乾之<lb/>
徳莫盡於九二其曰龍徳而正中者也庸言之信庸行<lb/>
之謹中庸也此其經也雜引詩書互發其緯也<hi>大學中庸解</hi>
　大學以規模言其緒不可紊中庸以造詣言其功不<lb/>
可畧<hi>同上</hi>　正已而不求於人之謂善正已而物正之謂<lb/>
至善孟子曰行有不得者皆反求諸已善也其身正而<lb/>
天下歸之至善也程子曰在止於至善反已守約是也<lb/>
則合而言之也<hi>至善解</hi>　物有本末其本亂而末治者否<lb/>
<pb n="KR2g0046_WYG_042-6a"/>
矣自天子以至於庶人壹是皆以修身為本家語曰察<lb/>
一物而貫乎多理一物而萬物不能亂以身本者也孟<lb/>
子曰天下國家之本在身<hi>格物解</hi>　自知止而後有定至<lb/>
慮而後能得始條理也知至至之也在止於至善終條<lb/>
理也知終終之也知止能得則近道止至善則道在我<lb/>
<hi>知止止至善解</hi>　君子時中庸擇中庸依中庸者也小人無忌<lb/>
憚索隐行怪者也賢者之過與不及均而賢者之害尤<lb/>
甚必至罟獲陷阱乃已<hi>時中解</hi>　中庸其至矣乎是謂至<lb/>
<pb n="KR2g0046_WYG_042-6b"/>
善君子依乎中庸遯世不見知而不悔故止於至善<hi>中庸</hi>
<hi>至善解</hi>　必有事焉而勿正心之謂儒正心而無所事焉<lb/>
之謂釋易曰終日乾乾行事也程子曰鳶飛魚躍與必<lb/>
有事焉而勿正意同㑹得時活潑潑地不㑹得只是弄<lb/>
精神<hi>鳶飛魚躍解</hi>　道者治人之道也以人治人雖執柯伐<lb/>
柯未足為擬子思之苦心亦至矣程子謂制行不以已<lb/>
而道猶未盡此之謂也<hi>道不逺人解</hi>　惟天下至誠能盡其<lb/>
性堯舜性之也其次致曲湯武反之也易曰逆數禮曰<lb/>
<pb n="KR2g0046_WYG_042-7a"/>
曲禮逆而後順曲而後直聖人之教為中人設張子所<lb/>
謂善反之則天地之性存焉者也發而不中反求諸已<lb/>
此之謂致曲<hi>致曲解</hi>　大哉聖人之道三千三百之謂也<lb/>
禮者性之徳也道問學所以崇禮所以尊徳性<hi>崇禮解</hi>
凡一代皆有一代之大經堯舜授禪禹治水湯武放伐<lb/>
伊尹放太甲周公誅管蔡孔子作春秋子思述大學中<lb/>
庸孟子距楊墨韓昌黎程明道闢佛老其經綸一也<hi>大經</hi>
<hi>解</hi>　未發之中不可求必也格物乎曰知本曰知止曰<lb/>
<pb n="KR2g0046_WYG_042-7b"/>
明善曰致曲㫖同而名異至於反身而誠然後立天下<lb/>
之大本<hi>大本解</hi>　不覩不聞即人所不見獨也戒慎恐懼<lb/>
即不動而敬不言而信慎獨也小人閒居為不善不慎<lb/>
獨也無聲無臭皆獨之善或以為<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>道誤矣<hi>獨解</hi>　於乎<lb/>
不顯不顯惟徳詩人賛文王至徳也始乎慎獨終乎慎<lb/>
獨學者當儀型文王也儒者既於不顯為兩解無怪乎<lb/>
以慎獨為漏言<hi>不顯解</hi>　天與鬼神形而下者也故言天<lb/>
曰無聲無臭言鬼神曰不見不聞道形而上者也自無<lb/>
<pb n="KR2g0046_WYG_042-8a"/>
聲臭自莫見聞豈待<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>乎必以無聲臭不見聞<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>道謂<lb/>
聲臭見聞非道可乎為此解者欲附於不生不滅不垢<lb/>
不浄之㫖不知反為所笑<hi>天鬼神解</hi>　物有本末身其本也<lb/>
國家天下皆末也未有本亂而末治者物格者知修身<lb/>
為本而已非修身也知修身為本是謂知本是謂知止<lb/>
是謂知所先後是謂物格知至故務其本則意誠不然<lb/>
皆偽也守其本則心正不然悉邪也意誠心正即可以<lb/>
語修身乎未也心雖已正而身未易修故無私而不當<lb/>
<pb n="KR2g0046_WYG_042-8b"/>
理者有之克已而不復禮者有之知及仁守莊以莅而<lb/>
動不以禮者有之定静且安不慮則不得者有之故格<lb/>
物者近道而已即慮且得猶難至善故曰好學力行知<lb/>
耻則知所以修身又曰齋明盛服非禮不動所以修身<lb/>
蓋至於禮然後修身之能事畢矣雖然齊家治國平天<lb/>
下豈都無事莫知其子之惡是縱子莫知其苗之碩是<lb/>
貪財未有貪財縱子而能齊家者未有以暴帥人而興<lb/>
仁讓於國者未有嫉彦聖舉不肖蓄聚斂好惡拂人性<lb/>
<pb n="KR2g0046_WYG_042-9a"/>
而能平天下者故節節有次第節節有工夫然皆必是<lb/>
修身始欲修其身者必自格物始物格而身不修者有<lb/>
矣未有不格物而能修身者也格物者知本也修身者<lb/>
立本也知本智也立本仁也仁智合者勇也此合物與<lb/>
修身始終之條理也然則格物如何在家而家在國而<lb/>
國在天下而天下無巨細無精麄将有行将有為凡有<lb/>
行凡有為或行而不得或行而不通一一反已省已責<lb/>
已舎巳不敢一毫求人責人然後可以求人責人孟子<lb/>
<pb n="KR2g0046_WYG_042-9b"/>
曰萬物皆備於我矣又曰行有不得者皆反求諸已又<lb/>
曰仁者如射反求諸已而已矣是謂格物能知此義然<lb/>
後宇宙在手萬化生身<hi>格物修已解</hi>　夫子述而不作弟子<lb/>
不敢著書夫子没七十子䘮去聖日逺漸生隐怪子思<lb/>
子憂其失傳始作大學中庸至孟軻氏而異端大起争<lb/>
喙者多始作孟子二子皆不得已而著書吾道既明無<lb/>
書可著<hi>孟子解</hi>　孟子一書首尾照應後先互發凡有注<lb/>
解添足畫蛇<hi>同上</hi>　孟子闢楊墨一言而有餘闢告子屢<lb/>
<pb n="KR2g0046_WYG_042-10a"/>
言而不足告子之害甚於楊墨至後代始大<hi>告子解</hi>　孟<lb/>
子論三王五伯諸侯大夫則五霸為二等論堯舜湯武<lb/>
五伯則五伯為三等性之上反次之假又次之假或成<lb/>
真惡知非有舉戰國諸侯而無之是孟子之所思也<hi>五伯</hi>
<hi>解下同</hi>　夫子論小人中庸擬於時中君子也孟子論五<lb/>
伯假之擬於性之反之之聖人也果如註解是儗人不<lb/>
於其倫矣　伯者慕道而讓道於道無損異端賊道而<lb/>
當道誣民已甚故鄉愿楊墨告子聖賢皆闢之不遺餘<lb/>
<pb n="KR2g0046_WYG_042-10b"/>
力獨於五伯雖小之不勝其大之雖斥之不勝其與之<lb/>
斥以正志與以明伐吾儒之道得王而大得伯而貴<lb/>
博學詳説與博文同将以説約與約禮異説約者要約<lb/>
之約求㑹通也約禮者約束之謂能不畔而已博學詳<lb/>
説則禮在其中約禮與人規矩説約在人解悟<hi>説約説</hi>
好樂與百姓同好貨好色與百姓同即老吾老以及人<lb/>
之老㓜吾㓜以及人之㓜皆不忍人之政也或謂孟子<lb/>
姑以引君乃自卑以求行其言乎外欲無理外情無性<lb/>
<pb n="KR2g0046_WYG_042-11a"/>
性理不明徃徃如此<hi>好貨好色解</hi>　仁人心也本心也不可<lb/>
放也始焉不受嘑蹴之食此之謂本心繼焉而受無禮<lb/>
義之萬鍾此之謂失其本心失其本心者放心也由不<lb/>
為而逹之於其所為此之謂由乎義路由乎義路者求<lb/>
放心也心學之説謂之求心則可謂之求放心則不可<lb/>
李延平曰仁人心也孟子不是以心名仁羅文莊曰延<lb/>
平之見卓矣二子可謂有功於孟子<hi>求放心解</hi>　仁義忠信<lb/>
樂善不倦此天爵也既飽以徳飽乎仁義所以不願人<lb/>
<pb n="KR2g0046_WYG_042-11b"/>
之膏粱文繡也立大也陸氏以立大為立心其流之禍<lb/>
於今為烈彼不仁不義假仁假義小仁小義孰非立心<lb/>
皆可以為大乎否<hi>立大解</hi>　大行不加舜禹有天下而不<lb/>
與者也窮居不損顔子簞瓢不改其樂者也程子曰泰<lb/>
山髙矣泰山頂上已不屬泰山堯舜事業只是一㸃浮<lb/>
雲過目非程子不能及此近代陳氏始發其義楊朱二<lb/>
解胥失之矣<hi>大行不加解</hi>　由仁義行仁者安仁堯舜性之<lb/>
也居仁由義知者利仁湯武反之也性之者不可見得<lb/>
<pb n="KR2g0046_WYG_042-12a"/>
見反之者可矣獨復者不可見得見頻復者可矣孟子<lb/>
曰有意而不至者有矣未有無意而能至者也善夫揚<lb/>
雄氏之記之也<hi>性反解</hi>　太上忘實忘名其次篤實晦名<lb/>
其次力實生名生名者賢晦名者聖忘名者天夷齊讓<lb/>
國國與名而俱存燕噲讓國國與名而俱䘮燕噲非好<lb/>
名者也若出於好名必擇其可讓者讓之不至有子之<lb/>
之亂固亦名教之所與矣好名之人能讓千乗之國貴<lb/>
名也<hi>好名解</hi>　以性之欲為性不知天命之性是世俗之<lb/>
<pb n="KR2g0046_WYG_042-12b"/>
所謂性也以氣質已定之命為命不知受中以生之命<lb/>
是世俗所謂命也在世俗則可在君子則不可君子者<lb/>
反本窮原盡性至命者也故言性曰善言命曰天去此<lb/>
取彼<hi>不謂性命解</hi>　惟天生民有欲欲不必無亦不能無為<lb/>
無欲之説者惑也聖人中焉賢者寡焉寡者擇其中之<lb/>
謂也至於中則一欲不棄一欲不留欲我當欲與人同<lb/>
欲是謂中和位育之道<hi>寡欲解</hi>　經者學之具也學以明<lb/>
道而易具矣學以理性情化天下而詩具矣學以為帝<lb/>
<pb n="KR2g0046_WYG_042-13a"/>
者師為王者佐而書具矣學以修身齊家措之天下而<lb/>
禮具矣學以驗天應人明微維分而春秋具矣其理相<lb/>
通其義各别樂無經非失也有詩在也樂章存而噐數<lb/>
猶可考也<hi>經解下並同</hi>　經聖經也惟聖解聖惟經解經羲<lb/>
之畫文之彖周公爻辭孔子十翼是也惟賢知聖惟賢<lb/>
知經子思之大學中庸孟子之七篇程伯淳之語錄凡<lb/>
所引是也解字者得少而失亦少解意者得不償失今<lb/>
之章句大全是也擬經者勞且僭而無益於發明太𤣥<lb/>
<pb n="KR2g0046_WYG_042-13b"/>
𤣥經是也誣經者淫妖怪誕侮聖逆天已易傳習録是<lb/>
也　解經以傳不如解經以經合而解則明拆而解則<lb/>
晦故經有一事而前後互發者有一義而彼此互見者<lb/>
盡去其傳注而身體之口擬之不得則姑置之而從他<lb/>
處求之諷詠干週怳然觸𩔖矣　無聖人之志不可解<lb/>
經讀世俗之書不可解經韓子曰非三代兩漢之書不<lb/>
敢觀非聖人之志不敢存可為讀經之法兩漢近三代<lb/>
若董仲舒揚雄劉向鄭𤣥徐幹皆其傑然者其緒論徃<lb/>
<pb n="KR2g0046_WYG_042-14a"/>
徃可采也　夫子有言行在孝經非世所傳之孝經也<lb/>
嘗考之儀禮凡禮有經有記有傳有義今按小戴内則<lb/>
前一段當為孝經曲禮雜儀當為記大戴本孝以下四<lb/>
篇與世所傳唐明皇御製序者當為傳義合之而後孝<lb/>
經可考<hi>孝經解下同</hi>　内則自后王命冡宰至賜而後與之<lb/>
文字宏宻精深與十翼相𩔖既自别於儀禮又自别於<lb/>
六經所以為夫子之孝經　六經惟易無恙漢唐千家<lb/>
傳註多有可攷不得其解當一以經文為據<hi>易解下同</hi>　解<lb/>
<pb n="KR2g0046_WYG_042-14b"/>
經之法以經不以傳宜合不宜拆凡經皆然而易尤甚<lb/>
今之讀易者未解繫辭先解爻彖未辨枝葉先認根苗<lb/>
是孔子誣周文而周文又誣伏羲氏也此拆之尤舛而<lb/>
自以其傳代經也　易之彖辭彖傳爻辭爻傳不妨合<lb/>
為一卦惟大象當自為一傳文言又當自為一傳大象<lb/>
者學易用易也文言豈惟乾坤二卦有之上經八卦九<lb/>
爻下經八卦九爻散在繫辭者皆是也合之共為一傳<lb/>
不特文言為全書而上下繫亦自朗然　易有文錯者<lb/>
<pb n="KR2g0046_WYG_042-15a"/>
如雲行雨施當在時乗六龍之下是也有文不錯而句<lb/>
讀錯者如後得主為主利是也有字不錯而反以為錯<lb/>
者蓋言順也當作慎是也　天地日月寒暑晝夜水火<lb/>
男女乾坤之可見者也極而推之凡超形氣者皆乾凡<lb/>
渉形氣者皆坤凡善皆乾凡不善皆坤凡中皆乾凡過<lb/>
不及皆坤乾之亢與旡首處即坤坤之順且正處即乾<lb/>
易逆坤順乾之書是故逆數<hi>乾坤解</hi>　易有用之用有不<lb/>
用之用乾元用九言河圖虚中大衍除一意同蓋一三<lb/>
<pb n="KR2g0046_WYG_042-15b"/>
五七九皆乾二四六八十皆坤乾不用一用九用九所<lb/>
以見一也一者天則也五以上始數皆乾六以下終數<lb/>
皆坤天一始水地六終之地二始火天七終之天三始<lb/>
木地八終之地四始金天九終之地五始土天十終之<lb/>
坤用六以大終也大者乾也乾之用處即坤坤之不用<lb/>
處即乾用九以竒偶數分乾坤用六以始終數分乾坤<lb/>
故謂之易<hi>九六解</hi>　初即下不曰下而曰初舉初以見終<lb/>
也上即終不曰終而曰上舉上以見下也初以明本末<lb/>
<pb n="KR2g0046_WYG_042-16a"/>
上以别尊卑亦六九之義<hi>初上解</hi>　乾元資始始我者生<lb/>
我者也坤元資生生我者殺我者也貪生為凡民甚則<lb/>
氓𨽻禽獸知始者為君子合徳則聖且神<hi>始生解</hi>　帝王<lb/>
之治本於道是也而道何本哉曰本於身可也曰本於<lb/>
中亦可也而解者曰心謂桀紂非心可乎帝王之道在<lb/>
執中而身之中以立本而身以表則故曰允執其中曰<lb/>
慎厥身修互見也以心為中心難中也以心為身民何<lb/>
則矣開卷之錯不可不慎<hi>書解下並同</hi>　堯舜皆聖也堯㑹<lb/>
<pb n="KR2g0046_WYG_042-16b"/>
生知之全舜開學知之始故論道則稱堯舜論學則斷<lb/>
自舜而不及堯顔淵曰舜何人也予何人也孟子曰舜<lb/>
人也我亦人也後有作者文王似堯孔子似舜顔曾思<lb/>
孟皆舜之徒也　詩始二南樂淑女而歸百兩坤道也<lb/>
終雅頌純不顯而躋聖敬乾道也<hi>詩解下並同</hi>　闗睢秉彛<lb/>
好徳休休一个臣也地道也臣道也妻道也徳在此福<lb/>
亦在此所以為后妃之徳所以為南風之始所以為中<lb/>
聲之寄君子得之解愠小人得之阜財人而不為二南<lb/>
<pb n="KR2g0046_WYG_042-17a"/>
故猶面墻　豳風豳雅豳頌是周家一代元氣宇宙間<lb/>
萬古元氣貴者王忽者亡惟影響　詩贊文王不顯與<lb/>
天載同贊其徳也史稱西伯隂行善天下諸侯來朝稱<lb/>
其時也具於穆不已之徳又當儉徳避難之時所以愈<lb/>
不顯又所以愈丕顯與大舜𤣥徳同　古之學者學禮<lb/>
而已矣古之觀人者觀禮而已矣三千三百無一非仁<lb/>
故典曰天序禮曰天秩動作威儀之則曰天地之中<hi>禮解</hi>
<hi>下並同</hi>　恂栗威儀鳶飛魚躍　儀禮中有記有傳有義<lb/>
<pb n="KR2g0046_WYG_042-17b"/>
大小戴記中有經次其序比其數禮之大畧可以概睹<lb/>
詳具禮編　春秋尊夏尊王尊天尊道扶天綱立地紀<lb/>
所以託天子之權行天子之事<hi>春秋解下並同</hi>　春秋責已謹<lb/>
嚴待人平恕　左傳中載冀缺劉子二段是三代以前<lb/>
聖人相傳格言失其姓氏如曲禮序首引毋不敬數語<lb/>
非臯契伊周之徒不能道也　養心莫善於誠書之作<lb/>
徳日休也聖人教人性非所先魯論之性與天道不可<lb/>
得聞也儒者非之正坐此誤<hi>諸子解下並同</hi>　表章大學自韓<lb/>
<pb n="KR2g0046_WYG_042-18a"/>
退之始表章中庸自徐偉長始合大學中庸為子思經<lb/>
緯之書自賈逵始　闢佛老尊孟氏千百年惟一韓子<lb/>
其功在吾道為漢唐儒者一人　鄭康成朱元晦皆聖<lb/>
門游夏之列而特起百代之後事難而功多鄭師馬青<lb/>
出於藍朱去程門未逺源流各别　孟子之後一人非<lb/>
正叔不能至此然正叔所造竟讓其兄夫然後見獨知<lb/>
之難也張子厚醇正不減正叔而才次之然均之可以<lb/>
弗畔周邵則自為一家過則陸甚則楊吾不欲論之矣<lb/>
<pb n="KR2g0046_WYG_042-18b"/>
朱子能解正叔而間雜乎周邵其去明道則已逺不可<lb/>
不辨　揚子雲美新論劉静修渡江賦為千古不白之<lb/>
疑或曰遜言或曰偽作或曰以秦美新而甚之也渡江<lb/>
時不能違也要之違心焉耳矣詳其語氣大段二子固<lb/>
難語偽雖然凡售偽未有不假真者偽乎偽乎吾以二<lb/>
子之生平信之也國朝正儒莫如薛文清髙儒莫如陳<lb/>
白沙功儒莫如羅文莊使三子者不生考亭之後得遊<lb/>
明道之門俱未可量<lb/>
<pb n="KR2g0046_WYG_042-19a"/>
論學書伏讀抄中解格物有曰通天地萬物而我為主<lb/>
推此義也可以知本可以格物矣贈友人曰自求見本<lb/>
體之説興而忠信篤敬之功緩遂令正學名實混淆而<lb/>
弄精魂者藉為口實又曰今人好髙只不安分為斯言<lb/>
也雖賢聖復起不可易矣乃其要歸在明心體其語心<lb/>
體曰此心自善安得有欲而於程子善惡皆天理與惡<lb/>
亦不可不謂之性二言反疑其偽此混心與性而一之<lb/>
蓋近代好髙者之言而尊信心學之過也竊嘗讀大易<lb/>
<pb n="KR2g0046_WYG_042-19b"/>
至咸艮二卦而見聖人諱言心讀魯論至子貢贊夫子<lb/>
而見聖人罕言性命惟書有之人心惟危言心也既曰<lb/>
危安得盡善道心惟微言性也既曰微安得無惡故曰<lb/>
操則存舎則亡出入無時莫知其鄉則危之至也曰性<lb/>
相近也曰人之所以異於禽獸者㡬希近且㡬希則微<lb/>
之至性猶未易言善况心乎然此心性之説也而未及<lb/>
道也心性不可言道可言乎道與心性至孟子言始詳<lb/>
為告子也今之天下不獨一告子矣惜乎世無孟子也<lb/>
<pb n="KR2g0046_WYG_042-20a"/>
然不可不為足下一言之蓋聞之言學者惟道道隂陽<lb/>
而已矣言道者惟天天道隂陽而已矣陽主始隂主生<lb/>
陽多善隂多惡天且不違人猶有憾孰謂善惡非天理<lb/>
乎陽必一隂必二一則純二則雜氤氲蕩焉人物生焉<lb/>
孰謂惡不可謂性乎然則易言繼善孟子言性善者何<lb/>
也其本然也有始而後有生有一而後有二此書所謂<lb/>
維皇降衷程子所謂人生而静以上不容説者也既始<lb/>
矣焉得不生有一矣焉得無二此書所謂惟天生民有<lb/>
<pb n="KR2g0046_WYG_042-20b"/>
欲程子所謂纔説性便已不是性者也然則學何為為<lb/>
善也陽統隂隂助陽則内陽而外隂也故中故善隂敵<lb/>
陽陽陷隂則内隂而外陽也故偏故惡此書所貴精一<lb/>
執中程子譬之水有清濁而人當澄治者也然則惡在<lb/>
其能善也天地間一切覆載而必有以處之以人治人<lb/>
以華治夷以賢治不肖以大賢治小賢天於是為至教<lb/>
君子一身萬物咸備而必有以處之以已及人以親及<lb/>
踈以貴及賤以多及寡以先知覺後知以大知覺小知<lb/>
<pb n="KR2g0046_WYG_042-21a"/>
以有知覺無知人於是為法天此書所謂天生聰明時<lb/>
乂程子所謂天理中物有美惡但當察之不可流於一<lb/>
物者也是故惡亦性也是有生之性是才説性之性性<lb/>
之所必有也雖物而無異性必善也是天命之性是不<lb/>
容説之性性之所自來也雖人而難知故孟子曰聲色<lb/>
臭味安佚性也惡可謂無惡也有命焉君子不謂性也<lb/>
烏得不性善也性所同也君子所獨也學為君子謀不<lb/>
為衆人謀衆人待君子而盡性者也君子者天生之以<lb/>
<pb n="KR2g0046_WYG_042-21b"/>
盡人物之性參天地而立三才者也如何而可不知所<lb/>
自也是以不謂性也是以道性善也言性之精莫如孟<lb/>
子繼孟子者程子也吁亦微矣微故難言雖然性猶形<lb/>
而上者形而上者雖善猶微心則形而下矣形而下者<lb/>
敢概之以善乎性具於心而心不皆盡性性逹諸天而<lb/>
人不能全天天人合心性一必也大聖人乎故曰堯舜<lb/>
性之也其次致曲必反而復故曰湯武反之也復必自<lb/>
身始故又曰湯武身之也又曰不逺之復以修身也性<lb/>
<pb n="KR2g0046_WYG_042-22a"/>
之者不可得矣得見復焉可矣復焉者不可得矣得見<lb/>
頻復者可矣位禄夀昌孰不榮羨食色利名孰非斧斤<lb/>
斷之不能中焉不易適而好忘動而多悔倐忽晦明毫<lb/>
毛人鬼夫是之謂心明是之謂明其心體<hi>答孟吏部叔龍書</hi>
元舊有心身性命解大約謂性一天也無不善心則有<lb/>
善不善至於身則去禽獸無㡬矣故自性而心而身所<lb/>
以賢聖自身而心而性所以凡愚是故上智順性其次<lb/>
反身故曰堯舜性之也湯武身之也身之者反之也故<lb/>
<pb n="KR2g0046_WYG_042-22b"/>
又曰湯武反之也反身而誠所以復性夫學為中人而<lb/>
設非為上智而設也學修身而已矣然則心居性與身<lb/>
之間顧不可學歟曰性可順心不可順以其附乎身也<lb/>
身可反心不可反以其通乎性也性乾而身坤性陽而<lb/>
身隂性形上而身形下獨心居其間好則乾陽怒則坤<lb/>
隂忽然而見形上忽然而墮形下順之不可反之不可<lb/>
如之何可學也危哉心乎判吉凶别人鬼雖大聖猶必<lb/>
防乎其防而敢言心學乎心學者以心為學也以心為<lb/>
<pb n="KR2g0046_WYG_042-23a"/>
學是以心為性也心能其性而不能使心即性也是故<lb/>
求放心則是求心則非求心則非求於心則是我之所<lb/>
病乎心學者為其求心也知求心與求於心與求放心<lb/>
之辨則知心學矣夫心學者以心為學也彼其言曰學<lb/>
也者所以學此心也求也者所以求此心也心果待求<lb/>
必非與我同𩔖心果可學則以禮制心以仁存心之言<lb/>
無乃為心障歟彼其原始於陸氏悞解仁人心也一語<lb/>
而陸氏之誤則從釋氏本心之誤也足下謂新學誤在<lb/>
<pb n="KR2g0046_WYG_042-23b"/>
知行合一諸解非也諸解之誤皆縁心學之誤㑹其全<lb/>
書則自見耳然則大學言正心孟子言存心何也曰此<lb/>
向所謂求放心也正心在誠意存心在養性此向所謂<lb/>
求於心也心之正不正存不存從何用力修之身行之<lb/>
事然後為實踐處而可以竭吾才者也嗚呼此子思格<lb/>
物必以修身為本孟子立命歸於修身以俟程子謂鳶<lb/>
飛魚躍與必有事焉而勿正心意同寥寥千載得聖人<lb/>
之傳者三子也<hi>答顧叔時季時昆仲</hi>　叔時來教曰墨氏談仁而<lb/>
<pb n="KR2g0046_WYG_042-24a"/>
害仁仁無罪也楊氏談義而害義義無罪也新學談心<lb/>
而害心心無罪也此説似明不知誤正在此也仁義與<lb/>
隂陽合徳雜之則兩傷然非仁義之罪也至於心焉得<lb/>
無罪人心惟危莫知其鄉此是舜孔名心斷案足下殆<lb/>
未之思耳<hi>附</hi>　程子表章大學有功聖門固矣然格物<lb/>
解誤則是書雖存反增一障可省也亦可無也程子雖<lb/>
以窮理為解而其心不安是以其説屢變而徃徃有得<lb/>
之言外故雖可以觀其至而大義隐矣自我明髙皇帝<lb/>
<pb n="KR2g0046_WYG_042-24b"/>
諭侍臣謂大學要在修身而古本以修身釋格致然後<lb/>
直接數千載不傳之緒自是儒臣如蔡虚齋林次崖蒋<lb/>
道林羅文恭王布衣及先師吕先生徃徃能通其義然<lb/>
徒曰解之云爾其學教人之㫖不存焉就中破的者無<lb/>
如布衣然不免為新學所陷觀其以心齋自號自命又<lb/>
烏在其以修身為本也總之張子厚所謂釋氏以心法<lb/>
起滅天地不免凝氷者無怪其相率而陷於新學也近<lb/>
讀孫淮海講章亦既明乎其解視諸家較備矣乃其𦂳<lb/>
<pb n="KR2g0046_WYG_042-25a"/>
要歸明心體是本其所本而非大學之本也是解一人<lb/>
而學又一人也嗟夫新學横正傳息不肖之身又岌岌<lb/>
乎不敢當也當此之時乃有先生者不由師授不由注<lb/>
解黙契遺㫖先得所同既揭止修又標性善其於學問<lb/>
源流昭昭乎黑白分而新學不能混矣而元猶以為先<lb/>
生設科太廣門徒太盛自反自修之實尚寡立人逹人<lb/>
之意過多未免以憧憧感人猶難語知止而定也易以<lb/>
咸言感貴其無心以艮言止惟止諸身知止在身則身<lb/>
<pb n="KR2g0046_WYG_042-25b"/>
以内身以外皆無汲汲焉可也彼謂明明徳在親民者<lb/>
以其昏昏使人昭昭既以末而為本謂成已成物並切<lb/>
者方芸已田遽芸人田又未免於本末雜施均之不知<lb/>
本焉耳矣世未有不知本而能誠其意者也天之未䘮<lb/>
斯文也既賦先生以明學之獨智而今又置之於孑孑<lb/>
獨處之居納之於夭夀不貳之地刋其華剉其鋭使之<lb/>
反初觀復深根固本殆夫子所謂尺蠖屈龍蛇蟄藏身<lb/>
安身将駸駸於徳盛化神歟不然何其遇之窮至此也<lb/>
<pb n="KR2g0046_WYG_042-26a"/>
<hi>答李中丞見羅書</hi>　大教謂格致誠正總是修身工夫有一無<lb/>
二是也但先生之意猶指格物謂凡物之物而鄙意則<lb/>
指為身與家國天下之物也雖凡物之物不出身與家<lb/>
國天下而大學所指則專以身對家國天下分本末而<lb/>
凡物不暇言也故曰物有本末又曰其本亂而末治者<lb/>
否矣格此之謂格物知此之謂知止先生所謂萬物皆<lb/>
備一物當㡬者是已所謂知修身為本即知本即知止<lb/>
即知所先後是已而止修揭之説猶二也格致義中所<lb/>
<pb n="KR2g0046_WYG_042-26b"/>
謂物者又不覺其愈逺也蓋知知本之即知止而不知<lb/>
知本知止之即格物知至也羅布衣反已之説大與鄙<lb/>
見合而於先生有功獨其指物亦為舊説所纒不知本<lb/>
文明甚先生姑就其是者推之可得也嗟夫反已至矣<lb/>
孟子曰行有不得者皆反求諸已必如大舜號泣旻天<lb/>
負罪引慝而後可言夫反已者天必祐之况於人乎况<lb/>
於鬼神乎<hi>又答書</hi>　維卿之且别也囑曰共致一柬足下<lb/>
其自名以友弟稱無不可曰我與若皆長也亦有説乎<lb/>
<pb n="KR2g0046_WYG_042-27a"/>
曰有長㓜有序列在大倫今世不論少長稱人者槩兄<lb/>
自稱者槩弟此在泛交則可在吾黨則不可尋常口號<lb/>
或無妨隨俗載之書禮則非所為訓也敝鄉㑹友此風<lb/>
猶在惟少者得以自弟而長者不得也惟長者曰兄曰<lb/>
某字或曰某字兄即長至二十以上亦止於稱某字先<lb/>
生不及少也至於長者稱少曰某字曰足下或曰賢弟<lb/>
其自署以名或曰僕而已矣其徃來柬上則無少長皆<lb/>
得稱友生維卿曰子言是也<hi>與顧叔時季時</hi>　吾輩在家在鄉<lb/>
<pb n="KR2g0046_WYG_042-27b"/>
在國無徃無分分之難盡久矣不求盡我分内而反求<lb/>
多於分外此㑹講之風所以盛於今日也夫分内之與<lb/>
分外誠偽判然矣舉世去此就彼者何不知本也未有<lb/>
不知本而能誠者未有不誠而能動者然則㑹講何益<lb/>
於人徒賊誠損已耳<hi>答原易</hi>　禮有以多為貴者視聖尊<lb/>
賢敬老恤孤之𩔖是也禮有以少為貴者津要逢迎酒<lb/>
席濫觴貨賂公行之𩔖是也禮有舉之莫敢廢者或因<lb/>
土俗所宜如入鄉問俗是也禮有不近人情而實為禮<lb/>
<pb n="KR2g0046_WYG_042-28a"/>
之至者如舉國之人皆若狂而夫子以為一日之澤是<lb/>
也凡此處皆有天則不容以意而輕上下之故凡為上<lb/>
官者御其所屬有必跪有必揖有必拜有必留茶有必<lb/>
留飯皆禮所生也在賢者固當破格優之即庸衆者亦<lb/>
不宜有意裁之天下賢者少庸衆者多若待賢者出於<lb/>
例之外待庸衆者不及於例之内不惟庸衆者恚怒愧<lb/>
阻而賢者亦且懼不敢當恐養畜人材之方不如此矣<lb/>
故為國者必以禮學道者必愛人未有不愛人而能化<lb/>
<pb n="KR2g0046_WYG_042-28b"/>
人者未有不以禮而能愛人者書曰爾無忿疾於頑無<lb/>
求備於一夫少有忿疾求備之心則愛人之心充拓不<lb/>
去矣夫忿世之與憂世忿不能之與矜不能其用心廣<lb/>
狹規模大小何如也願兄之念之也<hi>與維卿書</hi>　先是拜湖<lb/>
北名賢傳之賜時知門下獨契蒋先生道林也蒋先生<lb/>
與先師吕巾石先生并為湛門髙第又曾於羅文恭集<lb/>
即得見所解格物説而喜之及讀門下所為傳又其行<lb/>
誼純明如此則蒋先生在楚中學者當為國朝一人又<lb/>
<pb n="KR2g0046_WYG_042-29a"/>
以見湛門諸君子雖其風動不及姚江而篤行過之是<lb/>
亦可以觀二先生然元之置不復論者久矣夫學誠而<lb/>
已矣其分數不同而明亦因之孟氏而後明道誠且明<lb/>
矣伊川横渠次之朱子又次之江門别傳蓋出濓溪堯<lb/>
夫之派然無愧於誠者也與其明不足也寧誠則薛文<lb/>
清胡敬齋羅文莊其修朱子之業而有功近代者乎自<lb/>
新學興而學始難言此元之所以有戒也<hi>答郭夢菊大㕘書</hi>
物有本末而身其本也致知而不以修身為本此致知<lb/>
<pb n="KR2g0046_WYG_042-29b"/>
所以遺格物其去大學逺矣身在是而位亦在是凡思<lb/>
而出位者不素位而願外不正已而求人皆邪思也其<lb/>
以求止逺矣孟子曰行有不得者皆反求諸已又曰殀<lb/>
夀不貳修身以俟之皆思不出位之説皆止之説也不<lb/>
獲其身不見其人未易言也能慮能得氣象故緩理㑹<lb/>
且自顧知止入定何如耳由反已而修身由修已而忘<lb/>
已則庶㡬哉<hi>答錢侍御</hi>　足下志逺而興髙識端而守介然<lb/>
黙守此充其未至何患不及前賢而猶皇皇於㑹講一<lb/>
<pb n="KR2g0046_WYG_042-30a"/>
節何異走日中而避暑也子曰為仁由已孟子曰仁者<lb/>
如射李先生常憂學不傳元但憂無可傳者耳<hi>與徐客部懋和</hi>
　徃元初至吉州時曾見廬陵鄉先生張公諱子𢎞者<lb/>
論吉州人物謂聞之故老叟兒童公論似求於貧中若<lb/>
三羅是已三羅者皆及第也而能貧此言庶㡬近之後<lb/>
因登匡山有詩云王匡既仙去遺跡山之阿豈無一代<lb/>
雄千秋名如何貧人貧不死富者空金多吉州今代盛<lb/>
人物在三羅鄙意謂禮失而求諸野張先生之言或有<lb/>
<pb n="KR2g0046_WYG_042-30b"/>
據也乃彼時諸公見此詩多不滿姑以俟百世可也足<lb/>
下謂必於學中尋人殆未可草草吾道自有正氣世間<lb/>
自有真人足下平心而徐察之自見不當以區區一偏<lb/>
之言為左劵也足下喜釋釋自不妨儒各自成家正不<lb/>
必混而相借耳白沙有言儒與釋不同其無累一也足<lb/>
下蓋有志於是矣而必尋人於講學不但無益於儒恐<lb/>
并其釋意而失之况此邦九邑講學大半就其講者士<lb/>
風如足下所云亦可槩覩復可使之轉令盛乎必以講<lb/>
<pb n="KR2g0046_WYG_042-31a"/>
學尋人與必以不講學尋人均之有意雖然世必有不<lb/>
講而學不言而信者雖未之見不敢誣天下盡無人也<lb/>
<hi>答汪吉州</hi>　大抵一體與過化實未易言近世儒者動稱一<lb/>
體而侈慕過化此不可以欺人止欺已耳揚子雲有言<lb/>
君子思人况已乎小人欺已况人乎為今之學未有不<lb/>
欺已者其原生於以本體求道而陋聞見拙踐修耳李<lb/>
卓吾道人名震湖澤之上頗聞其㫖主不欺志在救時<lb/>
可為獨造獨其人似過於方外寡淵黙之思露剛狹之<lb/>
<pb n="KR2g0046_WYG_042-31b"/>
象未言化俗先礙保身門下當善成之幸勿益其僻也<lb/>
夫儒與釋不同而吾儒之中庸與釋家之平等一也不<lb/>
審道人亦有味其言否耶道人因焦太史與門下之雅<lb/>
謬意不肖乃不肖亦何敢無以報道人惟轉致為幸蓋<lb/>
因道人既以自省又恐其反與於今世談學之弊之甚<lb/>
則闗係不細耳<hi>答劉方伯</hi>　邇來士大夫工於速化之術一<lb/>
以彌縫世情謟上諛下為通才為逺噐無論道理何如<lb/>
即本來禀受偏氣亦消磨殆盡猶然世共賢之而彼亦<lb/>
<pb n="KR2g0046_WYG_042-32a"/>
若自以為得計者士風至此可為太息夫理天而氣人<lb/>
然氣亦所以輔理自大賢以下氣不能無偏氣存而理<lb/>
猶有存者故理失而求之氣可也并其氣而䘮之且侈<lb/>
然附於非禮之禮如世道何<hi>答余司理</hi>
　端潔楊止菴先生時喬<lb/>
楊時喬字宜遷號止菴廣信上饒人生時父夢至一夾室<lb/>
有像設揖之像設舉手答曰當以某月日降於公家如期<lb/>
而先生生他日過學宫見夾室一像甚𩔖夢中則易主所<lb/>
<pb n="KR2g0046_WYG_042-32b"/>
遷之故像也登嘉靖乙丑進士第厯禮部主事員外尚寳<lb/>
司丞南尚寳司卿應天府丞右通政太僕寺卿南太常寺<lb/>
卿通政使萬厯癸卯陞吏部右侍郎尋轉左署部事乙巳大<lb/>
計京朝官先生清執不徇奸相給事錢夢臯御史張似渠<lb/>
皆四明注意之私人察疏上四明以兩人之故并同察者<lb/>
特㫖俱留用且切責部院先生累疏求去已酉二月卒官<lb/>
贈尚書諡端潔先生學於吕巾石其大㫖以天理為天下<lb/>
所公共虚靈知覺是一已所獨得故必推極其虚靈覺識<lb/>
<pb n="KR2g0046_WYG_042-33a"/>
之知以貫徹無間於天下公共之物斯為儒者之學若<lb/>
單守其虚靈知覺而不窮夫天下公共之理則入於佛<lb/>
氏窠臼矣其與羅整菴之言心性無以異也夫天之生<lb/>
人除虚靈知覺之外更無别物虚靈知覺之自然恰好<lb/>
處便是天理以其已所自有無待假借謂之獨得可也<lb/>
以其人所同具更無差别謂之公共可也乃一以為公<lb/>
共一以為獨得析之為二以待其拈合恐終不能拈合<lb/>
也自其心之主宰則為理一大徳敦化也自其主宰流<lb/>
<pb n="KR2g0046_WYG_042-33b"/>
行於事物之間則為分殊小徳川流也今以理在天地<lb/>
萬物者謂之理一将自心之主宰以其不離形氣謂之<lb/>
分殊無乃反言之乎佛氏唯視理在天地萬物故一切<lb/>
置之度外早知吾心即理則自不至為無星之秤無界<lb/>
之尺矣先生欲辨儒釋而視理與佛氏同徒以聞見訓<lb/>
詁與之争勝豈可得乎陽明於虚靈知覺中辨出天理<lb/>
此正儒釋界限而以禪宗歸之不㡬為佛氏所笑乎陽<lb/>
明固未嘗不窮理第其窮在源頭不向支流摸索耳至<lb/>
<pb n="KR2g0046_WYG_042-34a"/>
於斂目反觀血氣凝聚此是先生以意測之於陽明無<lb/>
與也<lb/>
文集聖門以盡性為教而辨性近習逺上智下愚不移<lb/>
之異其能盡者民受天地之中以生繼善成性理之一<lb/>
也其不能移者智愚上下之間氣質禀賦不齊形生知<lb/>
發善惡萬𩔖分之殊也是故善反其殊以復乎初繫於<lb/>
習馴而習之則變變而不已則化氣質變化乃人欲消<lb/>
息久之無欲而一斯静虚動直而天命之性全盡乃今<lb/>
<pb n="KR2g0046_WYG_042-34b"/>
之為道者祖真覺是性見解為病禪詮日析自謂至精<lb/>
至妙藉言致知而文以窮理窮此盡性盡此至命至此<lb/>
儱侗之説髙標之為聖學的傳而冒當乎精一一貫聞<lb/>
者喜其簡徑競相崇尚附和遂置氣質於不復論况能<lb/>
進而求所由變化之功哉諦其行卒任氣質而墮於智<lb/>
慧自便私意自執猶亢然真命曰道<hi>吕巾石𩔖稿序</hi>　大學明<lb/>
徳新民止於至善其綱格物致知誠意正心修身齊家<lb/>
治國平天下其目繹言之物即中庸為物不貳體物不<lb/>
<pb n="KR2g0046_WYG_042-35a"/>
遺之物天下公共之理人所同有者格者貫徹至極無<lb/>
間之謂惟其為公共同有故格之即格知為人虚靈覺<lb/>
識之知一已所獨得人人所同然者致者推究至極不<lb/>
遺之謂惟其一已獨得故致之即至故曰致知在格物<lb/>
在者明知物之一致格之功相貫亦一也惟其能推極<lb/>
其虚靈覺識之知至於貫徹無間於天下公共之物故<lb/>
曰物格而后知至而后者明心物之一格至之驗相因<lb/>
亦一也惟其知至乃知起於意而后誠意發於心而后<lb/>
<pb n="KR2g0046_WYG_042-35b"/>
正心主乎身而后修則在已者身處乎家者而后齊家<lb/>
近乎國者而后治國盡乎天下者而后平則在人者此<lb/>
為舉綱率目由已及人操約該博謂之一貫如物未格<lb/>
知未至乃其資性明敏踐履篤實凡日用所由恒在乎<lb/>
物之中未必知能及亦可謂與知自此以其所知意亦<lb/>
誠心亦正身亦修家亦齊國亦治天下亦平究竟其極<lb/>
如孟子伯夷聖之清桞下惠聖之和特不若時中之大<lb/>
成故曰道體則一人體道則二及其歸則一也近有絶<lb/>
<pb n="KR2g0046_WYG_042-36a"/>
不聞道祗得禪宗指人心血氣虚處為善靈處為知識<lb/>
合名善知識以善易良知識易知合名以孟子良知即<lb/>
不以虚靈中識覺推極貫徹乎物祗斂目反觀血氣凝<lb/>
聚靈處生照即識覺即見地即徹悟即知至虚中一無<lb/>
所有靈中知識一無所用凡生知學知黙識聞知見知<lb/>
一無所為又見格物二語為大學首言不可置乃以格<lb/>
去物欲即物格全此虚靈即知至凡中庸為物不貳生<lb/>
物不測體物不遺物之終始不誠無物皆不相䝉悉以<lb/>
<pb n="KR2g0046_WYG_042-36b"/>
外物名之不俟工夫階級謂萬物盡屏心知烱然既得<lb/>
一萬事畢意自誠心自正身自修家自齊國自治天下<lb/>
自平揆其實乃率意即誠任心即正從身即修家國天<lb/>
下由我操縱即齊治平即不齊治平亦不必問於虚靈<lb/>
中為物欲潛滋暗長恣肆妄行皆直任為道不必潛修<lb/>
禁止一禁止即遏抑遏抑即外求以此立門戸聚朋徒<lb/>
標之不過二語曰心知即道口講即學止矣<hi>大學定本古本石經</hi>
<hi>三序</hi>　易言窮理分析乎理之謂大學致心之知者在格<lb/>
<pb n="KR2g0046_WYG_042-37a"/>
萬物萬理本於一物一理者意相同故舉以為釋未嘗<lb/>
謂隨萬物而一一窮之今觀傳注未有此語新學惟取<lb/>
人心血氣中虚靈知覺者為立大為養端倪為體認天<lb/>
理黠者又取善知識之説合取大學致知孟子良知二<lb/>
語為言其功即反目攝神至心即知至亦即物格不必<lb/>
别言致言格乃以大學言格物不可背不得已或指為<lb/>
格欲為正事為至物格知物有本末之物或以明知意<lb/>
心身家國天下之物或以格不生不滅之物又以先王<lb/>
<pb n="KR2g0046_WYG_042-37b"/>
禮樂名物典章法度為非作聖之功增雜霸藩籬訓詁<lb/>
記誦聞見皆致格中事一切指以為名為博為侈靡而<lb/>
文致之支吾籠罩轉換籠統難以測識自來不師先王<lb/>
非孔子一見於秦再見於今<hi>太學日四體文集註序</hi>　道原於天<lb/>
命之謂性性則與形俱形形而有上下形者氣質之謂<lb/>
上者道之謂一理是也以其不可見故謂之上惟上故<lb/>
難知下者噐之謂日用萬殊是也即一理之所㪚者也<lb/>
以其可見故謂之下惟下故易由合上下言皆心之徳<lb/>
<pb n="KR2g0046_WYG_042-38a"/>
故曰道亦噐噐亦道是故生知者氣質清粹天性湛然<lb/>
黙識此道謂之上智中人以上氣質美者於性明可以<lb/>
語上以上使之即知之中人以下氣質次者於性蔽不<lb/>
可以語上以下使之即由之以上下言知者道由者噐<lb/>
以道亦噐噐亦道言則知者固道由者亦道如由之中<lb/>
有學有困而學則蔽徹明開㡬駸語上是即下學而上<lb/>
逹者惟終身由不學故不知民斯下之下之将所由者<lb/>
盡悖而去焉民斯愚之故曰惟上知與下愚不移至下<lb/>
<pb n="KR2g0046_WYG_042-38b"/>
愚而其初命於天者則在所謂不以聖豐不以愚嗇故<lb/>
曰性相近習相逺斯為孔門立教之法周衰世教微儒<lb/>
行壤迨漢武表章六經儒行以顯唐宋間嘗有嗣興顧<lb/>
崇信不純權術虚無雜用而虚無特著凡事佛老者為<lb/>
虚無事孔子者為儒若鼎立者然未始混淆强同亦首<lb/>
孔子次佛老未始凌駕獨宗師孔子者自稱吾儒宗佛<lb/>
老者自稱吾𤣥吾釋未始援假遮飾為名斯皆昭然易<lb/>
見者數十年來忽有為心學者於佛氏嘗即心而見其<lb/>
<pb n="KR2g0046_WYG_042-39a"/>
血氣凝定虚靈生慧洞徹無際者名之曰善知識自稱<lb/>
上乗遂據之為孔門所語上而篾視下學之教為外求<lb/>
又得孟子良知兩字偶同遂立為語柄以論學終日言<lb/>
之不外乎人各有知知本自良數言又以心即理而不<lb/>
交於事物專在於腔子之内一斂耳目聚精神於此即<lb/>
謂之致一渉於理交於事物謂屬於見聞而非本來之<lb/>
良即謂之不知致知者今以佛氏之説混淆强同又凌<lb/>
駕獨髙援假遮飾以為名其實非孔門所謂知非孔門<lb/>
<pb n="KR2g0046_WYG_042-39b"/>
所謂知則自謂有知而實不可語知也乃其立教亦欲<lb/>
人自謂有知不必窮經讀書問學假聞見以遮迷其良<lb/>
則是舉世皆上逹而無下學民皆可使知而無復有使<lb/>
由者是為陽宗孔子實與之悖而隂用佛老襲以權術<lb/>
實與之一矣且孔門未嘗以知為道以知為道惟佛氏<lb/>
觀孔子曰知之曰知道知徳知止知天孟子曰知愛知<lb/>
敬凡言知即指心凡言道言徳言止言天言愛敬即指<lb/>
理是故知者知此道道即理孟子曰覺後儒曰悟亦覺<lb/>
<pb n="KR2g0046_WYG_042-40a"/>
悟此道析言之知即大學之謂致知覺悟者豁然貫通<lb/>
即大學之謂物格合言之知覺悟乃明此道而相因之<lb/>
名其實一也故曰孔門未嘗以知為道乃佛氏即心而<lb/>
見其血氣凝定虚靈生慧洞徹無際者析言之虚靈之<lb/>
謂知生慧之謂覺洞徹無際之謂悟合言之知覺悟者<lb/>
乃斂耳目聚精神間所見腔子内一段瑩然光景之名<lb/>
其實亦一也觀其以是即理而不交於事物故曰以知<lb/>
為道惟佛氏孟子曰告子未嘗知義以其外之竊亦曰<lb/>
<pb n="KR2g0046_WYG_042-40b"/>
今之學者未嘗知道以其外之况孟子言良者自然之<lb/>
謂以其不待思慮而自然知愛敬仁義之道也佛氏言<lb/>
善者神通自在不可思議無上至妙之謂也今不以良<lb/>
為自然而以為神通又獨挈良知遺良能則外行夫知<lb/>
既與孔孟言良者異又外行則行亦異知行並異是别<lb/>
為一端則又不肯以别為一端自居而曰知行合一凡<lb/>
物惟二乃合今以本一者而曰合是欲一之而反二之<lb/>
也又諱言佛嘗闢乎佛闢之惟以其外人倫不耕食自<lb/>
<pb n="KR2g0046_WYG_042-41a"/>
私自利為言此在釋氏誠為外跡與其在人倫者小異<lb/>
而其所論道者大同今獨據其大同而獨闢其小異安<lb/>
可因其小而信其大哉即佛者聞之亦惟以其呵祖罵<lb/>
佛故智反不之校耳顧此猶前時為然今則不惟不諱<lb/>
不闢且直以佛氏之説為孔子之説又以佛在孔子之<lb/>
上倡言自恣棄行不顧其人在孔門必揮而斥之乃其<lb/>
傳聞者不察其真遂以為真聖學説者列而進之與先<lb/>
儒並令天下後世謂當世理學其人若此深可懼也<hi>孔子</hi>
<pb n="KR2g0046_WYG_042-41b"/>
<hi>像碑</hi>　心性者佛老皆言之先生首以思孟宋儒周程張<lb/>
邵所闡明詳發之其大㫖以虚靈知覺之謂心者主於<lb/>
形而囿於形我所有也天命之性者太極一本萬物一<lb/>
原敬軒薛子謂天下公共之理汪子謂天也理也天下<lb/>
之公共者是也氣質之性者二氣五行剛柔萬殊汪子<lb/>
謂牿於形體乃有我之私者是也性具於心心生乎形<lb/>
形之謂氣質而亦謂之性者謂其有則俱有非二言之<lb/>
惟變化其有我之私至公而無我天性復初氣質不累<lb/>
<pb n="KR2g0046_WYG_042-42a"/>
乃性曰天性而不復以氣質並言也此謂之儒宗佛自<lb/>
逹摩單傳直指人心見性成佛此即禪宗似儒非儒故<lb/>
闡之曰佛家從頭都不識則不識性所從出之天即謂<lb/>
之命曰只認知覺便做性則不識心所具之理即謂之<lb/>
性佛氏以心無理又無蔽不得不以理為障障一去而<lb/>
方寸中空空蕩蕩若無星之秤無界之尺事至不能揆<lb/>
不得不以事為障以理為障故不言窮理以事為障故<lb/>
不言敬事而惟此虚靈知覺在腔子内者炯然灑然無<lb/>
<pb n="KR2g0046_WYG_042-42b"/>
念無著其工夫則止觀空悟為一一悟便是即為了當<lb/>
自此隨意見所起不分真妄皆本來面目執為欛柄直<lb/>
堅而徃操縱作用無不自由上天下地惟我獨貴矣先<lb/>
生以孔門下學而上逹為教人成法而曰涵養須用敬<lb/>
進學則在致知者申之曰主敬以立其本窮理以致其<lb/>
知本立而知益明知進而本益固自此辨明教立學者<lb/>
所得明也近嵗有嘗讀其書既因養生契禪怳見此心<lb/>
知覺之妙遂自稱悟揭之為良曰道在此不在行六經<lb/>
<pb n="KR2g0046_WYG_042-43a"/>
不在載籍妙道自已而發先聖先儒弗及傳註皆差因<lb/>
取精一博約一貫忠恕格致克復中和盡心知性知天<lb/>
諸訓一認為已所有欲以易天下見其惟傳註是從不<lb/>
詆之則已説不伸乃詆所闡教法為末務主敬為綴格<lb/>
物窮理為支離為義外為俗學鄙傳註為訓詁章句非<lb/>
讀書為逺人為道於是併經書原文各據胸臆立解不<lb/>
宗本㫖其漸不至於背經棄傳絶篾聖言不止薛子曰<lb/>
程朱大有功於萬世又曰後人於朱子之書不能遍觀<lb/>
<pb n="KR2g0046_WYG_042-43b"/>
盡識或輒逞已見妄有疵議或𠞰拾成説寓以新名衒<lb/>
新竒而掠著述之功多見其不知量也<hi>朱晦翁碑</hi>　來教以<lb/>
天命之性為虚靈不昧譬則日月之貞明氣質因依假<lb/>
借迷復不常譬則浮雲之聚散雲聚而日月昏雲散而<lb/>
日月炳於日月貞明之體未始有所損益者竊以天氣<lb/>
地質具而後生人固聖愚賢不肖所同稟特其中有清<lb/>
濁淳漓之異耳所貴學者澄濁求清去漓還淳乃所謂<lb/>
變化之功爾孟子形色天性惟聖人踐形厥㫖深矣茍<lb/>
<pb n="KR2g0046_WYG_042-44a"/>
以氣質為浮雲則是謂其祗有濁漓而不謂其有清淳<lb/>
然則生知安行之聖學知利行之賢其有外於天地氣<lb/>
質而生而人性上有二物矣抑别有一種氣質而非吾<lb/>
之所謂氣質者又不然是天命自天命氣質自氣質而<lb/>
道之形上形下截然可分為二至於指天命之性為性<lb/>
靈不昧此近世諸儒同以為然似同於佛氏昭昭靈靈<lb/>
見上乗之説與聖門所指性與天道中庸以來性命皆<lb/>
殊塗異能非愚生所知<hi>與吕巾石</hi>　今學者只以講便為學<lb/>
<pb n="KR2g0046_WYG_042-44b"/>
以學便為道以道便為心故曰心學今言格物者以心<lb/>
即知以知即物一斂視却聽便為心正心正便為知致<lb/>
知致便為物格物格便為道為學其詞儱侗不分空寂<lb/>
難辨遂使聖門曰心曰道曰學曰正心致知格物揑為<lb/>
一團其流之弊令人空寂枯槁祗成一個頑然之物謹<lb/>
覩來諭謂純㑹斯道者心以心體道斯善學矣又謂知<lb/>
非空知必有一事事即是物知中有物物見於知雖有<lb/>
知物二字之名實為一齊俱到之妙可謂辨析至精<hi>與舒</hi>
<pb n="KR2g0046_WYG_042-45a"/>
<hi>繼峯</hi>
　文定王順渠先生道<lb/>
王道字純甫號順渠山東之武城人正徳辛未進士選庶<lb/>
吉士山東盜起欲奉祖母避地江南疏改應天教授召為<lb/>
吏部主事厯考功文選郎中大學士方獻夫薦其學行淳<lb/>
正可任宫僚擢春坊左諭徳引疾辭歸嘉靖十二年起南<lb/>
京祭酒明年回籍二十五年起南太常寺卿尋陞南户部<lb/>
右侍郎改禮部掌國子監事又改吏部而卒贈禮部尚書<lb/>
<pb n="KR2g0046_WYG_042-45b"/>
諡文定先生所論理氣心性無不諦當又論人物之别皆<lb/>
不錮於先儒之成説其識見之髙明可知但以孟子執情<lb/>
為性不足以服諸子孟子指出惻隐羞惡辭讓是非是即<lb/>
性也舎情何從見性情與性不可離猶理氣之合一也情<lb/>
者一氣之流行也流行而必惻隐羞惡辭讓是非之善無<lb/>
殘忍刻薄之夾帶是性也故易曰利貞者性情也先生言<lb/>
情之善原從性之善而來但情之善可遷而性之善不可<lb/>
遷不知情之遷遷於外物耳當其無物之時而發之何<lb/>
<pb n="KR2g0046_WYG_042-46a"/>
嘗不仍是惻隐羞惡辭讓是非之心乎其不遷也明矣<lb/>
今必欲於四端之前求其不可知不容説者以為性無<lb/>
乃復錮於成説乎先生初學於陽明陽明以心學語之<lb/>
故先生從事心體逺有端緒其後因衆説之淆亂遂疑<lb/>
而不信所疑者大端有二謂致知之説局於方寸學問<lb/>
思辨之功一切棄却夫陽明之所以致知者由學問思<lb/>
辨以致之其萬死一生皆學問思辨也先生既知心體<lb/>
之大而以事心者為局心其亦自相矛盾乎謂良知是<lb/>
<pb n="KR2g0046_WYG_042-46b"/>
情之動於本然之體已落第二義夫陽明之所謂良知<lb/>
不曰未發之中乎以念頭起處辨其善惡者此在門弟<lb/>
子之失而以加之陽明不受也先生又從學甘泉其學<lb/>
亦非師門之㫖今姑附於甘泉之下<lb/>
順渠先生文録或問道曰一隂一陽之謂道理氣之别<lb/>
何居曰奚别之有哉盈天地間本一氣而已矣方其混<lb/>
淪而未判也名之曰太極迨夫醖釀既久升降始分動<lb/>
而發用者謂之陽静而收斂者謂之隂流行徃來而不<lb/>
<pb n="KR2g0046_WYG_042-47a"/>
已即謂之道因道之脉胳分明而不紊也則謂之理數<lb/>
者名雖不同本一氣而已矣<hi>天道説</hi>　理氣不雜不離之<lb/>
説非歟曰非也黑白相入曰雜彼已相判曰離二也氣<lb/>
之脉胳分明而不紊者曰理其為物不二也雜與離不<lb/>
可得而言矣<hi>同上</hi>　人物之生孰形之曰氣為之形孰性<lb/>
之曰氣為之性曰氣為之性也理何居耶曰理即氣也<lb/>
而以為有二乎哉天地之氣一隂一陽而已隂陽之形<lb/>
而上者謂之道而人物受之以正其性隂陽之形而下<lb/>
<pb n="KR2g0046_WYG_042-47b"/>
者謂之噐而人物分之以範其形道不離於噐而性即<lb/>
具於形本一氣而已矣豈外此更有所謂理而與氣為<lb/>
偶者耶然則人物之别何如曰隂陽也者運而造化者<lb/>
也運則不齊不齊則通塞偏正生焉通而正者造人塞<lb/>
而偏者造物人性皆善而有知愚賢不肖之不同何也<lb/>
曰天地之氣絪緼停滀流行推盪大而一世之否泰小<lb/>
而一嵗之災祥上而日月之薄蝕下而山川之崩竭皆<lb/>
生於運之不齊也况人於天地間以有涯之形囿有涯<lb/>
<pb n="KR2g0046_WYG_042-48a"/>
之氣而其資生資始之時或適感天地偏隂偏陽與夫<lb/>
隂陽之乖戾者則其既生之後通者有時而或塞正者<lb/>
有時而或偏偏有輕重塞有厚薄而知愚賢不肖之等<lb/>
分矣<hi>性説</hi>　自南宋崇尚道學之後其學未嘗不行於上<lb/>
也而卒不能收善治之效未嘗不傳於下也而卒不見<lb/>
成命世之才由今觀之想望慶厯嘉祐之盛韓范富歐<lb/>
之風邈乎不可覩矣况等而上之乎<hi>道學</hi>　性善之善不<lb/>
與惡對與惡對者情之善也孟子執情以為性故雖竭<lb/>
<pb n="KR2g0046_WYG_042-48b"/>
力道性善終不足以服諸子之口子由闢之是矣但欠<lb/>
源頭一句分明耳蓋情之善原從性之善而來但情之<lb/>
善可遷而性之善不可遷情之善有對而性之善無對<lb/>
今概以為無是無非是以惡為亦出於性矣殊欠分曉<lb/>
<hi>性善之説</hi>　為仁之本是仁之本也孟子以事親從兄為仁<lb/>
義之實意正如此本者根也實亦根也<hi>孝弟為仁之本</hi>　朱子<lb/>
論性千言萬語只是一意大抵謂人與物所禀之理一<lb/>
般但人之氣清能推而物之氣濁不能推耳敢以一言<lb/>
<pb n="KR2g0046_WYG_042-49a"/>
難之麟鳯龜龍謂之四靈其氣之清明視世之常人何<lb/>
如然常人於四端五典雖不能全而亦不至盡廢四物<lb/>
雖靈曷嘗見有彷彿於人者哉就此處觀之可見人與<lb/>
物之情合下不同矣故孟子闢告子以牛犬之性與人<lb/>
不同正與此處看得明白耳<hi>性學</hi>　聖人所示學問思辨<lb/>
之功皆從發明此心以恢復其廣大髙明之本體所謂<lb/>
如切如磋也而世儒乃欲以此窮盡天下之理不知理<lb/>
者吾心之準則孟子所謂權度心為甚者此也心體茍<lb/>
<pb n="KR2g0046_WYG_042-49b"/>
明則權度精切而天下之長短輕重應之而有餘矣豈<lb/>
待求之於外哉<hi>為學</hi>　所謂物者指外物而言即樂記感<lb/>
於物而動性之欲也所謂格者以扞禦為義主溫公之<lb/>
説<hi>格物</hi>　孟子後千載無真儒宋儒有是言余毎讀之戚<lb/>
然姑就漢一代言之董賈兼文學政事之科蕭曹丙魏<lb/>
皆有政事之才逺在季路冉有之上而丙又入徳行而<lb/>
不優至於孔明則兼四科而有之矣黄叔度不言而化<lb/>
如愚之流輩也管㓜安龍徳而隐居於遼東一年成邑<lb/>
<pb n="KR2g0046_WYG_042-50a"/>
陳太丘荀令君郭有道徐孺子皆徳行科人冉閔之次<lb/>
也其諸表表難以悉數三國人才尤盛至晉及唐代不<lb/>
乏人今一舉而空之曰無真儒嗚呼悠悠千載向誰晤<lb/>
語<hi>批林國輔講餘答問</hi>　宋自慶厯以前英賢彚出當時治體風<lb/>
俗人才皆淳龎渾厚於時程朱未生也亦曷嘗如長夜<lb/>
直待程朱出而後明哉　孟子曰聖人先得我心之同<lb/>
然者謂理也義也是義理皆在於心矣皆在於心而有<lb/>
二名體用之謂也今曰在物為理處物為義則是用由<lb/>
<pb n="KR2g0046_WYG_042-50b"/>
内出而體全在外具矣不知體既在外用何自出哉謂<lb/>
之義外之見也亦宜<hi>二條同上</hi>　天理平鋪於人情物理之<lb/>
間舜之所以為聖不過明於庶物察於人倫而已所貴<lb/>
乎學問之功正要在日用應酬人物處觀其會通動中<lb/>
肯綮如庖丁解牛洞無凝滯然後為徳少有扞格齟齬<lb/>
即是學力未至便當反已研求務要推勘到底使在我<lb/>
者無毫髪之不盡而後委外之通塞於所遇焉<hi>答魏莊渠</hi>
陽明先生致知之説大畧與孟子察識擴充四端之意<lb/>
<pb n="KR2g0046_WYG_042-51a"/>
相似而實不同孟子見得道理平實廣大如論愛牛便<lb/>
到制民常産論好色好勇好貨便到古公公劉文武之<lb/>
事句句都是事實所以其氣象寛裕意味深長陽明先<lb/>
生所見固存省之一法然便欲執此以盡蓋為學工夫<lb/>
大易所謂學問辨中庸所謂學問思辨論語所謂博文<lb/>
約禮好古敏求學詩學禮一切棄却而曰為學之道耑<lb/>
求之心而已是㡬於執一而廢百矣<hi>答朱守中</hi>　若論道之<lb/>
本體天大無外心大亦無外天地之用皆我之用渾然<lb/>
<pb n="KR2g0046_WYG_042-51b"/>
一理何所分别吾心體㑹盡天下之理亦只是全復吾<lb/>
心之所固有而已故曰盡其心者知其性也知其性則<lb/>
知天矣知性知天却只在盡心焉得之則心體之大可<lb/>
想而知矣今乃欲以方寸之微念慮之動局而言之不<lb/>
㡬於不知心乎不知心而能盡心不盡心而能知性知<lb/>
天而曰聖人之學吾未之信也<hi>同上</hi>
和陽明咏良知若把良知當仲尼太清却被片雲迷良<lb/>
知止是情之動未動前頭尚屬疑　獨知還是有知時<lb/>
<pb n="KR2g0046_WYG_042-52a"/>
莫認獨知即正知尋到無知無物處本來面目却為誰<lb/>
　本來面目却為誰絶四宣尼定自知學子欲尋絶四<lb/>
處不先格物更何為　孟子良知即四端乃情之發動<lb/>
處其以孩提言正赤子之心而程子以為已發而未逺<lb/>
於中者也陽明指此以為聖人之本體落第二義矣<lb/>
格扞格之義禦之於外也物物交物之物凡外物皆是<lb/>
也格物即孔子所謂克已孟子所謂寡欲周子所謂無<lb/>
欲也格物以致知猶刮垢以磨光也物格知至則垢盡<lb/>
<pb n="KR2g0046_WYG_042-52b"/>
而明見矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷二十七</head> <lb/>
    <p>
<pb n="KR2g0046_WYG_027-1a"/>
欽定四庫全書<lb/>
　明儒學案卷二十七<lb/>
　　　　　　　　　　　餘姚　黄宗羲　撰<lb/>
南中相傳學案三<lb/>
　文貞徐存齋先生階<lb/>
徐階字子升號存齋松江華亭人生甫周歳女奴墮之<lb/>
眢井小吏之婦號而出之則絶矣後三日蘇五歳從父<lb/>
之任道墮括蒼嶺衣絓於樹得不死登嘉靖癸未進士<lb/>
<pb n="KR2g0046_WYG_027-1b"/>
第三人授翰林編修張羅峯欲去孔子王號變像設為<lb/>
木主争之不得黜為延平推官移浙江提學僉事晉副<lb/>
使視學江西諸生文有顔苦孔之卓語先生加以横筆<lb/>
生白此出揚子法言非杜撰也先生即離席向生揖曰<lb/>
僕少年登第未嘗學問謹謝教矣聞者服其虛懷召拜<lb/>
司經局洗馬兼侍講居憂除服起國子祭酒擢禮部侍<lb/>
郎改吏部久之以學士掌翰林院事進禮部尚書召入<lb/>
直無逸殿廬撰青詞京師戒嚴召對頗枝柱分宜口上<lb/>
<pb n="KR2g0046_WYG_027-2a"/>
多用其言分宜恨之中於上先生贊元恭謹上怒亦漸<lb/>
解加少保兼文淵閣大學士叅預機務滿攷進武英殿<lb/>
大學士兼吏部尚書加少傅上所居永夀宫災徙居玉<lb/>
熙殿隘甚分宜請幸南城南城者英宗失國時所居上<lb/>
不悦先生主建萬夀宫令其子璠閱視當於上意進少<lb/>
師分宜之勢頗絀亡何而敗進階建極殿自分宜敗後<lb/>
先生秉國成内以揣摩人主之隱外以収拾士大夫之<lb/>
心益有所發舒天下亦頗安之而與同官新鄭不相能<lb/>
<pb n="KR2g0046_WYG_027-2b"/>
世宗崩先生悉反其疵政而以末命行之四方感動為<lb/>
之泣下新鄭以為帝骨肉未寒臣子何忍倍之衆中面<lb/>
折之在朝皆不直新鄭新鄭遂罷穆宗初政舉動稍不<lb/>
當人心者先生皆為之杜漸宫奴不得伸其志皆不悅<lb/>
而江陵亦意忌先生以宫奴為内主而去先生先生去<lb/>
而新鄭復相修報復欲曲殺之使其門人蔡春臺國熙<lb/>
為蘇松副使批其室家三子皆在縲絏先生乃上書新<lb/>
鄭辭甚苦新鄭亦心動未㡬新鄭罷三子皆復官天子<lb/>
<pb n="KR2g0046_WYG_027-3a"/>
使行人存問先生年八十矣明年卒贈太師諡文貞聶<lb/>
雙江初令華亭先生受業其門故得名王氏學及在政<lb/>
府為講會於靈濟宫使南野雙江松溪程文徳分主之<lb/>
學徒雲集至千人其時癸丑甲寅為自來未有之盛丙<lb/>
辰以後諸公或殁或去講壇為之一空戊午何吉陽自<lb/>
南京來復推先生為主盟仍為靈濟之會然不能及前<lb/>
矣先生之去分宜誠有功於天下然純以機巧用事敬<lb/>
齋曰處事不用智計只循天理便是儒者氣象故無論<lb/>
<pb n="KR2g0046_WYG_027-3b"/>
先生田連阡陌鄉論雌黄即其立朝大節觀之絶無儒<lb/>
者氣象陷於覇術而不自知者也諸儒徒以其主張講<lb/>
學許之知道此是囘䕶門面之見也<lb/>
存齋論學語親親仁民愛物是天理自然非聖人强為<lb/>
之差等只如人身雖無尺寸之膚不愛然却於頭目腹<lb/>
心重於手足皮毛爪齒漸漸輕遇有急却濡手足焦毛<lb/>
髪以衛腹心頭目故此是自然之理然又不可因此就<lb/>
説人原不愛手足毛髪故親親仁民愛物總言之又只<lb/>
<pb n="KR2g0046_WYG_027-4a"/>
是一個仁愛也　人須自做得主起方不為物所奪今<lb/>
人富便驕貧便諂者只為自做主不起　程子云既思<lb/>
即是己發故戒謹恐懼人都説是靜不知此乃是動處<lb/>
也知此則知所用力矣　為學只在立志志一放倒百<lb/>
事都做不成且如夜坐讀書若志立得住自不要睡放<lb/>
倒下去便自睡著此非有兩人也志譬如樹根樹根既<lb/>
立纔可加培溉百凡問學都是培溉底事若根不立即<lb/>
培溉無處施耳　凡為善畏人非笑而止者只是為善<lb/>
<pb n="KR2g0046_WYG_027-4b"/>
之心未誠若誠自止不得且如世間貪財好色之徒不<lb/>
獨不畏非笑直至冐刑辟而為之此其故何哉只為於<lb/>
貪財好色上誠耳吾輩為善須有此様心乃能日進也<lb/>
　心不可放者不是要使頑然不動只看動處如何若<lb/>
動在天理雖思及四海慮周萬世只是存若動在人欲<lb/>
一舉念便是放也人之虚靈感應無方故心只是動物<lb/>
所以説聖人之心靜者乃形容其常虛常靈無私欲之<lb/>
擾耳非謂如槁木死灰也吾輩今日靜功正須於克己<lb/>
<pb n="KR2g0046_WYG_027-5a"/>
上著力世儒乃欲深居黙坐自謂主靜乎　今人見上<lb/>
官甚敬雖匍匐泥雨中不以為辱及事父兄却反有怠<lb/>
惰不甘之意利欲薰心故也　人未飲酒時事事清楚<lb/>
到醉後事事昏忘及酒醒後照舊清楚乃知昏忘是酒<lb/>
清楚是心之本然人茍不以利欲迷其本心則於事斷<lb/>
無昏忘之患克己二字此醒酒方也　知行只是一事<lb/>
知運於行之中知也者以主其行者也行也者以實其<lb/>
知者也近有以知配天屬地行配地屬質分而為二不<lb/>
<pb n="KR2g0046_WYG_027-5b"/>
知天之氣固行乎地之中凡地之久載而不䧟發行而<lb/>
不窮者孰非氣之所為乎　黙識是主本講學是工夫<lb/>
今人親師友觀書册等是講學事然非於心上切實理<lb/>
會而泛然從事口耳必不能有得得亦不能不忘故孔<lb/>
子直指用工主本處言之非欲其兀然高坐以求冥契<lb/>
也　道者器之主器者道之迹以人事言朝廷之上家<lb/>
庭之間許多禮文是器其尊尊親親之理是道以草木<lb/>
言許多枝葉花實是器其生生之理是道原不是兩物<lb/>
<pb n="KR2g0046_WYG_027-6a"/>
故只説形而上下不説在上在下也　有言學只力行<lb/>
不必談説性命道德者譬如登萬仞之山必見山頭所<lb/>
在乃有進步處非可瞑目求前也除性命道德行個甚<lb/>
麽　人只是一個心心只是一個理但對父則曰孝對<lb/>
君則曰忠其用殊耳故學先治心茍能治心則所謂忠<lb/>
孝時措而宜矣　人言千蹊萬徑皆可以適國然謂之<lb/>
蹊徑則非正路矣由之而行入之愈遠迷之愈深或至<lb/>
於榛芥荆棘之間而漸入窮山空谷之内去國遠矣況<lb/>
<pb n="KR2g0046_WYG_027-6b"/>
能有至乎故學須辨路徑路徑既明縱行之不能至猶<lb/>
不失日日在康莊也　大學絜矩只是一個仁心蓋仁<lb/>
則於人無不愛上下前後左右皆欲使不失所故能推<lb/>
己以及之所謂惟仁人能愛人能惡人先王有不忍人<lb/>
之心斯有不忍人之政者也學者須豫養此心始得<lb/>
　中丞楊幼殷先生豫孫<lb/>
楊豫孫字幼殷華亭人嘉靖丁未進士授南考功主事<lb/>
轉禮部員外郎中出為福建監軍副使移督湖廣學政<lb/>
<pb n="KR2g0046_WYG_027-7a"/>
陞河南叅政入為太僕寺少卿改太常華亭當國引先<lb/>
生自輔凡海内人物國家典故悉諮而後行由是士大<lb/>
夫欲求知華亭者無不輻輳其門先生謝之不得力求<lb/>
出以右僉都御史巡撫湖廣卒官先生以知識即性習<lb/>
為善者固此知識習為不善者亦此知識故曰惡亦不<lb/>
可不謂之性又曰剛柔氣也即性也剛有善者焉有不<lb/>
善者焉柔有善者焉有不善者焉善不善習也其剛柔<lb/>
則性也竊以為氣即性也偏於剛偏於柔則是氣之過<lb/>
<pb n="KR2g0046_WYG_027-7b"/>
不及也其無過不及之處方是性所謂中也周子曰性<lb/>
者剛柔善惡中而已矣氣之流行不能無過不及而往<lb/>
而必返其中體未嘗不在如天之亢陽過矣然而必返<lb/>
於陰天之恒雨不及矣然而必返於晴向若一往不返<lb/>
成何造化乎人性雖偏於剛柔其偏剛之處未嘗忘柔<lb/>
其偏柔之處未嘗忘剛即是中體若以過不及之氣便<lb/>
謂之性則聖賢單言氣足矣何必又添一性字留之為<lb/>
疑惑之府乎古今言性不明總坐程子惡亦不可不謂<lb/>
<pb n="KR2g0046_WYG_027-8a"/>
之性一語由是將孟子性善置之在疑信之間而荀揚<lb/>
之説紛紛起廢矣<lb/>
西堂日記古詩云百年三萬日有能全受三萬日者㡬<lb/>
人哉童兒戲豫暗撇十年稍丱便習章句以至學校之<lb/>
比較棘闈之奔走又明去了二三十年中間有能用力<lb/>
於仁者能㡬時哉夫子自衛反魯子夏年二十九子游<lb/>
年二十八曾子最少皆已卓然為儒就今觀之彼何人<lb/>
哉此何人哉今人登第大概三四十歳人方有一二知<lb/>
<pb n="KR2g0046_WYG_027-8b"/>
向學者古之學者先學而仕故兩得之今之學者既仕<lb/>
方學故兩失之然就三十登仕者言之若勖勵朝聞夕<lb/>
死之志學到五六十歳亦必稍别於流俗奈何志之不<lb/>
立恁地悠悠耶　人者天地之心天地者人之本人纔<lb/>
反本便知乾父坤母之義知天便是仁仁便能孝未有<lb/>
仁而不孝者若止言孝則未必有仁也人之愛父母也<lb/>
以其為身之本也乾坤與父母初無二本故曰事天如<lb/>
事親知得一本則虞舜曾參原無天人之别訂頑正欲<lb/>
<pb n="KR2g0046_WYG_027-9a"/>
發此又被解得分析今人説孝曷嘗知有本來只是從<lb/>
幼見人親愛父母也去親愛父母豈有徹上徹下之道<lb/>
便做得成時祇到得薛包王祥更無進步所謂可使由<lb/>
之者也孔子曰思事親不可以不知人思知人不可以<lb/>
不知天説仁孝者莫辨於此　古初生民大較與天相<lb/>
近堯非親桀非疎人之不能分天猶魚之不能離水也<lb/>
故動必本天言必稱天非以下合上之意中古聖人替<lb/>
以道字本欲易曉後人却只枉道上求便覺與天稍隔<lb/>
<pb n="KR2g0046_WYG_027-9b"/>
一塵沒世并道字不識支離殽襍日日戴皇天履后土<lb/>
不知天地在於何處所以人小而天大遂謂禮樂為顯<lb/>
鬼神為幽肝肺為内耳目為外几席為近燕貊為遠詩<lb/>
云文王陟降在帝左右是在何處　人之一身即理也<lb/>
深愛己者須先識己識得在己何暇奉人今人為不善<lb/>
欲害人為穿窬非本心也以為不如是不足以取勝於<lb/>
鄉黨之間故為人而冐為之其為善者不忮不求亦非<lb/>
本心也以為不如是不足以酬士大夫之義故亦為人<lb/>
<pb n="KR2g0046_WYG_027-10a"/>
而强為之是善固為人而不善亦為人也孟子曰人役<lb/>
莊子曰諛人此輩是也率性之理有何光景有何聲采<lb/>
天下之至淡在焉今人只為世情束縳不能埋頭反己<lb/>
理會性分只是揀題選事供奉他人耳目竟與自家無<lb/>
干孔子曰君子求諸己小人求諸人　性無善不善所<lb/>
謂人生而靜也程子曰人生而靜以上不容説性張子<lb/>
曰性未成則善惡溷是也其有善者是繼之者也所謂<lb/>
元者善之長無對者也性體空洞何嘗有孝弟來孝弟<lb/>
<pb n="KR2g0046_WYG_027-10b"/>
者善之有徵而易見者耳孩提之童無不知愛其親者<lb/>
知善也非知孝也有知則有善無知則無善也是習之<lb/>
初也由是而稍長而有妻子而慕父母是習於善以保<lb/>
其善也由是而慕少艾慕妻子以懟父母是習於不善<lb/>
以喪其善也其習為善者固此知識其習為不善者亦<lb/>
此知識知識即性也故曰惡亦不可不謂之性民可使<lb/>
由之順帝之則也不可使知之不識不知也民用智則<lb/>
不能由聖人以人治人用智則鑿矣夫人安之難起之<lb/>
<pb n="KR2g0046_WYG_027-11a"/>
易聖人不使知之安之也老子曰道非明民將以愚之<lb/>
是以知為明之也　古之學者必有宗學無宗則無以<lb/>
一道德孔子既沒此時當立宗子夏子游子張欲事有<lb/>
若正此意也時年長莫如子貢學醇莫如曾子然子貢<lb/>
又獨居三年曾子年最少惟有若年亞子貢而學亦大<lb/>
醇故門人多宗焉使曾子稍能推之則宗立矣七十子<lb/>
之徒朝夕相依各陳孔子之業則微言豈易絶哉惟失<lb/>
此舉其後子夏居魏子張居陳子貢居齊漫無統一闕<lb/>
<pb n="KR2g0046_WYG_027-11b"/>
里散後諸賢再無麗澤之資西河之人疑子夏為夫子<lb/>
而荀況莊周吳起田子方之徒皆學於孔子而自為偏<lb/>
見惟其無以就正之耳漢時五經師𫝊最盛有數百年<lb/>
之宗彼經術耳且以有宗而傳我孔氏之道德再傳而<lb/>
失之者宗之散也余觀有若言行如魯論檀弓所載者<lb/>
最為近道其論夫子出類處比之宰我子貢以聞見品<lb/>
題者自别故家語有古道之目左傳有稷門之望其沒<lb/>
也魯悼公弔之魯論一書出其門人所記為萬世凖繩<lb/>
<pb n="KR2g0046_WYG_027-12a"/>
後世只為四科無名又被史記説得鄙陋而孝弟行仁<lb/>
之義記者之詞不逹其意遂與伊川象山有異同之説<lb/>
不得列於十哲今躋子張而絀有若於東廡反居原憲<lb/>
南容之下豈禮也哉必有能正之者周公不之魯次子<lb/>
世為周公於畿内共和是也周之周召世為三公猶魯<lb/>
之三桓世為卿也故曰季氏富於周公非謂文公旦也<lb/>
異哉公父文伯之母也文伯之喪其妻哭之哀母以為<lb/>
子之好内也而責之子之好内以訓其生則可也若夫<lb/>
<pb n="KR2g0046_WYG_027-12b"/>
沒而哭禮也葢穆伯之喪穆姜以有禮稱然而皆枝葉<lb/>
也居夫之喪而往來於季康子之家嘵嘵辨論忘己之<lb/>
失而撓婦之得檀弓國語皆喜稱之豈草蟲卷耳之義<lb/>
相君孟姜之節為非禮乎且曰朝哭穆伯後哭文伯以<lb/>
為有不夜哭之禮夫寡婦不夜哭以男子之殯必於正<lb/>
寢夜行不便故輟以待旦非如漢人所謂避牀第之嫌<lb/>
也古者哀至則哭何朝暮之有枝葉如此本根之撥可<lb/>
窺矣　鄉飲酒為賓興而舉雖曰鄉飲實王朝之禮也<lb/>
<pb n="KR2g0046_WYG_027-13a"/>
故其樂歌先王事後家事始歌四牡皇皇者華鹿鳴臣<lb/>
道也次南陔白華華黍子道也次間魚麗由庚嘉魚崇<lb/>
丘南山由儀自臣道而推之治國之事也次合關睢葛<lb/>
覃卷耳鵲巢采蘋采繁自子道而推之齊家之事也至<lb/>
於鄉射則州長所以演其鄉子弟而未及於王事止歌<lb/>
關睢以下而已葢臣子之筮仕必有先公後私之心然<lb/>
後有事可做此聖人之意也　江河亦土也得水以名<lb/>
未嘗有水水流相禪一瞬不居非江河之有也人見江<lb/>
<pb n="KR2g0046_WYG_027-13b"/>
河之多水而孰知非其有哉惟其不有是以能生負舟<lb/>
充查蕃魚長龍為世之需池沼者有其水者也故留之<lb/>
水性不遂而生道息故曰江河競注而不流　生之謂<lb/>
性性即氣也言氣則不必言性伊川曰論性不論氣不<lb/>
僃是二性也剛柔氣也即性也剛有善者焉有不善者<lb/>
焉柔有善者焉有不善者焉皆性也試以不善者言之<lb/>
剛之惡必為强梁而不為陰忮柔之惡必為陰忮而不<lb/>
為强梁陰忮者習也其不能互為者以其根於性也使<lb/>
<pb n="KR2g0046_WYG_027-14a"/>
其人一旦幡然焉則剛者必為爽闓而不能為縝宻柔<lb/>
者必為縝宻而不能為爽闓是亦性矣故曰善惡皆天<lb/>
理也　三代而上體統正論議明不惟君子有所用雖<lb/>
小人亦有用性非瓦礫雖小人亦有寸長可用上有主<lb/>
張之者則亦揜庇其醜以技奉上之欲今之星卜醫巫<lb/>
皆出羲農豈其自為之算五行嘗百草哉亦衆人之能<lb/>
也後世則不然不惟君子無以展布雖小人亦無以展<lb/>
布彼小人者雖無恁大見識就其所藴亦必平生之志<lb/>
<pb n="KR2g0046_WYG_027-14b"/>
欲有立於天下但秕政之朝蹊徑不一内以彌縫婦寺<lb/>
之間外以揣摩人主之隱精神心術竭盡於此以博其<lb/>
富貴榮寵之私㡬時能展布宿心之一二人見李林甫<lb/>
在位十九年以為志無不行不知㡬時行得一事葢其<lb/>
精力機巧能使禄山懾服假使得用其才亦足以制范<lb/>
陽之命然其心方内蠱君慾外亢楊釗晝夜之力窮於<lb/>
蹊徑何嘗得少用其才嗚呼鼓舞作用之人才非聖人<lb/>
其孰能之　人畜羊豕豺虎善惡至明矣其所謂善惡<lb/>
<pb n="KR2g0046_WYG_027-15a"/>
抑物之情耶人之情耶羊豕以其利於己也而愛之豺<lb/>
虎以其害於己也而憎之非天之生物果有所擇也天<lb/>
之賦物惟有生理騶虞之不殺豺虎之食人總是率性<lb/>
於人有何恩怨但鳥獸不可與同羣為人計者惟遠之<lb/>
而已周公驅猛獸程子放蠍皆不殺之此處須理會天<lb/>
之生人生物是生理也其為人為羊豕為豺虎是各正<lb/>
性命也豺虎而不吞噬則何以為生哉且人之畜羊豕<lb/>
也豈惟愛之亦噬之而已矣佛戒殺聖人不戒殺此處<lb/>
<pb n="KR2g0046_WYG_027-15b"/>
難著愛憎字或曰人之食鳥獸也亦大之噬小與余曰<lb/>
大豈能噬小鼠之食肉鳥之啄牛蠅蚋之食人豈盡噬<lb/>
小哉此理相循無端人不能泥泥則無易矣　方長不<lb/>
折非止愛物只是養仁不獨賢者有此心也今人見折<lb/>
花捋蕋便自不忍及斬刈合抱就以為當然了無顧惜<lb/>
其不忍之心沒於見材之可用也有欲故也惟有欲便<lb/>
不能充<lb/>
　明儒學案卷二十七<lb/>
</p>
<p>
</p>
  </div>
</body>
</text>
</TEI>
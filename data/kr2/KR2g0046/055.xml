<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷五十五</head> <lb/>
    <p>
<pb n="KR2g0046_WYG_055-1a"/>
欽定四庫全書<lb/>
　明儒學案卷五十五<lb/>
　　　　　　　　　　　餘姚　黄宗羲　撰<lb/>
諸儒學案下三<lb/>
　給事郝楚望先生敬<lb/>
郝敬字仲輿號楚望楚之京山人萬厯己丑進士知縉<lb/>
雲縣調永嘉入為禮科給事中改户科上開礦税奄人<lb/>
陳増陷益都知縣吳宗堯逮問先生劾増申救宗堯税<lb/>
<pb n="KR2g0046_WYG_055-1b"/>
奄魯保李道請節制地方有司先生言地方有司皇上<lb/>
所設以牧民者也中使皇上所遣以取民者也今既不<lb/>
能使牧民者禁禦其取民者已為厲矣而更使取民者<lb/>
箝制其牧民者豈非縱虎狼入牢而恣其摶噬哉又劾<lb/>
輔臣趙志臯力主封貢事敗而不坐䑕首觀望謀國不<lb/>
忠於是内外皆怨己亥大訃京朝官以浮躁降宜興縣<lb/>
丞量移江隂知縣不為要人所喜考下下再降遂挂冠<lb/>
而歸築園著書不通賓客五經之外儀禮周禮論孟各<lb/>
<pb n="KR2g0046_WYG_055-2a"/>
著為解疏通澄明一洗訓詁之氣明代窮經之士先生<lb/>
實為巨擘先生以淳于髠先名實者為人是墨氏兼愛<lb/>
之言後名實者自為是楊氏為我之言戰國儀秦鬼谷<lb/>
凡言功利者皆不出此二途楊墨是其發源處故孟子<lb/>
言天下之言不歸揚則歸墨所以遂成戰國之亂不得<lb/>
不拒之若二子徒有空言無闗世道孟子亦不如此之<lb/>
深切也此論實發先儒所未發然以某論之楊墨之道<lb/>
至今未熄程子曰楊墨之害甚於申韓佛老之害甚於<lb/>
<pb n="KR2g0046_WYG_055-2b"/>
楊墨佛老其言近理又非楊墨之比夫無所為而為之<lb/>
之為仁義佛老從死生起念只是一個自為其發願度<lb/>
衆生亦只是一個為人恁他説元説妙究竟不出此二<lb/>
途其所謂如來禪者單守一㸃精魂豈不是自為其所<lb/>
謂祖師禪者純任作用豈不是為人故佛氏者楊墨而<lb/>
深焉者也何曽離得楊墨窠臼豈惟佛氏自科舉之學<lb/>
興儒門那一件不是自為為人仁義之道所以滅盡某<lb/>
以為自古至今只有楊墨之害更無他害楊子雲謂古<lb/>
<pb n="KR2g0046_WYG_055-3a"/>
者楊墨塞路孟子辭而闢之廓如也豈非夢語今人不<lb/>
識佛氏底藴將楊墨置之不道故其闢佛氏亦無闗治<lb/>
亂之數但從門面起見耳彼單守精魂者不過深山之<lb/>
木石大澤之龍蛇無容闢之其純任作用一切流為機<lb/>
械變詐者方正彌天漫地楊墨之道方張而未艾也嗚<lb/>
呼先生之學以下學上逹為的行之而後著習矣而後<lb/>
察真能行習未有不著察者也下學者行也上逹者知<lb/>
也故於宋儒主静窮理之學皆以為懸空著想與佛氏<lb/>
<pb n="KR2g0046_WYG_055-3b"/>
之虚無其間不能以寸然按先生之下學即先生所言<lb/>
之格物也而先生於格物之前又有一叚知止功夫亦<lb/>
只在念頭上未著於事為此處如何下學不得不謂之<lb/>
支離矣<lb/>
知言學以性善為宗以養氣為入門以不動心為實地<lb/>
以時中為妙用　性即至善不待養而其體常定不定<lb/>
者氣動之也故其要只在養氣　性者静也無為之先<lb/>
本無不善桀紂幽厲有為之後也氣習勝也天道於穆<lb/>
<pb n="KR2g0046_WYG_055-4a"/>
本無不善災疹乖戾毒草猛獸有為之後也氣化勝也<lb/>
　志氣之帥也此乃天然妙用人心起一念氣即隨念<lb/>
而動真宰凝定氣自蟄伏中心坦坦氣自舒暢所以養<lb/>
氣又在調心　浩然之氣與呼吸之氣只是一氣　一<lb/>
㸃虚靈内照自然渣滓銷鎔以是益信人性本善若非<lb/>
性善何以性現衆欲便消今人疑性有不善葢認情識<lb/>
為元神耳不是性之本體何怪乎不善　一㸃靈知時<lb/>
時刻刻事事物物寂然不昧便是有事的的真功行時<lb/>
<pb n="KR2g0046_WYG_055-4b"/>
知行坐時知坐呼吸語嘿細㣲無不了了自知自然性<lb/>
常見而氣聽命此謂性善此謂知止此謂止於至善<lb/>
日間寧静時多則性見閙攘時多則氣雜要之塵勞喧<lb/>
譁中自有安身立命處氣常運性常定何動不静　本<lb/>
戅人念頭常方方硬硬以此認不動非也念頭若不圓<lb/>
活觸着便惱磕着便揺湏放教平和滿腔春意則氣不<lb/>
調而自調心不定而自定　習氣用事徔有生來已慣<lb/>
拂意則怒順意則喜志得則揚志阻則餒七情交逞此<lb/>
<pb n="KR2g0046_WYG_055-5a"/>
心何時安寧湏猛力斡轉習氣勿任自便機括只在念<lb/>
頭上挽囘假如怒時覺心為怒動即返觀自性覔取未<lb/>
怒時景象湏臾性現怒氣自平喜時覺心為喜動即返<lb/>
觀自性覓取未喜時景象湏臾性現喜氣自平七情之<lb/>
發皆以此制之雖不如慎之未萌省力然既到急流中<lb/>
只得如此挽囘　喜怒雖大賢亦不免但能不過其則<lb/>
耳若順亦不喜拂亦不怒則是性死情灰感之不應觸<lb/>
之不動木石墻壁皆聖賢矣　有事只是一個乾知<lb/>
<pb n="KR2g0046_WYG_055-5b"/>
心所以大者以其虚也若滯在一處只與司視司聽者<lb/>
無别有礙則小無礙則大　但得閒時則正襟嘿坐體<lb/>
取未發氣象事至物來從容順應塵勞旁午心氣愈加<lb/>
和平不必臨事另覓主宰但能平心定慮從容順應即<lb/>
凡順應者即是主宰多一層計較多一畨勞擾　性體<lb/>
至静而明静故寂寂明故生生顯㣲無間仁智一體動<lb/>
静一源此天命之本然也天命不已處即是於穆處盈<lb/>
兩間四時日月寒暑晝夜來而往往而來草木苗而秀<lb/>
<pb n="KR2g0046_WYG_055-6a"/>
秀而實人物㓜而壯壯而老刻刻流行時時變易俄頃<lb/>
停滯即不成造化矣人性若斷滅枯稿豈是天命之本<lb/>
然故曰離動非性厭動非學　無事端嘿凝神内外根<lb/>
境一齊放下有事儘去思量儘去動作只要傀儡一線<lb/>
不放根蒂在手手舞足蹈何處不是性天　約禮只是<lb/>
主敬以敬履事之謂禮以禮操心之謂敬儒道宗㫖就<lb/>
世間綱紀倫物上著脚故由禮入最為切近其實欛柄<lb/>
只一㸃靈性惺惺歴歴便私欲浄盡天理流行日用倫<lb/>
<pb n="KR2g0046_WYG_055-6b"/>
物盡是真詮但聖人下學上逹不如此説得元虚子思<lb/>
後來提出未發之中教人戒懼慎獨直徔無始窟中倒<lb/>
底打迸出來刀刀見血矣　乾元資始萬物化育流行<lb/>
窮厯不變只緣太虚中有一個貞觀作主自屈自伸自<lb/>
往自來無心而成化故曰乾以易知曰健曰專曰直皆<lb/>
易知之妙用也人心一念虚靈惺惺内照自與天道同<lb/>
運並行今人念頭無主膠膠擾擾精明日消乃禽乃獸<lb/>
是謂背天　論語思無邪禮記儼若思二語為聖功之<lb/>
<pb n="KR2g0046_WYG_055-7a"/>
本不思之思為儼若思不偏之思為正思孟子曰心之<lb/>
官則思先立乎其大者一片虚靈静而常照與宇宙同<lb/>
體萬象森羅故曰大非計較分别之思謂之大也計較<lb/>
分别之思皆謂之邪一有所著即非中體非必放縱而<lb/>
後謂之邪也　不學則殆之思終日終夜無益之思皆<lb/>
是揣摩妄想非儼若無邪之本體者是真思即是真學<lb/>
豈得殆而無益　養心先要識心體孟子曰茍得其養<lb/>
無物不長先儒謂先有個物方去養方為長白沙詩云<lb/>
<pb n="KR2g0046_WYG_055-7b"/>
存心先要識端倪此之謂也吾儒謂喜怒哀樂未發時<lb/>
氣象禪門謂之本來面目元門謂之五行不到處白沙<lb/>
詩湏臾身境俱忘却一片圓融大可知即此境界是萬<lb/>
物皆備仁之全體也便是端倪識此方去日用上䕶持<lb/>
工夫纔有下落先輩謂如雞伏卵如龍養珠先要有珠<lb/>
有卵方去抱養非茫茫泛用其心也　日用感遇情識<lb/>
牽纒千頭萬緒如理亂絲昔人有環中弄丸之喻胸次<lb/>
何灑然也環中者於此去彼來交繼之間圓轉平等無<lb/>
<pb n="KR2g0046_WYG_055-8a"/>
牽强凑合之迹也弄丸者因一彼一此各正之理隨物<lb/>
應允無凝滯畱難之苦也上士以應用為樂下學以酬<lb/>
酢為苦但十分苦中得一二分輕省即是討著把柄直<lb/>
到無意必固我從心所欲發而中節地位方是最上頭<lb/>
　為仁在養氣心氣和平自然與萬物相親　今人血<lb/>
氣運動即謂之生都不知自已性命安頓何處故云百<lb/>
姓日用而不知　天道只一個乾知作主更無第二知<lb/>
所以亘元會運世時行物生貞常不變若有第二知便<lb/>
<pb n="KR2g0046_WYG_055-8b"/>
費搬弄安排必然生出許多怪異時序都要顛倒錯亂<lb/>
人心多一個念頭便多一畨經營　大道不分體用治<lb/>
人即是修已士君子待人接物處事一有差謬即是心<lb/>
性上欠圓融試隨處返照自當承認　萬物若非一體<lb/>
天下無感應矣　為人子弟日用問安視饍温凊定省<lb/>
唯諾進趨隅坐徐行奉杖進履種種小節在家庭父母<lb/>
兄長之前行之絲絲都是性命精髓流洩出來所以為<lb/>
至徳要道　有目能見無目即無見有耳能聞無耳即<lb/>
<pb n="KR2g0046_WYG_055-9a"/>
無聞有血肉軀便有我無血肉軀即無我有計較思量<lb/>
便有心無計較思量即無心此凡夫局於形氣所謂顛<lb/>
倒迷惑沉淪生死為可悲憫者也悟中人湏不假五官<lb/>
四肢閉明塞聰兀然枯朽而光瑩朗鑑到處空明冲漠<lb/>
無朕之中萬象森羅方為知者　形氣有生死性無生<lb/>
死性自太虚來與太虚同體附形氣而為性形從太虚<lb/>
中結聚故不離太虚之本然譬如氷從水生所以性體<lb/>
與虚合也形毁氣㪚之後一㸃虚明不被情識牽纒復<lb/>
<pb n="KR2g0046_WYG_055-9b"/>
還太虚去若被情識牽纒展轉汩没依舊化形化氣少<lb/>
不得太虚本然仍在如金雜銅中百刼不壞直待銅質<lb/>
銷盡金體復現　今人病痛只為心不在軀殻内所以<lb/>
形空氣㪚日趨朽敗若心在身中食知食視知視聼知<lb/>
聼一切運動喘息無不了了自知則神常凝氣常聚精<lb/>
常固昔賢所以言心要在腔子内也　天地元氣只在<lb/>
兩間内運用保合不泄所以天長地久日月只在兩間<lb/>
内代明所以久照今人精氣神識渾在外面發洩無餘<lb/>
<pb n="KR2g0046_WYG_055-10a"/>
安得不敗漏銷竭以至死亡　老子曰載營魄抱一能<lb/>
無離乎營義訓明亦訓動即魂也動而明者為魂淮南<lb/>
子曰火氣為魂地氣為魄註曰魂人陽神也魄人隂神<lb/>
也魂魄具而成人二者相守魂日也魄月也天道日月<lb/>
相推而明生人身魂魄相守而靈發月附日而生光魄<lb/>
附魂而生靈晝陽勝白日動作魂用事也魄即伏其間<lb/>
隂不離陽也夜隂勝向晦宴息魄用事也魂即守其宅<lb/>
陽不離隂也魄精重濁離魂則沉在夜則為厭寐在晝<lb/>
<pb n="KR2g0046_WYG_055-10b"/>
則為昏惰頑冥一切貪著不仁之患魂神輕清離魄則<lb/>
浮在晝則為㪚亂馳逐在夜則為驚悸狂呼展轉不寧<lb/>
之患故攝生者以魂為主魂勝而魄受制則志氣清明<lb/>
神宇光朗為賢為聖魄勝而魂受制則私欲横行邪暗<lb/>
蔽塞為狂為愚魂不守魄則官曠宅空神外馳而形無<lb/>
檢破耗銷竭為病為死故曰載營魄抱一載者並畜同<lb/>
處之意抱一者渾合不離之法也<lb/>
四書攝提凡事君者盡忠謀國以求必濟不可輕棄其<lb/>
<pb n="KR2g0046_WYG_055-11a"/>
身處困者畏天凝命以求遂志不可輕棄其命如是則<lb/>
君事無不終而已志無不遂至於萬不可已舍身殞命<lb/>
良非得已豈謂凡事君者先意其必亡遂委身棄之乎<lb/>
世儒不逹於為臣輒云不有其身於處困輒云不有其<lb/>
命但求塞責不顧委托無濟困之才適以自喪其軀豈<lb/>
聖人教人之本意哉夫道貴通變易戒用剛儒者固執<lb/>
用剛舉天下國家之重祗以供吾身之一擲經術不明<lb/>
身世兩誤可不慎歟　不求安飽朱註志有在而不暇<lb/>
<pb n="KR2g0046_WYG_055-11b"/>
及所以敏於事其實飲食居處亦便是事恒情食輒求<lb/>
飽居輒求安所謂有事而正也見小欲速傖父習氣學<lb/>
道者逞一毫習氣不得著一毫私意不得穿衣喫飯都<lb/>
是事　博士家終日尋行數墨靈知䝉閉没齒無聞皆<lb/>
沿習格物窮理先知後行捕風捉影空談無實學者求<lb/>
真知湏躬行實體行之而後著習矣而後察向日用常<lb/>
行處參證自然契合　人情所謂好惡者好他人惡他<lb/>
人耳聖人所謂好仁惡不仁者自好自惡也世所謂好<lb/>
<pb n="KR2g0046_WYG_055-12a"/>
仁惡不仁見可好之在仁可惡之在不仁耳聖人所謂<lb/>
好仁即是為仁所謂惡不仁即是去不仁　論語無空<lb/>
虚之談無隠僻之教言性即言習言命即言生死與廢<lb/>
言天即言時行物生言仁即言工夫效騐言學即言請<lb/>
事條目意不離物心不離境理不離事學不離文道不<lb/>
離世天不離人性天不離文章故曰下學而上逹髙卑<lb/>
一也逺邇一也道器一也形性一也理氣博約知行皆<lb/>
一也一即貫貫即一故曰一以貫之後儒事事物物分<lb/>
<pb n="KR2g0046_WYG_055-12b"/>
作兩叚及其蔽也遂認指為月畫地為餅蹠虚為實貴<lb/>
無而賤有離象而索意厭動而貪静逺人而為道絶俗<lb/>
以求真清虚寂滅之教盛而規矩名法蕩然矣　人性<lb/>
雖善必學習而後成聖賢赤子雖良養之四壁中長大<lb/>
不能名六畜雖有忠信之資不學不成令器荀卿疑人<lb/>
性為惡以此夫性本虚靈人之生理何有不善如五榖<lb/>
果實待人栽培委之閒曠其究腐敗耳可謂五榖果實<lb/>
本無生理乎浮屠稱無學以求見性所以荒宕馳騁敗<lb/>
<pb n="KR2g0046_WYG_055-13a"/>
常亂俗也　聖人於道但教人行不急責人知禮儀三<lb/>
百威儀三千使民由之而已知則存乎賢者縱不知能<lb/>
由亦有所範圍而不及於亂如天下仁人孝子少養生<lb/>
喪祭之禮不廢即賊子亦少必若責養生者以深愛和<lb/>
氣責居喪者以三年不言責祭祀者以七日戒三日齋<lb/>
洋洋如在不惟孝子慈孫不多得將并奉養衰麻祭享<lb/>
以為難行故聖人制禮因人情而節文小大由之正以<lb/>
此二氏執途之人責以明心見性致虚守静未可得反<lb/>
<pb n="KR2g0046_WYG_055-13b"/>
使世人迷謬不知所趨故道者卑近平常人情而已<lb/>
道不離宇宙民物二氏言道出宇宙民物之外理學言<lb/>
道蔵宇宙民物之中聖人禮樂即道四科即學二氏以<lb/>
民物為幻以空寂為真故道出於世外理學以有形為<lb/>
氣以無形為理故道蔵於世中二氏不足論儒者學為<lb/>
聖人分理氣為二舍徳行言語政事文學别求主静窮<lb/>
理豈下學而上逹之本教　養身者將天地萬物無邉<lb/>
光彩一齊収攝向身來醖釀停毓然後發生有身而後<lb/>
<pb n="KR2g0046_WYG_055-14a"/>
有天地萬物無已是無天地萬物也故已重於天地萬<lb/>
物尋常行處常知有已即是放其心而知求　下學而<lb/>
上逹一語為學的世儒與二氏教人先知聖人教人先<lb/>
行故學習為開卷第一義學習即行也悦則自然上逹<lb/>
悦即知知即好且樂故悦葢由之而後知之也孟子謂<lb/>
行不著習不察者彼為終身由之而不知者發也終身<lb/>
由之而不知猶然不行不習不由也真能行習未有不<lb/>
著察者也故道以行為本聖人教諸子不過尋常踐履<lb/>
<pb n="KR2g0046_WYG_055-14b"/>
躬行實地其所謂正心誠意盡性知命者已即在其中<lb/>
矣　知與識異知者太虚之元神即明徳之真體太極<lb/>
初分陽明為知隂暗為識暗中亦有明浮屠謂之陰識<lb/>
在天日為陽魂猶知也月為隂魄猶識也在人旦晝魂<lb/>
用事為知昏夜魄用事為識識附知生還能蔽知知縁<lb/>
識掩還以宰識故旦晝亦不能離識夢寐亦不能離知<lb/>
知為主勿為識奪即知即止也知不能為主隨識轉移<lb/>
雖知不能自止學者但使明徳常主便是知止　自欺<lb/>
<pb n="KR2g0046_WYG_055-15a"/>
最是雜念妄想為甚未有可好可惡之物空想過去未<lb/>
來此是念頭上虚妄未見施行不為欺人祗自欺也及<lb/>
事物到前䝉蔽茍且不能致知及物惡惡不能如惡臭<lb/>
好善不能如好色自家本念終成欠缺是謂不自慊較<lb/>
自欺加顯矣自欺在未有好惡前不止不定不静不安<lb/>
不可與慮而戒之之法全在知止自慊在既有好惡後<lb/>
能絜矩能忠信加諸家國天下身心無欺而求慊之功<lb/>
在致知格物故中庸言誠必兼物我始終純一乃為至<lb/>
<pb n="KR2g0046_WYG_055-15b"/>
誠與大學誠意在致知格物正同大抵恒人意不誠由<lb/>
妄念多所以勿自欺為始始於知止有定也欲誠意必<lb/>
待擴充所以自慊為終終於物格知至也　宇宙間惟<lb/>
物與我意在我物在天下往來應感交涉之端在知致<lb/>
吾知往及物謂之格格至也推吾之知至彼物邉攝天<lb/>
下之物歸吾意邉故曰致知在格物　意惟惡念知其<lb/>
非而任之是自欺若善念何嫌往來禪家并善念掃除<lb/>
乃至夢寐亦欲自主與覺時同如夢覺可一則晝夜亦<lb/>
<pb n="KR2g0046_WYG_055-16a"/>
可一生死亦可一其實晝夜生死焉可一惟生順死安<lb/>
便是生死一晝作夜息便是晝夜一善則思行惡則思<lb/>
止便是行止一意茍無邪便是有意無意一勿自欺者<lb/>
不專在止念在知是知非知其所當止而止之止固不<lb/>
自欺也知其所不必止而不止不止亦非自欺也葢思<lb/>
者心之官聖功之本禪家必以不起念為無礙儒者襲<lb/>
其㫖刻厲操心乃至旋操旋舍忽存忽亡反以知止為<lb/>
難失之逺矣禪寂無念但念起不分善惡皆自欺聖教<lb/>
<pb n="KR2g0046_WYG_055-16b"/>
善是善惡是惡覺是覺夢是夢茍夢覺不一在人即為<lb/>
自欺將晝夜不同在天地亦是自欺乎不通之論也<lb/>
近代致良知之學祗為救窮理支離之病然矯枉過直<lb/>
欲逃墨而反歸楊孟子言良知謂性善耳是非之心人<lb/>
皆有之然自明自誠先知先覺者少若不從意上尋討<lb/>
擇善固執但渾淪致良知突然從正心起則誠意一闗<lb/>
虚設矣致知者致意中之知無意則知為虚影而所致<lb/>
無把柄湏意萌然後知可致人莫不有良心邪動膠擾<lb/>
<pb n="KR2g0046_WYG_055-17a"/>
於自欺必先知止定静禁止其妄念以逹於好惡然後<lb/>
物可格知可致意可誠若不徔知止勿自欺起胡亂教<lb/>
人致良知妄念未除自欺不止鶻突做起即禪家不起<lb/>
念無縁之知隨感敵應不管好醜一超直入與中庸擇<lb/>
執正相反既有誠意工夫何湏另外致良知不先知止<lb/>
勿自欺以求定静安慮那得良知呈現致之以格物乎<lb/>
　中之一字自堯舜開之曰允執厥中然未明言其所<lb/>
謂中也夫子始言中庸中即庸也庸之言用也百姓日<lb/>
<pb n="KR2g0046_WYG_055-17b"/>
用即中也大舜執其兩端用其中於民執兩端即執中<lb/>
也易曰一隂一陽之謂道即兩端也孟子云執中無權<lb/>
猶執一也權即兩端兩端者執而無執是謂允執後儒<lb/>
以不偏不倚無過不及之間為中是執一也中有過時<lb/>
自有不及時過與不及皆有中在如冬有大寒亦有熱<lb/>
夏有大暑亦有凉不可以其不及而謂之非冬夏不可<lb/>
以其太過而謂之非寒暑也　中即性也性含舒慘喜<lb/>
怒哀樂未發混同所以為不測之神發皆中節植本於<lb/>
<pb n="KR2g0046_WYG_055-18a"/>
此若但有喜樂無哀怒有哀怒無喜樂則偏方一隅不<lb/>
活潑必以中節為和者中不可見聞和即可見聞之中<lb/>
中無思為和即思為之中無和則中為浮屠之空寂耳<lb/>
聖人言中向用處顯所以為中庸教人下學而上逹㣲<lb/>
之顯隠之見誠之為貴也　未發在未有物之先所謂<lb/>
一也神也形而上也無過不及在既有為之後器也形<lb/>
而下也無過不及者形象之迹未發者不暏聞之神不<lb/>
可相擬　有圓融不測之神而後可損益變通以用中<lb/>
<pb n="KR2g0046_WYG_055-18b"/>
未用只是兩端兩端者無在無不在所謂圓神也一而<lb/>
非一二而非二故曰兩端<hi>合虚實有無而一</hi>　不論已發未發<lb/>
但氣質不用事都是未發之中　知行合一離行言知<lb/>
知即記聞離知言行行皆習氣　道由路也共由為路<lb/>
日用常行實在現成無論㣲顯内外但切身心人物事<lb/>
理可通行者皆道是謂之誠無當於身心人物事理雖<lb/>
元妙無用不可行皆是虚浮不可以為道即切身心事<lb/>
物人茍昏迷放佚氣質用事離實亦虚也故聖人教人<lb/>
<pb n="KR2g0046_WYG_055-19a"/>
擇善固執只在人倫庶物間神明失照則荆棘迷路神<lb/>
明作主則到處亨通舍此談元説妙捕風捉影盡屬虚<lb/>
浮故曰明則誠矣誠則明矣著實便是誠惺覺便是明<lb/>
誠明而能事畢矣　問天地不二不測曰太極未判渾<lb/>
渾沌沌太極初判一生兩分兩抱一立以為一而兩已<lb/>
形以為兩而一方函不可謂一不可謂二苐曰不二不<lb/>
二者非一非二之名陽動隂静翕闢相禪一以貫之是<lb/>
曰不測在人心推已發之和與未發之中交致而萬感<lb/>
<pb n="KR2g0046_WYG_055-19b"/>
萬應所謂一而二二而一譬如作樂樂器是一中間容<lb/>
戞擊搏拊連器成兩音是一中間有輕重緩急曲折空<lb/>
歇處連音成兩此一隂一陽之道參天兩地之數事物<lb/>
巨細皆然是謂不測朱子以存心為尊徳性以致知為<lb/>
道問學存心者操存静養之謂致知者格物窮理之謂<lb/>
<hi>本程子涵養湏用敬進學在致知來</hi>徳性原不主空寂今以存心當尊徳<lb/>
性則墮空寂矣問學原不止窮理今以致知當道問學<lb/>
則遺躬行矣徳性實落全仗問學離問學而尊徳性明<lb/>
<pb n="KR2g0046_WYG_055-20a"/>
心見性為浮屠耳離徳性而道問學尋枝摘葉為技藝<lb/>
耳除却人倫日用别無徳性一味致知窮理不是實學<lb/>
學效也其要在篤行道由也道問學者率由之非記聞<lb/>
之也　夫無思無為寂然不動徳性之虚體也感而遂<lb/>
通天下之故問學之實地也論感應之迹人心一日之<lb/>
間無思無為者不能斯湏而論存主之神自㓜至老其<lb/>
寂然不動者百年常住故曰不睹不聞莫見莫顯豈徒<lb/>
操存静養無思無為謂之尊徳性乎哉若是則所謂道<lb/>
<pb n="KR2g0046_WYG_055-20b"/>
問學者亦風影耳　身無邪動即心正心無欺詐即意<lb/>
誠意無曖昧即知至事事物物知明處當即物格　世<lb/>
教衰道術裂日事浮華粉飾鋪張不識道體本初故子<lb/>
思㣲顯闡幽示人以不睹不聞無聲無臭之真使人斂<lb/>
華就實返本歸元非專教人遺事物静坐觀空如禪寂<lb/>
也且如論語言敬只是謹慎無敢慢之意不外修已事<lb/>
上而理學家必曰主一無適乃為敬使學人終日正襟<lb/>
危坐束縳桎梏胸臆以為操心曰戒慎不睹恐懼不聞<lb/>
<pb n="KR2g0046_WYG_055-21a"/>
君子慎獨當如此畢竟張皇棿杌如捕風繋影徒費商<lb/>
量終無所得何如即事就境隨處隨時恂恂規矩從容<lb/>
和順自然内外渾融矣　禮曰體魄則降知氣在上知<lb/>
與氣非二知即氣也無氣即無知太虚渾是氣所以能<lb/>
神　氣即理之實處　剛大充塞者氣之分量所以稱<lb/>
浩然者也要其養氣不在剛大充塞處只在幾㣲存主<lb/>
中集義自然氣和心廣體胖上下同流世儒錯向剛大<lb/>
充塞處求謂易道貴剛與時中妙用迥隔大抵氣質不<lb/>
<pb n="KR2g0046_WYG_055-21b"/>
用事即是養氣徳性常主即是集義　學養氣即氣是<lb/>
事但不可著於氣平常執事凡事皆事但不可著於事<lb/>
著事便是勿求於心事在即心在心為主事不得為正<lb/>
便是心勿忘心勿忘則即事是心不必更於事外求心<lb/>
如心土添心即是助長體用一原顯㣲無間事理圓通<lb/>
心境不二求放心之要領也　養氣是徹上下合内外<lb/>
之道天地時行物生人身動作威儀皆氣也天命無聲<lb/>
無臭於四時百物上調停人心不睹不聞於動作威儀<lb/>
<pb n="KR2g0046_WYG_055-22a"/>
上培養偏外則支離偏内則空寂聖學所以養未發之<lb/>
中於已發之和也　儀禮親喪三日成服杖拜君命及<lb/>
衆賓不拜棺中之賜禮凡尊者有賜厥明日必往拜惟<lb/>
喪禮孝子不忍死其親棺中之賜衣衾含襚之𩔖拜於<lb/>
既葬之後孟子為齊卿母卒王以卿禮賻之臧倉所謂<lb/>
後喪踰前喪衣衾棺槨之美皆王之賜路中論棺槨之<lb/>
美其故可知反於齊拜王賜也止於嬴止境上不入國<lb/>
也衰絰不入公門大夫去國於境為壇位而哭親至齊<lb/>
<pb n="KR2g0046_WYG_055-22b"/>
境拜賜即返魯終喪也俗儒譏孟子不終母喪不考禮<lb/>
文之故也　道之大原出於天假使人性本無此道雖<lb/>
學亦不能洪荒至今不知幾億萬載習俗縁染斧斤戕<lb/>
伐此理常新茍非性善絶學無傳久矣豈書册所得而<lb/>
留哉由學而能者萬不敵天生之一由不學而壞者一<lb/>
喪其天生之萬故學為要　七篇大抵與楊墨辯然七<lb/>
國時二子死久矣當世為害者非盡楊墨二子亦未嘗<lb/>
教人無父無君也要之楊子為我墨子為人當時遊士<lb/>
<pb n="KR2g0046_WYG_055-23a"/>
無父無君皆起於自為為人故曰天下之言不歸楊則<lb/>
歸墨淳于髠曰先名實者為人此墨氏兼愛之言也後<lb/>
名實者自為此楊氏為我之言也千萬世功利之媒不<lb/>
出此兩途皆是無君父害仁義者也仁義者立人之道<lb/>
人知孟子為楊墨辯不知為當世不仁不義者辯也<lb/>
孔子之道時中而已隨處適中包三才貫古今化育所<lb/>
以流行人物所以生成千變萬化所謂滄海之濶日月<lb/>
之光觀波瀾浩蕩然後知天下莫大於水觀光輝普照<lb/>
<pb n="KR2g0046_WYG_055-23b"/>
然後知明莫大於日月若但窮源於山下涓涓耳仰觀<lb/>
懸象規規耳求本於聖心幾希耳故善觀水者於波瀾<lb/>
洶湧處善觀日月者於光明普照處善觀聖道者於萬<lb/>
象森羅處説者顧謂觀瀾知水之本觀容光知明之本<lb/>
夫水之本天一也日月之本二氣也觀者不於實而於<lb/>
虚不於顯而於㣲不於費而於隠何以觀何以見大觀<lb/>
天載於無聲無臭不於時行物生觀聖人於不睹不聞<lb/>
不於經綸變化所以世之學道者澄心嘿坐不於人倫<lb/>
<pb n="KR2g0046_WYG_055-24a"/>
庶物躬行實踐則二氏之觀空無相為無量大千者而<lb/>
已以此言道豈孔子下學上逹之㫖<lb/>
　諌議吳朗公先生執御<lb/>
吳執御字朗公台州人也崇禎間由進士擢刑科給事<lb/>
中初入考選宜興令其私人李元功邀致之先生不往<lb/>
御史袁𢎞勲金吾張道濬搏擊善𩔖太宰王永光主之<lb/>
先生劾其誨貪崇墨宜避賢路永光尋罷上憂兵餉缺<lb/>
額先生言今日言餉不在創法而在擇人誠令北直山<lb/>
<pb n="KR2g0046_WYG_055-24b"/>
西陜西凡近邉州縣罷去遢葺之輩勅吏部精擇進士<lb/>
盡行改選畀以本地錢糧便宜行事各隨所長撫吾民<lb/>
練土兵餉不取償於司農兵不借援於戍卒計無便於<lb/>
此不聼又劾宜興塘報奏章一字涉盜賊一字涉邉防<lb/>
輒借軍機宻封下部明畏廷臣摘其短長他日敗可以<lb/>
捷聞功可以罪按也詞臣黄道周清亷不阿欲借試録<lb/>
處之未遂其私則遷怒儀部黄景昉楚録箴砭異同必<lb/>
欲斥之李元功蔣福昌等夙夜入幕私人如市此豈大<lb/>
<pb n="KR2g0046_WYG_055-25a"/>
臣壁立千仭不邇羣小之所為哉奏上上切責之先生<lb/>
再劾三劾俱留中凡先生所言皆時局小人之深忌已<lb/>
而先生奏薦劉忠端曹于汴并及御史遲大成所舉之<lb/>
姜曰廣文震孟中允倪元璐所舉之黄道周上責其狥<lb/>
濫御史吳彦芳言正人蠖伏尚多邪𩔖鵷班半據薦曹<lb/>
于汴李邦華李瑾劾呂純如章光岳上以朋比下先生<lb/>
與彦芳於刑部坐奏事上書詐不以實律杖徒三年兵<lb/>
部員外郎華允誠劾温體仁與閔洪學同邑相依驅除<lb/>
<pb n="KR2g0046_WYG_055-25b"/>
異已而吳執御之處分遂不可解矣未幾先生亦卒有<lb/>
江廬獨講一編其學大都以立誠為本而以坤二爻為<lb/>
入門因合之乾三爻深佩宋儒居敬窮理之説至海門<lb/>
言求已處亦篤信不疑故於克已閑邪謂不當作去私<lb/>
説雖未洞見道體獨契往聖而一種擔當近理之識卓<lb/>
然躬行君子也<lb/>
江廬獨講克已工夫是一了百當其餘出門使民都是<lb/>
逐件做工夫假如出門時聚起精神這出門時便是仁<lb/>
<pb n="KR2g0046_WYG_055-26a"/>
使民時聚起精神這使民時便是仁<hi>劉夫子曰精神只是一個這能出門</hi>
<hi>的精神便是能使民的精神此理月落萬川不分江河沼沚只人所見有不同然此語自是從親切體貼來者</hi>
　祭祀感格乃生者之氣非死者之氣朱子人死未盡<lb/>
㪚之説尚徔佛學來然難説只是生者之氣氣本無間<lb/>
屈伸有無皆氣也雖㪚而盡仍是死者之氣故曰反而<lb/>
歸者為鬼　天無時不動而天樞則不動<hi>劉夫子曰是動静判然二</hi>
<hi>物也天樞之動甚㣲如紡車筦一線極渺忽起其動安可見故謂之居其所其實一線之㣲與四面車輪同一</hi>
<hi>運轉無一息之停故曰維天之命於穆不已此可以悟心體之妙故曰幾者動之㣲吉之先見者也此學不明</hi>
<pb n="KR2g0046_WYG_055-26b"/>
<hi>遂令聖真千載沉錮而二氏之説得以亂之</hi>　兩間可求惟已七尺可問惟<lb/>
心　喜怒哀樂稍有盈溢便是氣　常存此心不為氣<lb/>
動即是無終日之間違仁<lb/>
　<lb/>
　<lb/>
　<lb/>
　<lb/>
　明儒學案卷五十五<lb/>
</p>
<p>
</p>
  </div>
</body>
</text>
</TEI>
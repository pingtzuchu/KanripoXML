<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷四十五</head> <lb/>
    <p>
<pb n="KR2g0046_WYG_045-1a"/>
欽定四庫全書<lb/>
　明儒學案卷四十五<lb/>
　　　　　　　　　　　餘姚　黄宗羲　撰<lb/>
諸儒學案上三<lb/>
　僉憲黄南山先生潤玉<lb/>
黄潤玉字孟清號南山浙之鄞縣人幼而端方不拾遺金<lb/>
郡守行鄉飲酒禮先生觀之歸而書之於册習禮者不<lb/>
能過也詔徙江南富民實北京其父當行先生年十三<lb/>
<pb n="KR2g0046_WYG_045-1b"/>
請代父往有司少之對曰父去日益老兒去日益長有<lb/>
司不能奪而從之至則築室城外賣菜以為生作勞之餘<lb/>
讀書不輟有富翁招之同寓先生謝不往或問之曰渠有<lb/>
一女當避嫌也尋舉京闈鄉試授江西訓導用薦召為交<lb/>
趾道御史出按湖廣劾藩臬郡縣之不職者至百有二十<lb/>
人風采凛然景泰初改廣西提學僉事時冦起軍興先生<lb/>
核軍中所掠子女歸者萬餘口副使李立故入死罪且數<lb/>
百人亦辨而出之南丹衛在萬山中歳苦瘴癘先生奏徙<lb/>
<pb n="KR2g0046_WYG_045-2a"/>
平原戍卒因之更生丁憂起復移湖廣與廵撫李實不<lb/>
合左遷含山知縣致仕成化丁酉五月卒年八十九先<lb/>
生之學以知行為兩輪嘗曰學聖人一分便是一分好人<lb/>
又曰明理務在讀書制行要當謹獨蓋守先儒之矩矱而<lb/>
不失者也其所友為李文毅<hi>時勉</hi>薛文清故操行亦相似<lb/>
海涵萬象録天只氣地只質天地之生萬物如人身生<lb/>
毛髪任其氣化自然也而人獨有心中一窩氣寓得理<lb/>
而靈故曰心神然太虚中亦有一團氣靈如人心者則<lb/>
<pb n="KR2g0046_WYG_045-2b"/>
曰天神　汴為天下之中不如金陵江夏漕運之易集<lb/>
也　道有體用體即理用即事人得是理於心曰徳服<lb/>
是事於身曰行何謂徳知仁聖義中和是也何謂行孝<lb/>
友睦姻任恤是也　道無𤣥妙只在日用間著實循理<lb/>
行　在天為理與天常存在人為性氣散則亡　告子<lb/>
若曰生理之謂性便不起人争端天地間只是生氣中<lb/>
有此生理在人亦然故名曰性而總謂之仁是仁即係<lb/>
天地生物之心又只是生生之理又曰氣質之性即告<lb/>
<pb n="KR2g0046_WYG_045-3a"/>
子生之謂也故張子曰君子弗性也　有一人之命有<lb/>
一家之命有一國之命若長平坑卒一國之命也氣數<lb/>
也　居處恭執事敬與人忠則心自不放　心之量宇<lb/>
宙間事皆能推其理而知但天下形勢古今制度必須<lb/>
考視而知難意度也　程張所謂心皆指其虚靈之氣<lb/>
而言氣本寓理為性理從氣發為情而心能主宰者亦<lb/>
氣也　天地間生生不息為仁此天理流行也人心只<lb/>
天理流行便是仁私欲間斷便是不仁　孔門所教所<lb/>
<pb n="KR2g0046_WYG_045-3b"/>
學皆於用處發明而體在其中葢理是道之體事是道<lb/>
之用孝弟見於日用只從仁上發出來仁是孝弟之理<lb/>
孝弟是仁之用學者騖於髙逺不盡孝弟之事只是去<lb/>
探髙妙論心論性却全不識道　教學者於自己體認<lb/>
性情發見處便能知道　古者士農工商各一其業子<lb/>
孫世守而民志定今也農工商之貪黠者皆奔競仕途<lb/>
而謀吏胥出身徃徃恣其貪黠卒獲仕途以終其身所<lb/>
以濫溢銓曹汙蠧民社者多此途也為今之計莫若自<lb/>
<pb n="KR2g0046_WYG_045-4a"/>
民間俊秀取入庠校者三年大比約計藩臬郡縣司吏<lb/>
額分上中下取士之中式者上等命為藩臬閫司之吏<lb/>
中等為各郡吏下等為縣司吏三年考滿送禮部㑹試<lb/>
亦依上法取送在京衙門厯役三年都試出身則使儒<lb/>
法兼通寄之民社而去貪黠之風矣　大學之道問學<lb/>
之宏規論語之言踐履之實理孟子七篇擴充之全功<lb/>
中庸一書感化之大義　大學一書六經之名例也中<lb/>
庸一書六經之淵源也　窮理者道之體斯明盡性者<lb/>
<pb n="KR2g0046_WYG_045-4b"/>
道之體斯行至命者道之原斯逹故邵子曰非道而何<lb/>
經書補註格物格字當訓合格之格凡物之要者莫切<lb/>
乎身心物之大者莫過乎家國天下人之所學莫非身<lb/>
心家國天下之事然事物莫不有理而萬物皆備於我<lb/>
則物理具於吾心學者以吾心之理格合事物之理是<lb/>
曰格物若訓為至則為物至而後知至不成文義也<hi>大學</hi>
<hi>此説已在新建伯之前</hi>　告曾子以道言一理貫萬事理即體事<lb/>
即用告子貢以學言一心貫萬理心者氣之靈理者心<lb/>
<pb n="KR2g0046_WYG_045-5a"/>
之徳<hi>以下論語</hi>　一日克已復禮以一日成功之大綱言四<lb/>
勿以日日用功之節目言譬之一好地方有冦生發日<lb/>
日要當克勝他及至一日盡克勝了而復却好地方則<lb/>
天下皆知其地方好了朱子補傳一旦豁然貫通即此<lb/>
一日義同　天理寓於人曰性猶源泉入於川曰流然<lb/>
理無不善而人之氣禀有清濁泉無不潔而川之泥質<lb/>
有沙淤故人之始生氣之清濁未甚見及其長而習於<lb/>
善則清者愈清習於惡則濁者愈濁如川之始逹泥之<lb/>
<pb n="KR2g0046_WYG_045-5b"/>
澄渾未甚分及其逺也積於沙者則澄者愈澄泊於泥<lb/>
者則渾者愈渾矣故性近習逺　浩氣是心窩中一㸃<lb/>
虚靈之氣所以具衆理而應萬事者人能事事合宜則<lb/>
心無愧怍而天理純全斯可識浩然之氣象也仰不愧<lb/>
於天俯不怍於人此浩氣塞於天地之間也義者人心<lb/>
之裁制氣之主也即所謂志帥也道者事理之當然氣<lb/>
之行也即所謂道路也<hi>以下孟子</hi>　萬物皆備於我物理具<lb/>
於吾心也以吾心之理處物合宜即義也此之謂體用<lb/>
<pb n="KR2g0046_WYG_045-6a"/>
　堯典以親九族即齊家也止謂本宗九世上至髙下<lb/>
至𤣥自三而五自五而九上殺下殺旁殺而人道竭矣<lb/>
豈有外姓謂之族乎故爾雅别外姻曰母黨妻黨<hi>書</hi>
天生烝民有物有則言天之生人有是事則有是理如<lb/>
視必明聽必聰色必溫貌必恭言必忠而有即必也民<lb/>
之秉彛好是懿徳言人之有已行此常事故思此常理<lb/>
如視思明聽思聰色思溫貌思恭言思忠而好即思也<lb/>
葢事者道之用理者道之體故孔子曰為此詩者其知道<lb/>
<pb n="KR2g0046_WYG_045-6b"/>
乎<hi>詩</hi>　古者諸侯之别子之子孫嫡派如大宗其庶子<lb/>
為小宗若小宗絶不為立後惟大宗絶則以支子立後<lb/>
葢大宗是尊者之統不可絶也今制大宗絶立後小宗<lb/>
絶不立後奈庶民不知朝廷之制凡庶子絶皆令過繼<lb/>
只是争取財産爾<hi>儀禮下同</hi>　古者吉服殺縫向外以便體<lb/>
後王致飾殺縫向内為吉服以外削外緝者為凶服<lb/>
苴束茅也所以代神置於神席几東祭時佐食取黍稷<lb/>
祝取觶祭於苴而祭畢棄之即老氏所云芻狗也今朱<lb/>
<pb n="KR2g0046_WYG_045-7a"/>
子家禮乃束茅置沙於饌食前酬酒似與古禮命祝祭<lb/>
酒意同周公祭泰山召公為尸今之神有土木偶及遺<lb/>
像皆古人立尸之遺意歟<lb/>
　文毅羅一峯先生倫<lb/>
羅倫字彛正學者稱一峯先生吉之永豐人舉成化丙<lb/>
戍進士對䇿大廷引程正公語人主一日之間接賢士<lb/>
大夫之時多親宦官宫妾之時少執政欲節其下句先<lb/>
生不從奏名第一授翰林修撰會李文逹奪情先生詣<lb/>
<pb n="KR2g0046_WYG_045-7b"/>
其私第告以不可待之數日始上疏厯陳起復之非為<lb/>
君者當以先王之禮教其臣為臣者當據先王之禮事<lb/>
其君疏奏遂落職提舉泉州市舶司明年召還復修撰<lb/>
改南京尋以疾辭歸隐於金牛山注意經學周易多修<lb/>
傳註間補已意禮記彚集儒先之見而分章記禮則先<lb/>
生獨裁春秋則不取褒貶凡例之説以為春秋縁人以<lb/>
立法因時以措宜猶化工焉因物而賦物也以凡例求<lb/>
春秋者猶以畫筆摹化工其能肖乎戊戌九月二十四<lb/>
<pb n="KR2g0046_WYG_045-8a"/>
日卒年四十八正徳十六年贈左諭徳諡文毅先生剛<lb/>
介絶俗生平不作和同之語不為輭巽之行其論太剛<lb/>
則折則引蘇氏之言曰士患不能剛爾折不折天也太<lb/>
剛乎何尤為是言者鄙夫患失者也家貧日中不能舉<lb/>
火而對客談學不倦髙守贈以綈袍遇道殣輒解以瘞<lb/>
之嘗欲倣古置義田以贍族人吕令助之堂食之錢先<lb/>
生曰食以堂名退食於公之需也執事且不可取何所<lb/>
用與謝而弗受凍餒㡬於死亡而一無足以動於中若<lb/>
<pb n="KR2g0046_WYG_045-8b"/>
先生庶㡬可謂之無欲矣先生與白沙稱石交白沙超<lb/>
悟神知先生守宋人之途轍學非白沙之學也而皭然<lb/>
塵垢之外所見專而所守固耳章楓山稱先生方可謂<lb/>
之正君善俗如我輩只修政立事而已其推重如此<lb/>
要語子路論為國而其言不讓夫子哂之况直居其位<lb/>
而不讓乎登降作止飲食不辭焉人皆以為非也榮以<lb/>
爵而不辭焉人不以為非也非其小而不非其大何也<lb/>
　治已必先治心心者舟之柁也欲正其舟而不正其<lb/>
<pb n="KR2g0046_WYG_045-9a"/>
柁可乎　伯恭居䘮授徒子静極以為非今日使子静<lb/>
在恐亦不敢以為非也　居䘮須避嫌疑不可自信而<lb/>
已古人之受汙者多以此人或以是汙之亦無路分説<lb/>
也　進善無足處有足便小了臧否人物此是一件不<lb/>
好勾當稱善雖是美事然必見得透恐為偽人所罔<lb/>
所以為聖賢不必刪述定作如孔子折衷羣聖以垂憲<lb/>
萬世也不過求之吾心致敬於動静語黙衣服飲食五<lb/>
倫日用以至辭受取舎仕止久速無不合乎聖賢已行<lb/>
<pb n="KR2g0046_WYG_045-9b"/>
之成法而已　君子視人猶已以義處己不以義處人<lb/>
非君子之道也　流俗雖不美而天下未嘗無正人天<lb/>
下未嘗無正論此固人心之所以不死而天道之所以<lb/>
扶持斯世者也　君子之學持静之本以存其虚防動<lb/>
之流以守其一虚則内有主而不出一則外有防而不<lb/>
入則物不交於我矣物不交於我則我之所以為我者<lb/>
非人也天也　或曰剛折而柔存此非知剛者也天不<lb/>
剛乎地不柔乎地有陷而天未嘗墜不剛者存而柔者<lb/>
<pb n="KR2g0046_WYG_045-10a"/>
墮乎山止也水流也山剛而水柔不剛者存而柔者去<lb/>
乎齒之折者剛之無本者也髪附於頭顱頭顱存而毛<lb/>
髪去者何也　誠曷終乎土可入誠不可得而息也入<lb/>
土斯已矣誠曷不息也所謂生也守之以死死則終誠<lb/>
不可得而息也　所見專則所守固　與其以一善成<lb/>
名寧學聖人而未至<lb/>
　文懿章楓山先生懋<lb/>
章懋字徳懋金華蘭谿人成化丙戍㑹試第一選庶吉<lb/>
<pb n="KR2g0046_WYG_045-10b"/>
士授編修與同官黄仲昭莊㫤諫上元煙火杖闕下謫<lb/>
知臨武厯南大理評事福建按察司僉事考績赴吏部<lb/>
乞休冢宰尹旻曰不罷軟不貪酷不老疾何名而退先<lb/>
生曰古人正色立朝某罷軟多矣古人一介不取視民<lb/>
如傷某貪酷多矣年雖未艾鬚髪早白亦可謂老疾矣<lb/>
遂致仕林居二十年弟子日進講學楓木菴中學者因<lb/>
曰楓山先生𢎞治中起為南京祭酒㑹父䘮力辭廷議<lb/>
必欲其出添設司業虚位以待之終制就官六館之士<lb/>
<pb n="KR2g0046_WYG_045-11a"/>
人人自以為得師正徳初致仕轉南京太常禮部侍郎<lb/>
皆不起嘉靖初以南京禮部尚書致仕是嵗辛巳除夕<lb/>
卒年八十六贈太子太保諡文懿其學確守宋儒本之<lb/>
自得非有傳授故表裏洞徹望之龎樸即之和厚聽其<lb/>
言開心見誠初若不甚深切久之燭照數計無不驗也<lb/>
以方之涑水雖功業不及其誠實則無間然矣金華自<lb/>
何王金許以後先生承風而接之其門人如黄傳張大<lb/>
輪陸震唐龍應璋董遵凌瀚程文徳章極皆不失其傳<lb/>
<pb n="KR2g0046_WYG_045-11b"/>
云<lb/>
遺事諸子皆親農事邑令來見諸子輟耕跪迎先生官<lb/>
祭酒其子徃省道逢廵檢笞之知而請罪先生笑曰吾<lb/>
子垢衣敝履宜爾不識又何罪焉　太宰唐漁石出入<lb/>
徒歩人以為言漁石曰楓山先師致政歸祇是歩行自<lb/>
後朴菴<hi>極</hi>竹澗<hi>潘希曾</hi>兩侍郎俱守此禮吾安敢違耶<lb/>
楓山祖居渡凟距城十五里當事至蘭谿者必出城訪<lb/>
之至則一飯鷄黍數豆力不能辦多假借於族人其後<lb/>
<pb n="KR2g0046_WYG_045-12a"/>
遷居城中小樓二間卑甚先生宴坐其間毎作文時繞<lb/>
行室中其冠徃徃觸梁墊角先生不知也　先生田衹<lb/>
二十畆而家人十口歲須米三十六石所入不足當其<lb/>
半則以麥屑充之　宅後為天福山一日勾人者過其<lb/>
門其人奔入取道至山而去手力疑為先生家匿之先<lb/>
生即令其遍索不得手力亦從後門去先生與夫人畧<lb/>
不動色　毎歲宴其門人二次清明冬至祭祀之餕也<lb/>
兩人共一席有不至者先生自專一席若門人續至專<lb/>
<pb n="KR2g0046_WYG_045-12b"/>
席已罄則夫人自出益之朴菴先生之姪也其質朴畧<lb/>
相似先生聞其歸家尚有贏俸即為不樂朴菴亦有慙<lb/>
色<lb/>
語要人形天地之氣性天地之理須與天地之體同其<lb/>
廣大天地之用同其周流方可謂之人　學者須大其<lb/>
心胸葢心大則萬物皆通必有窮理工夫心纔㑹大又<lb/>
須心小心小則萬物畢晰必有涵養工夫心纔㑹小不<lb/>
至狂妄矣　或勸以著述曰經自程朱後不必再註只<lb/>
<pb n="KR2g0046_WYG_045-13a"/>
遵聞行知於其門人語録芟繁去蕪可也　桃符曰正<lb/>
要鬼神司屋漏何須荼壘衛門庭　毎講伯夷叔齊餓<lb/>
首陽之下民到於今稱之之語便自警㧞　格君心收<lb/>
人才固民心然後庶事可舉　惟唐虞三代皆聖人致<lb/>
中和而參贊下此一泰一否為氣運所推盪耳　窮理<lb/>
自進退辭受之節分明不茍始　居敬於專一上見功<lb/>
　應璋問學先生曰勉齋真實心地刻苦工夫八字盡<lb/>
之矣<lb/>
<pb n="KR2g0046_WYG_045-13b"/>
原學人生而静之謂性得乎性而無累於欲焉之謂學<lb/>
學在於人而於性未嘗加不學在於人而於性未嘗損<lb/>
學有純正偏駁而於性未嘗雜性本不學而能者也而<lb/>
必假於學性之動於欲也學以求完夫性者也而顧戕<lb/>
夫性學之失其原也葢人之性也即天之命也於穆不<lb/>
顯命之本體而四時五行萬化出焉至静無感性之本<lb/>
體而四端五常百行具焉本體藏於寂妙用通於感運<lb/>
之於心為思慮發之於身為貌言視聽施之於家為父<lb/>
<pb n="KR2g0046_WYG_045-14a"/>
子昆弟措之於國與天下為君臣上下禮樂刑政以性<lb/>
為有内也何性非物也以性為有外也何物非性也得<lb/>
乎性之體則意可誠心可正身可修家可齊國治而天<lb/>
下平也據此之謂徳履此之謂道學此之謂學勉之為<lb/>
賢安之為聖堯曰執中明其體之無所偏耳舜曰精一<lb/>
明其體之無所雜耳孔子曰仁子思曰誠孟子曰盡聖<lb/>
學相傳千古一<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>一性盡而天下無餘事天下無餘學<lb/>
也佛老之教行於世久矣後之儒者非不倡言以排之<lb/>
<pb n="KR2g0046_WYG_045-14b"/>
而卒不能勝之者學之不明性之未盡也老氏以無名<lb/>
為天地之始無欲觀人心之妙無為為聖人之治而佛<lb/>
家者流則又生其心於無所住四大不有五蘊皆空其<lb/>
道以性為心之體吾惟修吾心煉吾性而已明吾心見<lb/>
吾性而已不必屑屑於其外也是以其學陷於自私自<lb/>
利之偏至以天地萬物為芻狗為幻化棄人倫遺物理<lb/>
不可以治天下國家焉今之學則又異於是矣心性之<lb/>
教不明而功利之私遂淪浹而不可解傳訓詁以為名<lb/>
<pb n="KR2g0046_WYG_045-15a"/>
誇記誦以為博侈辭章以為靡相矜以智相軋以勢相<lb/>
争以利相髙以技能相取以聲譽身心性命竟不知為<lb/>
何物間有覺其謬妄卓然自奮欲以行能功實表見於<lb/>
世則又致飾於外無得於内莫不以為吾可以修身也<lb/>
可以齊家也可以治國平天下也又莫不以為吾不學<lb/>
佛老之夢幻人世遺棄倫理也然要其所為不過為假<lb/>
仁襲義之事終不足以勝其功利之心其去聖學也逺<lb/>
矣猶幸生於今之世毋使佛老見之也使佛老生今世<lb/>
<pb n="KR2g0046_WYG_045-15b"/>
而見吾人所為其不竊笑者㡬希是求免於佛老之不<lb/>
我闢不可得也暇闢佛老乎哉所幸真性之在人心未<lb/>
嘗一息冺没而聖學昭然如日中天敏求之精察之篤<lb/>
行之一切氣禀物欲俱不能累必求真静之體以立吾<lb/>
心之極懲忿懲此也窒慾窒此也改過改此也遷善遷<lb/>
此也不為佛老之虚無不為俗學之卑瑣斯為聖學也<lb/>
已若曰是性也吾有自然之體也不能戒懼謹獨以求<lb/>
必得而欲以虚悟入則意見之障終非自得縱使談説<lb/>
<pb n="KR2g0046_WYG_045-16a"/>
得盡亦與訓詁記誦詞章功利者等爾而何以為學也<lb/>
　郎中莊定山先生㫤<lb/>
莊㫤字孔暘號定山江浦人也成化丙戍進士選庶吉<lb/>
士授翰林簡討與同官章楓山黄味軒諫鰲山杖闕下<lb/>
謫判桂陽改南京行人司副遭䘮服闋不起垂二十年<lb/>
𢎞治甲寅特㫖起用先是瓊山丘濬疾先生不仕嘗曰<lb/>
率天下士夫背朝廷者㫤也彼不讀祖訓乎葢祖訓有<lb/>
不仕之刑也至是濬為大學士先生不得已入京長揖<lb/>
<pb n="KR2g0046_WYG_045-16b"/>
冢宰遂補原官明年陞南京吏部郎中尋病遷延不愈<lb/>
又明年告歸丁巳考察尚書倪岳以老疾中之士林為<lb/>
之駭然己未九月二十九日卒年六十三先生以無言<lb/>
自得為宗受用於浴沂之趣山峙川流之妙鳶飛魚躍<lb/>
之機畧見源頭打成一片而於所謂文理宻察者竟不<lb/>
加功葢功未入細而受用太早慈湖之後流傳多是此<lb/>
種學問其時雖與白沙相合而白沙一本萬殊之間煞<lb/>
是仔細故白沙言定山人品甚髙恨不曾與我問學遂<lb/>
<pb n="KR2g0046_WYG_045-17a"/>
不深講不知其後問林緝熈何以告之其不甚契可知<lb/>
矣即如出處一節業已二十年不出乃為瓊山利害所<lb/>
怵不能自遂其志先生殊不喜孤峯峭壁之人自處於<lb/>
寛厚遲鈍不知此處却用得孤峯峭壁著也白沙云定<lb/>
山事可怪恐是久病昏了出處平生大分顧令兒女輩<lb/>
得専制其可否耶霍渭厓謂先生起時瓊山已薨是誣<lb/>
瓊山也按先生以甲寅七月出門九月入京朝見瓊在<lb/>
乙卯二月卒官安得謂起時已卒哉况是時徐宜興言<lb/>
<pb n="KR2g0046_WYG_045-17b"/>
定山亦是出色人瓊山語人我不識所謂定山也則其<lb/>
疾之至矣安得謂誣哉先生形容道理多見之詩白沙<lb/>
所謂百鍊不如莊定山是也唐人白樂天喜談禪其見<lb/>
之詩者以禪言禪無不可厭先生之談道多在風雲月<lb/>
露傍花隨桞之間而氣象曜如加於樂天一等錢牧齋<lb/>
反謂其多用道語入詩不知定山其自謂知白沙亦未<lb/>
必也<lb/>
語要聖人之道貴無言而不貴有言言則影響形迹而<lb/>
<pb n="KR2g0046_WYG_045-18a"/>
無言則真静圓融若憤也而真見若冥也而真趣若虚<lb/>
寂也而真樂彼以天得而此以天與極其自得之真而<lb/>
出乎意象之外是以聖人不貴有言　吾之此身受形<lb/>
父母既有此形則有此理使吾身有一理不盡吾於父<lb/>
母之形為徒受矣　浙人余中之過溪雲以皇極經世<lb/>
之學授余讀其書至王天悦所謂推以某甲之年月必<lb/>
得某甲之時日而後富夀必先以某甲之年月而後貧<lb/>
賤以至水陸舟車之所産東西南北之所居精麄巨細<lb/>
<pb n="KR2g0046_WYG_045-18b"/>
之事無不皆然而至所謂福善禍滛畧無一二余雖口<lb/>
唯其義而心實不敢以為學也　聖賢之學惟以存心<lb/>
為本心存故一一故能通通則瑩然澄徹廣大光明而<lb/>
羣妄自然退聽言動一循乎禮好惡用舎各中乎節<lb/>
屈原長於騷董賈長於䇿揚雄韓愈長於文穆伯長李<lb/>
挺之邵堯夫長於數遷固永叔君實長於史皆諸儒也<lb/>
朱子以聖賢之學有功於性命道徳至凡四書五經綱<lb/>
目以及天文地志律吕厯數之學又皆與張敬夫吕東<lb/>
<pb n="KR2g0046_WYG_045-19a"/>
萊蔡季通者講明訂正無一不至所謂集諸儒之大成<lb/>
也此豈濂溪二程子之大成哉　六經莫大於易而易<lb/>
有隂陽也方其無言也易具於心渾然無為及其有言<lb/>
則孰為隂孰為陽而隂陽之授受皆傳之紙上而易始<lb/>
散矣易非散也紙上而易自散也四書莫精於中庸中<lb/>
庸言性道教也方其無言也中庸具於心噩然無名及<lb/>
其有名則孰為性孰為道孰為教而性道教授受者得<lb/>
之口耳而中庸始亂矣中庸非亂也口耳而中庸自亂<lb/>
<pb n="KR2g0046_WYG_045-19b"/>
也詩書禮樂春秋論孟莫不皆然　心非静則無所斂<lb/>
主乎静者斂此心而不放也心非敬則無所持居乎敬<lb/>
者持此心而不亂也理非窮則無所考窮乎理者考此<lb/>
心而不失也　徃年白沙先生過余定山論及心學先<lb/>
生不以余言為謬亦不以余言為是而謂余曰此吾緝<lb/>
熈<hi>林光</hi>之在清湖者之所得也而子亦有是哉世之好<lb/>
事詆陳為禪者見夫無言之説謂無者無而無然無極<lb/>
而太極静無而動有者吾儒亦不能無無也但吾之所<lb/>
<pb n="KR2g0046_WYG_045-20a"/>
謂無者未嘗不有而不滯於有禪之所謂無者未嘗有<lb/>
有而實滯於無禪與吾相似而實不同矣　道無不在<lb/>
一大渾淪者散在萬物散在萬物者俱可打成一片而<lb/>
衆人則不知也　楊墨之害甚於申韓佛老之害過於<lb/>
楊墨科舉之學其害甚於楊墨佛老為我兼愛虚無寂<lb/>
滅葢足闢矣至於富貴利逹患得患失謀之終身而不<lb/>
知反者則又楊墨佛老之所無也屬聨比對㸃綴紛華<lb/>
某題立某新説某題立某程文皮膚口耳媚合有司五<lb/>
<pb n="KR2g0046_WYG_045-20b"/>
經四書擇題而出變風變雅學詩者不知䘮弔哭祭學<lb/>
禮者不知崩薨葬卒學春秋者不知嗚呼此何學也富<lb/>
貴而已利逹而已覬覦剽竊而已朱子謂廬山周宜榦<lb/>
有言朝廷若要恢復中原須罷三十年科舉始得葢已<lb/>
深惡之矣　天地萬物總吾一體牕草不除皆吾生意<lb/>
元㑹運世皆我古今伏羲周孔顔曾思孟皆吾人物易<lb/>
書詩禮春秋皆吾六經帝力何有太平無象皆吾化育<lb/>
　天之生聖賢將為世道計也或裁成以制其過或輔<lb/>
<pb n="KR2g0046_WYG_045-21a"/>
相以補其不足孔子之於六經朱子之於傳註喚醒聾<lb/>
瞶所以引其不及者至矣今世降風移學者執於見聞<lb/>
入耳出口至於沒溺而淪胥之者非制其過可乎<lb/>
　侍郎張東白先生元禎<lb/>
張元禎字廷祥别號東白南昌人少為神童以閩多書<lb/>
父攜之入閩使縱觀焉登天順庚辰進士第入翰林為<lb/>
庶吉士故事教習唐詩晉字韓歐文而先生不好也日<lb/>
取濂洛闗閩之書讀之授編修成化初疏請行三年䘮<lb/>
<pb n="KR2g0046_WYG_045-21b"/>
又言治道本原在講學聽治用人厚俗與當國不合移<lb/>
病歸家居二十年益潛心理學𢎞治初召修憲宗實録<lb/>
進左贊善上疏勸行王道陞南京侍講學士終養九年<lb/>
召修大明會典進翰林學士侍經筵上注甚特遷卑座<lb/>
以聽其講丁憂䘮畢改太常卿掌詹事府以為治化根<lb/>
源莫切於太極圖説西銘定性書敬齋箴宜將此書進<lb/>
講上因索觀之曰天生斯人以開朕也武宗即位進吏<lb/>
部右侍郎未及上而卒正徳元年十二月晦也先生既<lb/>
<pb n="KR2g0046_WYG_045-22a"/>
得君嘗以前言徃行非時封進不知者以為私言也孝<lb/>
宗宴駕為人指摘先生亦不辨先生卓然以斯道自任<lb/>
一禀前人成法其言是心也即天理也已先發陽明心<lb/>
即理也之蘊又言寂必有感而遂通者在不隨寂而冺<lb/>
感必有寂然不動者存不隨感而紛已先發陽明未發<lb/>
時驚天動地已發時寂天寞地之蘊則於此時言學心<lb/>
理為二動静交致者别出一頭地矣<lb/>
語要斯道在天地不患踐之弗力所患知之弗真　蕭<lb/>
<pb n="KR2g0046_WYG_045-22b"/>
宜翀蚤遊聘君之門友克貞公甫居仁諸子不飾廉隅<lb/>
於泥坐蛇行不詭冠服於吕縚象偑不縱浮談於太極<lb/>
　此道自程朱後所寄不過語言文字循習既久只形<lb/>
諸文字而言語殊不之及形諸文字纔能執筆即於性<lb/>
命之奥帝王之畧極力描寫不以為異若言語間有及<lb/>
之聽者雖面相隆重退輒號笑之曰此道學又或公排<lb/>
擯之曰此偽學士風一至於是然實由言語者所談非<lb/>
所見所見非所履故也　吾人致力於大本須灼見外<lb/>
<pb n="KR2g0046_WYG_045-23a"/>
教同中有大不同處此理在天地間如今造版籍糧册<lb/>
相似有總有撤徒知囫圇一大塊而不知辨析於毫釐<lb/>
畧窺影響便爾呌噪不復致詳致謹反謂得人所未得<lb/>
之真樂鄙禮法為土苴嗤簡䇿為糟粕卒至顛瞀老死<lb/>
大抵實有此者氣象自别語言動静何莫非此若不養<lb/>
得深厚皆是徒然此本不蹺蹊不差異不髙逺不麄率<lb/>
不放肆彼言動之蹺蹊差異或務為髙逺麄率放肆者<lb/>
則其人之能有此與否可知已　天池所以相播相盪<lb/>
<pb n="KR2g0046_WYG_045-23b"/>
相軋相磨晝夜不息者其心無他惟在生物而已雖其<lb/>
雷霆之震擊霜雪之凋殘亦所以破其頑而禁其盛非<lb/>
心乎殺之也人即天理所生之物也如花木之接水泉<lb/>
之續然實皆得是生物之心以為心者也茍非得是心<lb/>
則是身無以生矣是心也即天理也天理之在此心日<lb/>
用之間本無不流通但以既有此身則不能無耳目口<lb/>
鼻耳目口鼻既獨有諸由是誘之以聲色之紛華臭味<lb/>
之甘美得之不得而喜怒哀樂之發遂不能無私焉身<lb/>
<pb n="KR2g0046_WYG_045-24a"/>
既有私則此心或為之蔽而天理漸以冺矣　寂必有<lb/>
感而遂通者在不隨寂而冺感必有寂然不動者存不<lb/>
隨感而紛<lb/>
　布政陳克菴先生選<lb/>
陳選字士賢號克菴台之臨海人天順庚辰試禮部丘<lb/>
文莊得其文曰古君子也寘第一及相見而貌不揚文<lb/>
莊曰吾聞荀卿云賢聖無相將無是乎授監察御史羅<lb/>
一峯論奪情被謫先生抗疏直之出按江西藩臬以素<lb/>
<pb n="KR2g0046_WYG_045-24b"/>
服入見先生曰非也人臣覲君服視其品秩於御史何<lb/>
居不事風裁而貪墨望風解綬已督學南畿一以徳行<lb/>
為主試卷列諸生姓名不為彌封曰吾且不自信何以<lb/>
信於人邪毎按部就止學宫諸生分房誦讀入夜燈火<lb/>
熒然先生以兩燭前導周行學舍課其勤惰士風為之<lb/>
一變成化初改中州提學倖奄汪直廵視郡國都御史<lb/>
以下咸匍匐趨拜先生獨長揖直怒曰爾何官敢爾先<lb/>
生曰提學愈怒曰提學寧大於都御史耶先生曰提學<lb/>
<pb n="KR2g0046_WYG_045-25a"/>
宗主斯文為士子表率不可與都御史比直既懾其氣<lb/>
岸又諸生集門外知不可犯改容謝曰先生無公務相<lb/>
闗自後不必來先生徐歩而出轉按察使歸奔母䘮䘮<lb/>
畢除廣東布政使肇慶大水先生上災傷狀不待報輒<lb/>
發粟賑之市舶奄韋眷横甚番禺知縣髙瑶發其賍鉅<lb/>
萬都御史宋旻不敢詰先生移文奨瑶眷深憾之番人<lb/>
貿貨詭稱貢使發其偽逐之外使將市狻猊入貢又上<lb/>
疏止之皆眷之所不利者也眷乃誣先生黨比屬官上<lb/>
<pb n="KR2g0046_WYG_045-25b"/>
怒遣刑部員外郎李行㑹廵按御史徐同愛共鞫兩人<lb/>
欲文致之謂吏張褧者先生所黜必恨先生使之為証<lb/>
褧曰死即死耳不敢以私恨陷正人也爰書入詔錦衣<lb/>
官逮問士民數萬人夾舟而哭至南昌疾作卒於石亭<lb/>
寺年五十八友人張元禎殮以疏絡或咎其薄元禎曰<lb/>
公平生清苦殮以時服公志也張褧乃上言臣本小吏<lb/>
以詿誤觸法為選罷黜實臣自取眷妄意臣必恨選以<lb/>
厚賄㗖臣令扶同陷選臣雖胥徒安敢欺昧心術顛倒<lb/>
<pb n="KR2g0046_WYG_045-26a"/>
是非眷知臣不可利誘嗾行等逮臣於理彌日拷掠身<lb/>
無完膚臣甘罪籲天終無異口行等乃依傍眷語以欺<lb/>
天聽選剛不受辱旬日而殂君門萬里孰諒其寃臣以<lb/>
罪人擯斥田野百無所圖敢冐死鼎鑊者誠痛忠廉之<lb/>
士銜屈抑之寃長讒佞之奸為聖明之累也奏入不報<lb/>
第以他事罷眷鎮守正徳中追贈光禄寺卿諡恭愍先<lb/>
生嘗以易教授生徒晚而居官論易專主傳義一無異<lb/>
同以克已求仁為進修之要故自號克菴讀書不資為<lb/>
<pb n="KR2g0046_WYG_045-26b"/>
文辭手録格言為力行之助毎上疏必屏居齋沐引使<lb/>
者於庭再拜而遣子劉子曰由張東白之事觀之非平<lb/>
日安貧守道之意徹乎表裏安能使朋友信之如是由<lb/>
張褧之事觀之非在官賞罰黜陟出乎至公安能使黜<lb/>
吏化之如是吾有以見先生存誠之學矣<lb/>
　<lb/>
　<lb/>
　明儒學案卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷五</head> <lb/>
    <p>
<pb n="KR2g0046_WYG_005-1a"/>
欽定四庫全書<lb/>
　明儒學案卷五<lb/>
　　　　　　　　　　　餘姚　黄宗羲　撰<lb/>
崇仁學案二<lb/>
　文敬胡敬齋先生居仁<lb/>
胡居仁字叔心饒之餘干人學者稱為敬齋先生弱冠<lb/>
時奮志聖賢之學遊康齋吳先生之門絶意科舉築室<lb/>
梅溪山中事親講學之外不干人事久之欲廣聞見適<lb/>
<pb n="KR2g0046_WYG_005-1b"/>
閩厯浙入金陵從彭蠡而返所至訪求問學之士歸而<lb/>
與鄉人婁一齋羅一峯張東白為會於弋陽之龜峯餘<lb/>
干之應天寺提學李齡鐘城相繼請主白鹿書院諸生<lb/>
又請講學貴溪桐源書院淮王聞之請講易於其府王<lb/>
欲梓其詩文辭曰尚需稍進先生嚴毅清苦左繩右矩<lb/>
日立課程詳書得失以自考父病嘗糞以驗其深淺兄<lb/>
出則迎候於門有疾則躬調藥飲執親之喪水漿不入<lb/>
口哀毁骨立非杖不能起三年不入寢室動依古禮不<lb/>
<pb n="KR2g0046_WYG_005-2a"/>
從流俗卜兆為里人所阨不得已訟之墨衰而入公門<lb/>
人咸笑之家世為農至先生而窶甚鶉衣脫粟蕭然有<lb/>
自得之色日以仁義潤身以牙籖潤屋足矣成化甲辰<lb/>
三月十二日卒年五十一萬厯乙丑從祀孔廟先生一<lb/>
生得力於敬故其持守可觀周翠渠曰君學之所至兮<lb/>
雖淺深予有未知觀君學之所向兮得正路抑又何疑<lb/>
倘歲月之少延兮必日躋乎逺大痛夀命之弗永兮若<lb/>
深造而未艾此定案也其以有主言靜中之涵養尤為<lb/>
<pb n="KR2g0046_WYG_005-2b"/>
學者津梁然斯言也即白沙所謂靜中養出端倪日用<lb/>
應酬隨吾所欲如馬之御銜勒也宜其同門冥契而先<lb/>
生必欲議白沙為禪一編之中三致意焉葢先生近於<lb/>
狷白沙近於狂不必以此而疑彼也先生之辨釋氏尤<lb/>
力謂其想像道理所見非真又謂是空其心死其心制<lb/>
其心此皆不足以服釋氏之心釋氏固未嘗無真見其<lb/>
心死之而後活制之而後靈所謂真空即妙有也彌近<lb/>
理而大亂真者皆不在此蓋大化流行不舎晝夜無有<lb/>
<pb n="KR2g0046_WYG_005-3a"/>
止息此自其變者而觀之氣也消息盈虛春之後必夏<lb/>
秋之後必冬人不轉而為物物不轉而為人草不移而<lb/>
為木木不移而為草萬古如斯此自其不變者而觀之<lb/>
理也在人亦然其變者喜怒哀樂已發未發一動一靜<lb/>
循環無端者心也其不變者惻隱羞惡辭讓是非梏之<lb/>
反覆萌蘖發見者性也儒者之道從至變之中以得其<lb/>
不變者而後心與理一釋氏但見流行之體變化不測<lb/>
故以知覺運動為性作用見性其所得不生不滅者即<lb/>
<pb n="KR2g0046_WYG_005-3b"/>
其至變者也層層掃除不留一法天地萬物之變化即<lb/>
吾之變化而至變中之不變者無所事之矣是故理無<lb/>
不善氣則交感錯綜參差不齊而清濁偏正生焉性無<lb/>
不善心則動靜感應不一其端而真妄雜焉釋氏既以<lb/>
至變為體自不得不隨流鼓盪其猖狂妄行亦自然之<lb/>
理也當其靜坐枯槁一切降伏原非為存心養性也不<lb/>
過欲求見此流行之體耳見既真見儒者謂其所見非<lb/>
真只得形似所以遏之而愈張其焰也先生言治法寓<lb/>
<pb n="KR2g0046_WYG_005-4a"/>
兵未復且先行屯田賓興不行且先薦舉井田之法當<lb/>
以田為母區畫有定數以人為子增減以受之設官之<lb/>
法正官命於朝廷僚屬大者薦聞小者自辟皆非迂儒<lb/>
所言後有王者所當取法者也<lb/>
居業録靜中有物只是常有箇操持主宰無空寂昏塞<lb/>
之患　覺得心放亦是好事便提撕收斂再不令走便<lb/>
是主敬存心工夫若心不知下落茫茫蕩蕩是何工夫<lb/>
　窮理非一端所得非一處或在讀書上得之或在講<lb/>
<pb n="KR2g0046_WYG_005-4b"/>
論上得之或在思慮上得之或在行事上得之讀書得<lb/>
之雖多講論得之尤速思慮得之冣深行事得之冣實<lb/>
　孔子只敎人去忠信篤敬上做放心自能收德性自<lb/>
能養孟子説出求放心以示人人反無捉摸下工夫處<lb/>
故程子說主敬　周子有主靜之説學者遂專意靜坐<lb/>
多流於禪葢静者體動者用静者主動者客故曰主静<lb/>
體立而用行也亦是整理其心不使紛亂躁妄然後能<lb/>
制天下之動但靜之意重於動非偏於静也愚謂静坐<lb/>
<pb n="KR2g0046_WYG_005-5a"/>
中有箇戒懼恐懼則本體已立自不流於空寂雖靜何<lb/>
害　人心一放道理便失一收道理便在　正其誼不<lb/>
謀其利明其道不計其功學者以此立心便廣大髙明<lb/>
克之則是純儒推而行之即純王之政　程朱開聖學<lb/>
門庭只主敬窮理便敎學者有入處　氣之發用處即<lb/>
是神陳公甫説無動非神他只窺測至此不識裡面本<lb/>
體故認氣為理　事事存其當然之理而已無與焉便<lb/>
是王者事著些計較便是私吝心即流於霸矣　道理<lb/>
<pb n="KR2g0046_WYG_005-5b"/>
到貫通處處事自有要有要不遺力矣凡事必有理初<lb/>
則一事一理窮理多則會於一一則所操愈約制事之<lb/>
時必能挈其總領而理其條目中其機會而無悔吝<lb/>
儒者養得一個道理釋老只養得一個精神儒者養得<lb/>
一身之正氣故與天地無間釋老養得一身之私氣故<lb/>
逆天背理　釋氏見道只如漢武帝見李夫人非真見<lb/>
也只想像這道理故勞而無功儒者便即事物上窮究<lb/>
　人雖持敬亦要義理來浸灌方得此心悦懌不然只<lb/>
<pb n="KR2g0046_WYG_005-6a"/>
是硬持守也　今人說靜時不可操才操便是動學之<lb/>
不講乃至於此甚可懼也静時不操待何時去操其意<lb/>
以為不要惹動此心待他自存若操便要著意著意便<lb/>
不得静是欲以空寂杳㝠為靜不知所謂靜者只是以<lb/>
思慮未萌事物未至而言其中操持之意常在也若不<lb/>
操持待其自存決無此理程子曰人心自由便放去又<lb/>
以思慮紛擾為不靜遂遏絶思慮以為靜殊不知君子<lb/>
九思亦是存養法但要專一若專一時自無雜慮有事<lb/>
<pb n="KR2g0046_WYG_005-6b"/>
時專一無事時亦專一此敬之所以貫乎動靜為操存<lb/>
之要法也　敬為存養之道貫徹始終所謂涵養須用<lb/>
敬進學則在致知是未知之前先須存養此心方能致<lb/>
知又謂識得此理以誠敬存之而已則致知之後又要<lb/>
存養方能不失蓋致知之功有時存養之功不息　程<lb/>
子曰事有善惡皆天理也天理中物須有美惡葢物之<lb/>
不齊物之情也愚謂陰陽動静之理交感錯綜而萬殊<lb/>
出焉此則理之自然物之不能違者故云然在人而言<lb/>
<pb n="KR2g0046_WYG_005-7a"/>
則善者是天理惡者是氣稟物欲豈可不自省察與氣<lb/>
稟惡物同乎　心精明是敬之效才主一則精明二三<lb/>
則昏亂矣　心無主宰靜也不是工夫動也不是工夫<lb/>
靜而無主不是空了天性便是昏了天性此大本所以<lb/>
不立也動而無主若不猖狂妄動便是逐物狥私此逹<lb/>
道所以不行也已立後自能了當得萬事是有主也<lb/>
人之學易差羅仲素李延平敎學者静坐中看喜怒哀<lb/>
樂未發以前氣象此便差却既是未發如何看得只存<lb/>
<pb n="KR2g0046_WYG_005-7b"/>
養便是呂與叔蘇季明求中於喜怒哀樂未發之前程<lb/>
子非之朱子以為即已發之際黙識其未發之前者則<lb/>
可愚謂若求未發之中看未發氣象則動靜乖違反致<lb/>
理勢危急無從容涵泳意味故古人於靜時只下個操<lb/>
存涵養字便是静中工夫思索省察是動上工夫然動静<lb/>
二端時節界限甚明工夫所施各有所當不可乖亂混<lb/>
雜所謂動静不失其時其道光明今世又有一等學問<lb/>
言靜中不可著個操字若操時又不是靜以何思何慮<lb/>
<pb n="KR2g0046_WYG_005-8a"/>
為主悉屏思慮以為静中工夫只是如此所以流於老<lb/>
佛不知操字是持守之意即靜時敬也若無個操字是<lb/>
中無主悠悠茫茫無所歸著若不外馳定入空無此學<lb/>
所以易差也　容貎辭氣上做工夫便是實學謹獨是<lb/>
要　遺書言釋氏有敬以直内無義以方外又言釋氏内<lb/>
外之道不備此記者之誤程子固曰惟患不能直内内<lb/>
直則外必方蓋體用無二理内外非二致豈有能直内<lb/>
而不能方外體立而用不行者乎敬則中有主釋氏中<lb/>
<pb n="KR2g0046_WYG_005-8b"/>
無主謂之敬可乎　視鼻端白以之調息去疾則可以<lb/>
之存心則全不是葢取在身至近一物以繋其心如反<lb/>
觀内視亦是此法佛家用數珠亦是此法覊制其心不<lb/>
使妄動嗚呼心之神靈足以具衆理應萬事不能敬以<lb/>
存之乃羈於一物之小置之無用之所哀哉　當然處<lb/>
即是天理　禪家存心雖與孟子求放心操則存相似<lb/>
而實不同孟子只是不敢放縱其心所謂操者只約束<lb/>
收斂使内有主而已豈如釋氏常看管一個心光光明<lb/>
<pb n="KR2g0046_WYG_005-9a"/>
明如一物在此夫既收斂有主則心體昭然遇事時鑒<lb/>
察必精若守著一個光明底心則只了與此心打攪内<lb/>
自相持既熟割舎不去人倫世事都不管又以為道無<lb/>
不在隨其所之只要不失此光明之心不拘中節不中<lb/>
節皆是道也　真能主敬自無雜慮欲屏思慮者皆是<lb/>
敬不至也　有此理則有此氣氣乃理之所為是反説<lb/>
了有此氣則有此理理乃氣之所為　陳公甫云靜中<lb/>
養出端倪又云藏而後發是將此道理來安排作弄都<lb/>
<pb n="KR2g0046_WYG_005-9b"/>
不是順其自然　婁克貞說他非陸子之比陸子不窮<lb/>
理他却肎窮理公甫不讀書他勤讀書以愚觀之他亦<lb/>
不是窮理他讀書只是將聖賢言語來䕶已見未嘗虛<lb/>
心求聖賢指意舎已以從之也　敬便是操非敬之外<lb/>
别有個操存工夫格物便是致知非格物之外别有個<lb/>
致知工夫　陳公甫亦窺見些道理本原因下面無循<lb/>
序工夫故遂成空見釋氏心亦不放只是内裡無主<lb/>
所以為是心者理也所以具是理者心也故理是處心<lb/>
<pb n="KR2g0046_WYG_005-10a"/>
即安心存處理即在非但在已如此在人亦然所行合<lb/>
理人亦感化歸服非但在人如此在物亦然苟所行合<lb/>
理庶物亦各得其所　禪家不知以理義養心只捉住<lb/>
一個死法　釋氏説心只説著一個意思非是真識此<lb/>
心也釋氏說性只説著一個人心形氣之私未識性命<lb/>
之正　滿腔子是惻隱之心則滿身都是心也如刺著<lb/>
便痛非心而何然須知痛是人心惻隱是道心　滿腔<lb/>
子是惻隱之心腔子外是何心腔子外雖不可言心其<lb/>
<pb n="KR2g0046_WYG_005-10b"/>
理具於心因其理具於心故感著便應若心馳於外亦<lb/>
物耳何能具衆理應萬事乎　異敎所謂存心有二也<lb/>
一是照管一心如有一物常在這裡一是屏除思慮絶<lb/>
滅事物使其心空豁無所外交其所謂道亦有二也一<lb/>
是想像模索此道如一個物事在前一是以知覺運動<lb/>
為性謂凡所動作無不是道常不能離故猖狂妄行<lb/>
只致其恭敬則心肅然自存非自捉住一個心來存放<lb/>
這理讀書論事皆推究到底即是窮理非是懸空尋得<lb/>
<pb n="KR2g0046_WYG_005-11a"/>
一個理來看　人以朱子調息箴為可以存心此特調<lb/>
氣耳只恭敬安詳便是存心法豈假調息以存心以此<lb/>
存心害道甚矣　心只是一個心所謂操存乃自操而<lb/>
自存耳敬是心自敬耳　主敬是有意以心言也行其<lb/>
所無事以理言也心有所存主故有意循其理之當然<lb/>
故無事此有中未嘗有無中未嘗無心與理一也　學<lb/>
一差便入異敎其誤認聖賢之意者甚多此言無為是<lb/>
無私意造作彼遂以為真虛淨無為矣此言心虛者是<lb/>
<pb n="KR2g0046_WYG_005-11b"/>
心有主而外邪不入故無昏塞彼遂以為真空無物矣<lb/>
此言無思是寂然不動之中萬理咸備彼遂以為真無<lb/>
思矣此言無適而非道是道理無處無之所當操存省<lb/>
察不可造次顛沛之離彼遂以為凡其所適無非是道<lb/>
故任其猖狂自恣而不顧也　釋氏誤認情識為理故<lb/>
以作用是性殊不知神識是氣之英靈所以妙是理者<lb/>
就以神識為理則不可性是吾身之理作用是吾身之<lb/>
氣認氣為理以形而下者作形而上者心常有主乃静<lb/>
<pb n="KR2g0046_WYG_005-12a"/>
中之動事得其所乃動中之靜　今人為學多在聲價<lb/>
上做如此則學時已與道離了費盡一生工夫終不可<lb/>
得道　孔門之敎惟博文約禮二事博文是讀書窮理<lb/>
事不如此則無以明諸心約禮是操持力行事不如此<lb/>
無以有諸已張子以太和為道體葢太和是氣萬物所<lb/>
由生故曰保合太和乃利貞所以為是太和者道也就<lb/>
以太和為道體誤矣　上蔡記明道語言既得後須放<lb/>
開朱子疑之以為既得後心胸自然開泰若有意放開<lb/>
<pb n="KR2g0046_WYG_005-12b"/>
反成病痛愚以為得後放開雖似渉安排然病痛尚小<lb/>
今人未得前先放開故流於莊佛又有未能克已求仁<lb/>
先要求顏子之樂所以卒至狂妄殊不知周子令二程<lb/>
尋顏子之樂處是要見得孔顏因甚有此樂所樂何事<lb/>
便要做顔子工夫求至乎其地豈有便來自己身上尋<lb/>
樂乎故放開太早求樂太早皆流於異端　人清髙固<lb/>
好然清髙太過則入於黃老人固難得廣大者然廣大<lb/>
太過則入於莊佛惟窮理之至一循乎理則不見其清<lb/>
<pb n="KR2g0046_WYG_005-13a"/>
髙廣大乃為正學　智計處事人不心服私則殊也<lb/>
太極者理也陰陽者氣也動静者理氣之妙運也　天<lb/>
下縱有難處之事若順理處之不計較利害則本心亦<lb/>
自泰然若不以義理為主則遇難處之事越難處矣<lb/>
有理而後有氣有氣則有象有數故理氣象數皆可以<lb/>
知吉㓙四者本一也　立天之道曰陰與陽陰陽氣也<lb/>
理在其中立地之道曰柔與剛剛柔質也因氣以成理<lb/>
立人之道曰仁與義仁義理也具於氣質之内三者分<lb/>
<pb n="KR2g0046_WYG_005-13b"/>
殊而理一　天地間無處不是氣硯水瓶須要兩孔一<lb/>
孔出氣一孔入水若止有一孔則氣不能出而塞乎内<lb/>
水不能入矣以此知虛器内皆有氣故張子以為虛無<lb/>
中即氣也　朱子所謂静中知覺此知覺不是事來感<lb/>
我而我覺之只是心存則醒有知覺在内未接乎外也<lb/>
　今人不去學自守先要學隨時所以茍且不立　處<lb/>
事不用智計只循天理便是儒者氣象　王道之外無<lb/>
坦途仁義之外無功利　人收斂警醒則氣便清心自<lb/>
<pb n="KR2g0046_WYG_005-14a"/>
明才惰慢便昏瞶也　意者心有專主之謂大學解以<lb/>
為心之所發恐未然葢心之發情也惟朱子訓䝉詩言<lb/>
意乃情專所主時為近　一本而萬殊萬殊而一本學<lb/>
者須從萬殊上一一窮究然後㑹於一本若不於萬殊<lb/>
上體察而欲直探一本未有不入異端者　端莊整肅<lb/>
嚴威儼恪是敬之入頭處提撕喚醒是敬之接續處主<lb/>
一無適湛然純一是敬之無間斷處惺惺不昩精明不<lb/>
亂是敬之效驗處　敬該動静静坐端嚴敬也隨事檢<lb/>
<pb n="KR2g0046_WYG_005-14b"/>
㸃致謹亦敬也敬兼内外容貎莊正敬也心地湛然純<lb/>
一敬也　古人老而德愈進者是持守得定不與血氣<lb/>
同衰也今日才氣之人到老年便衰是無持養之功也<lb/>
　陳公甫説物有盡而我無盡即釋氏見性之説他妄<lb/>
想出一個不生不滅底物事在天地間是我之真性謂<lb/>
他人不能見不能覺我能獨覺故曰我大物小物有盡<lb/>
而我無盡殊不知物我一理但有偏正清濁之異以形<lb/>
氣論之生必有死始必有終安得我獨無盡哉以理論<lb/>
<pb n="KR2g0046_WYG_005-15a"/>
之則生生不窮人與物皆然　老氏既說無又說杳杳<lb/>
冥冥其中有精混混沌沌其中有物則是所謂無者不<lb/>
能無矣釋氏既曰空又說有個真性在天地間不生不<lb/>
滅超脫輪廽則是所謂空者不能空矣此老釋之學所<lb/>
以顛倒錯謬說空說虛說無說有皆不可信若吾儒說<lb/>
有則真有說無則真無說實則真實說虛則真虛蓋其<lb/>
見道明白精切無許多邪遁之辭老氏指氣之虛者為<lb/>
道釋氏指氣之靈者為性故言多邪遁以理論之此理<lb/>
<pb n="KR2g0046_WYG_005-15b"/>
流行不息此性稟賦有定豈可說空說無以氣論之則<lb/>
有聚散虛實之不同聚則為有散則為無若理則聚有<lb/>
聚之理散有散之理亦不可言無也氣之有形體者為<lb/>
實無形體者為虛若理則無不實也問老氏言有生於<lb/>
無佛氏言死而歸真何也曰此正以其不識理只將氣<lb/>
之近理者言也老氏不識此身如何生言自無中而生<lb/>
佛氏不識此身如何死言死而歸真殊不知生有生之<lb/>
理不可謂無以死而歸真是以生為不真矣問佛氏說<lb/>
<pb n="KR2g0046_WYG_005-16a"/>
真性不生不滅其意如何曰釋氏以知覺運動為性是<lb/>
氣之靈處故又要把住此物以免輪廻愚故曰老氏不<lb/>
釋道妄指氣之虛者為道釋氏不識性妄指氣之靈者<lb/>
為性　橫渠言氣之聚散於太虛猶冰之凝釋於水某<lb/>
未敢以為然蓋氣聚則成形散則盡矣豈若冰未凝之<lb/>
時是此水既釋又只是此元初水也　未有致知而不<lb/>
在敬者敬其本歟　今人言心便要求見本體察見寂<lb/>
然不動處此皆過也古人只言涵養言操存曷嘗言求<lb/>
<pb n="KR2g0046_WYG_005-16b"/>
見察見若欲求察而見其心之體則内裡自相攫亂反<lb/>
無主矣然則古人言提撕喚醒非歟曰才提撕喚醒則<lb/>
心惕然而在非察見之謂也　天地氣化無一息之停<lb/>
人物之生無一時少欠今天下人才儘有只因聖學不<lb/>
講故瞢到在這裡　不愧屋漏雖無一事然萬理森然<lb/>
已具於其中此是體也但未發耳老佛以為空無則本<lb/>
體已絶矣今人只言老佛有體無用吾謂正是其體先<lb/>
絶於内故無用於外也　其心肅然則天理即在故程<lb/>
<pb n="KR2g0046_WYG_005-17a"/>
子曰敬可以對越上帝　若窮理到融會貫通之後雖<lb/>
無思可也未至此當精思熟慮以窮其理故上蔡何思<lb/>
何慮程子以為太早今人未至此欲屏去思慮使心不<lb/>
亂則必流於禪學空虛反引何思何慮而欲強合之誤<lb/>
矣　心麄最害事心麄者敬未至也　今人屏絶思慮<lb/>
以求靜聖賢無此法聖賢只戒謹恐懼自無許多邪思<lb/>
妄念不求靜未嘗不靜也　禪家存心有兩三様一是<lb/>
要無心空其心一是羈制其心一是照觀其心儒家則<lb/>
<pb n="KR2g0046_WYG_005-17b"/>
内存誠敬外盡義理而心存故儒者心存萬理森然具<lb/>
備禪家存心而寂滅無理儒者心存而有主禪家心存<lb/>
而無主儒家心存而活異教心存而死然則禪家非是<lb/>
能存其心乃是空其心死其心制其心作弄其心也<lb/>
一是誠主一是敬　存養雖非行之事亦屬乎行此乃<lb/>
未行之行用力於未形者也天理有善而無惡惡是過<lb/>
與不及上生來人性有善而無惡惡是氣稟物欲上生<lb/>
來　才昏惰義理自喪　太極之虛中者無昏塞之患<lb/>
<pb n="KR2g0046_WYG_005-18a"/>
而萬理咸具也惟其虛所以能涵具萬理人心亦然老<lb/>
佛不知以為真虛空無物而萬理皆滅也太極之虛是<lb/>
無形氣之昏塞也人心之虛是無物欲之蔽塞也若以<lb/>
為真空無物此理具在何處　人莊敬體即立大本即<lb/>
在不然則昏亂無本　學老釋者多詐是他在實理上<lb/>
剗斷了不得不詐向日李鑑深不認他是譎吾曰君非<lb/>
要譎是不奈譎何　學知為己亦不愁你不戰戰兢兢<lb/>
　釋氏是認精魂為性專一守此以此為超脱輪廻陳<lb/>
<pb n="KR2g0046_WYG_005-18b"/>
公甫說物有盡而我無盡亦是此意程子言至忙者無<lb/>
如禪客又言其如負版之蟲如抱石投河朱子謂其只<lb/>
是作弄精神此真見他所造只是如此模様緣他當初<lb/>
只是去習靜生屏思慮靜久了精神光彩其中了無一<lb/>
物遂以為真空言道理只有這個極元極妙天地萬物<lb/>
都是這個做出來得此則天地萬物雖壞這物事不壞<lb/>
幻身雖亡此不亡所以其妄愈甚　今人學不曾到貫<lb/>
通處却言天地萬物本吾一體略窺見本原就將橫竪<lb/>
<pb n="KR2g0046_WYG_005-19a"/>
放胸中再不去下格物工夫此皆是助長反與理二不<lb/>
若只居敬窮理盡得吾之當為則天地萬物之理即在<lb/>
此葢此理本無二若將天地萬物之理懷放胸中則是<lb/>
安排想像愈不能與道為一如釋氏行住坐臥無不在<lb/>
道愈與道離也　程子體道冣切如説鳶飛魚躍是見<lb/>
得天地之間無非此理發見充塞若只將此意思想像<lb/>
収放胸中以為無適而非道則流於狂妄反於道二矣<lb/>
故引必有事焉而勿正心勿忘勿助長則吾心常存不<lb/>
<pb n="KR2g0046_WYG_005-19b"/>
容想像安排而道理流行無間矣故同以活潑潑地言<lb/>
之以見天地人物之理本相流通但吾不可以私意撓<lb/>
之也<lb/>
　廣文婁一齋先生諒<lb/>
婁諒字克貞别號一齋廣信上饒人少有志於聖學嘗<lb/>
求師於四方夷然不屑曰率舉子學非身心學也聞康<lb/>
齋在臨川乃往從之康齋一見喜之云老夫聰明性緊<lb/>
賢也聰明性緊一日康齋治地召先生往視云學者須<lb/>
<pb n="KR2g0046_WYG_005-20a"/>
親細務先生素豪邁由此折節雖掃除之事必躬自為<lb/>
之不責僮僕遂為康齋入室凡康齋不以語門人者於<lb/>
先生無所不盡康齋學䂓來學者始見其餘則否羅一<lb/>
峯未第時往訪康齋不出先生謂康齋曰此一有志知<lb/>
名之士也如何不見康齋曰我那得工夫見此小後生<lb/>
耶一峯不悅移書四方謂是名教中作怪張東白從而<lb/>
和之康齋若不聞先生語兩人曰君子小人不容並立<lb/>
使後世以康齋為小人二兄為君子無疑倘後世以君<lb/>
<pb n="KR2g0046_WYG_005-20b"/>
子處康齋不知二兄安頓何地兩人之議遂息景泰癸<lb/>
酉舉於鄉退而讀書十餘年始上春官至杭復返明年<lb/>
天順甲申再上登乙榜分敎成都尋告歸以著書造就<lb/>
後學為事所著日錄四十卷詞朴理純不茍悅人三禮<lb/>
訂訛四十卷以周禮皆天子之禮為國禮儀禮皆公卿<lb/>
大夫士庶人之禮為家禮以禮記為二經之傳分附各<lb/>
篇如冠禮附冠義之𩔖不可附各篇各附一經之後不<lb/>
可附一經總附二經之後取繫辭傳附易後之意諸儒<lb/>
<pb n="KR2g0046_WYG_005-21a"/>
附會十三篇以程朱論黜之春秋本意十二篇惟用經<lb/>
文訓釋而意自見不用三傳事實曰春秋必待三傳而<lb/>
後明是春秋為無用書矣先生以收放心為居敬之門<lb/>
以何思何慮勿助勿忘為居敬要㫖康齋之門最著者<lb/>
陳石齋胡敬齋與先生三人而已敬齋之所訾者亦唯<lb/>
石齋與先生為最謂兩人皆是儒者陷入異教去謂先<lb/>
生陸子不窮理他却肎窮理石齋不讀書他却勤讀書<lb/>
但其窮理讀書只是將聖賢言語來䕶已見耳先生之<lb/>
<pb n="KR2g0046_WYG_005-21b"/>
書散逸不可見觀此數言則非僅蹈襲師門者也又言<lb/>
充貞見搬木之人得法便說他是道此與運木搬柴相<lb/>
似指知覺運動為性故如此說道固無所不在必其合<lb/>
乎義理而無私乃可為道豈搬木者所能葢搬木之人<lb/>
固不可謂之知道搬木得法便是合乎義理不可謂之<lb/>
非道但行不著習不察耳先生之言未嘗非也先生静<lb/>
久而明杭州之返人問云何先生曰此行非惟不第且<lb/>
有危禍春闈果災舉子多焚死者靈山崩曰其應在我<lb/>
<pb n="KR2g0046_WYG_005-22a"/>
矣急召子弟永訣命門人蔡登查周程子卒之月日曰<lb/>
元公純公皆暑月卒予何憾時𢎞治辛亥五月二十七<lb/>
日也年七十門人私諡文肅先生子兵部郎中性其女<lb/>
嫁為寧庶人妃庶人反先生子姓皆逮繫遺文散失而<lb/>
宗先生者絀於石齋敬齋矣文成年十七親迎過信從<lb/>
先生問學深相契也則姚江之學先生為發端也子忱<lb/>
字誠善號氷溪不下樓者十年從遊甚衆僧舎不能容<lb/>
其弟子有架木為巢而讀書者<lb/>
<pb n="KR2g0046_WYG_005-22b"/>
　謝西山先生復<lb/>
謝復字一陽别號西山祁門人也謁康齋於小陂師事<lb/>
之閲三歲而復返從事於踐履葉畏齋問知曰行陳寒<lb/>
谷問行曰知未逹曰知至至之知終終之非行乎未之<lb/>
能行唯恐有聞非知乎知行合一學之要也邑令問政<lb/>
曰辨義利則知所以愛民厲已𢎞治乙丑卒<lb/>
　鄭孔明先生伉<lb/>
鄭伉字孔明常山之象湖人不屑志於科舉往見康齋<lb/>
<pb n="KR2g0046_WYG_005-23a"/>
康齋曰此間工夫非朝夕可得恐誤子逺來對曰此心<lb/>
放逸已久求先生復之耳敢欲速乎因受小學日驗於<lb/>
身心久之若有見焉始歸而讀書一切折衷於朱子痛<lb/>
惡佛老曰其在外者已非又何待讀其書而復辨其謬<lb/>
哉楓山東白皆與之上下其議論亦一時之人傑也<lb/>
　胡鳯儀先生九韶<lb/>
胡九韶字鳯儀金溪人自少從學康齋家甚貧課兒力<lb/>
耕僅給衣食每日晡焚香謝天一日清福其妻笑之曰<lb/>
<pb n="KR2g0046_WYG_005-23b"/>
虀粥三厨何名清福先生曰幸生太平之世無兵禍又<lb/>
幸一家樂業無饑寒又幸榻無病人獄無囚人非清福<lb/>
而何康齋奔喪金陵先生同往凡康齋學有進益無不<lb/>
相告故康齋贈之詩云頑鈍淬磨還有益新功頻欲故<lb/>
人聞康齋語學者曰吾平生每得力於患難先生曰惟<lb/>
先生遇患難能進學在他人則隳志矣成化初卒<lb/>
　<lb/>
　明儒學案卷五<lb/>
</p>
<p>
</p>
  </div>
</body>
</text>
</TEI>
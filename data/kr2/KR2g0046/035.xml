<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷三十五</head> <lb/>
    <p>
<pb n="KR2g0046_WYG_035-1a"/>
欽定四庫全書<lb/>
　明儒學案卷三十五<lb/>
　　　　　　　　　　　　餘姚　黃宗羲　撰<lb/>
泰州學案四<lb/>
　恭簡耿天䑓先生定向<lb/>
耿定向字在倫號天臺楚之黃安人嘉靖丙辰進士擢監<lb/>
察御史以大理寺丞謫州判累遷至太僕少卿僉都御史<lb/>
丁憂起廵撫福建又丁憂起僉都御史晉左副都轉刑部<lb/>
<pb n="KR2g0046_WYG_035-1b"/>
侍郎陞南京右都御史以戸部尚書總督倉場告歸家居<lb/>
七年卒年七十三贈太子少保諡恭簡先生所厯首輔分<lb/>
宜華亭新鄭江陵呉縣皆不甚齟齬而江陵奪情先生致<lb/>
書比之伊尹之覺世以天下自任者不得不冒天下之非<lb/>
議諫奪情者此學不明故也意在少殺其禍然近於誦六<lb/>
藝以文姦言矣及掌留院以御史王藩臣參三中丞不送揭<lb/>
帖為蔑視堂官上疏糾之清議以為脅持言官逢時相之<lb/>
欲顧涇凡作客問質之先生無以難也先生之學不尚<lb/>
<pb n="KR2g0046_WYG_035-2a"/>
𤣥逺謂道之不可與愚夫愚婦知能不可以對造化通<lb/>
民物者不可以為道故費之即隠也常之即妙也粗淺<lb/>
之即精微也其說未嘗不是而不見本體不免打入世<lb/>
情隊中共行只是人間路得失誰知天壤之分此古人<lb/>
所以貴刀鋸鼎鑊學問也是故以中行為學稍一不徹<lb/>
骨髓其下場不及狂狷多矣先生因李卓吾鼓倡狂禪<lb/>
學者靡然從風故毎毎以實地為主苦口匡救然又拖<lb/>
泥帶水於佛學半信半不信終無以壓服卓吾乃卓吾<lb/>
<pb n="KR2g0046_WYG_035-2b"/>
之所以恨先生者何心隠之獄唯先生與江陵厚善且<lb/>
主殺心隠之李義河又先生之講學友也斯時救之<lb/>
不難先生不敢沾手恐以此犯江陵不說學之忌先生<lb/>
以不容己為宗斯其可已者耶先生謂學有三闗一即<lb/>
心即道一即事即心一慎術慎術者以良知現現成成<lb/>
無人不具但用之於此則此用之於彼則彼故用在欲<lb/>
明明徳於天下則不必别有制心之功未有不仁者矣<lb/>
夫良知即未發之中有善而無惡如水之必下針之必<lb/>
<pb n="KR2g0046_WYG_035-3a"/>
南欲明明徳於天下而後謂之良知無待於用故凡可<lb/>
以之彼之此者皆情識之知不可為良先生之認良知<lb/>
尚未清楚雖然亦縁傳習後録記陽明之言者失真如<lb/>
云儀秦亦是窺見得良知妙用處但用之於不善耳先<lb/>
生為其所誤也<lb/>
天臺論學語孔孟之學真實費而隠宋學未脫二氏蹊<lb/>
徑者以其隠而隠也嘗謂恵能云本來無一物此是又<lb/>
有無一物者在如孔子云汎愛衆而親仁顔子若虛若<lb/>
<pb n="KR2g0046_WYG_035-3b"/>
無犯而不校如此方是無一物此類何等顯其實何等<lb/>
微宋儒多只說向入微處終是未脫見耳　兄之文似<lb/>
輸却陽明一著陽明把筆時却是不曾要好兄尚有要<lb/>
好心在也遷史之文亦是無意要好班固便要好浸滛<lb/>
至於六朝只是要好極耳<hi>與胡廬山</hi>　夫與百姓同然處吾<lb/>
黨何能加得些子惟是百姓日用不知耳日用處聖人<lb/>
原與百姓同其所用處聖人自與百姓異區區所謂擇<lb/>
術者非能有加於百姓日用之外也意於百姓日用者<lb/>
<pb n="KR2g0046_WYG_035-4a"/>
而辨所用耳　世之言道譬之以管窺天者苐知一隙<lb/>
之為天不知觸處皆天也亦有知觸處之皆天者而躭<lb/>
虛執見不自反身理㑹視聽言動之皆天也或有知視<lb/>
聽言動之皆天者而乃鹵莾恣睢不知視聽言動之禮<lb/>
之為天則也<hi>與焦弱侯</hi>　竊詳彼教大端以寂滅滅已處為<lb/>
宗吾孔孟之學惟以此不容已之仁根為宗耳聖人之<lb/>
尋常日用經世宰物何一非此不容已者為之乎然即<lb/>
此不容已之仁根莫致莫為原自虚無中來不容著見<lb/>
<pb n="KR2g0046_WYG_035-4b"/>
著見便自是兩截矣聖人以此立教使人由之不使知<lb/>
之如宰我短䘮夫子第即其不安處省之墨氏薄塟孟<lb/>
子苐原其顙有泚處省之至其所以不安處其顙所以<lb/>
有泚處非不欲使知不可加知也<hi>仝上</hi>　聖人之道由無<lb/>
逹有聖人之教因粗顯精<hi>與周栁塘</hi>　廿年前曾觧盡心章<lb/>
云學者須從心體盡頭處了徹使知性之真體原是無<lb/>
思無為便知上天之載原是無聲無臭渾然一貫矣所<lb/>
謂心體盡頭處者葢昔人所謂思慮未起鬼神不知不<lb/>
<pb n="KR2g0046_WYG_035-5a"/>
覩不聞處也近來自省於人倫日用多少不盡分處乃<lb/>
語學者云吾人能於子臣弟友不輕放過務實盡其心<lb/>
者是其性真之不容自己也性真之不容自已原是天<lb/>
命之於穆不已非情縁也故實能盡心而知性知天一<lb/>
齊了徹矣　近溪安身立命處是無念余所謂心體盡<lb/>
頭處是也其日用受享提掇人處只是自然生機余所<lb/>
謂心體不容自己處是也葢無念之生機乃是天體天<lb/>
體之生機即是無念原是一貫說到此處難著言詮只<lb/>
<pb n="KR2g0046_WYG_035-5b"/>
好黙契靈識耳　横渠曰聚亦吾體散亦吾體是生死<lb/>
無分别也明道曰萬物為一體是人我無分别也然夫<lb/>
子曰親親之殺尊賢之等禮所生也又曰非禮勿視聽<lb/>
言動孟子曰親其兄之子謂若隣之赤子乎此則分别<lb/>
而實則不分别也何者此則自然之真機非縁名義道<lb/>
理而生分别者　知是隨身貨知尤是行之妙　栁塘<lb/>
云念之不動者為性葢既云念矣而中又有不動者在<lb/>
疑二之矣　來教云性無得失無是非誠然顧念之萌<lb/>
<pb n="KR2g0046_WYG_035-6a"/>
於欲也寧無邪正乎念之生於見也寧無偏全乎學者<lb/>
從念上研㡬閑邪袪偏亦是復性實功似未可破除如<lb/>
足下教㫖只從性上辨迷悟則誠為直截真詮得上乗<lb/>
矣<hi>與揚復所</hi>　知至至之則不識不知無聲無臭者此其顯<lb/>
現知終終之則開物成務日用云為者此其真宰　定<lb/>
宇云知是知非之知是以照為明誠然夫照從何生孟<lb/>
子曰日月有明容光必照因明生照由照探明原是一<lb/>
貫非判然兩截也今謂以照為明相去千里提掇似太<lb/>
<pb n="KR2g0046_WYG_035-6b"/>
重矣<hi>與龍溪</hi>　余惟反之本心不容已者雖欲堅忍無為<lb/>
若有所使而不能反之本心不自安者雖欲任放敢為<lb/>
若有所制而不敢是則膚淺之綱領惟求其不失本心<lb/>
而已矣<hi>與李卓吾</hi>　昔大洲云只要眼明不貴踐履余則曰<lb/>
眼孔易開骨根難換公所取人者眼孔余所取人者全<lb/>
在骨根　學悟主腦則才識氣魄皆道之用主腦未徹<lb/>
則才識氣魄俱道之障也昔富鄭公中年居洛時為堯<lb/>
夫所激發所得益深曾有書云某不遇某不過一村漢<lb/>
<pb n="KR2g0046_WYG_035-7a"/>
耳念菴甞對人言某四十年前葢濫俗人鄭公初年立<lb/>
朝風節震耀一時而自謂一村漢則其所以求不村不<lb/>
俗者必有所在矣<hi>與胡杞泉</hi>　此學只是自己大發願心真<lb/>
真切切肯求便日進而不自知矣葢只此肯求便就是<lb/>
道了求得自己漸漸有些滋味自家放歇不下便是得<lb/>
了<hi>與周少魯</hi>　今之學者談說在一處行事在一處本體工<lb/>
夫在一處天下國家民物在一處世道寥寥更無倚靠<lb/>
凡道之不可與愚夫愚婦知能不可以對造化通民物<lb/>
<pb n="KR2g0046_WYG_035-7b"/>
者皆邪說亂道也葢費中隠常中妙粗淺中之精微本<lb/>
是孔孟萬古不易正脉但非實是撑天拄地棄身忘家<lb/>
逼真發學孔子之願者未易信此<hi>與喬户部</hi>　三代以降學<lb/>
術分裂高者虚無卑者繁縟夫子出而單提為仁之宗<lb/>
仁者人也欲人反求而得其所以為人者戰國功利之<lb/>
習權謀術數孟子出而又提一義使知羞惡而有所不<lb/>
為六朝以下清虚任放决裂名教宋儒出而提掇主敬<lb/>
之㫖主敬禮也其後日趨於格式形迹真機埋没陽明<lb/>
<pb n="KR2g0046_WYG_035-8a"/>
出而提掇良知之㫖良知智也由仁而義而禮而智各<lb/>
舉其重實則一貫也今為致知之學者又以意誠見解<lb/>
承當崇虛躭無思以救之宜莫如信引其影響歸之實<lb/>
地<hi>示諸生</hi>古聖賢之悟只悟得自已不足是故若無若虚<lb/>
子臣弟友悟得不能盡今世學者所悟只增得一畨虚<lb/>
知見添得一種浮氣耳大人通天下為一身吾人只若<lb/>
不識自家這個真身懜懜而生即令百嵗枉死耳聖人<lb/>
苦心破口說個格物格物即求仁之别名也仁者人也<lb/>
<pb n="KR2g0046_WYG_035-8b"/>
識人便是識得此身面目<hi>答唐元卿</hi>　近溪一日立白下大<lb/>
中橋覩往過來續者<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>
                    <graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>侁侁因指示同志曰試觀此<lb/>
千百萬人者同此歩趨同此來往細細觀之人人一歩<lb/>
一趨無少差失個個分分明明未見跌撞性體如此廣<lb/>
大又如此精微可黙識矣一友曰否否此情識也如此<lb/>
論性相隔逺矣有述以問余余曰亡者東走追者亦東<lb/>
走走者同而所以走則異也茲來往橋上者或訪友親<lb/>
師或貿遷交易或傍花隨栁或至滛蕩邪辟者漫謂一<lb/>
<pb n="KR2g0046_WYG_035-9a"/>
切皆是此則黙識之未真也<hi>此原不論來往之人只是見吾性體無往不是若一</hi>
<hi>分别便是情識如鳶飛魚躍亦可分别否</hi>　<hi>與同志</hi>　胡清虛浙之義烏人初<lb/>
為陳大叅門子以惡瘡逐出倚一道人率之遊匡廬終<lb/>
南遂有所得浙中士紳翕然宗之陶念齋王龍溪俱納<lb/>
贄受教晚與近溪及其二子遊廣東曺溪至肇慶近溪<lb/>
長子病死次子痛其兄爇香掌上灼爛而死清虛亦死<lb/>
　鄧豁渠言常住真心與後天不相聨屬此極邪之說<lb/>
近日談禪者百般病症皆由此葢心事判内外岐孟子<lb/>
<pb n="KR2g0046_WYG_035-9b"/>
所云離明道所云兩截者是也<hi>與子健書以上皆</hi>　心體廣大<lb/>
神妙豈可把捉幽囚於腔子方寸地其曰求即求以學<lb/>
也學覺也又曰學以聚之惟學則聚矣此心之放以昏<lb/>
昧而放也一覺焉則觸目而是何在非心此心之失以<lb/>
放逸而失也一覺焉則隨在皆心何有於放　人心未<lb/>
交於感也湛然虛耳何俟於洗而亦何容於洗也自知<lb/>
識起而吉凶悔吝之感生是故憂患攻取憧憧往來而<lb/>
虚者汨矣聖人示之以卜筮之法使人之於感也知識<lb/>
<pb n="KR2g0046_WYG_035-10a"/>
不用歸於其天而憂悔攻取相忘於無眹之中其為洗<lb/>
心也不已妙歟　吾人合下反身黙識心是何心惟此<lb/>
視聽言動所以然處便是此心發竅處也此心發竅處<lb/>
便是天地之心之發竅處也　知體透露出頭不為聲<lb/>
色臭味埋沒方能率令得耳目口鼻使視聽言動各循<lb/>
其則此即出世而後能經世也　子游疑子夏只在儀<lb/>
節上教人不令識本體此初悟時語也子夏以本末原<lb/>
是一貫即草木之根與杪原非兩截故使從洒掃應對<lb/>
<pb n="KR2g0046_WYG_035-10b"/>
上收攝精神漸使自悟此悟後語也　反身内觀一無<lb/>
所有唯此些子炯然在此始信人之所為人者唯此明<lb/>
哲體耳此體透徹此身乃為我有不然身且不得而有<lb/>
保此軀殻何用　聖人一生汲汲皇皇惟求無忝所生<lb/>
不求出離生死　楊太宰博謂余曰吾嘗接遇僚屬視<lb/>
其色若有隔礙然者反而自省曰是必吾中有閡而施<lb/>
之者倨也吾慮下之而色思温焉彼觀彼色亦因以易<lb/>
而神情融洽矣由是以觀外者内之符而人者已之鑑<lb/>
<pb n="KR2g0046_WYG_035-11a"/>
　孟子所以不動心者原所由之路逕與世人殊也使<lb/>
孟子所學在事功一路欲建王覇之業則須據卿相之<lb/>
位乃能操得致之權也顧心一繋於卿相之位則得失<lb/>
毁譽交戰於前雖欲強勉不動不亦難乎孟子生平惟<lb/>
學孔子一路則不藉名位不倚功能仕固可止亦可久<lb/>
固可速亦可譬之行者日緩歩於康荘東西南北惟其<lb/>
所適即有颶風巨浪傾檣摧楫心何由動哉　學有三<lb/>
闗近世在聞識上研窮以為知在格式上修檢以為行<lb/>
<pb n="KR2g0046_WYG_035-11b"/>
此不知即心即道也反觀近裏者又多躭虛執見此不<lb/>
知即事即心也事故皆心也顧有大人之事有小人之<lb/>
事心剖判於此事亦剖判於此事剖判於此人亦剖判<lb/>
於此矣學孔子之學猶業巫函之術者也不必别為制<lb/>
心之功未有不仁者矣舎孔子之術以為學雖均之為<lb/>
仁有不容不墮於矢匠之術者矣故其究也慎術　至<lb/>
善即本來無物處也知此乃能親民人之不親皆由中<lb/>
有物耳故先知止　朝紳日趨闕下不勝疲苦問節勞<lb/>
<pb n="KR2g0046_WYG_035-12a"/>
之術於方士方士曰第時時黙識已身如天大則自不<lb/>
勞矣　魏中丞與余入朝余謂之曰常時入朝獨行則<lb/>
覺勞與友同行則勞頓減與同志同行則勞益減何以<lb/>
故中丞曰人已原是相通　人而名之曰人以仁也人<lb/>
而去仁則耳目口鼻儼然人也而實非人矣惡乎成名<lb/>
謂其無以成人之名也　温故知新之故即孟子所云<lb/>
天下之言性則故而已之故也惻隠羞惡辭讓是非非<lb/>
外鑠我也我固有之也故曰故温者反之本心而尋繹<lb/>
<pb n="KR2g0046_WYG_035-12b"/>
温養之謂也夫一反之固有之性而求之即心有餘師<lb/>
　獨夫夜行空谷中未免惴惴心動五尺童子隨其後<lb/>
則貼然厝一星於寒灰則滅羣火在盆中可以竟夜觀<lb/>
此則以友輔仁可識矣　人為習氣所移多好放逸時<lb/>
一自警䇿便是禮人為情慾所牿多致抑鬱時一自舒<lb/>
暢便是樂　自悟之根蒂而言原無聲臭者曰命自命<lb/>
之流行而言原自不已者曰性口味目色耳聲是人之<lb/>
生機使口不知味目不辨色耳不聞聲便是死人安得<lb/>
<pb n="KR2g0046_WYG_035-13a"/>
不謂之性然則窮到根蒂上此等俱從無生故立命處<lb/>
色聲臭味不能染著合命處方是真性也仁義禮智天<lb/>
道更何聲臭可言故謂之曰命然既著落父子君臣身<lb/>
上來便已降在衷了故忠孝之心自不容已非無形迹<lb/>
可見合性處方是命也　今人乍見孺子入井怵惕惻<lb/>
隠之心動處即是天根歸原處即是月窟纔叅和納交<lb/>
要譽惡聲意思便是人根鬼窟矣吾人應用云為動作<lb/>
食息孰非此根此窟用事俗人懵懵日用不知而賢智<lb/>
<pb n="KR2g0046_WYG_035-13b"/>
者又添一畨意識見解起爐作竈千條萬緒頓令此根<lb/>
不得生生此窟不得潔净齷齪幽暗喫苦一生更無些<lb/>
子受用所以賢智之過與愚不肖等也　人受天地之<lb/>
中以生生生之理原是如此即欲掙上尋空寂自是不<lb/>
容已如何上得去即欲退下恣情慾自是不自安如何<lb/>
下得來　吾人於一日十二時中精神志意皆有安頓<lb/>
處方有進歩處　吾人真真切切為已雖僕厮𨽻胥皆<lb/>
有可取處皆有長益我處若放下自己只求别人賢<lb/>
<pb n="KR2g0046_WYG_035-14a"/>
人君子皆不免指摘　不作好不作惡平平蕩蕩觸目<lb/>
皆是此吾人原來本體與百姓日用同然者也　只此<lb/>
無聲無臭是為真常凡渉色象名號者卒歸消滅只此<lb/>
不為不欲是為本心凡務濶大放散者終墮坑塹　天<lb/>
地間大之治亂興衰生死成敗小之稱<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>贊毁升沉得<lb/>
䘮皆相對待然有對之中故有無對者以主宰其上吾<lb/>
人若渾在有對中未免為造化輪轉　人只是換這一<lb/>
副心腸人情事變原與俗人一様<hi>以下皆劉調父述言</hi>　今人到<lb/>
<pb n="KR2g0046_WYG_035-14b"/>
是不為學的處事到安妥反是一種為學的人纔遇些<lb/>
小事便處得過當此何以故只是著了些意思不曉得<lb/>
堯舜與人同耳　問有不善未嘗不知這不善處顔子<lb/>
與吾人還同否曰不同如鄉黨自好之人發言舉事一<lb/>
不當也㑹知得又如做官的人在上官處稍失禮亦㑹<lb/>
知得顔子要學舜有不如舜處即算做不善　問夫子<lb/>
賢於堯舜曰試觀吾輩今日朋友還是享用孔子的還<lb/>
是享用堯舜的　精一執中實是淺近道理堯舜一心<lb/>
<pb n="KR2g0046_WYG_035-15a"/>
在安天下如何粗得一些如何夾雜得一些此便是<lb/>
堯舜精一農夫一念在播種便是有農夫之精一啇<lb/>
賈一念在求利便是有商賈之精一但其精神安頓<lb/>
處不同　治天下在用人然自己眼不明不㑹知人<lb/>
如何能用人　一友問予儘修行然畢竟不聞道曰<lb/>
修行矣更聞甚道孔子所求乎子臣弟友咸曰未<lb/>
能今子能之又更何學其友有省　良知隨事皆然<lb/>
須用在欲明明徳於天下上則知乃光大<hi>此誤認知識為良知</hi>
<pb n="KR2g0046_WYG_035-15b"/>
<hi>也知即明徳若言明徳須用在明徳上無乃牀上之牀乎</hi>　吉水諸公之學大率<lb/>
不欲享用現成良知别尋主宰此亦懲冒認良知猖<lb/>
狂自恣者之過耳良知若非現成又豈有造作良知<lb/>
者乎予嘗謂良知如靈魂然顧投胎何如如骨根不<lb/>
正至於猖狂自恣非良知之罪也亦如靈魂投胎時<lb/>
所遇則然耳　泰和王篤菴問虚字難彀手曰吾二<lb/>
十年前曾作致虚工夫一起坐一語黙無不放虛<lb/>
字在胸中自覺工夫不踈眼前見人皆㪚漫不用工<lb/>
<pb n="KR2g0046_WYG_035-16a"/>
頗有輕世自賢之心一日忽省曰此却是致實何曾致<lb/>
虛因悟顔子之問寡問不能舜之好問好察乃真虚也<lb/>
<hi>以下皆蘭舟雜述</hi>　問明體難得到乎曰某為御史出廵值天<lb/>
暑一指揮扶轎見其不耐勞許之乗馬其後指揮隨他<lb/>
御史竟中暍而死即此一事觀之明體一存可以為人<lb/>
立命區區守明覺於一腔亦復何益問三自反之學臨<lb/>
境實難曰但㸔舜為法於天下可傳後世數語是何等<lb/>
志願所以肯自反今人身子願是鄉人所以要與鄉人<lb/>
<pb n="KR2g0046_WYG_035-16b"/>
相校　陸五臺問三聖人同處孟子言之詳矣至孔子<lb/>
所以異處畢竟何在曰孔子只是見得已與聖人同處<lb/>
亦與凡人同故以此學即以此教要使人人皆如此耳<lb/>
　處士耿楚倥先生定理<lb/>
耿定理字子庸號楚倥天臺之仲弟也少時讀書不成<lb/>
父督過之時時獨行空谷中憂憤不知所出問之則曰<lb/>
吾奈何不明白若有眼瞎子不知其所謂不明白者何<lb/>
也自是或静坐一室終歳不出或求友訪道累月忘歸<lb/>
<pb n="KR2g0046_WYG_035-17a"/>
其始事方湛一最後於鄧豁渠得一切平實之㫖能收<lb/>
視返聽於何心隠得黑漆無入無門之㫖充然自足有<lb/>
問之者曰聞子欲作神仙耶曰吾作天仙不作地仙人<lb/>
仙曰天仙云何曰直從太極入不落隂陽五行天臺聞<lb/>
而呵之曰學不向事親從兄實地理㑹乎曰學有原本<lb/>
堯舜相傳祗是一中子思為之註曰喜怒哀樂未發之<lb/>
謂中今人孰從未發前覷一目哉曰中庸亦只言庸言<lb/>
庸行逹道九經而已曰獨不觀其結語為無聲無臭耶<lb/>
<pb n="KR2g0046_WYG_035-17b"/>
先生論學不煩言說當機指㸃使人豁然卓吾好談說<lb/>
先生不發一言臨别謂之曰如何是自以為是不可入<lb/>
堯舜之道卓吾黙然天臺携之見劉初泉先生云且勿<lb/>
言我二人是兄弟時初泉卧病天臺言吾與一醫者同<lb/>
來先生榻前數語初泉驚起已知為天臺之弟謂天臺<lb/>
曰慧能和尚乃是舂米漢哉大開眼人恐不可以弟畜<lb/>
之李士龍來訪先生未與一語及學士龍恚曰吾冐險<lb/>
千里來此踰月不聞一言見教何外我甚先生笑而不<lb/>
<pb n="KR2g0046_WYG_035-18a"/>
答瀕行送之河滸問曰孔子云不曰如之何如之何此<lb/>
作何解士龍舉朱註云云先生曰畢竟是不曰如之何<lb/>
如之何者士龍因有省京師大㑹舉中義相質在㑹各<lb/>
呈所見先生黙不語忽從座中崛起拱立曰請諸君觀<lb/>
中因嘆曰舎當下言中沾沾於書本上覔中終主罔矣<lb/>
在㑹因有省者先生機鋒迅利如此<lb/>
耿楚倥論學語廬山駁天臺所性不存語謂當官盡職<lb/>
即為盡性不則為二心為妄念矣即孔子為委吏莫非<lb/>
<pb n="KR2g0046_WYG_035-18b"/>
性之所存楚倥曰孔子為委吏而夢周公却不為二心<lb/>
為妄念乎　卓吾寓周柳塘湖上一日論學柳塘謂天<lb/>
臺重名教卓吾識真機楚倥誚栁塘曰拆籬放犬　楚<lb/>
倥早嵗曾遇異人質之曰孔子問禮於老聃老聃不言<lb/>
禮而直曰良賈深藏若虚君子盛徳容貎若愚何也曰<lb/>
若愚若虚此禮之真體也　問伊尹先覺所覺何事曰<lb/>
伊尹之覺非聞見知解之覺也即其若撻之恥納溝之<lb/>
痛此其覺也　胡廬山㑹天臺楚倥於漢江之滸相與<lb/>
<pb n="KR2g0046_WYG_035-19a"/>
訂學宗㫖天臺曰以常知為學廬山曰吾學以無念為<lb/>
宗楚倥曰吾學以不容已為宗不容已者從無聲無臭<lb/>
發根從庸言廣行証果禹稷之猶饑猶溺伊尹之若撻<lb/>
若溝視親骸而泚顙遇嘑蹴而不屑見入井而怵惕原<lb/>
不知何來委不知何止天命之性如此也故曰於穆不<lb/>
已如摸擬孔氏之匡廓非此不容已者為之血脈則捧<lb/>
土掲木為偶而已　孔氏之無聲無臭亦是有形有<lb/>
象孔氏之有形有象原自無聲無臭　龍溪言顔子心<lb/>
<pb n="KR2g0046_WYG_035-19b"/>
常止故不遷心常一故不貳先生曰否人試觀當怒時<lb/>
中更有個止體在當過時中更有個一體在是二本也<lb/>
即能之其怒其過非真機矣顔子所好唯學即生平之<lb/>
怒以學而怒學外無怒也生平之過以學而過學外無<lb/>
過也可見一生精神只是此學更無滲漏處也　黙識<lb/>
識天地之化育也夫囿於造化之中而不自識者凡夫<lb/>
也識之而出入造化者聖人也是故不藉名位不矜功<lb/>
能即學以誨即誨以學立已立人逹已逹人葢贊天地<lb/>
<pb n="KR2g0046_WYG_035-20a"/>
之化育於無疆矣夫贊天地之化育者非獨上之君相<lb/>
賢聖即下之農工商賈細之聾瞽侏跛凡寓形宇内而<lb/>
含靈者皆有以贊天地之化育而不自識也　克已者<lb/>
無我也無我則渾然天下一體矣故曰天下歸仁羲文<lb/>
周孔四聖人者之於易亦各言其已也道雖一致而時<lb/>
位不同故作用亦自不同隨時變易以從道俟之萬世<lb/>
而不惑不謬者其孔易乎孔子之於易也學焉耳試取<lb/>
大小象傳玩之卦卦學也爻爻學也學不厭教不倦立<lb/>
<pb n="KR2g0046_WYG_035-20b"/>
已立人逹已逹人易之生生也如是　潜見惕躍飛亢<lb/>
自聖人一身觀之隨時變易時象之矣合千聖觀之與<lb/>
世推移各一象矣　序卦周易也首乾坤終未濟即周<lb/>
事可覩矣雜卦序孔易也上經首乾坤次比師次臨觀<lb/>
而終之困下經首咸恒而終之夬何以明孔易也乾剛<lb/>
坤柔質弗齊也剛柔善惡均歸之中孔氏之教也比以<lb/>
類聚故樂師任裁成寧無憂乎或智臨於上或相觀以<lb/>
摩無行不與有求則應教乃知困也感之無心居之有<lb/>
<pb n="KR2g0046_WYG_035-21a"/>
恒終以剛决柔純乎乾矣是師道也亦君道也　天臺<lb/>
因舉扇悟曰原來通體皆是良知曰通天徹地皆是良<lb/>
知　天臺曰人言念菴静坐曾見光景遂有所得曰只<lb/>
理㑹當下光景耳<lb/>
　文端焦澹園先生竑<lb/>
焦竑字弱侯號澹園南京旗手衛人萬厯己丑進士第<lb/>
一人京兆欲為樹棹楔謝以賑饑原籍山東亦欲表於<lb/>
宅改置義田授翰林修撰癸已開史局南充意在先生<lb/>
<pb n="KR2g0046_WYG_035-21b"/>
先生條四議以進史事中止私成獻徴録百二十卷甲<lb/>
午簡為東宫講讀官嘗於講時有鳥飛鳴而過皇太子<lb/>
目之先生即輟講皇太子改容復聽然後開講取故事<lb/>
可為勸戒者繪圗上之名養正圗解丁酉主順天試先<lb/>
生以陪推㸃用素為新建所不喜原推者復搆之給事<lb/>
中項應祥曺大咸紏其所取險怪先生言分經校閲其<lb/>
所摘非臣所取謫福寧州同知移太僕寺丞後陞南京<lb/>
司業而年已七十矣先生積書數萬卷覽之畧遍金陵<lb/>
<pb n="KR2g0046_WYG_035-22a"/>
人士輻輳之地先生主持壇坫如水赴壑其以理學倡<lb/>
率王弇州所不如也㤗昌元年卒年八十一贈諭徳南<lb/>
渡時補諡文端先生師事耿天臺羅近溪而又篤信卓<lb/>
吾之學以為未必是聖人可肩一狂字坐聖門第二席<lb/>
故以佛學即為聖學而明道闢佛之語皆一一絀之明<lb/>
道闢佛之言雖有所未盡大槩不出其範圍如言佛氏<lb/>
直欲和這些秉彞都消煞得盡先生曰如此是二乘斷<lb/>
滅之見佛之所訶夫佛氏所云不斷滅者以天地萬物<lb/>
<pb n="KR2g0046_WYG_035-22b"/>
皆我心之所造故真空即妙有向若為天地萬物分疏<lb/>
便是我心之障何嘗不欲消煞得盡即如定性書情順<lb/>
萬事而無情一語亦須㸔得好孔子之哭顔淵堯舜之<lb/>
憂文王之怒所謂情順萬事也若是無情則内外兩截<lb/>
此正佛氏之消煞也明道言盡其心者知其性也佛所<lb/>
謂識心見性是也若存心養性則無矣先生曰真能知<lb/>
性知天更説甚存養一翳在眼空華亂墜夫存心養性<lb/>
正所以盡心之功識仁篇所言存久自明是也若未經<lb/>
<pb n="KR2g0046_WYG_035-23a"/>
存養其所謂知者想像焉而已石火電光而已終非我<lb/>
有存養其無翳之本體無翳乃可謂之存養安得以存<lb/>
養為翳乎明道言傳燈録千七百人無一人逹者臨死<lb/>
不能尋一尺布帛裹頭先生謂是異國土風是也然此<lb/>
千七百人者生於中國而習異國土風胡謂乎無乃服<lb/>
桀之服也先生又謂明道嘆釋氏三代威儀非不知其<lb/>
美而故為分異夫明道之嘆嘆儒者不能執禮而釋氏<lb/>
猶存其一二也豈以三代之禮樂歸之哉朱國禎曰弱<lb/>
<pb n="KR2g0046_WYG_035-23b"/>
侯自是真人獨其偏見不可開耿叔臺在南中謂其子<lb/>
曰世上有三個人說不聽難相處問為誰曰孫月峰李<lb/>
九我與汝父也<lb/>
焦弱侯論學語學期於上逹譬掘井期於及泉也泉之<lb/>
弗及掘井何為性命之不知學将安用　為惡無礙也<lb/>
為善獨有礙乎為善懼有著心也為惡不懼有著心乎<lb/>
以彼所托意出禪宗禪宗無是也内典云無我無作無<lb/>
受者善惡之業亦不亡無作無受者言於有為之中識<lb/>
<pb n="KR2g0046_WYG_035-24a"/>
無為之本體云爾未嘗謂惡可為善可去也又云善能<lb/>
分别諸法相於第一義而不動言分别之中本無動揺<lb/>
云耳未嘗謂善與惡漫然無别也<hi>答耿師</hi>　佛氏所言本<lb/>
來無物者即中庸未發之中之意也未發云者非撥去<lb/>
喜怒哀樂而後為未發當喜怒無喜怒當哀樂無哀樂<lb/>
之謂也故孔子論憧憧往來朋從爾思而曰天下何思<lb/>
何慮於憧憧往來之中而直指何思何慮之本體也伯<lb/>
淳斥佛其言雖多大扺謂出離生死為利心夫生死者<lb/>
<pb n="KR2g0046_WYG_035-24b"/>
所謂生滅心也起信論有真如生滅二門未逹真如之<lb/>
門則念念遷流終無了歇欲止其所不能已以出離生<lb/>
死為利心是易之止其所亦利心也然止亦非殄滅消<lb/>
煞之云也艮其背非無身也而不獲其身行其庭非無<lb/>
人也而不見其人不捐事以為空事即空滅情以求性<lb/>
情即性殄滅消煞則二乘之斷見矣<hi>同上</hi>　吾人應事雖<lb/>
屬紛紜乃其樞紐之者却是一物所謂隨事體驗云者於<lb/>
紛紜中識取此一物而已得此入手如馬有銜勒即縱横<lb/>
<pb n="KR2g0046_WYG_035-25a"/>
千里無不如意此顔子之所謂禮也工夫只是復禮能約<lb/>
於禮則視聽言動頭頭是道奚繁且勞之慮焉原憲不識<lb/>
源頭却以支派求之用力愈勤去之愈逺何者人之在道<lb/>
如魚之在水疑生智隔乃覺其離茍破疑城即登彼岸非<lb/>
無疑之外更有彼岸可登也<hi>答陳景湖</hi>　仕而優即為學不必<lb/>
離仕求學也學而優即為仕不必離學求仕也優者無困<lb/>
於心而自得之之謂<hi>答人問</hi>　人之不能治世者只為此心<lb/>
未得其理故私意糾棼觸逄成窒茍得於心矣雖無意求治<lb/>
<pb n="KR2g0046_WYG_035-25b"/>
天下而本立道生理所必然所謂正其本萬事理也藉令<lb/>
悟於心而不可以治天下則治天下果何以而良知為無<lb/>
用之物矣禮也者體也天則也是禮也能視聽能言動<lb/>
能孝弟能賢賢能事君能交友可以為堯舜可以通天地<lb/>
可以育萬物人人具足人人渾成所謂與天地萬物為一體<lb/>
者乃其體自如是非我强與之一也學者不知目之自視又<lb/>
為視以視之不知耳之自聽又為聽以聽之不知口之自<lb/>
言身之自動又為言動以言動之此所謂已也夫不識不<lb/>
<pb n="KR2g0046_WYG_035-26a"/>
知順帝之則苟率於已則知識耳矣意必固我耳矣何<lb/>
天則之能順乎　人之性體自定自息大學之知止易<lb/>
之艮正論此理非強制其心之謂也不然既為神明不<lb/>
測之物則豈人力所能束縳之而茍其為束而縳之則<lb/>
亦不可言定不可言息矣　問但盡凡情别無聖解乃<lb/>
日求聖解而凡情不盡奈何曰語非不佳苐所指凡情<lb/>
不同耳其人固問曰即聖解是也安於所傷則物不能<lb/>
傷物不能傷而物亦不傷之　詩言徧為爾徳在日用<lb/>
<pb n="KR2g0046_WYG_035-26b"/>
飲食日用飲食何人不爾而獨指之為徳則悟不悟之<lb/>
謂耳在聖非豐在凡非嗇悟之非增迷不非損雖然未<lb/>
有不悟而道為我有者所以貴知味也性未易知不得<lb/>
不精思以求之非隨事體察之謂知性則人倫日用不<lb/>
必致力而自當若本之未立但逐事檢㸃自以為當只<lb/>
落世儒義襲窠臼而於道愈逺矣覺字最難說今人<lb/>
世情畧能放下道理畧能分疏便自謂覺此猶夣中語<lb/>
耳若是真覺無不了了如睡者醒眼一開萬象分明厯<lb/>
<pb n="KR2g0046_WYG_035-27a"/>
厯皆見何有漸次　某往日㸔世人無一當意然只是<lb/>
自心未穏妥非干人事净名經云仁者心有髙下故見<lb/>
此土為不净耳若真能致中和者豈有不位之天地不<lb/>
育之萬物哉<lb/>
答友人問釋氏王伯安言佛氏言無吾儒豈能加個有<lb/>
且以出離生死為念則於無上不免加少意所以與吾<lb/>
聖人異曰出離者人法俱空能所雙遣何以言加　古<lb/>
云黄老悲世人貪著以長生之說漸次引之入道余謂<lb/>
<pb n="KR2g0046_WYG_035-27b"/>
佛言出離生死亦猶此也葢世人因貪生乃修𤣥𤣥修<lb/>
既徹即知我自長生因怖死乃學佛佛慧既成即知我<lb/>
本無死此生人之極情入道之徑路也儒者或謂出離<lb/>
生死為利心豈其絶無生死之念耶抑未隠諸心而漫<lb/>
言此以相欺耶使果毫無悦生惡死之念則釋氏之書<lb/>
政可束之髙閣苐恐未悟生死終不能不為死生所動<lb/>
雖曰不動直強言耳豈其情乎又當知超生死者在佛<lb/>
學特其餘事非以生死脅持人也　周茂叔言㸔一部<lb/>
<pb n="KR2g0046_WYG_035-28a"/>
華嚴經不如㸔一艮卦如何曰此言是也學者茍能知<lb/>
艮卦何須佛典苟能知自性又何須艮卦　程伯淳言<lb/>
釋氏說道如以管窺天祗是直上去如何曰否道無上<lb/>
下　伯淳言佛氏直欲和這些秉彞都消煞得盡然以<lb/>
為道畢竟消煞不得如何曰安得此言如此是二乘斷<lb/>
滅之見正佛之所訶也　伯淳言佛有個覺之理可謂<lb/>
敬以直内矣然無義以方外如何曰覺無内外　伯淳<lb/>
言佛唯務上逹而無下學然則其逹豈有是也曰離下<lb/>
<pb n="KR2g0046_WYG_035-28b"/>
學無上逹佛說種種方便皆為未悟者設法此下學也<lb/>
從此得悟即名上逹學而求逹即掘井之求及泉也泉<lb/>
之弗及掘井奚為道之弗逹學將安用　伯淳言盡其<lb/>
心者知其性也佛所謂識心見性是也若存心養性則<lb/>
無矣曰真能知性知天更說甚存養盡心知性所謂明<lb/>
得盡渣滓便渾化是也存心養性所謂其次荘敬以持<lb/>
養之是也即伯淳之言可以相證然釋氏亦有保任之<lb/>
說是否曰古語不云乎一翳在眼空華亂墜　伯淳言<lb/>
<pb n="KR2g0046_WYG_035-29a"/>
傳燈千七百人無一人逹者不然何以削髪緇服而終<lb/>
曰削髪緇服此異國土風文中子所云軒車不可以適<lb/>
越冠冕不可以之夷者也然要知彼笑軒車冠冕不若<lb/>
我之笑削髪緇服者耶故老聃至西戎而效彼言禹入<lb/>
躶國忻然而解裳局曲之人葢不可道此　伯淳言佛<lb/>
窮神知化而不足以開物成務如何曰學不能開物成<lb/>
務則神化何為乎伯淳甞見寺僧趨進甚恭嘆曰三代<lb/>
威儀盡在是矣又曰灑掃應對與佛家黙然處合則非<lb/>
<pb n="KR2g0046_WYG_035-29b"/>
不知此理而必為分異如是皆慕攻異端之名而失之<lb/>
者也不知天下一家而顧遏糴曲防自處於偏狹固執<lb/>
之習葢世儒牽於名而不造其實往往然矣乃以自私<lb/>
自利譏釋氏何其不自反也　伯淳言釋氏之學若欲<lb/>
窮其說而去取之則其說未能窮固已化而為佛矣且<lb/>
於跡上攻之如何曰伯淳未究佛乘故其掊擊之言率<lb/>
揣摩而不得其當大似聽訟者兩造未具而臆决其是<lb/>
非贓證未形而懸擬其罪案誰則服之為士師者謂宜<lb/>
<pb n="KR2g0046_WYG_035-30a"/>
平反其獄以為古今之一快不當隨俗爾爾也<lb/>
　尚寳潘雪松先生士藻<lb/>
潘士藻字去華號雪松徽之婺源人萬厯癸未進士司<lb/>
理温州入為監察御史廵視北城有二奄闌出宮門調<lb/>
女婦執之羣奄奪去先生移文司禮監司禮以聞上怒<lb/>
曰東厰職何事而發自外廷耶命杖二奄一奄死奄人<lb/>
由是恨之因火灾陳言共摘疏中語為歸過賣直謫廣<lb/>
東照磨晉南京吏部主事改尚寳司丞陞少卿卒年六<lb/>
<pb n="KR2g0046_WYG_035-30b"/>
十四先生學於天臺卓吾初至京師入講學之㑹如逺<lb/>
方人驟聽中華語錯愕不知所謂得友祝延之世禄時<lb/>
時為述所聞隨方開釋稍覺拘廹輙少寛之既覺心懈<lb/>
輙鞭䇿之久之轉展閉塞憤悶日甚延之曰經此一畨<lb/>
苦楚是一生得力顧却無可得說一日自西長安街馬<lb/>
上忽省曰原來只是如是何須更索馳質之延之延之<lb/>
曰近是曰戒慎恐懼如何用功曰識此渠自會戒慎自<lb/>
會恐懼相與撫掌已相戒曰此念最易墮落須時時提<lb/>
<pb n="KR2g0046_WYG_035-31a"/>
醒醖釀日深庶有進歩出京别天臺天臺曰至淮謁王<lb/>
敬所入安豐訪王東厓此老頗竒即戱語亦須記過金<lb/>
陵再叩焦弱侯只此便是博學之先生一一如教始覺<lb/>
宇宙之無窮從前真䧟井之鼃也<lb/>
潘去華雪松堂日録問何當使心在腔子裏不至出入<lb/>
無時耿師天臺曰心體原是活潑一出一入神觸神應<lb/>
生生之機至妙今欲其常入無出是死却生機矣　耿<lb/>
師為教不事言詮只欲於尋常言動認出真性流行聚<lb/>
<pb n="KR2g0046_WYG_035-31b"/>
朋談究不為要𦕈之論要於當下便識本心自著自察<lb/>
便是下手用力處嘗謂朋友之益但當於其精神觸發<lb/>
與其用意懇至處得之只此便是真性顯行不在區區<lb/>
同異校勘也　初謁卓吾質所見一切掃之他日友人<lb/>
發四勿之㫖卓吾曰只此便是非禮之言當時心殊不<lb/>
服後乃知學者非用倒藏法盡將宿聞宿見平生深閉<lb/>
牢據者痛加割剝不留一些在骨髓裏作梗殆未可與<lb/>
語至學問已見頭腦用過工夫依舊為我受用卓吾言<lb/>
<pb n="KR2g0046_WYG_035-32a"/>
讀書須以我觀之始得某曰正為今未有我在　愚夫<lb/>
愚婦可知可能此皆不由學習任意觸發更無遮葢矯<lb/>
強最可觀性只為尋常不著不察自己真性不顯此等<lb/>
皆蒙蔽了覺百千計較皆從此生　須從大處悟入却<lb/>
細細從日用𤨏屑一一不放過三千三百皆仁體也聖<lb/>
人所以下學而上逹　黙識二字終身味之不盡纔渉<lb/>
擬議非黙識纔管形迹非黙識纔一放過非黙識纔動<lb/>
聲色非黙識纔以意氣承當非黙識終日如愚叅前倚<lb/>
<pb n="KR2g0046_WYG_035-32b"/>
衡如見如承亦臨亦保此黙識景象也　為善須要直<lb/>
截發揮得出只從心之不可忍處脫體做去不必瞻前<lb/>
顧後凡事無所為而為到底天自有安排恰好處所以<lb/>
君子修之吉　此學有日新之機此機一息便非天命<lb/>
本體拈弄得熟此中如風火輪相似眼前不愜意處隨<lb/>
就銷鑠眼前可意處不當毫毛直是歇手不得　困而<lb/>
不學民斯為下記云學然後知困今人尚未知困在不<lb/>
患無位患所以立立者四無倚附屹然是非毁譽之中<lb/>
<pb n="KR2g0046_WYG_035-33a"/>
所謂八風吹不動也非一㸃靈明自作主張鮮不仆矣<lb/>
　仁不可見要觀其用處用之藏即仁也　喜怒哀樂<lb/>
純是天機流行不著已不著人便是逹天徳曰天徳何<lb/>
處著得人為何處著得已見　須是酬酢紛紜中常常<lb/>
提醒收拾久之自有不存之存　人身常要𥪡立得起<lb/>
少有放鬆昏怠之氣隨之矣惟能常常挺然𥪡立不令<lb/>
放倒此凝神馭氣之要訣　立身自有易簡之道切弗<lb/>
冀望只是聽命切勿觀望只是信心程子言敬是惺惺<lb/>
<pb n="KR2g0046_WYG_035-33b"/>
法惺惺是吾人性根無有冺昧時即天命之不已者也<lb/>
人從無始刼以來便受五濁六鑿之累自性常埋没不<lb/>
顯故須識此惺惺之體以惺惺不昧之功存之　學者<lb/>
不知一念之差已為蹠之徒也故視得志之人負於國<lb/>
家往往竊嘆之豈知已之汲汲營利是其植根而得志<lb/>
之時不過成就結裹之耳　吾身喜㡬動而一念和氣<lb/>
充襲於人人於我了無間隔覺有忻忻向榮之意此便<lb/>
堯舜帥天下以仁而民從之若值怒時眼前暴氣充塞<lb/>
<pb n="KR2g0046_WYG_035-34a"/>
父子兄弟情意阻間不通俱作惡念相向此便是桀紂<lb/>
帥天下以暴而民不從<lb/>
　明經方本菴先生學漸<lb/>
方學漸字逹卿號本菴桐城人也少而嗜學長而彌敦<lb/>
老而不懈一言一動一切歸而證諸心為諸生祭酒二<lb/>
十餘年領歳薦棄去從事於講學見世之談心往往以<lb/>
無善無惡為宗有憂焉進而証之於古遡自唐虞及於<lb/>
近世摘其言之有闗於心者各拈數語以見不覩不聞<lb/>
<pb n="KR2g0046_WYG_035-34b"/>
之中有莫見莫顯者以為萬象之主非空然無一物者<lb/>
也然先生之言煞是有病夫心體本空而其中有主宰<lb/>
乎是者乃天之䧏衷有無虚實通為一物者也渣滓盡<lb/>
化復其空體其為主宰者即此空體也若以為虛中有<lb/>
實岐虛實而二之豈心體之本然哉故先生以不學不<lb/>
慮理所固然欲亦有之但當求之於理不當求之於不<lb/>
學不慮不知良知良能之不學不慮此繼善之根也人<lb/>
欲之卒然而發者是習熟之心為之豈不學不慮乎先<lb/>
<pb n="KR2g0046_WYG_035-35a"/>
生欲辨無善無惡心之體而自墮於有善有惡心之體<lb/>
矣是皆求實於虛之過也先生受學於張甑山耿楚倥<lb/>
在㤗州一派别出一機軸矣<lb/>
心學宗人心道心非謂心有二也危髙大也人心之量<lb/>
本自髙大其中道理則極精微心危而微故謂之中何<lb/>
以執之必也惟精乎精於求微乃充滿其惟危之量而<lb/>
道始歸於一一則中矣此允執厥中之㫖也談道之士<lb/>
慕髙大而忽精微必至於蕩而多岐矣此理在天為明<lb/>
<pb n="KR2g0046_WYG_035-35b"/>
命在人為明徳顯然共見無所用隠也人自弗之顧耳<lb/>
　文王敬止者非止以事止以心也一心發之為仁敬<lb/>
孝慈信是一止而衆止五者根於一止則衆止總一止<lb/>
矣　理無上下學乎下所以逹乎上中人以上可以語<lb/>
上謂其悟上於下之内也中人以下不可以語上謂其<lb/>
慕上於下之外也　隂陽以理言故謂之道此道生生<lb/>
毫無殺機故曰善得此而成性其善可知此君子之道<lb/>
也理寓於氣氣不能不殊得氣之偏者所見亦偏仁者<lb/>
<pb n="KR2g0046_WYG_035-36a"/>
以道為仁智者以道為智得氣之濁者日用乎道而不<lb/>
知其為道故性善之理不明於天下而知道者鮮矣知<lb/>
者徳之知非見聞之知也物者吾心所接之物非泛言<lb/>
天下之物也格正也去不正以歸於正也致知者非可<lb/>
以空虚想像而致在正其所接之物使各當於理而得<lb/>
其宜焉則致知有實功矣　上天之載大徳敦化實有<lb/>
為之載者藏於無聲無臭之中非無聲無臭之為載也<lb/>
君子敬信篤恭實有是徳涵於人所不見之中非徒不<lb/>
<pb n="KR2g0046_WYG_035-36b"/>
顯而已也　孟子指理義根於心而後之人曰在物為<lb/>
理處物為義此異說所由起也或問物理者何曰物在<lb/>
外物之理在心提吾心則能物物是理在心而不在物<lb/>
也　心出於理則放心入於理則存求放心者常存仁<lb/>
義而已　心外無性心外無天一時盡心則一時見性<lb/>
天一事盡心則一事見性天無時無處不盡心則無時<lb/>
無處不見性天存之養之常盡心而已矣夭夀修身純<lb/>
於盡心而已矣此孔門之心法也　仁義禮智根於心<lb/>
<pb n="KR2g0046_WYG_035-37a"/>
異端以心為空是無根也　誠者善之本體㡬者誠之<lb/>
發用本體既善發用亦善但既發則其善有過有不及<lb/>
就其過不及名之為惡是善本滴派惡乃孽支善其本<lb/>
來惡則半途而來非兩物相對而出也　識仁則見本<lb/>
原然非一識之後别無工夫必勿忘勿助誠敬存之則<lb/>
識者永識實有諸身不然此心終奪於物欲雖一時有<lb/>
識祗為虚見而不能實有諸身矣　灑掃應對是下灑<lb/>
掃應對之心是上　心要在腔子裏腔子天理也　根<lb/>
<pb n="KR2g0046_WYG_035-37b"/>
本是未發之枝葉枝葉是已發之根本但見冲漠無朕<lb/>
不見其中有萬象之根是謂根本無枝葉後來欲芟枝<lb/>
葉以還根本也可乎　張子所謂大其心即孟子盡其<lb/>
心也大者非馳騖空虚但視天下無非我而已盡者非<lb/>
窮極分量但隨在不有我而已仲尼之道盡於忠恕忠<lb/>
恕則大其心矣盡其心矣與天地萬物相流通而性天<lb/>
現前矣　性具於心謂之道心善學者求道於心不求<lb/>
道於事物善事心者日用事物皆心也　此理涵於物<lb/>
<pb n="KR2g0046_WYG_035-38a"/>
先流於物後超於物外貫於物中自今求之其在物先<lb/>
物外者不可測而在物後物中者有可見因其可見求<lb/>
其不可測因物後以知物先因物中以知物外切實易<lb/>
簡所謂中庸之學也今之學者異於是以物後為迹而<lb/>
元想於物之先以物中為粗而馳騖於物之外見以為<lb/>
髙也而日用則疎矣　主一者主於理也不主於理但<lb/>
空其心以事來不亂物去不留為心之妙境而揆事應<lb/>
物不免失則惡在為聖人之學乎　慎獨者聖學之要<lb/>
<pb n="KR2g0046_WYG_035-38b"/>
當其燕居獨處之時内觀本體湛然惺然此天理也存<lb/>
理而欲自退是第一著工夫内觀此中稍有染著此人<lb/>
欲也檢察欲念從何起根掃而去之復見本體遏欲以<lb/>
還理是第二著工夫兩者交修乃慎獨之全功也　流<lb/>
行者氣也主宰者理也知理之為主則知從事於氣者<lb/>
之非學矣　未萌之先誰為防之方萌之際誰為克之<lb/>
唯天理為之主時時提醒則人欲自去中庸大學非有<lb/>
二功所謂格物者不過於應物時戒慎恐懼求當於天<lb/>
<pb n="KR2g0046_WYG_035-39a"/>
理而已矣　虚靈中有理為事之根奈何以虛靈為無<lb/>
乎集註明徳者人之所得乎天而虚靈不昧以具衆理<lb/>
而應萬事者也今學者刪之曰明徳者虚靈不昧之徳<lb/>
也刪去理字則無禮刪去事字則無用但云虛靈不昧<lb/>
則混於釋氏靈明之說而非大學之本㫖矣　理無常<lb/>
形此心至當處即天理也然有欲中之理有理中之欲<lb/>
循理則苦心亦天然從欲則適情亦安排非致知者孰<lb/>
能識之　良知純任天理世有真實而不盡合於天理<lb/>
<pb n="KR2g0046_WYG_035-39b"/>
者其真實所發祗成自私自利而非天命人心之本然<lb/>
若夫誠則明明則誠良知即真實真實即良知　聖賢<lb/>
曰心異端亦曰心相似而難辨說者以為本體同而作<lb/>
用不同天下豈有一根而榖莠兩出者乎葢心一而見<lb/>
殊學始岐於天下人之觀心猶觀天管窺則天管牖窺<lb/>
則天牖登㤗山而後見天之大大不可測仰而睨之曰<lb/>
太清太虛不知清虚天之象也非天之所以為天也唯<lb/>
聖人獨觀清虚之宰而曰誠者天之道曰於穆不已曰<lb/>
<pb n="KR2g0046_WYG_035-40a"/>
大哉乾元夫不已之誠所稱繼善非乎是一元之理百<lb/>
物之所生也四時之所運也天之所以為天也唯心亦<lb/>
然觀心於一曲管牖之窺也其小者也八荒我闥㤗山<lb/>
之眺乎眺而不得八荒之際還而内顧莫可端倪則以<lb/>
為不覩不聞至矣夫心之不可覩聞也從其觀於外也<lb/>
葢有莫見莫顯者藏於不覩不聞之中所謂未發之中<lb/>
天下之大本是也從外而觀亦淺之乎其觀者烏覩心<lb/>
之所以為心哉彼異端者雖亦曰明心不明乎善而空<lb/>
<pb n="KR2g0046_WYG_035-40b"/>
之則見以為心者謬矣王龍溪天泉証道記以無善無<lb/>
惡心之體為陽明晚年之宻𫝊陽明大賢也其於心體<lb/>
之善見之真論之確葢已素矣何乃晚年臨别之頃頓<lb/>
易其素不顯示而宻傳倘亦有所附㑹而失真歟<lb/>
桐川語録南臯輯宗儒語畧欲學者由茲直證本心夫<lb/>
以諸儒之語証吾心不若以吾心証吾心之為証也以<lb/>
吾心之所發還而証吾心之所存以吾心之所存出而<lb/>
証吾心之所發乃所為真也執隣之影索隣之神則眩<lb/>
<pb n="KR2g0046_WYG_035-41a"/>
執吾之影索吾之神則亦眩况執隣影証吾神而索之<lb/>
乎君子所以貴自得也孟子以不慮之知不學之能為<lb/>
良亦指不學不慮之最善者而言凡惻隠羞惡辭讓是<lb/>
非之心卒然而感自然而應皆不假於慮學從理根而<lb/>
發是良知良能愛親敬長乃其發見之真切者至於耳<lb/>
目口鼻四肢之欲亦非慮而知學而能但從欲根而發<lb/>
不得為良知良能凡言良者重於善非重於不慮不學<lb/>
即慮知學能而善亦謂之良可也　知其所由由而能<lb/>
<pb n="KR2g0046_WYG_035-41b"/>
知乃為聖學若求知於所由之外則墮於虛見而非知<lb/>
行合一之知矣　道形上器形下謂器不能該乎道者<lb/>
非也凡人所學總屬之下莫載莫破皆下也其理不可<lb/>
見聞則上也不徒曰上而曰形上形即器也安得求道<lb/>
於器之外乎　天理人欲原無定名以其有條理謂之<lb/>
理條理之自然謂之天動於情識謂之欲情識感於物<lb/>
謂之人故天理而滯焉即理為欲人欲而安焉即欲為<lb/>
理凡欲能蔽其心而理則心之良也　心者人之神居<lb/>
<pb n="KR2g0046_WYG_035-42a"/>
中應外至虚而至實者也楞嚴七徴歸於無著之地彼<lb/>
以空立教巧設辨難卒歸於空以為明心其實祗見一<lb/>
偏耳夫心無在而無不在唯無不在則七徴莫非心之<lb/>
所在惟無在則偏於無著之地亦非心之所在　徐令<lb/>
問知行並進聖人之學也何獨重良知乎曰君侯稱知<lb/>
縣不稱行縣何也易曰乾以易知良知乾道也行特知<lb/>
之實事耳二氏皆言心也而所見於心者異皆言性也<lb/>
而所見於性者異皆一也而所見為一者異皆静也而<lb/>
<pb n="KR2g0046_WYG_035-42b"/>
静中所見者異人心合有無隠顯而一之儒者見心之<lb/>
全體故曰仁人心也又曰仁者人也釋氏見心之空不<lb/>
見空之所有故於人道一切掃而空之老氏見心之虚<lb/>
不見虛之所含故推天下國家而外之譬之天儒見天<lb/>
之全空虛是天四時百物皆是天釋老但知天為空虛<lb/>
遂以四時百物為幻妄所見固不同也性則心之所具<lb/>
之理儒言性善是見性之本原性本善故位育總歸於<lb/>
善釋以空為性雖謂山河大地皆佛性其意悉歸之空<lb/>
<pb n="KR2g0046_WYG_035-43a"/>
老氏鍊神還虛則又以氣之清虚者為性見益淺矣儒<lb/>
所謂一者理也釋所謂一者空也老氏守一則守中耳<lb/>
守一滯於氣歸一溺於空總著一偏孰若一理貫通萬<lb/>
事變化不測而無所偏乎陽明曰循理之謂静從欲之<lb/>
謂動儒之静主於理釋之静則寂滅而枯槁老之静則<lb/>
專氣致柔反矯天理而去之然則三家之言雖均之心<lb/>
性均之一均之静而其㫖則霄壤矣<lb/>
　郎中何克齋先生祥<lb/>
<pb n="KR2g0046_WYG_035-43b"/>
何祥號克齋四川内江人官至正郎初事南野於太學<lb/>
大洲謂之曰如南野汝當執贄專拜為師可也先生如<lb/>
其言南野笑曰予官太學即師也何更以贄為先生謂<lb/>
太學生徒衆矣非此不足以見親切也南野乃受之凡<lb/>
南野大洲一言一動先生必籍記之以為學的京師講<lb/>
㑹有拈識仁定性者先生作為講義皆以良知之㫖通<lb/>
之大洲有詩贈之云君辭佳麗地來補昔巢居予亦同<lb/>
方侶高懸合軼車已指角里訣新註紫陽書灼艾消殘<lb/>
<pb n="KR2g0046_WYG_035-44a"/>
病紉衣返太初忘形非避俗覿體即真如荷菂種已大<lb/>
杞苖耘正疏烟波用無盡棹笠溪有餘願附𤣥真子扁<lb/>
舟縱所如先生之學雖出於大洲而不失儒者矩矱耿<lb/>
定力曰大洲法語危言砭人沉痼先生温辭粹論輔人<lb/>
參苓其使人反求而自得本心一也<lb/>
何克齋講學為學在求放心如思慮過去未來事都是<lb/>
放心但只存得此心常見在便是善學了　人只是一<lb/>
個心心只是一個志此心推行得去便是盛徳大業故<lb/>
<pb n="KR2g0046_WYG_035-44b"/>
自古上士不患不到聖賢患此心不存不患做不出功<lb/>
業患此心不見道耳　人於良心上用則聰明日增於<lb/>
機心上用則聰明日減　祥問南野師曰良知即是志<lb/>
若起心動念却是妄曰志不是起心動念志是明之果<lb/>
確處　南野師謂祥曰謂一貫如繩引珠然繩自繩珠<lb/>
自珠是兩物不足以明一貫又謂以一貫萬然一與萬<lb/>
亦有對待不足以明一貫夫子葢言吾道只是一件曾<lb/>
子以忠恕明之說者謂忠是一恕是貫非也忠恕只是<lb/>
<pb n="KR2g0046_WYG_035-45a"/>
一心如冬時思量父母寒便能度親之心去做温的道<lb/>
理夏熱亦如是忠恕如何分得而已矣是貫字之義凡<lb/>
日用倫物皆此忠恕再無他道又謂曾子學久然後聞<lb/>
此亦不然史記曾子少孔子四十六嵗逮孔子卒時只<lb/>
二十七嵗耳則聞一貫方在年少之時葢此道必體立<lb/>
而後用行未有學於用而得之者學者初學便當知此<lb/>
一貫學方得不差　大洲先生出城過生舎家兄問養<lb/>
生先生笑曰莫怕死人之壽甚長時祥聞之知先生别<lb/>
<pb n="KR2g0046_WYG_035-45b"/>
有所指也問曰此道體不息也工夫如何用先生曰適<lb/>
見公聽得分明只此聽得明底便是工夫祥悟曰道不<lb/>
逺人聽聰者是工夫不用安排自然者是自此不復騎<lb/>
驢覔驢矣　大洲先生曰學者先須識得良知本體<lb/>
又曰能居敬則舉動自不輕易而所行自簡矣<lb/>
通解論學書昨所解明道先生識仁書雖章意頗明然<lb/>
解中未及仁之源頭處葢求仁雖識得源頭則發用流<lb/>
行處自昧不得所謂源頭先儒已明言之矣横渠張子<lb/>
<pb n="KR2g0046_WYG_035-46a"/>
云虛者仁之源康節邵子云惻隠來何自虛明覺處真<lb/>
張子所謂虚邵子所謂虛明覺處乃仁之源頭也欲識<lb/>
此源頭須端坐澄心黙察此心虛明本體識得虛明本<lb/>
體即是仁體即是未發之中矣所謂静亦定者此也由<lb/>
此隨感而應疾痛之事感而惻隠生不義之事感而羞<lb/>
惡生交際感而恭敬生善惡感而是非生千變萬化莫<lb/>
非仁之用也故曰義禮智信皆仁也又曰經禮三百曲<lb/>
禮三千無一事非仁也然用未嘗離了虚明本體如明<lb/>
<pb n="KR2g0046_WYG_035-46b"/>
鑑之應物妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>畢見空體自如此即動亦定也故程子<lb/>
謂體用一原顯微無間但於静中識得個源頭動處方<lb/>
得不迷耳白沙先生云學者須於静中養出個端倪方<lb/>
有商量處所謂端倪者非虛明之呈露乎然須識得心<lb/>
之本體原自虛明非是人為做出來的静坐時只歇下<lb/>
雜念本體自見切莫将心作虛明想若将心作虛明想<lb/>
即此想念反障虚明矣程子因人思於喜怒哀樂未發<lb/>
之前求中答云既思即是已發矣正謂此也然欲歇妄<lb/>
<pb n="KR2g0046_WYG_035-47a"/>
念不可強制但只常常□著精神不使昏沉妄念自歇<lb/>
何者真心是主妄念是客主常在客安能久停故妄念<lb/>
起時良知自覺一覺妄息當體虚明象山陸子云知非<lb/>
則本心自復又何用強制乎古云不怕念起惟恐覺遲<lb/>
朱子亦云警覺操存反其昏妄此則用工之要也然妄<lb/>
念既覺之時不當復計前妄若既覺而計妄則即此計<lb/>
念不離於妄是以妄追妄妄念愈不停矣古人譬之無<lb/>
風起波正謂此也夫既已息妄又不計妄此時之心静<lb/>
<pb n="KR2g0046_WYG_035-47b"/>
定清明如太虛一般既無體質亦無邊際此則心之本<lb/>
體即當安汝止矣不當舎此更求真也若更起心求真<lb/>
即起求之心是又一妄矣無起求心當下虛明本體即<lb/>
得到此又不得著此虚明之意象也若著此意象亦屬<lb/>
妄想執此為工夫是認賊做子以病為藥何日得見本<lb/>
來面目乎透此一闗漸識心體即此隨感而應莫非此<lb/>
體所謂一以貫之也然於妄念未免乗間而起比之静<lb/>
時尤為心害何也静坐之時妄念雖萌猶未臨境故雖<lb/>
<pb n="KR2g0046_WYG_035-48a"/>
起易滅應物之時念與境交易於染著故一起難滅於<lb/>
此尤當加研㡬之功故忿心初起則必懲慾心初動則<lb/>
必窒見善則必遷有過則必改必如惡惡臭如好好色<lb/>
求自慊而後已如是則克已工夫無間於動静妄念始<lb/>
不能為心害矣濂溪周子有云君子乾乾不息於誠然<lb/>
必懲忿窒慾遷善改過而後至至哉言也聖學工夫不<lb/>
越是矣舎是則虚談矣識之識之然此學人多不講縱<lb/>
講之亦不肯奮然向往以求自得葢縁未辨世間真假<lb/>
<pb n="KR2g0046_WYG_035-48b"/>
故逐假迷真耳此正受病之原也吾将有以明之孟子<lb/>
不云乎君子所性雖大行不加焉窮居不損焉分定故<lb/>
也邵子亦云身在天地後心在天地先天地自我出自<lb/>
餘安足言是知心性也者體無加損為天地根非至真<lb/>
乎孟子又云人之所貴者非良貴也趙孟之所貴趙孟<lb/>
能賤之是知名利也者予奪由人等於浮雲不亦假乎<lb/>
世人倒見認假為真决性命以赴之卒老不悔不知天<lb/>
下有至貴至富不加不損無予無奪而異乎彼者顧舎<lb/>
<pb n="KR2g0046_WYG_035-49a"/>
之不求不亦可哀耶汝宜髙著明眼於此真假路頭明<lb/>
辨决斷一意為真是求不得不止則真假不惑念頭自<lb/>
清前之所謂妄念者漸消釋矣妄消真復便識得仁體<lb/>
反身可誠而樂莫大焉矣便能性定廓然大公物來順<lb/>
應而合天地之常矣至此則天下何以尚之不此之務<lb/>
乃悠悠而與世之無志者躭著眼前虚花便執以為究<lb/>
竟之事豈不可惜豈不可惜汝資禀篤實強毅辨此非<lb/>
難從此决志未晚也工夫依此做去當有悟處勉之勉<lb/>
<pb n="KR2g0046_WYG_035-49b"/>
之<lb/>
　給事祝無功先生世禄<lb/>
祝世禄字延之號無功鄱陽人由進士萬厯乙未考𨕖<lb/>
為南科給事中當緒山龍溪講學江右先生與其羣從<lb/>
祝以直惟敬祝介卿眉夀為文麓之㑹及天臺倡道東<lb/>
南海内雲附景從其最知名者則新安潘去華蕪隂王<lb/>
徳孺與先生也去華初入京師雖親講㑹不知為學之<lb/>
方先生隨方開釋稍覺拘廹輙少寛之既覺心懈輙鞭<lb/>
<pb n="KR2g0046_WYG_035-50a"/>
䇿之終不為之道破使其自得先生謂吾人從有生來<lb/>
習染纒絆毛髪骨髓無不受病縱朋友善攻人過亦難<lb/>
枚舉惟是彼此互相虚下開一條受善之路此真洗滌<lb/>
腸胃良劑故終身不離講席天臺以不容已為宗先生<lb/>
從此得力身在心中一語實發先儒所未發至謂主在<lb/>
道義即蹈䇿士之機權亦為妙用此非儒者氣象乃釋<lb/>
氏作用見性之說也古今功業如天空鳥影以機權而<lb/>
幹當功業所謂以道殉人遍地皆糞土矣<lb/>
<pb n="KR2g0046_WYG_035-50b"/>
祝子小言學者不論造詣先定品格須有鳯凰翔於千<lb/>
仭氣象方可商求此一大事不然渾身落世情窠臼中<lb/>
而因人起名因名起義輙號於人曰學何異濁纓泥滓<lb/>
之渦振衣風塵之路冀還純白無有是處　患莫患於<lb/>
不自振洪範六極弱居一焉一念精剛如弛忽張風飛<lb/>
雷動奮迅激昂羣疑以亡諸欲以降百行以昌更有何<lb/>
事　世之溺人久矣吾之志所以度吾之身不與風波<lb/>
滅没者也操舟者柁不使去手故士莫要於持志　元<lb/>
<pb n="KR2g0046_WYG_035-51a"/>
來無窮上天下地往古來今總游我無窮之中目終日<lb/>
視萬色而視不匱耳終日聽萬聲而聽不匱口終日言<lb/>
萬緒而言不匱身終日動萬應而動不匱是何物者耶<lb/>
奈何立志不堅覿體不親將此無窮者以瓦礫委之歟<lb/>
故曰宇宙未嘗限隔人人自限隔宇宙　學在知所以<lb/>
用力不見自心力將何用試觀不識一字凡夫臨不測<lb/>
之淵履欲墮之崖此時此心惺惺翼翼不著纎毫入聖<lb/>
微機政復如是不則逐名義而捉意會為力彌勞去道<lb/>
<pb n="KR2g0046_WYG_035-51b"/>
彌逺　學人恒言用心用心實難祗用耳目爾日光萬<lb/>
古長圓月受日光三五缺焉心與耳目之用似之　見<lb/>
人不是諸惡之根見已不是萬善之門　儒者論是非<lb/>
不論利害此言非也是非利害自有真真是而真利應<lb/>
真非而真害應以此提衡古今如鼓答桴未有爽者<lb/>
人知縱欲之過不知執理之過執理是是非種子是非<lb/>
是利害種子理本虚圓執之太堅翻成理障不縱欲亦<lb/>
不執理恢恢乎虚已以游世世孰能戕之　謬見流傳<lb/>
<pb n="KR2g0046_WYG_035-52a"/>
心在身中身中直一團心耳原來身在心中天包地外<lb/>
身地也心天也海起浮漚身漚也心海也未有此身先<lb/>
有此心幻身滅後妙明不滅所以孔子許朝聞而夕可<lb/>
荘生標薪盡而火傳　天之運川之流木之華鳥之韻<lb/>
目之盻鼻之息疾痛之呻吟豈因名義為之自有不能<lb/>
已也吾志吾道乃因人為起滅不名為志　問内持一<lb/>
念外修九容可以為學乎曰唯唯否否念不可持也容<lb/>
可修而不可修也仁守荘莅知實先之弗然者妄持一<lb/>
<pb n="KR2g0046_WYG_035-52b"/>
念賈胡襲燕石之珍徒飭九容徘優作王公之状為偽<lb/>
而已矣　徳輶如毛非以毛比徳也知徳不徹有這一<lb/>
絲在便損全力須是悟到無聲無臭處　問所存者神<lb/>
曰情識不生如空如水問所過者化曰雁度長空影落<lb/>
寒水雁無留迹水無留影　人必身與心相得而後身<lb/>
與世亦相得不然身與心為讐將舉身與世亦相讐得<lb/>
則俱得讐則俱讐讐苦之趣也得樂之符也學不二境<lb/>
乃見學力肅之乎賔友之念忽之乎衆庶之臨得之乎<lb/>
<pb n="KR2g0046_WYG_035-53a"/>
山水之間失之乎袵席之上吾甚恥之　中庸非有二<lb/>
也識此理而保任之為戒慎恐懼之中庸識此理而玩<lb/>
弄之為無忌憚之中庸　王新建在事業有佐命之功<lb/>
在學問有革命之功葢支離之說漫灌入人心髓久矣<lb/>
非有開天闢地大神力大光明必不能為吾道輯此法<lb/>
輪　大人無多伎倆只不失其赤子之心若曰擴而充<lb/>
之便蛇足矣然則本體外更無工夫乎曰大人原無本<lb/>
體赤子自有功夫　石中有火擊之乃見乍見孺子入<lb/>
<pb n="KR2g0046_WYG_035-53b"/>
井莫不怵惕惻隠之心孟子特於石火見處㸃之欲人<lb/>
因擊之火悟火在石中不擊亦有夫擊之火火之可見<lb/>
者也不擊之火火之不可見者也見可見之火不過見<lb/>
火之形見不可見之火而後見火之性　雲白山青川<lb/>
行石立花迎鳥笑谷答樵謳萬境自閒人心自閙　恒<lb/>
言學問葢有學必有問問由學生也毎見友朋相聚不<lb/>
切身從自家神理不通功夫做不去處討求而低眉緘<lb/>
口乂手齊足壇場冷落於是或拈話柄或掉書囊設為<lb/>
<pb n="KR2g0046_WYG_035-54a"/>
問目其問不必闗於學其答不必闗於問浪問浪答徒<lb/>
長一畨游談惡習何益底裏事　學者漫自隨人言句<lb/>
轉且只道本體是什麽物工夫是如何下原來本體自<lb/>
不容已不容已處是工夫若以工夫存本體是猶二之<lb/>
　權勢之門其利害入幕之客不能見而千里之外見<lb/>
之仁義之門其是非摳衣之士不能定而百世之下定<lb/>
之　作用須觀其所主所主在道義即蹈跡䇿士之機<lb/>
權亦為妙用所主在權利即依心聖人之名教祗為借<lb/>
<pb n="KR2g0046_WYG_035-54b"/>
資矣　古人言句還之古人今人言句還之今人自家<lb/>
如何道道得出是名真信真信者無不信一信忽斷百<lb/>
疑道不出方發真疑真疑者無乎不疑百疑當得一信<lb/>
　學莫病於認識作知知與識疑而致甚逺知從性生<lb/>
識從習起知渾識别知化識留嬰兒視色而不辨為何<lb/>
色聞聲而不辨為何聲夫知視知聽知也辨色辨聲識<lb/>
也非知也真知之體即能辨不加不能辨不損也<lb/>
　明儒學案卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷三十</head> <lb/>
    <p>
<pb n="KR2g0046_WYG_030-1a"/>
欽定四庫全書<lb/>
　明儒學案卷三十<lb/>
　　　　　　　　　　　餘姚　黄宗羲　撰<lb/>
粤閩相傳學案<lb/>
嶺海之士學於文成者自方西樵始及文成開府贑州<lb/>
從學者甚衆文成言潮在南海之涯一郡耳一郡之中<lb/>
有薛氏之兄弟子姪既足盛矣而又有楊氏之昆季其<lb/>
餘聰明特逹毅然任道之器以數十乃今之著者惟薛<lb/>
<pb n="KR2g0046_WYG_030-1b"/>
氏學耳西樵名獻夫字叔賢弱冠舉進士為吏部主事<lb/>
遷員外郎陽明起自謫所為主事官階亞於西樵一日<lb/>
與語西樵有當於心即進拜稱弟子未㡬引疾歸將十<lb/>
餘年而大禮議起西樵自家上疏請追崇興獻帝后召<lb/>
入擢侍講學士至禮部尚書加太子太保復引疾歸起<lb/>
兼武英殿大學士未㡬請歸歸十餘年卒贈太保諡文<lb/>
襄薛尚賢以學行著於鄉中離自䖍歸述其所聞於陽<lb/>
明者尚賢説之遂稟學焉後官國子助教楊驥字仕德<lb/>
<pb n="KR2g0046_WYG_030-2a"/>
初從甘泉遊卒業於陽明陽明方征横水謂之曰破山<lb/>
中賊易破心中賊難未㡬卒甘泉謂其是内非外失本<lb/>
體之自然為文哀之<hi>皇明書言誌墓非也</hi>楊仕鳴與兄同學初録<lb/>
所聞備載陽明之語陽明以為不得其意其後直書己<lb/>
意所得反印可之仕鳴求日用講求工夫只是各依自<lb/>
家良知所及自去其障擴充以盡其本體不可遷就氣<lb/>
習以趨時好又謂東廓曰公往治舉子業竭其才否東<lb/>
廓曰然曰今致良知亦竭其才否東廓曰未能也曰微<lb/>
<pb n="KR2g0046_WYG_030-2b"/>
竭才曷由見卓爾竭才二字希顔之的也東廓每舉斯<lb/>
語以告學者亦未幾卒梁焯字日孚南海人登進士第<lb/>
官至職方主事以諫南廵被杖武宗蓄外國人為駕下<lb/>
人日孚以法繩之不少貸日孚嘗過贑從陽明學辨問<lb/>
居敬窮理悚然有悟同門冀闇齋死詔獄日孚棺歛之<lb/>
鄭一初字朝朔揭陽人𢎞治乙丑進士居紫陌山閉門<lb/>
習静召為御史陽明在吏部因陳世傑請受學聞其説<lb/>
以為昔多岐而今大道也時朝朔己病人勸其緩學曰<lb/>
<pb n="KR2g0046_WYG_030-3a"/>
死夕可矣卒於浙閩中自子莘以外無著者馬明衡字<lb/>
子莘莆人也父思聰死寧濠之亂子莘立志勇猛與鄭<lb/>
善夫為古文陽明曰草木之花千葉者無實其花繁者<lb/>
其實鮮嘉靖三年以御史諫上隆興國而薄昭聖為非<lb/>
禮下獄削籍歸<lb/>
　　行人薛中離先生侃<lb/>
　　縣令周謙齋先生坦<lb/>
粤閩相傳學案<lb/>
<pb n="KR2g0046_WYG_030-3b"/>
　行人薛中離先生侃<lb/>
薛侃字尚謙號中離廣東揭陽人舉正德十二年進士<lb/>
疏乞歸養從學王文成於贑四年而後歸十六年授行<lb/>
人丁母憂服闋入京聞文成訃會同門南野諸子為位<lb/>
而哭使山東謁孔孟廟刻杏壇講授儀尋陞司正張孚<lb/>
敬方用程篁墩舊議改孔廟從祀先生請增祀象山白<lb/>
沙允祀象山莊敬太子薨嗣位久虛先生私草一疏引<lb/>
祖制請於親藩中擇其親而賢者迎取一人入京為守<lb/>
<pb n="KR2g0046_WYG_030-4a"/>
城王以俟東宫生長出封大國初以示光禄卿黄宗明<lb/>
宗明勸勿上已示其同年太常卿彭澤澤傾險人也時<lb/>
張孚敬夏言交惡澤方附孚敬欲借此以中言即袖其<lb/>
疏私於孚敬曰儲事上所諱言而侃與言同年若指侃<lb/>
疏為言所為則罪不可解矣孚敬以為然先録其稿進<lb/>
之於上曰言與侃之謀如此姑勿發以待其疏入澤於<lb/>
是語先生曰張少傅見公疏甚喜可亟上先生遂上上<lb/>
大怒逮至午門會官鞫其主使先生不服澤微詞諷之<lb/>
<pb n="KR2g0046_WYG_030-4b"/>
使連染於言先生瞋目視澤曰汝謂張少傅有意余言<lb/>
趣我上之於言何與都御史汪鋐黨孚敬攘臂謂言實<lb/>
為之言拍案大罵㡬欲毆鋐遂罷訊上復命武定侯郭<lb/>
勛大學士翟鑾司禮監官及九卿科道錦衣衛官用刑<lb/>
重鞫先生曰以皇上之明猶為彭澤所欺况愚昧如侃<lb/>
者乎上乃出孚敬二宻疏以示羣臣斥其冐嫉著致仕<lb/>
去澤遣戍先生納贖為民行至潞河遇聖壽節叅議項<lb/>
喬行禮舟中有報喬者曰小舟有服民服而具香案叩<lb/>
<pb n="KR2g0046_WYG_030-5a"/>
首者不知何等人也喬曰此必薛中離訪之果然先生<lb/>
歸田從遊者百餘人十五年遠遊江浙會念菴於青原<lb/>
書院已入羅浮講學於永福寺二十四年始還家門人<lb/>
記所聞曰研㡬録周海門聖學宗傳云先生釋歸南過<lb/>
會稽見陽明陽明曰當是時吾子如何先生曰侃惟一<lb/>
良知而已烱然無物也陽明首肯之按先生釋歸在十<lb/>
年陽明之卒在七年安得歸而復見之也世疑陽明先<lb/>
生之學類禪者三曰廢書曰背考亭曰虛先生一一辨<lb/>
<pb n="KR2g0046_WYG_030-5b"/>
之然皆不足辨也此淺於疑陽明者也深於疑陽明者<lb/>
以為理在天地萬物吾亦萬物中之一物不得私理為<lb/>
己有陽明以理在乎心是遺棄天地萬物與釋氏識心<lb/>
無寸土之言相似不知陽明之理在乎心者以天地萬<lb/>
物之理具於一心循此一心即是循乎天地萬物若以<lb/>
理在天地萬物而循之是道能𢎞人非人能𢎞道也釋<lb/>
氏之所謂心以無心為心天地萬物之變化皆吾心之<lb/>
變化也譬之於水釋氏為横流之水吾儒為源泉混混<lb/>
<pb n="KR2g0046_WYG_030-6a"/>
不舎晝夜之水也又其所疑者在無善無惡之一言考<lb/>
之傳習録因先生去花間草陽明言無善無惡者理之<lb/>
靜有善有惡者氣之動葢言靜為無善無惡不言理為<lb/>
無善無惡理即是善也猶程子言人生而靜以上不容<lb/>
説周子太極而加之無極耳獨天泉証道記有無善無<lb/>
惡者心之體有善有惡者意之動之語夫心之體即理<lb/>
也心體無間於動靜若心體無善無惡則理是無善無<lb/>
惡陽明不當但指其靜時言之矣釋氏言無善無惡正<lb/>
<pb n="KR2g0046_WYG_030-6b"/>
言無理也善惡之名從理而立耳既已有理惡得言無<lb/>
善無惡乎就先生去草之言證之則知天泉之言未必<lb/>
出自陽明也二疑既釋而猶曰陽明類於禪學此無與<lb/>
於學問之事寧容與之辨乎<lb/>
語録語云朝聞道夕死可矣如何是聞道由知德者鮮<lb/>
矣如何是知德曾㸃漆雕開已見大意如何是見大意<lb/>
於此省悟一分是入頭學問省悟十分是到頭學問却<lb/>
去閒理會何益　文王於庶獄庶慎罔敢知知者何事<lb/>
<pb n="KR2g0046_WYG_030-7a"/>
孩提不學而知知從何來此可以見聖學矣　殺身成<lb/>
仁舍生取義是忘軀求道之意後人不省指為仗節死<lb/>
義之事則疏矣治亂興亾是豈人人所遭者哉惟其重<lb/>
生則有欲舍生則無欲重生是養口體者也成仁取義<lb/>
是養大體者也道本家常茶飯無甚竒異好竒趨異反<lb/>
失之故賢智過求愚不肖不知求此道所以不明不行<lb/>
也聖人揭個人莫不飲食鮮能知味正是平平淡淡日<lb/>
用常事然能常知則心常在常明久而純即與天地合<lb/>
<pb n="KR2g0046_WYG_030-7b"/>
德日月合明四時合序鬼神合吉凶皆自目前進去非<lb/>
别有神通可歆慕者世人好怪忽近就遠舍易求難故<lb/>
君子之道鮮矣孟子只説是心足以王充之足以保四<lb/>
海不失赤子之心此之謂失其本心此乃天地易簡之<lb/>
理古今傳受之要加一些是世儒減一些是異學　後<lb/>
儒謂釋空老無為異非也二姓之蔽在遺倫不在虛無<lb/>
著空淪無二氏且以為非以是罪之故弗服也聖人亦<lb/>
曰虛明曰虚以受人亦曰無極曰無聲無臭雖至元渺<lb/>
<pb n="KR2g0046_WYG_030-8a"/>
不外彜倫日用即聖學也安可以虚無二字歸之二氏<lb/>
以是歸之二氏則必落形器守方隅泥文義此聖學之<lb/>
所以不明也　要知此理人人可為資質無有不可者<lb/>
但不肯耳精力無不足者只有漏耳本體無有不見在<lb/>
者只自蔽耳於此覸破信及真可一立便起一得永得<lb/>
　高明博厚悠遠吾心之體本如是也有欲則昏下則<lb/>
淺狹則局促耳試於心平氣和以忿生慾發之時觀之<lb/>
自可見心平氣和萬境皆春忿生慾發一物難容此能<lb/>
<pb n="KR2g0046_WYG_030-8b"/>
覆載與不能之騐也　問致中和如何位得天地育得<lb/>
萬物曰識得天地萬物便見位育曰天地萬物亦有不<lb/>
識乎曰人之所見己隔形氣天地自天地萬物自萬物<lb/>
故每每有此疑天地萬物本吾一體有形屬地無形屬<lb/>
天統言之曰天地分之曰萬物今除了山川土石何者<lb/>
為地除了日月星辰風雲雷雨寒暑何者為天除了吾<lb/>
心之靈惡知天地惡有萬物故天由心明地由心察物<lb/>
由心造五倫本乎一身庶徵應乎五事故曰萬物皆備<lb/>
<pb n="KR2g0046_WYG_030-9a"/>
於我反身而誠樂莫大焉曰能盡其性則能盡人之性<lb/>
能盡人之性則能盡物之性　直甫問虚無乃老釋之<lb/>
非先生謂吾儒亦然終未安曰虚者太虚也太虛原無<lb/>
一物是虚無也天下萬物萬事豈能有外太虚者乎生<lb/>
生化化皆從此出為人子能虚以事親則孝為人臣能<lb/>
虛以事君則忠若實之以慕少艾私妻子懷寵計利則<lb/>
不能矣曰老釋之虚虚而虚吾儒之虚虚而實亦有辨<lb/>
曰如子之言是亦虚矣何謂不然且虚而虚虚而實之<lb/>
<pb n="KR2g0046_WYG_030-9b"/>
言亦未明須知離乎人倫物理而虛無者二氏之謬也<lb/>
不離人倫日用而虚無者吾儒之學也　問古聖彚出<lb/>
後來成仙成佛者多成聖者寡何也曰此在教與學異<lb/>
也五三之世執中建極教簡而學專故人人君子後世<lb/>
中極之義不明孔子申一貫之㫖一以上非顔不聞一<lb/>
以下遂分兩截尚謂且學貫未可學一其支離不經亦<lb/>
甚矣學者見在繁艱皆委心不能雖周程倡可學之要<lb/>
再傳復晦既不得其門而入而辭章功利之習又從而<lb/>
<pb n="KR2g0046_WYG_030-10a"/>
薰爍之奈何有成若佛以見性仙以超昇學之者直欲<lb/>
作佛必求超昇件件放下其道雖偏其教簡徑其學精<lb/>
專以此成就者衆今知其然盡洗世陋直以易簡為學<lb/>
以聖人為歸然而不成未之有也　問聖愚一致始終<lb/>
本末同條共貫處何如曰孔子無言之教至精者也百<lb/>
姓日用飲食至麄者也然無言此虚明也日用飲食此<lb/>
虛明也故曰人莫不飲食鮮能知味也食能知味行能<lb/>
知步瞬能知存息能知養為子知孝為臣知忠至於知<lb/>
<pb n="KR2g0046_WYG_030-10b"/>
化知天一也　儒學不明其障有五有文字之障有事<lb/>
業之障有聲華之障有格式之障有道義之障五障有<lb/>
一自蔽真體若至寳埋地誰知拾之間為異學竊柄誰<lb/>
復顧之曰五者皆理所有曷謂障曰惟其滯有故障<lb/>
良知自存自照渾無方體無涯限若著個良知亦是障<lb/>
　或問聖可學與曰可或問聖不可學與曰不可然則<lb/>
何以自戾乎曰學其可學斯可學己學其不可學斯不<lb/>
可學己胡謂可曰求盡吾心而已矣胡謂不可曰求全<lb/>
<pb n="KR2g0046_WYG_030-11a"/>
其才而已矣夫求盡吾心者懲吾忿窒吾慾遷吾善改<lb/>
吾過窮吾之神知吾之化自有而自為之夫誰謂不能<lb/>
求諸易者也求全其才者天有所短地有所長智有所<lb/>
不及神有所不通九官弗兼其能堯舜其猶有病求諸<lb/>
難者也舍難就易可謂善學也已　大游問治世以何<lb/>
為要𦂳曰只有這件要𦂳世人事事𦂳要只為這件不<lb/>
要𦂳曰法度亦莫可廢曰徒善徒法有明訓矣然善無<lb/>
定善以不戾本然為善法無定法以遂善成物為法<lb/>
<pb n="KR2g0046_WYG_030-11b"/>
王道即是天德即是眼前學問廓然大公物來順應一<lb/>
言盡矣自其廓然名曰天德自其順應名曰王道非有<lb/>
甚高難行之事書曰無有作好遵王之道無有作惡遵<lb/>
王之路作是作意為之非廓然順應者也無作無偏是<lb/>
無意必將迎之私用舍舉措自得其宜此其性情用功<lb/>
豈人不能也不為耳後世將王道比作天上事看講來<lb/>
做去務求高出反致著善著法與此相背如何做得三<lb/>
代時事　問理欲不明曰賊是人做的人是天生的未<lb/>
<pb n="KR2g0046_WYG_030-12a"/>
達曰自不欺心有甚欲不明自不違天有甚理不明<lb/>
無染則本體自淨無著則應用自通故經綸大經立大<lb/>
本知化育只在夫焉有所倚一倚便不能　子思戒慎<lb/>
恐懼工夫聖人只道個敬顔子非禮勿視聽言動於乾<lb/>
卦只道個閑禮經正目而視之無他見傾耳而聽之無<lb/>
他聞在成湯曰顧諟而已顧諟只是一照只是良知常<lb/>
在其功一也而照尤易曉一照體用為一無内外無動<lb/>
靜無久近始學下手此照也通乎晝夜知性知天此照<lb/>
<pb n="KR2g0046_WYG_030-12b"/>
也問顧諟何如緝熙曰顧諟亦即緝熙但顧諟照則明<lb/>
照上著力緝熙自明自照無二無息己得其本然者也<lb/>
故曰反觀内照曰大人以繼明照於四方　所向有物<lb/>
即為物縛所存有善即為善累　不言而信信是何物<lb/>
不動而敬敬見何處吾心之本體即是誠即是忠信即<lb/>
是一此體常存便是主一便是思誠學不明世儒只在<lb/>
可見可聞有思有為上尋學舍之便昏憒無用力處<lb/>
問讀書之法曰程子謂求經義皆栽培之意栽培必先<lb/>
<pb n="KR2g0046_WYG_030-13a"/>
有根以根為主既栽既培自有生生之意是讀書時優<lb/>
游諷詠得書之益不讀時體貼充養尤得書之益也今<lb/>
人讀書以書為主心為奴𨽻敝精務博反為心害釋卷<lb/>
則茫然均為亡羊皆非栽培之意也　學未知頭腦不<lb/>
是認賊作子便是指玉為石　後儒紛紛理氣之辨為<lb/>
理無不正而氣有不正不知以其條理謂之理以其運<lb/>
用謂之氣非可離而二也　文章性與天道乃形而上<lb/>
下之意非有彼此非有先後淺深也但未悟者見其文<lb/>
<pb n="KR2g0046_WYG_030-13b"/>
章而已悟了莫非性也莫非天也更無差别　以心安<lb/>
心即不安有心可安亦不安　客有問知識不足故其<lb/>
心未明者先生曰去其知識則明矣　子夏篤信聖人<lb/>
不如漆雕開之求自信冉有説夫子之道不如顔子於<lb/>
言無不説　問學須博求乃能有見曰見個甚麽曰見<lb/>
道曰見道如見天或隔一紗或隔一紙或隔一壁或隔<lb/>
一垣明暗不同其蔽一也欲見須是闢開垣壁徹了紗<lb/>
紙便自見何須博求博求正為未闢未徹耳舍此而言<lb/>
<pb n="KR2g0046_WYG_030-14a"/>
博求是記醜而博者也非聖賢之學　問喜怒哀樂未<lb/>
發氣象曰未發謂中中節為和一齊見在分析不得若<lb/>
以時地分得開便是體用二源形影為二物葢和非順<lb/>
適人意之謂不戾本體之謂也　過出無心聖賢不免<lb/>
後人看得太重反生文過遂非之惡曾子易簀古今稱<lb/>
美然易時是則用時非非過乎殛鯀為是則任鯀為非<lb/>
非過乎　或問學莫先義利之辨曰古之所謂義與利<lb/>
者不可見也不可聞也子之所謂義與利者可見耳可<lb/>
<pb n="KR2g0046_WYG_030-14b"/>
聞耳夫自可見可聞而辨之則其所是者似是也非天<lb/>
下之真是也其所非者似非也非天下之真非也是故<lb/>
捧檄而喜喜可見也孝不可見也故雖張奉之賢不能<lb/>
不失之毛義其迹鄙也一物釋西伯物可見也忠不可<lb/>
見也故雖商紂之暴不能不轉移於閎夭其機微也是<lb/>
故見其可見聞其可聞則義可襲也過可文也聲音笑<lb/>
貌可以為於外也見所不見聞所不聞則莫見乎隱矣<lb/>
莫顯乎微矣誠之不可揜矣然則不可見不可聞者何<lb/>
<pb n="KR2g0046_WYG_030-15a"/>
也心體也可見可聞者何也事迹也心體是則事迹皆<lb/>
是矣心體非則事迹皆非矣故知堯然後知堯步知舜<lb/>
然後知舜趨知孔非以周流知顔非以簞瓢也以步學<lb/>
堯非堯矣以趨學舜非舜矣以周流學孔非孔矣以簞<lb/>
瓢學顔非顔矣曰夫然則自見自聞耳奚以見聞於人<lb/>
乎曰欲見於人欲聞於人此義利之所以弗明也夫義<lb/>
罔常在利罔常行尊周非義乎以其為己則覇矣好貨<lb/>
非利乎以其同民則王矣故古之君子戒慎不覩恐懼<lb/>
<pb n="KR2g0046_WYG_030-15b"/>
不聞未嘗求見求聞也而卒無弗見無弗聞今之君子<lb/>
修邊幅避形迹守信果墜適莫將以求見而卒無可見<lb/>
將以求聞而卒無可聞善乎先正之言曰無所為而為<lb/>
者義也有所為而為者利也此依心體與顧事迹之異<lb/>
也又曰有意於為公皆私也公私義利之辨明則聖學<lb/>
其庶幾乎　或問陽明先生於侃曰其學類禪信有諸<lb/>
曰否禪之得罪聖人也有三省事則髠焉去欲則割愛<lb/>
焉厭世則遺倫焉三者禪有之而陽明亦有之乎曰弗<lb/>
<pb n="KR2g0046_WYG_030-16a"/>
有曰聖學之異於禪者亦有三焉以言乎靜無弗具也<lb/>
以言乎動無弗體也以言乎用之天下無弗能也是故<lb/>
一本立焉五倫備焉此陽明有之而禪亦有之乎曰弗<lb/>
有然則曷疑其為禪也乎曰以廢書以背朱以涉虚也<lb/>
曰噫子誤矣不然以告者過也先生奚廢書乎昔者郭<lb/>
善甫見先生於南臺善甫嗜書者也先生戒之曰子姑<lb/>
靜坐善甫坐月餘無所事復告之曰子姑讀書善甫憝<lb/>
而過我曰吾滋惑矣始也教慶以廢書而靜坐終也教<lb/>
<pb n="KR2g0046_WYG_030-16b"/>
慶廢坐而讀書吾將奚適矣侃告之曰是可思而入矣<lb/>
書果學乎孔子之謂子貢曰汝以予為多學而識之者<lb/>
與非也予一以貫之學果廢書乎孔子贊易曰君子多<lb/>
識前言徃行以畜其德是可思而入矣故言之弗一教<lb/>
之因材而篤也先生奚廢書乎然則背朱則何居曰先<lb/>
生其遵之甚者爾豈曰背之云乎孟子曰王之好樂甚<lb/>
則齊其庶㡬乎夫今之樂非古之樂也而孟子以為庶<lb/>
幾何也彼其於樂孰無好好之而已聽之而已稱美之<lb/>
<pb n="KR2g0046_WYG_030-17a"/>
而已好之弗甚者也若體其和推其意而得乎樂之本<lb/>
則必妙之乎聲容之外者矣先生於朱子亦若是焉爾<lb/>
惡在其為背也乎且朱子遵程者也其為本義多戾易<lb/>
傳孔子孟子述古者也其稱詩書多自為説先生之於<lb/>
朱亦若是焉爾惡在其為背也乎然則涉虚何謂也曰<lb/>
子以虚為非乎以偏於虚而後為非乎夫以虚為非則<lb/>
在天為太虚在人為虚明又曰有主則虚曰君子以虚<lb/>
受人曰聖人虚之至也今子以虚為禪而必以勿虚為<lb/>
<pb n="KR2g0046_WYG_030-17b"/>
學則糟粕足以醉人之魂而弗靈矣骨董足以膠人之<lb/>
柱而勿清矣藩籬格式足以掣人之肘而勿神矣曰若<lb/>
然則儒釋奚辨曰仙釋之虚遺世離倫虚者也聖賢之<lb/>
虚不外彜倫日用虚而實者也故冲漠無朕而曰萬象<lb/>
森然是故靜無勿具也視之不見聽之弗聞而曰體物<lb/>
不遺是故動無弗體也神無方而易無體而曰通乎晝<lb/>
夜而知斯良知也致之之極時靡勿存是故無方無體<lb/>
虛之至也至虚而後不器不器而後無弗能<lb/>
<pb n="KR2g0046_WYG_030-18a"/>
　縣令周謙齋先生坦<lb/>
周坦號謙齋羅浮人也仕為縣令自幼有志聖賢之學<lb/>
從學於中離出遊湖湘維揚新泉天真天關以親講席<lb/>
衰老猶與徐魯源相往復其論學語云日之明也必照<lb/>
於物有不照者陰霾之蔽也心之知也必格乎物有不<lb/>
格者物欲之蔽也又云一陽生於下為復内陽外陰為<lb/>
泰於復則曰見天地之心於泰則曰内健而外順是可<lb/>
見學不遺乎外而内者其本也故曰復德之本也惟復<lb/>
<pb n="KR2g0046_WYG_030-18b"/>
則無妄而剛來主於内矣此内健之為泰也又云不可<lb/>
於無喜怒哀樂覔無聲無臭只喜怒哀樂中節處便是<lb/>
無聲無臭所在又曰瞑目靜坐此可暫為之心體原是<lb/>
活潑流行若長習瞑坐局守空寂則心體日就枯槁非<lb/>
聖人之心學也又云白沙之學以自然為宗至謂靜中<lb/>
須養出端倪吾人要識得靜中心體只是個澄然無事<lb/>
炯然不昧而已原無一物可著若謂靜中養出端倪則<lb/>
靜中又添出一端倪矣且道體本是自然但自然非意<lb/>
<pb n="KR2g0046_WYG_030-19a"/>
想可得心下要自然便不是自然也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_030-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明儒學案</head>
    <p>
<pb n="KR2g0046_WYG_000-1a"/>
欽定四庫全書　　　　　史部七<lb/>
　明儒學案　　　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案明儒學案六十二卷<lb/>
　　　國朝黄宗羲撰初周汝登作聖學宗傳孫奇逄<lb/>
　　　　又作理學宗傳宗羲以其書未粹且多所缺<lb/>
　　　　遺因搜採明一代講學諸人文集語録辨别<lb/>
　　　　宗派輯為此書凡河東學案二卷列薛瑄以<lb/>
<pb n="KR2g0046_WYG_000-1b"/>
　　　　下凡十五人三原學案一卷列王恕以下凡<lb/>
　　　　六人崇仁學案四卷列吳與弼以下凡十人<lb/>
　　　　白沙學案二卷列陳獻章以下十二人姚江<lb/>
　　　　學案一卷列王守仁一人附録二人浙中相<lb/>
　　　　傳學案五卷列徐愛以下十八人江右相傳<lb/>
　　　　學案九卷列鄒守益以下二十七人附録六<lb/>
　　　　人南中相傳學案三卷列黄省曾以下十一<lb/>
　　　　人楚中學案一卷列蔣信等二人北方相傳<lb/>
<pb n="KR2g0046_WYG_000-2a"/>
　　　　學案一卷列穆孔暉以下七人閩越相傳學<lb/>
　　　　案一卷列薛侃等二人止修學案一卷列李<lb/>
　　　　材一人泰州學案五卷列王艮以下十八人<lb/>
　　　　甘泉學案六卷列湛若水以下十一人諸儒<lb/>
　　　　學案上四卷列方孝孺以下十五人諸儒學<lb/>
　　　　案中七卷列羅欽順以下十人諸儒學案下<lb/>
　　　　五卷列李中以下十八人東林學案四卷列<lb/>
　　　　顧憲成以下十七人蕺山學案一卷列劉宗<lb/>
<pb n="KR2g0046_WYG_000-2b"/>
　　　　周一人而以師説一首冠之卷端列方孝孺<lb/>
　　　　以下十七人大抵朱陸分門以後至明而朱<lb/>
　　　　之傳流為河東陸之傳流為姚江其餘或出<lb/>
　　　　或入總往來於二派之間宗羲生於姚江欲<lb/>
　　　　抑王尊薛則不甘欲抑薛尊王則不敢故於<lb/>
　　　　薛之徒陽為推重而隂致㣲詞于王之徒外<lb/>
　　　　示擊排而中存調䕶夫二家之學各有得失<lb/>
　　　　及其末流之弊議論多而是非起是非起而<lb/>
<pb n="KR2g0046_WYG_000-3a"/>
　　　　朋黨立恩讐轇轕毁譽糾紛正嘉以還賢者<lb/>
　　　　不免蔓延及于明季而其禍遂中於國家講<lb/>
　　　　學諸儒寔不能辭其責宗羲此書猶勝國門<lb/>
　　　　户之餘風非専為講學設也然於諸儒源流<lb/>
　　　　分合之故敘述頗詳猶可考見其得失知當<lb/>
　　　　時黨禍所由來是亦千古之炯鑑矣卷端仇<lb/>
　　　　兆鼇序及賈潤所評皆持論得平不阿所好<lb/>
　　　　併録存之以備考鏡焉乾隆四十三年三月<lb/>
<pb n="KR2g0046_WYG_000-3b"/>
　　　　恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR2g0046_WYG_000-4a"/>
明儒學案原序<lb/>
盈天地間皆心也人與天地萬物為一體故窮天地萬<lb/>
物之理即在吾心之中後之學者錯㑹前賢之意以為<lb/>
此理懸空於天地萬物之間吾從而窮之不幾於義外<lb/>
乎此處一差則萬殊不能歸一夫茍工夫着到不離此<lb/>
心則萬殊總為一致學術之不同正以見道體之無盡<lb/>
也奈何今之君子必欲出於一途勦其成説以衡量古<lb/>
今稍有異同即詆之為離經畔道時風衆勢不免為黃<lb/>
<pb n="KR2g0046_WYG_000-4b"/>
芽白葦之歸耳夫道猶海也江淮河漢以至涇渭蹄涔<lb/>
莫不晝夜曲折以趨之其各自為水者至於海而為一<lb/>
水矣使為海若者汰然自喜曰咨爾諸水導源而來不<lb/>
有緩急平險清濁遠近之殊乎不可謂盡吾之族𩔖也<lb/>
盍各返爾故處如是則不待尾閭之洩而蓬萊有清淺<lb/>
之患矣今之好同惡異者何以異是有明事功文章未<lb/>
必能越前代至於講學余妄謂過之諸先生學不一途<lb/>
師門宗㫖或析之為數家終身學術毎久之而一變二<lb/>
<pb n="KR2g0046_WYG_000-5a"/>
氏之學程朱闢之未必廓如而明儒身入其中軒豁呈<lb/>
露用毉家倒倉之法二氏之葛藤無乃為焦芽乎諸先<lb/>
生不肯以朦□精神冐人糟粕雖淺深詳畧之不同要<lb/>
不可謂無見於道者也余於是分其宗㫖别其源流與<lb/>
同門姜定庵董無休操其大要以著於篇聴學者從而<lb/>
自擇中衢之罇持瓦甌樿杓而往無不滿腹而去者湯<lb/>
潛庵曰學案宗㫖雜越茍善讀之未始非一貫也陳介<lb/>
睂曰學案如王㑹圖洞心駭目始見天王之大總括宇<lb/>
<pb n="KR2g0046_WYG_000-5b"/>
宙書成於丙辰之後許酉山刻數卷而止萬貞一又刻<lb/>
之而未畢壬申七月余病幾革文字因緣一切屏除仇<lb/>
滄柱都中寓書言北地賈若水見學案而嘆曰此明室<lb/>
數百歲之書也可聴之埋沒乎亡何賈君亡其子醇庵<lb/>
承遺命刻之嗟乎余於賈君邈不相聞而精神所感不<lb/>
異同室把臂余則何能顧賈君之所以續慧命者其功<lb/>
偉矣黃宗羲序<lb/>
<pb n="KR2g0046_WYG_000-6a"/>
明儒學案發凡<lb/>
從來理學之書前有周海門聖學宗傳近有孫鍾元理<lb/>
學宗傳諸儒之説頗備然陶石簣與焦弱侯書云海門<lb/>
意謂身居山澤見聞狹陋嘗願博求文獻廣所未備非<lb/>
敢便稱定本也且各家自有宗㫖而海門主張禪學擾<lb/>
金銀銅鐵為一器是海門一人之宗㫖非各家之宗㫖<lb/>
也鍾元襍収不復甄别其批註所及未必得其要領而<lb/>
其聞見亦猶之海門也學者觀羲是書而後知兩家之<lb/>
<pb n="KR2g0046_WYG_000-6b"/>
疎略<lb/>
大凡學有宗㫖是其人之得力處亦是學者之入門處<lb/>
天下之義理無窮苟非定以一二字如何約之使其在<lb/>
我故講學而無宗㫖即有嘉言是無頭緒之亂絲也學<lb/>
者而不能得其人之宗㫖即讀其書亦猶張騫初至大<lb/>
夏不能得月氐要領也是編分别宗㫖如燈取影杜牧<lb/>
之曰丸之走盤横斜圓直不可盡知其必可知者是知<lb/>
丸不能出於盤也夫宗㫖亦若是而已矣<lb/>
<pb n="KR2g0046_WYG_000-7a"/>
嘗謂有明文章事功皆不及前代獨於理學前代之所<lb/>
不及也牛毛蠒絲無不辨晰眞能發先儒之所未發程<lb/>
朱之闢釋氏其説雖繁總是只在迹上其彌近理而亂<lb/>
眞者終是指他不出明儒於毫釐之際使無遁影陶石<lb/>
簣亦曰若以見解論當代諸公儘有高過者與羲言不<lb/>
期而合<lb/>
毎見鈔先儒語錄者薈撮數條不知去取之意謂何其<lb/>
人一生之精神未嘗透露如何見其學術是編皆從全<lb/>
<pb n="KR2g0046_WYG_000-7b"/>
集纂要鈎元未嘗襲前人之舊本也<lb/>
儒者之學不同釋氏之五宗必要貫串到青源南嶽夫<lb/>
子既焉不學濂溪無待而興象山不聞所受然其間程<lb/>
子之至何王金許數百年之後猶用高曾之規矩非如<lb/>
釋氏之附會源流而已故此編以有所授受者分為各<lb/>
案其特起者後之學者不甚著名總列諸儒之案<lb/>
學問之道以各人自用得著者為眞凡倚門傍户依様<lb/>
葫蘆者非流俗之士則經生之業也此編所列有一偏<lb/>
<pb n="KR2g0046_WYG_000-8a"/>
之見有相反之論學者於其不同處正宜著眼理㑹所<lb/>
謂一本而萬殊也以水濟水豈是學問<lb/>
胡季隨從學晦翁晦翁使讀孟子他日問季隨至於心<lb/>
獨無所同然乎季隨以所見解晦翁以為非且謂其讀<lb/>
書鹵莽不思季隨思之既苦因以致疾晦翁始言之古<lb/>
人之於學者其不輕授如此葢欲其自得之也即釋氏<lb/>
亦最忌道破人便作光影玩弄耳此書未免風光狼籍<lb/>
學者徒增見解不作切實工夫則羲反以此書得罪於<lb/>
<pb n="KR2g0046_WYG_000-8b"/>
天下矣<lb/>
是書搜羅頗廣然一人之聞見有限尚容陸續訪求即<lb/>
羲所見而復失去者如朱布衣語錄韓苑洛南瑞泉穆<lb/>
𤣥菴范栗齊諸公集皆不曾採入海内有斯文之責者<lb/>
其不吝教我此非末學一人之事也<lb/>
師説<lb/>
　　方正學孝孺<lb/>
神聖既逺禍亂相尋學士大夫有以生民為慮王道為<lb/>
<pb n="KR2g0046_WYG_000-9a"/>
心者絶少宋沒益不可問先生稟絶世之資慨焉以斯<lb/>
文自任會有明啓運千載一時深維上天所以生我之<lb/>
意與古聖賢之所講求直欲排洪荒而開二帝去雜霸<lb/>
而見三王又推其餘以淑來禩伊周孔孟合為一人將<lb/>
旦暮遇之此非學而有以見性分之大全不能也既而<lb/>
時命不偶遂以九死成就一個是完天下萬世之責其<lb/>
扶持世教信乎不愧千秋正學者也考先生在當時已<lb/>
稱程朱復出後之人反以一死抹過先生一生苦心謂<lb/>
<pb n="KR2g0046_WYG_000-9b"/>
節義與理學是兩事出此者入彼至不得與揚雄呉草<lb/>
廬論次並稱於是成仁取義之訓為世大禁而亂臣賊<lb/>
子將接踵於天下矣悲夫或言先生之忠至矣而十族<lb/>
與殉無乃傷於激乎余曰先生只自辦一死其激而及<lb/>
十族十族各辦其一死耳普天之下莫非王土十族衆<lb/>
乎而不當死乎惟先生平日學問斷斷乎臣盡忠子盡<lb/>
孝一本於良心之所固有者率天下而趨之至數十年<lb/>
之久幾於風移世變一日乃得透此一段精光不可掩<lb/>
<pb n="KR2g0046_WYG_000-10a"/>
遏葢至誠形著動變之理宜然而非人力之所幾及也<lb/>
雖謂先生為中庸之道可也<lb/>
　　曹月川端<lb/>
先生之學不由師𫝊特從古册中翻出古人公案深有<lb/>
悟於造化之理而以月川體其撰反而求之吾心即心<lb/>
是極即心之動静是隂陽即心之日用酬酢是五行變<lb/>
合而一以事心為入道之路故其見雖徹而不𤣥學愈<lb/>
精而不襍雖謂先生為今之濂溪可也乃先生自譜其<lb/>
<pb n="KR2g0046_WYG_000-10b"/>
於斯道至四十而猶不勝其渺茫浩瀚之苦又十年怳<lb/>
然一悟始知天下無性外之物而性無不在焉所謂太<lb/>
極之理即此而是葢見道之難如此學者愼毋輕言悟<lb/>
也哉　按先生門人彭大司馬澤嘗稱我朝一代文明<lb/>
之盛經濟之學莫盛於劉誠意宋學士至道統之傳則<lb/>
斷自澠池曹先生始上章請從祀孔子廟庭<hi>事在正徳中</hi>愚<lb/>
謂方正學而後斯道之絶而復續者實賴有先生一人<lb/>
薛文清亦聞先生之風而起者<lb/>
<pb n="KR2g0046_WYG_000-11a"/>
　　薛敬軒瑄<lb/>
愚按前輩論一代理學之儒惟先生無間言非以實踐<lb/>
之儒歟然先生為御史在宣正兩朝未嘗錚錚一論事<lb/>
景皇易儲先生時為大理亦無言或云先生方轉餉貴<lb/>
州及于肅愍之獄係當朝第一案功罪是非而先生僅<lb/>
請從末減坐視忠良之死而不之救則將焉用彼相矣<lb/>
就事相提前日之不諫是則今日之諫非兩者必居一<lb/>
於此而先生亦已憴不自得乞身去矣然先生於道於<lb/>
<pb n="KR2g0046_WYG_000-11b"/>
古人全體大用儘多缺陷特其始終進退之節有足稱<lb/>
者則亦成其為文清而已閲先生讀書錄多兢兢檢㸃<lb/>
言行間所謂學貴踐履意葢如此或曰七十六年無一<lb/>
事此心惟覺性天通先生晚年聞道未可量也<lb/>
　　呉康齋與弼<lb/>
愚按先生所不滿於當時者大抵在訟弟一事及為石<lb/>
亨跋族譜稱門士而已張東白聞之有上告素王正名<lb/>
討罪無得久竊虚名之語一時名流盡譁恐未免為羽<lb/>
<pb n="KR2g0046_WYG_000-12a"/>
毛起見者予則謂先生之過不特在訟弟之時而尤在<lb/>
不能喻弟於道之日特其不能喻弟於道而遂至於官<lb/>
且不難以囚服見有司絶無矯飾此則先生之過所謂<lb/>
揭日月而共見者也若族譜之跋自署門下士亦或宜<lb/>
然徐孺子於諸公推轂雖不應命及䘚必千里赴吊先<lb/>
生之意其猶行古之道乎後人以成敗論人見亨他日<lb/>
以反誅便謂先生不當與作緣豈知先生之不與作緣<lb/>
已在應聘辭官之日矣不此之求而屑屑於稱謂語言<lb/>
<pb n="KR2g0046_WYG_000-12b"/>
文字之間甚矣責人之無已也　先生之學刻苦奮勵<lb/>
多從五更枕上汗流淚下得來及夫得之而有以自樂<lb/>
則又不知足之蹈之手之舞之葢七十年如一日憤樂<lb/>
相生可謂獨得聖人之心精者至於學之之道大要在<lb/>
涵養性情而以克已安貧為實地此正孔顔尋向上工<lb/>
夫故不事著述而契道眞言動之間悉歸平澹晚年出<lb/>
處一節卓然世道羽儀而處之恬然圭角不露非有得<lb/>
於道其能如是記云澹如秋水貧中味和似春風静後<lb/>
<pb n="KR2g0046_WYG_000-13a"/>
功可為先生冩照充其所詣庶幾依乎中庸遯世不見知<lb/>
而不悔氣象余嘗僭評一時諸公薛文清多困於流俗<lb/>
陳白沙猶激於聲名惟先生醇乎醇云<lb/>
　　陳剰夫眞晟<lb/>
先生學方胡敬齋而涵養不逮氣質用事晚年静坐一<lb/>
機疑是進步惜未窺先生全書<lb/>
　　周小泉蕙<lb/>
愚按非聖勿學惟聖斯學二語可謂直指心源<hi>段容思先生堅</hi>
<pb n="KR2g0046_WYG_000-13b"/>
<hi>訓小泉先生語</hi>而兩人亦獨超語言問答之外其學至乎聖人<lb/>
一日千里無疑也夫聖人之道反身而具足焉不假外<lb/>
求學之即是故先生亦止言學聖段先生云何為有大<lb/>
如天地湏信無窮自古今意先生已信及此非阿所好<lb/>
者是時關中之學皆自河東派來而一變至道<lb/>
　　陳白沙獻章<lb/>
愚按前輩之論先生備矣今請再訂之學術疑似之際<lb/>
先生學宗自然而要歸於自得自得故資深逢源與鳶<lb/>
<pb n="KR2g0046_WYG_000-14a"/>
魚同一活潑而還以握造化之樞機可謂獨開門户超<lb/>
然不凡至問所謂得則曰静中養出端倪向求之典册<lb/>
累年無所得而一朝以静坐得之似與古人之言自得<lb/>
異孟子曰君子深造之以道欲其自得之也不聞其以<lb/>
自然得也静坐一機無乃淺嘗而捷取之乎自然而得<lb/>
者不思而得不勉而中從容中道聖人也不聞其以静<lb/>
坐得也先生葢亦得其所得而已矣道本自然人不可<lb/>
以智力與纔欲自然便不自然故曰會得的活潑潑地<lb/>
<pb n="KR2g0046_WYG_000-14b"/>
不㑹得的只是弄精魂静中養出端倪不知果是何物<lb/>
端倪云者心可得而擬口不可得而言畢竟不離精魄<lb/>
者近是今考先生証學諸語大都説一段自然工夫髙<lb/>
妙處不容湊泊終是精魂作弄處葢先生設趣近濂溪<lb/>
而窮理不逮學術𩔖康節而受用太早質之聖門難免<lb/>
欲速見小之病者也似禪非禪不必論矣<lb/>
　　陳克菴選<lb/>
愚按先生躬行粹潔卓然聖人之徒無疑其平生學力<lb/>
<pb n="KR2g0046_WYG_000-15a"/>
盡見於張聚一疏至誠而不動者未之有也通紀評理<lb/>
學未必盡當而推許先生也至矣文肅好古信道眞不<lb/>
愧先生友者<hi>文肅先生郷友謝公鐸鳴治</hi>
　　羅一峯倫<lb/>
愚按一峯嘗自言予性剛見剛者好之若饑渴之於飲<lb/>
食不能自喻於口者也求之不可得則尚友其人於古<lb/>
相與論其世如侍几杖而聆謦欬也而欷嘘企羨至為<lb/>
泣下予之好剛葢天性然也孔子曰吾未見剛者孟子<lb/>
<pb n="KR2g0046_WYG_000-15b"/>
曰我善養吾浩然之氣至大至剛以塞乎天地之間富貴<lb/>
不能淫貧賤不能移威武不能屈此眞至剛至大丈夫<lb/>
哉孔孟之所謂剛予之所好者也此可為先生實錄先<lb/>
生之學剛而正或擬之孔融非是又傳先生既謫官過<lb/>
崇仁求謁康齋康齋不見意待再三而後見之先生怒<lb/>
投一詩去康齋之不見所以進先生之意深矣惜先生<lb/>
不悟也又當時張廷祥獨不喜康齋故先生亦不喜之<lb/>
然康齋終不可及也<lb/>
<pb n="KR2g0046_WYG_000-16a"/>
　　蔡虚齋清<lb/>
先生闇修篤行不聚徒不講學不由師承崛起希曠之<lb/>
後一以六經為入門四子為標準而反身用力本之静<lb/>
虚之地所謂眞道徳性命端向此中有得焉久之涵養<lb/>
深至日改而月以化庶幾慥慥君子前輩稱月湖過先<lb/>
生殊未然月湖之視先生猶子夏之於曾子玉夫清修<lb/>
勁力差可伯仲惜未底於成又先生嘗友林見素考見<lb/>
素立朝卓然名徳又累疏薦羅整菴王陽明呂涇野陳<lb/>
<pb n="KR2g0046_WYG_000-16b"/>
白沙則其聲氣所感通可知俟再考以入<hi>月湖楊廉號玉夫丁幾字</hi>
　　王陽明守仁<lb/>
先生承絶學於詞章訓詁之後一反求諸心而得其所<lb/>
性之覺曰良知因示人以求端用力之要曰致良知良<lb/>
知為知見知不囿於聞見致良知為行見行不滯於方<lb/>
隅即知即行即心即物即動即静即體即用即工夫即<lb/>
本體即下即上無之不一以救學者支離眩騖務華而<lb/>
絶根之病可謂震霆啓寐烈耀破迷自孔孟以來未有<lb/>
<pb n="KR2g0046_WYG_000-17a"/>
若此之深切著明者也特其與朱子之説不無牴牾而<lb/>
所極力表章者乃在陸象山遂疑其或出於禪禪則先<lb/>
生固嘗迯之後乃覓其非而去之矣夫一者誠也天之<lb/>
道也誠之者明也人之道也致良知是也因明至誠以<lb/>
人合天之謂聖禪有乎哉即象山本心之説疑其為良<lb/>
知之所自來而求本心於良知指㸃更為親切合致知<lb/>
於格物工夫確有循持較之象山混人道一心即本心<lb/>
而求悟者不猶有毫釐之辨乎先生之言曰良知只是<lb/>
<pb n="KR2g0046_WYG_000-17b"/>
獨知時本非元妙後人强作元妙觀故近禪殊非先生<lb/>
本㫖至其與朱子牴牾處總在大學一書朱子之解大<lb/>
學也先格致而後授之以誠意先生之解大學也即格<lb/>
致為誠意其於工夫似有分合之不同然詳二先生所<lb/>
最喫𦂳處皆不越慎獨一關則所謂因明至誠以進於<lb/>
聖人之道一也故先生又有朱子晚年定論之説夫大<lb/>
學之教一先一後階級較然而實無先後之可言故八<lb/>
目總是一事先生命世人豪龍塲一悟得之天啓亦自<lb/>
<pb n="KR2g0046_WYG_000-18a"/>
謂從五經印證過來其為廓然聖路無疑特其急於明<lb/>
道往往將向上一幾輕於指㸃啓後學獵等之弊有之<lb/>
天假之年盡融其高明踔絶之見而底於實地安知不<lb/>
更有晚年定論出於其間而先生且遂以優入聖域則<lb/>
範圍朱陸而進退之又不待言矣先生屬纊時嘗自言<lb/>
曰我平生學問纔做得數分惜不得與吾黨共成之此<lb/>
數分者當是善信以上人明道而後未見其比先生門<lb/>
人徧天下自東廓先生而外諸君子其最著與然而源<lb/>
<pb n="KR2g0046_WYG_000-18b"/>
淵分合之故亦略可覩云<lb/>
　　鄒東廓守益<lb/>
按鄧文潔公稱陽明必為聖學無疑及門之士概多矛<lb/>
盾其説而獨有取於念菴然何獨近遺東廓耶東廓以<lb/>
獨知為良知以戒懼謹獨為致良知之功此是師門本<lb/>
㫖而學焉者失之浸流入猖狂一路惟東廓斤斤以自<lb/>
體之便將此意做實落工夫卓然守聖矩無少畔援諸<lb/>
所論著皆不落他人訓詁良知窠臼先生之教率賴以<lb/>
<pb n="KR2g0046_WYG_000-19a"/>
不敝可謂有功師門矣後來念菴収攝保聚之説實遡<lb/>
諸此<lb/>
　　王龍溪畿<lb/>
愚按四句教法考之陽明集中並不經見其説乃出於<lb/>
龍溪則陽明未定之見平日間嘗有是言而未敢筆之<lb/>
於書以滋學者之惑至龍溪先生始云四有之説猥犯<lb/>
支離勢必進之四無而後快既無善惡又何有心意知<lb/>
物終必進之無心無意無知無物而後𤣥如此則致良<lb/>
<pb n="KR2g0046_WYG_000-19b"/>
知三字著在何處先生獨悟其所謂無者以為教外之<lb/>
别傳而實亦併無是無有無不立善惡雙冺任一㸃虚<lb/>
靈知覺之氣從横自在頭頭明顯不離著於一處幾何<lb/>
而不蹈佛氏之坑塹也哉夫佛氏遺世累專理會生死<lb/>
一事無惡可去并無善可為止餘真空性地以顯真覺<lb/>
從此悟入是為宗門若吾儒日在世法中求性命吾慾<lb/>
薰染頭出頭没於是而言無善惡適為濟惡之津梁耳<lb/>
先生孜孜學道八十年猶未討歸宿不免沿門持缽習<lb/>
<pb n="KR2g0046_WYG_000-20a"/>
心習境密制其命此時是善是惡只口中勞勞行脚仍<lb/>
不脱在家窠臼孤負一生無處根基惜哉王門有心齋<lb/>
龍溪學皆尊悟世稱二王心齋言悟雖超曠不離師門<lb/>
宗㫖至龍溪直把良知作佛性看懸空期個悟終成玩<lb/>
弄光景雖謂之操戈入室可也<lb/>
　　羅整菴欽順<lb/>
愚按先生之學始由禪入從庭前柏樹子話頭得悟一<lb/>
夕披衣通身汗下自怪其所得之易反而求之儒不合<lb/>
<pb n="KR2g0046_WYG_000-20b"/>
也始知佛氏以覺為性以心為本非吾儒窮理盡性至<lb/>
命之㫖乃本程朱格致之説而求之積二十年久始有<lb/>
見於所謂性與天道之端一口打并則曰性命之妙理<lb/>
一分殊而已矣又申言之曰此理在心目間由本而知<lb/>
末萬象紛紜而不亂自末而歸本一眞湛寂而無餘因<lb/>
以自附於卓如之見如此亦可謂苦且難矣竊思先生<lb/>
所謂心目之間者不知實在處而其本之末末歸本者<lb/>
又孰從而之之歸之乎理之分殊即孔子一貫之㫖其<lb/>
<pb n="KR2g0046_WYG_000-21a"/>
要不離忠恕者是則道之不逺於人心亦從可決矣乃<lb/>
先生方斷斷以心性辨儒釋直以求心一路歸之禪門<lb/>
故寜舍置其心以言性而判然二之處理於不外不内<lb/>
之間另呈一心目之象終是泛觀物理如此而所云之<lb/>
之歸之者亦是聴其自知之而自歸之於我無與焉則<lb/>
亦不自覺其墮於怳惚之見矣考先生所最得力處乃<lb/>
在以道心為性指未發而言人心為情指已發而言自<lb/>
謂獨異於宋儒之見且云於此見得分明則無往而不<lb/>
<pb n="KR2g0046_WYG_000-21b"/>
合試以先生之言思之心與性情原只是一人不應危<lb/>
是心而微者非心止緣先生認定佛氏以覺為性謂覺<lb/>
屬已發是情不是性即本之心亦只是惟危之心而無<lb/>
惟微之心遂以其微者拒之於心外而求之天地萬物<lb/>
之表謂天下無性外之物格物致知本末一貫而後授<lb/>
之誠正以立天下之大本若是則幾以性為外矣我故<lb/>
曰先生未嘗見性以其外之也夫性果在外乎心果在<lb/>
内乎心性之名其不可混者猶之理與氣而其終不可<lb/>
<pb n="KR2g0046_WYG_000-22a"/>
得而分者亦猶之乎理與氣也先生既不與宋儒天命<lb/>
氣質之説而蔽以理一分殊之一言謂理即是氣之理<lb/>
是矣獨不曰性即是心之性乎心即氣之聚於人者而<lb/>
性即理之聚於人者理氣是一則心性不得是二心性<lb/>
是一性情又不得是二使三者於一分一合之間終有<lb/>
二焉則理氣是何物心與性情又是何物天地間既有<lb/>
箇合氣之理又有箇離氣之理既有箇離心之性又有<lb/>
箇離性之情又烏在其為一本也乎吾儒本天釋氏本<lb/>
<pb n="KR2g0046_WYG_000-22b"/>
心自是古人鐵案先生娓娓之言可為大有功於聖門<lb/>
要之善言天者正不妨其合於人善言心者自不至流<lb/>
而為釋先生不免操因噎廢食之見截得界限分明雖<lb/>
足以洞彼家之弊而實不免抛自身之藏考先生於格<lb/>
物一節幾用却二三十年工夫迨其後即説心説性説<lb/>
理氣一字不錯亦只是説得是形容得著於坐下毫無<lb/>
受用若先生莊一静正徳行如渾金璞玉不愧聖人之<lb/>
徒自是生質之美非關學力先生嘗與陽明先生書云<lb/>
<pb n="KR2g0046_WYG_000-23a"/>
如必以學不資於外求但當反觀内省以為務則誠意<lb/>
正心四字亦何不盡之有何必於入門之際便困以格<lb/>
物一段工夫嗚呼如先生者眞所謂困以格物一段工<lb/>
夫不特在入門且在終身者也不然以先生之質早尋<lb/>
向上而進之宜其優入聖域而惜也僅止於是雖其始<lb/>
之易悟者不免有毫釐之差而終之苦難一生擾擾到<lb/>
底者幾乎千里之謬葢至是而程朱之學亦弊矣由其<lb/>
説將使學者終其身無入道之日困之以二三十年工<lb/>
<pb n="KR2g0046_WYG_000-23b"/>
夫而後得而得已無幾視聖學幾為絶徳此陽明氏所<lb/>
以作也<lb/>
　　呂涇野柟<lb/>
愚按關學世有淵源皆以躬行禮教為本而涇野先生<lb/>
實集其大成觀其出處言動無一不規於道極之心術<lb/>
隠微無毫髪可疑卓然閔冉之徒無疑也異時陽明先<lb/>
生講良知之學本以重躬行而學者誤之反遺行而言<lb/>
知得先生尚行之㫖以救之可謂一髪千鈞時先生講<lb/>
<pb n="KR2g0046_WYG_000-24a"/>
席幾與陽明氏中分其盛一時篤行自好之士多出先<lb/>
生之門<lb/>
　　孟雲浦化鯉　孟我彊秋　張陽和元忭<lb/>
愚按二先生如冰壺秋水兩相輝映以紹家傳於不墜<lb/>
可稱北地聨璧吾鄉文恭張先生則所謂附驥尾而名<lb/>
益彰者乎讀二孟行張文恭作可信也文恭又嘗有壯<lb/>
哉行贈鄒進士遣戍貴陽其為臭味如此君子哉若人<lb/>
於今吾不得而見之矣文恭與同鄉羅文懿為筆硯友<lb/>
<pb n="KR2g0046_WYG_000-24b"/>
其後文懿為㑹試舉主文恭自追友誼如昔亦不署門<lb/>
生文懿每憾之文恭不顧廷對係髙中元讀卷後相見<lb/>
亦不署門生其矯矯自立如此文恭又與鄧文潔交莫<lb/>
逆及其沒也文潔祭以文稱其好善若渴以天下為已<lb/>
任云<lb/>
　　羅念菴洪先　趙大洲貞吉　王塘南時槐　鄧<lb/>
　　定宇以讚<lb/>
按王門惟心齋氏盛傳其説從不學不慮之㫖轉而標<lb/>
<pb n="KR2g0046_WYG_000-25a"/>
之曰自然曰學樂末流衍蔓浸為小人之無忌憚羅先<lb/>
生後起有憂之特拈収攝保聚四字為致良知符決故<lb/>
其學專求之未發一機以主静無欲為宗㫖可為衛道<lb/>
苦心矣或曰先生之主静不疑禪歟曰古人主教皆權<lb/>
法王先生之後不可無先生吾取其足以扶持斯道於<lb/>
不墜而已况先生已洞其似是而出入之逃楊歸儒視<lb/>
無忌憚者不猶近乎趙王鄧三先生其猶先生之意歟<lb/>
鄧先生精密尤甚其人品可伯仲先生<lb/>
<pb n="KR2g0046_WYG_000-25b"/>
　　羅近溪汝芳<lb/>
鄧先生當土苴六經之後獨發好古精心考先聖人之<lb/>
遺經稍稍補綴之端委纚然挽學者師心誣古之弊其<lb/>
功可謂大矣乃其學實本之東廓獨聞戒懼謹獨之㫖<lb/>
則雖謂先生為王門嫡傳可也余嘗聞江西諸名宿言<lb/>
先生學本修羅先生本悟兩人齗齗争可否及晚年先<lb/>
生竟大服羅先生不覺席之前也考其祭羅先生文略<lb/>
見一班則羅先生之所養葢亦有大過人者余故擇其<lb/>
<pb n="KR2g0046_WYG_000-26a"/>
喫𦂳眞切者載於篇令後之學莽蕩者無得藉口羅先<lb/>
生也<lb/>
　　李見羅材<lb/>
文成而後李先生又自出手眼諄諄以止修二字壓倒<lb/>
良知亦自謂考孔曾俟後聖抗顔師席率天下而從之<lb/>
與文成同昔人謂良知醒而蕩似不若止修二字有根<lb/>
據實也然亦只是尋將好題目做文章與坐下無與吾<lb/>
人若理會坐下更何良知止修分别之有先生氣魄大<lb/>
<pb n="KR2g0046_WYG_000-26b"/>
以經世為學酷意學文成故所至以功名自喜微叩其<lb/>
歸宿往往落求可求成一路何敢望文成後塵大學一<lb/>
書程朱説誠正陽明説致知心齊説格物盱江説明明<lb/>
徳釗江説修身至此其無餘藴乎<lb/>
　　許敬菴孚逺<lb/>
余嘗親受業許師見師端凝敦大言動兢兢儼然儒矩<lb/>
其密繕身心纖悉不肯放過於天理人欲之辨三致意<lb/>
焉嘗深夜與門人子弟輩窅然静坐輒追數平生酒色<lb/>
<pb n="KR2g0046_WYG_000-27a"/>
財氣分數消長以自證其所學篤實如此<lb/>
</p>
<p>
</p>
  </div>
</body>
</text>
</TEI>
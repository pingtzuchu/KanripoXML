<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷二十二</head> <lb/>
    <p>
<pb n="KR2g0046_WYG_022-1a"/>
欽定四庫全書<lb/>
　明儒學案卷二十二<lb/>
　　　　　　　　　　　餘姚　黃宗義　撰<lb/>
江右相傳學案七<lb/>
　臬長胡廬山先生直<lb/>
胡直字正甫號廬山吉之泰和人嘉靖丙辰進士初授<lb/>
比部主事出為湖廣僉事領湖北道晉四川㕘議尋以<lb/>
副使督其學政請告歸詔起湖廣督學移廣西㕘政廣<lb/>
<pb n="KR2g0046_WYG_022-1b"/>
東按察使疏乞終養起福建按察使萬厯乙酉五月卒<lb/>
官年六十九先生少駘蕩好攻古文詞年二十六始從<lb/>
歐陽文莊問學即語以道藝之辨先生疾惡甚嚴文莊<lb/>
曰人孰不好惡人胡以能好能惡歸之仁者蓋不得其<lb/>
本心則好惡反為所累一切忿忿不平是先已失仁體<lb/>
而堕於惡矣先生聞之憮然汗背年三十復從學羅文<lb/>
恭文恭教以靜坐及其入蜀文恭謂之曰正甫所言者<lb/>
見也非實也自朝至暮不漫不執無一刻之暇而時時<lb/>
<pb n="KR2g0046_WYG_022-2a"/>
覿體是之謂實知有餘而行不足常若有歉於中而絲<lb/>
毫不盡是之謂見歸蜀以後先生之淺深文恭不及見<lb/>
矣先生著書專明學的大意以理在心不在天地萬物<lb/>
疏通文成之㫖夫所謂理者氣之流行而不失其則者<lb/>
也太虛中無處非氣則亦無處非理孟子言萬物皆備<lb/>
於我言我與天地萬物一氣流通無有礙隔故人心之<lb/>
理即天地萬物之理非二也若有我之私未去堕落形<lb/>
骸則不能備萬物矣不能備萬物而徒向萬物求理與<lb/>
<pb n="KR2g0046_WYG_022-2b"/>
我了無干涉故曰理在心不在天地萬物非謂天地萬<lb/>
物竟無理也先生謂吾心者所以造天地萬物者也匪<lb/>
是則黝沒荒忽而天地萬物熄矣故鳶之飛魚之躍雖<lb/>
曰無心然不過為形氣駈之使然非鳶魚能一一循乎<lb/>
道也此與文成一氣相通之㫖不能相似矣先生之㫖<lb/>
旣與釋氏所稱三界惟心山河大地為妙明心中物不<lb/>
遠其言與釋氏異者釋氏雖知天地萬物不外乎心而<lb/>
主在出世故其學止於明心明則雖照乎天地萬物而<lb/>
<pb n="KR2g0046_WYG_022-3a"/>
終歸於無有吾儒主在經世故其學盡心盡心則能察<lb/>
乎天地萬物而常處之有只在盡心與不盡心之分羲<lb/>
則以為不然釋氏正認理在天地萬物非吾之所得有<lb/>
故以理為障而去之其謂山河大地為心者不見有山<lb/>
河大地山河大地無礙於其所為空則山河大地為妙<lb/>
明心中物矣故世儒之求理與釋氏之不求理學術雖<lb/>
殊其視理在天地萬物則一也<lb/>
胡子衡齊理問旣曰在物為理又曰處物為義謂義非<lb/>
<pb n="KR2g0046_WYG_022-3b"/>
理也可乎旣曰在物為理又曰性即理也謂性為在物<lb/>
可乎　理之説曷始乎詩曰我疆我理釋者曰理定其<lb/>
溝塗也謂人定之也非謂溝塗自定也然則謂理在溝<lb/>
塗可乎書曰燮理陰陽釋者曰燮理和調之也謂人調<lb/>
之也非謂陰陽之自調也然則謂理在陰陽可乎夫子<lb/>
贊易曰黃中通理言至正至中而理通焉未聞中正之<lb/>
在物也曰易簡而天下之理得言易知簡能而理得焉<lb/>
未聞知能之在物也曰聖人作易將以順性命之理夫<lb/>
<pb n="KR2g0046_WYG_022-4a"/>
子固明言性命之理而世必以為在物何哉　虛實　世<lb/>
儒以萬理為實天地實天地萬物實萬物君臣父子皆<lb/>
然唯其實而後天下不以幻視若惟求理於心則將幻<lb/>
天地萬物於無何有矣又何有於父子君臣哉胡子曰<lb/>
夫萬物之實豈端在物哉其謂實理即實心是也孟子<lb/>
曰萬物皆備於我即繼之曰反身而誠樂莫大焉若實<lb/>
理皆在於物則萬物奚與於我又奚能反身以求誠哉<lb/>
何則人心惟誠則其視天地也實天地視萬物也實萬<lb/>
<pb n="KR2g0046_WYG_022-4b"/>
物父子之親君臣之義不可解於心者皆實理也若人<lb/>
心一偽彼且視父子君臣浮浮然也烏覩父子君臣之<lb/>
為實理哉彼其視天地萬物夢夢然也烏覩天地萬物<lb/>
之為實理哉故曰不誠無物者此也世儒自幻視其本<lb/>
實之心而反瞿瞿焉索物以求理認外以為實所謂以<lb/>
幻求幻其幻不可究竟矣　天人　程叔子言聖人本天<lb/>
釋氏本心本天者以為道之大原出於天故天叙天秩<lb/>
天命天討天工天官咸自天定之非人心所得增損者<lb/>
<pb n="KR2g0046_WYG_022-5a"/>
也聖人本之故其求諸物理者將求出於天者以為定<lb/>
也而人心之私不與焉彼釋氏三界惟心山河大地皆<lb/>
妙明心中物是獨以心法起滅乎天地視三界山河大<lb/>
地不足為有無非本心者之誤歟胡子曰當皇降之衷<lb/>
天命之性固已在人心久矣聖人本天舍人心又孰為<lb/>
本哉非心之外别有天也茍一私意奸於其間雖自悍<lb/>
夫行之必有厭然而不中慊雖自愚夫當之必有咈然<lb/>
而不中甘彼悍夫愚夫豈嘗考物理哉則心天者為之<lb/>
<pb n="KR2g0046_WYG_022-5b"/>
也審如叔子之言則天之生物莫不有理而人心獨無<lb/>
理乎凡本心者即有釋氏之失則此心固為人之大祟<lb/>
乎所謂皇極帝則明命天理皆當刳心剔性别有一物<lb/>
以索諸棼棼芸芸而後為得也孟子謂仁義禮智根心<lb/>
愛親敬長為良知皆非也夫茍不能自信其心為天索<lb/>
諸棼棼芸芸以求之吾見其劈積磔裂膠固紛披不勝<lb/>
推測不勝安排窮搜愈精比擬愈似而天者愈離吾未<lb/>
見其能本也　心性　曰先儒以為心者止於知覺而知<lb/>
<pb n="KR2g0046_WYG_022-6a"/>
覺所具之理為性故其言曰能覺者心所覺者理覺虛<lb/>
而理實心虛而性實心性雖不可離尤不可混曰以知<lb/>
覺為心以實理為性固可謂之不混矣然以理為在物<lb/>
則性亦當為在物是性雖不與心混而不免與物淆矣<lb/>
其可通乎曰先儒有言性者心之理又曰心統性情則<lb/>
未嘗不以性具於心者也獨未認知覺為性耳曰若是<lb/>
則先儒之語理與性也一以為在物一以為在心是在<lb/>
物在心其各居半焉已矣又可通乎嘗試譬之心猶之<lb/>
<pb n="KR2g0046_WYG_022-6b"/>
火性猶之明明不在火之表性猶火之明情猶明之光<lb/>
光不在明之後故謂火明光三者異號則可謂為異物<lb/>
則不可也謂心性情三者異文則可謂為異體則不可<lb/>
也性之文從心從生夫人心惟覺則生弗覺則弗生惟<lb/>
生則理弗生則弗理假令捧土揭木儼若人形而告之<lb/>
曰是為父子之親君臣之義蓋塊如也何者以土木無<lb/>
覺故也是以舍人心之覺則無性矣又焉有理哉是故<lb/>
仁義禮智非有物焉以分貯於中也則覺為之宰也亦<lb/>
<pb n="KR2g0046_WYG_022-7a"/>
非有物焉以分布於外也則覺為之運也方其宰也而<lb/>
無不運雖天下之至虛而無不實也方其運也而無不<lb/>
宰雖天下之至實而無不虛也故覺即性非覺之外有<lb/>
性也性即理非性之外有理也然則所覺者即能覺者<lb/>
為之也問無能覺者則非捧土揭木而已爾亦烏有夫<lb/>
所覺者哉曰先儒又言覺於理則為道心覺於欲則為<lb/>
人心以覺語性安知其不覺於欲而為人心歟曰若是<lb/>
烏足以言覺醫書以手足痿痺為不仁言弗覺也誠覺<lb/>
<pb n="KR2g0046_WYG_022-7b"/>
則痛癢流行而仁理在其中矣豈覺之外而别有痛癢<lb/>
别有仁理哉是故覺即道心亦非覺之外而别有道心<lb/>
也人惟蔽其本覺而後為多欲為人心當其為多欲為<lb/>
人心則雖有聞見知識辨别物理亦均為痿痺而已而<lb/>
奚其覺然則謂覺為覺於欲者非也曰釋氏以作用為<lb/>
性若是則胡以異也曰吾儒之語性有專以體言者記<lb/>
所為生而靜者是也有專以用言者所謂惻隠羞惡辭<lb/>
讓是非是也若獨以作用罪釋氏則孟子亦失矣夫覺<lb/>
<pb n="KR2g0046_WYG_022-8a"/>
性者儒釋一理也而所以異者則盡與未盡由分也<lb/>
體用　曰道有體有用未有有體而無用有用而無體者<lb/>
也今子辨理以察而語性以覺無乃溺於用而遺於體<lb/>
歟曰古之君子語體而用無不存語用而體無不存以<lb/>
其心無不貫也豈若世儒語體則截然曰是不可為用<lb/>
語用則截然曰是不可為體語物語理必應體用而成<lb/>
四片不知文義愈析論辨愈執而道僉不謀矣　循序<lb/>
　曰古之小學學於詩書禮樂未有先從事心性者也今<lb/>
<pb n="KR2g0046_WYG_022-8b"/>
子嘐嘐然惟心性之務先靈覺之獨切無乃紊先後之<lb/>
序乎曰古人以先本後末先始後終為序未聞先末與<lb/>
終之為序也種樹必先植其根治水必先濬其源心性<lb/>
者學之根與源也世儒反以先本為非必欲窮索物理<lb/>
而豫求於末終是不為紊也哉自天子至於庶人壹是<lb/>
皆以修身為本若以理為在物從物物而索之則上必<lb/>
不能通於天子下必不能通於庶人又奚足以言理<lb/>
格物　曰東越訓格物曰正其不正以歸於正初學猝難<lb/>
<pb n="KR2g0046_WYG_022-9a"/>
了也曰致知在格物者蓋言古人之致其良知雖曰循<lb/>
吾覺性無感不應而猶懼其泛也則恆在於通物之本<lb/>
末而無以末先其本夫是則知本即格物而致知之功<lb/>
不襍施矣其下文曰此謂知本此謂知之至也更不添<lb/>
一物字則格物之為知本明矣夫子曰反求諸其身孟<lb/>
子曰反求諸己又曰萬物皆備反身而誠皆格物疏義<lb/>
也括而言之知本而已夫致知非遺本也而求其端用<lb/>
力孜孜反顧尤在於本而後能不泛也曰格物則然窮<lb/>
<pb n="KR2g0046_WYG_022-9b"/>
理何居曰窮之義盡也極也非謂窮索也窮理者即極<lb/>
夫天理之謂也誠極夫天理則人欲滅矣　博辨　問博<lb/>
文約禮曰文者學之事也至不一者故稱博莫非文也<lb/>
則莫不有吾心不可損益之靈則以行乎其間者禮是<lb/>
已禮至一者也故稱約茍不約禮則文失其則雖博而<lb/>
非學矣是故散之視聽言動者博文也存之勿非禮視<lb/>
聽言動者約禮也明中　語其藏則渾渾淵淵空空一<lb/>
者不得其一非必合之而後一也語其放則井井斤斤<lb/>
<pb n="KR2g0046_WYG_022-10a"/>
暌暌殊者不得不殊非必析之而後殊也吾惟虞人之<lb/>
不理一也奚虞分之不殊哉又寧先析之為殊後合之<lb/>
為一哉茍無分殊則不得謂理一無理一又孰為理之<lb/>
使分殊也何則理者吾心之燦燦者也以其至一理至<lb/>
不一者也非謂漫漶而靡所區分之為物也　徴孔　儒<lb/>
者必曰先知後行夫子十五而學三十而立則為先行<lb/>
四十不惑則為後知其與先知後行之訓又自悖矣儒<lb/>
者以窮至物理為入門所謂窮其當然與其所以然皆<lb/>
<pb n="KR2g0046_WYG_022-10b"/>
始學事也今訓不惑則謂知其所當然訓知天命則謂<lb/>
知其所以然是孔子以四五十之年乃得為始學之事<lb/>
則在學者為過早而在孔子為過晚矣不又悖之甚乎<lb/>
　續問　氣有陰陽五行糅雜不一者也二五之氣成質<lb/>
為形而性宅焉性者即維天之命所以宰陰陽五行者<lb/>
也在天為命在人為性而統於心故言心即言性猶言<lb/>
水即言泉也泉無弗清後雖汩於泥淖澄之則清復矣<lb/>
性無弗善後雖汩於氣質存之則善復矣由是觀之性<lb/>
<pb n="KR2g0046_WYG_022-11a"/>
是性氣質是氣質又烏有氣質之性哉且古未聞有兩<lb/>
性也性之文從心從生今夫物斃矣其質猶存而生奚<lb/>
在人之初死其氣猶存而生奚在然則謂氣質有性者<lb/>
贅也亦舛也　合吾之本心即為無私即為合天　問<lb/>
龍溪有真達性真惡名埋沒一世弗恤之語然否曰君<lb/>
子復其性真固不知前有譽而趨之後有毁而避之若<lb/>
欲冒毁以達性真是前後皆意之矣非真體也君子即<lb/>
有不得已䝉世之大詬固皆付之無意而天下後世亦<lb/>
<pb n="KR2g0046_WYG_022-11b"/>
未嘗不終諒其心精也何者以人心至神故也　問學<lb/>
以聚之曰聚即凝聚之謂非劈積而聚之之謂也　問<lb/>
獨知曰夫獨知者宰夫念慮而不以念慮著貫乎動靜<lb/>
而不以動靜殊也慎之義猶慎固封守之謂功在幾先<lb/>
於時<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>之者是也若曰必待動念於善惡而後慎之則<lb/>
不慎多矣　門人問曰先生奚學曰吾學以盡性至命<lb/>
為宗以存神過化為功性也者神也神不可以意念滯<lb/>
故常化程伯子所謂明覺自然言存神也所謂有為應<lb/>
<pb n="KR2g0046_WYG_022-12a"/>
跡言過化也今之語盡性者失之則意念累之也曰請<lb/>
下之曰以仁為宗以覺為功以萬物各得其所為量以<lb/>
通晝夜忘物我為驗以無聲無臭為至曰復請下之曰<lb/>
以一體為宗以獨知為體以戒懼不昧為功以恭忠敬<lb/>
為日履以無欲達於靈明為至曰若是則敢請事矣曰<lb/>
是與性命神化豈有二哉第見有遲速故功有難易習<lb/>
有生熟要之皆非可以意念滯也申言　蓋嘗觀之盈<lb/>
天地間升降闔闢凡有聚有散者疇非氣也而孰宰之<lb/>
<pb n="KR2g0046_WYG_022-12b"/>
則帝天為之宰焉者是命也即理也故詩稱維天之命<lb/>
於穆不已者是也人生天地間呼吸作止凡有聚有散<lb/>
者疇非氣也而孰宰之則心覺為之宰焉者是性也即<lb/>
理也故書稱維皇上帝降衷下民若有恆性者是也故<lb/>
理之在人也宰之一心而達之天下不期而準主之一<lb/>
時而施之千萬世不約而協是我之知覺本通乎人之<lb/>
知覺本通於天下後世之知覺本非有我之所得私所<lb/>
謂以我為主以覺為性者本未為非亦未為私也覺即<lb/>
<pb n="KR2g0046_WYG_022-13a"/>
理也然至於無準與權者則所謂感物而動失其本知<lb/>
本覺者也失其本知本覺而本知本覺之體固未亡也<lb/>
故精者此精也準與權者此為之也　思未起而覺不<lb/>
昧即喜怒哀樂未發之中　生平忿慾矜名諸病反觀<lb/>
尚未盡瘳所以然者猶是依違在形骸上取滋味而不<lb/>
信有不依形之天味也向世界上爭勝負而不信有不<lb/>
著世之天勝也<lb/>
困學記予童頗質任嘗聞先府君論學而不知從事年<lb/>
<pb n="KR2g0046_WYG_022-13b"/>
十七遊學邑城讀書學舍遂致駘蕩喜放是嵗臘先府<lb/>
君卒愈自放然慕奇名好談孔文舉郭元振李太白蘇<lb/>
子瞻文信國之為人如文舉太白夢寐見之酷嗜詞章<lb/>
時傳李何詩文輒自倣效又多忿慾躁動不知檢嘗著<lb/>
格物論駁陽明先生之説年十九與歐陽文朝同硯席<lb/>
最契時或覺非忽自奮為學要文朝<hi>諱昌號蜀南庠生南野先生族孫</hi>
共為之勉修一二月不知方遂仍墮舊習嘉靖壬寅予<lb/>
年二十六方買居白鶴觀下適歐陽南野先生<hi>諱徳字祟一號</hi>
<pb n="KR2g0046_WYG_022-14a"/>
<hi>南野仕至禮部尚書諡文莊為陽明先生高弟子</hi>自鄉出邑城會友講學傾城<lb/>
士友往會而予獨否旣數日文朝則語予曰汝獨不可<lb/>
行造訪禮耶予乃随文朝往訪先生於普覺寺先生一<lb/>
見輒呼予舊字曰宜舉來何晚又問齒對若干先生曰<lb/>
以汝齒當坐某人下予時見先生辭禮簡當不為時態<lb/>
遽歸心焉先生因講惟仁者能好人一章言惟仁者有<lb/>
生生之心故見人有善若己有之而未嘗有作好之意<lb/>
故能好人見人有惡若瘝厥躬而未嘗有作惡之意故<lb/>
<pb n="KR2g0046_WYG_022-14b"/>
能惡人今之人作好作惡則多為好惡累未可謂能好<lb/>
惡也予素有疾惡之病聞其言撫然若為予設者已乃<lb/>
走拜先生家從遊海智寺月餘自憂好放之習何能入<lb/>
道一日先生語以立志曰明明徳於天下是吾人立志<lb/>
處而其功在致吾之良知又曰唯志真則吾良知自無<lb/>
蔽虧語若有契一日先生歌文公款乃聲中萬古心之<lb/>
句予一時豁然若覺平日習氣可除始定嚮往真意次<lb/>
年癸夘春為小試之迫此意雖未寢而志則馳矣秋舉<lb/>
<pb n="KR2g0046_WYG_022-15a"/>
於鄉歸見先生又北行赴辭而先生屬望殷甚予亦頗<lb/>
承當及甲辰會試下第歸途與同侶者撓亂既歸雖復<lb/>
見先生然屢興屢仆第其中耿耿有不甘自己之念乙<lb/>
巳秋丁祖母承重憂丙午復同文朝及羅日表讀書龍<lb/>
洲<hi>名鵬癸夘同鄉舉</hi>因與康東沔公倡和<hi>諱恕字求仁縣令</hi>自遣而嚮<lb/>
學功愈弛至丁未為先祖母卜兆致訟適先生起少宗<lb/>
伯予送至省城既歸復畢訟事自覺學無力因悔時日<lb/>
之過大病在好詞章又多忿慾三者交剚於胸中雖時<lb/>
<pb n="KR2g0046_WYG_022-15b"/>
有戰勝不能持久此於志不立之罪無可言也時年已<lb/>
三十一矣　丁未冬予忽有飄然遐舉離世之興及就<lb/>
友人王有訓語<hi>名託號未菴一號石壁病農</hi>有訓曰遐舉不如力學<lb/>
因偕予往訪羅念菴先生<hi>諱洪先字達夫吉水人官贊善諡文恭</hi>居石蓮<lb/>
洞既一月日聞先生語感發乃北面稟學焉先生初不<lb/>
甚喜良知亦不盡信陽明先生之學訓吾黨專在主靜<lb/>
無欲予雖未甚契然日承無欲之訓熟矣其精神日履<lb/>
因是知嚴取與之義戊申春予遊韶太守陳公<hi>諱大論南寧人</hi>
<pb n="KR2g0046_WYG_022-16a"/>
<hi>仕至太守</hi>闢明經書院延教六邑諸俊又先延鄉搢紳鄧純<lb/>
峯居書院中為侣<hi>諱魯樂昌人官學正</hi>陳公嘗從陽明先生學後<lb/>
專意元門予少病肺咳血怔忡夜多不寐則就拜陳公<lb/>
學元未有入鈍峯始為魏莊渠公<hi>諱校官至祭酒崑山人</hi>弟子亦<lb/>
遊南野先生門後專意禪宗予亦就鈍峯問禪鈍峯曰<lb/>
汝病乃火症當以禪治每日見予與諸生講業畢則要<lb/>
共坐或踞牀或席地常坐夜分少就寢雞鳴復坐其功<lb/>
以休心無雜念為主其究在見性予以奔馳之久初坐<lb/>
<pb n="KR2g0046_WYG_022-16b"/>
至一二月寤寐間見諸異相鈍峯曰是二氏家所謂魔<lb/>
境者也汝平日忿慾利名種種念慮變為茲相易所為<lb/>
遊魂為變是也汝勿異功久當自息四五月果漸息至<lb/>
六月遂寂然一日心忽開悟自無雜念洞見天地萬物<lb/>
皆吾心體喟然歎曰予乃知天地萬物非外也自是事<lb/>
至亦不甚起念似稍能順應四體咸鬯泰而十餘年之<lb/>
火症嚮愈夜寢能寐予心竊喜以告鈍峯鈍峯曰子之<lb/>
性露矣久之雖寐猶覺凡寐時聞人一語一步皆了了<lb/>
<pb n="KR2g0046_WYG_022-17a"/>
鈍峯曰是乃通晝夜之漸也子勉進之可以出死生矣<lb/>
予乃問出死生何謂也鈍峯言不出死生則前病猶在<lb/>
予因是從鈍峯究出死生之㫖若日有所悟又偕遊曹<lb/>
溪瞻六祖塔感異夢遂又有忘世意至秋越錢緒山公<lb/>
至韶陳公延留書院中<hi>名徳洪餘姚人陽明先生弟子</hi>予甚喜請益然<lb/>
見錢公以憂制未大祥遽遠遊又乗青幃張皂蓋前呼<lb/>
導予心私計曰予雖學出世事亦未敢謂然也亡何冬<lb/>
盡予方圖歸因起念遂失初悟忽若痞悶雖極尋繹宿<lb/>
<pb n="KR2g0046_WYG_022-17b"/>
見意象俱似而真體昏塞甚不自得述其故質於錢公<lb/>
錢公發明頗詳迄不當予意一日同諸君遊九成臺坐<lb/>
地方欠身起忽復悟天地萬物果非在外印諸子思上<lb/>
下察孟子萬物皆備程明道渾然與物同體陸子宇宙<lb/>
即是吾心靡不合㫖觀前所見灑然徹矣因自審曰吾<lb/>
幸減宿障從此了事又何可更纒世網從事殘蠧致汩<lb/>
吾真耶既歸見先君方待吉淺土卜𦵏不果此中不自<lb/>
安又家人輩不善事老母致有不懌意予衷亦常怏怏<lb/>
<pb n="KR2g0046_WYG_022-18a"/>
無以遣已隠隠有儒釋㫖歸之辨而猶未決也己酉家<lb/>
居因結邑中曾思徤<hi>諱于乾號月塘</hi>羅東之<hi>諱潮俱/庠生</hi>蕭天寵<hi>名隆</hi>
<hi>佑吏員官縣丞</hi>及王有訓歐文朝為會頗有興發至冬予赴會<lb/>
試與王武陽<hi>諱翥有訓叔教諭</hi>同舟昕夕唯論學方浮彭蠡值<lb/>
風濤夜作不能泊岸舟顛幾覆數矣同舟人士皆號達<lb/>
旦予獨命酒痛飲浩歌熟寢天明風稍定始醒同侶有<lb/>
詈予不情者予自若也庚戌落第後舍南翁先生宅一<lb/>
日以舟顛熟寢事請正先生曰此固甚難然謂仁體未<lb/>
<pb n="KR2g0046_WYG_022-18b"/>
也予曰仁體當何如曰臨危不動心而又能措畫救援<lb/>
乃仁體也予雖聆服然未繹其㫖仲夏李石鹿公<hi>名春芳字</hi>
<hi>子實興化人官元輔</hi>延予過其家訓諸子因盡聞王心齋公之學<lb/>
<hi>諱艮字汝止安豐塲人陽明先生高弟</hi>誠一時傑出獨其徒傳失真往往<lb/>
放達自恣興化士以是不信學久之熟予履乃偕來問<lb/>
學立會冬杪予歸自儀真發舟三日皆遇劇盜以風猛<lb/>
得脱同舟亦有泣者予獨計寇入則當倒槖輸他無虞<lb/>
也以是亦不為動辛亥予挈家歸義和滄洲故居獨學<lb/>
<pb n="KR2g0046_WYG_022-19a"/>
寡侣力有少弛又明年壬子館䖍舊習大作幾自堕至<lb/>
冬同歐陽曰穡赴會試<hi>諱紹慶號乾江南野先生仲子官工部主事</hi>時曰穡<lb/>
延思徤赴京訓諸子亦在舟雖日常切琢而予放未瘳<lb/>
癸丑落第初擬就選學職至期悔止友人周仲含<hi>名賢宣號</hi>
<hi>洞岩萬安人官至右布政使</hi>及思徤曰穡咸勸予選而思徤至拍案<lb/>
作色奮曰子母老不及時祿養非孝予勉從謁選得教<lb/>
句容旣至方牽業舉日課諸士文而自以出世之學難<lb/>
語人又負高氣處上下多窒每自疚已乃疑曰豈吾昔<lb/>
<pb n="KR2g0046_WYG_022-19b"/>
所悟者有未盡耶時甲寅二月聞南野先生訃已為位<lb/>
痛哭因念師資旣遠學業無就始自悔數年弛放自負<lb/>
生平又負師門為痛恨尋因作博文約禮題遂舍而思<lb/>
曰孔顏授受莫此為切故必出此乃為聖人之學而非<lb/>
此必非聖人之學者也於是反覆而思之平心而求之<lb/>
不敢徇近儒亦不敢㕘己見久之於先儒終不能强合<lb/>
其疑有四於近儒亦不能盡合其疑有三蓋先儒以窮<lb/>
理訓博文其説要推極吾心之知窮至事物之理予所<lb/>
<pb n="KR2g0046_WYG_022-20a"/>
最不能無疑者以先儒語理專在物而不在人蓋理莫<lb/>
大乎五常之性曰仁義禮智信是也今以理為在物而<lb/>
窮之此則五常之性亦在物不在人矣是人皆為虛器<lb/>
無一理之相屬恐必不然此一疑也先儒訓復禮之禮<lb/>
曰人事之儀則天理之節文不知此天理仍在物耶抑<lb/>
在身耶如其在身則是先窮在物之理後復在身之理<lb/>
是果有二理矣恐亦不然此二疑也大學之道貴知本<lb/>
故曰知所先後則近道矣今語大學則反後身心而先<lb/>
<pb n="KR2g0046_WYG_022-20b"/>
物理竊恐聖門格物之㫖易傳窮理之義不如此且此<lb/>
學通天子庶人若必欲窮盡物理吾恐天子一日二日<lb/>
萬幾庶人耕田鑿井皆有所不暇故孔子又曰周其所<lb/>
察聖人病諸孔子恆教弟子先孝弟行有餘力則以學<lb/>
文未聞先教人以窮盡物理者也此三疑也先儒所謂<lb/>
窮理則專以多聞多見為事以讀書為功然孔子則嘗<lb/>
以多聞多見為知之次今乃獨舉其次者語顔子而其<lb/>
所語曾子子貢一貫之㫖顔子不得與焉何其厚曾子<lb/>
<pb n="KR2g0046_WYG_022-21a"/>
子貢而薄顔子也恐亦不然況其對哀公並不言顔子<lb/>
聞見之多讀書之富唯獨稱曰不遷怒不貳過以此為<lb/>
好學之實而已則顔子之所學者可知而博文亦必有<lb/>
在矣此四疑也凡此四疑予未敢一徇人已但反諸心<lb/>
誠有不能解者至若近儒訓致吾心良知於事事物物<lb/>
之間此雖孔曾復生無以易也但訓致格物曰物者意<lb/>
之物格者正也正其不正以歸其正則似與正心之義<lb/>
微有相涉惟達者用功知所歸一若初學未達者用之<lb/>
<pb n="KR2g0046_WYG_022-21b"/>
恐不免增繳繞之病此一疑也嘗觀先儒言事事物物<lb/>
皆有至當不易之理先儒豈敢謾哉彼見學者多太過<lb/>
不及之弊故必求至當天則所在是欲為堯舜之中箕<lb/>
子之極文王之則孔子之矩曾子之至善子思之中庸<lb/>
程伯子之停停當當者是也是其所疑者未可非但不<lb/>
知此至當此中此則此極此矩此至善中庸此停停當<lb/>
當者固出於心而通於物也非物有之也出於心者一<lb/>
致而百慮亦非必能應一物而膠定一則也此先儒之<lb/>
<pb n="KR2g0046_WYG_022-22a"/>
未達也今近儒懲而過之第云致其良知而未言良知<lb/>
之有天則以故承學之士惟求良知之變化圓通不可<lb/>
為典要者而不復知有至當中極則矩至善中庸停停<lb/>
當當之所歸一切太過不及皆抹殺而不顧以致出處<lb/>
取予多不中節一種猖狂自恣妨人病物視先儒質行<lb/>
反有不逮可見近儒之訓亦不能無弊竊意顔子之約<lb/>
禮者必約諸此心之天則而非止變化圓融已耳此二<lb/>
疑也近儒又曰文者禮之見於外者也禮者文之存於<lb/>
<pb n="KR2g0046_WYG_022-22b"/>
中者也予則以文不專在外禮不專在中專以文在外<lb/>
則舍吾心又焉有天地萬物專以禮在中則舍天地萬<lb/>
物又焉有吾心是文與禮均不可内外言也今之語良<lb/>
知者皆不免涉於重内輕外其言亦專在内不知夫子<lb/>
言禮而不言理者正恐人專求之内耳是近儒之訓亦<lb/>
似於孔顔宗㫖未悉此三疑也予旣有是疑因日夜嘿<lb/>
求孔顔宗㫖麄若有明蓋夫子因顔子求之高堅前後<lb/>
不免探索測度而無所歸著不知日用應酬即文也文<lb/>
<pb n="KR2g0046_WYG_022-23a"/>
至不一者也而學之事在焉故博之以文俾知日用應<lb/>
酬可見之行者皆所學之事而不必探索於高深日用<lb/>
應酬準諸吾心之天則者禮也禮至一者也而學之功<lb/>
在焉故約之以禮俾知日用應酬必準諸吾心之天則<lb/>
而不可損益者乃為學之功而不必測度於渺茫是無<lb/>
往非文則無往非禮無地可間而未可以内外言也無<lb/>
往非博則無往非約無時可息而未可以先後言也夫<lb/>
子教之如此故顔子學之亦無地可間無時可息無有<lb/>
<pb n="KR2g0046_WYG_022-23b"/>
内外先後其為功非不欲罷不可得而罷也已而旣竭<lb/>
吾才所立卓爾此天則者昭然常存不復有探索測度<lb/>
之勞至是顔子之學始有歸著則凡學孔顔者舍此必<lb/>
非正脈予又悟克己復禮章即博文約禮之實何則夫<lb/>
子教顔子從事於視聽言動即博文也勿非禮視聽言<lb/>
動即約禮也視聽言動不在禮之外勿非禮不在視聽<lb/>
言動之後是可見先儒言内外先後者固非而近儒涉<lb/>
於重内輕外者亦未盡乃若出世之學一切在内則尤<lb/>
<pb n="KR2g0046_WYG_022-24a"/>
非也繇是用功似不落空日用應酬似稍得其理處上<lb/>
下亦似稍安浸悟南野先生所論仁體之㫖始嘗出赴<lb/>
南都會友與何吉陽<hi>諱遷徳安人官至刑部侍郎</hi>譚二華<hi>名綸宜黄人今大司</hi>
<hi>馬</hi>二公遊又因唐荆川公<hi>諱順之武進人官都御史念菴先生執友</hi>枉顧衙<lb/>
舍遂偕晤趙大洲公<hi>名貞吉内江人官至大學士</hi>時見諸公論學似<lb/>
於博學之㫖多有異同予雖未敢辨難然因是自信者<lb/>
多矣又二年丙辰予登第始得盡友海内諸學士相與<lb/>
劘切商訂要不能外此天則而迄不可以内外先後言<lb/>
<pb n="KR2g0046_WYG_022-24b"/>
之得此則顔氏之卓爾在我矣茍非此而謂之孔門正<lb/>
脈恐俱北轍而南轅也異時歸以質諸念菴先生先生<lb/>
初恐予求諸意象則詰之曰今滿眼是事則滿眼是天<lb/>
則可乎予未敢悉也又數嵗壬戌予在楚先生則移書<lb/>
示曰吾於執事博約之説洞然無疑斯學其有興乎已<lb/>
而再歸再請質於先生先生曰所貴足目俱耳蓋恐予<lb/>
堕目長足短之弊也予旣自蜀乞休三年復起督楚學<lb/>
遷西粤又東粤二十年間儵忽老矣尚自慚未有真得<lb/>
<pb n="KR2g0046_WYG_022-25a"/>
豈亦終墮足短之弊也與於今萬厯癸酉復乞休為養<lb/>
益懼悠悠以為古今莫予困也予曰及其知之一也及<lb/>
其成功一也則果何時也遂記以自飭<lb/>
與唐仁卿書去冬承寄白沙先生文編因思足下素不<lb/>
喜言心學今一旦取白沙文表章之豈非學漸歸源不<lb/>
欲以一善名其志力不大且遠哉不穀昔嘗相期至再<lb/>
三之凟者固知有今日也甚慰甚賀第令其間不共相<lb/>
究竟則徒負平日蓋先此有覩見是編者謂此書題評<lb/>
<pb n="KR2g0046_WYG_022-25b"/>
雖揚白沙其實抑陽明即語不干處心宛轉詆及陽明<lb/>
近於文致不穀不肯信已而將來編讀之良然如云近<lb/>
儒疑先生引進後學頗不惓惓嘗適觀陽明語意並無<lb/>
是説不知足下何從得之夫陽明不語及白沙亦猶白<lb/>
沙不語及薛敬軒此在二先生自知之而吾輩未臻其<lb/>
地未可代為之説又代為之爭勝負則鑿矣歴觀其評<lb/>
中似不免為白沙立赤幟恐亦非白沙之心也古人之<lb/>
學皆求以復性非欲以習聞虛見立言相雄長故必從<lb/>
<pb n="KR2g0046_WYG_022-26a"/>
自身磨練虛心㕘究由壯逮老不知用多少功力寔有<lb/>
諸已然敢自信以號於人是之謂言行相顧而道可明<lb/>
若周子則從無欲以入明道則從識仁以入旣咸有得<lb/>
而後出之孟子亦在不動心以後乃筆之書白沙先生<lb/>
一坐碧玉樓十二年久之有得始主張致虛立本之學<lb/>
一毫不徇於聞見彼豈謾而云哉陽明先生抱命世之<lb/>
才挺致身之節亦可以自樹矣然不肯已亦其天性嚮<lb/>
道故也過嶽麓時謁紫陽祠賦詩景仰豈有意於異同<lb/>
<pb n="KR2g0046_WYG_022-26b"/>
及至龍塲處困動忍刮磨已乃豁然悟道原本不在外<lb/>
物而在吾心始與紫陽傳註稍異及居滌陽多教學者<lb/>
靜坐要在存天理去人欲至䖍臺始提致良知一體為<lb/>
訓其意以大學致知乃致吾良知非窮索諸物也良知<lb/>
者乃吾性靈之出於天也有天然之條理焉是即明徳<lb/>
即天理蓋其學三變而教亦三變則其平日良工心苦<lb/>
可從知矣亦豈謾而云哉不穀輩非私陽明也亦嘗平<lb/>
心較之矣曾聞陽明居龍塲時歴試諸艱惟死生心未<lb/>
<pb n="KR2g0046_WYG_022-27a"/>
了遂製石棺臥以自鍊既歸遭謗則以其語置諸中庸<lb/>
中和章並觀以克化之今之學者非不有美行也其處<lb/>
困亨毁譽之間有是乎不穀有一族祖贛歸者每歸語<lb/>
陽明事頗悉今不暇細但言渠童時赴塾學見軍門輿<lb/>
從至咸奔避軍門即令吏呼無奔教俱乂手旁立有酒<lb/>
徒唱於市肆則貸其朴令教從徒者習歌詩卒為善士<lb/>
又有啞子叩之則書字為訓亦令有省今之學者非不<lb/>
有美政也其都尊位能勤勤於童子於市人於啞子有<lb/>
<pb n="KR2g0046_WYG_022-27b"/>
是乎夜分方與諸士講論少入噓噏間即遣將出征已<lb/>
行復出氣色如常坐者不知其發兵也方督征濠也日<lb/>
坐中堂開門延士友講學無異平時有言伍公焚鬚小<lb/>
却暫如側席遣牌取伍首座中惴惴而先生略不見顔<lb/>
色後聞濠就擒詢實給賞還坐徐曰聞濠已擒當不偽<lb/>
第傷死者多爾已而武皇遣威武大將軍牌追取濠先<lb/>
生不肯出迎且曰此父母亂命忍從臾乎其後江彬等<lb/>
讒以大逆事叵測先生特為老親加念其他迄不動心<lb/>
<pb n="KR2g0046_WYG_022-28a"/>
異時又與張忠輩爭席卒不為屈未嘗一動氣臨終家<lb/>
人問後事不答門人周積問遺言微哂曰此心光明亦<lb/>
復何言今之學者平居非不侃侃其臨艱大之境處非<lb/>
常之變每不動心有是乎若非真能致其良知而有萬<lb/>
物一體之實者未易臻也先師羅文恭至晚年始歎服<lb/>
先生雖未聖而其學聖學也然則陽明不為充實光輝<lb/>
之大賢矣乎獨當時桂文襄以私憾謗之又有以紫陽<lb/>
異同且不襲後儒硬格故致多口迄無証據識者寃之<lb/>
<pb n="KR2g0046_WYG_022-28b"/>
昔在大舜尚有臣父之譏伊尹亦有要君之誚李大伯<lb/>
詆孟子之欲為佐命大聖賢則有大謗議蓋自古已然<lb/>
矣足下豈亦縁是遂詆之耶抑未以身體而㕘究之故<lb/>
耶夫吾黨虛心求道則雖一畸士未忍以無影相加而<lb/>
況於大賢乎恐明眼者不議陽明而反議議者也編中<lb/>
云良知醒而蕩夫醒則無蕩蕩則非醒謂醒而蕩恐未<lb/>
見良知真面目也又詆其張皇一體吾人分也觀今學<lb/>
者只見爾我籓籬一語不合輒起戈矛幾曾有真見一<lb/>
<pb n="KR2g0046_WYG_022-29a"/>
體而肯張皇示人者哉斯語寧無亦自左耶雖然足下<lb/>
今之高明者也昔不喜心學今表章之安知異日不并<lb/>
契陽明將如文恭之晚年篤信耶近百年内海内得此<lb/>
學表表裨於世者不鮮屢當權奸亦惟知此學者能自<lb/>
屹立今居然可數矣其間雖有靜言庸違者此在孔門<lb/>
程門亦有之於斯學何貶焉不穀辱公提擕斯道如疇<lb/>
昔小有過誤相咎不言今闗學術不小曷忍嘿嘿固知<lb/>
希聖者舍已從人又安知不如往昔不假言而自易耶<lb/>
<pb n="KR2g0046_WYG_022-29b"/>
且知足下必從事致虛立本是日新得仍冀指示益隆<lb/>
久要豈謂唐突耶<lb/>
又前論白沙文編嚽答想未達復承石經大學刻本之<lb/>
寄讀刻後考辯諸篇知足下論議勤矣締觀之嘻其甚<lb/>
矣僕本欲忘言猶不忍於坐視聊復言其槪夫考辯諸<lb/>
作類以經語剪綴頓挫鼓舞見於筆端其大略曰修身<lb/>
為本格物為知本曰崇禮曰謹獨若亦可以不畔矣及<lb/>
竟其終篇繹其㫖歸則與孔子孟子之學一何其霄淵<lb/>
<pb n="KR2g0046_WYG_022-30a"/>
相絶也夫大學修身為本格物為知本足下雖能言之<lb/>
然止求之動作威儀之間則皆末而已矣夫修身者非<lb/>
修其血肉之軀亦非血肉能自修也故正心誠意致知<lb/>
乃所以修動作威儀之身而立家國天下之本也格物<lb/>
者正在於知此本而不泛求於末也今足下必欲截去<lb/>
正心誠意致知以言修身抹殺定靜安慮而飭末節則<lb/>
是以血肉修血肉而卒何以為之修哉譬之瞽者以暮<lb/>
夜行於岐路鮮有不顛蹶而迷繆者是足下未始在修<lb/>
<pb n="KR2g0046_WYG_022-30b"/>
身亦未始知本也孟氏所謂行之不著習矣不察終身<lb/>
由之而不知道者正謂此耳將謂足下真能從事大學<lb/>
可乎禮也者雖修身之事然禮有本有文此合内外之<lb/>
道蓋孔子言之也今足下言禮乃專在於動作威儀之<lb/>
間凡涉威儀則諄切而不已一及心性則裁削而不録<lb/>
獨詳其文而重違其本乃不知無本不可以成文姑不<lb/>
他言即孔子論孝曰不敬何以别乎曰色難豈非有吾<lb/>
心之敬而後有能養之文不敬則近獸畜有吾心之愛<lb/>
<pb n="KR2g0046_WYG_022-31a"/>
吾後有媮婉之文不愛則為貌敬若足下所言似但取<lb/>
於手足貌敬而不顧中心敬愛何如也此可為孝亦可<lb/>
為禮乎易繋言美在其中而後能暢於四肢孟氏言所<lb/>
性根心而後能睟面盎背今足下但知詳於威儀而不<lb/>
知威儀從出者由美在其中所性根心也大學言恂慄<lb/>
威儀蓋由恂慄而後有威儀威儀豈可以聲音笑貌為<lb/>
哉足下又曰言語必信容貌必莊論必準諸古者不論<lb/>
所得淺深而皆謂之誠若是則後世之不侵然諾與夫<lb/>
<pb n="KR2g0046_WYG_022-31b"/>
色莊象恭之徒皆可為誠矣又如王莽厚履高冠色厲<lb/>
言方恭儉下士曲有禮意及其居位一令一政皆準諸<lb/>
虞典周禮據其文未可謂非古也其如心之不古何哉<lb/>
此亦可為誠耶況今昔之語心學者以僕所事所與言<lb/>
語曷嘗不信容貌曷嘗不莊動止曷嘗不準諸古且見<lb/>
其中美外暢根心生色優優乎有道氣象曷嘗不可畏<lb/>
可象而足下必欲以無禮坐誣之僕誠不知足下之所<lb/>
謂禮也記曰君子撙節退讓以明禮傳曰讓者禮之實<lb/>
<pb n="KR2g0046_WYG_022-32a"/>
今豈以攘臂作色詆訶他人者遂為禮耶慎獨者慎其<lb/>
獨知朱子固言之矣惟出於獨知始有十目所視十手<lb/>
所指之嚴始有莫見乎隠莫顯乎微之幾夫是以不得<lb/>
不慎也今足下必以獨處訓之吾恐獨處之時雖或能<lb/>
禁伏麄跡然此中之憧憧朋從且有徤於詛盟慘於劒<lb/>
鋩者矣足下又不知何以用其功也蓋足下惟恐其近<lb/>
於心不知慎之字義從心從真非心則又誰獨而誰慎<lb/>
耶末又言聖人諱言心甚哉始言之敢也夫堯舜始言<lb/>
<pb n="KR2g0046_WYG_022-32b"/>
道心此不假論至伊尹言一哉王心周公言殫厥心書<lb/>
又曰雖收放心閑之惟艱曰乃心罔不在王室曰不二<lb/>
心之臣孔子則明指曰心之精神是謂聖此皆非聖人<lb/>
之言乎夫聖人語心若是詳也而足下獨謂之諱言是<lb/>
固謂有稽乎無稽乎於聖言為侮乎非侮乎且曾孟語<lb/>
心亦不假論即論語一書其言悦樂言主忠信言仁言<lb/>
敬恕言内省不疚言忠信篤敬㕘前倚衡疇非心乎聖<lb/>
人之語心恐非足下一手能盡掩也又謂聖人不語心<lb/>
<pb n="KR2g0046_WYG_022-33a"/>
不得已言思思果非心乎此猶知人之數二五而不知<lb/>
二五即十也約禮之約本對博而言乃不謂之要約而<lb/>
謂之約束先立其大本對小體而言乃不謂之立心而<lb/>
謂之强立則欲必異於孔孟也是皆有稽乎無稽乎於<lb/>
聖人為侮乎非侮乎又以求放心立其大見大心泰内<lb/>
重外輕皆非下學者事天下學子十五入大學凡皆責<lb/>
之以明徳親民正心誠意致知之事寧有旣登仕籍臨<lb/>
民久矣而猶謂不當求放心立大者聖門有是訓乎且<lb/>
<pb n="KR2g0046_WYG_022-33b"/>
今不教學者以見大重内則當教之以見小重外可乎<lb/>
此皆僕未之前聞也竊詳足下著書㫖歸專在尊稱韓<lb/>
愈闖予諸儒之上故首序中屢屢見之夫韓之文詞氣<lb/>
節及其功在潮非不偉也至其言道以為孟軻揚雄之<lb/>
道又以臧孫辰與孟子並稱及登華嶽則震悼呼號若<lb/>
嬰兒狀淹潮陽則疏請封禪甘為相如良由未有心性<lb/>
存養之功故致然耳安得謂之知道賈逵以獻頌為郎<lb/>
附會圖讖遂致貴顯徐榦為魏曹氏賓客名在七子之<lb/>
<pb n="KR2g0046_WYG_022-34a"/>
列二子尤可以言道足下悦其外便其文以為是亦足<lb/>
儒矣則其視存養自得掘井及泉者寧不迂而笑之且<lb/>
拒之矣乃不知飾土偶獵馬捶者正中足下之説足下<lb/>
亦何樂以是導天下而禍之也且夫古今學者不出於<lb/>
心性而獨逞其意見如荀卿好言禮乃非及子思孟子<lb/>
詆子張子夏為飲食賤儒況其他乎近時舒梓溪賢士<lb/>
也亦疑白沙之學將為王莽為馮道以今觀之白沙果<lb/>
可以是疑乎皆意見過也聞足下近上當路書極訾陽<lb/>
<pb n="KR2g0046_WYG_022-34b"/>
明加以醜詆又詆先師羅文恭以為雜於新學是皆可<lb/>
忍乎僕不能不自疚心以曩日精誠不足回足下之左<lb/>
轅故也雖然猶幸人心之良知雖萬世不可殄滅子思<lb/>
孟子之道終不以荀氏貶至白沙陽明乃蒙聖天子昭<lb/>
察如日月之明豈非天定終能勝人也哉矧天下學者<lb/>
其日見之行存養自得者不鮮而在足下旣負高明自<lb/>
不當操戈以阻善自當虛已求相益為當也僕不難於<lb/>
黙然心實不忍一恃疇昔之誼一恐真阻天下之善故<lb/>
<pb n="KR2g0046_WYG_022-35a"/>
不辭多言亦自旣厥心爾程子有言若不能存養終是<lb/>
説話今望足下姑自養積而後章審而後發有言逆心<lb/>
必求諸道僕自是言不再<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_022-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷二十二<lb/>
</p>
<p>
</p>
  </div>
</body>
</text>
</TEI>
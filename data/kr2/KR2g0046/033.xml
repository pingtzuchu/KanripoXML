<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷三十三</head> <lb/>
    <p>
<pb n="KR2g0046_WYG_033-1a"/>
欽定四庫全書<lb/>
　明儒學案卷三十三<lb/>
　　　　　　　　　　　　餘姚　黄宗羲　撰<lb/>
㤗州學案二<lb/>
　文肅趙大洲先生貞吉<lb/>
趙貞吉字孟静號大洲蜀之内江人生而神頴六歳誦書<lb/>
日盡數卷登嘉靖十一年進士第選庶吉士授編修因上惑<lb/>
方術疏請敷求真儒不報遷右春坊右中允管司業事<lb/>
<pb n="KR2g0046_WYG_033-1b"/>
二十九年京師戒嚴嫚書要貢集百官議闕下日中莫發一論<lb/>
者先生出班大言曰城下之盟春秋恥之華亭問何竒畫先生<lb/>
曰為今之計皇上出御正殿下詔引咎録周尚文之功以勵邉<lb/>
帥釋沈束之獄以開言路輕損軍之令重賞功之格飭文武百<lb/>
司為城守遣官宣諭諸将監督力戰其他無可為畫者上即陞<lb/>
先生左春坊左諭徳兼河南道監察御史給賞功銀五萬<lb/>
兩令其隨宜區處宣諭将士方廷議罷先生盛氣謁相嵩<lb/>
於西苑直中嵩辭不見先生怒叱門者㑹通政趙文華趨<lb/>
<pb n="KR2g0046_WYG_033-2a"/>
入顧謂先生曰公休矣天下事當徐議之先生愈怒罵<lb/>
曰汝權門犬何知天下事嵩聞大恨欲敗其事故不與<lb/>
督戰事權亦不與一䕶卒先生單騎出城僦民車致銀<lb/>
總兵仇鸞所歴諸營傳諭而返明日復命上怒謂功賞<lb/>
未見措置第為周尚文沈束懷怨詔錦衣衛逮杖謫廣<lb/>
西荔波縣典史量移徽州通判稍遷南京文選司主事<lb/>
進郎中陞光祿寺少卿通政司叅議右通政光祿寺卿<lb/>
户部右侍郎皆在南京四十年始入為户部右侍郎又<lb/>
<pb n="KR2g0046_WYG_033-2b"/>
以忤嵩罷隆慶改元起吏部侍郎兼翰林院學士掌詹<lb/>
事府事上幸學暫掌祭酒事出為南京禮部尚書召入<lb/>
兼翰林院學士協管詹事府事尋拜文淵閣大學士先<lb/>
生在閣與高文襄共事而議多不合其大者謂御兵分<lb/>
𨽻五府數變之後至嘉靖庚戌别立戎政㕔以十餘萬<lb/>
衆統於一人盡變祖制夫兵權貴於分練兵亦貴於分<lb/>
此古法也疏下廷臣議行而本兵霍冀不悦及給事中<lb/>
楊鎔論冀冀遂誣先生主使上終直先生而罷冀文襄<lb/>
<pb n="KR2g0046_WYG_033-3a"/>
以徐文貞草世廟遺詔改政改臣為讐君將欲加罪先<lb/>
生拂衣起曰若是則先帝大禮大獄諸案即宋之奷黨<lb/>
碑也文襄色變而止文襄以閣臣兼掌吏部事使先生<lb/>
兼掌都察院事文襄欲修怨廷中之異已者非時考察<lb/>
科道先生執筆文襄終不得志其争給事中呉時來至<lb/>
於日中於是文襄使其客韓楫劾先生為庸横先生言<lb/>
人臣庸則不能横横非庸臣之所能也臣兢兢唯拱言<lb/>
是聽僅以考察一事與之相左臣真庸臣也若拱者然<lb/>
<pb n="KR2g0046_WYG_033-3b"/>
後可謂之横也已詔馳驛歸杜門著述擬作二通以括<lb/>
古今之書内篇曰經世通外篇曰出世通内篇又分二<lb/>
門曰史曰業史之為部四曰統曰傳曰制曰誌業之為<lb/>
部四曰典曰行曰藝曰銜外篇亦分二門曰説曰宗説<lb/>
之為部三曰經曰律曰論宗之為部一曰單傳直指書<lb/>
雖未成而其緒可尋也萬厯四年三月十五日卒年六<lb/>
十九贈少保諡文肅先生之學李贄謂其得之徐波石<lb/>
按先生之論中也曰世儒解中者不偏不倚無過不及<lb/>
<pb n="KR2g0046_WYG_033-4a"/>
之名而不知言中為何物今夫置器於地平正端審然<lb/>
後曰此器不偏不倚度物之數長短適中然後曰此物<lb/>
無過不及今舍其器物未問其作何名狀而但稱曰不<lb/>
偏不倚無過不及則茫茫虛號何所指歸若以為物物<lb/>
有天然之則事事有當可之處夫天然之則在此物者<lb/>
不能以該於彼物當可之處在此事者不能以通於他<lb/>
事若以為道心為主而人心聽命則動静云為之際自<lb/>
無過不及之差此又以中為學問之效寧有三聖心傳<lb/>
<pb n="KR2g0046_WYG_033-4b"/>
不指其體而僅言其效乎波石之論中也亦曰伊川有<lb/>
堂之中為中國之中為中若中可擬而明也易不當曰<lb/>
神無方而易無體矣故知先生有所授受也先生初不<lb/>
自諱其非禪學嘗與徐魯源相遇魯源言學問當有所<lb/>
取有所舍先生厲聲曰吾這裡無取無舍宛然宗門作<lb/>
用也其答友人云僕之為禪自弱冠以來敢欺人哉試<lb/>
觀僕之行事立身於名敎有悖謬者乎則禪之不足以<lb/>
害人明矣僕蓋以身證之非世儒徒以口説諍論比也<lb/>
<pb n="KR2g0046_WYG_033-5a"/>
先生謂禪不足以害人者亦是有説朱子云佛學至禪<lb/>
學大壞蓋至於今禪學至棒喝而又大壞棒喝因付囑<lb/>
源流而又大壞就禪敎中分之為兩曰如來禪曰祖師<lb/>
禪如來禪者先儒所謂語上而遺下彌近理而大亂真<lb/>
者是也祖師禪者縱横捭闔純以機巧小慧牢籠出没<lb/>
其間不啻逺理而失真矣今之為釋氏者中分天下之<lb/>
人非祖師禪勿貴遞相囑付聚羣不逞之徒敎之以機<lb/>
械變詐皇皇求利其害寧止於横水猛獸哉故吾見今<lb/>
<pb n="KR2g0046_WYG_033-5b"/>
之學禪而有得者求一樸實自好之士而無有假使達<lb/>
摩復來必當折棒噤口塗抺源流而後佛道可興先生<lb/>
之所謂不足以害人者亦從彌近理而大亂真者學之<lb/>
古來如大年東坡無垢了翁一輩皆出於此若其逺理<lb/>
而失真者則斷斷無一好人也先生嘗遊嵩高抱犢伏<lb/>
牛諸山德清蔡子木問道述七圖示之其一混元圖○<lb/>
其二出庚圖□其三浴魄圖□其四伊字三㸃之圖□<lb/>
其五□字輪相之圖□其六周子太極圖其七河圖謂<lb/>
<pb n="KR2g0046_WYG_033-6a"/>
一以攝六六以顯一一者真空也六者妙有也世間法<lb/>
與出世法皆備矣先生蓋見溈仰山圖相創立宗㫖與<lb/>
太極圖相似故扭合為一而不顧其理之然否也夫太<lb/>
極只一圈耳一圈之外不可更加一圈也仰山之圖相<lb/>
九十七一圓分主一事不得謂之混元矣是故形同而<lb/>
實異也出庚浴魄魏伯陽以月象附㑹納甲趙汝楳朱<lb/>
風林皆嘗駁之與太極益不合矣英雄欺人徒自欺耳<lb/>
大洲雜錄曾子曰夫子之道忠恕而已矣不欺其心為<lb/>
<pb n="KR2g0046_WYG_033-6b"/>
忠能度人之心為恕夫不欺自心與能度他心者豈今<lb/>
之人盡不能者哉循是義也堂堂平平以入夫子之門<lb/>
是千載而夕昕也　學術之歴古今譬之有國者三代<lb/>
以前如玉帛俱㑹之日通天下之物濟天下之用而不<lb/>
必以地限也孟荀以後如加關譏焉稍察阻矣至宋南<lb/>
北之儒殆遏糴曲防獨守谿域而不令相徃來矣陳公<lb/>
甫嘗歎宋儒之大嚴夫物不通方則用窮學不通方則<lb/>
見陋且諸子如董揚以下蘇陸以上姑不論晦翁法程<lb/>
<pb n="KR2g0046_WYG_033-7a"/>
張矣而不信程張尊楊謝矣而力闢楊謝凡諸靈覺明<lb/>
悟通解妙達之論盡以委於禪目為異端而懼其一言<lb/>
之汚也顧自日看案上六經論孟及程氏文字於一切<lb/>
事物理㑹以為極致至太極無極隂陽仁義動静神化<lb/>
之訓必破碎支離之為善稍渉易簡疎暢則動色不忍<lb/>
言恐墮異端矣夫謂靈覺明妙禪者所有而儒者所無<lb/>
非靈覺明妙則滯窒昏愚豈謂儒者必滯窒昏愚而後<lb/>
為正學耶　天地萬物本吾一體也而吾何以知天地<lb/>
<pb n="KR2g0046_WYG_033-7b"/>
萬物之然哉天地非仁將恐折萬物非仁將恐歇吾心<lb/>
非仁吾身將恐蹶吾何以知吾身之然哉吾視非仁盲<lb/>
從目生吾聽非仁聾從耳騰吾言非仁口過瞢瞢吾動<lb/>
非仁身過殷殷嗚呼微翳眯睛則八方易位一念顛倒<lb/>
而人已成敵執迷為真賊以代子四竅塵投一妙覺死<lb/>
樂出於虛蒸則成菌既死之心不可復振蝸窟蚓穴去<lb/>
仁幾何鳶飛魚躍於仁何若古之有道去彼取此三才<lb/>
歸根一日克己吾何心知有道之然哉以其無己也故<lb/>
<pb n="KR2g0046_WYG_033-8a"/>
能成其已嗚呼吾有大已俯萬物而觀天地者也大己<lb/>
不浹小已揭揭小已既克大已潑潑古之善克者視於<lb/>
無形聽於無聲動無軌轍言非述稱四用反一一真流<lb/>
行無體無方禮嘉而亨少有意必固我作類妙用齊滯<lb/>
具為痿痺此為不仁而株橛小已是故無已為克真已<lb/>
為大至大為仁體無對待不見大小焉知内外性此曰<lb/>
聖復此曰賢小子至愚擇焉執焉昔者吾友從事於此<lb/>
敢告非狂為仁由己<hi>克已銘</hi>
<pb n="KR2g0046_WYG_033-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷三十三<lb/>
</p>
<p>
</p>
  </div>
</body>
</text>
</TEI>
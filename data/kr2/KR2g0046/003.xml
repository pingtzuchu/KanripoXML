<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷三</head> <lb/>
    <p>
<pb n="KR2g0046_WYG_003-1a"/>
欽定四庫全書<lb/>
　明儒學案卷三<lb/>
　　　　　　　　　　　餘姚　黄宗羲　撰<lb/>
三原學案<lb/>
關學大概宗薛氏三原又其别派也其門多以氣節著<lb/>
風土之原而又加之學問者也<lb/>
　　端毅王石渠先生恕<lb/>
　　康僖王平川先生承裕<lb/>
<pb n="KR2g0046_WYG_003-1b"/>
　　光禄馬谿田先生理<lb/>
　　恭簡韓苑洛先生邦奇<lb/>
　　忠介楊斛山先生爵<lb/>
　　徴君王秦關先生之士<lb/>
三原學案<lb/>
　端毅王石渠先生恕<lb/>
王恕字忠貫號介菴又號石渠陜之三原人正統戊辰進<lb/>
士選庶吉士先生志在經濟出為左評事遷左寺副擢知<lb/>
<pb n="KR2g0046_WYG_003-2a"/>
揚州府嵗饑不待報而發粟民免溝壑超拜江西布政使<lb/>
轉河南時以襄南地多險秦楚流民日出剽略於是特設<lb/>
治院以先生為副都御史領之累平劉千觔石和尚㓂亂<lb/>
榜諭流民各使復業母憂歸起復廵撫河南轉南京刑<lb/>
部左侍郎父憂歸服除起刑部左侍郎治漕河改南京户<lb/>
部復改左副都御史廵撫雲南而中人錢能橫甚使其<lb/>
麾下指揮郭景私通安南為奸利先生遣人道執景景<lb/>
廹投井死盡發能貪暴諸狀上遂撤能還安置南京進<lb/>
<pb n="KR2g0046_WYG_003-2b"/>
右都御史召掌留臺遷南京兵部尚書參贊守備尋以<lb/>
部銜兼左副都御史廵撫南畿興利除害三呉自設廵<lb/>
撫以來獨周忱與先生耳中人王敬挾其千户王臣以<lb/>
妖術取中㫖收市圖籍珍玩張皇聲勢先生列其罪狀<lb/>
敬下錦衣獄臣論死二年而復還參贊錢能夤縁為守<lb/>
備與先生共事先生坦然不念前事能語人曰王公天<lb/>
人也吾惟敬事而已加太子少保林見素以劾妖僧繼<lb/>
曉下獄先生救之得出先生益發舒言天下事天子不<lb/>
<pb n="KR2g0046_WYG_003-3a"/>
能無望意因批落太子少保以尚書致仕孝宗即位召<lb/>
用為吏部尚書加太子太保上釋奠文廟先生請用太<lb/>
牢加幣從之先生重禮風義之士故一時後進在朝者<lb/>
如庶吉士鄒智御史湯鼐主事李文祥十餘人皆慷慨<lb/>
喜事以先生為宗主先生侍經筵見上困於酷暑請暫<lb/>
輟講鼐即言天子方向學奈何阻其進恕請非是先生<lb/>
惶恐待罪謂諸臣責臣是也然諸臣求治太急見朝廷<lb/>
待臣太重故責臣太深欲臣盡取朝事更張之如宋司<lb/>
<pb n="KR2g0046_WYG_003-3b"/>
馬光毋論臣不敢望光今亦豈熙豐時也上優詔答之<lb/>
已而鼐劾閣臣萬安劉吉尹直中官示以疏已留中鼐<lb/>
大言疏不出且併劾中官中官避匿亡何安直皆免鼐<lb/>
與文祥等日夜酣呼以為君子進小人退雖劉吉尚在<lb/>
不足忌也於是吉使門客徐鵬魏璋伺鼐鼐家夀州知<lb/>
州劉概與書嘗夢一叟牽牛入水公引之而上牛近國<lb/>
姓此國勢瀕危賴公復安之兆也鼐大喜出書示客璋<lb/>
以此劾之鼐概皆下詔獄都御史馬文升故為鼐所劾<lb/>
<pb n="KR2g0046_WYG_003-4a"/>
欲以妖言坐之先生力救事始得解凡中官倖人恩澤<lb/>
過當者先生輒為裁止雖上已許必固執也丘濬以禮<lb/>
部尚書故班先生下及直文淵閣先生自以前軰仍序<lb/>
尚書之次濬意弗善也毎有論奏陰抑之且使其私人<lb/>
太醫院判劉文泰訐先生所刻傳文詳列不報之章為<lb/>
彰先帝之拒諫先生言臣傳所載皆足以昭先帝納諫<lb/>
之盛何名彰惡文泰無賴小人其逞此機巧深刻之辭<lb/>
非老於文學陰謀詭計者不能盍無追其主使之人乃<lb/>
<pb n="KR2g0046_WYG_003-4b"/>
下文泰錦衣獄則果丘濬所使也上以先生賣直沽名<lb/>
俾焚其傳草文泰出而先生黜矣遂乞骸骨歸又二歲<lb/>
濬卒文泰往弔其夫人叱之出曰汝搆王公於我相公<lb/>
憸人也何弔為聞者快之先生家居編集厯代名臣諫<lb/>
議録一百二十四卷又取經書傳註有所疑滯再三體<lb/>
認行不去者以已意推之名曰石渠意見意見者乃意度之<lb/>
見耳未敢自以為是也葢年八十四而著意見八十六<lb/>
為拾遺八十八為補缺其耄而好學如此先生之學大<lb/>
<pb n="KR2g0046_WYG_003-5a"/>
抵推之事為之際以得其心安者故隨地可以自見至<lb/>
於大本之所在或未之及也九十歲天子遣行人存問<lb/>
又三年卒贈特進左柱國太師諡端毅<lb/>
石渠意見戒慎恐懼二節　天理人欲相為消長有天<lb/>
理即無人欲有人欲即無天理如何前一叚是天理之<lb/>
本然後一叚是遏人欲於將萌　中和節　中和乃人<lb/>
性情之德雖有動静之殊初非二物戒懼謹獨皆是不<lb/>
敢忽之意豈有彼此如何自戒懼而約之止能致中自<lb/>
<pb n="KR2g0046_WYG_003-5b"/>
謹獨而精之止能致和如何致中獨能位天地致和獨<lb/>
能育萬物恐非子思之意　鬼神章　鬼神之為德鬼<lb/>
神葢言應祀之鬼神為德如生長萬物福善禍淫其盛<lb/>
無以加矣以其無形也故視之而弗見以其無聲也故<lb/>
聽之而弗聞體物而不可遺言鬼神以物為體而無物<lb/>
不有如門有門神竈有竈神木主為鬼神之所棲是也<lb/>
然其有感必應是以使人敬畏而致祭祀如在其上如<lb/>
在其左右而不敢忽也謂之如在言非實有也集註以<lb/>
<pb n="KR2g0046_WYG_003-6a"/>
發見昭著釋如在恐非是　食無求飽章　無求飽求<lb/>
安者志在敏事慎言也就有道而正者正其所言所行<lb/>
之是非是者行之非者改之葢古之學者皆以言行為<lb/>
學也　動容貎章　斯猶須也是用力的字動容貎須<lb/>
要逺暴慢正顔色須要近信出辭氣須要逺鄙倍若以<lb/>
斯為自然未安　興於詩章　詩本性情有邪有正讀<lb/>
之可以興其好善惡惡之心故曰興於詩禮以謹節文<lb/>
曲禮經禮人能知之則敬慎威儀言動無失可以立於<lb/>
<pb n="KR2g0046_WYG_003-6b"/>
鄉立於朝故曰立於禮樂以和神人用之於郊廟則祖<lb/>
考來格用之於燕享則賓主情洽不特此也事無大小<lb/>
非和不成故曰成於樂　顔淵喟然章　髙堅前後言<lb/>
已無定見非聖道之有髙堅前後也集註謂顔子深知<lb/>
夫子之道無窮盡無方體而歎之也若然則止仁止敬<lb/>
止慈止孝止信非道歟　毁譽章　今斯之民即三代<lb/>
之民而三代之民直道而行不妄毁譽人何今之民毁<lb/>
譽之過情也　或問井田之法今可行乎意見以為不<lb/>
<pb n="KR2g0046_WYG_003-7a"/>
可曰何也曰今之時人稠地狹人人授田百畝其可得<lb/>
乎曰何必百畝或五十畝或七十畝使彼此均一即井<lb/>
田之意曰户口年年有消長茍欲均之必須年年助勘<lb/>
分授經畫疆界若然則官民不勝其煩勞又且妨誤農<lb/>
業受田之人必曰此田今年屬我明年又不知屬何人<lb/>
由是人懷苟且之心怠於耕作糞壅田必瘠矣曰十年<lb/>
一分可乎曰十年一分止可均一年其後户口有消長<lb/>
則又不均矣　盡心章　人能竭盡其心思而窮究之<lb/>
<pb n="KR2g0046_WYG_003-7b"/>
則能知其性之理葢性乃天之所命人之所受其理甚<lb/>
微非盡心而窮究之豈易知哉旣知其性則知天理之<lb/>
流行而付於物者亦不外是矣與下文存其心養其性<lb/>
所以事天也文勢相同集註言知性乃能盡心不無顛<lb/>
倒　春秋　春秋者孔子因左丘明所作魯史而修之<lb/>
也何為以左氏為傳而以公羊榖梁並行謂之三傳乎<lb/>
今觀公榖傳不過發明孔子筆削褒貶之意未嘗外左<lb/>
氏所記之事而鑿空為之說此左氏不可為傳一也孔<lb/>
<pb n="KR2g0046_WYG_003-8a"/>
子言左丘明耻之丘亦耻之觀此則知左丘明生乎孔<lb/>
子之前而為孔子之所敬信者也不應生乎後者為之<lb/>
經而生乎前者為之傳以釋經也此左氏不可為傳二<lb/>
也　中和　天下之事處之得中則成不得中則不成<lb/>
故中為天下處事之大本天下之事行之以和則行不<lb/>
和則不行故和為天下行事之逹道　道不逺人章<lb/>
己之能知能行人亦能之巳之不能人亦不能是己之<lb/>
道曷嘗逺於人哉人之行道不能推己度物而以人之<lb/>
<pb n="KR2g0046_WYG_003-8b"/>
難知難行之事治人則是不近人情而逺人以為道也<lb/>
　誠者自成章　誠實也人之心無不實乃能自成其<lb/>
身而道之在我者自無不行矣註以誠與道對言以人<lb/>
與物為二事非也　物之終始之物猶事也人之誠實<lb/>
者作事自然有始有終不誠實者則雖有所為始勤終<lb/>
怠所以成不得事故曰不誠無物　饑渴章　人能不<lb/>
以饑渴貧賤動其心則大本立而過人逺矣其他小事<lb/>
末節雖不及人不為憂矣　進德修業爻　忠信謂存<lb/>
<pb n="KR2g0046_WYG_003-9a"/>
諸心者無不誠也修辭立其誠謂出諸口者亦無不誠<lb/>
也忠信非德也所以進德者忠信也修辭立誠非業也<lb/>
所以居業者修辭立其誠也知至至之知德之所至而<lb/>
進以至之故可與幾也知終終之知業之所終而修以<lb/>
終之故可以存義也以知行言之知至知終似知也至<lb/>
之終之似行也傳謂知至至之致知也知終終之力行<lb/>
也不能無疑　斂時五福用敷錫厥庶民　五福在人<lb/>
若無禮樂法度則强凌弱衆暴寡富吞貧放僻邪侈自<lb/>
<pb n="KR2g0046_WYG_003-9b"/>
䧟於罪豈能安享五福惟人君建極有禮樂刑政是以<lb/>
天下之人不犯於有司得以安享五福則是人君收斂<lb/>
敷布以與之也　無隱章　夫子之適陳蔡楚衞諸國<lb/>
無行而不與二三子同行動靜云為衆所共見共聞曷<lb/>
嘗有所隱乎　深則厲　厲者嚴厲也水深可畏當止<lb/>
而不可渉也　志至氣次　志之所至之處氣即隨之<lb/>
而至如帥所至之處卒徒亦隨之而至也　王者師節<lb/>
　貢助徹是三代養民之法庠序學校是三代敎民之<lb/>
<pb n="KR2g0046_WYG_003-10a"/>
法後來有王者起必來取三代教養之法以為法是三<lb/>
代教養之法為後來王者之師也　言性章　天下人<lb/>
之言性只說已然之跡便是性不知已然之跡有善有<lb/>
惡順理而善者為性之本不順理而惡者非性之本故<lb/>
曰故者以利為本　孟子末章　無有乎爾者是反說<lb/>
之辭猶言豈無有也孟子之意以為孔門弟子克肖者<lb/>
七十二人豈無有見而知之者旣有見而知之者則今<lb/>
日豈無有聞而知之者觀於此言則孟子隱然以聞知<lb/>
<pb n="KR2g0046_WYG_003-10b"/>
自任也<lb/>
　康僖王平川先生承裕<lb/>
王承裕字天宇號平川冢宰之季子也𢎞治癸丑進士<lb/>
授兵科給事中遷吏掌科逆瑾恨其逺己又疏進君子<lb/>
退小人益恨之罰粟輸邊以外艱去瑾誅起原官歴太<lb/>
僕少卿正卿南太常卿宸濠反發留都之為内應者嘉靖<lb/>
初遷户部右侍郎晉南户部尚書致仕林居十年戊戌<lb/>
五月卒年七十四諡康僖十四五時從莆田蕭某學蕭<lb/>
<pb n="KR2g0046_WYG_003-11a"/>
令侍立三日一無所授先生歸告端毅曰蕭先生待某<lb/>
如此豈以某為不足敎耶端毅曰是即敎也真汝師矣<lb/>
登第後侍端毅歸講學於𢎞道書院弟子至不能容冠<lb/>
婚䘮祭必率禮而行三原士風民俗為之一變馮少墟<lb/>
以為先生之學皆本之家庭者也<lb/>
　光祿馬谿田先生理<lb/>
馬理字伯循號谿田陜之三原人為孝廉時遊太學與<lb/>
呂涇野崔後渠交相切劘名震都下髙麗使人亦知慕<lb/>
<pb n="KR2g0046_WYG_003-11b"/>
之錄其文以歸父母連䘮不與會試者兩科安南貢使<lb/>
問禮部主事黃清曰關中馬理先生何尚未登仕籍其<lb/>
名重外夷如此登正德甲戍進士第時以大學衍義為<lb/>
問先生對曰大學之書乃堯舜禹湯文武之道也傳有<lb/>
克明峻德湯之盤銘堯舜帥天下以仁之語真氏所衍<lb/>
唐漢宋之事非大學本㫖也真氏所衍止於齊家不知<lb/>
治國平天下皆本於慎獨工夫宋儒所造大率未精以<lb/>
此失問者之意故欲填首甲而降之授稽勲主事改文<lb/>
<pb n="KR2g0046_WYG_003-12a"/>
選與郎中不合引疾告歸者三年戊寅值武廟將南廵<lb/>
與黃伯固等伏闕極諫杖於廷未幾送嫡母還鄉乃設<lb/>
敎於武安王祠藩臬為建嵯峨精舎以居生徒嫡母䘮<lb/>
畢起員外郎議大禮復杖於廷尋轉考功郎中丙戍例<lb/>
當考察外官内閣冢宰各挾私忿欲去廣東河南陜西<lb/>
三省提學先生昌言曰魏校蕭鳴鳳唐龍今有數人物<lb/>
若欲去此三人請先去理由是獲免丁亥陞南通政過<lb/>
河池驛見其丞貎𩔖黃伯固問之乃其弟叔開也時伯<lb/>
<pb n="KR2g0046_WYG_003-12b"/>
固已死先生泫然泣下作詩贈之云六年復見先生面<lb/>
為過河池見叔開戊子引疾歸辛卯起光禄卿莅事未<lb/>
幾又歸林下者十年癸卯復起南光禄至即引年致仕<lb/>
隱於商山書院又十年而卒嘉靖乙卯十二月也年八<lb/>
十二先生師事王康僖又得涇野後渠以為之友墨守<lb/>
主敬窮理之傳嘗謂見行可之仕唯孔子可以當之學<lb/>
聖人者當自量力故每出不一二年即歸歸必十數年<lb/>
而後起綽綽然於進退之間後渠稱其愛道甚於愛官<lb/>
<pb n="KR2g0046_WYG_003-13a"/>
真不虛也<lb/>
　恭簡韓苑洛先生邦竒<lb/>
韓邦竒字汝節號苑洛陜之朝邑人正德戊辰進士授<lb/>
吏部考功主事轉員外郎辛未考察都御史袖私帙視<lb/>
之先生奪去曰考覈公事有公籍在都御史為之遜謝<lb/>
調文選京師地震上疏論時政缺失謫平陽通判甲戍<lb/>
遷浙江按察僉事宸濠將謀反遣内䜿飯僧於天竺寺<lb/>
聚者數千人先生防其不測立散遣之又以儀賓進貢<lb/>
<pb n="KR2g0046_WYG_003-13b"/>
假道衢州先生不可曰貢使自當沿江而下奚俟假道<lb/>
於是襲浙之計窮尋為鎮守中官誣奏逮繋奪官世宗<lb/>
即位起山東參議乞休甲申大同兵變起山西左參政<lb/>
分守大同先生單車入城人心始安廵撫蔡天祐至代<lb/>
州先生戎服謁之天祐驚曰公何為如此曰大同變後<lb/>
廵撫之威削甚今大同但知有某某降禮從事者使人<lb/>
知廵撫之不可輕也朝廷復遣胡瓚以總督出師時首<lb/>
惡業已正法而瓚再索不已先生止之不聼城中復變<lb/>
<pb n="KR2g0046_WYG_003-14a"/>
乆之乃定先生亦致仕去戊子起四川提學副使改右<lb/>
春坊右庶子兼翰林修撰其秋王試順天以錄序引用<lb/>
經語差誤左遷南太僕寺丞再疏歸尋起山東副使大<lb/>
理左少卿以左僉都御史廵撫宣府入佐院事又出廵<lb/>
撫山西再致仕甲辰薦起總理河道陞刑部右侍郎改<lb/>
吏部丁未掌留堂進南京兵部尚書參贊機務歸七年<lb/>
乙卯地震而卒年七十七贈少保諡恭簡門人白璧曰<lb/>
先生天稟髙明學問精到明於數學胸次灑落大𩔖堯<lb/>
<pb n="KR2g0046_WYG_003-14b"/>
夫而論道體乃獨取橫渠少負氣節旣乃不欲為竒即<lb/>
一行涵養宏深持定堅定則又一薛敬軒也羲按先生<lb/>
著述其大者為志樂一書方其始刻之日九鶴飛舞於<lb/>
庭傳其術者為楊椒山手製十二律管吹之而其聲合<lb/>
今不可得其詳然聲氣之元在黃鐘之長短空圍而又<lb/>
不能無疑者先生依律呂新書註中算法黃鐘長九寸<lb/>
空圍九分積八百一十分用圓田術三分益一得一十<lb/>
二以開方法除之得三分四釐六毫强為實徑之數不<lb/>
<pb n="KR2g0046_WYG_003-15a"/>
盡二毫八絲四忽以徑求積自相乘得十一分九釐七<lb/>
毫一絲六忽加入開方不盡之數得一十二分以管長<lb/>
九十分乘之得一千八十分為方積之數四分取三為<lb/>
圓積八百一十分葢蔡季通以管長九十為九十分故<lb/>
以面積九分乘管長得八百一十分其實用九無用十<lb/>
之理凡度長短之言十者皆分九為十以便算也今三<lb/>
呉程路尚以九計可知矣則黃鐘長九寸者八十一分<lb/>
以面積九分乘之黃鐘之積七百二十九分也<lb/>
<pb n="KR2g0046_WYG_003-15b"/>
　忠介楊斛山先生爵<lb/>
楊爵字伯修號斛山陜之富平人幼貧苦挾册躬耕為<lb/>
兄所累繫獄上書邑令辭意激烈令異之曰此竒士也<lb/>
出而加禮登嘉靖己丑進士第官行人考選御史母憂<lb/>
廬墓畢補原官辛丑上封事謂今日致危亂者五一則<lb/>
輔臣夏言習為欺罔翊國公郭勛為國巨蠧所當急去<lb/>
二則凍餒之民不憂恤而為方士修雷壇三則大小臣<lb/>
工弗覩朝儀宜慰其望四則名器濫及緇黃出入大内<lb/>
<pb n="KR2g0046_WYG_003-16a"/>
非制五則言事諸臣若楊最羅洪先等非死即斥所損<lb/>
國體不小疏入上大怒逮繫鎮撫司拷掠備至㭱鎻晝<lb/>
夜血肉淋漓死者數矣而先生氣定故得再甦主事周<lb/>
天佐御史浦鋐俱以救先生箠死獄中於是防守益嚴<lb/>
上日使人偵先生一言一動皆籍記偵者苦於不得言<lb/>
以情告先生使多為善言先生曰有意而言便是欺也<lb/>
部郎錢緒山劉晴川給事周訥谿先後以事下獄相與<lb/>
講學不輟緒山先釋先生願有以為别緒山曰静中收<lb/>
<pb n="KR2g0046_WYG_003-16b"/>
攝精神勿使遊放則心體湛一髙明廣大可馴致矣作<lb/>
聖之功其在此乎先生敬識之與晴川訥谿讀書賦詩又<lb/>
如是者五年所著周易辨錄中庸解若干卷乙巳八月<lb/>
上用箕神之言釋先生三人而三人者猶取道潞水舟<lb/>
中講學踰臨清而别㑹上造箕臺太宰熊浹驟諫上怒<lb/>
罷浹復逮三人時先生抵家甫十日聞命就道在獄又<lb/>
三年丁未十一月髙元殿災上怳忽聞火中有呼三人<lb/>
姓名者次日釋歸歸二年而卒己酉十月九日也年五<lb/>
<pb n="KR2g0046_WYG_003-17a"/>
十七隆慶初贈光祿寺少卿諡忠介初韓恭簡講學先<lb/>
生輩來往拜其門恭簡異其氣岸欲勿受已叩其學詫<lb/>
曰宿學老儒莫能過也吾幾失人矣剛大之氣百折不<lb/>
囘人與椒山並稱謂之韓門二楊<lb/>
論學天命謂性天人一理也率性謂道動以天也修道<lb/>
謂敎求合乎天也戒懼慎獨自修之功至於中與和也<lb/>
中和性命本然之則也能致之則動以天矣故其效至<lb/>
於天地位萬物育　道不可須叟離可離非道是言當<lb/>
<pb n="KR2g0046_WYG_003-17b"/>
戒懼之意莫見乎隱莫顯乎微是言當謹獨之意應酬<lb/>
是有睹有聞不睹不聞是無所應酬之際也如出門使<lb/>
民是有所應酬則有睹有聞或問程子未出使民之時<lb/>
當何如曰此儼若思時也儼若思即是戒慎恐懼之意<lb/>
為功夫尚未說到極至處故又提慎獨二字使人雖在<lb/>
暗室屋漏之中一念發動之際凛然畏懼不可少怠不<lb/>
敢少息則天理常存私意不萌純一不已而合乎天矣<lb/>
　中和心之本體也未發之中萬物皆備故為天下之<lb/>
<pb n="KR2g0046_WYG_003-18a"/>
大本已發之和大經大法所在而不可違故為天下之<lb/>
逹道怒與哀中節皆謂之和　致中和止至善之云也<lb/>
天地之位我位之也萬物之育我育之也　君子之中<lb/>
庸中庸人理之常也小人反中庸豈人理哉時中者黙<lb/>
識其理而妙宰物之權也若非禮之禮非義之義豈時<lb/>
中之道哉小人則率意妄為而已　天下之道至中庸<lb/>
而極理得其會同義至於入神非至明不能察其幾非<lb/>
至健不能致其決故民鮮能之矣　董常問文中子聖<lb/>
<pb n="KR2g0046_WYG_003-18b"/>
人有憂乎言天下皆憂吾何獨不憂又謂樂天知命吾<lb/>
何憂何必如此說聖人固未易及然常人一念之發得<lb/>
其本心則與聖人之心無以異但聖人純亦不已衆人<lb/>
則或存或亡而已憂樂皆人情之常而本於性也豈聖<lb/>
人獨有樂而無憂乎若曰樂天知命吾何憂不成父母<lb/>
病聖人亦樂天知命而不憂乎豈人理也哉<lb/>
漫錄夜初靜坐少檢㸃日間言行因司馬温公論盡心<lb/>
行已之要自不妄言始夫不妄言所言必皆當理非心<lb/>
<pb n="KR2g0046_WYG_003-19a"/>
有定主豈能至此故輕躁鄙背及事務𤨏屑無益身心<lb/>
而信口談論者皆妄言也因書以自戒作一好事必<lb/>
要向人稱述使人知之此心不定也不知所作好事乃<lb/>
吾分所當為雖事皆中理纔能免於過惡耳豈可自以<lb/>
為美才以為美便是矜心禹之不矜不伐顔淵無伐善<lb/>
無施勞此聖賢切己之學也　與人論事辭氣欠平乃<lb/>
客氣也所論之事雖當於理即此客氣之動便已流於<lb/>
惡矣可不戒哉書以自警予乆處獄中粗鄙忿戾略無<lb/>
<pb n="KR2g0046_WYG_003-19b"/>
貶損粗鄙忿戾乃剛惡也負以終身而不能變真可哀<lb/>
也因思橫渠貧賤憂戚玉汝於成乃惕然警省儼然愧<lb/>
耻今日患難安和非皇天玉我進修之地乎不知省愆<lb/>
思咎而有怨尤之心是背天也背天之罪可不畏哉<lb/>
予繋此四十一月矣邏者日在側覘予動作有甚厚予<lb/>
㩦壺酌以伸問者後一人來甚橫逆予卧於舊門板上<lb/>
障之以席其人皆扯毁之謂予罪人不宜如此又往往<lb/>
發其厚予者使人知之曰某日某皆潛獻某處者葢令<lb/>
<pb n="KR2g0046_WYG_003-20a"/>
其得罪以見己薄之為是有蘇喬二人皆厚予者乃忿<lb/>
忿不平揚罵曰是固無傷也予非私交化外人雖得罪<lb/>
亦何憾　予與劉子煥吾周子順之同飯後因論人才<lb/>
各有所宜予謂二公自度宜何責任劉子曰吾為孟公<lb/>
綽可周子曰今日府州外任勉强幾分予曰滕薛大夫聖<lb/>
人固不許公綽在春秋時欲盡其職亦非易事觀於子<lb/>
産相鄭可見然則孟公綽亦不可輕㸔　一人因狂病<lb/>
迷謬入朝立御座上捕下法司擬重辟獄成未决其母擊<lb/>
<pb n="KR2g0046_WYG_003-20b"/>
登聞鼓稱寃順之在吏科時直受鼓狀遇此事未為准<lb/>
理順之因問予使公遇此事當何如處之予曰當論其<lb/>
狂病誤犯不可加罪但罪守門者失於防禦則可矣劉<lb/>
子曰當封進鼓狀使朝廷知其以病迷下法司從末减<lb/>
可也順之曰此固皆是但如此為之必得罪以此小事<lb/>
得罪吾不欲也劉子謂論人無罪不當殺恐非小事予<lb/>
曰此皆論利害未說到義理處若論義理則當為即為<lb/>
當止即止豈計得罪順之以為然　好議論人長短亦<lb/>
<pb n="KR2g0046_WYG_003-21a"/>
學者之大病也若真有為己之心便惟日不足戒慎乎<lb/>
其所不睹恐懼乎其所不聞時時刻刻防檢不暇豈暇<lb/>
論人學所以成性而已人有寸長取為己有於其所短<lb/>
且置勿論輕肆辯折而無疑難涵蓄之心謂之喪德可<lb/>
也此予之深患不能自克可愧可愧　道心人心只以<lb/>
是與不是求之一念發動的不是則為人心道心極難<lb/>
體認擴充戒謹恐懼之功少有間斷則蔽錮冺滅而存<lb/>
焉者寡矣故曰惟微人心一動即在㐫險路上行矣䘮<lb/>
<pb n="KR2g0046_WYG_003-21b"/>
德滅身亡國敗家由於此故曰惟危所謂卿士有一於<lb/>
身家必䘮邦君有一於身國必亡内作色荒外作禽荒<lb/>
酣酒嗜音峻宇雕墻有一於此未或不亡則人心之危<lb/>
真可畏哉　易謂險以説困而不失其所亨其惟君子<lb/>
乎予乆處困難亦時以此自慰但罪惡深重為世道之<lb/>
損者甚大仰愧於天俯怍於人襟懷滯礙鬱抑不安之<lb/>
時常多　心静則能知幾方寸擾亂則安其危利其災<lb/>
禍幾昭著而不能察矣况於幾乎幾者動之微而吉㓙<lb/>
<pb n="KR2g0046_WYG_003-22a"/>
之先見者也所謂先見亦察吾動之是與不是而已所<lb/>
動者是吉即萌於此矣所動者不是㐫即萌於此矣意<lb/>
向少離於道則歩履反戾差之毫釐謬以千里矣故學<lb/>
者以慎獨為貴　予禀賦粗鄙動輙乖謬夜間静坐思<lb/>
此身過惡真不自堪真難自容可謂虛負此生矣年踰<lb/>
五十血氣漸衰老景將至始自知過則已晚矣可勝歎<lb/>
哉尚幸殘生未冺欲自克勵求免於惡終耳書以自警<lb/>
　顔孟二大賢雖氣象不同而學則未始有異顔子之<lb/>
<pb n="KR2g0046_WYG_003-22b"/>
學在非禮勿視聽言動不違仁不遷怒不貳過孟子之<lb/>
集義養氣擴充四端求放心存心養性以事天則亦顔<lb/>
子克已復禮之學也　天下萬變真妄二字可以盡之<lb/>
偏蔽者妄也本體則真也學所以去偏蔽之妄全本體<lb/>
之真全則道本性性純乎天立人之道始無愧矣天地<lb/>
亘古亘今但有此一箇大道理則亘古亘今之聖賢不<lb/>
容更有兩様學問也　見獄中或有警擾呼左右問何<lb/>
事乆而思之此動心也身居此地須要置生死於度外<lb/>
<pb n="KR2g0046_WYG_003-23a"/>
刀鋸臨之從容以受致命遂志可也此正是為學用功<lb/>
處因思劉元城鼾睡是何等胸懐可謂毅然大丈夫矣<lb/>
　今日早起朗誦君子之所以異於人者一章即覺襟<lb/>
懷開洒心廣體胖有西銘與物同體之氣象此心易至<lb/>
昏惰須常以聖賢格言輔養之便日有進益　士之處<lb/>
世須振㧞特立把持得定方能有為見得義理必直前<lb/>
為之不為利害所怵不為流俗所惑可也如子思辭鼎<lb/>
肉孟子却齊王之召剛毅氣象今可想見真可為獨立<lb/>
<pb n="KR2g0046_WYG_003-23b"/>
不懼者若曰事姑委曲我心自别即自欺也始或以小<lb/>
善放過且不可為小惡放過且可為之日漸月磨墮落<lb/>
俗坑必至變剛為柔刻方為圓大善或亦不為大惡或<lb/>
亦為之因循茍且可賤可耻卒以惡終而不知矣此由<lb/>
辨之不早持之不固也書以自戒　涇野呂先生過某<lb/>
府太守侍坐太守子讀書樓上聲徹於樓下太守令止<lb/>
之曰當微誦恐損傷既又促左右以時進食曰勿令饑<lb/>
又戒之曰當為掖之恐或蹉跌先生謂太守曰公之愛<lb/>
<pb n="KR2g0046_WYG_003-24a"/>
子可謂至矣願推此心以愛百姓可也遇順德府太守<lb/>
餞於門外餞所近府養濟院先生以饌食一卓令二吏<lb/>
送院中謂太守曰以公佳饌與無告者共之願公體我<lb/>
此心以惠恤鰥寡可也訥溪周子述以告予予為歎息<lb/>
者乆之古人以離羣索居為深戒子貢問為仁孔子告<lb/>
以事其大夫之賢者友其士之仁者使志道君子常得<lb/>
與先生相親焉獲覩德容聞至論以自警省不患德之<lb/>
不修而政之不善也嗚呼仁人君子之言其利溥哉<lb/>
<pb n="KR2g0046_WYG_003-24b"/>
智者自以為不足愚者自以為有餘自以為不足則以<lb/>
虛受人進善其無窮矣自以為有餘必無孜孜求進之<lb/>
心以一善自滿而他善無可入之隙終亦必亡而已矣<lb/>
書之以自勵焉　平生所為得失相半求欲寡過而不<lb/>
可得幽囚坑乆靜中頗覺省悟始有向學之心然殘損<lb/>
餘息血氣漸減䇿勵不前虛生人世與草木同腐矣可<lb/>
媿哉　早起散歩圜階日升東隅晴空萬里鳶鳥交飛<lb/>
不覺襟懷開洒萬慮皆空因思曾晳沂水氣象亦是如<lb/>
<pb n="KR2g0046_WYG_003-25a"/>
此癸卯歲季冬十三日書　古人立己甚嚴其責人甚<lb/>
恕今人立己甚恕其責人甚嚴孜孜為己不求人知方<lb/>
始是學　夫子答顔淵為仁之功在非禮勿視聽言動<lb/>
居髙位有髙位的視聽言動居下位有下位的視聽言<lb/>
動處患難有患難的視聽言動臨死時有臨死的視聽<lb/>
言動道無不在　予與劉周二公倚圜墻北向坐一人<lb/>
觧於北墻下相去甚近二公訝之曰何不少避予曰此<lb/>
鄭瞽人旋於宋朝之意葢謂我無所聞也　因置一甎<lb/>
<pb n="KR2g0046_WYG_003-25b"/>
奠食碗置之未安之處此心不已必欲已安然後已將<lb/>
一個身心不會置之安穩之地如個無梢工之舟漂蕩<lb/>
於風波之上東風來則西去西風來則東去是何道理<lb/>
則是置此身心不如置此甎之敬慎也　六月初八日<lb/>
夜初寢夢一男子長身少鬚鬚間白呼爵相拜曰予王<lb/>
陽明也數談論未嘗自言其所學語未畢忽警寤予矍<lb/>
然曰是何先聖先賢來此以敎我乎或慷慨殺身於此<lb/>
地如劉忠愍之𩔖者相與邂遘於夢寐乎明早當焚香<lb/>
<pb n="KR2g0046_WYG_003-26a"/>
拜謝之俄而屋脊墜一小甎塊於臥傍木板上聲震屋<lb/>
中守者驚起初九日早晨記　初九日夜夢一廟中塑<lb/>
伏羲像所服甚古雜以洪荒草服一人講易十三卦制<lb/>
器尚象之義於廟問之乃程先生也聽有儒士二人予<lb/>
入獄中四十一月夢關義勇武王與予遇者三亦有無<lb/>
言時亦有數相語時　連日天雨獄中木板皆濕予體<lb/>
弱少食因思小兒在外父子五年不能相見衣食不能<lb/>
相顧時張道全伍天儔二生皆在外候予與小兒同處<lb/>
<pb n="KR2g0046_WYG_003-26b"/>
數日消息未聞為之戚戚又思素患難行乎患難事至<lb/>
於此皆天命也當安受之陳少陽歐陽徹二公未嘗傳贄<lb/>
為臣以言語自任而殺其身况予論思之軄敢不盡臣<lb/>
子一日之心乎盡此心以求自慊則或死或生豈可逆<lb/>
料予居此四年邏者候予有言日必錄予頗聞之毎見<lb/>
未嘗一言相答有以予不言囘報者必笞之有以其言<lb/>
作予言以囘報者又以不似笞之於是邏者窮矣多以<lb/>
情相告求予言以免其笞且曰事闗於忠義者願得數<lb/>
<pb n="KR2g0046_WYG_003-27a"/>
語予應之曰吾奏章數千言字字是忠義句句是忠義<lb/>
乃以為非所當言而深罪之今若以忠義騰口舌於爾<lb/>
輩之前是吾羞也一邏者求予有言情甚切至予應之<lb/>
曰予出於無心者公記去則予心無愧若出於有心是<lb/>
故為巧語轉移天聽以茍免罪難也予實羞為况一有<lb/>
此心是即機變之智巧舉平生而盡棄之天必誅絶使<lb/>
即死於此其人慘然曰公之心如此予再不復求公言<lb/>
矣　又一邏者告予曰今日好言語上之矣問之乃太<lb/>
<pb n="KR2g0046_WYG_003-27b"/>
甲篇天作孽猶可違自作孽不可活又繼之曰我乃自<lb/>
作孽者故罪至於此予應之曰吾為言官天下事皆所<lb/>
當言往時一疏上為朝廷下為蒼生宗廟社稷萬萬年<lb/>
深長之慮豈自作孽者其人黙然　晴川劉公陞工部<lb/>
將之任冢宰羅整菴翁家居劉公辭行整菴贈之以詩<lb/>
既劉公下獄與予誦之予與緒山錢子皆依韻和之後<lb/>
人傳其詩於整菴處近一士夫來京整菴公語相告曰<lb/>
向日得詩和答以具但欠推敲未可寄去予曰此非欠<lb/>
<pb n="KR2g0046_WYG_003-28a"/>
推敲也元老大臣家食十年未嘗以書簡通權貴乃以<lb/>
一詩交罪人可乎此老可以為法甲辰年六月十二日<lb/>
記　癸卯年二月内馬主政拯以事下獄馬十九歲發<lb/>
觧廣東二十舉進士任工部主政器度識見人未易及<lb/>
告予曰聞近士夫言自古人主有本事者惟秦皇漢武<lb/>
兩君而已予應之曰否自古人主有本事者惟堯舜文<lb/>
王而已堯在位百年萬邦時雍治極當亂之時而子丹<lb/>
朱又不肖堯乃尋一個舜將天下分付與他愈至於治<lb/>
<pb n="KR2g0046_WYG_003-28b"/>
舜在位五十年四方風動亦治極當亂之時其子商均<lb/>
亦不肖舜乃尋一個禹將天下分付與他亦愈至於治<lb/>
文王深仁厚澤延周家之基業至八百年堯舜文王以<lb/>
天自處氣運興衰不在於天而在我所謂通其變使民<lb/>
不倦神而化之使民宜之者也其本事何大哉秦皇剪<lb/>
除六國焚棄詩書掃滅先王之迹而惟任一己之私一<lb/>
夫作難而七廟隳身死人手為天下笑漢武承文景之<lb/>
富庶若委任賢俊取法先王則禮樂可興顧以多欲亂<lb/>
<pb n="KR2g0046_WYG_003-29a"/>
政窮兵黷武至於海内虛耗幾致顛覆非有昭宣繼之<lb/>
則漢之天下未可知也若二君之所為適足覆宗絶祀<lb/>
而已烏在其所謂有本事哉且使人主不法堯舜文王<lb/>
而法秦皇漢武是啟其殺伐之心而欲以亂天下也其<lb/>
所言謬妄亦甚矣馬出獄數月以病卒予甚悼之　閒<lb/>
歩垣中井上日色慘淡光景寂寥下視井水湛然清澈<lb/>
因思井渫不食為我心惻為之戚然　大人以治安之<lb/>
時為危亂小人以危亂之時為治安皆此人也有大人<lb/>
<pb n="KR2g0046_WYG_003-29b"/>
之向慕有小人之向慕有大人之識度有小人之識度<lb/>
有大人之作用有小人之作用此天地生物之不齊教<lb/>
化之施固有要而以宇宙間事為己責者不可不慎也<lb/>
乙巳年九月五日燈下書<lb/>
論文文章以理為主以氣為輔所論純是一叚義理是<lb/>
以理為主辭氣充盛渾厚不覺較弱是以氣為輔須胸<lb/>
中正大不以偏曲邪小之見亂其心又廣讀聖賢格言<lb/>
以充養之如此則舉筆造語皆是胸中流出其吐辭立<lb/>
<pb n="KR2g0046_WYG_003-30a"/>
論愈出愈新而無窮也如取之左右逢其源也其騰滙<lb/>
洩蓄流轉渾厚波瀾汪洋如決江河沛然莫之能禦也<lb/>
其光燄發揚照耀昭灼如日月中天深谷窮崖之幽花<lb/>
石草木之微靑者自靑白者自白仰之以生輝觸之而<lb/>
成色也<lb/>
　徵君王秦關先生之士<lb/>
王之士字欲立號秦關陜之藍田人嘉靖戊午舉於鄉<lb/>
既而屏棄帖括潜心理學作養心圖定氣說書之座右<lb/>
<pb n="KR2g0046_WYG_003-30b"/>
閉關不出者九年蒿床糲食尚友千古以為藍田風俗<lb/>
之美由於呂氏今其鄉約具在乃為十二會赴會者百<lb/>
餘人灑掃應對冠婚喪祭一一潤澤其條件行之惟謹<lb/>
美俗復興又謂天下之學術不一非親證之不能得其<lb/>
大同於是赴都門講會與諸老先生相問難上闕里謁<lb/>
先師廟墓低回乆之南行入江右見章本清鄧潜谷楊<lb/>
止菴浮浙水而下至吳興問許敬菴學者聞先生至亦<lb/>
多從之萬厯庚寅卒於家年六十三祭酒趙用賢疏薦<lb/>
<pb n="KR2g0046_WYG_003-31a"/>
詔授國子博士除目下而先生不及見矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_003-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷二十</head> <lb/>
    <p>
<pb n="KR2g0046_WYG_020-1a"/>
欽定四庫全書<lb/>
　明儒學案卷二十<lb/>
　　　　　　　　　　　　餘姚　黄宗羲　撰<lb/>
江右相傳學案五<lb/>
　太常王塘南先生時槐<lb/>
王時槐字子植號塘南吉之安福人嘉靖丁未進士除<lb/>
南兵部主司歴員外禮部郎中出為彰南僉事改川南道<lb/>
陞尚寳司少卿歴太僕光禄隆慶辛未出為陜西參政乞<lb/>
<pb n="KR2g0046_WYG_020-1b"/>
致仕萬厯辛夘起貴州參政尋陞南鴻臚卿太常卿皆不<lb/>
赴致仕乙巳十月八日卒年八十四先生弱冠師同邑劉<lb/>
兩峰刻意為學仕而求質於四方之言學者未之或怠終<lb/>
不敢自以為得五十罷官屛絶外務反躬宻體如是三年<lb/>
有見於空寂之體又十年漸悟生生真機無有停息不從<lb/>
念慮起滅學從収斂而入方能入微以透性為宗硏㡬為<lb/>
要陽明沒後致良知一語學者不深究其㫖多以情識承<lb/>
當見諸行事殊不得力雙江念菴舉未發以救其弊中流一<lb/>
<pb n="KR2g0046_WYG_020-2a"/>
壺王學賴以不墜先生謂知者先天之發竅也謂之發<lb/>
竅則已屬後天矣雖屬後天而形氣不足以干之故知<lb/>
之一字内不倚於空寂外不墮於形氣此孔門之所謂<lb/>
中也言良知者未有如此諦當先生嘗究心禪學故於<lb/>
彌近理而亂真之處剖判得出夏樸齋問無善無惡心<lb/>
之體於義云何先生曰是也曰與性善之㫖同乎曰無<lb/>
善乃至善亦無弗同也樸齋不以為然先生亦不然樸<lb/>
齋後先生看大乗止觀謂性空如鏡姸來姸見媸來媸<lb/>
<pb n="KR2g0046_WYG_020-2b"/>
見因省曰然則性亦空寂隨物善惡乎此說大害道乃<lb/>
知孟子性善之說終是穩當向使性中本無仁義則惻<lb/>
隠羞惡從何處說來吾人應事處人如此則安不如此<lb/>
則不安此非善而何由此推之不但無善無惡之說即<lb/>
所謂性中只有個性而已何嘗有仁義來此說亦不穩<lb/>
又言佛家欲直悟未有天地之先言語道斷心行處滅<lb/>
此正邪說淫辭彼蓋不知盈宇宙間一氣也即使天地<lb/>
混沌人物消盡只一空虛亦屬氣耳此至真之氣本無<lb/>
<pb n="KR2g0046_WYG_020-3a"/>
終始不可以先後天言故曰一隂一陽之謂道若謂别<lb/>
有先天在形氣之外不知此理安頓何處蓋佛氏以氣<lb/>
為幻不得不以理為妄世儒分理氣為二而求理於氣<lb/>
之先遂墮佛氏障中非先生豈能辨其毫釐耶髙忠憲<lb/>
曰塘南之學八十年磨勘至此可謂洞徹心境者矣<lb/>
論學書所諭去念守心念不可去心不可守真念本無<lb/>
念也何去之有真心本無相也何守之有惟寂而常照<lb/>
即是本體即是工夫原無許多岐路費講說也<hi>答王永卿</hi>
<pb n="KR2g0046_WYG_020-3b"/>
知者先天之發竅也謂之發竅則已屬後天矣雖屬後<lb/>
天而形氣不足以干之故知之一字内不倚於空寂外<lb/>
不墮於形氣此孔門之所謂中也末世學者往往以墮<lb/>
於形氣之靈識為知此聖學之所以晦也<hi>答朱易菴</hi>　靜中<lb/>
欲根起滅不斷者是志之不立也凡人志有所專則雜<lb/>
念自息如人好聲色者當其冶艶奪心之時豈復有他<lb/>
念乎如人畏死亡者當其刀鋸逼體之時豈復有他念<lb/>
乎學無分於動靜者也特以初學之士紛擾日久本心<lb/>
<pb n="KR2g0046_WYG_020-4a"/>
真機盡汩沒䝉蔽於塵埃中是以先覺立敎欲人於初<lb/>
下手處暫省外事稍息塵緣於静坐中黙識自心真面<lb/>
目久之邪障徹而靈光露靜固如是動亦如是到此時<lb/>
終日應事接物周旋於人情事變中而不捨與靜坐一<lb/>
體無二此定靜之所以先於能慮也豈謂終身滅倫絶<lb/>
物塊然枯坐徒守頑空冷静以為究竟哉<hi>答周守甫</hi>　吾輩<lb/>
學不加進正為不識真宰是以雖曰為學然未免依傍<lb/>
道理只在世俗眼目上做得個無大破綻之人而止耳<lb/>
<pb n="KR2g0046_WYG_020-4b"/>
<hi>答鄒穎泉</hi>　所舉佛家以黙照為非而謂廣額屠兒立地成<lb/>
佛等語此皆近世交朋自不肎痛下苦功真修實證乞<lb/>
人殘羮剰汁以自活者也彼禪家語蓋亦有為而發彼<lb/>
見有等專内趨寂死其心而不知活者不得已發此言<lb/>
以救弊耳今以紛紛擾擾嗜慾之心全不用功却不許<lb/>
其靜坐即欲以現在嗜慾之心立地成佛且稱塵勞為<lb/>
如來種以文飾之此等毒藥陷人於死　學無多說若<lb/>
真有志者但自覺此中勞攘不得不靜坐以體察之便<lb/>
<pb n="KR2g0046_WYG_020-5a"/>
須靜坐或自覺人倫事物上欠實修不得不於動中著<lb/>
力便須事上鍊習此處原無定方<hi>答賀𢎞任</hi>　所云居敬窮<lb/>
理二者不可廢一要之居敬二字盡之矣自其居敬之<lb/>
精明了悟處而言即謂之窮理非有二事也縱使考索<lb/>
古今討論經史亦是居敬中之一條件耳敬無所不該<lb/>
敬外更無餘事也認得居敬窮理只是一件則工夫更<lb/>
無歇手若認作二事便有換手便有斷續非致一之道<lb/>
也<hi>答郭以濟</hi>　弟昔年自探本窮源起手誠不無執戀枯寂<lb/>
<pb n="KR2g0046_WYG_020-5b"/>
然執之之極真機自生所謂與萬物同體者亦自盎然<lb/>
出之有不容己者非學有轉換殆如臘盡陽回不自知<lb/>
其然也兄之學本從與物同體入手此中最宜精硏若<lb/>
未能入微則亦不無儱侗漫過隨情流轉之病<hi>與蕭兌嵎</hi>
此心湛然至虛廓然無物是心之本體原如是也常能<lb/>
如是即謂之敬陽明所謂合得本體是工夫也若以心<lb/>
起敬則心是一物敬又是一物反似於心體上添此一<lb/>
項贅疣是有所恐懼而不得其正非敬也<hi>答郭以濟</hi>　所諭<lb/>
<pb n="KR2g0046_WYG_020-6a"/>
欲根盤結理原於性是有根者也欲生於染是無根者<lb/>
也惟理有根故雖戕賊之久而竟不可冺惟欲無根故<lb/>
雖習染之㴱而竟不能滅性也使欲果有根則是欲亦<lb/>
原於天性人力豈能克去之哉<hi>答錢啓新</hi>　吾輩無一刻無<lb/>
習氣但以覺性為主時時照察之則習氣之面目亦無<lb/>
一刻不自見得既能時時刻刻見得習氣則必不為習<lb/>
氣所奪蓋凡可覩聞者皆習氣也情欲意見又習氣之<lb/>
麄者也學貴能疑但㸃㸃滴滴只在心體上用力則其<lb/>
<pb n="KR2g0046_WYG_020-6b"/>
疑亦只在一處疑一處疑者疑之極必自豁然矣若只<lb/>
泛然測度道理則其疑未免離根離根之疑愈疑而愈<lb/>
增多岐之惑矣　舍發而别求未發恐無是理既曰戒<lb/>
慎曰慎非發而何但今人將發字看得麄了故以澄然<lb/>
無念時為未發不知澄然無念正是發也　未發之中<lb/>
固是性然天下無性外之物則視聽言動百行萬事皆<lb/>
性矣皆中矣若謂中只是性性無過不及則此性反為<lb/>
枯寂之物只可謂之偏不可謂之中也如佛老自謂悟<lb/>
<pb n="KR2g0046_WYG_020-7a"/>
性而遺棄倫理正是不知性　澄然無念是謂一念非<lb/>
無念也乃念之至隠至微者也此正所謂生生之真幾<lb/>
所謂動之微㡬之先見者也此幾更無一息之停正所<lb/>
謂發也若至於念頭斷續轉換不一則又是發之標本<lb/>
矣譬之澄潭之水也非不流也乃流之至平至細者也<lb/>
若至於急灘迅波則又是流之奔放者矣然則所謂未<lb/>
發者安在此尤難言矣澄潭之水固發也山下源泉亦<lb/>
發也水之性乃未發也離水而求水性曰支即水以為<lb/>
<pb n="KR2g0046_WYG_020-7b"/>
性曰混以水與性為二物曰岐惟時時冥念硏精入微<lb/>
固道之所存也<hi>皆仝上</hi>　事之體强名曰心心之用强名<lb/>
曰事其實只是一件無内外彼此之分也故未有有心<lb/>
而無事者未有有事而無心者故曰必有事焉又曰萬<lb/>
物皆僃於我故充塞宇宙皆心也皆事也物也吾心之<lb/>
大包羅天地貫徹古今故但言盡心則天地萬物皆舉<lb/>
之矣學者誤認區區之心渺焉在胸膈之内而紛紛之<lb/>
事雜焉在形骸之外故逐外專内兩不相入終不足以<lb/>
<pb n="KR2g0046_WYG_020-8a"/>
入道矣<hi>答郭墨池</hi>　一隂一陽自其著者而言之則寂感理<lb/>
欲皆是也自其微者而言之則一息之呼吸一念之起<lb/>
伏以至於浮塵野馬之眇忽皆是也豈截然為奇為偶<lb/>
真若兩物之相為對待者哉識得此理則知一隂一陽<lb/>
即所謂其為物不貳也舍隂陽之外而世之欲超隂陽<lb/>
離奇偶以求性者其舛誤可知矣<hi>答錢啓新</hi>　生幾者天地<lb/>
萬物之所從出不屬有無不分體用此幾以前更無未<lb/>
發此幾以後更無已發若謂生幾以前更有無生之本<lb/>
<pb n="KR2g0046_WYG_020-8b"/>
體便落二見陽明曰大學之要誠意而已矣格物致知<lb/>
者誠意之功也知者意之體非意之外有知也物者意<lb/>
之用非意之外有物也但舉意之一字則寂感體用悉<lb/>
具矣意非念慮起滅之謂也是生幾之動而未形有無<lb/>
之間也獨即意之入微非有二也意本生生惟造化之<lb/>
機不克則不能生故學貴從收斂入收斂即為慎獨此<lb/>
凝道之樞要也孟子言不學不慮乃指孩提愛敬而言<lb/>
今人以孩提愛敬便屬後天而擴充四端皆為下乘只<lb/>
<pb n="KR2g0046_WYG_020-9a"/>
欲人直悟未有天地之先言語道斷心行處滅乃為不<lb/>
學不慮之體此正邪說淫辭彼蓋不知盈宇宙間一氣<lb/>
也即使天地混沌人物消盡只一空虛亦屬氣耳此至<lb/>
真之氣本無終始不可以先後天言故曰一隂一陽之<lb/>
謂道若謂别有先天在形氣之外不知此理安頓何處<lb/>
通乎此則知洒掃應對便是形而上者<hi>與賀汝定</hi>　宇宙萬<lb/>
古不息只此生生之理無體用可分無聲臭可即亦非<lb/>
可以强探力索而得之故後學往往到此無可捉摸處<lb/>
<pb n="KR2g0046_WYG_020-9b"/>
便謂此理只是空寂原無生幾而以念頭動轉為生機<lb/>
謂是第二義遂使體用為二空有頓分本末不貫而孔<lb/>
門求仁真脈遂不明於天下矣<hi>仝上</hi>　來諭識得生幾自<lb/>
然火然泉逹安用人為但鄙意真識生幾者則必兢兢<lb/>
業業所謂不足不敢不勉有餘不敢盡方為實學今人<lb/>
亦有自謂能識生幾者往往玩弄光景以為了悟則涉<lb/>
於無忌憚矣<hi>答王夢峯</hi>　禪家之學與孔門正脈絶不相侔<lb/>
今人謂孔釋之見性本同但其作用始異非也心跡猶<lb/>
<pb n="KR2g0046_WYG_020-10a"/>
形影影分曲直則形之欹正可知孔門真見盈天地間<lb/>
只一生生之理是之謂性學者黙識而敬存之則親親<lb/>
仁民愛物自不容己何也此性原是生生由本之末萬<lb/>
古生生孰能遏之故明物察倫非强為也以盡性也釋<lb/>
氏以空寂為性以生生為幻妄則自其萌芽處便已斬<lb/>
斷安得不棄君親離事物哉故釋氏之異於孔子正以<lb/>
其原初見性便入偏枯惟其本原處所見毫釐有差是<lb/>
以至於作用大相背馳遂成千里之謬也<hi>寄汝定</hi>　此心<lb/>
<pb n="KR2g0046_WYG_020-10b"/>
之生理本無聲臭而非枯槁實為天地萬物所從出之<lb/>
原所謂性也生理之呈露脈脈不息亦本無聲臭所謂<lb/>
意也凡有聲臭可覩聞皆形氣也形氣云者非血肉麄<lb/>
質之謂凡一切光景閃爍變換不常滯礙不化者皆可<lb/>
覩聞即形氣也形氣無時無之不可著亦不可厭也不<lb/>
著不厭亦無能不著不厭之體若外不著不厭而内更<lb/>
有能不著不厭之體則此體亦屬聲臭亦為形氣矣於<lb/>
此有契則終日無分動靜皆真性用事不隨境轉而習<lb/>
<pb n="KR2g0046_WYG_020-11a"/>
氣自銷亦不見有真性之可執不言收斂自得其本然<lb/>
之真收斂矣<hi>同上</hi>　善由性生惡自外染程子所謂善固<lb/>
性惡亦不可不謂之性者猶言清固水濁亦不可不謂<lb/>
之水耳然水之本性豈有濁乎其流之濁乃染於外物<lb/>
耳<hi>答郭墨池</hi>　夫本心常生者也自其生生而言即謂之事<lb/>
故心無一刻不生即無一刻無事事即本心故視聽言<lb/>
動子臣弟友辭受取予皆心也洒掃應對便是形而上<lb/>
者學者終日乾乾只是黙識此心之生理而已時時黙<lb/>
<pb n="KR2g0046_WYG_020-11b"/>
識内不落空外不逐物一了百了無有零碎本領之分<lb/>
也<hi>答周時卿</hi>　心之官則思中常惺惺即思也思即窮理之<lb/>
謂也此思乃極㴱硏幾之思是謂近思是謂不出位非<lb/>
馳神外索之思<hi>答曾肖伯</hi>　此理至大而至約惟虛而生三<lb/>
字盡之其虛也包六合以無外而無虛之相也其生也<lb/>
徹萬古以不息而無生之迹只此謂之本心時時刻刻<lb/>
還他本來即謂之學<hi>與歐克敬</hi>　太虛之中萬古一息綿綿<lb/>
不絶原無應感與不應感之分識得此理雖瞑目獨坐<lb/>
<pb n="KR2g0046_WYG_020-12a"/>
亦應感也時時應感即時時是動也常動即常靜也一<lb/>
切有相即是無相山河大地草木叢林皆無相也真性<lb/>
本無杳冥時時呈露即有相也相與無相了不可得言<lb/>
思路絶强名之曰本心<hi>同上</hi>　有謂靜中不可著操字則<lb/>
孔子所謂操則存者果妄語乎彼蓋不知操者非以此<lb/>
操彼之謂也此心兢兢業業即是心之本體即是操也<lb/>
惟操即是本體純一不雜即是靜也非以蕩然無所用<lb/>
心為靜也何思何慮言思慮一出於正所謂心之官則<lb/>
<pb n="KR2g0046_WYG_020-12b"/>
思思睿而作聖非妄想雜念之思慮也豈可以不操冒<lb/>
認為何思何慮乎<hi>答曾得卿</hi>　白手起家勿在他人脚跟下<lb/>
湊泊<hi>答郭以濟</hi>　性之一字本不容言無可致力知覺意念<lb/>
總是性之呈露皆命也性者先天之理知屬發竅是先<lb/>
天之子後天之母也此知在體用之間若知前求體則<lb/>
著空知後求用則逐物知前更無未發知後更無已發<lb/>
合下一齊俱了更無二功故曰獨獨者無對也無對則<lb/>
一故曰不貳意者知之黙運非與之對立而為二也是<lb/>
<pb n="KR2g0046_WYG_020-13a"/>
故性不假修只可云悟命則性之呈露不無習氣隠伏<lb/>
其中此則有可修矣修命者盡性之功<hi>答蕭勿菴</hi>　性命雖<lb/>
云不二而亦不容混稱蓋自其真常不變之理而言曰<lb/>
性自其黙運不息之機而言曰命一而二二而一者也<lb/>
中庸天命之謂性正恐人於命外求性則離體用而二<lb/>
之故特發此一言若執此語遂謂性命果無分辨則言<lb/>
性便剰一命字言命便剰一性字而盡性至命等語皆<lb/>
贅矣故曰性命雖不二而亦不容混稱也盡性者完我<lb/>
<pb n="KR2g0046_WYG_020-13b"/>
本來真常不變之體至命者極我純一不息之用而造<lb/>
化在我神變無方此神聖之極致也<hi>答鄒子尹</hi>　知生知死<lb/>
者非謂硬作主張固守靈識以俟去路不迷之謂也蓋<lb/>
直透真性本非生死乃為真解脫耳<hi>答王養卿</hi>　學不知止<lb/>
則意必不能誠何謂知止蓋意心身家國天下總為一<lb/>
物也而有本末焉何謂本意之所從出者是也意之所<lb/>
從出者性也是至善也知止於至善之性則意心身家<lb/>
國天下一以貫之矣是謂物格而后知至何謂格格者通<lb/>
<pb n="KR2g0046_WYG_020-14a"/>
徹之謂也<hi>答楊晉山</hi>　時習者時時知至善為本而止之約<lb/>
情以復性云耳大學止至善即中庸慎獨之功無二事<lb/>
也舍此更有何學<hi>答王敬所</hi>　朱子格物之說本於程子程<lb/>
子以窮至物理為格物性即理也性無内外理無内外<lb/>
即我之知識念慮與天地日月山河草木鳥獸皆物也<lb/>
皆理也天下無性外之物無理外之物故窮此理至於<lb/>
物物皆一理之貫徹則充塞宇宙綿亘古今總之一理<lb/>
而已矣此之謂窮理盡性之學與陽明致良知之㫖又<lb/>
<pb n="KR2g0046_WYG_020-14b"/>
何異乎蓋自此理之昭明而言謂之良知良知非情識<lb/>
之謂即程門所謂理也性也良知通徹於天地萬物不<lb/>
可以内外言也通乎此則朱子之格物非逐外而陽明<lb/>
致良知非專内明矣但朱子之說欲人究徹彌宇宙亘<lb/>
古今之一理在初學遽難下手敎以姑從讀書而入即<lb/>
事察理以漸而融㑹之後學不悟遂不免尋枝摘葉零<lb/>
碎支離則是徒逐物而不達理其失程朱之本㫖逺矣<lb/>
陽明以學為求諸心而救正之大有功於後學而後學<lb/>
<pb n="KR2g0046_WYG_020-15a"/>
復以心為在内物為在外且謂理只在心不在物殊不<lb/>
知心無内外物無内外徒執内而遺外又失陽明之本<lb/>
㫖也　意不可以動靜言也動靜者念也非意也意者<lb/>
生生之密機有性則常生而為意有意則漸著而為念<lb/>
未有性而不意者性而不意則為頑空亦未有意而不<lb/>
念者意而不念則為滯機<hi>答楊晉山</hi>　虞廷曰中孔門曰獨<lb/>
舂陵曰幾程門主一白沙端倪㑹稽良知總無二理雖<lb/>
立言似别皆直指本心真面目不沈空不滯有此是千<lb/>
<pb n="KR2g0046_WYG_020-15b"/>
古正學<hi>寄錢啓新</hi>　易曰乾知大始此知即天之明命是謂<lb/>
性體非以此知彼之謂也易曰坤作成物此作即明命<lb/>
之流行是謂性之用非造作强為之謂也故知者體行<lb/>
者用善學者常完此大始之知即所謂明得盡便與天<lb/>
地同體故即知便是行即體便是用是之謂知行一體<lb/>
用一也　夫以此知彼揣摩測度則謂之空知若乾知<lb/>
大始之知即是本性即是實事不可以空知言也以此<lb/>
想彼如射覆然則謂之懸想若黙而識之即是自性自<lb/>
<pb n="KR2g0046_WYG_020-16a"/>
識覿體無二不可以懸想言也<hi>答龔修黙</hi>　靜中涵養勿思<lb/>
前慮後但澄然若忘常如游於洪濛未判之初此樂當<lb/>
自得之則真機躍如其進自不能已矣<hi>答劉心蘧</hi>　性本不<lb/>
二探奇逐物總屬二見若未免見有妙性超於物外猶<lb/>
為法塵影事學者果能透到水窮山盡最上之上更無<lb/>
去處然後有信當下小心翼翼動不踰矩便為究竟耳<lb/>
<hi>寄劉公霽</hi>　釋氏所以與吾儒異者以其最初志願在於出<lb/>
世即與吾儒之志在明明德於天下者分塗轍矣故悟<lb/>
<pb n="KR2g0046_WYG_020-16b"/>
性之說似同而最初向往之志願實異最初之志願既<lb/>
異則悟處因之不同悟處不同則用自别<hi>答唐凝菴</hi>　聖學<lb/>
失傳自紫陽以後為學者往往守定一個天理在方寸<lb/>
之間以為功夫於聖門無聲無臭之㫖不相契故陽明<lb/>
特揭無善無惡正恐落一善字便覺涉於形象提出心<lb/>
體令人知本心善亦著不得也苐宗其說者致有流弊<lb/>
不若無聲無臭字義直截穏當<hi>答吳安</hi>　本性真覺原無<lb/>
靈明一㸃之相此性遍滿十方貫徹古今蓋覺本無覺<lb/>
<pb n="KR2g0046_WYG_020-17a"/>
孔子之無知文王之不識不知乃真知也若有一㸃靈<lb/>
明不化即是識神放下識神則渾然先天境界非思議<lb/>
所及也<hi>答鄒子予</hi>　文者禮之散殊如視聽言動子臣弟友<lb/>
一切應酬皆是也以其散殊故曰博禮者文之根底如<lb/>
孔子言所以行之者一是也以其至一故曰約學者時<lb/>
時修實行謂之博文事事協天則謂之約禮即事是禮<lb/>
而非滯迹即禮是事而非落空此博約合一之學也<hi>答周</hi>
<hi>宗濂</hi>　性本不容言若强而言之則虞廷曰道心惟微孔<lb/>
<pb n="KR2g0046_WYG_020-17b"/>
子曰未發之中曰所以行之者一曰形而上曰不覩聞<lb/>
周子曰無極程子曰人生而静以上所謂密也無思為<lb/>
也總之一性之别名也學者真能透悟此性則横說𥪡<lb/>
說只是此理一切文字語言俱屬描畫不必執泥若執<lb/>
言之不一而遂疑性有多名則如不識其人而執其姓<lb/>
氏名諱别號以辯同異則愈遠矣性之體本廣大高明<lb/>
性之用自精微中庸若復疑只以透性為宗恐落空流<lb/>
於佛老而以尋枝逐節為實學以為如此乃可自别於<lb/>
<pb n="KR2g0046_WYG_020-18a"/>
二氏不知二氏之異處到透性後自能辨之今未透性<lb/>
而强以猜想立說終是隔靴爬癢有何干涉反使自己<lb/>
真性不明到頭只做得個講說道理過了一生安得謂<lb/>
之聞道也<hi>答龔修黙</hi>　性體本寂萬古不變然非頑空故密<lb/>
運而常生惟幾萌知發不學以反其本則情馳而性蔽<lb/>
矣故曰反身而誠樂莫大焉<hi>答唐凝菴</hi>　心體本寂念者心<lb/>
之用也真識心體則時時常寂非假人力其體本如是<lb/>
也此本常寂雖欲擾之而不可得念之應感自然中節<lb/>
<pb n="KR2g0046_WYG_020-18b"/>
而心體之寂自若也心體之寂萬古不變此正所謂未<lb/>
發之中舍此則學不歸根未免逐末將涉於憧憧往來<lb/>
於道遠矣<hi>答陸仰峯</hi>　大抵佛家主於出世故一悟便了更<lb/>
不言慎獨吾儒主於經世學問正在人倫事物中實修<lb/>
故喫𦂳於慎獨但獨處一慎則人倫事物無不中節矣<lb/>
何也以獨是先天之子後天之母出無入有之樞機莫<lb/>
要於此也若只云見性不言慎獨恐後學畧見性體而<lb/>
非真悟者便謂性中無人倫事物一切離有而趨無則<lb/>
<pb n="KR2g0046_WYG_020-19a"/>
體用分而事理判甚至行簡不修反云與性無干其害<lb/>
有不可勝言者也善學者亦非一途有徹悟本性而慎<lb/>
獨即在其中者有精硏慎獨而悟性即在其中者總之<lb/>
於此理洞然真透既非截然執為二見亦非混然儱侗<lb/>
無别此在自得者黙契而已<hi>答郭存甫</hi>
語錄性不容言知者性之靈也知非察識照了分别之<lb/>
謂也是性之虛圓瑩徹清通浄妙不落有無能為天地<lb/>
萬物之根彌六合亘萬古而炳然獨存者也性不可得<lb/>
<pb n="KR2g0046_WYG_020-19b"/>
而分合增減知亦不可得而分合増減也而聖凡與禽<lb/>
獸草木異者惟在明與蔽耳是故學莫大於致知<hi>以下皆三</hi>
<hi>益軒會語</hi>　識察照了分明者意與形之靈也亦性之末流<lb/>
也性靈之真知非動作計慮以知故無生滅意與形之<lb/>
靈必動作計慮以緣外境則有生滅性靈之真知無欲<lb/>
意與形之靈則有欲矣今人以識察照了分别為性靈<lb/>
之真知是以奴為主也　道心體也故無改易人心用<lb/>
也故有去來孔子所謂操存舍亡出入無時莫知其郷<lb/>
<pb n="KR2g0046_WYG_020-20a"/>
亦是指人心而言若道心為萬古天地人物之根豈有<lb/>
存亡出入之可言　問情識思慮可去乎曰悟心體者<lb/>
則情識思慮皆其運行之用何可去也且此心廓然充<lb/>
塞宇宙只此一心更無餘事亦不見有情識思慮之可<lb/>
言如水常流而無波如日常照而無翳性情體用皆為<lb/>
剰語　千聖語學皆指中道不落二邊如言中言仁言<lb/>
知言獨言誠是也若言寂則必言感而後全言無則必<lb/>
言有而後僃以其涉於偏也　心廓然如太虛無有邊<lb/>
<pb n="KR2g0046_WYG_020-20b"/>
際日用云為酬酢萬事皆太虛變化也非以内心而應<lb/>
外事也若誤認以内心應外事則心事相對成敵而牽<lb/>
引梏亡之害乗之矣　性本無欲惟不悟自性而貪外<lb/>
境斯為欲矣善學者㴱達自性無欲之體本無一物如<lb/>
太虚然浮雲往來太虛固不受也所謂明得盡渣滓便<lb/>
渾化是矣　問四時行百物生莫非動也而曰有不動<lb/>
者豈其不與四時偕行不隨百物以生乎曰非然也所<lb/>
謂不動者非塊然一物出於四時百物之外也能行四<lb/>
<pb n="KR2g0046_WYG_020-21a"/>
時而不可以寒暑代謝言能生百物而不可以榮瘁枯<lb/>
落言故曰不動也　問知一也今謂心體之知與情識<lb/>
之知不同何也曰心體之知譬則石中之火也擊而出<lb/>
之為焚燎則為情識矣心體之知譬則銅中之明也磨<lb/>
而出之為鑑照則為情識矣致知者致其心體之知非<lb/>
情識之謂也　心體之知非作意而覺以為知亦非頑<lb/>
空而無知也是謂天德之良知致者極也還其本然而<lb/>
無虧欠之謂　情識即意也意安從生從本心虛明中<lb/>
<pb n="KR2g0046_WYG_020-21b"/>
生也故誠意在致知知者意之體也若又以情識為知<lb/>
則誠意竟為無體之學而聖門盡性之脈絶也　問陽<lb/>
明以知善知惡為良知此與情識何别曰善惡為情識<lb/>
知者天聰明也不隨善惡之念而遷轉者也　問致知<lb/>
焉盡矣何必格物曰知無體不可執也物者知之顯達<lb/>
也舍物則何以達此知之用如窒水之流非所以盡水<lb/>
之性也故致知必在格物　陽明以意之所在為物此<lb/>
義最精蓋一念未萌則萬境俱寂念之所涉境則隨生<lb/>
<pb n="KR2g0046_WYG_020-22a"/>
且如念不注於目前則雖泰山覿面而不覩念茍注於<lb/>
世外則雖蓬壺遙隔而成象矣故意之所在為物此物<lb/>
非内非外是本心之影也　盈天地間皆物也何以格<lb/>
之惟以意之所在為物則格物之功非逐物亦非離物<lb/>
也至博而至約矣　意在於空鏡則空鏡亦物也知此<lb/>
則知格物之功無間於動静太極者性也先天也動而<lb/>
生陽以下即屬氣後天也性能生氣而性非在氣外然<lb/>
不悟性則無以融化形氣之渣滓故必悟先天以修後<lb/>
<pb n="KR2g0046_WYG_020-22b"/>
天是以謂聖學　朱子以知覺運動為形而下之氣仁<lb/>
義禮智為形而上之理以此闢佛氏既未可為定論羅<lb/>
整菴遂援此以闢良知之說不知所謂良知者正指仁<lb/>
義禮智之知而非知覺運動之知是性靈而非情識也<lb/>
故良知即是天理原無二也　見其大則心泰必真悟<lb/>
此心之彌六合而無邊際貫萬古而無終始然後謂之<lb/>
見大也既見大且無生死之可言又何順逆窮通之足<lb/>
介意乎　斷續可以言念不可以言意生機可以言意<lb/>
<pb n="KR2g0046_WYG_020-23a"/>
不可以言心虛明可以言心不可以言性至於性則不<lb/>
容言矣　人自有生以來一向逐外今欲其不著於境<lb/>
不著於念不著於生生之根而直透其性彼將茫然無<lb/>
所倚靠大以落空為懼也不知此無倚靠處乃是萬古<lb/>
穏坐之道塲大安樂之郷也　致良知一語惜陽明發<lb/>
此於晚年未及與學者㴱究其㫖先生没後學者大率<lb/>
以情識為良知是以見諸行事殊不得力羅念菴乃舉<lb/>
未發以究其弊然似未免於頭上安頭夫所謂良知者<lb/>
<pb n="KR2g0046_WYG_020-23b"/>
即本心不慮之真明原自寂然不屬分别者也此外豈<lb/>
更有未發耶　問知行之辨曰本心之真明即知也本<lb/>
心之真明貫徹於念慮事為無少昏蔽即行也知者體<lb/>
行者用非可離為二也　問情識既非良知而孟子所<lb/>
言孩提之愛敬見入井之怵惕平旦之好惡嘑蹴之不<lb/>
受不屑皆指情上言之何也曰性不容言姑即情以騐<lb/>
性猶如即煙以驗火即苗以驗種後學不達此㫖遂認<lb/>
定愛敬怵惕好惡等以為真性在是則未免執情而障<lb/>
<pb n="KR2g0046_WYG_020-24a"/>
性矣　學者以任情為率性以媚世為與物同體以破<lb/>
戒為不好名以不事檢束為孔顔樂地以虛見為超悟<lb/>
以無所用耻為不動心以放其心而不求為未嘗致纖<lb/>
毫之力者多矣可歎哉　淪於陰則漸滯於形質矣反<lb/>
於陽則漸近於超化矣真陽出現則積陰自消此變化<lb/>
氣質之道也　吾心廓然之體曰乾生生之用曰神<lb/>
夫乾靜專動直吾心之知體寂然一也故曰靜專知發<lb/>
而為照有直達而無委曲故曰動直夫坤靜翕動闢吾<lb/>
<pb n="KR2g0046_WYG_020-24b"/>
心之意根凝然定也故曰靜翕意發為念則開張而成<lb/>
變化故曰動闢　知包羅宇宙以統體言故曰大意裁<lb/>
成萬務以應用言故曰廣　問知發為照則屬意矣然<lb/>
則乾之動直即屬坤矣曰不然知之照無分别者也意<lb/>
則有分别者也安得以照為意　告子但知本性無善<lb/>
惡無修證一切任其自然而已纔涉修為便目為意外<lb/>
而拒之落在偏空一邊孟子洞悟中道原無内外其與<lb/>
告子言皆就用上一邊幇補說以救告子之所不足<lb/>
<pb n="KR2g0046_WYG_020-25a"/>
問事上磨鍊如何曰當知所磨錬者何物若只要世情<lb/>
上行得通融周匝則去道遠矣　無欲即未發之謂<hi>發便</hi>
<hi>是欲</hi>　傳習續錄言心無體以人情事物之感應為體此<lb/>
語未善夫事者心之影也心固無聲臭而事則心之變<lb/>
化豈有實體也如水與波然謂水無體以波為體其可<lb/>
乎為此語者蓋欲破執心之失而不知復起執事之病<lb/>
　未發之中性也有謂必收斂凝聚以歸未發之體者<lb/>
恐未然夫未發之性不容擬議不容湊泊可以黙會而<lb/>
<pb n="KR2g0046_WYG_020-25b"/>
不可以强執者也在情識則可收斂可凝聚若本性無<lb/>
可措手何以施收斂凝聚之功收斂凝聚以為未發恐<lb/>
未免執見為障其去未發也益逺　問硏幾之說曰周<lb/>
子謂動而未形有無之間為幾蓋本心常生常寂不可<lb/>
以有無言强而名之曰幾幾者微也言其無聲臭而非<lb/>
斷滅也今人以念頭初起為幾未免落第二義非聖門<lb/>
之所謂幾矣　問有謂性無可致力惟於念上操存事<lb/>
上修飭則性自在曰悟性矣而操存於念修飭於事可<lb/>
<pb n="KR2g0046_WYG_020-26a"/>
矣性之未悟而徒念與事之致力所謂可以為難矣仁<lb/>
則吾不知也　陽明之學悟性以御氣者也白沙之學<lb/>
養氣以契性者也此二先生所從入之辨　後儒誤以<lb/>
情識為心體於情識上安排布置欲求其安定純浄而<lb/>
竟不能也假使能之亦不過守一意見執一光景强作<lb/>
主張以為有所得矣而終非此心本色到底不能廓徹<lb/>
疑猜而朗然大醒也　復言至日閉關夫一陽潛萌於<lb/>
至靜之中吾心真幾本來如是不分時刻皆至也<hi>瑞華剰語</hi>
<pb n="KR2g0046_WYG_020-26b"/>
　未發之性以為有乎則非色相以為無乎則非頑空<lb/>
不墮有無二邊故直名之曰中<hi>以下潛思劄記</hi>　大學言知止<lb/>
蓋未發之性萬古常止也常止則能生天地萬物故止<lb/>
為天地萬物之本故大學以知止知本釋格致之義<lb/>
乾用九見羣龍無首坤用六利永貞蓋乾元者性也首<lb/>
出庶物者也然首不可見若見有首則非矣故曰天德<lb/>
不可為首也坤者乾之用也坤必從乾貞者收斂歸根<lb/>
以從乎乾也故曰利永貞　氣者性之用也性無生滅<lb/>
<pb n="KR2g0046_WYG_020-27a"/>
故常一氣有屈伸故常二然氣在性中雖有屈伸亦不<lb/>
可以生滅言故盡性則至命矣學者㴱達此則無疑於<lb/>
生死之說　性無為者也性之用為神神密密常生謂<lb/>
之意意者一也以其靈謂之識以其動謂之念意識念<lb/>
名三而實一總謂之神也神貴凝收斂歸根以凝神也<lb/>
神凝之極於穆不已而一於性則潛見飛躍無方無迹<lb/>
是謂聖不可知　致知主悟誠意主修能知止則悟於<lb/>
性也徹矣能慎獨則修於意也微矣　學未徹性者則<lb/>
<pb n="KR2g0046_WYG_020-27b"/>
内執心外執境兩俱礙矣於性徹者心境雙忘廓然無<lb/>
際　乾元為天地萬物之資始故曰首出能潛見惕躍<lb/>
飛亢而不涉於迹莫測其變化云為之所以然故曰旡<lb/>
首若有首可覩則亦一物而已安能時乗六龍乎　或<lb/>
謂性無可致力必也攝用以歸體乎余謂是固有然者<lb/>
矣是中庸所謂其次致曲程子所謂其次則莊敬持養<lb/>
之說也若中庸所謂盡性程子所謂明得盡渣滓便渾<lb/>
化者則又當别論孟子謂此天之所與我者先立乎其<lb/>
<pb n="KR2g0046_WYG_020-28a"/>
大者則小者不能奪夫曰天與我則乾元之性我固有<lb/>
之學者真志密詣久之能黙契而㴱信實見其大本在<lb/>
我原是具足不假外求則一切瞬息作止日可見之行<lb/>
由原泉而盈科放海即所以致力處也非别以性為一<lb/>
物執從把持而後謂之致力也　性之生而後有氣有<lb/>
形則直悟其性足矣何必後天之修乎曰非然也夫徹<lb/>
古今彌宇宙皆後天也先天無體舍後天亦無所謂先<lb/>
天矣故必修於後天正所以完先天之性也<hi>以下病筆</hi>　性<lb/>
<pb n="KR2g0046_WYG_020-28b"/>
無為而後天有修然則性為兀然無用之物乎曰非然<lb/>
也性無體而天地萬物由之以生通乎此則謂一塵一<lb/>
毛皆先天可也一切皆性性之外豈更有天地萬物哉<lb/>
　性貴悟而後天貴修然則二者當竝致其力乎曰非<lb/>
然也是分性相判有無岐隠顯自作二見非知道者也<lb/>
善學者自生身立命之初逆遡於天地一氣之始窮之<lb/>
至於無可措心處庶其有悟矣則信一切皆性戒慎於<lb/>
一瞬一息以極於經綸事業皆盡性之實學也故全修<lb/>
<pb n="KR2g0046_WYG_020-29a"/>
是性全性是修豈有二者竝致力之說所謂修者非念<lb/>
念而隄防之事事而安排之之謂也蓋性本寂然充塞<lb/>
宇宙渾然至善者也性之用為神神動而不知返於是<lb/>
乎有惡矣善學者息息歸寂以還我至善之本性是之<lb/>
謂真修　或曰性本寂也故一悟便了若曰歸寂是以<lb/>
此合彼終為二之曰非然也夫性生萬物則物物皆性<lb/>
物物歸寂即是自性自寂何二之有　昔人有背觸皆<lb/>
非之說蓋謂遺一切而執性者是觸也如臣子之觸犯<lb/>
<pb n="KR2g0046_WYG_020-29b"/>
君父也狥一切而遺性者是背也如臣子之叛棄君父<lb/>
也　念念歸根謂之格物念念外馳謂之逐物　宇宙<lb/>
此生理以其萬古不息謂之命以其為天地人性所從<lb/>
出謂之性以其不可以有無言謂之中以其純粹精至<lb/>
極而不可名狀謂之至善以其無對謂之獨以其不二<lb/>
謂之一以其天則自然非假人力謂之天理以其生生<lb/>
謂之易以其為天地人物之胚胎如果核之含生謂之<lb/>
仁<hi>以下仰慈膚見</hi>　異學喜談父母未生前以為言思路絶殊<lb/>
<pb n="KR2g0046_WYG_020-30a"/>
不知萬古此生理充塞宇宙徹乎表裏始終豈離一切<lb/>
别有未生前可容駐脚若云即於一切中要悟未生前<lb/>
乃為見性亦未免落空有二見非致一不二之學也<lb/>
天地之生無不貫故草木鳥獸一塵一毛莫不受氣而<lb/>
呈形聖人之生理無不貫故人倫庶物一瞬一息莫不<lb/>
中節而盡分是以聖門敎人大閑不踰細行必謹非矯<lb/>
飾也實以全吾生理是盡性之極功也故曰洒掃應對<lb/>
便是形而上者　生理浩乎無窮不可以方所求不可<lb/>
<pb n="KR2g0046_WYG_020-30b"/>
以端倪執不可以邊際窺彼以一念初萌為生理殊未<lb/>
然　聖學主於求仁而仁體最難識若未能識仁只從<lb/>
孝弟實事上懇惻以盡其分當其真切孝弟時此心油<lb/>
然藹然不能自己則仁體即此可黙會矣　中庸言至<lb/>
誠無息純亦不已肫肫其仁淵淵其淵浩浩其天孟子<lb/>
言直養無害塞乎天地之間到此境界安有生死之可<lb/>
言天無生死可言非斷滅之謂也不斷滅非精魂留住<lb/>
之謂也亦非泛論此理常存而於人無與之謂也惟㴱<lb/>
<pb n="KR2g0046_WYG_020-31a"/>
造者自知之　屈伸徃來之理僃於易屈伸往來非兩<lb/>
物以其能屈伸往來者本一也一而能屈伸往來故謂<lb/>
之易能屈伸往來而不息易之所為不毁也是謂生生<lb/>
之易知易則知生死之說　由真修而悟者實際也由<lb/>
見解而悟者影響也此誠偽之辨也<hi>以下靜攝寤言</hi>　性廓然<lb/>
無際生幾者性之呈露處也性無可致力善學者惟硏<lb/>
幾硏幾者非於念頭萌動辨别邪正之謂也此幾生而<lb/>
無生至微至密非有非無惟綿綿若存退藏於密庶其<lb/>
<pb n="KR2g0046_WYG_020-31b"/>
近之矣　問人之死也形既朽滅神亦飄散故舜蹠同<lb/>
歸於必朽所僅存者惟留善惡之名於後世耳予曰不<lb/>
然又問君子之修身力學義當然也非為生死而為也<lb/>
倘為生死而為善則是有所為而為矣予亦曰不然夫<lb/>
學以全生全歸為準的既云全歸安得謂與形而俱朽<lb/>
乎全歸者天地合德日月合明至誠之所以悠久而無<lb/>
疆也孰謂舜跖之同朽乎以全歸為學安得謂有為而<lb/>
為乎曰天地合德日月合明悠久無疆特言其理耳豈<lb/>
<pb n="KR2g0046_WYG_020-32a"/>
真有精神靈爽長存而不冺乎是反為沉滯不化之物<lb/>
矣予曰理果有乎有即沈滯矣理果無乎無即斷滅矣<lb/>
沈滯則非德非明非至誠也斷滅則無合無悠久也此<lb/>
等見解一切透過乃可以語知生之學<hi>朝聞臆說</hi>　自本性<lb/>
之中涵生理曰仁自本性之中涵靈通曰知此仁知皆<lb/>
無聲臭故曰性之德也若惻隱是非乃仁知之端倪發<lb/>
用於外者是情也所謂性之用也後儒以愛言仁以照<lb/>
言知遂執此以為學是徒認情之流行而不達性之藴<lb/>
<pb n="KR2g0046_WYG_020-32b"/>
奥矣<hi>以下仁知說</hi>　孔門以求仁為宗而姚江特揭致知蓋<lb/>
當其時皆以博聞廣見求知於外為學故先生以其根<lb/>
於性而本良者救之觀其言曰良知即是未發之中既<lb/>
云未發之中仁知豈有二哉今末學往往以分别照了<lb/>
為良知固昩其本矣　或謂只將一念之愛擴而充之<lb/>
至於無不愛便是仁不必㴱探性體之仁此與執知善<lb/>
知惡為良知而不㴱探性體之知者無異噫性學之晦<lb/>
久矣　未發之中仁知渾成不可覩聞本無愛之可言<lb/>
<pb n="KR2g0046_WYG_020-33a"/>
而能發之為無不愛本無照之可言而能發之為無不<lb/>
照故曰溥博淵泉而時出之　古人有所謂不朽者夫<lb/>
身外之物固必朽文章勲業名譽皆必朽也精氣體魄<lb/>
靈識亦必朽也然則不朽者何事非㴱於道者孰能知<lb/>
之<hi>唐曙台索書</hi>　寂然不動者誠感而遂通者神動而未形<lb/>
有無之間者幾此是描寫本心最親切處夫心一也寂<lb/>
其體感其用幾者體用不二之端倪也當知幾前無别<lb/>
體幾後無别用只幾之一字盡之希聖者終日乾乾惟<lb/>
<pb n="KR2g0046_WYG_020-33b"/>
研幾為要矣　程子曰識得此理以誠敬存之格物致<lb/>
知者識得此體也誠意者以誠敬存之也格物存乎悟<lb/>
誠意存乎修大學之要盡於此矣<hi>以下石經大學畧義</hi>　問大學<lb/>
但言至善未嘗指其為性但言獨未嘗描寫其為動而<lb/>
未形但言慎未嘗極示其為潛藏收斂今何所徵而知<lb/>
其然乎曰吾徵於中庸而知其然矣中庸首揭天命之<lb/>
性而謂未發為天下之大本篇中言明善擇善正指性<lb/>
之至善為本之說也其言獨曰不覩聞隠微而即曰莫<lb/>
<pb n="KR2g0046_WYG_020-34a"/>
見莫顯正所謂動而未形有無之間其描寫獨之面目<lb/>
可謂親切矣既言戒慎恐懼而末章詳言尚絅闇然由<lb/>
微自以入德潛伏於人所不見敬信於不動不言篤恭<lb/>
於不顯不大於聲色之末而歸極於無聲臭之至正潛<lb/>
藏收斂研幾入微之㫖也大學舉其畧中庸示其詳也<lb/>
賈逵謂大學為經中庸為緯皆出於子思之筆其信然<lb/>
哉　問性本自止非假人力而後止也學惟一悟便了<lb/>
何必慎獨曰性先天也獨幾一萌便屬後天後天不能<lb/>
<pb n="KR2g0046_WYG_020-34b"/>
無習氣之隠伏習氣不盡終為性之障故必慎之至於<lb/>
習氣銷盡而後為悟之實際故真修乃所以成其悟亦<lb/>
非二事也　性貴悟而已無可措心處纔一拈動即屬<lb/>
染汚矣獨為性之用藏用則形氣不用事以復其初所<lb/>
謂陰必從陽坤必東北喪朋而後有慶後天而奉天時<lb/>
也<lb/>
　<lb/>
　明儒學案卷二十<lb/>
</p>
<p>
</p>
  </div>
</body>
</text>
</TEI>
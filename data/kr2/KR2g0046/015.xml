<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷十五</head> <lb/>
    <p>
<pb n="KR2g0046_WYG_015-1a"/>
欽定四庫全書<lb/>
　明儒學案卷十五<lb/>
　　　　　　　　　　　餘姚　黄宗羲　撰<lb/>
浙中相傳學案五<lb/>
　都督萬鹿園先生表<lb/>
萬表字民望號鹿園寧波衞世襲指揮僉事年十七襲<lb/>
職讀書學古不失儒生本分冦守天叙勉以寧靜澹泊<lb/>
先生揭諸座右登正德庚辰武㑹試厯浙江把總署都<lb/>
<pb n="KR2g0046_WYG_015-1b"/>
指揮僉事督運浙江掌印都指揮南京大教塲坐營漕<lb/>
運叅將南京錦衣衞僉書廣西副總兵左軍都督漕運<lb/>
總兵南京中軍都督府僉書嘉靖丙辰正月卒年五十<lb/>
九先生功在漕運其大議有三一三路轉運以備不虞<lb/>
置倉衞輝府毎年以十分之二撥中都運船兌鳳陽各<lb/>
府糧米由汴梁達武陽陸路七十里輸於衞輝由衞河<lb/>
以達於京松江通㤗俱有沙船淮安有海船時常由海<lb/>
至山東轉貿宜以南京各總缺船衞分坐兌松江太倉<lb/>
<pb n="KR2g0046_WYG_015-2a"/>
糧米嵗運四五萬石達於天津以留海運舊路於是并<lb/>
漕河而爲三一本折通融豐年米賤全運本色如遇災<lb/>
傷則量減折色凡本色至京率四石而致一石及其支<lb/>
給一石不過易銀三錢在外折色毎石七錢若京師米<lb/>
貴則散本色米賤則散折色一石而當二石是寓常平<lb/>
之法於漕運之中一原立法初意天下運船萬艘毎艘<lb/>
軍旗十餘人共計十萬餘人毎年輳集京師茍其不廢<lb/>
操練不缺甲仗是京營之外嵗有勤王師十萬彈壓邊<lb/>
<pb n="KR2g0046_WYG_015-2b"/>
陲其他利弊纖悉萬全舉行而效之一時者人共竒之<lb/>
其大者卒莫之能行也倭冦之亂先生身親陷陣肩中<lb/>
流矢其所籌畫亦多掣肘故忠憤至死不忘先生之學<lb/>
多得之龍溪念菴緒山荆川而究竟於禪學其時東南<lb/>
講㑹甚盛先生不喜干與以為此輩未曽發心為道不<lb/>
過依傍門戸雖終日與之言徒費精神彼此何益譬礪<lb/>
石之齒頑鐵縱使少有漸磨自家所損亦多矣先生嘗<lb/>
言聖賢切要工夫莫先於格物蓋吾心本來具足格物<lb/>
<pb n="KR2g0046_WYG_015-3a"/>
者格吾心之物也為情欲意見所蔽本體始晦必掃蕩<lb/>
一切獨觀吾心格之又格愈研愈精本體之物始得呈<lb/>
露是為格物格物則知自致也龍溪謂古人格物之說<lb/>
是千聖經綸之實學良知之感應謂之物是從良知凝<lb/>
聚出來格物是致知實下手處不離倫物感應而證真<lb/>
修離格物則知無從而致矣吾儒與二氏毫釐不同正<lb/>
在於此其實先生之論格物最爲諦當格之又格而後<lb/>
本體之物呈露即白沙之養出端倪也宋儒所謂未發<lb/>
<pb n="KR2g0046_WYG_015-3b"/>
氣象亦即是此龍溪之倫物感應又豈能舍此而别有<lb/>
工夫苐兩家之言物不同龍溪指物為實先生指物為<lb/>
虛凡天下之物攝於本體之初本體之物又何嘗離倫<lb/>
物哉然兩家皆精禪學先生所謂本體呈露者真空也<lb/>
龍溪離物無知者妙有也與宋儒白沙之論雖似而有<lb/>
差别學者又嘗有辨矣先生如京師大洲訪之郊外與<lb/>
之談禪議論蜂湧先生唯唯不答大洲大喜歸語人曰<lb/>
今日降却萬鹿園矣陸平泉聞而笑曰此是鹿園降却<lb/>
<pb n="KR2g0046_WYG_015-4a"/>
大洲何言大洲降却鹿園也戚南𤣥與先生遇戲曰鹿<lb/>
園名為旅禪實未得理是假和尚先生曰南𤣥名為宗<lb/>
儒實未見性是癡秀才相與大笑先生一㸃一語無非<lb/>
禪機如此<lb/>
鹿園語要聖學工夫只在格物所謂格物者格其心之<lb/>
物也凡不於自己心性心透徹得者皆不可以言格到<lb/>
得頓悟見性則徹底明盡不為一切情景所轉如鏡照<lb/>
物鏡無留物如鳥飛空空無鳥跡日用感應純乎誠一<lb/>
<pb n="KR2g0046_WYG_015-4b"/>
莫非性天流行無擬議無將迎融識歸真反情還性全<lb/>
體皆仁矣　嘉靖庚寅先生及心齋東廓南野玉溪㑹<lb/>
講於金陵鷄鳴寺先生出病懐詩相質其二曰三十始<lb/>
志學德立待何時往者既有悔寧當復怠茲由仕莫非<lb/>
學開心未信斯悅惡一何殊此旨嘗在思豈不貴格物<lb/>
窮至乃真知馳求外吾心痴狂竟何為微吾魯中叟萬<lb/>
世將誰師心齋和詩曰人生貴知學習之惟時時天命<lb/>
是人心萬古不易茲鳶魚昭上下聖聖本乎斯安焉率<lb/>
<pb n="KR2g0046_WYG_015-5a"/>
此性無為亦在思我師誨吾儕曰性即良知宋代有真<lb/>
儒通書或問之曷為天下善曰惟聖者師<lb/>
　侍郎王敬所先生宗沐<lb/>
王宗沐字新甫號敬所台之臨海人嘉靖甲辰進士在<lb/>
比部時與王元美為詩社七子中之一也久厯藩臬及<lb/>
河運艱滯以先生為右副都御史查復祖宗舊法一時<lb/>
漕政修舉猶慮運道一線有不足恃之時講求海運先<lb/>
以遮洋三百艘試之而效其後為官所阻而罷萬厯三<lb/>
<pb n="KR2g0046_WYG_015-5b"/>
年轉工部侍郎尋改刑部先生師事歐陽南野少從二<lb/>
氏而入已知所謂良知者在天為不己之命在人為不<lb/>
息之體即孔門之仁也學以求其不息而已其辨儒釋<lb/>
之分謂佛氏専於内俗學馳於外聖人則合内外而一<lb/>
之此亦非究竟之論蓋儒釋同此不息之體釋氏但見<lb/>
其流行儒者獨見其真常爾先生之所謂不息者將無<lb/>
猶是釋氏之見乎<lb/>
論學書象山之學誠有未瑩者坐在切嗟涵養未能非<lb/>
<pb n="KR2g0046_WYG_015-6a"/>
其所指心體有病要之吾人所以貫三才叅天地通古<lb/>
今為不息者止此一事一悟百通一了百當非復有纖<lb/>
毫可以加増粧綴者然琢磨非頓養盛具積有嚙鐵之<lb/>
志乃能有立今以好徑之心則取其直截以攻擊之心<lb/>
則指其未瑩而近來則又於象山所言上更加一味見<lb/>
成而聖人皆師心隨手拈來盡是矣<hi>與江少峯</hi>
文集聖人之言心淵然無朕其涵也而有觸即動其應<lb/>
也佛氏語其涵者圓明微妙而祕之以為竒俗學即其<lb/>
<pb n="KR2g0046_WYG_015-6b"/>
應者粧綴繳繞而離之以為博要之不能無所近而亦<lb/>
卒不可入何者其不能無所近者縁於心而卒不可入<lb/>
者逺於體也聖人者不獨語其涵懼人之求於微而不<lb/>
獨語其應懼人之求於迹故哀與欽者心之體也見廟<lb/>
與墓而興者其應也體無所不具則無所不感無所不<lb/>
感則無所不應因其應而為之文於是乎有哭擗哀素<lb/>
之等俎豆璧帛之儀儀立而其心達而儀非心也此所<lb/>
以為聖人之學也佛氏則從其應而逆之以歸於無曰<lb/>
<pb n="KR2g0046_WYG_015-7a"/>
墓與廟哀與敬皆妄也而性則離於是者也俗學者非<lb/>
之曰此有也則從而煩其名數深其辨博而以為非是<lb/>
則無循也然不知冺感與應者既以元逺空寂為性而<lb/>
其溺於名數辨博者又詳其末而忘其所以然予故曰<lb/>
禪與俗卒不可入者逺於體也聖人之言心詳於宋儒<lb/>
最後象山陸氏出盡去世之所謂繳繞者而直指吾人<lb/>
之應心曰見墟墓哀而宗廟欽者心也辨此心之真偽<lb/>
而聖學在是矣其於致力之功雖為稍徑而於感應之<lb/>
<pb n="KR2g0046_WYG_015-7b"/>
全則指之甚明而俗學以為是禪也其所未及者名數<lb/>
辨博也嗟乎象山指其應者使人求其涵也佛氏逆其<lb/>
應於無而象山指其迹於應以是為禪然則為聖人者<lb/>
其必在名數辨博乎以儀為心予惡乎哀欽之無從也<lb/>
<hi>象山集序</hi>　天命流行物與無妄在天為不己之命而在人<lb/>
為不息之體孔門之所謂仁者先生之所謂知也自程<lb/>
淳公之没而聖人之學不𫝊沉酣𫝊註留心名物從其<lb/>
求於外者以為領略貫解而一實萬分主靜立極之義<lb/>
<pb n="KR2g0046_WYG_015-8a"/>
微矣夫天下莫大於心心無對者也博厚髙明配於天<lb/>
地而彌綸叅贊際於六合雖堯舜之治與夫湯武之烈<lb/>
皆心之照也從事於心者愈斂而愈不足從事於言者<lb/>
愈贅而愈有餘不足者日益而有餘者日損聖愚上下<lb/>
之岐端在於是此先生所以冒忌負謗不息其身而争<lb/>
之於幾絶之餘而當時之士亦遂投其本有皆能脫馽<lb/>
解縶翕然從先生於驟聞之日者也争之不明而有言<lb/>
言之稍聚而為錄今不據其錄而求其所以為學也乃<lb/>
<pb n="KR2g0046_WYG_015-8b"/>
復事於言是不得已者反以誤後人而貽之争耶且先<lb/>
生之得是亦不易矣先生顧其始亦嘗詞章而博物矣<lb/>
展轉抵觸多方討究粧綴於平時者辨藝華藻似復可<lb/>
恃至於變故當前流離生死無復出路㫄視莫倚而向<lb/>
之有餘者茫然不可得力於是知不息之體炯然在中<lb/>
悟則實談則虛譬之孤舟顛沛於衝風駭浪之中帆櫓<lb/>
莫施碇纜無容然後視柁力之强弱以為存亡葉盡根<lb/>
呈水落石出而始强力不返矣故余嘗謂先生僅悟於<lb/>
<pb n="KR2g0046_WYG_015-9a"/>
百死一生之日然後能咽餘甘而臻實際取而用之已<lb/>
本不貳而物亦莫能違事功文詞固其照中之隙光也<lb/>
先生之所以得者豈盡於是耶嗣後一傳百訛師心即<lb/>
聖為虛無漭蕩之論不可窮詰内以馳其元漠之見而<lb/>
外以迯其踐履之失於先生所道切近之處未嘗加功<lb/>
則於先生所指精微之地終非實見投之事則窒施之<lb/>
用則敗蓋先生得而言之言先生之心爾而今襲先生<lb/>
之語以求入即句句不爽猶之無當於心而況不能無<lb/>
<pb n="KR2g0046_WYG_015-9b"/>
失乎心不息則萬古如一日心不息則萬人如一人先<lb/>
生能用是倡之於幾絶吾人不能縁是承之於已明而<lb/>
方且較同異雌黄以為長此予之所以謂先生始得之<lb/>
勤而今之不能無憂也夫從事於心敏而猶有不及則<lb/>
於言有所不暇從事於心精而後知所失則於言有所<lb/>
不敢黙識深思承擔負荷此余與二三子今之所承先<lb/>
生之後者也<hi>刻𫝊習錄序</hi>
　侍讀張陽和先生元忭<lb/>
<pb n="KR2g0046_WYG_015-10a"/>
張元忭字子藎别號陽和越之山陰人父天復行太僕<lb/>
卿幼讀朱子格致補𫝊曰無乃倒言之乎當云心之全<lb/>
體大用無不明而後物之表裏精粗無不到也嘉靖戊<lb/>
午舉於鄉隆慶戊辰太僕就逮於滇先生侍之以往太<lb/>
僕釋歸先生入京頌寃事解又歸慰太僕於家一嵗之<lb/>
中往來凡三萬餘里年踰三十而髪白種種其至性如<lb/>
此辛未登進士第一人授翰林修撰尋丁外艱萬厯己<lb/>
卯教習内書堂先生謂寺人在天子左右其賢不肖為<lb/>
<pb n="KR2g0046_WYG_015-10b"/>
國治亂所係因取中鑒錄諄諄誨之江陵病舉朝奔走<lb/>
醮事先生以門生未嘗往也壬午皇嗣誕生齎詔至楚<lb/>
丁内艱丁亥陞左春坊左諭德兼翰林侍讀明年三月<lb/>
卒官年五十一先生之學從龍溪得其緒論故篤信陽<lb/>
明龍溪談本體而諱言工夫識得本體便是工夫先生<lb/>
不信而謂本體本無可說凡可說者皆工夫也嘗闢龍<lb/>
溪欲渾儒釋而一之以良知二字為範圍三教之宗㫖<lb/>
何其悖也故曰吾以不可學龍溪之可先生可謂善學<lb/>
<pb n="KR2g0046_WYG_015-11a"/>
者也第主意只在善有善幾惡有惡幾於此而慎察之<lb/>
以為良知善必真好惡必真惡格不正以歸於正為格<lb/>
物則其認良知都向發上陽明獨不曰良知是未發之<lb/>
之中乎察識善幾惡幾是照也非良知之本體也朱子<lb/>
答吕子約曰向來講論思索直以心為已發而所論致<lb/>
知格物以察識端倪為初下手處以故缺却平日涵養<lb/>
一段工夫此即先生之言良知也朱子易簀改誠意章<lb/>
句曰實其心之所發此即先生之言格物也先生談文<lb/>
<pb n="KR2g0046_WYG_015-11b"/>
成之學而究竟不出於朱子矣<lb/>
不二齋論學書動靜者時也無動無靜常翕而不張常<lb/>
聚而不散者心也夫心無動靜而存心之功未有不自<lb/>
靜中得之者初學之士未能於靜中得其把柄遽欲以<lb/>
憧憧擾擾之私而妄意於動靜合一之妙譬之駕無柁<lb/>
之舟以浮江漢犯波濤其不至覆且溺者鮮矣<hi>寄張洪陽</hi>
吾兄謂摹擬古人之言行庶幾可進於忘物以此為下<lb/>
學而上達竊謂摹擬古人之言行一一而求其合所謂<lb/>
<pb n="KR2g0046_WYG_015-12a"/>
博而寡要勞而無功也曷若摹擬於吾一心之為易且<lb/>
簡乎萬事萬物皆起於心心無事而貫天下之事心無<lb/>
物而貫天下之物此一貫之㫖也故不離於事物言行<lb/>
之間而窮理盡性以至於命下學上達無二事也若以<lb/>
摹擬為下學忘物為上達是二之矣<hi>答田文學</hi>　人有知覺<lb/>
禽獸亦有知覺人之知覺命於理禽獸之知覺命於氣<lb/>
今但以知覺言良知而曰良知不分善惡不將混人性<lb/>
物性而無别耶夫所謂良者自然而然純粹至善者也<lb/>
<pb n="KR2g0046_WYG_015-12b"/>
叅之以人為蔽之以私欲則可以言知而不得謂之良<lb/>
知矣謂良知有善無惡則可謂良知無善無惡則不可<lb/>
致知之功全在察其善惡之端方是實學今人於種種<lb/>
妄念俱認為良知則不分善惡之言誤之也<hi>以下寄馮緯川</hi>
有不善未嘗不知良知也知之未嘗復行致良知也知<lb/>
行合一以成其德其顔子之學乎　周子曰幾善惡善<lb/>
有善幾惡有惡幾於此而慎察之善必真好惡必真惡<lb/>
研幾之學也吾兄論幾則曰善惡是非未落對待而以<lb/>
<pb n="KR2g0046_WYG_015-13a"/>
念上用功為幾淺非第一義竊謂未然所謂獨者還是<lb/>
善念初動之時人不及知而已獨知之非無可對待之<lb/>
謂也無對待則不可以言幾矣人心之欲固以先事預<lb/>
防禁於未發為不犯手工夫然豈易言哉此心即是天<lb/>
理方其未動本無人欲纔一萌動則有天理便有人欲<lb/>
此危微之訓堯舜所為惓惓也　人心少有無念之時<lb/>
方其未萌著一防字即屬思善一邊是亦念矣克念作<lb/>
聖只在一念之間不分有事無事此念常存正是動靜<lb/>
<pb n="KR2g0046_WYG_015-13b"/>
合一之學恐無淺深先後之可言也　幾一而已矣自<lb/>
聖人言則為神化之幾自吾人言則為善惡之幾其實<lb/>
非有二也作聖之功則必由粗以入精由可知以進於<lb/>
不可知而知幾之學畢矣　意者心之所發心本無意<lb/>
也動而後敬言而後信此心之本體有時而息矣不動<lb/>
而敬敬以心也不言而信信以心也此心之中無非敬<lb/>
信未發已發純乎天理矣　釋氏以心為槁木死灰而<lb/>
盡外聞見吾儒亦從而宗之是以吾心為有内也心無<lb/>
<pb n="KR2g0046_WYG_015-14a"/>
内外無隱顯無寂感不見不聞此心也獨見獨聞此心<lb/>
也共見共聞此心也目之視也可得而見也謂視非心<lb/>
也可乎耳之聽也可得而聞也謂聽非心也可乎天之<lb/>
髙也地之廣也鳶飛魚躍於其間禮儀三百威儀三千<lb/>
則孰非心也而謂其偏於空虛可乎　楊復所談本體<lb/>
而諱言功夫以為識得本體便是功夫某謂本體本無<lb/>
可說凡可說者皆功夫也識得本體方可用功夫明道<lb/>
言識得本體以誠敬存之是也<hi>寄羅近溪</hi>　仁之為物未易<lb/>
<pb n="KR2g0046_WYG_015-14b"/>
名狀故孔門罕言仁凡所言者皆求仁之功而已其曰<lb/>
仁者人也仁人心也此則直指仁體矣生生不已者天<lb/>
地之心也人之生以天地之心為心虛而靈寂而照常<lb/>
應而常靜謂其有物也而一物不容謂其無物也而萬<lb/>
物皆僃無物無我無古今無内外無始終謂之無生而<lb/>
實生謂之有生而實未嘗生渾然廓然凝然炯然仁之<lb/>
體儻若是乎<hi>以下寄查毅齋</hi>　近世談學者但知良知本來具<lb/>
足本來圓通窺見影響便以為把柄在手而不復知有<lb/>
<pb n="KR2g0046_WYG_015-15a"/>
戒慎恐懼之功以嗜欲為天機以情識為智慧自以為<lb/>
寂然不動而妄動愈多自以為廓然無我而有我愈固<lb/>
名檢蕩然陽明之良知果若是乎一念之動其正與否<lb/>
人不及知而已獨知之即此是獨即此是良知於此格<lb/>
之即是慎獨即是致良知物與知無二體格與致無二<lb/>
功也但於意念之間時時省克自然欲盡理還來教以<lb/>
則訓格謂物物皆有定則一循其則而不違是為格物<lb/>
也知體無窮物則有定若然是將以知不足恃而取則<lb/>
<pb n="KR2g0046_WYG_015-15b"/>
於物矣是將舍吾心之天則又索之於外矣是將岐知<lb/>
與物而二之矣請就兄之言而反覆之知體無窮物之<lb/>
體亦無窮何也凡物之理千變萬化不可爲典要若云<lb/>
有定不為子莫之執中乎物則有定知之則亦有定何<lb/>
也帝降之衷天然自有不爽毫髪若曰無窮則將舍規<lb/>
而為圓舍矩而為方乎<hi>與許敬菴</hi>　兄嘗問相天下當用何<lb/>
術對曰無私兄曰無私不足以盡相之道必加意於知<lb/>
人知人有法必令人舉一人嚴連坐之法而後舉必得<lb/>
<pb n="KR2g0046_WYG_015-16a"/>
人人無遺舉天下可理矣弟曰固也獨不曰取人以身<lb/>
乎自古才相智相代不乏人往往徇私而敗故無私而<lb/>
後能知人辟之鑑常空衡常平妍媸輕重自不患其或<lb/>
爽且人舉一人之法自昔亦常行之而卒不能得人何<lb/>
也其人君子也則所舉必多君子雖舉百十人亦何不<lb/>
可其人小人也則所舉必多小人雖舉一人亦安可聽<lb/>
耶兄又嘗問聖學之要對曰在心兄曰心不足以盡天<lb/>
下之理必存心以察天下之理而後可以入聖弟曰萬<lb/>
<pb n="KR2g0046_WYG_015-16b"/>
物皆備於我非心外有理也孔孟之學但曰正心曰存<lb/>
心心正則理無不正心存則理無不存千古聖賢何曽<lb/>
於心外加得一毫<hi>答吕新吾</hi>　立人達人畢竟是仁發用處<lb/>
仁自有體就如喜怒哀樂是心之發用處心自有體也<lb/>
<hi>答孟我疆</hi>　近時之弊徒言良知而不言致徒言悟而不言<lb/>
修僕獨持議不但曰良知而必曰致良知不但曰理以<lb/>
頓悟而必曰事以漸修蓋謂救時之意<hi>答周海門</hi>　心外無<lb/>
道言心而曰易偏易恣者即非心也道外無心言道而<lb/>
<pb n="KR2g0046_WYG_015-17a"/>
不本於心者即非道也夫惟析心與道而為二是故舍<lb/>
我喜怒哀樂本然之情性而求之於難窮之物理舍我<lb/>
事親敬長本然之知能而索之於無常之事變考之愈<lb/>
勤講之愈徹而以之應感酬酢漠然愈不相闗此則學<lb/>
術之過也<hi>與毛文學</hi>　竊疑世儒口口說悟乃其作用處殊<lb/>
是未悟者悟與修分兩途終未能解龍溪曰狂者志大<lb/>
而行不掩乃是直心而動無所掩飾無所窩藏時時有<lb/>
過可改此是入聖真路頭世人總說修持終有掩飾窩<lb/>
<pb n="KR2g0046_WYG_015-17b"/>
藏意思在此去聖學路徑何啻千里定宇曰所貴乎不<lb/>
掩藏者為其覺而能改也非謂其冥然不顧而執之以<lb/>
為是也<hi>秋遊記</hi>　予謂定宇曰昨所言天地都不做得無<lb/>
駭人之聽耶定宇笑曰畢竟天地也多動了一下予曰<lb/>
子真出世之學非予所及也然嘗謂此體真無而實有<lb/>
天不得不生地不得不成辟如木之有根而發為枝葉<lb/>
花實自不容已天地亦何心哉佛氏以大地山河為幻<lb/>
妄此自迷者言之耳茍自悟者觀之一切幻相皆是真<lb/>
<pb n="KR2g0046_WYG_015-18a"/>
知而況於天地乎定宇曰學在識真不假斷妄子言得<lb/>
之矣<hi>同上</hi>　當思父母生我之時光光浄浄只有此性命<lb/>
一切身外物真如水上漚奈何抛我之本來而汲汲營<lb/>
營於身外暫生暫滅之浮漚乎<hi>志學錄下皆同</hi>　吾邑蕭靜菴<lb/>
曰日力有餘則當徧讀六經以窺聖賢之心事足力有<lb/>
餘别當縱遊五嶽以觀天地之形骸若夫蒔一花卉畜<lb/>
一竒玩雖力有餘弗為也　有壁立萬仞之節概乃可<lb/>
以語光風霽月之襟懐　善樹木者芟其枝葉則其本<lb/>
<pb n="KR2g0046_WYG_015-18b"/>
盛矣善為學者斂其英華則其神凝矣　眼前一草一<lb/>
木皆欣欣向榮一禽一鳥皆嚶嚶自得滿腔子是惻隱<lb/>
之心　以禍福得喪付之天以<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>毁予奪付之人以修<lb/>
身立德責之已豈不至易至簡乎　顔子當仰鑚瞻忽<lb/>
時只是於本體上想像追尋終不可得後來得夫子之<lb/>
教却於博文約禮用功夫功夫既到而後本體卓爾如<lb/>
有可見始悟向者想像追尋之為非也　日之長短有<lb/>
時矣然意有所營若促之而短事無所繫若引之而長<lb/>
<pb n="KR2g0046_WYG_015-19a"/>
心之無時如此身之所處有方矣然神之所至忽而九<lb/>
天意之所注忽而萬里心之無方如此<lb/>
　教諭胡今山先生瀚<lb/>
胡瀚字川甫號今山餘姚人支湖鐸從子也自幼承家<lb/>
學動必以禮年十八從陽明先生遊論及致良知之學<lb/>
反覆終日則躍然起曰先生之教劈破愚䝉矣陽明授<lb/>
以𫝊習錄博約說日歸而思之蓋有省支湖召而語之<lb/>
曰孺子知學乎學在心心以不欺為主瀚唯唯於是日<lb/>
<pb n="KR2g0046_WYG_015-19b"/>
從事於求心悟心無内外無動靜無寂感皆心也即性<lb/>
也其有内外動靜寂感之不一也皆心之不存焉故也<lb/>
作心箴圖以自課就質於陽明陽明面進之先生益自<lb/>
信危言篤行純簡甚密陽明没諸弟子紛紛互講良知<lb/>
之學其最盛者山陰王汝中泰州王汝止安福劉君亮<lb/>
永豐聶文蔚四家各有疏説駸駸立為門戸於是海内<lb/>
議者羣起先生曰先師標致良知三字於支離汩没之<lb/>
後指㸃聖真真所謂滴骨血也吾黨慧者論証悟深者<lb/>
<pb n="KR2g0046_WYG_015-20a"/>
研歸寂達者樂髙曠精者窮主宰流行俱得其說之一<lb/>
偏且夫主宰既流行之主宰流行即主宰之流行君亮<lb/>
之分别太支汝中無善無惡之悟心若無善知安得良<lb/>
故言無善不如至善天泉証道其說不無附㑹汝止以<lb/>
自然為宗季明德又矯之以龍惕龍惕所以為自然也<lb/>
龍惕而不恰於自然則為拘束自然而不本於龍惕則<lb/>
為放曠良知本無寂感即感即寂即寂即感不可分别<lb/>
文蔚曰良知本寂感於物而後有知必自其寂者求之<lb/>
<pb n="KR2g0046_WYG_015-20b"/>
使寂而常定則感無不通似又偏向無處立脚矣宋儒<lb/>
學尚分别故勤註疏明儒學尚渾成故立宗㫖然明儒<lb/>
厭訓詁支離而必標宗㫖以為的其弊不減於訓詁道<lb/>
也者天下之公道學也者天下之公學也何必列標宗<lb/>
㫖哉先生之學則以求心為宗所註心箴圖列而為五<lb/>
曰心圖指本體也曰存曰死曰出入曰放心各有箴而<lb/>
功以存心為主晚年造詣益深每提本朝儒者曰文清<lb/>
之行粹然師表求其卓然之見一貫之唯似隔曽顔一<lb/>
<pb n="KR2g0046_WYG_015-21a"/>
級文成明睿學幾上達若夫動不踰矩循循善誘猶非<lb/>
孔氏之家法白沙煞有曽㸃之趣而行徑稍涉於孤髙<lb/>
敬齋慎密似有子夏規模而道業未臻於光大孟子願<lb/>
學孔子而於顔閔猶曰姑舍吾於四先生亦云以恩貢<lb/>
就華亭訓導陞崇明教諭歸家三十年築室今山著有<lb/>
今山集一百卷<lb/>
　<lb/>
　<lb/>
<pb n="KR2g0046_WYG_015-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷十五<lb/>
</p>
<p>
</p>
  </div>
</body>
</text>
</TEI>
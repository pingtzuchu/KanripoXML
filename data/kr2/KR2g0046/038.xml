<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷三十八</head> <lb/>
    <p>
<pb n="KR2g0046_WYG_038-1a"/>
欽定四庫全書<lb/>
　明儒學案卷三十八<lb/>
　　　　　　　　　　　餘姚　黄宗羲　撰<lb/>
甘泉學案二<lb/>
　太僕吕巾石先生懐<lb/>
吕懐字汝德號巾石廣信永豐人嘉靖壬辰進士自庶<lb/>
吉士出為給事中復入春坊以南司業掌翰林院事遷<lb/>
南太僕寺少卿致仕先生受學於甘泉以為天理良知<lb/>
<pb n="KR2g0046_WYG_038-1b"/>
本同宗㫖學者工夫無有著落枉自説同説異就中指<lb/>
㸃出一通融樞要只在變化氣質故作心統圖説以河<lb/>
圖之理明之一六同宗二七同道三八為朋四九為友<lb/>
各居一方五十在中如輪之有心屋之有脊兼統四方<lb/>
人之心是五十也隂陽合德兼統四端命曰人極至於<lb/>
氣質由身而有不能無偏猶水火木金各以偏氣相勝<lb/>
偏氣勝則心不能統之矣皆因心同形異是生等差故學<lb/>
者求端於天不為氣質所局矣先生之論極為切實可<lb/>
<pb n="KR2g0046_WYG_038-2a"/>
以盡横渠之藴然尚有説夫氣之流行不能無過不及<lb/>
故人之所禀不能無偏氣質雖偏而中正者未嘗不在<lb/>
也猶天之寒暑雖過不及而盈虛消息卒歸於太和以<lb/>
此証氣質之善無待於變化理不能離氣以為理心不能<lb/>
離身以為心若氣質必待變化是心亦須變化也今曰<lb/>
心之本来無病由身之氣質而病則身與心判然為二<lb/>
物矣孟子言陷溺其心者為歲未聞氣質之陷溺其心<lb/>
也蓋横渠之失渾氣質於性先生之失離性於氣質總由<lb/>
<pb n="KR2g0046_WYG_038-2b"/>
看習不清楚耳先生所著有律吕古義厯考廟議諸書<lb/>
巾石論學語竊為天道流行命也與心俱生性也在天<lb/>
曰命在人曰性實一本耳前後五者皆性於已而命於<lb/>
天世之人但知以前五者為人性而不知節之以天理<lb/>
以後五者為天命而不知求之於人心故孟子謂聲色<lb/>
臭味安佚之欲與心俱生人之性也然有本之天理而<lb/>
不可易者君子固不謂由於人性恣然自肆而不思所<lb/>
以節之於理也仁義禮智天道之懿一理流行天之命<lb/>
<pb n="KR2g0046_WYG_038-3a"/>
也然有根於人心而不容偽者君子固不謂出於天命<lb/>
而不思所以性之於已也夫心即理理即心人心天理<lb/>
無非中者然性本人心而有不出於理者是形氣之私<lb/>
而非性之真命出天理而有不根於心者是拘蔽之妄<lb/>
而非命之正性命合一天人不閒知而行之此孟子之<lb/>
所以亞聖也<hi>答毛介川</hi>　氣之存亡間不容髪一念之得則<lb/>
充塞天地一念苟失即墮落體膚是故孟子論養氣必<lb/>
以集義為事此氣流行生生不息是吾之本心也義與<lb/>
<pb n="KR2g0046_WYG_038-3b"/>
心俱何以待集蓋忘助間之耳忘助人也勿忘勿助則<lb/>
義集人欲冺而天理流行矣程子謂勿忘勿助與鳶飛<lb/>
魚躍意同正謂是也<hi>答曽廓齋</hi>　此理此心流行天地黙而<lb/>
識之隨處充足烟花林鳥異態同情俛仰之間萬物一<lb/>
體不言而喻若只恁地操持恐不免只是義襲工夫到<lb/>
底得聖門所為難耳<hi>同上</hi>　不覩不聞即吾心本来中正<lb/>
之體無生無弗生無存無弗存茍有絲毫人力便是意<lb/>
必固我而生存之理息矣故君子戒謹恐懼常令惺惺<lb/>
<pb n="KR2g0046_WYG_038-4a"/>
便是生存之法<hi>答戚南山</hi>　天以生物為心生生不息命之<lb/>
所以流行而不已也聚散隐顯莫非仁體性之所以與<lb/>
心俱生也循是出入是實有不得已而然者道之無内<lb/>
外無終始也直立天地貫始終内外而一之者人之所<lb/>
以為仁也毫髪與道不相入便是不仁便自不貫便屬<lb/>
滅息是故君子盡心知性知天存心養性事天皆所為<lb/>
以道仁身俟此命之流行也<hi>答唐一菴</hi>　天命之中無不包<lb/>
貫此吾心本體也此心同此理同其為包貫亦無弗同<lb/>
<pb n="KR2g0046_WYG_038-4b"/>
流行神理豈有豐嗇厚薄哉惟其流行而既形焉於是<lb/>
二氣分五行判交錯不齊而理之神有不能盡然者矣<lb/>
非其本體之神有豐嗇厚薄也蓋隂陽五行適得其初<lb/>
則中中則心存心存則本體洞然而無所障蔽知微知<lb/>
彰知柔知剛其神固不改也隂陽稍偏皆屬障蔽偏隂<lb/>
知柔偏陽知剛其障淺薄者易化深長者難化及其化<lb/>
也淺薄者可盡而深長者雖功深力至欲其本體清明<lb/>
瑩然如初畢竟不能譬如濁水昏溷之極雖澄清之乆<lb/>
<pb n="KR2g0046_WYG_038-5a"/>
畢竟不如泉流初出山下之體也謂繋於所禀神理之<lb/>
數不齊雖得理氣合而不分然不免墮於理氣混而無<lb/>
别之弊與<hi>蔣道林</hi>　心統鄙説正為發明性善本於天理<lb/>
其言偏仁偏義氣質等語縁只事指㸃病根之所從来<lb/>
蓋性統於心本来無病由有身乃有氣質有氣質乃有<lb/>
病有病乃有修是故格致誠正所以修身戒懼慎獨所<lb/>
以修道身修道立則静虛動直天理得而至善存矣非<lb/>
以氣質為惡性與性善待並出也<hi>同上</hi>　静坐工夫正要<lb/>
<pb n="KR2g0046_WYG_038-5b"/>
天機流行若是把定無念即此是念窒塞天機竟添一<lb/>
障且如平旦好惡與人相近與見孺子入井有怵惕惻<lb/>
隐之心盡屬動處何曾把定無念蓋一隂一陽謂道繼<lb/>
善成性乃是天則合下是個聖人之資禀天地至中至<lb/>
和之氣以生性道流行止於至善何動何静只為吾人<lb/>
禀氣不免有偏勝去處旦晝紛紛客氣浮動念慮相仍<lb/>
盡屬軀殻間有良心透露去處也自混過旋復埋沒故<lb/>
程子静坐之説正欲和靖於静中透露天機庶幾指㸃<lb/>
<pb n="KR2g0046_WYG_038-6a"/>
下手工夫方有著落其説實自孟子夜氣四端發揮出<lb/>
来雖然天德不可强見須涵泳從容不著一物優而游<lb/>
之厭而飫之恍然而悟悠然而得方是實見此則所謂<lb/>
莫見莫顯人所不知而已獨知之者只此意流行不塞<lb/>
便是王道吾軰但得此意常在不令埋沒即就日用感<lb/>
應正處識取亦得不必拘拘專任静坐間耳<hi>與楊朋石</hi>　古<lb/>
今天下人才不相上下辟如倉公之笥藥食品𩔖與今<lb/>
天下之毉之笥不甚相逺也而其生人殺人之功頓殊<lb/>
<pb n="KR2g0046_WYG_038-6b"/>
察脉診病主方用藥有當有不當耳居今之時治天下<lb/>
之事茍使盡當天下之才挽囬之勢當必有可觀未可<lb/>
遂謂今天下盡無人也<hi>與歐陽南野</hi>　不肖妄意聖學嘗從<lb/>
諸賢之教作大公順應工夫日用應酬胷中頗覺定静<lb/>
乆乆從容校勘雖有一二偶合去處然以揆之聖賢之<lb/>
道以為便只如此則盡未也因而不能自信反求其故<lb/>
又三十餘年始悟心同形異知愚賢不肖之所自生以<lb/>
氣質有蔽之心只持無念便作大公順應此其所以終<lb/>
<pb n="KR2g0046_WYG_038-7a"/>
身由之而不可以底於道也<hi>答周都峰</hi>　昔人謂安土敦仁<lb/>
天下一人而已蓋種種病痛都從自家軀殻上生試從<lb/>
天下一人上理㑹東西南北到處即家進退窮通何往<lb/>
非我如此省却多少魔障<hi>答趙雪屏</hi>　来諭性無氣質知有<lb/>
聞見氣質不能累性良知必籍聞見而後致愚不敢以<lb/>
為然夫聞見者形氣之所感發也形氣不偏合下盡如<lb/>
聖人隨感而應此雖紛華波蕩之中猶自無聲無臭上<lb/>
天之載於是乎存而何聞見之與有若或氣質偏勝則<lb/>
<pb n="KR2g0046_WYG_038-7b"/>
感應失中此其軀殻物而不化之氣暗著心體所以往<lb/>
往自謂聲臭俱寂而不知其閉目静坐猶自墮落聞見<lb/>
學問思辨兀兀窮年終日終身只逐聞見上奔責良知<lb/>
之致又將焉藉哉竊見古来聖賢求仁集義戒懼慎獨<lb/>
格致誠正千言萬語除却變化氣質更無别勾當也<hi>復黄</hi>
<hi>損齋</hi>　易言直内方外通書言静虛動直皆兼舉互言畢<lb/>
竟是有内有外有動有静欲一之不能若固儱侗不分<lb/>
以為一則言静不必言動言内不必言外言動與外不<lb/>
<pb n="KR2g0046_WYG_038-8a"/>
必又言静與内致一之功要有不在區區分上求同而<lb/>
有無隐顯通一無二乃必有道矣心也者隂陽五行之<lb/>
中也有無隐顯一以貫之理也孰非心者氣質偏駁則<lb/>
感應失中内外動静不得其理而一之道病是故君子<lb/>
隨分致力直之方之虛之直之理得心存氣變質化無<lb/>
内外無動静純一不二而學之能事畢矣然則存省之<lb/>
㫖亦何病於致一哉世之學者不責支離之病於氣質<lb/>
而求一於虛直直方之間廼責支離於内外動静必求<lb/>
<pb n="KR2g0046_WYG_038-8b"/>
合於併於分以致一此其所以言愈神而道愈逺功愈<lb/>
密而幾愈離也<hi>與黄滄溪</hi>　方今吾輩學問不可謂盡無豪<lb/>
傑之才真切之士出於其間只為學術欠明往往一出<lb/>
門来便以現成聖人認在身上却不去實反之身心極<lb/>
深研幾以求自得是以自謂物来順應而不知已離大<lb/>
公之體自謂感而遂通而不知非復天下之故所以中<lb/>
庸卒章既言學者立心為已而必繼之以知逺之近知<lb/>
風之自知微之顯可與入德意可識矣<hi>答謝顯</hi>　近與一<lb/>
<pb n="KR2g0046_WYG_038-9a"/>
學者詩云直須對境無差錯方是山中善讀書仲木究<lb/>
竟此學有年方今嘗自視對境何如大學曰如保赤子<lb/>
心誠求之雖不中不逺矣今之為政者其當官未必盡<lb/>
不如古人要之其清其慎其勤縁只是做官曷嘗有保<lb/>
赤子之心在此所以雖極力繃把支持而卒不免於敝<lb/>
也<hi>答沈仲木</hi>　詩曰民之所好好之民之所惡惡之此之謂<lb/>
民之父母只今吾子但有好惡念頭須從父母心中流<lb/>
出方是實學<hi>答趙敏行</hi>　竊嘗以奕喻之羲畫八卦是棋盤<lb/>
<pb n="KR2g0046_WYG_038-9b"/>
定局文王八卦又説出一個行路車是直行馬是日行<lb/>
象是田行之𩔖周易六十四卦如對局下棋又説出一<lb/>
個棋勢變處是如此時要如此行是如彼時又要是如<lb/>
彼行雜卦𫝊却是發明周易卦變只是一個吉凶消長<lb/>
進退存亡之道是故六十四卦者三十二卦闔闢之謂<lb/>
也有吉有凶有消有長有進而存有退而亡是故剛柔<lb/>
憂樂與求見雜起止盈衰之𩔖種種不同而其為一闔<lb/>
一闢一往一来無非道之變動夫子觀時察變其於易<lb/>
<pb n="KR2g0046_WYG_038-10a"/>
也思過半矣<hi>答詹孟仁</hi>　太極之極即下文陽極生隂隂極<lb/>
生陽之極極處便是生處此隂陽統㑹之中所謂天地<lb/>
之心不能不静之間是也故言易有太極陽為隂根隂<lb/>
為陽根一理流行生生不息是則動静無端隂陽無始<lb/>
故言太極本無極也<hi>答葉徳和</hi>　種種計較利害得失之私<lb/>
都向氣質上生德性用事百般病痛都消是故知者不<lb/>
惑仁者不憂勇者不懼直則直讓則讓只有面前一個<lb/>
道理曷嘗有個直之不可讓之不可道理在昔日太王<lb/>
<pb n="KR2g0046_WYG_038-10b"/>
避狄何曽生著一個讓之不可之心世守勿去何須多<lb/>
著一個直之不可之心讓之不可直之不可畢竟是計<lb/>
較利害得失之私氣質所生也<hi>同上</hi>　古人無入不自得<lb/>
境界元不是一切丢放度外只求一快活便了其曰素<lb/>
位而行千緒萬端物各付物不知有多少條理在反身<lb/>
循理莫非天則流行之實活潑潑地有絲毫人力不得<lb/>
而與焉者此之謂自得這個境界若不由戒懼慎獨格<lb/>
致誠正上得来恁他説何活潑潑地若丢放得下便是<lb/>
<pb n="KR2g0046_WYG_038-11a"/>
强自排遣<hi>同上</hi>　天理良知本同宗㫖誠得原因著脚則<lb/>
千溪萬徑皆可入國徒徇意見不惟二先生之説不能<lb/>
相通古人千門萬户安所適從今即使子良知天理之外<lb/>
更立一方亦得然無用如此故但就中指㸃出一通融<lb/>
樞要只在變化氣質學問不從這上著脚恁説格致説<lb/>
戒懼説求仁集義與夫致良知體認天理要之只是虛<lb/>
弄精神工夫都無著落<hi>同上</hi>　繋辭曰一隂一陽之謂道<lb/>
繼之者善也成之者性也天則也天則流行隂陽未有<lb/>
<pb n="KR2g0046_WYG_038-11b"/>
偏勝闔闢往来本自生生不息形聚質成軀殻氣生隂<lb/>
陽交駁志以氣行而天道或幾於息矣以故一旦軀殻<lb/>
既敝積隂不化之氣不可反升於天依草附木為鬼為<lb/>
祟頓令此身飄流散落弗獲歸根復命與草木同朽腐<lb/>
而已矣天之生物使之一本父母全而生之子全而歸<lb/>
之繼善成性不以生存不以死亡生生化化通乎死生<lb/>
晝夜而知者歸根復命之謂也雖謂之不死可也釋氏<lb/>
説法度人宗㫖不過以藴空之説為根本聲音之道為<lb/>
<pb n="KR2g0046_WYG_038-12a"/>
作用不落鬼道為法門今所傳心經字母其本教也而<lb/>
其為末法又不過窺見世俗積惡任氣死則物而不化<lb/>
鬰隂愴悽㳺魂如夢直以鐃鼓聲音散之是驅之速於<lb/>
滅亡而已豈有所為聖賢安身立命之道哉予昔為太<lb/>
僕時直宿𨽻告以夜中有鬼投石𨽻舎終夜不息𨽻舎<lb/>
之西為亭池空地直繞衙後予視之見有空房一直幽<lb/>
隂閴寂蓋人跡所不臨之地予問此何房有老𨽻密告<lb/>
以故予曰噫嘻積隂聚而不散以聲音散之當止乃令<lb/>
<pb n="KR2g0046_WYG_038-12b"/>
直夜敲撃帮鈴呌噪其中旬日之間鬼不復投石予豈<lb/>
嘗修齋念佛效法超度邪聲音散之已焉耳<hi>答祝介卿</hi>　道<lb/>
心惟㣲上天之載無聲無臭也聲臭皆屬氣質為輕躁<lb/>
為怠忽粗率浮動百孔千瘡皆從此發危莫甚焉是故<lb/>
精者不粗之名一者不二之名不粗不二更無聲臭可<lb/>
言氣質變化而天載存矣執中之道也<hi>答葉徳㣲</hi>　予年十<lb/>
八九時切慕聖賢之學日渉蹊徑旋開旋塞一日讀延<lb/>
平語録教人觀喜怒哀樂未發氣象予竊嘗試之積日<lb/>
<pb n="KR2g0046_WYG_038-13a"/>
累月稍覺氣質漸次清明問學漸次得力是故喜怒哀<lb/>
樂未發豈真㝠然無覺之謂也茍真㝠然無覺則戒慎<lb/>
恐懼孰其尸之白沙曰戒慎恐懼閑邪存其誠而已是<lb/>
故莫見乎隠莫顯乎微誠之不可掩也曲能有誠推而<lb/>
致之形著動變誠斯立焉至誠之德著於四方悠逺博<lb/>
厚髙明而一本之道備矣是故不知反觀不可與語於<lb/>
閑存不知閑存不可與語於戒懼此吾儒存省思誠之<lb/>
學與異端枯寂藴空毫釐千里之辨其曰喜怒哀樂未<lb/>
<pb n="KR2g0046_WYG_038-13b"/>
發前氣象非可觀者幾何其不流而為虛無之續也<hi>李静</hi>
<hi>齋榮奬序</hi>　一友曰日用應事只從心之安處便是良知又<lb/>
一友曰予往於心之不安處求而得之東廓曰良知<lb/>
者心之真知也天然自有之中也良知發於心之所安<lb/>
固也非其所安之正而發也者非心之真也發於心之<lb/>
所安固也非其所以不安之正而發也者非心之真也<lb/>
皆病也氣質誘之也是故戒懼慎獨之慎從真學者只<lb/>
常常戒慎不離無分寂感一以貫之此其為致良知而<lb/>
<pb n="KR2g0046_WYG_038-14a"/>
已矣<hi>東廓先生文集序</hi>　廣信婁一齋先生受業康齋之門歸<lb/>
與其徒論學饒陽永豐潘夏二先生遊焉潘德夫方正<lb/>
嚴毅終日終身出入凖䋲規矩夏東巖則性度春和涵<lb/>
養純粹人以明道方之懐嘗謁先生於家先生飲之其<lb/>
姪貞獻新釀秫酒請為令先生時方督學山東笑語懐<lb/>
曰某此去不能為新竒酒令但循古套行酒期於浹洽<lb/>
不亦可乎先生兩楹對語有天人一處須由敬内外忘<lb/>
時始是仁之句先生指謂懐曰某平生問學只此二語<lb/>
<pb n="KR2g0046_WYG_038-14b"/>
是用功最得力處<hi>東巖文集序</hi>　聖人之道在心心之道在<lb/>
天地天地之道見於隂陽隂陽之道著於易河圖之數<lb/>
易數也而天地聖人之道存焉是故易有太極太極者<lb/>
天地之心隂陽所始實無始也隂陽所終實無終也一<lb/>
理動静兩儀肇分一二三四五水火木金土生焉六七<lb/>
八九十水火木金土成焉生者為動為陽為天成者為<lb/>
静為隂為地動陽之陽一二為太陽陽之隂三四為少<lb/>
隂静隂之隂六七為太隂隂之陽八九為少陽中分二<lb/>
<pb n="KR2g0046_WYG_038-15a"/>
儀横列四象一變一合八卦相盪天太陽之隂一水生<lb/>
象乾太陽之隂二火生象兑少隂之陽三木生象離少<lb/>
隂之隂四金生象震地太隂之隂六水成象坤太隂之<lb/>
陽七火成象艮少陽之隂八木成象坎少陽之陽九金<lb/>
成象㢲天卦四地卦四一六同宗位北水二七同道位<lb/>
南火三八為朋在東木四九為友居西金陽極於五隂<lb/>
極於十如輪之在心如屋之在脊合之有中分之無迹<lb/>
兼綂四方有極無極土之所以成始成終太極之象也<lb/>
<pb n="KR2g0046_WYG_038-15b"/>
方其天道流行動而生陽一二三四陽動斯極太極生<lb/>
隂造化萬物陽變為感應隨隂合洪纎髙下各肖形色<lb/>
六七八九四隂一氣地道終事隂極陽至天根動萌精<lb/>
純粹美是故心生形成萬物咸備少陽木之性仁太陽<lb/>
金之性義少隂火之性禮太隂水之性智信兼四德五<lb/>
性是具心統性情道根天地乾道為性坤道為精是故<lb/>
仁之端惻𨼆寛裕温柔有容少陽木之應也義之端羞<lb/>
惡發强剛毅有執太陽金之應也禮之端恭敬齋荘中<lb/>
<pb n="KR2g0046_WYG_038-16a"/>
正有敬少隂火之應也智之端是非文理密察有别太<lb/>
隂水之應也剛柔之中隂陽合德兼統四端命曰人極<lb/>
人極者心也是故知覺運動不足以盡心隂陽有統剛<lb/>
柔有中三極一本原始要終心之則也是故禽獸蠢𩔖<lb/>
有知覺亦有運動生同大原成襲偏氣隂塞陽拘識心<lb/>
私已草木之無知識偏塞之極也人亦物也動静變合<lb/>
周流復始隂剥陽生虛含萬理此其形合神存靈通知<lb/>
𩔖也然陽竒隂耦天清地濁陽以隂成天從地作游氣<lb/>
<pb n="KR2g0046_WYG_038-16b"/>
因依互有純駁純者聖駁者愚心同形異是生等差故<lb/>
木多偏仁金多偏義火多偏禮水多偏智陽多偏剛隂<lb/>
多偏柔多微者偏多甚者惡五性感動弗由於則人心<lb/>
妄天理塞此其所以去禽獸蠢𩔖不逺也是故善學者<lb/>
恒求其端於天正心正此修身修此擇善擇此固執執<lb/>
此理得心存氣質變化行此四德徹上徹下無餘欠無<lb/>
假借天人同歸死生晝夜孟子言盡心知性知天存心<lb/>
養性事天修身立命至矣哉<hi>心統圖識</hi>
<pb n="KR2g0046_WYG_038-17a"/>
　侍郎何吉陽先生遷<lb/>
何遷字益之號吉陽德安人嘉靖辛丒進士除戸部主<lb/>
事歴官至南刑部侍郎萬厯甲戍卒年七十四先生從<lb/>
學於甘泉京師靈濟之㑹乆虛先生入倡同志復之先<lb/>
生之學以知止為要止者此心感應之幾其明不假思<lb/>
而其則不可亂非止則退藏不密藏不密則真幾不生<lb/>
天則不見此與江右主静歸寂之㫖大略相同湛門多<lb/>
講研幾而先生以止為幾更無走作也其疏通陽明之<lb/>
<pb n="KR2g0046_WYG_038-17b"/>
學謂舎言行而别求一心外功力而專任本體皆非王<lb/>
門種子亦中流之一壺也張鹵疏先生撫江右不滿人<lb/>
望惜哉<lb/>
吉陽論學語自釋氏出儒者襲之相率以虛為知而卒<lb/>
無以體物弊亦乆矣近代致知格物之學復明學者𩔖<lb/>
知求諸應感之幾以順性命而成化育於是天聰明之<lb/>
藴庶幾為天下利而空寂窠臼若將摧而易之由孟軻<lb/>
氏以来未有臻斯㫖者蓋孔門遺意也此義既明誦説<lb/>
<pb n="KR2g0046_WYG_038-18a"/>
漸廣世之學者乃或不能究其微而髙明之士又益過<lb/>
之承接依稀之見自信當下侈然以為流行而反之天<lb/>
則往往疎漏粗浮將使明明徳於天下之學又復一晦<lb/>
而彼空寂者流反將以其所獨至者掩之此豈致知格<lb/>
物本㫖哉予嘗遡而求之道有本末學有先後大學教<lb/>
人以知止為先而後定静安慮由之知止而後能定静<lb/>
安慮者致知以格物也定静安慮而後能得者格物而<lb/>
後知至也是故知止之義雖髙明之士有不能舍之以<lb/>
<pb n="KR2g0046_WYG_038-18b"/>
徑趨者甚哉聖人為學者慮至深逺也止者此心應感<lb/>
之機其明不假思而其則不可亂善而無善所謂至善<lb/>
也有所不止焉思以亂之非其本體也是故聖人亟指<lb/>
之而欲以其知及之信其本無不止之體而究其有所<lb/>
不止之由即感應之間察流行之主使所謂不思而明<lb/>
有則而不可亂者卓然見於澄汰廓清之餘而立於齋<lb/>
莊凝聚之地是則知止之義蓋致知格物者所必先而<lb/>
聖人之所為亟指也由是而定静安慮其為消融長裕<lb/>
<pb n="KR2g0046_WYG_038-19a"/>
雖甚敦篤精密思以效與能之才而不可廢然非知止<lb/>
抑孰從而竭之蓋不知止則其思不一其思不一則其<lb/>
主不藏其主不藏則其幾不生其幾不生則其則不見<lb/>
如是而曰定静安慮皆誣而已學焉而不得其㫖其流<lb/>
未有不至於漫焉以自誣者夫以梏亡反覆之體侈然<lb/>
於感應之間而欲責其當下流行之幾以充致知格物<lb/>
之量是索照於塵鑑而計溝澮之必江河也惡可得哉<lb/>
彼髙明之士茍能反身而絜比之亦可自悟矣<hi>贈滄守胡子序</hi>
<pb n="KR2g0046_WYG_038-19b"/>
　陽明之學要於心悟而取撰於致知將以探言行所<lb/>
本闢夫滯見聞而習度數者之非而究其知出於自然<lb/>
亦以信其所不息而擴其所必燭彼舎言行而别求一<lb/>
心與夫外功力而任本體皆非其㫖也嗣後一傳百訛<lb/>
師心即聖不假學力内馳見於元漠而外逃失於躬行<lb/>
後生不察遂謂言行不必根究而聖人之學不足逹於<lb/>
用由是繼之以畔夫良知曰致蓋必舉其靈晰圓神出<lb/>
於自然者恍然澄定於廓清凝聚之餘而日見其叅立<lb/>
<pb n="KR2g0046_WYG_038-20a"/>
於前而後養以長裕漸以銷融使其精㣲中庸皆將畢<lb/>
於竭才以幾渾合如是則所謂心悟者非百倍其功不<lb/>
可入而至於長裕銷融固未嘗忘所有事也此豈無假<lb/>
於學哉<hi>龍岡摘稿序</hi>　理一而分殊知先後者其庶乎知止<lb/>
始條理也立主宰以統流行非遺外也先立乎其大者<lb/>
爾定静安慮終條理也流行中精此主宰非離根也致<lb/>
其用焉爾儱侗似理一防檢似分殊逺矣哉然則奈何<lb/>
曰由知止焉精之而已矣　知者行之主行者知之用<lb/>
<pb n="KR2g0046_WYG_038-20b"/>
良知良能其體一也致知格物其功夫亦一也學者能<lb/>
使其明覺之幾歸於精實則知行一矣虛見非知也襲<lb/>
義非行也二之故也二之者離其體之謂也故立本以<lb/>
利其用君子務焉　成已即能成物非推也傳有之有<lb/>
諸已而後求人無諸已而後非人奈何曰道有本末學<lb/>
有先後始也盡其性而物體焉所以道之也既也察諸<lb/>
物而性盡焉所以齊之也齊而不道謂之無本覇術是<lb/>
已道而不齊謂之遺末二氏是已有始有卒聖學其幾<lb/>
<pb n="KR2g0046_WYG_038-21a"/>
矣乎　周一已之善仁歟贊一世之化知歟天地萬物<lb/>
有根竅焉往古来今有宗統焉君子中天下定四海仁<lb/>
知之事也乃所性則不與焉些子頭柄全其為人之道<lb/>
而已故人也者天地之靈也萬物之命也往古之藏来<lb/>
今之凖也知此謂之知學信此謂之信道　學必有見<lb/>
見不以黙是神識也非性之明覺也學必有造造不以<lb/>
深是襲取也非性之真養也學必有措措不以時是力<lb/>
矯也非性之動以天也性者上天之載無聲無臭見而<lb/>
<pb n="KR2g0046_WYG_038-21b"/>
無見是為真知造而無造是為實詣措而無措是為當<lb/>
幾故習以學者不離乎節槩名義勲庸藝文之間而不<lb/>
得夫節槩名義勲庸藝文之迹此於其質不已化而趨<lb/>
於中乎　居仁由義窮居即大行也視逹道何損焉成<lb/>
器而動大行即窮居也視求志何加焉　夫學性情而<lb/>
已矣不怨不尤孔子所以學天也不遷不貳顔子所以<lb/>
學聖也　性天命也𢎞之存乎人不慮而知其誰命之<lb/>
故不信天則學無從不竭人則道不致知天焉盡矣<lb/>
<pb n="KR2g0046_WYG_038-22a"/>
人我立達天所為也性其仁乎然立逹不先近無可取<lb/>
譬能此乃謂求仁遺已急人非天所為爾故求仁莫先<lb/>
反身　退藏於密神智出焉惟洗心得之乃見天則天<lb/>
則無本末然其主不藏則其幾不生退藏其至乎洗心<lb/>
要矣　造詣涵養皆自見始忘見而修以身至之日虛<lb/>
日新不見其止造詣極矣涵養奚俟焉即見為守不可<lb/>
語悟以是為涵養末矣　生之謂性原無對待克伐怨<lb/>
欲之心即惻隐羞惡之心只從不慮出来則為性從軀<lb/>
<pb n="KR2g0046_WYG_038-22b"/>
殻上起則為妄顔子不絶妄念只妙悟此性性性生生<lb/>
則雖習心未浄自無住脚處如此乃能立本經綸知化<lb/>
育也務絶念并本来生機一齊滅熄遂使天地之化都<lb/>
無從發生安得為仁<lb/>
　<lb/>
　<lb/>
　<lb/>
　明儒學案卷三十八<lb/>
</p>
<p>
</p>
  </div>
</body>
</text>
</TEI>
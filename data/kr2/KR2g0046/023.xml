<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>眀儒學案卷二十三</head> <lb/>
    <p>
<pb n="KR2g0046_WYG_023-1a"/>
欽定四庫全書<lb/>
　眀儒學案卷二十三<lb/>
　　　　　　　　　　　餘姚　黄宗羲　撰<lb/>
江右相傳學案八<lb/>
　忠介鄒南臯先生元標<lb/>
鄒元標字爾瞻别號南臯豫章吉水人萬歴丁丑進士<lb/>
其年十月江陵奪情先生言伏讀聖諭朕學尚未成志<lb/>
尚未定先生欲去墮其前功夫帝王以仁義為學繼學<lb/>
<pb n="KR2g0046_WYG_023-1b"/>
為志居正道之功利則學非其學忘親不孝則志非其<lb/>
志皇上而學之志之其流害有不可勝言者亦幸而皇<lb/>
上之學未成志未定猶可得儒者而救其未然也懐疏<lb/>
入長安門值吳趙艾沈以論奪情受杖先生視其杖畢<lb/>
出疏以授寺人寺人不肯接曰汝豈不怕死得無妄所<lb/>
論乎先生曰此告假本也始収之有旨杖八十戍貴州<lb/>
都勻衛江陵敗擢吏科給事中上陳五事培君徳親臣<lb/>
工肅憲紀崇儒術飭撫臣又劾禮部尚書徐學謨南京<lb/>
<pb n="KR2g0046_WYG_023-2a"/>
户部尚書張士佩罷之學謨者首輔申時行之兒女姻<lb/>
也既非時行所堪而是時黨論方興謂趙定宇吳復菴<lb/>
號召一等浮薄輕進好言喜事之人與公卿大臣為難<lb/>
大臣與言官相論訐不已先生尤其所忌故因災異封<lb/>
事降南京刑部照磨乙酉三月録建言諸臣以為南京<lb/>
兵部主事轉吏部歴吏刑二部員外刑部郎中罷官家<lb/>
居建仁文書院聚徒講學光宗起為大理卿天啟初陞<lb/>
刑部右侍郎轉左都御史建首善書院與副都御史馮<lb/>
<pb n="KR2g0046_WYG_023-2b"/>
恭定講學羣小憚先生嚴毅恐明年大計不利黨人兵<lb/>
科朱童蒙言憲臣議開講學之壇國家恐啟門戸之漸<lb/>
宜安心本分以東林為戒工科郭興治言當此干戈倥<lb/>
偬之際即禮樂潤色性命精㣲無裨短長先生言先正<lb/>
云本分之外不加毫末人生聞道始知本分内事不聞<lb/>
道則所謂本分者未知果是本分當否也天下治亂係<lb/>
於人心人心邪正係於學術法度風俗刑清罰省進賢<lb/>
退不肖舍明學則其道無由湛湛晴空鳶自飛魚自躍<lb/>
<pb n="KR2g0046_WYG_023-3a"/>
天自髙地自下無一物不備亦無一事可少琳宫㑹館<lb/>
開目如林唄語新聲拂耳如雷豈獨礙此嘐嘐則古昔<lb/>
談先王之壇坫耶臣弱冠從諸長者遊一登講堂此心<lb/>
戚戚既講計偕獨處深山者三年嗣入夜郎兀坐深箐<lb/>
者六年浮沉南北棲遲田畆又三十餘年賴有此學死<lb/>
生患難未嘗隕志若只以臣等講學惟宜放棄斥逐之<lb/>
日以此澆其磊塊消其抑鬱無聊之氣則如切如磋道<lb/>
學之語端為濟窮救苦良方非盡性至命妙理亦視斯<lb/>
<pb n="KR2g0046_WYG_023-3b"/>
道大輕視諸林下臣太淺矣人生墮地髙者自訓詁帖<lb/>
括外别無功課自青紫榮名外别無意趣惡聞講學也<lb/>
實繁有徒盖不知不聞道即位極人臣勛勒旂常了不<lb/>
得本分事生是虛生死是虛死朽骨青山黄鳥數聲不<lb/>
知天與昭昭者飄泊何所此臣所以束髪至老不敢退<lb/>
墮自甘者也前二十年東林諸臣有文有行九原已往<lb/>
惟是在昔朝貴自岐意見一唱衆和㡬付清流懲前覆<lb/>
轍不在臣等有旨慰留給事郭允原言侍郎陳大道請<lb/>
<pb n="KR2g0046_WYG_023-4a"/>
恤張居正元標不悦修舊怨也先生言當居正之敗維<lb/>
時露章者何止數百其間不無望風匿影之徒臣有疏<lb/>
云昔稱伊吕今異𩔖唾之矣昔稱㤙師今仇敵視之矣<lb/>
當時臣無隻字發其隐豈至今四十餘年與朽骨為仇<lb/>
乎虛名浮譽空中鳥影世不以大人長者休休有容之<lb/>
度敎臣望臣如村樵里媪睚眦必報之流則未與臣習<lb/>
也郭興治又言元標無是非之心先生言興治盖為馮<lb/>
三元𫝊言發也三元初起官見臣臣語之曰往事再勿<lb/>
<pb n="KR2g0046_WYG_023-4b"/>
提起渠曰是非却要説明臣曰今之邊事家具一錐鑿<lb/>
越講是非越不明白不如忘言為愈盖熊廷弼所少者<lb/>
惟一死廷弼死法不能獨無但皇上初登寳位纔二年<lb/>
所如尚書如侍郎中丞如藩臬撫鎮諸臣纍纍藳街血<lb/>
腥燕市成何景象老成守法議獄緩死之意非過也是<lb/>
非從惻隐中流出是為真心之是非即方從哲滿朝以<lb/>
酖毒為言臣謂姑待千秋者亦是非不必太分明之一<lb/>
證也再疏乞歸始允未㡬卒逆奄追削為民奪誥命烈<lb/>
<pb n="KR2g0046_WYG_023-5a"/>
皇御極贈太子太保諡忠介先生自序為學曰年少氣<lb/>
盛時妄從光影中窺瞷自以為覺矣不知意氣用事去<lb/>
道何啻霄壤又七年再調刑部雖畧有所入而流於狂<lb/>
路賴文潔鄧公来南提醒不敢放浪閲三年入計歸山<lb/>
十餘年失之繆悠又十餘年過於調停不無以神識為<lb/>
家舍視先覺尚遠淨几眀牕水落根見始知覺者學之<lb/>
有見也如人在夢既醒覺亦不必言矣學而實有之已<lb/>
亦不必言覺矣先生之學以識心體為入手以行恕於<lb/>
<pb n="KR2g0046_WYG_023-5b"/>
人倫事物之間與愚夫愚婦同體為工夫以不起意空<lb/>
空為極致離達道無所謂大本離和無所謂中故先生<lb/>
於禪學亦所不諱求見本體即是佛氏之本来面目也<lb/>
其所謂恕亦非孔門之恕乃佛氏之事事無礙也佛氏<lb/>
之作用是性則離達道無大本之謂矣然先生即摧剛<lb/>
為柔融嚴毅方正之氣而與世推移其一規一矩必合<lb/>
當然之天則而介然有所不可者仍是儒家本色不從<lb/>
佛氏来也<lb/>
<pb n="KR2g0046_WYG_023-6a"/>
會語以情識與人混者情識散時如湯沃雪以性真為<lb/>
世遊者性天融後如漆因膠<hi>以下皆龍華密證</hi>　五倫是真性<lb/>
命詞氣是真涵養交接是真心髓家庭是真政事父母<lb/>
就是天地赤子就是聖賢奴僕就是朋友寢室就是明<lb/>
堂平旦可見唐虞村市可觀三代愚民可行古禮貧窮<lb/>
可認真心疲癃皆我同胞四海皆我族類魚鳥皆我天<lb/>
機要荒皆我種姓　問為之不厭曰知爾之厭則知夫<lb/>
子之不厭矣今世從形跡上學所以厭聖人從天地生<lb/>
<pb n="KR2g0046_WYG_023-6b"/>
機處學生機自生生不已安得厭　善處身者必善處<lb/>
世不善處世賊身者也善處世者必嚴修身不嚴修身<lb/>
媚世者也　學者有志於道須要鐵石心腸人生百年<lb/>
轉盻耳貴乎自立後生不信學有三病一曰躭閣舉業<lb/>
不知學問明如以萬金商做賣菜傭二曰講學人多迂<lb/>
濶無才不知真才從講學中出性根靈透遇大事如湛<lb/>
盧刈薪三曰講學人多假不知真從假中出彼既假矣<lb/>
我棄其真是因噎廢食也　問儒佛同異曰且理㑹儒<lb/>
<pb n="KR2g0046_WYG_023-7a"/>
家極致處佛家同異不用我告汝不然隨人口下説同<lb/>
說異何益　問如何得分明曰要胸中分明愈不分明<lb/>
須知昏昏亦是分明不可任清明一邊昭昭是天冥冥<lb/>
是天　馬上最好用功不可放過若待到家休息便是<lb/>
馳逐　老成持重與持位保祿相似収歛定靜與躱閑<lb/>
避事相似謙和遜順與柔媚諧俗相似中間間不容髪<lb/>
非研㡬者鮮不自害害人　説清者便不清言躬行者<lb/>
未必躬行言知性命便未知性命終日説一便是不一<lb/>
<pb n="KR2g0046_WYG_023-7b"/>
終日説合便是不合但有心求求不著便著　人只説<lb/>
要収歛須自有個頭腦終日説話終日幹事是真収斂<lb/>
不然終日兀坐絶人逃世究竟忙廹　横逆之来愚者<lb/>
以為遭辱智者以為拜賜毁言之集不肖以為罪府賢<lb/>
者以為福地小人相處矜已者以為荆棘取人者以為<lb/>
砥礪　目無青白則目明耳無邪正則耳聰心無愛憎<lb/>
則心正置身天地間平平鋪鋪不見崖異方是為已之<lb/>
學　學者好説嚴毅方正予思與造物者遊春風習習<lb/>
<pb n="KR2g0046_WYG_023-8a"/>
猶恐物之與我拂也茍未有嚴毅方正之實而徒襲其<lb/>
跡徒是與人隔絶　未知學人却要知學既知學人却<lb/>
要不知有學未修行人却要修行既修行人却要不知<lb/>
有修予見世之稍學修者嘵嘵自别於人其病與不知<lb/>
學修者有甚差别　予别無有力處覺得本分二字親<lb/>
切做本分人說本分話行本分事本分外不得加減毫<lb/>
末識得本分更有何事　道無揀擇學無精麄　下學<lb/>
便是上達非是下學了纔上達若下學後上達是作兩<lb/>
<pb n="KR2g0046_WYG_023-8b"/>
層事了　學問原是家常茶飯濃釅不得有一毫濃釅<lb/>
與學爭遠　孟我疆問如何是道心人心曰不由人力<lb/>
純乎自然者道心也由思勉而得者人心也<hi>以下燕臺會記</hi>
我疆問孔子云正目而視之不可得而見也傾耳而聴<lb/>
之不可得而聞也故曰視於無形聴於無聲子思發之<lb/>
為不覩不聞陽明又云若覩聞於一理即不覩不聞也<lb/>
其言不同如此曰孔子懼人看得太麄指應處與人看<lb/>
陽明恐人看得甚細指顯處與人看其實合内外之道<lb/>
<pb n="KR2g0046_WYG_023-9a"/>
也　識仁即是格物<hi>龍華會記以下同</hi>　問識仁曰夫子論仁<lb/>
無過仁者人也一語當日我看仁做個幽深𤣥遠是竒<lb/>
特的東西如今看来我軰在一堂之上即是仁再無虧<lb/>
欠切莫錯過　問夫子只言仁之用何以不言仁之體<lb/>
曰今人體用做両件看如何明得余近来知體即用用<lb/>
即體離用無體離情無性離顯無㣲離已發無未發非<lb/>
予言也孟子曰惻隐之心人皆有之至是非之心智也<lb/>
體會自見　問生機時有開發奈不接續何曰無斷續<lb/>
<pb n="KR2g0046_WYG_023-9b"/>
者體也有斷續者見也曰功將何處曰識得病處即是<lb/>
藥識得斷處就是續　一堂之上有問即答茶到即接<lb/>
此處還添得否此理不須湊泊不須幇帖　問其心三<lb/>
月不違仁仁與心何所分别曰公適走上来問豈有帶<lb/>
了一個心又帶了一個仁来公且退<hi>以下元潭㑹記</hi>　恕者如<lb/>
心之謂人只是要如已之心不思如人之心如已如人<lb/>
均齊方正更説甚一貫　有言不能安人如何筭得修<lb/>
已曰我二十年前熱中亦欲安人今安不得且歸来我<lb/>
<pb n="KR2g0046_WYG_023-10a"/>
與公且論修已修已之方在思不出其位在素位而行<lb/>
公且素位老實以行誼表於鄉便是安人不然你欲安<lb/>
人别人安了你　塘南先生問佛法只是一死生動人<lb/>
故學佛者在於生死曰人只是意在作祟有意則有生<lb/>
死無意則無生死　歐陽明卿問曰釋氏不可以治天<lb/>
下國家曰子何見其不可以治天下國家曰様様都抛<lb/>
了曰此處難言有飯在此儒㑹喫釋亦㑹喫既能喫飯<lb/>
總之皆可以治天下國家子謂釋様様抛了故不可儒<lb/>
<pb n="KR2g0046_WYG_023-10b"/>
者様様不抛又何獨不能治天下國家<hi>銕佛會記</hi>　私慮不<lb/>
了私欲不斷畢竟是未曽静未有入處心迷則天理為<lb/>
人欲心悟則人欲為天理　問天下歸仁曰子無得看<lb/>
歸仁是竒特事胸中只芝蔴大外面有天大子齋中有<lb/>
諸友與諸友相處無一毫間隔即是歸仁與妻子僮僕<lb/>
無一毫間隔便是歸仁若舍見在境界説天下歸仁越<lb/>
遠越不着身<hi>大僕㑹記</hi>　有因持志入者如識仁則氣自定<lb/>
有由養氣入者如氣定則神自凝又有由交養入者如<lb/>
<pb n="KR2g0046_WYG_023-11a"/>
白沙詩云時時心氣要調停心氣功夫一體成莫道求<lb/>
心不求氣須教心氣兩和平此是先軰用過苦功語<hi>青原</hi>
<hi>㑹記</hi>　問誠意之功須先其意之所未動而誠之若待善<lb/>
惡既動而後致力則已晚矣果若此則慎獨之功從何<lb/>
下手曰國君好仁天下無敵無敵真慎獨也人所不知<lb/>
己所獨知多流入識神去先其意之所未動而誠之愚<lb/>
謂既云未動誠將何下手莫若易誠而識之即識仁之<lb/>
謂未發前觀何氣象意思善惡既動而後致力則己晚<lb/>
<pb n="KR2g0046_WYG_023-11b"/>
此為老學者言初學者既發後肎致力亦佳<hi>問仁會録</hi>　人<lb/>
心本自樂自將私欲縳私欲一萌時良知還自覺一覺<lb/>
便消除此心依舊樂樂便然後學學便然後樂　問生<lb/>
死曰子死乎曰未死曰何未死曰胸中耳目聰明色色<lb/>
如赤子時曰子知生矣知生則知死不必問我　問知<lb/>
天命曰日間問子以時義子必曰知問子以家宅鄉里<lb/>
事子必曰知此知之所在即命即隂陽五行之数亦天<lb/>
命説到知徹地少一件不得　名世不係名位每一代<lb/>
<pb n="KR2g0046_WYG_023-12a"/>
必有司此道之柄者即名世也　求放心者使人心之<lb/>
可求也心要放者使人知無心之可守也卑者認著形<lb/>
色一邊髙者認著天性一邊誰知形色即是天性天性<lb/>
不外形色即仁者人也宗㫖　予歸山十五年只信得<lb/>
感應二字　問復卦曰有人於此所為不善開心告語<lb/>
之渠泫然泣下即刻来復矣　問居徳則忌曰即如今<lb/>
講學先生不自知與愚夫愚婦同體只要居徳所以取<lb/>
忌　有學可循是曰洗心無心可洗是曰蔵宻　除知<lb/>
<pb n="KR2g0046_WYG_023-12b"/>
無獨除自知無慎獨　真正入手時時覷不覩不聞是<lb/>
甚物識得此物真戒慎不必言矣　問年四十而見惡<lb/>
焉其終也已不知四十以後尚可為善否曰八十尚可<lb/>
況四十乎此俱從軀殻上起念　問邇日學者始學先<lb/>
要個存守是未擇中庸而先服膺未明善而先固執證<lb/>
之博學審問之説無當也曰學貴存守但存守之方不<lb/>
一故問辨以擇之葢學而後有問學即存守也不學何<lb/>
問之有如行者遇岐路即問問了又行原非二事若謂<lb/>
<pb n="KR2g0046_WYG_023-13a"/>
不待存守而先擇則先未出門而空談路徑也<hi>鷺洲㑹記</hi>
止原無處所止無可止則知止矣<hi>仁文㑹記</hi>　問心如何為<lb/>
盡曰盡者水窮山盡之謂人心原是太虛若有個心則<lb/>
不能盡矣　萬古學脈人人所公共的漁樵耕牧均是<lb/>
覺世之人即童子之一斟酒處俱是學之所在若曰我<lb/>
是道而人非道則䘮天地之元氣也　新安王文軫戴<lb/>
仲曰丁酉南都叅訪祝師認心不真無可撈摸坐間日<lb/>
影正照祝師指曰爾認此日影為真日不知彼隂暗處<lb/>
<pb n="KR2g0046_WYG_023-13b"/>
也是真日因此有省曰爾道認心不真無可撈摸不知<lb/>
無可撈摸處便是真心　問吾人學問不勾手者正以<lb/>
有所把捉有好工夫做故也有把捉時便有不把捉時<lb/>
有好工夫時便有不好工夫時曰此可與透身貼體做<lb/>
工夫者商量若是此學茫茫蕩蕩且與説把捉做工夫<lb/>
不妨　問不孝有五章曰看来個個犯此予軰不莊敬<lb/>
嚴肅即是惰其四肢予四十以後出入不經我母之手<lb/>
非貨財私妻子乎飲食起居任從自便非從耳目之欲<lb/>
<pb n="KR2g0046_WYG_023-14a"/>
乎不受人言即是鬭狠體貼在身時時是不孝　天地<lb/>
萬物皆生於無而歸於無一切蠢動含靈之物来不知<lb/>
其所自去不知其所往故其體本空我軰學問切不可<lb/>
向形器上布置一時妍好終屬枯落雖然空非斷滅之<lb/>
謂也浮雲而作蒼狗白衣皆空中之變幻所必有者吾<lb/>
惟信其空空之體而不為變幻所轉是以天地在手萬<lb/>
化生身今有一種議論只是享用現在纔説克治防簡<lb/>
便去紐揑造作日用穿衣喫飯即同聖人妙用我竊以<lb/>
<pb n="KR2g0046_WYG_023-14b"/>
為不然夫聖凢之别也豈止千里　仁者渾然與物同<lb/>
體如何證得學問只是不起意便是一體便是渾然所<lb/>
以乍見非有為而為也<lb/>
講義人若真仁直心而言為徳言根心而發為生色不<lb/>
然强排道理遮飾有徳皆巧言也危冠危服一面笑容<lb/>
皆令色也彼方自負道綂自認涵養不知去仁何啻千<lb/>
山萬水到不如鄉里樸實老農老圃可與之入道<hi>巧言令色</hi>
　仁之於父子義之於君臣禮之於賔主智之於賢者<lb/>
<pb n="KR2g0046_WYG_023-15a"/>
聖人之於天道非性之故物乎<hi>温故</hi>　近世學者以知是<lb/>
知非為良知夫是非熾然且從流於情識而不自覺惡<lb/>
在其為良知<hi>誨汝知之</hi>　仕學一道隠顯一心孝友即是政<lb/>
事若曰居位别有有政事托辭以答或人則視政事孝<lb/>
弟為兩事矣<hi>子奚不為政</hi>　學道之士在世途極是不便向<lb/>
道不篤的易生退轉若真信千古而得一知者猶比肩<lb/>
也何孤立之有不能自立東挨西靠口嘴上討得個好<lb/>
字眼前容易過誤却平生事業矣<hi>徳不孤</hi>　伯夷是清伊<lb/>
<pb n="KR2g0046_WYG_023-15b"/>
尹是任柳下惠是和還有個器在<hi>汝器也</hi>　學不見體動<lb/>
輙落顯㣲二邊<hi>文章性天</hi>　學者若不從大光明藏磨勘露<lb/>
出精彩羣居終日雖説若何為心若何為性若何為孔<lb/>
門之旨若何為宋儒之㫖是言不及義也終日依倚名<lb/>
節之跡彷彿義理之事是好行小慧也<hi>羣居終日</hi>　吾軰在<lb/>
此一堂講學所親就者大人不虛心受益却是狎大人<lb/>
所講究者聖言不虛心體貼却是侮聖言記得少年時<lb/>
在青原一友將四書諸論互相比擬一先正答曰總只<lb/>
<pb n="KR2g0046_WYG_023-16a"/>
是非禮之言<hi>畏天命</hi>　鄉愿一副精神只在媚世東也好<lb/>
西也好全在毁譽是非之中聖人精神不顧東不顧西<lb/>
惟安我心之本然超出毁譽是非利害之外<hi>鄉愿</hi>　徳本<lb/>
明也人只爭一個覺耳須知人人具有至善只是不止<lb/>
一止而至善在是曰何以止無意必固我是已學不知<lb/>
止漫言修身如農夫運石為糞力愈勤而愈遠矣<hi>大學</hi>
學者一向説明徳説親民説止至善説格物千言萬語<lb/>
旁引曲譬那個是宋儒説那個是明儒説縱説得伶俐<lb/>
<pb n="KR2g0046_WYG_023-16b"/>
與自家身心無干一到知止則水盡山窮無復可言説<lb/>
如此方謂之致知方謂之格物此謂知本<hi>知止</hi>　離已發<lb/>
求未發即孔子復生不能子且觀中節之和即知未發<lb/>
之中離和無中離達道無大本<hi>中和</hi>　何以謂之索隐今<lb/>
講學者外倫理日用説心性入牛毛者是已何以謂之<lb/>
行怪今服堯服冠伊川冠之類<hi>索隐行怪</hi>　一字即吾道一<lb/>
以貫之之一聖人説道理零碎了恐人從零碎處尋道<lb/>
理説天徳也説到一来説王道也説到一来正如地之<lb/>
<pb n="KR2g0046_WYG_023-17a"/>
行龍到𦂳闗處一束精神便不散亂<hi>所以行之者一</hi>　善與人<lb/>
同不是將善去同人亦不是將人善来同我人人本有<lb/>
個個圓成魚遊於水鳥翔於淵無一物能間之也<hi>善與人同</hi>
　赤子之心真心也見著父母一團親愛見着兄弟一<lb/>
團懽欣何曾費些擬議思慮何曾費些商量大人只是<lb/>
不失這個真心便是聖學不明愁赤子之心空虛把聞<lb/>
見填實厭赤子之心真率把禮文遮飾儒者以為希聖<lb/>
要務不知議論日繁去真心日遠無怪乎大人不多見<lb/>
<pb n="KR2g0046_WYG_023-17b"/>
也象山云縱不識一字終是還他堂堂大人<hi>赤子之心</hi>
文集從心所欲不踰矩世儒謂從者縱也縱其心無之<lb/>
非是此近世流弊竊謂矩方也從心所欲同也圓不離<lb/>
方欲不離矩　心神物也豈能使之不動要知動亦不<lb/>
動耳寂感體用原未有不合一欲求合一便生分别去<lb/>
合一之㫖愈遠　吾軰動輙以天下國家自任貧子説<lb/>
金其誰信之古人云了得吾身方能了得天地萬物吾<lb/>
身未了縱了得天地萬物亦只是五霸路上人物自今<lb/>
<pb n="KR2g0046_WYG_023-18a"/>
以往直當徹髓做去有一毫病痛必自照自磨如㧞眼<lb/>
前之釘時時刻刻始無媿心　吾輩無論出處各各有<lb/>
事肎沉埋仕途便沉埋不肎沉埋即在十八重幽暗中<lb/>
亦自驤首青霄世豈有錮得人人自無志耳　夫道以<lb/>
為有上天之載無聲無臭未嘗有也以為無出王游衍<lb/>
莫非帝則未嘗無也有無不可以定論者道之妙也知<lb/>
道者言有亦可言無亦可不知道者言無著空言有滯<lb/>
跡　道心為主者世情日淡世情日淡而後能以宰世<lb/>
<pb n="KR2g0046_WYG_023-18b"/>
不為世所推移識情為主者世情日濃世情日濃且不<lb/>
能善其身又安能善天下　敬者主一無適之謂夫所<lb/>
謂一者必有所指莊嚴以為敬者渉於安排存想以為<lb/>
敬者流於意識不安排而莊不意識而存此非透所謂<lb/>
一者不能一者無一處不到而不可以方所求無一息<lb/>
不運而不可以斷續言知一則知敬知敬則知聖學矣<lb/>
　舜為法天下自天下起念可傳後世自後世起念如<lb/>
今又只在自家一身一家起念較是非毁譽限在一鄉<lb/>
<pb n="KR2g0046_WYG_023-19a"/>
則結果亦在一鄉<lb/>
　給諫羅匡湖先生大紘<lb/>
羅大紘字公廓號匡湖吉之安福人萬厯丙戌進士辛<lb/>
卯九月吳門為首輔新安山隂具揭請立太子列吳門<lb/>
姓氏於首上怒甚吳門言不與聞特以閣中故事列名<lb/>
耳時先生以禮科給事中守科得本上疏糾之遂謫歸<lb/>
先生學於徐魯源林下與南臯講學南臯謂先生敏而<lb/>
善入衆人所却歩躇蹰四顧者先生提刀直入衆人經<lb/>
<pb n="KR2g0046_WYG_023-19b"/>
數年始入者先生先闖其奥然觀其所得破除黙照以<lb/>
為一念既滯五官俱墮於江右先正之脈又一轉矣野<lb/>
史言吳門沒其子求南臯立傳南臯為之作傳先生大<lb/>
怒欲具揭告海内南臯囑申氏弗刻乃止按吳門墓表<lb/>
見刻南臯存真集野史之非可勿辨矣<lb/>
匡湖㑹語心非專在内俯仰今古無非是心性非專是<lb/>
心耳目口鼻無非是性故知心量之無外則存心者不<lb/>
必專収於内知性體之無二則盡性者不必苦求於心<lb/>
<pb n="KR2g0046_WYG_023-20a"/>
一念迷即為放而心非自内出也一念覺即為収而心<lb/>
非自外来也當其視心即在目心量如是眼量亦如是<lb/>
迷則皆迷悟則皆悟不必舍視而别求心也當其聽心<lb/>
即在耳心量如是耳量如是迷則皆迷悟則皆悟不必<lb/>
舍聽而别求心也語黙動静周旋屈伸一切與心相印<lb/>
元氣充周於天地靈光徧照於宇宙必拘守一塊肉乃<lb/>
為存心哉　既曰氣質即不是性既云性便不墮氣質<lb/>
不識天命之性只管在氣質上修治所以變化不得<lb/>
<pb n="KR2g0046_WYG_023-20b"/>
性之身之是千古兩派學脈一則視聴言動不離乎性<lb/>
一則視聴言動不離乎身堯舜惟精惟一允執厥中所<lb/>
謂成性存存道義之門此性之之學也湯武以義制事<lb/>
以禮制心以敬勝怠以義勝欲所謂修身道立履準蹈<lb/>
繩此身之之學也堯舜固是自然即當其憂嗟咨歎兢<lb/>
業勞苦亦從性之来湯武固是勉然即當其動罔不臧<lb/>
身安用利亦從身之發故學者初入門時劈空從性命<lb/>
上叅求竟是性之之學起手從身心上操存終竟是身<lb/>
<pb n="KR2g0046_WYG_023-21a"/>
之之學　問夫子言仁何不直指仁體而必曰復禮何<lb/>
也曰乾之元亨利貞即我性之仁義禮智元者善之長<lb/>
也亨者嘉之會也盖乾元資始統天蕩蕩難名至於亨<lb/>
當巽離之交雲行雨施品物流行枝葉花蕋蒼翠丹綠<lb/>
雜然並陳所謂萬物皆相見也即此相見者而資始統<lb/>
天之元灼然宇宙悟此而復禮歸仁不待贅辭矣故繋<lb/>
傳曰顯諸仁　仁之渾然全體難於思求而其條理則<lb/>
有可覺悟故復禮即歸仁仁一而已矣在目為視在耳<lb/>
<pb n="KR2g0046_WYG_023-21b"/>
為聴發於聲為言運於身為動此仁之條理所為禮也<lb/>
舍禮之外無仁舍視聴言動之外無禮故一日之間能<lb/>
於視聴言動忽然覺悟而仁之全體呈露矣問何以見<lb/>
天下歸仁曰人但看得仁大看得視聴言動小不知仁<lb/>
體隨在具足即視而仁之體全在視即聴而仁之體全<lb/>
在聴言動亦然姑以視明之今人在室見一室在堂見<lb/>
一堂在野見四境仰視而見髙天之無窮俯視而見大<lb/>
地之無盡見親則愛見長則敬見幼則慈見入井之孺<lb/>
<pb n="KR2g0046_WYG_023-22a"/>
子則惻隐見釁鐘之牛則不忍孰非與吾之視為一體<lb/>
者即此一覺而天下歸仁不待轉盻矣五官之貎言視<lb/>
聴思也五倫之親義序别信也人皆生而具之日而用<lb/>
之所謂故也時時從之體認從此體認從此覺悟事親<lb/>
知人可以知天聰明聖智達乎天徳是為温故而知新<lb/>
蘭舟襍述<hi>劉調父記</hi>習俗移人非求友不能變一家有一家<lb/>
氣習非友一鄉之善士必不能超一家之習推之一國<lb/>
天下皆然至於友天下盡矣然一朝又有一朝之氣習<lb/>
<pb n="KR2g0046_WYG_023-22b"/>
非尚友千古不可以脱一世之習此孟子所以超脫於<lb/>
戰國風習之外也　吾輩無論友千古友四方此身自<lb/>
房中出到㕔上便覺超然自㕔上出到門外又覺超然<lb/>
　孔子去魯不以女樂而以燔肉其一叚肫肫之仁淵<lb/>
深而不淺露容畜而不廹隘不倚於意見不倚於名節<lb/>
全是天徳用事人則不免於有所倚矣　安土敦乎仁<lb/>
故能愛人各有所處之地所謂土也惟不安其所處之<lb/>
地則一室之内不勝異意我既嫌人人亦嫌我如之何<lb/>
<pb n="KR2g0046_WYG_023-23a"/>
能安乎仁而相親愛乎若安土者見處處皆好人人皆<lb/>
好是以能無不愛無不愛是謂敦厚以居仁　仁本與<lb/>
萬物同體只為人自生分别所以小了古人天下一家<lb/>
中國一人非意之也其心量原自如此今處中國只爭<lb/>
個江西江西又爭個吉安吉安又爭個安福安福又爭<lb/>
個某鄉某鄉又爭個某里某里又爭個某姓某姓又爭<lb/>
個某房某房又爭個某祖父位下某祖父位下又只争<lb/>
我一人終生營營不出一身一家之内此豈不是自小<lb/>
<pb n="KR2g0046_WYG_023-23b"/>
乎故善學者愈充之則愈大不善學者愈分之則愈小<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷二十三<lb/>
</p>
<p>
</p>
  </div>
</body>
</text>
</TEI>
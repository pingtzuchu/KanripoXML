<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷十四</head> <lb/>
    <p>
<pb n="KR2g0046_WYG_014-1a"/>
欽定四庫全書<lb/>
　明儒學案卷十四<lb/>
　　　　　　　　　　　餘姚　黄宗羲　撰<lb/>
淅中相傳學案四<lb/>
　布衣董蘿石先生澐<hi>附子榖</hi>
董澐字復宗號蘿石晚號從吾道人海鹽人以能詩聞<lb/>
江湖間嘉靖甲申年六十八遊㑹稽聞陽明講學山中<lb/>
往聽之陽明與之話連日夜先生喟然歎曰吾見世之<lb/>
<pb n="KR2g0046_WYG_014-1b"/>
儒者支離瑣屑修飾邉幅為偶人之状其下者貪饕争<lb/>
奪於富貴利欲之場以為此豈真有所謂聖賢之學乎<lb/>
今聞夫子良知之說若大夣之得醒吾非至於夫子之<lb/>
門則虛此生已因何秦以求北面陽明不可謂豈有弟<lb/>
子之年過於師者乎先生再三而委質焉其平日詩社<lb/>
之友招之曰翁老矣何自苦先生笑曰吾今而後始得<lb/>
離於苦海耳吾從吾之好自號從吾丙戌嵗盡雨雪先<lb/>
生襆被而出家人止之不可與陽明守嵗於書舍至七<lb/>
<pb n="KR2g0046_WYG_014-2a"/>
十七而卒先生晚而始學卒能聞道其悟道器無兩費<lb/>
隠一致從佛氏空有而入然佛氏終沉於空此毫釐之<lb/>
異未知先生辨之否也董榖字碩甫嘉靖辛丑進士厯<lb/>
知安義漢陽二縣與大吏不合而歸少遊陽明之門陽<lb/>
明謂之曰汝習於舊說故於吾言不無牴牾不妨多問<lb/>
為汝解惑先生因筆其所聞者為碧里疑存然而多失<lb/>
陽明之意其言性無善惡陽明無善無惡心之體以之<lb/>
言心不以之言性也又言性之體虛而已萬有出焉故<lb/>
<pb n="KR2g0046_WYG_014-2b"/>
氣質之不羙性實為之全體皆是性無性則併無氣質<lb/>
矣夫性既無善無惡賦於人則有善有惡将善惡皆無<lb/>
根柢與抑人生而静以上是一性静以後又是一性乎<lb/>
又言復性之功只要體㑹其影響俱無之意思而已信<lb/>
如斯言則莫不墮於怳忽想像所謂求見本體之失也<lb/>
學者讀先生之書以為盡出於陽明亦何怪疑陽明之<lb/>
為禪學乎<lb/>
董蘿石日省録凡事多著一分意思不得多著一分意<lb/>
<pb n="KR2g0046_WYG_014-3a"/>
思便渉於私矣　澐嘗從先師往天柱峯一家樓閣髙<lb/>
明花竹清麗先生悅之異日曾以其地求售悔不成約<lb/>
既而幡然曰我愛則彼亦愛之有貪心而無恕心矣再<lb/>
四自克行過朱華嶺四五里始得浄盡先生言去欲之<lb/>
難如此　今人只是說性故有異同之論若見性更無<lb/>
異同之可言<lb/>
求心録内不見已外不見人即是任理　千病萬痛從<lb/>
妄想生故善學者常念此心在無物處　知過即是良<lb/>
<pb n="KR2g0046_WYG_014-3b"/>
知改過即是致知　恭黙思道凡思道者則自然恭黙<lb/>
非恭黙以思道也若一時不在道則此心放逸而恭黙<lb/>
之容無矣　但要去邪念不必去思思皆吾心之變化<lb/>
也正如風雨露雷種種各别皆是太虛太虚非此則亦<lb/>
無體此雖可見然實無作為亦何從而見之也　但有<lb/>
一毫厭人之心即謂之不敬稍有此心則人先厭我矣<lb/>
　但依得良知禮法自在其中矣　心無所希名之曰<lb/>
道　見性是性　横逆之來自謗訕怒罵以至於不道<lb/>
<pb n="KR2g0046_WYG_014-4a"/>
之甚無非是我實受用得力處初不見其可憎所謂山<lb/>
河大地盡是黄金滿世間皆藥物也　心無體也綱常<lb/>
倫理形質氣用與心為體舎萬象無太虛舎萬事無心<lb/>
矣分之則為物合之則為心見物便見心離物見心亦<lb/>
是見鬼此艮背行庭之義也　費處即是隠不作體用<lb/>
㸔　五星聚奎濂洛大儒斯出五星聚室陽明道行<lb/>
董碩甫碧里疑存震澤語録范元長曰此只是道體無<lb/>
窮先生曰道體有多少般在人如何見須是涵泳方有<lb/>
<pb n="KR2g0046_WYG_014-4b"/>
自得陳齊之有詩云閒花落蕋競紅青誰信風光不暫<lb/>
停向此果能知逝者便須觸處盡相應葢所謂道體即<lb/>
是仁也仁只是一團生生之意而其要本於慎獨慎獨<lb/>
而還其無聲無臭之天則萬物一體而純亦不已矣至<lb/>
此則潔浄精㣲而黏帶不生杳無朕兆而宛然可見聖<lb/>
人非見水乃自見其心也天下無性外之物而觸處相<lb/>
應雖遇磐石亦不舍晝夜矣豈必川哉　事之所以前<lb/>
知者葢前後時耳而理無前後萬古而上千世而下同<lb/>
<pb n="KR2g0046_WYG_014-5a"/>
一瞬耳惟因人之有念則念之所在遂隔生死而理之<lb/>
通逹無間者始昧矣故不起念便能前知下此一等則<lb/>
由數而得數與理通一無二但以數推則有所倚故不<lb/>
如至誠至誠之道如洪鐘未嘗有聲由扣乃有聲而其<lb/>
聲固未嘗無也故用則知不用則不知然既渉於知則<lb/>
未免係念故用便近於知不如不知之愈也　胡太常<lb/>
秀夫因閱大成樂始悟金聲玉振非如註之所云也葢<lb/>
樂按一聲八音並作齊起齊止不容斷續然必始編鐘<lb/>
<pb n="KR2g0046_WYG_014-5b"/>
而末編磬合八聲而成一聲故金石二音相去但有毫<lb/>
釐之間既要翕如又要純如又要曒如繹如又必自金<lb/>
以漸而至石所以為難條理云者既循序又和羙且分<lb/>
明也葢樂作一聲必主一字如大哉宣聖之𩔖大字要<lb/>
如此條理哉字亦要如此條理字字相連如貫珠不許<lb/>
生澀而間斷謂之繹如若先撃鏄鐘後撃特磬何難之<lb/>
有况鏄鐘特磬古無是器而樂之器止乃是柷敔也<lb/>
　主事陸原静先生澄<lb/>
<pb n="KR2g0046_WYG_014-6a"/>
陸澄字原静又字清伯湖之歸安人正徳丁丑進士授<lb/>
刑部主事議大禮不合罷歸後悔前議之非上言臣以<lb/>
經術淺短雷同妄和質之臣師王守仁始有定論臣不<lb/>
敢自昧本心謹發露前愆以聽天誅詔復原官明倫大<lb/>
典成上見先生前疏惡其反覆遂斥不用先生以多病<lb/>
從事於養生文成語之以養徳養身只是一事果能戒<lb/>
慎恐懼則神住氣住精住而長生乆視之說亦在其中<lb/>
矣有議文成之學者先生條為六辨欲上奏文成聞而<lb/>
<pb n="KR2g0046_WYG_014-6b"/>
止之傳習録自曰仁發端其次即為先生所記朋友見之<lb/>
因此多有省悟葢數條皆切問非先生莫肯如此吐露<lb/>
既吐露亦不能如此曲折詳盡也故陽明謂曰仁沒吾<lb/>
道亦孤致望原静者不淺執父喪哀毁失明徐學謨以<lb/>
先生復官一疏不勝希用之念曲逢時好此亦責之太<lb/>
深矣大抵世儒之論過以天下為重而不返其本心之<lb/>
所安永嘉或問天下外物也父子天倫也瞽瞍殺人舜<lb/>
竊負而逃知有父而不知有天下也聖人復起不易斯<lb/>
<pb n="KR2g0046_WYG_014-7a"/>
言陽明所謂心即理也正在此等處見之世儒以理在<lb/>
天地萬物故牽挽前代以求凖則所以懸絶耳先生初<lb/>
錮於世論已而理明障落不敢終執前議也陽明知永<lb/>
嘉之為小人不當言責故不渉論為高先生已經論列<lb/>
知非改過使人皆仰豈不知嫌疑之當避哉亦自信其<lb/>
心而已<lb/>
　尚書顧箬溪先生應祥<lb/>
顧應祥字惟賢號箬溪湖之長興人𢎞治乙丑進士授<lb/>
<pb n="KR2g0046_WYG_014-7b"/>
饒州府推官桃源洞㓂亂掠樂平令以去先生單身叩<lb/>
賊壘出令賊亦解去入為錦衣衛經厯出僉廣東嶺東<lb/>
道事討平汀漳㓂海㓂郴桂㓂半嵗間三㨗宸濠亂定<lb/>
移江西副使分廵南昌撫循瘡痍招集流亡皆善後事<lb/>
宜厯苑馬寺卿山東右叅政按察使右布政擢右副都<lb/>
御史廵撫雲南奔母喪不候代家居者十五年再起原<lb/>
任時方議征元江先生以那鑑孤豚困獸不可急㑹遷<lb/>
南兵部侍郎以去後至者出師布政徐波石死焉嘉靖<lb/>
<pb n="KR2g0046_WYG_014-8a"/>
庚戌陞刑部尚書先生以例繁引之者得意為出入命<lb/>
郎官呉維岳陸穏定為永例在曺中薦拔於鱗元美由<lb/>
是知名天下分宜在政府同年生不敢雁行先生以耆<lb/>
舊自處分宜不悅以原官出南京癸丑致仕又十二年<lb/>
卒年八十三先生好讀書九流百家皆識其首尾而尤<lb/>
精於算學今所傳測圓海鏡弧天算術授時厯撮要皆<lb/>
其所著也少受業於陽明陽明殁先生見傳習續録門<lb/>
人問答多有未當於心者作傳習録疑龍溪致知議畧<lb/>
<pb n="KR2g0046_WYG_014-8b"/>
亦摘其可疑者辨之大抵謂良知者性之所發也日用<lb/>
之間念慮初發或善或惡或公或私豈不自知之知其<lb/>
不當為而猶為之者私欲之心重而恕已之心昏也茍<lb/>
能於一起之時察其為惡也則猛省而力去之去一惡<lb/>
念則生一善念矣念念去惡為善則意之所發心之所<lb/>
存皆天理是之謂知行合一知之非難而行之為難今<lb/>
曰聖人之學致良知而已矣人人皆聖人也吾心中自<lb/>
有一聖人自能孝自能弟而於念慮之微取舍之際則<lb/>
<pb n="KR2g0046_WYG_014-9a"/>
未之講任其意向而為之曰是吾之良知也知行合一<lb/>
者固如是乎先生之言以陽明知善知惡是良知為善<lb/>
去惡為格物為準的然陽明㸃出知善知惡原不從發<lb/>
處言苐明知善知惡為自然之本體故又曰良知為未<lb/>
發之中若向發時認取則善惡雜糅終是不能清楚即<lb/>
件件瞞不過照心亦是克伐怨欲不行也知之而後行<lb/>
之方為合一其視知行終判兩樣皆非師門之㫖也<lb/>
　侍郎黄致齋先生宗明<lb/>
<pb n="KR2g0046_WYG_014-9b"/>
黄宗明字誠甫號致齋寧波鄞縣人登正德甲戌進士<lb/>
第授南京兵部主事陞員外郎諫上南巡請告歸除工<lb/>
部郎中不起嘉靖癸未補南刑部張孚敬議大禮在廷<lb/>
斥為姦邪先生獨曰繼統者三代通制繼嗣者王莽敝<lb/>
議今制公侯伯軍職承襲弟之繼兄姪之繼叔皆曰弟<lb/>
曰姪不曰子公侯伯如是天子何獨不然如其議上之<lb/>
出守吉安有能名轉福建鹽運使召修明倫大典丁母<lb/>
憂不行己丑陞光祿寺卿輯光祿須知以進壬辰轉兵<lb/>
<pb n="KR2g0046_WYG_014-10a"/>
部右侍郎編修楊名言齋醮無驗徒開小人倖進之門<lb/>
上大怒戍名先生言名無罪出為福建叅政明年冬召<lb/>
補禮部侍郎丙申十一月卒官先生受學於陽明陽明<lb/>
謂誠甫自當一日千里任重道逺吾非誠甫誰望耶則<lb/>
其屬意亦至矣<lb/>
與萬鹿園論學書學問思辨即是尊德性下手工夫非<lb/>
與篤行為兩段事如今人真有志於學便須實履其事<lb/>
中間行而未安思而未通者不得不用學問思辨之功<lb/>
<pb n="KR2g0046_WYG_014-10b"/>
學問懇切處是之謂篤行耳故必知行合一然後為真<lb/>
學學而真者知行必合一並進之說決無益於行亦非<lb/>
所以為知也故吾輩但於立志真偽處省察學問懈弛<lb/>
時鞕䇿即無不合不必區區於講說為也來諭以僕為<lb/>
格物者意未有非意而格物者分意與物為兩事僕未<lb/>
嘗有此見也蓋大學綱領雖有三而人已只一物初非<lb/>
有彼此也條目雖有八而工夫只一事初非有先後也<lb/>
天下國家身心意知物者其本體也格致誠正修齊治<lb/>
<pb n="KR2g0046_WYG_014-11a"/>
平者其工夫也吉㐫悔吝生乎動動處乃善惡所萌獨<lb/>
知之地故惟誠意為實下手工夫意之本體無不知故<lb/>
格致即是誠意無事於聞見也意之所用無非物故致<lb/>
知在格物不落於虛無也此其大本大原聖人復起有<lb/>
所不能易者若曰格物便有格物致知便有致知不容<lb/>
以混言不惟分析支離破碎聖賢渾融之㫖亦焉能有<lb/>
如此學問而能有得乎如曰孝曰弟曰慈乃父子兄弟<lb/>
所接之理其念動於父子兄弟為意孩提之愛親敬長<lb/>
<pb n="KR2g0046_WYG_014-11b"/>
為良知知之所向為物有物必有則不過其則之為格<lb/>
物不遏其知之為致知父必慈子必孝兄必友弟必恭<lb/>
之為誠意達之天下無不然之為仁義為性蓋人未聞<lb/>
道之先百姓日用而不知又何工夫之有一有求學之<lb/>
意即善善惡惡自能知之不待外求為善去惡亦在不<lb/>
自欺耳此所謂我欲仁斯仁至者何等簡易何等直截<lb/>
今顧欲外此而求之煩難獨何歟<lb/>
答林子仁書<hi>名春心齊弟子也</hi>接足下來諭謂此心之中無欲<lb/>
<pb n="KR2g0046_WYG_014-12a"/>
即靜遇事時不覺交戰便是得力所言甚善尚有不得<lb/>
不論者蓋無欲即靜與周子圖說内自註無欲故靜之<lb/>
說亦略相似其謂遇事時不覺交戰便是得力亦謂心<lb/>
中有主不為事物所勝云耳然嘗聞之程子曰為學不<lb/>
可不知用力處既學不可不知得力處周子曰養心莫<lb/>
善於寡欲寡之又寡以至於無正不在得力而在於知<lb/>
所以用力不在無欲而在寡欲耳學必寡欲而後無欲<lb/>
知用力而後知得力此其工夫漸次有不可躐而進者<lb/>
<pb n="KR2g0046_WYG_014-12b"/>
若執事所言恐不免失之太早僕之所謂主靜者正在<lb/>
寡欲正在求所以用力處亦不過求之於心體之於心<lb/>
驗之於心蓋心為事勝與物交戰皆欲為之累僕之所<lb/>
謂主靜者正以尋欲所從生之根而抜去之如逐賊者<lb/>
必求賊所潛入之處而驅逐之也是故善學者莫善於<lb/>
求靜能求靜然後氣得休息而良知發見凡其思慮之<lb/>
煩襍私欲之隱藏自能覺察自能拔去是故無欲者本<lb/>
然之體也寡欲者學問之要也求靜者寡欲之方也戒<lb/>
<pb n="KR2g0046_WYG_014-13a"/>
懼者求靜之功也知用力而後得力處可得而言無欲<lb/>
真體常存常見矣<lb/>
　中丞張浮峯先生元冲<lb/>
張元冲字叔謙號浮峯越之山陰人嘉靖戊戌進士授<lb/>
中書舍人改吏科給事中分宜入相先生言其心術不<lb/>
光不宜在天子左右又請罷遣中官織造遷工科都給<lb/>
事中諫世廟元修不視朝一時稱為敢諫出為江西叅<lb/>
政廣東按察使江西左右布政使陞右副都御使巡撫<lb/>
<pb n="KR2g0046_WYG_014-13b"/>
江西奉㫖囘籍又二年而卒年六十二先生登文成之<lb/>
門以戒懼為入門而一意求諸踐履文成嘗曰吾門不<lb/>
乏慧辨之士至於真切純篤無如叔謙先生嘗謂學者<lb/>
曰孔子之道一以貫之孟子之道萬物皆備良知之說<lb/>
如是而已又曰學先立志不學為聖人非志也聖人之<lb/>
學在戒懼謹獨不如是學非學也揭坐右曰惟有主則<lb/>
天地萬物自我而立必無私斯上下四㫄咸得其平前<lb/>
後官江西闢正學書院與東廓念庵洛村楓潭聨講㑹<lb/>
<pb n="KR2g0046_WYG_014-14a"/>
以訂文成之學又建懐玉書院於廣信迎龍溪緒山主<lb/>
講席遂留緒山為文成年譜惟恐同門之士學之有出<lb/>
入也<lb/>
　侍郎程松溪先生文德<lb/>
程文德字舜敷號松溪婺之永康人嘉靖己丑進士第<lb/>
二授翰林院編修同年楊名下詔獄方究主使而先生<lb/>
與之通書守者以聞上大怒誤逮御史陳九德先生自<lb/>
出承認入獄黜為信宜典史總督陶諧延主蒼梧書院<lb/>
<pb n="KR2g0046_WYG_014-14b"/>
移安福知縣陞南京兵部主事轉禮部郎中丁艱起補<lb/>
兵部出為廣東副使未行轉南京國子祭酒擢都御史<lb/>
丁内艱起為禮部右侍郎移吏部左侍郎兼翰林院學<lb/>
士掌詹事府事上在齋宮侍臣所進青詞争為媚悦獨<lb/>
先生寓意諷諫上不悦也會推南冡宰以先生辭疏為<lb/>
謗訕落職歸三十八年十一月卒年六十三萬厯間贈<lb/>
禮部尚書諡文恭先生初學於楓山其後卒業於陽明<lb/>
以真心為學之要雖所得淺深不可知然用功有實地<lb/>
<pb n="KR2g0046_WYG_014-15a"/>
也<lb/>
論學書來教謂木有根則枝葉花實不假外求人有志<lb/>
則本體不虧萬法具足雖聖人復起不能易也至謂擇<lb/>
善固執乃明覺之自然而與時偕行實大公順應之妙<lb/>
用亦未嘗不是但學問未真切者聞之未<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>有遺落工<lb/>
夫之病蓋自然明覺則良知也擇善固執謂之致其良<lb/>
知則可也與時偕行固大公順應之妙用然非精義入神<lb/>
者未足以與此也　天下事過則有害雨澤非不善也<lb/>
<pb n="KR2g0046_WYG_014-15b"/>
過多則澇其為害也與旱同今有意為善而任信自是<lb/>
者皆雨澤之澇者也故易曰尚於中行為善君子之常<lb/>
也而有意而自是則必淪於惡矣是好名之私累之也<lb/>
　此心不真辨說雖明畢竟何益自鷄鳴而起以至嚮<lb/>
晦宴息無非真心則無非實功一話一言一歩一趨皆<lb/>
受用處不然日談孔孟辨精毫釐終不免為務外為人<lb/>
之規爾　大抵學問只是一真天之生人其理本真有<lb/>
不真者人雜之耳今只全真以反其初日用間視聽言<lb/>
<pb n="KR2g0046_WYG_014-16a"/>
動都如穿衣喫飯要飽要煖真心畧無文飾但求其當<lb/>
纔不是說影纔不是弄精纔不是聞見乃為解悟合一<lb/>
若信得此過即是致知即是慎獨即是求放心不然雖<lb/>
六經四書之言而非聖人之真心亦不免於說影弄精<lb/>
矣　竊謂險夷順逆之來若寒暑晝夜之必然無足怪<lb/>
者已不當人必當之孰非已也是故君子之於憂患不<lb/>
問其致之而惟問其處之故曰無入而不自得茍微有<lb/>
介焉非自得也<lb/>
<pb n="KR2g0046_WYG_014-16b"/>
　太常徐魯源先生用檢<lb/>
徐用檢字克賢號魯源婺之蘭溪人嘉靖壬戌進士除<lb/>
比部主事調兵部禮部至郎中出為山東副使左遷江<lb/>
西叅議陞陜西提學副使蘇松叅政坐失囚降副使丁<lb/>
憂起補福建城福寧轉漕儲叅政廣東按察使河南左<lb/>
布政遷南太僕寺卿復寺馬三分之一召入為太常寺<lb/>
卿兩載而囘籍萬厯辛亥十一月卒年八十四先生師<lb/>
事錢緒山然其為學不以良知而以志學謂君子以復<lb/>
<pb n="KR2g0046_WYG_014-17a"/>
性為學則必求其所以為性而性囿於質難使純明故<lb/>
無事不學學焉又恐就其性之所近故無學不證諸孔<lb/>
氏又謂求之於心者所以求心之聖求之於聖者所以<lb/>
求聖之心蓋其時學者執心之精神謂之聖一語縱横<lb/>
於氣質以為學先生以孔氏為的亦不得已之苦心也<lb/>
耿楚倥與先生談數日曰先生今之孟子也久之寓書<lb/>
曰願君執御無専執射天臺譯其意曰夫射必有的御<lb/>
所以載人也子輿氏願學孔其立之的乎孔子善調御<lb/>
<pb n="KR2g0046_WYG_014-17b"/>
狂簡行無轍迹故云執御吾仲氏欲門下損孟之髙為<lb/>
孔之大如斯而已楚倥信心之士其學與先生不合謂<lb/>
先生為孟子譏之也先生嘗問羅近溪曰學當從何入<lb/>
近溪諧之曰兄欲入道朝拜夕拜空中有人𫝊汝先生<lb/>
不悦後數年在江省糧署方治文移怳忽聞有唱者舜<lb/>
何人也予何人也有為者亦若是先生大悟自是心地<lb/>
日瑩平生見解脫落在都門從趙大洲講學禮部司務<lb/>
李贄不肎赴㑹先生以手書金剛經示之曰此不死學<lb/>
<pb n="KR2g0046_WYG_014-18a"/>
問也若亦不講乎贄始折節向學嘗晨起候門先生出<lb/>
輒攝衣上馬去不接一語如是者再贄信向益堅語人<lb/>
曰徐公鉗錘如是此皆先生初學時事其後漸歸平實<lb/>
此等機鋒不復弄矣<lb/>
友聲編生人相與各有耳目心思則可以言語相通意<lb/>
氣感召若鬼神無形無聲言語意氣俱用不著惟是此<lb/>
心之齋明誠敬可以感通即此心之齋明誠敬可以通<lb/>
鬼神則於有生之𩔖感之如運掌耳　問存順歿寧寧<lb/>
<pb n="KR2g0046_WYG_014-18b"/>
與不寧何别哉曰余知聖人之下學上達俯仰無愧怍<lb/>
爾身有生死道有去來耶而又安能索之茫茫乎若曰<lb/>
寧與不寧靡有分别將錦衣肉食榮樂已足何取於茅<lb/>
茨土堦蔬水曲肱也曰善不善者與化徂矣善惡不同<lb/>
徂有二耶曰辟之放言口舌之欲耳恣聲色耳目之欲<lb/>
耳一放一恣口舌耳目以為媮快此中揑扤也口舌耳<lb/>
目有成有壊此中揑扤可磨滅乎　求之於心者所以<lb/>
求心之聖求之於聖者所以求聖之心人未能純其心<lb/>
<pb n="KR2g0046_WYG_014-19a"/>
故師心不免於偏雜聖人先得我心之同然故盡心必<lb/>
証之聖人　至善者吾人本心之分量也原無欠缺不<lb/>
假安排心思之必至善猶目之必明耳之必聰日月之<lb/>
必照臨江河之必流行也　人之精神自能用世自可<lb/>
出世作止語黙日與天下相交接此所以用也而作止<lb/>
語黙一率其本然之知能髙不叅以意見而求異卑不<lb/>
入以貪慾而徇人終日廓然終身順應能之則為善而<lb/>
務遷之未能則為過而務改之久久成熟純乎率性之<lb/>
<pb n="KR2g0046_WYG_014-19b"/>
道所以用世而實出世也　鄒瀘水云公以求仁為宗<lb/>
㫖以學為實功以孔氏為正鵠而謂無事不學無學不<lb/>
證諸孔氏苐不知無所事之時何所為學而應務酬酢<lb/>
之煩又不遑一一證諸孔氏而學之躊躇倉皇反覺為<lb/>
適為固起念不化將何以正之曰君子以復性為學故<lb/>
必以學為修證而步趨孔子者亦非無所事事之時作<lb/>
何所學應務酬酢之際又一一證所學但惟日用尋常<lb/>
不分寂感務遜志時敏其間以㑹降衷之極久之將厥<lb/>
<pb n="KR2g0046_WYG_014-20a"/>
修乃來道積於厥躬蓋真際也子貢多學而識正坐一<lb/>
一以求證子夏之徒流而為莊周其學焉而就其性之<lb/>
所近未範圍於聖人故也　髮膚骨骼知識運動是人<lb/>
所為生也而髮膚骨骼知識運動之表有所炯然而常<lb/>
存淵然而愈出廓然而無際者是人所以生也統言之<lb/>
曰道要言之曰仁以身任之曰志外此而富貴則為外<lb/>
物功名則屬影事蓋於毛髪骨骼知識運動者為相親<lb/>
而於炯然淵然廓然者無所與於毛髪骨骼知識運動<lb/>
<pb n="KR2g0046_WYG_014-20b"/>
相親者有盡者也可朽也於髪膚骨骼知識運動無所<lb/>
與者無盡者也不可朽也可朽者非三才之精而不可<lb/>
朽者實與天地合其德也<lb/>
蘭遊録語學無多岐只要還他本等如人之為人以有<lb/>
耳目聰明也聰是天聰明是天明於聰明之外更加損<lb/>
不得分毫髙者欲聽無聲之聲視無色之色然安能脫<lb/>
離聲色卑者或溺於淫聲邪色流蕩忘返皆失其本聰<lb/>
本明惟非禮勿視非禮勿聽是為合其本然乃見天則<lb/>
<pb n="KR2g0046_WYG_014-21a"/>
禮者天則也非人之所能為也　如執定不信生死然<lb/>
則中庸何以言至誠無息將此理生人方有未生既化<lb/>
之後俱息耶抑髙明博厚悠久無疆之理異於天地耶<lb/>
　吾道一以貫之若但理㑹念慮而不能流貫於容色<lb/>
詞氣畢竟是工夫滯塞之病　學者多喜談存本體曰<lb/>
此體充塞宇宙如何在方寸中執得此須常學常思吾<lb/>
輩尋常間直須將千古聖人精神都來體㑹過堯舜是<lb/>
如何文周孔孟是如何以下儒者是如何此非較量人<lb/>
<pb n="KR2g0046_WYG_014-21b"/>
物正是要印正從違若只在一處摸索測度如何呌做<lb/>
學問思辨　問先生既不非生死之說何不専主之而<lb/>
曰性曰學何也曰性率五常學求復性大公至正之道<lb/>
也如此而生如此而死何不該焉専言生死生寄死歸<lb/>
自私可矣　淺深原無兩路即如父子君臣夫婦之倫<lb/>
合内合外之道此日用尋常何等淺近然此理不涉人<lb/>
為天則自在故謂之淵淵其淵於此得力方是下學上<lb/>
達悟者悟此密者密此有無之間原是本然執之反滯<lb/>
<pb n="KR2g0046_WYG_014-22a"/>
是謂知識之害　囂囂言自得也必尊德樂義斯可以<lb/>
自得德義有何名象即吾輩此時行坐謙讓必要相安<lb/>
精神和適不滯是即所謂德義也德義已所自有也得<lb/>
已者得其心也　造化生草木鳥獸都一定不可移易<lb/>
人則耳目口鼻生來只是一様更不分别希聖希賢由<lb/>
人自願可見造化待人甚厚人可不思仰承天意耶<lb/>
問生死之說曰辟如朋友在此若不著實切磋别後便<lb/>
有餘憾存順没寧亦復如是　問何謂之天下之大本<lb/>
<pb n="KR2g0046_WYG_014-22b"/>
曰適從外來見街頭孩子被母痛笞孩子呌苦欲絶已<lb/>
而母去孩子牽母裾隨之而歸終不忍舍是非天下之<lb/>
大本乎　問匹夫修道名不出於閭里何以使一世法<lb/>
則曰即如吾輩在舟中一事合道千萬世行者決不能<lb/>
出此範圍一言合道千萬世言者決不能舍此法度茍<lb/>
不如此其行必難寡悔其言必難寡尤此之謂世法世<lb/>
則　學者不消說性體如是如是只當說盡性之功如<lb/>
何如禹治水何曽講水清水濁水寒水温只是道之入<lb/>
<pb n="KR2g0046_WYG_014-23a"/>
於海耳若但說水如何縱令辨淄澠分三峽畢竟於治<lb/>
水之事分毫無與　人之為小人豈其性哉其初亦起<lb/>
於乍弄機智漸習漸熟遂流於惡而不自知　問學問<lb/>
安得無間斷先生曰學有變者有不變者如諸公在齋<lb/>
閣靜坐是一段光景此時㑹講是一段光景明旦趨朝<lb/>
又是一段光景朝罷入部寺治事又是一段光景此其<lb/>
變者也然能靜坐能㑹講能趨朝能治事却是不變者<lb/>
吾儕於此正須體㑹於其變者體㑹得徹則應用不滯<lb/>
<pb n="KR2g0046_WYG_014-23b"/>
於其不變者體㑹得徹則主宰常寧二者交叅吾心體<lb/>
無間學問亦無間　自無始概之人生百年如一息自<lb/>
萬有計之人於其中為一塵然此一息一塵在自己分<lb/>
上蓋其大無外其久無窮也學者於此可無周公之仰<lb/>
思大禹之惜陰耶　孔門之求仁即堯舜之中大學之<lb/>
至善而中庸所謂未發之中也故専求性或涉於虛圓<lb/>
而生機不流専求心或涉於情欲而本體易淆惟仁者<lb/>
性之靈而心之真先天後天合為一致形上形下會為<lb/>
<pb n="KR2g0046_WYG_014-24a"/>
一原凝於冲漠無朕而生意盎然洋溢宇宙以此言性<lb/>
非枯寂斷滅之性也達於人倫庶物而真體湛然逈出<lb/>
塵累以此言心非知覺運動之心也故孔子専言仁𫝊<lb/>
之無弊　問大人不失其赤子之心曰自孩提至壯老<lb/>
其不同者才識之逺近經歷之生熟耳若其天然自有<lb/>
之心安所不同在孩提為不學不慮在大人為存神過<lb/>
化如干霄之木仍在萌蘖時生意原未曽改換此古學<lb/>
也古人從赤子所固有者學去故從微至著由誠而形<lb/>
<pb n="KR2g0046_WYG_014-24b"/>
自可欲至於大而化之總不失其固有之心後人從赤<lb/>
子所未有者學去故氣力日充見聞日廣知識日繁而<lb/>
固有之心愈久愈失其真不為庸人則為小人已矣<lb/>
與友人坐夜分先生曰群動既息天籟自鳴鳴非外也<lb/>
聽非内也天人一也一此不已也通乎晝夜之道而知<lb/>
此其庶幾乎　吳康齋謂三綱五常天下元氣一身一<lb/>
家亦然無元氣則天下國家墮矣學者要知以綱常為<lb/>
重扶綱常所以扶元氣也即使舉世皆亂大丈夫能自<lb/>
<pb n="KR2g0046_WYG_014-25a"/>
任以綱常之重即一人赤手可扶元氣　立志既真貴<lb/>
在發脚不差發脚一差終罔走路徒自罷苦終不能至<lb/>
問安得不差先生震聲曰切莫走閉眼路　人性之虛<lb/>
而且靈者無如心與耳目目之所視不離世間色然其<lb/>
視之本明不染於色耳之所聽不離世間聲然其聽之<lb/>
本聰不雜於聲心之所思不離世間事然其思之本覺<lb/>
不溷於事學人誠能深心體究豁然見耳目心思之大<lb/>
原而達聰明睿知之天德則終日視不為色轉即出此<lb/>
<pb n="KR2g0046_WYG_014-25b"/>
色塵世界終日聽不為聲轉即出此聲塵世界終日思<lb/>
不為事轉即出此法塵世界雖曰戴天履地友人群物<lb/>
已超然天地民物之外如此出世豈不簡易未達此者<lb/>
縱<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>身世走至非非想處亦是生死中人<lb/>
　<lb/>
　<lb/>
　<lb/>
　明儒學案卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷四</head> <lb/>
    <p>
<pb n="KR2g0046_WYG_004-1a"/>
欽定四庫全書<lb/>
　明儒學案卷四<lb/>
　　　　　　　　　　　　　餘姚　黃宗羲　撰<lb/>
崇仁學案<lb/>
康齋倡道小陂一稟宋人成説言心則以知覺與理爲二<lb/>
言工夫則靜時存養動時省察故敬義夾持明誠兩進而後<lb/>
爲學問之全功其相傳一派雖一齋莊渠稍爲轉手終不離此矩<lb/>
矱也白沙岀其門然自叙所得不關聘君當爲别派於戲椎輪<lb/>
<pb n="KR2g0046_WYG_004-1b"/>
爲大輅之始層氷爲積水所成微康齋焉得有後時之盛哉<lb/>
　　聘君吳康齋先生與弼<lb/>
　　文敬胡敬齋先生居仁<lb/>
　　教諭婁一齋先生諒<lb/>
　　謝西山先生復<lb/>
　　鄭敬齋先生伉<lb/>
　　胡鳯儀先生九韶<lb/>
　　太常魏莊渠先生校<lb/>
<pb n="KR2g0046_WYG_004-2a"/>
　　侍郎余訒齋先生祐<lb/>
　　太僕夏東巖先生尚朴<lb/>
　　敎諭潘玉齋先生潤<lb/>
崇仁學案一<lb/>
　聘君吳康齋先生與弼<lb/>
吳與弼字子傅號康齋撫州之崇仁人也父國子司業<lb/>
溥先生生時祖夢有藤繞其先墓一老人指為扳轅藤<lb/>
故初名夢祥八九歲已負氣岸十九歲<hi>永樂己丑</hi>覲親於京<lb/>
<pb n="KR2g0046_WYG_004-2b"/>
師<hi>金陵</hi>從洗馬楊文定<hi>溥</hi>學讀伊洛淵源錄慨然有志於<lb/>
道謂程伯淳見獵心喜乃知聖賢猶夫人也孰云不可<lb/>
學而至哉遂棄舉子業謝人事獨處小樓玩四書五經<lb/>
諸儒語錄體貼於身心不下樓者二年氣質偏於剛忿<lb/>
至是覺之隨下克之之功辛卯父命還鄉授室長江遇<lb/>
風舟將覆先生正襟危坐事定問之曰守正以俟耳旣<lb/>
婚不入室復命於京師而後歸先生往來粗衣敝履人<lb/>
不知其為司成之子也居鄉躬耕食力弟子從遊者甚<lb/>
<pb n="KR2g0046_WYG_004-3a"/>
衆先生謂婁諒確實楊傑淳雅周文勇邁雨中被簑笠<lb/>
負耒耜與諸生並耕談乾坤及坎離艮震兌㢲於所耕<lb/>
之耒耜可見歸則觧犂飯糲蔬豆共食陳白沙自廣來<lb/>
學晨光纔辨先生手自簸榖白沙未起先生大聲曰秀<lb/>
才若為懶惰即他日何從到伊川門下又何從到孟子<lb/>
門下一日刈禾鐮傷厥指先生負痛曰何可為物所勝<lb/>
竟刈如初嘗歎箋註之繁無益有害故不輕著述省郡<lb/>
交薦之不赴太息曰宦官釋氏不除而欲天下之治難<lb/>
<pb n="KR2g0046_WYG_004-3b"/>
矣吾庸出為天順初忠國公石亨汰甚知為上所疑門<lb/>
客謝昭效張觷之告蔡京徴先生以收人望亨謀之李<lb/>
文逹文逹為草疏上之上問文逹曰與弼何如人對曰<lb/>
與弼儒者髙蹈古昔明王莫不好賢下士皇上聘與弼<lb/>
即聖朝盛事遂遣行人曹隆至崇仁聘之先生應召將<lb/>
至上喜甚問文逹曰當以何官官與弼文逹曰今東宮<lb/>
講學需老成儒者司其輔導宜莫如與弼上可諭德召<lb/>
對文華殿上曰聞髙義久矣特聘卿來煩輔東宮對曰<lb/>
<pb n="KR2g0046_WYG_004-4a"/>
臣少賤多病杜迹山林本無髙行徒以聲聞過情誤塵<lb/>
薦牘聖明過聽束帛丘園臣實内愧力疾謝命不能供<lb/>
職上曰宮僚優閒不必固辭賜文幣酒牢命侍人牛玉<lb/>
送之舘次上顧文逹曰人言此老迂不迂也時文逹首<lb/>
以賓師禮遇之公卿大夫士承其聲名欵門求見而流<lb/>
俗多怪謗議蠭起中官見先生操古禮屹屹則羣聚而<lb/>
笑之或以為言者文逹為之觧曰凡為此者所以勵風<lb/>
俗使奔競干求乞哀之徒觀之而有愧也先生三辭不<lb/>
<pb n="KR2g0046_WYG_004-4b"/>
得命稱病篤不起上諭文逹曰與弼不受官者何故必<lb/>
欲歸需秋凉而遣之祿之終身顧不可乎文逹傳諭先<lb/>
生辭益堅上曰果爾亦難留乃允之先生因上十事上<lb/>
復召對賜璽書銀幣遣行人王惟善送歸命有司月廩<lb/>
之葢先生知石亨必敗故潔然髙蹈其南還也人問其<lb/>
故苐曰欲保性命而已己卯九月遣門生進謝表辛巳<lb/>
冬適楚拜楊文定之墓壬午春適閩問考亭以申願學<lb/>
之志己丑十月十七日卒年七十有九先生上無所傳<lb/>
<pb n="KR2g0046_WYG_004-5a"/>
而聞道最早身體力驗只在走趨語黙之間出作入息<lb/>
刻刻不忘乆之自成片叚所謂敬義夾持誠明兩進者<lb/>
也一切𤣥逺之言絶口不道學者依之真有途轍可循<lb/>
臨川章袞謂其日錄為一人之史皆自言已事非若他<lb/>
人以已意附成說以成說附已意泛言廣論者比顧涇<lb/>
陽言先生一團元氣可追太古之樸而世之議先生者<lb/>
多端以為先生之不受職因勅書以伊傅之禮聘之至<lb/>
而授以諭德失其所望故不受夫舜且厯試諸艱而後<lb/>
<pb n="KR2g0046_WYG_004-5b"/>
納於百揆則伊傅亦豈初命為相即世俗妄人無如此<lb/>
校量官爵之法而况於先生乎此陳建通記拾世俗無<lb/>
根之謗耳而薛方山憲章錄復仍其謬又謂與弟訟田<lb/>
裭冠蓬首短衣束裾跪訟府庭張廷祥有上告素王正<lb/>
名討罪豈容久竊虛名之書劉先生言予於本朝極服<lb/>
康齋先生其弟不簡私鬻祭田先生訟之遂囚服以質<lb/>
絶無矯餙之意非名譽心淨盡曷克至此然考之楊端<lb/>
潔傳易考先生自辭宮諭歸絶不言官以民服力田撫<lb/>
<pb n="KR2g0046_WYG_004-6a"/>
守張璝<hi>番禺人</hi>因先生拒而不見璝知京貴有忌先生者<lb/>
<hi>尹直之流</hi>欲壞其節行令人訟之久之無應者璝以嚴法令<lb/>
他人代弟訟之牒入即遣𨽻執牒拘之門人胡居仁等<lb/>
勸以官服往先生服民服從拘者至庭璝加慢侮方以<lb/>
禮遣先生無愠色亦心諒非弟意相好如初璝以此得<lb/>
内貴心張廷祥<hi>元禎</hi>始亦信之後乃釋然此為實錄也又<lb/>
謂跋石亨族譜自稱門下士顧涇凡<hi>允成</hi>論之曰此好事<lb/>
者為之也先生樂道安貧曠然自足真如鳯凰翔於千<lb/>
<pb n="KR2g0046_WYG_004-6b"/>
仞之上下視塵世曾不足過而覽焉區區總戎一薦何<lb/>
關重輕乃遂不勝私門桃李之感而事之以世俗所事<lb/>
座主舉主之禮乎且總戎之汰甚矣行路之人皆知其<lb/>
必敗而况於先生先生所為堅辭諭德之命意葢若將<lb/>
凂焉惟恐其去之不速也况肯褰裳而赴自附於匪人<lb/>
之黨乎此以知其必不然也<lb/>
吳康齋先生語人須整理心下使敎瑩淨常惺惺地方<lb/>
好此敬以直内工夫也嗟夫不敬則不直不直便昬昬<lb/>
<pb n="KR2g0046_WYG_004-7a"/>
倒了萬事從此隳可不懼哉　食後坐東窓四體舒泰<lb/>
神氣清朗讀書愈有進益數日趣同此必又透一關矣<lb/>
　聖賢所言無非存天理去人欲聖賢所行亦然學聖<lb/>
賢者舎是何以哉　日夜痛自㸃檢且不暇豈有工夫<lb/>
㸃檢他人邪責人密自治疎矣可不戒哉明德新民雖<lb/>
無二致然已德未明遽欲新民不惟失本末先後之序豈<lb/>
能有新民之效乎徒爾勞攘成私意也　貧困中事務<lb/>
紛至兼以病瘡不免時有憤躁徐整衣冠讀書便覺意<lb/>
<pb n="KR2g0046_WYG_004-7b"/>
思通暢古人云不遇盤根錯節無以别利器又云若要<lb/>
熟也須從這裏過然誠難能只得小心寧耐做將去朱<lb/>
子云終不成處不去便放下㫖哉言也　文公先生謂<lb/>
延平先生終日無疾言遽色與弼常歎何修而至此又<lb/>
自分雖終身不能學也文公先生又云李先生初間也<lb/>
是豪邁底人後來也是琢磨之功觀此則李先生豈是<lb/>
生來便如此蓋學力所致也然下愚末學苦不能克去<lb/>
血氣之剛平居則慕心平氣和與物皆春少不如意躁<lb/>
<pb n="KR2g0046_WYG_004-8a"/>
急之態形焉因思延平先生所與處者豈皆聖賢而能<lb/>
無疾言遽色者豈非成湯與人不求備檢身若不及之<lb/>
功效歟而今而後吾知聖賢之必可學而學之必可至<lb/>
人性之本善而氣質之可化也的然矣下學之功此去<lb/>
何如哉　夜病卧思家務不免有所計慮心緒便亂氣<lb/>
即不清徐思可以力致者德而已此外非所知也吾何<lb/>
求哉求厚吾德耳心於是乎定氣於是乎清明日書以<lb/>
自勉　南軒讀孟子甚樂湛然虛明平旦之氣略無所<lb/>
<pb n="KR2g0046_WYG_004-8b"/>
撓綠陰清晝薰風徐來而山林閴寂天地自濶日月自<lb/>
長邵子所謂心靜方能知白日眼明始㑹識青天於斯<lb/>
可驗　與弼氣質偏於剛忿永樂庚寅年二十從洗馬<lb/>
楊先生學方始覺之春季歸自先生官舎紆道訪故人<lb/>
李原道於秦淮客舘相與㩦手淮畔共談日新與弼深<lb/>
以剛忿為言始欲下克之之功原道尋以告吾父母二<lb/>
親為之大喜原道吉安廬陵人吾母姨夫中允公從子<lb/>
也厥後克之之功雖時有之其如鹵莾滅裂何十五六<lb/>
<pb n="KR2g0046_WYG_004-9a"/>
年之間猖狂自恣良心一發憤恨無所容身去冬今春<lb/>
用功甚力而日用之間覺得愈加辛苦疑下愚終不可<lb/>
以希聖賢之萬一而小人之歸無由可免矣五六月來<lb/>
覺氣象漸好於是益加苦功遂日有進心氣稍稍和平<lb/>
雖時當逆境不免少動於中尋即排遣而終無大害也<lb/>
二十日又一逆事排遣不下心愈不悦葢平日但制而<lb/>
不行未有抜去病根之意反覆觀之而後知吾近日之<lb/>
病在於欲得心氣和平而惡夫外物之逆以害吾中此<lb/>
<pb n="KR2g0046_WYG_004-9b"/>
非也心本太虛七情不可有所放物之相接甘辛鹹苦<lb/>
萬有不齊而吾惡其逆我者可乎但當於萬有不齊之<lb/>
中詳審其理以應之則善矣於是中心灑然此殆克己<lb/>
復禮之一端乎蓋制而不行者硬苦以理處之則順暢<lb/>
因思心氣和平非絶無於往日但未如此八九日之無<lb/>
間斷又往日家和平多無事之時今乃能於逆境擺脫<lb/>
懼學之不繼也故特書於册冀日新又新讀書窮理從<lb/>
事於敬恕之間漸進於克已復禮之地此吾志也效之<lb/>
<pb n="KR2g0046_WYG_004-10a"/>
遅速非所敢知　澹如秋水貧中味和似春風靜後功<lb/>
　力除閒氣固守清貧　病體衰憊家務相纒不得專<lb/>
心致志於聖經賢傳中心益以鄙詐而無以致其知外<lb/>
貎益以㬥慢而何以力於行乎歲月如流豈勝痛悼如<lb/>
何如何　數日家務相因憂親不置書程間斷胸次鄙<lb/>
吝甚可愧耻竊思聖賢吉㓙禍福一聽於天必不少動<lb/>
於中吾之所以不能如聖賢而未免動揺於區區利害<lb/>
之間者察理不精躬行不熟故也吾之所為者惠廸而<lb/>
<pb n="KR2g0046_WYG_004-10b"/>
已吉㐫禍福吾安得與於其間哉大凡處順不可喜喜心<lb/>
之生驕侈之所由起也處逆不可厭厭心之生怨尤之<lb/>
所由起也一喜一厭皆為動其中也其中不可動也聖<lb/>
賢之心如止水或順或逆處以理耳豈以自外至者為<lb/>
憂樂哉嗟乎吾安得而臻兹也勉㫋毋忽　屢有逆境<lb/>
皆順而處　枕上思在京時晝夜讀書不間而精神無<lb/>
恙後十餘年疾病相因少能如昔精進不勝痛悼然無<lb/>
如之何兼貧乏無藥調䕶只得放寛懷抱毋使剛氣得<lb/>
<pb n="KR2g0046_WYG_004-11a"/>
撓愛養精神以圖少長噫世之年壯氣盛者豈少不過<lb/>
悠悠度日誠可惜哉　一事少含容則一事差當痛加<lb/>
克己復禮之功務使此心湛然虛明則應事可以無失<lb/>
靜時㴠養動時省察不可須臾忽也茍本心為事物所<lb/>
撓無澄清之功則心愈亂氣愈濁梏之反覆失愈逺矣<lb/>
　觀近思錄覺得精神收斂身心檢束有歉然不敢少<lb/>
恣之意有悚然奮㧞向前之意　晁公武謂康節先生<lb/>
隱居博學尤精於易世謂其能窮作易之本原前知來<lb/>
<pb n="KR2g0046_WYG_004-11b"/>
物其始學之時睡不施枕者三十年嗟乎先哲苦心如<lb/>
此吾輩將何如哉　一日以事㬥怒即止數日事不順<lb/>
未免胸臆時生磊塊然此氣稟之偏學問之疵頓無亦<lb/>
難只得漸次消磨之終日無疾言遽色豈朝夕之力邪<lb/>
勉之無怠　枕上思近來心中閒思甚少亦一進也<lb/>
寢起讀書柳陰及東窓皆有妙趣晚二次事逆雖動於<lb/>
中隨即消釋怒意未形逐漸如此楷磨則善矣　大抵<lb/>
學者踐履工夫從至難至危處試驗過方始無往不利<lb/>
<pb n="KR2g0046_WYG_004-12a"/>
若舎至難至危其他踐履不足道也　枕上黙誦中庸<lb/>
至大德必受命惕然而思舜有大德既受命矣夫子之<lb/>
德雖未受命却為萬世帝王師是亦同矣嗟乎知有德<lb/>
者之應則宜知無德者之應矣何修而可厚吾德哉<lb/>
上不怨天下不尤人君子居易以俟命小人行險以僥<lb/>
倖燈下讀中庸書此不肖恆服有效之藥也　緩歩途<lb/>
間省察四端身心自然約束此又靜時敬也　因㬥怒<lb/>
徐思之以責人無恕故也欲責人須思吾能此事否苟<lb/>
<pb n="KR2g0046_WYG_004-12b"/>
能之又思曰吾學聖賢方能此安可遽責彼未嘗用功<lb/>
與用功未深者乎况責人此理吾未必皆能乎此也以<lb/>
此度之平生責人謬妄多矣信哉躬自厚而薄責於人<lb/>
則逺怨以責人之心責已則盡道也　因事知貧難處<lb/>
思之不得付之無奈孔子曰志士不忘在溝壑未易能<lb/>
也又曰貧而樂未易及也然古人恐未必如吾輩之貧<lb/>
夜讀子思子素位不願乎外及游呂之言微有得游氏<lb/>
居易未必不得窮通皆好行險未必常得窮通皆醜非<lb/>
<pb n="KR2g0046_WYG_004-13a"/>
實經厯不知此味誠吾百世之師也又曰要當篤信之<lb/>
而已從今安敢不篤信之也　以事難處夜與九韶論<lb/>
到極處須是力消閒氣純乎道德可也倘常情一動則<lb/>
去道逺矣　枕上熟思出處進退惟學聖賢為無弊若<lb/>
夫窮通得䘮付之天命可也然此心必半毫無愧自處<lb/>
必盡其分方可歸之於天欲大書何者謂聖賢何者謂<lb/>
小人以自警　自今須純然粹然卑以自牧和順道德<lb/>
方可庶幾嗟乎人生茍得至此雖寒饑死刑戮死何害<lb/>
<pb n="KR2g0046_WYG_004-13b"/>
為大丈夫哉茍不能然雖極富貴極夀考不免為小人<lb/>
可不思以自處乎　凡事誠有所不堪君子處之無所<lb/>
不可以此知君子之難能也胡生談及人生立世難作<lb/>
好人僕深味之嗟夫見人之善惡無不反諸已可也<lb/>
途間與九韶談及立身處世向時自分不敢希及中庸<lb/>
數日熟思須是以中庸自任方可無忝此生只是難能然<lb/>
不可畏難而苟安直下承當可也　讀罷思債負難還<lb/>
生理蹇澀未免起計較之心徐覺計較之心起則為學<lb/>
<pb n="KR2g0046_WYG_004-14a"/>
之志不能專一矣平生經營今日不過如此况血氣日<lb/>
衰一日若冄茍且因循則學何可向上此生將何堪於<lb/>
是大書隨分讀書於壁以自警窮通得䘮死生憂樂一<lb/>
聽於天此心須澹然一毫無動於中可也　倦臥夢寐<lb/>
中時時警恐為過時不能學也　近晚往鄰倉借榖因<lb/>
思舊債未還新債又重此生將何如也徐又思之須素<lb/>
位而行不必計較富貴不淫貧賤樂男兒到此是豪雄<lb/>
然此心極難不敢不勉貧賤能樂則富貴不淫矣貧賤<lb/>
<pb n="KR2g0046_WYG_004-14b"/>
富貴樂與不淫宜常加警束古今幾人臻斯境也　早<lb/>
枕思處世不活須以天地之量為量聖人之德為德方得<lb/>
恰好嗟夫安得同志共勉此事　早枕思當以天地聖<lb/>
人為之凖則因悟子思作中庸論其極致亦舉天地之<lb/>
道以聖人配之葢如此也嗟夫未至於天道未至於聖<lb/>
人不可謂之成人此古昔英豪所以孜孜翼翼終身也<lb/>
　人生但能不負神明則窮通死生皆不足惜矣欲求<lb/>
如是其惟慎獨乎董子云人之所為其美惡之極乃與<lb/>
<pb n="KR2g0046_WYG_004-15a"/>
天地流通往來相應噫天人相與之際可畏哉　凡事<lb/>
須斷以義計較利害便非　人須於貧賤患難上立得<lb/>
脚住克治麤㬥使心性純然上不怨天下不尤人物我<lb/>
兩忘惟知有理而已　今日覺得貧困上稍有益看來<lb/>
人不於貧困上著力終不濟事終是脆愞　熟思平生<lb/>
厯試不堪囘首間閱舊藁深恨學不向前身心荒怠可<lb/>
憂可愧今日所當為者夙興盥櫛家廟禮畢正襟端坐<lb/>
讀聖賢書收斂此心不為外物所汩夜倦而寢此外非<lb/>
<pb n="KR2g0046_WYG_004-15b"/>
所當計窮通夀夭自有命焉宜篤信之　心是活物涵<lb/>
養不熟不免揺動只常常安頓在書上庶不為外物所<lb/>
勝　應事後即須看書不使此心頃刻走作　數日養<lb/>
得精神差好須節節接續去莫令間斷　精白一心對<lb/>
越神明　苟一毫不盡其道即是自絶於天　夜大雨<lb/>
屋漏無乾處吾意泰然　涵飬本源工夫日用間大得<lb/>
　夜觀晦菴文集累夜乏油貧婦燒薪為光誦讀甚好<lb/>
為諸生授孟子卒章不勝感激臨寢猶諷詠明道先生<lb/>
<pb n="KR2g0046_WYG_004-16a"/>
行狀久之頑鈍之資為之惕然興起　中堂讀倦遊後<lb/>
園歸絲桐三弄心地悠然日明風靜天壤之間不知復<lb/>
有何樂　早枕痛悔剛惡偶得二句豈伊人之難化信<lb/>
吾德之不競遇逆境㬥怒再三以理遣葢平日自己無<lb/>
德難於專一責人况化人亦當以漸又一時過差人所<lb/>
不免嗚呼難矣哉中庸之道也　枕上思晦菴文集及<lb/>
中庸皆反諸身心性情頗有意味昨日欲書戒語云温<lb/>
厚和平之氣有以勝夫㬥戾逼窄之心則吾學庶幾少<lb/>
<pb n="KR2g0046_WYG_004-16b"/>
有進耳今日續之云欲進乎此舎持敬窮理之功則吾<lb/>
不知其方矣蓋日來甚覺此二節工夫之切而於文集<lb/>
中玩此話頭益有意味也　七月初五日臨鍾帖明窓<lb/>
淨几意思甚佳平生但親筆硯及聖賢圖籍則不知貧<lb/>
賤患難之在身也　人之遇患難須平心易氣以處之<lb/>
厭心一生必至於怨天尤人此乃見學力不可不勉<lb/>
貧困中事事纒人雖則如此然不可不勉一邊處困一<lb/>
邊進學　凡百皆當責已　昨晚以貧病交攻不得專<lb/>
<pb n="KR2g0046_WYG_004-17a"/>
一於書未免心中不寧熟思之須於此處做工夫敎心<lb/>
中泰然一味隨分進學方是不然則有打不過處矣君<lb/>
子無入而不自得然是難事於此可以見聖愚之分可<lb/>
不勉哉凡怨天尤人皆是此闗不透耳先哲云身心須<lb/>
有安頓處葢身心無安頓處則日間擾擾於利害之中<lb/>
而已此亦非言可盡黙而識之可也　晴窓親筆硯心<lb/>
下清凉之甚忘却一身如是之窘也康節云雖貧無害<lb/>
日髙眠　月下詠詩獨歩綠陰時倚脩竹好風徐來人<lb/>
<pb n="KR2g0046_WYG_004-17b"/>
境寂然心甚平澹無康節所謂攻心之事　昨日於文<lb/>
集中又得處困之方夜枕細思不從這裏過真也做人<lb/>
不得增益其所不能豈虛語哉　日來甚悟中字之好<lb/>
只是工夫難也然不可不勉康節詩云拔山蓋世稱才<lb/>
力到此分毫强得乎　處困之時所得為者言忠信行<lb/>
篤敬而已　寄身於從容無競之境遊心於恬澹不撓<lb/>
之鄊日以聖賢嘉言善行沃潤之則庶幾其有進乎<lb/>
人之病痛不知則已知而克治不勇使其勢日甚可乎<lb/>
<pb n="KR2g0046_WYG_004-18a"/>
哉志之不立古人之深戒也　男兒須挺然生世間<lb/>
夜坐思一身一家茍得平安深以為幸雖貧窶太甚亦<lb/>
得隨分耳夫子曰不知命無以為君子也　先儒云道<lb/>
理平鋪在信乎斯言也急不得慢不得平鋪之云豈不<lb/>
是如此近來時時見得如此是以此心較之往年亦稍<lb/>
稍向定但眼痛廢書一年餘為可歎耳　處大事者須<lb/>
深沉詳察　看言行錄龜山論東坡云君子之所養要<lb/>
令㬥慢邪僻之氣不設於身體大有所省然志不能帥<lb/>
<pb n="KR2g0046_WYG_004-18b"/>
氣工夫間斷甚矣聖賢之難能也　累日看遺書甚好<lb/>
因思二程先生之言真得聖人之傳也何也以其說道<lb/>
理不髙不低不急不緩温乎其夫子之言也讀之自然<lb/>
令人心平氣和萬慮俱消　涵養此心不為事物所勝<lb/>
甚切日用工夫　看朱子六十後長進不多之語怳然<lb/>
自失嗚呼日月逝矣不可得而追矣　十一月單衾徹<lb/>
夜寒甚腹痛以夏布帳加覆略無厭貧之意　閒遊門<lb/>
外而歸程子云和樂只是心中無事誠哉是言也近來<lb/>
<pb n="KR2g0046_WYG_004-19a"/>
身心稍靜又似進一歩　近日多四五更夢醒痛省身<lb/>
心精察物理　世間可喜可怒之事自家著一分陪奉<lb/>
他可謂勞矣誠哉是言也　先哲云大輅與柴車較逐<lb/>
鸞鳯與鴟梟爭食連城與瓦礫相觸君子與小人鬭力<lb/>
不惟不能勝兼亦不可勝也　學易稍有進但恨精力<lb/>
減而歲月無多矣即得隨分用工以畢餘齡焉耳　讀<lb/>
奏議一篇令人悚然噫清議不可犯也　今日思得隨<lb/>
遇而安之理一息尚存此志不容少懈豈以老大之故<lb/>
<pb n="KR2g0046_WYG_004-19b"/>
而厭於事也　累日思平生架空過了時日　與學者<lb/>
話久大概勉以栽培自已根本一毫利心不可萌也<lb/>
三綱五常天下元氣一家亦然一身亦然　動靜語黙<lb/>
無非自己工夫　看漚田晚歸大雨中途雨止月白衣<lb/>
服皆濕貧賤之分當然也靜坐獨處不難居廣居應天<lb/>
下為難　事往往急便壊了　胡文定公云世事當如<lb/>
行雲流水隨所遇而安可也　毋以妄想戕真心客氣<lb/>
傷元氣　請看風急天寒夜誰是當門定脚人　看史<lb/>
<pb n="KR2g0046_WYG_004-20a"/>
數日愈覺收斂為至要　人生須自重　閒卧新齋西<lb/>
日明窓意思好道理平鋪在著些意不得　彼以慳吝<lb/>
狡偽之心待我吾以正大光明之體待之　詩云戰戰<lb/>
兢兢如臨深淵如履薄氷七十二歲方知此味信乎希<lb/>
賢之不易也　夜靜卧閣上深悟靜虛動直之㫖但動<lb/>
時工夫尤不易云程子云五倫多少不盡分處至哉言<lb/>
也　學至於不尤人學之至也吾聞其語矣未見其人<lb/>
也　午後看陸宣公集及遺書易一親聖賢之言則心<lb/>
<pb n="KR2g0046_WYG_004-20b"/>
便一但得此身粗安頃刻不可離也　憇亭子看收菜<lb/>
卧久見静中意思此涵養工夫也　夜卧閣思朱子云<lb/>
閒散不是真樂因悟程子云人於天地間並無窒礙處<lb/>
大小咸快活乃真樂也　無時無處不是工夫　年老<lb/>
厭煩非理也朱子云一日未死一日要是當　於事厭<lb/>
倦皆是無誠　雖萬變之紛紜而應之各有定理<lb/>
　<lb/>
　明儒學案卷四<lb/>
</p>
<p>
</p>
  </div>
</body>
</text>
</TEI>
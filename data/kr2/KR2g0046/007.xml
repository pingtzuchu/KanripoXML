<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷七</head> <lb/>
    <p>
<pb n="KR2g0046_WYG_007-1a"/>
欽定四庫全書<lb/>
　明儒學案卷七<lb/>
　　　　　　　　　　　餘姚　黄宗羲　撰<lb/>
崇仁學案<lb/>
　太僕夏東岩先生尚朴<lb/>
夏尚朴字敦夫號東岩永豐人從學婁一齋登正徳辛未<lb/>
進士歴部屬守惠州山東提學道至南太僕少卿逆瑾擅<lb/>
政遂歸王文成贈詩有含瑟春風之句先生答曰孔門沂<lb/>
<pb n="KR2g0046_WYG_007-1b"/>
水春風景不出虞廷敬畏情先生傳主敬之學謂纔提起<lb/>
便是天理纔放下便是人欲魏莊渠歎為至言然而訾象<lb/>
山之學以収斂精神為主吾儒収斂精神要照管許多道<lb/>
理不是徒収斂也信然則總然提起亦未必便是天理無<lb/>
乃自背其説乎葢先生認心與理為二謂心所以窮理不<lb/>
足以盡理陽明㸃出心即理也一言何怪不視為河漢乎<lb/>
夏東岩文集卓然竪起此心便有天旋地轉氣象　學<lb/>
者涵養此心須如魚之游泳於水始得　纔提起便是<lb/>
<pb n="KR2g0046_WYG_007-2a"/>
天理纔放下便是人欲　君子之心纎惡不容如人眼<lb/>
中著不得一些塵埃　學者須収斂精神譬如一爐火<lb/>
聚則光燄四出纔撥開便昏黒了　尋常讀與㸃一章<lb/>
只說胸次脫灑是堯舜氣象近讀二典三謨方知兢兢<lb/>
業業是堯舜氣象嘗以此語雙門詹困夫困夫云此言<lb/>
甚善先兄復齋有詩云便如曾㸃象堯舜怕有餘風入<lb/>
老莊乃知先輩聰明亦嘗看到此　朱子云顔子之樂<lb/>
平淡曾㸃之樂勞攘近觀擊壤集堯夫之樂比之曾㸃<lb/>
<pb n="KR2g0046_WYG_007-2b"/>
尤勞攘程子云敬則自然和樂和樂只是心中無事方<lb/>
是孔顏樂處　道理是個甜的物事朱子訓蒙詩云行<lb/>
處心安思處得餘甘嘗溢齒牙中非譬喻也　不問此<lb/>
心靜與不靜只問此心敬與不敬敬則心自靜矣譬如<lb/>
桶篐纔放下便分散了　白沙云斯理也宋儒言之備<lb/>
矣吾嘗惡其太嚴也此與東坡要與伊川打破敬字意<lb/>
思一般葢東坡學佛而白沙之學進禪故云爾然嘗觀<lb/>
之程子云會得底活潑潑地不會得底只是弄精神又<lb/>
<pb n="KR2g0046_WYG_007-3a"/>
曰與其是内而非外不若内外之兩忘兩忘則澄然無<lb/>
事矣又曰必有事焉而勿正心勿忘未嘗致纖毫之力此<lb/>
其存之之道也朱子云纔覺得間斷便已接續了曷嘗<lb/>
過於嚴乎至於發用處天理人欲間不容髪省察克治<lb/>
不容少緩看二典三謨君臣互相戒勅視三代為尤嚴<lb/>
其亦可惡乎　李延平云人於旦晝之間不至梏亡則<lb/>
夜氣愈清夜氣清則平旦未與物接之時湛然虛明氣<lb/>
象自可見矣此是喜怒哀樂未發氣象　吾儒之學靜<lb/>
<pb n="KR2g0046_WYG_007-3b"/>
中須有物譬如果核雖未萌芽然其中自有一㸃生意<lb/>
釋老所謂静特虛無寂滅而已如枯木死灰安有物乎<lb/>
　敬則不是裝㸃外事乃是吾心之當然有不容不然<lb/>
者尋常騐之敬則心便安纔放下則此心便不安矣所<lb/>
謂敬者只如俗說常打起精采是也　理與氣合是浩<lb/>
然之氣纔與理違是客氣　義由中出猶快刀利斧劈<lb/>
將去使事事合宜是集義若務矯飾狥外即是義襲襲<lb/>
猶襲裘之襲　聖人定之以中正仁義而主靜立人極<lb/>
<pb n="KR2g0046_WYG_007-4a"/>
焉自註云無欲故靜葢中正仁義是理主靜是心惟其<lb/>
心無欲而靜則此理自然動靜周流不息矣觀通書無<lb/>
欲則静虛動直可見矣主靜之靜不與動時對乃大學<lb/>
定静之靜集註云靜謂心不妄動是也　為學固要靜<lb/>
存動察使此心未能無欲雖欲存養省察無下手處直<lb/>
須使此心澹然無欲則靜自然虛動自然直何煩人力<lb/>
之為耶程子云識得此理以誠敬存之不須防檢不須<lb/>
窮索心懈則有防心茍不懈何防之有理有未明故須<lb/>
<pb n="KR2g0046_WYG_007-4b"/>
窮索存久自明安得窮索與通書之言相表裡　天地<lb/>
以生物為心人能以濟人利物為心則與天地之心相<lb/>
契宜其受福於天也故曰永言配命自求多福　朱子<lb/>
語𩔖解敦厚以崇禮云人有敦厚而不崇禮者亦有禮<lb/>
文周密而不敦厚者故敦厚又要崇禮此解勝集註由<lb/>
是推之此一節當一句自為一義不必分屬存心致知<lb/>
蓋有尊德性而而不道問學者亦有道問學而不尊德<lb/>
性者故尊徳性又要道問學如柳下惠可謂致廣大矣而<lb/>
<pb n="KR2g0046_WYG_007-5a"/>
精微或未盡伯夷可謂極髙明矣稽之中庸或未合又<lb/>
集註以尊德性為存心以極道體之大道問學為致知<lb/>
以極道體之細恐亦未然竊謂二者皆有大小如涵養<lb/>
本原是大謹於一言一行處是小窮究道理大本大原<lb/>
處是大一草一木亦必窮究是小嘗以此質之魏子才<lb/>
子才以為然　仁是心之德如桃仁杏仁一般若有分<lb/>
毫私裡面便壊了如何得生意發逹於外巧言令色不<lb/>
必十分裝飾但有一毫取悅於人意思即是巧令知此<lb/>
<pb n="KR2g0046_WYG_007-5b"/>
而謹之即是為仁之方故曰知巧言令色之非仁則知<lb/>
仁矣　人不知而有一毫不平之意即是渣滓未渾化<lb/>
如何為成德一齋嘗有詩云為學要人知做甚養之須<lb/>
厚積須多君子一心如止水不敎些子動微波　學者<lb/>
須先識此理譬之五榖不知其種得不誤認稊稗為五<lb/>
榖耶雖極力培壅止成稊稗耳近世儒者有用盡平生之<lb/>
力卒流入異學而不自知者正坐未識其理耳　象山<lb/>
之學以収斂精神為主曰精神一霍便散了楊慈湖論<lb/>
<pb n="KR2g0046_WYG_007-6a"/>
學只是心之精神為之性一句此其所以近禪朱子云<lb/>
收斂得精神在此方看得道理盡看道理不盡只是不<lb/>
專一如此說方無病　吾儒曰喚醒釋氏亦曰喚醒但<lb/>
吾儒喚醒此心要照管許多道理釋氏則喚醒在　精<lb/>
一執中就事上說尋常遇事有不恰處羣疑並興既欲<lb/>
如此又欲如彼當是時也盡把私意閣著了不知那個<lb/>
是人心那個是道心故必精以察之使二者界限分明<lb/>
又須一以守之使不為私欲所奪如此便是允執厥中<lb/>
<pb n="KR2g0046_WYG_007-6b"/>
蓋過與不及皆是人心惟道心方是中　堯之學以欽<lb/>
為主以執中為用此萬古心學之源也舜告禹曰惟精<lb/>
惟一允執厥中又曰欽哉慎乃有位敬修其可願曰欽<lb/>
曰中曰敬皆本於堯而發之且精一執中之外又欲考<lb/>
古稽衆視堯加詳焉蓋必如此然後道理浹洽庶幾中<lb/>
可得以執矣近世論學直欲取足吾心之良知而謂誦<lb/>
習講說為支離率意徑行指凡發於粗心浮氣者皆為<lb/>
良知之本然其說蔓延已為天下害揆厥所由蓋由白<lb/>
<pb n="KR2g0046_WYG_007-7a"/>
沙之說倡之耳<hi>執中從事上說故以為用謬甚</hi>　夫道若大路然豈難<lb/>
知哉數語令人有下手處蓋日用間事親如此事長如<lb/>
此言如此行如此待人接物如此各各有個路數真如<lb/>
大路然只是人遇事時胡亂打過了若每事肎入思慮<lb/>
則心中自有一個當然之則何事外求故曰子歸而求<lb/>
之有餘師假使曹交在門教之不過如此集註乃謂教<lb/>
之孝弟不容受業於門未然<hi>此叚又與取足於吾心之良知者同何其言之出入</hi>
<hi>耶</hi>　所謂求放心者非是以心捉心之謂葢此心發於<lb/>
<pb n="KR2g0046_WYG_007-7b"/>
義理者即是真心便當推行若發不以正與雖正發不<lb/>
以時及泛泛思慮方是放心要就那放時即提轉來便<lb/>
無事伊川曰心本善流而為惡乃放也此語視諸儒為<lb/>
最精<hi>纔流便是惡</hi>　人之思慮多是觸類而生無有寧息時<lb/>
節所謂朋從爾思也朋類也試就思處思量如何思到<lb/>
此逆推上去便自見得禪家謂之葛藤所以要長存長<lb/>
覺纔覺得便斷了　近來諸公議論太髙稽其所就多<lb/>
不滿人意如楓山先生為人只一味純誠比之他人省<lb/>
<pb n="KR2g0046_WYG_007-8a"/>
了多少氣力已是風動海内乃知忠信驕泰得失之言<lb/>
為有味　若貪富貴厭貧賤未論得與不得即此貪之<lb/>
厭之之心已自與仁離了如何做得下面存養細密工<lb/>
夫所以以無欲為要　心要有所用日用間都安在義<lb/>
理上即是心存豈俟終日瞑目趺坐漠然無所用心然<lb/>
後為存耶　嘗疑腔子不是神明之舎猶世俗所謂眶<lb/>
當之眶指理而言謂此心要常在理中稍與理違則出<lb/>
眶當外矣然如此說則滿腔子是惻隱之心便說不去<lb/>
<pb n="KR2g0046_WYG_007-8b"/>
不若照舊說為善葢心猶户樞户樞稍出臼外便推移不<lb/>
動此心若出軀殻之外不在神明之舎則凡應事接物無<lb/>
所主矣　耳之聰止於數百歩外目之眀止於數十里<lb/>
外惟心之思則入於無間雖千萬里之外與數千萬年<lb/>
之上一舉念即在於此即此是神　象山之學雖主於<lb/>
尊德性然亦未嘗不道問學但其所以尊德性道問學<lb/>
與聖賢不同程子論仁謂識得此理以誠敬存之而已<lb/>
又謂識得仁體實有諸已只要義理栽培蓋言識存所<lb/>
<pb n="KR2g0046_WYG_007-9a"/>
行之先必先識其理然後有下手處象山謂能収斂精<lb/>
神在此當惻隱自惻隱當羞惡自羞惡更無待於擴充<lb/>
<hi>仁義禮智本體自廣大原不待於擴充所謂擴充者葢言接續之使不息耳</hi>此與告子不知<lb/>
性之為理而以所謂氣者當之雖能堅持力制至於不<lb/>
動心之速適足為心害也朱子曰以天下之理處天下<lb/>
之事以聖賢之心觀聖賢之書象山所引諸書多是驅<lb/>
率聖賢之言以就已意多非聖賢立言之意如謂顔子<lb/>
為人最有精神用力最難仲弓精神不及顔子然用力<lb/>
<pb n="KR2g0046_WYG_007-9b"/>
却易其與程子所謂質美者明得盡渣滓便渾化其次<lb/>
惟莊敬以持養之及其至則一也不同豈直文義之差<lb/>
而已哉　予昔有志於學而不知操心之要未免過於<lb/>
把捉常覺有一物梗在胸臆雖欲忘之而不可得在南<lb/>
監時一日過東華門墻下有賣古書者予偶檢得四家<lb/>
語内有黃蘖對裴休云當下即是動念則非佇立之頃<lb/>
遂覺胸中如有石頭磕然而下無復累墜乃知禪學誠<lb/>
有動人處於後看程子書說得下手十分明白痛快但<lb/>
<pb n="KR2g0046_WYG_007-10a"/>
在人能領略耳故曰吾道自足何事旁求　聖賢之訓<lb/>
明白懇切無不欲人通曉白沙之詩好為隱奥之語至<lb/>
其論學處藏形匿影不可致詰而甘泉之註曲為回互<lb/>
𩔖若商度隱語然又多非白沙之意詩自漢魏以來至<lb/>
唐宋諸大家皆有典則至白沙自出機軸好為跌宕新<lb/>
竒之語使人不可追逐蓋本之莊定山定山本之劉靜<lb/>
修規模意氣絶相類詩學為之大變獨古選和陶諸作<lb/>
近之　周子云一為要一者無欲也無欲則靜虛動直<lb/>
<pb n="KR2g0046_WYG_007-10b"/>
又云寡之又寡寡之而至於無則誠立明通與克已復<lb/>
禮意同今不提起此心做主就視聽言動上下工夫漸<lb/>
漸求造寡欲虛靜之地直欲瞑目趺坐置此心於無物<lb/>
之處則私根何由以去本體何由以虛乎程子云坐忘<lb/>
却是坐馳朱子云要閒越不閑要靜越不靜又云如讀<lb/>
書以求義理應事接物以求當理即所求者便是吾心<lb/>
何事塊然獨坐而後為存耶非洞見心體之妙安能及<lb/>
此　先師一齋家居以正風俗為已任凡鄰里搬戱迎<lb/>
<pb n="KR2g0046_WYG_007-11a"/>
神及划船之類必加曉諭禁戒每每以此得罪於人有<lb/>
所不恤　世人只知有利語及仁義必將譏笑以為迂<lb/>
濶殊不知利中只有害惟仁義則不求利自無不利譬<lb/>
之甜的物事喫過則酸苦的物事喫過方甜如人家長<lb/>
尚利惹得一家莫不尚利由是父子兄弟交相攘奪相<lb/>
劘相刃必至傾覆而後已若家長尚義惹得一家莫不<lb/>
尚義由是父慈其子子孝其父兄友其弟弟恭其兄莫<lb/>
說到門祚如何只據眼前家庭之間已自有一叚春和<lb/>
<pb n="KR2g0046_WYG_007-11b"/>
景象何利如之　湛然虛明者心之本體本無存亡出<lb/>
入之可言其有存亡出入者特在操持敬肆之間耳<lb/>
好問好察而必用其中誦詩讀書而必論其世則合天<lb/>
下古今之聰明以為聰明其知大矣近時諸公論學乃<lb/>
欲取足吾心之良知而議程朱格物博文之論為支離<lb/>
其何以開聖人之知見擴吾心良知良能之本然此乃<lb/>
入門款於此既差是猶欲其入而閉之門也　讀白沙<lb/>
與東白論學詩　古人棄糟粕糟粕非真傳愚謂六經<lb/>
<pb n="KR2g0046_WYG_007-12a"/>
載道之文聖賢傳授心法在焉而謂糟粕非真傳何耶<lb/>
　渺哉一勺水積累成大川亦有非積累源泉自涓涓<lb/>
天下之事未有不由積累而成者孔子志學以至從心<lb/>
孟子善信以至聖神朱子曰予學蓋由銖累寸積得之<lb/>
又云予六十一嵗方理會得若去年死也枉了今謂不<lb/>
由積累而成得非釋氏所謂一超直入如來地耶　至<lb/>
無有至動至近至神焉發用兹不窮緘藏極淵泉中庸<lb/>
云喜怒哀樂之未發至天下之達道也道之體用不過<lb/>
<pb n="KR2g0046_WYG_007-12b"/>
如此可謂明白今乃說𤣥説妙反滋學者之疑從何處<lb/>
下手耶我能握其機何必窺陳編學患不用心用心滋<lb/>
牽纒本虛形乃實立本貴自然戒慎與恐懼斯語未云<lb/>
偏後而不省事差失毫釐間　司馬温公吕與叔張天<lb/>
祺輩患思慮紛擾皆無如之何誠如公論至於程朱寧<lb/>
有此病程子云與其是内而非外不若内外之兩忘<lb/>
兩忘則澄然無事矣又云必有事焉而勿正心勿忘<lb/>
勿助長未嘗致纎毫之力此其存之之道也朱子云<lb/>
<pb n="KR2g0046_WYG_007-13a"/>
纔覺得間斷便已接續了此皆任其天然了無一毫將<lb/>
迎安排之病心學之妙至此無餘藴矣戒慎恐懼敬也<lb/>
敬有甚形影只是此心存主處纔提起心便安纔放下<lb/>
心便無安頓處是乃人心之當然有不容不然者若不<lb/>
知此而以裝㸃外事矜持太過為敬則為此心之病矣<lb/>
故曰以為無益而舎之者不芸苗者也助之長者揠苗<lb/>
者也非徒無益而又害之　寄語了心人素琴本無絃<lb/>
此是無聲無臭處中庸從天命説起都説盡了方説到<lb/>
<pb n="KR2g0046_WYG_007-13b"/>
此所以程子云下學而上逹乃學之要今論學不説下<lb/>
學之功遽及上達之妙宜其流入異學而不自知也此<lb/>
詩清新華妙見者争誦之而不知其有悖於道予不得<lb/>
以不辨　章楓山謂予曰白沙應聘來京師予在大理<lb/>
往候而問學焉白沙云我無以敎人但令學者看與㸃<lb/>
一章予云以此敎人善矣但朱子謂專理會與㸃意思<lb/>
恐入於禪白沙云彼一時也此一時也朱子時人多流<lb/>
於異學故以此救之今人溺於利禄之學深矣必知此<lb/>
<pb n="KR2g0046_WYG_007-14a"/>
意然後有進步處耳予聞其言恍若有悟<hi>浴沂亭記</hi>　性書<lb/>
之作兼理氣論性深闢性即理也之言重恐得罪於程<lb/>
朱得罪於敬齋不敢不以復也人得天地之氣以成形<lb/>
氣之精爽以為心心之為物虛靈洞徹有理存焉是之<lb/>
謂性性字從心從生乃心之生理也故朱子謂靈底是<lb/>
心實底是性性是理心是盛貯該載敷施發用底渾然<lb/>
在中雖是一理然各有界分不是儱侗之物故隨感而<lb/>
應各有條理程子謂冲漠無朕萬象森然已具未應不<lb/>
<pb n="KR2g0046_WYG_007-14b"/>
是先已應不是後者此也孟子言人性本善而所以不<lb/>
善者由人心陷溺於物欲而然缺却氣質一邊也故啟<lb/>
荀楊韓子紛紛之論至程張朱子方發明一個氣質出<lb/>
來此理無餘藴矣蓋言人性是理本無不善而所以有<lb/>
善有不善者氣質之偏耳非專由陷溺而然也其曰天<lb/>
地之性者直就氣稟中指出自然之理而言孟子之言<lb/>
是也氣稟之性乃是合理與氣而言荀楊韓子之言是<lb/>
也程朱之言明白洞達既不足服執事之心則子才純<lb/>
<pb n="KR2g0046_WYG_007-15a"/>
甫之言宜其不見取於執事也又況區區之言哉然嘗<lb/>
思之天下無性外之物而性無不在日用之間種種發<lb/>
見莫非此性之用今且莫問性是理是氣是理與氣兼<lb/>
但就發處認得是理即行不是理處即止務求克去氣<lb/>
質之偏物欲之蔽俟他日功深力到豁然有見處然後<lb/>
看是理耶是氣耶是理與氣兼耶當不待辯而自明矣<lb/>
<hi>答余子積書</hi>　此道廣大精微不可以急廹之心求之須是<lb/>
認得路頭端的而從容涵泳於其間漸有湊泊處耳<hi>復魏子才</hi>
<pb n="KR2g0046_WYG_007-15b"/>
　人心本虛靈静處難思議及其有思時却屬動邊事賢<lb/>
如司馬公徹夜苦不寐殷勤念一中與念佛何異不知<lb/>
此上頭著不得一字勿忘勿助間妙在心獨契澄徹似<lb/>
波停融液如春至莫作禪様看即此是夜氣諦觀日用<lb/>
間道理平鋪是坦如大路然各各有界至不必費安排<lb/>
只要去私意泛泛思慮萌覺得無根蒂將心去覓心便<lb/>
覺添累墜討論要精詳淘汰極純粹如此用工夫庶㡬<lb/>
體用備君歸在旦夕不得長相聚試誦口頭禪君宜體<lb/>
<pb n="KR2g0046_WYG_007-16a"/>
會去　劉士鳯夜苦不寐予恐其把捉太過賦此贈之<lb/>
近世論學者徒見先正如温公及呂與叔張天祺皆無<lb/>
奈此心何偶於禪門得些活頭悟得此心有不待操而<lb/>
自存的道理遂謂至𤣥至妙千了萬當以此為道則禪<lb/>
家所謂當下即是動念則非所謂放四大莫把捉寂寞<lb/>
性中隨飲啄所謂汝暫息心善惡都莫思量皆足以為<lb/>
道殊不知不難於一本而難於萬殊日用之間千頭萬<lb/>
緖用各不同茍非涵養此心而剔刮道理出來使之洞<lb/>
<pb n="KR2g0046_WYG_007-16b"/>
然無疑則擬議之間忽已墮於過與不及而不自知矣<lb/>
其何以得大中至正之矩哉學者於此正須痛下工夫<lb/>
主敬窮理交修並進而積之以嵗月之乆庶㡬漸有<lb/>
湊泊處耳不然决入異教無疑也<hi>與趙元黙論學元黙白沙門人</hi>
花者華也氣之精華也天地之氣日循根榦而升到枝<lb/>
頭去不得了氣之精華遂結為菩蕾久則包畜不住忽<lb/>
然迸開光明燦爛如此人能涵泳義理澆灌此心優悠<lb/>
厭飫而有得焉則其發之言論措之行事自有不容已<lb/>
<pb n="KR2g0046_WYG_007-17a"/>
者所謂和順積中英華發外是也中庸云誠則形形則<lb/>
著著則明又云故至誠無息不息則乆乆則徴如此者<lb/>
不見而章不動而變無為而成觀此尤信程子云物我<lb/>
一理纔明彼即曉此此合内外之道也或謂一草一木<lb/>
不必窮究恐未之深思耳　要識靜中須有物却從動<lb/>
處反而觀湛然一氣虚明地安得工夫入語言<lb/>
　廣文潘玉齋先生潤<lb/>
潘潤字徳夫號玉齋信之永豐人師事婁一齋一齋嚴<lb/>
<pb n="KR2g0046_WYG_007-17b"/>
毅英邁慨然以師道自任嘗謂先生曰致禮以治躬外<lb/>
貎斯須不莊不敬而慢易之心入之矣致樂以治心中<lb/>
心斯須不和不樂而鄙詐之心入之矣此禮樂之本身<lb/>
心之學也先生謹佩其敎終日終身出入凖繩䂓矩李<lb/>
空同督學江右以人才為問諸生僉舉先生空同致禮<lb/>
欲見之時先生居憂以衰服拜於門外終不肎見空同<lb/>
歎其知禮焚香靜坐時以所得者發為吟咏終成都敎<lb/>
諭<lb/>
<pb n="KR2g0046_WYG_007-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_007-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷七<lb/>
</p>
<p>
</p>
  </div>
</body>
</text>
</TEI>
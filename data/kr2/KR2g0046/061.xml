<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷六十一</head> <lb/>
    <p>
<pb n="KR2g0046_WYG_061-1a"/>
欽定四庫全書<lb/>
　明儒學案卷六十一<lb/>
　　　　　　　　　　　餘姚　黄宗羲　撰<lb/>
東林學案四<lb/>
　忠端黄白安先生尊素<lb/>
黄諱尊素字真長號白安越之餘姚人萬厯丙辰進士<lb/>
授寧國府推官强宗斂手避其風裁時崑宣之燄足以<lb/>
奔走天下先生未嘗稍假借也入為山東道御史神宗<lb/>
<pb n="KR2g0046_WYG_061-1b"/>
以來朝中分為兩黨君子小人遞為勝負無已時天啟<lb/>
初政小人之勢稍絀會奄人魏忠賢保姆客氏相結以<lb/>
制冲主盡收宫中之權思得外庭以助己小人亦欲乘<lb/>
此以一網天下之君子勢相求而未合也先生惕然謂<lb/>
同志曰兄弟䦧於牆外禦其侮吾儕其毋䦧牆以召外<lb/>
侮乎無何阮大鋮長吏垣與桐城嘉善不睦借一去以<lb/>
發難先生挽大鋮使毋去大鋮意亦稍轉而無奈桐城<lb/>
之疎彼也趙太宰不由咨訪改鄒新昌於銓部同鄉臺<lb/>
<pb n="KR2g0046_WYG_061-2a"/>
省起争事權先生為之調停江右遂謂新昌之見知於<lb/>
太宰由先生二憾交作而給事中傅櫆故與逆奄養子<lb/>
傅應星稱兄弟私懼為清議所不容挺險者乃道之以<lb/>
首功借中書汪文言以劾桐城嘉善逆奄主之以興大<lb/>
獄先生授謀於鎮撫劉僑獄得解於是而有楊副院二<lb/>
十四大罪之疏疏之將上副院謂同志曰魏忠賢者小<lb/>
人之城社也塞穴薰䑕固不如墮城變社耳先生曰不<lb/>
然除君側者必有内援公有之乎一擊不中凶愎參會<lb/>
<pb n="KR2g0046_WYG_061-2b"/>
矣疏入副院既受詰責而且杖萬郎中杖林御史震恐<lb/>
廷臣先生謂副院曰公一日在朝則忠賢一日不安國<lb/>
事愈決裂矣不如去以少衰其禍副院以為然而遷延<lb/>
不能決也南樂由逆奄入相然惟恐人知使燕趙士大<lb/>
夫以魏氏為愧嘉善因其大享不至將糾之先生曰不<lb/>
可今大勢已去君子小人之名無徒過為分别則小人<lb/>
尚有牽顧猶有一二分之救也嘉善鋭意欲以擊外魏<lb/>
與楊副院擊内魏為對股文字不深維先生之言南樂<lb/>
<pb n="KR2g0046_WYG_061-3a"/>
喟然嘆曰諸公薄人於險吾能操刀而不割哉遂甲乙<lb/>
其姓名於宦籍之上惎其宗人魏忠賢曰此東林黨人<lb/>
皆與公為難者也逆奄奉為聖書終熹宗之世其竄殺<lb/>
不出於此晉人争巡撫先生語太宰曰秦晉豫章同舟<lb/>
之人也用考功而豫章之人心變叅䘏典而闗中之人<lb/>
心變再使晉人心變是一閧而散之局也陳御史果劾<lb/>
嘉善以會推徇其座主中㫖一出在朝無留賢矣凡先<lb/>
生憂深慮逺彌縫於機失謀乖之際皆先事之左劵也<lb/>
<pb n="KR2g0046_WYG_061-3b"/>
先生三疏劾奄第一疏在副院之先第二疏繼副院而<lb/>
上第三疏萬郎中杖後清言勁論奄人髪指則曰此諫<lb/>
官職分事不以為名高也乙丑出都門曹欽程論之削<lb/>
籍其冬訛言繁興謂三吳諸君子謀翻局先生用李實<lb/>
為張永授以祕計逆奄聞之大懼刺事至江南四輩漫<lb/>
無影響沈司寇欲自以為功奏記逆奄曰事有跡矣逆<lb/>
奄使人日譙訶李實取其本去而七君子被逮葢汪文<lb/>
言初番之獄羣邪定計即欲牽連左魏二公相隨入獄<lb/>
<pb n="KR2g0046_WYG_061-4a"/>
不意先生能使出之故於諸君子中意忌惟先生以為<lb/>
必為吾儕患訛言之興亦以是也丙寅閏六月朔賦詩<lb/>
而卒年四十三先生未嘗臨講席首善之會謂南臯曰<lb/>
賢奸雜沓未必有益於治道其風節相許者則蕺山忠<lb/>
憲忠節萬里投獄蕺山慟哭而送之先生猶以不能濟<lb/>
時為恨先生以開物成務為學視天下之安危為安危<lb/>
茍其人志不在洪濟艱難沾沾自顧揀擇題目以賣聲<lb/>
名則直鄙之為硜硜之小人耳其時朝士空疎以通記<lb/>
<pb n="KR2g0046_WYG_061-4b"/>
為粉本不復留心於經學章奏中有引繞朝之策者一<lb/>
名公指以為問先生曰此晉歸隨會事也凡五經中隨<lb/>
舉一言先生即口誦傳疏瀾倒水決𩔖如此<lb/>
懐謝軒講義格物是格出至善所在若作名物象數則<lb/>
是借外以廓内知原是性中一㸃睿體但因格物而開<lb/>
拓融化無有纎毫遮塞處便是　天豈有命生而烱炯<lb/>
不昩者是合下生來箇箇是聖賢再没有命之以凡庸<lb/>
者從此率之不加不損只依他出來葢天命之體貞而<lb/>
<pb n="KR2g0046_WYG_061-5a"/>
静率者不起知故不生紛擾這便是貞静之妙戒懼慎<lb/>
獨便著主静率性之工夫也修者就自家做出來的將<lb/>
來做法程非另有修也　未發之中渾淪無際停毓無<lb/>
窮此即水涸木落無聲無臭之地神明變化都不外此<lb/>
槖籥已發者天下同此一性天下同此一率夫婦猶是<lb/>
聖人猶是更無俶詭變幻於間豈不謂達道中者未發<lb/>
之性和者已發之性性無動静中和之名因動静而分<lb/>
若言未發為性已發為情分明性有動静矣　世風日<lb/>
<pb n="KR2g0046_WYG_061-5b"/>
下如江河競注而自古至今此理猶在人心維天之命<lb/>
於穆不已葢謂此也　問天地位萬物育曰天地無日<lb/>
不位萬物無日不育只為人心失却中和之體天地雖<lb/>
大若容不得我萬物雖衆只覺多我一人知此則知位<lb/>
育　不是欺人方是偽凡所行而胸中自不能妥貼人<lb/>
不見其破綻處豈不是偽　一貫不必説得元逺淺言<lb/>
之如世之機械變詐亦有時節通行得去便有時節不<lb/>
可通行得去如何貫得是故一貫者其唯誠乎　觀過<lb/>
<pb n="KR2g0046_WYG_061-6a"/>
知仁故知其不善所以明善　孟子知言全將自己心<lb/>
源印證羣迷吾心止有一常人自去分門立户分蹊别<lb/>
徑都從常心中變出許多鬼魅魍魎相知言者但把常<lb/>
心照證變態無不剖露知得人心亦止知得自己心知<lb/>
得羣心之變亦止養得吾心之常　心不受變而術則<lb/>
變如學術流為申韓此心不得不歸於慘酷治術流為<lb/>
雜伯此心不得不向於殺伐戰國時人學皆刑名治皆<lb/>
誅殺都被術所弄壊乃轉而歸咎仁之不若人故孟子<lb/>
<pb n="KR2g0046_WYG_061-6b"/>
特地拈出本來此心人人圓滿但是一日之造端便判<lb/>
終身之趨向即夫子習相逺之説也　説個信果定是<lb/>
未言未行之先先著一番心了大人未言那見有當信<lb/>
之理未行那見有當果之事任他危言遜言㫄行正行<lb/>
再沒有不中於則者義有準而心無著也　感遇聚㪚<lb/>
佛氏視之皆太虛中浮氣紛擾與性體一毫不相妨礙<lb/>
儒者則皆是我本根發出枝葉無一件是假　心體無<lb/>
盡凡天地間所有之事古今來所有之功聖賢接續盡<lb/>
<pb n="KR2g0046_WYG_061-7a"/>
之豈能盡得　陽明先生答陸元静無妄無照之論葢<lb/>
本之佛書佛書言妄心即真心影像妄本無妄以有感<lb/>
故感亦無感以能照故若是則照妄之心即是無妄之<lb/>
心云何復得有妄心心本無妄以無照故謂之妄今指<lb/>
為真心之影像畢竟影是形生像隨鏡見推不得是鏡<lb/>
以外事今欲却妄而完真安得逃影而滅像乎　佛氏<lb/>
言心無常為無所住而生其心念念生滅不停也此儒<lb/>
者之所謂妄心也而佛氏正以顯此心之性空妙理即<lb/>
<pb n="KR2g0046_WYG_061-7b"/>
謂之真如不動此葢有見於流行無見於主宰以其常<lb/>
動而謂之不動非真不動也中庸曰茍不至德至道不<lb/>
凝焉佛氏所缺者至德也公都子所言性無善無不善<lb/>
性可以為善可以為不善有性善有性不善三説總是<lb/>
一説不觀之佛書云性無善惡能生善惡又云善惡同<lb/>
以心性為性若斷性惡則斷心性性不可斷故性善性<lb/>
惡皆不可斷既不可斷則是性有善惡也若云性本無<lb/>
性性亦非性畢竟有箇生善生惡者在則是可以為善<lb/>
<pb n="KR2g0046_WYG_061-8a"/>
可以為不善也　佛法先要人信葢佛法示人本是種<lb/>
種可疑於此教人盡行奪下整身跳入其中豈不立地<lb/>
成佛何須更加修為若吾儒亦是穿衣喫飯夏葛冬裘<lb/>
見成道理伸手便見率之即是體之即存故不必言信<lb/>
無疑非信不必言悟無修非悟　釋氏言宗心言妄心<lb/>
謂常住不動之真心為宗縁者為妄其實所謂常住不<lb/>
動者空而已矣縁起而流行者天地萬物皆野馬塵埃<lb/>
也但不足以礙我空體與空體截然不相粘合吾儒則<lb/>
<pb n="KR2g0046_WYG_061-8b"/>
就此野馬塵埃之中流行而不失其則者乃見常住不<lb/>
動之真心故其名則同而所指實異也<lb/>
　宗伯吳霞舟先生鍾巒<lb/>
吳鍾巒字巒穉號霞舟武進人也崇禎甲戌進士先生<lb/>
弱冠為諸生出入文社講會者四十餘年海内推為名<lb/>
宿以貢敎諭光州學從河南鄉舉登第時年已五十八<lb/>
矣授長興知縣閹人崔嶙𣙜鹺以屬禮待郡縣先生不<lb/>
往降紹興照磨量移桂林推官南渡陞禮部主事未上<lb/>
<pb n="KR2g0046_WYG_061-9a"/>
而國亡閩中以原官召之上書言國事時宰不悦先生<lb/>
曰今日何等時如某者更説一句不得耶出為廣東副<lb/>
使未行而國又亡遁跡海濱是時自浙至中左建國以<lb/>
一旅奉之二三人望皆觀望不出先生曰吾等之出未<lb/>
必有濟然因吾等之不出而人心解體何以見魯衛之<lb/>
士亦惟以死繼之而已起為通政使駕返浙海先生以<lb/>
禮部尚書扈蹕所至録其士之秀者為弟子員率之見<lb/>
於行朝僕僕拜起人笑其迂先生曰此與陸君實舟中<lb/>
<pb n="KR2g0046_WYG_061-9b"/>
講大學正心章一例耳駕在滃洲先生退處補陀及事<lb/>
亟先生曰昔者吾友李仲達死奄禍吾尚為諸生不得<lb/>
請死吾友馬君常死國難吾為逺臣不得從死閩事之<lb/>
壊吾已辭行在不得驟死吾老矣不及此時此土死得<lb/>
明白乾浄即一旦疾病死何以謝吾友見先帝於地下<lb/>
哉復渡海入滃洲辛卯八月末於聖廟右廡設高座積<lb/>
薪其下城破捧夫子神位登座危坐舉火而卒年七十<lb/>
五先生受業於涇陽而於景逸元室季思皆為深交所<lb/>
<pb n="KR2g0046_WYG_061-10a"/>
奉以為守身法者則淇澳困思抄也在長興五載以為差<lb/>
足自喜者三事一為劉夫子弔丁長儒至邑得侍杖履<lb/>
一為九日登烏膽山一為分房得錢希聲所謂道德文<lb/>
章山水兼而有之矣先生嘗選時文名士品擇一時之<lb/>
有品行者不滿二十人而<hi>羲</hi>與焉其後同處圍城執手<lb/>
慟哭<hi>羲</hi>别先生行三十里先生復掉三板追送其語疾<lb/>
痛薛諧孟傳先生所謂嗚咽而赴四明山中之招者此<lb/>
也嗚呼先生之知<hi>羲</hi>如此今鈔先生學案去之三十年<lb/>
<pb n="KR2g0046_WYG_061-10b"/>
嚴毅之氣尚浮動目中也<lb/>
霞舟隨筆人生只君親兩大本凡日用應酬宗族眷屬<lb/>
無不本於親本此之謂仁凡踐土食毛事上臨下無不<lb/>
本於君本此之謂義　人只除了利根便為聖賢故喻<lb/>
利喻義分别君子小人小人所以喻利只為遂耳目口<lb/>
體物交物一班人𣺌乎小哉真蠛蠓一世矣　有伊尹<lb/>
之志則可仕不則貪位慕祿之鄙夫而已矣不可與事<lb/>
君也有顔子之樂則可處不則飽食閒居之小人而已<lb/>
<pb n="KR2g0046_WYG_061-11a"/>
矣未足與議道也　士大夫為盜賊闗説者是即盜賊<lb/>
為倡優闗説者是即倡優　或問當此之時何以自處<lb/>
答云見危臨難大節所在惟有一死其他隨縁俟命不<lb/>
榮通不醜窮常養喜神獨尋樂處天下自亂吾身自治<lb/>
履之九二履道坦坦幽人貞吉象曰幽人貞吉中不自<lb/>
亂也玩之可得守身法　當此之時惟見危授命是天<lb/>
下第一等事不死以圖恢復成敗尚聽諸天非立命之<lb/>
學也　當此之時避世深山亦天下第一等事徼幸以<lb/>
<pb n="KR2g0046_WYG_061-11b"/>
就功名禍福全聽諸人非保身之道也　錢啓新先生<lb/>
云後生小子但有向上根器須忘年以交接引入道不<lb/>
必羅致門下　張二無至京師宜興餽以人參不受宜<lb/>
興不悦二無告以籌邊禦冦宜興諧之曰但主心一轉<lb/>
天下自治他可置勿道也二無遂力求去　顔壯其為<lb/>
孝亷時里人有跪訴者既去移晷追還為下一跪里人<lb/>
駭問何故曰頃汝下跪我立而扶之思此終覺不安故<lb/>
跪還汝耳　友云求長生當除妄想曰求長生獨非妄<lb/>
<pb n="KR2g0046_WYG_061-12a"/>
想耶　君子小人之辯在人臣當冺其圭角在人主當<lb/>
見得分明　天地之間只有陰陽二氣動静兩端循環<lb/>
不已更無餘事此之謂易天地間一切目可得見耳可<lb/>
得聞言可得傳躬可得行者皆道之用也皆象也數也<lb/>
故聖人立象以盡意極其數遂定天下之象然則聖人<lb/>
之意其不可見乎不可得而見者道之體也立象而意<lb/>
盡於其中故曰君子之道費而隱費者用也隱者體也<lb/>
聖人惟恐人索之於隱只言用不言體易之六爻皆用<lb/>
<pb n="KR2g0046_WYG_061-12b"/>
也故曰用九曰用六用九而六其體故曰見羣龍無首<lb/>
天德不可為首用六而九其體故曰利永貞以大終<lb/>
天地只有一乾伏羲原初只有一畫坤之偶即一畫而<lb/>
分之非另有第二畫也　坤之中斷處正是坤之虛處<lb/>
所以順承天也乾貫乎中矣敬以直内義以方外一直<lb/>
撑天拄地一方周遍四隅中字從直從方口可兼内外<lb/>
二義　他卦之上為極為變惟鼎與井終為成功井以<lb/>
養民鼎以養賢井以水鼎以火水火飲食之道也　欲<lb/>
<pb n="KR2g0046_WYG_061-13a"/>
觀喜怒哀樂未發時氣象須將喜怒哀樂發而不中節<lb/>
處克盡纔觀得　子貢聞道顔子以下一人只文章性<lb/>
道二語括盡中庸費隱之㫖　問朝聞道所聞何道答<lb/>
云只看下句　入道者當於天親一脈不可偽為處竭<lb/>
情此文介真實見道語人情之同處即本心人謂隨處<lb/>
體認天理愚謂隨處體貼人情静虛二字上不容加一<lb/>
道字一念不起時一物不著處叅得消息當是朝聞<lb/>
人身常定常静常安氣息自調每有意調息反覺氣息<lb/>
<pb n="KR2g0046_WYG_061-13b"/>
轉麄可見正助之害　見危授命不要害怕見利思義<lb/>
却要害羞　事父母能竭其力一生之力無一毫不為<lb/>
父母用者而今而後吾知免夫此力纔竭　君子一生<lb/>
汲汲皇皇只這一件事故曰好學　北辰是天之樞紐<lb/>
中間些子不動處仍不是不動只動處還在原處　今<lb/>
日會講各人須細細密察為文學而來乎為理學而來<lb/>
乎為道學而來乎為文學來不過學業止討些悟頭這<lb/>
不中用為理學來研窮意義亦是訓詁學究伎倆也不<lb/>
<pb n="KR2g0046_WYG_061-14a"/>
中用為道學來實踐躬行纔有中用這便是所安又為<lb/>
先生而來乎為聖賢而來乎為自己而來乎為先生而<lb/>
來先生有出山時節這靠不得為聖賢而來聖像有不<lb/>
懸時節聖人之書有不對面時節亦靠不得為自己而<lb/>
來立志在身心性命這纔靠得這便是所安此是君子<lb/>
小人親筆供状　言顧行行顧言今人之言大抵勦襲<lb/>
之言今人之行大抵趨逐之行自己一毫不與其間此<lb/>
之謂不相顧　知只在心地上明白不在義理見聞上<lb/>
<pb n="KR2g0046_WYG_061-14b"/>
誇張　張二無云無諂無驕未必在境上打㸃自己未<lb/>
有實受用在一經夫子指㸃便覺本地風光時時見前<lb/>
非心地上打掃十分潔浄何以有此切磋琢磨正是樂<lb/>
與好禮得力處子貢見得此直能因苖辨種飲水知源<lb/>
三百篇皆無字之經矣故夫子許以言詩告往知來正<lb/>
與大易數往知來不隔一線　二無云詩之為用自閨<lb/>
房静好以至郊廟登歌其人自耕夫遊女以至藎臣哲<lb/>
后其事自櫽括蟲魚草木以至感格天地神明真是無<lb/>
<pb n="KR2g0046_WYG_061-15a"/>
隱不披無逺不屆却只人人一㸃不容已之思耳思起<lb/>
處原無邪縁染而後有邪只用此無縁染之思抽引不<lb/>
盡何止充天塞地　心本是仁非是二物私欲引去心<lb/>
便違仁私欲既無心原是仁<lb/>
　　郎中華鳯超先生允誠<lb/>
華允誠字汝立别號鳯超無錫人天啟壬戌進士授工<lb/>
部主事告歸崇禎己巳補任轉員外郎調兵部上疏言<lb/>
國家罷設丞相用人之職吏部掌之閣臣不得侵焉今<lb/>
<pb n="KR2g0046_WYG_061-15b"/>
次輔温體仁冢臣閔洪學同邑朋比駈除異已閣臣操<lb/>
吏部之權吏部阿閣臣之意庇同鄉則保舉逆案排正<lb/>
𩔖則逼逐講官奉㫖囘話因極言其罪狀又言王化貞<lb/>
宜正法余大成在可矜上多用其言體仁洪學雖疏辨<lb/>
無以難也尋以終養歸南渡起補吏部署選司事隨謝<lb/>
去在朝不滿一月改革後杜門讀易戊子四月有告其<lb/>
違制者遂執至金陵不屈而死先生師事高忠憲忠憲<lb/>
殉節示先生以末後語云心如太虛本無生死故其師<lb/>
<pb n="KR2g0046_WYG_061-16a"/>
弟子之死止見一義不見有生死所以云本無生死若<lb/>
佛氏離義而言無生死則生也為罔生死也為徒死縱<lb/>
能坐脱立亡亦是弄精魂而已先生居恒未嘗作詩蒙<lb/>
難之春為二律云緬思古則企賢豪海外孤臣嚥雪毛<lb/>
眼底兵戈方載路静中消息不容毫黙無一事陰逾惜<lb/>
愁有千端枕自高生色千秋青史在自餘誰數却勞勞<lb/>
振衣千仞碧雲端壽殀由來不二看日月光華宵又旦<lb/>
春秋遷革嵗方寒每争毛髪留詩禮肯逐波流倒履冠<lb/>
<pb n="KR2g0046_WYG_061-16b"/>
應盡只今祈便盡不堪囘首問長安是亦知死之一證也<lb/>
　中書陳幾亭先生龍正<lb/>
陳龍正字惕龍號幾亭浙之嘉善人崇禎甲戍進士授<lb/>
中書舍人戊寅熒惑守心先生一言民間死罪細求疑<lb/>
情一言輔臣不專票擬居恒則位置六卿有事則謀定<lb/>
大將己卯十月彗星見先生進言曰事天以實不以文<lb/>
臣更進之曰事天以恒不以暫何為實今日求言恤刑<lb/>
之實是也何言恒自今以後弗忘此求言恤刑之心也<lb/>
<pb n="KR2g0046_WYG_061-17a"/>
其年十一月上將郊天先生請正郊期古帝王郊天不<lb/>
用至日家語孔子對定公曰周之始郊其月以日至其<lb/>
日以上辛郊特牲曰郊之用辛也周之始郊日以至王<lb/>
肅曰周之郊祭於建子之月也用辛日者以冬至陽氣<lb/>
新用事也臣謹按上辛謂日至之月第一辛日如冬至<lb/>
在十一月下旬則用仲辛冬至在十一月初旬本月無<lb/>
辛則用十月下旬如崇禎十二年十一月二十八日辛<lb/>
巳冬至宜十八日辛未郊也上命諸臣議先生又上郊<lb/>
<pb n="KR2g0046_WYG_061-17b"/>
祀考辨上從之以辛巳南郊明年乞休不允壬午上言<lb/>
勦寇不在兵多期於簡練殲渠非專恃勇藉於善謀所<lb/>
云招撫之道則更有説曰解㪚曰安揷解散之法仍屬<lb/>
良將安揷之法專委有司賊初淫殺小民苦賊而望兵<lb/>
兵既無力民反畏兵而從賊至於民之望賊而中原不<lb/>
可收拾矣及墾荒之議起先生曰金非財唯五穀為財<lb/>
興屯不足以生穀唯墾荒可以生穀起科不可以墾荒<lb/>
唯不起科可以墾荒五穀生則加派可罷加派罷然後<lb/>
<pb n="KR2g0046_WYG_061-18a"/>
民生可安上以先生疏付金之俊議之甲申正月左遷<lb/>
南京國子監丞國變後杜門著書未幾卒先生師事吳<lb/>
子往志逺高忠憲留心當世之務故以萬物一體為宗<lb/>
其後始湛心於性命然師門之㫖又一轉矣<lb/>
學言最初最簡最盡一盡於太極再盡於陰陽三以下<lb/>
不能無遺矣羲畫最盡發揮其最初也後聖有言皆發<lb/>
揮於圖畫之後者也故曰言不盡意聖人欲使反其初<lb/>
觀其盡者又曰予欲無言人心惟寂然不動斯太極矣<lb/>
<pb n="KR2g0046_WYG_061-18b"/>
乎寂無不藏感無不通彼空虛者其以為有不能生陰<lb/>
陽萬物之太極也質無常存氣無常分開非始有混非<lb/>
終無有無從不相離故不言二之是以言之有無二視<lb/>
天下之物無不二人我二矣心迹二矣體用二矣切而<lb/>
生死亦二浮而得喪毁譽亦二二之所從來逺矣　日<lb/>
無定中月無定滿人無定强方至即行長極即消斯須<lb/>
不得留留則有息矣人形氣不得不衰也心不得不自<lb/>
强也形氣似月心似日　天地自不滿生天地之中者<lb/>
<pb n="KR2g0046_WYG_061-19a"/>
疇能滿諸山川無全吉人形無全美世福無全享極之<lb/>
唐虞不能使朝無孔壬野無矜人古今亦無全治惟堯<lb/>
孔心德居其全爾不可全者物而衆求之可全者德而<lb/>
莫之求惑矣夫　天授人性其有形以後天人疎而親隔<lb/>
而通之際乎天主上也人臣庻也性職事也奉職循理<lb/>
謂之忠良曠厥職而朝夕致禮焉明主聞之以為忠乎<lb/>
媚乎　止者心之常艮背亦止行庭亦止静者太極之<lb/>
常生陰亦静生陽亦静主静者艮止之義乎心合於艮<lb/>
<pb n="KR2g0046_WYG_061-19b"/>
之謂太極矣心載性而宰身然性視心則心竒矣惟性<lb/>
最庸故學不從心而從性身視心則心㣲矣惟身斯顯<lb/>
故學不本正而本修其從性也照異端之病也其本修<lb/>
也坊百世之逃也　返百慮於何慮學問之道不知其<lb/>
道反益其慮化有事為無事經濟之道不知其道反生<lb/>
其事　聞道以無妄念為候妄念因於嗜慾嗜慾因於<lb/>
有身嗜慾無味無足想矣物物自然無容想矣忽若有<lb/>
見而念起不禁者悟與思誠者自反之謂也主於自得<lb/>
<pb n="KR2g0046_WYG_061-20a"/>
不期誠而誠主於得名不期偽而偽　不信天則學無<lb/>
柄小毁小譽小得小失目前相遇莫不傍徨焉學至於<lb/>
唯有天知則陟降於帝庭與太極存矣功至於惟有天<lb/>
知則朝市屢變傳家之事不變矣一得焉恐人不知㣲<lb/>
勞焉恐人不感是誠何心哉　凡人者自為一人而已<lb/>
矣仁人者天下之心心覺一身之疴癢仁人覺天下之<lb/>
疴癢覺之故安之未能安天下且安目前無安之之權<lb/>
且使有權者動念於求安安之心不可不自我存安之<lb/>
<pb n="KR2g0046_WYG_061-20b"/>
績不必自我成　法今傳後其與人為善之心乎天下<lb/>
法之天下皆善人矣後世傳之後世皆善人矣舜之所<lb/>
樂其在兹乎我可法我可傳則品尊而名貴是雖有懿<lb/>
行猶己私也去鄉人幾何憂不如舜憂不能使天下後<lb/>
世同歸於善也詎憂無舜之令名　司馬徽有言識時<lb/>
務者在乎俊傑天下先務時時各異孰為大本孰為大<lb/>
端遡觀往事人所既為我則瞭焉方當吾世從何入手<lb/>
而茫然不識者皆是也　取四三年來之治機治今之<lb/>
<pb n="KR2g0046_WYG_061-21a"/>
天下未必合者而况逺昔哉成心之去難矣哉成心之<lb/>
害深矣哉一懷成心所觀得失皆不復中非必愛之憎<lb/>
之也力除愛憎設為虛衷而成心隱隱據其中而主之<lb/>
我自以不闗成心也其實推之不能去也　立言有六<lb/>
禁不本至誠勿言無益於世勿言損益相兼勿言後有<lb/>
流弊勿言往哲已言勿襲言非力所及勿輕言　我與<lb/>
天下後世之感通猶兩人相覿爾我愛彼彼亦愛我否<lb/>
則覿面交疎我惟見有身天下亦烏知有我鄉人之所<lb/>
<pb n="KR2g0046_WYG_061-21b"/>
以草木同腐也我孜孜為後世計後世孰能忘之聖賢<lb/>
之所以長生於人心也　有明之盛道至醇深者薛高<lb/>
二子而已薛子危而免高子遂及不以時耶不以爵耶<lb/>
宋六子其一不受爵其五不居高爵　國朝人才自王<lb/>
文成而下無若楊忠愍養其身以有為六律可明可制<lb/>
　問三楊曰文貞德業最盛孶孶為民無赫赫功是足<lb/>
貴也洪治三臣曰弇州記允矣周忠介曰介矣哉手綰<lb/>
銓衡居不蔽風雨田數十畝其死也則幾傷勇乎其有<lb/>
<pb n="KR2g0046_WYG_061-22a"/>
恥不與黨之心乎規免而忠介不免命也夫問楊忠烈<lb/>
曰烈矣哉然激寺禍者夫夫也自昔狐䑕以格主去以<lb/>
慧術去有一疏顯攻之而去者乎不去禍斯烈矣　上<lb/>
士貞其身移風易俗中士自固焉而已下士每遇風俗<lb/>
則身為之移　堯舜以來只説教字從不曾説著學至<lb/>
傅説乃極説箇學之益出來尼思以前只説性字從不<lb/>
曾説著理至孔子方言窮理孟子又云心所同然者理<lb/>
説箇理字出來此二字便為千萬世宗主　言生生可<lb/>
<pb n="KR2g0046_WYG_061-22b"/>
以該冲漠無朕言冲漠無朕或反以晦生生儘有恬静<lb/>
之士談及民生利病輒悄然不顧非惟不顧且將阻人<lb/>
葢其恬静中與世間痛癢全相隔斷豈知所謂冲漠無<lb/>
朕正欲於一相不立之處體認出萬物一體端倪耳若<lb/>
人我隔絶則其養高習静反隱隱養成一段殺機古來<lb/>
那有此秦越學問今日言學只提箇生字　學者須得<lb/>
為萬世開太平意思方是一體方是隱居工夫不然一<lb/>
生巖居川觀豈便無事可做但云獨善其身亦覺與世<lb/>
<pb n="KR2g0046_WYG_061-23a"/>
隔絶須識獨善中原有兼善事業但目前不甚著明只<lb/>
觀百世而下所法所傳總是堯舜仲尼意思大行窮居<lb/>
當時事業畧有分别久久決無分别有分别之日短無<lb/>
分别之運長念頭從萬物一體處起工夫只在修身天<lb/>
地之大德曰生人皆有不忍人之心此二語是孔孟提<lb/>
出道學大原恐人不知如何用力所以又説明明德許<lb/>
多條目然只看欲明明德於天下一句已將念頭工夫<lb/>
合總説完後世學問不本諸好生之心許多清高静寂<lb/>
<pb n="KR2g0046_WYG_061-23b"/>
長厚儉樸一切盛德芳名都只從一身上起總做得完<lb/>
完全全無些子破綻終非知道無他念頭起於自身工<lb/>
夫反在外面總只顛倒了　一部論語皆説學問事惟<lb/>
是知也直指出心體來皆説做工夫事惟天何言哉直<lb/>
指出道體來皆説生前事惟朝聞夕死直指出到頭結<lb/>
果處來説心體明是不倚見聞矣終不敎人廢學問説<lb/>
道體明是節節現成矣終不敎人不做工夫説到頭結<lb/>
果明是心同太虛事業皆浮雲矣終不敎人虛想像死<lb/>
<pb n="KR2g0046_WYG_061-24a"/>
後光景歩歩踏實乃得絶塵而奔斯人為徒乃得侔天<lb/>
而遊味此三則任是特地靈慧無礙辯才劈空提醒未<lb/>
有出於其外者也異端拈出神竒妙理在聖人止是平<lb/>
常異端喝出驚佈大事在聖人止是作息故使驚者不<lb/>
解解者不驚　在人身如何是天載曰不思而得不勉<lb/>
而中此人身中無聲無臭處也但於義理熟之莫從天<lb/>
載上虛想要犯好知不好學之蔽　所性分定人人盡<lb/>
然仁義禮智根於心唯君子能之栽植非一日矣若以<lb/>
<pb n="KR2g0046_WYG_061-24b"/>
不加損獨歸君子便不識所性　曾子傳一貫不言一<lb/>
貫而言絜矩其義一也在道則言一貫在天下則言絜<lb/>
矩此矩即從心所欲之矩聖人不必言絜絜之則是忠<lb/>
恕其於學者最有把捉湯武反之亦是絜矩　道一而<lb/>
已矣中一而已矣中不可見見之於和自昔聖人之作<lb/>
用舉八元屏四凶皆和也何事是中惟和則發揮出中<lb/>
字來中無可言言之以庸自昔聖人之日用勉不足慎<lb/>
有餘皆庸也何物是中惟庸則形狀出中字來博厚高<lb/>
<pb n="KR2g0046_WYG_061-25a"/>
明結以天之所以為天不及地也溥博淵泉結以配天<lb/>
不及地也知化育結以浩浩其天不及地也無他天一<lb/>
而已矣地止是天中之凝聚處在彼則觀和與庸而中<lb/>
見在此則言天而地見指㸃之法相反而通　大舜所<lb/>
至成都孔孟育英才太丘幼安之徒鄉里薫其德士善<lb/>
其身未有以獨善終者也對天下而云耳德不孤人必<lb/>
有以應我善無獨我必有以成人　朱子知行並進何<lb/>
嘗不重覺悟只似多却推駁象山一番然非自為為後<lb/>
<pb n="KR2g0046_WYG_061-25b"/>
世也象山立身實無可議陽明大𩔖之無忝躬行君子<lb/>
只多却推駁朱子一番顔曾木卜同在聖門親領德旨<lb/>
其用功得力處何嘗不小異使當時必欲相同亦成聚<lb/>
訟矣大抵學問只怕差不怕異入門不妨異朝聞夕可<lb/>
歸宿必同用力不妨異設誠致行起念必同　問聖賢<lb/>
效法天地亦有時抝過天地否曰夷齊不食周粟當時<lb/>
天運悉已歸周兩人欲以雙身撐住乾坤元時上天命<lb/>
之入主天下而金華四子没身泉壤一則抝之於天運<lb/>
<pb n="KR2g0046_WYG_061-26a"/>
之初遷一則抝之於天運之久定此太極之不隨陰陽<lb/>
者故人心為太極　孔子憂學之不講不知是如何講<lb/>
法孟子直發揮出來有箇詳説有箇反説詳即如今辯<lb/>
論反則是體認天理躬行亦反説也黙識亦反説也古<lb/>
人辯論惟恐體認或誤故須辯之今人雖反説到至精<lb/>
至㣲處只是説話然則且莫講學先體貼孔孟講説二<lb/>
字　理欲並竅於人心饑食渴飲非其一端乎知味得<lb/>
正斯理矣甘而失正或醉飽溢量斯私欲矣一事一念<lb/>
<pb n="KR2g0046_WYG_061-26b"/>
莫不有利善介於其間危如之何凡言危者得失存亡<lb/>
之闗也若以私欲為人心則已失已亡豈直危而已哉<lb/>
道心即人心之得其正者與不正止争些子非必如一<lb/>
黑一白相反而易辯也故曰惟㣲<lb/>
　<lb/>
　<lb/>
　<lb/>
　明儒學案卷六十一<lb/>
</p>
<p>
</p>
  </div>
</body>
</text>
</TEI>
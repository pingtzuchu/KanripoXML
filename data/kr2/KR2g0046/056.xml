<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷五十六</head> <lb/>
    <p>
<pb n="KR2g0046_WYG_056-1a"/>
欽定四庫全書<lb/>
　明儒學案卷五十六<lb/>
　　　　　　　　　　　餘姚　黄宗羲　撰<lb/>
諸儒學案下四<lb/>
　忠烈黄石齋先生道周<lb/>
黄道周字㓜元號石齋福之鎮海衛人家貧時時挾策<lb/>
遠遊讀書羅浮山山水暴漲墮澗中溯流而入得遇異<lb/>
人授以讀書之法過目不忘登天啟壬戍進士第選庶<lb/>
<pb n="KR2g0046_WYG_056-1b"/>
吉士㪚館補編脩即以終養歸尋丁内艱負土築墓終<lb/>
喪丙舍崇禎庚午起原官小人恨錢龍錫之定逆案借<lb/>
袁崇煥邉事以陷之下獄論死先生抗疏頌寃詔鎸三<lb/>
級陛辭因言易數皇上御極之元當師卦上九開國承<lb/>
家小人勿用以諷首輔温體仁削籍為民丙子起右中<lb/>
允上言慎喜怒省刑罰即如鄭鄤杖母之獄事屬曖昧<lb/>
法不宜坐奉㫖切責丁丑進左春坊左諭徳大學士張<lb/>
至發選東宮官屬不及先生楊廷麟等之直講讀者以<lb/>
<pb n="KR2g0046_WYG_056-2a"/>
讓先生至發曰道周意見不無少偏近日䟽三罪四恥<lb/>
七不如有不如鄭鄤之語蔑倫杖母明㫖煌煌鄤何如<lb/>
人而自謂不如是可為元良輔導乎給事中馮元飈言<lb/>
道周忠足以動聖鑒而不能得執政之心恐天下後世<lb/>
有以議閣臣之得失也戊寅進少詹事兼翰林院侍講<lb/>
學士上御經筵問保舉考選孰為得人先生對樹人如<lb/>
樹木湏養之數十年始堪任用近來人才遠不及古况<lb/>
摧殘之後必湏深加培養上又問對曰立朝之才存乎<lb/>
<pb n="KR2g0046_WYG_056-2b"/>
心術治邉之才存乎形勢先年督撫未講形勢要害浪<lb/>
言鎮撫徒事矜張事既不效輒謂兵餉不足其實新舊<lb/>
餉約千二百萬可養四十萬之師今寧錦三協兵僅十<lb/>
六萬似不煩别求供戰伐之用也未幾楊嗣昌奪情入<lb/>
閣陳新甲奪情起宣大總督方一藻以遼撫議和先生<lb/>
具三䟽一劾嗣昌一劾新甲一劾一藻七月己巳上召<lb/>
先生至平臺問曰朕自經筵畧知學問無所為而為之<lb/>
謂天理有所為而為之謂人欲爾疏適當枚卜之後果<lb/>
<pb n="KR2g0046_WYG_056-3a"/>
無所為乎對曰臣無所私上曰前月二十八日推陳新<lb/>
甲何不拜疏對曰御史林蘭友給事何楷皆有劾疏以<lb/>
同鄉恐涉嫌疑耳上曰今遂無嫌乎曰天下綱常邉疆<lb/>
大計失今不言後將無及矣臣所惜者綱常名義非私<lb/>
也上曰知爾素有清名清雖美徳不可傲物遂非惟伯<lb/>
夷為聖之清若小亷曲謹不受餽遺此可為亷未可為<lb/>
清也對曰伯夷全忠孝之節孔子遂許其仁上以為强<lb/>
説嗣昌出辯曰臣不生於空桑豈遂不知父母臣常再<lb/>
<pb n="KR2g0046_WYG_056-3b"/>
辭而明㫖敦廹甚至臣父而在且不敢自有其身况敢<lb/>
有其子乎道周學行人宗臣實仰企之今乃謂不如鄭<lb/>
鄤臣始太息絶望鄤之杖母行同梟獍道周又不如鄤<lb/>
何言綱常耶先生曰臣言文章不如鄭鄤上責其朋比<lb/>
對曰衆惡必察豈得為比先生又曰古人對仗讀彈文<lb/>
嗣昌身為大臣理宜待罪豈得出而角口於是嗣昌引<lb/>
退上曰爾不宜誹謗大臣對曰臣與嗣昌比肩事主何<lb/>
嫌何忌而不盡言上曰孔子誅少正卯當時亦稱聞人<lb/>
<pb n="KR2g0046_WYG_056-4a"/>
唯以心逆而險行僻而堅言偽而辯順非而澤記醜而<lb/>
博不免孔子之誅今之人率多𩔖此對曰少正卯心在<lb/>
欺世盗名臣之心在明倫篤行上以褊激恣口叱之去<lb/>
先生曰臣今日不盡言則臣負陛下陛下今日殺臣則<lb/>
陛下負臣上曰爾讀書有年祗成佞口先生又為上辯<lb/>
忠佞者久之上怒甚然亦奪於公議止謫江西布政司<lb/>
知事葢上素知先生清苦無私第三疏在枚卜之後小<lb/>
人中之者謂當枚卜之時隠忍不言睥睨宣麻宣麻不<lb/>
<pb n="KR2g0046_WYG_056-4b"/>
得由是發憤耳上入此間亦遂疑先生平生言行之出<lb/>
於偽也先是五月間先生草劾一藻新甲二疏俾長班<lb/>
投會極門長班恐疏上必敗枚卜乃駕言會極門中官<lb/>
索錢先生無以應至會推㫖下長班絶望始並投三疏<lb/>
故小人有此揣摩彼小人之識見亦猶夫長班之識見<lb/>
也庚辰江西廵撫解學龍疏薦地方人才謂先生堪任<lb/>
輔導上怒其朋比逮先生及解撫廷杖之下刑部獄户<lb/>
部主事葉廷秀太學生凃仲吉上書頌先生皆廷杖先<lb/>
<pb n="KR2g0046_WYG_056-5a"/>
生在獄中同獄者多來問學偵事者上聞詞連黄文煥<lb/>
陳天定文震亨孫嘉績楊廷麟劉履丁董養河田詔上<lb/>
使鎮撫司雜治之連及者既不承至有㦸手而詈者諸<lb/>
人皆返刑部而先生改下北寺當是時告訐公行小人<lb/>
創為福黨之説以激上怒必欲殺先生而後已司㓂劉<lb/>
澤深擬烟瘴遣戍再奏不允宜興出山天下皇皇以出<lb/>
先生望之辛巳十二月戊辰州衞一日上御經筵嘆講<lb/>
官不學宜興進曰惟黄道周識雖偏而學則長次輔蔣<lb/>
<pb n="KR2g0046_WYG_056-5b"/>
入公因言道周貧且病乞移近戍宜興曰皇上無我之<lb/>
心有同天地既道周有學便可徑用何言移戍上笑而<lb/>
不言既退即御書原官起用未上而京師陷福王起禮<lb/>
部尚書掌詹事府事尋以祭告禹陵出棲遲浙水國亡<lb/>
之後奉唐王入福遂首政府是時政由鄭氏祭則寡人<lb/>
賜宴大臣鄭氏欲居第一先生謂祖制武<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>無班文官<lb/>
右者相與爭執鄭氏辭屈嫌隙遂成先生視鄭氏殊無<lb/>
經畧之志自請出闗然不能發其一甲轉其斗粟徒以<lb/>
<pb n="KR2g0046_WYG_056-6a"/>
忠義激發句月之間掲竿雲集先生親書告身奬語給<lb/>
為公賞得之者榮於誥敕從廣信抵衢州為其門人所<lb/>
紿至婺源明堂里見執繫尚膳監絶粒十四日不死引<lb/>
决又不殊丙戍三月七日兵解年六十二先生深辯宋<lb/>
儒氣質之性之非氣有清濁質有敏鈍自是氣質何闗<lb/>
性上事性則通天徹地只此一物於動極處見不動於<lb/>
不睹不聞處見睹聞著不得纎毫氣質宋儒雖言氣質<lb/>
之性君子有弗性焉畢竟從夾雜中辨别精㣲早已拖泥<lb/>
<pb n="KR2g0046_WYG_056-6b"/>
帶水去也故知先生之説為長然離心之知覺無所為<lb/>
性離氣質亦無所為知覺如此以求盡性未免易落懸<lb/>
想有先生之學則可無先生之學尚湏商量也<lb/>
榕壇問業千古聖賢學問只是致知此知字只是知止<lb/>
試問止字的是何物象山諸家説向空去從不聞空中<lb/>
有個止宿考亭諸家説逐物去從不見即事即物止宿<lb/>
得來此止字只是至善至善説不得物畢竟在人身中<lb/>
然繼天成性包裹天下共明共性不説物不得此物粹<lb/>
<pb n="KR2g0046_WYG_056-7a"/>
精周流時乗在吾身中獨覺獨知是心是意在吾身對<lb/>
照過共知共覺是家國天下世人只於此處不明看得<lb/>
吾身内外有幾種事物著有著無愈去愈逺聖人看得<lb/>
世上只是一物極明極親無一毫障礙以此心意澈地<lb/>
光明纔有動處更無邪曲如日月一般故曰明明徳於<lb/>
天下學問到此處天地皇王都於此處受名受象不消<lb/>
走作亦更無復走作那移去處故謂之止自宇宙内外<lb/>
有聲有形至聲臭斷處都是此物貫澈如南北極作定<lb/>
<pb n="KR2g0046_WYG_056-7b"/>
盤釙不由人安排得往繼之成之誠之明之擇之執之<lb/>
都是此物指明出來則直曰性細貼出來則為心為意<lb/>
為才為情從未有此物不明可經理世界可通透照耀<lb/>
試問諸賢家國天下與吾一身可是一物可是兩物又<lb/>
問吾身有心有意有知夢覺形神可是一物兩物自然<lb/>
谺然摸索未明只此是萬物同原推格不透處格得透<lb/>
時麟鳯蟲魚一齊拜舞格不透時四面墻壁無處蔵身<lb/>
此是古今第一本義舍是本義更無要説亦更不消讀<lb/>
<pb n="KR2g0046_WYG_056-8a"/>
書做文章也　問前説萬物一體未免是儱統説話周<lb/>
程説敬延平説静唐虞説中此中皆不著一事一物如<lb/>
要静觀未發氣象乂放不得胞與念頭某云賢説極好<lb/>
未發前不看得天地萬物已發後必為天地萬物所倒<lb/>
此處格透縱有蔽虧是天地萬物影光相射　問時時<lb/>
守中與時措之宜是一是二某云聖門喫𦂳入手處只<lb/>
在慎獨自不睹聞自未發以至已發隠㣲顯見何時離<lb/>
得中字何時分破得中字聖門不把和字硬對正是聖<lb/>
<pb n="KR2g0046_WYG_056-8b"/>
門明眼明手如小人便要通方隨時變化以此於中庸<lb/>
上看粗了　大抵戒慎則時時做得不戒慎則時時做<lb/>
不得擇乎中庸不能期月者畢竟於隠微去處工夫不<lb/>
到隨他説時中變化我只管是刻刻獨知再勿隨他横<lb/>
生手脚　人心頭學地湏積精而成如一片日頭晃赤<lb/>
赤無一㸃昏昧團團天中只一片日子日北則晝長氣<lb/>
熱萬物皆生日南則晝短氣寒萬物皆死觸鹵而出則<lb/>
為雷霆廹氣而行則為風雨餘光所照以為星辰餘威<lb/>
<pb n="KR2g0046_WYG_056-9a"/>
所薄以為潮水爆石為文融金為液出入頂踵照於心<lb/>
繫如此世間無一物一事不是日頭串透人生學問精<lb/>
誠常如此日然後能貫串六虚透徹上下千里萬里無<lb/>
有障隔如便到十世百世更無芥礙稍不如此雖杵針<lb/>
鐵線穿鑽不來何况鋼城千室内外　問上下四方覆<lb/>
仰圓成如何説一矩字既是矩字如何貫去某云此事<lb/>
只有管仲曉得曽參用得管子云大圓生大方大方生<lb/>
規規生矩矩自四方從大圓中五變出來生人生物生<lb/>
<pb n="KR2g0046_WYG_056-9b"/>
四肢百節禮樂疇象無人曉得顔子問目夫子把四勿<lb/>
與他版版整齊他人一毫用不得曽子以忠恕兩字代<lb/>
之漢初儒者把大學中庸置禮書中是聖門奥義今人<lb/>
抽出以為心學如一方甎磨作圓錢又於矩中再變囘<lb/>
去是樂律中自黄鍾子聲五變之後再起清音也古人<lb/>
為學立一字有千種奥義追尋將來所以發憤為得不<lb/>
厭今人為學極好是賣弄得去所以自家亦厭薄了今<lb/>
如賢看到矩字此是管子所謂大圓初生時如一印璽<lb/>
<pb n="KR2g0046_WYG_056-10a"/>
千聖相傳尚有手法孟子所謂巧力一聖難傳譬如一<lb/>
物渾圓勾而股之此之謂絜絜是絜而使方一物四方<lb/>
率而圓之此之謂率率是率而得圓一物方圓徑而通<lb/>
之此之謂貫貫是貫而得一聖人只此三法提挈天地<lb/>
裁成萬物舉其形迹似云凖繩規矩推其巧力便是捖<lb/>
摶兩造創立精光三千年來無人解得但恐言之又生<lb/>
許多口涎費人砭剝不如溷溷大家看四書去也　問<lb/>
性體穆然無思無為中庸便説戒慎恐懼此是後天存<lb/>
<pb n="KR2g0046_WYG_056-10b"/>
省之功是先天流行之體某云人湏曉得人不是天性<lb/>
不是道人若是天便亦蒼蒼茫茫逺無紀極性若是道<lb/>
便亦隨人函裏𢎞闡不來所賴聖人居敬存誠時時看<lb/>
得人即是天性即是道所以禮樂文章節次生來成個<lb/>
變化昭明外道大錯只説天字更不看地看人更不知<lb/>
天上日月星辰如何安頓天上有個日月星辰人面上<lb/>
有個耳目口鼻只此便湏戒慎豈得無思無為如是未<lb/>
生以前何消探討程伯子所云極上更不湏説也成周<lb/>
<pb n="KR2g0046_WYG_056-11a"/>
盛時公卿士夫個個知學如頌云維天之命於穆不已<lb/>
雅云天生蒸民有物有則夫子乃云乾道變化各正性<lb/>
命保合太和乃利貞吾儒著眼只在各正不已中間未<lb/>
到於穆變化上去切勿云毛髪骨節俱是虚空也　問<lb/>
中庸以性明道掲一誠字即如老氏所謂其中有物者<lb/>
窈㝠之内信有此物則元素所求差别不逺如何刋落<lb/>
兩家且如所論退蔵寂感何思何慮難道無存省流行<lb/>
之别某云洗心退蔵此中更為何物寂感遂通此外亦<lb/>
<pb n="KR2g0046_WYG_056-11b"/>
有何物只如憧憧往來此時戒懼已為晚矣人身自牀<lb/>
几上下何處不空頂踵𥪡來何處不實空實兩事切不<lb/>
湏説只看日方出地上萬象昭明雷在澤中萬物宴息<lb/>
泛泛説虚中寳蔵猶入古廟中見鳴蛙以為精怪也如<lb/>
是至誠人只管肅衣冠一揖而退耳　讀書人莫苦紛<lb/>
囂莫喜空寂只是不驕不諂不淫不濫如駕安車導坎<lb/>
過橋常覺六轡在手雞犬放時亦在家園何湏建鼓<lb/>
問聖門之學不過博文約禮如是三千三百之禮包舉<lb/>
<pb n="KR2g0046_WYG_056-12a"/>
詩書夫子自少到老定奪不盡如是無文之禮此是入<lb/>
手便當尋求豈容留為後著某云覽看一部禮記纔信<lb/>
得儼若思抑先信得儼若思然後去看一部禮記耶真<lb/>
讀書人目光常出紙背往復循環都有放光所在若初<lb/>
入手便求要約如行道人不睹宮墻妄意室中是亦穿<lb/>
窬之𩔖也　聖門體道在鄙夫面前説孝説弟説敬説<lb/>
誠説仁説義得了一個個個貫得只是學便不同也如<lb/>
要學孝學弟學敬學誠學仁學義亦何處貫串不得試<lb/>
<pb n="KR2g0046_WYG_056-12b"/>
問諸賢周公仰思待旦夫子發憤忘食此豈謂恕字擬<lb/>
議不透耶讀書人再不要傍聲起影如夢蕉鹿無一是<lb/>
處　問一是何物多是何物多一相生又是何物易曰<lb/>
動貞夫一此一字與貞觀貞明何處貫串某云凡天地<lb/>
貞觀此是氣象凝成在學識中做體幹自在日月貞明<lb/>
此是精神所結在學識中做意思囘環有此兩様理氣<lb/>
萬千費千古聖賢多少言論唯曉得兩極貫串貞一而<lb/>
動天地日月東西循環總此一條走閃不得四顧星河<lb/>
<pb n="KR2g0046_WYG_056-13a"/>
烟雲草木都是性道都是文章至此便是要約問如此<lb/>
體會猶在太虚空際如何探討自家消息如要事事物<lb/>
物求個太極雖舌敝齒落做不得學識漢子如何會到<lb/>
一貫田地某云賢看兩極果落空虚天地日月何由不<lb/>
能傾倒湏信兩極只是一條控持天地轆轤日月觀是<lb/>
此觀明是此明不湏就他顯求形象細認聲香問如此<lb/>
看一貫到有一物貫串中間如轂之與輻四旁中央等<lb/>
是一物何由能得終古無敝萬物同原某云吾生在天<lb/>
<pb n="KR2g0046_WYG_056-13b"/>
地中間盡天地中事何湏怪天地有物也問隂陽變化<lb/>
離不得多二五絪緼説不得一生初既不湏説復命又<lb/>
不容談何苦於一多上往反辨折譬如西銘數行該括<lb/>
許大曉得此意亦省多少言語豈有聖門諸賢當日未<lb/>
解西銘意思也某云西銘極好然如一詩六義春秋三<lb/>
㣲禮樂五處中間變現千億無涯如何包裹得住籠統<lb/>
話再勿説如且學識看他後來終是緩綆穿石如要把<lb/>
柄體會詩書終是傀儡線子也　問此道只湏静觀久<lb/>
<pb n="KR2g0046_WYG_056-14a"/>
當自徹古人常説外照終年不見一身内照移時能見<lb/>
天下聖人學問只是致知致知前頭又要格物如看萬<lb/>
物果是萬物此與未嘗格物有何分别如看萬物不殊<lb/>
一物此知豈復萬物所量譬如鏡子十分光明自然老<lb/>
來老照少來少照豈必豫先料理面孔耶某云從來論<lb/>
説唯有此徹聖人一貫只是養得靈湛看得無限名象<lb/>
從此歸游首尾中間同是此路如信得盤古世界便有<lb/>
詩書亦信得周公制作初無文字也只為此處浩瀚落<lb/>
<pb n="KR2g0046_WYG_056-14b"/>
空要原本擇執與人持循便説天下言無多子行無多<lb/>
子使天下文人回頭捫心與初讀書人了無分别耳<lb/>
問學識原頭果是格物此物條貫初甚分明聖人教人<lb/>
先知後慮如此知字定是不慮之知若知便有慮便膠<lb/>
擾一畨何由静定得來想此止字即是静定本領知字<lb/>
即是静定法門静定生安靈晃自出百千學識俱從此<lb/>
處發亮銷光也某云累日來説此唯此説得透一貫如<lb/>
大發樹萬葉千枝不離此樹學識如花葉隨風映日不<lb/>
<pb n="KR2g0046_WYG_056-15a"/>
離初根即此是本末條貫不為鳥語蟬啼所亂問此一<lb/>
貫處初不説出本末既有本末是一樹身如何貫得萬<lb/>
樹且如格物物格可是就身心意知看出家國天下纔<lb/>
有下手抑是把情性形體與飛走草木揉做一團纔有<lb/>
識路也某云只要知至知至者物不役心知不至者以<lb/>
心役物貫不貫在此　問教即學識性即一貫教不過<lb/>
明性學識亦不過明一貫而已中庸稱誠明合體此明<lb/>
字與博聞强記殊科何不直就誠處教人下手翻説學<lb/>
<pb n="KR2g0046_WYG_056-15b"/>
識令人終身在言語文字上推求某云不説言語文字<lb/>
安得到無言語文字上去譬如一性便有二五氤氲健<lb/>
順保合千聖萬賢詮譯不透莫説無妄兩字空空貫串<lb/>
便與天命相通也　某少時初到郡中在張汰沃齋頭<lb/>
蔣先輩以册使抵家一日過訪便問山下有天取象大<lb/>
畜如何講論某時空疎但以臆對云山下有天想是空<lb/>
洞如乾與咸合成元谷以此興得寳蔵應出神聲如是<lb/>
實然亦生成一物不來把前言往行蔵在何處先生亦<lb/>
<pb n="KR2g0046_WYG_056-16a"/>
謂有理及後歸家見輔嗣舊説云天降時雨山川出雲<lb/>
此便是大畜之象為此慙懊至於累日今見人講論輒<lb/>
想此語見有學問處便想此事如精氣自是山川游魂<lb/>
自是雲雨山川不變雲雨時興人與鬼神同是一物夢<lb/>
寐云為同是一變遡他原頭精游之際學識同歸若條<lb/>
段看去精氣亦貫得游魂也易説尺蠖龍蛇同是精義<lb/>
莫於此處分人分鬼曹秋水説鬼神聼人猶人聼鳥只<lb/>
此兩語十倍分明　吾人本來是本精㣲而來不是本<lb/>
<pb n="KR2g0046_WYG_056-16b"/>
混沌而來如本混沌而來只是一塊血肉豈有聰明官<lb/>
竅如本精㣲而來任是死去生還也要窮理讀書夫子<lb/>
自家説發憤忘食樂以忘憂又説不知老之將至一語<lb/>
下頭有此三轉如是為人自然要盡人道如是好學自<lb/>
然要盡學理孟子説盡其心者只是此心難盡每事只<lb/>
領三分知不到好好不到樂雖有十分意量亦只是二<lb/>
三分精神精神不到滿天明月亦是襆被身意量欲窮<lb/>
四處雷霆自有一天風雨切勿説雲㪚家家春來樹樹<lb/>
<pb n="KR2g0046_WYG_056-17a"/>
也　性道與仁如何言説鼓舞不倦只是文章孟子亦<lb/>
説樂善不倦古今多少聖賢不敢於江漢源頭酣歌鼓<lb/>
掌柰何動指蚤虱以為車輪也　諸賢都問生而知之<lb/>
者好古敏以求之者中間實指何物某亦未嘗分註子<lb/>
貢有言夫子之言性與天道不可得而聞也既有好古<lb/>
敏求四字豈患空岐錯下心目　問孔顔得力發憤忘<lb/>
食是何事欲罷不能又是何事不過此一㸃知光包天<lb/>
括地自家本性與萬物相盪併力趕上教休不休工夫<lb/>
<pb n="KR2g0046_WYG_056-17b"/>
淨時覺日朗天空任飛任躍無論敏求博約俱著不得<lb/>
自有一叚活潑的地孟子説萬物皆備反身而誠正是<lb/>
知至的光景今人不識致知入門空把孔顔樂處虚貼<lb/>
商量無論拾級循途不得即兀坐静叅不得也某云如<lb/>
賢説都不是疑難昔湖州問程叔子直以誠正立論於<lb/>
此知字尚隔一層伯子見濓溪重證所學亦未嘗一口<lb/>
道破今日説是性光無量與萬物相映從此更尋實義<lb/>
不落慧空始信曲肱蔬食不是黄薤數根弄風吟月亦<lb/>
<pb n="KR2g0046_WYG_056-18a"/>
不在頭巾話下也　天命兩字如何是命之於天率性<lb/>
兩字如何是率之於人天人中間承接一路有覺有知<lb/>
果是何物從此推求覺造化之跡二氣良能皆是誤認<lb/>
了　問齋明盛服算得未發大本抑看作已發逹道耶<lb/>
某云此處喜怒哀樂都無著處直是捖搏天地屈伸萬<lb/>
物宇宙形聲一出一歸了無竟處算作陰陽頭腦極處<lb/>
蔵身　上知下愚俱是積習所成積習既成遷改不動<lb/>
如他性初何曽有上知下愚之别　問致知格物物不<lb/>
<pb n="KR2g0046_WYG_056-18b"/>
曲不直易稱龍蛇之屈精義入神禮稱物曲本天殽地<lb/>
鬼神體物聖人曲成正在此勾萌處實實致力此處隠<lb/>
㣲未顯未見然到顯見却無復致力之處正在獨知處<lb/>
衷曲自語事事見得自已不是有一兩處鬱崒未逹盡<lb/>
力托出便是誠明路頭　克治與存養非有兩様工夫<lb/>
　此道初無繆巧但就日用平實細心今看夫子言終<lb/>
日言造次顛沛富貴貧賤是何等平實何等綿細更要<lb/>
想他前頭便是懸空理會也　問陽明先生云致知各<lb/>
<pb n="KR2g0046_WYG_056-19a"/>
隨分量所及如樹有些小萌芽只把些水灌溉不要浸<lb/>
壊了他論此良知根芽與草樹不同落地光明貫天徹<lb/>
地聖愚之分只有保喪而無増減豈有只此端倪怕人<lb/>
浸灌的道理某云説則如此説何嘗見有良知落地光<lb/>
明陀陀爍爍也學者如提燈燈亮時自謂眼力甚明燈<lb/>
滅時雖一身手足亦不能自信也要湏學得此光與日<lb/>
月同體低頭内照不失眉毛　賁者仁之色素者仁之<lb/>
地也有此素地隨他繪出富貴貧賤患難造次顛沛如<lb/>
<pb n="KR2g0046_WYG_056-19b"/>
一大副山川草木鳥獸蟲魚屈折動靜恣態横生只見<lb/>
可樂不見離異耳學人無此素心便每每出位出位者<lb/>
如借人倩盻作我笑目纔動此想便是哇淫　問性從<lb/>
心生中庸言性不言心此何以故人身中靈覺便是天<lb/>
又説知性了纔知天此中豈有分别乎某云盡處則無<lb/>
分别若不盡者勺水海性隙照天光終難説得分明也<lb/>
有意思人再勿傍影起形牽扯字義　問紫陽云知性<lb/>
即窮理之事窮理便向外去知性抵中尋此理如何理<lb/>
<pb n="KR2g0046_WYG_056-20a"/>
會某云紫陽學問得力在此自濂溪以來都説性是虚<lb/>
空人受以生耳紫陽始於此處討出二五合撰事事物<lb/>
物皆從此出如曉得事事物物皆禀於天自然盡得心<lb/>
量盡得心量自然性靈無遺　問天性在人猶水性之<lb/>
在氷此語如何某云横渠不作此説作此説者猶程門<lb/>
氣質之論耳横渠云氣質之性君子不謂性也又云海<lb/>
結為氷氷㪚為水氷泡聚㪚而海不與焉此處説氷才<lb/>
水性亦猶外道説鐵火電光非實論才性也又問五行<lb/>
<pb n="KR2g0046_WYG_056-20b"/>
於陰陽各有偏屬則禀受不同自有善惡何謂無耶某<lb/>
云如此五吏之才何闗帝天之命　問如文箕之蒙難孔<lb/>
顔之阨窮似皆理不勝數不知兩者孰為有權抑豈並<lb/>
行不得軒輊與某云凶吉生大業隂陽竒隅窮逹夀<lb/>
夭總是徳業必經之路如使聖賢都要富貴都要夀考<lb/>
則爻象無隂蓍莢無竒也夷齊顔冉龍比由賜八人生<lb/>
死天下窮竒然無八人盗跖彭籛比屋而是也吾門以<lb/>
數明理以理明數除却理數性地自明不干管郭之事<lb/>
<pb n="KR2g0046_WYG_056-21a"/>
　約到不二約到不遷便把一生博文工夫納於無文<lb/>
上去吾輩過失不多只在浩博一路収拾不下如實見<lb/>
不二不遷卓可蔵神立命雖百國寳書九千絃誦何能<lb/>
滓人見聞顔子屢空又問為邦直是何物不知夫子説<lb/>
出夏時四事淫佞二端直是何故以此認聖賢實有不<lb/>
空不竭所在纔有學誨黙識來往路頭譬如虚寂不動<lb/>
感而遂通又有應問如響叠叠變化豈可説天生神物<lb/>
亦有虚閒不干人事耶易本虚寂説出吉凶同患孔顔<lb/>
<pb n="KR2g0046_WYG_056-21b"/>
禹稷本是空洞説出飢溺由已此是空中所蔵竭復歸<lb/>
空　某少時初讀論語問先生云頭一頁書孔子只教<lb/>
人讀書有子如何教人孝弟孔子只教人老實曽子如<lb/>
何教人省事聞者大笑某今老來所見第一件猶是讀<lb/>
書第二件猶是老實凡人人自是聖賢自有意思只要<lb/>
致思學者如鑿井美泉難遇見人讀書長年啖土若不<lb/>
致思泉脉何來　命中不著一物本來自足初無空殖<lb/>
可言無空殖故無得失無得失故無億無忘只是清虚<lb/>
<pb n="KR2g0046_WYG_056-22a"/>
淡薄則與命較親卜度經營則與貨較親耳世人言命<lb/>
都在得失一邉所以有殖有億有氣數人事之差哲人<lb/>
言命在清虚一邉所以無殖無億無得失當否之慮日<lb/>
往月來寒往暑來明推嵗成此即見天之命　受天之<lb/>
命便有心有性有意有知有物難格有知難至物理未<lb/>
窮性知難致定後之慮去億一丈去空一尺空是物格<lb/>
無物天命以前上事億是因意生知人生以後下事屢<lb/>
空是天人隔照之間屢中是物理隔照之間譬如一事<lb/>
<pb n="KR2g0046_WYG_056-22b"/>
當前有是有非有得有失屢空人只説我生以來與物<lb/>
平等初無是非初無得失屢中人便説某處是非某處<lb/>
得失至人看來安慮之中萬物畢現空亦不空中有不<lb/>
中是非得失如天命然一絲一毫洞見難逃如此便説<lb/>
屢字不得説無不中不得無不空不得所以説空　問<lb/>
先正嘗言道如覆盂本空無有射者即言無有未嘗不<lb/>
中然却多一射某云此言近似却不是也豈是顔子射<lb/>
覆自一至十常説出空子貢射覆自二至一常無不中<lb/>
<pb n="KR2g0046_WYG_056-23a"/>
耶道該萬有還未嘗有空者得他還元一路十中八九<lb/>
億者得他發生一路十中二三子貢於萬有路上見得<lb/>
七八只是格物物還未格顔子於元無路上見行八九<lb/>
已是物格與知至為隣耳他們常説世儒只曉得格物<lb/>
不曉得物格正是此様又問億為格物空為物格則格<lb/>
物物格中間亦距千里耶某云箭開時萬里同觀箭到<lb/>
時只一鏃地巧箭莫射髙棊莫著射是巧力所生億是<lb/>
明聰隙現難道静觀動照不是一様神靈只是静觀無<lb/>
<pb n="KR2g0046_WYG_056-23b"/>
礙動照易窮耳　命之有理與氣如人之有形與神合<lb/>
下併受無有分層順則都順逆則都逆善作家人説他<lb/>
餓死他亦要仰拾俯掇善讀書人縱是頑鈍他亦要旁<lb/>
稽博覽有此一途纔見工夫為道教之本如論天命原<lb/>
始則只是饑食渇飲不學不慮清明在躬志氣若神人如<lb/>
看得名利亦淡才情亦淡自是理氣兩路俱清如看得<lb/>
名利亦不淡才情亦不淡自是理氣兩路俱濁也<lb/>
人生只此精神先要拿得堅定在堅定裏充拓得鬆便<lb/>
<pb n="KR2g0046_WYG_056-24a"/>
是得力受用只是㸃㸃滴滴在聖賢理路辨其生熟耳<lb/>
一日之間心眼拿定不走錯路不放工夫不趕枝葉又<lb/>
不枯寂作事使他精神在在灌注隨其所見在在會心<lb/>
便是絶大成就　人有已便不仁有已便傲傲便無禮<lb/>
無禮便與天下間隔無已便細細便盡禮盡禮便與天<lb/>
下通克巳者只把已聰明才智一一竭盡精神力量一<lb/>
一抖擻要到極細極㣲所在事事物物俱從理路錬得<lb/>
清明視聼言動無一是我自家氣質如此便是格物物<lb/>
<pb n="KR2g0046_WYG_056-24b"/>
格致知知至耳所以天下更無間隔更無人説我無禮<lb/>
便是天下歸仁　天下事物稍稍著色便行不去只是<lb/>
白地受采受采如水一般色味聲文一毫不著隨地行<lb/>
去無復險阻江河之礙富貴貧賤患難一毫著心便是<lb/>
不素便行不去素字只是平常戒慎恐懼喜怒哀樂一<lb/>
切安和常有處淡處簡之意凡意不誠總由他不格物<lb/>
不格物所以不格理謂萬物可以意造萬理可以知破<lb/>
如到不造不破去處生成一個龍蟠虎踞不得支離漸<lb/>
<pb n="KR2g0046_WYG_056-25a"/>
漸自露性地所以説是物格知至　濓溪云動而無静<lb/>
静而無動物也動而無動静而無静神也物則不通神<lb/>
妙萬物如濓溪此語猶是未嘗格物天下無無動無静<lb/>
之物有常動常静之神中庸一部説天地夫婦鬼神通<lb/>
是此物知獨者該萬知萬者還獨知一者該兩知兩者<lb/>
還一如是格物工夫只從兩端細别立剛與柔立仁與<lb/>
義原始要終知終知至只此知能便是聖人之所斂袵<lb/>
鬼神之所彈指矣　性涵動静只是中和任他萬物無<lb/>
<pb n="KR2g0046_WYG_056-25b"/>
情無識有氣有知都是中和生聚得來蕃變得去中和<lb/>
蔵處只是一獨如萬物歸根蟄伏時候個個有戒慎恐<lb/>
懼的意思中和顯處只是一節如萬物旉條生育時候<lb/>
個個有議度數制徳行的意思無過不及不驚不怪雖<lb/>
虎兕龍蛇蜂薑鬼蜮於君子性上有何隔礙此理極是<lb/>
尋常只自家性地看不明白耳自家性地看得明白比<lb/>
人照物動静一般自然喜怒不傷哀樂得度萬物伏蔵<lb/>
與他共獨萬物蕃變與他同節雖有氣質情識種種不<lb/>
<pb n="KR2g0046_WYG_056-26a"/>
齊都為性光収攝得盡　作用是性光包羅是性體如<lb/>
説中和則無復體用分處　問萬物看來只是好生惡<lb/>
死天地亦是生物之性孟子説盡心知性想此好生之<lb/>
心充拓得盡便是性體與天地一般某云此處極是但<lb/>
有不同凡物有性有情有命好生惡死是萬物之情方<lb/>
生方死是萬物之命或得偏而生或得偏而死是萬物<lb/>
之性虎豹之有慈仁蜂蟻之有禮義魚鼈草木之有信<lb/>
智具種種性與人一般只是包羅充拓全藉吾人大壯<lb/>
<pb n="KR2g0046_WYG_056-26b"/>
説天地之情無妄説萬物之性天地乗時無一非禮之<lb/>
動萬物純質無一詐偽之萌人能盡此兩端便是參贊<lb/>
手叚　情是性之所分性是情之所合情自歸萬性自<lb/>
歸一　古今唯有周孔思孟識性字楊荀周程只識得<lb/>
質字告子亦錯認質字耳易云繼之者善成之者性善<lb/>
繼天地性成萬物繼天立極是性根上事範圍曲成是<lb/>
性量上事善是萬物所得以生性是萬物所得以成猿<lb/>
静狙躁貓義䑕貪豸直羔馴雁序雉介此皆是質上事<lb/>
<pb n="KR2g0046_WYG_056-27a"/>
不闗性事如性者自是伊得以生伊得以成入水入林<lb/>
能飛能躍的道理此是天地主張不闗品彚能盡得天<lb/>
地主張道理何患萬物陶鑄不成　問未發以前性在<lb/>
天地之心已發以後性在萬物身上自家胸中有何生<lb/>
成安頓天地萬物去處某云未發前性亦不落天地已<lb/>
發後性亦不落萬物只是自家看得天地缺陷萬物顛<lb/>
踣便惕然如墜性傷生一様此是我自家繼成本色問<lb/>
如此則是心也云何是性某云若無心如何認性得出<lb/>
<pb n="KR2g0046_WYG_056-27b"/>
問性得天地之始不假思慮纔會中和如心動便著物<lb/>
便費操存猶之分畫便有陰陽如何更以太極陶鑄萬<lb/>
象某云意自分陰陽心以包太極情是爻象全圖從心<lb/>
起手從意分義耳　身心原無兩物著物便是妄意意<lb/>
之與識識之與情情之與欲此𩔖皆附身而起誤認為<lb/>
心則心無正面亦無正位都為意識情欲誘向外去若<lb/>
論格致源頭要曉得意識情欲俱是物上精魄不是性<lb/>
地靈光也　天備二氣五行留不得一㸃雲霧雲霧盡<lb/>
<pb n="KR2g0046_WYG_056-28a"/>
淨經緯盡呈纔見天之正面風雨晦冥日光常在入夷<lb/>
出晉明體自存此便是盡存正在的消息人曉得天之<lb/>
與日纔曉得性之與心曉得盡存正在纔曉得本體工<lb/>
夫不已無息格得此物十倍分明始信得意識情欲是<lb/>
心邉物初不是心風雨雲雷是日邉物初不是日性之<lb/>
與天皆備萬物不著一物心之與日不著一物乃照萬<lb/>
物只此兩物原無二物知此一事更無他知　必有事<lb/>
焉而勿正正字説文反正為乏篆書正與已相近當是<lb/>
<pb n="KR2g0046_WYG_056-28b"/>
乏與已之誤也有事勿乏如不乏祀之乏有事勿已如<lb/>
純亦不已之已則義暢而語順矣　問忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>等項皆由<lb/>
身起則是正心又先要脩身了如何是正心要著某云<lb/>
如從心起則是要著如從身起則是後著也知見覺聞<lb/>
皆從心起情欲畏惡皆從身起人從此處看不分明所<lb/>
以顛倒如看得分明則腑臓官骸個個是性光所攝身<lb/>
心修正豈有兩路工夫　人從身上求心如向國中覔<lb/>
王終為權貴所亂從心上求身如坐王位覔國只覺殿<lb/>
<pb n="KR2g0046_WYG_056-29a"/>
宇隨身忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>等項所不得其正者只是覔心脩簡不上<lb/>
戒慎恐懼所能得其正者只是從心覔身隠顯分明也<lb/>
外道七處徴心只説得意邉諸路未曽就心中看得入<lb/>
夷出晉赫赫如常　湏就夢寐中間認出神之非形情<lb/>
之非識情形動處其實非心神識静中未必是性再破<lb/>
神識以納心端重合形情以歸性始如此十年洞見天<lb/>
地日月星辰纔有定静田地聖人仰觀俯察逺近𩔖物<lb/>
都是坤道所以必用坤道者人生托足便在裏面開口<lb/>
<pb n="KR2g0046_WYG_056-29b"/>
便是學習只有敬義直方不消學習亦要從静辨中來<lb/>
不從静辨中來便有無數風霧遮葢上面氷霜之禍都<lb/>
由學者自為豪傑處心不學積漸所成有此不屑下學<lb/>
一念直至亂臣賊子亦做得去有此專意下學一念直<lb/>
至天地變化草木蕃亦做得去草木托根於地一曲一<lb/>
直禽鳥孚化於鷇載飛載翔當其用力只是本色一日<lb/>
變化皆不自知江水就下河源出山匹夫厲志星蜺變<lb/>
天此事豈人思想所到　釋老只是不學無尊道工夫<lb/>
<pb n="KR2g0046_WYG_056-30a"/>
便使後來譸張為幻如當時肯學踐迹入室豈能貽害<lb/>
至於今日　問不知人在敦化中間抑在川流裏去某<lb/>
云如此問亦希竒察天察地不礙飛躍是敦化上事鳥<lb/>
以空為實魚以水為空是川流上事也聖人以天地觀<lb/>
身以事業觀天地作用凡世間有形象者都是吾身文<lb/>
字有文字者都是吾身文字註脚過此以往只是魚鳥<lb/>
事業　太極與隂陽總是一個動極處正是不動所在<lb/>
曉得此理所以隨寓能安入羣不亂不要光光在静坐<lb/>
<pb n="KR2g0046_WYG_056-30b"/>
處尋起生義問人不能如仲尼都在小徳中沿流赴海<lb/>
而已西漢以來文章人才各不相似恐别有氣化在裏<lb/>
面吾輩囿之而不知耳某云氣化山川皆能囿人只有<lb/>
心思通徹天地仲尼在未學前只是忠信美質加五十<lb/>
年學問便在堯舜文武前頭只恐忠信無基為有無約<lb/>
泰盈虚所蕩耳　問認得初體分明只一主静便了如<lb/>
何又著敬字某云純公亦言静坐獨處不難居廣居應<lb/>
天下為難人都於静處著動天都於動處見静除是木<lb/>
<pb n="KR2g0046_WYG_056-31a"/>
石纔得以静為體問若看誠字直於静中看得分明某<lb/>
云不是敬了那看得出上下鳥獸蟲魚草木個個是誠<lb/>
個個與鬼神同體要就静中看他根胎只得百分之一<lb/>
問如是敬者却把上下鳥獸蟲魚草木都作天地鬼神<lb/>
看耶某云自然是如此問釋家可有此意思否某云他<lb/>
看作石火電光那得有此意思　鬼神兩字只是不睹<lb/>
不聞中有睹聞只此便是致知便是格物却借祭祀來<lb/>
説耳大學首傳便説此謂誠於中形於外這個鬼神去<lb/>
<pb n="KR2g0046_WYG_056-31b"/>
剔小人之肺肝中庸下叚又説誠則形形則著這個鬼<lb/>
神去贊聖賢之功徳世間只此兩種鬼神皆在不睹不<lb/>
聞有共睹共聞之妙在與知與能有不可知不可能之<lb/>
祕算來只是人心實有此理動而為意此意不誠便有<lb/>
許多邪魔隂慝變現手目此意一誠便有許多神明聖<lb/>
賢當身顯現知之者以為天命人性不知者以為精氣<lb/>
游魂　問中庸不於君臣父子夫婦昆弟朋友言誠不<lb/>
於天地鳶魚言誠獨於鬼神言誠果如程子所謂天地<lb/>
<pb n="KR2g0046_WYG_056-32a"/>
功用造化之迹乎某云程張所説鬼神是天地以上事<lb/>
中庸所説鬼神是人身以上事心如火也火輒有影天<lb/>
地以生物為心生便有屈伸人身以交物為心物交便<lb/>
有隠見都是實形取影或正或倒或逺或近在天為災<lb/>
祥在人為寤寐在日用為聼睹形聲極竒極怪極平極<lb/>
常心力大者看鬼神亦大心力小者看鬼神亦小精者<lb/>
看精粗者看粗善言鬼神者莫過於易括之一言曰以<lb/>
齋戒神明其徳其實只是誠字不誠的人看子臣弟友<lb/>
<pb n="KR2g0046_WYG_056-32b"/>
天地鳶魚亦無一物誠者看天下無形無聲無手目無<lb/>
肺肝所在個個是我心光所照所以能酬酢一世變化<lb/>
天下問如此看來祭祀之鬼神是為人心冩照卜蓍之<lb/>
鬼神是為人心傳響有形寫照者見之於祭祀有聲傳<lb/>
響者見之於蓍龜何處是性命所在某云此無形聲者<lb/>
便是性命所在問若此者都是意意生想想生妄如何<lb/>
得到至誠所在某云如此纔要誠誠意只是慎獨慎獨<lb/>
者自一物看到百萬物現有承受只如好色惡臭感目<lb/>
<pb n="KR2g0046_WYG_056-33a"/>
觸鼻自然曉會不假推求所謂知至知至便是明誠<lb/>
問易稱何思何慮聖人不慮而知要此能慮何用某云<lb/>
極星不動處纔能轉為它能轉使天下星辰河嶽都有<lb/>
奠麗如不能轉日月經緯如發車釘何處得明亮來<lb/>
人都説獨中無物曽子説獨中有十目十手人都説皮<lb/>
面相覷夫子獨説肺肝如見以此見肚皮葢屋都是晶<lb/>
亮東西容隠不得一物半物好色惡臭自是人間第一<lb/>
大件物知相觸萬法縁由俱從此起人如曉得䘒血交<lb/>
<pb n="KR2g0046_WYG_056-33b"/>
心聞香捫鼻便曉得四體百骸個個有知不從物來不<lb/>
從意起如曉得屋漏透光肝腸掛面便曉得瓦礫皮膚<lb/>
更無一物細不能掩大不能蔵只此誠意一章更無餘<lb/>
義　氣有清濁質有敏鈍自是氣質何闗性上事如火<lb/>
以炎上為性光者是氣其麗於木而有明暗有青赤有<lb/>
燥濕是質豈是性水以潤下為性流者是氣其麗於土<lb/>
而有輕重有晶淖有甘苦是質豈是性天地之大徳曰<lb/>
生生是天地之性亦就理上看來故曰天生蒸民有物<lb/>
<pb n="KR2g0046_WYG_056-34a"/>
冇則民之秉彜好是懿徳不曽以二氣交感者稱性也<lb/>
就形色看出天性是聖人盡性之妙看天下山川草木<lb/>
飛潜動植無一不與吾身相似此從窮理格物來　問<lb/>
天之有氣數亦猶人之有氣質性無所麗麗於氣質命<lb/>
無可見見於氣數故言氣質而心性即在其中言氣數<lb/>
而天命即在其中不可分天命為理氣數為數猶不可<lb/>
分性為理氣質為質也某云説合一處何嘗不合説精<lb/>
㣲處自然要條段分明説氣數則有災沴之不同説天<lb/>
<pb n="KR2g0046_WYG_056-34b"/>
命則以各正為體説氣質則有智愚之異等説人性則<lb/>
以至善為宗氣數猶五行之吏分布九野與晝夜循環<lb/>
猶人身之有脉絡消息天命猶不動之極向離出治不<lb/>
與斗柄俱旋即人身之心性是也心性不與四肢分咎<lb/>
天命不與氣數分功天有福善禍淫人有好善惡惡中<lb/>
間寂然感而遂通再著不得一毫氣質氣數不睹不聞<lb/>
無聲無臭只是性命宅子於不睹聞處見睹聞於無聲<lb/>
臭處斷聲臭纔是宅子上認著主翁凡説性命只要盡<lb/>
<pb n="KR2g0046_WYG_056-35a"/>
心者不欺本心事事物物當空照過撞破琉璃與天同<lb/>
道四圍萬里不見浮雲　萬物都有個真源知所由起<lb/>
知所由止知擴知充此一路火光如從電來則是隔山<lb/>
雷影不是本光如從燈來則是竈下吹灰不成獨照只<lb/>
此一物通透萬物要在意識情欲邉頭認它如借電燈<lb/>
以凖刻漏也　天下只是一物更無兩物日月四時鬼<lb/>
神天地亦只是一物更無兩物説是兩物者人所不知<lb/>
龜亦不知蓍亦不知了説是一物者何以人所不知龜<lb/>
<pb n="KR2g0046_WYG_056-35b"/>
又能知蓍又能知只是人多思慮如泛海洋泛看流星<lb/>
無復南北到有一定東西範圍不過曲成不遺兩膝貼<lb/>
地一日一夜周行十三萬里若竟此言只恐世人吐舌<lb/>
也要知天地只是殻子日徃月來寒徃暑來只是脉絡<lb/>
周行大數無數聖賢只為天地療得心痛　問物來觸<lb/>
心知以虚應知往接物意縁觸生虚觸之間依然無物<lb/>
豈應心裏有物蔵知某云如此則天地間盡數是物何<lb/>
獨爾心無意無知湏知爾身的有自來又知爾心的有<lb/>
<pb n="KR2g0046_WYG_056-36a"/>
自受止涵萬物動發萬知函葢之間若無此物日月星<lb/>
辰一齊墜落譬如泓水仰照碧落上面亦有星光下面<lb/>
亦有星光照爾眼中亦有星光若無此心伊誰别察又<lb/>
如璇臺四臨曠野中置安牀日起此亦不起月落此亦<lb/>
不落漢轉斗廻此不轉廻依然自在打破大地二萬一<lb/>
千里這個心血正在中間為他發光浮在地面要與山<lb/>
川動植日月星辰思量正法也此處看不明白禮樂詩<lb/>
書都不消説　知意心身生千萬物此千萬物各印爾<lb/>
<pb n="KR2g0046_WYG_056-36b"/>
知此是博約路頭通天徹地　月自不殊因眼異色既<lb/>
有異眼亦生異舌孟子説不動心告子亦説不動心同<lb/>
一輪車有生有死詩説皇皇后帝佛説衆鬼夜乂同一<lb/>
空中有精有怪吾儒戒懼只是仁人孝子事親事天之<lb/>
常如無此心只是鬼奴風犢之具畏敬有所恐懼正是<lb/>
明淨天中辨出雷根雹子如是無風無雨何人不説天<lb/>
晴　或問云虞廷説人心道心已犯兩路何處是太極<lb/>
定針某云人心道心猶之天道人道天道極㣲難得不<lb/>
<pb n="KR2g0046_WYG_056-37a"/>
思不勉只要人涵養漸到徔容田地使㣲者自𢎞人道<lb/>
極危難得便精便一只要人擇執漸到誠明去處使危<lb/>
者自平不是此一心便有理欲善惡俱出性地也或問<lb/>
云如此中原無兩路何為又著擇執費許多圖維某云<lb/>
都是向善一路但湏擇執乃中中乃精精乃一如不到<lb/>
精一執中猶近逺路頭如何立命立教或問云如夫子<lb/>
説性相近便還有周程意思某云不然譬如桀紂無羣<lb/>
小青藍其初亦近於堯舜此處便是性善决説不得堯<lb/>
<pb n="KR2g0046_WYG_056-37b"/>
舜無禹臯䕶持必至於桀紂也繼善成性是天命合人<lb/>
的道理繼志述事是人道合天的道理譬如祖父遺下<lb/>
産業此都是極好意思到其間田土佳惡物産精粗便<lb/>
是肥磽氣質上事如何説祖父意有善惡也<hi>大滌問業下叚同</hi>
　劉器之嘗説格物反覆其手曰只是此處看不透故<lb/>
湏格物此是從克巳處入手於形色看到天性上是直<lb/>
捷路頭邵伯温亦説格物云先子内外篇只是萬物皆<lb/>
備於我學者格物只看易詩書春秋此是從博文處入<lb/>
<pb n="KR2g0046_WYG_056-38a"/>
手於理義看到至命上是漸次路頭古今學者只是此<lb/>
兩路顔子喟然之時才情未竭夫子誘他於文禮上作<lb/>
工夫及至才情竭後鑽仰莫從仁義禮樂漸成墮黜看<lb/>
一身聰明都無著處此是復見天心時候學者湏兼此<lb/>
兩路工夫莫作南頓北漸誤墮禪門也<lb/>
　<lb/>
　<lb/>
　<lb/>
<pb n="KR2g0046_WYG_056-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷五十六<lb/>
</p>
<p>
</p>
  </div>
</body>
</text>
</TEI>
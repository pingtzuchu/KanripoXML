<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷六十</head> <lb/>
    <p>
<pb n="KR2g0046_WYG_060-1a"/>
欽定四庫全書<lb/>
　明儒學案卷六十<lb/>
　　　　　　　　　　　餘姚　黃宗羲　撰<lb/>
東林學案三<lb/>
　主事顧涇凡先生允成<lb/>
顧允成字季時别號涇凡兄則涇陽先生也與涇陽同<lb/>
遊薛方山之門萬厯癸未舉禮部丙戍廷對指切時事<lb/>
以寵鄭貴妃任奄寺為言讀卷官大理何源曰此生作<lb/>
<pb n="KR2g0046_WYG_060-1b"/>
何語真堪鎖㮄矣御史房寰劾海忠介先生與諸壽賢<lb/>
彭遵古合疏數寰七罪奉㫖削籍久之起南康府敎授<lb/>
丁憂服闋再起保定府敎授歴國子監博士禮部主事<lb/>
詔皇太子與兩皇子並封為王先生又與岳元聲張納<lb/>
陛上疏極諫責備婁東已而趙忠毅掌計盡黜政府之<lb/>
私人婁東欲去忠毅授意給事中劉道隆謂拾遺司屬<lb/>
不宜留用因而忠毅革籍太宰求去先生又與于孔兼<lb/>
賈岩薛敷敎張納陛抗疏犯政府皆謫外任先生判光<lb/>
<pb n="KR2g0046_WYG_060-2a"/>
州是時政府大意在遏抑建言諸臣尤遏抑非臺省而<lb/>
建言者先生上書座師許國反覆當世但阿諛熟軟奔<lb/>
競交結之為務不知名節行檢之可貴聖怒可攖宰執<lb/>
難犯言路之人襲杜欽谷永附外戚而專攻上身之故<lb/>
智以是而禁人之言猶為言路不塞哉布衣翟從先為<lb/>
李見羅誦寃進唐曙臺禮經先生皆代為疏草惟恐其<lb/>
不成人之美也光州告假歸十有四年所積俸近千金<lb/>
巡撫檄致之先生不受丁未五月卒年五十四平生所<lb/>
<pb n="KR2g0046_WYG_060-2b"/>
深惡者鄉愿道學謂此一種人占盡世間便宜直將弑<lb/>
父與君種子暗佈人心學問須從狂狷起脚然後能從<lb/>
中行歇脚近日之好為中行而每每墮入鄉愿窩臼者<lb/>
只因起脚時便要做歇脚事也鄒忠介晚年論學喜通<lb/>
融而輕節義先生規之曰夫假節義乃血氣也真節義<lb/>
即義理也血氣之怒不可有義理之怒不可無義理之<lb/>
節氣不可亢之而使驕亦不可抑之而使餒以義理而<lb/>
誤認為血氣則浩然之氣且無事養矣近世鄉愿道學<lb/>
<pb n="KR2g0046_WYG_060-3a"/>
往往借此等議論以銷鑠吾人之真元而遂其同流合<lb/>
汙之志其言最高其言最逺一日喟然而嘆涇陽曰何<lb/>
嘆也曰吾嘆夫今之講學者恁是天分地陷他也不管<lb/>
只管講學耳涇陽曰然則所講何事曰在縉紳只明哲<lb/>
保身一句在布衣只傳食諸侯一句涇陽為之慨然涇<lb/>
陽嘗問先生工夫先生曰上不從元妙門討入路下不<lb/>
從方便門討出路涇陽曰須要認得自家先生曰妄意<lb/>
欲作天下第一等人性頗近狂然自反尚自硜硜窩臼<lb/>
<pb n="KR2g0046_WYG_060-3b"/>
情又近狷竊恐兩頭不著涇陽曰如此不為中行不可<lb/>
得矣先生曰撿㸃病痛只是一個麄字所以去中行彌<lb/>
逺涇陽曰此是好消息麄是真色狂狷原是麄中行中<lb/>
行只是細狂狷練麄入細細亦真矣先生曰麄之為害<lb/>
亦正不小猶幸自覺得今但密密磨洗更無他説涇陽<lb/>
曰尚有説在性近狷還是習性情近狂還是習情若論<lb/>
真性情兩者何有於此叅取明白方認得自家既認得<lb/>
自家一切病痛都是村魔野祟不敢現形於白日之下<lb/>
<pb n="KR2g0046_WYG_060-4a"/>
矣先生遲疑者久之而後曰豁然矣譬如欲入京師水<lb/>
則具舟楫陸則備輿馬徑向前去無不到者其間倘有<lb/>
阻滯則須耐心料理若因此便生懊惱且以為舟楫輿<lb/>
馬之罪欲思退轉别尋方便豈不大誤涇陽曰如是如<lb/>
是先生嘗曰吾輩一發念一出言一舉事須要太極上<lb/>
著脚若只跟陰陽五行走便不濟事有疑其拘者語之<lb/>
曰大本大原見得透把得住自然四通八達誰能拘之<lb/>
若於此糊塗便要通融和會幾何不堕坑落塹喪失性<lb/>
<pb n="KR2g0046_WYG_060-4b"/>
命故先生見義必為皆從性命中流出沈繼山稱為義<lb/>
理中之鎮惡文章中之辟邪洵不虛也<lb/>
小辨齋劄記學者須在暗地裡牢守界限不可向的然<lb/>
處鋪張局面　逆詐億不信五字入人膏肓所謂殺機<lb/>
也億逆得中自家的心腸亦與那人一般億逆得不中<lb/>
那人的心腸勝自己多矣　人心惟危王少湖曰危之<lb/>
一字是常明燈一息不危即堕落矣　朱子嘗曰孟子<lb/>
一生費盡心力只破得枉尺直尋四字今日講學家只<lb/>
<pb n="KR2g0046_WYG_060-5a"/>
成就枉尺直尋四字愚亦曰孟子一生費盡心力只破<lb/>
得無善無惡四字今日講學家只成就無善無惡四字<lb/>
　三代而下只是鄉愿一班人名利兼収便宜受用雖<lb/>
不犯乎弑君弑父而自為忒重實埋下弑父弑君種子<lb/>
　無善無惡本病只是一個空字末病只是一個混字<lb/>
故始也見為無一之可有究也且無一不可有始也等<lb/>
善於惡究也且混惡於善其至善也乃其所以為至惡<lb/>
也　離九三曰日昃之離不鼓缶而歌則大耋之嗟凶<lb/>
<pb n="KR2g0046_WYG_060-5b"/>
歌為樂生者也嗟為憂生者也言人情憂樂只在軀殻<lb/>
上起念不如此則如彼不知人生世間如日昃之離有<lb/>
幾多時即何為靠這裡尋個憂樂凶之道也　自三代<lb/>
以後其為中國財用之蠧者莫甚於佛老莫甚於黃河<lb/>
一則以有用之金塗無用之像一則以有限之財填無<lb/>
限之壑此所謂殺機也　發與未發就喜怒哀樂説道<lb/>
不可須臾離何言發未發也程子曰寂然不動感而遂<lb/>
通此言人分上事若論道則萬物皆具更不説感與未<lb/>
<pb n="KR2g0046_WYG_060-6a"/>
感最為的當　炎祚之促小人促之也善𩔖之殃小人<lb/>
殃之也紹聖之紛更小人紛更之也今不歸罪於小人<lb/>
而反歸罪於君子是君子既不得志於當時之私人而<lb/>
仍不得志於後世之公論為小人者不惟愚弄其一時<lb/>
仍幷後世而愚之也審如其言則將曰比干激而亡商<lb/>
龍逢激而亡夏孔子一矯而春秋遂流為戰國孟子與<lb/>
蘇秦張儀分為三黨而戰國遂吞於吕秦其亦何辭矣<lb/>
<hi>以下論學書</hi>　南皐最不喜人以氣節相目僕問其故似以<lb/>
<pb n="KR2g0046_WYG_060-6b"/>
節義為血氣也夫假節義乃血氣也真節義即理義也<lb/>
血氣之怒不可有理義之怒不可無理義之氣節不可<lb/>
亢之而使驕亦不可抑之而使餒以義理而誤認為血<lb/>
氣則浩然之氣且無事養矣近世鄉愿道學往往借此<lb/>
等議論以消鑠吾人之真元而遂其同流合汙之志其<lb/>
言最高其害最逺　心學之弊固莫甚於今日然以大<lb/>
學而論所謂如見肺肝者也何嘗欺得人來却是小人<lb/>
自欺其心耳此心蠧也非心學也若因此便諱言心學<lb/>
<pb n="KR2g0046_WYG_060-7a"/>
是輕以心學與小人也咸九四不言心而彖曰感人心<lb/>
則咸其心之義也艮六四不言心而象曰思不出其位<lb/>
則艮其心之義也其曰貞吉則道心之謂曰憧憧則人<lb/>
心之謂也艮其身亦猶大學之揭修身葢心在其中矣<lb/>
何諱言心之有乃曰心意可匿身則難藏其不本正心<lb/>
誠意而本修身殆有精義不免穿鑿附會矣　足下近<lb/>
言調攝血氣喜怒不著自有調理此知足下心得之深<lb/>
直透未發前氣象即六經且為註脚矣但恐此意習慣<lb/>
<pb n="KR2g0046_WYG_060-7b"/>
將來任心太過不無走作其害非細足下必曰聖賢之<lb/>
學心學也吾任吾心何走作之有不知道心可任也不<lb/>
可任也道心難明人心易惑弟近來只認得六經義理<lb/>
親切句句是開發我道心句句是喚醒我人心處學問<lb/>
不從此入斷非真學問經濟不從此出斷非真經濟<hi>與彭</hi>
<hi>旦陽</hi>　陽明提良知是虛而實見羅提修身是實而虛兩<lb/>
者是水中月鏡中花妙處可悟而不可言所謂會得時<lb/>
活潑潑地會不得只是弄精魂　昔之為小人者口堯<lb/>
<pb n="KR2g0046_WYG_060-8a"/>
舜而身盜跖今之為小人者身盜跖而罵堯舜　名根<lb/>
二字真學者痼疾然吾輩見得是處得做且做若每事<lb/>
將此個題目光光抹煞何處開得口轉得身也　根原<lb/>
枝委總是一般大趨既正起處既真信目所視信口所<lb/>
哦頭頭是道不必太生分别　平生左見怕言中字以<lb/>
為我輩學問須從狂狷起脚然後能從中行歇脚凡近<lb/>
世之好為中行而每每墮入鄉愿窩臼者只因起脚時<lb/>
便要做歇脚事也<lb/>
<pb n="KR2g0046_WYG_060-8b"/>
　太常史玉池先生孟麟<lb/>
史孟麟字際明號玉池常州宜興人萬厯癸未進士官<lb/>
至太常寺少卿三王並封㫖下先生作問答上奏乙卯<lb/>
張差之變請立皇太孫詔降五級調外任先生師事涇<lb/>
陽因一時之弊故好談工夫夫求識本體即是工夫無<lb/>
工夫而言本體只是想像卜度而已非真本體也即謂<lb/>
先生之言是談本體可也陽明言無善無惡心之體先<lb/>
生作性善説闢之夫無善無惡心之體原與性無善無<lb/>
<pb n="KR2g0046_WYG_060-9a"/>
不善之意不同性以理言理無不善安得云無心以氣<lb/>
言氣之動有善有不善而當其藏體於寂之時獨知湛<lb/>
然而已安得謂之有善有惡乎其時楊晉菴頗得其解<lb/>
移書先生謂錯會陽明之意是也獨怪陽明門下解之<lb/>
者曰無善無惡斯為至善亦竟以無善無惡屬之於性<lb/>
真索解而人不得矣<lb/>
史玉池論學今時講學主敎者率以當下指㸃學人此<lb/>
是最親切語及叩其所以却説飢來喫飯困來眠都是<lb/>
<pb n="KR2g0046_WYG_060-9b"/>
自自然然的全不費工夫見學者用工夫便説本體原<lb/>
不如此却一味任其自然任情從欲去了是當下反是<lb/>
陷人的深坑不知本體工夫分不開的有本體自有工<lb/>
夫無工夫即無本體試看樊遲問仁是向夫子求本體<lb/>
夫子却敎他做工夫曰居處恭執事敬與人忠凡是人<lb/>
於日月間那個離得居處執事與人境界故居處時便<lb/>
恭執事時便敬與人時便忠此本體即工夫學者求仁<lb/>
居處而恭仁就在居處執事而敬仁就在執事與人而<lb/>
<pb n="KR2g0046_WYG_060-10a"/>
忠仁就在與人此工夫即本體是仁與恭敬忠原是一<lb/>
體如何分得開此方是真當下方是真自然若飢食困<lb/>
眠禽獸都是這等的以此為當下却便同於禽獸這不<lb/>
是陷人的深坑且當下全要在闗頭上得力今人當居<lb/>
常處順時也能恭敬自持也能推誠相與及到利害的<lb/>
闗頭榮辱的闗頭毁譽的闗頭生死的闗頭便都差了<lb/>
則平常恭敬忠都不是真工夫不用真工夫却没有真<lb/>
本體故夫子指㸃不處不去的仁體却從富貴貧賤闗<lb/>
<pb n="KR2g0046_WYG_060-10b"/>
頭孟子指㸃不受不屑的本心却從得生失死闗頭故<lb/>
富貴不淫貧賤不移威武不屈造次顛沛必於是舍生<lb/>
取義殺身成仁都是闗頭時的當下此時能不走作纔<lb/>
是真工夫纔是真本體纔是真自然纔是真當下往李<lb/>
卓吾講心學於白門全以當下自然指㸃後學説個個<lb/>
人都是見見成成的聖人聞有忠孝節義之人却云都<lb/>
是做出來的本體原無此忠孝節義學人喜其便利趨<lb/>
之若狂後至春明門外被人論了纔去拿他便手忙脚<lb/>
<pb n="KR2g0046_WYG_060-11a"/>
亂却一刀自刎此是殺身成仁否此是舍生取義否自<lb/>
家且如此何况學人故當下本是學人下手工夫差認<lb/>
了却是陷人深坑不可不猛省也　言心學者率以何<lb/>
思何慮為悟境葢以孩提知能不學不慮聖人中得不<lb/>
思不勉一落思慮便非本體豈不是徹上語不知人心<lb/>
有見成的良知天下無見成聖人聖人中得原是孩提<lb/>
愛敬孩提知能到不得聖人中得故孩提知能譬如礦<lb/>
金聖人中得譬如精金這精金何嘗有分毫加於礦金<lb/>
<pb n="KR2g0046_WYG_060-11b"/>
之初那礦金要到那精金須用許多淘洗鍛錬工夫不<lb/>
然脱不得泥沙土石故不思不勉只説個見成聖人非<lb/>
所為聖人也　問告子之勿求亦有根歟曰有外義故<lb/>
也夫義與氣一流而出求氣即集義也告子外視乎義<lb/>
夫且以義為障矣何求焉　理氣合而為心孟子以義<lb/>
為心集義而氣自充氣充而心自慊則心以自慊而不<lb/>
動告子第以氣為心而離義以守氣則定氣所以定心<lb/>
心亦以能定而不動　夫天地之塞吾其體天地之帥<lb/>
<pb n="KR2g0046_WYG_060-12a"/>
吾其性天下有性外之氣乎故浩然之氣即吾心之道<lb/>
義不可得而二之也吾身體充之氣即塞天地之氣亦<lb/>
不可得而二之也故行有不得之心告子不能異孟子<lb/>
焉天命之性也孟直以養之則不愧不怍之真即高明<lb/>
博厚之體而體充之氣浩然塞天地之氣矣告子逆而<lb/>
制之固不以蹶趨之氣動心亦不以道義之氣慊心則<lb/>
氣非塞天地之氣而體充之氣矣故告子守在氣者也<lb/>
孟子守在義者也孟子之於義根心而生是以心為主<lb/>
<pb n="KR2g0046_WYG_060-12b"/>
者也告子之於義縁物而見是以物為主者也義無内<lb/>
外縁物以為義則内外分為兩截義自義心自心始猶<lb/>
覺其遺用而得體究則幷其體而忘之矣譬之水然孟<lb/>
子之心若清水之常流而告子之心則止水之能清耳<lb/>
始而澄之止水之清易而流水之清難至於後而流水<lb/>
之清者常清止水之清者臭敗矣　釋氏不思善不思<lb/>
惡是汝本來面目則告子性無善外義之根宗也其曰<lb/>
心生心死心死心生死心之法則告子之勿求也其曰<lb/>
<pb n="KR2g0046_WYG_060-13a"/>
一超直入如來地超入之頓則告子之助長也　問格<lb/>
物曰各人真實用功便見　宋之道學在節義之中今<lb/>
之道學在節義之外　天下有君子有小人君子在位<lb/>
其不能容小人宜也至於幷常人而亦不能容焉彼且<lb/>
退而附於小人而君子窮矣小人在位其不能容君子<lb/>
宜也至於幷常人而亦不能容焉彼且退而附於君子<lb/>
而小人窮矣　古人以心為嚴師又以師心自用為大<lb/>
戒於此叅得分明當有會處<lb/>
<pb n="KR2g0046_WYG_060-13b"/>
　職方劉静之先生永澄<lb/>
劉永澄字静之揚州寳應人八嵗讀正氣歌衣帶贊即<lb/>
立文公位朝夕拜之年十九舉於鄉飲酒有妓不往登<lb/>
萬厯辛丑進士第授順天學敎授北方稱為淮南夫子<lb/>
遷國子學正雷震郊壇先生上疏災異求直言自漢唐<lb/>
宋及祖宗未有改也往萬安劉吉惡人言災異鄒汝愚<lb/>
一疏炳烈千古今者一切報罷塞諤諤之門務容容之<lb/>
福傳之史册尚謂朝廷有人乎滿考將遷先生喟然嘆<lb/>
<pb n="KR2g0046_WYG_060-14a"/>
曰陽城為國子師斥諸生三年不省親者况身為國子<lb/>
師乎遂歸杜門讀書壬子起職方主事未上而卒年三<lb/>
十七先生與東林諸君子為性命之交高忠憲曰静之<lb/>
官不過七品其志以為天下事莫非吾事若何而聖賢<lb/>
吾君若何而聖賢吾相若何而聖賢吾百司庶職年不<lb/>
及强仕而其志以為千古事莫非吾事生前吾者若何<lb/>
揚揭之生當吾者若何左右之生後吾者若何矜式之<lb/>
先師劉忠端曰静之尚論千古得失嘗曰古人往矣豈<lb/>
<pb n="KR2g0046_WYG_060-14b"/>
知千載而下被静之檢㸃破綻出來安知千載後又無<lb/>
檢㸃静之者其刻厲自任如此大概先生天性過於學<lb/>
問故其疾惡之嚴真如以利刃齒腐朽也<lb/>
劉静之緒言今有人焉矜矜於簞食豆羮之義木頭竹<lb/>
屑之能至於攖小人之忌觸當世之網而上闗國是下<lb/>
闗清議者則惟恐犯手撩鬚百不一發雖事任在躬亦<lb/>
不過調停兩家以為持平之體此其意何為哉得失之<lb/>
念重耳　巧宦之法大率趨承當路不可稍失其意雖<lb/>
<pb n="KR2g0046_WYG_060-15a"/>
已之吏胥亦不肯稍失其意葢知吏胥亦能操吾之短<lb/>
長也清夜自思此一種是何等心事豈可使人知　物<lb/>
來順應順者順乎天理也非順乎人情也　三代而上<lb/>
黑白自分是非自明故曰王道蕩蕩王道平平後世以<lb/>
是為非指醉為醒倒置已極君子欲救其弊不得不矯<lb/>
枉葢以不平求平正深於平者也　有一等自是的人<lb/>
動曰吾求信心不知所信者果本心乎抑習心乎　假<lb/>
善之人事事可飾聖賢之迹只逢著忤時抗俗的事便<lb/>
<pb n="KR2g0046_WYG_060-15b"/>
不肯做不是畏禍便怕損名其心總是一團私意故耳<lb/>
　謙謙自牧由由與偕在醜不争臨財無茍此居鄉之<lb/>
利也耳習瑣尾之談目習徴逐之行以不分黑白為渾<lb/>
融以不悖時情為忠厚此居鄉之害也夫惡人不可為<lb/>
矣庸人又豈可為乎惡人不當交矣庸人又豈足交乎<lb/>
　尋常之人慣苛責君子而寛貸小人非君子仇而小<lb/>
人暱也君子所圖者大則所遺者細世人只檢㸃細處<lb/>
故多疵耳小人所逆者理則所便者情世人只知較量<lb/>
<pb n="KR2g0046_WYG_060-16a"/>
情分故多恕耳　愛人則加諸膝惡人則隕諸淵此譏<lb/>
刺語其實愛惡之道無如此大學如好好色如惡惡臭<lb/>
好好色之心何啻加膝乎惡惡臭之心何啻隕淵乎聖<lb/>
賢只在好惡前討分曉不在好惡時持兩端如慮好惡<lb/>
未必的當好不敢到十分好惡不敢到十分惡則子莫<lb/>
之中鄉愿之善耳　與君子交者君子也小人交者小<lb/>
人也君子可交小人亦可交者鄉人也鄉人之好君子<lb/>
也不甚其惡小人也亦不甚其用情在好惡之間故其<lb/>
<pb n="KR2g0046_WYG_060-16b"/>
立身也亦在君子小人之間天下君子少小人亦少而<lb/>
鄉人最多小人害在一身鄉人害在風俗　李卓吾曰<lb/>
有利於己而欲時時囑托公事則稱引萬物一體之説<lb/>
有害於己而欲逺怨避嫌則稱引明哲保身之説使君<lb/>
相燭其奸不許囑託不許逺嫌避害又不許稱引則道<lb/>
學之情窮矣　如愛己之心愛人先儒必歸之窮理正<lb/>
心如治己之心而治人先儒必以强於自治為本葢未<lb/>
能窮理正心則吾之愛惡取舍未必得正而推己及物<lb/>
<pb n="KR2g0046_WYG_060-17a"/>
亦必不得其當然未能强於自治則是以不正之身為<lb/>
標的將使天下之人皆如吾之不正而淪胥以陷　説<lb/>
心説性説元説妙總是口頭禪只把孟子集義二字較<lb/>
勘身心一日之内一事之間有多少不合義處有多少<lb/>
不慊於心處事事檢㸃不義之端漸漸難入而天理之<lb/>
本體漸漸歸復浩然之氣不充於天地之間者鮮矣<lb/>
　學正薛元臺先生敷敎<lb/>
薛敷敎字以身號元臺常之武進人方山薛應旂之孫<lb/>
<pb n="KR2g0046_WYG_060-17b"/>
也年十五為諸生海忠介以忠義許之登萬厯己丑進<lb/>
士第南道御史王藩臣劾巡撫周繼不白掌憲耿廷向<lb/>
吴時來相繼論列先生言是欲為執政箝天下也言官<lb/>
風聞言事從古皆然若必闗白長官設使談劾長官更<lb/>
須闗白乎二三輔臣故峻諸司共繩庻采憲臣輙為逢<lb/>
迎自喪生平竊所不取疏奏當路大恚主考許國以貢<lb/>
舉非人自劾奉㫖囘籍省過壬辰起鳯翔敎授尋遷國<lb/>
子助敎有詔並封三王上疏力争又寓書責備婁江事<lb/>
<pb n="KR2g0046_WYG_060-18a"/>
遂得寢未幾趙忠毅佐孫清簡京察盡出當路之私人<lb/>
内閣張洪陽王元馭憤甚給事中劉道隆承風旨以争<lb/>
拾遺䥴忠毅三秩先生復與于孔兼陳泰來賈巖顧允<lb/>
成張納陛合疏言考功無罪内閣益憤盡奪六君子官<lb/>
而先生得光州學正丁母憂遂不復出甲辰顧涇陽修<lb/>
復東林書院聚徒講學先生實左右之作真正銘以勉<lb/>
同志曰學尚乎真真則可久學尚乎正正則可守真而<lb/>
不正所見皆茍正而不真終非己有君親忠孝兄弟恭<lb/>
<pb n="KR2g0046_WYG_060-18b"/>
友提身以亷處衆以厚良朋切劘要於白首鄉里謗怨<lb/>
莫之出口毋謂冥冥内省滋疚毋謂瑣瑣細行匪偶讀<lb/>
書學道係所禀受精神有餘窮元極趣智識寡昩秉哲<lb/>
省咎殊途同歸勞逸難狃世我用兮不薄五斗世不我<lb/>
用徜徉五柳無貴無賤無榮無朽殞節逢時今生諒否<lb/>
必真必正夙所自剖寄語同心各慎厥後年五十九而<lb/>
卒先生持身孤峻筮仕以來未嘗受人一饋垢衣糲食<lb/>
處之泰然舍車而徒隨行一蒼頭而已執喪不飲酒食<lb/>
<pb n="KR2g0046_WYG_060-19a"/>
肉服闋遂不食肉故其言曰脚根站定眼界放開静躁<lb/>
濃淡間正人鬼分胎處又曰道徳功名文章氣節自介<lb/>
然無欲始又曰學茍不窺性靈任是皎皎不汙終歸一<lb/>
節但世風衰㣲不憂著節太竒而憂混同一色託天道<lb/>
無名以濟其私則中庸之説誣之也嘗有詩曰百年吾<lb/>
取與留作後人箴其自待不薄如此賦性慈祥蠕動不<lb/>
忍傷害俗客傖父亦無厭色然疾惡甚嚴有毁其知交<lb/>
葉園適者先生從稠人中奮臂而起自後其人所在先<lb/>
<pb n="KR2g0046_WYG_060-19b"/>
生必避去終身不與一見也<lb/>
　侍郎葉園適先生茂才<lb/>
葉茂才字叅之號園適無錫人也萬厯己丑進士授刑<lb/>
部主事以便養改南京工部𣙜税蕪闗除雙港之禁商<lb/>
人德之歴吏禮二部郎尚寳司丞少卿南大理寺丞卧<lb/>
病居半壬子陞南太僕寺少卿黨論方興抗疏以劾四<lb/>
明崑宣小人遂集矢於先生先生言臣戅直無黨何分<lb/>
彼此孤立寡援何心求勝内省不疚何慮夾攻雞肋一<lb/>
<pb n="KR2g0046_WYG_060-20a"/>
官何難勇退遂歸天啟初起用遷太僕寺卿甲子擢南<lb/>
京工部右侍郎履任三月先幾引去故免遭削奪崇禎<lb/>
辛未卒年七十二先生在東林會中於喁無間而晰理<lb/>
論事不厭相持終不肯作一違心語忠憲歿先生狀之<lb/>
其學之深㣲使讀者怳然有入頭處又喜為詩以寓時<lb/>
事云還宣侍講王昭素執易螭頭取象拈傷經筵之不<lb/>
舉也云三黨存亡宗社計片言曲直咎休占刺門户也<lb/>
云乾坤不毁只吾心哀毁書院也老屋布衣僩若寒畯<lb/>
<pb n="KR2g0046_WYG_060-20b"/>
於忠憲何愧焉<lb/>
　孝亷許静餘先生世卿<lb/>
許世卿字伯勲號静餘常州人萬厯乙酉舉於鄉放㮄<lb/>
日與同志清談竟夕未嘗見其有喜色也揭安貧五戒<lb/>
曰詭収田糧干謁官府借女結婚多納僮僕向人乞覔<lb/>
省事五戒曰無故拜客輕赴酒席妄薦館賓替人稱貸<lb/>
濫與義會有强之者輙指其壁曰此吾之息壤也一日<lb/>
親串急贖金求援於先生先生鬻婢應之終不破干謁<lb/>
<pb n="KR2g0046_WYG_060-21a"/>
戒也守令罕見其面歐陽東鳯請修郡志先生曰歐公<lb/>
端人也為之一出東林之會高忠憲以前輩事之飲酒<lb/>
吟詩終日不倦門屏落然不容一俗客嘗曰和風未學<lb/>
油油惠清節寧希望望夷勑其子曰人何可不學但口<lb/>
不説欺心話身不做欺心事出無慚朋友入無慚妻子<lb/>
方可名學人耳疾革謂某逋未償某施未報某劵未還<lb/>
言畢而逝<lb/>
　耿庭懐先生橘<lb/>
<pb n="KR2g0046_WYG_060-21b"/>
耿橘字庭懷北直河間人不詳其所至官知常熟時值<lb/>
東林講席方盛復虞山書院請涇陽主敎太守李右諫<lb/>
御史左宗郢先後聚講於書院太守言大德小德俱在<lb/>
主宰處看天地間只有一個主宰元神渾淪大德也五<lb/>
官百體無一不在渾淪之内無一不有條理之殊小德<lb/>
也小德即渾淪之條理大德即條理之渾淪不可分析<lb/>
御史言從來為學無一定的方子但要各人自用得著<lb/>
的便是學問只在人自肯尋求求來求去必有入處須<lb/>
<pb n="KR2g0046_WYG_060-22a"/>
是自求得的方謂之自得自得的方受用得當時皆以<lb/>
為名言涇陽既去先生身自主之先生之學頗近近溪<lb/>
與東林㣲有不同其送方鳴秋謁周海門詩云孔宗曾<lb/>
派亦難窮未悟如何輳得同慎獨其嚴四個字長途萬<lb/>
里任君行人傳有道在東揚我意云何喜欲狂一葉扁<lb/>
舟二千里幾聲嚶鳥在垂楊亦一證也<lb/>
耿庭懐論學賢友不求所以生死之道而徒辯所以生<lb/>
死之由不於見在當生求了畢欲於死後再生尋究竟<lb/>
<pb n="KR2g0046_WYG_060-22b"/>
千言萬語只是落在一個輪迴深坑裡不見有超出底<lb/>
意思千古只在今時迷了第決當下若云姑待是誣豪<lb/>
傑賢友謂人生頴異必其前生叅悟之力結為慧根又<lb/>
輕看了那生萬物的他既會生萬物便不會生一箇頴<lb/>
異的人有一箇頴異的人便是前生叅悟來者則自古<lb/>
及今只生了些愚癡鈍根而已是誣天地若謂自古及<lb/>
今只是這些愚智在天地旋轉則初生愚智時是誰來<lb/>
者况旋轉來智者必益智愚者亦漸智何乃今人不及<lb/>
<pb n="KR2g0046_WYG_060-23a"/>
古人逺甚是誣聖賢賢友又問死後光景作何狀死者<lb/>
必有一著落處為家余却問賢友見今光景作何狀目<lb/>
前著落豈無家如徒以耳目手足飲食男女喚作生時<lb/>
光景宜乎其復求死後之光景也况以生為客為寄而<lb/>
以死為歸為家則生不如死矣是誣生死葢佛氏輪迴<lb/>
之敎原為超出生死而設再生之説乃其徒敗壊家風<lb/>
的説話何故信之深勿論儒道禪已荒矣<hi>答邵濓輪迴生死問下二</hi>
<hi>條同</hi>　夫所謂漫天漫地亘古亘今者是何物天地古今<lb/>
<pb n="KR2g0046_WYG_060-23b"/>
尚在此内而此必欲附麗一物乎所謂神理綿綿與天<lb/>
地同久者亦必有神理之真體而曰附麗則獨往獨來<lb/>
者果安在也不隨生存果附麗於生乎不隨死亡猶有<lb/>
所附麗乎生而附麗於生是待生而存也死而必再生<lb/>
以求所附麗是隨死而亡也待死而存生已死矣隨死<lb/>
而亡焉能再生　今之頭腹手足耳目鼻口塊然而具<lb/>
者是生耶生者活也喜笑瑳然啼哭愴然周旋運轉惺<lb/>
然而有覺者乃謂之生一旦喜冺啼銷運止覺滅雖頭<lb/>
<pb n="KR2g0046_WYG_060-24a"/>
腹手足耳目鼻口之仍在則謂之死故生死形也形生<lb/>
形死總謂之形而形豈道乎哉道也者形而上之物也<lb/>
形而上也者超乎生死之外之謂也生死是形不是道<lb/>
道非形即非生死既已非生死矣果且有生死乎哉既<lb/>
已無生死矣果且有附麗乎哉既已無附麗矣果不可<lb/>
朝聞而夕死乎哉生死了不相干朝夕於我何與味賢<lb/>
友所謂附麗云者似指今之頭腹手足耳目鼻口塊然<lb/>
之物所謂漫天漫地亘古亘今神理綿綿不隨生存死<lb/>
<pb n="KR2g0046_WYG_060-24b"/>
亡云者似指今之瑳然愴然惺然之物徇生而為生執<lb/>
有而為知何謂知生生之不知何謂知死生死之不知<lb/>
何謂知道正恐賢友所以發願再生者亦不在了此公<lb/>
案而在貪此形生也欲不貪生非知生不可欲知生非<lb/>
知道不可知道則知吾與賢友今日雖生而實有一箇<lb/>
未嘗生者在這裡這裡方喚做漫天漫地亘古亘今神<lb/>
理綿綿不隨生存死亡的真體也　自其未發者而觀<lb/>
之行於喜怒哀樂之中而超於喜怒哀樂之外獨往獨<lb/>
<pb n="KR2g0046_WYG_060-25a"/>
來不可名狀强名曰中明道曰且喚做中是也自其發<lb/>
而中節也觀之混乎可喜可怒可哀可樂之場而合乎<lb/>
共喜共怒共哀共樂之心應用無滯如水通流故謂之<lb/>
和也中庸大段只是費隱顯㣲有無六字六字根柢只<lb/>
一性字費可見而隱不可見顯可見而㣲不可見有可<lb/>
見而無不可見隱㣲無未發也費顯有發而中節也隱<lb/>
即之費中而在㣲即之顯時而在無即之有者而在未<lb/>
發即之發而中節者而在體用一原也非隱孰為費非<lb/>
<pb n="KR2g0046_WYG_060-25b"/>
㣲孰為顯非無孰為有非未發而孰為發而中節一以<lb/>
貫之也費即是隱顯即是㣲有即是無發而中節即是<lb/>
未發下學上達也學者徒於喜怒哀樂上求和而不於<lb/>
喜怒哀樂上求中徇迹遺心矣不於有喜有怒有哀有<lb/>
樂時認未發之真體欲於無喜無怒無哀無樂時觀未<lb/>
發之氣象離形求神矣吾故曰喜怒哀樂情也中和性<lb/>
也費隱顯㣲有無一性也<hi>答中和問</hi>　獨無色故覩不得無<lb/>
聲故聞不得睹不得聞不得却有一箇獨體在非謂不<lb/>
<pb n="KR2g0046_WYG_060-26a"/>
睹不聞之時是獨也獨體本自惺惺本自寂寂而却有<lb/>
不惺惺不寂寂之物欲獨體本自無起本自無滅而却<lb/>
有常起常滅之人心這裡所以用著戒慎恐懼四箇字<lb/>
能於惺惺寂寂中持此四箇字而後不惺惺不寂寂之<lb/>
物欲可滅能於無起無滅中持此四箇字而後常起常<lb/>
滅之人心可除此是有著落的工夫所謂本體上作工<lb/>
夫者是也<hi>答陽衡</hi>　荀子曰養心莫善於誠周子曰荀子<lb/>
原不識誠既誠矣心安用養耶到得心不用養處方是<lb/>
<pb n="KR2g0046_WYG_060-26b"/>
誠<hi>答歸紹隆</hi>　下學上達原是一理天地間無不下即無不<lb/>
上若以親親長長為下人人親其親長其長而天下平<lb/>
為上則不可天下平亦是下親親長長亦是上只在悟<lb/>
不悟之間下學可以言傳上達必由心悟<hi>二條同上</hi>　這箇<lb/>
德性却莫於杳冥怳忽裡覓就是這箇禮而已中庸一<lb/>
書全於費處見隱　求心所在不若求心所不在大學<lb/>
心不在焉此四字是㸃化學人的靈丹身有所憤<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>四<lb/>
句是鍜鍊學人的鼎鑊葢四者實出於身而役乎心心<lb/>
<pb n="KR2g0046_WYG_060-27a"/>
何以有不在在乎四者之中為形骸所役而不自知爾<lb/>
如今日口受味目受色耳受聲鼻受臭四肢受安逸欣<lb/>
羡求取能盡無乎但有一絲心便不在不在者非不在<lb/>
腔子裡之謂也倒是這腔子裡成了一塊味色聲臭安<lb/>
逸美衣廣屋肥田佳園貴顯世路名高的閙場此心受<lb/>
役於閙場之内而不自知故曰不在也<hi>答童子徐嶙問心在何處</hi>
自性是頭腦自性上起念是真念念上改過是真改過<lb/>
但要賢友認得自性而已一切言行無差無錯處皆性<lb/>
<pb n="KR2g0046_WYG_060-27b"/>
之用也而必有其體假若散而無體則亦蕩而無用矣<lb/>
認得此體自然認得此用念亦用也而於體為近從本<lb/>
體上發念從念上省改少有差錯即便轉來總是本體<lb/>
上工夫從本體發念即是本體從念上轉來即轉即是<lb/>
本體一念離了本體一念即成差錯一轉不到本體即<lb/>
千轉都無實益文過怙終遂成大錯皆起於轉之逺也<lb/>
此無他離了本體便屬形體一著形體便落惡道毫釐<lb/>
千里端在於此<hi>答葉文奎</hi>　秋問喜怒哀樂未發氣象何如<lb/>
<pb n="KR2g0046_WYG_060-28a"/>
師反詰之對曰衆人之情憧憧擾擾安得未發意者養<lb/>
成之後乎師曰中即性也必待養成而後為中然則衆<lb/>
人無中遂無性乎秋以至善為對師曰喜怒哀樂終日<lb/>
離他不得豈爾終日間通無此中不自反求牽合附會<lb/>
益見支離秋被逼迫通身流汗忽聞蟬聲因省曰此聲<lb/>
之入吾何以受之而知為蟬也聲寂矣知何以不隨之<lb/>
而去也乃對曰意者吾身中目能視耳能聽鼻能嗅口<lb/>
能言其中有主之而不著於此者是謂中乎師首肯曰<lb/>
<pb n="KR2g0046_WYG_060-28b"/>
近之矣從此體驗亦得秋又曰意者君子而時中無時<lb/>
不有無方可執無處不滿見得此中則天地位萬物育<lb/>
天下歸仁直在眼前乎師舉手曰可矣可矣由此以進<lb/>
聖人不難學矣曰然則可以把持乎師曰爾不把持彼<lb/>
從何處去秋曰然則何以用功師曰離天地萬物不得<lb/>
日從此處用功而位育自在其中最要𦂳處在内省不<lb/>
疚無惡於志秋於是怡然順適判然氷解<hi>方鳴秋問答</hi>　立<lb/>
敎湏名至善修學本自無為要知真性是我明明天命<lb/>
<pb n="KR2g0046_WYG_060-29a"/>
為誰不離喜怒哀樂超然獨抱圓規有耳誰能聴得有<lb/>
眼窅焉難窺本來巍巍堂堂古今一毫無虧動中漠然<lb/>
不動生生化化無遺謾道一切中節一切本無追隨但<lb/>
要自明自覺三德五道不囘三德五道由一從君開眼<lb/>
伸眉但能此中不疚天地萬物皆歸<hi>朂方鳴秋</hi>
　光禄劉本孺先生元珍<lb/>
劉元珍字伯先别號本孺武進人萬厯乙未進士歴官<lb/>
禮部兵部郎乙已大計四明庇其私人盡復臺省之黜<lb/>
<pb n="KR2g0046_WYG_060-29b"/>
者察疏留中人心憤甚不敢發先生抗疏刺其奸削籍<lb/>
歸而四明亦罷庚申起光禄寺少卿時遼藩初没贊畫<lb/>
劉國縉擁衆欲從登萊南濟先生謂國縉為寧逺義兒<lb/>
扶同賣國今又竄處内地意欲何為國縉遂以不振未<lb/>
幾卒官年五十一先生家居講學錢啟新為同善會表<lb/>
章節義優恤鰥寡以先生為主有言非林下人所宜者<lb/>
先生痌瘝一體如救頭目惡問其宜不宜也先生每以<lb/>
子路自任不使惡言入於東林講論稍渉附會輙正色<lb/>
<pb n="KR2g0046_WYG_060-30a"/>
斥之曰毋亂我宗旨聞謗講學者曰彼訾吾黨好名以<lb/>
為口實其實彼之不好名乃專為決裂名敎地也疾小<lb/>
人不欲見茍其在側喉間輒如物梗必吐之而後已當<lb/>
東林為天下彈射先生謂高宗憲曰此吾輩入火時也<lb/>
無令其成色有減斯可矣<lb/>
　<lb/>
　<lb/>
　<lb/>
<pb n="KR2g0046_WYG_060-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷六十<lb/>
</p>
<p>
</p>
  </div>
</body>
</text>
</TEI>
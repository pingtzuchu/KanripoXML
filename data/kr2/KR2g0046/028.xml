<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷二十八</head> <lb/>
    <p>
<pb n="KR2g0046_WYG_028-1a"/>
欽定四庫全書<lb/>
　明儒學案卷二十八<lb/>
　　　　　　　　　　　餘姚　黄宗羲　撰<lb/>
楚中相傳學案<lb/>
楚學之盛惟耿天臺一派自泰州流入當陽明在時其<lb/>
信從者尚少道林闇齋劉觀時出自武陵故武陵之及<lb/>
門獨冠全楚觀徐曰仁同遊德山詩王文鳴應奎胡珊<lb/>
鳴玉劉瓛德重楊初介誠何鳳韶汝諧唐演汝淵龍起<lb/>
<pb n="KR2g0046_WYG_028-1b"/>
霄正之尚可攷也然道林實得陽明之傳天臺之派雖<lb/>
盛反多破壞良知學脈惡可較哉<lb/>
　僉憲蔣道林先生信<lb/>
　孝亷冀闇齋先生元亨<lb/>
楚中相傳學案<lb/>
　僉憲蔣道林先生信<lb/>
蔣信字鄉實號道林楚之常德人少而端嚴盛暑未嘗<lb/>
袒裼不信形家術母歿自擇高爽之地以葬登嘉靖十<lb/>
<pb n="KR2g0046_WYG_028-2a"/>
一年進士第授户部主事轉兵部員外郎出為四川僉<lb/>
事興利除害若嗜欲有道士以妖術禁人先生召之術<lb/>
不復驗寘之於法陞貴州提學副使建書院二所曰正<lb/>
學曰文明擇士之秀出者養之於中而示以趨向使不<lb/>
汩沒於流俗龍塲有陽明祠置祭田以永其香火湖廣<lb/>
清浪五衛諸生鄉試去省險遠多不能達乃增貴州解<lb/>
額使之附試尋告病歸御史以擅離職守劾之削籍後<lb/>
奉恩例冠帶閒住先生築精舍於桃花岡學徒雲集遠<lb/>
<pb n="KR2g0046_WYG_028-2b"/>
方來者即以精舍學田廩之先生危坐其中絃歌不輟<lb/>
惟家祭始一入城間或出遊則所至迎請開講三十八<lb/>
年十二月庚子卒年七十七屬纊時作詩曰吾儒傳性<lb/>
即傳神豈向風塵滯此身分付萬桃岡上月要須今夜<lb/>
一齊明先生初無所師授與冀闇齋考索於書本之間<lb/>
先生謂大學知止當是識仁體闇齋躍然曰如此則定<lb/>
靜安慮即是以誠敬存之陽明在龍塲見先生之詩而<lb/>
稱之先生遂與闇齋師事焉已應貢入京師師事甘泉<lb/>
<pb n="KR2g0046_WYG_028-3a"/>
及甘泉在南雍及其門者甚衆則令先生分教之先生<lb/>
棄官歸甘泉遊南嶽先生從之彌月後四年入廣東省<lb/>
甘泉又八年甘泉再遊南嶽先生又從之是故先生之<lb/>
學得於甘泉者為多也先生初看論語與定性西銘領<lb/>
得萬物一體是聖學立根處三十二三時病肺至道林<lb/>
寺靜坐久之并怕死與念母之心俱斷一日忽覺洞然<lb/>
宇宙渾屬一身乃信明道廓然大公無内外是如此自<lb/>
身與萬物平等看是如此始知向來領會元是思索去<lb/>
<pb n="KR2g0046_WYG_028-3b"/>
黙識尚遠向來靜坐雖有湛然時節亦只是光景先生<lb/>
自此一悟於理氣心性人我貫通無二以為六經具在<lb/>
何嘗言有個氣又有個理凡言命言道言誠言太極言<lb/>
仁皆是指氣而言宇宙渾是一塊氣氣自於穆自無妄<lb/>
自中正純粹精自生生不息只就自心體認心是氣生<lb/>
生之心便是所言天命之性豈有箇心又有箇性此氣<lb/>
充塞無絲毫空缺一寒一暑風雨露雷凡人物耳目口<lb/>
鼻四肢百骸與一片精靈知覺總是此生生變化如何<lb/>
<pb n="KR2g0046_WYG_028-4a"/>
分得人我又曰宇宙只是一氣渾是一團太和中間清<lb/>
濁剛柔多少參差不齊故自形生形發五性感動後觀<lb/>
之知愚賢不肖剛柔善惡中自有許多不同既同出一<lb/>
個太和則智的是性愚者豈不是性善者是性惡者豈<lb/>
不是性孟子却又何故獨言性善此處非功夫與天命<lb/>
合一不能知也動而無動靜而無靜一動一靜之間是<lb/>
天命本體造化所以神者在此故功夫到得勿忘勿助<lb/>
即便是此體那純粹至善的頭面便現出來便知性知<lb/>
<pb n="KR2g0046_WYG_028-4b"/>
天知柔知剛惻隱羞惡辭讓是非便隨感而應孟子言<lb/>
性善正是於此處見得又曰二五之精即是理無極之<lb/>
真原是氣無極之流行變易便為二五之精二五之精<lb/>
妙合而凝便乾道成男坤道成女化生萬物知二氣五<lb/>
行與男女萬物本自無而有則知中正仁義之極由靜<lb/>
而立先生既從一動一靜之間握此頭腦謂動而未形<lb/>
有無之間所謂㡬者聖賢戒慎恐懼正是於此精一用<lb/>
處即是體和處即是未發之中夫周子之所謂動者從<lb/>
<pb n="KR2g0046_WYG_028-5a"/>
無為中指其不冺滅者而言此生生不已天地之心也<lb/>
誠神幾名異而實同以其無謂之誠以其無而實有謂<lb/>
之㡬以其不落於有無謂之神先生以念起處為㡬念<lb/>
起則形而為有矣有起則有滅縱極力體當只在分殊<lb/>
邊事非先生約歸理一之㫖也先生之論理氣心性可<lb/>
謂獨得其要而工夫下手反遠之何也<lb/>
桃岡日録人除却血肉只有這一片精靈喚做心一動<lb/>
一靜之間正是這精靈元氣本體故心也者無知而無<lb/>
<pb n="KR2g0046_WYG_028-5b"/>
不知無為而無不為不當於心外更求知得此心者又<lb/>
是何物　只須在天命上立根久則氣質自會融化天<lb/>
命上立根時時約氣質歸於一動一靜之間即氣質便<lb/>
是剛中柔中無聲無臭㡬矣若只就氣質上强治何時<lb/>
得他融化　心亦是氣虚靈知覺乃氣之至精者耳心<lb/>
纔喜容色便喜纔怒容色便怒此便見心與氣貫通在<lb/>
未嘗二也　浩然之氣與夜氣平旦之氣同乃指精靈<lb/>
之心而言　智崇是心體高明處禮卑是應用中庸處<lb/>
<pb n="KR2g0046_WYG_028-6a"/>
智崇是理一處透徹禮卑是分殊處停當如釋氏見得<lb/>
本來是空亦是智崇却外人倫日用何處得禮卑古今<lb/>
賢者非無人倫日用處用功有個禮卑却於大本處未<lb/>
能見得便不是智崇合智禮乃是性之中正處中正乃<lb/>
可言天地合德要之聖學與釋氏智原是不同釋氏只<lb/>
要見一個空聖人却是於空處見萬物一體自身與萬<lb/>
物一例所以此心便無所不貫人倫日用何處容增減<lb/>
一毫故萬物一體之學即智崇便已天下歸仁即禮卑<lb/>
<pb n="KR2g0046_WYG_028-6b"/>
便是智之流行處非有二也　聖賢之學全在好惡取<lb/>
舍上用力隨所好惡取舍此心皆不失其正便是存養<lb/>
　盈天地間有形之物皆同此氣此性生生之機無物<lb/>
不可見子思獨舉鳶魚以生生之機即其飛躍尤易見<lb/>
也只順這生生之機日用百為無非天聰明用事　明<lb/>
道語游楊二子曰且靜坐三字極有斟酌葢謂初學之<lb/>
心平日未嘗収拾譬如震盪之水未有寧時不教他黙<lb/>
坐何縁認得此心元來清淨湛一能為萬化根本認出<lb/>
<pb n="KR2g0046_WYG_028-7a"/>
來時自家已信得了方好教他就動處調習非是教人<lb/>
屏日用離事物做工夫乃是為初學開方便法門也<lb/>
赤子之心便是聖胎如何得不失須是戒慎恐懼知戒<lb/>
慎恐懼防非窒慾保守得這赤子時愛親敬長一㸃真<lb/>
切的心長在便自會生聰明睿智日漸純熟便自會由<lb/>
善信而美大美大而聖神充到萬物一體之極如堯舜<lb/>
光被四表亦只是元初愛親敬長真切的心非有别心<lb/>
譬如果核一㸃生意投之地便會長出根苖來這根苖<lb/>
<pb n="KR2g0046_WYG_028-7b"/>
便如赤子之心切不要傷害著他須是十分愛䕶這根<lb/>
苖便自會生榦生枝生葉生花實及長到參天蔽日千<lb/>
花萬實總只是元初根苖一㸃生意非别有生意曰赤<lb/>
子之心即可云未發之中否曰未發之中便已是寂然<lb/>
不動赤子如何説得寂然不動須是不失赤子之心則<lb/>
便是未發之中曰工夫全在不失上否曰不失即是知<lb/>
戒慎恐懼時時在幾上覺不然縁何會上逹曰朱傳似<lb/>
謂不失了此心然後能擴充以至於大如何曰擴充二<lb/>
<pb n="KR2g0046_WYG_028-8a"/>
字本出孟子只不失赤子之心便是擴充四端便是致<lb/>
曲便是慎獨孔孟之學至易至簡　横渠言形而後有<lb/>
氣質之性須要善看葢其意謂剛柔合德者乃天命之<lb/>
性偏剛偏柔之性乃其形而後有者也善反之則剛中<lb/>
柔中之性存焉其曰氣質之性曰天命之性乃其言欠<lb/>
瑩處故不可不善看也後之儒者但泥其立言之失而<lb/>
不究其本㫖一誤百和遂以為真有天命之性有氣質<lb/>
之性若然則氣質者果非太和之用而天命者果超然<lb/>
<pb n="KR2g0046_WYG_028-8b"/>
於二氣五行之外乎　凡看聖賢論學論義理處須是<lb/>
優柔厭飫久之乃能忽然覺悟到忽然覺悟却全不假<lb/>
思索安排矣强探力索即是邪思何縁有見惟用而不<lb/>
用乃是正思也　虚無寂滅與權謀伯術皆是墮在一<lb/>
邊知有夜不知有晝知有晝不知有夜聖人從中道上<lb/>
行故終日有事實無一事終日有為實未嘗為情順萬<lb/>
事而無情此便是通乎晝夜之道而知　忠恕是體用<lb/>
合一的心聖人言心皆是合體用處皆要學者於㡬上<lb/>
<pb n="KR2g0046_WYG_028-9a"/>
認心即用即體　心是人之神氣之精靈知覺者也命<lb/>
之曰心本取主宰之義心之活潑潑處是性故性字從<lb/>
心從生指生生之心而言者也　博文約禮不是兩段<lb/>
工夫總於念纔起動而未形處惟精惟一則二者一齊<lb/>
俱致矣禮是心之本體文是感通燦然處　心元是純<lb/>
粹至善大學云止至善其實只在人止之耳失其止便<lb/>
如純陽之氣變而為陰了此便是惡故周子揭無欲二<lb/>
字為聖功之要非収拾此心到得動而無動靜而無靜<lb/>
<pb n="KR2g0046_WYG_028-9b"/>
處不得言無欲非無欲却何從見得性善　宇宙只是<lb/>
一氣渾是一個太和中間清濁剛柔多少參差不齊故<lb/>
自形生神發五性感動後觀之知愚賢不肖剛柔善惡<lb/>
中如臯陶論九德孔子所言柴參師由偏處自有許多<lb/>
不同既同出一個太和則知的是性愚者豈不是性善<lb/>
者是性惡者豈不是性孟子却又何故獨言性善此處<lb/>
非功夫與天命合一不能知也動而無動靜而無靜一<lb/>
動一靜之間是天命本體造化所以神者在此故工夫<lb/>
<pb n="KR2g0046_WYG_028-10a"/>
到得勿忘勿助之間即便是此體那純粹至善的頭靣<lb/>
即便現出來便知性知天知柔知剛惻隱羞惡辭讓是<lb/>
非便隨感而應孟子言性善正於此處見得荀韓諸子<lb/>
不知性正由不知此一段學問工夫如今只須用功不<lb/>
須想像他如何工夫到得真黙處即識之矣蓋氣一分<lb/>
殊即分殊約歸動靜之間便是本體先儒却以善惡不<lb/>
齊為氣質性是理理無不善是氣質外别尋理矣　言<lb/>
忠信便該了靈明言靈明豈能該得忠信今人喜説靈<lb/>
<pb n="KR2g0046_WYG_028-10b"/>
明把忠信只當死殺格子忠信是甚麽譬之水無絲毫<lb/>
泥滓十分澄澈便喚做忠信世間伶俐的人却將泥滓<lb/>
的水一切認作靈明六經具在何嘗言有個氣又有個<lb/>
理凡言命言道言誠言太極言仁皆是指氣而言宇宙<lb/>
渾是一塊氣氣自於穆自无妄自中正純粹精自生生<lb/>
不息謂之命謂之道謂之誠謂之太極總是這一個神<lb/>
理只就自心體認便見心是氣生生之心便是天命之<lb/>
性豈有個心又有個性問所當然所以然之説如何曰<lb/>
<pb n="KR2g0046_WYG_028-11a"/>
只一個心千事萬事總皆變化又何顯何微只形色便<lb/>
是天性　心無時不動獨正是動而未形有無之間所<lb/>
謂㡬是也聖賢戒慎恐懼正是於此處精一此處精一<lb/>
即用處就是體和處就是未發之中　六經並不曾空<lb/>
空説聖人之心如何様子都在事上見他心上面蒼然<lb/>
下面塊然中間萬象森然我此身却在空處立著這空<lb/>
處是甚麽都是氣充塞在無絲毫空缺這個便是天更<lb/>
向何處説天知眼前這空是天便知極四方上下往古<lb/>
<pb n="KR2g0046_WYG_028-11b"/>
來今渾是這一個空一個天無中邊無遠近亦便知眼<lb/>
前一寒一暑風雨露雷我此身耳目口鼻四肢百骸與<lb/>
一片精靈知覺總是這一個空生生變化世人隔形骸<lb/>
分爾汝隔藩墻分比鄰見得時便是剖破藩籬即大家<lb/>
已登堯舜孔子禹臯顔孟路上行矣何由見得収拾此<lb/>
心到黙處即是天聰明便照破矣故曰盡其心則知性<lb/>
知天　磨礱細一番乃見得一番前日不認得是過處<lb/>
今日却認得是過　見得理一又須理會分殊不獨理<lb/>
<pb n="KR2g0046_WYG_028-12a"/>
會分殊非聖門之㫖見得理一一言亦恐未盡學者若<lb/>
真實黙識得此體只要存更無事一片廣大的心自然<lb/>
做出無限精微　四時行百物生萬古是如此這便是<lb/>
於穆不已即萬物觀之發生一番便又収歛収歛一番<lb/>
便又發生何曾一暫止息這於穆不已是甚麽是元氣<lb/>
如此故元氣者天之神理先儒謂陰陽是氣所以然者<lb/>
是理陰陽形而下太極形而上謂有氣别有理二之矣<lb/>
　問何以五性感動遂有善惡曰人生而靜以上純粹<lb/>
<pb n="KR2g0046_WYG_028-12b"/>
至善觀四時行百物生豈容更説形生神發五性感動<lb/>
便已非動而無動靜而無靜神理本體便隨所禀剛柔<lb/>
不齊分數發出來所以有慈祥㢲順懦弱無斷邪佞嚴<lb/>
毅正固猛隘强梁許多不同故程子曰善惡皆天理謂<lb/>
之惡者本非惡然神理本體元只是無而已善學者約<lb/>
其情以復於靜則剛柔之氣皆變而復於中聰明睿智<lb/>
中正仁義出矣　無欲即是盡心盡心是謂心無虧欠<lb/>
心無虧欠方説得心在二五之精即是理無極之真元<lb/>
<pb n="KR2g0046_WYG_028-13a"/>
是氣無極之真流行變易便為二五之精二五之精妙<lb/>
合而凝便乾道成男坤道成女化生萬物知二氣五行<lb/>
與男女萬物本自無而有則知中正仁義之極由靜而<lb/>
立此圖書言不盡言之深意　有問動靜皆寂恐落空<lb/>
者曰似賢輩且落空亦不妨　戒慎恐懼之念時時不<lb/>
息不待言行事見而後有謂之前定定即誠也　戒慎<lb/>
恐懼乃是定時一㸃真念所謂主宰者便是<lb/>
　孝亷冀闇齋先生元亨<lb/>
<pb n="KR2g0046_WYG_028-13b"/>
冀元亨字惟乾號闇齋楚之武陵人陽明謫龍塲先生<lb/>
與蔣道林往師焉從之廬陵踰年而歸正德十一年湖<lb/>
廣鄉試有司以格物致知發䇿先生不從朱註以所聞<lb/>
於陽明者為對主司奇而録之陽明在贑先生又從之<lb/>
主教濓溪書院宸濠致書問學陽明使先生往答之濠<lb/>
談王覇之略先生昧昧第與之論學而已濠拊掌謂人<lb/>
曰人癡一至是耶一日講西銘先生反復陳君臣之義<lb/>
本於一體以動濠濠大詫之先生從容復理前語濠曰<lb/>
<pb n="KR2g0046_WYG_028-14a"/>
此生大有膽氣遂遣歸濠敗忌陽明者欲借先生以陷<lb/>
之逮至京師榜掠不服科道交章頌寃出獄五日而卒<lb/>
在獄與諸囚講説使囚能忘其苦先生嘗謂道林曰贑<lb/>
中諸子頗能靜坐茍無見於仁體槁坐何益觀其不挫<lb/>
志於艱危信所言之非虛也癸未南宮發策以心學為<lb/>
譏餘姚有徐珊者亦陽明之門人不對而出先生之對<lb/>
與徐珊之不對一時兩高之而珊為辰州同知侵餉縊<lb/>
死<hi>時人為之語曰君子學道則害人小人學道則縊死</hi>人羞稱之所謂蓋棺論定<lb/>
<pb n="KR2g0046_WYG_028-14b"/>
者非耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷二十八<lb/>
</p>
<p>
</p>
  </div>
</body>
</text>
</TEI>
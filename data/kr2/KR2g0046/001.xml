<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷一</head> <lb/>
    <p>
<pb n="KR2g0046_WYG_001-1a"/>
欽定四庫全書<lb/>
　明儒學案卷一<lb/>
　　　　　　　　　　　餘姚　黄宗羲　撰<lb/>
河東學案<lb/>
河東之學悃愊無華恪守宋人矩矱故數傳之後其議論<lb/>
設施不問而知其出於河東也若陽明門下親炙弟子往<lb/>
往背其師説亦以其言之過髙也然河東有未見性之譏<lb/>
所謂此心始覺性天通者定非欺人語可見無事張皇耳<lb/>
<pb n="KR2g0046_WYG_001-1b"/>
　　文清薛敬軒先生瑄<lb/>
　　御史閻子與先生禹錫<lb/>
　　侍郎張自在先生鼎<lb/>
　　郡守段容思先生堅<lb/>
　　廣文張黙齋先生傑<lb/>
　　文莊王凝齋先生鴻儒<lb/>
　　布衣周小泉先生蕙<lb/>
　　郡丞薛思菴先生敬之<lb/>
<pb n="KR2g0046_WYG_001-2a"/>
　　郡丞李介菴先生錦<lb/>
　　文簡呂涇野先生柟<lb/>
　　司務呂愧軒先生潛<lb/>
　　張石谷先生節<lb/>
　　李正立先生挺<lb/>
　　郡守郭䝉泉先生郛<lb/>
　　舉人楊天游先生應詔<lb/>
河東學案一<lb/>
<pb n="KR2g0046_WYG_001-2b"/>
　文清薛敬軒先生瑄<lb/>
薛瑄字徳温號敬軒山西河津人母夢紫衣人入謁而<lb/>
生膚理如水晶五臟皆見家人怪之祖聞其啼聲曰非<lb/>
常兒也自幼書史過目成誦父貞為滎陽教諭聞魏范<lb/>
二先生深於理學<hi>魏純字希文山東高密人范俟考</hi>俾先生與之遊處<lb/>
講習濂洛諸書嘆曰此問學正路也因盡棄其舊學父<lb/>
移教鄢陵先生補鄢陵諸生中河南永樂庚子鄉試第<lb/>
一明年登進士第宣徳初授監察御史三楊欲識其面<lb/>
<pb n="KR2g0046_WYG_001-3a"/>
令人要之先生辭曰職司彈事豈敢私謁公卿三楊嗟<lb/>
歎焉差監湖廣銀塲手錄性理大全通宵不寐遇有所<lb/>
得即便劄記正統改元出為山東提學僉事先力行而<lb/>
後文藝人稱為薛夫子時中官王振用事問三楊吾鄉<lb/>
誰可大用者皆以先生對召為大理寺正卿三楊欲先<lb/>
生詣振謝不可又令李文達傳語先生曰徳逺亦為是<lb/>
言乎拜爵公朝謝恩私室某所不能為也已遇振於東<lb/>
閣百官皆跪先生長揖不拜振大恨之會有獄夫病死<lb/>
<pb n="KR2g0046_WYG_001-3b"/>
妾欲出嫁妻弗聴妾遂謂夫之死妻有力焉先生發其<lb/>
誣都御史王文承振意劾為故出先生廷折文文言囚<lb/>
不服訊繋獄論死先生讀易不輟覆奏將決振有老僕<lb/>
者山西人也泣於竈下振怪問之曰聞薛夫子將刑故<lb/>
泣耳振問若何以知有薛夫子曰鄉人也具言其平生<lb/>
狀振惘然立傳旨戍邊尋放還家景泰初起南京大理<lb/>
寺卿蘇松饑民貸粟不得火有粟者之廬王文坐以謀<lb/>
叛先生抗疏辯之文謂人曰此老崛强猶昔中官金英<lb/>
<pb n="KR2g0046_WYG_001-4a"/>
奉使道出南京公卿餞於江上先生獨不往英至京言<lb/>
於衆曰南京好官唯薛卿耳壬申秋以原官召入英廟<lb/>
復辟遷禮部右侍郎兼翰林學士入内閣于忠肅王宮<lb/>
保就刑先生謂同列曰此事人所共知各有子孫石亨<lb/>
奮然曰事已定不必多言上召閣臣入議先生言陛下<lb/>
復登寶位天也今三陽發生不可用重刑同列皆無言<lb/>
詔減一等先生退而歎曰殺人以為功仁者不為也一<lb/>
日召對便殿上衣冠未肅先生凝立不入上知之即改<lb/>
<pb n="KR2g0046_WYG_001-4b"/>
衣冠先生乃入上惡石亨專徐天全李文達許道中退<lb/>
朝謂耿都御史令御史劾之先生謂諸公曰易戒不密<lb/>
春秋譏漏言禍從此始矣未幾諸公皆下詔獄上以先<lb/>
生學行老成甚重之一日奏對誤稱學生眷注遂衰先<lb/>
生亦知曹石用事非行道之時遂乞致仕臨行岳季方<lb/>
請教先生曰英氣太露最害事後季方敗憶先生之言<lb/>
曰正乃先生之罪人也居家八年從學者甚衆天順八<lb/>
年甲申六月十五日卒年七十有六留詩有七十六年<lb/>
<pb n="KR2g0046_WYG_001-5a"/>
無一事此心始覺性天通先生以復性為宗濂洛為鵠<lb/>
所著讀書錄大概為太極圖説西銘正蒙之義疏然多<lb/>
重複雜出未經删削葢惟體驗身心非欲成書也其謂<lb/>
理氣無先後無無氣之理亦無無理之氣不可易矣又<lb/>
言氣有聚散理無聚散以日光飛鳥喻之理如日光氣<lb/>
如飛鳥理乘氣機而動如日光載鳥背而飛鳥飛而日<lb/>
光雖不離其背實未嘗與之俱往而有間斷之處亦猶<lb/>
氣動而理雖未嘗與之暫離實未嘗與之俱盡而有滅<lb/>
<pb n="KR2g0046_WYG_001-5b"/>
息之時羲竊謂理為氣之理無氣則無理若無飛鳥而<lb/>
有日光亦可無日光而有飛鳥不可為喻葢以大徳敦<lb/>
化者言之氣無窮盡理無窮盡不特理無聚散氣亦無<lb/>
聚散也以小徳川流者言之日新不已不以已往之氣<lb/>
為方來之氣亦不以已往之理為方來之理不特氣有<lb/>
聚散理亦有聚散也先生謂水清則見毫毛心清則見<lb/>
天理喻理如物心如鏡鏡明則物無遁形心明則理無<lb/>
蔽迹羲竊謂仁人心也心之所以不得為理者由於昏<lb/>
<pb n="KR2g0046_WYG_001-6a"/>
也若反其清明之體即是理矣心清而見則猶二之也<lb/>
此是先生所言本領安得起而質之乎崔後渠言先生<lb/>
之佐大理王振引之也當時若辭而不往豈不愈於抗<lb/>
而得禍與于忠肅有社稷之功其受害也先生固争之<lb/>
矣争不得即以此事而去尤為光明俊偉正統四年南<lb/>
安知府林竿言比者提學薛瑄以生員有疾罷斥者追<lb/>
所給廩米臣以為不幸有疾罷之可也至於廩給糜費<lb/>
於累歲而追索於一朝固已難矣父兄不能保子弟之<lb/>
<pb n="KR2g0046_WYG_001-6b"/>
無疾今懲償納之苦孰肯令其就學上是之先生出處<lb/>
大節豈後學所敢輕議而盡美不能盡善所云連得間<lb/>
矣成化初諡文清隆慶五年詔從祀孔子廟庭稱先儒<lb/>
薛子<lb/>
讀書錄統體一太極即萬殊之一本各具一太極即一<lb/>
本之萬殊統體者即大徳之敦化各具者即小徳之川<lb/>
流　太極不可以動静言然舍動静亦無太極　人心<lb/>
有一息之怠便與天地之化不相似　為學之要莫切<lb/>
<pb n="KR2g0046_WYG_001-7a"/>
於動静動静合宜者便是天理不合宜者便是人欲<lb/>
人心一息之頃不在天理便在人欲未有不在天理人<lb/>
欲而中立者也　易傳曰易變易也變易以從道也如<lb/>
人之一動一静皆變易也而動静之合乎理者即道也<lb/>
　所以隂陽變易者固理之所為而理則一定而不易<lb/>
所謂恒也　少欲覺身輕　心中無一物其大浩然無<lb/>
涯　先儒曰在物為理處物為義如君之仁臣之敬父<lb/>
之慈子之孝之𩔖皆在物之理也於此處各得其宜乃<lb/>
<pb n="KR2g0046_WYG_001-7b"/>
處物之義也　毎日所行之事必體認某事為仁某事<lb/>
為義某事為禮某事為智庶幾久則見道分明　為政<lb/>
以法律為師亦名言也既知律已又可治人　二十年<lb/>
治一怒字尚未消磨得盡以是知克已最難　性非特<lb/>
具於心者為是凡耳目口鼻手足動静之理皆是也非<lb/>
特耳目口鼻手足動静之理為是凡天地萬物之理皆<lb/>
是也故曰天下無性外之物而性無不在　凡聖賢之<lb/>
書所載者皆道理之名也至於天地萬物所具者皆道<lb/>
<pb n="KR2g0046_WYG_001-8a"/>
理之實也書之所謂某道某理猶人之某名某姓也有<lb/>
是人之姓名則必實有是人有是道理之名則必有是<lb/>
道理之實學者當㑹於言意之表　湖南靖州讀論語<lb/>
坐久假寐既覺神氣清甚心體浩然若天地之廣大葢<lb/>
欲少則氣定心清理明其妙難以語人　無形而有理<lb/>
所謂無極而太極有理而無形所謂太極本無極形雖<lb/>
無而理則有理雖有而形則無此純以理言故曰有無<lb/>
為一老氏謂無能生有則無以理言有以氣言以無形<lb/>
<pb n="KR2g0046_WYG_001-8b"/>
之理生有形之氣截有無為兩段故曰有無為二　天<lb/>
下無性外之物而性無不在君臣父子夫婦長幼朋友<lb/>
皆物也而其人倫之理即性也佛氏之學曰明心見性<lb/>
者彼既舉人倫而外之矣安在其能明心見性乎若果<lb/>
明心見性則必知天下無性外之物而性無不在必不<lb/>
舉人倫而外之也今既如此則偏於空寂而不能眞知<lb/>
心性體用之全審矣　盡心工夫全在知性知天上葢<lb/>
性即理而天即理之所從出人能知性知天則天下之<lb/>
<pb n="KR2g0046_WYG_001-9a"/>
理無不明而此心之理無不貫茍不知性知天則一理<lb/>
不通而心即有礙又何以極其廣大無窮之量乎是以<lb/>
知盡心工夫全在知性知天上　博文是明此理約禮<lb/>
是行此理　無欲非道入道自無欲始　舉目而物存<lb/>
物存而道在所謂形而下形而上是也　誠不能動人<lb/>
當責諸已不能感人皆誠之未至　太極一圈中虚無<lb/>
物葢有此理而實無形也　常沈静則含畜義理而應<lb/>
事有力　少言沈黙最妙　厚重静定寛緩進徳之基<lb/>
<pb n="KR2g0046_WYG_001-9b"/>
　無欲則所行自簡　敬則中虚無物　處人之難處<lb/>
者正不必厲聲色與之辯是非較短長　纔舒放即當<lb/>
収斂纔言語便思簡黙　事已往不追最妙　人能於<lb/>
言動事為之間不敢輕忽而事事處置合宜則浩然之<lb/>
氣自生矣　主静以立其本愼動以審其幾　心常主<lb/>
静物來應之　費是隠之流行處隠是費之存主處體<lb/>
用一源顯微無間如隂陽五行流行發生萬物費也而<lb/>
其所以化生之機不可見者隠也　矯輕警惰只當於<lb/>
<pb n="KR2g0046_WYG_001-10a"/>
心志言動上用力　湏是盡去舊習從新做起張子曰<lb/>
濯去舊見以來新意余在辰州府五更忽念已徳所以<lb/>
不大進者正為舊習纒繞未能掉脱故為善而善未純<lb/>
去惡而惡未盡自今當一刮舊習一言一行求合於道<lb/>
否則匪人矣　若胸中無物殊覺寛平快樂　一念之<lb/>
非即遏之一動之妄即改之　心虚有内外合一之氣<lb/>
象　俯仰天地無窮知斯道之大覺四海之小矣　工<lb/>
夫切要在夙夜飲食男女衣服動静語黙應事接物之<lb/>
<pb n="KR2g0046_WYG_001-10b"/>
間於此事事皆合天則則道不外是矣　凡大小有形<lb/>
之物皆自理氣至微至妙中生出來以至於成形而著<lb/>
張子曰其來也幾微易簡其至也廣大堅固　一念之<lb/>
差心即放纔覺其差而心即正　水清則見毫毛心清<lb/>
則見天理　人性分而言之有五合而言之則一一不<lb/>
可見而五則因發見者可黙識也　湏知已與物皆從<lb/>
隂陽造化中來則知天地萬物為一體矣　夫子所謂<lb/>
一即統體之太極也夫子之所為貫即各具之太極也<lb/>
<pb n="KR2g0046_WYG_001-11a"/>
　主一則氣象清明二三則昏昧矣　將聖賢言語作<lb/>
一塲話説學者之通患　志動氣多為理氣動志多為<lb/>
欲　學至於心中無一物則有得矣　言不謹者心不<lb/>
存也心存則言謹矣　余於坐立方向器用安頓之𩔖<lb/>
稍有不正即不樂必正而後已非作意為之亦其性然<lb/>
　言動舉止至微至粗之事皆當合理一事不可苟先<lb/>
儒謂一事苟其餘皆苟矣　觀太極中無一物則性善<lb/>
可知有不善者皆隂陽雜糅之渣滓也　天之氣一著<lb/>
<pb n="KR2g0046_WYG_001-11b"/>
地之氣即成形如雪霜雨露天氣也得地氣即成形矣<lb/>
　纔敬便渣滓融化而不勝其大不敬則鄙吝即萌不<lb/>
勝其小矣　知止所包者廣就身言之如心之止徳目<lb/>
之止明耳之止聰手之止恭足之止重之𩔖皆是就物<lb/>
言之如子之止孝父之止慈君之止仁臣之止敬兄之<lb/>
止友弟之止恭之𩔖皆是葢止者止於事物當然之則<lb/>
則即至善之所在知止則静安慮得相次而見矣不能<lb/>
知止則耳目無所加手足無所措猶迷方之人搖搖而<lb/>
<pb n="KR2g0046_WYG_001-12a"/>
莫知所之也　知止則動静各當乎理　大事謹而小<lb/>
事不謹則天理即有欠缺間斷　程子性即理也之一<lb/>
言足以定千古論性之疑　人惻然慈良之心即天地<lb/>
藹然生物之心　覺人詐而不形於言有餘味　心一<lb/>
操而羣邪退聴一放而群邪並興　纔収斂身心便是<lb/>
居敬纔尋思義理便是窮理二者交資而不可缺一也<lb/>
　居敬有力則窮理愈精窮理有得則居敬愈固　初<lb/>
學時見居敬窮理為二事為學之久則見得居敬時敬<lb/>
<pb n="KR2g0046_WYG_001-12b"/>
以存此理窮理時敬以察此理雖若二事而實則一矣<lb/>
　人不持敬則心無頓放處　人不主敬則此心一息<lb/>
之間馳騖出入莫知所止也　不能克已者志不勝氣<lb/>
也　讀書以防簡此心猶服藥以消磨此病病雖未除<lb/>
常使藥力勝則病自衰心雖未定常得書味深則心自<lb/>
熟久則衰者盡而熟者化矣　處事了不形之於言尤<lb/>
妙　廣大虚明氣象無欲則見之　當事務叢雜之中<lb/>
吾心當自有所主不可因彼之擾擾而遷易也　心細<lb/>
<pb n="KR2g0046_WYG_001-13a"/>
密則見道心粗則行不著習不察　學不進率由於因<lb/>
循　事事不放過而皆欲合理則積久而業廣矣　究<lb/>
竟無言處方知是一源　不識理名難識理湏知識理<lb/>
本無名　為學時時處處是做工夫處雖至陋至鄙處<lb/>
皆當存謹畏之心而不可忽且如就枕時手足不敢妄<lb/>
動心不敢亂想這便是睡時做工夫以至無時無事不<lb/>
然　工夫緊貼在身心做不可斯湏外離　心一放即<lb/>
悠悠蕩蕩無所歸著　讀前句如無後句讀此書如無<lb/>
<pb n="KR2g0046_WYG_001-13b"/>
他書心乃有入　下學學人事上達達天理也人事如<lb/>
父子君臣夫婦長幼之𩔖是也天理在人如仁義禮智<lb/>
之性在天如元亨利貞之命是也只是合當如是便是<lb/>
理　理只在氣中決不可分先後如太極動而生陽動<lb/>
前便是静静便是氣豈可説理先而氣後也　心一収<lb/>
而萬理咸至至非是外來也葢常在是而心存有以識<lb/>
其妙耳心一放而萬理咸失失非向外馳也葢雖在是<lb/>
而心亡無以察其妙耳　朱子曰聚散者氣也若理只<lb/>
<pb n="KR2g0046_WYG_001-14a"/>
泊在氣上初不是凝結自為一物但人分上合當然者<lb/>
便是理不可以聚散言也　理既無形安得有盡有形<lb/>
者可以聚散言無形者不可以聚散言　石壁上草木<lb/>
最可見生物自虚中來虚中則實氣是也　一切有形<lb/>
之物皆呈露出無形之理來所謂無非至教也　人心<lb/>
皆有所安有所不安安者義理也不安者人欲也然私<lb/>
意勝而不能自克則以不安者為安矣　心存則因器<lb/>
以識道　看來學者不止應事處有差只小小言動之<lb/>
<pb n="KR2g0046_WYG_001-14b"/>
間差者多矣　心無所止則一日之間四方上下安往<lb/>
而不至哉　理如物心如鏡鏡明則物無遁形心明則<lb/>
理無蔽迹昏則反是　釋子不問賢愚善惡只順已者<lb/>
便是　理如日光氣如飛鳥理乘氣機而動如日光載<lb/>
鳥背而飛鳥飛而日光雖不離其背實未嘗與之俱往<lb/>
而有間斷之處亦猶氣動而理雖未嘗與之暫離實未<lb/>
嘗與之俱盡而有滅息之時氣有聚散理無聚散於此<lb/>
可見　理如日月之光小大之物各得其光之一分物<lb/>
<pb n="KR2g0046_WYG_001-15a"/>
在則光在物物盡則光在光　三代之治本諸道漢唐<lb/>
之治詳於法　細看植物亦似有心但主宰乎是使之<lb/>
展葉開花結實者即其心也　略有與人計較短長意<lb/>
即是渣滓消融未盡　人只於身内求道殊不知身外<lb/>
皆道渾合無間初無内外也　不可將身外地面作虚<lb/>
空看葢身外無非眞實之理與身内之理渾合無間也<lb/>
　聖人應物雖以此理應之其實理只在彼物上彼此<lb/>
元不移也　聖人治人不是將自己道理分散與人只<lb/>
<pb n="KR2g0046_WYG_001-15b"/>
是物各付物只主於敬纔有卓立不然東倒西歪卒無<lb/>
可立之地　此理眞實無妄如天地日月風雲雨露草<lb/>
木昆蟲隂陽五行萬物萬事皆有常形定則亘古今而<lb/>
不易若非實理為之主則歲改而月不同矣　方為一<lb/>
事即欲人知淺之尤者　理明則心定　順理都無一<lb/>
事　理明後見天地萬物截然各安其分　知言者書<lb/>
無不通理無不明之謂　學至於約則有得矣　天下<lb/>
無無理之物無無物之理　凡所為當下即求合理勿<lb/>
<pb n="KR2g0046_WYG_001-16a"/>
曰今日姑如此明日改之一事苟其餘無不苟矣　心<lb/>
有毫髪所繋即不得其平　氣無涯而形有限故天大<lb/>
地小　必使一言不妄發則庶乎寡過矣　人只為耳<lb/>
目口鼻四肢百骸做得不是壊了仁義禮智信若耳目<lb/>
口鼻四肢百骸做得是便是仁義禮智信之性詩所謂<lb/>
有物有則孟子所謂踐形者是也　仁是嫩物譬如草木嫩<lb/>
則生老則枯　知至至之窮理也知終終之盡性以至<lb/>
於命也　博文知崇也約禮禮卑也　分外之事一毫<lb/>
<pb n="KR2g0046_WYG_001-16b"/>
不可與　言要緩行要徐手要恭立要端以至作事有<lb/>
節皆不暴其氣之事怒至於過喜至於流皆暴其氣也<lb/>
　大而人倫小而言動皆理之當然纔有有為之心雖<lb/>
所行合理亦是人欲　絶謀利計功之念其心超然無<lb/>
係　立得脚定却湏寛和以處之　習於見聞之久則<lb/>
事之雖非者亦莫覺其非矣　非禮勿視聴言動便是<lb/>
克已視聴言動之合禮處便是復禮　知覺不可訓仁<lb/>
所以能知覺者仁也　教人言理太高使人無可依據<lb/>
<pb n="KR2g0046_WYG_001-17a"/>
　四方上下往來古今實理實氣無絲毫之空隙無一<lb/>
息之間斷　為學不實無可據之地人於實之一字當<lb/>
念念不忘隨事隨處省察於言動居處應事接物之間<lb/>
必使一念一事皆出於實斯有進徳之地　心虚能涵<lb/>
萬理　繼之者善化育之始流行而未已陽也成之者<lb/>
性人物稟受一定而不易隂也　静坐中覺有雜念者<lb/>
不誠之本也惟聖人之心自然眞一虚静無一毫之雜<lb/>
念　循理即率性也自一身之耳目口鼻手足百體各<lb/>
<pb n="KR2g0046_WYG_001-17b"/>
順其則以至人倫庶事各得其宜皆循理也　順理心<lb/>
安身亦安矣　事來則順應之不可無故而先生事端<lb/>
　常存心於義理久久漸明存心於閑事即於義理日<lb/>
昧矣　凡涉於有為者皆氣其無為者道體也　心常<lb/>
存即黙識道理無物不有無時不然心苟不存茫無所<lb/>
識其所識者不過萬物形體而已　冲漠無朕而萬象<lb/>
昭然已具葢纔有理即有象初非懸空之理與象分而<lb/>
為二也　學問實自静中有得不静則心既雜亂何由<lb/>
<pb n="KR2g0046_WYG_001-18a"/>
有得　篤志力行而不知道終是淺　涵飬省察雖是<lb/>
動静交致其力然必静中涵養之功多則動時省察之<lb/>
功易也在一心之理與在萬事之理本無二致惟聖<lb/>
人一心之理能通萬事之理者以其純乎天理之公也<lb/>
　名節至大不可妄交非𩔖以壞名節　艮其背不獲<lb/>
其身行其庭不見其人只是動静各止於理而不知有<lb/>
人我也　物格是知逐事逐物各為一理知至是知萬<lb/>
物萬事通為一理　孟子之知言即大學之物格知至<lb/>
<pb n="KR2g0046_WYG_001-18b"/>
也　孟子之知性即大學之物格盡心即知至也　道<lb/>
無處不在故當無處不謹　天道流行命也命賦於人<lb/>
性也性與心俱生者也性體無為人心有覺故心統性<lb/>
情　不責人即心無凝冰焦火之累　天地間理無縫<lb/>
隙實不可分　元者善之長亨利貞皆善也仁為善之<lb/>
長禮義智皆善也性命一理也有善而無惡也明矣<lb/>
中庸言明善不言明性善即性也　雜慮少則漸近道<lb/>
　心每有妄發以經書聖賢之言制之　一息之運與<lb/>
<pb n="KR2g0046_WYG_001-19a"/>
古今之運同一塵之土與天地之土同一夫之心與億<lb/>
兆之心同　致知格物於讀書得之者多論性不論<lb/>
氣不備有二説專論性不論氣則性亦無安泊處此不<lb/>
備也専論性不論氣則雖知性之本善而不知氣質有<lb/>
清濁之殊此不備也論氣不論性不明亦有二説如告<lb/>
子以知覺運動之氣為性而不知性之為理此不明也<lb/>
如論氣質有清濁之殊而不知性之本善此不明也二<lb/>
之則不是葢理氣雖不相雜亦不相離天下無無氣之<lb/>
<pb n="KR2g0046_WYG_001-19b"/>
理亦無無理之氣氣外無性性外無氣是不可二之也<lb/>
若分而二是有無氣之性無性之氣矣故曰二之則不<lb/>
是　程子曰四端不言信者既有誠心為四端則信在<lb/>
其中矣愚謂若無誠心則四端亦無矣故學道以誠心<lb/>
為本　鬼神者天地隂陽之靈魂魄者人身隂陽之靈<lb/>
　御史閻子與先生禹錫<lb/>
閻禹錫字子與洛陽人年十九舉正統甲子鄉試明年<lb/>
授昌黎訓導母喪廬墓詔旌於門聞薛文清講學往從<lb/>
<pb n="KR2g0046_WYG_001-20a"/>
之遊補開州訓導遂以所受於文清者授其弟子人多<lb/>
化之李文達薦為國子學正轉監丞干謁不行謫徽州<lb/>
府經歴尋復南京國子助教監丞超陞御史提督畿内<lb/>
學政勵士以原本之學講明太極圖説通書使文清之<lb/>
學不失其傳者先生之力也成化丙申卒所著有自信<lb/>
集或問先生與白良輔於文清文清曰洛陽似此兩人<lb/>
也難得但恐後來立脚不定往别處走觀先生所立雖<lb/>
未知所得深淺亦不負文清之所戒矣<lb/>
<pb n="KR2g0046_WYG_001-20b"/>
　侍郎張自在先生鼎<lb/>
張鼎字大器陜之咸寜人成化丙戍進士授刑部主事<lb/>
遷員外郎出知太原府晉山西叅政仍署府事轉河南<lb/>
按察使𢎞治改元擢右僉都御史巡撫保定等府入為<lb/>
户部右侍郎乙卯卒於家年六十五先生少從父之任<lb/>
蒲州得及薛文清之門終身恪守師説不敢少有踰越<lb/>
文清歿後其文集散漫不傳先生搜輯較正凡數年始<lb/>
得成書<lb/>
<pb n="KR2g0046_WYG_001-21a"/>
　郡守段容思先生堅<lb/>
段堅字可久號容思蘭州人也年十四為諸生見陳緱<lb/>
山明倫堂上銘群居愼口獨坐防心慨然有學聖之志<lb/>
於是動作不苟正統甲子領鄉薦己巳英宗北狩應詔<lb/>
詣闕上書不報自齊魯以至呉越尋訪學問之人得閻<lb/>
禹錫白良輔以泝文清之㫖踰年而歸學益有得登景<lb/>
泰甲戍進士第歸而讀書越五年出知福山縣以絃誦<lb/>
變其風俗謂天下無不可化之人無不可變之俗六載<lb/>
<pb n="KR2g0046_WYG_001-21b"/>
而治行鬱然可觀李文達薦之擢知萊州府以憂去補<lb/>
南陽府建志學書院與人士講習濂洛之書其童䝉則<lb/>
授以小學家禮祀烈女迸巫尼凡風教之事無不盡心<lb/>
八年而後歸成化甲辰卒年六十六嘗言學者主敬以<lb/>
致知格物知吾之心即天地之心吾之理即天地之理<lb/>
吾身可以參贊者在此其形於自得者詩云風清雲浄<lb/>
雨初晴南畝東阡䇿杖行幽鳥似知行樂意綠楊烟外<lb/>
兩三聲先生雖未嘗及文清之門而郡人陳祥贊之曰<lb/>
<pb n="KR2g0046_WYG_001-22a"/>
文清之統惟公是廓則固私淑而有得者也<lb/>
　廣文張黙齋先生傑<lb/>
張傑字立夫號黙齋陜之鳯翔人正統辛酉鄉薦授趙<lb/>
城訓導以講學為事文清過趙城先生以所得質之文<lb/>
清為之證明由是其學益深丁外艱服闋遂以養母不<lb/>
出母喪畢為責躬詩曰年紀四十四此理未眞知晝夜<lb/>
不勤勉遷延到幾時無復有仕進意其工夫以涵養湏<lb/>
用敬進學在致知二語為的用五經教授名重一時當<lb/>
<pb n="KR2g0046_WYG_001-22b"/>
道聘攝固城學事先生以鄉黨從遊頗衆不能遠及他<lb/>
方辭之段容思贈詩聖賢心學眞堪學何用奔馳此外<lb/>
尋先生答詩亦有今宵忘寢論収心之句學者争傳誦<lb/>
焉有勸先生著書者曰吾年未艾猶可進也俟有所得<lb/>
為之未晚成化壬辰十月卒年五十二<lb/>
　文莊王凝齋先生鴻儒<lb/>
王鴻儒字懋學號凝齋河南南陽人成化丁未進士授<lb/>
南户部主事出為山西提學僉事進副使孝宗與劉大<lb/>
<pb n="KR2g0046_WYG_001-23a"/>
夏論人才曰藩臬中如王鴻儒他日可大用大夏對曰<lb/>
此人才學不易得誠如聖諭正徳初致仕己巳起國子<lb/>
祭酒不數月憂去服除改南户部侍郎召入吏部時冡<lb/>
宰為陸完喜權術先生諷之曰惟誠與直能濟國事趨<lb/>
名者亦趨利於社稷生民無益也未幾完果敗辛酉陞<lb/>
南户部尚書宸濠反武宗南巡勤勞王事疽發背卒先<lb/>
生書法端勁少未為人知里人有為府史者嘗以其書<lb/>
置府中知府段堅偶見而竒之史對曰里中王生書也<lb/>
<pb n="KR2g0046_WYG_001-23b"/>
堅即召見曰子風神清徹豈塵埃人物遂収之門下故<lb/>
先生之學本之段氏<lb/>
凝齋筆語乾道變化者五月一隂生乾道變矣六月二<lb/>
隂生乾道再變矣至十月則乾道變極陽盡而純隂以<lb/>
成坤卦所謂化也此正秋冬之時百穀草木各正性命<lb/>
保合太和乾之利貞也　大明終始六位時成時乘六<lb/>
龍以御天六位六虚位自子至已也六龍六陽爻自初<lb/>
九至上九也聖人大明乾道之終始則見陽之六位以<lb/>
<pb n="KR2g0046_WYG_001-24a"/>
時而成自十一月一陽生則畫一剛於初位是乘以一<lb/>
龍也十二月二陽生則畫一剛於二位是乘以二龍也<lb/>
餘四位四畫凖此乘乃加乘之乘猶加載也天之六陽<lb/>
時序如此聖人加畫乾卦亦如此所以御天也　大哉<lb/>
乾乎剛徤中正純粹精也此以七者贊乾之徳剛言其<lb/>
不屈徤言其不息中言其無過不及正言其不偏不倚<lb/>
純言其不二粹言其不雜精則進乎粹矣純粹精譬如<lb/>
粳米中無粟米便是純也粳米雖純矣若顆粒有大小<lb/>
<pb n="KR2g0046_WYG_001-24b"/>
便是不粹一一匀稱便是粹矣米雖匀稱炊飯有不香<lb/>
者便是不精炊飯又香乃是精也愚嘗以為剛徤中正<lb/>
純粹精七者皆是贊乾　乾初九文言曰確乎其不可<lb/>
拔潛龍也此言初九君子固守不屈之節然也拔者掣<lb/>
而出之如蛇龍屬也蛇入穴人見其尾雖㧞之幾斷亦<lb/>
不肯出此亦可以證潛龍之確乎不拔也　陽主笑隂<lb/>
主哭故同人號咷指六二笑指九五也　撝謙行之謙<lb/>
也鳴謙言之謙也　觀雷出地奮豫則雷在地中可推<lb/>
<pb n="KR2g0046_WYG_001-25a"/>
矣　不事王侯高尚其事蠱而治矣奉身而隠也　澤<lb/>
中有雷雷之蟄也故君子體之嚮晦入宴息　噬嗑震<lb/>
下離上彖曰雷電合而章始以雷電為一物謂電即雷<lb/>
之光也及觀厯候八月雷始収聲十月亡電則相去兩<lb/>
月乃知非一物矣雷得電而聲愈震電得雷而光愈熠<lb/>
故曰雷電合而章　君子得輿小人剝廬陽為君子隂<lb/>
為小人皆就在上一位而言君子居之則為得輿上九<lb/>
之陽不動衆隂共載一陽也小人居之則為剝廬上九<lb/>
<pb n="KR2g0046_WYG_001-25b"/>
亦變而為隂羣隂失庇也五隂如輿一陽如廬　大過<lb/>
彖棟橈本末弱也先儒所謂人主之職在論一相者信<lb/>
哉　六十四卦者八卦之藴也八卦者兩儀之藴也兩<lb/>
儀者太極之藴也　男女有别然後父子親萬世格言<lb/>
也　下武自三后言之也三后在天武王在下故曰下<lb/>
武衛武公諸侯也其詩乃見於雅葢為王卿士時也<lb/>
載色載笑色怒也載色以怒而復載笑非怒也乃教也<lb/>
匪怒應載色伊教應載笑　虞夏雍州貢道浮于積石<lb/>
<pb n="KR2g0046_WYG_001-26a"/>
至于龍門西河自今日觀之則漕運當由北中行者千<lb/>
里由是知唐虞北邊疆境尚逺在河外也　左氏隠三<lb/>
年四月鄭祭足帥師取温之麥按夏四月正麥熟之時<lb/>
故曰取温之麥若依趙氏謂時月皆改則此當為夏之<lb/>
二月豈可取麥者乎　周之郊祀亦有迎尸以為迎后<lb/>
稷之尸也然據禮家説祭山川皆有尸則恐祭天亦有<lb/>
尸也　或問周禮祀天神地示人鬼之樂何以無商音<lb/>
文公先生曰五音無一則不成樂非是無商音只是無<lb/>
<pb n="KR2g0046_WYG_001-26b"/>
商調先儒謂商調是殺聲鬼神畏商調　罍尊陽也在<lb/>
阼犧尊隂也在西堂上以陽為主也縣皷陽也在西應<lb/>
鼓隂也在東堂下以隂為主也　魏主嗣常密問崔浩<lb/>
曰屬者日食趙代之分朕疾彌年不愈恐一旦不諱此<lb/>
以左氏載日食曰魯衛當之者同是日食之災誠有分<lb/>
野　史彌逺雖非賢相猶置人才簿書賢士大夫姓名<lb/>
以待用今有若人乎宜賢才之日遺也見方虚谷撰呂<lb/>
午家傳　大學在親民程子曰親當作新愚按親新古<lb/>
<pb n="KR2g0046_WYG_001-27a"/>
字通用觀左氏石碏之言新間舊作親間舊此可見矣<lb/>
　孔子之謂集大成樂一變為一成尚非大成九成皆<lb/>
畢然後謂之大成　孟子之學明在於事親事長而幽<lb/>
極於知性知天上下本末一以貫之此所以為醇乎醇<lb/>
之儒也彼莊老者幽明二致首尾衡決世儒方且尊以<lb/>
為聖哲豈知道之論乎　顔氏家訓曰夫遙大之物寜<lb/>
可度量日為陽精月為隂精星為萬物之精儒家所安<lb/>
也星墜為石精若是石不得有光性又質重何所繋焉<lb/>
<pb n="KR2g0046_WYG_001-27b"/>
星與日月形色同爾日月又當是石也石既牢密烏兔<lb/>
焉容石在氣中豈能獨運日月星辰若皆是氣氣體輕<lb/>
浮當與天合往來環轉不得錯違其間遲疾理宜一等<lb/>
何故日月五星二十八宿各有度數移動不均致堂辨<lb/>
曰考之六經惟春秋書隕石於宋不言星墜為石也既<lb/>
以星為石此皆推臆之説非聖人之言也愚謂日月星<lb/>
辰皆氣之精而麗於天體如火光不能搏執其隕而為<lb/>
石者以得地氣故耳非在天即石也有隕未至地而光<lb/>
<pb n="KR2g0046_WYG_001-28a"/>
氣遂散者亦不為石也<lb/>
　布衣周小泉先生蕙<lb/>
周蕙字廷芳號小泉山丹衛人徙居秦州年二十聴講<lb/>
大學首章奮然感動始知讀書問字為蘭州戍卒聞段<lb/>
容思講學時往聴之久之諸儒令坐聴既而與之坐講<lb/>
容思曰非聖弗學先生曰惟聖斯學於是篤信力行以<lb/>
程朱自任又受學於安邑李㫤李㫤者景泰丙子舉人<lb/>
授清水教諭文清之門人也恭順侯呉瑾總兵於陜聘<lb/>
<pb n="KR2g0046_WYG_001-28b"/>
為子師先生固辭或問故先生曰總兵役某則某軍士<lb/>
也召之不敢不往若使教子則某師也召之豈敢往哉<lb/>
瑾遂親送二子於其家先生始納贄焉肅藩樂人鄭安<lb/>
鄭寜皆乞除樂籍從周先生讀書其感人如此成化戊<lb/>
子容思至小泉訪之不遇留詩而去小泉泉水隔烟蘿<lb/>
一濯冠纓一浩歌細細静涵洙泗<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>源源動鼓洛川波<lb/>
風埃些子無由入寒玉一泓清更多老我未除塵俗病<lb/>
欲煩洗雪起沈疴白雲封鏁萬山林卜築幽居深更深<lb/>
<pb n="KR2g0046_WYG_001-29a"/>
養道不干軒冕貴讀書探取聖賢心何為有大如天地<lb/>
湏信無窮自古今欲鼓遺音絃絶後關閩濂洛待君尋<lb/>
先生以父遊江南久之不返追尋江湖間至揚子而溺<lb/>
天下莫不悲之門人最著者渭南薛敬之秦州王爵敬<lb/>
之自有傳爵字錫之以操存為學仕至保安州判<lb/>
　同知薛思庵先生敬之<lb/>
薛敬之字顯思號思庵陜之渭南人生而姿容秀美左<lb/>
膊有文字黑入膚内五歲即喜讀書居止不同流俗鄉<lb/>
<pb n="KR2g0046_WYG_001-29b"/>
人以道學呼之成化丙戍貢入太學時白沙亦在太學<lb/>
一時相與並稱丙午謁選山西應州知州不三四歲積<lb/>
粟四萬餘石年饑民免流亡逋而歸者三百餘家南山<lb/>
有虎患倣昌黎之鰐魚為文祭之旬日間虎死蕭家寨<lb/>
平地暴水湧出幾至沈陷亦為文祭告水即下洩聲如<lb/>
雷鳴奏課為天下第一陞華府同知居二年致仕正徳<lb/>
戊辰卒年七十四先生從周小泉學常鷄鳴而起候門<lb/>
開灑掃設坐至則跪以請教故謂其弟子曰周先生躬<lb/>
<pb n="KR2g0046_WYG_001-30a"/>
行孝弟其學近於伊洛吾以為師陜州陳雲逵忠信狷<lb/>
介凡事皆持敬吾以為友吾所以有今日者多此二人<lb/>
力也先生之論特詳於理氣其言未有無氣質之性是<lb/>
矣而云一身皆是氣惟心無氣氣中靈底便是心則又<lb/>
岐理氣而二之也氣未有不靈者氣之行處皆是心不<lb/>
僅腔子内始是心也即腔子内亦未始不是氣耳<lb/>
思庵野錄心乘氣以管攝萬物而自為氣之主猶天地<lb/>
乘氣以生養萬物而亦自為氣之主　一身皆是氣惟<lb/>
<pb n="KR2g0046_WYG_001-30b"/>
心無氣隨氣而為浮沈出入者是心也人皆是氣氣中<lb/>
靈底便是心故朱子曰心者氣之精爽　心本是個虚<lb/>
靈明透底物事所以都照管得到一有私欲便却昏蔽<lb/>
了連本體亦是昧塞如何能照管得物　學者始學切<lb/>
須要識得此心是何物此氣是何物心主得氣是如何<lb/>
氣役動心是如何方好著力進裡面去　千古聖賢非<lb/>
是天生底只是明得此心分曉　天地間凡有盛衰强<lb/>
弱者皆氣也而理無盛衰强弱之異先儒謂至誠貫金<lb/>
<pb n="KR2g0046_WYG_001-31a"/>
石則理足以馭氣矣　徳無個大小且指一物始根便<lb/>
是大徳發生條達千枝萬柯都是那根上出來便是小<lb/>
徳　接事多自能令氣觸動心敬則不能為之累否則<lb/>
鮮不為之累　心之存如海水之不波不存如沙苑之<lb/>
揚漢　仁則是心求仁非一方也但心有所存主處便<lb/>
是求仁觀諸孔門問答可見師之教弟子之學都只是<lb/>
尋討個正當底心心外無餘事　太極圖明此性之全<lb/>
體西銘狀此性之大用　寂然不動感而遂通天下之<lb/>
<pb n="KR2g0046_WYG_001-31b"/>
故標貼出個心之體用來程子因而就説個體用一源<lb/>
顯微無間包括這兩句　有朋自逺方來與天下歸仁<lb/>
之㫖同　活潑潑地只是活動指鳶魚也便見得理氣<lb/>
説得面前活動如顔子卓爾孟子躍如模様　天地無<lb/>
萬物非天地也人心無萬事非人心也天地無物而自<lb/>
不能不物物人心無事而自不能事事　而今天下只<lb/>
是一個名利關住扎了壅住多少俊才可勝歎哉氣化<lb/>
然也　氣化人事不可岐而二之須相參而究之然後<lb/>
<pb n="KR2g0046_WYG_001-32a"/>
可以知天道消息世道隆替　因天地而定乾坤因卑<lb/>
高而位貴賤因動静而斷剛柔因方𩔖物羣而生吉凶<lb/>
因天象地形而見變化此聖人原易之張本以示人故<lb/>
曰易與天地凖　太極圖雖説理亦不曾離了氣先儒<lb/>
解太極二字最好謂象數未形而其理已具之稱形器<lb/>
已具而其理無朕之目象數未形一句説了理形器已<lb/>
具一句却是説了氣恁看理氣何曾斷隔了　雨暘燠<lb/>
寒風之有無見得天無心處風雷變化氣使然也天本<lb/>
<pb n="KR2g0046_WYG_001-32b"/>
無心以人為心聖人本無心以天處心其未至於聖人<lb/>
者可不盡希天之學乎何謂希天曰自敬始　凡所作<lb/>
為動心只是操存之心未篤篤則心定外物不能奪雖<lb/>
有所為亦不能動此不易之理也　在天之風霜雨露<lb/>
者陰陽之質也在地之草木水石者剛柔之質<lb/>
也在人之父子君臣者仁義之質也陰陽一剛柔也<lb/>
剛柔一仁義也隂陽氣也離那質不得剛柔質也離那<lb/>
氣不得仁義性也離那氣質不得未有無氣之質未有<lb/>
<pb n="KR2g0046_WYG_001-33a"/>
無質之氣亦未有無氣質之性偶觀杏實㑹得一本萬<lb/>
殊道理當時種得只是一本如今結了百千萬個不亦<lb/>
殊乎一本萬殊萬殊一本有甚時了期就見得天命不<lb/>
已氣象出來　古來用智莫過大禹觀治水一事只把<lb/>
一江一河便分割天地　堯舜之世以徳相尚故無讖<lb/>
緯術數之可言漢唐以下偽學日滋故有讖緯術數之<lb/>
事　古人之論處家有曰義有曰忍葢忍字無涯涘義<lb/>
字有正救獨用忍不得獨用義亦不得上下名分不得<lb/>
<pb n="KR2g0046_WYG_001-33b"/>
不用義出入日用不得不用忍義與忍相濟而後處家<lb/>
之道備矣　孔門優游涵泳只是調䕶個徳性好凡問<lb/>
政問仁問士問禮與行不過令氣質不走作掘得活水<lb/>
出來　夜氣與浩然之氣不同彼以全體言此以生息<lb/>
言但浩然章主於氣牛山章主於性學者互相考之有<lb/>
以知性氣之不相離也　天高地下萬物流行分明個<lb/>
禮樂自然<lb/>
　郡丞李介庵先生錦<lb/>
<pb n="KR2g0046_WYG_001-34a"/>
李錦字在中號介庵陜之咸寜人受學於周小泉天順<lb/>
壬午舉於鄉入太學司成邢讓深器之讓坐事下獄先<lb/>
生率六館之士伏闕訟寃由是名動京師以主敬窮理<lb/>
為學故然諾辭受之間皆不敢茍居憂時巡撫余肅敏<lb/>
請教其子先生以齊衰不入公門固辭肅敏聞其喪不<lb/>
能舉賻以二槨先生郤其一曰不可因喪為利也郡大<lb/>
夫賻米以狀無俸字辭之成化甲辰謁選松江府同知<lb/>
後二年卒年五十一<lb/>
<pb n="KR2g0046_WYG_001-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷一<lb/>
</p>
<p>
</p>
  </div>
</body>
</text>
</TEI>
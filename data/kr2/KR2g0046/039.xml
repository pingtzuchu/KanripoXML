<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷三十九</head> <lb/>
    <p>
<pb n="KR2g0046_WYG_039-1a"/>
欽定四庫全書<lb/>
　明儒學案卷三十九<lb/>
　　　　　　　　　　　餘姚　黄宗羲　撰<lb/>
甘泉學案三<lb/>
　郡守洪覺山先生垣<lb/>
洪垣字峻之號覺山徽之婺源人嘉靖壬辰進士以永康<lb/>
知縣入為御史轉温州知府閒住歸凡四十六年而後<lb/>
卒年近九十先生為弟子時族叔熺從學文成歸而述<lb/>
<pb n="KR2g0046_WYG_039-1b"/>
所得先生頗致疑與精一博約之説不似其後執贄甘<lb/>
泉甘泉曰是可傳吾釣䑓風月者丁未秋偕同邑方瓘<lb/>
卒業東廣甘泉建二妙樓居之庚申甘泉約遊武夷先<lb/>
生至南安聞甘泉訃走其家哭之越兩月而歸先生為<lb/>
體認天理是不離根之體認蓋以救師門隨處之失故<lb/>
其工夫全在㡬上用㡬有可見未㡬則無見也以㡬為<lb/>
有無接續之交此即不睹不聞為未動念時獨為初動<lb/>
念時之舊説也不知周子之所為㡬者動而未形有無<lb/>
<pb n="KR2g0046_WYG_039-2a"/>
之間以其湛然無物故謂之無以其烱然不昧故謂<lb/>
之有是以有無合言不以有無分言也若自無而至有<lb/>
則仍是離根之體認矣先生調停王湛二家之學以隨<lb/>
處體認恐求理於善惡是非之端未免倚之於顯是矣<lb/>
以致良知似倚於㣲知以知此理以無心之知為真知<lb/>
不原先天不順帝則致此空知何用夫知主無心所謂<lb/>
不學不慮天載也帝則也以此知為不足恃將必求之<lb/>
學慮失却道心之㣲則倚之於顯者可謂得矣得無自<lb/>
<pb n="KR2g0046_WYG_039-2b"/>
相矛盾乎方瓘字時素號明谷初從甘泉於南都甘泉<lb/>
即令其為諸生向導甘泉北上及歸家皆從之而往以<lb/>
學為急遂不復仕<lb/>
覺山理學聞言學者覺也夷惠謂之心安則可謂之悦<lb/>
則不可蓋悦重知不重行知通乎行故悦行亦悦也行<lb/>
局乎知則雖知亦未免為障耳白沙之見端倪於悦近之<lb/>
父母根也根孝弟是不離根發生處故生生之謂仁舍<lb/>
此便是無根之學仁義禮樂何實之有　君子去仁惡<lb/>
<pb n="KR2g0046_WYG_039-3a"/>
乎成名非成君子之名也古人名即是實仁是體名是<lb/>
事安仁利仁是體處約處樂是事　萬殊一本是理理<lb/>
一分殊是功分殊即在理一中有感應無分合内外兼<lb/>
該是貫處蓋一則内外兼該也若云以一理貫萬事是<lb/>
二之矣　忠是體恕是用否曰不分體用皆於感應上<lb/>
見之體則無可言有一言而可以終身行之者其恕乎<lb/>
行之即忠也　天道無名而忠恕有路故曰違道不逺<lb/>
然於命脉則一爾居處恭執事敬與人忠心一也在居<lb/>
<pb n="KR2g0046_WYG_039-3b"/>
處為恭在執事為敬在與人為忠日用只此三者中間<lb/>
更無空閒間斷便得仁體流通　下學上逹至淡至簡<lb/>
豈人所可與知惟自知之惟天知之天知即於自知中<lb/>
見之天人二途中間更無别路去人所以還天人所不<lb/>
知者即天知也　行不貫徹恐於事上著了脚故有礙<lb/>
子張問行子貢問行夫子惟告以忠信與忠恕忠恕流<lb/>
通即自無礙脚處　設無此身何意之有為其有身也<lb/>
故人已形而好惡之意起焉是已與人流通之關鍵也<lb/>
<pb n="KR2g0046_WYG_039-4a"/>
通則格不通則不格通則格乎天地不通則否塞消亡<lb/>
知者察好惡而開意之金鑰也知則覺而軀殻忘矣故<lb/>
意有善惡知則惟有善而無惡知善知惡是知為善去<lb/>
惡是格物如何曰知善知惡真知也即真知一路致之<lb/>
以通格乎物若添為善去惡二字似又加一轉身致與<lb/>
格二矣　慎獨誠意皆喜怒哀樂上消磨不落虛見<lb/>
戒慎不睹不聞須從大志願上未接物而本體自在已<lb/>
接物而本體自如不渉覩聞乃戒懼也　戒懼不覩不<lb/>
<pb n="KR2g0046_WYG_039-4b"/>
聞猛然一爐真火自然㸃雪不容　喜怒皆天性流行<lb/>
少離體便是遷便是出位遷對止而言觀於未發之中<lb/>
不但是怒時忘怒觀理　從人欲上起念便踏危機從<lb/>
天理上起念便踏安機機動之初自以為細微可以僥<lb/>
倖無事故忽忽為之遂至於不可止不知害已在其中<lb/>
智者只觀理欲於毫芒而利害不與利害展轉則昏塞<lb/>
愈甚　言顧行行顧言顧不在言行而在體認天理一<lb/>
顧俱得　經綸大經其大不在功業而在此心心無私<lb/>
<pb n="KR2g0046_WYG_039-5a"/>
則日用細微皆大經也　無惡於志譬如日月著不得<lb/>
纖翳故能無聲無臭　志在幾先工夫則於幾時原非<lb/>
起念　不能而教不言而信本體全功不分動静孟<lb/>
子不動心在集義有事上告子不動心在不動心上不<lb/>
得勿求是欲效廓然而實私也歸之内焉耳矣彼長我<lb/>
長彼白我白是欲效順應而實逆也成之外焉耳矣是<lb/>
内便非外不得勿求便彼長彼白一病也　勿求於氣<lb/>
是持志而志與氣二故曰志一則動氣氣一動即心動<lb/>
<pb n="KR2g0046_WYG_039-5b"/>
矣孟子之養氣是志至而氣與志一故曰持其志無暴<lb/>
其氣氣安即心安矣蓋心志皆氣之所萃故不動氣者<lb/>
是不動心之要訣也　不得勿求似不動心而實病心<lb/>
似物各付物而實外物　志氣一舟也志至氣次是有<lb/>
舵之舟運用伸縮只見舟不見有舵氣一動志斯無舵<lb/>
矣志一動氣執舵而用之者非其人也　其為氣也配<lb/>
義與道於天地絪緼時觀之無理氣分合處　孔孟言<lb/>
敬言集義言精一博約皆是渾流片段工夫不是逐事<lb/>
<pb n="KR2g0046_WYG_039-6a"/>
逐時照管有時事者感應耳常寂常感　助者無根之<lb/>
謂集義工夫止於根上著力則雖奮迅勇果亦是生意<lb/>
震發槩謂之助不可　乃若其情則可以為善此情字<lb/>
是繼之者善善字上来忽然之間真情發見即繼之之<lb/>
意若施之事為離幾已逺其情不可得而見矣　平旦<lb/>
未與物接無好惡可見而何以曰與人相近只是其氣<lb/>
清明無所好惡便是相近　舎生取義以生與義並論<lb/>
是不得已喚醒常人語若在賢者則真是生順死安論<lb/>
<pb n="KR2g0046_WYG_039-6b"/>
義理不論生死豈有身與義對者放者意也非心也求<lb/>
之者心也致知之事也故曰欲誠其意者先致其知以<lb/>
心使心非矣　盡性無工夫工夫在盡心上　吾人與<lb/>
萬物為體身之精靈萬物之根也反身而誠天機流行<lb/>
發育萬物故樂仁體也　行之著是生機露習之察是<lb/>
生機精到神處　楊氏為我人自為人物自為物牛自<lb/>
為牛馬自為馬而不以我與之是亦物各付物而實出<lb/>
於意見故無情　子莫執中是事上求中事上豈能有<lb/>
<pb n="KR2g0046_WYG_039-7a"/>
中来嘗記吕涇野馬西田崔後渠過朝廷香案一曰下<lb/>
馬一曰虛位講論未定其一曰予一脚下馬一脚不下<lb/>
如何可知執中自是無此理　命之流行有剛柔純駁<lb/>
而生生之本未嘗不在故剛柔純駁可以言偏而不可<lb/>
以言惡　道無不在隨位而在三百八十四爻總是一<lb/>
個思不出其位故曰位當位不當古人身無間也　問<lb/>
定性曰率性之謂道率性而行便不消言定定亦率也<lb/>
非率而定雖定未免有病　心不入細微還從聲色利<lb/>
<pb n="KR2g0046_WYG_039-7b"/>
名習見粗處蔽之　分殊在理一上流行如水各滿其<lb/>
器然　禁止矜持雖非善學然亦有可用之時與截瘧<lb/>
相似一截則元氣自復　天地之塞吾其體無欠缺處<lb/>
即是塞知此則知帥矣不必更見有塞體段　風波不<lb/>
起本體和平自在　無知而無不知有無一體老子恃<lb/>
其所不知以為知其知猶有著處蓋退以為進也於寂<lb/>
體不似　變化氣質亦須有造命手從天命上轉透<lb/>
思慮不定何在曰只為心中有物在爾吾人居常有思<lb/>
<pb n="KR2g0046_WYG_039-8a"/>
做盗者否以其無此念也須廓然坦然強把著不得<lb/>
問視聽為氣聰明為性何如曰視聽氣也亦性也視聽<lb/>
之聰明氣之粹而性之正者也以視聽為非性則形色<lb/>
天性非矣　思從意起則滯思從心體則通　萬物不<lb/>
能礙天之大萬事不能礙心之虚　人處大運中吉凶<lb/>
悔吝無一息暫停聖人只隨地去看道理亦無停息所<lb/>
行有滯礙處必思有以通之其智益明　若要撥開頭<lb/>
上路先須推到面前墻面前何墻墻在吾心耳心不蔽<lb/>
<pb n="KR2g0046_WYG_039-8b"/>
則家國天下皆在吾格致中矣故物格意誠而心廣體<lb/>
胖　朱子謂儒以理為不生不滅釋氏以神識為不生<lb/>
不滅夫理因神識以發儒豈能外神識以自存者但我<lb/>
儒理與神識為一物而釋之神識恐理為之障耳理豈<lb/>
為障障之者意也　體認天理是不離根之體認　人<lb/>
只能一心一路如九河就道淊淊中行更無泛思雜念<lb/>
未應則此知渾然與物為體既應則此知粲然物各付<lb/>
物若云意之所在謂之物似有無知無物之時其為物<lb/>
<pb n="KR2g0046_WYG_039-9a"/>
不二與萬物載焉只是一物　五行相資相濟一時具<lb/>
備所以純粹中和而能為四時之消息流行也有微著<lb/>
而無彼此有偏全而無欠缺若謂春夏秋冬各以一物<lb/>
自為生克勝負謬矣蓋消息即是生克也　變化氣質<lb/>
不如致良知之直截何如曰是當下頓悟之説也人之<lb/>
生質各有偏重如造形之器亦有志至而氣未從者譬<lb/>
之六月之氷安得一照而遽融之五十以學易可以無<lb/>
大過夫子亦且不敢如此説故其變化直至七十不踰<lb/>
<pb n="KR2g0046_WYG_039-9b"/>
矩　東廓嘗云古人惜隂一刻千金一年之間有許多<lb/>
金子既不賣人又不受用不知放在何處只是花費無<lb/>
存可惜　婁一齋髙冠佩劍所至傾仰至姑蘇桑悦来<lb/>
訪引僻書相難一齋未答悦曰老先生德性工夫有之<lb/>
道問學則未也一齋遂不與語　陽明嘗朗誦孟子終<lb/>
篇學者問之曰如今方㑹讀書一讀書去能不囘頭尹<lb/>
先生曰耳順心得如誦已言　吾人心地常使有餘格<lb/>
地歩常使有餘閒隨吾所往自然寛博有容平舗自在<lb/>
<pb n="KR2g0046_WYG_039-10a"/>
事變之来是非亦可照察不可竭盡心力彼此俱廹廹<lb/>
窄窄無展布處　大事小視之則可以見大變事常視<lb/>
之則可以處變若小而為大常而為變則不惟来叢脞<lb/>
之失而且有多事之害　人之聰明各有所從發之竅<lb/>
精於此或暗於彼故聖學專從全體上不在聰明陽明<lb/>
云果是調羙鼎鼐手段只將空手去應副鹽梅汁米之<lb/>
𩔖不患其不備也　聖人亦何嘗有過人的念慮有過<lb/>
人的事功自耕稼陶漁以至為帝滿眼生意竹頭木屑<lb/>
<pb n="KR2g0046_WYG_039-10b"/>
皆家計也　被事占地歩多只是心狹　至善無形何<lb/>
物可止不動於欲天則自如止水無波是也　不以軀<lb/>
殻起念即一念天下歸仁　學者無天下之志即是無<lb/>
為已之志　念從知轉則念正知從念轉則知忘　明<lb/>
道獵心原不成念故謂之過吾人有過便連心撥動故<lb/>
謂之惡　此心流行之精而有條理可見者為文威儀<lb/>
動作猶文之表末耳故惟精惟幾為博文　先輩語言<lb/>
須虛心細玩不可輕忽置去一擔黄連通喫了方説甜<lb/>
<pb n="KR2g0046_WYG_039-11a"/>
語　百姓與知何以謂之日用不知曰百姓之病無根<lb/>
之病百姓之善亦無根之善主宰未立學問未講故也<lb/>
　有起念處即便有斷念時　感應是有物時見不是<lb/>
有物時起起則有生滅矣真知脱悟自然必照　日食<lb/>
之時以扇作圖圈承之其地影之圈亦隨日體盈虧以<lb/>
為偏全可知本體不足雖垂照廣徧終是偏也　自私<lb/>
者必用智　明道曰性静者可以為學性静便近本體<lb/>
非惡動也　以公言仁不足以見仁體以惺與覺言仁<lb/>
<pb n="KR2g0046_WYG_039-11b"/>
不足以見仁之全體惟夫子以愛人言仁周子以愛言<lb/>
仁仁之實理自在不必更説是仁之用又添出一個心<lb/>
之德愛之理　心之虛處是性否曰惟真虛斯能與天<lb/>
地萬物同流虛即性也然性無虛實　天地無心却有<lb/>
主宰在牛生牛而不生馬桃生桃而不生李要亦天地<lb/>
生生變化只有此數而已　真知流行即是知行並進<lb/>
　幾乃生幾寂體之流行不已者感而遂通妙在遂字<lb/>
易之藏往知来俱在此中誠神幾也生幾須存誠為主<lb/>
<pb n="KR2g0046_WYG_039-12a"/>
　工夫不難於有事無事而難於有無接續之交於中<lb/>
蓋有訣竅焉志在幾先功在幾時言志則不分有事無<lb/>
事而真機自貫如大學所為如好好色如惡惡臭皆真<lb/>
機也善幾著察有不善未嘗不知知之未嘗復行此顔<lb/>
子知幾先天之學今之學者止於意氣作為上論志不<lb/>
於天行乾乾主宰上論志非志則幾不神非志非幾而<lb/>
欲立未發之中於未應之先以為應事主而應之者無<lb/>
心焉非影響即虚見所謂體天理者豈是事物上推求<lb/>
<pb n="KR2g0046_WYG_039-12b"/>
豈是意念上展轉只從生機上時時照察幾是則通體<lb/>
皆是幾非則通體皆非蓋幾者性情之流行通乎知行<lb/>
而無息者也　學者每言無知知是虛靈開天闢地生<lb/>
生不死底物事窮神知化過此以往未之或知是到無<lb/>
聲臭無可言處未至於此豈可便説無知恐不免於信<lb/>
心妄用耳　天一生水地六成之之𩔖天無偏而地氣<lb/>
有偏然天至於生時即已入地氣矣天氣須從未生時<lb/>
觀来　人之過各於其黨黨生於性之偏豈惟食色雖<lb/>
<pb n="KR2g0046_WYG_039-13a"/>
佛老楊墨皆於吾人虛體仁義上偏重之亦不是性外<lb/>
突来物事無形安有影　道在求自得爾静體渾融虚<lb/>
通無間原不在喧寂上故有用博約如有所立者有用<lb/>
黙坐澄心體認天理者各隨其資禀方便以入其言静<lb/>
以養動者亦黙坐澄心法也不善用之未免絶念滅性<lb/>
枯寂强制之弊故古来無此法門然則如之何道以自<lb/>
然為至知其自然動不以我斯無事矣故學在知止不<lb/>
在求静　慎獨是静功是動功曰言静言動又恐學者<lb/>
<pb n="KR2g0046_WYG_039-13b"/>
於動静時便生起滅惟幾則無間一體故也　問致知<lb/>
有起處如何曰知無不在致之之功則在於幾時蓋幾<lb/>
有可見未幾則無見也夫其所可見即其所未見者耳<lb/>
故致所見而其所未見者在矣動静無有一體　氣質<lb/>
變化有要否曰枯槁之發生以陽氣質之變化以知知<lb/>
透而行至渣滓融矣故曰陽明勝則德性用乾道也如<lb/>
雞抱卵亦然　人之才智聰慧不同莫亦繼善原初帶<lb/>
来否曰非也猶之生物然濃淡華素色色各别者地氣<lb/>
<pb n="KR2g0046_WYG_039-14a"/>
耳天無形地氣有形人之質禀軀殻地氣也故學求端<lb/>
於天<lb/>
論學書精粗一理顯微無二故善學者從粗淺入細微<lb/>
不善學者從細漸成議論實用功者從日用察鳶魚不<lb/>
實用功者從鳶魚成虛見此中正之道所以難也<hi>答甘泉</hi>
　垣竊以為戒懼事迹之功易而戒懼念慮之功難戒<lb/>
懼念慮之功易而戒懼本體之功難夫戒懼乎本體者<lb/>
非志之主宰不能也此處果無隠處亦無懈時顧在人<lb/>
<pb n="KR2g0046_WYG_039-14b"/>
自作之耳近時謝惟仁有書論今人只於義理上論學<lb/>
不在合下工夫上論學只於學上論病痛不於已志真<lb/>
切上論病痛又竊以為今之學者止於意氣作為上論<lb/>
志不於天行乾乾主宰上論志所以終未有湊泊處<hi>柬鄒</hi>
<hi>東廓</hi>　竊念此生真惟有此一念可以對越上帝細細條<lb/>
餙猶是掩善著惡地面縱饒此身全無破綻畢竟於仁<lb/>
體乾體上無干也噫乾道之學如百年鮮有聞者自道<lb/>
丈發之而吾人猶以大人之體翻為童觀之窺乃遂謂<lb/>
<pb n="KR2g0046_WYG_039-15a"/>
之曰儒其自小也甚矣<hi>寄鄒東廓</hi>　格物即精一工夫<hi>柬黄乆菴</hi>
　心齋之學同志每以空疎為疑近得執事所論修道<lb/>
工夫小物必謹則發心齋之藴非執事而誰苐於不睹<lb/>
不聞另立見解尚與區區之意未合夫不睹不聞性之<lb/>
體也惟其不睹不聞故能體物不遺體物不遺即率性<lb/>
之道也人惟有此不睹不聞體物不遺之體而或不能<lb/>
不以忘助失之故戒謹恐懼所以存於此身猶之曰修<lb/>
身修心養性云耳非謂必有一物而後可存養也今曰<lb/>
<pb n="KR2g0046_WYG_039-15b"/>
性如明珠原無塵染有何睹聞著何戒懼故遂謂平時<lb/>
只是率性所行及時有放逸不睹不聞然後戒謹恐懼<lb/>
以修之夫既如明珠矣既無塵染矣不待戒懼矣其所<lb/>
謂放逸者又何從而有之而又知之所謂率者又何事<lb/>
守平時無事難以言功止合率性性本俱足不必語修<lb/>
則誠似矣然物交知誘非有戒懼存於其間則其所率<lb/>
所謂道者果知其為性道之本否乎果如此説非惟工<lb/>
夫間斷不續待放逸不睹不聞而後修其幾亦緩矣知<lb/>
<pb n="KR2g0046_WYG_039-16a"/>
及仁守荘莅動禮此夫子自内逹外示人以性道全體<lb/>
合下便是合一用功非謂有知及仁守而又有荘莅動<lb/>
禮也君子終日乾乾忠信進德修詞之誠聖賢以此之<lb/>
教吾人尚爾悠悠動輒見過若謂只任自然便謂之道<lb/>
恐終渉於百姓日用不知區區為此説者非謂率非自<lb/>
然也慎獨精一不容意見之為自然者自然之至也<hi>答顔</hi>
<hi>釣</hi>　戒懼不睹不聞只觀主宰不論體段只求致虚不<lb/>
論著力内省不疚無惡於志志者主宰也剛健純粹通<lb/>
<pb n="KR2g0046_WYG_039-16b"/>
一身動静隠顯而運用之若云真有所見則影響其將<lb/>
不免矣炯炯靈靈中中正正之何物乎在目乎在念乎<lb/>
非目非念何見乎此恐未易言也<hi>答徐温泉文清</hi>　未感之先<lb/>
别無可言惟有一真志在耳故鄙人嘗謂志在幾先而<lb/>
功在幾時志從好學有之幾從好學得之故夫子獨稱<lb/>
顔子惟好學又曰知幾其神乎非志則幾不神也非志<lb/>
非幾而影立未發之中於未應之先以為應事主而應<lb/>
之者無心焉非影響即虚見<hi>與葛洞岡張連山鄭浣溪諸友</hi>　善學者<lb/>
<pb n="KR2g0046_WYG_039-17a"/>
事從心生故天下之事從心轉不善學者心從事動故<lb/>
吾人之心從事換只在内外賔主之間非天然之勇不<lb/>
能也<hi>答謝特峰鉉</hi>　非生機呈露條逹而據為之真志且曰<lb/>
是能立焉恐猶之意氣所發誠偽由分非可强者世縁<lb/>
仍仍機竅便熟道家所謂今之學道以天理為門庭以<lb/>
人影為行徑斯亦對證之劑如何<hi>答程介齋</hi>　聖賢之怒從<lb/>
仁上發故善善惡惡皆仁之用吾人之怒從已意上發<lb/>
故忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>賤惡皆氣之動此理欲所由分也今執事只當<lb/>
<pb n="KR2g0046_WYG_039-17b"/>
理㑹仁體理㑹自己分事則性静感寂相去不逺若於<lb/>
怒時觀理蓋為未知用功者設此法門如知仁體則已<lb/>
不必言此矣<hi>答謝子録</hi>　昨遽以甘泉翁集序上請蒙不見<lb/>
却復賜教云當知湛王二公之所以同又知其所以異<lb/>
吾人又當自知曽於二公異同處用功孰得孰失誠為<lb/>
確語愚固自審之矣慨自慎獨之㫖不明於天下雖曽<lb/>
力行篤信師法古人猶謂有不得預聞於道者自二公<lb/>
以所不睹不聞性之體發之學者曉然知天德王道真<lb/>
<pb n="KR2g0046_WYG_039-18a"/>
從此心神化相生相感不復落於事功形迹之末其有<lb/>
功於後學不淺此非其所同乎雖然其所同在此而其<lb/>
所異與吾人用功之有得失者亦在此何者微之顯誠<lb/>
之不可揜聖人之學脉也於微顯處用功内省不疚無<lb/>
惡於志又進而敬信渾然至於上天之載無聲無臭以<lb/>
復此顯微之體此聖學工夫也夫方工夫本體講論大<lb/>
明之時而猶異同明晦終有未盡合者固由於學之不<lb/>
善其亦救偏補弊之過有以致之與陽明公之言曰獨<lb/>
<pb n="KR2g0046_WYG_039-18b"/>
知之知至静而神無不良者吾人順其自然之知知善<lb/>
知惡為良知因其所知而為善以去惡為致良知是於<lb/>
行上有功而知上無功蓋其所謂知自夫先天不雜於<lb/>
欲時言之是矣至復語人以不識不知及楊慈湖之不<lb/>
起意為得聖學無聲臭命脉一時學者喜於徑便遂概<lb/>
以無心之知為真知不原先天不問順帝之則如尊教<lb/>
所為任性而非循性者是過懲意識之故也故嘗謂陽<lb/>
明公門弟之學似倚於微而無失之倚非良矣愚故尊<lb/>
<pb n="KR2g0046_WYG_039-19a"/>
之喜之取以為益雖嘗學焉而未得也甘泉公竊為此<lb/>
懼乃大掲堯舜授受執中心法惓惓補以中正之語故<lb/>
其言曰獨者本體也全體也非但獨知之知為知乃獨<lb/>
知之理也纔知即有物物無内外知體乎物而不遺是<lb/>
之謂理即上文所不睹不聞之所下文未發已發之中<lb/>
和末章上天之載是也中庸不云或學而知之乎之者<lb/>
逹道也理也學者致良知也致知而學以求知此天理<lb/>
是乃致知在格物君子學以致其道之謂若謂學以致<lb/>
<pb n="KR2g0046_WYG_039-19b"/>
此良知斯無謂矣後来學者因有執中之説亦惑於感<lb/>
應之際舎初念而逐善惡是非之端以求所謂中正者<lb/>
恐未免渉於安排而非性體之自然故嘗謂甘泉公門<lb/>
弟之學似又倚於顯而有失之倚非中矣愚實尊之信<lb/>
之視以為法雖嘗學焉而未至也顯之失尚有規矩可<lb/>
循微之失則漸入於放而蕩矣雖然微之失未必無所<lb/>
由起而顯之失乃誠吾人之不善為擇也忘助俱無中<lb/>
斯見矣擇斯得矣夫忘助俱無者非心之規矩乎雖云<lb/>
<pb n="KR2g0046_WYG_039-20a"/>
正心本於誠意致知然良知不能為一身主宰其所以<lb/>
致知擇中而為一身主宰者在心故堯舜開心學之源<lb/>
曰人心道心夫子曰其心三月不違仁謂仁與良知天<lb/>
理非心不可然心者實天理良知之管攝也求之心則<lb/>
二公之異同亦可得其一二矣其可併以支離病哉乞<lb/>
訂證數言以俟百世<hi>答徐存齋閣老</hi>　必於未感之先而求心<lb/>
事相關之處則已渉於起意未免反為心病明道曰廓<lb/>
然而大公物来而順應能順應處即相關處矣以心應<lb/>
<pb n="KR2g0046_WYG_039-20b"/>
事猶是心小<hi>答永嘉陳生旦</hi>　危大也人心為形器為費道心<lb/>
為義理為隱<hi>答白齋弟圭</hi>　時時未發時時已發之説似大<lb/>
儱侗不如還是未感寂然不動已感油然遂通寂然不<lb/>
動無時節内外感而遂通有時節而無内外無時節内<lb/>
外故流行昭著不已之本體不可見而有物所謂人生<lb/>
而静天之性也有時節而無内外故流行昭著變化之<lb/>
妙用可見而無因所謂感物而動性之欲也<hi>答子明叔熺</hi>
動静體用縁只是本體流行如春夏秋冬非謂必以静<lb/>
<pb n="KR2g0046_WYG_039-21a"/>
之體而致用也語黙感應運而不已何者為先何者為<lb/>
後若謂之黙以為語體當其黙時復何用語當其語時<lb/>
於黙何功惟不知周子之所謂主静云者實因無極示<lb/>
人以無欲本體决不為妄動累耳<hi>答葉生嘉泰</hi>　泉翁嘗語<lb/>
僕云有聖學之省察有賢學之省察賢學省察猶去草<lb/>
於地無由乾淨聖學之省察如去草於田草去而苗物<lb/>
之生意暢然矣盖有我與無我而路徑之有廣狹故也<lb/>
有我者意見也知識也如原憲由張之𩔖是也其他私<lb/>
<pb n="KR2g0046_WYG_039-21b"/>
欲種種者不論矣然以有我之心而去其礙我者終是<lb/>
有有我在其為路也隘其轉動也難及其成也修念之<lb/>
學是已張子曰大其心則能體天下之物大心者見大<lb/>
也見大則全體之真志在而意見知識廓然矣日用酬<lb/>
應由真志不由有我其為路也廣其轉動也易此顔子<lb/>
所以為仁能由已聖學也<hi>復趙石梁</hi>　云既知良知為入道端<lb/>
倪安得不歸之以寂似非陽明公本㫖陽明云盖謂此<lb/>
知本寂本感本宻本神既天命之性所不覩聞之獨充<lb/>
<pb n="KR2g0046_WYG_039-22a"/>
塞宇宙上下古今横飛直上入知出愚為道之全體不<lb/>
但端倪而已又何寂之歸乎總之子思只言知不言良<lb/>
孟子以後造端言良造詣言知今則自陽明公良知之<lb/>
説起好徑者不察而競趨之而後良知與知混襍而無<lb/>
用而知之德亡矣知亾而後修德凝道之學晦<hi>答張道亨先逹</hi>
　天理人欲從子思中庸看來只於中與太過不及别<lb/>
之中是此物過是此物不及亦是此物學者只致其中<lb/>
斯天理自存豈有中在是而又有太過不及二者退於<lb/>
<pb n="KR2g0046_WYG_039-22b"/>
兩旁之理故曰惡亦不可不謂性　自天則謂之天命<lb/>
自人則為之修道戒慎恐懼即是真心即是天命本體<lb/>
流行而云戒懼以養不覩不聞之體自修道者言之義<lb/>
未盡也識得只消言修已以敬言戒慎恐懼識不得則<lb/>
雖云不覩不聞依舊是有覩聞之戒懼故修道原從天<lb/>
來<hi>答祝介卿</hi>　箕子以天道五行之土屬心然即不言心而<lb/>
曰思曰睿意亦思𩔖也如箕子列脾土當屬心而今論<lb/>
五行者乃不屬心而屬之於意脾土之生意周貫於視<lb/>
<pb n="KR2g0046_WYG_039-23a"/>
聽言動心身家國天下而自以快足於已其不亦睿作<lb/>
聖𩔖乎盖有官位有官職心官位也思意官之所以盡<lb/>
職也官職盡而猶復求官位之事斯亦無可求矣<hi>寄余孝甫</hi>
<hi>純似</hi>　夫文幾也當幾之來黜見聞忘資禀冺意識由乎<lb/>
天衷而不以有我之私小之是之謂愽與溥博如天之<lb/>
愽意同故知崇如天禮卑如地約禮即承幾之實禮見<lb/>
之於行者耳此區區博約之説也<hi>復汪子烈</hi>　自有天地以<lb/>
來太極兩儀五行萬物一氣渾淪可以言有而不可以<lb/>
<pb n="KR2g0046_WYG_039-23b"/>
言無専言無生無滅則其無也謂之空因其有生有息<lb/>
而縁迹於無則其有也謂之虛虛者知之體仁之原也<lb/>
<hi>劉師泉七十夀序</hi>　盈天地之間一氣也其為形色一體也一<lb/>
體渾然孰為之善孰為之惡自有善惡之説分而後去<lb/>
取之念起去取之念起而後天下之為學者日後事於<lb/>
刻覈名實之辨軀殻一絲畦徑方丈㤀則弗可見之矣<lb/>
<hi>贈余九陽</hi>　夫禮固不在物矣宇宙渾淪無間可破吾渾而<lb/>
合之非物無以發吾心之精謂心之理不在於物不可<lb/>
<pb n="KR2g0046_WYG_039-24a"/>
也理固在於心矣虛靈洞徹無罅可乘吾𩔖而彰之非物<lb/>
又無以見斯理之用謂物之理非吾心之理不可也<hi>斗山精舍記</hi>
吾心之天本無不正是故有不正之動而無不正之知動<lb/>
而後有善惡而其幾之者皆善也幾而後有善惡而其<lb/>
所以能善於幾而不奪於惡者皆知也知則人不知則鬼<lb/>
人鬼之分一知而已<hi>石橋嚴天泉書院記</hi>　因吾未形方形天然自<lb/>
有之幾審其止而出之勿失者其根本之學由善以為<lb/>
明者也心與事皆善矣外吾未形方形天然自有之<lb/>
<pb n="KR2g0046_WYG_039-24b"/>
幾審其㫖於意見尺度而出之勿失者離根之學行善<lb/>
以為明者也其事似是而心則非矣是故猶之天體然<lb/>
苟得其明則衆心之燦皆天也苟得其善則萬事之察<lb/>
皆心也不爾將事事而比之隨吾子臣弟友之遇而求<lb/>
合以能至於道斯亦爝火之明耳<hi>明善堂記</hi>　赤子之欲未<lb/>
成於意成意故惡未成意故善夫子之所謂習者習於<lb/>
意成於意耳所謂不移者其亦意之不肯移者耳故子<lb/>
斷以為惡起於意起於外而非起於心起於知也宇宙<lb/>
<pb n="KR2g0046_WYG_039-25a"/>
之内渾然粹然而已渾然粹然而猶有所不可入者人<lb/>
耳有人斯有已有已斯有意已與人對意與天地萬物<lb/>
對物感而意發焉各得其正無所著於念而率乎純粹<lb/>
之原者道也盖格於物而誠焉者也是所謂道吾知於<lb/>
物者也各得其正而猶不免有所著焉不可以化於物<lb/>
者意也盖誠在意而未格於物者也是所謂以意誠意<lb/>
其意小者也發焉既有所著著極而轉念焉乗之以貪<lb/>
戾驕泰不恕不仁而不可解者意之蔽也盖塞於意而<lb/>
<pb n="KR2g0046_WYG_039-25b"/>
無物者也是所謂以意起意者也夫物非真無也知在<lb/>
物而物在焉物與知無不善者是故在致而格之其排<lb/>
决䟽㵸而所謂咽喉者沛然矣夫排决疏㵸者水之汚<lb/>
而非水也去其不誠以歸於誠者物之意而非物也故<lb/>
入門之功其要在意其本在知其用力之總㑹在格物孟<lb/>
子曰人皆有所不忍逹之於其所忍充之足以保四海<lb/>
親親敬長逹之於天下皆言格也格則意化而仁如惡<lb/>
惡臭如好好色真心内徹而意不足言矣是即所謂萬<lb/>
<pb n="KR2g0046_WYG_039-26a"/>
物一體者也<hi>誠意説答俞仲立</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_039-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷三十九<lb/>
</p>
<p>
</p>
  </div>
</body>
</text>
</TEI>
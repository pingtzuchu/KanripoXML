<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷二十一</head> <lb/>
    <p>
<pb n="KR2g0046_WYG_021-1a"/>
欽定四庫全書<lb/>
　明儒學案卷二十一<lb/>
　　　　　　　　　　　餘姚　黄宗羲　撰<lb/>
江右相傳學案六<lb/>
　文潔鄧定宇先生以讚<lb/>
鄧以讚字汝徳號定宇南昌新建人隆慶辛未會試第<lb/>
一選庶吉士厯官編修右中允管國子監司業事南京<lb/>
祭酒至吏部侍郎入仕二十餘年受俸僅六年以國本<lb/>
<pb n="KR2g0046_WYG_021-1b"/>
兩上公疏先生澄神内照洞徹性靈與龍溪言學問須<lb/>
求自得天也不做他地也不做他聖人也不做他陽和<lb/>
謂所言駭世人之聴先生曰畢竟天地也多動了一下<lb/>
此是不向如來行處行手叚而先生記中刪此數語亦<lb/>
慮其太露宗風乎謂陽明知是知非為良知特是權論<lb/>
夫知是知非不落於是非者也發而有是有非吾從而<lb/>
知之謂之照無是無非澄然在中而不可不謂之知是<lb/>
知非則是知之體也猶之好好色惡惡臭好惡之體何<lb/>
<pb n="KR2g0046_WYG_021-2a"/>
嘗落於色臭哉在陽明實非權論後來學者多在用處<lb/>
求辨之於有是有非之中多不得力先生墮其義不可<lb/>
謂非藥石也先生私淑陽明之門人龍溪陽和其最也<lb/>
定宇語錄夫學之為心性也静所以攝心而非心也所<lb/>
以求性而非性也夫是物也在目為視在耳為聴在手<lb/>
足為持行安徃而不存焉惡在其必静也故古之聖賢<lb/>
於惻隠而騐其端於知能而觀其良要以直叅其體而<lb/>
已　吾人耳目口鼻雖是個人還有個生意貫恰於其<lb/>
<pb n="KR2g0046_WYG_021-2b"/>
間仁乃人之生意有此生意人纔成得如心不在視不<lb/>
見聴不聞食不知味則不成矣　天地間皆易即所見<lb/>
天風木葉鳥聲無非易者吾人在此一動即落一爻道<lb/>
本至中稍有一毫倚著即是過處形色天性也天性<lb/>
原在形色之内如眼能視耳能聴手足能持行這是甚<lb/>
麽就有個天性在聖人之踐形全得這個視聴言動以<lb/>
理自然聲為律身為度耳成個耳目成個目手足成個<lb/>
手足賢智者知有天性而不知其在形色之内是知天<lb/>
<pb n="KR2g0046_WYG_021-3a"/>
而不知人愚不肖者徒知有形色而不知有天性是知<lb/>
人而不知天　用之則行大行其道也舍之則藏退藏<lb/>
於密也夫子在魯國一用便幹出許大行事出來顔子<lb/>
居陋巷豈止藏他一身將生平所學盡是藏了故到今<lb/>
人只知他是個聖人即求他言語文字之麄了不可得<lb/>
何曾識得此中之深深此是聖人最妙處　人之真心<lb/>
到鬼神前毋論好醜盡皆宣洩有是不能冺滅處　制<lb/>
方以矩至極方處就是巧制圓以規至極圓處亦是巧<lb/>
<pb n="KR2g0046_WYG_021-3b"/>
方圓之上更復可加就非䂓矩　學問從身心上尋求<lb/>
縱千差萬錯走來走去及至山窮水盡終要到這路上<lb/>
來　人之生也直如日用之間人呼我應人施我答遇<lb/>
渇即飲遇饑即食便是若於此中起半㸃思維計較牽<lb/>
强裝飾即謂之罔　人之氣不要他用事凡從性上發<lb/>
出的便中和從氣上起的便乖戾　居家處事有不慊<lb/>
意處只求本體常真有一毫求人知意思就不是只以<lb/>
至誠相處　不占而已占非是卜筮擬議在我吉㐫亦<lb/>
<pb n="KR2g0046_WYG_021-4a"/>
在我易曰擬之而後言議之而後動凡舉動言語進退<lb/>
不妨慢些　學問只在向内不論朝市山林皆須正己<lb/>
物正不然而徒陪奉世情愈周密愈散漫到頭終不得<lb/>
力　老子曰怳忽有物窈冥有精即今如我身中所謂<lb/>
物與精者何也盖嘗求之庶幾有似而近見則又異矣<lb/>
以為有聚則有散也有生則有滅也有天地則有混沌<lb/>
也故不欲别凡聖不欲揀是非不欲忻寂不欲厭動常<lb/>
自笑曰吾無聚胡散吾無生胡死吾無天地胡混沌然<lb/>
<pb n="KR2g0046_WYG_021-4b"/>
則此愈難矣　論心者皆曰須識其本體余謂心之本<lb/>
體在順其初者也初者萬慮俱忘之時也突然感之卒<lb/>
然應之則純乎天者也意氣一動而二三之念則繼乎<lb/>
又其甚者此念方萌而二與三已並出其間繼與並皆<lb/>
非初也故親我愛也謂當愛而加之意則否長吾敬也<lb/>
謂當敬而加之意則否守死是也争死未是專財非也<lb/>
散財亦非貴而益謙與傲同醉而益恭與亂同何也徇<lb/>
外之心為人之心也所謂繼與並者也此心之原不墮<lb/>
<pb n="KR2g0046_WYG_021-5a"/>
方體不落計較倐然而徃倐然而來見其前而不見其<lb/>
後知其一而不知其兩如此而已矣此則所謂初者也<lb/>
　心者天之所以與我何以與之人之異於禽獸者幾<lb/>
希何以異之胡為而能喜胡為而能怒其思也於何而<lb/>
起其寂也於何而斂人皆曰莫為而為莫致而致夫天<lb/>
地之運日夜不息豈誠無以主張是也<lb/>
論學書古之哲人置心一處然率以數十年而解其難<lb/>
也如是藉以生滅之心猥希妙悟誰誑乎<hi>與吳安節</hi>　非悟<lb/>
<pb n="KR2g0046_WYG_021-5b"/>
無念則未知今念之多危非見天心則未知物則之有<lb/>
自源清而後流潔心寂而後感神<hi>與許敬菴</hi>　陽明先生以<lb/>
知是知非為良知權論耳夫良知何是何非知者其照<lb/>
也今不直指人月與鏡而使觀其光愈求愈逺矣且及<lb/>
其是非並出而後致是大不致也<hi>秋遊記</hi>　直心而動過<lb/>
也人皆見之更也人皆仰之不然猶藏也我輩擇地而<lb/>
蹈詎不自謂躬行予嘗度之猶然在譽毁之間假饒一<lb/>
規一矩曾何當於本心<lb/>
<pb n="KR2g0046_WYG_021-6a"/>
　叅政陳䝉山先生嘉謨<lb/>
陳嘉謨字世顯號䝉山廬陵人嘉靖丁未進士授廬州<lb/>
推官召為户科給事中厯吏兵二科不為分宜所喜出<lb/>
任四川副使分廵上川南擒髙酋平白蓮敎平鳯土官<lb/>
皆有功績丁憂歸萬厯甲戌起湖廣叅政不赴以學未<lb/>
大明非息機忘世無以深造遂乞休癸卯年八十三卒<lb/>
少讀書西塔值劉兩峯在焉即師事之間以其説語塘<lb/>
南塘南心動亦徃師之一時同志鄒光祖敖宗濓王時<lb/>
<pb n="KR2g0046_WYG_021-6b"/>
松劉爾松十有七人共學兩峯之門螺川人士始知有<lb/>
學先生倡之也歸田後為㑹青原與塘南相印正慨然<lb/>
士習之卑陋時舉江門名節藩籬之語以振作之凡來<lb/>
及門者先生曰學非一家之私也有塘南在賢輩盍徃<lb/>
師之其忘人我如此<lb/>
䝉山論學語答友人書曰人之生而來也不曾帶得性<lb/>
命來其死而徃也不曾帶得性命去以性命本無去來<lb/>
也乾性坤命之理合天地萬物為一體者也悟性修命<lb/>
<pb n="KR2g0046_WYG_021-7a"/>
之學還復其性命之本然通天地萬物為一貫者也孔<lb/>
子曰乾坤毁則無以見易易不可見則乾坤或幾乎息<lb/>
矣苦心哉聖言正以明乾坤無可毁之理此理萬古常<lb/>
然一瞬息未嘗不然有去來則有動揺有增損有方所<lb/>
惡得謂之一體惡得謂之一貫予故曰性命本無去來<lb/>
也姑借譬之明月之夜兩人分路而行一人徃南月隨<lb/>
之而南一人徃北月隨之而北自一人以至千萬人自<lb/>
南北二路岐以至千萬路岐皆然謂月不隨人去來衆<lb/>
<pb n="KR2g0046_WYG_021-7b"/>
人疑之謂月隨人去來智者笑之然則月未嘗隨人去<lb/>
來也斷可知矣雖然懸象之月其體魄可指而見盖形<lb/>
也而非形形者性命則形形者惟形形者而後能形天<lb/>
下之形天地萬物孰為之始咸資始於乾元乾元性也<lb/>
天地萬物孰為之生咸資生於坤元坤元命也天地萬<lb/>
物由性命而生猶之人子由父母而生不得不謂之一<lb/>
體也惟一體故稱一貫惟一貫故無去來後儒誤認錯<lb/>
解以為人生時全帶一副當性命來人死時全帶一副<lb/>
<pb n="KR2g0046_WYG_021-8a"/>
當性命去如此而後為之備道全羙略無虧欠此言近<lb/>
理而易信不知其割裂支離其悖一貫之旨逺矣乾惕<lb/>
齋警語曰夫人一心之應感一身之勤動其事殊矣其<lb/>
在五倫上用心則一也於此盡道便是聖賢胚胎於此<lb/>
造業便是輪廻種子於此一切置之不問便是釋氏作<lb/>
用所以吾徒與釋氏決分兩路決難合并釋氏之言與<lb/>
吾儒相近者間一借証以相發明使人易曉亦自無妨<lb/>
必欲一一效其所為則舛矣又曰天地絪緼即理即氣<lb/>
<pb n="KR2g0046_WYG_021-8b"/>
萬物化醇人一物也人在天地絪緼之中如魚在水中<lb/>
不可須臾離也魚不能離水而未嘗知水人不能須臾<lb/>
離道而未嘗知道故曰百姓日用而不知明道之責歸<lb/>
君子聖逺言湮各得其性之近莫知所取衷也故曰君<lb/>
子之道鮮矣又曰苦修後悟方是真悟了悟後修方是<lb/>
真修必有事焉而勿正心勿忘勿助長未嘗致纖毫之<lb/>
力此其存之之道此名徹悟亦名真修悟修並舉譬則<lb/>
學與思缺一不可而思最易混見故孔子謂思無益其<lb/>
<pb n="KR2g0046_WYG_021-9a"/>
教人曰慎思子夏亦曰切問近思又曰此學尋求到四<lb/>
面廹塞無路可行方漸漸有真實路頭出此路須是自<lb/>
己尋出不是自己尋出的譬如畫圖上看山川照他路<lb/>
逕行不得又曰學莫大於變化氣質而變化必本於乾<lb/>
道故曰乾道變化又曰知來者逆謂以乾道變化其氣<lb/>
而逆修之聖賢變化其氣質之偏長學者變化其氣質<lb/>
之偏蔽一本之乾道也既未濟兩言伐鬼方敎學者變<lb/>
化其不羙之質當如此一為氣質䕶短包藏禍心誤己<lb/>
<pb n="KR2g0046_WYG_021-9b"/>
誤人終身無出頭之日又曰此理非常目在之不能悟<lb/>
非常目在之不能守象山先生云人精神逐外到死也<lb/>
勞攘精神逐外不逐外只在阿堵中辨之修徳者以此<lb/>
自辨取友者以此辨人又曰死心二字是學問斬闗將<lb/>
身死易心死難自古慷慨殺身者身死矣心未可知也<lb/>
故曰身死易心死難天嘗以死心機會敎人而人未易<lb/>
受一切危境危病及遭際人倫之變異常拂逆皆敎人<lb/>
心死也甚哉天心之仁也世人福薄故未易受龍塲驛<lb/>
<pb n="KR2g0046_WYG_021-10a"/>
萬死一生陽明先生福氣大故能受死盡世情心洞見<lb/>
萬物一體本原然後静坐工夫可安而久乆則用功愈<lb/>
密心量愈無窮際無終始見得一體愈親切有味此心<lb/>
與此理漸漸有湊泊時也一或不見己過一或執見解<lb/>
為實際精神便外照象山所謂到死也勞攘者假饒屏<lb/>
絶萬事趺坐深山積以嵗年何益乎又曰復見天地之<lb/>
心以人之心即天地之心一心之外無天地也這個天<lb/>
地之心便是學問大頭腦便是萬物一體大本原只因<lb/>
<pb n="KR2g0046_WYG_021-10b"/>
不復故不能見故曰復見天地之心又曰復而後有無<lb/>
妄學問未見頭腦時舉心動用無非妄也<lb/>
　徴君劉瀘瀟先生元卿<lb/>
劉元卿字調父號瀘瀟吉之安福人鄉舉不仕徴為禮<lb/>
部主事有明江右之徴聘者吴康齋鄧潛谷章本清及<lb/>
先生為四君子初先生遊青原聞之輿人曰青原詩書<lb/>
之地也笙歌徹夜自兩鄒公子來此風遂絶兩公子者<lb/>
汝梅汝光也先生契其言兩鄒與之談學遂有憤悱之<lb/>
<pb n="KR2g0046_WYG_021-11a"/>
志歸而考索於先儒語録未之有得也乃禀學劉三五<lb/>
以科舉妨學萬厯甲戍不第遂謝公車遊學於蘭溪徐<lb/>
魯源黄安耿天臺聞天臺生生不容己之㫖欣然自信<lb/>
曰孟子不云乎四端充之足保四海吾方幸泉不流也<lb/>
而故遏之火不然也而故滅之彼滅與遏者二氏之流<lb/>
吾所不忍先生惡釋氏即平生所最信服者天臺塘南<lb/>
亦不輕相附和故言天地之間無徃非神神凝則生雖<lb/>
形質藐然而其所以生者已具神盡則死雖形體如故<lb/>
<pb n="KR2g0046_WYG_021-11b"/>
而其所以生者已亡然而統體之神則萬古長存原不<lb/>
斷滅各具之殘魂舊魄竟歸烏有此即張横渠冰漚聚<lb/>
散之説移而論之統體之神與各具之之神一而已矣<lb/>
舍各具之外無所謂統體也其生生不息自一本而萬<lb/>
殊者寜有聚散之可言夫苟了當其生生不息之原自<lb/>
然與乾元合體醉生夢死即其生時神已不存況死而<lb/>
能不散乎故佛氏之必有輪迴與儒者之賢愚同盡皆<lb/>
不可言於天人之際者也<lb/>
<pb n="KR2g0046_WYG_021-12a"/>
劉調父論學語曰必明於行之原乃知所以修行若逐<lb/>
事簡㸃無事則離所謂可離非道也故行也者行乎其<lb/>
所不容不行則無徃而非修行矣趙純父曰即今擁爐<lb/>
向火亦修行乎劉大冶曰向火能不放心即是學問調<lb/>
父曰即好色能不放心亦是學問乎劉任之曰恐是不<lb/>
著察調父曰只今孰不著察抑曽見有人置足爐中者<lb/>
乎周思極曰心體至大至妙當向火自向火當應對自<lb/>
應對當惻隠自惻隐當羞惡自羞惡舜之用中顔之擇<lb/>
<pb n="KR2g0046_WYG_021-12b"/>
乎中庸孔子之祖述憲章只是能全盡此向火之心體<lb/>
耳不放心者放失也不失此心體之全也著察者猶黙<lb/>
識也黙識此心體之全而存之也曰不放曰著察豈能<lb/>
於無思無為上加得一毫今之所謂不放心所謂著察皆<lb/>
有所造作於心之内矣<hi>復禮會語</hi>　夫耳目口鼻形也而所<lb/>
以主夫耳目口鼻者性也或謂落形氣之性尚屬後天<lb/>
必求所謂未生以前者而完之夫曰未生矣則安用完<lb/>
之而又安所致力以是不得不托之想像想像則終非<lb/>
<pb n="KR2g0046_WYG_021-13a"/>
實見雖有呈露勢必難恆用功愈密入穴愈深夫耳之<lb/>
欲聲目之欲色無生之真機也然而視非禮之色聴非<lb/>
禮之聲則其中若有不自安者亦無生之真機也故君<lb/>
子之治性惟於吾心之所安者而必滿其量焉則凡欲<lb/>
聲欲色之欲無非真機之流動又焉徃而不得性哉天<lb/>
地有徳此性無窮彼外生生而求無生面目者轉瞬之<lb/>
際已不可持能不朽乎<hi>與王中石</hi>　知味心也遇飲食則知<lb/>
味遇父知孝遇兄知悌遇孺子入井知怵惕窮天徹地<lb/>
<pb n="KR2g0046_WYG_021-13b"/>
無非此知體充塞故曰致知焉盡矣存心者能盡其心<lb/>
體之量者也盡其心體之量則知乃光大無逺不燭<hi>與章</hi>
<hi>斗津</hi>　聖人本吾不容己之真心撫世酬物以事處事何<lb/>
其空也天地有盡此不容己之心實無有盡何其不磨<lb/>
也<hi>與趙純父</hi>　近溪羅先生會講有僧在座近溪問之曰儒<lb/>
者言心言性言念言意言慮言才紛若繭絲諸㣲細惑<lb/>
試一一為我破除僧久之謂近溪曰我今見近溪喚作<lb/>
近溪矣不知夫人作何稱謂曰稱相公曰父母云何曰<lb/>
<pb n="KR2g0046_WYG_021-14a"/>
稱行曰為諸生時廣文云何曰稱字僧大聲向近溪云<lb/>
汝乃有許多名色近溪怳然下拜丘汝止述之調父曰<lb/>
夫紛紛名號由人所稱信矣然令夫人喚先生名家公<lb/>
稱先生號先生能安之耶以斯知三千三百探之則漠<lb/>
然而無達之則森然而有强有其所無命之曰鑿强無<lb/>
其所有命之曰滅鑿與滅皆不可以為道<hi>論名理</hi>　夫欲<lb/>
有二有不容不然之欲有心所沉溺之欲自不容不然<lb/>
者而言無論欲明明徳之欲不可去即聲色臭味之欲<lb/>
<pb n="KR2g0046_WYG_021-14b"/>
何可一日無何也皆天也自心所沉溺而言無論聲色<lb/>
臭味之欲不可不去即行仁義之欲亦不可一日有何<lb/>
也皆障天者也<hi>去欲記</hi>　去欲特學中之一事耳譬如人<lb/>
君統六官治四海孰非其事而專以捕盜為役一追胥<lb/>
之能耳何國之能為曰如子之説則心無事矣曰心自<lb/>
有事尋事持心障心實大如目之為用本無所不覩若<lb/>
注視棘猴將迷天地凝神吳馬或失輿薪舍去欲去念<lb/>
等事則宇宙内事無非事矣<hi>仝上</hi>　耿先生謂學有三闗<lb/>
<pb n="KR2g0046_WYG_021-15a"/>
始見即心即道方有入頭又見即事即心方有進步又<lb/>
要分别大人之事與小人之事方有成就我安福彬彬<lb/>
多談學者或從性體造作以為明或從格式修撿以為<lb/>
行或從聞見知解以為得則於即心即道已逺又何論<lb/>
第二三闗也<hi>復禮會語序</hi>　告子曰性無善無不善見天而<lb/>
不見人或人性可以為善可以為不善見人而不見天<lb/>
或曰有性善有性不善則天與人互見其半惟孟子曰<lb/>
乃若其情可以為善則知天知人一以貫之<hi>仝上</hi>
<pb n="KR2g0046_WYG_021-15b"/>
　學憲萬思黙先生廷言<lb/>
萬廷言字以忠號思黙南昌之東溪人父虞愷刑部侍<lb/>
郎受業於陽明先生登進士第厯禮部郎官出為提學<lb/>
僉事罷官歸杜門三十餘年匿迹韜光研幾極深念菴<lb/>
之學得先生而傳先生自敘為學云弱冠即知收拾此<lb/>
心甚苦思强難息一意静坐稍覺此中恰好有個自歇<lb/>
處如猿猴得宿漸可柔馴頗為自喜一日讀易石蓮洞<lb/>
至艮思不出位怳有契證請於念菴師師甚肎之入仕<lb/>
<pb n="KR2g0046_WYG_021-16a"/>
後交遊頗廣聞見議論遂雜力淺心浮漸為揺眩商度<lb/>
於動静寂感之間叅訂於空覺有無之辨上下沉掉擬<lb/>
議安排幾二十年時有解悟見謂𢎞深反之自心終苦<lb/>
起滅未有寜帖處心源未浄一切皆浮幸得還山益復<lb/>
杜門静攝黙識自心久之一種浮妄熱閙習心忽爾銷<lb/>
落覺此中有個正思惟隐隠御吾形氣若思若無思洞<lb/>
徹淵澄廓然邊際夐與常念不同日用動静初不相離<lb/>
自是精神歸併在此漸覺氣静神恬耳目各歸其所頗<lb/>
<pb n="KR2g0046_WYG_021-16b"/>
有天清地寜冲然太和氣象化化生生機皆在我真如<lb/>
遊子還故鄉草樹風烟皆為佳境矣先生深於易三百<lb/>
八十四爻無非心體之流行不著爻象而又不離爻象<lb/>
自來説易者程傳而外未之或先也盖深見乾元至善<lb/>
之體融結為孩提之愛敬若先生始可謂之知性矣<lb/>
萬思黙約語人於事上應得去是才未必是學須應酬<lb/>
語黙聲色形氣之外於自心有個見處時時向此凝攝<lb/>
常若無事然一切事從此應付一一合節始是學心者<lb/>
<pb n="KR2g0046_WYG_021-17a"/>
人之神明所以為天地萬物萬事之主雖無物未嘗一<lb/>
息不與物應酬故曰寂然不動感而遂通天下之故但<lb/>
其感處常寂至無而有甚㣲甚深不可測度必極潛極<lb/>
退藏庶其可見衆人心常浮動隨物祇在事上安泊舍<lb/>
事如胡孫失樹無時寜息以事實心蔽塞天竅何由得<lb/>
見此體是以雜念紛紛全無歸泊心源不浄一切皆浮<lb/>
雖向好事亦是意氣意見總屬才質耳與真正性命生<lb/>
幾感通流行了無相干安得為學　自人生而静以上<lb/>
<pb n="KR2g0046_WYG_021-17b"/>
至日用見前渾成一片無分天人　坤者乾之用不坤<lb/>
則非乾故用九貴無首坤初惡堅冰夫資生之後形分<lb/>
神發類誘知開陽亢隂凝隨才各異不能皆順乾為用<lb/>
於是必有<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>合太和之功盖坤在人是意意動處必有<lb/>
物物必有類朋類相引意便有著重處便是隂凝是堅<lb/>
氷亦是有首失却乾陽本色所謂先迷失道也所以聖<lb/>
人於意動㣲處謹履霜之漸收斂精神時時退藏齋戒<lb/>
務以一陽為主消蝕意中一㸃隂凝習氣喪類從乾使<lb/>
<pb n="KR2g0046_WYG_021-18a"/>
合中和所謂後順得常也到徳不孤不疑所行方是黄<lb/>
裳元吉　堯舜兢業文王小心孔子一切有所不敢不<lb/>
如此則非乾乾所謂以誠敬存之也故學者先須識得<lb/>
乾元本體方有頭腦盖坤以乾元為主元是生理須時<lb/>
時有天地變化草木蕃意思以此意自存始不失乾元<lb/>
大始氣象故曰直方大不習無不利夫不習即不學不<lb/>
慮是自然的如耳聰目明手持足行孩提啼笑愛敬何<lb/>
嘗習來自與天地變化同其妙用若待一一習得能做<lb/>
<pb n="KR2g0046_WYG_021-18b"/>
幾多事業動手便滯只區區形局中一物而已故説敬<lb/>
必如明道所謂勿忘勿助未嘗致纖毫之力方是合本<lb/>
體工夫不似後儒拘滯於形局也　誠意工夫只好惡<lb/>
不自欺其知耳要不自欺其知依舊在知上討分曉故<lb/>
曰必慎其獨獨是知體靈然不昧處雖絶無聲臭然是<lb/>
非一些瞞他不得自寂然自照不與物對故謂之獨須<lb/>
此處奉為嚴君一好一惡皆敬依著他方是慎　或謂<lb/>
致良知於事事物物就用説知止就是心止處説似有<lb/>
<pb n="KR2g0046_WYG_021-19a"/>
不同曰體用原是一心物我皆同此止未有心止物不<lb/>
得所止亦未有物得所止心不止者如處事一有不當<lb/>
則人情不安是物失所止自心亦便有悔吝不安處是<lb/>
吾心亦失所止須一一停當合天則人已俱安各得所<lb/>
止方謂之止非謂我一人能獨止也此正是致良知於<lb/>
事事物物也致良知於事事物物即所謂知止也故知<lb/>
止致知是一個工夫　平天下平字最妙深味之令人<lb/>
當下恬然有與天地萬物同止其所氣象一道清泠萬<lb/>
<pb n="KR2g0046_WYG_021-19b"/>
古常寂學者須見此氣象格致誠正與修齊治皆行所<lb/>
無事不作頗僻不落有所人人孝弟慈使人人定静安<lb/>
浪静風恬廓然無事總一個至善境界所謂安止也何<lb/>
等太平盖古之帝王起手皆是平的意思故結果還他<lb/>
一個天下平後世不然多屬意氣意見有作功能自己<lb/>
心浪未平安能使人心太平古人平的氣象未夢見在<lb/>
　知之為知之不知為不知是知也知之不知之知是<lb/>
所知因感而有用之發也是知之知是能知不因感有<lb/>
<pb n="KR2g0046_WYG_021-20a"/>
常知而常無知體之㣲也此體是古今天地人物之靈<lb/>
根於穆中一㸃必不能自己之命脈夫子為天地立心<lb/>
生民立命全是發明此件聖門學者惟顔子在能知上<lb/>
用工終日如愚直要瑩徹心源透根安立其餘多在所知<lb/>
上用力子貢所謂文章可聞皆是所知惟性與天道不<lb/>
可聞者始是知體顔子資髙其初以為事物不必留心<lb/>
便要徑約直從形而上處究竟仰鑽瞻忽無有入處故<lb/>
夫子敎他須一一從事物上理㑹由博文方有依據事<lb/>
<pb n="KR2g0046_WYG_021-20b"/>
物透徹方是形而上者顔子竭才做去久之豁然覺得<lb/>
何處有髙堅前後渾然只當然自己一個心視聴言動<lb/>
處處顯露不加減分毫上下亦無前後故曰如有立卓<lb/>
爾但顔子博約與後儒説者不同博便是博乃約的如<lb/>
處事必討自心一個分寸如讀書必本自心一個是非<lb/>
如聖賢格言至論一一消歸自心一切種種散見處皆<lb/>
見得從自心條理中出久之覺得只是自己一個心凡<lb/>
不遷不貳不逺復皆在此一處分曉又何等約故自博<lb/>
<pb n="KR2g0046_WYG_021-21a"/>
而約語有次第博即是約理無先後同一時事若後儒<lb/>
所云博是從外面討分明作兩截做精神耗蝕何由得<lb/>
卓爾　孔子一叚生活意思惟顔子得之最深故於言<lb/>
而悦在陋巷而樂却以如愚守之其餘則多執滯若非<lb/>
曽㸃説此叚光景孔子之意幾於莫傳以三子照看便<lb/>
見㸃意活三子意滯於此反照自身便知自己精神是<lb/>
處一切不應執著識此便是識仁盖生活是仁體　喜<lb/>
怒哀樂之未發謂之中不是推深説正要見性命之實<lb/>
<pb n="KR2g0046_WYG_021-21b"/>
在人尋常喜怒哀樂中其未發就是那能喜怒哀樂的<lb/>
常自然在也明其至近至易也聖人位育功化皆從平<lb/>
常自在中來無為而成不須造作所以謂之淡而不厭<lb/>
謂之中庸　日間常令恬澹虛閒之意多便漸次見未<lb/>
發氣象　費而隠正對索隐説言隠不必索就在面前<lb/>
用的便是日日用著他却又無些聲臭可覩聞得故曰<lb/>
費而隐也若費外有隐則須待索語大語小夫婦鳶魚<lb/>
何處不是費更有何空閒處可藏隠而待索耶　性天<lb/>
<pb n="KR2g0046_WYG_021-22a"/>
皆心也只盡心便知性知天只存心便養性事天其實<lb/>
只一存字但存不容易須死生判斷始得故惟夭夀不<lb/>
貳修身以俟命自我立一切自做主宰方是存的工夫<lb/>
常存便是盡故夭夀不貳乃存心工夫極𦂳切真實耳<lb/>
存久自明性天在我非存外更有一個知天養性立命<lb/>
之功也孩提愛敬世儒看作形生以後最初一竅發念<lb/>
最好處却小看了乾坤只是一個生理一個太和元氣<lb/>
故愛敬是乾坤骨髓生人的命脈從這些子結聚方成<lb/>
<pb n="KR2g0046_WYG_021-22b"/>
人故生來便會愛敬不是生後始發此竅也不然既非<lb/>
學慮此念愛敬的從何處交割得來孟子深於易從資<lb/>
始處看透這消息故斷以性善若人深體此意則天地<lb/>
日月風雷山川鳥獸草木皆是此竅無物不是孩提無<lb/>
時不是孩提形色天性渾然平鋪故曰無他達之天下<lb/>
也　日間嘗騐心有所可又隠然若有以為不可者有<lb/>
所不可又隐然若有以為可者依之則吉不則㐫悔吝<lb/>
是常若有一物居無事而黙黙在中為酬應之主人偽<lb/>
<pb n="KR2g0046_WYG_021-23a"/>
多一毫移易他不得所謂未發之中道心惟㣲是也人<lb/>
豈有二心只精則一不精則二一則㣲二則危矣前有<lb/>
所可有所不可是多生習氣逐物慣習之心謂之人心<lb/>
胸中若有二物交搆相似故危後隱然以為不可又以<lb/>
為可是天則自然謂之道心萬事皆從此出而胸中常<lb/>
恬淡静深無有一事故㣲要之人心是客感客形耳總<lb/>
只是個道心故用工全在惟精所謂精者非精察之精<lb/>
乃精專之精也闇然収斂屏浮偽襍駁之累氣潛神凝<lb/>
<pb n="KR2g0046_WYG_021-23b"/>
胸中漸一一則㣲常㣲常顯是謂允執厥中　所謂一<lb/>
念羲圖者如處一事斂念注思是坤思而得之泰然行<lb/>
去是復或遇事念中太鋭便挫斂是坤少間意氣和平<lb/>
做去是復懲忿窒慾皆然若能常自退藏則總是一個<lb/>
乾元自卷自舒自專自直先天在我　心急操之則二<lb/>
有馳者有操之者盖渾而存之則一是謂立誠有道者<lb/>
神常勝形形雖槁自有一種在形骸之外油然襲人愈<lb/>
久愈有味盖得之涵養之素也　學問養到氣下慮恬<lb/>
<pb n="KR2g0046_WYG_021-24a"/>
見前便覺宇宙間廓然無一絲間隔無一毫事受用不<lb/>
可言説　日間涵養此言嘗有冲然恬愉和適不著物<lb/>
象之意始是自得所謂元吉者元是一團生生之意若<lb/>
常是這意流行無處不吉易以知險簡以知阻不是要<lb/>
知險阻是當險阻處一味易簡之理應之自不見險阻<lb/>
耳盖聖人隨處總一個乾元世界六十四卦皆要見此<lb/>
意　心體無量廣大不是一人一個心三才萬物亘古<lb/>
亘今總在裡許存得便首出庶物萬國咸寜是謂立人<lb/>
<pb n="KR2g0046_WYG_021-24b"/>
極　詩稱文王之徳必曰和敬和是敬之自然處敬便<lb/>
和也所謂自然亦非由勉心念雖紛襍天生有個恰好<lb/>
存處尋到恰好處自然一便是敬明道所謂勿忘勿助<lb/>
中間正當處也故存是合他自然恰好處非能强存若<lb/>
强存袛益紛擾即勉到至處亦是以敬直内　或曰先<lb/>
生恆言存心以下然歟曰然惡其牽於物而浮以强故<lb/>
下之下則近乎潛矣又言以息然歟曰然惡其作於為<lb/>
而梏以亡故息之息則㡬乎止矣曰抑之愈亢息之愈馳奈何<lb/>
<pb n="KR2g0046_WYG_021-25a"/>
曰抑之愈亢為以有下下之不知心體之自下也乾所<lb/>
以為潛也息之愈馳為以有息息之不知心體之本息<lb/>
也書所以稱止也潛則藏乎淵止則幾乎寂淵寂者天<lb/>
地之靈根學易之歸趣也然則兩者不一乎曰否息而<lb/>
後能下也是存之之妙旨也一且不可得而況不一乎<lb/>
嗟夫浮陽之亢縁慮之馳吾人習心流注久矣世方倚<lb/>
以立事而孰能息之孰能下之存乆自明何待窮索窮<lb/>
索是意路名言與性命之理無干盖明處即存處非存<lb/>
<pb n="KR2g0046_WYG_021-25b"/>
外别有理可明天地萬物古今萬事總自這裡來常存<lb/>
得便都在裡許志氣清明漸自顯露　思不出位思是<lb/>
能止位是所止云不出是常行而常止也然思是活物<lb/>
位有何形總天則自然耳親切體此無如儼若思三字<lb/>
盖思則非無儼若則非有有無之間神明之位昭然心<lb/>
目　息止也生也纔息便生平旦雨露潤澤萬物功徳<lb/>
遍天下倐忽之間從何處生來妙不可測知道者黙成<lb/>
而已周程後儒者少知此理向有作思維處理會功業<lb/>
<pb n="KR2g0046_WYG_021-26a"/>
終有方局為不從廣生大生中來也　予官祠部與寮<lb/>
友至一寺中友問篤恭天下平意旨予未答時一僧端<lb/>
坐誦經誦畢起問訊就坐閒静無一言目平視不瞬時<lb/>
又兩官人提熱柄者意氣偕來甚衆以語挑問之不答<lb/>
稍頃各黙然又頃則皆有斂袵消歇意予留坐終日則<lb/>
皆茫然自失予因與友人言此便是篤恭天下平之理<lb/>
只患反已不深不造至處耳今人不説此理要以聲色<lb/>
動人即動亦淺然此理自周程後未有深信者使此僧<lb/>
<pb n="KR2g0046_WYG_021-26b"/>
當時答問徃復這意思便都浮散了安能感人　心火<lb/>
也性本躁動夙生又不知費多少薪槱藴積之故光明<lb/>
外鑠附物蔓延思慮煩而神氣竭如膏窮燼滅其生幾<lb/>
何古之善養心者必求一掬清淨定水旦夕澆浸之庶<lb/>
轉濁辱為清涼化强陽為和粹故大學定静中庸淵泉<lb/>
孟子平旦之息大易艮背之旨洗心之密皆先此為務<lb/>
潤身潤家國天下一自此流出不然即見髙論徹終屬<lb/>
意氣是熱閙欲機人已閒恐增薪蘸耳但此水别有一<lb/>
<pb n="KR2g0046_WYG_021-27a"/>
竅發自天源洞無涯涘未可意取必闇然君子晦迹韜<lb/>
光抑氣沉心庶其冥會則天源濬發一㸃靈光孕育大<lb/>
淵之中清和渾合黙收中和位育之效於眉睫閒肫肫<lb/>
浩浩淵淵造化在我盖是資始以上生涯不作雲雨流<lb/>
行以後活計也　忠恕盡乾坤之理喜怒哀樂之未發<lb/>
謂之中中是心體凡事只如這個心做去便是恕明道曰<lb/>
惟天之命於穆不己不其忠乎天地變化草木蕃不其<lb/>
恕乎語最徹其餘都説麄了　予學以收放心為主每<lb/>
<pb n="KR2g0046_WYG_021-27b"/>
少有馳散便攝歸正念不令逺去久之於心源一竅漸<lb/>
有窺測惟自覺反身黙識一路滋味頗長耳　欲立欲<lb/>
逹人有同情惟一向為己則為私積之則是天地閉賢<lb/>
人隠若能就將此欲譬諸人人不必更别起念只本念<lb/>
上不動絲毫當下人已渾然分願各足便是天地變化<lb/>
草木蕃也然此在一念㣲處轉移毫忽便有誠偽王霸<lb/>
之辨故學貴研幾　誠無為幾則有善惡何者凡動便<lb/>
涉於為為便易逐於有逐有則雖善亦麄多流於惡故<lb/>
<pb n="KR2g0046_WYG_021-28a"/>
學問全要研幾研者磨研之謂研磨其逐有而麄的務<lb/>
到極深極㣲處常還他動而未形者有無之間的本色<lb/>
則無動非神故曰誠神幾曰聖人　大學知是寂物是<lb/>
感意却是幾故必先誠意夫天地人總是個動幾自有<lb/>
天地此幾無一息不動一息不動則乾坤毁自有此人<lb/>
此意無一息不生不生則人心死但只要識得動而常<lb/>
寂之妙體耳非動外有寂即動是寂能動處不涉於為<lb/>
所動處不滯於迹便是真寂　易所謂位是安頓自己<lb/>
<pb n="KR2g0046_WYG_021-28b"/>
身子處身子安頓停當事事停當故曰位正當又曰以<lb/>
剛中皆安其身而後動之意若自身安頓不停當事事<lb/>
不當故曰位不當可見士君子處天下國家無論窮達<lb/>
先要安頓此身　或曰亂臣賊子已徃安知懼曰此拘<lb/>
儒之見也萬古此君臣萬古此人心則亦萬古此一㸃<lb/>
懼心夫子視萬古如一息只剔得這㸃懼心昭然在天<lb/>
地間便自君臣上下各自悚懼各安其分各盡其職今<lb/>
亦猶古古亦猶今有何已徃有何現在未來此皆世儒<lb/>
<pb n="KR2g0046_WYG_021-29a"/>
小見在形骸世界上分别與論遷固之史何異<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_021-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷二十一<lb/>
</p>
<p>
</p>
  </div>
</body>
</text>
</TEI>
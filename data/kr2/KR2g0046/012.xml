<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷十二</head> <lb/>
    <p>
<pb n="KR2g0046_WYG_012-1a"/>
欽定四庫全書<lb/>
　明儒學案卷十二<lb/>
　　　　　　　　　　　　餘姚　黄宗羲　撰<lb/>
浙中相傳學案二<lb/>
　　郎中王龍谿先生畿<lb/>
王畿字汝中號龍谿浙之山隂人弱冠鄉舉嘉靖癸未下<lb/>
第歸受業於文成丙戌試期不欲往文成曰吾非以一第<lb/>
為子榮也顧吾之學疑信者半子之京師可以發明耳先<lb/>
<pb n="KR2g0046_WYG_012-1b"/>
生乃行中㑹試時當國者不說學先生謂錢緒山曰此<lb/>
豈吾與子仕之時也皆不廷試而歸文成門人益進不能徧<lb/>
授多使之見先生與緒山先生和易宛轉門人日親文<lb/>
成征思田送至嚴灘而别明年文成卒於南安先生方赴廷<lb/>
試聞之奔喪至廣信斬衰以畢葬事而後心喪壬辰廷對<lb/>
授南京職方主事尋病歸起原官稍遷至武選郎中時相<lb/>
夏貴溪惡之三殿災吏科都給事中戚賢上疏言先生學<lb/>
有淵源可偹顧問貴溪草制偽學小人黨同妄薦謫賢外<lb/>
<pb n="KR2g0046_WYG_012-2a"/>
任先生亦再疏乞休予告踰年當考察南考功薛方山<lb/>
與先生學術不同欲借先生以正學術遂塡察典先生<lb/>
林下四十餘年無日不講學自兩都及吳楚閩越江浙<lb/>
皆有講舍莫不以先生為宗盟年八十猶周流不倦萬<lb/>
厯癸未六月七日卒年八十六天泉證道紀謂師門教<lb/>
法每提四句無善無惡心之體有善有惡意之動知善<lb/>
知惡是良知為善去惡是格物緒山以為定本不可移<lb/>
易先生謂之權法體用顯微只是一機心意知物只是<lb/>
<pb n="KR2g0046_WYG_012-2b"/>
一事若悟得心是無善無惡之心則意知物俱是無善<lb/>
無惡相與質之陽明陽明曰吾教法原有此兩種四無<lb/>
之說為上根人立教四有之說為中根以下人立教上<lb/>
根者即本體便是工夫頓悟之學也中根以下者須用<lb/>
為善去惡工夫以漸復其本體也自此印正而先生之<lb/>
論大抵歸於四無以正心為先天之學誠意為後天之<lb/>
學從心上立根無善無惡之心即是無善無惡之意是<lb/>
先天統後天從意上立根不免有善惡兩端之決擇而<lb/>
<pb n="KR2g0046_WYG_012-3a"/>
心亦不能無雜是後天復先天此先生論學大節目傳<lb/>
之海内而學者不能無疑以四有論之為善是心所固<lb/>
有故意知物之善從中而發惡從外而來若心體既無<lb/>
善惡則意知物之惡固妄也善亦妄也工夫既妄安得<lb/>
謂之復還本體斯言也於陽明平日之言無所考見獨<lb/>
先生言之耳然先生他日答吳悟齋云至善無惡者心<lb/>
之體也有善有惡者意之動也知善知惡者良知也為<lb/>
善去惡者格物也此其說已不能歸一矣以四無論之<lb/>
<pb n="KR2g0046_WYG_012-3b"/>
大學正心之功從誠意入手今曰從心上立根是可以<lb/>
無事乎意矣而意上立根者為中下人而設將大學有<lb/>
此兩様工夫歟抑祗為中下人立教乎先生謂良知原<lb/>
是無中生有即是未發之中此知之前更無未發即是<lb/>
中節之和此知之後更無已發自能收斂不須更主於<lb/>
收斂自能發散不須更期於發散當下現成不假功夫<lb/>
修整而後得致良知原為未悟者設信得良知過時獨<lb/>
往獨來如珠之走盤不待拘管而自不過其則也以篤<lb/>
<pb n="KR2g0046_WYG_012-4a"/>
信謹守一切矜名飾行之事皆是犯手做作唐荆川謂<lb/>
先生篤於自信不為行迹之防包荒為大無淨穢之擇<lb/>
故世之議先生者不一而足夫良知既為知覺之流行<lb/>
不落方所不可典要一著功夫則未免有礙虛無之體<lb/>
是不得不近於禪流行即是主宰懸崕撒手茫無把柄<lb/>
以心息相依為權法是不得不近於老雖云眞性流行<lb/>
自見天則而於儒者之矩矱未免有出入矣然先生親<lb/>
承陽明末命其微言往往而在象山之後不能無慈湖<lb/>
<pb n="KR2g0046_WYG_012-4b"/>
文成之後不能無龍谿以為學術之盛衰因之慈湖決<lb/>
象山之瀾而先生疏河導源於文成之學固多所發明<lb/>
也<lb/>
語錄今人講學以神明為極精開口便說性說命以日<lb/>
用飲食聲色貨財為極麄人面前不肎出口不知講解<lb/>
得性命到入微處意見盤桓只是比擬卜度與本來生<lb/>
機了不相干終成俗學若能於日用貨色上料理時時<lb/>
以天則應之超脫淨盡乃見定力　朋友有守一念靈<lb/>
<pb n="KR2g0046_WYG_012-5a"/>
明處認為戒懼功夫纔渉言語應接所守功夫便覺散<lb/>
緩此是分了内外靈明無内外無方所戒懼亦無内外<lb/>
無方所識得本體原是變動不居雖終日變化云為莫<lb/>
非本體之周流矣<hi>以上冲元㑹紀</hi>　聖人所以為聖精神命脈<lb/>
全體内用不求知於人故常常自見已過不自滿假日<lb/>
進於無疆鄉愿惟以媚世為心全體精神盡從外面照<lb/>
管故自以為是而不可與入堯舜之道<hi>梅純甫問答</hi>　致良<lb/>
知只是虚心應物使人人各得盡其情能剛能柔觸機<lb/>
<pb n="KR2g0046_WYG_012-5b"/>
而應迎刃而解如明鏡當空妍强自辨方是經綸手叚<lb/>
才有些子才智伎倆與之相形自己光明反為所蔽<hi>維揚</hi>
<hi>晤語</hi>　有所不為不欲者良知也無為無欲者致知也<hi>復陽</hi>
<hi>堂㑹語</hi>　吾人一切世情嗜欲皆從意生心本至善動於<lb/>
意始有不善若能在先天心體上立根則意所動自無<lb/>
不善世情嗜欲自無所容致知功夫自然易簡省力若<lb/>
在後天動意上立根未免有世情嗜欲之雜致知功夫<lb/>
轉覺繁難顏子先天之學也原憲後天之學也　古者<lb/>
<pb n="KR2g0046_WYG_012-6a"/>
教人只言藏修游息未嘗專說閉關靜坐若日日應感<lb/>
時時收攝精神和暢充周不動於欲便與靜坐一般若<lb/>
以見在感應不得力必待閉關靜坐養成無欲之體始<lb/>
爲了手不惟蹉却見在功夫未免喜靜厭動與世間已<lb/>
無交渉如何復經得世　乾元用九是和而不倡之義<lb/>
吾人之學切忌起爐作竈惟知和而不倡應機而動故<lb/>
曰乃見天則有凶有咎皆起於倡<hi>以上三山麗澤錄</hi>　良知宗<lb/>
說同門雖不敢有違然未免各以其性之所近擬議攙<lb/>
<pb n="KR2g0046_WYG_012-6b"/>
和有謂良知非覺照須本於歸寂而始得如鏡之照物<lb/>
明體寂然而妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>自辨滯於照則明反眩矣有謂良知<lb/>
無見成由於修證而始全如金之在鑛非武火鍜鍊則<lb/>
金不可得而成也有謂良知是從已發立教非未發無<lb/>
知之本旨有謂良知本來無欲直心以動無不是道不<lb/>
待復加銷欲之功有謂學有主宰有流行主宰所以立<lb/>
性流行所以立命而以良知分體用有謂學貴循序求<lb/>
之有本末得之無内外而以致知别始終此皆論學同<lb/>
<pb n="KR2g0046_WYG_012-7a"/>
異之見不容以不辨者也寂者心之本體寂以照為用<lb/>
守其空知而遺照是乖其用也見入井孺子而惻隱見<lb/>
嘑蹴之食而羞惡仁義之心本來完具感觸神應不學<lb/>
而能也若謂良知由修而後全撓其體也良知原是未<lb/>
發之中無知而無不知若良知之前復求未發即為沉<lb/>
空之見矣古人立教原為有欲設銷欲正所以復還無<lb/>
欲之體非有所加也主宰即流行之體流行即主宰之<lb/>
用體用一原不可得而分分則離矣所求即得之之因<lb/>
<pb n="KR2g0046_WYG_012-7b"/>
所得即求之之證始終一貫不可得而别别則支矣吾<lb/>
人服膺良知之訓幸相黙證務求不失其宗庶為善學<lb/>
也已　㳙流積至滄溟水拳石崇成太華岑先師謂象<lb/>
山之學得力處全在積累須知㳙流即是滄海拳石即<lb/>
是泰山此是最上一機不由積累而成者也<hi>擬峴臺㑹語</hi>
立志不眞故用功未免間斷須從本原上徹底理㑹種<lb/>
種嗜好種種貪著種種奇特技能種種凡心習態全體<lb/>
斬斷令乾乾淨淨從混沌中立根基始為本來生生眞<lb/>
<pb n="KR2g0046_WYG_012-8a"/>
命脈此志既眞功夫方有商量處<hi>斗山㑹語</hi>　先師講學山<lb/>
中一人資性警敏先生漫然視之屢問而不答一人不<lb/>
顧非毁見惡於鄉黨先師與之語竟日忘倦某疑而問<lb/>
焉先師曰某也資雖警敏世情機心不肎放舍使不聞<lb/>
學猶有敗露悔改之時若又使之有聞見解愈多趨避<lb/>
愈巧覆藏愈密一切圓融智慮為惡不可復悛矣某也<lb/>
原是有力量之人一時狂心銷遏不下今既知悔移此<lb/>
力量為善何事不辨此待兩人所以異也<hi>休寜會約</hi>　念菴<lb/>
<pb n="KR2g0046_WYG_012-8b"/>
謂世間無有見成良知非萬死功夫斷不能生以此較<lb/>
勘虚見附和之輩未為不可若必以見在良知與堯舜<lb/>
不同必待功夫修證而後可得則未免矯枉之過曾謂<lb/>
昭昭之天與廣大之天有差别否<hi>松原晤語</hi>　夫一體之謂<lb/>
仁萬物皆備於我非意之也吾之目遇色自能辨青黄<lb/>
是萬物之色備於目也吾之耳遇聲自能辨清濁是萬<lb/>
物之聲備於耳也吾心之良知遇父自能知孝遇兄自<lb/>
能知弟遇君上自能知敬遇孺子入井自能知怵惕遇<lb/>
<pb n="KR2g0046_WYG_012-9a"/>
堂下之牛自然知觳觫推之為五常擴之為百行萬物<lb/>
之變不可勝窮無不有以應之是萬物之變備於吾之<lb/>
良知也夫目之能備五色耳之能備五聲良知之能備<lb/>
萬物之變以其虚也致虛則自無物欲之間吾之良知<lb/>
自與萬物相為流通而無所凝滯後之儒者不明一體<lb/>
之義不能自信其心反疑良知渉虛不足以備萬物先<lb/>
取古人孝弟愛敬五常百行之迹指為典要揣摩依彷<lb/>
執之以為應物之則而不復知有變動周流之義是疑<lb/>
<pb n="KR2g0046_WYG_012-9b"/>
目之不能辨五色而先塗之以丹艧耳之不能辨五聲<lb/>
而先聒之以宫羽豈惟失却視聽之用而且汩其聰明<lb/>
之體其不至聾且瞶者幾希<hi>宛陵㑹語</hi>　天機無安排有寂<lb/>
有感即是安排　千古學術只在一念之微上求三月<lb/>
不違不違此也日月至至此也<hi>一念之微只在愼獨</hi>　人心只有<lb/>
是非是非不出好惡兩端忿與慾只好惡上略過些子<lb/>
其幾甚微懲忿窒慾復其是非之本心是合本體的功<lb/>
夫　論功夫聖人亦須困勉方是小心緝熙論本體衆<lb/>
<pb n="KR2g0046_WYG_012-10a"/>
人亦是生知安行方是眞機直達　心之官則思出其<lb/>
位便是廢心職學者須信得位之所在始有用力處<lb/>
古人說凝命凝道眞機透露即是凝若眞心透露前有<lb/>
個凝的工夫便是沉空守寂　先師自云吾居夷以前<lb/>
稱之者十九鴻臚以前稱之者十之五議者十之五鴻<lb/>
臚以後議之者十之九矣學愈眞切則人愈見其有過<lb/>
前之稱者乃其包藏掩飾人故不得而見也　致良知<lb/>
是從生機入手乃是見性之學不落禪定　問閒思雜<lb/>
<pb n="KR2g0046_WYG_012-10b"/>
慮如何克去曰須是戒愼不覩恐懼不聞從眞機上用<lb/>
功自無此病　常念天下無非省多少忿戾　父子兄<lb/>
弟不責善全得恩義行其中如此方是曲成之學　一<lb/>
友用功恐助長落第二義答云眞實用功落第二義亦<lb/>
不妨　人心要虛惟虛集道常使胷中豁豁無些子積<lb/>
滯方是學張子太和篇尚未免認氣為道若以清虛一<lb/>
大為道則濁者實者散殊者獨非道乎　問應物了即<lb/>
一返照何如曰當其應時眞機之發即照何更索照<lb/>
<pb n="KR2g0046_WYG_012-11a"/>
日往月來月往日來自然往來不失常度便是存之之<lb/>
法<hi>水西㑹語</hi>　樂是心之本體本是活潑本是脫灑本無罣<lb/>
礙繫縳堯舜文周之兢兢業業翼翼乾乾只是保任得<lb/>
此體不失此活潑脫灑之機非有加也<hi>答汪南明</hi>　靜者心<lb/>
之本體濂溪主靜以無欲為要一者無欲也則靜虛動<lb/>
直主靜之靜實兼動靜之義動靜所遇之時也人心未<lb/>
免逐物以其有欲也無欲則雖萬感紛擾而未嘗動也<lb/>
從欲則雖一念枯寂而未嘗靜也<hi>答吳中淮</hi>　良知是天然<lb/>
<pb n="KR2g0046_WYG_012-11b"/>
之靈竅時時從天機運轉變化云為自見天則不須防<lb/>
簡不須窮索何嘗照管得又何嘗不照管得<hi>豐城答問</hi>　劉<lb/>
獅泉曰人之生有性有命吾心主宰謂之性性無為者<lb/>
也故須出頭吾心流行謂之命命有質者也故須運化<lb/>
常知不落念所以立體也常運不成念所以致用也二<lb/>
者不可相離必兼修而後可為學先生曰良知原是性<lb/>
命合一之宗即是主宰即是流行故致知功夫只有一<lb/>
處用若說要出頭運化要不落念不成念如此分疏即<lb/>
<pb n="KR2g0046_WYG_012-12a"/>
是二用二即支離到底不能歸一　知者心之本體所<lb/>
謂是非之心人皆有之是非本明不須假借隨感而應<lb/>
莫非自然聖賢之學惟自信得及是是非非不從外來<lb/>
故自信而是斷然必行雖遯世不見是而無悶自信而<lb/>
非斷然必不行雖行一不義殺一不辜而得天下不為<lb/>
如此方是毋自欺方謂之王道何等易簡直截後世學<lb/>
者不能自信未免倚靠於外動於榮辱則以毁譽為是<lb/>
非惕於利害則以得失為是非攙和假借轉摺安排益<lb/>
<pb n="KR2g0046_WYG_012-12b"/>
見繁難到底只成就得霸者伎俩而聖賢易簡之學不<lb/>
復可見<hi>答林退齋</hi>　耿楚侗曰陽明拈出良知二字固是千<lb/>
古學脈亦是時節因縁春秋之時功利習熾天下四分<lb/>
五裂人心大壞不復知有一體之義故孔子提出個仁<lb/>
字喚醒人心求仁便是孔氏學脈到孟子時楊墨之道<lb/>
塞天下人心戕賊不得不嚴為之防故孟子復提出義<lb/>
非義則仁無由達集義便是孟氏學脈晉梁而下佛老<lb/>
之教淫於中國禮法蕩然故濂溪欲追復古禮横渠汲<lb/>
<pb n="KR2g0046_WYG_012-13a"/>
汲以禮為教執禮便是宋儒學脈禮非外飾人心之條<lb/>
理也流傳既久漸入支離心理分為兩事故陽明提出<lb/>
良知以覺天下使知物理不外於吾心致知便是今日<lb/>
學脈皆是因時立教先生曰良知是人身靈氣醫家以<lb/>
手足痿痺為不仁蓋言靈氣有所不貫也故知之充滿<lb/>
處即是仁知之斷制處即是義知之節文處即是禮說<lb/>
個仁字沿習既久一時未易覺晤說個良知一念自反<lb/>
當下便有歸著尤為簡易　良知是造化之精靈吾人<lb/>
<pb n="KR2g0046_WYG_012-13b"/>
當以造化為學造者自無而顯於有化者自有而歸於<lb/>
無吾之精靈生天生地生萬物而天地萬物復歸於無<lb/>
無時不造無時不化未嘗有一息之停自元㑹運世以<lb/>
至於食息微𣺌莫不皆然如此則造化在吾手而吾致<lb/>
知之功自不容已矣　良知本體原是無動無靜原是<lb/>
變動周流此便是學問頭腦若不見得良知本體只在<lb/>
動靜二境上揀擇取舍不是妄動便是著靜均之為不<lb/>
得所養<hi>以上東遊㑹語</hi>　當下本體如空中鳥跡水中月影若<lb/>
<pb n="KR2g0046_WYG_012-14a"/>
有若無若沉若浮擬議即乖趨向轉背神機妙應當體<lb/>
本空從何處識他於此得個悟入方是無形象中眞面<lb/>
目不著纖毫力中大著力處也　近溪之學已得其大<lb/>
轉機亦圓自謂無所滯矣然尚未離見在雖云全體放<lb/>
下亦從見上承當過來到毁譽利害眞境相逼尚未免<lb/>
有動他却將動處亦把作眞性籠罩過去認做煩惱即<lb/>
菩提與吾儒盡精微時時緝熙功夫尚隔一塵　良知<lb/>
一㸃虛明便是入聖之機時時保任此一㸃虛明不為<lb/>
<pb n="KR2g0046_WYG_012-14b"/>
旦晝梏亡便是致知蓋聖學原是無中生有顏子從裡<lb/>
面無處做出來子貢子張從外面有處做進去無者難<lb/>
尋有者易見故子貢子張一派學術流傳後世而顏子<lb/>
之學遂亡後之學者沿習多學多聞多見之說乃謂初<lb/>
須多學到後方能一貫初須多聞多見到後方能不藉<lb/>
聞見而知此相沿之弊也初學與聖人之學只有生熟<lb/>
不同前後更無兩路假如不忍觳觫怵惕入井不屑嘑<lb/>
蹴眞機神應人力不得而與豈待平時多學而始能充<lb/>
<pb n="KR2g0046_WYG_012-15a"/>
不忍一念便可以王天下充怵惕一念便可以保四海<lb/>
充不屑不受一念便不可勝用此可以窺孔孟宗傳之<lb/>
旨矣　忿不止於憤怒凡嫉妒褊淺不能容物念中悻<lb/>
悻一些子放不過皆忿也慾不止於淫邪凡染溺敝累<lb/>
念中轉轉貪戀不肎舍却皆慾也懲窒之功有難易有<lb/>
在事上用功者有在念上用功者有在心上用功者事<lb/>
上是遏於已然念上是制於將然心上是防於未然懲<lb/>
心忿窒心慾方是本原易簡功夫在意與事上遏制雖<lb/>
<pb n="KR2g0046_WYG_012-15b"/>
極力掃除終無廓清之期　問伊川存中應外制外養<lb/>
中之學以為内外交養何如曰古人之學一頭一路只<lb/>
從一處養譬之種樹只養其根根得其養枝葉自然暢<lb/>
茂種種培壅灌溉條枝剔葉刪去繁冗皆只是養根之<lb/>
法若既養其根又從枝葉養將來便是二本支離之學<lb/>
晦菴以尊德性為存心以道問學為致知取證於涵養<lb/>
須用敬進學在致知之說以此為内外交養知是心之<lb/>
虛靈以主宰謂之心以虛靈謂之知原非二物舍心更<lb/>
<pb n="KR2g0046_WYG_012-16a"/>
有知舍存心更有致知之功皆伊川之說誤之也涵養<lb/>
工夫貴在精專接續如雞抱卵先正嘗有是言然必卵<lb/>
中原有一㸃眞陽種子方抱得成若是無陽之卵抱之<lb/>
雖勤終成假卵學者須識得眞種子方不枉費功夫明<lb/>
道云學者須先識仁吾人心中一㸃靈明便是眞種子<lb/>
原是生生不息之機種子全在卵上全體精神只是保<lb/>
䕶得非能以其精神助益之也<hi>以上畱都會紀</hi>　耿楚侗曰一<lb/>
念之動無思無為機不容已是曰天根一念之了無聲<lb/>
<pb n="KR2g0046_WYG_012-16b"/>
無臭退藏於宻是曰月窟乍見孺子入井怵惕惻隱之<lb/>
心動處即是天根歸原處即是月窟纔攙和納交要譽<lb/>
惡聲意思便人根非天根鬼窟非月窟矣先生曰良知<lb/>
覺悟處謂之天根良知翕聚處謂之月窟一姤一復如<lb/>
環無端　有問近溪守中之訣者羅子曰否否吾人自<lb/>
咽喉以下是為鬼窟天與吾此心神如此廣大如此高<lb/>
明塞兩間彌六合奈何拘囚於鬼窟中乎問調息之術<lb/>
如何羅子曰否否心和則氣和氣和則形和息安用調<lb/>
<pb n="KR2g0046_WYG_012-17a"/>
問何修而得心和羅子曰和妻子宜兄弟順父母心斯<lb/>
和矣先生曰守中原是聖學虞廷所謂道心之微精者<lb/>
精此一者一此是謂允執厥中情反於性謂之還丹學<lb/>
問只是理㑹性情吾人此身自頂至踵皆道體之所寓<lb/>
眞我不離軀殻若謂咽喉以下是鬼窟是强生分别非<lb/>
至道之言也調息之術亦是古人立教權法從靜中收<lb/>
攝精神心息相依以漸而入亦補小學一叚功夫息息<lb/>
歸根謂之丹母若只以心和氣和形和世儒常談儱統<lb/>
<pb n="KR2g0046_WYG_012-17b"/>
承當無入悟之機<hi>答楚侗禪此可見二溪學問不同近溪入於  龍溪則兼乎老故有調息</hi>
<hi>法</hi>　良知者性之靈根所謂本體也知而曰致翕聚緝<lb/>
熈以完無欲之一所謂功夫也良知在人不學不慮爽<lb/>
然由於固有神感神應盎然出於天成本來眞頭面固<lb/>
不待修證而後全若徒任作用為率性倚情識為通微<lb/>
不能隨時翕聚以為之主倐忽變化將至於蕩無所歸<lb/>
致知之功不如是之疏也<hi>書同心册</hi>　良知二字是徹上徹<lb/>
下語良知知是知非良知無是無非知是知非即所謂<lb/>
<pb n="KR2g0046_WYG_012-18a"/>
規矩忘是非而得其巧即所謂悟也　鄉黨自好與賢<lb/>
者所為分明是兩條路徑賢者自信本心是是非非一<lb/>
毫不從人轉換鄉黨自好即鄉愿也不能自信未免以<lb/>
毁譽為是非始有違心之行徇俗之情虞廷觀人先論<lb/>
九德後及於事乃言曰載采采所以符德也善觀人者<lb/>
不在事功名義格套上惟於心術微處宻窺而得之<hi>雲門</hi>
<hi>問答</hi>　良知不學不慮終日學只是復他不學之體終日<lb/>
慮只是復他不慮之體無工夫中眞工夫非有所加也<lb/>
<pb n="KR2g0046_WYG_012-18b"/>
工夫只求日減不求日增減得盡便是聖人後世學術<lb/>
正是添的勾當所以終日勤勞更益其病果能一念惺<lb/>
惺冷然自善窮其用處了不可得此便是究竟話<hi>答徐存齋</hi>
　尹洞山舉陽明語莊渠心常動之說先生曰然莊渠<lb/>
為嶺南學憲時過贑先師問子才如何是本心莊渠云<lb/>
心是常靜的先師曰我道心是常動的莊渠遂拂衣而<lb/>
行末年子與荆川請教於莊渠莊渠首舉前語悔當時<lb/>
不及再問予曰是雖有矯而然其實心體亦原如此天<lb/>
<pb n="KR2g0046_WYG_012-19a"/>
常運而不息心常活而不死動即活動之義非以時言<lb/>
因問心常靜之說莊渠曰聖學全在主靜前念已往後<lb/>
念未生見念空寂既不執持亦不茫昧靜中光景也又<lb/>
曰學有天根有天機天根所以立本天機所以研慮予<lb/>
因問天根與邵子同否莊渠曰亦是此意予謂邵子以<lb/>
一陽初動為天根天根即天機也天根天機不可並舉<lb/>
而言若如公分疏亦是靜存動察之遺意晤得時謂心<lb/>
是常靜亦可謂心是常動亦可謂之天根亦可謂之天<lb/>
<pb n="KR2g0046_WYG_012-19b"/>
機亦可心無動靜動靜所遇之時也<hi>南遊㑹紀</hi>　問知行合<lb/>
一曰天下只有個知不行不足謂之知知行有本體有<lb/>
工夫如眼見得是知然已是見了即是行耳聞得是知<lb/>
然已是聞了即是行要之只此一個知已自盡了孟子<lb/>
說孩提之童無不知愛其親及其長無不知敬其兄止<lb/>
曰知而已知便能了更不消說能愛能敬本體原是合<lb/>
一先師因後儒分為兩事不得已說個合一知非見解<lb/>
之謂行非履蹈之謂只從一念上取證知之眞切篤實<lb/>
<pb n="KR2g0046_WYG_012-20a"/>
即是行行之明覺精察即是知知行兩字皆指功夫而<lb/>
言亦原是合一的非故為立說以强人之信也　人心<lb/>
虛明湛然其體原是活潑豈容執得定惟隨時練習變<lb/>
動周流或順或逆或縱或横隨其所為還他活潑之體<lb/>
不為諸境所礙斯為之存<hi>以上蕐陽㑹語</hi>　天生蒸民有物有<lb/>
則良知是天然之則物是倫物所感應之迹如有父子<lb/>
之物斯有慈孝之則有視聽之物斯有聰明之則感應<lb/>
迹上循其天則之自然而後物得其理是之謂格物非<lb/>
<pb n="KR2g0046_WYG_012-20b"/>
即以物為理也人生而靜天之性也物者因感而有意<lb/>
之所用為物意到動處易流於欲故須在應迹上用寡<lb/>
欲工夫寡之又寡以至於無是之謂格物非即以物為<lb/>
欲也物從意上意正則物正意邪則物邪認物為理則<lb/>
為太過訓物為欲則為不及皆非格物之原旨<hi>斗山會語</hi>
鄧定宇曰良知渾然虛明無知而無不知知是知非者<lb/>
良知自然之用亦是權法執以是非為知失其本矣又<lb/>
曰學貴自信自立不是倚傍世界做得的天也不做他<lb/>
<pb n="KR2g0046_WYG_012-21a"/>
地也不做他聖人也不做他求自得而已先生曰向承<lb/>
教議知靜中所得甚深所見甚大然未免尚從見上轉<lb/>
換此件事不是說了便休須時時有用力處時時有過<lb/>
可改消除習氣抵於光明方是緝熙之學此學無小無<lb/>
大無内無外言語威儀所以凝道宻窺吾兄感應行持<lb/>
尚渉做作有疎漏若是見性之人眞性流行隨處平滿<lb/>
天機常活無有剰欠自無安排方為自信也定宇曰先<lb/>
生之意但欲此機常行而不住常活而不死思而不落<lb/>
<pb n="KR2g0046_WYG_012-21b"/>
想像動而不屬安排即此便是眞種子而習氣所牽未<lb/>
免落在第二義<hi>龍南㑹語</hi>　良知之主宰即所謂神良知之<lb/>
流行即所謂氣其機不出於一念之微<hi>易測</hi>　吾儒之學<lb/>
與禪學俗學只在過與不及之間彼視世界為虛妄等<lb/>
生死為電泡自成自住自壞自空天自信天地自信地<lb/>
萬變輪㢠廻歸之太虛漠然不以動心佛氏之超脫也牢<lb/>
籠世界桎梏生死以身徇物悼往悲來戚戚然若無所<lb/>
容世俗之芥蒂也修慝省愆有懼心而無蹙容固不以<lb/>
<pb n="KR2g0046_WYG_012-22a"/>
數之成虧自委亦不以物之得䘮自傷内見者大而外<lb/>
化者齊平懷坦坦不為境遷吾道之中行也　心迹未<lb/>
嘗判迹有可疑畢竟其心尚有不能盡信處自信此生<lb/>
決無盜賊之心雖有褊心之人亦不以此疑我若自信<lb/>
功名富貴之心與決無盜賊之心一般則人之相信自<lb/>
將不言而喻矣<hi>自訟</hi>　昔有人論學謂須希天一士人從<lb/>
旁謂曰諸公未須高論且須希士今以市井之心妄意<lb/>
希天何異凡夫自稱國王幾於無恥矣願且希士而後<lb/>
<pb n="KR2g0046_WYG_012-22b"/>
希天可馴至也一座聞之愓然　諸儒所得不無淺深<lb/>
初學不可輕議且從他得力處效法修習以求其所未<lb/>
至如大學格物無内外中庸愼獨無動靜諸說關係大<lb/>
節目不得不與指破不得已也若大言無忌恣口指摘<lb/>
若執權衡以較輕重不惟長傲亦且損德　見在一念<lb/>
無將迎無住著天機常活便是了當千百年事業更無<lb/>
剩欠　千古聖學只從一念靈明識取當下保此一念<lb/>
靈明便是學以此觸發感通便是教隨事不昧此一念<lb/>
<pb n="KR2g0046_WYG_012-23a"/>
靈明謂之格物不欺此一念靈明謂之誠意一念廓然<lb/>
無有一毫固必之私謂之正心此是易簡直截根源<hi>水西</hi>
<hi>别言</hi>　良知靈明原是無物不照以其變化不可捉摸故<lb/>
亦易於隨物古人謂之凝道謂之凝命亦是苦心話頭<lb/>
吾人但知良知之靈明脫灑而倐忽存亡不知所以養<lb/>
或借二氏作話頭而不知於人情事變煆煉超脫即為<lb/>
養之之法所以不免於有二學若果信得良知及時只<lb/>
此知是本體只此知是功夫良知之外更無致法致良<lb/>
<pb n="KR2g0046_WYG_012-23b"/>
知之外更無養法良知原無一物自能應萬物之變有<lb/>
意有欲皆為有物皆為良知之障<hi>魯江别言</hi>　𢎞正間京師<lb/>
倡為詞章之學李何擅其宗先師更相倡和既而棄去<lb/>
社中人相與惜之先師笑曰使學如韓栁不過為文人<lb/>
辭如李杜不過為詩人果有志於心性之學以顔閔為<lb/>
期非第一等德業乎就論立言亦須一一從圓明竅中<lb/>
流出蓋天蓋地始是大丈夫所為傍人門戸比量揣擬<lb/>
皆小技也<hi>曾舜徵别言</hi>　思慮未起不與己起相對纔有起<lb/>
<pb n="KR2g0046_WYG_012-24a"/>
時便為鬼神覷破非退藏宻機日逐應感只黙黙理㑹<lb/>
當下一念凝然灑然無起無不起時時覿面相呈時時<lb/>
全體放下一切稱譏逆順不入於心直心以動自見天<lb/>
則<hi>萬履菴漫語</hi>　問白沙與師門同異曰白沙是百原山中<lb/>
傳流亦是孔門别派得其環中以應無窮乃景象也緣<lb/>
世人精神撒潑向外馳求欲返其性情而無從入只得<lb/>
假靜中一叚行持窺見本來面目以為安身立命根基<lb/>
所謂權法也若致知宗旨不論語黙動靜從人情事變<lb/>
<pb n="KR2g0046_WYG_012-24b"/>
徹底鍊習以歸於元譬之眞金為銅鉛所雜不遇烈火<lb/>
烹熬則不可得而精師門嘗有人悟三種教法從知解<lb/>
而得者謂之解悟未離言詮從靜中而得者謂之證悟<lb/>
猶有待於境從人事鍊習而得者忘言忘境觸處逢源<lb/>
愈揺蕩愈凝寂始為徹悟<hi>霓川别語</hi>　從眞性流行不渉安<lb/>
排處處平鋪方是天然眞規矩脫入些子方圎之迹尚<lb/>
是典要挨排與變動周流之旨還隔幾重公案<hi>示丁惟寅</hi>
人心一㸃靈機變動周流為道屢遷而常體不易譬之<lb/>
<pb n="KR2g0046_WYG_012-25a"/>
日月之明往來無停機而未嘗有所動也　萬師黙問<lb/>
見孺子入井怵惕惻隱則必狂奔盡氣運謀設法以拯<lb/>
救之分明已起思慮安得謂之未起曰若不轉念一切<lb/>
運謀設法皆是良知之妙用皆未嘗有所起所謂百慮<lb/>
而一致也纔有一毫納交要譽惡聲之心即為轉念方<lb/>
是起了　凡處至親骨肉之間輕重緩急自有天則一<lb/>
毫不容加減纔著意處便是固必之私不是眞性流行<lb/>
眞性流行始見天則　良知知是知非其實無是無非<lb/>
<pb n="KR2g0046_WYG_012-25b"/>
無者萬有之基冥權宻運與天同遊若是非分别太過<lb/>
純白受傷非所以畜德也<hi>先師遺墨</hi>　繼之者善是天命流<lb/>
行成之者性人生而靜已上不容說纔有性之可名即<lb/>
已屬在氣非性之本然矣性是心之生理性善之端須<lb/>
從發上始見惻隱羞惡之心即是氣無氣則亦無性之<lb/>
可名矣<hi>性命合一說</hi>　良知在人百姓之日用同於聖人之<lb/>
成能原不容人加損而後全乞人與行道之人怵惕羞<lb/>
惡之形乃天機之神應原無俟於收攝保聚而後有此<lb/>
<pb n="KR2g0046_WYG_012-26a"/>
聖學之脈也堯舜之生知安行其焦勞怨慕未嘗不加<lb/>
困勉之功但自然分數多故謂之生安愚夫愚婦其感<lb/>
觸神應亦是生安之本體但勉然分數多故謂之困勉<lb/>
<hi>致知難易解</hi>　念有二義今心為念是為見在心所謂正念<lb/>
也二心為念是為將迎心所為邪念也正與邪本體之<lb/>
明未嘗不知所謂良知也念之所感謂之物物非外也<lb/>
心為見在之心則念為見在之念知為見在之知而物<lb/>
為見在之物見在則無將迎而一矣<hi>念堂說</hi>　人之所以<lb/>
<pb n="KR2g0046_WYG_012-26b"/>
為人神與氣而已矣神為氣之主宰氣為神之流行神<lb/>
為性氣為命良知者神氣之奥性命之靈樞也良知致<lb/>
則神氣交而性命全其機不外於一念之微<hi>吳同泰說</hi>　乍<lb/>
見孺子入井怵惕未嘗有三念之雜乃不動於欲之眞<lb/>
心所為良知也與堯舜未嘗有異者也於此不用致知<lb/>
之功以時保此心徒認見成虚見而謂即與堯舜相對<lb/>
幾於自欺矣<hi>壽念菴</hi>
論學書良知無分於已發未發所謂無前後内外而渾<lb/>
<pb n="KR2g0046_WYG_012-27a"/>
然一體者也纔認定些子便有認定之病後儒分寂分<lb/>
感所爭亦只在毫釐間致知在格物格物正是致知實<lb/>
用力之地不可以分内外者也若謂功夫只是致知而<lb/>
格物無功夫其流之弊便至於絶物便是二氏之學徒<lb/>
知致知在格物而不悟格物正是致其未發之知其流<lb/>
之弊便至於逐物便是支離之學　吾人一生學問只<lb/>
在改過須常立於無過之地方覺有過方是改過眞功<lb/>
夫所謂復者復於無過者也良知眞體時時發用流行<lb/>
<pb n="KR2g0046_WYG_012-27b"/>
便是無過便是格物過是妄生本無安頓處纔求個安<lb/>
頓所在便是認著便落支離矣<hi>答聶雙江</hi>　格物是致知下<lb/>
手實地格是天則良知所本有猶所謂天然格式也<hi>仝上</hi>
　丈云今之論心者當以龍而不以鏡惟水亦然按水<lb/>
鏡之喻未為盡非無情之照因物顯象應而皆實過而<lb/>
不畱自妍自醜自去自來水鏡無與焉蓋自然之所為<lb/>
未嘗有欲聖人無欲應世經綸裁制之道其中和性情<lb/>
本原機括不過如此而已著虛之見本非是學只此著<lb/>
<pb n="KR2g0046_WYG_012-28a"/>
便是欲已失其自然之用聖人未嘗有此也　又云龍<lb/>
之為物以驚惕而主變化者也自然是主宰之無滯曷<lb/>
嘗以此為先哉坤道也非乾道也其意若以乾主警惕<lb/>
坤貴自然警惕時未可自然自然時無事警惕此是墮<lb/>
落兩邊見解大學當以自然為宗警惕者自然之用戒<lb/>
謹恐懼未嘗致纖毫之力有所恐懼便不得其正此正<lb/>
入門下手工夫自古體易者莫如文王小心翼翼昭事<lb/>
上帝乃是眞自然不識不知順帝之則乃是眞警惕乾<lb/>
<pb n="KR2g0046_WYG_012-28b"/>
坤二用純亦不已豈可以先後論哉　慈湖不起意未<lb/>
為不是蓋人心惟有一意始能起經綸成德業意根於<lb/>
心心不離念心無欲則念自一一念萬年主宰明定無<lb/>
起作無遷改正是本心自然之用艮背行庭之旨終日<lb/>
變化酬酢而未嘗動也纔有起作便渉二意便是有欲<lb/>
而妄動便為離根便非經綸裁制之道無意無必非慈<lb/>
湖所倡也惟其不知一念用力脫却主腦莽蕩無據自<lb/>
以為無意無必而不足以經綸裁制如今時之弊則誠<lb/>
<pb n="KR2g0046_WYG_012-29a"/>
有所不可耳<hi>答彭山龍鏡書</hi>　吾人思慮自朝至暮未嘗有一<lb/>
息之停譬如日月自然往來亦未嘗有一息之停而實<lb/>
未嘗動也若思慮出於自然如日月之往來則雖終日<lb/>
思慮常感常寂不失貞明之體起而未嘗起也若謂有<lb/>
未發之時則日月有停輪非貞明之謂矣<hi>答萬履菴</hi>　陽和<lb/>
謂予曰學者談空說妙無當於日用不要於典常是之<lb/>
為詭口周孔而行商賈是之為偽懲詭與偽之過獨學<lb/>
自信冥行無聞是之為蔽行比一鄉智效一官自以為<lb/>
<pb n="KR2g0046_WYG_012-29b"/>
躬行是之為畫<hi>與潘水簾</hi>　當萬欲騰沸之中若肎反諸一<lb/>
念良知其眞是眞非炯然未嘗不明只此便是天命不<lb/>
容滅息所在便是人心不容蔽昧所在此是千古入賢<lb/>
入聖眞正路頭<hi>答茅治卿</hi>　良知非知覺之謂然舍知覺無<lb/>
良知良知即是主宰而主宰淵寂原無一物吾人見在<lb/>
感應隨物流轉固是失却主宰若曰吾惟於此收斂握<lb/>
固便有樞可執認以為致知之實未免猶落内外二見<lb/>
纔有執著終成管帶只此管帶便是放失之因且道孩<lb/>
<pb n="KR2g0046_WYG_012-30a"/>
提精神曾有著到也無鳶之飛魚之躍曾有管帶也無<lb/>
驪龍䕶珠終有珠在以手持物㑹有放時不捉執而自<lb/>
固乃忘於手者也惟無可忘而忘故不待存而存此可<lb/>
以自悟矣　致知在格物言致知全在格物上猶云舍<lb/>
格物更無致知工夫也如雙江所教格物上無功夫則<lb/>
格物在於致知矣<hi>答念菴</hi>　見在良知必待修證而後可<lb/>
與堯舜相對尚望兄一黙體之蓋不信得當下具足到<lb/>
底不免有未瑩處欲懲學者不用功夫之病幷其本體<lb/>
<pb n="KR2g0046_WYG_012-30b"/>
而疑之亦矯枉之過也<hi>仝上</hi>　未發之中是太虛本體隨<lb/>
處充滿無有内外發而中節處即是未發之中若有在<lb/>
中之中另為本體與已發相對則誠二本矣　良知知<lb/>
是知非原是無是無非正發眞是眞非之義非以為從<lb/>
無是無非中來以標末視之使天下胥至於惽惽懂懂<lb/>
也譬諸日月之往來自然往來即是無往無來若謂有<lb/>
個無往無來之體則日月有停輪非往來生明之旨矣<lb/>
<hi>答耿楚侗</hi>　近溪解離塵俗覺得澄湛安間不為好惡馳逐<lb/>
<pb n="KR2g0046_WYG_012-31a"/>
却將此體涵泳夷猶率為準則依據此非但認虛見為<lb/>
實際縱使實見亦只二乘沉空守寂之學纔遇些子差<lb/>
别境界便經綸宰割不下<hi>與馮緯川</hi>　眞見本體之貞明則<lb/>
行持保任自不容己茍不得其不容自己之生機雖日<lb/>
從事於行持保任勉强操勵自信以為無過行而不著<lb/>
習而不察到底只成義襲之學<hi>答吳悟齋</hi>　文公謂天下之<lb/>
物方圓輕重長短皆有定理必外之物格而後内之知<lb/>
至先師則謂事物之理皆不外於一念之良知規矩在<lb/>
<pb n="KR2g0046_WYG_012-31b"/>
我而天下方圓不可勝用無權度則無輕重長短之理<lb/>
矣　文公分致知格物為先知誠意正心為後行故有<lb/>
遊騎無歸之慮必須敬以成始涵養本原始於身心有<lb/>
所關渉若知物生於意格物正是誠意功夫誠即是敬<lb/>
一了百了不待合之於敬而後為全經也<hi>仝上</hi>　我朝禮<lb/>
樂開端是白沙至先師而大明<hi>與顏冲宇</hi>　良知即是獨知<lb/>
獨知即是天理獨知之體本是無聲無臭本是無所知<lb/>
識本是無所粘帶揀擇本是徹上徹下獨知便是本體<lb/>
<pb n="KR2g0046_WYG_012-32a"/>
愼獨便是功夫只此便是未發先天之學若謂良知只<lb/>
屬後天未能全體得力須見得先天方有張本却是頭<lb/>
上安頭斯亦惑矣　萬欲紛紜之中反之一念獨知未<lb/>
嘗不明此便是天之明命不容磨滅所在故謂愼獨工<lb/>
夫影響揣摩不能掃蕩欲根則可謂獨知有欲則不可<lb/>
謂獨知即是天理則可謂獨知之中必用天理為若二<lb/>
物則不可<hi>答洪覺山</hi>　獨知者非念動而後知也乃是先天<lb/>
靈竅不因念有不隨念遷不與萬物作對愼之云者非<lb/>
<pb n="KR2g0046_WYG_012-32b"/>
是强制之謂只是兢業保䕶此靈竅還他本來清淨而<lb/>
已<hi>答王鯉湖</hi>　矯情鎭物似渉安排坦懷任意反覺眞性流<lb/>
行<hi>與荆川</hi>　意見攙入用事眼前自有許多好醜高低未<lb/>
平滿處若徹底只在良知上討生死譬之有源之水流<lb/>
而不息曲直方圓隨其所遇到處平滿乃是本性流行<lb/>
眞實受用<hi>答譚二華</hi>　所謂必有事者獨處一室而此念常<lb/>
炯然日應萬變而此念常寂然間時能不閒忙時能不<lb/>
忙方是不為境所轉<hi>與趙麟陽</hi>　吾人立於天地之間須令<lb/>
<pb n="KR2g0046_WYG_012-33a"/>
我去處人不可望人處我<hi>與周順之</hi>
調息法息有四種相一風二喘三氣四息前三為不調<lb/>
相後一為調相坐時鼻息出入覺有聲是風相也息<lb/>
無聲而出入結滯不通是喘相也息雖無聲亦無結滯<lb/>
而出入不細是氣相也坐時無聲不結不粗出入綿綿<lb/>
若存若亡神資冲融情抱悅豫是息相也守風則散守<lb/>
喘則戾守氣則勞守息則宻前為假息後為眞息欲習<lb/>
靜坐以調息為入門使心有所寄神氣相守亦權法也<lb/>
<pb n="KR2g0046_WYG_012-33b"/>
調息與數息不同數為有意調為無意委心虛無不沉<lb/>
不亂息調則心定心定則息愈調眞息往來呼吸之機<lb/>
自能奪天地之造化心息相依是謂息息歸根命之蒂<lb/>
也一念微明常惺常寂範圍三教之宗吾儒謂之燕息<lb/>
佛氏謂之反息老氏謂之踵息造化闔闢之𤣥機也以<lb/>
此徵學亦以此衛生了此便是徹上徹下之道<lb/>
　<lb/>
　明儒學案卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷五十四</head> <lb/>
    <p>
<pb n="KR2g0046_WYG_054-1a"/>
欽定四庫全書<lb/>
　明儒學案卷五十四<lb/>
　　　　　　　　　　　餘姚　黄宗羲　撰<lb/>
諸儒學案下二<lb/>
　盧冠巖先生宁忠<lb/>
盧宁忠字獻甫號冠巖嶺南人也曽守東牟不詳其所<lb/>
至官先生受業於黄泰泉泰泉議王湛之學而先生以<lb/>
不得及陽明之門為憾於甘泉則書札往來求教不一<lb/>
<pb n="KR2g0046_WYG_054-1b"/>
也先生謂天地間有是氣則有性性為氣之官而綱維<lb/>
乎氣者是矣然不知此綱維者即氣之自為綱維因而<lb/>
名之曰性也若别有一物以為綱維則理氣二矣又以<lb/>
誠意之意是生理之初萌純粹至精即周子誠神幾之<lb/>
幾也其視意為有善有惡者加功宻矣頗與子劉子之<lb/>
言意同然子劉子以意藴於心知藏於心意中最初之<lb/>
機則知善知惡之知是意為存主知為初萌先生之所<lb/>
謂意乃子劉子之所謂知也雖同在未發之中而其先<lb/>
<pb n="KR2g0046_WYG_054-2a"/>
後之序有不容紊亂者<lb/>
獻子講存夫物猶事也事在心不在外凡吾心所著之<lb/>
事即是物格者隨此心所著之事而格其善惡一定之<lb/>
理也夫事之在心是非善惡必有當然一定之則於是<lb/>
以吾心本然之明覺而是正之則何者為善而當為何<lb/>
者為惡而當去舉不能外吾心之聰明與吾身之踐履<lb/>
矣是能格物　陽明子謂無善無惡者心之體有善有<lb/>
惡者意之發知善知惡者知之良為善去惡者物之格<lb/>
<pb n="KR2g0046_WYG_054-2b"/>
葢學求知孰善孰惡必不能為善而去惡如所云是先<lb/>
為善去惡而後求知善惡大學當以誠正居先而格物<lb/>
在致知之後矣此所以起學者之疑也陽明之學主致<lb/>
良知故只格物便一了百當然此上智之事非可概中<lb/>
才以下也後學推演其義者則曰知良知也虚靈不昧<lb/>
天之性也致者充極其虚靈之本體不以一毫意欲自<lb/>
蔽而明徳在我也物格者感而遂通天下之故而修齊<lb/>
治平一以貫之明明徳於天下也是以致知為體格物<lb/>
<pb n="KR2g0046_WYG_054-3a"/>
為用致知在先格物反居後未免於大學條次不倫且<lb/>
既無一毫意欲之蔽而充極乎天命之性即無事矣又<lb/>
何勞誠意於好善惡惡也耶至以鏡譬之謂知如鏡之<lb/>
明致則磨鏡格則鏡之照物夫鏡必磨而後照今格以<lb/>
照之而後致以磨之是先用之照而後磨也大學曷不<lb/>
言致知而後格物耶　性者天之命心者性之宅性只<lb/>
是天地之性無所謂氣質之性性無不善其為不善氣<lb/>
雜之也心只義理之心無所謂利欲之心心無不正其<lb/>
<pb n="KR2g0046_WYG_054-3b"/>
為不正習移之也天地間有是氣則有是性性為氣之<lb/>
官而綱維乎氣者氣或時得而拘之不可得而冺之氣<lb/>
有不美性固能轉移之也人之所不慮而知者是為良<lb/>
知知即性也良知之發無有不善或流為邪妄心亦無<lb/>
不自知之但習於利欲而不能反正耳而謂其本心之<lb/>
不正者否也　常戒懼則心體自明務平恕則物宜自<lb/>
順　問生之謂性曰此古語也非始於告子也此語説<lb/>
得最是葢生即氣氣便寓性孟子道性善以生為氣而<lb/>
<pb n="KR2g0046_WYG_054-4a"/>
深闢之是氣之外又别有所謂理者不分理氣為二乎<lb/>
至宋儒又有天地之性氣質之性之説遂使性亦有二<lb/>
而萬物無復統體一太極矣夫理者氣之綱氣者理之<lb/>
迹氣即寓理古未有以理氣並言者易曰一隂一陽之<lb/>
謂道釋之曰隂陽迭運者氣也其理則所謂道理氣並<lb/>
言葢昉諸此夫隂陽五行萬物氣也而各一其性理也<lb/>
在人則耳目手足氣也而聰明持行理也程子曰性即<lb/>
氣氣即性葢懼人二之也性即太極氣只是氣不可復<lb/>
<pb n="KR2g0046_WYG_054-4b"/>
言有氣質之性説著個性即無不善其為不善氣有雜<lb/>
糅而性為所累耳氣之付畀得其貴者為人得其賤者<lb/>
為物得其清而純者為賢為智得其濁而駁者為愚為<lb/>
不肖曷能齊一而性則未嘗不一也孟子始終不能服<lb/>
告子之心為其論未及此　問中庸説天命之性又説<lb/>
未發之中即孟子言性善否曰民受天地之中以生故<lb/>
性無不善而偏者非性也易稱繼之者善成之者性繼<lb/>
而曰善則成其有不善乎若乃隂陽變合而氣之流布<lb/>
<pb n="KR2g0046_WYG_054-5a"/>
不無清濁純駁之異故物之遇之自有通蔽邪正之殊<lb/>
其在天日月星辰巳不無明暗其在地山川土石已不<lb/>
無柔剛而况於人乎况於物乎而其本然之性則未嘗<lb/>
不善也是故學問之道惟在變化氣質易其惡而致其<lb/>
中所謂未發之中非以日用應務者為已發而指夫退<lb/>
然休息未與事接時為未發也葢事物未來念慮未動<lb/>
要之必有主宰於其内渾然全體至靈而至寂不測而<lb/>
不倚是以虚無不受感之即通雖紛華盛麗萬變起滅<lb/>
<pb n="KR2g0046_WYG_054-5b"/>
而其寂然之本體則無時不寂然焉所謂未發之中非<lb/>
是之謂乎於此而得養則物欲無所蔽而發皆中節大<lb/>
本逹道貫通流行此盛徳之所以日新天命之所以不<lb/>
已也　致良知之㫖非始於陽明也朱子謂康炳道曰<lb/>
致得吾心本然之知豈復有所陷溺本然之知非良知<lb/>
乎心不為物欲所陷溺不可入聖乎但朱子止就一義<lb/>
説陽明認得十分端的故執此一説左來右去直窮到<lb/>
底累千萬而不離道心者天然自有之義理而非出於<lb/>
<pb n="KR2g0046_WYG_054-6a"/>
人心之外也人心者天然自有之情才而道心之用所<lb/>
以顯行也寂感之際茫然不知體察則其流而為邪妄<lb/>
直易然耳所謂危也然雖蔽於物欲流於邪僻而其本<lb/>
然之良隨處發見能察識而操存之固甚微而甚安也<lb/>
　天命之性無聲無臭不睹不聞不可得而言也故以<lb/>
仁義禮智明之而性之本體因之可見所謂因用以明<lb/>
體也　陽明先生之致良知當先辯於知也夫知有知<lb/>
覺之知有意見之知有本然之知昧者均以為良知夫<lb/>
<pb n="KR2g0046_WYG_054-6b"/>
知覺之知人與物一也有真率無節制意見之知萌於<lb/>
念慮善惡幾焉惟本然之知出於性天之靈覺不待學<lb/>
習童而知愛親長而知敬兄感觸而應孺子入井而怵<lb/>
惕見嘑蹴之食無禮義之萬鍾而辭讓此謂本然之良<lb/>
知所當致焉者也致吾愛與不忍之知即無一念一事<lb/>
之非仁而萬物育矣致吾敬與辭讓之知即無一念一<lb/>
事之非義而萬民正矣　知行一中人以上事也知而<lb/>
行中人以下事也　君子之道雖費而實隠以見求道<lb/>
<pb n="KR2g0046_WYG_054-7a"/>
者但當於隠求之正不必泛求於費使有逺人為道之<lb/>
過也隠者無聲無臭之謂即莫見乎隠之隠言道之本<lb/>
體也道之本體不睹不聞即之無朕而萬物萬事萬象<lb/>
隨在各足　伐柯之逺無他二故也二則徒費瞻忽無<lb/>
益於求也乃若反而求之則吾心自有一箇天則不落<lb/>
格式不煩比度所謂一也心外無道道不逺人也人之<lb/>
為道而逺人是逺心以為之故失之逾逺也丘未能一<lb/>
焉謂未能以心之所以教人致一也求事父之理於其<lb/>
<pb n="KR2g0046_WYG_054-7b"/>
子求事君之理於其臣求朋友之理於其先施之友求<lb/>
在外者也執柯以伐柯者也是二之也乃若心也者天<lb/>
之所以與我其一念至誠惻隠之意常一乎子臣弟友<lb/>
之間即忠恕也以此事父則䕫䕫齋慄者在我不必求<lb/>
事之之則於舜也以此心事君則周之至徳者在我不<lb/>
必求事之之則於文王也以此心施之友則惠及朋友<lb/>
者在我不必求先施之則於武公也所謂一也　心之<lb/>
本體渾然中涵不落方體若虚而甚實似寂而甚神纔<lb/>
<pb n="KR2g0046_WYG_054-8a"/>
放下便沉滅昏雜纔提起便知覺靈明自非私欲蔽錮<lb/>
梏之反覆其真體固在也此處正要體認不知體認却<lb/>
無倚著便落想像遇事感應愈加昏雜然則何妨於炯<lb/>
炯而欲常止止也但既體認得真却要存養得宻常令<lb/>
在中勿致放失庶幾全體呈露大用顯行耳其謂知覺<lb/>
常止常定不可落念者為意必固我之私也其謂感應<lb/>
常運常化不可成念者為好樂夏患之不得其正也<lb/>
語其本體謂之未發語其感通謂之發若此心之靈則<lb/>
<pb n="KR2g0046_WYG_054-8b"/>
非待有所感發而後有知也　學者涵養湏於静中覺<lb/>
得有物動時却自無事乃不偏著　悟非意見想像之<lb/>
謂此心生機也生機發動則有自然之明覺惟澄心凝<lb/>
慮生機潜通是自然有得自然有得然後無思而無不<lb/>
通　問大學於誠意以下皆有傳獨格致之義闕焉何<lb/>
也曰物也知也意也一物也格也致也誠也一事也由<lb/>
心之感曰物由心之靈曰知由心之萌曰意非異也葢<lb/>
心一也即其感通之物而格之以致吾本然之知就吾<lb/>
<pb n="KR2g0046_WYG_054-9a"/>
意所知之物而好惡之必無自欺之蔽是謂格物致知<lb/>
誠意耳聖門之學内求故三者為一後人之學外求故<lb/>
三者支焉以三者各自為義則其以為闕也固宜記曰<lb/>
人生而静天之性也感於物而動性之欲也物至知知<lb/>
然後好惡形焉釋者以為心之知因物生意從知起無<lb/>
内外無先後其致一焉者也記之物至非大學所謂物<lb/>
乎記之知知非大學所謂知乎記之好惡非大學所謂<lb/>
意乎可好可惡物也識其可好可惡知也好之惡之意<lb/>
<pb n="KR2g0046_WYG_054-9b"/>
也今如人之心其卒然以可好之物感也則心之靈雖<lb/>
不與物謀而即知其可好矣何者心之好之之理與物<lb/>
之可好者遇也如此則所以好之者當盡其知而止也<lb/>
而好之不如好好色是謂不致好之知不致好之知是<lb/>
謂不格物之善矣今如人之心其卒然以可惡之物感<lb/>
也則心之靈雖不與物謀而即知其可惡矣何者心之<lb/>
惡之之理與物之可惡者遇也如此則所以惡之者當<lb/>
盡其知而止也而惡之不如惡惡臭是謂不致惡之知<lb/>
<pb n="KR2g0046_WYG_054-10a"/>
不致惡之知是謂不格物之惡矣故格物非他也格吾<lb/>
知之物也格吾意之物也致知非他也致吾物之知也<lb/>
致吾意之知也誠意非他也誠吾物之意也誠吾知之<lb/>
意也雖然要之在於此心欺否之間耳故曰所謂誠其<lb/>
意者毋自欺也無自欺則如好好色如惡惡臭此謂之<lb/>
自慊矣夫是之謂物格夫如是之謂知致夫如是之謂<lb/>
意誠孟子曰萬物皆備於我矣反身而誠樂莫大焉惟<lb/>
萬物之理備於吾心故徳性之知周於萬物反身而誠<lb/>
<pb n="KR2g0046_WYG_054-10b"/>
則萬物之備於我者格而徳性之知致矣此之謂自慊<lb/>
葢言樂也然則如之何亦於獨知之地謹之而已葢徳<lb/>
性之知我自有之有感之頃我自知之於此不用其謹<lb/>
惡乎用其謹哉　問意者云何曰天地之大徳曰生心<lb/>
則其生之理也意則其生理之初萌也天性純粹中此<lb/>
為最先端倪絶無一毫夾雜少頃即有許多計較遷就<lb/>
之私矣少有計較遷就即純粹端倪便不能直遂矣故<lb/>
大學教人誠意只是要人實養得端倪在隨地生幹生<lb/>
<pb n="KR2g0046_WYG_054-11a"/>
枝吐華吐實無非此一生理貫徹耳故身心國家天下<lb/>
者非他也誠意之枝幹花實也　天地雖閉塞而化未<lb/>
嘗息日月雖沉晦而明未嘗息江河雖隠伏而流未嘗<lb/>
息故人心不可以動静言纔説静已是動　喜怒哀樂<lb/>
率吾性曰道視聼言動行吾敬曰徳　饑欲食渇欲飲<lb/>
者人心也不以飲渇之害為心害者道心也欲生惡死<lb/>
者人心也欲惡有甚於生死而不為茍得者道心也<lb/>
　侍郎呂心吾先生坤<lb/>
<pb n="KR2g0046_WYG_054-11b"/>
呂坤字叔簡號心吾河南寧陵人隆慶辛未進士授襄<lb/>
垣知縣調大同有人命坐抵王山隂家屏欲緩其獄不<lb/>
聽山隂入為吏部語人曰天下第一不受請托者無如<lb/>
大同令也特疏薦之陞吏部主事轉至郎中出為山東<lb/>
叅政歴山西按察使陜西布政使以右副都御史廵撫<lb/>
山西入協理院事陞刑部右侍郎轉左每遇國家大議<lb/>
先生持正不為首䑕以是小人不悦先生嘗為閨範圖<lb/>
説行之坊間神宗頗喜小説院本及出像諸書内侍陳<lb/>
<pb n="KR2g0046_WYG_054-12a"/>
矩因以閨範進覽神宗隨賜皇貴妃鄭氏貴妃侈上之<lb/>
賜製序重刋頒之中外時國本未定舉朝方集矢於鄭<lb/>
氏而不悦先生者謂可藉手中以竒禍給事中戴士衡<lb/>
劾先生假托閨範圖説包蔵禍心好事者又為憂危竑<lb/>
議言先生以此書私進貴妃貴妃答以寳鏹五十采幣<lb/>
四端易儲之謀不幸有其迹矣戚臣鄭承恩上䟽辯寃<lb/>
戍士衡先生亦致仕不起家居四十年年八十三卒贈<lb/>
刑部尚書先生資質魯鈍少時讀書不能成誦乃一切<lb/>
<pb n="KR2g0046_WYG_054-12b"/>
棄之澄心體認久之了悟入目即不忘年十五讀性理<lb/>
書欣然有會作夜氣鈔擴良心詩一生孜孜講學多所<lb/>
自得大抵在思上做工夫心頭有一分檢㸃便有一分<lb/>
得處葢從憂患中歴過故不敢任情如此<lb/>
呻吟語乾坤是毁底故開闢後必有混沌所以主宰乾<lb/>
坤是不毁底故混沌還成開闢主宰者何元氣是已元<lb/>
氣亘萬億嵗年終不磨滅是形化氣化之祖也<hi>天地</hi>　先<lb/>
天之氣發洩處不過毫釐後天之氣擴充之必極分量<lb/>
<pb n="KR2g0046_WYG_054-13a"/>
其實分量極處原是毫釐中有底若毫釐中合下原無<lb/>
便一些増不去萬物之形色才情種種可騐也<hi>形氣</hi>　道<lb/>
者天下古今公共之理人人都有分底道不自私聖人<lb/>
不私道而儒者每私之曰聖人之道言必循經事必稽<lb/>
古曰衞道嗟夫此千古之大防也誰敢决之然道無津<lb/>
涯非聖人之言所能限事有時勢非聖人之制所能盡<lb/>
後世茍有明者出發聖人所未發而嘿聖人欲言之心<lb/>
為聖人所未為而脗合聖人必為之事此固聖人之深<lb/>
<pb n="KR2g0046_WYG_054-13b"/>
幸而拘儒之所大駭也<hi>道體並下四段  同</hi>　或問中之道堯舜<lb/>
傳心必有至元至妙之理余嘆曰只就我兩人眼前説<lb/>
這飲酒不為限量不至過醉這就是飲食之中這説話<lb/>
不緘嘿不狂誕這就是説話之中這作揖跪拜不煩不<lb/>
疏不疾不徐這就是作揖跪拜之中就是一事的堯舜<lb/>
推之萬事皆然到那安行處便是十全的堯舜　形神<lb/>
一息不相離道器一息不相無故道無精粗言精粗者<lb/>
妄也因指案上樽爼言其位置恰好處皆是天然自有<lb/>
<pb n="KR2g0046_WYG_054-14a"/>
的道理若説神化性命不在此却在何處若説這裏有<lb/>
神化性命這個工夫還欠缺否推之耕耘簸揚之夫炊<lb/>
爨烹調之婦莫不有神化性命之理都能到神化性命<lb/>
之極學者把神化性命看得太元把日用事物看得太<lb/>
粗只因不曽理會理會得横竪推行撲頭葢面脚踏身<lb/>
坐的都是神化性命　無萬則一何處著落無一則萬<lb/>
誰為主張此二字一時離不得得一只在萬中走故有<lb/>
正一無邪萬有治一無亂萬有中一無偏萬有活一無<lb/>
<pb n="KR2g0046_WYG_054-14b"/>
死萬　或問子之道何如曰饑食渇飲倦眠醒起冬爐<lb/>
夏扇喜歌悲哭如此而已矣曰如此之道其誰不能曰<lb/>
我有終身不能者在　今人不如古人只是無學無識<lb/>
學識湏從三代以上來纔正大纔中平今只將秦漢以<lb/>
來見識抵死與人爭是非已自可笑况將眼前聞見自<lb/>
已聰明翹然不肯下人尤可笑也<hi>問學段下十二  同</hi>　今人無<lb/>
事不茍且只於虚套搪塞竟不咀嚼真味　不從學問<lb/>
中來縱有掀天掲地事業都是氣質作用氣象豈不炫<lb/>
<pb n="KR2g0046_WYG_054-15a"/>
赫可觀一入聖賢秤尺坐定不妥貼學問之要如何隨<lb/>
事用中而已　學問二字原自外面得來葢學問之理<lb/>
雖全於吾心而學問之事則皆古今名物人人而學事<lb/>
事而問攢零合整融化貫串然後此心與道方浹洽暢<lb/>
快若怠於攷古恥於問人聰明自已出可憐可笑不知<lb/>
怎麽呌做學者　無所為而為五字是聖學根源學者<lb/>
入門念頭就要在這上做今人説話第二三句便落在<lb/>
有所為上只為毁譽利害心脱不去開口便是如此<lb/>
<pb n="KR2g0046_WYG_054-15b"/>
人才不甚相逺只看好學不好學用心不用心耳　以<lb/>
粗踈心看古人親切之語以煩躁心看古人静深之語<lb/>
以浮汎心看古人元細之語以淺狹心看古人博洽之<lb/>
語字意未解句讀未真便加評隲真孟浪人也　一門<lb/>
人向予數四窮問無極太極及理氣同異性命精粗性<lb/>
善是否予曰此等語予亦能勦先儒之説及一已之謬<lb/>
見以相發明然非汝今日急務假若了悟性命洞逹天<lb/>
人也只於性理書上添了某氏曰一叚言語講學門中<lb/>
<pb n="KR2g0046_WYG_054-16a"/>
多了一宗卷案後世窮理之人信彼駁此服此闢彼百<lb/>
世後汗牛充棟都是這樁話説不知於國家之存亡萬<lb/>
姓之生死身心之邪正見在得濟否我只有個粗法子<lb/>
汝只把存心制行處事接物齊家治國平天下大本小<lb/>
節都事事心下信得過了再講這話不遲曰理氣性命<lb/>
終不可談耶曰這便是理氣性命顯設處除了撒數没<lb/>
總數　人各有抵死不能變之偏質慣發不自由之熟<lb/>
病要在有痛恨之志宻時檢之功總來不如沉潜涵養<lb/>
<pb n="KR2g0046_WYG_054-16b"/>
病根久自消磨然涵養中湏防一件久久収斂衰歇之<lb/>
意多發强之意少視天下無一可為之事無一可思之<lb/>
惡徳量日以寛洪志節日以摧折没有這個便是聖賢<lb/>
涵養著了這個便是釋道涵養　涵養不定的自初生<lb/>
至葢棺時凡幾變即知識已到尚保不定畢竟作何種<lb/>
人所以學者要徳性堅定到堅定時隨常變窮逹生死<lb/>
只一般即有難料理處亦能把持若平日不遇事時儘<lb/>
算好人一遇個小小題目便考出本態假遇著難者大<lb/>
<pb n="KR2g0046_WYG_054-17a"/>
者知成個甚麽人所以古人不可輕易笑恐我當此未<lb/>
便在渠上也　涵養要九分省察只消一分若没涵養<lb/>
就省察得也没力量降伏那私欲　平居時有心訒言<lb/>
還容易只是當喜怒愛憎時發當其可無一厭人語才<lb/>
見涵養　天地萬物之理皆始於從容而卒於急促急<lb/>
促者盡氣也從容者初氣也事從容則有餘味人從容<lb/>
則有餘年　心要有個着落不着落到好處便向不好<lb/>
處與慶陽李克菴通宵談非天徳則王道因相謂曰即<lb/>
<pb n="KR2g0046_WYG_054-17b"/>
此便是不放心<hi>存心並下五叚  同</hi>　心放不放要在邪正上説<lb/>
不在出入上説且如髙卧山林逰心廊廟身處衰世夢<lb/>
想唐虞逰子思親貞婦懐夫這個是放心否若不論邪<lb/>
正只較出入却是禪定之學　一善念發未説到擴充<lb/>
且先執持住此萬善之囮也若隨來隨去更不操存此<lb/>
心如驛傳然終身無主人住矣　只是心不放肆便無<lb/>
過差只是心不怠忽便無遺忘　只一事不留心便有<lb/>
一事不得其理一物不留心便有一物不得其所　一<lb/>
<pb n="KR2g0046_WYG_054-18a"/>
事不從心中出便是亂舉動一刻心不在腔子裏便是<lb/>
空軀殻　慎言動於妻子僕𨽻之間檢身心於食息起<lb/>
居之際這個工夫便宻了<hi>修身並下二叚  同</hi>　此身要與世融<lb/>
液不見有萬物形迹六合界限此之謂化然中間却不<lb/>
糢糊自有各正的道理此之謂精　天地人物原來只<lb/>
是一個身體一個心腸同了便是一家異了便是萬𩔖<lb/>
而今看著風雲雷雨都是我胸中發出虎豹蛇蝎都是<lb/>
我身上分來那個是天地那個是萬物　或問敬之道<lb/>
<pb n="KR2g0046_WYG_054-18b"/>
曰外面整齊嚴肅内面齋莊中正是静時涵養的敬讀<lb/>
書則心在於讀治事則心在於所治是主一無適的敬<lb/>
出門如見大賓使民如承大祭是隨事小心的敬或曰<lb/>
若笑談歌咏宴息造次之時恐如是則矜持不泰然矣<lb/>
曰敬以端嚴為體以虚活為用以不離於正為主齋日<lb/>
衣冠而寢夢寐乎所祭者也不齋之寢則解衣脱冕矣<lb/>
未有無衣冕而持敬者也然而心不流於邪僻事不詭<lb/>
於道義則不害其為敬矣若專去端嚴上求敬則荷鋤<lb/>
<pb n="KR2g0046_WYG_054-19a"/>
負畚執轡御車鄙事賤役古聖賢皆為之矣豈皆日日<lb/>
手容恭足容重耶大端心與正依事與道合雖不拘拘<lb/>
於端嚴不害其為敬茍心逰千里逐百欲而此身却兀<lb/>
然端嚴在此這是敬否<hi>居敬同下段並</hi>　懶㪚二字立身之<lb/>
賊也千徳萬業日怠廢而無成千罪萬惡日横恣而無<lb/>
制皆此二字為之静中看天地萬物都無些子<hi>主静  下</hi>
<hi>叚同</hi>　學者萬病只一個静字治得定静中境界與六合<lb/>
一般大裏面空空寂寂無一個事物纔問他索時般般<lb/>
<pb n="KR2g0046_WYG_054-19b"/>
足様様有千紛百擾中此心不亂千撓百逆中此氣不<lb/>
動此之謂至静　喜來時一㸃檢怒來時一㸃檢怠惰<lb/>
時一㸃檢放肆時一㸃檢此是省察大條欵人到此多<lb/>
想不起顧不得一錯了便悔不及若養得定了便發而<lb/>
中節無用此矣<hi>省察同下叚</hi>　聖狂之分只在茍不茍兩字<lb/>
　天下難降伏難管攝的古今人都做得來不為難事<lb/>
惟有降伏管攝自家難聖賢做工夫只在這裏<hi>克治</hi>　天<lb/>
徳之良知是千聖一心萬古一道坐斗室而通於六合<lb/>
<pb n="KR2g0046_WYG_054-20a"/>
的纔落聞見便有偏倚駁雜世俗氣味矣是以聖賢將<lb/>
聞見來證心不以心狥聞見<hi>致知</hi>　字到不擇筆處文到<lb/>
不修句處話到不檢口處事到不苦心處皆謂之自得<lb/>
者與天遇<hi>力行</hi>　夫一言之發四面皆淵阱也喜言之則<lb/>
以為矯戚言之則以為懦謙言之則以為諂直言之則<lb/>
以為陵㣲言之則以為險明言之則以為浮無心犯諱<lb/>
則謂有心之機無為發端則疑有為之説簡而當事曲<lb/>
而當情精而當理確而當時一言而濟事一言而服人<lb/>
<pb n="KR2g0046_WYG_054-20b"/>
一言而明道是謂修辭之善者其要有二曰澄心曰定<lb/>
氣<hi>慎言並下五叚  同</hi>　世人喜言無好人此孟浪語也今且不<lb/>
湏擇人只於市井稠人中聚百人而各取其所長人必<lb/>
有一善集百人之善可以為賢人人必有一見集百人<lb/>
之見可以決大計恐我於百人中未必人人髙出之也<lb/>
而安可忽匹夫匹婦哉　清議酷於律令清議之人酷<lb/>
於治獄之吏律令所寃賴清議以明之清議所寃萬古<lb/>
無反案矣是以君子不輕議人懼寃之也故此事得罪<lb/>
<pb n="KR2g0046_WYG_054-21a"/>
於天甚重　對左右言四顧無媿色對朋友言臨别無<lb/>
戒語可謂光明矣胸中何累之有　在邪人前正論不<lb/>
問有心無心此是不磨之恨故位在則進退在我行法<lb/>
可也位不在而情意相闗宻諷可也若與我無干渉則<lb/>
箝口而已禮入門而問諱此亦當諱者　天下事最不<lb/>
可先必而預道之已定矣臨時還有變更况未定者乎<lb/>
故寧有不知之名無貽失言之悔　近世料度人意常<lb/>
向不好邉説去固是衰世人心無忠厚之意然士君子<lb/>
<pb n="KR2g0046_WYG_054-21b"/>
不可不自責若是素行孚人便是别念頭人亦向好邉<lb/>
料度何者所以自立者足信也<hi>反已並下三叚  同</hi>　以患難時<lb/>
心居安樂以淵谷視康莊以疾病視强健以不測視無<lb/>
事則無往而不安穏　常看得自家未必是他人未必<lb/>
非便有長進再看得他人皆有可取吾身只是過多便<lb/>
有長進　胸中情景要看得春不是繁華夏不是發暢<lb/>
秋不是寥落冬不是枯槁方為我境　有天欲有人欲<lb/>
吟風弄月傍花隨柳此天欲也天欲不可無無則寂人<lb/>
<pb n="KR2g0046_WYG_054-22a"/>
欲不可有有則穢天欲即好的人欲人欲即不好的天<lb/>
欲<hi>理欲並下二叚  同</hi>　愈進修愈覺不長愈檢㸃愈覺有非何<lb/>
者不畱意作人自家儘看得過只日日畱意向上看得<lb/>
自家都是病痛那有一些好處初頭只見得人欲中過<lb/>
失久久又見得天理中過失到無天理過失則中行矣<lb/>
又有不自然不渾化著色喫力過失走出這個邉境纔<lb/>
是聖人能立無過之地　為善去惡便是趨吉避凶惑<lb/>
矣隂陽異端之説也祀非𩔖之鬼禳自致之災祈難得<lb/>
<pb n="KR2g0046_WYG_054-22b"/>
之福泥無損益之時日宗趨避之邪術悲夫愚民之抵<lb/>
死而不悟也即悟之者亦狃於天下皆然而不敢異至<lb/>
有名公大人猶極信尚反經以正邪慝復誰望哉<hi>善惡  下</hi>
<hi>二叚並同</hi>　凡人之為不善其初皆不忍也其後忍不忍半<lb/>
其後忍之其後安之其後樂之至於樂為不善而後良<lb/>
心死矣　精明也要十分只湏蔵在渾厚裏作用古人<lb/>
得禍精明人十居其九未有渾厚而得禍者今之人惟<lb/>
恐精明不至乃所以為愚也<lb/>
<pb n="KR2g0046_WYG_054-23a"/>
别録宋儒有功於孟子只是補出個氣質之性者多少<lb/>
口吻不動氣事事好　每日㸃檢要見這願頭自徳性<lb/>
上發出自氣質上發出自習識上發出自物欲上發出<lb/>
如此省察久久自識得本來面目　孝子之於親也終<lb/>
日乾乾惟恐有一毫不快事到父母心頭無論貧富貴<lb/>
賤常變順逆只是以悦親為主葢悦之一字乃事親第<lb/>
一傳心口訣　明道受用處隂得之佛老康節受用處<lb/>
隂得之莊列然作用自是吾儒葢能奴僕四氏而不為<lb/>
<pb n="KR2g0046_WYG_054-23b"/>
其所用者此語人不敢道深於佛老莊列者自嘿識得<lb/>
　泰山喬嶽之身海濶天空之腹和風甘雨之色日照<lb/>
月臨之目旋乾轉坤之手磐石砥柱之足臨深履薄之<lb/>
心玉潔氷清之骨此男兒八景也<lb/>
　忠節鹿乾岳先生善繼<lb/>
鹿善繼字伯順號乾岳北直定興人萬厯癸丑進士授<lb/>
户部主事遼左缺餉請帑疏皆不行會廣東解金花銀<lb/>
至先生與司農議劄納太倉轉發遼左而後上聞上怒<lb/>
<pb n="KR2g0046_WYG_054-24a"/>
降級調外任先生因移疾去金花銀者國初以備各邉<lb/>
之緩急俱解太倉其後改解内府宮中視為私錢矣光<lb/>
廟御極復官改兵部主事司馬王象乾行邉請用廢弁<lb/>
之以賍敗者耿職方不覆司馬又請㫖命司官不得違<lb/>
阻先生寓書福清争之無以奪也髙陽以閣臣督師先<lb/>
生轉員外郎中皆在幕府髙陽解兵柄先生亦罷歸家<lb/>
居四年崇禎初起為尚寳司卿陞太常寺少卿未三載<lb/>
復請告九年七月先生城守定興城破死之贈大理寺<lb/>
<pb n="KR2g0046_WYG_054-24b"/>
卿諡忠節先生讀傳習録而覺此心之無隔礙也故人<lb/>
問其何所授受曰即謂得之於陽明可也先生與孫竒<lb/>
逢為友定交楊忠愍祠下皆慨然有殺身不悔之志嘗<lb/>
寄周忠介詩云寰中第二非吾事好向椒山句裏尋首<lb/>
善書院之會先生將入聞其相戒不言朝政不談<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>掌<lb/>
曰離<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>掌言學則學為無用之物聖賢為無用之人矣<lb/>
遂不往是故先生之學頗近東林諸子一無攙和夾雜<lb/>
其斯謂之狂狷歟<lb/>
<pb n="KR2g0046_WYG_054-25a"/>
論學語吾輩讀有字的書却要識没字的理理豈在語<lb/>
言文字哉只就此日此時此事求一個此心過得去便<lb/>
是理也仁義忠孝名色萬干皆隨所在而强為指稱也<lb/>
奈何執指稱者求理乎指稱種種原為人覿面相違不<lb/>
得不隨在指㸃求以省悟而人復就指㸃處成執滯談<lb/>
元説妙較量一字之間何啻千里　此理不是人做作<lb/>
的天生萬物而人得其生物者以為生四海一天萬里<lb/>
一天人心與天並大只就乍見孺子一端推之上下四<lb/>
<pb n="KR2g0046_WYG_054-25b"/>
方往古來今觸無不覺叩無不應俯仰宇宙都呼吸一<lb/>
氣之中故宇宙中物皆性中物宇宙内事皆分内事也<lb/>
大學之明徳中庸之性論語之仁皆是物也乃合下生<lb/>
成本來面目也　此理不是涉懸空的子臣弟友是他<lb/>
著落故學以為已也而説個已就在人上學以盡心也<lb/>
而説個心就在事上此知仁與莊禮不得分也修已與<lb/>
治人不得分也博文與約禮不得分也文章與性道不<lb/>
得分也不然日新顧諟成湯且為枯禪矣　天地萬殊<lb/>
<pb n="KR2g0046_WYG_054-26a"/>
總是一本　識得把柄纔好下手而形與性分不得仁<lb/>
與人分不得忠恕一貫原非借言敦化川流豈容分指<lb/>
學湏是莫知下學上逹分不得教何嘗有隠文章性道<lb/>
分不得看來為學只在當下學術事功亦分不得也<lb/>
從來文人概稱學者識得孔子之意誦詩則乍歌乍哭<lb/>
欲鼓欲舞詩亦是學讀史則其事若親其人若生史亦<lb/>
是學屬辭則行所當行止乎其所不得不止文亦是學<lb/>
總之天地萬物皆此生意生意在我法象俱靈吟風弄<lb/>
<pb n="KR2g0046_WYG_054-26b"/>
月從容自得孔顔樂處意在斯乎　禮樂不是鐘鼓玉<lb/>
帛節文不是聲容制度全在日用間應事接物上討求<lb/>
應節其當然而然極其中的去處呌做禮其自然而然<lb/>
極其和的去處呌做樂兩個字又却是一個理未有不<lb/>
合禮而得成樂不合樂而得成禮者細體之自見<lb/>
　臺長曹貞予先生于汴<lb/>
曹于汴字自梁號貞予平陽安邑人登進士第授淮安<lb/>
府推官擢給事中萬厯辛亥京察先生以吏科都給事<lb/>
<pb n="KR2g0046_WYG_054-27a"/>
中與太宰孫丕揚主其事是時崑宣𫝊四明之衣鉢収<lb/>
召黨與皆以不謹坐罷其黨金明時秦聚奎起而訐之<lb/>
先生與太宰皆去而朝中之朋黨遂興光宗立起太常<lb/>
少卿屢遷僉都御史吏部左侍郎其推少宰也先生倍<lb/>
馮恭定以上而㸃用先生葢小人知君子難進易退一<lb/>
顛倒而兩賢俱不安其位矣崇禎初召為左都御史庚<lb/>
午致仕卒於家年七十七先生與馮應京為友以聖賢<lb/>
之學相砥礪講求兵農錢賦邉防水利之要其耳目大<lb/>
<pb n="KR2g0046_WYG_054-27b"/>
概見之日用編所言仁體則是西銘之註疏也木則不<lb/>
仁不木則仁即上蔡之以覺言仁也以覺言仁本是不<lb/>
差朱子却以為非謂知覺不可以求仁仁然後有知覺<lb/>
夫知覺猶喜怒哀樂也人心可指只此喜怒哀樂喜怒<lb/>
哀樂之不隨物而遷者便是仁體仁是後起之名如何<lb/>
有仁方有知覺耶且上蔡之言知覺覺其天地萬物同<lb/>
體之原也見得親切故又以痛痒言之朱子强坐以血<lb/>
氣之性血氣之性則自私自利矣恐非上蔡之所指也<lb/>
<pb n="KR2g0046_WYG_054-28a"/>
書夫道本無淺深無人弗足講學以明道士農工賈皆<lb/>
學道之人漁牧耕讀皆學道之事隆古無講學之名其<lb/>
人皆學故無名也國家以文學取士天下學校無慮千<lb/>
百章縫之士無慮萬億葢令其日講所謂時習所謂孝<lb/>
弟所謂性命仁義而以淑其身待天下之用也乃人心<lb/>
不古遂有口耳活套掇拾粉飾以為出身之媒師以是<lb/>
教上以是取恬不為異非其質矣而於立身行政毫無<lb/>
干涉於是君子厭薄其所為而聚徒講道人遂以道學<lb/>
<pb n="KR2g0046_WYG_054-28b"/>
目之若以為另是一種豈不惑哉然講學之中亦或有<lb/>
言然而行不然而藉是以干貴人㨗仕徑者而其名為<lb/>
道學也是有口耳活套之實而更美其名人誰甘之則<lb/>
羣起而相攻而講者益寡道益晦矣大抵所學出於實<lb/>
則必䦣然自脩不論大節細行一一不肯放過雖力量<lb/>
不同未必盡無疵而不自文以誤人也所學出於名則<lb/>
有張大其門面而於其生平未純處亦曲為言説而謂<lb/>
其為道夫夷之隘不害其清惠之不恭不害其和然亦<lb/>
<pb n="KR2g0046_WYG_054-29a"/>
何必曰此隘此不恭正道之所在而陋孔子於下風乎<lb/>
羅近溪逢人問道透徹心體豈不可尚而濶畧處亦誠<lb/>
其病乃學者得其濶畧以為可便其私也而或多不覊<lb/>
誠有如止菴疏所謂賄賂干請任情執見等説是其坐<lb/>
女子於懐而亂之而猶侈然薄魯男子不為也而可乎<lb/>
但今因止菴之疏而遂禁其講是因噎廢食夫此學乃<lb/>
乾坤所由不毁何可一日廢也似更當推廣而俾千百<lb/>
學校億萬章縫無不講以及農工商賈無不講才是而<lb/>
<pb n="KR2g0046_WYG_054-29b"/>
其機則自上鼓之若得復辟召之典羅致四方道學倣<lb/>
程子學校之議布之天下以主道教於一切鄉學社學<lb/>
之衆漸次開發而申飭有位之士以興學明道為先圖<lb/>
其學則以躬行實踐為主隨其人之根基引之入道或<lb/>
直與天通或以人合天或真臻悟境或以修求悟夫天<lb/>
人合一修悟非二舍天而言人舍悟而言修則淺矣近<lb/>
時學者知皆及此然言天矣而人尚未盡言悟矣而修<lb/>
且未能世豈有能致中而不能致和能正心而不修身<lb/>
<pb n="KR2g0046_WYG_054-30a"/>
者哉則不可不戒也大抵果能合天則必益盡其人事<lb/>
果能真悟則必益盡其真修堯舜文王孔子何人也而<lb/>
兢兢業業望道未見徙義改過没齒以之也<hi>再答李贊宇書</hi>
仁人之用仁舉諸我以加諸彼乎曰非然也有彼我則<lb/>
有封域有封域則有急緩有急緩則有校量其卑者易<lb/>
入於納交聲譽之偽其髙者亦囘而不直滓而不粹暫<lb/>
而不恒虧而不滿夫湛然而仁具油然而仁興奚暇校<lb/>
量哉昔先哲之談仁也曰仁心之徳也而泥之者乃於<lb/>
<pb n="KR2g0046_WYG_054-30b"/>
心之内更求徳為非徳不足以見仁也者不知心焉知<lb/>
仁故曰仁人心也言心而不言徳而泥之者乃於仁之<lb/>
内更求心焉非心不足以見仁也者不知人矣不知人<lb/>
焉知仁故曰仁者人也言人而不言心嘻至矣若理若<lb/>
氣若形若性若身若心貫通矣渾合矣天也地也萬有<lb/>
不齊之物也我也其生之所自一也鴻濛未闢之始有<lb/>
合而無分形象既判之後似分而實合故靈明各具天<lb/>
不獨豐人不獨嗇人不獨得物不獨闕其中通也一隂<lb/>
<pb n="KR2g0046_WYG_054-31a"/>
乍動一陽來復倐忽彌漫周於天地貫於萬物亦其中<lb/>
通也疾疴痛癢相連相闗不但父母兄弟推之一切莫<lb/>
不皆然亦以其中通也而或者乃曰母齧子痛則常聞<lb/>
之焉有物痛而亦痛嗟乎母齧子痛世未必皆其人也<lb/>
然則父母非一體耶此其體之木也木則無不木也不<lb/>
木則無所木也入其室父母兄弟環向而處不知其䁥<lb/>
也出而逰闤闠之中遇其父母兄弟則䁥之之郡城焉<lb/>
遇其邑之人則䁥之之會城焉遇其郡之人則䁥之之<lb/>
<pb n="KR2g0046_WYG_054-31b"/>
都城焉遇其省之人則䁥之之海外異邦焉遇中國之<lb/>
人則䁥之之壙洋之水木石鹿豕之為叢遇似人者而<lb/>
䁥之矣方其未暱也木也及其既䁥也不木也且光風<lb/>
霽月何與於我而忻狂颶隂霾何與於我而慘水光山<lb/>
色何與於我而喜荒原頺壁何與於我而悽則風月水<lb/>
石固有通於我者我乃忻之慘之喜之悽之耳奈何日<lb/>
日周逰時一茂對人忻亦忻人慘亦慘以目為賞以目<lb/>
為惜語云我乃行之不得我心不自察耳察則不木不<lb/>
<pb n="KR2g0046_WYG_054-32a"/>
察則木顧華裔之界限人物之差等仁人未嘗無别此<lb/>
以别之者體之也華得其所裔亦得其所也盡人之理<lb/>
亦盡物之理也分殊者脉絡之分也理一者公溥之量<lb/>
也然征伐可廢乎刑誅可弛乎仁人未嘗不嚴此以嚴<lb/>
之者體之也仁與不仁辨之以心不辯之以迹除莠剔<lb/>
蠧以殺機為生織花鎩鶴以生機為殺故砭灼不廢於<lb/>
肌膚夏楚不靳於愛子虞廷四罪魯國肆𤯝周王一怒<lb/>
宋公不阨孰一體孰非一體必有分矣夫以天地萬物<lb/>
<pb n="KR2g0046_WYG_054-32b"/>
為體則體大以四體為體則體小以天地萬物之體為<lb/>
人則人大以四體之體為人則人小大體者能卷能放<lb/>
流衍於衆小體之中而衆小體不能隔也四體之木則<lb/>
知療之天地萬物之體之木則不知療弗思故也夫千<lb/>
萬世之上此天地也有萬物焉千萬世之下此天地也<lb/>
有萬物焉天道無窮地道無窮物生無窮吾心亦無窮<lb/>
往聖之絶學未輟於命而萬世之太平輒營於中仲尼<lb/>
之生千古不疚堯舜之心至今猶存即其體存也故曰<lb/>
<pb n="KR2g0046_WYG_054-33a"/>
會人物於一身通古今於一息區區補葺於百年之間君<lb/>
子以為猶木也故仁以為巳任古之成仁者如此<hi>仁體䇿</hi>
曹門學則無我方為真我　夫學隨事可盡隨時可盡<lb/>
隨地可盡隨分可盡外無待越内無容減當其現在不<lb/>
乏毫釐　講學愈精則愈麄愈髙則愈卑故聖學為庸<lb/>
行如赤子而止　遭人之唾罵斥辱皆我大得益處<lb/>
心之在人雖夢寢而未嘗斷息常動故也雖應酬而不<lb/>
可眹兆常静故也　晝游雖樂不聞遇雪而悲春景而<lb/>
<pb n="KR2g0046_WYG_054-33b"/>
嬉豈至逢冬而惡何者安於時也時有順逆何異晝夜<lb/>
春冬而情逐景遷乃致愁苦亦惑矣　惟知故止惟止<lb/>
故知然知則六合内外瑩瑩一片止在何處　聖人能<lb/>
從心所欲故不踰矩世人大概違心耳　如何存養此<lb/>
心曰識得此心方好存養如何識心曰心體時時呈露<lb/>
勿令聞見遮迷　仁心之徳也而泥之者乃於心之内<lb/>
更求徳焉非徳不足以見仁也者不知心焉知仁故曰<lb/>
仁人心也言心而不言徳泥之者乃於人之内更求心<lb/>
<pb n="KR2g0046_WYG_054-34a"/>
焉非心不足以見仁也者不知人焉知仁故曰仁者人<lb/>
也言人而不言心　鴻濛未闢之始有合而無分形象<lb/>
既判之後似分而實合入其室父母兄弟環向而處不<lb/>
知其䁥也出而遊闤闠之中遇其父母兄弟則䁥之之<lb/>
郡城焉遇其邑之人則暱之之會城焉遇其郡之人則<lb/>
暱之之都城焉遇其省之人則䁥之之海外異邦焉遇<lb/>
中國之人則䁥之之壙洋之水木石鹿豕之為叢遇似<lb/>
人者而䁥之矣且光風霽月何與於我而忻狂颶隂霾<lb/>
<pb n="KR2g0046_WYG_054-34b"/>
何與於我而慘水光山色何與於我而喜荒原頽壁何<lb/>
與於我而悽則風月水石固有通於我者我乃忻之慘<lb/>
之喜之悽之耳　談風水者專言鬼䕃故欲安其枯骨<lb/>
至於祖父生前或置之不得其所豈其為䕃生祖父不<lb/>
及死祖父乎此大惑也<lb/>
　忠節呂豫石先生維祺<lb/>
呂維祺字介孺號豫石河南新安人萬厯癸丑進士除<lb/>
兖州推官入為吏部主事光熹之際上疏請慎起居擇<lb/>
<pb n="KR2g0046_WYG_054-35a"/>
近侍防㣲杜漸與楊左相唱和也累轉之郎中告歸崇<lb/>
禎初起尚寳卿再轉太常卿庚午陞南京户部右侍郎<lb/>
兼右僉都御史總督糧儲時邉餉既借支而納户逋欠<lb/>
又多積弊難清上特勅侵欺者五品以下就便提問先<lb/>
生悉心籌畫解支有序乃曰昔人有言人至察則無徒<lb/>
第思國家多故君父焦勞為臣子者豈能自已陞南京<lb/>
兵部尚書賊犯鳯陵南京大震先生尋以臺省拾遺落<lb/>
<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>為民辛巳正月雒陽陷先生為賊所執道遇福王昂<lb/>
<pb n="KR2g0046_WYG_054-35b"/>
首謂王曰死生命也名義至重無自辱巳而賊害王酌<lb/>
其血雜鹿醢飲之曰此福禄酒也先生大罵死之贈太<lb/>
子少保諡忠節逆奄之時拆天下書院以學為諱先生<lb/>
與張抱初方講於芝泉書院幾中危禍在南都立豐芑<lb/>
大社歸又立伊雒社修復孟雲浦講會中州學者多從<lb/>
之嘗言一生精神結聚在孝經二十年潜玩躬行未嘗<lb/>
少怠曽子示門人曰吾知免夫非謂免於毁傷葢戰兢<lb/>
之心死而後已也若先生者其見道未可知庶幾講學<lb/>
<pb n="KR2g0046_WYG_054-36a"/>
而不偽者歟<lb/>
與蘇抑堂天下萬世所以常存而不毁者只為此道常<lb/>
存此道之存人心之所以不死也使人心而死則天地<lb/>
之毁也久矣人人心不死而人人未能操存之便厭厭<lb/>
無生意所以持世之人力為擔任將一副精神盡用之<lb/>
於此道而卑者祗役役於富貴功名意見蹊徑其髙者<lb/>
又躭入於懸虚以為道更有在也不知此道至平至易<lb/>
見前即是轉疑即非即入世之中亦自有出世之法非<lb/>
<pb n="KR2g0046_WYG_054-36b"/>
必盡謝絶人世而後為學也世不難於出而難於入出<lb/>
而不入出而乃欲入此幻與偽之為也入而能出此吾<lb/>
儒學問之所以異於二氏也年兄云即今亦自可學誠<lb/>
哉即今亦自可學也弟有聨云人只此人不入聖便作<lb/>
狂中間難站脚學湏就學昨既過今又待何日始囘頭<lb/>
故曰纔説姑待明日便不可也自古聖賢何人不由學<lb/>
問涵養而必曰生知云云則自棄甚矣只要認定一路<lb/>
一直硬肩做去日新不已即吾儕自有聖諦彼程邵諸<lb/>
<pb n="KR2g0046_WYG_054-37a"/>
先覺非人也乎哉彼何以與天地不朽而我輩空没没<lb/>
也思念及此有不愧汗浹趾者豈人哉然年兄之所以<lb/>
遲疑於其間者得無謂今天下講學者多偽也不則謂<lb/>
講學與不講者多分一畛域恐吾涉於一邉噫豈其然<lb/>
哉講學之偽誠有之然真者必於此出以其偽而廢真<lb/>
何異於因噎廢食且天下之貪官綦多也未聞以廢仕<lb/>
進也至於講學之家多分畛域亦自有説吾只見得吾<lb/>
身非此無以為人安身立命的的在此世自有世之講<lb/>
<pb n="KR2g0046_WYG_054-37b"/>
學吾自有吾之講學所謂天淵懸隔者也今天下禁講<lb/>
學而學會日盛學會雖盛而真實在此間做者甚少弟<lb/>
之修復孟先生會原自修復不沾帶世間一塵近日敝<lb/>
邑及隣邑逺近之士覺彬彬興起今世風之壊也久而<lb/>
人心日不古矣以年凡之識力辨此最易如有意於此<lb/>
固無事遲疑孟子云奚有於是亦為之而已矣　天下<lb/>
第一等事是何人做天下第一等人是從何事做起可<lb/>
惜終身憧憧擾擾虚度光隂到雨罷庭空風過花飛時<lb/>
<pb n="KR2g0046_WYG_054-38a"/>
究竟携得甚物去以此思之何重何輕何真何幻何去<lb/>
何從自有辨之者然而眼界不開由骨力不堅骨力不<lb/>
堅所以眼界愈不開以此思之學問下手處可味也而<lb/>
世往往目學問為偽為迂某謂世之學者豈無偽哉而<lb/>
真者固自真也以偽為非去其偽而可矣至於學問不<lb/>
足經世又何學之為以此思之學力事業非兩事也<hi>與友</hi>
<hi>人書</hi>　弟維祮問講學為人所非笑何以處之曰講學不<lb/>
為世俗非笑是為鄉愿講學不到使非笑我者終心服<lb/>
<pb n="KR2g0046_WYG_054-38b"/>
我是為鄉人講學必别立崖岸欲自異於世俗是為隠<lb/>
怪講學不大倡其道於天下後世以承先啟後自任以<lb/>
為法可傳自勵是為半途之廢<hi>答問一條</hi>
　<lb/>
　<lb/>
　<lb/>
　<lb/>
　明儒學案卷五十四<lb/>
</p>
<p>
</p>
  </div>
</body>
</text>
</TEI>
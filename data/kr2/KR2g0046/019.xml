<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷十九</head> <lb/>
    <p>
<pb n="KR2g0046_WYG_019-1a"/>
欽定四庫全書<lb/>
　明儒學案卷十九<lb/>
　　　　　　　　　　　　餘姚　黃宗羲　撰<lb/>
江右相傳學案四<lb/>
　處士劉兩峰先生文敏<lb/>
劉文敏字宜充號兩峰吉之安福人自幼樸實不知有機<lb/>
械事年二十三與師泉共學思所以自立於天地間者每<lb/>
夜分不能寢謂師泉田學茍小成猶不學也已讀傳習録<lb/>
<pb n="KR2g0046_WYG_019-1b"/>
好之反躬實踐惟覺動静未融曰此非師承不可乃入越<lb/>
而禀學焉自此一以致良知為鵠操存克治瞬不少懈毋<lb/>
談髙逺而行遺卑近及門之士不戒而孚道存目繫外艱除<lb/>
不應科目華亭為學使以貢士徴之不起雙江主於歸寂<lb/>
同門辨説動盈卷軸而先生言發與未發本無二致戒懼<lb/>
慎獨本無二事若云未發不足以兼已發致中之外别有<lb/>
一段致和之功是不知順其自然之體以學而能以慮而<lb/>
知者也又言事上用功雖愈於事上講求道理均之無<lb/>
<pb n="KR2g0046_WYG_019-2a"/>
益於得也涵養本原愈精愈一愈一愈精始是心事合<lb/>
一又言嘿坐澄心反觀内照庶幾外好日少知慧日著<lb/>
生理亦生生不已所謂集義也又言吾心之體本止本<lb/>
寂叅之以意念飾之以道理侑之以聞見遂以感通為<lb/>
心之體而不知吾心雖千酬萬應紛紜變化之無已而<lb/>
其體本自常止常寂彼以静病云者似涉静景非為物<lb/>
不貳生物不測之體之静也凡此所言與雙江相視莫<lb/>
逆故人謂雙江得先生而不傷孤另者非虚言也然先<lb/>
<pb n="KR2g0046_WYG_019-2b"/>
生謂吾性本自常生本自常止往來起伏非常生也專<lb/>
寂凝固非常止也生而不逐是謂常止止而不住是謂<lb/>
常生主宰即流行之主宰流行即主宰之流行其於師<lb/>
門之㫖未必盡同於雙江蓋雙江以未發屬性已發屬<lb/>
情光生則以喜怒哀樂情也情之得其正者性也年八<lb/>
十猶陟三峯之顚静坐百餘日謂其門人王時槐陳嘉<lb/>
謨賀涇曰知體本虚虚乃生生虚者天地萬物之原也<lb/>
吾道以虚為宗汝曹念哉與後學言即塗轍不一愼勿<lb/>
<pb n="KR2g0046_WYG_019-3a"/>
違吾宗可耳隆慶六年五月卒年八十有三張子曰若<lb/>
謂虚能生氣則虚無窮氣有限體用殊絶入老氏有生<lb/>
於無自然之論先生所謂知體本虚虚乃生生將無同<lb/>
乎蓋老氏之虚墮於斷滅其生氣也如空谷之聲槖籥<lb/>
之風虚與氣為二也先生之虛乃常止之眞明即所謂<lb/>
良知也其常止之體即是主宰其常止之照即是流行<lb/>
為物不二者也故言虚同而為虚實異依然張子之學<lb/>
也<lb/>
<pb n="KR2g0046_WYG_019-3b"/>
論學要語學力歸一則卓爾之地方有可幾　先師謂<lb/>
學者看致字太輕故多不得力聖賢千言萬語皆從致<lb/>
字上發揮工夫條理非能於良知之體增益毫末也生<lb/>
學困勉皆致字工夫等級非良知少有異焉者也　格<lb/>
致非判然兩事蓋事事物物殊塗百慮初不外於吾心<lb/>
之良知故萬物皆僃於我若以物為外是析心與理為<lb/>
二將以何者為僃於我乎是故致吾心是是非非善善<lb/>
惡惡之良知於事事物物之間而莫非順帝之則是之<lb/>
<pb n="KR2g0046_WYG_019-4a"/>
謂物格知致　有物有則則者天然自有之中也隨感<lb/>
而通天則流行纖毫智力無所安排則良知益著益察<lb/>
虚靈洞逹竭盡而無遺矣　心意知物即不覩不聞之<lb/>
體格致誠正即不覩不聞之功了此即逹天德便是齊<lb/>
家治國平天下而與佛老異蓋吾儒齊治均平勲塞宇<lb/>
宙而格致誠正無所加也雖窮約終身一行未見而心<lb/>
意知物無所損也故佛老之無思議無善惡超入精微<lb/>
者吾儒皆足以貫之而格致誠正便了齊治均平者佛<lb/>
<pb n="KR2g0046_WYG_019-4b"/>
老未之逮也　吾性本自常生本自常止往來起伏非<lb/>
常生也專寂凝固非常止也生而不逐是謂常止止而<lb/>
不住是謂常生無住無放常感常寂纖毫人力不與焉<lb/>
是謂天然自有之則故生生之謂易而仁敬慈孝信之<lb/>
皆止者聖德也順乎其性者也　聖學不離於言行而<lb/>
亦豈著於言行不外於事物而亦豈泥於事物以為學<lb/>
故曰性無内外學無内外　性命之不易者為體體之<lb/>
不滯者為用融化廓寂無所倚著至一而不可少間焉<lb/>
<pb n="KR2g0046_WYG_019-5a"/>
者也　用因萬事萬物而顯眞體非因萬事萬物而有<lb/>
是故體物而不可遺體事而無不在日與斯世酬酢變<lb/>
通不窮而吾之眞體未嘗起滅加損也雖無起滅加損<lb/>
而天下之道無不原於此知此者謂之知性知性則吾<lb/>
無始功利氣習日昭晰而無所藏伏學此者謂之學道<lb/>
學道則吾無始功利氣習日融化而未嘗復行如此方<lb/>
是戒愼恐懼樸實工夫所謂動静無間體用一原庶乎<lb/>
會通之矣　自信本心而一切經綸宰制由之此聖學<lb/>
<pb n="KR2g0046_WYG_019-5b"/>
也幹好事衆皆悅之求之此心茫然不知所在此鄉原<lb/>
之徒孔子之所惡也　吾心之體本止本寂叅之以意<lb/>
念飾之以道理侑之以聞見遂以感通為心之體而不<lb/>
知吾心雖千酬萬應紛紜變化之無已而其體本自常<lb/>
止常寂故言行之著若可覩聞而謹之信之則不覩不<lb/>
聞也故有餘不足必知之知之必不敢不勉不敢盡而<lb/>
其不敢不然者亦不覩不聞也　人之心天之一也俯<lb/>
仰兩間左右民物共感應之形著因時順變以行其典<lb/>
<pb n="KR2g0046_WYG_019-6a"/>
禮者雖千變萬化不可窮詰孰非吾心之一之所運耶<lb/>
　不識萬化之根源則自淪於機巧習染之中一切天<lb/>
下事作千様萬様㸔故精神眩惑終身勞苦　屢省穿<lb/>
衣喫飯猶有許多未中節處此聖人於庸言庸行一毫<lb/>
不敢自恕　學以静入亦以静病云者似涉静景而非<lb/>
為物不貳生物不測之體之静也蓋吾心之體本不可<lb/>
須臾離無人我遠近古今於此透悟便可與天地同量<lb/>
堯舜為徒所謂曲肱飲水金革百萬樂在其中飯糗茹<lb/>
<pb n="KR2g0046_WYG_019-6b"/>
草有天下而不與此皆性體之自然未嘗致纖毫之力<lb/>
乃天下之至静也是故烟雲泉石案牘𤨏屑外境雖異<lb/>
而吾良知之運無更局乃可謂夫焉有所倚也　學者<lb/>
無必為聖人之志故染逐隨時變態自為障礙猛省洗<lb/>
滌直從志上著人一已百人十已千工夫則染處漸消<lb/>
逐時漸寡渣滓渾化則主宰即流行之主宰流行即主<lb/>
宰之流行安有許多分别疑慮　學術同異皆起於意<lb/>
根未離尚落氣質故意必固我皆所以害我若中涵太<lb/>
<pb n="KR2g0046_WYG_019-7a"/>
虚順吾自然之條理則易簡理得時措適宜往聖精神<lb/>
心術皆潛孚而黙會之　究事之利害而不求心之安<lb/>
否是以禍亂至於相尋惟中流砥柱動必求諸心以復<lb/>
天地萬物一體之量一切世情不使得以隠伏則義精<lb/>
獨愼天下之能事畢矣　遷善改過之功無時可已若<lb/>
謂吾性一見病症自去如太陽一出魍魎自消此則玩<lb/>
光景逐影響欲速助長之為害也須力究而精辨之始<lb/>
可　透利害生死關方是學之得力處若風吹草動便<lb/>
<pb n="KR2g0046_WYG_019-7b"/>
生疑惑學在何處用　知命者士人之素節吾未見隨<lb/>
分自静者而困乏不能存也吾未見廣於干求工於貪<lb/>
取者而有知足之時也　大丈夫進可以仕退可以藏<lb/>
常綽綽有餘裕則此身常大常貴而天下之物不足以<lb/>
尚之不然則物大我小小大之相形而攻取怨尤之念<lb/>
多矣　友朋中有志者不少而不能大成者只緣世情<lb/>
窠臼難超脫耳須是吾心自作主宰一切利害榮辱不<lb/>
能淆吾見而奪吾守方是希聖之志始有大成之望也<lb/>
<pb n="KR2g0046_WYG_019-8a"/>
　人心本自太和其不和者狹隘頽墮乖戾煩惱以為<lb/>
之梗除却此病則本心冲澹和粹之體復矣以之養生<lb/>
何有　遇事不放過固好然須先有一定之志而後隨<lb/>
事隨時省察其是此志與否則步步皆實地處處皆實<lb/>
事乃眞不放過也　欲富貴而惡貧賤吾獨無是情哉<lb/>
吾性不與物作對天地之用皆我之用欲惡不與存焉<lb/>
　心即所謂把柄也生化不測皆把柄中自然之條理<lb/>
一以貫之成性存而道義出也　聖人養民敎民無一<lb/>
<pb n="KR2g0046_WYG_019-8b"/>
事不至非為人也自盡其心自滿其量不忍小視其身<lb/>
也　凡器不可互用局於形也人為萬物之主心為萬<lb/>
物之靈常存此心性靈日著則萬物之命自我立矣其<lb/>
處一身之吉㐫悔吝何有　本然者良知也於此兢業<lb/>
存存乃所謂致良知也良知能開天下之物能成天下<lb/>
之務所謂莫顯莫見也致知之功能一動静有事無事<lb/>
一以貫之則一時雖未成章夫固成章之漸也一時雖<lb/>
未凝然不動夫固凝然不動之基也蓋學問頭腦既當<lb/>
<pb n="KR2g0046_WYG_019-9a"/>
自將日新不已舍此而别趨路徑皆安排意必也　事<lb/>
上用功雖愈於事上講求道理均之無益於得也涵養<lb/>
本原愈精愈一愈一愈精始是心事合一　千事萬事<lb/>
只是一事故古人精神不妄用惟在志上磨礪　隨分<lb/>
自竭其力當下具足當下受用過去未來何益於思徒<lb/>
得罪於天爾　上天之載以無聲無臭為至君子之學<lb/>
以不覩不聞為功知體常虚則眞明常止千念萬念總<lb/>
是無念生生化化自協天則故先天而天弗違後天而<lb/>
<pb n="KR2g0046_WYG_019-9b"/>
奉天時　知無起滅物無去來雖擬言議動同歸於成<lb/>
變化復其不覩聞之體　天地萬物生於虚而虚亦非<lb/>
出於天地萬物之外　耳目口鼻皆以虚為用况心為<lb/>
統攝衆形之本宰制萬靈之根而可壅之以私乎　古<lb/>
人從心體㸃檢故事事詣其極今人從支派處照管雖<lb/>
時有暗合終不得力此人才風俗之異於古也　吾道<lb/>
無絶續歷千萬世如一日但人自不著不察耳　精神<lb/>
不可閒用須常理會本分事本分事雖一物不染却萬<lb/>
<pb n="KR2g0046_WYG_019-10a"/>
物畢僃　意根風波一塵蔽天豪傑之士往往為其所<lb/>
誤故學在於致虛以澄其源　當急遽時能不急遽當<lb/>
怠緩時能不怠緩當震驚失措時能不震驚失措方是<lb/>
囘天易命之學　喜怒哀樂情也情之得其正者性也<lb/>
　發與未發本無二致戒懼愼獨本無二事若云未發<lb/>
不足以兼已發而致中之外别有一段致和之功是不<lb/>
知順其自然之體而加損焉所謂以學而能以慮而知<lb/>
無忌憚以亂天之定命也先師云心體上著不得一念<lb/>
<pb n="KR2g0046_WYG_019-10b"/>
留滯能悟本體即是功夫人已内外一齊俱透　功利<lb/>
之習淪肌浹髓茍非鞭辟近裡之學常見無動之過則<lb/>
一時感發之明不足以勝隠微湥痼之蔽故雖高明率<lb/>
喜頓悟而厭積漸任超脫而畏檢束談元妙而鄙淺近<lb/>
肆然無忌而猶以為無可無不可任情恣意遂以去病<lb/>
為第二義不知自家身心尚蕩然無所歸也　引佛老<lb/>
之言以證其說借修煉之術以祕其養皆非卓然以聖<lb/>
為歸者也聖學一正百正一了百了不落影響不靠幇<lb/>
<pb n="KR2g0046_WYG_019-11a"/>
助變通宜民眞性自然流貫古聖兢兢業業好古敏求<lb/>
精神命脈惟在一處用幾微少忽即屬異端可不謹乎<lb/>
　同知劉師泉先生邦采<lb/>
劉邦采字君亮號師泉吉之安福人初為邑諸生即以<lb/>
希聖為志曰學在求諸心科舉非吾事也偕兩峯入越<lb/>
謁陽明稱弟子陽明契之曰君亮會得容易先生資既<lb/>
穎悟而行復峻拔丁外艱蔬水廬墓服闋不復應試士<lb/>
論益歸嘉靖七年秋當鄉試督學趙淵下敎屬邑迫之<lb/>
<pb n="KR2g0046_WYG_019-11b"/>
上道先生入見淵未離席即郤立不前淵亟起迎之先<lb/>
生以棘闈故事諸生必免冠袒裼而入失待士禮不願<lb/>
入御史儲良材令十三郡諸生竝得以常服入闈免其<lb/>
簡察揭㮄先生得中式已授夀寧敎諭陞嘉興府同知<lb/>
尋棄官歸年八十六卒陽明亡後學者承襲口脗浸失<lb/>
其眞以揣摩為妙悟縱恣為樂地情愛為仁體因循為<lb/>
自然渾同為歸一先生惄然憂之謂夫人之生有性有<lb/>
命性妙於無為命雜於有質故必兼修而後可以為學<lb/>
<pb n="KR2g0046_WYG_019-12a"/>
蓋吾心主宰謂之性性無為者也故須首出庶物以立<lb/>
其體吾心流行謂之命命有質者也故須隨時運化以<lb/>
致其用常知不落念是吾立體之功常過不成念是吾<lb/>
致用之功二者不可相雜常知常止而念常微也是說<lb/>
也吾為見在良知所誤極探而得之龍溪問見在良知<lb/>
與聖人同異先生曰不同赤子之心孩提之知愚夫婦<lb/>
之知能如頑鑛未經煆煉不可名金其視無聲無臭自<lb/>
然之明覺何啻千里是何也為其純隂無眞陽也復眞<lb/>
<pb n="KR2g0046_WYG_019-12b"/>
陽者更須開天闢地鼎立乾坤乃能得之以見在良知<lb/>
為主決無入道之期矣龍溪曰以一隙之光謂非照臨<lb/>
四表之光不可今日之日非本不光雲氣掩之耳以愚<lb/>
夫愚婦為純隂者何以異此念菴曰聖賢只要人從見<lb/>
在尋源頭不是别將一心換却此心師泉欲創業不享<lb/>
見在豈是懸空做得亦只是時時收攝此見在者使之<lb/>
凝一耳先生著為易藴無非此意所謂性命兼修立體<lb/>
之功即宋儒之涵養致用之功即宋儒之省察涵養即<lb/>
<pb n="KR2g0046_WYG_019-13a"/>
是致中省察即是致和立本致用特異其名耳然工夫<lb/>
終是兩用兩用則支離未免有顧彼失此之病非純一<lb/>
之學也總緣認理氣為二造化只有一氣流行流行之<lb/>
不失其則者即為主宰非有一物以主宰夫流行然流<lb/>
行無可用功體當其不失則者而已矣乃先生之言心<lb/>
意知物較四有四無之說最為諦當謂有感無動無感<lb/>
無静心也常感而通常應而順意也常往而來常化而<lb/>
生物也常定而明常運而照知也見聞之知其糟粕也<lb/>
<pb n="KR2g0046_WYG_019-13b"/>
象著之物其凝漚也念慮之意其流澌也動静之心其<lb/>
游塵也心不失無體之心則心正矣意不失無欲之意<lb/>
則意誠矣物不失無住之物則物格矣知不失無動之<lb/>
知則知致矣夫心無體意無欲知無動物無住則皆是<lb/>
有善無惡矣劉念臺夫子欲於龍溪之四無易一字心<lb/>
是有善無惡之心意亦是有善無惡之意知亦是有善<lb/>
無惡之知物亦是有善無惡之物何其相符合也念菴<lb/>
言師泉素持元虛即今肎向裡著已收攝性命正是好<lb/>
<pb n="KR2g0046_WYG_019-14a"/>
消息雙江言師泉力大而說辨排闥之嚴四座咸屈人<lb/>
皆避席而讓舍莫敢攖其鋒疾亟門人朱調問先生此<lb/>
視平時何如答曰夫形豈累性哉今吾不動者自若也<lb/>
苐形如槁木耳遂卒先生之得力如此<lb/>
劉師泉易藴夫學何為者也悟性修命知天地之化育<lb/>
者也往來交錯庶物露生寂者無失其一也冲廓無為<lb/>
淵穆其容賾者無失其精也惟悟也故能成天地之大<lb/>
惟修也故能體天地之塞悟實者非修性陽而弗駁也<lb/>
<pb n="KR2g0046_WYG_019-14b"/>
修逹者非悟命陰而弗窒也性隠於命精儲於魄是故<lb/>
命也有性焉君子不淆諸命也性也有命焉君子不伏<lb/>
諸性也原始反終知之至也　有感無動無感無静心<lb/>
也常感而通常應而順意也常往而來常化而生物也<lb/>
常定而明常運而照知也見聞之知其糟粕也象著之<lb/>
物其凝漚也念慮之意其流澌也動静之心其游塵也<lb/>
心不失無體之心則心正矣意不失無欲之意則意誠<lb/>
矣物不失無住之物則物格矣知不失無動之知則知<lb/>
<pb n="KR2g0046_WYG_019-15a"/>
致矣身心意知物者工夫所用之條理格致誠正修者<lb/>
條理所用之工夫知所先後者始條理也天序也忘其<lb/>
所有事者昏索其所無事者紛昏不勝紛者雜紛不勝<lb/>
昏者塞紛猶夢也昏猶醉也醒醉遣夢者惺惺也瞬有<lb/>
存息有養前無迎後無將何病乎塞何憂乎雜　德非<lb/>
潛不光心非澹不體識恆斂曰潛欲恆釋曰澹澹以平<lb/>
感物而動之情潛以立人生而静之本是故清明在躬<lb/>
志氣如神潛且澹者與　己者命之所稟禮者性之所<lb/>
<pb n="KR2g0046_WYG_019-15b"/>
具人之生也性一而命殊故人之過也各於其黨虞仲<lb/>
之放伯夷之隘栁下之不恭子貢之逹子路之勇原憲<lb/>
之狷曾㸃之狂子張之堂堂皆已也雖痛克之猶恐守<lb/>
己者固而從人者輕也惟堯舜為能舍非竭才力不能<lb/>
克是故能見無動之過通乎微矣能浄無垢之塵可與<lb/>
幾矣草昧之險無動之過也野馬之運無垢之塵也故<lb/>
聖人洗心退藏於密神武而不殺也夫<hi>依然氣質之性之論</hi>　能<lb/>
心忘則心謙勝心忘則心平侈心忘則心淡躁心忘則<lb/>
<pb n="KR2g0046_WYG_019-16a"/>
心泰嫉心忘則心和謙以受益平以稱施淡以發智<lb/>
泰以明威和以通知成性存存九德咸事　心之為<lb/>
體也虛其為用也實義質禮行遜出信成致其實也<lb/>
無意無必無固無我致其虚也虛以通天下之志實<lb/>
以成天下之務虚實相生則德不孤是故常無我以<lb/>
觀其體心普萬物而無心也常無欲以觀其用情順<lb/>
萬事而無情也　見元而不影響者鮮矣務博而不支<lb/>
離者鮮矣見過以致元元而質也務約以致博博而寂<lb/>
<pb n="KR2g0046_WYG_019-16b"/>
也高明效天博厚法地澄心渺慮之學也　感應而無<lb/>
起滅太虛之流行優優生化之學也著察而落感應照<lb/>
心之為用憧憧往來之私也優優則時止時行擬議以<lb/>
成變化改過遷善同歸於不識不知而已　伯玉不以昭<lb/>
昭申節冥冥墮行感應之著察者也原憲之克伐怨欲<lb/>
不行著察之感應者也念念謹念其知也遷念念一念<lb/>
其知也凝顏子不善未嘗不知知之未嘗復行主宰流<lb/>
行明照俱至猶之赤日當空照四方而不落萬象矣曰<lb/>
<pb n="KR2g0046_WYG_019-17a"/>
明道之獵心復萌何也曰斯固顏子之學過而不成念<lb/>
者也未嘗嬰明體而起知端曰然則曾子之易簀得於<lb/>
童子之執燭非嬰明體而起端乎曰猶之日月雲滃空<lb/>
照一也蓋良知流行變通有定徙而無典常曾子之以<lb/>
虛受人又非過焉改焉者可論也曰其謂得正而斃焉<lb/>
何也曰正無定體唯意所安是故學莫踰於致知訣莫<lb/>
要於知止　多聞不畜聞無聞也多見不宿見無見也<lb/>
獨聞者塞獨見者執小成而已矣君子多識前言往行<lb/>
<pb n="KR2g0046_WYG_019-17b"/>
以畜其德大畜也　九容不修是無身也九思不愼是<lb/>
無心也九疇不敘是無天下國家也修容以立人道愼<lb/>
思以達天德敘疇以順帝則君子理此三者故全也<lb/>
建極在君修極在公卿遵極在守令徵極在庶民父慈<lb/>
子孝兄友弟恭庶民徵矣省刑平稅敬老慈幼守令遵<lb/>
矣尊賢任能謹度宣化公卿修矣敬天勤民禮敘樂和<lb/>
皇極建矣惟皇作極惟帝時克一哉王心協哉衆志元<lb/>
氣充塞太和保合人感天應雨暘時若寒暑不侵治之<lb/>
<pb n="KR2g0046_WYG_019-18a"/>
極也　間嘗著察而感應者本體也不起不滅隨感應<lb/>
而著察者念也憧憧往來此蓋有主宰與無主宰之别<lb/>
曰固然矣此有說焉感應從心不從意聖人之事也未<lb/>
至於聖則亦不可無誠意之功至論主宰有從乎意見<lb/>
者有從乎義理者有從乎義理而未得乎本體發育之<lb/>
學者從乎意見者有適有莫執乎已從乎義理者知適<lb/>
知莫成乎已從乎本體者無適無莫達乎己執乎己者<lb/>
病物成乎己者公物達乎己者仁物故曰欲誠其意者<lb/>
<pb n="KR2g0046_WYG_019-18b"/>
先致其知知則物格而與天地萬物流通矣故為仁是<lb/>
故主宰著察者求仁也夫子曰可以為難矣仁則吾不<lb/>
知也謂此也<lb/>
　御史劉三五先生陽　<hi>附劉印山</hi>　<hi>王栁川</hi>
劉陽字一舒號三五安福縣人少受業於彭石屋劉梅<lb/>
源見陽明語錄而好之遂如䖍問學泊舟野水風雪清<lb/>
苦不以為惡陽明見之顧謂諸生曰此生清福人也於<lb/>
是語先生苟不能甘至貧至賤不可以為聖人嘉靖四<lb/>
<pb n="KR2g0046_WYG_019-19a"/>
年舉鄉試任碭山知縣邑多盜治以沈命之法盜為衰<lb/>
止旋示以禮敎變其風俗入拜福建道御史世宗改建<lb/>
萬夀宫為永禧仙宫百官表賀御史以先生為首先生<lb/>
曰此當諫不當賀在廷以危言動之卒不可中官持章<lb/>
奏至故事南面立各衙門北面受之受畢復如前對揖<lb/>
先生以為北面者重章奏非重中官也章奏脫手安得<lb/>
復如前哉改揖為東向無以難也相嵩欲親之先生竟<lb/>
引疾歸徐文貞當國陪推光祿寺少卿不起築雲霞洞<lb/>
<pb n="KR2g0046_WYG_019-19b"/>
於三峯與士子談學兩峯過之蕭然如在世外先生曰<lb/>
境寂我寂已落一層兩峯曰此徹骨語也自東廓没江<lb/>
右學者皆以先生為歸東至岱宗南至祝融夜半登山<lb/>
頂而觀日焉殘冰剩雪柱杖鏗爾陽明所謂清福者懸<lb/>
記之矣先生於師門之㫖身體精硏曰中知之不倚於<lb/>
覩聞也敬知之無怠者也誠知之無妄者也静知之無<lb/>
欲者也寂知之無思為者也仁知之生生與物同體者<lb/>
也各指所之而皆指夫知之良也致知焉盡矣由先生<lb/>
<pb n="KR2g0046_WYG_019-20a"/>
言之則陽明之學仍是不異於宋儒也故先生之傳兩<lb/>
峯也謂宋學門戸謹守繩墨兩峯有之其一時講席之<lb/>
盛皆非先生所深契嘗謂師泉曰海内講學而實踐者<lb/>
有人足為人師者有人而求得先師之學未一人見蓋<lb/>
意在斯乎意在斯乎劉秉監字遵敎號印山三五同邑<lb/>
人也父宣工部尚書先生登正德戊辰進士第歴刑部<lb/>
主事署員外郎出為河南僉事遷大名兵僃副使以忤<lb/>
巨奄逮繫詔獄得不死謫判韶州量移貳潮州知臨安<lb/>
<pb n="KR2g0046_WYG_019-20b"/>
府未至而卒河南之俗惑鬼多淫祠先生為文諭之曰<lb/>
災祥在德淫鬼焉能禍福於是毁境内淫祠以千數已<lb/>
而就逮寓書其僚長曰淫祠傷害民俗風敎者之責監<lb/>
以禍行奸人惑衆必為報應之說非明府力持鮮不動<lb/>
搖其守正不撓如此事兄甚謹俸入不私於室先生初<lb/>
學於甘泉而尤篤志於陽明講學之㑹匹馬奚童往來<lb/>
山谷之間儉約如寒士母夫人勞之曰兒孝且弟何必<lb/>
講學先生對曰人見其外未見其内將求吾眞不敢不<lb/>
<pb n="KR2g0046_WYG_019-21a"/>
學歿時年未五十劉三五評之曰先輩有言名節一變<lb/>
而至道印山早勵名節烈烈不挫至臨死生靡惑宜其<lb/>
變而至道無難也王釗字子懋號栁川安成人始受學<lb/>
梅源東廓旣學於文成嘗為諸生棄之栖栖於山顚水<lb/>
涯寂莫之鄉以求所謂身心性命蓋三十年未嘗不一<lb/>
日勤懇於心善不善之在友朋無異於己逆耳之言時<lb/>
施於廣座人但見其惻怛不以為怨皆曰今之講學不<lb/>
空談者栁川也時有康南村者性耿介善善惡惡與人<lb/>
<pb n="KR2g0046_WYG_019-21b"/>
不諱嘗酌古禮為圖摭善行為規嵗時柱杖造諸大家<lb/>
之門家家倒屣以迎先生視南村如一人南村貧先生<lb/>
亦貧敝衣糲食終其身非矯也<lb/>
三五先生洞語清明在躬知之至也養知莫善於寡欲<lb/>
　有生之變有死之變人知死之變而不知生之變也<lb/>
魂遊變也孰主張是孔子曰合鬼與神敎之至也　學<lb/>
者不察率因其質以滋長而自易其惡之功蓋寡善學<lb/>
者不易其惡不已也　衆人囿於數君子治則防亂則<lb/>
<pb n="KR2g0046_WYG_019-22a"/>
修易以知來有變易之道聽其自完自裂一歸之數已<lb/>
哉　天下有難處之事乎利害之計也難道義之從也<lb/>
無難義不甘於食粟則有死餒而已矣天下之不為利<lb/>
害計者寡矣故戚戚者多　君子以歲月為貴譬如為<lb/>
山德日崇也茍為罔修奚貴焉況積過者耶　惟待其<lb/>
身者小故可茍惟自任者不重故逸　古人求治於身<lb/>
後人求治於天下休天下而不煩身求者也擾天下而<lb/>
不恤求之天下者也是故執周官而不能執好惡之矩<lb/>
<pb n="KR2g0046_WYG_019-22b"/>
者不可以治天下　水之激失水之眞矣情之激失情<lb/>
之眞矣君子之情不激也故不激其言　不善之聞懲<lb/>
創之益少而潛損者多故言人不善自損也又聽者損<lb/>
　動有掩䕶非德之宜好名者也故好名者心勞　獨<lb/>
行君子出於實心而於聖人之誠有辨焉孝弟通神明<lb/>
而於聖人之察倫有辨焉　志於開來者不足以盡性<lb/>
命志於性命者足以開來　賢哉未信者之自信也雖<lb/>
聖人弗之信而信其自知者焉其自知不惑其自求不<lb/>
<pb n="KR2g0046_WYG_019-23a"/>
小　德者得也無得於己而言之耻也無得於己而言<lb/>
之不信乎人矣　惟虚故神惟敬乃虛　知幾而後能<lb/>
知言知己之言而後能知人之言　動出於至誠惻怛<lb/>
為王道動責之我為大人之業　知者心之神明也知<lb/>
善知不善知好善知惡不善知必為善知必不為不善<lb/>
是至善也是人之明德也天之明命也故曰良致言學<lb/>
也致者力而後天者全曰明明德曰顧諟天之明命舉<lb/>
致之之謂也五常百行明焉察焉神明充周是謂能致<lb/>
<pb n="KR2g0046_WYG_019-23b"/>
其知古聖人莫如堯<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>曰欽明非知之至而何中知之<lb/>
不倚於覩聞者也敬知之無怠者也誠知之無妄者也<lb/>
静知之無欲者也寂知之無思為者也仁知之生生與<lb/>
物同體者也各指所之而皆指夫知之良也故曰致知<lb/>
焉盡矣　獨知之明大明懸象照臨天下者似之蓋觀<lb/>
於晉人有失則者明入於地矣有邪僻之見者入左腹<lb/>
矣蓋觀於明夷　著焉察焉無或遺焉者聖人之無不<lb/>
知踐焉履焉無不勝焉者聖人之無不能洽聞亦知多<lb/>
<pb n="KR2g0046_WYG_019-24a"/>
藝亦能闇於其大者矣　至徤者知之徤至順者知之<lb/>
順唯徤也不可險之而知險唯順也不可阻之而知阻<lb/>
人心惟危險阻之謂也徤順精一之至也君子蓋無時<lb/>
而不懼夫危也　置我身於人人之中而非之是之惡<lb/>
之愛之奪之予之者夫然後可與無我　物不可厭厭<lb/>
物者不能格物<lb/>
晚程記齒髮衰不可返己志氣衰奚有不可返者哉日<lb/>
三牲日袒割無關志氣日孜孜斃而後己善自養老者<lb/>
<pb n="KR2g0046_WYG_019-24b"/>
乎　剛健中正純粹精無一毫髪歉而後無一毫髮非乾<lb/>
體　境寂我寂已落一層　閱時事而傷神徐自察之<lb/>
嫉之也非矜之也矜之仁嫉之偏　潛谷鄧子儒釋之<lb/>
辨數千言諸友有求其說者予謂之曰只格物致知日<lb/>
以身辨之矣　海内講學而實踐者有人足為人師者<lb/>
有人而求得先師之學者未一人見　有不善未嘗不<lb/>
知是致知知之未嘗復行是格物<lb/>
　縣令劉梅源先生曉<lb/>
<pb n="KR2g0046_WYG_019-25a"/>
劉曉字伯光號梅源安福人鄉舉為新寧令見陽明於<lb/>
南京遂稟受焉陽明贈詩謾道六經皆註脚還誰一語<lb/>
悟眞機歸集同志為惜陰會吉安之多學者先生為之<lb/>
五丁也先生下語無有枝葉嘗誦少陵語不驚人死不<lb/>
休之句歎曰可惜枉費心力不當云學不驚人死不休<lb/>
耶學者舉質鬼神無疑先生曰人可欺鬼神不可欺今<lb/>
世可欺後聖有作眞偽不可欺<lb/>
　員外劉晴川先生魁<lb/>
<pb n="KR2g0046_WYG_019-25b"/>
劉魁字煥吾號晴川泰和人由鄉舉嘉靖間判寶慶五<lb/>
年守鈞州七年貳潮州六年陞工部員外郎上安攘十<lb/>
事皆為要務詔徙雷殿禁中先生上疏請緩雷殿工作<lb/>
以成廟建足邊僃上怒杖四十入獄創甚百戸戴經藥<lb/>
之得不死與楊斛山周訥溪講學不輟自壬寅至乙巳<lb/>
凡四年秋八月上齋醮神降於箕為先生三人頌寃釋<lb/>
之未抵家而復逮十月還獄又二年丁未十一月五日<lb/>
夜高元殿火上怳忽聞火中呼先生三人名氏赦還家<lb/>
<pb n="KR2g0046_WYG_019-26a"/>
先生受學於陽明卒業東廓以直節著名而陶融於學<lb/>
問李脈泉言在鈞州與先生同僚一年未嘗見其疾言<lb/>
遽色鄉人飲酒令之唱曲先生歌詩抑揚可聽門人尤<lb/>
熙問為學之要曰在立誠每舉陽明遺事以淑門人言<lb/>
陽明轉人輕快一友與人訟來問是非陽明曰待汝數<lb/>
日後心平氣和當為汝說後數日其人曰弟子此時心<lb/>
平氣和願賜敎陽明曰既是心平氣和了又敎甚麽朋<lb/>
友在書院投壺陽明過之呼曰休離了根問陽明言動<lb/>
<pb n="KR2g0046_WYG_019-26b"/>
氣象先生曰只是常人黄德良說陽明學問初亦未成<lb/>
片段因從遊者衆夾持起歇不得所以成就如此有舉<lb/>
似先生者曰也是如此朋友之益甚大<lb/>
　主事黄洛村先生𢎞綱<lb/>
黄𢎞綱字正之號洛村江西雩縣人舉正德十一年鄉<lb/>
試從陽明於䖍臺陽明敎法士子初至者先令高第弟<lb/>
子敎之而後與之語先生列於髙第陽明歸越先生不<lb/>
離者四五年陽明卒居守其家又三年嘉靖二十三年<lb/>
<pb n="KR2g0046_WYG_019-27a"/>
始任為汀州府推官陞刑部主事時塞上多故將校下<lb/>
獄者吏率刻㴱以逢上意先生按法不輕上下以故不<lb/>
為人所喜遂請致仕歸與東廓雙江念菴講學流連旬<lb/>
月士子有所請質先生不遽發言瞠視注聽待其意盡<lb/>
詞畢徐以一二言中其窽會莫不融然四十年五月二<lb/>
十八日卒年七十先生之學再變始者持守甚堅其後<lb/>
以不致纖毫之力一順自然為主其生平厚於自信而<lb/>
薄迎合長於持重而短機械蓋望而知其為有道者也<lb/>
<pb n="KR2g0046_WYG_019-27b"/>
陽明之良知原即周子誠一無偽之本體然其與學者<lb/>
言多在發用上要人從知是知非處轉個路頭此方便<lb/>
法門也而及門之承其說者遂以意念之善者為良知<lb/>
先生曰以意念之善為良知終非天然自有之良知為<lb/>
有意之知覺為有意之覺胎骨未淨卒成凡體於是而<lb/>
知陽明有善有惡之意知善知惡之知皆非定本意旣<lb/>
有善有惡則知不得不逐於善惡只在念起念滅上工<lb/>
夫一世合不上本體矣四句敎法先生所不用也雙江<lb/>
<pb n="KR2g0046_WYG_019-28a"/>
歸寂先生曰寂與感不可一例觀也有得其本體者有<lb/>
失其本體者自得其本體之寂者言之雖存之彌久涵<lb/>
之彌㴱而淵微之精未嘗無也自得其本體之感者言<lb/>
之雖紛然而至㳫然而來而應用之妙未嘗有也未嘗<lb/>
有則感也寂在其中矣未嘗無則寂也感在其中矣不<lb/>
覩不聞其體也戒愼恐懼其功也皆合寂感而言之者<lb/>
也按雙江之寂即先生之所謂本體也知主靜非動靜<lb/>
之靜則歸寂非寂感之寂矣然其間正自有說自來儒<lb/>
<pb n="KR2g0046_WYG_019-28b"/>
者以未發為性已發為情其實性情二字無處可容分<lb/>
析性之於情猶理之於氣非情亦何從見性故喜怒哀<lb/>
樂情也中和性也於未發言喜怒哀樂是明明言未發<lb/>
有情矣奈何分析性情則求性者必求之未發此歸寂<lb/>
之宗所由立也一時同門與雙江辨者皆從已發見未<lb/>
發亦仍是析情於發析性於未發其情性不能歸一同<lb/>
也<lb/>
洛村語錄自先師提揭良知莫不知有良知之說亦莫<lb/>
<pb n="KR2g0046_WYG_019-29a"/>
不以意念之善者為良知以意念之善為良知終非天<lb/>
然自有之良知為有意之知覺為有意之覺胎骨未浄<lb/>
卒成凡體　治病之藥利在去病茍無病臭腐神奇同<lb/>
為元氣本領旣是知覺意念莫非良知更無二本　喜<lb/>
怒哀樂之未發且不論其有時與否但子思子云喜怒<lb/>
哀樂之未發謂之中中也者天下之大本也曾謂天下<lb/>
之大本可以時言乎未發非時則體道之功似不專於<lb/>
歸寂而已也故子思子曰致中和蓋合寂感以為功者<lb/>
<pb n="KR2g0046_WYG_019-29b"/>
也　或疑慈湖之學只道一光明境界而已稍涉用力<lb/>
則為著意恐未盡慈湖精於用力者莫慈湖若也所謂<lb/>
不起意者其用力處也絶四記中云云慈湖之用力精<lb/>
且密矣明道云必有事焉而勿正勿忘勿助長未嘗致<lb/>
纖毫之力此其存之之道善用其力者固若是慈湖千<lb/>
言萬語只從至靈至明廣大聖知之性不假外求不由<lb/>
外得自本自根自神自明中提掇出來使人於此有省<lb/>
不患其無用力處不患不能善用其力矣徒見其喋喋<lb/>
<pb n="KR2g0046_WYG_019-30a"/>
於此也遂謂其未嘗用力焉恐未盡慈湖意也　存主<lb/>
之明何嘗離照流行之照何嘗離明是則天然良知無<lb/>
體用先後内外㴱淺精麄上下一以貫之者也　人心<lb/>
只此獨知出乎身而加乎民者只此視聽喜怒諸物舍<lb/>
此更别無著力處矣謂天下之物觸於前者有正有不<lb/>
正又謂知意心身無能離天下國家之物而獨立是以<lb/>
物為身之所接而非所謂僃於我者雖視聽喜怒未嘗<lb/>
不在其中而本末賔主則大有間後世格物之學所以<lb/>
<pb n="KR2g0046_WYG_019-30b"/>
異於聖人者正惟差認此一物字故格物致知之功不<lb/>
容不差亦不容不補主敬存養以攝歸身心而内外動<lb/>
靜不得不為二矣　往歳讀先師書有惑而未通處即<lb/>
反求自心密察精進便見自己惑所從來或是礙著舊<lb/>
聞或是自己工夫猶未免在事迹上揣量文義上比擬<lb/>
與後儒作用處相似是以有惑細玩先師之言眞是直<lb/>
從本心上發出非徒聞見知識輪轉所謂百世以俟聖<lb/>
人而不惑者乃知篤信聖人者必反求諸己反求諸己<lb/>
<pb n="KR2g0046_WYG_019-31a"/>
然後能篤信聖人故道必㴱造自得乃能決古訓之是<lb/>
非以解蔽辨惑不然則相與滋惑也已　謂謝子曰太<lb/>
古無為中古無私太古至道中古至德吾將與子由至<lb/>
德而觀至道由無私而遊無為乎謝子曰古道遼矣孰<lb/>
從而觀之孰從而遊之曰子不見耳目口鼻視聽言臭<lb/>
乎今之人耳目口鼻之於視聽言臭也猶古之人耳目<lb/>
口鼻之於視聽言臭也吾何疑焉則吾心之於是非誠<lb/>
偽無古今之殊也又何疑焉日往而月來寒往而暑來<lb/>
<pb n="KR2g0046_WYG_019-31b"/>
今之日月寒暑猶古之日月寒暑也則又何爽焉吾心<lb/>
至德吾心至道吾心無私吾心無為而奚觀乎而奚遊<lb/>
乎茍有志於希古者反而求之吾心將無往而非古也<lb/>
己　先師之學雖頓悟於居常之日而厯艱僃險動心<lb/>
忍性積之歲月驗諸事履乃始脫然有悟於良知雖至<lb/>
易至簡而心則獨苦矣何學者聞之之易而信之之難<lb/>
耶　有遷官而較遠近勞逸者曰不然責望於人者謂<lb/>
之遠求盡於己者謂之近較計於遠近者謂之勞相忘<lb/>
<pb n="KR2g0046_WYG_019-32a"/>
於遠近之外者謂之逸茍有以盡吾心遠近勞逸吾何<lb/>
擇焉吾惟盡吾之心而已矣<lb/>
　主事何善山先生廷仁<lb/>
何廷仁字性之號善山初名秦江西雩縣人舉嘉靖元<lb/>
年鄉試至二十年始謁選知新會縣喜曰吾雖不及白<lb/>
沙之門幸在其鄉敢以俗吏臨其子弟耶釋菜於祠而<lb/>
後視事遷南京工部主事滿考致仕三十年卒年六十<lb/>
六初聞陽明講學慨然曰吾恨不得為白沙弟子今又<lb/>
<pb n="KR2g0046_WYG_019-32b"/>
可失之耶相見陽明於南康當是時學人聚㑹南贑而<lb/>
陽明師旅㫄午希臨講席先生即與中離藥湖諸子接<lb/>
引來學先生心誠氣和不厭縷覼由是學者益親己從<lb/>
陽明至越先生接引越中一如南贑陽明歿後與同志<lb/>
㑹於南都諸生往來者恆數百人故一時為之語曰浙<lb/>
有錢王江有何黃指緒山龍溪洛村與先生也先生論<lb/>
學務為平實使學者有所持循嘗曰吾人須從起端發<lb/>
念處察識於此有得思過半矣又曰知過即是良知改<lb/>
<pb n="KR2g0046_WYG_019-33a"/>
過即是本體又曰聖人所謂無意無情者非眞無也不<lb/>
起私意自無留意留情耳若果無意孰從而誠若果無<lb/>
情孰從而精或謂求之於心全無所得日用云為茫無<lb/>
定守先生曰夫良知在人為易曉誠不在於過求也如<lb/>
知無所得無所定守即良知也就於知無所得者安心<lb/>
以為無得知無定守者安心以守之斯豈非入門下手<lb/>
之實功乎況心性既無形聲何從而得既無定體何從<lb/>
而守但知無所得即有所悟矣知無定守即有定主矣<lb/>
<pb n="KR2g0046_WYG_019-33b"/>
其言不為過髙如此故聞談學稍涉𤣥遠輒搖手戒曰<lb/>
先生之言無是無是南都一時之論謂工夫只在心上<lb/>
用纔涉意便已落第二義故為善去惡工夫非師門最<lb/>
上乘之敎也先生曰師稱無善無惡者指心之應感無<lb/>
迹過而不留天然至善之體也心之應感謂之意有善<lb/>
有惡物而不化著於有矣故曰意之動若以心為無以<lb/>
意為有是分心意為二見離用以求體非合内外之道<lb/>
矣乃作格物說以示來學使之為善去惡實地用功斯<lb/>
<pb n="KR2g0046_WYG_019-34a"/>
之謂致良知也細詳先生之言蓋難四無而伸四有也<lb/>
謂無善無惡是應感無迹則心體非無善無惡明矣謂<lb/>
著於有為意之動則有善有惡是意之病也若心既無<lb/>
善無惡此意知物之善惡從何而來不相貫通意既雜<lb/>
於善惡雖極力為善去惡源頭終不清楚故龍溪得以<lb/>
四無之說勝之心意知物俱無善惡苐心上用功一切<lb/>
俱了為善去惡無所事事矣佛家之立躋聖位是也由<lb/>
先生言之心既至善意本澄然無動意之靈即是知意<lb/>
<pb n="KR2g0046_WYG_019-34b"/>
之照即是物為善去惡固是意上工夫也然則陽明之<lb/>
四有豈為下根人說敎哉<lb/>
善山語錄聖人所謂無意無情者非眞無也不起私意<lb/>
自無留意留情耳若果無意孰從而誠若果無情孰從<lb/>
而精是堯舜不必惟精孔子不必徙義改過矣吾故曰<lb/>
學務無情斷滅天性學務有情緣情起釁不識本心二<lb/>
者皆病　有意固謂之意見而必欲求為無意是亦不<lb/>
可謂非意見也是故論學不必太髙但須識本領耳茍<lb/>
<pb n="KR2g0046_WYG_019-35a"/>
識本領雖曰用意自無留情茍不識本領雖曰欲無意<lb/>
只是影響　或謂求之於心全無所得日用云為茫無<lb/>
定守夫良知在人為易曉誠不在於過求也如知無所<lb/>
得無所定守即良知也就於知無所得者安心以為無<lb/>
得知無定守者安心以守之斯豈非入門下手之實功<lb/>
乎況心性既無形聲何從而得既無定體何從而守但<lb/>
知無所得即有所悟矣豈眞無所得耶知無定守即有<lb/>
定主矣豈眞無定守耶　後世儒者不能至於聖人其<lb/>
<pb n="KR2g0046_WYG_019-35b"/>
毫釐之差只不信此使果眞知即刻一了百當自是了<lb/>
得終身見在此心合一圓成合下具足更有何意可起<lb/>
何理可思茍有所思慮蓋不過殊塗同歸一致百慮而<lb/>
已　有欲絶感以求靜者曰非也君子亦惟致其良知<lb/>
而已矣知至則視無不眀聽無不聰言無不中動無不<lb/>
敬是知應物之心非動也有欲故謂之動耳絶感之心<lb/>
非靜也無欲故謂之靜耳茍有欲焉雖閉關習靜心齋<lb/>
坐忘而其心未嘗不動也茍無欲焉雖紛華雜擾酬酢<lb/>
<pb n="KR2g0046_WYG_019-36a"/>
萬變而其心未嘗不靜也動而無欲故動而無動而其<lb/>
動也自定靜而無欲故靜而無靜而其靜也常精動定<lb/>
靜定庶矣　所諭個中擬議差毫髮就裡光明障幾重<lb/>
肎信良知無適莫何須事後費磨礲即此知直造先天<lb/>
夫本來面目豈特無容擬議雖光明亦何所有誠知本<lb/>
體無容用其力則凡從前著意尋求要皆<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>門瓦礫耳<lb/>
門開則瓦礫誠無所施雖太虚中何物不有門戸瓦礫<lb/>
色色具列而不能染於太虛思而無思擬議而無擬議<lb/>
<pb n="KR2g0046_WYG_019-36b"/>
道本如是耳是故戒愼恐懼格物致知雖為衆人設法<lb/>
在聖人惟精亦不廢不然孔子嘗謂吾有知乎哉無知<lb/>
也而又憂聞義不能徙不善不能改是以上逹不離下<lb/>
學中得之則磨礲改過正見聖人潔淨精微　天下之<lb/>
事原無善惡學者不可揀擇去取只要自審主意若主<lb/>
意是個眞心隨所處皆是矣若主意是個私心縱揀好<lb/>
事為之却皆非矣譬如戲謔是不好事但本根是個與<lb/>
人為善之心雖說幾句笑話動人機括自揣也是眞心<lb/>
<pb n="KR2g0046_WYG_019-37a"/>
但本根是個好名之心則雖孝親敬長温凊定省自揣<lb/>
還是欺心　此學是日用尋常事自知自足無事㫄求<lb/>
習之則悅順之則裕眞天下之至樂也今之同志負高<lb/>
明之志者嘉虛元之說厲敦確之行者樂繩墨之趨意<lb/>
各有所用而不能忘所見此君子之道所以為鮮　致<lb/>
中和天地位萬物育者如或動於客氣梏於物欲覺得<lb/>
胷中勞耗錯亂天地即已翻覆親而父子兄弟近而童<lb/>
僕遠而天下之人皆見得不好至於山川草木雞犬椅<lb/>
<pb n="KR2g0046_WYG_019-37b"/>
桌若無相干也自不好天下雖大我自不得其平矣少<lb/>
即平其心易其氣良知精察無有私意便覺與天地相<lb/>
似矣不惟父子兄弟童僕自無不好而天下之人亦無<lb/>
不好以至雞犬椅桌山川草木亦無不好眞見萬物皆<lb/>
有春意至於中間有不得其所者自惻然相關必思處<lb/>
之而後安故盡天下之性只是自盡其性<hi>位育之理確然</hi>　天<lb/>
地萬物與吾原同一體知吾與天地萬物既同一體則<lb/>
知人情物理要皆良知之用也故除却人情物理則良<lb/>
<pb n="KR2g0046_WYG_019-38a"/>
知無從可致矣是知人情物理雖曰常感要之感而順<lb/>
應者皆為應迹實則感而無感良知無欲雖曰常寂要<lb/>
之原無聲臭者恆神應無方實則寂而無寂此致知所<lb/>
以在於格物而格物乃所以實致其良知也明道以窮<lb/>
理盡性至命一下便了於此可見　象山云老夫無所<lb/>
能只是識病可見聖賢不貴無病而貴知病不貴無過<lb/>
而貴改過今之學者乃不慮知病即改却只慮有病豈<lb/>
知今之學者要皆半路修行者也習染既㴱焉能無病<lb/>
<pb n="KR2g0046_WYG_019-38b"/>
況有病何傷過而能改雖曰有病皆是本來不染而工<lb/>
夫亦為精一實學耳今日論學只當辨良知本領果<lb/>
與愼獨工夫同與不同不當論其行事標末律之古人<lb/>
出處異與不異使其本領既同而行事或過自可速改<lb/>
而進誠明之域使其本領已失而操履無過雖賢如諸<lb/>
葛韓范明道尙惜其不著不察而有未聞道之歎　謂<lb/>
近來勉强體究凡動私意一覺便欲放下如此豈不是<lb/>
切實工夫但說得似易恐放下甚難若私意已嘗掛根<lb/>
<pb n="KR2g0046_WYG_019-39a"/>
雖欲放下却不能矣須有好仁無以尚之之心然後私<lb/>
意始不掛根如此一覺放下便就是潔浄精微之學<lb/>
　郎中陳明水先生九川<lb/>
陳九川字惟濬號明水臨川人也母夢呑星而娠年十<lb/>
九為李空同所知正德甲戍進士請告三年授太常博<lb/>
士武宗欲南巡先生與舒芬夏良勝萬潮連疏諫止午<lb/>
門荷校五日杖五十除名世宗即位起原官進禮部員<lb/>
外郎郎中以主客裁革妄費羣小恨之張桂與鉛山有<lb/>
<pb n="KR2g0046_WYG_019-39b"/>
隙誣先生以貢玉餽宏使通事胡士紳訟之下詔獄搒<lb/>
掠謫鎭海衞已遇恩詔復官致仕周流講學名山如台<lb/>
宕羅浮九華匡廬無不至也晚而失聽書扎論學不休<lb/>
一時講學諸公謂明水辯駁甚嚴令人無躱避處嘉靖<lb/>
四十一年八月卒年六十九先生自請告入虔師陽明<lb/>
即自焚其著書後凡再見竟所未聞陽明歿往拜其墓<lb/>
復經理其家先生自敘謂自服先師致知之訓中間凡<lb/>
三起意見三易工夫而莫得其宗始從念慮上長善消<lb/>
<pb n="KR2g0046_WYG_019-40a"/>
惡以視求之於事物者要矣久之自謂瀹注支流輪迴<lb/>
善惡復從無善無惡處認取本性以為不落念慮眞悟<lb/>
本體矣既已復覺其空倚見悟未化渣滓復就中恆致<lb/>
廓清之功使善惡俱化無一毫將迎意必之翳若見全<lb/>
體炯然炳於幾先千思百慮皆從此出即意無不誠發<lb/>
無不中纔是無善無惡實功從大本上致知乃是知幾<lb/>
之學自謂此是聖門絶四正派應悟入先師致知宗㫖<lb/>
矣及後入越就正龍溪始覺見悟成象怳然自失歸而<lb/>
<pb n="KR2g0046_WYG_019-40b"/>
求之畢見差謬却將誠意看作效驗與格物分作兩截<lb/>
反若欲誠其意者在先正其心與師訓聖經矛盾倒亂<lb/>
應酬知解兩不湊泊始自愧心汗背盡掃平日一種精<lb/>
思妙解之見從獨知幾微處嚴謹緝熙工夫纔得實落<lb/>
於應感處若得個眞幾即遷善改過俱入精微方見得<lb/>
良知體物而不可遺格物是致知之實日用之間都是<lb/>
此體充塞貫通無有間礙致字工夫儘無窮盡即無善<lb/>
無惡非虛也遷善改過非麄也始信致知二字即此立<lb/>
<pb n="KR2g0046_WYG_019-41a"/>
本即此達用即此川流即此敦化即此成務即此入神<lb/>
更無本末精麄内外先後之間證之古本序中句句脗<lb/>
合而今而後庶幾可以弗畔矣按陽明以致良知為宗<lb/>
旨門人漸失其傳總以未發之中認作已發之和故工<lb/>
夫只在致知上甚之而輕浮淺露待其善惡之形而為<lb/>
克治之事已不勝其艱難雜糅矣故雙江念菴以歸寂<lb/>
救之自是延平一路上人先生則合寂感為一寂在感<lb/>
中即感之本體感在寂中即寂之妙用陽明所謂未發<lb/>
<pb n="KR2g0046_WYG_019-41b"/>
時驚天動地已發時寂天寞地其義一也故其謂雙江<lb/>
曰吾丈胸次廣大蕩蕩淵淵十年之前却為蟄龍屈蠖<lb/>
二蟲在中作祟久欲竊效砭箴愧非國手今賴吾丈精<lb/>
采仙方密鍊丹餌將使凡胎盡化二蟲不知所之矣是<lb/>
先生與偏力於致知者大相逕庭顧念菴銘其墓猶云<lb/>
良知即未發之中無分於動靜者也指感應於酬酢之<lb/>
跡而不於未發之中恐於致良知㣲有未盡是未契先<lb/>
生之宗旨也<lb/>
<pb n="KR2g0046_WYG_019-42a"/>
明水論學書古之學者為已天下之事盡矣堯舜之治<lb/>
天下亦盡其性充其君道而已何嘗有人已先後於其<lb/>
間哉後儒不知性情之學始有為國為民不為身謀以<lb/>
為公者此賢豪之士所以自别於流俗而其運動設施<lb/>
不合於中道不可語天德王道也<hi>與聶雙江</hi>　便安氣習往<lb/>
往認作自然要識勉强亦是天命用功修治莫非勉强<lb/>
人力然皆天命自然合如此者<hi>以下與董兆明</hi>　近年體驗此<lb/>
學始得眞機脚跟下方是實地步有不容自己者從前<lb/>
<pb n="KR2g0046_WYG_019-42b"/>
見悟轉換自謂超脫而於此眞體若存若亡則知凡倚<lb/>
知解者其擔閣支吾虛度不少矣　日用應酬信手從<lb/>
心未嘗加意間亦有稍經思慮區畫者自以為良知變<lb/>
化原合如此然皆不免袛悔及反觀之信有未盡未當<lb/>
處豈所謂認得良知不眞耶<hi>與王龍溪下皆同</hi>　夫逐事省克<lb/>
而不灼見本體流行之自然則雖飭身勵行不足以言<lb/>
天德固矣然遂以窒慾懲忿為下乘遷善改過為妄萌<lb/>
使初學之士驟窺影響者皆欲言下了當自立無過之<lb/>
<pb n="KR2g0046_WYG_019-43a"/>
境乃徒安其偏質便其故習而自以為率性從心却使<lb/>
良知之精微𦂳切知是知非所藉以明而誠之者反蔑<lb/>
視不足輕重而遂非長過蕩然忘返其流弊豈但如舊<lb/>
時支離之習哉　本體至善不敢以善念為善也若以<lb/>
善念為善則惡念起時善固滅矣惡在其為至善天命<lb/>
不已者耶　戒懼兢惕工夫即是天機不息之誠非因<lb/>
此為入道復性之功也　不當以知覺為良知固矣然<lb/>
乃良知之發用不容有二先師云除却見聞無知可致<lb/>
<pb n="KR2g0046_WYG_019-43b"/>
況知覺乎故知覺廢則良知或幾乎息矣近諸公只說<lb/>
本體自然流行不容人力似若超悟眞性恐實未見性<lb/>
也緣私意一萌即本體已蔽蝕阻滯無復流行光照之<lb/>
本然也故必決去之而後其流行照臨之體得以充達<lb/>
此良知之所以必致而後德明身修也　心齋晚年所<lb/>
言多欲自出機軸殊失先生宗㫖豈亦微有門戸在耶<lb/>
慨惟先師患難困衡之餘磨礲此志直得千聖之祕發<lb/>
明良知之學而流傳未逺諸賢各以意見攙和其間精<lb/>
<pb n="KR2g0046_WYG_019-44a"/>
一之義無由睹矣　先師所以悟入聖域實得於大學<lb/>
之書而有功於天下後世在於古本之復雖直揭良知<lb/>
之宗而指其實下手處在於格物古本序中及傳習錄<lb/>
所載詳矣豈有入門下手處猶畧而未言直待心齋言<lb/>
之耶惟其已有成訓以物知意身心為一事格致誠正<lb/>
修為一工故作聖者有實地可據而又别立說以為敎<lb/>
茍非門戸之私則亦未免意見之殊耳　誠意之學却<lb/>
在意上用不得工夫直須良知全體洞徹普照㫄燭無<lb/>
<pb n="KR2g0046_WYG_019-44b"/>
纖毫翳障即百慮萬幾皆從此出方是知幾其神乃所<lb/>
謂誠其意也若俟意之不善倚一念之覺即已非誠意<lb/>
落第二義矣却似正心别是上面一層功夫故竊謂炳<lb/>
於幾先方是誠意之學先師云致知者誠意之本也若<lb/>
謂誠意之功則非矣格物却是誠意之功故曰致知在格<lb/>
物夫知之所以不致者物未格耳物雖意之所在然不<lb/>
化則物矣誠能萬感俱化胸中無一物矣夫然後本體<lb/>
擴然與天地同體即意無不誠矣　象山人情事變上<lb/>
<pb n="KR2g0046_WYG_019-45a"/>
用工是於事變間尊其德性也性無外也事外無道也<lb/>
動而無動者也白沙靜中養出端倪是磨錬於妄念朋<lb/>
思之間體貼天理出來性無内也道外無事也靜而無<lb/>
靜者也是謂同歸一致　夫收視返聽於中有個出頭<lb/>
此對精神浮動務外逐末者言良為對病之藥然於大<lb/>
道却恐有妨正為不識心體故耳心無定體感無停機<lb/>
凡可以致思著力者俱謂之感其所以出思發知者不<lb/>
可得而指也故欲於感前求寂是謂畫蛇添足欲於感<lb/>
<pb n="KR2g0046_WYG_019-45b"/>
中求寂是謂騎驢覓驢夫學至於硏幾神矣然易曰幾<lb/>
者動之微周子曰動而未形有無之間者幾也既謂之<lb/>
動則不可言靜矣感斯動矣聖人知幾故動無不善學<lb/>
聖者舍是無所致其力過此以往則失幾不可以言聖<lb/>
學矣　心本寂而恆感者也寂在感中即感之本體若<lb/>
復於感中求寂辟之謂騎驢覓驢非謂無寂也感在寂<lb/>
中即寂之妙用若復於感前求寂辟之謂畫蛇添足非<lb/>
謂未感時也易以寂感為神非感則寂不可得而見矣<lb/>
<pb n="KR2g0046_WYG_019-46a"/>
　念菴謂感有時而變易而寂然者未嘗變易感有萬<lb/>
殊而寂然者惟一先生言念已形而寂然者未嘗不存<lb/>
豈感前復有寂乎雙江雖在寂上用功然寂感不分時<lb/>
則寂亦感也念菴則分時與雙江之意又微異矣夫寂<lb/>
即未發之中即良知即是至善先儒謂未發二字費多<lb/>
少分疏竟不明白只為認有未發時故耳惟周子洞見<lb/>
心體直曰中也者和也中節也天下之達道也去却大<lb/>
本一邊彼豈不知未發之中者哉正恐認作兩截故合<lb/>
<pb n="KR2g0046_WYG_019-46b"/>
一言之慮至㴱也而晦翁復以己意釋之則周子之意<lb/>
荒矣有友人問川曰涵養於未發之前是致中工夫川<lb/>
答曰此處下不得前字喜怒哀樂如春夏秋冬有前乎<lb/>
未發之中是太和元氣亦有未發為四序之時者乎只<lb/>
緣今人看麄了喜怒哀樂故添許多意見耳先師云良<lb/>
知者未發之中天下之大本致之便是天下之達道則<lb/>
行天下之達道乃實致良知也實致良知乃立大本也<lb/>
非立大本後乃推而為達道也　近時學者不知心意<lb/>
<pb n="KR2g0046_WYG_019-47a"/>
知物是一件格致誠正是一功以心應物即心物為二<lb/>
矣心者意之體意者心之動也知者意之靈物者意之<lb/>
實也知意為心而不知物之為知則致知之功即無下<lb/>
落故未免欲先澄其心以為應物之則所以似精專而<lb/>
實支離也　兄不知以何者為感若以流動為感則寂<lb/>
感異象微波即蕩感皆為寂累固不待梏之反覆而後<lb/>
失其湛然虛明之體矣若以鑑物為感則終日鑑固無<lb/>
傷於止也止與鑑未始相離亦不得言有止而不鑑時<lb/>
<pb n="KR2g0046_WYG_019-47b"/>
也若患體之不止故鑑之不明亦當即鑑時定之不當<lb/>
離鑑以求止也何者其本體恆鑑不可得而離也　吾<lb/>
丈近年宗㫖謂不當以知覺為良知却不知將發用知<lb/>
覺竟作何觀若本體自然之明覺即良知也若夫私智<lb/>
小慧緣情流轉是乃聲聞緣入憶度成性即非夲體之<lb/>
靈覺矣故知覺二字義涵虛實顧所指用何如如曰正<lb/>
知正覺即屬實作體觀恆知恆覺即屬虛作用觀然恆<lb/>
知即正知無倚處恆覺即正覺無障處無生發無間離<lb/>
<pb n="KR2g0046_WYG_019-48a"/>
也非别有一段光照從此脫胎著於境物也奈何其欲<lb/>
貳之耶今夫聲有起滅而聞性無起滅也色有明暗而<lb/>
見性無明暗見聞性即知覺性也若離知覺於本體是<lb/>
從聲色有無處認見聞即知覺有起滅反失却恆見恆<lb/>
聞之本體矣<hi>與聶雙江下同</hi>　昔晦翁以戒懼為涵養本原為<lb/>
未發為致中以謹獨為察識端倪為已發為致和兼修<lb/>
交飬似若精密而强析動静作兩項工夫不歸精一今<lb/>
吾丈以察識端倪為第二義獨取其涵養本原之說已<lb/>
<pb n="KR2g0046_WYG_019-48b"/>
掃支離之弊但吾丈又將感應發用另作一層在後面<lb/>
看若從此發生流出者則所謂毫釐之差爾夫不睹不<lb/>
聞之獨即莫見莫顯乃本體自然之明覺發而未發動<lb/>
而無動者也以為未發之中可也既曰戒慎曰恐懼於<lb/>
是乎致力用功矣而猶謂之未感未發可乎哉夫屈伸<lb/>
翕闢互為其根復奮潛飛後先異候欲其恆復而終潛<lb/>
與竝行而同出即永刼不可得其與主静藏密感應流<lb/>
行無時可息者不可同象而例觀亦較然明矣弟觀至<lb/>
<pb n="KR2g0046_WYG_019-49a"/>
顯於至微公言由微以之顯所見在毫釐之隔耳　物<lb/>
者意之實也知者物之則也故只在發見幾微處用功<lb/>
致謹焉即是達用即是立本若欲涵養本原停當而後<lb/>
待其發而中節此延平以來相沿之學雖若精微恐非<lb/>
孔門宗㫖矣<lb/>
　太常魏水洲先生良弼<lb/>
　解元魏師伊先生良政<lb/>
　處士魏藥湖先生良器<lb/>
<pb n="KR2g0046_WYG_019-49b"/>
魏良弼字師說號水洲南昌新建人嘉靖癸未進士知<lb/>
松陽縣入為給事中累遷禮科都給事中十年召王瓊<lb/>
為冢宰南京御史馬敭等劾之下詔獄先生疏救亦下<lb/>
獄拷訊尋復職明年彗見東方先生以為應在張孚敬<lb/>
孚敬疏辯先生受杖於殿廷死而復蘇孚敬亦自陳致<lb/>
仕彗果滅越月改汪鋐為吏部尚書先生又劾之又明<lb/>
年副都御史王應鵬上疏失書職名下獄先生以為細<lb/>
故當原又下獄拷訊先生累遭廷杖膚盡而骨不續言<lb/>
<pb n="KR2g0046_WYG_019-50a"/>
之愈激上訝其不死收之輒赦或且遷官不欲其去永<lb/>
嘉復位始以京察罷先生居鄉情味真至鄉人見先生<lb/>
有所告誡退輒稱其說以敎家人其偶然者流為方語<lb/>
而深切者垂為法言曰魏水洲云云不可易也疾痛則<lb/>
問藥旱潦則問捄先生因而付之各畢所願閭里頓化<lb/>
争訟亦息人有夜夢先生者明旦得嘉客生兒者夢先<lb/>
生過其家則里中相賀以為瑞稻初登果未落家有老<lb/>
人不敢嘗必以奉先生其為鄉里所親敬如此先生兄<lb/>
<pb n="KR2g0046_WYG_019-50b"/>
弟皆於陽明撫豫時受學故以致良知自明而誠知微<lb/>
以顯天地萬物之情與我之情自相應照能使天囘象<lb/>
君父易慮士大夫永思至愚夫孺子亦徵於寤寐何者<lb/>
不慮之知達之天下智愚疏戚萬有不同孰無良焉此<lb/>
所以不戒而孚也歿之日詔其子孫曰予平生仗忠信<lb/>
皇天鑒不得已之言后土憐欲速朽之骨陵谷有變人<lb/>
心無改不必銘誌隆慶改元晉太常少卿致仕萬厯乙<lb/>
亥卒年八十有四弟良政良器良政字師伊燕居無墮<lb/>
<pb n="KR2g0046_WYG_019-51a"/>
容嘗曰學問頭腦既明惟專一得之氣專則精精專則<lb/>
明神專則靈又曰不尤人何人不可處不累事何事不<lb/>
可為舉鄉試第一尋卒水洲言吾夢中見師伊輒流汗<lb/>
浹背其方嚴如此良器字師顏號藥湖洪都從學之後<lb/>
隨陽明至越時龍溪為諸生落魄不羈每見方巾中衣<lb/>
往來講學者竊罵之居與陽明鄰不見也先生多方誘<lb/>
之一日先生與同門友投壺雅歌龍溪過而見之曰腐<lb/>
儒亦為是耶先生答曰吾等為學未嘗擔板汝自不知<lb/>
<pb n="KR2g0046_WYG_019-51b"/>
耳龍溪於是稍相嬺就已而有味乎其言遂北面陽明<lb/>
緒山臨事多滯則戒之曰心何不灑脫龍溪工夫懶散<lb/>
則戒之曰心何不嚴慄其不為姑息如此嘗與龍溪同<lb/>
行遇雨先生手蓋龍溪不得已亦手蓋而有怍容顧先<lb/>
生自如乃始惕然陽明有内喪先生龍溪司庫不厭煩<lb/>
縟陽明曰二子可謂執事敬矣歸主白鹿洞生徒數百<lb/>
人皆知宗王門之學疽發背醫欲割去腐肉不可卒年<lb/>
四十二先生云理無定在心之所安即是理孝無定法<lb/>
<pb n="KR2g0046_WYG_019-52a"/>
親之所安即是孝龍溪與先生最稱莫逆然龍溪之𤣥<lb/>
逺不如先生之淺近也<lb/>
水洲先生集道無動靜性無内外故言動亦定静亦定<lb/>
又曰未感不是先已應不是後近論多於觸處動念處<lb/>
體認良知不於一定處下著故不免支離之病<hi>荅鄒東廓</hi>
先師謂良知存乎心悟悟由心得信非講求得來用志<lb/>
不分乃凝於神神凝知自致耳要得神凝須絶外誘固<lb/>
非頑空打坐亦非歌舞講求要自有悟處<hi>荅羅念菴</hi>　操與<lb/>
<pb n="KR2g0046_WYG_019-52b"/>
致自是有辨致是全功操特始事致可包操而操未可<lb/>
以言致<hi>復會中諸子</hi>　已所不欲吾心之知也勿施於人致<lb/>
吾心之良知也誠勿施於人則已所不欲之物格矣所<lb/>
惡於下吾心之矩也毋以事上絜吾心之矩也誠毋以<lb/>
事上焉則吾心所惡於下之矩絜矣<hi>示諸生下同</hi>　或問未<lb/>
發之中如何曰汝但戒慎不睹恐懼不聞養得此心純<lb/>
是天理便自然見聖人之學莫大於無我性之本體無<lb/>
我也梏形體而生私欲作聰明而生私智於是始有我<lb/>
<pb n="KR2g0046_WYG_019-53a"/>
爾去二者之累無我之體復矣　君子有諸己則得失<lb/>
不足易也故得之自是不得自是小人無諸己惟見於<lb/>
得失而已矣故患得患失無所不至　君子以誠身為<lb/>
貴實有於身謂之誠身夫天下之物可以實有於身者<lb/>
惟善為然由其為固有之實理故可以實有焉耳彼取<lb/>
諸外者夫豈可得而有之耶　良知之敎不之學故以<lb/>
入井怵惕孩提愛敬平旦好惡為證然以三者皆一端<lb/>
之發見而未見乎全故言怵惕必以擴充繼之言好惡<lb/>
<pb n="KR2g0046_WYG_019-53b"/>
必以長養繼之言愛敬必以達之天下繼之　問良知<lb/>
天理異同曰知之良處即是天理昧其知失其良則為<lb/>
人欲蓋自明覺而言謂之知自條理而言謂之理非二<lb/>
也　由仁義行即根心生色睟面盎背之意行仁義非<lb/>
不是由此心也終是知得為好必如此做方好乃第二<lb/>
義便不是從中生故曰義外　人本得天地之生意自<lb/>
能生但被習心遮蔽故不能生但去其蔽則本體自然<lb/>
呈露不須防檢不須窮索自然流出乃其生意也<lb/>
<pb n="KR2g0046_WYG_019-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_019-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷十九<lb/>
</p>
<p>
</p>
  </div>
</body>
</text>
</TEI>
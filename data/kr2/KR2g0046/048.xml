<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷四十八</head> <lb/>
    <p>
<pb n="KR2g0046_WYG_048-1a"/>
欽定四庫全書<lb/>
　明儒學案卷四十八<lb/>
　　　　　　　　　　　餘姚　黄宗羲　撰<lb/>
諸儒學案中二<lb/>
　文莊汪石潭先生俊<lb/>
汪俊字折之號石潭弋陽人也𢎞治癸未進士選庶吉<lb/>
士授翰林編修正徳初忤逆瑾調南工部員外即瑾誅<lb/>
復還翰林歴侍讀學士嘉靖初晋吏禮二部侍郎禮部<lb/>
<pb n="KR2g0046_WYG_048-1b"/>
尚書兼國史副總裁大禮議起先生力主宋儒之議上<lb/>
為遷延者二年先生終不變於是上怒甚罷其官久之<lb/>
卒隆慶改元贈太子少保諡文莊先生之學程朱為的<lb/>
然以陽動隂静流行而不息者為心而其不易之常體<lb/>
則性也性雖空無一物而萬化皆從此出故性體也心<lb/>
用也渾然不可分析以造化言之天髙地下萬物散殊<lb/>
無處非氣之充塞也天不得不髙地不得不下物之本<lb/>
乎天者親上本乎地者親下亘萬古而不易即是理也<lb/>
<pb n="KR2g0046_WYG_048-2a"/>
亦渾然不可分析也乃朱子謂性是心所具之理若是<lb/>
乎心為車也性為車所載之物也岐心性而二之猶之<lb/>
岐理氣而二之也非程子之㫖也先生之不茍同如此<lb/>
先生既知聖人之學不失其本心便是復性則陽明之<lb/>
以心即理若合符契矣而謂陽明學不從窮事物之理<lb/>
守吾此心未有能中於理者無乃自背其説乎楊止菴<lb/>
言先生發明道體可謂獨見以陽明言性不分理氣著<lb/>
説非之陽明過弋陽寄四絶以示絶交按陽明所寄二<lb/>
<pb n="KR2g0046_WYG_048-2b"/>
絶非四絶也序云僕兹行無所樂樂與二公一會耳得<lb/>
見閑齋固已如見石潭矣留不盡之興與後期豈謂樂<lb/>
不可極耶見説新居止隔山肩輿曉出暮堪還知公久<lb/>
已藩籬散何事深林尚閉關乗興相尋渉萬山扁舟亦<lb/>
復及門還莫將身病為心病可是無關却有關此正朋<lb/>
友相愛之情見之於辭以是為絶交則又何説<lb/>
濯舊孟子道性善論者猶紛紛也至宋程張闡明之而<lb/>
孟子之説始白於天下程子曰性即理也天下之理原<lb/>
<pb n="KR2g0046_WYG_048-3a"/>
其所自未有不善張子曰形而後有氣質之性善反之<lb/>
則天地之性存焉故氣質之性君子有弗性者焉夫所<lb/>
謂性即理也者必先有見於性之為體而後理可言也<lb/>
猶曰天即道也亦必有見於天之為體而後可言其為<lb/>
道也二子之論葢皆即氣而指其本體未渉於有者為<lb/>
言其曰在天為命在人為性在義為理主於身為心其<lb/>
實一也發於思慮則有善有不善思慮則渉於有矣又<lb/>
曰人生而静以上不容説才説性時便已不是性可説<lb/>
<pb n="KR2g0046_WYG_048-3b"/>
則渉於有矣又有二氣五行剛柔萬殊聖人所由惟一<lb/>
理人只要復其初其初則性也朱子宗二子立説似有<lb/>
未同者<hi>性説下四條同</hi>　陽伸隂屈發而為春夏動也陽屈隂<lb/>
伸斂而為秋冬静也此天地之化運行而不已也若天<lb/>
地之心則所以主乎是者不可以動静言邵子曰動静<lb/>
之間於復言之於姤亦言之葢謂於此可見非以復姤<lb/>
為天地之心也曰天心無改移曰太極不動性也其指<lb/>
微矣知此則程門所論未發之中及所謂一日之間萬<lb/>
<pb n="KR2g0046_WYG_048-4a"/>
起萬滅而其心自若皆在是矣　好惡情也情有所自<lb/>
出於性也好善惡惡人之性也即理也義也心之所同<lb/>
然也好惡未形而其理已具故曰性即理也　孟子論<lb/>
性曰我固有之非由外鑠我也而又曰求則得之性待<lb/>
求而後得耶有其誠則有其神無其誠則無其神洋洋<lb/>
如在神何甞無無之者人耳　有理有氣氣形而理性朱<lb/>
子之説也程張之論葢不如此道即性也若道外尋性<lb/>
性外尋道便不是性即理也此程子之説也朱子論性<lb/>
<pb n="KR2g0046_WYG_048-4b"/>
自謂宗程張立説似非程張本㫖　二氣五行剛柔萬<lb/>
殊所謂形而後有氣質之性也聖人所由惟一理人只<lb/>
要復其初所謂善反之則天地之性存焉者也至誠盡<lb/>
其性聖人事也盡人物之性不過因其氣質而裁成輔<lb/>
相之耳曰其性曰人之性曰物之性未可以一律言也<lb/>
　目能視耳能聼口能言心能思皆氣也而心為之主<lb/>
性則心之體有不渉於氣者程子曰性即理也張子曰<lb/>
性立乎氣之外然實不外於心也世人以聞見為心但<lb/>
<pb n="KR2g0046_WYG_048-5a"/>
知囿於形氣者耳聖人盡性不以聞見梏其心乃無外<lb/>
之天心也朱子分理氣兩言之曰得氣以成形得理以<lb/>
為性恐非程張本㫖程子有言以體會為非心故有心<lb/>
小性大之説不可將心滯在知識上求又曰在天為命<lb/>
在人為性在義為理主於身為心其實一也發於思慮<lb/>
則有善有不善程子葢以心性合言之若張子心能盡<lb/>
性性不知檢其心葢分言之學者究二説而能通之則<lb/>
可以言性矣<hi>心性説下五條同</hi>　心性一物也不可分分而言<lb/>
<pb n="KR2g0046_WYG_048-5b"/>
之則性乾道也心坤道也凡從心而出者皆性之徳也<lb/>
臣之所行皆君之令也妻之所生皆夫之子也然非以<lb/>
天地君臣夫妻對立而言也即地之道而天在其中即<lb/>
臣之道而君在其中即妻之道而夫在其中即心之道<lb/>
而性在其中矣故曰一物不可分分而言之可也　虛<lb/>
靈應物者心也其所以為心者即性也性者心之實心<lb/>
者性之地也聖人之心仁義而已矣由仁義所散為萬<lb/>
事皆道也仁義之心乃其性也得於天者也在天為命<lb/>
<pb n="KR2g0046_WYG_048-6a"/>
在人為性主於身為心其實一也性可以意會而不可<lb/>
以象求故曰性即理也若心則渉於有象而可言矣程<lb/>
子有言自性之有形者謂之心自性之能動者謂之情<lb/>
其㫖微矣　心有動静一語一黙一寐一寤動而陽静<lb/>
而隂若流行之用而本體則性也無聲無臭寂然不動<lb/>
無語黙寐寤之間者也程子論中庸有謂凡言心者皆<lb/>
指已發而言葢謂此也既又自以為未當曰心一也有<lb/>
指體而言者自註云寂然不動是也有指用而言者自<lb/>
<pb n="KR2g0046_WYG_048-6b"/>
註云感而遂通天下之故是也惟觀其所見如何耳葢<lb/>
合心性而一言之與前説初不相戾也正䝉性者感之<lb/>
體感者性之神以感言心與程子一説朱子謂寂然者<lb/>
感之體感通者寂之用其言是已而繼之人心之妙其<lb/>
動静亦如此恐非程張之㫖　心豈有出入亦以操舍<lb/>
而言也程子葢為心無形體操存舍亡猶言用行舍藏<lb/>
云耳存亡猶隱顯也此正孟子善論心處言世人識心<lb/>
不識孟子葢謂此也又曰放心是心本善而流於不善<lb/>
<pb n="KR2g0046_WYG_048-7a"/>
也言放心不足以言心非心之本體也他錄有曰心則<lb/>
無出入矣逐物者是欲合而究之則程子示人明且切<lb/>
之意彰矣或曰子謂心無形體乃其本體則是所謂無<lb/>
體之體亦可得而見乎程子有言學者莫若先理會敬<lb/>
能敬則知此矣　朱子云性即心之所具之理也知性<lb/>
則物格之謂於學者亦自有實地可據然性之為義則<lb/>
隱矣　好惡情也好善而惡惡性也好之惡之者心也<lb/>
物至知之好惡形焉心之動而應乎外也事物未至好<lb/>
<pb n="KR2g0046_WYG_048-7b"/>
惡未形心之静而專於内也若性者則其不易之常體<lb/>
不可以動静内外言矣<hi>心性情説</hi>　形而上為道形而下為<lb/>
器須著如此説器亦道道亦器但得道在不繫今與後<lb/>
已與人此程子之説也葢謂天髙地下萬物散殊凡有<lb/>
跡可指者皆器也即道也天不得不髙地不得不下物<lb/>
之本乎天者則親上本乎地者則親下亘萬古而不易<lb/>
理定故也器有成毁而道則常在以人事言之文武之<lb/>
政布在方䇿皆器也即道也政有舉息而道則常在程<lb/>
<pb n="KR2g0046_WYG_048-8a"/>
子又曰一隂一陽之謂道隂陽亦形而下者而曰道者<lb/>
惟此語截得上下最分明元來只此是道要在人黙而<lb/>
識之<hi>道器説下二條同</hi>　運於無形之謂道形而下者不足以<lb/>
明之散殊可象為氣清通而不可象為神此張子之説<lb/>
也葢謂太虛者氣之本體為性為神是謂形而上者其<lb/>
聚而為物天地法象皆神化之糟粕是謂形而下者與<lb/>
程子之説異朱子宗程子立説曰天地之間有理有氣<lb/>
理形而上者氣形而下者也人之生得理以為性得氣<lb/>
<pb n="KR2g0046_WYG_048-8b"/>
以成形其推於人事以事為形而下之器事之理乃道<lb/>
也事不合理則是有器而無道葢岐而二之又非程子<lb/>
之説矣程子曰視聼思慮動作皆天也所謂器亦道也<lb/>
但要識真妄妄則不誠無物何器之云　程子言凡事<lb/>
有本末不可以本末為兩叚事本道也末器也即道也<lb/>
朱子解之曰非謂末即是本但學其末而本便在此竊<lb/>
以為是乃程子之本㫖也　心體也事用也心外無事<lb/>
事外無心心跡未甞判此程子一原之㫖也皆善事也<lb/>
<pb n="KR2g0046_WYG_048-9a"/>
或主於立名或主於為利無是二者而或但出於一時<lb/>
之意氣其用雖是而其體非也若主於義曰此吾之所<lb/>
當為也則體用合矣滯於用而不知飬其所自出之原<lb/>
俗學也外於用以求真體之所在異學也無是二者之<lb/>
蔽則得之矣<hi>一原説</hi>　原始以未生之前言反終以既死<lb/>
之後言終者復其始者也始未甞有則終亦無有始未<lb/>
甞無則終亦無無以為未甞有者未甞有我也復其始<lb/>
則無我矣以為未甞無者其所以為我者未甞無也安<lb/>
<pb n="KR2g0046_WYG_048-9b"/>
得隨死而亡乎<hi>易説下二條同</hi>　静變而為動動變而為静兩<lb/>
也易也道也時動而動初未甞有動也時静而静初未<lb/>
甞有静也動静合一存夫神神一而已兩可言也一不<lb/>
可言也故曰易所以立道窮神則無易矣　知事即理<lb/>
則無事矣外不見物也知理即心則無心矣内不見已<lb/>
也外物不接内欲不萌如是而止乃得止之道止於理<lb/>
而已　今學者喜言正心而不言誠意喜言致知而不<lb/>
言格物汨於異學故耳誠意所以正心格物所以致知<lb/>
<pb n="KR2g0046_WYG_048-10a"/>
内外一理此乃大學之道也<hi>大學説</hi>　人之為學一心而<lb/>
已葢心主乎一身而其體之虛靈足以管乎天下之理<lb/>
理散在萬事而其用之微妙實不外乎一人之心故學<lb/>
貴於知要求諸一心而已學之道奈何主敬以立其本<lb/>
窮理以進其知本立而知益明知進而本益固而心之<lb/>
體用全矣他日語門人曰主敬所以存此心格物所以<lb/>
明此心乃定論也<hi>删朱子或問</hi>　道散於天下而具於人之<lb/>
一心所謂性也性非他天命是矣所謂天命隂陽五行<lb/>
<pb n="KR2g0046_WYG_048-10b"/>
化生萬物天命之流行也五殊二實其本則一維天之<lb/>
命於穆不已天之所以為天也所謂在天為命也受生<lb/>
於天因各得是以為性所為在人為性也循性而出散<lb/>
為萬事皆道也修道以立法於天下則教也道形於日<lb/>
用無物不有無時不然所謂不可離也而其實體在我<lb/>
一性而已是故君子之體道也不求道於事而嚴諸一<lb/>
心戒慎恐懼乎其所不覩不聞所以存天理之本然無<lb/>
動静之間者也不睹不聞隱且微矣而至著存焉冲漠<lb/>
<pb n="KR2g0046_WYG_048-11a"/>
無联萬象森然已具此體道之君子所以必慎其獨也<lb/>
葢重言之非二事也喜怒哀樂情也四者形而天下之<lb/>
事具發而中節則道也和所以狀情之徳道就事而言<lb/>
四者未發則性也謂之中中所以狀性之徳道之體也<lb/>
道不出於一中而實性之徳故曰大本君子嚴諸一心<lb/>
而性得所飬則大本立矣本立道行所謂致中和也程<lb/>
子曰致如致却太平之致葢中和不可以力取其要在<lb/>
慎獨而已天地於此乎位萬物於此乎育此聖人之能<lb/>
<pb n="KR2g0046_WYG_048-11b"/>
事學者之極功而豈外於一心之妙用乎<hi>中庸説下七條同</hi>
或曰子亦求異於朱子乎曰非敢為異也將求同於程<lb/>
子耳中和之説程門論説甚詳似皆未領其㫖定性書<lb/>
言聖人之喜以物之當喜聖人之怒以物之當怒聖人<lb/>
之喜怒不繫於心而繫於物葢自其不繫於心而言則<lb/>
未發之中自其因物喜怒而言則已發之和不可析為<lb/>
二處也若以動静之時分體用而以静存為致中動察<lb/>
為致和非程子之本㫖矣豈以其近於佛氏止觀空覺<lb/>
<pb n="KR2g0046_WYG_048-12a"/>
為一之論遂寕過於分析乎程子云吾儒與釋氏句句<lb/>
合事事同然而不同其謂此歟　喜怒哀樂未發謂之<lb/>
中中也者天下之大本也指心之本體而言大學言正<lb/>
心曰有所忿懥恐懼好樂憂患則不得其正一物存焉<lb/>
則累其空明之本體矣名其無倚曰中名其無妄曰誠<lb/>
名其無私曰仁一物也是謂天命之謂性發而中節謂<lb/>
之和和也者天下之達道也指心之流行而言是謂率<lb/>
性之謂道忠恕一以貫之忠者無妄恕者所以行乎忠<lb/>
<pb n="KR2g0046_WYG_048-12b"/>
也忠者體恕者用大本逹道也此程子之本㫖也　常<lb/>
人有欲順其欲則喜逆其欲則怒失其欲則哀得其欲<lb/>
則樂其所以為心者非喜則怒非哀則樂情而已聖人<lb/>
無欲渾然一性何喜何怒何哀何樂故曰只喜怒哀樂<lb/>
未發便是中也由是言之聖人之心未發之中也赤子<lb/>
之心發而未逺於中也衆人之心則皆已發者也然則<lb/>
聖人無發乎曰發而中節物各付物是皆未發者之所<lb/>
形而其未發者固自若也故曰言和則中在其中言中<lb/>
<pb n="KR2g0046_WYG_048-13a"/>
則含喜怒哀樂在其中矣中以無過不及為義過非道<lb/>
不及非道道者中而已以事言則各有中以道言則一<lb/>
中以蔽之矣中者大本言道之體也安得謂有二義乎<lb/>
如言心正則百事皆正若中有二義心亦可有二義乎<lb/>
　或曰朱子論中和其書成卷子復有二論乎曰竊求<lb/>
諸程子而有疑焉葢程門指此為傳授心法故其門人<lb/>
論説最詳龜山之南也羅仲素李延平實世守之至朱<lb/>
子始自立説以未發已發分屬動静之時學者但當因<lb/>
<pb n="KR2g0046_WYG_048-13b"/>
其時而各致其力非復程子之説矣周子圖説之主静<lb/>
自註無欲故静通書曰一者無欲無欲則静虛動直則<lb/>
是主静之静乃所謂一者而非陽動隂静之静也伊洛<lb/>
源流疑出於此若張子之天徳邵子之天心皆指是為<lb/>
説也　君子之道費而隱費用之廣也隱體之微也夫<lb/>
婦之所能知能行聖人之所不能知不能行語大語小<lb/>
在上在下萬有不齊可謂費矣語其體則一而已道是<lb/>
也不可得而見也以聖人言之動為道言為法行為則<lb/>
<pb n="KR2g0046_WYG_048-14a"/>
三千三百萬有不齊可謂費矣語其體則一而已心是<lb/>
也不可得而見也鳶飛魚躍上下察也明隱之不可揜<lb/>
也猶贊鬼神之徳曰微之顯云耳中庸始言一理中散<lb/>
為萬事末復合為一理放之則彌六合卷之則退藏於<lb/>
宻即其㫖也　君子喻於義義其心也小人喻於利利<lb/>
其心也方其未形於事初未有義利之可言而其為體<lb/>
固已判矣義心天下之公本於性者也天也利心一人<lb/>
之私生於形者也人也故君子從天不從人<hi>論語説下條同</hi>
<pb n="KR2g0046_WYG_048-14b"/>
下學以所行言上逹以所見言非二事也下學而不能<lb/>
上逹由之而不知者也窮理則盡性至命下學而上逹<lb/>
也　必有事焉以持志言勿正者猶言有事而未甞有<lb/>
事云耳勿忘即是有事勿助即是勿正故程子以鳶飛<lb/>
魚躍言之<hi>孟子説</hi>　仁者何人之本心是也求即其本心<lb/>
之安是為仁也然則求仁之方但嘿以守吾此心可乎<lb/>
曰非也視聼言動出門使民居處執事與人以至事賢<lb/>
友仁學問思辨皆為仁之地也近世右象山而左朱子<lb/>
<pb n="KR2g0046_WYG_048-15a"/>
曰吾心學也好異者靡然趨之惑世誣民其罪大矣<hi>仁説</hi>
　道一本而萬殊夫子之一貫是矣以學言之則必有<lb/>
事於萬殊而後一者可幾也曾子之隨事力行子貢之<lb/>
多學而識皆親受業於夫子之門者也顏子之博文約<lb/>
禮而後如有所立易之知崇禮卑而後成性存存皆一<lb/>
説也程子論學曰涵飬須用敬進學則在致知朱子申<lb/>
明之曰主敬以立其本窮理以致其知本立而知益明<lb/>
知進而本益固可謂盡矣陸氏之學葢畧有見於道體<lb/>
<pb n="KR2g0046_WYG_048-15b"/>
遂欲单刀直入以徑造夫所謂一者又自以為至簡至<lb/>
易立躋聖域故世之好異者靡然趨之而不知其相率<lb/>
而陷於異端之説也張子曰儒者窮理故率性可以謂<lb/>
之道釋氏不知窮理而自謂之性故其説不可推而行<lb/>
程子有言自物格而充之然後可以至聖人不知物格<lb/>
而先欲意誠心正者未有能中於理者據此可以斷陸<lb/>
氏之學<hi>學説下六條同</hi>　氣質之性生於形者也心為形役故<lb/>
惟氣質用事天地之性言性之本然初不外於一心也<lb/>
<pb n="KR2g0046_WYG_048-16a"/>
生乎形而不役於形超然獨立物我並照則本性見矣<lb/>
學者知求復性而不知即心以求則未甞讀孟子者也<lb/>
性即理也窮理則盡性至命以格物窮理為外為末而<lb/>
非之者則未甞讀程子也　聖人之心道也言者心之<lb/>
聲行者心之迹六經之為敎皆出於聖人之心故曰心<lb/>
道也常人之心去道逺矣於是乎有學必窮理讀書廣<lb/>
聞見而後理可明必克已治心强恕而後性可復學而<lb/>
至於成性而後聖人之心可言也今始學者知習静以<lb/>
<pb n="KR2g0046_WYG_048-16b"/>
入徳亦一門徑而遂曰道在是不假外求則妄説也<lb/>
道者事物當然之理所謂在物為理也而其實體在我<lb/>
何事何物不出此心所謂處物為義也故曰中理在事<lb/>
義在心聞樂而樂食㫖而甘居處而安人之情也理也<lb/>
其居䘮也聞樂不樂食㫖不甘居處不安亦人之情也<lb/>
理也故君子之學求不失其本心而已　自誠明謂之<lb/>
性誠則無不明矣中庸論性而曰慎獨曰篤恭所以存<lb/>
誠也自明誠謂之敎未至於誠者必由明而後至大學<lb/>
<pb n="KR2g0046_WYG_048-17a"/>
論學而首曰格物致知所以求明也程子論天論仁諸<lb/>
説即中庸首章之㫖論窮理論進學諸説即大學首章<lb/>
之㫖皆本乎一心而為言也　儒釋皆從心地上做工<lb/>
夫故有相似處所謂以心役物不以物役心以理自勝<lb/>
不為事物所侵亂夫豈不同本末一貫心跡合一儒者<lb/>
之公而大也釋氏離本末判心跡求以自私自利而已<lb/>
　動而陽静而隂相循於無窮者是皆太極流行之用<lb/>
而其體初未甞動也<hi>體用説</hi>　通宇宙一氣也氣之實隂<lb/>
<pb n="KR2g0046_WYG_048-17b"/>
陽是已自其未成形者而言絪縕揉錯相兼相制欲一<lb/>
之而不能虛也自其成形者而言天地法象萬物形色<lb/>
剛柔男女粲然有分實也實者虛之所為形亦氣也是<lb/>
皆可名之象耳又自其本而言未甞有體曰太虛虛而<lb/>
妙應曰神神而有常曰天曰性一物也有天則有道神<lb/>
天徳化天道一於氣而已自其存主而言曰徳自其流<lb/>
行而言曰道知變化之道者其知神之所為乎<hi>正䝉説下三條</hi>
<hi>同</hi>　耳目口體氣之聚而成形者也視聼言動氣之虛<lb/>
<pb n="KR2g0046_WYG_048-18a"/>
而為用者也曰隂曰陽可分屬也而皆統於一心則不<lb/>
可分矣氣之神也合一不測之謂也由此而通於性與<lb/>
天道君子之上逹也由此而梏於聞見溺於物欲小人<lb/>
之下逹也　客感客形與無感無欲惟盡性者一之有<lb/>
無虛實通為一物者性也即程子道亦器器亦道之説<lb/>
　知晝夜隂陽則能一性命隂陽晝夜屈伸相感於無<lb/>
窮所謂天所不能自己者謂命而感之體即性也故曰<lb/>
一性命聖人之至誠無息誠其性不息其命也鬼神常<lb/>
<pb n="KR2g0046_WYG_048-18b"/>
不死誠而已故曰誠不可掩此之謂知性命則知聖人<lb/>
知鬼神　厯家以日月星辰為天體其度數有可紀者<lb/>
皆以地而言耳地有形質則有四極天之大也莫禦而<lb/>
其與地相為依附而旋轉者則猶可量也是故象見乎<lb/>
上體必應乎下若形影然<hi>讀程語</hi>　儒者言性釋氏亦言<lb/>
性彼但認為已有所謂本以利心得來故學者亦以利<lb/>
心向之性者萬物之一源非有我之得私也惟大人為<lb/>
能盡其性葢闢佛老而為言也<hi>雜説下二條同</hi>　朱子之後學<lb/>
<pb n="KR2g0046_WYG_048-19a"/>
者知以理言性不墮於釋氏之虛空矣而未能識性之<lb/>
為體則立言者之過也　禪學直截心地上用功却緣<lb/>
何用心粗彼葢自以為道由我立命由我出其渉於跡<lb/>
者可勿深較程子不判心跡朱子不向用時勤猛省更<lb/>
於何處味真腴此儒釋異處學者要須識此<lb/>
詩心非目不見目自見之體須知瞑目前明明有先視<lb/>
<hi>以下論性</hi>　治心如治目刮去膜與翳目浄視能傳心清性<lb/>
無際　胸中欲無事須是必有事敬則心自虛乃照無<lb/>
<pb n="KR2g0046_WYG_048-19b"/>
物地　無物是何地萬化從此出程門費講論此之謂<lb/>
未發　天理在何處本心原不昧乃知堯舜心千年至<lb/>
今在　萬法總歸一一復何所歸太極本無極天心無<lb/>
改移<hi>文中子意</hi>　釋氏談實際省心亦省事聖人亦何心萬<lb/>
事一天理<hi>以下述程語</hi>　釋言理是障此錯認理字理即是<lb/>
吾心無生亦無死　管窺亦見天只是不廣大盡心而<lb/>
知天乃是天無外　静中須有物莫若理會敬能敬則<lb/>
知此此是天命性　戒懼一生心即此是慎獨物欲遏<lb/>
<pb n="KR2g0046_WYG_048-20a"/>
將萌乃是敬未足　閑邪則固一主一不須閑敬則自<lb/>
無已天理本完全　主一謂之敬一者之謂誠一則無<lb/>
二三何復言欲萌　此理最為約但恐不持久既能體<lb/>
而樂不患不能守　心懈則有防敬則無間斷存久體<lb/>
自明天理一以貫　只要立個心心即是天理此上有<lb/>
商量應不出敬字　此心即性天京師是長安當下便<lb/>
認取須知未發前　言止不言定須是止於事和則中<lb/>
在焉此理嘿而識　坐井而觀天所見終不大試出井<lb/>
<pb n="KR2g0046_WYG_048-20b"/>
欄行却入井欄坐　堯舜幾千年其心至今在道是堯<lb/>
舜心何甞見道壊　萬象無所隱向明乃天理如顧影<lb/>
壁間區區一物耳<hi>邵子之㫖</hi>　湛一氣之本感生方有象愛<lb/>
惡出太虛未勝則本䘮<hi>張子之㫖</hi>　性是無物地存心即飬<lb/>
性何者是存心不出誠與敬<hi>以下漫述</hi>　道心心是道惟微<lb/>
道之體人心乃私欲已渉形與氣<lb/>
　文敏崔後渠先生銑<lb/>
崔銑字子鍾一字仲鳬號後渠河南安陽人弱冠舉郷<lb/>
<pb n="KR2g0046_WYG_048-21a"/>
試入太學與四方名士馬理吕柟㓂天叙軰相期許登<lb/>
𢎞治乙丑進士第改庶吉士授編修逆瑾竊政朝士見<lb/>
者多屈膝先生與何塘長揖而已瑾怒其輕薄張綵曰<lb/>
此人有虛名未可驟加之罪終出為南京稽勲主事瑾<lb/>
誅召還翰林時西涯以文藝籠絡天下先生以為非宰<lb/>
相所急上書規之侍講經筵毎以親君子逺小人磨切<lb/>
武宗指錢寕廖鵬而言也小人皆欲甘心之晋侍讀遂<lb/>
告歸嘉靖改元起原官尋擢南京祭酒大禮議起上疏<lb/>
<pb n="KR2g0046_WYG_048-21b"/>
勤聖學辨忠邪以囬天變上以為刺己也勒令致仕家<lb/>
居十六年以皇太子立選宫僚起少詹事兼侍讀學士<lb/>
轉南禮部右侍郎入賀聖節過家疾作而卒辛丑嵗也<lb/>
年六十四贈禮部尚書諡文敏先生之學以程朱為的<lb/>
然於程子之言心學者則又删之以為渉於髙虛是門<lb/>
人之附會無乃固歟至其言理氣無縫合處先生自有<lb/>
真得不隨朱子脚下轉是也其詆陽明不遺餘力稱之<lb/>
為覇儒孫鍾元曰文敏議象山陽明為禪學為異説夫<lb/>
<pb n="KR2g0046_WYG_048-22a"/>
二人者且不必論其學術荆門之政有體有用寜藩之<lb/>
事拚九死而安社稷吾未見異端既出世而又肯任事<lb/>
者也此以其外而言也先生以知能心之用也愛敬性<lb/>
之實也本諸天故曰良今取以証其異説删良能而不<lb/>
挈非覇儒歟此是以心為知覺以性為理不可以知覺<lb/>
即是理之成説頗與先生氣即理之論自相反耳先生<lb/>
既言本諸天故曰良孟子謂知能為良則知能本諸天<lb/>
者即是以愛敬之理决不僅以此知覺本諸天也陽明<lb/>
<pb n="KR2g0046_WYG_048-22b"/>
單提良知而不及愛敬其非懸空之知覺明矣孟子上<lb/>
節知能並舉下言無不知愛其親也無不知敬其兄也<lb/>
能字皆歸併知内葢知是性也能是才也言性則才自<lb/>
在其中矣<lb/>
士翼造化流行四時者氣乎春當溫秋當凉者理乎理<lb/>
乃氣之條叚雖紛紜而不可亂者溫凉以時聖人也冬<lb/>
過寒則春行其餘冽夏過炎則秋冐其餘熾氣偏理亦<lb/>
滯中人之性也春必溫秋必凉性善之譬也故學修而<lb/>
<pb n="KR2g0046_WYG_048-23a"/>
性可返若夫酷烈載沉七年固旱其下愚哉非用湯之<lb/>
精誠弗回　自求心習静之論興竊見孔經之在世猶<lb/>
㐮獻之王周漢也方伯連帥雖曰同奬王室然别出敎<lb/>
令自立社稷矣夫心即事也事即道也事合於道則心<lb/>
存矣事戾於道則心放矣故動之不能亡静猶静之不<lb/>
能亡動各值其遇而已矣静而亡事勿生妄念勿從墮<lb/>
容動而酬用勿昧本心勿殉外欲動而殉欲難以求静<lb/>
静而襍念胡以制動今求静曰真空真識失之偏矣<lb/>
<pb n="KR2g0046_WYG_048-23b"/>
問伊川曰性即理也然乎曰然性者仁義而已曾謂仁<lb/>
義非理乎仁義有不善歟問孔子何謂相近也曰别其<lb/>
所賦之等也問性何以有等曰氣也然則氣即理乎曰<lb/>
然何以明之今夫孩提知愛其親仁也知敬其長義也<lb/>
即其喜笑慕念謂之愛即其㳟敬推遜謂之敬是非氣<lb/>
乎發於外即其在於中者也理者氣之條善者氣之徳<lb/>
豈伊二物哉問氣有原乎曰有之易曰易有太極詩曰<lb/>
有物有則夫極者易之翕則者物之能故曰純粹精也<lb/>
<pb n="KR2g0046_WYG_048-24a"/>
舍是而談理氣支矣夫　陽有知而隂無知是故質受<lb/>
神以為運魄資魂以為識陽有去而隂常居是故炎火<lb/>
熄而灰存花色落而朽貯人生為陽志則宰而氣則從<lb/>
氣為陽中之隂人死為隂氣則升而魄則止氣為隂中<lb/>
之陽　朱子謂氣有聚散理無聚散竊所未詳葢造化<lb/>
之原理常聚而氣亦聚人物之生氣若散而理亦散氣<lb/>
既散矣理安所附是故天地寒暑也人物禾稼也暑來<lb/>
禾生寒來禾死盡矣明年又蕃其鮮者故曰日新之謂<lb/>
<pb n="KR2g0046_WYG_048-24b"/>
盛徳　天命之謂性故物之理即吾心之理也外之物<lb/>
格則内之致知見天下之物各有則而不可易即此則<lb/>
以應之故時措之宜矣曰窮理則隱而難求曰格物則<lb/>
顯而可據格物者修治其目人倫其先也若泛乎其務<lb/>
則荒而靡即故博非顏子之文則約非不叛之道　亡<lb/>
氣外之形亡神外之氣亡理外之神亡命外之理亡心<lb/>
外之命亡帝外之心心者具萬理而出命也　問古之<lb/>
祭天地山川不屋謂棟宇不能囿其形也乃以人之飲<lb/>
<pb n="KR2g0046_WYG_048-25a"/>
食薦之夫豈知神之所嗜乎曰祭也者致其敬與禮也<lb/>
故以人道之所重者奉之盡其報本之誠已耳若神之<lb/>
所嗜夫惡知之豺之祭獸獺之祭魚亦就其性之所能<lb/>
也夫　覺心之放即求也知我之病即藥也矜已之是<lb/>
即非也妬人之長即短也　性之所寓曰心心之所具<lb/>
曰性性者理也心乃發用斯理者孟子以四端騐之夫<lb/>
自修身而齊家而治國平天下斯謂盡心盡性也精一<lb/>
道心者用之執中也中者道心之極也宋人以異端附<lb/>
<pb n="KR2g0046_WYG_048-25b"/>
會之曰道即心也則人非心歟　問性即理也有氣乎<lb/>
否曰氣也惟其為理斯謂之性猶夫純潔而溫者不謂<lb/>
之石而謂之玉也理之訓有條也古用以言一事至宋<lb/>
儒而言道體也　程子云聖人本天釋氏本心葢天言<lb/>
其理也心兼乎血氣也釋氏以精靈知覺為主故迷則<lb/>
皆妄悟則皆真故曰心聖人以仁義禮智為主故經綸<lb/>
大經裁成大化與物同體故曰天　心性固不離亦非<lb/>
襍知能心之用也愛親敬長性也好利惡害心之覺也<lb/>
<pb n="KR2g0046_WYG_048-26a"/>
生可舍死可取性也譬之物焉生生氣也榖之甘杏之<lb/>
酸桂之辣性也心靈而性活也心移而性宰也孟子曰<lb/>
仁人心也乃言所主也非用為訓也心性之辨一言而<lb/>
决之矣　陽剛也生也隂柔也成也皆氣也即其理也<lb/>
仁陽也愛也義隂也敬也皆氣也即其理也古人曰隂<lb/>
陽曰仁義一而已後人和合孔孟之言性乃立理氣之<lb/>
名學者勿泥其詞而析其源不可廢理而存氣也　常<lb/>
人無中小人無静　朱子論宋祧主取諸商周夫湯文<lb/>
<pb n="KR2g0046_WYG_048-26b"/>
興自諸候契稷始封之君也宗之固當布衣而有天下<lb/>
如宋太祖除亂救民創業垂統宜正東向之位為百代<lb/>
之祖自宣宗而上悉以親盡而祧天子崩臣子稱天以<lb/>
誄之其祭也奉天以配之若曰先世積徳而致則大賢<lb/>
之後多湮何乃棄赫赫之功而求㝠㝠之報若曰子孫<lb/>
不當自擇其先則自一世二世以至百世皆不遷可也<lb/>
　顔子之學克已復禮治怒改過莊周謂之黜聰明墮<lb/>
肢體葢肆為躗言以譏孔氏之致知謹禮也宋劉彦冲<lb/>
<pb n="KR2g0046_WYG_048-27a"/>
諸人祖述為文則顏子乃孔門之逹摩矣　曾㸃言志<lb/>
朱子許其天理流行夫遇一事必有一則處之當而熟<lb/>
則聖人矣一以貫之也豈有物見目前而可玩哉水之<lb/>
流鳶之飛魚之躍皆實體也猶父之慈子之孝皆天命<lb/>
之性人不率之愧於物矣豈若黄華般若為禪機哉<lb/>
不格物而曰致知者妄也不履事而曰存心者偷也夫<lb/>
人不食而謂飽即空而見華非實也乃病也　觀諸造<lb/>
化静多於動雖陽氣畢逹萬有並作本末固凝也可以<lb/>
<pb n="KR2g0046_WYG_048-27b"/>
知徳矣　觀諸造化動而無息是故絶澗石壁草蘚之<lb/>
生冬冽地拆薺麥之青可以知仁矣　大學一篇皆明<lb/>
明徳而已仁者與物同體遺一物塗一民非仁也故新<lb/>
民即明明徳　中庸不指仁義為性而曰喜怒哀樂葢<lb/>
二者㫖微而難言四者常發而易見夫仁義之訓至宋<lb/>
而明今即田父市人而語之曰汝喜汝怒性也皆曉然<lb/>
而領四者即仁義之用考孟子之四端則叅得之矣戒<lb/>
懼以體騐此中使勿有所係而偏大學所謂正心慎獨<lb/>
<pb n="KR2g0046_WYG_048-28a"/>
以儆省此和使勿有所逐而流大學所謂修身静立動<lb/>
之本動逹静之具交飬互發非二事也　其世治者其<lb/>
論公於衆其世興者其論公於朝其世哀者其論公於<lb/>
野上下不公其世不可為已故黨錮息而漢亡朋黨盡<lb/>
而宋亂夫公論弗可一日而廢也　關雎咏淑女以配<lb/>
君子閒關思徳音以括其上葢幽王昏亂法家拂士斥<lb/>
矣所信惟婦言故詩人冀其改徳以親賢女爾　心存<lb/>
則鑒物之理氣和則識仁之象　不言常而言變異端<lb/>
<pb n="KR2g0046_WYG_048-28b"/>
皆然申韓之法皆防人之欺疑人之叛夫將置秉<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>於<lb/>
何地耶<lb/>
松牕寤言夫正物之謂格至理之謂物今之異言也則<lb/>
心當何正而至善有别名乎孟子曰良知良能知能心<lb/>
之用也愛敬性之實也本諸天故曰良今取以証其異<lb/>
删良能而不挈非覇儒歟　學者改過追索其動念之<lb/>
故而除之斯不萌於再　孟子曰學問之道求其放心<lb/>
而已矣條目不具奚以求心故曰居處恭執事敬與人<lb/>
<pb n="KR2g0046_WYG_048-29a"/>
忠出門如見大賓使民如承大祭其存心之方乎夫心<lb/>
火屬也火麗物而後有形心宰物而後有造異端之言<lb/>
異焉曰静則心定而理自見無待乎學矣是猶舍耒耜<lb/>
而言耕也　問程子有遺書矣子述程志也何居曰伐<lb/>
偽存真也髙虛者異端則然學者附之斯惑人之向使<lb/>
二夫子之道淆其游謝之罪歟鮑氏而下無譏焉是故<lb/>
夫子之道仁也敬其業也<lb/>
　<lb/>
<pb n="KR2g0046_WYG_048-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷四十八<lb/>
</p>
<p>
</p>
  </div>
</body>
</text>
</TEI>
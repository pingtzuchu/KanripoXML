<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷四十四</head> <lb/>
    <p>
<pb n="KR2g0046_WYG_044-1a"/>
欽定四庫全書<lb/>
　明儒學案卷四十四<lb/>
　　　　　　　　　　　　餘姚　黄宗羲　撰<lb/>
諸儒學案上二<lb/>
　學正曹月川先生端<lb/>
曹端字正夫號月川河南澠池人自幼不妄言動年十七<lb/>
遍讀五經師事宜陽馬子才太原彭宗古永樂戊子舉於<lb/>
鄉明年登乙榜第一授山西霍州學正厯九年丁憂廬墓<lb/>
<pb n="KR2g0046_WYG_044-1b"/>
壬寅起補蒲州洪熈乙巳考績兩學諸生皆上章請復任<lb/>
霍州上遂許之又十年宣徳甲寅六月二日卒於霍州年<lb/>
五十九初先生得元人謝應芳辨惑編心悦而好之故於<lb/>
輪迴禍福巫覡風水時日世俗通行之説毅然不為所動<lb/>
父敬祖為善於鄉而勤行佛老之善以為善先生朝夕以<lb/>
聖賢崇正闢邪之論諷於左右父亦感悟樂聞先生條人<lb/>
倫日用之事可見之施行者為夜行燭一書言人處流俗<lb/>
中如夜行視此則燭引之於前矣里中有齋醮力不能止<lb/>
<pb n="KR2g0046_WYG_044-2a"/>
則上書鄉先生請勿赴又上書邑令請毁滛祠令以屬<lb/>
之先生毁者百餘惟存夏禹雷公二廟四時祈報則設<lb/>
社穀壇邢端修五嶽廟先生言其非禮同僚肅拜梓潼<lb/>
神先生以為諂僚曰斯文宗主也先生曰梓潼主斯文<lb/>
孔子更主何事門人有赴漢夀亭社㑹者先生愍痛以<lb/>
折之諸生有䘮則命知禮者相之有欲用浮屠者先生<lb/>
曰浮屠之教拯其父母出其地獄是不以親為君子而<lb/>
為積惡有罪之小人也其待親不亦刻薄乎其人曰舉<lb/>
<pb n="KR2g0046_WYG_044-2b"/>
世皆然否則□笑隨之先生曰一鄉溺於流俗是不讀<lb/>
書的人子讀儒書明儒禮不以違禮為非而以違俗為<lb/>
非仍然是不讀書人也毎有修造不擇時日或以太歳<lb/>
土旺為言先生明其謬妄時人從而化之霍州樵者拾<lb/>
金釵以還其主人以為異樵曰第不欲愧曹郡博耳髙<lb/>
文質徃觀劇中途而返曰此行豈可使曹先生知也先<lb/>
生以力行為主守之甚確一事不容假借然非徒事於<lb/>
外者葢立基於敬體驗於無欲其言事事都於心上做<lb/>
<pb n="KR2g0046_WYG_044-3a"/>
工夫是入孔門之大路誠哉所謂有本之學也其辨太<lb/>
極朱子謂理之乗氣猶人之乗馬馬之一出一入而人<lb/>
亦與之一出一入若然則人為死人而不足以為萬物<lb/>
之靈理為死理而不足以為萬物之原今使活人騎馬<lb/>
則其出入行止疾徐一由乎人馭之如何爾活理亦然<lb/>
先生之辨雖為明晰然詳以理馭氣仍為二之氣必待<lb/>
馭於理則氣為死物抑知理氣之名由人而造自其浮<lb/>
沉升降者而言則謂之氣自其浮沉升降不失其則者<lb/>
<pb n="KR2g0046_WYG_044-3b"/>
而言則謂之理葢一物而兩名非兩物而一體也薛文<lb/>
清有日光飛鳥之喻一時之言理氣者大畧相同耳<lb/>
語録人之所以可與天地參為三才者惟在此心非是<lb/>
軀殻中一塊血氣<hi>心者神也神無方所視聽言動一切感應皆是</hi>　事事都於<lb/>
心上做工夫是入孔門底大路<hi>看此語便見先生之學</hi>　事心之<lb/>
學須在萌上著力<hi>所謂萌即易之㡬學庸之獨也</hi>　學欲至乎聖人之<lb/>
道須從太極上立根脚<hi>與學聖之事主於一心參看</hi>　天地間凡有<lb/>
形象聲氣方所者皆不甚大惟理則無形象之可見無<lb/>
<pb n="KR2g0046_WYG_044-4a"/>
聲氣之可聞無方所之可指而實充塞天地貫徹古今<lb/>
大孰加焉故周子言無極而太極　做人須向志士勇<lb/>
士不忘上叅取若識得此意便得此心則自無入不自<lb/>
得　人要為聖賢須是猛起如服瞑眩之藥以黜深痼<lb/>
之疾真是不可悠悠　學者須要置身在法度之中一<lb/>
毫不可放肆故曰禮樂不可斯須去身<hi>先生為學嚴宻如此</hi>　吾<lb/>
輩做事件件不離一敬字自無大差失　一誠足以消<lb/>
萬偽一敬足以儆千邪所謂先立乎其大者莫切於此<lb/>
<pb n="KR2g0046_WYG_044-4b"/>
　非禮勿視則心自静　學者須要識得静字分曉不<lb/>
是不動便是静不妄動方是静故曰無欲而静到此地<lb/>
位静固静也動亦静也　天理存亡只在一息之間<lb/>
生死路頭惟在順理與從欲　能真知其義理之味之<lb/>
無窮則窮逹自不足以動念　聖人之心一天地生物<lb/>
之心天地之心無一物不欲其生聖人之心無一人不<lb/>
欲其善　聖人之所以為聖人只是這憂勤惕勵的心<lb/>
須臾毫忽不敢自逸理無定在惟勤則常存心本活物<lb/>
<pb n="KR2g0046_WYG_044-5a"/>
惟勤則不死常人不能憂勤惕勵故人欲肆而天理亡<lb/>
身雖存而心已死豈不大可哀哉　人之為學須是務<lb/>
實乃能有進若這裡工夫欠了分毫定是要透過那裡<lb/>
不得　學聖希賢惟在至誠則五常百行皆自然無不<lb/>
備也　無欲便覺自在　人只為有欲此心便千頭萬<lb/>
緒做事便有始無終小事尚不能成况可學聖人耶<lb/>
受道者以虚心為本有所挾則私意先横於中而不能<lb/>
入矣　人能於天命順而不咈受而不拒便是處死生<lb/>
<pb n="KR2g0046_WYG_044-5b"/>
富貴之要　直者生之道循理而行雖命之所遭有不<lb/>
齊而莫非生道　得一善逞一善得一能逞一能是謂<lb/>
道聽塗説　今人輕易言語是他此心不在奔馳四出<lb/>
了學者當自謹言語以操存此心　修身見於世葢實<lb/>
之不可掩者非君子願乎其外而欲以自見也　人性<lb/>
本善而感動處有中節不中節之分其中節者為善不<lb/>
中節者為惡<hi>知學則知中節而動無不善</hi>　道無形體可見而聖人<lb/>
一身渾然此道故無形體之道皆於聖人身上形見出<lb/>
<pb n="KR2g0046_WYG_044-6a"/>
來<hi>人皆有之第日用不知不自作主宰耳非道逺人也</hi>　為人之功用力特在勿<lb/>
與不勿之間而已自是而反則為天理自是而流則為<lb/>
人欲自是克念則為聖自是罔念則為狂特毫忽之間<lb/>
學者不可不謹　孔顔之樂者仁也非是樂這仁仁中<lb/>
自有其樂耳且孔子安仁而樂在其中顔子不違仁而<lb/>
不改其樂安仁者天然自有之仁而樂在其中者天然<lb/>
自有之樂也不違仁者守之之仁而不改其樂者守之<lb/>
之樂也語曰仁者不憂不憂非樂而何周程朱子不直<lb/>
<pb n="KR2g0046_WYG_044-6b"/>
説破欲學者自得之　人能恭敬則心便開明　學到<lb/>
不怨不尤處胸中多少洒落明瑩真如光風霽月無一<lb/>
㸃私累　六經四書聖人之糟粕也始當靠之以尋道<lb/>
終當棄之以尋真<hi>道真我所固有者先生此言欲母專泥書冊耳</hi>　古人文人<lb/>
自是文人詩人自是詩人儒者自是儒者今人人欲兼<lb/>
之是以不能工也賢輩文無求竒詩無求巧以竒巧而<lb/>
為詩文則必穿鑿謬妄而有不得其實者多矣不若平<lb/>
實簡淡為可尚也　人心本自虚靈知覺但事物纔觸<lb/>
<pb n="KR2g0046_WYG_044-7a"/>
即動而應初無縱跡可尋捉處<lb/>
太極圖説述解序略云孔子而後論太極者皆以氣言<lb/>
老子道生一而後乃生二莊子師之曰道在太極之先<lb/>
曰一曰太極皆指作天地人三者氣形已具而混淪未<lb/>
判之名道為一之母在太極之先而不知道即太極太<lb/>
極即道以通行而言則曰道以極致而言則曰極以不<lb/>
雜而言則曰一夫豈有二耶列子混淪之云漢志含三<lb/>
為一之説所指皆同微周子啟千載不傳之祕則孰知<lb/>
<pb n="KR2g0046_WYG_044-7b"/>
太極之為理而非氣也哉且理語不能顯黙不能隐固<lb/>
非圖之可形説之可狀只心㑹之何如耳二程得周子<lb/>
之圖之説而終身不以示人非祕之無可傳之人也是<lb/>
後有增周説首句曰自無極而為太極則亦老莊之流<lb/>
有謂太極上不當加無極二字者則又不知周子理不<lb/>
離乎隂陽不雜乎隂陽之㫖矣亦惟朱子克究厥㫖遂<lb/>
尊以為經而註解之真至當歸一之説也至於語錄或<lb/>
出講究未定之前或出應答倉卒之際百得之中不無<lb/>
<pb n="KR2g0046_WYG_044-8a"/>
一失非朱子之成書也近世儒者多不之講間有講焉<lb/>
非舎朱説而用他説則信語録而疑註解所謂棄良玉<lb/>
而取頑石掇碎鐵而擲成噐良可惜也　太極圖説辨<lb/>
戾文畧云周子謂太極動而生陽静而生隂則隂陽之<lb/>
生由乎太極之動静而朱子之解極明備矣其曰有太<lb/>
極則一動一静而兩儀分有隂陽則一變一合而五行<lb/>
具亦不異焉又觀語録却謂太極不自㑹動静乗隂陽<lb/>
之動静而動静耳遂謂理之乗氣猶人之乗馬馬之一<lb/>
<pb n="KR2g0046_WYG_044-8b"/>
出一入而人亦與之一出一入以喻氣之一動一静而<lb/>
理亦與之一動一静若然則人為死人而不足以為萬<lb/>
物之靈理為死理而不足以為萬物之原理何足尚而<lb/>
人何足貴哉今使活人騎馬則其出入行止疾徐一由<lb/>
乎人馭之如何爾活理亦然不之察者信此則疑彼矣<lb/>
信彼則疑此矣經年累歲無所折衷故為辨戾以告夫<lb/>
同志君子<lb/>
　明儒學案卷四十四<lb/>
</p>
<p>
</p>
  </div>
</body>
</text>
</TEI>
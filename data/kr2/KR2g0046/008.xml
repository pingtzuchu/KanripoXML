<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷八</head> <lb/>
    <p>
<pb n="KR2g0046_WYG_008-1a"/>
欽定四庫全書<lb/>
　明儒學案卷八<lb/>
　　　　　　　　　　　餘姚　黄宗羲　撰<lb/>
白沙學案<lb/>
有明之學至白沙始入精㣲其喫𦂳工夫全在涵飬喜怒<lb/>
未發而非空萬感交集而不動至陽明而後大兩先生之<lb/>
學最近陽明後來從不説起何也薛中離陽明之髙第弟<lb/>
子也正徳十四年上疏請白沙從祀孔廟是必有以知師<lb/>
<pb n="KR2g0046_WYG_008-1b"/>
門之學同矣羅一峰曰白沙觀天人之微究聖賢之藴充<lb/>
道以富崇徳以貴天下之物可愛可求漠然無動於中故<lb/>
出其門者多清苦自立不以富貴為意髙風之所激逺矣<lb/>
　　簡討陳白沙先生獻章<lb/>
　　尚書湛甘泉先生若水<hi>别見</hi>
　　舉人李大崖先生承箕<lb/>
　　通政張東所先生詡<lb/>
　　給事賀醫閭先生欽<lb/>
<pb n="KR2g0046_WYG_008-2a"/>
　　吏目鄒立齋先生智<lb/>
　　御史陳時周先生茂烈<lb/>
　　長史林緝熙先生光<lb/>
　　州同陳秉常先生庸<lb/>
　　布衣李抱真先生孔修<lb/>
　　處士謝天錫先生祐<lb/>
　　文學何時振先生廷矩<lb/>
　　運使史惺堂先生桂芳<lb/>
<pb n="KR2g0046_WYG_008-2b"/>
白沙學案一<lb/>
　文恭陳白沙先生獻章<lb/>
陳獻章字公甫新會之白沙里人身長八尺目光如星<lb/>
右臉有七黑子如北斗狀自㓜警悟絶人讀書一覽輒<lb/>
記常謂孟子所謂天民者慨然曰為人必當如此夢拊<lb/>
石琴其音泠泠然一人謂之曰八音中惟石難諧子能<lb/>
諧此異日其得道乎因别號石齋正統十二年舉廣東<lb/>
鄉試明年會試中乙榜入國子監讀書已至崇仁受學<lb/>
<pb n="KR2g0046_WYG_008-3a"/>
於康齋先生歸即絶意科舉築春陽臺静坐其中不出<lb/>
閾外者數年尋遭家難成化二年復遊太學祭酒邢讓<lb/>
試和楊龜山此日不再得詩見先生之作驚曰即龜山<lb/>
不如也颺言於朝以為真儒復出由是名動京師羅一<lb/>
峰章楓山莊定山賀醫閭皆恨相見之晚醫閭且稟學<lb/>
焉歸而門人益進十八年布政使彭韶都御史朱英交<lb/>
薦言國以仁賢為寶臣自度才德不及獻章萬萬臣冐<lb/>
髙位而令獻章老丘壑恐坐失社稷之寶召至京閣大<lb/>
<pb n="KR2g0046_WYG_008-3b"/>
臣尼之令就試吏部辭疾不赴疏乞終養授翰林院檢<lb/>
討而歸有言其出處與康齋異者先生曰先師為石亨<lb/>
所薦所以不受職某以聽選監生始終願仕故不敢偽<lb/>
辭以釣虛譽或受或不受各有攸宜自後屢薦不起𢎞<lb/>
治十三年二月十日卒年七十有三先生疾革知縣左<lb/>
某以醫來門人進曰疾不可為也先生曰須盡朋友之<lb/>
情飲一匙而遣之先生之學以虛為基本以靜為門户<lb/>
以四方上下往古來今穿紐凑合為匡郭以日用常行<lb/>
<pb n="KR2g0046_WYG_008-4a"/>
分殊為功用以勿忘助之間為體認之則以未嘗致力<lb/>
而應用不遺為實得逺之則為曾㸃近之則為堯夫此<lb/>
可無疑者也故有明儒者不失其矩矱者亦多有之而<lb/>
作聖之功至先生而始明至文成而始大向使先生與<lb/>
文成不作則濓洛之精藴同之者固推見其至隱異之<lb/>
者亦疎通其流别未能如今日也或者謂其近禪蓋亦<lb/>
有二聖學久湮共趨事為之末有動察而無靜存一及<lb/>
人生而靜以上便鄰於外氏此庸人之論不足辨也羅<lb/>
<pb n="KR2g0046_WYG_008-4b"/>
文莊言近世道學之昌白沙不為無力而學術之誤亦<lb/>
恐自白沙始至無而動至近而神此白沙自得之妙也<lb/>
彼徒見夫至神者遂以為道在是矣而深之不能極幾<lb/>
之不能研其病在此緣文莊終身認心性為二遂謂先<lb/>
生明心而不見性此文莊之失不關先生也先生自序<lb/>
為學云僕年二十七始發憤從吳聘君學其於古聖賢<lb/>
垂訓之書蓋無所不講然未知入處比歸白沙杜門不<lb/>
出專求所以用力之方既無師友指引日靠書册尋之<lb/>
<pb n="KR2g0046_WYG_008-5a"/>
忘寐忘食如是者累年而卒未有得所謂未得謂吾此<lb/>
心與此理未有凑泊脗合處也於是舎彼之繁求吾之<lb/>
約惟在靜坐久之然後見吾此心之體隱然呈露常若<lb/>
有物日用間種種應酬隨吾所欲如馬之御御勒也體<lb/>
認物理稽諸聖訓各有頭緖來厯如水之有源委也於<lb/>
是渙然自信曰作聖之功其在兹乎張東所叙先生為<lb/>
學云自見聘君歸後靜坐一室雖家人罕見其靣數年<lb/>
未之有得於是迅掃夙習或浩歌長林或孤嘯絶島或<lb/>
<pb n="KR2g0046_WYG_008-5b"/>
弄艇投竿於溪涯海曲捐耳目去心智久之然後有得<lb/>
焉蓋主靜而見大矣由斯致力遅遅至二十餘年之久<lb/>
乃大悟廣大髙明不離乎日用一真萬事本自圓成不<lb/>
假人力無動靜無内外大小精粗一以貫之先生之學<lb/>
自博而約由粗入細其與禪學不同如此尹直瑣綴錄<lb/>
謂先生初至京潛作十詩頌太監梁方方言於上乃得<lb/>
授職及請歸出城輒乘轎張蓋列槊開道無復故態丘<lb/>
文莊採入憲廟實錄可謂遺穢靑史憲章錄則謂採之<lb/>
<pb n="KR2g0046_WYG_008-6a"/>
實錄者張東白也按東白問學之書以義理須到融液<lb/>
操存須到灑落為言又令其門人餽遺先生深相敬慕<lb/>
寄詩疑其迯禪則有之以烏有之事闌入史編理之所<lb/>
無也文莊深刻喜進而惡退一見之於定山再見之於先<lb/>
生與尹直相去不逺矣萬厯十三年詔從祀孔廟稱先<lb/>
儒陳子諡文恭<lb/>
論學書復趙提學　執事謂浙人以胡先生不敎人習<lb/>
四禮為疑僕因謂禮文雖不可不講然非所急正指四<lb/>
<pb n="KR2g0046_WYG_008-6b"/>
禮言耳非統體禮也禮無所不統有不可須臾離者克<lb/>
已復禮是也若橫渠以禮敎人蓋亦由事推之教事事<lb/>
入途轍去使有所據守耳若四禮則行之有時故其說<lb/>
可講而知之學者進德修業以造於聖人𦂳要却不在<lb/>
此也程子曰且省外事但明乎善惟進誠心外事與誠<lb/>
心對言正指文為度數若以其至論之文為度數亦道<lb/>
之形見非可少者但求道者有先後緩急之序故以且<lb/>
省為辭省之言略也謂姑略去不為害耳此蓋為初學<lb/>
<pb n="KR2g0046_WYG_008-7a"/>
未知立心者言之若以外事為外物累已而非此之謂<lb/>
則當絶去豈直省之云乎　僕年二十七始發憤從呉<lb/>
聘君學其於古聖賢垂訓之書蓋無所不講然未知入<lb/>
處比歸白沙杜門不出專求所以用力之方旣無師友<lb/>
指引惟日靠書冊尋之忘寐忘食如是者亦累年而卒<lb/>
未得焉所謂未得謂吾此心與此理未有凑泊脗合處<lb/>
也於是舎彼之繁求吾之約惟在静坐久之然後見吾<lb/>
此心之體隱然呈露常若有物日用間種種應酬隨吾<lb/>
<pb n="KR2g0046_WYG_008-7b"/>
所欲如馬之御銜勒也體認物理稽諸聖訓各有頭緖<lb/>
來厯如水之有源委也於是渙然自信曰作聖之功其<lb/>
在兹乎有學於僕者輒敎之靜坐蓋以吾所經厯粗有<lb/>
實效者告之非務為髙虛以誤人也　承諭有為毁僕<lb/>
者有曰自立門户者是流於禪學者甚者則曰妄人率<lb/>
人於偽者僕安敢與之强辯姑以迹之近似者言之孔<lb/>
子敎人文行忠信後之學孔氏者則曰一為要一者無<lb/>
欲也無欲則靜虛而動直然後聖可學而至矣所謂自<lb/>
<pb n="KR2g0046_WYG_008-8a"/>
立門户者非此𩔖歟佛氏教人曰靜坐吾亦曰靜坐曰<lb/>
惺惺吾亦曰惺惺調息近於數息定力有似禪定所謂<lb/>
流於禪學者非此類歟僕在京師適當應魁養病之初<lb/>
前此克恭亦以病去二公皆能審於進退者也其行止<lb/>
初無與於僕亦非僕所能與也不幸其迹偶與之同出<lb/>
京之時又同是以天下之責不仕者輒渉於僕其責取<lb/>
証於二公而僕自己丑得病五六年間自汗時發母氏<lb/>
年老是以不能出門耳凡責僕以不仕者遂不可解所<lb/>
<pb n="KR2g0046_WYG_008-8b"/>
謂妄人率人於偽者又非此類歟<lb/>
復林太守　僕於送行之文間嘗一二為之而不以施<lb/>
於當道者一則嫌於上交一則恐其難繼守此戒來三<lb/>
十餘年茍不自量勇於承命後有求者將何辭以拒之<lb/>
與順德吳明府　出處語黙咸率乎自然不受變於俗<lb/>
斯可矣<lb/>
復張東白　夫學有由積累而至者有不由積累而至<lb/>
者有可以言傳者有不可以言傳者夫道至無而動至<lb/>
<pb n="KR2g0046_WYG_008-9a"/>
近而神故藏而後發形而斯存大抵由積累而至者可<lb/>
以言傳也不由積累而至者不可以言傳也知者能知<lb/>
至無於至近則無動而非神藏而後發明其幾矣形而<lb/>
斯存道在我矣是故善求道者求之易不善求道者求<lb/>
之難義理之融液未易言也操存之灑落未易言也夫<lb/>
動已形者也形斯實矣其未形者虛而已虛其本也致<lb/>
虛之所以立本也戒慎恐懼所以閑之而非以為害也<lb/>
然而世之學者不得其說而以用心失之者多矣斯理<lb/>
<pb n="KR2g0046_WYG_008-9b"/>
也宋儒言之備矣吾嘗惡其太嚴也使著於見聞者不<lb/>
睹其真而徒與我嘵嘵也是故道也者自我得之自我<lb/>
言之可也不然辭愈多而道愈窒徒以亂人也君子奚<lb/>
取焉<lb/>
與羅一峰　聖賢處事毫無偏主惟視義如何隨而應<lb/>
之無往不中吾人學不到古人處每有一事來斟酌不<lb/>
安便多差却隨其氣質剛者偏於剛柔者偏於柔毎事<lb/>
要髙人一著做來畢竟未是蓋緣不是義理發源來只<lb/>
<pb n="KR2g0046_WYG_008-10a"/>
要髙去故差自常俗觀之故相雲泥若律以道均為未<lb/>
盡　君子未嘗不欲人入於善茍有求於我者吾以告<lb/>
之可也强而語之必不能入則棄吾言於無用又安取<lb/>
之且衆人之情既不受人之言又必别生枝節以相矛<lb/>
盾吾猶不舎而責之益深取怨之道也　伊川先生每<lb/>
見人静坐便歎其善學此一靜字自濓溪先生主靜發<lb/>
源後來程門諸公遞相傳授至於豫章延平尤專提此<lb/>
敎人學者亦以此得力晦翁恐人差入禪去故少說静<lb/>
<pb n="KR2g0046_WYG_008-10b"/>
只說敬如伊川晚年之訓此是防微慮逺之道然自學<lb/>
者須自量度如何若不至為禪所誘仍多著靜方有入<lb/>
處若平生忙者此尤為對証之藥　學者先須理會氣<lb/>
象氣象好時百事自當此言最可玩味言語動靜使是<lb/>
理會氣象地頭變急為緩變激烈為和平則有大功亦<lb/>
逺禍之道也非但氣象好而已<lb/>
答張汝弼　康齋以布衣為石亨所薦所以不受職而<lb/>
求觀祕書者冀得開悟主也惜乎宰相不悟以為實然<lb/>
<pb n="KR2g0046_WYG_008-11a"/>
言之上令就職然後觀書殊戾康齋意遂決去某以聼<lb/>
選監生薦又疏陳始終願仕故不敢偽辭以釣虛名或<lb/>
受或不受各有攸宜爾<lb/>
與林君　學勞攘則無由見道故觀書博識不如靜坐<lb/>
與林緝熈　終日乾乾只是收拾此心而已此理干渉<lb/>
至大無内外無終始無一處不到無一息不運會此則<lb/>
天地我立萬化我出而宇宙在我矣得此欛柄入手更<lb/>
有何事往古來今四方上下都一齊穿紐一齊収拾隨<lb/>
<pb n="KR2g0046_WYG_008-11b"/>
時隨處無不是這個充塞色色信他本來何用爾脚勞<lb/>
手攘舞雩三三兩兩正在勿忘勿助之間曾㸃些兒活<lb/>
計被孟子打併出來便都是鳶飛魚躍若無孟子工夫<lb/>
驟而語之以曾㸃見趣一似說夢會得雖堯舜事業只<lb/>
如一㸃浮雲過目安事推乎此理包羅上下貫徹終始<lb/>
滚作一片都無分别無盡藏故也自兹已往更有分殊<lb/>
處合要理會毫分縷析義理儘無窮工夫儘無窮書中<lb/>
所云乃其統體該括耳夫以無所著之心行於天下亦<lb/>
<pb n="KR2g0046_WYG_008-12a"/>
焉往而不得哉<lb/>
與賀克恭　人要學聖賢畢竟要去學他若道只是個<lb/>
希慕之心却恐末梢未易凑泊卒至廢弛若道不希慕<lb/>
聖賢我還肎如此學否思量到此見得個不容已處雖<lb/>
使古無聖賢為之依歸我亦住不得如此方是自得之<lb/>
學　心地要寛平識見要超卓規模要濶逺踐履要篤<lb/>
實能此四者可以言學矣　接人接物不可揀擇殊甚<lb/>
賢愚善惡一切要包他到得物我兩忘渾然天地氣象<lb/>
<pb n="KR2g0046_WYG_008-12b"/>
方始是成就處　為學須從静中坐養出個端倪來方<lb/>
有商量處<lb/>
與謝元吉　人心上容留一物不得才著一物則有碍<lb/>
且如功業要做固是美事若心心念念只在功業上此<lb/>
心便不廣大便是有累之心是以聖賢之心廓然若無<lb/>
感而後應不感則不應又不特聖賢如此人心本體皆<lb/>
一般只要養之以靜便自開大<lb/>
與何時矩　宇宙内更有何事天自信天地自信地吾<lb/>
<pb n="KR2g0046_WYG_008-13a"/>
自信吾自動自静自闔自闢自舒自卷甲不問乙供乙<lb/>
不待甲賜牛自為牛馬自為馬感於此應於彼發乎邇<lb/>
見乎逺故得之者天地與順日月與明鬼神與福萬民<lb/>
與誠百世與名而無一物奸於其間嗚呼大哉前輩云<lb/>
銖視軒冕塵視金玉此蓋略言之以諷始學者耳人争<lb/>
一個覺纔覺便我大而物小物盡而我無盡夫無盡者<lb/>
微塵六合瞬息千古生不知愛死不知惡尚奚暇銖軒<lb/>
冕而塵金玉耶　禪家語初看亦甚可喜然實自儱侗<lb/>
<pb n="KR2g0046_WYG_008-13b"/>
與吾儒似同而異毫釐間便分霄壤此古人所以貴擇<lb/>
之精也如此辭所見大體處了了如此聞者安能不為<lb/>
之動但起脚一差立到前靣無歸宿無準的便日用間<lb/>
種種各别不可不勘破也<lb/>
與張廷實　時矩語道而遺事秉常論事而不及道時<lb/>
矩如師也過秉常如商也不及胥失之矣道無往而不<lb/>
在仁無時而或息天下何思何慮如此乃至當之論也<lb/>
聖人立大中以敎萬世吾儕主張世道不可偏髙壞了<lb/>
<pb n="KR2g0046_WYG_008-14a"/>
人也<lb/>
詩直是難作其間起伏往來脈絡緩急浮沉當理會處<lb/>
一一要到非但直說出本意而已文字亦然古文字好<lb/>
者都不見安排之跡一似信口說出自然妙也其間體<lb/>
制非一然本於自然不安排者便覺好柳子厚比韓退<lb/>
之不及只為太安排也<hi>論詩文</hi>
前輩謂學貴知疑小疑則小進大疑則大進疑者覺悟<lb/>
之機也一番覺悟一番長進更無别法也即此便是科<lb/>
<pb n="KR2g0046_WYG_008-14b"/>
級學者須循次而進漸到至處耳<lb/>
古之作者意鄭重而文不煩語曲折而理自到<lb/>
見子長寄定山先生詩可是率爾定山豈可輒寄以詩<lb/>
耶<lb/>
復李世卿　君子以道交者也同明相照同類相求雲<lb/>
從龍風從虎聖人作而萬物覩已不遵道而好與人交<lb/>
惡在其能交也<lb/>
與崔楫　棄禮從俗壊名教事賢者不為願更推廣此<lb/>
<pb n="KR2g0046_WYG_008-15a"/>
心於一切事不令放倒名節道之藩籬藩籬不守其中<lb/>
未有能獨存者也<lb/>
與李德孚　大抵吾人所學正欲事事㸃簡今處一家<lb/>
之中尊卑老少咸在才㸃簡著便有不由已者抑之以<lb/>
義則咈和好之情於此處之必欲事理至當而又無所<lb/>
忤逆亦甚難矣如此積漸日久恐别生乖戾非細事也<lb/>
將求其病根所在而去之秪是無以供給其日用諸兒<lb/>
女婚嫁在眼不能不相責望在已既無可增益又一切<lb/>
<pb n="KR2g0046_WYG_008-15b"/>
裁之以義俾不得妄求此常情有所不堪亦乖戾所宜<lb/>
有也昔者羅先生勸僕賣文以自活當時甚卑其說據<lb/>
今時勢如此亦且不免食言但恐欲紓目前之急而此<lb/>
貨此時則未可售者不知何如可耳<lb/>
與湛氏澤　承示近作頗見意思然不欲多作恐其滯<lb/>
也人與天地同體四時以行百物以生若滯在一處安<lb/>
能為造化之主耶古之善學者常令此心在無物處便<lb/>
運用得轉耳學者以自然為宗不可不著意理會　自<lb/>
<pb n="KR2g0046_WYG_008-16a"/>
然之樂乃真樂也宇宙間復有何事　飛雲之高幾千<lb/>
仞未若立本於空中與此山平置足其顛若履平地四<lb/>
顧脫然尤為竒絶此其人内忘其心外忘其形其氣浩<lb/>
然物莫能干神遊八極未足言也　麽久處危地以老<lb/>
母在堂不自由耳近遣人往衡山問彼田里風俗尋胡<lb/>
致堂住處古人託居必有所見倘今日之圖可遂老脚<lb/>
一登祝融峰不復下矣是將託以畢吾生非事遊觀也<lb/>
　三年之喪在人之情豈由外哉今之人大抵無識見<lb/>
<pb n="KR2g0046_WYG_008-16b"/>
便卑闒得甚愛人道好怕人道惡做出世事不得正坐<lb/>
此耳吾輩心事質諸鬼神焉往而不得泰然也耶　學<lb/>
無難易在人自覺耳才覺退便是進也才覺病便自藥<lb/>
也　日用間隨處體認天理著此一鞭何患不到古人<lb/>
佳處也<lb/>
示學者帖　諸君或聞外人執異論非毁之言請勿相<lb/>
聞若事不得已言之亦須隱其姓名可也人氣稟習尚<lb/>
不同好惡亦隨而異是其是非其非使其見得是處決<lb/>
<pb n="KR2g0046_WYG_008-17a"/>
不至以是為非而毁他人此得失恆在毁人者之身而<lb/>
不在所毁之人言之何益且安知已之所執以為是者<lb/>
非出於氣稟習尚之偏亦如彼之所執以議我者乎茍<lb/>
未能如顏子之無我未免是已而非人則其失均矣况<lb/>
自古不能無毁盛德者猶不免焉今區區以不完之行<lb/>
而冒過情之譽毁者固其所也此宜篤於自修以求無<lb/>
毁之實不必以為異而欲聞之也<lb/>
語錄三代以降聖賢之人邪說並興道始為之不明七<lb/>
<pb n="KR2g0046_WYG_008-17b"/>
情交熾人欲橫流道始為之不行道不明雖日誦萬言<lb/>
博極群書不害為未學道不行雖普濟羣生一匡天下<lb/>
不害為私意為學莫先於為已為人之辨此是舉足第<lb/>
一歩　疑而後問問而後知知之真則信矣故疑者進<lb/>
道之萌芽也信則有諸已矣論語曰古之學者為已<lb/>
夫道無動静也得之者動亦定靜亦定無將迎無内外<lb/>
茍欲靜即非靜矣故當隨動靜以施其功也　善學者<lb/>
主於靜以觀動之所本察於用以觀體之所存　治心<lb/>
<pb n="KR2g0046_WYG_008-18a"/>
之學不可把捉太𦂳失了元初體叚愈甚道理不出又<lb/>
不可太漫漫則流於汎濫而無所歸　但得心存斯是<lb/>
敬莫於存外更加功大抵學者之病助長為多晦翁此<lb/>
詩其求藥者歟<lb/>
題跋書漫筆後　文章功業氣節果皆自吾涵養中來<lb/>
三者皆實學也惟大本不立徒以三者自名所務者小<lb/>
所喪者大雖有聞於世亦其才之過人耳其志不足稱<lb/>
也學者能辨乎此使心常在内到見理明後自然成就<lb/>
<pb n="KR2g0046_WYG_008-18b"/>
得大<lb/>
次王半山韻跋　作詩須將道理就自己性情上發出<lb/>
來不可作議論説去離了詩之本體便是宋頭巾也<lb/>
贈彭惠安别言　忘我而我大不求勝物而物莫能撓<lb/>
孟子云我善養吾浩然之氣山林朝市一也死生常變<lb/>
一也富貴貧賤夷狄患難一也而無以動其心是名曰<lb/>
自得自得者不累於外物不累於耳目不累於造次顛<lb/>
沛鳶飛魚躍其機在我知此者謂之善學不知此者雖<lb/>
<pb n="KR2g0046_WYG_008-19a"/>
學無益也<lb/>
題采芳園記後　天下未有不本於自然而徒以其智<lb/>
収顯名於當年精光射來世者也易曰天地變化草木<lb/>
蕃時也隨時絀信與道翺翔固吾儒事也<lb/>
著撰仁術論　天道至無心比其著於兩間者干怪萬<lb/>
狀不復有可及至巧矣然皆一元之所為聖道至無意<lb/>
比其形於功業者神妙莫測不復有可加亦至巧矣然<lb/>
皆一心之所致心乎其此一元之所舎乎昔周公扶王<lb/>
<pb n="KR2g0046_WYG_008-19b"/>
室者也枑文亦扶王室者也然周公身致太平延被後<lb/>
世枑文戰争不息禍藏於身者枑文用意周公用心也<lb/>
是則至絀莫如意而至巧者莫踰於心矣<lb/>
安土敦乎仁論　寓於此樂於此身於此聚精會神於<lb/>
此而不容或忽是謂之曰君子安土敦乎仁也比觀泰<lb/>
之序卦曰履而泰然後安又曰履得其所則舒泰泰則<lb/>
安矣夫泰通也泰然後安者通於此然後安於此也然<lb/>
九二曰包荒用馮河是何方泰而憂念即興也九三曰<lb/>
<pb n="KR2g0046_WYG_008-20a"/>
艱貞无咎則君子於是時愈益恐恐然如禍之至矣<lb/>
是則君子之安於其所豈直泰然而無所事哉葢<lb/>
將兢兢業業惟恐一息之或間一念之或差而不<lb/>
敢以自暇矣　無後論　君子一心足以開萬世小<lb/>
人百惑足以喪邦家何者心存與不存也夫此心<lb/>
存則一一則誠不存則惑惑則偽所以開萬世喪邦<lb/>
家者不在多誠偽之間而足矣夫天地之大萬物之<lb/>
富何以為之也一誠所為也蓋有此誠斯有此物則<lb/>
<pb n="KR2g0046_WYG_008-20b"/>
有此物必有此誠誠在人何所具於一心耳心之所<lb/>
有者此誠而為天地者此誠也天地之大此誠且可<lb/>
為而君子存之則何萬世之不足開哉作俑之人既<lb/>
惑而喪其誠矣夫既無其誠而何以有後耶　或曰<lb/>
道可狀乎曰不可此理之妙不容言道至於可言則<lb/>
已涉乎粗迹矣何以知之曰以吾知之吾或有得<lb/>
焉心得而存之口不可得而言之比試言之則已非<lb/>
吾所存矣故凡有得而可言皆不足以得言曰道不<lb/>
<pb n="KR2g0046_WYG_008-21a"/>
可以言狀亦可以物乎曰不可物囿於形道通於物有<lb/>
目者不得見也何以言之曰天得之為天地得之為地<lb/>
人得之為人狀之以天則遺地狀之以地則遺人物不<lb/>
足狀也　禽獸說　人具七尺之軀除了此心此理便<lb/>
無可貴渾是一包膿血裹一大塊骨頭饑能食渴能飲<lb/>
能著衣服能行淫欲貧賤而思富貴富貴而貪權勢忿<lb/>
而爭憂而悲窮則濫樂則滛凡百所為一信氣血老死<lb/>
而後已則命之曰禽獸可也　道學傳序　學者不但<lb/>
<pb n="KR2g0046_WYG_008-21b"/>
求之書而求之吾心察於動静有無之機致養其在我<lb/>
者而勿以聞見亂之去耳目支離之用全虚圓不測之<lb/>
神一開卷盡得之矣非得之書也得自我者也　贈容<lb/>
一之序　恐游心太髙著蹟太奇將來成就結裹處既<lb/>
非尋常意料所及而予素蹇鈍胡能追攀逸駕仰視九<lb/>
霄之上何其茫茫生方鋭意以求自得亦將不屑就予<lb/>
又安知足履平地之果為何如也　贈張廷實序　廷<lb/>
實之學以自然為宗以忘已為大以無欲為至即心觀<lb/>
<pb n="KR2g0046_WYG_008-22a"/>
妙以揆聖人之用其觀於天地日月晦明山川流峙四<lb/>
時所以運行萬物所以化生無非在我之極而思握其<lb/>
樞機端其銜綏行乎日用事物之中以與之無窮　城<lb/>
隍廟記　神之在天下其間以至顯稱者非以其權歟<lb/>
夫聰明正直之謂神威福予奪之謂權人亦神也權之<lb/>
在人猶其在神也此二者有相消長盛衰之理焉人能<lb/>
致一郡之和下無干紀之民無所用權如或水旱相仍<lb/>
疫癘間作民日洶洶以干鬼神之譴怒權之用始不窮<lb/>
<pb n="KR2g0046_WYG_008-22b"/>
矣夫天下未有不須權以治者也神有禍福人有賞罰<lb/>
失於此得於彼神其無以禍福代賞罰哉鬼道顯人道<lb/>
晦古今有識所憂也　雲潭記　天地間一氣而已詘<lb/>
信相感其變無窮人自少而壯自壯而老其歡悲得喪<lb/>
出處語黙之變亦若是而已孰能乆而不變哉變之未<lb/>
形也以為不變既形也而謂之變非知變者也夫氣也<lb/>
者日夜相代乎前雖一息變也況於冬夏乎生於一息<lb/>
成於冬夏者也夫氣上蒸為雲下注為潭氣水之未變<lb/>
<pb n="KR2g0046_WYG_008-23a"/>
者也一為雲一為潭變之不一而成形也其必有將然<lb/>
而未形者乎黙而識之可與論易矣厓先生承箕將<lb/>
孝廉李大厓先生承箕　李承箕字世卿號大厓楚之<lb/>
嘉魚人成化丙午舉人其文出入經史跌宕縱横聞白<lb/>
沙之學而慕之𢎞治戊申入南海而師焉白沙與之登<lb/>
臨弔古賦詩染翰投壺飲酒凡天地間耳目所聞見古<lb/>
今上下載籍所存無所不語所未語者此心通塞往<lb/>
來之機生生化化之妙欲先生深思而自得之不可以<lb/>
<pb n="KR2g0046_WYG_008-23b"/>
見聞承當也乆之而先生有所悟入歸築釣䑓於黄公<lb/>
山讀書静坐其中不復仕進自嘉魚至新㑹涉江浮海<lb/>
水陸萬里先生往見者四而白沙相憶之詩去嵗逢君<lb/>
笑一回經年笑口不曾開山中莫謂無人笑不是真情<lb/>
懶放懐又衡岳千尋雲萬尋丹青難冩夢中心人間鐵<lb/>
笛無吹處又向秋風寄此音真有相視而莫逆者蓋先<lb/>
生胸懐灑落白沙之門更無過之乙丑二月卒年五十<lb/>
四唐伯元謂其晚節大敗不知何指當俟細考<lb/>
<pb n="KR2g0046_WYG_008-24a"/>
文集詩雅頌各得其所而樂之本正可以興可以羣可<lb/>
以怨而詩之教明孔子之志其見於是乎先生詩曰從<lb/>
前欲洗安排障萬古斯文看日星其本乎一笑功名卑<lb/>
管晏六經仁義沛江河其用乎時當可出寧須我道不<lb/>
虚行只在人其出處乎所謂吟咏性情而不累於性情<lb/>
者乎　先生不著書嘗曰六經而外散之諸子百家皆<lb/>
剩語也故其語曰他年得遂投閒計只對青山不著書<lb/>
又曰莫笑老慵無著述真儒不是鄭康成<lb/>
<pb n="KR2g0046_WYG_008-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷八<lb/>
</p>
<p>
</p>
  </div>
</body>
</text>
</TEI>
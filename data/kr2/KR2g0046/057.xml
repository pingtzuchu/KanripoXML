<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒學案卷五十七</head> <lb/>
    <p>
<pb n="KR2g0046_WYG_057-1a"/>
欽定四庫全書<lb/>
　明儒學案卷五十七<lb/>
　　　　　　　　　　　餘姚　黄宗羲　撰<lb/>
諸儒學案下五<lb/>
　忠節金伯玉先生鉉<lb/>
金鉉字伯玉其先武進人後籍順天崇禎戊辰進士就<lb/>
揚州教職轉國子博士陞工部主事奄人張彛憲總理<lb/>
户工二部欲以屬禮待司官先生累疏爭之遂引疾歸<lb/>
<pb n="KR2g0046_WYG_057-1b"/>
彞憲奏彈落職讀書十二年甲申二月起補兵部主事<lb/>
廵視皇城賊陷大同先生請撤宣府監視中官恐於中<lb/>
掣肘不無僨事之虞耑任撫臣賊騎未便窺宣也不報<lb/>
已而宣之迎賊者果中官杜勲也京城失守先生朝服<lb/>
拜母而哭曰職在皇城他非死所至御河投水而死年<lb/>
三十五母夫人章氏亦投井死初先生廵視每過御河<lb/>
輒流連不能去嘗歸以語弟至是而騐先生卒後家人<lb/>
簡其書籍壬午七月晦日讀邵子記其後曰甲申之春<lb/>
<pb n="KR2g0046_WYG_057-2a"/>
定我進退進雖遇時外而弗内退若苦衷遠而弗滯外<lb/>
止三時遠不卒嵗優哉游哉庶没吾世先生未必前知<lb/>
然真識所至自能冥契投水不足異也先生曽問學於<lb/>
蕺山先師某過其家門巷蕭然殘杯冷炙都中縉紳之<lb/>
士清修如先生者葢僅見耳<lb/>
語録言動便要濟人利物静中中正和平之意為之根<lb/>
不得自淪枯寂　每事思退易三百八十四爻未聞有<lb/>
退凶者乾乾不已惟進徳修業為然　周子曰動而無<lb/>
<pb n="KR2g0046_WYG_057-2b"/>
動静而無静神也余謂戒懼於不暏聞静而無静也言<lb/>
行之謹信動而無動也然則戒慎恐懼也謹信也其皆<lb/>
神之所為乎其即所謂天理乎　敬之至便是仁其心<lb/>
収歛不容一物即萬物皆備於是矣存養省察四字盡<lb/>
了聖學致知力行總在此四字中矣外此而他求不支<lb/>
離便懸逺　湛然無一物時大用在中也宜存養而勿<lb/>
失萬物各得其所時全體在外也宜省察而不著所謂<lb/>
一以貫之者也事來我應皆分所當為此不可生厭棄<lb/>
<pb n="KR2g0046_WYG_057-3a"/>
心至於本無一事我心强要生出事來此便是憧憧往<lb/>
來　有一毫徔軀殼起念雖叅天贊地之事咸是已私<lb/>
不必功名色貨有一毫物我隔膜即知元知妙之胸亦<lb/>
錯認本體馴致害物傷人　境遇艱苦時事物勞攘時<lb/>
正宜提出主宰令本體不為他物所勝此處工夫較之<lb/>
平常百倍矣不然平常工夫亦未到妥貼處一事不可<lb/>
放過一念不可放過一時不可放過勇猛精進處處見<lb/>
有善可遷有過可改方是主一工夫<lb/>
<pb n="KR2g0046_WYG_057-3b"/>
　中丞金正希先生聲<lb/>
金聲字正希徽之休寧人崇禎戊辰進士改庶吉士己<lb/>
巳十一月京師戒嚴上焦勞失措先生新被知遇不忍<lb/>
坐視因言通州昌平為京師左右翼宜以重兵犄角天<lb/>
津漕糧凑集防禦尤急未敢為見將足任也草澤義士<lb/>
曰申甫朝士多知之屢薦未用願仗陛下威靈用申甫<lb/>
練敢戰之士以為批亢擣虚之舉疏入立召申甫授都<lb/>
指揮僉書副總兵以先生兼山東道御史監其軍申甫<lb/>
<pb n="KR2g0046_WYG_057-4a"/>
本遊僧嘗夜觀乾象語朝士云木星入太㣲垣帝座前<lb/>
患在踰旬未幾而兵動故先生信之申甫造戰車既倉<lb/>
卒取辦而所給軍士又多募自街兒丐户十一月丁夘<lb/>
以七千人戰於蘆溝橋來師繞出車後車不得轉全軍<lb/>
覆没先生亦遂謝歸流賊震驚先生團練義勇以保鄉<lb/>
邦癸未春鳯督馬士英調黔兵𠞰冦肆掠新安先生率<lb/>
鄉勇盡殱之士英劾奏有㫖逮問先生於道上疏言士<lb/>
英不能節制兵卒上直先生召復原官會母卒未上而<lb/>
<pb n="KR2g0046_WYG_057-4b"/>
國變福王陞右僉都御史先生不出士英深忌之凡馬<lb/>
阮所仇之君子多避地焉國亡後先生城守如故及新<lb/>
安破執至白下刄之賦詩云九死靡他悲烈廟一師無<lb/>
濟負南陽讀者悲之南陽乃思文初封地也先生精於<lb/>
佛學以無心為至其除欲力行無非欲至於無心也充<lb/>
無心之所至則當先生所遇之境隨順萬事而無情皆<lb/>
可以無心了之而先生起爐作竈受事慷慨無乃所行<lb/>
非所學歟先生有言不問動静期於循理此是儒家本<lb/>
<pb n="KR2g0046_WYG_057-5a"/>
領先生雜之佛學中穿透而出便不可為先生事業純<lb/>
是佛家種草耳然先生畢竟有葱嶺習氣者其言逆境<lb/>
之來非我自招亦是天心仁愛之至未嘗不順之而順<lb/>
乃不過為無可柰何而安之若命作一註疏聖門之學<lb/>
但見一義字義當生自生義當死自死初不見有生死<lb/>
順逆也<lb/>
天命解譬之水焉性猶水也道猶江河也性之於道猶<lb/>
水之必就下而行地中為江河也言本天命猶歸大海<lb/>
<pb n="KR2g0046_WYG_057-5b"/>
也無以壅水而自行地非率性之道乎有以濬地而後<lb/>
逹水非脩道之教乎功績為水而用力在治地教指為<lb/>
性而用力乃在修道　天命也性也道也一而已矣不<lb/>
能必天下無不離道之人而能定天下有必不可離之<lb/>
道道有時而可離則性有時而可不率也性有時而可<lb/>
不率則天有時而不命也維天之命於穆不已天有時<lb/>
而不命則萬物或幾乎息矣然則中庸曷不曰性也者<lb/>
不可湏臾不率也可不率非性也書曰天有顯道厥𩔖<lb/>
<pb n="KR2g0046_WYG_057-6a"/>
惟彰天命之性人所不睹所不聞也立乎所暏所聞之<lb/>
地而逹於所不睹所不聞之天者則為道衡之乎此而<lb/>
後其離合之故可得而自見也其於天命順逆之故可<lb/>
得而自明也其言亦猶之曰天命也者不可湏臾離也<lb/>
云爾　董子曰道之大原出於天天不變道亦不變葢<lb/>
為虚位非有實體也道之為言猶云萬物各得其所焉<lb/>
爾物有萬變而必隨時變易以咸若吾天命之性此即<lb/>
不變之道也水無分於東西以及萬方而必不能無分<lb/>
<pb n="KR2g0046_WYG_057-6b"/>
於上下其所謂下必至於海而後息物無分於剛柔隂<lb/>
陽仁義繇兩端以及萬變而必不能無分於道與非道<lb/>
其所謂道必至於天命而後已人可湏臾離道是水亦<lb/>
可湏臾而不行於地中也湏臾離道是則湏臾而自絶<lb/>
於天自隕厥命也而安得不戒慎恐懼　此所不睹所<lb/>
不聞人以為隠㣲耳不知天下固莫有見於斯顯於斯<lb/>
者也惟此隠㣲為至顯至見也且自此隠㣲而外無復<lb/>
有見焉顯焉者也惟此隠㣲為獨顯獨見也如鏡現象<lb/>
<pb n="KR2g0046_WYG_057-7a"/>
全體一鏡離鏡體别無影象可得故君子慎之慎之何<lb/>
也人之於天命有若無覩焉者矣若無聞焉者矣進而<lb/>
求之戒慎焉其將覩所未覩恐懼焉其將聞所未聞而<lb/>
未也惟此一實餘二非真瞪目而視之無非是也傾耳<lb/>
而聞之無非是也無别覩也無别聞也有别覩焉有别<lb/>
聞焉即謂悖天而䙝命也天無二日民無二王以此為<lb/>
慎其獨也　易有太極是生兩儀兩儀生四象至於四<lb/>
而大變備矣寒熱燥濕物之情也春夏秋冬天之時也<lb/>
<pb n="KR2g0046_WYG_057-7b"/>
人具一天命之性而感於物有受有不受受之為好不<lb/>
受為惡故大學舉好惡繇是而析焉喜者好之初也樂<lb/>
者好之竟也怒者惡之初也哀者惡之竟也於是有四<lb/>
四性舉而性之大變亦備矣故中庸舉喜怒哀樂人之<lb/>
所以靈於萬物者以其喜怒哀樂之性能自主而自繇<lb/>
也其所不受物莫能强納其所受物莫能强奪也所喜<lb/>
所怒所哀所樂之事雖因乎物而能喜能怒能哀能樂<lb/>
之具實係乎我忽喜忽怒忽哀忽樂之態雖存乎人而<lb/>
<pb n="KR2g0046_WYG_057-8a"/>
應喜應怒應哀應樂之則實本乎天本乎天者惟其本<lb/>
無喜本無怒本無哀本無樂是故可以喜可以怒可以<lb/>
哀可以樂故其於未發也則謂之中而於其發而中節<lb/>
也則謂之和　喜怒哀樂之用於天下也大之為生殺<lb/>
次之為予奪又其下者為趨避葢自天子以至庶人其<lb/>
大小不同無不皆有以用之也喜天下之所喜怒天下<lb/>
之所怒哀天下之所哀樂天下之所樂如此則其所喜<lb/>
樂必其有便於天下者也其所哀怒必具有害於天下<lb/>
<pb n="KR2g0046_WYG_057-8b"/>
者也而天地位矣萬物育矣　形而上者謂之天形而<lb/>
下者謂之地故其神明之屬求其所自則舉而名之為<lb/>
天體質之屬原其所自則總而名之為地故夫可覩可<lb/>
聞者皆地之屬也其所不覩所不聞而為覩聞者則曰<lb/>
天也人之生也稱受命於天而不稱受命於地極徳之<lb/>
至也稱上天之載而不并稱天地之覆載命無二受尊<lb/>
無二上也論量陽全而隂半易稱坤元統於乾元朱子<lb/>
曰天包乎地之外而氣常行乎地之中天不獨<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>覆亦<lb/>
<pb n="KR2g0046_WYG_057-9a"/>
具兼載論分天尊地卑乾坤定矣惟乾道變化首出庶<lb/>
物至於坤厚雖徳合無疆不過順承而已先則迷矣後<lb/>
則得主而利矣此謂定位故以地從天則治以天徔地<lb/>
則亂<lb/>
詮心古人云無一法可當情又云擬心為犯戒得味為<lb/>
破齋信知此事真容纎毫不得金屑雖貴落眼成翳才<lb/>
有一法當情湏知此心全體已被障却故知諸法無論<lb/>
細大精粗究其極處無一而不為心害者也故事心者<lb/>
<pb n="KR2g0046_WYG_057-9b"/>
必湏見心見心者亦初不必别求心見去其害心者而<lb/>
已　才見有心便非心心盡處心體露故往往曰盡其<lb/>
心今學者每曰學道學無心無心境界豈是如今掩耳<lb/>
偷鈴死兠兠地百不思百不想百不知百不會而自以<lb/>
為無心耶會湏此心實實盡却欲覔一心了不可得耳<lb/>
今人誰不曰我學無心我今百思想不起矣但一遇縁<lb/>
千種萬狀殊形異體紛紜而來莫知其所自豈能望古<lb/>
人之反欲覓一心而了不可得者耶　心既以一無愛<lb/>
<pb n="KR2g0046_WYG_057-10a"/>
憎為盡矣為無心矣然則遇境逢縁一無鑑别而與為<lb/>
模稜與為浮沉夢夢以終其身乎曰是不然惟真無愛<lb/>
憎之人而後可以鑑别天下之法而用其愛憎雖終日<lb/>
熾然用其愛憎而實無所愛憎葢惟無心而後可以為<lb/>
萬物立心惟無心而後可以見萬物之心故也見萬物<lb/>
之心而後可以為自見其心見萬物之心為見心但自<lb/>
見其心不可以為見心也故必至於不自見其心而後<lb/>
為見心故覔心了不可得至哉弗以易矣　應湏打叠<lb/>
<pb n="KR2g0046_WYG_057-10b"/>
教此心淨盡無往不利無處不得用只為此心不淨盡<lb/>
向來及今空過了許多好時光錯了許多好事件動静<lb/>
者物也心不屬動静雖不屬動静而未嘗不動未嘗不<lb/>
静役其心於芸芸而不知此心行所無事之常住也灰<lb/>
其心於寂寂而不知此心周旋萬變之如珠走盤也有<lb/>
曰精太用則竭氣太用則敝又有曰流水不蠧户樞不<lb/>
朽大抵心法無所不有於天下之物雖至粗至惡無不<lb/>
可以喻心者於天下之物雖至精至美無一可以盡喻<lb/>
<pb n="KR2g0046_WYG_057-11a"/>
此心者<lb/>
應事問曰愚今時學問大約只是讀書窮理静坐居敬<lb/>
逼廹得心路稍覺開通神氣稍覺清明於此等時遇事<lb/>
當前平日所棘手疑難者爾時殊有歴歴楚楚清順恬<lb/>
適之意然事務之來與讀書静坐之時相稱則所獲足<lb/>
供所用有如紛紜㳫至又不支矣為之柰何或曰工夫<lb/>
無間於動静陽明先生有言不問有事無事總是幹辦<lb/>
此一件亊不可以静坐讀書時作精神之獲入來應事<lb/>
<pb n="KR2g0046_WYG_057-11b"/>
作務時為精神之用出去若誠如陽明先生所云則於<lb/>
應事作務盡算得収拾整頓精神進入之時矣又何供<lb/>
應不支之足云請得更疏暢其説曰人情莫不違苦而<lb/>
就樂故樂則生矣樂之所在不問動静期於循理雖日<lb/>
在嘈雜塲中油油然也雖境有順逆事有難易而吾所<lb/>
以待之者順亦如是逆亦如是難亦如是易亦如是恬<lb/>
如貼如未嘗有變易也精神以樂且日生而更不支之<lb/>
是患與問曰順逆難易空談道理誠哉如所言矣請一<lb/>
<pb n="KR2g0046_WYG_057-12a"/>
騐之事乎先以順逆境言之所云逆境如恥辱在於幾<lb/>
㣲可以不顧進之唾罵惡聲入於吾耳可以不聼又進<lb/>
之而饑寒廹於肌膚又進之而箠杖及於體骨乂進之<lb/>
而刀鋸絶命人進之而鼎鑊糜沸令之必死而又不令<lb/>
即死當恁麽時此心能道一句順之則順乎否至於事<lb/>
之難易其最難者如大兵壓境萬賊臨城事在旦夕危<lb/>
於呼吸君父簡命誼不得辭當恁麽時又能道一句易<lb/>
之則易乎否或曰此處正所謂順之則順易之則易者<lb/>
<pb n="KR2g0046_WYG_057-12b"/>
也凡順逆境之來必有所自萬無無因而至者且如我<lb/>
行一事本無大過且是善行而即此一事遂以得禍此<lb/>
似無因殊不知我此事縱不相招我生平寧遽無一念<lb/>
一事足以相招者茍我生平有一事一念此我自知此<lb/>
一禍正適應此一事一念則此一禍正我此一事一念<lb/>
之藥石矣即我生平果潔浄之至無一事一念足以招<lb/>
此禍者則必我此一事或可謂善而實未必盡善或事<lb/>
善此中未必純善如精金一塊内尚㣲雜礦氣則此一<lb/>
<pb n="KR2g0046_WYG_057-13a"/>
禍者又適為我一爐精金之猛火矣故逆境之來庸俗<lb/>
人盡以為適然而智者莫不以為固然也且不但以為<lb/>
固然而實見其有所由然不但以為有所由然而實見<lb/>
其為天心仁愛之至所謂欲報之徳昊天罔極者當恁<lb/>
麽時夫安得而不順以實順若乃事勢之難如大兵壓<lb/>
境萬賊臨城時若我平時曽膺此任則定思患預防為<lb/>
先事之計所不必言若壊於前人則必先外度其敵内<lb/>
度其國上度其君下度其身實據已見所及告人以今<lb/>
<pb n="KR2g0046_WYG_057-13b"/>
日所當為者而又實據已力所能告人以今日所必不<lb/>
可為者可以辭則推舉所知之賢能實勝巳者以濟國<lb/>
家之事不可辭而後以身當之其當事也不可以自用<lb/>
自用則孤不可以任人任人則危不問其見出於人見<lb/>
出於巳見出於智見出於愚而要其事情之確然有據<lb/>
可以信心而不疑者則斷而行之不俟終日疑則闕焉<lb/>
若其疑而不决而其事又不可以闕焉置之者則姑權<lb/>
於利害輕重大小之間以為行止焉其亦庶乎其不至<lb/>
<pb n="KR2g0046_WYG_057-14a"/>
於大失矣若其事有萬不可知則鞠躬盡瘁死而後已<lb/>
成敗利鈍非所逆睹古之君子嘗言之矣其極不過如<lb/>
前所云逆境之至至於絶命而止也天下事雖至重至<lb/>
大至深至遠其必以次第而見次第而成如持斧析薪<lb/>
爇火熟食循理則治燦然指掌輕若反手可行則行可<lb/>
止則止將此身交付造物大光明海中任他安置聼他<lb/>
成就不留絲毫牽枝蔓葉拖泥帶水夫又安得而不易<lb/>
乎問者曰孟子曰至大至剛以直養而無害則塞於天<lb/>
<pb n="KR2g0046_WYG_057-14b"/>
地之間害者逆之也難之也直養者順而易也非曰能<lb/>
之敬識其意願從事以終身焉<hi>後半叚乃先生致命遂志之本</hi>
　輔臣朱震青先生天麟<lb/>
朱天麟字震青吳之崑山人崇禎戊辰進士其鄉試出<lb/>
先忠端之門授饒州府推官選為翰林院編修從亡司<lb/>
票擬罷官而卒先生耑志讀書好深湛之思以僻書怪<lb/>
事子虛烏有詮易讀之汗漫恍惚而實以寓其胸中所<lb/>
得有䝉莊之風焉與人言蟬聨不自休未嘗一及世事<lb/>
<pb n="KR2g0046_WYG_057-15a"/>
明末士大夫之學道者𩔖入宗門如黄端伯蔡懋徳馬<lb/>
世竒金聲錢啟忠皆是也先生則出入儒釋之間諸公<lb/>
皆以忠義垂名天壤夫宗門無善無惡事理雙遣有無<lb/>
不著故萬事瓦裂惡名埋没之夫一入其中逍遥而便<lb/>
無愧怍諸公之忠義總是血心未能融化宗風未許謂<lb/>
之知性後人見學佛之徒忠義出焉遂以此為佛學中<lb/>
所有儒者亦遂謂佛學無礙於忠孝不知此血性不可<lb/>
埋没之處誠之不可掩吾儒真種子切勿因諸公而誤<lb/>
<pb n="KR2g0046_WYG_057-15b"/>
認也<lb/>
與金正希書盡心存心兩語尊㫖劈提盡心一句撇倒<lb/>
存心下截弟瞿然疑之鄙見心只是一若處囂不雜居<lb/>
静不枯作止垢淨有無斷常泯然消化者即西竺古先<lb/>
先湼不生槃不滅之妙心也在我夫子即意必固我四<lb/>
絶者是猶龍氏亦云真常應物常應常静此不待擬議<lb/>
不假思惟如如不動一了百了所謂能盡其心者與大<lb/>
資性人一喝放下直見本來朝聞道夕死可矣凡夫肉<lb/>
<pb n="KR2g0046_WYG_057-16a"/>
團未遽能爾所以上士教之曰曉得起滅去處生死大<lb/>
事方决又轉一語曰果見得起滅的是誰滅亦由汝不<lb/>
滅亦由汝或即盡其心不必存其心之意與弟又以見<lb/>
得起滅的是誰仍是不起不滅者然一時偶識得而隨<lb/>
縁放曠恐錯認本來或逐處發憤尋求又虞非觀自在<lb/>
法門故鄙見亟欲以存心為渡筏廼尊㫖又以著一存<lb/>
心便同存意譬之水上削波波何能平説得極切隠病<lb/>
然顧其存心何如若把一心去存屬意何辯即曰我存<lb/>
<pb n="KR2g0046_WYG_057-16b"/>
心在這裏執著還𩔖放馳皆由未識其心耳所云其心<lb/>
者意生不順生意㓕不隨滅一切聲塵感觸遞有去來<lb/>
此心初何去來祗縁結習之久染著意念聲塵汩汩興<lb/>
波波滛水動漸失妙明是以學者要當去來現在心不<lb/>
可得時認出元本真靈存存又存不在内外中間一毫<lb/>
無起滅來去先儒强名之曰湛然虛明氣象雖然隔境<lb/>
想及信口説到易耳試參十二時中稍得一刻平衡不<lb/>
失昬㪚而冷便失拘檢而燥所以存心比之養火温温<lb/>
<pb n="KR2g0046_WYG_057-17a"/>
得中良非易易若念起即除又存心中照了消磨𦂳著<lb/>
非一味向意根上扒平如以掌按波之謂也至於未發<lb/>
不爽其惺已發不遷其寂頭頭現成處處灑脱則又知<lb/>
性知天動静不失其時本等頑鈍如弟雖遇上智伸拳<lb/>
樹拂不啻隔靴即一棒一㾗非闗真痛故欲從存其心<lb/>
上勉强從事殊見為難若直掲盡心一句固是頂門一<lb/>
釙然謂事理二障種種難盡何以一識認其心便能了<lb/>
當且其心何以當下便識認得噫中庸不可能也<hi>門人金夢</hi>
<pb n="KR2g0046_WYG_057-17b"/>
<hi>文識</hi>
䖍中偶言山川草木皆有明神若將我殻子罩他頭上<lb/>
依舊是人　外邉色響投胸皮肉䦨之不住内裏情思<lb/>
赴物門壁隔之不能凡夫内外尚合而况聖心　痛癢<lb/>
即知知實不曽痛癢　當念起時憬然無起於不起處<lb/>
亦不求滅其唯静照有恒乎　鬼神不瞰人之形專測<lb/>
人之意毋意則鬼神莫知隂陽能束我以氣難縛我於<lb/>
虚致虚則隂陽莫冶　問身當天分地坼我在何處曰<lb/>
<pb n="KR2g0046_WYG_057-18a"/>
今天地完好時那便是汝每日事事相乗一事偶歇旋<lb/>
又無事討事做矣此際湏要常省便不多事不失事纔<lb/>
得事事見個性靈耳　事到頭來<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>將頭頂著做去反<lb/>
得自由　我欲築室深山視草木開謝為春秋不問甲<lb/>
子或曰毎年一本厯書何嘗擾汝<lb/>
　徴君孫鍾元先生奇逢<lb/>
孫竒逢字啟泰號鍾元北直容城人舉鄉書初尚節俠<lb/>
左忠毅魏忠節周忠介之獄先後為之頓舍其子弟與<lb/>
<pb n="KR2g0046_WYG_057-18b"/>
鹿忠節之父舉旛擊鼓斂義士之錢以救之不足則使<lb/>
其弟啟美匹馬走塞外求援於髙陽逆奄之焰如火之<lb/>
燎原先生焦頭爛額赴之不顧也燕趙悲歌慷慨之風<lb/>
久湮人謂自先生而再見家有北海亭名稱其實焉其<lb/>
後一變而為理學卜居百泉山康節之遺址也其鄉人<lb/>
皆從而化之先生家貧遇有宴㑹先時蕭然一榻耳至<lb/>
期則倚卓瓶罍不戒而集北方之學者大概出於其門<lb/>
先生之所至雖不知其淺深使喪亂之餘猶知有講學<lb/>
<pb n="KR2g0046_WYG_057-19a"/>
一脉者要不可冺也所著大者有理學宗傳特表周元<lb/>
公程純公程正公張明公邵康節朱文公陸文安薛文<lb/>
清王文成羅文恭顧端文十一子為宗以嗣孟子之後<lb/>
諸儒别為考以次之可謂别出手眼者矣嵗癸丑作詩<lb/>
寄羲勉以蕺山薪傳讀而愧之時年九十矣又二年卒<lb/>
嵗寒集自渾朴㪚而象數之繁異同之見理氣之分種<lb/>
種互起爭長然皆不謬於聖人所謂小徳之川流也有<lb/>
統宗㑹元之至人出焉一以貫之所謂大徳之敦化也<lb/>
<pb n="KR2g0046_WYG_057-19b"/>
學者不能有此大見識切不可專執一偏之見正宜於<lb/>
古人議論不同處著眼理㑹如夷尹惠不同㣲箕比不<lb/>
同朱陸不同豈可相非正借有此異以證其同合知亷<lb/>
勇藝而文之以禮樂愈見冶鑄之手　忠孝節義道中<lb/>
之一節一目文山以箕子自處便不亟亟求畢旦夕之<lb/>
命此身一日不死便是大宋一日不滅生貴乎順不以<lb/>
生自嫌死貴乎安不以死塞責　處人之道心厚而氣<lb/>
和不獨待君子即待小人亦然　問做人曰饑餓窮愁<lb/>
<pb n="KR2g0046_WYG_057-20a"/>
困不倒聲色貨利侵不倒死生患難考不倒而人之事<lb/>
畢矣　問陽明無善無惡心之體曰陽明初亦言至善<lb/>
其所謂無善無惡者無善之可言亦猶之乎至善也非<lb/>
告子之所謂無善也　人者天地之心也人失其為人<lb/>
而天地何以清寧故為天地立心為生民立命者聖賢<lb/>
之事也明王不作聖人已逺而堯舜孔子之心至今在<lb/>
此非人也天也　問理與氣是一是二曰渾沌之初一<lb/>
氣而已其主宰處為理其運旋處為氣指為二不可渾<lb/>
<pb n="KR2g0046_WYG_057-20b"/>
為一不可　問性也有命命也有性性命是一是二曰<lb/>
性也有命是就見在去尋頭不得認形骸為塊然之物<lb/>
命也有性是就源頭還他見在不得以於穆為窈然之<lb/>
精盡性立命不容混而為一亦不容截而為二　或曰<lb/>
士不可小自待不惟不宜讓今人并不宜讓古人予謂<lb/>
士不宜過自恃不惟宜讓古人并宜讓今人無一人不<lb/>
在其上則無一人不出其下矣無一人不在其下則無<lb/>
一人不出其上矣十年不能去一矜字此病不小　問<lb/>
<pb n="KR2g0046_WYG_057-21a"/>
處事之道曰水到渠成不必急性天大事總平常事<lb/>
成缺在事不在心榮辱在心不在事　五十守貧即是<lb/>
道一語罔敢失墜邇聞志是其命甚覺親切子曰匹夫<lb/>
不可奪志也葢志不可奪便是造命立命處問道何在<lb/>
曰無物不有無時不然堯舜後雖無堯舜堯舜之心至<lb/>
今在孔子後雖無孔子孔子之心至今在亦見之於無<lb/>
物不有無時不然而已矣其消息總得之於天　念菴<lb/>
云戒慎不覩恐懼不聞此孔門用工口訣也白沙云戒<lb/>
<pb n="KR2g0046_WYG_057-21b"/>
慎恐懼所以防存之而非以為害也白沙是對積學之<lb/>
人説念菴是對初學之人説徒飾於共見共聞之際而<lb/>
隠㣲未慊祗自欺之小人致謹於十目十手之嚴而跼<lb/>
蹐太甚終非成徳之君子二公各有對症之藥　連日<lb/>
取文清静坐觀心閒中一樂八字作功課客曰心何用<lb/>
觀曰為其不在也客曰不在而何以觀曰一觀之而即<lb/>
在矣時時觀則時時在到得不待觀而無不在則無不<lb/>
樂非誠意君子未可語此　人生在世逐日擾攘漫無<lb/>
<pb n="KR2g0046_WYG_057-22a"/>
自得尋其根源除怨天尤人别無甚事　骨月之間多<lb/>
一分渾厚便多留一分天性是非正不必太明　問士<lb/>
當今日道應如何曰不辱身問不辱曰薛文清有言劉<lb/>
静修百世之師也<lb/>
　<lb/>
　<lb/>
　<lb/>
　<lb/>
<pb n="KR2g0046_WYG_057-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒學案卷五十七<lb/>
</p>
<p>
</p>
  </div>
</body>
</text>
</TEI>
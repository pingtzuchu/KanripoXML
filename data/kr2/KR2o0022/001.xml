<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0022_WYG_001-1a"/>
　　　乾隆四十七年十一月<lb/>
　命皇子及軍機大臣訂正續資治通鑑綱目<lb/>
　　朕披閲<lb/>
御批續資治通鑑綱目内周禮發明張時泰廣義於遼金<lb/>
　　元事多有議論偏謬及肆行詆毁者通鑑一書闗係前<lb/>
　　代治亂興衰之迹至綱目祖述麟經筆削惟嚴為萬<lb/>
　　世公道所在不可稍涉偏私試問孔子春秋内有一<lb/>
　　語如發明廣義之肆口謾罵所云乎向命儒臣編纂<lb/>
<pb n="KR2o0022_WYG_001-1b"/>
　　通鑑輯覧其中書法體例有闗大一統之義者均經<lb/>
　　朕親加訂正頒示天下如内中國而外夷狄此作史<lb/>
　　之常例顧以中國之人載中國之事若司馬光朱子<lb/>
　　義例森嚴亦不過欲辨明正統未有肆行謾罵者朕<lb/>
　　於通鑑輯覧内存𢎞光年號且將唐王桂王事蹟附<lb/>
　　録於後又諭存楊維楨正統辨使天下後世曉然於<lb/>
　　春秋之義實為大公至正無一毫偏倚之見至於東<lb/>
　　夷西戎南蠻北狄因地而名與江南河北山左闗右<lb/>
<pb n="KR2o0022_WYG_001-2a"/>
　　何異孟子云舜為東夷之人文王為西夷之人此無<lb/>
　　可諱亦不必諱但以中外過為軒輊逞其一偏之見<lb/>
　　妄肆譏訕毋論桀犬之吠固屬無當即區别統系昭<lb/>
　　示來許亦並不在乎此也况前史載南北朝相稱互<lb/>
　　行詆毁此皆當日各為其主或故為此訕笑之詞至<lb/>
　　史筆係千秋論定豈可騁私意而廢公道乎夫厯代<lb/>
　　興亡前鍳不逺人主之道惟在敬<lb/>
天勤民兢兢業業以綿億萬載之丕基所謂<lb/>
<pb n="KR2o0022_WYG_001-2b"/>
天難諶命靡常常厥徳保厥位誠不在乎區區口舌之争<lb/>
　　若主中國而不能守如宋徽欽之稱臣稱姪於金以<lb/>
　　致陵夷南渡不乆宗社為墟即使史官記載曲為掩<lb/>
　　飾亦何補耶所有通鑑綱目續編一書其遼金元三<lb/>
　　朝人名地名本應按照新定正史一體更正至發明<lb/>
　　廣義内三朝時事不可更易外其議論詆毁之處著<lb/>
　　交諸皇子及軍機大臣量為刪潤以符孔子春秋體<lb/>
　　例仍令粘簽進呈候朕閲定並將此諭冠之編首交<lb/>
<pb n="KR2o0022_WYG_001-3a"/>
　武英殿照改本更正後并發交直省督撫各一部令<lb/>
　各照本抽改將此通諭中外知之特諭<lb/>
</p>
<p>
</p>
  </div>
</body>
</text>
</TEI>
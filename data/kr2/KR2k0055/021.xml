<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲南通志卷二十一之一</head> <lb/>
    <p>
<pb n="KR2k0055_WYG_021-1a"/>
欽定四庫全書<lb/>
　雲南通志卷二十一之一<lb/>
　　人物<hi>鄉賢孝義</hi>　<hi>忠烈/文學</hi>　<hi>宦蹟隠逸</hi>
　　石蘊玉而山輝水懐珠而川媚人才之出邦國之<lb/>
　　光也夫十室之邑必有忠信矧滇南山水奥衍扶<lb/>
　　輿磅礴之氣篤生偉人漢唐以來如許淑盛覽之<lb/>
　　文學呂凱謝恕之忠節隗叔通段赤城之孝義較<lb/>
　　中區人士何多讓焉沿及元明尤多賢傑我<lb/>
<pb n="KR2k0055_WYG_021-1b"/>
　朝運際熙隆人才蔚起士之脩於家而獻於廷者蒸<lb/>
　　蒸日盛夫聚千百年瑰偉竒傑之英或馨香於爼<lb/>
　　豆或流譽於家邦載在志乘炳如也後之覽者毋<lb/>
　　亦有慨然而興起者乎志人物<lb/>
　　鄉賢<lb/>
雲南府<lb/>
漢<lb/>
　許　淑<hi>善闡人元和中入中國受五經歸教鄉人</hi>
<pb n="KR2k0055_WYG_021-2a"/>
三國漢<lb/>
　孟　琰<hi>朱提人建興閒諸葛亮南征収用豪傑為官屬舉琰仕至輔漢将軍</hi>
唐<lb/>
　王仁求<hi>安寜人河東刺史平賦化民漢夷悦服</hi>
　王善寳<hi>仁求子以雲麾将軍持節河東諸軍事有治蹟</hi>
元<lb/>
　張景雲<hi>字天祥中慶人優於理學能文章拔登仕即</hi>
明<lb/>
<pb n="KR2k0055_WYG_021-2b"/>
　李　忠<hi>初名特昆明人洪武間選貢入監宣見便殿賞賚甚厚賜名忠登甲戌進士知鳯翔縣恩</hi>
　　<hi>威兼濟有循吏風</hi>
　尹　葆<hi>字士蓋昆明人永樂初鄉貢任㑹川教授有文行卒於官</hi>
　段　鑑<hi>字至明昆明人永樂辛夘舉人宣德閒知嘉定州斷獄如神陞恵州知府卒於官兩地立</hi>
　　<hi>祠祀之</hi>
　李　純<hi>昆明人永樂甲午舉人倜儻有智略正統閒任御史巡按遼東邉功累著陞遼東巡撫後</hi>
　　<hi>改榆林尤有功績邉庭頼之卒於官</hi>
　洪　誠<hi>字克敬昆明人少厲志行登永樂戊戌進士累官順慶知府所至皆以㢘明稱</hi>
<pb n="KR2k0055_WYG_021-3a"/>
　楊　景<hi>安寜人事母孝中永樂癸夘舉人任霸州州判尋改澧州有誣吴姓盜其牛者牽牛歸吴</hi>
　　<hi>無以自明景疑其枉取牛縱之郊坰牛奔吴氏誣者服罪秩滿擢化州州同㑹峒夷亂攻城守将夜</hi>
　　<hi>縋城以遯兵民不滿三百景激以大義皆願盡力乃撤故倉木蔽城缺又縛藁人披衣甲置城上有</hi>
　　<hi>三人緣堞上擒斬以狥賊引去都督歐信贈景守忠二字而寘守将於法天順庚辰以老乞致仕自</hi>
　　<hi>度官貧鄉遠因占籍巴陵以子太傅一清貴贈如其官</hi>
　張　英<hi>字時俊昆明人事母至孝中正統戊午解元入太學時祭酒李時勉以直言獲罪英忿且</hi>
　　<hi>恥乃同時大堅等詣闕請以身代遂蒙宥名動京師是日即乞歸養學士商文毅輅贈以詩居鄉教</hi>
　　<hi>授生徒卒年九十有四黔國公沐琮禮重之</hi>
<pb n="KR2k0055_WYG_021-3b"/>
　楊一清<hi>字應寜號邃庵别號石淙安寜人天順閒薦竒童為翰林秀才登成化壬辰進士厯官右</hi>
　　<hi>副都御史督理茶馬鹽政條上事宜多所匡濟比巡陜西脩復花馬池諸要害亭障固原告警單騎</hi>
　　<hi>馳至瓦亭㑹總兵曹雄設伏備禦奉勅總制三邉經略河套條陳脩築增置防禦六事皆為劉瑾所</hi>
　　<hi>格罷歸㑹安化王反於寜夏起用乃謂監軍張永曰寜夏事旦暮且有捷音但内變不測為可慮耳</hi>
　　<hi>已而擒賊報果至張永驚服乃請竟内變之説一清取永手畫瑾字永悚息不敢任一清又密授永</hi>
　　<hi>策永一一如其言武宗乃収瑾戮之因召為戸部尚書加太子太保尋改吏部累至少傅入内閣嘗</hi>
　　<hi>因災異自劾且言時事失宜朱寜等疾之乃謝病致仕嘉靖乙酉復起兵部尚書總督陜西冬召還</hi>
　　<hi>内閣世宗待以腹心因大禮議不合致仕尋削籍後贈太傅諡文襄一清嘗自謂生於滇南長於湖</hi>
<pb n="KR2k0055_WYG_021-4a"/>
　　<hi>南老於江南故晚號三南居士卜居於京口丁卯橋猶不忘石淙因以為號李夢陽為之記稱其功</hi>
　　<hi>著邉徼名顯社稷云所著闗中奏議獻納稿石淙等集行於世</hi>
　趙　璧<hi>字蕳完昆明人成化壬辰進士厯官即中太監蒋宗誣奏南科後湖不法事行璧勘直之</hi>
　　<hi>宗遂奏璧黨科道左遷吉安府通判厯四川副使所至多善政後乞歸著茶花譜及詩文集</hi>
　唐　瑢<hi>昆明人成化乙未進士任刑部即中持法不阿有客懐金夜入其門卻之亦不發於人後</hi>
　　<hi>致政歸號貞碩先生</hi>
　傅　澄<hi>字景深昆明人成化丁酉舉人任中江教諭嵗饑捐俸為粥以濟貧窶人皆德之初無嗣</hi>
　　<hi>至是遂舉一子乃決意歸田以子給事中良弼貴贈如其官祀蜀名宦</hi>
<pb n="KR2k0055_WYG_021-4b"/>
　李宗泗<hi>字希顔昆明人倜儻有智略幼従父應宦四川籍於彭山登成化辛丑進士任池州府推</hi>
　　<hi>官以㢘能著績陞南廣西道御史有丰裁時馬政多弊宗泗一一肅清之遷辰沅兵備道又調山東</hi>
　　<hi>僉事𢎞治戊午曲阜聖廟災命重建俾泗董其事廟成賜金幣尋陞江西副使㑹長河等洞賊攻掠</hi>
　　<hi>郡邑泗出竒設伏屢以捷聞勞瘁得疾卒於官</hi>
　李宗儒<hi>字希雍宗泗弟幼穎悟留心理學登成化甲辰進士丁父艱哀毁骨立廬墓三年服闋授</hi>
　　<hi>刑部主事以平允稱陞本部員外兄宗泗以南臺御史入覲同謁楊文忠廷和皆目為令器後卒於</hi>
　　<hi>官囊無餘物惟退食漫吟遺稿一帙</hi>
　夏　暹<hi>字景升左衞人成化甲辰進士厯官湖廣叅政有㢘名陞苑馬寺卿適值用兵軍官以首</hi>
<pb n="KR2k0055_WYG_021-5a"/>
　　<hi>功數十歸暹卻之轉廣西左布政使卒於任孫較以嵗貢任黔之畢節教諭三世皆清貧</hi>
　吴九功<hi>字時序昆明人𢎞治壬子舉人厯官山東僉事齊東嵗饑貧民相聚為盜九功單車抵賊</hi>
　　<hi>巢諭以禍福皆感泣解㪚後卒於官立祠祀之</hi>
　繆　白<hi>字元素呈貢人𢎞治乙卯舉人任成都府通判従征番寇嚴戒妄殺攝推官讞獄多雪寃</hi>
　　<hi>抑時有宋姓者豪俠不法白亷得之欲正其罪直指不可遂鬱鬱不樂仕進陞麻哈州知州即請歸</hi>
　　<hi>事母曲盡色養林卧四十餘年以盛徳稱及卒貧不能殮</hi>
　陳　淳<hi>字唯素號澹齋呈貢人𢎞治辛酉舉人任太平府通判有疑獄淳立辯之其他善政及人</hi>
　　<hi>者多民用栴檀刻像以祀後掛冠歸里以詩自娱給諌傅良弼稱其未仕則富既仕而貧嚴於義利</hi>
<pb n="KR2k0055_WYG_021-5b"/>
　　<hi>明於出處至今鄉人言耆舊必稱澹齋先生</hi>
　毛　玉<hi>字用成昆明人幼刻厲讀書母憂其鋭恐致疾玉每夜輒以衣障燈初上春官不第僦居</hi>
　　<hi>燕市與四方名士講業十七年登𢎞治乙丑進士以脩孝宗實錄奉使滇黔訪求遺事歸報命授行</hi>
　　<hi>人考選南禮科給事中值察典論劾四十餘人皆當陞戸科左給事中條上備禦諸策以憂歸服□</hi>
　　<hi>補吏科諫止巡幸居庸危詞慷慨武宗動色中貴由烏思蔵往還沿途横索御史林有年以論劾得</hi>
　　<hi>罪下詔獄玉上疏極諌得寛旨嘉靖初大禮議起玉同毛紀毛澄等跪門哭諫世宗震怒被廷杖者</hi>
　　<hi>一百八十餘人玉以六科之首創更甚血肉糜爛數日卒燕士白衣冠相率送其喪為文輓之穆宗</hi>
　　<hi>即位追贈光禄寺卿所存奏議十卷俱切中國是玉自幼孝於繼母終身無倦容人咸稱之</hi>
<pb n="KR2k0055_WYG_021-6a"/>
　王　輔<hi>昆明人言行不茍有古君子風中正徳丁卯舉人知南部縣豈弟節儉稱循良吏子廷臣</hi>
　　<hi>克遵父訓以孝友聞仕至龍安府同知</hi>
　朱　尹<hi>號朗亭安寜人正徳庚午舉人任崑山教諭陞國子監助教聲傾六館厯巴州知州多善</hi>
　　<hi>政歸里澹然寡營品概超逸</hi>
　李資坤<hi>字伯生昆陽人自幼以孝友聞中正徳癸酉舉人知宜城嘉定二縣陞南刑部主事厯官</hi>
　　<hi>即中岀知銅仁府開渠堰均田賦撫平寇亂卓有賢聲考天下循吏第一所至皆有生祠竝崇祀名</hi>
　　<hi>宦比歸置義塾不謁公府性剛介寡合言動以禮老而彌篤積書萬餘卷自號一蠧居士督學陳善</hi>
　　<hi>採衆議檄州立祠</hi>
<pb n="KR2k0055_WYG_021-6b"/>
　羅　江<hi>字孔殷嵩明人天性英敏弱冠登正德甲戌進士任建昌府推官直躬厲操抑折豪强卒</hi>
　　<hi>於官士民哀之祀名宦</hi>
　胡廷禄<hi>右衞人正徳丁丑進士任南戸部即中與呂涇野鄒東郭講究正學出為河南按察副使</hi>
　　<hi>㑹肅宗南廵渡河嬪舟後至逮督撫及廷禄俱削籍歸所居負郭足跡不至公門以篇什自娱顧應</hi>
　　<hi>祥與同榜先後撫滇未嘗一見後遷秩去造廬促之不得已出見良久以果酒别於家所著書多㪚</hi>
　　<hi>逸施光禄昱誄曰庚桑深居泄栁閉戸城闉如林竹松為伍</hi>
　孫繼魯<hi>字道甫昆明人少負竒質書史過目不忘登嘉靖癸未進士知澧州以他事避怒已者乞</hi>
　　<hi>為學官改國子監助教厯戸部即中出知衞輝府未㡬調淮安府中貴衘命督江南織造擅作威福</hi>
<pb n="KR2k0055_WYG_021-7a"/>
　　<hi>繼魯與之抗中貴怒譖訴於上逮至京執政為之解罪止調官既免弗謝調黎平府能以徳化感格</hi>
　　<hi>叛苗陞湖廣提學副使每従帖括相士數語盡其生平合若左劵晉山西左叅政分守冀南繩宗人</hi>
　　<hi>以法及陞本省按察使宗人數百要於路發其装惟布袍敝履他無所蓄驚曰髙皇帝以來罕見此</hi>
　　<hi>官相與載酒偕士民追送之至任益飭法約束舍人子自宗潢以及百姓咸願久於其任尋晉右副</hi>
　　<hi>都御史巡撫山西以邉事與總督翁萬逹意不合為文誓於神慷慨忠義溢於言表因各陳所見交</hi>
　　<hi>上封事時宰先萬逹而後繼魯遂被誣下獄讀易賦詩矢死不折圜中無楮筆日用飯盌畫壁與同</hi>
　　<hi>時得罪御史楊爵倡和百餘首名飯盌集知公者以百口直之而時宰怒不解竟以疽發卒獄中山</hi>
　　<hi>西士民哭於長安者數百人穆宗即位従言官請贈兵部左侍即諡清愍賜祭葬</hi>
<pb n="KR2k0055_WYG_021-7b"/>
　張　素<hi>字季文安寜人嘉靖癸未進士厯官湖廣兵備道出方略平賊陞四川巡撫復著軍功勅</hi>
　　<hi>賜金帛致仕歸里囊無餘蓄恬靜自如</hi>
　陳常道<hi>字子中呈貢人嘉靖丙戌進士知富順縣蠲鹽課賑荒民陞主事疏請終養服闋陞常徳</hi>
　　<hi>知府屢辯疑獄運麻陽兵餉有功陞建昌兵備道乞歸杜門靜習手錄薛西園集叅解多所獨得</hi>
　施　昱<hi>字子貞廣南衞人嘉靖丙戌進士任刑部主事陞貟外典試山東取士多名雋陞本部即</hi>
　　<hi>中以議國戚張延齡獄不稱旨落職時已陞陜西僉事矣家居八載起補貴州僉事威恵竝行士民</hi>
　　<hi>繪像祝之瓦店驛峻嶺夾江甚難渡昱設法為巨橋覆以屋又因劾處得當欽賜銀幣值黔中大比</hi>
　　<hi>録文犯忌罪監臨御史波及之謫茶陵州州同厯永州府通判遷徽州府同知丁艱歸服除補大名</hi>
<pb n="KR2k0055_WYG_021-8a"/>
　　<hi>知府陞湖廣僉事駐承天府百務紛㳫昱一意恤民不狥時好雖見忌疾弗顧也以擒巨寇李邦珍</hi>
　　<hi>功賜綺幣晉光禄寺少卿卒於京昱孝友醇飭所著有禮經疑問蔵於家</hi>
　黄鳯翔<hi>字冲霄號竹泉昆明人與其兄鳯翺少相師友登嘉靖丙戌進士任刑部郎尚風節岀知</hi>
　　<hi>重慶府鯁直為當事所忌拂衣歸杜門不出著述甚富人問楊慎曰黄竹泉平平耳曰公勿言如竹</hi>
　　<hi>泉者宇内未易得也</hi>
　段　纁<hi>字朝聘昆明人嘉靖戊子舉人十上春官不第益發憤向學在京與周洞巖論愼獨之㫖</hi>
　　<hi>謂本無寂静惟動不失常者近是不得分靜存動察為二一時如謝髙泉萬履庵皆與締交纁髙自</hi>
　　<hi>標植歸田後與胡廷禄遊胡雅意詩文纁曰志於道者恥為詩文胡即其居植衆卉曰借此以發生</hi>
<pb n="KR2k0055_WYG_021-8b"/>
　　<hi>意纁曰生意豈在彼也胡遂悟及胡卒纁誄之曰始待益於外來終取足於天則自是堅卧不出宦</hi>
　　<hi>滇者造廬欲一見終不可得所居湫隘旴江羅汝芳題其里曰顔巷</hi>
　李茂陽<hi>字三山昆明人蚤喪父事母至孝與兄向陽讀書寒暑不少怠家窘甚司徒劉輔造訪贈</hi>
　　<hi>之金不受嘉靖甲午癸夘弟兄相繼舉於鄉茂陽授四川南充教諭士類多所成就遷知大足縣縣</hi>
　　<hi>苦盜撫諭有方朞年盜遂息以直忤上官乞歸終養還里後杜門不出惟養親教子所著有歸來園</hi>
　　<hi>集</hi>
　佘應桂<hi>字夢徵昆明人幼孤事母孝中嘉靖丁酉舉人知灌縣保民如子採山大役報成而民不</hi>
　　<hi>擾蜀民頌之陞重慶府同知清戎理鹺有能聲厯知南康府興學正俗均糧息盜入覲卒</hi>
<pb n="KR2k0055_WYG_021-9a"/>
　周　棐<hi>字公輔嵩明人嘉靖丁酉舉人任新蔡教諭攝汝陽縣篆救荒全活者衆厯知廬山彭縣</hi>
　　<hi>有恵政</hi>
　楊秉和<hi>字節甫昆明人嘉靖庚子舉人知臨漳縣卻金辯獄遷汝寜㑹宗府奪地自益疏聞下臺</hi>
　　<hi>臣久未決和慷慨啟王陳利害還所奪地以歸民時稱㢘能厯刑部員外郎乞歸</hi>
　石　銀<hi>呈貢人嘉靖庚子舉人知合江縣遷隴州知州所至以豈弟稱不善事上官左遷韓府長</hi>
　　<hi>史乞歸隠於大漁村窮約終身晏如也</hi>
　顧天祐<hi>字吉甫昆明人嘉靖癸夘舉人知建始縣城介蠻峒嵗比不登艱虞百端祐竭力保障招</hi>
　　<hi>集蠻黨綜覈隠占邉鄙寜謐遷保寜府通判捕大盜得其窟盜悉除致政歸杜門著書以經學授徒</hi>
<pb n="KR2k0055_WYG_021-9b"/>
　　<hi>卒年八十餘</hi>
　嚴　清<hi>字直甫後衞人弱冠登嘉靖甲辰進士知富順縣丁母憂服闋補邯鄲縣皆以㢘能著徴</hi>
　　<hi>為工部屯田主事陞即中督建外城及九陵綜覈出入省費巨萬出知保定府時廷議選邉才清與</hi>
　　<hi>焉厯陞四川右布政綜理撙節蜀庫獨贏隆慶初巡撫貴州復移四川一切公私費悉従減省奏改</hi>
　　<hi>金錢當輸京師者二十餘萬就近抵陜西佐邉費定番僧貢額罷有司團操蜀民稱便萬歴乙亥再</hi>
　　<hi>命巡撫貴州條理得宜苗蠻懾服累遷刑部尚書秉公持平屢白寃抑神宗素知清特授吏部尚書</hi>
　　<hi>時癸未冬計事滇委所擯斥雖閭里不少庇而引用巖穴知名之士實多無何以勞瘁致疾四上疏</hi>
　　<hi>乞歸又二年本兵乏人上特旨起清清力辭疏入上遲回久之乃許戊子特晉太子少傅嵗給廩粟</hi>
<pb n="KR2k0055_WYG_021-10a"/>
　　<hi>輿夫卒贈太子太保賜祭葬諡恭肅清性檢飭有威儀生平操行尤嚴於取與辭受居官食麤衣敝</hi>
　　<hi>與童僕同甘苦及為尚書亦然輿疾出都門遵潞河泝大江而行置石輕舟無慙古人歸滇後隠於</hi>
　　<hi>松華别業後進造請惟以脩身務學為諄諄其詩随意興成有冰玉堂集東阿于愼行刻筆麈載酒</hi>
　　<hi>遺事方馮保以罪籍沒得一册於其家定陵披閱皆籍記朝貴往來事及書清無一字以此受知</hi>
　郭　斗<hi>字應秀昆明人嘉靖癸丑進士知孝感縣伸疑獄行取南戸科給事中以母憂去服闋補</hi>
　　<hi>山西按察副使覈郵符寛民力遷貴州按察使時安國亨搆殺罰粟而止平滇黔道塗以利行旅厯</hi>
　　<hi>浙江左布政使致政歸萬厯初再起貴州尋歸田里構小樓於進耳山賦詩作書自適一夕方據案</hi>
　　<hi>吟咏忽擲筆而卒</hi>
<pb n="KR2k0055_WYG_021-10b"/>
　龍　施<hi>字德敷昆明人嘉靖乙夘解元厯官戸部郎中陞河東運同所在有政聲以母老請養家</hi>
　　<hi>居二十餘年澹然自樂著書之外治藥濟病視親戚有緩急輒損貲佐之所著有露林蟬嘯心濟醫</hi>
　　<hi>宗等書</hi>
　張　橋<hi>字衡如昆明人嘉靖己未進士任工部主事管南旺閘河刻意河防運道不滯竣事還京</hi>
　　<hi>擢寜夏兵備僉事急葺邉牆重罰剝軍者西賊為之捲幕尋以浮議罷歸精心墳典自六經子史旁</hi>
　　<hi>及眞詮釋典靡不研究才髙學冨尤精書法</hi>
　朱運久<hi>號蓮峯安寜人隆慶初恩貢任東昌府通判陞海北正提舉請告歸居鄉不入公府不置</hi>
　　<hi>田宅鄉閭重之</hi>
<pb n="KR2k0055_WYG_021-11a"/>
　王　制<hi>昆明人隆慶丁卯解元任思南府推官行取御史轉韶州僉事晉叅議操守清潔比歸好</hi>
　　<hi>義樂施嵗歉賑饑鄉里徳之</hi>
　孫繼先<hi>字志顯昆明人隆慶庚午舉人任興化教諭遷陀陵知縣奉檄紀驗膩巂招降賊屬三百</hi>
　　<hi>人朝廷賜金褒之再遷下石西州知州州故為思明黄獠竊據𢎞治聞始討平設流官率寄妻孥於</hi>
　　<hi>太平府嵗一履其地繼先始擕家居之闢草昧拓城甃井生聚教訓比於列郡遷承天府同知有築</hi>
　　<hi>堤救荒之績後因事左遷荆王府長史歸以古禮倡邑人冠婚葬祭一軌於制人皆憚其嚴正</hi>
　李聞馨<hi>字徳華昆陽人萬厯癸酉舉人知新繁縣奉檄覈倉儲持法不阿陞知茂州多恵政</hi>
　張　薰<hi>字伯舜歸化人萬厯丙子舉人任河南教諭為督學楊俊民所器重厯大理司務陞刑部</hi>
<pb n="KR2k0055_WYG_021-11b"/>
　　<hi>即獄無大小各當其情奉命讞囚三州多所平反每與直指使相左遂罷歸</hi>
　王希堯<hi>字惟中昆明人萬厯己夘舉人任竹山教諭陞知鍾祥縣捐煩苛與民休息尋調藤縣在</hi>
　　<hi>官以實心行實政後親老請歸孝養者十年每嵗終以錢米濟郷里貧乏</hi>
　朱運昌<hi>字際之昆明人萬厯庚辰進士任大理評事陞刑部郎讞獄四川上錄囚應縱者百餘人</hi>
　　<hi>下司寇覆議悉當遷叅政分守川西條上錢榖畫一之制累遷福建左布政使中貴人銜命督税多</hi>
　　<hi>所沮抑中貴人欲陷之乃上書乞歸即日登舟當事挽留不得方抵里神宗特簡為右僉都御史巡</hi>
　　<hi>撫福建凡闗疆場及民生吏治者所司未及状逹已被符令處分監司而下咸驚以為神奉約束惟</hi>
　　<hi>謹撫閩前後幾三年朝廷嘉其功待以異數尋卒於官賜諭祭</hi>
<pb n="KR2k0055_WYG_021-12a"/>
　羅大器<hi>號滄岳安寜人萬厯壬午舉人任山海闗通判清屯選鋭邉闗倚重前後薦剡十上為權</hi>
　　<hi>貴所忌罷歸士民攀轅載道居鄉二十餘年復起用厯知岳州府丁繼母艱歸絶跡公門官司鄉里</hi>
　　<hi>皆推重之</hi>
　劉文徴<hi>字右吾昆明人萬厯癸未進士厯任紹興知府考清㢘第一因漢劉寵為會稽太守以㢘</hi>
　　<hi>潔著稱故民閒有漢明二劉之謡累官太僕卿致仕歸里禮教甚嚴著作多𫝊於世前纂脩通志皆</hi>
　　<hi>其手筆也</hi>
　朱思明<hi>字用晦昆明人萬厯己丑進士授刑部主事署本部郎中適寜夏之變上怒逮及軍府重</hi>
　　<hi>臣思明掌其獄為具爰書國體獲全繼命欽恤廣東獄無寃滯累遷河南按察副使㑹大饑設法賑</hi>
<pb n="KR2k0055_WYG_021-12b"/>
　　<hi>濟全活甚衆開漳河十餘里開歸民感其徳為建生祠陞本省右叅政管理河道時河決沒民居萬</hi>
　　<hi>計嵗漕不通思明又倡開漳河二十餘里勞瘁無虚日閲四年始告竣陞廣西布政使宗人驕縱繩</hi>
　　<hi>以禮法洎黎賊出沒官軍多濫殺冐功嘗詣獄清讞之釐剔鹽政積弊一清乞終養歸恬淡自怡足</hi>
　　<hi>跡不入公府</hi>
　孫光前<hi>昆明人萬厯戊子舉人任宜良教諭陞國子監博士遷沅州知州沅當孔道官民苦於供</hi>
　　<hi>億光前力裁節之使客往來自為館餐州民以甦調嘉興府通判未㡬歸僅以二鶴随途中資罄竝</hi>
　　<hi>鶴鬻焉</hi>
　朱化孚<hi>號岱晟安寜人萬厯壬辰進士授行人主試貴州號得士遷兵部主事凡非尺籍什伍而</hi>
<pb n="KR2k0055_WYG_021-13a"/>
　　<hi>以虚名冐蠧者悉除之轉本部武選即中條選法六事為後人遵守擢銀夏兵備道清錢糧謹斥堠</hi>
　　<hi>轉貴州叅議止營兵之亂陞湖廣按察使刑罰清明告歸日與親友故人為文字㑹所著有賁幽吟</hi>
　　<hi>陽城紀勝行於世</hi>
　楊　鳯<hi>字明正安寜人萬厯甲午舉人任順慶府通判攝府事賑饑全活甚衆遷知海州築堤遏</hi>
　　<hi>潮以通鹽舶安揷青兖飢民招集流亡給牛種墾田報陞南康府同知士民遮留得請在海十一年</hi>
　　<hi>多異政繼為太原府同知擒妖定傾政績益著陞知順慶府值奢酋變助餉練兵賊不敢窺入覲引</hi>
　　<hi>疾歸為人喜愠弗形鄉里皆重其徳量後兩奉徵詔結廬葱山堅卧不出</hi>
　范立朝<hi>字二懐昆明人萬厯丁酉舉人任榮陽教諭厯陞刑部即中讞獄無疑滯出知平凉府府</hi>
<pb n="KR2k0055_WYG_021-13b"/>
　　<hi>多宗人恣横立朝每以法繩之共相服罪時韓王薨世子幼有嬖人子謀立暮夜賂以金立朝正色</hi>
　　<hi>曰嫡庶之禮何可廢也拂衣而入王妃聞之亦以多金求為善計復奮然曰此公議何以私為使慚</hi>
　　<hi>謝旋以忤給事某罷歸家居淡泊自甘遇後學必教以禮年八十卒</hi>
　楊師程<hi>字道南安寜人萬厯戊戌進士知湘隂縣多善政報最擢御史獻納糾彈指陳邉事巡鹽</hi>
　　<hi>河東清餘課豁啇逋條議十數上咸報可母既耄三請終養未允而訃至號泣歸廬未㡬卒師程慷</hi>
　　<hi>慨有大志直節敢言一時重之所著疏草行於世</hi>
　趙日亨<hi>字貞所安寜人萬厯辛丑進士任太常博士選御史福藩之國中使躧丈膳田騷動連省</hi>
　　<hi>亨抗疏調畫得允山東嵗饑民亂亨奉命巡按疏請蠲免撫綏底定時有監司恃婦翁為首輔行殊</hi>
<pb n="KR2k0055_WYG_021-14a"/>
　　<hi>不法亨劾之并及首輔由此外轉川南兵備道值奢酋叛募死士斬叛目黄光輝率兵解省城圍晉</hi>
　　<hi>秩賜金卭雅皆有祠祀之㑹以病請門人張星曰師勲已勒岷峨樞撫在旦夕閒何遽言歸也亨曰</hi>
　　<hi>年來中外任事率植黨營私大亂将作每思匡救愧遐踪力微忍逐流乎遂以貴州左布政使致仕</hi>
　　<hi>著寤歌樓集</hi>
　施堯化<hi>號泰維昆明人萬厯甲辰進士知湘潭縣有巨猾善邪術擒治之丁外艱服滿補長葛縣</hi>
　　<hi>地褊賦繁盡革羡耗以甦民困調光山㢘得主盜者治之萑符以清俗多健訟片言折之即上司左</hi>
　　<hi>右袒不狥也脩城池葺學宫不需時奏功民忘其勞擢吏部郎中悉心延訪善甄别轉驗封乞歸閉</hi>
　　<hi>戸蕭然不至公府</hi>
<pb n="KR2k0055_WYG_021-14b"/>
　劉鼎新<hi>呈貢人為諸生時即存心利物鳯克發難邑中亂民有思揭竿應之者新倡義勇先發擒</hi>
　　<hi>之嵗歉常減價出糶中萬厯己酉舉人知雙流縣值奢寅之變令縣民老弱婦女匿他所獨與丁壯</hi>
　　<hi>居守賊至開門延入賊易之競入新率僮僕手刃二賊出伏兵與戰賊倉卒不知為計死者甚衆其</hi>
　　<hi>後賊凡三攻城不克遁去新遂督鄉民援省城賊望其旗幟咸避之成都圍解以功陞叙州府同知</hi>
　　<hi>監軍攻藺州斬渠魁魯仲賢収集萬餘人以積勞卒於嘉州</hi>
　董邦昌<hi>昆明人萬厯己酉舉人知長夀縣多恵政陞貴州平越同知值黒苗叛薄興隆城邦昌多</hi>
　　<hi>方捍禦頼以保全陞知思思府告歸遇丁亥流寇之難舉家自焚</hi>
　傅宗龍<hi>號括蒼昆明人萬厯庚戌進士知巴縣行取浙江巡鹽御史巡按貴州征安酋有功晉太</hi>
<pb n="KR2k0055_WYG_021-15a"/>
　　<hi>僕寺卿陞薊遼總督兵部侍郎轉戸部以諌忤旨罷職崇禎戊寅復起四川巡撫尋加兵部尚書又</hi>
　　<hi>以言事下獄壬午總督陜西征流冦李自成屢破賊兵後軍潰被執守義不屈死之諡忠壮</hi>
　夏　誥<hi>字宗典昆明人貢生任教授自幼究心聖學意在化導愚民常以淨明忠孝倡為㑹而耳</hi>
　　<hi>食者以淨明二字毁之㡬陷於罪幸見雪督學陳善素重之晚益精心性學稱竹牗先生</hi>
　王錫衮<hi>禄豐人天啟壬戌進士累官詹事府正詹吏部左侍郎枚卜二次後予告歸里沙酋之亂</hi>
　　<hi>起義討賊被執不屈死之</hi>
　趙　譔<hi>昆明人天啟丁夘舉人性端方有勇力知龍泉縣有白蓮教倡亂盜賊蜂起苖蠻乘間作</hi>
　　<hi>亂譔率勇士剿平之撫順苗蠻又於上元夜設劇張燈誘賊入城密調勇士執銅錘擊殺之以卓異</hi>
<pb n="KR2k0055_WYG_021-15b"/>
　　<hi>擢御史崇禎甲申闖賊陷京師脅譔不屈罵賊而死</hi>
　馬　乾<hi>號洛水昆明人崇禎癸酉舉人任茂州知州陞知龍安府舉邉才卓異署䕫州府時張獻</hi>
　　<hi>忠圍蘷城凡二十餘日乾誓以死守申眀大義感激人心親冐矢石隨機致勝督師閣部楊嗣昌援</hi>
　　<hi>至賊敗遁庚辰擢川東道僉事陞四川巡撫甲申率師禦寇於内江孤軍援絶死之事聞贈兵部尚</hi>
　　<hi>書</hi>
本朝<lb/>
　趙士英<hi>字鼎望昆明人康熙丙戌進士選庶常事親以純孝聞季父無子英待之極盡誠敬丁亥</hi>
　　<hi>假歸甘貧自適庭户蕭然有古賢士夫之風</hi>
<pb n="KR2k0055_WYG_021-16a"/>
曲靖府<lb/>
漢<lb/>
　尹　珍<hi>字道直牂牁郡母斂人桓帝時自以生於荒裔不知禮義願從汝南許慎應奉受經書圖</hi>
　　<hi>緯學成還鄉里教授於是南域始知學後官至荆州刺史</hi>
三國漢<lb/>
　爨　習<hi>建寜郡人諸葛亮平南中収其俊傑為官屬習與焉官至領軍将軍</hi>
晉<lb/>
　謝　恕<hi>字茂理牂牁郡母斂人咸和閒寜州為李壽所破盡有南中地惟恕不従獨保郡城以事</hi>
<pb n="KR2k0055_WYG_021-16b"/>
　　<hi>晉官至撫夷中即将寜州刺史</hi>
　傅　寳<hi>字紀圖牂牁郡平彝人仕至尚書郎安長令時號為南中人傑</hi>
明<lb/>
　陳　輊<hi>字用昻曲靖衞人天順庚辰進士授刑部主事恤錄江南多所平反擢員外郎才猷茂著</hi>
　　<hi>尋按察福建兼兵備邵武值倭冦報警叱馭而行卒平倭亂丁外艱哀毁骨立忠孝篤至</hi>
　張　璁<hi>字廷璧平彝衞人成化己丑進士授南刑部主事厯貟外郎中以明允著岀知重慶府𢎞</hi>
　　<hi>治初南贑閩廣夷冦為亂陞江西兵備副使治城池積糧糗練士卒脩器械設險隘建七縣城堡賊</hi>
　　<hi>憚之不敢出後與當事論不合拂衣去盜復起兩廣都御史鄧廷瓚等奏南贑不可一日無璁特詔</hi>
<pb n="KR2k0055_WYG_021-17a"/>
　　<hi>留之遂築南康城賊聞風解散尋以疾辭歸璁剛正不阿盤錯立斷墨吏斂手比歸槖中蕭然</hi>
　胡　潔<hi>字汝清曲靖衞人正徳戊辰進士知黄岡縣興賢剔蠧通水利農皆有成績擢監察御史</hi>
　　<hi>巡撫直𨽻淅江奨㢘懲貪風裁凜然晉光禄寺卿尋以内艱歸徜徉山水詩文自娱每朔望必燕㑹</hi>
　　<hi>同宗以示敦睦</hi>
　陶　廉<hi>字介夫南寜人嘉靖己丑進士厯官九江知府所至有恵政卒於官祀吉安沅州名宦</hi>
　唐時英<hi>字子才南寜人嘉靖己丑進士知平陽縣問民疾苦均賦税興水利陞戸部主事厯郎中</hi>
　　<hi>擘畫詳盡為大司農所器重出知真定府有水鏡之頌厯官陜西巡撫籌邉有功御書忠勞二字賜</hi>
　　<hi>之致政歸置義莊周貧乏己則衣布茹淡卒予葬祭</hi>
<pb n="KR2k0055_WYG_021-17b"/>
　莊自勉<hi>字子貴南寜人隆慶間恩貢知徳陽縣成都衞卒為其尉凌虐尉以事入徳陽境衞卒潛</hi>
　　<hi>聚於仙人鎮欲殺尉縣捕兵救免尉告鎮民窩盜殺人縣令失覺察徹於臺司鎮民懼罪逃匿勉如</hi>
　　<hi>不聞徐縛衞卒十餘人白其狀上下恬然民始復業軍興輓運時值審丁即照丁給米運之民以不</hi>
　　<hi>擾居鄉尤多徳行後以南昌府通判致仕</hi>
　謝得申<hi>字芳洲曲靖衞人萬厯壬辰進士任順慶府推官有直聲撫按以銓諫薦命甫下病卒</hi>
　朱世昌<hi>字章峩曲靖衞人萬厯辛丑進士知舒城縣有政聲陞兵禮二部主事致仕居鄉建桂香</hi>
　　<hi>閣魁星閣鑄文昌像</hi>
　朱家民<hi>字同人南寜人萬厯丙午舉人㑹試副榜知涪州陞潮州知府著有政聲遷貴州監軍道</hi>
<pb n="KR2k0055_WYG_021-18a"/>
　　<hi>副使剿安賊建城十七座復創盤江鐡索橋人免病涉尋陞布政使屢著治行及平寇有功特進一</hi>
　　<hi>品服廕二子世襲指揮歸里節儉好義篤於鄉黨更置府㑹館於省城脩萬卷樓積書凡有志之士</hi>
　　<hi>皆養於其中人咸頌之</hi>
　馬夢箕<hi>尋甸人萬厯己酉舉人知羅定州陞常德知府立身清介鄉人欽之</hi>
　莊大化<hi>南寜人萬厯己酉舉人知酃縣秉性清介自月俸外未嘗取民一錢火耗贖鍰痛加革除</hi>
　　<hi>署清如水至晨炊不繼晏如也六載考滿陞王府審理貧無以治装士民斂金以贈力郤之留滯岳</hi>
　　<hi>陽三載訓蒙自給</hi>
臨安府<lb/>
<pb n="KR2k0055_WYG_021-18b"/>
明<lb/>
　弄　甥<hi>元土官普提之後洪武初大軍南下弄甥率衆夷首先歸附太祖嘉之使世襲寜州土官</hi>
　　<hi>既蒞任政先撫字能通下情凡州治皆其脩創</hi>
　楊　鈞<hi>字大用寜州人元末任威楚通判後避地景東明師南征鈞勸土官歸款潁國公傅友德</hi>
　　<hi>上其績除通政司知事厯官戸部郎中陞雲南土官叅議劉三吾稱其在官以忠居家以孝云</hi>
　張文禮<hi>字用中寜州人志尚卓磊登永樂甲申進士疏陳不習吏事乞就學職授雲南府教授勤</hi>
　　<hi>於課士尋乞歸居鄉訓徒名士皆出其門臨安甲科自文禮始</hi>
　張　海<hi>字克寛寜州人選貢宣徳閒任揚州府推官有異政正統閒擢河南道御史奉勅視閩案</hi>
<pb n="KR2k0055_WYG_021-19a"/>
　　<hi>牘適延平賊鄧茂七作亂海㑹兵討平之陞貴州按察使值苖民作亂按轡撫綏全省以安卒祀貴</hi>
　　<hi>州名宦</hi>
　李　旺<hi>河西人正統辛酉舉人知戎縣初蒞任土賊猖獗躬率衆擒之殁於陣事聞贈叙川府通</hi>
　　<hi>判賜勅褒廕有司立祠祀之</hi>
　張　隆<hi>字伯興建水人正統閒監生任杭州府知事以㢘能薦厯陞本府知府有濬湖築堤功入</hi>
　　<hi>覲治行為天下第一天順閒丁母憂歸廬於墓側有狐兔馴伏之異人以為孝感云</hi>
　張西銘<hi>字希載寜州人海之子幼頴異博學登成化乙未進士知金谿縣縣多豪猾下車致其尤</hi>
　　<hi>者庭誨之人皆感化㑹撫州饑諸屬枹鼓數起獨金谿人相戒勿為盜縣有虎及蝗為文禱於神患</hi>
<pb n="KR2k0055_WYG_021-19b"/>
　　<hi>遂息以治行擢河南道御史巡按遼東治城塹核軍實再按蘇松發粟賑荒全活甚衆後督學畿輔</hi>
　　<hi>士類傾心著有鶴軒集</hi>
　羅　珦<hi>字用誠臨安衞人成化戊戌進士任刑部即中出知桂林府時西延陽洞諸蠻出劫興全</hi>
　　<hi>珦檄州縣簡練民兵潛扼山口躡殺㡬盡諸蠻斂跡</hi>
　王　杲<hi>字啟昭臨安衞人成化辛丑進士知中江縣鄒智稱其清愼勤賦三事堂詩以羙之正徳</hi>
　　<hi>初陞四川叅議政績懋著祀蜀名宦</hi>
　王　璟<hi>字明伸建水人幼聰敏為諸生時粤人張某謫戊臨安比放歸鬻妻為資相別慟甚璟遇</hi>
　　<hi>之為贖其妻與同歸後登𢎞治庚戌進士知懐寜縣興學治水以最聞正徳初徴為御史時逆瑾擅</hi>
<pb n="KR2k0055_WYG_021-20a"/>
　　<hi>權璟抗疏力詆朝中以真御史目之後巡按四川清戎伍之籍改瞿塘之路以邵武知府致仕歸居</hi>
　　<hi>鄉禮讓人樂親之</hi>
　張　繹<hi>字思紹建水人𢎞治丙辰進士知南溪縣擒劇賊韓積徳勘永寜納溪軍民爭殺積案人</hi>
　　<hi>咸心服陞四川僉事藍賊之亂多所招降添柏林遞運減巴州解銀官民稱便以貴州兵備副使致</hi>
　　<hi>政歸著有東巖錄諸稿</hi>
　李文中<hi>字宗周臨安衞人𢎞治甲子舉人厯任吏部主事綜理精詳陞禮部員外以議禮廷杖岀</hi>
　　<hi>為四川僉事整肅風紀賊寇秦柏周天星倡亂奉命撫剿悉平之厯固原兵備道致仕</hi>
　劉　洙<hi>字道源新安所人正徳戊辰進士厯官都給事中在諫垣十三年以蹇諤著名諫武宗遊</hi>
<pb n="KR2k0055_WYG_021-20b"/>
　　<hi>畋五事肅宗端治本七事又請改新安所之地革十八寨之兵劾兵道王昊之乖法薦臨安府朱琉</hi>
　　<hi>之㢘能時議韙之里居置義田施棺藥建家塾</hi>
　繆宗周<hi>號碌磎通海人正徳辛巳進士任戸部主事以議大禮廷杖後官至淅江左布政使所至</hi>
　　<hi>有宦績里居三十餘年絶跡公門清約如寒士</hi>
　楊　僎<hi>號肅菴臨安衞人嘉靖丙戌進士官吏科給事中疏靖難諸忠節事留中不報時論多之</hi>
　　<hi>仕至叅議居鄉以徳行稱</hi>
　紀經綸<hi>字肫夫建水人純樸不妄言鄉里稱為篤行君子嘗市一婢貌頗異問之曰父為百戸曽</hi>
　　<hi>立功以貧迫至此遂養為己女厚嫁之弟有癇疾愛護甚至中嘉靖甲午舉人知新都縣編縣馬以</hi>
<pb n="KR2k0055_WYG_021-21a"/>
　　<hi>濟驛困再補上蔡縣開金梁渠以興民利計擒劇賊黑龍黒虎黑象等厯陞鄖陽府通判襄藩長史</hi>
　　<hi>志操無愧前哲</hi>
　萬文彩<hi>字國華臨安衛人嘉靖戊戌進士知富順成安兩縣老成練逹袪弊節冗擢南戸科給事</hi>
　　<hi>中彈劾不避權貴疏禦堵馬市皆切中邉計出為貴州叅議賑飢民擒妖賊陞四川威茂兵備道退</hi>
　　<hi>吐蕃之寇邉賴以安告歸淡泊無營日娱書史年九十而卒</hi>
　吳希賢<hi>字進夫建水人父早喪事母以孝聞母病瘵希賢盡讀方書和藥跪進親持溲穢年餘竟</hi>
　　<hi>不起時祖母在堂慮傷其心承順備至有叔早逝撫其孤女厚嫁之所造就門人擢髙科者數十人</hi>
　　<hi>中嘉靖丙午舉人知渠縣誘擒劇寇刁七輩萑苻帖然性狷介不随俗步趨當事中以深文罷歸居</hi>
<pb n="KR2k0055_WYG_021-21b"/>
　　<hi>鄉恬退和易口不言人過而有過者惟恐其知焉</hi>
　許　鎡<hi>字國器石屏人嘉靖乙丑進士累官監察御史時諫官詹仰庇斃於廷杖人懼權璫莫敢</hi>
　　<hi>近鎡伏其屍大哭上聞之乃命収葬出為江西副使剛方自持與巡按不合遂致仕歸</hi>
　王恩民<hi>字成宇建水人隆慶戊辰進士知永川縣有循聲召試御史轉湖廣荆西右叅議時崔家</hi>
　　<hi>坪巨寇嘯聚往來荆門一帶無寜日恩民至㢘寇踪跡除殲無遺人有再造之感後值故相張居正</hi>
　　<hi>以父喪歸一時監司俱屈為趨奉恩民獨投刺迎謁弔賻如常儀張意不悦恩民竟登舟去張後諷</hi>
　　<hi>湖廣御史論之調貴州叅議尋遷副使時有夷寇突至城下挾取在獄罪酋人情震動恩民徐取紙</hi>
　　<hi>筆分布官兵開城出擊賊遂退撫按合疏薦其才器可用之九邉會以憂歸服闋補官厯福建左布</hi>
<pb n="KR2k0055_WYG_021-22a"/>
　　<hi>政晉巡撫右副都御史致仕歸優㳺林壑淡泊自甘年八十六卒</hi>
　黄立中<hi>字訒膺建水人隆慶庚午舉人知資縣適楊應龍奉調遣引兵過其縣前驅者直入其庭</hi>
　　<hi>立中縛之龍聞止不入訴於軍府右司馬徐元泰時成都知府耿定力亟稱其賢徐遂檄應龍速發</hi>
　　<hi>兵自是愈加約束他邑賴焉事平應龍不敢復經其地後遷嶺西通判卒</hi>
　蕭崇業<hi>字允脩建水人隆慶辛未進士識度宏遠生平無疾言遽色選庶常改兵科給事中厯戸</hi>
　　<hi>工二垣先後封事數十上禁侈靡開泇河劾欺弊其調驛𫝊疏中有云一命半通誰非王臣而膳宰</hi>
　　<hi>不致餼司里不授館非所以體羣臣也且立法峻則持乆難請自今定職名填實數勿使下掠美而上</hi>
　　<hi>不見徳一時咸是其言以為得大體奉使册封琉球歸報命陞兵科都給事中厯官南京都察院右</hi>
<pb n="KR2k0055_WYG_021-22b"/>
　　<hi>僉都御史以養母告歸尋卒賜祭葬</hi>
　譚繼統<hi>字宗道建水人萬厯己夘舉人與包見捷友善共為詩文倡和任元氏教諭陞國子監助</hi>
　　<hi>教為祭酒李廷機所重陞刑部主事尋改工部遷貴州副使郤獨山蒙氏水西安氏餽金剿平野冦</hi>
　　<hi>阿包等</hi>
　塗時相<hi>字揆宇石屏人萬厯庚辰進士任戸部主事有㢘聲陞大名知府置常平倉遍給牛種在</hi>
　　<hi>任五年所轄州縣積粟至數十萬朝議推為廉能第一神宗賜鏹厯官南京太僕少卿閣臣張位薦</hi>
　　<hi>其方正敏逹尋以病告歸家居時巡撫陳用賓以征伐議加税充兵餉相上書力爭語甚激切天啟</hi>
　　<hi>辛酉山東道御史陳九疇刑部尚書陸光祖奏相常平倉政績請為直省郡縣式詔令頌行天下所</hi>
<pb n="KR2k0055_WYG_021-23a"/>
　　<hi>著有仕學膚言養蒙圖記</hi>
　包見捷<hi>字汝鈍建水人幼頴異八嵗時太守試以對句及七言詩應口而成登萬厯己丑進士選</hi>
　　<hi>庶常為焦竑董其昌所推重改禮戸兩科給事中時遣中貴分岀採金𣙜税每中旨出輒力諫章凡</hi>
　　<hi>十餘上中有云開礦之害陛下謂徒取諸山澤在礦使實奪取之民閒搥擊入山者十二載虎犀出</hi>
　　<hi>柙者半天下詞意激切上震怒謫貴州布政司都事癸丑召入為戸部主事遷尚寳卿尋晉太僕寺</hi>
　　<hi>卿在朝公卿以捷熟於典憲輒就諮詢多所匡濟出為江西巡撫戢宗人練軍實甄流品政績愈著</hi>
　　<hi>特簡吏部左侍郎明年入京護喪之慶陵病卒贈工部尚書賜祭葬</hi>
　陳　鑑<hi>字虚白石屏人萬厯丁未進士任刑部郎中出知廣西梧州府遷左江道副使厯官㢘正</hi>
<pb n="KR2k0055_WYG_021-23b"/>
　　<hi>有聲見璫禍起致仕歸念環屏多賊土城非乆遠計慨捐多金改建磚石後賊起攻城不克人賴以</hi>
　　<hi>全</hi>
　張法孔<hi>字南魯寜州人性孝母卒血出柩隙跪而䑛之登萬厯庚戌進士授戸部即中提督建昌</hi>
　　<hi>學道厯四川左布政清操絶倫報撙剩銀三十萬以助兵餉後致仕歸脩學繕城蜀藩特疏薦之以</hi>
　　<hi>太常寺少卿取用為天下清官最</hi>
　趙　琦<hi>字景韓寜州人萬厯庚戌進士任工部磗廠員外積弊俱清陶戸戴徳奉勅巡厯山東累</hi>
　　<hi>官大名知府東省邪教猖獗琦預選丁壯繕器械城池未㡬盜起賴以得全改知保定府刑清政簡</hi>
　　<hi>卒於官殯殮不辦巡撫遣吏資賻大學士孫承宗以状聞欽命馳驛歸葬入大名保定名宦</hi>
<pb n="KR2k0055_WYG_021-24a"/>
　王士昌<hi>字心泰寜州人崇禎癸酉舉人知泌陽縣時流冦張獻忠等猖獗練兵秣馬為守禦計賊</hi>
　　<hi>臨城率民兵并所募壯士夜擣賊營獻忠引遁逾數月賊復攻救兵不至城陷士昌冠服懐印正坐</hi>
　　<hi>堂上罵賊而死特贈光禄寺少卿</hi>
本朝<lb/>
　劉　彪<hi>字玉菴建水人天性孝友丁亥流冦破臨安其弟被掠彪以身易弟歸養母流離黔蜀者</hi>
　　<hi>數年</hi>
　張　覺<hi>寜州人幼失父事母至孝偶得異疾夢神救之曰有趙某者孝子第一汝居第二疾遂瘳</hi>
　　<hi>後禮部旌表孝子</hi>
<pb n="KR2k0055_WYG_021-24b"/>
　楊　慶<hi>臨安衞人兄春永樂閒從征交阯陣亡慶代兄子行訛言慶亦亡母痛喪明踰年慶歸遍</hi>
　　<hi>求名醫㒺效乃齋沐禱於北辰為母舐目久之復明</hi>
　董紹舒<hi>㠄峩人嘉靖閒應嵗貢入京至道中目眩心驚乃曰吾母思我遂歸絶意仕進比母終哀</hi>
　　<hi>號㡬絶操行髙潔足不入公門</hi>
　張廷作<hi>蒙自人嘉靖閒土賊逼城劫殺其兄廷佩廷作見兄危急向前救之俱被殺奉㫖建死義</hi>
　　<hi>坊</hi>
　紀　元<hi>字調甫建水人萬厯間貢生父良卒於軍母李氏孀居有廢疾三年艱於動履元與妻郝</hi>
　　<hi>氏晝夜敬事不怠母病癰危甚元為跪吮而愈人稱誠孝所感</hi>
<pb n="KR2k0055_WYG_021-25a"/>
　楊世春<hi>阿迷人事母孝母死廬墓三年鄉人稱為楊孝子</hi>
　戴天資<hi>河西人母林氏目瞽跪而舐之雙目復明</hi>
　張任晟<hi>建水人生員少孤貧母孀弟幼晟篤於孝友養母教弟兩弟皆成名尤邃於易郡人以易</hi>
　　<hi>起家者多出其門</hi>
　包萬化<hi>臨安衞人生員事親色養備至及殁哀毁㡬絶祭必涕泣尤好周人之急以子見捷貴贈</hi>
　　<hi>如其官</hi>
　龔朝傑<hi>建水人生員事親孝親歿哀毁盡禮鄉里稱之</hi>
　許　綱<hi>通海人家貧負薪養母僅有一子一日夫婦往田母瞽目攜其子忽墜井中及歸竟不哭</hi>
<pb n="KR2k0055_WYG_021-25b"/>
　　<hi>子惟寛慰其母孝養有加</hi>
　趙文宿<hi>阿迷人性純孝菽水承歡終身不怠勅賜天下孝子第一</hi>
　姚思敬<hi>建水人父母病衣不解帶躬視湯藥田宅財貨推讓其弟卒之日其妻洪氏不食踰旬而</hi>
　　<hi>死</hi>
　萬　容<hi>石屏人都指揮中長子性孝友事父及繼母能先意承志篤愛二弟推貲不取尤好文學</hi>
　　<hi>儒者重之</hi>
　馮　敬<hi>字允恭建水人幼失怙恃事兄政克盡恭謹食必同席兄有疾湯藥必親致之</hi>
　趙臨大<hi>嶍峨人生員明末野賊劫掠負母逃賊欲殺其母臨大哀求願以身代賊憐之獲免其子</hi>
<pb n="KR2k0055_WYG_021-26a"/>
　　<hi>善慶亦以孝聞</hi>
本朝<lb/>
　王敬徳<hi>蒙自人生員聘段氏值流寇刲氏耳鼻氏父以廢疾辭婚敬徳不従卒娶之後生子六人</hi>
　謝　正<hi>石屏人前明貢生好義推誠素為鄉里所重康熙乙巳土酋龍韜叛攻城正倡義㪚財率</hi>
　　<hi>鄉人竭力固守城賴以安</hi>
　許邦相<hi>石屏人生員事父母色養竝至親歿喪葬一遵家禮廬墓三年墓下忽湧清泉范學使題</hi>
　　<hi>其泉曰孝感系以詩云青山數行涙古木一谿烟萬嵗千秋後人思孝感泉</hi>
　張良伍<hi>字葆孺石屛人貢生吴逆叛強授以官毁形自匿誡諸子混跡漁樵不入城市  大師復</hi>
<pb n="KR2k0055_WYG_021-26b"/>
　　<hi>滇授霑益學正以母老乞養課訓子孫皆有家法年八十而卒</hi>
　楊　培<hi>阿迷人貢生堅守臣節不事吴逆文大師復滇授河西教諭陞開化教授振興  教告歸</hi>
　　<hi>置義田以贍親族鄉人徳之</hi>
　董　玘<hi>通海人康熙庚辰進士官檢討假歸養母孝謹備至後母歿以哀毁卒</hi>
　房　書<hi>石屏人康熙戊子舉人幼失父事孀母先意承志及母歿以哀毁廬墓致疾卒</hi>
　陳國琬<hi>建水人幼瞽習星命術養親生事死葬皆如禮弟國琰早卒子幼撫如己子其妹亦寡琬</hi>
　　<hi>贍之終身</hi>
　蘇𢎞名<hi>石屏人好施與尤篤於宗族捐貲建先祠置祭田數百畝春秋禴祀所餘為族人代納丁</hi>
<pb n="KR2k0055_WYG_021-27a"/>
　　<hi>差至</hi>
　李占春<hi>字載陽郡人幼孤事兄伯春如父撫姪無異己出居鄉以仁厚稱由嵗貢任香山訓導納</hi>
　　<hi>一妾年幼春曰此吾女輩不可犯也贈金遣之遷仁化教諭建尊經閣疏泮池以徳化諸生又時濟</hi>
　　<hi>其貧乏者崇禎間奉㫖入仁化名宦</hi>
　李士龍<hi>字化之郡人坦直端方事後母孝讓祖業與弟好學能文一時諸生半岀其門以嵗貢官</hi>
　　<hi>上海主簿委治河渠有成績民立慕禹堂肖像以祀海盜掠大姓捕獲訊治剖決明敏署縣事尤稱</hi>
　　<hi>清介士民徳之比歸行李蕭然</hi>
　楊繩武<hi>字念爾彌勒人偉貌洪聲兼資文武登崇禎辛未進士選庶常授監察御史巡鹽河東浚</hi>
<pb n="KR2k0055_WYG_021-27b"/>
　　<hi>鹽池完逋課嵗饑設粥濟民全活甚衆妖賊以白蓮教聚衆捕獲首惡其黨立解巡按河南土賊郭</hi>
　　<hi>三海衆至數萬率兵擒之截殺流冦不敢犯境遂自河南回京條陳數事召對平臺稱㫖擢僉都御</hi>
　　<hi>史巡撫順天駐遵化時流冦猖獗懐宗以剿賊任之晉兵部侍郎總督薊遼軍務賜尚方劍繩武治</hi>
　　<hi>兵有法汛地無虞復命旋京㑹松山告警廷推赴援再令督師繩武時病劇輿疾行至豐潤卒上聞</hi>
　　<hi>震悼贈光禄大夫太子少傅兵部尚書予祭葬廕一子世襲錦衣千戸</hi>
元江府<lb/>
元<lb/>
　哈　繖<hi>徹里路總管初行省都元帥舒嚕杰諭以大義賽感慕遂備珍貢増差賦置驛傳比於諸</hi>
<pb n="KR2k0055_WYG_021-28a"/>
　　<hi>路</hi>
　托　迪<hi>元江路安撫使大徳五年従征八百有功陞元江路總管勇鷙過人部夷畏服時洞蛟為</hi>
　　<hi>孽代挾利劍入洞頃之水盡赤代與蛟俱死蛟患息沿河始得耕種民感其徳每嵗祀以中牢</hi>
明<lb/>
　施大節<hi>郡人永樂丁酉舉人知交阯演州慈愛㢘明宣徳丁未黎利陷諒江府大節嘆曰豺狼不</hi>
　　<hi>可厭也繕甲兵積糧餉為守禦計賊逼城下力屈死之</hi>
本朝<lb/>
　曹一彬<hi>新平人康熙乙巳土酋禄益反圍新平執彬令誘開城彬入率民兵固守賊攻之不克城</hi>
<pb n="KR2k0055_WYG_021-28b"/>
　　<hi>得全後叙功旌曰赤心全城力鞏金湯</hi>
東川府<lb/>
明<lb/>
　普　合<hi>土人以廕補知府撫字有方夷人信服</hi>
昭通府<lb/>
明<lb/>
　阿　普<hi>土人元末任總管洪武中率衆歸附招隣酋効順授知府</hi>
大理府<lb/>
<pb n="KR2k0055_WYG_021-29a"/>
漢<lb/>
　盛　覽<hi>字長通楪榆人元狩閒從學於司馬相如所著有賦心四卷相如答書云詞賦者合纂組</hi>
　　<hi>以成文列錦繡而為質一經一緯一宫一商此賦之迹也賦家之心包括宇宙總覽人物斯乃得之</hi>
　　<hi>於内不可得而𫝊覽與張叔開迤西文章之始</hi>
　張　叔<hi>楪榆人天姿穎異過目成誦元狩閒聞司馬相如至若水負笈従之受經歸教其鄉人</hi>
晉<lb/>
　龎　遺<hi>楪榆人咸和二年李特據蜀李雄冦建寜遺起義兵攻雄走之</hi>
唐<lb/>
<pb n="KR2k0055_WYG_021-29b"/>
　段宗牓<hi>南詔清平官獅子國伐緬緬求援於南詔宗牓救之牓知南詔主老子世隆幼權臣楊苴</hi>
　　<hi>顛恣擅恐其篡奪因請重其事權得專生殺許之乃限七日齊軍於河尾惟統矢失期立斬其将即</hi>
　　<hi>苴顛子也既入緬敗獅子兵緬王酧以金寳不受惟取佛舍利歸至騰越聞南詔主死苴顛篡立宗</hi>
　　<hi>牓與苴顛書曰王崩子幼聞公攝位國家之福曩援緬獅子國不戰而潰緬王酧我佛舍利宜率國</hi>
　　<hi>人迎之境上苴顛得書服龍衣執金爐陳儀衞出迎舍利甫下拜宗牓即斬之歸國求世隆立焉</hi>
宋<lb/>
　髙昇泰<hi>大理國人段氏臣保徳侯髙智昇子也段氏子孫不振國人推戴立之在位二年疾篤謂</hi>
　　<hi>其子泰明曰段氏中廢國人推我不得已而從之今其子已長可還彼故物後人母效尤也泰明遵</hi>
<pb n="KR2k0055_WYG_021-30a"/>
　　<hi>遺言求段正淳立之改號曰後理國而段氏復興</hi>
　李紫琮<hi>大理國人其主段和譽命為進奉使入貢於宋過湖南見學校文物之盛請於押伴求詣</hi>
　　<hi>學瞻拜聖像邵州守張察許之遂遍謁諸生又乞觀御書舉笏叩首</hi>
元<lb/>
　段　福　段　日<hi>先世為大理國王憲宗朝世祖南征誅其臣髙泰祥仍以段興智主</hi>
　　<hi>國事乙卯興智與其季父福入覲詔賜金符使歸國丙辰獻地圖請悉平諸部竝條奏治民立賦之</hi>
　　<hi>法憲宗大喜賜興智名摩訶羅嵯命悉主諸蠻僰爨等部以福領其軍興智遂以國委任福與弟日</hi>
　　<hi>率僰爨軍二萬為前鋒導大将兀良合合討平諸郡攻降交阯入貢興智道卒中統二年段日入覲</hi>
<pb n="KR2k0055_WYG_021-30b"/>
　　<hi>世祖復賜虎符詔領大理善闡威楚統矢㑹川建昌騰越等城自萬戸以下皆受節制至元元年舍</hi>
　　<hi>利畏結威楚統矢善闡及三十七部諸爨叛善闡屯守官告急日率衆進討大破之於威楚復遣孛</hi>
　　<hi>羅攻賊於統矢城遂定統矢其秋舍利畏又以衆十萬謀攻大理詔日討之師至安寜擊敗舍利畏</hi>
　　<hi>遂復善闡定新興進攻石城皆下之爨部平三年日入覲録功賜金銀衣服鞍勒兵器十一年賽典</hi>
　　<hi>赤更定諸路名號以日為大理總管未㡬舍利畏復叛日遣石買等詭為商旅執贄往見挺矛撞殺</hi>
　　<hi>之梟首於市復賜金及金織紋衣於是置郡縣署守令行賦役施政化與中州等十三年緬國擁象</hi>
　　<hi>騎數萬掠金齒南甸欲襲大理日領騎兵千人禦之以功授大理蒙化等處宣撫使十八年與其子</hi>
　　<hi>阿慶入覲帝嘉其忠勤晉大理威楚金齒等處宣慰使都元帥留阿慶宿衞東宫陛辭復拜為雲南</hi>
<pb n="KR2k0055_WYG_021-31a"/>
　　<hi>諸路行中書省叅知政事十九年詔迎征緬師至金齒卒子阿慶襲爵累授鎮國上将軍大理金齒</hi>
　　<hi>等處宣慰使都元帥佩金虎符段日一作信苴日</hi>
　陳　恵<hi>大理國人段氏臣至正聞明玉珍攻善闡梁王奔威楚召段功救援功與珍戰諜得珍母</hi>
　　<hi>書令珍成功乃還功更其詞思得人以致珍恵願往功難之恵曰吾以一身救萬人當不負但有母</hi>
　　<hi>在耳功曰迎爾母家吾家膳吾膳無憂也恵遂持書往珍得書默然揮之出恵歸言狀功知珍必夜</hi>
　　<hi>遯追及敗之復追至七星闗大勝而返功欲官恵恵不受</hi>
　楊　昇<hi>太和人豁逹超邁經史兼通至正閒厯官木邦澂江鶴慶知事以討明玉珍功陞木邦路</hi>
　　<hi>同知卒子寳為大理路通事以招諭土人授姚安路判官従征克蔚州曹州陞大理路土官治中梁</hi>
<pb n="KR2k0055_WYG_021-31b"/>
　　<hi>王搆兵寳曰兩國相鬭民有供餉鋒鏑之苦極力解和土人深感其徳</hi>
明<lb/>
　楊　禧<hi>太和人永樂辛夘舉人任榮經教諭上書言時政詞激切上怒繫之獄尋得釋拜監察御</hi>
　　<hi>史遷知慶遠府以誠信化民任滿将行民遮道泣留臺臣上其事復留三年又将行民又留如初乃</hi>
　　<hi>以叅政行府事厯十二年實授叅政遂乞歸特晉右布政使</hi>
　趙　彦<hi>趙州人宣徳壬子舉人知髙縣仁恕㢘能百廢具舉郡守忌而陷之削籍後四年芒部作</hi>
　　<hi>亂筠珙諸夷望風從之招撫弗聽惟曰趙尹來即降於是辟彦彦至單騎往諭果降論功復任卒於</hi>
　　<hi>官</hi>
<pb n="KR2k0055_WYG_021-32a"/>
　杜　亨<hi>字時泰太和人天順庚辰進士累官黎平知府所至以慈祥稱始為諸生勤學鄉試第一</hi>
　　<hi>從諸父逰宦洪洞識邑人韓尚書文於童子中大器之授以經及亨歸里韓為雲南布政使禮遇甚</hi>
　　<hi>篤其孫韓偉復持節按部至郡躬求亨墓以文祭之</hi>
　戴　仁<hi>太和人成化甲午舉人累官鎮遠知府舊例有羡税四千餘金為交際需前守以入私槖</hi>
　　<hi>日增税額商賈患之仁至編税為三百六十兩以足一年經費餘悉裁罷亦不白於當道人或勸之</hi>
　　<hi>曰彰己之長形人之短非吾心也陞松茂兵備道歸里不治第館賓於門設榻於屏自號無懐先生</hi>
　　<hi>卒之日家無餘財郡守吴晟涕泣而殮葬之</hi>
　包文偉<hi>太和人成化丁酉舉人性嚴毅里中後進多從受業鄉試對閹宦策屬詞峻厲閹以為詈</hi>
<pb n="KR2k0055_WYG_021-32b"/>
　　<hi>己恨甚尋授呈貢教諭一日閹以他事召而辱之偉正色厲聲閹氣沮揖而遣之平居手不釋卷嘗</hi>
　　<hi>製藥餌作橋梁以利濟人</hi>
　李　華<hi>字子實大理衞人成化戊戌進士知密雲縣陞太僕寺丞出知程蕃府不赴遂歸里優游</hi>
　　<hi>如野老未嘗干人卒之日貨其居以殮</hi>
　趙　弻<hi>字廷直太和人成化辛丑進士知邯鄲縣以約己推誠為治陞太僕寺丞守官益謹致政</hi>
　　<hi>歸田躬執耒耜媻跚泥潦中晏然自適同榜姚祥來為監司訪諸田閒問生事何窶對曰差勝諸生</hi>
　　<hi>時矣有女不得於壻忽暴死壻家恐不知所措弻至謂壻曰死生命也其寛厚類如此</hi>
　張　敏<hi>太和人成化癸夘舉人累官至叅政平蜀冦以功顯</hi>
<pb n="KR2k0055_WYG_021-33a"/>
　楊　鼐<hi>號敬菴太和人𢎞治己酉舉人任黄州府通判以㢘明稱後歸里四十餘年無老少皆稱</hi>
　　<hi>長者所著有南詔通紀夀至百嵗</hi>
　李　素<hi>雲南縣人𢎞治乙夘舉人知射洪縣卓異擢御史厯江西僉事所著有南崖奏議春秋心</hi>
　　<hi>訣行於世</hi>
　張鳯羽<hi>字拱宸太和人𢎞治戊午舉人任鄷都教諭士貧不能婚葬者隨力助之嵗饑作粥賑濟</hi>
　　<hi>遷知資陽縣明於斷獄知潼川州值威茂張遊擊死吐蕃之難捧檄往勘排浮議而白其忠里中稱</hi>
　　<hi>為玉山先生</hi>
　楊南金<hi>字本重鄧川人𢎞治己未進士知泰和縣民有三不動之謡以刁惡財力權豪也擢御史</hi>
<pb n="KR2k0055_WYG_021-33b"/>
　　<hi>值劉瑾亂政其黨為總憲凌轢諸御史金曰不做此官便了豈可屈於權奸乎遂拂衣歸即日行二</hi>
　　<hi>百里瑾聞追之不及除其籍嘉靖間詔起耆舊授湖廣僉事晉江西叅議以老歸年八十卒鄉里𫝊</hi>
　　<hi>之</hi>
　趙　儀<hi>號春汀太和人𢎞治辛酉舉人任應天府推官多所平反累官知州在涪在瀘多恵政皆</hi>
　　<hi>祀名宦生平以不欺自命往回萬里不借一馬一力於官其清介如此</hi>
　周　臣<hi>字藎菴雲南縣人正徳丁丑進士知公安縣性狷介改常徳府教授陞國子監助教致仕</hi>
　　<hi>杜門讀書手不停披所著有翼聖𫝊及春秋心𫝊藎菴雜稿</hi>
　楊士雲<hi>字從龍太和人正徳丁丑進士選庶常改給事中以病辭歸環堵蕭然手不釋卷與昆弟</hi>
<pb n="KR2k0055_WYG_021-34a"/>
　　<hi>極友愛鄉里婚喪教以節儉一軌於禮著有皇極天文律呂咏史諸集</hi>
　屠　巒<hi>雲南縣人正徳閒知江夏縣以忤中使調蘆山縣㑹天全蠻長攻城屠戮巒受令剿捕俘</hi>
　　<hi>其衆復所侵故地境内以寜及去邑人悲號流涕為建祠置田報祀焉</hi>
　李元陽<hi>字仁甫太和人嘉靖丙戌進士選庶常㑹有詔出翰林習吏事乃知江隂縣有循良績召</hi>
　　<hi>為御史遇事敢言如止輦承天詰奸東朝等事一時推重巡按閩中懲墨吏禮文學薦舉耆逸林富</hi>
　　<hi>馬鳴衡等扈駕承天遂知荆州府築堤捍江民皆徳之尋罷歸家居四十年精研理學著心性圖説</hi>
　　<hi>與羅念菴王龍溪等相印可年九十無疾而終所著有中谿漫稿艶雪臺詩等書行於世</hi>
　鄒堯臣<hi>號和峯趙州人嘉靖丙戌進士選御史厯官叅政所至以治行稱丁艱歸遂不岀設義田</hi>
<pb n="KR2k0055_WYG_021-34b"/>
　　<hi>立家塾宗族徳之</hi>
　趙汝濂<hi>字敦夫太和人嘉靖壬辰進士選庶常轉考功主事京察時總憲欲調某御史濂曰考察</hi>
　　<hi>摘過不宜斥無過之官及上疏趙文華在黜中冢宰以文華為内閣所倚信不欲黜濂曰文華不黜</hi>
　　<hi>則無可黜之官矣其剛直不阿如此晚擢副都御史侃諤有大臣風節致仕家居敦内行不置産業</hi>
　　<hi>營一草庵匾曰覺真推俸與親族共之</hi>
　髙　崶<hi>太和人嘉靖乙未進士任行人陞監察御史視鹺兩淅巡按八閩風裁凛然豪強斂跡以</hi>
　　<hi>直忤時謫州倅厯叅議政尚整肅清操始終如一後告歸麗江土司以重幣乞言郤而不許</hi>
　李　東<hi>字震甫太和人隆慶辛未進士知際荘縣成都有親王租税地諸宗人常與邑民爭畔結</hi>
<pb n="KR2k0055_WYG_021-35a"/>
　　<hi>訟官多掣肘又臺司郡長往來應酧民疲奔命東視事期月種種治辦彭縣有子殺父獄當事鄭重</hi>
　　<hi>不敢決命東往讞盡得逆狀當事猶不決㑹恤刑部使取囚復驗忽暴雷殛囚死人益頌其神明灌</hi>
　　<hi>口有茶山藩邸人侵界牟利久不能決東身履其地博訪獨㫁遂成定案召為御史諸所論劾皆屬</hi>
　　<hi>大奸奉命督修乾清宫羣閹奉約束上嘉其功賜金幣丁母憂歸服闋巡按廣西肅吏平獄時有寨</hi>
　　<hi>夷之警粤撫意在用兵東曰小醜不足煩斧鉞議主招降果解㪚及得代遂乞身引退抵家益事闇</hi>
　　<hi>修崇尚正學有詔搜括遺直廷議推之復御史未㡬擢南光禄少卿連章請老隠於點蒼山麓趙用</hi>
　　<hi>賢謂震甫文宗愚溪詩法少陵理學師白沙咸得其祕</hi>
　史旌賢<hi>雲南縣人萬厯庚辰進士知内江縣有賢聲擢監察御史侍經筵厯七省副使致仕著述</hi>
<pb n="KR2k0055_WYG_021-35b"/>
　　<hi>甚冨</hi>
　李嗣善<hi>太和人東之子萬厯辛夘舉人知閬中縣治行卓越入知宛平縣有馮進朝者玉熙宫近</hi>
　　<hi>侍也其門下王禄有細過進朝撻之立斃事發案驗得實付法曹行縣覆覈進朝直入縣堂喧囂不</hi>
　　<hi>已嗣善叱左右執而杖之付獄獄将上胥吏隂入進朝金嗣善白京兆尹褫其役進朝不勝幽苦益</hi>
　　<hi>行賄謀以狀聞謂縣令小臣榜掠近侍誣指坐辟且請與嗣善共對簿而大璫又為進朝地人人危</hi>
　　<hi>之臺諫言進朝罪狀顯白令執法固當於是法司始議嗣善奪俸不報後改奪職一級調外任而進</hi>
　　<hi>朝止擬罰白粲始奉俞旨嗣善以外調遂不復仕後召為南戸部主事出𣙜武林闗未㡬卒</hi>
　姬文華<hi>雲南縣人少以孝行聞萬厯辛夘舉人知應山縣陞睢州知府厯官皆著賢能及居里耿</hi>
<pb n="KR2k0055_WYG_021-36a"/>
　　<hi>介不阿鄉人稱之</hi>
　艾自脩<hi>鄧川人萬厯庚子舉人任湖廣知州性孝友丁艱歸廬墓六載手植松柏地溢孝泉應聘</hi>
　　<hi>講學奉旨旌曰當代名儒其兄自新以選貢入成均卒業亦為理學宗望</hi>
　熊俊臣<hi>雲南縣人貢生萬厯間任瑞州訓導陞羅次教諭宅衷正直立教有方瑞州祀名宦</hi>
　曾髙捷<hi>字雲馭賓川人崇禎庚辰進士累官吏部驗封司員外致仕歸山居讀書精求性命之學</hi>
　　<hi>生平慷慨好施至老不倦丁亥流寇入滇脅之以官抗節不屈年八十卒</hi>
本朝<lb/>
　施大成<hi>雲龍人貢生康熙乙酉任廣西府訓導性誠篤孝謹不茍言笑少時父遇賊欲殺之大成</hi>
<pb n="KR2k0055_WYG_021-36b"/>
　　<hi>呼號奔救引頸求代賊感悟父子俱獲免晚年益邃心理學精闡大易訓示後學多所成就年九十</hi>
　　<hi>卒</hi>
楚雄府<lb/>
宋<lb/>
　髙量成<hi>段氏臣世居威楚代髙泰運為相遣使由廣南求内附後退居威楚能恤孤寡老幼風俗</hi>
　　<hi>化之稱夷中君子</hi>
明<lb/>
　何　鑑<hi>楚雄縣人善事繼母以孝聞正徳庚午舉人任涪州學正為冢宰夏邦謨所重遷知永川</hi>
<pb n="KR2k0055_WYG_021-37a"/>
　　<hi>縣有恵政後歸居鄉親戚貧不能嫁娶者捐貲助之更置田以贍宗族</hi>
　何漸逵<hi>楚雄縣人鑑之子恩貢生知蒼溪縣縣有蠶桑之利嵗獻令若干曰様絲逵罷之嵗饑設</hi>
　　<hi>粥賑濟後告歸仗義樂施資助婚喪建橋利涉父子世濟其羙</hi>
　宋　鈺<hi>楚雄縣人正徳癸酉舉人任蘄水教諭科條嚴密衣食貧士擢知岳池縣振學校崇積貯</hi>
　　<hi>嵗旱徒跣祈禱罹疾不辭宦逰埀二十年所入俸貲悉分親族家無私蔵</hi>
　李啟東<hi>楚雄縣人讀書過目成誦下筆累千餘言登嘉靖壬辰進士二甲第一厯官禮部郎中忠</hi>
　　<hi>鯁㢘介遠近稱之</hi>
　俞汝欽<hi>楚雄縣人嘉靖丙午舉人質性清粹超然塵外居家不營産業惟以讀書明道自任山居</hi>
<pb n="KR2k0055_WYG_021-37b"/>
　　<hi>不履城市當事慕見言不及私惟直陳地方利弊纂修郡志皆其手筆詩文尤為清逸所著有山齊</hi>
　　<hi>集</hi>
　孫學易<hi>楚雄縣人萬厯壬辰進士任寜國府推官斷獄無冤厯遵義道副使不畏強禦土酋奢崇</hi>
　　<hi>明隂懐反側易欲破其謀請於當事不果行至後猖獗騷動三省衆方服其先見擢陜西右布政使</hi>
　　<hi>致仕歸㑹友講學置義倉地方事宜有不便者直陳當事閭里頼之</hi>
本朝<lb/>
　徐達乾<hi>字躋庵楚雄縣人康熙癸丑進士吴三桂反脅之以官不屈堅正自守者八年及大兵平</hi>
　　<hi>滇巡撫王繼文疏薦授山東髙苑知縣興利除弊政績甚著行取吏科給事中尋辭歸</hi>
<pb n="KR2k0055_WYG_021-38a"/>
姚安府<lb/>
宋<lb/>
　髙泰祥<hi>髙昇泰之九葉孫為段氏相元世祖軍薄大理城舉國惶惶咸思蹈海泰祥獨率衆與元</hi>
　　<hi>将巴延巴哈和爾郭等相持彌月力不能支退至托實救兵不至及被俘不屈予以官不受殺之臨</hi>
　　<hi>刑曰段運不回天使其然為臣死國吾事畢矣妻段氏抱孤瓊申訴世祖指其兒曰忠臣之後也善</hi>
　　<hi>視養之命世其官</hi>
元<lb/>
　髙　明<hi>姚安路總管天厯中入朝賜衣馬楮幣明年盜起招流離撫擕貳闢汙萊還侵軼既又繕</hi>
<pb n="KR2k0055_WYG_021-38b"/>
　　<hi>修官舍郵傳以至民賦軍儲無不精究治績最著</hi>
明<lb/>
　劉　鈞<hi>姚安所人成化癸卯舉人孝友純慤未第時甚貧元夜翫燈拾金鈿不以語人明夕至其</hi>
　　<hi>處候之不至又明夕復候之果一婦人來泣涕曰失此物為翁姑所迫㡬死矣鈞持與之是年即登</hi>
　　<hi>鄉薦知長夀縣分禄以及士之貧者歸里四十餘年不輕入市一日遇鄉飲惡其簡禮竟不赴</hi>
　王鳴鳯<hi>大姚人萬厯閒貢生幼事母以孝聞太守王鼎奇其學行為擇配既娶則一醜婦也欲為</hi>
　　<hi>更娶鳯曰若棄此女則終身失所守益竒之因其貧捐俸買田以助後膺貢謁選赴京從王守仁學</hi>
　　<hi>獻籌邉六策兵部竒其才除安福丞首卻常規舉鄉飲興水利立社倉擢知峩嵋縣除前弊政以解</hi>
<pb n="KR2k0055_WYG_021-39a"/>
　　<hi>煩苛作千金堤以興水利兩邑俱祀名宦</hi>
　陶希臯<hi>字直南姚安所人從學於旴江羅近溪中萬厯癸酉舉人任石阡府推官發伏摘奸遷知</hi>
　　<hi>永寜州平賦役擒巨寇以剛直忤上官遷王府官歸里奉親課子疎族伯叔無後者為任喪葬鄉里</hi>
　　<hi>有不平者解之以息訟爭修學宫捐貲倡首平差釁起軍與民交訌希臯抗論不阿㡬為奸宄所中</hi>
　　<hi>及事定而後人人徳之</hi>
　陶　珽<hi>姚安所人萬厯庚戌進士累官武昌兵備道正直端方厯任有聲里居賑恤族黨講學論</hi>
　　<hi>文士類重之</hi>
永昌府<lb/>
<pb n="KR2k0055_WYG_021-39b"/>
三國漢<lb/>
　呂　凱<hi>字季平永昌不韋人仕郡五官掾功曹後主建興元年雍闓等聞先主殂驕黠滋甚降於</hi>
　　<hi>吴吴遥署闓為永昌太守永昌郡在益州之西道路壅塞與蜀隔絶而郡守更易凱與府丞王伉率</hi>
　　<hi>屬吏民閉境拒闓闓數移檄永昌凱荅檄諭以忠義闓不聴凱恩威内著為郡中所信故能全其節</hi>
　　<hi>三年丞相亮南征討闓既發在道而闓已為髙定部曲所殺亮至南中上表曰永昌郡吏呂凱府丞</hi>
　　<hi>王伉等執忠絶域十有餘年雍闓髙定逼其東北而凱等守義不與交通臣不意永昌風俗敦直乃</hi>
　　<hi>爾以凱為雲南太守封陽遷亭侯會為叛夷所害子祥嗣其後子孫三世為永昌太守李雄破寜州</hi>
　　<hi>諸吕獨不附世稱其賢</hi>
<pb n="KR2k0055_WYG_021-40a"/>
唐<lb/>
　楊　興<hi>郡人蒙氏時為布燮天寳八載率所部入附璽書褒羙子孫世為永昌酋長厯段髙二姓</hi>
　　<hi>至明洪武初兵下大理興後裔獻馬領所部歸附</hi>
明<lb/>
　丁　嵩<hi>保山人家貧事母孝洪熙閒舉懐才抱徳辭不就宣徳閒詔草野直言嵩上機務八策一</hi>
　　<hi>曰正心術則天道應二曰重經筵則宗社福三曰開言路則聞見定四曰用賢才則政治羙五曰總</hi>
　　<hi>大綱則庶務舉六曰汰冗兵則軍儲足七曰重守令則邦本寜八曰崇節儉則財用足上嘉納徴之</hi>
　　<hi>道病卒所著有横峯樵唱</hi>
<pb n="KR2k0055_WYG_021-40b"/>
　楊　元<hi>字務本保山人潛心理學終日靜黙頓悟卲子先天數學有叩之者言無不驗為諸生卒</hi>
　　<hi>業太學歸隠居不仕甘貧樂道從學甚衆當路重其人亟饋之無所受或封識待其去任返之所著</hi>
　　<hi>有納甲圖九圭數學基指南行於世人稱象山先生</hi>
　萬　綸<hi>字允言金齒司人成化丁酉舉人任武岡州學正陞翰林院待詔厯官長史致仕歸内外</hi>
　　<hi>族黨之貧者咸周之年八十六遍辭親友旬日而卒所著有西窻集妻王氏亦有月梅軒詩集</hi>
　張志淳<hi>字進之金齒司人成化甲辰進士𢎞治閒任吏部文選主事厯陞選郎用賢拔滯門無請</hi>
　　<hi>謁與天台黄元昭齊名正徳初擢太常少卿提督四譯館懲入館子弟空名之弊一變舊習時論多</hi>
　　<hi>之晉南戸部右侍郎尋致仕晚年以圖書自娱所著有南園集西銘通南園漫録永昌二芳記諸書</hi>
<pb n="KR2k0055_WYG_021-41a"/>
　　<hi>年八十一卒</hi>
　滕　檳<hi>字秀之金齒司人成化丁未進士厯南戸部即中清苦持重以親老乞歸家居淡泊不治</hi>
　　<hi>產業與人交平易可親非慶弔不出著有永昌百咏歸田錄等集</hi>
　吴　璋<hi>字廷獻金齒司人𢎞治己酉舉人過浙問學於王守仁居三年所養益粹授長夀教諭倡</hi>
　　<hi>明理學教人以致知力行學者宗之稱執齋先生</hi>
　林　巒<hi>字鍾秀金齒司人𢎞治辛酉舉人知鬱林州㢘介清苦值嵗荒捐俸代貧民償逋税以内</hi>
　　<hi>艱歸至沙木和囊罄鄉人延為墪師資以館榖乃得歸及服闋不能治装郡士髙其誼助之行補賓</hi>
　　<hi>州卒於官</hi>
<pb n="KR2k0055_WYG_021-41b"/>
　戈　諫<hi>金齒司人𢎞治甲子舉人厯太僕丞出為湖廣僉事所至以㢘幹稱㑹擒巨寇賚予有加</hi>
　張　含<hi>字愈光金齒司人志淳子正徳丁卯舉人不樂仕進遊梁宋閒為李夢陽所知深加稱賞</hi>
　　<hi>及歸與楊慎友善學者稱禺山先生著有詩文行世</hi>
　張　鐘<hi>字子鳴金齒司人正徳癸酉舉人任岳州府推官摘發巨奸不屈閹宦厯南工部郎中以</hi>
　　<hi>疾歸居家十五年澹泊自如及卒惟圖書數卷士林稱西村先生</hi>
　閃　鏜<hi>字大聲金齒司人少負義氣為諸生時人有竊其二馬者知其人不發中正徳丙子舉人</hi>
　　<hi>知酆都縣居家不治產業事親以孝聞</hi>
　張　合<hi>字懋觀金齒司人志淳子十六中嘉靖壬午解元登壬辰進士任刑部主事厯湖廣副使</hi>
<pb n="KR2k0055_WYG_021-42a"/>
　　<hi>以疾歸性嗜學手不釋卷善書畫權貴造請輒卻之居鄉不談公府事時欲清查夷田人心<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                        <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>乃</hi>
　　<hi>為書五千言逹之當事事遂寢所著有賁所文集</hi>
　吳宗堯<hi>字協卿騰越人嘉靖癸夘舉人厯馬湖府同知復補延平所至有賢聲終養歸嘗從湛甘</hi>
　　<hi>泉蒋道林遊講明正學學者宗之輯郡乘二集</hi>
　邵惟中<hi>永昌衛人嘉靖丁未進士厯官太僕寺卿在朝有聲告歸居閭里恂謹不敢上人有先民</hi>
　　<hi>遺度</hi>
　吳　崧<hi>永昌衞人嘉靖庚戌進士任刑部主事轉員外出知福州府禦冦有功陞四川副使陳情</hi>
　　<hi>終養創義倉置學田賑饑恤貧鄉人徳之</hi>
<pb n="KR2k0055_WYG_021-42b"/>
　薛繼茂<hi>字懋敬永昌衞人少刻厲有大志登萬厯癸未進士初知孝感縣調長樂以憂歸補文安</hi>
　　<hi>召為湖廣道御史慷慨言天下事不少隠諱如論郊廟不親請建國本諸事語皆戅直初竝封之議</hi>
　　<hi>神宗謀於閣臣時王錫爵以為可及旨岀舉朝力爭歸咎錫爵惟繼茂一疏最和平復上書相國事</hi>
　　<hi>得寢又疏岀滇臬李材於獄旋奉命巡按貴州請增解額五人繼為怨者所中削籍歸後追錄忠直</hi>
　　<hi>贈光禄少卿</hi>
　閃繼迪<hi>保山人萬厯乙酉舉人任吏部司務天性篤孝家法嚴正生平喜奨掖人不喜人諛漕澗</hi>
　　<hi>賊臨城建議主剿施甸激變建議主撫皆中機宜鄉人立祠報徳以子仲儼貴贈檢討賜諭祭著有</hi>
　　<hi>羽岑園秋興吴越遊草諸集</hi>
<pb n="KR2k0055_WYG_021-43a"/>
　王㑹圖<hi>保山人萬厯癸夘舉人知鹽山縣卓異擢貴州道監察御史巡闗𣙜以直忤權璫歸</hi>
　石應嵩<hi>字澹寜保山人萬厯庚戌進士知江陵縣操持嚴毅遇事剛斷豪猾斂跡㑹水泛親督沙</hi>
　　<hi>市居民障水作堤民免昏墊以堰塞罣吏議調靈寳縣礦徒數千人入其郛應嵩登城拒之賊亦登</hi>
　　<hi>嵩手刃二人指麾力戰賊大犇撫按以聞陞南兵部主事浦口城為南都保障江水浸齧南城盡圯</hi>
　　<hi>部檄應嵩董役應嵩議先築堤障江苦無石乃登髙相山脈指一區掘之得石作堤七百餘丈督率</hi>
　　<hi>不遺餘力初議一面當糜金錢五萬厥後三面俱新之計其工費僅四萬餘工垂成而嵩卒大司馬</hi>
　　<hi>黄克繢與戸工二部合詞請贈䘏</hi>
　戈允禮<hi>字敬輿保山人天啟壬戌進士知麻城縣弊絶風清邑人比之召父擢戸科給事中轉吏</hi>
<pb n="KR2k0055_WYG_021-43b"/>
　　<hi>科彈劾不避權貴忠言讜論略無回曲厯南府尹陞工部侍郎著有四書正眼知儒管見等書</hi>
　閃仲儼<hi>字人望繼迪子天啟乙丑進士厯官少詹禮部右侍即兼翰林院侍讀學士枚卜一次初</hi>
　　<hi>官庶常時忤魏璫矯旨削籍懐宗召為纂修日講官宸眷有加兩典棘闈一奉桐封不究其用而卒</hi>
　潘嗣魁<hi>保山人事大父孀母以孝聞置義田焚借劵文行兼優崇禎間行保舉法閃仲儼舉以應</hi>
　　<hi>詔後中丙子舉人子世臣同榜解元知萍鄉縣以㢘慈稱</hi>
鶴慶府<lb/>
元<lb/>
　髙恵直<hi>鶴慶路人為本路總管有徳行衆所愛戴</hi>
<pb n="KR2k0055_WYG_021-44a"/>
明<lb/>
　趙　和<hi>字逹道郡人正統閒貢生任貴州銅仁訓導嚴矩範飭條約首以孝弟立教訓誨有方人</hi>
　　<hi>信愛之内艱服闋補四川建始訓導銅仁諸生上疏乞還舊任許之又外艱服滿當别補銅士又請</hi>
　　<hi>之復報可凡三任銅仁及致仕歸生徒泣送祀名宦後學道胡堯時榜其行於明倫堂</hi>
　趙子禧<hi>字慶夫郡人和之子天性孝友多才藝年十九中成化丁酉舉人任臨安訓導克端模範</hi>
　　<hi>秩滿試吏部第一陞南陽府同知政績甚著卒於官入臨安南陽兩地祠祀所著有碧莎蛙鳴二集</hi>
　張　勉<hi>字希安劍川人𢎞治戊午舉人知黔江縣有巨寇數年不能平勉饒膽略至纔彌月計擒</hi>
　　<hi>渠魁時督責挽運甚急民且逃㪚勉止之曰吾能為汝逹之遂力請於上果得減徴民乃安集明年</hi>
<pb n="KR2k0055_WYG_021-44b"/>
　　<hi>卒於官将屬纊其妻問何以歸櫬曰寄葬重慶可也士民哀之立祠以祀鄉子弟受其教者稱為龍</hi>
　　<hi>溪先生</hi>
　陸　經<hi>郡人𢎞治壬戌進士累官南兵部即中賦性耿介貧約自如卒之日棺殮不具</hi>
　趙徳宏<hi>字有容郡人正徳丙子舉人事父遠以孝聞父沒京師宏哀毁骨立徒跣偕傭人肩柩以</hi>
　　<hi>歸既葬廬墓三年有白犬䕶墳馴鳥巢樹之異巡按唐龍奏聞榜其居曰孝子趙氏之門任順慶府</hi>
　　<hi>通判有疑獄宏一訊立白遷知潼川州贖鍰悉令輸粟得粟萬八千石後嵗大饑鄰邑道殣相望獨</hi>
　　<hi>潼川得免又興建圯城民不知勞潼人為立祠祀轉慶府左長史及歸行李蕭然包御史大節疏聞</hi>
　　<hi>以禮存問為立孝㢘坊郡人因名其里曰孝㢘村</hi>
<pb n="KR2k0055_WYG_021-45a"/>
　朱　珮<hi>字鳴朝郡人正徳辛已進士任大理寺評事多平反寃獄出為貴州僉事調停驛𫝊民用</hi>
　　<hi>以甦計縳元惡不費兵餉厯湖廣副使抑豪右増隄防陞廣東叅政值盜起設謀禦之絶其汲道皆</hi>
　　<hi>歸降又以計畧平定交南莫登庸等陞陜西按察使乞休居鄉恂恂若未嘗有官者</hi>
　楊　鑰<hi>字啟之劍川人嘉靖丁未進士聰穎剛方不隨流俗理學為土人宗厯官工部郎中以修</hi>
　　<hi>孝陵勞瘁卒</hi>
　彭　富<hi>字仲禮郡人嘉靖壬戌進士知崑山縣入為戸兵二部主事出知紹興府以㢘操薦異等</hi>
　　<hi>入覲上慰勞有加親賜聨云帝近春常在官清樂有餘㦄貴州叅政按察轉四川布政使先後平李</hi>
　　<hi>富征十寨討建越均徭役寛𣙜税平出納所在以功徳著陞貴州巡撫寛和鎮靜夷漢帖然尋致仕</hi>
<pb n="KR2k0055_WYG_021-45b"/>
　　<hi>歸蔬食敝袍恬然自適而性剛介不妄言笑有古人風</hi>
　查　偉<hi>字警偉郡人萬厯甲戌進士厯官戸部即中岀知真定府再補保寜府所至以㢘明稱以</hi>
　　<hi>苑馬寺卿致仕歸居鄉謙和人咸服其雅量</hi>
　吳堯弻<hi>字宗舜郡人萬厯丁丑進士選庶常改兵部武選郎中岀為貴州督學僉事嚴冐籍禁有</hi>
　　<hi>直指某庇其鄉人弻不可遂中傷之廷議知弻寃寢不行後補四川兵備道時安綿蕃夷滋擾弻撫</hi>
　　<hi>御有方蕃人誓不復反民賴以安卒於官綿人祀名宦</hi>
　閔宗聖<hi>字心遇郡人萬厯壬午舉人常置義田以贍族分廪讓田於友時論髙之署咸陽教諭盡</hi>
　　<hi>心教士周恤孤寒遷知榮昌縣多恵政大工掄材采運如數民不稱擾邑有大憝人莫敢攖聖寘之</hi>
<pb n="KR2k0055_WYG_021-46a"/>
　　<hi>法榮人稱快㑹征楊應龍竭力王事卒於官聖家本裕反以官貧祀榮昌名宦</hi>
　趙　捷<hi>字習南郡人萬厯壬午舉人任宜良教諭陞國子助教出為瑞州府同知攝髙安縣篆時</hi>
　　<hi>有文牒株連數十人羅織成獄捷止坐殺人者餘杖釋之上官不可捷力爭曰殺人以媚人雖死不</hi>
　　<hi>為上官銜之捷既耿介不屑趨承復淡於仕進㑹遷長史遂致仕歸</hi>
　楊　提<hi>字漸髙郡人萬厯戊子舉人知桂東縣地苦瘴人不知醫提置藥局所活甚衆邑賦嵗飽</hi>
　　<hi>奸胥提覈其久占者三人置之法弊始絶邑故無科目子衿横豪提教之向學士風始一變俊遷西</hi>
　　<hi>安府同知攝渭南縣及邠州多恵政秦人徳之卒於官提生平讀書以體認為功其學有體用相國</hi>
　　<hi>李標為之𫝊</hi>
<pb n="KR2k0055_WYG_021-46b"/>
　梁州彥<hi>郡人萬厯癸丑進士知新繁縣當路謂才浮於地尋調華陽華夙稱巖劇彥到任百務俱</hi>
　　<hi>興每大牒片言而折以治行卓異入覲留部考選念親老乞歸養未竟厥施而卒</hi>
　楊棟朝<hi>字夢蒼劍川人萬厯癸丑進士厯官南禮科給事中值魏璫禍起屢疏抗劾不避斧鉞削</hi>
　　<hi>奪歸里後起補吏科遷光禄寺卿其劾璫疏載在明史與楊左爭光焉</hi>
　楊芳盛<hi>字大豫郡人萬厯丙辰進士知大冶縣有聲考選山西道御史巡按河南剔蠧鋤奸厯見</hi>
　　<hi>丰采視長蘆鹽政猾商斂手補京畿道適遇黔中奢安之叛條陳安邉諸疏廷議偉之遷太僕寺少</hi>
　　<hi>卿提督西路馬政多蕃息轉右通政厯應天府尹以敦大持體政績益著崇禎壬午擢南京戸部右</hi>
　　<hi>侍即兼都御史總督糧儲時流冦滋熾南糧飛輓不繼盛措置有方癸未告歸濟貧乏敦族閭優游</hi>
<pb n="KR2k0055_WYG_021-47a"/>
　　<hi>泉石閒年七十一卒</hi>
　段髙選<hi>字讓宇劍川人萬厯己未進士知巴縣有循聲天啟辛酉奢酋集兵渝州一切治辦俱選</hi>
　　<hi>經理比從上官㸃閲見酋有叛心隂令吏歸印於署與父汝元訣及奢酋猖獗衆官駭散選獨躃踊</hi>
　　<hi>大呼不去酋知選㢘明戒勿殺選罵賊不絶口遂死於亂斧中變聞父母子女俱相繼死於署僕段</hi>
　　<hi>黑子挺身赴演武塲索選屍亦死之崇禎初賜祭葬諡恭節勅建昭忠祠祀之</hi>
　楊應宿<hi>字斗瞻郡人天啟壬戌進士厯官員外即中挖運通州轉輸如法陋規宿弊剔釐殆盡出</hi>
　　<hi>知成都府百務自裁苞苴頓絶深獲士民心以内艱哀毁骨立匍匐閒闗歸尋卒</hi>
　陳奇猷<hi>字襄宸劍川人天啟壬戌進士性長厚為諸生時拾遺金歸其主授中書擢御史疏陳滇</hi>
<pb n="KR2k0055_WYG_021-47b"/>
　　<hi>事極中肻窽視節慎庫以清慎聞因彈主政貪穢為所擠落職歸道卒</hi>
順寜府<lb/>
明<lb/>
　猛　蓋<hi>郡人世襲土知府恩威竝濟土人懐之</hi>
　猛　卿<hi>字堯佐郡人通書史世襲土官嘉靖丁亥以武功賜鏹幣</hi>
永北府<lb/>
明<lb/>
　庫齊巴哈<hi>父布圗格濟仕元為永寜知州洪武間八合領兵歸順永樂丙戌諭西番入朝上嘉</hi>
<pb n="KR2k0055_WYG_021-48a"/>
　　<hi>之陞永寜為府賜鍍花金帶鑴四字曰克篤忠誠世其官</hi>
麗江府<lb/>
元<lb/>
　麥　良<hi>父宗見方技良世祖時為察罕章管民官從克大理擒段興智功居烏蘭哈達之右以副</hi>
　　<hi>元帥佩虎符鎮麼些又破鐡橋城華馬國加授銀印為提調諸路長官司</hi>
明<lb/>
　阿　得<hi>郡人元時麗江宣撫司副洪武十五年兵下雲南率衆歸附賜姓木十六年開設府治授</hi>
　　<hi>麗江知府會西番劫瀾滄江得引兵卻之又從指揮董某破石門闗寨命世襲土知府征巨津擒阿</hi>
<pb n="KR2k0055_WYG_021-48b"/>
　　<hi>奴聰斬偽元帥朱保屢著勞績後卒子初襲従征麓川有功</hi>
　羅　克<hi>蘭州人仕元為萬户洪武中率衆來歸以軍功授土知州其孫羅牙從木初征伯刀于孟</hi>
　　<hi>屢著戰功</hi>
　木　增<hi>阿得八世孫萬厯閒襲知府值北勝州搆亂增以兵擒首逆髙蘭三殿鼎建輸金助工兼</hi>
　　<hi>陳十事下部議可朝廷喜其忠誠特加叅政秩増又好讀書博極羣籍家有萬巻樓與楊慎張含唱</hi>
　　<hi>和甚多</hi>
蒙化府<lb/>
明<lb/>
<pb n="KR2k0055_WYG_021-49a"/>
　左　伽<hi>蒙舍人永樂中襲知州後従征麓川戰于大侯功第一陞臨安知府仍掌州事正統閒陞</hi>
　　<hi>州為府遂以伽為知府</hi>
　丁　㫤<hi>字徳輝蒙化衞人成化戊戌進士厯官武選司即中出知石阡府先是苖叛學宫府治壇</hi>
　　<hi>廟郵𫝊倉厫盡成灰燼㫤以次修復設鐘鼓警昏夜賑民恤士収輯流亡卒於官有烈風星殞之異</hi>
　　<hi>櫬歸囊橐蕭然惟遺稿數卷而已</hi>
　劉　揮<hi>字本忠蒙化衞人貢生任雅州訓導恂恂雅飭學問淵宏彌渡市舊不知學揮開館教讀</hi>
　　<hi>竝講明冠婚喪祭之禮風俗一變</hi>
　雷應龍<hi>字孟升郡人正徳甲戌進士知莆田縣條行八禁皆切時宜時巨璫督貢方物甚横力折</hi>
<pb n="KR2k0055_WYG_021-49b"/>
　　<hi>之均徭平賦築堤堰毁淫祠大惬民心擢御史奉勅巡鹽兩淮政暇引諸生講正學江都祠堂久圯</hi>
　　<hi>檄有司新之因災異疏八事曰務實學親大臣放宫人去無益正禮教改編發宥罪謫均賦役上嘉</hi>
　　<hi>納之尋有中貴乞織造得請公手疏極論不報憤鬰成病卒於揚州官署</hi>
本朝<lb/>
　張芳譽<hi>郡人順治閒貢生居心仁慈樂善好施力行不倦年逾七十猶手錄格言𫝊播遠邇雖嚴</hi>
　　<hi>冬酷暑誦讀不輟康熙庚戌士民公舉徳行督學壽以仁旌曰德隆望重壽八十卒</hi>
　李士竒<hi>郡人貢生制行端方宅衷謹慤康熙癸丑吴逆叛脅之以官力辭不受操守堅確至老弗</hi>
　　<hi>移</hi>
<pb n="KR2k0055_WYG_021-50a"/>
　　忠烈<lb/>
雲南府<lb/>
明<lb/>
　李　葆<hi>昆明人洪武閒以軍功授前衞守禦千户永樂間從黔國公進征安南有戰功後復征交</hi>
　　<hi>阯與賊鏖戰於大安海口矢石俱盡挺戈刺賊大呼報國遂陷陣死</hi>
　程世勲<hi>昆明人後衞百戸嘉靖閒官兵討鳯繼祖世勲䕶餉至金沙江因令督偏師出哨至波羅</hi>
　　<hi>結堡猝值賊衆力戰死子道南以孝聞</hi>
　朱朝冠<hi>字子儀嵩明人嘉靖壬子舉人厯漢中通判督兵征何勉屢戰皆捷賊火焚營朝冠往救</hi>
<pb n="KR2k0055_WYG_021-50b"/>
　　<hi>焚死</hi>
　徐朝綱<hi>晉寜人萬厯庚子舉人厯安順府推官㑹水西賊攻城誓衆堅守城陷被執不屈闔門被</hi>
　　<hi>害</hi>
　唐俊徳<hi>舉人</hi>周之麟<hi>生/員</hi>陳　宰<hi>百/戸</hi>李　印<hi>土官俱禄豐人萬厯閒賊</hi>
　　<hi>攻掠縣城徳等血戰被殺</hi>
　汪文度<hi>宜良所世襲指揮天啟閒猓賊犯城文度往禦被刺腸出仍奮武擒賊斬之城賴以完</hi>
　程　坤<hi>昆明人武進士天啟閒官四川總兵中軍㑹西路為賊梗率兵赴援至畢節城陷被執不</hi>
　　<hi>屈死</hi>
<pb n="KR2k0055_WYG_021-51a"/>
　佘士泰<hi>昆明人天啟甲子舉人任石阡府推官上計次襄陽值張獻忠冦亂城陷死之</hi>
　劉惟馨<hi>昆明人天啟丁夘舉人任陜西鄜州知州值流寇圍城率衆拒守城陷罵賊亂刺而死</hi>
　司　慎<hi>昆明人沐天波叅随定洲反先假稟辭襲天波直入府第慎叱之定洲解衣露甲抽佩刀</hi>
　　<hi>率衆排闥入慎力拒被刃斷胸而死</hi>
　向　六　馬　三<hi>俱昆明人沙賊反隂約敢死士十人書報國字為號共圖賊不克俱</hi>
　　<hi>被殺</hi>
　劉　㩠<hi>昆明人任戸部主事為闖賊所執三木横加折一足未死歸至滇流寇使人招之授以督</hi>
　　<hi>學㩠曰京師不死已無面目見先皇豈復為賊官耶大罵而死</hi>
<pb n="KR2k0055_WYG_021-51b"/>
　李兆旂<hi>昆陽人崇禎閒貢生任廬江訓導流寇圍城兆旂守北門城陷被執不屈罵賊死</hi>
　羅銘鼎<hi>三泊人崇禎庚午舉人厯官四川威茂兵備道攝按察使篆值流冦張獻忠犯川拒賊守</hi>
　　<hi>城及城陷被執不屈罵賊而死妻段氏攜三子兆鶴兆桂兆昌俱投水死</hi>
　楊永言<hi>昆明人崇禎癸未進士知崑山縣嚴明有治聲流冦破城巷戰而死</hi>
　沐天澤<hi>黔國公天波弟任都司明末沙賊叛率兵巷戰被執不屈死之</hi>
　陳大經<hi>字爾至昆明人少慷慨有才略善騎射兩中武舉沐天波延與贊畫吾必奎叛大經典大</hi>
　　<hi>西門防守及沙賊之變沐天波倉皇走城上欲出亡大經叩馬諫曰尚有日月營兵在殺賊不勝行</hi>
　　<hi>未晚也時奸人干錫朋隨天波每隂為沙賊地忌之以目視天波天波反疑其見誘抽刃殺大經而</hi>
<pb n="KR2k0055_WYG_021-52a"/>
　　<hi>去</hi>
　徐髙遷<hi>沐天波裨将沙賊陷城遷将糾衆援剿而人無鬬志知事不可為闔家閉門自焚死</hi>
　黄　恩<hi>右衞人百戸沙賊陷城率家丁數人巷戰連殺數賊以衆寡不敵為賊所殺</hi>
　陳爰謀<hi>昆明人萬厯壬子舉人原任知府致仕家居沙賊破城逼欲用之不屈而死</hi>
　李開芳<hi>富民人貢生沙賊破城潛出乞援知事不濟同生員王朝賀縊死於松華壩</hi>
　劉昌應<hi>右衞人武進士明末為叅将流冦入滇倡義起兵屢與賊戰被執不屈死之</hi>
　向　琪　向　宸<hi>俱左衞人百戸聞流寇至琪一家十六口皆縊死宸亦闔門自焚</hi>
　王來儀<hi>字仲威昆明人萬厯庚子舉人任吴縣教諭厯官應州知州性耿介與上官不合歸甲申</hi>
<pb n="KR2k0055_WYG_021-52b"/>
　　<hi>聞變門人王錫衮督師赴難儀涕泣相對勉以忠孝丁亥流寇入滇罵賊而死</hi>
　蒋　薦<hi>前衞人百戸聞流冦至一家七口俱自縊死僅存一子</hi>
　施于京<hi>昆明人生員流賊破城闔門自焚</hi>
　譚三謨<hi>昆陽人貢生任臨安府教授歸流寇破城闔家自縊</hi>
　張如良<hi>昆陽人貢生持已清慎流冦之亂良與子景輝景輝及妻媳一門俱殉節死</hi>
　莫貴徳<hi>宜良人子可及靖州知州流冦屠城謂妻麻氏曰子受國恩身蒙寵錫當以身殉同赴井</hi>
　　<hi>死</hi>
　朱　荃<hi>安寜人孝行純篤随父化孚官江南不忍歸後娶歸值丁酉王自竒之亂荃寓趙州不屈</hi>
<pb n="KR2k0055_WYG_021-53a"/>
　　<hi>而死</hi>
　薛大觀<hi>字爾望昆明人與子之翰俱有才名戊戌雲南潰兵肆掠舉家至城北龍泉觀慷慨賦詩</hi>
　　<hi>妻女皆誓同死以金授僕令他往僕哭曰主死奴輩寜忍獨生相率赴龍潭死數日屍浮水面七人</hi>
　　<hi>牽聚一處</hi>
　單武襄<hi>昆明人貢生戊戌遇潰兵闔家舉火自焚書於門曰一門完節</hi>
本朝<lb/>
　楊思義<hi>昆明人流寇入滇聞田主嚴賓闔家殉節與妻陳氏投井死</hi>
　楊樹烈<hi>昆明人任四川南川令致任歸流寇潰兵屠掠舉家倉皇奔避烈獨置香案著衣冠北面</hi>
<pb n="KR2k0055_WYG_021-53b"/>
　　<hi>再拜自縊死逾月家人還視面色如生</hi>
曲靖府<lb/>
明<lb/>
　趙　俸<hi>馬龍所千戸嘉靖間安銓之亂力戰死</hi>
　趙　愷<hi>尋甸人性行誠樸為鄉里所重安銓叛攻城愷率衆拒之城陷舉家登樓自焚死知府劉</hi>
　　<hi>槐即其居址為祠祀之</hi>
　諸藩裕<hi>尋甸守禦所指揮萬厯間大理保作難藩裕與千戸戚貴卿陳萬國土舎資有能皆赴敵</hi>
　　<hi>死之</hi>
<pb n="KR2k0055_WYG_021-54a"/>
　李仲武<hi>鳯梧所軍萬厯閒從指揮諸藩裕征東川已擒土酋賊復劫營仲武遂力戰死有司勒碑</hi>
　　<hi>表之</hi>
　李加培<hi>平彝衞指揮天啟間從叅将尹啟易討霑益諸夷死於陣</hi>
　曹三捷<hi>平彛衞指揮僉事天啟間平彞諸蠻亂陷城官吏士民皆逃竄獨三㨗與賊戰死</hi>
　邵元齡<hi>陸涼人世襲指揮有能名明末沙定洲作亂其黨趙應元攻陸凉城陷罵賊不屈而死</hi>
　尹大任<hi>陸凉人崇禎末任定番州學正孫可望入冦城陷謂家人曰明倫堂我之西山也冠帶謝</hi>
　　<hi>祖考徐步出拜北闕遂自縊</hi>
臨安府<lb/>
<pb n="KR2k0055_WYG_021-54b"/>
明<lb/>
　王　綸<hi>臨安衞人永樂閒擊黎賊有功陞正千戸鎮守蒙自後復従征黎賊陷伏中死之</hi>
　葉　晟<hi>臨安衞後所百戸正統閒従征上江奮勇殺賊歿於陣</hi>
　邵　謙<hi>臨安衛左所百戸正統閒征上江有功後攻馬鞍山戰歿</hi>
　孫　華<hi>臨安衞前所百戸成化閒撒甸夷亂従征勇敢赴鬭歿於軍</hi>
　王　保<hi>建水人多勇力殺土賊剿叛兵屢立戰功後禦賊戰死土人祀之</hi>
　劉大經<hi>石屏人充寳秀義勇兵嘉靖閒調征武定鳯賊遇伏力戰被執賊支解之</hi>
　周尚懐<hi>石屏人野賊肆行劫殺尚懐奮勇捍賊戰於老衛寨被刺而死</hi>
<pb n="KR2k0055_WYG_021-55a"/>
　范印華<hi>建水人天啟間以征安効良授遊擊崇禎閒五酋普名聲叛守城力戰屢破賊兵加叅將</hi>
　　<hi>後復領兵誘賊機洩被執不屈死之</hi>
　楊國彦<hi>阿迷人生員普名聲叛國彦以義勵鄉民禦之為賊所害</hi>
　史覲宸<hi>石屏人崇禎癸酉舉人知南充縣多恵政值土賊姚黄亂率衆拒之多所斬獲以功擢知</hi>
　　<hi>順慶府賊復引張獻忠入攻順慶力禦被執罵賊而死</hi>
　楊一忠<hi>河西人貢生崇禎間任巴縣教諭流冦攻城分門拒守城陷罵賊被害子名嗣伏屍哭亦</hi>
　　<hi>被殺</hi>
　耿廷籙<hi>河西人天啟甲子舉人仕至四川巡撫以討流賊為史可法所重丁艱歸流賊陷河西死</hi>
<pb n="KR2k0055_WYG_021-55b"/>
　　<hi>之</hi>
澂江府<lb/>
三國漢<lb/>
　李　球<hi>俞元人李恢姪也任羽林右都督隨諸葛瞻拒鄧艾臨陣授命死於綿竹</hi>
武定府<lb/>
明<lb/>
　楊忠恵<hi>和曲人生員嘉靖間鳯繼祖叛軍門議招降賊營以㪚其黨無敢前者恵奮義請行賊執</hi>
　　<hi>之不屈罵賊而死</hi>
<pb n="KR2k0055_WYG_021-56a"/>
　金守仁<hi>武定守禦指揮</hi>王應爵　魏守恭　梅應時　黄桂<lb/>
　　<hi>俱千戸</hi>金榮髙<hi>鎮/撫</hi>楊應祖　陳　宰<hi>俱百/戸</hi>董漢英<hi>生員</hi>
　　<hi>以上諸人俱死萬厯丁未阿克之難御史鄧渼疏稱其或効死封疆或捐軀行陣或延頸待刃或闔</hi>
　　<hi>門被屠抢恨黄泉血濺萇𢎞之碧衘冤五夜聲哀望帝之魂例當廕叙以慰忠貞</hi>
本朝<lb/>
　徐升曜<hi>元謀人副將奉遣往蜀招撫王屏藩欲降之不屈被害贈左都督</hi>
<hi>賜祭葬</hi>
廣西府<lb/>
<pb n="KR2k0055_WYG_021-56b"/>
明<lb/>
　楊廷瑚<hi>彌勒人貢生慷慨好義嘉靖閒率鄉兵助知府郭集禮討夷賊阿旦奮勇致敵死之</hi>
　楊令聞<hi>彌勒人廩生普名聲之亂罵賊而死</hi>
　何天衢<hi>字升宇三鄉城人有勇略普名聲招為頭目使駐三鄉後名聲謀逆擬三路岀兵㑹戰省</hi>
　　<hi>城因遣銃手三百名促天衢由維摩羅平一路天衢慨然曰此丈夫報効朝廷時也豈可與賊反耶</hi>
　　<hi>遂抗諸銃手率先歸順維摩署州事李嗣泌開城納之時名聲已陷彌勒聞天衢反正患在心腹急</hi>
　　<hi>撤兩路兵歸巡撫王伉題其功授叅將捍禦普逆累功陞都督同知名聲怒甚自攻天衢名聲中砲</hi>
　　<hi>死其妻萬氏復攻之天衢勢孤糧盡自刎死</hi>
<pb n="KR2k0055_WYG_021-57a"/>
元江府<lb/>
本朝<lb/>
　康天錫<hi>郡人任本營把總雍正十年猓賊叛禦于他郎奮勇先登死之</hi>
　張文秀<hi>新平人任新㠄營把總分防揚武壩猓賊叛率兵堵禦力屈被殺  以上二人事聞俱</hi>
<hi>賜祭葬贈廕    賞䘏</hi>
大理府<lb/>
明<lb/>
　董　寳<hi>大理人南詔清平官董成之後洪武閒任順寜土經厯清慎勤敏部民安之後以功遷大</hi>
<pb n="KR2k0055_WYG_021-57b"/>
　　<hi>理土經厯麓川之役多著功能以死事諭祭</hi>
　尹夢鰲<hi>太和人萬厯乙夘舉人崇禎閒官頴州知府流賊破城死之</hi>
　趙興基<hi>太和人貢生崇禎間任廬州府通判流賊陷城基肅衣冠縊於城樓</hi>
　尹夢符　尹夢旗　馮大成<hi>俱太和人丙戌沙賊亂同舉義討賊為所執俱</hi>
　　<hi>罵賊死夢符攴解尤慘</hi>
　髙拱極<hi>太和人孝友持躬風節範俗沙賊破城投池而死</hi>
　楊士俊<hi>太和人沙賊破城同母及妻妹俱自焚死</hi>
　楊　憲<hi>太和人廩生居家孝友持己端方沙賊攻城憲倡義拒守城破積薪樓下率妻女等七人</hi>
<pb n="KR2k0055_WYG_021-58a"/>
　　<hi>次第縊死令舉火焚樓弟婦及女竝婿李孔昭亦移火别室自焚學使謝于道旌曰禦寇則百口登</hi>
　　<hi>陴殉難則一門全節宜載志乘以薦馨香</hi>
　張景仲<hi>太和人生員沙賊破城死於學宫妻女三口皆投井死</hi>
　楊毓華<hi>太和人沙賊破城死於學宫弟時華振華母妻一家焚死</hi>
　李嗣淳<hi>太和人生平負氣沙賊破城投五印菴池水死</hi>
　楊　瑡<hi>太和人貢生沙賊之難作絶命歌罵賊而死</hi>
　李　褒<hi>太和人生員賦性剛方沙賊破城被執不食七日死</hi>
　宋應奎　馬斯龍　張相業<hi>皆太和人生員沙賊破城著冠服死於學宫</hi>
<pb n="KR2k0055_WYG_021-58b"/>
　王　寜<hi>太和人增生沙賊破城正冠服坐中庭罵賊而死同時諸生陳捷尹亮工蘇昇楊大鴻胡</hi>
　　<hi>康尹𢎞載李元鳯張書紳楊先芔等殉難者又數十人</hi>
　陳　正<hi>大理衞應襲指揮年十八沙賊圍城屢率衆出殺賊城破猶巷戰手刃數賊力屈死之</hi>
　陳　誨<hi>大理衞守備謀勇兼擅武藝絶羣沙賊攻城分守東門城陷奮力格殺賊數十人而死</hi>
　關維翰<hi>大理衞千戸沙賊攻城分守西北隅城陷力戰殺數賊而死刀猶在手子太忠死其側</hi>
　楊昌印　王象乾<hi>皆大理衞千戸沙賊破城率妻子闔室焚死</hi>
　鮑　洪<hi>大理衞世襲指揮千戸沙賊破城洪率妻女家人閉戸自焚死</hi>
　楊　淇<hi>雲南縣土官沙賊叛被執嚙指血書儿曰吾寜死不従賊繫至省城不屈死之</hi>
<pb n="KR2k0055_WYG_021-59a"/>
楚雄府<lb/>
明<lb/>
　王用之<hi>鎮南人監生宣徳閒任交阯慈㢘州知州遇交人叛用之執節不屈被殺後同何忠等贈</hi>
　　<hi>恤</hi>
　吳繼勲<hi>楚雄衞指揮使勇智絶倫萬厯間督軍征緬屢戰屢捷緬人恨之孤軍深入陷歿事聞賜</hi>
　　<hi>祭</hi>
　陳士性<hi>楚雄縣人選貢崇禎閒任冀州州同流寇陷城死之</hi>
　丁師羲<hi>楚雄縣人選貢崇禎間知霸州值羽書交集竭力戰守城陷被執慷慨殉難贈布政司叅</hi>
<pb n="KR2k0055_WYG_021-59b"/>
　　<hi>議</hi>
　謝　琯<hi>楚雄縣人崇禎癸酉舉人任四川遵義府推官以㢘幹稱擢遵義兵巡道適流冦攻城琯</hi>
　　<hi>戰敗被執不屈賊下令屠城琯曰茍止殺吾當従汝賊許之遵人獲免賊迫與偕行至貴陽自縊於</hi>
　　<hi>學宫</hi>
　包洪策<hi>廣通人崇禎己夘舉人知新都縣至任甫四月流寇至力守孤城食盡城陷不屈死之</hi>
　杜天正<hi>字端先楚雄縣人崇禎己夘舉人少負忠義沙賊攻楚雄同副使楊畏知恊守後畏知往</hi>
　　<hi>禦流寇於獅子口敗績城中瓦解天正書城樓壁曰滿城鼠竄恨滇南無一赤心男子千秋電火求</hi>
　　<hi>後世免一青史罪名至西城樓正衣冠自縊</hi>
<pb n="KR2k0055_WYG_021-60a"/>
　王承憲<hi>楚雄衞世襲指揮中武舉授遊擊為楊畏知前鋒沙賊攻楚守具皆其幹理賊去而復至</hi>
　　<hi>承憲将中軍往禦土司那崙等翼之賊隂通土司故黨及戰左右翼不至憲知中計大呼手殺數十</hi>
　　<hi>人身中流矢與弟承頊俱戰死</hi>
　張朝綱<hi>廣通人貢生崇禎間任沅州州同致仕家居明末流冦至廣通綱語妻馮氏曰曾受國恩</hi>
　　<hi>何顔對賊因同妻序左右而縊子廩生張耀慟絶復甦葬親後亦自縊死</hi>
　王家祥<hi>楚雄縣人廩生流冦入城闔家二十九口皆赴水死</hi>
姚安府<lb/>
明<lb/>
<pb n="KR2k0055_WYG_021-60b"/>
　髙　棟<hi>姚州人土舍𢎞治癸亥普安賊叛棟偕大理指揮唐永擊之奮勇殺賊十餘人追至板橋</hi>
　　<hi>驛遇伏隻身還戰中十數鎗死巡撫嘉其義勇以禮歸葬之</hi>
　髙　鵠<hi>姚州人土舍多謀幹善騎射嘗分捕諸夷俱斂跡不敢為盜嘉靖辛亥元江那鑑之變布</hi>
　　<hi>政使徐樾遇害鵠奮身赴救死之事聞優䘏其後</hi>
　李師泌<hi>姚州人武生土逆吾必奎叛楊畏知任楚雄監軍道委師泌恊守楚城後必奎破城師泌</hi>
　　<hi>被執不屈賊置䥷於前以脅之師泌罵曰大丈夫肯降賊耶以頭就䥷賊怒先䥷其足斷而為三士</hi>
　　<hi>民哀之為立祠</hi>
　席上珍<hi>姚州人流寇入滇上珍與知州何思固守姚安城孫可望命張虎領兵攻之城破上珍被</hi>
<pb n="KR2k0055_WYG_021-61a"/>
　　<hi>執不屈賊剝其皮至頸罵聲不絶</hi>
永昌府<lb/>
明<lb/>
　張化樞<hi>永平人天啟甲子舉人知無為州流賊攻城極力守禦城陷不屈罵賊而死事聞詔祀忠</hi>
　　<hi>烈祠</hi>
　李君植<hi>瀾滄衞指揮因公務領軍百餘人入大理值沙賊圍城植四面應敵城陷力戰而死其下</hi>
　　<hi>百餘人俱死之</hi>
　石聲和<hi>保山人生員崇禎間刑部即中王國治舉應孝㢘丁亥流冦入城聲和與子生員吉皆死</hi>
<pb n="KR2k0055_WYG_021-61b"/>
　　<hi>之</hi>
　馬　生<hi>保山人生員失名丁亥流冦至惡少爭焚香迎之生獨閉門縱火舉家自焚死</hi>
　張登元<hi>字文蔚保山人生員丁亥兵至與妻潘氏謀自焚乃誘二子出遂舉火男婦共死者七人</hi>
　劉徳本<hi>保山人素行忠正丁亥兵至積薪樓下夫妻子女五口俱焚死</hi>
　祝維霍<hi>保山人生員文行兼優為塾師賢士多出其門丁亥流冦之亂偕妻子三人投井而死</hi>
　陳正猷<hi>保山人生員丁亥兵變偕妻避於東山兵至妻先投水正猷自縊</hi>
　王景昌<hi>保山人貢生丁亥兵至同妻赴東河死</hi>
鶴慶府<lb/>
<pb n="KR2k0055_WYG_021-62a"/>
明<lb/>
　李繼兒<hi>鶴慶前所百戸正統辛酉従征麓川力戰死子轅痛父死奮入賊營亦死事聞遣官諭祭</hi>
　　<hi>贈繼兒武略将軍副千戸轅忠顯校尉管軍千戸鎮撫仍録其子孫優䘏賞賚</hi>
順寜府<lb/>
明<lb/>
　尹良輔<hi>郡人萬厯閒領兵攻定善寨敢勇當先歿於陣</hi>
　黎雍熙　黄文達<hi>俱雲州人明末本郡枯柯土司蔣朝臣叛攻州城雍熙固守拒賊岀</hi>
　　<hi>戰陣亡文達亦同時戰死</hi>
<pb n="KR2k0055_WYG_021-62b"/>
蒙化府<lb/>
明<lb/>
　左　重<hi>郡人萬厯甲午舉人丰標卓偉尚名節天啟閒知灌縣慈㢘明斷㑹奢崇明反圍成都城</hi>
　　<hi>數匝城中堅守望援重聞變榜示所部謂灌去省咫尺且北控吐蕃首尾受敵不若鼓行入省兩全</hi>
　　<hi>而有功邑人聽之遂肅隊薄城賊釋圍接戰重死鬬力竭馬蹶罵賊而死事聞贈光禄卿建祠崇祀</hi>
　　<hi>子廕衞千戸</hi>
　陳于宸<hi>字葵若郡人萬厯丁未進士知巴縣致仕居家沙賊陷城死之</hi>
　周二南<hi>字汝為郡人貢生天啟□任長沙府通判陞知岳州府以士民遮留改陞本府知府□賊</hi>
<pb n="KR2k0055_WYG_021-63a"/>
　　<hi>犯瀏陽二南率兵禦之鏖戰竟日後軍不繼遂死於陣事聞贈太僕寺卿廕子入監</hi>
　左廷臯<hi>字對揚郡人崇禎庚辰進士沙賊破城死之</hi>
　陳懐瑾<hi>字輯瑞郡人生員沙賊攻城登陴守禦城陷不屈死之</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0055_WYG_021-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲南通志卷二十一之一<lb/>
<pb n="KR2k0055_WYG_021-64a"/>
欽定四庫全書<lb/>
　雲南通志卷二十一之二<lb/>
　　宧蹟<lb/>
雲南府<lb/>
元<lb/>
　王　昇<hi>中慶人由學正累官曲靖宣慰使文章政事著聲南土</hi>
明<lb/>
　施均裕<hi>安寧人聰穎絶人過目成誦永樂間貢入成均成祖面試奇之授大理評事改交阯御史</hi>
<pb n="KR2k0055_WYG_021-64b"/>
　　<hi>按部一十七府吏民懐畏爭建祠以祀後按南直風裁凛然氷蘖之操始終如一</hi>
　李　圭<hi>昆明人宣徳乙卯舉人天順間知施秉縣才力優長遷改縣治後陞光禄寺丞崇祀施秉</hi>
　　<hi>名宧</hi>
　黄敏才<hi>字性之晉寧人正徳癸酉舉人甲戌㑹試副榜任烏程順天訓導先後分校楚粤稱得人</hi>
　　<hi>陞知解州嵗饑不待報出粟賑濟㑹大疫治藥給療全活萬計時有逋寇臨界設方略𠞰捕之陞九</hi>
　　<hi>江府同知疏龍開河平江洋寇尋擢知石阡府督餉交阯卒於道櫬歸惟圖書數卷所至祀名宧</hi>
　黄明良<hi>字時際敏才子嘉靖乙酉舉人知温江縣擢知温州陞户部員外郎所至俱有政績後陞</hi>
　　<hi>貴州按察司僉事畢節兵備道撫軍士清屯田理冤獄建學校絶餽遺武備修舉蠻夷懷服罷歸謝</hi>
<pb n="KR2k0055_WYG_021-65a"/>
　　<hi>客詩文自娯著有西牧山人集行世</hi>
　唐　錡<hi>字池南中衛人嘉靖丙戌進士知定逺縣嚴明果決不避權勢行取授御史巡按湖廣政</hi>
　　<hi>績考最轉河南按察司僉事以忤權要歸</hi>
　段承恩<hi>字徳大晉寧人嘉靖壬辰進士任工部都水主事擢御史按遼東順天值邊事告警士卒</hi>
　　<hi>多悍畿輔貴倖專恣恩能鈐制懾服尋出知辰州府採辦廟材民不擾而事集後以疾致仕晉階嘉</hi>
　　<hi>議大夫著有三巡疏要書行世</hi>
　周作樂<hi>昆明人萬厯壬午舉人知巴縣政事廉平陞知澤州綜核䌓劇益有聲晉户部員外陞工</hi>
　　<hi>部郎中㑹計營繕有條理出知遵義府所至以誠感人遵人化之母老乞歸遂不出仕</hi>
<pb n="KR2k0055_WYG_021-65b"/>
　郭維屛<hi>昆明人萬厯乙酉舉人以從軍平播有功任播州知州時方改土設流一切制度悉屛經</hi>
　　<hi>始後晉知府州人懷徳畏威久而不替</hi>
　凌秋鵬<hi>昆明人萬厯辛卯舉人知龍泉縣時縣治初設一切規為皆其創豎</hi>
　張兆曽<hi>字開若昆明人生時父夢宗聖入室因名性至孝倜儻有才中萬厯癸卯舉人任建昌通</hi>
　　<hi>判陞知通州理煩治劇不阿閹貴遷南刑部員外擢陜西參議奉命監軍屢著竒績陞僉都御史巡</hi>
　　<hi>撫甘肅殁於王事賜祭葬恩廕祀陜名宧</hi>
　段師文<hi>字忠軒嵩明人㓜敏慎好學有孝行中萬厯丙午舉人授成都府通判居官廉明陞同知</hi>
　　<hi>奢賊犯成都師文統兵三千直入雙林渠魁授首以軍功晉四川監軍道提督五衛學政陞貴州按</hi>
<pb n="KR2k0055_WYG_021-66a"/>
　　<hi>察使執法不私晉廣西左布政告歸家居恬淡好施與置義學義田義塚鄉人至今徳之</hi>
　段宜標<hi>晉寧人萬厯乙酉舉人知龍泉縣甫下車請減浮賦民困立蘇移建縣治規畫井然</hi>
　楊以誠<hi>昆明人任貴州通判多惠澤培植學校士民祠祀之</hi>
　呉事心<hi>字大寰昆明人萬厯乙卯舉人知臨邑縣釐弊興利請蠲溢額銀萬餘兩性剛正以裁抑</hi>
　　<hi>御史濫索夫馬被劾邑民至京保留者七百餘人謫四川按察司照磨署璧山縣辨冤薄歛深得民</hi>
　　<hi>心遷知丹稜縣嵗饑賊起事心設法招徠親至其巢諭之賊悉降後以母老告歸囊無餘金所至三</hi>
　　<hi>邑悉祠祀之</hi>
　羅九有<hi>號雲石安寧人天啓間恩貢任山海關通判以捐餉忤撫軍改兩浙鹽運司判復疏報羨</hi>
<pb n="KR2k0055_WYG_021-66b"/>
　　<hi>金充餉再忤執政左遷蜀王府司理遂歸賦詩見志著有鼻雷齋集</hi>
　文祖堯<hi>字心傳呈貢人天啓間選貢操履嚴正敦崇實學任太倉州學正頒諸生以日程考其勤</hi>
　　<hi>惰而進退之人士興起甲申棄官隠蕭寺講學為呉中士大夫所推重爭相延致後還鄉卒於道婁</hi>
　　<hi>東人構思賢廬祀之</hi>
　王凝命<hi>昆明人崇禎辛未進士任福建福州府推官有清操閩俗喜訟多服毒草圖頼凝命嚴法</hi>
　　<hi>痛懲風遂衰止以與當事不合解綬去後起四川兵備道捍禦流寇以勞瘁卒於官</hi>
　陳國訓<hi>字御屛晉寧人崇禎癸酉舉人知奉化縣值賊胡乘龍作亂國訓集鄉兵嚴守募壯士斬</hi>
　　<hi>獲賊首五日平之御史陳良謨為作頌紀功</hi>
<pb n="KR2k0055_WYG_021-67a"/>
　李東暉<hi>字明寰嵩明人貢生崇禎時任武定州同居官清廉考第一丁艱歸里時以便民事宜陳</hi>
　　<hi>州守置海田一區於學宫州守謂其節比澹臺品方叔度云</hi>
本朝<lb/>
　段　縉<hi>晉寧人康熙甲子舉人知葉縣公正無私不以絲粟擾民四境清肅盜賊皆為感化丁内</hi>
　　<hi>艱歸葉人追送數百里後補虹縣甫三月告歸居林下數年卒至今兩地人思之</hi>
曲靖府<lb/>
明<lb/>
　施繼先<hi>字汝孝南寧人性沉黙不言人過中天順壬午舉人知大足縣潔已愛民備荒禦災民懷</hi>
<pb n="KR2k0055_WYG_021-67b"/>
　　<hi>其徳致仕家居敎授生徒手不釋卷著有樸菴集</hi>
　張　濂<hi>平彞衛人成化辛丑進士知泉州府有風裁改辰州郡多虎患濂焚香祝天引咎自責虎</hi>
　　<hi>即逺遁</hi>
　陳　漢<hi>字天章馬龍人正徳庚午舉人知黔江縣遷知廣安州養士牧民所至有循良聲歸田後</hi>
　　<hi>杜門敎子不入城市</hi>
本朝<lb/>
　李　瀚<hi>字海門南寧人康熙庚午舉人任嶍峨敎諭猓賊犯境瀚挺身理諭之賊遂退歴阿迷彌</hi>
　　<hi>勒學正修葺學宫勤課士子擢知南昌縣公正廉明時有黑魚為祟公焚檄驅之患遂息後致仕歸</hi>
<pb n="KR2k0055_WYG_021-68a"/>
　　<hi>里置義田蠲粟賑饑造船濟衆鄉人徳之</hi>
臨安府<lb/>
明<lb/>
　楊　昇<hi>阿述人天順間以貢入太學部撥巡歴四川直言發御史受賄遂命代巡按御史事不附</hi>
　　<hi>權要能舉其職凡七閲月乞歸</hi>
　王廷表<hi>字民望阿迷人正徳甲戌進士累官刑部郎中命勘寧夏台浤之獄不避權貴改四川僉</hi>
　　<hi>事罷歸里居三十餘年性行惇篤凡有益於鄉者必昌言之與楊慎倡和最多有鈍菴讀史及刪後</hi>
　　<hi>詩集行世</hi>
<pb n="KR2k0055_WYG_021-68b"/>
　楊廷相<hi>臨安衞人嘉靖甲辰進士任大理寺評事歷官湖廣叅議所至辯冤剔弊皆有聲尋乞休</hi>
　　<hi>居林下三十餘年恂恂若素士</hi>
　李　繹<hi>字作之石屛人貢生嘉靖間任臨武訓導以行誼率諸生餽遺無所問比遷王府官置學</hi>
　　<hi>田贍子弟殁祀臨武名宧</hi>
　王䕫龍<hi>字鳯池石屛人萬厯壬辰進士知巴陵縣多惠政擢御史慨然抱澄清之志風裁為一時</hi>
　　<hi>冠</hi>
　王元翰<hi>字伯舉寧州人萬厯辛丑進士授庻常改工科給事中彈劾不避權貴中要為之側目疏</hi>
　　<hi>諫静攝不報掛冠正陽門策蹇歸為王紹徽所誣士論冤之天啓崇禎間兩次起用不就遊金陵卒</hi>
<pb n="KR2k0055_WYG_021-69a"/>
　　<hi>著有諫草及凝翠詩行世</hi>
　馬一荀<hi>字景淑建水人萬厯戊午舉人任慶陽府推官崇禎三年流賊神一魁等掠郡城攻圍甚</hi>
　　<hi>急荀策勵兵民百計捍禦焚賊壘誅城中内應數十人與賊相距旬日㑹救至圍解總督楊鶴特疏</hi>
　　<hi>陳其功荀時被察當降調復其職士民立祠祀之</hi>
本朝<lb/>
　楊　正<hi>石屛人康熙甲子舉人知清鎮縣輕徭役省催科以廉静為治丁外艱歸邑人肖像祀之</hi>
　　<hi>服闋知臨安縣多美政署餘姚卒於官貧無以殮兩地人涕泣醵金資櫬歸</hi>
　盧　炳<hi>石屛人康熙戊辰進士知南昌縣清勤明練剔弊除奸行取吏部尋陞文選郎澄叙官方</hi>
<pb n="KR2k0055_WYG_021-69b"/>
　　<hi>人稱藻鑑擢兵科給事中條奏皆中機宜分校禮閳典試山左所得盡知名士卒於官</hi>
　瞿　昂<hi>通海人弱冠博通經史中康熙丙子舉人任昆明敎諭敎諸生為有用之學以卓異入覲</hi>
　　<hi>授昭平知縣甫半載利興弊除未幾丁母憂歸即不出里居言動不苟鄉人化之</hi>
澂江府<lb/>
明<lb/>
　蘇　興<hi>字起文陽宗人有異才為文未嘗起草中永樂辛卯舉人知温江縣政事明决有能吏聲</hi>
　董雲漢<hi>字倬菴河陽人正徳甲戌進士狷介尚氣節為推官時守與倅多滯獄淹禁郡人咸赴質</hi>
　　<hi>剖決如流有神明之頌累官僉事居鄉恬静過里門必徒步</hi>
<pb n="KR2k0055_WYG_021-70a"/>
　陳　表<hi>號草池新興人嘉靖癸未進士博學能文任浙江道御史剛介不撓巡按廬鳯清漕運濬</hi>
　　<hi>河渠致仕歸鑿靈照山麓十餘丈引撒喇溝水由涵洞灌漑田千餘畝初州未設學宫寄籍晉寧登</hi>
　　<hi>第後倡州人呈請建學勒有碑記</hi>
　席大賓<hi>河陽人嘉靖壬辰進士授行人選戸垣歷都給事中遇事敢言後以終養歸遂不出</hi>
　侯𢎞文<hi>字爾士江川人好讀書尚氣節中萬厯乙卯舉人知髙平縣陞南陽府推官皆報最時流</hi>
　　<hi>寇四起海内騷動𢎞文有智勇當軸薦之授七省監軍道𢎞文慷慨討賊賊聞其名多讋服解散卒</hi>
　　<hi>贈太僕寺卿</hi>
　王説命<hi>號相巖貢生知萊蕪縣興利革弊建定軍山漕運倉便民輸將清操實政萊民徳之萬厯</hi>
<pb n="KR2k0055_WYG_021-70b"/>
　　<hi>末去任祀名宧</hi>
　雷躍龍<hi>字伯麟新興人萬厯己未進士選庻常器識才望一時推重魏璫熾盛龍屛不與交崇禎</hi>
　　<hi>間官至禮部尚書</hi>
本朝<lb/>
　趙士麟<hi>字麟伯河陽人康熙甲辰進士任貴州推官裁缺補容城知縣緝盜衞民有聲行取吏部</hi>
　　<hi>歴右通政副都御史巡撫浙江開淤河償旗債設法便民浙人徳之旋調江蘇巡撫晉吏兵二部左</hi>
　　<hi>侍郎著有綵衣集敬一録幷讀書堂法帖卒祀浙江名宧</hi>
　謝白生<hi>字麟一河陽人康熙補行辛酉舉人榜姓張為人倜儻有氣節知肅寧縣多惠政得士民</hi>
<pb n="KR2k0055_WYG_021-71a"/>
　　<hi>心撫臣特薦之遷知華州後歸里數年卒</hi>
　侯以璋<hi>字搢廷河陽人天資厚重寡言笑篤學力行生平自奉甚約以其餘周給貧乏中康熙補</hi>
　　<hi>行辛酉副榜任蒙自敎諭修學宫捐墾荒地為學田遷雲南府敎授創建奎文閣規制煥然</hi>
　李發甲<hi>字瀛仙河陽人康熙甲子舉人榜姓施任大理敎授卓異陞靈壽知縣多異政擢御史疏</hi>
　　<hi>増雲南會試額及澄清吏治直陳東省饑民諸事出為口北道歴福建布政使所至有聲再為湖南</hi>
　　<hi>巡撫以勞瘁卒於官</hi>
　張　義<hi>字我由新興人康熙丁卯舉人州舊例有舉於鄉者官徵里下銀五十兩以資公車費義</hi>
　　<hi>曰吾方進步即累鄉黨於心安乎峻郤之例遂革後知岑溪縣修學敎士息訟拯災多善政士民戴</hi>
<pb n="KR2k0055_WYG_021-71b"/>
　　<hi>如父母卒於官祀岑溪名宧</hi>
　段如蕙<hi>字薰斯河陽人貢生任安寧訓導屢以卓異歴陞長蘆鹽法道清釐虧帑數十萬金調河</hi>
　　<hi>東運使旋擢安徽按察使特加布政司銜辦理營田尋陞右通政後出管天津河道事卒於官著有</hi>
　　<hi>鴛湖等集</hi>
元江府<lb/>
明<lb/>
　馬雲衢<hi>字賡宇郡人貢生天啓間任敎諭敎人以孝弟行已為先陞知天河縣有廉能聲邑中番</hi>
　　<hi>峒稱盜藪肆出劫掠衢設法捕勦盜遂息有餽送暮夜金者力卻之戒其改過後歸行李蕭然</hi>
<pb n="KR2k0055_WYG_021-72a"/>
大理府<lb/>
明<lb/>
　楊　緯<hi>太和人景泰甲戌進士任户部郎中知黎平府諸務更新力興學校増廣生儒擢山東布</hi>
　　<hi>政使有賢聲</hi>
　張　陞<hi>字平鎮太和人貢生嘉靖間任巴縣敎諭時苦流冦巡撫林見素知其能委督餉運寇平</hi>
　　<hi>賑流離掩遺骼蜀人徳之署昭化縣多善政遷邛州學正修學造士人文以興歸以孝友禮義敎化</hi>
　　<hi>鄉人人稱五峯先生祀邛州名宧</hi>
　黄　極<hi>太和人萬厯己酉舉人任廣西慶逺府推官時值荒殘極贊守令詢疾苦撫流移掩骸骼</hi>
<pb n="KR2k0055_WYG_021-72b"/>
　　<hi>給牛種人有起色獄無冤民督兵援黔有功擢大理寺評事轉寺正執法不阿閹黨銜之陞工部郎</hi>
　　<hi>中督理三山釐侵冐權璫益恨以事中之遂乞歸居鄉布素自適薑桂之性老而不改鄉邦重之</hi>
　趙民獻<hi>字大藎趙州人天啓辛酉舉人任磁州學正敎士先徳行歴知閿鄉縣愛民如子陞陜西</hi>
　　<hi>臨洮府同知耿介明斷有逆<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>聚衆謀亂獻單騎理諭遂解去歸里後鎮静端嚴著有萃古名言四</hi>
　　<hi>卷行世卒年九十五鄉人尸祝之</hi>
　楊定國<hi>太和人天啓丁卯舉人任邵武府同知清介有才民甚徳之陞湖廣荆西道歸里孫可望</hi>
　　<hi>强之官不受閉户清修時為後學講聖賢宗㫖及古文法士林宗之</hi>
楚雄府<lb/>
<pb n="KR2k0055_WYG_021-73a"/>
明<lb/>
　孫學詩<hi>楚雄縣人萬厯甲午舉人善古文詞工書法任唐邑敎諭陞國子監博士轉吏部司務歴</hi>
　　<hi>員外著四民圖説進呈上嘉其獻納之忠擢四川永寧監軍道倣金城屯田法得省軍餉以疾乞歸</hi>
　　<hi>終於家</hi>
　馬兆羲<hi>楚雄縣人崇禎戊辰進士歴官工科給事中巡視厰庫清出冐濫錢糧四十餘萬土司禄</hi>
　　<hi>永命爭襲請留撫臣王育徳彈壓以制其變復陳御史王肇坤死節事俱奉兪旨後罷官歸里居三</hi>
　　<hi>十年以壽終</hi>
姚安府<lb/>
<pb n="KR2k0055_WYG_021-73b"/>
明<lb/>
　陳九韶<hi>姚安所人萬厯間知天柱縣清静寧謐民苖愛戴立祠祀之</hi>
　陶　珙<hi>姚安所人天啓辛酉舉人任太平縣敎諭陞國子監助敎轉工部主事歴郎中知寳慶府</hi>
　　<hi>所至有聲致仕歸孝友文學為一時冠修郡志著有寄園集行世</hi>
永昌府<lb/>
明<lb/>
　劉　漢<hi>字天章金齒人正徳癸酉舉人任<graphic n="KR3755" url="https://raw.githubusercontent.com/kanripo/KR-Gaiji/master/images/KR3755.png" mimeType="image/png"/>水訓導再補成都敎諸生有法捐貲俸以養士俾貧</hi>
　　<hi>寒者皆能自立尋署郫縣敎諭聲望尤著郫人尸祝之</hi>
<pb n="KR2k0055_WYG_021-74a"/>
　胡　㫤<hi>保山人嘉靖丁酉舉人歴官戸部郎中屢任民牧一介不取致政歸屛居山林有直指造</hi>
　　<hi>廬訪之見四壁蕭然几列麥粥一盂因贈以术㫤郤之且答以詩有試向城頭高處望數家猶有未</hi>
　　<hi>炊烟之句</hi>
　張必煥<hi>字徵文保山人嘉靖戊午舉人知江安縣正直無私不畏强禦嘗有老婦訴養豕欲償糧</hi>
　　<hi>被虎攫去煥遂齋沐告山神曰神享地方祀有虎㗖人物而莫之知乎是夜虎銜餘豕入其栅及歸</hi>
　　<hi>囊無長物壽九十三卒著有存拙稿延明精舍集隸書法帖自任歸録等書人稱五橋先生</hi>
　陳一龍<hi>字内潭保山人生有異貎任指揮清慎謙和折衝灣甸屢樹功績</hi>
　王國治<hi>保山人萬厯癸卯舉人知新䌓縣值奢酋叛以全城功晉刑部郎中有内侍獲譴以千金</hi>
<pb n="KR2k0055_WYG_021-74b"/>
　　<hi>求宥力郤之以子𢎞祚貴贈戸部尚書</hi>
本朝<lb/>
　王𢎞祚<hi>字懋自保山人崇禎庚午舉人歴官戸部郎中督餉大同  本朝定鼎擢岢嵐道復留大</hi>
　　<hi>同理餉務再嵗以才能召仍官戸部郎中是時天下初定圖籍散失𢎞祚精於典故善强記户部特</hi>
　　<hi>疏委修賦役全書加太僕寺卿遷侍郎晉尚書加太子太保時滇南初入版圖上籌滇條議十餘事</hi>
　　<hi>會星變求直言上疏剴切後改兵部尚書乞休疏再上得請居金陵數年卒諡端簡</hi>
鶴慶府<lb/>
明<lb/>
<pb n="KR2k0055_WYG_021-75a"/>
　張宗載<hi>字一寧郡人萬厯癸未進士知江津縣值採山運餉諸大役事集而民不擾土司楊應龍</hi>
　　<hi>以兵萬人應調多虛額冐餉宗載俟其成列以實數詰之應龍驚服後詔入為御史封數十上豪貴</hi>
　　<hi>斂手</hi>
　張向宸<hi>字斗南劍川人萬厯甲午舉人孝友端莊任睢州學正士佩其經敎署州事有政聲巡按</hi>
　　<hi>首薦擢蜀敘州府推官在任四載十署府州縣事所至稱㢘明土酋奢崇明積年逋賦累官向宸親</hi>
　　<hi>往理諭之未返署奢已盡輸納臺憲交薦將擢御史以母老固辭歸</hi>
　何可及<hi>字允升劍川人天資敏慧苦志篤學登萬<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>己未進士知涉縣調臨漳俱有惠政天啓甲</hi>
　　<hi>子河南同考拔周士美於别房黜卷中薦第一歸獲玉璽於漳河進御前膺重賞兩舉卓異為御史</hi>
<pb n="KR2k0055_WYG_021-75b"/>
　　<hi>巡漕有能聲陞太僕寺卿仍巡浙鹺值海嘯鹽場漂蕩以狀聞蠲免二十餘萬兼題修海防商民頼</hi>
　　<hi>之歴任九載題請八十餘疏年四十六退居林下事父及繼母至孝友愛昆弟周恤鄉黨以詩文自</hi>
　　<hi>娯當路欽為典型崇禎癸酉大饑傾儲作糜賑濟州民多頼以活壽七十四卒</hi>
　尹　端<hi>劍川人賦性剛介動必循理由藩吏任清浪衛知事發指揮蔣維賢以下不法十餘人當</hi>
　　<hi>道以再來楊震目之端自謂不愛官不愛錢不愛命軍士皆呼為尹青天弟竭亦司吏耿介如其兄</hi>
　　<hi>任叙南衛經歷累官通判所至有異政</hi>
本朝<lb/>
　張九賢<hi>字心疇郡人博學敦行不茍言笑以副榜歴官六安知州六安有逃故丁千餘民或苦獨</hi>
<pb n="KR2k0055_WYG_021-76a"/>
　　<hi>累或困攤賠九賢力請上官悉除之解組歸築濂溪書屋以終老</hi>
　李衍芳<hi>字徵逺郡人凝重穎達中康熙癸卯舉人呉三桂反遁入山結廬讀書三桂物色之不可</hi>
　　<hi>得雲南平授廬江知縣政平事理當事重之使攝無為州平水利均徭役尋丁外艱歸服闋更以母</hi>
　　<hi>老乞終養遂不復任</hi>
　李含和<hi>字順中郡人康熙丁卯舉人砥行好學工詩善書任通海敎諭十七年因材化導多所成</hi>
　　<hi>就遷澂江府敎授尋陞嘉善知縣有能聲以老辭歸著有金沙詩文等集</hi>
永北府<lb/>
明<lb/>
<pb n="KR2k0055_WYG_021-76b"/>
　譚　昇<hi>瀾滄衛人成化丙戌進士知泰和縣陞知合州政治廉明稱為循吏</hi>
　羅俊民<hi>瀾滄衛人博通經史工詩文以貢生歴知武隆縣再補麻陽為政有聲再崇祀名宧</hi>
蒙化府<lb/>
明<lb/>
　朱　璣<hi>字文瑞蒙化衞人成化丁未進士任大理評事讞獄無冤歴貴州按察使恩威兼濟綱舉</hi>
　　<hi>目張尋乞歸鄉人咸矜式焉</hi>
　朱光霽<hi>字克明璣之子為人慷慨有大節從父宧遊師王守仁中正徳癸酉舉人歴官西安府同</hi>
　　<hi>知所至以廉明稱乞歸後家徒壁立</hi>
<pb n="KR2k0055_WYG_021-77a"/>
　范元愷<hi>字虞賢郡人嘉靖癸卯舉人任京山敎諭陞知雄縣調名山清慎寡欲一介不取考天下</hi>
　　<hi>清官最歸家恬淡寧静時論高之卒年八十二</hi>
　張烈文<hi>字元煥蒙化衞人嘉靖癸丑進士知嘉興縣多惠政累官按察使廉介有為生平博通古</hi>
　　<hi>今兼長於著述有百氏綂要文海流奇傳於世</hi>
　宣大勲<hi>字藎孚郡人萬厯癸丑進士居家孝友沉毅多才知黄安縣調蒲圻以廉明稱邑西北盤</hi>
　　<hi>石湖水漲浸沒民田勲修築堤防綿亘十餘里民不復憂水患名宣公堤沒於官</hi>
　孫　釧<hi>郡人貢生知珙縣縣係新闢釧建學立師敎民紡織百度維新歸里後置義田立祠堂以</hi>
　　<hi>敦宗族建南薰橋以便行旅人咸徳之</hi>
<pb n="KR2k0055_WYG_021-77b"/>
景東府<lb/>
明<lb/>
　楊仕漢<hi>郡人萬厯辛卯舉人知銅仁縣撫字有聲歴官慶逺府同知</hi>
　　孝義<lb/>
雲南府<lb/>
元<lb/>
　楊立義<hi>中慶人任騰衝府同知事親盡孝親歿負土成墳奉詔旌表</hi>
明<lb/>
<pb n="KR2k0055_WYG_021-78a"/>
　段　澍<hi>昆明人洪武丁丑進士事親至孝任監察御史以就養改姚安府敎授</hi>
　熊　信<hi>字以成昆明人永樂辛卯舉人宣徳間任兵部主事乞歸終養母歿絶意仕進不謁公門</hi>
　竇　<hi>闕昆明人五嵗而孤家貧好學事孀  母以孝聞撫幼姪成立督學表之</hi>
　王　䕶<hi>晉寧人正統間輸粟賑濟詔表其門</hi>
　方　玘<hi>字公佩景泰間後衛指揮使少時得遺金訪其人還之值嵗饑傾廩賑濟活人甚衆</hi>
　陳大韶<hi>字舜舉嵩明人父死京邸韶扶柩歸中途負擔自給既葬哀慕勿哀事母亦以篤孝聞𢎞</hi>
　　<hi>治間題表後任嘉善訓導</hi>
　王　璽<hi>字國用呈貢人早失父事母孝中𢎞治壬子舉人任合山敎諭母卒廬墓後歴官涪州知</hi>
<pb n="KR2k0055_WYG_021-78b"/>
　　<hi>州孺慕終身</hi>
　唐　佐<hi>字朝相晉寧人𢎞治壬子舉人入太學聞父訃哀號走萬里淚盡出血水漿不入口數日</hi>
　　<hi>卒</hi>
　唐文炳　唐文蔚<hi>禄豐人正徳間父母相繼殁時文炳年十四文蔚十一兄弟廬墓三</hi>
　　<hi>年刺血和泥塑親像祀之文蔚事兄如事父焉</hi>
　傅良弼<hi>字西崖昆明人澄子正徳甲戌進士歴吏科給事中性篤孝以生母年老力辭歸養郷里</hi>
　　<hi>賢之</hi>
　林春茂<hi>昆明人少失父事母以孝聞母殁廬墓三年哀毁泣血屢奉旌表</hi>
<pb n="KR2k0055_WYG_021-79a"/>
　段有學<hi>字可仕昆明人嘉靖癸卯舉人以母老終養二十年不仕母卒廬墓盡哀後知中江縣陞</hi>
　　<hi>寳慶府同知皆有賢聲</hi>
　施汝翼<hi>昆明人昱子中嘉靖乙卯舉人天性篤孝親殁廬墓有芝草之瑞賑貧乏返遺金鄉人稱</hi>
　　<hi>之</hi>
　宋應時<hi>昆明人父死刺血雜土塑父像以祀廬於墓應時妻死其子文學負土成墳亦廬於墓遇</hi>
　　<hi>野燒將及拜風而火息又值羣賊剽掠感其孝餽以豚米不納子孫化之世以孝稱</hi>
　甘　㫖<hi>字汝孝昆明人樂善好施郡中貧乏多所倚頼輸粟助邊授以官弗受嘉靖間滇中嵗饑</hi>
　　<hi>出粟饘民全活甚衆有司上其事欲旌之力辭優游山水以終其身</hi>
<pb n="KR2k0055_WYG_021-79b"/>
　傅以恭<hi>字黙菴安寧人嘉靖間貢生任興文訓導生平取與不茍里居後常捐貲周䘏貧乏鄉鄰</hi>
　　<hi>徳之</hi>
　趙　禧<hi>字念庭安寧人嘉靖間貢生任敎諭造士以徳行為先常積穀以賑貧乏有貸者焚其劵</hi>
　　<hi>及殁人爭來償不忍負</hi>
　孟　富<hi>號漁溪昆明人以孝聞嘉靖間母亡父老遂不應制舉承顔之暇專力於學父殁廬墓著</hi>
　　<hi>有漁溪集楊慎為之㸃定</hi>
　畢　畊<hi>昆明人事親至孝嘗入蜀得遺金不取鄉人貧而貸者輙焚其劵不責償</hi>
　李堯相<hi>昆明人善事親撫孤弟堯卿於襁負中弟長亦敬事兄嫂和氣藹然鄉里重之</hi>
<pb n="KR2k0055_WYG_021-80a"/>
　張鳯翽<hi>祿豐人事嫡母割股吮疽經兵亂冐刃以救父難事聞給冠帶旌表</hi>
　周良鄉<hi>右衞人性孝友兄為千戸早殁二弟欲均養父母卿泣曰兄亡姪孤二弟凉薄孝養之責</hi>
　　<hi>我當任之遂竭力奉養甘㫖不衰感動鄉人</hi>
　楊世麒<hi>字明徵右衞人廩生事母孝母殁哭泣至喪明後當貢期竟不能赴</hi>
　杜惟喬<hi>字汝遷昆陽人貢生居父母喪哀毁盡禮廬墓三年墓前麥生九穗𤓰結如斗人謂誠孝</hi>
　　<hi>所致</hi>
　楊　坤<hi>嵩明人有孝行父卒於官歸櫬廬墓遇賊刼負母而逃</hi>
　安如盤<hi>字克堅昆陽人事親以孝聞貢入太學聞父病徒步抵家比卒哀毁盡禮服闋不仕嵗時</hi>
<pb n="KR2k0055_WYG_021-80b"/>
　　<hi>奉祀如生</hi>
　劉連璧<hi>富民人生員家貧盡孝遇死而無主者瘞之孤獨有疾者以藥濟之平生隠徳甚多</hi>
　羅廷寶<hi>號方塘安寧人萬厯間以異才授山東鄒平縣丞告養歸田施棺槨親戚有喪不能舉者</hi>
　　<hi>助之䘏羈旅力行善事年九十一而終</hi>
　楊士芳<hi>昆陽人萬厯間貢生歴官平越府通判告歸養親偕二弟同居共產終身不析族黨有孤</hi>
　　<hi>貧者為之嫁娶與鄉飲者七次</hi>
　張　翥<hi>安寧人生員性至孝父殁廬墓有紫芝馴免之異</hi>
　楊恩選<hi>安寧人萬厯間任成都衞經歴幼有至性每得蔗菜必先以養親父病醫藥罔效每夜拜</hi>
<pb n="KR2k0055_WYG_021-81a"/>
　　<hi>北辰求以身代疾甚刲股以進夢神告曰汝父疾已不可起以汝誠孝為延一紀父疾果瘳卒如其</hi>
　　<hi>夢</hi>
　陳履厚<hi>昆明人天啓間從父官京師父卒哀毁骨立扶櫬歸至龍里遇安酋之變賊擁至焚其柩</hi>
　　<hi>厚兩手抱棺哀號賊以戈擊之死於柩前</hi>
　蘇民生<hi>晉寧人天啓間貢生任新野敎諭清介自持而以薄俸潤及貧士敎人以明經修行為本</hi>
　　<hi>尋遷蒙自敎諭新野人士佩其徳敎為立石道旁家居建館置田以敎孤寒子弟鄉人徳之</hi>
　李　淳<hi>昆陽人兆旂子天性純孝年十五侍父任廬江訓導流宼圍城父攜之守北門城䧟父罵</hi>
　　<hi>賊死淳伏屍哭亦罵賊而死</hi>
<pb n="KR2k0055_WYG_021-81b"/>
　李玉衡<hi>昆陽人廩生流冦至舉家避滇池寇掠船母蘇氏先投水衡即隨之抱母屍死妻子婢僕</hi>
　　<hi>共九人俱投水死</hi>
　胡郁然<hi>昆陽人廩生品行方正孝事孀母流冦屠城之前一日母死人告賊至且宜去郁然曰母</hi>
　　<hi>生我而我棄之何以生為不如與母俱死守母屍不避賊至見殺</hi>
　李方泌<hi>昆陽人廩生性孝友流冦臨境同婦攜四嵗子掉舟避難賊掠船夫婦罵賊抱子投水死</hi>
　張　潔<hi>晉寧人天性孝友母殁哀毁骨立杖而後起後喪父益哀毁里人呼為張孝子</hi>
　周宗徳<hi>昆明人生員黔國公以國士待之授副將職以醫術濟人事父紹軒母王氏以孝著敎育</hi>
　　<hi>諸弟姪成人凡衣食生産咸周給焉</hi>
<pb n="KR2k0055_WYG_021-82a"/>
　周宗仁<hi>昆明人廩生事母王氏能養志兄罹難變産贖之生平多隂徳巡按旌之</hi>
本朝<lb/>
　周養元<hi>昆明人生員天性純孝流寇入滇父賓士將被害養元哀求願以身代賊感動父子俱獲</hi>
　　<hi>生母李氏早卒事繼母趙氏備極孝養趙年九十五卒元已七十有六哀慕如生母一堂五世人謂</hi>
　　<hi>孝子之報</hi>
　謝天正<hi>昆明人流宼入滇民間有夜張燈火及偶語者用石灰圏記於門次早按圏屠戮天正時</hi>
　　<hi>為里正俟賊去後潛拭去全活甚衆</hi>
　張　潤<hi>昆明人事親養志親疾叩天祈以身代及歿廬墓盡哀嘗避流寇亂周給同難鄉鄰多所</hi>
<pb n="KR2k0055_WYG_021-82b"/>
　　<hi>全活</hi>
　陳洪範<hi>富民人生員素敦孝友遭流寇之變負父避難山中父疾多方救療得痊里中大疫有㓜</hi>
　　<hi>女包氏于氏父母俱疫死無依範収養及笄擇婿嫁之</hi>
　李　澄<hi>昆陽人貢生父兆□殉廬江之變澄聞難奔赴負骨歸葬流寇逼滇奉母避山谷母卒暮</hi>
　　<hi>夜舁葬負土成墳廬於側康熙初奉委分勘田畝公正寛平又置義塚當道立坊表之</hi>
　楊衍慶<hi>昆明人性至孝流冦潰兵肆掠慶負母隨父避之父被掠慶迫救幷遭拷縛杖索俱斷賊</hi>
　　<hi>驚而釋之</hi>
　楊汝翼<hi>安寧人順治補行庚子科舉人賦性肫摰善事父母友愛諸弟終身無間餽遺貧乏嵗以</hi>
<pb n="KR2k0055_WYG_021-83a"/>
　　<hi>為常</hi>
　胡士悦<hi>字季凱昆明人廩生四嵗失恃哀痛不食九嵗父病親嘗湯藥祈天願以身代獲愈及父</hi>
　　<hi>殁哀毁骨立葬祭如禮事兄撫姪兼盡其道宗族交稱</hi>
　施逢泰<hi>昆明人事親至孝傭工以養康熙辛酉山大師入滇吳逆潰兵肆掠泰隨父避之方  父</hi>
　　<hi>被埶泰躍出罵賊賊擊殺之賊隨悔而釋其父</hi>
　謝　璉<hi>昆明人貢生性誠孝呉逆之變奉親避兵香水莊親適遘疾璉冐刃赴府覓藥晝夜往還</hi>
　　<hi>三百里足踵流血親疾得愈後以子履忠履厚貴贈如其官</hi>
　萬必貴<hi>昆明人天性篤孝奉父母避兵山中遇大蛇祝曰吾固當死柰二親何蛇竟去亂定歸貧</hi>
<pb n="KR2k0055_WYG_021-83b"/>
　　<hi>無立錐傭工以養不缺甘㫖父歿事母愈謹遇疾衣不解帶跪進湯藥母年八十卒負土成墳知縣</hi>
　　<hi>朱若功欲旌以匾固辭不受</hi>
　周　珮<hi>養元子呉逆之變奉親避兵於澂江之撒拉村糧絶負米於二百里外胃險畫夜兼行兩</hi>
　　<hi>足流血母楊氏寢疾二十餘年珮朝夕扶持滌牏浣裠久而不倦友愛昆弟樂善好施世有隠徳鄉</hi>
　　<hi>里推重</hi>
　竇觀光<hi>字景儀昆明人貢生性和厚與人交始終如一閭黨有以急難告者勉力相助無所吝鄉</hi>
　　<hi>人有過輙以善勸導之卒之日哀哭滿道</hi>
　金　誥<hi>昆明人性孝友竭力養親生平無忤色兄卒事嫂倍謹撫孤姪如己子處鄉里樂善好施</hi>
<pb n="KR2k0055_WYG_021-84a"/>
　楊　杞<hi>嵩明人生員母久病杞侍湯藥晝夜不倦母卒廬於墓鄉人請歸不從感有白犬守塚諸</hi>
　　<hi>異</hi>
　陳印瑞<hi>昆明人事親以孝聞有謝姓者託以三百金後謝物故訪其子還之舊郡守梅姓遺孫女</hi>
　　<hi>無依撫而嫁之後以子時夏貴贈如其官</hi>
　楊御乾<hi>昆明人業岐黄好施與辛酉壬戌間疾疫盛行合藥濟人嵗施楄柎無算家以此落弗顧</hi>
　　<hi>也後家止餘古玩藏之數世有友老病絶炊借易薪粟即與之生平行事類如此以子永斌貴贈如</hi>
　　<hi>其官</hi>
　陳國瑄<hi>富民人童年喪親長能自力衣食祖業悉讓與諸弟不肯以一錢自私鄉里親戚有不能</hi>
<pb n="KR2k0055_WYG_021-84b"/>
　　<hi>棺殮者慨然任之無難色生平恭謹慈善邑人咸愛敬之</hi>
　許　瓚<hi>易門人竭力養父母有魯奎野賊夜入室執其父瓚挺身捍父力鬬羣賊刺刃䧟胸而死</hi>
　張　棟<hi>安寧人少孤而貧竭力事母甘㫖必供母疾刲股以進友愛二弟嘗傾囊助之屢空自甘</hi>
　涂　崇<hi>昆明人貢生七嵗失母哀毁如成人事繼母以孝聞業師唐介和貧老無嗣崇迎養於家</hi>
　　<hi>又倡議言於總督范承勲移建省會學宫幷修置祭器樂器實心任事士林稱之後選授廣南府學</hi>
　　<hi>訓導卒</hi>
　吳　寛<hi>昆明人父殁暮宿塚旁曉歸養母踰年母亦殁前後廬墓四載兄亡迎嫂姪同居撫姪就</hi>
　　<hi>傅衣食膏火俱取給焉雍正十三年  題旌</hi>
<pb n="KR2k0055_WYG_021-85a"/>
曲靖府<lb/>
明<lb/>
　李　驥<hi>曲靖衛百戸少失母與弟騏三世同居怡怡相愛當事旌表其門</hi>
　郭　藩<hi>南寧人生員事親盡力得其歡心凡田廬推讓弟兄人稱孝友</hi>
　徐可繼<hi>南寧人秉性孝友父病目以舌舐之愈母尋病目亦舐愈之及父母卒前後廬墓皆盡其</hi>
　　<hi>哀</hi>
　張　浩<hi>南寧人家貧事親盡禮親卒鬻子治棺三年不茹葷酒每言及父母輙泣下院道給冠帶</hi>
　　<hi>旌之</hi>
<pb n="KR2k0055_WYG_021-85b"/>
　謝　表<hi>南寧人生員性孝友弟詔早卒撫姪得申如己子姪與子俱患痘危篤表抱姪泣告於天</hi>
　　<hi>曰寧死吾子存吾姪不忍弟之無後也其子果死課姪成進士又置義田義塚有司旌之</hi>
　段尚絅<hi>尋甸人生員有孝行居喪力變蠻俗遵行家禮廬墓三年鄉里有感化者</hi>
　張　化　張文忠<hi>尋甸人從弟兄也居家孝友為里黨所推尋甸舊無學嘉靖間化與</hi>
　　<hi>文忠屢呈請建學不報遂鬻産赴京叩閽得俞㫖知府戴鼇旌其門曰尋陽義人</hi>
　必　沙<hi>尋甸人有勇力知文墨嘉靖間安銓叛夷類羣附沙獨抗言拒之賊亦不敢加兵沙潛䕶</hi>
　　<hi>府民出境甚多泣謂之曰我欲同去恐玉石不分若能為我明於官我不殺賊非丈夫也銓聞使人</hi>
　　<hi>以毒酒殺之</hi>
<pb n="KR2k0055_WYG_021-86a"/>
　馬　欽<hi>尋甸人生員安銓之變賊射其母以身蔽之賊感動釋之而去遂得奉母以天年終</hi>
　馮世傑<hi>尋甸人生員有氣節安銓之叛傑奉母及弟匿橋下為賊所獲母投水死傑謂弟曰母死</hi>
　　<hi>不能救豈可茍全性命亦投水而死</hi>
　呂應科<hi>尋甸人生員安銓之叛城䧟守者皆得罪應科以罪屬無辜又守者素賢乃萬里赴闕陳</hi>
　　<hi>情願以身代守罪遂從輕典人皆義之</hi>
　伯寧國<hi>字肖雲南寧人萬厯間貢生任䕫州訓導署建始縣以仁㢘稱事兄極友愛捐置學田以</hi>
　　<hi>齒徳數舉鄉飲賔</hi>
　伯承恩<hi>字榮吾南寧人萬厯庚子舉人累官四川按察使歴任皆有賢聲居鄉和睦周濟族黨置</hi>
<pb n="KR2k0055_WYG_021-86b"/>
　　<hi>田五十餘畝為諸生試卷費士林稱之</hi>
　馬邦俊<hi>尋甸人萬厯間選貢知桂東縣陞廣西潯州府通判致仕歸捐宅建學</hi>
　何　俊<hi>字彦賓越州衞人千戸幼有孝行父病衣不解帶者數月居心仁恕邑人咸慕其徳崇禎</hi>
　　<hi>間撫按旌奬</hi>
　彭之藩<hi>尋甸人崇禎間貢生有學識敦品行捐貲修學課藝傳經鄉人重之</hi>
　邱為龍<hi>尋甸把總東川賊衆攻寨力戰箭中左目龍拔出仍格殺九人賊衆潰散寨民保全</hi>
　張　維<hi>南寧人丁亥流賊斷其右臂家貧甚力作養親繼母病刲股以救郡縣皆給匾旌之</hi>
本朝<lb/>
<pb n="KR2k0055_WYG_021-87a"/>
　鄒　旦<hi>宣威人事繼母四十餘年刻不敢懈時或恚怒即跪聽譴責待後母弟備極友愛</hi>
　繆以正<hi>南寧人康熙丙午舉人呉逆叛守節不受偽職恢復後授南和知縣</hi>
　丁運亨<hi>字達公南寧人康熙己酉舉人事親孝䙝器垢衣必親滌洗呉逆欲収人望强官之不就</hi>
　　<hi>恢復後授晉寧學正鼎新學宫遷景東府敎授</hi>
　查奉璋<hi>字髦士馬龍人以孝聞中康熙己卯舉人工書善詩任路南州學正丁外艱歸廬墓盡哀</hi>
　　<hi>督學蔣泂旌其孝行</hi>
臨安府<lb/>
元<lb/>
<pb n="KR2k0055_WYG_021-87b"/>
　張友直<hi>通海人好讀書早喪父事母杜氏寢食不離左右鄉里稱其孝至正間聞於朝旌為慈孝</hi>
　　<hi>之門</hi>
　董茂春<hi>字良卿通海人文彦子以廕任本縣敎諭當父死於賊時哀號幾絶事母孝飲食寒燠未</hi>
　　<hi>嘗一日離母疾龥天願以身代當時有一門忠孝之稱</hi>
　亨　祐<hi>石屏人天厯初秃堅作亂祐與朱寳翼共守和龍島賊率衆來攻戰艘三百人欲出降祐</hi>
　　<hi>曰戰亦死降亦死死報國耳衆皆踴躍賊舟將至衆欲迎敵祐曰勿急也無何賊舟蟻附發炮擊之</hi>
　　<hi>連碎數十舟斬首百餘級賊引去</hi>
　王　帑<hi>石屏人秃堅之亂朱寳翼與亨祐守至七旬幾不支帑出粟千餘石給衆會救至得免</hi>
<pb n="KR2k0055_WYG_021-88a"/>
明<lb/>
　呉孝先<hi>㠄峩人洪武間年十二嵗隨父出遊父為虎所攫孝先取父佩刀斫虎虎死父得生人稱</hi>
　　<hi>孝童及王師平蜀彪率衆投誠以功授分巡遵義道修學禮士安民靖冦遵人至今感之康熙戊申</hi>
　　<hi>裁缺家居好善樂施會呉逆叛欲餌以官堅卻之人稱為清節名臣云</hi>
　張鵾羽<hi>石屛人廩生康熙乙巳龍韜叛仗節死難學道何起鵬旌其門曰義髙千古</hi>
　曾　齡<hi>字雙樂建水人性謙和好善於鄉多所利濟理義倉興書院人尤誦之</hi>
澂江府<lb/>
三國漢<lb/>
<pb n="KR2k0055_WYG_021-88b"/>
　李　恢<hi>字徳昂俞元人靈帝建安間劉璋為益州牧益州太守董和貢恢於州恢知璋必敗先主</hi>
　　<hi>必成乃託名郡使北詣先主於綿竹先主嘉之旣定成都以恢為功曹書佐主簿遷别駕從事章武</hi>
　　<hi>元年庲降都督鄧方卒先主問恢誰可代者恢曰人之才能各有長短是以先零之役趙充國曰莫</hi>
　　<hi>如老臣臣竊不自揆惟陛下察之先主笑曰孤之本意亦已在卿矣遂以恢為庲降都督使持節領</hi>
　　<hi>交州刺史任平彝縣先主薨髙定恣睢於越巂雍闓跋扈於建寧朱褒反叛於牂牁後主建興三年</hi>
　　<hi>丞相諸葛亮南征先由越嶲而恢按道向建寧諸縣糾合圍恢軍於昆明時恢衆少敵倍又未得亮</hi>
　　<hi>聲息紿諸南人曰官軍糧盡欲規退還南人信之圍守怠緩於是出擊大破之追奔逐北南至槃江</hi>
　　<hi>東接牂牁與亮聲勢相連南土平定恢功居多封漢興亭侯加安漢將軍後南夷復叛恢再平之徙</hi>
<pb n="KR2k0055_WYG_021-89a"/>
　　<hi>其豪帥於成都賦出叟濮耕牛戰馬金銀犀革充繼軍資於時費用不乏七年以交州屬呉解恢刺</hi>
　　<hi>史更領建寧太守徙居漢中九年卒子遺嗣</hi>
明<lb/>
　趙　禧<hi>字景福河陽人正統丁卯舉人知永從縣有廉惠聲丁艱歸服闋嘆曰禄為養也而親不</hi>
　　<hi>逮仕復何為遂不仕清修苦節三十年絶跡公庭</hi>
　李　蕃<hi>字庭茂河陽人正統戊辰進士任戶部主事出視臨清倉及九江鈔關弊絶風清豪吏袖</hi>
　　<hi>手尋以親老乞歸不事生殖環堵蕭然婚喪多從古禮鄉人化之</hi>
　侯必登<hi>字頤真江川人嘉靖己未進士歴官潮州知府時值倭寇擾亂之後地方多警井里為墟</hi>
<pb n="KR2k0055_WYG_021-89b"/>
　　<hi>掠人取贖者無寧嵗必登首罷一切苛條與民休息而沉幾有雄略善得賊情每談笑指麾而解散</hi>
　　<hi>之民得更生嘗以事之省經賊巢中賊聞相率羅拜肅隊前驅威徳服人類此後陞江西叅政上官</hi>
　　<hi>有以事强屬必登者曰登之頭可斷事必不可應也一時交稱之歴官皆得民心居鄉則恂恂焉</hi>
　楊以成<hi>字太和路南人貢生任貴陽府通判分署畢節衛著有勞績陞同知仍官其地天啓壬戌</hi>
　　<hi>水藺賊叛成具蠟書告變滇撫發兵西援成督滇兵與戰破之已而賊兵大集成知事不濟令吏懷</hi>
　　<hi>印趨貴州自以死當賊未幾城䧟賊殺其家口十三人獨其弟以榮不死成又將賊中情形函竹付</hi>
　　<hi>榮潛入滇告變至散納溪為賊所獲得其書遂倂以成殺之黔撫以聞贈光禄寺卿建祠祀之</hi>
武定府<lb/>
<pb n="KR2k0055_WYG_021-90a"/>
明<lb/>
　楊堯年<hi>和曲人嘉靖以前郡學未設堯年發憤讀書逺寄大理府學歸敎授鄉里人皆知學武定</hi>
　　<hi>人文自堯年開之</hi>
　楊春震<hi>和曲人萬厯庚子舉人知湖廣夷陵州力鋤豪紳風節凜然天性孝友聞父病告歸侍藥</hi>
　　<hi>累月衣不解帶守喪哀毁骨立不用浮屠士論重之待庶母弟春霖春霽友愛曲至相繼卒震哀悼</hi>
　　<hi>廢寢食霽妻辛氏守節遺女一人震憐恤倍已出事庶母敬謹歿後𦵏祭以禮杜門敎授生徒著述</hi>
　　<hi>甚富</hi>
廣西府<lb/>
<pb n="KR2k0055_WYG_021-90b"/>
明<lb/>
　楊　洲<hi>郡人正徳癸酉舉人任國子監助敎陞四川保寧府同知居官有賢聲處鄉尤能化俗</hi>
　趙鳯翺<hi>郡人㓜穎異好學及長善事繼母人無間言由嵗貢任資縣敎諭講明經學諸生多受其</hi>
　　<hi>益署縣事清正廉明及遇寇警保固城池嘉靖間入名宦今子孫守其遺法</hi>
澂江府<lb/>
元<lb/>
　段文瑞<hi>河陽人父早歿事母盡孝母歿哀毁骨立以手履地行一里外負土營𦵏凡百五十日始</hi>
　　<hi>成事聞旌表曰孝義之門授本路學正歴官臨安路總管</hi>
<pb n="KR2k0055_WYG_021-91a"/>
明<lb/>
　王　珪<hi>字朝玉新興人事親盡孝父歿哀毁廬墓日啜一粥不進鹽菜者三年靈芝產於墓上正</hi>
　　<hi>統間有司上其事</hi>
　孫　佶<hi>河陽人隆慶庚午舉人少失父事母至孝母疾親除溲溺母思飲甘露佶夜禱天甘露忽</hi>
　　<hi>降注盌中奉母獲愈人謂孝感所致</hi>
　鄧漢鼎<hi>字夑公河陽人崇禎間貢生孝友忠信讀書淵博為文根極理要所授徒多成名彦嘗避</hi>
　　<hi>艷色返遺金尤世所難鄉人至今尸祝之</hi>
本朝<lb/>
<pb n="KR2k0055_WYG_021-91b"/>
　李　冕<hi>字君華河陽人讀書通大義孝友婣睦讓產弟兄好善樂施修橋梁濟貧乏代人贖妻子</hi>
　　<hi>以全骨肉多行隂徳以子發甲貴贈如其官</hi>
　楊　浩<hi>河陽人幼失父母事伯父母如所生伯父早世無子迎伯母張氏於其家養之張得疾卧</hi>
　　<hi>牀六載浩奉養不怠張卒哀毁備至閭里上其事於官旌之</hi>
　管一奏<hi>新興人自幼醇謹端方臨財不茍事親孝敎子嚴嘗捐建文昌宫書舎延師課讀後學多</hi>
　　<hi>成就一鄉以老佛稱之以子灝貴封如其官</hi>
　陶正發<hi>路南人幼失父祖父衰老正發力作奉養問寢視膳無少怠或傭工於外數日必負米錢</hi>
　　<hi>還省之勤勞備至闔學公舉旌表</hi>
<pb n="KR2k0055_WYG_021-92a"/>
　胡景武<hi>江川人家貧充里催一日詣縣悉完所應催賦時方七月縣令怪其速景武曰母老病欲</hi>
　　<hi>旦夕侍湯藥不得離又恐誤公故稱貸以完及母卒未殮盛暑血流於地武撫膺大慟匍匐吮之旣</hi>
　　<hi>殮而葬號泣不絶哀慟感人縣令察異之召給米一石俾祭其母</hi>
　張綸音<hi>字善承河陽人廩生父居宫任趙州學正卒綸年十七徒歩千里扶櫬歸力貧養母敎弟</hi>
　　<hi>昌音成名卒又撫孤姪琮有成生平然諾不欺行孚閭里敎授生徒多所成就</hi>
　郭上詒<hi>字超羣新興人天性孝友父患瘡詒吮之得愈姨母蔣氏寡而無子詒體母志迎養於家</hi>
　　<hi>喪𦵏如禮昆弟六人終身同居友愛甚篤尤樂善多義舉施棺掩骨貧有鬻身者為贖還之以子偉</hi>
　　<hi>貴封如其官</hi>
<pb n="KR2k0055_WYG_021-92b"/>
　郭　偉<hi>字靖圉上詒子登康熙丙戌進士知鎮平縣歴吏部稽勲司員外生平仁孝和厚父患噎</hi>
　　<hi>思石榴值冬月偉躬親遍訪竟得之樹上疾尋愈母病目幾盲偉禱於天時以舌舐其目遂復明友</hi>
　　<hi>愛二弟傪儹疾病躬自扶持嘗代人償債以全骨肉解衣以救凍死者人有醉詈於門不較丁艱歸</hi>
　　<hi>廬墓終喪以哀毁卒</hi>
武定府<lb/>
明<lb/>
　藍　碧<hi>元謀人父病刲服救療嵗饑捐穀賑濟仍儲義倉以助貧乏上官旌之</hi>
　尹　淮<hi>元謀人母病危篤號泣告天求以身代刲股進母尋愈年荒捐米賑濟全活甚衆</hi>
<pb n="KR2k0055_WYG_021-93a"/>
　楊元祐<hi>和曲人春震子以副榜任趙州學正端方醇謹博通典故工詩古文詞孫可望據滇迫之</hi>
　　<hi>官力拒不受士論賢之</hi>
本朝<lb/>
　陳此丹<hi>和曲人生員家貧好施事親以孝聞己亥遇潰兵奉母避山中偶相失丹號泣追尋薄暮</hi>
　　<hi>有婦丐隨行丹曰吾尋母方亟豈能汝顧况男女有别雖患難寧遂茍乎卻之去竟夜不獲母渇甚</hi>
　　<hi>將所負米囊置路旁覓水澗中比返母坐囊上問母何以至此曰黑夜行荆棘力疲息此實不知為</hi>
　　<hi>已囊人以為誠孝所感</hi>
廣西府<lb/>
<pb n="KR2k0055_WYG_021-93b"/>
明<lb/>
　趙　通<hi>本府土照磨成化間昂貴爭襲府職大肆兇虐通不從逆遣其子趙瓊赴京奏聞下其議</hi>
　　<hi>因改土設流民頼以安</hi>
　李　璜<hi>師宗人𢎞治間代本州土官至京襲職璜以土官專擅終為民殃遂奏請設流官令土官</hi>
　　<hi>不得恊管州事及抵家知其身必不免遂潛逃師宗設流璜之功也</hi>
　張　恩<hi>郡人隠居沉黙與物無忤嘉靖間賊阿旦為亂監司檄本郡撫之衆舉恩恩慨然往諭賊</hi>
　　<hi>皆服從以瘴卒當路旌其義為文祭之</hi>
　郭尚賢<hi>郡人事親孝父母卒哀毁廬墓足不入室口不茹葷遇虎不傷郷人有急輙周之有鬻身</hi>
<pb n="KR2k0055_WYG_021-94a"/>
　　<hi>於人者尚賢知其有母在為贖歸焉</hi>
　趙　宸<hi>郡人父卒廬墓虎聲咆哮宸不顧虎曵尾去一夕賊入顧視惟氊簔盂箸而已</hi>
　張秉衡<hi>師宗人生員性素孝母病目盲秉衡乞以身代一日忽明</hi>
　簡如英<hi>彌勒人親喪廬墓三年虎不敢犯屢奉旌表</hi>
　何騰龍<hi>彌勒人普名聲之亂負母逺奔不顧家室府州旌之</hi>
　李在恭<hi>師宗人本府通判游大勲孫因父流寓師宗在恭自歙縣來尋父遂入籍改姓李中雲南</hi>
　　<hi>副榜丁亥土賊叛執其父在恭罄家得百金贖父因墮奸人手匿不予賊賊怒欲殺之在恭求以身</hi>
　　<hi>代弗許遂以頭撞賊父子俱遇害</hi>
<pb n="KR2k0055_WYG_021-94b"/>
　呂應乾<hi>彌勒人生員年十四其母為流寇所掠應乾泣涕尋至賊巢賊感其孝與金帛遣之</hi>
本朝<lb/>
　郉太古<hi>郡人幼失母父之楚太古為人牧豕備諸艱苦時思慕哭泣及父歸喜甚承顔順志三十</hi>
　　<hi>年如一日父年八十五嵗自言不覺鰥居之苦以有太古為之慰也闔郡公舉旌表</hi>
　李根心<hi>字所性郡人好善樂施英徳令張于宸孤孫為沙夷所擄疊賣為奴根心訪得之變産贖</hi>
　　<hi>還遣其歸宗百大師復滇疫癘盛行捐三  金市藥救治</hi>
元江府<lb/>
本朝<lb/>
<pb n="KR2k0055_WYG_021-95a"/>
　李其紀<hi>郡人家貧竭力養親母歿事繼母如生母康熙乙巳值土酋之變紀負繼母逃行一日夜</hi>
　　<hi>不休得免父歿廬墓三年有虎㐲兔馴之應</hi>
　蔣應堂<hi>本姓雷元江協兵充副將毛來鳯廐卒鳯一日見其剉草甚艱血流手腕訊其故左右具</hi>
　　<hi>道其孝養刲股事鳯異之免其役後親歿哀慕之甚刻木為像祀之如生署知府李成才旌其門曰</hi>
　　<hi>繼美丁蘭</hi>
　郭羽宸<hi>河西人生員家貧寄居新平窩泥寨舌耕養母素以孝聞雍正十年八月遭猓逆之變事</hi>
　　<hi>起倉猝時母病垂危不及走避母驚死宸痛不欲生日夜哀號相繼而殞</hi>
開化府<lb/>
<pb n="KR2k0055_WYG_021-95b"/>
本朝<lb/>
　楊守士<hi>郡人性純孝年八嵗父遘篤疾刲股療之及母疾亦然人咸稱異焉</hi>
昭通府<lb/>
明<lb/>
　可　童<hi>鎮雄人胡氏僕其主為賊所殺可童藏幼主登魁於竹笥負以逃賊追及童張弩向之曰</hi>
　　<hi>我胡家窮僕也追我何為賊舍之其妻曰我兩人逃死不暇何能顧小主盍棄之童大怒以杖擊妻</hi>
　　<hi>幾斃遂負登魁匿四川叙州府撫至成立卒報父讎</hi>
大理府<lb/>
<pb n="KR2k0055_WYG_021-96a"/>
漢<lb/>
　隗叔通<hi>葉榆人性至孝母好飲江膂水通日入江取水維艱江中忽出平石渉取甚便人謂之孝</hi>
　　<hi>子石</hi>
唐<lb/>
　段赤城<hi>葉榆人有膽略蒙氏時龍尾關外有大蠎吞㗖人畜赤城披甲持雙刃赴蠎蠎吞之劎鋒</hi>
　　<hi>出蠎腹蠎死人剖蠎取赤城骨𦵏之建塔塚上燬蠎骨以堊塔</hi>
元<lb/>
　楊淵海<hi>太和人段氏臣至元間總管段功有寵於梁王淵海逆知其不終屢諫功勸之歸不聽淵</hi>
<pb n="KR2k0055_WYG_021-96b"/>
　　<hi>海語人曰吾主無生還日矣吾食人食而不同其難乎明年功為梁王所害淵海死之</hi>
　楊　保　楊　名<hi>太和人皆段氏臣保授元帥萬戸洪武間兵入大理遣弟知府名探</hi>
　　<hi>報緩急約翌日日出為期名過時不至保知事不濟即自縊名亦以弓絃縊死國人異之合𦵏於𢎞</hi>
　　<hi>圭山下</hi>
明<lb/>
　趙　壽<hi>趙州人永樂丁酉舉人正統間有蒙化土舍從征麓川有功謀為州上官壽懼為民患要</hi>
　　<hi>鄉人李松張福海潛赴京師奏革之一州以安松等造廣廈作堵牆百丈居壽以報徳</hi>
　楊　寧<hi>太和人父母繼殁廬墓哀毁採風使題聞旌表</hi>
<pb n="KR2k0055_WYG_021-97a"/>
　楊謫仙<hi>寧之孫事母盡孝時稱楊氏二孝子題聞旌表</hi>
　張孝子<hi>太和人失名姓至孝傭工養母母殁哀慕如狂既殯猶晝夜號於路數年不輟而死</hi>
　段子澄<hi>太和人不納奔女道還遺金中天順壬午解元是科秋試主司得其巻屢感異夢知為端</hi>
　　<hi>人急拔之任德安府通判以内艱歸不復出居鄉多盛徳事人謂太邱彦方之亞</hi>
　洪　鈞<hi>太和人生員性孝友母殁廬墓三年廬側有澗水盈涸不常鈞居三年水竟不涸人以為</hi>
　　<hi>誠孝所致</hi>
　黄　聚<hi>雲南衞人事親至孝親喪廬墓盡哀道府給銀米旌之</hi>
　楊　沂<hi>太和人事親孝親殁哀毁廬墓以分授田業之半讓諸兄遂老於山中</hi>
<pb n="KR2k0055_WYG_021-97b"/>
　趙友益<hi>太和人自少至老無喜愠色與物無忤兄弟子姪有失依者皆為之所鄉人稱其孝友</hi>
　吳　讓<hi>賔川人州舊無城民苦剽掠𢎞治間讓奮然詣臺司請置州衞建城池往復再三卒如其</hi>
　　<hi>請</hi>
　史大經<hi>雲南縣人為諸生時曾讓貢於友嘉靖間任邛州學正能培植人材歸置義田勇於行義</hi>
　　<hi>士論重之</hi>
　王守陽<hi>太和人家貧事親勉具甘旨四十不娶恐分親之養也終父喪後以母命始娶婦婦不得</hi>
　　<hi>於姑守陽謂曰為吾婦不善事吾母任汝所適婦亦苦其貧遂去守陽以相地自給得錢即養母每</hi>
　　<hi>夜嘗四五起視寒温母身輾轉必捧之以助其力凡母所嗜多方致之</hi>
<pb n="KR2k0055_WYG_021-98a"/>
　吕　健<hi>大理衞人家貧養親每食必躬進之親偶不懌則深自咎責悦而後已病則嘗藥死則廬</hi>
　　<hi>墓以誠孝稱</hi>
　楊起雷<hi>太和人父久疾凡起卧雷必親扶持四十年不倦事兄起雲亦以友愛稱</hi>
　朱維顯<hi>賔川人生員以孝聞父先殁母張氏喪明左右扶持未嘗刻離</hi>
　楊　雨<hi>太和人充府刑吏或知人之冤輙力爭於庭郡守疑其賄笞之笞已復爭久而察其無他</hi>
　　<hi>遂見納獄頼以不冤役滿不赴考選太守亷其賢欲薦之潛入雞足山索之不得</hi>
　趙重華<hi>太和人年七嵗父廷瑞棄諸生業遊方外後十五年母殁妹嫁遂請途引於郡守覓其父</hi>
　　<hi>行至武當太子崖上隠隠有字跡後識其父名氏而所書月日與重華尋父出滇月日同覽之慟哭</hi>
<pb n="KR2k0055_WYG_021-98b"/>
　　<hi>亦附書姓名其後歷走江南無所遇禱於三茅峯夢神語曰汝父猶未死覺而爽然過毘陵被盜僅</hi>
　　<hi>存途引道遇老僧言其父寓無錫南襌寺使一道人導之至寺則其父果在相抱而慟見者慘然遂</hi>
　　<hi>奉父以歸鹿門茅坤為作趙氏客遊述</hi>
　楊　準<hi>太和人父士雲祀鄉賢凖性純孝不忍一日離父雅好學不就功名父卒廬墓盡哀人稱</hi>
　　<hi>為楊孝子</hi>
　張聚奎<hi>字瑞星趙州人生員好讀書負氣節州治有石青硐堪輿家謂有關州治地脈久封閉萬</hi>
　　<hi>厯間遣中使楊榮開採榮遣其黨張文華至趙聲勢横暴士民競前拳毆之文華遯訴榮榮上聞遣</hi>
　　<hi>緹綺械州守廿學書等聚奎直前曰毆文華者獨聚奎也遂幷逮至京臺垣論救羣閹必欲寘之死</hi>
<pb n="KR2k0055_WYG_021-99a"/>
　　<hi>獄繫三年㑹赦得出已復逮入再赦仍歸硐得永閉州人至今義之</hi>
　鄒良彥<hi>趙州人天啓丁卯舉人知榮經縣有惠政丁艱歸里遂不出孫可望破大理屢檄起之良</hi>
　　<hi>彦投其檄遯去壽八十五將殁書曰忠於君孝於親為天地間肖子仰不愧俯不怍作宇宙内完人</hi>
　　<hi>投筆而卒</hi>
　楊　舟<hi>雲南縣人樂善好施賑貧濟困捐千金修文廟按院司道核確以聞加冠帶壽官旌曰尚</hi>
　　<hi>義敦善</hi>
　楊俊聲<hi>浪穹人幼聘杜氏女未嫁而瞽兩姓父母咸議離婚俊聲執義不從竟娶歸情好甚篤時</hi>
　　<hi>為諸生里人聞神語楊生娶瞽女徳行註上考崇禎間以貢生薦廷試知歙縣調臨潼報最擢平慶</hi>
<pb n="KR2k0055_WYG_021-99b"/>
　　<hi>副使請終養歸迄今子姓蕃衍皆杜出也</hi>
本朝<lb/>
　杜桂印<hi>字仙阿趙州人生員父欲𢎞為諸生己亥為雲南潰卒所執欲殺之桂印年方少號泣馬</hi>
　　<hi>下願以身代兵怒殺之父獲全康熙壬寅撫院袁懋功具  題旌表其門</hi>
　鄒應運<hi>字名世趙州人少孤性孝友己亥與母兄避兵相失叩天嘿禱即獲母處又千里尋兄歸</hi>
　　<hi>事之盡禮母殁蔬食三年祭必哀慟貧而好施見無衣食者解衣輟食周之</hi>
　李　偉<hi>雲南縣人少失怙恃奉繼母楊氏值寇警躬負入山母疾親侍湯藥未嘗暫離力耕色養</hi>
　　<hi>五十年如一日撫臣具  題旌表</hi>
<pb n="KR2k0055_WYG_021-100a"/>
　龔　敏<hi>趙州人少孤性篤孝母柏氏命就學必拜母而後去歸復四拜以為常地震覆垣傷母敏</hi>
　　<hi>號哭以手掘土十指淋血曰母血也啖之將葬㑹賊兵至敏夫婦抱棺大慟賊感動遂去逆藩重其</hi>
　　<hi>名檄之任堅辭閉門著書博綜古學郡志多出其手守道畢忠吉贈以節孝録</hi>
　蘇士俊<hi>趙州人祖時譽前明世職叅將沙酋叛力戰死士俊挈家自昆明避兵趙之彌渡遂家焉</hi>
　　<hi>性好義樂施鳩衆為崇義㑹以周窮乏疾病死亡一日值孕婦入市將娩無所歸士俊導至家令婦</hi>
　　<hi>服侍産逾月乃遣歸曾拾遺金訪主還之年九十二兩舉鄉飲大賔一堂五世鄉人號為蘇老佛子</hi>
　　<hi>萬民兆民俱以孝友稱</hi>
　楊　燝<hi>雲南縣人康熙庚戌進士呉逆叛强之官不受事平授廣西貴縣知縣</hi>
<pb n="KR2k0055_WYG_021-100b"/>
　王佐才<hi>趙州人康熙壬子舉人呉三桂反脅以官不受籍其家拘省城者年餘終不屈釋歸奉母</hi>
　　<hi>讀書山中諭王師復滇授宜良敎  旋請終養</hi>
　朱　籥<hi>字奏雅賓川人康熙壬子舉人善體親心以孝聞任石屛州學正和易可親士多化之陞</hi>
　　<hi>武定敎授力辭歸建家廟置祭田周恤族中貧困家居二十載里黨奉為典型</hi>
楚雄府<lb/>
元<lb/>
　楊　惠<hi>威楚路人少孤事母盡孝母疾篤禱神求以身代母夜夢神告曰爾壽當終以爾子誠孝</hi>
　　<hi>故得延明日果愈壽八十餘及卒惠負土成墳廬於墓哀痛失明有司上聞詔旌表其閭</hi>
<pb n="KR2k0055_WYG_021-101a"/>
明<lb/>
　印　岳<hi>楚雄衛千戸性至孝奉母先意承志母病衣不解帶見有屍骸暴露者解衣覆之死不能</hi>
　　<hi>𦵏者助以棺正統間征麓川力戰而死</hi>
　王大勲<hi>廣通人早失母傭工事父每晨必視父食畢然後出遇主人授食必先投竹器中持歸奉</hi>
　　<hi>父監司命有司存恤之旌表其門</hi>
　潘　浩<hi>楚雄縣人家貧母老而善養志中成化癸卯舉人任大理訓導母疾迫禱神得愈遂棄官</hi>
　　<hi>歸養母殁哀慕廬於墓側</hi>
　朱　高<hi>楚雄縣人貢生五嵗喪母事繼母徐盡孝父殁家貧竭力營𦵏三年蔬食水飲不近房帷</hi>
<pb n="KR2k0055_WYG_021-101b"/>
　　<hi>後喪繼母亦如之𢎞治間任合江訓導分俸於兄及族黨貧乏者鄉人稱之</hi>
　俞　沛<hi>楚雄縣人生員家貧力學鄉人子弟治禮記者多出其門嘉靖間武定鳯氏亂延及廣通</hi>
　　<hi>郡人震恐沛與郡守多方捍禦城頼以全</hi>
　延　久<hi>定逺人貢生以母老不仕敬養終身鳯賊之變有人以三百金倉卒寄託賊平後不見來</hi>
　　<hi>取跡其人還之封識如故</hi>
　陳于舜<hi>楚雄縣人天性孝友父殁善事母嫁娶弟妹得母歡心有姑孀無嗣迎歸養之鄉里有貧</hi>
　　<hi>鬻其子者為捐金贖之</hi>
　李希綱<hi>楚雄縣人貢生父久病侍醫藥寢不解帶者九年任姚安訓導俸禄所入與兄共之周恤</hi>
<pb n="KR2k0055_WYG_021-102a"/>
　　<hi>親黨各盡其義所著有四禮註一卷</hi>
　俞　經<hi>楚雄縣人父殁家貧與弟繪緯友愛同居四十年如一日不受私金不忘舊交鄉人頌其</hi>
　　<hi>高義</hi>
　朱萬元<hi>楚雄縣人萬厯壬午順天舉人歷官鞏昌府同知未舉時從豐城李公講學深契性命之</hi>
　　<hi>旨及李得罪萬元與省郡諸生蔣希堯等偕入京視李獄中世稱其義</hi>
　俞思箴<hi>楚雄縣人貢生事親篤孝四時蔬果不奉親不敢嘗萬厯間任沅州訓導敎士以徳行為</hi>
　　<hi>本及家居族黨婚葬不及者皆周濟之</hi>
　李繼東<hi>定逺人貢生萬厯間任大理訓導事親至孝親殁遂不復仕當居喪廬墓時至性所感鳥</hi>
<pb n="KR2k0055_WYG_021-102b"/>
　　<hi>雀俱馴盜賊逺避院司旌之銘其墓</hi>
　張克儉<hi>鎮南人萬厯庚子舉人知榮經縣告歸力耕養親親歿喪𦵏一準家禮鄉人法之里中婚</hi>
　　<hi>喪不給者捐貲以助郡有驛遞扳累窮民豪右霸阻水利儉為陳於當道民害以除</hi>
　蘇德馨<hi>廣通人性至孝萬厯間以南安貢生任茂州學正早年父溺愛異母弟逐馨於外馨盡孝</hi>
　　<hi>益篤父遂感化</hi>
　李邦相<hi>楚雄縣人家貧甚父殁賣身以𦵏留妻養母越二年母又殁妻亦願賣身𦵏姑妻父怒訟</hi>
　　<hi>於郡守守嘉其事上於道院以聞萬厯間建坊旌表</hi>
　翁𢎞慶<hi>廣通人天啓間父早卒事母盡孝家極貧每食必以酒肉母不忍食則跪進之偶缺雖蔬</hi>
<pb n="KR2k0055_WYG_021-103a"/>
　　<hi>食必竭誠以奉負母避兵得免於難好善慕義不以貧困易心</hi>
　倪可觀<hi>南安人父天叙天啓間任大名府通判卒於官觀萬里扶櫬歸𦵏事母撫弟以孝友稱舉</hi>
　　<hi>壽官長子元昌能繼父志兄弟友愛鄉里重之</hi>
　周孔徒<hi>定逺人生員天性孝友存恤親戚還人遺金多盛德事子昌祚天啓乙丑進士官大理評</hi>
　　<hi>事事母亦以孝聞</hi>
　包𢎞漸<hi>廣通人生員崇禎間流賊破四川兄𢎞策為新都知縣城䧟罵賊死漸事寡嫂盡禮為諸</hi>
　　<hi>姪婚娶傾家貲以慰嫂意里人稱之</hi>
　俞　觀<hi>楚雄縣人崇禎間貢生與弟益皆潛心理學敎授生徒而觀尤孝友方正流寇䧟城聞其</hi>
<pb n="KR2k0055_WYG_021-103b"/>
　　<hi>名迫之見不屈投泮水人救之得不死</hi>
本朝<lb/>
　楊三竒<hi>南安人順治間有賊十餘人圍劫其家父被執竒年十四奮身抱賊賊持刃向父竒曰寧</hi>
　　<hi>傷我勿傷我父遂受刃而死父得全</hi>
　陳士驥<hi>南安人順治補行庚子舉人吳三桂反檄官之拒不受事平授隆徳知縣</hi>
　張肫仁<hi>字子任楚雄人康熙癸卯舉人生平尚氣節嚴取與學識堅定剛直不阿呉三桂反脅以</hi>
　　<hi>官抗不受甘貧守正敎授生徒</hi>
姚安府<lb/>
<pb n="KR2k0055_WYG_021-104a"/>
元<lb/>
　趙　和<hi>姚州白鹽井人天順間父亡和甫五嵗其母王氏改適楚雄倉官後以罪戍邉母偕行與</hi>
　　<hi>和别去和年十四晝夜思母不置泣涕龥天尋至遼東見其母與俱歸中途遇虎母子俱無恙</hi>
明<lb/>
　高梓潼賜<hi>姚州土州同五嵗喪父其母譚氏撫育成就賜性孝母病痿痺晨夕稽顙北辰求以</hi>
　　<hi>身代遂愈後病目幾喪明賜時舐之尋亦愈後復病癰吮之又愈成化間具奏旌表</hi>
　楊道東<hi>字載吾姚州人嘉靖己丑進士天性孝友好義樂施貧時見有衣不蔽體者即解衣衣之</hi>
　　<hi>讀書貫穿經籍登第後卒於京未究其用</hi>
<pb n="KR2k0055_WYG_021-104b"/>
　金　鯉<hi>姚州人廩生素敦孝友母楊氏病篤多方求救不愈日夜黙禱忽夢神授一方治之果驗</hi>
　　<hi>及親卒廬於墓側一夕忽有玀賊劫掠憫其孝舍之兄鯤舉家遭疫親里斂跡鯉同寢處供湯藥俱</hi>
　　<hi>得保全萬厯間御史以聞建坊旌表</hi>
　劉九疇<hi>姚安所人貢生知綦江縣素性孝友方出仕盡以遺産讓諸弟鄉里重之萬厯間欽賜孝</hi>
　　<hi>友馳聲匾額</hi>
　李秀白<hi>大姚人廩生性謙抑與物無忤早喪父孤貧力學事母張氏至孝及母遘疾將革治療無</hi>
　　<hi>功焚香祝天願以身代母幾絶復甦後一載無疾而逝哀毁廬墓御史陳學䕫以篤孝表其門</hi>
　靳時芳<hi>姚安所人侍父從儀赴京父在途疾不能乘馬芳背負而行母病癰芳晨夕抱扶歴三十</hi>
<pb n="KR2k0055_WYG_021-105a"/>
　　<hi>二年如一日家貧訓蒙自給言必準聖賢跬步有繩尺遊其塾者皆有規程即販夫女子皆知其為</hi>
　　<hi>靳先生居城外環堵蕭然姪仕清九嵗喪父芳撫育成立部使者皆表其門鄉飲三次年八十三卒</hi>
　施光裕<hi>大姚人貢生任淮安府敎授質實愷悌尤敦孝友推産諸弟甘貧自如著有居敬録省心</hi>
　　<hi>録</hi>
　謝宗陽<hi>大姚人廩生為人樸實吶吶如不出口生平無絲帛甘旨之奉父故廬墓遺産盡以屬弟</hi>
　　<hi>弟卒撫遺孤周贍宗族好義樂施撫按督學俱旌之著有省身録</hi>
永昌府<lb/>
明<lb/>
<pb n="KR2k0055_WYG_021-105b"/>
　徐　訥<hi>字敏行保山人年十三父遘疾幾殆訥每夕稽顙龥天願以身代父疾果愈後父殁廬墓</hi>
　　<hi>哀慟有青蛇遶墓之異詔旌其門</hi>
　胡　亢<hi>字希賢保山人父殁時亢年甫十二不食三日既葬結廬墓側每哭泣輙有烏雀集樹悲</hi>
　　<hi>鳴哭止乃散</hi>
　蕭　芮<hi>字從周保山人監生事親孝及親卒廬墓哭奠哀毁骨立</hi>
　符　節<hi>字性善保山人平生耿介寡合常與丁貞友善貞病篤以幼兒竝白金百兩託節節受金</hi>
　　<hi>宻藏於丁室中厚撫其子且敎之比長挈金授之封識宛然鄰有嫠婦無子迫於飢寒自縊節救之</hi>
　　<hi>活令家人給衣食歴二十年終不見婦一面婦卒治棺𦵏之所著有坵圾堆詩一集</hi>
<pb n="KR2k0055_WYG_021-106a"/>
　陸　鏞<hi>保山人道見遺金一囊拾歸謂妻曰若坐門内視有泣而過者告我已而果有人泣涕至</hi>
　　<hi>覈如數即付之以半謝固辭其人拜天祝頌而去</hi>
　辛　淳<hi>保山人好義樂善嘗修學宫置學田捐粟濟饑從征交南凡道死者力為埋𦵏之</hi>
　藺　剛<hi>字徳中騰衝人千戸愈次子正統間隨父征麓川愈累功陞副千戸剛亦當授外所鎮撫</hi>
　　<hi>乃白父曰吾祖宗世為正千戸中葉而為副今幸父子俱立功若倂論祖職可得也愈曰武廕以長</hi>
　　<hi>我死女兄繼之置汝何地剛曰為子弟當竭力於父兄耳奚以得職為乃偕白靖逺伯伯嘉其孝讓</hi>
　　<hi>倂功於愈為正千戸愈卒兄襲剛友愛有加年八十六而終</hi>
　呉　榮<hi>字仲華騰衝人惇厚坦直人有爭者咸質平之一日與友藺剛暮歸適一屠兒醉卧道中</hi>
<pb n="KR2k0055_WYG_021-106b"/>
　　<hi>墜二十金於側榮恐為他人所得拾付剛令遣僕守屠兒俟醒歸之終身不自明</hi>
　張　昺<hi>字徳逺保山人天姿清俊嗜學飭行正統間侍郎楊寧舉為弟子師嘗以千金置義田於</hi>
　　<hi>蒲縹以資宗族之貧者婚葬孤孀皆有常給鄉人有貸不能償者焚其劵人有犯者不校所著有鈍</hi>
　　<hi>菴稿</hi>
　周　琮<hi>騰衝人晚行得遺金歸付其妻仍往拾金處伺之至夜一人來尋詢之得實還之葢此人</hi>
　　<hi>稱貨以完逋賦而出子於獄者分謝不受其人祝曰願天壽公夫婦官公子孫後琮夫婦果以老壽</hi>
　　<hi>終</hi>
　呉　潤<hi>騰越人貢生事親至孝任温江敎諭奉父同往色養備至父殁扶櫬歸𦵏服除補上海敎</hi>
<pb n="KR2k0055_WYG_021-107a"/>
　　<hi>諭模範端嚴善於啓迪居鄉二十餘年操履嚴潔不納餽遺友愛庶弟入上海名宦</hi>
　楊　茂<hi>字延秀騰衝人性質樸好義樂施嘗歸人遺金置義田捐棺具人有貸者力不能償即焚</hi>
　　<hi>其劵行事率多類此</hi>
　林興祖<hi>字宗嗣騰衝人少孤母性嚴事之得其歡心或㣲愠必曲求慰解母疾檢方書云須虎睛</hi>
　　<hi>調藥乃愈興祖竭誠龥天適城北得一虎往購其睛合藥母病果瘳</hi>
　鄭永生<hi>字壽伯騰衝人嘗結廬東山藝田忽鄰婦有私奔者永生不荅馳歸家人問故紿之曰偶</hi>
　　<hi>攖疾欲藥葢祕之也時以隂徳事敎家人年八十七而卒</hi>
　鍾應竒<hi>永平人生員天順間姚營叛兵入其家值母病在牀欲兵其母應竒號泣求以身代兵感</hi>
<pb n="KR2k0055_WYG_021-107b"/>
　　<hi>悟遂獲全</hi>
　丁有虞<hi>永平人貢生誠孝友恭事繼母情禮備至督撫旌曰孝行可風後仕至知縣</hi>
　馬鼎龍<hi>永平人生員苦志讀書荒年賑饑捐金助餉當道旌之</hi>
　石　雷<hi>保山人嘉靖丙午舉人性直諒尚氣節任敘州府通判以憂歸遂不仕讀書寳山中力崇</hi>
　　<hi>正學多所發明里有鬻女者偵之其同年女也贖歸擇配具禮嫁之</hi>
　陳一鶴<hi>字内菴保山人隆慶丁卯舉人居家孝友樂善好施置義田以助鄉鄰設義地以埋枯骨</hi>
　　<hi>嘗讀書光尊寺夜覺有盜入一鶴曰無他物止銀二兩可於牕外接之又有竊其穀者一鶴見而避</hi>
　　<hi>之不欲識其面其盛徳類如此</hi>
<pb n="KR2k0055_WYG_021-108a"/>
　張邦敎<hi>字敬敷騰越人萬厯丙子舉人事母篤孝歷官思南府通判清正嚴明巡按三薦之以母</hi>
　　<hi>老堅乞歸養</hi>
　傭作人<hi>永平人姓名失𫝊萬厯庚寅為人傭作以逾期不至見逐於主人哀求不納哭而去曰母</hi>
　　<hi>老無食奈何行未幾倦卧道旁夢一人撫其背曰無傷也某山有竹揺之可得米覺而憶其山舊遊</hi>
　　<hi>也如言以往果得米似稻而粒長煮粥不稠味甚香美</hi>
　趙之琰<hi>保山人初名千里萬厯戊午舉人歴官户部郎中致仕歸遭流寇之亂脅以官三拒之好</hi>
　　<hi>施濟救饑疫捐建養生院置義田地収贖被擄子女人皆徳之</hi>
　張　松<hi>保山人好行隂徳一夕盜入宅松見之不發俟家人睡畢呼出給以銀令其改行有孕婦</hi>
<pb n="KR2k0055_WYG_021-108b"/>
　　<hi>至松門忽仆地松令婢掃室延入聽其分娩以湯藥調之而去</hi>
　曹汝珍<hi>保山人生員性純孝家貧貿易夜則讀書事雙親備極艱苦父患疽親為吮血即愈當道</hi>
　　<hi>旌之曰篤孝格天</hi>
　沈　祥<hi>騰越人尚義親賢有人遺寳石於路祥拾歸訪還其主人有遺治喪之金者祥亦拾而還</hi>
　　<hi>之</hi>
　殷　賢<hi>騰越人伯凱受世職五十無子賢應襲讓職不居力勸伯父娶妾生弟弟卒又出資助姪</hi>
　　<hi>成立襲祖職</hi>
　周　弈<hi>字叔大保山人舌耕養母以孝聞有以丹士術授之者奕曰多金何益卻不受</hi>
<pb n="KR2k0055_WYG_021-109a"/>
　徐一中<hi>保山人生員事親至孝母死停柩遇火災一中抱柩哭禱火頓息</hi>
　李思善<hi>騰越人事父母孝葬後廬墓盡哀絶跡城市</hi>
　陳世培<hi>騰越人世襲指揮明末孫可望據滇其黨楊武至騰迫脅紳士培父夢熊不屈武怒將杖</hi>
　　<hi>之世培懇以身代竟斃杖下繼而父亦死於賊時人哀之</hi>
本朝<lb/>
　徐崇岳<hi>字石公保山人康熙癸卯舉人公車未第遂樂志林泉詩文博雅吳三桂欽其名强之仕</hi>
　　<hi>不屈絶跡公門後與修通志所著有造適軒集</hi>
鶴慶府<lb/>
<pb n="KR2k0055_WYG_021-109b"/>
明<lb/>
　楊敍年<hi>郡人正徳壬午隨父斌之京行至天津為賊所獲欲殺之敍年號哭哀求願以身代賊感</hi>
　　<hi>其孝竝釋之又恐為衆所害仍以號箭䕶之出</hi>
　高　科<hi>郡人生員事親以孝聞又殮𦵏祭之無依者與弟同居始終無間知府周贊以孝友表其</hi>
　　<hi>門</hi>
　段　忠<hi>劍川人性篤孝家貧父宣久病忠傭身以養遇食忍饑奉父至老不變</hi>
　楊　全<hi>劍川人父繼宗為土官海真所殺全方在襁褓及長知父冤死多方圖報不果乃潛入麗</hi>
　　<hi>江為土官奏事於京因藉以發其事後海真死於獄全曰吾父讎得報死無恨矣</hi>
<pb n="KR2k0055_WYG_021-110a"/>
　蔣懋官<hi>郡人生員父以旅亡扶櫬歸屍血流出號泣而舐之既𦵏廬墓盡哀詔立坊旌之</hi>
　楊懷玉<hi>郡人貢生任安岳縣丞剛方正直細行必矜居喪蔬食盡禮期功不赴宴㑹舉鄉約敦行</hi>
　　<hi>四禮鄉人化之</hi>
　楊邦器<hi>字徳周郡人貢生任眉州學正識學淵博倜儻好義賑乏周急鄉人有爭片言以解在眉</hi>
　　<hi>以文行飭諸生攝彭山縣以亷著人或嘲之器曰吾豈以小官隳節耶當路聞而重之</hi>
　周　演<hi>郡人父於仁以貢至京演步從道遇賊抱父號泣賊刃其臂不去賊感而釋之比父以景</hi>
　　<hi>東訓導歸年八十餘演承歡備至及殁哀毁逾禮部使監司各旌表優恤</hi>
　趙　恩<hi>郡人廩生父徳宏以孝行祀鄉賢恩克繼父孝喪𦵏如禮家貧事繼母竭力致養婉容愉</hi>
<pb n="KR2k0055_WYG_021-110b"/>
　　<hi>色巡按吳翰表其宅里曰世敦孝行</hi>
本朝<lb/>
　梁健植<hi>郡人生員己亥潰兵入境健植侍其父避賊山中父被執健植向賊叩頭出血願代父死</hi>
　　<hi>賊遂殺健植而釋其父</hi>
　唐士𢎞<hi>郡人早孤事母至孝母病士𢎞龥天願以身代及母殁哀慕動人有姪三月而孤士𢎞撫</hi>
　　<hi>之成立分産與之郡守旌其門</hi>
　孫如龍<hi>郡人性孝友業儒家貧竭力事親父士基有疾如龍每夜告天乞以身代父疾尋愈人謂</hi>
　　<hi>誠孝所感</hi>
<pb n="KR2k0055_WYG_021-111a"/>
　段尚龍<hi>劍川人傭工養親親殁賣身以𦵏遇兵投河救嫂撫養孤姪本州旌之</hi>
順寧府<lb/>
明<lb/>
　彭懋賢<hi>原籍江西寓騰越萬厯間知府余懋學重其經明行修延為賓師遂家順寧余屢為置田</hi>
　　<hi>宅不受子高運生員好經術篤於孝友父子皆年九十餘世稱長者</hi>
　周重謨<hi>雲州人性至孝童年刲股以療母疾有司奬之</hi>
永北府<lb/>
明<lb/>
<pb n="KR2k0055_WYG_021-111b"/>
　譚　鉞<hi>北勝州人成化癸卯經魁知華陽縣父疾求以身代及卒廬墓三年</hi>
　劉思善<hi>北勝州人生員天啓初客舍失火拾遺金三百兩次日呼客還之客分謝堅不受州牧旌</hi>
　　<hi>之</hi>
蒙化府<lb/>
明<lb/>
　薛志廣<hi>蒙化衛人有孝行居喪盡禮廬墓芝草生於墓側</hi>
　官　仲<hi>郡人好義樂善周貧乏助婚喪嘗贖流亡還遺金年近百嵗卒</hi>
　范運吉<hi>字用修郡人嘉靖己酉舉人父好為方外遊吉病且少不克從及長好學力行補弟子員</hi>
<pb n="KR2k0055_WYG_021-112a"/>
　　<hi>以詠白菊詩受知於巡撫應大猷許妻以兄女及登賢書應促其完娶吉誓不見父不肯娶遂書尋</hi>
　　<hi>父狀負於背遍歴天下跋涉五載辛苦萬狀至楚襄陽行哭於市有知其父者云在武當榔梅園至</hi>
　　<hi>則已殁吉刺血認屍扶櫬歸廬墓三年方赴京完娶事聞詔旌其門吉慟父殁於外遂終身不仕</hi>
　周中規<hi>字元體郡人嘉靖乙卯舉人幼失父勵志讀書母氏紡績以給之足跡不入城市者七年</hi>
　　<hi>後知彭水縣潔己愛民事母以孝聞</hi>
　馬　逸<hi>字廷泉萬厯辛卯舉人公正不茍值順寧酋猛廷瑞搆亂大師進勦逸募義勇數百人親</hi>
　　<hi>率隨征招撫甚衆當事上其功欲授世職辭不受</hi>
　張　羲<hi>字恒齋性孝友樂善好施精醫學有竒效而不責報遇貧者置銀藥中令病者自檢以暢</hi>
<pb n="KR2k0055_WYG_021-112b"/>
　　<hi>其鬱人稱長者</hi>
　彭萬昌<hi>郡人生員事母孝沙賊之叛奉母避於南山賊追及欲射其母昌以身翼之賊感釋遂負</hi>
　　<hi>而逃得免於難</hi>
本朝<lb/>
　陳佐才<hi>字翼叔郡人以才技隸黔國公標下受弁職自孫可望入滇後遂隠居不仕喜吟咏語多</hi>
　　<hi>血性豫鑿石為棺鐫詩其上所著有叫天集是何菴石棺等集</hi>
　熊兆鎰<hi>字愛鼎郡人康熙己酉舉人有學行吳逆聞其才名强之仕不屈事平授鶴慶府敎授勤</hi>
　　<hi>於考課與修通志後陞知靈邱縣所著有自箴集環篆軒稿</hi>
<pb n="KR2k0055_WYG_021-113a"/>
　馬　叅<hi>郡人康熙己酉舉人吳三桂反脅以官不受事平授湖廣巴陵知縣</hi>
　李北有<hi>郡人康熙壬子舉人吳三桂反欲官之力辭事平任趙州學正端厚周慎不愧師範士論</hi>
　　<hi>重之</hi>
　范　悦<hi>郡人事親純孝備歴艱苦親沒廬墓白鳥羣集隠居敎授吳三桂反脅以官不就鄉人祀</hi>
　　<hi>之</hi>
景東府<lb/>
明<lb/>
　陶　棨<hi>郡人土知府洪子成化間遣入國學萬暦間嗣職以孝義承家</hi>
<pb n="KR2k0055_WYG_021-113b"/>
　　文學<lb/>
雲南府<lb/>
唐<lb/>
　張志誠<hi>善闡人大和間入都學王右軍書法甚精南中人士競師之</hi>
明<lb/>
　張　通<hi>字仲宣昆明人明經術洪武中任雲南敎授講學以開文敎</hi>
　張　維<hi>昆明人操行髙潔言動不茍每於日用處體認天理隠居讀書該通六藝著有詩文𫝊誦</hi>
　　<hi>人口</hi>
<pb n="KR2k0055_WYG_021-114a"/>
　蘭　茂<hi>字廷秀嵩明人讀書過目成誦恥為章句學返求六經究心濓洛關閩之㣲欣然有得乃</hi>
　　<hi>匾其居曰止軒冲淡簡逺以著述自娯所為詩文皆高古可法</hi>
　李尚文<hi>昆陽人博學能文徜徉山水嘗恨滇中乏書乃與子滄至江南購書千餘卷歸敎鄉人自</hi>
　　<hi>號醉樵居士</hi>
　賈維孝<hi>嵩明人不求仕進博學強記工詩文尤邃於醫孝親友弟綽有古風著有剰語閒詠藁</hi>
　施　銓<hi>字文衡昆明人景㤗庚午舉人知永從縣有惠政及歸敎授門多知名士著有東軒稿</hi>
　朱克瀛<hi>字孔淵晉寧人幼穎悟博學能文工詩中景泰癸酉舉人任定州訓導辭歸養母著有清</hi>
　　<hi>菴集行世子鳯成化甲午舉人知安縣亦以告養歸著有東湖詩集</hi>
<pb n="KR2k0055_WYG_021-114b"/>
　蕭景時<hi>字應元晉寧人𢎞治己酉舉人知安陸縣以不能曲事上官告歸作秋雨賦以見志所著</hi>
　　<hi>有可亭集</hi>
　唐堯官<hi>晉寧人嘉靖辛酉解元屢上春官不第遂絶意仕進杜門著書有五龍山人集行世</hi>
　李鼐元<hi>字茹初羅次人家貧力學授徒克敦本行邑民重之每有著作多出其手所輯有文章正</hi>
　　<hi>式静齋詩行世</hi>
　張　鼐<hi>字大鼎安寧人天姿高邁才思豪爽中萬曆甲午舉人知蕪湖縣以强項謫復補麻陽工</hi>
　　<hi>詩詞步趨先民著有詩文若干卷</hi>
　曾　祺<hi>字无咎安寧人博學多才善誘後學為文起衰振弊不落時趨屢困場屋益肆力理學為</hi>
<pb n="KR2k0055_WYG_021-115a"/>
　　<hi>詩敏捷雄健常託志於山水竹石問所著有四書管見竝詩文若干卷</hi>
　李舜耕<hi>昆陽人貢生敦天性嗜讀書居常以班馬二史自隨著有可吾吟集</hi>
　李暢藻<hi>字涵白昆陽人貢生少好學有才望任曲江訓導致仕歸誦讀不輟著有竹龍記録雪山</hi>
　　<hi>堂集</hi>
本朝<lb/>
　楊　泰<hi>安寧人幼聰穎力學不出戸庭中前明壬午舉人益加奮勵安貧講學才俊皆出其門著</hi>
　　<hi>有虎邱温泉志</hi>
　熊　才<hi>字叅伯昆明人少有雋才為文援筆立就及長硏精諸子百家書晚年詩文益邃尤工書</hi>
<pb n="KR2k0055_WYG_021-115b"/>
　　<hi>畫片言尺牘人皆藏之</hi>
　虞世瓔<hi>字虞山昆明人由薦辟授光禄寺署丞歷官通政司右叅議工書法供奉  内廷蒙眷顧</hi>
　　<hi>康熙二十一年致仕歸年八十六卒</hi>
　段拱新<hi>字捷元安寧人思貢淹貫經史雄於文章總督范承勲延為昆明書院山長一時登甲乙</hi>
　　<hi>榜者多出其門子昕曦皆成進士其庭訓也</hi>
　王思訓<hi>昆明人性穎慧好讀書能文章補縣弟子員屢為學使器重總督范承勲徵修通志康熙</hi>
　　<hi>丙戌成進士授翰林院檢討督學江西典試廣東著有近體諸詩及四書文稿行世</hi>
　張　旭<hi>呈貢人康熙壬辰進士家素貧苦志讀書尤工舉業及釋褐官檢討益加刻勵坐卧小室</hi>
<pb n="KR2k0055_WYG_021-116a"/>
　　<hi>中肆力於古一切聲華蔑如也未幾卒於官未竟其志</hi>
　趙繼普<hi>昆明人貢生博學力行任蒙自訓導公慎廉介課士有方文風一振著有雲莊詩文集</hi>
　程振鵾<hi>字雲九昆明人嵗貢孝友端方篤於行誼尤嗜學博聞强記著作甚富有嶺雲編啓蒙韻</hi>
　　<hi>學見聞録數十卷雲間周彝為之序任蒙化府訓導卒於官</hi>
曲靖府<lb/>
明<lb/>
　傅遇高<hi>字克升南寧人萬厯戊子舉人任宜陽敎諭歴官南昌府通判終養不仕著樂真蛻鳴藏</hi>
　　<hi>海探珠等集又刋文廟通考有功學校</hi>
<pb n="KR2k0055_WYG_021-116b"/>
本朝<lb/>
　段標麟<hi>南寧人幼為人所掠賣能自識其鄉里及歸苦志讀書過目輙記不忘研精諸籍尤工二</hi>
　　<hi>王書法中康熙補行辛酉科舉人知太湖縣有賢聲擢知灤州以老歸著有蠡屋集</hi>
　朱服遠<hi>南寧人貢生性好學積書萬卷日以考定經史為事稱理學名儒所著有聖門言行録石</hi>
　　<hi>江邇言北學稿南旋草等集</hi>
臨安府<lb/>
明<lb/>
　沈　政<hi>字行之通海人景泰癸酉舉人歷官太常寺少卿淹貫經史尤長於詩時人比之輞川</hi>
<pb n="KR2k0055_WYG_021-117a"/>
　許登瀛<hi>通海人萬厯乙酉舉人官中書性穎敏工古文詞著述甚富有觀海亭等集行世</hi>
　楊忠亮<hi>字藎卿石屛人萬厯丁酉舉人歷官固原鎮同知掛冠歸優游泉石以讀書吟咏自適著</hi>
　　<hi>有素吟草山窻漫言等集</hi>
　葛仲選<hi>字澹淵河西人萬厯庚子舉人歷官苑馬寺卿博極羣書精於易象尤留意律吕心解神</hi>
　　<hi>悟著太律十卷焦學士竑稱其得千古不傳之祕初知嘉魚縣識金學士聲於童子試中引入署敎</hi>
　　<hi>之聲遂以文雄天下</hi>
　蘇經世<hi>石屛人貢生性端方動履不茍嗜學强記至老不輟著有中庸集解妻馮氏少有廢疾妻</hi>
　　<hi>家請罷婚經世卒娶之尤為人所推服云</hi>
<pb n="KR2k0055_WYG_021-117b"/>
本朝<lb/>
　塗大輅<hi>石屛人性疎曠嗜學能文府州志皆出其手生平纂輯甚富著有曼衍集鐡船稿林壑雜</hi>
　　<hi>藝</hi>
　張士𢎞<hi>通海人沉静好學博洽多能對客必具衣冠雖童子不敢忽有叩經史疑義者輙剖晰詳</hi>
　　<hi>明工書善詩年九十七卒著有鶴嶠文集</hi>
　王　芷<hi>河西人性穎悟讀書兩行竝下為文立就尤工詩古文詞纂修縣志人亟稱之</hi>
　許賀來<hi>字燕公石屏人康熙乙丑進士官庻常讀書中祕學益進累陞侍講以終養告歸著有賜</hi>
　　<hi>硯堂詩集行世</hi>
<pb n="KR2k0055_WYG_021-118a"/>
　江　廣<hi>蒙自人家貧嗜學史漢皆經手録敎授生徒一方學者多師宗之著有四書語録</hi>
　王孫澹<hi>石屛人康熙己卯舉人任鎮南州學正平生勤學淹貫諸書手録至數百帙皆能成誦奬</hi>
　　<hi>進後學無疾言厲色著有鈍齋文集</hi>
澂江府<lb/>
本朝<lb/>
　管　灝<hi>字若梁新興人康熙甲戌進士選庶常授檢討好學博文充養縝宻後改吏科給事中歸</hi>
　　<hi>捐修學宫纂成州志</hi>
　謝　儼<hi>河陽人康熙丁丑進士知仁和縣博通經史涉筆如飛分修通志一時服其淹貫</hi>
<pb n="KR2k0055_WYG_021-118b"/>
廣西府<lb/>
本朝<lb/>
　李佐明<hi>郡人勤學好古間集方書買藥濟人所著有五峯詩集萃古名言及古今人物考</hi>
大理府<lb/>
唐<lb/>
　楊竒鯤<hi>楪榆人讀書貫穿百家唐與南詔和親南詔遣竒鯤入朝髙駢謂鯤等皆南詔腹心遂酖</hi>
　　<hi>之有詩名唐詩載一首云風外波文吹又白雨中嵐影洗還青江鷗聚處牕前見林狖啼時枕上聞</hi>
元<lb/>
<pb n="KR2k0055_WYG_021-119a"/>
　蘇　隆<hi>字子昌趙州人中統間進士以射策為主司稱賞蜀人楊廷為御史過龍岡訪之贈以詩</hi>
　　<hi>子仁壽有敏才通諸方語仕龍關驛丞</hi>
明<lb/>
　楊　鼐<hi>太和人𢎞治己酉舉人任黄州府通判告歸里居四十餘年閉戸讀書手不釋卷所著有</hi>
　　<hi>南詔通紀</hi>
　何邦憲<hi>字宗月賓川人正徳辛未進士官給事中歷任知府有龍津集奏疏三卷詩草一卷</hi>
　吳堯獻<hi>太和人正徳丙子舉人歷知墊江通山二縣清介慈惠致仕歸里吟咏自適所著有樂天</hi>
　　<hi>集行世子懋舉人歷官知州亦以詩名所著有乘槎南霞集行世</hi>
<pb n="KR2k0055_WYG_021-119b"/>
　尹心堯<hi>太和人貢生年十五承父訓得聞陽明良知之學討訂五經硏究子史所著井天録傳世</hi>
　高可觀<hi>太和人廩生少隨父宦遊燕楚閩越間所至輙親有道講求理學及歸棄舉子業築浩歌</hi>
　　<hi>園吟嘯自娯著有蒼洱集詠幷天下名勝詩編為李中谿所重</hi>
　何鳴鳯<hi>浪穹人萬暦乙卯舉人長於詩歷官六安知州入名宦所著有半留亭稿陳眉公評其詩</hi>
　　<hi>才在王山隂上為之作序</hi>
本朝<lb/>
　萬崇義<hi>字宜也太和人貢生任㠄峩敎諭又補禄豐學問淵博工詩善書所至振興庠序著有拙</hi>
　　<hi>菴隨筆</hi>
<pb n="KR2k0055_WYG_021-120a"/>
　郭復虢<hi>字子𢎞趙州人貢生博學好古著有石頭吟梅牕講易</hi>
　張　雯<hi>字雲如趙州人生員性倜儻機敏秋闈被放遂棄舉子業博覽羣書詩文自適所著有鏡</hi>
　　<hi>道堂雲起臺石碫草等集</hi>
　金元純<hi>字鳴初趙州人廩生少有奇童之譽為文發抒性靈試輙冠軍學使謝于道稱其文章器</hi>
　　<hi>識卓冠全滇聘共衡文時稱得士逺近負笈相從至館舍不能容成材甚衆數竒不遇應貢而卒有</hi>
　　<hi>遺文若干卷</hi>
楚雄府<lb/>
明<lb/>
<pb n="KR2k0055_WYG_021-120b"/>
　張如鳯<hi>鎮南人崇禎壬午舉人性甘恬退好學不倦所著有鏡心篇愉老强學集及枕流野韻諸</hi>
　　<hi>稿為滇南名宿年六十八夢神人召修仁海國史而卒</hi>
　陳士恪<hi>字元敬楚雄縣人崇禎壬午舉人淹貫經史尤長風雅題咏甚富前纂通志與有力焉所</hi>
　　<hi>著有庸書鴻雪草</hi>
　俞汝諧<hi>楚雄縣人廩生天姿雋拔學博詞宏尤長於詩賦為楚郡風雅冠</hi>
　丁希度<hi>定逺人生員長詩文屢試冠軍講學萬春山桂香閣著有枕泉詩稿</hi>
　姜維藩<hi>字介侯楚雄縣人敦厚周慎為儒林坊表勤學好古所著有浪栖草</hi>
　薩天璟<hi>字又宋楚雄縣人廩生素行修飭持身醇厚讀書講學科貢多出其門著有燕攜草</hi>
<pb n="KR2k0055_WYG_021-121a"/>
本朝<lb/>
　李天秩<hi>字㑹嘉楚雄縣人康熙庚午舉人屢躓南宫益肆力於文章巡撫王繼文重其才延為書</hi>
　　<hi>院敎習議論開發一時人士多所成就著有文集若干卷</hi>
　薩綸錫<hi>字言如楚雄縣人康熙乙未進士選庶常授檢討氣度安詳詩文博雅為迤西甲科之首</hi>
　　<hi>卒於京</hi>
永昌府<lb/>
明<lb/>
　陶　寧<hi>字致逺保山人正統間貢生精於詩佳句至今猶傳誦人口與湯琮等㑹咏其詩曰杜宇</hi>
<pb n="KR2k0055_WYG_021-121b"/>
　　<hi>枝頭百舌吟何人不動惜芳心桃花紅雨梨花雪鋪得春愁一寸深又題菜燈云草堂照破虀鹽夢</hi>
　　<hi>華屋燒殘肉食心</hi>
　汪　城<hi>字維翰騰衝人𢎞治辛酉舉人知廣安州值嵗旱城露宿以禱忽夜夢雨已而果應士民</hi>
　　<hi>為作夢雨亭所著有寧齋行稿</hi>
　易　經<hi>字入常騰衝人𢎞治辛酉舉人幼孤奉母以孝稱克勤於學為文典實尤工詩句赴㑹試</hi>
　　<hi>卒於途所著有時軒吟稿</hi>
　易翼之<hi>字孔彰經子正徳丁卯舉人知長壽縣為政不事苛細與上官不合歸隠龍川江講學至</hi>
　　<hi>老手不釋卷著有四書音義㑹編春秋經傳㑹編詩話類鈔古今詩評騰司志稿等書行世</hi>
<pb n="KR2k0055_WYG_021-122a"/>
　鄭文燦<hi>字國光騰衝人嘉靖乙酉舉人有雋才督學孫石磯張南園俱器重之所著有夢驥賦等</hi>
　　<hi>稿行世</hi>
　俞　焜<hi>字溟湖永平人生員博通經史子集不樂仕進歴遊吳楚燕趙兩浙間著有廣叩缶集</hi>
　陳秉善<hi>保山人貢生品行端方敦厚為士林重望著有尚書正誤</hi>
　趙千乘<hi>字玉涵保山人讀書過目成誦以恩貢生赴京肄業國子監祭酒温體仁於一日中試以</hi>
　　<hi>文七藝梅花詩百首一韻皆立就温竒之除揚州府通判卒於官</hi>
鶴慶府<lb/>
明<lb/>
<pb n="KR2k0055_WYG_021-122b"/>
　李東儒<hi>劍川人資性樸茂幼知聲律淹貫史書年十九中嘉靖辛卯解元遊升菴中谿門得博約</hi>
　　<hi>之敎</hi>
本朝<lb/>
　孫　桐<hi>字我儀郡人幼穎異讀書十行俱下童年補弟子員制義精悍古文詞尤清健詩出入襄</hi>
　　<hi>陽輞川間晚嵗棄舉子業結茆雞足山博極羣書尤契伊洛淵源理後以母老歸築説石山房於朝</hi>
　　<hi>霞之麓講學授徒彈琴樂志益精性命之旨著有説石山房集碧磊集驢背集行世</hi>
　李夢頎<hi>字贊皇郡人性躭書史尤精易理下筆灑灑千言絶無蹊逕嘗曰文不秦漢詩不漢魏不</hi>
　　<hi>可云作者晚年悉屛去專研理學匾其室曰與天為徒中設周程張朱四子位正襟危坐驗喜怒哀</hi>
<pb n="KR2k0055_WYG_021-123a"/>
　　<hi>樂未發前氣象有得輒怡然自喜總督范承勲聞其名徵之不就所著有希顔録自知録及名賢格</hi>
　　<hi>言小寒山集</hi>
永北府<lb/>
明<lb/>
　張宗楚<hi>北勝州人七嵗能吟甫就學善草書舉神童赴京洪武間勅賜翰林院秀才卒於京</hi>
麗江府<lb/>
明<lb/>
　木　公<hi>字公恕世襲土知府性嗜學於玉龍山南十里為園枕籍經書哦松咏月嘗以詩質於楊</hi>
<pb n="KR2k0055_WYG_021-123b"/>
　　<hi>慎慎録其詩一百十有四首名曰雪山詩選叙而傳之</hi>
　木　青<hi>號松鶴公恕之曾孫也能詩善書年二十九而没子增刻其詩曰玉水清音如輕雲不障</hi>
　　<hi>千秋雪曲檻偏宜半畝荷含煙翠篠供詩瘦啄麥黄雞佐酒肥皆其佳句也</hi>
蒙化府<lb/>
本朝<lb/>
　陳時霈<hi>字解如郡人順治辛丑舉人天性醇厚力學循禮文詞書翰俊逸多姿任路南州學正所</hi>
　　<hi>著有春生草堂詩集</hi>
　張錦藴<hi>郡人貢生性情和藹學問淵贍值明末兵火之後書籍散亡藴手纂四書講義以敎後學</hi>
<pb n="KR2k0055_WYG_021-124a"/>
　　<hi>任景東府訓導敎士有方康熙辛未與修滇志有文集</hi>
　　隱逸<lb/>
雲南府<lb/>
明<lb/>
　郭　文<hi>昆明人買舟青草湖嘯咏自得自號舟屋都督沐璘聞而造之避蘆中不見一日揮去侍</hi>
　　<hi>從攜小童幅巾斗酒移棹物色相與論詩文縱談古今訂為布衣交著有舟屋集</hi>
　殷　才<hi>呈貢人成化間遊北雍屢上書言時事迨歸絶意仕進躬耕自適直指使趙璧同舍生也</hi>
　　<hi>嘗造其家才於田間揖之留款雞黍璧憐其貧贍之才力卻不受</hi>
<pb n="KR2k0055_WYG_021-124b"/>
　康　誥<hi>昆明人出著破靴人稱康破靴無妻子獨處一室好讀書性嗜酒有招之飲者即至予以</hi>
　　<hi>錢米不受善洞簫書法祝允明居嘗以玉屑和泥置袖中團弄陶作硯堅潤𩔖銅雀瓦人重之名康</hi>
　　<hi>硯然不可多得閒為一二以貽親識好事者日與之飲俟醉索之或伺其窘急出質則得質必故交</hi>
　　<hi>否則文人墨客若富家貴族雖購以重價不售也</hi>
　朱　璣<hi>昆明人隠居樂道工詩鄉里欽其髙致</hi>
　邵　忠<hi>昆明人温厚誠信遯跡邱園學士劉翊嘉其隠徳贈以詩</hi>
　王　琦<hi>昆明人隠居安寧山中以詩酒自放閒至城市人競邀之有酒即往醉甚索筆作書淋漓</hi>
　　<hi>遒健類李北海書畢去不顧處貧有恬然自得之槪</hi>
<pb n="KR2k0055_WYG_021-125a"/>
　熊之龍<hi>昆明人少穎異卓犖有大志崇禎間以嵗貢入京忽發嘆曰世亂親老何以仕為遂歸養</hi>
　　<hi>築别業居之承歡之暇歌咏性情陶然於山水間有所著述輒焚去不傳</hi>
　楊文林<hi>昆明人以端方範後學夫婦相敬如賓人以梁孟目之每曰修身齊家四字學者於此關</hi>
　　<hi>甚難透明末以嵗貢例授學正堅辭不出</hi>
　丁焜南<hi>字彦冲昆明人器質端凝寡言笑隠居敎讀博極羣書尤䆳於古嘗謂聖賢理學惟敬惟</hi>
　　<hi>静久之自有真得日惟閉户讀書與兄炳南弟曦南相師友終其身不欲以名著</hi>
　郭之建<hi>字用皇昆明人當明末不樂仕進居椶樹園習稼圃時袖書宻樹中讀之每有所得輒為</hi>
　　<hi>詩謌童牧趨聽即輟書與語孝弟勤儉皆習而化之</hi>
<pb n="KR2k0055_WYG_021-125b"/>
　楊惟峻<hi>昆明人博聞强記工舉子業值沙酋變喟然曰可以隠矣遂絶意仕進居南郭搆室種竹</hi>
　　<hi>足不履市年七十餘讀書不輟</hi>
　張國正<hi>字永和昆明人才識雄博明末流冦入滇聞其賢强以官不受隠居隴畝有就正以道者</hi>
　　<hi>即終日不倦否則正色拒之雖貧甚不廢嘯咏著有隴畝集</hi>
本朝<lb/>
　唐　泰<hi>晉寧人少時曾遊董其昌門書畫皆臻其妙及歸放情山水巡撫錢士晉稱為雲中一鶴</hi>
　　<hi>晚年隠於僧名普荷所著有擔當使者集</hi>
曲靖府<lb/>
<pb n="KR2k0055_WYG_021-126a"/>
明<lb/>
　項　瑄<hi>南寧人每遊山水輒多題咏𢎞治間以良知之學敎後進</hi>
　柴宗儒<hi>字師魯南寧人嘉靖間貢入太學不久歸帶經荷鋤且耕且讀所著有居易稿</hi>
　任良弼<hi>南寧人性嗜學不慕榮利當事聞其賢奬以冠帶不受人罕得見其面</hi>
臨安府<lb/>
明<lb/>
　濮宗達<hi>字兼善建水人成化戊子舉人志尚髙雅不求宦達杜門卻掃不輕與人交著述甚富</hi>
　李元初<hi>字復吾河西人萬厯庚子舉人將就選父扶杖送不覺悲悼即隨父歸結廬於邑之普應</hi>
<pb n="KR2k0055_WYG_021-126b"/>
　　<hi>山終身不出</hi>
澂江府<lb/>
本朝<lb/>
　王佑命<hi>字命爾新興人勤學好古博通經史尚氣節舉止端方有司聞其賢召之不至晚年自號</hi>
　　<hi>種松老人著有菜根齋集行於世年八十餘卒</hi>
武定府<lb/>
明<lb/>
　趙廷琯<hi>字仲玉禄勸人原籍昆明中崇禎壬午舉人流寇起遂不赴公車及孫可望入滇凡科日</hi>
<pb n="KR2k0055_WYG_021-127a"/>
　　<hi>居家者胥迫之官琯曰昆明不可居矣避地禄勸山中誅茆種蔬讀書自樂與牧樵為伍以終其身</hi>
　武　恬<hi>和曲人或稱武風子善以火炭繪竹箸作禽魚花鳥狀然頗自寳貴性嗜酒有招飲者伺</hi>
　　<hi>其酣以火炭與箸陳於前而不言恬興發攘臂起頃刻繪數十箸酒盡則止或於酒間以箸相屬則</hi>
　　<hi>怒拂衣去孫可望入滇恬匿去賊見其箸懸賞購不至繫之來命作箸不應揮斬之無懼色遂縱之</hi>
　　<hi>自此徉狂市中不知所往</hi>
大理府<lb/>
明<lb/>
　李斯文<hi>太和人躬耕不仕有客来訪憐其貧欲以金餽知必不受乃潛置金於牀未曙而去斯文</hi>
<pb n="KR2k0055_WYG_021-127b"/>
　　<hi>覺追送不及將金寘道上遙望謝而旋其操與永昌楊象山齊名</hi>
　董　難<hi>字西羽太和人嘉靖間從成都楊慎遊寓蕩山為樓以居輯轉註古音所著有韻譜鳯唱</hi>
　　<hi>集</hi>
　楊　賢<hi>太和人生員制行端方言無藻飾講學傳經門多達士當應貢曰出固敎人處亦可以敎</hi>
　　<hi>人其事均也與其逺涉以求信孰若與信己者處耶遂不出終身</hi>
　趙惟精<hi>太和人萬厯庚子舉人少孤事母至孝母殁築風木亭以居當道訪之多不見山水嘯咏</hi>
　　<hi>怡然以終</hi>
　楊向春<hi>號野巖雲南縣人初為諸生習舉子業久之棄去隠深山中究邵子先天之學歷數十年</hi>
<pb n="KR2k0055_WYG_021-128a"/>
　　<hi>盡悟其祕遂能前知所著有皇極經世心易發㣲格物篇等書後遍遊名勝自稱孔道人遇袁了凡</hi>
　　<hi>授以易學至武當不知所終</hi>
楚雄府<lb/>
明<lb/>
　丁大訓<hi>楚雄縣人别號五樓山人隠居呂合驛萬厯間姚安太守李贄過必訪之著作散失僅遺</hi>
　　<hi>仙人骨一絶云五樓峯下紫雲關鶴馭秋風甚日還白骨不隨雞犬去只今遺蛻滿空山</hi>
姚安府<lb/>
明<lb/>
<pb n="KR2k0055_WYG_021-128b"/>
　李　黻<hi>姚安所人成化間隠於大石淜帶經躬耕不求聞達</hi>
永昌府<lb/>
明<lb/>
　湯　琮<hi>號礐菴金齒司人正統間與同郡陶寧張志舉程廣曹遇結詩社素心相許隠居樂志以</hi>
　　<hi>詩名</hi>
　程　章<hi>保山人萬厯己卯舉人髙尚不仕直指聞其名親詣廬勸之仕答曰自永至京萬餘里及</hi>
　　<hi>入官或之秦之楚路費不給勢必稱貸非取民何以償之吾不忍為也直指深敬異之為請於朝遙</hi>
　　<hi>授都察院司務終不出</hi>
<pb n="KR2k0055_WYG_021-129a"/>
　陶　庚<hi>字星予永昌人任承天府通判早嵗告歸築室西山吟咏其中屛跡城市郡舉鄉飲禮請</hi>
　　<hi>庚主之因吟詩曰可笑夷門老賓客等閒卻上信陵車終不出</hi>
　葉　奕<hi>字静侯性純篤言行不茍潛心理學不樂仕進中年即棄舉子業以著述為事隠居騰越</hi>
　　<hi>雪山著孝經演義八卷</hi>
鶴慶府<lb/>
明<lb/>
　高北峯<hi>郡人逸其名萬厯間居北峯秀邑村通書史不求聞達性躭竹石尤善琴嘗蓄一鶴每鼔</hi>
　　<hi>琴鶴輒飛舞案前曲終乃罷</hi>
<pb n="KR2k0055_WYG_021-129b"/>
　李夢明<hi>字斂齋郡人少習舉子業隨父東彝遊太學父卒於京明傭役獲貲扶櫬歸𦵏年二十喪</hi>
　　<hi>妻遂不再娶肥遯林泉棲心經籍生平無謔言躁動鄉人至今稱之</hi>
　王世賢<hi>字懷貞郡人少習舉子業一試不利遂棄去隠居山中究心羣籍足跡鮮至城市</hi>
　<lb/>
　<lb/>
　<lb/>
　<lb/>
　雲南通志卷二十一之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲南通志卷十七</head> <lb/>
    <p>
<pb n="KR2k0055_WYG_017-1a"/>
欽定四庫全書<lb/>
　雲南通志卷十七<lb/>
　　封建<lb/>
　　武王東征髳濮來㑹不聞列五等之封自莊蹻王<lb/>
　　滇後裔常羌受命漢室始賜王印嗣是蠻方君長<lb/>
　　納款奉貢錫以册命俾仍其舊王臣之出鎮者以<lb/>
　　功賜爵用資彈壓亦随時勢以施控馭之術也唐<lb/>
　　自開元以後蒙氏併五詔破吐蕃朝廷倚以為重<lb/>
<pb n="KR2k0055_WYG_017-1b"/>
　　凡所以襃崇優異之者靡所不至然卒反覆無常<lb/>
　　數為邊患迨元世祖首定雲南增置郡邑始以同<lb/>
　　姓諸王董理其事明代命沐氏世為重鎮兩迤諸<lb/>
　　州郡以次改設流官漸同腹地我<lb/>
　國家聲敎遐敷滇南萬里如在几席革藩鎮之制大<lb/>
　　一統之模曠古獨隆焉顧前此襃封錫爵之典有<lb/>
　　不容泯者故備錄之以見古今馭逺之圖與沿襲<lb/>
　　變通之蹟云爾志封建<lb/>
<pb n="KR2k0055_WYG_017-2a"/>
漢<lb/>
　滇王當羌<hi>史記作常羌莊蹻之後世王滇傳至當羌武帝元狩元年遣王然于等指求身毒國</hi>
　　<hi>至滇滇王當羌留為求進嵗餘皆閉昆明莫能通滇王與漢使言漢孰與我大及夜郎侯亦然各自</hi>
　　<hi>以一州王不知漢廣大使者還因盛言滇大國足事親附天子注意焉元鼎六年復遣王然于以粤</hi>
　　<hi>破及誅南夷兵威風諭滇王入朝滇王有衆數萬人其旁東北勞深靡莫皆同姓相仗未肯聼命元</hi>
　　<hi>封二年發兵擊滅勞深靡莫以兵臨滇滇王乃舉國降事詳師旅考於是以為益州郡賜王印復長</hi>
　　<hi>其民狩附錄舊志滇王仁果西海阿育國王後裔也元  間帝聞當羌有漢孰與我大之語惡其不</hi>
　　<hi>遜時仁果善撫其衆與當羌角立乃封仁果為滇王莊蹻之世遂絶三國時有鳳龍佑那仁果十五</hi>
<pb n="KR2k0055_WYG_017-2b"/>
　　<hi>世孫也諸葛亮定南中收用豪傑乃封佑那為建寧國王賜姓張氏傳至十七世孫張樂進求唐武</hi>
　　<hi>徳閒遣使随南寧州都督韋仁夀入朝詔冊進求為首領大將軍永徽四年讓國於蒙氏細奴邏張</hi>
　　<hi>氏始絶其事不載正史姑存以備考</hi>
　鉤町王亡波<hi>舊有侯未詳所始昭帝始元五年侯亡波從軍正王平大鴻臚田廣明等擊姑</hi>
　　<hi>繒葉榆有功六年詔封成帝河平閒王禹與夜郎王興等舉兵相攻太守陳立斬興禹震恐入粟干</hi>
　　<hi>斛牛羊勞吏士立遣還郡王莽簒位改漢制貶為侯王邯怨恨牂牁太守周欽詐殺邯邯弟承又攻</hi>
　　<hi>殺欽州郡擊之不能勝三邊怨擾盡反其後不見於史傳</hi>
後漢<lb/>
<pb n="KR2k0055_WYG_017-3a"/>
　邛穀王任貴<hi>後漢書作長貴卭人王莽時越巂太守枚根調為軍侯更始二年率種人攻殺</hi>
　　<hi>根自立為邛穀王領太守事又降於公孫述建武十二年述敗歸漢仍受封十四年遣使上三年計</hi>
　　<hi>即授越巂太守印綬十九年武威將軍劉尚擊益州夷路由越巂貴疑之聚兵起營臺招呼諸酋長</hi>
　　<hi>多釀毒酒欲先以勞軍因襲擊尚尚知其謀掩誅之徙其家屬於成都</hi>
　哀牢君賢栗<hi>其先有婦人名沙壹居於牢山嘗捕魚水中觸沈木若有感因懐姙十月產子</hi>
　　<hi>男十人後沈木化為龍出水上沙壹忽聞龍語曰若為我生子今悉何在九子見龍驚走獨小子不</hi>
　　<hi>能去背龍而坐龍因䑛之其母烏語謂背為九謂坐為隆因名子曰九隆及長大諸兄以九隆為父</hi>
　　<hi>所䑛而黠遂共推以為王牢山下有一夫一婦復生十女子九隆兄弟皆娶以為妻後漸相滋長九</hi>
<pb n="KR2k0055_WYG_017-3b"/>
　　<hi>隆死世世相繼乃分置小王往往邑居散在谿谷絶域荒外山川阻深生人以來未嘗交通中國建</hi>
　　<hi>武二十三年其王賢栗遣兵乗箄船南下江漢擊附塞夷鹿茤鹿茤人弱為所擒獲於是震雷疾雨</hi>
　　<hi>南風飄起水為逆流翻涌二百餘里箄船沉没哀牢之衆溺死數千人賢栗復遣其六王將萬人以</hi>
　　<hi>攻鹿茤鹿茤王與戰盡殺之哀牢耆老共埋六王夜虎復出其尸而食之餘衆驚怖引去賢栗惶恐</hi>
　　<hi>謂其耆老曰我曹入邊塞自古有之今攻鹿茤輒被天誅中國其有聖帝乎二十七年遂率種人詣</hi>
　　<hi>越巂太守鄭鴻降求内屬帝封賢栗等為君長自是嵗來朝貢明帝永平十二年其王栁貌遣子率</hi>
　　<hi>種人内屬章帝建初元年王類牢殺守令反昆明夷鹵承與諸郡兵共擊斬之</hi>
　破虜傍邑侯鹵承<hi>邪龍縣昆明夷章帝建初二年率種人應募擊斬哀牢王類牢於博</hi>
<pb n="KR2k0055_WYG_017-4a"/>
　　<hi>南賜帛萬匹封</hi>
　撣國王雍由調<hi>和帝永元九年重譯奉國珍寶入貢賜金印紫綬安帝永寧元年復遣使</hi>
　　<hi>朝貢獻藥及幻人能變化吐火自支解易牛羊頭又善跳九數乃至千明年元㑹帝作樂於庭封為</hi>
　　<hi>漢大都尉賜印綬金銀䋛繒各有差</hi>
　白狼樓薄蠻夷王唐繒<hi>和帝永元十二年率種人歸義内屬賜金印紫綬</hi>
　奉通邑君令田<hi>青衣道夷邑長安帝永初二年與徼外三種夷齎黄金旄牛眊舉土内屬</hi>
　　<hi>帝増其爵號</hi>
五代宋<lb/>
<pb n="KR2k0055_WYG_017-4b"/>
　邛都縣侯爨龍顔<hi>南寧州人文帝永嘉閒累官龍驤將軍鎮蠻校尉寧州刺史封</hi>
北魏<lb/>
　同樂郡侯爨雲<hi>建寧郡人累官驃騎大將軍開府儀同三司南寧州刺史封年無考</hi>
唐<lb/>
　夜郎郡公謝龍羽<hi>牂牁蠻首領有兵三萬髙祖武徳三年遣使者朝貢以其地為牂州</hi>
　　<hi>拜龍羽刺史封</hi>
　臺登郡王盛邏皮<hi>一作晟羅皮南詔蒙氏邏盛炎子武后朝盛炎入朝時已有子炎閤</hi>
　　<hi>妻復娠生盛邏皮喜曰我又有子雖死唐地足矣後邏皮立元宗開元元年授特進封</hi>
<pb n="KR2k0055_WYG_017-5a"/>
　雲南王皮邏閤<hi>盛邏皮子元宗開元末賜名歸義破逐河蠻兼併五詔其勢寖强事詳見</hi>
　　<hi>雜紀二十六年入朝天子為加禮又以破渳蠻功馳遣中人冊封賜錦袍鈿帶七事天寶五載遣其</hi>
　　<hi>孫鳳迦異入朝授鴻臚卿賜龜兹樂一部恩禮有加</hi>
　雲南王閤邏鳳<hi>歸義子天寶七載襲封詔以其子鳳迦異為陽瓜州刺史九載叛附吐蕃</hi>
　　<hi>事詳師旅考</hi>
　南詔王異牟尋<hi>鳳迦異子德宗貞元九年上表反正請復號南詔十年大破吐蕃獻捷京</hi>
　　<hi>師事詳師旅考帝遣使冊封賜銀窠金印文曰貞元冊南詔印随遣清平官尹輔酋等入謝獻鐸鞘</hi>
　　<hi>浪劍鬱刃等物自是比年入貢破附錄南詔清平官尹仇寛貞元十年異牟尋大  吐蕃遣獻地圖</hi>
<pb n="KR2k0055_WYG_017-5b"/>
　　<hi>方物帝賜賚有加拜左散騎常侍封髙溪郡侯</hi>
　長川郡公苴嵩<hi>勿鄧大鬼主徳宗貞元聞通款詔兼卭部團練使封</hi>
　順政郡王苴那時<hi>兩林都大鬼主貞元五年遺韋皐書乞兵攻吐蕃皋許之那時戰甚</hi>
　　<hi>力大破吐蕃於臺登北谷封事詳師旅考</hi>
　懷化郡王苴夢衝<hi>苴嵩死子苴驃離幼以夢衝為大鬼主數為吐蕃侵獵貞元五年同</hi>
　　<hi>苴那時共破吐蕃封</hi>
　和義郡王驃傍<hi>豐琶部落大鬼主少驍敢數出兵攻吐蕃貞元五年同苴那時等封</hi>
　歸義郡王董嘉慶<hi>戎州管内馴騁浪三州大鬼主累世内附以忠謹稱封年無考</hi>
<pb n="KR2k0055_WYG_017-6a"/>
　南詔王尋閤勸<hi>異牟尋子憲宗元和三年襲封改賜元和印章</hi>
　南詔王勸龍晟<hi>尋閤勸子憲宗元和四年襲封十一年為弄棟節度使王嵳巔所弑</hi>
　南詔王勸利<hi>勸龍晟弟憲宗元和十一年詔使冊封穆宗長慶三年賜印</hi>
　南詔王豐祐<hi>勸利弟穆宗長慶三年詔使冊封隨遣洪成酋等入謝豐祐立後叛服不常至</hi>
　　<hi>宣宗時死子坦綽酋龍立恚朝廷不弔恤遂絶朝貢僭號建元為邊患者二十年前後事俱詳師旅</hi>
　　<hi>考自此無復册封而國亦尋滅</hi>
宋<lb/>
　大理國王段和譽<hi>其先有儉魏者威都白人也佐蒙氏有功賜名國忠擢清平官六傳</hi>
<pb n="KR2k0055_WYG_017-6b"/>
　　<hi>至思平逐楊干貞而有其國十七傳至和譽徽宗政和六年遣使入貢七年冊為金紫光祿大夫檢</hi>
　　<hi>校司空雲南節度使上柱國封餘詳雜紀</hi>
元<lb/>
　雲南王和克齊<hi>世祖第五子初至元元年爨蠻舍利畏倡亂遣將討平之事詳師旅考帝</hi>
　　<hi>念非親賢不能靖一方或以荒服難之帝曰朕固樂其風土向非歴數在躬將於彼請分器焉四年</hi>
　　<hi>遂封和克齊為王金鍍銀印駝鈕出鎮雲南復置大理等處行六部未幾改賜金印獸鈕五年受命</hi>
　　<hi>與安南國王討占城眞臘八年為元帥布呼丹所弑</hi>
　宗王圗固勒<hi>世系無考至元十一年封代和克齊鎮雲南</hi>
<pb n="KR2k0055_WYG_017-7a"/>
　雲南王額森特穆爾<hi>和克齊子從征在緬至元十七年以張立道言遣忙古帶迎歸</hi>
　　<hi>襲封金印獸鈕二十二年詔事不議於王者毋輒行二十五年移鎮大理成宗大徳元年賜鈔三萬</hi>
　　<hi>八千錠十一年進封營王</hi>
　梁王噶瑪拉<hi>世祖孫至元二十七年封金印獸鈕出鎮雲南二十九年改封晉王成宗大徳</hi>
　　<hi>六年薨後以子泰定帝入繼大統追尊為顯宗</hi>
　梁王蘇克繖<hi>噶瑪拉子至元三十年封出鎮雲南金印獸鈕三十一年成宗即位以雲南嵗貢馬</hi>
　　<hi>二千五百匹給梁王數太多命量減之大徳九年之詔梁王勿與雲南行省事賜鈔千錠十年賜復如</hi>
　梁王庫庫<hi>封年及世系無考成宗大徳五年左丞劉深征八百媳婦為水西上官宋隆濟所圍</hi>
<pb n="KR2k0055_WYG_017-7b"/>
　　<hi>庫庫率兵救之賊衆少解事詳師旅考</hi>
　雲南王羅丹<hi>世祖第七子西平王鄂囉齊之孫武宗至大二年梁王松山有瘋疾詔封老的</hi>
　　<hi>鎮雲南金印獸鈕</hi>
　梁王王禪<hi>噶瑪拉孫仁宗延祐七年英宗即位封雲南王金鍍銀印龜鈕英宗至治三年泰定</hi>
　　<hi>帝入立進封梁王金印獸鈕</hi>
　雲南王特穆爾布哈<hi>禪子英宗至治三年泰定帝入立詔襲封金鍍銀印駝鈕</hi>
　豫王阿喇特納實哩<hi>世系無考文宗天歴二年出鎮雲南  舊志有諸王圗沁乃文</hi>
　　<hi>宗至順元年自立為雲南王非奉朝命故不載</hi>
<pb n="KR2k0055_WYG_017-8a"/>
　梁王巴咱爾斡爾宻<hi>一名博囉布色一作巴咱爾以宗室鎮雲南世系無考元亡後仍</hi>
　　<hi>阻險自守明太祖屢遣使招諭不從洪武十四年潁川侯傅友德南伐梁王兵敗走滇池島中友德</hi>
　　<hi>等入雲南梁王聞之謂其右丞曰我宗室無降理有死以報國耳先縊其妃自飲藥不死投滇池水</hi>
　　<hi>中舉家從之俱死焉</hi>
明<lb/>
　周王橚<hi>太祖第六子洪武二十二年出鎮雲南未幾詔還</hi>
　汝南王梗<hi>太祖第十九子洪武二十六年建邸雲南二十八年之國建文帝時廢為庶人成祖</hi>
　　<hi>永樂初復國與守臣交惡上賜書諭王召守臣戒之未幾又不法上怒罪其僚屬奪冊寶尋復與之</hi>
<pb n="KR2k0055_WYG_017-8b"/>
　　<hi>仁宗洪熙元年徙封武岡州</hi>
　黔寧王沐英<hi>鳳陽定逺人少孤太祖收而子之賜國姓年十八授帳前都尉以所部征閩擒</hi>
　　<hi>陳友定命復姓出鎮建寧随副衛國公鄧愈西征關地千里洪武十年封西平侯十四年以征南右</hi>
　　<hi>副將軍同潁川侯傳友徳征雲南出竒制勝所至戰㨗事詳師旅考雲南平晋英鎮守復破阿資以</hi>
　　<hi>兵威定八百媳婦緬外諸夷皆重譯來貢二十五年懿文太子薨英哭之嘔血遂得疾卒年四十七</hi>
　　<hi>訃聞上慟悼輟朝命以喪歸軍民蠻長攀號送者數萬賜葬江南之觀音山追封黔寧王諡昭靖英</hi>
　　<hi>為人温爽有資概所至未嘗濫殺在滇列衞戍簡官僚課農桑興學校一切屯田水利力役貢賦咸</hi>
　　<hi>經理有條平居好讀書親近儒者既歿滇民請即府城立廟報可子五春晟昂昶昕</hi>
<pb n="KR2k0055_WYG_017-9a"/>
　西平侯沐春<hi>英長子年少有才畧初授驃騎將軍後軍都督僉事洪武二十五年襲父爵鎮</hi>
　　<hi>雲南練兵恤民克遵先志屢著威績平定諸蠻三十一年佩前將軍印征平緬大破刁斡孟事詳師</hi>
　　<hi>旅考尋卒年僅二十六賜祭葬諡惠襄春貎不逾中人平日寛衣緩帶如儒士及行師號令嚴明士</hi>
　　<hi>卒用命動有成功在滇七年民户有加曠土増闢其設施井井可觀焉</hi>
　定逺王沐晟<hi>英次子氣宇凝重寡言笑喜怒不彤太祖甚愛之甫冠授後軍都督僉事進左</hi>
　　<hi>都督洪武三十一年嗣兄春爵鎮雲南永樂三年擊退八百大甸酋又連破安南酋獲其帥四年又</hi>
　　<hi>大破安南夷黎湖於多邦城柵與新城侯張輔兵合五年於日南州奇羅海口擒安南酋父子官屬</hi>
　　<hi>并籍其郡縣獻於朝進封黔國公上嘉其勞親為詩裦美之十七年擊降富州叛酋沈絃經正統元</hi>
<pb n="KR2k0055_WYG_017-9b"/>
　　<hi>年平四川㑹川黎溪賊矣的等二年復平馬龍他郞甸酋刀甕四年征麓川土逆思任無功而還至</hi>
　　<hi>楚雄遒卒年七十二賜葬賻追封王諡忠敬晟在鎮四十餘年修文講武安輯漢夷重科舉招遺逸</hi>
　　<hi>奉職勤慎區晝盡善綽有父風焉</hi>
　定邊伯沐昻<hi>英三子年十九授散騎舍人洪武三十五年陞府軍左衞指揮僉事永樂初使</hi>
　　<hi>雲南遂晋輔鎮邊務機宻晟輒遣昻報悉稱㫖四年計擒師宗元江諸蠻陞右軍都督同知正統初</hi>
　　<hi>從晟討平矣的刀甕諸酋四年復従晟征麓川嵗餘互有勝負事詳師旅考六年與定逺伯蔣貴兵</hi>
　　<hi>部尚書王驥㑹兵進討至騰衝昂分兵由干崖南甸進𢷬其巢穴俘馘無算進左都督卒年六十七</hi>
　　<hi>贈定邊伯諡武襄昻孝友和易御人一以誠信不以利害為取舎凡舉動皆合人情卒之日滇人為</hi>
<pb n="KR2k0055_WYG_017-10a"/>
　　<hi>之罷市子禧字可恬有詩名授錦衣衞副千户早卒著有敬軒集</hi>
　黔國公沐斌<hi>晟長子事母盡孝正統五年襲封繼武襄鎮守適麓川多事巡撫楊寧有才畧</hi>
　　<hi>斌以鎮静濟之及從征孟養多所斬獲皆讓功於王驥人服其徳量景泰元年卒年五十四贈太傅</hi>
　　<hi>諡滎康</hi>
　黔國公沐琮<hi>斌子成化元年襲封佩征南將軍印鎮守三年捕獲尋甸廣西二叛酋改土設</hi>
　　<hi>流又次第討平馬龍麗江劍川順寕羅雄及臨安之昌明缺箐赤石崖等蠻以功晉太子太𫝊𢎞治</hi>
　　<hi>九年卒年四十七諡武僖</hi>
　黔國公沐崑<hi>琮從姪誠子琮無嗣立之朝議謂崑為西平裔孫當從侯爵守臣争之謂南人</hi>
<pb n="KR2k0055_WYG_017-10b"/>
　　<hi>知有黔國公不知有侯也侯之恐為所輕𢎞治九年遂襲公爵時年十四随佩征南將軍印發兵平</hi>
　　<hi>龜山竹箐蠻諭定孟養孟宻之爭寨者又合川貴二鎮兵平宋魯之亂擒師宗州賊張長受安南叛</hi>
　　<hi>酋那代以功加太子太傅正徳十四年卒年四十贈太師諡莊襄著有玉岡集</hi>
　黔國公沐紹勳<hi>崑子襲封加授太子太傅嘉靖十六年卒贈太傅諡敏靖</hi>
　黔國公沐朝輔<hi>紹勲長子襲封加授太子太傅嘉靖二十六年卒贈太傅諡㳟僖能文有</hi>
　　<hi>文樓漫稿</hi>
　黔國公沐朝弼<hi>紹勲次子先授都督同知因朝輔二子融鞏皆甫襲而殤遂襲封隆慶六</hi>
　　<hi>年被劾詔削其爵安置南京</hi>
<pb n="KR2k0055_WYG_017-11a"/>
　　黔國公沐昌祚<hi>朝弼長子襲封萬歴十三年平岳鳳加太子太保二十四年乞休子叡代</hi>
　　　<hi>鎮上以昌祚有平順大土酋功晉右都督三十五年武定尋甸諸酋反圍省城昌祚論奏叡與巡撫</hi>
　　　<hi>陳用賓罪俱被逮仍起昌祚視事晉太傅兼太子太傅天啓四年卒年七十</hi>
　　黔國公沐叡<hi>昌祚子襲封後為父論逮除名</hi>
　　黔國公沐啟元<hi>叡子天啟五年襲封屢與撫按搆難崇禎三年暴卒</hi>
　　黔國公沐天波<hi>啟元子崇禎三年年十二襲封事不自專必禀命於毋元謀土官吾必奎</hi>
　　　<hi>叛調安南土宣撫沙源子定洲協討定洲蓄異謀乆不進及至省城遂襲天波時變起倉卒天波欲</hi>
　　　<hi>効死其左右以存身滅賊為言乃出走楚雄與副使楊畏知畫䇿固守賊攻累年士民皆無離志城</hi>
<pb n="KR2k0055_WYG_017-11b"/>
　　　<hi>得不䧟孫可望李定國等入滇遣人招天波天波執義不赴可望等約以雪仇恢復乃歸各官皆受</hi>
　　　<hi>偽符天波獨佩黔國舊印及可望入黔遂與李定國謀迎明桂王子由桹事之時偽王艾能奇死由</hi>
　　　<hi>桹及定國欲以能奇妻妻天波使將其衆天波力辭不受後從由桹入緬諸臣多傲慢天波於顛沛</hi>
　　　<hi>中執君臣禮甚謹緬酋謀獻由桹誘至木城天波察其有變揮石鎚殺數十人遂遇害其子忠亮被</hi>
　　　<hi>執不食旬日死黔國自沐英傳至天波凡十三世天波更殉難以死遂與明運相始終焉</hi>
　本朝<lb/>
　　　吳三桂<hi>遼陽人明季授寧逺衞總兵加平西伯李自成陷京師三桂赴</hi>
<hi>世祖軍前投誠乞兵討賊及自成滅中府順治十五年同  詔封平西大將軍平西王駐劄漢</hi>
<pb n="KR2k0055_WYG_017-12a"/>
　<hi>命三大兵入滇十六年雲南平遂親王康熙十二年反    桂移鎮雲南十八年晉平西</hi>
<hi>聖祖命寇黔蜀楚粵事詳師旅考三桂先以病死戮屍示      六師討平之</hi>
　　　<hi>衆</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0055_WYG_017-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　雲南通志卷十七<lb/>
</p>
<p>
</p>
  </div>
</body>
</text>
</TEI>
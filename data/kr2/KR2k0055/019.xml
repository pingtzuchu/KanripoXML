<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲南通志卷十九</head> <lb/>
    <p>
<pb n="KR2k0055_WYG_019-1a"/>
欽定四庫全書<lb/>
　雲南通志卷十九<lb/>
　　名宦<hi>附忠烈</hi>
　　粤自疆域肇建設官分理職任有大小權位有重<lb/>
　　輕莫非上佐元首下育黎庶雖越在萬里一言一<lb/>
　　念悉稟闕廷也雖逺涖邉氓用休用威視同赤子<lb/>
　　也士大夫明於致身敬事之義内既厥心外宣乃<lb/>
　　力方隅未靖則招徠綏輯以懐柔之民夷未和則<lb/>
<pb n="KR2k0055_WYG_019-1b"/>
　　生養教訓以固結之至政績有成令譽鴻聲一歸<lb/>
　　之君父而已無與焉斯真不求名而名足永垂者<lb/>
　　哉歴代以來紀在誌乗班然可考世逺風㣲並存<lb/>
　　而錄之未能悉核也<lb/>
　國家夀考作人時雍化美恭逢<lb/>
聖明繼體崇賡颺之烈隆師濟之風灼見克知懋官懋<lb/>
　　賞用是人思自效各廸有功自此以往茇舍甘棠<lb/>
　　畏壘爼豆將不勝書兹特登其已歿而留祀郡邑<lb/>
<pb n="KR2k0055_WYG_019-2a"/>
　　卓有可稱者至於取義成仁致命遂志或忠憤獨<lb/>
　　激蹈白刃以捐生或名節共完率合門而殉難爰<lb/>
　　表干雲之概用垂立懦之風志名宦忠烈附焉<lb/>
　　總部<lb/>
漢<lb/>
　陳　立<hi>字少遷四川臨邛人故金城司馬初為連然長不韋令諸蠻畏之河平間夜郎王興等治</hi>
　　<hi>兵相攻遣使和解不從刻木象漢吏立道旁射之杜欽説大將軍王鳯曰漢使和解諸蠻王侯王侯</hi>
　　<hi>受詔已復相攻輕易漢使不憚國威其效可見恐議者復守和解彼得收獵其衆申固其謀黨助衆</hi>
<pb n="KR2k0055_WYG_019-2b"/>
　　<hi>多雖有孫吳賁育智勇無所施屯田守之費不可量宜因其罪惡未成選任職太守入誅其王侯尤</hi>
　　<hi>不軌者鳯然之因薦立為牂牁太守立至牂牁斬夜郎王興諸夷震恐降立還郡興妻父翁指與興</hi>
　　<hi>子邪務收餘兵迫脅旁二十二邑反立與郡尉長史分將攻之翁指據阨為壘立使竒兵絶饟道縱</hi>
　　<hi>反閒以誘其衆都尉萬年曰兵久不決費不可供引兵獨進敗走趨立營立怒叱戲下令格之都尉</hi>
　　<hi>復還戰立引兵救之時天大旱立攻絶其水道諸夷共斬翁指持首出降</hi>
後漢<lb/>
　文　齊<hi>廣漢人西漢末為益州太守造陂池通灌溉墾田二千餘頃率厲兵馬修障塞降集羣夷</hi>
　　<hi>甚得其和及公孫述據蜀齊阻險固守述拘其妻子許以封侯齊不降聞光武即位乃閒道遣使自</hi>
<pb n="KR2k0055_WYG_019-3a"/>
　　<hi>聞蜀平徵為鎮逺將軍封成義侯道卒詔郡人立廟祀之</hi>
　張　翕<hi>巴郡人永平間為越巂太守政化清平在郡十七年卒人慕之如喪父母</hi>
　王　阜<hi>蜀郡人元和間為益州太守政化尤異有神馬四出滇池中甘露降白烏見始興學校漸</hi>
　　<hi>遷其俗阜一作追</hi>
　張　喬<hi>籍貫失考安帝初為益州刺史元初四年越巂夷封離叛遣中郎將尹就討之敗績詔以</hi>
　　<hi>兵屬喬五年永昌等三郡夷叛應離衆至十餘萬破二十餘縣焚掠百姓千里無人喬遣從事楊竦</hi>
　　<hi>擊離等大破之離乞降三十六種皆附喬因奏長吏姦滑激亂者九十人皆減死論諸夷遂定</hi>
　楊　竦<hi>籍貫失考為益州從事以刺史張喬命討封離竦偵知賊盛未遽進先以詔書示三郡密</hi>
<pb n="KR2k0055_WYG_019-3b"/>
　　<hi>徵死士懸重賞與離大戰破之斬首三萬餘級獲生口千五百資財四千餘萬悉犒軍士離等惶怖</hi>
　　<hi>斬其渠帥乞降於是三十六種蠻悉來欵附尋病創卒喬哀之上其功勒銘繪像焉</hi>
　李　顒<hi>巴郡人初為太尉掾熹平五年益州蠻叛執太守雍陟御史朱龜討之不克朝議欲棄之</hi>
　　<hi>顒建䇿討伐乃拜顒益州太守遂與刺史龎芝發板楯蠻擊破之獲雍陟歸諸蠻平</hi>
　龎　芝<hi>籍貫失考益州刺史熹平五年與李顒同討叛夷</hi>
　景　毅<hi>廣漢人李顒卒後諸蠻復叛以毅為太守復討定之毅初到郡斛米萬錢及至漸以仁㤙</hi>
　　<hi>未期月米價減至數千錢</hi>
　張亮則<hi>字元修南鄭人牂牁太守威著南土永昌越嶲夷欲叛畏亮則乃止</hi>
<pb n="KR2k0055_WYG_019-4a"/>
三國漢<lb/>
　董　和<hi>字幼宰南郡枝江人漢末率宗族西遷劉璋以為牛鞞江原長時蜀土殷富俗尚奢靡和</hi>
　　<hi>躬率以儉所在皆化後遷益州太守其清約如前與諸蠻從事務推誠心南土愛信先主定蜀徵為</hi>
　　<hi>掌軍中郎將署左將軍大司馬府事</hi>
　費　詩<hi>字公舉犍為人建安末為綿竹令先主既定成都領益州牧以詩為督軍從事尋拜牂牁</hi>
　　<hi>太守還為州前部司馬先主稱尊號詩上疏曰殿下憤曹氏簒竊糾衆討賊今大敵未克而先自立</hi>
　　<hi>恐人心疑惑昔髙祖與楚約先入闗者王及子嬰左就降尚懐推讓今不法髙祖愚臣不為殿下取也</hi>
　　<hi>遷永昌從事</hi>
<pb n="KR2k0055_WYG_019-4b"/>
　諸葛亮<hi>琅琊人建興元年領益州牧六月益州耆帥雍闓殺太守求附於吳又使郡人孟獲誘煽</hi>
　　<hi>諸夷牂牁越嶲皆叛應闓三年春亮表請南征叅軍馬謖進曰用兵之道攻心為上攻城為下心戰</hi>
　　<hi>為上兵戰為下願公服其心而已亮納之比至南中所至戰㨗由越巂入斬闓等獲收餘衆拒亮亮</hi>
　　<hi>募生致之既擒使觀營陣復縱之更戰七縱七擒猶遣獲獲不去曰公天威也南人不復反矣遂入</hi>
　　<hi>滇池益州永昌牂牁越巂四郡皆平亮即其渠率而用之或以為疑亮曰若留外人則當留兵兵留</hi>
　　<hi>則無所食一不易也加夷新傷破父兄死喪留外人而無兵必成禍害二不易也又夷累有廢殺之</hi>
　　<hi>罪自嫌釁重若留外人終不相信三不易也今吾欲使不留兵不運糧而綱紀粗定夷漢粗安故耳</hi>
　馬　忠<hi>字德信閬中人少為郡吏獻帝建安末舉孝廉除漢昌長後主建興元年丞相亮開府以</hi>
<pb n="KR2k0055_WYG_019-5a"/>
　　<hi>忠為門下督三年亮南征拜為牂牁太守承朱褒叛亂之後撫育䘏理甚有威惠八年召為丞相叅</hi>
　　<hi>軍副長史蔣琬署留府事又領州治中從事九年督將軍張嶷等討汶山郡叛羌十一年南夷豪帥劉</hi>
　　<hi>胄反擾亂諸郡庲降都督張翼討之不克丞相亮亭以忠代之遂斬胄平南土加忠奮威将軍封博陽</hi>
　　<hi>侯初建寧郡殺太守正昻縛太守張裔於呉故都督常駐平彜縣至忠乃移治味縣處民夷之間又</hi>
　　<hi>越巂郡亦久失土地忠率將張嶷開復舊郡由此就加安南將軍進封彭鄉亭侯延熙五年還朝加</hi>
　　<hi>拜鎮南大將軍七年留成都平尚書事後復歸南十二年卒子修嗣</hi>
　張　嶷<hi>字伯岐南充國人後主建興九年為牙門將屬馬忠討汶山叛羌南平四郡蠻夷輒有籌</hi>
　　<hi>畫戰克之功十一年又從忠討劉胄戰鬬常冠軍首遂斬胄牂牁興古獠種反忠令嶷領諸營往討</hi>
<pb n="KR2k0055_WYG_019-5b"/>
　　<hi>招降二千餘人悉傳詣漢中延熙三年除越巂太守嶷之郡以恩信誘諸蠻北徼捉馬最驍勁不承</hi>
　　<hi>節度嶷自往討生縛其帥魏狼又解縱告諭諸蠻聞之多漸降服以功賜爵闗内侯在郡十五載屢</hi>
　　<hi>著威績邦域安穆乞還乃徵詣成都夷民扶轂涕泣隨之朝貢者數百人</hi>
晉<lb/>
　李　毅<hi>天水人廣漢主簿太康間罷寧州入益州以毅為校尉持節統兵鎮南中監五十八部明</hi>
　　<hi>達剛斷蠻民信服事詳師旅考</hi>
　毛　孟<hi>寧州治中惠帝末西南夷叛會刺史李毅卒孟詣京師求救不見省孟固請曰君亡親喪</hi>
　　<hi>幽閉窮城萬里訴哀不垂愍救既慙包胥無哭秦之感又愧梁妻乏崩城之騐存不若亡乞賜臣死</hi>
<pb n="KR2k0055_WYG_019-6a"/>
　　<hi>朝廷憐之乃以王遜為刺史</hi>
　王　遜<hi>字邵伯魏興人仕郡察孝廉累遷上洛太守私牛馬在郡生駒犢者秩滿悉以付官云是</hi>
　　<hi>郡中所産也惠帝末西南夷叛寧州刺史李毅卒城中百餘人奉毅女固守經年永嘉四年治中毛</hi>
　　<hi>孟詣京師求刺史乃以遜為南夷校尉寧州刺史道遇寇賊踰年乃至外逼李雄内有夷寇吏士散</hi>
　　<hi>没城邑邱墟遜披荒糾厲收聚離散征伐諸夷俘馘千計威行寕土遣子澄奉表勸進於元帝帝嘉</hi>
　　<hi>之累加散騎常侍賜爵裦中縣公遜以地勢形便分改諸郡皆見施行事詳建置太寧元年李雄遣</hi>
　　<hi>李驤等渡瀘水寇寧州遜使將軍姚崇爨琛拒之戰於堂狼大破驤等崇追至瀘水赴水死者千餘</hi>
　　<hi>人崇以道逺不敢渡水遜以崇不窮追也怒囚諸帥執崇鞭之怒甚髪上衝冠冠為之裂夜中卒州</hi>
<pb n="KR2k0055_WYG_019-6b"/>
　　<hi>人復立遜中子堅行州府事詔允之諡遜曰壯姚崇一作姚岳</hi>
　姚　岳<hi>明帝時寧州裨將軍太寧元年大破李驤于堂狼晉寧至今有祠祀</hi>
梁<lb/>
　蕭　紀<hi>南蘭陵人武帝子封武陵王大同三年為益州都督建寧越巂叛紀振旅通道撫定夷人</hi>
　徐文盛<hi>字道茂彭城人大同末持節督寧州刺史先是州在僻逺所管羣蠻不識教義貪欲財賄</hi>
　　<hi>劫簒相尋前後刺史莫能制文盛推心撫慰示以威德夷獠感之風俗遂改</hi>
隋<lb/>
　梁　睿<hi>字持德安定烏氐人開皇間為益州總管討賓平代王謙之亂夷獠畏服夷酋爨震恃逺不</hi>
<pb n="KR2k0055_WYG_019-7a"/>
　　<hi>睿請以寧州朱提雲南西爨置總管從之</hi>
　梁　毗<hi>字景和安定烏氐人文帝時以直忤權貴出為西寧州刺史在州十一年先是蠻夷酋長</hi>
　　<hi>皆服金冠以金多者為豪儁由此遞相陵奪每尋干戈邊境略無寧歲毗患之後因諸酋長相率以</hi>
　　<hi>金遺毗毗置金坐側對之慟哭而謂之曰此物飢不可食寒不可衣汝等以此相滅不可勝數今將</hi>
　　<hi>此來欲殺我耶一無所納悉以還之於是蠻夷感悟不相攻擊帝聞而善之徵為散騎常侍大理卿</hi>
唐<lb/>
　韋仁夀<hi>京兆萬年人髙祖時擢巂州都督府長史南寧州納欵朝廷歲遣使撫之率貪饕為邊患</hi>
　　<hi>帝素聞仁夀治理詔檢校南寧州都督寄治越巂歲一按行慰勞仁夀將兵五百人循西洱河開地</hi>
<pb n="KR2k0055_WYG_019-7b"/>
　　<hi>數千里稱詔置七州十五縣擇酋豪授以牧宰威令簡嚴人皆安悦將還酋長泣曰天子藉公鎮撫</hi>
　　<hi>奈何欲去我仁夀以池壁未立為解諸蠻即相率築城起廨甫旬略具仁夀乃告以實曰吾奉詔第</hi>
　　<hi>撫循庸敢擅留南中父老乃悲啼祖道遣子弟隨貢方物天子大悦仁夀請徙治南寧州詔可勅益</hi>
　　<hi>州給兵䕶送刺史竇軌疾仁夀功訹言山獠方叛未可以勤逺略遂不遣仁夀歲餘卒</hi>
　爨歸王<hi>南寧州西爨白蠻也有才略貞觀間為南寧州都督忠於唐</hi>
　趙孝祖<hi>永徽間以左領軍將軍為郎州道行軍總管討南寧白水蠻平之因奏勃弄以西與楪榆</hi>
　　<hi>洱河相接無大部長好結仇怨明年移兵大破西南夷撫而安之其境遂定</hi>
　韓思彦<hi>字英逺鄧州人髙宗時為監察御史巡察劒南益州高貲兄弟相訟屢年不決思彦勅厨</hi>
<pb n="KR2k0055_WYG_019-8a"/>
　　<hi>宰飲以乳二人悟囓肩相泣曰夷獠不識孝義公無乃以弟兄共乳而生耶乃請輟訟至西洱河誘</hi>
　　<hi>叛蠻降之璽書褒美焉</hi>
　韋　臯<hi>字城武京兆萬年人貞元初為劒南節度使兼雲南安撫使初西瀘令鄭回為南詔清平</hi>
　　<hi>官説異牟尋歸唐而無路自致㑹臯至鎮有威惠招撫境上尋潛遣人求内附臯以聞乃命臯作書</hi>
　　<hi>諭之遂決䇿歸唐尋請以大臣子弟質於臯臯辭固請乃令就學成都尋屢從臯破吐蕃兵事詳師</hi>
　　<hi>旅考南詔自是比年貢方物</hi>
　李德裕<hi>字文饒贊皇人太和三年為鄭滑節度使踰年徙劎南西川節度使蜀自南詔入寇千里殘敝</hi>
　　<hi>德裕至建籌邊樓凡山川險要悉圖於上未踰月皆若身嘗涉歴上命修塞清溪闗以斷南詔德裕</hi>
<pb n="KR2k0055_WYG_019-8b"/>
　　<hi>上言通南詔細路至多不可塞惟重兵鎮守可保無虞乃修甲胄器械作雄邊子弟等十一軍築仗</hi>
　　<hi>義禦侮柔逺等城復卭崍闗徙嶲州治臺登以奪盛蠻險舊制嵗杪運内粟贍黎巂州分餉諸戍常以</hi>
　　<hi>夏至苦瘴毒輦夫多死德裕命轉邛雅粟以十月為漕始先夏而至運饋者不涉炎月逺民乃安</hi>
　郭　釗<hi>太和間以兵部尚書帥劒南時南蠻攻梓州釗盛兵以備遺書責蠻長王<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>巔巔以杜元</hi>
　　<hi>頴侵擾為解因決意遣使入貢天子嘉之</hi>
元<lb/>
　烏蘭哈達<hi>䝉古人世祖討南蠻諸國以哈達總督兵事自旦當嶺入雲南境麽些二部蠻長唆</hi>
　　<hi>火脱因塔裏馬來迎降遂至金沙江合台分兵入白蠻察罕章破其寨柵又攻阿塔剌半空和寨絶</hi>
<pb n="KR2k0055_WYG_019-9a"/>
　　<hi>其汲道其子阿珠迎擊寨兵退走遂并其弟鄂碩城俱拔之進取龍首闗入大理分兵取附都善闡</hi>
　　<hi>轉攻烏蠻合剌章水城又破羅部府大酋髙昇進破押赤城至昆澤擒其王段智興及梁帥馬合剌昔</hi>
　　<hi>以獻事詳師旅考出師二年平大理三十七部請悉置郡從之賜其軍銀幣授銀印加大元帥還鎮</hi>
　　<hi>大理</hi>
　博斯呼<hi>從世祖征花馬國率兵千人結浮橋於金沙江以濟師中統初論功授益州等路宣撫使</hi>
　　<hi>賜金虎符</hi>
　薩達克齊沙木斯廸音<hi>回回人世祖呼為薩達克齊而不名薩達克齊猶華言貴族也至元十一年拜</hi>
　　<hi>平章行省撫雲南時宗王圖固勒鎮滇惑於左右至王所具甲兵為備迪音聞之遣其子尼雅斯拉迪音先</hi>
<pb n="KR2k0055_WYG_019-9b"/>
　　<hi>請曰天子以雲南守者非人致諸國背叛故命臣來安集之且戒以至境當即加撫循今未敢専願</hi>
　　<hi>王遣一人來共議王聞遽罵其下曰吾幾為汝輩吾所誤明日遣親臣二人至迪音問以何禮見對曰</hi>
　　<hi>等與尼雅斯拉迪音偕來視猶兄弟也請用子禮見皆以名馬為贄拜跪甚恭觀者大駭乃設宴陳所賜</hi>
　　<hi>金寳飲器酒罷盡以與之二人大喜過望明日來謝語之曰二君雖為宗王親臣未有名爵不可以</hi>
　　<hi>議國事欲各授君行省斷事官以未見王未敢擅所授令一人先還禀王王大悦由是政令一聽迪音</hi>
　　<hi>為十二年奏諸夷未附者多今擬宣慰司兼行元帥府事並聽行省節制又奏哈剌章雲南壤地均</hi>
　　<hi>也而州縣皆以萬户千户主之宜改置令長並從之十三年以所改雲南郡縣上聞乃教民以禮作</hi>
　　<hi>陂池以備水旱創建孔子廟購經史置學田文風稍興又相地置鎮毎鎮土酋吏百夫長各一人行</hi>
<pb n="KR2k0055_WYG_019-10a"/>
　　<hi>者或劫掠則罪之有土吏數輩為迪音所黜至京誣其専僭數事帝顧侍臣曰迪音憂國愛民此輩之告</hi>
　　<hi>誣也命械送迪音既至脱械諭之且與以官職皆叩頭謝誓以死報交阯叛服不常遣人諭以禍福約</hi>
　　<hi>為兄弟交阯王大喜乞為藩臣蘿槃甸叛往征之有憂色從者問故曰憂汝曹冒鋒鏑不幸以無辜</hi>
　　<hi>死又憂汝曹劫擄平民使叛則又從而征之耳師次蘿槃三日不降諸將請攻不許遣使往諭越三</hi>
　　<hi>日又不降諸將復請攻之又不許俄而將卒有乗城進攻者遽鳴金止之召而叱曰吾奉命安撫不</hi>
　　<hi>奉命殺戮也無主將命而擅攻法當誅命左右縛之諸將叩首請俟城下之日從事蘿槃主聞之曰</hi>
　　<hi>平章寛仁如此拒命不祥乃舉國降諸夷聞風翕然欵附夷酋每来見例有獻納悉賜從官貧民秋</hi>
　　<hi>毫無所私為酒食勞酋長製衣冠韈履易其卉服姓草履酋皆感悦迪音居雲南六年卒年六十九百</hi>
<pb n="KR2k0055_WYG_019-10b"/>
　　<hi>巷哭葬鄯闡北門交阯王遣使齊絰致祭帝思其功詔省臣守其成規不得輒改大德元年贈咸陽</hi>
　　<hi>王諡忠惠子五人長尼雅斯拉迪音次哈克繖廣東道宣慰使都元帥次呼遜次沙木斯廸音烏瑪喇建昌路總</hi>
　　<hi>管次瑪蘇庫雲南諸路行中書省平章政事</hi>
　尼雅斯拉迪音<hi>沙木斯廸音子累官雲南路宣慰使都元帥至元十六年遷帥大理以軍抵金齒蒲驃</hi>
　　<hi>曲蠟緬國招安夷寨三百籍户十二萬二百定租賦置郵傳立衛兵歸以馴象十二入貢十七年雲</hi>
　　<hi>南省臣撫綏失方授尼雅斯拉迪音行中書省左丞尋陞右丞建言三事一謂雲南省規措所造金薄貿</hi>
　　<hi>易病民宜罷一謂雲南有省有宣慰司又有都元帥府近宣慰司已罷行省既兼領軍民則元帥府</hi>
　　<hi>亦當罷一謂雲南官員子弟入質達官子弟當遣餘宜罷奏可二十一年進平章政事奏減哈喇章</hi>
<pb n="KR2k0055_WYG_019-11a"/>
　　<hi>冗官歲省俸金九百餘兩專人督屯田課程歲增金五千兩二十九年卒贈中書左丞相延安王子</hi>
　　<hi>十二人呼遜雲南行省平章政事實迪雲南行省左丞</hi>
　張立道<hi>字顯卿陳留人至元間以王府文學從皇子雲南王和克齊之鎮勸王務農以厚民即署</hi>
　　<hi>立道勸農官領屯田事元帥布呼丹毒殺和克齊立道潛結義士十三人約共討賊刺臂血和金屑</hi>
　　<hi>飲之推一人走京師告變事洩呼丹囚立道將殺之提舉張忠者於立道為族兄結壯士夜劫出共</hi>
　　<hi>走及布呼丹伏誅有㫖詔立道等入朝帝曰汝等為我家事甚勞苦今欲事朕乎事太子乎事安西</hi>
　　<hi>王乎惟意所向立道等奏願留事陛下於是賜立道金五十兩以旌其忠十年三月領大司農事中</hi>
　　<hi>書以立道熟於雲南奏授大理等處巡行勸農使冒佩金符其地有昆明池環五百餘里夏潦暴至必</hi>
<pb n="KR2k0055_WYG_019-11b"/>
　　<hi>城郭立道求泉源所自出役丁夫治之洩其水得壤地萬餘頃俱為良田爨僰之人蠶桑未得其法</hi>
　　<hi>立道教之飼養滇民富庶羅羅諸蠻相率來降收其地悉為郡縣十五年除中慶路總管佩虎符又</hi>
　　<hi>修建孔子廟置學舍教其子弟擇士之賢者為師迪歲時率諸生行釋菜禮人習禮讓行省平章賽音</hi>
　　<hi>延齊表言於朝有㫖進官十七年入朝請於帝以雲南王子額森特穆爾襲王爵帝從之遂命立道為</hi>
　　<hi>臨安廣西道宣撫使兼管軍招討使陛辭賜以弓矢㑹禾泥路必思反煽動諸蠻亟發兵討之拔其</hi>
　　<hi>城邑徇金齒甸七十城越麻甸抵可蒲皆下之二十二年又籍兩江儂士貴岑從毅李維屏所部户</hi>
　　<hi>二十五萬有竒以其籍歸有司遷臨安廣西軍民宣撫使復創廟學於建水路書清白訓於公廨以</hi>
　　<hi>警貪墨風化大行入朝條陳十二䇿帝嘉納焉三可十年皇曾孫蘇克繖封梁王鎮雲南廷議求舊臣</hi>
<pb n="KR2k0055_WYG_019-12a"/>
　　<hi>為輔者立道遂以陜西行臺侍御史拜雲南行省叅政卒於官著有雲南風土記六詔通説若干卷</hi>
　阿　嚕<hi>唐古特人色爾欽部子也襲為大名路達嚕噶齊至元五年從雲南王征金齒諸部震服六</hi>
　　<hi>年再入定其租賦平火不麻等二十四砦七年改迪音中慶路達嚕噶齊兼管爨僰軍十年平章沙木斯</hi>
　　<hi>令阿嚕疆理永昌十一年閲中慶路版籍得隠户萬餘以四千户即其地屯田十六年遷雲南諸路</hi>
　　<hi>宣慰使副都元帥明年復立雲南行省拜叅知政事明年烏䝉蘿佐山白水江蠻叛討平之又明年</hi>
　　<hi>諸王桑阿克達爾帥諸將征緬阿嚕供餉饋無乏絶二十五年卒贈平章政事諡毅敏子嘉琿中書平</hi>
　　<hi>章政事請於朝贈其祖色爾欽部太師諡貞獻加贈阿嚕太師追封魏國公改諡忠節</hi>
　克　哷<hi>西域人世居太原由譯史從沙木斯迪音經略川陜至元十二年立雲南行省署為幕官蠻夷</hi>
<pb n="KR2k0055_WYG_019-12b"/>
　　<hi>欵服克哷功居多十五年分省大理㑹緬入冦以戰具資軍士討平之授行中書省左右司員外郎十</hi>
　　<hi>八年平章尼雅斯拉廸音遣詣闕敷奏邊事世祖愛其才辯拜鎮西緬麓川等路宣撫司達嚕噶齊兼管</hi>
　　<hi>軍招討使成都烏䝉諸驛阻絶克呼市馬給傳往來便之俄被詔問征緬事宜奏對稱㫖賜幣帛及</hi>
　　<hi>翎根甲諸王相烏塔拉右丞太卜征緬烈率兵船為鄉導拔江頭城振旅而還復從雲南王入緬總</hi>
　　<hi>兵三千屯鎮驃國設方略招徠其黨由是復業者衆後入覲世祖慰勞之詢以緬國始末擢僉緬中</hi>
　　<hi>行中書事頒詔於緬宣布威德緬王遣子入貢累進雲南諸路行中書省左丞大德四年以病卒</hi>
　伊克徳濟<hi>匣剌魯人至元十七年征鄂端拜雲南行省叅知政事二十一年與諸王相烏塔拉</hi>
　　<hi>右丞太卜分道征緬造舟二百艘進攻江頭城拔之獲鋭卒萬人命都元帥來世英守之圖其形勢</hi>
<pb n="KR2k0055_WYG_019-13a"/>
　　<hi>遣使詣闕具陳攻守之方隨遣赫徳楊林招降不報諸蠻據太公城以阨大兵復遣僧諭以禍福反</hi>
　　<hi>為所害遂督軍進擊破之金齒等十二城皆降以五千兵戍之後改四川行樞密副使卒</hi>
　趙世延<hi>字子敬其先永古特族人居雲中至元二十一年授雲南諸路提刑按察使司判官時年二</hi>
　　<hi>十有四㑹烏蠻叛白省臣以軍討之蠻兵大潰請降擢監察御史歴四川肅政廉訪大德間八百媳</hi>
　　<hi>婦為邊患右丞劉深往討兵敗還棄市於是右丞阿固台當繼行世延言蠻夷宜羈縻而重煩天討</hi>
　　<hi>致軍旅亡失誅戮省臣藉使盡得其地何補於國今窮兵黷武實傷聖治朝廷第當選重臣知治體</hi>
　　<hi>者付以邊寄兵宜寢事聞樞密院謂用兵大事不宜以一人之言為興輟世延再疏兵竟罷後官至</hi>
　　<hi>中書平章政事封魯國公諡文忠</hi>
<pb n="KR2k0055_WYG_019-13b"/>
　額森布哈<hi>䝉古克哷氏至元二十三年拜雲南行中書省平章政事時阿郎可馬丁僰夷為變</hi>
　　<hi>討平之遂立登雲等路府州縣六十餘所得户二十餘萬官其部長定其貢税邊境以寧</hi>
　張萬嘉努<hi>父札呼岱為都總管萬户殁於軍萬嘉努從征討有功授以父官至元間進副都元</hi>
　　<hi>帥將四川湖南兵征哈喇章時雲南惡昌多興羅羅諸夷皆叛殺掠使者州郡莫能制遂以其兵討</hi>
　　<hi>之民為之立祠二十年從征緬戰死雲南王命子保童將其軍從征入太公城有功襲副都元帥</hi>
　多爾濟<hi>字道明西夏寧州人世祖時為雲南廉訪副使㑹諸蠻叛僚佐悉稱故去乃獨居守又八</hi>
　　<hi>月省臣大懼歸符印欲遁多爾濟白於梁王得檄而後出及為雲南廉訪使㑹行省丞相特們徳爾</hi>
　　<hi>羅織安撫使巴哈喇卜丹將置極刑爭曰生殺之權繋於天子方面之臣而專殺意將何為安撫獲免</hi>
<pb n="KR2k0055_WYG_019-14a"/>
　　<hi>僰夷與蠻相仇殺省臣受僰賂誣奏蠻叛殺良民亟奏劾廢之年六十二卒於官</hi>
　䝉古岱<hi>契丹人世祖時襲父職為隨路新軍總管從攻羅必甸至雲南詔以衆入緬迎雲南王金</hi>
　　<hi>齒諸蠻伏險為備帶奮擊破之凡十餘戰至緬境征開金齒道奉王以歸遷副都元帥從諸王阿勒台</hi>
　　<hi>交阯至白鶴江接戰奪其戰艦又從雲南王攻羅必甸破之二十九年入覲成宗即位授烏撒宣慰</hi>
　　<hi>使遷大理金齒都元帥六年討平烏撒羅羅斯賜鈔九年平羅雄叛賊進驃騎衛上將軍雲南行中</hi>
　　<hi>書省左丞宣慰使都元帥卒於軍至大四年贈龍虎衛上將軍平章政事追封濮國公諡威愍</hi>
　程思廉<hi>字介甫東勝州人至元二十六年為雲南行御史臺中丞始至蠻夷部長來賀詞若遜而</hi>
　　<hi>意甚倨思廉奉宣德意示以禍福諸蠻皆懼服雲南舊有學校而禮教不興思廉力振起之始有從</hi>
<pb n="KR2k0055_WYG_019-14b"/>
　　<hi>學問禮者</hi>
　劉　正<hi>字清卿清州人大德元年為雲南行中書省左丞時右丞䝉古圖嚕黙色請征緬正以為</hi>
　　<hi>不可師果無功雲南民歲輸金銀所差官必先重賂省臣乃得遣及至徵收之數每十加二而拆閲</hi>
　　<hi>之數又如之其迎送饋贐亦如納官之數正疏革其弊給官秤俾土官自輸納夷民便之</hi>
　呼　遜<hi>沙木斯廸音三子大德間改雲南行省右丞既至條諸不便事言於宗王王不可呼遜與左</hi>
　　<hi>丞劉正馳還京師有㫖令宗王協力施行由是一切病民之政悉罷豪民避徭役往往投充王府宿</hi>
　　<hi>衛有司不勝供給呼遜按朝廷原額所無者悉籍為民減其宿衛三分之二馬龍酋謀叛隂與外賊</hi>
　　<hi>通事覺宗王為左右所蔽釋不問呼遜與劉正反覆研鞫反狀盡得竟斬之軍糧支給地里逺近不</hi>
<pb n="KR2k0055_WYG_019-15a"/>
　　<hi>同吏緣為姦呼遜籍軍户姓名及倉廩處所為更田五番支給吏姦始除先是沙木斯迪音建孔子廟撥</hi>
　　<hi>項以供祭祀沙木斯迪音卒田為大德寺所有呼遜按廟學舊籍歸之乃復下諸郡立廟學選文學為之</hi>
　　<hi>師文風大興王府畜馬多悉縱之郊敗民禾稼而牧人在民家宿食民無寧居呼遜度地置草塲構</hi>
　　<hi>屋使為牧所民得以安廣南酋沙奴梗化呼遜遣使誘至待之以禮留數月不遣酋請還呼遜曰汝</hi>
　　<hi>欲還可納印來酋不得已齎印至呼遜置酒宴勞諷令偕印入覲帝大悦大德五年緬酋負固忽辛</hi>
　　<hi>遣人諭之曰我老賽音迪延齊平章子也惟先訓是遵凡官府於汝國所不便事當為汝更之緬酋聞遂</hi>
　　<hi>與使者偕來獻白象一既入帝賜緬酋以世子之號烏蠻等租賦歲煩軍徵索呼遜以利害榜諭諸</hi>
　　<hi>蠻不遣一卒而租賦咸足俄有為飛語惑宗王者呼遜馳報朝廷遣使臨問凡造言之徒悉誅之呼</hi>
<pb n="KR2k0055_WYG_019-15b"/>
　　<hi>遜偕使者還覲至大三年卒贈雍國公諡忠簡子二人伯杭中慶路達嚕噶齊庫哩勒湖南宣慰使</hi>
　李　京<hi>字景山河間人大徳五年由樞密宣慰烏蠻尋陞烏撒等道宣慰副使兼管萬户時烏蠻</hi>
　　<hi>等地𨽻雲南行省京方下車㑹羣蠻不靖按行調發餽給鎮撫周履滇境後悉其見聞為誌略四卷</hi>
　　<hi>以進翰林學士虞集元明善序之</hi>
　支渭興<hi>字文舉郃陽人文宗至順庚午進士為雲南行省考試官道便留雲南屢進宣慰副都元</hi>
　　<hi>帥有惠政能文章所著詩集行於世</hi>
　楊　祚<hi>字慶之文宗時廉訪僉事有才略所至以興學化人為先務</hi>
　薩木丹巴勒<hi>字山堂號飛山子西夏人至正間行省雲南右丞多善政深得軍民之心有遺愛焉</hi>
<pb n="KR2k0055_WYG_019-16a"/>
　張　瑾<hi>字君錫號玉溪河南人至正間為雲南廉訪副使興學勸農鋤强旌善常行部至澂江辯</hi>
　　<hi>釋禁獄五十餘人剖決冗案三百餘事人皆頌之</hi>
明<lb/>
　沐　英<lb/>
　沐　晟<lb/>
　沐　昻<hi>以上事實俱詳封建</hi>
　梅思祖<hi>江南人洪武初雲南既平命掌布政使司事善於撫輯軍民安之</hi>
　陳　迪<hi>字景道江南宣城人幼倜儻有志操洪武初任寧國府學訓導歴陞雲南布政使時曲靖</hi>
<pb n="KR2k0055_WYG_019-16b"/>
　　<hi>烏䝉等蠻猖獗迪率兵討之㨗聞賜金幣陞禮部尚書</hi>
　張　紞<hi>字昭季陜西富平人洪武初平雲南以紞為左叅政陞左布政使凡貢賦法令壇祠公署</hi>
　　<hi>一切典禮皆所規定夷民悦服治行為天下第一特令吏部勿考賜璽書裦勞歴任十七年後陞吏</hi>
　　<hi>部尚書</hi>
　王　俊<hi>字大用江南合肥人洪武五年任雲南前衛指揮使二十二年陞都指揮同知調廣南衛</hi>
　　<hi>適儂真佑叛帥衆攻之傾其穴擒真佑以獻斬首數千級獲輜畜無算築城設衛而還永樂初以入</hi>
　　<hi>賀陞都指揮使賜文綺犀帶在任三十餘年戎事無巨細多所綜理</hi>
　陳　遜<hi>福建浦城人永樂間任雲南左叅政陞右布政使博學有志操卒於官無以為殮都督沐</hi>
<pb n="KR2k0055_WYG_019-17a"/>
　　<hi>昻經理其喪歸之</hi>
　鄭進善<hi>江南婺源人永樂間巡按雲南風裁峻整奸貪膽落婦人童豎知其威名</hi>
　周　新<hi>廣東南海人先任御史慷慨敢言人目之曰冷面寒鐵永樂間歴雲南按察使執法公平</hi>
　　<hi>不畏强禦有疑獄剖析立決尋改浙江異政日著以捕治錦衣紀綱之黨千户某為綱所誣奏逮至</hi>
　　<hi>京抗陳綱罪不少屈上怒殺之</hi>
　周　樂<hi>江西吉水人永樂間任按察副使以清操著卒於官篋中惟經史數帙殯殮皆寮友為之</hi>
　　<hi>辦</hi>
　周彦竒<hi>江西吉水人永樂間任僉事麓川緬甸仇殺彦竒單騎深入宣布國威諭以禍福各夷俛</hi>
<pb n="KR2k0055_WYG_019-17b"/>
　　<hi>首而服遂解去</hi>
　張　雄<hi>江南溧陽人永樂間任雲南都指揮僉事善撫士卒征交阯多立竒功後平鐵索蠻卒於</hi>
　　<hi>軍</hi>
　王　善<hi>字思舜福建候官人宣德間任叅議敦大不苛麓川叛善進兵金齒值歲歉衆議和糴善</hi>
　　<hi>曰兩者皆病民乃蠲僧寺徭役命出粟數萬石饑民賴之永寧鹽井土蠻爭地讎殺善為剖析俱帖</hi>
　　<hi>服</hi>
　楊　寧<hi>浙江錢塘人正統間麓川反寧以刑部郎往諭後從王驥有功陞雲南巡撫及麓川平晉</hi>
　　<hi>刑部侍郎叅理軍務寧有才略善撫軍民邉境賴之以安</hi>
<pb n="KR2k0055_WYG_019-18a"/>
　譙　明<hi>四川睂州人正統間巡按雲南剛明廉介雪寃抑之獄撫木邦之夷窮簷獲庇遐徼安全</hi>
　馮　郁<hi>浙江安吉人正統間任楚雄知府時征麓川師經楚雄郁調度有方緩急不失後委總督</hi>
　　<hi>糧儲陞本省布政使司叅政</hi>
　賴　巽<hi>江西人正統間任按察使廉公有威執法不撓官吏敬憚卒於官</hi>
　鄭　顒<hi>浙江錢塘人正統間任按察副使尋陞巡撫練達嚴肅政教大行尤善屬文</hi>
　李　鉉<hi>字大用山東夏津人征麓川有功陞雲南都指揮僉事分守洱海姚安公勤惠愛軍民仰</hi>
　　<hi>之</hi>
　李　福<hi>字天佑江西安仁人先任瀾滄衛指揮僉事從征麓川有功陞雲南都指揮僉事守備瀾</hi>
<pb n="KR2k0055_WYG_019-18b"/>
　　<hi>滄訓練士卒番蠻不敢犯後陞都指揮同知</hi>
　張　麟<hi>字仲翔江南鳯陽人剛介有才景泰間任都指揮僉事理屯糧區處精當詔奬其廉正老</hi>
　　<hi>成</hi>
　何楚英<hi>湖廣攸縣人景泰間任右布政政績著聞賜璽書褒美</hi>
　沐　璘<hi>昻長孫璘初䕃父禧千户進襲祖指揮僉事以功陞雲南都指揮僉事景泰間進右軍都</hi>
　　<hi>督同知充總兵官繼斌鎮雲南修廢墜汰冗蠧政務畢舉方思機之未獲也朝廷檄璘捕滅衆議深</hi>
　　<hi>入璘曰此釡中魚安能久乎深入徒勞非計也宜以兵臨境達尺書於緬内襲外扼擒之易耳緬果</hi>
　　<hi>以思機及妻子來獻械送京師朝廷遣使勞賚甚厚廣南寇儂應榮叔姪為亂璘遣官授以成算平</hi>
<pb n="KR2k0055_WYG_019-19a"/>
　　<hi>之木邦陶孟思指構兵璘復調兵平之天順元年陞右軍都督六月卒年二十八璘為人端謹恬淡</hi>
　　<hi>類儒者門無私謁好讀書長吟咏尤工篆籕草書建五華書屋羅書史其中政暇與士人討論古今</hi>
　　<hi>竟日不倦有古儒將風所著詩文若干卷</hi>
　沐　瓚<hi>璘弟璘卒代鎮善騎射有膂力景泰間襲錦衣衛副千户英宗嘉其儀容魁偉有祖父風</hi>
　　<hi>陞都督同知充總兵官至鎮修城壘增糧儲禮賢興學禁貪剔蠧禄穀夷及霑益阿賽構亂悉遣兵</hi>
　　<hi>平之龍川木密麓川諸叛夷俱所平定成化三年協鎮雲南明年改副總兵鎮守金騰未幾卒年四</hi>
　　<hi>十有二子誠詳見後</hi>
　何　純<hi>字惟一江西新淦人成化間臨安副使適寇盜充斥純立哨堡嚴捕逮賊皆斂跡加意學</hi>
<pb n="KR2k0055_WYG_019-19b"/>
　　<hi>校講經義正文體後卒於官</hi>
　王　恕<hi>字宗貫陜西三原人清正嚴毅德行文章卓然師表成化間巡撫雲南初蒞時即懸示云</hi>
　　<hi>不攜僮僕單身自來意在潔已奉公豈肯縱人壞事人皆錄其辭焚香禮之在任阻貂璫寳玩禽獸</hi>
　　<hi>之獻止侵漁田土之弊禁叅隨擾害絶交阯貿易法行中倖威振外夷歴陞吏部尚書卒諡端毅</hi>
　朱　䁗<hi>字錦文江南髙郵人成化間按滇興學校導水利行部至金齒修築諸葛舊堰軍民利之</hi>
　溫　琮<hi>字廷瑞四川華陽人成化間按滇中官錢能貪横琮執法不阿能斂手避之風裁特著</hi>
　樊　瑩<hi>字廷璧浙江常山人成化間按滇繩貪奬廉精勤眀敏時交人越界掠殺方議用兵瑩移</hi>
　　<hi>諭禍福遂𢎞欵𢎞治十六年雲南晝晦七日復以詔南京刑部侍郎奉勑考察雲南諸吏罷遣千餘人</hi>
<pb n="KR2k0055_WYG_019-20a"/>
　　<hi>回晉尚書卒贈太子少保諡清簡</hi>
　姚　旭<hi>字景暘江南桐城人成化間任右叅政秉性清剛臨民慈惠漢夷德之後監征蠻軍與大</hi>
　　<hi>璫忤及賊平議叙有索其貲許以節鉞者不聽拂衣告歸囊橐蕭然著詩文若干卷</hi>
　劉　釬<hi>字伏和江西安福人成化間任按察使用刑明慎蠻僰畏懐時中官遣郭景取捷徑往安</hi>
　　<hi>南假朝命求賂安南知其詐縱之還遣兵尾後將近邊郭紿其部長請入白守闗者脱歸巡撫王恕</hi>
　　<hi>令釬捕之郭懼赴井死逮治其黨遣人諭安南明示禍福遂退内地以安</hi>
　陳　騏<hi>字夢初廣東南海人成化間任按察司副使時鎮守太監錢能横甚命藩臬官五日一揖</hi>
　　<hi>能復不出令錦衣衛指揮受禮惟騏正立不屈託病即歸能怒一日見叱之曰你這蠻子食蛇慣了</hi>
<pb n="KR2k0055_WYG_019-20b"/>
　　<hi>故此大膽騏曰豈但蛇即豺狼虎豹也要食能目左右欲毆之騏趨出執法如故</hi>
　沐　誠<hi>字擇善瓚長子七歲通孝經論語長襲曾祖武襄指揮僉事嫻韜略工吟咏善草書叔父</hi>
　　<hi>武僖器之瓚卒軍民合辭乞誠繼鎮金騰仍進錦衣衛都指揮使充叅將芒市諸蠻為邊患率兵往</hi>
　　<hi>捕之卒年二十有六</hi>
　沐　詳<hi>字擇明瓚次子以撫鎮奏授錦衣衛指揮僉事鎮守金騰時孟密蠻思楪侵擾木邦詳入</hi>
　　<hi>其地撫諭懇切思楪悔懼歸侵疆遣使納貢成化二十一年蒲酋阿林莽邱連結作亂詳以計縛莽</hi>
　　<hi>邱斬阿林還㨗聞賞賚甚厚二十二年干崖作亂討之尋以他事詿議罷歸滇城卒年三十有二</hi>
　賀元忠<hi>吳縣人𢎞治間由監察御史任金騰兵備未久即去行李蕭然郡人聚百金於驛為贐元</hi>
<pb n="KR2k0055_WYG_019-21a"/>
　　<hi>忠正色卻之送者號泣元忠亦泣下而去後人目其亭曰郤金亭</hi>
　何　琛<hi>字廷獻四川成都衛人𢎞治間按滇卓有操守權豪屏息時征叛蠻將官擅殺冒功琛劾</hi>
　　<hi>奏得㫖治如律人咸快之</hi>
　張　誥<hi>字汝欽江南華亭人𢎞治間巡撫雲南興水利建倉厫儲兵食革弊政時有濬河之役給</hi>
　　<hi>糧不時驕兵鼓噪誥撫諭遂定民賴以安</hi>
　席　書<hi>字文同四川遂寧人𢎞治十六年雲南晝晦七日勅大臣考察雲貴諸吏書以部郎上疏</hi>
　　<hi>言致災之由係朝廷不係雲南在大臣不在庶官上時事千言正德十二年任右布政使霑益土舍</hi>
　　<hi>構亂贊剿有功</hi>
<pb n="KR2k0055_WYG_019-21b"/>
　趙　鑾<hi>字廷振湖廣江陵人𢎞治間任安普僉事訟牒旁午剖決如流土官桀驁難治者立寘於</hi>
　　<hi>法剿平箐寨境内乂安</hi>
　郭　緒<hi>字繼業河南太康人𢎞治間以左叅議守金滄時思禄㨿金沙猖獗緒單騎往撫至孟賴</hi>
　　<hi>去金沙僅二舍夷咸驚曰漢官亦能至此發兵環之緒拔劍示將校期以冀日渡江禄聞遣使請命</hi>
　　<hi>緒宣勅諭先叙其勞次伸其冤後責其叛禄伏泣稽首請歸侵地及還力卻饋遺事聞陞四川叅政</hi>
　王　槐<hi>字應貞山西陽曲人𢎞治間任金騰兵備以嚴率下强横斂手歴八年如一日</hi>
　王一言<hi>字行之四川内江人𢎞治間任臨安兵備凡城池軍旅糧餉之事井井有條軍民利病悉</hi>
　　<hi>興除之</hi>
<pb n="KR2k0055_WYG_019-22a"/>
　姚　祥<hi>字應龍廣東歸善人𢎞治間任金滄副使剛直明練所至覆覈均徭役禁私派吏以冒賄</hi>
　　<hi>得罪者百餘人民甚戴之</hi>
　林　俊<hi>字待用福建莆田人𢎞治間以按察使駐鶴慶有元化寺以活佛惑衆歲時爭以金塗其</hi>
　　<hi>面俊命焚之父老言不可犯恐致雹損稼俊令積薪伺之果雹即止已而無騐遂焚之得金數百鎰</hi>
　　<hi>悉輸於官代民償逋毁邊方淫祠三百六十餘所學宫傾壞撤其材新之並創築趙州城一時貪墨</hi>
　　<hi>望風解綬衛官虐軍者寘之法民得休息後歴官刑部尚書諡貞肅</hi>
　周　熊<hi>字應文陜西長安人正德間按滇執法不少貸一時貪墨望風解組</hi>
　張　璞<hi>字仲羙湖廣江夏人正德間按滇剛正不阿凡夷險悉皆涉歴時鎮守太監梁裕濫取物</hi>
<pb n="KR2k0055_WYG_019-22b"/>
　　<hi>貨民不堪命璞盡釐革之裕與鶴慶貪酷同知敖英構謀誣奏劉瑾受裕賂逮璞下獄卒後贈太僕</hi>
　　<hi>寺少卿</hi>
　范　鏞<hi>字鳴逺陜西臨洮人正德間巡撫雲南時大司馬王瓊專擅不附已者輒搆以事鏞獨不</hi>
　　<hi>附瓊銜之時富民典史髙詔先任御史以劾瓊謫官鏞薦之瓊益憾遂誣鏞擅委都司奏逮下獄欲</hi>
　　<hi>加重罪久之得降調嘉靖改元詔錄用鏞已卒賜祭復其官</hi>
　唐　龍<hi>字虞佐浙江蘭谿人正德間按滇先是中璫錢能為鎮守有厮養錢寧者滇人也始丱性</hi>
　　<hi>機警為能信用指揮盧和附能門下言相人術一見寧謂當大貴私結之寧拜和為父後和以寧寵</hi>
　　<hi>冒陞金齒叅將挾讎勘死平民四人燬尸以滅其跡又强奪生員妻事發坐斬寧為和奏辨下鎮巡</hi>
<pb n="KR2k0055_WYG_019-23a"/>
　　<hi>覆鞫正德十一年審囚使者至寧隂嘱出和獄且使楊金齎書於龍龍堂裂而還之曰和詐為耳一</hi>
　　<hi>日使者語龍曰和獄以無尸當末減龍折之曰四人無尸蓋和燬之耳此而末減則天下酷吏紛然</hi>
　　<hi>燬人之尸吾實不能從也縱今日富貴立至其如三尺何使者語塞即令械和送獄一時咸稱唐直</hi>
　　<hi>指中流砥柱土官鳯朝明被奏革職隂遣使劉宣董溥載金寳賜寜脇鎮撫求為題襲龍至巡撫首</hi>
　　<hi>以此來㑹龍不可駁還其封客有為朝明者曰鳯氏持萬金伺半歲矣龍正色曰即萬金一芥耳斯</hi>
　　<hi>言何為其人慚而去朝明復哀求寧寧令宣溥詐冒滇人保舉得内批襲知府實寧詐為之部檄下</hi>
　　<hi>臬司時沈仁輔為按察使鞫間按治如律龍備言鳯氏及朝明罪惡與不當襲狀執奏於朝下部時</hi>
　　<hi>騐封司郎中蘇天秀如龍原議覆奏得㫖朝明仍降土舍刑威以正至今稱焉</hi>
<pb n="KR2k0055_WYG_019-23b"/>
　陳　察<hi>字元習江南常熟人正德間按滇每行部青驪布袍周行箐棘訪民間得失彰善癉惡監</hi>
　　<hi>司守令懾服墨吏望風解綬去時中官請𣙜鑛銀以佐度支費察持不可曰此兵端也彼睹其利未</hi>
　　<hi>睹其害竟罷議金齒帥挾中貴人虣而囓人察劾治如律世宗初疏言金齒騰衝地極邊徼既統以</hi>
　　<hi>巡撫總兵等官可無事鎮守中官復行兼理因劾太監劉玉都督沐崧罪詔並罷還</hi>
　王　倬<hi>字用檢江南太倉人正德間任按察使時閹鎮貪横夷孽竊發倬匡濟之力居多且有操</hi>
　　<hi>持羣議不能搖</hi>
　聶　賢<hi>字承之四川長夀人正德間任金滄副使以祛奸釐弊為務時大理有指揮素貪虐謟媚</hi>
　　<hi>貴官賢至徐勸誘使盡吐其私賄還故主然後繫之獄聞者快焉</hi>
<pb n="KR2k0055_WYG_019-24a"/>
　平世用<hi>字德中四川内江人正德間任瀾滄兵備副使築城有捍禦功卒於官</hi>
　何孟春<hi>字子元湖廣郴州人正德間任巡撫博雅冠一時政務簡静時有石言之異禱於神石裂</hi>
　　<hi>蟒飛亦異政也</hi>
　劉　節<hi>字介夫江西大庾人正德間任金騰兵備廉正有威臨事果斷與軍民恩義相洽時兩鎮</hi>
　　<hi>閹貪甚節以法繩之力為裁抑權貴側目亦不敢犯革鎮之議自此始未幾遷廣西按察使累官南</hi>
　　<hi>京吏部左侍郎</hi>
　顧應祥<hi>字維賢浙江長興人嘉靖間兩次撫滇博大軒豁不事苛察文章行誼一時推重滇人祠</hi>
　　<hi>祀與王恕何孟春並</hi>
<pb n="KR2k0055_WYG_019-24b"/>
　王　啓<hi>字景昭浙江黄巖人嘉靖間以右副都御史撫滇建書院治城郭復永昌府治諸所擘畫</hi>
　　<hi>毅然不為浮議所搖</hi>
　鮑象賢<hi>字復之江南歙縣人嘉靖間任副使豁達練事備兵臨安畫安南之役其功尤偉後陞兵</hi>
　　<hi>部左侍郎</hi>
　蔣宗魯<hi>字道父貴州普安人嘉靖間任巡撫精明嚴毅弭盜愛民時東川土目阿堂弑主自立患</hi>
　　<hi>蔓三省宗魯至陽調各兵而隂以土兵敗賊於野馬川設竒用伏阿堂授首先任臨安兵巡平元江</hi>
　　<hi>那鑑之亂民賴以安</hi>
　吕光洵<hi>字信卿浙江新昌人嘉靖間兵部尚書兼右都御史巡撫雲南時方多故竭忠宣力誅鳯</hi>
<pb n="KR2k0055_WYG_019-25a"/>
　　<hi>繼祖於武定斬王一新於易門殲髙欽於姚安昆陽荍甸黠賊以次芟除邊境乂寧</hi>
　徐　瓚<hi>字朝儀浙江永康人嘉靖間任左布政安銓之變瓚言於巡撫歐陽重謂賊敢稱亂以我</hi>
　　<hi>軍非敵耳不如以夷攻夷為便重從之調元江䝉化鎮沅等夷兵以漢軍佐之分統進剿瓚居中理</hi>
　　<hi>餉立招降旗隂誘脇從又裂小旗千餘大書同心協力各保身家八字於上諭令聽撫於是歸降者</hi>
　　<hi>衆已而鳯朝文叛與安銓合衆焚劫進圍省城瓚諭以朝廷恩威冦退請降瓚即夕遣使掣回官軍</hi>
　　<hi>厥明合擊賊俘獲萬餘簡釋無辜民深德焉</hi>
　毛鳯韶<hi>字瑞成湖廣麻城人嘉靖間按滇時閹鎮為害滇人苦之韶至抗疏斥罷後復以僉事道</hi>
　　<hi>分巡金滄尤多惠政</hi>
<pb n="KR2k0055_WYG_019-25b"/>
　陳學䕫<hi>字子諧廣西宜山人嘉靖間按滇時滇民苦勞百計拯濟首懲貪婪未幾遷去</hi>
　王　諍<hi>字子孝浙江永嘉人嘉靖間按滇旌廉懲墨鋤豪恤弱暢布威德為諸巡方者冠歴陞大</hi>
　　<hi>理丞巡撫貴州右僉都御史</hi>
　姜　龍<hi>字夢賓江南蘇州人嘉靖間任瀾滄兵備立哨設守盜賊屏息楊慎有蜻蛉謠頌之</hi>
　孫繼芳<hi>字世其江西進賢人嘉靖初任提學副使剛介有識甄别無爽㑹有撓之者竟投劾去</hi>
　唐　胄<hi>字平侯廣東瓊山人嘉靖間任金騰兵備改提督學校教士有法振拔孤寒累官其部侍</hi>
　　<hi>郎</hi>
　王惟賢<hi>字士官四川中江人嘉靖間任分巡金滄僉事從歐陽南墅講學經盡多實政清郵傳酌</hi>
<pb n="KR2k0055_WYG_019-26a"/>
　　<hi>操軍甦里甲滇民有遺思焉</hi>
　楊　最<hi>字殿之四川射洪人嘉靖間任副使渾樸清貞吏胥凜凜厯太僕卿抗言廷杖死萬厯初</hi>
　　<hi>贈官諡忠節</hi>
　李　樂<hi>字仲和湖廣瀘溪人嘉靖間任金騰兵備副使剛正不撓劾貪婪將吏四人除阿坡巨盜</hi>
　　<hi>軍民稱快</hi>
　王春復<hi>福建晉江人嘉靖間任金騰兵備副使慈恕廉介時與諸生講學尤恤邊軍創設義倉饑</hi>
　　<hi>民獲濟</hi>
　張　輻<hi>字文衡浙江山隂人嘉靖間任金騰兵備副使廉明樂易值阿思諸夷讎殺或請征之輻</hi>
<pb n="KR2k0055_WYG_019-26b"/>
　　<hi>曰撫之不從用兵未晚乃遣兵往諭果從命未幾力懇致仕去</hi>
　楊守魯<hi>字允德湖廣長沙人順天籍嘉靖間兵備臨元討鳯繼祖其功居多後調提學</hi>
　張佳印<hi>字肖甫四川銅梁人有文武才嘉靖間任提學僉事邉務多取決之討鳯賊時守禦尤力</hi>
　陳　善<hi>字思敬浙江錢塘人嘉靖間以副使督學教士嚴整歴左右布政鑿水洞以通灌溉平徭</hi>
　　<hi>役清金儲多所建立著有滇南類編</hi>
　吳　檄<hi>字用宣江南桐城人髙才能詩文嘉靖間由樞曹任金騰兵備副使雍和風雅士民咸沐</hi>
　　<hi>其化有兵部稿行於世</hi>
　鄒應龍<hi>字雲卿陜西長安人嘉靖末劾嚴嵩隆慶間任巡撫歴官以才望推糾彈不避權貴至滇</hi>
<pb n="KR2k0055_WYG_019-27a"/>
　　<hi>毅然以恢廓自任鐵索箐寇狂猘單騎督征俘馘無算犂穴設所瀾滄宴然</hi>
　徐　栻<hi>字世寅江南常熟人隆慶初任按察使創行條編積弊遂革民甚戴之</hi>
　徐中行<hi>字子與浙江歸安人隆慶間任左叅議以詩文與王世貞李攀龍輩稱七子政治尤為精</hi>
　　<hi>敏僚屬紳士以邀其奬掖為榮滇風為之蒸變</hi>
　朱　奎<hi>字季文江西南昌人隆慶間任瀾滄兵備副使修建書院講堂積儲備賑士民德之</hi>
　鄒光祚<hi>字承卿江西饒州人隆慶間任金騰兵備副使治河堤置義田修學宫遷去士庶思慕不</hi>
　　<hi>忘</hi>
　胡心得<hi>字元靜浙江德清人萬厯間任金騰兵備性嚴重無他好不攜妻子惟一蒼頭侍緬犯干</hi>
<pb n="KR2k0055_WYG_019-27b"/>
　　<hi>崖南甸刀森與武生岳大成為緬間諜心得計擒致森杖斃大成衆心稱快</hi>
　陳大賓<hi>字敬夫湖廣荆州人萬厯間任巡撫力行鄉約保甲盜賊寢息夷民安樂至改建院署不</hi>
　　<hi>勞民力官吏遂不敢以工役妨農</hi>
　方　沆<hi>福建莆田人初左遷安寧提舉清釐鹽弊商民感戴復工文章萬厯間轉督學品隲公明</hi>
　王　凝<hi>字道南湖廣宜城人萬厯間任巡撫時内地兵戈方息緬警復聞邊將又多喜事凝一切</hi>
　　<hi>以鎮靜待之後以其數年經畫書檄彚為一册曰西寺貽稿在任時和年豐召書院諸生於署樓課</hi>
　　<hi>藝親為評隲士民至今懐之</hi>
　吳　定<hi>字子德河南安陽人萬厯間巡撫雲南入滇時三宣以蠻莫為辭紛馳告急乃便宜用鄧</hi>
<pb n="KR2k0055_WYG_019-28a"/>
　　<hi>子龍於對簿間使帥兵西出子龍至而蠻莫歸滇人安枕後丁改煽虐道阻不通討平之晉秩加恩</hi>
　　<hi>賚</hi>
　陳用賓<hi>福建晉江人萬厯初巡撫雲南有雄略用兵如神甫下車察滇形勢即題設蠻哈守備未</hi>
　　<hi>幾緬賊入寇用間諜檄暹羅國襲其後牽制之設八闗二堡於三宣要害以戍緬并議屯田又猛卯</hi>
　　<hi>蠻勾緬構亂檄木邦滅之築平麓城復擒多罕平阿克建學築城績難悉舉以功晉右都御史兼兵</hi>
　　<hi>部右侍郎諡襄毅廕一子</hi>
　周嘉謨<hi>字明卿湖廣景陵人萬厯間撫滇値諸蠻變亂用兵七日而克淡泊静鎮滇人德之</hi>
　吳應琦<hi>字玉華江南桐城人萬厯間按滇性樸茂而政簡易興學宫盡甃土城以石至今賴之</hi>
<pb n="KR2k0055_WYG_019-28b"/>
　董　裕<hi>字惟益江西樂安人萬厯間按滇性簡静少所酧應惟以安民為事人多感之</hi>
　李忠臣<hi>陜西涇陽人萬厯間任副使道敦大簡重修學宫通鹽市笞墨吏建城池為百姓保障</hi>
　邵以仁<hi>字子任貴州普安人萬厯間任兵備副使寛簡持大體一時幾於刑措永昌立祠祀之</hi>
　馮應鳯<hi>字邦瑞浙江山隂人萬厯間按滇甫下車値凶歲民間朝夕不給又有緬警應鳯寛不急</hi>
　　<hi>之徵覈無名之費督有司賑濟饑民戒邊地勿弛備禦由是民無轉徙邊患漸消</hi>
　周懋相<hi>字弼甫江西安福人萬厯間按滇楊禮等煽亂於尋甸懋相連破之逆黨就擒滇境以安</hi>
　　<hi>其他實心實政逺邇感慕</hi>
　許天琦<hi>字大正福建晉江人萬厯間任金騰兵備副使性方毅初視事見三宣六慰土府諸司悉</hi>
<pb n="KR2k0055_WYG_019-29a"/>
　　<hi>受緬約束深為嘆息遂一意招徠宣諭威德嘉與更始諸夷稍通未幾卒漢夷思之</hi>
　蕭　彦<hi>字思學江南涇縣人萬厯間撫滇二載諸所條奏皆西南長計㑹姚營兵鼓噪授計設伏</hi>
　　<hi>竟殲兇渠釋脅從歴官户部侍郎</hi>
　方良曙<hi>字子賓江南歙縣人萬厯初任左布政使仁明慈恕應務如流濬滇池以溉民田時滇寇</hi>
　　<hi>新撓困於軍食良曙調給無乏初至庫貯空虚暨數歲富埓諸省又振興理學踐履篤實滇士師之</hi>
　王續之<hi>字大卿四川南充人萬厯初任叅政分守臨元長材豁度念硐人採山之苦悉除逺年逋</hi>
　　<hi>課民用蘇息</hi>
　謝肇淛<hi>字在杭福建長樂人萬厯間任右叅政博洽多才彈壓迤西郡邑士民德之有滇略四卷</hi>
<pb n="KR2k0055_WYG_019-29b"/>
　　<hi>刻於葉榆</hi>
　郭　棐<hi>字篤甫廣東番禺人萬厯間任右布政使誠心直道㑹滇西寇蠢動餽運未嘗乏絶清虚</hi>
　　<hi>冒之餉省不貲之費著有炎徼瑣言</hi>
　李先著<hi>山東人萬厯間以叅政分守臨元道不染不撓後以猛廷瑞事被逮死於獄滇人為之流</hi>
　　<hi>涕</hi>
　李　渭<hi>字湜之貴州思南人年十四父授以母不敬及思無邪二語即書之壁而服膺焉後遊蔣</hi>
　　<hi>道林之門道林問所得渭以取予言行處著力為對道林曰此亦硜硜小人耳渭竦然復以父意為</hi>
　　<hi>宗以必為聖人為主萬厯間由粤東副使來任左叅政與滇人士講明理學與旴江羅汝芳同官羅</hi>
<pb n="KR2k0055_WYG_019-30a"/>
　　<hi>兼談性命而渭一意實踐</hi>
　郭　良<hi>字復吾福建惠安人萬厯間任僉事分巡安普渾樸精詳諮詢利弊而興除之署學政取</hi>
　　<hi>士公明去滇之日行李蕭然</hi>
　羅汝芳<hi>字惟德江西南城人萬厯間任屯田副使晉左叅政才識敏練尤喜講學開永昌沙河灌</hi>
　　<hi>田四千餘畝署金騰道緬莽瑞體大舉攻迤西思箇堅壁請救汝芳募商人熟入緬者悉偵其險要</hi>
　　<hi>虚實更密檄諸夷絶緬糧道斷歸路緬人大困屠象掘草以食死者山積可刻期盡殲㑹有聳巡撫</hi>
　　<hi>王凝阻之者遂檄汝芳勿妄動因憤恨而罷緬隨遁去後遂猖獗</hi>
　許宗鑑<hi>字應衡福建晉江人萬厯間任臨安兵備副使兵火之後與民休息築河堤置學田辨寃</hi>
<pb n="KR2k0055_WYG_019-30b"/>
　　<hi>獄禁刁訟歲旱步禱輒應去日民鐫石誌思焉</hi>
　李　材<hi>字孟誠江西豐城人萬厯間以按察使管金騰兵備道才猷敏達暇則講學復刊修身為</hi>
　　<hi>本四字流布尤喜談兵陞巡撫鄖陽僉都御史</hi>
　馬鳴鸞<hi>四川内江人萬厯間任分巡兵備道建書院置學田著有功績</hi>
　李文續<hi>字德延四川宜賓人萬厯間由叅政歴按察使性耿介質任自然略無文飾僚宷讌㑹一</hi>
　　<hi>言近戲則正色嚴辭四壁蕭然客坐之外他無長物</hi>
　陳　洙<hi>字伯訓福建長樂人萬厯間任提學副使遴選公明賑濟寒士滇之服教感德者久而不</hi>
　　<hi>衰晉叅藩槖中圖書數卷而已</hi>
<pb n="KR2k0055_WYG_019-31a"/>
　劉伯燮<hi>字元甫湖廣孝感人萬厯間任提學副使考課學業曠廢者自赴聽責行誼可嘉者禮遇</hi>
　　<hi>之士多成就</hi>
　鄧原岳<hi>字汝髙福建閩縣人萬厯間任提學僉事敏練通達所拔皆名士尤善奬掖手註文選梓</hi>
　　<hi>行於滇以教後進</hi>
　張喬松<hi>江西新喻人萬厯間以叅議道守金滄威惠並行捐貲建文峯塔於永昌南山以培學宫</hi>
　　<hi>文運丕振</hi>
　方萬山<hi>字仰之江南歙縣人萬厯間任按察使時兵燹之餘凋疲未起萬山秉公肅憲覈濫冒汰</hi>
　　<hi>首功慎讞決釋累獄隴川弗靖旋就削平運籌劻贊之力居多公餘寄情山水尤加意作人梓課藝</hi>
<pb n="KR2k0055_WYG_019-31b"/>
　　<hi>改學宫人文蔚起</hi>
　張堯臣<hi>字希夔四川内江人萬厯間任分守安普左叅政晉按察使調停税璫不茹不吐因鄉試</hi>
　　<hi>届期提學適缺代司試事品隲悉當</hi>
　王應期<hi>字國正湖廣襄陽人萬厯間任兵巡安普副使守羅婺除沙宼不致延蔓馭吏嚴明修持</hi>
　　<hi>憲法</hi>
　漆文昌<hi>江西瑞州人沈毅有謀略為永昌撫夷同知緬酋連年入寇猛哈思化皆助之時議欲加</hi>
　　<hi>兵巡撫蕭彦令文昌往撫乃單騎入酋壘宣朝廷德意諸夷讋服或稽首聽命遂築闗堡興屯田親</hi>
　　<hi>履原隰相度地勢悉中機宜緬人不敢内窺以功遷廣南知府萬厯間擢金騰兵備副使騰永之民</hi>
<pb n="KR2k0055_WYG_019-32a"/>
　　<hi>皆尸祝焉</hi>
　沈儆炌<hi>字叔永浙江歸安人萬厯末巡撫雲南先是貢金為累破家者衆儆炌以疆場多虞力請</hi>
　　<hi>減除遂得免</hi>
　閔洪學<hi>字周先浙江烏程人天啟間土寇作亂貴州道塞自福建布政擢撫雲南至任委布政謝</hi>
　　<hi>存仁及叅將袁善督漢土兵屢破安効良於霑益滇境獲安</hi>
　朱燮元<hi>浙江山隂人天啓間貴州安邦彦作亂巡撫王三善䧟歿遂以燮元總滇黔楚粤蜀五省</hi>
　　<hi>軍務駐劄貴陽定水西之難危而復安歴任兵部尚書</hi>
　袁　善<hi>字復虚昆明人初任順䝉守備陞撫標中軍轉松潘叅將累著軍功尋以事罷天啟初値</hi>
<pb n="KR2k0055_WYG_019-32b"/>
　　<hi>水西安酋之叛賊至霑益欲襲省城巡撫沈儆炌以便宜起用善駐兵松林相機剿捕賊隨撲滅滇</hi>
　　<hi>賴以安陞右軍都督僉事卒贈都督同知廕一子</hi>
　姜思睿<hi>浙江慈谿人崇禎間巡按慎刑撫叛加惠士民</hi>
　王世德<hi>浙江永康人崇禎間任巡撫清慎自矢除弊懲奸一切政務必親為理以勞瘁卒於官</hi>
　王　景<hi>四川華陽人崇禎間任金滄道剔蠧釐奸不遺餘力建月城樓重修蒼麓書院</hi>
　何閎中<hi>字絅卿湖廣黄岡人學問淵博性量寛和崇禎末任瀾滄兵備捍患禦災功績甚著卒於</hi>
　　<hi>洱海士民戴之</hi>
　楊文岳<hi>四川西充人崇禎間任右布政有才幹旬宣兩迤政績甚著捐貲築昆陽州城官至兵部</hi>
<pb n="KR2k0055_WYG_019-33a"/>
　　<hi>侍郎</hi>
本朝<lb/>
　洪承疇<hi>字亨九福建南安人前明萬厯丙辰進士沈毅有智略順治十六年滇黔未定以大學士</hi>
　　<hi>為七省經略督師討平之入滇嚴飭士卒有匿民間子女者繩以重法解散投誠兵丁疏奏滇民疾</hi>
　　<hi>苦發帑賑濟全活甚衆還朝卒贈少師諡文毅</hi>
　李天浴<hi>字敬兹順天人康熈七年任雲南巡撫廉明勤慎事無大小一秉乎禮除貪暴裁冗費屬</hi>
　　<hi>吏凜然無敢犯法者時吳三桂奏請遷徙滇民天浴力疏止之民賴以安</hi>
　甘文焜<hi>奉天正藍旗人康熈七年任雲貴總督駐劄貴陽體國愛民時吳三桂逆節已萌僭侈踰</hi>
<pb n="KR2k0055_WYG_019-33b"/>
　　<hi>法文焜獨持大體多所裁抑及三桂叛變起倉卒文焜令其妾盛氏自盡攜幼子急趨鎮逺以圖恢</hi>
　　<hi>復比至則鎮逺守將姜義先已從賊文焜知勢不可為遂殺其幼子北面再拜自縊時筆帖式何善</hi>
<hi>賜祭雅圖各棄家從文焜死之    葬諡忠果</hi>
　李興元<hi>奉天人原籍順天遵化州康熙十年任按察使方正執法嚴抑藩兵不許違禁取利凖折</hi>
　　<hi>民間子女吳三桂叛守節不屈杖之下獄復安置䝉化尋遇害戮及家屬興元二孫尚幼時昆明人</hi>
　　<hi>胡溥寓䝉化匿之䝉士左世光家得免後廕同知</hi>
　趙良棟<hi>陜西寧夏人康熙十九年授雲貴總督時攻逼大師圍雲南乆不下良棟馳至督諸軍進</hi>
　　<hi>之三日賊潰納欵良棟斂兵不入城即日率所部趨曲靖秋毫無犯有古良將風</hi>
<pb n="KR2k0055_WYG_019-34a"/>
　蔡毓榮<hi>奉天正白旗人湖廣總督康熙十九年授綏逺將軍同諸軍恢復雲南賊平後改授雲貴</hi>
　　<hi>總督時逆氛初靖流離載途毓榮招撫散亡給牛種勤耕作籌滇十疏設施各有條理士民至今德</hi>
　　<hi>之</hi>
　范承勲<hi>字蘇公奉天正黄旗人康熙二十五年任雲貴總督滇黔經呉逆亂後庶事草創承勳沈</hi>
　　<hi>毅剛明到任期月察吏安民撫夷弭盜整飭營伍銷禍未萌建學宫置經籍制禮樂器纂修通志凡</hi>
　　<hi>所規畫無不動中機宜鉅細悉舉在任六載威惠大行</hi>
　許𢎞勳<hi>字元功奉天遼陽人康熙二十五年任按察使秉臬廉慎無所撓枉二十七年楚北兵譁</hi>
　　<hi>滇奸卒張麻子等思乗機為變期以三鼓發𢎞勲偵其謀亟白督撫戒譙樓徹夜無三撾捕斬亂首</hi>
<pb n="KR2k0055_WYG_019-34b"/>
　　<hi>十數人兵民帖然消變方萌厥功甚偉</hi>
　謝于道<hi>字存峩浙江鄞縣人康熙癸丑進士二十六年以部郎任提學道學識淵粹是時聲教雖</hi>
　　<hi>通士習文體尚多厖雜于道以宗匠持衡破格造士毎試召諸生面教之環繞座前所定髙下藻鑑</hi>
　　<hi>不爽賞拔多成名士自是滇南文風彬彬焉</hi>
　石文晟<hi>字絅菴奉天正白旗人康熙三十三年巡撫雲南豁達多才為政務舉大綱先雲南屯賦</hi>
　　<hi>仍前明舊額科重軍户病之文晟疏減十之六設立義倉以惠窮兵添建號舍以恤舉子鄉試解額</hi>
　　<hi>特疏增廣撫滇七載士民戴之</hi>
　劉䕃樞<hi>陜西韓城人康熙丙辰進士四十二年任按察使方正不阿論囚平恕晉本省藩司值旱</hi>
<pb n="KR2k0055_WYG_019-35a"/>
　　<hi>減價糶粟民不苦饑濬六河疏海口葺學宫增號舍政績甚多後遷貴州巡撫</hi>
　　分部<lb/>
雲南府<lb/>
元<lb/>
　阿爾噶里室<hi>䝉古人任晉寧州州同念切民瘼政先教化境内大治</hi>
明<lb/>
　賀　安<hi>字朝宗湖廣安化人洪武間任雲南前衛指揮持重有為築城浚隍皆所董治</hi>
　張　觀<hi>字國賓山西太原人洪武間任嵩明知州簡直不擾新附之民安其撫字考最陞鳯陽知</hi>
<pb n="KR2k0055_WYG_019-35b"/>
　　<hi>府</hi>
　趙　幹<hi>山西平陽人洪武間任歸化知縣尋調武定府石舊縣陞嵩明知州敦大不苛夷民安之</hi>
　　<hi>後陞户部郎中</hi>
　鄧思謙<hi>字克讓湖廣桂陽人永樂間任禄豐知縣居官廉能歴九載如一日治署橋梁驛郵市肆</hi>
　　<hi>皆其創建</hi>
　郭　鎮<hi>順天宛平人正統間任新興知州値大溪水溢民不聊生鎮設醴祭河安流如故後知雲</hi>
　　<hi>南府勤於其職凡倉廩學校皆所修葺卒於官滇民祀於廣備倉旁新興亦立祠祀之</hi>
　黄守純<hi>字惟一籍貫未詳正統間任昆明知縣撫字有方舊縣治狹陋遷而大之無絲髮累及閭</hi>
<pb n="KR2k0055_WYG_019-36a"/>
　　<hi>左</hi>
　陳文友<hi>字希賢四川長夀人正統間由呈貢知縣調昆明處心樂易政舉大綱有循良之稱</hi>
　何　詵<hi>四川蒼溪人正統間任富民知縣有才幹多所建設</hi>
　丁　貴<hi>江南金壇人正統間任晉寧知州勤慎有才凡學宫壇廟修葺一新水旱祈禱輒應民謠</hi>
　　<hi>曰旱莫忙公行香雨莫惱公請禱</hi>
　陳　穀<hi>太和人正統間任晉寧學正先是學在州北甚僻陋穀奏遷於州南訓誨生徒不倦士皆</hi>
　　<hi>奮勵</hi>
　邵　昱<hi>貴州永寧人景泰間任晉寧知州廉介有為九年秩滿耆民走萬里赴京請留復任三年</hi>
<pb n="KR2k0055_WYG_019-36b"/>
　　<hi>遷廣西平樂知府</hi>
　廖　芳<hi>字廷舉籍貫未詳成化初任昆明知縣亷敏有能洗滌蠧害凡有興作不擾於民</hi>
　石　泉<hi>字彦清湖廣長沙人成化間任禄豐知縣倜儻不羈區畫有要縣當迤西孔道里民困累</hi>
　　<hi>盡心調劑力役均平</hi>
　龎　詢<hi>籍貫未詳成化間任楊林知縣愷悌宜民疏浚河渠至今利賴</hi>
　董　復<hi>字德初浙江㑹稽人𢎞治間以御史任知府宦績茂著有祠在郡左</hi>
　張　鳯<hi>字應時江西宜春人𢎞治間任知府剛明果斷令行禁止案無留牘</hi>
　余　紀<hi>字文理籍貫未詳𢎞治間任昆明縣丞操守廉潔綽有能聲當道有難事輒令綜理皆立</hi>
<pb n="KR2k0055_WYG_019-37a"/>
　　<hi>辦歴官至府同知</hi>
　聶　詔<hi>籍貫未詳𢎞治初任昆明教諭時方建學嚴立科條盡心啓迪後人咸稱聶先生云</hi>
　李必昻<hi>福建浦城人𢎞治間任禄豐知縣清介自勵聽斷如神歲饑請蠲賦以甦民困邑人感之</hi>
　喻　敬<hi>四川内江人𢎞治間任晉寧知州亷能有為從前廢墜無不修舉</hi>
　張　昇<hi>山東濟陽人𢎞治間任昆陽州州同增學址練民兵理州政如家事常以私財代官租後</hi>
　　<hi>因運糧過滇池舟覆溺死士民如喪父母</hi>
　葉　元<hi>字本貞江西廣信人正德間任知府廉介有為不畏權貴闢異端革汚俗時廣西師宗未</hi>
　　<hi>靖元督糧到州計擒賊衆地方敉寧卒於官家無長物</hi>
<pb n="KR2k0055_WYG_019-37b"/>
　吳　便<hi>字廷言浙江山隂人正德間任知府精於法律一切疑獄多所裁決</hi>
　髙公韶<hi>字太和四川内江人正德間以御史言事謫富民典史有惠政置館延師教民子弟風俗</hi>
　　<hi>一變尋知大理府威惠併用吏畏民懐晉叅政官至侍郎兩地士民咸廟祀之</hi>
　陳　陽<hi>字健夫江西新淦人正德間以刑部郎中忤劉瑾左遷昆陽州州同築土城以資保障時</hi>
　　<hi>課諸生政多卓異州人祀之</hi>
　廖立仁<hi>籍貫未詳嘉靖間任昆明縣丞攜一僕徒行之任省約安恬未幾以憂去邑人裒金送之</hi>
　　<hi>卻不受</hi>
　王　梁<hi>四川廣安人嘉靖間任宜良知縣寧靜悃愊民安其政</hi>
<pb n="KR2k0055_WYG_019-38a"/>
　王拱仁<hi>四川南部人嘉靖間任三泊知縣嚴明整肅修城開渠民甚賴之</hi>
　郭　治<hi>江西泰和人嘉靖間任嵩明知州當兵燹之後立科條嚴軌範文章政事卓然可觀</hi>
　吳世珣<hi>山西保德人嘉靖間任馬龍州州同署嵩明州事剛果嚴明安賊叛臨陣制勝略無畏怯</hi>
　　<hi>賊平撫瘡痍給牛種多善政</hi>
　黄　潛<hi>福建晉江人嘉靖間任嵩明州州同愛民如子清節著聞遷學築城運餉皆有功又議調</hi>
　　<hi>軍改路等十事上之當道</hi>
　黄原道<hi>四川巴縣人隆慶初任知府剛直明斷門無私謁獄無淹繫百廢修舉</hi>
　王新民<hi>貴州石阡人隆慶初任易門知縣為政寛平以憂去民不忍舍建祠祀之</hi>
<pb n="KR2k0055_WYG_019-38b"/>
　樂　頌<hi>江西臨川人隆慶初任嵩明知州操持清約築石城革里甲議徵白米禁易牛毛民甦困</hi>
　　<hi>累</hi>
　張祥鳶<hi>江南金壇人萬厯初任知府學問淵邃督書院諸生課藝時加品隲政事明決無停牘無</hi>
　　<hi>寃民</hi>
　洪邦光<hi>字世龍福建同安人萬厯初任府同知署理他郡獄訟錢糧悉得其平所過肅然後陞本</hi>
　　<hi>府知府刑清政簡士民安之</hi>
　李　藎<hi>字臣忱四川成都人萬厯初任推官博大開朗振興文教習俗一變署臨安府時有牳㹒</hi>
　　<hi>之役軍興旁午劑量輓運餽餉不乏召入為御史</hi>
<pb n="KR2k0055_WYG_019-39a"/>
　張志臯<hi>字汝諧貴州永寧人萬厯初任昆明知縣才局恢宏鋒稜不露處省㑹劇邑自郡伯以上</hi>
　　<hi>無不獲其心在任四年豈弟之聲騰於衆口</hi>
　錢　貴<hi>四川峩睂人萬厯間任富民知縣簡重廉平邑人有李義者為盜所誣獄既成貴廉得其</hi>
　　<hi>冤白於臺司得釋義以重賄謝貴叱去在邑以蔬圃自給卒於官士民哀之</hi>
　沈應昌<hi>四川保寧人萬厯間任宜良知縣清丈田糧改建學校稱循吏焉</hi>
　劉　儲<hi>湖廣興國人萬厯間任晉寧知州精明豁達繕城郭建橋梁置屯堡善政悉舉</hi>
　田一井<hi>涪州人萬厯間任呈貢知縣大興水利民感其德立祠祀之</hi>
　夏可漁<hi>涪州人舉人萬厯間任歸化知縣有清德後陞昆陽知州百姓歌之曰公來涖止清慎而</hi>
<pb n="KR2k0055_WYG_019-39b"/>
　　<hi>勤公今陟矣民奚以寧祀報德祠</hi>
　劉大縉<hi>籍貫未詳萬厯間任歸化知縣清於刑勤於政教士愛民邑人祀於報德祠</hi>
　伍　佐<hi>湖廣新化人萬厯間任安寧知州發奸摘伏人不敢欺歴官九載清慎如一日民歌曰伍</hi>
　　<hi>州牧明如燭</hi>
　王　朴<hi>貴州清平人萬厯間任昆陽知州政持大綱撫蠻息叛士民悦服先任大理通判亦有惠</hi>
　　<hi>政</hi>
　黄　宏<hi>廣東順德人萬厯間任昆陽知州律已以廉養民以惠又能辨晰疑獄下無寃民</hi>
　尹鴻漸<hi>䝉自人萬厯間任昆陽訓導正已率士訓廸有方</hi>
<pb n="KR2k0055_WYG_019-40a"/>
　陳　紀<hi>字惟修四川内江人萬厯間任三泊知縣拊循有方奸弁奪民田租税不人按法論罷邑</hi>
　　<hi>有鑛山民苦逋課白臺司封之有父子訟獄者愀然曰是令失教罪匪獨在民遂懲其子勸導其父</hi>
　　<hi>民感泣父子相愛如初</hi>
　翟　唐<hi>順天長垣人萬厯間由御史左遷嵩明知州除姦剔弊拊循孤弱循聲表著</hi>
　鄭邦福<hi>字洪疇江西上饒人萬厯間任嵩明知州慈祥而清瑩精心名理脱離言詮人莫窺其底</hi>
　　<hi>藴遷部郎官至京卿</hi>
　費經虞<hi>四川人崇禎末任昆明知縣薄征省訟重士勸農勘覆吾必奎叛黨全活數百人</hi>
曲靖府<lb/>
<pb n="KR2k0055_WYG_019-40b"/>
明<lb/>
　王　政<hi>籍貫未詳洪武初任知府創制定法甚便夷民</hi>
　劉　璧<hi>江南鳯陽人洪武初任曲靖衛指揮築城建署廣開屯田指置皆有條理</hi>
　方　用<hi>江南全椒人洪武初由總旗累官至指揮使隨沐英入滇開設陸凉衛即掌衛印修城池</hi>
　　<hi>建公署興屯田安民禦寇著有嘉績永樂間調征交阯遂留守交州</hi>
　王　正<hi>江西人永樂間任知府惠愛得民心郡設學校自正始</hi>
　王　式<hi>江南合肥人天順間任霑益知州有惠政民夷交頌之</hi>
　焦　韶<hi>四川灌縣人𢎞治間任知府興學平賦弭盜招亡郡産嘉禾民歌之曰一本兩穗嘉禾滿</hi>
<pb n="KR2k0055_WYG_019-41a"/>
　　<hi>田太守焦公其德格天</hi>
　羅　環<hi>江西吉水人𢎞治間任馬龍知州時始改流官勤職愛民夷俗漸變竟卒於官</hi>
　戴　鰲<hi>浙江鄞縣人正德間任尋甸知府建學作人化民變俗</hi>
　龎　嵩<hi>字振卿廣東南海人嘉靖間由應天治中出知曲靖府清節自持政先化導立各鄉社學</hi>
　　<hi>師夷猓有弗率者必以誠感去後人彌思之</hi>
　文　溶<hi>廣西鬱林人嘉靖間任南寧知縣慈惠藹然人稱賢令</hi>
　李　珊<hi>江西臨川人嘉靖間任馬龍知州政無煩苛安銓之變挺身抗敵城賴以全去時軍民泣</hi>
　　<hi>留</hi>
<pb n="KR2k0055_WYG_019-41b"/>
　張秉正<hi>直隸滑縣人嘉靖間任羅雄州州同剛正自持不昵羣小嘗請設流官卒如其議</hi>
　林　斌<hi>福建莆田人嘉靖間任尋甸知府除姦宄任良能徭役均平盜源弭息民為立祠</hi>
　王尚用<hi>江西安福人嘉靖間任尋甸知府創書院修學宫平賦役同通判蕭時中清丈田地除浮</hi>
　　<hi>荒請改折民至今便之</hi>
　胡　光<hi>江南徽州人隆慶間任府同知興廢舉墜剖決明敏夷民畏懐盜賊屏息署䝉化府事建</hi>
　　<hi>書院多惠政</hi>
　梁　棟<hi>貴州人隆慶間任亦佐知縣有循良績後離任民扳轅留之</hi>
　敖　翔<hi>四川人萬厯間任府同知外剛方而内平恕庭無請謁貪吏望風畏之</hi>
<pb n="KR2k0055_WYG_019-42a"/>
　孫　台<hi>貴州人萬厯間任府同知著有實政大理保之變監霑益兵卒於行間</hi>
　尹耕莘<hi>陜西人萬厯間任推官為政廉明豪强斂迹卒於官囊槖蕭然</hi>
　夏　鐸<hi>山東人萬厯間任府教授厭士習記誦日與講性命之學一時生徒咸變舊習</hi>
　栗廷用<hi>湖廣松滋人萬厯間任陸涼知州奉法循理吏民畏懐</hi>
　李遇春<hi>福建閩縣人萬厯間任尋甸知府以興革為己任濬渠道築河堤置義田寢征調嚴閉那</hi>
　　<hi>石岡等礦厰分四十三寨以安夷民人皆徳之</hi>
　鄧繼逺<hi>廣西全州人天啟間任陸涼知州政務不擾以便民為事出入惟馭一騎食粗衣布潔清</hi>
　　<hi>自矢</hi>
<pb n="KR2k0055_WYG_019-42b"/>
臨安府<lb/>
元<lb/>
　巴　哈<hi>張萬嘉努之子至元間廕任臨安宣慰司同知忠厚嚴明卓有德政</hi>
　朱　寶<hi>籍貫未詳鎮守石屛千户天厯初圖沁反郡縣皆䧟寳同州人亨祐率驍騎五十餘人夜</hi>
　　<hi>襲宣慰司奪印符以歸據異龍湖島率衆同守州民賴以保障</hi>
明<lb/>
　萬　中<hi>字惟一湖廣黄陂人洪武十五年從宣寧侯金朝興下臨安領兵四出時䝉自蠻阿也引</hi>
　　<hi>石屛馬黒奴通海觀音奴寧州吉台諸蠻梗化中以兵定之陞臨安衛世襲指揮同知尋陞雲南都</hi>
<pb n="KR2k0055_WYG_019-43a"/>
　　<hi>指揮從征安南冐炎瘴卒</hi>
　王　執<hi>籍貫未詳寧州衛指揮洪武十五年從宣寧侯下臨安與萬中俱留鎮㑹石屏馬黒奴搆</hi>
　　<hi>煽諸部屯兵海東為七營以待執偕中乗夜襲破追至異龍湖又破之師還擊之西山又擊其逸蠻</hi>
　　<hi>於楊知州莊斬馘無算</hi>
　任　暹<hi>永興人洪武間任通海知縣改遷縣治威愛得宜</hi>
　黄　德<hi>四川江津人洪武間任㠄峩知縣革創之初一以寛大沖和馭之</hi>
　李　善<hi>河南人永樂間任建水知州勞心撫字民懐其德</hi>
　徐文振<hi>字聲逺威逺人正統間任府同知善撫其民任滿當去民上疏乞留晉本府知府</hi>
<pb n="KR2k0055_WYG_019-43b"/>
　王　驥<hi>字博德四川滎昌人正統間任石屛州學正立教整肅身無忒儀州士為之一變召為監</hi>
　　<hi>察御史</hi>
　鄭洪範<hi>浙江黄巖人正統間以御史左遷阿迷知州强直自遂吏畏民懐</hi>
　詹　英<hi>貴州衛人正統間任河西縣教諭性剛直不畏權勢時靖逺伯王驥三征麓川英劾其老</hi>
　　<hi>師費財疏載藝文志</hi>
　傅　厚<hi>籍貫未詳正統間任河西知縣居心仁恕撫字有方邑人祀之</hi>
　任　彬<hi>四川蒼溪人景泰間任石屏知州遷學宫置社學立童子師㑹土酋刀諒毒殺吏目髙秉</hi>
　　<hi>權彬當勘訊諒隂行賄彬叱拒之竟正諒罪以貧不能歸遂家石屏</hi>
<pb n="KR2k0055_WYG_019-44a"/>
　蔣　良<hi>字希玉廣西全州人天順間任河西知縣政務寛厚不喜聞人過有訟者輒引至前諭以</hi>
　　<hi>孝弟仁信皆解去</hi>
　賴　英<hi>江西人成化間任知府有惠政建藏書閣購經史以便諸生講習尋陞布政司叅政</hi>
　左明善<hi>四川富順人成化間任知府亷明有為民皆畏愛交人寇邊榜諭以禍福即遁去</hi>
　黄時中<hi>字宜之湖廣麻城人成化間任阿迷知州時初設流百務肇舉中善於撫綏得夷民心</hi>
　王朝禄<hi>四川江津人𢎞治初任通海知縣修學舍増倉儲以縣當衝要里甲夫馬為累請更協濟</hi>
　　<hi>於河西著為例民頌其徳</hi>
　蕭　鸞<hi>廣西人𢎞治間任㠄峩知縣編置糧差備極勤勞</hi>
<pb n="KR2k0055_WYG_019-44b"/>
　陳　瀾　<hi>南泰州人𢎞治間任䝉自知縣有識苦寇擾築城保禦民賴以安</hi>
　朱　琉<hi>字徳嘉四川瀘州人正徳間任知府明敏持正時郡中多盜賊琉窮其淵藪剪除殆盡民</hi>
　　<hi>賴以安</hi>
　陳允諧<hi>福建莆田人正徳間任建水知州持躬儉約惟以恤民省費為事盡裁常例州民賴之</hi>
　汪　金<hi>字汝礪江西貴溪人嘉靖初任知府性醇謹維持綱紀不為苛細剙置學田士類頌焉</hi>
　錢邦偁<hi>湖廣蘄水人嘉靖末任知府慈恕得民除一切陋例尋常詞訟為之勸息歲儉設粥救饑</hi>
　　<hi>捐俸完民逋賦陞苑馬寺卿去後民歌頌之</hi>
　何文俸<hi>字東海福建閩縣人嘉靖間任石屏知州單車赴任豈弟宜民操守㢘潔</hi>
<pb n="KR2k0055_WYG_019-45a"/>
　陳仲晦<hi>麻城人嘉靖間任石屏州知州治海口建六閘軍民稱便</hi>
　王　聘<hi>字士卿南充人嘉靖間任寧州州同善於撫字迎母就養母卒哀毁骨立徒步扶櫬歸囊</hi>
　　<hi>無長物</hi>
　周世用<hi>貴州人隆慶初任䝉自知縣清亷愛民去任行李蕭然個舊錫户以金二百為贈堅卻之</hi>
　昌應時<hi>字廷佐福建莆田人萬厯初任知府性坦直不屑趨承時集諸生評隲文藝藻鑑不爽士</hi>
　　<hi>林仰之</hi>
　牛可麟<hi>河南祥符人萬厯間任知府秉性樸直政尚寛和訟斷一成確不可易</hi>
　許　莘<hi>字師尹北直大名人守杭州鞏昌皆有聲萬厯間左遷府通判興學育才臨民慈愛</hi>
<pb n="KR2k0055_WYG_019-45b"/>
　尹東周<hi>山東人萬厯間以元江通判署石屏州事裁革各欵緡錢以紓民困州人祀之</hi>
　曽所能<hi>四川涪州人萬厯間任石屏知州政務恤民置社倉修陂塘民甚利之</hi>
　蕭廷對<hi>字觀我江西泰和人萬厯間由國子監助教出知石屏操守亷潔政尚寛平重農築堰置</hi>
　　<hi>三社倉儲粟備荒興學課士創建城樓治績最著</hi>
　朱繼䕫<hi>四川瀘州人萬厯間任寶秀巡檢才識練達長於發奸條議建毛木哨以防剽掠置社倉</hi>
　　<hi>以儲菽粟有裨地方寶秀民人徳之</hi>
　楊翹瀛<hi>貴州人萬厯間任通海知縣有才力建縣城民得安堵</hi>
　王　鍈<hi>清平人天啟間任知府平訟獄練鄉兵郡人徳之</hi>
<pb n="KR2k0055_WYG_019-46a"/>
　秦懋觀<hi>浙江仁和人天啟末任知府先此任者多以賄聞懋觀至土酋普名聲以千金獻不受巡</hi>
　　<hi>撫王伉索名聲賄不應誣以叛將討之懋觀歴辨其枉不聽名聲兵薄城下懋觀登陴責之相持兩</hi>
　　<hi>月及伉被逮遂解去遷右叅政</hi>
　顧慶恩<hi>江南呉江人博學能文天啓間以澂江通判署石屏政尚寛大崇重文教纂修州志改創</hi>
　　<hi>磚城後遇賊攻得資堅守至今賴之</hi>
　蔣恒盈<hi>廣西全州人天啟間任㠄峩知縣遷學宫培育人才撫綏夷民政績甚著</hi>
　熊啟宇<hi>字六開江西南昌人崇禎末任府推官李定國破臨安宇被執罵賊不屈賊義釋之賊屠</hi>
　　<hi>城横屍二十餘萬宇率殘民瘞之後歲饑乏食設法炊粥以賑者兩月全活甚衆</hi>
<pb n="KR2k0055_WYG_019-46b"/>
　李猶龍<hi>字慕慈湖廣蘄州人崇禎間任石屏知州值普名聲叛攻圍臨安州有土人倡亂立斃之</hi>
　　<hi>境内肅然率民固守賊不敢犯城賴以安</hi>
　朱統鐩<hi>字司烜江西南昌人崇禎間以府通判署石屏州事恤民疾苦異龍湖有水壩魚梁壅塞</hi>
　　<hi>水道鐩令拆去更築堅堤數百丈以砥之湖水東流淤田復墾捐給傭值合州永食其利建祠祀之</hi>
　周之相<hi>貴州人崇禎間任河西知縣寛賦均役弭盜安民闔邑頌徳</hi>
　張一愷<hi>廣東電白人崇禎間任㠄峩知縣識力過人值土司交訌波及縣民愷排難解紛請兵鋤</hi>
　　<hi>暴乂賊劫近村親督鄉兵擊斬三百餘級民賴以安</hi>
本朝<lb/>
<pb n="KR2k0055_WYG_019-47a"/>
　鄭　相<hi>江南江寧人貢生以中書隨征入滇順治十六年委署石屏州事甫下車旬月撫流亡勤</hi>
　　<hi>撫恤捐金賑濟適偽總兵髙應鳯叛遂被害老幼皆垂涕</hi>
澂江府<lb/>
元<lb/>
　固　納<hi>䝉古人任澂江路總管首建學宫教民禮義</hi>
明<lb/>
　胡　思<hi>西安右衛指揮從征雲南洪武十四年西平侯沐英委理府事翦除餉寇撫定夷民勞績</hi>
　　<hi>甚多</hi>
<pb n="KR2k0055_WYG_019-47b"/>
　髙　恂<hi>陜西人洪武中恂父斗南任新興有惠政以老乞歸舉恂自代由給事中知州事從征交</hi>
　　<hi>阯有協贊功</hi>
　王　彦<hi>字士俊江西安福人由刑部郎中言事左遷雲南都司斷事正統間陞知府招流移剔奸</hi>
　　<hi>弊創設三闗募民守之有保障功</hi>
　魏　鑑<hi>江夏人天順間任新興知州歲荒賑饑全活甚衆在任九年始終一節</hi>
　饒　欽<hi>字汝恭江南祁門人成化間任知府清介不滓力卻路南土官之賂巡撫王恕特薦不報</hi>
　　<hi>尋以入覲請歸</hi>
　魯　厚<hi>四川内江人成化間任路南知州創社學以教子弟増重樓於州城之外禦暴賴之</hi>
<pb n="KR2k0055_WYG_019-48a"/>
　晁必登<hi>字汝吉四川宜賓人𢎞治間任通判時澂守貪暴人情洶洶必登以亷佐之屬邑之民充</hi>
　　<hi>板橋江川驛籍者苦於奔應多破産逃亡乃白上官徵銀解驛民困以甦政暇與諸生講易尤長於</hi>
　　<hi>詩攝篆廣西曲靖尋陞武定同知皆有惠政歴陞本省右叅政</hi>
　唐　臣<hi>字堯佐四川營山人正徳間任知府誠慤清謹自奉薄而厚恤民政暇手不釋卷延諸生</hi>
　　<hi>討論築四街城設東溪舖尋陞兩淮運使檄至已卒</hi>
　劉　傑<hi>山西臨汾人正徳間任知府明敏果斷謹斛量定商税均里役稱平政焉</hi>
　童　璽<hi>字國信福建連城人正徳間任知府始至以郡治弗利改遷於暘溥山移學於郡治舊基</hi>
　　<hi>仍以舊學為仰山書院郡東北有溪毎值霖潦為害璽築堤東谷障之北流築郡城樹譙樓移屯倉</hi>
<pb n="KR2k0055_WYG_019-48b"/>
　　<hi>政績最多</hi>
　皮日偉<hi>湖廣長沙人正徳間任江川知縣奏免雜徭民懐其徳</hi>
　計朝聘<hi>字莘夫四川成都人嘉靖間任知府值歲不登捐俸賑民寛徭省刑開田三千畝</hi>
　王良臣<hi>字天民陜西寧羌人嘉靖間任知府才識練達吏事明敏别郡疑獄多受成焉在郡禮賢</hi>
　　<hi>崇學設樂舞拓文廟</hi>
　鄒國璽<hi>字南華四川新津人嘉靖間任路南知州築壩開河士民永食其利</hi>
　徐可久<hi>字有功廣西馬平人隆慶初任知府遷郡治於舞鳯山簏築磚城開河道復義倉社學後</hi>
　　<hi>陞本省瀾滄副使</hi>
<pb n="KR2k0055_WYG_019-49a"/>
　文嘉謨<hi>四川茂州人隆慶間任陽宗知縣毎單騎遊厯境内凡地理河道加意修補築炒甸堰塘</hi>
　　<hi>濬大衝堤壩民有父母神君之頌</hi>
　林焜章<hi>福建莆田人萬厯間任知府清慎豈弟置義學六所以訓生童遇有奸盜化以亷恥不事</hi>
　　<hi>鞭笞凡有勾攝即付告人不遣隸卒嘗手題於屏曰不怒不嗔和平養蒼生福勿欺勿慢忠直報聖</hi>
　　<hi>主恩丁憂去士民思之</hi>
　柳芳陽<hi>四川宜賓人萬厯末任新興知州愛民課士𠞰捕夷賊士民立祠祀之</hi>
　郎文煥<hi>浙江孝豐人天啟間任知府養士愛民剔弊釐奸河陽有額外夫馬重為民困條議革除</hi>
　　<hi>勒石永禁</hi>
<pb n="KR2k0055_WYG_019-49b"/>
　張　維<hi>山西蒲州人天啟間以推官改授河陽知縣居官清正除火耗絶請託與知府郎文煥亷</hi>
　　<hi>正相得民受其福</hi>
　李以袞<hi>浙江縉雲人崇禎間任知府崇文行重學校謹倉庫修城池増置砲樓二十座防禦多資</hi>
　　<hi>至今賴之</hi>
　周　應<hi>貴州興隆人崇禎間任通判有膽略知府李以袞致政歸應攝府篆適寧州土酋禄昌文</hi>
　　<hi>部目李蒿鵲王尊等率衆焚掠至郡東市應委僚屬守城單騎詣之諭以大義詞氣嚴正賊衆畏服</hi>
　　<hi>解去</hi>
武定府<lb/>
<pb n="KR2k0055_WYG_019-50a"/>
元<lb/>
　安　慈<hi>武德將軍與子弄積俱有功於武定</hi>
明<lb/>
　董　旻<hi>字子仁江西樂平人成化中官都給事以直言忤㫖謫石舊知縣奉職公勤明於折獄片</hi>
　　<hi>言而決人無寃抑時土酋猖獗賊盜蜂起旻練民兵防禦使逺近相為保聯遂至萑苻絶警土人不</hi>
　　<hi>敢跳梁後以循良茂著超擢布政司叅議</hi>
　張　敬<hi>江西清江人𢎞治中任和曲知州存心慈愛政善民安州人感戴</hi>
　鄧世彦<hi>湖廣人隆慶間任府同知值土酋鳯繼祖倡亂世彦贊畫盡心輓運無悞用能以次𠞰平</hi>
<pb n="KR2k0055_WYG_019-50b"/>
　　<hi>民鮮失所又創建府治城垣樓櫓地方賴以保障兵燹之後瘡痍未復彦招集流亡寛釋脅從省刑</hi>
　　<hi>薄斂善政甚多一時漢夷帖服條議改設流官至今頌其功徳</hi>
　劉懋武<hi>扶溝人官生萬厯間任知府多善政郡人為建生祠</hi>
　王應期<hi>湖廣人萬厯末任知府值土酋沙大金作亂應期出竒制勝討平之</hi>
　胡其慥<hi>湖廣人天啟二年任知府阿反張世臣作亂慥竭力捍禦抗詞請救城賴以全郡人與前</hi>
　　<hi>守王應期共立祠祀之名二惠祠</hi>
　趙　紓<hi>山西人天啟間任知府㢘正剛方不避權倖修學崇文旌揚孝弟禮待髙年民知齒讓勸</hi>
　　<hi>農息訟善政多端涖政三載逺近皆呼為趙青天陞蒼梧道民懐其徳立石建祠紓立命毁之去之</hi>
<pb n="KR2k0055_WYG_019-51a"/>
　　<hi>日攀轅卧轍有送至數百里外者</hi>
廣西府<lb/>
明<lb/>
　賀　勳<hi>字世安湖廣湘鄉人成化間任知府時初設流官勲至建城垣修學校立廨舍惠農通商</hi>
　　<hi>正風俗弭盜賊後陞叅政仍兼府事</hi>
　張　黻<hi>江西吉水人成化間官後府經厯以疏救林俊謫為師宗知州有惠政後以王恕之請復</hi>
　　<hi>為南京左府經歴</hi>
　孫　久<hi>江西吉水人𢎞治間任彌勒知州設流之初多所創建制土司安反側民賴以寧</hi>
<pb n="KR2k0055_WYG_019-51b"/>
　華　剛<hi>貴州都匀人正徳間任彌勒知州明察剛毅有為有守十八寨賊首阿勿等聞其名畏之</hi>
　　<hi>輸納逋税朞月之間政令大行</hi>
　張　佐<hi>湖廣武昌人正徳間任彌勒知州持躬亷介政平訟息平十八寨運籌有方民不知擾</hi>
　解一經<hi>山西交城人嘉靖間任知府恬靜亷潔在任七載清白無瑕比歸土舍昻齊追送白金力</hi>
　　<hi>卻之</hi>
　許　佲<hi>號虢田河南靈寶人嘉靖間任知府實心惠愛剔蠧釐奸民皆稱為許父臨去以一籬樁</hi>
　　<hi>植於衙中枯木自活埀隂繁茂</hi>
　辜用琥<hi>江西南昌人嘉靖間任知府攜一僕自隨清慎恬淡革土司常例省里甲夫馬靖盜息民</hi>
<pb n="KR2k0055_WYG_019-52a"/>
　　<hi>豪猾斂迹涖任四載民無欺罔庭無訟獄以養母致仕民咸思之</hi>
　李　崧<hi>號肖梧四川内江人嘉靖間任師宗知州甫下車嘆曰以數十家窮夷當一荒州其何以</hi>
　　<hi>堪雖然官守有常吾知奉職已爾去弊興利愛民如子自奉淡泊粗糲妻子衣布陞任士民保留在</hi>
　　<hi>任九載賢聲茂著比陞大理同知民追送百里外泣涕之聲徹於道路</hi>
　戴時雍<hi>字逢堯江西浮梁人隆慶間任知府改築磚城約已省刑勸農課士民懐其徳</hi>
　蔡應科<hi>龍溪人進士萬厯間任知府崇儒愛士獄無寃民丰裁不露奸宄潛消吏民愛戴厯久不</hi>
　　<hi>忘</hi>
　陳　忠<hi>字良甫直𨽻獻縣人萬厯間任知府亷潔幹練建永惠壩開東西兩河附近田地盡為膏</hi>
<pb n="KR2k0055_WYG_019-52b"/>
　　<hi>腴修築三鄉城於沿江渡口設哨兵又令戍卒墾荒且耕且守道路以寧</hi>
　錢秉元<hi>江南呉縣人萬厯間任知府省事愛民捐俸買彌勒州古城田資諸生膏火多惠政民懷</hi>
　　<hi>思之</hi>
　張光宇<hi>字懐谷山西太平人萬厯間任知府秉公直敦風化興學勸農増修堤壩陞山東轉運使</hi>
　　<hi>百姓如失父母</hi>
　蕭以裕<hi>江西清江人萬厯間任知府課士傳經講論無倦遷學宫於三台山麓創鶴麓書院事闗</hi>
　　<hi>學校靡不殫心省刑薄斂善政甚多又修志類若干卷土酋普者輅騷擾江外親率師擒之諸夷畏</hi>
　　<hi>服</hi>
<pb n="KR2k0055_WYG_019-53a"/>
　蔣時極<hi>廣西全州人萬厯間任通判廣西為曲臨澂三郡交界夙多賊藪時極威名素著諸土司</hi>
　　<hi>聞來防守皆傾心往迎於百里外申號令明賞罰不煩兵甲夷民讋服</hi>
　李　啟<hi>湖廣人萬厯間任彌勒知州約已惠下勤恤民隱築堰壩興水利民食其福</hi>
　張繼孟<hi>字太巖陜西扶風人崇禎初為御史以剛直出為知府正直嚴明興文講武㑹普名聲死</hi>
　　<hi>其妻萬氏復猖獗議招撫往者輒被害繼孟單騎入賊營諭以利害萬氏遂降陞浙江鹽運使郡人</hi>
　　<hi>肖像祀之</hi>
　髙梁楷<hi>思恩府舉人崇禎間任知府剗去煩苛悉歸寛恕修復永惠壩水利惠政甚多民間肖像</hi>
　　<hi>祀之</hi>
<pb n="KR2k0055_WYG_019-53b"/>
　王勵精<hi>陜西扶風人崇禎間任通判莊儉仁恕折獄明敏歲大旱自責禱雨米價騰貴毁所繫銀</hi>
　　<hi>帶易粟減價賣市中富民感激爭出粟價遂平</hi>
廣南府<lb/>
明<lb/>
　王道廣<hi>廣東番禺人隆慶間任知府亷静不擾民蠻相安</hi>
元江府<lb/>
明<lb/>
　程本立<hi>字原道臨海人洪武初官周府長史以累謫他郎甸長官司吏目㑹諸夷煽誘為亂西平</hi>
<pb n="KR2k0055_WYG_019-54a"/>
　　<hi>侯沐英布政使張紞檄本立往撫諭之諸夷帖服三年入為翰林與修髙廟實錄晉僉都御史金川</hi>
　　<hi>門失守遂自盡嘉靖初立祠新化州祀之後崇祀於雲南學宫</hi>
　汪　輔<hi>雲南後衛指揮同知嘉靖間署府事政務便民有控訴至者訓以禮讓至軍事以嚴御之</hi>
　　<hi>毫不敢犯累官貴州總兵都督僉事</hi>
　李先芬<hi>籍貫未詳萬厯間任新平知縣始建縣治築城鑿池庶務齊舉士民感之建廟以祀</hi>
　秦元穗<hi>廣東人崇禎間任新平知縣才學兼優寛猛相濟詳請遷移縣治築建磚城外艱歸民祠</hi>
　　<hi>祀之</hi>
大理府<lb/>
<pb n="KR2k0055_WYG_019-54b"/>
漢<lb/>
　杜　軫<hi>蜀郡成都人舉孝亷為建寧令風化大行漢夷悦服累遷尚書郎</hi>
明<lb/>
　趙彦良<hi>字明善浙江烏程人洪武間任通判剛介有文學修大理志要先任劒川州判興革得宜</hi>
　　<hi>州人思服</hi>
　張　鐸<hi>籍貫未詳洪武間任推官以亷稱</hi>
　鄭　祥<hi>江南合肥人洪武初調大理衛指揮使増拓舊城經畫之功居多</hi>
　賴　鎮<hi>籍貫未詳洪武十五年征雲南以功陞大理衛指揮同知二十年調洱海衛訓練士卒守</hi>
<pb n="KR2k0055_WYG_019-55a"/>
　　<hi>禦有方略與楚雄袁義齊名</hi>
　蘇守正<hi>籍貫未詳洪武間任趙州知州學校祀典壇壝一切皆其開創後卒於官</hi>
　諸葛伯恒<hi>籍貫未詳洪武間任趙州吏目亷謹有文學秋毫不擾於民月俸不舂而食布政張</hi>
　　<hi>紞薦之官至叅政</hi>
　賈　銓<hi>直隷邯鄲人正統初任知府甫下車以郡中利弊詢父老凡徭賦水利盜賊之類一一得</hi>
　　<hi>之以次綜理民皆樂從陞本省叅政</hi>
　何宗魯<hi>四川酆都人景泰間任浪穹知縣剛直不苛歲饑出粟全活甚衆</hi>
　蔣雲漢<hi>字天章四川重慶人成化間任知府亷以約已仁以恤民製文廟樂舞器日進諸生誨之</hi>
<pb n="KR2k0055_WYG_019-55b"/>
　　<hi>去任行李蕭然官至福建布政使</hi>
　呉　晟<hi>江西弋陽人𢎞治末任知府恢洪直諒人不忍欺一日雨行輿夫忽蹶傾其輿晟不動色</hi>
　　<hi>喚食奩取糕食之曰汝飢耶聽訟獨斷吏不得為奸時召諸生稽其本業戒嬉遊後遷叅政士民遮</hi>
　　<hi>送泣下</hi>
　李秀實<hi>湖廣永興人𢎞治間任太和知縣丰采凛然豪强斂手讞決疑獄罪者咸服</hi>
　楊　樊<hi>貴州人𢎞治間任太和知縣以能稱時廨宇傾圮擬修之費約千金工以萬計樊曰姑已</hi>
　　<hi>之待明年人莫喻其意春正月即諭民應造版籍各令投狀樊察舊事吏算里書應索民數千金疲</hi>
　　<hi>於候命者萬人樊乃親督造寫毫末不遺仍借此佐廨宇之役人役力一工畝科石一片民視往昔</hi>
<pb n="KR2k0055_WYG_019-56a"/>
　　<hi>減半費皆樂于赴功帑不支而事竣吏胥不得索一錢後陞知府</hi>
　周　憲<hi>湖廣安陸人正徳間任知府剖決如流陞九江兵備副使</hi>
　方　宸<hi>四川新繁人正徳間任同知清白自持時太守重罰鍰宸毎陞堂蹙眉而出人服其亷陞</hi>
　　<hi>知府</hi>
　喻　河<hi>廣西人正徳間任通判通敏有才略時洱河泛溢沒民田地乃令民間各具草束遂自乗</hi>
　　<hi>舟探河尾淺處卓木為城以草障瀾疏泄之因著為法三年一濬</hi>
　杜　翔<hi>四川崇慶人正徳間任浪穹知縣鑿渠灌田以興水利</hi>
　任　轍<hi>四川巴縣人嘉靖間任知府誠心撫字嚴於馭吏時方有檄貨大青督責日至屬吏欲擇</hi>
<pb n="KR2k0055_WYG_019-56b"/>
　　<hi>其尤者為獻轍曰此非可繼之物汝不虞為民禍耶擲而絶之尋以憂去在郡僅旬月後民有隱憂</hi>
　　<hi>則相謂曰安得任公</hi>
　蔡紹科<hi>浙江黄巖人嘉靖間任知府有便民四事省里甲治道塗立市肆作宫室人感其徳至今</hi>
　　<hi>猶稱之</hi>
　髙　鏞<hi>公韶子嘉靖間以御史左遷尋任大理同知倜儻有風節重修文廟濬泮池製備祭器樂</hi>
　　<hi>器有功學校</hi>
　周　昆<hi>四川永寧人嘉靖間任通判讞獄明決時監司以法繩下羣吏恐怖㑹有寃獄衆莫敢辯</hi>
　　<hi>昆獨再三争之監司疑其納賄昆抗執不回其寃乃白</hi>
<pb n="KR2k0055_WYG_019-57a"/>
　侯　問<hi>貴州清平人嘉靖間任太和知縣通敏多才舊例府縣供億之費皆里甲治辦多為在官</hi>
　　<hi>者侵奪費常十倍問欲為永逸之計自祭器燕几及屏幛薪水之細皆繕治而區分之擇吏主出入</hi>
　　<hi>民不知費累遷苑馬寺卿</hi>
　龍翔霄<hi>湖廣武陵人嘉靖間任太和知縣熟諳吏治決訟如流他郡邑有疑獄或難事悉委之太</hi>
　　<hi>和倉有積粟吏虞紅朽獲罪霄令舂粟得米出陳易新民免困累而積貯之數無虧上官下其議行</hi>
　　<hi>于闔省後遷南京兵部主事</hi>
　劉　璧<hi>四川雅州人嘉靖閒任太和知縣亷介慈惠捐修祠典愛惜民力民頌不衰</hi>
　朱　官<hi>貴州安莊人嘉靖間任賓川知州實心愛民建書院修津梁陞楚雄府同知</hi>
<pb n="KR2k0055_WYG_019-57b"/>
　莫天賦<hi>浙江海康人萬厯初任知府慷慨有為岳鳳之變城守戒嚴人情洶洶適天賦覲還調度</hi>
　　<hi>有方百姓安堵陞按察副使</hi>
　莊　誠<hi>四川成都人萬厯間任趙州知州以興廢為己任凡典禮器物整飭不遺麗江瀾滄二土</hi>
　　<hi>司構訟各懐金行賄誠執使封金聞於當路俱寘之法永平汰兵作亂所過殘掠誠百計周防賴以</hi>
　　<hi>無事清浮糧釐差發疏水利修舉鄉射禁食毒草凡利民生全民命者無不力行州志之修自誠始</hi>
　張名式<hi>湖廣人萬厯間任趙州州同亷靜寡欲才識髙明運餉卻金清田築堡卓有政聲</hi>
　劉延齡<hi>四川綿竹人萬厯間任雲南知縣發奸摘伏人無遯情四境恬然民不見吏</hi>
　陳　輔<hi>江西廣昌人萬厯間任鄧川知州履畝均田能清影射金錢毫無染指</hi>
<pb n="KR2k0055_WYG_019-58a"/>
　常真傑<hi>廣西恭城人萬厯間任鄧川知州至誠仁恕築堤開閘減金價惠政甚多</hi>
　周憲章<hi>貴州思南人萬厯間任雲龍知州平段進忠之亂消林養中之變建州城立州治創廟設</hi>
　　<hi>學招撫流離清田畝定里甲裁冗減課經畫盡善</hi>
楚雄府<lb/>
明<lb/>
　朱守仁<hi>江南徐州人洪武間任知府撫民勤政招集流移授以田土均賦役建學校鋤强梗境内</hi>
　　<hi>大治</hi>
　袁　義<hi>廬江人羽林右衛指揮同知從征雲南洪武間沐英遣守楚雄時蠻夷叛逼義積糧髙壘</hi>
<pb n="KR2k0055_WYG_019-58b"/>
　　<hi>調兵力戰蠻遂遁去授楚雄衛指揮使墾田築堰修城郭建橋梁區畫久逺之計入覲上惜其老令</hi>
　　<hi>醫為染其鬚髮俾仍撫治以威逺人後徵還厯官都督僉事卒賜祭葬</hi>
　馬　良<hi>山西黎城人正統間任楚雄知縣鯁直不阿政尚簡易凡有益於民者行之必力</hi>
　鞏　珪<hi>江南貴池人正統間任黒鹽井副提舉侃直任事秩滿父老遮留不忍别</hi>
　計　澄<hi>江西浮梁人景泰間以御史來守郡興學育才釐奸剔弊盜賊逺遁民賴以安陞廣西按</hi>
　　<hi>察司副使</hi>
　鄒　慶<hi>貴州思南人景泰間任鎮南知州以亷能稱闢街衢立公廨興學校弭盜安民後陞姚安</hi>
　　<hi>知府</hi>
<pb n="KR2k0055_WYG_019-59a"/>
　邵　敏<hi>湖廣湘隂人少以孝聞成化間任知府勤恤民隱初郡民不諳絲枲敏為市桑麻木棉教</hi>
　　<hi>士女紡織政事咸舉纂修郡志</hi>
　李　純<hi>廣西桂林人成化間任鎮南知州潔已恤民恥為阿私修理壇廟百廢俱舉後陞南昌知</hi>
　　<hi>府</hi>
　鄒　傑<hi>湖廣京山人成化間任廣通知縣清謹惠和布衣蔬食始終如一建學置田積粟備荒後</hi>
　　<hi>邑人以兵燹飢困賴賑濟焉</hi>
　呉　永<hi>廣西平樂人成化間任黑鹽井提舉井有蛟為害民患衝決永于北門作石壩鑄鐵牛鐵</hi>
　　<hi>索各七鎮之害遂息</hi>
<pb n="KR2k0055_WYG_019-59b"/>
　虎　臣<hi>陜西麟遊人慷慨有氣節成化末貢入太學上書諌萬歲山棕棚登眺事憲宗竒之授<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>
                    </hi>
　　<hi>嘉知縣始至黜奸崇良招撫夷猓次年委勘景東土官讎殺事夷投賄力卻遂中毒死邑人懐之</hi>
　范　璋<hi>浙江餘姚人𢎞治間以工部主事忤權貴謫吕合驛丞尋陞楚雄知縣卜遷學宫於勝地</hi>
　　<hi>引蓮池水以灌泮池誨勵諸生多所成就</hi>
　蔣　哲<hi>貴州衞人𢎞治初任廣通知縣剛介亷明沐國公家人有恃勢作威者哲按治如法卒於</hi>
　　<hi>官百姓哀之</hi>
　董　朴<hi>湖廣麻城人正徳間任知府課農桑立哨堡建學舍増祭器尤勤於講學諸生有貧不能</hi>
　　<hi>婚葬者捐貲助之陞江西叅政</hi>
<pb n="KR2k0055_WYG_019-60a"/>
　祝𢎞舒<hi>四川温江人嘉靖間任知府因俗為治尤篤意文教易五顯祠為龍岡書院卜遷學宫以</hi>
　　<hi>當形勝䇿勵諸生人文崛起武定鳯朝文之亂區畫城守逺近避亂者歸之賊不敢入其境</hi>
　李邦表<hi>四川定逺人嘉靖間任知府操守亷介久而不渝建聚奎樓聚徒講學懲奸正俗境内肅</hi>
　　<hi>然</hi>
　戚　慎<hi>江南宣城人嘉靖間任知府清介不染不畏强禦卒於官囊無餘財寮屬醵金以殮</hi>
　傅　昻<hi>江西金谿人嘉靖間任府同知亷明剛正嘗收軍儲洞知賠納之苦議請減徵事垂成而</hi>
　　<hi>昻以遷去遂不果行識者憾之</hi>
　劉名弼<hi>直隸長垣人嘉靖間以通判署楚雄縣事仁恕清慎創建義學克成厥功邑之人文蔚起</hi>
<pb n="KR2k0055_WYG_019-60b"/>
　　<hi>皆其力也</hi>
　區元晉<hi>廣東新㑹人嘉靖間任鎮南知州政治循良好士愛民修建廟學</hi>
　何應和<hi>廣東東莞人嘉靖間任南安知州單騎赴任出不乗輿暑不張葢撫民以仁禦盜以信境</hi>
　　<hi>内肅然後以終養歸踰年有安竜之變州人咸曰何公在當不至是</hi>
　茍　詵<hi>四川華陽人嘉靖間任南安知州性剛操潔值州境安竜堡夷賊肆掠渠魁數十人皆勇</hi>
　　<hi>悍狡黠撫剿俱不能致詵出竒攻入巢穴伏兵格殺之立哨於要地調官卒守禦民感其徳立祠祀</hi>
　　<hi>焉</hi>
　董　宷<hi>四川人嘉靖間任定逺知縣亷明公恕催科不擾額賦得完自宷始</hi>
<pb n="KR2k0055_WYG_019-61a"/>
　越民表<hi>貴州宣慰司人嘉靖間任定逺知縣清直慈敏均徭役革屯弊扶弱抑强多惠政後陞任</hi>
　　<hi>湖廣軍民泣送之</hi>
　呉　習<hi>貴州赤水衞人嘉靖間任廣通知縣仁恕公亷不畏强禦不濫科徵凡公署橋梁靡不修</hi>
　　<hi>飾</hi>
　張大亨<hi>廣西全州人弱冠領鄉薦謁選候長安邸中嚴嵩初入相為其大父門人遂引疾歸終嵩</hi>
　　<hi>任政府二十餘年不出及罷相始出判端州隆慶初擢楚雄府同知攜一蒼頭一稚子灑然甚適也</hi>
　　<hi>於吏事迎刃而解芟除九塲巨憝郡民依依如孺子之慕父母比代守者入覲以經費不給中道歸</hi>
　　<hi>家</hi>
<pb n="KR2k0055_WYG_019-61b"/>
　黄　袍<hi>四川南充人隆慶間以定逺知縣署鎮南州修建土城買置義塚地</hi>
　張九歌<hi>山東曹州人萬厯間任知府亷明剛斷有倚勳勢於部内誅求者力裁抑之卒不得逞後</hi>
　　<hi>以憂去</hi>
　侯文才<hi>四川營山人萬厯間任知府郡人不知紡織文才始教之蠶桑勤者賞惰者罰布帛之利</hi>
　　<hi>以興</hi>
　顧　閔<hi>貴州清平人萬厯間任楚雄知縣年尚少性術慈厚見刑非其辜者惻然哀憐之實畝清</hi>
　　<hi>賦平徭恤惸尋遷趙州知州</hi>
　尹為憲<hi>湖廣武陵人萬厯間任鎮南知州推誠孚衆戢盜興賢重修磚城為一方保障</hi>
<pb n="KR2k0055_WYG_019-62a"/>
　何居穀<hi>福建晉江人任府通判萬厯間署鎮南州愛民造士修學宫置祭器經書士林徳之</hi>
　李　翹<hi>四川大邑人萬厯初由雲南府通判陞南安知州視民如子常均貢賦利民州人肖像偕</hi>
　　<hi>温可貞殷輅為三賢祠祀之</hi>
　温可貞<hi>廣東東莞人萬厯間任南安知州沈毅多謀時鎮庄民施成信等乗武定之亂脅黨肆掠</hi>
　　<hi>貞率士民設方略誅之邊境獲寧</hi>
　殷　輅<hi>廣東博羅人萬厯間任南安知州奉母至孝風動一州尤多惠政與温李齊名</hi>
　劉之範<hi>四川富順人萬厯間任廣通知縣建城郭靖盜賊舉孝行培風水涖任八載清正仁亷愛</hi>
　　<hi>民如子三薦七奬行取評事</hi>
<pb n="KR2k0055_WYG_019-62b"/>
　羅廷璠<hi>江西新建人崇禎間任知府下車備詢疾苦一切與民休息興學除奸政聲大著後卒於</hi>
　　<hi>任郡人肖像闗聖祠</hi>
姚安府<lb/>
周<lb/>
　小　卜<hi>楚莊蹻將戰死䝉氏立祠祀之</hi>
漢<lb/>
　韓　説<hi>與司馬相如同開益州領弄棟蜻蛉諸縣有賢聲</hi>
唐<lb/>
<pb n="KR2k0055_WYG_019-63a"/>
　梁積慶<hi>慶一作夀髙宗咸亨間為姚州道行軍總管值姚州蠻亂討平之</hi>
明<lb/>
　戴　都<hi>江西人洪武初以指揮守禦姚安姚僅土城仍唐舊制甚闊難守都撤而小之易以磚石</hi>
　　<hi>至今恃為保障</hi>
　岑　斌<hi>浙江錢塘人洪武間征雲南有功陞姚安千户千户所公署其所營繕尤得士卒心及卒</hi>
　　<hi>無不痛悼為之立祠</hi>
　髙宗壽<hi>豫章人永樂間任姚州知州剛果明鋭練達老成修祀典興學校建橋梁勤撫字陞陜西</hi>
　　<hi>鳯翔知府郡人至今思之</hi>
<pb n="KR2k0055_WYG_019-63b"/>
　吳　潤<hi>江南武進人永樂間任知府居心平恕政治循良白鹽井滷竭課虧潤為奏豁逋課竈丁</hi>
　　<hi>皆深徳之</hi>
　馬自然<hi>字性之四川内江人成化間任知府誠心愛民時大石淜水散溢民不均惠乃築堤開東</hi>
　　<hi>西二閘以時啟閉利賴實多</hi>
　劉　昻<hi>字廷舉山東海豐人成化間以給事中謫姚州州判均徭平賦民甚徳之</hi>
　任　𢎞<hi>四川南充人𢎞治間任知府正大寛洪拓  先師廟及門廡齋泮尋陞左叅政</hi>
　王嘉慶<hi>字佑之四川内江人𢎞治間任知府秉性剛果不避權勢興利除害建東西南三城甃石</hi>
　　<hi>橋以通鎮逺蜻蛉諸渠之水民不病涉</hi>
<pb n="KR2k0055_WYG_019-64a"/>
　黄　澍<hi>福建候官人正徳間任知府開朗平恕創建棟川書院課士讀書又嘗伸理寃獄一郡頌</hi>
　　<hi>為神明</hi>
　楊曰贊<hi>字堯臣江西揭陽人嘉靖間任知府剛方㢘潔斷事明允時苴卻蠻荼毒民人流移者衆</hi>
　　<hi>贊白諸當道除之又議設守備督營兵為守禦長久計尋以家難棄官歸民立石頌其功</hi>
　趙良華<hi>字居實四川眉州人嘉靖間以員外郎任知府亷明剛直初吏廨在府外華遷之以便防</hi>
　　<hi>閑卒於官士民悲悼</hi>
　王　鼎<hi>字汝調河南汝州人嘉靖間以御史任知府嚴明清慎修城池飾學校禁婦女不得市易</hi>
　　<hi>惟事桑麻立保甲以察盜賊姚俗稱治</hi>
<pb n="KR2k0055_WYG_019-64b"/>
　陳祥麟<hi>字伯仁福建莆田人嘉靖間任知府力清利弊鄰郡重獄未決者咸委質焉姚人頌為青</hi>
　　<hi>天以憂去</hi>
　何　朂<hi>字毅夫湖廣枝江人嘉靖間任知府平易寛仁修築夾口壩注水以濟大石淜之不及遂</hi>
　　<hi>為永利</hi>
　王徳純<hi>字一之湖廣羅田人嘉靖間以御史任知府剛明正大不事煩苛新棟川書院修儒學遷</hi>
　　<hi>養濟院意篤士民惠周無告</hi>
　趙　澍<hi>江西安福人嘉靖間任知府練達典故州所丁糧徭役凡舊事之偏駁者悉為釐正至祭</hi>
　　<hi>器射圃經理井然去之日姚人遮道泣送</hi>
<pb n="KR2k0055_WYG_019-65a"/>
　趙　恒<hi>福建晉江人嘉靖間任知府有才識尤善聽訟曲直莫逃其鑑著有春秋錄疑</hi>
　莫　相<hi>廣西全州人嘉靖間任姚州知州才敏行潔安鳯之變倡大義聚民得萬餘人晝則張旗</hi>
　　<hi>鼓以示威至夕登陴共守夜不解帶賊憚而不敢入後陞四川僉事</hi>
　周希尹<hi>廣西宜山人萬厯間任知府通才潔守務敦大去煩苛禮貌待人毫不假借一時土官奉</hi>
　　<hi>法惟謹建尊經魁星諸閣修南中書院甃大石淜諸閘不費公帑不煩民力士民德之</hi>
　童述先<hi>湖廣沔陽人萬厯間任推官署府事自武定變後民力凋瘵述先革軍民火耗及所解公</hi>
　　<hi>費積弊米鹽各税減白井沙滷課五百金民困以甦</hi>
　周良士<hi>湖廣邵陽人萬厯間任姚州知州坦衷潔操樸誠慈愛不輕色笑不設畛域平減差徭攘</hi>
<pb n="KR2k0055_WYG_019-65b"/>
　　<hi>夷僰交訌之禍出姚人水火之中尤亷幹風厲不為時局所阻勘審最詳主持亦確姚人徳之</hi>
　楊之彬<hi>湖廣麻城人萬厯間任姚州知州慈衷潔守敏才卓識省獄訟平賦役蠲苦丁復鹽市修</hi>
　　<hi>學宫一郡利弊盡為釐舉其大者開拓城郭功尤茂著</hi>
　呉崇徳<hi>字東臯江南虹縣人萬厯間任白井提舉慈祥不苛恤竈以完課易貝以便民竈户居民</hi>
　　<hi>咸徳之</hi>
　孔元徳<hi>貴州威清衞人崇禎間任知府姚境地土曠逺旱潦不時各淜瀦水艱於全濟元徳親行</hi>
　　<hi>擇地捐俸添築豐樂淜聚水溉田遂増穀千餘石民生永賴後陞兵巡安普道</hi>
永昌府<lb/>
<pb n="KR2k0055_WYG_019-66a"/>
漢<lb/>
　鄭　純<hi>字長伯郪人明帝時任西部都尉為政清潔化行夷貊君長皆獻土珍頌徳美天子嘉之</hi>
　　<hi>以為永昌太守純與哀牢夷人約邑豪歲輸布貫頭衣二領鹽一觔以為常賦夷俗安之後圖形東</hi>
　　<hi>觀</hi>
　曹　鸞<hi>巴人桓帝時任永昌大守時黨錮甚嚴鸞乃上書曰夫黨人者或耆年淵徳或衣冠英賢</hi>
　　<hi>此宜股肱王室左右大猷者也而久被禁錮辱在囹圄謀反大逆尚䝉赦宥黨人何罪獨不開恕乎</hi>
　　<hi>所以災異屢見水旱洊臻皆由於斯宜加原宥以副天心帝怒殺之</hi>
　馮　灝<hi>廣漢人建和間任永昌太守政多異績</hi>
<pb n="KR2k0055_WYG_019-66b"/>
三國漢<lb/>
　王　伉<hi>蜀郡人章武元年任永昌府丞有保境功諸葛亮表為永昌太守封亭侯</hi>
　霍　弋<hi>字紹先南郡枝江人章武末為太子舍人後主踐阼立太子璿以弋為中庶子璿好騎射</hi>
　　<hi>出入無度弋援古規諫後為參軍庲降屯副二都督又轉䕶軍統事如前時永昌郡夷獠恃險數為</hi>
　　<hi>寇害乃以弋領永昌太守率偏軍討之斬其豪帥破壊邑落邊境遂得寧静遷監軍翊軍將軍領建</hi>
　　<hi>寧太守</hi>
晉<lb/>
　孫　辯<hi>江陽人永昌郡從事太安元年上南中形勢七郡斗絶應復置寧州以相鎮慰冬十月復</hi>
<pb n="KR2k0055_WYG_019-67a"/>
　　<hi>置寧州</hi>
元<lb/>
　段阿堅<hi>大理人以都元帥守永昌威徳並著</hi>
明<lb/>
　葉學則<hi>江西徳興人博雅善詩歌洪武間常應召對十八年以奉訓大夫命為永平社學師始開</hi>
　　<hi>文教</hi>
　胡　淵<hi>定海人掌金齒司事初李觀建郡城於太保山下觀卒洪武二十八年淵拓而上之金滄</hi>
　　<hi>副使材俊創名宦祠淵首與焉</hi>
<pb n="KR2k0055_WYG_019-67b"/>
　胡　琛<hi>淵子字廷貢文雅有度繼掌金齒司事興學勸農安邊勵俗父子皆有賢聲</hi>
　胡　誌<hi>琛子儀度嫻雅有祖父風正統初襲父職從征麓川提鋭卒為前鋒有功陞雲南都指揮</hi>
　　<hi>僉事尋陞都督僉事還金齒在鎮二十餘年外輯内寧人民安堵</hi>
　陳　昇<hi>籍貫未詳金齒司指揮使正統十一年麓川平兵部侍郎侯璡奏調騰衝司掌印築城濬</hi>
　　<hi>池墾闢田野軍民利之</hi>
　毛福夀<hi>山西人正統間任騰衝指揮通水利立社學隨征麓川擒賊子思機叛酋畏懼以功陞都</hi>
　　<hi>督同知晉南寧伯</hi>
　郭　本<hi>字道充廣西融縣人天順間以監察御史左遷永平主簿剛直亷介拓縣治綏流夷常言</hi>
<pb n="KR2k0055_WYG_019-68a"/>
　　<hi>永平小邑不宜冗員後召還遂上疏請裁主簿不復設</hi>
　嚴時泰<hi>浙江餘姚人嘉靖二年永昌初復府諸事闊略人心未安泰來為守立法定制修輯署宇</hi>
　　<hi>綏柔瘡痍控制蠻夷撫馭卒伍勸學課士政務畢舉著有専城錄一卷</hi>
　童䝉正<hi>銅梁人舉人嘉靖間任知府和易有為歴任九載如一日擢福建鹽運使</hi>
　戴希灝<hi>廣西柳州人嘉靖間任府同知愷悌亷明絶請託卻夷金興水利勤講課在任八載遷長</hi>
　　<hi>史去行李蕭然士民泣留遮道</hi>
　孫　衣<hi>貴州清平人嘉靖間任保山知縣杜喧寨餽送愛民而嚴吏後陞雲南府同知</hi>
　李　輻<hi>字文輿江西吉水人嘉靖間任騰越知州涖事勸敏備禦嚴整終輻之任守城者終日不</hi>
<pb n="KR2k0055_WYG_019-68b"/>
　　<hi>敢弛其為武衛見憚類此㑹採寶石於猛密夷酋素聞輻威望對商人曰委官得如李公來必不欺</hi>
　　<hi>擾我土未久去官士民思之</hi>
　沈祖學<hi>浙江人隆慶間任騰越知州修坊表建義倉立書院均里甲崇學校纂州志修髙崙險道</hi>
　　<hi>善政頗多</hi>
　戈中和<hi>四川南充人萬厯間任知府政務安静時緬蠻於金騰沿邊市牛鹽意在窺覘中和謂當</hi>
　　<hi>遏其漸乃請於巡撫力禁之</hi>
　陳嚴之<hi>福建人萬厯間任知府亷威逺播崇重正學以破緬功陞兵備道</hi>
　張元諭<hi>浙江浦江人萬厯間任知府亷介方正上官有索庫羨者諭以庫簿示之遂止禁火葬及</hi>
<pb n="KR2k0055_WYG_019-69a"/>
　　<hi>婚喪奢侈挽以儉朴</hi>
　陳　師<hi>字思貞浙江錢塘人萬厯間任知府嚴禁通夷並治材官悍戾以靖軍民操守皭然不滓</hi>
　宋　儒<hi>四川峽江人萬厯間任府同知亷介愷悌禮士愛民征阿波堵魯凹力阻殺降去任之日</hi>
　　<hi>士民遮送不絶</hi>
　楊文舉<hi>四川南充人萬厯間任保山知縣敏才雅量勸課諸生築城臺以便守禦行取給事中尋</hi>
　　<hi>典試雲南所拔得人</hi>
　杜可教<hi>四川徳陽人萬厯間任騰越知州清亷惠愛禦緬有功士民感之</hi>
　李之仁<hi>貴州人萬厯間任騰越知州先年屯徵俱衛屯官解年例科𣲖苦不可支之仁察釐宿弊</hi>
<pb n="KR2k0055_WYG_019-69b"/>
　　<hi>條議歸州乃獲完額而民免累</hi>
　董獻䇿<hi>籍貫未詳任騰衝衛叅將萬厯間隴川多安民叛五年未平獻䇿隨兵備黄文炳討之身</hi>
　　<hi>先奪砦擒其渠帥而還</hi>
　鄧子龍<hi>字雲卿江西豐城人萬厯間任永昌叅將持重多謀慷慨任事緬人犯掠施甸焚殺極慘</hi>
　　<hi>子龍追及於攀枝花大敗之斬景宗真以靖灣甸擒罕䖍父子以開耿馬捉莽裕以平阿坡築建闗</hi>
　　<hi>城多其指畫能詩工書有古名將風鎮姚闗闢清平洞平丁苴白改夷後陞邊帥屢立戰功有枕戈</hi>
　　<hi>集行世</hi>
　劉　綎<hi>江西南昌人父為總戎綎不假恩廕自立武功萬厯間以遊擊領騰衝守備事擒岳鳯曩</hi>
<pb n="KR2k0055_WYG_019-70a"/>
　　<hi>烏緬人不敢窺邊招思忠莽灼逺夷傾心志在滅緬功已垂成為宵人中阻扼腕而去平播竹征闗</hi>
　　<hi>白功業甚著累功至大帥勇略雄才推為名將</hi>
　呉顯忠<hi>浙江山隂人萬厯間任騰衝叅將協贊漆文昌屯田之議將兵平順寧騰衝各處叛夷殱</hi>
　　<hi>多俺平麓川其功居多</hi>
　陳　文<hi>籍貫未詳萬厯間任騰衝衛指揮衛地歴年既久抛荒逃糧最為民累文建議請照安寧</hi>
　　<hi>易門等州除膏腴照舊承納外凡衝壅崩塞乾薄之地議為常年災傷折色減作三錢屯困始甦貽</hi>
　　<hi>惠無窮</hi>
　劉鼎臣<hi>籍貫未詳萬厯間任騰衝指揮僉事建八要六害之議蘇屯田積困軍人賴之</hi>
<pb n="KR2k0055_WYG_019-70b"/>
鶴慶府<lb/>
明<lb/>
　林遒節<hi>福建莆田人由刑部主事厯官瀘州知州正統間鶴麗土知府髙倫暴虐靖逺伯王驥奏</hi>
　　<hi>革之即薦遒節為流官知府撫治夷民廟壇驛堡多所修建規制一新</hi>
　甘　鳳<hi>廣東南海人正統間任劍川知州政務威嚴而待士甚厚</hi>
　胡　信<hi>江南丹徒人天順間任知府耿介清儉有興學造士之功</hi>
　王　珉<hi>浙江錢塘人景泰間任知府多政聲凡三載有麥秀兩岐之瑞</hi>
　張　海<hi>山東徳州人成化間以太僕卿忤中貴出為知府愛民教士卓有政績後陞府尹</hi>
<pb n="KR2k0055_WYG_019-71a"/>
　賀從政<hi>湖廣湘鄉人先知順州成化間陞廣西知府尋改鶴慶公慈平恕郡人至今稱焉</hi>
　劉　珏<hi>四川内江人𢎞治間任知府有惠政民夷信服歲凶盜起珏捐金賑濟以活饑民盜賊由</hi>
　　<hi>之解散致仕歸</hi>
　劉　讓<hi>江西吉水人𢎞治間任劍川知州能除民害頌徳不衰</hi>
　孫　偉<hi>江南靖江人嘉靖間任知府威輯强暴去之日民號泣不忍離</hi>
　馬　卿<hi>河南林縣人嘉靖間任知府修築堤壩水利均平與諸生談經講性多所造就</hi>
　姚大英<hi>貴州烏撒衛人嘉靖間以永昌府推官攝府事清介不染毁淫祠清吏弊人心悦服</hi>
　方啟念<hi>湖廣巴陵人嘉靖間任劍川知州恤民疾苦有愷悌聲</hi>
<pb n="KR2k0055_WYG_019-71b"/>
　越民牧<hi>貴州人嘉靖間任劍川知州以才能稱百廢備舉去任之日士民歌思</hi>
　桑荆初<hi>四川永寧人萬厯間任知府剛果嚴密鋤暴扶良修學之功尤著</hi>
　祁汝東<hi>浙江山隂人萬厯間任知府愷悌亷明先是北衙礦課累及里甲㑹江盈科以恤使至汝</hi>
　　<hi>東與謀極力丐免盈科特疏請蠲民賴休息</hi>
　余廷檟<hi>浙江鄞縣人萬厯間任知府革弊除奸法無假貸緩催科輕礦課民賴以甦涖事期月以</hi>
　　<hi>勞瘁成疾聞猾胥乗間壊法猶力疾逮治及卒百姓傷之為立哀思碑</hi>
　鄭　恩<hi>湖廣當陽人萬厯間任府經厯惠愛及民不事敲扑諸所䜿立卓然有聲</hi>
　李光芬<hi>四川忠州人萬厯間任順州知州性淡泊有才幹創州城社學墾田増賦有古良吏風陞</hi>
<pb n="KR2k0055_WYG_019-72a"/>
　　<hi>永昌同知</hi>
　陳開泰<hi>字茹連廣東三水人崇禎初以南京户部郎中任知府愷悌亷静歲饑賑粥全活無算文廟</hi>
　　<hi>災竭力鼎建罷羨耗卻陋規賑水災遷副使備兵威清士民遮道泣送</hi>
　劉　璧<hi>山東夀光人任同知周知民間疾苦聽斷執法人不敢干以私以下三人年任未詳</hi>
　張廷俊<hi>浙江鄞縣人任同知均水利訓社童嚴寇賊惠政實多</hi>
　于大節<hi>北直任邱人以御史任推官清直自持涖政三年豪惡屏跡官至山東按察使</hi>
順寧府<lb/>
明<lb/>
<pb n="KR2k0055_WYG_019-72b"/>
　余懋學<hi>貴州人萬厯間任知府時郡初設流凡城池官署學宫祠廟錢糧賦役皆所經營裁定尋</hi>
　　<hi>陞金騰道</hi>
　李忠臣<hi>貴州永寧人貢生萬厯末任知府立政寛大節儉持身而樂於施與治蹟與余懋學媲美</hi>
　　<hi>郡人建余李二太守祠祀之</hi>
永北府<lb/>
元<lb/>
　章吉特穆爾<hi>麗江人從世祖征大理屢戰有功賜名特穆爾陞北勝知府兼管麗江宣撫司事撫</hi>
　　<hi>治有方民夷咸服</hi>
<pb n="KR2k0055_WYG_019-73a"/>
　髙祥斌<hi>字廷理大理人任北勝知府明玉珍寇境斌率兵破之生擒品甸偽王以功陞雲南行省</hi>
　　<hi>中書右丞</hi>
麗江府<lb/>
明<lb/>
　髙　賜<hi>鶴慶人元為義兵萬户洪武間歸附從征佛光寨招諭未附者輸金助餉授通安州同知</hi>
　　<hi>有惠政夷民徳之</hi>
䝉化府<lb/>
明<lb/>
<pb n="KR2k0055_WYG_019-73b"/>
　蘇海鎮<hi>太和人洪武間以經明行修辟授䝉化學正忠信化俗</hi>
　劉　童<hi>福建人永樂間任䝉化知州以惠政為夷民感慕</hi>
　許　尚<hi>陜西人萬厯間任府同知清慎嚴明愛民禮士繩奸緝吏境内肅然</hi>
　劉作沛<hi>廣西馬平人萬厯間以提舉署府事置田養士易里甲為條編䝉民便之</hi>
　閔廷桂<hi>湖廣常徳人萬厯間任知府仁心仁政尤多材藝吏畏而民懐之</hi>
　段　銓<hi>陜西臨洮人崇禎初任定邊知縣㢘潔剛方博治經史憫邑文教未興廣勵不倦去任之</hi>
　　<hi>日行李蕭然士民感之</hi>
景東府<lb/>
<pb n="KR2k0055_WYG_019-74a"/>
明<lb/>
　張　吉<hi>餘干人成化間以工部郎中疏劾李孜省及僧繼曉等上怒謫景東通判景地居雲南絶</hi>
　　<hi>徼俗鄙戾吉教以禮義民有罪者薄責之約無再犯土知府見吉不攜家欲為置妾不聽遺以銀器</hi>
　　<hi>復不受心敬吉遣其子棨就學由是夷民嚮慕漸有中土之化吉益自勵作慎獨窮理改過求仁四</hi>
　　<hi>箴置座右忘其身之在蠻也</hi>
　　忠烈<hi>附</hi>
　總部<lb/>
元<lb/>
<pb n="KR2k0055_WYG_019-74b"/>
　仁　通<hi>多爾濟之子至順元年正月雲南諸王與萬户伯忽等叛仁通率官兵拒之殁於陣</hi>
　馮文舉<hi>四川什邡人初舉鄉試授漢川學正達嚕噶齊燕僚佐以一手致酒舉不受隱去次科登</hi>
　　<hi>進士第任雲南儒學提舉至元間明玉珍攻雲南城將䧟文舉謂其妻曰某受國恩愧不能退賊今</hi>
　　<hi>有死而已爾光州馬中丞孫女也其從之乎馬曰夫以義亡妾生何益遂焚香北面拜俱縊於學宫</hi>
　巴咱爾斡爾密<hi>梁王明師入滇達爾瑪既敗王聞之奉其母嘉僖率妻和托沁等百餘人</hi>
　　<hi>乗舟趨昆明池謂行省右丞魯爾等曰我宗室無降理仰藥死妻子皆死之</hi>
　婁爾塔坦<hi>䝉古人雲南行省右丞既進毒於王即自殺從死者幾二百人</hi>
明<lb/>
<pb n="KR2k0055_WYG_019-75a"/>
　方　政<hi>全椒人正統間官左都督麓川思任叛䧟騰衝據潞江朝廷命黔國公沐晟率政等討之</hi>
　　<hi>思任斷江立柵師不得渡政造舟六十艘破其柵斬首三千餘級逼思任於上江而諸軍無繼之者</hi>
　　<hi>頃之夷兵四集政以旂牌求救不至乃遣其子瑛曰汝急歸吾死今日矣瑛牽裾不釋政拔劍叱之</hi>
　　<hi>乃躍馬突陣賊為披靡馬躓為賊攢刺而死事聞贈威逺伯諡忠毅時都指揮同知顧勇陳翊侯義</hi>
　　<hi>江洪等皆同時戰死</hi>
　徐　樾<hi>字子直江西貴谿人嘉靖間任左布政元江那鑑叛尋詐降撫臣以大吏往撫樾行被殺</hi>
　　<hi>贈光禄卿</hi>
　張　澤<hi>字義甫江南桐城人嘉靖間以兵備道督兵討鳳繼祖敗績被執罵賊而死贈光禄寺少</hi>
<pb n="KR2k0055_WYG_019-75b"/>
　　<hi>卿</hi>
　周士昌<hi>四川内江人崇禎間任左布政土酋普名聲叛巡撫王伉疏請㑹剿令士昌監軍遇伏發</hi>
　　<hi>力戰死</hi>
　朱永吉<hi>字飛之廣西桂林人精天文術數初客黔投傅宗龍幕中安邦彦圍黔永吉解圍有功後</hi>
　　<hi>隨宗龍至滇崇禎間滇撫王伉討普名聲題授遊擊屢破賊衆為名聲所憚後因吾必奎通賊永吉</hi>
　　<hi>身被重傷伏發力戰死偏將趙能馮忠𦵏於路側趙能亦自刎事平題請廕一子世襲百户</hi>
　羅國巘<hi>四川宜賓人崇禎末任巡按沙定洲䧟省城不為屈行法自如流寇至國巘巡視被執至</hi>
　　<hi>省縱火自焚死</hi>
<pb n="KR2k0055_WYG_019-76a"/>
　朱壽□<hi>宗室崇禎末以部院徵兵雲南孫可望至曲靖被執不屈械繫二十餘日强以官復大罵</hi>
　　<hi>不食可望殺之題詩於壁云丈夫勁骨傲千秋青史丹心一片留金碧有燐隨我化江山多故倩誰</hi>
　　<hi>收煙塵已暗中原路風雨仍翻徹夜愁寧使忠魂歸見帝肯教含垢對深讎與僕三人同遇害</hi>
　楊畏知<hi>陜西寶雞人崇禎庚午解元特授金滄副使土酋吾必奎叛䧟定逺畏知奉檄來援遂駐</hi>
　　<hi>節楚雄繼值沙定洲䧟省城沐天波西走定洲追至援兵潰散畏知募民為兵雖在倉卒而措置得</hi>
　　<hi>宜間出兵勝之兩年之内沙賊環攻者百次畏知坐城樓賊發巨礟擊中冠幘不為動賊疑為神解</hi>
　　<hi>去後孫可望至迤西畏知率民兵禦於獅子口兵敗赴水為可望兵所得素重其名願共事討賊迤</hi>
　　<hi>西得免屠戮畏知力也後竟以忠直為可望所殺楚雄立祠祀之</hi>
<pb n="KR2k0055_WYG_019-76b"/>
本朝<lb/>
　閏洪標<hi>河南人任提標前營遊擊康熙十九年在安南衛沙子哨與呉賊對敵奮勇先登以身䧟</hi>
<hi>賜䘏陣而死事聞    廕</hi>
　林宗珍<hi>福建人任提標後營遊擊與賊戰於安南衛沙子哨奮勇衝鋒被飛石中其額遂歿於陣</hi>
<hi>賜䘏事聞    廕</hi>
　魏翥國<hi>字爾臣昆明人從定西藏剿魯魁平法戛歴任督標中軍副將雍正八年烏䝉禄萬福叛</hi>
　　<hi>奉檄援東川途次為萬福之叔禄鼎明刺傷左股負創馳保東城時已報陞臨元總兵矣旋以創劇</hi>
<hi>賜祭還省遽卒事聞    葬贈䘏廕一子</hi>
<pb n="KR2k0055_WYG_019-77a"/>
　分部<lb/>
雲南府<lb/>
明<lb/>
　蘇夢𤾉<hi>籍貫未詳萬厯間任禄豐知縣時鄭舉等叛從武定寇禄豐夢𤾉率民兵力戰至元旦方</hi>
　　<hi>朝服祝釐賊衆擁至被執不屈死之男萬民為父上疏贈光禄寺少卿廕子立祠</hi>
　龍　旌<hi>趙州人萬厯間任嵩明州學正武定賊䧟嵩明被執罵賊而死贈國子監博士</hi>
　韋宗孝<hi>籍貫未詳萬厯間任嵩明州吏目楊禮等攻嵩明城䧟宗孝闔門死之詔贈本州同知廕</hi>
　　<hi>一子入監</hi>
<pb n="KR2k0055_WYG_019-77b"/>
　王　信<hi>四川宜賓人崇禎間任呈貢知縣普名聲叛鎮撫令信為監紀敗績罵賊而死事聞予贈</hi>
　　<hi>廕</hi>
　夏祖訓<hi>字仲有浙江秀水人崇禎末任呈貢知縣流賊破城死之</hi>
本朝<lb/>
　髙顯宸<hi>直𨽻灤州人康熙九年任知府立品剛方涖治嚴肅吏胥不敢肆其奸吳逆叛抗節不從</hi>
　　<hi>遂杖於市戍永昌衛服毒而死事聞贈太僕寺卿廕一子入監時同知劉崑江西南昌人亦以抗節</hi>
　　<hi>不從同受杖戍騰越恢復後以原官起用</hi>
曲靖府<lb/>
<pb n="KR2k0055_WYG_019-78a"/>
明<lb/>
　郭俊義<hi>山西平陽人萬厯間任陸涼知州涖政嚴明苞苴屏絶有膽力天啟間設科入境焚刼俊</hi>
　　<hi>義率鄉勇家丁禦之歿於陣</hi>
　周嘉映<hi>字伏龍中衛人天啟間以武舉署霑平守備值霑益諸蠻謀不軌時正發兵援蜀嘉映以</hi>
　　<hi>密書告變謂藺州之患逺在千里霑益之患近在目前宜早為之備語洩蠻深恨之後從叅將尹啟</hi>
　　<hi>易討賊馬躓為賊所害</hi>
　焦潤生<hi>字茂慈江南上元人崇禎間任知府流寇䧟城不屈而死</hi>
臨安府<lb/>
<pb n="KR2k0055_WYG_019-78b"/>
明<lb/>
　邵　鑑<hi>江南夀州人臨安衛左所百户正統間征上江刀招罕寨力戰死於陣</hi>
　游大勳<hi>江南婺源人崇禎間任府通判好士恤民以才略著普名聲叛大勲督土舍王顯祖及郡</hi>
　　<hi>人趙定周往禦營壘未立賊突至土兵奔潰勲正色當之遂遇害定周亦死之</hi>
　朱家梁<hi>江寧人崇禎間任寧州知州沙普焚劫罵賊殉難</hi>
　單國祚<hi>浙江㑹稽人崇禎末任通海典史管本縣驛務值沙逆兵破縣城坐堂上持印罵賊被殺</hi>
　　<hi>既死而印猶在手握拳透爪縣人葬於諸葛山下</hi>
　陸九衢<hi>保山人任㠄峩訓導丁亥流寇攻破縣城九衢衣冠坐明倫堂罵賊遇害</hi>
<pb n="KR2k0055_WYG_019-79a"/>
本朝<lb/>
　郭維賢<hi>籍貫未詳任阿迷州吏目康熙四年禄昌賢叛兵掠布沼維賢奉命往撫賊衆劫之罵賊</hi>
　　<hi>而死</hi>
武定府<lb/>
明<lb/>
　袁　俸<hi>四川人任府同知嘉靖間值鳯朝文之亂一門全節以殉</hi>
　秦　健<hi>廣西馬平人任禄勸知州鳯朝文叛健監守汛地賊攻圍急遂遇害</hi>
　常存仁<hi>府教授</hi>　髙　心<hi>府知/事</hi>　張　成<hi>府照磨</hi>　劉　瑀<lb/>
<pb n="KR2k0055_WYG_019-79b"/>
　　<hi>禄勸州吏目</hi>　俞伯官<hi>巡檢俱以上五人籍貫未詳  死鳯朝文之難</hi>
　金守仁<hi>指揮</hi>　王應爵　魏守恭　張　斗<hi>俱千户萬厯三十五</hi>
　　<hi>年阿克鄭舉叛城䧟俱死之立義烈祠祀焉</hi>
　楊于陛<hi>四川劍門人任府同知善談理學建書院於署左毎延士子課文講學崇禎四年普名聲</hi>
　　<hi>叛巡撫王伉令陛為監紀賊破營死之</hi>
　髙其勳<hi>字懋功馬龍人武舉襲指揮以才能陞沐鎮中軍吾必奎反授叅將命守武定後沙定洲</hi>
　　<hi>叛攻武定勲竭力守禦城䧟仰藥死</hi>
廣西府<lb/>
<pb n="KR2k0055_WYG_019-80a"/>
明<lb/>
　徐道興<hi>河南睢陽人崇禎間以都司經厯署師宗州性㢘潔不受民一錢郡多逋賦道興激勸有</hi>
　　<hi>方積逋皆完聞流賊屠曲靖嘆曰力薄兵微不能抗賊吾死分也爾士民何罪而罹此慘乎各率家</hi>
　　<hi>逺避勿顧我士民欲道興同行興厲聲曰社稷之臣死社稷封疆之臣死封疆吾志決矣言罷鬚眉</hi>
　　<hi>奮張衆皆泣去左右止一僕以白金二錠嘱之曰白金二锭囑之曰此朝廷俸物也念汝勤苦多年以一酧汝其一俟以一酧汝其一俟</hi>
　　<hi>賊退置棺斂我僕掷金大哭力請從死歴一日夜哭力一請日從夜死忽見塵起興曰賊至矣爾不即去我與爾皆無遺不即皆去無我遺與</hi>
　　<hi>骨爾之過也僕叩頭泣血狼狽出城賊闖入中堂興大罵賊猶迫其出迎賊首興愈怒以手中酒盃</hi>
　　<hi>擊賊曰吾朝廷命官豈從賊求活者耶罵不絶口遂遇害</hi>
<pb n="KR2k0055_WYG_019-80b"/>
元江府<lb/>
本朝<lb/>
　沈　洪<hi>浙江人新平縣典史署揚武壩巡檢事雍正十年猓賊叛竭力堵禦被殺</hi>
　丁　珏<hi>浙江人原任揚武壩巡檢丁憂解任委管青龍厰務猓賊叛圍困不屈死之</hi>
　王　昌<hi>陜西寧夏人撫標千總擊猓賊於喇博坡歿於陣</hi>
　汪自貴<hi>四川華陽人督標把總擊猓賊於阿者奮勇赴敵死之</hi>
　洪　先<hi>開化府人臨元鎮把總與賊戰於户東山後歿於陣  以上五人事聞俱</hi>
<hi>賜祭葬贈廕賞    䘏有差</hi>
<pb n="KR2k0055_WYG_019-81a"/>
威逺<lb/>
本朝<lb/>
　劉𢎞度<hi>湖廣廣濟人任威逺同知雍正五年夷賊叛死之事聞</hi>
<hi>賜祭葬贈廕    賞䘏</hi>
昭通府<lb/>
本朝<lb/>
　劉鎮寶<hi>江西彭澤人任烏䝉府通判雍正八年逆夷禄萬福叛䧟府城死之</hi>
　陳天錫<hi>本姓龎㑹稽人任烏䝉司獄禄逆之叛見鎮將不戰憤願捐軀妻張氏請先死手刃之遂</hi>
<pb n="KR2k0055_WYG_019-81b"/>
　　<hi>自刎</hi>
　劉懋美<hi>陜西金縣人任烏䝉府知事禄逆叛亂遇害</hi>
　賽枝大<hi>山東青海衛人署恩安縣與劉鎮寶同死事</hi>
　葉祚徽<hi>浙江人任烏䝉魯甸巡檢與劉懋美同死事</hi>
　李　焜<hi>昆明人康熈戊子五經舉人任烏䝉府教授慷慨有才幹凡修學建城均田上官皆委任</hi>
　　<hi>焉禄逆之變死于學宫</hi>
　劉　崑<hi>字玉巖四川保寧人屢立戰功歴任東烏鎮遊擊禄逆之叛崑力禦敗之次日賊大至衆</hi>
　　<hi>寡不敵血戰逾時體傷力竭遂血書詩一首於壁而死有淋漓鮮血透征衣報國丹心總不移之句</hi>
<pb n="KR2k0055_WYG_019-82a"/>
　　<hi>妻張氏聞變手刃二女同妾自殺止遺三歲孤子</hi>
　馬秉倫<hi>陜西寧夏人任東烏鎮遊擊禄逆之叛挺身擊賊歿於陣</hi>
　楊天堦<hi>開化人任東烏鎮右營守備同劉崑拒賊于阿堡户後以救䕶總兵劉起元陣亡</hi>
　李發早<hi>昆明人武舉任東烏鎮中營千總同劉崑拒賊于鐵爐山小天底隨救劉起元陣亡</hi>
　邰士竒<hi>陜西人任東烏鎮千總駐防魯甸聞禄逆之變即調土兵協官兵赴郡救援土兵與逆夷</hi>
　　<hi>通羣起圍之士竒力戰不支跳巖死</hi>
　馮志英<hi>昆明人任鎮雄營把總奉調赴烏考驗值禄逆叛同劉崑拒賊隨救劉起元陣亡</hi>
　周世美<hi>籍貫未詳任東烏鎮右營把總隨馬秉倫忿激殺賊歿於陣</hi>
<pb n="KR2k0055_WYG_019-82b"/>
　張必𢎞<hi>威寧人東烏鎮左營把總禄逆之變䕶守鎮署賊攻圍勢急出署衝殺陣亡</hi>
　王國卿<hi>尋甸人魯甸外委把總隨千總邰士竒赴援力戰不支跳巖死  以上五人俱</hi>
<hi>賜題請贈廕賞䘏有差  祭葬</hi>
普洱府<lb/>
本朝<lb/>
　章　倫<hi>浙江紹興人試用州同雍正十年委辦攸樂城工事竣回至慢蚌村值猓夷叛被圍倫正</hi>
　　<hi>坐罵賊遂被害</hi>
　陳天申<hi>湖廣武陵人普洱鎮把總猓賊叛戰於通闗哨死之  以上二人事聞</hi>
<pb n="KR2k0055_WYG_019-83a"/>
<hi>賜祭𦵏贈廕賞    䘏有差</hi>
大理府<lb/>
明<lb/>
　蕭時顯<hi>崇禎間任府同知加意民瘼留心政治任滿因道阻寄寓大理沙賊破城自縊</hi>
　段見錦<hi>任府教授沙賊䧟城死於學宫</hi>
　魏崇治<hi>任府司獄沙賊䧟城死之</hi>
　楊明勝<hi>任府經歴沙賊䧟城同子一甲死之</hi>
　王士傑<hi>任太和縣丞有治才沙逆圍城盡心捍禦死於城上  以上五人籍貫俱未詳</hi>
<pb n="KR2k0055_WYG_019-83b"/>
楚雄府<lb/>
元<lb/>
　董文彦<hi>通海人天厯間任威楚路知事中慶鎮將敗狐叛攻威楚官吏皆遯彦獨死守城䧟被執</hi>
　　<hi>罵賊不屈賊截其耳啗之彦嚼血噴賊遂遇害事聞賜諡莊愍廕其二子茂春為通海教諭時中為</hi>
　　<hi>禄豐主簿</hi>
姚安府<lb/>
明<lb/>
　田　本<hi>山西太原人洪武間任姚州知州行已剛方聽斷明決夷賊自久等叛死之</hi>
<pb n="KR2k0055_WYG_019-84a"/>
永昌府<lb/>
明<lb/>
　李　朝<hi>籍貫未詳任把總萬厯間討緬寇戰死巡撫陳用賓檄建忠義祠祀之</hi>
　劉廷標<hi>字霞起福建上杭人崇禎末任府通判署府事流寇入滇傳檄永昌廷標賦詩畢從容自</hi>
　　<hi>縊而死</hi>
　王運開<hi>字子朗四川峽江人崇禎末任推官署金騰道流寇至滇運開與劉廷標謀守瀾滄江拒</hi>
　　<hi>賊時迤西震動人心已散乃與廷標對酌歸即自縊死其弟運閎隨兄至永時走騰越聞兄訃同劉</hi>
　　<hi>廷樞赴永殯殮如常弔者哭閎曰此吾輩布帛菽粟事何哭為尋寇脅官閎閎走潞江至中流出手</hi>
<pb n="KR2k0055_WYG_019-84b"/>
　　<hi>字一行付僕曰吾兄弟豈可作兩様人耶躍入江死讀其字曰得我骨同吾兄合𦵏題曰峽江兄弟</hi>
　　<hi>之墓數日得屍沙岸顔色如生</hi>
鶴慶府<lb/>
明<lb/>
　陳　敬<hi>廣東増城人洪武十四年舉賢良官禮部郎中左遷雲南曲靖府經歴署劍川州事鄰寇</hi>
　　<hi>來攻力戰死</hi>
　<lb/>
　雲南通志卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲南通志卷三十</head> <lb/>
    <p>
<pb n="KR2k0055_WYG_030-1a"/>
欽定四庫全書<lb/>
　雲南通志卷三十<lb/>
　　雜紀<hi>殊方異蹟</hi>　<hi>軼事遺文</hi>
　　兩爨多三竹之裔六詔悉九隆之後滇之開國事<lb/>
　　多不經且自漢唐以還畔服靡常蒙趙段楊遞相<lb/>
　　竊據不受命於中朝故九爽十瞼制異周官隗構<lb/>
　　支留文須重譯外此之幻異弔詭者不可悉數也<lb/>
　　夫八方異俗咸垂山海之經百物殊形並鑄夏王<lb/>
<pb n="KR2k0055_WYG_030-1b"/>
　　之鼎則都薈細碎賅而存之未始非博覽者之一<lb/>
　　助云志雜紀<lb/>
　　殊方<lb/>
　妙香國<hi>即今大理古初國屬天竺水居陸之半為羅刹所據好啖人有張敬者為巫祝羅刹憑之</hi>
　<hi>一日老僧自西方來敬家託言欲求地藏修敬以告羅刹問需㡬許僧身披袈裟手牽一犬指曰但欲吾</hi>
　<hi>袈裟一展犬一跳之地羅刹諾僧曰既許合立符劵遂就洱水岸上畫劵石間於是僧展袈裟縱犬一跳</hi>
　<hi>已盡羅刹之地羅刹失措欲背盟僧以神力制之不敢背但問何以處我僧曰别有殊勝之居因於蒼山</hi>
　<hi>上陽溪化金屋寳所一區羅刹喜盡移其屬入焉山遂閉僧乃鑿河尾洩水之半是為天生橋至今洱水</hi>
<pb n="KR2k0055_WYG_030-2a"/>
　<hi>島上有赤文如古篆籒云是買地劵</hi>鶴拓<hi>當洱水初洩時林藪蔽翳人莫敢往有二鶴日從河岸行</hi>
　<hi>人尾其跡始得平地故大理又名鶴拓今南橋作雙鶴示不忘也</hi>金馬<hi>周宣王時西竺有國曰摩</hi>
　<hi>掲提王曰阿育生三子長福邦次𢎞徳季至徳王有神驥一其色如金三子皆欲之王意欲與季而患其</hi>
　<hi>争乃以轡私授至徳縱驥東馳命三子曰捕獲者主之三子各部衆追至滇池上長子意馬飲滇池伺而</hi>
　<hi>邀之不獲仲子意馬至甸中亦不獲至徳追至東山松林以轡邀之馬見轡而就遂獲焉王思滇逺恐不</hi>
　<hi>得歸遣舅氏神明統兵以援将歸哀牢夷阻道不返既殁福邦為碧雞山神𢎞徳為巖頭山神至徳為金</hi>
　<hi>馬山神今安寜有龍馬跳澗山並草溪井龍馬河即其所經之地石上蹄跡深尺許</hi>竹王<hi>漢初一女</hi>
　<hi>浣衣遯水有三節大竹流入足間推之不去聞内有啼聲持歸破之得一兒育於家長以才武雄諸夷捐</hi>
<pb n="KR2k0055_WYG_030-2b"/>
　<hi>所破竹於野生竹成林遂以竹為姓自號竹王王與從人嘗止石上命作羮從者白無水王以劒擊石出</hi>
　<hi>水後漸驕恣武帝開西南諸種侯王皆服乃斬竹王置牂牁郡後封其三子名竹王三郎今通海有竹王</hi>
　<hi>祠</hi>九隆<hi>哀牢有婦人一産十子九隆其一也其九子曰眉附羅曰牟苴亷曰牟苴諾曰牟苴酬曰</hi>
　<hi>牟苴篤曰牟苴託曰牟苴林曰牟苴頌曰牟苴閃九隆長而黠驁嘗有天樂奏鳯凰棲五色花開之祥衆</hi>
　<hi>遂推為酋長餘詳封建</hi>白國<hi>白國之先有西海阿育王奉佛惡殺不茹葷腥又稱白飯王傳至仁</hi>
　<hi>果以慈信治國國人戴之漢元狩間常羌治滇池仁果治白崖兩國角立帝嘉仁果而惡常羌册仁果為</hi>
　<hi>滇王仁果子孫不尚采染不殺生命仍號白國𫝊世十七至龍祐那不變其舊諸葛亮定南中封祐那於</hi>
　<hi>其故地又移南中勁卒青羌萬餘家於蜀為五部所當無前號為飛軍分其羸弱配大姓焦雍婁爨孟量</hi>
<pb n="KR2k0055_WYG_030-3a"/>
　<hi>毛李為部曲置五部都尉號五子故南人言四姓五子也晉罷寜州置南夷府統五十八部夷族都監行</hi>
　<hi>事每夷供貢南夷府入牛金㫋馬動以萬計其四姓子弟仕進必先經都監夷人大種曰昆小種曰叟有</hi>
　<hi>桀黠能言議屈服種人者謂之耆老又有夷經南人言語雖學者亦半引其語與夷為姓曰遑耶諸姓為</hi>
　<hi>自有耶犯法者輒依之藏匿與夷至厚者謂之百世遑耶恩若骨肉為其逋逃之藪故輕為禍變恃此也</hi>
　<hi>俗尚巫鬼好詛盟拔石結草官常以盟詛要之諸葛亮乃為夷作圖譜先畫天地日月君長城府次畫神</hi>
　<hi>龍生夷及牛馬羊後畫部主吏乘馬幡盖巡行安䘏又畫牛羊負酒齎金寳詣之之象以賜夷夷甚重之</hi>
　<hi>許致生口直又與瑞錦鐵劵每刺史校尉至齎以呈詣</hi>昆彌國<hi>唐書一曰昆明西南夷也在爨</hi>
　<hi>蠻之北以西洱河為界其俗與突厥略同相傳云與匈奴本兄弟國漢武帝得其地入益州部其後復絶</hi>
<pb n="KR2k0055_WYG_030-3b"/>
　<hi>諸葛亮定南中亦所不至唐武徳四年巂治中吉𢎞緯使南寜因至其國諭之入貢新唐書义云土歊濕</hi>
　<hi>宜秔稻隨水草畜牧夏處髙山冬入深谷今瀾滄衛永寜通安浪蕖閒當是其地風俗亦略同大理志乃</hi>
　<hi>謂昆彌為白崖非也諸葛亮伐南蠻戰於洱海之南白崖姚巂入滇古路何言不至耶其實昆明以地得</hi>
　<hi>名昆彌之為昆明聲相近而譌耳</hi>建寜國<hi>在那州彌渡三國漢時龍祐  改稱𫝊十七世至張</hi>
　<hi>樂進求唐永徽中讓國於蒙氏</hi>兩爨<hi>楚令尹子文之後受姓班氏西漢末食邑於爨遂以為氏三國</hi>
　<hi>漢時諸葛亮南征辟爨習為官屬晉時有興古太守爨琛與将軍姚岳共破李驤於堂狼又有梁水大守</hi>
　<hi>爨亮叛降李雄為寜州刺史尹奉所誅自後南北分争寜州道絶爨氏以方土大姓自王蠻中宋元嘉中</hi>
　<hi>晉寧大守爨松子反寧州刺史徐循討平之其後爨龍顔仕宋為龍驤将軍爨雲仕魏為驃騎大将軍皆</hi>
<pb n="KR2k0055_WYG_030-4a"/>
　<hi>封侯梁太清中南寜州刺史徐文盛因侯景之亂召募羣蠻數萬人赴荆州西爨爨瓚遂據有牂牁興古</hi>
　<hi>等郡朝廷不得已以為寜州刺史瓚死子震翫分統其衆隋開皇中翫遣使朝貢未㡬叛史萬嵗撃之事</hi>
　<hi>詳師旅考唐武徳初以翫子洪達為昆州刺史時益州刺史段綸遣使俞大施至南寜治共範川誘諸部</hi>
　<hi>皆納欵貢方物兩爨始定貞觀初洪達死以其子歸王為南寜州都督居石城襲殺東爨首領盖聘及子</hi>
　<hi>盖啓徙共範川天寳中有兩爨大鬼主崇道者與弟日進日用居安寜城左聞章仇兼瓊開步頭路築安</hi>
　<hi>寜城羣蠻震騷共殺築城使者元宗詔南詔皮邏閤討之師次波州歸王及崇道兄弟千餘人泥首謝罪</hi>
　<hi>赦之俄而崇道殺日進及歸王歸王妻阿奼烏蠻女也走父部乞兵相仇於是諸爨亂阿奼遣使請皮邏</hi>
　<hi>閤求殺夫者書聞詔以其子守隅為南寜州都督皮邏閤以女妻之又以一女妻崇道子輔朝然崇道守</hi>
<pb n="KR2k0055_WYG_030-4b"/>
　<hi>隅相攻討不置阿奼訴皮邏閤為興師營昆州崇道走黎州遂虜其族殺輔朝收其女崇道俄亦被殺諸</hi>
　<hi>爨稍離弱閤邏鳯立召守隅並妻歸河睒不通中國阿奼自主其部落嵗入朝恩賞蕃厚閤邏鳯遣昆州</hi>
　<hi>城使楊牟利以兵脇西爨徙户二十餘萬於永昌城東爨以言語不通多散依林谷得不徙又爨蠻之西</hi>
　<hi>有徒莫祇蠻儉望蠻南有東謝蠻南謝蠻西趙蠻等皆隋末唐初分據滇中地者</hi>六詔<hi>一曰䝉舍</hi>
　<hi>詔在諸詔之南故又稱南詔一曰蒙巂詔一曰越折詔或謂麽些詔一曰浪穹詔一曰鄧睒詔一曰施浪</hi>
　<hi>詔各受唐爵為諸州刺史屬於姚州都督府受劒南節度使節制南詔至皮邏閤其勢寖强遂賂節度使</hi>
　<hi>王昱宻求合六詔為一朝廷許之初蒙巂詔巂輔首死無子弟佉陽照立佉陽照死子照原立喪明子原</hi>
　<hi>羅質南詔皮邏閤欲并其國故歸其子原羅衆果立之居數月使人殺照原逐原羅遂有其地越析詔有</hi>
<pb n="KR2k0055_WYG_030-5a"/>
　<hi>豪酋張尋求烝其王波衝妻因殺波衝王昱召尋求至姚州殺之部落無長以地歸南詔波衝兄子于贈</hi>
　<hi>持王所寳鐸鞘東北渡瀘邑於龍佉河纔百里號雙舍使部酋楊墮居河東北皮邏閤樹壁侵于贈不克</hi>
　<hi>閤邏鳯自請往撃楊墮破之于贈投瀘死得鐸鞘故王出軍必雙執之浪穹詔其王豐時死子羅鐸立羅</hi>
　<hi>鐸死子鐸羅望立為浪穹州刺史與皮邏閤戰不勝挈其部保劒川更稱劍浪詔皮邏閤遂有浪穹之地</hi>
　<hi>後鐸羅望死子望偏立望偏死子偏羅矣立偏羅矣死子羅君立貞元間南詔撃破劍川虜羅君徙永昌</hi>
　<hi>凡浪穹邆睒施浪縂謂之浪人亦稱三浪邆睒詔其王豐咩初據邆睒為御史李知古所殺子咩羅皮自</hi>
　<hi>為邆川州刺史移邆川治大釐城皮邏閤襲敗之復入邆睒與浪穹施浪合兵以拒既戰大敗皮邏閤奪</hi>
　<hi>邆睒咩羅皮走保野共川後死子皮羅鄧立皮羅鄧死子鄧羅顛立鄧羅顛死子顛文托立南詔破劍川</hi>
<pb n="KR2k0055_WYG_030-5b"/>
　<hi>虜之徙永昌施浪詔其王施望欠居矣苴和城有施各皮者亦八詔之裔據石和城閤羅鳯攻虜之而施</hi>
　<hi>望欠孤立故與咩羅皮合攻皮邏閤不勝皮邏閤以兵脅降其部施望欠以族走永昌獻其女遺南詔丐</hi>
　<hi>和皮邏閤許之望欠渡蘭江溺死弟望千走吐蕃吐蕃立為詔納之劍川衆數萬望千死子千旁羅顛立</hi>
　<hi>南詔破劍川千旁羅顛走瀘北三浪悉滅先是又有時傍矣川羅識二族通號八詔時傍母皮邏閤女也</hi>
　<hi>其女復妻閤羅鳯初咩羅皮之敗時傍入居邆川州誘三浪千餘勢稍張為閤羅鳯所猜徙置白崖城後</hi>
　<hi>與矣川羅識詣吐蕃神州都督求自立為詔謀洩被殺矣川羅識奔神州都督送之羅些城</hi>封民<lb/>
　國<hi>䝉舍詔僣稱蒙氏始興曰細奴邏亦名獨邏消九隆五族牟苴篤之三十六世孫也其父曰龍迦獨</hi>
　<hi>将細奴邏自哀牢避難逃於蒙舍耕巍山之麓細奴邏素有神異孳牧繁息部衆日盛唐髙宗永徽四年</hi>
<pb n="KR2k0055_WYG_030-6a"/>
　<hi>代張氏立國築城巄<graphic n="KR2839" url="https://raw.githubusercontent.com/kanripo/KR-Gaiji/master/images/KR2839.png" mimeType="image/png"/>圖山國號曰封民上元元年細奴邏死子邏盛炎嗣睿宗太極元年死子炎閤嗣</hi>
　<hi>未㡬死弟盛羅皮嗣元宗開元十五年死子皮邏閤嗣唐賜名歸義天寳七載死子閤邏鳯嗣代宗大厯</hi>
　<hi>十四年死子鳯伽異先死孫異牟尋嗣憲宗元和三年死子尋閤勸嗣元和四年死子勸龍晟嗣元和十</hi>
　<hi>一年為其下王嵯巔所弑弟勸利嗣穆宗長慶三年死子豐佑嗣宣宗大中十三年死子世隆嗣即唐書</hi>
　<hi>避元宗廟諱改書為酋龍者也僖宗乾符四年死子隆舜嗣昭宗乾寜四年鄭買嗣宻令豎臣楊登弑之</hi>
　<hi>子舜化貞嗣天復二年亦為買嗣所弑蒙氏遂滅自細奴邏至舜化貞十有四世歴一百五十年又滇考</hi>
　<hi>載閤邏鳯時僭稱大蒙國異牟尋改號大理世隆又改大禮至隆舜始改封民並存以備考</hi>長和<lb/>
　國<hi>鄭買嗣僭稱買嗣鄭回之後世為蒙氏清平官弑主自立後梁太祖開平四年死子仁旻嗣後唐荘</hi>
<pb n="KR2k0055_WYG_030-6b"/>
　<hi>宗同光四年死子隆亶嗣後唐明宗天成三年為楊干貞所弑自買嗣至隆亶三世歴二十六年</hi>天<lb/>
　興國<hi>趙善政僭稱善政寜比佉逸塝人為鄭氏清平官干貞弑主皆善政協謀干貞欲自立恐有變</hi>
　<hi>陽推善政立之天成三年為干貞所廢幽死立甫十月</hi>義寜國<hi>楊干貞和村人為鄭氏東川節</hi>
　<hi>度使既廢善政遂自立後晉髙祖天福二年通海節度使段思平起兵討之干貞出走永昌自縊死立十</hi>
　<hi>年</hi>大理國<hi>段氏之先白人也至段儉魏與鳯伽異敗鮮于仲通於西洱河䝉氏擢為清平官易</hi>
　<hi>名忠國六𫝊生思平為通海節度使楊干貞忌之思平隠姓名為獵者以一犬自随至品甸投宿主人有</hi>
　<hi>一㦸生牛革四疊入夜風忽吹㦸洞貫牛革思平驚曰是何銛利豈神㦸耶及明以犬易㦸又得神驥於</hi>
　<hi>葉鏡湖飢摘野桃剖之核膚有文曰青昔思平析之青乃十二月昔乃二十一日今楊氏政亂吾當以是</hi>
<pb n="KR2k0055_WYG_030-7a"/>
　<hi>曰舉義乎遂借兵黒爨三十七部皆助之至洱河是夕夢人斬其首又夢玉瓶耳缺鏡破懼不敢進其軍</hi>
　<hi>師董迦羅曰三夢皆吉兆也公為大丈夫去首天子兆也玉瓶去耳為王王者兆也鏡中有影如人有敵</hi>
　<hi>鏡破則無影無影則無敵也乃決明旦引兵欲渡莫知所從見江尾一婦衣白披纓而浣者指曰人從我</hi>
　<hi>江尾馬從三沙矣爾國名大理從之得濟既逐楊氏而有蒙國遣人於江滸覔白衣婦不獲掘地中得白</hi>
　<hi>石大士一座遂改國號曰大理立八年後晉出帝開運二年死子思英嗣叔思良廢之自立思良立六年</hi>
　<hi>後周太祖廣順元年死子思聰嗣立十八年宋太祖開寳元年死子素順嗣立十七年太宗雍熈元年死</hi>
　<hi>子素英嗣立二十四年真宗大中祥符元年死子素亷嗣立十四年乾興元年死姪素隆嗣立五年仁宗</hi>
　<hi>天聖四年避位為僧𫝊國素亷之孫素貞素貞立十五年慶厯元年死孫素興嗣立五年慶歴六年為諸</hi>
<pb n="KR2k0055_WYG_030-7b"/>
　<hi>大臣所廢思良之後無可立者乃更立思平曽孫智恩之子思亷思亷立三十一年神宗熈寧八年𫝊位</hi>
　<hi>於子亷義亷義立六年元豐三年為其臣楊義貞所弑義貞篡位凡四月岳侯髙智昇遣子昇泰起東方</hi>
　<hi>兵其㓕之而立亷義之子夀輝夀輝立二年逼於髙氏元豐五年避為僧更立思亷之孫正明正明立十</hi>
　<hi>二年哲宗紹聖元年亦避為僧國人奉髙昇泰立之而段氏中絶昇泰立二年紹聖三年死子泰明奉父</hi>
　<hi>遺命立段正明之弟正淳髙氏世為相時波斯崑崙諸國來貢大理者皆先謁泰明稱國主焉正淳立十</hi>
　<hi>三年徽宗大觀二年避位子正嚴嗣立四十年髙宗紹興十七年避位子正興嗣立二十五年孝宗乾道</hi>
　<hi>八年避位子智興嗣立二十九年寧宗慶元六年死子智亷嗣立六年開禧元年死弟智祥嗣立三十四</hi>
　<hi>年理宗嘉熈三年傳位於子祥興祥興立十四年淳祐十二年死是嵗即元憲宗二年也子興智嗣立一</hi>
<pb n="KR2k0055_WYG_030-8a"/>
　<hi>年為元所滅自思平至興智二十七世歴三百十七年元世祖既破大理禽興智及髙泰祥泰祥不屈欲</hi>
　<hi>官之嫚罵不受斬於五華樓下臨刑曰段運不回天使其然為臣死國職也吾事畢矣時烈日當午雷電</hi>
　<hi>大作風沙愁慘觀者萬人莫不灑泣世祖曰忠臣也命收𦵏之未㡬設都元帥府赦興智封摩訶羅嵯管</hi>
　<hi>領諸蠻卒以其弟段實繼之累授行省參知政事諸郡總管實𫝊段忠以從征功授宣慰兼軍民萬户府</hi>
　<hi>忠𫝊段慶封宣武将軍授雲南省㕘政慶𫝊段正正𫝊段隆隆𫝊段俊俊𫝊段義義𫝊段光初為蒙化知</hi>
　<hi>府元大徳中梁王以宗室鎮善闡與段氏分域搆隙大破光兵光将髙蓬守羅那闗梁王宻招之不從乃</hi>
　<hi>賂庖人剌蓬以其首獻王更戮庖人以自解至正十十年段功繼為總管明王珍寇雲南梁王奔威楚諸</hi>
　<hi>部悉亂功進兵於吕閤敗玉珍於闗灘玉珍收餘䘐再戰殺段氏驍酋鐵萬户屯古田寺段氏火之珍軍</hi>
<pb n="KR2k0055_WYG_030-8b"/>
　<hi>亂死者什七八追至回蹬關大敗之玉珍母自蜀寄軍中書言務得南中功獲之使楊淵海更其辭今早</hi>
　<hi>還募人将書往其臣陳惠曰吾以一命救萬人書至玉珍黙黙遂遁歸功追至七星闗大挫其衆梁王徳</hi>
　<hi>功以女阿<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>妻之功夫人髙氏寄樂府一章促之歸其詞曰風捲殘雲九霄冉冉逐龍池無偶水雲一片</hi>
　<hi>緑寂寞倚屏幃春雨紛紛促蜀錦半閒鴛鴦獨宿好語我将軍只恐樂極生悲冤鬼哭段功得書乃歸既</hi>
　<hi>而復往左右譖於王曰段平章此来大有吞金馬嚥碧雞之心矣盍早圖之梁王宻召阿<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>命曰親莫若</hi>
　<hi>父母寳莫若社稷功今志不㓕我不已脫無彼猶有他平章不失富貴也今付汝孔雀膽一具乘便可毒</hi>
　<hi>殪之<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>澘然受命夜寂私語功曰我父忌阿奴願與阿奴西歸因出毒具示之功曰我有功爾家我趾蹶</hi>
　<hi>傷爾父為我裏之爾何造言至此三諌之終不聽明日邀功東寺演梵至通濟橋馬逸因命蕃将格殺之</hi>
<pb n="KR2k0055_WYG_030-9a"/>
　<hi>阿<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>聞變失聲哭曰昨暝燭下纔講與阿奴雲南施宗施秀烟花殞身今日果然阿奴雖死奴不負信黄</hi>
　<hi>泉也欲自盡梁王百計防衛阿<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>作詩愁憤而死詩曰吾家住在雁門深一片閒雲到滇海心懸明月照</hi>
　<hi>青天青天不語今三載欲隨明月到蒼山誤我一生踏裏彩吐嚕吐嚕段阿奴施宗施秀同奴歹雲片波</hi>
　<hi>潾不見人押不蘆花顔色改肉屏獨坐細思量西山鐵立風瀟灑平章從官員外楊淵海亦題詩於壁曰</hi>
　<hi>半載功名百戰身不堪今日總紅塵死生自古皆由命禍福於今豈怨人蝴蝶夢殘滇海月杜鵑啼破㸃</hi>
　<hi>蒼春哀憐永訣雲南土綿酒休教灑涙頻是日飲藥卒功有子寳女羌奴羌奴志復父讎将適建昌阿黎</hi>
　<hi>氏以繡旗遺寳曰我自束髪聞母稱父寃恨非男子不能報此旗所以識也今歸夫家收拾東兵飛檄西</hi>
　<hi>洱汝急應兵會善闡因作詩二首曰珊瑚勾我出香閨滿目澘然涙濕衣氷鑑銀臺前長大金枝玉葉不</hi>
<pb n="KR2k0055_WYG_030-9b"/>
　<hi>芳菲鳥飛兎走頻來往桂馥梅馨豈暫移惆悵同胞未忍别應知含恨㸃蒼低何彼穠穠花自紅歸車獨</hi>
　<hi>别洱河東鴻臺燕苑難經目風刺霜刀易塞胷雲舊山髙連水逺月新春疊與秋重淚珠恰似通宵雨千</hi>
　<hi>里闗河㡬處逢及寳為總管明玉珍復侵善闡梁王遣叔鐵木的罕借兵大理時寳已長答書云殺虎子</hi>
　<hi>而還喂其虎母分狙栗而自詐其狙公假途滅虢獻璧吞虞金印玉書乃為釣魚之香餌繡閨淑女自設</hi>
　<hi>掩雉之網羅況平章已亡兄弟罄絶今止遺一獒一奴奴堪再贅華黎氏獒又可配阿<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>妃如此事諾必</hi>
　<hi>借大兵如其不可待金馬山换作㸃蒼山昆明池改作西洱池時軍來矣書後附以詩云烽火狼烟信不</hi>
　<hi>符驪山舉戯是支吾平章枉死紅羅帳員外空題粉壁圖鳯别岐山祥兆𨼆龍遊郊藪瑞光無自從界限</hi>
　<hi>鴻溝後成敗興亡不屬吾梁王見而恨之時明太祖開基金陵遣其叔段貞奉表歸款寳死子明嗣未㡬</hi>
<pb n="KR2k0055_WYG_030-10a"/>
　<hi>死叔世權國事明兵定善闡世遣張元亨馳書請依唐宋故事潁川侯傅友徳辱其使進師禽世  踏衷</hi>
　<hi>彩錦被名也吐嚕可惜也歹我也押不蘆北方起死回生草名肉屏駱駝背也鐵立松林也皆夷語</hi>大<lb/>
　中國<hi>髙昇泰僭稱</hi>後理國<hi>段正淳/僭稱</hi>西南外徼<hi>驃古朱波也自號突羅朱</hi>
　<hi>闍婆國人曰徒里拙在永昌南二千里東鄰真臘西接東天竺西南墯和羅南屬海北南詔屬國十八曰</hi>
　<hi>迦羅婆提曰摩禮烏特曰迦梨迦曰半地曰彌臣曰神朗曰偈奴曰羅聿曰佛代曰渠論曰婆梨曰偈陀</hi>
　<hi>曰多歸曰摩曳餘即舍衛瞻婆闍婆也凡鎮城九曰道林王曰悉利移曰三陀曰彌諾道立曰突旻曰帝</hi>
　<hi>偈曰達梨謀曰乾唐曰末浦凡部落二百九十八以名見者三十二曰萬公曰充惹曰羅君潛曰彌綽曰</hi>
　<hi>道雙曰道甕曰道勿曰夜半曰不惡奪曰莫音曰伽龍睒曰阿梨吉曰阿梨闍曰阿梨忙曰達唐曰求潘</hi>
<pb n="KR2k0055_WYG_030-10b"/>
　<hi>曰僧塔曰提梨郎曰望騰曰擔泊曰祿烏曰乏毛曰僧迦曰提追曰阿末邏曰逝越曰騰陵曰歐咩曰磚</hi>
　<hi>羅婆提曰禄羽曰陋蠻曰磨地勃繇彌臣至坤朗又有小崑崙部王名茫悉越俗與彌臣同繇坤朗至禄</hi>
　<hi>羽有大崑崙王國王名思利泊婆難多珊那川原大於彌臣繇崑崙小王所居半日行至磨地勃栅海行</hi>
　<hi>五月至佛代國有江支流三百六十其王名思利些彌他有川名思利毗離芮土多異香北有市諸國估</hi>
　<hi>舶所湊越海即闍婆也十五日行踰二大山一曰正迷一曰射鞮有國其王名思利摩訶羅闍俗與佛代</hi>
　<hi>同經多葺補邏川至闍汲八日行至婆賄伽盧國土熱衢路植椰子㯽榔仰不見日王居以金為甓廚覆</hi>
　<hi>銀瓦爨香木堂飾明珠有二池以金為隄舟檝皆飾金寳驃王姓困没長名摩羅惹其相名曰摩訶思那</hi>
　<hi>王出輿以金繩牀逺則乗象嬪史數百人青甓為圜城周百六十里有十二門四隅作浮圖民皆居中鉛</hi>
<pb n="KR2k0055_WYG_030-11a"/>
　<hi>錫為瓦荔支為材俗惡殺拜以手抱臂稽顙為恭明天文喜佛法有百寺瑠璃為壁錯以金銀丹彩紫礦</hi>
　<hi>塗地覆以錦罽王居亦如之民七嵗祝髪止寺至二十有不達其法復為民衣用白㲲朝霞以蠶帛傷生</hi>
　<hi>不敢衣戴金花冠翠帽絡以雜珠王宫設金銀二鐘冦至焚香撃之以占吉凶有巨白象髙百尺訟者焚</hi>
　<hi>香跽象前自思是非而退有災疫王亦焚香對象跽自咎無桎梏有罪者束五竹捶背重者五輕者三殺</hi>
　<hi>人則死土宜菽粟稻粱蔗大若脛無麻麥以金銀為錢形如半月號登伽佗亦曰足彈佗無膏油以蠟雜</hi>
　<hi>香代炷與諸蠻市以江豬白㲲琉璃罌缶相易婦人當頂作髙髻飾金珠琲衣青娑裙披羅段行持扇貴</hi>
　<hi>家者旁至五六近城有沙山不毛地亦與波斯婆羅門接距西舎利城二十日行西舎利者中天竺也南</hi>
　<hi>詔以兵彊地接常羈制之夷亦有美俗一切借貸賖傭通財期約諸事不知文字惟以木刻為符各執其</hi>
<pb n="KR2k0055_WYG_030-11b"/>
　<hi>半如約酬償毫髪無爽如有不平赴酋長口訟以石子計其人之過酋長因而訓之使改不改則死惡殺</hi>
　<hi>酋長侵伐則從以為死乃分之當然有紀律所過不犯一草閨門嚴婦人既嫁壻有言其婦外窺者婦父</hi>
　<hi>母親戚掘地縳而埋之以為辱宗夫死不嫁自稱鬼妻種藝紡績有織大布者機闊八尺口誦佛號乃織</hi>
　<hi>一梭婦人敬夫進食必叩頭至地人敬酋長雖在暗室聞過必跪舉手加額兩酋争戰既乆勝負未分有</hi>
　<hi>僧入陣止之遂罷戰而歸</hi>吐蕃<hi>明劉文徴曰吐蕃在雲南鐵橋之北一名古宗一名西蕃一名細腰</hi>
　<hi>蕃在唐常冦雲南南詔不能勝讓之為兄後劒南節度提南詔兵擣其巢穴斬首數十萬永㫁鐵橋自是</hi>
　<hi>不復為滇患至明太祖平雲南遂裂吐蕃為二十三支分屬郡邑以麗江控制古宗永寧北勝控制諸蕃</hi>
　<hi>麗江北境復與蕃接近者木氏屢以兵捕蕃拓地嵗增差發大麥有差南國録稱其𫝊世獨乆其俗無地</hi>
<pb n="KR2k0055_WYG_030-12a"/>
　<hi>理風水隂陽吉凶之選而自唐至今千餘年有土有官云</hi>交阯<hi>明劉文徵曰交阯唐堯宅之漢州之</hi>
　<hi>逮吳割據亦然宋不競始失迄元之强大亦不能郡縣如漢也永樂初破交阯立布政司以復漢舊尋又</hi>
　<hi>棄為外國豈地合散自有數抑人謀之不臧也永昌有指揮自交阯厯三世而家藏大珠獨異等伍則凡</hi>
　<hi>所以失民心而不可復者其以是耶今黎民竄於海濵尚據數郡莫氏之境與廣南富州接又有交岡者</hi>
　<hi>介於滇交之間盖彼亦裂而為三矣交人皆左袵蓬跣長技在銃與象臨安諸土司足為扞蔽尚未煩内</hi>
　<hi>地備禦也</hi>永昌外夷<hi>明劉文徵曰唐書永昌南有茫天連茫吐薅大睒茫昌茫鮓茫施皆樓居</hi>
　<hi>無城郭有金齒銀齒漆齒三種以漆及鏤金銀飾齒寝食則去之今芒市長官司大伯夷以榴皮及藥染</hi>
　<hi>齒使黒初無金銀鏤飾及寝食脫去之說永昌郡𫝊尾濮穿空以安其尾廣志濮有折腰劖脣九州記哀</hi>
<pb n="KR2k0055_WYG_030-12b"/>
　<hi>牢渠帥耳至肩三寸南夷志穿鼻蠻在柘東以徑寸金環穿鼻中隔下埀過頤又有長鬃棟鋒皆謬妄不</hi>
　<hi>經雖永騰徼外僰夷盡境耳目覩記所絶無也</hi>若水<hi>世𫝊黄帝長子昌意徳劣不足紹承大位降居</hi>
　<hi>斯水為諸侯娶蜀山氏女生顓頊於若水之野有聖徳二十登帝位承少皡之政以水徳王</hi>藤渡<lb/>
　<hi>普渡河金沙江巖險水汹不可舟楫以藤絙縳於兩岸樹上絙上架一木筒渡者以繩縳身繋於筒上兩</hi>
　<hi>手握筒縁藤溜而過所謂渡索尋橦是也俗名溜筒</hi>南中山水<hi>後漢書越巂郡青蛉縣有禺同</hi>
　<hi>山俗謂有金馬碧雞今以姚安為古青蛉而姚安竞無禺同且云有金馬碧雞則禺同又似在會城矣又</hi>
　<hi>前後漢書青蛉屬越巂弄棟屬益州而今青蛉弄棟同係姚安亦未確又前漢書云益州郡滇池縣大澤</hi>
　<hi>在西滇池澤在西北有黒水祠銅瀬縣談虜山迷水所出東至談藁入湼俞元縣池在南橋水所出東至</hi>
<pb n="KR2k0055_WYG_030-13a"/>
　<hi>母單入温行千九百里懷山出銅牧靡縣南山臘涂水所出西北至越巂入繩過郡二行千二十里秦臧</hi>
　<hi>縣牛蘭山即水所出南至雙柏入僕行八百二十里葉榆縣葉榆澤在東貪水首受青蛉南至邪龍入僕</hi>
　<hi>行五百里律髙縣石空山出錫東南盢町山出銀鉛弄棟縣東農山母血水所出北至三絳南入繩行五</hi>
　<hi>百一十里賁古縣北采山出錫西羊山出銀鉛南烏山出錫母掇縣橋水首受橋山東至中留入潭過郡</hi>
　<hi>四行三千一百一十里勝休縣河水東至母掇入橋來唯縣從<graphic n="KR1980" url="https://raw.githubusercontent.com/kanripo/KR-Gaiji/master/images/KR1980.png" mimeType="image/png"/>山出同勞水出徼外東至糜伶入南海</hi>
　<hi>過郡三行三千五百六十里越巂郡臺登縣孫水一曰白沙江南至會無入若行七百五十里遂乆縣繩</hi>
　<hi>水出徼外東至僰道入江過郡一行千四百里青蛉縣臨池灊在北僕水出徼外東南至來唯入勞過郡</hi>
　<hi>二行千八百八十里應劭曰青蛉水出西東入江也牂牁郡句町縣文象水東至增食入鬱又有盧唯水</hi>
<pb n="KR2k0055_WYG_030-13b"/>
　<hi>來細水伐水都夢縣壺水東南至麋伶入尚龍溪過郡二行千一百六十里西隨縣麋水西受徼外東至</hi>
　<hi>糜伶入尚龍溪過郡二行千一百六十里母斂縣剛水東至潭中入潭今山川猶昔而名之相仍者十無</hi>
　<hi>一二矣漢初闢滇察地脈以載形方考據最覈夫地從中國名從土人以古史較今志而流峙宛在目中</hi>
　<hi>固不必問諸水濵矣辟諸葛亮表益州郡有耽文山澤山司彌瘞山婁山  龍山皆未詳所在  永昌郡</hi>
　<hi>𫝊曰朱提在犍南千八百里治朱提縣川中從廣五六十里有大泉池水千頃名千頃池又有龍池以灌</hi>
　<hi>溉種稻與僰道接多猿羣聚鳴嘯於行人徑次聲聒人耳有堂狼山山多毒草盛夏之月飛鳥過之不能</hi>
　<hi>去</hi>温泉<hi>東坡詩紀所經温泉天下七處以驪山為最滇中寧州白崖曲江徳勝闗浪穹宜良鄧川</hi>
　<hi>三泊江川羅次曲靖所在皆有不止數十處而安寧為最凡温湯皆有硫磺氣而安寧則無舊有人見其</hi>
<pb n="KR2k0055_WYG_030-14a"/>
　<hi>竅出丹砂數粒廼知其下有丹砂故泉甲於他處明楊慎稱為天下第一湯𫝊聞徽州黄山温泉亦類此</hi>
　<hi>後周王褒温湯銘曰白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>上徹丹砂下沉華清駐老/飛流瑩心乃知温泉所在必白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>丹砂硫磺三物為</hi>
　<hi>之根乃蒸為暖流耳</hi>樂些溟海<hi>永昌志載驃國南盡溟海北通南詔樂些城界東北距羊苴咩</hi>
　<hi>城六千八百里楊慎謂溟海即今滇海又謂樂些即杜詩所謂和親邏些城今作麽些其字雖異地一也</hi>
　<hi>音一也按羊苴咩城今大理府古南詔所都既東北距大理六千八百里安得以滇池為南履盖驃國即</hi>
　<hi>緬甸僰夷之域南盡大海自阿瓦江頭暹羅浮海而東或通閩粤唐書以南海為溟海而用修承譌遂以</hi>
　<hi>為滇海耳又按麽些今為麗江府在大理西北驃國亦不應越大理而北通麽些則謂樂些為麽些者亦</hi>
　<hi>非也今臨安府南有麽些勒廵檢司外通沅江老撾諸裔驃國北履其殆是乎</hi>崑崙别宫<hi>名山</hi>
<pb n="KR2k0055_WYG_030-14b"/>
　<hi>洞天福地記云第三西城洞天周迴三千里名太元總真之天在梁州西王母所居崑崙之别宫魚湖洞</hi>
　<hi>在姚州西</hi>銅牆<hi>神異經云西南裔外老/壽山有宫以黄銅為牆</hi>后稷葬處<hi>山海經云西南</hi>
　<hi>黒水之間有都廣之野后稷葬焉爰有膏粟膏稻膏黍膏稷百榖自生</hi>王質爛柯山<hi>九州</hi>
　<hi>要記在巂州昆明縣</hi>
　　軼事<lb/>
　莊豪<hi>史記前漢書皆云楚威王使莊蹻略滇因以其衆自王後十餘嵗秦滅之按楚自威王後懐王</hi>
　<hi>立三十年至頃襄王之二十二年秦昭襄王遣兵攻楚取巫黔中郡若蹻自威王時略地至此凡經五十</hi>
　<hi>二年豈得如此淹乆其後十五年頃襄卒考烈王二十五年幽王十年王負芻五年而楚滅十五年而秦</hi>
<pb n="KR2k0055_WYG_030-15a"/>
　<hi>亡何止十餘嵗乎范曄後漢書云頃襄王時莊豪王滇或云豪即蹻也舊志官師本史漢首稱莊蹻又取</hi>
　<hi>後漢書謂豪為蹻裔其實范曄書與注皆無此說明正徳間巡撫議祀荘蹻或言蹻與跖並為盜遂止按</hi>
　<hi>韓非子曰莊王欲伐越杜子諫曰荘蹻為盜於境内而吏不能禁此政之亂也蓋楚有兩莊蹻一荘王時</hi>
　<hi>大盜一荘王裔孫為将軍平滇自王者總之頃襄王為是威王為非荘豪為是荘蹻為非遷固既譌頃襄</hi>
　<hi>為威王又惡知不譌豪為蹻作滇志當以范氏為正今仍舊志而附辨於此</hi>詔却鸚鵡<hi>後漢</hi>
　<hi>興平元年蠻夷獻鸚鵡三詔曰往者益州獻鸚鵡三枚夜食三升麻子今米價騰貴此鳥無益有損可付</hi>
　<hi>安西将軍楊定國令歸本土</hi>石坪<hi>三國漢建興三年孔明南征句町北望雲凝如蓋恐有蠻兵潜</hi>
　<hi>伏宻訪其境就雲之團聚處掘土尺餘遍地皆石其形如盤孔明占云石為雲根雲為文彩千餘年後必</hi>
<pb n="KR2k0055_WYG_030-15b"/>
　<hi>有闕方是域而文明儼中州者元至正十年建州為石砰令羅撒巡鎮明太祖易坪為屏</hi>琴經<hi>三國</hi>
　<hi>漢諸葛亮南征嘗撫琴滇人有願學者乃著琴經一卷□琴之始及七絃十三徽之音意於是滇人始知</hi>
　<hi>琴</hi>南詔奉聖樂<hi>唐貞元中驃王雍羌聞南詔歸唐有内附心異牟尋遣使楊加明詣劒南</hi>
　<hi>西川節度使韋臯請獻夷中歌曲且令驃國進樂人於是臯作南詔奉聖樂用正律黄鐘之均宫徴一變</hi>
　<hi>象西南順也角羽終變象戎夷革心也舞六成工六十四人賛引二人序曲二十八疊舞南詔奉聖樂字</hi>
　<hi>舞人十六執羽翟以四為列舞南字歌聖主無為化舞詔字歌南詔朝天樂舞奉字歌海字修文化舞聖</hi>
　<hi>字歌雨露覃無外舞樂字歌闢土丁零塞皆一章三疊而成舞者初定執羽簫鼔等奏散序一疊次奏第</hi>
　<hi>二疊四行賛引以序入将終雷鼔作於四隅舞者皆拜金聲作而起執羽稽首以象朝覲每拜跪節以鉦</hi>
<pb n="KR2k0055_WYG_030-16a"/>
　<hi>鼔次奏拍序一疊舞者分左右蹈舞每四拍揖羽稽首拍終舞者拜復奏一疊蹈舞抃揖以合南字字成</hi>
　<hi>徧終舞者北面跪歌導以絲竹歌已俯伏鉦作復揖舞餘字皆如之惟聖字詞末皆恭揖以明奉聖每一</hi>
　<hi>字曲三疊名為五成次急奏一疊四十八人分行罄折象将臣禦邊也字舞畢舞者十六人為四列又舞</hi>
　<hi>闢四門之舞遽舞入徧兩疊與鼔吹合節進舞三退舞三以象三才三統舞終皆稽首逡巡又一人舞億</hi>
　<hi>萬壽之舞歌天南滇越俗四章歌舞七疊六成而終七者火之成數象天子南面生成之恩六者坤數象</hi>
　<hi>西南向化凡樂三十工百九十六人分四部一龜兹部二大鼔部三胡部四軍樂部龜兹部有羯鼔揩鼔</hi>
　<hi>腰鼔雞婁鼔短笛大小觱篥拍板皆八長短簫横笛方響大銅鈸貝皆四凡工八十八人分四列屬舞筵</hi>
　<hi>四隅以合節鼔大鼔部以四為列凡二十四居龜兹部前胡部有筝大小箜篌五絃琵琶笙横笛短笛拍</hi>
<pb n="KR2k0055_WYG_030-16b"/>
　<hi>板皆八大小觱篥皆四工七十二人分四列屬舞筵之隅以導歌詠軍樂部金鐃金鐸皆二掆鼓金鉦皆</hi>
　<hi>四鉦鼔金飾盖埀流蘇工十二人服南詔服立闢四門舞筵四隅節拜合樂又十六人畫半臂執鋼鼔四</hi>
　<hi>人為列舞人服南詔衣絳裙襦黒頭囊金佉苴畫皮鞾首飾抹額冠金寳花鬘襦上復加畫半臂執羽翟</hi>
　<hi>舞俯伏以象朝拜裙襦畫鳥獸草木文以八彩雜華以象庶物咸遂羽葆四埀以象天無不覆正方布位</hi>
　<hi>以象地無不載分四列以象四氣舞為五字以象五行秉羽翟以象文徳節鼔以象號令逺布振以鐸明</hi>
　<hi>采詩之義用龜兹等樂以象逺夷恱服鉦鼔則古者振旅獻㨗之樂也黄鐘君聲配運為土明土徳常盛</hi>
　<hi>黄鐘得乾初九自為其宫則林鐘四律以正聲應之象大君南面提天統於上乾道明也林鐘得坤初六</hi>
　<hi>其位西南西南感至化於下坤體順也太簇得乾九二是為人統天地正而三才通故次應以太簇三才</hi>
<pb n="KR2k0055_WYG_030-17a"/>
　<hi>既通南吕復以羽聲應之南吕酉西方金也羽北方水也金水恱而應乎時以象西戎北狄恱服然後姑</hi>
　<hi>洗以角音終之姑故也洗濯也以象南詔背吐蕃歸化洗過自新臯以五宫異用獨唱殊音復述五均譜</hi>
　<hi>分金石之節奏一曰黄鐘宫之宫軍士歌奉聖樂者用之舞人服南詔衣秉翟俯伏拜抃合南詔奉聖樂</hi>
　<hi>五字唱詞五舞人乃易南方朝天之服絳色七節襦袖節有青褾排衿以象鳥翼樂用龜茲胡部金鉦掆</hi>
　<hi>鼔鐃貝大鼔二曰太簇商之宫女子歌奉聖樂者用之合以管絃若奏庭下則獨舞一曲樂用龜兹鼔笛</hi>
　<hi>各四部與胡部等合作琵琶笙箜篌皆八大小觱篥筝五絃琵琶長笛短笛方響各四居龜兹部前次貝</hi>
　<hi>一人大鼔十二分左右餘皆坐奏三曰姑洗角之宫應古律林鐘為徴宫女子歌奉聖樂者用之舞者六</hi>
　<hi>十四人飾羅綵襦袖間以八采曵雲花履首飾雙鳯八卦綵雲花鬘執羽為拜抃之節以林鐘當地統象</hi>
<pb n="KR2k0055_WYG_030-17b"/>
　<hi>嵗功備萬物成也雙鳯鳴律吕之和也八卦明還相為用也綵雲象氣也花鬘象冠也合奉聖樂三字唱</hi>
　<hi>詞三表天下懐聖也小女子字舞則碧色襦袖象角音主木首飾巽卦應姑洗之氣以六人略後象六合</hi>
　<hi>一心也樂用龜兹胡部其鉦掆鐃鐸皆覆以綵葢飾以花趺上陳錦綺埀流蘇按瑞圖曰王者有道則儀</hi>
　<hi>鳯在鼓故羽葆鼓棲以鳯凰鉦棲孔雀鐃鐸集以翔鷺鉦掆頂足又飾南方鳥獸明澤及飛走翔伏鉦掆</hi>
　<hi>鐃鐸皆二人執擊之貝及大鼔工伎之數與軍士奉聖樂同而加鼔笛四部四曰林鐘徴之宫斂拍單聲</hi>
　<hi>奏奉聖樂丈夫一人獨舞樂用龜兹鼓笛每色四人方響二置龜兹部前二隅有金鉦中植金鐸二貝二</hi>
　<hi>鈴鈸二大鼓十二分左右五曰南吕羽之宫應古律黄鐘為君之宫樂用古黄鐘方響一大琵琶五絃琵</hi>
　<hi>琶大箜篌倍黄鐘觱篥小觱篥竽笙壎箎搊筝軋筝黄鐘簫笛倍笛節鼓拍板等工皆一人坐奏之絲竹</hi>
<pb n="KR2k0055_WYG_030-18a"/>
　<hi>緩作一人獨唱歌工復通唱軍士奉聖樂詞雍羌亦遣弟悉利移城主舒難陀獻其國樂至成都韋臯復</hi>
　<hi>譜次其聲以其舞容樂器異常乃圖畫以獻工器二十有二其音八金貝絲竹匏革牙角金二貝一絲七</hi>
　<hi>竹二匏二革二牙一角二鈴鈸四制如龜兹部周圜三寸貫以韋撃礚應節鐵板二長三寸五分博二寸</hi>
　<hi>五分而平背有柄係以韋與鈴鈸皆飾絛紛以花㲲縷為蕊螺貝四大者可受一升飾絛紛有鳯首箜篌</hi>
　<hi>二其一長二尺腹廣七寸鳯首及項長二尺五寸面飾虺皮絃一十有四項有軫鳯首外向其一項有絛</hi>
　<hi>軫有鼉首筝二其一形如鼉長四尺有四足虚腹以鼉皮飾背面及兩肩如琴廣七寸腹闊八寸尾長尺</hi>
　<hi>餘卷上虚中施闗以張九絃左右一十八柱其一面飾彩花傅以虺皮為别有龍首琵琶一如龜兹製而</hi>
　<hi>項長二尺六寸餘腹廣六寸二龍相向為首有軫柱各三絃隨其數兩軫在項一在頸其覆形如獅子有</hi>
<pb n="KR2k0055_WYG_030-18b"/>
　<hi>雲頭琵琶一形如前面飾虺皮四面有牙釘以雲為首軫上有花象品字三絃覆手皆飾虺皮刻桿撥為</hi>
　<hi>舞崑崙状而彩飾之有大匏琴二覆以半匏皆彩畫之上加銅甌以竹為琴作虺文横其上長三尺餘頭</hi>
　<hi>曲如拱長二寸以絛繋腹穿甌及匏本可受三升大絃應太簇次絃應姑洗有獨絃匏琴以斑竹為之不</hi>
　<hi>加飾刻木為虺首張絃無軫以絃繋頂有四柱如龜兹琵琶絃應太簇有小匏琴二形如大匏琴長二尺</hi>
　<hi>大絃應南吕次絃應應鐘有横笛二一長尺餘取其合律去節無爪以蠟實首上加獅子頭以牙為之穴</hi>
　<hi>六以應黄鐘商備五音七聲又一管惟加象首律度與荀朂笛譜同又與清商部鐘聲合有兩頭笛二長</hi>
　<hi>二尺八寸中隔一節節左右開衝氣穴兩端皆分洞體為笛量左端應太簇管末三穴一姑洗二㽔賔三</hi>
　<hi>夷則右端應林鐘管末三穴一南吕二應鐘三大吕下托指一穴應清太簇兩洞體七穴共備黄鐘林鐘</hi>
<pb n="KR2k0055_WYG_030-19a"/>
　<hi>兩均有大匏笙二皆十六管左右各八形如鳯翼大管長四尺八寸五分餘管參差相次製如笙管形亦</hi>
　<hi>類鳯翼竹為簧穿匏達本上古八音皆以木漆代之用金為簧無匏音惟驃國得古製又有小匏笙二製</hi>
　<hi>如大笙律應林鐘商有三面鼔二形如酒缸髙二尺首廣下銳上博七寸底博四寸腹廣不過首冒以虺</hi>
　<hi>皮束三為一碧絛約之下當地則不冒四面畫驃國工伎執笙鼓以為飾有小鼓四製如腰鼓長五寸首</hi>
　<hi>廣三寸五分冒以虺皮牙釘彩飾無柄揺之為樂節引贊者皆執之有牙笙穿匏達本漆之上植二象牙</hi>
　<hi>代管雙簧皆應姑洗有三角笙亦穿匏逹本漆之上植三牛角一簧應姑洗餘應南吕角銳在下穿匏達</hi>
　<hi>本柄觜皆直有兩角笙亦穿匏達本上植二牛角簧應姑洗匏以彩飾凡曲名十有二一曰佛印驃云没</hi>
　<hi>䭾彌國人及天竺歌以事王也二曰讃娑羅花驃云嚨莽第國人以花為衣服能净其身也三曰白鴿驃</hi>
<pb n="KR2k0055_WYG_030-19b"/>
　<hi>云答都美其飛止遂情也四曰白鶴遊驃云蘇謾底哩謂翔則摩空行則徐步也五曰鬬羊勝驃云來乃</hi>
　<hi>昔有人見二羊鬬海岸强者則見弱者入山時人謂之來乃來乃者勝勢也六曰龍首獨琴驃云彌思彌</hi>
　<hi>此一絃而五音備象王一徳而蓄萬邦也七曰禪定驃云掣覽詩謂離俗寂静也七曲唱舞皆律應黄鐘</hi>
　<hi>商八曰甘蔗王驃云遏思略謂佛教民如蔗之甘皆恱其味也九曰孔雀王驃云桃臺謂毛彩光華也十</hi>
　<hi>曰野鵝謂飛止必雙徒侣畢會也十一曰宴樂驃云龍聰網摩謂時康晏會嘉也十二曰滌煩亦曰笙舞</hi>
　<hi>驃云扈那謂時滌煩睯以此適情也五曲律應黄鐘兩均一黄鐘商伊越調一林鐘商小植調樂工皆崑</hi>
　<hi>崙衣絳㲲朝霞為蔽膝謂之裓襔兩肩加朝霞絡腋足臂有金寳環釧冠金冠左右耳璫絛貫花鬘珥雙</hi>
　<hi>簪散以毳初奏樂有贊者一人先導樂意其舞容随曲用人或二或六或四或八至十皆珠冒拜首稽首</hi>
<pb n="KR2k0055_WYG_030-20a"/>
　<hi>以終節其樂五譯而至徳宗授舒難陀太僕卿遣還開州刺史唐次𫐠驃國獻樂頌以獻</hi>蒙鄭趙<lb/>
　楊段偽號偽諡<hi>蒙氏細奴邏自稱竒嘉王偽號髙祖邏盛炎偽號興宗盛邏皮自稱威成</hi>
　<hi>王偽號太宗皮邏閤失號諡閤邏鳯歸吐蕃立為東帝偽諡神武異牟尋吐蕃立為日東王偽諡孝桓以</hi>
　<hi>父鳯迦異未立死追諡悼恵尋閤勸號驃信帝偽諡孝恵勸龍晟偽諡幽勸利偽諡靖豐佐偽諡昭成世</hi>
　<hi>隆偽諡景荘隆舜偽諡宣武舜化貞偽諡孝哀買嗣偽諡威徳仁旻偽諡肅文隆亶偽諡恭恵</hi>　<hi>鄭趙</hi>
　<hi>善政偽諡恵康聖楊干貞偽諡肅恭素段思平偽號太祖思良偽諡  慈素順偽諡應道  英偽諡昭明</hi>
　<hi>素亷偽諡宣肅素隆偽諡秉義素貞偽諡聖徳素興偽諡天明思亷偽諡孝徳號興宗正淳偽號中宗正</hi>
　<hi>嚴偽號憲宗正興偽號景宗智興偽號宣宗智㢘偽號享天智祥偽號神宗祥興偽諡孝義  閤邏鳯降</hi>
<pb n="KR2k0055_WYG_030-20b"/>
　<hi>吐蕃始改元長夀異牟尋改元曰見龍曰上元尋閤勸改元應道勸龍晟改元龍興勸利改元全義豐佑</hi>
　<hi>改元曰保和曰天啓世隆改元建極隆舜改元曰貞明曰承智曰大同舜化貞改元中興  鄭買嗣改元</hi>
　<hi>安國仁旻改元曰天瑞曰景星曰安和曰貞祐曰初厯隆亶改元天應  趙善政改元尊聖  楊干貞改</hi>
　<hi>元曰興聖曰大明思段思平改元文徳思英改元文經思良改元至治  聰改元曰明徳曰廣徳素順改</hi>
　<hi>元明政素英改元曰廣明曰明應曰明聖曰明統曰明治素亷改元啓明素隆改元明通素貞改元正治</hi>
　<hi>素興改元聖明思亷改元曰保安曰正安曰正徳曰保徳亷義改元上徳夀輝改元上明正明改元曰保</hi>
　<hi>定曰建安曰天祐髙昇泰改元上治段正淳改元曰天授曰明開曰天政曰文安正嚴改元曰日新曰文</hi>
　<hi>治曰永嘉曰保天曰廣運正興改元曰永貞曰大寳曰龍興曰盛明曰建徳智興改元曰利貞曰盛徳曰</hi>
<pb n="KR2k0055_WYG_030-21a"/>
　<hi>嘉會曰元亨曰安定智亷改元曰鳯厯曰元夀智祥改元曰天開曰仁夀祥興改元道隆興智改元天定</hi>
　<hi>至壬子嵗元世祖滅大理國時其部落悉為郡縣始奉正朔</hi>南詔僭封<hi>異牟尋先居史城連</hi>
　<hi>吐蕃入冦為李晟所破乃懼改城羊苴咩僭封㸃蒼山為中嶽絳雲露山為東嶽蒙樂山為南嶽髙黎貢</hi>
　<hi>山為西嶽玉龍山為北嶽黒惠江瀾滄江金沙江溺江為四瀆其地東至銅柱鐵橋蟠桃玉榆東南至交</hi>
　<hi>阯南至驃國木落山西至太石西北至吐蕃北至神川東北至黔巫八方之地屬以八演從中圍教令别</hi>
　<hi>都曰善闡皆中國降人為之經畫</hi>南詔官職<hi>南詔建國立把國事八人曰坦綽曰市燮曰乆</hi>
　<hi>賛謂之清平官猶宰相也曰酋望曰正酋望曰員外酋望曰大軍将曰員外猶試官也立九爽分理口幕</hi>
　<hi>爽主兵曰宗爽主户籍曰慈爽主禮曰罰爽主刑曰功爽主官人曰厥爽主工作曰萬爽主財用曰引爽</hi>
<pb n="KR2k0055_WYG_030-21b"/>
　<hi>主客曰禾爽主商賈皆清平官酋望大軍将兼之又立三託曰乞託主馬曰禄託主牛曰巨託主倉廪大</hi>
　<hi>府主将曰演習副曰演覽中府主將曰繕裔副曰繕覽下府主将曰澹酋副曰澹覽小府主将曰幕撝副</hi>
　<hi>曰幕覽府有陀酋若管記曰陀西若判官王自稱曰元謂其下曰㫤王母曰信麽亦曰九麽妃曰進武外</hi>
　<hi>有六節度曰銀生曰永昌曰劍川曰弄棟曰拓東曰麗水义有東川節度王嗟巔曽為之通海節度段思</hi>
　<hi>平曽為之有二都智曰會川曰通海治民渚有十瞼一曰雲南瞼一曰白崖瞼又曰勃弄瞼一曰品澹瞼</hi>
　<hi>一曰蓮川瞼一曰蒙舍瞼一曰大釐瞼又曰史蒲一曰苴咩瞼又曰楊瞼一曰䝉秦瞼一曰矣和瞼一曰</hi>
　<hi>趙川瞼人丁壮者皆為戰卒王之親兵曰朱穹佉苴佉苴韋帶也兵百人置羅苴子統一人凡兵出以望</hi>
　<hi>苴蠻為前驅以清平子弟為羽儀王左右有羽儀長八人清平官見王不得佩劍惟羽儀常佩之為親信</hi>
<pb n="KR2k0055_WYG_030-22a"/>
　<hi>有六曹長曹長有功補大軍将大軍将十二與清平官等列自曹長以降繋金佉苴尚絳紫有功加錦又</hi>
　<hi>有功加金波羅金波羅虎皮也</hi>招雲南<hi>唐貞元中邊将告乏馬李泌言於上曰北和回紇南通雲</hi>
　<hi>南西結大食天竺則吐蕃自困馬易致矣再三論辯乃從之與回紇和親回紇可汗上表稱臣及兒上大</hi>
　<hi>喜謂泌曰回紇既和矣所以招雲南奈何曰回紇和則吐蕃已不敢輕犯塞矣夫招雲南是斷吐蕃右臂</hi>
　<hi>也雲南自古来臣屬中國楊國忠無故擾之使叛臣於吐蕃苦吐蕃賦役未嘗一日不思復為唐臣故知</hi>
　<hi>其可招也</hi>菩薩蠻<hi>唐詩有菩薩蠻不知其義一說開元中南詔入貢危髻金冠纓絡被體故號菩</hi>
　<hi>薩鬘因以製曲佛戒律云香油塗身華鬘被首今曲名鬘作蠻非也</hi>髙駢<hi>乾符中南蠻圍西川朝廷</hi>
　<hi>命太尉髙駢自天平軍移鎮成都戎車未屆乃先以帛書軍號其上仍畫一符於郵亭逓之以壯軍聲蠻</hi>
<pb n="KR2k0055_WYG_030-22b"/>
　<hi>酋交阯之敗望驛而遁先是府無羅郭南冦纔臨遂成灰燼士民無乆安之計駢畫地議築之慮畚鍤将</hi>
　<hi>施亭候有警乃命門僧景仙奉使入南詔宣言躬自尋邉自下手築城日舉烽直至大渡河凡九十三日</hi>
　<hi>樓櫓矗然旌斾竟不行而驃信讋慄不暇兵以詐勝斯之謂也  南蠻侵軼西川自咸通以後劍南苦之</hi>
　<hi>牛叢作鎮為蠻寇憑陵無以抗拒髙駢自天平移鎮成都蠻酋傅蜀城掌武光選驍銳救急人皆被符一</hi>
　<hi>道蠻覘知之望風而遯爾後僖宗幸蜀深疑作梗乃許降公主蠻王以連姻大國喜幸逾常命宰相趙隆</hi>
　<hi>眉楊其鯤段義宗来朝行在且迎公主髙駢自淮陽飛章言南蠻心膂惟此數人請止而鴆之迄僖宗還</hi>
　<hi>京南方無虞用髙駢之䇿也按此說本五代史與綱目異姑載之</hi>南蠻冦蜀<hi>西川自劉闢搆</hi>
　<hi>逆後乆無干戈人不習戰每嵗諸道差兵屯戍大渡河蠻旗纔舉望風而潰唐咸通中長驅直抵府城居</hi>
<pb n="KR2k0055_WYG_030-23a"/>
　<hi>人有扃户而拒者蠻亦不敢扣也嘗有一蠻迷路入廣都縣村野里人相率數百輩呌噪而逐之蠻一迴</hi>
　<hi>顧卻走如堵牆崩焉自晝及暝終不能擒致其怯懦如此又王蜀先主時雲南冦蜀蜀軍勇銳欲吞之俘</hi>
　<hi>擒噉食不以為敵與向前之兵百倍其勇也</hi>繋日<hi>唐時楊都師創洱河東羅筌寺寺前有田四十</hi>
　<hi>畝每栽秧約三日傭者戲師曰若能繋日當為畢栽師黙念呪田栽既而日方暝傭歸始知已歴二晝矣</hi>
　<hi>山下有黒龍常作風浪覆舟師以白犬吠之龍怒而出師視龍蜒蚓若教誨之有頃龍馴俛而去先是河</hi>
　<hi>浪九疊師以念珠鞭之去其三疊河乃翕順可舟</hi>雨銅觀音<hi>唐天寳間崇聖寺僧募造大士</hi>
　<hi>像未就夜驟雨旦起視之溝澮皆流銅屑即用鼓鑄立像髙二十四尺如呉道子所畫細腰跣足像成白</hi>
　<hi>光彌覆三日夜至今春夏之際時時放光</hi>張安道<hi>宋儂智髙自邕州敗奔南詔西南夷聞之聲言</hi>
<pb n="KR2k0055_WYG_030-23b"/>
　<hi>智髙将借兵南詔以入蜀時知成都程戡適罷去轉運使髙良夫權知成都得報大恐特擇屬郡勸民遷</hi>
　<hi>入城郭且令逐縣添弓手蜀人乆不見兵革懼甚洶洶待亂文潞公彦博為長安帥知西蜀無武備即車</hi>
　<hi>載闗中器甲入蜀蜀人益懼朝廷遣張安道出帥成都於道見所運闗中器用即令所至納下又罷所添</hi>
　<hi>弓手蜀人聞之皆安歸田畝安道徐聞智髙入蜀之報本雅州蕃牙郎號任判官者所為遂呼至成都詰</hi>
　<hi>其敢虚聲動揺西蜀状将斬之以徇任震恐伏罪乞以舉家數十口繫雅州獄身自入蕃窮問智髙指實</hi>
　<hi>逾月不至請舉家為戮安道乆之乃許任如期至得小雲南書言智髙至南詔復謀為亂為南詔所殺安</hi>
　<hi>道乃釋任而奏其事初邕州之㨗朝廷未知智髙存亡故未盡賞戰功至是乃命加賞将吏</hi>厯日<lb/>
　表試士<hi>王伯厚詞學指南載宋重和戊戌以代雲南節度使大理國主謝賜厯日為表題試士觀</hi>
<pb n="KR2k0055_WYG_030-24a"/>
　<hi>此則重宣之際宋人未嘗無意於雲南特力不及爾指南載詞學題名戊戌中式者為崔嗣道字文彬張</hi>
　<hi>守三人</hi>南詔藏書<hi>宋乾道中南詔使者見廣南人言其國有五經注春秋後語三史加注張</hi>
　<hi>孟押韻集聖厯諸書吕東萊曰唐太宗帝範十二篇五代䘮亂書遂缺今上征雲南僰夷始出以獻舊十</hi>
　<hi>二篇始復完范成大桂海虞衡志云乾道癸已有大理人至横山議市馬出一文書字畫有法所須文選</hi>
　<hi>五臣註五經廣訓諸書及浮量罁器並椀諸物其後云古人云察實者不留聲觀行者不識詞知已之人</hi>
　<hi>幸逄相謁言固未同情慮相契吾聞夫子云君子和而不同小人同而不和今兩國之人不期而會者豈</hi>
　<hi>不習夫子之言哉續寄短章伏乞斧伐短章有言音未會意相和逺隔江山萬里多之句</hi>素馨<hi>段素</hi>
　<hi>興者宋慶厯中嗣位性好遊狎廣營宫室於春登堤上多種黄花名遶道金稜雲津橋上多種白花名縈</hi>
<pb n="KR2k0055_WYG_030-24b"/>
　<hi>城銀稜每春月必挾妓載酒自玉案三泉溯為九曲流觴男女列坐鬬草簮花以為樂時有一花遇歌則</hi>
　<hi>開遇舞則動素興愛之命美人盤髻為飾因名素興花後又譌為素馨</hi>三浄神<hi>宋時雲南有鄭</hi>
　<hi>姓者兄弟三人皆從征苖蠻死後勅封為靈王廟在靖州㑹同縣</hi>韓貞女<hi>元末保寧有韓氏女</hi>
　<hi>年十七明玉珍兵亂懼為所掠乃冒男子混處民間既而被擄居戎伍中七年人無知者復從玉珍攻雲</hi>
　<hi>南邂逅其叔父贖之歸蜀人稱韓貞女云</hi>軍屯<hi>明洪武制外衛軍七分屯種三分操備盖以七人所</hi>
　<hi>種之穀飬三人也但初一軍授田二十畝種榖三石二斗嵗徴榖五十石入屯倉每月支榖二石嵗支榖</hi>
　<hi>二十四石為家小糧支三石二斗為種榖是徴五十石入倉其實在官止二十二石八斗後宫吏為奸屯</hi>
　<hi>倉既逺漸不可知七分軍嵗納穀五十石益困每告訐皆云莫可改後都指揮張麟精審其弊遂奏改名</hi>
<pb n="KR2k0055_WYG_030-25a"/>
　<hi>曰與除謂以家小喫榖二十四石其種穀三石二斗皆與軍而除其嵗徴之榖也然榖之納亦多弊遂照</hi>
　<hi>例以米四斗折榖一石使嵗納米九石一斗二升於是軍不困而官易徴當時便之</hi>籽粒<hi>明洪武初</hi>
　<hi>西平侯沐英請置勲莊除國賦為籽粒荘民不𨽻有司  本朝順治十七年呉三桂䟽乞以家人管荘與</hi>
　<hi>有司抗禮荘民亦横暴之甚至靡熙二十四年允憲臣徐元文請以勲荘還民乃不受害</hi>三農<hi>周禮</hi>
　<hi>三農有兩訓先鄭云山農澤農平地農後鄭云原與隰及平地楊慎謂先鄭之説為是山農南方之刀耕</hi>
　<hi>火種巴蜀滇南之雷鳴田澤農廣東之葑田雲南之海簰諺所謂車水栽秧撐船割榖者也</hi>建文<lb/>
　遺事<hi>建文名允炆明太祖之孫故懿文太子之子也太祖崩以皇太孫即位改元建文諸王皆以叔</hi>
　<hi>父行據方鎮元年七月燕王棣舉兵反六年燕矣犯京師至金川門谷王橞啓門納之須㬰宫中火起皇</hi>
<pb n="KR2k0055_WYG_030-25b"/>
　<hi>后馬氏崩帝倉卒間忽内臣舁一箧至且述髙帝遺命曰後有急即出此啓之得度牒三曰應文應賢應</hi>
　<hi>能僧服如之於是帝及御史葉希賢吳王教授楊應能並為僧編修程濟為道人從宫中隧道出期從亡</hi>
　<hi>諸臣史仲彬郭節馮㴶廖平金焦黄直程亨梁良玉王資等自秦淮水闗出諸臣稱帝曰大師云師至鎮</hi>
　<hi>江㑹於史仲彬家至襄陽主廖平家遂行明年乃永樂元年師入滇居永嘉寺惟應賢應能及程濟徙二</hi>
　<hi>年師去滇入蜀又入楚入呉至史仲彬家一宿入天台三年復入蜀郭節黄直迎居於大竹縣之善慶里</hi>
　<hi>四年三月入滇居西平侯沐晟家明日去明年有言建文匿晟所者使使察無跡是年師結菴於白龍山</hi>
　<hi>六年師在白龍山金焦郭節黄直来七年去滇入蜀居善慶里八年三月還白龍山在菴憔悴夏月患痢</hi>
　<hi>不能出山覔膳適史仲彬偕程亨郭節訪至建文相對大慟各獻方物仲彬獨豐留一月彬讀行建文曰</hi>
<pb n="KR2k0055_WYG_030-26a"/>
　<hi>汝逺來固當乆留因問其子之年嵗能幹欲為官否彬對曰必不敢相與唏嘘乆之始行主臣慟哭失聲</hi>
　<hi>七月師避偵者他去九年有司毀白龍山之菴是年應賢應能更結庵於浪穹師居之十年師在浪穹三</hi>
　<hi>月應能卒四月應賢卒十一月㴶㴶黄直來十一年師南行至蠻甸十二年帥在浪穹十三年師去滇入</hi>
　<hi>衡山還至馮㴶家不遇歸值㴶及黄直於途俱病師留視之二人卒𦵏之乃還十四年師在浪穹十五年</hi>
　<hi>别築室於鶴慶山中史仲彬來白龍舊處庵毀問僧徒不知何之史私泣曰彬不逺萬里來得見一面死</hi>
　<hi>且瞑目不則得一音耗歸家亦安凡值寺觀靡不拜禱尋歴數郡㡬兩月餘一日在鶴慶忽遇一比丘指</hi>
　<hi>引乃得至師處留彌月歸郭節之弟子了空來云節已卒十六年師至黔來往於鎮西廣順之間十七年</hi>
　<hi>在黔十八年入蜀登峩嵋十九年去蜀入粤十一月還鶴慶二十一年去滇入楚二十二年入呉遇史仲</hi>
<pb n="KR2k0055_WYG_030-26b"/>
　<hi>彬因至其家二十三年太宗崩仁宗立明年為洪熙元年師渡海登普陀巖遂還鶴慶仁宗崩宣宗立師</hi>
　<hi>憮然曰吾其免夫時出亡二十五年矣涉厯遍天下恒以滇為家先是太宗永樂八年使給事中胡濙劉</hi>
　<hi>傑御史史濡工部尚書嚴震太監鄭和假他事徃來南中物色之一日震忽遇師於清水關道上相持而</hi>
　<hi>哭師曰何以處我對曰上自行臣計之熟矣是夕震至驛亭自縊死是時偵者頻至師作四愁詩以自傷</hi>
　<hi>最後命濙駐湖南偵師凡七載始報命太宗夜召入寢殿問状濙對曰某固在然天命人心去之已乆無</hi>
　<hi>能為也不若姑置之度外在陛下成就聖徳在彼獲終餘年太宗頷之自後遂罷四出之使者宣徳元年</hi>
　<hi>師在鶴慶使程濟徃河南視王資金焦未至而資焦卒二年師在鶴慶八月麓川冦至師去滇三年在道</hi>
　<hi>聞史仲彬獄死哭之五月從西陵入陜十月至漢中四年五月還浪穹庵燬仍還鶴慶五年師在浪穹為</hi>
<pb n="KR2k0055_WYG_030-27a"/>
　<hi>文哭從亡諸臣之死者且命程濟各為之傳藏山巖中六年二月師去滇歴秦蜀楚吴越踰嶺至桂林凡</hi>
　<hi>六年而後還是年宣宗崩英宗立明年為正統元年師欲東歸年六十有二矣遜國初為僧十二年學易</hi>
　<hi>五年觀佛書疏楞嚴法華署曰文和尚又二年蓄髪為道士講老荘又七年復為僧又二年復蓄髪為道</hi>
　<hi>士未幾又為僧時從亡諸臣略盡師每一念及輒悲感累日不食故有東歸之志程濟力諌阻之乃止三</hi>
　<hi>年師有主庵之弟子應知遁去師慮迹露與程濟急行入粤西居横州之山寺四年濟請師還滇不許五</hi>
　<hi>年復入黔至貴州之金筑司題詩羅永庵之壁上㑹有同寓僧竊詩詣思恩土知州岑瑛所自詐言是建</hi>
　<hi>文帝者械入京同寓諸僧俱逮遂及師時程濟已九十餘髪盡白負槖以從九月師至北京御史鞫他僧</hi>
　<hi>坐誣妄論斬英宗使舊時中官吳亮來視師言亮常䑛食子鵝肉事亮伏地哭不能仰視歸而自縊或曰</hi>
<pb n="KR2k0055_WYG_030-27b"/>
　<hi>吳誠非亮也詔迎師入大内帝在滇常賦詩曰牢落西南四十秋蕭蕭白髪已盈頭乾坤有恨家何在江</hi>
　<hi>漢無情水自流長樂宫中雲氣散朝元閣上雨聲收新蒲細栁年年緑野老吞聲哭未休又題羅永庵壁</hi>
　<hi>云風塵一夕忽南侵天命?移四海心鳯返丹山紅日逺龍歸滄海碧雲深紫微有象星還拱玉漏無聲</hi>
　<hi>水自沉遥想禁城今夜月六宫猶望翠華臨閲罷楞嚴磬懶敲笑看黄屋寄團瓢南來瘴嶺千層迥北望</hi>
　<hi>天門萬里遥款段乆忘飛鳯輦袈裟新换衮龍袍百官此日知何處惟有羣烏早晚朝命程濟作圃因作</hi>
　<hi>歌曰菜色青兮菜根辛兮菜兮菜兮似予情兮又有澹菜歌云老菜根老菜根名固賤用何尊種鋤和尚</hi>
　<hi>走灌溉道人奔長雖新地力成實舊天恩休厭淡莫嫌村嚼來滋味勝雞豚虧他日日飽黄昏聊将性命</hi>
　<hi>存師既入宫宫中人皆呼為老佛以夀終𦵏西山不封不樹</hi>楊益<hi>字用謙安寜人明永樂中以貢</hi>
<pb n="KR2k0055_WYG_030-28a"/>
　<hi>入太學先是成祖夜夢赤龍扈從若扶掖之状次日視朝畢獨見益以國子監随朝著赤氈衣於藍衫内</hi>
　<hi>上大恱欲以卿貳待之冡臣謂非例遂授兵科給事中歴工科嘗召以對奕上時手撫之恩遇篤至洎仁</hi>
　<hi>宣二朝乃出守漢中調成都多恵政告歸</hi>炎徼紀聞<hi>明田汝成炎徼紀聞叙猛密猛飬事與他</hi>
　<hi>書異附論曰猛密猛飬之亂譬如蔓草樹以中官灌以閣輔日益滋長雖欲芟刈不可得矣麓川之役舉</hi>
　<hi>朝皆以為非謂王振專權逞忿而李文達公賢亦云麓川初叛不委沐晟而遣别将遂至喪師此皆失實</hi>
　<hi>思任抗王師殲大将釋而不誅辱國益甚振之罪惡通天若主征麓川義正言順不可非也三原王公恕</hi>
　<hi>言亦與文達略同溢美文過謂家状所䝉未知國史所𫝊竟何稽也其叙諸夷附論曰堪輿乍分函夏之</hi>
　<hi>地黎首蠢蠢與鳥獸無異五帝三王聖賢逓作奨掖以仁義陶鎔以禮樂而匡弼以刑罰然後人知衣冠</hi>
<pb n="KR2k0055_WYG_030-28b"/>
　<hi>之華飲食之美而彛倫之重其在四裔魑魅之與遊豺狼之與居仁義禮樂之教刑罰之政曽未目覩猶</hi>
　<hi>如函夏之初何怪其俗之醜惡也夫四隅之地西北為首東北次之東南又次之西南其最後者也周初</hi>
　<hi>封箕子於朝鮮即為嘉域而淮徐之區擯為外地太伯端委以治呉猶不革㫁髪文身之習秦開百粤而</hi>
　<hi>漢武帝以閩夷叛亂徙其民於江淮間空其地其時固薦莽狐兔之墟也乃今聲華文物與中州等矣武</hi>
　<hi>帝遣唐䝉通夜郎元始拓土然直羈縻之而已我朝列於郡縣而西洋海國亦皆賔貢盖氣化漸開則人</hi>
　<hi>文漸被若旋風漸拂首西北而終西南焉知滇僰之地不将有聲華文物如閩廣之交者乎又焉知八百</hi>
　<hi>車里緬甸諸夷不有列郡縣置官吏之日乎</hi>民謡<hi>王恕再來天有眼錢能不去地無皮明成化間</hi>
　<hi>能以太監鎮守淫虐民不堪命王恕至能虐燄少挫深不便之乃以金寳廣賂權要遂召恕還故民謡如</hi>
<pb n="KR2k0055_WYG_030-29a"/>
　<hi>此</hi>永昌遺碑<hi>南國録稱永昌城西北五里俗名大寺山寺廢無孑遺矣明𢎞治間掘得石碑</hi>
　<hi>甚宏麗因碑隂載常住財貨之繁懼鎮守者生事輒碎之近復得一小碑文雖不足觀而可證永昌之為</hi>
　<hi>郡在元已盛與金齒逈絶又可見當時貨財殷阜非今日所及也</hi>禮斗<hi>滇俗九月朔至九日民間</hi>
　<hi>禮斗極䖍潔滇略載明正徳甲辰永昌地震民居多覆死傷無筭惟真武觀屹然不動禮斗人居其下無</hi>
　<hi>一傷者</hi>緬字<hi>宛委餘編云甲戌余從典屬國所以旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>全文合象胥九譯而書之爨蠻亦有字形</hi>
　<hi>如蝌蚪阿町所制也昔滇有緬字生凡徼外貢夷至則召而譯其文有緬字館在布政司東南為講習之</hi>
　<hi>所今已圮</hi>楊慎逸事<hi>楊慎戍永昌遍遊諸郡所至攜倡伶以随蠻酋欲求其詩翰不可得乃以</hi>
　<hi>白綾作裓遺諸妓服之酒後乞詩楊欣然命筆醉墨淋漓揮滿裙袖酋重價購歸楊後知之更以為快又</hi>
<pb n="KR2k0055_WYG_030-29b"/>
　<hi>慎在滇中有懐歸詩星橋南望沉犀渚雪嶺西連抱洱河闗塞渺茫魂夢隔山川迢遞别離多汀洲春雨</hi>
　<hi>搴芳杜茅屋秋風帶女蘿心事未從詹尹卜生涯聊聴焚童歌後暫歸瀘已七十餘而滇士有讒之撫臣</hi>
　<hi>王昺者昺俗戾人也使四指揮以鋃鐺鎖來慎不得已至滇則昺已墨敗然慎遂不能歸病寓禪寺以没</hi>
　<hi>又永昌張志淳為太常卿時與新都楊廷和交善一日廷和偕弟廷儀暨二三僚友集志淳宅分韻賦石</hi>
　<hi>榴詩客有得張字者難之志淳子含方七嵗在側曰何不用張騫故事坐客皆驚明日廷和亦攜子慎來</hi>
　<hi>慎年與含相若互相辯論各不能屈遂訂為終身交後含舉鄉薦不仕慎亦謫戍永昌復與含詩文倡和</hi>
　<hi>以埀老焉</hi>摹禹碑<hi>碑即南嶽岣嶁山祝融峯韓昌黎恨未之見者楊慎得衡山墨本釋之中有四</hi>
　<hi>字未詳夢黄衣魚首人曰此南瀆衍亨也因重摹於巨石上較湖廣本尤妙其詞曰承帝曰咨翼輔佐卿</hi>
<pb n="KR2k0055_WYG_030-30a"/>
　<hi>洲渚與登鳥獸之門㕘身洪流而明發爾興久旅忘家宿嶽麓庭智營形折心㒺弗辰往求平定華嶽泰</hi>
　<hi>衡宗疏事裒勞餘伸禋鬱塞昬徙南瀆衍亨衣制食備萬國其寧竄舞永奔</hi>金梅<hi>明陳綸養子翀</hi>
　<hi>閩人也與綸親子<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>交相愛並試弟子員學使者察/其閩籍黜之翀不得已歸閩登嘉靖辛卯省試<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>亦</hi>
　<hi>厯官中原遇於逆旅悲喜交集<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>宅有金梅甚茂後/忽枯一枝心異之未㡬翀訃至逾年復枯一枝<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>大</hi>
　<hi>異之俄而卒人竒其亊作金梅𫝊</hi>虎瘞<hi>流㓂孫可望使賀九儀沉嚴起恒於江有虎入江負其屍</hi>
　<hi>於岸以爪穵土埋之有見之者告其家人比至虎猶守其墳旁見人始徐徐揺尾去</hi>
　　異蹟<lb/>
　天樂<hi>南詔時有僧王左梨者以功行稱㸃蒼玉局峯月望夜每聞天樂南詔謂左梨曰安得致此曰</hi>
<pb n="KR2k0055_WYG_030-30b"/>
　<hi>臣能取之至日豫候其地天樂果至雞鳴時但見羣鶴翔空而下有玉琵琶龍吟筝竹笛方響之器世人</hi>
　<hi>不得其音藏之於庫</hi>天開<hi>明正徳中楚雄王某者居山谷中秋初夜起星月朗徹忽見西南方天開</hi>
　<hi>旌旗前導中為元武神向北而去移時方合</hi>望夫雲<hi>相𫝊昔有人素貧困遇蒼山神授以異術</hi>
　<hi>忽生肉翅能飛一日至南詔宫攝其女入玉局峯為夫婦凡飲食皆能致之後問女安否女云太寒耳其</hi>
　<hi>人聞河東髙僧有七寳袈裟飛取而還僧覺以法力制之遂溺水中女望不至憂鬱以死其精氣化為雲</hi>
　<hi>倐起倐落若探望之状此雲一出洱河中即有雲應之颶風旋起舟遇即覆人戒停泊俗又呼為無渡雲</hi>
　耕者入潭<hi>昔有人耕於麗江之野忽風雨暴至捲入龍潭俗𫝊尚見其人及牛犂旋繞其中</hi>
　眢井<hi>永昌施甸長官司舊廣夷州也地名鐵毛嘴有眢井深窅莫測明𢎞治戊午冬有荘指揮出獵</hi>
<pb n="KR2k0055_WYG_030-31a"/>
　<hi>縱一鶻搏雉雉復騰起聞井中嗚嗚有聲徐察之人聲也荘命引繩下曵之乃一婦人衣觸風皆碎氣息</hi>
　<hi>僅存徐飼以粥逾月乃言其為大理楊拱妻張也從夫貿易於施甸夫素惡婦紿以歸寧至井邉縛手足</hi>
　<hi>推入尋下大石有崖蔽之得不死俄而繩索漸㫁掬水以飲經四十餘日既而髪脫殆盡荘以白於直指</hi>
　<hi>直指杖其夫而歸張於母家</hi>金塔<hi>在橄欖壩内髙十數丈飾以金逆夷刀正彦築時有塔存與存</hi>
　<hi>塔亡與亡之誓其本朝雍正八年五月十三日壩内電掣雷轟  塔倒圯次日戮正彦於市</hi>紀功<lb/>
　碑<hi>隋開皇中史萬嵗擊南寧行數百里見諸葛亮紀功碑銘其背曰萬嵗之後勝我者過此萬嵗令左</hi>
　<hi>右倒之其碑趺誌曰萬嵗不應仆吾碑萬嵗駭重立其碑而去</hi>哀牢古碑<hi>明正徳間永昌人於</hi>
　<hi>哀牢山掘地得古碑段中庸撰文畧曰夫人諱福則伽宗冑裔之嫡女也事君子也樂其道而不淫逮下</hi>
<pb n="KR2k0055_WYG_030-31b"/>
　<hi>妾也用其能而不妬又曰月出雞鳴照哀牢之名縣鴻飛滇渚下潯陽之長江餘文俱零落不可識</hi>壁<lb/>
　上遺詩<hi>明成化中趙州畢鉢羅窟絶壁上有詩云懸崖萬仞没躋攀樓觀㕘差烟靄環一派水流</hi>
　<hi>蒼石隙數聲猿嘯白雲間堪嗟蕭史乗鸞去定是王喬駕鶴還唯有靈橋髙略彴幽禽惆悵對空山不註</hi>
　<hi>姓氏然其他人不能到竟不知為誰筆也</hi>兵書<hi>明臨安王得民買屋城外天井中鑿魚池三尺許得</hi>
　<hi>大石板起其下有小方塘四周磚甃中有小几几上燈一盞書一册開視兵書也末載採戰引魂二方得</hi>
　<hi>民試之殊效其引魂方於婦人則呪一物與食其婦夜即至於女子則得其生時呪之無不驗其弟恩民</hi>
　<hi>為諸生聞而借觀得之即棄書水深處兄大恚然無如之何其後恩民成進士位中丞人謂棄此書之功</hi>
　<hi>也</hi>浚泉亭<hi>在獅山之巔明御史劉維所建也亭成欲作賦一篇以表之夜夢衣百結者来恍惚</hi>
<pb n="KR2k0055_WYG_030-32a"/>
　<hi>似婦人告維曰公欲冩賦於此甚善但此處吾用力甚多公冩賦後幸為冩金剛經一卷維覺薫沐冩經</hi>
　<hi>楷書古健寺僧奉為異寳</hi>銅佛<hi>昔李某耕田得一銅佛像僅徑寸沈之水中立雨炙之則晴雖值隂</hi>
　<hi>雨其家常晒麥世𫝊銅佛為贊陀所遺</hi>佛言<hi>蘭州鹽井有佛像獵者逐鹿鹿奔匿佛座下引弓欲</hi>
　<hi>射佛作言曰鹿有胎殺之不祥獵者驚異舁至鶴慶因名活佛</hi>青神<hi>五代時趙善政居浪穹天馬山</hi>
　<hi>下其山左澗有水右澗無水有樵青神者善鬼法衆樵謂之曰若能分水於右澗乎青神曰不難以斧柯</hi>
　<hi>觸石澗水湧出與左澗均人居在右者咸利之遺蹟尚存</hi>白馬神<hi>南詔豐祐之女進香崇真寺歸</hi>
　<hi>至城西見乘白馬人攝去尋之不得王告於僧賛陀曰此山神也乃設燈照之果在蒼山下僧怒欲行法</hi>
　<hi>移山於河神懼願獻寳珠王從之</hi>謡神<hi>明太祖方有睿謨尚未發衢童即謡於道窮究之云有老</hi>
<pb n="KR2k0055_WYG_030-32b"/>
　<hi>人泄其事於童子盖後湖土地也上怒謫雲南憑於昆明進耳山寺中人往祈夢竒驗不可殫述比於閩</hi>
　<hi>之九鯉</hi>鐘神<hi>省城麗譙之鐘其聲洪逺相𫝊初鑄時有異人董其冶既成辭去戒曰俟我行百里</hi>
　<hi>乃叩當聞百里南行二十里遂叩今聲止此耳又一日叩鐘無聲有羽士云鐘神入於滇池未㡬池上人</hi>
　<hi>来言每夜鐘鳴池中乃命羽士以符籙攝之鳴如故今其下範銅為神恒以鐵索繋之盖當時所厭勝也</hi>
　東城古鐘<hi>臨安城建自明洪武十六年城東南維起髙樓俯視瀘江懸鐘其上徐伯陽云金為</hi>
　<hi>水母母鳴子戀故少水患鐘製髙八尺聲洪逺特置司鐘按鳴不時城中人物大盛其製廢瀘江水時溢</hi>
　<hi>矣</hi>土主神<hi>曲靖真峯山一僧功行神異明成化間黔國公過宜良有一人皁冠緋衣迎謁道旁</hi>
　<hi>左右不見公問此中有神祠否對曰有土主廟禱嗣甚靈時公尚無嗣乃禱焉乆而無應欲毁之夢告曰</hi>
<pb n="KR2k0055_WYG_030-33a"/>
　<hi>當有積功累行者生君家勿以嗣晚為虞也後内人有娠一日坐㕔事見僧人入俄而不見内報生子已</hi>
　<hi>而詢之僧以是日坐化其子號繼軒敏達邃學多所樹立</hi>土主石印<hi>在新興王乞城土主廟相</hi>
　<hi>𫝊地中有石堆屢散屢聚地主怪之夢神語曰我土主也石下有金及印可取祀我民得金與印搆廟祀</hi>
　<hi>之禱無不應廟數焚石印無恙</hi>飛來梁<hi>元昆陽上知州達魯花赤建大悲寺時方營造忽一木自</hi>
　<hi>空而下以為梁尺寸不差後知自卧龍崗飛來土人呼飛來寺以此</hi>索鼓神<hi>明萬厯十六年保山</hi>
　<hi>知縣尹從淑涖任吏胥潛移廟鼓於縣尹實不知夜夢長髯神索鼔驚寤跡之吏以實對還鼓於廟</hi>威<lb/>
　靈坊<hi>明萬厯壬寅貴州都匀府商民郭仲明自江南買貨至宣城縣客邸遇一人方巾皁服状類儒</hi>
　<hi>者相見甚歡商叩其姓曰姓尹問何往曰往雲南遂與偕行至荆門州尹對郭曰晚有小盜須加豫防郭</hi>
<pb n="KR2k0055_WYG_030-33b"/>
　<hi>是夕儆戒得無恙至白馬渡之次日又曰此舟伏水賊可速易他舟次日未易舟者果被刼而郭無恐語</hi>
　<hi>言厯歴響應郭逾加禮抵滇省尹曰予往澂江任不克乆聚君貨畢肯顧我乎郭許諾别後郭貨獲利數</hi>
　<hi>倍閱四月到澂訪問無尹姓之官心甚疑異夜夢尹告曰吾本郡城隍候公乆矣并囑廟祝明日故人至</hi>
　<hi>當具茶以待次晨郭偹香燭往謁神廟司香者告以所囑郭再拜瞻仰将所獲之利建竪石坊以彰靈異</hi>
　<hi>題曰威靈顯赫今坊現存</hi>寧伯妃<hi>有廟在劍川其神𫝊為慈善最靈異舊稱祠前有池妃出浴土</hi>
　<hi>人見之妃曰勿洩授爾異術惟所欲曰願得呼風雨妃授以杖此人遂得祈禱之術非所禱之家雖隔垣</hi>
　<hi>不雨</hi>天妃<hi>楊光禄掄明萬厯癸丑進士官行人奉使歸里至闗嶺道拾一香囊上書天妃二字抵家</hi>
　<hi>患病疑其為祟䖍祀之及痊入京即有册封琉球之役領勅有天妃册一道乃航海者所崇奉之神豫洩</hi>
<pb n="KR2k0055_WYG_030-34a"/>
　<hi>其兆耳</hi>石上衣褶<hi>唐永徽間有一老僧美髯戴赤蓮冠衣袈裟持鉢至蒙舎細奴邏家乞食</hi>
　<hi>時奴邏父子耕巍山下姑婦往餉見僧乞食遂食之再炊往饁僧坐不去持饁中道僧已先在復向乞食</hi>
　<hi>姑婦驚怪又食之返而復炊持饁具至巍山則見僧坐磐石前有青牛左有白馬朱鬛右有白象各馴伏</hi>
　<hi>上覆雲氣雲中有二童子一執鐵杖於左一執金鏡於右姑婦驚喜再供之僧問何所願姑婦不知所對</hi>
　<hi>僧曰奕葉相承姑婦趣奴邏等至但見五色雲中一人持鉢而坐彷佛見二童子惟餘磐石上衣痕及象</hi>
　<hi>馬牛之跡</hi>乞食僧<hi>南詔蒙邏晟時有一僧持錫杖鉢盂牽一白犬乞食開南郡窮石村村素有盜</hi>
　<hi>善殺人僧犬為其盜食僧曰汝村盜吾犬村衆詈僧為誣僧乃呼犬犬遂嘷於衆人之腹中衆謂妖執而</hi>
　<hi>殺之解其支體須㬰復生又殺之焚其骨為灰盛以截竹棄之江心須㬰僧裂竹而出形體復完執栁瓶</hi>
<pb n="KR2k0055_WYG_030-34b"/>
　<hi>著屧履向山而去村主王樂等走馬追之不及射之箭落皆變蓮花始稽首服罪村衆自是棄刀弓務農</hi>
　<hi>業今洱河東有上滄湖産蓮花菜是其蹟也</hi>化蝶僧<hi>南詔酋龍出兵以一異僧自隨每化蝶回</hi>
　<hi>國亂其宫龍妻以書告之龍答云若來令宫人背上繡一蝶僧復来宫人繡之龍見衣蝶命斬之刑者七</hi>
　<hi>次首不㫁自云用茅乃斷人見其化黒鵬飛去</hi>神僧石<hi>在通海秀山之半神僧李畔富拂衲而遊</hi>
　<hi>尸解去人得石一塊可三尺餘僧像伏一龍宛然如生</hi>白衣道士<hi>明萬厯丁巳省城有道士</hi>
　<hi>白衣垢面右手掌皮肉臭壊㡬欲脫每至人家募銅錫鑄白衣大士像且云常入隂司報人間淑慝事以</hi>
　<hi>詿誤為㝠府所罰壊此手人家所行隂事俱能歴歴道之不爽蹤跡莫能測舍人顧錫之與遊一日偕至</hi>
　<hi>城隍廟忽不見尋至廟右有賞善罰惡之神旁立一塑像折其右手厥形類焉錫之為修整遂不復見</hi>
<pb n="KR2k0055_WYG_030-35a"/>
　谷女<hi>唐初髙氏女年十三尚不能言其兄從軍東川三月不歸谷女一日忽語嫂曰兄缺食我徃餉</hi>
　<hi>之家喜其開口戯應之曰汝将襄飯去谷女果行家人笑躡其後至盤陀石下入水洞而去覔之不得衆</hi>
　<hi>方驚怪未已谷女忽至謂家人曰兄一旅之衆皆已飽矣且言軍中地形事勢其嫂不信謂東川距此二</hi>
　<hi>千餘里安得即至不知其有神力也乃以衣授之曰汝送與兄取其垢衣来自是送餉日以為常谷女常</hi>
　<hi>牧一白豬一日謂家人曰軍回矣遂騎白豬化為象騰空而去</hi>巫女<hi>明初段寳詣金陵歸款時有巫</hi>
　<hi>女歌曰莫道君為山海主山海笑諧諧園中花謝千萬朶别有明主來寳數日卒</hi>泉女<hi>阿迷州有</hi>
　<hi>石泉甚清若偶濁則主兵戈泉本朝順治丙戍年水忽濁沙定洲惡之令人鑿其  有裸形女子從水中</hi>
　<hi>出駡之定洲懼乃止</hi>龍女供齋<hi>易門小龍泉有僧苦修力田以供香火常出耕至暮歸則厨饌</hi>
<pb n="KR2k0055_WYG_030-35b"/>
　<hi>已具僧異之一日歸早見一美女烹饌僧至投入潭水而去</hi>馬判<hi>元馮夢弼為雲南宣慰司令史</hi>
　<hi>嘗因公差抵一站曰暮站吏止行問其故閉目揺手不敢言馮怒不從夜行至大溪忽見一物如屋烏剌</hi>
　<hi>赤下馬跽泣若告訴状呼問何物亦閉目揺手不敢言馮乃下馬祝之其物轉入溪中腥風臭霧觸人口</hi>
　<hi>鼻比曙抵前站站吏驚曰今夜馬判上岸麻線何以得過問馬判何物曰螞蝗精也後夢弼官至禮部尚</hi>
　<hi>書方言官人曰麻線站役之牧馬者曰烏剌赤</hi>緑衣判官<hi>禄豐星宿河流經民居明洪武間有</hi>
　<hi>陳巡檢者挈家之任道過河上其婦偶出竟不歸疑墜水以任滿復過其地請羽士劉可成薦之可成投</hi>
　<hi>牒水府水忽泛溢婦援岸而出問之云為緑衣判官所攝語畢復死羽士以法袪除之其祟乃已</hi>金<lb/>
　索怪<hi>元大定四年洱河有水怪牛首豬形金精短項興水為患大理有道者募段氏黄金百鎰為索</hi>
<pb n="KR2k0055_WYG_030-36a"/>
　<hi>治之索成即日移於浪穹寜河明宣徳間漁人李應捕魚網得金索旁有漁者謂可旋得旋斷李貧甚收</hi>
　<hi>金索将窮驚動其怪連舟俱沉至今為害</hi>瘴母<hi>瀾滄江在順寧東南四十里嵗五六月江中有物色</hi>
　<hi>如霜光如火聲如析木破石觸之則死或云瘴母文選謂之鬼彈内典謂之禁水此惟江邉有之郡治絶</hi>
　<hi>無</hi>交頭瘴<hi>景東蒙化山多有瘴西至永昌殆甚瀾滄潞江水皆深緑不時紅烟浮其面日中人</hi>
　<hi>不敢渡瘴起於春末止於秋杪夾堤草頭相交結不可解名交頭瘴時則行旅皆絶江岸居民色多黄瘠</hi>
　<hi>早死惟婦女不染也</hi>辛巳進士<hi>葉瑞臨安人為諸生貧甚好飲酒一日醉卧窰溝中夜深聞有</hi>
　<hi>數鬼曰大水将至恐淹死辛巳進士相與舁至諸天寺大門及覺則身在寺門大水果漲翌日記所言為</hi>
　<hi>笑以巳年無春榜也後中明正徳庚辰進士以車駕南巡至辛巳始殿試</hi>赤文□人<hi>楊向春謁</hi>
<pb n="KR2k0055_WYG_030-36b"/>
　<hi>巡按歐陽重重書一梅字令之占而不言所占何事春曰梅有兩人字而下有母字公将舉兩子後生者</hi>
　<hi>男赤文□人也後嵗餘歐公復見曰子云信然所言赤文□人隠語也今可得聞乎曰是兒生以天赦日</hi>
　<hi>當名赦保公服其神命晰其義曰赦從赤從文□人即保字歐公歎曰其驗乃爾乎又布政徐樾将征那</hi>
　<hi>鑑迎春問之時正署文案見春至置筆而進之穎脫於管春前揖曰不利公宜勿往樾不應後竟䝉難如</hi>
　<hi>所言</hi>杜甫後身<hi>明嘉靖閒永昌有請乩仙者久不至及降問之乩云時在龍泉門外觀杜子美</hi>
　<hi>蹴踘故遲遲耳人趨視之則張含也</hi>左氏春秋<hi>孫清愍公繼魯幼有疾夢漢夀亭侯授以左氏</hi>
　<hi>春秋覺而即愈讀之遂成誦</hi>虎榜<hi>大理趙汝濂應嘉靖壬午鄉試與友詣進耳寺途遇一道士拉</hi>
　<hi>趙松下袖中出一剳云此虎榜也趙閱之無名歎曰名不可求乎道士曰汝端人也乃徧檢衆名指第三</hi>
<pb n="KR2k0055_WYG_030-37a"/>
　<hi>者云某徳行劣可易與汝即穵補改趙汝濓三字復用三圖書鈐於上遂别去後掲曉日填榜至三名監</hi>
　<hi>臨疑未定提調進曰此仕宦之子夙有才名監臨曰如此則私矣乃命穵去取次卷填即趙汝濓也用印</hi>
　<hi>三顆鈐之一如道人所補云</hi>天榜<hi>明嘉靖甲子郡士赴省試見雲霧中神人馳驟云齎天榜問鶴</hi>
　<hi>慶㡬人曰無請少留查次科曰留下莫查是年果驗及丁卯入彀者劉臣莫讓仁查偉三人</hi>李林<lb/>
　甫<hi>明永樂間趙州雷撃死一夷人硃批其背曰木子唐朝一佞臣罰他十刼在牛羣而今逃脫為夷士</hi>
　<hi>霹靂來尋化作塵火烙字曰李林甫</hi>孟繼祥<hi>明嘉靖中定逺縣民孟繼祥事母甚孝且䖍奉闗聖</hi>
　<hi>朝夕無懈貿易廣東失利不能歸族人以為死逼其妻改嫁暗受聘儀約於嵗暮強之妻設靈守哭誓不</hi>
　<hi>再適繼祥在廣因值殘臘念其母妻悲咽昬睡夢闗帝諭曰吾憫爾孝義欲歸可瞑目攀吾刀柄繼祥拜</hi>
<pb n="KR2k0055_WYG_030-37b"/>
　<hi>謝如命但覺耳内颯颯風聲将旦命繼祥釋手開目則身在獅子山塔下矣踉蹌歸家皆疑為鬼繼祥道</hi>
　<hi>其故母妻相對痛哭是日即逼嫁其妻之日也困捨宅為廟終身䖍奉闗聖不怠</hi>王純心<hi>臨安</hi>
　<hi>人登嘉靖辛酉鄉試年三十餘病死一晝夜心微熱未敢殮即時託生於妻弟家見其母妻弟婦也急趨</hi>
　<hi>出聞房内哭聲又至河南陳州一臣室見一貴人皓首盛服焚香祈嗣既生知河南嫌其逺又奔出復聞</hi>
　<hi>哭聲至㕔前見黄蜜果摘其一食之竟回家中大呼而蘇妻孥驚視但聞口内蜜果香後任綿竹知縣又</hi>
　<hi>三十年而卒</hi>猛廷瑞<hi>明廬陵郭子章撫黔一日中夜其夫人問子章曰猛廷瑞何人子章大咤</hi>
　<hi>曰爾婦人安知猛廷瑞且中夜問何為夫人曰適夢有人粧束如廟中金甲神来謁云我猛廷瑞也過此</hi>
　<hi>欲見中丞不得近故来謁夫人耳章曰汝盍問所由来夫人曰吾固問之渠曰吾為巡撫陳用賔寃死訴</hi>
<pb n="KR2k0055_WYG_030-38a"/>
　<hi>帝得請今歸耳章心異之不敢語人逾月而用賔被逮之報至</hi>趙弼<hi>太和人明成化間知邯鄲縣其</hi>
　<hi>母在堂家信久不至值生日繫思甚切忽風飄一黄紙落案前取視乃其母以是日禱於觀音之章也</hi>
　降乩<hi>州本朝初江寜人鄭相署石屏州為叛将所殺  人祀之降乩云為本州城隍之神遇有疾者</hi>
　<hi>乩方輒效州紳謝君符築巖北山為躬耕之計山下田髙苦旱鄭降乩指方向鑿之果得泉以資灌溉</hi>
　銀變<hi>曲江龍泉寺奉觀音大士像明萬厯二十九年有苖姓者為寺供灑掃夢老人拊其背告曰摟</hi>
　<hi>下有白金數餅汝取為焚修費苖覺與婦共掘之果得銀三十一錠攜遁去路遇其女與一錠女以償負</hi>
　<hi>債者出之則鉛矣追苖夫婦詰其故苖啓視三十錠皆成鉛鐵因封識復埋於故處</hi>狗頭人<hi>順寧</hi>
　<hi>府大江浮来一屍人身狗頭無尾有髪形軀雖小手足與人無異</hi>兩頭鹿<hi>博物志云雲南郡出</hi>
<pb n="KR2k0055_WYG_030-38b"/>
　<hi>荼首其音為蔡茂兩頭鹿也以四月中取其胎可治蛇毒永昌間有之魏宏南中志曰雲南郡有㸃蒼山</hi>
　<hi>上有神鹿一身兩頭専食毒草又名食毒鹿</hi>白驘<hi>唐明皇将封泰山南詔進白驘甚偉潔上親乘</hi>
　<hi>之柔習安便不知登降之倦禮車復乘而下至山坳休息未久有司言白驘無疾而殪上嘆異之號曰白</hi>
　<hi>驘将軍有司具櫝纍石為墓在封禪壇</hi>角端<hi>宋寜宗嘉定十七年元太祖特穆真征東印度至鐵</hi>
　<hi>橋石門闗前軍報有獸一角形如鹿而馬尾色緑作人言曰汝主宜早還左右皆懾獨耶律楚材曰此名</hi>
　<hi>角端盖旄星之精能四方言語好生惡殺聖人在位則斯獸奉書而至且能日馳萬八千里靈異如鬼神</hi>
　<hi>不可犯也帝即回馭石門闗在麗江府東印度盖指南詔也</hi>越睒犀<hi>犀生越睒以陷牢取之每</hi>
　<hi>殺震雷暴雨梁祚魏國統云西南有犀三角夜行如炬照數百步或時脫角則藏於深宻處不令人見王</hi>
<pb n="KR2k0055_WYG_030-39a"/>
　<hi>者貴其異以為簪能消除凶逆</hi>越睒馬<hi>越睒之西多薦草産善馬世稱越睒駿如羔嵗中組莎縻</hi>
　<hi>之飲以米瀋七年可御日馳數百里中盧縣城南有石穴出馬謂之馬穴漢時有數百匹馬出其中馬形</hi>
　<hi>小三國時陸遜攻襄陽得馬數十匹送建業蜀使至有家在滇池者識其馬毛色云其父所乗馬對之流</hi>
　<hi>涕</hi>越巂牛<hi>越巂國有牛割取其/肉牛不死經月如故</hi>牛石<hi>明天順間烏牛夜見於姚安府</hi>
　<hi>東十五里忽泉水湧出利灌溉後人見而射之牛化為石泉遂涸</hi>金牛棋局<hi>觀音山村民楊</hi>
　<hi>姓者業陶瓦每見窰側有白雞白象掘之尺許得二釜相合中有金牛二棋局一置牛於倉上明晨視之</hi>
　<hi>𨼆𨼆有犂形其榖畫取之夜復溢棋局金光射目黒夜著之亦明家遂巨富後為大盜刼去</hi>舞象<lb/>
　<hi>劉恂有親表曽奉使雲南緬中豪族各家養象負重致逺如中土之畜牛馬也蠻王宴漢使於百花樓前</hi>
<pb n="KR2k0055_WYG_030-39b"/>
　<hi>入舞象曲動樂作優倡引入象以金羈絡首綿繡纒身随拍騰蹋異物志曰象之為獸形體特詭身倍數</hi>
　<hi>牛目不踰狶鼻為口役望頭若尾馴良承教聴言則跪素牙玉潔載籍所美服重致逺行若邱徙唐咸亨</hi>
　<hi>二年周澄國遣使上表言訶伽國有白象首垂四牙身運五足象之所在其土必豐以水洗牙飲之愈疾</hi>
　<hi>請發兵迎取象膽随四時在四腿春在前左夏在前右如龜無定體也鼻下有爪可拾針肉有十二般惟</hi>
　<hi>鼻是本肉陶真人言夏月合藥宜置象牙於藥旁南人言象妬惡犬聲獵者裹糧登髙樹搆熊巢伺之有</hi>
　<hi>羣象過則為犬聲悉舉鼻吼叫循守不復去或經五六日困倒其下因捕獲之耳後有穴薄如皷皮一刺</hi>
　<hi>而斃胸下有小骨灰之酒服令人浮水出没多食其肉令人體重古訓言象孕五嵗始生</hi>神象<hi>普洱</hi>
　<hi>入思茅古道甚險普本朝康熈二十年車里有神象出普夷人跡之自  而返象從一髙嶺奔行人步追</hi>
<pb n="KR2k0055_WYG_030-40a"/>
　<hi>之遂成通道即今之班鳩坡也今普藤河畔有象足跡大如斗</hi>石羝羊<hi>在姚安東一里許昔䝉氏</hi>
　<hi>時有女於此牧羊一羝餂土驅之不去掘地遂得滷泉名曰白羊井即其地立聖母祠其井即白鹽井也</hi>
　犢異<hi>順寜府里長俸文家畜一牸甚痩好鳴二年忽産一犢牛頭牛蹄渾身白毛青腿脊上微有鱗</hi>
　<hi>甲角生頂中如芝菌然光耀炫月雞犬狂呌文駭而殺之又永昌府夷民家産一犢夜中有光燭欄民以</hi>
　<hi>為怪殺之次早見身有肉鱗其色青藍邉末淡紅每鱗之内皆有細毛蠅蚊不敢近</hi>猩猩<hi>永昌郡有</hi>
　<hi>猩猩能言其血可染朱罽色鮮不黯或曰若刺其血問之爾與我㡬許猩猩曰二升果足其數若加之鞭</hi>
　<hi>箠而問之則随所加而得至於一斗其說出華陽國志今永昌郡絶無此彼中人言盖出三宣徼外古貢</hi>
　<hi>道自永昌遂以為永昌産耳</hi>虎骨<hi>在昆陽州土主廟昔白虎浮滇池来噬人無數居民苦之摩迦</hi>
<pb n="KR2k0055_WYG_030-40b"/>
　<hi>羅大黒天神忽現形縳之蹲於座側今虎骨一具尚存</hi>義犬<hi>呈貢縣村民畜一犬甚馴其妻往山</hi>
　<hi>採薪幼女随之不及俄大雪薄暮負薪歸女與犬俱不見明晨邀村人尋之見女卧大樹下犬偎依其旁</hi>
　<hi>得不死咸驚異焉聞諸官事本朝雍正十一年十一月</hi>白花鼠<hi>武定府白花山以鼠得名相𫝊</hi>
　<hi>山有鼠白而大望之若牛土人視之則鼠也身有白花故名夜行山間昧爽歸穴至山頂雞鳴化為石土</hi>
　<hi>人祈年禱病四時祭之</hi>鱗鼠<hi>在雲州有鱗甲千百為/羣殘食田苖數年一出</hi>𠻳金鳥<hi>魏明</hi>
　<hi>帝時昆明國貢𠻳金鳥鳥出燃洲形如雀而色黄羽毛柔宻常吐金屑如粟此鳥畏寒乃處以辟寒臺宫</hi>
　<hi>中争以鳥吐之金飾釵佩故宫人相嘲曰不服辟寒金那得聖人心</hi>背明鳥<hi>三國吳黄龍元年越</hi>
　<hi>巂之南獻背明鳥於呉形如鶴止不向南巢常向北多肉少毛聲音百變聞鐘磬笙芋之聲則奮翅揺頭</hi>
<pb n="KR2k0055_WYG_030-41a"/>
　<hi>時以為祥吳人譌呼為背亡人以為不及百年當有喪亂之事後鳥不知所在</hi>金縷鳥<hi>唐初哀牢</hi>
　<hi>人細奴邏耕於巍山數有祥異社會之日白國主張樂進求率部衆祭孔明鐵柱柱頂故有金縷鳥忽飛</hi>
　<hi>下集細奴邏左肩相戒勿動八日乃去衆駭異以為天意所屬進求乃以女妻之因讓國焉奴邏自稱竒</hi>
　<hi>嘉王是為南詔</hi>貞鳥<hi>者本朝康熈九年有二大鳥巢禄勸補  山前大樹上雄鳥為獵人所傷雌鳥</hi>
　<hi>飛鳴尋覓其聲至哀次年春一鳥来自山後始棲於枝漸近於巢往来飛舞状若狎之是鳥拒不與伍鳥</hi>
　<hi>乃飛去明日率數鳥來是鳥拒如前土人呼為貞鳥</hi>鵰卵<hi>唐時漁人於洱河岸得鵰遺卵收之有頃</hi>
　<hi>卵破出嬰兒漁人驚異不敢加害嬰兒能食即解種種伎倆長而為僧居萗模荘人呼為萗模師能呼風</hi>
　<hi>致雨驅役鬼神指使如意义能以符呪化水石為酒食千百人皆醉飽南詔憚之師輒化為鵬飛集髙真</hi>
<pb n="KR2k0055_WYG_030-41b"/>
　<hi>寺不知所終</hi>松雀<hi>石屏南箐邱多松有鳥名松雀喜食松子随風飛墜即生松樹不假人力</hi>壁<lb/>
　龍<hi>師摩矣南詔酋龍之母母随酋龍出征至羅浮白城建一寺南壁畫一龍是夜龍動㡬損寺後畫柱</hi>
　<hi>鎖之方定</hi>賈龍<hi>省城沙浪里有龍湫相𫝊龍昔出遊變形為石委其鱗甲於石間有賈人憩石上見</hi>
　<hi>甲冑一具如龍鱗乃服之忽腥風起湫中水族迎之而入有頃龍至覔其甲不得走入水中水族不能辨</hi>
　<hi>相率拒之賈遂為龍據其湫鄉人識之呼為貨郎龍</hi>紫溪龍<hi>明成化甲辰楚雄太守邵敏自南都</hi>
　<hi>來路過洞庭舟中夢一方巾藍袍人來謁曰紫溪龍王也及抵都祀龍其像儼如夢中所遇飾廟䖍祀之</hi>
　青葱<hi>寰宇記云滇池黄津江有大蛇名曰青葱好食人又有大蛇伺鹿過盤繞而吞之吞畢復繞樹</hi>
　<hi>其角骨鑚皮而出蛇創甚殆死瘥更吞之</hi>金鯉<hi>明隆慶六年七月十六日舊歸化縣白馬勒村有牧</hi>
<pb n="KR2k0055_WYG_030-42a"/>
　<hi>童見田中水湧髙丈許雷聲大振驚告其主往視之田悉成潭有金鯉𨼆見其中今饒灌溉之利</hi>羊<lb/>
　魚<hi>昔有人善吹笛牧羊於桃樹江畔忽見龍女迎牧羊者驅羊随入其羊皆化為魚因號為羊龍潭</hi>
　白髪魚<hi>舊𫝊見滇池中戴髪無鱗状如婦人白而肥</hi>竹中魚<hi>明隆慶未隴川有白夷夫</hi>
　<hi>婦入山伐竹剖其中有水水中有生魚六七頭持歸烹食夫婦皆化為虎殘害人畜不可計百方阱捕竟</hi>
　<hi>不能得</hi>墜魚<hi>明天啓甲子三月禄勸民施魁家以屠豕為業忽空中墜一鯉遊於盆中魁懼縱於</hi>
　<hi>河越三日大風復墜一魚於州民楊名家跳躍不已状如鯉而尾團以瓦覆之逾時不斃名亦縱河中後</hi>
　<hi>昆明有鄉民十餘軰入山中見大魚徑五六尺在林臯内各以杖擊之分食其肉歸家數日悉死</hi>蠶<lb/>
　字<hi>明嘉靖二十七年昆陽訓導任鉞家有蠶生子布成不仁水火拜告天地八字次夜又布成一州之大可</hi>
<pb n="KR2k0055_WYG_030-42b"/>
　<hi>不慎之八字書法端楷是年滇池水溢蕩析民居</hi>八蠶<hi>呉都賦云鄉貢八蠶之綿注云有蠶一嵗</hi>
　<hi>八育雲南志云風土多煖至有八蠶言蠶養至第八次不中為絲止可作綿故云八蠶之綿李商𨼆燒香</hi>
　<hi>曲云八蠶繭綿小分炷獸熖微紅隔雲母又唐書云自曲州靖池至滇池人水耕食蠶以柘蠶生越二旬</hi>
　<hi>而繭織綿縑精緻太和祈鮮而西人不蠶剖波羅樹寳状若絮紐縷而幅之今滇人不知蠶桑尺帛寸縑</hi>
　<hi>仰給於江南所織綿布亦不足供惟賈人是需而所謂波羅實者亦不知其種類矣</hi>野桑<hi>南詔𫝊云</hi>
　<hi>永昌之西野桑生石上其材上向兩屈而不直取以為弓不筯漆而利名曰暝弓</hi>珊瑚樹<hi>洱河</hi>
　<hi>八月望日有珊瑚出水面漁人往往見之世傳海龍獻寳</hi>波羅蜜樹<hi>如荔枝樹稍大皮厚葉圓</hi>
　<hi>有黄紋小枝附樹身上花出大如斗一枝含數實皮亦似荔枝有刺類佛手螺髻之状肉如蜂房近子處</hi>
<pb n="KR2k0055_WYG_030-43a"/>
　<hi>可食與熟𤓰無異而香美過之子如肥皁核大亦可煼食味似豆春生秋熟交人珍之今臨安屬縣亦有</hi>
　塋樹<hi>楊榮太和人明永樂中官庻吉士一日方盥水中照見頭上有樹宛如其先塋樹状榮心惡之</hi>
　<hi>寄書其家令伐去榮遂卒於京邸</hi>樹頭酒<hi>南史云南海頓遜國有酒樹似安柘榴採其花汁停</hi>
　<hi>甕中數日成酒甘美舊志云樹頭酒樹類㯶髙五六丈結實大如李土人以麺納罐内以索懸罐於實下</hi>
　<hi>倒其實取汁流於罐以為酒名曰樹頭酒或不用麪惟取汁熬為白糖其葉即貝冩緬書用之譚用之詩</hi>
　<hi>云昔年南去得呉嬪頓遜桮前共好春南州見物志亦載其事今緬甸軍民宣慰司有此</hi>木煤<hi>出昆</hi>
　<hi>明山中土人掘地之丈得之状類梁柱櫰棟或如大樹皆條理有文燒  火熖異於他煤間有於煤中得</hi>
　<hi>銅鐵佛像及砧臼諸器者質皆柔腐易化不知何代物也</hi>異竹<hi>竹譜曰棘竹駢深一叢為林根如椎</hi>
<pb n="KR2k0055_WYG_030-43b"/>
　<hi>輪節若束針亦曰笆竹城固是任篾筍既食鬂髪則侵釋曰大者二尺圍肉甚厚實南中夷人破以為弓</hi>
　<hi>枝節皆有刺種以為城卒不可攻萬震異物志又云種為藩落阻過層墉或卒崩根出如大十石物縱横</hi>
　<hi>相承如繰車一名笆竹見三倉筍味落人鬚髪今廣南騰越夷中皆有刺竹如譜所云夫竹比君子而夷</hi>
　<hi>落乃為荆棘華戎不同貫即物有然者矣又曰筋竹為矛稱利海表<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>仍其餘刃即其杪生於日南别名</hi>
　<hi>為篻釋曰筋竹長二丈許圍數寸至堅南土以為矛其筍未成竹時堪為弩絃見徐忠南中奏劉淵林云</hi>
　<hi>夷人以史竹葉為矛即是筋竹豈非一物而二名者滇中有筋竹葉差小於他竹堅而且直戍卒取以承</hi>
　<hi>槍甚美利也又曰䈏與繇衙厥體俱洪圍或累尺䈏實衙空南越之居梁柱是供釋曰交州廣志云由衙</hi>
　<hi>竹亦有生於永昌郡為物叢生又曰竹之堪杖莫尚於笻磥砢不凡状若人工豈必蜀壤亦産於邛一曰</hi>
<pb n="KR2k0055_WYG_030-44a"/>
　<hi>扶老名實縣同釋曰笻竹髙節實中状若人刻廣志云出南廣邛都縣張騫𫝊云於大夏見之出身毒國</hi>
　<hi>始感卭杖終開越巂越巂古身毒也張孟陽云邛竹出興古槃江縣山海經謂之扶竹生尋伏山去洞庭</hi>
　<hi>西北一千一百二十里黄圖云華園有扶老三株如此則非一處賦者不得専為蜀地之生也</hi>竹舟<lb/>
　<hi>華陽國志云南方有布芾竹長百丈圍三丈餘可為大舟筍味甚美</hi>蒟醬<hi>按蒟縁樹生其子如桑椹</hi>
　<hi>長二三寸色正青乃本草中之所謂蓽撥也但醤法不傳舊志謂即雞葼醤誤矣</hi>雞葼<hi>産蒙自者</hi>
　<hi>佳明孝宗時光禄寺以雞葼進御上食而美将復取輒止近臣請故上曰朕索後必豫儲以待所費多矣</hi>
　蒙肚花<hi>出景東山中生樹皮上如蘚土人採以用蠱欲人醉死則醉往採欲人淫死則淫往採欲</hi>
　<hi>人狂争死則狂争往採其毒發一如其状明嘉靖丙寅千户陳祺奉命往景東賜知府陶金金帛祺善書</hi>
<pb n="KR2k0055_WYG_030-44b"/>
　<hi>金厚款之請書匾額及醉墨瀋涴其錦袍金恚以蒙肚毒之歸發狂死後雷擊其樹今無</hi>和山花<lb/>
　<hi>南中集有和山花歌序曰樹髙六七丈其質似桂其花白每朶十二瓣應十二月遇閏輒多一瓣俗以為</hi>
　<hi>仙人遺種在大理府上闗和山之麓土人因以其地名之今樹已為火焚</hi>娑羅花<hi>在會城土主廟</hi>
　<hi>其本類大理和山花佛日盛開其色白微帶黄異香芬馥非同凡花臭味中出一蕊如稗穂垂出瓣中每</hi>
　<hi>朶十二瓣遇閏輒多一瓣相𫝊髙僧以二念珠入土一珠出樹不知大理所𫝊仙人遺種者又出何典故</hi>
　<hi>且不獨和山有之也今廟中樹亦已不存</hi>蔓胡桃<hi>酉陽雜俎曰蔓胡桃出南詔大如扁螺兩隔味</hi>
　<hi>如胡桃或言蠻中藤子也又油㸃草葉似莙薘每葉上有黒㸃相對</hi>雞鳴枕<hi>諸葛亮入南中從征</hi>
　<hi>者冬暮思歸乃各與一磚曰卧枕此即抵家從之果然不用命者終莫能歸又嘗用炊釡自随不炊自熟</hi>
<pb n="KR2k0055_WYG_030-45a"/>
　<hi>以防不時之需</hi>紅藤杖<hi>唐白樂天紅藤杖詩云南詔紅藤杖西江白首人時時攜步月處處把尋</hi>
　<hi>春勁健孤莖直疎圓六節匀火山生處逺瀘水洗來新粗細纔盈手髙低僅過身天邉望鄉客何日拄歸</hi>
　<hi>秦</hi>醒酒石<hi>大理石屏有山川雲物之/状唐李徳裕以為醒酒石</hi>鐸鞘鬱刃<hi>唐異牟尋</hi>
　<hi>遣清平官尹輔酋等七人謝天子獻鐸鞘鬱刃状如殘月有孔旁達出麗水飾以金所擊無不洞夷人尤</hi>
　<hi>寳之月以血祭鬱刃鑄時以毒藥並冶取迎耀如星者凡十年乃成淬以馬血以金犀飾鐔首傷人即死</hi>
　<hi>浪人所鑄故一名浪劍</hi>毒槊<hi>南蠻有毒槊無刃状如朽鐵中人無血立死言從天而下入地丈餘</hi>
　<hi>祭地方掘得之</hi>銅鼓<hi>驃國進樂有銅鼓唐咸通未冀州刺史張直方因葺城池掘得一銅鼔捨於延</hi>
　<hi>慶寺以代木魚僖宗朝休靄守髙州鄉野牧童聞田中蛤鳴欲進捕之一蛤躍入穴中掘而取之得一銅</hi>
<pb n="KR2k0055_WYG_030-45b"/>
　<hi>鼓其上隠起多鑄蛙黽之状豈鳴哈乃銅鼔之精耶</hi>匣劍<hi>昆明梁王墓甚多皆元朝王子也相𫝊明</hi>
　<hi>嘉靖間板橋之北一村民每夜見墓有光疑為寳掘之無物惟一劒置破匣中民取歸夜光燭天四鄰謂</hi>
　<hi>火發趨救之至則寂然民疑劍為怪恐伐塚事露遂裹劍藏山麓小池劍得水如生物漸透土入山坎遂</hi>
　<hi>成巨津其洞深杳探之𨼆隠有聲人不敢入</hi>蠻錦琴囊<hi>宋蘇子瞻嘗於淯井監得西南夷人</hi>
　<hi>所賣蠻布弓衣其紋織成梅聖俞春雪詩云朔風三日暗吹沙蛟龍捲起噴成花花飛萬里奪曉月白石</hi>
　<hi>爛堆愁女媧大明廣庭踏朝賀雉尾不掃黏宫鞾宫中才人承聖顔捧觴稱夀呼南山三公免責百姓喜</hi>
　<hi>斗酒十千誰復慳子瞻以歐陽公尤知聖俞者因以遺之歐公家舊畜琴一張乃寳厯三年雷會所斵距</hi>
　<hi>其聲清越如撃金石遂以此布為琴囊二物歐公謂真余家寳玩云</hi>娑羅緞<hi>博物志云驃國並不</hi>
<pb n="KR2k0055_WYG_030-46a"/>
　<hi>養蠶收娑羅木子破其殻中柔白如栁絮細織服之曰娑羅籠緞</hi>貝蠡<hi>貝蠡大者可容數升南蠻</hi>
　<hi>吹以節樂今之梵樂用吹和銅鈸釋氏所謂法螺赤土國吹螺以迎隋使是也梁武之樂有童子伎倚歌</hi>
　<hi>梵貝</hi>琥珀<hi>南蠻記寜州沙中有折腰蜂岸崩則蜂出土人燒治以為琥珀常見琥珀中有物如蜂形</hi>
　<hi>元中記言楓脂入地為琥珀列仙傳云松柏脂入地千年化為茯苓茯苓化為琥珀韋應物詩云會得老</hi>
　<hi>茯苓元是寒松液蚊蚋落其中千年猶可覿今泰山出茯苓而無琥珀益州永昌出琥珀而無茯苓然此</hi>
　<hi>物實自外國來或言龍血入地為琥珀或言虎死時目光淪入地之所為故又名虎魄廣志哀牢縣有虎</hi>
　<hi>魄生地中其土及旁不生草深者八九尺大者如斛削去外皮中成虎魄初如桃膠凝堅成也</hi>丹砂<lb/>
　<hi>逸周書王會篇曰卜人丹砂西南之蠻丹砂所出卜人盖今之濮人也又曰湯令伊尹為四方獻令尹曰</hi>
<pb n="KR2k0055_WYG_030-46b"/>
　<hi>臣請正南甌鄧桂國損子産里百濮九菌請令以珠璣瑇瑁象齒文犀翠羽菌鶴短狗為獻</hi>
　　遺文<lb/>
　白狼王歌<hi>漢永平中益州刺史梁國朱輔好立功名慷慨有大畧在州數嵗宣示漢徳威懐逺</hi>
　<hi>夷白狼王唐菆等慕化歸義作樂詩三章詣輔請獻於朝輔遣從事史李陵與犍為郡掾田恭上之帝嘉</hi>
　<hi>恱事下史官録其歌焉其逺夷樂徳歌曰提官隗構魏冒愉渭罔譯劉脾旁莫支留徴衣随旅知唐桑艾</hi>
　<hi>邪毘□䋠推潭僕逺拓拒蘇便局后仍離僂讓龍洞莫支度由陽雒僧鱗莫穉角存譯曰大漢是治與天</hi>
　<hi>意合吏譯平端不從我來聞風向化所見竒異多賜繒布甘美酒食昌樂肉飛屈伸悉備蠻夷貧薄無所</hi>
　<hi>報嗣願主長夀子孫昌熾又逺夷慕徳歌曰僂讓皮尼且交陵悟繩動随履路且棟雒聖徳度諾魏菌度</hi>
<pb n="KR2k0055_WYG_030-47a"/>
　<hi>洗綜邪流藩莋邪潯螺藐尋瀘灕菌補邪推辟危歸險莫受萬栁術疊附徳仍路孳摸譯曰蠻夷所處日</hi>
　<hi>入之部慕義向化歸日出主聖徳深恩與人富厚冬多霜雪夏多和雨寒温時適部人多有涉危歴險不</hi>
　<hi>逺萬里去俗歸徳心歸慈母又逺夷懐徳歌曰荒服之儀棃籍憐憐阻漢邪犂莫碭粗浴罔譯傳微是漢</hi>
　<hi>夜拒蹤優俗仁雷折險龍倫狼藏幢扶路側禄息落服淫理瀝髭雒捕茝菌毘懐藁匹漏𫝊言呼勅陵陽</hi>
　<hi>臣僕譯曰荒服之外土地墝埆食肉衣皮不見鹽榖吏譯𫝊風大漢安樂攜負歸仁觸冒險陿髙山岐峻</hi>
　<hi>緣崖蟠石木薄發家百宿到雒父子同賜懐抱匹帛𫝊告種人長願臣僕  按白狼今麗江也</hi>西南<lb/>
　夷諸國獻表<hi>僰夷西南際海通佛代阿育大秦等國大抵皆奉佛漢書撣國獻幻人自言海</hi>
　<hi>西人海西即大秦撣國西南可通唐地理志有自南交經雲南永昌入西天竺道路至彼又有阿羅陁阿</hi>
<pb n="KR2k0055_WYG_030-47b"/>
　<hi>羅單國亦其屬宋不通滇乃自廣州浮舶奉表元嘉七年西南夷阿羅陀國遣使奉表曰伏承聖主信重</hi>
　<hi>三寳興立塔寺周滿國界城郭荘嚴清浄無穢四衢交通廣博平坦臺殿羅列状若衆山荘嚴微妙猶如</hi>
　<hi>天宫聖主出時四兵具足導從無數以為守衛都人士女麗服光飾市㕓豐富珍賄無量王法清整無相</hi>
　<hi>侵奪學徒游集三乘競進敷演正法雲布雨闊四海流通萬國交㑹長江渺漫清浄深廣有生咸資莫能</hi>
　<hi>消穢隂陽調和災厲不行誰有斯美大宋揚都聖王無倫臨覆上國有大慈悲子育萬物平等忍辱怨親</hi>
　<hi>無二濟乏周窮無所藏積靡不照逹如日之明無不受樂猶如淨月宰輔賢良羣臣貞潔盡忠奉主心無</hi>
　<hi>異想伏惟皇帝是我真主臣是阿羅陁國王名曰堅鎧今敬稽首聖主足下惟願大王知我此心乆矣非</hi>
　<hi>適今也山海阻逺無緣自達故遣使表此丹誠所遣二人一名毘紉一名婆田今到天子足下堅鎧微蔑</hi>
<pb n="KR2k0055_WYG_030-48a"/>
　<hi>誰能知者是故今遣二人表此微心此情既果雖死猶生仰惟大國藩守曠逺我即邉方藩守之一上國</hi>
　<hi>臣民普䝉慈澤願垂恩逮等彼僕臣臣國先時人衆殷盛不為諸國所見陵迫今轉衰弱鄰國競侵伏願</hi>
　<hi>聖王逺垂覆䕶并市易往反不為禁閉若見哀念願時遣還令此諸國不見輕侮亦令大王名聲普聞扶</hi>
　<hi>危救弱正是今日今遣二人是臣同心有所宣啓誠實可信願勅廣州時遣舶還不令所在有所陵奪願</hi>
　<hi>自今以後賜年年奉使今奉微物願垂哀納又阿羅單國治闍婆洲元嘉七年遣使獻金剛指鐶赤鸚鵡</hi>
　<hi>烏天竺國白疊古貝葉波國古貝等物十年阿羅單國王毘沙跋摩奉表曰常勝天子陛下諸佛世尊常</hi>
　<hi>樂安穩三達六通為世間道是名如來應供正覺遺形舍利造諸塔像荘嚴國土如須彌山村邑聚落次</hi>
　<hi>第羅匝城郭館宇如忉利天宫宫殿髙廣樓閣荘嚴四兵具足能伏怨敵國正豐樂無諸患難奉承先王</hi>
<pb n="KR2k0055_WYG_030-48b"/>
　<hi>王法治化人民良善慶無不利處雪山隂雪水流注百川洋溢八味清浄周匝曲屈順趣大海一切衆生</hi>
　<hi>咸得受用於諸國土殊勝第一是名震旦大宋揚都承嗣常勝大王之業徳合天心仁䕃四海聖智周偹</hi>
　<hi>化無不順雖人是天䕶世降生功徳寳藏大悲救世為我尊王常勝天子是故至誠五體敬禮阿羅單國</hi>
　<hi>王毘沙跋摩稽首問訊其後為子所篡奪十三年又上表曰大吉天子足下離淫怒癡哀愍羣生相好具</hi>
　<hi>足天龍神等恭敬供養世尊威徳身光明照如水中月如日初闕文間自䝉普照十方其白如雪亦如月</hi>
　<hi>光清浄如華顔色照耀威儀殊勝諸天龍神之所恭敬以正法寳梵行衆生荘嚴國土人民熾盛安穏快</hi>
　<hi>樂城閣髙峻如乾他山衆多勇士守䕶此城棲閣莊嚴道巷平正著種種衣猶如天服於一切國為最殊</hi>
　<hi>勝吉楊州城無憂天主愍念羣生安樂民人律儀清浄慈心深廣正法治化供養三寳名稱逺至一切並</hi>
<pb n="KR2k0055_WYG_030-49a"/>
　<hi>開氏人樂見如月初生譬如梵王世界之主一切人天恭敬作禮阿羅單跋摩以頂禮足猶如現前以體</hi>
　<hi>布地如殿陛道供養恭敬如奉世尊以頂著地曲躬問訊忝承先業嘉慶無量忽為惡子所見施争奪遂</hi>
　<hi>失本國今惟一心歸誠天子以自存命今遣毘紉問詢大家意欲自往歸誠宣訴復畏大海風波不達今</hi>
　<hi>命得存亦由毘紉此人忠志其恩難報此是大家國今為惡子所奪而見驅擯意頗忿惋規欲雪復伏願</hi>
　<hi>大家聴毘紉買諸鎧仗袍襖及馬願為料理毘紉使得時還前遣闍邪仙婆羅阿蒙大家厚賜悉惡子奪</hi>
　<hi>去啓大家使知今奉薄獻願垂納受又元嘉十二年闍婆婆達國王師黎波達陁阿羅跋摩遣使奉表曰</hi>
　<hi>宋國大主大吉天子足下敬禮一切種智安穏天人師降伏四魔成等正覺轉尊法輪度脫衆生教化已</hi>
　<hi>周入於湼槃舍利流布起無量塔衆寳荘嚴如須彌山經法流布如日照明無量浄僧猶如列宿國界廣</hi>
<pb n="KR2k0055_WYG_030-49b"/>
　<hi>大人民衆多宫殿城郭如忉利天宫名大宋楊州大國大吉天子安處其中紹繼先聖王有四海閻浮提</hi>
　<hi>内莫不來服悉以兹水普飲一切我雖在逺亦霑靈潤是以雖隔巨海常遥臣屬願照至誠垂哀納受若</hi>
　<hi>䝉聽許當年遣信若有所需惟命是獻伏願信受不生異想今遣使主佛大陁婆副使葛抵奉宣微誠稽</hi>
　<hi>首敬禮大吉天子足下陁婆所啓願見信受諸有所請惟願賜聴今奉微物以表微心</hi>賜驃國<lb/>
　王勅<hi>唐徳宗勅驃國王雍羌書曰卿性𢎞毅勇代濟貞良訓撫師徒鎮寜邦部欽承王化思奉朝章</hi>
　<hi>得睦鄰之善謀敦事大之明義又令愛子逺赴闕廷萬里納忠一心禀命誠信彌著嘉想益深今授卿檢</hi>
　<hi>校太常卿並卿男舒難陀那又元佐摩訶思那等二人亦各受官誥往至宜領之此所以表卿勲勤申朕</hi>
　<hi>恩禮敬受新命永為外臣勉思令圖以副遐曯今有少信物具如别録想宜知悉也冬寒卿比平安官吏</hi>
<pb n="KR2k0055_WYG_030-50a"/>
　<hi>百姓等併存問之遺書指不及多</hi>驃國詩<hi>唐元微之白樂天皆有驃國樂詩元詩云驃之樂器</hi>
　<hi>頭象駝聲音不合十二和縱舞跳趫筋節硬繁詞變亂名字譌千彈萬唱皆咽咽左旋右轉空傞傞俯地</hi>
　<hi>呼天終不㑹曲成變調當如何徳宗深意在柔逺笙鏞不御停嬪娥史館書為朝貢𫝊太常編入鞮靺科</hi>
　<hi>古時陶堯作天子遜遯親聰康衢歌又遣遒人持木鐸遍採謳謡天下過萬人有意皆洞達四嶽不能施</hi>
　<hi>煩苛盡令區中擊壤塊燕及海外覃恩波秦霸周衰古官廢上堙下塞王道頗共矜異俗同聲教不念齊</hi>
　<hi>民方薦瘥傳稱魚鱉亦咸若茍能效此誠足多藉如牛馬未蒙澤豈在抱甕滋黿鼉教化從來有源委必</hi>
　<hi>将泳海先泳河非是倒置自中古驃兮驃兮誰爾何白詩云驃國樂驃國樂出自大海西南角雍羌之子</hi>
　<hi>舒南陀来獻南音奉正朔徳宗立仗御紫庭黈纊下塞為爾聽玉螺一吹推髻聳銅鼓一擊文身踊珠纓</hi>
<pb n="KR2k0055_WYG_030-50b"/>
　<hi>炫轉星宿揺花鬘抖擻龍蛇動曲中王子啓聖人臣父願為唐外臣左右歡呼何嫻習皆尊徳廣之所及</hi>
　<hi>須臾百辟詣闕門俯伏拜表賀至尊伏見驃人新獻樂請書國史傳子孫時有撃壤老農父闇測君心閒</hi>
　<hi>獨語聞君政化甚聖明欲感人心致太平感人在近不在逺太平由實非由聲觀身理國國可濟君如心</hi>
　<hi>兮民如體體生疾苦心慘悽民得和平君愷悌貞元之民若未安驃樂雖聞君不歡貞元之民茍無病驃</hi>
　<hi>樂不來君亦聖驃樂驃樂徒喧喧不如聞此蒭蕘言</hi>黄華老人詩<hi>金翰林王庭筠四絶句原</hi>
　<hi>在黄華山嘉靖間僉事崔官攜帖至榆李元陽重摹之其詩曰王母祠東古佛堂人𫝊棟宇自隋唐年深</hi>
　<hi>寺廢無僧住滿谷西風栗葉黄手挂一條青竹杖興來自挂百錢遊夕陽欲下山更好深林無人不可留</hi>
　<hi>挂鏡臺西挂玉龍半山飛雪舞天風寒雲直上三千尺人道髙歡避暑宫帝遣名山䕶此邦千家瑟瑟嵌</hi>
<pb n="KR2k0055_WYG_030-51a"/>
　<hi>西窻山僧乞與山前地招客先開四十雙今碑在大理三塔寺</hi>竹枝詞<hi>滇中詩人明永樂間稱平</hi>
　<hi>居陳郭郭文詩有唐風三子逺不及也其竹枝詞云金馬何曽半步行碧雞那解五更鳴儂家夫婦久離</hi>
　<hi>别恰似兩山空得名又登碧難山太華寺一聮云湖勢欲浮雙塔去山形如擁五華來一時間筆</hi>詠<lb/>
　信天翁詩<hi>明楊林蘭廷瑞信天翁詩云荷錢荇帶緑江空唼鯉含鯊淺水中波上魚鷹貪未飽</hi>
　<hi>何曽餓死信天翁信天翁水鳥也食魚而不能捕俟魚鷹所得偶墜者拾而食之滇中水次有此</hi>詠<lb/>
　鸚鵡詩<hi>金齒湯琮明正統間人常題鸚鵡云翠閣香閏帶緑隂忽聞靈舌囀嬌音總将懷袖温存</hi>
　<hi>意不稱雲林自在心籠絡反因毛羽誤矜誇休羨賦辭深隴山烟雨春雛小莫遣虞羅著意尋人稱為湯</hi>
　<hi>鸚鵡</hi>三句詩<hi>彭綱清江人明𢎞治中督學雲南詠刺桐花云樹頭樹底花楚楚風吹緑葉翠翩翻</hi>
<pb n="KR2k0055_WYG_030-51b"/>
　<hi>露出㡬隻紅鸚鵡刺桐花雲南名鸚哥花形酷似之彭詩本四句命吏冩刻遺其一句復誦之自覺意足</hi>
　<hi>乃不更改</hi>蘆笙吟<hi>稗史云宋乾徳中牂牁入貢詔見詢問地里風俗令作本國歌樂一人吹瓢笙</hi>
　<hi>名曰水曲即今蘆笙也予在大理見之嘗作蘆笙吟五解其詞云蘆笙吟蘆笙吟可憐一寸匏能括四海</hi>
　<hi>音蘆笙吟蘆笙吟可憐一節蘆能通四海心昔我聞蘆笙乃在盤江河河邉跳月歌令人元鬢皤今我聞</hi>
　<hi>蘆笙乃在開南橋短歌和長謡從夕至侵朝悲亦不在聲歡亦不在聲昔聲與今聲不是兩蘆笙</hi>平<lb/>
　十八寨詩<hi>寨在巴盤間為盜藪明正徳庚辰巡撫何孟春集兵𠞰之有白蟒自寨中飛出又有</hi>
　<hi>怪石賊每聞兵至則祭以徼福兹祭之忽作聲賊知其必殪相率號哭已而羣醜就戮孟春賦詩紀之詩</hi>
　<hi>云石不受祭蟒猶知退爾賊爾玀如何無畏石祭聲悲蟒飛避威爾賊爾玀如何無思玀維賊首為惡滋</hi>
<pb n="KR2k0055_WYG_030-52a"/>
　<hi>久妄大自驕維固是負賊本猓雛亦廣有徒寨以為居硐以為逋鳴呼爾玀毒同於蟒鳴呼爾賊頑匪石</hi>
　<hi>状彼蟒改圖吾無難誅此石路隅今常儼如爾衆其伏天地維育爾賊其縮昆蟲何蹴而弗事菑畬而弗</hi>
　<hi>供征輸而専意刦刳而竟違招禍以干吾戈鈇嗚呼爾寨可終居乎爾硐可終逋乎又云石有聲賊當滅</hi>
　<hi>白蟒去黒玀磔庚辰秋半兆先決壮士當場氣何烈巡按御史親持節既得虎子塞虎穴江流改盤山失</hi>
　<hi>嵲正徳十五年十月磨崖碑為誰設此石鳴聲得昭雪都堂此時刻石勒垂誓将来柱母折黒玀宗子頭</hi>
　<hi>已截玀黨再來玀種絶</hi>楊慎遺詩<hi>楊升菴丹鉛録曰元天目山釋明本有九字梅花詩滇南</hi>
　<hi>唐錡以為不佳屬予作一首乃口占云元冬小春十月微陽回緑蕚梅蕊早傍南枝開折贈未寄陸凱隴</hi>
　<hi>頭去相思忽到盧仝窻下來歌殘水調沉珠明月浦舞破香山碎玉臨風臺錯恨髙樓三弄呌雲笛無奈</hi>
<pb n="KR2k0055_WYG_030-52b"/>
　<hi>二十四番花信催又詩話云余嘗登眺山寺見雨霽虹蜺下飲澗水日射其旁如盻睞得句云渇虹下飲</hi>
　<hi>玉池水斜日横分蒼嶺霞自謂切景張愈光云斜字猶未稱渇字後一年偶閱荘子日中方睨衍義云日</hi>
　<hi>斜如人睨目遂改作睨日對渇虹字始稱愈光曰渇虹睨日古今竒句也又漁家傲詞自序云宋歐陽六</hi>
　<hi>一作十二月鼓子詞即今之漁家傲也元歐陽圭齋亦擬為之専詠燕京風物予流居滇雲廿載遂以滇</hi>
　<hi>之土俗擬兩歐為十二闋雖藻麗不足儷前賢亦紀井州故鄉之懷耳其調有云四月滇南春迤邐八節</hi>
　<hi>常如三月裏共傾浴佛金盆水五月滇南風景别清凉國裏無煩熱雙鶴橋邉人賣雪六月滇南波漾渚</hi>
　<hi>東寺雲生西寺雨水樁斷處餘霞補松炬熒熒宵作午蘭舟桂楫喧簫鼔又云八月滇南秋可愛紅芳碧</hi>
　<hi>樹花仍在又云十二月滇南娱嵗宴家家玉餌雕盤薦皆實録也滇人謂虹為水樁嵗暮蒸白粲搗為丸</hi>
<pb n="KR2k0055_WYG_030-53a"/>
　<hi>以雕盤盛之薦於祖禰</hi>楊慎婦詩詞<hi>升菴久戍滇中婦黄氏寄一律云鴈飛曽不到衡湘</hi>
　<hi>錦字何由寄永昌三春花栁妾薄命六詔風煙君斷腸曰歸曰歸愁嵗暮其雨其雨怨朝陽相憐空有刀</hi>
　<hi>環約何日金雞下夜郎又一絶云嬾把音書寄日邉别離經嵗又經年郎君自是無歸計何處青山不杜</hi>
　<hi>鵑又黄鶯兒一詞積雨釀春寒見繁花樹樹殘泥塗滿眼登臨倦江流㡬灣雲山㡬盤天涯極目空腸斷</hi>
　<hi>寄書難無情征鴈飛不到滇南升菴别和三詞俱不能勝并載於此其一云夜雨滴空堦傍愁人枕畔來</hi>
　<hi>鄉心一片無聊賴淚眸懶揩狂歌懶裁沈郎多病寛腰帶望琴臺迢迢天外懐抱㡬時開其二云霽雨帶</hi>
　<hi>殘虹映斜陽一抹紅樓頭畫角收三弄東林晚鐘南天晚鴻黄昬新月絃初控望長空披襟誰共萬里楚</hi>
　<hi>臺風其三云絲雨濕流光愛青苔繡粉牆鴛鴦浦外清波漲新篁送凉幽芳弄香雲廊水榭堪遊賞倒金</hi>
<pb n="KR2k0055_WYG_030-53b"/>
　<hi>觴形骸放浪到䖏是家鄉</hi>六言詩<hi>鄧渼郴州人明萬歴中巡按雲南詩云地控雙闗金碧雲開兩</hi>
　<hi>迤東西盈尺海波瀰瀰四時草色凄凄峯頭半起雲彩江曲初生月牙荻岸蘆州相向碧雞山下人家細</hi>
　<hi>雨斜拖白綀春風自翦紅羅感此驚心濺涙故園歸去如何沙木和邉月白花橋闗下雞鳴風逓一聲畫</hi>
　<hi>曉星殘㡬㸃松明又有日出髙原烟水雷鳴初澍田疇注云滇俗瀦水處皆稱海子呼雲為雲彩初生月</hi>
　<hi>曰月牙畫角為畫曉松炬為松明髙田為雷鳴田謂雷鳴雨沛始得種也拖白練鳥名翦紅羅花名沙木</hi>
　<hi>和花橋闗俱地名</hi>南中行記<hi>漢陸賈傳載/崇文總目</hi>益州記<hi>漢李膺撰載後漢書</hi>
　<hi>註</hi>哀牢𫝊<hi>晉楊終子山為郡上計吏進哀牢𫝊孝明竒之召在蘭臺見論衡</hi>南中志<lb/>
　一卷<hi>晉常璩撰附於華陽國志</hi>南中草木状一卷<hi>晉襄陽太守稽含撰</hi>開西<lb/>
<pb n="KR2k0055_WYG_030-54a"/>
　南夷事状十卷<hi>唐貞元十四年韋臯進呈叙開復南詔之由</hi>雲南紀五卷<lb/>
　<hi>貞元十年袁滋使南詔元和十三年上之</hi>雲南行紀二卷<hi>唐長慶三年韋齊休從韋審規</hi>
　<hi>使雲南紀往來道路及見聞序謂雲南所以為唐患者以開道越巂耳若自黎州之南清溪闗外盡斥棄</hi>
　<hi>之疆埸可以無虞不然憂未艾也及唐之亡禍果由此</hi>雲南志十卷<hi>唐咸通中樊綽撰以</hi>
　<hi>南蠻程途山川城鎮名號諸蠻族類風俗物産纂為十門</hi>南蠻紀十卷<hi>樊綽撰</hi>南詔<lb/>
　録三卷<hi>唐乾符五年南詔請通好辛讜遣從事徐雲䖍復命使回録所見聞上之</hi>雲南别<lb/>
　録一卷<hi>唐竇滂撰叙南蠻族類及風土</hi>雲南行記一卷<hi>竇滂撰</hi>西南備<lb/>
　邊録十三卷<hi>唐李徳裕撰大略謂成都藩翰西南備禦不可少弛於是纂兵将糧械之數城</hi>
<pb n="KR2k0055_WYG_030-54b"/>
　<hi>鎮種落之名嵗計經用之目並以太和六年為斷及諸郡故實外夷情状煩碎畢書</hi>益州記<hi>唐李</hi>
　<hi>充撰</hi>雲南風俗記一卷<hi>宋崇文總目地理八十三部八百四十七卷始於山海經終於</hi>
　<hi>雲南風俗記</hi>至道雲南録三卷<hi>宋天禧元年辛怡顯撰淳化五年以西蜀李順與南</hi>
　<hi>蠻結連詔募命官士庶通邉事者往黎巂界招撫時怡顯自薦請行至道元年訖事而歸是書備載始末</hi>
　紀古滇說原集一卷<hi>宋張道宗撰其書始自唐虞訖於咸淳滇之方域年運謡俗服</hi>
　<hi>叛紀載事蹟一一備詳</hi>南詔紀行<hi>元郭松/年撰</hi>雲南志略四卷<hi>元大徳五</hi>
　<hi>年李京奉命宣慰烏蠻始下車㑹羣蠻不靖巡行鎮撫屢周雲南始悟前人紀載之失悉其見聞為志略</hi>
　滇載記一卷<hi>明楊慎撰載九隆世族及張蒙鄭楊段髙七氏名號起滅之顛末盖取諸白古</hi>
<pb n="KR2k0055_WYG_030-55a"/>
　<hi>通元峯年運志而删正之</hi>雲南通志<hi>明李元/陽修</hi>雲南志草<hi>明包見㨗修未刻</hi>
　滇志<hi>明劉文徴修其去取本志草作以上諸書今滇中皆散失不備以其皆為滇  也故竝識之</hi>
　明滇人集<hi>丁嵩永昌人著有横峯樵唱滕㯽金齒衛人著歸田録楊士雲太和人著咏史黒水</hi>
　<hi>諸集朱鳯晉寧人著東湖集朱克瀛晉寧人著清庵集朱化孚安寧人著賁幽吟王元翰寧州人著南嶽</hi>
　<hi>草唐堯官晉寧人著五龍山人集馬繼龍永昌人著海樵集賈惟孝嵩明人著剰語閒吟稾孫繼魯昆明</hi>
　<hi>人在獄著飯盌集以獄無紙筆取飯盌畫壁也施銓昆明人著東軒稿楊忠亮石屏人著素吟草山窻蔓</hi>
　<hi>言麗江土知府木公著萬松吟玉湖遊稿等集木青著玉水流音木增著雲邁等集</hi>
　<lb/>
<pb n="KR2k0055_WYG_030-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲南通志卷三十<lb/>
</p>
<p>
</p>
  </div>
</body>
</text>
</TEI>
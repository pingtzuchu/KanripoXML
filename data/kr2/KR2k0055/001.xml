<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲南通志卷二</head> <lb/>
    <p>
<pb n="KR2k0055_WYG_001-1a"/>
欽定四庫全書<lb/>
　雲南通志卷二<lb/>
　　星野<hi>附氣候</hi>
　　善言天者必有驗於人固已而學士大夫每難言<lb/>
　　之豈非以人道邇天道逺非所知耶滇之星野諸<lb/>
　　家聚訟紛紛自唐一行井鬼之論與班氏符而何<lb/>
　　承天郭守敬劉基皆守之亦可謂定論矣天下事<lb/>
　　非有確知灼見而偶據傳聞遂生異説豈往聖郭<lb/>
<pb n="KR2k0055_WYG_001-1b"/>
　　公夏五之意乎兹於躔度分杪悉依前志所載至<lb/>
　　於氣候寒煖則因地勢為移易可考而知也因附<lb/>
　　書焉志星野<lb/>
<pb n="KR2k0055_WYG_001-2a"/>
　　井宿步天歌<lb/>
　井　八星近列河中靜一星名鉞井邊安兩河各三<lb/>
　南北正天罇三星井上頭罇上横列五諸侯侯上北<lb/>
　河西積水欲覓積薪東畔是鉞下四星名水府水府<lb/>
　東邊四星序四瀆横列南河裏南河下頭是軍市軍<lb/>
　市團圓十三星中有一箇野雞精孫子丈人市下列<lb/>
　各立兩星從東説闕邱兩箇南河東邱下一狼光蒙<lb/>
　茸左畔九箇彎弧弓一矢擬射頑狼胷有箇老人南<lb/>
<pb n="KR2k0055_WYG_001-2b"/>
　極中春秋出入夀無窮<lb/>
　　鬼宿步天歌<lb/>
　鬼　四星冊方似木櫃中央白者積屍氣鬼上四星<lb/>
　是爟位天狗七星鬼下是外厨六閒栁星次天社六<lb/>
　箇弧東倚社東一星是天紀<lb/>
　　井鬼躔度攷<lb/>
　東井八星輿鬼四星南方朱鳥七宿之首與目也按<lb/>
　古厯法井宿赤道三十三度三十一分黄道三十一<lb/>
<pb n="KR2k0055_WYG_001-3a"/>
　度三分鬼宿赤道二度二十分黄道二度二十一分<lb/>
本朝厯度井宿三十一度鬼宿五度皆屬未宫漢天文<lb/>
　志起井十六度唐志起井十二度晉志與費直皆同<lb/>
　唐志蔡邕起井十度明起井九度一十八分四十一<lb/>
　杪<lb/>
本朝起井初度葢以赤道分天之中亘古不易黄道為<lb/>
　日月五星之常道不能不因嵗差而變易也論分野<lb/>
　者惟以赤道為準井鬼之星於分為秦於野為雍梁<lb/>
<pb n="KR2k0055_WYG_001-3b"/>
　二州為巨蠏宫為鶉首未宫井宿則雨水昏中鬼宿<lb/>
　則春分昏中<lb/>
　　北極出度攷<lb/>
　雲南北極出地二十二度四時之日皆出卯入酉其<lb/>
　間微分初刻正刻耳與京師出寅入戌出辰入申之<lb/>
　不同者以京師北極出地四十度强故也<lb/>
　　雲南表景度分<lb/>
　春分四度五十一分　夏至十九分<lb/>
<pb n="KR2k0055_WYG_001-4a"/>
　秋分與春分同　冬至十二度十三分<lb/>
　　井宿昏旦攷<hi>鬼宿同</hi>
　六月<hi>旦在卯</hi>　　　　　　　七月<hi>旦在辰</hi>
　八月<hi>旦在巳</hi>　　　　　　　九月<hi>旦在午</hi>
　十月<hi>旦在未</hi>　　　　　　　十一月<hi>旦在申</hi>
　十二月<hi>旦在酉</hi>　　　　　　十一月<hi>昏在卯</hi>
　十二月<hi>昏在辰</hi>　　　　　　正月<hi>昏在巳</hi>
　二月<hi>昏在午</hi>　　　　　　　三月<hi>昏在未</hi>
<pb n="KR2k0055_WYG_001-4b"/>
　四月<hi>昏在申</hi>　　　　　　　五月<hi>昏在酉</hi>
　　星野攷辨<lb/>
　周禮保章氏以星土辨九州所封之域其後星經散<lb/>
　亡惟漢地理志載分野始詳而鄭康成十二次之分<lb/>
　大率因之晉天文志云班固取三統厯以十二次配<lb/>
　十二野及費直周易分野蔡邕月令章句後魏太史<lb/>
　令陳卓定羣國所入宿度固已詳言之矣而舊志載<lb/>
　滇分野雜引星經卒無定論其曰太白主益州葢太<lb/>
<pb n="KR2k0055_WYG_001-5a"/>
　白秦分神主華岳華山屬少隂萬物由此而化生故<lb/>
　金星位焉又少昊為白帝治西岳上應井鬼之精下<lb/>
　鎮秦之分野故天官書曰秦之疆也候在太白太白<lb/>
　主秦晉巴蜀羌髳諸國梁雍以西之地皆屬焉是太<lb/>
　白主益州之説葢通秦蜀而言非専為滇言之也又<lb/>
　曰北斗第二星主益州星經以五亥夜候北斗第二<lb/>
　星乙亥為漢中丁亥為永昌己亥為巴郡牂牁辛亥<lb/>
　為廣陵癸亥為犍為觀象玩占曰北斗一星主秦二<lb/>
<pb n="KR2k0055_WYG_001-5b"/>
　星主楚三星主梁四星主吳五星主趙六星主燕七<lb/>
　星主齊則北斗第二星非専主益州分野明矣司馬<lb/>
　遷曰觜觿參益州東井輿鬼雍州班固則曰秦地東<lb/>
　井輿鬼之分其界盡於西南牂牁越巂益州固去遷<lb/>
　未逺若以史遷之言為然不當輒有異同而唐志亦<lb/>
　曰東井輿鬼鶉首也西南盡犍為越巂益州之地東<lb/>
　至牂牁則滇之當主井鬼已有確據而志滇者猶以<lb/>
　迤東為觜參迤西為井鬼得非襲乎星經之説而未<lb/>
<pb n="KR2k0055_WYG_001-6a"/>
　攷乎分野之實耶夫分野之定起於井鬼唐一行以<lb/>
　山河兩戒論星野謂南河北河分夾東井為天之闕<lb/>
　門主闗梁所以界天之南北也故北河曰北戒為北<lb/>
　戌衡星南河曰南戒為南戌權星兩戒之間七曜之<lb/>
　中道出焉春分昏中兩河當於午位就此時之中星<lb/>
　觀之井在赤道之北黄道經其内恰值嵩髙之上以<lb/>
　是知天之髙者惟北辰而井與北極最近地之髙者<lb/>
　惟崑崙而秦蜀滇與崑崙為近故定分野者必以此<lb/>
<pb n="KR2k0055_WYG_001-6b"/>
　為準矣又天漢經井自井而向西北參觜次之畢昴<lb/>
　次之婁胃奎璧室又次之此由西北而漸下之大略<lb/>
　也自井而向東南南河次之輿鬼弧矢次之栁星張<lb/>
　翼軫又次之此由東南而漸下之大略也故天官家<lb/>
　以黄河内外水之歸東海者為北河以長江内外水<lb/>
　之歸南海者為南河因水勢南北分合為星野南北<lb/>
　所主此又自天漢而斷之也夫南河北河兩星列井<lb/>
　南北於此求之秦在西北則黄道所經之井即秦分<lb/>
<pb n="KR2k0055_WYG_001-7a"/>
　野蜀在秦西南則近參之井即蜀分野滇又在蜀之<lb/>
　南則近鬼之井即滇分野是滇在井鬼之間明矣且<lb/>
　天狼弧矢在井鬼南主南夷之地占南夷者必於狼<lb/>
　則志滇分野者亦必於井鬼此又象之可據者也雖<lb/>
　天道渺茫非可臆測而以雲漢與地勢揆之亦概可<lb/>
　識矣世有甘石當必辨之又考四川成都井鬼分野<lb/>
　入參一度順慶參井松潘疊溪觜參東川屬參今東<lb/>
　川改𨽻雲南則以南詔次鶉首之位推之滇之迤東<lb/>
<pb n="KR2k0055_WYG_001-7b"/>
　連參入井迤西則連井入鬼云<lb/>
<pb n="KR2k0055_WYG_001-8a"/>
　　氣候<hi>附</hi>
雲南全省<lb/>
　滇南地列坤隅得土冲氣省會之區地勢開濶四時<lb/>
　協序氣候尤和環拱之澂武楚姚諸郡無祁寒溽暑<lb/>
　大略相同兩迤迢隔寒熱各殊北鄙風髙故麗江大<lb/>
　寒有長年不消之雪南維地下故元江大熱有一嵗<lb/>
　兩穫之禾普洱鎮沅時有炎蒸瘴癘鶴慶永北亦多<lb/>
　飛雪嚴霜至迤東之曲靖東川昭通較省會為寒開<lb/>
<pb n="KR2k0055_WYG_001-8b"/>
　化臨安廣南廣西較省會為熱迤西之順寧䝉化景<lb/>
　東則微熱大理永昌則微寒雖有不齊非甚懸絶諺<lb/>
　云四時多似夏一雨便成冬可因是以知其概云<lb/>
雲南府<lb/>
　岡巒環繞川澤渟泓溝瀆通流原田廣衍風雖髙而<lb/>
　不烈節雖變而長温所屬州縣約略皆同<lb/>
曲靖府<lb/>
　土曠風多霜繁霧重氣候微寒榖宜晚稻<lb/>
<pb n="KR2k0055_WYG_001-9a"/>
臨安府<lb/>
　四序恒温不裘不葛至河底沿江則炎熱如蒸夏秋<lb/>
　有瘴雖屬郡治氣候大殊<lb/>
澂江府<lb/>
　地鄰省會土厚川平氣候温和無大寒暑<lb/>
武定府<lb/>
　氣候之和差類首郡惟所屬元謀縣炎熱有瘴與府<lb/>
　頓殊<lb/>
<pb n="KR2k0055_WYG_001-9b"/>
廣西府<lb/>
　山曠多風氣燠少雪花木長茂禾黍並登<lb/>
廣南府<lb/>
　地少雪霜山多嵐霧三時瘴癘至冬始消氣候頗類<lb/>
　元江<lb/>
元江府<lb/>
　地多瘴癘沿江炎熱雖届隆冬猶如春月離城髙處<lb/>
　即覺微凉一郡之中氣候頓别地宜耕種一嵗再收<lb/>
<pb n="KR2k0055_WYG_001-10a"/>
開化府<lb/>
　春夏多炎隆冬無雪較元江差覺平和<lb/>
鎮沅府<lb/>
　初春即熱隆冬不寒山嵐瘴癘亦時有之<lb/>
東川府<lb/>
　四序寒而多風夏月積雨即類初冬至碧谷壩小江<lb/>
　可可江邊則又大熱有瘴<lb/>
昭通府<lb/>
<pb n="KR2k0055_WYG_001-10b"/>
　風氣之寒較甚東川灌溉不乏流泉而種植最防霜<lb/>
　霰榖宜晚稻多藝荍麰<lb/>
普洱府<lb/>
　地處炎荒山多溽暑雪霜罕見嵐瘴時侵<lb/>
大理府<lb/>
　蒼山積雪盛夏難消洱海長風春冬更烈地髙氣涼<lb/>
　近郡皆然惟賔川彌渡則勢就平夷煙村稠宻炎熱<lb/>
　倍甚物産較多<lb/>
<pb n="KR2k0055_WYG_001-11a"/>
楚雄府<lb/>
　山髙野曠土厚風和四氣同功最宜穀麥惟西北微<lb/>
　寒東南微熱又稍異焉<lb/>
姚安府<lb/>
　四氣和平寒暄不極雲開日暖雨過風涼然土氣瘠<lb/>
　薄六榖之餘不滋他産<lb/>
永昌府<lb/>
　山川曠逺原隰寛平氣候温和土宜禾稻至風髙雨<lb/>
<pb n="KR2k0055_WYG_001-11b"/>
　涼與大理無異<lb/>
鶴慶府<lb/>
　山髙多雪氣肅風寒一雨即冬盛夏無暑厥土稍薄<lb/>
　物産無多<lb/>
順寧府<lb/>
　寒燠不齊沿江多熱平壤則和水温土厚五榖易成<lb/>
　所屬雲州則地氣炎蒸時有嵐瘴<lb/>
永北府<lb/>
<pb n="KR2k0055_WYG_001-12a"/>
　壤接吐番地髙風冷三冬多雪盛夏始温順州永寧<lb/>
　氣候略似<lb/>
麗江府<lb/>
　地近吐番多寒少熱夏猶積雪不産禾稻頗有邊塞<lb/>
　之氣<lb/>
蒙化府<lb/>
　土厚風和霜雪少侵種植易茂但泉源不廣灌溉難<lb/>
　周糓惟荍麰易熟<lb/>
<pb n="KR2k0055_WYG_001-12b"/>
景東府<lb/>
　地僻林深氣頗温燠霜雪希有草木不凋<lb/>
　<lb/>
　<lb/>
　<lb/>
　<lb/>
　<lb/>
　雲南通志卷二<lb/>
</p>
<p>
</p>
  </div>
</body>
</text>
</TEI>
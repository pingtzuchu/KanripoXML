<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷十一</head> <lb/>
    <p>
<pb n="KR2k0008_WYG_011-1a"/>
欽定四庫全書<lb/>
　明一統志卷十一<lb/>
　　　　　　　　　　　　明　李賢等　撰<lb/>
　　鎮江府<hi>東至常州府宜興縣界七十五里西至應天府句容縣界四十五里南至常州府武</hi>
　　　<hi>進縣界一百一十七里北至揚子江二里自府治至南京一百八十里至京師三千二百里</hi>
　　　<hi>糧三十一萬五千石零二</hi>
建置沿革禹貢揚州之域天文斗分野春秋時為吳地<lb/>
　後屬越越敗屬楚秦屬會稽郡漢初為荆國後屬江<lb/>
<pb n="KR2k0008_WYG_011-1b"/>
　都國國除復屬㑹稽郡東漢屬吳郡三國吳初都於<lb/>
　此及遷都秣陵乃置京口鎮晉屬毘陵郡東晉僑置<lb/>
　徐兖二州號為北府劉宋以南徐州治京口又置南<lb/>
　東海郡隋廢州及郡為延陵鎮屬蔣州開皇中置潤<lb/>
　州大業初州廢以其地屬江都郡唐初復置潤州治<lb/>
　丹徒天寳初改丹陽郡乾元初復為潤州又陞丹陽<lb/>
　軍建中初改號鎮海軍南唐以為重鎮宋開寳末改<lb/>
　鎭江軍政和中陞鎮江府元改鎮江路屬江浙行省<lb/>
<pb n="KR2k0008_WYG_011-2a"/>
　本朝初為江淮府後改鎮江府直𨽻京師領縣三<lb/>
　丹徒縣<hi>附郭本吳朱方邑後又名谷陽秦時望氣者言其地有王氣始皇使赭衣徒三千鑿京峴</hi>
　<hi>山為長坑以敗其勢因名丹徒漢為丹徒縣屬會稽郡後屬呉郡三國呉改武進縣晉復為丹徒置毘陵</hi>
　<hi>郡宋為南徐州治所隋省入延陵縣唐復置屬潤州宋元屬鎮江本朝因之編户二百四十里</hi>丹陽<lb/>
　縣<hi>在府城東六十四里本秦雲陽縣始皇鑿北岡使其阿曲改名曲阿縣漢屬會稽都後屬吳郡三國</hi>
　<hi>吳復改雲陽晉復改曰曲阿屬毘陵郡梁屬蘭陵郡隋屬江都郡唐武徳初於縣置雲州又改簡州尋廢</hi>
　<hi>州以縣屬潤州天寳初改名丹陽縣宋元仍舊本朝因之編户一百四十四里</hi>金壇縣<hi>在府城東</hi>
　<hi>南一百三十里本秦曲阿縣之金山鄉漢屬會稽郡東漢屬吳郡隋初屬蔣州大業末置金山縣唐初屬</hi>
<pb n="KR2k0008_WYG_011-2b"/>
　<hi>茅州尋屬蔣州又併入延陵縣後復置又以東陽郡有金山縣改此為金壇宋元仍舊本朝因之編户一</hi>
　<hi>百四十里</hi>
郡名京口<hi>三國吳名</hi>南徐<hi>劉宋/名</hi>丹陽<hi>唐名</hi>
形勝因山為壘縁江為境<hi>爾雅云絶髙為京以其城因山為壘縁江為境故謂之京</hi>
　<hi>口</hi>東通吳㑹南接江湖<hi>隋/志</hi>西接漢沔北拒淮泗<hi>宋曾改潤</hi>
　<hi>州集序</hi>三吳襟帶之邦百越舟車之㑹<hi>寰宇記</hi>内連天塹<lb/>
　外蔽日畿<hi>鎮江志序</hi>用武之地<hi>郡志自呉孫權置都建鄴而鎮江實形勝用武之地</hi>
　浙西門戸<hi>宋知府劉寧止奏言京口控扼大江為浙西門户</hi>
<pb n="KR2k0008_WYG_011-3a"/>
風俗小人習戰君子尚禮<hi>隋志</hi>人性禮遜謙謹<hi>寰宇志</hi>雜吳<lb/>
　夏語音<hi>同上承泰伯之髙蹤存季子之遺意葢英賢之舊壌雜呉夏之語音</hi>
山川日精山<hi>在府學内上有日觀遺址</hi>塘塠山<hi>在府城中舊名塘頺山上有五通廟</hi>北<lb/>
　固山<hi>在府治北下臨長江其勢險固梁武帝嘗登此山又名北顧山唐竇常詩山趾北來固潮頭西</hi>
　<hi>去長宋王安石詩天木海門横北固煙中沙岸似西興</hi>壽丘山<hi>在府治南即宋武帝宅基</hi>釡<lb/>
　鼎山<hi>在府城東南與京峴山相連</hi>京峴山<hi>在府城東五里即秦所鑿泄王氣處吳謂之京</hi>
　<hi>口京鎮以此</hi>金山<hi>在府城西北七里江中宋周必大筆録此山大江環繞每大風四起勢若浮動</hi>
　<hi>名浮玉山唐有裴頭陀於此開山得金賜名金山山有裴公洞龍王池妙空巖善財石山後有孤峯鶻棲</hi>
<pb n="KR2k0008_WYG_011-3b"/>
　<hi>其上曰鶻山宋髙宗詩崒然天立鎮中流雄跨東南二百州狂虜每登須破膽無勞平地戰豼貅金党懷</hi>
　<hi>英詩金山勝㮣冠呉楚萬礎盤峙江中流</hi>石排山<hi>在金山西相傳山上有郭璞墓盛夏有大蛇莫</hi>
　<hi>知其數盤結於木隂間</hi>焦山<hi>在府城東北九里江中後漢焦先隱此因名旁有海門二山金焦相</hi>
　<hi>望十五里上有羅漢巖宋理宗書三大字掲之下有磨崖石刻瘞鶴銘李仲殊詩海門礙日山雙聳江北</hi>
　<hi>行人樹幾行</hi>花山<hi>在府城東三里一名東山唐皇甫冉詩北固多陳迹東山復勝逰宋蘇舜欽詩</hi>
　<hi>寺襄山因花得名花今不見草縱横</hi>黄鶴山<hi>在府城西南三里一名黄鵠山宋武帝㣲時嘗逰息</hi>
　<hi>於此上有鶴林寺</hi>銀山<hi>在府城西壁立數丈舊名堅土山唐劉禹錫詩上山京口峻即此元時建</hi>
　<hi>寺其上以與金山對峙易名曰銀山</hi>蒜山<hi>在府城西五里大江岸上山多澤蒜因名或云吳周瑜與</hi>
<pb n="KR2k0008_WYG_011-4a"/>
　<hi>蜀諸葛亮議拒曹操於此籌筭又曰筭山東晉木劉裕大破孫恩于此南唐徐知詰賞逰此山會僚屬宋</hi>
　<hi>蘇軾詩蒜山幸有閒田地著此無家一房客今淪入江西津渡口水中孤峯是也</hi>磨笄山<hi>在府</hi>
　<hi>城西南五里劉宋戴顒女於此磨笄誓不適人因名</hi>靈山<hi>在府城南其山雲出天必降雨唐顧况有</hi>
　<hi>詩送郭生歸靈山讀書即此</hi>招隱山<hi>在府城西南七里一名獸窟山劉宋隱士戴顒居此相傳</hi>
　<hi>梁昭明太子亦嘗於此讀書石案尚存下有招隱寺寺内有虎跑鹿跑真珠三泉及玉蕊亭唐李徳裕玉</hi>
　<hi>蕊花詩刻石在焉</hi>石公山<hi>在府城東北八里瀕江與/焦山相對上有送江亭</hi>汝山<hi>在府</hi>
　<hi>城東南一十里上出藥物齊苨</hi>白兎山<hi>在府城東南一十五里宋刁約𦵏此有白兎躍出</hi>長<lb/>
　山<hi>在府城南二十里上有靈泉其流與練湖通溉田甚多</hi>五州山<hi>在府城西五十里相傳山</hi>
<pb n="KR2k0008_WYG_011-4b"/>
　<hi>絶頂望見五州宋曽布詩天際林巒壓夀丘夾江旁瞰兩三州又云海門西北起崇丘極目參差見五州</hi>
　馬跡山<hi>在府城東南三十五里上有靑童君馬跡又有靈洞二曰靑龍曰黄龍潜通華陽及抱朴</hi>
　<hi>子丹井在焉</hi>曹山<hi>在府城西四十里洪武三/十五年車駕嘗駐蹕于此</hi>覆船山<hi>在府城西</hi>
　<hi>南五十里一名酒甖山</hi>圌山<hi>在府城東北六十里宋張世傑與元兵戰于江中不利退奔圌山即</hi>
　<hi>此今山上有東霞寺</hi>髙驪山<hi>在府城西南七十里一名句驪山相傳昔高句驪國女來此海神乗</hi>
　<hi>船致酒醴聘之女不從海神撥船覆酒流入丹陽宋蔡肇詩城中十月雨濛濛遙看句驪半山雪</hi>繡<lb/>
　毬山<hi>在丹陽縣東北三十里三山相連有似繡毬</hi>陳山<hi>在丹陽縣東北三十五里上有玉龍</hi>
　<hi>泉宋朱彦章詩巨靈擘兩山飛泉擬白龍繚繞陳山路蕭踈兩岸風</hi>經山<hi>在丹陽縣東北三十五里</hi>
<pb n="KR2k0008_WYG_011-5a"/>
　<hi>昔有異僧講經於此故名一名金牛山山有古杏一株相傳晉時所植</hi>沈山<hi>在丹陽縣東北四十</hi>
　<hi>里南唐沈彬嘗居此因名</hi>九靈山<hi>在丹陽縣東北四十里九峯相連下有仁靜觀唐時魏法師嘗</hi>
　<hi>居此</hi>嘉山<hi>在丹陽縣東北四十五/里上有龍池及龍祠</hi>隨駕山<hi>在丹陽縣北五十里相傳</hi>
　<hi>秦始皇嘗過此故名</hi>顧龍山<hi>在金壇縣南五里前望白龍蕩故名又名土山上有大聖塔五聖廟</hi>
　大坯山<hi>在金壇縣南長蕩湖中屹然孤秀望之若浮</hi>青龍山<hi>在金壇縣南五十五里山</hi>
　<hi>形如龍</hi>龍尾山<hi>在金壇縣西六十里自大/茅峯蜿蜒而來勢如卧龍</hi>茅山<hi>在金壇縣西六</hi>
　<hi>十里一名句曲山即華陽第八洞天也山之西屬句容縣界</hi>方山<hi>在金壇縣西一百里下有布金</hi>
　<hi>寺及喜客泉</hi>雙峰<hi>在海門宋韓維詩一帶/分江紀雙峯照海門</hi>金牛洞<hi>在丹陽縣東北</hi>
<pb n="KR2k0008_WYG_011-5b"/>
　<hi>三十五里洞皆石壁洞口僅容一人其中甚廣</hi>大江<hi>在府城西北六里即揚子江也一名京江東注</hi>
　<hi>大海北距廣陵魏文帝將南征臨此江見波濤洶湧嘆曰天所以限南北也賦詩云觀兵臨江水水流何</hi>
　<hi>湯湯戈矛成山林𤣥甲耀日光猛將懷暴怒膽氣正縱横誰云江水廣可以一葦航</hi>龍目湖<hi>在京</hi>
　<hi>峴山下相傳梁武帝望京峴山盤紆似龍故於山前開此湖以龍目名之</hi>練湖<hi>在丹陽縣北一名練</hi>
　<hi>塘水經云晉陳敏引水為湖周一百二十里號曰曲阿後湖唐永泰中刺史韋損復修以溉田李華作頌</hi>
　<hi>序云是湖納長山諸水凡七十二流古語云湖水寸渠水尺許渾有重㳺練湖懷舊詩</hi>長蕩湖<lb/>
　<hi>在金壇縣東南三十里一名洮湖通大岯山舟楫徃來多有風濤之險</hi>伊婁河<hi>在府城南唐開</hi>
　<hi>元中刺史齊澣以州北隔江舟行繞𤓰歩回逺六十里多風濤乃於京口埭下直趍渡江二十里開此河</hi>
<pb n="KR2k0008_WYG_011-6a"/>
　<hi>二十五里渡揚子立埭嵗利百萬舟不漂溺</hi>海鮮河<hi>在府城西北宋郡守史彌堅開西北通京</hi>
　<hi>江東南接漕渠</hi>夢溪<hi>在經山東宋沈括嘗夢至一小山花如覆錦喬木蓊欝山之下有水甚樂之後</hi>
　<hi>謫居潤得此地宛如夢中遂築室居焉因以夣名溪林希詩夢溪謫仙人松菊繞新宅</hi>荆溪<hi>在金</hi>
　<hi>壇縣北一名白鶴溪源出古荆城流入常州界南唐潘佐詩荆溪百里水涵空</hi>秦潭<hi>在府城鐡甕門</hi>
　<hi>外唐陸龜䝉詩松門穿戴寺荷徑繞秦潭</hi>潤浦<hi>在府城東南二里一名東浦隋置潤州其名取此</hi>
　西浦<hi>在府城西異苑記晉阮明泊舟西浦見一靑衣女子彎弓射之女即軒雲而去明尋被害</hi>義<lb/>
　井<hi>在府治南其水甚甘郡有疾者禱飲即愈</hi>慶封井<hi>在丹徒縣治南春秋齊慶封奔呉呉與朱</hi>
　<hi>方聚其族而居之富於其舊此井在所居之地唐陸龜蒙詩今歌此井示呉人斷綆沉缾自兹始</hi>葛<lb/>
<pb n="KR2k0008_WYG_011-6b"/>
　洪井<hi>在丹徒縣東南三十里相傳晋葛洪於此煉丹</hi>鰻井<hi>在甘露寺内昔有僧妙機者棲禅於</hi>
　<hi>此乏水浚井於山得鰻魚二因名</hi>雙井<hi>在丹陽縣東南二里其井最古二井相去數尺南者色赤</hi>
　<hi>北者色黄</hi>沸井<hi>在丹陽縣南四十四里井有四/二清二濁騰涌滚沸晝夜不絶</hi>靈泉<hi>在長山上</hi>
　<hi>與練湖通</hi>中泠泉<hi>在金山寺内唐李徳裕嘗使人取此水雜以他水輙能辨之水經品第天下水</hi>
　<hi>味此為第一宋蘇軾詩中泠南畔石盤陀古来出沒隨濤波</hi>玉乳泉<hi>在丹陽縣治東唐劉伯蒭</hi>
　<hi>論水以此為天下第一</hi>真珠泉<hi>在招隱山西其泉圓濺若貫珠然宋蘇軾詩巖頭疋練兼天浄</hi>
　<hi>泉底真珠濺客忙</hi>鹿跑泉<hi>在招隱山西即梁昭明/太子井唐蔣防有銘</hi>喜客泉<hi>在方</hi>
　<hi>山下客至泉即湧故名元凱烈㧞實詩春水澄澄緑滿池圓漚顆顆湧琉璃江妃解佩珠零亂淵客當盤</hi>
<pb n="KR2k0008_WYG_011-7a"/>
　<hi>淚滿垂</hi>石墨池<hi>在金壇縣西相傳漢費長房學道於此書符滌硯澗石悉為墨色</hi>金鶯<lb/>
　池<hi>在丹陽縣治内宋夏竦為主簿時一日侍母燕坐見黄鸝雙舞俱没於地發之得金鶯二其母命瘞</hi>
　<hi>之竦因築亭其上後人發地求之不得遂鑿為池</hi>鳯凰池<hi>在北固/山下</hi>蓮池<hi>在金壇縣</hi>
　<hi>雲陽驛中唐許渾詩心憶蓮池秉燭逰葉殘花敗尚維舟煙開翠扇淸風曉水泛紅衣白露秋</hi>漕渠<lb/>
　<hi>在府城内齊志丹徒水入通呉會六朝都建康凡三呉船避京江之險自雲陽西城鑿運瀆徑至都下隋</hi>
　<hi>大業末詔穿江南河自京口城南至餘杭八百餘里西北通大江即此</hi>謝塘<hi>在丹徒縣治南塘二</hi>
　<hi>灌田千餘頃梁謝徳威唐謝元超所築因名</hi>萬束坡<hi>在金壇縣東三十里圖經陂冝稻百畝可</hi>
　<hi>収萬束故名</hi>白龍蕩<hi>在金壇縣南一十里與長蕩湖接相傳有白龍見于此因立龍祠禱雨多</hi>
<pb n="KR2k0008_WYG_011-7b"/>
　<hi>應</hi>萬頃洋<hi>在丹陽縣南四十五里溉田甚博</hi>
土産香草<hi>丹陽縣出</hi>薺苨　鱘魚<hi>俱丹徒縣出</hi>
公署鎮江衛<hi>在府城内渌水橋南</hi>
學校鎮江府學<hi>在府治東宋太平興國中建本朝永樂中重建于定波門外姚廣孝記景泰中</hi>
　<hi>建于此</hi>丹徒縣學<hi>在縣治南夀丘山舊在縣治西宋紹興建本朝嘉靖初徙此</hi>丹陽<lb/>
　縣學<hi>在縣治東宋慶厯中建本朝洪武初重建</hi>金壇縣學<hi>在縣治東宋紹興初建本朝洪</hi>
　<hi>武中重建</hi>
書院淮海書院<hi>在丹徒縣治西宋南渡淮土多寓京口因建書院以為講學之所因名</hi>濓<lb/>
<pb n="KR2k0008_WYG_011-8a"/>
　溪書院<hi>在丹徒縣治東南宋周敦頥依舅氏鄭向嘗居此後人因建書院舊在黄鶴山下本朝正</hi>
　<hi>統中移建于此</hi>景賢書院<hi>在郡城内嘉靖二年建祀宋郡守栁開周敦熈龔基</hi>申義書<lb/>
　院<hi>在金壇縣治西宋太府丞張鎬創家塾教族人子弟取申之以孝弟之義為名</hi>龍山書院<lb/>
　<hi>在金壇縣南顧龍山宋咸淳間立</hi>茅山書院<hi>在金壇縣西茅山宋初建後廢紹定中知縣孫</hi>
　<hi>子秀因其故址新之以待逺方逰學之士</hi>
宫室萬嵗樓<hi>在府城上西南隅晉刺史王恭建唐皇甫冉同客登樓詩髙樓獨上思依依極浦遥</hi>
　<hi>山合翠㣲江客不堪頻北望塞鴻何事復南飛宋紹興中太守劉岑即其地新之為月觀汪藻記</hi>芙<lb/>
　蓉樓<hi>在府城上西北隅與萬歲樓相對宋林文節詩江入海門通百越樓横鐵甕跨三山僧皎然詩</hi>
<pb n="KR2k0008_WYG_011-8b"/>
　<hi>夜驚潮沒鸕鷀堰朝㸔日出芙蓉樓</hi>北固樓<hi>在北固山上梁武帝詩南城連地險北固臨水側深</hi>
　<hi>潭下無底高低長不測唐李白詩丹陽北固是吳関畫出樓䑓雲水間宋范仲淹詩北固髙樓海氣寒使</hi>
　<hi>君應此凭欄干春山雨後靑無數借與淮南仔細看</hi>多景樓<hi>在甘露寺内宋曾鞏詩欲収嘉景此</hi>
　<hi>樓中徙倚欄干四望通雲亂水光浮紫翠天含山氣入靑紅米芾詩兩州城郭靑煙起千里江山白鷺飛</hi>
　<hi>海近雲濤驚夜夢天低月露濕秋衣元趨孟頫詩層顛官閣幾時修逺艦長江萬里流白露已寒秋草緑</hi>
　<hi>斜陽雖好暮雲稠平南籌策張華得治内人材葛亮優景物未窮登覽興角聲孤起甕城秋</hi>望海<lb/>
　樓<hi>在府治後宋蔡襄題曰望海後改為連倉觀米芾詩雲間鐵甕近靑天縹緲飛樓百尺連三峽江聲</hi>
　<hi>流筆下六朝山影落尊前幾畨畫角催紅日無事滄洲起白煙忽憶賞心何處在春風秋月兩茫然</hi>得<lb/>
<pb n="KR2k0008_WYG_011-9a"/>
　江樓<hi>在府城内宋洪适記王禹偁詩南徐城古樹蒼蒼衙府樓䑓盡枕江</hi>喜雨樓<hi>在府治西</hi>
　<hi>宋郡守史彌堅建䂓模宏壯為一郡之勝</hi>増華閣<hi>在招隱山梁昭明太子讀書之處</hi>射堂<lb/>
　<hi>在府城内晉人逰餞之所</hi>積弩堂<hi>在府城内宋武帝破盧循軍中積萬鈞神弩於此</hi>衛公<lb/>
　堂<hi>在府治後唐李徳裕為觀察使時所建後人因其封爵名之</hi>相公堂<hi>在丹陽縣治東宋蘇</hi>
　<hi>京宰丹陽奉其父頌至邑遇誕日築堂為夀後人因名</hi>淵源堂<hi>在府學内宋景定中建</hi>御<lb/>
　亭<hi>在顧龍山洪武初車駕駐蹕于此有寳床及御題樂府碑萬歲碑在焉</hi>向吳亭<hi>在府治西</hi>
　<hi>唐陸龜䝉詩秋來懶上向呉亭</hi>季公亭<hi>在府城朱方門外宋相秀公陳升之别墅沈括筆談公治</hi>
　<hi>第於潤宅成已疾惟肩輿一登西樓而已</hi>送江亭<hi>在石公山上宋陳天麟建摘蘇軾詩宦逰直送</hi>
<pb n="KR2k0008_WYG_011-9b"/>
　<hi>江入海之句為名</hi>寳墨亭<hi>在府治西偏以覆陀羅尼經幢宋歐陽修集古録云唐雲陽野夫王</hi>
　<hi>奐之書字畫頗為世俗所重蘇舜欽詩山隂不見换鵝經京口今傳瘞鶴銘瀟洒謫仙來作記風雲太守</hi>
　<hi>為開亭</hi>雄跨亭<hi>在金山寺内取宋髙宗時雄跨江南二白州之句為名元薩天錫詩朱欄六曲</hi>
　<hi>倚髙秋元氣茫茫日夜浮客去客來天地老潮生潮落古今愁疎煙水國前朝寺落日海門何處舟更擬</hi>
　<hi>黄昏盡餘興却從燈火望揚州</hi>吞海亭<hi>在金山寺内元張翥詩危亭突兀戴鰲頭俯視滄溟一勺</hi>
　<hi>浮龍伯衣冠藏下府梵王臺殿起中流抉桑夜色三山日灧澦江聲萬里秋老我惜無吞海句但磨崖石</hi>
　<hi>紀曽逰</hi>留雲亭<hi>在金山絶頂參挹雲/漢實金山之勝㮣</hi>光風霽月亭<hi>在府學内</hi>
　讀書䑓<hi>在金壇縣西六十里相傳梁昭明太子讀書處臺下有福鄉井撫掌泉</hi>妙髙䑓<lb/>
<pb n="KR2k0008_WYG_011-10a"/>
　<hi>在金山上宋僧了元建元趙孟頫詩江水西來接太空中流突兀湧鰲宫妙高臺上一回首看盡世途風</hi>
　<hi>浪中</hi>
闗梁千秋橋<hi>在府治西晉刺史王恭作萬歳樓於城上其下有橋名千秋宋胡致能詩萬歲樓頭</hi>
　<hi>誰唱月千秋橋下自吹簫</hi>渌水橋<hi>在府治西舊有樓觀之勝唐杜牧詩靑苔寺裏無馬跡渌水橋</hi>
　<hi>邉多酒樓今名鼎新</hi>丁卯橋<hi>在府城南三里晉元帝子衰鎮廣陵運粮出京口為水涸奏請立埭</hi>
　<hi>以丁卯日制可後人搆橋因名唐許渾嘗築别墅扵其側宋陸㳺詩裴相功名冠四朝許渾身世老魚樵</hi>
　<hi>若論風月江山主丁卯橋應勝午橋</hi>洗馬橋<hi>在丹徒縣治西南唐太子洗馬陳翌建因名</hi>清<lb/>
　風橋<hi>在府治南宋范仲淹建俗呼為范公橋蘇軾詩傷心范橋水漾漾舞寒藻</hi>懐德橋<hi>在丹</hi>
<pb n="KR2k0008_WYG_011-10b"/>
　<hi>徒縣治西北宋寳慶間湯察使建鄉人感之因名懷徳</hi>雲陽橋<hi>在漕渠上又名淸化橋</hi>西<lb/>
　津渡<hi>在府城西九里唐孟浩然詩北固臨江口夷山對海濵江風白浪起愁殺渡頭人</hi>
寺觀甘露寺<hi>在北固山上呉甘露中建因名内有梁武帝所書天下第一江山六字所賜鐵鑊二</hi>
　<hi>其量容百斛唐盧肇詩北固巖端寺佳名自上台地從京口斷山到海門來曙色煙中滅潮聲日下回一</hi>
　<hi>隅通雉堞千仭聳樓臺寺内又有北軒杜牧詩曾上蓬萊宫裏行此軒欄檻最留情孤髙堪弄桓伊笛縹</hi>
　<hi>緲疑聞子晉笙天接海門秋水色煙籠鹿苑暮鐘聲他年會著荷衣去不向山僧道姓名</hi>鶴林寺<lb/>
　<hi>在黄鶴山舊名竹林寺劉宋髙祖㣲時嘗獨卧講堂上有五色龍章及登極改今名</hi>金山寺<hi>在金</hi>
　<hi>山舊名潭心梁武帝嘗臨寺設水陸會唐改今名宋改龍㳺寺唐張祐詩僧歸夜船月龍出曉堂雲樹影</hi>
<pb n="KR2k0008_WYG_011-11a"/>
　<hi>中流見鐘聲兩岸聞孫魴詩天多剰得月地少不生塵櫓過妨僧夢濤驚濺佛身宋蘇軾詩長江欲盡闊</hi>
　<hi>無邉金山當中惟一石潮平風靜自海浮縹緲樓臺轉金碧𤓰州初見石頭城城下波瀾與海平江中轉</hi>
　<hi>柁疑無岸泊舟未見僧先迎</hi>焦山寺<hi>在焦山上内有海雲堂賛善閣吸江亭宋蘇軾詩金山樓</hi>
　<hi>觀何眈眈撞鐘擊鼔聞淮南焦山何有有脩竹採薪汲水僧兩三雲霾浪打人迹絶時有沙户祈春蠶我</hi>
　<hi>來金山更留宿而此不到心懷慚同逰盡返决獨往賦命窮薄輕江潭淸晨無風浪自湧中流歌笑倚半</hi>
　<hi>酣老僧山下驚客至迎笑喜作巴人談</hi>龍華寺<hi>在府城内昔有異僧自西域來傳壁支佛腦牙</hi>
　<hi>及五色舎利留寺中至今存</hi>興國寺<hi>在府城内舊若鳩鴿汗佛像唐張僧繇於東壁畫一鷹西</hi>
　<hi>壁畫一鷂自是鳩鴿不復入</hi>普寜寺<hi>在丹陽縣治南晉/内史王珣故宅</hi>慈雲寺<hi>在金</hi>
<pb n="KR2k0008_WYG_011-11b"/>
　<hi>壇縣治東</hi>普照寺<hi>在夀丘/山上</hi>𤣥妙觀<hi>在府治/西南</hi>仙䑓觀<hi>在丹陽縣治南</hi>
　<hi>晉仙人諶母修丹之所</hi>太虚觀<hi>在金壇/縣治東</hi>洞虛觀<hi>在金壇縣西陶村盖梁陶隱居</hi>
　<hi>故廬也</hi>佑聖道院<hi>在府城西宣徳初建正統間重修楊一淸記</hi>
祠廟嘉賢廟<hi>在丹陽縣南延陵鎮西北九里祀呉季札南徐記云季子廟有三南廟則晉陵北廟</hi>
　<hi>則武進此則西廟也又廟内有碑唐刺史殷仲容刻孔子所刻嗚呼有吳延陵季子之墓十字宋楊傑詩</hi>
　<hi>戰國相吞禮義㣲延陵季子救周衰當時若嗣諸侯位後世誰傳十字碑</hi>荆王廟<hi>在府治東祀漢</hi>
　<hi>荆王劉賈賈與黥布戰死廟食至今</hi>靈濟廟<hi>在金壇縣南一十里又曰白龍廟</hi>焦先祠<lb/>
　<hi>在焦山寺内祀漢隱士焦先本朝命有司嵗時致祭</hi>三仙廟<hi>在丹陽縣西一十里下有孫鍾墓𤓰</hi>
<pb n="KR2k0008_WYG_011-12a"/>
　<hi>丘灌井相傳吳主孫權之祖鍾以種𤓰為業有三士詣門求𤓰鍾設𤓰待之士因指以𦵏地言訖化為三</hi>
　<hi>鶴飛去鍾卒𦵏其地後人因立廟祀之今有司嵗時致祭</hi>水府廟<hi>在金山寺内五代史楊氏㨿江</hi>
　<hi>封馬當為上水府采石為中水府金山為下水府今有司嵗時致祭</hi>褒忠廟<hi>在蒜山上宋隆興中</hi>
　<hi>敵犯淮陽如楚州魏勝力戰于清口死之時淮南未平詔立廟於此賜額褒忠且令有司刻木以歛𦵏焉</hi>
　宗忠簡公廟<hi>在夀山北祀宋觀文殿學士宗澤本朝正徳中奏請立廟賜額</hi>
陵墓吳陵<hi>在丹陽縣西一十五里漢末孫堅擊劉表於峴山為表將黄祖射死還葬曲阿及子權稱</hi>
　<hi>帝追謚堅武烈皇帝尊其墓為陵</hi>泰安陵<hi>在丹陽縣北二十五里葬齊髙帝</hi>景安陵<lb/>
　<hi>在丹陽縣東三十一里𦵏齊武帝</hi>興安陵<hi>在丹陽縣東二十/四里𦵏齊明帝</hi>建陵<hi>在丹</hi>
<pb n="KR2k0008_WYG_011-12b"/>
　<hi>陽縣東北二十五里𦵏梁武帝父蕭順之武帝即位追尊為文帝</hi>脩陵<hi>在丹陽縣東三十一里𦵏</hi>
　<hi>梁武帝唐貞觀中詔禁樵採</hi>荘陵<hi>在丹陽縣東二十七里𦵏梁簡文帝有石獸髙丈餘郡志齊梁</hi>
　<hi>諸陵皆在金牛山中丘埭西陵口有大石麒麟辟邪夾道唐陸龜䝉詩地廢金牛絶陵荒石獸稀</hi>荆<lb/>
　王墓<hi>在府治後漢初髙帝封其從兄子賈為荆王逮國於此故有墓</hi>孫䇿墓<hi>在府城南䇿孫</hi>
　<hi>權兄也權稱尊號追謚長沙桓王</hi>魯肅墓<hi>在府城東肅呉將祥符圖經有王伯陽者僦𦵏其妻</hi>
　<hi>一日見人乗扇輿導從而至曰我魯子敬也𦵏於此二百餘年何輒見壞目左右牽伯陽以刀鐶築之而</hi>
　<hi>去伯陽遂死</hi>韋昭墓<hi>在丹徒縣/東南七里</hi>郄鑒墓　郄愔墓<hi>俱在府城東鑒</hi>
　<hi>晉司空子愔晉鎮軍都督陳永定中有人發愔冡覩其屍如生内有鄭康成所書鍼左氏膏肓愔手註其</hi>
<pb n="KR2k0008_WYG_011-13a"/>
　<hi>後云得之廣固鄧伯道鄧云石勒軍發康成冡所得者</hi>徐羡之墓<hi>在金壇縣西南二十里羡</hi>
　<hi>之東海郯人劉宋司空</hi>桓彦範墓<hi>在金壇縣西/南二十里</hi>戴叔倫墓<hi>在金壇縣</hi>
　<hi>南三里三洞鄉梁肅作神道碑</hi>沈彬墓<hi>在沈山下彬筠陽高安人隱雲陽山後仕南唐以尚書郎</hi>
　<hi>致仕彬學方外之術嘗手植一樹命諸子曰吾死𦵏此及彬卒發之乃一虗冡石臺上有漆燈一盞又有</hi>
　<hi>銅碑篆曰佳城今已開雖開不𦵏埋漆燈猶未滅留待沈彬來</hi>蘇舜欽墓<hi>在丹徒縣石門村舜</hi>
　<hi>欽蜀人宋康定中為湖州長史歐陽修撰銘</hi>蘇頌墓<hi>在五州山/頌宋宰相</hi>米芾墓<hi>在丹</hi>
　<hi>徒縣長山下芾呉人蔡肇撰銘</hi>宗澤墓<hi>在丹徒縣東南澤義烏人宋宣和間以言事謫居潤夫人</hi>
　<hi>死藁𦵏於此後澤尹開封卒因合𦵏焉</hi>張綱墓<hi>在金壇縣/西希墟村</hi>陳東墓<hi>在丹陽縣</hi>
<pb n="KR2k0008_WYG_011-13b"/>
　<hi>東北二十五里東以忠諌被殺四明李猷贖其屍瘞之高宗過鎮江嘗遣守臣祭焉</hi>汪立信墓<lb/>
　<hi>在丹陽縣立信六安軍人宋末為沿江制置使元兵南下立信率所部至髙郵拒敵知事不可成夜起慷</hi>
　<hi>慨悲歌扼吭而死其愛將金明以其喪歸𦵏丹陽</hi>繆大亨墓<hi>在丹徒縣西翰林學士兼吏部</hi>
　<hi>尚書詹同奉勅撰墓碑</hi>虞謙墓<hi>在金丹縣丹陽門外少傳楊士竒撰墓銘</hi>楊一清墓<lb/>
　<hi>在丹徒縣西南二十里詐輸岡</hi>
古蹟鐵甕城<hi>吳孫權所築周圍六百三十歩唐乾符中周寳為潤帥又築羅城二十餘里號鐵甕</hi>
　<hi>城言其堅固也劉禹錫詩鐵甕郡城牢宋范仲淹詩金山寺近塵埃絶鐵甕城高氣象雄</hi>吕城<hi>在丹</hi>
　<hi>陽縣東五十四里呉將吕蒙所築遺址尚存</hi>廢延陵縣<hi>在丹陽縣南三十里音置宋熙寧中</hi>
<pb n="KR2k0008_WYG_011-14a"/>
　<hi>省為鎮入丹陽</hi>廢琅琊縣<hi>在金壇縣隋末土人保聚於此因置金山縣隋亡沈法興以為琅琊</hi>
　<hi>縣唐初李子通以縣置茅州</hi>馳道<hi>在丹陽縣北一十五里漢賈山書秦為馳道於天下東窮燕齊</hi>
　<hi>南極吳楚此其一也宋王安石詩茫茫千載間復此好逺逰想當治道時勞者如山丘</hi>石羊巷<lb/>
　<hi>在府治南輿地記劉備與孫權囬獵因醉各㨿一石羊後人因以名巷宋程俱詩如今留石亦煨燼山想</hi>
　<hi>長江相對間</hi>三壘<hi>在丹陽縣東四十七里一大業二曲阿三慶亭東晉蘇峻反郄鑒築三壘拒之</hi>
　狠石<hi>在甘露寺内有石如羊相傳謂之狠石漢末諸葛亮嘗坐其上與孫權議拒曹操唐羅隱詩紫</hi>
　<hi>髯桑葢兩沉吟狠石空存事莫尋漢鼎未分聊把手楚醪雖美有同心英雄已徃時難問苔蘚何知日漸</hi>
　<hi>深還有市鄽沽酒客雀喧雄聚詁蹄涔</hi>劉裕宅<hi>在府治南劉裕宋武帝也宋蘇軾詩劉裕宅邉</hi>
<pb n="KR2k0008_WYG_011-14b"/>
　<hi>霜竹老戴公山下野梅香</hi>梁武帝宅<hi>在丹陽縣東二十里武帝㣲時所居後即位幸舊宋觀其</hi>
　<hi>童稚時所種梨栗</hi>權德輿宅<hi>在練湖上唐建中初徳輿嘗寓此故其詩有結廬常占練湖春</hi>
　<hi>之句</hi>張祐宅<hi>在丹陽縣東三里祐唐時人嘗寓此顔萱詩憶昔為兒逐我兄曾抛竹馬拜先生書</hi>
　<hi>齋已換當時主詩壁空題故友名</hi>宗澤宅<hi>在丹徒/縣治西</hi>海岳庵<hi>在府城東宋米芾過</hi>
　<hi>潤愛其江山之勝因卜居焉自書其額曰海岳庵</hi>蔵春塢<hi>在府城内清風橋東本南唐潤州節</hi>
　<hi>度使林仁肇故宅宋郡人刁約因進築圜號藏春塢西有萬松岡司馬光詩藏春在何許鬰鬰萬松林蘇</hi>
　<hi>軾詩白首歸來種萬松待看千尺舞春風年抛造物陶甄外春在先生杖屨中</hi>研山園<hi>在府治東</hi>
　<hi>南宋米芾以研山從薛紹彭易此地為宅紹定中淮東總領岳珂即其地築園因以研山名内有亭館之</hi>
<pb n="KR2k0008_WYG_011-15a"/>
　<hi>勝後廢</hi>西園<hi>在丹徒縣治西宋韓世忠所創中有飛盖堂傳觴亭凌雲臺留仙洞</hi>瘞鶴銘<lb/>
　<hi>在焦山崖下水濵宋歐陽修集古録云銘乃華陽真逸撰刻於焦山之足常為江水所没好事者伺水落</hi>
　<hi>時模而傳之徃徃秪得其數字惟予所得六十餘字獨為多也按圖經以為王羲之書字亦竒特然不類</hi>
　<hi>義之筆法竟莫考為何人書華陽真逸乃顧况道號今不敢遂以為况者碑無年月疑前後有人同斯號</hi>
　<hi>也</hi>
名宦三國顧雍<hi>吳曲阿長有治績任滿吏民歌頌之</hi>晉蔡謨<hi>南徐州刺史有善政</hi>南<lb/>
　北朝吉翰<hi>宋監徐兖二州軍事吏民畏禁莫敢犯法</hi>丘仲孚<hi>南齊曲阿令王敬則反前</hi>
　<hi>鋒届曲阿仲孚鑿長岡埭㵼瀆水以阻其路敬則軍至遇瀆涸不能進遂敗</hi>周洽<hi>南齊曲阿令亷</hi>
<pb n="KR2k0008_WYG_011-15b"/>
　<hi>約無私視民如子後擢都水使者卒之日無以為殯吏民買棺𦵏之</hi>沈㠝之<hi>梁丹徒令自以清亷</hi>
　<hi>不事左右被譛鎻繫尚方㠝之嘆曰一見天子足矣帝召問對曰臣坐淸所以獲罪帝曰淸何以獲罪曰</hi>
　<hi>無以奉要人帝知其無罪重除丹徒令</hi>江子一<hi>梁曲阿令著美績邑人立石紀之</hi>侯安<lb/>
　都<hi>陳南徐州刺史吏民詣闕請立碑頌美</hi>唐謝元超<hi>武徳初潤州刺史築南北二塘以溉</hi>
　<hi>田民頼其利</hi>岑羲<hi>金壇令有治績/尤以文著名</hi>武平一<hi>金壇令平一官中朝甚有名既</hi>
　<hi>謫令金壇而名不衰</hi>李元紘<hi>潤州司馬有惠民政代去吏民遮留烏鵲羣飛亦擁車行</hi>韓滉<lb/>
　<hi>鎮海軍節度使綏輯百姓均租調不踰年境内稱治李希烈䧟汴州□遣兵破走之漕路無梗完靖東南</hi>
　<hi>滉功居多</hi>齊澣<hi>潤州刺史以舟繞𤓰歩多風濤乃開伊婁河以逹揚子歲收利百萬舟免漂溺之患</hi>
<pb n="KR2k0008_WYG_011-16a"/>
　韋損<hi>潤州刺史吏人畏伏嘗修練塘以溉丹陽丹徒金壇之田民刻石頌徳</hi>閻濟羙<hi>潤州</hi>
　<hi>刺史浙西觀察使為治簡易常賦之外不知其他</hi>蕭定<hi>大厯中潤州刺史治最為天下第一</hi>陸<lb/>
　象先<hi>潤州刺史政尚仁恕吏民愛之</hi>裴寛<hi>潤州叅軍刺史韋詵休日登樓見寛於後圃有所瘞</hi>
　<hi>詵問狀曰寛義不以苞苴汙家適有以鹿為餉置而去不敢自欺故瘞之詵乃引為判官及妻以女</hi>杜<lb/>
　祐<hi>潤州法曹叅軍初祐過潤州刺史韋元甫待之不加禮他日元甫有疑獄不能决祐在旁為辨處契</hi>
　<hi>要無不盡元甫竒之乃奏為法曹叅軍</hi>馬炫<hi>潤州刺史/以淸白顯</hi>杜審言<hi>潤州刺史時徐</hi>
　<hi>州戍將寵勛大擾淮南審權以浙西兵破之進檢校司空</hi>宋栁開<hi>太平興國中知潤州有善政招</hi>
　<hi>誘羣盗以俸金給之又解衣與賊酋置之左右或謂不可開曰彼失所則為盗不爾則吾民也今推以赤</hi>
<pb n="KR2k0008_WYG_011-16b"/>
　<hi>心夫豈不可化未半嵗境内熙寧</hi>鄭向<hi>兩浙轉運副使疏潤州蒜山漕河抵於江人以為便</hi>王<lb/>
　隨<hi>通判潤州後知州事練習民事有善政及民</hi>劉師道<hi>咸平中知潤州敏於吏事治有能聲</hi>
　<hi>吏民畏愛之</hi>范仲淹<hi>知潤州為政尚/寛厚多有治跡</hi>吳中復<hi>慶厯中金壇令有治績</hi>
　王琪<hi>知潤州三莅郡政臨事精敏有訟立决民甚懷之</hi>張昪<hi>知潤州有報井中有死人者一</hi>
　<hi>婦人徃視之曰吾夫也昪令其親隣驗之井深不可辨昇曰衆皆不能辨婦人何以知其為夫即付所司</hi>
　<hi>鞠問果其婦與奸人同謀殺其夫時服其明</hi>許元<hi>知丹陽嵗大旱請假練湖水以溉民田不待報</hi>
　<hi>决之州遣吏按問元曰罪令可也由是溉田萬頃嵗大熟</hi>孫立節<hi>鎮江軍書記初為條例司屬官</hi>
　<hi>不肯奉行故出當時監司皆敬之曰是不肯為條例司官者</hi>王安禮<hi>知潤州當官持政遇事立</hi>
<pb n="KR2k0008_WYG_011-17a"/>
　<hi>㫁下不敢欺</hi>王覿<hi>知潤州嵗旱郡遣吏視苗傷承監司風㫖不敢多除稅覿受檄覆按歎曰民食</hi>
　<hi>已絶倒廩贍之猶懼不克濟尚可責以賦耶盡除之</hi>梅執禮<hi>知潤州有治跡徳惠及民</hi>劉子<lb/>
　羽<hi>知鎮江府兼沿江安撫使金人入冦淮東之人皆徙鎮江子羽撫以恩信雖兵民雜居無敢相侵者</hi>
　沈與求<hi>知鎮江府金人將入宼與求奏請命將分屯江岸遣岳飛自上流取道乗虚擊之髙宗曰</hi>
　<hi>當如此措置</hi>張枃<hi>知鎮江府治材敏給遇/事不凝滯能隨宜應變</hi>陳居仁<hi>知鎮江府時郡</hi>
　<hi>中大旱居仁區畫有方存活萬計因饑民治古海鮮港為石䃮丹徒境上蓄泄以時以通漕運</hi>董槐<lb/>
　<hi>鎮江觀察推官尋又為通判㑹李全叛□淮臨大江槐將兵濟江而西全乃遁去</hi>胡唐老<hi>知鎮</hi>
　<hi>江府建康失守潰卒戚方趣鎮江欲犯臨安唐老論以禍福方衆環脅之唐老怒罵遂遇害</hi>王萬<lb/>
<pb n="KR2k0008_WYG_011-17b"/>
　<hi>通判鎮江府究心當世急務尤精于邉防數害當路多知其人豪也咨問者旁午</hi>汪綱<hi>鎮江司户</hi>
　<hi>叅軍時馬大同鎮京口強毅自任綱言論獨不詭隨多所裨益</hi>孫子秀<hi>知金壇縣嚴保伍釐經界</hi>
　<hi>與民休息訟者使賫諜自詣里正并隣證來然後行不實者徃徃自匿其諜淮民流入以萬計賑給撫䘏</hi>
　<hi>括田使耕教化大行</hi>蔡洸<hi>知鎮江府時乆旱郡民築陂瀦水□溉漕司檄郡决之洸不從巳而大雨</hi>
　<hi>漕運通嵗亦大熟民歌之曰我瀦我水以灌以溉俾我不奪蔡公是頼</hi>王埜<hi>知鎮江府兼都大提</hi>
　<hi>舉浙西兵船請免鎮江水軍調發專一守江是冬揚子橋有警埜遣逰兵擊却之</hi>李成大<hi>徳祐</hi>
　<hi>初知金壇縣元兵至與寄居官潘大同大本率民兵巷戰大同兄弟戰死成大被執不降元兵殺其二子</hi>
　<hi>以懼之終不屈笑曰子為父死臣為君死卒見殺</hi>陶居仁<hi>鎮江錄事參軍元兵攻鎮江守臣洪</hi>
<pb n="KR2k0008_WYG_011-18a"/>
　<hi>起畏遁統制官石祖忠舉城降仁不屈屈遇害</hi>元張晉亨<hi>至元中從伯顔南征以總管戍</hi>
　<hi>鎮江兼與民政以鎮静為務戰焦山瓜州皆有功</hi>張炤<hi>鎮江路總管蒞政有方吏民畏服以</hi>
　<hi>治最稱</hi>叚成珪<hi>鎮江路總管有德恵及/民代去郡民立碑頌德</hi>太平<hi>鎮江路總管均</hi>
　<hi>賦革弊民頼以安</hi>曹元周<hi>鎮江路學正學問該博翰林承㫖閻復於四方土少許可而獨</hi>
　<hi>大竒元用薦為國史院編修官</hi>黄中<hi>金壇縣尹奏免邑人無徵之焉稅萬餘石又興水利邑民頼</hi>
本朝繆大亨<hi>洪武初以同僉書樞宻院事守鎮江以嚴恪成士伍以簡重莅民人</hi>徐誼<hi>洪武</hi>
　<hi>中知鎮江府在任以亷介自守賄賂不行見事明敏人莫敢欺</hi>孔克忠<hi>洪武初為金壇縣主簿亷</hi>
　<hi>勤愛民隣邑嘗有劇盗入境克忠擒而戮之</hi>王秉彞<hi>洪武中知丹徒縣先是邑民倪遵道等十</hi>
<pb n="KR2k0008_WYG_011-18b"/>
　<hi>餘人專主案牘倚法害衆前吏莫能禁秉彛至首革之凡獄訟科差無不公平民咸徳之尋陞本府同知</hi>
　李思進<hi>洪武中為金壇縣丞惠愛及民以事逮赴京民不忍其去詣闕保留得復任朝廷遣使賫</hi>
　<hi>酒勞之</hi>羅觀<hi>洪武中初知丹徒縣以勤於撫民陞本府知府勤約自將作興學校風化日淳</hi>薛<lb/>
　巗<hi>洪武末知鎮江府在任甘淡薄鋤擊豪强不避權勢</hi>劉辰<hi>洪武末知鎮江府重修減水牐以便</hi>
　<hi>舟楫築水門溉田四百餘頃民賴之</hi>顧信<hi>洪武末為丹陽縣丞修築練湖牐畜水溉田民至今得其</hi>
　<hi>利</hi>孫時<hi>洪武末知金壇縣革/吏弊均賦稅興學校</hi>王貫<hi>永樂初為鎮江府同知以儉約自持</hi>
　<hi>吏民敬信博學明理同僚以師事之</hi>洗用行<hi>永樂初為鎮江府推官㫁獄平允甚得民心</hi>潘<lb/>
　妥<hi>丹陽知縣亷謹有為民受其惠</hi>林鶚<hi>知鎮江府舉偏補弊清介不阿重祀典以勵風化遣先賢</hi>
<pb n="KR2k0008_WYG_011-19a"/>
　<hi>之後入鄉塾以教飬之濬京口以通舟楫至今人稱其功南畿志</hi>姚堂<hi>天順中鎮江知府政尚平</hi>
　<hi>易修舉廢墜集郡哲最著者彚其行履為潤州先賢錄以勵流俗南畿志</hi>劉觀<hi>成化初知金壇亷静</hi>
　<hi>公恕甚有惠政凡民間利病悉為興革之南畿志</hi>楊峻<hi>成化初知丹徒縣為政平恕深恤民隱嵗</hi>
　<hi>旱禱雨輒應優禮良善惟豪黠不少貸由是闔境稱治南畿志</hi>史系<hi>成化中知鎮江府髙才博識愛</hi>
　<hi>民節用處官事如家尤嚴祀典南畿志</hi>毛瑄<hi>成化間任府通判政尚清白吏不忍欺每按獄有犯</hi>
　<hi>辟者輒動色咨憫累日不懌後遷秩民頌之南畿志</hi>胡怡<hi>𢎞治中鎮江府推官聴獄詳審刑不輕試</hi>
　<hi>而多得其實有兄弟競財經年不决怡曉以義遂罷頌有令被誣為直其寃令懷金以謝怡正色拒之又</hi>
　<hi>專門易學郡士多所成就及卒貧無以殮寮屬為經理其喪南畿志</hi>李咨<hi>𢎞治中知丹陽縣寛雅尚</hi>
<pb n="KR2k0008_WYG_011-19b"/>
　<hi>文不事苛刻民犯細故皆輕恕之至豪强奸吏必痛治以懲被召瀕行百姓攀輓塞路南畿志</hi>
流寓焦先<hi>河東人漢末隱居京口結草為廬冬夏袒露野火燒其廬先露處大雪不移蔡邕為之作</hi>
　<hi>賛俗誤以先為光</hi>祖逖<hi>范陽人寓丹徒晉元帝用為奮威將軍豫州刺史渡江中流擊楫自誓曰</hi>
　<hi>逖不能清中原而復濟者有如大江後果克復晉土進鎮西將軍</hi>劉毅<hi>沛人寓京口東晉末與劉</hi>
　<hi>裕同謀起義兵討桓𤣥破之封南平郡公進衛將軍歴轉江州都督</hi>何無忌<hi>東海人僑居丹徒東</hi>
　<hi>晉末以平桓𤣥功封安城郡公遷鎮南將軍將兵拒廬循敗績無忌厲聲曰取我蘇武節來躬執以督戰</hi>
　<hi>而死諡曰忠肅</hi>劉粹<hi>沛郡人其先隨晉元帝南渡因寓丹徒初為州從事累遷中軍咨議參軍宋武</hi>
　<hi>帝立以佐命功封建安縣侯</hi>劉穆之<hi>東莞人寓居京口為宋武帝所委任官至左僕射穆之内</hi>
<pb n="KR2k0008_WYG_011-20a"/>
　<hi>總朝政外供軍旅决㫁如流事無留滯</hi>檀道濟<hi>髙平人寓京口善將兵有機䇿宋武帝立以佐</hi>
　<hi>命功封水脩縣公丹陽尹進位司空後彭城王矯詔収之道濟怒曰乃壊汝萬里長城</hi>何承天<lb/>
　<hi>郯人寓丹徒聰明博學劉宋拜尚書祠部郎撰朝儀遷御史中丞曽孫遜能賦詩</hi>江革<hi>考城人寓</hi>
　<hi>丹徒性孝友舉秀才隨梁豫章王鎮彭城為魏人所執命作碑文革不肯執筆後放回武帝嘉之除都官</hi>
　<hi>尚書人贈遺之一無所受</hi>徐勉<hi>郯人寓丹徒王儉每見之曰非常器也梁武帝拜中書侍郎嘗與門</hi>
　<hi>人夜集或有于以私者勉正色曰今夜止可談風月不宜及公事</hi>王僧孺<hi>郯人寓丹徒梁天監</hi>
　<hi>中拜中書侍郎俄兼御史中丞僧孺工屬文善楷𨽻多識古字尤精於譜學</hi>權臯<hi>天水畧陽人寓</hi>
　<hi>居丹陽唐舉進士第為臨清尉安禄山辟幕府詐死脫歸永王璘舉兵詭名以免𤣥宗嘉之擢監察御史</hi>
<pb n="KR2k0008_WYG_011-20b"/>
　<hi>顔真卿表為行軍司馬召拜起居舎人及著作郎俱不就卒贈太子少保</hi>權德輿<hi>臯之子歴官兵</hi>
　<hi>部吏部侍郎拜禮部尚書中書平章尋以檢校吏部尚書為東都留守復為山南西道節度使子璩為監</hi>
　<hi>察御史</hi>張祐<hi>唐南陽人僑居丹陽工於詩或薦之書奏不下受辟藩鎮性狷介輒自刻去愛曲阿</hi>
　<hi>山水幽勝遂築室種樹居焉</hi>沈彬<hi>髙安人隱居丹陽喜賦詩南唐主授以校書郎懇求還山以尚</hi>
　<hi>書致仕</hi>石延年<hi>幽州人僑寓丹陽范純仁奉父仲淹命運麥五百斛舟次丹陽見延年言三䘮</hi>
　<hi>未舉悉以與之延年任氣節為文勁徤而詩尤工仕宋終太子中允同判登聞鼓院</hi>蘇頌<hi>泉州人以</hi>
　<hi>父紳𦵏丹陽因徙居之仕宋為右僕射中書門下侍郎頌為相務在奉行故事杜僥倖之原</hi>沈括<lb/>
　<hi>吳興人博學善文仕宋累官龍圖閣學士知延州以夏人䧟永樂城不能先援謫官以光禄少卿分司潤</hi>
<pb n="KR2k0008_WYG_011-21a"/>
　<hi>州</hi>辛次膺<hi>萊州人㓜孤從母依外氏王聖美於丹徒力學善詩文中進士宋孝宗朝累官御史</hi>
　<hi>中丞參知政事次膺立朝蹇諤為政貴清净仕宦五十年無絲毫挂吏議</hi>陸秀夫<hi>鹽城人徙家鎮</hi>
　<hi>江宋景定初進士性沉静不茍求人知李庭芝制置淮東擢參議官徳裕初以禮部侍郎使元軍請和不</hi>
　<hi>就而反與張世傑等立益王於福州益王殂又共立衛王於崖山累遷左丞相與世傑共秉政及崖山破</hi>
　<hi>秀夫度不能脫乃驅妻子入海即負王赴海死</hi>髙貴<hi>祥符人寓丹徒宋末髙郵知府後扈從之海上</hi>
　<hi>拜樞宻使與陸秀夫同死於海</hi>楊一清<hi>先世雲南人後家丹徒年十二以竒童薦入翰林弱冠登</hi>
　<hi>進士累官副都御史巡撫陜西平寘鐇之叛入為户部尚書改吏部進武英殿大學士内閣事罷歸武廟</hi>
　<hi>廟南巡親幸其第嘉靖初起為兵部尚書改吏部加少師賜銀章二以老乞骸奪官歸卒詔復其官南畿</hi>
<pb n="KR2k0008_WYG_011-21b"/>
　<hi>志</hi>
人物漢包咸<hi>㑹稽曲阿人客於東海為赤眉所得晨夜誦經自若賊異而遣之光武中興歸鄉里</hi>
　<hi>舉孝亷除郎中入授太子論語累遷大鴻臚明帝即位以咸有師傅恩特加賜俸禄咸皆散與諸生之貧</hi>
　<hi>者</hi>左恢<hi>曲阿人官至尚書左丞京師/稱其志髙後遷㑹稽太守</hi>三國韋昭<hi>雲陽人三</hi>
　<hi>國吳時累官封高陵亭戻昭自少勤學雖老不倦嘗撰吳書華覈曰昭在吳亦漢之史遷也子隆亦有文</hi>
　<hi>名</hi>唐桓彦範<hi>丹陽人武后末為中丞與張柬之等謀復中宗以定䇿功擢侍中封譙郡公時</hi>
　<hi>帝惑於後宫彦範上書諌帝不省未幾罷政事封扶陽郡王為武三思所誣貶瀧州司馬復遣人矯制殺</hi>
　<hi>之睿宗即位追復官爵諡忠烈</hi>周積<hi>金壇人永徽間四境盗起積糾合鄉人拒之衆寡不敵賊誘之</hi>
<pb n="KR2k0008_WYG_011-22a"/>
　<hi>從為亂積怒曰恨不斬汝萬段肯從汝為賊耶遂手刄數十人自刎死事聞于朝封爵立廟至今祀之</hi>
　馬懐素<hi>丹徒人舉進士累官左臺監察御史武后詔令按問魏元忠崔貞慎反狀使者促迫懷素</hi>
　<hi>執不從元忠等獲免開元初進昭文館學士與楮無量分日侍讀𤣥宗自迎以師臣之禮懷素篤學謙慎</hi>
　<hi>時人推為長者卒諡曰文</hi>施敬本<hi>丹陽人開元中為四門助教𤣥宗將封禪詔有司講求典儀舊</hi>
　<hi>制敬本歴陳古制最為詳悉遷太常博士集賢修撰終右補闕</hi>儲光羲<hi>丹陽人開元中登進士第</hi>
　<hi>召入中書試文章歴監察御史工於詩所著有詩集</hi>皇甫冉<hi>丹陽人十嵗能文張九齡嘆異之師</hi>
　<hi>事蕭穎士以文名天寳初舉進士授無錫尉累遷右補闕所著有詩集弟曾亦舉進士累官至殿中侍御</hi>
　<hi>史與冉齊名</hi>戴叔倫<hi>金壇人能詩賦守撫州刺史作均水法俗便利之詔書褒美封譙縣男加</hi>
<pb n="KR2k0008_WYG_011-22b"/>
　<hi>金紫服後遷容管經畧使綏徠夷落威名流聞徳宗嘗賦中和節詩寵之</hi>丁仙芝<hi>曲阿人舉進士</hi>
　<hi>為餘杭尉工詩郡人又有陶翰殷遥張潮皆以能詩聞于時後世編唐詩者徃徃采焉</hi>許渾<hi>丹陽</hi>
　<hi>人舉進士授太平尉遷監察御史歴睦郢二州刺史所賦詩號丁卯集</hi>五代吳淑<hi>丹陽人父</hi>
　<hi>文正好學事楊吳至太子中允淑㓜有俊才韓熙載潘佑稱為中林蘭蕙嘗聞以唐太宗杜淹論樂異同</hi>
　<hi>淑曰志氣未動明聲能協和哀樂既形則樂乃斯變二人嘆曰足以探禮樂之情矣淑在南唐舉進士歸</hi>
　<hi>宋充史館編修累遷職方貟外郎所著有文集二十卷</hi>宋吳遵路<hi>淑之子少穎異第進士天</hi>
　<hi>聖初以太常博士為秘書校理不能阿附權貴出知宣州終龍圖閣直學士家無餘貲范仲淹分俸周之</hi>
　<hi>子瑛仕為比部貟外郎</hi>邵必<hi>丹陽人舉進士累官京西轉運使入修起居注雄州種木道上契丹</hi>
<pb n="KR2k0008_WYG_011-23a"/>
　<hi>遣人夜伐去命必往使必以理折契丹屈之後遷龍圖閣學士知成都</hi>邵餗<hi>丹陽人素有節行精</hi>
　<hi>於篆書范仲淹嘗稱許之王琪守潤薦於朝賜號冲素處士</hi>焦千之<hi>丹徒人歐陽修勉之棄科</hi>
　<hi>舉學而専意經術吕公著嘗延之教其子希哲嚴毅方正以師道自重官終無錫知州</hi>邵亢<hi>必從</hi>
　<hi>子少舉茂材異等為頴王府翊善加直史館英宗召對羣玉殿訪以世事謂曰真國器也神宗即位遷龍</hi>
　<hi>圖直學士歴樞密副使卒諡安簡</hi>刁約<hi>丹徒人寳元中為館閣校理後遷直史館嘗使契丹改判</hi>
　<hi>度知院治平中出知楊州浩然有山林之志乃掛冠而歸作藏春塢日逰其間以壽考終</hi>王存<hi>丹陽</hi>
　<hi>人慶厯中進士自嘉興簿累官尚書左丞以端明殿學士知蔡州時朋黨之論漸盛存入對首言人臣朋</hi>
　<hi>黨誠不可長然不察則濫及善人後以右正議大夫致仕司馬光嘗曰並馳萬馬中能駐足者其王正仲</hi>
<pb n="KR2k0008_WYG_011-23b"/>
　<hi>乎人以為名言</hi>蔡肇<hi>丹陽人能為文最長歌詩援筆立就舉進士徽宗時為吏部郎中兼編修國史</hi>
　<hi>後拜中書舍人以顯謨閣侍制知明州有文集三十卷</hi>蔣猷<hi>金壇人舉進士累官御史中丞兼侍</hi>
　<hi>讀嘗論士風浮薄廷臣伺人主意承宰執風㫖此風道不可長輔臣奏事殿上雷同唱和畧無所可否非論</hi>
　<hi>獻納之體官終正議大夫卒贈特進</hi>洪造<hi>丹陽人舉進士授歙州黟縣尉方臘亂造拒之為賊</hi>
　<hi>所殺璽書褒美</hi>洪擬<hi>丹陽人舉進士宣和中為監察御史時蔡京用事擬中立無所附㑹後遷至吏</hi>
　<hi>部尚書卒諡文憲</hi>洪興祖<hi>丹陽人少讀禮至中庸頓悟性命之理績文日進登政和上舍第累</hi>
　<hi>官知饒州直敷文閣興祖好古博學自少至老未嘗一日去書著周易通義繫辭要㫖古文孝經序賛楚</hi>
　<hi>詞考異等書</hi>張綱<hi>金壇人徽宗時以上舍及第蔡京王黻用事綱為所忌遂奉祠家居髙宗南渡</hi>
<pb n="KR2k0008_WYG_011-24a"/>
　<hi>復召用之累官叅知政事卒諡文簡孫釡慶元間諌官累遷僉書樞密院事</hi>陳東<hi>丹陽人俶黨負</hi>
　<hi>氣徽宗時為太學生率同舍生詣闕上書請誅邪侫命以官不就髙宗南渡復上書極論黄潜善汪伯彦</hi>
　<hi>潜善等誣以指斥乗輿殺之天下以為寃髙宗後知其非辜悔之詔贈秘閣修撰</hi>湯東野<hi>丹陽</hi>
　<hi>人靖康中知平江建炎初苗劉之變與張浚同謀弭亂超拜工部侍郎</hi>張縝<hi>金壇人建炎中守揚</hi>
　<hi>州金兵進圍城朝廷恐縝力不能支許退保鎮江縝堅守不動弗顧其家後城潰及妻子皆死之</hi>翟<lb/>
　汝文<hi>丹陽人舉進士紹興初累官翰林學士叅知政事與秦檜不和罷去汝文風度翹楚好古博雅</hi>
　<hi>精於篆𨽻有文集數十卷</hi>湯喬年<hi>丹徒人為人慷慨自負博學工文秦檜欲館致之使學官諭意</hi>
　<hi>喬年曰是主和議者吾方為天下讐之又安能出其門乎後以特恩授韶州推官不赴</hi>湯鵬舉<lb/>
<pb n="KR2k0008_WYG_011-24b"/>
　<hi>金壇人舉進士累官至御史中丞知樞密院事卒諡敏肅</hi>葛勝仲<hi>丹陽人舉進士調杭州司理叅</hi>
　<hi>軍薦試學官及詞科俱第一後歴遷太守卿承詔續太常因革禮三百卷紹興初丐歸稱卒諡文康子立</hi>
　<hi>方官至吏部侍郎孫邲官至左丞相自其祖命密至邲五世登科第自勝仲至邲三世掌詞</hi>王遂<hi>金壇</hi>
　<hi>人嘉泰初進士為監察御史䟽奏極論進君子退小人遷右正言後以華文閣直學士知隆興府召還授</hi>
　<hi>權工部尚書遂與同里劉宰素同志宰甞稱遂為文雅健無世俗浮靡之氣云</hi>竇從周<hi>丹陽人志</hi>
　<hi>尚冲雅不伍流俗年五十偕弟澄往建陽從學朱文公得操心之要及歸築室講道専以為已為學者倡</hi>
　<hi>士友慕之造門無虚日一夕盗入其室知為從周所即轉而之他文公聞而嘆曰忠信可行於蠻貊於此</hi>
　<hi>可見</hi>譚知柔<hi>金壇人舉進士歴官通判邵州終/秘書少監善為詩有華陽居士集</hi>劉宰<hi>金壇</hi>
<pb n="KR2k0008_WYG_011-25a"/>
　<hi>人紹興進士歴任州縣有能聲理宗以為藉田令及遷太常丞知寜國府皆不就端平間一時譽望收召</hi>
　<hi>畧盡所不能致者宰與崔與之耳隱處三十年於書無所不讀所著有漫唐集既卒朝廷嘉其莭諡文清</hi>
　丁明<hi>金壇人閉門讀書二十年手編事𩔖及諸史通考等書百餘卷奉祠家居及卒郷里私諡博雅</hi>
　<hi>先生</hi>章瑢<hi>丹徒人事親盡孝母忘思慕切至墓上枯竹復生子孫相繼以經學顯用人謂孝行之報</hi>
　張恪<hi>金壇人性孝友居母喪祥禫逾年猶不御酒肉有甘露白鵲之祥</hi>張志道<hi>嘉熈間求</hi>
　<hi>直言上封事言建儲遷都之事宋亡閉門著書書家貧衣食不給處之泰然所著有易傳等</hi>茅相<hi>丹徒</hi>
　<hi>人慷慨有大志宋末急於用人以陸秀夫薦投兵部侍郎從之海上元兵勢逼同帝赴海死</hi>元羅<lb/>
　璧<hi>丹徒人父大義為宋將至元中初通海道漕運以璧為運糧萬戸首部漕舟由海洋抵楊村不數十日</hi>
<pb n="KR2k0008_WYG_011-25b"/>
　<hi>入京師賜金虎符後又為廣東道宣慰使都元帥誘致山海獠夷假以官位曉以禍福咸率衆以歸</hi>
　青陽夢炎<hi>丹徒人初仕宋世祖聞其名召至都賜第以居歴官至禮部尚書翰林學士子奎累</hi>
　<hi>官同知臨江捴管府壁以廕為揚州通判</hi>堵簡<hi>金壇人元末為江浙行省松檢校官平章慶童領兵復</hi>
　<hi>江簡為叅謀兵敗為賊所擒欲留用之不屈而死</hi>孫瑾<hi>丹徒人父没哀毁停柩未葬衣不解帶嚴</hi>
　<hi>冬洗足而歩事繼母唐甚謹唐患癰瑾親吮之即愈唐雙目失明瑾旦暮䑛之復明及唐卒卜日將𦵏時</hi>
　<hi>春苦雨瑾夜號天至旦開霽甫掩壙復雨數日不止事聞旌異之</hi>徐鈺<hi>丹徒人泰定中侍父鎮渡</hi>
　<hi>橋父堕水中同行者立岸上不能救鈺即投水擁父出父挽行舟獲免鈺力<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能奮逐漂流以死事聞</hi>
　<hi>旌為孝子</hi>本朝虞謙<hi>金壇人洪武中由太學生擢刑部郎中歴杭州知府大理少卿副都御史轉大理卿</hi>
<pb n="KR2k0008_WYG_011-26a"/>
　<hi>天冿衛倉灾焚糧數十萬御史按之謂主典者盗之縱火以自葢耳論死者百餘人徒流者七百餘皆誣服</hi>
　<hi>謙察其寃白於上得減論又嘗上書言七事皆切中時務謙工詩畫所著有玉雪齋集</hi>徐銘<hi>丹陽</hi>
　<hi>人仕為監察御史有蹇諤風遷知楊州府未幾召拜兵部侍郎後陞山西左布政使</hi>儲懋<hi>丹陽人永</hi>
　<hi>樂中領郷薦歴吏科給事中以學行選充經筵官轉翰林修撰與修實録進侍講累官戶部尚書卒為人</hi>
　<hi>端重寛和云</hi>王豫<hi>丹徒人永樂中由大學生擢監察御史歴浙江按察司副使激揚有聲官至雲</hi>
　<hi>南左布政使</hi>盛祥<hi>丹徒人舉進士官泉州照磨當道交薦遷知道州以儒雅飭吏事州有虎患禱</hi>
　<hi>于鼻亭翌日二虎渡河一虎斃于祠下及卒百姓縞素哭拜合祀于冦萊公祠南畿志</hi>王振<hi>金壇</hi>
　<hi>人舉孝亷授監察䘖史巡按交趾渉險阻理煩據凡十三年民夷帖服清介之節終始如一知温州府致</hi>
<pb n="KR2k0008_WYG_011-26b"/>
　<hi>仕蕭然如寒士焉南畿志</hi>胡清<hi>丹徒人舉郷貢任清平訓導擢禮科都給事中權貴震熠遷浙江叅</hi>
　<hi>政禦温㓂有功朝廷賜綺帛旌之子信舉進士嘗知鶴慶軍民府有政聲南畿志</hi>叚敏<hi>金壇人舉</hi>
　<hi>進士歴官浙江參議值峴賊猖獗敏設疑兵以禦之歲飢復區晝賑恤後江西起大獄敏奉朝命行勤瘁</hi>
　<hi>得疾卒敏居官清謹剔歴中外幾三十年家無中人之産南畿志</hi>沈固<hi>丹陽人領鄉薦同知沂州</hi>
　<hi>有言沂産銀□請置局採辦固執奏不可冄遷山東參政鎮大同累有建白皆邉防要務己巳之變以城</hi>
　<hi>守勞進都御史絳户部尚書南畿志</hi>費誾<hi>丹徒人舉進士授翰林編修歴祭酒詹事禮部右侍郎儀</hi>
　<hi>度閎偉善談論恥言人過人以公輔期之孝宗幸太學賜坐講經甚見褒異卒于官南畿志</hi>靳貴<lb/>
　<hi>丹徒人領觧鄉試舉進士及第第三授翰林編修累官太子太保户部尚書武英殿大學士謝病歸尋卒</hi>
<pb n="KR2k0008_WYG_011-27a"/>
　<hi>武皇南廵幸其第為嗟悼之贈太傅諡文僖南畿志</hi>
列女竇氏女<hi>丹徒人父母俱亡許嫁之人乃家舊僕也成婚日始識之遂投井死郡守義之為立</hi>
　<hi>石于釡鑿山前表之</hi>萬敬妻史氏<hi>金壇人適敬未閲歲敬得惡疾終家人以火𦵏史躍入火</hi>
　<hi>幾死瘞畢自經詔旌表仍復其家南畿志</hi>吳氏<hi>丹徒人葛彦祥妻夫亡守節詔旌表之南畿志</hi>儲<lb/>
　氏<hi>丹陽人王徳華妻夫死矢志自守受旌表畿志</hi>朱氏<hi>金壇人荘秀五妻夫喪守志始終節事聞</hi>
　<hi>詔旌之畿志</hi>
仙釋王纂<hi>居馬跡山晉永嘉末中原大亂饑饉疫癘死者相繼纂于静室飛章告天祈救生靈夜感</hi>
　<hi>神人告之曰子念生民吾得以盻子矣</hi>沈建<hi>丹陽人好道能醫嘗逺行寄奴婢騾羊於主人各與</hi>
<pb n="KR2k0008_WYG_011-27b"/>
　<hi>藥一粒語主人曰不煩飲食也去後主人飲食之皆不受三年還又各與藥飲食如故建後不知所止</hi>
　殷七七<hi>唐人周寳鎮浙西鶴林寺有杜鶻花寳謂七七曰鶴林之花天下竒絶嘗聞能開頃刻花</hi>
　<hi>可副重九乎七七曰諾及九日果爛熳如春寳逰賞累日花忽不見</hi>魏隆<hi>唐貞觀中召至京太宗恱</hi>
　<hi>之屡垂清問後居潤之仁静觀卒𦵏馬跡山</hi>元暠<hi>姓陶氏唐丹陽人雖從釋氏而心存孝愛劉禹</hi>
　<hi>錫有送元暠南遊詩序</hi>了元<hi>號佛印居金山寺蘇軾舟次𤓰歩了元來訪以偈為獻軾一日入其</hi>
　<hi>方丈了元曰内翰何來此間無坐處軾戲曰借和尚四大作禪床了元曰四大本空五藴非有軾議擬未</hi>
　<hi>即荅了元急呼侍者取所許玉帶永鎮山門而以衲裠相報</hi>慈濟<hi>宋時僑居丹陽普定寺嘗遇異</hi>
　<hi>人授黒錫丹方洞明醫道察脉如神與神濟同以醫名天下</hi>祖可<hi>宋時寓京口少病癩人呼曰癩</hi>
<pb n="KR2k0008_WYG_011-28a"/>
　<hi>可善于詩徐俯為作詩序謂近歲江南髙僧逸民出語可觀皆祖可所化也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_011-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷十一<lb/>
</p>
<p>
</p>
  </div>
</body>
</text>
</TEI>
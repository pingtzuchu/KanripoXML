<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷五十二</head> <lb/>
    <p>
<pb n="KR2k0008_WYG_052-1a"/>
欽定四庫全書<lb/>
　明一統志卷五十二<lb/>
　　　　　　　　　　　　明　李賢等　撰<lb/>
　南康府<hi>東至饒州府鄱暘縣界二百里西至九江府徳安縣界六十里南至南昌府新建縣界一百二</hi>
　　　<hi>十里北至九江府徳化縣界五十里自府治至南京一千三百二十里至京師四千七百六十五里</hi>
　　　<hi>糧七萬石零</hi>
建置沿革禹貢荆揚二州之域天文斗分野春秋為吳<lb/>
　楚之地戰國屬楚秦屬九江郡漢為海昏彭澤二縣<lb/>
<pb n="KR2k0008_WYG_052-1b"/>
　地屬豫章郡晉屬潯陽郡宋齊因之隋唐屬江州宋<lb/>
　太平興國中置南康軍治星子縣元為南康路本朝<lb/>
　為南康府領縣四<lb/>
　星子縣<hi>附郭本漢彭澤縣地屬豫章郡晉以後並因之五代時楊吳置星子鎮屬德化縣因境内</hi>
　<hi>有落星石故名宋陞為縣屬江州尋置南康軍元仍舊本朝因之編户二十八里</hi>都昌縣<hi>在府</hi>
　<hi>東一百二十里本漢彭澤縣地屬豫章郡晉屬潯陽郡唐初置都昌縣屬浩州尋廢浩州以都昌屬江州</hi>
　<hi>大厯間徙治彭蠡湖之東屬饒州宋改屬南康軍元仍舊本朝因之編户五十九里</hi>建昌縣<hi>在府</hi>
　<hi>西南一百三十里本漢海昏縣地屬豫章郡東漢置建昌縣晉以海昏縣省入仍屬豫章隋屬洪州唐初</hi>
<pb n="KR2k0008_WYG_052-2a"/>
　<hi>於縣置南昌州尋廢州以縣仍屬洪州宋屬南康軍元陞為建昌州本朝仍改為縣編户八十六里</hi>安<lb/>
　義縣<hi>在府城西南二百二十五里正德十一年以建昌縣安義等鄉山賊嘯聚割安義卜鄰南昌依</hi>
　<hi>仁控鶴五鄉置為縣以鄉得名編户五十六里</hi>
郡名星渚<hi>以地名</hi>匡廬<hi>以山名</hi>
形勝控五嶺而壓三吳滙岷江而瀦彭澤<hi>棲賢寺記</hi>廬山南<lb/>
　國之德鎮<hi>梁元帝碑</hi>匡廬奇秀甲天下<hi>唐白樂天草堂記</hi>負匡廬<lb/>
　面彭蠡<hi>南康志</hi>千山擁廬岳百水會宫亭<hi>宋徐俯詩</hi>
風俗南方之俗其在康哉<hi>宋賜南康郡名詔</hi>挹先儒淳固慤實<lb/>
<pb n="KR2k0008_WYG_052-2b"/>
　餘風<hi>宋吕祖謙白鹿書院記</hi>俗朴訟稀民貧土瘠<hi>宋黄唐謝表</hi>
山川玉京山<hi>在府西七里晉陶潜詩疇昔家玉京指此</hi>鳯凰山<hi>在府西南一十里水漲山</hi>
　<hi>浮若鳯凰然</hi>東古山<hi>在府西南一十/里上有東古寺</hi>西古山<hi>在府西南一十里上有西</hi>
　<hi>古寺</hi>鷄籠山<hi>在府西一十五里傍有二石一赤一青望之如鷄籠然山下有潮泉晷刻不差朔朢</hi>
　<hi>尤大</hi>洪井山<hi>在府西二十里世/傳葛洪煉丹於此</hi>廬山<hi>在府西北二十里古名南障世傳周</hi>
　<hi>武王時匡俗兄弟七人結廬隠居於此故名其山疊嶂九層崇巖萬仞周五百餘里實南方巨鎮也道書</hi>
　<hi>為第八洞天山有凌霄獅子諸峯雲覆之其狀尤顯唐李白廬山謠廬山秀出南斗傍屏風九疊雲錦張</hi>
　<hi>影落明湖青黛光金闕前開二峯長銀河倒掛三石梁香鑪瀑布遙相望迴崖沓嶂凌蒼蒼翠影紅霞隠</hi>
<pb n="KR2k0008_WYG_052-3a"/>
　<hi>朝日鳥飛不到吳天長宋歐陽脩有廬山高詩</hi>黄龍山<hi>在府南三十里相傳唐廣明中有黄龍見</hi>
　<hi>於此</hi>龍塘山<hi>在府西北三十里峯/巒秀拔環抱湖灣</hi>象山<hi>在府西南四十里以形似名</hi>
　屏風山<hi>在府西北四十里丹崖紫壁縈繞磅礴如屏障然</hi>鞋山<hi>在府北六十里獨立湖水</hi>
　<hi>中其形如鞋</hi>釣磯山<hi>在都昌縣治南相傳晉陶侃㣲時垂釣於此後得一梭化為龍去</hi>石<lb/>
　壁山<hi>在都昌縣治西南傍臨大江有石如壁劉宋謝靈運嘗居此有石壁精舍詩云昏旦變氣候山</hi>
　<hi>水含清暉清暉能娛人遊子澹忘歸</hi>大磯山<hi>在都昌縣治西一名望仙山頂有平石世傳晉許旌</hi>
　<hi>陽㧞宅飛昇時蘇躭曽於此望焉</hi>芙蓉山<hi>在都昌縣北一十里其山巒大小相對如芙蓉然</hi>
　陽儲山<hi>在都昌縣東四十里居衆山之南謂其陽氣所鍾故名</hi>元辰山<hi>在都昌縣西四</hi>
<pb n="KR2k0008_WYG_052-3b"/>
　<hi>十里道書以為第五十一福地蘇躭曾居此煉丹故又名蘇山</hi>龜山<hi>在都昌縣北七十里山形偃伏</hi>
　<hi>如龜</hi>狂山<hi>在都昌縣東南八十里晉時有/仕宦不逹者佯狂於此故名</hi>左蠡山<hi>在都昌縣</hi>
　<hi>西北八十里臨彭蠡湖東故名</hi>華山<hi>在都昌縣東北九十里以其突然峭㧞高壓衆山擬之太華</hi>
　黄金山<hi>在都昌縣東北一百里山頂有龍湫歲旱禱雨多應</hi>鳯棲山<hi>在建昌縣西一十五</hi>
　<hi>里山勢旋伏狀如棲鳯</hi>將軍山<hi>在建昌縣北一十六里山有樊將軍廟舊名軍山</hi>雲居<lb/>
　山<hi>在建昌縣西南三十里其山紆回峻極上常出雲故名雲居一名歐山世傳歐岌先生得道於此</hi>
　長山<hi>在建昌縣西南五十里與龍安山相對宋岳飛屯兵於此李成屯兵於龍安之北飛望成軍陣</hi>
　<hi>勢遂邀之於樓子莊</hi>迴城山<hi>在建昌縣西五十里中/有高峯峨然如城郭</hi>城門山<hi>在建</hi>
<pb n="KR2k0008_WYG_052-4a"/>
　<hi>昌縣西八十里山形雙峙遠望如城門中有飛泉溉田甚廣</hi>兆州山<hi>在建昌縣西南二百一十</hi>
　<hi>里崖巘磊落其形如兆下多良田民居有如州郭故名</hi>石鏡峯<hi>在府西二十六里有一圓石懸</hi>
　<hi>崖明淨照人見影隠見無時宋謝靈運詩攀崖照石鏡即此</hi>五老峰<hi>在廬山五峯如五老相連</hi>
　<hi>故名唐李白嘗築居於此詩云廬山東南五老峯青天削出金芙蓉九江秀色可攬結吾將此地巢雲松</hi>
　<hi>宋蘇轍詩五老高賢不入城開軒肯就使君迎坐中莫著閑賔客物外新成六弟兄</hi>紫霄峰<hi>在廬</hi>
　<hi>山之西昔禹刻石在石室中極深險曩有好事者縋而下摹得百餘字皆不可辯僅有鴻荒漾余乃攆六</hi>
　<hi>字可識今石室迷不知處宋朱熹詩此日發高處千巖錦樹稠無人嘲落㡌有客賦悲秋忽忽塵中老匆</hi>
　<hi>匆物外遊江湖空極目不盡古今愁</hi>香鑪峯<hi>在廬山其形圓聳常出雲氣唐李白詩日照香爐生</hi>
<pb n="KR2k0008_WYG_052-4b"/>
　<hi>紫烟遙看瀑布掛長川飛流直下三千尺疑是銀河落九天</hi>雙劍峯<hi>在廬山與香爐峯相對宋</hi>
　<hi>朱熹詩雙劍峯高削玉成芒寒色淬曉霜清腦脂壓眼人高卧誰斬天驕致太平</hi>上霄峰<hi>在廬</hi>
　<hi>山昔秦始皇登之謂其與霄漢相接故名</hi>銕舡峰<hi>在廬山世傳許旌陽與吳猛乘銕舡二龍挾行</hi>
　<hi>戒舟人瞑目勿視至紫霄峰茂林戞擊有聲舟人竊視之龍即委去舡墮於此下有艑底池</hi>梅仙<lb/>
　峯<hi>在建昌縣南六十里相傳漢梅福得道之所</hi>迎春嶺<hi>在府治西與少府嶺相接</hi>師林<lb/>
　嶺<hi>在府西南三十里舊有宋陳凖石室書堂在其下</hi>黄石巖<hi>在五老峯舊傳黄石公遊息之</hi>
　<hi>所</hi>雨巗<hi>在廬山之南其巖窈而深上有流泉直至巖下以崖石嶄巖又能出雲氣為雨澤故取傅</hi>
　<hi>巖為霖之義名之</hi>白雲洞<hi>在府西四十里洞在山頂白雲常出入其間洞口有白雲菴</hi>仙<lb/>
<pb n="KR2k0008_WYG_052-5a"/>
　居洞<hi>在府北四十五里兩山相翼岡嶺重複並澗而行宛若洞府故名宋錢聞詩仙客神人幾度行</hi>
　<hi>環山岌嶪似重城有門不掩寒溪月終日水流無盡聲</hi>楚王谷<hi>在廬山昔秦始皇并吞六國楚</hi>
　<hi>康王避難於此</hi>錦繡谷<hi>在廬山三春花開紅/紫匝地如錦繡然</hi>青牛谷<hi>在五老峯下世</hi>
　<hi>傳道士洪志乘青牛得道於此唐楊衡詩隨雲步入青牛谷青牛道士留我宿南唐時鄭元素亦隠於此</hi>
　屏風疊<hi>在廬山自五老峯而下九疊如屏李白詩有一往屏風疊之句一名九疊屏</hi>落星<lb/>
　石<hi>在府南五里湖中舊傳有星墮水化為石高五丈許宋蔣之奇詩今日湖中石當年天上星</hi>華<lb/>
　蓋石<hi>在府北二十里宋朱熹名以華蓋仍書風雩二字刻石上有詩云醉扶藜杖少盤桓四遶烟蘿</hi>
　<hi>手自捫此石至今無處問秪應來自太㣲垣</hi>彭蠡湖<hi>在府東南一名宫亭一名揚瀾左里一名</hi>
<pb n="KR2k0008_WYG_052-5b"/>
　<hi>鄱陽濶四十里長三百里巨浸瀰漫中有鴈泊小湖西接南昌東抵饒州北流入於江禹貢東滙澤為彭</hi>
　<hi>蠡是也宋謝靈運詩攀崖照石鏡牽葉入松門三江事多往九𣲖理空存唐李白詩謝公之彭蠡因此遊</hi>
　<hi>松門余方窺石鏡兼得窮江源前賞跡可見後來道空存而欲繼風雅豈惟清心䰟雲海方助興波濤何</hi>
　<hi>足論</hi>錢家湖<hi>在府治西南昔有巨/室錢氏居此傍故名</hi>落星湖<hi>在彭蠡湖西北湖有小山</hi>
　<hi>相傳星墜水所化陳王僧辯破侯景落星灣又宋孟太后過落星寺舟覆宫人溺死者十數惟太后舟無</hi>
　<hi>虞皆此處</hi>明月湖<hi>在建昌縣西四十里其/水泓涵澄澈瑩然如月</hi>新開河<hi>在都昌縣治西</hi>
　<hi>宋紹聖間邑宰言都昌邊湖風濤不時請開此河以便舟楫且避大小磯水之湍急</hi>修水<hi>在建昌縣</hi>
　<hi>治南源出南昌府寧縣幕阜山遠而徑達於江故名郭璞云有水名脩有魚名鯈天下大亂此地無憂邑</hi>
<pb n="KR2k0008_WYG_052-6a"/>
　<hi>人稱為西河</hi>㡌帶水<hi>在建昌縣治前以其暎/帶於縣之東西故名</hi>布水<hi>在建昌縣西四</hi>
　<hi>十里以歐山有湫澤其湧泄垂流三十餘丈形如曳布故名</hi>鸞溪<hi>在府西二十五里源出上霄峯</hi>
　<hi>昔人以是山有翔鸞展翼之勢因以名溪</hi>石鏡溪<hi>在府西二十六里金輸峯之側宋李彭詩石鏡</hi>
　<hi>溪邊樹金輪峯上雲</hi>龍溪<hi>在府西南三十/里舊有龍溪鎮</hi>珠溪<hi>在建昌縣東一十五里相傳漢</hi>
　<hi>元和間有珠出水中</hi>石橋潭<hi>在府西一十二里唐陸羽/茶經以是水為天下第六</hi>龍潭<hi>在雲</hi>
　<hi>居山真如寺前東西各一歲旱禱雨多應宋蔣之奇雲居謠白雲起於東西之龍潭即此</hi>洪井<hi>在府</hi>
　<hi>北一十八里世傳晉葛洪煉丹處</hi>七靖井<hi>在建昌縣晉永嘉中旌陽令許遜嘗煉丹於艾城之</hi>
　<hi>黄龍山有蛟魅為淵藪輒作洪水欲漂丹室遜擒之釘於石壁還郡時海昏有巨蛇據山為穴吐氣為雲</hi>
<pb n="KR2k0008_WYG_052-6b"/>
　<hi>遜誅之法北斗七星每靖置一靖井以鎮之譛曰海昏之地府屬當陽南昌之州龍安之塲上繚艾縣古</hi>
　<hi>城之岡地連蛇穴侵截川江占其地土防民之殃於今立靖萬古吉祥</hi>五井<hi>俱在都昌縣境内相</hi>
　<hi>傳五代范越鳯過此喜其地合五行故浚之</hi>青石井<hi>在建昌縣南一百里其水清冷可愛</hi>谷<lb/>
　簾泉<hi>在府西一十里其水如簾布巗而下者三十餘𣲖唐陸羽茶經品其水為天下第一宋王禹偁</hi>
　<hi>詩瀉從千仞石寄逐九江船迢遞康王谷塵埃陸羽篇何當結茅屋長在水簾前</hi>瀑布泉<hi>在廬</hi>
　<hi>山開先寺西唐李白詩西望香爐峯南見瀑布水掛流三百丈噴壑數十里歘如飛電來隠若白虹起初</hi>
　<hi>驚河漢落半洒雲天裏仰觀勢轉雄壯哉造化功海風吹不斷江月照還空</hi>雲液泉<hi>在府西三</hi>
　<hi>十五里山多雲母石泉甘且清蓋雲母滋液所致故名</hi>卓劍泉<hi>在建昌縣南四十里廣福觀世</hi>
<pb n="KR2k0008_WYG_052-7a"/>
　<hi>傳許遜斬蛇淬劍於此</hi>吳猛泉<hi>在建昌縣治西方輿勝覽云人有瘡疾或飲或洗皆愈</hi>野<lb/>
　老泉<hi>在都昌縣治南清隠寺山頂水出石罅中清冽甘潔大旱不涸宋蘇軾蘇轍黄庭堅嘗遊此</hi>
　温泉<hi>在建昌縣西八十里四時温煖患瘡疾者洗之多愈</hi>墨池<hi>在府西二十五里行龜寺側晉</hi>
　<hi>右軍王羲之洗墨於此</hi>磨劍池<hi>在建昌縣北五里冷水觀前相傳晉許遜斷蛇時嘗磨劍於此</hi>
　愛蓮池<hi>在府治後宋守周敦頥鑿池種蓮其中</hi>玉澗<hi>在府北一十里宋朱熹詩欲把瑤琴</hi>
　<hi>過玉溪朗然清夜月明時秪今已是無心乆却怕山前荷蕢知</hi>西澗<hi>在府治西一十八里宋劉煥嘗</hi>
　<hi>乘黄犢徃來其地山僧結茅以待之因號西澗居士朱熹守郡時作亭其上取黄庭堅詩誰能四十年保</hi>
　<hi>此清淨退榜曰清凈退庵</hi>蛇骨洲<hi>在都昌縣東南一十七里晉永嘉中有蛇長三十餘丈斷道以</hi>
<pb n="KR2k0008_WYG_052-7b"/>
　<hi>氣吸人被吞噬者蓋百數許遜有神術率弟子往殺之聚骨成洲</hi>蓮花洲<hi>在建昌縣西江心五</hi>
　<hi>里諺云蓮花到縣前建昌出狀元</hi>昭德源<hi>在府治北延真觀下宋朱熹詩景幽人跡少惟有此</hi>
　<hi>源長水接天池緑花開繡谷香僧閒多老大寺古半荒凉却怪尋山客何由到上方</hi>陳令塘<hi>在都</hi>
　<hi>昌縣治南唐咸通初縣令陳可大築以阻潦水</hi>石堤<hi>在府治南臨大江當舟楫往來之衝風作艤泊</hi>
　<hi>無所宋元祐中郡守吳審禮始柵木為障崇寧中孫喬年以石為堤内浚二隩可容千艘歲乆浸圯紹興</hi>
　<hi>末朱熹來為守歲適歉遂捐金募饑民増築之</hi>捍水堤<hi>在建昌縣治南唐縣令何易于築縣西二</hi>
　<hi>里又有堤乃縣令孫永築</hi>
土産石斛　葛布　蛤粉　茶　石耳<hi>俱星子縣出</hi>
<pb n="KR2k0008_WYG_052-8a"/>
學校南康府學<hi>在府治南宋朱熹知軍時建本朝洪武初遷於星子鎮後復舊所</hi>星子<lb/>
　縣學<hi>在府治東南宋紹興間建於府西門外本朝洪武初徙於此</hi>都昌縣學<hi>在府治東</hi>
　<hi>南絃歌坊唐咸通中建本朝洪武初遷縣治東十六年徙於此</hi>建昌縣學<hi>在縣治西宋崇寧間</hi>
　<hi>建於縣治東慶元初徙於此本朝洪武初重建</hi>安義縣學<hi>在縣治東正德十二年建</hi>
書院白鹿書院<hi>在今五老峯下唐李渤與兄涉俱隠此洞中嘗養白鹿以自娛因名南唐昇元</hi>
　<hi>中因洞建學館置田以給諸生以李善道為洞主掌其教宋知江州周述言白鹿洞學徒數百乞賜九經</hi>
　<hi>使之肄習詔國子監給本傳送久之學廢朱熹因其遺址復修之自為詩賦吕祖謙記云書院之復豈茍</hi>
　<hi>云哉此邦之士盍相與挹先儒淳固慤實之餘風服大學離經辨志之始教由博而約自下而高以答揚</hi>
<pb n="KR2k0008_WYG_052-8b"/>
　<hi>熈寧開迪樂育之大德則於賢侯之勸學斯無負矣</hi>馬融書院<hi>在建昌縣正德間知縣周廣建</hi>
宫室清暉樓<hi>在府治西南取謝靈運詩山水含清暉之義</hi>重湖閣<hi>在府治南前瞰揚瀾</hi>
　<hi>左蠡極目湖波與天相接宋蔣之奇詩宫亭彭蠡接揚瀾浩蕩浮空六月寒試問風波何似險高僧只管</hi>
　<hi>倚䦨干</hi>遠明閣<hi>在建昌縣治宋元祐中建前揖西山俯瞰脩水盡覽江山之秀</hi>六老堂<lb/>
　<hi>在府後㕔面五老峯宋郡守趙師夏建</hi>愛蓮堂<hi>在府治後宋守周敦頥性愛蓮有愛蓮說後人</hi>
　<hi>為作堂</hi>氷玉堂<hi>在愛蓮堂左宋郡人劉渙故居渙字凝之蘇轍嘗曰凝之父子亷潔不撓氷清</hi>
　<hi>而玉剛鄉人因以名堂張耒有記</hi>直節堂<hi>舊在郡治宋徐師回為守因庭有八杉故建堂以直</hi>
　<hi>節名之蘇轍為記後朱熹至求其遺跡不存獨㕔事南有堂無額而庭中有老栢焉生意殆盡而屹立不</hi>
<pb n="KR2k0008_WYG_052-9a"/>
　<hi>僵如志士仁人更歴百變而凜然不衰者因取直節寓之此堂以彷彿前賢之意</hi>折桂亭<hi>在府</hi>
　<hi>西二十里唐李逢吉讀書於此後登進士第故名</hi>喚渡亭<hi>在建昌縣治南唐白居易謫江州司</hi>
　<hi>馬嘗過此賦詩建昌江水縣門前立馬教人喚渡船好似昔年歸蔡渡草風莎雨渭河邊因摘詩中二字</hi>
　<hi>名亭宋黄庭堅書於亭中碑刻尚存</hi>養生亭<hi>在都昌縣治東南唐邑令李偁建於池上春則買魚</hi>
　<hi>養於池以供公需</hi>張錦亭<hi>在府治南宋郡守朱熹建取李白廬山詩屛風九疊雲錦張之義又</hi>
　<hi>郡圃有雲錦閣亦取此義</hi>壯節亭<hi>在府治西宋屯田員外郎劉渙墓前郡守朱熹建并記</hi>起<lb/>
　亭<hi>在府西北二十里下臨卧龍潭郡守朱熹建以為遊覽之所時歲方旱因名曰起以為龍之淵卧者</hi>
　<hi>可以起而天行矣</hi>真意亭<hi>在府治後宋郡守陸德輿建取朱熹梅花詩真意還自在之義</hi>玉<lb/>
<pb n="KR2k0008_WYG_052-9b"/>
　淵亭<hi>在府西北二十里澗中白石如卧羊者不可數計宋張孝祥嘗書玉淵二字石刻尚存</hi>潄<lb/>
　玉亭<hi>在府西一十里宋僧若愚建瀑布泉落龍湫流經於此縈亭而出有如潄玉開先寺僧支石視</hi>
　<hi>凡數十接引從寺前流入於湖蘇軾詩高巖下赤日深谷來悲風擘開青玉峽飛出雙白龍亂沬散霜雪</hi>
　<hi>古潭搖青空餘流滑無聲快冩雙石谼</hi>冷水臺<hi>在建昌縣治西晉吳猛遊息之所其地有泉清</hi>
　<hi>冷</hi>康樂臺<hi>在府西二十里康樂/劉宋謝靈運封邑名</hi>繙經臺<hi>在都昌縣西南七里東西</hi>
　<hi>有二臺及石壁精舍舊址皆謝靈運舊遊處</hi>齊庾臺<hi>在建昌縣治東南齊永明中庾肩吾置</hi>
　東臺<hi>在府治内宋劉凝之建</hi>虛白館<hi>在府北二十五里五老峯九疊屏之下有雙澗水交</hi>
　<hi>流於前面香爐峯旁有獅子峯後有靈龜峯虎嘯崖麻姑崖列於四隅而館處其中</hi>五柳館<hi>在府</hi>
<pb n="KR2k0008_WYG_052-10a"/>
　<hi>西三十五里即陶淵明栗里故宅</hi>
關梁三峽橋<hi>在廬山歸宗寺為廬山之雄觀宋蘇轍記云水行石間聲如雷霆如千乗車行者震</hi>
　<hi>悼不能自持雖三峽之險莫過於此因以三峽名蘇軾詩云吾聞泰山石積日穿綫溜况此百雷霆萬世</hi>
　<hi>與石鬬深行九地底險出三峽右長輸不盡溪欲滿無底竇</hi>忠孝橋<hi>在都昌縣北三十里跨忠</hi>
　<hi>孝港舊傳宋寺丞陳畦獲罪子代其死故名以旌之</hi>雙玉橋<hi>在建昌縣治東宋兵部尚書李常建</hi>
　氷玉澗橋<hi>在府治東跨氷玉澗宋郡守朱熹建</hi>
寺觀天寧寺<hi>在府治西舊名光孝宋建後改今名本朝洪武初重建</hi>歸宗寺<hi>在廬山西</hi>
　<hi>晉王羲之故宅時僧佛䭾耶自西來羲之施宅為寺宋朱熹詩往昔王内史願香有餘烟千年今一歸景</hi>
<pb n="KR2k0008_WYG_052-10b"/>
　<hi>物還依然</hi>開先寺<hi>在廬山下舊傳梁昭/明太子棲隠之地</hi>萬杉寺<hi>在廬山下唐名慶雲</hi>
　<hi>院宋景德中僧太超即山植萬杉故名</hi>棲賢寺<hi>在五老峯下唐李渤讀書處宋陳舜俞有詩</hi>
　新開寺<hi>在都昌縣治西南唐時僧馬祖禪師建本朝洪武中重建</hi>大果寺<hi>舊在建昌縣治</hi>
　<hi>東唐大厯間建因寺背有梨嘗結子大如斗因名本朝洪武初建於縣治西</hi>法安院<hi>在落星石</hi>
　<hi>上宋建黄庭堅有詩</hi>𤣥妙觀<hi>在府治北宋祥符中建/元燬本朝洪武初重修</hi>廣福觀<hi>在建</hi>
　<hi>昌縣南四十里嘗有赤烏來集又名赤烏觀</hi>簡寂觀<hi>在府西二十三里舊名太虛觀劉宋陸脩</hi>
　<hi>靜封丹元真人脩養於此卒謚簡寂因以名觀</hi>承天白鶴觀<hi>在五老峯下宋大中祥符中賜</hi>
　<hi>名蘇轍詩五老相邀欲上天𤣥猿白鶴盡疑仙</hi>尋真觀<hi>在府北二卜五里唐貞元中女仙蔡尋真</hi>
<pb n="KR2k0008_WYG_052-11a"/>
　<hi>修煉於此嘗有詩名䦨干曲</hi>延真觀<hi>在府北四十里唐李林甫女騰空所居李白詩羨君相門</hi>
　<hi>女學道愛神仙一往屏風疊乘鸞著一鞭</hi>
祠廟匡君廟<hi>在廬山北潯陽記漢武帝南遊祀名山問匡君何神博士對曰昔匡俗得道於此乃</hi>
　<hi>賜其號</hi>陶桓公廟<hi>有二一在都昌縣北三十里一在縣南五里祀晉陶侃也侃謚曰桓宋避</hi>
　<hi>諱稱曰威公劉羲仲有記又張齊賢過南廟下作記有經牛眠鶴弔之鄉覩漁釣龍梭之跡之句釣梭石</hi>
　<hi>在祠下石刻尚存</hi>五賢祠<hi>在府學東宋郡守朱熹訪古今名陳士居是邦者得陶潛劉渙渙子恕</hi>
　<hi>瓘李常五人建祠祀焉</hi>二賢祠<hi>在府學内朱熹以周敦頥嘗守是邦為建祠配以二程及熹殁</hi>
　<hi>諸生以二程别有從祀止祀周子朱子二賢</hi>劉西磵祠<hi>在府北二十里西磵宋劉渙號淳熈</hi>
<pb n="KR2k0008_WYG_052-11b"/>
　<hi>間朱熹為郡守時建黄庭堅詩棄官清潁尾買宅落星灣身在菰蒲中名滿天地間</hi>三賢祠<hi>在廬</hi>
　<hi>山楞伽寺三賢宋李常蘇軾曾常伯也</hi>宫亭神祠<hi>在府治東宫亭湖上有神能分風擘浪故</hi>
　<hi>為立祠</hi>
陵墓陶母墓<hi>在都昌縣治西石壁精舍之側晉陶侃母也又九江府亦有陶母墓</hi>何乾耀<lb/>
　墓<hi>在府西一十里乾耀唐侍郎後隠廬山</hi>劉凝之墓<hi>在府北能仁寺側凝之名渙</hi>孔<lb/>
　文仲墓<hi>文仲臨江人仕宋為中書舍人及卒歸葬南康蘇軾拊其柩曰世方嘉軟熟而惡崢嶸求</hi>
　<hi>勁直如吾經父者今無有矣</hi>孫冕墓<hi>在白鹿洞側冕/仕宋為史館官</hi>張叔夜墓<hi>在府</hi>
　<hi>治東叔夜宋靖康時為南道總管從淵聖北遷死節歸葬於此</hi>謝之艮墓<hi>在建昌縣北一百二</hi>
<pb n="KR2k0008_WYG_052-12a"/>
　<hi>十里之艮本蜀人避兵居南康仕宋至承義郎累贈太師加封周國公</hi>
古蹟昌邑城<hi>在建昌縣北六十里漢廢昌邑王為海昏侯此其處豫章記城東十三里江邊名慨</hi>
　<hi>口昌邑王每乘流東望輒憤慨而還故名慨口</hi>孫慮城<hi>在建昌縣南一百里慮吳孫權第三子黄</hi>
　<hi>武七年封建昌侯居此</hi>彭澤縣城<hi>在都昌縣北四十五里漢縣屬豫章郡晉陶潛為令治此</hi>
　<hi>城</hi>左里城<hi>在都昌縣西九十五里晉盧循為宋祖所敗自蔡洲南走乃悉力柵斷左里即此地</hi>
　龍安縣城<hi>在建昌縣南六十里唐初置縣屬南昌州尋廢為驛</hi>梁太子書堂<hi>在府</hi>
　<hi>西一十五里梁昭明太子統性愛山水嘗棲隠廬山築堂讀書今開先寺即其地</hi>李白書堂<lb/>
　<hi>在五老峯下唐李白嘗至此愛其險峭歎曰天下之壯觀因卜築讀書於此</hi>李氏山房<hi>在五</hi>
<pb n="KR2k0008_WYG_052-12b"/>
　<hi>老峯下宋李常少時兄弟讀書於此蘇軾有記</hi>炭婦鎮<hi>在建昌縣南一十里晉許旌陽於此化炭</hi>
　<hi>為婦散羣弟子以驗其心明日視之皆湼其衣不染者僅十人後人即其地立妙明觀</hi>娉婷鎮<lb/>
　<hi>在建昌縣南六十里唐仙女吳綵鸞曽舞鶴於此故名</hi>石屋<hi>在府西三十里崖石如屋簷故名</hi>
　三石梁<hi>在廬山上長數丈廣不盈尺杳然無底相傳晉仙人吳猛與其弟子躡石梁而度見金闕</hi>
　<hi>玉房有一老人坐琪樹下以玉杯盛甘露漿授猛猛弟子竊一寳器須臾雲霧晦𡨕梁化如指猛令送還</hi>
　<hi>乃手引諸徒閉目而返唐李白詩金闕前開二峯長銀河倒掛三石梁即此</hi>醉石菴<hi>在府西南</hi>
　<hi>三十里菴左有巨石晉陶潛醉卧其上故名陳舜俞詩是非分付千鍾裏日月消磨一醉中</hi>卧龍<lb/>
　菴<hi>在府西北二十里蒼崖四壁怒瀑中㵼大壑淵深有黄石數丈在激浪中若蜿蜒飛舞故名卧龍宋</hi>
<pb n="KR2k0008_WYG_052-13a"/>
　<hi>朱熹作菴其旁欲以休隠乃繪諸葛亮像於中自為記</hi>夀松<hi>在建昌縣北五里冷水觀一名掛劍</hi>
　<hi>松古老相傳許遜曾掛劍於此其松盤屈奇怪宋寳慶初知縣曹豳創亭匾曰千歲靈根又於門外榜曰</hi>
　<hi>烟蘿勝景嘉定間縣丞李鴻漸刻圖於石</hi>夀樟<hi>在建昌縣治南宋黄庭堅記項安世作夀樟亭記初</hi>
　<hi>邑人李左司公懋仕於朝高宗嘗問樟公安否奏以枝葉婆娑四時常青何萬幾之暇眷眷乎遐方一樟</hi>
　<hi>哉必閭閻纎悉轉而上聞抑念世家仁及此木也紹定間縣令陳文孫刻圖於石</hi>
名宦唐何易于<hi>會昌中攝建昌縣令政教有方築隄防水家給人足民歌之曰我有父何易于</hi>
　<hi>昔無儲今有餘</hi>陳可大<hi>咸通初都昌縣令因累歲水澇築長隄障之百姓便焉號曰陳令隄</hi>孫<lb/>
　永<hi>咸通初為建昌令築隄以捍水患而造橋以渡民甚便之</hi>邵師裕<hi>咸通中建昌縣令為政以</hi>
<pb n="KR2k0008_WYG_052-13b"/>
　<hi>德邑人感之以德政名其鄉鄰境之人慕之多來歸附又以卜鄰名鄉取王翰願卜隣之意也</hi>五代<lb/>
　朱弼<hi>仕南唐為廬山國學助教動持禮法每升堂講釋生徒環立各執疑難問辨鋒起弼應聲解說</hi>
　<hi>莫不造理以故諸生咸服四方肄業者多造焉</hi>廖凝<hi>仕南唐宰都昌縣以亷自守秩滿題詩修江寺</hi>
　<hi>云五斗徒勞更折腰三年兩鬢為民焦今朝解印吟歸去還挈來時舊酒瓢</hi>宋洪沂<hi>慶厯初知</hi>
　<hi>都昌縣教民以陶瓦代竹民安物阜政事一新邑人為立坊名曰新政</hi>周敦頥<hi>熈寧間知南康</hi>
　<hi>軍興學善俗民從其化士宗其學因家廬山蓮花峯下前有溪合湓江因取營道所居濓溪以名之</hi>魯<lb/>
　有開<hi>知南康軍有善政時行新法及代還王安石問江南如何有開曰法新行未見其患當在他日</hi>
　<hi>也安石不悅</hi>程師孟<hi>知南康軍為政簡嚴罪非死者不以屬吏發隠摘伏如神</hi>陳舜俞<lb/>
<pb n="KR2k0008_WYG_052-14a"/>
　<hi>知山隂縣青苗法行舜俞不奉令且上疏自疏奏上責監南康軍酒稅五年而卒在軍多所題詠</hi>徐<lb/>
　師回<hi>元豐中知南康軍性耿直設施有條公暇建堂植八杉號曰直節曰吾欲守節如此杉之直又</hi>
　<hi>建亭於明月泉上曰吾欲守亷如此水之清</hi>朱熹<hi>淳熈中知南康軍興利除害值歲旱講求荒政</hi>
　<hi>多所全活民無流殍間詣郡學引進士子與之講論又奏復白鹿書院以養士居官俸餘輒發以修葺書</hi>
　<hi>院善政不可殫記</hi>曽集<hi>紹熈間知南康軍勤理庶務首慕先賢劉渙之為人脩其墓亭礲石以培</hi>
　<hi>其封割公田以奉其祀朱熹稱其有尊賢尚德之心</hi>陳宓<hi>嘉定間知南康軍歲大侵蠲其賦十之九</hi>
　<hi>會流民羣集宓就役之築江隄而給其食又重修二賢祠時造白鹿洞與諸生討論由是文風大振</hi>張<lb/>
　虙<hi>知南康軍剖决滯訟衆皆悅服前守陳宓以錢七千緡置濟民庫為築城費虙不取贏於民而經營</hi>
<pb n="KR2k0008_WYG_052-14b"/>
　<hi>以成其事</hi>張洽<hi>白鹿書院長選好學之士日與講說而汰其不率教者凡養士之田乾没於豪右者</hi>
　<hi>復之</hi>趙師夏<hi>嘉定間知南康軍奏以星子縣請佃稅錢對補上供撥梅洞寺田及魚池入兩學立</hi>
　<hi>三縣社倉善政甚多</hi>趙與<graphic n="KR4014" url="https://raw.githubusercontent.com/kanripo/KR-Gaiji/master/images/KR4014.png" mimeType="image/png"/>
                    <hi>景定間知南康軍覆實社倉復還原額脩軍學兩祠堂繕治城池造</hi>
　<hi>軍衣弓矢旗幟等器百廢具興</hi>劉傅漢<hi>咸淳間知南康軍首行淳熈荒政捐已俸以賑貧節用買</hi>
　<hi>田置惠民倉撥廢寺田榖助星子月解軍糧創白鹿洞貢士庄修流澌橋愛民重士興利補弊善政為多</hi>
　元陳炎酉<hi>至正間南康路總管脩白鹿書院作興學校歲荒賑饑給種子牛具使之耕招集流</hi>
　<hi>亡四萬餘户有麥秀兩岐之瑞民立生祠祀之</hi>范祥卿<hi>至正間都昌縣丞首詢民瘼盡心撫字值</hi>
　<hi>歲歉勸分以濟貧困旱禱雨雨立至政成民阜民咸稱之</hi>孫天民<hi>至元間南康路總管亷潔平恕</hi>
<pb n="KR2k0008_WYG_052-15a"/>
　<hi>嘗捐俸以脩學宫學田之侵於僧道者理而復之</hi>本朝吕明<hi>甲辰年知南康府時兵戈初息</hi>
　<hi>流民四散明孜孜愛民招撫有方躬循田野以督耕桑民有鬬者訓之以義而諭之以法自是民皆感化</hi>
　<hi>無敢强梗者</hi>朱敏<hi>洪武五年以監察御史改知星子縣興學勸農奏減稅糧茶貢後遷代去任民</hi>
　<hi>多思之  省志</hi>李守中<hi>洪武中知府事亷潔自持辭常禄弗受薪水之外一毫不取於民  省志</hi>
　林仕敏<hi>洪武中由郎中知府事文學政事皆擅名一時歴任既久民心愛戴去後有甘棠之思</hi>
　<hi>省志</hi>楊升<hi>秉性淳厚洪武間任星子教諭學問該愽訓誨嚴明擢邵武教授去後門人立祠祀之</hi>
　<hi>省志</hi>胡龍<hi>洪武間由進士任星子知縣亷勤公正疏食布衣除革吏弊民深服之後擢監察御史</hi>
　<hi>省志</hi>卞同<hi>洪武末知都昌縣撫牧有道/以政聲著聞擢知河南府</hi>唐冕<hi>永樂初知星子縣剛</hi>
<pb n="KR2k0008_WYG_052-15b"/>
　<hi>介亷明時邑民少田多荒蕪冕奏請召鄰府縣無産者入縣闢田得數百家撫恤各得其所</hi>楊鐸<lb/>
　<hi>永樂末知星子縣撫字有方他郡之民挈家來歸者四百餘家</hi>劉麒<hi>由進士擢御史宣德初知府事</hi>
　<hi>作新士類勸課農桑政治聿興士民仰戴  省志</hi>翟溥<hi>登進士任員外郎正統間守南康崇儒學</hi>
　<hi>教民務稼穯重建六老堂白鹿書院修築石堤凡有興作不費民財民德之從祀二賢祠  省志</hi>孔<lb/>
　鏞<hi>由進士景泰間知都昌縣事撫字有方吏民畏服  省志</hi>陳敏<hi>登進士景泰中由通判知南康</hi>
　<hi>府秉公持正翊善鋤强復社倉修石堤建白鹿書院百廢具興民不告勞郡人思之從祠二賢祠  省志</hi>
　何濬<hi>成化初知本府時大旱移檄隣郡貸米萬斛以給饑民全活者衆興學勸農政教兼舉  省志</hi>
　吳紳<hi>成化間知都昌縣事宅心平恕為政有方興利革弊民皆向慕  省志</hi>許顒<hi>成化間以</hi>
<pb n="KR2k0008_WYG_052-16a"/>
　<hi>太僕寺丞擢知府政令嚴明開河道以通商旅實義倉以備荒歉聿修文廟禱雨輒應  省志</hi>曹凱<lb/>
　<hi>由進士任給事中陞叅政以言事左遷衛經歴尋擢南康知府豈弟慈祥亷明剛果剖决如流囹圄空虚</hi>
　<hi>積粟備荒招集流散編户日增府治為之一新  省志</hi>王珀<hi>𢎞治間謫知都昌風節猶存政平訟</hi>
　<hi>理民懷吏畏  省志</hi>劉定<hi>𢎞治間擢守南康府知大體謹細行執法無私興學校建書院有循良風</hi>
　<hi>殁於官百姓哀之  省志</hi>劉章<hi>正德間擢南康知府為政公勤操持清慎建府治不費公帑民爭尤</hi>
　<hi>趨之卒於官士民感愴今從祀名宦祠  省志</hi>
流寓黄鳯麟<hi>其先江夏人徙家建昌鳯麟好學能文以德行稱舉進士累遷侍御史比部員外郎</hi>
　<hi>有文集十卷</hi>李渤<hi>洛陽人與兄涉俱隠廬山白鹿洞唐元和中以右拾遺召不拜韓愈遺書有景</hi>
<pb n="KR2k0008_WYG_052-16b"/>
　<hi>星鳯凰爭先快覩之語後起為諌議大夫屢以言斥而氣節不少衰</hi>陳貺<hi>閩人徙星子志操朴古而</hi>
　<hi>不茍於仕進一卧廬山三十餘年學者多師事焉南唐時以幣致之欲授以官固不受賜粟帛遣還舊隠</hi>
　鄭元素<hi>京兆人少習詩禮五代時避亂南遊隠居廬山青牛谷四十餘年㑹集古書殆至千餘卷</hi>
　<hi>元素温韜甥也自言韜發昭陵石函中有鐵匣悉藏前世圖書鍾王墨迹韜悉取之韜死元素得之為多</hi>
　伍喬<hi>廬江人性嗜學南唐時入廬山國學苦勤自勵一夕見人掌自牖入中有讀易二字喬因取易</hi>
　<hi>讀之探索精㣲迨數年出與郡計及春試畫八卦賦喬中第一累官考功郎</hi>柳宏<hi>建人宋咸平間</hi>
　<hi>舉進士知江州德化縣過廬山愛羨不已官至九卿志樂肥遁故卒歸隠焉</hi>劉渙<hi>本筠州人天聖</hi>
　<hi>間進士累官潁上令以剛直不能事上官棄去歸隠廬山歐陽修高其節作廬山高詩以美之渙居廬山</hi>
<pb n="KR2k0008_WYG_052-17a"/>
　<hi>三十餘年環堵蕭然而超然無戚戚意</hi>陳瓘<hi>沙縣人宋熈寧中為右司諫坐論蔡京父子謫居南</hi>
　<hi>康吟賞諷詠寵辱俱忘號了翁</hi>
人物晉幸靈<hi>建昌人性寡言父母嘗使守稻羣牛食之不驅牛去乃理其殘亂者曰萬物各欲得</hi>
　<hi>其性耳後為人療疾去妖怪輒有驗賴濟者甚衆不取報謝為人性恭儉見人即先拜言輒自名行不騎</hi>
　<hi>乘長不娶晚年始娶妻畜車馬云</hi>周續之<hi>豫章建昌人豫章太守范甯於郡立學招集生徒續</hi>
　<hi>之年十三詣甯受業居學數年通五經五緯名冠同門既而閒居讀易老入廬山與劉遺民陶淵明為潯</hi>
　<hi>陽三隠</hi>南北朝司馬暠<hi>建昌人仕陳為大中大夫性至孝母病亟禱於先祠願以身代</hi>
　<hi>死母果得痊又司馬延義為從事中郎性亦至孝每遇朔望詣墓哭奠始終如一</hi>唐張懷約<lb/>
<pb n="KR2k0008_WYG_052-17b"/>
　<hi>建昌人初仕隋官至學士後歸唐以為温州司馬懷約幼有令名鄉人宗其德行尤博學强記文詞典麗</hi>
　<hi>講三禮三傳出諸儒之右性尚閒雅後隠於當陽山莫知所終</hi>郭元靖<hi>建昌人才兼文武隋末興</hi>
　<hi>兵保衛鄉閭後歸於唐以功累官䖍撫吉三州司馬衡州長史以亷謹稱所在有政績</hi>徐元之<lb/>
　<hi>建昌人幼潁悟博通經史年十七第進士累遷監察御史諫議大夫出為湖州刺史遷邠王府長史改曹</hi>
　<hi>州刺史卒有文集十卷</hi>宋洪文撫<hi>建昌人本姓殷避諱改焉曽祖諤唐䖍州司倉叅軍子孫</hi>
　<hi>衆多以孝弟著稱六世同居宋至道中賜其家御書百軸文撫遣弟文舉詣闕謝太宗飛白一軸曰義居</hi>
　<hi>人以賜之命文舉為江州助教又旌表其門</hi>陳巽<hi>星子人博學敦行義大中祥符間登進士兩為</hi>
　<hi>節度推官再作劇邑一為郡貳後典蘄黄二州所在有政績官至太子賔客</hi>劉恕<hi>渙子居星子博</hi>
<pb n="KR2k0008_WYG_052-18a"/>
　<hi>學能文未冠舉進士調鉅鹿主簿遷和川令司馬光修資治通鑑薦恕兼修史事尋以親老求監南康軍</hi>
　<hi>酒以就養許即官修書官至秘書丞</hi>劉羲仲<hi>恕子性敏博學素以節操自持恕没後通鑑成追録</hi>
　<hi>其勞乃官羲仲政和間欲編逸史自汝州儀曹召為編修自宰相以下皆不造謁未幾致仕歸廬山弟和</hi>
　<hi>仲有超軼材作詩自成一家為文慕石介</hi>李常<hi>建昌人皇祐間舉進士熈寧初為右正言時王安石</hi>
　<hi>方更法常言其不便哲宗時上言七事拜御史中丞少與兄弟讀書廬山白石僧舍既擢第留所抄書萬</hi>
　<hi>卷於室名曰李氏山房蘇軾歎為仁者用心為記其事云</hi>陳篆<hi>星子人宣和間登進士歴任州縣所</hi>
　<hi>至有聲子凖以廕補官年五十餘即掛冠歸有别墅在石屋間朱熹為扁石屋書室凖二子秬為江夏令</hi>
　<hi>築隄捍水民德之終池州倅秠力學不倦秬子畦為靖州判官</hi>李公懋<hi>建昌人建炎初進士累官</hi>
<pb n="KR2k0008_WYG_052-18b"/>
　<hi>江西提學召對陳五事擢監察御史高宗駐蹕建康大臣請還臨安公懋力排秦檜以為不可疏三上不</hi>
　<hi>報出為湖北提刑徙福建潼川剛直無私終湖南漕</hi>黄灝<hi>都昌人父唐髪為平陽丞亷正而通達灝</hi>
　<hi>幼頴悟書史過目終身不忘隆興間舉進士歴知常秀州修救荒之政終廣西轉運判官初朱熹守南康</hi>
　<hi>時灝質疑問難熹没黨禁方嚴灝單車往赴不少怵卒謚文簡有西坡集四十卷</hi>李燔<hi>建昌人紹</hi>
　<hi>熈初進士授岳州教授末上往建陽從朱熹學及至岳州教士以古文六藝改襄陽教授熹没學禁嚴燔</hi>
　<hi>率同門往會葬後以直秘閣主管至道宫卒諡文定孫鑣登進士第</hi>曹彦約<hi>都昌人父興宗紹興</hi>
　<hi>間舉進士歴州縣有聲彦約天資頴異嘗從朱熹講學淳熈間舉進士累官至兵部尚書平生以建立事</hi>
　<hi>功為務在朝多所建明卒謚文簡兄彦純弟彦繼子士况士衮士冕皆有時名</hi>彭尋<hi>都昌人文行為</hi>
<pb n="KR2k0008_WYG_052-19a"/>
　<hi>鄉里所推人稱曰東元先生弟蠡天資頴敏朱熹守南康蠡質疑問難甚精以經學名世號梅坡先生子</hi>
　<hi>方舉進士官至吏部尚書卒諡文定</hi>馮椅<hi>都昌人性敏博學受學朱文公紹熈間舉進士官至江西</hi>
　<hi>運幹既而家居授徒所著易書詩語孟太極圖西銘輯說孝經章句喪禮小學孔子弟子傳讀史記及詩</hi>
　<hi>文志録合二百餘卷今祠於學</hi>馮去非<hi>椅子淳祐初進士仕為宗學諭丁大全為左諌議大夫三</hi>
　<hi>學諸生叩閽言不可下詔禁戒詔立石三學去非獨不肯書名碑下未幾以言罷歸舟泊金焦山有僧上</hi>
　<hi>謁致大全意願□遽歸少俟收召去非奮然正色老夫今歸廬山不復仕矣絶之不與言</hi>周秬<hi>星子</hi>
　<hi>人博雅好古淹貫經史諸子百氏之書工於詩賦後集朱文公語録類為别集以詔後學學者宗之</hi>李<lb/>
　成大<hi>建昌人舉進士德祐初知金壇縣元兵至與戰不勝吏民脅成大降乃潛與胡用存謀復金壇</hi>
<pb n="KR2k0008_WYG_052-19b"/>
　<hi>事泄繫獄榜掠不屈遂殺其二子以懼之終不屈笑曰子為父死臣為君死卒殺之詔贈直秘閣諡忠節</hi>
　江萬里<hi>都昌人入太學有聲理宗時為賈似道宣撫叅謀以峭直見忌度宗時拜右相嘗請益師</hi>
　<hi>往救襄樊似道不應力求去歸鄉里元兵至萬里赴水死詔贈太師益國公諡文忠弟萬頃以南劍知州</hi>
　<hi>家居亦被執罵賊死</hi>陳澔<hi>都昌人號雲住潛心禮學所著有禮記集說行世</hi>元燕公楠<lb/>
　<hi>建昌人十歲能屬文居父喪廬墓元初同知吉州路世祖召對稱㫖命僉江淮行尚書省事令民墾廢田</hi>
　<hi>勸導有方除大司農領八道勸農營田司事按行郡縣興利除弊後累遷湖廣行省右丞</hi>黄異<hi>灝之</hi>
　<hi>裔少好學讀書於白鹿洞至元間舉進士為廣東惠州學録後陞道源書院山長元季兵變隠居不仕自</hi>
　<hi>號節庵有詩集三十卷</hi>本朝于光<hi>都昌人磊落有大志元末兵起光歸本朝從征九江戰鄱</hi>
<pb n="KR2k0008_WYG_052-20a"/>
　<hi>陽降武昌皆與有功累官鷹揚衛指揮使從徐達擒張士誠下山東取汴梁克陜洛移守鞏州王巴拜襲</hi>
　<hi>蘭州光帥兵□援猝遇敵戰敗被執使呼蘭州降光大呼曰公等堅守大軍至矣敵怒遂遇害詔配享功</hi>
　<hi>臣廟</hi>余鼎<hi>星子人永樂初登進士授翰林修撰愽學能文與修高廟實録及聖學心法遷侍講洪熈</hi>
　<hi>初致仕自號南坡有文集若干卷邑人即學宫祠之</hi>魏源<hi>建昌人永樂中進士累官河南左布政使</hi>
　<hi>時歲饑民流源賑給有方流亡盡歸正統間歴陞刑部尚書剖决如流獄無寃滯嘗往西北督察邊防邊</hi>
　<hi>將莫不畏服為人器識宏逺立朝侃侃有大臣體</hi>黄珏<hi>星子人少端重勵行涉獵子史百氏洪武</hi>
　<hi>中聘為星子訓導歴安東東阿教諭典陜右文衡才名為時所重  省志</hi>廖敏<hi>星子人洪武中鄉試</hi>
　<hi>選入内閣修永樂大典任刑部主事宅心公恕讞獄明允為時所重  省志</hi>殷革<hi>星子人由監生</hi>
<pb n="KR2k0008_WYG_052-20b"/>
　<hi>歴官知松江府清慎自守政聲大著母喪服闋復知南雄時梅嶺險峻行者艱阻乃募民疏鑿通衢民至</hi>
　<hi>今便之後致仕卒於家  省志</hi>盧翰<hi>星子人登永樂甲申進士改翰林庶吉士與二十八宿之選脩</hi>
　<hi>永樂大典歴代名臣奏議官至吏部主事  省志</hi>黄維<hi>星子人永樂間由舉人任餘姚知縣政尚</hi>
　<hi>簡易務脩學校民有健訟者遣入社學久之化為善士以母喪歸民計服闋先詣闕請復知餘姚六載考</hi>
　<hi>績民脫履留之未至京卒  省志</hi>胡新<hi>建昌人永樂辛丑進士任知縣御史副使按察使所在有</hi>
　<hi>聲志省</hi>邵嵩<hi>都昌人永樂辛丑進士授御史歴按廣東河南隨扈從山東討武定州及漢府有功</hi>
　<hi>省志</hi>陶偉<hi>星子人由監生授吏科給事中遇事敢言不避權勢陞福建按察僉事按治郡邑吏畏而</hi>
　<hi>民懷之  省志</hi>胡璉<hi>建昌人由監生授監察御史陞山東按察使才德俱優政聲大著  省志</hi>柳<lb/>
<pb n="KR2k0008_WYG_052-21a"/>
　芳<hi>都昌人由進士歴官刑部郎中讞獄平恕陞湖廣叅政尋調山西所至有政績時論歸之  省志</hi>
　曹崇<hi>建昌人由監生授吏科給事中□德不回言論悉當擢陜西按察使風紀振肅  省志</hi>葉<lb/>
　瑾<hi>星子人少孤資性穎敏既長以詩領宣德乙卯鄉薦歴儒官三十年所至訓迪有方人才輩出致仕</hi>
　<hi>卒於家  省志</hi>劉衢<hi>星子人榮祖之子由鄉舉任長寧教諭性最仁孝宣德間舉家罹疾母將危求</hi>
　<hi>以身代一夕焚香籲天割股烹粥啖之母病瘥鄉人以劉孝子名之  省志</hi>朱讓<hi>星子人景㤗間</hi>
　<hi>由舉人授御史遇事敢言不畏權勢出按廣東肅振百僚尋陞大理知寺多惠政以疾辭卒於家  省志</hi>
　黄暉<hi>建昌人景泰辛未進士任給事中賜一品服奉使滿刺國官至廣西僉事綽有政聲  省志</hi>
　梁崑<hi>星子人家嘗罹疫舉家逃避弟病危衆諭使棄之出避崑曰如崑去弟誰視湯藥竟不去人以</hi>
<pb n="KR2k0008_WYG_052-21b"/>
　<hi>友愛稱之後由監生授建平訓𨗳陞光山教諭卒於家  省志</hi>黄𤣥<hi>建昌人登成化丁未進士任翰</hi>
　<hi>林檢討端謹修飭後以母老終養不出平居手不釋卷杜門不涉公事恬退雅操終始無失德  省志</hi>
　余濓<hi>都昌人登𢎞治癸丑進士歴監察御史出按遼陽屢上疏極諌謫武進令尋叅畫征勦蘇松海</hi>
　<hi>冦擢蘇州府同知  省志</hi>
列女宋馮孝女<hi>諱素真星子人父病割股療之病即愈郡守陸徳輿大書以表其墓  省志</hi>
　長孫氏<hi>星子揚遺直妻生四子曰發假收嚴遺直客死姑蘇子皆幼長孫氏攜骨歸葬廬山親授</hi>
　<hi>子五經後俱擢第發官至嶺南節度使假為常州刺史收至宰相嚴為翰林學士  省志</hi>吳孝婦<lb/>
　<hi>都昌人夫早亡無子寡居事姑孝姑老且病欲贅壻以資養吳泣曰女不二夫妾志也自能供侍姑從之</hi>
<pb n="KR2k0008_WYG_052-22a"/>
　<hi>嘗傭於隣家獲錢以具養姑年老目翳嘗取所飲食誤頓不潔處吳外出還見亟借隣食饋姑滌汚者自</hi>
　<hi>食一夕吳夢兩童子引叩天門謁帝勞問賜酒錢養姑自是家貲日裕姑目復明  省志</hi>王氏<hi>建昌</hi>
　<hi>人適本縣董易之子少喪夫無後以死自誓婺居四十餘年終始不渝  省志</hi>董氏<hi>建昌人董易之</hi>
　<hi>族女適同邑張漢臣之子早寡無子而守志不渝兄母欲奪其志不從卒合葬於夫墓生連理木人以為</hi>
　<hi>真節之感  省志</hi>李氏<hi>劉安雅母生安雅未及百日夫汝霖卒家極貧誓不負所天七十餘年一</hi>
　<hi>節終身  省志</hi>胡氏<hi>建昌人踰笄嫁宋冀王九世孫希愈六年而寡無子毅然守志終身  省志</hi>
　元李氏<hi>建昌人黄時清妻年二十喪夫生子璨六歲鞠育教誨以至成立年七十餘青燈敗帷不</hi>
　<hi>易其操有司以事聞旌其門  省志</hi>黄氏<hi>星子人余鶴年妻鶴年以哭弟而卒年二十七黄孀居誓</hi>
<pb n="KR2k0008_WYG_052-22b"/>
　<hi>不再適子宗甫四齡清苦撫育卒以經明行修薦年至八十大學士尹直表其墓  省志</hi>甘清秀<lb/>
　<hi>星子人甘孟珊女年十五正德間值逆濠變賊入境清秀隨母逃避賊虜其母清秀義不辱即投玉京潭</hi>
　<hi>而死賊退其屍浮水如生里人收葬於山前  省志</hi>查氏梅氏<hi>星子錢家二妯娌也查夫孟昭</hi>
　<hi>梅夫孟琳俱以節終  省志</hi>
仙釋葉千韶<hi>晉建昌人有道術辟穀服氣嘗獨居忽有一白衣人言君道德臻備仙籍褒升當在</hi>
　<hi>人間役使鬼神其後能立致風雨驅雷電救人疾疫其應如響不知所終云</hi>譚紫霄<hi>泉州人有</hi>
　<hi>道術事王昶封正一先生閩亡寓廬山棲隠洞其徒百餘皆禁沮鬼魅禳祈災福南唐後王召紫霄至建</hi>
　<hi>康賜之道號紫霄皆不受後無疾卒人謂之尸解歸葬之日有祥雲白鶴盤繞送之</hi>周顛仙<hi>郡人</hi>
<pb n="KR2k0008_WYG_052-23a"/>
　<hi>長身奇貌少時病顛狂持瓢乞食於市因號顛仙國初上親征陳友諒至南昌顛仙來見隨至京自謂入</hi>
　<hi>火不熱上命覆以巨甕積薪燔之火盡揭視端坐自若寓蔣山寺半月不食寺僧以為言上召之步趨無</hi>
　<hi>異平時嘗以手畫地作大圈曰破一桶成一桶矣時友諒圖南昌上復征之顛仙從行至馬當見江豚戲</hi>
　<hi>水曰水怪見損人多上怒其妄語投之江中明日復來見乃縱之廬山上後親為文勒石廬山紀其事</hi>
　　九江府<hi>東至直𨽻池州府東流縣界三百里西至湖廣武昌府興國州界二百里南至南康</hi>
　　　<hi>府星子縣界五十里北至湖廣黄州府黄梅縣界九十里自府治至南京一千二百六十里至</hi>
　　　<hi>京師四千六百里</hi>
　　　<hi>糧四萬石零</hi>
<pb n="KR2k0008_WYG_052-23b"/>
建置沿革禹貢荆揚二州之境天文斗牛分野春秋時<lb/>
　為吳楚地秦為九江郡地漢初屬淮南國尋分屬豫<lb/>
　章郡文帝時又分屬廬江郡東漢末其地南境入吳<lb/>
　屬彭澤郡北境入魏屬廬江郡後盡入吳屬武昌郡<lb/>
　晉為武昌鄱陽豫章三郡地永興初置潯陽郡於此<lb/>
　屬江州梁移江州治湓城即今府治隋初廢郡後改<lb/>
　州曰九江郡唐復為江州天寳初改潯陽郡乾元初<lb/>
　復為江州五代時楊吳置奉化軍節度宋降為軍事<lb/>
<pb n="KR2k0008_WYG_052-24a"/>
　𨽻江南東路建炎初陞定江軍江西安撫司治此元<lb/>
　置江州路本朝改九江府領縣五<lb/>
　德化縣<hi>附郭本漢潯陽縣屬廬江郡晉永興初置潯陽郡永嘉初以九江縣省入後省潯陽入柴</hi>
　<hi>桑梁又析置汝南縣隋省郡及汝南柴桑二縣復置潯陽縣後改曰彭蠡大業初置郡改曰湓城縣唐初</hi>
　<hi>復改曰潯陽縣五代時南唐改為德化縣宋元仍舊本朝因之編户一十七里</hi>德安縣<hi>在府城南</hi>
　<hi>一百五十里本漢歴陵縣地屬豫章郡王莽改曰蒲亭東漢復曰歴陵梁省入柴桑縣隋為湓城縣南境</hi>
　<hi>唐為蒲塘塲五代時楊吳陞為德安縣屬江州宋元仍舊本朝因之編户一十八里</hi>瑞昌縣<hi>在府</hi>
　<hi>城西九十里漢時地在柴桑之北潯陽之西三國吳有赤烏之瑞名其地曰赤烏唐初為潯陽縣地建中</hi>
<pb n="KR2k0008_WYG_052-24b"/>
　<hi>時立為塲南唐陞為瑞昌縣屬江州宋元仍舊本朝因之編户一十一里</hi>湖口縣<hi>在府城東六十</hi>
　<hi>里本劉宋時湖口戍上據大鍾傍臨大江齊梁陳皆為鎮後廢唐復置鎮南唐陞為湖口縣屬江州宋元</hi>
　<hi>仍舊本朝因之編户一十七里</hi>彭澤縣<hi>在府城東一百里漢置縣屬豫章郡梁屬太原郡隋置龍</hi>
　<hi>城縣屬江州後復改彭澤縣屬九江郡唐初於此置浩州後廢州以縣屬江州宋元仍舊本朝因之編户</hi>
　<hi>一十八里</hi>
郡名潯陽<hi>晉名</hi>九江<hi>隋名</hi>
形勝左匡廬右江湖<hi>唐白居易集</hi>陸通五嶺勢拒三江<hi>九江志左</hi>
　<hi>挾彭蠡右傍通川陸通五嶺勢拒三江襟帶上流乃西江之重鎮</hi>南面廬山北背九<lb/>
<pb n="KR2k0008_WYG_052-25a"/>
　江<hi>圖經</hi>縈以三湖帶以九江<hi>宋支賦</hi>山亞五嶽江比四溟<lb/>
　<hi>東林寺記</hi>據江湖之口衝要之地<hi>宋吕誨奏劄</hi>江東西襟喉之<lb/>
　地<hi>元史李黼傳</hi>西據彭蠡北跨海門<hi>彭澤縣志西據彭蠡北跨海門前拱文筆</hi>
　<hi>之峯右繞小孤之水形若環椅勢如聯屏江右咽喉之邑也</hi>
風俗民尚朴實崇興禮讓<hi>九江志</hi>士習詩書農勤稼穯<hi>同上</hi>
　儒風相續<hi>唐白居易云廬山自陶謝洎十八賢已逺儒風綿綿相續不絶</hi>高人閑士<lb/>
　蟬聯不絶<hi>宋余靖崇勝寺記</hi>人性淳朴民俗恬靜<hi>郡志</hi>
山川廬山<hi>在府城南二十五里古南嶂山也周武王時有匡俗兄弟七人皆有道術結廬於此故名</hi>
<pb n="KR2k0008_WYG_052-25b"/>
　<hi>山之南為南康山之隂為九江其東南有五老峯唐李白詩廬山東南五老峯青天削出金芙蓉九江秀</hi>
　<hi>色可攬結吾將此地巢雲松</hi>高良山<hi>在府城西高聳秀㧞為諸峯之最昔有高良氏世居此山</hi>
　<hi>因名</hi>鞋山<hi>在府城南四十里彭蠡/湖中望之如鞋因名</hi>龍門山<hi>在府城西南五十里與落</hi>
　<hi>拖山相對如門瑞昌所出湓水自此二山間過至大江</hi>大孤山<hi>在府城東南彭蠡湖中東南與</hi>
　<hi>都昌分界四面洪濤屹然獨聳上有神祠過者必致祭焉唐顧况詩大孤山盡小孤出月照洞庭歸客船</hi>
　靖居山<hi>在府城西南六十里昔有姓傅者獵此山射鹿墮胎而斃其人遂折弓矢修道因名山曰</hi>
　<hi>靖居</hi>柴桑山<hi>在府城西南九十里寰宇記/柴桑近栗里陶潛此中人</hi>鷄籠山<hi>在府城西</hi>
　<hi>山有石鷄冠距如生有道士李鎮常玩之鷄一旦自毁鎮曰吾其死矣果然</hi>吳章山<hi>在府城東</hi>
<pb n="KR2k0008_WYG_052-26a"/>
　<hi>過此即南康府界</hi>義豐山<hi>在德安縣治南有義豐亭邑人好義聚居如陳王梅鄭多至千口人</hi>
　<hi>謂此山之應</hi>博易山<hi>在德安縣南一十二里漢書豫章歴陵縣有博易山註云古文以為敷淺</hi>
　<hi>原根盤三十里奇峯疊秀為一邑之重鎮</hi>望夫山<hi>在德安縣西北一十五里方輿記昔人行役未</hi>
　<hi>回其妻登山而望每登山輒以箱盛土積日累功漸高峻故名</hi>石鼓山<hi>在德安縣西北四十里每</hi>
　<hi>天隂輙聞鼔聲因名</hi>葛洪山<hi>在德安縣北四十/里晉葛洪嘗游此</hi>史君山<hi>在德安縣西北</hi>
　<hi>四十里唐江州刺史李渤作讀書堂於此因名</hi>崑崙山<hi>在德安縣西北一百二十里昔王子喬於</hi>
　<hi>此朝斗因取道經下覆崑崙之語名之</hi>亭子山<hi>在瑞昌縣治西相傳宋蘇軾赴黄州經此題詩</hi>
　<hi>石上以墨灑竹至今有斑後人為結亭名曰東坡故山名亭子</hi>蘇山<hi>在瑞昌縣治西北昔蘇躭冲舉</hi>
<pb n="KR2k0008_WYG_052-26b"/>
　<hi>於此因名</hi>羊腸山<hi>在瑞昌縣西北三十五里宋何宋英詩羊腸有路地多險馬脊無人天一隅</hi>
　甪山<hi>在瑞昌縣南四十里相傳漢甪里先生嘗游此</hi>馬脊山<hi>在瑞昌縣西北五十里以形似</hi>
　<hi>名</hi>清湓山<hi>在瑞昌縣西七十里巍然/為羣山之表湓水源此</hi>書堂山<hi>在清湓山西昔</hi>
　<hi>王喬嘗讀書於此山有石房房壁有墨朱跡</hi>赤顔山<hi>在順昌縣西北一百二十里相傳赤松子</hi>
　<hi>嘗游此因名其山與玉華洞相連</hi>石鍾山<hi>在湖口縣有二上鍾山在縣治南下鍾山在縣治北</hi>
　<hi>其石視上鍾尤奇酈道元謂下臨深潭㣲風鼓浪水石相摶聲如洪鐘宋蘇軾嘗游此有記</hi>石門<lb/>
　山<hi>在湖口縣治南兩崖對聳形如門闕當雙石間垂流數丈晉謝靈運詩晨策尋絶頂夕息在山棲䟽</hi>
　<hi>峯抗高嶺對嶺臨洄溪</hi>幞頭山<hi>在湖口縣南二里與上鍾山相連峯巒秀㧞狀若幞頭</hi>彭<lb/>
<pb n="KR2k0008_WYG_052-27a"/>
　城山<hi>在彭澤縣治東有古城相傳彭越逃此因名</hi>小孤山<hi>在彭澤縣北九十里宋歐陽脩</hi>
　<hi>云江南有大小孤山江側有彭郎磯云彭郎者小孤壻也余嘗過小孤山廟像乃一婦人而勑額為聖母</hi>
　<hi>豈止俚俗之謬哉劉阮詩擎天有八柱此二柱仍存石聳千尋勢波流四面痕江湖中作鎮風浪裏盤根</hi>
　<hi>平地安然者饒他五嶽尊</hi>鳯凰山<hi>在彭澤縣治西山下有/讀書巖巗右有潛玉洞</hi>龍山<hi>在彭</hi>
　<hi>澤縣東南三十里梁尉文光修煉之地松壇石室丹竈遺跡具存</hi>仙跡山<hi>在彭澤縣東四十里</hi>
　<hi>上有巨人跡</hi>馬當山<hi>在彭澤縣東北四十里横枕大江山象馬形横風撼浪舟船艱阻人為立</hi>
　<hi>廟唐王勃舟過其下遇神人賜以順風一夕至洪都作滕王閣序陸魯望銘云天下之險者在山曰太行</hi>
　<hi>在水曰吕梁合二險而為一吾又聞乎馬當</hi>石壁山<hi>在彭澤縣南四十里一名玉壺洞宋有客</hi>
<pb n="KR2k0008_WYG_052-27b"/>
　<hi>題詩云洞前流水碧於苔洞口桃花撲面開轉頭望斷意不㫁長嘯一聲須再來時縣僚祈雨於此見墨</hi>
　<hi>跡未乾亟追之不得疑仙云</hi>黄漿山<hi>在彭澤縣東南四十五里疊石如甃上下有二洞深邃莫</hi>
　<hi>窮歲旱禱雨輒應宋黄鵬舉詩清泉澈底瑩無汎喚作黄漿恐未宜若見洞仙還寄語佳名當換碧琉璃</hi>
　浩山<hi>在彭澤縣東九十里唐李大亮擇彭澤山之高者莫若此山因名浩山而立浩州焉</hi>雙劍<lb/>
　峯<hi>在府治西兩峯屹然壁立如劍與府相直</hi>蓮花峰<hi>在府城北三十里望之如芙蓉因名下有</hi>
　<hi>杏林晉董奉隠此</hi>香鑪峰<hi>在府城西南五十里峯形圓聳氣靄氤氲若烟故名唐李德裕望匡</hi>
　<hi>廬賦輕烟冐於鑪峯若香散於空谷南有巨石如人故又名石人峰</hi>上霄峯<hi>在廬山上有石室石</hi>
　<hi>梁瀑布秦始皇嘗登此謂與霄漢相接故名有禹刻及秦皇漢武刻語太史公亦嘗登此</hi>石耳峰<lb/>
<pb n="KR2k0008_WYG_052-28a"/>
　<hi>在府城南六十里傍聳雙峯若耳宋洪芻詩朝踏紅塵暮宿雲往來車馬謾紛紛猴溪橋下潺湲水惟有</hi>
　<hi>峯頭石耳聞</hi>大林峯<hi>在府城西南六十里有新羅巖鷄冠石飲牛池晉謝靈運詩積峽忽有起</hi>
　<hi>平途俄已絶巒隴有合沓往來無蹤轍</hi>擲筆峰<hi>在大林峯北晉釋慧遠於此製湼槃經疏成因</hi>
　<hi>以名峯有㵼油定心石上有文殊巖下有十八賢臺慧逺與同社諸賢嘗憇於此</hi>天池峯<hi>在府</hi>
　<hi>城西南六十里嘗有神燈之異内有錦繡谷即逺公種藥處</hi>石鏡峯<hi>在府城西南七十里有石</hi>
　<hi>鏡隠見無時晉謝靈運詩攀巖照石鏡唐李白詩閒窺石鏡清我心謂此</hi>康王谷<hi>在府城西南六</hi>
　<hi>十里楚康王嘗隠此故名内有水簾洞宋王禹偁序畧云康王谷為天下第一水簾高三百五十丈計程</hi>
　<hi>且一月矣其味不敗取茶煑之浮雲散雪之狀與井泉殊絶陸羽留題有㵼從千仞石寄逐九江船之句</hi>
<pb n="KR2k0008_WYG_052-28b"/>
　王𢎞岡<hi>在府城西南九十里晉王𢎞遣白衣送陶潛酒處</hi>王喬洞<hi>在瑞昌縣西二十五</hi>
　<hi>里昔仙人王喬嘗經此因名</hi>玉華洞<hi>在順昌縣西七十里洞有仙跡泉湧如雷唐僧以洞中獲</hi>
　<hi>磬與錢皆漢物宋趙汝馭詩唐僧逢漢寳山洞得天名</hi>垂魚洞<hi>在彭澤縣西南五十里洞深逺</hi>
　<hi>莫窮有小溪西南流入巴水有石如魚垂在洞中又有石橋石乳</hi>潯陽江<hi>在府城北源自珉山</hi>
　<hi>至此下流四十里合彭蠡湖水東流入海唐白居易詩九𣲖繞孤城城高生逺思皇甫冉詩長江九𣲖人</hi>
　<hi>歸少寒嶺千尋鴈度遲</hi>龍開河<hi>在府城西源發瑞昌縣清湓鄉東由大江逆泛為鶴問湖便於</hi>
　<hi>舟楫世傳古有龍開此河因名</hi>甘棠湖<hi>在府城南一名景星湖唐刺史李渤築隄於湖之陽人不</hi>
　<hi>病渉遂名李渤湖張洪靖以方召伯故又名甘棠湖</hi>鶴問湖<hi>在府城西一十五里世傳陶侃擇地</hi>
<pb n="KR2k0008_WYG_052-29a"/>
　<hi>葬母至此遇異人云前有牛眠處可葬言畢化鶴而去因名</hi>宫亭湖<hi>在府城東南九十里一名</hi>
　<hi>彭蠡湖十道志云湖神能分風上下宋秦觀宿湖邊惜竹軒夢神女贈詩曰不知水宿分風浦何似秋眠</hi>
　<hi>惜竹軒聞道文章妙天下廬山對面可無言</hi>赤湖<hi>在順昌縣東北二十五里湖中有石沃山世傳</hi>
　<hi>赤松子嘗游此</hi>下巢湖<hi>在瑞昌縣北四十里相/傳巢父嘗經此因名</hi>母鯉湖<hi>在彭澤縣</hi>
　<hi>南一十五里昔李氏母病思魚其子於此得魚供母病遂愈因名</hi>濓溪<hi>在府城南一十五里自廬</hi>
　<hi>山西流合龍開河入江宋儒周敦頥嘗寓此因取其故里之號名之敦頥詩潺湲來數里到此始澄深有</hi>
　<hi>龍不可測岸木寒森森吾樂蓋易足名濓朝暮箴</hi>虎溪<hi>在府城南晉僧慧逺送客過此虎輒號鳴</hi>
　<hi>因名道書以虎溪山為七十二福地之一</hi>瀼溪<hi>在瑞昌縣南唐元結嘗居此自號瀼溪浪士其詩云</hi>
<pb n="KR2k0008_WYG_052-29b"/>
　<hi>尤愛一溪水而能存瀼名</hi>湓浦<hi>在府城西源出瑞昌清湓山亦名盆水相傳昔嘗有人此處洗銅盆</hi>
　<hi>水忽瀑漲失盆投水取之見一龍銜盆奪之而出故名盆水唐韓愈詩湓城去鄂渚風便一日耳不枉故</hi>
　<hi>人書無因泛江水</hi>射蛟浦<hi>在湖口縣治西南一名黄牛浦昔漢武帝自潯陽浮江親射蛟江中</hi>
　<hi>獲之疑即此地宋蘇轍詩萬騎巡遊遍千㠶破浪輕射蛟江水赤教戰越人驚</hi>浪井<hi>在府治内世傳</hi>
　<hi>漢灌嬰穿此井湓江有風井水輒動唐李白詩浪動灌嬰井潯陽江上風</hi>蟹口井<hi>在瑞昌縣治内</hi>
　<hi>世傳郭璞相地形似蟹因名蟹口其左右有二井又名蠏眼</hi>龍泉<hi>在府治北晉僧慧逺結庵於此</hi>
　<hi>無水以杖刺地泉湧既而歲旱逺師誦龍王經於泉上俄有龍起雨乃大足故名</hi>神泉<hi>在廬山宋</hi>
　<hi>紹興中皇甫履賜隠廬山高宗名其所居曰清虚菴光宗在東宫日嘗問履山中所乏履曰但水差遠光</hi>
<pb n="KR2k0008_WYG_052-30a"/>
　<hi>宗因大書神泉二字遺之云持歸隨意鑿一泉履歸於菴側穿一小井方施畚鍤而泉已湧</hi>湯泉<lb/>
　<hi>在廬山唐白居易詩一眼湯泉流向東浸泥澆草煖無功驪山温水因何事流入金鋪玉甃中</hi>卓錫<lb/>
　泉<hi>在府城南東林寺後晉慧逺卓錫於地曰此地若有水吾當居之泉遂湧出</hi>東佳泉<hi>在府</hi>
　<hi>城西北東佳山下一名紫巖泉山有巖洞甚深廣昔有人秉火入洞至一巨澗不可渡而止其泉有上下</hi>
　<hi>二竅上竅流則下竅乾絶下竅流則上竅乾絶三日一周</hi>白家池<hi>在府治西唐白居易鑿以養魚</hi>
　<hi>種荷有詩云已被山中客呼作白魚池</hi>岳飛池<hi>在府治東南宋岳飛守鎮時鑿久湮今按察分</hi>
　<hi>司街是其處</hi>蓮花池<hi>在府治南周敦頥/所鑿有愛蓮說</hi>九曲池<hi>在湖口縣南三十里</hi>
　<hi>晉陶潛宰彭澤時所濬暇日與陸脩靜周續之流觴而飲今成小港</hi>洗墨池<hi>在湖口縣南三十里</hi>
<pb n="KR2k0008_WYG_052-30b"/>
　<hi>相傳陶潛鑿以滌筆硯者</hi>聖池<hi>在湖口縣治南因/祈雨有應而名</hi>彭浪磯<hi>在彭澤縣北聳</hi>
　<hi>立江濵與小孤山相對俗譌為彭郎遂有小姑嫁彭郎之語</hi>桑落洲<hi>在府城東北過江五十里</hi>
　<hi>昔江水泛漲流一桑於此因名元范德機詩桑落洲前秋興孤白雲逺見近還無</hi>楊葉洲<hi>洲西</hi>
　<hi>半屬彭澤縣以東屬池州界洲上多楊柳或云狀如楊葉</hi>
土産銅　葛　茶　𤣥參　雲母　石斛<hi>俱德化縣出</hi>石耳<lb/>
　<hi>廬山石上生</hi>梅　栗　芋　鱅魚<lb/>
公署九江衛<hi>在府治東洪武二十年建𨽻前軍都督府</hi>
學校九江府學<hi>在蓮花池上宋建本朝洪武初重建</hi>德化縣學<hi>在府治前街西宋初</hi>
<pb n="KR2k0008_WYG_052-31a"/>
　<hi>建於岳飛池右崇寧間始移此本朝洪武初及成化間俱重建</hi>德安縣學<hi>舊在縣治東北隔水</hi>
　<hi>半里宋初徙縣東南崇寜間又徙縣治東本朝洪武初重建</hi>瑞昌縣學<hi>在縣治西宋立於瀼</hi>
　<hi>溪傍嘉泰間徙此本朝洪武中重建</hi>湖口縣學<hi>在縣治東北宋建於下鍾山傍本朝洪武初徙</hi>
　<hi>此</hi>彭澤縣學<hi>在縣治西舊在縣治東宋慶厯間建本朝𢎞治中徙於此</hi>
書院景星書院<hi>在府城東唐李渤刺江州元和初以右拾遺召不拜韓愈以書勉之有景星鳯</hi>
　<hi>凰先覩為快之語後人因建景星書院</hi>濓溪書院<hi>在廬山麓宋周敦頥建後守潘慈明増築</hi>
　<hi>朱熹為記</hi>靖忠書院<hi>在彭澤縣治北觀音山後元邑令王國輔建取晉陶潛之靖唐狄仁傑之</hi>
　<hi>忠為名</hi>義門書堂<hi>在府城西北東佳山下唐義門陳衮即居左建書堂聚書數千卷以資學</hi>
<pb n="KR2k0008_WYG_052-31b"/>
　<hi>者子弟弱冠悉令就學宋徐鉉為記</hi>匡山精舍<hi>在府治南元學士姚燧讀書處</hi>
宫室庾樓<hi>在府治後晉庾亮刺江州時建樓下有舒嘯堂唐白居易詩重過蕭寺宿再上庾樓行</hi>
　九疊樓<hi>在府治後唐刺史李渤建因對廬山九疊故名</hi>清輝樓<hi>在府治後唐劉禹錫詩潯</hi>
　<hi>陽江色湖添滿彭蠡秋聲鴈送來南望廬山千萬仞共誇新出棟梁材</hi>齊雲樓<hi>在府治東北子</hi>
　<hi>城上宋皇祐間建</hi>紫烟樓<hi>在府治後宋余崇龜建取唐李白詩日照香爐生紫烟之句因名</hi>
　清風閣<hi>在府治後人慕宋均潔已安民去獸之異因名本朝洪武末重建</hi>倚天閣<hi>在府</hi>
　<hi>治東對雙劍峯宋張孝祥命名取長劍倚天外之意</hi>漪嵐堂<hi>在德化縣治西偏宋政和間縣令吳</hi>
　<hi>怡建丞相洪适有詩</hi>草堂<hi>在香爐峯唐白居易為江州司馬時建詩云香爐峯北而遺愛寺西偏其</hi>
<pb n="KR2k0008_WYG_052-32a"/>
　<hi>下無人居終日空風烟時有沉冥子姓白字樂天傲然意自足箕踞於其間舍此欲焉往人間多險艱</hi>
　三賢堂<hi>在府治後祠陶潛狄仁傑白居易又瑞昌縣治南有二賢堂祀元結蘇軾皆宋時建</hi>清<lb/>
　燕堂<hi>在府治後宋守錢公稔建吳說書額</hi>生意堂<hi>在府治後周敦頥領江州提刑時窻前草</hi>
　<hi>不除人問之曰與自家意思一般因扁堂曰生意</hi>虎渡亭<hi>在府城北門外昔宋均為九江守實</hi>
　<hi>在夀春到官虎渡江去後人慕之立亭於此因名</hi>白蓮亭<hi>在廬山晉謝靈運與慧遠鑿池種白</hi>
　<hi>蓮因名</hi>三笑亭<hi>在東林寺前晉僧慧遠每送客不過虎溪一日與陶潛陸修靜相攜共話不覺</hi>
　<hi>踰之三人大笑而别後人於此建亭</hi>百花亭<hi>在府城東梁刺史邵陵王綸建梁元帝詩極目纔千</hi>
　<hi>里何由望楚津落花灑行路垂柳拂砌塵</hi>白雲亭<hi>在彭澤縣南一十五里唐狄仁傑宰彭澤奏赦</hi>
<pb n="KR2k0008_WYG_052-32b"/>
　<hi>犯大辟者三百人民德之建祠立亭後人因取其望雲思親之意為名本朝正統九年重建</hi>琵琶<lb/>
　亭<hi>在府城西大江濵唐司馬白居易送客湓浦口夜聞隣舟琵琶聲問之乃長安娼女嫁於商人為作</hi>
　<hi>琵琶行後人因以名亭</hi>浸月亭<hi>在府城西甘棠湖中有土墩圓如月唐白居易作亭其上後人</hi>
　<hi>因其别時茫茫江浸月之句而名</hi>高遠亭<hi>在府治東唐李渤建每一登覽江中景物俱在目中</hi>
　魯望亭<hi>在馬當山宋黄庭堅嘗登此眺望有四詩紀之後人名亭曰魯望蓋以其字魯直故云</hi>
　六角亭<hi>在彭澤縣治西宋縣尉石振搆亭山巖下令其三子讀書黄庭堅書其巖曰讀書亭曰六</hi>
　<hi>角元吳澄有記</hi>疊翠亭<hi>在府城南五十里宋岳飛/建以對廬山九疊故名</hi>煙水亭<hi>在甘</hi>
　<hi>棠湖隄上周敦頥子司封郎官夀建取山頭水色薄籠煙之義為名</hi>攬秀亭<hi>在府治南宋建元總</hi>
<pb n="KR2k0008_WYG_052-33a"/>
　<hi>管李黼重建取李白詩九江秀色可攬結之義而名</hi>白鹿昇仙臺<hi>在天池寺世傳嘗有白鹿</hi>
　<hi>於此上昇因名本朝洪武二十二年御製周顛仙傳建碑亭於臺上</hi>歇馬臺<hi>舊圖經云始皇至廬</hi>
　<hi>山歇馬於此</hi>翻經臺<hi>在舊東林寺謝/靈運翻經於此</hi>翫月臺<hi>在湖口縣東三十里晉陶</hi>
　<hi>潛宰彭澤時築以翫月</hi>董奉館<hi>在廬山第三嶺後/巖下今存遺址</hi>五柳館<hi>在彭澤縣</hi>
　<hi>即五柳先生陶潛宅</hi>
關梁虎溪橋<hi>在東林寺前李白詩東林送客處月出白猿啼笑别廬山去何須過虎溪</hi>思賢<lb/>
　橋<hi>在府治南唐刺史李渤建後人懷其德因名</hi>通濟橋<hi>在德安縣治南宋嘉祐間建</hi>白<lb/>
　龍橋<hi>在瑞昌縣治西宋建本朝正統初重修</hi>文橋<hi>在湖口縣東三十里宋淳熈間建</hi>虹<lb/>
<pb n="KR2k0008_WYG_052-33b"/>
　橋<hi>在湖口縣治南元大德間建</hi>輿梁橋<hi>在德安縣治東/洪武五年建</hi>長慶橋<hi>在德</hi>
　<hi>安縣西一百里</hi>
寺觀天池寺<hi>在廬山巔有一池名天池寺因以名</hi>東林寺<hi>在廬山晉僧慧遠與同門慧永</hi>
　<hi>居西林學徒日衆别居林之東謝靈運為鑿池種蓮號蓮社</hi>西林寺<hi>與東林寺相對白居易詩</hi>
　<hi>木落天晴山翠開愛山騎馬入山來心知不及柴桑令一宿西林却復回</hi>三學堂寺<hi>在湖口縣</hi>
　<hi>彭澤鄉晉陶潛與陸脩靜周續之講論於此唐天祐間改為寺</hi>大林寺<hi>在廬山之西白居易詩人</hi>
　<hi>間四月芳菲盡山寺桃花始盛開長恨春歸無覔處不知春向此中來</hi>龍池寺<hi>在甘棠湖北舊</hi>
　<hi>名龍泉精舍本朝改今名</hi>東山寺<hi>在瑞昌/縣治東</hi>上鍾山寺<hi>舊名崇夀</hi>下鍾山<lb/>
<pb n="KR2k0008_WYG_052-34a"/>
　寺<hi>舊名寳鍾俱在湖口縣治北</hi>夀聖觀<hi>在府城西宋慶元間人疫有楊真君施符水飲者即</hi>
　<hi>愈民請立祠寧宗親書額曰洞庭順利之祠嘉定間書夀聖觀三大字賜之</hi>太乙觀<hi>在府城南</hi>
　<hi>二十里董奉種杏處唐杜甫詩巫山不見廬山遠松林蘭若秋風晚香爐峯色隠晴湖董奉仙家近白榆</hi>
　太平興國宫<hi>在府城南三十里唐𤣥宗因夢感建九天採訪祠宋名太平興國宫</hi>萬夀<lb/>
　宫<hi>在府治南洪武初建</hi>
祠廟陶侃祠<hi>有二一在府城東一在府城南龍溪</hi>陶靖節祠<hi>有二一在柴桑山下一在</hi>
　<hi>彭澤縣治東唐白居易詩柴桑古村路栗里舊山川不見籬下菊但餘爐中烟</hi>陶狄二賢祠<lb/>
　<hi>在彭澤縣南唐景龍中建祀陶潛狄仁傑後縣移治而祠不存元周鍇守江州復合祠祀之有記云使後</hi>
<pb n="KR2k0008_WYG_052-34b"/>
　<hi>之君子隠則當以淵明為式仕則當以梁公為師</hi>次山祠<hi>在瀼溪傍祀唐元結縣令吳審禮立</hi>
　白居易祠<hi>在府城西湓浦門内宋徐鉉記</hi>周濓溪祠<hi>在廬山麓舊為書院正統初御</hi>
　<hi>史徐傑按察副使焦宏改為祠肖像其中</hi>五賢祠<hi>在德安縣祀宋郡守李澗楊沂王秬李邦獻李</hi>
　<hi>若川五人多遺惠民為立祠</hi>狄梁公廟<hi>在彭澤縣南四十里宋賜額顯正廟范仲淹記本朝</hi>
　<hi>賜額曰唐司空梁國狄文惠公之廟歲春秋有司致祭</hi>祖將軍廟<hi>唐歐陽詹集云魯國顔公</hi>
　<hi>頃為湖州牧州産碑材公載石還次江州蛟奔螭引直至湖心則茂林峭石勢環氣勝有神祠曰祖將軍</hi>
　<hi>廟公捐金建亭名曰祖亭製文勒碑以紀其事</hi>顯濟廟<hi>在瑞昌縣西有白龍泉祈雨即應宋建廟</hi>
　<hi>賜額顯濟</hi>崇烈廟<hi>在府治東南祀元江州總管李黼賜額崇烈後燬本朝洪武中重建春秋祭焉</hi>
<pb n="KR2k0008_WYG_052-35a"/>
陵墓柳萇墓<hi>梁承聖初司徒主簿柳萇卒子褒葬於九江者三年因大雨壞塜褒移葬換棺見父</hi>
　<hi>目開心有暖氣良久謂褒曰九江神知我横死遣地神以乳飼我故不死扶去更生三十年乃卒</hi>周<lb/>
　敦頥墓<hi>在府城南一十里清泉社</hi>岳飛母墓<hi>在府城南五十里飛鎮江州時母卒葬於</hi>
　<hi>此</hi>姚興墓<hi>在彭澤縣南八十里興宋名將戰殁和州高宗追贈旌忠侯收葬於此</hi>
古蹟巢湖城<hi>在府城東四十二里按楚有二巢在廬江六里其南巢桀所放處蓋此地</hi>潯陽<lb/>
　城<hi>在府城西一十五里本漢潯陽縣其城晉孟懷玉所築隋因水患移入城為附郭今名故州曰彭蠡</hi>
　<hi>曰湓城即其地</hi>半洲城<hi>在府城西/九十里</hi>太原郡城<hi>在彭澤縣東北五十里梁置領</hi>
　<hi>彭澤等縣陳末廢</hi>柴桑城<hi>在府城南九十里漢置柴桑縣屬豫章郡隋改曰湓城</hi>浩州<lb/>
<pb n="KR2k0008_WYG_052-35b"/>
　城<hi>在浩山下唐初李大亮奏置州後廢</hi>廢上甲縣<hi>在彭澤縣境晉置義熈中省入彭澤</hi>廢<lb/>
　九江縣<hi>在府境晉元帝置後省</hi>廢天水縣<hi>在彭澤縣東五十里梁置屬太原郡陳末</hi>
　<hi>廢</hi>廢和城縣<hi>在彭澤縣東北二百二十里梁屬太原郡隋省入彭澤</hi>廢晉陽縣<lb/>
　<hi>在彭澤縣東北一百九十里梁置屬太原郡隋省</hi>廢龍城縣<hi>在彭澤縣西二里隋初置尋改</hi>
　<hi>曰彭澤</hi>廢樂城縣<hi>在彭澤縣東五十里唐/武德中置尋省入彭澤</hi>廢楚城縣<hi>在德</hi>
　<hi>化縣唐武德中置屬江州貞觀中省</hi>陶公壘<hi>在府城東北晉將郭黙黨附桓𤣥叛於此陶侃討黙</hi>
　<hi>築此以攻之故名亦名郭黙城</hi>檀道濟壘<hi>在府/境</hi>陶潛宅<hi>在德化縣西南九十里柴</hi>
　<hi>桑里</hi>謝氏山居<hi>在匡山上霄峯中宋謝景先游此知為董奉仙處因卜居焉</hi>飛魚逕<lb/>
<pb n="KR2k0008_WYG_052-36a"/>
　<hi>在府城西二里晉吳𨽻為魚塞於雲湖有大魚化為人語𨽻云晚有大魚攻塞切勿殺𨽻許之須臾有大</hi>
　<hi>魚至羣魚從之𨽻同侣誤殺大魚是夕風雨暝晦魚悉飛上木間因號為飛魚逕</hi>石泉碑<hi>在葛</hi>
　<hi>洪山晉時洪見田有蛭害人乃書符籙於石置之田畔蛭不生石刻現存</hi>
名宦漢灌嬰<hi>高帝時為將軍提兵南畧至此今江右皆祀嬰為城隍神</hi>晉應詹<hi>元帝時江</hi>
　<hi>州刺史時王敦新平人心未恊詹懷撫之多得其歡心</hi>陶侃<hi>太興初領江州刺史勤於吏職筆翰</hi>
　<hi>如流後都督八州諸軍事蘇峻叛温嶠與庾亮等推侃為盟主舉兵匡輔王室竟以成功</hi>温嶠<hi>咸和</hi>
　<hi>初為江州刺史甚有惠政</hi>庾亮<hi>咸和間都督江州諸軍事/討郭黙平蘇峻後為司徒</hi>庾翼<hi>都督</hi>
　<hi>江荆等六州諸軍事勞謙匪懈政事嚴明數年之中公私充實翕然稱之</hi>王羲之<hi>庾亮薦其清貴</hi>
<pb n="KR2k0008_WYG_052-36b"/>
　<hi>有鑒裁遷江州刺史</hi>褚裒<hi>康帝時為江州刺史居官清約雖居方伯嘗使家僮樵採</hi>何無忌<lb/>
　<hi>義熈中為江州刺史進鎮南將軍賊將盧循遣别師順流而下無忌率衆拒之俄敗積衆奔散無忌猶取</hi>
　<hi>其節躬執以督戰竟握節而死</hi>南北朝檀道濟<hi>宋元嘉中拜征南大將軍江州刺史後遣</hi>
　<hi>還鎮有鳥似鷦集船上悲鳴後道濟被殺時人歌曰可憐白符鳩枉殺檀江州</hi>陳顯達<hi>南齊永明</hi>
　<hi>中為征南大將軍江州刺史顯達謙厚有智計自以人㣲位重每遷官常有愧懼之色</hi>蕭秀<hi>梁江</hi>
　<hi>州刺史將發主者求堅船以為齋舫秀曰吾豈愛財而不愛士乃教以牢者給叅佐下者載齋物至州聞</hi>
　<hi>前刺史取陶潛曽孫為里司歎曰陶潛之德豈可不及後𦙍邪即日辟為西曹</hi>唐鄭善果<hi>貞觀</hi>
　<hi>初為江州刺史政教洽敷愛民興學號為清吏殁於官子孫因家焉</hi>狄仁傑<hi>天授中為來俊臣所</hi>
<pb n="KR2k0008_WYG_052-37a"/>
　<hi>誣貶彭澤令適歲旱奏免民租又縱囚令如期而還邑人感之為立生祠</hi>白居易<hi>元和中貶江州</hi>
　<hi>司馬喜曰匡廬在念久矣今得青山緑水中為風月主人乃築草堂於香爐峯北以自適</hi>錢徽<hi>憲宗</hi>
　<hi>時江州刺史州有盗劫貢船捕吏取濵江惡少年二百人繫訊徽按其枉悉縱去數日得真盗州有牛田</hi>
　<hi>錢百萬刺史以給宴飲贈餉者徽命代貧民租入</hi>李渤<hi>長慶初為江州刺史築南湖隄立斗門以</hi>
　<hi>蓄洩水勢人號為甘棠湖</hi>五代皇甫暉<hi>南唐江州節度使周師伐淮南暉率江州屯兵以拒</hi>
　<hi>之軍陣整肅士樂用命雖中原名將往往憚之</hi>宋吕誨<hi>仁宗朝為殿中侍御史論樞副陳升之章</hi>
　<hi>十八上遂罷知江州</hi>劉述<hi>神宗朝侍御史因劉琦等論王安石貶官述謂朝廷不當劾言事官貶知</hi>
　<hi>江州沉靜有守</hi>趙士嶐<hi>建炎中為江州鈐轄李成圍城誓以死守城陷成義之欲用為安撫使士</hi>
<pb n="KR2k0008_WYG_052-37b"/>
　<hi>嶐罵不絶口而死</hi>岳飛<hi>高宗時鎮江州子/孫因世居德化縣</hi>朱勝非<hi>紹興初充江西安撫</hi>
　<hi>使兼知江州有政聲尋謫居江州</hi>韓彦直<hi>江西轉運兼權知江州時朝廷還岳飛家貲産多在</hi>
　<hi>九江歲久業數易主吏縁為姦彦直搜剔隠匿盡還岳氏</hi>葉義問<hi>紹興中通判江州豫章守張宗</hi>
　<hi>元忤秦檜或中以飛語事下漕臣張常先宗元道九江常先檄義問拘其舟義問投檄曰吾寧得罪不為</hi>
　<hi>不祥</hi>趙崇憲<hi>知江州郡民歲苦和糴崇憲䟽於朝永蠲之民負茶引錢新舊累積至十七萬緡崇</hi>
　<hi>憲亟請以新劵一償舊劵二受賜者千餘家刻石以紀其事又脩陂塘以廣灌溉凡數千所</hi>劉頴<lb/>
　<hi>江西運判江州德化縣田逃徙大半守乞蠲稅不報頴以見種之稅均於荒莱民願耕者第减之而逃田</hi>
　<hi>盡復</hi>董槐<hi>沿江制置使兼知江州下教曰吾涖州而吏猶為盗不自悔吾且誅之吏乃震恐願自新</hi>
<pb n="KR2k0008_WYG_052-38a"/>
　<hi>槐因除民患凡利有宜弛以利民吾恐不盡弛</hi>吳淵<hi>江西安撫使兼知江州湖南洞寇蔓入江右破</hi>
　<hi>數縣袁洪大震淵命將調兵生擒其渠魁亂遂平</hi>汪立信<hi>知江州充沿江制置副使節制軍馬</hi>
　<hi>提舉兵甲有政績陞江西安撫使</hi>陳塏<hi>知江州主管江西安撫司事有善政軍民愛戴樂於薦士</hi>
　<hi>幕客盛多</hi>余崇龜<hi>開禧中守江州躬行阡陌與民同勞苦政聲著聞百姓皆安</hi>魏了翁<lb/>
　<hi>理宗時以同簽書樞密院事督視江淮軍馬開幕府江州申儆將帥調遣援師</hi>元張士熈<hi>至正</hi>
　<hi>間湖口縣尹為政有方民懷其惠及去老稚攀號車莫能行邑人勒石頌之</hi>曹靖國<hi>大德間彭</hi>
　<hi>澤尹為政簡而亷脩譙樓新縣廨夷官道飭水驛建萬里江天亭復淵明祠葺城隍廟士民感悅立惠愛</hi>
　<hi>亭以美之</hi>李黼<hi>至正間江州路總管時徐夀輝陷江州黼與姪秉昭力戰而死追封黼隴西郡公諡</hi>
<pb n="KR2k0008_WYG_052-38b"/>
　<hi>忠文丁鶴年詩叔姪並歸忠義傳江山不盡古今愁</hi>本朝孔復<hi>永樂初知九江府政令一新律</hi>
　<hi>己亷慎民至今頌之</hi>王銘<hi>永樂中為德安知縣豈弟愛民時邑有虎害銘禱於城隍一夕雷擊於縣</hi>
　<hi>西之箬山隴重建文廟不費於民士民感德之</hi>林純<hi>浙江黄巖人永樂中湖口訓導勤於教誨去後</hi>
　<hi>士子懷仰至設木主祀之子鶚為少司冦經此泣祭而去  省志</hi>林道安<hi>福建甌寧人洪熈間</hi>
　<hi>由給事中左遷德安縣丞寛厚愛民去後見思  省志</hi>求琰<hi>浙之新昌人宣徳中九江通判涖政</hi>
　<hi>務崇寛厚禁民淫祀時推刑者多刻琰曰刑可刻乎每勸執法平恕民以不訟值勅建天池寺督役者擾</hi>
　<hi>民民訴於琰遂躬自率下人喜赴工嵗歉人將殍引咎自責巡行屬邑勸貸富民以賑濟之民頼全活者</hi>
　<hi>衆志省</hi>向文敏<hi>湖廣沅州人宣德初湖口訓導幾九載士類頼其造就者多卒於官士子思之</hi>
<pb n="KR2k0008_WYG_052-39a"/>
　<hi>與陳賢林純合祀云  省志</hi>馬驄<hi>廣西臨桂人正統間知德化縣涖事勤敏首以學校農桑為務</hi>
　<hi>甘棠湖隄歲久且壞行旅病涉遂率民往築甃以巨石植柳於隄䕶之上有烟水亭濓溪祠久圯驄復修</hi>
　<hi>葺之後陞工部主事卒於官邑民懷其德遂迎其喪葬於廬山之麓  省志</hi>劉仁宅<hi>湖廣華容</hi>
　<hi>人正統間知瑞昌縣亷勤有為下車首陳三疏蠲赤湖虛課二萬緡免舊欠蘆柴十餘萬完逋稅數千石</hi>
　<hi>抑强扶弱崇修學校士習丕變九江邏卒索路於深山與村民格鬬且叛仁宅撫慰之民免血刃歴五載</hi>
　<hi>徵為御史子忠宣公大夏適生於是邑人以為仁者之報云  省志</hi>謝昶<hi>湖廣黄岡人正統進士天</hi>
　<hi>順三年知九江府蒞政公勤撫民惠愛以憂去任民不忍舍  省志</hi>楊安<hi>頴縣人天順末知德化縣</hi>
　<hi>正直公亷常種蔬自給一毫不取於民  省志</hi>安永<hi>邯鄲人天順中九江同知亷慎勤勞不尚刑威</hi>
<pb n="KR2k0008_WYG_052-39b"/>
　<hi>而人自服修甘棠隄以防亢旱構思賢橋以便往來歴任六載卒於官民感慕之  省志</hi>童潮<hi>浙江</hi>
　<hi>慈谿人成化中任九江知府涖政公勤撫民仁恕善文章尤勤於修葺卒於官有遺愛  省志</hi>常元<lb/>
　<hi>山陽人成化初知彭澤縣嘗建議移龍成驛於小孤山遷峯山巡檢司於燕支港减編馬船割鄱陽地四</hi>
　<hi>事為人所稱  省志</hi>汪濬<hi>歙縣人由舉人𢎞治中九江推官佐政公勤折獄仁恕歲旱盡誠禱雨輒</hi>
　<hi>應賢聲著聞  省志</hi>王春<hi>𢎞治中任德安知縣亷能謹恪修百廢而不傷民財設䇿捕盗以安靖地</hi>
　<hi>方民頌其德去之攀轅者塞於道  省志</hi>劉璣<hi>𢎞治中任九江知府存心仁恕處事精詳安靜士民</hi>
　<hi>仰之以憂去任  省志</hi>黄源<hi>正德間任瑞昌知縣端謹沉毅有節介不為事物屈撓興利祛弊政</hi>
　<hi>蹟丕著  省志</hi>陸郁<hi>正德間任湖口知縣亷靜寡慾在任八年蔬食自奉  省志</hi>
<pb n="KR2k0008_WYG_052-40a"/>
流寓李白<hi>唐成紀人𤣥宗時供奉翰林後遭禄山之亂嘗避地寓居廬山下</hi>史虛白<hi>北海</hi>
　<hi>人世業儒五代唐晉間中原多故卜居潯陽以詩酒自娛南唐時韓熈載薦之辭不仕賜田遣歸</hi>周<lb/>
　敦頥<hi>宋道州人嘗知南康軍愛廬阜因築室其下居焉</hi>李若谷<hi>河北人宋高宗時罷叅政</hi>
　<hi>或曰胡不效楊原仲之泣若谷笑曰即捶死淚亦不出秦檜聞之大怒謫居江州</hi>黄澤<hi>其先蜀人</hi>
　<hi>父儀可累舉不第隨兄驥子官九江因家焉澤生有異質慨然以明經學道為志作易春秋二經解元大</hi>
　<hi>德中授江州景星書院山長以施教吳澄以為平生所見明經士未有能及之者</hi>
人物晉翟湯<hi>潯陽人篤行亷潔耕而後食永嘉末冦害相繼聞湯名德皆不敢犯王導庾亮累薦</hi>
　<hi>不起子莊以孝友稱遵湯之操徵辟亦不就莊子矯矯子法賜皆有隠德時稱潯陽四德</hi>周訪<hi>潯陽</hi>
<pb n="KR2k0008_WYG_052-40b"/>
　<hi>人自少沉毅果斷而能謙讓為縣功曹元帝立以為揚烈將軍討華[車*犬]平江州定漢沔累遷都督梁州諸</hi>
　<hi>軍事屯襄陽逺近悅服蔚然為中興名將王敦忌之雖懷逆謀不敢發卒諡曰壯</hi>周撫<hi>訪子彊毅</hi>
　<hi>有父風元帝時累官征虜將軍都督梁州軍事擊破蜀餘冦遷鎮西將軍卒諡襄弟光亦有父風從温嶠</hi>
　<hi>破蘇峻有功賜爵曲江男</hi>周楚<hi>撫子監梁益二州襲爵建城公世在梁益甚得物情楚以討平司馬</hi>
　<hi>勲進冠軍將軍卒諡定子瓊勁烈有將畧歴數郡累遷梁州刺史建武將軍</hi>周虓<hi>撫孫歴官梓潼</hi>
　<hi>太守符堅遣將冦梓潼虓固守沿城遣步騎送母妻抵江陵為堅將所獲虓不得已降堅後與堅兄子苞</hi>
　<hi>謀襲堅事泄堅引問虓曰虓世荷晉恩生為晉臣死為晉鬼復何問堅曰殺之適成其名撻之徙於太原</hi>
　<hi>病卒其子興迎致其喪贈龍驤將軍益州刺史</hi>陶淡<hi>潯陽人侃之孫幼孤好導養之術年十五六便</hi>
<pb n="KR2k0008_WYG_052-41a"/>
　<hi>服食絶穀家累千金僮客百數淡終日端拱曽不營問頗好讀易善卜筮後逃隠山中不知所終</hi>陶<lb/>
　潛<hi>侃曾孫少好高尚博學善屬文宅邊有五柳自號五柳先生後起為州祭酒尋自解歸再起知彭澤</hi>
　<hi>縣會郡遣督郵至縣吏自應束帶見之潛歎曰吾不能為五斗米折腰見鄉里小兒即解印去賦歸去來</hi>
　<hi>辭以見意及宋受禪惟賦詩飲酒以終其身有詩集行世</hi>宋陳兢<hi>德安人唐僖宗時已六世不分</hi>
　<hi>南唐復其家至孫昉之世宗族七百餘口有畜犬百餘共食一犬不至諸犬為之不食宋開寳初仍復其</hi>
　<hi>家昉弟子鴻鴻弟兢兢之世子孫益衆詔每歲貸粟二千石兢卒從弟旭止受貸粟之半屬歲歉或勸旭</hi>
　<hi>全受可邀善價旭曰朝廷以旭家乏食而貸之粟豈可見利忘義事聞奬歎拜江州助教旭卒弟藴主家</hi>
　<hi>事鄉里稱其德仁宗仍賜為本州助教同居十八世又德化人許祚亦八世同居至祚之世七百八十餘</hi>
<pb n="KR2k0008_WYG_052-41b"/>
　<hi>口太宗時詔旌表其門</hi>鄭良<hi>德安人善果孫克承家訓而樂道不仕最精於地理其後子孫繁衍</hi>
　<hi>名著譜諜者六千餘家</hi>胡旦<hi>德安人咸平間豋進士授朝奉郎累遷兵部郎中直秘閣上柱國賜</hi>
　<hi>紫金魚袋</hi>夏竦<hi>德安人父承皓太宗時與契丹戰没竦以恩補官累遷至樞密使卒贈太師中書令</hi>
　<hi>謚文莊</hi>李受<hi>九江人為太子少保丐歸廬山詔王珪司馬光吕公著等餞飲於資善堂命賦詩以</hi>
　<hi>贈之弟東之自經筵官去歸上亦命珪等賦詩以送當時榮之比之漢二疏云</hi>王韶<hi>德安人嘉祐間</hi>
　<hi>登進士後以開熈河功拜樞密副使卒諡襄敏子彦繼以闢湟鄯功拜武勝軍觀察留後卒諡莊敏厚子</hi>
　<hi>彦博靖康初勤王亦有功</hi>王㝢<hi>江州人父易簡資政殿學士兼侍講㝢歴官國子司業中書舍人欽</hi>
　<hi>宗立累遷翰林學士尚書左丞副康王使金因丐免降單州團練使并黜易簡建炎中賊馬進破江州易</hi>
<pb n="KR2k0008_WYG_052-42a"/>
　<hi>簡等俱被害</hi>王阮<hi>韶曾孫少好學尚氣節隆興初進士對策極言宜遷都建康以圖進取紹熈中</hi>
　<hi>知濠州脩戰守具金人不敢南侵改知撫州韓侂胄聞阮名特命入奏阮對畢即出闗侂胄大怒批㫖予</hi>
　<hi>祠於是歸隠廬山盡棄人間事從容觴詠而已</hi>吳元<hi>德安人開禧間與弟宏愈同登進士官至制幹</hi>
　<hi>累贈正議大夫宏饒州司户愈官至沿江制置使兼知鄂州卒諡文肅元子革嘗肄業官至刑部尚書卒</hi>
　<hi>諡清惠宏子觀官至江東提刑知饒州</hi>元戴羽<hi>德安人隠居積學徵辟皆不就著武侯通傳三</hi>
　<hi>卷史評一卷虞集為之序</hi>本朝黄信<hi>彭澤人洪武中由太學生擢監察御史有能聲尋陞廣西</hi>
　<hi>按察使未幾轉任湖廣按察司持正不撓進陞都察院右副都御史</hi>劉隆<hi>彭澤人洪武中由太學生</hi>
　<hi>擢廣州府同知勤於政事尋陞福建布政司叅議未幾轉廣西所至有聲</hi>王賢<hi>德化人性質直善醫</hi>
<pb n="KR2k0008_WYG_052-42b"/>
　<hi>永樂中屢薦不就嘗道拾遺金候其主還之卒年九十三人以為隂德所致云</hi>史中<hi>德化人由歲貢</hi>
　<hi>永樂間任衡州通判守法治民不畏强勢歴本府知府轉陜西叅政卒以子珍貴贈太中大夫資治少尹</hi>
　<hi>省志</hi>游瑞<hi>德化人由歲貢永樂中任給事中陞鎮江府知府綽有惠政在任十八年致仕民懷之</hi>
　<hi>省志</hi>豐慶<hi>瑞昌人正統進士任兵科給事中歴陞河南左布政使蒞政有聲後占籍鄞縣子耘為湖</hi>
　<hi>口訓導耘子熈翰林學士熈子坊解元進士代有文名云  省志</hi>黄材<hi>德化人讀書崇禮天性孝</hi>
　<hi>友一日因父病篤藥不能療乃焚香籲天引刀刲左股肉和粥進之不令人知後父没妻見其股瘢詢之</hi>
　<hi>始知其故鄉人莫不歎服</hi>王廷翰<hi>彭澤人勇敢有為正德己卯宸濠作亂遊兵掠境翰挾弓矢率</hi>
　<hi>其子弟鄉兵迫敵賊有畏心遂擲金於地誘之翰不視奮擊愈厲連射斃二賊對敵終日矢盡力竭身中</hi>
<pb n="KR2k0008_WYG_052-43a"/>
　<hi>十餘鎗罵賊不絶口賊乃斷其頭而去  省志</hi>
列女鄭氏<hi>彭澤人鄭英長女年十八嫁同邑民畢彦昇三月而夫亡遺腹生子仲遠鄭養老撫幼紡</hi>
　<hi>績為家終無嫁意洪武中旌表其門  省志</hi>董氏<hi>南昌人董和用女適德化民魏輔甫四載生男</hi>
　<hi>魏宏中夫故董氏守節奉舅姑始終無玷永樂中旌表其門  省志</hi>王氏<hi>彭澤人年十九歸邑庠生</hi>
　<hi>柯茂三載而夫亡勤儉孝敬鞠育二子守義不衰年七十五而終姪柯與妻楊氏楊遂之女年二十七而</hi>
　<hi>夫喪撫子曰璿長充邑庠生以貞節自守年七十而終人稱為二節云  省志</hi>黄氏<hi>德化人郡庠生</hi>
　<hi>劉相妻相迎父喪於臨清哀恚嘔血死柩至家黄觸柩流血被面每欲以死徇時二十有一形毁骨立矢</hi>
　<hi>志靡他衰絰十年事繼姑益謹卒曰哀殯盡禮閨門肅然雖處貧苦而怨聲不聞人皆賢之  省志</hi>周<lb/>
<pb n="KR2k0008_WYG_052-43b"/>
　氏<hi>名端秀湖口人張仲偉妻年十九嬪於張生子德潤周歲而偉亡舅姑憫其家貧子幼欲奪其志周</hi>
　<hi>曰寧為張氏鬼不作他人妻孀居三十年氷清玉潔鄉里嘗記其言以為内則  省志</hi>陶氏<hi>彭澤</hi>
　<hi>人王守邦妻年二十夫以暴疾卒陶哀毁欲與俱死翁慟其子越宿亦亡陶嘆曰我即死姑何倚哉乃營</hi>
　<hi>大葬預虚其右以示同穴人不敢以非言逆之居孀二十餘年事姑盡孝内外重之  省志</hi>劉氏<lb/>
　<hi>名玉蘭彭澤人年十八適同邑民計偉越五載夫亡哀痛殊切圖與俱死既而翁舉夫喪劉泣告願少留</hi>
　<hi>乃别築室停之劉苫塊獨居悲號傷心嘔血數升父母恐乃遷柩藁葬劉曰吾今得死期矣遂不解衰絰</hi>
　<hi>七日不食而卒舉其屍見袖中所遺巾帨皆夫遺物  省志</hi>諶烓妻么氏<hi>烓時為南湖觜</hi>
　<hi>巡檢司吏及其女同居正德間被流賊突至欲汚之三人厲聲罵賊不絶口俱被支解而死  省志</hi>余<lb/>
<pb n="KR2k0008_WYG_052-44a"/>
　氏<hi>孝繡年一十八歲湖口余志通女家貧未受聘正德七年流賊劫縣女與鄰婦俱被擄至舟賊欲汚</hi>
　<hi>之女獨投河而死  省志</hi>
仙釋董奉<hi>晉時居廬山有道術為人治病不取錢病重而愈者令栽杏五株輕者一株數年杏成林</hi>
　<hi>子熟時作一倉令買杏者隨器之大小易以穀若置穀少取杏多羣虎輒吼逐之所得穀悉以賑貧奉後</hi>
　<hi>仙去</hi>慧遠<hi>姓賈氏鴈門樓煩人晉時隨沙門道安南遊遠見廬山清凈乃以杖扣地曰若此中可栖</hi>
　<hi>當使朽壤抽泉言畢清流湧出遂建龍泉寺有阿育王像陶侃以其有威靈欲迎事之不去及遠奉請乃</hi>
　<hi>飄然無梗遠居廬阜三十餘年不出送客以虎溪為界與慧永等十八人結為蓮社年八十三無疾而逝</hi>
　住得<hi>湖口縣人號赤脚僧常居廬山本朝洪武間詣闕求見不得已而上不豫復賫藥自進謂天眼</hi>
<pb n="KR2k0008_WYG_052-44b"/>
　<hi>尊者及周顛仙人所奉上因服之即愈御製詩賜之</hi>楊權<hi>盱江人自少頴悟不羣聞張真牧有道行</hi>
　<hi>即往從之真牧授以九返之術曰逢江莫行至泥則止後舟次九江江沱觜始悟遂結茅修煉其中時大</hi>
　<hi>疫施以符水輒效遠近慕之後作頌而逝宋咸淳中封通慧孚惠真人</hi>
　<lb/>
　<lb/>
　<lb/>
　<lb/>
　明一統志卷五十二<lb/>
</p>
<p>
</p>
  </div>
</body>
</text>
</TEI>
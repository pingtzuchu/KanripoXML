<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷七十二</head> <lb/>
    <p>
<pb n="KR2k0008_WYG_072-1a"/>
欽定四庫全書<lb/>
　明一統志卷七十二<lb/>
　　　　　　　　　　　　　明　李賢等　撰<lb/>
　　嘉定州<hi>東至成都府内江縣界二百六十里西至雅州界二百里南至叙州府宜賔縣界二百二</hi>
　　　<hi>十里北至眉州青神縣界五十里自州治至南京六千七百七十里至京師九千八百四十五里</hi>
　　　<hi>糧四萬石零</hi>
建置沿革禹貢梁州之域天文井鬼分野秦為蜀郡地<lb/>
　漢為蜀犍為二郡地晉初因之後為夷獠所侵梁於<lb/>
<pb n="KR2k0008_WYG_072-1b"/>
　此置青州西魏改眉州後周復為青州尋改嘉州及<lb/>
　置平羗郡隋初郡廢州存大業初改眉山郡治龍游<lb/>
　縣唐初復改嘉州又别置眉州而嘉州如故天寳初<lb/>
　改犍為郡乾元初復為嘉州宋初因之慶元初陞嘉<lb/>
　定府開禧初又置嘉慶軍元為嘉定路本朝洪武四<lb/>
　年復改為府九年改為州以龍游縣併入直𨽻四川<lb/>
　布政司編户一十里領縣六<lb/>
　峩眉縣<hi>在州西八十里本漢犍為郡南安縣地後周置平羗縣後改峩眉縣隋改青衣縣又析置</hi>
<pb n="KR2k0008_WYG_072-2a"/>
　<hi>峩眉縣属眉州唐属嘉州宋併綏山羅目二縣入焉元仍舊本朝因之編户六里</hi>夾江縣<hi>在州</hi>
　<hi>西北八十里本漢南安縣地隋分龍游平羗二縣於夾江戍置夾江縣初属嘉州後属眉州唐復属嘉州</hi>
　<hi>宋因之元併洪雅縣入焉本朝初因之後復置洪雅縣編户九里</hi>洪雅縣<hi>在州西南一百里隋</hi>
　<hi>置唐宋仍舊元省入夾江本朝初因之尋復析為縣編户五里</hi>犍為縣<hi>在州南一百里本漢南安</hi>
　<hi>縣地後周置沉犀郡及武陽縣隋初廢郡改縣曰犍為𨽻戎州唐上元初属嘉州宋併玉津縣入焉徙治</hi>
　<hi>懲非鎮元仍舊本朝因之編户十里</hi>榮縣<hi>在州東二百里本漢南安縣地齊属南安郡隋置太牢縣</hi>
　<hi>属資州唐析太牢置旭川縣以縣置榮州天寳初改和義郡乾元初又為榮州宋初因之治榮徳縣後陞</hi>
　<hi>為紹熈府元復為榮州屬嘉定路本朝洪武初仍為州後改為縣編户七里</hi>威逺縣<hi>在州東二</hi>
<pb n="KR2k0008_WYG_072-2b"/>
　<hi>百里漢為蜀郡地隋置威逺戍後改為威逺縣属資州唐属榮州宋因之元初省入犍為後復置本朝初</hi>
　<hi>廢入榮縣未㡬復置編户四里</hi>
郡名犍為<hi>漢名</hi>眉山<hi>隋名</hi>
形勝西有熊耳南有峩眉<hi>華陽國志</hi>孤清秀絶<hi>鮮于之武谷神亭記</hi>山<lb/>
　水為蜀冠冕<hi>劉伯熊幹辦公事題名記</hi>山水之勝蜀曰嘉州<hi>宋邵博清</hi>
　<hi>音亭記</hi>背負三峩襟帶二江<hi>宋鮮于繪議道堂記</hi>東接江陽南接<lb/>
　朱提北接蜀郡西接廣漢<hi>華陽國志</hi>水陸要衝<hi>州志</hi>
風俗地靈人秀<hi>議道堂記</hi>人士俊乂<hi>華陽國志</hi>有禮義㢘耻之風<lb/>
<pb n="KR2k0008_WYG_072-3a"/>
　<hi>任熈明教授題名記</hi>民良俗朴<hi>元志犍為王津之間地曠而人稀民良而俗朴</hi>民勤稼<lb/>
　穡不好争訟<hi>州志</hi>
山川高幖山<hi>在州西一名高望山巍然高峙萬象在前舊有層樓境内風月之勝一目可盡宋范</hi>
　<hi>成大詩若為喚得涪翁起題作西南第一樓</hi>三龜山<hi>在州治東其形似龜而首亦具因名當中</hi>
　<hi>一龜循其趾而上弯環有九洞</hi>九頂山<hi>在州治東隔江山有九峯曰鳳集棲鸞靈寳就日丹霞祝</hi>
　<hi>融擁翠望雲兊説宋蘇轍詩巉巉九頂峯可愛不可住</hi>烏尤山<hi>在九頂山左舊名烏牛突然於</hi>
　<hi>水中如犀牛状宋黄庭堅題涪翁亭始易今名</hi>揚雄山<hi>在州治西有洞深䆳漢楊子雲居之舊有</hi>
　<hi>西蜀子雲亭又犍為縣南十八里有子雲山下有揚雄灘</hi>海棠山<hi>在州治西山多海棠為郡守宴</hi>
<pb n="KR2k0008_WYG_072-3b"/>
　<hi>賞之地名賢多有題詠</hi>九龍山<hi>在州治東北臨大江之左右崖上舊刻九龍形</hi>古像山<lb/>
　<hi>在州西門外有石鐫彌勒佛如凌雲像而小或謂初作此以為大像之式</hi>馬鞍山<hi>在州南五里烏</hi>
　<hi>尤山之左望之若馬鞍然</hi>梨花山<hi>在州西七里山舊植梨花数百株昔有人寒疾藥不能療取梨</hi>
　<hi>食之即愈</hi>金燈山<hi>在州南一十里一名至樂山昔清閑處士王朴居此山趾有淵每嵗人日太守</hi>
　<hi>於此修油卜故事謂以油灑水靣觀其紋驗一嵗豐歉</hi>錦江山<hi>在州北四十里江自成都流經</hi>
　<hi>此山下瞰如帶因名</hi>白崖山<hi>在州北八十里山有清風白雲朝露三洞昔徐庸先生嘗於此著書</hi>
　<hi>又峩眉縣亦有白崖山下有龍池</hi>龍門山<hi>在峩眉縣西一十里兩崖峭峙其形如削仰觀青天</hi>
　<hi>僅露一罅相傳孫思邈棲真之所有種玉溪真人巖藥竈藥臼朝真臺飬龍潭線水崖虎跳石荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>洞瀑</hi>
<pb n="KR2k0008_WYG_072-4a"/>
　<hi>布崖</hi>中峩山<hi>在峩眉縣南二十里又名覆逢山劉向列僊傳周成王時葛由嘗騎木羊上此山有</hi>
　<hi>葛僊洞諺云得綏山一桃雖不得僊亦足以豪故亦名綏山元和志云有古穴初纔容一人行數里漸寛</hi>
　<hi>穴有蝙蝠大如箕</hi>小峩山<hi>在峩眉縣南三十里一名鏵刄山與中峩大峩山相連是為三峩宋</hi>
　<hi>趙抃詩蜀山天下竒三峩壓岷右誰謂孤劒外名出嵩華後</hi>大峩山<hi>在峩眉縣西一百里兩山</hi>
　<hi>相對如蛾眉故又名峩眉山周廻千里有石龕一百十二大小洞四十南北有臺重巖複澗莫測逺近唐</hi>
　<hi>陳子昻詩浩然坐何慕吾蜀有峩眉念與楚狂子悠悠白雲期李白詩峩眉山月半輪秋影入平羗江水</hi>
　<hi>流謂此</hi>平羗山<hi>在夾江縣西一十五里後周置郡縣以此山名道士常正一得道此山</hi>萬<lb/>
　松山<hi>在夾江縣東北三十里山有三峯一峯居中兩峯左右如拱侍</hi>化山<hi>在夾江縣西三十里</hi>
<pb n="KR2k0008_WYG_072-4b"/>
　<hi>峯巒秀麗俯臨雅江寰宇記天下二十四化此其一也晉李阿真人煉丹於此</hi>修文山<hi>在夾江縣</hi>
　<hi>西六十里宋田錫讀書山中後登第因名山之南麓雅江所注名曰龍潭</hi>𨼆䝉山<hi>在夾江縣西六</hi>
　<hi>十里晉處士龎居正字𨼆蒙者𨼆於此</hi>洞溪山<hi>在夾江縣西六十二里一名月珠峯盖前一峯</hi>
　<hi>如珠後一峯如月</hi>阿吒山<hi>在夾江縣西一百里山崖有一巨石周廻鐫羅漢一百八軀東巖瀑</hi>
　<hi>布千仞響撼山谷</hi>犍為山<hi>在犍為縣南/一十五里</hi>沈犀山<hi>在犍為縣南二十里昔有</hi>
　<hi>犀牛於此山下渡江而沈</hi>四望山<hi>在犍為縣/東一百里</hi>金粟山<hi>在犍為縣北一百里山多</hi>
　<hi>桂樹花如金粟</hi>鳳鳴山<hi>在榮縣北山有此君軒故老相傳其竹實茂盛鳳鳴于上因名</hi>榮梨<lb/>
　山<hi>在榮縣東一十五里山有龍池禱雨輙應</hi>榮𨼆山<hi>在榮縣北三十里相傳古有榮𨼆先生修</hi>
<pb n="KR2k0008_WYG_072-5a"/>
　<hi>道於此</hi>榮徳山<hi>在榮縣東北四十二里其高挿天一名老君山山有僊人脩道石室二十四所</hi>
　<hi>其半有唐刺史薛高磨崖碑</hi>葛仙山<hi>在威逺縣東昔/葛僊嘗遊於此</hi>聖岡<hi>在州治前唐杜</hi>
　<hi>甫詩逺林通後徑一郡接前岡</hi>郭璞巗<hi>在烏尤山蘇軾詩巖有古郭生此地苦箋註區區辨䖝魚</hi>
　<hi>爾雅分細縷洗硯去殘墨遍水如墨霧至今江上魚頭有遺墨處</hi>伏羲洞　女媧洞<lb/>
　<hi>俱在峩眉山</hi>鬼谷洞<hi>在峩眉山相傳鬼谷子𨼆此/得道上升著書號珞琭子</hi>雷洞<hi>在峩</hi>
　<hi>眉山有七十二穴雷神居之時出雲雨</hi>治易洞<hi>在九頂山宋郡守吳秘名上有磨崖大字云聖</hi>
　<hi>作易晦其數劉傳吳識易祖蘇軾詩自昔遥聞太守高明爻象彖日忘勞洞中陳迹今如掃斯道何曽損</hi>
　<hi>一毛</hi>方響洞<hi>在州學前洞中有水泠然如環珮聲舊名丁東水宋黄庭堅改今名詩云古人題作</hi>
<pb n="KR2k0008_WYG_072-5b"/>
　<hi>丁東水自古丁東直至今我為更名方響洞信知山水有清音</hi>陽江<hi>在州治西蜀南方之水交委於</hi>
　<hi>此一名洙水又名涐水</hi>岷江<hi>在州東俗名通江自岷江發源經平羗縣界流繞烏尤山下</hi>瀆<lb/>
　江<hi>發源温江縣經雙流縣界東流至州東合岷江</hi>羅目江<hi>出峩眉山麓右溪自小天池以東左</hi>
　<hi>溪自黄茅平以北至羅目廢縣之上合二溪之委為江水石甚竒恠</hi>洪雅川<hi>在洪雅縣西七十里</hi>
　<hi>東西曲流一百三十里經洪雅大川流繞本縣因名</hi>硫黄川<hi>在威逺縣北四十里川傍一泉有硫</hi>
　<hi>黄氣因名</hi>大渡河<hi>源出巂州界流經舊羅目縣/南東入龍游縣界水出麩金</hi>秦水<hi>在峩眉縣</hi>
　<hi>西南二十里秦恵王克蜀移秦人萬家以實之秦人思秦之涇水遂於此水側置戍謂之涇口唐天寳間</hi>
　<hi>改今名</hi>符文水<hi>出峩眉山有二水北/則白水南則黒水</hi>夷惜水<hi>在峩眉縣東南五十</hi>
<pb n="KR2k0008_WYG_072-6a"/>
　<hi>里源發巂州界巾有嘉魚長三尺每年二月隨水而下八月逆水而上入穴</hi>天津水<hi>在峩眉縣</hi>
　<hi>西南出徼外入洙水</hi>青衣水<hi>在夾江縣西九十里發源自盧山徼外東南流經嚴道洪雅夾江至</hi>
　<hi>龍游與岷江合</hi>漢水<hi>在犍為縣東北一百八十里漢成帝時得古磬十六枚於水濵故亦名寶磬川</hi>
　花溪<hi>在夾江縣西六十里發源雅州瓦屋山下注嘉陽大江</hi>四望溪<hi>在犍為縣東北一百</hi>
　<hi>里發源三江鎮下與岷江合</hi>種玉溪<hi>在峩眉縣西十餘里一曰龍門水顯露亂石如玉状因名</hi>
　鶴洲<hi>在夾江縣近江濵張方開新河以殺水勢正由此洲虞允文子方簡卜居於此有花竹之勝魏</hi>
　<hi>了翁書扁題詠甚多</hi>八卦井<hi>在州東相傳/晉郭璞所鑿</hi>東巖泉<hi>在州治東泉宜釀酒宋蘇</hi>
　<hi>軾詩一時付與東巖酒</hi>虎擘泉<hi>在鳳凰山唐契覺道人結庵於此有虎為之擘地出泉</hi>馬<lb/>
<pb n="KR2k0008_WYG_072-6b"/>
　龍池<hi>在峩眉縣西六七里昔有一馬馳走如飛村民攫捕適傷其足投之池中一夕雷雨大作擘山</hi>
　<hi>而去</hi>龍池<hi>在峩眉縣西南四十里漢李膺記/峩眉山下有池廣長十里號龍池</hi>向君堤<hi>在夾</hi>
　<hi>江縣治西南延袤數里蒙江齧岸縣令向君捍之鍤沙濘中得白金一篋資以就堤故亦名白金堤</hi>吕<lb/>
　公堤<hi>自三江門二水之㑹連延不㫁岸被齧宋守吕由誠築此堤郡人徳之因名焉</hi>
土産麩金　麝香<hi>本州出</hi>茶<hi>峩眉山出味/初苦而終甘</hi>邛竹<hi>堪為/杖</hi>鹽<hi>犍為</hi>
　<hi>縣東山出</hi>荔支<hi>本州并犍為峩眉夾江三縣俱出宋吳中復詩莫愛荔支紅嵗作嘉州孽</hi>黒頭<lb/>
　魚<hi>本州出形若鯶長者及尺惟郭璞臺前有之世傳璞著書臺上魚吞洗硯之墨故其魚首黒</hi>海<lb/>
　棠<hi>花譜云海棠有色無香惟蜀中嘉州者有香其木合抱</hi>
<pb n="KR2k0008_WYG_072-7a"/>
學校嘉定州學<hi>在州治西唐武徳初建於州治南本朝洪武二十七年徒建于此</hi>峩眉<lb/>
　縣學<hi>在縣治西宋慶歴二年建</hi>夾江縣學<hi>在縣治東隋開皇間建二縣俱本朝洪武七年</hi>
　<hi>重建</hi>洪雅縣學<hi>在縣治南唐建/元廢本朝復建</hi>犍為縣學<hi>在縣治南漢建本朝洪武</hi>
　<hi>四年重建</hi>榮縣學<hi>在縣治東唐武徳間建/本朝洪武九年重建</hi>威逺縣學<hi>在縣治東</hi>
　<hi>隋開皇間建本朝洪武十四年重建</hi>
宫室明月樓<hi>在州治譙樓右有明月湖故名</hi>枕江樓<hi>在州治東憲司後宋建左窺龍泓右</hi>
　<hi>瞰烏尤高明爽塏盡得江山之勝</hi>璧津樓<hi>在州治東南隅跨城為樓下瞰三江三峩九頂森列</hi>
　<hi>左右宋提刑陳謙建</hi>荔支樓<hi>在州治南宋建陸游詩山横瓦屋披雲出水自牂牁裂地來</hi>萬<lb/>
<pb n="KR2k0008_WYG_072-7b"/>
　景樓<hi>在州治西宋郡守吕由誠建宋齊愈詩面瞻北闕三千里俯視嘉陽十萬家李燾詩試上層樓</hi>
　<hi>高處望十洲三島似蓬萊</hi>峩峯真境樓<hi>在峩眉縣/南五里</hi>横溪樓<hi>在榮縣北雙溪</hi>
　<hi>之上</hi>大像閣<hi>在州東唐開元中僧海通於凟江洙水濛水三江之合悍流怒浪之濵鑿山為彌勒</hi>
　<hi>大佛像高踰三百六十尺建七層閣以覆之積十九年工始偹韋臯有記今像猶存</hi>尊賢堂<hi>在州</hi>
　<hi>治有唐李太白等八畫像</hi>歌鳳堂<hi>在州之三峩館繪/楚狂接輿像於壁</hi>盡心堂<hi>在嘉州提</hi>
　<hi>刑司宋楊王休為憲使以一路渠堰源𣲖鍾泄及西南夷邊寨堡障道里斥堠繪之壁間</hi>講教堂<lb/>
　<hi>在榮縣北五里宋郡人王庠王序讀書之所</hi>太白亭<hi>在錦江山之顛唐李太白嘗於此賦詩宋</hi>
　<hi>黄庭堅因以名亭</hi>競秀亭<hi>在州治西宋陸游詩是邦山水窟領㑹得佳處竹葉泝江船春薺隔</hi>
<pb n="KR2k0008_WYG_072-8a"/>
　<hi>烟樹</hi>涪翁亭<hi>在萬景樓前涪翁宋太史黄庭堅也黄然詩清音妙絶東坡老方響名高太史公水</hi>
　<hi>繞烏尤談笑外江連洪雅畫圖中</hi>清音亭<hi>在九頂山下瞰大江宋蘇軾書額邵博作記</hi>來<lb/>
　薫亭<hi>在榮縣舊土城内</hi>呼應臺<hi>在峩眉縣西南相傳唐天寶初孫思邈𨗳行雲至庭墀見</hi>
　<hi>𤣥宗求賜武都雄黄勑遣中使往賜至山中不知其棲隠處因置之岩上炷香宣詔俄見其形謂使者但</hi>
　<hi>留雄黄自取之石上有朱書謝表旋録旋滅</hi>嘯臺<hi>在榮縣治東號孫登嘯臺宋陸游詩孫登載酒</hi>
　<hi>雲生履仙穴尋梅雨墊巾</hi>此君軒<hi>在榮縣後山上有黄庭堅詩刻</hi>
關梁二石關<hi>晏殊類要云龍游縣有此</hi>小銅梁<hi>寰宇記云在羅目縣西南五里</hi>孝女<lb/>
　渡<hi>在犍為縣大江之濵昔有女子見父溺水隨父入水中三日抱父屍而出因名</hi>
<pb n="KR2k0008_WYG_072-8b"/>
寺觀凌雲寺<hi>在州治東唐岑參詩寺出飛鳥外青峯載朱樓博壁躋半空喜得登上頭始知宇宙</hi>
　<hi>闊下看三江流天晴見峩眉如在波上遊</hi>光相寺<hi>在峩眉山絶頂方輿勝覧云自白水歴八十四</hi>
　<hi>盤山徑如線登躋六十里至寺即普賢示現之處</hi>西坡寺<hi>在峩眉縣治西本朝永樂中増修</hi>
　月珠寺<hi>在夾江縣西六十里寺有明月樓程逸少詩滄江也愛樓頭月故抱青山月様流</hi>資<lb/>
　聖寺<hi>在犍為縣治西宋紹興中建本朝洪武中重脩</hi>嘉祐寺<hi>在榮縣治西元毁本朝宣徳初</hi>
　<hi>重建</hi>菩提寺<hi>在威逺縣治東/宋開寳中賜額</hi>峩眉觀<hi>在峩眉縣西十四里宋政和中建</hi>
祠廟武安公廟<hi>在榮縣治南一里宋熈寧元年建祀蜀漢中郎將龎統統卒謚曰靖侯有温陵</hi>
　<hi>石綆廟記</hi>花卿廟<hi>在犍為縣治東鄉西川牙將花敬定討平叚子章反民感其惠而立廟以祀之</hi>
<pb n="KR2k0008_WYG_072-9a"/>
　<hi>杜甫歌成都猛將有花卿學語小兒知姓名用如快鶻風火生見賊惟多身始輕綿州副使着柘黄我卿</hi>
　<hi>掃除即日平子章髑髏血模糊手提擲還崔大夫李侯重有此節度人道我卿絶世無既稱絶世無天子</hi>
　<hi>何不喚取守京都</hi>
陵墓二楊墓<hi>俱在夾江縣東二十五里墓前各有一石其一𨽻書漢故益州太守楊府君諱宗字</hi>
　<hi>徳仲墓道十六字其一𨽻書漢故中宫令楊府君諱暢字仲普墓道十五字</hi>王夣易墓<hi>在榮</hi>
　<hi>縣東北五里</hi>邵伯温墓<hi>在犍為縣治伯温宋康節邵雍子仕至四川制置司參議卒塟於此</hi>
古蹟沈犀城<hi>在犍為縣南一十五里後周保定間築隋開皇間廢</hi>綏山廢縣<hi>在州西四</hi>
　<hi>十里隋陞綏山鎮為縣唐属嘉州宋初省入峩眉縣</hi>羅目廢縣<hi>在州西南九十里唐麟徳間開</hi>
<pb n="KR2k0008_WYG_072-9b"/>
　<hi>生獠置属嘉州宋初省入峩眉縣</hi>玉津廢縣<hi>在州西北三十九里隋大業間置唐属嘉州宋</hi>
　<hi>初省入犍為縣</hi>平羌廢縣<hi>舊在州南一十八里後周保定間置及置平羗郡隋初郡廢改縣曰</hi>
　<hi>峩眉仍於州東六十里别置平羗縣唐属嘉州宋熈寧間省入龍游縣</hi>龍游廢縣<hi>在州城内</hi>
　<hi>本後周峩眉縣隋因龍見改曰龍游為嘉州附郭縣唐宋元因之本朝併入州</hi>
名宦晉杜軫<hi>犍為太守甚有聲譽弟烈明於政事亦繼守於此蜀人榮之</hi>隋趙昱<hi>嘉州</hi>
　<hi>刺史時有老蛟為害昱率千人臨江鼓譟自持刀入水有頃江水盡赤昱執蛟奮波而出唐太宗封神勇</hi>
　<hi>大將軍廟祀灌口江</hi>唐岑參<hi>嘉州刺史敏於政事/工詩辭嘗編嘉州詩</hi>薛能<hi>咸通中以監郡</hi>
　<hi>攝守事政暇多題詠嘗著江干集</hi>宋何逢原<hi>知嘉州與孫松夀宋誨何耕皆守是州有循良</hi>
<pb n="KR2k0008_WYG_072-10a"/>
　<hi>之政州人繪其像名曰四循吏</hi>王明<hi>乾徳初太祖詔公卿舉清白有吏幹者一人給事中馬士元以</hi>
　<hi>明塞詔召為左拾遺蜀平選明知榮州</hi>楊徽之<hi>峩眉令與玉津令宋白迭酬唱為文酒㑹流風</hi>
　<hi>所被文教興焉</hi>羅拯<hi>知榮州州介兩江間每江漲輙犯城郭拯作東西二隄以除其患</hi>石介<lb/>
　<hi>嘉祐時為嘉州軍事判官樂善疾惡遇事敢為後人立祠祀之魏了翁作記</hi>吕由誠<hi>宣和間知</hi>
　<hi>嘉州臨事精敏老吏不能欺甚有治績</hi>宇文昌齡<hi>榮州推官熊本經制梓䕫辟昌齡幹當公</hi>
　<hi>事凡攻討招襲連南平諸城皆出其畫</hi>吳仲復<hi>知峩眉縣邊夷事淫祠大盛仲復悉廢之廉於</hi>
　<hi>居官代還不載一物</hi>李燾<hi>知榮州榮因溪為隍夏秋/率苦水澇燾築防捍之</hi>游仲鴻<hi>淳熈</hi>
　<hi>初調犍為主簿帥李昌圖竒其才入朝薦之後知嘉定府馭吏以嚴待民以寛民有積負奏罷之修堰通</hi>
<pb n="KR2k0008_WYG_072-10b"/>
　<hi>水利政成民悦</hi>黄疇若<hi>知嘉定府時邊備廢弛而平戎莊子弟可用疇若遂檄免其炭</hi>
　<hi>估麻租令子弟上邊守備蠻窺邊知有備乃退</hi>張方<hi>提點刑獄治事嘉定循行州縣平滯</hi>
　<hi>獄劾貪吏百姓安之又開新渠以殺三江怒湍水勢自是行舟無患</hi>元立理威<hi>至元</hi>
　<hi>中蜀初定世祖閔百姓傷殘擇近臣撫安以為嘉定路守時方以闢田均賦弭盗息訟諸事課</hi>
　<hi>守令理威奉詔甚謹民安之使者交薦其能</hi>傅夢臣<hi>嘉定路總管明敏有器局善於</hi>
　<hi>撫字及致仕民立碑頌之</hi>本朝李習<hi>洪武間嘉定州知州存心不茍撫字有方民安</hi>
　<hi>其化雖久而不忘</hi>張宗<hi>洪武末嘉定州知州剛果有為廉以律已處事明敏深得古人</hi>
　<hi>為政之法</hi>
<pb n="KR2k0008_WYG_072-11a"/>
流寓陸通<hi>即楚狂接輿也春秋時三使使聘於江南通大笑不應妻曰妾與先生躬耕而食親績而</hi>
　<hi>衣㨿義而動樂亦足矣今受人重禄乘人良駟食人醲肥將何以待之通曰吾不許也妻曰君使不從非</hi>
　<hi>忠也從之違義也不如去之與通變易姓名入蜀隠居峩眉山中</hi>劉甲<hi>其先東光人宋元祐宰相</hi>
　<hi>摯之後父著為成都漕幕𦵏龍游因家焉甲淳熈初進士累官興元府利東安撫使吳䂀反甲以大義拒</hi>
　<hi>之召赴行在遷至寳謨閣直學士甲晝所為夜必書之名曰自監有奏議十卷卒謚清惠</hi>
人物漢費貽<hi>犍為南安人公孫述㨿蜀時徴之貽漆身為癩佯狂以避述亡光武徵為合浦太守</hi>
　三國費詩<hi>犍為人漢昭烈將即位詩上䟽曰殿下以曹丕偪主簒位故紏合士衆討賊今大敵</hi>
　<hi>未克而先自立恐人心疑惑由是忤旨左遷蔣琬秉政以詩為諌議大夫</hi>唐仲子陵<hi>嘉州峩眉</hi>
<pb n="KR2k0008_WYG_072-11b"/>
　<hi>人以禮學推重於時舉賢良為常侍典黔中選補乘傳過家人以為榮及亡其家所存惟圖書及酒數斛</hi>
　<hi>而已</hi>宋王夣易<hi>榮州人累世同居號義門王氏父伯琪以義聲著聞州有鹽井籍民煎輸惟有</hi>
　<hi>禄家得免伯琪請於州均之為官户所誣賫恨以没夣易登皇祐進士為朝奉郎欲成父志言於三司得</hi>
　<hi>上聞還籍没者三百餘家蠲嵗額三十萬部刺史以他事中之罷歸</hi>王庠<hi>易于七嵗能属文蚤喪父</hi>
　<hi>哀憤深切與弟序閉户窮經期復父官未㡬制科罷序嘆曰無愧先訓足矣後自陳與蘇軾蘇輙范純仁</hi>
　<hi>為知已係元祐黨願屏居田里以弟序升朝贈父官後舉八行不就賜號處士尋賜出身及章服俱不受</hi>
　<hi>卒謚賢節序官至徽猷閣直學士</hi>勾龍庭實<hi>嘉州夾江人政和初進士召試學士院除校書</hi>
　<hi>郎後知眉州作通濟堰以溉民田眉人徳之刻石記其事以傳</hi>何熈志<hi>龍游人有文名紹興初進</hi>
<pb n="KR2k0008_WYG_072-12a"/>
　<hi>士晁公武薦為臺屬除御史臺檢法誥詞有蜀士秀之語</hi>藺敏脩<hi>龍游人㓜穎悟博通羣書紹興</hi>
　<hi>中進士官至朝奉郎著論語觧詩解號中山先生</hi>皇甫坦<hi>夾江人善醫術高宗召見問何以治</hi>
　<hi>身坦曰心無為則身安人主無為則天下治引治顯仁太后目疾立愈厚賜一無所受高宗書清静二字</hi>
　<hi>以名其菴隆興初入朝孝宗稱為皇甫先生而不名坦又善相嘗言荆南帥李道中女必母天下後果為</hi>
　<hi>光宗后</hi>薛紱<hi>龍游人㓜頴悟曰誦萬言舉進士為成都教授累遷祕書郎因陛對極言韓侂胄之</hi>
　<hi>奸坐劾去之與魏了翁講明易學著則書十卷了翁嘆服不逮號符谿子諸經各有觧</hi>本朝孫<lb/>
　瑜<hi>犍為人洪武間舉能吏累官户部侍郎太僕少卿卒贈户部尚書子冕守城有功為户科給事中</hi>
　梅應魁<hi>威逺人洪武間為寧波府推官累官至廣東布政使</hi>
<pb n="KR2k0008_WYG_072-12b"/>
列女郝節娥<hi>嘉州人生五嵗母娼苦貧賣於洪雅良家始笄奪歸逼為娼娥曰少育良</hi>
　<hi>家願習女工以給母母益怒且箠且罵娼與邑少年期因祠蠶叢具酒邀娥娥見少年郎驚走</hi>
　<hi>母挽捽强飲之娥嘔穢滿地少年卒不得侵娥恐他日不可脱遂投江以死鄉人謂之節</hi>
　<hi>娥云</hi>
仙釋葛仙翁<hi>句容人晉時為求丹砂乞為勾漏令後入蜀取雄黄於武都山得之色如雞冠喜曰</hi>
　<hi>吾丹成矣後至洪雅之花溪因居巖洞存神養氣道成昇天嵓前隠跡尚存</hi>慧道<hi>初游黒水視北</hi>
　<hi>峯秀爽可伽籃漲水不能涉有虎出焉跨之以涉開荒成今華蔵寺為第一祖</hi>祖覺<hi>姓揚嘉州人住</hi>
　<hi>眉州巾巖唱鳴佛法學者雲委於古今儒釋之書無所不讀一覽成誦作僧史數百卷有集觧華嚴經金</hi>
<pb n="KR2k0008_WYG_072-13a"/>
　<hi>剛經併水陸等道塲儀行于世</hi>
　　瀘州<hi>東至重慶府江津縣界一百五十里西至叙州府南溪縣界一百六十里南至永寜宣撫</hi>
　　　<hi>司界二百一十里北至重慶府榮昌縣界九十里自州治至南京七千五百里至京師一萬五</hi>
　　　<hi>百一十里</hi>
　　　<hi>糧二萬石零</hi>
建置沿革禹貢梁州之域天文井鬼分野春秋戰國為<lb/>
　巴國地秦屬巴郡漢為犍為郡之江陽符縣地東漢<lb/>
　建安中置江陽郡晉江陽郡治江陽縣梁置瀘州治<lb/>
<pb n="KR2k0008_WYG_072-13b"/>
　馬湖江口隋廢江陽郡改州為瀘川郡及改江陽縣<lb/>
　曰瀘川為郡治唐初復為瀘州天寳初改瀘川郡乾<lb/>
　元初復為瀘州宋宣和初置瀘川軍節度景定初為<lb/>
　元所取尋収復改江安州徙治江之南元復名瀘州<lb/>
　還故治以瀘川縣省入𨽻重慶路本朝直隸四川布<lb/>
　政司編户七十里領縣三<lb/>
　納谿縣<hi>在州城南四十里本漢犍為郡江陽縣地晉属江陽郡隋唐皆為瀘川縣地宋皇祐間於</hi>
　<hi>納谿口置軍寨廵檢紹定中陞寨為縣属瀘州元仍舊本朝因之編户三里</hi>合江縣<hi>在州城東</hi>
<pb n="KR2k0008_WYG_072-14a"/>
　<hi>一百二十里本漢符縣地属犍為郡晉属江陽郡穆帝時於此置安樂縣梁改為安樂戍後周置縣曰合</hi>
　<hi>江隋属瀘州唐治舊縣宋移治安樂故城元立縣於神臂江南本朝因之編户七里</hi>江安縣<hi>在州</hi>
　<hi>城西南一百二十里本漢犍為郡江陽縣地漢末属江陽郡晉於此置漢安縣隋改為江安縣属瀘州後</hi>
　<hi>属瀘川郡唐属瀘州貞觀中以思𨽻思逢施陽三縣省入宋元仍屬瀘州本朝因之編户一十七里</hi>
郡名江陽<hi>漢名</hi>瀘川<hi>唐名</hi>
形勝南接牂牁北接廣漢<hi>華陽國志</hi>肘江負山<hi>李氏園序</hi>山川特<lb/>
　羙<hi>華陽國志土地雖廹山川特美有鹽井魚池一郡豐沃</hi>淙流東北貫其隅墮<lb/>
　山西南蟠其址<hi>宋任伋開福寺記</hi>控制邊面<hi>宋魏了翁傳瀘大藩控制邊面</hi>
<pb n="KR2k0008_WYG_072-14b"/>
　<hi>二千餘里</hi>邊隅重地<hi>宋孫羲叟記瀘控西南諸夷逺逮㸑蠻最為邊隅重地</hi>
風俗家詩户書勤耕樂輸<hi>圖冊</hi>地少桑麻刀耕火種<hi>寰宇記</hi>
　其民淳朴俗少嚚訟<hi>元志</hi>士競於文敦尚儒行<hi>州志</hi>
山川寳山<hi>在州城西初名堡子山宋陳損之建江山平逺堂於上易今名山麓有水龍巖黄庭堅有</hi>
　<hi>題榜</hi>瑞鹿山<hi>在州城南五代周時道士尹希嚴開山有白鹿來往山中因名山有瑞鹿亭</hi>三<lb/>
　華山<hi>在州城北</hi>南夀山<hi>在州城南一十里初名博望寨山晏夷平定守臣繪圖以進上悦之</hi>
　<hi>賜名南夀</hi>方山<hi>在州城西南四十里唐改囘峯山山有八面下瞰大江江上有魏武帝廟</hi>舞鳳<lb/>
　山<hi>在糼谿縣治西南山勢起㐲横開如鳳之舞</hi>掇旗山<hi>在納谿縣東四里昔諸葛亮樹旗於</hi>
<pb n="KR2k0008_WYG_072-15a"/>
　<hi>此以誓蠻人因名</hi>安樂山<hi>在合江縣西五里三峯竒秀隋劉真人登仙於此上有延真觀及石</hi>
　<hi>櫃左有石棋局金線泉後有仙魚影隠隠石壁中右歴楠木臺仙人室十二盤至翦刀峽循山有八洞通</hi>
　<hi>南巖有石曰許由瓢又有芙蓉城商水崖白猿洞唐先汪詩碧峯横倚白雲端隋代真人化蹟殘翠栢不</hi>
　<hi>凋龍骨瘦石泉猶在鏡光寒一身逈向天邊立萬壑皆從脚底㸔莫道烟霄無路上但存仙骨到非難</hi>
　月臺山<hi>在合江縣南五里孤峯特立小溪環繞其麓形如月因名</hi>榕山<hi>在合江縣南五里俗</hi>
　<hi>名容子山宋嘉熈中嘗於此築城山上有天符葉如荔支葉而長有紋如䖝蝕篆不知何木或以為劉真</hi>
　<hi>人仙蹟蘇軾詩天師化去知何日玉印相傳世共珍故國子孫今尚在滿山秋葉豈能神</hi>漢陽山<lb/>
　<hi>在江安縣南四里孤高特起峙立漢水之陽</hi>照山<hi>在江安縣南四里俗名鏡子山庵廬梵室金碧</hi>
<pb n="KR2k0008_WYG_072-15b"/>
　<hi>交輝旁有二龍潭又有眠雲石襲淵橋珂璫巖磨鎌石為一邑之勝地</hi>連天山<hi>在江安縣南七</hi>
　<hi>十里囘旋曲折高聳矗天</hi>小龜山<hi>在江安縣南一百里舊嘗即其地置樂共城方興築時取石有</hi>
　<hi>小龜金紋俗因呼為小龜山</hi>北巖<hi>在州城北舊有小庵宋楊汝明創為大刹及創五峯書院</hi>使<lb/>
　君巖<hi>在州城南五里宋使君王獻可遊賞之地</hi>滳乳巖<hi>在州城西宋黄庭堅嘗經此書滳乳</hi>
　<hi>泉三字</hi>先氏巖<hi>在合江縣北六十里唐神童先汪讀書處元凉國公趙世延有記學士虞集䟦</hi>
　<hi>云凉國勲業譽望著於天下又以文章學問為吾道砥柱讀書巖之記序其源委博贍考㨿鄉里晚生後</hi>
　<hi>進盖有不及聞者吾蜀故家舊族若先氏之巖者多有之矣安得一一表章於大臣元老之手乎</hi>黄<lb/>
　龍堆<hi>瀘江中有大石闕昔人没水而漁見黄龍卧於闕下因名</hi>神臂崖<hi>在合江縣宋淳祐中</hi>
<pb n="KR2k0008_WYG_072-16a"/>
　<hi>因元兵來侵城於此以守</hi>龍女洞<hi>在州城西二十里高崖有二穴幽䆳人不能到世傳為龍女洞</hi>
　<hi>宋李燾有題</hi>思娥洞<hi>在州城西南二百里初入稍隘已乃𢎞廣石髓凝結千態萬狀前望宛若</hi>
　<hi>堂亭</hi>瀘江<hi>在州城東一名汶江源自岷/山流入合江縣界州因以名</hi>資江<hi>在州城北一名中江</hi>
　<hi>源自雒昌山經資縣冨順縣流合瀘江</hi>支江<hi>在州城北源自冨順縣鴛鴦溪經安夷鎮流入資江</hi>
　綿水<hi>在江安縣治西源自連天山流經廢綿水縣舊產麩金</hi>納溪水<hi>在納谿縣西源自阿</hi>
　<hi>永蕃部流至縣之西門與瀘江合</hi>之溪<hi>在合江縣治西源自播州仁懷山中流注諸江曲折如之</hi>
　<hi>字因名</hi>安樂溪<hi>在江安縣治北源自合江縣/南上接夷界宋令鄧綰有記</hi>淯溪<hi>在江安縣</hi>
　<hi>南源出叙州長寜縣界</hi>龍馬潭<hi>在州城東北二十里唐王昌遇落魄仙授以道術比歸呼售馬</hi>
<pb n="KR2k0008_WYG_072-16b"/>
　<hi>送道童於潭前得馬乘之瞬息至家而馬化龍入潭因名潭上今有冲虛觀</hi>涇灘<hi>在江安縣南三</hi>
　<hi>十里灘上有山挿天瀑布飛下側有卧石</hi>煉丹井<hi>在州治南唐劉静應真人酌井水以煉丹因名</hi>
　<hi>又呼為静應泉碑碣尚存</hi>雙井<hi>在州城北二十里宋紹興間掘濠塹得碑乃唐乾元間蘇得充所鑿</hi>
　三泉<hi>在寳山嵌巖間昔王大過鑿山濬泉榜曰西山三泉</hi>蒙泉<hi>在安樂山中其泉有形無水遇</hi>
　<hi>水旱官庶祈禱則泉湧流或一壺或二壺而止得泉即雨</hi>流杯池<hi>在合江縣治南故老相傳昔王</hi>
　<hi>琛遊賞於此</hi>巔池<hi>在方山之頂周圍一里舊傳/有龍潛其中嵗旱禱雨輙應</hi>白龍池<hi>在江</hi>
　<hi>安縣東二十里相傳舊有白龍潜其中故名</hi>
土産麩金　石青　石緑　茶<hi>茶經瀘茶味極佳飲之療風</hi>荔支<hi>杜甫</hi>
<pb n="KR2k0008_WYG_072-17a"/>
　<hi>過瀘州詩憶過瀘戎<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>荔支青楓隠映石逶迤京中舊見君顔色紅顆酸甜只自知</hi>楠木　鰉<lb/>
　魚<hi>州出</hi>
公署瀘州衛<hi>在州治西洪武二十三年建</hi>
學校瀘州學<hi>在州治南唐咸亨間建于州治北宋元祐六年徙今所本朝洪武八年重建</hi>納<lb/>
　谿縣學<hi>在縣治西北元至正間建本朝洪武九年重建</hi>合江縣學<hi>在縣北宋元祐間建</hi>
　<hi>後燬本朝洪武初重建</hi>江安縣學<hi>在縣治南宋大觀間建本朝洪武八年重建</hi>
書院鶴山書院<hi>在州治南宋魏了翁建</hi>五峯書院<hi>在州城北五峯山下宋慶厯間</hi>
　<hi>尚書楊汝明創立以為士友講㑹之所</hi>龍門書院<hi>在江安縣東七十五里宋乾道中鄉士吕</hi>
<pb n="KR2k0008_WYG_072-17b"/>
　<hi>伯祐建</hi>
宫室鎮逺樓<hi>在州治内四山環合氣象甚偉</hi>南定樓<hi>在州治内宋郡守晁公武建取諸葛</hi>
　<hi>出師表中語為名陸游詩行遍梁州到益州今年又作渡瀘遊江山重複争供眼風雨縦横亂入樓</hi>吏<lb/>
　𨼆閣<hi>在江安縣宋治平中縣令鄧綰建</hi>西山堂<hi>在寶山三泉之/上宋李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>有記</hi>籌邊<lb/>
　堂　雅歌堂<hi>俱在州治内宋安撫使黎伯登建</hi>衮繡堂<hi>在州治内宋安撫使趙雄</hi>
　<hi>出鎮于此改今名</hi>整暇堂<hi>在州治/南宋建</hi>鰲亭<hi>在合江縣西十五里後唐王琛讀書釣魚</hi>
　<hi>之所</hi>偶住亭<hi>在江安縣東北宋黄庭堅自僰道還邑宰石諒同遊此亭書琴操後改為渡瀘亭范</hi>
　<hi>百禄平蠻碑尚存</hi>瀘江亭<hi>在州城外江臯為賔餞之所虞允文十嵗時侍父漕潼川過此亭有</hi>
<pb n="KR2k0008_WYG_072-18a"/>
　<hi>詩映水林巒影顛倒濟川舟楫勢崢嶸東行萬里欲乘興更待一篙春水生</hi>四香亭<hi>在州治南</hi>
　<hi>宋安撫使趙雄題額永嘉何希琛曰荼䕷香春芙蕖香夏木犀香秋梅香冬因名</hi>撫琴臺<hi>在州</hi>
　<hi>城北二里昔尹吉甫子伯竒被繼母譛於臺撫琴作履霜操以自悲</hi>
關梁龍透關<hi>在州城南七里世傳為諸葛亮所立</hi>倒馬關<hi>在納谿縣南一百三十里本朝</hi>
　<hi>置路通雲南交阯因倒馬陂為名</hi>石虎關<hi>在納谿縣南一百五十里本朝置路通雲南交阯關</hi>
　<hi>前有石如虎因名</hi>博望寨<hi>在州境宋政/和七年置</hi>綏逺寨<hi>在州境初属武都城宣和</hi>
　<hi>三年属州</hi>安逺寨<hi>在江安縣南七十里世傳諸葛亮征蠻於此屯駐宋元豐中置為寨</hi>特稜<lb/>
　橋<hi>在州城東北三十里宋有女子因母病歸省驟雨水漲號泣不能渡俄有一木流至横稜水上渡既</hi>
<pb n="KR2k0008_WYG_072-18b"/>
　<hi>不見人以為孝感尋造橋</hi>通仙橋<hi>在合江縣治北隋劉善慶嘗息於此後白晝飛昇因名</hi>餘<lb/>
　丼渡<hi>在州城東北宋唐庚詩有餘丼渡艇之句</hi>
寺觀開福寺<hi>在州治南有宋黄庭堅大像記又有北巖寺在城北普門寺在城南真如寺在城西</hi>
　<hi>南</hi>玉琳寺<hi>在納谿縣治西其地有青白/石似玉因名元大徳間建</hi>廣慈寺<hi>在合江縣</hi>
　<hi>治北隋開皇中建</hi>西林寺<hi>在江安縣治西又有聖夀寺在縣南八十里俱宋紹熈間建</hi>𤣥<lb/>
　妙觀<hi>在州治南後周時建本朝洪武中重建</hi>朝元觀<hi>在合江縣治北元泰定間建</hi>
祠廟穆清祠<hi>在州治南二里祀周尹吉甫即穆清書院後廢為觀元劉槙即故址建祠繪像</hi>江<lb/>
　陽兒廟<hi>漢光武㣲時過江陽生一子望氣者言江陽有貴兒縣人因王莾亂求殺之後光武怒為</hi>
<pb n="KR2k0008_WYG_072-19a"/>
　<hi>子立祠責江陽人不使冠帶</hi>諸葛武侯廟<hi>在寳山之瀘峯每嵗蠻人貢馬必相率拜於廟</hi>
　<hi>宋劉光祖詩蜀人所至祠遺像蠻徼猶知問舊碑</hi>魏武帝廟<hi>在方山宋時討乞弟蠻陰雨踰</hi>
　<hi>月神宗封香禱之輙應</hi>吕光廟<hi>在安樂溪側地即登天王祠題曰義濟符秦時光以破虜將軍</hi>
　<hi>討李益之亂於此故蜀人祠之李垕詩西凉宫闕化灰燼一時北觀今何許</hi>晉王廟<hi>在合江縣</hi>
　<hi>南五里月臺山上晉王唐李克用也鄉人嵗旱禱雨於此輙應</hi>丁公山神廟<hi>在安樂溪之左</hi>
　<hi>上有蕭齊時碑</hi>
古蹟樂共城<hi>在小龜山宋置城領江門寨鎮溪梅嶺大洲三堡後併城入江安縣寨入納谿縣林</hi>
　<hi>廣討瀘夷乞弟破樂共城即此</hi>武都城<hi>在州境宋大觀初建滋州置承流仁懷兩縣宣和中廢州</hi>
<pb n="KR2k0008_WYG_072-19b"/>
　<hi>為武都城以仁懷縣為堡承流縣併入仁懷</hi>九支城<hi>在州境宋大觀初建純州置九支安溪兩</hi>
　<hi>縣及羙利城宣和初廢純州及九支縣為城以安溪羙利城為寨改慈竹寨為堡</hi>廢涇南縣<lb/>
　<hi>在涇水之南唐分瀘川縣置後省入瀘川縣</hi>廢綿水縣<hi>在綿水溪口汶江水中洲上梁置此</hi>
　<hi>縣隋唐因之宋乾徳中省入江安縣</hi>廢瀘川縣<hi>本漢江陽縣梁置瀘州於此隋改為瀘川縣唐</hi>
　<hi>宋仍舊元省遺址尚存</hi>海觀<hi>在州城東當兩江合流處宋安撫使趙雄建夏潦高漲兩江環合瀰</hi>
　<hi>漫浩渺真海觀也</hi>雁塔<hi>在舊郡學趙雄即講堂中庭立二鴈塔鑱進士姓名于上</hi>梅嶺堡<lb/>
　<hi>在江安縣西南百二十里諸葛亮屯兵處</hi>
名宦漢成存<hi>漢末始置江陽郡以都尉成存為太守有佳政</hi>唐枊玭<hi>景福初為瀘州刺史</hi>
<pb n="KR2k0008_WYG_072-20a"/>
　<hi>操行亷直蔚有譽望</hi>宋錢文敏<hi>知瀘州綏撫有道人得懽心久而慕之</hi>劉平<lb/>
　<hi>夷人冦淯井以平權瀘州事平率士丁三千擊走之冦凖薦平知瀘州夷人懲前敗不敢擾邊</hi>
　何湛<hi>通判瀘州權郡事蠻酋乞弟率衆廹城湛单騎至賊營開説利害乞弟亦单騎送湛</hi>
　<hi>入城歡飲畢引賊逺遁民頼以安</hi>張奎<hi>通判瀘州風力精强甚有治迹吏不敢欺</hi>王<lb/>
　光祖<hi>知瀘州乞弟既降遂團結兩江夷族為義軍自是瀘夷不復為邊患</hi>王獻可<lb/>
　<hi>知瀘州時黄庭堅謫於涪獻可遇之甚厚時人稱之</hi>魏了翁<hi>開禧中知瀘州奏葺城樓</hi>
　<hi>櫓雉堞増置器械教習牌手申嚴軍律興學校蠲宿負復社倉剏義冢建養濟院居數月百廢</hi>
　<hi>具舉</hi>李燾<hi>知瀘州首葺石門堡以枙夷人又奏禁茶馬司市戒官民母於夷漢禁山伐木</hi>
<pb n="KR2k0008_WYG_072-20b"/>
　<hi>造舟皆報可</hi>馮檝<hi>知瀘州紹興間詔海外四州與免經界檝抗䟽論其不便於是瀘叙</hi>
　<hi>州長寧軍皆得免瀘民甚徳之</hi>許奕<hi>知瀘州夷酋王粲浮檆木萬計入賈奕慮其蕩水陸</hi>
　<hi>之險驅之安撫使安丙新立大功讒忌日聞宰相出謗書問奕奕願以百口保之威望甚著</hi>
　梁玠<hi>乾道中知瀘州居嵗餘民夷便之詔改瀘南兼安撫一路以旌其能瀘州為一路安</hi>
　<hi>撫自玠始</hi>楊汝明<hi>知瀘州剛直有守撫/綏得宜民皆懐之</hi>趙邁<hi>江安令耆老立</hi>
　<hi>碑於西林寺頌其徳政</hi>許彪孫<hi>理宗時瀘州制置司㕘謀知州劉整欲叛降元召彪</hi>
　<hi>孫草降文彪孫不從合門飲藥死</hi>王世昌<hi>徳祐初權瀘州安撫使後元兵逼城誓不</hi>
　<hi>屈節及城破自經死</hi>元安文憲<hi>延祐中守瀘州興學重農子視斯民所欲與聚卓有</hi>
<pb n="KR2k0008_WYG_072-21a"/>
　<hi>異績</hi>本朝王仕忠<hi>永樂中為瀘州知州廉以持己公以治民凡有科差務驗均平</hi>
　<hi>貧難之家尤頼優恤自奉節儉不干於人闔郡慕之</hi>林遒節<hi>知瀘州廉介公勤尤著意</hi>
　<hi>於學校賢能著聞後陞鶴慶知府</hi>
流寓唐庚<hi>眉州丹稜人徙居於瀘之安夷門外自號魯國先生有文集行於世子文若早</hi>
　<hi>以文名有遯菴集</hi>劉霖<hi>昌州永川人後居瀘州宋瀘州安撫使梅應春殺判官李丁孫</hi>
　<hi>推官唐奎瑞以城叛降元霖詣合州張珏計復瀘珏初未許霖願以身質珏乃决軍行至城下</hi>
　<hi>夜四皷先遣人梯城斬闗舉火餘兵舉入城巷戰殺應春遂復瀘州珏以霖知南平軍卒死於</hi>
　<hi>兵</hi>石正行<hi>眉州人徙居江安宋淳熙中登進士力學不倦尤工於書得黄庭堅筆法</hi>
<pb n="KR2k0008_WYG_072-21b"/>
　<hi>自號笑齋有文曰毫芒集邑宰趙邁榜其居曰止齋</hi>
人物周尹吉甫<hi>江陽人宣王時為大將北伐玁狁有功詩人美之曰文武吉甫萬邦</hi>
　<hi>為憲宣王伐淮吉甫以卿士兼内史掌䇿命尋復文武之境土㑹諸侯於東都中興之功吉甫</hi>
　<hi>為盛子伯竒至孝為後母譛而逐之作履霜操鼓琴自傷</hi>三國董允<hi>瀘川人仕蜀漢</hi>
　<hi>為侍中兼尚書令秉心公亮專獻納之任諸葛亮稱其為忠亮死節之臣後主愛宦者黄皓皓</hi>
　<hi>畏允不敢為非</hi>晉何隨<hi>江陽人舉孝廉不就即家拜本郡太郡邦人言議平當者稱何</hi>
　<hi>江陽常<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>賛之曰江陽皎皎何使君</hi>侯馥<hi>江陽人舉孝廉為本郡太守後為偽蜀李雄將</hi>
　<hi>所獲馥不屈雄義而釋之</hi>唐先汪<hi>合江人七嵗日誦萬言貞元中舉孝廉尋退居安樂</hi>
<pb n="KR2k0008_WYG_072-22a"/>
　<hi>山講九經其後宋開慶初有登進士曰先甲龍者其裔也</hi>宋李鳴復<hi>瀘州人嘉定初</hi>
　<hi>進士歴官大理少卿侍御史兼侍講進對言荆襄制臣有當戒者三曰去私禁暴懲怒後累遷</hi>
　<hi>知樞宻院兼叅知政事加資政殿大學士</hi>許沆<hi>瀘川人累官至太府少卿性孝善文詞有</hi>
　<hi>章奏賦詠雜著三十卷其同邑有史扶者以詩名時號瀘南詩老</hi>毛璞<hi>瀘川人乾道中</hi>
　<hi>進士仕至利州路提點刑獄所著有六經解并三餘録自號方山子</hi>劉望之<hi>合江人紹</hi>
　<hi>興中進士宰相沈該薦以無塵埃氣召除學官遷秘書省正字所著有觀堂集</hi>本朝張<lb/>
　駿<hi>瀘州人永樂辛丑進士授監察御史立心端正識大體宣徳中遷大理寺少卿尋轉都察</hi>
　<hi>院左僉都御史未幾卒於官為人有德量博學能文士林慕焉</hi>李祥<hi>瀘州人由解元登進</hi>
<pb n="KR2k0008_WYG_072-22b"/>
　<hi>士累官雲南副使</hi>
列女元氏女<hi>名紹父尼和為漢符縣吏縣長趙君遣尼和詣巴郡溺水死成儒灘紹急</hi>
　<hi>乗小舟至父溺處哀號自沈托夢於其弟曰二十日與父俱出至日果浮于江郡縣上其事建</hi>
　<hi>碑以旌其孝感</hi>
仙釋落魄仙<hi>姓張嘗賣䑕藥于梓州獄吏王昌遇者市藥以歸鼠食之皆翼而飛後昌遇至瀘又</hi>
　<hi>遇之乃易其藥餌之遂名昌遇為易𤣥子取馬令乘以歸馬乃龍也歸梓後以九月九日飛昇即其地為</hi>
　<hi>藥市</hi>劉珍<hi>廣漢什方人隋開皇中居安樂山忽取所齎道經鐘磬封於石室中曰後六十年當有聖</hi>
　<hi>君取之且曰吾功行已成四月之望吾當昇天自以火化是日珍見隋文帝帝遣使至山訪其事令建三</hi>
<pb n="KR2k0008_WYG_072-23a"/>
　<hi>觀唐高宗遣使取丹經鍾磬以進有顯慶中詔書孝淑為撰三觀記治平中賜額延真</hi>
　　雅州<hi>東至嘉定州夾江縣界八十里西至六畨招討使司界五十里南至嘉定州峨眉縣界一</hi>
　　　<hi>百八十里北至龍安府蒲江縣界一百一十里自州治至南京七千七百里至京師一萬一千</hi>
　　　<hi>二百里</hi>
　　　<hi>糧八千石零</hi>
建置沿革禹貢梁州之域天文井鬼分野周属雍州秦<lb/>
　為嚴道縣地属蜀郡漢因之晉属漢嘉郡西魏於此<lb/>
　置蒙山郡及雅州隋初郡廢州存大業初改州為臨<lb/>
<pb n="KR2k0008_WYG_072-23b"/>
　邛郡治嚴道縣唐初復為雅州天寳初改盧山郡乾<lb/>
　元初復為雅州属劒南道五代時孟知祥置永平軍<lb/>
　宋復為雅州仍治嚴道属成都路元至元中改属嘉<lb/>
　定路尋割属吐蕃宣慰司本朝洪武四年省嚴道縣<lb/>
　入州直𨽻四川布政司編户四里領縣三<lb/>
　名山縣<hi>在州城東北四十里本漢蜀郡嚴道青衣二縣地東漢及晉為漢嘉縣地魏置蒙山縣属</hi>
　<hi>䝉山郡隋開皇中改曰名山属雅州大業初属臨邛郡唐宋俱属雅州元因之本朝洪武十年省入州後</hi>
　<hi>復置編户三里</hi>榮經縣<hi>在州城西南一百二十里本秦嚴道縣地漢属蜀郡晉属漢嘉郡唐武徳</hi>
<pb n="KR2k0008_WYG_072-24a"/>
　<hi>中析置榮經縣属雅州乾符初以縣置金湯軍後廢宋仍舊縣元初因之後省入嚴道縣設廵檢司本朝</hi>
　<hi>復置縣属雅州編户二里</hi>蘆山縣<hi>在州城西北一百里本秦嚴道縣地漢属蜀郡隋仁夀末置盧</hi>
　<hi>山縣属雅州大業初属臨邛郡唐宋俱属雅州元初因之後省入嚴道縣設廵檢司本朝復置縣曰盧山</hi>
　<hi>属雅州編户三里</hi>
郡名蒙山<hi>西魏名</hi>臨邛<hi>隋/名</hi>雅安<hi>隋因山/而名</hi>盧山<hi>唐名</hi>
形勝抵接沉黎控帶夷落<hi>雅安志序</hi>左㨿蔡山右依蒙頂<hi>卭崍</hi>
　<hi>關記</hi>西通碉門東出蒲江<hi>道路序</hi>西蜀之襟帶南詔之咽<lb/>
　喉<hi>新遷衙城記</hi>羗水環於前濆江繞於後<hi>州志</hi>
<pb n="KR2k0008_WYG_072-24b"/>
風俗俗朴訟少<hi>郡志地瘠而耕者多俗朴而訟者少</hi>頗慕文學<hi>寰宇記</hi>
山川雅安山<hi>在州治西其山由黎雅而來因山以名州</hi>蔡山<hi>在州城東五里舊傳蜀漢相諸</hi>
　<hi>葛亮於此夣見周公故又名周公山因立文憲王廟李燾詩巖巒最高頂雲氣時蔚薈彷彿羣仙宅宫闕</hi>
　<hi>輝珠貝</hi>懸空山<hi>在州城南二十里層巒聳/翠上有二石竒峭可愛</hi>金雞山<hi>在州城北</hi>
　<hi>二十里相傳昔有金雞鳴于此因名</hi>翠屏山<hi>在州城西二十里山色擁翠環列如屏</hi>鳳凰<lb/>
　山<hi>在州城北三十里峯巒起伏如鳳凰狀</hi>蒙山<hi>在名山縣西一十五里山有五峯前一峯最高</hi>
　<hi>曰上清峯産甘露峯常有瑞雲及瑞相影見禹貢蔡蒙旅平即州東蔡山及此山也</hi>蓮花山<hi>在名</hi>
　<hi>山縣北一十五里山有五峯聳列如蓮花</hi>百丈山<hi>在名山縣東北六十里上有穴圓百尺深百丈</hi>
<pb n="KR2k0008_WYG_072-25a"/>
　<hi>因名</hi>曬經山<hi>在榮經縣北二十里相傳/唐僧三藏嘗於此曬經</hi>孟山<hi>在榮經縣東二十里</hi>
　<hi>諸葛亮擒孟獲處</hi>自由山<hi>在榮經縣東二十里山/亘黎州上出羣山之表</hi>銅山<hi>在榮經縣</hi>
　<hi>東北三十里即漢文帝賜鄧通鑄錢處</hi>石狗山<hi>在榮經縣南六十里以頂石形似之故名</hi>邛<lb/>
　崍山<hi>在榮經縣東四十里本名邛筰故邛人筰人界也山巖阻峻凝氷夏結冬則劇寒産竹高節中</hi>
　<hi>實堪為杖</hi>大關山<hi>在榮經縣西八十里山勢/極險隘當西南夷要路</hi>瓦屋山<hi>在榮經縣</hi>
　<hi>北一百二十里峯頂常現辟支普賢光相夜有神燈號辟支道塲或問禪恵大師瓦屋何以木皮盖師曰</hi>
　<hi>錦府豈従機上織劔門寧自匣中開</hi>盧山<hi>在盧山縣東九里接黎州安撫司界隋以此山名縣</hi>始<lb/>
　陽山<hi>在蘆山縣東一十里俗呼為羅䋲山西魏置始陽縣以此山名</hi>百步山<hi>在蘆山縣北四</hi>
<pb n="KR2k0008_WYG_072-25b"/>
　<hi>十里路接蠻界僅百步險隘難行</hi>崖鉢山<hi>在蘆山縣西一百里其山上聳雲漢莫測其高崖上</hi>
　<hi>有石鉢因名</hi>大相公嶺<hi>在榮經縣西一百里相傳諸葛亮征西南夷經此上有諸葛廟</hi>萬<lb/>
　勝岡<hi>在州治西山勢起伏環繞州治</hi>雷洞<hi>在瓦屋山羅漢閣下深不可測投以瓦石應手雷震</hi>
　雞止崖<hi>在榮經縣西二十五里本名棲止其崖臨大關山之險至此路方平坦肩擔背負者皆棲</hi>
　<hi>止於此故名寰宇記人名雞心山盖傳冩之誤</hi>九折坂<hi>在邛崍山路阻峻囘曲九折乃至山上漢</hi>
　<hi>王陽為益州刺史行部至此嘆曰奉先人遺體柰何數乘此險後以病去及王尊為刺史至此問吏曰此</hi>
　<hi>非王陽所畏道耶叱其馭曰驅之王陽為孝子王尊為忠臣</hi>平羗江<hi>在州城北舊傳羗夷入冦</hi>
　<hi>諸葛亮於此平之因名唐李白詩影入平羗江水流</hi>青衣江<hi>源出盧山東南流至州合洙水經名</hi>
<pb n="KR2k0008_WYG_072-26a"/>
　<hi>山縣下至嘉定州入大江</hi>長濆江<hi>在州城東南二里一名邛水其源自邛崍山濆湧流出繞城東</hi>
　<hi>北入平羗江</hi>周公水<hi>在州城東四里其源自瓦/屋山流經周公山因名</hi>洙水<hi>在州城西</hi>
　<hi>五十里源發蘆山與沈黎陽山江合流出岷江</hi>榮經水<hi>在榮經縣北曰榮水南曰經水經出瓦屋</hi>
　<hi>山榮出相公嶺</hi>聖水<hi>在蘆山縣東一十里連筒引之行一里許伏流二三里復湧出分為五因以聖</hi>
　<hi>名</hi>大渡水<hi>在蘆山縣北四十里卭縣蘆山往來必渡此水故名大渡東南流入南安縣界</hi>菩<lb/>
　薩溪<hi>在榮經縣南六十里源自瓦屋山來東注平羗江傍有石佛像因名</hi>老君溪<hi>在蘆山縣</hi>
　<hi>南六十里相傳周老𥅆曽經此今溪傍崖壁上老君像尚存</hi>白馬泉<hi>在州城北一百里俗傳有</hi>
　<hi>白馬龍君顯化於此因名</hi>湧泉<hi>在蘆山縣東北五里泉水湧出為居民灌溉之利</hi>石波堰<lb/>
<pb n="KR2k0008_WYG_072-26b"/>
　<hi>在蘆山縣東三里源出始陽山用木槽接水溉田</hi>
土産麩金　石菖蒲<hi>本州出</hi>蒙頂茶<hi>圖經載蒙頂茶受陽氣全故芳香唐李徳</hi>
　<hi>裕入蜀得蒙餅以沃於湯缾之上移時盡化以驗其真宋文彥博詩舊譜最稱蒙頂味露芽雲液勝醍醐</hi>
　魶魚<hi>榮經水及西山溪谷出似鯢有足能緣木聲如兒啼蜀人食之</hi>丙宂魚<hi>州城南有丙穴</hi>
　<hi>産嘉魚味醎而羙唐杜甫詩魚知丙穴由來羙</hi>紫竹<hi>宋梅聖俞蒙山紫竹鞭詩蜀道之峭壁兮如快</hi>
　<hi>刀一削平無痕春雷驚龍走竹根</hi>娑羅花<hi>瓦屋山出移之他處則槁有五色之異如爛錦照映</hi>
　<hi>山谷</hi>
公署雅州守禦千户所<hi>在州治南洪武四年建</hi>
<pb n="KR2k0008_WYG_072-27a"/>
學校雅州學<hi>在州治東南</hi>名山縣學<hi>在縣治西南俱宋紹興間建</hi>榮經縣<lb/>
　學<hi>在縣治南唐武徳二年建以上三學俱本朝洪武八年重建</hi>蘆山縣學<hi>在縣治東宋寳</hi>
　<hi>元間建本朝永樂五年重建</hi>
宫室四經樓<hi>在州治内有宋蘇軾蘇轍墨跡</hi>對花樓<hi>在蘆山縣治又有清白堂及報豐浮</hi>
　<hi>春望霓三亭</hi>寒芳樓<hi>在州治内宋黄庭堅訪/張誾少卿因為題額</hi>賢範堂<hi>在州治内</hi>
　<hi>繪宋郡守雷簡夫及蘇洵軾轍父子像并刻簡夫薦三蘇書於壁間</hi>雙鳳堂<hi>在州㕔後宋至和初</hi>
　<hi>蘇洵嘗擕二子軾轍謁雷簡夫簡夫以書薦于張方平後郡守樊汝霖作堂表其事</hi>仁知堂<hi>在州</hi>
　<hi>城東門外多園池花木之勝又有樂郊堂跳珠軒野翁亭全庵皆清勝處</hi>隶華堂<hi>在州治宋郡守</hi>
<pb n="KR2k0008_WYG_072-27b"/>
　<hi>吕由聖由誠繼典此邦州人為構堂雷簡夫書額</hi>景賢堂<hi>在州城北十五里宋政和間嚴道縣令</hi>
　<hi>李緯慕漢高頥父子孝廉之行而建</hi>萬壑亭<hi>在雅安山上有登覽之勝遺址尚存</hi>碧照亭<lb/>
　<hi>在州西一名鳳凰亭郡守雷簡夫嘗燕客於此</hi>無絃亭<hi>在州東南長濆江側隠士王潜所居</hi>熈<lb/>
　春臺<hi>在州治</hi>
關梁金雞關<hi>在州北金雞山上一名山雞棟關宋姚孳詩丼露靈根不老尒朱丹竈空存三十六</hi>
　<hi>蒙好處倚䦨役破詩䰟</hi>金沙關<hi>在州城東/北二十里</hi>天險關<hi>在榮經縣東北四十里㨿</hi>
　<hi>邛崍九折坂之險</hi>紫眼關<hi>在榮經縣西北三十里昔有紫眼畨人留寓於此因名</hi>大關<lb/>
　<hi>在榮經縣西八十里舊名邛崍關隋大業十年置㨿畨夷要害</hi>飛仙關<hi>在蘆山縣南五十里宋宇</hi>
<pb n="KR2k0008_WYG_072-28a"/>
　<hi>文博新路賦惟天下之至險有嚴道之漏閣焉孤峯上絶於青天湍波下走於長川斷崖横壁立之岸飛</hi>
　<hi>溜濺千尺之泉古之漏閣即此關也</hi>臨關<hi>在蘆山縣西北六十里舊名靈關蜀都賦闢靈關以為門</hi>
　<hi>盖其關甚險一人守之可以禦百本朝正統初以其外臨董卜韓胡畨界改今名</hi>碉門寨<hi>即榮</hi>
　<hi>經縣之和川鎮雅州西通畨之路有三曰靈關曰碉門曰始陽惟碉門最為要害兩山壁立一水中貫設</hi>
　<hi>禁門以限華夷</hi>雄邊寨<hi>在榮經縣西北中有講武/堂宋淳熈間創為屯營</hi>七縦橋<hi>在孟</hi>
　<hi>山下相傳因諸葛亮擒孟獲而名</hi>百丈橋<hi>在名山縣/近百丈驛</hi>青衣橋<hi>在名山縣東以</hi>
　<hi>跨青衣江而名</hi>忠孝橋<hi>在榮經縣東北九折坂下舊名叱馭橋後取王陽為孝子王尊為忠臣之</hi>
　<hi>言改今名</hi>大通橋<hi>在榮經縣西三十里洪武五年因征雲南置為筰橋乃往建昌雲南要路</hi>繩<lb/>
<pb n="KR2k0008_WYG_072-28b"/>
　橋<hi>在嚴道縣多功路舊名高橋以繩架棧下瞰峽江亦險要之處也</hi>麒麟渡<hi>在周公山下舊</hi>
　<hi>傳有麒麟嘗遊于此</hi>三江渡<hi>在蘆山南十里路通天全六畨</hi>
寺觀重興寺<hi>在州城東門外</hi>蓮花寺<hi>在州城北一十五里又有白馬松溪二寺俱在城北</hi>
　<hi>百里</hi>智炬寺<hi>在名山縣西一十里又有/水月寺在縣南三十里</hi>光相寺<hi>在瓦屋山上一</hi>
　<hi>名辟支道場</hi>静智寺<hi>在蘆山縣北五里又有/湧泉寺在縣東北五里</hi>梓橦觀<hi>在州東北</hi>
祠廟周公廟<hi>在州治東圖經諸葛亮南征夣周公助以隂兵因立祠祀之</hi>武安廟<hi>在榮</hi>
　<hi>經縣東二十里秦將白起號武安君宋乾道間廟焚其像如故畨民甚敬畏之</hi>順應廟<hi>在州東俗</hi>
　<hi>名土主廟祀漢邛穀王任貴貴仗義秉節有惠于民邦人徳之嵗祀不乏</hi>姜維廟<hi>在蘆山縣後維</hi>
<pb n="KR2k0008_WYG_072-29a"/>
　<hi>蜀漢將嘗築縣城邑人立廟祀之</hi>三神廟<hi>在名山縣永寧里祀宋曹光實光逺光紹兄弟三人</hi>
陵墓高孝㢘墓<hi>在州城北二十里漢益州太守高貫方弟貫光子文王一門皆舉孝㢘沒塟於</hi>
　<hi>此有碑字畫剥落</hi>樊太守墓<hi>在蘆山縣南七里葬漢巴郡太守樊侯墓有碑建安十年所立</hi>
　<hi>者</hi>
古蹟開明王城<hi>在蘆山縣西七里舊經云開明王所築</hi>旄牛城<hi>在邛崍山表漢置旄</hi>
　<hi>牛縣属蜀郡晉属漢嘉郡其地有鮮水若水</hi>鄧通城<hi>在榮經縣東三十里通漢上大夫文帝嘗</hi>
　<hi>賜通嚴道銅山鑄錢又有餓死坑即通餓死處</hi>古城<hi>在榮經縣西五里諸葛亮征南屯兵於此唐李</hi>
　<hi>徳裕増築</hi>徙陽城<hi>在州境木漢蜀郡徙縣徙音斯晉改徙陽属漢嘉郡華陽國志云出丹砂雄雌</hi>
<pb n="KR2k0008_WYG_072-29b"/>
　<hi>黄空青青碧</hi>廢嚴道縣<hi>在州治東秦始皇滅楚徙嚴王之族以實其地故名西魏改曰始陽</hi>
　<hi>隋復改曰嚴道唐宋仍舊本朝省入州</hi>廢漢嘉縣<hi>在名山縣境本漢蜀郡青衣縣順帝更名</hi>
　<hi>漢嘉晉於縣置漢嘉郡</hi>廢大渡縣<hi>在蘆山縣東北迫近靈關唐儀鳳初置後省入盧山</hi>廢<lb/>
　百丈縣<hi>在名山縣東北六十里唐貞觀間置宋熈寧間省入名山後復置</hi>旅平<hi>在州城東</hi>
　<hi>一十里夏禹治水功成旅祭于此今其地俗呼為落平禹貢蔡䝉旅平是也</hi>阜民司<hi>在州城南</hi>
　<hi>洪武九年置收買畨馬後罷為民居</hi>茶塲<hi>在州城内宋/熈寧中置</hi>丙穴<hi>在州城南五里内有</hi>
　<hi>嘉魚秋冬乘流而入春夏嚇鰓於巖間</hi>
名宦五代王賁<hi>蜀雅州刺史其子著為百丈主簿皆有政績著尤善書筆法精妙</hi>宋雷<lb/>
<pb n="KR2k0008_WYG_072-30a"/>
　簡夫<hi>至和初儂智高走入雲南蜀人驚悕益州守張方平薦簡夫知雅州既至蜀人遂安蘇洵㩦二</hi>
　<hi>子來謁簡夫力薦之由是父子名著</hi>李良臣<hi>知雅州廉能之/名著於夷徼</hi>吕由聖<hi>知雅</hi>
　<hi>州在郡八年去之日傾城人擁馬攀留情不忍釋舉酒相餞多出涕焉</hi>吕由誠<hi>知雅州臨事精</hi>
　<hi>敏有惠於民鄉人以其繼由聖守此州為建隶華堂</hi>虞允文<hi>為名山監茶㕔在清溪橋左手植梅</hi>
　<hi>槐成行公㕔後遺墨尚存</hi>宋南强<hi>建炎初遣其父汝為致書劉豫見豫勉以忠義豫不従後變姓</hi>
　<hi>名入青城山及汝為死南强哀愬于朝遂官南强於雅州人謂其有父風</hi>李燾<hi>紹興中為雅州推官</hi>
　<hi>時欲増簡州鹽筴燾力拒之蒞事精明豪强歛迹餘暇力學遂博極載籍</hi>郭公夀<hi>紹興中知雅州</hi>
　<hi>推誠愛民嘗夏不雨禱於神廟輙應鄉人立像祀之碑記尚存</hi>楊仁<hi>紹興末知雅州興學勸農士民</hi>
<pb n="KR2k0008_WYG_072-30b"/>
　<hi>徳之為立祠畫像刻石於學尚存</hi>
人物漢高頥<hi>雅州人與弟貫光子文玉俱有才行時一門三舉孝廉貫光厯任益州刺史</hi>三<lb/>
　國衛繼<hi>漢嘉人兄弟五人父為縣功曹縣長張君無子乞繼遂飬為子繼敏達夙成學識通博歴</hi>
　<hi>職清顯其餘兄弟四人無堪當世者時法禁以異姓為後復為衞氏遷奉車都尉忠篤信厚為衆所敬</hi>
　五代王承肇<hi>雅州人五代時前蜀魏王宗侃之子母崔氏夣周公山神牽五色獸逼其衣遂</hi>
　<hi>生承肇後有異僧見承肇撫之曰老僧所居周公山佳氣减半乃孕靈此子耶後節制洋州入洛為行軍</hi>
　<hi>司馬</hi>宋曹光實<hi>百丈人父疇蜀静南軍使控扼卭崍以禦蠻夷光實少武勇嗣父職遷永平軍</hi>
　<hi>節度管内捕盜遊奕使乾徳中賊黨羣行攻刼光實負母揮戈突圍得免後屢破賊有功太祖嘗稱為蜀</hi>
<pb n="KR2k0008_WYG_072-31a"/>
　<hi>中俊傑累遷都廵檢使嘗擊賊於葭蘆川戰殁帝悼之官其四子</hi>曹克明<hi>光實従子父光逺遇</hi>
　<hi>害克明喜兵法善騎射光實竒之補為衙内都虞侯屢平賊冦以功遷知鼎州卒賜推誠保順功臣</hi>景<lb/>
　自芳<hi>雅州人破賊有功嘗於二月十二日作寒食至今里人號景村寒食</hi>孫璹<hi>榮經人號足菴</hi>
　<hi>居士孝友篤實之行著於鄉曲父嘗宂山通水灌田鄉人病其勢不廣璹慨然曰當繼父志乃捐資鑿之</hi>
　<hi>由是獲利者衆寜宗賜官廸功郎従子伯和亦讀書號行溪隠士</hi>元侯彦直<hi>雅州人仕為忠</hi>
　<hi>翊校尉副千户至元間王虎冦州彦直引兵力戰於名山縣二日兵少力弱為賊所擒義不屈罵不絶口</hi>
　<hi>為賊所殺</hi>
仙釋襌惠大師<hi>名山人屢舉不第元符間郡守吕由誠以僧勑戲之師即削髪明日住天寧舊</hi>
<pb n="KR2k0008_WYG_072-31b"/>
　<hi>老叩以佛法不許乘馬師曰文殊駕獅子普賢跨象王新來一箇佛騎馬也何妨其機敏不一有襌惠語</hi>
　<hi>錄行世</hi>
　　卭州<hi>東至成都府崇慶州新津縣界五十里西至雅州蘆山縣界四十里南至雅州名山縣界</hi>
　　　<hi>五十里北至夷界三十里自州治至南京七千八百里至京師一萬一千四百一十里</hi>
　　　<hi>糧二萬石零</hi>
建置沿革秦為蜀郡臨卭縣地漢晉因之宋齊属晉康<lb/>
　郡梁置卭州西魏置蒲原郡後周為臨卭郡隋廢郡<lb/>
　為縣属雅州唐初柝雅州置卭州治依政縣尋移治<lb/>
<pb n="KR2k0008_WYG_072-32a"/>
　臨卭天寳初改臨卭郡乾元初復為卭州宋因之元<lb/>
　初於此立安撫司後以臨卭依政縣併入州本朝洪<lb/>
　武九年改州為縣後復陞為州編户一十里領縣二<lb/>
　大邑縣<hi>在州北四百八十里本漢蜀郡江原縣地晉因之西魏属江原郡後周郡廢改縣曰晉原</hi>
　<hi>隋属益州唐析晉原置大邑縣属卭州宋仍舊元併安仁火井二縣入焉本朝仍舊属編户七里</hi>蒲<lb/>
　江縣<hi>在州西五百二十里本漢蜀郡臨卭縣地西魏置廣定縣属蒲原郡隋廢郡改為蒲江縣属雅</hi>
　<hi>州唐太和中属巂州後改属卭州宋因之元併入卭州本朝復置縣仍舊属編户五里</hi>
郡名臨卭<hi>後周名</hi>
<pb n="KR2k0008_WYG_072-32b"/>
風俗頗慕文學<hi>隋志臨卭風俗大率與漢中不别其人敏慧頗慕文學</hi>
山川古城山<hi>在卭縣西七里方輿記山有鐵祖祠鼓鑄之家祀之</hi>白鶴山<hi>在卭縣西八里</hi>
　<hi>舊名四明又名乗羊漢胡安聚徒教授山中後乘鶴仙去</hi>銅官山<hi>在卭縣東南八里史記卓氏之</hi>
　<hi>先趙人秦破趙卓氏夫妻推輦而行曰吾聞岷山沃野下有蹲鴟乃求逺遷致之臨卭即山鑄錢即此山</hi>
　<hi>也漢文帝嘗以此山賜鄧通</hi>相臺山<hi>在卭縣西八十里舊火井縣之東北唐袁天綱為火井令</hi>
　<hi>登此以相縣治因名</hi>七盤山<hi>在卭縣西八十里九域志唐主簿王興於此仙去</hi>鶴鳴山<lb/>
　<hi>在大邑縣西北三十里形如覆甕上有七十二□應七十二侯東西二溪出其兩腋</hi>霧山<hi>在大邑縣</hi>
　<hi>北五十里宋張俞詩霧山環合似雲川户有清溪種玉田</hi>鳳凰山<hi>在大邑縣西八十里山形如鳳</hi>
<pb n="KR2k0008_WYG_072-33a"/>
　<hi>凰山舊有紫栢十圍根盤於巨石上號騎鯨栢</hi>長秋山<hi>在蒲江/縣治東</hi>九仙山<hi>在蒲江縣</hi>
　<hi>西三十里山有九峯如屏嘗有仙棲止於此</hi>天柱峯<hi>在鶴鳴山東南有石峯名曰天柱三面懸</hi>
　<hi>絶其状如城亦名天城</hi>青霞嶂<hi>在鶴鳴山宋陸游劔南詩藁云青霞嶂環玉潭皆鶴鳴山最佳</hi>
　<hi>處</hi>湖池<hi>在卭縣治東五代/時蜀孟昶所鑿</hi>牡丹池<hi>在大邑縣牡丹平上有此池片葉纎</hi>
　<hi>芥或墜於中則鴛鴦野䳱之𩔖即㗸去之</hi>西湖池<hi>在白鶴/山西</hi>浴丹池<hi>在蒲江縣舊崇</hi>
　<hi>真觀世傳軒轅黄帝脩道於此又有浴丹井在舊依政縣崇明觀</hi>斜江<hi>在卭縣東七十里發源鶴</hi>
　<hi>鳴山東斜流經舊安仁縣入卭水又東流入新津縣界</hi>牙江<hi>在卭縣東四十里發源自大邑縣流</hi>
　<hi>合卭水處有石如象牙</hi>䣢水<hi>在卭縣西發源自大邑縣/鳳凰山至縣西南合卭水</hi>卭水<hi>在卭</hi>
<pb n="KR2k0008_WYG_072-33b"/>
　<hi>縣南五里俗呼南河發源自雅州卭崍山</hi>布濮水<hi>在卭縣西八十里發源自獠界即古之濮也</hi>
　蒲水<hi>在蒲江縣南發源名山下合南河口出新津入岷江</hi>文君井<hi>在卭縣南二里即卓文君</hi>
　<hi>當壚司馬相如滌器處宋陸游詩落魄西州泥酒杯酒酣㡬度上琴臺青鞋自笑無拘束又向文君井上</hi>
　<hi>來</hi>火井<hi>在卭縣西八十里博物記云井深二三丈以竹木投取火後人以火燭投井中火即滅絶</hi>
　<hi>不復然又蜀都賦註先以家火投之須臾光熖上騰以竹筒盛之接其光而無炭也取井火還煑井水一</hi>
　<hi>斛水得四五斗鹽家火煑之不過二三斗鹽耳</hi>
土産鐵<hi>卭縣出</hi>山礬花<hi>卭縣出花繁如/雪香氣極濃</hi>木蓮花<hi>白鶴山出花分四色</hi>
　蒲江硯<hi>蒲江縣出其發墨與端歙不異</hi>
<pb n="KR2k0008_WYG_072-34a"/>
學校卭州學<hi>在縣治南唐武徳間建本朝洪武九年重建</hi>大邑縣學<hi>在縣治南唐咸</hi>
　<hi>亨間建本朝洪武十七年重建</hi>蒲江縣學<hi>在縣治南隋建本朝洪武十七年重建</hi>
書院魏了翁書院<hi>在蒲江縣治北宋嘉定間建又了翁嘗築室白鶴山下曰鶴山書院聚書</hi>
　<hi>授徒由是蜀人知義理之學</hi>
宫室南樓<hi>在卭縣南五里前臨大江宋淳熈間郡守張方建</hi>挾仙樓<hi>在卭縣崇真觀後昔</hi>
　<hi>有仙人張逺霽者常往來於此人呼為張四郎常挾彈視人家有灾者為擊散之此其故居也</hi>翠屏<lb/>
　閣<hi>在卭縣白鶴山漢胡安建宋陸游詩把酒孤亭半日留西巖獨擅鶴山秋</hi>三瑞閣<hi>在卭縣治</hi>
　<hi>西舊州圃宋寳元間州有蓮禾芝三瑞嘉祐間又有並帶蓮九穗禾雙犢牛三瑞因名</hi>清燕堂<lb/>
<pb n="KR2k0008_WYG_072-34b"/>
　<hi>在卭縣舊州圃古樹掩翳挾道蔽天氣象蔚然</hi>禮賢亭<hi>在卭縣治東宋景祐間建</hi>萬竹亭<lb/>
　<hi>在白鶴山西巖之西唐景福間建</hi>信羙亭<hi>在白鶴山宋/慶厯二年建</hi>萬松亭<hi>在卭縣西</hi>
　<hi>三十里盡得一境江山之勝</hi>白鶴臺<hi>在白鶴山漢胡安嘗於山中乘白鶴仙去弟子即其處為</hi>
　<hi>臺宋宋紱詩不知白鶴㡬囘來山下空存白鶴臺</hi>琴臺<hi>在卭縣南文君井之側相傳漢司馬相如</hi>
　<hi>撫琴於上</hi>逍遙館<hi>在卭縣治西郡守陳學古建</hi>
寺觀天慶寺<hi>在卭縣治西宋嘉祐中建二寺俱本朝永樂中重脩</hi>鳳凰寺<hi>在大邑縣治西</hi>
　<hi>元末毁于兵</hi>善業寺<hi>在蒲江縣南十五里宋紹興初建二寺俱本朝洪武中重建</hi>崇真<lb/>
　觀<hi>在卭縣治北唐末建</hi>延祥觀<hi>在鶴鳴山上昔張道陵於此與民祈祥因名</hi>紫極觀<lb/>
<pb n="KR2k0008_WYG_072-35a"/>
　<hi>在蒲江縣治西一里宋淳熈初建本朝重修</hi>
祠廟韓曉祠<hi>在白鶴山曉韓琦之孫宋乾道間緫領四川財賦奏减卭州軍賦以蘇疲困民為立</hi>
　<hi>生祠</hi>
古蹟公孫述城<hi>在卭縣即古卭州城西漢末公孫述為𨗳江卒正治臨卭即此城也</hi>火井<lb/>
　廢縣<hi>在大邑縣東四十五里唐置属卭州宋因之元併入大邑縣</hi>臨溪廢縣<hi>在卭縣境</hi>
　<hi>西魏置臨海縣属蒲原郡唐属卭州宋熈寧問省入臨卭縣</hi>臨卭廢縣<hi>在卭縣漢置属蜀郡</hi>
　<hi>隋属雅州唐宋為卭州治元省入州</hi>依政廢縣<hi>在卭縣東南五十五里西魏置属卭州隋属雅</hi>
　<hi>州唐宋俱属卭州元省又有舊依政城在縣東北三十里</hi>安仁廢縣<hi>在卭縣東北四十里唐武</hi>
<pb n="KR2k0008_WYG_072-35b"/>
　<hi>徳初置属嘉州元併入大邑縣</hi>石盤戍<hi>在卭縣西一百里舊傳諸葛亮征羌駐軍於此俗呼為望</hi>
　<hi>軍頂</hi>卓王孫宅<hi>在卭縣南五里基方十里耕者往往得銅鐵</hi>
名宦漢王吉<hi>臨卭縣令與司馬相如善相如至其縣吉待之甚恭</hi>隋柳儉<hi>卭州刺史在職</hi>
　<hi>十餘年民夷悦服後還鄉里乘弊車羸馬衣食不贍人服其㢘</hi>唐袁天綱<hi>貞觀間為火井令嘗</hi>
　<hi>登山以相縣治後人名其山曰相臺</hi>栢貞節<hi>上元初為卭州刺史能禦段子章徐知道二冦之禍</hi>
　<hi>杜甫詩紛然喪亂際見此忠孝門蜀中冦以甚栢氏功彌存</hi>宋燕肅<hi>知臨卭縣民嘗苦吏追擾</hi>
　<hi>肅削木為牘民訟有連逮者書其姓名使自召之皆如期而至</hi>馬知節<hi>至道初為益漢卭等州都</hi>
　<hi>廵檢使㑹劉旰脅牙兵為亂連下州縣知節與戰旰走卭州又乘其敝擊斬之無噍類</hi>楊繼勲<lb/>
<pb n="KR2k0008_WYG_072-36a"/>
　<hi>咸平中知卭州平王均之亂有功徳于民</hi>文同<hi>皇祐間通判卭州王安石送以詩文翁出治蜀蜀士</hi>
　<hi>始文章犖犖漢守孫千載起相望</hi>張及<hi>知臨卭縣太守欲引水乏舟遣吏於縣决堰水時農事方</hi>
　<hi>興及曰涸民田以事嬉遊可乎令可去水不可𨗳守斂容謝之</hi>王伯憲<hi>紹興間為蒲江令民安訟</hi>
　<hi>簡有無訟堂民為立碑</hi>韓曉<hi>乾道初為蜀緫領减卭州錢引三十七萬餘民咸徳之畫其像刻石</hi>
　<hi>於白鶴山頌而祀之</hi>趙雍<hi>淳熈間知卭州以儒術飾吏事待士甚厚恤民甚勤下車期年政化大行</hi>
　<hi>郡人為畫像而祀之</hi>李舜臣<hi>卭州安仁主簿嵗大侵飢民千百持鉏棘大呼響震邑市令懼閉門</hi>
　<hi>舜臣曰此非盜也何懼為出慰勞遣之</hi>姚希得<hi>知蒲江縣巨室挾勢邑號難治希得綏强扶弱</hi>
　<hi>聲聞著稱</hi>本朝門仲昌<hi>洪武間卭縣知縣練達政體善於撫字㑹天龍寳謀叛其</hi>
<pb n="KR2k0008_WYG_072-36b"/>
　<hi>黨鐵甲吳冦掠鄉村仲昌率民立柵以禦之冦計窮夜遁民頼以全</hi>葉國祥<hi>嘉靖間判</hi>
　<hi>卭州歴任五載兩署名山縣征蠻督餉及委採木事集而民不擾當道亟嘉予之以疾致仕歸</hi>
　<hi>卭民畫像以祀</hi>
流寓司馬相如<hi>成都人事漢景帝為武騎常侍因病免歸家貧素與臨卭令王吉善</hi>
　<hi>往舍都亭富人卓王孫為具召之一座盡傾酒酣令前奏琴相如鼓之王孫女文君好音遂奔</hi>
　<hi>相如武帝時相如以辭賦得幸為中郎將建節使蜀太守以下郊迎縣令負弩矢先驅於是王</hi>
　<hi>孫自以女尚為晚乃厚分其財</hi>劉瓌<hi>曹州人仕宋通判卭州因家焉其先八世同居至是</hi>
　<hi>和睦之風不替平生薦士幾二百人多知名士</hi>
<pb n="KR2k0008_WYG_072-37a"/>
人物漢胡安<hi>臨卭人聚徒教于白鶴山司馬相如嘗從之受經</hi>林閭<hi>臨卭人善</hi>
　<hi>學博古自古天子有輶車之使由漢以來儒者但聞其官不詳其職惟閭與嚴君平知之曰此</hi>
　<hi>使考八方之風雅通九州之異同使天子居高堂而知天下也揚雄聞而師之</hi>嚴遵<hi>臨卭</hi>
　<hi>人即嚴君平善易卜筮於成都市日閲數人每依卦辭教人以忠孝日得百錢足自養則閉肆</hi>
　<hi>下簾讀老子揚雄少從之學曰其風聲足以激貪勵俗亦近古之逸民也益州牧李强召為從</hi>
　<hi>事不就卒年九十餘</hi>陳立<hi>蜀郡臨卭人成都時為牂牁太守討平冦亂又徙守巴郡及天</hi>
　<hi>水治績為天下最天子賜以黄金四十斤後入為左䕶軍</hi>唐梁震<hi>卭州依政人唐末進</hi>
　<hi>士遊中原取道荆南為高季興所留季興甚重之震耻為季興所汚但稱有唐進士而不稱其</hi>
<pb n="KR2k0008_WYG_072-37b"/>
　<hi>官爵</hi>宋計用章<hi>卭州安仁人天禧中進士通判延安時范雍為帥用章勸其修城練</hi>
　<hi>卒以備不測雍不聽及元昊圍城召用章問䇿用章以一死報國對㑹其夜大雪賊遂退後知</hi>
　<hi>龔州終都官員外郎</hi>李絢<hi>依政人累官起居舍人龍圖閣直學士仁宗春秋高未有繼嗣</hi>
　<hi>因侍祀高禖還奏賦大指言逺嬖寵近柔良則子孫蕃衍仁宗嘉納之</hi>趙卨<hi>依政人第</hi>
　<hi>進士為汾州司法參軍郭逵宣撫陜西辟掌文字多所建明夏人入冦俘馘有功累官龍圖閣</hi>
　<hi>學士帥延安元祐中進端明殿學士</hi>常安民<hi>卭州人年十四入太學有俊名熙寧中進</hi>
　<hi>士為應天軍廵判官知長洲縣政如古循吏累遷監察御史論章惇蔡京之奸峻直不囘後京</hi>
　<hi>用事入安民黨籍流落二十年而卒後贈右諌議大夫</hi>李稷<hi>絢子以䕃歴官累遷陜西</hi>
<pb n="KR2k0008_WYG_072-38a"/>
　<hi>轉運使制置解鹽种諤起興靈夏議稷督餉築永樂城既成輦致金帛於其中夏人來圍城稷</hi>
　<hi>守之不敢去以及於難</hi>常同<hi>安民子政和中進士除太常博士紹興初知栁州召還首</hi>
　<hi>論朋黨之禍除殿中侍御史金使入見同言先振國威則和戰常在我若一意議和則和戰常</hi>
　<hi>在彼累遷御史中丞後以顯謨閣學士知湖州請祠卒子孫家於嘉興</hi>吳時<hi>卭州人舉</hi>
　<hi>進士甲科知鄭縣徽宗時為辟雍司業出提舉河東常平童貫經畧北方時因進對言必速亂</hi>
　<hi>王黼怒斥為腐儒尋以徽猷閣待制奉祠時敏於為文未嘗屬藁人目之曰立地書厨</hi>費<lb/>
　孝先<hi>安仁人至和初嘗游青城董正圖學舍壊其竹床欲償其直正圖曰成敗有數何償</hi>
　<hi>焉孝先視其側書云某年月日為費孝先所壊大驚即師事之正圖授以易孝先遂以術名聞</hi>
<pb n="KR2k0008_WYG_072-38b"/>
　<hi>天下</hi>李繒<hi>卭州人舉八行不赴以文史自娛所著有補註唐書三百卷</hi>杜國寳<lb/>
　<hi>卭州大邑人在乳時其父遊東吳不歸音問杳然後四十年國寳南至荆渚以父名出處手掲</hi>
　<hi>以行間關萬里至韶州見父時父為州都廵因迎還鄉人嘉其孝</hi>李僑<hi>臨卭人紹熙進</hi>
　<hi>士時光宗不豫久闕朝重華宫僑初釋褐即慨然上䟽乞致仕有曰禄不逮養乞將所得官資</hi>
　<hi>囘贈二親冀以感動上意朝論偉之</hi>魏了翁<hi>卭州蒲江人本髙姓出繼魏氏因姓魏慶</hi>
　<hi>元進士累官吏部尚書端明殿學士同僉書樞宻院事先是論事忤史彌逺謫官嘗言自結髪</hi>
　<hi>遊聖人之門窮探邃逺今髪星星矣大懼年數之不足其於他道盖未遑及也卒諡文靖累贈</hi>
　<hi>秦國公</hi>魏文翁<hi>了翁弟舉進士為眉山尉後知叙州嘗讀禮將為善思貽父母令名</hi>
<pb n="KR2k0008_WYG_072-39a"/>
　<hi>必果日諷味不能釋自號果齋</hi>高稼<hi>了翁同産兄博極羣書為四川制置司參議官元兵</hi>
　<hi>入漢沔稼力戰却之後知沔州曰大丈夫不於汗青垂名則碌碌人耳後元兵䧟沔城稼死焉</hi>
　<hi>贈龍圖閣直學士諡曰忠</hi>高定子<hi>稼之弟博通六經嘉泰初進士累官端明殿學士僉</hi>
　<hi>書樞宻院事兼參知政事嘗以忤史嵩之謫官卒贈少保定子歴州縣所至以教化為先務所</hi>
　<hi>著有存著齋文集北門類藁</hi>高斯得<hi>稼之子少從李坤臣學坤臣瞽斯得左右扶持</hi>
　<hi>之紹定初進士授利路推官稼死事於沔斯得潜至其地奉遺體以歸服除無意仕進李心傳</hi>
　<hi>領史事辟為史館檢閲後累遷翰林學士僉書樞宻院事兼參知政事所著有詩膚説及耻堂</hi>
　<hi>等集</hi>郭正孫<hi>卭州人舉進士累官太府寺丞帥興元時金人内侵屹守孤城三戰三却</hi>
<pb n="KR2k0008_WYG_072-39b"/>
　<hi>左右勸之避正孫不從遂死於敵</hi>鄧得遇<hi>卭州人淳祐進士累官知昭州遷廣西提</hi>
　<hi>點刑獄兼知静江府時兵起長沙破静江得遇取幅紙書云宋室忠臣鄧氏孝子不忍偷生寧</hi>
　<hi>甘溺死彭咸故居乃吾潭府屈公子平乃吾伴侣優哉優哉吾得其所遂投南流江而死</hi>
列女程小姑<hi>大邑人姚三五之妻一日姚如外小姑煢然處閨中夜漏半强奴挾刄逼之號呼義</hi>
　<hi>不受辱身被重創者十四訖全大節縣上其事論奴如律大觀中封旌徳縣君</hi>
仙釋張三丰<hi>洪武末自陜西來鶴鳴山修道往來於山者半年後不知蹤跡</hi>
　　東川軍民府<hi>東至烏撒軍民府界一百二十里西至㑹川衞界三百里南至雲南尋□</hi>
　　　<hi>軍民府界二百二十里北至烏䝉軍民府界一百五十里自府治至南京六千六百三十四里</hi>
<pb n="KR2k0008_WYG_072-40a"/>
　　　<hi>至京師九千七百九十七里</hi>
建置沿革禹貢梁州之境天文參分野地名東川甸烏<lb/>
　蠻仲牟由之裔罵彈得之改曰那札那夷屬南詔䝉<lb/>
　世隆置東川郡後烏蠻閟畔彊盛自號閟畔部元初<lb/>
　置萬户府至元中改為閟畔部軍民官後改為東川<lb/>
　府𨽻烏撒烏蒙等處宣慰司本朝洪武初仍為東川<lb/>
　府隸雲南布政司十六年改為東川軍民府隸四川<lb/>
　布政司<lb/>
<pb n="KR2k0008_WYG_072-40b"/>
郡名東川<hi>䝉氏名</hi>
形勝北控東川澤西有金沙江險據雲弄山<hi>元志</hi>
風俗俗尚戰争居多板覆<hi>元志烏蠻富强白蠻貧弱俗尚戰争類吐蕃居多板</hi>
　<hi>屋</hi>貿易為業<hi>府志夷人有二種其一曰僰人椎髻披氊戴氊笠用氊裹其脛躡皮履好</hi>
　<hi>貿易為業</hi>性勁而捍<hi>同上其一曰羅羅即㸑蠻也性勁而捍摘鬚束髪於頂覆以白布尖</hi>
　<hi>巾衣氊履革</hi>
山川石鼓山<hi>在府治東山有大石如卧牛狀扣之有聲夷人呼為石鼓故名</hi>萬額山<hi>在府</hi>
　<hi>治北其形上闊下尖有類猪首</hi>白婆山<hi>在府南山頂有/泉四時無盈縮</hi>馬鞍山<hi>在府西南</hi>
<pb n="KR2k0008_WYG_072-41a"/>
　<hi>一十里以形似名</hi>七雄山<hi>在府東北一百二/十里石崖陡峻</hi>絳雲弄山<hi>在府西南</hi>
　<hi>二百里一名烏龍山高峻百里有十二峯下臨金沙江南詔䝉氏封其山神為東川大王建廟祀之</hi>海<lb/>
　子<hi>在府治南長二十里</hi>金沙江<hi>在府西一百五十里一名納夷又名黒水源出雲南武定府下</hi>
　<hi>流入濟慮部</hi>牛欄江<hi>在府東南一百二十里源出尋甸軍民府下流合金沙江</hi>璧谷川<lb/>
　<hi>在府西南一百三十里源出尋甸白澤河西入金沙江</hi>喟齒化溪<hi>源出府東南一百里過絳</hi>
　<hi>雲弄山下必枯熱甸北流入金沙江</hi>麥則夷溪<hi>源出閟畔部南山澗中西北入託渠溪</hi>惠<lb/>
　沙溪<hi>在府北一百里流入東川甸中匯而為澤又流入託渠溪</hi>龍泉<hi>在府東源出石鼓山下有</hi>
　<hi>溉田之利</hi>湯池<hi>在府西南三十五里水自石竇中出熱如沸湯清澈如鑑人多沐浴焉</hi>
<pb n="KR2k0008_WYG_072-41b"/>
土産銅　鐵　氊　蜜　漆　木瓜　松子　麻布<lb/>
　麂<lb/>
關梁索橋<hi>在府北一百二十里牛欄江下流江闊水急夷人用木筒貫以藤索繫於兩岸人過則縳</hi>
　<hi>於筒用游索往來相牽以渡之</hi>金沙渡<hi>在府西一百五十里金沙江夷人鑿大木槽以渡往來</hi>
寺觀安襌寺<hi>在馬鞍山之麓元建本朝永樂十三年重脩</hi>
　　烏䝉軍民府<hi>東至烏撒軍民府界二十五里西至建昌衛界四百九十里南至東川軍</hi>
　　　<hi>民府界一百三十里北至叙州府界六百三十里自府治至南京六千六百三十五里至京師</hi>
　　　<hi>九千八百二里</hi>
<pb n="KR2k0008_WYG_072-42a"/>
建置沿革禹貢梁州之境天文井鬼分野古為竇地甸<lb/>
　漢為牂牁郡地唐時烏蠻仲牟由之裔曰阿統者始<lb/>
　遷于竇地甸至十一世孫烏䝉始强號烏蒙部宋時<lb/>
　封阿杓為烏䝉王元初歸附至元間置烏蒙路隸烏<lb/>
　撒烏䝉等處宣慰司本朝改為烏䝉府洪武十六年<lb/>
　陞烏蒙軍民府隸四川布政司<lb/>
郡名牂牁<hi>漢名</hi>烏䝉<hi>以酋名</hi>
形勝蜀本地高山險烏䝉又高蜀一倍<hi>元志</hi>前㨿索橋之<lb/>
<pb n="KR2k0008_WYG_072-42b"/>
　險右恃雪山之高<hi>郡志</hi>龍洞環於左凉山聳於右<hi>新志</hi>
風俗民有三種<hi>郡志夷民有三種曰羅羅曰土獠蠻曰夷人</hi>擊齒乃娶<hi>同上男子</hi>
　<hi>十四五嵗擊去左右二齒乃娶</hi>去㡌為禮<hi>同上夷人土獠種類不一出入佩刀以隨相見去㡌</hi>
　<hi>為禮</hi>
山川鐵鑪山<hi>在府治東山形如鑪</hi>我未山<hi>在府東二十五里夷語以五為我以横為未謂</hi>
　<hi>此山五峯之横列也</hi>朴窩山<hi>在府東南三十里夷語以平坦為朴窩謂此山四望平坦</hi>慱特<lb/>
　山<hi>在府東南五十里夷語以相對為博特謂此山兩峯對峙</hi>撒途山<hi>在府東北八十里夷語以</hi>
　<hi>陡峻為撒途謂此山懸崖陡峻</hi>凉山<hi>在府西一百里高廣百餘里絶頂頗平風氣甚肅蠻酋每夏於</hi>
<pb n="KR2k0008_WYG_072-43a"/>
　<hi>此避暑</hi>雪山<hi>在府西一百三十里其/巔冬有積雪春半方消</hi>界堆山<hi>在府北六百三十里</hi>
　<hi>與叙州府為界</hi>金沙江<hi>在府西南二百六十里源出吐蕃過烏䝉與馬湖江合流</hi>撒由河<lb/>
　<hi>在府西南一十里源出凉山之麓北流與龍洞河合</hi>龍洞河<hi>在府東北三十里源出小山石洞中</hi>
　<hi>灌溉田畆其石洞俗呼為龍洞</hi>
土産茶　鸚鵡　笻竹　荔支　氊　薑　榿木<lb/>
關梁羅佐關<hi>在府北二百五十五里</hi>羅佐橋<hi>在羅佐/關下</hi>索橋<hi>在府南一百三</hi>
　<hi>十里</hi>
古蹟土城<hi>在府東二十里元初駐兵于此所築遺址尚存</hi>石塔<hi>在府東二十五里斵石成塔高</hi>
<pb n="KR2k0008_WYG_072-43b"/>
　<hi>一丈許刻人馬螭蚪之形于上半已剥落</hi>小烏䝉<hi>在府北七十里四圍皆山中平地夷人於此耕</hi>
　<hi>種號傑紀</hi>
名宦元李京<hi>烏䝉道宣慰副使兼管軍萬户時羣蠻不靖京按行調發周履雲南為志畧四卷</hi>
　　烏撒軍民府<hi>東至貴州宣慰司界二百五十里西至烏蒙軍民府界一百九十里南至</hi>
　　　<hi>雲南霑益州界九十五里北至鎮雄府界二百一十里自府治至南京六千三百一十里至京</hi>
　　　<hi>師九千四百八十里</hi>
建置沿革禹貢梁州之境天文井鬼分野其地舊名巴<lb/>
　凡兀姑後名巴的甸自昔烏蠻居之唐時烏蠻之裔<lb/>
<pb n="KR2k0008_WYG_072-44a"/>
　孫曰烏些者居此至阿䝉始得巴的甸其東西又有<lb/>
　芒部阿晟二部皆他酋所㨿宋時烏些之後曰析怒<lb/>
　者始并其地號烏撒部元至元中始内附置烏撒路<lb/>
　招討司尋改為軍民總管府又改軍民宣撫司後陞<lb/>
　烏撒烏䝉等處宣慰司本朝改為烏撒府初隸雲南<lb/>
　布政司洪武十六年改烏撒軍民府隸四川布政司<lb/>
郡名烏撒<hi>以酋名</hi>
形勝山崖險阨襟帶二湖羊腸小徑十倍蜀道<hi>元志</hi>前臨<lb/>
<pb n="KR2k0008_WYG_072-44b"/>
　可渡後倚烏門<hi>郡志</hi>山高地險<hi>烏撒衛志介於諸夷之中山高地險實西南衝</hi>
　<hi>要之處</hi>
風俗婚姻不避親族氣習朴野俗類吐蕃<hi>元志</hi>刀耕火種<lb/>
　不事蠶桑病不醫藥惟禱鬼神<hi>郡志</hi>荷氊被毳<hi>烏撒衛志</hi>
山川大𨼆山<hi>在府城東南三里</hi>烏門山<hi>在府城東北一百四十里兩崖相對如門</hi>翠<lb/>
　屏山<hi>在府城東二百里山巒秀㧞宛如翠屏元何𢎞佐詩俗山如俗人過眼不相揖踞鞍無好詩覊</hi>
　<hi>愁拍胷臆行行見翠屏景意兩俱適烟蘿羃青黛崖嶂剷蒼璧雲霞油然生杉檜森以立鳴禽遞清響飛</hi>
　<hi>泉散珠□我疑有幽人巖居喜深宻朝飡紫霞英暮㗖香松實</hi>石洞<hi>在府城東南一百七十里有門</hi>
<pb n="KR2k0008_WYG_072-45a"/>
　<hi>可入中司容百餘人復有竇深黒舉火而入不知逺近</hi>盤江<hi>在府城西一百五十里源出烏撒流</hi>
　<hi>入叙州</hi>飬馬川<hi>在府城東一百四十里夷/人牧馬於此又名野馬川</hi>北海子<hi>在府城北</hi>
　<hi>二里源出東山之龍泉因築二埧積水成陂澤以壮城隍</hi>七渡河<hi>在府城西三十里其水縈曲山</hi>
　<hi>谷間人渡者凡七處</hi>可渡河<hi>在府城南/九十五里</hi>龍泉<hi>在府城東東山下泉水湧出清濁不</hi>
　<hi>時</hi>龍潭灣泉<hi>在府城東南八里羣山之中其深莫測嵗旱土人禱雨於此</hi>九十九<lb/>
　渡水<hi>在府城西南一百一十里</hi>
土産鐵　銅　漆　松子　木瓜　刺竹　猿　鹿<lb/>
公署烏撒衛<hi>在府城南本朝洪武十五年建永樂間隸貴州都司</hi>守禦七星關後<lb/>
<pb n="KR2k0008_WYG_072-45b"/>
　千户所<hi>在府城東南本朝洪武二十一年建永樂間隸貴州畢節衛</hi>
學校烏撒衛學<hi>在衛治西正統八年建舊有烏撒府學永樂十四年省今止存衞學</hi>
關梁石駝關<hi>在府城東關道有石如駝因名</hi>七星關<hi>在府城東南一百七十里頂有七峯</hi>
　<hi>關置軍守禦元馮福可詩點蒼何蒼蒼環以西洱河百年雨露恩詎敢煩天戈轅門振烏撒衣帶踰牂牁</hi>
　<hi>巨險久已夷故關尚坡陀云胡七星名亦復垂不磨</hi>老鴉關<hi>在府城東三百里</hi>善欲關<lb/>
　<hi>在府城東三百里以上二關俱有畢節衛卒戍守</hi>六道橋<hi>在府城東南四里</hi>可渡橋<lb/>
　<hi>在府城南九十里</hi>天生橋<hi>有二一在府城東八十里衆山中一在府城東北一百里石梁横截</hi>
　<hi>拱架如橋</hi>
<pb n="KR2k0008_WYG_072-46a"/>
寺觀能仁寺<hi>在府城東本朝洪武二十年建</hi>
　　遵義府<hi>東至貴州偏橋衛界四百八十里西至瀘州合江縣界一千五十里南至貴州飬龍</hi>
　　　<hi>坑長官司界九十里北至重慶府綦江縣界三百五十里自司治至南京六千七百里至京師</hi>
　　　<hi>九千七百里</hi>
建置沿革禹貢梁州之境天文井鬼分野秦為夜郎且<lb/>
　蘭二縣地漢属牂牁郡晉隋因之唐貞觀初分牂牁<lb/>
　郡北界置郎州領恭水高山貢山柯盈邪施釋燕六<lb/>
　縣州及縣尋省未㡬復置後改郎州為播州治遵義<lb/>
<pb n="KR2k0008_WYG_072-46b"/>
　縣天寳中改播川郡乾元初復為播州唐末没於夷<lb/>
　宋置播州及遵義軍宣和中廢州為播川縣隸南平<lb/>
　軍又改軍為寨隸珎州尋置播州安撫司元改為播<lb/>
　州沿邊安撫司本朝洪武四年改為播州宣慰司又<lb/>
　陞宣慰使司萬厯中改為遵義府領州一縣四<lb/>
　播州長官司<hi>附郭元為播州軍民都鎮撫司隸播州宣撫司本朝洪武九年改為長官司</hi>
　遵義縣<hi>附郭萬厯中新設編户闕  里</hi>桐梓縣<hi>在府城東八十里萬厯中新設編户闕</hi>
　<hi>里</hi>白泥長官司<hi>在宣慰使司東南三百里元為白泥等處長官司隸播州宣撫司至正末</hi>
<pb n="KR2k0008_WYG_072-47a"/>
　<hi>改為白泥州本朝洪武十七年復改為長官司</hi>容山長官司<hi>在宣慰使司東三百二十里元</hi>
　<hi>為容山長官司隸播州宣撫司本朝因之</hi>真州長官司<hi>在宣慰使司東北二百里宋為綏陽</hi>
　<hi>徳陽二縣地属珍州元為珎州思寧等處長官司隸播州宣撫司至正末改珎州曰眞州本朝洪武十七</hi>
　<hi>年改為真州長官司</hi>重安長官司<hi>在宣慰使司東南四百里宋為黄平府地元因之本朝洪</hi>
　<hi>武八年於此置長官司</hi>草塘安撫司<hi>在宣慰使司東一百二十里元為舊州草塘等處長</hi>
　<hi>官司隸播州宣撫司本朝洪武十七年改為草塘安撫司</hi>真安州<hi>在府城南一百八十里萬厯中</hi>
　<hi>新設編户闕里</hi>綏陽縣<hi>萬厯中新設隸真/安州編户闕  里</hi>仁懷縣<hi>萬厯中設隸真安州</hi>
　<hi>編户闕    里</hi>
<pb n="KR2k0008_WYG_072-47b"/>
郡名播川<hi>唐名</hi>樂源　遵義<hi>宋名</hi>
形勝西連僰道南極牂牁<hi>舊志</hi>土地曠逺跨接溪洞　承<lb/>
　播珍夷皆牂牁故地<hi>俱圖經</hi>重山複嶺陡澗深林<hi>元史陳天</hi>
　<hi>祥傳</hi>
風俗敦龎淳固悉慕華風<hi>圖經其俗敦厖淳固以耕殖為業鮮相侵犯天資忠順悉</hi>
　<hi>慕華風</hi>宦儒户與漢俗同惟夷地則椎髻披氊<hi>同上</hi>以射<lb/>
　獵山伐為業信巫鬼好詛盟<hi>宋遵義軍圖經</hi>婚姻以銅器氊<lb/>
　刀弩矢為禮燕樂以銅羅鼓横笛歌舞為樂<hi>同上</hi>㑹聚<lb/>
<pb n="KR2k0008_WYG_072-48a"/>
　以漢服為貴出入背刀弩自衛<hi>圖經凡賔客㑹聚酋長乃以漢服為貴出</hi>
　<hi>入皆背刀弩自衛至於與華人交易畧無侵犯</hi>
山川鳳山<hi>在宣慰司東狀如鳳翥</hi>湘山<hi>在宣慰司東二里湘江上上有大徳䕶國寺</hi>龍<lb/>
　山<hi>在宣慰司北二里州之王山也</hi>錦屏山<hi>在宣慰司西南二里茂林脩竹狀如錦屏</hi>龍巖<lb/>
　山<hi>在宣慰司北四十里怪石巉巖</hi>定軍山<hi>在龍巖山東宋太師楊端駐軍於此因名</hi>蟠龍<lb/>
　山<hi>在龍巖山西首尾蟠曲如龍</hi>大樓山<hi>在宣慰司/北一百里</hi>拱辰山<hi>在餘慶長官司</hi>
　<hi>南一百五十里山勢北向因名</hi>紫霄山<hi>在白泥長官司東四/十里巍然凌於霄漢</hi>容山<hi>在容</hi>
　<hi>山長官司西南山有石多光澤</hi>豹子山<hi>在真州長官司西八里山多産豹故名</hi>羅蒙山<lb/>
<pb n="KR2k0008_WYG_072-48b"/>
　<hi>在真州長官司南六十里唐志云有羅䝉縣此山之高遠瞰羅䝉故名</hi>松山<hi>有二皆在真州長官</hi>
　<hi>司上多松樹一在東南六十里曰東松山一在西南六十里曰西松山</hi>萬丈山<hi>在草塘安撫司</hi>
　<hi>東南二十里崖壁高萬丈</hi>筆架山<hi>在黄平安撫司/治南形如筆架</hi>碧雲峯<hi>在宣慰司西四</hi>
　<hi>峯並峙中一峯逈出青碧如雲</hi>櫃巖<hi>在宣慰司北三百里高百丈廣半之中有一石穴穴前一櫃往</hi>
　<hi>來者悉見之</hi>桃源洞<hi>在𤣥妙觀右其洞高濶/彷彿武陵桃源因名</hi>湘江<hi>在宣慰司東又</hi>
　<hi>名穆家川源出龍巖山麓流經湘山南與烏江合</hi>洪江<hi>在宣慰司東四十里源出大樓山合仁江</hi>
　<hi>入烏江</hi>仁江<hi>在宣慰司東南五十里源自永/安驛山澗下流合湘江入烏江</hi>烏江<hi>在宣慰司</hi>
　<hi>東七十里源出水西閩地繞播州南湘洪仁三江合經思南府轉入涪江</hi>小烏江<hi>在餘慶長官司</hi>
<pb n="KR2k0008_WYG_072-49a"/>
　<hi>南六十五里源出椒溪南流入涪江</hi>三江<hi>有二一在容山長官司東五里源出貴州新添衛都匀六</hi>
　<hi>洞流經司界一在真州長官司南五十里源出羊毛坡東南流合虎溪</hi>白泥江<hi>在白泥長官司</hi>
　<hi>南源出黄平葛浪洞流經本司界</hi>芙蓉江<hi>在真州長官司南一百里源出西南夷界東流連思</hi>
　<hi>義寨北流入黔州界</hi>兩岔江<hi>在黄平安撫司西南十五里其源一出於上塘一出於大原流轉三</hi>
　<hi>波合而為一</hi>落閩水<hi>在宣慰司西南四十里源/出水烟里東流入烏江</hi>樂安水<hi>在宣</hi>
　<hi>慰司東七十里源出筯竹平里山澗轉流入烏江舟楫濟此無險得以樂安</hi>湄潭水<hi>在宣慰司</hi>
　<hi>東一百里下流入烏江經思南府達於黔江</hi>齋郎水<hi>在宣慰司北二百里源出蒿芰里楚米坡</hi>
　<hi>經小溪里入瀘州合江㑹蜀江古有苗齋郎者居此因名</hi>苖里水<hi>在重安長官司西南源出苗里</hi>
<pb n="KR2k0008_WYG_072-49b"/>
　<hi>寨</hi>虎溪<hi>在真州長官司西南七十里源出播/州委家里經舊珍州下流合三江</hi>思溪<hi>在真</hi>
　<hi>州長官司西七十里源出南川縣界下流入三江</hi>貫珠溪<hi>在真州長官司西南八十里源出虹</hi>
　<hi>轉山下流屈曲合二江</hi>易氏井<hi>在宣慰司南其泉味甘四時清潔不涸古有易姓者居其側</hi>
　碧泉<hi>在碧雲峯麓其水澄碧</hi>龍泉<hi>有二一在宣慰司北二十里一在真州長官司西南六十</hi>
　<hi>里俱深澄莫測相傳有龍居其中</hi>飛練泉<hi>在草塘安撫司北一十里源出飛練寨傍石竇</hi>金<lb/>
　鼓潭<hi>在宣慰司南四十里</hi>
土産斑竹<hi>播州出</hi>文龜　斑布　丹砂<hi>俱廢溱/州出</hi>犀角<hi>廢綏陽縣</hi>
　<hi>出</hi>雄黄<hi>廢夜郎縣出</hi>蜜　茶　靛　楠木　杉木　猱<lb/>
<pb n="KR2k0008_WYG_072-50a"/>
　熊<lb/>
公署興隆衛<hi>在重安長官司東三十里洪武二十二年建隸貴州都司</hi>黄平守禦千<lb/>
　户所<hi>在黄平安撫司南洪武八年建隸貴州都司</hi>
學校播州宣慰司學<hi>在宣慰司北舊鄉學基本朝洪武三十三年建為播州長官司學永</hi>
　<hi>樂四年陞宣慰使司學</hi>
宫室威遠樓<hi>在宣慰司治前洪武三年建</hi>務本堂<hi>在真州長官司西六十里漢尹珍因</hi>
　<hi>其俗以耕殖為業建此堂</hi>懷白堂<hi>在真州長官司南六十里昔人建以懷李白</hi>㑹仙亭<lb/>
　<hi>在桃源洞元大徳二年建本朝永樂四年重脩</hi>貫珠亭<hi>在真州長官司南貫珠溪上因溪得名</hi>
<pb n="KR2k0008_WYG_072-50b"/>
關梁烏江關<hi>在宣慰司治西南烏江傍洪武中建</hi>三渡關<hi>在宣慰司東八十里</hi>黒水<lb/>
　關<hi>在宣慰司西九十里</hi>太平關<hi>在大樓/山上</hi>巨濟橋<hi>在宣慰司治東元大徳中建</hi>
　通逺橋<hi>在宣慰司治東洪武初建</hi>太平橋<hi>在宣慰/司治南</hi>普濟橋<hi>在宣慰司治東</hi>
　鼇溪橋<hi>在餘慶長官司治北</hi>永濟橋<hi>在真州長官司治南以上俱洪武中建</hi>永寧<lb/>
　橋<hi>在興隆衛城北</hi>
寺觀萬夀寺<hi>在龍山上宋嘉定初建本朝洪武末重脩</hi>普明寺<hi>在真州長官司治東元延</hi>
　<hi>祐間建</hi>寳相寺<hi>在黄平安撫司治東元至元/間建俱本朝洪武中重脩</hi>延夀寺<hi>在白</hi>
　<hi>泥長官司治東洪武五年建</hi>𤣥妙觀<hi>在宣慰司治東宋嘉定間建本朝洪武中重脩</hi>集真<lb/>
<pb n="KR2k0008_WYG_072-51a"/>
　觀<hi>在宣慰司治西元至正間建本朝洪武末重脩</hi>冲虛觀<hi>在真州長官司治北元建本朝重脩</hi>
祠廟崇徳廟<hi>在宣慰司治南二里祀蜀郡守李氷</hi>普澤廟<hi>在宣慰司治南二里祀合瀘刺</hi>
　<hi>史趙延之</hi>忠烈廟<hi>在宣慰司治西祀宋武翼大夫楊璨度宗時賜廟額曰忠烈</hi>忠顯廟<lb/>
　<hi>在宣慰司治西祀宋武功大夫楊价度宗時賜廟額曰忠顯</hi>文昌祠<hi>在宣慰司治東鳳山上宋</hi>
　<hi>建後重脩</hi>
古蹟廢珍州<hi>在真州長官司西南四十里唐貞觀中開山洞置播川鎮後以鎮為珍州長安中改</hi>
　<hi>舞州開元初又改鶴州後復為珍州宋因之遺址尚存</hi>廢溱州<hi>在宣慰司北二十五里唐貞觀</hi>
　<hi>中置憲宗時嘗以珍州省入宋熈寧中復置并置溱溪縣景炎三年廢</hi>夜郎廢縣<hi>漢置属牂</hi>
<pb n="KR2k0008_WYG_072-51b"/>
　<hi>牁郡後廢唐貞觀中復置属珍州後属溱洲宋初廢熈寧中復置宣和間廢</hi>綏陽廢縣<hi>在真</hi>
　<hi>州長官司東南二百五十里隋置属思州唐夷州治此宋大觀初於此置承州宣和初廢承州割隸珍州</hi>
　<hi>後廢</hi>都上廢縣<hi>在舊承州西南二十五里隋置隸黔州後廢唐貞觀初復置隸夷州宋隸承州</hi>
　<hi>宣和中廢</hi>義泉廢縣<hi>在舊承州西南一百里隋大業間置隸明陽郡唐隸義州宋隸承州宣和</hi>
　<hi>中廢</hi>洋川廢縣<hi>在舊承州西北一百里唐武徳初置属蒙州貞觀中属播州後廢</hi>寧夷<lb/>
　廢縣<hi>在武徳初置属夷州貞觀初改属務州後廢入務川縣属思州宋復置属承州</hi>高富廢<lb/>
　縣<hi>在舊承州東北一百一十里唐武徳四年置属夷州貞觀初属務州又属黔州永徽以後省</hi>帶<lb/>
　水廢縣<hi>在宣慰司北三十里唐貞觀間置宋宣和初廢為城属南平軍</hi>樂源廢縣<hi>在真</hi>
<pb n="KR2k0008_WYG_072-52a"/>
　<hi>州長官司西七十里唐貞觀中置属溱州宋末属播州後廢</hi>白錦堡<hi>去播州三百里昔楊光榮</hi>
　<hi>子孫承襲守此宋端平中於此置播州</hi>銅佛像<hi>在宣慰司福光寺内按陽氏先徳廟碑其先有</hi>
　<hi>名選者獵于荒蓁中見一巖人物従獵者疑為恠白其事選遣人往視則風雷暴至不可邇選自往風雷</hi>
　<hi>如初有僧進曰古像靈異必齋戒誠敬乃可如其言而往獲覩其像乃徙於觀音院今徙於本寺</hi>家<lb/>
　訓碑<hi>宋忠烈公楊璨以十訓刻石示子孫曰如能順従則世享福夀</hi>
名宦唐楊端<hi>乾符初南詔䧟播州端本太原人應募領兵復播州能諭以威徳縻以恩信蠻人懷</hi>
　<hi>服五代以來子孫世襲其職宋開禧間贈太師</hi>宋田景遷<hi>乾徳中為珍州刺史上言自給賜珍</hi>
　<hi>州郡名以來連遭火災乞改州名太祖従之改為西高州并鑄五溪都防禦使印以賜之</hi>江彥清<lb/>
<pb n="KR2k0008_WYG_072-52b"/>
　<hi>守珍州徳祐初元兵至瀘守梅應春以城降彥清巷戰死之</hi>元何彦清<hi>播州安撫使有政績</hi>
　<hi>以安西行省左丞李徳輝有徳於播率其民立廟祀之</hi>李嗣宗<hi>至元末以千户守禦城志勇敢</hi>
　<hi>善撫兵衆人咸徳之</hi>
流寓李白<hi>唐宗室為翰林院供奉以永王璘事長流夜郎蔡寛夫詩話白従永王璘世頗疑之唐書</hi>
　<hi>載其事亦不為明辯是非獨其詩自序云半夜水軍來潯陽滿旌㫋空名適自誤廹脅上樓船従賜五百</hi>
　<hi>金棄之若浮烟辭官不受賞翻謫夜郎天白豈従人為亂者哉</hi>
人物漢尹珍<hi>牂牁郡人桓帝時珍自以生於荒裔不知禮義乃従汝南許慎應奉授經書圖緯學</hi>
　<hi>成還郷里教授於是南域始知有學</hi>宋楊璨<hi>楊端十三代孫嘉泰初襲播州安撫使開禧初蜀帥</hi>
<pb n="KR2k0008_WYG_072-53a"/>
　<hi>吳曦作亂璨輸金錢戰馬以助國用邊患遂息卒贈左衛大將軍忠州防禦使追封威毅侯</hi>楊价<lb/>
　<hi>璨子未生時將校有夣神自靖州來號蜀威將軍者暨价生貌狀如之紹定中襲軄以邊功授閣門宣賛</hi>
　<hi>舍人卒追贈威靈英烈侯</hi>冉従周<hi>郡人舉進士時呼為破荒冉家歴官為珍州守有善狀</hi>駱<lb/>
　世華<hi>珍州人大觀間與駱文貴等以其地内附授為奉訓大夫内殿崇班使忠國愛民久而弗替</hi>
　鄭昌孫<hi>珍州人嘉熈間元兵犯蜀剽掠珍州之地昌孫集民兵禦之事聞授本州總制</hi>王震<lb/>
　孫<hi>播州人端平初元兵犯蜀震孫率衆戍蜀口觧難息民事聞授従義郎重慶路兵馬鈐轄</hi>楊文<lb/>
　<hi>价子寳祐間授武徳郎脩學勤治累官播州安撫使卒贈光禄大夫同知樞宻院事</hi>冉璡<hi>播州人與</hi>
　<hi>弟璞俱有文武才前後辟召皆不赴余玠安撫四川築招賢館以禮士冉氏兄弟聞之遂謁玠玠與分庭</hi>
<pb n="KR2k0008_WYG_072-53b"/>
　<hi>抗禮待之甚至久之無所言因使人窺其所為兄弟惟對據以堊畫地為山川城池狀又旬日始見玠曰</hi>
　<hi>某辱公禮遇思少禆益今若徙合州於釣魚山任得其人以守之賢於十萬師逺矣玠大以為然即聞於</hi>
　<hi>朝詔以璡為承事郎權發遣合州璞為承務郎權通判州事徙城之事一以任之遂築雲居大獲等十餘</hi>
　<hi>城屯兵聚粮為必守計後果賴之</hi>楊邦憲<hi>文子襲父職端平間蠻人掠境領兵拒之擒其酋長</hi>
　<hi>進武節大夫宋亡元世祖詔諭之始内附授播州沿邊安撫使卒贈平章政事追封播國公謚惠敏</hi>元<lb/>
　楊漢英<hi>邦憲子㓜孤其母田氏攜至上京見世祖遂命襲父軄後再入覲時年十二世祖嘉其應</hi>
　<hi>對明敏復因宰臣奏安邊事益嘉之授宣撫使大徳中討平宋隆濟折節之叛加勲上䕶軍後征黄平蠻</hi>
　<hi>卒于軍贈平章政事柱國追封播國公謚忠宣</hi>楊嘉貞<hi>漢英子至正初授播州等處管軍萬户侍</hi>
<pb n="KR2k0008_WYG_072-54a"/>
　<hi>衛親軍都指揮使上䕶軍討平楊留總之叛進湖廣行中書省左丞</hi>本朝楊鑑<hi>嘉貞</hi>
　<hi>從子洪武初率其屬張坤趙簡來朝授宣慰使賜勑奬諭俾其永堅臣節後屢隨大軍討平叛</hi>
　<hi>冦卒贈懐逺將軍子昇襲軄涖政勤敏邊境綏寧永樂初請開學校薦士典教州民益崇習詩</hi>
　<hi>書禮義</hi>
列女田氏<hi>楊頀妻永樂間頀囘自北京卒於途田氏聞之哭泣不食暨柩至自經死事聞旌其門曰</hi>
　<hi>貞烈</hi>
　　永寧宣撫司<hi>東至播州界二百五十里西至瀘州江安縣界一百五十里南至鎮雄府</hi>
　　　<hi>界四百里北至瀘州合江縣界一百六十里自司治至南京五千六百一十里至京師八千七</hi>
<pb n="KR2k0008_WYG_072-54b"/>
　　　<hi>百八十里</hi>
建置沿革禹貢梁州之南境天文井鬼分野秦為蜀郡<lb/>
　地漢為益州地晉宋及周隋俱為夷地唐置藺州宋<lb/>
　為瀘州江安合江二縣之境元置永寧路領筠連州<lb/>
　及騰川縣後改為永寧宣撫司本朝洪武初改永寧<lb/>
　長官司八年陞宣撫司領長官司一九姓長官司<hi>在司</hi>
　<hi>城西南一百二十里舊為蠻夷之地元立夷民羅氏党九人為總把至元初改為九姓羅氏党蠻夷長官</hi>
　<hi>千户本朝洪武四年改為九姓長官司</hi>
<pb n="KR2k0008_WYG_072-55a"/>
郡名永寧<hi>宋名</hi>
形勝環城皆山疊翠如屏<hi>圖經</hi>馬口崖鎮其北漁漕溪横<lb/>
　其南<hi>郡志</hi>上通雲南北連川廣<hi>同上南接蠻夷上通雲南北連川廣水陸交通</hi>
　<hi>分界於此</hi>
風俗習俗鄙陋性格野朴<hi>郡志</hi>不事商賈惟務農桑<hi>圖經</hi>
山川土保山<hi>在司城内昔有夷人土保居此因名</hi>西珠山<hi>在司城内西南山形圓瑩如珠</hi>
　<hi>故名</hi>海漫山<hi>在司城北延袤八十/餘里如海水之汗漫</hi>青龍山<hi>在司城南二里形如青龍</hi>
　<hi>俗因呼之</hi>紅崖山<hi>在司城東北一/十里山多赤石</hi>木案山<hi>在司城東南五十里上有林木</hi>
<pb n="KR2k0008_WYG_072-55b"/>
　<hi>下平如案</hi>烏降山<hi>在司城西北/五十五里</hi>疋絹山<hi>在司城西北六十里山頂瀑布飛流</hi>
　<hi>宛如疋絹因以名山</hi>雪山<hi>在赤水衛北二十里高峻巉巖幽陰莫測方冬積雪春盡始消</hi>水東<lb/>
　河<hi>源出落郎連山澗流經司城南一十里下流㑹江門峽</hi>赤水河<hi>源出芒部界水腦洞流經</hi>
　<hi>司城東南一百四十里下經赤水衛</hi>通江溪<hi>源出貴州界流經九姓長官司南十五里名落卜姑</hi>
　<hi>溪下流㑹江門峽</hi>靈湫泉<hi>在司城西五十里有山洞深二丈許泉水四時不竭禱雨即應</hi>天<lb/>
　生池<hi>在司城西北六十里四面山繞水積于中不假穿鑿故名</hi>金鵝池<hi>在長官司西南五十</hi>
　<hi>里昔有天鵝羽如黄金遊池内至暮飛去因名</hi>
土産茶　梅　柑　葛　思木　苦竹　馬　猿<lb/>
<pb n="KR2k0008_WYG_072-56a"/>
公署永寧衛<hi>在司治西南洪武四年建</hi>赤水衛<hi>在司城東南一百四十里</hi>普市守<lb/>
　禦千户所<hi>在長官司東一百四十里俱洪武二十二年建以上二衛一所俱隸貴州都司</hi>摩<lb/>
　泥千户所<hi>在赤水衛城北四十五里洪武二十二年建</hi>阿落宻千户所<hi>在赤</hi>
　<hi>水衛南四十里洪武二十七年建</hi>前千户所<hi>在赤水衛城南一百里洪武二十七年建</hi>白<lb/>
　撒千户所<hi>在赤水衛城東七十里洪武二十二年建以上四所俱隸赤水衛</hi>
學校永寧宣撫司學<hi>在司治西南元至元間建</hi>九姓長官司學<hi>在司治西</hi>
　<hi>南洪武四年建</hi>赤水衛學<hi>在衛治西北正統五年建</hi>
關梁魚浮關<hi>在司城東三里洪武四年建</hi>雪山關<hi>在司城東南一百二十里</hi>赤水<lb/>
<pb n="KR2k0008_WYG_072-56b"/>
　河關<hi>在司城東一百五十里以上二關隸赤水衛俱有戍守</hi>上橋<hi>在司城内東南隅</hi>下<lb/>
　橋<hi>在司城内西北隅</hi>通濟橋<hi>在司城東/南二里</hi>永福橋<hi>在長官司北一十五里</hi>
寺觀萬夀寺<hi>在司城西門外永樂九年建</hi>永福寺<hi>在長官司北三里洪武三十一年建</hi>
　梓潼觀<hi>在司城西門外洪武十八年建</hi>三清觀<hi>在長官司東南二里洪武二十八年建</hi>
祠廟關王廟<hi>在司城内之北</hi>五龍廟<hi>在司城西門外小山上二廟俱洪武中建</hi>
陵墓仙婆墓<hi>在烏降山下銅鼓溪岸相傳昔有阿婆滿道者脩道有功能知吉凶事卒葬於此</hi>
古蹟舊永寧路<hi>在司西北八十里漁漕溪岸元路治此</hi>舊藺州<hi>在司東一百八十里</hi>
　<hi>唐元和初置有碑在唐朝埧今剥落</hi>米利城<hi>在司北八十里有大田常無水旱憂米穀成熟故名</hi>
<pb n="KR2k0008_WYG_072-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_072-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷七十二<lb/>
</p>
<p>
</p>
  </div>
</body>
</text>
</TEI>
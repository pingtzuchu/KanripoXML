<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷三十四</head> <lb/>
    <p>
<pb n="KR2k0008_WYG_034-1a"/>
欽定四庫全書<lb/>
　明一統志卷三十四<lb/>
　　　　　　　　　　　　明　李賢等　撰<lb/>
　　鳳翔府<hi>東至西安府武功縣界一百五十五里西至鞏昌府清水縣界三百一十里南至漢</hi>
　　　<hi>中府鳳縣界二百里北至平凉府靈臺縣界二百二十里自府治至京師三千二百里至南京</hi>
　　　<hi>四千八百里</hi>
　　　<hi>糧十九萬石零</hi>
建置沿革禹貢雍州之域天文井鬼分野周為岐周地<lb/>
<pb n="KR2k0008_WYG_034-1b"/>
　春秋戰國為秦地始皇并天下以屬内史漢初更内<lb/>
　史名中地郡後復故景帝分屬右内史武帝更曰右<lb/>
　扶風與京兆左馮翊為三輔三國魏為扶風郡晋為<lb/>
　秦國後魏置秦平郡又於郡東置雍城鎮後改鎮為<lb/>
　岐州西魏為岐陽郡隋初為岐州大業初改為扶風<lb/>
　郡唐初復為岐州天寶初改扶風郡至德初改鳳翔<lb/>
　郡尋改鳳翔府號西京寶應間罷京名屬關内道五<lb/>
　代時屬關西道宋仍為府屬秦鳳路金置天興軍屬<lb/>
<pb n="KR2k0008_WYG_034-2a"/>
　陜西西路元為鳳翔路本朝為鳳翔府領州一縣七<lb/>
　鳳翔縣<hi>附郭本召穆公采邑春秋時為故雍秦置雍縣漢屬右扶風後魏為秦平郡治隋為扶風</hi>
　<hi>郡治唐至德初改雍曰鳳翔縣仍析置天興縣後省鳳翔入天興金復改為鳳翔縣元仍舊本朝因之編</hi>
　<hi>户三十九里</hi>岐山縣<hi>在府城東五十里古岐周地漢為雍縣地後周割涇州鶉觚縣地置三龍</hi>
　<hi>縣屬岐州隋移三龍治岐山南改為岐山縣唐時移治不一後治豬驛南五代宋金元屬鳳翔府本朝因</hi>
　<hi>之編户二十九里</hi>寶雞縣<hi>在府城西南九十里本秦陳倉縣漢屬右扶風三國魏為重鎮晉末</hi>
　<hi>縣廢符秦時於縣界置苑川縣後魏移苑川治陳倉復為陳倉縣後周於此置顯州未幾州縣皆廢隋復</hi>
　<hi>置陳倉縣屬岐州唐至德初因秦文公獲石雞之異改寶雞縣宋金元仍舊本朝因之編户四十九里</hi>
<pb n="KR2k0008_WYG_034-2b"/>
　扶風縣<hi>在府城東一百一卜里周為岐陽鎮漢為羙陽縣地後周於此置燕州以美陽縣省入隋</hi>
　<hi>末州廢唐初析岐山縣地置湋川縣貞觀中改為扶風縣五代宋金元並仍舊本朝因之編户二十九里</hi>
　郿縣<hi>在府城東南一百四十里本秦縣漢屬右扶風後魏改平陽縣西魏改郿城縣尋廢入周城縣</hi>
　<hi>隋置郿城郡唐改郡為郇州尋廢州為郿縣屬魏州後改屬鳳翔府宋因之金初屬恒州後屬京兆府路</hi>
　<hi>元初陞為郿州至元初復為縣屬安西路本朝改今屬編户一十八里</hi>麟逰縣<hi>在府城東北一</hi>
　<hi>百二十里本漢右扶風之杜陽地隋置鳳棲郡尋因獲白麟更曰麟逰郡及置麟逰縣唐初廢郡為麟州</hi>
　<hi>貞觀初州廢以縣屬岐州後屬鳳翔府五代宋金元並仍舊本朝因之編户一十六里</hi>隴州<hi>在府</hi>
　<hi>城西一百八十里周為岐隴之地春秋屬秦國秦并天下屬内史漢為汧縣屬右扶風晉廢後魏於汧源</hi>
<pb n="KR2k0008_WYG_034-3a"/>
　<hi>縣界置隴東郡後改東秦州西魏改隴州因山為名後周省入岐州尋復置隋省入扶風郡復置隴東郡</hi>
　<hi>唐改汧陽郡後復為隴州治汧源縣宋屬秦鳳路金屬鳳翔路元屬鞏昌總帥府本朝以汧源縣省入改</hi>
　<hi>今屬編户二十八里領縣一</hi>汧陽縣<hi>在州城東九十里本漢隃□縣地屬右扶風晉省隃糜後</hi>
　<hi>周置汧陽郡及縣以在汧水之陽故名尋廢郡以縣屬隴州唐宋金元皆仍舊本朝因之編户一十六里</hi>
郡名扶風<hi>漢名</hi>岐陽<hi>西魏名</hi>
形勢地形險阻<hi>唐志地形險阻原田肥美物産富饒乃成周興王之地</hi>五水之會<lb/>
　<hi>寰宇記汧渭岐漆雍五水皆㑹於郡界</hi>三秦之一<hi>舊志雍有三秦鳳翔其一也</hi>右袤<lb/>
　涇原<hi>唐王承元傳鳳翔右袤涇原地平少巖阻</hi>山如犬牙原如長蛇<hi>宋蘇軾詩</hi>
<pb n="KR2k0008_WYG_034-3b"/>
　<hi>南望斜谷口三山如犬牙西觀五丈原鬱屈如長蛇</hi>隴關阻其西益門扼其南<lb/>
　<hi>郡志</hi>
風俗民厚重質直無驕惰之習<hi>詩傳雍州土厚水深其民厚重質直無鄭衞驕</hi>
　<hi>惰之習以善道之則易以興起而篤於仁義以猛驅之則其强毅果敢之資亦足以禦侮力農而成富庶</hi>
　<hi>之風也</hi>勤稼穡務本業<hi>郡志鳳翔本成周興王之地居民習俗忠厚不好華靡勤稼穡</hi>
　<hi>務本業有先王遺風</hi>士皆儒雅<hi>同/上</hi>人喜射獵<hi>元志人皆尚氣力喜射獵多出名將</hi>
山川杜陽山<hi>在府城東北二十五里杜水所出</hi>雍山<hi>在府城西北三十里雍水所出蓋四</hi>
　<hi>面積高曰雍又四面不見四方故謂之雍此地春秋為故雍山之名以此</hi>雞冠山<hi>在府城北三十</hi>
<pb n="KR2k0008_WYG_034-4a"/>
　<hi>里以形似名</hi>靈山<hi>在府城西北/三十五里</hi>岐山<hi>在岐山縣東北一十里山有兩岐故名亦</hi>
　<hi>曰天柱山其峰高峻狀若柱然禹貢導岍及岐太王邑於岐山之下文王時鳳鳴岐山皆此地俗名鳳凰</hi>
　<hi>堆</hi>五將山<hi>在岐山縣北三十里亦名武/將山連亘扶風長安縣界</hi>石橋山<hi>在岐山縣</hi>
　<hi>南三十里</hi>耆闍山<hi>在岐山縣/北四十里</hi>梁山<hi>在岐山縣東北四十里周太王去邠踰梁山即</hi>
　<hi>此秦於此建梁山宫</hi>南山<hi>在岐山縣南五十里即終南山連亘扶風鄠縣長安藍田縣界西抵大散</hi>
　<hi>闗宋蘇軾詩南山連大散</hi>益門山<hi>在寶雞縣南一十五里古益州境由此而入</hi>石鼓山<lb/>
　<hi>在寶雞縣南二十里山麓舊有石如皷者十相傳周宣王時所鑿唐韓愈宋蘇軾俱有石皷歌石皷今在</hi>
　<hi>國子監</hi>陳倉山<hi>在寶雞縣東南四十里一名雞峰山上有石類山雞晨鳴山頭聲聞三十里又</hi>
<pb n="KR2k0008_WYG_034-4b"/>
　<hi>錄異傳雍南山有梓樹秦文公伐之輙大風雨樹生合不㫁有人夜徃山中聞有鬼語樹神曰秦若使人</hi>
　<hi>被髪以朱絲繞樹伐汝汝得不憂否明日其人以語文公如其言伐之有一青牛出走入澧水復出使騎</hi>
　<hi>擊之不勝騎墜地復上髮解牛畏之不出故置髦頭騎因此也</hi>青峰山<hi>在寶雞縣東南八十里峰</hi>
　<hi>巒蒼翠故名</hi>蛇山<hi>在寶雞縣西南八/十里其山多蛇</hi>石樓山<hi>在寶雞縣東南一百二十</hi>
　<hi>里</hi>義會山<hi>在扶風縣西/北一十里</hi>茂陵山<hi>在扶風縣東北三十里林壑秀美漢末馬</hi>
　<hi>超居此</hi>明月山<hi>在扶風縣/北五十里</hi>衙嶺山<hi>在郿縣西南一十五里俗呼馬鞍山</hi>大<lb/>
　白山<hi>在郿縣東南四十里上有湫神廟旱禱雨輙應東連武功縣界</hi>天台山<hi>在麟遊縣西五</hi>
　<hi>里唐九成宫之西</hi>鳴鳳山<hi>在麟遊縣西與天台山相連舊傳嘗有鳳鳴其上</hi>石臼山<lb/>
<pb n="KR2k0008_WYG_034-5a"/>
　<hi>在麟遊縣南一十五里上有石臼</hi>青蓮山<hi>在麟遊縣西/南二十里</hi>呉雙山<hi>在麟遊縣</hi>
　<hi>南二十里有兩峰俗呼呉重山</hi>寶玉山<hi>在麟遊縣西七十/里山有石似玉</hi>龍鳳山<hi>在麟</hi>
　<hi>遊縣西八十里</hi>隴山<hi>在隴州西北六十里山髙而長其頂有泉四注説文隴山天水大坂也其坂九</hi>
　<hi>回欲登者七日乃得越顧瞻莫不悲思俗歌云隴頭流水鳴聲幽咽遙望秦川肝腸斷絶</hi>岍山<hi>在隴</hi>
　<hi>州西四十里汧水所出禹貢導岍及岐謂此</hi>紫塠山<hi>在隴州南四十里色如堆紫舊屬呉山縣</hi>
　慈山<hi>在隴州西四十里汧水所經</hi>關山<hi>在隴州西四十/里山多鸚鵡</hi>呉嶽山<hi>在隴</hi>
　<hi>州南八十里今為西鎮山有五峰曰鎮西大賢靈應會仙望輦比諸山最秀異頂有龍湫唐李義山詩呉</hi>
　<hi>嶽曉光連翠巘</hi>西秦山<hi>在隴州隴安舊縣北二/十里内有秦王試劍崖</hi>龍盤山<hi>在隴州呉</hi>
<pb n="KR2k0008_WYG_034-5b"/>
　<hi>山廢縣東南七里為一州之勝</hi>天井山<hi>在隴州南一百里山巔有井曰天井雖旱不涸</hi>金門<lb/>
　山<hi>在隴州南一百四十里其山如門渭水經焉</hi>秦嶺山<hi>在隴州隴安廢縣西南</hi>小隴<lb/>
　山<hi>在隴州西巖嶂高嶮不通軌轍漢張衡詩我所思兮在漢陽欲徃從之隴坂長</hi>景福山<hi>在隴</hi>
　<hi>州西北一百五十里亦名龍門山中有鳳爪朝元定心二峰</hi>臥虎山<hi>在汧陽縣東二里以形似</hi>
　<hi>名</hi>龍泉山<hi>在汧陽縣東一十/五里有泉出其下</hi>馬鞍山<hi>在汧陽縣東北三十里以形似</hi>
　<hi>名</hi>箭筈嶺<hi>在岐山縣東/北六十里</hi>崔謨嶺<hi>在麟遊縣東/北五十里</hi>周原<hi>在岐</hi>
　<hi>山縣東北四十里詩曰周原膴膴即此</hi>西平原<hi>在寶雞縣東北一十里宋呉玠嘗與金薩里罕</hi>
　<hi>於此相持薩里罕曰善戰者立于不敗之地難與爭也遂引去</hi>和尚原<hi>在寶雞縣西南三十五里</hi>
<pb n="KR2k0008_WYG_034-6a"/>
　<hi>大散闗東呉玠楊政嘗大破金人於此</hi>三畤原<hi>在扶風縣南三十里東連武功縣界史記秦文</hi>
　<hi>公作鄜畤宣公作密畤靈公又作呉陽上畤於此</hi>積石原<hi>在郿縣西南五里</hi>五丈原<lb/>
　<hi>在郿縣西三十里漢諸葛亮據渭南與魏司馬懿相拒屯兵于此</hi>方山原<hi>在隴州西南二百里</hi>
　<hi>宋呉玠與金人戰於此楊政嘗知方山原軍儲芻穀在其中</hi>老君坡<hi>在府城東北二十五里杜</hi>
　<hi>陽川水所出</hi>龍尾坡<hi>在岐山縣東二十里唐武德中移縣治於龍尾城鄭畋嘗破黄巢兵於此</hi>
　龍門洞<hi>在隴州西北一百五十里元至元中有王道明作洞記其旁有日月洞相傳漢婁景嘗居</hi>
　<hi>之</hi>石墨洞<hi>在汧陽縣東南三/十里洞産石墨</hi>黃花谷<hi>在府城北二十里</hi>温水<lb/>
　谷<hi>在寶雞縣東南四十里渭水之南</hi>白環谷<hi>在隴州汧源舊縣界白環水出焉</hi>磻溪<lb/>
<pb n="KR2k0008_WYG_034-6b"/>
　石<hi>在寳雞縣東南磻溪上即周太公釣處石上有兩膝所著之跡宋蘇軾詩聞道磻溪石猶存渭水頭</hi>
　<hi>蒼崖雖有跡大釣本無鈎</hi>渭河<hi>在寶雞縣治南源出渭源縣南谷山流至此又東過扶風岐山縣入</hi>
　<hi>西安府界</hi>汧河<hi>在隴州治西南源出汧山流/經汧陽縣至寶雞縣東入渭</hi>雍水<hi>源出府城西北</hi>
　<hi>平地東流經扶風縣界又歴中牢溪谷號中牢水</hi>鄧水<hi>在府城北/二十五里</hi>橫水<hi>在府城東</hi>
　<hi>三十里來自杜陽川流入渭俗呼夜义河</hi>湋水<hi>源出岐山縣東北湋谷流經扶風縣南唐以此水名</hi>
　<hi>縣一名白水</hi>金陵水<hi>在寶雞縣/東五里</hi>清澗水<hi>在寶雞縣南六里</hi>洛谷水<lb/>
　<hi>在寶雞縣東南六十里源出南山北流入渭</hi>箕谷水<hi>源出寶雞縣東南箕谷北流入渭</hi>漆<lb/>
　水<hi>在扶風縣治東源出普潤廢縣東南漆溪東入于渭又云漆水出右扶風北陽岐山</hi>斜水<hi>出衙</hi>
<pb n="KR2k0008_WYG_034-7a"/>
　<hi>嶺山經斜谷北過五丈原入于渭</hi>褒水<hi>出衙嶺山南流/至褒城縣入沔</hi>麟遊水<hi>在麟遊縣</hi>
　<hi>治南源出招賢川東流入渭</hi>杜水<hi>在麟遊縣源出/普潤廢縣東南</hi>岐水<hi>源出麟遊縣普潤廢</hi>
　<hi>縣東南流入漆水一名巒水</hi>汭水<hi>在隴州城西北源出弦蒲藪西北周職方雍州其川涇汭詩汭</hi>
　<hi>鞠之即皆此</hi>磻溪<hi>在寶雞縣東南八十里磻溪谷中石壁深邃林木秀阻東南隅有石室葢大公</hi>
　<hi>所居其水清冷神異北流注渭宋蘇軾詩夜入磻溪如入峽照人炬火落驚猿山頭孤月耿猶在石上寒</hi>
　<hi>波曉更喧</hi>東湖<hi>在府治東宋蘇軾詩吾家蜀江上江水綠如藍爾來走塵土意思殊不堪况當岐山</hi>
　<hi>下風物尤可慙有山秃如赭有水濁如泔不謂郡城東數步見湖潭</hi>弦蒲藪<hi>在隴州西四十里周</hi>
　<hi>禮職方雍州其澤藪曰弦蒲晉地志汧陽有蒲谷鄉弦中谷即此</hi>隃麋澤<hi>在汧陽縣東八里漢</hi>
<pb n="KR2k0008_WYG_034-7b"/>
　<hi>以此澤名縣</hi>陸川<hi>在寶雞縣西二十里/陜西地里平川盡處</hi>魚龍川<hi>源出小隴山東北流</hi>
　<hi>中有五色魚人不敢取因謂之魚龍川唐杜甫詩水落魚龍夜又金人柵魚龍川口宋楊政帥精兵却破</hi>
　<hi>之即此</hi>長蛇川<hi>在隴州呉山廢縣境其中水委曲流如長蛇後魏以此川名縣</hi>流玉澗<lb/>
　<hi>在寳雞縣西二里</hi>曲子澗<hi>在汧陽縣東/一十八里</hi>玉女潭<hi>在寳雞縣西南二十五里</hi>
　<hi>玉女祠下</hi>天地溝<hi>在汧陽縣東五/十里水流不涸</hi>成國渠<hi>在郿縣東九里至上林入䝉龍</hi>
　<hi>渠又有高泉昇原三渠在廢虢縣</hi>忠孝井<hi>在府治東/文昌宫内</hi>玉泉<hi>在府治西北五里引</hi>
　<hi>以溉田</hi>靈泉<hi>在府治東北一/十里普門寺前</hi>潤德泉<hi>在岐山縣西北一十五里周公廟傍</hi>
　<hi>相傳時平則流亂則竭宋雍熈間賜名有碑記蘇軾詩吾今那復夢周公尚喜秋來過故宫翠鳳舊依山</hi>
<pb n="KR2k0008_WYG_034-8a"/>
　<hi>硉兀清泉長與世窮通</hi>九眼泉<hi>在寶雞縣南八/里泉出九眼</hi>瀑布泉<hi>在寶雞縣西南</hi>
　<hi>七十里自山巔流下若玉虹然</hi>温泉<hi>在太白山下舊名鳳泉湯可治百病世相傳清則疾愈濁則無</hi>
　<hi>驗</hi>清遠泉<hi>在郿縣治東北一十里與柿/林紅崖諸泉俱有灌溉之利</hi>醴泉<hi>在麟遊縣西九</hi>
　<hi>成宫唐太宗避暑于宫見地微潤以杖導之有泉湧出其味如醴歐陽詢書魏徵碑記尚存</hi>丹泉<lb/>
　<hi>在隴州北二里谷神觀東</hi>金泉<hi>在隴州南四十一里一名白龍泉其水東北注汧</hi>甘露泉<lb/>
　<hi>在隴州西北五十里</hi>馬跡泉<hi>在汧陽縣東南二十里泉傍石上有人馬跡近有秦王鑄劍爐</hi>珎<lb/>
　珠泉<hi>在汧陽縣南三泉鄉泉湧如珠</hi>不溢池<hi>在岐山縣治南引潤德泉注于池久而不溢</hi>
　荷池<hi>在郿縣東北一十里</hi>五節堰<hi>唐地理志汧源縣有此堰引隴川水通漕武德八年水部</hi>
<pb n="KR2k0008_WYG_034-8b"/>
　<hi>郎中姜行本開</hi>
土産芎藭　無心草　秦芁　獨活　羗活　骨碎補<lb/>
　　商陸<hi>各縣俱出</hi>榛<hi>隴州/出</hi>鐵<hi>郿縣出宋時/有鐵冶務</hi>駝羊<hi>郿縣出有峰類駝</hi>
　鸚鵡<hi>能言鳥建炎筆錄郭浩以秦鳳提點刑獄按邊至隴口見一紅一白鸚鵡鳴於樹間問上皇安</hi>
　<hi>否浩詰其因盖隴州歲貢此鳥徽宗置之安妃閣教以詩文及宣和末使人發還本土二鳥猶感恩不忘</hi>
　<hi>浩因賦詩隴口山深草木荒行人到此斷肝腸耳中不忍聼鸚鵡猶在枝頭説上皇</hi>狨　烏蛇<lb/>
　<hi>宜療疾俱隴州出</hi>石魚<hi>汧陽縣西四十里有魚隴掘地破石得之狀若鰍鯽鱗鬛俱備可辟衣蠧</hi>
公署鳳翔守禦千户所<hi>在府治東洪武二年建衛四年改為所</hi>
<pb n="KR2k0008_WYG_034-9a"/>
學校鳳翔府學<hi>在府治東金明昌中建本朝洪武十四年重建</hi>隴州學<hi>在州治南洪武</hi>
　<hi>初建</hi>鳳翔縣學<hi>在府學西洪武初/自縣南移建於此</hi>岐山縣學<hi>在縣治東南元至元</hi>
　<hi>間建本朝洪武八年重建</hi>寶雞縣學<hi>在縣治西元建本朝洪武初重建</hi>扶風縣學<lb/>
　<hi>在縣治東洪武四年因宋舊址建</hi>郿縣學<hi>在縣治西元為州學本朝洪武間改縣學</hi>麟遊<lb/>
　縣學<hi>在縣城東門外舊在縣治西宋建本朝洪武初移建於此</hi>汧陽縣學<hi>在縣治西元建</hi>
　<hi>本朝洪武初修</hi>
書院橫渠書院<hi>在郿縣東五十里横渠宋儒張載號書院其故居也中有祠堂元文禮愷作記</hi>
宫室槖泉宫<hi>在府城内東南隅本名祁年宫秦惠公所居孝公更名槖泉穆公葬其地後人又於</hi>
<pb n="KR2k0008_WYG_034-9b"/>
　<hi>此建祁年觀</hi>棫陽宫<hi>在扶風縣東北三/十里秦穆公建</hi>高泉宫<hi>在扶風縣東美陽故</hi>
　<hi>城秦宣太后嘗居之</hi>羽陽宫<hi>在陳倉故城/内秦武王建</hi>岐陽宫<hi>在府城内隋開皇六年建</hi>
　九成宫<hi>在麟遊縣西五里本隋仁壽宫唐太宗修以避暑更名九成宫永徽初又名萬年宫後復</hi>
　<hi>舊唐杜甫詩蒼山入百里崖斷如杵臼曾宫憑風迴岌嶪土囊口立神扶棟梁鑿翠開户牖其陽産靈芝</hi>
　<hi>其隂宿牛斗紛披長松倒掲<graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>恠石走哀猿啼一聲客淚迸林藪荒哉隋家帝製此今頽朽向使國不亡</hi>
　<hi>焉為巨唐有雖無新増修尚置官居守巡非瑤水逺跡是雕墻後我來屬時危仰望嗟嘆乆天王狩太白</hi>
　<hi>駐馬更回首</hi>永安宫<hi>在麟遊縣西三十/里唐貞觀八年建</hi>回中宫<hi>在隴州西北一百四</hi>
　<hi>十里秦建漢文帝時匈奴入蕭闗燒回中宫謂此</hi>鳳山樓<hi>在岐山縣北周時鳳鳴於岐山後人</hi>
<pb n="KR2k0008_WYG_034-10a"/>
　<hi>建樓因名</hi>賣酒樓<hi>在寶雞縣東陳倉古城内自唐至宋中更兵燹獨存此樓宋蘇軾詩曉入陳倉</hi>
　<hi>縣惟餘賣酒樓</hi>武成樓<hi>在寶雞縣東三十里武成鎮宋陳希亮守鳳翔日建有詩</hi>風月樓<lb/>
　<hi>在汧陽縣南汧河岸側下臨清流極其爽塏</hi>竹閣<hi>在府治東北竹圜唐光啟中李茂貞節度鳳翔</hi>
　<hi>時建宋蘇軾有詩</hi>懷賢閣<hi>在岐山縣東南四十/里宋時建題詠甚多</hi>雙清閣<hi>在汧陽縣</hi>
　<hi>東南四里玉清宫外邑人於此觀競渡可以望遠</hi>汧陽閣<hi>在汧陽縣治南唐韋荘詩汧水悠悠</hi>
　<hi>去似絣遠山如畫翠眉橫僧尋野渡歸呉嶽鴈帶斜陽入渭城邊静不収蕃帳馬地貧惟賣隴山鸚牧童</hi>
　<hi>何處吹羗笛一曲梅花入塞聲</hi>一經堂<hi>在隴州治東唐太守韋臯建葢取韋賢教子一經之義</hi>
　召公亭<hi>在岐山縣西八里召公村公采邑在此故後人建亭</hi>隴亭<hi>在隴州官道旁唐時有此</hi>
<pb n="KR2k0008_WYG_034-10b"/>
　<hi>亭童謠曰秦隴無人塞草腥将軍一去泣空營漢家天子東巡狩行到江南又起兵</hi>石林亭<hi>在麟</hi>
　<hi>遊縣學東宋劉敞有詩蘇軾和石刻尚存</hi>八卦亭<hi>在隴州西北一百五十里有仙人鍾離權吕洞</hi>
　<hi>賓遺跡</hi>喜雨亭<hi>在府治東北宋蘇軾判郡時建鑿池其南引流種樹為休息之所自為文記之</hi>
　㑹景亭<hi>在府之南溪處衆亭之間宋蘇軾遷之水西可以遠眺又改名招隱有詩</hi>苦寒亭<lb/>
　<hi>在隴州西七十里故闗上宋王庶詩凍雲凝白雪漫漫不是寒亭分外寒六月火雲天不雨請君來此凭</hi>
　<hi>䦨干</hi>五龍泉亭<hi>在麟遊縣西北二里舊泉/已涸宋王竦碑記尚存</hi>射箭亭<hi>在寶雞縣</hi>
　<hi>西南一十里元憲宗入蜀嘗駐師於此習射碑記尚存</hi>授經臺<hi>在府城南本終南山之一峰尹</hi>
　<hi>喜既見老子授五千言喜退而書之曰道德經後嘗居此臺宋蘇軾詩此臺一覧秦川水不待傳經意已</hi>
<pb n="KR2k0008_WYG_034-11a"/>
　<hi>空</hi>祀雞臺<hi>在寶雞縣東二十里秦文/公立寳雞祠築此臺祀之</hi>鳳女臺<hi>在寳雞縣東南</hi>
　<hi>六十里昔秦穆公時有蕭史者善吹簫能致白鵠孔雀穆公女弄玉亦好之以妻史作臺居焉積數十年</hi>
　<hi>一旦隨鳳而去後人即其遺址建鳳女祠</hi>凌虛臺<hi>在府治東北宋陳希亮守郡時所建判官蘇軾</hi>
　<hi>記其略云國于南山之下宜石起居飲食與山接也四方之山莫高於終南而都邑之最麗者莫近于扶</hi>
　<hi>風以至近求最高其勢必得而太守之居未嘗知有山焉雖非事之所以損益而物理有不當然者此凌</hi>
　<hi>虛之所為築也又曰物之廢興成毁不可得而知也昔年荒草野田霜露之所䝉翳狐虺之所竄伏方是</hi>
　<hi>時豈知有凌虛臺耶廢興成毁相尋於無窮則臺之復為荒草野田皆不可知也</hi>清風臺<hi>在寶</hi>
　<hi>雞縣東南六十里元真人丘處機所築西倚飛雲之璧東臨漱玉之溪北跨渭濱南依山色中引清風故</hi>
<pb n="KR2k0008_WYG_034-11b"/>
　<hi>名吕革有記</hi>臯門　應門<hi>俱在岐時縣東北五十五里周太王之  未有制度特作二門</hi>
　<hi>其名如此</hi>
關梁隴關<hi>在隴州西七十里有舊故關新故關俱屬故關大寨巡檢司按唐志汧源縣西有安夷關</hi>
　<hi>在隴山本大震關大中間防禦使薛逵徙築更名疑即新舊二關也</hi>二里關<hi>在寶雞縣西南四十</hi>
　<hi>里有益門鎮二里散關巡檢司</hi>大散關<hi>在寶雞縣南五十二里通褒斜大路唐王勃詩關山凌旦</hi>
　<hi>開石路無塵埃白馬高譚去青牛真氣來重門臨巨壑連棟起崇隈即今揚策度非是棄繻回</hi>金牙<lb/>
　關<hi>在寶雞縣東南一百二十里</hi>斜谷關<hi>在郿縣西南三十里谷之南口曰褒北口曰斜即蜀</hi>
　<hi>漢諸葛亮出師處</hi>石鼻寨<hi>在寶雞縣東四十里諸葛亮所築以拒郝昭一名石鼻城宋蘇軾詩</hi>
<pb n="KR2k0008_WYG_034-12a"/>
　<hi>北客初來試新險蜀人從此送殘山獨穿暗月朦朧裏愁渡奔河莾蒼間葢行人自北入蜀者至此漸入</hi>
　<hi>山自蜀趨洛者至此已出山奔河于此見渭河故也</hi>金兠堡<hi>在隴州西北四十里</hi>鳳鳴橋<lb/>
　<hi>在府城東二里洪武初建正統間重修</hi>栁林橋<hi>在府城東四里跨栁林河洪武初建</hi>渭河<lb/>
　橋<hi>在寳雞縣南二里跨渭河上</hi>漆水橋<hi>在扶風/縣治東</hi>流渠橋<hi>在隴州西三十里</hi>
　暉川橋<hi>在汧陽縣治東跨暉川河</hi>
寺觀金佛寺<hi>在府治東元大德中建本朝永樂初重建修</hi>興國寺<hi>在隴州治西又一在</hi>
　<hi>麟遊縣西北俱洪武中建</hi>彌陀寺<hi>在岐山縣治東/北洪武六年建</hi>慶壽寺<hi>在寶雞縣治西</hi>
　<hi>洪武中因元舊寺重建</hi>中興寺<hi>在寶雞縣西南五十里中有玉女祠飛泉甚甘</hi>龍光寺<lb/>
<pb n="KR2k0008_WYG_034-12b"/>
　<hi>在扶風縣治西洪武初因唐舊址重建</hi>法門寺<hi>在扶風縣北二十五里唐憲懿二宗迎佛骨之</hi>
　<hi>所</hi>凈光寺<hi>在郿縣治南元建/本朝洪武中重修</hi>毘盧寺<hi>在汧陽縣治北洪武中因宋元</hi>
　<hi>舊寺重修</hi>景福觀<hi>在府治東宋元祐間/建本朝永樂中重修</hi>資福觀<hi>在岐山縣治西南元</hi>
　<hi>建本朝洪武初重修</hi>佑德觀<hi>在寶雞縣東洪武/中因宋舊址重建</hi>崇聖觀<hi>在授經臺側乃</hi>
　<hi>尹喜舊宅宋蘇軾詩尹生猶有宅老氏舊停輈問道遺踪在登仙徃事悠</hi>玉清宫<hi>在汧陽縣東南</hi>
　<hi>四里金大定間建元重建</hi>成道宫<hi>在寶雞縣東南六十里元邱處機修道于此</hi>
祠廟西鎮呉山廟<hi>在隴州南七十里呉嶽山下正統中因舊重建事詳濟南府東嶽廟</hi>太<lb/>
　白山神廟<hi>在府治東宋建元重修</hi>倉頡廟<hi>在岐山縣治西南五里倉頡黃帝時造字</hi>
<pb n="KR2k0008_WYG_034-13a"/>
　<hi>者</hi>周公廟<hi>在岐山縣西北一十五里岐山中山勢回合古木蒼翠左有太公廟右有召公廟皆</hi>
　<hi>宋時建本朝洪武初重修</hi>太公廟<hi>在磻溪側廟前/有碑文字殘缺</hi>陳寶祠<hi>在寶雞縣東二</hi>
　<hi>十里史記秦文公獲若石於陳倉北阪城祠之其神來常以夜光輝若流星從東南來集于祠城則若雄</hi>
　<hi>雞其聲殷殷云野雞夜雊以一牢祠命曰陳寶</hi>馬援祠<hi>在扶風縣治東援漢伏波將軍金大定中</hi>
　<hi>建元重脩</hi>諸葛亮祠<hi>在岐山縣南五丈原/元建亮蜀漢丞相</hi>馬超祠<hi>在扶風縣東三</hi>
　<hi>十里元建超蜀漢將軍</hi>鄧艾祠<hi>在府城北二/十里艾魏將</hi>叚秀實祠<hi>在汧陽縣西北</hi>
　<hi>四十里秀實唐太尉</hi>靈義侯祠<hi>在隴州治有碑云唐大厯二年故郡壘艱於得水茍氏獻地因</hi>
　<hi>遷其城於此故立祠祀之有禱屢應宋封靈義侯賜廟額曰安祐</hi>張橫渠祠<hi>在郿縣東南五</hi>
<pb n="KR2k0008_WYG_034-13b"/>
　<hi>十三里祀宋儒張載</hi>
陵墓周赧王塚<hi>在隴州西北三十里</hi>秦穆公墓<hi>在府城内東南隅槖泉宫祁年觀下</hi>
　<hi>穆公秦君宋蘇軾詩槖泉在城東墓在城西無百步乃知昔未有此城秦人以泉識公墓</hi>叚秀實<lb/>
　墓<hi>在汧陽縣西北四十里有祠堂及碑記又在臨潼縣</hi>李茂貞墓<hi>在寶雞縣北五里陵原茂</hi>
　<hi>貞本宋氏名文通唐以討黄巢功賜今姓名光啟間為鳳翔節度使遂據有其地天復初封岐王後唐封</hi>
　<hi>秦王</hi>張横渠墓<hi>在郿縣東南五十里</hi>
古蹟姜氏城<hi>在寶雞縣南七里城南有姜水帝王世紀炎帝神農氏母有喬氏女登為少典妃遊</hi>
　<hi>華陽感神而生炎帝長於姜水即此</hi>文王故城<hi>在隴州呉山廢縣東四十五里按周文王都豐</hi>
<pb n="KR2k0008_WYG_034-14a"/>
　<hi>不應於此有城疑漢杜陽縣也又岐山縣東九十里亦有杜陽故城二縣俱在扶風郡界據郡道里數隴</hi>
　<hi>西杜陽廢城為近之</hi>虢國城<hi>在寶雞縣東六十里周文王弟虢叔所封是曰西虢後魏於此立武</hi>
　<hi>都郡後周置翔州隋改虢縣元省入寶雞縣</hi>桃虢二城<hi>近虢國城史記秦武公滅虢為縣謂</hi>
　<hi>之小虢今二城相去十里俗呼桃虢川</hi>秦城<hi>在隴州南三里秦非子養馬汧渭之間有功周孝王</hi>
　<hi>命為大夫居此至德公遷于雍歴穆公以下又十七世至孝公始徙咸陽</hi>陳倉城<hi>在寶雞縣東二</hi>
　<hi>十里有二城相連上城秦文公築下城魏将郝昭築漢諸葛亮出兵陳倉攻圍二十餘日無所利乃引去</hi>
　<hi>即此</hi>郿城<hi>在郿縣北一十五里渭水之北/漢為郿城縣隋於此置郿城郡</hi>長安城<hi>在府城西</hi>
　<hi>北九里漢惠帝所築在天興縣金改天興為鳳翔縣</hi>杜陽城<hi>在府城北九十里本漢縣晉省</hi>郁<lb/>
<pb n="KR2k0008_WYG_034-14b"/>
　夷城<hi>在隴州西五十里大寧關側近汧水源漢為縣東漢省晉於此置隴關縣</hi>回城<hi>在隴州西</hi>
　<hi>北四十里即漢來歙開道處</hi>隃麋城<hi>在汧陽縣東三十里本汧縣地漢置隃麋縣嘗封耿况于</hi>
　<hi>此</hi>三交城<hi>在寶雞縣西四十里魏司馬懿與漢諸葛亮相拒於此築城符秦武都郡治此</hi>乾<lb/>
　歸城<hi>在府城西四十二里苻秦大初三年乞伏乾歸西據苑川號曰西秦因築此城</hi>斜城<hi>在渭</hi>
　<hi>水南後周武帝築置雲州唐改郇州城址尚存</hi>臨汧城<hi>在隴州西北隅本唐汧陽縣地大和初築</hi>
　<hi>久廢</hi>永信城<hi>唐地理志汧源縣華亭有義寧軍大厯八年置治於此城又貞元十三年築永信城</hi>
　<hi>於平戎川</hi>益門城<hi>在寶雞縣西南一十五里/元末李思齊築以備川蜀</hi>南由廢縣<hi>在隴</hi>
　<hi>州東南一百二十里本漢汧縣地後魏置南由縣唐初於此置含州後併入呉山縣</hi>呉山廢縣<lb/>
<pb n="KR2k0008_WYG_034-15a"/>
　<hi>在隴州東南一百二十里本漢隃麋縣地後魏置長蛇縣隋改呉山縣唐改華山尋復舊元省入汧源縣</hi>
　岐陽廢縣<hi>在府城東一百里隋移三龍縣治此後改岐山唐復析置岐陽縣後廢為鎮</hi>普<lb/>
　潤廢縣<hi>在麟遊縣西一百二十里本漢漆縣地有鐵官今城西有小城葢置鐵官處隋為普潤縣</hi>
　<hi>唐置隴右軍元省入麟遊縣</hi>鳳泉廢縣<hi>在郿縣境隋末析置此縣唐屬郇州貞觀中省</hi>隴<lb/>
　安廢縣<hi>在隴州南一百二十里本唐汧陽縣地宋置隴寨金置寨元省入汧源縣</hi>汧陽舊<lb/>
　縣<hi>在今縣西八十里後周于馬牢故城置宋移於此</hi>汧源廢縣<hi>在隴州治東南後魏為汧</hi>
　<hi>陰縣隋改曰汧源唐宋並為州附郭縣本朝省入州</hi>野人塢<hi>在府城南秦穆公失善馬野人得而</hi>
　<hi>食之者三百人吏逐得欲法之公曰君子不以畜飬害人吾聞食善馬肉不飲酒傷人皆賜之酒其後秦</hi>
<pb n="KR2k0008_WYG_034-15b"/>
　<hi>伐晉三百人皆來從報德見穆公為晉君所圍俱馳冐晋軍遂脱穆公此即食馬處</hi>郿塢<hi>在郿縣東</hi>
　<hi>北一十六里漢末董卓封郿侯據此築塢積穀徙金銀雜物於其内</hi>斄亭<hi>在郿縣境東漢王忳除郿</hi>
　<hi>令赴官至此亭亭長曰亭有鬼數殺過客不可宿忳不聼即止宿夜聞女子稱寃聲忳曰有枉狀可前求</hi>
　<hi>理女子訴曰妾夫為涪令過宿此亭長枉殺妾家十餘口埋在樓下忳問亭長姓名曰即今門下游徼者</hi>
　<hi>也明旦忳召游徼詰問悉伏辜亭遂清安</hi>伏波村<hi>在扶風縣四十里漢伏波將軍馬援舊居</hi>絳<lb/>
　帳村<hi>在扶風縣東南二十里漢馬融教授諸生嘗設絳帳即此</hi>落星村<hi>在五丈原即長星墜</hi>
　<hi>諸葛亮营處</hi>馬頰社<hi>在廢隴安縣孝感鄉/社内有鑄錢舊監基</hi>清湫鎮<hi>在郿縣東二十</hi>
　<hi>里元築城址尚存</hi>筀竹園<hi>在岐山縣西北一/十六里周公廟前</hi>李茂貞園<hi>在府城北</hi>
<pb n="KR2k0008_WYG_034-16a"/>
　<hi>之東宋蘇軾詩我時來周覧問此誰所築云昔李將軍負險乗衰叔又云此亭破千家鬱鬱城之麓將軍</hi>
　<hi>竟何事蟣蝨生刀䪅</hi>鳳翔八觀<hi>宋蘇軾記此府可觀者八謂石皷歌詛楚文秦穆公冡王維呉</hi>
　<hi>道子畫維摩塑像李氏園東湖真興寺閣是也軾謂士大夫有觀之不能盡者因作詩以示焉</hi>
名宦周蹇叔<hi>秦上大夫穆公欲襲鄭蹇叔以為不可不聽果為晉軍擊敗於殽子西乞術亦為秦</hi>
　<hi>將與孟明視伐晉大敗晉人以報殽之役</hi>公孫枝<hi>秦穆公大夫能知人舉善君子謂其忠</hi>漢<lb/>
　尹翁歸<hi>右扶風治為三輔最</hi>王尊<hi>歴虢郿两縣/令甚有能名</hi>來歙<hi>光武初自隴西回中</hi>
　<hi>城伐山開道擊斬隗囂将金梁</hi>祭遵<hi>漢將破隗囂/將王元于汧</hi>王忳<hi>郿縣令首㫁亭長殺過客</hi>
　<hi>之寃政教流傳</hi>南北朝楊津<hi>魏岐州刺史躬親巨細孜孜不倦有武功人齎絹為賊所刼值</hi>
<pb n="KR2k0008_WYG_034-16b"/>
　<hi>驛使至以狀白津津乃下教云有人著某色衣乗某色馬者在城東被殺若有家人可速収視有一老母</hi>
　<hi>行哭而出云是已子於是遣騎追収并絹俱獲自是闗境畏服</hi>隋梁彦光<hi>岐州刺史甚有惠政</hi>
　<hi>嘉禾連理出于州境課為天下第一</hi>唐狄仁傑<hi>以大理丞使岐州亡卒數百剽行人道不通官</hi>
　<hi>捕繫窮訊而餘曹紛紛不能制仁傑開首原格繫者廩而縦之使相曉皆自縳歸</hi>宗楚客<hi>岐州</hi>
　<hi>刺史有惠政既去而民思之</hi>韋湊<hi>岐州刺史時方旱欲興工建碑靖陵湊諫止之</hi>薛景先<lb/>
　<hi>陳倉縣令楊國忠敗妻子奔陳倉景先捕誅之後以檢校户部尚書兼鳳翔尹</hi>劉晏<hi>隴州刺史有惠</hi>
　<hi>政</hi>楊瑒<hi>麟逰令時竇懷貞大營金仙玉真二觀暴歛畿内以佐費瑒拒不應懷貞怒曰縣令而拒</hi>
　<hi>大夫命乎瑒曰所論者民寃抑也位高下乎何取懷貞壯其對為止</hi>馬燧<hi>隴州刺史於西山吐蕃出</hi>
<pb n="KR2k0008_WYG_034-17a"/>
　<hi>入處聚石種樹障之及設二門為譙櫓八日而畢虜不能暴</hi>李晟<hi>鳳翔軍節度使斬亂將王斌等</hi>
　<hi>十餘人</hi>邢君牙<hi>鳳翔觀察使俄領節度劭耕/講戰以為備吐蕃不能侵</hi>韋臯<hi>鳳翔營田</hi>
　<hi>判官有幹材後知隴州朱泚反以中丞授臯臯斬其使</hi>王承元<hi>鳳翔節度使吐蕃數入㓂承元</hi>
　<hi>據勝地為障置守兵千詔號臨汧城人乃告安以勞封岐國公</hi>史憲誠<hi>隴州刺史増置亭障徙客</hi>
　<hi>舘于外戎諜無所伺</hi>李惟簡<hi>鳯翔節度使卒于/鎮韓愈銘其墓</hi>李愬<hi>鳳翔節度使李師中</hi>
　<hi>反詔愬代其兄愿帥武寧軍旬日踐父兄两鎮世以為榮弟聦亦為鳳翔節度使一門建節時人榮之</hi>
　令狐綯<hi>鳳翔節度使有政績</hi>李茂貞<hi>鳳翔節度使僖宗朝昌符之亂克平隴州茂貞有功</hi>
　<hi>焉</hi>鄭畋<hi>鳳翔節度使募鋭兵五百號疾/雷將境中盜不敢發發輙得</hi>宋翟守素<hi>知鳳</hi>
<pb n="KR2k0008_WYG_034-17b"/>
　<hi>翔府寛仁容衆有治績凡斷大辟必罪狀明白仍偏詢寮寀僉同而後決</hi>趙稹<hi>知鳳翔府以寛大存</hi>
　<hi>心人不敢干以私</hi>周審玉<hi>咸平初知鳳翔府有桑門乗傳而西以市木為名威動府縣審玉曰</hi>
　<hi>此有所倚而為也因按詰之盡得其奸狀杖其背械送闕下</hi>杜衍<hi>知乾州有治行命權知鳳翔府</hi>
　<hi>事二州民爭於境上一曰此我公也汝奪之一曰今我公也汝何有焉</hi>温仲舒<hi>知鳳翔府時武</hi>
　<hi>成鎮巡檢慘刻士卒欲為亂仲舒誅其首謀者而停巡檢官一方肅然</hi>冦凖<hi>知鳳翔府有善政遇</hi>
　<hi>事立决</hi>李及<hi>知鳳翔府性清介治尚簡嚴/喜慰薦下吏而樂道人之善</hi>程之邵<hi>知鳳翔府</hi>
　<hi>民負債無以償自焚其居而紿曰遺火有主藏吏殺四婢人無知者即皆發擿之岐人傳誦其明</hi>文<lb/>
　彦愽<hi>知秦州領鳳翔府有威惠</hi>任福<hi>知隴州擢秦鳳路馬步軍副總管時詔陜西増城壘噐械</hi>
<pb n="KR2k0008_WYG_034-18a"/>
　<hi>福受命四十日而戰守之備皆具</hi>司馬池<hi>知鳳翔府有疑獄上讞大理輙復下掾屬惶遽引咎</hi>
　<hi>池曰長吏者政事所由非諸君過乃獨承其罪有詔勿劾</hi>陳希亮<hi>知鳳翔府吏事精敏倉粟支十</hi>
　<hi>三年主者以腐敗為憂歲饑希亮發十三萬石貸民有司懼為擅發希亮身任之是秋大熟以新易舊官</hi>
　<hi>民皆便</hi>蘇軾<hi>簽書鳳翔府判官闗中自元昊叛民貧役重坡下歲輸南山木栰自渭入河經砥柱</hi>
　<hi>之險衙吏踵破家軾訪其利害為修衙規使自擇水工以時進止自是害减半</hi>朱景<hi>神宗時西方用</hi>
　<hi>兵詔侍從舉縣令景預選知汧源縣甚有名</hi>李師中<hi>知鳳翔府時种諤取綏州師中上疏論牽</hi>
　<hi>制之害</hi>賈逵<hi>秦鳳路鈐轄秦山多巨木與夏人錯壤逵引輕兵徃來伐羗酋馳至畫地立表約决</hi>
　<hi>勝負逵引弓連三中的酋下馬拜伏從逵取盈而歸</hi>李伸<hi>知天興縣金人來攻堅守不下城䧟曰吾</hi>
<pb n="KR2k0008_WYG_034-18b"/>
　<hi>豈使敵殺我遂自殺</hi>康傑<hi>知扶風縣與金將馮宣戰宣愛欲招之傑奮曰吾當死于陣不能降敵宣</hi>
　<hi>乃殺之</hi>呉玠<hi>知鳳翔府屢擊敗/金兵人賴以安</hi>劉化源<hi>知隴州建炎中金人入冦化源</hi>
　<hi>不肯降敵驅入河口隠於民間</hi>金韓玉<hi>鳳翔總管府判官時夏人連䧟邠涇玉募兵得萬人與夏</hi>
　<hi>久戰敗之夏人解去</hi>元汪福安<hi>隴州太守有惠/政民為立碑</hi>本朝許敬<hi>洪武末鳳</hi>
　<hi>翔知府寛志亷勤邵民仰慕</hi>蔡祥<hi>洪武末隴州知州清/慎愛民州人稱頌</hi>徐永達<hi>永樂</hi>
　<hi>四年寶雞縣學教諭訓廸有方秩滿諸生乞留復任成就人才甚多</hi>復揚清<hi>扶風縣典史籍其民</hi>
　<hi>為上中下三等憑以差役莫不從令貧無牛耕者即為假貸人甚德之秩滿當去民詣闕乞留乃陞祿復</hi>
　<hi>任</hi>宋端<hi>永樂中知扶風縣公勤亷幹吏弊悉革賦役均平民皆稱頌</hi>
<pb n="KR2k0008_WYG_034-19a"/>
流寓吕尚<hi>初避紂居東海之濱閒西伯善養老乃西入周釣于渭濱西伯出獵遇之載歸立以為師</hi>
　<hi>相武王伐紂興周尊為師尚父後封于齊</hi>百里奚<hi>本虞人知虞公不可諫而去之秦穆公舉以為相號</hi>
　<hi>五羖大夫子孟明視為秦將</hi>
人物周周公旦<hi>姬姓文王之子世居岐山生有聖德輔武王伐紂以安天下又輔成王制禮作</hi>
　<hi>樂以成周家之治</hi>召公奭<hi>姬姓世居岐山與周公同輔武王定天下又輔成王以成至治</hi>非<lb/>
　子<hi>伯益之後善養馬為孝王主馬於汧渭之間馬大蕃息分土為附庸邑之秦使續嬴氏之祀</hi>三<lb/>
　良<hi>奄息仲行鍼虎三人皆子車氏之子秦之良也穆公卒以三良殉葬國人賦黃鳥詩以哀之</hi>白<lb/>
　起<hi>郿人善用兵秦昭王用為左庶長戰勝攻取凡七十餘城後封武安君</hi>漢郭欽<hi>隃麋人哀</hi>
<pb n="KR2k0008_WYG_034-19b"/>
　<hi>帝時為丞相司直以亷直名王莾居攝欽耻事之以病免官歸鄉里遁迹汧陽之境臥不出户卒於家</hi>
　井丹<hi>郿人通五經善談論京師語曰五經紛綸井大春大春丹字丹性高未嘗修刺侯人隠居不仕</hi>
　<hi>當世高之</hi>法真<hi>郿人好學愽通圖典為闗西大儒弟子自逺方至者數百人前後四徵不屈時號𤣥</hi>
　<hi>德先生</hi>三國法正<hi>郿人從漢昭烈平蜀為太守終尚書令昭烈東征敗績諸葛亮嘆曰孝直</hi>
　<hi>若在必能制主上東行不至傾危也孝直正之字也</hi>魯芝<hi>郿人魏時舉孝亷除郎累遷尤水大守曹</hi>
　<hi>爽輔政芝屢進讜言不聽及爽下獄芝以直得免後為并州刺史封陰平侯</hi>晉蘇愉<hi>扶風人以</hi>
　<hi>古文尚書授梁柳</hi>南北朝魯爽<hi>郿人祖彦仁晉南陽太守父軌為後魏荆州刺史爽與弟</hi>
　<hi>秀俱仕宋文帝時爽為司州刺史秀為滎陽太守</hi>魯悉達<hi>郿人㓜以孝聞侯景之亂與弟廣達</hi>
<pb n="KR2k0008_WYG_034-20a"/>
　<hi>聚衆保新蔡梁元帝授江州刺史後改呉州刺史封彭澤侯</hi>魯廣達<hi>悉達弟少慷慨立志功名</hi>
　<hi>虛心愛士仕陳為將後入隋以保新蔡功授晉州刺史封中宿縣侯</hi>蘇孝慈<hi>扶風人父武周兖州</hi>
　<hi>刺史孝慈少沉謹有器局為中侍上士以使齊稱㫖遷大都督後以功進位開府爵靈水縣公</hi>唐竇<lb/>
　威<hi>岐州岐山人父幟在周為上柱國入隋為太傅威沉邃有噐局貫覧群言諸兄詆為書癡高祖入闗</hi>
　<hi>召輔丞相府司錄參軍武德初授内史令每論政事得失必陳古為諭</hi>竇軌<hi>威兄子從太宗討平</hi>
　<hi>王世充又平蜀盜有大功貞觀初為洛州都督威信大行兄子抗涉見圖史事父孝仕為幽州都督以寛</hi>
　<hi>惠聞從太宗平薛軌功第一抗子靜禮部尚書累遷夏州都督誕宗正卿姪孫徳𤣥為左相德𤣥子懷貞</hi>
　<hi>為侍中</hi>李高遷<hi>岐州人高祖初以右三統軍從下霍邑圍長安力戰遷左武衛大將軍江夏郡</hi>
<pb n="KR2k0008_WYG_034-20b"/>
　<hi>公</hi>劉感<hi>岐州鳯泉人武德初以驃騎將軍戍涇州為薛仁杲所圍執感令約城降感紿諾至城下</hi>
　<hi>大呼曰賊大饑亡在旦暮秦王兵且至仁杲怒埋感半身土中馳射之至死罵益甚賊平高祖追封平原</hi>
　<hi>郡公命其子襲爵</hi>王珪<hi>郿縣人性沉澹志量純正太宗朝為諫議大夫善諫諍與魏徵齊名遷侍</hi>
　<hi>中後為禮部尚書卒諡曰懿</hi>李淳風<hi>岐州雍人㓜爽秀通群書明步天厯算貞觀初以將仕郎</hi>
　<hi>直太史局制渾天儀著法象書七篇上之累遷太史令太宗得䜟欲求武姓者殺之淳風曰天之所命不</hi>
　<hi>可去也若殺之復生壮者陛下子孫無遺種矣乃止凡於占候吉凶若節契然意有鬼神相之以勞封昌</hi>
　<hi>樂縣男所撰有典章文物志乙巳占等書</hi>和逢堯<hi>岐州岐山人武后時負鼎詣闕上書自言願助</hi>
　<hi>天子和飪百度坐流荘州十餘年乃舉進士突厥請尚主逢堯以御史中丞攝鴻臚卿報可諷以慕義突</hi>
<pb n="KR2k0008_WYG_034-21a"/>
　<hi>厥遂稱臣遣子入朝逢堯擢户部侍郎</hi>馬璘<hi>岐州扶風人武幹絶倫善以少擊衆至德初從李光</hi>
　<hi>弼東討有功永㤗初為四鎮行營節度使後吐蕃内冦渾瑊戰不利璘合擊破之進右僕射扶風郡王</hi>
　叚秀實<hi>汧陽人㓜號孝童及長舉明經不果從高仙芝等征討有功累拜四鎮涇原節度使朱泚</hi>
　<hi>反秀實執泚腕唾罵以笏擊之血流被面遂遇害後贈太尉子伯倫官至太僕卿</hi>楊炎<hi>鳳翔天興</hi>
　<hi>人祖哲以孝行稱父播舉進士拜諫議大夫棄官歸養炎豪爽尚氣父喪廬墓號慕不廢聲有紫芝白雀</hi>
　<hi>之祥詔表其閭炎三世以孝行聞至門樹六闕唐德宗時拜相</hi>宋張載<hi>郿人舉進士為祁州司法</hi>
　<hi>歴渭州簽判召為崇文殿校書同知太常禮院為人志氣不羣初喜談兵及釋老書反而求之六經既見</hi>
　<hi>二程子盡棄異學而學焉神宗立召問治道以漸復三代為對與執政不合告歸居橫渠危坐一室潜心</hi>
<pb n="KR2k0008_WYG_034-21b"/>
　<hi>精思教人以禮闗西之士翕然宗之所著有東銘西銘正䝉擴聖賢所未發卒諡曰明淳祐初封郿伯從</hi>
　<hi>祀孔子廟庭</hi>張戩<hi>載弟篤行不茍為一時師表闗中稱為二張舉進士仕至監察御史裏行累章論</hi>
　<hi>王安石亂法出知公安縣徙監司竹監至舉家不食筍</hi>閻詢<hi>鳳翔天興人少時以學問著聞擢進</hi>
　<hi>士第累遷秘書丞為監察御史裏行嘗使契丹頗諳北方疆理契丹人不能欺後官至諫議大夫知同州</hi>
　金王檝<hi>鳳翔虢縣人父霆麟遊主簿檝性倜儻舉進士不第乃入終南山讀書涉獵孫呉用元帥</hi>
　<hi>高琪薦授副統軍守涿鹿隘元太祖南下檝鏖戰三百兵敗被執将戮之神色不變太祖問之對曰捐軀</hi>
　<hi>報國得死為幸遂義而釋之後從征伐累官宣撫使兼行尚書六部事</hi>元楊皥<hi>扶風人母嘗病</hi>
　<hi>劇叩天求代遂痊如是者再後母失明皥登太白山取神泉洗之復如故及母殁哀毁甚葬之日大雨獨</hi>
<pb n="KR2k0008_WYG_034-22a"/>
　<hi>皥墓前後數里無雨葬畢廬墓蔬食飲水終喪及父卒亦如之</hi>趙榮<hi>扶風人母有疾榮割股肉啖之</hi>
　<hi>者三復負母登太白山禱于神得聖水飲之疾愈及卒號慟甚葬之日負土成墳廬以終喪</hi>本朝<lb/>
　甄儀<hi>麟遊縣人洪武中舉人累官兵部左侍郎平坦無過以疾卒</hi>李敬臣<hi>鳳翔縣人以才</hi>
　<hi>能卓異薦于朝歴官有聲累遷至刑部右侍郎</hi>艾瑛<hi>隴州人永樂中人材舉授浙江右布政使才能</hi>
　<hi>著稱</hi>
仙釋馬成子<hi>扶風人周秦間慨然有修道之志遂棄家入伯陽川遇一童子授以胎元煉氣法乃</hi>
　<hi>入蜀鵠鳴山隠居洞中忽一人策杖而至曰此山鵠鳴子當昇仙矣乃授以神丹曰氣為内丹藥為外丹</hi>
　<hi>子授仙童内丹今復受吾外丹不乆列為高真矣言訖乗雲而去成子服之遂白日昇天</hi>馬儉<hi>扶風</hi>
<pb n="KR2k0008_WYG_034-22b"/>
　<hi>人博通經史秦甘露中從孫徹學道授以五符真文㫁穀服水行氣導引遂役使萬靈制御群邪姚萇聞</hi>
　<hi>而異之徃召不至乃給香燭一日天神降而言曰法師勤修道業積有日矣必得度世後年九十八返真</hi>
　<hi>而白雲舉焉</hi>張三丰<hi>居寶雞縣東三里金臺觀本朝洪武二十六年九月二十日自言辭世留</hi>
　<hi>頌而逝民人楊軌山等置棺殮訖臨葬發視之三丰復生後入蜀見蜀王又入武當山或遊襄鄧間永樂</hi>
　<hi>中遣使尋訪不遇為官以待之</hi>
　　漢中府<hi>東至湖廣襄陽府上津縣界一千四十里西至四川保寧府廣元縣界三百七十里</hi>
　　　<hi>南至保寧府巴縣界一百四十里北至鳳翔府寳雞縣界六百四十里自府治至京師二千五</hi>
　　　<hi>百三十里至南京三千五百四十里</hi>
<pb n="KR2k0008_WYG_034-23a"/>
　　　<hi>糧三萬石零</hi>
建置沿革禹貢梁雍二州之域天文井鬼翼軫分野春<lb/>
　秋戰國時屬秦與楚秦置漢中郡漢高祖初為漢王<lb/>
　都南鄭即此武帝分𨽻益州部東漢末為張魯所據<lb/>
　改漢中曰漢寧曹魏復為漢中郡尋入蜀漢後又屬<lb/>
　魏置梁州晉䧟於蜀桓温平蜀復置梁州未幾又䧟<lb/>
　於苻秦宋齊梁及後魏皆以梁州治漢中郡後周改<lb/>
　為漢川郡隋初郡廢州存大業初州廢為漢中郡唐<lb/>
<pb n="KR2k0008_WYG_034-23b"/>
　初復為梁州開元中改曰褒州尋復舊名天寶初又<lb/>
　改為漢中郡乾元初復為梁州德宗陞為興元府唐<lb/>
　末蜀王氏孟氏繼有其地宋平蜀仍為興元府元為<lb/>
　興元路本朝洪武三年改為漢中府領州二縣十四<lb/>
　南鄭縣<hi>附郭本周褒國之附庸周衰鄭桓公殁於犬戎其民南奔居此因曰南鄭秦厲公城其地</hi>
　<hi>漢為南鄭縣東漢置漢中郡始治此西魏改光義縣隋復為南鄭唐宋元仍舊本朝因之編户二十里</hi>
　褒城縣<hi>在府城西北四十五里古褒國漢置褒中縣屬漢中郡以地在褒谷中故名晉義熈末改</hi>
　<hi>褒中縣後魏置褒中郡隋初改褒内縣尋改曰褒城後復為褒中唐貞觀初復為褒城縣宋仍舊元徙治</hi>
<pb n="KR2k0008_WYG_034-24a"/>
　<hi>于山河堰東南五里本朝因之編户七里</hi>城固縣<hi>在府城東七十里本漢舊縣屬漢中郡有南北</hi>
　<hi>二城舊縣治北城三國蜀漢改樂城縣晉復為城固宋齊梁西魏皆因之隋屬梁州唐初改唐固後復為</hi>
　<hi>城固宋元仍舊本朝因之編户二十三里</hi>洋縣<hi>在府城東南一百二十里本漢城固縣地後魏分置</hi>
　<hi>興勢縣尋於縣置儻城郡隋初郡廢縣屬洋州後州廢屬漢中郡唐屬洋州改為興道縣天寶初洋州始</hi>
　<hi>徙治于此孟蜀改洋州曰源州宋復為洋州陞武康軍元仍為洋州以附郭興道縣及真符縣併入本朝</hi>
　<hi>改為洋縣編户三十六里</hi>西鄉縣<hi>在府城東南二百二十里本漢城固縣地蜀漢置南鄉縣晉改</hi>
　<hi>西鄉縣屬漢中郡後魏改豐寧縣尋又置洋州及洋川郡隋大業初州郡並廢復縣名曰西鄉屬漢中郡</hi>
　<hi>唐復於此置洋州天寶中洋州移治興道縣而西鄉遂為外邑宋端平中縣廢元復置本朝因之編戸一</hi>
<pb n="KR2k0008_WYG_034-24b"/>
　<hi>十六里</hi>鳳縣<hi>在府城西北三百八十里春秋時氐羗所居秦為隴西郡地漢為故道河池二縣地</hi>
　<hi>後魏於此置梁泉縣并固道郡後置南岐州西魏改為鳳州隋廢州置河池郡唐初復為鳳州天寶初改</hi>
　<hi>河池郡乾元初復為鳳州五代時蜀置武興軍宋仍為鳳州元以附郭梁泉縣併入本朝改為鳳縣編户</hi>
　<hi>九里</hi>寧羗州<hi>在府城西三百里本朝/析置編户四里領縣二</hi>沔縣<hi>在府城西北一百一十里</hi>
　<hi>戰國時為白馬氐之東境秦屬蜀郡漢初為沔陽縣屬漢中郡曹魏梁州治沔陽西晉末為氐楊茂搜所</hi>
　<hi>據劉宋取之後魏屬東益州又分置嶓冢縣西魏屬興州隋廢沔陽改嶓冢曰西縣唐西縣屬梁州宋屬</hi>
　<hi>興元府元分西縣置鐸水縣而移沔州治鐸水併西縣入略陽後又併鐸水入州屬廣元路本朝改州為</hi>
　<hi>縣屬漢中府後置寜羗州因改屬焉編户五里</hi>略陽縣<hi>在府城西北三百一十里本漢沮縣地屬</hi>
<pb n="KR2k0008_WYG_034-25a"/>
　<hi>武都郡後魏僑立略陽郡及略陽縣廢帝省郡西魏置興州改略陽為順政縣𨽻焉隋廢州為順政郡唐</hi>
　<hi>復置興州宋因呉曦叛改沔州元移州治于鐸水仍以略陽為屬縣本朝初屬漢中府後置寧羗州因改</hi>
　<hi>屬焉編户四里</hi>興安州<hi>在府城東南六百四十里周為庸國地春秋戰國並屬楚秦屬漢中郡東</hi>
　<hi>漢末分置西城郡曹魏改魏興郡梁改為東梁州西魏以其地出金改金州隋改西城郡唐復為金州天</hi>
　<hi>寶初改安康郡至德初改漢南郡乾元初復為金州又置昭信軍改昭戎軍王建據蜀改雄武軍宋改昭</hi>
　<hi>化軍紹興以後屬利州路元屬興元路本朝屬漢中府編户二十二里領縣四</hi>平利縣<hi>在州南九</hi>
　<hi>十里本漢長利縣地屬漢中郡晉屬魏興郡又分置上亷縣屬上庸郡劉宋改吉陽後周改吉安隋廢唐</hi>
　<hi>置平利縣屬金州宋廢為鎮入西城後復置元省入金州本朝復置編户八里</hi>石泉縣<hi>在州西八</hi>
<pb n="KR2k0008_WYG_034-25b"/>
　<hi>十里本南齊永樂縣及置晋昌郡西魏改郡曰永昌改縣曰石泉後周省隋復置屬西城郡唐改武安縣</hi>
　<hi>神龍初復為石泉大厯中省入漢陰縣貞元初復置宋仍舊元省入金州本朝復置編户八里</hi>洵陽<lb/>
　縣<hi>在州東一百二十里本漢舊縣屬漢中郡東漢省晋復置屬魏興郡後又置洵陽郡隋屬西城郡唐</hi>
　<hi>屬洵州尋廢州以縣屬金州又以驢川洵城二縣省入天寶初分置淯陽縣宋省入洵陽元併入金州本</hi>
　<hi>朝復置編户一十七里</hi>紫陽縣<hi>在州城西二百二十五里本朝析置編户五里</hi>漢陰縣<lb/>
　<hi>在州西一百五十里本漢安陽縣屬漢中郡晉改安康縣屬魏興郡南齊屬安康郡隋屬西城郡唐置西</hi>
　<hi>安州貞觀初州廢屬金州至德初改為漢陰縣宋因之紹興初徙治新店元省入金州本朝復置編户七</hi>
　<hi>里</hi>白河縣<hi>在州南二百一十里本朝析置為縣編户八里</hi>
<pb n="KR2k0008_WYG_034-26a"/>
郡名漢川<hi>後周名</hi>興元<hi>唐名</hi>
形勝成都喉嗌<hi>隋書南鄭要險成都之喉嗌</hi>巴蜀捍蔽<hi>唐元和志漢中為巴蜀捍</hi>
　<hi>蔽故先主據漢中曰曹公雖來無能為也</hi>崖谷峻絶十里百折<hi>唐栁宗元興州江運</hi>
　<hi>記</hi>東接南郡西接陰平南接廣漢北接秦川<hi>華陽國志</hi>九<lb/>
　州之險<hi>唐歐陽詹云秦之坤蜀之艮連高夾深九州之險也</hi>前瞰三秦後蔽四<lb/>
　川<hi>宋孫道夫奏</hi>形勢之地<hi>宋張浚奏議漢中形勢之地前控六路之師後據兩蜀之粟左</hi>
　<hi>通荆襄之財右出秦隴之馬</hi>秦頭楚尾一大都㑹<hi>輿地紀勝</hi>要地有三<lb/>
　<hi>洋州志曰褒谷曰斜谷曰子午谷宋時于駱谷口置石佛堡子午谷置陽嶺寨西城置渭門寨分水寨皆</hi>
<pb n="KR2k0008_WYG_034-26b"/>
　<hi>備禦之要地</hi>東接襄沔南通巴達西連梁洋北控商虢<hi>安康</hi>
　<hi>志</hi>
風俗風氣强梁<hi>漢志西方之氣强梁故稱梁州</hi>朴質無文<hi>隋志漢中之人朴質無文</hi>
　<hi>不甚趨利性嗜口腹多事畋獵雖蓬室柴門食必兼肉</hi>人尤勁悍務農習射<hi>隋志</hi>
　<hi>武都順政連雜氐羗人尤勁悍性多質直皆務於農事工習射獵</hi>俗隨五方<hi>宋圖經金居襄</hi>
　<hi>沔上流其人半楚風俗自宋南渡後舟車輻輳五方之民㑹焉故風俗各隨其方</hi>語帶蜀音<lb/>
　<hi>隋志順政語帶蜀音人居山上種植甚微惟以負販為業</hi>土風朴厚<hi>華陽國志</hi>踏石解<lb/>
　繳<hi>洋川志孟春四日居人遊江上遇葛纒草木者解之取解殃繳咎之意五月五日太守率僚屬觀競</hi>
<pb n="KR2k0008_WYG_034-27a"/>
　<hi>渡謂之踏石</hi>務農力穡質直好義<hi>南岐志</hi>
山川寶山<hi>在府城北一十里山中嘗得二珠因名</hi>龍岡山<hi>在府城西一十里相傳梁天監</hi>
　<hi>中龍鬬此岡</hi>漢山<hi>在府城南二十里四峰入面北距漢水南接巴山山頂有池歲旱禱雨多應</hi>
　聽山<hi>在府城西北二十八里相傳漢唐公昉僊去其壻歸惟聞空中歌樂之聲故名</hi>立石山<lb/>
　<hi>在府城西南三十里東連青銼西接金華</hi>鶴騰山<hi>在府城西南四十里相傳有仙人于此乗鶴騰</hi>
　<hi>去</hi>玉京山<hi>在府城西南四十里/旱山之陽一峰尖出</hi>青銼山<hi>在府城西南五十里山多</hi>
　<hi>杉檜頂有一石如銼及有立化童真身相傳如觀師示寂令童子煎茶茶次中路師已寂童子亦執茶立</hi>
　<hi>化</hi>黃牛山<hi>在府城西南五十里/其間有再熟之稻</hi>王子山<hi>在府城北五十里峰巒拔</hi>
<pb n="KR2k0008_WYG_034-27b"/>
　<hi>削如畫屏然</hi>旱山<hi>在府城西南六十五里/一名<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山上有雲即雨</hi>金華山<hi>在府城南七十</hi>
　<hi>里峭峰環繞旁有數泉合為一池</hi>寶頂山<hi>在府城西南七十里上多生芝草</hi>籠葢山<lb/>
　<hi>在府城西南八十里與巴山相接老渚河源出此</hi>天臺山<hi>在府城西北七十里頂平如臺府治</hi>
　<hi>坐其岡脉山谷石皆堅潤有金星者可作硯又有飛泉數百尺下為深淵號佛子潭</hi>幞頭山<hi>在府</hi>
　<hi>城東南一百里以形似名</hi>大巴山<hi>在府城南一百里南接巴縣春夏積雪不消</hi>米倉山<lb/>
　<hi>在府城西南一百四十里上有漢韓信廟相傳蕭何追韓信至此</hi>兩角山<hi>與孤雲山相連頂極</hi>
　<hi>高有兩峰古語孤雲兩角去天一握</hi>梁州山<hi>在府城東南一百八十里四圍皆大山中三十里甚</hi>
　<hi>平相傳古梁州治此</hi>連城山<hi>在褒城縣北六里山/有十二堡連屬故名</hi>鼎山<hi>在褒城縣東北</hi>
<pb n="KR2k0008_WYG_034-28a"/>
　<hi>一十里二峰鼎峙</hi>箕山<hi>在褒城縣北一十五里山有秦王獵池及丙穴道人谷昔諸葛亮遣趙雲</hi>
　<hi>鄧芝等據箕谷即此</hi>雞翁山<hi>在褒城縣北入斜谷一十里唐温造赴興元節度至此遇雨不能進</hi>
　<hi>禱于山即霽後上其事文宗封山神為侯</hi>牛頭山<hi>在褒城縣西北二十五里以形似名其上雲覆</hi>
　<hi>如笠即雨故又名戴笠山下有靈液泉</hi>中梁山<hi>在褒城縣南三十里以其鎮梁州之中故名山</hi>
　<hi>有泉注鶴騰崖下曰鶴騰泉</hi>四州山<hi>在褒城縣北一百三十里登頂望之可見古褒沔洋鳳四</hi>
　<hi>州</hi>斗山<hi>在城固縣西北二十里山有五穴道經謂通崑崙長安武當青城隴山穴有肉芝即千歲</hi>
　<hi>蝦蟆得而食之可以延壽</hi>天池山<hi>在城固縣南三十里/上有大池四時不涸</hi>浮游山<hi>在城</hi>
　<hi>固縣西北三十里有東西二山俱名浮游</hi>慶山<hi>在城固縣北三十里平地突起一峰</hi>三嵎山<lb/>
<pb n="KR2k0008_WYG_034-28b"/>
　<hi>在城固縣西北四十里三峰高聳中多靈藥</hi>少年山<hi>在城固縣西南四十里上有彭祖祠</hi>石<lb/>
　籌山<hi>在城固縣西四十里</hi>桃林山<hi>在城固縣北四十里山有石觀音之像隠然于崖璧間林</hi>
　<hi>影不能蔽</hi>九真山<hi>在城固縣北五十里道家謂大白山六百里與三嵎山相接有大峰上有九真</hi>
　<hi>玉井即此</hi>馬盤山<hi>在城固縣北一百二十里山有上清中清下清三溪俱流入胥水</hi>通闗<lb/>
　山<hi>在城固縣北漢蕭何修此道以通闗中</hi>雞子山<hi>在洋縣南五里下瞰漢江以形似名</hi>興<lb/>
　勢山<hi>在洋縣北二十里山形如盆外甚險盤道以上漢諸葛亮嘗戌兵於此後魏興勢縣以此山名</hi>
　酆都山<hi>在洋縣西北二十五里為秦嶺之脉</hi>大龍山<hi>在洋縣北三十八里近有小龍山相</hi>
　<hi>接</hi>白崖山<hi>在洋縣北六十/里山有白石崖</hi>石銼山<hi>在洋縣北六十里山最高頂石如銼</hi>
<pb n="KR2k0008_WYG_034-29a"/>
　蒿平山<hi>在洋縣東六十五里山後有靈湫</hi>石柱山<hi>在洋縣西北一百里山頂有石柱石</hi>
　<hi>盆</hi>女冠山<hi>在洋縣北一百七十/里石壁上有女仙狀</hi>太白山<hi>在洋縣東北五百里唐天</hi>
　<hi>寶中得玉冊於此山因改華陽縣曰貞符</hi>寒泉山<hi>在洋縣北漢中記仙人李八百居此山唐公昉</hi>
　<hi>師事之公昉渇八百以杖指崖間有泉湧出</hi>皂軍山<hi>在西鄉縣南十五里相傳張飛嘗屯軍於</hi>
　<hi>此</hi>席冐山<hi>在西鄉縣南平/定鄉山有石洞</hi>巴山<hi>在西鄉縣南六十里西接四川保寧巴縣</hi>
　金竹山<hi>在西鄉縣南三百五十里産金竹</hi>星子山<hi>在西鄉縣東南三百五十里山脉自</hi>
　<hi>大巴來陡落於洋源之前故名</hi>豆積山<hi>在鳳縣治北上有不老泉世傳張果隠處宋提刑李大正</hi>
　<hi>嘗書遯迹山三字鐫于石</hi>鳳凰山<hi>在鳳縣東五里世傳鳳凰嘗棲此又金州亦有鳳凰山高十二</hi>
<pb n="KR2k0008_WYG_034-29b"/>
　<hi>層</hi>南岐山<hi>在鳳縣南一十里上有竹/雲洞洞有湫池禱雨多應</hi>君子山<hi>在鳳縣西南一</hi>
　<hi>十五里</hi>御愛山<hi>在鳳縣東北五十里唐德宗巡幸至山下愛玩不能去因名宋王素詩當日䝉</hi>
　<hi>塵極險艱猶逢蒼翠强開顔吾皇高拱巖廊上只愛生靈不愛山</hi>武都山<hi>在鳳縣南六十里有</hi>
　<hi>谷産雄黃</hi>紫栢山<hi>在鳳縣東南七十里山有/七十二洞異人多隠於此</hi>長松山<hi>在鳳縣山</hi>
　<hi>三峰皆有長松</hi>烽燧山<hi>在沔縣治西昔人/嘗置烽燧其上</hi>鐵山<hi>在沔縣北五里山出鐵宋</hi>
　<hi>姚仲於此置寨以拒金人</hi>定軍山<hi>在沔縣東南一十里兩峰對峙漢昭烈於此山下作營斬魏將</hi>
　<hi>夏侯淵山有諸葛巖</hi>武興山<hi>在沔縣東北一十五里南臨漢江古武興郡治在此</hi>卓筆山<lb/>
　<hi>在沔縣西二十里峰如卓筆</hi>大景山<hi>在沔縣西北八十里與小景山相連景本作丙唐避諱改</hi>
<pb n="KR2k0008_WYG_034-30a"/>
　<hi>之山有穴方圓三丈餘其口向丙有水潜流每歲二三月有魚長八九寸從穴中出蜀都賦嘉魚出于丙</hi>
　<hi>穴是也</hi>普明山<hi>在沔縣西九十里東/接金堆西連嶓冢</hi>蟠冢山<hi>在沔縣西一百二十</hi>
　<hi>里漾水所出禹貢嶓冢導漾即此</hi>玉女山<hi>在略陽縣治東南山高千仞多雲霞暎之不見其顛</hi>
　<hi>山半有白石如人冠冕坐于崖間前有白石數層如人侍立狀</hi>盤龍山<hi>在略陽縣西五里下有泉</hi>
　<hi>水彎環如盤龍狀上有磗浮圖</hi>白熊山<hi>在略陽縣北八十/里昔有白熊出此</hi>寒山<hi>在略陽縣</hi>
　<hi>南一百里常有積雪</hi>厨谷山<hi>在略陽縣南三百里崖穴/常興雲霧如厨㸑之狀</hi>心山<hi>在興</hi>
　<hi>安州治西漢時陽厥為漢中守經此有棲遁意因學道于此山有草無風獨摇有風不偃</hi>趙臺山<lb/>
　<hi>在興安州南二里梁時漢水溢人皆走避山上</hi>牛山<hi>在興安州北五里為郡山之冠上有鐵佛院有</hi>
<pb n="KR2k0008_WYG_034-30b"/>
　<hi>泉禱雨多應</hi>魏山<hi>在興安州西南九里山之東西南三面甚險絶晋古挹為壘守韋鍾于此</hi>天<lb/>
　柱山<hi>在興安州西五十里懸崖立璧秀出衆嶺下有碧鈿洞</hi>女媧山<hi>在平利縣東三十里</hi>
　<hi>舊有女媧氏祠灌溪河發源此山</hi>藥婦山<hi>在平利縣東南八十里舊傳有夫婦同入山獵夫墜</hi>
　<hi>崖下其婦以藥救之尋皆化為石今山頂石藥臼尚存</hi>十八盤山<hi>在石泉縣南漢江南岸曲</hi>
　<hi>盤十八始達于巔</hi>留停山<hi>在洵陽縣治西行人愛/其峭拔多留停登覧焉</hi>紫荆山<hi>在洵</hi>
　<hi>陽縣東南五十里有深洞及石池池畔有石蓮</hi>當門山<hi>在洵陽縣東一百七十里兩峰如門</hi>水<lb/>
　銀山<hi>在洵陽縣東北二百四十里山出水銀硃砂有洞</hi>雲門山<hi>在漢陰縣東二十里下有</hi>
　<hi>雲門寺</hi>箭簳山<hi>在漢陰縣東北一百/八十里山産箭竹</hi>玉泉嶺<hi>在府城西南三十里</hi>
<pb n="KR2k0008_WYG_034-31a"/>
　<hi>舊名薤谷岡</hi>七盤嶺<hi>在褒城縣治北唐沈雲卿詩獨遊千里外高臥七盤西山月臨忩近天河</hi>
　<hi>入户低芳春平仲録清夜子規啼浮客空留聽褒城聞曙雞</hi>饒風嶺<hi>在西鄉縣東一百六十里</hi>
　<hi>宋呉玠敗金人於此</hi>飛仙嶺<hi>在略陽縣東南四十里相傳徐佐卿化鶴之地上有閣道百餘間即</hi>
　<hi>入蜀大路唐杜甫詩土門山行窄微徑縁秋豪棧雲欄干峻梯石結築牢</hi>分水嶺<hi>在略陽縣東南</hi>
　<hi>八十里嶺下水分東西流</hi>殺金嶺<hi>在略陽縣西北一百二十里宋呉玠嘗於此築壘以拒金兵其</hi>
　<hi>傍地名殺金平</hi>青泥嶺<hi>在略陽縣西北一百五十里其上雨過多泥淖宋楊粹中題青泥驛詩山</hi>
　<hi>猶連蜀道人已作秦音</hi>藏劒巖<hi>在褒城縣東南二十里俗傳漢高祖為王時嘗藏劒于此</hi>念<lb/>
　佛巖<hi>在洋縣北一十五里下有潭潭面如碧鏡每歲五六月己午間忽有泡光出艶異甚常時則無</hi>
<pb n="KR2k0008_WYG_034-31b"/>
　<hi>有</hi>藥水巖<hi>在沔縣有二石洞洞/有泉飲之可愈疾</hi>赤崖<hi>在府城西漢諸葛亮與兄瑾書</hi>
　<hi>云前趙子龍退師燒壞赤崖以北閣道即此</hi>鳩谷<hi>在府城南二十/里谷有棲真洞</hi>褒谷<hi>在褒</hi>
　<hi>城縣東北一十里出連雲棧直抵斜谷郡國志北口曰斜南口曰褒長四百餘里谷間褒水所經漢張良</hi>
　<hi>説高祖燒絶棧道曹操出斜谷軍遮要以臨漢中諸葛亮由斜谷取郿皆此道也</hi>儻谷<hi>在洋縣北</hi>
　<hi>三十里南口曰儻北口曰駱其中路曲屈八十里凡八十四盤唐德宗僖宗幸興元皆由此</hi>篔簹<lb/>
　谷<hi>在洋縣西北五里其谷多竹宋蘇軾為文同與可作記</hi>黃金谷<hi>在洋縣東八十五里蜀將</hi>
　<hi>王平拒魏曹爽于此</hi>黃巢谷<hi>在牛山唐末黃巢作亂太白山人謁金州刺史云請掘此谷則賊自</hi>
　<hi>敗掘之得一石桶上有一劔中有黃腰獸獸見劔自撲而死後巢果衰敗</hi>和尚原<hi>在鳯縣治東宋</hi>
<pb n="KR2k0008_WYG_034-32a"/>
　<hi>呉玠大敗金烏珠於此</hi>石頂原<hi>在沔縣南三十里/宋置闗最險要</hi>金牛峽<hi>在沔縣西</hi>
　<hi>一百七十里一名五丁峽秦惠王謀伐蜀患山隘險乃作五石牛每旦置金于尾下言能糞金欲以遺蜀</hi>
　<hi>王王負力而貪乃令五丁開道引之秦因使張儀司馬錯引兵滅蜀宋胡曽詩山嶺千重擁蜀門成都别</hi>
　<hi>是一乾坤五丁不鑿金牛路秦惠何由得并吞</hi>玉井洞<hi>在府城北一十五里平岡間穴深如井宋</hi>
　<hi>時大雷雨一石出泥中如老耼像因立祠其上</hi>篙埧洞<hi>在府城東南小黃村崖壁間飛橋入洞洞</hi>
　<hi>中巉巖萬狀石乳參差</hi>桃溪洞<hi>在城固縣治西北水自洞出一日數潮其聲隠隠如雷</hi>䝉<lb/>
　崖洞<hi>在洋縣東北洞前有所鑿貞觀年號</hi>八里洞<hi>在洋縣北七十里内有石皷石盆</hi>武<lb/>
　子洞<hi>在西鄉縣南二十里其深莫測以石投之風即起</hi>赤阪<hi>在洋縣東二十里其上色赭魏</hi>
<pb n="KR2k0008_WYG_034-32b"/>
　<hi>司馬懿伐蜀丞相亮待之於城固赤阪即此</hi>蝦䗫石<hi>在洛陽縣南嘉陵江中以形似名</hi>安<lb/>
　康石<hi>在興安州境圖經歲饑則見歲豐則没于沙磧之下</hi>漢江<hi>在府城南三里自沔縣嶓冢山</hi>
　<hi>發源始出日漾水南合沔水東流為漢又東至漢陽府㑹大江水經漢水有上濤下濤今志在洋縣東一</hi>
　<hi>十五里</hi>嘉陵江<hi>在略陽縣治西南源出鳳縣東大散闗歴兩當略陽㑹東谷等水流經四川利</hi>
　<hi>閬合州至重慶府入大江舊志嘉陵江有羊乳灘湍急可畏</hi>犀牛江<hi>在略陽縣西北一百二十</hi>
　<hi>里自階州東流入嘉陵江一名東西淮</hi>清凉川<hi>在西鄉縣北唐德宗幸梁洋梁帥嚴震具軍容</hi>
　<hi>迎之于此</hi>黃華川<hi>在鳳縣東北一十里水經大散水流黃華川唐黃華縣以此名王維有詩</hi>老<lb/>
　渚河<hi>在府城南源出籠葢山東南注漢</hi>馬道河<hi>在褒城縣北九十里南流入褒水</hi>南<lb/>
<pb n="KR2k0008_WYG_034-33a"/>
　沙河<hi>在城固縣西南三十五里與北沙河俱入漢水</hi>金水河<hi>在洋縣東一百里源出秦嶺流</hi>
　<hi>經黃金谷</hi>七十二渡河<hi>在西鄉縣南五十里源出金竹山其流縈迴人渡者凡七十二處</hi>
　紅崖河<hi>在鳳縣西四十五里發源鞏昌府流入嘉陵江</hi>野羊河<hi>在鳳縣南七十里源出紫</hi>
　<hi>栢山</hi>白馬河<hi>在沔縣西源自龍/門溝流入漢水</hi>大安河<hi>在沔縣西九十里源自普明山</hi>
　<hi>南流與漢水合</hi>一百八渡河<hi>在略陽縣東自徽州界來流入嘉陵江人渡者凡一百八處</hi>
　越河<hi>在興安州西一十里南流入漢江</hi>衡河<hi>在興安州西七十里流合漢陰縣東月川水入</hi>
　<hi>漢江</hi>灌溪河<hi>在平利縣南發源女/媧山西流入金川</hi>珎珠河<hi>在石泉縣西二里與縣北</hi>
　<hi>紅河俱流入漢江</hi>遲河<hi>在石泉縣東五十里源自長安腰竹嶺南入漢江相傳此河易漲難退故</hi>
<pb n="KR2k0008_WYG_034-33b"/>
　<hi>名</hi>亷水<hi>在府城西南四里源/出大巴山流入漢江</hi>褒水<hi>一名焦龍江又名紫金水發源太白</hi>
　<hi>山經鳳縣南流出褒谷入漢江入谷十餘里有石在水中如兠鍪狀名曰將軍石又有大白石如盆名曰</hi>
　<hi>白玉盆宋文同嘗刻詩其上</hi>沔氷<hi>在褒城縣南四里源出古金牛縣界南流合沮水褒水又東至</hi>
　<hi>南鄭入漢水漢志沔漢一水二名漢中人多生癭又生粗脛其樹木亦多癭大抵水土使然</hi>華陽<lb/>
　水<hi>在褒城縣西二十五里南入漢水</hi>讓水<hi>在褒城縣西南一百三十里一名遜水其源起于亷</hi>
　<hi>水溉田之餘東南流至古亷水城側與亷水合宋范栢年對明帝云臣鄉有㢘泉讓水即此</hi>壻水<lb/>
　<hi>在城固縣東北六里相傳唐公昉仙去其壻不得偕後人因名此水曰壻水或云其壻名智故又名智水</hi>
　玉谷水<hi>在城固縣西北二十五里漢水自魏興沂流一百八十里至玉谷溪口</hi>文水<hi>在城</hi>
<pb n="KR2k0008_WYG_034-34a"/>
　<hi>固縣西北四十里兩水合流如文字</hi>黒水<hi>在城固縣西北漢諸葛亮箋云朝發南鄭夜宿黒水</hi>苧<lb/>
　溪水<hi>在洋縣西北七里東流入漢溪多野苧</hi>龍涓水<hi>在洋縣東二十九里水出龍涓谷西</hi>
　<hi>流入漢江</hi>益水<hi>在洋縣西北源出/秦嶺南流入漢江</hi>儻水<hi>源出石銼山流入漢水又名駱谷水</hi>
　洋水<hi>在西鄉縣東二十里自星子山出西北流入木馬河</hi>木馬水<hi>在西鄉縣南一名馬源水</hi>
　<hi>源出巴山東流入漢境内左西空渠二水皆注於此</hi>子午水<hi>在西鄉縣東一百二十里流經子午</hi>
　<hi>谷</hi>大散水<hi>源出鳳縣東界大散嶺/流經縣西一名故道水</hi>度水<hi>在沔縣水有二源曰清檢</hi>
　<hi>濁檢清水出<graphic n="KR2518" url="https://raw.githubusercontent.com/kanripo/KR-Gaiji/master/images/KR2518.png" mimeType="image/png"/>魚濁水出鮒魚常以二八月取之</hi>濜水<hi>北發武都氐中南流入沔謂之濜口</hi>丙<lb/>
　水<hi>在沔縣北八十里源出褒城縣西北牛頭山流合沮水經丙穴而過有嘉魚穴或謂之大丙水</hi>天<lb/>
<pb n="KR2k0008_WYG_034-34b"/>
　心水<hi>在平利縣境内</hi>洵水<hi>在洵陽/縣治南</hi>大龍溪　小龍溪<hi>俱在洋縣東北</hi>
　<hi>三十里相傳漢時張魯女困臥水石上有霧䝉身遂孕後生二龍即此溪也</hi>玉女潭<hi>有二一在</hi>
　<hi>府城西南二十八里一在城固縣北二十五里</hi>臈魚潭<hi>在褒城縣北一百一十里</hi>鵝公潭<lb/>
　<hi>在洋縣西漢江之中其南有祠祠左有兩石鵝又有石洞水流入焉莫知其出</hi>五龍潭<hi>在洋縣西</hi>
　<hi>漢江東岸上有五龍祠祠下有龍骨</hi>金龍井<hi>在府城或云/嘗有黃龍現</hi>明珠井<hi>在府城内</hi>
　<hi>西南</hi>玉井<hi>在府城東一十/五里水可療疾</hi>金泉井<hi>在興安州治東取金生水之義為名</hi>清<lb/>
　平井<hi>在平利縣治前其水至清居民飲之則不生癭瘤</hi>湧泉<hi>在府城北六十里旱歲取其水</hi>
　<hi>禱之輙雨</hi>神惠泉<hi>在褒城縣四十餘里宋元豐中里人營褒德將軍廟乏水此泉忽湧出</hi>聖<lb/>
<pb n="KR2k0008_WYG_034-35a"/>
　泉<hi>在洋縣治西病者飲之多愈</hi>醴泉<hi>在洋縣南一十里醴泉院舊有檜栢後唐和凝詩古栢八</hi>
　<hi>株堆翠色靈泉一派逗寒聲</hi>神女泉<hi>在洋縣東南六十里/泉有三穴禱雨多應</hi>香泉<hi>在鳳</hi>
　<hi>縣北二十里自石中流出清冽而甘宜釀酒</hi>鳴玉泉<hi>在鳳縣西一十里一名滴瀝泉</hi>凉泉<lb/>
　<hi>在鳳縣西二十里西流與嘉陵江合</hi>秀泉<hi>在平利/縣學前</hi>白鹿池<hi>在府城北三十里嘗有白</hi>
　<hi>鹿見於此</hi>九龍池<hi>在城固縣西/南一十五里</hi>百順池<hi>在洋縣西二十二里溉田五百餘頃</hi>
　明月池<hi>在洋縣西北中有一臺相傳漢高祖所築</hi>七女池<hi>在洋縣漢中記昔人無男養七</hi>
　<hi>女父没女於此負土各為一冢遂成此池其冢三在城固縣四在興道縣</hi>天池<hi>南鄭西鄉略陽三縣</hi>
　<hi>俱有</hi>蓮池<hi>在沔縣治北其畔有諸葛亮讀/書亭遺址每遇花時縣人遊玩</hi>東池<hi>在略陽縣東唐</hi>
<pb n="KR2k0008_WYG_034-35b"/>
　<hi>賈島詩四面無炎氣環流闊復深蝶飛逢草住魚戲見人沉宋蘇軾詩百畝新池傍郭斜居人行樂路人</hi>
　<hi>誇自言官長如靈運能使江山似永嘉</hi>金池<hi>在略陽縣北八十里金池院中昔人淘金成池因名</hi>
土産鐵<hi>城固縣出有冶</hi>金<hi>西鄉縣及/興安州出</hi>茶<hi>西鄉城固石泉三縣出</hi>漆　蜜<lb/>
　蠟　降香　乳香<hi>西鄉沔褒城略陽四縣及興安州出</hi>麝香　紫河車<lb/>
　<hi>鳳縣出</hi>筍　羚羊角<hi>沔縣/出</hi>鹿茸<hi>南鄭城固縣及興安州出</hi>石青　石<lb/>
　碌　熊膽　石斛　天麻　海金沙　仙靈脾　白<lb/>
　膠香　自然銅　青箱子　枳實<hi>俱興安州出</hi>石菖蒲<hi>洋沔</hi>
　<hi>二縣及興安州出</hi>金絲桞<hi>鳳縣出宋元豐間有㫖下鳳州取金絲桞一百根</hi>水銀<lb/>
<pb n="KR2k0008_WYG_034-36a"/>
　硃砂<hi>洵陽縣出</hi>
公署漢中衛<hi>在府治西洪武四年建</hi>寧羗衛<hi>在州城内</hi>守禦沔縣右千<lb/>
　户所<hi>在縣治東洪武中建𨽻漢中衛</hi>興安州守禦千户所<hi>在州治西洪武間建</hi>
學校漢中府學<hi>在府治西南元建</hi>寧羗州學<hi>在州治西南本朝建</hi>興安州<lb/>
　學<hi>在州治南元建二學俱本朝洪武五年重脩</hi>南鄭縣學<hi>在府治西元建本朝洪武八年</hi>
　<hi>重脩</hi>褒城縣學<hi>在縣治西宋慶厯中建/本朝洪武五年重建</hi>城固縣學<hi>在縣治南</hi>
　<hi>宋崇寜初建本朝洪武四年重脩</hi>洋縣學<hi>在縣治東舊在縣城西洪武四年移建於此</hi>西<lb/>
　鄉縣學<hi>在縣治東元延祐初建本朝洪武二十二年重脩</hi>鳳縣學<hi>在縣治東</hi>沔縣<lb/>
<pb n="KR2k0008_WYG_034-36b"/>
　學<hi>在縣治東</hi>略陽縣學<hi>在縣治北以上三學俱元建本朝洪武四年重脩</hi>平利縣<lb/>
　學<hi>在縣治東洪武五年建</hi>石泉縣學<hi>在縣治東洪/武十四年建</hi>洵陽縣學<hi>在縣</hi>
　<hi>治西</hi>紫陽縣學<hi>在縣治東/本朝建</hi>漢陰縣學<hi>在縣治東二學俱洪武五年建</hi>白<lb/>
　河縣學<hi>在縣治南本朝建</hi>寧羗衛學<hi>在衛治西正統四年建</hi>
宫室天漢樓<hi>在府治子城上宋建周覧江山為一郡之勝鮮于侁詩千峰起華陽一水連天漢王</hi>
　<hi>冲詩仰窺日月三千界平見江山七十州</hi>望雲樓<hi>在舊洋州郡圃唐德宗幸梁洋嘗登是樓御題</hi>
　<hi>一字于梁上及還京鑿取以歸宋文同詩巴山樓之東秦嶺樓之北樓上捲簾時滿樓雲一色</hi>草凉<lb/>
　樓<hi>在鳳縣東北六十里唐明皇嘗駐蹕於此</hi>崇經閣<hi>在府學内元建工部尚書王簣記</hi>凌<lb/>
<pb n="KR2k0008_WYG_034-37a"/>
　霄閣<hi>在中梁山寺下瞰漢川為一郡勝槩</hi>秦雲閣<hi>在舊洋州治内宋建北望秦山雲物陰晴</hi>
　<hi>變態百出</hi>五雲閣<hi>在洋縣東五/雲宫内宋建</hi>郙閣<hi>在略陽縣南雲巖寺内宋建文同詩南征</hi>
　<hi>嘗讀語溪頌西上今觀郙閣銘</hi>江漢堂<hi>在府治/内宋建</hi>柱石堂<hi>在府園宋文同詩嘗聞陽</hi>
　<hi>朔山萬尺從地起孤峰立臺下此石無乃似為爾常獨來一日須三四</hi>閱禮堂<hi>在宋宣撫司内</hi>
　<hi>與郡治相直虞允文建</hi>襲美堂<hi>在舊洋州治宋韓億知洋州子縝亦知是州俱有美政後人因</hi>
　<hi>建此堂以表之</hi>嘯歌堂<hi>在鳳縣治宋建取黃庭堅/嘯歌山水重之句為名</hi>勸忠堂<hi>在興</hi>
　<hi>安州㕔後宋建</hi>漢節亭<hi>在府憲司内宋虞允文取/杜甫詩漢節梅花外為名</hi>領要亭<hi>在府</hi>
　<hi>治宋虞允文建葢取杜甫詩佳處領其要之句以名外覧江山内瞰城郭最為絶勝</hi>四照亭<hi>在府</hi>
<pb n="KR2k0008_WYG_034-37b"/>
　<hi>治宋建文同詩巒嶺附梁山汀洲隨漢水秋容上屏幛左右三百里此景誰能論殘霞獨憑几</hi>栢杏<lb/>
　亭<hi>在府城梵天寺宋建寺有栢枝榦分聳杏生其中花甚繁因取為名</hi>衆芳亭<hi>在府治宋興元</hi>
　<hi>帥晁公武建又有瀬芳擷芳二亭文同詩漢川一百二十里步步旗亭岸岸花</hi>披錦亭<hi>在洋縣治</hi>
　<hi>北宋蘇軾寄文同詩煙紅霧緑曉風香燕舞鶯啼春日長誰道使君貧且老繡屏錦帳咽笙簧</hi>擁翠<lb/>
　亭<hi>在洋縣倅㕔宋建北望秦山叢峰疊嶂雲烟顯晦甚為竒觀</hi>飛葢亭<hi>在鳳縣治宋邵堯夫</hi>
　<hi>詩楊桞垂青絲風動如飛葢</hi>吸月亭<hi>在鳯縣舊郡圃宋建簷外植杏因取蘇軾與客飲杏花下</hi>
　<hi>詩勸君且吸盃中月為名</hi>忘歸亭<hi>在興安州南五里/宋陳師道有記</hi>翠光亭<hi>在興安州</hi>
　<hi>治西北宋建楊徽之詩釣舟浮淺瀬岡舍俛重林雲放千峰出花藏一逕深</hi>綺川亭<hi>在牛山春</hi>
<pb n="KR2k0008_WYG_034-38a"/>
　<hi>時花開錦綺爛然誠為勝景</hi>樊噲臺<hi>在城固縣北五里/漢將樊噲所築</hi>美農臺<hi>在府</hi>
　<hi>境漢安帝時太守桓宣每至農月登于此臺勸農</hi>思計臺<hi>在鳳縣南諸葛亮嘗籌畫於此</hi>玉<lb/>
　笛臺<hi>在府城東宋築</hi>天漢臺<hi>在洋縣北宋蘇軾詩漾水東流舊見經銀潢左界上通靈此臺</hi>
　<hi>試向天文覔閣道中間第幾星</hi>待月臺<hi>在洋縣舊郡/圃中宋築</hi>凝雲榭<hi>在府園宋建文</hi>
　<hi>同詩朝雲南山吐暮雲北山翕來徃高榭中留者頗堆積</hi>二樂榭<hi>在洋縣舊郡圃宋文同二蘇鮮</hi>
　<hi>于侁皆有詩故劉光祖云同登二樂榭擬續四賢詩</hi>
關梁青石關<hi>在府城南九十里</hi>雞頭關<hi>在褒城縣北八里關口有大石狀如雞頭自此</hi>
　<hi>入連雲棧最為險峻</hi>漢陽關<hi>在褒城縣西北二十里漢時所立昭烈嘗破夏侯淵于此</hi>虎頭<lb/>
<pb n="KR2k0008_WYG_034-38b"/>
　關<hi>在褒城縣北一百里</hi>陽平關<hi>在褒城縣西一百八十里漢置今為陽平驛</hi>馬嶺關<lb/>
　<hi>在鳳縣西三十五里</hi>仙人關<hi>在鳳縣境路分左右自成州經天水出皂郊堡直抵秦州此左出之</hi>
　<hi>路自兩當趨鳳縣直出鳳翔大散關至和尚原此右出之路</hi>方山關<hi>在漢陰縣西三十二里北</hi>
　<hi>阻方山南臨漢水當東西驛路</hi>土門隘<hi>自青岡平<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>過武休山寨至此甚峻險元汪世顯取蜀經</hi>
　<hi>此又漢中野錄云斜谷榆林竇家石樓西谷梁州山土地埡羊城凡八隘皆險處也</hi>通濟橋<hi>在府</hi>
　<hi>城東</hi>明珠橋<hi>在府/城西</hi>豐樂橋<hi>在城固/縣治南</hi>薛公橋<hi>在城固縣西北二十五里</hi>
　<hi>宋縣令薛可先建</hi>西河橋<hi>在褒城縣/南一百里</hi>湖橋<hi>在洋縣舊郡圃文同詩湖上雙禽泛</hi>
　<hi>泛橋邉楊桞垂垂日午庭中無事使君來此吟詩</hi>天寧橋<hi>在洋縣/東五里</hi>斜谷橋<hi>在鳳</hi>
<pb n="KR2k0008_WYG_034-39a"/>
　<hi>縣東斜谷河上</hi>幹橋<hi>在金牛峽</hi>
寺觀萬壽寺<hi>在府治西南</hi>精嚴寺<hi>在青銼山舊志開山乃海東和尚第二代是如觀師</hi>
　聖德寺<hi>在鳳縣唐貞元中建戴正倫撰記梁肅書碑</hi>新羅寺<hi>在興安州西六里有唐懷</hi>
　<hi>讓禪師庵</hi>乾明寺<hi>在中梁山劒外叢林/惟牛頭與此為勝</hi>净明院<hi>在府城東院北有塔</hi>
　崇慶院<hi>在牛頭山唐僧洪哲道場</hi>崇勝院<hi>在洋縣朱鄭鄖夣詩曉色熹微麥隴間杖藜徐</hi>
　<hi>步扣禪闗兩澆水足東西堰一抺雲収南北山</hi>文昌觀<hi>在府治/西南</hi>唐僊觀<hi>在城固縣</hi>
　<hi>西北二十五里漢仙人唐公昉昇仙之所有碑剥落</hi>奉真觀<hi>在城固縣西北二十里相傳唐竇真</hi>
　<hi>人得道之所</hi>報恩光孝觀<hi>在石泉縣舊有/周萬歲通天碑</hi>皇道觀<hi>在洵陽縣治西</hi>
<pb n="KR2k0008_WYG_034-39b"/>
　<hi>舊有古銅鐘隋開皇中鑄</hi>
祠廟黃帝廟<hi>在城固縣西南二十里祀黃帝軒轅氏</hi>高辛廟<hi>在洵陽縣南山下祀帝嚳</hi>
　<hi>高辛氏</hi>虞舜廟<hi>在西鄉縣境内/祀帝舜有虞氏</hi>漢王廟<hi>在城固縣東十里漢高帝初封</hi>
　<hi>王於此因名</hi>彭祖廟<hi>在少年山口祀/商大夫彭祖</hi>伍子胥廟<hi>在城固縣百丈堰子</hi>
　<hi>胥呉大夫</hi>張良廟<hi>在斗山良/漢名臣</hi>蕭何廟<hi>在府城内/何漢丞相</hi>韓信廟<hi>在米</hi>
　<hi>倉山上信漢淮陰侯</hi>諸葛亮祠<hi>在沔縣東南八里/祀蜀漢諸葛武侯</hi>呉玠祠<hi>在仙人闗</hi>
　<hi>玠宋四川宣撫使紹興中拒金人以保全蜀有大功建廟祀之扁曰忠烈</hi>張虞祠<hi>在府治宋嘉定</hi>
　<hi>間丁焴帥興元建祀張浚虞允文二相魏了翁作記</hi>王忠植祠<hi>在興安州治西忠植太行義士</hi>
<pb n="KR2k0008_WYG_034-40a"/>
　<hi>也宋紹興中知代州統制河東忠義軍馬金人圍慶陽宣撫副使胡世將檄忠植以所部赴援行次延安</hi>
　<hi>為叛将趙惟清執送金人遇害事聞贈官建祠祀焉</hi>郭浩祠<hi>在興安州宋淳熈初建浩以安撫使</hi>
　<hi>金州卒贈少師</hi>
陵墓張騫墓<hi>在城固縣西二十三里</hi>李固墓<hi>在城固縣西三十里唐韋臯作碑記宋張</hi>
　<hi>俞詩雖同比干戮更甚伍員悲</hi>諸葛亮墓<hi>在沔縣東南一十里</hi>
古蹟媯墟<hi>在興安州治北梁州城虞舜嘗居之謂之媯墟帝王世記謂之姚墟</hi>褒城<hi>在褒城縣</hi>
　<hi>境内周幽王后褒姒生於此</hi>扁鵲城<hi>在城固縣西南四十里相傳良醫扁鵲居此郡國志城下</hi>
　<hi>有泉旱以羊投之即雨</hi>漢中城<hi>在府城東二里春秋時秦厲公築漢高祖初為王都南鄭即此</hi>
<pb n="KR2k0008_WYG_034-40b"/>
　白公城<hi>在洋縣秦白起守漢中築此城以控制蠻獠</hi>漢王城<hi>在鳳縣南四十里又褒城</hi>
　<hi>縣南十里亦有漢王府</hi>安陽城<hi>在漢陰縣西/二十四里</hi>胡城<hi>在城固縣西四十里漢張</hi>
　<hi>騫使匈奴與胡妻堂邑父俱還居此漢中記漢于此得銅鐘十二</hi>定遠城<hi>在西鄉縣治南漢班</hi>
　<hi>超封定遠侯即此</hi>曹操城<hi>在府城北一十七里漢末操自長安領軍遮要以臨漢中因築城留</hi>
　<hi>夏侯淵等守之即此</hi>西樂城<hi>在舊西縣西南城甚險固諸葛亮所築西城以此得名</hi>沔陽<lb/>
　城<hi>在舊西縣東南一十六里漢昭烈於此設壇即位</hi>石馬城<hi>在沔縣東二十里諸葛亮屯兵</hi>
　<hi>之所</hi>北城<hi>在城固縣東八里即漢城固縣其南有城相對曰南城皆蜀漢中郎將劉豐所築</hi>伎<lb/>
　陵城<hi>在洵陽縣即木蘭寨蜀漢軍救孟達之所</hi>武興城<hi>在略陽縣南</hi>興道廢縣<lb/>
<pb n="KR2k0008_WYG_034-41a"/>
　<hi>在洋縣城東門内縣東有龍亭漢蔡倫封龍亭侯即此</hi>西城廢縣<hi>在興安州西南三里舊基</hi>
　<hi>上有碑鐫宋寧宗書枕戈二大字今不存</hi>黃金廢縣<hi>在洋縣黃金谷本漢黃金戌張魯築城西</hi>
　<hi>魏始置縣宋乾德中併入真符縣</hi>長舉廢縣<hi>在沔縣西一百里後漢置元併入沔州</hi>鳴<lb/>
　水廢縣<hi>在略陽縣西一百一十里後魏于此置落叢郡及鳴水縣唐省入長舉</hi>廢西縣<lb/>
　<hi>在沔縣西四十里本後魏嶓冡縣隋改西縣元併入略陽</hi>梁泉廢縣<hi>在鳳縣治東後魏置初名</hi>
　<hi>凉泉尋改梁泉元廢</hi>真符廢縣<hi>在洋縣東一十里唐析興道縣置華陽縣天寳初因鑿山得玉</hi>
　<hi>冊改真符縣其治舊在桑平店北至盩厔四百四十里宋末兵廢元復置後併入洋州</hi>黃花廢<lb/>
　縣<hi>在鳳縣東北一十里寰宇記初在鳳州北六十里本漢故道縣地唐武德初以梁泉縣分置後併入</hi>
<pb n="KR2k0008_WYG_034-41b"/>
　<hi>梁泉</hi>故道廢縣<hi>在鳳縣境漢高祖引兵從/故道敗章邯于陳倉即此</hi>金牛廢縣<hi>在褒</hi>
　<hi>城縣西一百八十里本漢葭萌縣唐開元中分置後省入褒城</hi>洋源廢縣<hi>在西鄉縣南二十里</hi>
　<hi>唐武德中置寶厯初廢</hi>亷水廢縣<hi>在府城南五十里宋紹熙四年置紹定中廢</hi>拜將<lb/>
　壇<hi>在府城内西南漢高祖拜韓信為大將處遺址尚存宋張少愚詩漢用亡臣策登壇授鉞時須知數</hi>
　<hi>仞土曽立太平基</hi>石牛道<hi>在褒城縣境即五丁所開之路東漢永平中司𨽻陽厥又鑿而廣之</hi>
　棧道<hi>在褒斜谷中即漢張良説高祖燒絶之處元時有板閣二千八百九十餘間今仍構葺唐人詩</hi>
　<hi>梁州秦嶺西棧道與雲齊</hi>陳倉道<hi>在沔縣東北二十里由百丈坡入山今荒塞蜀漢諸葛亮出散</hi>
　<hi>闗圍陳倉曹操自陳倉出散闗即此</hi>子午道<hi>在洋縣東一百六十里舊道在金州梁時王神念别</hi>
<pb n="KR2k0008_WYG_034-42a"/>
　<hi>開此道諺云山水艱阻黄金子午唐涪州貢生荔枝置驛經此三日至長安</hi>鐵城戍<hi>在黃金廢</hi>
　<hi>縣西北八十里城在山上極險峻故名宋元嘉中氐王楊難當遣薛徤據黃金戍為蕭承之所拔蕭坦又</hi>
　<hi>攻鐵城戍拔之是也</hi>八陣圖<hi>在定軍山下蜀漢諸葛亮所作又有督軍壇亦在山下亮嘗督軍於</hi>
　<hi>此鄉人言每陰雨時聞有擊鼓聲</hi>鬼迷店<hi>在鳯縣境宋陸游詩徃者奉蜀間慷慨事征戍猿啼</hi>
　<hi>鬼迷店馬噤飛石鋪</hi>石鏡<hi>在蕭何堰石門/之上可燭鬚眉</hi>石鼓<hi>在城固縣北四十里褒水中擊</hi>
　<hi>之有聲</hi>
名宦漢田叔<hi>漢中守給軍饟致名材以立宫室高祖嘉之後事趙王張敖敖得罪被徵叔隨至長</hi>
　<hi>安事既白復以為守</hi>种暠<hi>梁州刺史甚得百姓心及/當遷吏民請留復留一年</hi>陳禪<hi>安帝時羗</hi>
<pb n="KR2k0008_WYG_034-42b"/>
　<hi>反拜禪為漢中守禪到矯詔赦之而誅其首亂者天子善之</hi>鄭勤<hi>安帝時為漢中太守先零羗入</hi>
　<hi>冦勤戰死</hi>桓宣<hi>漢中太守每至農月/親載耒耜登臺勸農</hi>張光<hi>梁州刺史嘗遣叅軍擊賊李邕</hi>
　<hi>楊武等為賊所敗光憤激而卒百姓皆悲惜之</hi>三國諸葛亮<hi>蜀漢丞相建興五年出屯兵漢</hi>
　<hi>中築城於城固駐兵于赤阪</hi>吕乂<hi>蜀漢漢中太守兼領督農供給軍餉為政簡而不煩以清能見</hi>
　<hi>稱</hi>魏延<hi>領漢中太守昭烈問曰今委卿以重任卿居之欲云何延對曰若曹操舉天下而來請為</hi>
　<hi>拒之偏將十萬之衆請為吞之衆壯其言</hi>桞隠<hi>蜀漢黃金督魏鍾㑹入漢川圍戌多下惟隠堅璧不</hi>
　<hi>動㑹攻不能克</hi>晉吉挹<hi>魏興太守符秦兵拔魏興挹被執不言不食而死</hi>南北朝蕭<lb/>
　思話<hi>宋文帝時氐楊難當焚掠漢中引衆西還思話悉収漢中故地徙鎮南鄭</hi>劉道真<hi>宋梁</hi>
<pb n="KR2k0008_WYG_034-43a"/>
　<hi>秦三州刺史與裵方明討楊難當難當奔上邽仇池遂平</hi>范栢年<hi>宋梁州刺史嘗見明帝帝言廣</hi>
　<hi>州貪泉栢年曰梁州惟亷泉讓水又問卿宅何在曰在亷讓之間帝美其對</hi>冦雋<hi>魏梁州刺史人</hi>
　<hi>俗荒獷多為盜賊雋立庠序勸農桑敦禮讓數年之間風俗頗革</hi>李崇<hi>魏行梁州刺史事氐楊靈</hi>
　<hi>珎遣衆萬餘襲武興崇大破之斬俘甚衆靈珎奔漢中孝文聞之嘉其功真拜刺史</hi>邢巒<hi>魏持節梁</hi>
　<hi>秦州刺史開地定境東西七百里南北千里獲郡十四戌邊逼於涪城</hi>蕭循<hi>梁秦梁二州刺史移</hi>
　<hi>風易俗人號慈父時蝗害禾循深自咎責忽飛鳥千羣下食蝗盡</hi>賀若敦<hi>周金州總管以武烈</hi>
　<hi>知名有戰功</hi>隋蕭瑀<hi>為内史侍郎數言事/忤㫖出為河池太守</hi>唐薛大鼎<hi>高祖時為</hi>
　<hi>山南道副大使開屯田以實倉廩以才能遷滄州刺史</hi>唐璿<hi>聖厯中梁州都督吐蕃入冦璿臨高</hi>
<pb n="KR2k0008_WYG_034-43b"/>
　<hi>望之謂麾下曰彼騎雖精不習戰吾為諸君取之乃被甲先登六戰皆克築京觀而還</hi>盧獻<hi>武后</hi>
　<hi>時歴文昌左丞為來俊臣所䧟出為西鄉令盡心邑事不以左遷介意</hi>張嘉貞<hi>梁州都督政以</hi>
　<hi>嚴辯吏下畏之奏事京師𤣥宗善其政數慰勞焉</hi>李抱玉<hi>山南西道副元帥上言地方二千里</hi>
　<hi>虜道不一願擇能臣帥西道當一面臣得專事闗隴許之在鎮十餘年禁暴安民為將臣之良</hi>元結<lb/>
　<hi>肅宗時上時議三篇帝曰卿能破朕憂擢山南西道節度叅謀有討賊功</hi>嚴震<hi>德宗時興鳳兩州團</hi>
　<hi>練使好興利除害建中間燕陟使韋楨上其治狀為山南第一震治鳳十四年號稱清嚴逺近咨美</hi>元<lb/>
　稹<hi>梁州刺史題詠甚多</hi>姜公輔<hi>永貞初金州刺史有/政略嘗奏置石泉縣</hi>嚴礪<hi>興州刺史</hi>
　<hi>後為節度使寛明簡惠嘗疏嘉陵江通漕以饋成州</hi>孟郊<hi>鄭餘慶鎮興元奏為叅謀富于吟咏</hi>李<lb/>
<pb n="KR2k0008_WYG_034-44a"/>
　翶<hi>金州刺史性峭鯁有丈名見推于時</hi>李漢<hi>寶厯中入閣奏除授不由中書恐壞紀綱坐忤出為</hi>
　<hi>興元從事有文名</hi>桞晟<hi>帥漢中詔諸征蜀卒還都卒欲謀變晟疾驅徃勞之曉以禍福于是皆從</hi>
　<hi>所徙</hi>裴瑾<hi>金州刺史决高弛隟去水/禍渚茭原茅闢成稻粱</hi>張仲方<hi>金州刺史郡人有田</hi>
　<hi>為中人所奪仲方三疏奏聞竟理其寃</hi>李德裕<hi>文宗時以斥李訓姦邪罷相為興元節度使</hi>
　李綘<hi>泰和初興元節度使監軍楊叔元作亂牙將王景延戰殁綘亦遇害</hi>温造<hi>興元軍亂殺李</hi>
　<hi>絳乃授造節度使徃夷其亂斬首八百醢殺綘者以首級祭之</hi>令狐楚<hi>㤗和中興元尹山南西道</hi>
　<hi>節度使以寛及民以威肅吏甚有治最嘗表劉蕡為幕府</hi>鄭澣<hi>文宗時山南西道節度使始其父餘</hi>
　<hi>慶鎮興元創學廬澣嗣完之教育生徒風化大行</hi>崔偉<hi>金州刺史黃巢亂攻䧟州縣偉保守疆土</hi>
<pb n="KR2k0008_WYG_034-44b"/>
　<hi>民賴以安後卒民為立祠</hi>李康<hi>漢陰令黃巢亂僖宗出幸塗無供頓康獻糗餌數百騾軍始得食</hi>
　五代唐道襲<hi>梁山南西道節度使㑹李茂貞冦蜀道襲拒於青泥嶺以死守之茂貞自是無</hi>
　<hi>窺山南之意</hi>馮行襲<hi>唐昭戎軍節度使鎮金州境内旱有蝗飛鳥為食之歲凶田中鹵榖自生</hi>
　王環<hi>孟蜀鳳州節度使周世宗攻之為環所敗世宗决意攻之及秦成階三州已降環獨堅守世宗</hi>
　<hi>以書招之環不答至力屈乃就擒世宗謂環忠其所事嘉嘆之</hi>宋張暉<hi>初議伐蜀以為鳳州團練</hi>
　<hi>使暉密疏陳山川險易太祖大喜及大軍西下暉督兵開大散闗路躬撫士卒且役且戰人忘其勞</hi>程<lb/>
　德𤣥<hi>淳化中李順冦蜀以德𤣥知鳳州兼領鳳成等州駐泊兵馬事其後入朝真宗命坐撫勞訪以</hi>
　<hi>邊事</hi>盧士宏<hi>知洋州先是圭田多虛籍士宏考校令隨實以輸自部使者而下皆十損七八文彦</hi>
<pb n="KR2k0008_WYG_034-45a"/>
　<hi>慱包拯皆薦其亷能</hi>魯宗道<hi>大中祥符中知城固/縣有直名政績顯著</hi>薛奎<hi>知興州州有錢</hi>
　<hi>監歲調兵三百人采鐵而入不償所費奎奏聽民自采而所輸輙倍之</hi>韓億<hi>真宗時知洋州有李</hi>
　<hi>伸者誣其兄子為他姓盡奪其財産億察其寃一日盡召其黨立庭下出乳醫示之衆皆伏罪子縝亦知</hi>
　<hi>洋州有惠政後人為建襲美堂</hi>陳彭年<hi>咸平中知金州以文學餙吏事吏民敬愛之嘗上疏言五</hi>
　<hi>事</hi>許逖<hi>真宗時知興元府躬治木石修山河堰以溉田堰成嵗大豐歐陽脩為記其事</hi>張中<lb/>
　庸<hi>真宗時知洋州政事清明人稱為水晶燈籠</hi>楊繪<hi>仁宗時知興元府吏請攝穿窬盗庫縑者</hi>
　<hi>繪就視之蹤跡不類人所出入乃呼戲沐猴者詰于庭一訊具服人服其明在郡獄無繫囚</hi>韓𤦺<lb/>
　<hi>皇祐間為武康軍節度使剖劇除弊賦均訟簡既去人思慕之</hi>种世衡<hi>通判鳳州為政公嚴州將</hi>
<pb n="KR2k0008_WYG_034-45b"/>
　<hi>王䝉正章獻后婣家也嘗干世衡以私世衡不聽</hi>程珦<hi>知鳳州政/尚慈恕</hi>魯有開<hi>治平</hi>
　<hi>初知金州有蠱獄坐死者數十人有開曰欲殺人衷謀之足矣安得若是衆耶訊之果誣天方旱獄白而</hi>
　<hi>雨</hi>范純粹<hi>知金州有善政明/于決事人不能欺</hi>文同<hi>熈寧中知洋州樂其江山之勝題詠</hi>
　<hi>甚多</hi>張浚<hi>宣和中山南西道士曹叅軍又調褒城令妙齡能政守貳皆以遠噐期之後為宣撫治兵</hi>
　<hi>興元</hi>邵伯温<hi>建炎初為蜀川提刑逆賊史斌據興州守臣向子寵望風遁去伯温遣兵扼劒門以</hi>
　<hi>拒之賊懼而去州賴以安</hi>王彦<hi>建炎中知金州賊桑仲擁衆直犯州境彦麾士死鬬賊大敗追襲二</hi>
　<hi>百餘里</hi>盧法原<hi>紹興初為川陜宣撫副使逆賊史斌據/興州諸郡多應者法原與經制使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>
                    </hi>
　<hi>及興元統制韋知幾同破斌復興州時巨盜充斥法原極意拊循人心以安</hi>王庶<hi>紹興初張浚有</hi>
<pb n="KR2k0008_WYG_034-46a"/>
　<hi>富平之敗庶勸浚扼隴闗以為後圖浚承制命庶知興元倉卒募兵訓練以空城抗大敵金人懾其威名</hi>
　<hi>引去</hi>劉子羽<hi>紹興中呉玠戌河池王彦戌金州二鎮皆饑興元帥閉闗塞褒斜二鎮病之張浚承</hi>
　<hi>制以子羽知興元至之日盡弛其禁通商輸粟二鎮乃安</hi>許尹<hi>知興元召對言今日莫若重蜀重蜀</hi>
　<hi>以興元為本高宗嘉納其說</hi>呉玠<hi>川陜宣撫副使初為秦鳳等州制置使守仙人闗屢破金人嘗</hi>
　<hi>苦逺餉勞民益治屯田修褒城廢堰民知灌溉可恃歸業者數萬家</hi>郭浩<hi>知興元府屢破金人於和</hi>
　<hi>尚原後又知金州招輯流亡開營田他軍仰給朝廷浩獨積贏錢十萬緡以助户部</hi>楊政<hi>知鳯州金</hi>
　<hi>人攻饒風闗政從呉玠戰却之後知興元府六堰乆壞為修復之漢江水決為害築長隄捍之守漢中十</hi>
　<hi>八年事有利於民者不敢以軍旅廢</hi>呉璘<hi>乾道初以川陜宣撫使判興元府時和議方堅而璘治軍</hi>
<pb n="KR2k0008_WYG_034-46b"/>
　<hi>經武常如敵至修復褒城古堰溉田數千頃民甚利之未幾卒軍民號哭失聲</hi>呉挺<hi>金州都統改興</hi>
　<hi>州紹興中水暴入城挺振被水者復増築長隄民賴以寧軍中自置互市以來羗馬西路騎兵遂雄天下</hi>
　虞允文<hi>紹興中為川陜宣諭使開府興元前後博議經略中原之䇿疆理有守闗河響應兵民歸</hi>
　<hi>附日以萬計</hi>晁公武<hi>乾道初知興元府東吏愛民百廢具舉庭無滯訟稱為良吏</hi>唐文<lb/>
　若<hi>通判洋州西鄉縣産茶山窮險賦不盡括使者韓球將増賦以市寵園户避苛歛轉徙文若力爭之</hi>
　<hi>賦訖不増</hi>薛可先<hi>知城固縣有文學率吏民以拒/冦脩水利以溉田民懷其德</hi>劉甲<hi>嘉定</hi>
　<hi>初知興元府兼節制軍馬修武備究心民訟嘗曰太守有一時之閒百姓受一時之害</hi>李蘩<hi>知興</hi>
　<hi>元府漢中乆饑劒外和糴在府境者獨多蘩嘗訪求民瘼有老嫗泣言民所以饑者和糴病之也蘩奏免</hi>
<pb n="KR2k0008_WYG_034-47a"/>
　<hi>之民大悦</hi>陳咸<hi>利東路轉運判官増餽以實金州人皆曰金州地險金人不可向何益之為咸曰敵</hi>
　<hi>至而慮無及矣未幾金人犯上津守賴以固</hi>高稼<hi>通判沔州移知洋州元兵來攻稼極力守禦遂</hi>
　<hi>大破之後再知沔州城䧟死節</hi>曹友聞<hi>知沔州節制屯戍軍馬元兵來攻友聞血戰與弟萬皆死</hi>
　<hi>之</hi>蹇彛<hi>通判金州端平中元兵來攻彛堅守與戰不能敵被擒不屈而死其子永叔復力戰城破</hi>
　<hi>舉家死焉</hi>元王利用<hi>興元路總管减職田租額站户役於他郡者悉除之民甚便焉有婦毒殺</hi>
　<hi>其夫問藥所從來吏教婦指為富商所貨獄上利用曰家富而貨毒藥豈人情哉訊之果寃人服其明</hi>
　暢師文<hi>漢中道巡行勸農使置義倉教民種藝又上所纂農桑輯要書於朝</hi>度宗顯<hi>至正</hi>
　<hi>間為沔州守政治有聲興廢舉墜風俗一變境内肅然民咸謳歌之為立碑紀其績</hi>蒲庸<hi>城固縣令</hi>
<pb n="KR2k0008_WYG_034-47b"/>
　<hi>治績振舉政聲流聞民為立祠</hi>本朝費震<hi>洪初初為漢中知府開設府治招撫流民拯救饑饉</hi>
　<hi>德及一郡人稱頌之</hi>鄒昱<hi>永樂初漢中府同知勤慎/有為政聲大振朝廷嘉之</hi>馬驤<hi>洪武末洋</hi>
　<hi>縣知縣學問該博有守有為吏民畏服</hi>
流寓吕希純<hi>宋河南人累官起居舍人以上疏論時政閹寺側目章惇既相出知亳州連徙睦歸</hi>
　<hi>州及父公著追貶希純亦以屯田員外郎分司南京金州居住希純有賢行杜門讀書不以夷險萦心</hi>
　邵雍<hi>宋河南人客游鳳州留三月而去嘗登郡樓賦詩云鳥去林自空雲移山不礙曉角時斷續層</hi>
　<hi>崖逓明晦殘陽掛疎紅逺水生微瀨塞月烟岑密都城若天外</hi>楊儀<hi>宋鳳翔人徙居梁洋由進武校</hi>
　<hi>尉封安康郡開國侯</hi>
<pb n="KR2k0008_WYG_034-48a"/>
人物漢鄧先<hi>城固人景帝時為校尉擊呉楚及還帝問七國聞誅晁錯兵罷否曰七國反謀已久</hi>
　<hi>發怒削地非為錯也帝曰公言善</hi>張騫<hi>城固人武帝時為郎應募使月氐開西南夷去十三年始</hi>
　<hi>還後封博望侯</hi>張猛<hi>騫孫為光祿大夫與周堪/同心輔政後為石顯所害</hi>鄭子真<hi>褒中人家</hi>
　<hi>于谷口成帝時王鳳備禮聘之不應</hi>楊王孫<hi>城固人治黃老術家業千金厚自奉養臨終告其子</hi>
　<hi>曰我死躶葬以反吾真</hi>鍚光<hi>西城人哀平時為交阯太守教民夷以禮義王莽簒位據郡不附光</hi>
　<hi>武加其忠節拜大將軍</hi>李法<hi>南鄭人愽通羣書性剛而有節和帝時舉賢良除博士遷光禄大夫</hi>
　<hi>上疏言宦官權重椒房寵盛忤㫖免官後徵拜諌議大夫正言極詞不改于舊終汝南太守</hi>李郃<lb/>
　<hi>南鄭人通五經善天文和帝遣二使者觀風俗向益州宿候舍郃時為候吏因問曰君來時寧知二使何</hi>
<pb n="KR2k0008_WYG_034-48b"/>
　<hi>時發二人驚問郃指曰有二使星向益部故知之耳</hi>李固<hi>郃子狀貌有竒表好學負笈從師究覧墳</hi>
　<hi>籍陽嘉中公卿舉固對策鯁切順帝拜議郎冲帝拜大尉後為梁冀所害天下痛惜之</hi>李爕<hi>固子</hi>
　<hi>初固知不免禍遣爕歸鄉爕以姊文姬謀僑徐州界獲免尃精經學以赦還召為議郎後遷河南尹</hi>祝<lb/>
　龜<hi>南鄭人劉焉為益州牧辟之後撰漢中耆舊傳</hi>晉王遜<hi>魏興人郡察孝亷累遷上洛太</hi>
　<hi>守私牛馬在郡生駒者悉以付官云是郡中所産</hi>張威<hi>梁州人時氐楊難敵攻梁州刺史胡子庠</hi>
　<hi>棄城去威起兵逐難敵以其地歸李蜀</hi>南北朝垣䕶之<hi>略陽垣道人少倜儻氣幹强果</hi>
　<hi>仕宋為殿中將軍累遷鍾離太守義宣反䕶之率水軍大破賊將封益陽縣侯拜青冀二州刺史尋徵為</hi>
　<hi>右衛將軍卒諡壯侯</hi>垣崇祖<hi>䕶之姪父詢之驍敢有力梁山之役力戰中流矢卒贈冀州刺史崇</hi>
<pb n="KR2k0008_WYG_034-49a"/>
　<hi>祖少有幹畧歴琅邪蘭陵太守齊高帝踐阼徙為豫州刺史魏攻壽春立堰塞肥水起小城謂長史曰虜</hi>
　<hi>必攻小城即破堰放水豈非小勞而大利耶魏軍果溺死數千退走後進為都督</hi>垣榮祖<hi>崇祖</hi>
　<hi>從兄父諒之仕宋為中郎府叅軍榮祖善騎射建中時為後軍叅軍後歸齊高帝除東海太守見翔鵠雲</hi>
　<hi>中曰當生取之乃彈其两翅毛脱墜地旡傷預佐命勲封將樂縣子遷兖州刺史</hi>垣閎<hi>榮祖從父</hi>
　<hi>父遵仕宋為員外常侍閎為員郎叅軍歴三州刺史封樂鄉縣男初齊高帝為子晃求閎女閎曰齊大非</hi>
　<hi>偶及即位以有誠心封爵如故子僖伯善射歴巴西梓潼太守閎弟閲為九真郡皆著信南中閲子昙深</hi>
　<hi>為羽林監雅有學行</hi>李遷哲<hi>安康人世為山南豪族遷哲慷慨善謀畫其父仕江左為衡州留遷</hi>
　<hi>哲本鄉監統部曲撫馭羣下甚得其情周文掠地山南遷哲軍敗乃降以其信著山南令與賀若敦同徃</hi>
<pb n="KR2k0008_WYG_034-49b"/>
　<hi>經畧遂平冦亂巴濮之人降欵相繼授侍中直州刺史</hi>隋李襲志<hi>安康人仕為安康丞蕭銑</hi>
　<hi>林士𢎞屢攻之不下聞煬帝喪與士民縞素三日固守二年力窮寡援為銑所䧟</hi>何妥<hi>西城人父</hi>
　<hi>細胡通商入蜀遂家郫縣妥少機警有才名仕終國子祭酒嘗言蘇威不可信任又上八事以諫威大衘</hi>
　<hi>之出為龍州刺史卒諡曰康</hi>唐李孝儒<hi>安康人高宗時封遂寧郡公辭歸飬親</hi>權倕<lb/>
　<hi>秦州略陽人與席豫蘇源明以藝文相友官至羽林軍叅軍</hi>權臯<hi>倕子天寶中舉進士為臨清尉</hi>
　<hi>安祿山表置幕府臯度其必叛因獻俘京師偽稱病卒未幾祿山果叛𤣥宗擢拜監察御史後客洪州屢</hi>
　<hi>徵不就時仰其高節</hi>權德輿<hi>臯子少以文章稱德宗聞其才召為左補闕累遷禮部尚書同平章</hi>
　<hi>事德輿積思經術無不貫綜雖動止無外飾而醖藉風流自然可慕子璩舉進士歴官鄭州刺史</hi>崔<lb/>
<pb n="KR2k0008_WYG_034-50a"/>
　覲<hi>城固人以儒自業躬耕自給老而無子乃以田財分給奴婢自與妻隠南山節度使鄭餘慶辟為叅</hi>
　<hi>謀號稱長者文宗時召為起居郎辭疾不至</hi>强循<hi>梁泉人累官雍州司户叅軍不尚威嚴教華原</hi>
　<hi>人通渠溉田一方賴之號强公渠</hi>宋楊冲遠<hi>興元人張浚試吏興元徃别鄉先生楊用中問</hi>
　<hi>興元士有可與遊者用中言楊冲逺可以為師</hi>雍冲<hi>洋州人太學生方紹聖中大臣變更元祐政事</hi>
　<hi>冲上書數其罪乞斬之有㫖移興元府自訟齋其後張浚試吏興元以冲為友焉</hi>張珏<hi>鳳州人從</hi>
　<hi>軍釣魚山以戰功累官中軍都統制人號虓將寶祐末元兵圍合州珏與王堅恊力戰守攻之九月不能</hi>
　<hi>下德祐初陞四川制置使糧盡元遣人説降不聽城破巷戰不支東走涪被執至安西自經死珏魁雄有</hi>
　<hi>謀善用兵出竒設伏算無遺策</hi>元李孟<hi>漢中人七歲能文通貫經史家居授徒薦辟皆不就嘗因</hi>
<pb n="KR2k0008_WYG_034-50b"/>
　<hi>事至京右丞楊吉薦留輔導仁宗累官至中書平章事翰林學士承㫖卒追封魏國公諡文忠孟字量閎</hi>
　<hi>廓材略過人三入中書知無不言士茍賢不進㧞不已子獻為御史中丞</hi>本朝呉偉<hi>南鄭人領</hi>
　<hi>鄉貢歴任四川茂州知州多善政羗人懷服累官四川左布政使</hi>梁春<hi>鳳縣人以通經舉用歴任</hi>
　<hi>有聲官至西淮鹽運使</hi>楊洪<hi>漢中人有機變累立邊功正統己巳之變京師賴洪以安進昌平侯</hi>
　王永壽<hi>南鄭人博學强記言行不茍鄉評推重典畿衡收薛應旂教成均得唐汝楫時稱知人云</hi>
　<hi>官至刑部司務</hi>
列女杜泰姬<hi>南鄭人趙宣女生七男七女其教男曰中人性情可上下者若放而不檢則入惡也</hi>
　<hi>以故男元珪稚珪皆有望五人皆令德其戒諸女及婦曰吾之孕身在乎正順及其生也恩存於撫愛及</hi>
<pb n="KR2k0008_WYG_034-51a"/>
　<hi>其長也威儀以先後之恭敬以監臨之勤恪以勸之忠信以發之是以皆成而無不善</hi>文姬<hi>漢南</hi>
　<hi>鄭趙伯英妻太尉李固女父為梁冀所害姬嘆曰李氏滅矣乃與二兄議匿弟爕於父門生王成亡命徐</hi>
　<hi>州遇赦姬勅之曰先公為漢忠臣雖死之日猶生之年慎勿以一言加梁氏加梁氏則連主上是又掇禍</hi>
　<hi>也</hi>貞女<hi>河池人五代時為梁將所得義不汚辱梁將不敢犯及卒葬於縣北號貞女墓後漢王仁</hi>
　<hi>裕為撰墓碑</hi>
仙釋唐公昉<hi>漢城固人王莽居攝二年公昉為郡吏忽遇真人授以藥拔宅仙去或云李八百居</hi>
　<hi>寒泉山公昉師事之</hi>張果<hi>唐人夏居豆積冬居鸑鷟𤣥宗聘之不至嘗賜號曰通𤣥先生</hi>抱一<lb/>
　道士<hi>姓趙梁泉人嘗遇一老人篋中取物餌之狀如蘆菔又與之小瓢中有藥如菉豆戒曰遇有疾</hi>
<pb n="KR2k0008_WYG_034-51b"/>
　<hi>施之自是絶粒宋真宗東封召見賜名抱一</hi>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷三十四<lb/>
</p>
<p>
</p>
  </div>
</body>
</text>
</TEI>
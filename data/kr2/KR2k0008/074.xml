<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷七十四</head> <lb/>
    <p>
<pb n="KR2k0008_WYG_074-1a"/>
欽定四庫全書<lb/>
　明一統志卷七十四<lb/>
　　　　　　　　　　　　明　李賢等　撰<lb/>
　　福建布政司<lb/>
　福建古閩越地漢以揚州部刺史領之東漢於此置<lb/>
　㑹稽南部都尉唐初𨽻江南道復𨽻江南東道採訪<lb/>
　處置使大厯中始置福建觀察使治福州宋置福建<lb/>
　路安撫使以福州守臣兼領元置福建等處行中書<lb/>
<pb n="KR2k0008_WYG_074-1b"/>
　省于泉州尋徙福州置福建道宣慰使司都元帥府<lb/>
　及福建閩海道肅政亷訪司于福州本朝置福建等<lb/>
　處承宣布政使司領福州泉州興化建寧延平汀州<lb/>
　邵武漳州八府置福建都指揮使司領福州左福州<lb/>
　右福州中福寧鎮東泉州永寧興化平海漳州鎮海<lb/>
　一十一衞又置福建行都指揮使司領建寧左建寧<lb/>
　右延平汀州邵武五衞及將樂守禦千户所置福建<lb/>
　等處提刑按察司分福寧建寧二道兼察諸府縣衞<lb/>
<pb n="KR2k0008_WYG_074-2a"/>
　所三司並治福州府而行都司則分治於建寧云<lb/>
　　福州府<hi>東至海岸一百九十里西至延平府南平縣界二百五十里南至興化府莆田縣界二百三十里北</hi>
　　　<hi>至浙江温州府平陽縣界六百三十里自府治至南京二千八百七十二里至京師六千一百三十三里</hi>
　　　<hi>糧一十六萬六千石零</hi>
建置沿革禹貢揚州之域天文牛女分野周時為七閩<lb/>
　地秦置閩中郡漢初封無諸為閩越王都此武帝滅<lb/>
　閩越徙其人於江淮間盡虚其地後立冶縣属㑹稽<lb/>
　郡東漢末分冶縣地為㑹稽東南二部置都尉此為<lb/>
<pb n="KR2k0008_WYG_074-2b"/>
　南部三國吳属建安郡晉分置晉安郡劉宋改晉平<lb/>
　郡尋復故陳兼置閩州後改豐州隋改泉州大業初<lb/>
　復為閩州尋改為建安郡治閩縣唐初復為泉州後<lb/>
　移治晉江縣而以此為閩州開元中更為福州天寳<lb/>
　初改長樂郡乾元初復為福州唐末陞威武軍節度<lb/>
　五代時王審知據此陞長樂府改彰武軍宋復為威<lb/>
　武軍建炎中陞福州府元至元中為福州路本朝洪<lb/>
　武元年改為福州府領縣十<lb/>
<pb n="KR2k0008_WYG_074-3a"/>
　閩縣<hi>附郭本漢冶縣属㑹稽郡又改名東治縣漢末改曰東侯官吳属建安郡晉析置原豐縣為晉</hi>
　<hi>安郡治隋開皇中始改原豐為閩縣五代時閩改長樂縣宋復為閩縣元仍舊本朝因之編戸百二十七</hi>
　<hi>里</hi>侯官縣<hi>附郭漢元鼎中立侯官都尉属㑹稽郡漢末為東侯官縣晉属晉安郡隋省入閩縣</hi>
　<hi>唐武徳中於福州城北三十里復置此縣貞元中移於州郭元和初復省入閩縣尋復置宋元仍舊本朝</hi>
　<hi>因之編户六十里</hi>懷安縣<hi>附郭本閩縣地宋太平興國中析置懷安縣属福州元仍舊本朝因</hi>
　<hi>之尋省</hi>古田縣<hi>在府城北二百八十里本漢東侯官縣地晉属晉安郡隋初属泉州後属建安</hi>
　<hi>郡唐永泰初始置古田縣属福州宋元仍舊本朝因之編户五十三里</hi>閩清縣<hi>在府城西北一</hi>
　<hi>百二十里本侯官縣地唐置梅溪鎮五代時閩陞為閩清縣宋元仍舊本朝因之編户七里</hi>長樂<lb/>
<pb n="KR2k0008_WYG_074-3b"/>
　縣<hi>在府城東南一百里本隋閩縣地唐武徳中析置新寧縣尋改為長樂縣元和初省入福唐尋復置</hi>
　<hi>五代時閩改安昌縣後復為長樂宋元仍舊本朝因之編户一百一十里</hi>連江縣<hi>在府城東北九</hi>
　<hi>十五里初晉武帝以温麻船屯置温麻縣属晉安郡隋省入閩縣唐初復置移於連江之北改名連江縣</hi>
　<hi>宋元仍舊本朝因之編户四十四里</hi>羅源縣<hi>在府城東北一百五十里唐咸通中析連江閩縣地</hi>
　<hi>置永貞縣宋天禧中改曰永昌乾興初又改羅源元仍舊本朝因之編户一十六里</hi>永福縣<hi>在府</hi>
　<hi>城西南一百二十里本侯官尤溪二縣地唐永泰中置縣以年號為名宋崇寧初改曰永福元仍舊本朝</hi>
　<hi>因之編户九里</hi>福清縣<hi>在府城東南一百二十里本長樂縣地唐聖厯初析置萬安縣天寳初改</hi>
　<hi>福唐縣五代梁時改永昌縣唐仍改福唐晉改南臺閩改福清縣宋因之元陞為福清州本朝洪武二年</hi>
<pb n="KR2k0008_WYG_074-4a"/>
　<hi>復為福清縣編戸一百二十里</hi>
郡名閩中<hi>秦名</hi>晉安<hi>晉/名</hi>長樂<hi>唐/名</hi>三山<hi>九仙烏石越王三山俱在城中故名</hi>
形勝東帶滄溟百川叢㑹<hi>舊記</hi>南望交廣北睨淮浙<hi>長樂志</hi>
　其地坦夷<hi>圖經閩中八郡建劒汀邵號上四州其地多溪山之險福泉漳興號下四州其地坦</hi>
　<hi>夷</hi>閩越地肥衍<hi>唐韓/愈文</hi>吻海𣲖江<hi>唐沈亞之集閩城吻海而𣲖江附山以居</hi>
　<hi>無安沼平池游舟娛樂之地</hi>長江在其南大海在其東<hi>宋魯鞏道山亭記</hi>
　全閩八郡長樂為冠<hi>宋蔣之奇文</hi>東南都㑹<hi>蔡襄學記</hi>連山距<lb/>
　海邉徼重地<hi>元王惲奏云</hi>
<pb n="KR2k0008_WYG_074-4b"/>
風俗其俗儉嗇喜訟好巫<hi>圖經其性紆緩其俗儉嗇爭者喜訟病者好巫</hi>女作<lb/>
　率登於男<hi>同上</hi>家庠序人詩書<hi>閩俗自晉宋文雅以來教化丕變家庠序而人</hi>
　<hi>詩書</hi>産懼薄以勤羨用喜嗇以實華<hi>俱閩中記</hi>嚮學喜講誦<lb/>
　好為文辭　信鬼尚祀重浮屠之教<hi>俱宋史地志</hi>民以魚<lb/>
　鹽為生　君子内文小人畏法<hi>俱閩縣記</hi>逢兵不亂逢饑<lb/>
　不荒<hi>晉郭璞遷城記</hi>
山川九仙山<hi>在府城東南隅一名于山世傳何氏兄弟九人於此登仙又九域志越王無諸重九</hi>
　<hi>日嘗宴于此大石尊尚存山上有四徹亭千秋堂宋蔡襄詩偶爾尋幽上翠微游人啼鳥似前期花間行</hi>
<pb n="KR2k0008_WYG_074-5a"/>
　<hi>印露沾紙山下放衙雲滿旗</hi>烏石山<hi>在府城西南隅一名閩山與九仙山對峙山有薛老峯鄰</hi>
　<hi>霄臺鵶浴池蟠桃塢金蟒穴之類皆自然天成又有唐時所建神光寺宋蔡襄詩低回傾北斗突兀起東</hi>
　<hi>閩楊景衡詩鄰霄臺北道山西長嘯憑髙起逺思縱目莫窮登覽興𣑽宫烟草晚離離</hi>越王山<lb/>
　<hi>在府城内北一名平山即閩王無諸舊城處宋曽鞏道山亭記城之中三山西曰閩山東曰九仙山北曰</hi>
　<hi>粤王山陳軒詩城裏三山古越都相望樓閣跨蓬壺有時細雨微烟罩便是天然水墨圖</hi>丁戊山<lb/>
　<hi>在府城東舊有安福院占形勝之中</hi>鐘山<hi>在府城西南二里閩中記梁太守袁士俊居第内有小山</hi>
　<hi>時聞鐘聲因名後捨為寺</hi>長樂山<hi>在府城東三東越王時有神仙騎白馬來亦名白馬山</hi>金<lb/>
　鷄山<hi>在府城東五里閩中記秦始皇時此山有金雞之祥遂<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>斷山脊以厭王氣</hi>龍窟山<lb/>
<pb n="KR2k0008_WYG_074-5b"/>
　<hi>在金雞山後閩中記山有巨蟒頭有王字人以為龍故名</hi>鳳池山<hi>在府城北七里五代閩王葬其</hi>
　<hi>夫人任氏于此</hi>釣臺山<hi>在府城南九里臨江昔越王餘善于此釣得白龍因名唐韓偓詩無奈離</hi>
　<hi>腸易九迴强舒懷抱立髙臺中華地向城邉盡外國雲從島上來四序有花長見雨一冬無雪却聞雷日</hi>
　<hi>宫紫氣生袍冕試望扶桑病眼開</hi>臥龍山<hi>在府城北一十里唐僧師備自雲峯來居此館徒常</hi>
　<hi>十人髙麗日本諸僧亦有至者</hi>昇山<hi>在府城北一十四里舊名飛來山相傳越王時自㑹稽一夕飛</hi>
　<hi>來唐天寳間臨海任敦於此得道昇舉改今名</hi>東山<hi>在府城東十五里山有唐建大乗寺及獅子峯</hi>
　<hi>文殊巖榴花洞龍首澗宋許將讀書於此程師孟詩亭為新成號獅子人曽舊𨼆作龍頭將和詩泉近榴</hi>
　<hi>花深洞口亭開獅子舊峯頭八州旗色天邉出三館芸香海上留</hi>怡山<hi>在府城西一十五里一名</hi>
<pb n="KR2k0008_WYG_074-6a"/>
　<hi>雲山梁道士王霸居此唐亷帥李若初登樓望見五雲環其處乃以任敦董奉徐登暨霸立為四仙廟今</hi>
　<hi>沖虚宫是</hi>鼓山<hi>在府城東南二十五里上有石如鼓及有鼓山寺元黄鎮成詩屴崱峯頭萬丈梯上</hi>
　<hi>方髙與白雲齊青山盡處海門濶紅日上來天宇低</hi>旗山<hi>在府城西五十里以形似名故老相傳左</hi>
　<hi>皷右旗全閩二絶八郡雄偉</hi>白鹿山<hi>在府城東南六十里唐元和中道𢎞禪師自晉江領徙居</hi>
　<hi>此有白鹿之異因名</hi>方山<hi>在府城南七十里九鼻東向山頂方平秀拔空碧為一郡壯觀唐天寳中</hi>
　<hi>改名甘果山宋王逵詩衆狀皆窮險兹形獨擅方坦夷中砥礪端正外青蒼</hi>龍潭山<hi>在府城西</hi>
　<hi>一百餘里潭在山上嵗旱禱雨輙應</hi>雪峯山<hi>在府城西一百餘里地勢髙多寒夏月猶有積雪宋</hi>
　<hi>劉知玉詩名山第一雪峯山六月山頭雪尚寒</hi>荻蘆山<hi>在連江縣東南二十里一名九龍山俗傳</hi>
<pb n="KR2k0008_WYG_074-6b"/>
　<hi>秦始皇以東南氣王自江而南山秀拔者皆鑿之鑿此山得蘆根一莖長數丈斷之有血因名并名其水</hi>
　<hi>曰荻蘆峽</hi>香鑪山<hi>在連江縣北四十里山頂形勝如香鑪九域志云邑人張夀於此學道得仙有</hi>
　<hi>壇存焉</hi>四明山<hi>在長樂縣西其山屹然如削髙列四峯中有古壇生釣竹有井甘如蜜</hi>髙<lb/>
　蓋山<hi>在永福縣西峯巒秀聳上有紫雲如盖故名昔徐登趙炳常於此山下共飲後皆昇仙</hi>金<lb/>
　支山<hi>即髙盖山别峯秀出挿天有泉金色</hi>董奉山<hi>在永福縣西北亦名福山山下有董奉宅</hi>
　<hi>又圖經在長樂縣山上有神人祼身散髪人見之必獲福</hi>玉融山<hi>在福清縣南五里上舊有靈寳</hi>
　<hi>觀自石竺山移於此</hi>金翅山<hi>在福清縣西北七里/如鳥展兩翅因名</hi>石竺山<hi>在福清縣</hi>
　<hi>西十四里林真君𤣥光嘗鍊丹於此山形峭拔其石上有蛤蜊殻山下有紫雲洞洞前有龜山蛇水鶴影</hi>
<pb n="KR2k0008_WYG_074-7a"/>
　<hi>石皆兹山之勝</hi>靈石山<hi>在福清縣西南二十五里上有靈石聲聞必雨雨久聞則開霽</hi>黄蘖<lb/>
　山<hi>在福清縣西南三十里林巒重複有瀑布龍潭有佛座香鑪數峯唐貞元時沙門貞幹居之</hi>海<lb/>
　壇山<hi>在福清縣東南海上逺望如壇因名</hi>鼇頂峯<hi>在九仙山舊有嘉福寺宋狀元陳誠之讀</hi>
　<hi>書於此王逵詩眼看滄海近身與白雲髙迴影連三島盤根壓六鼇又城南九十里亦有此峯乃二徐真</hi>
　<hi>人平閩兵處今靈濟宫在其下</hi>小華峯<hi>在九仙山之南舊/時石上鐫此三字</hi>雙髻峯<hi>在旗</hi>
　<hi>山三峯峭秀崖谷幽逺繚繞迴抱水西之勝處也又福清縣亦有此峯</hi>降虎峯<hi>在連江縣西五</hi>
　<hi>十里嘗有虎為矢所傷至獨覺禪師菴前若有所訴覺為拔箭虎馴伏相随因名</hi>觀音巖<hi>在府</hi>
　<hi>城東南松竹蒼翠泉石清幽有古塑像在其中</hi>紫微巖<hi>在府城南唐末有紫微公𨼆此宋陳民先</hi>
<pb n="KR2k0008_WYG_074-7b"/>
　<hi>詩碧落已驂丹鳳駕紅塵空認紫微巖</hi>喝水巖<hi>在鼓山昔有僧神晏誦經惡西澗水聲轟叱之</hi>
　<hi>西澗乃涸逆流于東澗</hi>鴻休巖<hi>在福清縣海邉巖竇天成下瞰滄溟杳望無極昔有僧鴻休棲</hi>
　<hi>此因名</hi>方廣巖<hi>在永福縣東北巖髙千仞有玉泉洞宋黄非熊讀書其中嘗有詩烟霞不改古</hi>
　<hi>今色山水無閒朝暮聲</hi>宿猿洞<hi>在烏石山之麓恠石森聳藤蘿蓊鬱昔𨼆者畜一猿于此因名</hi>
　榴花洞<hi>在東山唐永泰中樵者藍超逐白鹿入石門内有雞犬人家見一翁謂曰吾避秦人也與</hi>
　<hi>超榴花一枝而出既而莫知所在宋蔡襄詩洞裏花開無定期落紅曽見逐泉飛仙人應向青山口管却</hi>
　<hi>春風不與歸</hi>靈巖洞<hi>在鼔山每雷雨作其中簸蕩若鼔聲蔡襄詩孤青浮海山長白掛天瀑</hi>
　芙蓉洞<hi>在府城東北洞口縈紆可十餘里遊人秉炬以往</hi>玉華洞<hi>在連江縣南五里宋</hi>
<pb n="KR2k0008_WYG_074-8a"/>
　<hi>洪壯詩妙絶天仙境飛來佛子家壺中閒日月洞裏老烟霞</hi>月嶼<hi>在府城南百餘里海邉</hi>越<lb/>
　王石<hi>在府城南海邉方輿記云常𨼆雲霧間惟清亷太守乃得見</hi>海雷石<hi>在府城東南海</hi>
　<hi>邉石為波濤所穿其下成竅風蕩激則鍧然有聲</hi>龍蹟石<hi>在府城西北唐廣徳中有龍從石上</hi>
　<hi>飛起著四足蹟</hi>雷移石<hi>在連江縣西北唐宣宗時僧詮見絶峯有巨石欲移其室而未能因禱於</hi>
　<hi>神俄而風雨石移山下因坐禪者四十年</hi>太原石<hi>在永福縣東閩中記唐泰初中邑宰王君室人</hi>
　<hi>題詩云何事潘郎重别筵離情未斷妾心懸太原灘下相思處猿呌青山月滿船今詩磨滅惟太原二字</hi>
　<hi>在</hi>盧焦石<hi>在福清縣西南昭靈廟下海/濤潄激為龕巖玲瓏之狀</hi>海<hi>在府城東南福寧寧</hi>
　<hi>徳羅源連江長樂福清六縣皆瀕海有海堤在閩長樂二縣東唐太和中閩令李茸築</hi>金鎖江<lb/>
<pb n="KR2k0008_WYG_074-8b"/>
　<hi>在府城西一十里一名金﨑江昔有漁父垂釣得金鎖引鎖盡見金牛急挽至牛斷猶得鎻長二尺晉康</hi>
　<hi>帝詔於此立金﨑廟</hi>南臺江<hi>在府城南一十五里江滸有越王釣龍臺因名源出建陽分水嶺東</hi>
　<hi>流七百里至臺又東南三十里與江東西峽合流入海晉郭璞遷城記南臺沙合河口路通先出狀元後</hi>
　<hi>出相公</hi>螺江<hi>在府城西北三十里捜神記閩人謝端得一大螺如斗畜之家每歸盤餐必具因宻</hi>
　<hi>伺乃一姝麗甚問之曰我天漢中白水素女天帝遣我為君具食今去留殻與君端用以居粮其米常滿</hi>
　<hi>江以此名</hi>連江<hi>在連江縣治南東流/入海縣名連江以此</hi>西湖<hi>在府城西南三里相傳此湖舊</hi>
　<hi>有山越王無諸時一夕飛往臨海郡</hi>東湖<hi>在府城東/北三里</hi>鍾湖<hi>在閩清縣輿地廣記云湖</hi>
　<hi>中有鍾故名</hi>黄龍潭<hi>在府城西南五里歲旱則雩昔有巫者妻漚麻潭側見黄龍首藉其上其</hi>
<pb n="KR2k0008_WYG_074-9a"/>
　<hi>夫以告縣往祈之俄而大雨</hi>鯤潭<hi>在永福縣西古語鯤潭生芝草溪沙架髙樓此時出公侯</hi>鱔<lb/>
　溪<hi>在府城東二十里相傳閩越王郢時有鱔長三丈郢射中之鱔以尾纒繞人馬俱溺唐貞元時亷帥</hi>
　<hi>王翃祈雨有感因立廟祀焉今名鱔溪廟</hi>桃溪<hi>在古田縣西溪西有小湖上有寳峯寺宋令許當詩</hi>
　<hi>溪流一何清想像武陵水所愛春風時灼灼花數里</hi>蘇溪<hi>在福清縣西南四十里古語云蘇溪不用</hi>
　<hi>船此時出狀元</hi>洪塘浦<hi>在府城西南一十里自石岳江而東經甓瀆至栁橋以通舟楫唐貞元中</hi>
　<hi>觀察使王翃開</hi>龍首澗<hi>在東山下澗石巉巖若龍矯首然以許將肄業於此得名</hi>太平港<lb/>
　<hi>在長樂縣西舊名馬江其水通海本朝永樂中遣内臣鄭和使西洋海舟皆泊此因改今名港東有十洋</hi>
　<hi>街古諺云十洋成市狀元來</hi>金雞井<hi>在府城相傳越王時井中有金雞牧羊兒見之</hi>白龜<lb/>
<pb n="KR2k0008_WYG_074-9b"/>
　井<hi>在府城西昔王霸善黄老登怡山鑿井有白龜吐泉因錬藥點瓦成金後蟬蜕於皂莢樹下</hi>湯<lb/>
　泉<hi>在府城東崇賢里味甘而性和熱甚者氣如硫黄宋程師孟詩曽看華清舊浴池此泉何日落天涯</hi>
　<hi>徘徊却想開元事不見蓮花見荔枝</hi>湧泉<hi>在鼓山寺泉自/平地湧出因名</hi>神移泉<hi>在大乗寺</hi>
　<hi>側唐開元中寺僧守如常患汲井逺甚一夕忽有靈泉發於寺側旦視舊井則已涸矣</hi>應潮泉<lb/>
　<hi>在侯官縣靈峯寺廣二三尺水纔數寸進退深淺與潮候無少差</hi>甌冶池<hi>在布政司後昔甌治</hi>
　<hi>子鑄劒之地周圍數里時或風雨大作烟波晦冥</hi>浴鳳池<hi>在鼓山唐末有樵者見五色雀羣浴</hi>
　<hi>於此</hi>蘸月池<hi>在雪峯寺傍舊有古杉二株一真覺禪師手植一閩王審知手植今皆不存</hi>半<lb/>
　月池<hi>在連江縣南五里以形似名洪壯詩鑿破蒼苔地一彎月半邉既能清到底何必十分圓</hi>
<pb n="KR2k0008_WYG_074-10a"/>
土産鐵<hi>閩清福清二縣出</hi>蕉布<hi>各縣/出</hi>荔枝<hi>按荔枝譜有曰江家緑十八娘紅狀元紅</hi>
　<hi>將軍紅皆絶品</hi>龍眼<hi>舊志荔枝過即龍眼/熟故一名荔枝奴</hi>羊桃<hi>其實五□色青黄</hi>橄<lb/>
　欖<hi>以上果實各縣俱出出附郭縣者尤佳</hi>蔗<hi>府城西有/甘蔗州</hi>素馨<hi>宋蔡襄詩素馨出南</hi>
　<hi>海萬里來商舶</hi>茉莉<hi>蔡襄詩團團茉莉叢繁香暑中折</hi>鹽　海蛤　鹿角菜<lb/>
　紫菜<hi>瀕海縣出</hi>夀山石<hi>出懷安縣稷下里潔淨/如玉柔而易攻盖珉類</hi>金銀沙<hi>在東</hi>
　<hi>山文殊般若院出金沙與普賢為隣出銀沙</hi>香櫞<hi>各縣出</hi>
公署福建都轉連鹽使司<hi>在府治東洪武元年建</hi>福州左衞<hi>在府治東</hi>
　<hi>北舊為右衞洪武二十一年改為左衞</hi>福州右衞<hi>在府治東北洪武二十一年重建</hi>福<lb/>
<pb n="KR2k0008_WYG_074-10b"/>
　州中衞<hi>在左衞東舊為左衞洪武二十一年改建為中衞</hi>鎮東衞<hi>在福清縣東</hi>守<lb/>
　禦定海千户所<hi>在連江縣東北𨽻福寧衞</hi>守禦梅花千户所<hi>在長樂縣</hi>
　<hi>東</hi>守禦萬安千户所<hi>在福清縣東南俱𨽻鎮東衞</hi>
學校福州府學<hi>在府治南宋景祐中建本朝洪武七年重建</hi>閩縣學<hi>在府治東南宋</hi>
　<hi>慶厯中建本朝重建正統十年重修</hi>侯官縣學<hi>在縣治東宋慶厯中建本朝重建宣徳十年重</hi>
　<hi>修</hi>懷安縣學<hi>在縣治南舊在城外舊縣/本朝洪武中始遷建於此</hi>古田縣學<hi>在縣</hi>
　<hi>治西宋寳祐初建本朝洪武五年重建</hi>閩清縣學<hi>在縣治東宋景徳中建本朝洪武中重建</hi>
　長樂縣學<hi>在縣治東南宋元祐中建本朝洪武中重建</hi>連江縣學<hi>在縣治東宋淳</hi>
<pb n="KR2k0008_WYG_074-11a"/>
　<hi>熙中建本朝洪武初重建</hi>羅源縣學<hi>在縣治東南宋元祐中建本朝重建正統十二年重修</hi>
　永福縣學<hi>在縣治東宋時建本朝重建洪熙初重修</hi>福清縣學<hi>在縣治東宋元豐初</hi>
　<hi>建本朝重建正統四年重修</hi>
書院勉齋書院<hi>在府城内宋儒勉齋黄幹讀書之所</hi>三山書院<hi>在西湖傍宋提刑王</hi>
　<hi>佖建</hi>尊拙書院<hi>在三山驛西宋林/之竒講學之處</hi>龍江書院<hi>在福清縣東南宋時</hi>
　<hi>建</hi>城南書院<hi>在古田縣南即宋時/學也元改為書院</hi>浣溪書院<hi>在古田縣西</hi>
　螺峯書院<hi>在古田縣西</hi>藍田書院<hi>在古田縣東以上三書院皆宋時建朱熹書扁</hi>
宫室長春宫<hi>在府城内又有寳皇大明紫薇東華躍龍等宫皆五代時閩王建</hi>水晶宫<lb/>
<pb n="KR2k0008_WYG_074-11b"/>
　<hi>在西湖上舊志閩王時築室時携後庭遊焉</hi>啓運宫<hi>在府城内開元寺宋景徳中於西京建殿</hi>
　<hi>奉六聖神御額曰應天啓運宫建炎初金人圍洛陽急留守孫昭逺奉啓運宫神御走揚州後遷於福州</hi>
　<hi>以啓運宫為名</hi>文徳殿<hi>在府城内又有文明大酺明威等殿及紫宸啓聖應天等門皆閩王建以</hi>
　<hi>上宫殿今廢</hi>清風樓<hi>在布政司内宋元絳建於州治蔡襄詩郭外青溪溪外山溪雲飛上破山</hi>
　<hi>顔清明天氣琉璃色何處峯頭帶雨還</hi>九仙樓<hi>在舊州治宋/建以山為名</hi>拱極樓<hi>在府</hi>
　<hi>城英達坊宋丞相鄭性之建理宗親書扁石刻猶存</hi>蕃宣樓<hi>在府城西北隅宋熙寧中改築子城</hi>
　<hi>上建九樓曰蕃宣西湖五雲三山清微東山堆玉緩帶望雲</hi>宿雲樓<hi>在府城内宋提刑司舊名</hi>
　<hi>荔枝後改今名</hi>衣錦閣<hi>在舊州治宋時以太/宰余深典鄉郡而名</hi>經史閣<hi>在府學宋教授</hi>
<pb n="KR2k0008_WYG_074-12a"/>
　<hi>常濬孫建朱熹作記</hi>澄瀾閣<hi>在府城舊西湖/傍宋趙汝愚建</hi>三山閣<hi>在平逺臺東宋時建</hi>
　<hi>許敦仁詩蓬萊方丈與瀛洲東引長江欲盡頭㡬處壇塲渾得道萬家樓閣半封侯名園荔子嘗三熟負</hi>
　<hi>郭潮田種兩收三百年來遺䜟事釣臺沙合瑞烟浮</hi>超凡閣<hi>在鼓山飛構層顛登眺之際使人有</hi>
　<hi>超然出塵之想</hi>日新堂<hi>在舊州治/宋蔡襄建</hi>鳴玉堂<hi>在府城内宋程師孟詩鄰家不惜山</hi>
　<hi>中景借與清泉作水簾劉彛詩仙境自嫌塵俗見故垂巖溜代珠簾</hi>松風堂<hi>在府城内舊報恩光</hi>
　<hi>孝寺宋相李綱寓此青松干盖日影不到故名</hi>眉夀堂<hi>在舊州治宋張浚判福州時為其母秦國</hi>
　<hi>夫人建</hi>止戈堂<hi>在舊州治初名武備宋建炎中韓世忠討平建冦遂更今名</hi>白雲堂<lb/>
　<hi>在長樂縣宋管師復詩入寺層層百級梯新堂更與白雲齊平觀碧落星辰近俯見紅塵世界低</hi>道<lb/>
<pb n="KR2k0008_WYG_074-12b"/>
　山亭<hi>在烏石山宋程師孟建曽鞏記云程公為是州得閩山嶔崟之際為亭於其處其山川之勝城</hi>
　<hi>邑之大宫室之榮不下簟席而盡於四瞩程公以為登覽之觀可比於道家所謂蓬萊方丈瀛洲之山故</hi>
　<hi>名之曰道山之亭焉</hi>奎華亭<hi>在怡山西禪寺中/藏宋太宗宸翰</hi>環峯亭<hi>在越王山巔宋</hi>
　<hi>乾道中賜宸翰</hi>野意亭<hi>在九仙山南古圓明院舊/有宋孟庾韓世忠畫像</hi>四見亭<hi>在越</hi>
　<hi>山上宋劉瑾詩山山能作雨面面盡來風李宗卿詩潮來潮退東西渚雲起雲收前後山</hi>雙松亭<lb/>
　<hi>在舊州治又有威武堂皆宋蔡襄建并書額</hi>元公亭<hi>在鼔山宋時建元綘詩誰書吾姓掲亭顔</hi>
　<hi>棟宇飛騰氣象完谷口秋風吹鬢髪海東朝日上䦨干今人多遊翫於此</hi>春野亭<hi>在日新堂東南</hi>
　<hi>宋蔡襄建襄詩江潮漲晚緑山麓延朝紅</hi>越山亭<hi>在府城宋吳栻詩晴開千嶂霧翠落萬家樓</hi>
<pb n="KR2k0008_WYG_074-13a"/>
　天風海濤亭<hi>在鼓山宋時建朱熹書扁趙汝愚詩幾年奔走厭塵埃此日登臨亦快哉江月</hi>
　<hi>不隨流水去天風直送海濤來</hi>萬象亭<hi>在舊州治宋葉夣得建富直柔詩堂後山川面面通向來</hi>
　<hi>竒觀窘嵩蓬元戎小試經綸手萬象都歸指顧中</hi>雙溪亭<hi>在古田縣北淨戒寺宋林膚詩延平</hi>
　<hi>閣想張華劎婺女樓觀沈約詩以延平有雙溪閣婺女有雙溪樓故也今名溪山第一亭</hi>釣龍臺<lb/>
　<hi>在釣臺山上有石刻曰全閩第一江山按舊志越王餘善於此釣得白龍時以為瑞遂築臺宋黄蕚詩釣</hi>
　<hi>沈新月落龍起暮江寒</hi>平逺臺<hi>在九仙山最髙處上有佛刹右隣萬歲塔左瞰九仙觀俯視城</hi>
　<hi>郭江山實閩中勝槩</hi>長樂臺<hi>在烏石山西南乃遊眺之所宋湛俞詩茉莉曉迷瓊檻白荔枝秋暎</hi>
　<hi>綺筵紅</hi>乘雲臺<hi>在雲峯山昔寺僧希運與一僧同登轉盻之間其僧忽騰雲而去</hi>任公<lb/>
<pb n="KR2k0008_WYG_074-13b"/>
　臺<hi>在昇山絶頂唐任敦於此上昇宋通判陳鑄詩任公何代此昇仙萬仞髙臺倚翠顛石徑層層封緑</hi>
　<hi>蘚松林步步拂青烟海中島嶼分諸國野外雲霞萃一川賢守乘春縱登賞不妨吟到夕陽天</hi>安適<lb/>
　軒<hi>在長樂縣東南行林寺宋唐最詩臥聽觀音坐看山烟蘿淨處閉禪闗都將物外紅塵隔占得壺中</hi>
　<hi>白日閒</hi>荔枝軒<hi>在閩縣南玉泉寺宋楊朏詩曽觀荔枝圖幾廢丹青粧能紅能紫亦能緑不能</hi>
　<hi>寫得天然香未云别有真香與真色一時分付荔枝軒</hi>
闗梁去思橋<hi>在府城舊名澳橋宋守謝泌重建後人因名</hi>龍江橋<hi>在福清縣東南宋政</hi>
　<hi>和時建長一百六十丈</hi>萬夀橋<hi>跨南臺江元大徳間建長一百七十丈有奇翰林學士馬祖常</hi>
　<hi>作記</hi>龍𤓰橋<hi>在閩清縣溪傍龍四𤓰痕猶在旱歳禱之即雨</hi>
<pb n="KR2k0008_WYG_074-14a"/>
寺觀華林寺<hi>在府城越王山下舊名吉祥寺本朝宣徳中重建正統中賜今額</hi>開元寺<lb/>
　<hi>在府城閩縣治西北梁建名靈山唐名開元</hi>萬歳寺<hi>在閩縣治東南唐建中有定光塔及有王</hi>
　<hi>審知所塑金粟像</hi>聖泉寺<hi>在閩縣東瑞聖里唐建其中松不棲禽梁不巢燕池不生蛭庭不生</hi>
　<hi>凡草</hi>聖蹟寺<hi>在閩縣南五代梁時建昔有人見南江夕有光得一浮木已而夢僧云吾康僧行化</hi>
　<hi>吳越今將福汝閩宜以是木立吾像乃立是寺</hi>法雲寺<hi>在閩縣治東南後唐時建宋賜今名本朝</hi>
　<hi>宣徳中重建</hi>西禪寺<hi>在侯官縣西唐建内有宋奎華閣本朝宣徳中重修大學士建安楊榮記</hi>
　雪峯寺<hi>在雪峯山唐建真覺禪師居此</hi>普賢寺<hi>在閩清縣西五代梁時建</hi>靈峯寺<lb/>
　<hi>在長樂縣唐建又羅源縣亦有靈峯寺</hi>碁山寺<hi>在長樂縣唐建寺後峯頂有石臺相傳有二仙</hi>
<pb n="KR2k0008_WYG_074-14b"/>
　<hi>枰碁於此</hi>甘泉寺<hi>在長樂縣東五/代晉天福時建</hi>天王寺<hi>在羅源縣又連江縣北亦有天</hi>
　<hi>王寺唐建</hi>仙茆寺<hi>在羅源縣/北唐建</hi>重光寺<hi>在永福縣/東唐建</hi>黄蘖寺<hi>在福</hi>
　<hi>清縣西南唐建宋丁謂有詩</hi>靈石寺<hi>在福清縣唐建内有朱熹所書蒼霞亭額</hi>洪恩靈<lb/>
　濟宫<hi>在閩縣南祀二徐真人真人五代時徐温子曰知證封江王曰知諤封饒王嘗提兵平福州福</hi>
　<hi>父老戴之圖像以祀宋賜今額本朝永樂中因禱有應加封神號廣建宫宇中立御製碑有司春秋致祭</hi>
　沖虚宫<hi>在侯官縣西唐建詳見怡山下</hi>佑聖宫<hi>在古田/縣宋建</hi>九仙觀<hi>在閩縣治</hi>
　<hi>東南宋建</hi>𤣥妙觀<hi>在閩縣治東宋為/天慶觀元改今名</hi>福真觀<hi>在福清縣東南宋建</hi>龍<lb/>
　興觀<hi>在連江縣東宋建</hi>仙源觀<hi>在閩清縣南觀下有度仙橋昔白玉蟾學道於此</hi>
<pb n="KR2k0008_WYG_074-15a"/>
祠廟閩越王廟<hi>在南臺江邉漢髙帝封無諸為閩越王時在此授册命唐大中間立廟祀之宋</hi>
　<hi>封武烈英護鎮閩王</hi>徐真君廟<hi>在髙盖山祀東漢徐登登幼得神仙鍊丹之法嘗與東陽趙炳</hi>
　<hi>較仙術於此</hi>忠懿王廟<hi>在府城祀閩王王審知中有唐天祐初所立徳政碑</hi>剛顯廟<lb/>
　<hi>在烏石山顛祀唐處士周朴宋賜額剛顯</hi>順懿廟<hi>在古田縣東三十里唐大厯中邑陳氏女没多</hi>
　<hi>靈異宋封為順懿夫人今八閩多祀之</hi>劉鞠二公廟<hi>在連江縣祀唐劉逵宋鞠仲謀二公</hi>
　<hi>皆宰連江民感其惠</hi>常衮祠<hi>在閩縣治南祀唐觀察使常衮本朝正統十二年重建</hi>先賢<lb/>
　祠<hi>在府學宋時建祀鄉賢歐陽詹陳襄鄭穆劉彛周希孟陳烈陳祥道劉康夫鄭俠柯述王祖道陸祐</hi>
　<hi>及祀唐觀察使常衮於中凡十三人</hi>七賢祠<hi>在府城西門内宋建炎初建以祀王忠竭鄭仲賢鄭</hi>
<pb n="KR2k0008_WYG_074-15b"/>
　<hi>謹淨鄭守道鄭誠王子元王子清七人者皆濟州鉅野人後唐天成中羣盜嘯聚此境賴神以全故立祠</hi>
　<hi>焉</hi>董忠獻祠<hi>在懷安縣治西南祀元㕘知政事董文炳文炳將兵入閩志存不殺閩人感其</hi>
　<hi>恩為立祠</hi>
陵墓閩越王郢塜<hi>在閩縣東田中</hi>王審知塜<hi>在懷安縣北審知光州固始人五代</hi>
　<hi>時稱閩王卒葬于此後諡忠懿</hi>李綱墓<hi>在懷安縣西北綱邵武人為宋相晚居侯官卒葬于此</hi>
　康靖王墓<hi>在侯官縣西即古麻刺國王本朝永樂間入貢至以疾卒賜諡康靖有司官葬及春</hi>
　<hi>秋祭之</hi>
古蹟蟠桃塢<hi>在福清縣自香城北㳂嶺十里西入有此塢</hi>吳航頭<hi>在長樂縣今長樂水</hi>
<pb n="KR2k0008_WYG_074-16a"/>
　<hi>次是閩中記吳王夫差乘船畧地至此故名</hi>都尉營<hi>在開元寺東吳置典船都尉主謫徒作船</hi>
　<hi>於此今地為民居</hi>石<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>
                    <hi>在閩縣東南雲門寺昔有僧詩云路遶崖懸萬仞頭擔泉帶月㡬時休箇</hi>
　<hi>中撥轉通天竅人自安閒水自流</hi>石門<hi>在連江縣南五里兩石對峙如門洪壯詩鎖斷山川秀包</hi>
　<hi>藏雲霧深秪留禪客住不許俗塵侵</hi>李陽氷篆<hi>在神光寺般若臺記刻于華嚴巖頂與處州新</hi>
　<hi>驛記縉雲縣城隍記麗水忘歸臺名世稱四絶</hi>天寳石<hi>夷堅志福清縣石竺山乾道三年居民夜</hi>
　<hi>半聞山上有聲如震雷明日山頂有大石方九丈飛落半腰間縣士李槐云山下舊有碑曰天寳石移狀</hi>
　<hi>元來期龍𤓰花紅狀元西東邑境有石陂曰天寳是歲永福人蕭國梁魁天下永福在福清西又三年興</hi>
　<hi>化鄭僑繼之正在福清之東</hi>
<pb n="KR2k0008_WYG_074-16b"/>
名宦晉嚴髙<hi>太康中為晉安太守以寛惠得人心</hi>南北朝虞愿<hi>宋晉安太守在郡不</hi>
　<hi>事生業立學堂教授海邉有越王石常𨼆雲霧相傳清亷太守乃得見愿往就觀清徹無所𨼆蔽</hi>范<lb/>
　縝<hi>梁初晉安太守在郡清約資公禄而已遷尚書左丞及還雖親戚無所遺</hi>唐李茸<hi>太和中閩</hi>
　<hi>縣令縣瀕海潮水鹹鹵禾苗多死茸築隄及立斗門以禦潮旱則瀦水雨則洩水其地遂成良田</hi>常<lb/>
　衮<hi>建中初為福建觀察使始閩人未知學衮至為設鄉校親加講導由是風俗丕變人才與中州等</hi>
　栁冕<hi>貞元中為福建觀察使自安史之亂藩鎮專地冕奏願入觀率先天下徳宗許之</hi>閻濟<lb/>
　美<hi>貞元末為福建觀察使先是觀察使於閩中置監牧馬百姓甚苦濟美至奏罷之</hi>宋謝泌<lb/>
　<hi>景徳初知福州不張權不恃威兄弟相爭者訓之頑狠者責之及代還民懷其愛刻石以紀</hi>王平<lb/>
<pb n="KR2k0008_WYG_074-17a"/>
　<hi>大中祥符中知福州時轉運使王贄言福州官田宜依漳泉例課租平奏贄額外増税乃止民受其惠焉</hi>
　鄭載<hi>天聖末知福州以循良稱先是謝泌王臻章頻皆賢故民歌曰前有謝王後有鄭章</hi>蔡襄<lb/>
　<hi>再知福州改福建路轉運使首開古五塘溉民田奏減五代時丁口税之半又以郡士周希孟陳襄鄭穆</hi>
　<hi>有義行備禮招延誨諸生以經學俗重凶儀親亡或秘不舉至破産以飯僧襄下令禁止之</hi>王陶<lb/>
　<hi>嘉祐中提點福建路刑獄以滌寃澤物為心日著聲譽</hi>元綘<hi>嘉祐中知福州以文學為士民師範</hi>
　<hi>奏罷錢氏時無名之征</hi>程師孟<hi>熙寧初知福州為政簡而嚴發擿𨼆伏如神嘗築子城建學舎</hi>
　<hi>治行最東南民為立生祠</hi>曽鞏<hi>熙寧末知福州時郡有盜隂相結附居人慴恐鞏以計羅致之繼自</hi>
　<hi>歸者二百輩郡無職田歲鬻園蔬收其直鞏曰太守與民爭利可乎罷之</hi>孫覺<hi>元豐初知福州民俗</hi>
<pb n="KR2k0008_WYG_074-17b"/>
　<hi>厚於婚喪其費無藝覺裁為中法令出嫁娶者以百數埋葬之費亦率減什五</hi>葉夢得<hi>知福州兼</hi>
　<hi>福建安撫使海冦猖獗詔夢得挾御前將士往捕之遂平冦五十餘羣</hi>張浚<hi>紹興中知福州以前</hi>
　<hi>宰相來典藩郡孜孜愛民而奉母盡孝百姓稱歎之</hi>胡銓<hi>紹興中以論秦檜出為簽書威武軍判官</hi>
　薛弼<hi>紹興中帥福州大盜伍黒龍之属甚盛弼選前守家丁千人以捕賊凡四年而賊平時儀門外</hi>
　<hi>夾道榕木鷺巢其上弼欲盡伐之是夜㕘議曽悟夢介胃者懇云府主惡鷺穢可去之明日大雨鷺羣悉</hi>
　<hi>空</hi>汪應辰<hi>紹興末知福州寛厚/待民奏蠲一切苛征</hi>陳俊卿<hi>乾道中帥福州政尚寛厚</hi>
　<hi>嚴於治盜海道晏然淳熙初再知福州</hi>顔師魯<hi>知福清縣嘗決水利滯訟闢陂洫綿四千里歳</hi>
　<hi>大浸發廪勸分有方而不遏糴價船粟畢湊市糴更平</hi>黄度<hi>知福州始至訟牒日千餘度隨事裁</hi>
<pb n="KR2k0008_WYG_074-18a"/>
　<hi>決日未中而畢</hi>趙汝愚<hi>紹興初知福州仁厚愷悌持身潔白孫必愿淳祐初亦知福州兼安撫使</hi>
　<hi>平易忠信旌退士奬髙年尤留意武事措置海道</hi>陳居仁<hi>知福州入境有飢民嘯聚部分迓兵</hi>
　<hi>遮擊之首惡計窮自經死治宗室之暴横申蠱毒之舊禁臨事毅然有守號為循吏</hi>杜杲<hi>以鹽塲官</hi>
　<hi>攝閩尉民有甲之子死誣乙殺之驗髪申得沙而甲舎榜有池沙類髪中者鞠問之子果溺死</hi>傅伯<lb/>
　成<hi>知連江縣東湖溉田餘二千頃隄壞即下流南港為石隄三百丈民蒙其利</hi>楊長孺<hi>嘉定</hi>
　<hi>中福建安撫使理宗嘗問亷吏真徳秀對曰若楊長孺之帥閩有亷聲</hi>真徳秀<hi>端平初知福州</hi>
　<hi>戒所部無濫刑横斂無徇私黷貨罷市令司属縣里正苦督賦革之苦貴糴便宜發常平振之海道冦縱</hi>
　<hi>横次第禽殄之</hi>胡巖起<hi>嘉定中知閩縣卓行危論竒文瑰句一時士大夫皆自以為不可及</hi>陳<lb/>
<pb n="KR2k0008_WYG_074-18b"/>
　宜中<hi>景定中知福州在官得民心入為刑部尚書</hi>馬天驥<hi>景定中知福州兼福建安撫使</hi>
　<hi>以職事修舉加端明殿大學士</hi>楊棟<hi>理宗時知福州兼本路安撫使嘗進對帝曰止是正心修身之</hi>
　<hi>説乎棟對曰臣所學止此用之事親取友及治凋郡察寃獄至為簡易</hi>徐鹿卿<hi>福建安撫司幹</hi>
　<hi>辨公事㑹汀邵冦作鹿卿賛□備禦動□機㑹避冦者入城多方振濟全活甚衆</hi>洪天錫<hi>寳慶</hi>
　<hi>中知古田縣行鄉飲酒禮邑劇牒愬猥多剖決無留難有倚王邸勢殺人者誅之不少貸</hi>元王惲<lb/>
　<hi>至元中福建按察使黜官吏貪汙者數十人察繫囚寃繫者決而遣之戒戌兵無得寓民家而創營屋以</hi>
　<hi>居之</hi>髙興<hi>至正中為福建等處副都元帥尋以㕘知政事行福建宣慰使元貞初拜行省平章政事</hi>
　<hi>累立戰功有名</hi>吕復<hi>攝長樂縣尹本朝兵下福州復曰吾世飡君禄今雖攝官若不以死報國則無</hi>
<pb n="KR2k0008_WYG_074-19a"/>
　<hi>以見先人於地下引繩自經死</hi>本朝楊士英<hi>洪武初知福州府持身亷潔為政嚴明興禮讓</hi>
　<hi>厚風俗凡百建置俱有條理吏民無不感服清譽大振鄰郡皆取則焉</hi>趙圭<hi>洪武中為福建都指</hi>
　<hi>揮使剛直忠厚訓練士卒號令嚴明能以恩威兼濟在任十年鎮之以静軍民咸賴之</hi>鄭思先<lb/>
　<hi>洪武中為福建布政使學通經史於為政寛嚴適宜務與民同其好惡人皆安之</hi>王鈍<hi>洪武中為</hi>
　<hi>福建恭議陞恭政寛慎亷介民懷其惠</hi>蔡喆<hi>洪武中為福建㕘政亷明自持政事以正風俗合民</hi>
　<hi>心為要民皆慕之</hi>陶垕仲<hi>洪武中為福建按察使進耆老諮諏民瘼禁豪强戒侵漁與師生講</hi>
　<hi>經習射執賓主禮劾布政使薛大昉貪墨大昉亦誣垕仲始垕仲去軍民號泣拜留謡曰陶使若歸天有</hi>
　<hi>眼薛公不去地無皮北還迎者數千人歡呼遮道</hi>謝肅<hi>洪武中為福建僉事質性端謹文詞雄贍</hi>
<pb n="KR2k0008_WYG_074-19b"/>
　<hi>與陶垕仲協持風紀聞望烜赫人稱仰之</hi>王璉<hi>洪武中為按察司副使以激濁揚清為己任深得風</hi>
　<hi>憲體尤精於法律凡審獄不持鞭撻必由禮以探其情無有𨼆其慝者</hi>劉子敏<hi>洪武中由御史</hi>
　<hi>左遷侯官縣典史持守不二民服其公嘗自署曰禄薄儉常足官卑亷自髙永樂初復入為御史</hi>姚<lb/>
　孟璵<hi>洪武中為古田主簿時邑人多逃亡户絶賦存艱於徵輸孟璵為覈荒田千頃請于朝蠲其額</hi>
　<hi>民至今賴之</hi>楊景衡<hi>洪武中為福建㕘政亷慎自持識達大體佐閩藩三十餘年終始不渝其</hi>
　<hi>美人皆稱之</hi>嚴毅<hi>洪武中為侯官縣主簿持己清慎邑嘗旱禱雨輒應有盗摽掠毅遣捕之其徒</hi>
　<hi>甚衆有一渠魁欲害毅乃詐為武官之任置酒延欵毅悟就席擒之盜遂息</hi>沈鎰<hi>洪武中由僉事</hi>
　<hi>左遷閩縣典史公勤謹慎興學校恤下民永樂中復陞福建僉事持守如一日</hi>郭宗文<hi>洪武中知</hi>
<pb n="KR2k0008_WYG_074-20a"/>
　<hi>羅源縣教民以孝弟忠信禮義亷恥民漸其化及卒民泣慕如父母</hi>郭璡<hi>洪武末為福建㕘議咨詢</hi>
　<hi>民瘼興學勸士立政事處官僚不同而和嘗遇祭祀猪羊已備御史退其小者民訴於璡璡乃大書硃字</hi>
　<hi>於頭角曰驗中卒用之</hi>王遵道<hi>長樂知縣省刑薄斂禮賢下士時稱賢令比秩滿民懇留之</hi>
　房安<hi>永樂初為福建㕘政在任莅政有方撫良善紏貪墨郡縣肅然</hi>魏谷才<hi>永樂初知閩縣</hi>
　<hi>平易近民愛好士類事必詳審而後行民得以輸其情</hi>邵玘<hi>永樂中為福建按察使用法平恕嚴</hi>
　<hi>明之政潔亷之操二十餘年始終一致</hi>吕昇<hi>永樂中為福建僉事篤學勵操獄多平反僕從之類</hi>
　<hi>亦訓以論語孝經聲譽大著</hi>楊庭芳<hi>永樂末知連江縣綽有政聲嘗自題其門曰治已存三省</hi>
　<hi>為官畏四知</hi>李素<hi>宣徳中以副都御史調福建按察使剛方簡重憲度肅然秩滿民遮留之乃進</hi>
<pb n="KR2k0008_WYG_074-20b"/>
　<hi>二品禄及致仕去民思之</hi>魯穆<hi>宣徳中為福建僉事肅清憲度伸理寃抑除害旌善作興人才入為</hi>
　<hi>僉都御史</hi>鄧安<hi>福建都指揮僉事多智計有威望正統沙冦之亂多方警備一城生聚咸倚賴焉</hi>
　<hi>省志</hi>余珍<hi>閩清知縣沙尤冦犯境珍率民/兵捍禦之邑賴以保固  省志</hi>錢輅<hi>初為永寧衞指</hi>
　<hi>揮同知有才略以薦協輔都指揮殱海冦斬沙賊累功陞福建都指揮僉事且事母孝治家肅然  省志</hi>
　孫儼<hi>正統間福建按察司僉事剛正有為滛祠與寺觀之私剏者悉毁之凡法所在權貴莫能撓</hi>
　<hi>省志</hi>王勝<hi>福建都指揮僉事累招諭海冦及/諸劇賊賜以織金文綺  省志</hi>孫原貞<hi>景泰</hi>
　<hi>間以兵部侍郎鎮守福建寛而有制亷而有為士民愛戴之  省志</hi>許仕達<hi>景泰間巡按福建時</hi>
　<hi>兵荒之餘乃裁省郡縣冗費民力稍紓  省志</hi>李顒<hi>福建僉事公明有斷風裁凛然陞㕘政善政尤</hi>
<pb n="KR2k0008_WYG_074-21a"/>
　<hi>多志省</hi>夏塤<hi>天順初巡按福建持憲簡重得大體嘗被命考察方面大臣黜陟允協輿論  省志</hi>
　吳中<hi>福建副使莅官嚴毅而不過於猛所至官吏咸愛敬之時未設提學憲臣中考校諸生黜陟允</hi>
　<hi>當人皆服其公明  省志</hi>伍驥<hi>巡按福建時上杭冦起驥不俟調兵先抵其地為備禦計選將練兵</hi>
　<hi>扼其險要累戰敗之振旅凱旋竟以勞致疾卒民立祠祀焉  省志</hi>鄭佑<hi>福建副使嘗協御史考察</hi>
　<hi>進退甚稱當  省志</hi>丁泉<hi>福建行都指揮僉事上杭冦發泉𢷬其巢穴破石馬岐等三寨與賊遇力</hi>
　<hi>戰而死邑人哀慕而祠祀之  省志</hi>游明<hi>福建僉事陞副使兩督學政待諸生有恩義而尤以亷能</hi>
　<hi>著稱後卒于家諸生咸設位以哭  省志</hi>牟俸<hi>天順中僉福建按察司事行部所至郡縣肅然人稱</hi>
　<hi>其有風力  省志</hi>胡節<hi>成化初知懷安縣懲𨽻卒擾民刻□𨽻代之民有以不孝聞者懇懇開諭</hi>
<pb n="KR2k0008_WYG_074-21b"/>
　<hi>其人卒感化終任民愛戴之如父母  省志</hi>楊峻<hi>福建兵備副使時杭汀盜起峻備禦有方民恃</hi>
　<hi>以無恐  省志</hi>髙明<hi>以僉都御史歸養㑹上杭冦發璽書即其家起用之未至而冦平明乃躬詣其</hi>
　<hi>地招流亡撫瘡痍奏立永定縣以相控制至今賴之  省志</hi>陳𦙍<hi>古田教諭秩滿諸生疏留再任</hi>
　<hi>二十年間勤于訓迪科目得人視昔為盛省志</hi>喻茂堅<hi>正徳中福建按察使公恕明直為時所稱</hi>
　朱冕<hi>福清知縣亷潔自持政有禆于民者殫心力為之比滿遷民攀轅不忍舎去</hi>魏棨<hi>福建</hi>
　<hi>叅政時古田流賊盤據議者欲屠之棨曰倡亂者馬周良也罪止渠耳民賴全活者數十萬咸像祠祀之</hi>
流寓韓偓<hi>京兆人唐翰林學士朱全忠忌其薄已斥於上前因出為鄧州司馬天祐初復召為學士</hi>
　<hi>不敢入朝挈其族南依王審知</hi>李韶<hi>蘇州人徙連江曽祖彌遜宋禮部侍郎父文饒台州司理叅軍</hi>
<pb n="KR2k0008_WYG_074-22a"/>
　<hi>韶與兄寧同舉進士歴官右正言累上封事官至端明殿學士韶資性忠厚簡澹不溺於聲色貨利黙坐</hi>
　<hi>一室門無雜賓</hi>
人物唐林諝<hi>閩縣人博學善属文𨼆居不仕作閩中詩十卷</hi>歐陽衮<hi>閩縣人有文學名仕</hi>
　<hi>為監察御史</hi>周朴<hi>福州人黄巢入福州得朴將用之朴曰我為處士尚不仕天子安能從賊巢怒</hi>
　<hi>斬之後人為立廟以祀焉</hi>五代林安<hi>福清人事母孝母死廬墓旁有石自裂而湧泉閩王異之</hi>
　<hi>以其廬為湧泉寺六世孫正華當宋時亦以孝行聞故世稱湧泉大小孝子云</hi>沈崧<hi>閩人唐乾寧初</hi>
　<hi>進士因歸省過臨安錢鏐留為鎮海軍掌書記奏授秘書少監檢校兵部尚書及元瓘襲位拜丞相卒諡</hi>
　<hi>文獻當時書檄表奏多崧所撰有集二十卷</hi>林無𨼆<hi>閩人有詩名寓居明州之慈溪大𨼆村子</hi>
<pb n="KR2k0008_WYG_074-22b"/>
　<hi>鼎善属文能書仕吳越官至丞相有文集數十卷</hi>謝文節<hi>福州人初仕閩為侯官令後入南唐</hi>
　<hi>為忠烈都虞侯饒州團練使以驍勇聞周世宗南征文節獨擐甲度大江潜覘敵營壘吳人號為鐵龍後</hi>
　<hi>守鄂州拒宋師戰没焉</hi>陳貺<hi>閩人志操古朴不茍仕進居廬山三十年學者多師事焉南唐主以</hi>
　<hi>幣致之貺布裘鹿鞹進止閑雅因獻景陽臺懷古詩南唐主稱善欲授官固辭賜粟帛遣還舊𨼆卒</hi>宋<lb/>
　謝徳權<hi>文節子自南唐歸宋補殿前承㫖咸平初宜州蠻叛從陳堯叟經度單騎入蠻境諭以朝</hi>
　<hi>㫖衆咸聽命累遷西染院使知泗州徳權清苦幹事多所經畫見官吏徇私者必面斥之所至整肅</hi>黄<lb/>
　夷簡<hi>福州人父廷樞事王審知夷簡少孤好學有名初事吳越署光禄卿後隨錢俶入朝官終平江</hi>
　<hi>軍節度副使夷簡喜談論善属文尤工詩老而不輟太宗以其嘗勸俶入朝加寵遇焉</hi>張錫<hi>福州</hi>
<pb n="KR2k0008_WYG_074-23a"/>
　<hi>閩人初仕周歴監察御史補闕起居以右諌議大夫致仕宋初改給事中宰相范質以其無子館于别墅</hi>
　<hi>錫以執政門下不可久處辭去卒於鄧州</hi>蔡伯俙<hi>福清人祥符中應童子科真宗見而嘉之賜以</hi>
　<hi>詩尋賜出身擢官東宫伴讀又有連江人黄鼇如六歳能詩運思敏捷亦應童子科賜進士出身</hi>許<lb/>
　將<hi>閩縣人嘉祐中登進士第一授簽書昭慶軍判官代還當試館職辭曰願以守選餘日讀所未見書</hi>
　<hi>後為右正言直舎人院判流内銓皆神宗特命仕至門下侍郎卒諡文定子份龍圖閣學士</hi>陳烈<lb/>
　<hi>侯官人學行端飭動遵古禮御童僕如對賓客仁宗屢詔不起公卿郡守鄉老交章稱其賢以為本州教</hi>
　<hi>授召為直講皆不拜後以宣徳郎致仕與陳襄鄭穆周希孟為友閩人號四先生</hi>鄭穆<hi>侯官人性</hi>
　<hi>醇謹好學進退容止必以禮舉進士累官至寳文閣待制國子祭酒神宗嘗稱其徳行宜左右王者年七</hi>
<pb n="KR2k0008_WYG_074-23b"/>
　<hi>十力求去太學生數千人請留不從</hi>陳襄<hi>侯官人逰鄉校講明知天盡性之説舉進士累官知通進</hi>
　<hi>銀臺司兼侍讀判尚書都省襄涖官所至務興學校講求民間利病在經筵神宗待之甚厚嘗薦司馬光</hi>
　<hi>等三十三人時號古靈先生有文集行世</hi>林槩<hi>福清人舉進士知長興縣值歲大飢槩出俸粟誘富</hi>
　<hi>人以飼飢者歴知連州淮安軍官至太常博士集賢校理著史論百篇辯國語四十篇</hi>林希<hi>槩子</hi>
　<hi>舉進士官至吏部尚書翰林學士同知樞宻院事徽宗立出知揚州徙舒州弟旦舉進士熙寧中為殿中</hi>
　<hi>侍御史言事切直又嘗論逐吕惠卿輩官終河東轉運使</hi>鄭洙<hi>侯官人擢三禮科為虞部郎中號東</hi>
　<hi>山先生卒祠于學</hi>王囘<hi>侯官人父平言事御史回敦行孝友造次必稽古人而不為小亷曲謹舉</hi>
　<hi>進士為衞真縣簿稱病自免退居潁州久之薦為忠武軍節度推官知南頓縣命下而卒曽鞏序其文集</hi>
<pb n="KR2k0008_WYG_074-24a"/>
　<hi>弟向亦有文名</hi>劉康夫<hi>侯官人少從周希孟學熙寧中進志述二十七篇其文皆羽翼詩書根柢</hi>
　<hi>仁義</hi>王祖道<hi>福州人第進士又舉制科調韓城尉以龍圖閣學士知桂州開邉置黔南路後以端</hi>
　<hi>明殿學士知福州厯兵刑二部尚書</hi>鄭俠<hi>福清人熙寧間監安上門時久不雨飢民流離於道俠繪</hi>
　<hi>圖以獻神宗觀覽長吁數四蠲放新法凡十八事越三日大雨俠以忠勁竟為小人所害屏逐終身紹熙</hi>
　<hi>初贈朝奉郎</hi>陳祥道<hi>閩清人元祐中為太常博士終秘書省正字著禮書一百五十卷弟暘應</hi>
　<hi>紹聖制科累官至禮部侍郎著樂書二十卷</hi>林攄<hi>長樂人父邵顯謨閣直學士攄用䕃累官屯田</hi>
　<hi>員外郎徽宗喜其盡言河朔利害賜進士第進翰林學士嘗使遼還除禮部尚書為開封尹後進同知樞</hi>
　<hi>宻院尚書左丞中書侍郎</hi>劉彛<hi>懷安人幼介特從胡瑗學善治水第進士為朐山令恤孤寡平賦役</hi>
<pb n="KR2k0008_WYG_074-24b"/>
　<hi>抑奸猾凡所以惠民者無不至邑人紀其事目曰治範官終都水丞著七經中義百七十卷明善集居陽</hi>
　<hi>集各三十卷</hi>余深<hi>羅源人元豐中進士累官至太宰封衛國公加少傅時福建以取花果擾民深</hi>
　<hi>為言之徽宗不悦遂請罷出知福州</hi>劉詵<hi>福清人舉進士崇寧中歴官宗正鴻臚衞尉太常少卿纂</hi>
　<hi>續因革禮詵通音律居母之喪盡禮有芝産墓側</hi>陸藴<hi>侯官人少知名舉進士累官御史中丞嘗</hi>
　<hi>上言於徽宗皆中時病後以龍圖閣待制知福州改建州弟藻由列曹侍郎出知泉州</hi>辛炳<hi>侯官</hi>
　<hi>人元符進士累官殿中侍御史以䟽蔡京發運之弊謫監南劒州髙宗朝復為侍御史言事切直遷中丞</hi>
　<hi>卒詔以炳操行清修貧無以葬賜銀帛賻其家</hi>黄祖舜<hi>福清人舉進士仕至同知樞宻院事卒諡</hi>
　<hi>莊定祖舜嘗奏奪楊愿恩禠秦熺秩直氣有足尚者著述有易説國風小雅説禮記説歴代史議及遺文</hi>
<pb n="KR2k0008_WYG_074-25a"/>
　<hi>十五卷</hi>張觷<hi>懷安人舉進士為小官不與世詭隨後守南劒州討平建冦以勞累官至直龍圖閣</hi>
　<hi>知䖍州又蕩平餘冦進秘閣修撰南劒民思之為立廟</hi>黄龜年<hi>永福人紹興初為殿中侍御史</hi>
　<hi>劾秦檜植黨欺君遂奪檜職初邑簿李朝旌許妻以女既登第而朝旌已死家甚貧或勸其别娶不從子</hi>
　<hi>衡仕至胡南提舉</hi>陳誠之<hi>閩縣人舉進士第一仕至知樞宻院事終端明殿學士</hi>朱倬<lb/>
　<hi>閩縣人紹興末拜尚書右僕射倬長於料事虞允文王淮陳俊卿劉珙之進皆倬所薦孫著嘉定中累官</hi>
　<hi>至吏部尚書</hi>李樗<hi>閩縣人鄉貢士有註毛詩解同邑有任文薦者仕為秘閣修撰作六經章句及</hi>
　<hi>卒與樗皆祠于學</hi>蕭國梁<hi>永福人乾道中進士第一官至禮部郎官又同邑黄定亦乾道中進</hi>
　<hi>士第一官至國子祭酒有文集行世</hi>林擇之<hi>古田人與建安蔡季通齊名朱熹每稱為畏友弟允</hi>
<pb n="KR2k0008_WYG_074-25b"/>
　<hi>中從熹逰有草堂集真徳秀為序</hi>林之竒<hi>侯官人累官宗正丞時朝廷欲學者㕘用王安石三</hi>
　<hi>經之竒言三經率為新法地晉人以王衍清談之罪深於桀紂王氏實負王衍之責後以祠禄家居號拙</hi>
　<hi>齋吕祖謙嘗師之所著有書經全簡卒祠于學</hi>黄洽<hi>侯官人隆興初登第累官國子博士諌議大夫</hi>
　<hi>以言事為孝宗所重擢㕘知政事以資政殿大學士致仕常言居家不欺親仕不欺君仰不欺天俯不欺</hi>
　<hi>人幽不欺鬼神何用求福報哉治質直端重為兩朝名臣有文集奏議八十五卷</hi>林栗<hi>福清人紹</hi>
　<hi>興中進士累官兵部侍郎諡簡肅栗為人强介偏執而論事雄辯可觀</hi>陳孔碩<hi>侯官人師事朱</hi>
　<hi>熹為髙第累官尚書郎卒祠于學同邑葉子儀文章博洽所著有綘毫集易𤣥神契</hi>潘柄<hi>侯官人年</hi>
　<hi>十六有志於道朱熹悉以所學授之平生多著述如易解尚書解之類號𤓰山先生卒祠于三山書院</hi>
<pb n="KR2k0008_WYG_074-26a"/>
　陳貴誼<hi>福清人慶元中進士累官㕘知政事兼同知樞宻院事理宗嘗奬其有憂國之言卒贈少</hi>
　<hi>保資政殿大學士</hi>唐璘<hi>古田人舉進士時臺臣有奏對次官不許論邉事者璘對策極詆之後累</hi>
　<hi>官廣東經畧安撫使進太常少卿以内艱哀毁卒璘居官大節母教之助為多史稱之曰古之遺直也</hi>
　李琪<hi>連江人仕至國子司業著春秋王霸世紀行于世</hi>楊宏中<hi>侯官人慶元中韓侂胄使</hi>
　<hi>李沐論罷趙汝愚祭酒李祥博士楊簡抗疏救之有命補外宏中為太學生與徐範張衜蔣傅周端朝伏</hi>
　<hi>闕上言乞竄李沐以謝天下侂胄怒送宏中太平州編管天下號為六君子宏中後登進士通判潭州</hi>
　鄭性之<hi>閩清人初名自誠後改今名嘉定四年進士第一嘗以虚心納善勸於上終知樞宻院事</hi>
　<hi>兼參知政事觀文殿學士有端平奏議及與陳均同修宋編年備要</hi>潘牥<hi>閩縣人端平初進士對制</hi>
<pb n="KR2k0008_WYG_074-26b"/>
　<hi>策語最直時論偉之調鎮南軍節度推官遷太學正終通判潭州所著有侍集古樂府</hi>徐範<hi>侯官</hi>
　<hi>人少孤刻苦授徒以養母與兄同舉於鄉入太學以明趙汝愚之寃又與兄同編管臨海嘉定初舉進士</hi>
　<hi>歴知邵武軍累遷至起居郎兼國史編修實録檢討</hi>黄榦<hi>閩縣人父瑀髙宗時御史以篤行直道著</hi>
　<hi>聞榦師事朱熹熹以女妻之歴官知漢陽軍安慶府皆有善政在位者忌其聲譽羣起擠之榦遂歸里弟</hi>
　<hi>子日盛没諡文肅所著有經解文集</hi>余隅<hi>古田人朱熹髙弟有克齋文集同邑林䕫孫程若中皆朱</hi>
　<hi>熹門人䕫孫有䝉谷集書本義若中有槃澗集</hi>陳韡<hi>孔碩子與弟韔同登開禧進士韡有將帥才歴</hi>
　<hi>官工部郎中紹定初知南劒州兼福建提刑招捕使悉平閩廣江浙之冦累拜端明殿學士㕘知政事同</hi>
　<hi>知樞宻院事卒贈少師諡忠肅</hi>黄師雍<hi>福州人少從黄榦學寳慶初進士為婺州教授有文學名</hi>
<pb n="KR2k0008_WYG_074-27a"/>
　<hi>知龍溪縣有最行拜監察御史劾罷史嵩之終禮部侍郎簡澹寡欲静厚有守於邪正之辨甚明愛護名</hi>
　<hi>節云</hi>許應龍<hi>閩縣人五歲通經㫖舉進士累官給事中吏部尚書終端明殿學士僉書樞宻院事</hi>
　<hi>居官不妄薦士亦無傷人害物事知潮州時治聲甚著</hi>趙汝騰<hi>宗室子居福州寳慶初舉進士</hi>
　<hi>歴官至禮部尚書兼給事中嘗入奏言前後姦䛕興利之臣甚切直拜翰林學士後辭歸累召始至闕復</hi>
　<hi>以翰林學士承㫖知泉州知南外宗正事卒贈四官</hi>王伯大<hi>福州人嘉定進士累官樞宻副都承</hi>
　<hi>㫖兼左司郎中進對言甚激切言邉事曲盡事情後為刑部尚書㕘知政事立朝以直諒稱終資政殿學</hi>
　<hi>士知建寧府</hi>張磻<hi>福州人嘉定進士累官國子祭酒後以端明殿學士同知樞宻院事兼參知政</hi>
　<hi>事進封長樂郡公致仕卒贈少師</hi>常挺<hi>連江人嘉禧初進士歴官太學録知漳泉州遷吏部尚書</hi>
<pb n="KR2k0008_WYG_074-27b"/>
　<hi>咸淳中授同知樞宻院事封合沙郡公拜參知政事卒贈少保挺有通濟才聲望甚著</hi>陳徳一<lb/>
　<hi>連江人仕為連江太守卒之日家無餘財惟餘所著易傳發徴横舟文集諸書板數千片而已</hi>林琦<lb/>
　<hi>閩人徳祐初元兵迫臨安琦結集忠義捍禦海道以功補宣教郎文天祥開府南劒琦佐之琦外文采内</hi>
　<hi>忠實數渉患難無怨懟辭後被執至建康以憂憤死</hi>元鄭潛<hi>懷安人至正中為海北亷訪司副使</hi>
　<hi>晚居鄉邑買田建義學以教育後進又於縣西南立白苗陽岐二渡買田以給操舟者之食人利之至今</hi>
　<hi>有石刻曰鄭公渡</hi>林興祖<hi>羅源人舉進士知鉛山州誅豪民吳友文政聲遂著繼陞道州路總</hi>
　<hi>管徭賊以其亷愛三年不犯境蟲食麥禱雨而蟲死又為之罷興作賑貧乏輕徭薄斂郡中大治</hi>王<lb/>
　都中<hi>積翁子以父功授平江路治中時年十七遇事剖析動中肯綮僚吏皆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙不敢欺累拜浙江</hi>
<pb n="KR2k0008_WYG_074-28a"/>
　<hi>行省恭知政事卒諡清獻都中歴仕四十餘年其清白之操得於家傳而治郡之績雖古循吏無以尚之</hi>
　<hi>自號本齊有詩集三卷</hi>本朝張以寧<hi>古田人初仕元歸附洪武初為翰林侍講學士知制</hi>
　<hi>誥兼修國史使交阯卒詔歸葬以寧工詩文所著有翠屏集及春秋考胡傳辯疑</hi>唐泰<hi>侯官人洪</hi>
　<hi>武中登進士授行人擢浙江按察僉事永樂中陞陜西按察副使卒泰善聲詩與黄濟輩號閩南十才子</hi>
　<hi>所著有善鳴集</hi>陳祖<hi>長樂人洪武中以明經薦授新繁縣丞道遇一嫗哭甚哀問之嫗曰夫與子俱</hi>
　<hi>喪止餘一孫十歲昨為大蛇所吞祖令具狀移牒城隍限日引蛇赴公庭至期果有羣蛇集㕔下祖諭曰</hi>
　<hi>無與者退得罪者償命獨一大蛇伏不去即以劒仰地蛇乃就殞其首民以為異政立祠祀之</hi>王偁<lb/>
　<hi>永福人洪武中為國子生永樂初授翰林檢討進講經筵修大典為總裁官為人氣節髙勁議論英發詩</hi>
<pb n="KR2k0008_WYG_074-28b"/>
　<hi>有唐人風文章雄偉宏博深為學士解縉所知所著有虚舟集</hi>陳仲完<hi>長樂人自教官入翰林為</hi>
　<hi>編修兼左春坊左賛善為人温厚質實與物無競平居寡言至於論事據理義無所回撓嘗有詔汰在京</hi>
　<hi>諸司冗官時仲完長坊事即提筆書某當留某當汰衆皆服其明決</hi>馬鐸<hi>長樂人永樂壬辰進士第</hi>
　<hi>一授翰林修撰鐸為人坦直無崖岸嘗建言國子監分獻十哲宜用翰林院官朝廷從之</hi>林誌<hi>閩縣</hi>
　<hi>人永樂中鄉試㑹試皆第一進士第二授翰林編修累官右春坊右諭徳兼侍講為人簡静不茍交處其</hi>
　<hi>學經史諸子及天經地志醫卜之説靡不通曉為文章簡奥不蹈襲舊説詩有唐人風居官十有五年恭</hi>
　<hi>勤趍事自奉淡然</hi>陳暉<hi>閩縣人永樂乙未進士授貴州按察司僉事政績茂著尋陞廣西按察副</hi>
　<hi>使引年致仕學識髙逺尤善草書得懷素之妙號存菴</hi>林碩<hi>閩縣人永樂壬辰進士初授監察御</hi>
<pb n="KR2k0008_WYG_074-29a"/>
　<hi>史冇能聲尋陞浙江按察使嚴而不苛郡邑畏服久之拜廣東左布政使未任而卒</hi>陳景著<hi>閩縣</hi>
　<hi>人永樂乙未進士第三授翰林編修預修性理大全書成以母老乞禄便養改福州府教授生徒多所造</hi>
　<hi>就</hi>李騏<hi>長樂人永樂戊戌舉進士第一初名馬文廟親改今名為人耿介有氣節不肯媕婀依隨</hi>
　<hi>仕終翰林修撰</hi>洪英<hi>懷安人永樂中㑹試第一擢進士選為庶吉士學問宏肆歴官吏部考功郎中</hi>
　<hi>端謹著稱舉陞山東左布政使有仁恕之政尋陞都察院左副都御史治水有功復陞右都御史致仕卒</hi>
　洪順<hi>懷安人舉進士選庶吉士授刑部主事持法不阿與修五經四書性理大全陞山東僉事時兵</hi>
　<hi>亂之後撫循凋瘵惟恐不及歲旱蝗發倉儲數萬賑之不俟上報擢按察使卒  省志</hi>王善<hi>侯官</hi>
　<hi>人永樂中進士累官雲南㕘議備禦麓川夷民帖服乞致仕歸二十餘年卒  省志</hi>林元美<hi>閩縣</hi>
<pb n="KR2k0008_WYG_074-29b"/>
　<hi>人永樂中進士授上猶知縣奏蠲逋負賦感化峽盜尤作興學校科第為之有人擢寧海知州陞撫州知</hi>
　<hi>府致仕尋卒  省志</hi>林文秩<hi>懷安人永樂中進士改庶吉士拜御史立朝有直聲巡按南畿風裁</hi>
　<hi>凛然擢山西副使進按察使有告平陽王文簡妖言惑衆者連及三百餘家文秩力為分辨存活二千餘</hi>
　<hi>人弟文<graphic n="KR2968" url="https://raw.githubusercontent.com/kanripo/KR-Gaiji/master/images/KR2968.png" mimeType="image/png"/>亦進士  省志</hi>鄭珞<hi>閩縣人永樂進士改庶吉士累官寧波知府黜賍吏抑豪强令行禁</hi>
　<hi>止發奸擿伏治績為兩浙最陞㕘政未任卒于家  省志</hi>陳叔剛<hi>閩縣人登進士授御史實録成</hi>
　<hi>進修撰以父病歸省卒叔剛性温雅以文行推重于時弟叔紹亦進士官副使子煒進士官布政使俱有</hi>
　<hi>聲志省</hi>薩琦<hi>閩縣人宣徳中進士改翰林庶吉士為人耿介持正學有源委授翰林編修預修仁</hi>
　<hi>廟實録後陞禮部右侍郎兼詹事府少詹事卒于官</hi>姚銑<hi>侯官人進士宣徳初拜給事中正統間遷</hi>
<pb n="KR2k0008_WYG_074-30a"/>
　<hi>都給事己巳之難死土木焉時邑人陳鈍懐安人周傑俱進士俱以扈從死事  省志</hi>髙旭<hi>侯官</hi>
　<hi>人宣徳中進士授給事中累陞江西僉事平恕明慎其於決獄多所平反省志</hi>趙榮<hi>閩縣人正統間</hi>
　<hi>以善書授中書舎人時北兵臨邊榮往復軍營與之辨論兵竟退景泰中奉使塞外還陞侍郎天順初張</hi>
　<hi>秋河決董治有功累陞工部尚書後值曹欽之變榮率子弟徃討陞兼大理寺卿尋卒  省志</hi>黄鎬<lb/>
　<hi>侯官人舉進士拜御史正統初巡按貴州削平苗夷寇亂大著勞績累進南京戸部尚書所著輒有風裁</hi>
　<hi>尤多善政卒贈太子少保  省志</hi>何宜<hi>福清人正純戊辰進士授主事兵部職方郎中時疆禦多</hi>
　<hi>事皆職方主持宜從容區畫人服其得宜遷浙江布政司參議終江西布政使所至以亷潔見稱  省志</hi>
　陳煒<hi>閩縣人由進士拜監察御史彈劾不避為權貴所忌嘗督兩京學校時稱得人尋陞江西副使</hi>
<pb n="KR2k0008_WYG_074-30b"/>
　<hi>按察使威望大著進布政使卒煒操履清平學亦貫串該博宧轍所至一以表名賢正風俗為首務焉</hi>
　<hi>省志</hi>陳鴻漸<hi>連江人景泰辛未進士授刑部主事察獄明允而用法平恕遷郎中所分治多權貴</hi>
　<hi>所在鴻漸屹不為動後以親老歸養家居二十餘年確然不易其素守士論髙之  省志</hi>王克復<lb/>
　<hi>福清人天順丁丑進士歴官江西右布政使行部風采凛然善發奸伏人目之曰王燈籠終南京吏部侍</hi>
　<hi>郎志省</hi>林瀚<hi>元美子成化初進士歴官祭酒待諸生嚴而有恩數上疏論列皆切機宜進南京兵</hi>
　<hi>部尚書嘗以正直忤瑾不少為動卒諡文安</hi>林廷選<hi>長樂人成化辛丑進士授御史巡按廣東</hi>
　<hi>討平夷寇受白金文綺之賜擢浙江僉事轉副使諭解温處鑛徒歸農歴深望重敡歴籓臬長入為大理</hi>
　<hi>卿鞫讞多所平反以南京工部尚書致仕卒諭祭葬贈太子少保  省志</hi>林泮<hi>閩縣人成化壬辰進</hi>
<pb n="KR2k0008_WYG_074-31a"/>
　<hi>士仕終南京户部尚書性亷介俸入取給公私應酬不計盈縮居官三十年無異寒素且其望重齒宿而</hi>
　<hi>惓惓然不敢以已先人故所至人多愛而敬之</hi>林庭㭿<hi>瀚子𢎞治己未進士仕至工部尚書太子</hi>
　<hi>太保卒諡康懿弟庭機亦進士官禮部尚書子炫進士官至通政司㕘議煬進士官知府燫進士累官至</hi>
　<hi>禮部尚書烴進士官知府俱有聲</hi>陳元憲<hi>連江人嘗通判臨江府以亷能稱</hi>
列女劉仝祖妻<hi>福清人姓林氏父公遇知名士仝祖為福建招撫使與林空齋起義兵仝祖亡</hi>
　<hi>命自經死有司執其妻林具反狀林叱曰林劉二族世為宋臣欲以忠義報國何為反乎汝知以血書壁</hi>
　<hi>而死者乎是吾兄也吾與兄忠義之心一也可生為汝等凌辱耶遂遇害</hi>柯節婦<hi>長樂石梁人姓</hi>
　<hi>陳氏元至正□海賊刼石梁其夫適在縣郭陳氏被執陳且行且罵賊亂捶之挾以登舟忽振厲自投江</hi>
<pb n="KR2k0008_WYG_074-31b"/>
　<hi>明日屍逆流而上止石梁峰傍其夫驗其背有黒子慟哭曰是吾妻也舁歸葬之</hi>林以徳妻<lb/>
　<hi>長樂人姓王氏年二十三而孀時舅姑老子且幼王為養老守孤不易其操後子亦早夭婦戴氏偕其姑</hi>
　<hi>以守洪武中詔旌之  省志</hi>王氏<hi>福清人御史郝孟妻也孟死於非命王自経以殉永樂間旌表</hi>
　<hi>之志省</hi>林氏<hi>侯官人適懷安何旻旻卒遺子瓊始生三月撫之成童擇師教之力紡績以資其費</hi>
　<hi>瓊既長領鄉薦第一登進士  省志</hi>余氏<hi>懷安人夫黄應早卒子安方二歲余竭力奉舅姑撫孤子</hi>
　<hi>家貧甚挈姑依父以居安長俾就學後登進士第  省志</hi>吳氏<hi>侯官人適閩縣趙總總辛吳惡筓垢</hi>
　<hi>服不出閨門惟勤女事供三子學長子正領鄉薦次子曽舉明經  省志</hi>金氏<hi>名善觀定海百户旺</hi>
　<hi>之女適千户湯全全卒善觀斷髪自矢資蚕桑紡績以養其姑姑病扶持惟謹晨夕籲□期以身代及卒</hi>
<pb n="KR2k0008_WYG_074-32a"/>
　<hi>殯葬成禮哀慟㡬喪明事聞于上旌表之  省志</hi>曽縉妻<hi>古田人姓趙氏縉卒趙不再醮執婦</hi>
　<hi>道終始如一紡績養姑嘗刲股以療姑病正統間事聞旌之  省志</hi>楊和生妻<hi>閩縣人姓王氏</hi>
　<hi>和生夭卒王年二十有八子永尚幼家益窘或勸其改適王泣曰夫既早世吾不能守其姑而改適其何</hi>
　<hi>以自立於天地之間乎志操愈厲撫教其子後永登進士第拜監察御史有司以其事聞詔旌其門  省</hi>
　<hi>志</hi>陳啓妻<hi>閩縣人姓潘氏年二十九而啓卒勵志守節教其子傳底于成立後舉進士為刑科</hi>
　<hi>給事中事聞詔旌之  省志</hi>劉氏<hi>名淑聲閩縣人李岳妻也岳卒劉年二十有八家特貧一子甫</hi>
　<hi>六歲誓志撫之底于成立有司上其事詔旌表其門  省志</hi>潘氏<hi>懷安人歸于閩清謝瓛年二十</hi>
　<hi>七而夫卒三子俱在襁褓舅姑耄老家復貧潘矢志堅守未㡬舅卒姑盲後卒潘養生送死各盡其道躬</hi>
<pb n="KR2k0008_WYG_074-32b"/>
　<hi>蚕績以給諸子其後鑛為沾化訓導郡守唐珣以聞旌之  省志</hi>周氏<hi>長樂人歸董姓者甫三歲</hi>
　<hi>夫亡未有子舅姑俱存父母欲奪而嫁之周曰吾少讀烈女傳知婦人以不再醮為節善事舅姑為孝吾</hi>
　<hi>知有節孝而已他則吾不知也年六十餘事聞詔旌表焉  省志</hi>林濬妻<hi>閩縣人姓黄氏年二</hi>
　<hi>十七而寡朝夕號慟幾不能生孀居二十九年事舅姑克盡孝謹撫男女各底成立而復能勤生植業終</hi>
　<hi>始不少怠宗黨賢之事聞旌表  省志</hi>
仙釋莊君平<hi>夷堅志云福有道人嘗見老叟同室歳餘告之曰吾乃漢莊君平也取一書授之天</hi>
　<hi>明叟出不歸視其所書皆修身度世之説今但記其語云事業與功名不直一杯水又云獨立秋江水</hi>
　徐登<hi>漢福州人類要云髙盖山在永泰縣昔徐登在此山得仙與東陽趙炳鬪仙術即此處是也</hi>
<pb n="KR2k0008_WYG_074-33a"/>
　義收<hi>後梁時僧居萬歲寺時春不雨至五月義收積薪通衢將自焚烟舉而雨降遊洪州將歸民俗</hi>
　<hi>遮留乃截左臂付之曰去後不雨出以禱果應</hi>本逸<hi>閩縣人九歲出家至廬山依開元寺暹禪師入</hi>
　<hi>室頓悟宋元豐六年詔住大相國寺賜號正覺禪師紹聖中集衆而逝作頌曰七十四年如掣電臨行為</hi>
　<hi>君通一線鐵牛勃跳過新羅撞破虚空七八片</hi>
　<lb/>
　<lb/>
　<lb/>
　<lb/>
<pb n="KR2k0008_WYG_074-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷七十四<lb/>
</p>
<p>
</p>
  </div>
</body>
</text>
</TEI>
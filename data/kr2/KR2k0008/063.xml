<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷六十三</head> <lb/>
    <p>
<pb n="KR2k0008_WYG_063-1a"/>
欽定四庫全書<lb/>
　明一統志卷六十三<lb/>
　　　　　　　　　　　　　　明　李賢等　撰<lb/>
　　　長沙府<hi>東至江西袁州府宜春縣界一百五十里南至衡州府衡山縣界二百三十五里西</hi>
　　　　<hi>至辰州府沅陵縣界六百五十里北至岳州府巴陵縣界二百六十里自府治至南京二千四</hi>
　　　　<hi>百二十五里至京師五千八百七十里</hi>
　　　　<hi>糧九萬八千石零</hi>
建置沿革禹貢荆州之域天文翼軫分野軫旁有小星曰長<lb/>
<pb n="KR2k0008_WYG_063-1b"/>
　沙應其地商為荆楚地周始名長沙春秋戰國時為楚黔<lb/>
　中地秦置長沙郡漢改為長沙國治臨湘東漢復為長沙<lb/>
　郡三國時初屬蜀漢後屬吳晉𨽻荆州永嘉初於此置湘<lb/>
　州咸和中罷湘州復𨽻荆州劉宋復為長沙國兼置湘州<lb/>
　南齊又改國為郡隋廢長沙郡置潭州大業初復為長沙<lb/>
　郡唐改為潭州天寳初復為長沙郡中和初置欽化軍節<lb/>
　度五代唐為長沙府宋置防禦使復置武安軍𨽻荆湖南路<lb/>
　元至元中改為潭州路天厯初改天臨路本朝甲辰年改為<lb/>
<pb n="KR2k0008_WYG_063-2a"/>
　潭州府洪武五年復改為長沙府領州一縣十一<lb/>
　長沙縣<hi>附郭秦置湘縣為長沙郡治漢改曰臨湘隋改曰長沙五代漢析置龍喜縣宋罷龍喜置</hi>
　<hi>常豐縣開寳中廢常豐入焉元仍舊本朝因之編户三十五里</hi>善化縣<hi>附郭本長沙湘潭二縣地</hi>
　<hi>分長沙五鄉湘潭二鄉置善化縣屬潭州元仍舊本朝因之編户二十里</hi>湘潭縣<hi>在府城西一百</hi>
　<hi>里本秦湘南縣漢屬長沙郡晉屬衡陽郡梁改湘南曰湘潭因昭潭為名隋以建寧陰山攸水茶陵四縣</hi>
　<hi>省入屬衡州唐屬潭州宋因之元陞為州本朝復為縣編户二十二里</hi>湘陰縣<hi>在府城北一百</hi>
　<hi>二十里春秋時羅子國地秦置羅縣屬長沙郡漢因之三國吳為吳昌縣劉宋析置湘陰縣屬湘東郡梁</hi>
　<hi>以縣置岳陽郡及羅州陳罷州存郡隋初廢郡併湘陰入岳陽縣尋改岳陽曰湘陰屬巴陵郡唐以羅縣</hi>
<pb n="KR2k0008_WYG_063-2b"/>
　<hi>省入屬岳州宋屬潭州元陞為州本朝改為縣編户四十六里</hi>寧鄉縣<hi>在府城西一百二十六里</hi>
　<hi>本漢長沙郡益陽縣地三國吳析置新陽縣晉改曰新康屬衡陽郡隋省入益陽唐復置尋省宋析長沙</hi>
　<hi>縣地置寜鄉縣治故新康之玉潭鎮屬潭州元仍舊本朝因之編户二十一里</hi>瀏陽縣<hi>在府城東</hi>
　<hi>一百五十五里本漢長沙郡臨湘縣地三國吳始析置瀏陽縣取瀏陽水為名隋省入長沙縣唐復置屬</hi>
　<hi>潭州宋仍舊元陞為州本朝復為縣編户七十一里</hi>醴陵縣<hi>在府城東一百八十里本漢臨湘縣</hi>
　<hi>地東漢析置醴陵縣屬長沙郡隋省入長沙縣唐復置𨽻潭州宋仍舊元陞為州本朝復為縣編户二十</hi>
　<hi>八里</hi>益陽縣<hi>在府城西北二百里本秦舊縣屬長沙郡以縣在益水之陽故名漢屬長沙國三國</hi>
　<hi>吳屬衡陽郡唐皆屬潭州宋屬鼎州尋復屬潭州元陞為州本朝復為縣編户二十三里</hi>　湘鄉<lb/>
<pb n="KR2k0008_WYG_063-3a"/>
　縣<hi>在府城西南二百一十二里本秦湘南縣地東漢析置湘鄉縣屬零陵郡三國吳屬衡陽郡晉以連</hi>
　<hi>道縣省入隋罷衡陽郡以湘鄉省入衡山縣屬潭州唐復置移治龍城後復舊治元陞為州本朝復為縣</hi>
　<hi>編户七十一里</hi>攸縣<hi>在府城南三百六十里本漢舊縣屬長沙國以水為名東漢晉宋屬長沙郡齊</hi>
　<hi>屬湘東郡陳改為攸水縣隋省入湘潭縣唐初復置屬南雲州貞觀初州廢以縣屬衡州五代時梁屬潭</hi>
　<hi>州漢屬衡州宋復屬潭州元陞為州本朝復為縣編户四十五里</hi>安化縣<hi>在府城西三百六十</hi>
　<hi>里本秦益陽縣地歴代為梅山地宋立五寨以謹防禦熈寧間始置安化縣屬潭州取民安徳化之義元</hi>
　<hi>仍舊本朝因之編户一十九里</hi>茶陵州<hi>在府城南四百八十里漢置屬長沙國以地居茶山之隂</hi>
　<hi>故名王莾改曰聲鄉東漢復舊屬長沙郡三國呉屬湘東郡隋省入湘潭縣唐復置𨽻南雲州尋省入攸</hi>
<pb n="KR2k0008_WYG_063-3b"/>
　<hi>縣聖歴中復置屬衡州五代晉屬潭州宋屬衡州紹興中陞為茶陵軍後復為縣元陞為州本朝改為縣</hi>
　<hi>尋陞為州編户五十里</hi>
郡名星沙<hi>以長沙星得名</hi>熊湘<hi>昔熊繹封/此故名</hi>三湘<hi>寰宇記湘潭湘鄉湘陰為三湘</hi>
形勝南以五嶺為限北以洞庭為界<hi>元和郡縣志</hi>右納夏汭<lb/>
　左抗荆門<hi>唐書</hi>南通嶺嶠唇齒荆雍<hi>通典</hi>控交廣之户牖<lb/>
　擬吳蜀之咽喉<hi>宋吕和叔文集湘中七郡彈壓上游左振牂蠻右馳甌越控交廣之户牖</hi>
　<hi>擬吳蜀之咽喉翼張四隅襟東萬里</hi>依負喬嶽襟帶重湖<hi>長沙志</hi>五嶺南<lb/>
　指三湘北流<hi>長沙風土碑</hi>控扼湖嶺<hi>宋湖南安撫李椿云長沙一都㑹控扼湖</hi>
<pb n="KR2k0008_WYG_063-4a"/>
　<hi>嶺鎮撫蠻猺</hi>湖湘重鎮<hi>宋汪立信傳</hi>
風俗人多純朴士少宦情<hi>湘中記</hi>清慧而文<hi>唐劉禹錫云無土山無濁</hi>
　<hi>水民乘是氣往往清慧而文</hi>好文尚義<hi>元志漸被胡文定春秋之學而士習好文向慕譚世</hi>
　<hi>勣忠節之風而鄉俗尚義</hi>恬世利尚節槩<hi>同上土風純古有浮丘翁潘逸髙蹈之竒蹤故</hi>
　<hi>其士往往恬於世利而好脩有孔明關羽周瑜魯肅之遺跡故其俗多慷慨尚節而恥為不義學者勤於</hi>
　<hi>禮耕者勤於力故雖無甚富亦無甚貧</hi>民以網罟為業<hi>同上民以網罟為業漁利饒衍</hi>
　<hi>而無積聚</hi>士多亷隅民尚忠義<hi>舊/志</hi>人勇於義<hi>同上前有蔣公琬社稷之</hi>
　<hi>器後有劉繼逺忠義之風遺習尚存人勇於義</hi>民朴而純士無奔競<hi>長沙志其民朴</hi>
<pb n="KR2k0008_WYG_063-4b"/>
　<hi>而淳其性决烈而勁直火耕水耨漁獵山伐人多髙年士無奔競退恬於世利有張司空之遺風焉</hi>
山川大富山<hi>在府城北七里一名羅洋山峯巒峻㧞流水縈帶乃一郡之竒觀也</hi>尖山<hi>在府</hi>
　<hi>城西距湘江一十五里巍然一峯秀出天表亦名圭峯宋畢田詩圭鐫碧玉鎮南服字聳黄金插半天</hi>
　青旗山<hi>在府城南二十里山形髙聳如旗</hi>鵞羊山<hi>在府城北二十里山多竒石或踞或</hi>
　<hi>立狀如鵞羊故名昔成少卿昇仙之所有仙壇丹臺在焉一名東華又名石寳即七十二福地之一</hi>書<lb/>
　堂山<hi>在府城北五十里唐歐陽詢嘗讀書於此</hi>智度山<hi>在府城北五十里山髙數百丈環二</hi>
　<hi>百餘里衆山羅列獨黑石峯最髙唐將軍劉度居之</hi>谷山<hi>在府城西七十里山冇靈谷深邃名梓木</hi>
　<hi>洞其下冇龍潭禱雨輙應</hi>雲母山<hi>在府城西北九十里其山紫色産雲母石列仙傳長沙雲母服</hi>
<pb n="KR2k0008_WYG_063-5a"/>
　<hi>之長生唐劉文房詩雲母映溪水溪流知㡬春深藏武陵客時過洞庭人</hi>嶽麓山<hi>在善化縣西南</hi>
　<hi>亦名靈麓峯即衡山七十二峯之一上有嶽麓書院山下有石方平土人於此望拜南嶽名拜嶽石</hi>錫<lb/>
　山<hi>在善化縣東五里唐王錫隠於此因名下有龍潭水溢則通湘江而分清濁涸則潭清如鏡禱雨有</hi>
　<hi>應</hi>伏龍山<hi>在善化縣南五/里宋張栻有詩</hi>關山<hi>在善化縣東四十五里疊峯峭㧞有如城</hi>
　<hi>壁中門道路僅通一車唐末鄧處訥遣蔣朂於此拒劉建鋒後有馬武亦嘗戍此</hi>華林山<hi>在善</hi>
　<hi>化縣南六十里山林聳茂下有龍潭</hi>雲葢山<hi>在善化縣西六十里峯巒秀麗望之如葢一名靈葢</hi>
　<hi>山山有虎溪蛇井宋析彦質詩昔年建立依蛇井今日流通頼虎溪</hi>猿啼山<hi>在瀏陽縣治南唐裴</hi>
　<hi>休讀書此山時嘗聞猿啼因名</hi>太湖山<hi>在瀏陽縣治西三峯鼎峙中有巨湖其深莫測下有别駕</hi>
<pb n="KR2k0008_WYG_063-5b"/>
　<hi>祠即易雄故居</hi>道吾山<hi>在瀏陽縣北一十五里山列七十一峯東連寳葢西接洞陽狀若蓮花又</hi>
　<hi>名蓮花峯崖溜髙百餘丈徑路二十四曲内有龍湫</hi>洞陽山<hi>在瀏陽縣西北六十里山有洞向陽</hi>
　<hi>即道書第二十四洞天唐孫思邈煉丹於此上有仙壇傍有石巖巖前有物如丹世傳思邈所遺山間有</hi>
　<hi>潭神龍居之</hi>寳葢山<hi>在瀏陽縣東北七十里/羣山壁立狀如張葢</hi>霜華山<hi>在瀏陽縣</hi>
　<hi>西南八十里一名石霜其山南接醴陵北抵洞陽山峻水激觸石噴霜故名</hi>大光山<hi>在瀏陽縣</hi>
　<hi>西北九十里北抵豫章西接巴陵峯巒疊翠最為竒觀</hi>大圍山<hi>在瀏陽縣東北一百五十里舊</hi>
　<hi>名首裨山山頂有白沙湖廣袤五十餘里流分四𣲖一為瀏水其三入岳之平江豫章之分寧袁之萬載</hi>
　<hi>岡巒圍繞盤踞四縣因名大圍</hi>東臺山<hi>在湘鄉縣東十五里一名鳯凰山南連華葢下瞰漣水上</hi>
<pb n="KR2k0008_WYG_063-6a"/>
　<hi>有平石若臺每重九邑人登遊於此宋縣宰王汾詩但知㡌落臨風醉未必龍山勝鳯來</hi>石魚山<lb/>
　<hi>在湘鄉縣南一十里上有石魚神廟</hi>嶽龜山<hi>在湘鄉縣南三十里頂冇石龜其大如屋近北有蓮</hi>
　<hi>花峯</hi>韶山<hi>在湘鄉縣南四十里西有三峯世傳韶氏三女於此昇仙山勢綿亘百餘里湘潭湘鄉寜</hi>
　<hi>鄉諸山皆其麓也</hi>葛仙山<hi>在湘鄉縣北八十里髙插霄漢上冇丹竈洗藥池相傳葛仙翁煉丹</hi>
　<hi>處</hi>梅龍山<hi>在湘鄉縣東南一百里西南有梅布水又與龍山相望因名山椒有梅龍巖水如噴</hi>
　<hi>雪</hi>蟹山<hi>有二一在湘鄉縣西一百二十里山頂有泉名蟹泉一在湘潭縣治南其形似蟹</hi>龍<lb/>
　山<hi>在湘鄉縣西一百八十里山顛有池池中多鯉常冇烟霧相傳以為龍漣水出其下</hi>珎漣山<lb/>
　<hi>在湘鄉縣西一百八十里與龍山對峙漣水别支出其下</hi>鶴嶺山<hi>在攸縣東四十里山㧞水清時</hi>
<pb n="KR2k0008_WYG_063-6b"/>
　<hi>有白鶴廻翔其上宋彭天益嘗隠于此</hi>司空山<hi>在攸縣東四十五里南接雲陽連山峻㧞左右</hi>
　<hi>有三十六峯舊名麒麟山亦名温泉山南齊司空張岊棄官隠此因改今名宋李韶詩鶴馭凌空入紫微</hi>
　<hi>水盤山脚五雲飛松杉老盡無消息猶得千年一度歸</hi>嚴仙山<hi>在攸縣北八十里一名嚴仙嶺</hi>
　<hi>三峯如螺劉宋元嘉中嚴起兄弟於此脩煉山有巖空洞内有丹井</hi>明月山<hi>在攸縣北九十里峯</hi>
　<hi>巒髙聳月出即見上有杉仙廟靈谷巖龍鬚灘巖前有井</hi>甘棠山<hi>在攸縣東北一百二十里下有</hi>
　<hi>天蓬巖泉出不竭世傳天蓬真人脩煉之所</hi>鸞山<hi>在攸縣東一百二十里與司空山對峙以形似</hi>
　<hi>名</hi>紫雲山<hi>在攸縣東北一百二十里傍有靈龜巖上有水一泓時有二白龜出没每出即有紫</hi>
　<hi>雲覆其上</hi>羅浮山<hi>在攸縣東一百四十里下與/鳯嶺連麓下有石竇出泉</hi>浮青山<hi>在安</hi>
<pb n="KR2k0008_WYG_063-7a"/>
　<hi>化縣西南二十五里逺望若浮宋畢田詩山色有無青欲浮</hi>仙山<hi>在安化縣東北六十里兩峯對</hi>
　<hi>峙各有仙跡人稱之為大仙小仙</hi>浮泥山<hi>在安化縣東北七十里崖壁峭絶浮壤沃饒土人攀</hi>
　<hi>縁而上開畬種穀</hi>芙蓉山<hi>在安化縣東七十里舊名青羊山與大溈山相接竒峯疊聳狀若芙</hi>
　<hi>蓉中有芙蓉洞</hi>移風山<hi>在安化縣東南七十里梅山猺人於此從化名取移風易俗之義</hi>大<lb/>
　峯山<hi>在安化縣東北七十里有七十一峯與大小仙山相接</hi>白鹿山<hi>在益陽縣治西南下</hi>
　<hi>有龍湫蒼崖古木清絶可愛唐裴休講道于此有白鹿啣花出聴因名宋楊億詩澬江水急魚行澁白鹿</hi>
　<hi>峯髙鳥度遲</hi>龜臺山<hi>在益陽縣東南二里山形似龜相傳吳魯肅駐兵于此</hi>五溪山<lb/>
　<hi>在益陽縣西北五十八里亦名軍山吳潘濬討五溪蠻曾營此</hi>小廬山<hi>在益陽縣南六十里舊名</hi>
<pb n="KR2k0008_WYG_063-7b"/>
　<hi>青脩山上有香爐峯瀑布泉以其類九江匡廬山因名宋張栻詩峯勢香爐直溪流峽水潺居然一蘭若</hi>
　<hi>喚作小廬山</hi>浮丘山<hi>在益陽縣西一百里峯巒倚伏亞於南嶽山頂有石亭相傳劉宋時浮丘</hi>
　<hi>子煉丹處</hi>九岡山<hi>在益陽縣西二百里九/峯如簡立武潭津上</hi>青山<hi>在湘陰縣南三十里</hi>
　<hi>即仙壇嶺山色比諸峯尤秀南有湖鼻巖龍潭上有霞峯臺皆禱雨之處</hi>黄陵山<hi>在湘陰縣北四</hi>
　<hi>十里舜二妃墓在山上故名酈道元水經云江有攴水曰黄陵西入于湘</hi>白霞山<hi>在湘陰縣南五</hi>
　<hi>十里上有百嵗巖石屋井泉四時不竭</hi>白鶴山<hi>冇二一在湘鄉縣西北六十里相傳廖真人昇</hi>
　<hi>仙處一在湘陰縣東六十里晉陶侃孫澹學仙于此</hi>神鼎山<hi>在湘陰縣東六十里上有古井世傳</hi>
　<hi>陶澹煉藥于此昔冇人嘗獲其鼎宋畢田詩深藏寳鼎今方出合有丹經與世傳一云山頂有石似寳鼎</hi>
<pb n="KR2k0008_WYG_063-8a"/>
　玉池山<hi>在湘陰縣東六十里一峯插天上冇浴池世傳陶澹浴丹之所人呼玉池</hi>玉笥山<lb/>
　<hi>在湘陰縣北七十里屈潭之左昔屈原放逐棲此水經云汨水西經玉笥山隋於此置玉州</hi>磊石<lb/>
　山<hi>在湘陰縣西一百里旁枕青草湖北接巴陵下臨湘口山石嵯峨相疊因名舊名萬嵗山下有萬嵗</hi>
　<hi>寺</hi>陶公山<hi>在湘潭縣西南七里/晉陶侃卜居於此</hi>壺山<hi>在湘潭縣東三十里山頂有巨</hi>
　<hi>石圓大如壺</hi>書山<hi>在湘陰縣東南三十里廣十餘里髙數百丈唐隠士官民建臺讀書於此洗硯</hi>
　<hi>池猶存</hi>昭山<hi>在湘潭縣東四十里昭王南征至此不復因名山之南有石穴世傳蛟匿其中許旌</hi>
　<hi>陽逐之至此因為立廟</hi>石馬山<hi>在湘潭縣南五十里一名小淺山有石髙十餘丈其形如馬</hi>
　曉霞山<hi>在湘潭縣南七十里山髙聳朝東日曉則霞彩炫明元姜天麟築室講學于上</hi>五頂<lb/>
<pb n="KR2k0008_WYG_063-8b"/>
　山<hi>在湘潭縣西七十里頂有五峯因名多産紫草</hi>石鰭山<hi>在湘潭縣西北九十里形似鰭魚</hi>
　昌山<hi>在湘潭縣西南一百一十里左右峯巒疊起宛如屏障上有雷祠</hi>隠山<hi>在湘潭縣西南</hi>
　<hi>一百一十里山頂有龍湫山下有池世傳龍神所居故一名龍王山唐開元中有僧入見茅菴老僧出問</hi>
　<hi>難久之明日老僧火其庵遁去留詩石壁云三間茅屋從來住一道神光萬境閒莫把是非來辨我浮生</hi>
　<hi>穿鑿不相干故名隠山</hi>銀山<hi>在湘潭縣西一百二/十里其山色白如銀</hi>金紫山<hi>在湘潭縣</hi>
　<hi>西南一百四十里色如金紫故名一名鳯樓山</hi>歴山<hi>在湘潭縣南二百里相傳舜南廵曾歴於此</hi>
　東山<hi>在醴陵縣治東上有鳯凰臺</hi>西山<hi>在醴陵縣治西唐李靖嘗駐兵於此石壁上有靖遺</hi>
　<hi>像</hi>鳯凰山<hi>有二一在醴陵縣西五里與梧桐山對峙故老云鳯凰非梧桐不棲非醴泉不飲故</hi>
<pb n="KR2k0008_WYG_063-9a"/>
　<hi>梧桐鳯凰二山對峙於醴泉之兩翼一在湘潭縣西南一百二十里上有鳯凰池</hi>丁仙山<hi>在醴</hi>
　<hi>陵縣西七里上有石壇世傳丁令威得道之所</hi>小溈山<hi>在醴陵縣東二十里衆山環繞湍流中出</hi>
　<hi>宋易袚扁之曰小溈山即道書第十三洞天也</hi>王仙山<hi>在醴陵泉東三十里世傳王喬煉丹於此</hi>
　<hi>上有三空洞各有丹竈石林石臼惟白雲洞□明極處有小溪限隔不可渡山上有元時所建登貞觀</hi>
　吉仙山<hi>在醴陵縣西五十里髙峻廣袤昔有吉仙脩煉於此</hi>五鳯山<hi>在醴陵縣南六十里</hi>
　<hi>其山髙聳羅列形類五鳯上有天花臺</hi>章仙山<hi>在醴陵縣東北七十里一名彰龍山道書七十</hi>
　<hi>二福地之一世傳臧真人得道之所後訛臧為章</hi>雲陽山<hi>在茶陵縣西一十五里上有七峯曰</hi>
　<hi>偃霞紫㣲石柱白蓮隠形正陽石耳又有百靈闕真仙洞玉華洞赤松壇般若巖之類湘江記雲陽之墟</hi>
<pb n="KR2k0008_WYG_063-9b"/>
　<hi>可以避世隠居</hi>青臺山<hi>在茶陵縣南五十里卓立/髙聳樹林蔚茂上有龍湫</hi>嵇山<hi>在寜鄉縣</hi>
　<hi>東南二十五里俗傳嵇真人所居</hi>天馬山<hi>在寜鄉縣南五十里髙入雲漢如馬騰驤</hi>石鼔<lb/>
　山<hi>在寧鄉縣南五十里上有巨石如鼔北有石巖瀑布秀峯峭壁為邑南巨鎮每雲起必雨</hi>大霧<lb/>
　山<hi>在寧鄉縣南五十里峻巖深谷雲霧常覆其上宋建炎間金騎至境劉庭佐駐兵于此</hi>東鶩<lb/>
　山<hi>在寧鄉縣西一百里山多野䳱</hi>𤓰畬山<hi>在寜鄉縣西一百里唐裴休嘗種𤓰讀書于此</hi>黄<lb/>
　栢山<hi>在寧鄉縣西一百里山產黄栢有泉自石竇中流出</hi>大溈山<hi>在寜鄉縣西一百四十里</hi>
　<hi>髙六十里周圍一百四十里草木深茂鳥獸羣聚溈水出焉唐裴休𦵏此</hi>妙髙峯<hi>在府城南門外</hi>
　<hi>一峯髙聳雲表又善化縣東八十里有白石尖髙峯</hi>望嶽峯<hi>在湘鄉縣治東山上望見南嶽祝融</hi>
<pb n="KR2k0008_WYG_063-10a"/>
　<hi>峯故名</hi>文筆峯<hi>在湘鄉縣治/中山石屹立</hi>范鐸峯<hi>在湘鄉縣南一十五里三峯聳秀衆</hi>
　<hi>山環列五代時范鐸隠此</hi>金紫峯<hi>在湘鄉縣南一百里孤峯特起衆山環繞蒼翠重疊日初出金</hi>
　<hi>紫爛然與白石峯相對</hi>琵琶峯<hi>在湘潭縣南一百里與南嶽祝融峯相望乃七十二峯之一</hi>
　石龍峯<hi>在湘潭縣西南一百一十里山頂有石昻如龍首宋廖宋民講學其下後魁鄉薦</hi>玉<lb/>
　几峯<hi>在湘潭縣南一百三十里當衡山界其形如几</hi>朝天峯<hi>在攸縣治北</hi>紫麟峯<lb/>
　<hi>在攸縣東六十里舊志載漢晉間葛蘇二仙跨紫麟入此山不見後人或遇紫麟遊食山中</hi>石人<lb/>
　峯<hi>在茶陵縣北九十里有二巨石對峙髙二十餘丈儼然人立其下巖穴深窈</hi>罘罳峯<hi>在寜</hi>
　<hi>鄉縣西一百二十里山頂石峯森聳如笋如屏因名罘罳</hi>仙女嶺<hi>在府城北四十里初名紹隆山</hi>
<pb n="KR2k0008_WYG_063-10b"/>
　<hi>宋末鄉民遇旱迎洞庭孝烈靈妃於此禱雨有應改今名</hi>芭蕉嶺<hi>在湘鄉縣南二十五里地多芭</hi>
　<hi>蕉下有芭蕉市</hi>鳯嶺<hi>在攸縣東一百二十里宋彭天益入對徽宗問攸州風景對曰鸞山配鳯嶺金</hi>
　<hi>水對銀坑元元貞初邑人譚淵嘗於山下創鳯山書屋</hi>七星嶺<hi>在寜鄉縣西南六十里七峯插</hi>
　<hi>天</hi>姜嶺<hi>在醴陵縣治北世傳/蜀漢將姜維寓此</hi>金牛岡<hi>在善化縣西一十里以形似名</hi>
　弄光巖<hi>在瀏陽縣北五十里峯巒皆石渾然天成一石上懸若華葢名曰仙人座一穴極深上有</hi>
　<hi>羅漢龕孫真人丹竈</hi>古風巖<hi>在瀏陽縣東五十里巖中黒暗明大可入中有佛牀鐘鼔棊枰橋梁</hi>
　<hi>皆白石生成溪水内出灌田百餘畝其深數十里與毛公巖白石巖相通</hi>龍巖<hi>在湘鄉縣北二十里</hi>
　<hi>巖門髙三丈許中有澗泉四時不竭</hi>顯聖巖<hi>在攸縣東五十里寳相寺後石屋左右有石窳如臼</hi>
<pb n="KR2k0008_WYG_063-11a"/>
　<hi>有仙荷池洗藥池巖中有石牀石竈藥臼棊盤世傳張司空居此</hi>七星巖<hi>在攸縣北八十里巖</hi>
　<hi>内有丹井石壁上刻詩云跨鹿昇天去遺蹤四季寒七星巖下隠行滿巳驂鸞相傳嚴起昇仙時所作</hi>
　獻花巖<hi>在攸縣東一百一十里世傳嚴起㑹衆仙于巖中白鹿啣花來獻因名</hi>黄羅巖<lb/>
　<hi>在安化縣西南一百二十里四面懸崖壁立有小徑攀縁而上宋元季世人多避兵于此</hi>子良巖<lb/>
　<hi>在益陽縣西南一百二十里宋子良隠處中有懸崖巨石清流激湍</hi>草衣巖<hi>在湘潭縣西一百里</hi>
　<hi>巖似月輪五代周時有蜀僧奉初結草為衣居此宋張天覺有詩刻于石</hi>靈巖<hi>在茶陵縣㑹仙山中</hi>
　<hi>有羅漢像石牀石堦唐陳光問讀書于此里中子弟就學者數百後登第因名化龍尋改今名</hi>青龍<lb/>
　巖<hi>在大偽山間有大小二巖禱雨多驗宋廖則逢詩髪有泉瑩潔深谼豅奫潫湀□聲如鍾<graphic n="KR2254" url="https://raw.githubusercontent.com/kanripo/KR-Gaiji/master/images/KR2254.png" mimeType="image/png"/>
                        <graphic n="KR2254" url="https://raw.githubusercontent.com/kanripo/KR-Gaiji/master/images/KR2254.png" mimeType="image/png"/>使我毛</hi>
<pb n="KR2k0008_WYG_063-11b"/>
　<hi>豎中有髙卧虬髯翁氷崖瀑希瀉明月驚溜觸石調焦桐蠲煩析酲竟造此稽首匍拜𤣥㝠宫蜿蜒莫向</hi>
　<hi>此中處天下蒼生待霖雨</hi>梓梁崖<hi>在益陽縣西南九十里桃花水出焉巖崖髙聳古木叢茂山西</hi>
　<hi>石壁如削下有龍湫梁天監中邑人潘逸逺煉藥此地伐梓樹為橋故名後逸逺仙去</hi>蒼筤谷<lb/>
　<hi>在嶽麓山下乃仙巢先生鍾尚書閒居游觀之地上有吹香亭宋理宗親書仙巢吹香亭五字有詩云放</hi>
　<hi>鶴去尋三島客任人來看四時花</hi>抱黄洞<hi>在嶽麓山萬夀官後俗傳洞有蠎患晉陶侃射死之</hi>
　<hi>後有道家者流脩煉居此因名抱黄</hi>十房洞<hi>在安化縣北二十里洞門廣丈餘門内若㕔自㕔入</hi>
　<hi>穴中有天忩左右列十房各有門鍾鼔備具後有石田石池</hi>觀音洞<hi>在安化縣南三十里洞口</hi>
　<hi>深黒明火而入中漸空敞有觀音像倚石而立儼然如塑</hi>靈龜洞<hi>在安化縣東南四十里有石屋</hi>
<pb n="KR2k0008_WYG_063-12a"/>
　<hi>水㵼洞前髙三十餘丈有水入石穴中伏流十餘里出洞口瀦為潭中有石龜石蛇一名龜蛇洞</hi>雷<lb/>
　鳴洞<hi>在安化縣東南六十里時或隠隠有雷聲巳上四洞禱雨皆應</hi>鳴水洞<hi>在白鶴山下有</hi>
　<hi>水自山頂而下入石潭聲震如萬雷流十五里入湘江</hi>秦人三洞<hi>在茶陵縣南三十里上洞</hi>
　<hi>有石門不可入但時聞有鐘磬聲世傳秦人曽遯迹于此</hi>水頭洞<hi>在攸縣東南一百一十里中有</hi>
　<hi>石牀石枕龍湫世傳盧真人得仙之所</hi>水簾洞<hi>在醴陵縣西南七里有水從石頂流下如簾適</hi>
　<hi>當洞口</hi>雞冠石<hi>在長沙縣北二十五里江/濵石形似雞冠而髙聳</hi>印石<hi>在安化縣東南</hi>
　<hi>九十里方廣百十丈上有印紋遇雨即見</hi>破石<hi>在湘鄉縣南三百里連水環流其下石平如砥春晴</hi>
　<hi>冬爽州人遊賞於此</hi>懸鐘石<hi>有二一在湘鄉縣北五十里一峯屹峙與韶山接北一峯曰黄竹岐</hi>
<pb n="KR2k0008_WYG_063-12b"/>
　<hi>連亘數百里下有鯉魚峯一在湘潭縣南一百四十里空洲之傍俱以形似名</hi>馬蹄石<hi>在湘潭縣</hi>
　<hi>錦灣之側形類馬蹄每嵗沙擁其石則邑人儁舉</hi>象石<hi>在醴陵縣北九十里大江濵有巨石</hi>湘<lb/>
　江<hi>在府西環城而下源出廣西興安縣海陽山西北流至分水嶺為二𣲖曰漓水流而南曰湘水流而</hi>
　<hi>而北由靈渠與灌水會湘猶相也言有所合灕猶離也言違湘南流湘水至永州與瀟水合曰瀟湘至衡</hi>
　<hi>陽與蒸水合曰蒸湘至沅州與沅水合曰沅湘㑹衆流以逹洞庭</hi>靳江<hi>在善化縣西南二十里流</hi>
　<hi>經楚大夫靳尚墓前因名</hi>澬江<hi>在益陽縣西南有二源一出敘浦一出新寜至武岡合流東下經寳</hi>
　<hi>慶府境又五百餘里至益陽縣前過沅江縣入洞庭湖</hi>喬江<hi>在益陽縣東八十里其源澬江分𣲖</hi>
　<hi>流經長沙縣喬口故名</hi>汨羅江<hi>在湘陰縣北七十里源出豫章流經湘陰縣分二水一南流曰</hi>
<pb n="KR2k0008_WYG_063-13a"/>
　<hi>汨水一經古羅城曰羅水至屈潭復合故曰汨羅西流入江荆楚嵗時記屈原五月五日投汨羅水楚人</hi>
　<hi>哀之至此日以竹筒貯米祭之唐韓愈詩猿哀魚躍水翻波千古流傳是汨羅蘋藻滿盤無處奠空聞漁</hi>
　<hi>父扣舷歌</hi>東江<hi>在茶陵縣東㑹黄/雩仙芝衆流而東</hi>邵河<hi>在安化縣西源出靖州綏寜縣澗谷</hi>
　<hi>間由寳慶府至本縣界下益陽入洞庭湖</hi>青草湖<hi>在湘陰縣北一百里北與洞庭湖相連亦曰重</hi>
　<hi>湖傍清疊石山水落則見山足自冬至春草色彌望故名青草水溢則與洞庭混而為一有青草廟在西</hi>
　<hi>岸沙洲上</hi>松湖<hi>在湘潭縣治東北環/繞數里蒼松欝然</hi>雲湖<hi>在湘潭縣西六十里有九十汊</hi>
　<hi>四十八泉惟烏石泉居中湖多雲氣䕃田二千餘畝</hi>瀏陽水<hi>在府城北五里源出大圍山有二源</hi>
　<hi>曰大溪曰小溪合流經瀏陽縣西名渭水過縣前名瀏水西流入湘水</hi>溈水<hi>在府城北二十里源</hi>
<pb n="KR2k0008_WYG_063-13b"/>
　<hi>出安化縣青羊山流入溈山青潭中</hi>漣水<hi>在湘鄉縣東南有二源一出寳慶府邵陽縣界龍山一出</hi>
　<hi>安化縣界珎璉山合流九十里㑹側水繞破石轉至縣南匯而為潭入東過石潭百餘里入于湘江</hi>湄<lb/>
　水<hi>在湘鄉縣西五十里源出安化縣龍安山奔流數里有石巖當路水入巖中伏流六七里分為三𣲖</hi>
　<hi>流出東入于漣</hi>文浦水<hi>在攸縣治南其水/東朝文廟故名</hi>洣水<hi>在攸縣東七里源出酃縣</hi>
　<hi>洣泉經茶陵縣西北至攸縣朱溪與攸水合</hi>攸水<hi>在攸縣東一十五里一名伯水源出江西安福</hi>
　<hi>縣封候山西流經鳯嶺至縣東與洣水合流又至茶陵江口入于湘</hi>三十六灣水<hi>在湘鄉縣</hi>
　<hi>南本湘江北流至縣門逕江口乃分一𣲖東流為三十六折唐許渾詩縹緲臨風思美人荻花楓葉帶離</hi>
　<hi>聲夜深吹笛移船去三十六灣秋月明</hi>黄水<hi>在黄陵山下西流三十五里入于湘江即今羮膾湖</hi>
<pb n="KR2k0008_WYG_063-14a"/>
　<hi>水</hi>涓水<hi>在湘潭縣西南一十五里亦名易俗水源自南嶽山北合數小溪流至本縣龍口東流入</hi>
　<hi>湘</hi>渌水<hi>在醴陵縣學前其水湧自地脉如絲如霧用白器入水酌而澄之其色深緑可以書字每</hi>
　<hi>出則其嵗科舉中者必多</hi>穿水<hi>水伏流曰穿其水有三二在長沙縣界一在善化縣界</hi>漏水<lb/>
　<hi>平地湧泉曰漏其水有九六在長沙縣境三在善化縣境</hi>善溪<hi>在安化縣南源出武陵縣溪多沙石</hi>
　<hi>至本縣水稍緩可容小舟</hi>白水溪<hi>在益陽縣西北一百三十里二山環合一溪中出峽口宛如白</hi>
　<hi>練</hi>蔡公潭<hi>在攸縣東三里相傳蔡倫造/紙處岸有盤石上有龍祠</hi>昭潭<hi>在昭山下其名</hi>
　<hi>與山同義潭水澄湛如墨深不可測州之得名以此</hi>青羊潭<hi>在芙蓉山上六月寒氣逼人唐天寳</hi>
　<hi>六載有樵者登山見青羊出卧潭側入不見故名</hi>靖港<hi>在長沙縣西北五十里唐李靖討蕭銑駐</hi>
<pb n="KR2k0008_WYG_063-14b"/>
　<hi>兵于此</hi>中洲<hi>在瀏陽縣學前諺云中/洲過學前瀏陽出狀元</hi>金魚洲<hi>在醴陵縣治其狀如</hi>
　<hi>魚</hi>狀元洲<hi>在醴陵縣治前相傳洲過/於縣前即出狀元故名</hi>橘洲<hi>在善化縣西四里上</hi>
　<hi>多美橘故名湘江中有洲四曰橘洲曰直洲曰誓洲曰白小洲夏月水泛惟橘洲不没諺云昭潭無底橘</hi>
　<hi>洲浮</hi>哀洲<hi>在湘陰縣南三十五里哀江滸有大哀小哀二洲昔虞舜南廵二妃從之不及哭吊于此</hi>
　文洲武洲<hi>在湘陰縣南三十里水中二洲左右相對</hi>鑿石浦<hi>在湘潭縣西九十里唐杜</hi>
　<hi>甫宿此有詩</hi>鴛鴦井<hi>在府城東北一井而二眼四時清潔洗胭脂者得此水其色鮮明</hi>薌<lb/>
　泉井<hi>在湘鄉縣郭内水香氣如椒蘭釀酒殊勝若合以他水則變南齊時有水貢民以為病罷之立</hi>
　<hi>浮屠於上後江水崩潰失井所在宋乾道間邑宰黄良輔改鑿此井於崑崙橋右葢不冺其跡云本朝永</hi>
<pb n="KR2k0008_WYG_063-15a"/>
　<hi>樂中復立亭其上</hi>銅坑龍井<hi>在湘鄉縣東距江五里凡旱禱雨投以楮幣受則沉否則浮本</hi>
　<hi>朝封為銅坑龍井之神有司嵗一祭焉</hi>仙人井<hi>在湘鄉縣東鳯音亭下昔常氏二女登仙洗藥</hi>
　<hi>於此</hi>金水井<hi>在攸縣北八十里相傳昔有楊仙過鄉民張氏家求水老嫗出汲三里外仙憐之遂</hi>
　<hi>鑚其舍前石盤成窟泉湧出以其水貴如金故名</hi>洗藥井<hi>在洗藥橋下相傳孫思邈濯丹之所</hi>
　義井<hi>在瀏陽縣治西其水重於他井銅壺刻漏以此為的</hi>龍門泉<hi>在智度山頂内有龍居之</hi>
　<hi>禱雨有應</hi>稠青泉<hi>在湘潭縣北三十里泉傍有碑上存有靈處三大字其小字剥落莫辯</hi>碧<lb/>
　泉<hi>在湘潭縣西南七十里唐天寳間石巖中泉忽沸出色如挼藍投物水中皆碧</hi>醴泉<hi>在醴陵縣</hi>
　<hi>北五里味極甘美可以愈疾溉田千頃水旱禱之有應</hi>醍醐泉<hi>在鳯凰山天書石畔其味甘馨</hi>
<pb n="KR2k0008_WYG_063-15b"/>
　<hi>故名醍醐</hi>明鏡泉<hi>在安化縣東南一百二十/里水清如鏡分流衆溪</hi>灰湯泉<hi>在寜鄉縣</hi>
　<hi>南六十里有三品其上者水沸可燖雞鴨中者熱可濯衣下者溫可濯足</hi>洋泉<hi>在寧鄉縣西三十里</hi>
　<hi>有三𣲖分流溉田三百餘畝</hi>溫水泉<hi>在攸縣東六十里其水冬溫夏凉又縣東一百二十里有</hi>
　<hi>煖水石泉宜冬浴</hi>明月池<hi>在府城内世傳池在長沙星下故水嘗涸宋政和申嘗命取醴陵明</hi>
　<hi>月石置諸溪上因名</hi>流杯池<hi>在府城北五里五代馬希範鑿為上巳袚禊宴集之地宋徐蘭臯詩</hi>
　<hi>梵王宫闕馬王官惟有江山帶舊風屬玉不知興廢事雙雙飛入藕花叢</hi>洗硯池<hi>在湘潭縣南二</hi>
　<hi>十餘里晉陶侃洗硯于此</hi>洗藥池<hi>在司空山南齊張岊浴丹之所中有龍鬚菜味甘可食日未出</hi>
　<hi>浮生水面日出則没於水中人潔心以往則随采可食若混以暈腥苦澁不下咽</hi>洗筆池<hi>在湘</hi>
<pb n="KR2k0008_WYG_063-16a"/>
　<hi>鄉縣北唐褚遂良貶潭州都督行部至邑洗筆池上後人為立祠宋邑令為榜曰唐大都督褚公洗筆池</hi>
　<hi>咸淳間邑宰趙必槐於池中得斷碑上刻褚公湘潭偶題詩云逺山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>萃翠凝烟爛漫桐花三月天遊遍</hi>
　<hi>九衢燈火夜歸來月掛海棠前餘皆莫辯</hi>角鯉池<hi>在醴陵縣治東宋天聖中丁少連侍母觀綱魚</hi>
　<hi>得大鯉命鱠之庖人驚報魚頂生角魚巳濵死少連祝曰魚若變化分當再活試以水圉圉如初遂放以</hi>
　<hi>清石潭盧載為作送角鯉文因以名池</hi>禁蛙池<hi>在善化縣嶽麓書院前夏無蛙聲相傳宋張栻</hi>
　<hi>讀書于此厭蛙聲聒耳禁之蛙自息</hi>錦灣<hi>在湘潭縣西南有石屹立當上流之衝色赤如錦相傳陶</hi>
　<hi>侃遊釣于此舊有望嶽釣魚二亭皆侃遺跡元爕𤣥囿望嶽亭詩雄風入座披襟好静看漁舟上錦灣</hi>
　空靈岸<hi>在湘潭縣西一百六十里唐杜甫次空靈岸詩茫茫逆素浪落落展青眺</hi>關羽瀬<lb/>
<pb n="KR2k0008_WYG_063-16b"/>
　<hi>在益陽縣西南五里漢昭烈入蜀留關羽鎮荆州後吳遣吕蒙取桂陽長沙零陵三郡羽爭之吳使魯肅</hi>
　<hi>屯益陽以拒羽即今青泥灣關羽瀬是也</hi>銅官渚<hi>在府城北六十里有洲舊傳楚鑄錢處其山亦</hi>
　<hi>名銅官山唐杜甫有銅官渚守風詩</hi>
土產鐡<hi>瀏陽攸安化茶陵寜鄉醴陵六縣出</hi>硃砂　水銀<hi>俱安化縣出</hi>海金沙<lb/>
　<hi>長沙善化攸湘潭四縣出</hi>鉛<hi>醴陵/縣出</hi>葛布<hi>各縣/出</hi>斑竹<hi>各縣出相傳舜崩二妃攀竹悲</hi>
　<hi>哀淚滴竹上遂成斑點</hi>玉面狸<hi>茶陵縣出</hi>
藩封吉府<hi>成化十四年分封因潭府舊址改建</hi>長沙王府　榖城王府<hi>俱同</hi>
　<hi>城</hi>
<pb n="KR2k0008_WYG_063-17a"/>
公署長沙衞<hi>在府城内東北洪武三十五年自城北移建于此</hi>茶陵衛<hi>在茶陵縣西本</hi>
　<hi>朝甲辰年建</hi>
學校長沙府學<hi>在府城正南門右宋建本朝洪武七年重建宣徳六年重脩</hi>長沙縣<lb/>
　學<hi>在府城北門外宋建元移于府學西本朝洪武十三年徙此</hi>善化縣學<hi>在縣治西北舊</hi>
　<hi>在府城南門外元季兵燬本朝洪武十三年徙建</hi>湘潭縣學<hi>在縣治西舊在縣治東宋建元</hi>
　<hi>燬本朝洪武十六年建正徳中徙于此</hi>湘陰縣學<hi>在縣治東宋元祐初建于治南崇寜門後</hi>
　<hi>遷于此元燬本朝洪武二年重建</hi>寧鄉縣學<hi>在縣/治東</hi>瀏陽縣學<hi>在縣治東</hi>醴<lb/>
　陵縣學<hi>在縣治東三學俱宋建元燬本朝洪武三年重建</hi>益陽縣學<hi>在縣治西宋建</hi>
<pb n="KR2k0008_WYG_063-17b"/>
　<hi>元燬本朝洪武十三年重建</hi>湘鄉縣學<hi>在縣治西比宋建中靖國初建于江之東胡安國遷</hi>
　<hi>於東南元燬本朝洪武二年徙此</hi>攸縣學<hi>在縣治東南宋建元燬本朝洪武六年重建</hi>
　安化縣學<hi>在縣治西宋熈寜間建紹興間自縣東遷于此元燬本朝洪武三年重建</hi>茶陵<lb/>
　縣學<hi>在城西門外宋建元燬本朝洪武五年重建</hi>
書院城南書院<hi>在府城南臨湘門外宋張栻講學之地</hi>嶽麓書院<hi>在嶽麓山宋郡</hi>
　<hi>守朱洞建于抱黄洞前以待四方學者李允則請于朝得賜中秘書由是與嵩陽應天白鹿並為四大書</hi>
　<hi>院紹興兵燬乾道初劉珙重建張栻作記</hi>碧泉書院<hi>在湘潭縣西七十里宋胡安國南游築室</hi>
　<hi>其子宏與張栻講道于此以近碧泉因名又府治中有文定公書院</hi>東萊書院<hi>在醴陵縣北四</hi>
<pb n="KR2k0008_WYG_063-18a"/>
　<hi>十里宋東萊吕祖謙讀書于此</hi>漣溪書院<hi>在湘鄉縣治東南漣水濵初在崑崙橋西宋嘉定間</hi>
　<hi>真徳秀帥潭命知縣徐質夫置立扁其堂曰春風徳祐初燬知縣趙晟重建于漣水東五里元至正中知</hi>
　<hi>縣王文彪復移建漣水西</hi>東岡書院<hi>在長沙縣東二十五里元中書左丞詩有壬父號東岡嘗</hi>
　<hi>讀書于此因賜額</hi>喬江書院<hi>在長沙縣西北九十里喬口鎮舊有三賢堂祀屈原賈誼杜甫</hi>
　<hi>元元統間邑人黄澹因設義學于比詔賜今額</hi>文靖書院<hi>在瀏陽縣南宋楊時嘗宰是邑後人</hi>
　<hi>因建書院名以其謚</hi>湘西書院<hi>在善化縣湘水西宋時建潭士以居學肄業為重州學生月試</hi>
　<hi>積分髙等昇湘西嶽麓書院生又積分髙等升嶽麓精舍生潭人虢為三學生劉輔之重建</hi>慶洲<lb/>
　書院<hi>在益陽縣治南江中元邑人劉履㤗講學之所事聞詔授慶洲書院山長</hi>
<pb n="KR2k0008_WYG_063-18b"/>
宫室魁星樓<hi>在醴陵縣學内宋建</hi>識山樓<hi>在大溈山南/宋易袚建</hi>歸鴻樓<hi>在瀏</hi>
　<hi>陽縣宋楊時建取目送歸鴻之義自為圖記之後因為祠張栻有記云紹聖初公嘗辱為之宰嵗飢發廩</hi>
　<hi>以振民而部使者以催科不給罪公公之徳及邑民也深矣後六十有六年建安張才邵來為政慨然念</hi>
　<hi>風烈咨故老葺公舊所為飛鴻閣繪像於其上以示學者以慰邑人之思</hi>清風閣<hi>在湘潭縣治後</hi>
　<hi>宋建張栻題扁</hi>藏書閣<hi>在安化縣/學内宋建</hi>熊湘閣<hi>在府城中元兵圍城宋安撫使李芾</hi>
　<hi>坐閣中命帳下沈忠殺巳即此</hi>戴氏堂<hi>在府城東譙國戴簡所築唐栁宗元記</hi>四絶堂<lb/>
　<hi>在善化縣道林寺側南唐馬氏建謂沈𫝊師裴休畢扎宋之問杜甫篇章為四絶宋蔣之竒作記以為遺</hi>
　<hi>歐陽詢而録裴休置韓愈而取宋之問未然乃為銓次髙下沈書一也詢書二也杜詩三也韓詩四也謂</hi>
<pb n="KR2k0008_WYG_063-19a"/>
　<hi>之四絶</hi>敬簡堂<hi>在府治後宋張紫㣲建以為燕室兩壁書中庸大學中屏篆顔淵問仁章皆紫</hi>
　<hi>㣲自筆張拭為記</hi>五峯書堂<hi>在寜鄉縣之靈/峯宋胡宏所築</hi>湘江亭<hi>在湘江濵一名</hi>
　<hi>望湘亭唐鄭谷詩湘水似伊水湘人非故人登臨獨無語風桞自摇春</hi>風雩亭<hi>在嶽麓書院南</hi>
　<hi>宋劉珙作亭其上以為門人游息之所張栻作序</hi>杜公亭<hi>在湘陰縣治東唐杜甫嘗泊舟江滸</hi>
　<hi>宋紹興縣尹李誥作亭寫甫詩扁曰清風後趙希鄂改今名</hi>鳯音亭<hi>在韶山相傳韶氏女昇仙</hi>
　<hi>有鳯凰啣書而至因作此亭元陳邦光詩女郎遺跡在山隈靈鳯親傳玉扎來綵翮巳随仙馭去危亭今</hi>
　<hi>向紺園開</hi>鐡牛亭<hi>在茶陵縣城南宋劉子邁築城見江水勢衝突工難成鑄鐡牛以鎮之城遂成</hi>
　<hi>鐡牛猶存</hi>裴休亭<hi>在益陽縣白鹿山/唐裴休讀書之所</hi>飛鷃亭<hi>在瀏陽縣治後宋楊時建</hi>
<pb n="KR2k0008_WYG_063-19b"/>
　定王臺<hi>在府城東北漢長沙定王發乃景帝第十子既之國築臺于此以望母唐姬墓唐蕭蕘詩</hi>
　<hi>王巳分封受漢恩長沙終不及中原後來爭得三分氣却是東都六代孫宋朱文公詩寂寞番君後光華</hi>
　<hi>帝子來千年餘故國萬事只空臺元許有壬詩黄葉紛飛弄早寒楚山湘水隔長安荒臺蔓草凝晴露猶</hi>
　<hi>似思親淚未乾</hi>英謝臺<hi>在寜鄉縣南一百里/唐謝楚讀書于此</hi>八景臺<hi>在府城西宋嘉</hi>
　<hi>祐中築宋廸因作八景圖僧慧洪賦詩更名八境陳傅良復其舊并建二亭於傍八景曰瀟湘夜雨洞庭</hi>
　<hi>秋月逺浦歸帆平沙落鴈烟寺晚鐘漁村落照山市睛嵐江天暮雪元揭傒斯有詩</hi>道鄉臺<hi>在嶽</hi>
　<hi>麓山寺宋鄒浩號道鄉仕為右正言謫衡州經此守臣溫益下逐客之令旅店不敢容風雨夜渡湘江有</hi>
　<hi>僧列炬迎之張敬夫為築臺朱文公刻石曰道鄉臺</hi>隠相臺<hi>在瀏陽縣唐相裴休隠處又有書臺</hi>
<pb n="KR2k0008_WYG_063-20a"/>
　<hi>在善化縣金牛岡休嘗讀書于此</hi>興讓臺<hi>在瀏陽縣治南元何廣心子真立登第為耒陽同知</hi>
　<hi>廣心以子貴例受封懇乞讓其父恭甫朝廷從所請有司因築興讓臺</hi>
關梁喬口鎮<hi>在府城西北九十里唐杜甫入喬口詩漠漠舊京逺遲遲歸路賖殘年傍水國落日</hi>
　<hi>對春華樹宻早蜂亂江泥輕燕斜賈生骨已朽悽惻近長沙</hi>洗藥橋<hi>在瀏陽縣東隠山下亦以</hi>
　<hi>孫思邈洗藥得名</hi>楊洲橋<hi>在湘鄉縣/南九里</hi>明月橋<hi>在明月山下</hi>渌溪橋<lb/>
　<hi>在攸縣南五十里宋建</hi>文星橋<hi>在湘陰縣治南宋建/以其在儒學前故名</hi>珂里橋<hi>在湘</hi>
　<hi>潭縣西南一百里宋胡安國父子經此因名</hi>
寺觀鐵佛寺<hi>在府城北唐建鑄三鐵佛因名元燬本朝洪武初重建</hi>證果寺<hi>在攸縣治</hi>
<pb n="KR2k0008_WYG_063-20b"/>
　<hi>東南梁建</hi>廣法寺<hi>在益陽/縣治西</hi>慈雲寺<hi>在湘陰/縣治南</hi>泗洲寺<hi>在醴陵縣治西</hi>
　<hi>俱唐建</hi>報恩寺<hi>在安化/縣治西</hi>大善寺<hi>在茶陵/縣治北</hi>香山寺<hi>在寧鄉縣治西</hi>
　<hi>俱宋建</hi>廣惠寺<hi>在湘潭縣治西宋建巳上/八寺俱本朝洪武間重建</hi>嶽麓寺<hi>在嶽麓山</hi>
　<hi>上有唐李邕所書碑</hi>道林寺<hi>在嶽麓山下唐杜甫詩玉泉之南麓山殊道林林壑爭盤紆寺門髙</hi>
　<hi>開洞庭野殿脚插入赤沙湖</hi>白鹿寺<hi>在白鹿/山宋建</hi>旌忠寺<hi>在茶陵縣治西宋建𦵏戰</hi>
　<hi>没之士于此因名</hi>夀星觀<hi>初在府城驛歩門内本/朝洪武初徙通貨門内</hi>金華觀<hi>在醴</hi>
　<hi>陵縣治西漢建</hi>青霞觀<hi>在茶陵縣治西南梁/建名洞真宋更今名</hi>昇冲觀<hi>在瀏陽縣治東</hi>
　<hi>即唐孫思邈洗藥之處</hi>顯真觀<hi>在湘鄉/縣治西</hi>洞靈觀<hi>在攸縣治東二觀俱唐建</hi>東<lb/>
<pb n="KR2k0008_WYG_063-21a"/>
　明觀<hi>在湘陰縣治南</hi>楚山觀<hi>在湘潭/縣治東</hi>寳臺觀<hi>在安化縣治西俱宋建</hi>白<lb/>
　雞觀<hi>在寧鄉縣治北</hi>迎真觀<hi>在益陽縣治西已上十觀俱本朝洪武間重脩</hi>
祠廟洞庭廟<hi>在磊石山洪武初建封洞庭湖龍神命有司毎嵗四月八日致祭</hi>黄陵廟<lb/>
　<hi>在湘陰縣北四十里漢荆州牧劉表建以祀舜二妃之神昔舜南廵崩𦵏蒼梧二妃娥皇女英尋之不及</hi>
　<hi>死沅湘間故立廟祀之唐韓愈有記杜甫有詩五代馬氏重脩本朝命有司毎嵗六月六日致祭</hi>周<lb/>
　昭王廟<hi>有二一在府城東門外一在攸縣東門外周昭王南廵沉于楚澤後人作廟祀之</hi>屈<lb/>
　原廟<hi>在湘陰縣北六十里原事楚王被讒見疎投汨羅江以死唐封昭靈侯宋封忠潔侯本朝復其</hi>
　<hi>號曰楚三閭大夫屈平氏之神命有司嵗以五月五日致祭宋司馬光詩白玉徒為潔幽蘭未謂芳窮羞</hi>
<pb n="KR2k0008_WYG_063-21b"/>
　<hi>事令尹疎不怨懷王寃骨消寒渚忠魂失舊鄉空餘楚詞在猶與日爭光</hi>長沙定王廟<hi>在府</hi>
　<hi>城東門外漢景帝子發封長沙王卒謚曰定</hi>賈誼廟<hi>有二一在府城南誼故宅一在湘鄉縣治</hi>
　<hi>南栢木橋</hi>昭烈廟<hi>冇二一在湘陰縣東北一百一十里一在湘鄉縣治東俱祀漢昭烈帝</hi>靈<lb/>
　妃廟<hi>在長沙縣東二十里秦武陵令羅均用溺水其女與弟尋屍不獲亦沉水死宋嘉其孝贈女曰</hi>
　<hi>孝烈靈妃弟曰孝感侯立廟祀之</hi>蔣琬廟<hi>在寧鄉縣治北即其故宅俗名伏虎廟前有伏虎井</hi>
　陶侃廟<hi>在善化縣北侃晉封長沙公有功湘漢間故立廟祀之</hi>褚遂良廟<hi>在湘鄉縣</hi>
　<hi>治北唐褚遂良左遷潭州都督多惠政邑人立廟祀之宋魏了翁記</hi>南軒祠<hi>在湘鄉縣祀宋儒張</hi>
　<hi>栻南軒其號</hi>五賢祠<hi>在益陽縣學西北元縣尹李忠建以祀屈原諸葛亮張詠張栻胡寅</hi>三<lb/>
<pb n="KR2k0008_WYG_063-22a"/>
　賢祠<hi>在隠山之陽宋張栻與胡安國父子皆游此後文定𦵏是山鄉人立三賢庵祠之</hi>真徳<lb/>
　秀祠<hi>在府城中宋理宗時徳秀帥潭有惠政民立生祠祀之一夕有留題云舉世知公不愛名湘人</hi>
　<hi>苦欲置丹青不湏更作生祠記四海蒼生口是銘</hi>向士璧祠<hi>在府城中士璧宋知潭州元兵</hi>
　<hi>至守禦有功徳祐初詔立廟</hi>
陵墓舜二妃墓<hi>在黄陵廟西唐髙駢詩舜帝南廵去不還二妃幽怨水雲間當時珠淚知多少</hi>
　<hi>直到如今竹淚斑</hi>屈原墓<hi>在汨羅江與原廟相/對碑額題曰三閭墓</hi>吳芮墓<hi>在長沙縣</hi>
　<hi>治西北漢髙帝以吳芮有功封長沙王卒𦵏于此</hi>雙女墓<hi>在長沙縣即漢長沙王發𦵏程唐二</hi>
　<hi>姬處</hi>鄧禹墓<hi>在湘鄉縣/西一百里</hi>龔夬墓<hi>在長沙縣北三里夬長沙人仕宋為諫議大夫</hi>
<pb n="KR2k0008_WYG_063-22b"/>
　<hi>與兄奉議明居以直言斥居嶺表墓石刻曰季子十字碑龔氏二昆誌不在繁詞多自可識其意乾道間</hi>
　<hi>其子諫議璐迎二柩歸𦵏于此仍取刻石立于墓</hi>張浚墓<hi>在寧鄉縣西一百一十五里俗呼魏</hi>
　<hi>公墓子栻墓亦在其旁</hi>胡安國墓<hi>在隠山安國建安人仕宋累官至寳文閣學士致仕居衡</hi>
　<hi>山卒𦵏于此</hi>
古蹟羅縣故城<hi>在湘陰縣東六十里春秋時羅子國秦立為縣漢晉皆屬長沙郡隋屬王州後</hi>
　<hi>屬羅州唐省</hi>益陽故城<hi>在益陽縣西南吳魯肅/所築唐移于今縣治</hi>古戍城<hi>在湘</hi>
　<hi>潭縣南二十里垣壁遺址尚存相傳王莾嘗駐兵于此</hi>花石城<hi>在湘潭縣西一百六十里唐杜</hi>
　<hi>甫詩午辭空靈岑夕得花石戍</hi>碧湘門<hi>即府城門宋陶弼詩城中烟樹緑波漫㡬萬樓臺樹影間</hi>
<pb n="KR2k0008_WYG_063-23a"/>
　<hi>天闊島行疑没草地卑江勢欲沉山</hi>賈誼故宅<hi>在府城中濯錦坊舊有太傅井并廟尚存唐劉</hi>
　<hi>文房詩三年謫宦此棲遲萬古惟留楚客悲秋草獨尋人去後寒林空見日斜時</hi>司空仙蹟<lb/>
　<hi>在司空山南齊張岊為司空棄官脩道挈家南嶽至縣東遥望山峯竒秀遂卜居放光山下梁天監中仙</hi>
　<hi>去有舊宅書堂遺址</hi>安化五寨<hi>俱在安化縣曰梅子口寨在縣西五里曰七星寨在縣東南七</hi>
　<hi>十里曰首溪寨在縣東北九十里曰白沙渡寨在縣西北一百二十里曰游浮寨在縣西南九十里五代</hi>
　<hi>時梅山蠻獠為邉患宋太宗討平之因立五寨以防禦焉</hi>石鼓<hi>在湘潭縣懸石山有巨石如鼓俗傳</hi>
　<hi>石鼓鳴則有兵興</hi>赤松壇<hi>在茶陵縣雲陽山相傳赤松子脩煉之所宋封凌虛真君元江存禮</hi>
　<hi>詩紫㣲峯畔赤松壇路入仙園杳靄間人世不堪思往事白雲長是繞孤山羅復元詩千古赤松子仙壇</hi>
<pb n="KR2k0008_WYG_063-23b"/>
　<hi>出翠岡鶴歸仙不返丹化井猶香</hi>鐵牛埠<hi>在湘潭縣南二十里下攝鎮江中有巨石儼然牛卧</hi>
　<hi>其形類鐵水涸則見</hi>仙人蹟<hi>在湘潭縣西南六十里石潭市前瀕江巨石上有仙人足蹟長一尺</hi>
　<hi>五寸指蹠儼存</hi>
名宦漢賈誼<hi>文帝時為長沙王太傅有鵬飛入舍誼以為不祥作賦以自廣</hi>張機<hi>長沙太守</hi>
　<hi>時大疫流行治法雜出機著傷寒論金匱方行於世</hi>文春<hi>茶陵長慈仁汎愛郡人立碑以歌遺風</hi>
　孫堅<hi>為長沙太守時長沙賊區星自稱將軍衆萬餘攻圍城邑堅親率將士設施方畧旬月之間克</hi>
　<hi>破星等周朝郭石亦起於零陵桂陽遂越境尋討三郡蕭然</hi>三國廖立<hi>長沙太守昭烈入蜀</hi>
　<hi>諸葛亮鎮荆州吳孫權遣使通好於亮因問士人誰相經維者亮曰龎統廖立楚之良才當賛興世業者</hi>
<pb n="KR2k0008_WYG_063-24a"/>
　<hi>也</hi>晉司馬承<hi>元帝時為譙王監湘州先是湘土荒殘公私困弊承躬自儉約乘葦茭車而傾</hi>
　<hi>心綏撫甚有能名</hi>陶侃<hi>咸和中都督八州軍事封長沙郡公侃勤吏職百姓勤農家給人足</hi>謝<lb/>
　安<hi>都督長沙處置得宜經逺無競進都督十五州事</hi>南北朝裴昭明<hi>宋長沙郡丞有</hi>
　<hi>清名及罷任貧無還資</hi>謝眺<hi>南齊武帝時有忝役湘/州與宣城吏民别詩</hi>王琳<hi>梁湘州刺</hi>
　<hi>史果勁絶人又能傾身下士平侯景之亂功為第一</hi>唐褚遂良<hi>顯慶初以諌髙宗立武后出為</hi>
　<hi>潭州都督</hi>崔瓘<hi>大厯中遷湖南觀察使豈弟脩政理行第一時將吏習寛弛不奉法瓘以禮法繩之</hi>
　<hi>下多怨後遇害</hi>李巽<hi>潭州刺史有遺愛碑銘序云公下車而安已日而孚期月而政成徳風下偃恊</hi>
　<hi>氣旁逹</hi>楊憑<hi>長沙郡守韓愈稱其領湖南壤地二千里徳刑之政並勤爵祿之報兩崇乃能存志</hi>
<pb n="KR2k0008_WYG_063-24b"/>
　<hi>乎詩書寓辭乎歌詠所謂才全而能鉅者也</hi>楊儀之<hi>湖南度支使韓愈稱其智足以造謀才足</hi>
　<hi>以立事忠足以存下而又侈之詩書六藝之學</hi>裵休<hi>乾符間歴荆南節度使鎮長沙不為皦察行所</hi>
　<hi>治吏下畏信</hi>五代周行逢<hi>唐時為武平軍節度盡心為治所用官屬率皆亷介之士條教</hi>
　<hi>簡約民悅之</hi>宋何承矩<hi>太宗朝知潭州凡六年/囹圄屢空詔嘉奬之</hi>李沆<hi>通判潭州</hi>
　<hi>掌漕趙昌言謂其有台輔之量表聞於朝</hi>馬知節<hi>以供奉官監潭州兵時何承矩為守以文雅飾</hi>
　<hi>吏治知節慕之因折節讀書</hi>劉審瓊<hi>知潭州州素多火日調民積水為防民甚勞之審瓊至悉</hi>
　<hi>罷之以為民便</hi>李允則<hi>真宗時知潭州初馬氏暴歛州有地稅屋稅及枯骨稅允則請除三稅民</hi>
　<hi>皆便之湖南飢發官廩先振而後奏募為軍者得萬人</hi>劉師道<hi>知潭州長沙當湖嶺都㑹師道</hi>
<pb n="KR2k0008_WYG_063-25a"/>
　<hi>敏於吏事剖煩析滯案無留牘</hi>張詠<hi>知益陽縣時江水泛溢湮没縣治詠禱于神應時而退民懷其</hi>
　<hi>惠建閣於决水處名曰壓波</hi>魏廷式<hi>知潭州湖南地土衍沃民喜訟產有根柢巧偽難辨者廷</hi>
　<hi>式立裁之吏民咸服</hi>楊覃<hi>知潭州王師討宜賊軍湏多出長沙曹利用以聞詔書褒勞</hi>劉沆<lb/>
　<hi>慶厯中湖南蠻猺數入宼以沆知潭州兼安撫使許便宜從事蠻酋多降</hi>陳希亮<hi>天聖間知長沙</hi>
　<hi>縣有僧出入章獻后家恃勢據民地希亮捕冶寘諸法一縣聳服</hi>劉夔<hi>知潭州兼湖南安撫使初</hi>
　<hi>至遣人諭蠻酋使降不從乃率兵進討破其巢穴州境獲安</hi>周沆<hi>知潭州他道兵來戍者率兩期</hi>
　<hi>乃代多死瘴癘沆請以期為斷戍人便之</hi>王罕<hi>知潭州為政務適人情不加威罰有狂婦數訴事出</hi>
　<hi>言無章前守毎叱逐之罕獨委曲徐問乃為人妻無子夫死妾有一子遂逐婦而據家資屢訴不得直因</hi>
<pb n="KR2k0008_WYG_063-25b"/>
　<hi>憤恚發狂罕為治妾而反其資婦良愈郡人傳為神明</hi>馬亮<hi>知潭州屬縣有亡命卒剽攻為鄉閭</hi>
　<hi>患人共謀殺之事覺發當死者四人亮曰為民去害而反坐以死非法意也咸貸之</hi>齊廓<hi>提點荆湖</hi>
　<hi>南路刑獄潭州鞠繫囚七人為强盗當論死廓訊得其狀非强付州使劾正乃悉免死</hi>唐介<hi>通判</hi>
　<hi>潭州有巨賈私蓄明珠太守而下輕其估悉售焉介獨不售偶分珠獄發仁宗謂近臣曰唐介必不肯買</hi>
　<hi>奏至果然</hi>劉元瑜<hi>知潭州猺人數為宼元瑜使州人揚謂入梅山說酋長四百餘人出聴命因厚</hi>
　<hi>犒之籍以為民凡千二百户</hi>趙抃<hi>武安軍節度推官有造偽印者吏以為當死抃曰造在赦前用</hi>
　<hi>在赦後赦前不造赦後不用法不當死遂以疑讞之卒得免</hi>樂黄目<hi>知荆南徙潭州處劇無敗</hi>
　<hi>事時長沙月給减於荆渚特詔増之又諭以兵賦繁綜寄任之意</hi>何正臣<hi>知潭州時詔州縣聴</hi>
<pb n="KR2k0008_WYG_063-26a"/>
　<hi>民以家貲易鹽吏或推行失㫖正臣條上其害寢之民以為便</hi>任顓<hi>知潭州宣撫司以宣毅卒有功</hi>
　<hi>檄補軍校顓察其色動曰必有異志執按之具服為賊内應蒐其家得所記潭事甚悉梟首以狥</hi>吳<lb/>
　中復<hi>通判潭州亷於居官中丞孫抃聞其賢薦為御史初不相識也或問之抃曰昔人耻為呈身御</hi>
　<hi>史今豈有識面臺官耶</hi>余良肱<hi>知湘陰縣民逋米數千石嵗責里胥代輸良肱論列之遂蠲其</hi>
　<hi>籍</hi>李南公<hi>知長沙縣有婺婦携兒以嫁七年兒族取兒婦謂其前子訟於官南公問兒年族曰</hi>
　<hi>九嵗婦曰七嵗問其齒曰去年毁矣南公曰男八嵗而齓尚何爭命歸兒族</hi>張連<hi>攸縣尉髙宗南</hi>
　<hi>渡劇賊王在據岐山潭州帥徴兵戍岳運將二千人先至賊遂平</hi>向子諲<hi>建炎中知潭州禁卒</hi>
　<hi>為亂縱大掠市出瀏陽縣子諲遣通判孟彦卿等追及攸縣平之</hi>劉玠<hi>潭州將官建炎中金人䧟</hi>
<pb n="KR2k0008_WYG_063-26b"/>
　<hi>潭州玠挺身血戰中數十矢死於陣民為立廟張栻作記</hi>吕頥浩<hi>湖南安撫制置大使兼知潭州</hi>
　<hi>時郴衡桂陽盗起頥浩遣人悉平之</hi>岳飛<hi>權知潭州兼荆湖安撫都總管招劇盗曹成成聞飛將至</hi>
　<hi>驚曰岳家軍來矣即分道而遁飛至茶陵招之不從乃掩擊大破之成走宣撫司降</hi>韓世忠<hi>以荆</hi>
　<hi>湖宣撫副使駐兵長沙時賊劉忠有衆數萬據白面山世忠大破之斬忠湖南遂平</hi>孟彥卿<hi>建炎</hi>
　<hi>中通判潭州潰兵杜彥叛侵長沙彥卿與添差通判趙民彥領兵擊賊死之賊以二人力戰之故後不敢</hi>
　<hi>窺潭州</hi>張浚<hi>紹興末以觀文殿大學士判潭州時金騎充斥王權兵潰乃改命浚判建康浚行至</hi>
　<hi>岳遇東來者云敵兵方焚采石慎無輕進浚曰吾赴君父之急知直前求乘輿所在而已</hi>勾濤<hi>知潭</hi>
　<hi>州秦檜嘗令人諭意欲與共政濤以書辭謝而上書論時事之害政者凡五髙宗嘆其忠</hi>劉珙<hi>知潭</hi>
<pb n="KR2k0008_WYG_063-27a"/>
　<hi>州兼湖南安撫使發兵討平郴盗為政精明果斷喜受盡言事有小失下吏言之立改民愛之若父母</hi>
　徐夢莘<hi>紹興末知湘陰縣㑹湖南帥括田號増耕稅他邑奉令惟勤夣莘獨謂邑無新田租稅無</hi>
　<hi>從出帥恚攟摭其過莫能得由是反器重之</hi>李椿<hi>知潭州兼湖南安撫使撫摩凋瘵氣象一如盛</hi>
　<hi>時嵗旱發廩勸分蠲租十一萬糶常平米二萬活數萬人</hi>辛棄疾<hi>知潭州兼湖南安撫使盗連起</hi>
　<hi>湖湘棄疾悉討平之又兩奏疏湖南事宜詔委以規畫</hi>楊時<hi>隆興間知瀏陽縣有善政嵗飢發廩</hi>
　<hi>賑民部使者以催科不給抵罪民思之不忘</hi>曾孝序<hi>知潭州道州猺人叛乘髙恃險機毒矢下</hi>
　<hi>射於兩山間横巨木以守孝序夜遣驍銳兵攀援而上以大兵繼進破平之</hi>周必大<hi>淳熈間以</hi>
　<hi>觀文殿大學士判潭州必大雖去朝而名益重</hi>朱熹<hi>紹熈間知潭州㑹峒獠擾屬郡熹遣人諭以禍</hi>
<pb n="KR2k0008_WYG_063-27b"/>
　<hi>福皆降之申敕令嚴武備戢姦吏抑豪民所至興學校明教化四方學者畢至</hi>徐應龍<hi>湖南檢法</hi>
　<hi>官潭州獲刼盗自謀者妄指逸者為首及獲逸盗治之急遂誣服應龍閱實謂首從不明力與辨提刑盧</hi>
　<hi>彥徳不能奪</hi>曾從龍<hi>湖南安撫使安撫峒獠威惠並行興學養士湘人紀之於石</hi>真徳<lb/>
　秀<hi>湖南安撫使知潭州以亷仁公勤勵僚属以周敦頥胡安國朱熹張栻學術勉其士罷𣙜酤免和糴</hi>
　<hi>以甦其民立惠民倉社倉慈㓜倉立義阡惠政畢舉</hi>董槐<hi>嘉熈中知潭州方三邉急於守禦督府日</hi>
　<hi>夜徴發民且困槐為畫策應之令民不傷而軍需亦不匱</hi>汪立信<hi>湖南安撫使兼知潭州供帳之</hi>
　<hi>物悉置官庫所積錢連嵗代潭民納稅貧無告者子錢粟病者加藥餌雨雪旱潦軍民皆有給務興學校</hi>
　<hi>士習為變</hi>劉潁<hi>簽判潭州時王佐為帥負其能盛氣以臨僚吏潁約以中道佐多屈而改為</hi>髙<lb/>
<pb n="KR2k0008_WYG_063-28a"/>
　斯得<hi>湖南提刑薦通判潭州徐經孫等六人攸縣富民陳衡老以家丁粮食資强賊斯得發其姦將</hi>
　<hi>簿録其家㑹諸邑水災衡老願出米五萬石賑濟以贖罪</hi>徐經孫<hi>寳慶初為瀏陽主簿潭守俾部</hi>
　<hi>牙契錢至州有告者曰朝廷方下令頒行十七界㑹若此錢皆用㑹少湏則幸而獲大利矣經孫曰此錢</hi>
　<hi>出諸公庫吾納㑹而私取之外欺民内欺心可乎其人驚服有愧色後通判潭州帥陳鞾雅相知事必咨</hi>
　<hi>而後行</hi>彭友方<hi>茶陵主簿民輸潭州造船木以折嵗租江行千餘里其費數倍友方白䕶漕請</hi>
　<hi>節縣造舟漕而出之公私兩便</hi>向士璧<hi>湖南制置使兼知潭州元將烏蘭哈達自交趾比還前鋒</hi>
　<hi>至城下攻圍急士璧極力守禦又遣王輔佑率兵迎其後隊通於南岳市一戰有功潭州圍遂解</hi>李<lb/>
　芾<hi>徳祐初知潭州兼湖南安撫使元大軍圍潭芾與諸將分守以忠義勉勵乘城死鬬凡七月餘至除</hi>
<pb n="KR2k0008_WYG_063-28b"/>
　<hi>夕元大軍登城衡守尹榖叅議楊震俱死芾召帳下沈忠曰吾分當死家人亦不可辱汝盡殺之而後殺</hi>
　<hi>我忠辭芾固命之乃如其言忠縱火焚其居還家殺妻子復至火所大慟自刎死潭民聞之多舉家自盡</hi>
　<hi>事聞贈芾端明殿大學上謚忠節</hi>元阿爾哈雅<hi>以荆湖行樞宻院事移兵長沙㧞湘陰破</hi>
　<hi>潭州諸將欲屠之阿爾哈雅曰是州生齒數百萬口若悉殺之非上諭巴延以不殺意也其屈法生之復</hi>
　<hi>發倉以食飢者其後田租茶稅皆詣闕奏减郡民徳之</hi>謝端<hi>延祐中同知湘陰州事猾吏束手不</hi>
　<hi>敢舞文法豪民無頼者逺避去部使者行部旁郡滯訟皆委端讞端剖决如流績譽籍然</hi>虞槃<hi>湘鄉</hi>
　<hi>州判官有富民殺人使𨽻己者坐之上下皆阿從槃獨不肯署殺人者卒不免而坐者得不寃有巫至其</hi>
　<hi>州言某方火某日大水以惑民槃乃斷巫如法</hi>楊處仁<hi>皇慶間知湘陰州下車首停荒田之稅興</hi>
<pb n="KR2k0008_WYG_063-29a"/>
　<hi>學勸民越三月訟簡獄空朞年逋賦皆足流農復業田野謳歌代去民愛慕不已</hi>王文彪<hi>知湘</hi>
　<hi>鄉州伸寃抑强士庶仰之如父母奸點畏之如雷霆亷介之名振駭湖湘</hi>本朝黄思讓<hi>洪武</hi>
　<hi>初以知州知湘陰縣勤理庶政善斷獄訟時兵燹之餘孜孜教化縣治公署皆其創置民不告擾觧印去</hi>
　<hi>至今思慕之</hi>吳顯<hi>洪武初改湘鄉州為縣顯亦以知州改知縣事處心公正律己亷勤招還流民</hi>
　<hi>墾荒田八千餘畆新建縣治澤遺後人</hi>滕揖<hi>洪武中知長沙府公直亷能當㡬善斷發奸擿伏如</hi>
　<hi>神在任六年訟簡賦均民安盗息闔郡畏而愛之</hi>劉清<hi>洪武中知長沙府蒞政勤謹躬表屬邑必</hi>
　<hi>使賦役均平毋虐小民獄訟詳明母枉良善去任民慕之如父母</hi>朱詡<hi>洪武間知湘潭縣亷潔自</hi>
　<hi>守門無私謁每食糲飯鹽蔬而已禱雨齋沭籲神三日即雨縣嘗有虎患吏請設檻穽詡曰猛獸虐人守</hi>
<pb n="KR2k0008_WYG_063-29b"/>
　<hi>令之過也惟修徳可弭之焚香致祝數日虎屏跡</hi>海源善<hi>洪武中知安化縣新設縣治勤於政</hi>
　<hi>事謂人肌膚受之父母何可毁傷乃以熟皮為鞭使知愧而已民愛敬之不忍欺焉</hi>劉燾<hi>永樂中知</hi>
　<hi>長沙府慈祥豈弟不施鞭朴有不善者但勸喻之人咸悅服秩滿去父老擁路垂泣爭挽其舟</hi>洪鈞<lb/>
　<hi>長沙知府政通人和有甘露凝于郡齋林木土人賦詩以彰厥瑞  省志</hi>宋綸<hi>宣徳中知湘隂縣時</hi>
　<hi>有採木之役民甚苦之綸區畫有方民不告勞而事克濟邑人頼之祀名宦祠  省志</hi>徐亨<hi>正統</hi>
　<hi>中知茶陵縣抑强扶弱卓有風裁嵗歉募民之富而義者得榖五千餘石并出官帑以賑之多所全活又</hi>
　<hi>奏减田租民用頼以不匱  省志</hi>韓璟<hi>天順中知湘陰縣開闢荒穢勸民耕種積榖以偹不虞天</hi>
　<hi>旱躬勤祈禱甘雨隨注至有年民頼以全活  省志</hi>劉昇<hi>天順中主湘陰縣簿縣舊惟務水耕昇躬</hi>
<pb n="KR2k0008_WYG_063-30a"/>
　<hi>督開墾原野教以雜植民始知山原之利至今受其惠去之日囊無餘貲君子以為難  省志</hi>周鈍<lb/>
　<hi>成化初知長沙府時藩王初就國䕶從者驕肆侵奪鈍奮身執義伸士師之法以禁制之民乃安息  省</hi>
　<hi>志</hi>陳鋼<hi>同知長沙府愷悌臨民嘗新崇道祠以祀朱張郡人薰徳多所造就去之日行李蕭然士</hi>
　<hi>民立去思碑  省志</hi>王一言<hi>成化中知瀏陽縣為政以鋤强安善為先尤加意士類公暇輙與諸</hi>
　<hi>生講論經義無虛日多所成就政教俱善至今稱之  省志</hi>汪道<hi>成化中知醴陵縣蒞政嚴肅奸</hi>
　<hi>猾束手吏抱案牘至多震慴不敢出聲敝政一洗境内晏然  省志</hi>鄧萬斛<hi>𢎞治中知寧鄉縣民</hi>
　<hi>籍多詭入寄庒以避差役斛釐正之民徭用省鄉有父子五人皆為盗訪得其情遣人擒誅之盗乃息</hi>
　<hi>省志</hi>董豫<hi>𢎞治中知茶陵州州善訟捕其尤寘之法科舉士弗振者三十年乃聘名士為之師遷學</hi>
<pb n="KR2k0008_WYG_063-30b"/>
　<hi>宫以善地士人自是興起多文學矣嵗旱奏减租者再民甚徳之  省志</hi>彭琢<hi>𢎞治中長沙府推官</hi>
　<hi>以俸入嶽麓書院置田養士清風苦節始終不異卒之日貧不能殮士民慟之  省志</hi>李衍<hi>正徳</hi>
　<hi>初知安化縣明敏果斷恩威並至時流民因旱為盗衍捕獲正之以法餘黨皆遁境内晏然  省志</hi>趙<lb/>
　以敬<hi>正徳中知茶陵州清慎有為撫字不倦部使督逋賦值飢饉之后民不聊生敬乃悉官帑所藏</hi>
　<hi>者貸之民感其徳不數月而上納州無逋負民困亦甦去之日百姓遮道攀轅以數千計  省志</hi>張<lb/>
　宣<hi>正徳中知茶陵州力祛前吏貪習亷靜質直樽節愛養有古君子之風  省志</hi>鄭晃<hi>正徳中長</hi>
　<hi>沙通判其母嚴于晃晃亦以清苦自持在官惟茹蔬啜粥一毫不敢茍取于人潔白之操始終如一  省</hi>
　<hi>志</hi>
<pb n="KR2k0008_WYG_063-31a"/>
流寓裵休<hi>孟州濟源人唐乾符間由太子少保分司東都歴荆南節度鎮長沙因僑寓焉</hi>朱葆<lb/>
　光<hi>南陽人朱全忠簒唐葆光與唐舊臣顏蕘李燾數軰挈家南渡寓潭州毎正旦冬至必序立南嶽廟</hi>
　<hi>前南望號慟殆二十年後燾北歸葆光樂衡山之勝遂往家焉子昻仕宋為翰林學士</hi>張浚<hi>廣漢</hi>
　<hi>人宋髙宗時為相封魏國公寓君潭州因家焉浚都督諸軍事時奏以子栻主管權宜文字累官直秘閣</hi>
　<hi>後累遷秘閣修撰知江陵府</hi>鄧得遇<hi>卭州人宋徙居湘鄉累官靖江府元兵至得遇朝服南望</hi>
　<hi>拜辭書幅紙云宋室忠臣鄧氏孝子不忍偷生寧甘溺死彭咸故居乃吾潭府屈公子平乃吾伴侣優哉</hi>
　<hi>悠哉吾得其所沉于水而死</hi>
人物漢梅鋗<hi>安化人髙祖時為長沙太守吳芮之稱忠鋗力為多</hi>古初<hi>長沙臨湘人光武時</hi>
<pb n="KR2k0008_WYG_063-31b"/>
　<hi>遭父䘮未葬鄰家失火初匍匐柩上以身捍火火為滅太守郅惲甄異之以為首舉</hi>陳平子<hi>長沙</hi>
　<hi>人為太學生病將亡謂其妻曰吾聞范巨卿烈士也可以託死吾没後但以屍埋巨卿户前乃裂素為書</hi>
　<hi>以遺式妻從其言時式出行適還省書見瘞愴然感之乃營䕶平子妻兒送䘮於臨湘𦵏畢而歸</hi>祝<lb/>
　良<hi>長沙臨湘人順帝時為九真太守日南徼外蠻區憐等破象林殺長史良到單騎入賊中招以威信</hi>
　<hi>降者數萬人嶺外復平初良為洛陽令大旱良暴身階庭引罪乃雨其誠信如此</hi>桓階<hi>長沙臨湘</hi>
　<hi>人父勝為尚書著名南方階初為郡功曹太守孫堅舉階孝亷除尚書令父䘮還鄉里㑹堅擊劉表戰死</hi>
　<hi>階冐難乞堅䘮表義而與之階後歸魏武辟為丞相掾累遷尚書令封安樂鄉侯卒謚曰貞子嘉嗣弟纂</hi>
　<hi>散騎侍郎爵關内侯</hi>三國蔣琬<hi>湘鄉人從昭烈入蜀除廣都長昭烈嘗至廣都怒琬衆事不理</hi>
<pb n="KR2k0008_WYG_063-32a"/>
　<hi>諸葛亮曰蔣琬社稷之器非百里之才後為尚書郎亮駐漢中琬統留府事常足食以給軍中亮毎言公</hi>
　<hi>琰託志忠雅亮卒以琬為尚書令時新䘮元帥逺近危悚琬舉止如平日由是衆望漸服後封安陽亭侯</hi>
　<hi>卒謚曰恭</hi>晉鄧騫<hi>長沙人少有志氣常推誠行已刺史譙王承命為主簿承為魏乂所敗乂求騫</hi>
　<hi>甚急郷人皆懼騫笑曰彼新得州欲求賢耳乃往詣乂乂喜以為别駕歴武陵始興太守遷大司農子粲</hi>
　<hi>少以髙潔不應州郡辟命刺史桓冲卑辭厚禮請粲為别駕乃起應召以父騫有忠信言而無知者著元</hi>
　<hi>明紀十篇</hi>虞悝<hi>臨湘人王敦有異志譙王承為湘中刺史徴悝為長史敦遣其黨魏乂㧞長沙悝被</hi>
　<hi>執遂死之弟望亦為譙王承司馬督䕶諸軍舉兵討王敦力戰死及敦平詔贈悝襄陽太守望滎陽太守</hi>
　<hi>遣謁者至墓祭以少牢</hi>桓雄<hi>長沙人為譙王承主簿及承被王敦黨魏乂執送武昌雄與西曹書</hi>
<pb n="KR2k0008_WYG_063-32b"/>
　<hi>佐韓階從事武延並毁服為僮竪從承不離乂見雄姿貎長者因害之階延執志愈堅敦遣其黨王廙殺</hi>
　<hi>譙王於道階延親營殯殮送柩還都朝夕哭奠𦵏畢乃還</hi>易雄<hi>瀏陽人少為縣吏念無由自逹乃脫</hi>
　<hi>幘掛縣門而去後舉孝亷為州主簿張昌之亂執太守萬嗣將斬之雄與賊爭論曲直賊乃舍去雄後為</hi>
　<hi>舂陵令㑹王敦反雄首奮忠義起兵討之力屈城䧟為魏乂所虜送到武昌抗詞不屈敦遣人殺之</hi>王<lb/>
　矩<hi>長沙人美姿容毎出遊觀者盈路初為南平太守預討陳恢有功遷廣州刺史將赴職忽見一人持</hi>
　<hi>奏謁矩自云京兆杜靈之矩問之荅稱天上京兆奉使召君為主簿矩意甚惡之至州月餘卒</hi>南北<lb/>
　朝孫普濟<hi>南齊臨湘人居䘮未𦵏鄰火將及舍普濟號慟伏棺上以身蔽火鄰人往救之焚炙</hi>
　<hi>已悶絶矣累日乃蘇</hi>歐陽頠<hi>長沙臨湘人少質直以言行著稱慱通經史梁時從將軍蘭欽征討</hi>
<pb n="KR2k0008_WYG_063-33a"/>
　<hi>夷獠以功為直閣將軍湘衡五十餘洞不賔頠為都督悉皆平殄封新豐縣伯元帝嘗令朝宰各舉所知</hi>
　<hi>未對帝獨曰頠公正有匡濟才恐蕭廣州不肯致之乃授武州刺史後封始興縣侯陳天嘉中卒贈司空</hi>
　<hi>謚曰穆</hi>唐歐陽詢<hi>潭州臨湘人㓜敏悟絶人毎讀書輙數行同盡遂慱貫經史仕隋為太常</hi>
　<hi>慱士唐髙祖㣲時數與游既即位累擢給事中詢初倣王羲之書後險勁過之尺牘所傳人以為法貞觀</hi>
　<hi>初歴太子率更令𢎞文舘學士封渤海男卒年八十五</hi>歐陽通<hi>詢子儀鳯中為中書舍人累遷</hi>
　<hi>殿中監封渤海子天授初轉司理卿判納言事㑹以武承嗣為太子通固爭忤諸武意下獄死之神龍初</hi>
　<hi>追復官爵通蚤孤母徐教以父書通乃刻意臨倣與父齊名號大小歐陽體</hi>戴簡<hi>長沙人以文行</hi>
　<hi>累為連帥所賔禮貢之澤宫而志不願仕好孔氏書旁及莊老莫不總統嘗有堂因東城為池環之九里</hi>
<pb n="KR2k0008_WYG_063-33b"/>
　<hi>遊覽之勝於是為最桞宗元作記</hi>五代徐仲雅<hi>其先秦中人徙居長沙馬希範辟置幕府</hi>
　<hi>年方十八因語及公府制度奢僣太過引典故以規正之後邉鎬入長沙仲雅遂遯匿周行逢慕其名欲</hi>
　<hi>用為節度判官兩以疾辭終身不仕</hi>劉昌嗣<hi>湘鄉人漢時為磁相二州刺史漢隠帝遇害昌嗣憤</hi>
　<hi>之即避地衡山馬氏招以賔禮不赴周行逢逼以偽禄昌嗣曰吾嘗致身漢氏縱不能為夷齊獨不可效</hi>
　<hi>梅福乎及改姓范號愚叟躬耕給粥饘以終身焉</hi>宋徐偉<hi>臨湘人事母至孝母死毁瘠至嘔血</hi>
　<hi>服除舉孝亷不就去之陸渾縣鮮落山中教授生徒依之以居者三百餘家嵗荒貧不舉子者偉資給之</hi>
　<hi>人感其惠所舉子皆以徐為名偉有八子皆知名時號徐氏八龍</hi>路振<hi>湘潭人父洵美事馬希杲</hi>
　<hi>署連州從事謝病終振淳化中舉進士太宗試巵言日出賦就試者<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙振所作獨典曕擢甲科通判邠</hi>
<pb n="KR2k0008_WYG_063-34a"/>
　<hi>州後擢知制誥文詞温麗屢奏賦頌為名軰所稱尤長於詠詩有集二十卷</hi>鄧咸<hi>湘陰人天禧間</hi>
　<hi>縣未有學咸創義學於縣南置書招師訓族子弟及游學之士馮京鄭獬嘗肄業焉姪珙為豐城主簿夜</hi>
　<hi>聞庫丁聚哭詰之曰失官錢三百貫恐獲罪珙盡以錢代之還官其人感惠以二女獻不納時論嘉之</hi>
　胥偃<hi>長沙人少力學舉進士甲科授大理評事屢遷翰林學士權開封府忻州地震偃言此陽不勝</hi>
　<hi>陰之效元吴叛請遣使問罪然後加兵未仕時家有良田數十頃既貴悉分與族人歐陽脩始見偃偃愛</hi>
　<hi>其文妻以女</hi>胥元衡<hi>偃子有學行能自立累官尚書都官員外郎并其子茂諶俱早卒偃妻直</hi>
　<hi>史館刁約之妹與元衡婦韓茂諶婦謝凡三世皆寡居丹陽閨門有法江淮人至今稱之</hi>狄棐<hi>長沙</hi>
　<hi>人舉進士甲科累官太常少卿知廣州遷龍圖閣學士歴知河中河南府有貴人過河中言將援棐棐退</hi>
<pb n="KR2k0008_WYG_063-34b"/>
　<hi>謂所親曰吾湘潭一寒士今官侍從可以老而自汙耶弟栗歴官大理寺丞子遵度篤於學好為古文著</hi>
　<hi>春秋雜說有集十二卷</hi>丁雋<hi>醴陵人習春秋時稱丁三傳兄弟十七人義聚三百口家無間言大</hi>
　<hi>中祥符中詔旌表門閭</hi>蕭注<hi>瀏陽人豪邁不覊善屬文詩尤清絶登慶厯四年鄉薦授番禺尉值</hi>
　<hi>儂智髙反注募兵力戰連挫賊鋒累立竒功進官廣帥西上閤門使</hi>畢田<hi>長沙人慱學有文尤工於</hi>
　<hi>詩真宗朝以吏部兼王府侍講一日居經筵值天寒奏蠲臨湘七都科調里人徳之因祀焉</hi>李受<lb/>
　<hi>瀏陽人治平中累官至天章閣待制兼侍讀神宗立進給事中龍圖閣直學士上言臣在先帝時年已七</hi>
　<hi>十不敢竊祿以自安今又加數年筋力憊矣惟陛下哀之於是拜刑部侍郎致仕卒年八十贈工部尚書</hi>
　鄧忠臣<hi>湘陰人登熈寧三年第為大理丞以獻詩賦擢正字遷考功郎中覆范宣公謚議㑹黨論</hi>
<pb n="KR2k0008_WYG_063-35a"/>
　<hi>起以罪入元祐黨籍後贈直秘閣别號玉池先生</hi>彭天益<hi>攸縣人登元祐三年鄉薦崇寧初為</hi>
　<hi>太學慱士以議論不合出為湖南提舉大觀初上封事力言權姦誤國年五十即致仕居司空山翛然有</hi>
　<hi>物外意所著冇瑞麟集</hi>鄧淵<hi>湘陰人登崇寧三年第為鄜延經畧司機宜入奏邉機徽宗嘉其敏</hi>
　<hi>㨗除國子丞遷虞部貟外郎大觀初星變束直言淵上封事剴切蔡京惡之左遷監酒終知懷州</hi>譚<lb/>
　世勣<hi>長沙人父章慱覽經史散財賑貧封朝奉大夫世勣舉進士教授郴州累遷中書舍人徽宗禪</hi>
　<hi>位東幸且還請辯正宣仁謗史遷給事中兼侍讀金人内侵何㮚建言分置四道都總管世勣不可改禮</hi>
　<hi>部侍郎及張邦昌僭國令直學士院世勣稱疾卧不起以憂卒建炎初贈端明殿學士謚端潔所著有文</hi>
　<hi>集奏議及師陶集</hi>譚申<hi>世勣從父政和五年進士為王府贊讀張邦昌僭位以申為屯田郎中宣</hi>
<pb n="KR2k0008_WYG_063-35b"/>
　<hi>諭京東力却之㑹世勣死節申﨑嶇兵間䕶柩歸葬後守瑞州嵗飢民不能輸租申罷催監司督愈急申</hi>
　<hi>坐降秩復致仕歸昭潭</hi>王以寧<hi>湘潭人父長孺守靖州因言事落職以寧由太學任鼎澧帥幕</hi>
　<hi>溪蠻嘯聚以寧單騎入賊巢覊致其酋靖康初金兵内侵羽檄召天下兵以寧至長沙走鼎州乞師躬率</hi>
　<hi>入援觧太原圍建炎中以宣撫司叅謀制置襄鄧招諭郡盗桑仲等來歸</hi>孫方武<hi>長沙人為州學</hi>
　<hi>正金人入城方武率居民連日巷戰金人四面縱火人皆竄伏惟方武挺身罵不絶口死之今祀于學</hi>
　丁公膺<hi>醴陵人紹興初為髙郵尉拒金兵力戰死之朝廷嘉其忠節官其子倚終衡山宰初靖康</hi>
　<hi>間倚弟公億與兄公萬避難于鄉賊得公萬縳之將就炮烙公億號呼願以身代賊義而舍之一家獲全</hi>
　鄧深<hi>湘陰人紹興中進士為太府丞出提舉廣東市舶汪澈薦其才擢潼川路都運使鹽酒虛額久</hi>
<pb n="KR2k0008_WYG_063-36a"/>
　<hi>為民害深請蠲除之守令貪汚即劾奏虞允文貽書云不畏强禦思濟斯民挺然之操未見近比後以朝</hi>
　<hi>散大夫終于家</hi>王容<hi>湘鄉人舉進士第一累官至禮/部侍郎卒贈銀青光祿大夫</hi>龔輿<hi>湘陰</hi>
　<hi>人乾道五年進士剛介亷潔為浙東檢法隨憲按部郡饋遺皆不受憲聞大慚以其已受者還之後知萍</hi>
　<hi>鄉民户逋官賦輿以己俸代輸終福建運幹身後家無儋石之儲</hi>袁顯<hi>益陽人矮身長髯勇敢過</hi>
　<hi>人建炎間湘宼楊么猖獗顯請于縣宰魏舜臣團鄉兵以捍一日賊傾寨來戰顯極力鏖戰為賊所得賊</hi>
　<hi>欲用之顯罵賊不屈么置諸鼎鑊而死舜臣哀之具禮以祭</hi>李揆<hi>瀏陽人乾道二年領鄉薦授寧</hi>
　<hi>逺縣尉獲强盗十數或謂曰可用賞脫選揆曰殺人以□榮顯吾不為也後累官至中書舍人</hi>湯璹<lb/>
　<hi>瀏陽人淳熈中進士累官國子愽士時召朱熹為侍講未㡬辭歸璹上疏乞留由是見惡權相而璹之直</hi>
<pb n="KR2k0008_WYG_063-36b"/>
　<hi>聲亦大聞于時出知常州入為大理少卿進直徽猷閣卒璹負節槩生平奉祠閒居之日多於揚歴其屬</hi>
　<hi>辭務持大體不為阿曲史稱其有清風峻節焉</hi>易祓<hi>寧熈人淳熈中釋褐為翰林學士累官禮部尚</hi>
　<hi>書退閒三十年號山齋居士著書自娛有周禮周易總義易學舉隅禹貢疆理記漢南北軍制周禮釋疑</hi>
　<hi>等書</hi>吳獵<hi>醴陵人登進士第劉焞經畧廣西辟凖備差遣光宗時召試守正字上疏請覲重華宫後</hi>
　<hi>以秘閣脩譔知江陵府金人犯竟陵獵募死士分道夾擊金人退去吳曦以反誅命獵充四川安撫制置</hi>
　<hi>使兼知成都府召還卒謚文定蜀人思其政畫像祠之獵從張栻朱熹學有畏齋文集奏議六十卷</hi>丁<lb/>
　仁<hi>醴陵人擢進士第累叅淮蜀制幕及髙沙之變仁諭以順逆降之知無為軍依城築堰郡人感徳名</hi>
　<hi>曰丁公堰繼解合肥之圍進知太平軍湖北漕使退居二十年卒年八十四</hi>賀徳英<hi>湘鄉人七</hi>
<pb n="KR2k0008_WYG_063-37a"/>
　<hi>嵗能文淳熈間父以訟繫獄乃詣縣自乞廷試以贖父罪令問所習對以通毛詩春秋語孟策與詩賦令</hi>
　<hi>各出一題援筆立就遂薦于朝與金起巖等同試徳英第一卒年十四</hi>皮龍榮<hi>醴陵人淳祐四</hi>
　<hi>年進士歴官資善堂直講入對言一過改而一善著百過改而百善融陞吏部侍郎封醴陵縣男景定初</hi>
　<hi>拜叅知政事封長沙郡公尋罷為湖南安撫使判潭州奉祠有文集三十卷</hi>楊大異<hi>醴陵人從</hi>
　<hi>胡宏授春秋嘉定中登進士授衡陽主簿調龍泉尉皆冇惠政移逺安邑有峒宼擾民大異以一僕自隨</hi>
　<hi>肩輿入賊峒諭以禍福皆願自新出降以功陞四川制置司叅議官元兵入成都大異從制使丁黼巷戰</hi>
　<hi>身被數創死詰旦復甦獲免後入對極言時政進直秘閣封醴陵縣男</hi>楊霆<hi>大異子少有志節授</hi>
　<hi>桂嶺主簿有能聲擢知監利縣以薦通判江陵府庶務叢集随事裁决徳祐初為湖南安撫司叅議與李</hi>
<pb n="KR2k0008_WYG_063-37b"/>
　<hi>芾恊力戰守善出竒應變城西北隅破霆麾兵巷戰増築月城復完策勵將士以死守之城破霆赴水死</hi>
　胡潁<hi>湘潭人兄顓有拳勇善弓馬以材武八官為趙范將數立戰功潁㓜機警中童子科紹定間登</hi>
　<hi>進士第歴官知平江府兼浙西提刑移湖南所至毁滛祠後為廣東經畧安撫使潮僧寺有大蛇能驚動</hi>
　<hi>人潁檄僧舁蛇至令曰爾有神靈當三日見怪及期蠢然遂殺之平生正直剛果愽學强記吐辭成文臨</hi>
　<hi>政善斷不畏强禦</hi>尹榖<hi>長沙人性剛直莊厲為賦風裁典雅登進士第調常徳推官知崇陽所至</hi>
　<hi>亷正有聲用薦擢知衡州需次于家潭城受圍帥臣李芾禮以為叅謀城將破乃與妻子訣令弟岳秀出</hi>
　<hi>以存祀闔門縱火自焚數百人往哭之多感激死義者</hi>陳道周<hi>湘潭人少孤家貧奉母至孝母</hi>
　<hi>殁廬墓自陶磚日成五枚歴四年甃墓髙三丈墓成而道周繼亡袝葬母傍鄉人立碑表之</hi>洞庭<lb/>
<pb n="KR2k0008_WYG_063-38a"/>
　老人<hi>夷堅志卓彥恭嘗過洞庭月下有小漁舟過其傍卓呼問有魚否應曰無魚有詩卓喜曰願聞</hi>
　<hi>一篇可乎老人鼔枻徐去髙吟曰八十滄浪一老翁蘆花江上水連空世間多少乘除事良夜月明收釣</hi>
　<hi>筒欲邀喚之不可及矣</hi>張康<hi>湘潭人早孤力學旁通術數江萬里留夣炎皆推重之辟置幕下宋</hi>
　<hi>亡隠衡山元世祖遣中丞崔彧祀南嶽就訪隠逸具以聞召康至上都親試所學大驗授著作佐郎禮遇</hi>
　<hi>殊厚遷秘書監丞</hi>元歐陽𤣥<hi>瀏陽人八嵗即知屬文舉進士歴國子祭酒入翰林三拜承㫖</hi>
　<hi>脩實錄大典三史凡朝廷制誥多出𤣥手文章道徳卓然名世羽儀斯文贊衞治具與有功焉卒追封楚</hi>
　<hi>國公謚曰文有圭齋文集</hi>馮子振<hi>攸州人愽洽經史其為文當酒酣耳熱命侍者二三人潤筆以</hi>
　<hi>俟子振據案疾書隨紙多寡頃刻輙盡仕為承事郎集賢待制號海粟</hi>劉畊孫<hi>茶陵州人至順</hi>
<pb n="KR2k0008_WYG_063-38b"/>
　<hi>初進士尹臨武縣大興學校歴建徳徽州瑞州三路推官所至政績卓然轉寜國路賊攻寧國城䧟死之</hi>
　<hi>弟燾孫為常寧州學正賊䧟常寧亦死之其子碩為江夏縣魯湖大使起義兵援茶陵又死之</hi>本朝<lb/>
　張啓<hi>善化人洪武中領鄉薦入太學授吏部主事以勤能著稱尋陞郎中操行愈慎官至浙江右布</hi>
　<hi>政使</hi>劉聲遠<hi>湘鄉人洪武中領鄉薦授梁山知縣有政績尋陞户部郎中才名益振永樂中進陞</hi>
　<hi>交阯左叅政復轉山東所至能聲赫然</hi>周謨<hi>瀏陽人愽通經史為士類所推洪武中薦于朝試其</hi>
　<hi>材可以大仕拜河南布政使左叅政</hi>張武<hi>瀏陽人豁逹有勇力稍渉書史為燕山䕶衛百户從靖難</hi>
　<hi>累功封成陽侯卒贈潞國公謚忠毅</hi>周幹<hi>瀏陽人洪武中貢入太學授山西布政司照磨亷慎有為</hi>
　<hi>大著才名永樂中歴陞浙江右布政使有惠政及民</hi>夏原吉<hi>湘陰人洪武中領鄉薦授户部主事</hi>
<pb n="KR2k0008_WYG_063-39a"/>
　<hi>歴陞本部左侍郎永樂初進陞尚書兼太子少傅宣徳中特加少保原吉歴事累朝眷遇日隆政事多所</hi>
　<hi>禆益為人徳性寛厚居家孝友在任務存大體與物無競公卿問雅量推其為最卒贈特進光祿大夫太</hi>
　<hi>保謚忠靖</hi>何楚英<hi>攸縣人登永樂己丑進士第拜監察御史克效勤勞特陞陜西副使歴遷雲南</hi>
　<hi>左布政使累賜勑褒之至今黔人猶稱其善政</hi>曹𢎞<hi>益陽人登永樂己未進士第仕刑部主事尋陞</hi>
　<hi>員外郎恭慎有聞宣徳間進陞本部右侍郎廵撫淮南安靜不煩逺近稱之</hi>易先<hi>湘陰人永樂初</hi>
　<hi>由太學生髙等選授交阯諒山知府平易之政足以得民進交阯按察使仍治諒山宣徳初交阯叛賊攻</hi>
　<hi>城先奮志不囘嬰城固守糧盡闔家同死事聞遣官諭祭追贈廣西右叅政</hi>王偉<hi>攸人父戍燕時</hi>
　<hi>偉年十二獻平敵頌文廟嘉之充翰林院秀才登進士為兵部主事有異才以征討功進本部侍郎  省</hi>
<pb n="KR2k0008_WYG_063-39b"/>
　<hi>志</hi>羅琥<hi>茶陵人正統中通判南陽積粟麥三十萬石撫綏禺民萬餘户築封丘堤八十餘里改衢</hi>
　<hi>州以擒賊功進南京户部郎中㑹尚書缺署部事諸司咸祗令焉  省志</hi>賀勛<hi>湘鄉人景泰丙子鄉</hi>
　<hi>薦第一人歴官雲南叅政以直著聞與俗寡合引疾還家屏居一室環堵蕭然  省志</hi>李東陽<lb/>
　<hi>茶陵人曾祖以戎籍𨽻金吾遂居京師舉順天鄉試第進士二甲第一選庶吉士授編修歴官侍講侍讀</hi>
　<hi>學士禮部尚書轉吏部歴事四朝内沮權鐺外殱巨㓂每抗疏論列皆人所難言而亦多見俞允焉卒贈</hi>
　<hi>太師謚文正  省志</hi>劉端<hi>寧鄉人性至孝領天順己卯鄉薦授潮州府同知聞父訃即匍匐歸廬墓</hi>
　<hi>三年服闋改西安府開涇陽廣惠渠引涇水溉五邑田七千頃民立生祠祀之致仕歸囊無遺帛而嵗享</hi>
　<hi>必豐潔事聞旌表其門  省志</hi>黄寳<hi>長沙人成化甲辰進士歴吏部文選郎中藻鑑洞朗累擢都御</hi>
<pb n="KR2k0008_WYG_063-40a"/>
　<hi>史廵撫陜西清壁疊逺烽燧且扼北方西戍之中吭以倚角之秦地用寧以忤逆瑾罷歸瑾誅復起廵撫</hi>
　<hi>山東移疾卒  省志</hi>羅安<hi>益陽人成化戊戌進士授户部主事使兩廣以清幹稱累官貴州叅政所</hi>
　<hi>至亷能拜金帛之賜  省志</hi>羅鑑<hi>茶陵人成化進士授南刑科給事中累遷四川布政使所至均</hi>
　<hi>賦役練戎政撫孤獨不為赫赫名而人被實惠進副都御史以忤瑾罷瑾誅復起廵撫尋以病致政  省</hi>
　<hi>志</hi>夏崇文<hi>原吉孫成化戊戌進士官至太僕少卿嘗條陳時務五事屬星變上言敬天惟在孝</hi>
　<hi>思用舍賞罰務守祖宗成法時論韙之  省志</hi>劉憲<hi>益陽人成化戊戌進士拜監察御史歴陞僉都</hi>
　<hi>御史廵撫寧夏值北軍入境憲募土兵禦之于花馬池㨗聞賜金帛有差後忤逆瑾逮繫詔獄卒  省志</hi>
　邵敏<hi>湘陰人事母孝母没廬墓側三年一夕有虎來墓所敏了無懼色忽數鹿來逐之去墓傍産芝</hi>
<pb n="KR2k0008_WYG_063-40b"/>
　<hi>數本人以為孝感所致成化間旌其門  省志</hi>徐廷用<hi>醴陵人𢎞治癸丑進士授户部主事陞郎</hi>
　<hi>中嘗焚香却金宣大用兵佐理軍餉邉事克濟以疾卒無以為殮所著有未齋稿東曹奏牘  省志</hi>易<lb/>
　舒<hi>攸縣人𢎞治乙丑進士選庶吉士授檢討詞翰冠絶當時不屈逆瑾出為南京户部主事瑾敗復入</hi>
　<hi>為翰林聲稱藉甚尋以親老歸  省志</hi>孫泰<hi>醴陵人𢎞治乙酉鄉舉知銅梁多惠政隣邑民爭訟</hi>
　<hi>子庭持身清苦在任十年惟一僕自随拜監察御史  省志</hi>楊志學<hi>長沙人𢎞治初進士授户</hi>
　<hi>部主事歴陞都御史入為户部侍郎陟尚書扈從聖駕大狩興都督餉免租民䝉其澤子守謙守約守魯</hi>
　<hi>俱中甲科  省志</hi>龍誥<hi>攸縣人正徳初知臨川縣時東鄉盗起不煩兵而定擢户部主事歴郎中</hi>
　<hi>出知廬州府嵗荒出賑奏罷馬價等賦全活者數百萬人累陞廣西叅政以病乞休卒于家所著有東洲</hi>
<pb n="KR2k0008_WYG_063-41a"/>
　<hi>奏議省志</hi>張治<hi>武陵人正徳庚辰㑹試第一人選庶吉士授編脩左贊善累陞南京吏部尚書入為</hi>
　<hi>文淵閣大學士進太子太保以疾卒博洽有文詞明習典故語及治亂毅然以經濟自許人亦以此期之</hi>
　<hi>卒賜祭葬謚文毅  省志</hi>楊守謙<hi>志學子嘉靖中進士歴官兵部郎中擢督學副使累遷僉御史</hi>
　<hi>督保定軍務㑹北騎南牧卒逼都城守謙擁兵横絶營塞京都遂定晉兵部右侍郎尋以逗遛詔獄伏辜</hi>
　<hi>時論惜之守謙以學行稱聞雖赴敵蹈死不悔其樸忠足嘉云  省志</hi>周采<hi>寧鄉人嘉靖己丑進</hi>
　<hi>士歴禮科都給事中端雅沉毅入奏務持大體出補㕘政歴四川左布政使時附和風熾采不能殉踰六</hi>
　<hi>年進副督御史廵撫雲南以鎮靜得民病歸卒  省志</hi>魏煥<hi>長沙衛人嘉靖己丑進士授嘉興府</hi>
　<hi>推官歴兵部員外郎擢四川僉事貞夷簡溫不以才智自見明習當時之務所在毅然身任之留心邉防</hi>
<pb n="KR2k0008_WYG_063-41b"/>
　<hi>能言勝敗之故至四川力振風裁無何卒所著有九邉圖考蜀東撫夷錄皇明拱衞録  省志</hi>
列女尹虞二女<hi>晉長沙人虞始興太守起兵討杜弢戰敗二女為弢所獲並有國色弢將妻之</hi>
　<hi>女曰我父二千石終不能為賊婦有死而已弢並害之</hi>趙淮妾<hi>長沙人逸其姓名宋徳祐中從</hi>
　<hi>淮戍銀樹埧淮兵敗俱執至𤓰洲元將使淮招李廷芝不從為所殺棄尸江濵妾偽入軍帳中告曰妾夙</hi>
　<hi>事趙運使今其死不葬不能忘情願掩埋之當終身事公無憾矣軍校憐之使數兵輿至江上妾聚薪焚</hi>
　<hi>淮骨置瓦缶中自抱持操小舟至急流仰天慟哭躍水而死</hi>于同祖妻<hi>姓曹氏茶陵人父徳</hi>
　<hi>夫教授湖湘間同祖在諸生中因以女妻焉元至正末茶陵䧟曹氏聞婦女多被驅逐謂其夫及子曰我</hi>
　<hi>義不辱身以累汝也顧舅年老汝等善事之遂自剄死妾李氏驚抱持之不得亦引刀自剄死</hi>段氏<lb/>
<pb n="KR2k0008_WYG_063-42a"/>
　<hi>劉頎妻茶陵人進士劉畊孫之子至正末紅巾賊起段被執自沉于水賊救之得不死釋之無何賊再至</hi>
　<hi>驅逐婦女段獨罵賊死之數日家人得其屍面如生叅將許某為殮葬有司奏聞旌表  省志</hi>鄧氏<lb/>
　<hi>梁尚志妻名靜邵陽人鄧早寡姑以家貧欲奪其志鄧指天泣誓撫㓜養姑終其身正統九年旌  省志</hi>
　段氏<hi>瀏陽陳忠妻年二十三夫亡誓不改節孀居三十六年節行無瑕天順初事聞旌表其門  省</hi>
　<hi>志</hi>洪氏<hi>諸生龍天衢妻攸人年十七歸龍甫期年而天衢以病故無子洪葬夫之日即築墳夫側</hi>
　<hi>以死自誓隆慶間有司奏聞旌表  省志</hi>羅氏<hi>諸生曹道妻益陽人年二十四而道亡羅誓不再適</hi>
　<hi>守節五十餘年雖至親相見不踰閫閾萬歴元年有司奏聞旌表  省志</hi>
仙釋緱仙姑<hi>長沙人入衡山脩道年八十餘孑然無侣居傍南嶽魏夫人仙壇忽一青鳥飛來自</hi>
<pb n="KR2k0008_WYG_063-42b"/>
　<hi>言我南嶽夫人使也以姑脩道精苦命我為伴毎有人遊山青鳥必預言其姓名一日曰今夕有暴客至</hi>
　<hi>姑無怖果有羣僧持火挺刄將害姑姑在牀上僧不見而出俱為虎所害姑徙居湖南□亦隨之後隠九</hi>
　<hi>疑莫知所終</hi>邵琥<hi>宋湘陰縣人少與兄玘弟珪同遊太學遇至人後歸都嶠山卓菴脩煉元符初</hi>
　<hi>蘇軾自嶺表歸訪琥庵中留旬餘琥後立草庵西蜀峨眉山遁去不知所終留題壁間云往往來來三十</hi>
　<hi>年更無踪跡在西川功成行滿昇天去囘首山頭月正圓</hi>洪蘊<hi>宋長沙人本姓藍母翁初以無子專</hi>
　<hi>誦佛經生洪藴年十三出家於郡之開福寺習方技書後遊汴京以醫術知名太祖召見賜紫方袍號廣</hi>
　<hi>利大師咸平初補右街首座累轉僧錄洪藴尤工於診切毎先嵗時言人生死無不應湯劑精至貴戚人</hi>
　<hi>臣有疾者多詔遣診療</hi>
<pb n="KR2k0008_WYG_063-43a"/>
　　寳慶府<hi>東至衡州府衡陽縣界一百四十里西至靖州綏寧縣界三百一十里南至永州府</hi>
　　　<hi>東安縣界一百二十里北至辰州府溆浦縣界三百八十里自府治至南京三千七十五里至</hi>
　　　<hi>京師九千三百九十五里</hi>
　　　<hi>糧五萬五十石零</hi>
建置沿革禹貢荆州之域天文軫分野春秋戰國時皆<lb/>
　屬楚秦屬長沙郡漢屬長沙國東漢屬零陵郡三國<lb/>
　吳置邵陵郡屬荆州晉宋齊梁並為邵陵國陳復為<lb/>
　郡隋初罷郡以其地屬潭州開皇中置建州治邵陽<lb/>
<pb n="KR2k0008_WYG_063-43b"/>
　尋廢唐置南梁州貞觀中改為邵州天寳初又改邵<lb/>
　陽郡乾元初復為邵州五代晉時改為敏州宋仍為<lb/>
　邵州後陞寳慶府元改為寳慶路本朝仍改為府領<lb/>
　州一縣四<lb/>
　邵陽縣<hi>附郭本漢長沙國昭陵縣地東漢析置昭陽縣屬零陵郡三國吳於此置邵陵郡晉改昭</hi>
　<hi>陽曰邵陽隋初郡罷以縣屬潭州後於縣置建州尋罷唐置邵陵縣後併入邵陽五代晉改邵陽曰敏政</hi>
　<hi>南漢復舊名宋為寳慶府治所元仍舊本朝因之編户四十六里</hi>城歩縣<hi>在府城北一百四十</hi>
　<hi>里隋為武攸縣地唐為城歩鎮宋屬武岡州元為武岡路儒林書院本朝初廢書院置城歩廵檢司属武</hi>
<pb n="KR2k0008_WYG_063-44a"/>
　<hi>岡州𢎞治中析武岡綏寧近城置城歩縣編户一十三里</hi>新化縣<hi>在府城北一百八十里本漢長</hi>
　<hi>沙國益陽縣地隋唐皆屬潭州宋以縣之大猺洞地置為五寨熈寧中置新化縣屬邵州紹聖初遷治於</hi>
　<hi>白沙百石坪元仍舊本朝因之編户二十六里</hi>武岡州<hi>在府城西南二百八十里春秋戰國皆為</hi>
　<hi>楚巫黔中地秦屬長沙郡漢為都梁夫夷二縣地屬零陵郡三國吳屬邵陵郡晉分都梁立武岡縣隋初</hi>
　<hi>省武岡入邵陽縣屬潭州後復置武攸縣唐改曰武岡屬邵州以建興縣省入宋於縣置武岡軍元陞軍</hi>
　<hi>為武岡路本朝洪武初改為府九年降為州以武岡縣省入編户四十三里領縣一</hi>新寧縣<hi>在州</hi>
　<hi>城南九十里本漢零陵郡夫夷縣地武帝時為夫夷侯國隋省入邵陽縣宋紹興中即其故地置新寧縣</hi>
　<hi>治水頭江北屬武岡軍元仍舊木朝因之景泰初又遷縣治於舊縣西四里編户八里</hi>
<pb n="KR2k0008_WYG_063-44b"/>
郡名邵陵<hi>吳名</hi>邵陽<hi>唐名</hi>
形勝接九疑之形勢據三湘之上游<hi>宋開元寺塔記</hi>東距洞庭<lb/>
　西連五嶺<hi>邵州圖經</hi>旁通荆襄外接交廣<hi>輿地紀勝</hi>控制谿峒<lb/>
　彈壓諸蠻<hi>宋創武岡軍勑牒</hi>介長沙零陵之間有唇齒輔車<lb/>
　之勢<hi>邵陽圖志序</hi>湖嶺要衝<hi>宋侯延慶/脩州門記</hi>溪山環郭<hi>宋㓂凖邵州即</hi>
　<hi>事詩云溪山環郭莫窮端</hi>接畛廣西綿亘湖北<hi>都梁記</hi>
風俗尚氣喜直節儉朴厚<hi>邵陽志序其人尚氣而貴信喜直而惡欺節儉而不奢朴</hi>
　<hi>厚而不恌</hi>地接谿峒其俗好勇尚儉<hi>圖經</hi>風俗陋儉獄訟稀<lb/>
<pb n="KR2k0008_WYG_063-45a"/>
　簡<hi>都梁記</hi>僻在萬山其民團聚<hi>舊志武岡之地僻在萬山谿谷深邃其民徭或</hi>
　<hi>百十家團聚或六七十家聚居故曰團聚</hi>板屋畬田<hi>宋章惇開梅山詩人家迤邐見板屋火耕</hi>
　<hi>磽确名畬田穿堂之鼔堂壁穿兩頭擊鼔歌聲傳長藤酌酒跪而飲何物爽口鹽為先</hi>
山川大禹山<hi>在府城北屹如障屏上有禹廟</hi>小佘湖山<hi>在府城東二里上有唐建申㤗</hi>
　<hi>芝祠</hi>洛陽山<hi>在府城東北五里澬邵二水㑹流其下有石室唐申㤗芝往來其中明皇感夣以像</hi>
　<hi>求得之賜號大國師㤗芝世家洛陽故以名山</hi>馬鞍山<hi>在府城東五里以形似名又新化縣西南</hi>
　<hi>七十里亦有馬鞍山</hi>石門山<hi>在府城北/六十里</hi>龍山<hi>在府城東八十里秀峯四出望之面</hi>
　<hi>面相類頂有龍池泉如湧潮分為二𣲖一入湘鄉為漣水一入邵陽為邵水</hi>大佘湖山<hi>在府</hi>
<pb n="KR2k0008_WYG_063-45b"/>
　<hi>城東南一百五十里上有臺臺側有巖中有石如懸凡禱雨有水自懸石點滴而下則雨相傳唐申㤗芝</hi>
　<hi>飛昇之所</hi>髙霞山<hi>在府城南一百八十里根盤永州東安祁陽縣界昔李真人於顯慶初入山脩</hi>
　<hi>道白日昇舉山下舊有髙霞觀</hi>四望山<hi>在府城南一百八十里與髙霞山接境周圍四十里山極</hi>
　<hi>髙竣</hi>七里花山<hi>在邵陽縣新寧鄉山形髙聳常見白雲生其下半山舊有望雲亭</hi>扶陽<lb/>
　山<hi>在邵陽縣境一名文竹山上有石床四面緑竹扶疎常隨風委拂此床</hi>梅山<hi>在新化縣南五</hi>
　<hi>里宋章惇開梅山詩開梅山開梅山萬仞摩星纒捫摩鳥道十歩九曲折持有僵木横崖顛負麻直上視</hi>
　<hi>南嶽囬首蜀道猶平川</hi>文仙山<hi>在新化縣西二十里一名文月山層巒疊山聳秀凌空上有三</hi>
　<hi>峯石壁峭絶半山間有石室石橋可陟而登旁有龍池相傳晉髙平令文斤脩煉之地</hi>金鳯山<lb/>
<pb n="KR2k0008_WYG_063-46a"/>
　<hi>在新化縣西南一百里上冇雷神祠</hi>牛欄山<hi>在新化縣境舊為控扼之所與此相連者又有海山</hi>
　<hi>楓嶺</hi>熊膽山<hi>在新化縣北一百里多出異獸/其山迤邐延袤西接巴黔之山</hi>火溪山<hi>在新</hi>
　<hi>化縣西一百里</hi>清江山<hi>在新化縣西/南一百里</hi>石槽山<hi>在新化縣南一百三十里半山</hi>
　<hi>有飛瀑宋章惇嘗經此有詩云瘴靄潛消瑞氣和梅峯千里闊烟蘿人逢雙堠雖云逺路在好山寧厭多</hi>
　武岡山<hi>在武岡州城北五里東漢伐五溪蠻與民同保此山故又名同保二岡左右對峙州以此</hi>
　<hi>得名唐元和中黔巫蠻獠冦亂武岡潭帥桞公綽招降之桞宗元有武岡銘云黔山之㠝巫水之磻魚駭</hi>
　<hi>而離獸犯而殘户恐合竄彼攘仍亂王師未誅期死以緩公明不疑公信不欺怨號呻吟鰥寡有辭援師</hi>
　<hi>定命俾邦克正皇仁天施我反其性我塗四闔公示之門我愚抵死公示之恩既骨而完既亡而存奉公</hi>
<pb n="KR2k0008_WYG_063-46b"/>
　<hi>之訓貽我子孫</hi>古山<hi>在武岡州城南五里上有瀑布泉宋陳與義詩層層石壁跂雲端好景偏於靜</hi>
　<hi>處安一𣲖飛泉如白練半空渦出碧光寒</hi>雷霆山<hi>在武岡州南五里上有石壇水旱民禱於此</hi>
　寳方山<hi>在武岡州城南五里舊名澬勝山有巖洞八所曰棲真上屏太保朝陽迎陽芙蓉隠山花</hi>
　<hi>乳其中龍甲神像皆滴乳所成陳與義詩石竇虛明略暗穿塵襟過此覺翛然洞門止在雲深處誰想人</hi>
　<hi>間别冇天</hi>南山<hi>在武岡州城東南一十/里山腰有泉溉田千頃</hi>禮僊山<hi>在武岡州南上有空</hi>
　<hi>峒莫測深淺</hi>雲山<hi>在武岡州城南一十五里山有七十一峯宋郡守汪中立嘗建七十一峯閣於</hi>
　<hi>上道書以此山為第六十九福地中有日華山月華山杏花塢投龍洞猿滕水道者巖俟公洞陳與義詩</hi>
　<hi>崒嵂竒峯百疊横山花開後暖風輕楚天曙色纔分處一帶烟光畫不成</hi>楓門山<hi>在武岡州城西</hi>
<pb n="KR2k0008_WYG_063-47a"/>
　<hi>四十里勢極髙峻陳與義詩丹楓如染帶烟光幻出人間錦繡鄉一段西山觀不盡歸鴉數點送斜陽</hi>
　金城山<hi>在武岡州城東南五十里道書以為第六十八福地石真人所治處宋李思聰詩試問金</hi>
　<hi>城山裏事只言仙境似蓬壺</hi>都梁山<hi>在武岡州東一百三十里漢以此山名縣</hi>紫陽山<lb/>
　<hi>在武岡州城東一百五十里宋周儀讀書於此有石室前瞰溪</hi>竹坪山<hi>在武岡州西南一百八十</hi>
　<hi>里山勢髙峻環繞都梁為一州偉觀</hi>角尖山<hi>在武岡州北一百八十里有二曰大角尖小角尖其</hi>
　<hi>狀如角周廻森聳路通辰沅</hi>唐紏山<hi>在武岡州境輿地廣記澬水出此漢志都梁縣有路山湏</hi>
　<hi>水所出東北至益陽入沅</hi>峎山<hi>在新寧縣西南一十五/里上有一石如人狀</hi>樟木山<hi>在新</hi>
　<hi>寧縣西南四十里山下多猺民鳥言夷面</hi>花溪山<hi>在新寧縣東南七十里猺獠環居其下水經石</hi>
<pb n="KR2k0008_WYG_063-47b"/>
　<hi>門與夫夷水合流</hi>六亭嶺<hi>在邵陽縣治前舊冇六/亭在上為臨眺之所</hi>棊盤嶺<hi>在府</hi>
　<hi>城南五里相傳諸葛亮宴兵着棊於此有石盤廣六尺棊痕尚存</hi>金鐘巖<hi>在武岡州城東一十</hi>
　<hi>五里</hi>銅鼓巖<hi>在武岡州城/北三十里</hi>桃花洞<hi>在府城南一十里傍多桃花洞口髙丈餘</hi>
　<hi>直入過小溪有石巖如屋内有石凳石牀石竈上有圓竅通明</hi>圓通洞<hi>在武岡州界其巖甚勝垂</hi>
　<hi>乳交結如寳葢</hi>青雲洞<hi>在新化縣熊膽山下洞深/不可測有瀑水飛流數丈</hi>青山洞<hi>在新</hi>
　<hi>化縣北蒼石環起呀若洞府鸞鶱虎踞竒怪萬狀</hi>都梁石<hi>在武岡州治東南髙十丈餘圓圍丈</hi>
　<hi>餘蘄然獨峙人呼都梁石</hi>和合石<hi>在武岡州城東二石相合髙二丈上有秦盧生侯生二仙跡存</hi>
　<hi>焉</hi>澬水<hi>在府城北源出靖州綏寧縣至此/合邵水禹貢九江孔殷澬其一也</hi>邵水<hi>在府城北</hi>
<pb n="KR2k0008_WYG_063-48a"/>
　<hi>源出邵陽縣龍山經馬鞍山諸葛孔明廟下號相公潭深不可測流至此合澬水</hi>都梁水<hi>出武</hi>
　<hi>岡州城西南㑹夫夷水經新化益陽入于洞庭</hi>夫夷水<hi>在新寜縣南源出廣西全州界過此至邵</hi>
　<hi>陽㑹澬水</hi>白香湖<hi>在武岡/州境</hi>白羊灘　孔雀灘<hi>俱在府城西其勢峻急</hi>
　茱萸灘<hi>在府城北四十里澬江水勢險惡昔人置銅柱於岸側以固率挽俗謂五十三灘四十八</hi>
　<hi>難此其首也</hi>慈惠泉<hi>在府城内報恩寺前又/有清泉在天慶觀前</hi>濓泉<hi>在府城舊通道</hi>
　<hi>坊宋濓溪周敦頥來攝州事嘗飲此泉故名</hi>仙泉井<hi>在府治東相傳昔有曹媼賣酒嘗有道人</hi>
　<hi>來索飲媼飲之不厭道人與藥一丸云投井中則作酒媼如其言井水皆香美成酒後道人復來媼言無</hi>
　<hi>糟飼豕復與一丸投之則皆水矣以媼不知足故也</hi>武陵井<hi>在武岡州治西南舊傳與武陵溪源</hi>
<pb n="KR2k0008_WYG_063-48b"/>
　<hi>相通</hi>缷甲池<hi>在六亭嶺下相傳/漢張飛卸甲於此</hi>明月池<hi>在武岡州深百丈</hi>龍池<lb/>
　<hi>有二一在邵陽縣龍山一在新化縣文仙山</hi>狀元洲<hi>在府城西五里相傳洪水没其洲必出狀</hi>
　<hi>元</hi>紫苑洲<hi>在武岡州洲/産紫苑故名</hi>黄塘陂<hi>在武岡州城西溉田四千餘畆</hi>彩塘<lb/>
　<hi>在府城東溉田三千畆</hi>野雞塘<hi>在府城西三十里塘側石崖斷處峭壁上有二雞形毛羽宛然</hi>
　月塘<hi>在新化縣南五里臨池絶壁上有石形如月故名</hi>
土產銀<hi>府境出</hi>丹砂<hi>武岡州竹子口出永樂中嘗/開淘後以所出㣲少罷之</hi>黒鷴<hi>新化</hi>
　<hi>出</hi>鷓鴣鮓<hi>府境/出</hi>麝香<hi>熊膽山出</hi>
藩封岷王府<hi>在武岡州治東洪熈元年以武岡千户所改建</hi>江川王府　南渭<lb/>
<pb n="KR2k0008_WYG_063-49a"/>
　王<hi>俱在武岡州城内</hi>善化王府　建徳王府　南安王府<lb/>
　南豐王府　安昌王府　黎山王府　唐年王府<lb/>
　長夀王府　漢川王府　遂安王府　綏寧王府<lb/>
　祁陽王府　廣濟王府　青林王府<hi>俱同城</hi>
公署寳慶衞<hi>在府治西本朝初立寳慶衞於長沙府益陽縣洪武五年徙建於此</hi>守禦武<lb/>
　岡千户所<hi>在武岡州治東北舊在州治西後遷於此𨽻靖州衞</hi>
學校寳慶府學<hi>在府治東宋治平間周敦頥攝州事自府治左遷城外邵水東後遷於今所</hi>
　武岡州學<hi>在州城南即宋武岡軍學舊址本朝洪武間重建</hi>邵陽縣學<hi>在府城東</hi>
<pb n="KR2k0008_WYG_063-49b"/>
　<hi>即周敦頥所遷州學舊址</hi>城歩縣學<hi>在縣治東正/徳丙子建</hi>新化縣學<hi>在縣治東</hi>
　<hi>南宋熈寧間建元燬本朝洪武間徙治西景泰成化間凡五遷定于此</hi>新寧縣學<hi>在縣治西</hi>
　<hi>宋紹興間建本朝洪武間徙東南凡三遷而四易其地定于此</hi>
書院東山書院<hi>在府城東嘉靖中建祀周敦頥以張九成配享</hi>
宫室清逺樓<hi>在府城大安門上</hi>横翠樓<hi>在府治/子城上</hi>息民樓<hi>在府城市中以</hi>
　<hi>上三樓皆宋建</hi>晝錦樓<hi>在府治北宋時郡人李傑為湖南帥歸建此樓今邵陽縣治即其故址</hi>
　宣風樓<hi>在武岡州治東宋建陳與義宣風雪霽詩樓逈雲隨□拱飛捲簾又映雪晴時千林凍解</hi>
　<hi>陰霾掃放出青山分外竒</hi>虛逺樓<hi>在武岡州/後圃宋建</hi>清風閣<hi>在府治子城上即譙樓也</hi>
<pb n="KR2k0008_WYG_063-50a"/>
　雲漢閣<hi>在府學宋徽宗御書雲漢為章之閣</hi>奎文閣<hi>在武岡州學宋景定間知軍楊巽建</hi>
　<hi>王亞夫書文天祥為記</hi>水晶閣<hi>在新化縣治南亦名南樓本朝景泰五年重脩</hi>思政堂<lb/>
　<hi>在府治宋建其在府治者又有進思鎮雅荷恩松桂等堂</hi>豐年堂<hi>在府治宋建吕稽中記云其陸</hi>
　<hi>饒黍稷麻麥其水宜稻</hi>議道堂<hi>在府學/宋建</hi>㑹心堂<hi>在府岡州治其在州治者又有</hi>
　<hi>平理凈治歸美燕香四堂皆宋建</hi>申申堂<hi>在武岡州治宋建取唐桞宗元武岡銘文儒申申之</hi>
　<hi>句為名</hi>讀書堂<hi>在紫陽山宋諫議周儀讀書處書堂在千尋石室陳與義謂為雷霆鬼神之所</hi>
　<hi>為非人力之所能就者</hi>雙清亭<hi>在府城東五里江心石上宋建澬邵二水匯于下故名傍有康</hi>
　<hi>濟祠祀水神元邵原性詩髙城木落見清秋亭館丹青在上頭落日逺邀孤鳥没蒼山長夾兩江流東西</hi>
<pb n="KR2k0008_WYG_063-50b"/>
　<hi>舟楫通荆楚咫尺䦨干近斗牛天地茫茫一杯酒登臨莫問古今愁</hi>望楚亭<hi>在府治舊通判㕔宋</hi>
　<hi>建</hi>翠㣲亭<hi>在邵陽縣/金華山</hi>望仙亭<hi>在府城南岡阜上元歐陽識詩澬水西來兼邵</hi>
　<hi>水龍山横騖際梅山</hi>襲芳亭<hi>在武岡州治宋唐恪有詩又有朋簮晚靜等亭皆在州治</hi>漁父<lb/>
　亭<hi>在武岡州東五十里滄浪水相傳漁父與屈原相見處又郡圃有招屈亭</hi>問月亭<hi>在武岡州</hi>
　<hi>治宋建</hi>梅山亭<hi>在梅山上宋建/元燬本朝重脩</hi>九曲亭<hi>在武岡州東有流泉昔人作亭</hi>
　<hi>其上以流杯又名萬玉亭</hi>勸稼亭<hi>在新化縣治北/正統十年重建</hi>風月臺<hi>在府治舊通判</hi>
　<hi>㕔以周敦頥如光風霽月故名</hi>法華臺<hi>在府城東三里東山絶頂下瞰長江乃邵陽之勝槩宋陳</hi>
　<hi>琰有登臺詩今為太平興國寺</hi>鳯凰臺<hi>在武岡州鳯凰山上</hi>
<pb n="KR2k0008_WYG_063-51a"/>
關梁巨口關<hi>在府城北一十里</hi>白馬關<hi>在府城東/北五十里</hi>石羊關<hi>在武岡州</hi>
　<hi>東二十里</hi>紫陽關<hi>在武岡州東/一百五十里</hi>青龍橋<hi>在府城東宋建冇銕柱銕犀兵後没</hi>
　<hi>於水本朝洪武間同知門思齊重建元鞠志元詩百丈青龍跨碧湍鐵犀光照曲欄干馬蹄踏月千門曉</hi>
　<hi>人影凌波六月寒</hi>安濟橋<hi>在武岡州城南宋郡民唐日宣建</hi>
寺觀光孝寺<hi>在府治西北唐建元燬本朝洪武末重建</hi>天寧寺<hi>在武岡州治西</hi>紫極<lb/>
　宫<hi>在府治西北宋端平中建</hi>𤣥妙觀<hi>在武岡州治南本朝正統間以觀舊址為州治故遷觀於</hi>
　<hi>此</hi>
祠廟盤古廟<hi>在府城西一十里</hi>大舜廟<hi>在府城/北一里</hi>大禹廟<hi>在府城北四十</hi>
<pb n="KR2k0008_WYG_063-51b"/>
　<hi>里宋乾道間碑猶存</hi>武侯廟<hi>在府城東南二里祀諸葛亮又武岡州治西亦有廟宋淳祐間建</hi>
　鄧留侯廟<hi>在府城東祀五代時刺史鄧處訥</hi>昭潭廟<hi>在武岡州城南五里古山之麓</hi>
　<hi>祀昭潭龍神</hi>渠渡廟<hi>在武岡州城北宋封其神/為靈濟侯水旱赴禱輙應</hi>濓溪祠<hi>在府</hi>
　<hi>學宋朱熹記畧曰邵陽太守東陽潘侯燾以書來曰郡學故有濓溪先生周公之祠既又以故府張公九</hi>
　<hi>成之學為出於先生也則亦祠以侑焉竊惟先生之學實得孔孟不傳之緒以授二程先生而道以大明</hi>
　<hi>然自再傳之後則或僅得其髣髴或遂失其本真而不可以若是班矣乃更闢堂東一室時祀先生以致</hi>
　<hi>區區尊嚴道統之意又魏了翁亦有記</hi>十先生祠<hi>在新寧縣學元縣尹李文淵創始蕭從周</hi>
　<hi>繼成之祀宋周敦頥程顥程頥張載邵雍司馬光朱熹張栻吕祖謙元許衡邑人許元齡獻田一百畆以</hi>
<pb n="KR2k0008_WYG_063-52a"/>
　<hi>供祀事劉性有記</hi>賀叅政祠<hi>在府城東叅政賀興隆也本朝甲辰年任湖廣克寳慶與賊周</hi>
　<hi>文貴戰殁有詔褒贈立祠祀之命有司嵗以六月八日致祭</hi>張飛廟<hi>在邵陽縣治南廟前冇井</hi>
　<hi>俗傳飛以鎗插地泉出為井</hi>謝省祠<hi>在府城内省守寳慶有惠政郡人祀之</hi>
陵墓岷莊王墓<hi>在武岡州城北同保山王本朝宗室景泰三年葬此</hi>康信墓<hi>在府城南</hi>
　<hi>楓山下信千户死國事勅葬</hi>
古蹟白公城<hi>在府境内白公楚大夫白善也</hi>建州城<hi>在府城北二里隔澬水晉邵陵郡治</hi>
　<hi>此隋改為連州後移治水南今府治是也</hi>都梁城<hi>在武岡州城東五里漢為縣長沙定王子定封</hi>
　<hi>都梁侯國於此</hi>夫夷城<hi>在武岡州城東北二百四十里漢為縣長沙定王子義封夫夷侯國於此</hi>
<pb n="KR2k0008_WYG_063-52b"/>
　髙平廢縣<hi>在新化縣永寧鄉孫吳置晉屬邵陵郡隋併入邵陽縣</hi>新城廢縣<hi>在府</hi>
　<hi>城東九十里孫呉置晉併入邵陽縣</hi>建興廢縣<hi>在本府境晉置屬邵陵郡唐省入武岡縣屬邵</hi>
　<hi>州</hi>武岡廢縣<hi>在武岡州治西南晉置唐屬邵州本朝洪武九年省入州</hi>臨岡廢縣<lb/>
　<hi>在武岡州境本臨口寨宋崇寧中置臨岡縣紹興中復廢為寨</hi>文仙石榻<hi>在文仙山上有石牀</hi>
　<hi>髙一丈四尺茂林脩竹䕃蔽左右半山間有石室去地五丈丹竈存焉</hi>桃花源<hi>寰宇記武陵地</hi>
　<hi>實在斯郡按郡國志此源有夫人祠在焉</hi>宋十五寨<hi>俱在邵陽縣宋初蠻宼鈔掠邵陽命將討</hi>
　<hi>平置十五寨守之管土丁弩手其寨曰武岡真田白沙水竹界岡三堂羅尾盆溪塘兒古限查木新興安</hi>
　<hi>定三門硤口今遺址俱存</hi>淘金塲<hi>在武岡州凡十處永樂間開五處淘之今俱無</hi>硃砂塲<lb/>
<pb n="KR2k0008_WYG_063-53a"/>
　<hi>在武岡州安樂鄉永樂間廢</hi>吕仙遺跡<hi>在府城中宋賈宗奭倅郡冇古鏡甚寳之時聞有囘</hi>
　<hi>處士善磨召見風骨軒昻乃取藥堆鏡上處士曰藥少須歸取去不復還遣人詢其處乃見太平寺門上</hi>
　<hi>有詩云手内青蛇凌白日洞中仙果艷長春須知物外烟霞客不是城中磨鏡人詩後題囘道人宗奭驚</hi>
　<hi>嘆其鏡上藥已化惟所堆處一點表裏瑩徹</hi>
名宦漢第五倫<hi>建武中為夫夷長峭直無私</hi>晉陶侃<hi>為武岡令與太守吕岱有嫌棄</hi>
　<hi>官歸為郡小中正</hi>隋于璽<hi>開皇間為邵總管州在州數年甚有恩惠後遷江陵州刺史人數千</hi>
　<hi>詣闕請留文帝嘉嘆令還郡州父老相賀</hi>唐李臯<hi>為湖南觀察使部將王國良戍武岡據縣反臯</hi>
　<hi>乃自稱使者造國良壘受其降盡焚其攻守之具</hi>王鍔<hi>從李臯誘降王國良有功進官邵州刺史</hi>
<pb n="KR2k0008_WYG_063-53b"/>
　桞公綽<hi>元和中為潭部戎帥蠻獠雜擾公綽提卒五百屯武岡告以天子威命亂人大恐投刃頓</hi>
　<hi>服奉職輸賦</hi>宋李繼隆<hi>開寳中梅山洞蠻反冦潭邵繼隆時為供奉官以雄武三百人戍邵</hi>
　<hi>州至潭州南蠻截其道繼隆力戰蠻乃遁去</hi>朱夀昌<hi>仁宗時使湖南或言邵州可置冶采金者</hi>
　<hi>有詔興作夀昌言州近蠻金冶若大發蠻必爭自此邉境恐多事且廢良田數百頃詔亟罷之</hi>郭逵<lb/>
　<hi>南路鈐轄知邵州武岡蠻反逵討平之</hi>潘夙<hi>仁宗時湖南轉運使邵州蠻叛湖南騷動夙親督兵</hi>
　<hi>破其團峒九十餘</hi>周敦頥<hi>治平中以永倅攝邵州事釋菜先聖講明理學誘掖諸生其治民以</hi>
　<hi>仁愛為心政事以教化為急不踰月郡大治</hi>楊勛<hi>知新化縣以善政聞金人内侵勛親率民兵勤</hi>
　<hi>王民樂從之晝夜疾馳至襄陽以困踣於軍邑人徳勛之深不容其柩歸葬長沙願留葬邑下爭負土成</hi>
<pb n="KR2k0008_WYG_063-54a"/>
　<hi>墳</hi>王彥<hi>知邵州髙宗撫勞甚厚曰以卿能牧民故付郡便郡行即召矣彦在郡甚亷</hi>張九<lb/>
　成<hi>紹興中知邵州下車首興學校延禮儒生為政不怒而威不嚴而肅發奸擿伏吏不能欺</hi>潘燾<lb/>
　<hi>知邵州有學識始至即稽祀典脩建濓溪先生祠堂以祀周子朱子為之記</hi>張球<hi>紹興間出知武</hi>
　<hi>岡軍浚拓平田水利獻助迎兩宫錢數萬緡時論偉之</hi>鄭汝諧<hi>淳熈間出知武岡州脩軍學建</hi>
　<hi>常平倉貸民以錢使市瓦覆屋民徳之</hi>汪立中<hi>嘉定間出知武岡軍工詩好學作興士類</hi>史<lb/>
　彌寧<hi>嘉定間出知武岡軍始行鄉飲酒禮于學官</hi>元歐陽𤣥<hi>泰定間為武岡縣尹有惠</hi>
　<hi>政峒獠相攻殺𤣥單騎抵其地諭之獠熟𤣥名羅拜曰我曹嘗訴某事縣不為直故發憤就死耳不意煩</hi>
　<hi>我清亷官自來𤣥諭以禍福為理其訟獠遂安</hi>聶炳<hi>元統中為寳慶路推官詳慎刑獄民畏而懷之</hi>
<pb n="KR2k0008_WYG_063-54b"/>
　<hi>㑹峒猺㓂邊左丞圖沁討之屯兵武岡以炳攝分省理問官釋被俘無驗者數千人</hi>桞不華<hi>武岡</hi>
　<hi>路總官元李之亂不華率義兵屯戍同保山控制蠻獠守境衞民㡬二十年邉防頼之後以疾卒鄰郡聞</hi>
　<hi>之亦慟哭民嘗頌之曰前冇公綽武岡父母今之郡侯無乃其後足我衣食安我田畆我子我孫與侯同</hi>
　<hi>久</hi>許楫<hi>湖南提刑按察使武岡富民有毆死出征軍人者陰以家財誘其佃者代已欵伏楫審得</hi>
　<hi>其情釋佃者繫富民人服其明</hi>李朝端<hi>泰定間為新寧縣尹有遺愛在民</hi>本朝張原<lb/>
　善<hi>知新化縣創建公署大興學校持身亷謹敬神恤民人至今思慕之</hi>葉宗<hi>洪武中任新化縣丞</hi>
　<hi>潔己愛民一考陞考功主事民懇請于朝仍俾復任仁惠之風逺近化之</hi>蕭岐<hi>永樂初知新化縣亷</hi>
　<hi>能才幹守己敬神教民種植桑麻㯶桐等物民獲其利陞寳慶知府至今有茶園三所民慕其遺愛</hi>徐<lb/>
<pb n="KR2k0008_WYG_063-55a"/>
　彛<hi>永樂中武岡州判官時洞苖宼亂彛率民兵出戰死之民至今哀慕</hi>姜啓隆<hi>永樂中知寳慶</hi>
　<hi>府撫字勤勞勸課不怠嵗飢勸僚屬暨富民岀粟濟活甚多復致政去民至今仰慕</hi>何永芳<hi>宣徳</hi>
　<hi>初知邵陽縣持身亷謹勤於撫字尤作興學校修整一新值嵗荒召富民懇情勸借榖米數萬石以濟飢</hi>
　<hi>民全活甚多邑人感慕不忘</hi>薛得中<hi>知邵陽縣愛民敬士/重建縣學振作儒風</hi>儀智<hi>永樂</hi>
　<hi>中知寳慶府為政寛厚深得民心累擢本省布政使簡易凝重尤得藩宣體  省志</hi>白素<hi>永樂中由</hi>
　<hi>生員以守城功授武岡知州蒞事以厚風俗興禮讓省刑罰為務未㡬教化大行峒苗信服九年秩滿父</hi>
　<hi>老保留復任至今有遺思焉  省志</hi>周冕<hi>永樂末知寳慶府體民利病凡有勾攝置木牌畫兵禁于</hi>
　<hi>上令持至鄉民無騷擾之患且多善政百姓懷之  省志</hi>林繼顯<hi>知新寧縣尚教化省刑罰均徭</hi>
<pb n="KR2k0008_WYG_063-55b"/>
　<hi>賦秋毫無犯百姓思之立遺愛碑  省志</hi>唐榮<hi>正統中知新寧縣時縣治燬于兵燹榮奏徙今治城</hi>
　<hi>池壇廟學校道路皆其創造百廢具興規畫咸當功蹟著聞  省志</hi>謝省<hi>寳慶知府嘗書真徳秀四</hi>
　<hi>事十害為僚屬戒春秋行郊野勸耕省歛或給耕牛其不率者裁之以法新學校去佛老時稱循良第一</hi>
　<hi>民立祠祀之  省志</hi>劉遜<hi>以監察御史知武岡州政持大體興學勸士卓有能聲  省志</hi>吳轍<lb/>
　<hi>正徳間知城歩縣時新創縣治修理功劇轍撫循新附苗餘威惠並至以老乞休至今民懷其惠  省志</hi>
　田嵓<hi>正徳中知寳慶府節周愛人均里甲課諸生嵗荒作粥療飢多方賑濟全活甚衆  省志</hi>
流寓李安國<hi>宋熈寧間自洪都徙新化事母孝在位者以其行彰著請入學教邑子弟未㡬以奉</hi>
　<hi>菽水辭歸邑民敬之有詩百餘篇號梅山老人集</hi>陳與義<hi>洛陽人宋建炎初避地邵陽寓周氏</hi>
<pb n="KR2k0008_WYG_063-56a"/>
　<hi>之家有詩甚富後為叅知政事</hi>芮燁<hi>吳興人仕宋為左從政郎嘗和沈長卿詩云寧令漢社稷變作</hi>
　<hi>莾乾坤坐謫武岡軍秦檜死始放還</hi>
人物晉周﨑<hi>邵陵人為湘州從事王敦之難譙王承使﨑求救於外與周該俱為魏乂所執乂責</hi>
　<hi>﨑臨以白刃曰汝為語城中稱大將軍已破劉隗等外援隔絶我當活汝﨑偽許之既至城下大呼曰王</hi>
　<hi>敦軍敗於湖甘卓已克武昌即日分遣大衆來赴此急努力堅守賊今散矣乂殺之</hi>唐胡曾<hi>邵陽</hi>
　<hi>秋田人長於才幹天福間應舉不第髙駢鎮四川乃置門下時雲南叛乗傳入川辭㫖不遜使幕客各撰</hi>
　<hi>書答之曾辭曰四方之於中國猶衆星之拱北辰百川之趨東海天地尚不能違况於人乎駢盛稱之自</hi>
　<hi>是箋奏皆岀其手遂成安定集十一卷詠史詩百首</hi>鄧處訥<hi>邵州龍潭人從江西閔頊防秋安南</hi>
<pb n="KR2k0008_WYG_063-56b"/>
　<hi>中和中還道經潭州黄巢之亂盗殺潭州觀察使李裕城中無主衆推頊留後請諸朝僖宗加頊節度使</hi>
　<hi>處訥為邵州刺史㑹頊為周岳所殺處訥率諸將哭之興兵問罪積八年攻岳斬之累遷武安軍節度使</hi>
　<hi>後為劉建鋒所害</hi>宋周儀<hi>武岡人雍熈初進士及第官至諫議大夫為嘉祐名臣臨終遺命以</hi>
　<hi>邵陵租田悉分宗族子湛天禧間進士</hi>孫欽<hi>武岡人宣和間洞獠讐殺欽挺身往諭即聴命郡守</hi>
　<hi>以聞徽宗嘉之召見官以文資後以武功大夫徳州刺史還守鄉郡靖康末死金人之難</hi>聶致堯<lb/>
　<hi>邵陽人事親孝臨財亷周給貧困邦人徳之列舉孝行節義十事守宰以聞詔旌表其門張栻為題其額</hi>
　李傑<hi>邵陽人登熈寧初進士第後出帥湖南由邵陽拜松楸以己俸置書萬卷以遺郡庠買田數千</hi>
　<hi>畆以贍宗族</hi>王元春<hi>邵陽人慶元中進士歴/官吏部侍郎有清譽</hi>金彥<hi>邵陽人力學善</hi>
<pb n="KR2k0008_WYG_063-57a"/>
　<hi>屬文天資敦厚喜振困窶而惇孝友邵人號義門金氏胡寅嘗記其事後牧守奉詔舉彥孝亷為天下第</hi>
　<hi>一</hi>本朝劉必榮<hi>武岡州人才識過人洪/武間任鴻臚寺右少卿</hi>李原暹<hi>邵陽人才</hi>
　<hi>識逺大為監察御史持法有能名終雲南按察司僉事</hi>方觀<hi>武岡人性至孝年十四䘮母哭泣踰</hi>
　<hi>禮及父卒廬墓三年孝事繼母母卒遂終身廬墓景泰中事聞旌其門  省志</hi>楊海清<hi>城歩人冇</hi>
　<hi>勇力為衆推服景泰八年洞苖肆掠邵湘海清率其妻及其徒追戰于龍王橋以後援不至與妻徒俱遇</hi>
　<hi>害今冇祠祀  省志</hi>唐鳯儀<hi>邵陽人事親恤族内行純備登正徳戊辰進士授行人拜監察御史</hi>
　<hi>岀按蘇松浙江風裁凜然不避權勢擢應天府丞進僉都御史廵撫四川上疏救荒止征勦擒獲沙保振</hi>
　<hi>旅息兵蜀民大悅尋丁母憂以疾卒  省志</hi>陽益<hi>新化人正徳間應貢奏免本縣加増稅糧邑民</hi>
<pb n="KR2k0008_WYG_063-57b"/>
　<hi>頼之任桐城丞督兵拒宸濠以功欽賜銀幣  省志</hi>康憲<hi>寳慶人㓜孤事母雷曲盡其孝任廣元知</hi>
　<hi>縣寛洪簡易愷悌循良興學校惠小民民愛戴若慈母九載歸田恂恂謙厚雖待小兒亦必以禮人有非</hi>
　<hi>義愧不以聞治家嚴而有法尤敦婣睦周患急年八十四齒徳推重鄉評  省志</hi>賀冕<hi>邵陽縣人</hi>
　<hi>有勇畧嘉靖十年流賊刼掠冕率弟璋并姪四人奮勇拒敵以後援不繼死之  省志</hi>
列女鄒氏<hi>武岡人段思禮妻孀時年二十四撫子肅領鄉薦景泰中事聞  省志</hi>董氏<hi>邵陽</hi>
　<hi>人夏寅妻寅舉鄉試卒時董年二十無子妾劉氏年十八遺腹生子同心苦節撫孤成立以夀終  省志</hi>
　余氏<hi>新化人劉大庭妻庭病劇泣下不言余知其意以死自誓撫子成名  省志</hi>楊氏<hi>武岡</hi>
　<hi>人李録妻録為諸生楊歸甫八月録病籲天割股比殁楊年十九矢心以守冇司嵗以官租贍之  省志</hi>
<pb n="KR2k0008_WYG_063-58a"/>
仙釋盧侯二仙<hi>世傳秦始皇遣盧生入海求神仙藥不獲盧與侯生謀隠入邵陵雲山今山冇</hi>
　<hi>侯仙迹盧仙影秦人古道煉丹井飛昇臺掃壇竹皆其遺迹</hi>申泰芝<hi>唐洛陽人其母楊夣吞芝</hi>
　<hi>而孕故名與𤣥宗同誕日歴覽勝地後居佘湖山修煉𤣥宗感夣求得之賜號大國師住京師𤣥真觀屢</hi>
　<hi>著靈異白晝冲舉</hi>文斤<hi>晉南昌人號超然子咸安中為邵州髙平令嘗遇異人授以丹訣後棄官</hi>
　<hi>歸康寧二年仙去</hi>申仙翁<hi>洛陽人母夣吞靈芝覺而有娠唐垂拱二年生稍長去俗修道嘗遊</hi>
　<hi>南岳遇異人授金丹術𤣥宗夜夣湖南有白雲居士召至京師言論契合還山未㡬昇仙宋封妙寂靈修</hi>
　<hi>真人</hi>何大士<hi>營道人弱冠悟佛學宋慶厯間吕仙訪之相與指明宿植謂其為定光佛後身惟朝</hi>
　<hi>夕持念釋迦觀音名號有自來叅者率為偈以答之練提刑遇之言有所契大士云在家能出家火裏生</hi>
<pb n="KR2k0008_WYG_063-58b"/>
　<hi>蓮花後無疾而逝</hi>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷六十三<lb/>
</p>
<p>
</p>
  </div>
</body>
</text>
</TEI>
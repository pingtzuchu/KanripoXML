<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一綂志卷二十二</head> <lb/>
    <p>
<pb n="KR2k0008_WYG_022-1a"/>
欽定四庫全書<lb/>
　明一綂志卷二十二<lb/>
　　　　　　　　　　　　明　李賢等　撰<lb/>
　　山東布政司<lb/>
　山東古青兖二州地漢置青州部刺史領北海濟南<lb/>
　齊瑯琊東萊五郡高宻膠東淄川城陽四國又置兖<lb/>
　州部刺史領東泰山濟隂平原清河渤海千乗七郡<lb/>
　東平一國後漢刺史如故兖治昌邑青治臨淄唐置<lb/>
<pb n="KR2k0008_WYG_022-1b"/>
　河南河北二道採訪處置使而河南治汴河北治魏<lb/>
　以青兖諸郡分𨽻焉宋置京東東路京東西路河北<lb/>
　東路三安撫司並以守臣兼領元以山東直𨽻省部<lb/>
　置山東東西道宣慰司治益都又置山東東西道肅<lb/>
　政亷訪司治濟南本朝置山東等處承宣布政使司<lb/>
　領濟南兖州東昌青州登州萊州六府置山東都指<lb/>
　揮使司領濟南青州左登州大嵩濟寧東昌寧海靈<lb/>
　山成山平山鰲山靖海安東威海萊州臨清十六衛<lb/>
<pb n="KR2k0008_WYG_022-2a"/>
　東平肥城膠州諸城滕縣五所又置山東等處提刑<lb/>
　按察司分濟南東兖海右三道兼察諸府州衛所布<lb/>
　按二司俱治濟南都司初治青州後亦遷治濟南云<lb/>
　　濟南府<hi>東至青州府臨淄縣界二百五十里西至東昌府茌平縣界一百四十里南至兖州</hi>
　　　<hi>府寧陽縣界三百里至直𨽻河間府景州吳橋縣界三百十七里自府治至京師九百里至南</hi>
　　　<hi>京一千八百五十里</hi>
　　　<hi>糧八十五萬一千六百石零</hi>
建置沿革禹貢青州之域天文危分野春秋戰國並為<lb/>
<pb n="KR2k0008_WYG_022-2b"/>
　齊地秦屬齊郡漢初屬齊國文帝分置濟南國景帝<lb/>
　改為濟南郡東漢仍為國俱治東平陵晉移治歴城<lb/>
　劉宋割青州西部於此僑立冀州後魏改為齊州兼<lb/>
　置濟南郡隋初置郡存州後改為齊郡唐復為齊州<lb/>
　天寳初改為臨淄郡尋改為濟南郡乾元初復為齊<lb/>
　州宋陞為興徳軍又陞為濟南府金因之元改為濟<lb/>
　南路本朝復改為濟南府領州四縣二十六<lb/>
　歴城縣<hi>附郭古齊歴下城漢置歴城縣屬濟南國晉屬濟南郡初郡治東平陵城後移治於此隋初罷</hi>
<pb n="KR2k0008_WYG_022-3a"/>
　<hi>郡以縣屬齊州唐以平陵縣省入宋金元仍舊本朝因之編户九十八里</hi>章丘縣<hi>在府城東一百</hi>
　<hi>一十里春秋時齊髙唐邑漢為陽丘縣地屬濟南郡東漢省北齊移髙唐縣治於此隋改為章丘縣唐初</hi>
　<hi>屬譚州貞觀初州廢以縣屬齊州宋增置清平軍金廢軍以縣屬濟南府元仍舊本朝因之編户一百三</hi>
　<hi>里</hi>鄒平縣<hi>在府城東北一百八十里古鄒侯國漢置鄒平縣屬濟南郡晉為鄒縣屬樂安國後</hi>
　<hi>廢隋復置屬齊州後廢唐復置屬譚州貞觀初州廢屬淄州宋景徳初徙治廢濟陽城金仍舊元屬濟南</hi>
　<hi>路本朝因之編户五十七里</hi>淄川縣<hi>在府城東二百三十里本漢般陽縣屬濟南郡東漢屬齊</hi>
　<hi>國晉漢劉宋置東清河郡及貝丘縣北齊罷郡以縣屬齊州隋置淄州改貝丘為淄川縣後州廢唐初復</hi>
　<hi>置淄州宋金因之元改淄州為淄萊路後改般陽路以縣屬倚郭本朝洪武初改路為淄川州以縣省入</hi>
<pb n="KR2k0008_WYG_022-3b"/>
　<hi>尋又改州為縣屬濟南府編户六十里</hi>長山縣<hi>在府城東北二百里本漢濟南郡於陵縣地劉</hi>
　<hi>宋於此僑置廣川郡及武强縣北齊改廣川為東平原郡隋初廢郡後改武强為長山縣屬齊州以縣有</hi>
　<hi>長白山故名唐初屬鄒州後屬淄州宋金因之元屬般陽路本朝改今屬編户六十三里</hi>新城縣<lb/>
　<hi>在府城東北三百二十里本唐宋以來長山縣地元初因其地民衆始置城邑曰新城屬淄州後屬般陽路</hi>
　<hi>本朝改今屬編户四十五里</hi>齊河縣<hi>在府城西五十里本漢平原郡祝阿縣地宋始為鎮金大</hi>
　<hi>定中置為縣屬濟南府元屬徳州本朝改今屬編户二十七里</hi>齊東縣<hi>在府城東北一百八十里</hi>
　<hi>本漢濟南府鄒平縣地宋置齊東鎮金時劉豫於此置夾河巡檢司元初置齊東縣屬濟南路至元初改</hi>
　<hi>屬河間路本朝改今屬編戸五十五里</hi>濟陽縣<hi>在府城北九十里本北齊長樂縣地隋改曰髙</hi>
<pb n="KR2k0008_WYG_022-4a"/>
　<hi>苑縣屬齊州唐析置濟陽縣以在濟水北故名元和中省入髙苑縣屬淄州金復析臨邑章丘二縣地置</hi>
　<hi>濟陽縣屬濟南府元仍舊本朝因之編户五十八里</hi>禹城縣<hi>在府城西北一百里周為祝國秦屬</hi>
　<hi>齊郡漢置祝阿縣屬平原郡晉屬濟南郡隋屬齊州唐改為禹城縣因縣有禹貝丘故名後徙今治宋金</hi>
　<hi>俱屬濟南府元屬曹州本朝改今屬編户五十六里</hi>臨邑縣<hi>在府城北一百五十里本漢舊縣屬</hi>
　<hi>東郡晉屬濟北國劉宋屬東魏郡隋屬齊州唐屬譚州又屬齊州元和中析置歸化縣屬徳州太和初以</hi>
　<hi>歸化省入臨邑宋徙治孫耿鎮屬濟南府金因之元屬河間府本朝改今屬編戸三十二里</hi>長清<lb/>
　縣<hi>在府城西南七十里本漢盧縣地屬泰山郡晉屬濟北國隋置長清縣屬濟州因界内清水為名唐</hi>
　<hi>屬齊州元和中以析置山茌縣省入宋初因之至道初徙今治元屬泰安州本朝改今屬編户四十四里</hi>
<pb n="KR2k0008_WYG_022-4b"/>
　肥城縣<hi>在府城西南一百六十里古肥子國漢置縣屬泰山郡東漢省入盧縣宋置碻磝戌後屬</hi>
　<hi>濟北郡後周置肥城縣隋屬濟州唐屬東泰州貞觀初省入博城屬兖州宋省入平隂縣金因之元復置</hi>
　<hi>屬濟寧路本朝改今屬編户三十里</hi>青城縣<hi>在府城東北二百二十里本臨邑寧津二縣地舊名</hi>
　<hi>青平鎮元於此置青平縣屬濟南路中綂間改屬陵州至元初改屬河間路本朝洪武初省入鄒平齊東</hi>
　<hi>二縣十四年又置屬濟南府編户三十三里</hi>陵縣<hi>在府城西北二百四十里漢安徳縣地屬平原</hi>
　<hi>郡晉析置安陵縣隋又析置将陵縣屬平原郡唐屬徳州五代周以安陵縣省入將陵宋屬景州又屬永</hi>
　<hi>静軍金屬景州元陞為陵州屬濟南路後屬河間路本朝改為縣徙治徳州故城編户三十二里</hi>泰<lb/>
　安州<hi>在府城南一百八十里漢為奉髙及愽縣地屬泰山郡隋廢郡改奉髙曰岱山愽曰汶陽後又</hi>
<pb n="KR2k0008_WYG_022-5a"/>
　<hi>改汶陽曰愽城以岱山省入唐於縣置泰州後廢改愽城曰乾封宋徙縣治於此又改奉符縣金置泰寧</hi>
　<hi>軍又改泰安軍尋改為州元初屬東平路後𨽻省部本朝屬濟南府以奉符縣省入編户九十七里領縣</hi>
　<hi>二</hi>新泰縣<hi>在州城東南一百八十里本漢泰山郡東平陽縣地晉泰始中置新泰縣屬泰山郡</hi>
　<hi>後屬東安郡後魏屬泰山郡隋屬琅琊郡唐屬莒州後屬沂州金屬泰安州元省入萊蕪縣後復置本朝</hi>
　<hi>因之編户二十一里</hi>萊蕪縣<hi>在州城東一百二十里春秋時為夾谷地漢置萊蕪縣屬泰山郡魏</hi>
　<hi>移治嬴縣隋屬魯郡唐屬淄州尋省入愽城縣後復置屬兖州宋因之又増置萊蕪監金廢監以縣屬泰</hi>
　<hi>安州元仍舊本朝因之編户四十二里</hi>徳州<hi>在府城西北二百八十里本秦齊郡地漢析置平原</hi>
　<hi>郡治平原縣東漢及魏晉俱為平原國後魏改為郡又置安徳郡隋置徳州復為平原郡唐置徳州尋改</hi>
<pb n="KR2k0008_WYG_022-5b"/>
　<hi>平原郡乾元初復為徳州治安徳縣五代晉移治長河縣宋復移治安徳元因之本朝洪武初省安徳縣</hi>
　<hi>入州尋廢舊治為陵縣而徙州治陵縣城編户三十四里領縣二</hi>德平縣<hi>在州城東一百六十</hi>
　<hi>里漢為平昌縣屬平原郡東漢改曰西平昌後魏復名平昌省鬲重平二縣入焉隋屬徳州唐以般縣省</hi>
　<hi>入五代唐改為德平縣宋省入安徳縣元符初復置屬徳州金元仍舊本朝因之編户四十一里</hi>平<lb/>
　原縣<hi>在州城東南一百二十里漢置縣為平原郡治所東漢改郡為國後魏徙郡治聊城而於縣置</hi>
　<hi>東青州尋廢州以縣屬安德郡隋屬冀州尋改屬德州唐屬齊州尋復舊屬五代宋金元俱仍舊本朝因</hi>
　<hi>之編户四十六里</hi>武定州<hi>在府城東北七十里秦為齊郡地漢為平原渤海二郡地三國魏分</hi>
　<hi>置樂陵郡晉為樂安樂陵二國地隋置隶州治陽信縣後罷唐復置治樂陵又移治厭次天寳初改為樂</hi>
<pb n="KR2k0008_WYG_022-6a"/>
　<hi>安郡乾元初復為州五代梁徙治城東南宋復徙於此元置濵隶路後改隶州屬濟南本朝洪武六年改</hi>
　<hi>為樂安州以厭次縣省入宣德元年改為武定州編户九十八里領縣四</hi>陽信縣<hi>在州城北四十</hi>
　<hi>里漢有陽信縣屬渤海郡三國魏為樂陵郡地隋以渤海郡治陽信縣唐省縣後復置屬樂安郡宋屬隶</hi>
　<hi>州徙州及厭次縣於陽信縣界而於古厭次城復置陽信縣金元仍舊本朝因之編户七十里</hi>海豐<lb/>
　縣<hi>在州城東北六十里本漢陽信縣地隋置無隶縣唐省縣入陽信後復置屬滄州五代周置保順軍</hi>
　<hi>宋仍為縣屬滄州元省入樂陵縣後復置以其地之半屬滄州本朝洪武八年改為海豐縣編户四十三</hi>
　<hi>里</hi>樂陵縣<hi>在府城西北九十里本漢富平縣屬平原郡晉於縣置樂陵國後魏改國為郡隋初</hi>
　<hi>郡廢以樂陵縣屬滄州唐屬樂安郡後改屬滄州自唐以來徙治不一宋始徙今治金元因之本朝改今</hi>
<pb n="KR2k0008_WYG_022-6b"/>
　<hi>屬編户五十六里</hi>商河縣<hi>在州城南一百二十里本漢縣屬平原郡又為後魏千乗郡隰沃縣</hi>
　<hi>地北齊省隰沃入商河後廢隋復置商河縣屬滄州唐屬德州又改屬樂安郡宋金元皆屬隶州本朝改</hi>
　<hi>今屬編户六十八里</hi>濵州<hi>在府城東北三百五十里春秋時齊地漢為千乘郡地晉屬樂陵國隋屬</hi>
　<hi>渤海郡唐屬樂安郡五代唐置𣙜鹽務漢改贍國軍周改濵州治渤海縣元合隶州為濵隶路至元初復</hi>
　<hi>為州本朝洪武初以渤海縣省入編户七十八里領縣二</hi>利津縣<hi>在州城東六十里本渤海縣之</hi>
　<hi>永利鎮金明昌初置利津縣屬濵州元仍舊本朝因之編户四十里</hi>霑化縣<hi>在州城西北六十里</hi>
　<hi>本渤海縣地宋析置招安縣屬濵州熈寧中省為鎮元豐初復置金改為霑化縣仍屬濵州元仍舊本朝</hi>
　<hi>因之編户二十四里</hi>蒲臺縣<hi>在州城南三十里漢為濕沃縣屬千乘國隋屬滄州後改為蒲臺屬渤海</hi>
<pb n="KR2k0008_WYG_022-7a"/>
　<hi>郡尋省唐復置屬淄州五代周屬濵州宋省入渤海縣金復置仍屬濵州元屬般陽路本朝仍屬濵州編</hi>
　<hi>户五十九里</hi>
郡名濟南<hi>漢名</hi>
形勝南有泰山之固<hi>田肯説漢髙帝夫齊東有琅琊即墨之饒南有泰山之固西有濁河</hi>
　<hi>之限北有渤海之利</hi>慿負山海<hi>杜氏通典慿負山海擅利漁鹽太公用之而冨人管仲資之以</hi>
　<hi>興伯</hi>北枕鬲津西臨漳水<hi>德州志</hi>介山東兩路之間最為<lb/>
　衝要<hi>金史蒙古綱傳</hi>地險於海<hi>郡國志地險於海故曰濵州</hi>有崇山巨浸<lb/>
　<hi>元程文遂閒堂記</hi>
<pb n="KR2k0008_WYG_022-7b"/>
風俗俗多織作<hi>漢書地理志太公以齊地負海潟鹵少五榖乃勸以女工通魚鹽之利而人物</hi>
　<hi>輻輳故其俗多織作氷紈繡綺純麗之物號為冠帯衣被天下</hi>士務功名<hi>同上太公治齊修道</hi>
　<hi>術貴有德賞有功至今其士好經術務功名闊逹而足智其失夸奢朋黨言與行謬虚詐不情</hi>習尚<lb/>
　淳厚民皆務本<hi>隶州志</hi>敦厚闊逹多大節<hi>元程文遂閒堂記</hi>
山川歴山<hi>在府城南五里即舜耕處漢鄭𤣥謂歴山在河東宋曽鞏嘗辯其非見齊州二堂記</hi>廟<lb/>
　山<hi>在府城東一十里上有舜廟故名或作妙山非是</hi>華不注山<hi>在府城東北一十五里一</hi>
　<hi>名金輿山虎牙傑立孤峯特起下有華泉左傳齊晉戰于鞌齊師敗績晉逐齊侯三周華不注即此唐李</hi>
　<hi>白詩昔我逰齊都登華不注峯兹山何峻秀緑翠如芙蓉瀟灑古仙人了知是赤松借余一白鹿自挾兩</hi>
<pb n="KR2k0008_WYG_022-8a"/>
　<hi>青龍含笑凌倒影欣然願相從</hi>奎山<hi>在府城西南一十五里/上有神祠禱雨輒應</hi>藥山<hi>在府</hi>
　<hi>城西北一十五里産陽起石故名上有蜘蛛石下有蝦䗫石</hi>鵲山<hi>在府城北二十里俗云每嵗七</hi>
　<hi>八月間烏鵲翔集于此乂云扁鵲嘗於此煉丹宋曽鞏詩一峯孤起勢崔嵬秀色挼藍入酒盃靈藥已從</hi>
　<hi>清露得平湖長泛宿雲回翰林明月舟中過司馬虚亭竹外開我亦退公思蠟屐㑹看歸路送人來</hi>函<lb/>
　山<hi>在府城南二十里泰山之北麓又名卧佛山酉陽雜爼齊郡函山有鳥名王母使者漢武登此得玉</hi>
　<hi>函尋化為白鳥飛去即此</hi>鮑山<hi>在府城東二十里世傳鮑叔牙管仲分金于此山下有鮑城盖叔牙</hi>
　<hi>食邑宋曽鞏詩雲中一㸃鮑山青東望能令兩眼明若道人心是矛㦸山中那得叔牙城</hi>龍洞山<lb/>
　<hi>在府城東南三十里一名禹登山上有東西二洞翠屏崖三秀峯獨秀峯龍神洞下有黒龍潭懸珠泉</hi>
<pb n="KR2k0008_WYG_022-8b"/>
　石固寨山<hi>在府城南五十里下有渴馬崖南有瓢峯鳯凰山西有丁公嶺東有虎山上有脩真</hi>
　<hi>觀</hi>黄山<hi>在府城西南六十里山周如城岱隂諸水奔流至山西匯而為池伏流至城西而出為趵</hi>
　<hi>突泉</hi>女郎山<hi>在章丘縣南七里齊記云章/亥有三女溺死𦵏此故名</hi>黌山<hi>在章丘縣東二</hi>
　<hi>十五里一名黌堂嶺連淄川鄒平二縣界三齊畧云鄭𤣥刋注詩書于此上有古井生草似薤人謂之鄭</hi>
　<hi>公書帯草山下有堂宋范仲淹嘗逰學於此</hi>樂盤山<hi>在章丘縣南二十七里齊記云下有樂盤</hi>
　<hi>城即平陵王與章丘侯餞送之地</hi>龍盤山<hi>在章丘縣南二十八里三齊記殷末周初有龍潜于</hi>
　<hi>此上有神迹祠相傳姜嫄所履者</hi>東陵山<hi>在章丘縣南二十八里龍盤山相近盜蹠死處南有</hi>
　<hi>蹠墓</hi>雞山<hi>在章丘縣西南四十里昔有雞鳴其上候之者獲一石潔白如玉下有䨇桞泉</hi>湖山<lb/>
<pb n="KR2k0008_WYG_022-9a"/>
　<hi>在章丘縣南五十里下有小山俗名一品山有翁婆廟禱雨輒應</hi>虎門山<hi>在章丘縣西南六十</hi>
　<hi>里石崖中斷若門故名</hi>大峪山<hi>在鄒平縣西南一十/五里中廣而幽深</hi>梓橦山<hi>在淄</hi>
　<hi>川縣東一十里上有鬼谷洞</hi>夾谷山<hi>在淄川縣西南三十里舊名祝其山其陽即齊魯㑹盟之</hi>
　<hi>處萌水源發於此</hi>長白山<hi>在長山縣西南三十里山跨鄒平縣西南一十里又名㑹仙山山有</hi>
　<hi>峯孤秀盤鬰獨壓衆山抱朴子長白乃秦山之副嶽繡江源發于此山髙二千九百丈周六十里雲雨長</hi>
　<hi>白故名上有醴泉寺即范仲淹讀書處</hi>太湖山<hi>在長白山南上有石室并敗淡船記云堯時物</hi>
　<hi>也</hi>隔馬山<hi>在長清縣東南六十里左傳晉師伐齊齊侯禦諸平隂以閽人夙沙衛殿殖綽郭最</hi>
　<hi>曰子殿國師齊之辱也予代子殿衛怨二子遂殺馬於隘以塞道欲使晉師得之故名其東南三里許有</hi>
<pb n="KR2k0008_WYG_022-9b"/>
　<hi>潭清澈嵗旱取水禱雨</hi>青崖山<hi>在長清縣東南六十里崖谷常青故名金末嚴實嘗挈家避兵</hi>
　<hi>於此</hi>方山<hi>在長清縣東南九十里四面方正故名齊乗云疑即水經之玉符山也上有六泉曰黄龍</hi>
　<hi>白露獨孤䨇鶴卓錫石龜</hi>金牛山<hi>在肥城縣西一十里一名鬰葱山南有池世傳龍潜其中</hi>陶<lb/>
　山<hi>在肥城縣西三十里連平隂縣界范蠡浮海出齊間行止於此</hi>鳯凰山<hi>在肥城縣西南四十</hi>
　<hi>里世傳漢章帝時鳯凰集於此</hi>孝堂山<hi>在肥城縣西北六十里上有石室世傳郭巨𦵏母之所</hi>
　泰山<hi>在泰安州北五里即東嶽岱宗也舜東巡狩至此其山屈曲盤道至絶頂髙四十餘里有石表東</hi>
　<hi>嶽廟封禪壇又有山峯東曰日觀雞鳴時可見日西曰秦觀可望長安又西曰越觀可望㑹稽又有東西</hi>
　<hi>二天門望秦獨秀雞籠老鴉獅子蓮花懸石諸峯百丈馬棚鵓鴿諸崖石經石壁鄷都桃花諸峪迴馬鴈</hi>
<pb n="KR2k0008_WYG_022-10a"/>
　<hi>飛黄峴思鄉諸嶺牛心龍口試劒龍紋虎阜諸石迎陽吕公諸洞玉女王母白鶴白龍諸池又有明月嶂</hi>
　<hi>登仙臺下有東西中三溪山之隂又有青帝觀大雲寺唐杜甫望嶽詩岱宗夫如何齊魯青未了造化鍾</hi>
　<hi>神秀隂陽割昏曉盪胷生層雲决眥入歸鳥會當凌絶頂一覽衆山小其他峯巒谿洞之秀古昔帝王封</hi>
　<hi>禪之名與夫名士登覧題詠之勝不可殫記</hi>亭禪山<hi>在泰安州西南五里一名蒿里山上有蒿</hi>
　<hi>里祠宋真宗封泰山禪此上有社首壇</hi>徂徠山<hi>在泰安州東南四十里上有紫波池玲瓏山獨</hi>
　<hi>秀峯天平東西三寨下有化鶴灣</hi>石閭山<hi>在泰安州南四十里漢武帝封泰山禪此</hi>介丘<lb/>
　山<hi>在泰安州南五十里</hi>亭亭山<hi>在泰安州南五十里漢書鉅平縣下有此山</hi>梁父山<lb/>
　<hi>在泰安州東南一百一十里漢嘗以此山名縣</hi>云云山<hi>在梁父山之東已上三山皆古帝王所禪</hi>
<pb n="KR2k0008_WYG_022-10b"/>
　<hi>之山</hi>曝書山<hi>在新泰縣北五里俗傳/昔有道士曝書于此</hi>五峯山<hi>在新泰縣東北一十</hi>
　<hi>里下有寳泉寺</hi>鼇山<hi>在新泰縣東一十里西有孚/澤廟廟左右有齊魯二王祠</hi>龍亭山<hi>在新</hi>
　<hi>泰縣東三十里下有龍池池上有廟</hi>宫山<hi>在新泰縣西北四十里連萊蕪縣界泰山之左翼也舊名</hi>
　<hi>小泰山上有雲衢岫東有毬杖壑西有氷寨溪五雲澗西北有千人洞宋嘗曽記云漢武帝易小泰山為</hi>
　<hi>宫山封三峯為義山其義山之地曰黄嶺下有洞深逺不可測</hi>法雲山<hi>在新泰縣西四十五里南</hi>
　<hi>有正覺院西有劉杜泉</hi>大石山<hi>在萊蕪縣東南一十/三里出鐡及大石</hi>仙人山<hi>在萊</hi>
　<hi>蕪縣南二十里世傳安期生嘗脩煉於此</hi>隂凉山<hi>在萊蕪縣北三/十里産銅礦</hi>基山<hi>在萊</hi>
　<hi>蕪縣東五十里上有洞真觀</hi>原山<hi>在萊蕪縣東五十里連淄川縣界今名岳陽山淄水出其隂汶</hi>
<pb n="KR2k0008_WYG_022-11a"/>
　<hi>水出其陽</hi>馬谷山<hi>在海豐縣北八十里一名/大山中有洞深廣二丈餘</hi>騮山<hi>在海豐縣北一</hi>
　<hi>百二十里一名小山</hi>雲髙山<hi>在淄川縣東/南二十五里</hi>龍堂洞<hi>在章丘縣東南八十里洞</hi>
　<hi>髙如半空寛如廣厦深不可測石壁上有佛像四卜餘旁有繋龍柱及卧龍遺迹又縣西南六十里龍洞</hi>
　<hi>山亦有龍洞内有石盆泉四時不竭</hi>虎頭崖<hi>在鄒平縣東/南黄山之巔</hi>仙臺嶺<hi>在府城南</hi>
　<hi>七十里世傳漢武帝於此望祀蓬萊島</hi>蒼龍峽<hi>在淄川縣/西南八里</hi>海<hi>濵州及利津霑化海</hi>
　<hi>豐三縣之地皆濱海</hi>大清河<hi>即濟水之故道自兖州府東北流經本府長清齊河歴城濟陽齊東</hi>
　<hi>武定青城濵蒲臺利津等州縣界入海</hi>小清河<hi>一名濼水即濟之南源源發府城西趵突泉東</hi>
　<hi>北經章丘鄒平新城縣界入海</hi>淯河<hi>一名繡江源發章丘縣㑹仙山合百脉泉及東西二麻灣泉西</hi>
<pb n="KR2k0008_WYG_022-11b"/>
　<hi>北匯為白雲湖北流入小清河</hi>漯河<hi>在章丘縣東北七里源出長白山西北流入小清河</hi>孝婦<lb/>
　河<hi>在淄川縣西門外源出益都縣籠溪水合瀧萌二水北流經長山新城縣界入小清河</hi>汶河<lb/>
　<hi>其源有三一發泰山之旁仙䑓嶺一發萊蕪縣原山之陽一發萊蕪縣寨子村至泰安州静封鎮合焉名</hi>
　<hi>曰塹汶西南流與徂徠山之陽小汶河合又西南流注洸河入濟按水經有五汶北汶嬴汶紫汶浯汶牟</hi>
　<hi>汶名雖有五而其流則同</hi>漕河<hi>在泰安州南五十里源發淳于野西南合本州濟河入汶</hi>衛河<lb/>
　<hi>在德州城西本衛漳黄河諸水合流自東昌府武城縣界入境北經河間府界入海東南漕運啇賈賔旅</hi>
　<hi>與凡外吏朝貢皆由於此</hi>大明湖<hi>在府城内西北隅源出舜泉其大占府城三之一由北水門出</hi>
　<hi>與濟水合瀰漫無際遥望華不注峯若在水中盖歴下城絶勝處也又名西湖宋曾鞏詩湖面平隨葦岸</hi>
<pb n="KR2k0008_WYG_022-12a"/>
　<hi>長碧天垂影入清光一川風露荷花曉六月蓬瀛燕坐凉滄海桴浮成曠蕩明河槎上更微茫何須辛苦</hi>
　<hi>求人外自有仙鄉在水鄉</hi>濯纓湖<hi>在府城内都司西北本名灰泉合北珍珠散水濯纓朱砂諸泉</hi>
　<hi>皆匯于此周廣數畆元憲使珊竹希仁改今名</hi>鵲山湖<hi>郡志濼水自大明湖東北流注華不注山</hi>
　<hi>下匯為鵲山湖又東北入于濟偽齊劉豫自城北𨗳之東行為小清河而水不及鵲山湖矣唐李白泛湖</hi>
　<hi>詩湖闊數千里湖光摇碧山湖西正有月獨送李膺還</hi>白雲湖<hi>在章丘縣西北周圍五十里俗</hi>
　<hi>名劉郎中泊</hi>耿家陂<hi>在長清縣西北三/十五里周二十里</hi>普濟渠<hi>在萊蕪縣西北一十</hi>
　<hi>五里唐開元中縣令趙建盛開</hi>巨合水<hi>在府城東七十里東源曰榆科泉西源曰江水泉北流各</hi>
　<hi>五里許合流入小清河</hi>般水<hi>一名頭河源發淄川縣南一十五里北流分為二𣲖俱入孝婦河</hi>
<pb n="KR2k0008_WYG_022-12b"/>
　泮水<hi>源發泰山分水嶺合三溪水東北流入于汶</hi>萌水<hi>一曰明水源發淄川縣甲山東流入</hi>
　<hi>瀧水</hi>黄龍灣<hi>在海豐縣北七/十里乆旱不涸</hi>郎公井<hi>在府城西南三里西龍洞山上有郎</hi>
　<hi>公寺及郎公井</hi>聖井<hi>在章丘縣南危山之頂穿石而成汲不竭存不盈又鄒平縣西南亦有聖水井</hi>
　<hi>遇旱禱雨皆應</hi>上方井<hi>在章丘縣東二十里常流不竭去一里許有下方井常盈不流</hi>無隶<lb/>
　溝<hi>在海豐縣西北十五里東與鬲津河合唐刺史薛大鼎因故道䟽之逹海以通魚鹽之利今淤塞</hi>
　華泉<hi>在華不注山内齊乗云濟南名泉碑論七十二泉逺至中宫靈巖諸泉具載而華不注之華泉</hi>
　<hi>明水鎮之明泉皆失不取况其名亦未雅稱盖殘金俗筆也</hi>趵突泉<hi>在府城西一名爆流源出</hi>
　<hi>山西王屋山下伏流至河南濟源縣湧出過黄河溢為滎西北至黄山渴馬崖伏流五十里至城西出為</hi>
<pb n="KR2k0008_WYG_022-13a"/>
　<hi>北泉或以糖驗之信然會諸泉入城匯為大明湖流為小清河濟南名泉七十二爆流為上金線珎珠次</hi>
　<hi>之其餘皆不能與三泉侔矣元趙孟頫詩濼水發源天下無平地湧出白玉壺谷虚只恐元氣泄嵗旱不</hi>
　<hi>愁東海枯雲霧潤蒸華不注波濤聲震大明湖時從泉上濯塵土水雲滿懐清興孤張養浩詩物平莫如</hi>
　<hi>水陻阻乃有聲云胡在坦夷起立若紛争無乃滄海穴泄漏元氣精不然定鬼物搏激風濤驚</hi>金線<lb/>
　泉<hi>在府城西石甃方池泉亂發其下東注城壕澄澈見底波心南北有金線一道𨼆起水面曽鞏詩玉</hi>
　<hi>甃常浮灝氣鮮金線不定路南泉無風到底塵埃盡界破氷綃一片天</hi>珍珠泉<hi>有二南珍珠泉</hi>
　<hi>在府城内鐡佛巷街東今淤塞北珍珠泉在都司西北白雲樓前泉右有劉氏泉左有溪亭泉</hi>舜泉<lb/>
　<hi>在府城内舜祠下又名舜井曽鞏詩山麓舊耕迷故壟井榦餘汲見飛泉清涵廣陌能成雨冷浸平湖别</hi>
<pb n="KR2k0008_WYG_022-13b"/>
　<hi>有天</hi>杜康泉<hi>在舜祠西廡下世傳杜康於斯泉釀酒或以揚子江水并惠山泉稱之一升重二十</hi>
　<hi>四銖是泉二十三銖</hi>百脉泉<hi>在章丘縣南三十里百脉俱發故名曽鞏云歴下諸泉皆岱隂伏流</hi>
　<hi>所發西則趵突為魁東川百脉為冠</hi>浄明泉<hi>在百脉泉西北俗呼為東麻灣泉其水至潔可以洗</hi>
　<hi>目退昏翳其西有西麻灣泉俱北流入淯河</hi>白鶴泉<hi>在泰山懸崖下瀉出宛如垂練</hi>水簾<lb/>
　泉<hi>在泰山懸崖飛瀉縷縷如簾</hi>玉泉<hi>在新泰縣北一十五/里水色如玉故名</hi>寳泉<hi>在新</hi>
　<hi>泰縣東北二十里其水澄清若鏡故名</hi>瑶池<hi>在泰山下水極清味甘美俗號王母瑶池</hi>白龍<lb/>
　池<hi>在泰山下寛廣數尋深不可測上有龍祠禱雨輙應</hi>玉女池<hi>在泰山巔一名聖水池</hi>飲<lb/>
　馬池<hi>在都司後前有白雲樓今廢樓後有白雲泉</hi>芙蓉隄<hi>在文廟東俗呼為疊道</hi>陳<lb/>
<pb n="KR2k0008_WYG_022-14a"/>
　公隄<hi>在德州東五里西南接東昌府界宋陳堯佐守滑時築之以障黄河故名</hi>
土産雲母石　陽起石　白礓石　鵝管石<hi>俱歴城縣出</hi>石<lb/>
　鍾乳　紫石英　𤣥石<hi>俱泰安州出</hi>澤㵼　三稜草<hi>俱歴城縣</hi>
　<hi>出</hi>防風<hi>章丘/縣出</hi>蒼术　桔梗<hi>俱新泰/縣出</hi>半夏<hi>長清/縣出</hi>鹽<hi>濵州出</hi>
　銅　鐡<hi>俱萊蕪縣出舊有冶今廢</hi>絲<hi>章丘鄒平二縣出</hi>
藩封德王府<hi>府城内成化三年建</hi>臨胊王府　寧海王府　臨清<lb/>
　王府<hi>俱同城</hi>
公署都轉運鹽使司<hi>在府治東洪武元年建</hi>濟南衛<hi>在府城内西南隅洪武十</hi>
<pb n="KR2k0008_WYG_022-14b"/>
　<hi>九年建</hi>直𨽻德州衛<hi>在府治西洪武九年以千戸所改建</hi>直𨽻德州左衛<lb/>
　<hi>在州治西北永樂五年建</hi>直𨽻武定州守禦千户所<hi>在州治南洪武元年建為</hi>
　<hi>樂安千户所宣德元年改為武定</hi>肥城守禦千户所<hi>在縣治西洪武二十一年建</hi>
學校濟南府學<hi>在府治西北洪武二年因舊重建内有瀛州環碧二亭</hi>泰安州學<lb/>
　<hi>在州治東宋開寳間建本朝洪武初重建</hi>德州學<hi>在州治東洪武十年自州治西徙此</hi>武定<lb/>
　州學<hi>在州治東宋崇寧初建本朝洪武三年重建</hi>濵州學<hi>在州治東南洪武二十八年建</hi>
　歴城縣學<hi>在府治東北舊在府治東成化十四年徙置于此</hi>章丘縣學<hi>在縣治西</hi>
　<hi>南洪武三年因舊基建永樂十六年重修</hi>鄒平縣學<hi>在縣治東南洪武初建</hi>淄川縣<lb/>
<pb n="KR2k0008_WYG_022-15a"/>
　學<hi>在縣治西南本元般陽路本朝洪武三年改為縣學</hi>長山縣學<hi>在縣治東南宋紹聖初建</hi>
　<hi>本朝洪武二年重建</hi>新城縣學<hi>在縣治東元至正間建本朝洪武初重建</hi>齊河縣學<lb/>
　<hi>在縣治東洪武三年因舊重建</hi>齊東縣學<hi>在縣治東元大德中建本朝洪武十四年重建</hi>濟<lb/>
　陽縣學<hi>在縣治南金大定間建元大德初重脩</hi>禹城縣學<hi>在縣治東元至元間建本</hi>
　<hi>朝洪武六年重建</hi>臨邑縣學<hi>在縣治東南/洪武三年建</hi>長清縣學<hi>在縣治東南宋</hi>
　<hi>天禧間建本朝永樂中重建</hi>肥城縣學<hi>在縣治東洪/武四年建</hi>青城縣學<hi>在縣</hi>
　<hi>治東元至元間建本朝永樂五年重建</hi>陵縣學<hi>在縣治東洪武十四年因元德州學基重建</hi>
　新泰縣學<hi>在縣治東元至元間建本朝洪武三年重建</hi>萊蕪縣學<hi>在縣治東宋崇</hi>
<pb n="KR2k0008_WYG_022-15b"/>
　<hi>寧間建本朝洪武十一年重建</hi>德平縣學<hi>在縣治南元至元間建本朝洪武七年重建</hi>平<lb/>
　原縣學<hi>在縣治東南元至元建本朝洪武三年重建</hi>陽信縣學<hi>在縣治西</hi>海豐<lb/>
　縣學<hi>在縣治東南俱洪武三年建</hi>樂陵縣學<hi>在縣治西洪武十年建</hi>商河縣<lb/>
　學<hi>在縣治東洪武三年建</hi>利津縣學<hi>在縣治東永/樂八年建</hi>霑化縣學<hi>在縣</hi>
　<hi>治東南洪武三年建</hi>蒲臺縣學<hi>在縣治東北元元貞間建本朝洪武正綂間重脩成化十五年</hi>
　<hi>遷今地</hi>
書院閔子書院<hi>在府治東五里閔子墓前元建設山長</hi>伏生書院<hi>在鄒平縣東北</hi>
　<hi>一十八里元主簿揚温建伏生名勝</hi>泰山書院<hi>在泰安州北五里宋孫明復講道之所石守道</hi>
<pb n="KR2k0008_WYG_022-16a"/>
　<hi>有記</hi>
宫室白雲樓<hi>在府城内都司西北後有白雲泉</hi>懐范樓<hi>在長山縣金時建謂思范仲淹</hi>
　<hi>也有泰和中碑刻</hi>静化堂<hi>在今布政司即舊濟南府治曽鞏詩脩簷䡾䡾皆成隂行盡松篁一</hi>
　<hi>徑深好鳥自飛還自下白雲無事亦無心客來但飲平陽酒衙退常携靖節琴世路人情方擾擾一逰須</hi>
　<hi>抵萬黄金</hi>竹溪六逸堂<hi>在徂徠山西北□石峯下唐天寳間孔巢父李白韓準裴政張叔明</hi>
　<hi>陶沔𨼆居於此有金翰林承㫖党懐英撰碑石刻</hi>讀書堂<hi>在章丘縣黌山上宋范仲淹讀書於</hi>
　<hi>此</hi>歴山堂　濼源堂<hi>俱在歴山之隂濼水之上宋曾鞏守齊州建二堂以舍客作記</hi>
　<hi>云齊濵濼水初無使客之舘使客至則常發民調林木為舍以寓去則撤之既廢且陋乃為徙官之廢屋</hi>
<pb n="KR2k0008_WYG_022-16b"/>
　<hi>為二堂於濼水之上以舍客因考其山川而名之</hi>閱武堂<hi>在府城内曽鞏詩五朝坏治歸皇極</hi>
　<hi>萬里車書共太平胡馬不窺光禄塞漢家常𨽻羽林兵桞間自詫投壺樂桑下方安佩犢行髙枕四封無</hi>
　<hi>一事腐儒何幸偶専城</hi>歴下亭<hi>在布政司治北唐杜甫燕歴下亭詩東藩駐皂盖北渚淩清河</hi>
　<hi>海右此亭古濟南名士多雲山已發興玉佩仍當歌脩竹不受暑交流空湧波藴真愜所遇落日将如何</hi>
　<hi>貴賤俱物役從公難重過</hi>鵲山亭<hi>在鵲山湖上曽鞏詩大亭孤起壓城顛屋角峩峩挿紫烟濼水</hi>
　<hi>飛綃來野岸鵲山浮黛入晴天</hi>北渚亭<hi>在大明湖西五龍潭上曽鞏詩四楹虚澈地無隣㫁送孤</hi>
　<hi>髙與使君午夜坐臨滄海日半天吟㸔泰山雲青徐氣接川原秀常碣風連草木薰莫笑一樽留戀乆下</hi>
　<hi>階塵土便紛紛</hi>水香亭<hi>在歴下亭旁曽鞏詩臨池飛構欝岧嶤欞檻無風影自摇羣玉過林抽翠</hi>
<pb n="KR2k0008_WYG_022-17a"/>
　<hi>竹雙虹垂岸跨平橋煩依美藻魚争餌清見寒沙水滿橈莫問荷花開㡬曲但知行處異香飄</hi>環波<lb/>
　亭<hi>在歴下亭旁曽鞏詩水心還有拂雲堆日月應須把酒盃楊桞巧含烟景合芙蓉争帯露華開城頭</hi>
　<hi>山色相圍出簷底波聲四面來誰信瀛洲未歸去兩州俱得小蓬萊</hi>繡江亭<hi>在章丘縣繡江之濵</hi>
　<hi>金元好問逰濟與府參佐張子鈞張飛卿觴于繡江亭漾舟荷花中即此</hi>飲江亭<hi>在章丘縣治後</hi>
　<hi>元縣尹李惟肅亷恕剛㫁吏民德之嘗指繡江曰吾惟飲此水耳人為作亭因名飲江</hi>天心水<lb/>
　面亭<hi>在府城内元學士李洞作亭扁以今名</hi>百花臺<hi>在府城南曽鞏詩烟波與客同樽酒</hi>
　<hi>風月全家上采舟莫問臺前花逺近試㸔何似武林逰人因呼為南豐臺</hi>黄臺<hi>在府城北金任詢登</hi>
　<hi>臺詩緑樹橋邉簇錦鞍紅紗影裏照烟鬟歸來書几髙燒燭渾似江鄉一夣間</hi>戯馬臺<hi>在新城縣</hi>
<pb n="KR2k0008_WYG_022-17b"/>
　<hi>治東世傳齊桓公歇馬於此一云景公故居舊有二公廟今廢為鍾樓</hi>秦臺<hi>在濵州東北髙八丈</hi>
　<hi>周迴二百歩秦始皇東逰築以望海</hi>茅焦臺<hi>在濵州治東北隅焦事秦以諫顯宋大觀初立廟祀</hi>
　<hi>之賜號真祐後燬人呼其址為臺</hi>望逺臺<hi>在平原縣平原/嶺可望百餘里</hi>謝恩臺<hi>在武</hi>
　<hi>定州治三里金章宗賑恤饑民民築臺以謝恩</hi>凝香齋<hi>在布政司治内舊名西齋曽鞏取唐韋應</hi>
　<hi>物燕寢凝清香之句更今名孔平仲詩東郡經年乆西齋一事無蕭然静相對惟有愽山爐</hi>
闗梁鹿角闗<hi>在臨邑縣北唐置</hi>鵲華橋　百花橋<hi>俱在大明湖上齊乗云橋</hi>
　<hi>南百花洲洲上百花臺環湖有七橋若芙蓉水西湖西北池之類是也曽鞏詩從此七橋風與月夣䰟長</hi>
　<hi>到木蘭舟</hi>芙蓉橋<hi>在大明湖上曾鞏詩鴈翅横連杜若洲碧闌干影在中流蓬萊日日逰人到誰</hi>
<pb n="KR2k0008_WYG_022-18a"/>
　<hi>道仙風解引舟</hi>濼源橋<hi>在府城西宋/建蘇轍記</hi>廣會橋<hi>在府城西門外跨趵突泉下流</hi>
　鳯江橋<hi>在章丘縣西北小清河上</hi>濟川橋<hi>在淄川縣北門外洪武初建</hi>人和橋<lb/>
　<hi>在萊蕪縣東闗</hi>
寺觀正覺寺<hi>在府城内西南永樂間脩</hi>𡨕福寺<hi>在泰安州/治西北</hi>永慶寺<hi>在德</hi>
　<hi>州治北永樂十年脩</hi>資福寺<hi>在武定州治東/南元大德間建</hi>龍泉寺<hi>在濵州治北元建本</hi>
　<hi>朝洪武間脩</hi>琉璃寺<hi>在章丘縣治西/又名廣巖寺</hi>醴泉寺<hi>在鄒平縣黌堂山下宋范</hi>
　<hi>仲淹讀書時嘗見窖銀覆之不取後僧求脩寺資公使發之適周於用</hi>興教寺<hi>在長山縣治西</hi>
　<hi>南又新城縣治西亦有興教寺</hi>釋迦寺<hi>在濟陽/縣治北</hi>定惠寺<hi>在齊河縣治西俱洪武中</hi>
<pb n="KR2k0008_WYG_022-18b"/>
　<hi>建</hi>惠通寺<hi>在肥城縣治/南洪武間脩</hi>幽栖寺<hi>在肥城縣陶山東陶朱公𨼆此唐時建寺</hi>
　靈巖寺<hi>在長清縣方山上世傳佛圖澄卓錫之地有立鶴泉佛日巖辟支塔十里松</hi>淳熈<lb/>
　寺<hi>在平原縣治西金大定間建</hi>大覺寺<hi>在海豐縣治東/南中有古塔</hi>觀音寺<hi>在樂</hi>
　<hi>陵縣治西洪武間因舊重建</hi>洪濟寺<hi>在利津縣治東/北金明昌初建</hi>福勝寺<hi>在商河縣</hi>
　<hi>治西南洪武間建</hi>妙相寺<hi>在霑化縣治/東洪武間脩</hi>迎祥宫<hi>在府治西元至元間建本</hi>
　<hi>朝永樂中重脩</hi>玉清宫<hi>在淄川縣治東南元/至順間因舊重脩</hi>青帝觀<hi>在泰安州北三</hi>
　<hi>里宋真宗御書碑刻尚存</hi>天書觀<hi>在泰安州治西舊名乾元宋得天書於泰山故更今名</hi>昭<lb/>
　真觀<hi>在泰山頂元因舊址建本朝洪武初重脩</hi>髙尚觀<hi>在濵州西南五十里宋建</hi>祐德<lb/>
<pb n="KR2k0008_WYG_022-19a"/>
　觀<hi>在武定州治東南洪武間修</hi>岱嶽觀<hi>在章丘縣治西南隅永樂間因舊重脩</hi>會仙<lb/>
　觀<hi>在淄川縣西南金貞祐間建</hi>上清觀<hi>在新泰縣東八里元至治間因舊重脩</hi>白鶴<lb/>
　觀<hi>在利津縣永和鄉</hi>三陽觀<hi>在長山縣之長白山元建</hi>
祠廟東嶽廟<hi>在泰安州治西廟制廢置不一永樂初重脩垣以磚城城有四門其中三殿正曰仁</hi>
　<hi>安東南曰誠享西南曰延禧自黄帝以來封禪者七十二君唐宋元皆加神以封號若人鬼本朝洪武三</hi>
　<hi>年詔去封號稱為東嶽泰山之神有司春秋致祭有事則遣廷臣祭告凡嶽鎮海瀆之神皆以山水本名</hi>
　<hi>稱之祭祀與此同</hi>舜祠<hi>在府城南門内/祠下有井及泉</hi>薄姑廟<hi>在陽信縣博昌廢城古為</hi>
　<hi>薄姑氏國國人立祠以祀其君</hi>伏生祠<hi>在鄒平縣東北一十八里伏生鄉祀秦博士伏勝</hi>豐<lb/>
<pb n="KR2k0008_WYG_022-19b"/>
　施侯廟<hi>在隔馬山上人祀春秋殖綽郭最詳見山川</hi>東方朔廟<hi>在陵縣厭次故城祀</hi>
　<hi>漢東方朔宋元豐間封知辯侯</hi>鄭𤣥祠<hi>在淄川縣東一十里𤣥髙宻人漢徴為大司農齊魯間生</hi>
　<hi>徒從者千百為當時門人所慕故立祠祀之元張孚作記</hi>董永廟<hi>在長山縣南三十里世説永東</hi>
　<hi>漢千乘人鬻身以𦵏母感織女為之配乂博興亦有其家</hi>貞節先生祠<hi>在萊蕪縣治祀漢萊</hi>
　<hi>蕪長范丹</hi>顔真卿祠<hi>在陵縣南門内元末兵燬本朝景泰元年重建祀唐平原太守顔真卿</hi>
　靈𣲖侯廟<hi>在泰安州西南宋太宗車駕東狩方患水涸已而列泉湧出帝嘉其神立廟祀之</hi>
　范文正公祠<hi>在長山縣治南</hi>孫石二先生祠<hi>在泰安州學内祀宋孫復石介</hi>
　忠襄王祠<hi>在府城東南隅祀元行省尚書張榮</hi>濱國公祠<hi>在府城内祀元御史中丞</hi>
<pb n="KR2k0008_WYG_022-20a"/>
　<hi>張養浩</hi>齊國公祠<hi>在章丘縣學内祀元翰林學士承㫖劉敏中</hi>許忠節公祠<lb/>
　<hi>在武定州學内嘉靖元年建祀本朝兵備僉事許逵</hi>
陵墓閔子騫墓<hi>在府城東五里舊有祠宋蘇轍撰碑蘇軾書</hi>左丘明墓<hi>在肥城縣</hi>
　<hi>西南二十五里丘明魯太史作春秋傳者</hi>鄒衍墓<hi>在章丘縣東一十里衍齊辯士</hi>平陵王<lb/>
　墓<hi>在章丘縣東北二十里危山上王漢宗室</hi>伏生墓<hi>在鄒平縣東北一十里</hi>東方朔<lb/>
　墓<hi>在陵縣東北二十二里有唐顔真卿所書碑刻</hi>羊續墓<hi>在徂徠山續逺孫祐聞相墓者曰墓</hi>
　<hi>有帝王氣若鑿之則無後祐鑿之相墓者復見之曰猶出折臂三公祜果至三公墮馬折臂而無後</hi>房<lb/>
　彦謙墓<hi>在章丘縣西三十里唐李百藥撰碑歐陽詢書</hi>孫復墓<hi>在泰安州東三里</hi>石<lb/>
<pb n="KR2k0008_WYG_022-20b"/>
　介墓　党懐英墓<hi>俱在泰安州南四十里</hi>蘇禄國王墓<hi>在德州城北永</hi>
　<hi>樂中王來朝還至此卒勅𦵏謚㳟定</hi>孟善墓<hi>在海豐縣/東南三里</hi>張惠墓<hi>在德州衛河西</hi>
　王佐墓<hi>在海豐縣西南一里</hi>尹旻墓<hi>在府城南八里山大學士李東陽撰墓志銘</hi>王<lb/>
　允墓<hi>在府城西五里</hi>畢亨墓<hi>在新城縣南三/里白溝之陽</hi>洪漢墓<hi>在章丘縣西南</hi>
　<hi>十五里</hi>邉貢墓<hi>在府城東南隅萊家庒之後</hi>
古蹟歴下城<hi>在府城西俗呼子城史記晉平公伐齊戰于歴下又漢韓信襲齊軍于歴下皆此地</hi>
　譚城<hi>在府城東七十里古譚子國漢置譚城縣屬濟南</hi>邿城<hi>在濟陽縣二十五里古小國春</hi>
　<hi>秋魯襄公取邿即此</hi>於陵城<hi>在長白山北即齊仲子所居之地漢置縣屬濟南晉改曰鳥陵後省</hi>
<pb n="KR2k0008_WYG_022-21a"/>
　辛市城<hi>在濟陽縣西六十里古邿國後世嘗以為縣</hi>盧城<hi>在長清縣西南二十里左傳齊</hi>
　<hi>鄭尋盧之盟漢置縣屬泰山郡後省</hi>東平陵城<hi>在府城東六十餘里漢置縣濟南郡治此唐改</hi>
　<hi>縣曰全節尋省入歴城</hi>厭次城<hi>在陵縣東北二十里漢置縣屬平原郡隋屬渤海郡唐屬滄州</hi>
　<hi>後廢</hi>樂安城<hi>在臨濟鎮東八十里漢千/乗郡治此東漢改今名</hi>濟北城<hi>在長清縣西六</hi>
　<hi>十里隋置時平縣屬濟州大業初改今名</hi>嬴城<hi>在泰安州界漢置縣屬泰山郡唐屬東泰州後省入</hi>
　<hi>博城</hi>繹幕城<hi>在平原縣西北二十里漢縣/屬清河郡北齊省入平原</hi>安德廢縣<hi>在德</hi>
　<hi>州本夏鬲侯國漢置安德縣唐宋金元皆為州治本朝省入州</hi>渤海廢縣<hi>在濵州唐置本朝省</hi>
　<hi>入州</hi>奉符廢縣<hi>在泰安州本唐乾封縣宋/改曰奉符本朝省入州</hi>九河故道<hi>禹貢</hi>
<pb n="KR2k0008_WYG_022-21b"/>
　<hi>九河今新舊志所載有鬲津枯河自齊河縣經禹城平原德州德平樂陵東北至海豐入海又有鈎盤枯</hi>
　<hi>河自德州經德平東北至陽信縣又有覆鬴枯河自慶雲經海豐縣南入海又濟陽縣東北至商河縣境</hi>
　<hi>有馬頰枯河</hi>商河故道<hi>在商河縣南三里東北經樂陵縣逹于海漢時河水為患許商鑿之</hi>
　<hi>以殺其勢故名</hi>汶陽田<hi>在泰安州境内即齊人歸魯/以謝過者後人因為謝過城</hi>明堂<hi>在泰</hi>
　<hi>山下即古帝王東巡狩朝諸侯之所又漢書奉髙縣西南四里有明堂武帝元封三年造</hi>封禪朝<lb/>
　覲壇<hi>在泰安州南二里上有金字碑宋大中祥符間御書</hi>秦碑<hi>在泰山秦觀峯東南刻秦始皇</hi>
　<hi>封泰山制丞相李斯所篆又南有磨崖碑𤣥𤣥宗御製泰山銘秦漢以來碑刻不可勝紀剥落者多</hi>秦<lb/>
　松<hi>在泰山麓秦始皇登兹山遇風雨避於松下因封為大夫</hi>漢栢<hi>在泰安州三里世傳漢武帝東</hi>
<pb n="KR2k0008_WYG_022-22a"/>
　<hi>封時植</hi>玉簡<hi>在泰安州洪武初州民於嵩里得玉匣内有玉簡十六有司獻諸朝驗其刻乃宋真</hi>
　<hi>宗祀泰山后土文</hi>雲莊<hi>在府城西北一十里元中書參議張養浩休致時所居中有雲錦池雪香</hi>
　<hi>林掛月峯待鳳石遂閒堂處士菴及綽然拙逸樂全九章半仙五亭題詠甚冨仍自為記</hi>
名宦漢郅都<hi>濟南太守郡人瞷氏宗族三百餘家豪猾難制都誅其首惡餘皆股栗居嵗餘道不</hi>
　<hi>拾遺旁郡守畏之如大府</hi>蕭望之<hi>平原太守上䟽言朝無諍臣則不知過國無逹士則不聞善郡</hi>
　<hi>縣不治豈足憂哉徴入守少府</hi>蕭育<hi>泰山太守時京兆尹王章以忠直獲罪妻子徙合浦育上章乞</hi>
　<hi>贖還其田宅時論美之</hi>伏湛<hi>更始初為平原太守時天下驚擾湛有惠政吏人信向境内晏然</hi>
　趙熹<hi>建武時平原太守擢舉行義誅鋤姦惡後青州大蝗侵入平原界輙死嵗屢有年百姓歌之</hi>
<pb n="KR2k0008_WYG_022-22b"/>
　陳俊<hi>光武時泰山豪桀多與張歩連兵帝拜俊太守行大将軍事以討之大破歩兵遂定泰山</hi>劉<lb/>
　寵<hi>東平陵令以仁惠為百姓所愛及代去老㓜塞道留之</hi>范丹<hi>桓帝時萊蕪長所止单陋有時</hi>
　<hi>絶糧邑人歌之曰甑中生塵范史雲釡中生魚范萊蕪史雲丹字也</hi>李固<hi>泰山太守先是境内盜起</hi>
　<hi>追討不能滅固到官以恩信綏之盜皆散去政為天下第一</hi>應劭<hi>初平初太山太守黄巾三十萬</hi>
　<hi>衆入郡界劭紏率文武連與戰敗皆退境内以安</hi>皇甫䂓<hi>泰山太守先是賊叔孫無忌侵掠郡</hi>
　<hi>縣累征不下規到官廣設方畧悉討平之</hi>史弼<hi>平原相時詔書下舉鈎黨郡國所奏多至數百唯弼</hi>
　<hi>獨無所上詔責問弼曰風俗不同他郡自有平原自無胡可相北濟活者千餘人</hi>苑康<hi>泰山太守</hi>
　<hi>郡多豪猾康嚴其禁令人莫敢犯以事忤常侍侯覧誣以罪坐徙日南泰山人詣闕訟其屈得還本郡</hi>
<pb n="KR2k0008_WYG_022-23a"/>
　韓韶<hi>嬴長時泰山賊起聞韶賢相戒不入境民流入縣界者開倉賑之所贍萬餘户主者争謂不可</hi>
　<hi>韶曰長活溝壑之人而以此伏罪含笑入地矣</hi>涼茂<hi>泰山太守先是郡中多盜茂到官旬月間襁負</hi>
　<hi>而至者千餘家</hi>所輔<hi>平原小史劇賊畢入境縣令劉雄帥衆追戰為賊所執将刺之輔以身代令死</hi>
　<hi>賊縱令而刺輔事聞詔書追傷之</hi>三國吕䖍<hi>魏泰山太守招降羣盜簡其强者補戰士泰山</hi>
　<hi>由是有精兵在郡十餘年甚有威惠</hi>阮种<hi>魏平郡相為政簡惠百姓稱之文帝嘆曰二千石皆若此</hi>
　<hi>朕何憂乎</hi>晉邵續<hi>以攻石勒功拜平/原太守遷守樂安</hi>辛穆<hi>平原相正直不私當官有守子</hi>
　<hi>馥亦為平原相有學行吏民懐之</hi>南北朝薛聦<hi>魏齊州刺史政存簡静卒於州吏民追思</hi>
　<hi>留其所坐榻以為遺愛</hi>韓麒麟<hi>魏齊州刺史在官寡於行罰從事劉普慶説之曰無所斬戮何</hi>
<pb n="KR2k0008_WYG_022-23b"/>
　<hi>以示威麒麟曰人不犯法何所戮乎必須斬㫁以立威當以卿應之普慶慚而退</hi>房彦謙<hi>北齊</hi>
　<hi>齊州治中周師入鄴彦謙痛本朝傾覆将紏率忠義潜謀匡輔事不果而止齊亡歸於家</hi>隋趙軌<lb/>
　<hi>齊州别駕有能名及被徴父老揮涕送之曰公清如水不敢以壺漿相送請酌一盃水奉餞軌受而飲之</hi>
　房㳟懿<hi>德州司馬政為天下之最文帝異之稱其賢以示諸州朝集使即拜為刺史</hi>王伽<lb/>
　<hi>開元末為齊州行參軍送流囚七十餘人詣京師悉脱其枷與期依期而至一無離叛文帝聞而驚異之</hi>
　<hi>召見稱善并赦流人</hi>公孫景茂<hi>淄州刺史雅有德政論者稱為良牧及卒吏民赴喪者數千人</hi>
　張須陀<hi>大業中為齊郡丞會興遼東役百姓失業又屬嵗饑開倉振給不俟詔報</hi>唐李邕<lb/>
　<hi>淄州刺史以寛大愛人以詩書訓士</hi>張知謇<hi>德州刺史清介/有守蒞政威嚴</hi>韋安石<hi>乾封</hi>
<pb n="KR2k0008_WYG_022-24a"/>
　<hi>尉累遷德州刺史政尚清嚴吏民尊畏</hi>顔真卿<hi>平原太守知安禄山必反乃増陴浚池積財實</hi>
　<hi>廩及禄山反河朔盡䧟惟平原城守又集境内兵及募壮士令參軍李擇交統之與賊相當賊䧟東都遣</hi>
　<hi>人來狥真卿斬其使事聞𤣥宗嘆曰朕不識真卿何如人所為乃若此</hi>曹華<hi>刺隶州動必由禮愛</hi>
　<hi>重士大夫不以貴倨人時鄆賊掠商河華破之斬首二千級遂復縣境</hi>五代郭瓊<hi>周齊州防</hi>
　<hi>禦使民饑瓊以已奉振之人懐其惠相率詣闕頌其德政詔許立碑</hi>宋尹崇珂<hi>淄州刺史有善</hi>
　<hi>政民詣闕請立石頌德</hi>李漢超<hi>齊州防禦使有善政齊人詣闕求立碑頌德太祖命徐鉉為文</hi>
　<hi>賜之</hi>吕夷簡<hi>通判濵州時河水泛溢夷簡固隄防分𨗳水勢民頼以安河北自五代以來税及田</hi>
　<hi>噐夷簡悉表除之</hi>王巖叟<hi>知齊州先是巖叟言河北𣙜鹽法尚行民受其弊至是請以所言鹽</hi>
<pb n="KR2k0008_WYG_022-24b"/>
　<hi>法行之京東</hi>韓𤦺<hi>通判淄州留心/民事有治行</hi>唐介<hi>通判德州轉運使崔嶧以庫帛配民</hi>
　<hi>而過估其直介竟沮之其子義問嘗知齊州</hi>范純仁<hi>知齊州齊俗凶悍純仁治以寛時有盜竊</hi>
　<hi>而督償者繋司理院純仁欲使保外輸納通判曰此釋之復紊官司往往待其疾斃純仁曰法不至死以</hi>
　<hi>情殺之豈理也耶遂戒飭而釋之使自新囚懽呼而出轉相告語是嵗犯法者減半</hi>蘇轍<hi>齊州掌書</hi>
　<hi>記有文名</hi>曽鞏<hi>知齊州會朝廷變法遣使四出鞏推行有方民用不擾及代去州人絶橋閉門留之</hi>
　<hi>至夜乗間乃得去</hi>晁補之<hi>知齊州力於為政有羣盜晝掠塗巷補之黙得其姓名一日宴客召</hi>
　<hi>賊曹授以方畧酒行未竟悉擒以來一府為撤警</hi>趙彦若<hi>通判淄州民有犯法當死者彦若曰</hi>
　<hi>在律有之親年九十無侍養者聴讞遂奏減死</hi>李常<hi>知齊州齊多盜論報無虚日常得黠盜刺為兵</hi>
<pb n="KR2k0008_WYG_022-25a"/>
　<hi>使在麾下盡知嚢括處悉發屋破柱㧞其根株姦無所匿</hi>趙挺之<hi>通判德州哲宗即位賜士卒緍</hi>
　<hi>錢郡守貪耄不時給卒怒譟入府守趨避挺之坐堂上呼問状立發庫錢而治其為首者衆即定</hi>何<lb/>
　繼筠<hi>隶州防禦使大興鹽利厚養士人在邉二十餘年逺人畏其名繪像拜之</hi>趙叔皎<hi>靖康</hi>
　<hi>初為德州兵馬都監建炎初金人圍城率兵禦之前後六戰金人登城力戰被執怒罵不屈而死</hi>金<lb/>
　張萬公<hi>大定中為長山令時土㓂未平一旦至城下者萬人萬公登陴諭以鄉里親舊意衆感悟</hi>
　<hi>相率而去邑人頌之後又知濟南府</hi>王擴<hi>同知德州防禦使事被詔振饑有方畧泰和中山東盜起</hi>
　<hi>張萬公委以督捕擴行道遇一男子舉止不常捕訊果大盜衆以為神</hi>楊伯淵<hi>知泰安軍有惠</hi>
　<hi>政百姓刻石紀其事四遷山東東路轉運使正隆末羣盜蜂起州郡往往罹害獨濟南頼伯淵保全</hi>楊<lb/>
<pb n="KR2k0008_WYG_022-25b"/>
　閏之<hi>齊河縣簿剖决如流庭無留訟民立碑頌其政</hi>楊伯仁<hi>濵州刺史郡俗有遣奴出亡捕</hi>
　<hi>之以規賞者伯仁至責其主而杖殺其奴如是者數軰其弊遂止</hi>和安禮<hi>泰安州刺史貞祐初</hi>
　<hi>山東被兵或勸其遁去安禮曰我去城誰與守豈可避難負國恩乎元兵至戰旬日城䧟竟不屈而死</hi>
　元趙炳<hi>世祖時濟南路緫管時妖民作亂炳止罪首惡餘黨觧散嵗凶發廩振民而後以聞</hi>胡<lb/>
　祗遹<hi>山東東西道提刑按察使所至抑豪右扶寡弱敦教化厲士風民有父子兄弟相訟者必懇切</hi>
　<hi>諭以天倫之重不獲已則䋲以法</hi>王懋<hi>長山尹省刑罰均力役禁止不急之務民安其政</hi>趙<lb/>
　孟頫<hi>濟南路同知署緫管府事官事清簡嘗斷寃獄郡中稱為神明</hi>陳埜僊<hi>鄒平尹勤心撫</hi>
　<hi>字役均而事集去任父老詣闕留之詔允其請陞秩以旌其賢</hi>康庸<hi>般陽路緫管興學校活饑民理</hi>
<pb n="KR2k0008_WYG_022-26a"/>
　<hi>寃獄民稱其賢</hi>孟居敬<hi>長山尹興學校均力役/政平訟簡民甚便之</hi>髙源<hi>齊河尹有政績</hi>
　<hi>遺愛去官十年民猶立碑頌之</hi>王構<hi>濟南路緫管學田為牧地所侵者理而歸之官貸民粟嵗饑而</hi>
　<hi>責償不已構請輸以明年</hi>劉事義<hi>禹城尹民多德之時有/嘉禾生於庭一莖九穗</hi>田夀<hi>臨邑</hi>
　<hi>尹蒞政亷能豪猾歛手盜賊屏迹</hi>杜世昌<hi>長清尹時出師南征所過騷然時及長清世昌出境</hi>
　<hi>迎之撫以譯語由是入境肅然秋毫無所犯</hi>趙杞<hi>禹城尹甚有政績既去而邑人思之</hi>本<lb/>
　朝安然<hi>洪武初山東中書省參知政事立心平正撫綏勤勞禄止養兵餘以給公用後陞御史大</hi>
　<hi>夫</hi>熊鼎<hi>洪武初山東按察司僉事公平正/直㫁獄平允凡有所劾務從大體</hi>崔亮<hi>洪武初濟</hi>
　<hi>南知府撫綏得宜士民感服後陞禮部尚書</hi>頼原裕<hi>洪武間章丘縣丞治政優㳺潔己愛民凡</hi>
<pb n="KR2k0008_WYG_022-26b"/>
　<hi>因公出鄉必量地逺近裏糧而行</hi>袁洪<hi>洪武中山東都司都指揮使練逹兵政一方仰頼後陞左</hi>
　<hi>軍都督府都督</hi>鄧瑜<hi>洪武間濟南衛指揮同知將率軍士從征囑其妻曰我為人臣當盡死節汝</hi>
　<hi>為人婦能盡貞節乎胡氏許諾瑜竟殁於陣胡氏亦守節不渝詔旌表其門</hi>徐鐸<hi>洪武間山東布</hi>
　<hi>政司學術正大莅政公平入為户部尚書</hi>鐵鉉<hi>洪武間為山東布政司參政靖難師起鉉督漕運未</hi>
　<hi>嘗乏缺俄軍敗南奔乃募兵固守濟南既而被圍相持不下城有攻破者輒完之越三月圍始解事聞遣</hi>
　<hi>使褒賜陞右布政使尋陞兵部尚書後大業既定械至京師不屈而死省志</hi>平安<hi>一名保兒洪武</hi>
　<hi>未為山東都指揮靖難師圍濟南安同鐡鉉為城守訃圍解率兵追至東昌大戰槊㡬及馬踣而止文廟</hi>
　<hi>嘉其忠勇不之罪轉大寧都司京師既定乃自經死省志</hi>胡子昭<hi>革除間由史官遷山東按察僉</hi>
<pb n="KR2k0008_WYG_022-27a"/>
　<hi>事歴刑部侍郎後遇靖難不屈死之省志</hi>陳迪<hi>洪武間為山東布政司左參議捕蝗弭盜民甚德之</hi>
　<hi>後陞禮部尚書靖難師起上䟽陳論大義被召責問不屈而死省志</hi>鄭敏<hi>洪武間齊東知縣恤民勤</hi>
　<hi>政賦役均平後以事建至京師民詣闕言敏亷勤有守民懐其惠朝廷復其官仍賜楮幣五百衣三襲</hi>
　徐安<hi>洪武末濟南知府精通吏事為政有方於庫藏出納之弊尤掃清無遺</hi>邵惲<hi>洪武末新</hi>
　<hi>泰知縣亷以律己仁以撫民在任九年官無廢事邑無流民</hi>李得<hi>洪武末萊蕪知縣公勤亷幹治</hi>
　<hi>政有方秩滿民詣闕乞留在縣十有五年而卒</hi>馬麟<hi>永樂初山東右布政使惠澤及人持法不撓司</hi>
　<hi>屬敬畏黎庻獲安</hi>王弼<hi>永樂間霑化知縣沉静寡言愛民如子秩滿民庻保留復更一任</hi>房<lb/>
　安<hi>永樂中為山東布政司右參政天資剛毅蒞事敏㨗人皆憚之</hi>薛慎<hi>宣德中長清知縣得民心</hi>
<pb n="KR2k0008_WYG_022-27b"/>
　<hi>以親䘮去位民知慎服闋相率詣闕乞復任</hi>劉中敷<hi>宣德中任山東左布政使天性質直亷静</hi>
　<hi>樂易吏民畏威而懐惠召為户部尚書</hi>王質<hi>正統初為山東右布政司使在任亷勤臨政果毅人</hi>
　<hi>服其公尋清譽著聞召為户部右侍郎</hi>宋禮<hi>正統間以工部尚書開濬運河自濟寧至臨清四百</hi>
　<hi>餘里漕運至今頼其利初㑹通河成立祠祀平江伯而不及禮後有言于朝者遂並祀焉省志</hi>年富<lb/>
　<hi>正統中巡撫山東亷静寡欲遇事敢為時有夷人居東昌冨奏徙之尋召為户部侍郎省志</hi>張瑄<lb/>
　<hi>正統間為齊東主簿幹濟有方聼訟無屈麄衣糲食澹如也君子以清節髙之省志</hi>孫慶<hi>正統間知</hi>
　<hi>濟陽縣有惠政尋陞監察御史民為塑像祀之省志</hi>薛瑄<hi>正統間提調山東學校每臨諸生親為講</hi>
　<hi>解不事夏楚皆呼之曰薛夫子名臣録</hi>張頎<hi>正統間任臨邑縣學教諭師道尊嚴訓誨有方學宫</hi>
<pb n="KR2k0008_WYG_022-28a"/>
　<hi>至今祀之省志</hi>郭觀<hi>正統中巡按山東首劾三司正佐三四人去貪墨决疑獄一循公法遷廣西按</hi>
　<hi>察僉事省志</hi>周宻<hi>知平原縣鋤姦惡植善良興禮教除弊政脩築城池民頼以安省志</hi>伍禮<lb/>
　<hi>景泰間知萊蕪縣政事文學為一時之最擢曹州知州省志</hi>陸瑜<hi>天順間山東布政使噐量偉宏</hi>
　<hi>諳練政體召為刑部尚書瑜從孫備𢎞治十七年巡按山東决數十年疑獄革濟寧上下漕閘濫設夫役</hi>
　<hi>數萬人值大比監塲聘王守仁主試名士盡収東人稱科目之盛者此最省志</hi>劉文<hi>天順間知臨邑</hi>
　<hi>縣公亷仁惠政教兼舉遷去民思慕之立祠祀于學宫省志</hi>姚顯<hi>天順間知齊東縣公亷剛正動</hi>
　<hi>必循古㫁獄不事鞭朴反覆諭以禮義民知愧服陞大理寺丞省志</hi>何淡<hi>天順間知濵州亷明仁恕</hi>
　<hi>政務畢舉民安其業憂去泣送者萬餘人省志</hi>白旻<hi>天順間為信陽縣丞公亷仁愛政多善績適縣</hi>
<pb n="KR2k0008_WYG_022-28b"/>
　<hi>令缺民詣闕奏請遂陞令操履愈茂于昔去後民為立石省志</hi>李泰<hi>天順間知禹城縣時水旱相仍</hi>
　<hi>民困于災㤗多方賑濟奏蠲賦役民頼生活省志</hi>李儒<hi>天順間知鄒平縣亷潔公平勤於撫字以</hi>
　<hi>内艱去民立祠祀之省志</hi>侯宣<hi>天順間知歴城縣賑饑決獄興學弭盜嘗奏免牧馬民受其賜德政</hi>
　<hi>有碑省志</hi>陳善<hi>成化間山東按察副使張秋厄于西南黄河之衝善沿堤壘石東岸十二里南旺湖</hi>
　<hi>西岸八十里沙河逹臨清植桞數百萬株甚有功于漕河云省志</hi>許進<hi>成化間巡按山東剛正嚴</hi>
　<hi>肅貪汚望風解組减長清等縣鹽船閘夫革濟寧等處濫設夫役賑恤饑荒平反獄囚官至吏部尚書省</hi>
　<hi>志</hi>才寛<hi>成化間知商河縣平易近民/政事脩舉官終都御史省志</hi>張慶<hi>成化初知章丘縣動</hi>
　<hi>循禮法民安其化路不拾遺陞去民立石紀之省志</hi>白行順<hi>成化間知濟南府緩刑興學撫散賑</hi>
<pb n="KR2k0008_WYG_022-29a"/>
　<hi>窮尋陞山西參政士民遮留不獲乃為之立碑省志</hi>衛英<hi>成化間同知濟南府志行髙潔蒞政嚴明陞去行李</hi>
　<hi>蕭然人服其清省志</hi>薛芳<hi>成化間知長山縣剛明亷正興學化俗百廢修舉後改臨清民立徳政碑省志</hi>劉<lb/>
　謐<hi>成化間知鄒平縣政尚平易時有蝗食稼虎噬人謐禱于神其害皆息以憂去民立祠祀之省志</hi>梁驥<lb/>
　<hi>成化間知禹城縣亷能懋著救荒賑饑區盡甚悉民頼存活者衆至今思之省志</hi>衛述<hi>成化間知武定州剛</hi>
　<hi>直清敏崇禮教斥異端風俗丕變去後人思慕之省志</hi>王嵩<hi>成化間知青城縣亷明寛厚不事苛察民不忍</hi>
　<hi>欺有古循吏風尋擢監察御史省志</hi>涂昪<hi>成化間知蒲臺縣愷悌有容勤于撫字興學均徭民安其政尋陞監</hi>
　<hi>察御史省志</hi>劉大夏<hi>𢎞治初以都御史來治河決自黄陵岡之上東西築大隄數百里漕運無虞居民免患父</hi>
　<hi>老至今傳頌省志</hi>楊文卿<hi>𢎞治間提督山東學校造就生徒勤懇不倦秉公黜陟士心允服省志</hi>趙<lb/>
<pb n="KR2k0008_WYG_022-29b"/>
　璜<hi>𢎞治間知濟南府為政敦大體不事苛急有德政頌後以都御史巡撫山東尤極力拊循東方以靖</hi>
　<hi>省志</hi>王鏜<hi>德平知縣亷正公勤居三載民安盜息陞監察御史民立去思碑焉省志</hi>何繼周<lb/>
　<hi>𢎞治間知萊蕪縣發奸摘伏事無滯留旱蝗祈禱天乃雨蝗盡死遷知膠州民為立石省志</hi>姜洪<lb/>
　<hi>正德初任山東左布政時流賊猖獗洪飭兵繕守民恃無驚擾性清儉服食澹如後陞山西巡撫行李蕭</hi>
　<hi>然省志</hi>黄瓉<hi>巡撫山東時值武廟南巡調度有方民恃不擾性鯾直嘗面斥人過平生清苦士論</hi>
　<hi>重之省志</hi>孫燧<hi>正德間任山東按察使明習法律獨持憲體朝命三堂按歸善王慮有他擬檄兵為</hi>
　<hi>防燧毅然徃不終朝具獄草䟽以待明決類此士論偉之省志</hi>許逵<hi>正徳間樂陵知縣時流賊㓂亂</hi>
　<hi>逵募兵率士斬獲甚多以功陞山東按察僉事整飭武定兵偹賊勢愈盛終不敢入一方頼之省志</hi>熊<lb/>
<pb n="KR2k0008_WYG_022-30a"/>
　驂<hi>正德間萊蕪知縣值流賊侵境驂率民衆出戰為賊所執與主簿韓塘俱不屈死之省志</hi>劉繼<lb/>
　仁<hi>正德間知蒲臺縣天性鯁直為政嚴而不苛值流賊初平民生未遂乃極力撫存民有前劉後劉堪</hi>
　<hi>作我侯之歌後以事忤中官左遷死百姓至今思之省志</hi>王相<hi>正徳間巡按山東訪除民蠧摘伏如</hi>
　<hi>神按臨清捕監官稔惡者數軰悉付於法時朱寧怙寵遂被摘逮繫謫髙郵州判省志</hi>余翔<hi>正德</hi>
　<hi>間知歴城縣性清直不受請託節財用均賦役革冐越民多頼之尋擢監察御史省志</hi>朱節<hi>嘉靖</hi>
　<hi>二年廵按山東時兵旱相仍礦賊竊發節自部封軍身親督戰一鼓擒賊山東蕩平竟以勞感疾卒民痛</hi>
　<hi>如䘮父母贈大理少卿省志</hi>
流寓李白<hi>蜀人唐宗室通詩書喜縱横術擊劔為任俠輕財重施客游任城與孔巢父韓凖裴政張</hi>
<pb n="KR2k0008_WYG_022-30b"/>
　<hi>叔明陶沔居徂徠山日沉飲號竹溪六逸</hi>范仲淹<hi>蘇州人㓜随母適長山朱氏讀書黌堂山後仕</hi>
　<hi>宋官至參知政事</hi>孫復<hi>平陽人舉進士不第退居泰山學春秋著尊王發微十二篇學者多師之</hi>
　<hi>稱為泰山先生</hi>李洞<hi>滕州人以文章名仕无官至翰林直學士僑居濟南有湖山花竹之勝作亭曰</hi>
　<hi>天心水面文宗嘗命虞集作文以記之</hi>張祐<hi>覃懐人寓居陵縣仕元累官中書省參政後追封清</hi>
　<hi>河郡公有墓今在縣東</hi>
人物周公晳哀<hi>齊人不仕家臣孔子賢之</hi>秦茅焦<hi>齊人秦嫪毒之亂始皇遷太后於雍</hi>
　<hi>下令曰敢諌者死諌而死者二十七人齊客茅焦最後諌辭甚切直始皇悟母子復合如初</hi>漢伏<lb/>
　勝<hi>濟南人秦愽士文帝時求能治尚書者伏生老不能行使晁錯徃受之得二十九篇今文尚書是也</hi>
<pb n="KR2k0008_WYG_022-31a"/>
　終軍<hi>濟南人辯博能文武帝朝年十八選為博士弟子初軍歩入闗闗吏與繻軍曰大丈夫西逰終</hi>
　<hi>不復傳還棄繻而去後為謁者給事中建節東出闗闗吏曰此前棄繻生也累擢諌議大夫後使南越卒</hi>
　<hi>時年二十餘世號終童</hi>田何<hi>淄川人徙杜陵號杜田生明易學著易傳數篇其同郡楊何受易於</hi>
　<hi>何元光中徴為大中大夫</hi>張軌<hi>淄川人少好學志識開朗仕至隴右府長史家無餘財惟有書數百</hi>
　<hi>卷</hi>東方朔<hi>平原厭次人武帝時上書稱㫖待詔公車金馬門以恢諧得親幸累遷太中大夫給</hi>
　<hi>事中時有正諌法言以為滑稽之推</hi>王訢<hi>濟南人有才行武帝時為被陽令以御史暴勝之薦徴為</hi>
　<hi>右輔都尉守右扶風視事十餘年有政績昭帝時代車千秋為丞相封宜春侯</hi>林尊<hi>濟南人事歐陽</hi>
　<hi>髙治尚書為愽士論石渠官至少府太子太傅</hi>髙詡<hi>平原般人曽祖嘉以詩授元帝仕至上谷太守</hi>
<pb n="KR2k0008_WYG_022-31b"/>
　<hi>父容為光禄大夫詡以父任為郎世傳魯詩以清操知名王莾篡位詡遂不仕光武即位徴拜大司農簒</hi>
　成翊世<hi>平原人好學明道術少為郡吏延光中太子廢詡世上書訟之下獄免歸及太子立是為</hi>
　<hi>順帝拜議郎恥不受後執政者交引之除尚書在朝正色省僚敬憚</hi>羊陟<hi>泰山梁父人少清直遷冀</hi>
　<hi>州刺史奏按貪濁所在肅然三遷尚書令以劉寵龎艾清亮在公薦舉升進帝嘉之拜河南尹禁制豪右</hi>
　<hi>京師憚之</hi>襄楷<hi>平原隰隂人好學博古善天文隂陽之術桓帝時灾異尤數楷詣闕上書言春秋以</hi>
　<hi>來連有霜雹及大雨雷由刑罰急刻所致願賜清問極盡所言不聼</hi>羊續<hi>泰山平陽人祖侵司𨽻校</hi>
　<hi>尉父儒為大常續以功臣後累官南陽廬江二郡太守討平諸㓂訪民疾苦将丞嘗獻生魚續受而懸之丞</hi>
　<hi>又進續乃出前所懸者以杜其意</hi>禰衡<hi>平原般人少有才辯尚氣剛傲曹操欲殺之憐其才送之</hi>
<pb n="KR2k0008_WYG_022-32a"/>
　<hi>劉表荆州士大夫皆賔禮之表又送之江夏太守黄祖為祖所殺時年二十六平生之文多亡失惟鸚鵡</hi>
　<hi>賦為世所傳</hi>三國鮑勛<hi>泰山平陽人父信魏濟北相文帝時為駙馬都尉兼侍中在朝多所</hi>
　<hi>匡諫為劉曜所譖下獄鍾繇等皆表其無罪竟被殺勛亷而能施死之日家無餘財</hi>髙堂隆<hi>泰山</hi>
　<hi>平陽人魯髙堂生後也仕魏官至侍中文帝有所欲為隆數諌之其奏䟽多激切及卒帝嘆曰天不欲成</hi>
　<hi>吾髙堂隆捨我亡耶</hi>臧覇<hi>泰山蕐人父戒為縣獄掾㨿法不聼太守私殺太守怒令收戒詣府覇年</hi>
　<hi>十八将客數十要奪之因與父俱亡命後從陶謙擊黄巾歸魏屢立戰功封良成侯卒謚威子艾孫觀曽</hi>
　<hi>毓嗣爵俱仕至青州刺史</hi>管輅<hi>平原人明周易精於天文風角占相之術每言輙應嘗曰吾恐四十</hi>
　<hi>七八間不見男婚女嫁也果年四十八而卒</hi>晉石鑒<hi>厭次人出自寒素雅志公亮仕魏為御史</hi>
<pb n="KR2k0008_WYG_022-32b"/>
　<hi>中丞多所紏正朝廷憚之入晉累官司徒封昌安縣侯</hi>羊祜<hi>續孫累遷尚書右僕射都督荆州諸</hi>
　<hi>軍事逺邇悦服吳陸抗甞稱其德量雖樂毅諸葛孔明不能過祜上䟽力勸帝取吴卒贈太傅甞遊襄陽</hi>
　<hi>峴山後人建碑立廟於上人望其碑輙堕淚因名堕淚碑</hi>胡母輔之<hi>泰山奉髙人少擅髙名不</hi>
　<hi>拘小節王衍甞稱其吐佳言如鋸木屑霏霏不絶仕為繁昌刺史節酒自厲有能名卒於湘州刺史</hi>觧<lb/>
　系<hi>濟南人系及二弟結育並以清潔著名系累遷雍州刺史與趙王倫討氐羗倫用佞人孫秀與系争</hi>
　<hi>軍事朝廷知系守正而召倫還系表殺秀以謝氐羗不從被秀譛免官結歴官至御史中丞</hi>羊曼<lb/>
　<hi>祜兄孫任逹嗜酒與阮放等八人同志友善並為名士時州里稱阮放為宏伯郄鑒為方伯胡母輔之為</hi>
　<hi>逹伯卞壼為裁伯蔡謨為朗伯阮孚為誕伯劉綏為委伯而曼為䵬伯號兖州八伯擬古八俊曼官至丹</hi>
<pb n="KR2k0008_WYG_022-33a"/>
　<hi>陽尹</hi>劉寔<hi>平原人博通古今清身潔己累官吏部郎參相國軍事以世多進趣亷遜道缺乃著崇讓</hi>
　<hi>論後拜太尉弟智少貧窶每負薪自給讀誦不輟竟以儒行稱</hi>羊鑒<hi>太山人父濟匈奴中郎将兄煒</hi>
　<hi>歴徐兖二州刺史鑒為東陽太守後討蘇峻有功封豐城縣侯徙光禄勲</hi>南北朝羊𤣥保<lb/>
　<hi>南城人宋武帝時歴丹陽尹㑹稽吳郡太守文帝以其亷素寡欲故頻授名郡為政雖無殊績而去後常</hi>
　<hi>必見思不營財利産業儉薄有清名於時</hi>明僧紹<hi>平原鬲人明經𨼆居聚徒立學宋累辟不就弟</hi>
　<hi>慶符知青州南齊髙帝欲徃見僧紹避之帝遣人賜以竹根如意及筍籜冠子山賔博通經傳仕梁為學</hi>
　<hi>士贈侍中</hi>劉杳<hi>平原人伯懐珎父懐慰皆至顯宦杳博綜羣書仕梁官至尚書左丞清儉無雜好所</hi>
　<hi>著要雅及髙士傳等書及從叔峻類苑凡一百二十卷</hi>趙𨼆<hi>平原人性聦敏善書記安開樂道不</hi>
<pb n="KR2k0008_WYG_022-33b"/>
　<hi>雜交遊仕魏為丞相功曹參軍專掌機宻文翰多出其手時人稱為敏給累遷至司徒</hi>羊侃<hi>泰山</hi>
　<hi>梁父人雅愛文史仕魏以勇力聞魏帝謂曰或謂卿為武豈羊質虎皮乎試作虎状侃因伏以手抉殿柱</hi>
　<hi>沒指魏帝壮之以功進爵鉅平侯</hi>明亮<hi>平原人有識幹仕魏累遷陽平太守清白愛人甚有惠政</hi>
　<hi>轉汲郡太守為政如前及卒二郡皆追思之</hi>羊鴉仁<hi>泰山鉅平人自魏歸梁封廣晉侯侯景攻</hi>
　<hi>臺城鴉仁率所部入援為景所獲以為五兵尚書鴉仁謂所親曰吾受寵朝廷今若此死有餘責乆之竟</hi>
　<hi>出奔被害</hi>傅伏<hi>泰安人仕北齊以戰功累遷東雍州刺史周克荆州遣人以其子來招降伏曰事君</hi>
　<hi>有死無二此兒不忠不孝願即斬之後聞後主已獲乃降</hi>隋明克讓<hi>僧紹孫父山賔梁侍中克</hi>
　<hi>讓少儒雅善談論博渉書史所覽将萬卷年十四釋褐湘東王法曹參軍入隋拜太子内舍人進爵為侯</hi>
<pb n="KR2k0008_WYG_022-34a"/>
　<hi>于時盛徴才學之士至於博物洽聞皆出其下</hi>唐秦瓊<hi>齊州歴城人從太宗戰伐有功累官左武</hi>
　<hi>衛大将軍贈徐州都督圖像凌煙閣</hi>杜伏威<hi>齊州章丘人隋末據有江淮自稱将軍進用士人善</hi>
　<hi>利甲兵人多頼之後納欵於唐拜太子太保兼行臺尚書令</hi>任敬臣<hi>隶州人五歳䘮母哀毁過</hi>
　<hi>制問其父曰若何可以報母父曰惟揚名顯親耳乃刻志讀書舉孝亷累官𢎞文舘學士終太子舍人</hi>
　貟半千<hi>齊州全節人覊角通書史舉童子髙第髙宗時官至𢎞文舘直學士出刺亳隶蘄三州以</hi>
　<hi>文雅飭吏事所至禮化大行以清白稱及卒吏民哭野中</hi>崔融<hi>齊州全節人擢八科髙第武后時遷</hi>
　<hi>内史鳳閣舍人時有司議闗市行人盡征之以融諫止融為文章華婉朝廷大筆多委之其洛出寳圖頌</hi>
　<hi>尤工</hi>孟簡<hi>徳州平昌人工詩尚節義舉進士宏詞連中累官至諌議大夫議論抗切出為常州刺史</hi>
<pb n="KR2k0008_WYG_022-34b"/>
　<hi>陞戸部侍郎加御史中丞</hi>崔從<hi>融曽孫擢進士第累官尚書左丞長慶初領鄜坊節度羗不敢犯竟卒</hi>
　<hi>謚曰正從立朝有風望内無聲伎娛玩士大夫賢之子慎由擢進士累官工部尚書次子安濳亦登進士</hi>
　<hi>官至節度使</hi>五代田敏<hi>鄒平人少通春秋之學詳明禮樂博渉典墳梁舉進士第周累官工</hi>
　<hi>部尚書以太子少保致仕敏解官歸多釀羙酒待賔客親授諸子經子章官至殿中丞</hi>宋張令<lb/>
　鐸<hi>厭次人後唐時補小校宋初累官東京舊城内都㸃校卒贈侍中令鐸性仁恕嘗語人曰我從軍三</hi>
　<hi>十年大小四十餘戰多摧堅䧟敵未嘗妄殺一人</hi>劉蟠<hi>濵州渤海人漢乾祐初進士為益都主簿</hi>
　<hi>宋初累官監察御史太宗時歴淮南轉運使遷至左諌議大夫蟠性清介能攻苦食淡好設竒以售知人</hi>
　<hi>主子鍇咸平初進士累遷至户部郎中鹽鐡副使</hi>王杲<hi>齊州人從征澤潞平揚州皆有功遷官散</hi>
<pb n="KR2k0008_WYG_022-35a"/>
　<hi>指揮使太宗時以戰功累遷唐州刺史靈州副部署歴知并夏石州</hi>張雍<hi>德州安德人治毛詩開寳</hi>
　<hi>中進士知南雄州端拱中累官右諫議大夫後以尚書右丞致仕雍蒞事勤恪恃其清幹受遇於時所至</hi>
　<hi>糲鎮率皆裁節集㑹賔佐糲食而已</hi>李惟清<hi>章丘人開寳初以三史釋褐累官刑部侍郎贈户部</hi>
　<hi>尚書為人倜儻自任有鈎距臨事峻刻所至稱强幹</hi>趙鎔<hi>樂陵人以刀筆事太宗於藩邸上即位補</hi>
　<hi>東頭供奉官累遷右驍衛大将軍知滄州兼兵馬部署在郡完城塹嚴戰具宼至聞有備輙引去官至知</hi>
　<hi>樞宻院事</hi>范正辭<hi>齊州人第進士調安陽主簿太宗時累官江南轉運使有民為盗掠財官為捕</hi>
　<hi>係十四人獄具當死正辭察其寃捕得真盗釋前係者官至河東轉運使子鳳舉進士歴官右司諫龍圖</hi>
　<hi>閣直學士</hi>胡旦<hi>濵州渤海人少有雋才博學能文太宗時舉進士第一累官知海州後以秘書少監</hi>
<pb n="KR2k0008_WYG_022-35b"/>
　<hi>致仕居襄州卒旦喜讀書既䘮明猶令人誦經史𨼆几聼之著漢春秋五代史畧将帥要畧演聖通論唐</hi>
　<hi>二家傳三百餘卷</hi>盧琰<hi>淄川人父浚右諌議大夫琰太平興國中進士累官右諌議大夫知永興</hi>
　<hi>軍再為河北轉運使勤於吏職所至以幹集聞及卒母八十餘無恙真宗憫之以其子士倫為太常愽士</hi>
　<hi>給禄終䘮</hi>王沔<hi>齊州人聪察敏辯有適時之用太平興國初進士累官參知政事上前言事能委曲</hi>
　<hi>敷繹弟淮亦舉進士任殿中丞</hi>姜遵<hi>長山人舉進士為蓬萊尉累官侍御史遷右諌議大夫知永興</hi>
　<hi>軍召拜樞宻副使</hi>趙自化<hi>平原人髙祖常景州刺史父知嵓習經方名藥之術以授自化自化</hi>
　<hi>遂以醫鳴診治有竒效累遷至正使所著有四時養頥録及漢沔詩集五卷</hi>石介<hi>兖州奉符人師</hi>
　<hi>事孫復固窮苦學進士及第歴鄆州推官嘉州判官居憂躬耕徂徠山下𦵏五世之未𦵏者七十䘮以易</hi>
<pb n="KR2k0008_WYG_022-36a"/>
　<hi>教授魯人號徂徠先生服除為國子監直講進慶歴聖徳頌出判濮州有徂徠集</hi>周起<hi>鄒平人舉</hi>
　<hi>進士通判齊州累官右正言真宗東封還羣臣多獻文頌徳起獨上書陳警戒歴知數府州所至有風烈</hi>
　<hi>官至樞宻副使卒謚安惠起性周宻家藏書至萬餘卷與弟超俱能書集古今人書為書苑十卷</hi>張<lb/>
　揆<hi>歴城人舉進士仁宗時擢天章閣待制兼侍讀一日進讀漢馬后傳因言今妃族太盛宜裁損使保</hi>
　<hi>其家帝嘉納之加翰林侍讀學士知齊州弟掞㓜篤學舉進士歴遷龍圗閣直學士知成徳軍以戸部侍</hi>
　<hi>郎致仕</hi>單煦<hi>平原人舉進士歴知昌濮合州皆有政績累遷至光禄卿煦性友愛兄熈嘗歐人致死</hi>
　<hi>煦曰家貧親老仰兄以養義當代死即趨鬪所待捕已而死者甦驚問之煦以情告其人感嘆遂輟訟</hi>
　劉庭式<hi>齊州人舉進士通判宻州後監太平觀以夀終初庭式約娶鄉人之女及舉進士女以疾</hi>
<pb n="KR2k0008_WYG_022-36b"/>
　<hi>盲且貧甚其家不敢復言庭式卒娶及婦死哭之甚哀程頥蘓軾皆嘆以為不可及</hi>韓贄<hi>齊州長山</hi>
　<hi>人第進士知諫院宰相梁適以私容奸狄青起卒伍所位樞宻内侍王守忠遷官不次皆舉劾無所避平生</hi>
　<hi>得禄賜悉買田贍族黨後以吏部侍郎致仕</hi>李格非<hi>濟南人舉進士累官禮部員外郎嘗著洛</hi>
　<hi>陽名園記謂洛陽之盛衰天下治亂之候也其後洛陽陷於金人以為知言格非工於辭章嘗言文不可</hi>
　<hi>茍作誠不著則不能工妻王氏拱辰孫女女清照自號易安居士皆能文</hi>劉䝉<hi>濱州渤海人恥為詞</hi>
　<hi>賦不舉進士習茂才異等又不欲自售後舉遺逸試第一擢知湖陽縣不肯行免役法而條上其害即投</hi>
　<hi>劾去及卒門人誄之號曰正思先生</hi>吕頥浩<hi>其先樂陵人徙齊州舉進士髙宗時歴知江陵府㑹</hi>
　<hi>苗傳作亂頥浩倡義勤王與張俊語曰今事不諧不過赤族為社稷死豈不快乎髙宗復位陞中書門下</hi>
<pb n="KR2k0008_WYG_022-37a"/>
　<hi>平章卒贈太師封秦國公謚忠穆</hi>王衣<hi>歴城人以䕃補官又中明法科建炎初為司勲郎中遷大</hi>
　<hi>理少卿累遷至刑部侍郎衣質直和易持法不阿所全活者甚衆議者賢之</hi>李亘<hi>兖州乾封人少</hi>
　<hi>好學有智慮以進士擢尚書郎建炎末金人犯淮南亘不及避劉豫使守大名與凌唐佐謀宻陳豫可取</hi>
　<hi>状于朝事泄坐死後贈官立祠曰愍忠</hi>辛棄疾<hi>歴城人少與党懐英同師蔡伯堅筮仕决以蓍</hi>
　<hi>懐英遇坎因留事金棄疾得離决意南歸紹興末縳宋叛将歸朝歴官樞宻都承㫖嘗作九議并美芹十</hi>
　<hi>論上之歴更外任累遷龍圖閣待制棄疾與朱熹素善熹没黨禁方嚴獨為文往哭之卒謚忠敏所著有</hi>
　<hi>稼軒集</hi>金党懐英<hi>泰安州人父純睦本馮翊人仕為泰安軍録事叅軍卒於官因家焉懐英</hi>
　<hi>博學能屬文辭尤工篆𨽻當時稱為第一舉進士官至翰林學士承㫖卒謚文獻著有文集</hi>范拱<lb/>
<pb n="KR2k0008_WYG_022-37b"/>
　<hi>濟南人九嵗能屬文深於易學在宋舉進士金完顔宗弼領行䑓省事以為官屬多陳百姓利病除淄州</hi>
　<hi>刺史未幾致仕大定中召除太常卿議郊祀禮尋復致仕</hi>蒲察𤦺<hi>陽信人補刑部掾哀宗遷歸徳</hi>
　<hi>汴京立講議所受陳言文字琦亦預焉與元好問甚相得崔立變後令改易巾髻琦謂好問曰今日易巾</hi>
　<hi>髻在京人皆可獨琦不可至其家自縊死𤦺性沉靜好讀書知古今事其母以孝謹稱</hi>張順<hi>淄州</hi>
　<hi>人金末淄州被圍提控王庭玉将兵救之使順往覘為敵所執使宣言行省軍敗宜速䧏順陽許諾乃呼</hi>
　<hi>城中曰外兵無多節度軍且至宜堅守無降敵交刄之順曰得為忠義鬼足矣</hi>楊敏中<hi>淄州人仕</hi>
　<hi>為屯留主簿致仕貞祐初元兵取淄州敏中與判官齊鷹揚及州民張乞驢等募兵備禦城䧟率衆巷戰</hi>
　<hi>鷹揚戰死敏中與乞驢被執亦不屈而死事聞鷹揚贈淄州刺史敏中同知横海軍節度使事乞驢同知</hi>
<pb n="KR2k0008_WYG_022-38a"/>
　<hi>淄州軍事</hi>元嚴實<hi>長清人㓜知書志氣豪放元兵畧山東金東平行䑓以實為民兵百户授長清</hi>
　<hi>尉後歸元為東平路行軍萬户有功徳於民及卒逺近悲悼野哭巷祭旬月不已中統初追封魯國公謚</hi>
　<hi>武惠子忠貞忠濟忠嗣忠範忠傑忠裕忠祐皆顯於時</hi>劉敏中<hi>章丘人祖鼎仕為郎中李全攻</hi>
　<hi>濟南鼎以書諭之全引去敏中㓜卓異不凡至元中為監察御史劾權貴不報辭職歸復起歴集賢學士</hi>
　<hi>商議中書省事上疏陳十事累遷翰林學士承㫖卒謚文簡所著有中菴集</hi>劉通<hi>東平齊河人初</hi>
　<hi>從嚴實歸元授齊河總管濟南知府中統至元間累遷太平路總管俄授鎮國上将軍為淮西道宣慰司</hi>
　<hi>都元帥子淵從政崖山有功累官頴州副萬戸</hi>劉伯林<hi>濟南人任俠善騎射户金末為威寜防禦千</hi>
　<hi>歸元以功累遷西京留守兼兵馬副元帥伯林在威寜十餘年務農積榖與民休息隣境凋瘵而威寜獨</hi>
<pb n="KR2k0008_WYG_022-38b"/>
　<hi>為樂土及卒追封秦國公</hi>張榮<hi>歴城人状貌竒偉金末兵起榮率衆據濟南尋歸元授山東行尚書</hi>
　<hi>省兼兵馬都元帥知濟南府事累立戰功勸止主帥殺戮綏來流民政績為天下第一世祖時封濟南公</hi>
　<hi>卒年八十二</hi>孟徳<hi>濟南人由鄒平縣令累官同知濟南路事數從世祖征伐有功遷沂郯萬户加</hi>
　<hi>至昭勇大将軍招討使</hi>張立<hi>長清人初從嚴實畧江淮為百戸又從憲宗征蜀及率步卒轉粟和</hi>
　<hi>林皆有功累官至後衛親軍都指揮使賜雙珠虎符</hi>齊秉節<hi>濱州蒲䑓人父珪以戰功累官千户</hi>
　<hi>秉節魁偉沉毅涉獵書史稍知兵法從伐宋以功累官宣武将軍管軍總管又討平安仁賊陞棗陽萬戸</hi>
　<hi>府副萬戸</hi>張均<hi>濟南人父山從伐宋以功為百戸戰死均襲父職世祖時累立戰功授宣武将軍松</hi>
　<hi>江萬户大徳中為和林等處都元帥鎮國上将軍</hi>張養浩<hi>濟南人為堂邑縣尹民為立碑頌徳</hi>
<pb n="KR2k0008_WYG_022-39a"/>
　<hi>遷監察御史疏時政萬餘言後拜禮部尚書叅議中書省事㑹元日欲張燈上書切諫罷之累遷陜西行</hi>
　<hi>䑓御史中丞時嵗饑民相食養浩竭力賑救遂得疾不起卒追封濱國公謚文忠</hi>張起巖<hi>章丘</hi>
　<hi>人徙濟南延祐中進士第一累官御史中丞翰林學士承㫖卒謚文穆起巖外和内剛不受人籠絡名聞</hi>
　<hi>四裔其面如紫瓊性孝友亷介博學有文善篆𨽻所著有華峯漫藁及金陵集</hi>韓鏞<hi>濟南人延祐中</hi>
　<hi>進士累官翰林侍講學士拜侍御史以剛介知名罷歸起為饒州路總管亷正有為僚屬亦化之終甘肅</hi>
　<hi>行省叅知政事</hi>潘昻霄<hi>濟南人號蒼崖先生雄文博學為當時推重官至翰林侍讀學士所著有</hi>
　<hi>蒼崖類稿金石例子詡為江西提刑理問</hi>程益<hi>章丘人舉進士為國子愽士與修宋遼金史遷監察</hi>
　<hi>御史劾宰相不報即解官歸後復起為亷訪司僉事</hi>劉斌<hi>歴城人屢立戰功為濟南新舊軍萬戸鎮</hi>
<pb n="KR2k0008_WYG_022-39b"/>
　<hi>邳州将卒語其子曰居官當亷正自守毋凟貨利喪名敗家謚曰武莊子思敬襲職立功官至江西行省</hi>
　<hi>叅知政事卒謚忠肅</hi>劉嶷<hi>伯林子累立戰功官至成都路軍民經畧使封秦國公卒謚忠惠子元振</hi>
　<hi>元禮皆有勇畧元振官至潼川路副招討使元禮潼川路漢軍都元帥乞解官養母從之</hi>宋敬之<lb/>
　<hi>鄒平人官至輕騎都尉追封京兆郡侯子紹明官至和林行省叅政</hi>王居敬<hi>長山人好學有器識</hi>
　<hi>官至中書禮部尚書弟居敏以孝友聞表其門曰孝義</hi>張炤<hi>濟南人㓜頴悟力學世祖時歴官揚</hi>
　<hi>州鎮江東昌三路總管府逹嚕噶齊所至吏民畏服上下安之後謝病歸卒謚敬惠嘗購書八萬卷以萬</hi>
　<hi>卷送濟南府學</hi>王伯顔<hi>濱州霑化人至正中知福寜州陞福建轉運副使仍領州事㓂至募兵扼</hi>
　<hi>險擊敗之後因馬仆見執賊帥王善曰聞公有惠政為我尹此州可乎伯顔大罵竟不屈被害頸斷湧白</hi>
<pb n="KR2k0008_WYG_022-40a"/>
　<hi>液如乳伯顔既死賊時覩其引兵出入事聞追封太原郡侯</hi>張名徳<hi>淄川人官至般陽路總管</hi>
　<hi>毛貴攻城名徳死節贈河南行省左丞謚忠襄</hi>本朝髙復<hi>臨邑人洪武初擢知長春府事為政</hi>
　<hi>有惠愛嵗遭大旱齋于城隍祠禱之夜夢神告曰雨至矣黎明果大雨嵗遂登民歌頌其徳改吉安府同</hi>
　<hi>知以老疾辭賜半禄贍之卒勅𦵏上元縣</hi>張紳<hi>濟南人少從事戎馬間官至浙江布政博學工詩所</hi>
　<hi>作清新典則有古人風今有詩集</hi>秦琰<hi>歴城人洪武中領鄉薦累官刑部侍郎才行見譽于時</hi>
　聶震<hi>長山人洪武中登進士第歴官户部員外郎端謹有守後陞本部左侍郎</hi>王璉<hi>長山人器</hi>
　<hi>局沉凝學問精宻師事宋濓洪武中鄉舉至京召見試詩擢史館編修選入文華堂肄業尋攝御史按河</hi>
　<hi>南回奏稱㫖上説謂近臣曰文華堂諸生如王璉等皆異日将相才也</hi>郭士原<hi>泰安州人勇畧</hi>
<pb n="KR2k0008_WYG_022-40b"/>
　<hi>過人累立戰功歴陞中軍都督府都督</hi>滿甫<hi>章丘人以才行超卓擢任浙江布政司左布政使</hi>
　宋性<hi>徳州人洪武中由國子生為刑部主事署本部右侍郎後黜為湖廣按察副使調陜西永樂初</hi>
　<hi>陞四川布政司右叅政進北京刑部右侍郎所至以亷能稱比卒人多惜之</hi>賈昭<hi>濟陽縣人洪武</hi>
　<hi>中由舉人任靈石教諭學行卓越歴官湖廣布政司右叅政後陞雲南布政使</hi>韓禎<hi>章丘人由太學</hi>
　<hi>生拜河南道監察御史克振風紀尋陞江西布政司左叅政未幾改任廣東卒于官</hi>李溢<hi>利津人由</hi>
　<hi>太學生擢户部主事歴任饒州府知府政績著聞尋陞山西布政司右叅政</hi>趙讓<hi>肥城人家貧㓜</hi>
　<hi>孤事母至孝傭力以供給母病禱祈欲以身代後母以天年終讓號泣絶而後蘓廬于墓側有虎夜至讓</hi>
　<hi>但悲泣虎自避去之後有刼入廬讓告止有二升米以為母忌祭資賊感其孝以五錢遺之永樂中詔旌</hi>
<pb n="KR2k0008_WYG_022-41a"/>
　<hi>表其門</hi>孫恪<hi>鄒平人洪武末累遷懐柔縣簿民深感之奏陞知縣後陞福建叅議律身廉謹家無</hi>
　<hi>蓄積惟收書以遺其後而已</hi>孫忠<hi>鄒平人由太學生擢介休簿累官鴻臚宣徳中以戚畹之貴進</hi>
　<hi>爵㑹昌伯為人謙恭小心節儉不奢未嘗以貴驕人享福禄榮名數十年卒年八十五追封安國公謚恭</hi>
　<hi>憲</hi>王佐<hi>海豐人永樂中領鄉薦入太學擢吏科給事中務存大體聲譽著聞宣徳中陞戸部侍郎</hi>
　<hi>正統中進陞本部尚書器宇洪偉徳量寛平士林重之没於王事贈榮禄大夫少保</hi>孟善<hi>海豐人永</hi>
　<hi>樂中從征有功累陞都督同知進封保定侯卒追封滕國公謚忠勇</hi>李濬<hi>武定州人由太學生擢監</hi>
　<hi>察御史性資篤實宣徳中歴陞都察院左副都御史</hi>張惠<hi>徳州人宣徳間任監察御史按雲南有異</hi>
　<hi>政再按浙江撫緝處賊州郡獲安召拜禮部尚書省志</hi>尹旻<hi>歴城人正統間鄉貢第一登進士授</hi>
<pb n="KR2k0008_WYG_022-41b"/>
　<hi>翰林庶吉士改刑科給事中遷通政司左叅議屢陞吏部尚書有知人之鍳所選吏皆稱職京師有選法</hi>
　<hi>不如尹旻之謡卒贈太保謚恭簡省志</hi>王允<hi>歴城人少孤勵志讀書正統中登進士官至左布政</hi>
　<hi>使事母克盡孝愛所至以清潔稱母卒廬墓哀毁景泰三年有司上其母貞節允孝行兩旌表之省志</hi>
　張綱<hi>長清人景泰中進士拜監察御史時曹吉祥欲庇一指揮孽庶奪嫡廕綱疏奏阻之出按寜藩</hi>
　<hi>削䕶衛軍士再巡湖廣有李總兵者遺千金劾奏落職知者詠之曰持節曽巡三楚地却金能繼四知心</hi>
　<hi>屢陞僉都御史禦北邊奏㨗憲廟嘗曰南有王越北有張綱朕何憂哉省志</hi>李森<hi>歴城人景泰末</hi>
　<hi>進士授官給事中有直聲每奏先舁棺于外以疏斥萬妃家人驕横謫定州同知士論榮之省志</hi>李<lb/>
　綱<hi>長清人天順初進士初授御史出按直𨽻浙江風裁甚著憲廟即位首請斥胡僧伎士累陞左僉都</hi>
<pb n="KR2k0008_WYG_022-42a"/>
　<hi>御史綱平生峭直清介與物寡合没時笥篋唯衣書而已上知清忠賜𦵏祭省志</hi>張鼐<hi>歴城人成</hi>
　<hi>化中進士為監察御史劾論李孜省出為彬州判官尋起河南僉事治河有功汴民立生祠祀之累陞都</hi>
　<hi>御史巡撫遼東召入掌院忤逆瑾落職而歸瑾敗復官學者稱為栢山先生省志</hi>畢亨<hi>新城人成</hi>
　<hi>化中進士任主事後為順天府丞捕畿内蝗蝗遂滅累官南京工部尚書嘗奏宦官不當立祠罷歸子昭</hi>
　<hi>舉進士官至都御史省志</hi>洪漢<hi>章丘人成化中進士授主事累陞江西叅政平桂林荆竹永福諸猺</hi>
　<hi>獞遷陜西左布政擢都御史巡撫大同㑹敵㓂邉師失利漢亦坐去官有飛曰大書于朝壁云洪漢無錢</hi>
　<hi>却去官及歸貧不自給屢薦弗起省志</hi>王勅<hi>歴城人成化末進士及第授翰林編修謫判夷陵陞</hi>
　<hi>四川僉事河南提學副使終南國子監祭酒博極羣書所著有五經通㫖漫逰雲芝諸稿省志</hi>邉貢<lb/>
<pb n="KR2k0008_WYG_022-42b"/>
　<hi>歴城人𢎞治中進士授太常博士擢兵科給事中累遷河南提學副使陞南京戸部尚書貢與北郡李夢</hi>
　<hi>陽信陽何景明相友善肆力古文尤長于詩有詩文二十卷藏于家省志</hi>徐暹<hi>歴城人𢎞治末進士</hi>
　<hi>任給事中正徳初疏劾逆瑾械獄榜笞幾死落職家居凡七載足不入城市瑾敗起山西僉事尋陞副使</hi>
　<hi>時有鉅冦號混天王刼掠郡縣暹不煩兵以計平之民為之謡曰不發一矢賊乃盡死不荷厥戈賊死實</hi>
　<hi>多卒于官省志</hi>
列女孫氏<hi>平原鄖縣女子名男玉夫為人所殺男玉追執讎人将殺之或止焉男玉曰婦人以夫為</hi>
　<hi>天當親自復雪遂杖殺之有司處以死文獻詔曰男玉重節輕身以義犯刑縁情定罪理在可原其特恕</hi>
　<hi>之</hi>劉氏<hi>平原人夫金龍守梓潼梁人攻圍金龍疾劉修戰具率士卒登城拒戰戍副髙景隂謀叛</hi>
<pb n="KR2k0008_WYG_022-43a"/>
　<hi>劉斬景及其黨十餘人城中乏水劉率衆訴天俄而雨㴻人得以濟後援至賊退朝廷官其二子</hi>張<lb/>
　義婦<hi>鄒平人李五妻年十八夫戍永寜而卒張養舅姑甚孝父母舅姑病凡四刲股以救及舅姑没</hi>
　<hi>喪塟無違禮既而嘆曰夫骨暴逺土妾何以生乃卧積水上月餘不死鄉人憐之資以錢乃往取夫骨及</hi>
　<hi>至福寜則失夫𦵏所在張哀號欲絶其夫之魂忽降于童指示所在果得其骸骨以歸元旌表之</hi>
　胡氏<hi>濱州人劉平妻從夫行戍宿沙河岸虎噬其夫胡持刄刺之虎棄其夫而死事聞元復其門</hi>
　劉氏<hi>陵州人吕彦能妻元至正中賊犯陵州彦能與家人謀所往姊曰我喪夫久又無後不死何為</hi>
　<hi>赴井死其妻則曰妾必不負君君可自往妾入井矣彦能二女及子婦王氏二孫女皆隨溺井一門死者</hi>
　<hi>七人</hi>蕭氏<hi>濟南人劉公翼妻有姿色頗通書史元至正中聞毛貴兵壓境豫與夫謀曰妾詩書家女誓</hi>
<pb n="KR2k0008_WYG_022-43b"/>
　<hi>以氷雪自將倘城䧟被執悔何追妾以二子一女累君去作清白鬼於泉下耳夫曰事未至何急於此居</hi>
　<hi>無何城䧟蕭自縊死</hi>鄧瑜妻胡氏<hi>胡氏濟南衛人洪武間瑜指揮同知将從征囑其妻以盡</hi>
　<hi>節瑜竟殁于陣胡守節終身詔旌表其門省志</hi>楊煥妻王氏<hi>鄒平人寡無子甘貧守節𦵏其</hi>
　<hi>祖翁姑及夫凡四喪旌表省志</hi>訾氏<hi>禹城人楊天璽妻早殁訾矢節終身永樂間旌其門曰貞節省</hi>
　<hi>志</hi>王敏妻周氏<hi>徳州人夫卒自縊正統十年/有司上其事詔旌表之省志</hi>劉氏<hi>歴城</hi>
　<hi>人王雲妻也雲卒矢節子允為布政景泰三年旌其門省志</hi>盧氏<hi>齊東人張珮妻從夫戍京師生</hi>
　<hi>子昌二嵗珮卒盧年十八扶柩歸𦵏紡績事姑及昌娶吕氏亦早卒吕亦不再嫁成化十六年表曰雙節</hi>
　<hi>省志</hi>馬驄妻司氏<hi>禹城人驄舉鄉試及卒司年二十二子魁方一嵗司守節事舅姑盡孝魁</hi>
<pb n="KR2k0008_WYG_022-44a"/>
　<hi>後亦舉鄉試成化十七年旌表省志</hi>殷氏<hi>濱州人李陵妻𢎞治九年夫疾篤顧謂殷曰若之何殷以</hi>
　<hi>死自誓及夫卒夜半以孝帯自縊而死省志</hi>馬氏<hi>陵縣人邢端妻端舉鄉試早卒馬守節子東亦</hi>
　<hi>舉鄉試任知縣而卒婦張氏訓子有姑之風旌曰雙節省志</hi>楊倫妻崔氏<hi>青城人倫補邑</hi>
　<hi>庠生正徳六年流賊入城倫與崔遇賊賊欲刼以從倫義不受辱賊将殺之崔乞求身代賊怒砍之俱重</hi>
　<hi>傷獲不死旌表其門省志</hi>孫氏<hi>青城人陳策妻正徳六年流賊入境䇿守東門拒敵死之孫权其屍</hi>
　<hi>悲號不食居數日自縊死合𦵏焉事聞詔旌之省志</hi>范瑄妻<hi>李氏利津人夫卒守節事姑撫子繡</hi>
　<hi>舉進士正徳七年表其門曰苦節貞婦省志</hi>張氏<hi>利津人安智妻智卒張以補紉傭直奉養舅姑</hi>
　<hi>撫孤煥及長娶王氏焕亦早卒王守節如姑正徳七年表曰純孝貞節省志</hi>王氏<hi>陽信人丁鑑妻</hi>
<pb n="KR2k0008_WYG_022-44b"/>
　<hi>嘉靖七年旌表貞節省志</hi>曾氏<hi>徳州人張崇禮妻嘉靖間夫卒自縊因合𦵏焉省志</hi>
仙釋郭志空<hi>金章丘人嘗遇異人傳以秘法遂坐而不卧善運氣或化為靈風而通透闗節或化</hi>
　<hi>為玉液而灌溉骨髓神幻變化非止一端</hi>李笈<hi>濟南人授徒自給寓臨安嘗詣淨慈寺過長橋見青</hi>
　<hi>衣道人林下斸笋爰揖之道人問所往曰未須去且來同食燒笋食之甚美道人忽不見笈頓覺身輕神</hi>
　<hi>逸行步如飛不復飲食去逰茅山又入蜀隠青城山後乗雲而去</hi>鹿皮翁<hi>淄川人少精木工岑</hi>
　<hi>山上有神泉人不能至也翁於泉上作轉輪懸閣又於山顚作祠舍留止其旁七十年一日下山呼宗族</hi>
　<hi>六十餘人上山半俄淄水盡漂一郡後百餘年賣藥于市不知所終</hi>麻衣先生<hi>元時居長清抱</hi>
　<hi>道潛真醉歌自娱常以妙藥愈人疾或預告人吉凶事無不應者聲若巨鐘走及奔馬年餘百嵗嘗過石</hi>
<pb n="KR2k0008_WYG_022-45a"/>
　<hi>澗岩指謂門人曰此吾𦵏地也後預言其日而蜕化焉</hi>海上老人<hi>不知姓字髪如銀絲顔如</hi>
　<hi>渥赭雙目澄澈左手常握而不開日進生果三枚水一勺而已洪武壬午過濟永樂間復至成化乙巳濟</hi>
　<hi>南衞指揮朱顯奏聞賜名王上能省志</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_022-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷二十二<lb/>
</p>
<p>
</p>
  </div>
</body>
</text>
</TEI>
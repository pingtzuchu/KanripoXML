<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷四十八</head> <lb/>
    <p>
<pb n="KR2k0008_WYG_048-1a"/>
欽定四庫全書<lb/>
　明一統志卷四十八<lb/>
　　　　　　　　　　　　　明　李賢等　撰<lb/>
　　温州府<hi>東至海岸九十里西至處州府青田縣界九十里南至福建福州府福寧縣界四百九十里北</hi>
　　　<hi>至台州府黄巖縣界三百三十里自府治至南京一千八百九十里至京師四千六百九十里</hi>
　　　<hi>粮十萬五千一百石零</hi>
建置沿革禹貢揚州之域天文斗牛女分野春秋戰國<lb/>
　時並屬越秦屬閩中郡漢初為東甌王國後為㑹稽<lb/>
<pb n="KR2k0008_WYG_048-1b"/>
　郡之回浦縣地東漢為章安縣地又分置永寜縣三<lb/>
　國吳屬臨海郡晉置永嘉郡治永寜隋初廢郡改縣<lb/>
　曰永嘉屬䖏州大業初屬永嘉郡唐置東嘉州後廢<lb/>
　以縣屬括州上元初置温州以其地恒燠少寒故名<lb/>
　天寳初改永嘉郡乾元初復為温州建靖安軍五代<lb/>
　時吳越建靖海軍宋為應道軍建炎初仍為温州咸<lb/>
　淳初陞瑞安府元改温州路本朝改為温州府領縣<lb/>
　五<lb/>
<pb n="KR2k0008_WYG_048-2a"/>
　永嘉縣<hi>附郭本東漢章安縣東甌郷地屬㑹稽郡永和中析置永寜縣吳晋屬臨海郡隋初改為</hi>
　<hi>永嘉縣屬䖏州後屬永嘉郡唐宋為温州治元仍舊本朝因之編户二百八十六里</hi>瑞安縣<hi>在府</hi>
　<hi>城南六十里本章安縣地吳析置羅陽縣後改曰安陽晋改安固屬臨海郡隋省唐復置屬温州天寳初</hi>
　<hi>以縣有白烏之祥改瑞安縣宋因之元陞為州本朝洪武二年復改為縣編户一百三十九里</hi>樂清<lb/>
　縣<hi>在府城東北六十里本東漢永寜縣地屬㑹稽郡晋析置樂成縣隋省唐復置五代梁時改樂清縣</hi>
　<hi>宋元仍舊本朝因之編户一百三十四里</hi>平陽縣<hi>在府城西南一百五十里本晋臨海郡安固縣</hi>
　<hi>地太康初析置始陽縣尋改曰横陽隋省唐復置乾元中改平陽縣宋因之元陞為州本朝洪武二年復</hi>
　<hi>改為縣編户二百三十一里</hi>泰順縣<hi>在府城西南三百七十里本瑞安平陽二縣地本朝析置</hi>
<pb n="KR2k0008_WYG_048-2b"/>
　<hi>泰順縣編一十八里</hi>
郡名東甌<hi>漢名</hi>永嘉<hi>晉/名</hi>東嘉<hi>唐名</hi>
形勝城當斗口<hi>郡志始議建城郭璞登山相地有数山錯立如北斗因曰若城于山外當驟致</hi>
　<hi>乎富盛然不免干戈水大之虞若城遶其巔冦不入斗則安逸可以長守於是城于山且鑿二十八井以</hi>
　<hi>象列宿</hi>東南巨都㑹<hi>藝文類聚控山帶海利兼水陸實東南沃壤一巨都㑹</hi>浙東<lb/>
　極䖏<hi>宋趙㞦壁記温之為州最浙東極䖏冬無祁寒夏無甚署</hi>東界鉅海西際重<lb/>
　山<hi>元志</hi>俯瞰大海江出郡城之後東與海合<hi>元黄溍重修海堤記</hi>
風俗少爭訟尚歌舞<hi>隋志</hi>婦勤紡績<hi>同上婦人勤於紡績有夜浣紗而旦成布</hi>
<pb n="KR2k0008_WYG_048-3a"/>
　<hi>者俗謂之雞布</hi>俗喜競渡<hi>郡志舊俗以端午日競渡於㑹昌湖里人游觀彌岸綺翠綵艦鱗集</hi>
　<hi>数里華䴡為他郡最</hi>鄉㑹以齒<hi>永嘉志每嵗旦於郡學飬源堂上交拜叙賀郷曲聚㑹以齒不</hi>
　<hi>以爵自許景衡始</hi>器用備而秔稻足<hi>同上地不宜桑而織紝工不宜漆而器用備不</hi>
　<hi>宜粟麥而秔稻足</hi>賢哲相踵<hi>宋張九成云永嘉道徳之郷賢哲相踵前軰雖徃風流尚存</hi>
山川華盖山<hi>在府城東一名東山遥望似華盖道書為第十八洞容成太玉之天</hi>積糓山<lb/>
　<hi>在華盖山南兩峯相聫形圓如髙廩故名又名飛霞山</hi>松臺山<hi>在府城西一名西巖山巔有高</hi>
　<hi>塔為一城標的</hi>海壇山<hi>在府城東北古語云海壇沙漲温州出相宋咸淳間沙漲陳宜中應之</hi>
　郭公山<hi>在府城西北下臨大江舊志晋郭璞登山相此州故名</hi>巽吉山<hi>在府城東南三</hi>
<pb n="KR2k0008_WYG_048-3b"/>
　<hi>里當府治之巽位</hi>黄土山<hi>在府城南三/里土色純黄</hi>仁王山<hi>在府城南五里一名臣山</hi>
　靈官山<hi>在府城南五里宋林靈素葬此故名世傳永嘉為北斗城以華盖松臺郭公海壇四山為</hi>
　<hi>斗魁積糓巽吉仁王三山為斗杓黄土靈官二山為左右輔弼</hi>孤嶼山<hi>在府城北有東西二峯峯</hi>
　<hi>上各有塔劉宋謝靈運詩江南倦歴覧江北曠周旋懐新道轉逈尋異景不延亂流趨正絶孤嶼媚中川</hi>
　<hi>雲日相輝映空水共澄鮮表靈物莫賞藴真誰為傳想懷崑山姿緬邈區中縁始知安期術得盡飬生年</hi>
　羅浮山<hi>在府城北五里一名宻羅山</hi>瑞鹿山<hi>在府城西五里舊志昔有人於此山見白</hi>
　<hi>鹿因名</hi>西山<hi>在府城西六里為永嘉登覧勝/處謝靈運詩遥望城西岑即此</hi>北山<hi>在府城北</hi>
　<hi>一十里郡之主山也</hi>瞿嶼山<hi>在府城東二十里相/傳吳義士瞿素所居</hi>吹臺山<hi>在府城南</hi>
<pb n="KR2k0008_WYG_048-4a"/>
　<hi>二十里山頂平正如臺相傳為王子晉吹笙處地産椅桐梁太守丘遲常採以製琴唐張又新詩吹簫臺</hi>
　<hi>下緑煙凝日落雲收叠翠層</hi>岷岡山<hi>在府城西三十五里其間深潭䆳谷勝概無窮</hi>五峯<lb/>
　山<hi>在府城西南三十五里俗稱丁公山</hi>瞿溪山<hi>在府城西三十五里謝靈運過瞿溪詩清霄颺</hi>
　<hi>浮煙</hi>大羅山<hi>在府城南四十里一名泉山漢朱買臣言越王居泉山一夫守險萬人不得進即此</hi>
　金丹山<hi>在府城西上有三峯赤色逺望如丹霞映水</hi>石鼓山<hi>在府城西六十里山有石</hi>
　<hi>如鼓擊之有聲</hi>永寜山<hi>在府城北相傳梁/陶𢎞景棲遁處</hi>破石山<hi>在府城北臨江壁立</hi>
　<hi>石形如㠶</hi>石門山<hi>在府城北謝靈運詩䟽峯抗高館對嶺臨回溪長林羅户庭積石擁階基連巖</hi>
　<hi>覺路塞宻竹使徑迷</hi>石室山<hi>在府城東七十里上/有石夫人及瀑布泉</hi>天臺山<hi>在府城北</hi>
<pb n="KR2k0008_WYG_048-4b"/>
　<hi>一百五十里山形如甑旁有十三峯環列先後中有傅巖及瀑布泉</hi>石匱山<hi>在府城北一百五十</hi>
　<hi>里上有方石狀如匱</hi>西峴山<hi>在瑞安縣治西舊志/昔有仙人馬湘居此</hi>白巖山<hi>在瑞安縣</hi>
　<hi>治東一名龍山又名白鹿巖</hi>篔簹山<hi>在瑞安縣東八里一名篔簹谷山多産竹</hi>岑踦山<lb/>
　<hi>在瑞安縣東一十里有巨人跡旁有乳泉</hi>集雲山<hi>在瑞安縣北一十里縣之主山也</hi>五公<lb/>
　山<hi>在瑞安縣西三十里世傳梁時高僧誌公等五人居此</hi>陶山<hi>在瑞安縣西三十里梁陶𢎞景</hi>
　<hi>隠居之所</hi>仙巖山<hi>在瑞安縣東四十里道書為二十六福地上有三皇井唐姚揆銘曰維仙之居</hi>
　<hi>既清且虚一泉一石可詩可圖</hi>福全山<hi>在瑞安縣西四十五里梁陶𢎞景隠居處道書為第三十</hi>
　<hi>三福地</hi>㠶逰山<hi>在瑞安縣北四十五里唐張又新詩漲深海嘗從此地流千㠶飛過碧峯頭君㸔</hi>
<pb n="KR2k0008_WYG_048-5a"/>
　<hi>谷為陵後翻覆人間未肯休</hi>五雲山<hi>在瑞安縣西一百里唐時嘗有五色雲現</hi>雲頂山<lb/>
　<hi>在瑞安縣東山有齊雲洞漱玉潭瀑布泉黄帝池</hi>九牛山<hi>在樂清縣治東上有九大石横列逺</hi>
　<hi>望若九牛然山之南謝靈運曾㳺又名謝公山</hi>丹霞山<hi>在樂清縣治西一名白鶴山常有白鶴棲</hi>
　<hi>鳴山上晉張文君煉丹于此以餘藥擲水中至今溪石有金星㸃李建中詩玉簫峯下仙君宅千樹巖花</hi>
　<hi>幾百春當日㑹稽王内史如何不見竹間人</hi>盖竹山<hi>在樂清縣西三里中有洞號寳光長耀洞</hi>
　<hi>天洞舊有八今存其六</hi>白石山<hi>在樂清縣西三十里一名白石巖其山極高宋王十朋詩路從</hi>
　<hi>飛鳥頭上過人在白雲高處行宋錢氏婦文婉詩霜月天邊清興逺金鍾雲裡夢魂閒</hi>左源山<lb/>
　<hi>在樂清縣東三十五里羣峰環繞中有田二千畆山有四景曰梅溪蓴湖左嶺小鴈蕩王十朋有四景詩</hi>
<pb n="KR2k0008_WYG_048-5b"/>
　赤水山<hi>在樂清縣西六十里一名赤巖山所出之水色赤故名</hi>盤嶼山<hi>在樂清縣西六</hi>
　<hi>十里一名盤石山</hi>鴈蕩山<hi>在樂清縣東九十里此山天下竒秀谷䆳峯叠行者不能徧分東西</hi>
　<hi>谷立十八寺始有駐足之地山中景致非一王十朋詩鴈山門户從此入南北兩峯相對高</hi>靈府<lb/>
　山<hi>在樂清縣俗傳山恒有雲霧登者誠敬則為澄霽</hi>仙壇山<hi>在平陽縣治東上有平石方十</hi>
　<hi>餘丈號仙壇其旁有竹林風來成韻垂掃壇上殊無塵籜號掃壇竹相傳昔有道人却粒於此又名仙石</hi>
　昆山<hi>在平陽縣治西南絶頂有巨巖俗稱古巖山有二老木冬夏常青下有穴空洞可容数十人</hi>
　鳴山<hi>在平陽縣治北山腹有大穴洞常有聲</hi>玉蒼山<hi>在平陽縣西南八十里亦名一面山</hi>
　<hi>跨峙八面獨高諸峯古碑云玉蒼之山虎踞龍蟠</hi>南鴈蕩山<hi>在平陽縣西南一百里山有明</hi>
<pb n="KR2k0008_WYG_048-6a"/>
　<hi>王峯峯頂有池五代時僧願齊尋訪名山至此曰此山水盡處龍鴈所居豈非西域書所謂諾矩羅震且</hi>
　<hi>鴈蕩龍湫者耶因結茅其間</hi>白雲山<hi>在平陽縣西南高挿雲漢行人援藤而上號曰藤道</hi>四<lb/>
　谿山<hi>在平陽縣西南一百里山有四十二峯下有四水合流沿山而南</hi>飛龍山<hi>在泰順縣</hi>
　<hi>治南形如龍飛</hi>舞鳯山<hi>在泰順縣治/北形如鳯舞</hi>分水山<hi>在泰順縣南泉發山隴東西分</hi>
　<hi>流宋陳與義詩行盡江左路初過浙東村春在花無跡潮歸岸有痕</hi>香爐峯<hi>在府城西四里宋周</hi>
　<hi>行已詩紛紛兒女休相笑不是人間金博山</hi>許峰<hi>在瑞安縣西四十里許旌陽煉丹於此其峯高</hi>
　<hi>数千仭海艘每視為凖</hi>玉甑峰<hi>在樂清縣西四十里世傳為白玉洞天上有昇仙壇屑玉泉列</hi>
　<hi>玉洞連珠潭蔵真塢應天洞登此峯頂者五更見日出如紅爐鑄丸</hi>文峰<hi>在樂清縣東形聳如筆宋</hi>
<pb n="KR2k0008_WYG_048-6b"/>
　<hi>紹興中祥雲現其上識者以為有文魁之應次年王十朋果廷對第一</hi>白雲嶺<hi>在瑞安縣西四</hi>
　<hi>十五里陶𢎞景隠此答梁使者詩云山中無所有嶺上多白雲只可自怡恱不堪持贈君</hi>謝公嶺<lb/>
　<hi>在樂清縣東八十里謝靈運有越溪遊行詩此嶺即其所經者</hi>丹芳嶺<hi>在樂清縣東八十里自此</hi>
　<hi>入鴈蕩山有四十九盤昔人詩嶺號登山七七盤登危渉險到雲端</hi>白若嶺<hi>在樂清縣東謝靈運</hi>
　<hi>渡江而上從斤竹澗過白若嶺即此</hi>謝客巗<hi>在積糓山下謝靈運題詩石崖間今已蕪沒唐姚揆</hi>
　<hi>詩不見古君子空餘舊林巒翠色媚車馬爽氣儼衣冠天水影交碧松林聲相寒宋許景衡詩出守雖云</hi>
　<hi>逺登臨不厭頻五言多好句千載獨斯人風月楼長在池塘草自春超然高世意遺像日埃塵</hi>大若<lb/>
　巗<hi>在府城北一百五十里道書為第十二福地上有石室可容千人又名石室山</hi>說法巖<hi>在㕍</hi>
<pb n="KR2k0008_WYG_048-7a"/>
　<hi>蕩山昔有異僧于此說法</hi>醉翁巗<hi>在平陽縣南二十五里王十朋詩兩石如翁醉格清兀然相對</hi>
　<hi>坐巖扄啼春山鳥日相勸滿地落花猶未醒</hi>容成洞<hi>在華盖山下相傳乃黄帝時容成子修道</hi>
　<hi>之地宋仁宗嘗三遣使訪之中有三生石五粒松今無元建道院於此黄溍有記</hi>飛霞洞<hi>在積</hi>
　<hi>糓山舊誌有仙人劉根隠此嘗乗霞至天台</hi>白石洞<hi>在樂清縣西四十里相傳十二真人所治</hi>
　<hi>之地王十朋詩謝公好山水得郡古東甌造物惜佳境雅志多不酬松蘿蔽鴈蕩煙霧迷龍湫行田經白</hi>
　<hi>石不到仙山頭寥寥数百年天付黄冠流巍然萬仞崖壁立東南州誰将補天手化作白玉楼兩龕藏洞</hi>
　<hi>府中有羣仙游上連尺五天下接三神洲飛泉落巖腰碧澗鳴山陬羣峯直培塿滄海為渠溝隘視人間</hi>
　<hi>世萬象同蜉蝣</hi>石洞<hi>在平陽縣南二十五里石上/有八分書似魏晉間人筆迹</hi>動石<hi>在大羅山</hi>
<pb n="KR2k0008_WYG_048-7b"/>
　<hi>其石特立觸之則動</hi>昇仙石<hi>在大若巖相傳三國/時朱孺子於此昇仙</hi>永寜江<hi>在府城北</hi>
　<hi>舊名慎江一名永嘉江東自大海西通處州青田溪唐元和中刺史韋宥於江滸沙上獲筝絃引之蜿蜒</hi>
　<hi>舒展投之江中化為白龍騰空而去故又名蜃江孟浩然宿永嘉江寄友詩我行窮水國君使入京華相</hi>
　<hi>去日千里孤㠶天一涯卧聞海潮至起視江月斜借問同舟客何時到永嘉</hi>安陽江<hi>在瑞安縣</hi>
　<hi>南一名安固江又名飛雲江有飛雲渡渡之西有中洲</hi>横陽江<hi>在平陽縣西二十五里一名始</hi>
　<hi>陽江又名前倉江</hi>西湖<hi>在府城西謝靈運詩側聴既窈窕環洲亦玲瓏仰視喬木杪俯吟大壑淙</hi>
　南湖<hi>在府城南宋仰忻詩酒旗翻野色漁棹弄秋光</hi>㑹昌湖<hi>在府城西南唐㑹昌中郡守韋</hi>
　<hi>庸所築</hi>永豐湖<hi>在瑞安縣西七十里相傳有龍居其中遇旱水将竭則雨人以為龍所致</hi>楠<lb/>
<pb n="KR2k0008_WYG_048-8a"/>
　溪<hi>在府城東北一十五里流入永寜江</hi>梅溪<hi>在平陽縣西三十里宋郡人林堯民種梅其旁因名</hi>
　<hi>又樂清縣東亦有梅溪王十朋因取為號</hi>浣沙潭<hi>在府城中一名蜃川舊志城中五水合乎五行</hi>
　<hi>雖旱不竭五水謂此及石龜潭鴈池氷壺潭潦波潭也</hi>龜巖潭<hi>在大若巖上有石如龜首瀑泉</hi>
　<hi>出其下</hi>梅雨潭<hi>在瑞安縣東四十五里上有飛瀑数十尺分流四道而下又名仙巖瀑布</hi>玊<lb/>
　函潭<hi>在瑞安縣東四十五里潭上之山状如石函</hi>七星潭<hi>在瑞安縣西六十五里潭有七</hi>
　<hi>故名邑人禱雨于此</hi>百丈潭<hi>在樂清縣西四十/里一名百濟潭</hi>花栁塘<hi>在府城南宋楊</hi>
　<hi>蟠詩寒食城南過晚來風雨狂更無覔花去蜂蝶一時藏</hi>採香澗<hi>在府城内楊蟠詩驅來一𣲖水</hi>
　<hi>激上四飛泉醉後逐花去桃源尋二仙</hi>斤竹澗<hi>在樂清縣東七十五里謝靈運詩猿鳴誠知曙</hi>
<pb n="KR2k0008_WYG_048-8b"/>
　<hi>谷幽光未顯巖下雲方合花上露猶泫逶迤傍隈隩迢遞陟陘峴過澗既厲急登棧亦凌緬川渚屡經復</hi>
　<hi>乗流翫迴轉蘋萍泛沉深菰蒲冐清淺企石挹飛泉攀樹摘葉卷想見山阿人薜蘿若在眼握蘭勤徒結</hi>
　<hi>折麻心莫展情用賞為美事暗竟誰辨觀此遺物慮一悟得所遣</hi>龍湫<hi>在鴈蕩山宋范宗尹詩龍</hi>
　<hi>湫信竒絶飛泉落雲間</hi>象浦<hi>在樂清縣西七十里/舟楫皆乗潮出入</hi>三皇井<hi>在瑞安縣</hi>
　<hi>東四十五里</hi>丹井<hi>在華/盖山</hi>七星井<hi>在平陽縣治井/有七象七星</hi>三台井<hi>在平</hi>
　<hi>陽縣東井有三象三台</hi>䝉泉<hi>在華盖山深二尺取周/易山下出泉䝉之義</hi>老松泉<hi>在華</hi>
　<hi>盖山</hi>沐簫泉<hi>在樂清縣治西舊傳周靈王子晉於此滌簫後人于崔石上刻沐簫泉三字</hi>飲<lb/>
　鶴泉<hi>在吹臺山</hi>安泉<hi>在瑞安/縣治東</hi>徳泉<hi>在平陽縣治南元鮮于樞有銘并序</hi>黄帝<lb/>
<pb n="KR2k0008_WYG_048-9a"/>
　池<hi>在瑞安縣崇泰郷廣五百餘畆水分八𣲖</hi>墨池<hi>在府治東晉王羲之嘗臨池試筆遺跡尚存</hi>
　謝池<hi>在積糓山謝靈運嘗流觴其中池頗澄湛俗呼靈池唐守張又新詩郡郭東南積糓山謝公曽</hi>
　<hi>是此躋攀今來惟有靈池月猶自嬋娟一水間</hi>鴈池<hi>在府治西相傳唐僧宿覺與女弟𤣥機悟禪乗</hi>
　<hi>於此有羣鴈集池中故名</hi>一鏡池<hi>在府學中有石刻一鏡二字</hi>
土産金雀<hi>鴈蕩山出</hi>柑<hi>宋時元夕以温州所進/柑遍賜從臣謂之傳柑</hi>銀<hi>泰順/縣出</hi>鐵<hi>永嘉</hi>
　<hi>縣出</hi>銅　沙魚皮<hi>俱平陽/縣出</hi>蠲糨紙<hi>永嘉/縣出</hi>竹絲燈<hi>府城出</hi>欏<lb/>
　木<hi>府境出</hi>
公署温州衛<hi>在府治東洪武元年即元温州路故址建</hi>金郷衛<hi>在平陽縣南七十里</hi>盤<lb/>
<pb n="KR2k0008_WYG_048-9b"/>
　石衛<hi>在樂清縣西六十里俱洪武二十年建</hi>平陽守禦千户所<hi>在平陽縣治西</hi>
　<hi>洪武二年建</hi>瑞安守禦千户所<hi>在瑞安縣治東南</hi>海安守禦千户<lb/>
　所<hi>在瑞安縣東俱洪武二十年建以上三所俱𨽻温州衛</hi>蒲門守禦千户所<hi>在平</hi>
　<hi>陽縣南五十五都</hi>壯士守禦千户所<hi>在平陽縣東北五十三都</hi>沙園守禦<lb/>
　千户所<hi>在瑞安縣東南六十都俱洪武二十年建𨽻金郷衛</hi>蒲岐守禦千户所<lb/>
　<hi>在樂清縣南瑞應郷</hi>寜村守禦千户所<hi>在永嘉縣東三都俱洪武二十年建𨽻盤石衛</hi>
學校温州府學<hi>在府城内東南宋天禧中建本朝洪武中重建</hi>永嘉縣學<hi>在縣治東</hi>
　<hi>宋元祐中建</hi>瑞安縣學<hi>在縣治東宋/政和中建</hi>樂清縣學<hi>在縣治南宋治平中</hi>
<pb n="KR2k0008_WYG_048-10a"/>
　<hi>建</hi>平陽縣學<hi>在縣治南宋慶厯中建以建/上四學俱本朝洪武中重</hi>泰順縣學<hi>在縣</hi>
　<hi>治南舊在縣治西嘉靖十四年徙建于此</hi>
書院永嘉書院<hi>在府城西南宋淳祐中建中奉宣聖燕居像東室祠伊洛諸儒西室祠郷先賢</hi>
　宗晦書院<hi>在樂清縣治東宋建舊名藝堂書院内祠朱文公咸淳中改名宗晦取宗晦菴之義</hi>
宫室謝公樓<hi>在府城拱辰門上謝靈運守郡時恒逰于此故名楊蟠詩我思公不見登此只徘徊</hi>
　<hi>雖有舊時月舊人無復來</hi>思逺樓<hi>在永嘉縣西南宋郡守劉述建面西山羣峯下瞰㑹昌湖</hi>紅<lb/>
　梅閣<hi>在舊郡治宋建舊名紅雲閣詹外有紅梅二株</hi>滄浪閣<hi>在府城内宋建楊蟠詩水清當</hi>
　<hi>自鑑無為濯纓來</hi>觀潮閣<hi>在瑞安縣西宋建季宗達詩天接海門羣岫逺雲飛渡口片㠶輕</hi>
<pb n="KR2k0008_WYG_048-10b"/>
　鼇山閣<hi>在瑞安縣西宋郡守蘇起詩從來海上足名山圓嶠方壺指顧間頼有此軒相暎帶盡收佳景</hi>
　<hi>入人寰</hi>稽古閣<hi>在府學元建/趙鳯儀記</hi>西射堂<hi>在府城西南一十里謝靈運詩歩出</hi>
　<hi>西城門遥望西城岑連嶂疊巘崿青翠杳深沉曉霜楓葉丹夕曛嵐氣隂節徃戚不淺感來念已深</hi>
　讀書堂<hi>在舊郡治謝靈運嘗讀書于此有詩昔余逰京華未嘗廢丘壑矧乃歸山川心跡雙寂寞</hi>
　戲綵堂<hi>在舊郡治宋趙㞦倅郡時其父清獻公抃致仕家居㞦迎以就飬因取老萊子戲彩之義</hi>
　<hi>名堂抃詩我憇堂中樂可知優㳺踰月意忘歸老萊不及吾兒少且著朱衣勝綵衣</hi>夢草堂<hi>在舊郡治</hi>
　<hi>宋建取謝靈運夢得池塘生春草之句為名</hi>追遠堂<hi>在府城西四里宋孝子仰忻建</hi>清心<lb/>
　堂<hi>在舊郡治宋守吕由誠詩夜榻卧㸔池上月曉窓吟聽竹間風此心所得無多事要在靈源一㸃通</hi>
<pb n="KR2k0008_WYG_048-11a"/>
　<hi>又楊蟠詩前後坐堂上飲水皆自持其間賢太守誰獨畏人知</hi>百詠堂<hi>在府治東宋許景衡詩可</hi>
　<hi>憐三十六坊月還照先生舊倚欄</hi>養源堂<hi>在府學内宋紹興中建本朝正統中重修黄淮為記</hi>
　南亭<hi>在府城南謝靈運詩宻林含餘清逺峯隠半規</hi>北亭<hi>在府城東北五里謝靈運為郡守秩</hi>
　<hi>滿賦詩與民叙别于此</hi>江山一覧亭<hi>在華盖/山上</hi>四時萬象亭<hi>在府城北</hi>
　<hi>門江瀕候館所在元黄溍有記</hi>芙蓉亭<hi>在府治林季仲詩屬玊雙雙去復回芙蓉亭下舊池臺</hi>
　富覽亭<hi>在郭公山上宋建登者不越几席而盡山水之勝</hi>叢桂亭<hi>在平陽縣治南宋時</hi>
　<hi>邑人一年登文武科者十六人縣令徐以道為建此亭</hi>流觴亭<hi>在舊郡治宋郡守楼鑰建甃池</hi>
　<hi>為曲水繪蘭亭脩禊圖于壁</hi>岑山亭<hi>在樂清縣元張翥嘗登此亭有詩云百尺新亭起碧岑長</hi>
<pb n="KR2k0008_WYG_048-11b"/>
　<hi>藤古木鬰蕭森山重山掩分呉越潮落潮生自古今飛鳥去邊浮海色夕陽明處㪚秋隂五雲長近仙臺</hi>
　<hi>上時聴鸞簫月下吟</hi>駐鶴亭<hi>在府城南宋白/玉蟾嘗寓此</hi>奎文亭<hi>在府城西南致仕少</hi>
　<hi>保黄淮宣徳中入覲賜宴西苑辭歸御製詩以賜之有云傾心冩誠任舊老而卿引疾先還郷又云五歴</hi>
　<hi>星霜復相見相對清言良慰情淮歸刻于石作亭覆焉扁曰奎文</hi>吹笙臺<hi>在府城南二十里相</hi>
　<hi>傳周王子晉吹笙處楊蟠詩子晉吹笙已寂寥舊臺猶枕斗城腰</hi>問月臺<hi>在府治東宋時築楊</hi>
　<hi>蟠詩清光更有處莫只照金樽</hi>上浦館<hi>在府城東七十里唐孟浩然于此逢張子容賦詩逆旅相</hi>
　<hi>逢處江村日暮時衆山遥對酒孤嶼獨題詩</hi>
關梁五福橋<hi>在府城譙楼前</hi>緑野橋<hi>在府城/西南</hi>宫瀆橋<hi>在瑞安縣東北</hi>寳<lb/>
<pb n="KR2k0008_WYG_048-12a"/>
　帶橋<hi>在樂清縣治前</hi>八接橋<hi>在樂清縣南門外宋時方臘黨俞道安來冦先鋒将張理同李</hi>
　<hi>振出門迎敵渡此橋橋㫁馬蹶溺死</hi>
寺觀開元寺<hi>在府城内晉大寧初建宋建炎中奉安景靈神御于此</hi>普覺寺<hi>在府城内</hi>
　<hi>五代周廣順中建</hi>江心寺<hi>在府城北江中寺有東西二塔一名龍翔興慶院宋建炎初高宗航</hi>
　<hi>海駐蹕于此御書清暉浴光二軒扁刻于石</hi>悟真寺<hi>在臨安縣西北梁時建</hi>歸源寺<lb/>
　<hi>在平陽縣治西元至元中建</hi>白鶴寺<hi>在樂清縣治西唐沈佺期詩碧海開龍藏青雲起鴈堂潮</hi>
　<hi>聲應法鼓雨氣湿天香樹接前山暗溪乗瀑水凉無言頌居逺清净得空王</hi>能仁寺<hi>在鴈蕩山</hi>
　<hi>宋咸平中建吕夷簡詩云雲外疑無路林開忽見僧</hi>靈巗寺<hi>在鴈蕩山宋太平興國中建寺擅竒</hi>
<pb n="KR2k0008_WYG_048-12b"/>
　<hi>絶為鴈山第一峯</hi>真華觀<hi>在華盖山麓/唐開元中建</hi>𤣥妙觀<hi>在府城内唐建後廢本朝</hi>
　<hi>正統間重建</hi>玉清觀<hi>在府城西三十/里唐咸通中建</hi>集真觀<hi>在瑞安縣治東北梁天監</hi>
　<hi>中建</hi>紫芝觀<hi>在樂清縣治東/宋至和中建</hi>廣福宫<hi>在平陽縣南宋治平中建</hi>
祠廟東甌王祠<hi>在海壇山漢恵帝三年封越後為東海王都東甌故至今祀之</hi>仁濟廟<lb/>
　<hi>在府城中神姓周名凱吳晉間人時横陽永寜安固三邑地皆斥鹵凱開導三江悉注于海因射箭退潮而</hi>
　<hi>沒民為立廟至今有司嵗祭</hi>王羲之祠<hi>在府城東南/羲之晉太守</hi>郭璞廟<hi>在府城東</hi>
　<hi>北璞東晉時人嘗卜地遷城所言率騐郡人祀之</hi>忠烈侯廟<hi>在樂清縣西侯姓田名居邰唐</hi>
　<hi>時王郢亂奉命討之力戰而死邑人義之立廟祀焉</hi>顔魯公祠<hi>在府城南魯公名真卿為唐室</hi>
<pb n="KR2k0008_WYG_048-13a"/>
　<hi>死節宋紹興間悉官其後以為天下臣子勸李光像而祀之于此以永嘉樂清顔氏皆其後也</hi>三先<lb/>
　生祠<hi>在府學三先生宋周行已劉安節安上也皆從學河南二程永嘉學者宗之立祠祀焉</hi>忠<lb/>
　烈廟<hi>在府城内祀宋教授劉士英</hi>忠恵廟<hi>在府城南神姓張名理宋宣和中方臘冦郡力</hi>
　<hi>戰死之郡為立廟</hi>忠訓廟<hi>在府城西三十里宋宣和中郡人徐震率義兵禦冦死于難事聞贈</hi>
　<hi>忠訓郎郡人為之立廟以上四廟俱有司嵗祭</hi>森桂廟<hi>在府城西北祀宋郡人陳埴兄弟本朝正</hi>
　<hi>統間重建</hi>章恭毅公祠<hi>在府城内竹馬坊祀本/朝侍郎章綸𢎞治末建</hi>忠貞祠<hi>在瑞</hi>
　<hi>安縣治西祀本朝户部侍郎卓敬𢎞治中建</hi>
陵墓東甌王塜<hi>在府城西五里地名甌浦</hi>李王墳<hi>在府城南三十里唐宗室李集避亂</hi>
<pb n="KR2k0008_WYG_048-13b"/>
　<hi>來居永嘉卒𦵏于此寢殿遺址猶存</hi>高世則墓<hi>在瑞安縣東四十五里世則宋英宗宣仁后姪</hi>
　<hi>孫累官至少保出判温州卒塟于此</hi>陳傅良墓<hi>在瑞安縣/北二十里</hi>黄淮墓<hi>在大羅山</hi>
　<hi>麓</hi>
古蹟陶隠居丹室<hi>在瑞安縣西四十里梁陶𢎞景煉丹之所</hi>衆樂園<hi>在府城内縦横</hi>
　<hi>一里中有大池堂榭棊布花木彚列宋時每嵗二月開園設酤人大和㑹盡春而罷因名楊蟠詩昨日折</hi>
　<hi>花者又隨蜂蝶來思量妨底事紅蘂續還開</hi>五馬坊<hi>在舊郡治前晉王羲之守郡日庭列五馬</hi>
　<hi>繡鞍金勒出則控之後人因以名坊</hi>登瀛門<hi>在樂清縣東以宋王十朋魁天下故名路出黄巖縣</hi>
　<hi>界</hi>
<pb n="KR2k0008_WYG_048-14a"/>
名宦晉王羲之<hi>永嘉太守治尚慈恵民咸安之政暇乗五馬出逰徧歴東南名山民候其出仰</hi>
　<hi>望敬慕後立祠祀之</hi>南北朝謝靈運<hi>宋永嘉太守徳恵及民民亦相與欵洽郡有名山水</hi>
　<hi>肆意遨逰徧歴諸邑所至輒為詩詠其行田種桑諸篇藹然豈弟之意</hi>顔延之<hi>宋永嘉太守文</hi>
　<hi>章與靈運齊名在郡作五君詠以見意</hi>范述曾<hi>南齊永嘉太守不尚威猛治政清平有逋迯嘯</hi>
　<hi>聚山谷之民襁負來歸者二百餘家由是商旅流通居民安業朝廷下詔褒之</hi>蕭景<hi>南齊永嘉令課</hi>
　<hi>為諸邑最郡守范述曽雅敬之榜郡門曰諸縣事有疑滯者並就永嘉令决之</hi>毛喜<hi>陳永嘉太守不</hi>
　<hi>受俸秩政尚清静吏民安之㑹豊州有變乃修武備練士卒頼以無虞民建生祠以祀之歴隋唐猶存有</hi>
　<hi>李臯廟碑</hi>唐李皋<hi>永嘉長史攝州事值大飢以便宜發官廩數十萬石既乃自刻詔嘉之</hi>路<lb/>
<pb n="KR2k0008_WYG_048-14b"/>
　應<hi>温州刺史督民築堤于樂成横陽界中二邑由是得上田除水害韓愈為撰神道碑銘云于䖍洎温</hi>
　<hi>厥緒既作以褒其功也</hi>韋庸<hi>温州刺史㑹昌中州西北水為害庸築堤堰鑿湖十里溉田郡人徳</hi>
　<hi>之名其湖曰㑹昌堤曰韋公</hi>朱誕<hi>温州刺史其二弟褒敖相繼來為刺史社荀鶴寄以詩云永嘉</hi>
　<hi>為郡昔推名連屬君家弟與兄教化盡歸龔渤海文章高出謝宣城</hi>五代錢儇<hi>後唐時温州刺</hi>
　<hi>史性簡儉洞曉政術吏不敢欺置簿書以均徭役民感其恵後移蘇州民有移家從之者號曰隨使户</hi>
　宋胡則<hi>知温州寛賦除苛提舉銀銅塲鑄錢監得吏所匿銅数萬斤吏懼且死則曰吾豈重貨而</hi>
　<hi>輕人命乎籍為羡餘不之罪郡人至今祠之</hi>劉述<hi>知温州以五事教人曰孝義務學謹身勤力蓄</hi>
　<hi>積民咸化之後守立石于儀門</hi>趙尚寛<hi>知平陽縣鄰邑有大囚十数破械夜逸殺居民尚寛曰盗</hi>
<pb n="KR2k0008_WYG_048-15a"/>
　<hi>方怠惰易取也趣尉亟捕悉獲之</hi>楊蟠<hi>知温州寛和豈弟甚得民心及去任民攀㽞不忍别嘗作</hi>
　<hi>憶温州詩云思逺城南曲西岑古渡頭緑觴春送酒紅燭夜行舟</hi>高世則<hi>以節度使判温州所</hi>
　<hi>得奉禄積二萬緡請以禆郡費當時皇族居温者多恣横世則以勲戚重望鎮之民賴以安</hi>劉士<lb/>
　英<hi>温州教授時方臘冦郡士英推郡茂才石礪為謀主治兵峙粮拒守凡四十餘日賊遂潰去民賴以</hi>
　<hi>全</hi>洪擬<hi>知温州有治劇才宣撫使孟庾討閩冦過郡命擬犒師甚急擬借封樁錢用之已乃自劾</hi>
　<hi>詔褒其知變</hi>鄭剛中<hi>温州通判遇事敢為善籌䇿嵗大飢流民甚衆乃出俸勸糶守曰恐實恵</hi>
　<hi>不及飢者荅曰已有措置以萬錢每錢押一字夜出坊巷遇飢餓者給一錢戒曰勿拭押字翌日慿錢給</hi>
　<hi>米飢者無遺自守以下莫不稱賞</hi>張九成<hi>知温州時斛米匹絹率倍其輸九成曰重斂瘠民二</hi>
<pb n="KR2k0008_WYG_048-15b"/>
　<hi>千石之責也斗尺皆立定制民有孝於其親者備姓氏待以殊禮郡有柑實舊例霜後大㑹寮寀品嘗九</hi>
　<hi>成至即罷之</hi>楊簡<hi>知温州首罷妓籍尊敬賢士亷儉自將善政盡舉採士民善行集曰郷記鏤板</hi>
　<hi>于學以勸來者民愛之如父母咸畫像事之及代老稚扶擁縁道傾城哭送</hi>樓鑰<hi>知温州屬縣樂</hi>
　<hi>清倡言方臘之變且復起邑令捕数人歸于郡鑰曰罪之則無可坐縱之則惑民編𨽻其為首者而驅其</hi>
　<hi>餘徒出境民言遂定</hi>印應雷<hi>知温州初州卒作亂詔以處婺兵從應雷討之應雷辭去止携一僕</hi>
　<hi>赴任用計設宴賊來覘者斬之梟首餘黨悉㪚人咸歎服在任每出視事目光如炬左右不敢仰視退則</hi>
　<hi>温然孩稚可親也</hi>黄度<hi>瑞安尉邑瀕海潮壞民田築堤捍之勢家穴塘引河溉田度命窒之復請</hi>
　<hi>増置斗門設水平度曰若溉不足将不顧水平而塘如故窒之便嵗大疫乃嚴巫覡之禁挾醫徧廵四郷</hi>
<pb n="KR2k0008_WYG_048-16a"/>
　<hi>給以藥劑多賴全活</hi>元夏若水<hi>温州路總管初至郡值嵗歉廣招米艘民賴以濟雪寃獄革宿</hi>
　<hi>弊民咸徳之</hi>趙鳯儀<hi>温州路總管初重儒道興創廟學延明師以教後進一時文教翕然吏民</hi>
　<hi>向化後名其所寓曰親民坊</hi>本朝吳廣<hi>洪武初為温州衛指揮僉事時南溪人嘯聚為冦廣</hi>
　<hi>討平之誅其首三人餘悉遣還郷里廣嘗受學于余闕故其在衛尤尚儒術</hi>張礎<hi>洪武中知平陽</hi>
　<hi>縣時金郷衛因造軍器侵擾縣民礎執法不從具其事以聞遣行人齎勑嘉奨賜以上尊楮幣</hi>黄信<lb/>
　中<hi>温州知府有亷介名屬邑奸民至京告其郷人嘯聚為非都臺檄布按官詣府治之信中力抵其誣</hi>
　<hi>脫者三百餘人又盗殺一家三人者詞連無辜累年信中至乃具文䖍告城隍遂得其情</hi>王全<hi>温州</hi>
　<hi>府同知立心愛民遇事敢為處賊犯境大将統兵至府且欲縱殺闔郡震恐全獨告曰不可将怒欲斬之</hi>
<pb n="KR2k0008_WYG_048-16b"/>
　<hi>全曰良民不從叛挈妻子來此境者甚衆可縱殺乎将意乃解不殺</hi>何文淵<hi>知温州府减陸田稅</hi>
　<hi>革軍倉弊利民者興之害民者除之政聲大振去任民為像於祠祀焉</hi>王約<hi>成化末知平陽縣和</hi>
　<hi>易近民待士有禮庶務畢舉而民不知勞  省志</hi>
人物晉張文君<hi>永嘉人隠居丹霞山郡守王羲之徃訪焉即遁去不與相見其介如此</hi>宋<lb/>
　陳侃<hi>永嘉人至道中以孝行聞五世同居無間言太宗嘉之詔旌表其門</hi>王景山<hi>永嘉人性</hi>
　<hi>敏悟書過目成誦慶厯初進士當時伊洛諸儒未作景山獨能發明經藴嘗作儒志一編學者宗之</hi>周<lb/>
　行已<hi>永嘉人風儀秀整語音如鐘師事程伊川元祐初第進士為本州教授發明中庸之㫖邑人始</hi>
　<hi>知有伊洛之學</hi>蔣元中<hi>永嘉人元豐中作新太學與郡人周行已等八人皆學術脩明為四方學</hi>
<pb n="KR2k0008_WYG_048-17a"/>
　<hi>者矜式</hi>劉安節<hi>永嘉人天資近道敏于為學師事程伊川以文行推重登元符進士第官至太</hi>
　<hi>常少卿弟安上亦從程氏學登紹聖中進士官至中書舍人給事中有文集</hi>戴述<hi>永嘉人為文操</hi>
　<hi>筆立就元符中進士嘗從程伊川求成已之學仕至臨江太守弟迅亦以文學稱</hi>宋之才<hi>永嘉</hi>
　<hi>人政和間從楊龜山學得程氏正脉性恬靜操履潔白難進易退自號雲海居士有雲海弊帚五十卷</hi>
　錢文卿<hi>樂清人方数嵗執父喪如成人時三舍法行文卿方冠領郡學政諸生肅然欽之奉母居</hi>
　<hi>白石山闔族同居三十餘年無間言</hi>許景衡<hi>瑞安人兄景亮嘗上治說二十篇不報遂歸隠景衡</hi>
　<hi>從學于程伊川元祐中進士高宗時為尚書左丞金人南侵景衡請幸建康黄潜善等惡其異已譛罷之</hi>
　<hi>卒于京口諡忠簡景衡志慮忠純遇事敢言既沒高宗思之</hi>林石<hi>瑞安人時王安石新經盛行石</hi>
<pb n="KR2k0008_WYG_048-17b"/>
　<hi>獨以春秋學教授郷閭學者稱塘奥先生</hi>薛良顯<hi>瑞安人崇寜初進士累官大宗正丞出為江東</hi>
　<hi>轉運使江寜軍校作亂良顯聞變率衆與戰斬十餘級力不勝死之贈䘏甚渥</hi>黄友<hi>平陽人初入太</hi>
　<hi>學曰大丈夫不能為國家立功亦造化中贅物耳崇寜中登進士自檀州通判召問邊事進直徽猷閣從</hi>
　<hi>种師中解太原圍兵敗被執敵曰䧏則赦汝友厲聲曰男兒死耳遂遇害</hi>仰忻<hi>永嘉人力學篤行執</hi>
　<hi>母喪躬自負土廬墓側致慈烏白竹之祥郡守表其里曰孝亷坊大觀初以八行取士郡以忻應詔未幾</hi>
　<hi>卒特贈将仕郎</hi>吳表臣<hi>永嘉人大觀初進士高宗時累官右書政言條陳時政多見用累遷吏部尚</hi>
　<hi>兼翰林學士秦檜欲使金議地界指政事堂曰歸來可坐此表臣不荅坐罷復起知婺州尋進直學士晚</hi>
　<hi>號湛然居士郷論推其清約</hi>婁寅亮<hi>永嘉人政和初進士為上虞丞投匭上書乞選太祖諸孫</hi>
<pb n="KR2k0008_WYG_048-18a"/>
　<hi>有賢徳者使牧九州以係天下望高宗感悟擢為監察御史</hi>張煇<hi>永嘉人天資修飭喜問學雖老</hi>
　<hi>儒莫能逮政和初進士官至吏部尚書敷文閣待制</hi>陳桶<hi>平陽人政和初進士第累官太常少卿權</hi>
　<hi>禮部侍郎賜三品服桶寛洪醖藉以誠接物而恬于榮利自號無相居士有文集子汝楫汝賢汝諧孫峴</hi>
　<hi>俱以詞學擢第</hi>薛弼<hi>永嘉人政和中進士金人冦汴李綱定議堅守衆不悦弼同綱意圍解遷光禄</hi>
　<hi>丞後為湖南通判畫䇿賛岳飛討平羣冦累遷敷文閣待制</hi>林季仲<hi>永嘉人宣和初進士髙宗</hi>
　<hi>時趙鼎薦為臺官累遷吏部郎後秦檜主和議季仲引勾踐事爭之罷去</hi>張闡<hi>永嘉人博渉經史善</hi>
　<hi>屬文宣和中進士紹興中為秘書郎秦檜曰君乆次欲以臺中相處如何闡謝曰得老死秘書幸矣檜黙</hi>
　<hi>然後官至工部尚書卒贈端明殿學士闡数上䟽指陳時事無不剴切朱熹曰知和議之非者惟胡銓張</hi>
<pb n="KR2k0008_WYG_048-18b"/>
　<hi>闡耳</hi>賈如規<hi>樂清人靖康之變責太學諸生逃出城者曰乆被教育乃求茍免後為興國軍司理</hi>
　<hi>不上徜徉鹿巖之下讀書自終重義好施人稱為賈司理</hi>薛徽言<hi>永嘉人建炎初進士紹興初以</hi>
　<hi>監察御史宣諭湖南後遷起居舍人時秦檜與金人議和徽言上疏與檜反覆固争于帝前子季宣博覧</hi>
　<hi>精思累官大理正知湖州所著有經書訓義</hi>陳鵬飛<hi>永嘉人紹興中進士其學不為章句新說</hi>
　<hi>必本人倫正論而趨于深厚為崇政殿說書以講春秋忤秦檜謫恵州卒有羅浮集十卷</hi>王十朋<lb/>
　<hi>樂清人幼穎悟日誦数千言紹興中廷對忠鯁高宗親擢為第一累官太子詹事以龍圖閣學士致仕卒</hi>
　<hi>諡忠文有梅溪集行世凡歴四郡每有所禱乆旱即雨乆雨即霽盖至誠所感朱熹嘗稱之曰光明正大</hi>
　<hi>磊磊落落君子人也子二人皆篤學自立聞詩知光州聞禮知常州</hi>徐履<hi>瑞安人倜儻有大志紹興</hi>
<pb n="KR2k0008_WYG_048-19a"/>
　<hi>中省試第一秦檜欲以女妻之及廷對乃佯狂不荅一字遂置甲末後官至朝請郎不染于秦氏時人高</hi>
　<hi>之</hi>劉鎮<hi>樂清人紹興中進士與季父祖向及兄銓先後登第俱有才名時號三劉</hi>木待問<lb/>
　<hi>永嘉人隆興初進士第一為太子詹事累官至禮部尚書卒贈少師</hi>許及之<hi>永嘉人隆興初進士</hi>
　<hi>為右拾遺使金不屈遷太常少卿朱熹常為林栗所誣及之為上疏伸之後知樞宻院兼叅知政事</hi>薛<lb/>
　叔似<hi>永嘉人乾道中進士為補闕首陳建中用中執中之說欲躋斯民於三代之隆官至兵部尚書</hi>
　<hi>卒諡文節</hi>陳傳良<hi>瑞安人乾道中進士為中書舍人時光宗以疾不朝重華宫傳良抗疏忠懇至</hi>
　<hi>引帝裾言與涙俱後官至寳謨閣待制卒諡文節傳良與張栻吕祖謙為友文擅當時所著有詩解詁周</hi>
　<hi>禮說春秋後傳左氏章㫖學者稱止齋先生</hi>陳謙<hi>永嘉人乾道中進士累官寳謨閣待制著易菴</hi>
<pb n="KR2k0008_WYG_048-19b"/>
　<hi>文集中秋解永寜編諸書</hi>蔡幼學<hi>瑞安人乾道中進士初欲寘首選以所對䇿切直不果歴官校</hi>
　<hi>書郎後直學士院草制醇雅得體累轉寳謨閣召權兵部尚書卒諡文懿幼學器質凝重早以文鳴所著</hi>
　<hi>有編年政要諸書百餘篇</hi>徐誼<hi>平陽人乾道中進士累官至吏部侍郎有定䇿立寜宗功卒諡忠文</hi>
　葉適<hi>永嘉人淳熈中登進士第雄文奥學推重當世雅以經濟自負紹熈中徧歴華選嘗宻助趙汝</hi>
　<hi>愚定䇿上疏辨朱熹之誣官至寳謨閣學士卒諡忠定所著有水心進卷諸書</hi>戴溪<hi>永嘉人淳熈中</hi>
　<hi>進士歴官太子詹事進權工部尚書以龍圖閣學士致仕卒諡文端所著有通鑑筆議将鑑論㫁諸書學</hi>
　<hi>者稱岷隠先生族子栩亦有學行著東都事畧等書</hi>湯建<hi>樂清人天文地理古今制度考覈精詳所</hi>
　<hi>著有詩衍義諸書學者稱藝堂先生</hi>葉味道<hi>温州人刻志古學師事朱熹嘉定中進士調鄂州教</hi>
<pb n="KR2k0008_WYG_048-20a"/>
　<hi>授理宗訪問熹之徒使者以味道聞授太學博士兼崇政殿說書開導引翼切於治道所著有四書說大</hi>
　<hi>學講議經筵口奏故事</hi>曹叔達<hi>瑞安人少學於陳傳良紹熙初登進士累官禮部侍郎随事獻</hi>
　<hi>替多所禆益嘗編永嘉譜識者謂其有史才卒諡文肅子□孫郡皆登進士第</hi>林略<hi>永嘉人慶元中</hi>
　<hi>進士累遷左司諌兼侍講告于帝曰虚心以為從諫之本言論剴切擢同簽書樞院事以資政殿學士致</hi>
　<hi>仕</hi>蕭振<hi>平陽人舉進士官至敷文閣學士知成都府兼安撫制置使振好奨善類在蜀威行恵孚</hi>
　<hi>死之日民老稚皆聚哭于道家居瀕江㣲時見過客多溺死自造大舟傭工以濟人感其徳名曰蕭家渡</hi>
　<hi>有文集二十卷</hi>錢文季<hi>樂清人為成都漕運判官善屬文義士楊巨源死於非命文季為作哀詞</hi>
　<hi>蜀人高之終宗正少卿</hi>周端朝<hi>永嘉人為太學生時趙汝愚為奸臣所攻罷相端朝與同舍生</hi>
<pb n="KR2k0008_WYG_048-20b"/>
　<hi>楊宏中等六人上疏救之時稱六君子終吏部侍郎</hi>陳埴<hi>永嘉人從學朱文公所著有禹貢辨木鍾</hi>
　<hi>集學者稱潜室先生埴與兄増弟止善俱登進士第時人號所居為森桂坊</hi>曹豳<hi>叔違族子嘉泰</hi>
　<hi>初進士為左司諌與王萬郭磊卿徐清叟俱負直聲時號嘉熈四諫遷禮部侍郎不拜以寳章閣待制致</hi>
　<hi>仕卒諡文恭子愉老亦登進士第</hi>朱熠<hi>平陽人端平初武舉第一累官至侍御史彈刻甚多景定</hi>
　<hi>初知樞宻院事兼叅知政事</hi>徐儼夫<hi>平陽人淳祐初進士第一歴官館閣因忤丁大全終其用</hi>
　<hi>事杜門不出後大全敗儼夫始出官至禮部侍郎</hi>侯畐<hi>樂清人三貢于郷兩試轉運司皆第一以</hi>
　<hi>武舉授合浦尉寳祐中通判海州李松夀冦漣泗畐鏖城下死之闔室遇害海州及其郷皆立廟賜額旌</hi>
　<hi>忠諡節毅所著有霜厓集</hi>戴慶炣<hi>永嘉人淳祐進士歴校書正言司諌侍御史累遷同知樞宻院</hi>
<pb n="KR2k0008_WYG_048-21a"/>
　<hi>事兼叅知政事卒贈特進資政殿大學士</hi>陳宜中<hi>永嘉人宋末為宰相時幼主歸元乃擁二王由</hi>
　<hi>海道趨閩廣已而不支遂遁占城中焉</hi>劉黻<hi>樂清人以太學生上書言朝廷進退大臣當以禮忤</hi>
　<hi>執政送南安軍安置既還復極言政治得失官至吏部尚書二王泛海陳冝中迎黻共政至羅浮以疾卒</hi>
　<hi>所著有䝉川集</hi>徐臻<hi>温州人徳祐初臻以父官湖南徃省㑹文天祥勤王徃依之以筆剳典樞宻小</hi>
　<hi>心精練天祥被執臻脱難復來願從北行扶持患難備殫忠欵</hi>繆主一<hi>永嘉人為太學生嘗上書</hi>
　<hi>攻賈似道宋亡隠居教授所著有易精藴論學軌範等書</hi>元章仕堯<hi>平陽人元時科舉方尊程</hi>
　<hi>朱之學仕堯研精覃思發明四書㫖意嘗曰時之治亂由人心之邪正人心之邪正由學術之醇疵識者</hi>
　<hi>以為名言</hi>李孝光<hi>樂清人少博學篤志復古隠居教授至正中徴授秘書監丞以文章負名當時</hi>
<pb n="KR2k0008_WYG_048-21b"/>
　<hi>有文集行世</hi>史伯璿<hi>平陽人精究四書得朱子之㫖所著有四書管窺及外編行世</hi>彭庭<lb/>
　堅<hi>瑞安人舉進士為崇安縣尹民服其威信後陞福建都帥遇害賜諡忠愍</hi>桂完澤<hi>永嘉人仕</hi>
　<hi>為平江路管軍鎮撫坐事免官㑹賊攻昱嶺關從行省官討賊再戰皆勝尋與其妻弟金徳皆被執賊臨</hi>
　<hi>以白刃脅之降完澤語徳曰男子漢即死不可聽徳曰此言最是因大罵賊怒剖腹而死</hi>周樂<hi>瑞安</hi>
　<hi>人通經能文海賊拘其父日成欲沉於水樂請以身代不從遂抱父同死</hi>本朝孔克表<hi>平陽</hi>
　<hi>人孔子五十五世孫博學篤行尤精于史學洪武中薦為翰林修撰</hi>黄淮<hi>永嘉人洪武丁丑進士授</hi>
　<hi>中書舍人永樂初首選入翰林歴陞編修侍讀預内閣機務每侍左右以備顧問陞右春坊大學士每廵</hi>
　<hi>狩必命淮同尚書蹇義居守後官至少保户部尚書兼武英殿大學士宣徳初以疾致仕後復來朝特命</hi>
<pb n="KR2k0008_WYG_048-22a"/>
　<hi>主考㑹試得人甚多優㳺田里十餘年夀八十三卒諡文簡所著有介菴省愆集歸田稾子采精筆札善</hi>
　<hi>詩文官至太常少卿卒</hi>湯宗<hi>平陽人由太學生擢河南按察僉事歴山東按察使左遷刑部郎中</hi>
　<hi>蘇州知府轉大理寺丞時外夷貢使病死從者謂醫殺之獄成宗曰夷人與醫素無仇怨寧有故殺之情</hi>
　<hi>卒辨其寃官至大理卿</hi>趙新<hi>樂清人博通經史洪武初舉任本縣訓導陞開封知府入為國子助</hi>
　<hi>教尋陞山西右布政使後以翰林修撰致仕卒年八十一所著有四書說約行素稿</hi>卓敬<hi>瑞安人洪</hi>
　<hi>武中登進士為給事中累陞户部侍郎文皇入京執敬命繫獄遣人諷之仕不屈而死  省志</hi>楊景<lb/>
　衡<hi>瑞安人永樂中領郷薦擢兵部主事陞吏部郎中勤于職務進陞福建布政司左叅政致仕卒有詩</hi>
　<hi>文</hi>周文褒<hi>永嘉人學行卓越尤善楷書永樂中登進士第擢河南左布政使恵政及人聲譽赫</hi>
<pb n="KR2k0008_WYG_048-22b"/>
　<hi>然</hi>韓偉<hi>瑞安人永樂中太學生擢監察御史廵歴有聲陞河東鹽運使以清慎見稱後卒于官</hi>
　黄飬正<hi>瑞安人七嵗善書永樂初徴授中書舍人累官太常少卿凡朝廷碑刻多其所書為人謹</hi>
　<hi>厚尤善詩畫卒贈太常寺卿</hi>周旋<hi>永嘉人正統元年擢進士第一授翰林修撰官至春坊庶子旋</hi>
　<hi>為人性直尚義作詩文操筆立就卒于官人多惜之</hi>章綸<hi>樂清人正統初進士景泰中為儀制郎中</hi>
　<hi>時英廟别居南宫憲皇乃易儲位兩宫嫌隙災異荐臻綸特陳修徳弭災十四事䟽上忤㫖下錦衣獄榜</hi>
　<hi>掠惨酷體無完膚明年偕南京大理卿廖莊御史鍾同杖于闕廷至百綸絶復甦禁錮詔獄越二載英廟</hi>
　<hi>復辟憲皇還儲首錄其忠出之于獄擢禮部右侍郎  省志</hi>
列女浣紗女<hi>永嘉人居蜃川家貧踰笄不嫁事母孝常紡績為養人每見其夜浣紗而旦成布日</hi>
<pb n="KR2k0008_WYG_048-23a"/>
　<hi>豐甘㫖未嘗或嗇母卒𦵏畢抱石投水中里人憐之為立祠</hi>盧氏女<hi>永嘉人居盧奥一日與母</hi>
　<hi>同行遇虎将噬母女即以身當之虎得女母乃免後有人見其跨虎而行里人建祠扵永寜郷宋理宗朝</hi>
　<hi>封曰孝佑</hi>何氏<hi>永嘉人王木叔妻初歸王氏家事落落乃甘澹泊佐夫起家資用遂饒一日語夫曰</hi>
　<hi>子可出仕奈子之弟妹貧寒何槖中餘資乆蓄奚益夫歎曰此吾素志旦日盡㪚簮珥不遺木叔既出仕</hi>
　<hi>又曰子之弟尚困有田若干曷不畀之夫曰此尤吾志也遂以田與弟時號為賢婦</hi>劉文淑<hi>㮤陽</hi>
　<hi>教諭黄應發妻應發無子鞠其娣之子通誓不再適舅垂老孝事甚謹舅卒撫其子通令就學得狂疾文</hi>
　<hi>淑慮黄氏絶祀急與婚配生子性通卒乃抱性育之就學成名後文淑臨終謂性曰我為汝家婦不幸二</hi>
　<hi>世短命今保汝成立吾可以下見汝祖矣</hi>俞姻奴<hi>永嘉人父沒家貧随母入繼父家居無何母亦</hi>
<pb n="KR2k0008_WYG_048-23b"/>
　<hi>喪繼父之前子欲犯之不從一日繼父外出其子持入室廹脇俞堅不屈遂毆殺之繼父歸即捕其子幽</hi>
　<hi>閉空室餓死為𦵏姻奴  省志</hi>
仙釋朱孺子<hi>永寜人三國時師道士王𤣥真居大若巖下嘗于溪畔見二花犬逐之入枸杞叢下</hi>
　<hi>遂與𤣥真劚叢下得枸杞根類花犬堅如石煑之孺子先取飲之俄而飛立前峯謝𤣥真而去𤣥真後亦</hi>
　<hi>不知所至</hi>張無夢<hi>永嘉開元觀羽士宋真宗召對講易謙卦上問曰獨說謙卦何也無夢對曰方</hi>
　<hi>大有時宜守之以謙復命講還元篇敷對詳明真宗大悦宸翰特賜以詩寵其還山</hi>林靈素<hi>宋永</hi>
　<hi>嘉人以方術得幸徽宗賜號金門羽客一日侍宴太清楼下見元祐黨碑靈素稽首上恠問之對曰碑上</hi>
　<hi>姓名皆天上星宿臣敢不稽首因為詩曰蘇黄不作文章客童蔡翻為社稷臣三十年來無定論不知奸</hi>
<pb n="KR2k0008_WYG_048-24a"/>
　<hi>黨是何人</hi>宿覺<hi>瑞安人居帆逰山訪道于曺溪六祖一見語契而去世謂六祖而下著見者三人南</hi>
　<hi>嶽懐䕶青原行思永嘉宿覺唐賜諡無相大師塔名浄光</hi>元布袋<hi>此菴禪師景元永嘉人叅蔣山</hi>
　<hi>圓悟有得悟曰我這裏師禪都被元首座作一布袋盛去了也衲子遂呼為元布袋</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_048-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷四十八<lb/>
</p>
<p>
</p>
  </div>
</body>
</text>
</TEI>
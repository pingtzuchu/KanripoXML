<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷五十四</head> <lb/>
    <p>
<pb n="KR2k0008_WYG_054-1a"/>
欽定四庫全書<lb/>
　明一統志卷五十四<lb/>
　　　　　　　　　　　　　明　李賢等　撰<lb/>
　　撫州府<hi>東至饒州府安仁縣界一百二十里西至吉安府永豐縣界三百二十五里南至建昌府南城</hi>
　　　<hi>縣界九十里北至南昌府進賢縣界九十里自府治至南京二千四十里至京師五千四百八十五里</hi>
　　　<hi>糧三十一萬石零</hi>
建置沿革禹貢揚州之域天文斗分野春秋時為呉境<lb/>
　後屬越戰國屬楚秦屬九江郡漢為豫章郡地三國<lb/>
<pb n="KR2k0008_WYG_054-1b"/>
　吳以豫章東部置臨川郡𨽻揚州晉𨽻江州齊臨川<lb/>
　郡徙治南城梁復治臨汝隋罷郡置撫州治臨川大<lb/>
　業初改為臨川郡唐初復為撫州後改臨川郡乾元<lb/>
　初復為撫州五代時楊呉置昭武軍節度宋仍為撫<lb/>
　州𨽻江南西路元置撫州路本朝改為撫州府領縣<lb/>
　六<lb/>
　臨川縣<hi>附郭本漢豫章郡南城縣地東漢永元中分置臨汝縣吳又分置西平縣晉改曰西豐梁</hi>
　<hi>分臨汝北境置定川縣隋省西豐定川入臨汝改曰臨川縣為撫州治唐宋元仍舊本朝因之編户四百</hi>
<pb n="KR2k0008_WYG_054-2a"/>
　<hi>四十八里</hi>崇仁縣<hi>在府城西一百二十里本東漢豫章郡臨汝縣地吳分置新建縣晉屬臨川郡</hi>
　<hi>梁改曰巴山縣置巴山郡隋初郡縣俱廢置崇仁縣屬撫州唐宋元仍舊本朝因之編户二百二十五里</hi>
　金谿縣<hi>在府城東南一百一十里本唐臨川縣之上幕鎮南唐於鎮立金谿場宋初陞場為縣屬</hi>
　<hi>撫州又割臨川四鄕并饒州安仁三鄕地入焉元仍舊本朝因之編户一百八十里</hi>宜黄縣<hi>在府</hi>
　<hi>城西南一百一十里本東漢臨汝縣地吳分置宜黄縣以水出黄上嶺故名晉屬臨川郡隋省入崇仁唐</hi>
　<hi>初復置尋省南唐置宜黄場宋初陞為宜黄縣屬撫州元仍舊本朝因之編户六十五里</hi>樂安縣<lb/>
　<hi>在府城西南二百四十里本撫州崇仁縣西南三鄕及吉州永豐縣一鄕宋紹興中割置樂安縣因有樂</hi>
　<hi>安鄕故名元仍舊本朝因之編户二百八十八里</hi>東鄕縣<hi>在府城東七十里本臨川金谿進賢</hi>
<pb n="KR2k0008_WYG_054-2b"/>
　<hi>餘干安仁之遠鄙正德八年東鄕盜平置縣以地在撫州府治之東故名編户一百一十六里</hi>
郡名臨川<hi>吳名</hi>
形勝瀕汝水以為郡<hi>宋謝逸文集序臨川在江西瀕汝之水以為郡而靈谷銅陵諸峰環</hi>
　<hi>列于屏障</hi>與兩粤七閩犬牙其疆<hi>唐獨孤及撫州新亭記</hi>居山川風<lb/>
　雲之會<hi>宋郡守家坤翁云</hi>地方千里介江湖之表<hi>元虞集撫州譙樓記</hi>
風俗俗同豫章<hi>隋志豫章之俗君子善居室小人勤稼穡臨川之俗同豫章</hi>風流儒<lb/>
　雅<hi>宋謝逸文集序其俗風流儒雅喜事而尚氣有晏元獻王文公為之鄕人故其人樂讀書而好文詞</hi>
　民樂耕桑<hi>宋曾鞏擬峴臺記其民樂於耕桑以自足故牛馬之牧於山谷者不收五穀之積於</hi>
<pb n="KR2k0008_WYG_054-3a"/>
　<hi>郊野者不垣</hi>冠冕一路<hi>宋周必大進士題辭曰此邦非特地大人庶冠冕一路而人物盛多</hi>
　<hi>亦異他邦</hi>民秀而能文剛而不屈<hi>宋黄/幹云</hi>獄訟淸簡<hi>元撫州推官㕔</hi>
　<hi>題名記</hi>
山川仙臨山<hi>在府城南一十五里工有集仙觀王郭二仙嘗至此故名</hi>英巨山<hi>在府城東</hi>
　<hi>二十三里山巖内有石人坐磐石上人體有塵穢則興風潤則致雨晴日徧體清瑩如玉</hi>井山<hi>在府</hi>
　<hi>城南二十五里即黄華姑修真之所有明真觀丹井在上故名</hi>龍會山<hi>在府城西四十里雙峰聳</hi>
　<hi>立上有曾真君仙壇中有四宂如馬蹄其泉清冽人呼為馬蹄泉舊傳雙峯高者為陽南五里有温湯低</hi>
　<hi>者為陰北五里有冷水</hi>靈谷山<hi>在府城南四十里中有石室靈像臨川記云懸崖半岫有瀑飛</hi>
<pb n="KR2k0008_WYG_054-3b"/>
　<hi>流分於木杪映日望之如掣練宋王安石靈谷詩序吾州之東南有靈谷者江南之名山也龍蛇之神虎</hi>
　<hi>豹翬翟之文章梗楠豫章竹箭之材皆自山出而神林鬼冢魑魅之宂與夫仙人釋子恢譎之觀咸附託</hi>
　<hi>焉至其淑靈清和之氣盤礴委積於天地之間萬物之所不能得者乃屬之於人</hi>峨峯山<hi>在府</hi>
　<hi>城西四十六里本名銅山唐天寶中改今名山巔有仙壇絶頂有龍泉觀</hi>筆架山<hi>在府城西北五</hi>
　<hi>十里諸峯排立如筆架然</hi>免水山<hi>在府城西北六十里相傳唐堯洪水時人登此山者免害故名</hi>
　<hi>唐天寶間改名堯山</hi>雷公山<hi>在府城南七十里舊號大鹿山山外有池生碧蓮南隅有井魏末居</hi>
　<hi>人李天明禱雨至古樹下遇五老人云吾姓雷久處此井或云天明禱雨霹靂從井出因號雷公山上有</hi>
　<hi>靈泉觀</hi>戚姑山<hi>在府城南六十五里舊傳長安戚文秀女修道於此乘雲而升後人亦稱為凌雲</hi>
<pb n="KR2k0008_WYG_054-4a"/>
　<hi>山上有仙壇觀宋李梅亭詩蹋翻碧磵泉中石飛透丹霞洞裏天更問戚姑無恙否約渠東去看桑田</hi>
　界山<hi>在府城東南九十里接建昌府南城縣界</hi>羅首山<hi>在府城東九十里跨臨川安仁之境</hi>
　望仙山<hi>在府城北九十里世傳王郭二仙望華蓋浮丘仙處</hi>朝真山<hi>在崇仁縣治南相傳</hi>
　<hi>王郭二仙尋真至此</hi>聖寶山<hi>在崇仁縣西南一十里上有仙祠祠傍有石光瑩紅潤故名</hi>玉<lb/>
　華山<hi>在崇仁縣南一十五里上有玉華仙壇</hi>盤龍山<hi>在崇仁縣南二十五里地勢盤迴自</hi>
　<hi>華葢山而來</hi>寶蓋山<hi>在崇仁縣南三/十里勢如寶葢</hi>天寶山<hi>在崇仁縣東南三十里峭</hi>
　<hi>拔森聳為郡中竒觀</hi>仙華山<hi>在崇仁縣東三十里乃華葢三仙道塲士庶多丐福於此</hi>招仙<lb/>
　山<hi>在崇仁縣東南三十五里茂林脩竹流水映帶真羣仙所都之地</hi>沸湖山<hi>在崇仁縣東南</hi>
<pb n="KR2k0008_WYG_054-4b"/>
　<hi>四十里唐杜光庭煉丹之所宋紹興中山頂夜有光旦宂其處得古陶器上有沸湖二字</hi>感應山<lb/>
　<hi>在崇仁縣東五十五里上立仙壇祀王郭二仙水旱疾疫禱之輙應</hi>巴山<hi>在崇仁縣南六十里有欒</hi>
　<hi>巴祀故名唐改曰臨川山宋邑宰孫懋避欒仙諱又改曰相山舊傳巴山有四仙曰梅欒鄧葉梅即漢梅</hi>
　<hi>福欒即欒巴隠此山鄧葉俱南城人</hi>芙蓉山<hi>在崇仁縣南一百里秀麗如菡萏出水狀頂有葛仙</hi>
　<hi>翁祠傍有龍潭</hi>華葢山<hi>在崇仁縣南一百里形如華葢又號江南絶頂昔王郭二仙超昇于此上</hi>
　<hi>有仙祠下有紫𤣥洞傍又有雷洞天將雨則雲氣如爐煙直上湏臾雷聲殷殷而出宋末有望氣者言華</hi>
　<hi>葢臨川二山之間當産異人已而生吳文正公澄於山麓之咸口里</hi>寶唐山<hi>在崇仁縣西南一百</hi>
　<hi>五里跨樂安之境寶唐水出焉</hi>翠雲山<hi>在金谿縣南四里岡巒環合上有瀑布宋治平中儒士胡</hi>
<pb n="KR2k0008_WYG_054-5a"/>
　<hi>采發榛莽而出之有躍馬試茗鳴玉三泉及月石亭皆有王安石題詠</hi>金窟山<hi>在金谿縣東五</hi>
　<hi>里即前代採金之所故名有仙人麻鞋跡</hi>明山<hi>在金谿縣西一十里山巔有井隨江清濁謂之通江</hi>
　<hi>井</hi>銅斗山<hi>在金谿縣西南二十五里西南有芙蓉山上有神仙修道處宋曾鞏記曰銅斗山能</hi>
　<hi>出雲雨弭災害為一郡之望</hi>雲林山<hi>在金谿縣東四十里崒嵂數百仞界撫信建昌三郡其形</hi>
　<hi>勢為金谿之巨鎮上有三十六峯</hi>疎山<hi>在金谿縣西北五十里唐有何仙舟棄官隱居讀書于此</hi>
　<hi>因號書山其書堂遺趾尚存中和中剏為禪刹賜額白雲南唐改為疎山</hi>柘岡山<hi>在金谿縣西六</hi>
　<hi>十里上有王安石讀書堂</hi>赤松山<hi>在宜黃縣西一十里有龍福寺有穗珠泉小簾泉昔鄒度支隱</hi>
　<hi>此號赤松子故名</hi>雲華山<hi>在宜黃縣南一十里亦/名西華山又名馬山</hi>曹山<hi>在宜黃縣</hi>
<pb n="KR2k0008_WYG_054-5b"/>
　<hi>北三十里舊名荷王山山巔曰羅漢峯昔本寂禪師因禮曹溪六祖囘此遂易名曹山山前有迴龍亭其</hi>
　<hi>下有泉昔白眉禪師結庵山中時其水一日三潮</hi>鼇頭山<hi>在樂安縣治前山有兩峯一峯特秀</hi>
　<hi>山麓有巨石下瞰溪流狀若靈鼇赴海</hi>象眠山<hi>在樂安縣治東勢如象眠縣之主山也</hi>上<lb/>
　砆山<hi>在樂安縣東北一十五里山石圓白色如碔砆</hi>金華山<hi>在樂安縣西北三十里形如覆</hi>
　<hi>瓢舊志云昔王郭二仙登此山以望華葢相顧云此山絶似婺女金華但無白石為羊耳</hi>杯山<hi>在樂</hi>
　<hi>安縣北八十里遠望形如覆杯</hi>豐材山<hi>在樂安縣北八十里舊名麻山唐改今名荀伯子記云登</hi>
　<hi>之者望廬嶽彭蠡皆在其下</hi>五峯<hi>臨川志城中有五峯三市或謂青雲嶺逍遥嶺鹽嶺蕭家嶺與</hi>
　<hi>慶嶺而五宋曾子固贈撫州錢郎中詩翠幙管絃三市晚畫堂煙雨五峯秋即此青雲嶺在其最高結頂</hi>
<pb n="KR2k0008_WYG_054-6a"/>
　<hi>處謂之青雲第一峯</hi>狀元峯<hi>在府城西四十五里挺然秀麗世傳山下居人嘗有出狀元者</hi>金<lb/>
　峯<hi>在府城北五十五里形如金字</hi>桃花峯<hi>在府城東六十/里禱疫必應</hi>雄嵐峯<hi>在府</hi>
　<hi>城東七十里舊傳為王郭二仙修煉之所有茶竈丹爐遺跡上有靈泉鄕人抱疾者飲之多愈</hi>梅仙<lb/>
　峯<hi>在崇仁縣南五十里相傳漢梅福煉丹於此元危索詩諌疏當年奏漢宮至今名跡遍諸峯經臺半</hi>
　<hi>掩三花樹丹臼橫遮五粒松近水衣裳清露濕並巖芝术白雲封因君更憶非非子杖屦登臨得屢從</hi>
　卓筆峯<hi>在金谿縣東二里形如卓筆下有硯池高峙于縣治之右</hi>梅峯<hi>在金谿縣南一十五</hi>
　<hi>里舊傳劉仙師嘗吹鐵笛呼雨上有遺跡</hi>百歲峯<hi>在金谿縣西二十五里上有周仙王廟</hi>明<lb/>
　珠峯<hi>在金谿縣西北四十里相傳為周仙王遺跡有廟在焉</hi>仙女峯<hi>在樂安縣南六十里</hi>
<pb n="KR2k0008_WYG_054-6b"/>
　<hi>舊傳王郭二仙飛昇之時嘗有仙女執旛其上</hi>萬歲嶺<hi>在府城西四十里舊傳宋隆祐太后經過</hi>
　<hi>指問此山之稱人以萬歲嶺對故名</hi>樟原嶺<hi>在府城西四十里石路高險元豐城人陸祥叔傭上</hi>
　<hi>鑿平側有雙黄井</hi>小門嶺<hi>在府城北六十里世傳王郭二仙尋浮丘經此上有三仙行祠</hi>雲<lb/>
　葢嶺<hi>在宜黄縣東北五十里其山常有雲氣盤繞故名</hi>金皷嶺<hi>在樂安縣南一十五里其</hi>
　<hi>狀如皷</hi>黃仙姑巖<hi>在府城東三十里其巖有三元虞集詩鐵色陰崖積石屯玉顔窈窕鎮乾</hi>
　<hi>坤上池䧏液作靈響左角出雲成曉暾手扶風雷穿月窟坐當星斗直天門昔人政有懷仙地為挹清泉</hi>
　<hi>注一尊</hi>金雞巖<hi>在崇仁縣西南一百二十里相傳浮丘養雞之所雞皆金色現則稔樵者於巖</hi>
　<hi>口嘗拾得雞糞其堅如石</hi>仙巖<hi>在宜黃縣北五里昔王郭二仙嘗問道寓此有朝真石拂霓洞遺跡</hi>
<pb n="KR2k0008_WYG_054-7a"/>
　<hi>宋周夢若有記</hi>香城莊燕洞<hi>在崇仁縣南五十里巖上有二佛跡泉流石罅中其石白如鍾</hi>
　<hi>乳</hi>浮雲洞<hi>在崇仁縣南一十五里洞宂不可深入相傳田家黃氏子夜寐驚魘見偉丈夫自稱</hi>
　<hi>囘巖客令語世人曰此浮雲洞也得名以此</hi>紫𤣥洞<hi>在華葢山昔浮丘王郭三仙隱此中有石</hi>
　<hi>屏石座石棋局</hi>錦繡谷<hi>在金谿縣治後宋王安石詩還家一笑即芳辰好與名山作主人邂逅五</hi>
　<hi>湖乘興往相邀錦繡谷中春</hi>羊角山石<hi>在府治譙樓前俗傳有人自西蜀青城山來尋羊角</hi>
　<hi>山郡人指示之其人扣石云青城山有書石忽開書入復合人亦不知所往</hi>鯉石<hi>在崇仁縣西一</hi>
　<hi>十五里舊傳琴高先生於此脩煉所乘之鯉化而為石</hi>虎跡石<hi>在崇仁縣西南四十里昔王郭</hi>
　<hi>二仙跨虎憇其上遺跡尚存</hi>汝水<hi>其源上接旴江流經金谿縣南曲折行百餘里東流合豫章水</hi>
<pb n="KR2k0008_WYG_054-7b"/>
　<hi>其上流之分派自千金陂西流至郡城東抱城而北合宜黃崇仁二縣溪水流至南昌界合豫章水入鄱</hi>
　<hi>陽湖</hi>連樊水<hi>在府城西北五里源出連樊山流至郡城西抱城而北合于汝水荀伯子臨川記曰</hi>
　<hi>東興人以木甑浸井中後於連樊溪甘渚獲之可見其源之遠一云此水比他水獨重郡取充刻漏無差</hi>
　<hi>失</hi>臨水<hi>在府城西一十里源出崇仁縣/臨川山下流至西津與汝水合</hi>夢江水<hi>在府城南</hi>
　<hi>三十里源出佛容山下注汝水</hi>西寧水<hi>在崇仁縣西五里源出華葢山下流曲折五百餘里至西</hi>
　<hi>津與汝水合</hi>寶唐水<hi>在崇仁縣西一百二十里/源出寶唐山下流合巴水</hi>福水<hi>在金谿縣</hi>
　<hi>南一十里源出於閩經南城梅峯至皷樓岡下會石門港水</hi>淸江水<hi>在金谿縣南三十里其水</hi>
　<hi>清冽宜漚楮故土人造紙以清江著名</hi>苦竹水<hi>在金谿縣北四十五里乃汝水之上流也</hi>三<lb/>
<pb n="KR2k0008_WYG_054-8a"/>
　港水<hi>在金谿縣東五十里源出崖山歴白蓮港至黎盆渡與青田港水合</hi>金谿水<hi>在金谿縣</hi>
　<hi>上幕嶺東水色如金縣因以名</hi>宜黄水<hi>源出宜黃縣黃土嶺流四百七十里至西津與汝水合</hi>
　鼇溪水<hi>在樂安縣治南源出芙蓉山東流至縣又西流與贑水合鼇山在其南昔嘗有人作釣鼇</hi>
　<hi>亭於溪上因以名溪</hi>大溪源水<hi>在樂安縣西北七十里源出大盤山北流至蛟湖合臨水縣南</hi>
　<hi>又有大溪水源出華葢山西流至烏水流入永豐河</hi>遠溪水<hi>在樂安縣南一百八十里分三派至</hi>
　<hi>招携合烏水</hi>白鱓潭<hi>在府城北一百里相傳宋晏殊之先葬其祖掘地得雙白鱓一奔入潭故</hi>
　<hi>名</hi>青水潭<hi>在崇仁縣西北一十里源發七/都流至縣西驢陂與大溪水合</hi>虎頭洲<hi>在府</hi>
　<hi>城北三十里宋治平中郡人李權夢張樂送至洲上俄登科授䖍州司理葢虎頭之應也</hi>朱井<hi>在府</hi>
<pb n="KR2k0008_WYG_054-8b"/>
　<hi>學文廟西廡下其泉清冽</hi>九十九井<hi>在府治東南七里俗傳周仙王與夫人共約曰一夕之内</hi>
　<hi>爾織百縑我開百井至四更夫人百縑已就效雞鳴以給之羣雞皆和仙王方得九十九井聞雞鳴遂止</hi>
　<hi>鄕人因立周仙王祠</hi>丹井<hi>有三一在府治西南魏壇觀乃魏夫人煉丹之所一在西北𤣥妙觀乃黃</hi>
　<hi>華姑煉丹之所一在樂安縣南四十里玉庭觀乃王郭二仙煉丹之地前有王喬壇</hi>雙黃井<hi>在府</hi>
　<hi>城西四十里其甃乃雙黃木甑至今不朽舊傳曾真君煉丹處鄕人立亭於上</hi>石仙人潭井<lb/>
　<hi>在金谿縣東三十五里井有仙跡歲旱禱之輙應</hi>三龍井<hi>在金谿縣東四十五里有龍居之昔</hi>
　<hi>劉仙師得豢龍術能興雲雨</hi>龍潭井<hi>在金谿縣東出雲峰上有龍居之久旱生雲不日而雨</hi>
　玉井<hi>在宜黃縣南門塗黃嶺下有呂洞賓篆玉斧泉三字</hi>白鹿泉<hi>在府城寶應寺世傳謝靈</hi>
<pb n="KR2k0008_WYG_054-9a"/>
　<hi>運翻經時有白鹿跑地泉湧出宋陸游詩泉聲落環珮肝肺為清凉</hi>一滳泉<hi>在府城萬壽寺冬夏</hi>
　<hi>不竭</hi>紅泉<hi>在府城西三十二里銅山/下謝靈運詩石磴瀉紅泉</hi>伯清泉<hi>在金谿縣治東其泉</hi>
　<hi>清徹味美又有泉出於石中名石眼泉</hi>躍馬泉<hi>中有二石/如躍馬狀</hi>試茗泉<hi>宋王安石</hi>
　<hi>詩此泉地何偏陸羽未曾閲坻沙光散射竇乳甘潛洩</hi>鳴玉泉<hi>以上三泉俱在金谿縣南四里</hi>
　<hi>翠雲院</hi>靈泉<hi>在金谿縣南一十里即五星泉水自石眼噴出如撒珠狀宋曾布詩一掬寒泉照眼</hi>
　<hi>明氷霜凛凜坐中清</hi>玉香泉<hi>在金谿縣東四/十里其泉甘香</hi>白龜泉<hi>在樂安縣南八十里</hi>
　<hi>仙遊觀昔吳真人修煉時有白龜自山南負泉而出故名</hi>墨池<hi>有二一在府學昔王羲之學書池上</hi>
　<hi>池水盡黑故名宋曾鞏有記一在金谿縣距白水寺三里乃謝靈運滌硯處</hi>卧氷池<hi>在府城東</hi>
<pb n="KR2k0008_WYG_054-9b"/>
　<hi>孝義寺俗傳為王祥故宅按晉書祥琅琊臨沂人豈其避地廬江時曾經此遂成遺跡邪張右丞詩雖<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>
                    </hi>
　<hi>猶堪賞前賢况可師</hi>靈運池<hi>在府城東四十里距靈谷山二里山頂有池謝靈運為臨川内史時</hi>
　<hi>日遊于此</hi>鹹池<hi>嘉定志云陳司空黃法氍崇仁人侯景亂法氍於鄕里聚徒以助陳高祖有功又有</hi>
　<hi>竒術嘗變塩池於家山下今水味獨鹹於他水</hi>放生池<hi>舊因汝水為之古今詩話載唐末邕州蔡</hi>
　<hi>大夫遷撫州刺史游汝水放生禁採捕忽有人乗小舟釣其上蔡使人捕之釣者乃為詩云投却長竿捲</hi>
　<hi>却絲手携蓑笠獻新詩臨川太守清如鏡不是漁人下釣時宋郡守朱正辭始即吳陂莊之南塘為之置</hi>
　<hi>斗門以均蓄洩</hi>仙鵞池<hi>在崇仁縣西南四十五里世傳唐道士杜仙興修黃籙齋忽有仙鵞七飛</hi>
　<hi>下池中故名</hi>齧指池<hi>在金谿縣東二里烈女祠前相傳葛氏二女躍爐時齧指自誓灑血於池</hi>
<pb n="KR2k0008_WYG_054-10a"/>
　<hi>故名</hi>化龍池<hi>在崇仁縣治北宋樂史家池傍有巨蟒鱗甲爪距如金一日風雨大作化龍而去史</hi>
　<hi>登科正此日池以是得名</hi>龍池<hi>在樂安縣北五里其南八十里又有雙龍池</hi>沸湖龍池<lb/>
　<hi>在宜黃縣南四十里山巔有泉下湧葢龍潛於中云</hi>温湯<hi>在府城西三十里池中有伏石分為二流</hi>
　<hi>其陰水差塞其陽水常沸</hi>文昌堰<hi>在府城東汝水之滸舊圖經云上直文昌星故得名地䜟云文</hi>
　<hi>昌堰合狀元生</hi>
土産金<hi>臨川縣出宋置塲在縣西四十里隨廢</hi>銀<hi>金谿縣出唐時/嘗置塲尋廢</hi>銅<hi>臨川縣出</hi>
　鐵<hi>臨川縣出宋時嘗設監鑄錢後廢</hi>葛　竹箭　朱橘<hi>各縣出</hi>
公署守禦撫州千户所<hi>在府治東南本朝洪武初為撫州衛尋改為所</hi>
<pb n="KR2k0008_WYG_054-10b"/>
學校撫州府學<hi>在府治東宋建韓子蒼雜記云墨龍在郡學大成殿前池中忽時水出有物出</hi>
　<hi>鳴似蜥蝪謂之墨龍此物毎見士之試於有司者得人必多率以此為驗</hi>臨川縣學<hi>在府城南</hi>
　<hi>順化門外宋咸平間建</hi>崇仁縣學<hi>在縣治東宋/慶厯間建</hi>金谿縣學<hi>在縣治西</hi>
　<hi>宋建於縣南後遷於此</hi>宜黃縣學<hi>在縣治北宋始建於社稷壇右後遷於此</hi>樂安縣<lb/>
　學<hi>在縣治北宋紹興間建以上六學俱本朝洪武初重建</hi>東鄕縣學<hi>在縣治東正德九年</hi>
　<hi>兵偹胡世寧檄建提學田汝耔記</hi>
書院臨汝書院<hi>在府城西南二里宋馮去疾以朱文公嘗臨是邦故立書院于湖山上宋元皆</hi>
　<hi>有官領之</hi>峨峯書院<hi>在府城南青雲峯左宋參政李璧捐金屬縣令黃幹建堂面峨峯璧居眉</hi>
<pb n="KR2k0008_WYG_054-11a"/>
　<hi>山此山偶與峨嵋同名因扁曰峨峰書院</hi>槐堂書院<hi>在金谿縣學東宋令陳詠之建以陸子靜</hi>
　<hi>家塾之名扁曰槐堂</hi>鹿岡書院<hi>在宜黃縣南四十里宋邑人孫子野建</hi>文谿書院<lb/>
　<hi>在崇仁縣東陶家巷口運榦陳溪月建</hi>草廬書院<hi>在崇仁縣南御書閣基前元邑令阿里建</hi>
　邵菴書院<hi>在崇仁縣治北元邑令重喜建</hi>靑田書院<hi>在金谿縣北三十里元邑士洪</hi>
　<hi>觀瀾宗陸氏學乃建之以祠三陸先生</hi>栁塘書院<hi>在樂安縣治東後改梅隱書院元建</hi>鼇<lb/>
　溪書院<hi>在樂安縣治東元邑人夏友蘭建吳澄記</hi>
宮室賞心樓<hi>在崇仁縣東南宋建臨溪之景堪畫故名賞心</hi>橫秋閣<hi>在府治玉茗亭北舊</hi>
　<hi>名清虚</hi>見山閣<hi>在府治宋通判施/邈建王安石有記</hi>清風閣<hi>在臨川縣宋王安石詩飛</hi>
<pb n="KR2k0008_WYG_054-11b"/>
　<hi>甍孤起下州牆勝勢崢嶸壓四方遠引江山來控帶平看鷹隼去飛翔高蟬感耳何妨靜赤日焦心不廢</hi>
　<hi>凉况是使君無一事日陪賓從此傾觴曾鞏詩百級危梯屈曲成䦨干朱碧半空橫天垂遠水秋光靜雪</hi>
　<hi>壓羣山霽色明海燕力窮飛不到郊園陰合坐猶清風前有客須畱醉莫放歸遲月滿城</hi>鳴琴閣<lb/>
　<hi>在崇仁縣治前宋建</hi>御書閣<hi>有二一在崇仁縣南宋李梅亭建以藏所賜御翰理宗嘗賜梅亭詩</hi>
　<hi>又書藏修經訓竹閣梅亭八字皆有御璽其餘詔制亦多一在宜黃縣學亦宋時建</hi>忠孝堂<hi>在府</hi>
　<hi>治宋郡守張滉繪晉太傅王祥唐刺史顔真卿于内故名</hi>相山堂<hi>在崇仁縣圃宋令孫實建後改</hi>
　<hi>為放生亭</hi>茱萸亭<hi>在府治東王羲之故/宅九日遊賞處也</hi>懷謝亭<hi>在府治東園昔人建</hi>
　<hi>以懷靈運也</hi>玉茗亭<hi>在府治宋時建亭下有花名玉茗如山茶而色白黃心綠蕚人以比揚州</hi>
<pb n="KR2k0008_WYG_054-12a"/>
　<hi>之瓊花宋元名人多賦詠之</hi>瀛洲亭<hi>在府治金柅園西/其景為一郡之冠</hi>青雲亭<hi>在臨</hi>
　<hi>川縣學後青雲第一峯上宋嘉祐末邑令謝卿材宴是亭有登高先得㑹青雲之句遂名張郎之書扁</hi>
　壽樟亭<hi>在府城東北清遠鎮禪居東山有樟木一幹圍三尋故名</hi>南阜亭<hi>在崇仁縣南二</hi>
　<hi>里元虞集嘗作樂府一曲約熊少府遊此</hi>飲歸亭<hi>在金谿縣治宋建曽鞏記亦名射亭王安石有</hi>
　<hi>詩</hi>碧澗亭<hi>在金谿縣後車里元里/人何茂甫建吳澄有詩</hi>翻經臺<hi>在府治南寶應寺劉</hi>
　<hi>宋謝靈運為臨川内史時於此翻大湼槃經因名臺有石刻翻經臺字存于寺</hi>擬峴臺<hi>在府治東</hi>
　<hi>南宋曾鞏記有云尚書司門員外郎晉國裴君治撫之二年因城之東隅作臺以遊而命之曰擬峴臺謂</hi>
　<hi>其山溪之形擬乎峴山也君既因其土俗而治以簡靜故得以休其暇日而寓其樂於此王安石詩君作</hi>
<pb n="KR2k0008_WYG_054-12b"/>
　<hi>新臺擬峴山羊公千載得追攀歌鍾殷地登臨處花木移陰指顧間城似大堤來宛宛溪如清漢落潺潺</hi>
　<hi>時平不比征呉日緩帶猶宜向此閒</hi>金石臺<hi>在府城西一十五里有石峯五舊名五虎山第一峯</hi>
　<hi>獨高第五峯差小曰金石臺舊與第四峯聯屬後石洲水流其中故有金石臺分丞相出之語宋晏殊王</hi>
　<hi>安石相繼拜相人以為異</hi>
關梁孝義橋<hi>在府城北五里因其地有王祥卧氷池故名</hi>文昌橋<hi>在府城東</hi>吕橋<lb/>
　<hi>在府城南四十里因吕洞賓經此故名</hi>黃洲橋<hi>在崇仁縣/治東南</hi>化龍橋<hi>在崇仁縣</hi>
　<hi>治北因化龍池而名</hi>飛仙橋<hi>在崇仁縣/東二里</hi>壽安橋<hi>在金谿縣西五十里</hi>迎恩<lb/>
　橋<hi>在宜黃縣北鳯山前元吳澄有記</hi>鼇溪橋<hi>在樂安縣/治西南</hi>石橋<hi>在樂安縣西四</hi>
<pb n="KR2k0008_WYG_054-13a"/>
　<hi>十里其石高䂬加橋橋側有動石可運轉</hi>吳家渡<hi>在府城北二里宋謝逸詩碧浪粼粼見淺沙丹</hi>
　<hi>楓林裏兩三家舟橫渡口漁翁醉夢覺滿江蘆荻花</hi>
寺觀天寧萬壽寺<hi>在府治東五代時楊吳建宋改今名</hi>寶應寺<hi>在府治南即謝靈運</hi>
　<hi>翻經處唐白居易有記</hi>北景德寺<hi>在府治東北有應夢閣羅漢靈跡宋曾鞏王安石於此題</hi>
　<hi>名有記</hi>明水寺<hi>在府城西三十里唐建有石雙立號石門關夾道多古松開池種蓮號十里松</hi>
　<hi>風九曲蓮池</hi>東林寺<hi>在崇仁縣北宋/樂史讀書之所</hi>翠雲寺<hi>在金谿縣南四里唐建宋</hi>
　<hi>王安石陸九韶皆有題詠</hi>疎山寺<hi>在金谿縣西北五十里唐有何仙舟隱此中和間始建寺中有</hi>
　<hi>白雲閣後有一覽亭宋曾鞏有詩</hi>寶積寺<hi>在宜黃縣北三十里唐僧本寂駐錫處宋賜今額</hi>
<pb n="KR2k0008_WYG_054-13b"/>
　祿源寺<hi>在樂安縣北宋建</hi>普安院<hi>在崇仁縣西唐建宋賜今名</hi>大中祥符<lb/>
　觀<hi>在府治東隋建南唐名甘露宋改今名</hi>𤣥妙觀<hi>在府治西北隋建元改今名</hi>洞靈<lb/>
　觀<hi>在府治西北六里魏夫人壇唐睿宗使道士葉法善祭醮於壇西建此觀奉之</hi>明真觀<hi>在府</hi>
　<hi>城南三十里隋建有唐顔真卿銘</hi>梅仙觀<hi>在府城東北六十里世傳漢梅福寓此宋白玉蟾詩</hi>
　<hi>梅福煉丹成已往浮立跨鶴不思歸嵐光荏苒千峰瞑時有幽禽呌落暉</hi>善脩觀<hi>在崇仁縣西南</hi>
　<hi>宋建</hi>昭清觀<hi>在崇仁縣東二里舊名仙遊二/觀俱晉王郭嘗遊處元吳澄記</hi>望仙觀<hi>在金</hi>
　<hi>谿縣南</hi>崇仙觀<hi>在宜黃縣/東俱宋建</hi>妙常觀<hi>在宜黃縣南九十里漢李洞仙修煉飛舉</hi>
　<hi>之地有煉丹丹朝斗壇望仙峯遺跡又有龍池能出雲雨</hi>昭仙觀<hi>在樂安縣南宋建元吳澄有記</hi>
<pb n="KR2k0008_WYG_054-14a"/>
祠廟欒巴祠<hi>在巴山</hi>謝康樂祠<hi>在府治祀康/樂公謝靈運</hi>顔魯公祠<hi>在府</hi>
　<hi>治祀唐顔真卿宋曾鞏張栻皆有記</hi>曾文定公祠<hi>在府治南三里祀宋曾鞏元虞集有記</hi>
　王文公祠<hi>在府城内本宋王安石舊宅因建祠陸九淵有記</hi>蘓忠勇公祠<hi>在崇</hi>
　<hi>仁縣南六十五里祀宋令蘇緘</hi>朱文公祠<hi>在府/學</hi>三陸先生祠<hi>在府學西祀宋</hi>
　<hi>陸九韶九淵九齡</hi>黃文肅公祠<hi>在臨川縣學祀/宋勉齋黃榦</hi>三賢祠<hi>在臨川縣</hi>
　<hi>學宋建祀縣令劉彌正黃榦主簿京鏜</hi>二孝女廟<hi>在金谿縣東二里唐有銀塲吏葛祐典其</hi>
　<hi>事銀耗竭産不能償二女不忍其父荼毒赴爐而死父得釋銀塲遂罷後人祀之</hi>慱陂廟<hi>在府</hi>
　<hi>城西南五十里昔游茂洪仕唐為南豐令道經其地敎民鑿渠引水以灌田鄕人德之遂祠焉</hi>
<pb n="KR2k0008_WYG_054-14b"/>
陵墓羅隱墓<hi>在樂安縣地名羅家潭昔有漁者入潭見石上有大字不能辨後水落石出視之乃</hi>
　<hi>羅隱墳三字</hi>樂史墓<hi>在崇仁縣西/南青雲鄕</hi>吳澄墓<hi>在崇仁縣東南十三都</hi>虞<lb/>
　集墓<hi>在崇仁縣南二十四都</hi>
古蹟古城<hi>在府治西津赤岡又有子城在府治内唐建元廢</hi>西豐城<hi>在府城西南五十里</hi>
　<hi>本吳西平縣晉改曰西豐隋省入臨川縣</hi>母城<hi>在府城北五十二里即梁所建定川縣隋省入臨川</hi>
　<hi>縣</hi>工塘城<hi>在府城東/南四十里</hi>洛城<hi>在金谿縣西四十里以上二城相傳俱梁周迪所築</hi>
　巴山城<hi>在樂安縣西南三十里梁於此置巴山郡及縣隋廢</hi>神運城<hi>在樂安縣南八十里</hi>
　<hi>相傳唐羅僕射領兵逐冦夜有神助築城遺跡尚存</hi>述陂城<hi>在府城西一十五里今為耕種塲</hi>
<pb n="KR2k0008_WYG_054-15a"/>
　廢新建縣<hi>在崇仁縣西南九十五里</hi>廢西寧縣<hi>在崇仁縣南六十三里</hi>廢安<lb/>
　浦縣<hi>在樂安縣西南六十里以上三縣俱吳置隋并入崇仁</hi>王右軍宅<hi>在府治東今府</hi>
　<hi>學是也</hi>魏夫人壇<hi>在府治西北六里夫人姓魏名華存晉司徒舒之女夫亡遂上臨川西立</hi>
　<hi>壇修道年八十三不飲食以成仙咸和甲子託劒化形而去壇南有九曲池</hi>三山小隱<hi>在崇</hi>
　<hi>仁縣南一十五里宋尚書何異搜抉而出之山莊有山者三曰浮石曰巖石曰玲瓏竒崛鼎立中貫一溪</hi>
　<hi>可容舫合而名之曰三山小隱</hi>金柅園<hi>在府治西宋晏殊詩臨川樓上柅園中十五年前此會同</hi>
　<hi>一曲清歌滿尊酒人生何處不相逢王安石集古句詩臨川樓上柅園中羅幃繡幙圍春風<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船一棹百</hi>
　<hi>分空看來朱碧顔始紅</hi>金禪師塔<hi>在金谿縣東五里相傳有僧居此有大履跡在山峽石上</hi>
<pb n="KR2k0008_WYG_054-15b"/>
　<hi>其塔制甚古</hi>石皷<hi>在府城西南三十九/里其狀似皷或自鳴</hi>石廪<hi>在府城東三十九里狀如</hi>
　<hi>廩中可容千斛荀伯子記云石廩開則歲歉閉則年豐</hi>石龍<hi>在府城南三十四里高丈餘周六百</hi>
　<hi>五十步隱起似龍有鱗甲</hi>石䂬<hi>在宜黃縣南三十里石橋横空長數十丈南北相接下平廣可容數</hi>
　<hi>百人孫覿詩烏鵲填成天上路鬼神鞭出海中山</hi>石月<hi>在樂安縣北六十里世傳王司空閲武山</hi>
　<hi>間修石月以為遊觀之所下有足跡長可二尺餘</hi>玉田<hi>在崇仁縣南三十里玉田觀即蕭子雲種</hi>
　<hi>玉處</hi>
名宦三國朱然<hi>吳臨川太守㑹山賊盛起然討平旬月而定</hi>晉王羲之<hi>臨川内史</hi>
　<hi>以能書知名於時</hi>南北朝謝靈運<hi>宋臨川内史政暇遊覽山水吟詠為樂</hi>孔琇<lb/>
<pb n="KR2k0008_WYG_054-16a"/>
　之<hi>南齊臨川守廉謹平恕凡可以致君澤民者不避艱險為之</hi>何昌寓<hi>南齊臨川内史不妄</hi>
　<hi>交游通和汛愛郡政清白士君子多稱美之</hi>殷均<hi>梁臨川内史體羸多疾閉閣卧治而百姓安之</hi>
　<hi>盜奔出境</hi>蕭摩訶<hi>陳巴山郡守撫字有方律己無私上敬下懷以平畱異歐陽頠有功朝廷褒之</hi>
　駱牙<hi>陳臨川内史發姦擿伏如鑑照物誘執周迪民賴以安</hi>唐周法猛<hi>撫州刺史鑿渠</hi>
　<hi>灌田二百餘頃民懷其德立廟祀之</hi>張景倩<hi>撫州刺史立身謹約為政清明顔真卿為書清德碑</hi>
　顔真卿<hi>撫州刺史建土堘陂溉田民感其忠立祠祀之</hi>元子晳<hi>崇仁令有惠澤及民時人</hi>
　<hi>為立遺愛碑</hi>杜佑<hi>撫州刺史為政寛洪平易不尚皦察掌計治民物便而濟撫人刻石以頌其德</hi>
　戴叔倫<hi>撫州刺史作均水法耕餉歲廣民阜化成遠近咸被其惠人為立遺愛碑</hi>宋和㠓<lb/>
<pb n="KR2k0008_WYG_054-16b"/>
　<hi>知崇仁縣其父凝五代時中書令嘗採古今史傳聽訟决疑事為疑獄集㠓增益三卷上之</hi>王彬<lb/>
　<hi>知撫州民李甲饒英恃財豪横縣莫能制彬按治之州里肅然</hi>戚舜臣<hi>知撫州惠窮困扶善類毁</hi>
　<hi>淫祠郡有號大帝祠者百餘所舜臣悉除之</hi>蘇緘<hi>知崇仁縣其民喜爭田有數十年不决者緘一</hi>
　<hi>斷以法未半歲庭無畱訟</hi>狄明遠<hi>知撫州為政清明字/民有方邦人祀之</hi>李先<hi>知撫州涖</hi>
　<hi>政明察弊無隱者人稱為照天燭</hi>黃榦<hi>知臨川縣歲旱勸糶捕蝗極其力知新淦縣吏民習知其</hi>
　<hi>臨川之政皆喜不令而政行</hi>周執羔<hi>宜黃丞時四境俶擾潰卒為變令大恐執羔諭以禍福皆</hi>
　<hi>斂手聽命邑人德之至繪像立祠</hi>林大中<hi>知新淦縣郡督輸賦急大中請寛其期不聽納吿勅</hi>
　<hi>投劾而去</hi>王阮<hi>知撫州韓侂胄聞阮名特命入奏將誘以美官阮私謂所親曰吾聞公卿擇士士亦</hi>
<pb n="KR2k0008_WYG_054-17a"/>
　<hi>擇公卿今政自韓氏出吾可出其門哉陞對畢即拂衣出關</hi>柴中行<hi>撫州軍事推官韓侂胄禁</hi>
　<hi>道學校文轉運司移檄令自言非偽學中行奮筆曰自幼讀程頥書如以為偽不願考校</hi>王晌<hi>知臨</hi>
　<hi>川縣宼犯州境晌率弓兵土豪討平之其在職去宿弊屏贓吏境内肅然</hi>徐霖<hi>知撫州祠先賢寛租</hi>
　<hi>賦振餓窮誅悍將建營砦政舉化行</hi>謝諤<hi>樂安尉去姦剔蠧施德安民縣多盜諤條二十䇿大要使</hi>
　<hi>其徒相紏而以信賞隨之盜果解</hi>黃震<hi>知撫州時郡中饑震疾馳之郡至則大書閉糶者籍强糴</hi>
　<hi>者斬掲於市米價日損又脩復朱熹祠樹晏殊里門制祭社稷器禁競渡船善政甚多</hi>劉子薦<lb/>
　<hi>撫州司錄有愬王應亨毆死荷擔黃九者獄成子薦疑而駁之俄烈風迅雷闢獄户裂吏禊殺人者實馮</hi>
　<hi>汝能非應亨也獄遂白得免死者八人</hi>陳詠之<hi>知金谿縣歲歉勸分减價者奬閉糴者罰歲豐</hi>
<pb n="KR2k0008_WYG_054-17b"/>
　<hi>創平糴倉邑民賴之</hi>家坤翁<hi>知撫州約己剔蠧始立定規清積年深弊重纂圖經民稱頌之</hi>繆<lb/>
　元德<hi>知撫州儉以足用寛以愛民建和糴倉糴米活饑甿收掩遺骸悉出己俸</hi>元秦起宗<lb/>
　<hi>撫州路總管至官有司供帳甚盛問知借辦於民亟使歸之几席僅給而己自是僚佐有宴集成禮即止</hi>
　<hi>因諭衆曰我素農家安儉約務安靜庶使吾民化之</hi>何槐孫<hi>宜黃尹吏事精敏處斷多出人意表</hi>
　<hi>明能燭物吏不敢欺歲饑勸賑有法貧者無餒咸懷其德</hi>楊景行<hi>宜黃縣尹理白寃獄之不决者</hi>
　<hi>數十事陞撫州路推官發擿姦伏郡無寃獄金谿縣民陶甲兇險暴横豪僧雲住發人冢墓取財物皆治</hi>
　<hi>之如法由是豪猾屏跡良民獲安</hi>本朝李庭桂<hi>丙午年知撫州府時兵革之餘勤力撫治</hi>
　<hi>吏畏其法民懷其德</hi>李敏<hi>洪武初為撫州知府守廉燭理雖庶務煩劇决之如流</hi>馬文璧<lb/>
<pb n="KR2k0008_WYG_054-18a"/>
　<hi>洪武中知撫州府學博才敏為政知大體辨决無滯豈弟慈祥民深德之尤博學長於詩文時稱曰文章</hi>
　<hi>太守</hi>許傑<hi>洪武中知撫州府廉正明敏設施布置皆有法度扶善鋤惡發姦擿伏如神民咸德而思</hi>
　<hi>之</hi>吳思明<hi>洪武中知臨川縣勤以/處事慈以愛民有政聲</hi>時季照<hi>洪武末為崇仁知縣</hi>
　<hi>為政嚴而不猛吏畏民懷尤喜奬勸士類在職十餘年始終如一</hi>蕭福<hi>永樂初任樂安縣典史清</hi>
　<hi>慎有守息爭直訟民樂其平陞監察御史去省志</hi>方琛<hi>永樂中任崇仁知縣籍民為九等量貧富</hi>
　<hi>以科徵邑無恒産者惟以折色貿易准辦賦稅率多逋負奏請從民便賦之咸賴焉省志</hi>王昇<hi>宣德</hi>
　<hi>初撫州知府寛以蒞政禮以待士催科撫字盡力勞心滿考郡人不釋復畱三年後致仕卒</hi>鄭顒<lb/>
　<hi>宣德中任樂安敎諭以成就人才為己任月書日課晨夕不倦緣經指敎文體頓殊自是科舉不乏人省</hi>
<pb n="KR2k0008_WYG_054-18b"/>
　<hi>志</hi>孫亶<hi>正統初知金谿縣奏减水潦荒田秋糧至於利所當興弊所當革者悉心為之以故多惠</hi>
　<hi>民之政省志</hi>謝斌<hi>正統末同知撫州府時樂安草寇竊發民多逃竄斌設法捕獲罪其首而貸其</hi>
　<hi>從招服逃移各安井里人以其德政不愧僚長王宇云省志</hi>王宇<hi>景泰初知撫州府漁利害民宿</hi>
　<hi>弊盡革罷之治後魚池十數畝宇以魚利易粟實倉儲致數萬斛宜黃有虎害作文吿神虎遁走金谿</hi>
　<hi>有聚盜剽掠發廩賑之衆皆感泣相率請命治行卓異至今人談之省志</hi>趙亮<hi>景泰中崇仁知縣脩</hi>
　<hi>舉廢墜境内以治省志</hi>林元美<hi>天順初知撫州府忠謹淳慤豈弟慈祥以廉靜鎮浮俗政通化</hi>
　<hi>洽深為時賢所重省志</hi>李祥<hi>天順間知崇仁縣自常俸外一毫無取於民脩造不擾賑濟有方民</hi>
　<hi>畏而愛之省志</hi>戴智<hi>樂安知縣公勤明敏時/以賢宰見稱焉省志</hi>張璝<hi>成化初知撫州府剛</hi>
<pb n="KR2k0008_WYG_054-19a"/>
　<hi>介自持令肅政廉民懷士服省志</hi>陸廣<hi>成化間撫州知府謹法度重然諾不興造不擾民事有當</hi>
　<hi>為雖利害不䘏事有戾志雖監司不能移省志</hi>瞿俊<hi>成化間崇仁知縣性剛明嚴於嫉惡豪右斂跡</hi>
　<hi>嘗更創便民倉積穀十餘萬官民賴焉省志</hi>周瑛<hi>成化間撫州知府純朴謹厚以文事飭吏治安</hi>
　<hi>靜不擾民寔父母之省志</hi>曹暠<hi>成化間撫州府推官毎訊鞫必使兩造務得其情誣獄賴以平反良</hi>
　<hi>善得安其業焉省志</hi>陳輝<hi>撫州府同知為政明達勤敏凡所興作俱節羡餘不勞民力省志</hi>張<lb/>
　睿<hi>通判撫州妻不曳帛子不挾纊廉慎之操始終如一卒于任囊無棺衾之資省志</hi>劉忠器<lb/>
　<hi>成化間知崇仁縣和易雅重清介自持役志於民畱心學校士民懷之今祀於遺愛堂省志</hi>包裕<lb/>
　<hi>撫州府推官仁恕公廉郡無寃獄時稱為小包云省志</hi>張閑<hi>𢎞治初撫州府學訓導嚴飭敎條為</hi>
<pb n="KR2k0008_WYG_054-19b"/>
　<hi>諸生解經懇懇必其透徹而後己省志</hi>葉天爵<hi>𢎞治間任崇仁縣知縣剛明勤慎擿伏如神崇</hi>
　<hi>尚鄉賢興復水利以政蹟著最今崇祀于遺愛堂有去思記省志</hi>
流寓丁奉<hi>廬江人仕孫吳為冠軍將軍計畧過人能斷大事孫休時遷大將軍休薨奉與丞相共迎</hi>
　<hi>立孫皓有毀之者皓徙奉家于臨川</hi>虞汲<hi>本蜀仁夀人允文之後父㠭知連州以文學知名汲仕宋</hi>
　<hi>為黃岡尉宋亡僑居臨川崇仁與吳澄為友澄稱其文清而醇家貧敎授後以翰林院編脩官致仕</hi>李<lb/>
　貞<hi>本山東蒲臺人樂安主簿厲清操貧不能歸遂家焉</hi>
人物宋樂史<hi>宜黃人母夢異人授五色珠而生史力學有文南唐進士第一人宋復登甲科累官</hi>
　<hi>兩浙巡撫使釋逋負賑饑民轉都官員外郎出知商州後判西京畱臺所著有太平寰宇記等書</hi>樂<lb/>
<pb n="KR2k0008_WYG_054-20a"/>
　黃目<hi>史子淳化初進士累官右諫議大夫知荆南府後知亳州卒黃目面柔簡黙為吏處劇亦無廢</hi>
　<hi>事所著有集五卷又撰學海搜竒等書其兄黃裳弟黃庭並進士及第官至太常博士</hi>晏殊<hi>臨川</hi>
　<hi>人七歲善屬文真宗召見與進士並試援筆立成賜同進士出身為館職仁宗時為相善知人范仲淹孔</hi>
　<hi>道輔歐陽脩等皆出其門富弼楊察皆其壻卒諡元獻有文集四十卷又有類要二府集臨川集</hi>李<lb/>
　陽孫<hi>崇仁人慶厯初為封州簿官滿徒步而歸晏殊深器重之贈以詩曰不忍與君别憐君仁義人</hi>
　<hi>三年官滿後依舊一家貧仕至殿中丞</hi>侯叔獻<hi>宜黃人有志節舉慶厯進士累官兩浙常平使</hi>
　<hi>者兼都水監建議置提舉淤田司相地利引樊山水灌地四十萬頃遷河北水陸轉運判都水監治水尤</hi>
　<hi>得其性有詔奬諭</hi>王安石<hi>臨川人父益歴官州縣有聲安石生有異質長博覽强記善辨不屈</hi>
<pb n="KR2k0008_WYG_054-20b"/>
　<hi>所為文淵源出於典誥擢進士上第神宗朝拜相封荆國公卒諡曰文</hi>王安禮<hi>安石弟嘉祐中</hi>
　<hi>舉進士為著作郎因災異上疏言大臣有乗權射利者進翰林學士知開封府事至立斷時稱神明歴轉</hi>
　<hi>尚書左丞元祐中落職知舒州安禮偉風儀議論明白常以經綸自任云</hi>王安國<hi>安禮弟自幼為</hi>
　<hi>文驚人數舉進士茂才賜對帝問卿兄秉政如何曰恨知人不明聚斂太急爾時吕惠卿諂事安石行新</hi>
　<hi>法安國深惡之嘗諷其兄遠佞人惠卿以為恨乃因鄭俠獄陷之放歸田里歲餘復除大理寺丞卒有文</hi>
　<hi>集行世</hi>蔡元導<hi>臨川人博聞强記家貧無書有市書者過之輙畱數部經宿還之曰吾己黙記</hi>
　<hi>擢嘉祐初進士仕至南劍州推官子承僖少力學行己孤峻與父同擢第除監察御史吕惠卿怙權任私</hi>
　<hi>承僖面陳其罪累遷集賢校理卒贈太中大夫</hi>謝逸<hi>臨川人自號溪堂先生所著有春秋廣微樵談</hi>
<pb n="KR2k0008_WYG_054-21a"/>
　<hi>其他詩啟碑志數百篇淳熈中祠于學弟邁有英氣脩身勵行與兄俱能詩時稱二謝亦有文集</hi>周<lb/>
　袞<hi>金谿人嘉祐末舉進士王安石竒其才行新法之時以袞鄕人必附己欲用之議不合以員外郎出</hi>
　<hi>知滕州孫珩靖康初上書論事不用歸隱麻姑山自號足翁</hi>劉蒙<hi>宜黃人治平初舉進士歴平陽</hi>
　<hi>武城霍丘三縣令淮甸大饑霍丘民賴以全活者甚衆累官至廣西憲為人清潔不可于以私所得補官</hi>
　<hi>先二弟而後二子</hi>鄒極<hi>宜黃人治平中舉進士累遷至湖南漕時掌鹽法者爭以羡餘希進極條</hi>
　<hi>其不便遂罷歸後擢度支員外郎見執政議不合丐外除江西憲親喪服除曰吾讀書丐祿以娛親耳今</hi>
　<hi>既孤可復仕乎力請致仕</hi>饒子儀<hi>臨川人九歲能詩力學不倦王安石多所論薦子儀獨不為屈</hi>
　<hi>崇寧中以經明行脩錫命於朝司諌陳瓘閱其所著編年史要為之序又有周易論語解及詩文甚多</hi>
<pb n="KR2k0008_WYG_054-21b"/>
　鄒餘<hi>臨川人元豐進士調通城令邑多豪滑餘至乃服化哲宗時為侍御史所陳十餘事皆切大體</hi>
　<hi>其一辨析元祐黨人大臣不樂其言遂奉祠歸</hi>汪革<hi>臨川人性孝友家貧好學試禮部第一分敎長</hi>
　<hi>沙卒年四十生平深厚不伐賙親友之急解衣推食無難色嘗謂人常咬得菜根則百事可做所著有青</hi>
　<hi>谿類藁及論語直解</hi>鄧考甫<hi>臨川人嘉祐中舉進士歴官提照開封府界河渠坐事去官元符末</hi>
　<hi>應詔上書言新法必亂天下坐貶高安卒所著有卜世大寶龜伊周素藴太平策要等書凡二百五十餘</hi>
　<hi>篇</hi>吳沆<hi>崇仁人幼孤事母孝政和間獻書於朝不用歸隱環溪後舉不求聞達郡以沆應詔所著</hi>
　<hi>有易論語發微老子解環溪集郡縣學皆祠之</hi>聶昌<hi>臨川人本名山大觀初進士欽宗謂其有周昌</hi>
　<hi>抗節之義改名昌拜周知樞密院奉使金國至綘州遇害建炎中贈觀文殿大學士諡忠敏</hi>崔縱<lb/>
<pb n="KR2k0008_WYG_054-22a"/>
　<hi>臨川人政和中進士累官至承議郎二帝北狩高宗欲遣使通問廷臣咸畏避不行縱毅然請往乃授試</hi>
　<hi>工部尚書比至責以大義金人怒徙之窮荒縱不少屈竟握節而死詔錄其兄子延年為後</hi>歐陽<lb/>
　澈<hi>崇仁人慷慨尚氣憂國閔時出於天性靖康初條敝政陳安邊禦敵十䇿高宗即位澈徒步走行在</hi>
　<hi>伏闕上封事極詆用事大臣遂見殺所著有飄然集六卷後贈秘閣修撰范應鈴為立祠學中</hi>晏敦<lb/>
　復<hi>殊曾孫少學於程頥第進士官至吏部尚書秦檜入相敦復獨有憂色曰姦人相矣後以寶文閣學</hi>
　<hi>士知衢州卒敦復立朝論事無所避高宗嘗曰卿可謂無忝汝祖矣</hi>李浩<hi>臨川人早有文名尤深理</hi>
　<hi>學紹興中登第除吏部郎應詔直言無所避忌知台州軍士謀亂浩一語而定孝宗特用為廣西帥轉吏</hi>
　<hi>部侍郎</hi>吳曾<hi>崇仁人高宗時獻所著書累官史部郎奉祠久之起知靖州志在去貪吏部安邊人</hi>
<pb n="KR2k0008_WYG_054-22b"/>
　<hi>後知嚴州致仕平生苦學為文竒偉所著有得閑文集能齋謾錄諸書</hi>陸筠<hi>金谿人紹興中進士</hi>
　<hi>平生篤好孟子註翼孟音解九十一條周必大稱其嗜古著書有益後學</hi>何異<hi>金谿人紹興中進上</hi>
　<hi>累官右正言奏疏多峻切又累遷權禮部侍郎太廟有芝草生韓侂胄以為祥瑞異獨以為兵妖後遷工</hi>
　<hi>部尚書丐祠致仕</hi>饒延年<hi>崇仁人居鄕樂施歲遇艱糴一夕露禱米斗之直舉斗槩量得錢六</hi>
　<hi>十五立為定直終身行之積米之家多怨延年曰爾家歲入可計若以其餘出糶高價亦不過數十千遂</hi>
　<hi>計數還其直由是鄕黨無敢貴糶者咸以長者稱之</hi>吳澥<hi>崇仁人隆興中進士以朝臣薦召對孝宗</hi>
　<hi>壯之除大學錄改西外宗敎所著有宇内辯疆域志等書</hi>蔡孝恭<hi>元導四世孫博聞强記以賢良</hi>
　<hi>薦上批鱗十三策至京師或謂合謁當道孝恭曰以嫵媚取科第吾不能也遂歸不仕</hi>嚴思義<lb/>
<pb n="KR2k0008_WYG_054-23a"/>
　<hi>臨川人乾道初進士誨人以踐履為先朱熹薦之仕至寧國府倅全活淮民流徙者甚衆老歸故里卒年</hi>
　<hi>四十九</hi>曾幼度<hi>樂安人乾道進士仕至太守以文章鳴有緣督集行世晚年無意仕進築室以</hi>
　<hi>詩酒自娛何穀贊之云不夷不惠斯道之魄不歐不蘇斯道之脉外容萬象中無一物世以為名言</hi>李<lb/>
　郛<hi>宜黃人文學浩博嘗著比事罪言三十篇欲遷都建康為興復計不遇退而著書人號為書厨著文</hi>
　<hi>集數十萬言有緯文瑣語</hi>陸九韶<hi>金谿人與朱熹同時隱居山中講學其學淵粹晝之言行夜必</hi>
　<hi>書之自號梭山老圃遺戒不得銘墓所著有梭山文集</hi>陸九齡<hi>九韶弟乾道進士為全州敎授</hi>
　<hi>嘗與弟九淵講學鵞湖有詩文傳世没贈直秘閣諡文達</hi>陸九淵<hi>生三四歲問其父天地何所窮</hi>
　<hi>際父笑而不答遂深思至忘寢食乾道中進士官至荆州軍居象山敎授生徒數十百人有詩文語錄傳</hi>
<pb n="KR2k0008_WYG_054-23b"/>
　<hi>世没諡文安</hi>劉迂<hi>宜黃人隱居不仕文章敏贍自成一家諸子百家皆精窮迨朱陸諸儒會鵞湖</hi>
　<hi>嘗以詩請益於理學有所得年八十餘無疾沐浴焚香而卒有文集</hi>黃去私<hi>臨川人氣槩豪爽著</hi>
　<hi>屯田議為朱子所知學專行確守師訓不變執親喪行古禮黃榦嘗曰問學之士雕零殆盡江西則甘吉</hi>
　<hi>甫黃去私數人爾</hi>張英甫<hi>臨川人性孝友受學陸九淵講學窮理有易書詩語孟中庸口義五</hi>
　<hi>十餘篇名曰尊經誘掖後進士論歸重所著又有要言渾象原意雜詩</hi>章節夫<hi>臨川人少從陸</hi>
　<hi>九淵學博通諸經深造自得嘗取象山晦菴辭異㫖同處而疏之曰脩和管見晚年所守益固自號從軒</hi>
　<hi>著書數萬言</hi>曾極<hi>臨川人志氣豪放聲名四起朱子得其書及詩大異之所為文有㫪陵小雅金</hi>
　<hi>陵百詠</hi>傅子雲<hi>金谿人學以明善知本為先言行動中規矩嘗主甌寧簿决訟必傳經義人服</hi>
<pb n="KR2k0008_WYG_054-24a"/>
　<hi>其學有易傳論語集傳中庸大學解孟子指義離騷經解并文集行世</hi>鄒斌<hi>臨川人博記敏識見</hi>
　<hi>陸九淵問平日何學以求放心對一語契合制置使趙方嘗委經理三關形勝措置有方至决魚湖訟平</hi>
　<hi>反漢陽獄皆當人心所著有南塘藁</hi>羅點<hi>崇仁人六歲能文淳熈初廷試第二人嘗以薦對䇿切中</hi>
　<hi>時病累官端明殿學士僉書樞密院事卒諡文恭點端介有守無矯激之行或謂天下事非才不辦點曰</hi>
　<hi>當先論其心心茍不正才雖過人何取哉</hi>危稹<hi>臨川人淳熈中進士以詩名著歴屯田郎官上言國</hi>
　<hi>家治亂之故忤用事者出知漳州奏罷經總制錢無名者後請祠歸與鄕老為真率㑹所著有巽齋集及</hi>
　<hi>諸經講義弟和開禧初進士知德興縣有蟾塘文集</hi>曹錫<hi>宜黃人嘉定進士性剛直文典雅歴官至</hi>
　<hi>屯田郎奏對推廣真德秀祈天永命敬德愛民之說奉祠歸德秀嘗謂其文采可為辭誥剛直宜在言路</hi>
<pb n="KR2k0008_WYG_054-24b"/>
　<hi>敏决可作監司</hi>楊掞<hi>臨川人少能詞賦以薦參淮閫杜杲幕杲凡治法征謀多咨於掞安豐被兵掞</hi>
　<hi>以竒策解圍未幾參孟珙幕大將來謁珙坐受其拜掞嘆曰信兠鍪不如毛錐子也於是復業進士遂登</hi>
　<hi>第官至潭州節度推官</hi>謝公旦<hi>崇仁人性孝友簡淡嘉定中進士官至福建漕考覆鹽課民甚</hi>
　<hi>便之卒于官自號野航弟琳以廉稱官至左右司出知徽州過家哭兄一慟而逝</hi>饒應子<hi>崇仁</hi>
　<hi>人紹定進士官至監察御史兼崇政殿說書時江西湖南北皆受兵詔淮兵赴援應子上疏淮不可弛偹</hi>
　<hi>又言洪天錫有犯無隱監學小臣如徐庚金輩叩閽去國宜旌異之累疏丁大全及董宋臣等罪</hi>陳<lb/>
　元桂<hi>臨川人淳祐中進士知臨江軍開慶初元兵奄至元桂力疾登城門督戰吏卒勸之避去不從</hi>
　<hi>兵至元桂叱罵遂遇害諡正節立廟死所初親戚有勸其移治者元桂曰時事如此與其死於饑饉疾病</hi>
<pb n="KR2k0008_WYG_054-25a"/>
　<hi>盜賊孰若死於守土之為光明俊偉哉</hi>吳名揚<hi>金谿人咸淳中進士歴官浙西制幹文天祥招</hi>
　<hi>徠天下士名揚與焉後奏除兵禮二部架閣踴躍赴義意氣感激傾動一時</hi>元危復之<hi>撫州</hi>
　<hi>人宋末為太學生博覽羣書好讀易尤攻於詩元元帥郭昂薦為儒學官不就至元中屢以幣徵之皆不</hi>
　<hi>起隱於紫霞山中士友私諡曰貞白先生</hi>何中<hi>樂中人宋末舉進士以古學自任其學𢎞深該博與</hi>
　<hi>門弟子講易詩書春秋吳澄揭傒斯皆推服之元至順初江西行省聘為龍興郡學帥卒所著有易象類</hi>
　<hi>書傳補遺通鑑網目測海知非堂集等書</hi>孫轍<hi>臨川人學行純篤事毋甚孝家居教授與人言一以</hi>
　<hi>孝弟忠信為本未嘗幾微及人過失屢辭皆不就轍善為文章吳澄嘗敘其集曰所謂仁義之士其言藹</hi>
　<hi>如也</hi>吳澂<hi>崇仁人自幼知用力聖賢之學著述有易春秋禮記尚書纂言學基學統私錄支言集易</hi>
<pb n="KR2k0008_WYG_054-25b"/>
　<hi>外翼孝經章句諸書又校正皇極經世書并大小戴記老子莊子太𤣥經樂律及八陣圖郭璞葬書仕至</hi>
　<hi>翰林學士學者稱草廬先生卒封臨川郡公諡文正本朝詔從祀孔子廟庭</hi>虞集<hi>臨川人汲子三</hi>
　<hi>歲即知讀書稍長從吳澄遊歴官翰林學士兼國子祭酒經筵官命修經世大典成謝病歸自號邵菴卒</hi>
　<hi>追封仁壽郡公諡文靖平生詩文殆萬餘篇存藁有道園集弟槃歴官湘鄕州判治巫之亂人皆驚服善</hi>
　<hi>解經義為人方正</hi>吳當<hi>澄孫精通經史百家仕至翰林直學士時江南兵起授江西廉訪使募民</hi>
　<hi>兵殱建昌渠兇鄭天瑞又平撫州劇寇胡志學等後為撫州路總管退歸豫章杜門著書所著有學言周</hi>
　<hi>禮纂言若千卷</hi>葛原喆<hi>金谿人生而頴異幼時已有能文名公卿執政皆重之至正中舉進士官</hi>
　<hi>至行省經歴及卒學者搜其遺藁得詩文彚為十卷平生經律皆博所至政治有能聲</hi>黃冔<hi>金谿</hi>
<pb n="KR2k0008_WYG_054-26a"/>
　<hi>人博學明經善屬文尤長於詩仕至翰林院待制兼國史院編脩官京城既破冔嘆曰我以儒致身累䝉</hi>
　<hi>國恩今縱無我戮我何面目見天下士乎遂赴井死所著有詩文傳世</hi>劉傑<hi>金谿人至正中進士</hi>
　<hi>歴官延安路總管尋為中書舍人改監察御史陞工部尚書集賢院學士致仕制行甚高</hi>本朝危<lb/>
　素<hi>金谿人少穎悟工詩字有能聲登吳澄門為高第仕元累官至嶺北行中書省右丞本朝重其文學</hi>
　<hi>累擢𢎞文館學士時備顧問論說經史後謫居和州卒</hi>周忠<hi>金谿人少穎悟既長通舉子業國初</hi>
　<hi>召見青龍殿奏對稱㫖寵賜優渥從征湖廣特命參謀左右後欲大用之屢辭不就洪武初復詣闕獻太</hi>
　<hi>平十六策遣使沙漠不知所終</hi>熊鼎<hi>臨川人家世業儒洪武初任山東僉事得大體歴擢翰林學士</hi>
　<hi>授東宮尚書未幾改岐寧衞經歴受害于都勒巴事聞遣官致祭葬黃羊川仍立廟祀之</hi>吳伯宗<lb/>
<pb n="KR2k0008_WYG_054-26b"/>
　<hi>金谿人生而頴悟十歲通舉子業先達見其文嘆曰玉光劒氣終不可掩洪武四年廷對擢第一授禮部</hi>
　<hi>員外郎性剛直不屈忤胡惟庸坐謫未幾召還累遷國子司業武英殿大學士所著有南宮藁使交集成</hi>
　<hi>均藁玉堂藁</hi>掲軌<hi>臨川人傒斯之後洪武初以明經舉任清河簿遷知縣事民懷其德已而謝歸</hi>
　<hi>教授生徒嘗考江西鄕試士服其公召定書傳㑹選數承顧問所著有新河集</hi>吳漙<hi>崇仁人洪武庚</hi>
　<hi>辰進士歴官翰林編修修撰永樂初遷國子司業為人清慎嚴重造次以禮其敎學者必致力本源居官</hi>
　<hi>二十餘年操守如一日家雖貧常分俸以給親故及卒無以為斂</hi>喻德昭<hi>臨川人洪武初父以</hi>
　<hi>户無田移種鳳陽時德昭六歲父母俾所親鞠之年十四詣鳳陽尋弗得遂酒肉間關十年得見於漢中</hi>
　<hi>屯所而毋已没乃扶歸病卒廬於墓所哀慟常如初喪竟卒墓傍鄕人俱服其孝省志</hi>黎希䑔<lb/>
<pb n="KR2k0008_WYG_054-27a"/>
　<hi>臨川人洪武中由明經博學薦除南賓主簿有能聲時鄰郡近夷獠難治部使以健吏奏詔希䑔為知州</hi>
　<hi>至則救偏整弊流氏四歸夷獠解散歲餘戎州賊至希䑔率民兵與戰遇害民𦵏而祠之省志</hi>孫伯<lb/>
　恭<hi>洪武中歴官武庫員外郎以薦陞四川左參政寛平不苛吏民德之累官至鴻臚寺左少卿省志</hi>
　黃紹烈<hi>臨川人洪武甲戌進士知瑞安縣民無逋租奏白寃獄免歸教授生徒成就後學有歸田</hi>
　<hi>類藁傳于世省志</hi>董琰<hi>樂安人洪武間歴官翰林院編脩遷國子司業轉長史時稱賢輔所著有</hi>
　<hi>㓜誦詩省志</hi>袁旭<hi>樂安人永樂乙未進士授江津知縣嘗出俸代貧民逋租坐免復起知寧國府</hi>
　<hi>去郡民祠祀之為人甘淡薄見義如不及然疾惡太甚故卒以誣終省志</hi>吳餘慶<hi>宜黃人性清雅</hi>
　<hi>善詩文永樂間以薦歴官右邇政直秘閣致仕在任三十餘年忠謹無過動省志</hi>吳昌衍<hi>臨川</hi>
<pb n="KR2k0008_WYG_054-27b"/>
　<hi>人永樂辛丑進士歴官監察御史劾都御史陳智廷論偉之時議欲移邊城衍奏以勞民傷財後必致患</hi>
　<hi>事遂寢致仕家居不妄交接卒年八十有餘省志</hi>王英<hi>金谿人永樂甲申進士入翰林累官侍講</hi>
　<hi>學士春坊大學士為經筵講官國史總裁修實錄成進禮部侍郎陞南禮部尚書卒諡文安英為人寛洪</hi>
　<hi>樂易詩文古雅尤善草書自號泉坡有泉坡文集若干卷行世</hi>鄒良<hi>樂安人永樂乙未進士任松溪</hi>
　<hi>邵武知縣境内大治松有銀鑛中貴主持為民患奏罷之陞衡州知府政善民安致仕居鄕正身率物時</hi>
　<hi>稱古人君子省志</hi>何自學<hi>金谿人宣德初進士累官陜西安察使讞鞠明允民喜不寃省志</hi>
　姜洪<hi>樂安人宣德進士召試便殿大加稱賞修實錄成進官修撰洪為文舂容贍雅詩有唐人風歸</hi>
　<hi>卒于家有文集及筆府詳述行于世省志</hi>吳與弼<hi>溥子生八歲侍親遊京師從楊漙學見伊洛淵</hi>
<pb n="KR2k0008_WYG_054-28a"/>
　<hi>源輙有尚友之志以聖賢為必可師收斂身心倡鳴道學天順間聘至授以左春坊左諭德力以疾辭歸</hi>
　<hi>為文清明峻潔曲折紆徐讀之自使人興起及門受業者千數百人省志</hi>謝輔<hi>樂安人性聰敏讀書</hi>
　<hi>過目成誦正統己未第進士累官浙江左參政金華盜聚入其壘諭以禍福賊感泣扣地遂散輔為人與</hi>
　<hi>物無忤操履端方始終如一省志</hi>伍福<hi>臨川人領正統甲子鄕薦歴官陜西督學副使致仕卒為</hi>
　<hi>人風格峻整言動有法詩文典雅世推服之兄禮歴官曹州知州有善政省志</hi>黃矩<hi>金谿人自幼英</hi>
　<hi>邁警敏孝弟根于天衷無意進取斟酌冠婚喪祭四禮行于家賙貧恤孤惟恐或後郡邑屢以材德薦皆</hi>
　<hi>以母老辭論者謂其古心古德可與黃叔度陳太丘並稱省志</hi>王常<hi>臨川人登正統進士除監察御</hi>
　<hi>史巡歴居庸時沙漠有警常固城守葺要以勤能稱受璽書白金之賜復巡南畿風裁茂著劉儼為作兩</hi>
<pb n="KR2k0008_WYG_054-28b"/>
　<hi>甸觀風記以紀其績省志</hi>楊貢<hi>樂安人正統己未進士歴監察御史按治蘇松歳大饑以便發兌軍</hi>
　<hi>米數十萬石以賑民賴更生陞蘇州知府輕徭薄斂民謂之楊青天省志</hi>黃會<hi>臨川人景泰初登進</hi>
　<hi>士授行人司左司副持身不汚奉使不辱陞南京屯田郎中綽有能聲官至苑馬寺少卿卒省志</hi>胡<lb/>
　九韶<hi>崇仁人性重厚刻苦學問動循規矩少從吳康齋遊以道自任為文務典實不樂浮躁孝弟之</hi>
　<hi>聲聞於鄕井卓為一代之醇儒省志</hi>羅明<hi>崇仁人少有美質登景泰甲戍進士任御史巡浙江廣西</hi>
　<hi>風采凜然以才力著尋以僉事專理廣西軍務蠻獠寇賓州明募兵格戰俘馘甚衆生擒賊首仕至副使</hi>
　<hi>歸省志</hi>謝綬<hi>輔子景泰甲戌進士歴官四川左參議平崇彭寇改廣西適荔浦猺獞稱亂綬乘禨</hi>
　<hi>帥師圍於桂山岩同事者欲屠之賴綬以全活者萬計請置永安州治轉陜西參政賑饑民築引流隄立</hi>
<pb n="KR2k0008_WYG_054-29a"/>
　<hi>横渠祠士民樹碑以紀其績累陞刑部侍郎南京禮部尚書卒于官省志</hi>徐瓊<hi>金谿人天順初廷試</hi>
　<hi>第二除翰林院編脩預脩大明一統志英廟實錄寵賚甚隆官終太子太保禮部尚書省志</hi>陳勉<lb/>
　<hi>臨川人登成化己丑進士除工部主事提督遵化鐵厰痛革宿弊陞刑部郎中屢平反大獄出知泉州捕</hi>
　<hi>海寇禁水火葬親澆俗漸還以憂去士庶相與立愛民碑官終河東運使長子威次嬰俱進士第省志</hi>
　吳哲<hi>臨川人成化壬辰進士任嘉定知縣築堤四十里以捍海潮酌兩京歳額費立小婁塘以便民</hi>
　<hi>呼為吳公市陞監察御史人莫敢撓以私巡兩淮鹽課鬻餘鹽二千餘萬引開各塲運河九十八道再巡</hi>
　<hi>畿内權寵家侵據民地若干悉復之簡刑興利民免流離論者謂其得激揚之體省志</hi>洪鍾<hi>崇仁</hi>
　<hi>人幼有異質稱神童甫七歲隨父之京有以其所著書進憲廟召見嘉嘆命讀中秘書年十八登進士除</hi>
<pb n="KR2k0008_WYG_054-29b"/>
　<hi>中書舍人陞禮部員外郎卒清材不夀士林惜之省志</hi>謝緝<hi>樂安人成化中進士授醴陵知縣有</hi>
　<hi>善政歴刑部主事治獄明慎陞工部郎中治水徐州漕運軍民德之陞知處州府宅心寛厚政尚平易有</hi>
　<hi>古循良風年未六十即乞去士民作去思錄弟紳以孝行聞詔旌表其門省志</hi>吳世忠<hi>金谿人生</hi>
　<hi>而穎英𢎞治庚戌進士歴官給事中以謇諤名天下擢湖廣參議陞延綏僉都御史選將練兵羌人不敢</hi>
　<hi>犯以疾歸卒于家所著有學庸通㫖洪範考疑矜菴詩蠢遇錄省志</hi>王萱<hi>金谿人幼超穎書過目即</hi>
　<hi>成誦登𢎞治壬戌進士改庶吉士授刑科給事中條陳多所采用嘗視師四川兩平蜀寇擢通政司右參</hi>
　<hi>議以疾卒于京邸省志</hi>
列女陳氏<hi>臨川縣人涂端友妻宋紹興中盜起被驅迫之不從乃幽之壁屋居數日族黨齊金帛來</hi>
<pb n="KR2k0008_WYG_054-30a"/>
　<hi>贖其孥賊引陳令歸陳曰吾聞貞女不出閨閤今吾被驅至此何面目登涂氏堂復罵賊不絶竟死之</hi>
　梁氏<hi>臨川人歸夫王氏家纔數月㑹元兵至與夫約曰吾必死若後娶當我吿頃之夫婦俱被掠有</hi>
　<hi>軍千户强使婦從己婦紿曰夫在情不忍乞歸之而後可千户從之約夫行遠即拒罵奮摶乃被殺越數</hi>
　<hi>年夫謀更娶議輙不諧因吿故妻夜夢妻云我死後生某氏家後當復為君婦明日遣人聘之一言而合</hi>
　<hi>詢其生與婦死年月同云</hi>鄧氏<hi>名柔玉臨川人適章宗原甫再歲而宗原死于紅中室無期功親鄧往</hi>
　<hi>依父母踰月子惠生惠數歲鄧携歸故廬勤女事以為家洪武間事聞旌表命下卒省志</hi>劉氏<hi>名順</hi>
　<hi>慶吉水人元國史院編脩劉楚竒女臨川饒伯振妻未亡守節永樂間旌表省志</hi>黎氏<hi>臨川黎友</hi>
　<hi>和女吳彦升妻守節自誓清儉謹畏能處人所難處吳康齋為立傳省志</hi>黃氏<hi>名季貞崇仁王仲高</hi>
<pb n="KR2k0008_WYG_054-30b"/>
　<hi>妻仲高以尸役死于郡黃年二十四父母欲嫁之黃曰使吾兄弟或亡其外父奪父新婦以嫁父豈欲乎</hi>
　<hi>寧忍饑寒以奉舅姑不可違禮父母知不可强從之正統間旌表省志</hi>熊氏<hi>樂安丘咨疇妻夫故</hi>
　<hi>無子舅姑且没哭曰妾不幸如此尚何用此生乃自縊以殉正統間同臨川聶同文妻胡氏旌表省志</hi>
　葉氏<hi>臨川朱希軾妻軾亡累奉姑以孝子昇以明經為儒官景泰中旌省志</hi>許氏<hi>臨川進士</hi>
　<hi>何書女適宜黃李時傑傑死許年十九守志不二訓孤有法天順初旌省志</hi>貝克寛妻<hi>黃氏</hi>
　<hi>崇仁人夫亡守節成化間旌表省志</hi>董氏<hi>名官貞樂安王表之妻年二十二夫卒斂訖即入室自經</hi>
　<hi>死楊貢為作烈婦傳成化間事聞旌表省志</hi>聶氏<hi>名妙真樂安人年十五納同邑王所聘未</hi>
　<hi>嫁而所聘亡訃聞涕泣欲往弔父母不可聶曰兒雖未入王門然既以身許之不可再醮遂闔户自經死以</hi>
<pb n="KR2k0008_WYG_054-31a"/>
　<hi>其喪歸王氏與所聘合葬焉羅倫取其事而傳之成化中詔特旌表省志</hi>元氏<hi>樂安王德脩妻德脩</hi>
　<hi>卒元年二十有五遺腹三月而生子家特貧勤紡績以事舅姑撫孤子至成立邑令陳世良為立傳稱其</hi>
　<hi>孝慈節義俱盡焉成化間受旌表省志</hi>郭氏<hi>崇仁李賢妻年十九歸于賢賢病足伏床者三年旦</hi>
　<hi>暮湯藥久而彌謹比卒棺斂畢乃大慟曰妾望夫以終其身夫亡無子妾將焉托遂潛縊于後園之木間</hi>
　<hi>尋被旌省志</hi>萬氏<hi>崇仁羅元方妻夫亡守/節𢎞治間旌其門省志</hi>胥氏　李氏<hi>皆臨</hi>
　<hi>川人李胥之嫂也正德壬申盜突至其里姑嫂走避之正舍傍有湖盜追之將及二女相携投湖而死省</hi>
　<hi>志</hi>詹氏<hi>樂安洪立妻正德辛未流賊犯邑執詹與男去行至東隅杏村井乃紿賊求水密謂男曰</hi>
　<hi>記母在此井遂投之賊退收其屍面如生時同邑志傅愈銘妻易氏詹崇妻潘氏俱被執不從遇害省</hi>周<lb/>
<pb n="KR2k0008_WYG_054-31b"/>
　氏<hi>東鄕陳忠妻正德七年盜起忠率族人與戰不格潰圍走周被執自投于沼其伯母王氏掲氏嬸張</hi>
　<hi>氏饒氏王氏女金玉俱溺水後皆旌表時同邑季貫五妻張氏梁氏元五妻周氏梁伯一妻晏氏俱被執</hi>
　<hi>不屈遇害省志</hi>
仙釋黃華姑<hi>臨川人姓黃名令微脩道於井山行年八十餘顔如處子時人號曰黃華姑唐開元</hi>
　<hi>中屍解刺史顔真卿撰仙壇碑載其事</hi>鄧紫陽<hi>名思壦臨川人隱麻姑山中唐開元末感虎駕</hi>
　<hi>雷車之異奄忽而化歸殯本山靈昌太守李邕作碑記其事</hi>王文卿<hi>臨川人解呼雷致雨役使</hi>
　<hi>鬼神之術宋宣和初召見時將有事明堂雨不止上呼禱晴天忽開霽禮成復雨詔封冲虚通妙先生後</hi>
　<hi>歸老紹興一日謂其徒曰西北有黑雲起當速報我移時果然即入室解化乾道初人有見之於成都者</hi>
<pb n="KR2k0008_WYG_054-32a"/>
　白陽禪師<hi>號僊林姓王氏臨川人唐元和中出家於白陽院脩行勤苦歲旱鍤地即泉湧出民</hi>
　<hi>得資以灌溉一日忽依鍤而化人推之仆地折齒屍自起立里人投其屍于水三日沂流故處衆異之塑</hi>
　<hi>其骨而祠之祈禱多應</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_054-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷五十四<lb/>
</p>
<p>
</p>
  </div>
</body>
</text>
</TEI>
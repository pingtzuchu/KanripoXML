<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷十六</head> <lb/>
    <p>
<pb n="KR2k0008_WYG_016-1a"/>
欽定四庫全書<lb/>
　明一統志卷十六<lb/>
　　　　　　　　　　　　明　李賢等　撰<lb/>
　　池州府<hi>東至寧國府南陵縣界一百四十里西至江西九江府彭澤縣界一百四十里南至</hi>
　　　<hi>徽州府祁門縣界一百九十里北至安慶府桐城縣界三十里自府治至南京六百里至京師</hi>
　　　<hi>四千五十里</hi>
　　　<hi>糧六萬一千九百石零</hi>
建置沿革禹貢揚州之域天文斗分野春秋時吳地後<lb/>
<pb n="KR2k0008_WYG_016-1b"/>
　屬越越滅屬楚秦屬鄣郡漢改鄣郡為丹陽郡三國<lb/>
　吳為石城侯邑晉屬宣城及豫章郡梁屬南陵郡陳<lb/>
　屬北江州隋初屬宣州後改州為宣城郡唐初始置<lb/>
　池州治秋浦以地有貴池故名貞觀初州廢永泰初<lb/>
　復置南唐陞康化軍宋復為池州治貴池縣元為池<lb/>
　州路屬江浙省本朝改為池州府直𨽻京師領縣六<lb/>
　貴池縣<hi>附郭本漢丹陽郡石城縣地晉屬宣城郡隋置秋浦縣屬宣州唐為池州治五代時楊吳</hi>
　<hi>改貴池縣宋元仍舊本朝因之編户三十九里</hi>青陽縣<hi>在府城東八十里本漢丹陽郡涇縣地三</hi>
<pb n="KR2k0008_WYG_016-2a"/>
　<hi>國吳置臨城縣晉屬宣城郡隋省唐析置青陽縣屬池州以其地在青山之陽故名宋元仍舊本朝因之</hi>
　<hi>編户一十七里</hi>銅陵縣<hi>在府城東北一百二十里本梁南陵縣地隋屬宣州唐置義安縣尋廢為</hi>
　<hi>銅宫治南唐因置銅陵縣屬昇州宋改屬池州元仍舊本朝因之編户一十五里</hi>石埭縣<hi>在府</hi>
　<hi>城東南一百六十里本漢陵陽石城涇三縣地屬丹陽郡三國吳置石埭場梁因置石埭縣以有兩石横</hi>
　<hi>亘溪上如埭故名隋省入南陵唐復置宋元仍舊本朝因之編户一十一里</hi>建徳縣<hi>在府城西</hi>
　<hi>南一百八十里本漢鄱陽石城二縣地唐置至徳縣屬饒州因年號為名後改屬池州五代時楊吳改曰</hi>
　<hi>建徳縣宋元仍舊本朝因之編户九里</hi>東流縣<hi>在府城西一百八十里本漢豫章郡彭澤縣地</hi>
　<hi>晉以後因之唐置東流場南唐因置東流縣以大江自湓城而下迤邐東注故名宋割貴池之晉陽鄉入</hi>
<pb n="KR2k0008_WYG_016-2b"/>
　<hi>焉元仍舊本朝因之編户七里</hi>
郡名池陽<hi>古名</hi>秋浦<hi>隋名</hi>
形勝依貴池之美據石城之固<hi>唐裴度㕔壁記</hi>九峯競秀神采<lb/>
　竒異<hi>唐劉禹錫九華山歌序</hi>浸以秋浦鎮以齊山<hi>南唐徐鉉天慶觀記浸之</hi>
　<hi>以秋浦鎮之以齊山北望陵陽竇真人飛昇之地南膽孫子費徵君棲隠之鄉</hi>山川清曠<hi>秋浦</hi>
　<hi>志</hi>江山千里襟帶六朝<hi>宋曽會池州門樓記</hi>清溪南來九華東<lb/>
　引<hi>宋盛約中和堂記清溪南來九華東引洪流環繞沃野彌望</hi>
風俗民淳氣和<hi>盛約中和堂記民淳氣和衆貨畢給雖人物稠夥而有訟不嚚雖租賦浩□而</hi>
<pb n="KR2k0008_WYG_016-3a"/>
　<hi>聞令必集</hi>以漁獵為業<hi>郡/志</hi>祀社踏歌<hi>同上春秋祀社神畢則羣飲執手踏歌謂</hi>
　<hi>之歌社</hi>
山川齊山<hi>在府城南三里山有十餘峯其高齊等故名又有妙空武功寄𨼆竇雲玉桂有待等巖九</hi>
　<hi>頂圓頂華盖蓮子左史石虎等洞極為竒勝或云山因唐刺史齊映得名唐杜牧九日登山詩江涵秋影</hi>
　<hi>鴈初飛與客攜壺上翠微塵世難逢開口笑菊花須挿滿頭歸宋吳中復詩當時齊映為州日從此山因</hi>
　<hi>姓得名却自牧之賦詩後每逢秋至菊含情</hi>鎮山　黄龍山<hi>俱在府城北五里瀕大江</hi>
　江祖山<hi>在府城西南二十五里有一石突然出水際其高數丈上有仙人蹟名曰江祖石</hi>黄<lb/>
　老山<hi>在府城東南三十里唐康駢嘗隠于此</hi>郎山<hi>在府城西六十里舊名和龍山其下有潭</hi>
<pb n="KR2k0008_WYG_016-3b"/>
　<hi>山半有石刻玉鏡潭三字</hi>魁山<hi>在府城南七十里舊傳山有寳光夜見則是鄉必有登第者故名</hi>
　秀山<hi>在府城西七十里峯巒秀麗屹然干雲舊傳梁昭明太子薨其神附于秀山之民曰吾昔愛此</hi>
　<hi>今帝錫我矣民因立祠于山阿祈禱有應</hi>大樓山<hi>在府城南七十里舊有悟真寺</hi>七井山<lb/>
　<hi>在府城南八十里上有七峯湧泉七穴其泉險峻四時多寒</hi>盧子庫山<hi>在府城南九十里一</hi>
　<hi>名伏龍巖山有龍池相傳神龍宅焉凡旱禱而龍或微露其形輙應</hi>鯉魚載山<hi>在府城西南一</hi>
　<hi>百五十里其山峯巒峭拔有飛瀑掛石壁凡三級下各有潭上有巨石附飛流中如鯉魚狀</hi>靈山<lb/>
　<hi>在府城西南二百里山顛有田百畝水泉四時不竭</hi>九華山<hi>在青陽縣南舊名九子山唐李白陋</hi>
　<hi>其名無所據以山九峯如蓮華乃更名九華白詩妙有分二氣靈山開九華又云天河掛緑水秀出九芙</hi>
<pb n="KR2k0008_WYG_016-4a"/>
　<hi>蓉杜牧詩凌空痩骨寒如削照水清光翠且重却憶謫仙才格俊解吟秀出九芙蓉</hi>青山<hi>在青陽縣</hi>
　<hi>北五里縣以此山得名</hi>幘山<hi>在青陽縣南與九華山相接六峯嵬峩儼如冠幘</hi>五松山<lb/>
　<hi>在銅陵縣南五里唐李白詩我來五松下置酒窮躋攀</hi>鵲頭山<hi>在銅陵縣北一十里其山高聳</hi>
　<hi>宛若鵲頭今廬江西岸有鵲尾渚與此為匹</hi>楓林山<hi>在銅陵縣東一十里山多楓林</hi>銅官<lb/>
　山<hi>在銅陵縣南一十里又名利國山有泉源冬夏不竭可以浸鐡烹銅舊嘗於此置銅官場李白詩我</hi>
　<hi>愛銅官樂十年未擬還</hi>石耳山<hi>在銅陵縣南二十里雙峯對峙秀拔亦名真人峯有石高丈餘</hi>
　<hi>上有巨人跡</hi>龍泉山<hi>在銅陵縣東三十里山顛舊有西峯庵祈禱多驗山下出泉冬夏不竭</hi>
　杏山<hi>在銅陵縣東三十里昔傳葛仙翁嘗留此種杏有溪襟帶其下落英飛堰上名花堰宋郭祥正</hi>
<pb n="KR2k0008_WYG_016-4b"/>
　<hi>詩傳聞花落流堰水每到三月溪泉香</hi>金山<hi>在銅陵縣西南三十里山有金牛洞世傳嘗有金牛</hi>
　<hi>出遊鄉民欲設穽陷之因名其地曰大欄小欄</hi>天門山<hi>在銅陵縣西南四十里以其山高聳挿天</hi>
　<hi>故名</hi>葉山<hi>在銅陵縣東五十里上有蓮花/峯葉真人廟在焉祈禱多應</hi>城山<hi>在銅陵縣東五</hi>
　<hi>十里四圍石壁峭拔惟西南一逕可通如城門然山顛平坦可數十畝名曰寨塘中有一井遇隂晦則雲</hi>
　<hi>氣湧出鄉民嘗避兵于此</hi>貴山<hi>在銅陵縣東六十五里山南有百丈峯北有馬鞍峯上有獅子峯中</hi>
　<hi>有西峯皆極高峻有大聖堂</hi>馬仁山<hi>在銅陵縣東南七十里舊名馬人以山類人馬狀唐徳宗</hi>
　<hi>時嘗有石馬妖鳴遂斷其首因更人為仁上有仙人韜玉等峯又有望江石唐陳商王冲霄嘗隠于此</hi>
　鳯凰山<hi>在銅陵縣東七十里世傳嘗有鳯集其上石窟有泉寒冽名鳯飲泉</hi>金城山<hi>在石</hi>
<pb n="KR2k0008_WYG_016-5a"/>
　<hi>埭縣治西開福寺在焉山列于寺傍宛若城郭</hi>陵陽山<hi>在石埭縣治北山自西北迤邐而來三峯</hi>
　<hi>連亙東接宣州其西二峯乃仙人竇子明所居之地</hi>盖山<hi>在石埭縣南三十里逺望之如盖</hi>櫟<lb/>
　山<hi>在石埭縣西一百六十里其山四壁峭拔上有池水澄澈如鑑</hi>杉山<hi>在石埭縣西一百六十里</hi>
　白象山<hi>在建徳縣治後以形似名</hi>博陽山<hi>在建徳縣東北一十里巖石嵳峩溪流湍急舊</hi>
　<hi>於絶頂設祠祈禱有應</hi>五龍山<hi>在建徳縣東二十五里五峯森立山半有石井清澈名化龍池</hi>
　<hi>深不可測嘗有五巨蟹遊于水面</hi>歴山<hi>在東流縣東三十里西枕歴池故名上有二池其一嘗乾</hi>
　<hi>雖乆雨不停其一常溢雖乆旱不涸</hi>升雲峯<hi>在青陽縣西上有潭雖旱不竭將雨則四山雲氣先</hi>
　<hi>從此起</hi>中峯<hi>在青陽縣西衆峯環列而此峯居中上睇日月下覸雲雨淸泉迸石翠霧凝空</hi>玉<lb/>
<pb n="KR2k0008_WYG_016-5b"/>
　峯<hi>在建徳縣治南絶頂有石光瑩如玉一名峯子山宋嚴畢得漢武登嵩所刻夀字石本刻于上名夀</hi>
　<hi>崖</hi>水車嶺<hi>在齊山李元方嘗云秋浦千重嶺而水車嶺最竒郭祥正和李白詩萬丈水車嶺還</hi>
　<hi>如九叠屏北風來不斷六月亦生冰</hi>呈鳯嶺<hi>在青陽縣西舊傳丹鳯生焉有獲之者欲獻于朝而</hi>
　<hi>羣烏競來撲人乃捨之</hi>儀鳯嶺<hi>在銅陵縣東南一十五里峯巒喬聳形勢如鳯</hi>普門嶺<lb/>
　<hi>在建徳縣西南一十五里宋朱文公嘗書普門嶺三字刻于石</hi>半巖<hi>在齊山李元方云齊山大小泉</hi>
　<hi>凡十一而半巖為勝</hi>夫子巖<hi>在建徳縣東七里昔有隠者讀書于此巖前有水若簾亦名水簾巖</hi>
　古仙洞<hi>在府城南六十里中有石棊局石鑼鼔各一</hi>穿山洞<hi>在府城西七十五里相傳</hi>
　<hi>宋建隆中有犬登木化為龍風雲勃興穿山而行故名</hi>蛻龍洞<hi>在建徳縣治山後深廣各三丈</hi>
<pb n="KR2k0008_WYG_016-6a"/>
　<hi>古木森秀怪石嵳峩嘗有獲龍骨於此者</hi>石礲磯<hi>在銅陵縣北五里瀕大江有三石門水涸可出</hi>
　<hi>入容數十人亦名五霞洞</hi>鹿跡石<hi>在東流縣東六十里有巨石平如掌俗傳葛洪於此煉丹丹成</hi>
　<hi>跨白鹿飛昇石上有鹿跡</hi>金雞石<hi>在建徳縣草堂寺北相傳唐羅隠過此題詩有金雞不向五更</hi>
　<hi>啼之句石遂迸裂有雞飛鳴而去</hi>大江<hi>在府城北境上自東流縣鴈㲼入界北流又折而東歴李</hi>
　<hi>陽河梅根口下至銅陵縣大通河口凡二百餘里府境諸水皆入焉</hi>僊人湖<hi>在建徳縣南舊名瀝</hi>
　<hi>湖世傳宋建炎間冇七仙人泛舟湖中衣冠談論逹旦不已後人遂以名湖</hi>大青湖<hi>在東流縣</hi>
　<hi>北四十里廣十餘頃澄澈如鑑</hi>池口河<hi>亦名杜塢河即貴池也源出櫟山流為管公明溪歴龍髦</hi>
　<hi>河會于秀山倉埠潭過白面渡匯為秋浦又北流入于大江</hi>銅陵河<hi>在銅陵縣西北七里其源</hi>
<pb n="KR2k0008_WYG_016-6b"/>
　<hi>一出南長山一出縣北官莊一出東高村山會于横塘閘入市後湖達于大江</hi>大通河<hi>在銅陵縣</hi>
　<hi>南四十里其源一出九華山一出天門山一出梅衝山會于車橋湖至大通鎮入大江</hi>荻港河<lb/>
　<hi>在銅陵縣北八十里源發朱村耆即坑邵家澗㑹石洞南洪鳯風鍾鳴貴上中下各耆之水合流至北下</hi>
　<hi>社入于大江</hi>五溪水<hi>在青陽縣西二十里源出九華山五溪龍溪池溪漂溪雙溪瀾溪合流北</hi>
　<hi>入大江</hi>天門水<hi>在銅陵縣南四十里出天門山石竅中委蛇曲折襟帶數里灌溉民田流入永</hi>
　<hi>城埭至荻港達于大江</hi>舒溪水<hi>自太平縣界流入石埭縣舒泉鄉與盖山清泉水合流至縣南</hi>
　<hi>三十里潭洞不一</hi>青溪<hi>源出洘溪山與石人嶺水合北流匯為玉鏡潭又東流經府門外復折而</hi>
　<hi>北至清溪口入大江唐李白詩夜到清溪宿主人碧巖裏簷楹掛星斗枕席響風水</hi>堯城溪<hi>在建</hi>
<pb n="KR2k0008_WYG_016-7a"/>
　<hi>徳縣治南發源自太原鄉等處春夏水溢可通舟楫北流達于大江</hi>秋浦<hi>在府城西南八十里長八</hi>
　<hi>十餘里濶三十里四時景物宛如瀟湘洞庭唐李白詩愁作秋浦曲強看秋浦花山川如剡縣風日似長</hi>
　<hi>沙杜牧詩秋浦倚吳江去檝飛青鶻溪山好畫圖洞壑深閨闥</hi>丁家洲口<hi>在銅陵縣東北二十</hi>
　<hi>里發源儀鳯嶺達于東流㑹于栖鸞湖過鳯心閘合胡城順安水一自洲上口一自洲下口達于大江</hi>
　鍊丹井<hi>在九華山卧雲庵北相傳葛仙嘗錬丹于此</hi>包公井<hi>在府治内西偏相傳宋太</hi>
　<hi>守包拯所浚</hi>清泉<hi>在青陽縣西一十里舊以鮑公趙公名宋林之竒改名清泉真徳秀為記銘</hi>
　雙泉<hi>在青陽縣東南七里龍安山西二泉相去咫尺宋曹機嘗鑿方池建亭其上</hi>潮泉<hi>在青</hi>
　<hi>陽縣東南一十里龍池山巖石聳立下有二竇泉自中出日凡三至故名</hi>隠真泉<hi>在青陽縣東六</hi>
<pb n="KR2k0008_WYG_016-7b"/>
　<hi>十里招隠山崇真觀後泉從石罅流出味甚清冽</hi>靈竇泉<hi>在銅陵縣葉山相傳嘗有龍自穴出</hi>
　<hi>溉田百頃水旱自若</hi>上下華池<hi>在青陽縣雙峯下曰上華池雙溪上曰下華池泉甘土沃産異</hi>
　<hi>茗宋陳巖詩聽鍾喫飯東西寺就水烹茶上下池</hi>嘉魚池<hi>在青陽縣南三十里百丈潭側</hi>黄<lb/>
　鶴池<hi>在石埭縣陵陽山中峯下相傳竇子明於此跨鶴昇仙</hi>蒼凖潭<hi>在府城西七十里舞</hi>
　<hi>鸞鄉行旅徃來濟渡於此</hi>
土産茶<hi>青陽縣出</hi>薑<hi>銅陵/縣出</hi>紙<hi>貴池/縣出</hi>銅　鉛　鐵　錫<hi>俱銅陵縣出</hi>
學校池州府學<hi>在府城東南隅宋開寳間建于城之西北至和間始移建于此本朝洪武元年</hi>
　<hi>重建景泰三年重修</hi>貴池縣學<hi>在縣治西南舊在縣治東洪武三年建𢎞治間遷于黄狀元故</hi>
<pb n="KR2k0008_WYG_016-8a"/>
　<hi>宅即今地</hi>青陽縣學<hi>在縣治東洪武七年建正統四年修成化間重建</hi>銅陵縣學<lb/>
　<hi>在縣治西宋淳熙間自縣治東移建於北本朝洪武間重建正徳間復遷于舊址</hi>石埭縣學<lb/>
　<hi>在縣治南洪武初建正統八年重修</hi>建徳縣學<hi>在縣治西宋嘉定間自縣治東移建於此本朝</hi>
　<hi>洪武三年重建十六年重修</hi>東流縣學<hi>在縣治東洪武元年建成化間重建</hi>
書院齊山書院<hi>在府城西六十里元建設山長職教授</hi>李白書院<hi>有四一在貴池</hi>
　<hi>縣華竹嶺一在青陽縣九華山化成寺西斷碑存焉一在銅陵縣五松山一在石埭縣杉山</hi>陽明<lb/>
　書院<hi>在化成寺西為新建伯王守仁建鄒守益記</hi>甘泉書院<hi>在成化寺東為禮部尚書</hi>
　<hi>湛若水建吕柟記</hi>
<pb n="KR2k0008_WYG_016-8b"/>
宫室蕭相樓<hi>在府城東南隅唐大歴間刺史蕭復建復有惠政民追思之因以名樓宋蘇轍詩樓</hi>
　<hi>成始覺江山秀人去方知徳業尊</hi>九華樓<hi>在府城九華門上或云即九峯樓也唐建齊山横陳</hi>
　<hi>九華遥聳霜降水涸溪流如帶縈迴曲折勝槩溢日宋陳舜俞詩只因山色好來上九華樓</hi>秋浦<lb/>
　樓<hi>在府東城上宋紹定間郡守趙苑因舊址增築石刻東坡詞山谷字于壁</hi>文選閣<hi>在府城西</hi>
　<hi>五里以梁昭明太子祠在焉池人因建此閣</hi>李白書堂<hi>在五松山唐李白來遊樂其山水之</hi>
　<hi>勝建堂讀書于此</hi>荆公書堂<hi>在葉山靈竇泉側荆公宋王安石也微時與汪澥王叔才建堂</hi>
　<hi>講論道藝</hi>中和堂<hi>在府治小㕔後/宋建盛約有記</hi>思政堂<hi>在中和堂後宋建曽鞏有記</hi>
　從容堂<hi>在府治内宋通判趙昴發建嘗領客至堂中曰古人謂從容就義難此殆其兆也後竟死</hi>
<pb n="KR2k0008_WYG_016-9a"/>
　<hi>於此</hi>弄水亭<hi>在府城通逺門外唐杜牧建取李白飲弄水中月之句為名宋陳舜俞詩未識貴池</hi>
　<hi>好嘗聞弄水名白鳥鑑中立畫船天上行</hi>翠微亭<hi>在府城南齊山之顛唐建俯瞰清溪高爽可愛</hi>
　<hi>宋郭祥正詩半空翠微亭玩月動經宿更待雨中來林林㸔銀竹岳飛詩經年塵土滿征衣特特尋芳上</hi>
　<hi>翠微好水好山㸔未足馬蹄催趂月明歸</hi>富覽亭<hi>在銅陵縣治後宋縣令張孝章建孝章詩碧瓦</hi>
　<hi>朱甍接翠崖周迴無地著纎埃山從雲腳斷邊出水向天根盡處來</hi>朝峯亭<hi>在建徳縣治後山之</hi>
　<hi>頂與玉峯相對宋縣令梅堯臣建堯臣詩結茅在雲端下連公居靜林表明溪湖忩中俯閭井此趣還自</hi>
　<hi>知寜須享三鼎</hi>望仙亭<hi>在陵陽山中峯之半相傳漢竇子明昇仙之地後有唐天寳間所建仙壇</hi>
　<hi>宫</hi>丹臺<hi>在陵陽山中峯之半平夷可容/數人相傳竇子明嘗鍊丹其上</hi>昭明釣臺<hi>在府</hi>
<pb n="KR2k0008_WYG_016-9b"/>
　<hi>城西六十里和龍山下有玉鏡潭梁昭明太子嘗垂釣于此又府城北瀕江亦有此臺</hi>潔已臺<lb/>
　<hi>在石埭縣泮宫前取澡雪去垢之義</hi>
關梁通逺橋<hi>在府治南跨清溪舊名清溪橋</hi>聖母橋<hi>在府城西四里通西祠大路</hi>五<lb/>
　溪橋<hi>在青陽縣跨五溪水</hi>棲鳯橋<hi>在銅陵縣東一十/五里達臨津驛</hi>惠政橋<hi>在石</hi>
　<hi>埭縣治東</hi>
寺觀景徳寺<hi>在府治北舊名祝聖唐貞觀間建宋景徳初賜額</hi>妙音寺<hi>在青陽縣治東</hi>
　<hi>北唐建</hi>開福寺<hi>在石埭縣西二里唐建巳上/二寺宋太平興國間賜額</hi>永樂寺<hi>在建</hi>
　<hi>徳縣東南二里唐建</hi>崇福寺<hi>在銅陵縣治西/宋淳熙間建</hi>民化寺<hi>在東流縣治西宋景</hi>
<pb n="KR2k0008_WYG_016-10a"/>
　<hi>定初建巳上六寺俱本朝洪武間重修</hi>𤣥妙觀<hi>在府治北舊名天慶觀宋大中祥符初建本朝</hi>
　<hi>永樂初重建</hi>
祠廟恊濟祠<hi>在九華山東西凡二所舊傳二神姓曽三國時人兄弟避兵於此既歿有禦災捍患</hi>
　<hi>功遂立廟宋大觀間賜額至今祈禱屢應</hi>許旌陽祠<hi>在建徳縣北六里石印洞山上相傳晉旌</hi>
　<hi>陽令許遜嘗逐蛟至此後因立廟</hi>西祠<hi>在府城西五里祀梁昭明太子舊祠在秀山唐永泰初始</hi>
　<hi>祀於此宋賜額曰文孝又封英濟忠顯靈佑王今仍曰梁昭明太子之神以中秋日有司致祭</hi>李白<lb/>
　祠<hi>舊在銅陵縣五松山後移置縣學之側</hi>許侯祠<hi>在青陽縣西宋縣令許介有善政邑人思</hi>
　<hi>之繪像祀焉</hi>文節祠<hi>在貴池縣治西祀宋通判趙昴發元兵攻城昴發與妻雍氏死節元將伯</hi>
<pb n="KR2k0008_WYG_016-10b"/>
　<hi>顔見而歎息以禮合𦵏焉事聞贈待制諡文節雍贈順義夫人有司嵗以三月望日致祭嘉靖初知府田</hi>
　<hi>賦以邑黄觀妻女同死忠事亦類乃立雙忠六烈祠祀趙黄于正堂祀二家妻女于後寢</hi>高獲廟<lb/>
　<hi>在府城西七十里獲漢人與光武有舊嘗舉孝㢘後遁居江南有墓與廟相近</hi>孝娥廟<hi>在府城東</hi>
　<hi>北四十里吳大帝時娥父為鐵官冶鐵不流娥憂父刑遂投鑪中鐡乃湧溢流注娥所躡履浮於鑪時人</hi>
　<hi>號曰聖姑為立廟</hi>葉真人廟<hi>在葉山下唐方士葉靜字法善嘗隠此山後人為立廟</hi>褒<lb/>
　忠廟<hi>在石埭縣祀宋制置使丁黼黼知成都與敵戰死之嘉熙間其子鎔請立廟於此有墓在北䕃</hi>
　<hi>山下</hi>
陵墓昭明太子墓<hi>在秀山上太子姓蕭名統梁武帝子也</hi>宋齊邱墓<hi>在青陽縣</hi>
<pb n="KR2k0008_WYG_016-11a"/>
　<hi>東南七里齊邱南唐末退居于此</hi>滕子京墓<hi>在青陽縣東北五里金龜原子京宋人墓有神</hi>
　<hi>道碑</hi>
古蹟虎林城<hi>在府城東二十五里吳孫權封子休為瑯琊王鎮虎林城即此</hi>南太原郡<lb/>
　城<hi>在府城西九十里梁大同間置隋廢又有太原城在建徳縣</hi>故猷州城<hi>在石埭縣延袤</hi>
　<hi>數百丈相傳猷州總管左難當嘗守其地</hi>胡城<hi>在銅陵縣東六十里相傳有神號胡王者一夕壘土</hi>
　<hi>而成凡八所相去二里許不相聨屬遺址尚存</hi>廢臨城縣<hi>在府城北吳赤烏中置隋廢</hi>黄<lb/>
　屯<hi>在府城東南五十里唐乾符中黄巢屯兵於此稍東二里有石岡名鐡券山相傳唐賜巢鐵劵處</hi>
　桃源<hi>在建徳縣南四十里山源深邃人跡罕至五季之亂衣冠士族避兵于此皆獲免焉</hi>
<pb n="KR2k0008_WYG_016-11b"/>
名宦漢竇子明<hi>陵陽令無欲而民自化</hi>唐韋仲堪<hi>青陽令愷悌而民從</hi>崔衍<lb/>
　<hi>池州觀察使為政簡靖不擾民甚徳之</hi>蕭復<hi>池州刺史有惠政民追思之為之立樓</hi>竇潏<lb/>
　<hi>池州守黄巢虐池之二年潏到郡乃檢訪鄉籍完聚瘡痍三四月間流亡歸復明年大熟</hi>李芃<hi>池州</hi>
　<hi>判官永泰初劇賊方清絶江為亂芃請秋浦置池州扼其襟要詔以芃行州事</hi>孫愿<hi>愿自貞元以後</hi>
　<hi>三代為池州刺史有善政</hi>宋樊知古<hi>開寳中領池州事先是州民保險為冦知古撃之連拔三</hi>
　<hi>砦擒其魁以獻餘皆潰散</hi>包拯<hi>知池州政/績著聞</hi>黄子游<hi>知池州論青陽縣苗税多於諸</hi>
　<hi>縣悉蠲減之</hi>李虛己<hi>知池州大/有政聲</hi>梅詢<hi>知池州/有治聲</hi>茅革<hi>知貴池縣民有</hi>
　<hi>兄弟訟田者革為垂涕説同生當相盡以恩義兄弟感泣而去</hi>梅堯臣<hi>建徳令既去民思其惠建</hi>
<pb n="KR2k0008_WYG_016-12a"/>
　<hi>祠祀之</hi>錢勰<hi>知池州有政績其詩有云來逢/采石連江雪坐見齊山拂檻梅</hi>楊元秉<hi>知青</hi>
　<hi>陽縣有政聲臺省罔敢干以私吏縮手不敢舞文遷學于縣治東人材大興</hi>許介<hi>知青陽縣嘗建</hi>
　<hi>九華祠及去民思其功請于朝以介配享其中</hi>林桷<hi>知銅陵縣為政循良晝日垂簾於庭民無訟者</hi>
　趙昴發<hi>通判池州攝州事值元兵攻城昴發極力守禦度不能支語其妻曰城將破吾不當去汝</hi>
　<hi>先出走妻曰君能為忠臣我獨不能為忠臣婦乎昴發乃大書几上曰君不可叛城不可降夫婦同死節</hi>
　<hi>義成雙遂俱縊死</hi>元史午<hi>青陽尹旌表節/義以勵風俗</hi>王晉卿<hi>建徳尹有政績民為</hi>
　<hi>立生祠</hi>程端禮<hi>建徳學教諭研精經術/踐履篤厚著讀書日程</hi>本朝趙安<hi>洪武初為</hi>
　<hi>池州知府公正㢘能郡人稱頌</hi>孟常<hi>洪武間為石埭知縣撫字有方先時邑民負租累嵗無徵常到</hi>
<pb n="KR2k0008_WYG_016-12b"/>
　<hi>任設法足之民獲安業滿考民慕其徳赴京奏留之</hi>吕復<hi>洪武間為東流縣典史撫字勤勞仁恕及</hi>
　<hi>下民甚徳之後陞工部郎中</hi>姜士原<hi>洪武初貴池知縣清/㢘直幹撫民有方</hi>葉恩<hi>永樂</hi>
　<hi>中知池州府有惠政民争訟有關大防者輙詩于詞尾民皆悔悞謝罪作興士類造就甚多  畿志</hi>劉<lb/>
　潔<hi>貴池知縣政暇巡行郊野勸課農桑至今民享其利  畿志</hi>洪達<hi>知青陽縣存心仁恕及歸</hi>
　<hi>休舉留者塞道  畿志</hi>晏毅<hi>以叅政來知池州府平易近民民多徳之後陞雲南布政  畿志</hi>
　商賔<hi>以吏科給事中改知銅陵縣疏請聽民開墾荒田民無不業者任滿民請留進府同知仍知縣</hi>
　<hi>事志畿</hi>尹安<hi>知石埭縣時民因兵燹失業乃興學理財勞來安集逋民復業焉  畿志</hi>陳良<lb/>
　器<hi>池州知府外和内剛涖政明決民懐其惠作興學校能知人善與進仕至應天府尹其文章政事皆</hi>
<pb n="KR2k0008_WYG_016-13a"/>
　<hi>可為後學法至今池人稱之  畿志云</hi>朱綱<hi>同知池州府㢘介寛厚鞭撲不施民甚慕之  畿志</hi>
　張岐<hi>知貴池縣誠心愛人有不利于民者極力以處之仕至廣東左叅議  畿志</hi>錢瓉<hi>青陽</hi>
　<hi>知縣豪右貧細各安其業有古循吏風  畿志</hi>陳鏐<hi>知銅陵縣善于撫綏流民歸者接踵  畿志</hi>
　周原<hi>知石埭縣律己㢘臨民恵遇災而能恤民賴以存  畿志</hi>吳禎<hi>建徳知縣㢘明仁恕以徳</hi>
　<hi>化民民咸懐之  畿志</hi>傅宗<hi>貴池縣學訓導教人以身先之轉國子助敎累遷少詹事  畿志</hi>
流寓羅隠<hi>本餘杭人父仕于池因家焉唐光啟初遊謁錢鏐為從事開平中朱全忠以諫議大夫召</hi>
　<hi>不應後羅紹威宻表薦之乃就授給事中有文集三十卷弟鄴亦能詩</hi>宋齊邱<hi>本豫章人少好</hi>
　<hi>學即負大志為文有天才仕南唐累官左丞相後罷為浙西節度使表乞歸隠賜號九華先生封青陽公</hi>
<pb n="KR2k0008_WYG_016-13b"/>
人物唐胡楚賔<hi>秋浦人善屬文高宗召諸儒論禁中楚賔時為右史預選撰臣軌等書凡千餘</hi>
　<hi>篇朝廷有疑議表疏皆宻使叅處時號北門學士</hi>盧嗣立<hi>秋浦人登第後吏部侍郎高元裕以</hi>
　<hi>詩與知舉陳商有中丞為國拔賢才寒畯欣逢藻鑑開之句</hi>顧雲<hi>池州人少與諸賢肄業九華山</hi>
　<hi>文名籍甚登第後杜門著書後起修三朝實録知虞部員外郎所著有鳯䇿聨華編昭亭雜筆共五十卷</hi>
　杜荀鶴<hi>本牧之子牧嘗鎮秋浦妾有孕妻逐之以嫁長林鄉工杜筠而荀鶴生七嵗家人令相東</hi>
　<hi>作荀鶴怒曰吾豈耕夫邪比長擇居得香林之勝與顧雲諸賢為友官至翰林學士知制誥其詩律自成</hi>
　<hi>一家世號晚唐格</hi>費冠卿<hi>青陽人既登第聞母病革馳歸而母已𦵏遂盧墓以終䘮歎曰干禄</hi>
　<hi>養親耳得禄而親喪何以禄為再詔不起杜荀鶴詩凡弔先生者多傷荆棘間不知三尺墓高却九華山</hi>
<pb n="KR2k0008_WYG_016-14a"/>
　韋彖<hi>貴池人以能賦名嘗抵京師翰林吳融竒其文薦為京兆貞元歸隠九華山以終</hi>康駢<lb/>
　<hi>貴池人篤於自修善論議田頵守宣州聘駢入幕嘗左右頵畫䇿禦冦後薦為户部郎遷中書舍人</hi>何<lb/>
　澄粹<hi>青陽人性至孝母殁哭墓哀毁而卒時稱孝子</hi>周繇<hi>建徳人調河南尉秩滿歸隠九華山</hi>
　<hi>僕射王徽稱其孝弟可以表俗奏為建徳令嘗著明皇夢鍾馗賦弟繁亦有文聲稱建徳二周</hi>五代<lb/>
　伍喬<hi>秋浦人性嗜學苦節自勵南唐時入廬山國學讀易探索精微尤長於詩賦舉進士第一官至</hi>
　<hi>考功郎</hi>湯悦<hi>貴池人父殷有才名悦幼穎悟嘗見飛星墜水盤中掬吞之自是文思日竒仕南唐</hi>
　<hi>為宰相凡書檄教誥皆出於悦後隨其主歸宋為光禄卿嘗奉勅撰江南録十卷</hi>宋方綱<hi>青陽</hi>
　<hi>人八世同㸑家屬七百口居室六百區每旦鳴鼔會食嘗出穀五千□賑貸貧民景徳初詔旌其門</hi>湯<lb/>
<pb n="KR2k0008_WYG_016-14b"/>
　允恭<hi>悦之後累官通判常州會有叛兵及境親徃其營喻之解去州人獲全遷刑部員外郎能平反</hi>
　<hi>寃獄累遷殿中侍御史</hi>湯巖起<hi>允恭族姪知營道縣有清名秩滿歸治小圗為樂澹如也後起</hi>
　<hi>通判徽州尋奉祠歸擇居竇峰有詩五十卷論語義十卷</hi>夏鴻<hi>池州人嘗與弟鵬撰十三代史畧後</hi>
　<hi>以辟為團練推官鵬隠居布衣疏食鄉人罕見其面有造門問學者為之講解不倦江南士多宗師之</hi>
　夏乾錫<hi>鵬之子樊知古嘗師事之及守池薦於朝為製冠裳乾錫不得已拜命然竟不出自稱清</hi>
　<hi>溪布衣</hi>夏中正<hi>池陽人歴官所至有能聲嘗知貴池縣以鄉黨非威刑所宜施每面訓之人皆</hi>
　<hi>悦服轉職方員外郎告歸孫靈中才識兼茂科知長洲縣以直坐廢文彦博奏復其官</hi>許規<hi>貴池</hi>
　<hi>人嘗寓宣州客邸旁舍客有病者乃建康人規為請醫終不愈其人因以槖中金百兩付規託以後事規</hi>
<pb n="KR2k0008_WYG_016-15a"/>
　<hi>為之棺歛併以餘金還其家曽孫元官至天章閣待制知揚越二州</hi>胡舜元<hi>銅陵人王安石讀書</hi>
　<hi>大明寺嘗同硯席後知鄭縣遇行新法以書抵安石言其懐利事君貪利害民竟乞致仕</hi>檀固<hi>建徳</hi>
　<hi>人登第後嘗上書極言朝政缺失且言朝廷罷吕大防蘇轍范純仁而用章惇曽布蔡卞去三賢而進三</hi>
　<hi>凶此天下治亂之由也書奏報罷及蔡京用事遂不復用</hi>張璉<hi>貴池人篤於孝友歴數邑治劇有聲</hi>
　<hi>後知鳯州卒其父洵嘗為獄吏每闔户黙思為囚平反四十年如一日以璉貴累封朝奉大夫卒年八十</hi>
　<hi>六人以為隂徳之報</hi>高允文<hi>貴池人為清流主簿會里人張璉嘗忤蔡京卒于客邸京欲檢視之</hi>
　<hi>允文力為保免京召謂曰君高節尚義當加旌賞授定邊軍教授實黜之也後以汀州守罷歸家甚貧靜</hi>
　<hi>守無營時稱長者</hi>李植<hi>建徳人歴官至湖北轉運判官入為尚書度支郎官坐善元祐黨擯不盡</hi>
<pb n="KR2k0008_WYG_016-15b"/>
　<hi>用</hi>王鎡<hi>池州人為中書舍人兼侍講未仕時旁郡從肄業者常數百人所著有紫薇集春秋門例</hi>
　<hi>通解戚里元龜易象寳鑑</hi>余起<hi>銅陵人一門義聚千三百餘口子姪皆以科第顯世以儒業傳家</hi>
　葉楠<hi>貴池人調鄱陽尉力請蠲租以救荒澇後為績溪令邑人歌曰前有蘇黄門後有葉令君所著</hi>
　<hi>有知非集精金訓鑒童䝉記凡八十卷</hi>羅復<hi>銅陵人嘗知胙城縣值靖康亂率吏民禦敵至傷肌</hi>
　<hi>體終不去職朝廷以忠義褒之</hi>鍾鏜<hi>銅陵人其家十一世同居鏜幼開悟如成人後官至汀洲守宦</hi>
　<hi>游五十餘年卒無贏資</hi>汪與成<hi>銅陵人一家百八十口盡斃于建炎之難獨遺與成後三年改</hi>
　<hi>葬其父念母骸骨不存刻木削形侍養十年而後附葬哀動鄰里邑令林桷以詩美之曰事死如生有至</hi>
　<hi>難古來不獨數丁蘭</hi>阮鍾儁<hi>銅陵人十一世同居朝廷嘉之鍾儁天性純厚為時所稱仕終秘書</hi>
<pb n="KR2k0008_WYG_016-16a"/>
　<hi>郎</hi>陳翥<hi>銅陵人篤志好學杜門讀書家人/婦子非時不見時號閉門先生</hi>丁黼<hi>石埭人真</hi>
　<hi>徳秀嘗薦於朝為提點刑獄改除祕閣知夔州路安撫疏當世急務十條奏之後知成都死節諡恭愍所</hi>
　<hi>著有涎溪集六經辨證疑問諸史精考</hi>元方時發<hi>綱之後十一世同居至時發克世其家以</hi>
　<hi>孝義旌之後起為潮徽二州教授</hi>陳清隠<hi>青陽人累舉不中汗漫江湖嘗集杜甫詩句為鳯髓</hi>
　<hi>集又有九華詩集</hi>楊少愚<hi>青陽人少好學博通羣書所著有孝經衍孝編秋浦集九華外史</hi>
　陶起祖<hi>銅陵人兵興嘗募集義兵扶植良善後官至同知為趙軍所執仗義而死</hi>本朝潘<lb/>
　伯庸<hi>銅陵人洪武初由國子生任浙江道御史學識宏逺狀貌魁梧有風裁戅直不避上每嘉之累</hi>
　<hi>陞河南廣東山西按察使鄉人稱為池陽傑者祀鄉賢祠劉時敏詩大鼎初新選重臣持風秉鉞自丹宸</hi>
<pb n="KR2k0008_WYG_016-16b"/>
　<hi>萬方玉帛今洪武一徳賡歌起戊申檀氏曙星勞上問衡州玉樹絶才倫雲龍風虎真知遇池考看君第</hi>
　<hi>一人</hi>黄觀<hi>貴池人初從舅氏許姓後復黄姓洪武辛未進士㑹殿試皆第一官至禮部右侍郎嵗壬</hi>
　<hi>午靖難師起募兵上游次李陽河聞事定具衣冠號泣北向自沉于羅刹磯妻雍夫人暨二女家屬十餘</hi>
　<hi>人盡死  畿志</hi>柯暹<hi>建徳人由舉人預修永樂大典擢户科給事中嘗疏時政缺失忤㫖繋獄三載</hi>
　<hi>屏其食不死出知交阯驩州改知永新吉水政聲歘著九載特陞雲南浙江按察使  畿志</hi>胡本<lb/>
　惠<hi>銅陵人由舉人任户部主事陞南昌知府多徳政遷河南右布政使陞都察院右副都御史有徳量</hi>
　<hi>時稱長者享年八十九卒賜祭葬  畿志</hi>孫仁<hi>貴池人由進士任户工二部主事累官户部左侍郎</hi>
　<hi>平生方正清白嚢篋蕭然卒年七十賜祭葬焉  畿志</hi>陳輊<hi>青陽人由進士任刑部主事陞福建</hi>
<pb n="KR2k0008_WYG_016-17a"/>
　<hi>按察司僉事持憲嚴明討賊遒卒襯歸唯圖書數卷耳  畿志</hi>李廷章<hi>石埭人初授南京刑部主</hi>
　<hi>事歴官至雲南按察司副使恩威兼至畨夷信服不煩兵刃而擒土官元惡疏邊務六事多所施行尋以</hi>
　<hi>疾懇乞休致家居杜門自守  畿志</hi>張廷瑞<hi>貴池人舉鄉貢任龍泉知縣有惠政民廟祀之擢御</hi>
　<hi>史清理屯田革宦官宿弊屯軍稱便累上封事有聲憲臺  畿志</hi>許潜<hi>貴池人由進士授行人轉</hi>
　<hi>御史剛正不阿犯顔直諌嘗監内幣權宦畏避凡朝政人所不敢言者潜獨言之于利害無所計  畿志</hi>
　李嘉祥<hi>貴池人幼讀小學書便知以古人為法年二十四進士第知開州首興學以勵俗作保甲</hi>
　<hi>之法興民食之利築城鑿池以防民害開人至今祀之擢南京户部員外郎卒  畿志</hi>潘大承<lb/>
　<hi>伯庸孫嘉靖中以貢授保昌知縣性直度偉守官亷慈郤常例千餘金民頌其徳政後致仕家居捐禄俸</hi>
<pb n="KR2k0008_WYG_016-17b"/>
　<hi>給族黨親舊鄉人義之日以詩書自娛訓迪諸子年逾八十手不停披累賔鄉飲士論稱嘉云  邑志</hi>
列女孝娥<hi>吳大帝時娥父為鐵官冶鑄不流娥憂父刑遂投爐中鐡乃鎔注見履出爐上乃知鄉人</hi>
　<hi>詫之為立仙姑廟以祀  畿志</hi>阮氏<hi>銅陵人趙仲成妻同邑人姚添麟妻潘氏洪武中俱以守節旌</hi>
　<hi>表志畿</hi>黄夫人雍氏<hi>貴池人侍中觀之妻也與/二女同死于節  畿志</hi>何氏<hi>青陽</hi>
　<hi>人年十八適陳㫤㫤登永樂中進士差湖廣公務卒于道何守節終身事聞旌表其門  畿志</hi>李氏<lb/>
　<hi>石埭人桂智妻夫亡子幼舅姑欲嫁之乃斷髮截耳守節不渝成化九年旌表  畿志</hi>黄氏<hi>建徳</hi>
　<hi>人相延薌妻年二十二夫亡無子守節終身𢎞治初旌表  畿志</hi>蘇珣妻曹氏<hi>石埭人年</hi>
　<hi>十九歸珣甫八月夫亡守節事聞旌表  畿志</hi>吳氏<hi>青陽人陳逕妻夫亡守節終其身正徳中旌表</hi>
<pb n="KR2k0008_WYG_016-18a"/>
　<hi>志畿</hi>何文宇妻<hi>江氏青陽人年二十有七無子夫病革謂江曰願適人乎願事吾父母乎</hi>
　<hi>江涕泣不已夫絶遂自縊  畿志</hi>
仙釋張先生<hi>池州人少遇異人既得道結廬齊山中常黙不語士大夫問之直視不對終日端坐</hi>
　<hi>廬下三十年神觀超然毛髮𤣥潤肌理如玉雪宋徽宗正和間尸解而去</hi>趙自然<hi>居銅陵縣陶村</hi>
　<hi>耆種杏煉丹宋太平興國中一夕夢真君授以篆法遂能篆又夢與以柏枝遂不食雍熙中召至闕下賜</hi>
　<hi>觀於太平州繁昌縣之鳯凰山</hi>金地藏<hi>新羅國僧唐至徳間渡海居青陽九華山嘗以岩間白土</hi>
　<hi>雜飯食之人以為異年九十九忽召徒衆告别但聞山鳴石隕俄分趺坐於函中洎三稔開將入塔顔貌</hi>
　<hi>如生舁之動骨節若憾金鎖馬</hi>懐義<hi>本永嘉陳氏子得法於雪竇住景徳禪寺有百問盛行於世叢</hi>
<pb n="KR2k0008_WYG_016-18b"/>
　<hi>林謂之池陽百問</hi>妙空<hi>名守訥嗣法於雪峰卯一齋住嘉祐禪院江南李氏三詔不起王繼勲詩</hi>
　<hi>白面山南靈慶院卯齋道者雪峰禪</hi>
　　徽州府<hi>東至浙江杭州府昌化縣界一百二十里西至江西饒州府浮梁縣界二百七十里</hi>
　　　<hi>南至浙江衢州府開化縣界一百八十里北至寧國府太平縣界一百七十里自府治至南京</hi>
　　　<hi>七百二十里至京師四千里</hi>
　　　<hi>糧二十萬石零</hi>
建置沿革禹貢揚州之域天文斗分野春秋時屬吳吳亡<lb/>
　屬越戰國時屬楚秦為鄣郡地漢為丹陽郡地三國吳<lb/>
<pb n="KR2k0008_WYG_016-19a"/>
　分置新都郡晉改新安郡治始新縣劉宋以郡屬東揚<lb/>
　州梁又析置新寧郡隋廢郡置歙州治黟大業初改為<lb/>
　新安郡遷治休寧義寧中又遷治歙唐置歙州天寶初<lb/>
　改新安郡乾元初復為歙州屬浙西節度或𨽻宣歙觀<lb/>
　察宋改為徽州元為徽州路屬江浙行省本朝初改為<lb/>
　興安府後改徽州府直𨽻京師領縣六<lb/>
　歙縣<hi>附郭秦置屬鄣郡以縣南有歙浦故名漢屬丹陽郡為都尉治晉屬新安郡梁屬新寜郡隋初</hi>
　<hi>縣省後復置為歙州治宋為徽州治元仍舊本朝因之編户二百六十五里</hi>休寜縣<hi>在府城北</hi>
<pb n="KR2k0008_WYG_016-19b"/>
　<hi>六十五里本秦歙縣地三國吳析置休陽縣屬新都郡後改曰海陽縣晉武時改為海寜縣劉宋以黎陽</hi>
　<hi>省入梁屬新寜郡隋改為休寜縣屬婺州尋屬歙州大業初以新安郡治此宋屬徽州元仍舊本朝因之</hi>
　<hi>編户二百八里</hi>婺源縣<hi>在府城西南二百里本隋休寜縣地唐開元末析置婺源縣治迴玉鄉以</hi>
　<hi>此縣水流如婺州故名宋屬徽州元陞為婺源州本朝復改為縣編户一百二十三里</hi>祁門縣<lb/>
　<hi>在府城西一百八十里本漢黟縣地唐永泰初土宼作亂偽置閭門縣後討平因其壘置縣以縣東北有</hi>
　<hi>祁山西南有閶門乃合名祁門宋屬徽州元仍舊本朝因之編户四十六里</hi>黟縣<hi>在府城西一百</hi>
　<hi>五十里本秦舊縣屬鄣郡以縣有黟山故名漢屬丹陽郡鴻嘉初以黟為廣徳王國三國吳屬新都郡晉</hi>
　<hi>屬新安郡隋初置歙州治於此宋屬徽州元仍舊本朝因之編户二十四里</hi>績溪縣<hi>在府城東</hi>
<pb n="KR2k0008_WYG_016-20a"/>
　<hi>北六十里本漢歙縣地梁大同初置梁安縣後廢唐置北野縣後改曰績溪屬歙州以界内乳溪與徽溪</hi>
　<hi>相去一里離而復合有如績焉故名宋屬徽州元仍舊本朝因之編户二十五里</hi>
郡名新都<hi>吳名</hi>新安<hi>晉名</hi>
形勝山水幽竒<hi>輿地紀勝任昉為新安守行春愛其山水幽竒</hi>有佳山水<hi>唐權徳輿</hi>
　<hi>送陸歙州序新安有佳山水以資勝餞</hi>地險陿土騂剛<hi>郡志地險陿而不夷土騂剛而</hi>
　<hi>不化</hi>百城襟帶<hi>宋晏殊類要峰巒掩映狀/若雲屏實百城之襟帶</hi>鳥道縈紆<hi>新安</hi>
　<hi>志自睦州青溪縣界至歙州皆鳥道縈紆</hi>山峭厲而水清激<hi>宋朱熹新安道院記</hi>州<lb/>
　在萬山中<hi>元程文臨溪石橋記徽之州在萬山中視他郡最高昔人測之謂與天目齊浙江之</hi>
<pb n="KR2k0008_WYG_016-20b"/>
　<hi>源發焉</hi>
風俗地雜甌駱<hi>宋吕和叔云歙地雜甌駱號稱難理</hi>務為高行竒節<hi>道院記君</hi>
　<hi>子則務以其剛為高行竒節而尤以不義為羞</hi>異材間出<hi>朱熹跋東溪勝侯傳婺源為縣窮僻</hi>
　<hi>斗入重山複嶺間而百十年來異材間出如翰林汪公及我先君子太史公皆以學問文章顯重於世</hi>
　性剛喜鬬<hi>元連鳯心逺堂序歙之俗性剛而喜鬬</hi>民俗真淳雜豪健<hi>元程</hi>
　<hi>文詩</hi>
山川烏聊山<hi>在府城内東南隅一名冨山東漢末賊毛甘者屯此吳賀齊討平之隋義寜中嘗遷</hi>
　<hi>新安郡治于此山</hi>城陽山<hi>在府城南二里以居郡城南故名一名紫陽山唐景雲中邑人許宣</hi>
<pb n="KR2k0008_WYG_016-21a"/>
　<hi>平隠此</hi>問政山<hi>在府城東五里舊治唐有于方外者棄官從太白山道士學養氣之術時從弟</hi>
　<hi>徳晦刺歙州方外訪之徳晦為築室于此號問政宋黄台詩千尋練帶新安水萬仞花屏問政山</hi>雲<lb/>
　郎山<hi>在府城北七里唐汪華𦵏此</hi>鳯凰山<hi>在府城北一十五里相傳嘗有鳯凰來集</hi>飛<lb/>
　布山<hi>在府城北二十里一名主簿山相傳昔冦亂縣主簿率衆保此唐天寳間改曰飛布</hi>靈山<lb/>
　<hi>在府城西北二十里山産靈香草上有靈壇人射獵有犯之者終無所獲</hi>紫金山<hi>在府城東三十</hi>
　<hi>五里舊名金紫山暮夜嘗見光相取佛語更今名</hi>桞亭山<hi>在府城南一百里一名昌山</hi>黄<lb/>
　山<hi>在府城西北一百二十里舊名黟山唐天寳末改今名山有峰三十二水源三十六溪二十四洞十</hi>
　<hi>八岩八第四峰有泉沸如湯常湧丹砂浴之能愈風疾世傳黄帝嘗與容成子浮丘公合丹於此又有仙</hi>
<pb n="KR2k0008_WYG_016-21b"/>
　<hi>人曹阮之流亦嘗於此修真故山有浮邱容城諸峰溪有曹阮之名</hi>靈鳥山<hi>在休寜縣西二里嘗</hi>
　<hi>有鳯出於此</hi>松蘿山<hi>在休寜縣東北一十三里山半石壁百仞松蘿交錯如屏障然</hi>梢雲<lb/>
　山<hi>在休寜縣西二十五里舊名郎山唐天寳中改今名武洪水出焉</hi>南當山<hi>在休寜縣西三</hi>
　<hi>十六里南當水出焉</hi>白嶽山<hi>在休寜縣西四十里中峰獨聳傍有懸崖小徑可慿而上絶頂有池</hi>
　<hi>池西有石室學仙者多居之其東北又有五綵石壁狀若樓臺有飛動之勢</hi>率山<hi>在休寜縣東南</hi>
　<hi>四十里率水出焉山海經云三天子山在率東謂此</hi>仙遊山<hi>在休寜縣南四十里有石壁削成數</hi>
　<hi>百尺澗四十餘丈</hi>獨聳山<hi>在休寜縣西五十里上有洞深邃莫測唐乾元間嘗投龍</hi>岐山<lb/>
　<hi>在休寜縣西六十里石壁千尺古藤縈紆花時如錦屏山西北有石橋横亘兩山旁有深澗唐乾元間道</hi>
<pb n="KR2k0008_WYG_016-22a"/>
　<hi>士龔樓霞隠此</hi>顔公山<hi>在休寜縣西南九十里上有湖廣五畝其中多鯉昔有顔公隠此一旦乘</hi>
　<hi>風而去因名</hi>鹿髀山<hi>在休寜縣西一百五十里昔有採藥者遇老人皓白指靈藥示之乃遺鹿</hi>
　<hi>髀</hi>大鱅山<hi>在婺源縣東北三十里方輿記堯時洪水溪口有大鱅及水涸遂斃鱗骨鰭鬛積如</hi>
　<hi>山阜</hi>大廣山<hi>在婺源縣西北五/十八里婺水出馬</hi>浙源山<hi>在婺源縣北七十里一名浙嶺</hi>
　<hi>舊産石英鍾乳</hi>梅源山<hi>在婺源縣西一百二十里山産楊梅梁任約為太守罷不復采</hi>龍尾<lb/>
　山<hi>在婺源縣東南一百里西連武溪水唐開元中有人見石瑩潤因取鐫刻成硯由是歙石始傳于世</hi>
　祁山<hi>在祁門縣治東北三面石壁有石室名青蘿岩又曰棲真岩傍有水一泓曰乳泉其味極甘</hi>
　善山<hi>在祁門縣南一十里與惡山隔溪對聳祥符經云善山神為王惡山神為大夫</hi>道人山<lb/>
<pb n="KR2k0008_WYG_016-22b"/>
　<hi>在祁門縣北一十五里山半有岩有池學仙者多居焉</hi>三新婦山<hi>在祁門縣東北二十里上</hi>
　<hi>有三石峰類人形每春雨初霽若綵服豔粧故名</hi>大共山<hi>在祁門縣北五十里大共水出焉</hi>
　歴山<hi>在祁門縣西八十里絶頂有池池中有石馬北有管公明仙壇</hi>新安山<hi>在祁門縣西九</hi>
　<hi>十里隋立新安郡取此</hi>林歴山<hi>在黟縣西南一十里山東有石洞内刻石佛像西有瀑布自千</hi>
　<hi>丈崖瀉下又有仙人棊盤石臼吳賀齊討山越賊保林歴山即此</hi>三姑山<hi>在黟縣東北一十五</hi>
　<hi>里一名吉陽山上有三峰中峰有飛瀑新安記天將雨此山先有鼔角之音</hi>魚亭山<hi>在黟縣南</hi>
　<hi>三十五里每嵗西江魚船至祁門以次泊山之東故名</hi>復山<hi>在黟縣南三十六里山勢孤峻兩旁</hi>
　<hi>皆石壇中有溝水甚懸迅東南流入休寜縣界</hi>牛泉山<hi>在黟縣北五十七里山頂有泉相傳舊無</hi>
<pb n="KR2k0008_WYG_016-23a"/>
　<hi>水有牛跑之而泉湧成池因名</hi>武亭山<hi>在黟縣西南八十/里横江水出焉</hi>石照山<hi>在績</hi>
　<hi>溪縣東五里有石高二丈光可鑑物故名宋蘇轍詩兩開石照正新磨鳥度猿攀野老過忽見塵容應笑</hi>
　<hi>我年來底事白鬚多</hi>龍鬚山<hi>在績溪縣東二十里山頂一池四時不竭有龍隠見其間旱禱有應</hi>
　大鄣山<hi>在績溪縣東六十里舊名三天子鄣山秦立鄣郡取此郭璞云三天子鄣山在新安歙縣</hi>
　<hi>東今謂之玉山浙水出其邊</hi>石金山<hi>在績溪縣東北三十里相傳為甘露大士道場常顯光相</hi>
　大獒山<hi>在績溪縣北六十里弭形矯首有犬之像山半有岩舊有劉叟隠此中有莱如玉叟常食</hi>
　<hi>之後仙去人呼為劉隠莱岩下有白龍潭</hi>披雲峰<hi>在歙縣治西南山勢峭拔常有雲氣宋蘇徳祥</hi>
　<hi>嘗於峯頂建披雲亭</hi>靄峰<hi>在黟縣南一十五里孤峰如削唐李白詩靄峰尖似削即此</hi>箬嶺<lb/>
<pb n="KR2k0008_WYG_016-23b"/>
　<hi>在歙縣北八十里上有箬竹</hi>容嶺<hi>在休寜縣南舊有木石糖出樹空石罅中長吏每遣人就採之</hi>
　柑子嶺<hi>在休寜縣西七十餘里境内無柑惟此嶺有之</hi>墨嶺<hi>在黟縣南一十六里嶺産石墨</hi>
　<hi>土人採之乆而成井號曰石墨井</hi>芙蓉嶺<hi>在婺源縣東七十五里高齋詩話婺源有五嶺極高</hi>
　<hi>峻而芙蓉嶺尤為峻峙宋吳黯詩每度芙蓉嶺愁容慘不開</hi>武陵縣<hi>在祁門縣西四十里唐元</hi>
　<hi>和中縣令路旻鑿石為盤道以便行者</hi>赤嶺<hi>在祁門縣北一百二十里嶺下有溪昔人為梁取魚</hi>
　<hi>魚不得下飛越此嶺人復於嶺上張網其飛不過者皆化為石雨過則赤故名</hi>徽嶺<hi>在績溪縣西北</hi>
　<hi>一十里一名尖山宋王安石詩曉度滕溪霜落後夜過徽嶺月明中</hi>翡翠巖<hi>在績溪縣東北一十</hi>
　<hi>五里亦名即㟳山兩旁有石直下數百尺名翡翠巖</hi>五峰巖<hi>在祁門縣東北一十里昔有韓氏坐</hi>
<pb n="KR2k0008_WYG_016-24a"/>
　<hi>禪於此嘗降乳虎</hi>樵貴谷<hi>在黟縣北昔土人入山行七日至一斜穴豁然周圍三十里地甚平</hi>
　<hi>沃中有十餘家云是秦時避地於此</hi>跳石<hi>在歙縣西北五十里溪水中去㟁數丈昔有羅腰者膂力</hi>
　<hi>絶人嘗躍過之至今足跡猶存</hi>臨溪石<hi>在績溪縣北三里方圓二丈其平如砥溪水甚冝浣紗</hi>
　仙人石<hi>在績溪縣北五十里高二十五仞學仙者多居之</hi>蒼龍洞<hi>在婺源縣北一十五</hi>
　<hi>里山有怪石瀑水如簾</hi>靈岩洞<hi>在婺源縣西北一百二十里中有洞靈觀觀東北曰慶雲洞岩</hi>
　<hi>竇皆五色兩崖上有鸞鶴雲霞之象芝田靈草羅列左右西曰蓮花洞洞有大石室刻石像旁有羽盖幡</hi>
　<hi>幢南曰含虛洞洞有二重外狹内平有積雪臺及沉香岑</hi>清苓洞<hi>在婺源縣西八十里南北門相</hi>
　<hi>通中有物象如靈巖</hi>石龍洞<hi>在休寜縣西百餘里石龍山上中有石室復有門兩石對聳如鑿成</hi>
<pb n="KR2k0008_WYG_016-24b"/>
　新安江<hi>源有四一出歙縣黟山一出休寜率山一出績溪大鄣山一出婺源浙山合流至新安為</hi>
　<hi>灘三百六十唐李白詩聞説金華渡東連五日灘他年一攜手搖艇入新安</hi>黄墩湖<hi>在府城西</hi>
　<hi>南四十五里一名蛟潭陳有程靈洗者夜夢人告曰吾數為吕湖蛟所困明日幸見助靈洗曰何以為識</hi>
　<hi>曰白練者我也及旦徃視之見二牛相觸肩白者困靈洗射黑牛死視之乃蛟也吕湖由是漸塞</hi>浙<lb/>
　溪水<hi>出休寜縣浙嶺東流至縣一名漸溪即古之漸地也</hi>五城水<hi>在休寜縣南三十里流經</hi>
　<hi>顔公山下北入婺源縣界旁有五城相對有二大墳昔人嘗發之鐡厚一尺雷雨晦㝠懼而止</hi>南當<lb/>
　水<hi>在休寜縣西六十里源出南當山</hi>婺水<hi>源出大廣山下南流經婺源縣界與斜水合入江西</hi>
　<hi>樂平縣界</hi>吉陽水<hi>在黟縣治東北東流至白茅/渡與横江水合入休寜縣界</hi>揚之水<hi>在大</hi>
<pb n="KR2k0008_WYG_016-25a"/>
　<hi>鄣山東流六十里至臨溪流入歙縣界抵府城西</hi>横江水<hi>在武亭山東流入魚亭口</hi>魚亭<lb/>
　水<hi>源自魚亭山東流至魚亭口合吉陽水</hi>大共水<hi>源出大共山南流入浮梁縣界</hi>豋水<lb/>
　<hi>在績溪縣東北八十里南流合陽之水入歙縣界</hi>武溪水<hi>源出浙源山西流至婺源縣界其東</hi>
　<hi>為龍尾山</hi>徽溪<hi>在府城外源自績溪縣下與黄山水合西流經府城西會南港浦水達休寜港入于</hi>
　<hi>錢塘</hi>澧溪<hi>出婺源縣西北山谷流數百里㑹衆流入鄱陽元至元中縣人吕廷珪嘗建澧溪橋程文</hi>
　<hi>為記</hi>石牛潭<hi>在休寜縣南一十里旁有巨/石如牛嵗旱塗其背則雨</hi>尼潭<hi>在休寜縣西北</hi>
　<hi>六十里澄澈百丈石壁旁聳昔有尼居其側故名</hi>石印潭<hi>在績溪縣治南方廣十丈許中有巨</hi>
　<hi>石㾗如印文之狀</hi>吕公灘<hi>在歙縣東南一十二里本名車輪灘水勢湍悍舟多覆溺唐刺史吕</hi>
<pb n="KR2k0008_WYG_016-25b"/>
　<hi>季重以俸募工鑿之遂成安流因名</hi>閶門灘<hi>在祁門縣西南一十三里有山對峙而近名曰閶門</hi>
　<hi>其水下流入鄱陽界合於大江灘善覆舟唐縣令路旻開斗門以平其險人號路公溪</hi>歙浦<hi>在歙</hi>
　<hi>縣東南一十五里秦置歙縣之名取此</hi>少保井<hi>在府城内唐少保薛稷鑿故名一名九井</hi>殷<lb/>
　公井<hi>在歙縣治南下有二穴一通縣北石壁潭一通縣南釡潭凡有遺物於井多於二處得之</hi>韋<lb/>
　齋井<hi>在婺源縣治南宋韋齋朱松所鑿因名故老云松子熹生時井中紫氣見</hi>湯泉<hi>在黟縣東</hi>
　<hi>峰下其水四時如沸飲之能愈疾宋凌唐佐詩一派出遥岑潺潺古到今雪天聲㵼玉月夜影搖金嵗旱</hi>
　<hi>施功大民疴被澤深浮容與軒帝仙迹可追尋</hi>白水泉<hi>在府城南二/里水色如練</hi>龍泉<hi>在婺</hi>
　<hi>源縣北七十里俗傳有龍潜其下旱禱輙應唐吕洞賔書飛龍岩三大字刻于石</hi>羅公泉<hi>在績</hi>
<pb n="KR2k0008_WYG_016-26a"/>
　<hi>溪縣南二十五里源極深長雖大旱不竭灌田百餘頃</hi>
土産銀　鉛<hi>績溪縣出</hi>硯<hi>出歙縣龍尾山武溪其品有五一曰眉子石有七種二曰外山羅紋</hi>
　<hi>有十三種三曰裏山羅紋有二種四曰金星有三種五曰驢坑有一種世總謂之龍尾硯大抵歙石之珍</hi>
　<hi>者以青色緑暈多金星者為上然近深溪者尤佳</hi>黄連<hi>歙縣/出</hi>紙<hi>歙縣龍鬚山出有麥光白</hi>
　<hi>滑水翼凝霜之名</hi>墨<hi>歙縣/出</hi>茶<hi>歙縣出有勝金嫩桑仙芝來泉先春運合華英七品</hi>杮心<lb/>
　黒木<hi>黟縣出</hi>漆<hi>祁門/縣出</hi>榧子　玉面貍<hi>俱休寜縣出</hi>
公署新安衛<hi>在府治東南洪武初建</hi>
學校徽州府學<hi>在府城内東北隅宋徳祐間建元季燬本朝洪武初重建</hi>歙縣學<hi>在縣</hi>
<pb n="KR2k0008_WYG_016-26b"/>
　<hi>治東宋淳祐間建元至大間重修後燬本朝洪武初重建</hi>休寜縣學<hi>在縣治東宋慶歴間建元</hi>
　<hi>至正間重建本朝洪武初重修</hi>祁門縣學<hi>在縣治南宋淳熙間建元季燬本朝洪武初重建永</hi>
　<hi>樂間修之</hi>績溪縣學<hi>在縣治東宋紹興間建/後燬本朝洪武初重建</hi>婺源縣學<hi>在縣</hi>
　<hi>治西宋嘉定間建朱文公有記元季燬本朝洪武初建嘉靖己丑又燬重建</hi>黟縣學<hi>在縣治西</hi>
　<hi>北舊在縣治南宋慶歴間建元至正間燬本朝洪武初重建正徳甲戌徙建于此</hi>
書院紫陽書院<hi>在府治東宋淳祐間郡守韓補為朱熹建理宗書額賜之元陳浩記</hi>明經<lb/>
　書院<hi>在婺源縣元至大初里人胡淀建官為設山長主之</hi>東山書院<hi>在祁門縣治東南正</hi>
　<hi>徳中知府留志淑廢東岳廟為之中祀環谷先生汪克寛</hi>
<pb n="KR2k0008_WYG_016-27a"/>
宫室紫翠樓<hi>在府治旁宋宣和間郡守建</hi>景蘇樓<hi>在績溪縣舊秋風堂宋紹興間邑宰</hi>
　<hi>曹訓慕前令蘇轍之賢摹其遺像及所為詩鐫於石建此樓貯之名曰景蘇</hi>擁青樓<hi>在祁門縣</hi>
　<hi>治宋景定間建取唐杜甫髙山擁縣青之句為名</hi>溪山第一樓<hi>在婺源縣市中羣山環其</hi>
　<hi>前大溪走其下元翰林待制馬叔敬建編修程文作記</hi>藏書閣<hi>在婺源縣學後宋慶歴間建朱</hi>
　<hi>文公記</hi>黄山堂<hi>在府治後自唐以來舊有黄山樓北望天都諸峰後為堂本朝宣徳間重修</hi>
　相儒堂<hi>在府學大成殿東宋相程元鳯讀書之所碑刻尚存</hi>清風堂<hi>在婺源縣宋叔孫元</hi>
　<hi>功建婺源古號難治元功鎮以清淨因扁燕居之堂曰清風言徳之化民猶清風之滌煩解愠也</hi>芙<lb/>
　蓉堂<hi>在府治宋建</hi>四寳堂<hi>在府治以郡出文房四寳為義新安志云歙州具文房四寳謂</hi>
<pb n="KR2k0008_WYG_016-27b"/>
　<hi>紙墨筆硯也</hi>舍盖堂<hi>在府治後宋時累守以正堂不利避弗居至洪适乃敞之以延四方徃來</hi>
　<hi>之士范成大作記</hi>楂山書堂<hi>在祁門縣南元汪克寛與弟時中肄業之所</hi>嵗寒亭<lb/>
　<hi>在歙縣治宋建舊名松風蘇轍詩檻外甘棠錦繡屏長松何者擅亭名浮花過眼無多日勁節凌寒盡此</hi>
　<hi>生暗長茯苓根自大旋收金粉氣尤清長官不用求琴譜但聽風吹作泛聲</hi>翠眉亭<hi>在績溪縣</hi>
　<hi>西前二小山對峙自亭而望宛然如眉因名宋韓無咎作記亭後有蘇軾祠</hi>
關梁甘露橋<hi>在府城北</hi>寅賔橋<hi>在府/城東</hi>新民橋<hi>在府/城西</hi>屯溪橋<hi>在休</hi>
　<hi>寜縣治東南三十五里</hi>清漪橋<hi>在休寜縣治/南四十五里</hi>萬安橋<hi>在婺源縣治西</hi>平<lb/>
　政橋<hi>在祁門縣治西</hi>臨溪橋<hi>在績溪縣治/南二十五里</hi>東溪橋<hi>在黟縣治東</hi>駟<lb/>
<pb n="KR2k0008_WYG_016-28a"/>
　歸橋<hi>在黟縣治北三十五里</hi>漁梁<hi>在府城南二里有石梁以新安江斗瀉而下無復渟蓄故</hi>
　<hi>為漁梁以緩水勢</hi>
寺觀天寜寺<hi>在府城北隅舊名天王院唐建宋改今名</hi>廣安寺<hi>在黟縣治北舊名永寜梁</hi>
　<hi>建宋改今名</hi>普滿寺<hi>在休寜縣忠孝鄉舊名報國唐建宋改名普滿元重建虞集作記</hi>萬<lb/>
　夀寺<hi>在婺源縣治北舊名智林院唐建宋改今名元重建</hi>天王寺<hi>在績溪縣仁慈鄉元建以</hi>
　<hi>上五寺俱本朝洪武初重修</hi>乾明觀<hi>在府城東北隅舊名龍興唐建宋名乾明</hi>崇夀觀<lb/>
　<hi>在休寜縣治西舊名白鶴觀</hi>紫虛觀<hi>在婺源/縣治北</hi>雲臺觀<hi>在績溪縣治西以上三觀</hi>
　<hi>俱宋建元燬本朝洪武初重建</hi>天尊觀<hi>在黟縣/治北</hi>頥真觀<hi>在祁門縣治北二觀俱元</hi>
<pb n="KR2k0008_WYG_016-28b"/>
　<hi>建本朝洪武初新之</hi>紫陽觀<hi>在城陽山唐許宣平得道之所元燬洪武初重建</hi>興道院<lb/>
　<hi>在問政山唐于方外聶道士修真之所宋紹興間詔以御書黄庭内景經及臨古法帖十卷蔵于此</hi>
祠廟廣惠王廟<hi>在鳥聊山隋末盗起郡人汪華有保障功後因立廟祀之宋宣和間加封廣惠</hi>
　<hi>王</hi>浮丘先生廟<hi>在黄山浮丘峰下唐建後有浮丘仙壇嘗有至者見樓臺白蓮之異</hi>朱<lb/>
　氏家廟<hi>在婺源縣治南即朱熹先世故宅元至元間知州于文傳募好義者建仍撥田以供祀事</hi>
　<hi>命其後主之本朝翰林待制王褘作記</hi>鄉賢祠<hi>在婺源縣治南鄉人建祠以祀宋儒朱熹元胡</hi>
　<hi>炳文作記</hi>胡先生祠<hi>在婺源縣治東𢎞治/中建祀元儒胡一桂</hi>程襄毅公祠<hi>在休</hi>
　<hi>寜縣南庵祀國朝太子少保兵部尚書程信</hi>
<pb n="KR2k0008_WYG_016-29a"/>
陵墓程元譚墓<hi>在府城西十餘里晉太守程元譚𦵏此旁有二石翁仲因名其地曰雙石歙有</hi>
　<hi>程氏皆祖元譚</hi>蕭王墓<hi>在歙縣南長垓上累土如/冢者三二十處號蕭王墓</hi>陶雅墓<hi>在歙</hi>
　<hi>縣東明徳鄉雅宋人嘗為歙郡刺史</hi>祝確墓<hi>在歙縣紫陽山/確朱文公外祖</hi>程珌墓<hi>在休</hi>
　<hi>寜縣和睦鄉</hi>程信墓<hi>在休寜縣水南南山堂</hi>
古蹟廣徳王國<hi>漢成帝以黟為廣徳王國立洪客為王</hi>梅鋗城<hi>在祁門縣西一十五</hi>
　<hi>里舊志鋗吳芮之將項羽立諸將為侯王封鋗十萬户即此地</hi>廢海陽縣<hi>在休寜縣東一十三</hi>
　<hi>里萬安山上舊名休陽吳孫休改海陽晉改海寜</hi>舊休寜縣<hi>在休寜縣東三十五里南當水</hi>
　<hi>口之上隋縣治此</hi>廢北野縣<hi>在歙縣北三十五里唐永徽間置尋廢</hi>廢歸徳縣<lb/>
<pb n="KR2k0008_WYG_016-29b"/>
　<hi>在歙縣西南五十里唐永泰初冦方清作亂縣人相保於此及平因而置縣尋省</hi>漢洞院<hi>在歙</hi>
　<hi>縣仁愛鄉洞口險隘中平廣上有屯聚遺迹相傳自漢以來郡人避兵者多聚保於此</hi>階坑<hi>在歙</hi>
　<hi>縣東一百二十里即吳廢太子和之地階迹尚存</hi>小桃源<hi>輿地紀勝在黟縣南唐許堅詩黟縣</hi>
　<hi>小桃源烟霞百里間地多靈草木人尚古衣冠市向晡時散山經夜後寒吏閒民訟簡秋菊露溥溥</hi>吳<lb/>
　山里<hi>在婺源縣北七十里有吳太子墓昔吳王為越所滅勾踐流其三子而長子鴻處此死因葬焉</hi>
　<hi>後人名其葬處為吳山里</hi>孔靈村<hi>在歙縣南二十五里晉會稽孔愉避地讀書於此</hi>斷石<lb/>
　村<hi>在休寜縣西三里舊名吳口村西南有石壁下臨深溪舊經云昔有兩舟泊此一祭一否夜有神人</hi>
　<hi>徙祭者舟北岸有石自絶壁墜碎不祭者舟石墜處遂成石室</hi>程忠壯故宅<hi>在歙縣仁愛鄉</hi>
<pb n="KR2k0008_WYG_016-30a"/>
　<hi>為水所滙近千年矣磉石宛然為一方勝蹟</hi>
名宦漢何比干<hi>丹陽都尉治歙獄無寃濫</hi>三國賀齊<hi>吳將討黟帥陳僕祖山等二萬</hi>
　<hi>户於林歴山四面險絶齊使以戈帖山而升賊有善禁者官軍刀劒不能拔齊曰吾聞兵有刃者可禁乃</hi>
　<hi>作勁木白棓攻之禁果不行大破僕等遂拜新都太守</hi>晉周嵩<hi>元帝時為叅軍上疏謂冝先雪</hi>
　<hi>大耻忤㫖出為新安太守</hi>南北朝羊欣<hi>宋新安太守前後凡十三年政以簡惠著稱</hi>伏<lb/>
　元曜<hi>梁新安太守民有賦税不登者輙以太守田米助之民為立生祠</hi>任昉<hi>梁天監中新安</hi>
　<hi>太守政尚清簡吏民便之人以為百餘年所未有視事朞年卒于官無以為殮</hi>徐摛<hi>梁武帝時寵遇</hi>
　<hi>日隆朱异不悦乃乘間白帝曰摛年老愛泉石帝謂新安好山水卿為我卧治此郡乃出為新安太守</hi>
<pb n="KR2k0008_WYG_016-30b"/>
　唐王雄誕<hi>汪華保㨿黟歙命雄誕擊之華拒新安洞口雄誕以伏兵斷其歸路華乃納欵歸唐</hi>
　<hi>雄誕以功遷歙州總管</hi>蘇瓌<hi>歙州刺史時來俊臣貶州叅軍人懼復用多致書請瓌瓌叱其使曰</hi>
　<hi>吾忝州牧高下自有體能過待小人乎俊臣朱至追還恨之由是連外徙不得入</hi>劉贊<hi>歙州刺史</hi>
　<hi>部内野媪將為虎噬幼女呼號搏虎俱免韓滉奏贊治狀加金紫</hi>路旻<hi>元和中為祁門令鑿武陵</hi>
　<hi>嶺為盤道及置斗門於閶門灘民便之</hi>崔淙<hi>為歙州刺史在官一簡約束明信誓去害羣之姦寜</hi>
　<hi>詭險之俗</hi>范傳正<hi>歙州刺史轉湖州白居易掌制詞云黟歙之遺愛尚存吳興之新政方播</hi>馮<lb/>
　宿<hi>元和中韓愈上疏諫佛骨宰相疑宿為愈草疏出為歙州刺史</hi>崔衍<hi>宣歙池觀察使治簡靜為</hi>
　<hi>百姓所懐幕府奏聘皆有名士</hi>崔元亮<hi>元和中歙州刺史郡人馬牛生駒犢官籍蹄角吏得為姦</hi>
<pb n="KR2k0008_WYG_016-31a"/>
　<hi>元亮悉焚其籍一不問</hi>陳甘節<hi>咸通中為祁門令閻門灘斗門廢甘節以俸募民宂石積木為</hi>
　<hi>横梁因山派渠餘波入于乾溪舟行乃安州司馬張途為記其事</hi>吕季重<hi>歙州刺史以俸募士</hi>
　<hi>鑿車輪灘遂成安流至今人號吕公灘</hi>五代馮令頵<hi>南唐歙州鹽鐵院判官禆將樊思藴</hi>
　<hi>作亂燒營而火及令頵第叛卒皆釋兵救火其得人心如此</hi>宋李度<hi>知歙州十年不調有中黄</hi>
　<hi>門得度歙州所著詩石本傳入禁中太宗見之召為虞部員外郎</hi>曹修古<hi>以監察御史論罷嶺</hi>
　<hi>南買翡翠事出知歙州人皆稱其直節</hi>李紘<hi>知歙縣地産黄金民輸以代賦後金竭責其賦如故</hi>
　<hi>紘奏罷之</hi>鮮于侁<hi>景徳中為黟令攝治婺源姦民汪氏横里中因事抵法羣吏羅拜曰汪族敗前</hi>
　<hi>令不少今不舍後當貽患侁怒立杖之惡類屏跡</hi>李維<hi>真宗時以兄沆為相請知歙州至郡興學</hi>
<pb n="KR2k0008_WYG_016-31b"/>
　<hi>舍嵗時行鄉射之禮</hi>胡順之<hi>知休寜縣民有汪姓者豪横縣不能制嵗租賦常不入適以訟逮捕</hi>
　<hi>不肯出順之曰令不行何以為政卒致之法</hi>蘇轍<hi>知績溪縣與民相從于社民樂之</hi>向綜<lb/>
　<hi>知歙縣性寛裕善治劇籍閭里惡少年有盗發用以推迹輙得</hi>吕大防<hi>英宗時為監察御史以濮</hi>
　<hi>議不合出知休寜縣有治跡</hi>黄誥<hi>紹聖中知歙州始至謁先聖升堂講周禮諭父老遣子弟入學</hi>
　<hi>聽講更創校舍明年登第者十人</hi>崔鷃<hi>政和中知績溪縣嘗因日食求言上書辨司馬光力詆時</hi>
　<hi>相</hi>鞠嗣復<hi>宣和初知休寜縣方臘黨破縣欲逼使降嗣復罵曰爾當去逆效順何為脅我使降</hi>
　<hi>嗣復知必死不少懾賊曰我縣人也明府宰邑有善政我不忍殺委之而去</hi>毛㮚<hi>徽州司士叅軍</hi>
　<hi>嘗攝州事適陸冦䧟城㮚坐府治賊脅使降終不屈罵賊而死妻孥皆被害</hi>曽孝藴<hi>宣和中知</hi>
<pb n="KR2k0008_WYG_016-32a"/>
　<hi>歙州方臘起青溪孝藴約勅郡内無得奔擾分兵守阨塞人恃以安</hi>周葵<hi>宣和末為徽州推官高宗</hi>
　<hi>移蹕臨安諸軍交馳境上葵與判官攝郡事應變敏速千里帖然</hi>洪适<hi>紹興中知徽州尋提舉江</hi>
　<hi>東路常平茶鹽首言役法不均之弊</hi>李稙<hi>紹興末知徽州徽俗崇尚淫祠稙首以息邪説正人心為</hi>
　<hi>事民俗為變</hi>范成大<hi>徽州司户叅軍太守洪适博洽精明每以訟牒付成大成大由此究心吏</hi>
　<hi>事</hi>徐誼<hi>乾道中知徽州歙縣有告妻殺夫繫獄以五嵗女為證誼疑緩之未覆會死者父母力言</hi>
　<hi>我子欠租乆繋飢而大呌役者批之墮水死矣然後寃者得釋合郡以為神</hi>舒璘<hi>乾道中為徽州</hi>
　<hi>教授徽詩禮乆不預貢璘作詩禮講解家傳人習自是其學寢盛丞相留正稱為當今教官第一</hi>袁<lb/>
　甫<hi>知徽州治先教化崇學校訪便民事上之請預蓄常平義倉備荒興修陂塘剏築百梁</hi>陳居<lb/>
<pb n="KR2k0008_WYG_016-32b"/>
　仁<hi>孝宗時知徽州植二表于庭有輸納中度而遭抑退者抱所輸立表下親視之人無留滯吏不能措</hi>
　<hi>手秩滿邦人挽留由間道始得去</hi>王應麟<hi>知徽州其父撝嘗守是郡父老皆曰此清白太守子</hi>
　<hi>也摧豪右省租賦民大悦</hi>魏克愚<hi>寳祐中知徽州克愚以了翁之子為政為先務闢貢闈作橋梁</hi>
　<hi>政恬事熙民安其化</hi>元許楫<hi>至元末徽州路總管有惠政及民秩滿去績溪歙縣民因嵗飢阻險</hi>
　<hi>為寇行省捕之未克賊曰但得許總管來我輩即降行省為驛召楫至楫单騎趨賊壘賊果降</hi>唐子<lb/>
　華<hi>休寜縣令前令貪鄙廢事税賦不均詭名虛户雜其間子華一覈正之及重新縣學虞集黄溍皆有</hi>
　<hi>文紀其實</hi>張蒙<hi>祁門縣尹在官抑奸詐/扶良善民為立生祠</hi>張毅<hi>績溪縣尹嘗置義倉以備</hi>
　<hi>嵗飢有蝗蔽空入境毅禱于神一夕盡去</hi>干文傅<hi>婺源知州以禮訓告革其婚喪之俗朱文公故</hi>
<pb n="KR2k0008_WYG_016-33a"/>
　<hi>業為豪民所占諭其民以理不煩窮治而悉歸之復即其故宅建祠治行為諸州最</hi>張景周<hi>歙縣</hi>
　<hi>丞不剛不柔善於裁決美政流行民懐思之</hi>劉耕孫<hi>徽州路推官詳讞疑獄政績卓然</hi>本<lb/>
　朝鍾友諒<hi>國初為祁門知縣敏諒疏通剸煩治劇值壬辰蘄兵蹂躪縣境鞠為草莽友諒薙蓬</hi>
　<hi>藋開市井招逋逃闢蕪田理寃抑民服其化吏畏其明治聲大振</hi>胡善<hi>洪武初徽州知府撫綏貧</hi>
　<hi>民廣闢萊田修學校課農桑民甚徳之</hi>張起宗<hi>洪武初休寜知縣清儉自持勤政愛民凡諸修</hi>
　<hi>作不勞民而事自集嘗疏不便事朝廷嘉之賜衣三襲</hi>黄虎<hi>洪武初黟縣知縣值元末兵燹之餘</hi>
　<hi>招集流散開闢田土政事一新</hi>陳彦囘<hi>洪武中知徽州府聞靖難之師舉兵入援事平被繋争以</hi>
　<hi>大義而死  畿志</hi>何敏中<hi>洪武間祁門知縣有政聲嘗疏不便事朝廷嘉賞以酒遂陞本府知</hi>
<pb n="KR2k0008_WYG_016-33b"/>
　<hi>府益加清慎事簡民安</hi>黄憲<hi>永樂初徽州府通判㢘能公正佐理有方嘗公差於外郡民千餘保</hi>
　<hi>留囘任民賴以安</hi>張齊<hi>永樂間歙縣知縣市井廬舍舉皆煨燼齊設法修葺民賴安生又建紫陽</hi>
　<hi>書院禮師儒訓民間子弟邑人感之</hi>杜貫道<hi>休寜知縣政事文章邑人稱頌其後知縣周徳成劉</hi>
　<hi>紹先繼之皆有善政</hi>孫遇<hi>以楊溥薦任徽州知府興學勸農均徭恤獄植善鋤强丁内艱民奏留之</hi>
　<hi>有詔起復尋以外艱去服闋復除守徽在郡二十年善政不可勝紀及去民立祠生祀之没後士民奏行</hi>
　<hi>有司春秋致祭  畿志</hi>王稚<hi>正統中為休寜縣丞崇儒/愛民甚有政聲  畿志</hi>鄭同<hi>由進</hi>
　<hi>士知祁門清慎寛簡興學愛民無赫赫聲既去而民益思之  畿志</hi>黄岳<hi>景泰間為績溪縣學訓導</hi>
　<hi>去記誦之習務明義理士皆知所自勵  畿志</hi>皇甫遵道<hi>以儒士擢知歙縣嚴于律己始終不</hi>
<pb n="KR2k0008_WYG_016-34a"/>
　<hi>可干以私其政不立異不要民誠意之孚乆而愈深  畿志</hi>龍晉<hi>天順間徽州知府公謹㢘恕撫</hi>
　<hi>字有方開良堨灌田三千餘畝利澤流于民  畿志</hi>陳寓<hi>成化間知休寜縣剛明㢘勤不可干以私</hi>
　<hi>民戴之盖如父母  畿志</hi>
人物南北朝程靈洗<hi>休寜人侯景之亂保歙黟以拒景梁元帝授以本郡太守華皎之反</hi>
　<hi>使招靈洗靈洗斬其使後累功封縣公卒贈鎮西將軍開府儀同三司諡忠壯子文季善騎射多幹畧以</hi>
　<hi>功累遷新安太守每戰常為前鋒齊軍憚之目為程虎以功累官至都督</hi>唐吳少微<hi>新安人登</hi>
　<hi>進士第長安中為晉陽尉與武功富嘉謨友善先是天下文章以徐庾為宗氣調益弱獨少㣲嘉謨屬詞</hi>
　<hi>本經學雄邁高麗時人慕之文體一變稱為吳富體</hi>汪華<hi>績溪人少以勇俠聞隋末兵亂以土豪應</hi>
<pb n="KR2k0008_WYG_016-34b"/>
　<hi>郡募保據郡境并有宣杭睦婺饒五州建號吳王唐武徳間籍土地兵民納欵高祖授以總管歙宣杭睦</hi>
　<hi>饒婺六州軍事歙州刺史封越國公郡人十姓九汪皆華之後</hi>黄芮<hi>歙縣人建中初繼母洪氏病刲</hi>
　<hi>股饋羹而愈貞元中父卒號泣不絶聲廬墓終身不舍墓側産芝及連理木刺史上其事詔旌其門</hi>五<lb/>
　代汪台符<hi>歙州人能文章通古今楊吳時徐知誥鎮金陵台符上書陳民間利病十餘條知誥</hi>
　<hi>善之宋齊邱疾其才高使親信誘台符痛飲推沉石城蚵蚾磯下</hi>查文徽<hi>歙州休寜人仕南唐</hi>
　<hi>為中書舍人以平閩功累遷建州節度使官至工部尚書子元方仕為建州判官宋平江南盧絳據歙遣</hi>
　<hi>使傳檄至建元方斬其使及絳被擒太祖聞元方所為優奬之拜殿中侍御史知泉州</hi>宋魏羽<lb/>
　<hi>婺源人少能屬文初仕江南署洪文館校書郎出為雄逺軍判官歸宋擢太子中舍累遷户部度支使太</hi>
<pb n="KR2k0008_WYG_016-35a"/>
　<hi>宗嘗稱其有心計真宗時擢禮部侍郎卒贈太尉</hi>張諤<hi>歙縣人能文有吏材初仕江南為祕書丞</hi>
　<hi>通判鄂州歸宋授右賛善大夫累官荆湖江浙等道制置茶鹽使卒贈太子太傅子秉舉進士累官禮部</hi>
　<hi>侍郎樞密直學士</hi>吕文仲<hi>歙州新安人父裕南唐歙州録事叅軍文仲在江左舉進士入宋累</hi>
　<hi>官翰林侍讀學士終刑部侍郎集賢學士嘗使高麗清潔無所求每高麗使至輙詢其出入以君子稱之</hi>
　<hi>有文集十卷</hi>馮伉<hi>新安人伯父延己父延魯俱以文學事南唐延魯官至工部侍郎留守揚州為</hi>
　<hi>周世宗所執放還為户部尚書伉歸宋與兄儀价並第進士伉文辭清麗嘗著平晉頌時人稱之累遷殿</hi>
　<hi>中侍御史歴典藩郡皆有治迹</hi>謝泌<hi>歙縣人舉進士歴知數州累官右諫議大夫初在史館諌修正</hi>
　<hi>殿不當用采繪及知福州代還民立去思碑泌知人能薦士每發薦牘必設几置章望闕再拜曰老臣又</hi>
<pb n="KR2k0008_WYG_016-35b"/>
　<hi>為陛下得一人後皆至卿相王旦亦其所薦也</hi>俞獻可<hi>歙縣人以文學知名登進士第歴官御史</hi>
　<hi>吏部郎中有能稱累官龍圖閣待制後為鹽鐵副使開封府判官子希孟官至殿中侍御史</hi>聶冠<lb/>
　卿<hi>歙州新安人五世祖師道楊吳時鴻臚卿冠卿舉宋進士累官翰林學士後判昭文館兼侍讀學士</hi>
　<hi>每進講春秋必引尊王黜霸之義以諷冠卿嗜學好古尤工詩有蘄春集十卷弟世卿太常博士通判宣</hi>
　<hi>州</hi>俞獻卿<hi>獻可弟舉進士補安豐尉歴補州縣累遷三司鹽鐵判官上言時事謂自天禧以來</hi>
　<hi>日侈一日夫巵不盈者漏在下木不茂者蠧在内陛下宜與公卿大夫圖議而捄正之真宗嘉其言為除</hi>
　<hi>無名之費最後知應天府以刑部侍郎致仕</hi>查道<hi>文徽孫未冠以詞業稱性慈孝母病思鱖羔市</hi>
　<hi>無鬻者道泣禱于河鑿氷得之母疾遂愈端拱初舉進士為館陶尉通判遂州公正清潔真宗時中賢良</hi>
<pb n="KR2k0008_WYG_016-36a"/>
　<hi>方正科官至龍圖閣待制道性純厚有犯不校所至務寛恕有集二十卷</hi>查陶<hi>道從兄初仕南唐以</hi>
　<hi>明法登科補常州録事叅軍入宋歴侍御史判大理寺咸平中遷祕書少監後代楊億知審刑院子拱之</hi>
　<hi>淳化中進士後為都官郎中慶之太子中舍</hi>汪叔詹<hi>歙縣人少敏於文累官太常博士尋知鄂</hi>
　<hi>州轉湖南憲使有惠愛後領湖廣江西等路財賦數年總餉稱職</hi>魏瓘<hi>羽子為開府叅軍持法精</hi>
　<hi>審累遷太常少卿知廣州築城疏江後儂智高為冦獨廣州城堅論功遷工部侍郎集賢學士後以吏部</hi>
　<hi>侍郎致仕弟琰授祕書省正字為吏強敏歴知諸州皆有政績後以司農卿知江寜府召判刑部致仕終</hi>
　<hi>衛尉卿</hi>王舜舉<hi>祁門人舉進士通判信州時清溪洞方臘反舜舉伏兵大破之授朝請大夫直</hi>
　<hi>秘閣賜賚甚厚尋除江東提刑卒贈太中大夫</hi>程邁<hi>黟人仕為顯謨閣直學士嘗因使過其鄉民有</hi>
<pb n="KR2k0008_WYG_016-36b"/>
　<hi>訟田者二十年不決邁閲其牘問訟者年幾何曰六十六邁曰爾齋劵乃慶歴三年時方七嵗安得妻財</hi>
　<hi>置産訟者歎服</hi>程惟象<hi>婺源人以占算㳺天下言人貴賤禍福皆預定自號三靈山人英宗在潛</hi>
　<hi>邸惟象嘗語人曰後當為太平真主及即位賜以御書</hi>黄葆光<hi>黟人少刻意於學賜進士累官</hi>
　<hi>侍御史奏蔡京開僣擬之路安置昭州京致仕召為職方員外郎改知處州歿之夕家未有繪象索之民</hi>
　<hi>間得百餘本</hi>洪中孚<hi>休寜人為成都縣簿鵰門蠻叛蜀帥以屬中孚中孚親呼酋長諭以禍福</hi>
　<hi>令自歸服人謂其膽大於身後以龍圖閣待制致仕</hi>詹惠明<hi>婺源人熙寜间父坐事當死惠明詣</hi>
　<hi>郡求代罪曰無以報罔極恩有二弟足以養母願以身代父死遂坐府門以火艾灼頂明日趨庭斷右耳</hi>
　<hi>血出淋漓郡守駭之以狀聞詔減父罪賜惠明錢帛</hi>王汝舟<hi>婺源人以風節自持所不合不降詞</hi>
<pb n="KR2k0008_WYG_016-37a"/>
　<hi>色熙寜中知舒城嵗荐飢推行荒政多所全活後知南劒州治行為諸郡第一</hi>羅汝楫<hi>歙縣人登</hi>
　<hi>進士第累官刑部員外郎高宗時為御史遷起居郎兼侍講上問或曰春秋有貶而無褒是否對曰春秋</hi>
　<hi>上法天道春生秋殺若貶而不褒是天道不具矣後遷吏部尚書終龍圖閣直學士</hi>汪藻<hi>婺源人崇</hi>
　<hi>寧初進士累官顯謨閣學士嘗知徽州人以為榮紹興中為翰林學士晚年詩文益竒自號龍溪所著有</hi>
　<hi>龍溪集</hi>凌唐佐<hi>休寜人元符進士知夏津縣徃決河北疑獄得其情時夏津亢旱及唐佐歸雨</hi>
　<hi>隨至人號為縣令雨建炎初知應天府南京陷劉豫因使為守唐佐密疏其虛實告於朝事泄被捕唐佐</hi>
　<hi>見豫責以大義為豫害事聞贈徽猷閣待制</hi>胡舜陟<hi>績溪人大觀中進士歴州縣官為監察御</hi>
　<hi>史建炎中以集賢殿修撰知廬州時淮西諸郡多盗惟廬晏然民為立生祠事之後遷夀廬等州鎮撫使</hi>
<pb n="KR2k0008_WYG_016-37b"/>
　朱弁<hi>徽州婺源人弱冠入太學建炎初議遣使問安兩宫弁奮身自獻詔借吉州團練使至雲中見</hi>
　<hi>尼瑪哈説甚切尼瑪哈不聽弁復與書言用兵講和利害甚悉而守節不屈後和議成弁得歸轉奉議郎</hi>
　<hi>所著有聘遊集書解</hi>金安節<hi>休寜人日記千言博洽經史宣和中進士調新建主簿紹興初累官</hi>
　<hi>至吏部侍郎權尚書兼侍讀嘗拒秦檜排淵覿堅如金石孤立無黨死生禍福曽不一動其心所著有文</hi>
　<hi>集三十卷奏議表疏周易解</hi>汪若海<hi>歙人未冠入太學靖康初以金人侵擾詔求知兵者若海</hi>
　<hi>應詔又上書樞密曹輔請立康王為大元帥擁兵鎮撫河北及二帝北行走謁康王於濟州請即位以圖</hi>
　<hi>中興累官江南經制使後以直祕閣知江州</hi>盧臣中<hi>黟人為右正言後高宗南渡金騎迫近御</hi>
　<hi>舟臣中叱退之失脚墜水明日復召左右始奏其事亟使沒人拯之拱立如生帝憫其忠贈右諫議大夫</hi>
<pb n="KR2k0008_WYG_016-38a"/>
　趙善璙<hi>歙縣人宋宗室少苦學登第為徳清縣簿嘗謂士大夫涖官臨民不明九章則無以斷疑</hi>
　<hi>後除大理評事累官尚書郎有自警編行世</hi>朱安國<hi>休寜人歴遷廣東經畧安撫使能捕劇盗</hi>
　<hi>威鎮一方後進直徽猷閣學士知寜國府</hi>祝確<hi>歙人朱熹外租淳厚孝謹親喪廬墓一兄一弟先後</hi>
　<hi>死熙河不憚萬里徒步以歸其喪所舍輙悲號上食如禮夜寢柩旁不忍暫去親舊有盡室病卧者確每</hi>
　<hi>旦攜粥藥徧飲食之日以為常凡遇貧乏輙傾財予之無吝色人多高其行云</hi>汪文振<hi>休寜人為</hi>
　<hi>浙西提舉時蝗旱民饑縣督逋監錮文振録囚夜至華亭得四百餘人悉釋去令待秋償民籍以活焉</hi>
　程大昌<hi>休寜人十嵗能屬文紹興中進士歴知數州以龍圖閣直學士致仕大昌篤學於古今事</hi>
　<hi>靡不考究所著有禹貢論易原雍録易老通言攷古編演繁露北邊備對又為山川地理圖就經筵進呈</hi>
<pb n="KR2k0008_WYG_016-38b"/>
　朱松<hi>婺源人舉進士為尤溪尉知饒州松有俊才為文汪洋放肆不見涯涘後取六經子史讀之以</hi>
　<hi>求天下興亡理亂之變又聞河洛之學得聖賢不傳之義乃日誦大學中庸用力於致知誠意之地自謂</hi>
　<hi>褊急害道因取佩韋之義名韋齋</hi>曹矩<hi>休寜人少以純孝聞累遷左屯田郎中焚黄之夕芝生墓</hi>
　<hi>上詔以所居為忠孝鄉孝芝里</hi>羅願<hi>汝楫子兄顥籲頡頌弟頮皆有文願博學好古法秦漢為詞章</hi>
　<hi>高雅精鍊朱熹特稱重之有小集十卷爾雅翼二十卷累官知鄂州有善政</hi>朱熹<hi>松子天資粹美</hi>
　<hi>讀書務躬行實踐紹興中舉進士主泉州同安簿累遷煥章閣待制侍讀領鴻慶宫祠熹初從劉子羽居</hi>
　<hi>崇安後從延平李侗學復徧交當世有識之士遂得聖道之宗平昔著述有諸經傳解四書集註及編通</hi>
　<hi>鑑綱目小學楚辭等書後世學者宗師之自絶學以來集諸儒之大成發先聖之祕蘊熹一人而已卒諡</hi>
<pb n="KR2k0008_WYG_016-39a"/>
　<hi>曰文追封徽國公從祀孔子廟庭</hi>汪勃<hi>黟人以端明殿學士致仕歸鄉里嵗每新陳未接之際必</hi>
　<hi>損價出穀旁郡皆賴之子作礪太常寺簿孫義和侍御史義端給事中</hi>程叔達<hi>黟人嗜學至老</hi>
　<hi>不倦第進士典湖學後以論時弊擢為御史賑濟二浙甚有勞績除右正言遷左司諫累官華文閣直學</hi>
　<hi>士卒諡莊節所著有玉堂等集</hi>邱濬<hi>黟人歴官殿中丞因讀易悟損益二卦能通數知未來興廢嘗</hi>
　<hi>語家人曰吾夀終九九後果八十一卒</hi>汪必達<hi>黟人官至太常主簿知峽州嘗知旌徳縣有父</hi>
　<hi>子訟於庭必達曰父子至恩忍以私家語言聞官乎令吏授父以杖笞其子已而感悟父子如初</hi>吕<lb/>
　午<hi>歙縣人嘉定中進士累官監察御史糾正官邪不顧忌觸秉國者欲疎之遷浙東提刑復入為御史</hi>
　<hi>兼崇政殿説書遷起居即以論諌切直名卒贈華文閣學士</hi>王炎<hi>歙縣人為潭州教授以薦知湖</hi>
<pb n="KR2k0008_WYG_016-39b"/>
　<hi>州災初著易解未竟而病篤夜分祝天曰願須臾無死以成此書果如其言</hi>汪綱<hi>勃曽孫以祖任</hi>
　<hi>入官淳熙中調鎮江司户歴知平陽金壇弋陽蘭溪太平六縣及高郵軍所至有政績理宗時累官户部</hi>
　<hi>侍郎致仕綱學有本原多聞博記兵農醫卜隂陽律歴諸書靡不研究機神明鋭遇事立決尤長於論事</hi>
　<hi>所著有恕齋集</hi>程崇<hi>歙縣人登淳祐第歴大理寺丞出守台州抑絶權豪甚有政聲府治後山有猿</hi>
　<hi>精嘗出為妖怪崇至潜伏不見後官至將作監</hi>程元岳<hi>歙縣人寳祐登第除宗學博士歴遷殿中</hi>
　<hi>侍御史工部侍郎以清介自持嘗彈撃奸相宦寺無所畏屈</hi>程元鳯<hi>歙縣人紹定中禮部第一</hi>
　<hi>歴監察御史右正言兼侍讀後拜右丞相兼樞密使御書清忠儒碩昭光六字褒之進封吉國公卒贈少</hi>
　<hi>師所著有訥齋集</hi>程卓<hi>休寜人淳熙中試禮部第一遷刑部郎中嘗使金議論不屈金人憚之後</hi>
<pb n="KR2k0008_WYG_016-40a"/>
　<hi>知泉州民為立祠尋召同知樞密院事</hi>程珌<hi>休寜人紹熙中進士授昌化主簿累官權吏部尚書</hi>
　<hi>拜翰林院學士立朝剛正風裁凜然進封新安郡侯以端明殿學士致仕卒珌居家常平糶以濟人凡有</hi>
　<hi>利於衆者必盡心焉所著有洺水集</hi>吕沆<hi>午子以恩補將仕郎端平中授黄岩主簿知於潛縣通判</hi>
　<hi>婺州皆有善政彗星見沆請罷公田還民大忤賈似道意與雲臺觀起知興國軍及全州皆不赴徳祐初</hi>
　<hi>召赴行在沆不復出卒年八十一</hi>胡方平<hi>徽州婺源人學精於易初饒州徳興沈貴寳受易於</hi>
　<hi>董夢程夢程受朱文公之易於黄榦而方平嘗從貴寳夢程學得文公源委之正嘗註易學啓蒙通釋</hi>
　胡一桂<hi>方平子幼穎悟好讀書受父易學景定中年十八領鄉薦試禮部不第退而講學逺近師</hi>
　<hi>之號雙湖先生所著有周易本義附録纂疏本義啟䝉翼傳諸子詩傳附録纂疏十七史纂</hi>元胡<lb/>
<pb n="KR2k0008_WYG_016-40b"/>
　炳文<hi>婺源人元初為信州書院山長再調蘭溪州學正炳文篤志朱子之學諸子百氏醫卜等書靡</hi>
　<hi>不推究所著有四書通易本義通釋春秋集解禮書纂述又有大學指掌圖四書辯疑五經會義爾雅韻</hi>
　<hi>語雲峰筆記世稱雲峰先生卒諡文通</hi>程文<hi>徽州人平生介然自持不茍務造請居窮守約以鑚</hi>
　<hi>研六藝紬繹百家為文明潔而精深與陳旅相伯仲年踰六十始擢國史編修官調國子助教尋拜南臺</hi>
　<hi>監察御史遷禮部員外郎間奉使江南客死錢塘自號黟南生有遺藳三十八卷</hi>程復心<hi>婺源</hi>
　<hi>人自幼沈潜理學會輔氏黄氏之説而折衷之章為之圔圖為之説書成名曰四書章圖總要仕元為徽</hi>
　<hi>州路教授後以母老辭歸</hi>陳櫟<hi>休寜人性剛正孝友三嵗祖母吳氏口授孝經論語輙成誦五嵗涉</hi>
　<hi>獵經史十五鄉人皆師之遂致力聖賢之學涵濡玩索貫穿古今著四書發明書傳纂疏禮記集義等書</hi>
<pb n="KR2k0008_WYG_016-41a"/>
　<hi>延祐初試鄉闈中選乃不復赴禮部教授於家不出門户者數十年櫟所居堂曰定宇其徒因稱定宇先</hi>
　<hi>生</hi>倪士毅<hi>休寜人潜心求道嘗學於陳/櫟朱敬輿所著有四書輯釋</hi>汪澤民<hi>藻七世孫</hi>
　<hi>少警悟力學長通諸經歴數郡通判所至人服其明後以禮部尚書致仕退居宣州值長槍軍來冦或勸</hi>
　<hi>其去澤民曰我故受國厚恩臨危愛死豈臣子之節耶叅畫戰守之䇿及城陷賊誘之降大罵不屈被害</hi>
　汪克寛<hi>祁門人少穎敏力學元舉于鄉不第遂隠居教授鄰郡學者皆宗師之號環谷先生所著</hi>
　<hi>有春秋纂疏綱目考異</hi>吳訥<hi>休寜人父禮元靜江府經歴常從収五溪蠻洞訥學兵法習騎射授</hi>
　<hi>建徳路判官兼義兵萬户守徽州隨元帥阿魯輝退屯浙西扎溪戰敗不屈引刀自刎嘗於龍爪石題一</hi>
　<hi>聫云怪石有痕龍已去落花無主鳥空啼</hi>鄭玉<hi>歙縣人博究六經尤邃春秋教授于鄉至正間徵不</hi>
<pb n="KR2k0008_WYG_016-41b"/>
　<hi>起日以著述為事本朝兵至守將欲致之玉曰吾既不得慷慨殺身以勵風俗猶當從容就死以全節義</hi>
　<hi>明日具衣冠自縊而死</hi>本朝趙汸<hi>休寜人嘗授業於九江黄楚望究心於春秋作春秋屬辭</hi>
　<hi>以著聖人筆削之㫖又作春秋集𫝊以明聖人經世之志著左氏補註十卷師説三卷以為學者用力之</hi>
　<hi>階本朝洪武初與修元史</hi>詹同<hi>新安人穎悟好學元奎章閣學士虞集見之曰才子也以其弟槃之</hi>
　<hi>子妻之舉茂才異等為郴州路儒學正遇亂家黄州歸附本朝授國子博士累遷學士承㫖兼吏部尚書</hi>
　<hi>致仕</hi>朱升<hi>休寜人師同郡陳櫟博洽羣書隠居石門本朝王師下徽州被召數承顧問授翰林學士</hi>
　<hi>洪武二年以老疾致仕終于家所著有易詩書周官儀禮禮記四書孝經小學旁註及書𫝊補正輯註</hi>
　程通<hi>績溪人洪武乙丑舉鄉貢官至遼府長史靖難初上封事數千言後械繫至京而死  畿志</hi>
<pb n="KR2k0008_WYG_016-42a"/>
　王俊得<hi>黟縣人永樂中進士拜監察御史剛正有守陞河南按察司副使賛理邊務進河南左布</hi>
　<hi>政使卒于官</hi>胡永成<hi>歙縣人少負才氣擢工部主事陞四川按察使副使有清操尋陞廣西右</hi>
　<hi>叅政致仕卒</hi>汪景明<hi>黟縣人永樂中進士選為庶吉士歴監察御史巡歴有能聲陞湖廣布政</hi>
　<hi>司叅議卒于官</hi>莊觀<hi>歙縣人英敏篤學歴官國子學正薦陞陜西按察司僉事提督學校有方進陞</hi>
　<hi>本司副使致仕卒</hi>楊寜<hi>父孟潜錢塘人為徽州府教授因家焉寜宣徳進士歴官刑部主事郎中</hi>
　<hi>聽訟明決正統初征麓川命理軍務以功陞本部右侍郎後巡撫江西未幾召為禮部尚書以疾轉南京</hi>
　<hi>刑部致仕卒</hi>程思温<hi>婺源人正統間進士授中書舍人進禮部員外郎以清慎著聞己巳之變</hi>
　<hi>死于難景泰癸酉追贈更録用其子  畿志</hi>汪囘顯<hi>祁門人正統間進士授户部主事己巳也</hi>
<pb n="KR2k0008_WYG_016-42b"/>
　<hi>先犯邊督芻餉于畿甸奏行勸借賑恤之令人得甦息景泰初監運懐來永寜軍餉備嘗險阻明年買牛</hi>
　<hi>具于河南轉送大同給濟軍民耕種于時餓莩塞路奏發廩賑恤全活甚衆又教民掘蕨為粉以療飢民</hi>
　<hi>立祠祀之又嘗使西蜀覈實鹽井奏除冗課十餘萬後歴知廣惠二府政尚寛厚不任刑罰以老致仕歸</hi>
　<hi>志畿</hi>程信<hi>休寜人正統間壬戌以河間衛籍登進士建議設兩京提學御史累官兵部尚書掌</hi>
　<hi>兩京兵政征伐俱有成績謨謀獻納實兼文武云卒贈太子太保諡襄毅  志畧</hi>汪溥<hi>績溪人舉</hi>
　<hi>鄉貢授蘇州知州興學教士課農足民有龍池河壅塞為患忽自東注粟有一本數穗蝗自滅禾大熟人</hi>
　<hi>謂過魯㳟之異政秩滿民赴闕留詔陞從四品再任以慰民望擢廣西慶逺知府歴按察副使所在有政</hi>
　<hi>績卒于官夷民莫不流涕  畿志</hi>程敏政<hi>襄毅公信之子也幼以神童薦弱冠進士及第授翰</hi>
<pb n="KR2k0008_WYG_016-43a"/>
　<hi>林編修歴侍講學士與修英宗憲宗實録時詔議孔廟從祀諸賢敏政上疏請大正祀典言雖未行而學</hi>
　<hi>識見之矣以浮言致仕後復召還遷太常卿掌院事卒年五十五贈禮部尚書賜葬祭  畿志</hi>汪舜<lb/>
　民<hi>婺源人成化間進士授行人拜御史以忤權貴謫官後至都御史平生以文學名  畿志</hi>胡富<lb/>
　<hi>績溪人成化戊戌進士累官至户部尚書老成慎密卒諡康惠  畿志</hi>莊英<hi>歙縣人舉鄉貢授夏</hi>
　<hi>邑教諭擢廣昌知縣適聞冦入境挺身捍禦遂遇害事聞贈建昌通判録其子為大學士  畿志</hi>汪<lb/>
　奎<hi>婺源人舉進士由知縣擢御史正徳間同臺諫疏言宦官弄權廷撲幾死謫通判後官至御史以疾</hi>
　<hi>卒志南畿</hi>洪逺<hi>歙縣人累官至工部尚書直/諒有為卒諡恭靖  畿志</hi>汪循<hi>休寜人舉</hi>
　<hi>進士兩為縣令民皆有去思擢判順天時逆瑾擅權循一月三抗疏于朝請裁革中官及上内修外攘十</hi>
<pb n="KR2k0008_WYG_016-43b"/>
　<hi>䇿言剴切為瑾所忌罷職瑾誅再召弗起  畿志</hi>戴銑<hi>婺源人舉進士授給事中正徳初逆瑾擅</hi>
　<hi>權詵同六科言閹官害事乃傳㫖命廷杖落職竟以疾卒  畿志</hi>唐澤<hi>歙縣人舉進士任平鄉知</hi>
　<hi>縣築河堤八十里擢福建副使有勦賊功官至副都御史巡撫甘肅處哈密土魯畨各得効順以病乞歸</hi>
　<hi>卒于涼州  畿志</hi>唐臯<hi>歙人正徳甲戍進士及第第一授翰林院修撰修武宗實録成進侍講學</hi>
　<hi>士卒于官  畿志</hi>
列女章氏二女<hi>歙縣人章頂之女也母程氏與二女登山採桑母為虎所攫二女號呼搏虎虎</hi>
　<hi>遂棄去母得免唐刺史劉賛嘉之蠲其户役改所居合陽鄉為孝女鄉</hi>程氏女<hi>歙人年十七值</hi>
　<hi>兵亂父母謂曰儻為兵所執柰何曰脱有不可當死拒之已而遇賊脅之以刃女罵不絶口遂被害</hi>潘<lb/>
<pb n="KR2k0008_WYG_016-44a"/>
　氏<hi>婺源人汪琰妻年二十八而琰卒潘誓不他適以其夫從兄子元圭為後元圭時甫三嵗鞠之若己</hi>
　<hi>出潘氏卒年六十二元圭之子良垕有子燕山燕山卒妻李氏年二十四無子乃守志自誓燕山兄子惟</hi>
　<hi>徳娶俞氏惟徳早死二子甚幼俞守節不墮家業故人賢汪氏之門而稱曰三節</hi>余氏<hi>績溪人許</hi>
　<hi>徳仁妻夫亡撫孤里人高姓者求婚不聽而怒中以他事余訴不得免乃詣闕陳情事下法司抵高罪時</hi>
　<hi>稱其賢  畿志</hi>王氏<hi>績溪人馮永保妻夫遘疾刲股和粥以進且祈以身代夫卒誓死不二有欲奪</hi>
　<hi>其志者或托媒以探其意王大笑曰禽獸之行吾豈為乎卒年八十餘  畿志</hi>胡氏<hi>績溪章徳俊妻</hi>
　<hi>夫亡守節事聞旌表  畿志</hi>方氏<hi>婺源胡亨華妻嫁未幾而夫卒及𦵏嘱工為虛壙于右去容飾</hi>
　<hi>孝事其姑一日告夫墓曰吾事畢矣歸自縊而死  畿志</hi>俞氏<hi>婺源人鮑叔用妻夫亡守節不渝事</hi>
<pb n="KR2k0008_WYG_016-44b"/>
　<hi>聞旌表  畿志</hi>孫希賢妻程氏<hi>休寜人年二十一而寡勵志撫孤卒年六十二希賢姪英</hi>
　<hi>徳亦早卒其妻汪氏年二十八無子誓死不二時號雙節  畿志</hi>程氏<hi>休寜汪道夫妻生二子夫</hi>
　<hi>卒未幾而二子繼卒獨奉舅姑其父與弟逼使再醮遂自經而死  畿志</hi>汪氏<hi>休寜人金希佑妻夫</hi>
　<hi>亡守節受旌  畿志</hi>程烈女<hi>婺源人已嫁歸寜里有强暴欲私其母女大罵强暴怒毆殺之復以</hi>
　<hi>危言懼其母令勿洩時郡㕔前夜有聞悲號如怨訴者太守孫遇疑之未幾御史行郡詢其畧令遇鞠治</hi>
　<hi>強暴伏罪乃為文以祭之  畿志</hi>陳氏<hi>程克良妻祁門人夫亡守節後事聞旌表  畿志</hi>張<lb/>
　氏<hi>婺源人胡某妻也少貞潔知書年十六而嫁未幾夫亡或欲娶之乃嚙指書衣自刎而死  畿志</hi>
　汪氏<hi>黟縣韓文炳妻夫亡守節事聞旌表  畿志</hi>張友妻<hi>洪氏歙人夫死預治塋誓必同</hi>
<pb n="KR2k0008_WYG_016-45a"/>
　<hi>穴姑憐其早寡無子欲嫁之不聽乃隂納富人聘至期迫之洪曰嫁不辭當與夫别乃造夫墓慟哭而歸</hi>
　<hi>拜姑告别入室閉門自縊而死  畿志</hi>許氏<hi>歙縣江務本妻夫亡守節不二事聞旌表  畿志</hi>
　吳氏<hi>歙人在室而姑歿即服喪行婦禮尋夫歿二十五守節不渝撫幼孤殯𦵏四世以下諸喪後以</hi>
　<hi>夀卒志  畿</hi>洪氏<hi>劉昌妻歙人年二十而寡妾春香色美昌父欲嫁之春香不從自縊死洪憐之絶</hi>
　<hi>穀十日亦死  畿志</hi>汪氏女<hi>婺源人許聘邑人葉天彛未歸而天彛卒女聞訃即易服徃夫家誓</hi>
　<hi>死不二嘉靖十二年奏聞旌表  畿志</hi>
仙釋許宣平<hi>歙縣人唐景陽中隠於城陽山南塢絶粒不食顔如四十許人行及奔馬時負薪買</hi>
　<hi>於市嘗獨吟曰負薪朝出賣沽酒日西歸借問家何處穿雲入翠微李白入山尋之不見乃題其庵以歸</hi>
<pb n="KR2k0008_WYG_016-45b"/>
　<hi>是冬庵為火所焚遂不見復百餘年至咸通七年有採樵者見之南山石上</hi>聶師道<hi>歙縣人少</hi>
　<hi>學道得服松脂法乃登績溪百丈山採芝後詣南嶽招仙觀聞蔡真人舊隠去洞靈源不逺乃辟穀七日</hi>
　<hi>獨徃遇老父問所從來因折草與之師道咀之味甘自是精健毎入山虎豹見之皆馴伏號問政先生一</hi>
　<hi>日謂其徒曰我為仙官所召語訖而逝及歛棺有聲視之若蟬蜕然後有自豫章來者見之於道</hi>鄭<lb/>
　全福<hi>浮梁人梁開成中遊獵深入窮谷暮有老人導游新安靈岩諸洞及出有鹿引上山半坡遂結</hi>
　<hi>茅修鍊焉後年百餘嵗語門人曰必𦵏我浮梁白水鄉及卒弟子舁至夕陽嶺上覺棺空發之唯履杖而</hi>
　<hi>已</hi>何令通<hi>南唐時為國師言牛頭山不利謫休寜來芙蓉峰更名慕真一坐四十年豁然大悟</hi>
　<hi>宋天禧中一旦正席趺坐忽心火自灼頃刻而化其徒収舍利為塔𦵏之</hi>雪山<hi>唐歙縣人少時遇盛</hi>
<pb n="KR2k0008_WYG_016-46a"/>
　<hi>夏輙暮伏草莽中以身施蚊蚋者二十年始住休寜普滿寺自號覺庵及坐滅荼毗頂骨不壊得舍利數</hi>
　<hi>十粒所著有池陽百問</hi>永素<hi>祁門人宋紹興中居柏山院日誦華嚴經後住嚴州烏龍山嵗乆仍</hi>
　<hi>囘柏山一日沐浴升堂説法作偈言訖而逝荼毗舍利滿盤</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_016-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷十六<lb/>
</p>
<p>
</p>
  </div>
</body>
</text>
</TEI>
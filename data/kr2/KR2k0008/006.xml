<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷六</head> <lb/>
    <p>
<pb n="KR2k0008_WYG_006-1a"/>
欽定四庫全書<lb/>
　明一統志卷六<lb/>
　　　　　　　　　　　　明　李賢等　撰<lb/>
　　南京<lb/>
　古金陵之地自周末時已有王氣秦始皇謂東南有<lb/>
　天子氣諸葛亮謂龍蟠虎踞眞帝王都即此地也呉<lb/>
　晋宋齊梁陳及南唐雖嘗於此建都然無功徳以當<lb/>
　之僅保一隅不能混一天下至我太祖高皇帝功徳<lb/>
<pb n="KR2k0008_WYG_006-1b"/>
　隆盛奄有四海乃定鼎於此為京師始足以當形勢<lb/>
　之勝永樂中於北平肇建北京正統中以北京為京<lb/>
　師遂以此為南京實根夲重地云<lb/>
城池京城<hi>舊志六朝舊城近覆舟山去秦淮五里至楊呉時改築跨秦淮南北周廻二十五里本朝</hi>
　<hi>益拓而東盡鍾山之麓周廻九十六里立門十三南曰正陽南之西曰通濟又西曰聚寳西南曰三山曰</hi>
　<hi>石城北曰太平北之西曰神䇿曰金川曰鍾阜東曰朝陽西曰清凉西之北曰定淮曰儀鳳後塞鍾阜儀</hi>
　<hi>鳳二門其外城則因山控江周廻一百八十里别為十六門曰麒麟曰仙鶴曰姚坊曰高橋曰滄波曰䨇</hi>
　<hi>橋曰夾江曰上方曰鳳臺曰大馴象曰大安徳曰小安徳曰江東曰佛寧曰上元曰觀音</hi>皇城<hi>在京</hi>
<pb n="KR2k0008_WYG_006-2a"/>
　<hi>城内之東當鍾山之陽以乗王氣殿宇宫闕規模宏壯象法天地經緯隂陽誠足以表四海之觀瞻垂萬</hi>
　<hi>年之統緒而為聖子神孫世守之基云</hi>舊内城<hi>在京城中元為南臺地夲朝既取建康首宫於</hi>
　<hi>此比皇城大内宫殿成此稱為舊内云</hi>
壇廟天地壇<hi>在正陽門外之左繚以周垣中為大祀殿殿前丹墀東西列四壇以祀日月星辰前</hi>
　<hi>為大祀門門外東西列二十壇以祀嶽鎮海瀆山川太嵗風雲雷雨歴代帝王天下神祗東壇末為具服</hi>
　<hi>殿西南百歩為齊宫又西為神樂觀犧牲所其外復繚以崇垣蓋欲致其嚴潔云</hi>山川壇<hi>在天</hi>
　<hi>地壇之西繚以周垣中為殿宇以祀太歳風雲雷雨嶽鎮海瀆鍾山之神東西二廡以祀山川日將城隍</hi>
　<hi>之神左為旗纛廟西南為先農壇下皆籍田</hi>社稷壇<hi>在皇城内南之右四面為門壇垣按五方</hi>
<pb n="KR2k0008_WYG_006-2b"/>
　<hi>色南有前門北有行禮殿具服殿</hi>祭江壇<hi>在金川門外江上洪武初建凡行幸出師及親王之</hi>
　<hi>國之類俱於此祭江神</hi>太廟<hi>在皇城内南之左正殿兩廊楹室崇深昭穆禮制法古從宜功臣配</hi>
　<hi>享左有神宫監</hi>文廟<hi>在國子監彛倫堂之東正為大成殿東西兩廡前有㦸門外為櫺星門有勅建</hi>
　<hi>之碑</hi>
山陵孝陵<hi>在外城内鍾山之陽懿文陵附於其側</hi>
苑囿漆園　桐園　㯶園<hi>以上三園俱在鍾山之陽洪武初以造海運及防倭戰船</hi>
　<hi>所用油漆㯶䌫悉出於民為費甚重乃立三園植㯶漆桐樹各千萬株以備用而省民供焉</hi>
文職公署南京宗人府<hi>在長安左門南經歴司附焉</hi>南京吏部<hi>在宗人府</hi>
<pb n="KR2k0008_WYG_006-3a"/>
　<hi>南其属文選驗封稽勳考功四清吏司并司務㕔附焉</hi>南京户部<hi>在吏部南其属浙江福建</hi>
　<hi>江西湖廣四川山東山西廣東廣西河南陕西雲南貴州十三清吏司并照磨所司務㕔附焉</hi>南京<lb/>
　禮部<hi>在户部南其属儀制祠祭主客精膳四清吏司并司務㕔附焉</hi>南京兵部<hi>在禮部南</hi>
　<hi>其属武選車駕職方武庫四清吏司并司務㕔附焉</hi>南京工部<hi>在兵部南其属營繕都水屯田</hi>
　<hi>虞衡四清吏司并司務㕔附焉</hi>南京刑部<hi>在太平門外貫城坊其属浙江福建江西湖廣四川</hi>
　<hi>山東山西廣東廣西河南陜西雲南貴州十三清吏司并照磨所司務㕔附焉</hi>南京都察院<lb/>
　<hi>在刑部西内有浙江福建江西湖廣四川山東山西廣東廣西河南陕西雲南貴州十三道并經歴司照</hi>
　<hi>磨所司務㕔附焉</hi>南京翰林院<hi>在宗人/府後</hi>南京國子監<hi>在京城内鷄鳴</hi>
<pb n="KR2k0008_WYG_006-3b"/>
　<hi>山下即劉宋𤣥學故基夲朝洪武十年拓地建國子監中為彛倫堂左右繩愆博士二㕔後重列率性脩</hi>
　<hi>道誠心正義崇志廣業六堂典簿㕔附焉</hi>南京太常寺<hi>在後府南典簿㕔附焉外有神樂觀犧</hi>
　<hi>牲所各祠祭署亦𨽻之</hi>南京通政使司<hi>在中府後經歴司附焉</hi>南京大理<lb/>
　寺<hi>在刑部東其属左寺右寺并司務㕔附焉</hi>南京詹事府<hi>在翰林院南主簿㕔附焉</hi>南<lb/>
　京光禄寺<hi>在皇城東安門内其属大官珍羞良醖掌醢四署并典簿㕔附焉</hi>南京鴻<lb/>
　臚寺<hi>在長安右門外街南其属司賔司儀二署并主簿㕔附焉</hi>南京欽天監<hi>在後府後</hi>
　<hi>主簿㕔附焉外設司天臺於鷄鳴山上</hi>南京大醫院<hi>在詹事府南生藥庫附焉外有惠民</hi>
　<hi>藥局亦𨽻之</hi>南京行人司<hi>在長安/右門外</hi>南京五兵馬司<hi>中兵馬司在内</hi>
<pb n="KR2k0008_WYG_006-4a"/>
　<hi>橋北東城兵馬司在太醫院南西城兵馬司在三山門外南城兵馬司在聚寳門外北城兵馬司在皷樓</hi>
　<hi>北</hi>
武職公署南京中軍都督府<hi>在長安右門南在城留守中神䇿應天廣洋和陽五</hi>
　<hi>衛指揮使司牧馬千户所𨽻之</hi>南京左軍都督府<hi>在中府南在城留守左驍騎右龍虎</hi>
　<hi>瀋陽左右水軍左鎮南龍江右英武龍虎左十衛指揮使司𨽻之</hi>南京右軍都督府<lb/>
　<hi>在左府南在城留守右虎賁右武徳廣武水軍右五衛指揮使司𨽻之</hi>南京前軍都督<lb/>
　府<hi>在右府南在城留守前龍驤豹韜天䇿飛熊龍江左豹韜左七衛指揮使司𨽻之</hi>南京後<lb/>
　軍都督府<hi>在前府南在城留守後興武鷹揚江隂横海五衛指揮使司𨽻之</hi>南京錦<lb/>
<pb n="KR2k0008_WYG_006-4b"/>
　衣衛<hi>在通政使司南經歴司鎮撫司并所司附焉</hi>南京旗手衛<hi>在錦衣衛南</hi>南<lb/>
　京府軍衛<hi>在欽天監後</hi>南京府軍左衛<hi>在竹橋南</hi>南京府軍右<lb/>
　衛<hi>在長安西街南</hi>南京府軍後衛<hi>在竹/橋南</hi>南京羽林左衛<hi>在朝陽門</hi>
　<hi>内</hi>南京羽林右衛<hi>在𤣥津/橋東北</hi>南京羽林前衛<hi>在應天府治西</hi>南<lb/>
　京金吾左衛<hi>在大功坊</hi>南京金吾右衛<hi>在状元坊南</hi>南京金吾<lb/>
　前衛<hi>在太醫院南</hi>南京金吾後衛<hi>在覆舟山南</hi>南京虎賁左衛<lb/>
　<hi>在朝天宫北</hi>南京濟川衛<hi>在江東/門外</hi>南京江淮衛<hi>在大江北</hi>孝陵<lb/>
　衛<hi>在朝陽門外</hi>
<pb n="KR2k0008_WYG_006-5a"/>
　　應天府<hi>東至鎮江府丹徒縣界一百三十里西至和州界八十里南至太平府當塗縣界八</hi>
　　　<hi>十五里北至揚州府儀真縣界一百五十五里自府治至京師三千四百四十五里</hi>
　　　<hi>糧二十萬五千六百石零</hi>
建置沿革禹貢揚州之域天文斗分野春秋屬吳戰國<lb/>
　屬越後屬楚楚威王初置金陵邑因其地有王氣埋<lb/>
　金以鎭之故名秦始皇以金陵有都邑之氣改曰秣<lb/>
　陵屬鄣郡漢改鄣郡為丹陽郡武帝後揚州刺史治<lb/>
　此呉自京口徙都於此改為建業晋平呉改建業為<lb/>
<pb n="KR2k0008_WYG_006-5b"/>
　秣陵尋分秣陵北為建業改業為鄴建興初改為建<lb/>
　康東晋元帝復都此置丹陽郡宋齊梁陳因之隋平<lb/>
　陳廢郡更於石頭城置蔣州唐武徳初置揚州後復<lb/>
　為蔣州又為揚州大都督府尋罷至徳初置江寧郡<lb/>
　乾元初改為昇州後廢復置五代時呉楊氏建大都<lb/>
　督府尋改為金陵府又改為江寧府南唐李氏都之<lb/>
　宋復為昇州仁宗陞為江寧府建康軍節度高宗改<lb/>
　為建康府建行都置行宫留守元至元中改為建康<lb/>
<pb n="KR2k0008_WYG_006-6a"/>
　路元貞初立江南諸道行御史䑓天歴初又改為集<lb/>
　慶路夲朝丙申年改為應天府領縣八<lb/>
　上元縣<hi>附郭夲秦秣陵縣地隋為江寕縣唐上元初改江寧為上元縣因年號為名南唐復析置</hi>
　<hi>江寕縣而上元為縣如故宋元仍舊夲朝因之編户一百九十四里</hi>江寧縣<hi>附郭夲秦秣陵縣地</hi>
　<hi>晋分秣陵北置建鄴縣復析建鄴置江寕縣在今縣南七十里隋徙治冶城省秣陵建康同夏三縣入焉</hi>
　<hi>唐武徳中改江寧曰歸化尋改歸化曰金陵又改金陵日白下貞觀中改白下曰江寕上元初改江陵為上元南唐</hi>
　<hi>復析上元置江寕縣宋元仍舊夲朝因之編户一百三十四里</hi>句容縣<hi>在府東九十里漢置属丹</hi>
　<hi>陽郡以縣有句曲山故名唐武徳中於縣置茅州尋廢州以縣属蔣州尋又属潤州後属昇州宋属建康</hi>
<pb n="KR2k0008_WYG_006-6b"/>
　<hi>府元仍舊夲朝因之編户二百一十三里</hi>溧陽縣<hi>在府東南二百四十里秦置属鄣郡以在溧水</hi>
　<hi>之陽故名漢属丹陽郡隋初属蔣州改属潤州後併入溧水縣属宣州唐初復析溧水置溧陽縣上元初</hi>
　<hi>属昇州南唐属江寕府宋属建康府元至元中陞為溧陽路後降為縣元貞初又陞為州夲朝洪武二年</hi>
　<hi>改為縣編户二百七里</hi>溧水縣<hi>在府東八十五里本秦漢溧陽縣地隋析置溧水縣属蔣州尋</hi>
　<hi>併溧陽入焉唐初属揚州又析置溧陽縣而溧水為縣如故属宣州後属昇州宋属建康府元元貞初陞</hi>
　<hi>為州夲朝洪武二年改為縣編户一百十里</hi>江浦縣<hi>在府西四十里夲楚棠邑地晋為秦郡地</hi>
　<hi>隋為六合縣地唐宋元因之夲朝洪武九年始以六合縣及和滁二州地析置江浦縣二十四年仍割江</hi>
　<hi>寕縣一郷附之編户三十七里</hi>六合縣<hi>在府西北一百三十里夲楚之棠邑漢属臨淮郡東漢属</hi>
<pb n="KR2k0008_WYG_006-7a"/>
　<hi>廣陵郡晋隆安初於此置秦郡後周改秦郡為六合縣隋以六合属江東唐属揚州南唐於此置雄州周</hi>
　<hi>仍為縣宋属真州元因之夲朝洪武三年改属揚州府後改属應天府編户一十九里</hi>高淳縣<lb/>
　<hi>在府東南二百三十五里夲溧水縣地𢎞治四年割立信等七鄉建為縣開治高淳鎮故名編户四十里</hi>
郡名金陵<hi>楚名</hi>秣陵<hi>秦/名</hi>建業<hi>呉/名</hi>建康<hi>晋/名</hi>集慶<hi>元名</hi>
形勝鍾山龍蹯石城虎踞<hi>漢諸葛亮云</hi>經營四方此為根夲<lb/>
　<hi>晋王𨗳云</hi>東以赤山為成臯南以長淮為伊洛北以鍾山<lb/>
　為曲阜西以大江為黄河<hi>藝文類聚</hi>長汪天塹<hi>陳孔範䟽</hi>長江<lb/>
　千里險過湯池<hi>南唐書</hi>外連江淮内控湖海<hi>繫年録</hi>東南<lb/>
<pb n="KR2k0008_WYG_006-7b"/>
　形勢莫重建康<hi>宋張浚云</hi>有三呉為東門有荆蜀為西戸<lb/>
　有七閩二廣為南府<hi>宋胡安定文集</hi>
風俗人物繁盛<hi>隋志丹陽舊都所在人物繁盛人雜五方俗頗相類</hi>衣冠萃止<hi>通典</hi>
　<hi>永嘉之後衣冠萃止藝文儒術斯其為盛</hi>君子勤禮恭謹小人盡力耕殖<lb/>
　<hi>祥符圖經</hi>文章取功名<hi>金陵古蹟記士以文章取功名者甚衆</hi>俗英且毅士<lb/>
　清以邁地大而才傑<hi>宋楊萬里云</hi>風流文物冠暎今古<hi>宋汪</hi>
　<hi>藻云</hi>士林淵藪<hi>宋楊演云建業自六代為都邑民物浩繁人材輩出實士林之淵藪</hi>
山川鍾山<hi>在府東北山周廻六十里漢秣陵尉蔣子文逐盗死於此呉大帝為立廟子文祖諱鍾因</hi>
<pb n="KR2k0008_WYG_006-8a"/>
　<hi>改蔣山輿地志蒋山古曰金陵山一名北山齊周顒隐此其山磅礴竒秀比諸山特高本朝楊維楨詩鍾</hi>
　<hi>山突兀楚天西玉柱曽經御筆題雲擁金陵龍虎壯月明珠樹鳳凰棲氣吞江海三山小勢<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>乾坤五嶽</hi>
　<hi>低華祝聲中人仰止萬年帝業與天齊詹同文應制詩大駕春晴臨寳地鍾山老翠擁金仙瑤花如兩三</hi>
　<hi>千界紫氣成龍五百年風送香烟浮衮服池涵樹影拂青天詞臣侍從何多幸安得詩才似湧泉</hi>石<lb/>
　頭山<hi>在府西二里蜀漢諸葛亮云石頭虎踞是也唐朱存詩五城樓堞各相望山水英靈宅帝王此</hi>
　<hi>地定由天造險古來長恃作金湯</hi>聚寳山<hi>在府南聚寳門外雨花臺側上多細碼碯石因名</hi>
　覆舟山<hi>在府北七里東連鍾山北臨𤣥武湖劉宋改名眞武山以其北臨𤣥武湖故也陳高祖與</hi>
　<hi>北齊兵大戰於此</hi>鷄鳴山<hi>在府西北七里舊名鷄籠山東連覆舟劉宋名龍山以黒龍常見𤣥</hi>
<pb n="KR2k0008_WYG_006-8b"/>
　<hi>武湖故名元嘉中雷次宗開舘於此齊竟陵王子良移居山下集四學之士抄五經百家之書夲朝於此</hi>
　<hi>建十廟</hi>鳳臺山<hi>在府南劉宋元嘉中有鳳凰/集此山因築䑓其上故名</hi>馬鞍山<hi>在府</hi>
　<hi>西北一十里西臨大江東接石頭城以形似名</hi>隂山<hi>在府西南一十二里晋王𨗳至此山神見夣於</hi>
　<hi>𨗳以其事聞為立廟因名之曰隂山</hi>石灰山<hi>在府西北二十里舊名幕府山晋元帝初渡江丞相</hi>
　<hi>王𨗳建幕府於此其上有仙人臺虎跑泉宋王安石詩江山空幕府風月自觥船</hi>四望山<hi>在府</hi>
　<hi>西北二十里西臨大江南連石頭北接獅子呉大帝甞與葛𤣥共登焉晋温嶠伐蘇峻亦築壘於此以逼</hi>
　<hi>之</hi>大壯觀山<hi>在府北二十里陳宣帝起大壯觀於此因名帝甞幸此閲武</hi>獅子山<lb/>
　<hi>在府西二十里與馬鞍山接晋元帝初渡江見此山綿延以擬北地盧龍故易名盧龍山</hi>牛首山<lb/>
<pb n="KR2k0008_WYG_006-9a"/>
　<hi>在府南三十里舊名牛頭山有二峯東西相對晋元帝初作宫殿王𨗳指雙峯曰此天闕也故又名天闕山劉宋立</hi>
　<hi>郊壇於此梁武帝又於山下建寺山上有石洞洞中有石鼓天欲雨則石鼓自鳴本朝胡廣詩曉從鑾輿出九闗偶</hi>
　<hi>尋牛首共躋攀南唐古寺留碑在西竺髙僧度錫還百尺巖龕過島上半空鐘鼓隔人間暫遊已覺塵緣息到此方</hi>
　<hi>知佛窟閒</hi>東山<hi>在府東南三十里一名土山晋謝安舊隐㑹稽東山築此擬之嘗放情遊賞與從子𤣥圍棊至</hi>
　<hi>夜始還宋王安石詩定林瞰土山近乃在眉睫朱存詩鎮物髙情濟世才欲随猿鶴老岩隈山花處處紅粧面彷彿</hi>
　<hi>如初擁妓來</hi>白山<hi>在府東三十里産石可為碑礎南史梁韋載嘗築室居此屏絶人事不入里門者十載</hi>
　巖山<hi>在府南三十里宋武帝改名龍山山之西有石室其東有吳孫皓石刻</hi>直瀆山<hi>在府北三十五</hi>
　<hi>里旁有直瀆洞東有流水入大江</hi>青龍山<hi>在府東南三十五里又句容縣南七十里亦有青龍山山有深</hi>
<pb n="KR2k0008_WYG_006-9b"/>
　<hi>洞洞口石上有仙人跡</hi>祈澤山<hi>在府東南三十五里相傳昔初法師結庵於此講法華經有龍女來</hi>
　<hi>聴法師因曰可為開一泉乎數日後有清泉湧於座南後人以祈禱多應故名</hi>祖堂山<hi>在府南四十里</hi>
　<hi>唐法容禪師得道於此為南宗第一祖師故名</hi>雉亭山<hi>在府東北四十五里一名騎亭山相傳漢蒋子</hi>
　<hi>文没後嘗乘馬執白羽扇見於此</hi>臨沂山<hi>在府東北四十五里其西南有古臨沂縣城</hi>吉山<lb/>
　<hi>在府南四十五里西臨大江劉宋時征虜將軍建成侯吉翰𦵏於此因名</hi>方山<hi>在府東南四十五里</hi>
　<hi>形如方印一名天印山秦鑿金陵山疏淮水此其所斷䖏也</hi>攝山<hi>在府東北五十五里有草可以</hi>
　<hi>攝生故名又山形方四面重嶺亦名繖山山有千佛嶺中道有唐沈傅師南唐徐鉉等題名宋陳軒有懐</hi>
　<hi>攝山十詩</hi>三山<hi>在府西南五十七里下臨大江三峯排列故名晋王濬伐吴至三山即此唐李白詩</hi>
<pb n="KR2k0008_WYG_006-10a"/>
　<hi>三山半落青天外</hi>鴈門山<hi>在府東南六十里山勢連亘類北地鴈門因名山東北有温泉能治</hi>
　<hi>冷疾</hi>湯山<hi>在府東六十里有湯泉六穴出其下以煮豆榖終日不熟草木濯之愈鮮茂其處舊有聖</hi>
　<hi>湯院</hi>銅山<hi>在府東南七十里昔人採銅於此因名劉宋鮑照詩銅山晝深沉乳竇夜涓滴</hi>烈山<lb/>
　<hi>在府西南七十里臨大江中流傍烈洲宋晁無咎詩山如浮土一峯立江似海門千頃開我欲此中成小</hi>
　<hi>隐莫教山脚有船來</hi>白都山<hi>在府西南八十里西臨大江相傳昔有白仲都甞於此學道昇仙因</hi>
　<hi>名</hi>雲穴山<hi>在府東八十五里有洞甚/幽邃天欲雨則洞中出雲</hi>慈姥山<hi>在府西南一百</hi>
　<hi>一十里山積石臨江岸壁峻絶産竹堪為簫管舊名鼓吹山又以山有慈姥神廟故名慈姥</hi>天竺<lb/>
　山<hi>在府西南一百二十里夲名多墅山唐上元中有天竺僧道融移寺於此因名</hi>横山<hi>在府西南</hi>
<pb n="KR2k0008_WYG_006-10b"/>
　<hi>一百二十里四方望之皆横故名</hi>絳巖山<hi>在句容縣西南三十里夲名赤山丹陽之義取此唐</hi>
　<hi>改今名山極險峻下臨平湖五季之亂居民多避難其上</hi>虎耳山<hi>在句容縣東三十里</hi>仙几<lb/>
　山<hi>在句容縣東南四十里</hi>茅山<hi>在句容縣東南四十五里山形如句字初名句曲山後因茅君</hi>
　<hi>得道於此更今名道書為苐八洞天苐一福地山有三峯三茅君各占一峯謂之三茅峯金陵新志茅山</hi>
　<hi>與蜀岷峨相首尾蔣山實其脉之盡者</hi>良常山<hi>在茅山小茅峯之北秦始皇登句曲山北垂嘆</hi>
　<hi>曰廵狩之樂莫過於山海自今以徃良為常也乃改句曲北垂為良常山</hi>龍尾山<hi>在大茅峯之東</hi>
　<hi>隐然而髙状若龍尾近南與疊玉山相近</hi>雷平山<hi>在茅山中有田公泉相傳飲之能除三䖝</hi>伏<lb/>
　龍山<hi>在句容縣栁汧之間與中茅峯近状如龍其上甞產金又小茅峯北一小山名曰銜珠山</hi>華<lb/>
<pb n="KR2k0008_WYG_006-11a"/>
　山<hi>在句容縣北六十里梁武帝登此山問華山何如蔣山高薛對曰華山高九里似與蔣山等泉水倍</hi>
　<hi>多</hi>竹里山<hi>在句容縣北六十里塗甚傾險號為飜車峴劉宋武帝破桓𤣥將於竹里即此處</hi>
　四平山<hi>在句容縣南七十里山下有洞屋名方臺俗謂之方山</hi>盤白山<hi>在溧陽縣西南</hi>
　<hi>四十里俗名觀山苐二峯石上有仙人跡</hi>金山<hi>在溧陽縣/南五十里</hi>石屋山<hi>在溧陽縣南六</hi>
　<hi>十里呉王使歐冶子鑄劍於此其西有鑄劍坑</hi>伍牙山<hi>在溧陽縣西南六十里一名䕶牙山元阿喇</hi>
　<hi>罕攻破銀樹東壩至䕶牙山敗宋兵即此</hi>曹山<hi>在溧陽縣西北八十五里相傳有曹姥獨居此山死</hi>
　<hi>𦵏山下後人為立祠有祈輒應</hi>㔶船山<hi>在溧水縣南一十二里一名感泉山山隂有青絲洞洞泉</hi>
　<hi>脉泓澄四時不竭南有張沈二士書堂遺迹</hi>東廬山<hi>在溧水縣東南一十五里秦淮水源出此</hi>
<pb n="KR2k0008_WYG_006-11b"/>
　<hi>舊傳漢嚴子陵結廬於此</hi>中山<hi>在溧水縣東南一十五里出兔毫為筆精妙山前有水源號濁水</hi>
　僊杏山<hi>在溧水縣東南三十三里绝頂有杏林及仙人跡因名</hi>石羊山<hi>在溧水縣西南</hi>
　<hi>三十七里</hi>三鶴山<hi>在溧水縣東南六十里昔有潘氏兄弟三人於此得道化為三鶴冲天因名</hi>
　芝山<hi>在溧水縣東南七十里上有李子洞泉出沸湧相去三百歩名燕洞中有石燕遇雨則飛晴則</hi>
　<hi>還落為石廣可容數千人</hi>龍洞山<hi>在江浦縣西北二十五里與東華定山一帶起伏相連</hi>定<lb/>
　山<hi>在江浦縣北二十五里上有獅子峯下有達磨祖師宴坐岩及塔二處</hi>四潰山<hi>在江浦縣</hi>
　<hi>西南七十里昔項羽敗垓下走至東城漢兵追之羽引騎依四潰山為陣即此石上有馬跡或云漢兵四</hi>
　<hi>面圍羽羽引兵潰圍斬將於此因名俗呼為四馬山</hi>蛾眉山<hi>在六合/縣東北</hi>靈巖山<hi>在六</hi>
<pb n="KR2k0008_WYG_006-12a"/>
　<hi>合縣東一十五里山巔高峻南為偃月巖巖前有鳳凰臺左有鹿跑泉及白龍池萬山亭嵐光軒巖下舊</hi>
　<hi>有法義院乃唐僧神建道塲</hi>𤓰埠山<hi>在六合縣東三十五里又名𤓰歩滁河水經此入大江</hi>
　符融山<hi>在六合縣東北三十五里昔符堅弟融曽築城於此因名</hi>馬頭山<hi>在六合縣東北</hi>
　<hi>三十五里山勢雄秀絶頂一石高丈餘中一穴水清而不竭世傳有龍居焉</hi>熨斗山<hi>在六合縣</hi>
　<hi>西四十里</hi>桃葉山<hi>在六合縣南七十五里隋置六合鎮晉王屯軍於此因而渡江以平陳</hi>六<lb/>
　合山<hi>在六合縣北八十里舊名六峯曰寒山獅子雙鷄芙蓉高妙石人山有三泉曰虎跑眞珠白鼉</hi>
　學山<hi>在高淳縣東一里儒學在焉故名</hi>禪林山<hi>在高淳縣東南二十五里上有禪林寺</hi>
　秀山<hi>在高淳縣東南三十里相傳有仙過此以鞭畫形形如之字今其跡尚存山上松栢旋伐旋茂</hi>
<pb n="KR2k0008_WYG_006-12b"/>
　<hi>亦異驗云</hi>花山<hi>在高淳縣東南六十里山/石上四月産白牡丹故名</hi>疊玉峯<hi>在大茅峰東南</hi>
　<hi>三山疊積石與玉類近葛仙壇宋眞宗甞遣左璫祈嗣於此有應刻石元符宫</hi>積金峰<hi>在中茅峰</hi>
　<hi>南梁陶𢎞景所居</hi>五雲峯<hi>在小茅峰之側昔茅君以三月十八日駕五色雲八景輿佇於此山</hi>
　<hi>逾時西去故名</hi>金陵岡<hi>在府西北相傳云秦/時鑄金人瘞於此</hi>白土岡<hi>在府東其土色</hi>
　<hi>白隋賀若弼屯兵蒋山之白土岡擒陳将蕭摩訶即此</hi>三井岡<hi>在府南五里岡有三井汲一井</hi>
　<hi>則三井皆動</hi>石子岡<hi>在府南一十五里呉志建/業南有長陵名曰石子岡</hi>叚石岡<hi>在府</hi>
　<hi>南三十里西接牛首山有大碣石長二丈折為三段呉後主立碣紀呉功徳呉録云其文東觀令華覈作</hi>
　<hi>其字皇象書也宋朱存詩孫呉紀徳舊刋碑草没蟠螭與伏龜惆悵岡頭三叚石至今猶似鼎分時</hi>落<lb/>
<pb n="KR2k0008_WYG_006-13a"/>
　星岡<hi>在府西北九里一名落星墩又曰石梁王僧辨連營立柵至落星墩拒侯景及唐李白常於落</hi>
　<hi>星石以紫綺裘换酒為歡皆此地又都城西三十里有落星洲西南五十里有落星山皆以星殞得名</hi>
　武帳岡<hi>在臺城劉宋文帝閲武處文帝甞以開酒禁宴於此敕諸子且勿食至㑹所賜饌日旰食</hi>
　<hi>不至有饑色乃戒之曰汝曹少長豐佚不見百姓艱難今使爾識有饑苦知務節儉</hi>華葢巖<hi>在茅</hi>
　<hi>山山中又有侯仙霧豹碧玉衆眞諸巖</hi>鍾山仙洞<hi>在鍾山上即道書第三十一洞天</hi>石<lb/>
　城洞<hi>在石頭西嶺下臨大江當嶄絶之處有洞户眞誥云此中有洞天也</hi>華陽洞<hi>在茅山側</hi>
　<hi>三茅二許俱於此得道洞中宋時甞投金龍玉簡於此又有東西南三洞</hi>玉柱洞<hi>在華陽西洞之</hi>
　<hi>南中有石乳其大如柱</hi>茅洞<hi>在茅山山中又有良常羅姑玉柱天忩碧巖女仙燕口黄龍黒虎夫</hi>
<pb n="KR2k0008_WYG_006-13b"/>
　<hi>子金牛鄷都張果諸洞</hi>大江<hi>源出四川岷山合湘漢豫章諸水來自都城之西南經西北過鎭江</hi>
　<hi>東流之海在夲府界者凡二百餘里名揚子江昔魏文帝出廣陵望大江見其波濤洶湧曰嗟乎此天所</hi>
　<hi>以限南北也</hi>中江<hi>在溧陽縣西北即禹貢之三江也今名永陽江下流入宜興縣界</hi>𤣥武<lb/>
　湖<hi>在太平門外周廻四十里晋名北湖劉宋元嘉末有黒龍見故改名今稱後湖湖中有洲洲上為庫</hi>
　<hi>以貯圖籍</hi>穏船湖<hi>在佛寕門外洪武初新開通/江水於此泊舟以避風濤</hi>太子湖<hi>在府</hi>
　<hi>北六里周廻一十里梁昭明太子植蓮於此</hi>婁湖<hi>在府東南一十五里呉張昭創以溉田以昭封</hi>
　<hi>婁侯故名婁湖湖上有古婁湖苑</hi>半湯湖<hi>在府東北四十里水同一壑而冷熱相半熱可瀹鷄</hi>
　<hi>中皆有魚魚交入輒死民引熱水溉田一歳再熟</hi>絳巖湖<hi>在句容縣西南三十里一名赤山湖</hi>
<pb n="KR2k0008_WYG_006-14a"/>
　<hi>源出絳巖山下通秦淮唐縣令王昕於此湖立二斗門溉田萬頃湖心有磐石宋葉清臣知建康立石柱</hi>
　<hi>刻水則於其上</hi>千里湖<hi>在溧陽縣東南一十五里晋陸機云千里蓴菜未下鹽豉至今産美蓴俗</hi>
　<hi>呼千里渰</hi>長蕩湖<hi>在溧陽縣北五十三里接金壇宜興縣界周處韋昭酈道元皆以為五湖之一</hi>
　<hi>中有浮山東連震澤</hi>胭脂湖<hi>在溧水縣西一十里洪武中疏𨗳西北通大江南通兩浙</hi>沙湖<lb/>
　<hi>在溧水縣南六十五里周廻五十畆今開堰塘</hi>石臼湖<hi>在高淳縣西南三十里西連丹陽湖水注</hi>
　<hi>大江湖中有軍山塔子馬頭雀壘四山</hi>丹陽湖<hi>在高淳縣西北三十里周廻幾二百里中流與</hi>
　<hi>當塗分界唐李白常逰此湖張帆載酒縱意徃来</hi>固城湖<hi>在高淳縣南三里有水四𣲖中流與</hi>
　<hi>寕國府接界東經宜興流入太湖後廣通鎮築壩水獨注大江縣多渰没</hi>靖安河<hi>在府東北自靖</hi>
<pb n="KR2k0008_WYG_006-14b"/>
　<hi>安鎭下缺口取徑道於青沙之夾趨北岸越北小江入儀真八十餘里</hi>上新河<hi>在江東門外稍</hi>
　<hi>南五里通大江江中舟船皆盡泊此以避其風浪</hi>新河<hi>在江東門外流通大江官司馬快船所泊</hi>
　<hi>處兩河皆洪武初新開故名</hi>沙河<hi>在江浦縣東三十里宋范仲淹領漕時以大江風濤之險開此</hi>
　<hi>河引江水支流下至𤓰埠入江</hi>滁河<hi>在六合縣境上自和滁二州界三汊口而下合為一河流至夲</hi>
　<hi>縣境又至𤓰歩大江呉孫權為堰塞滁塘水以淹北道者即此</hi>秦淮水<hi>在上元縣治東南三里秦</hi>
　<hi>始皇時望氣者言金陵有天子氣乃使朱衣三千鑿方山為瀆以㫁地脉水通大江以秦開故曰秦淮或</hi>
　<hi>云淮發源屈曲不類人工晋王𨗳使郭璞筮之曰淮水絶王氐滅即此</hi>八功徳水<hi>在鍾山東</hi>
　<hi>梁有胡僧曇隐寓錫於此乏水時有龎眉叟謂曰予山龍也揞之無難俄而一沼沸出宋曽極詩數斛供</hi>
<pb n="KR2k0008_WYG_006-15a"/>
　<hi>厨替八珍穿松潄石瑩心神中涵百衲煙霞色不染齊梁歌舞塵</hi>溧水<hi>在溧陽縣西北四十里一名</hi>
　<hi>瀨水溧水溧陽二縣得名以此</hi>青溪<hi>在府治呉鑿東渠名青溪溪有九曲連綿數十里通潮溝以洩</hi>
　<hi>𤣥武湖水發源鍾山接於秦淮舊有七橋曰東門尹橋鷄鳴募士菰首中橋大橋</hi>石歩港<hi>在府</hi>
　<hi>東北五十里西連竹篠河北達大江</hi>下蜀港<hi>在上元縣東北一百里俗呼曰官港</hi>景陽井<lb/>
　<hi>在臺城内一名胭脂井陳後主與張麗華孔貴嬪投其中以避隋兵後人名為辱井唐陸龜䝉詩古堞烟</hi>
　<hi>埋宫井樹陳主呉姬墮泉處舜没蒼梧萬里雲却不聞將二妃去李義山詩景陽宫井剰堪悲不盡龍鸞</hi>
　<hi>誓死期腸㫁呉王宫外水濁泥猶得𦵏西施</hi>寳公井<hi>在大市街心宋曽極詩一井當街百尺深</hi>
　<hi>行人環轍免苔侵塵容俗狀慙窺影欲汲寒泉洗此心</hi>應潮井<hi>在鍾山頂古頭陀寺後其井泉</hi>
<pb n="KR2k0008_WYG_006-15b"/>
　<hi>與江潮盈縮相應</hi>響井<hi>在江陵縣南六十里井䦨有元祐五年四字或以紗帛䝉其上擊之作鼓</hi>
　<hi>聲投以瓦石則其聲如鐘磬然</hi>上方井<hi>在溧水縣西二十里上方寺中世傳孫鍾種𤓰處</hi>湯<lb/>
　泉<hi>在湯山下劉宋江夏王義恭泉銘云秦都北温谷漢京麗湯泉炎徳資逺液暄波起斯源</hi>白乳<lb/>
　泉<hi>在攝山千佛嶺下昔人因伐木見石壁上刻𨽻書六大字曰白乳泉試茶亭</hi>一人泉<hi>在鍾</hi>
　<hi>山高峰絶頂僅容一勺挹之不竭實山之勝處也宋王安石詩蹇淺一人泉</hi>玉兔泉<hi>在府學東</hi>
　<hi>廊前</hi>喜客泉<hi>在茅山客至則湧出故名又/有撫掌泉聞擊掌之聲則沸</hi>香泉<hi>在江浦縣西三</hi>
　<hi>十里舊名湯泉其泉有二相去百餘步南唐韓熈載記言其泉能蠲除疾疹</hi>善泉池<hi>在古臺城</hi>
　<hi>東一名九曲池梁昭明太子所鑿中有亭榭洲島昭明泛舟池中甞曰何必絲與竹山水可忘情</hi>天<lb/>
<pb n="KR2k0008_WYG_006-16a"/>
　淵池<hi>在華林園中劉宋元嘉中鑿沈約八詠有云先泛天淵池</hi>覆盃池<hi>在古臺城太初宫晋</hi>
　<hi>元帝頗以酒廢政王𨗳諌之元帝因覆盃池中以為戒</hi>龍池<hi>在茅山天聖觀梁貞白先生陶𢎞景</hi>
　<hi>養龍子於池中宋眞宗甞敕中使取龍以進尋送歸池有御製觀龍歌刻於石</hi>天池<hi>在茅山絶頂又</hi>
　<hi>有碧玉池</hi>石墨池<hi>在句容縣相傳費長房於此學道書符傾墨水於石悉為墨可以書符</hi>蓮<lb/>
　花池<hi>在溧水縣南一百二十里</hi>潮溝<hi>在上元縣西四里呉赤烏中所鑿以引江潮接青溪抵秦</hi>
　<hi>淮西通運瀆北連後湖</hi>霹靂溝<hi>在上元縣東八里宋王安石詩霹靂溝西路柴荆四五家</hi>九<lb/>
　曲溝<hi>在句容縣治東南其溝九曲為邑人游賞之處戈鎬詩句曲城東路春溝九曲長䁔香浮淺草</hi>
　<hi>新緑䕃垂楊</hi>横塘<hi>呉自江口沿淮築隄謂之横塘呉都賦曰横塘查下樓臺之盛天下莫比</hi>余<lb/>
<pb n="KR2k0008_WYG_006-16b"/>
　家堰<hi>在溧水縣東南一百五十里東通太湖西入長江昔呉王闔閭伐楚開此運粮</hi>太平堤<lb/>
　<hi>在太平門外夲朝築以備𤣥武湖水</hi>直瀆<hi>在方山下宋王安石詩山蟠直瀆輸淮口水抱長干轉石</hi>
　<hi>頭</hi>運瀆<hi>在上元縣治西北呉大帝使郗儉鑿城西開溝入秦淮以通呉越運船城内有倉曰苑倉</hi>
　<hi>由此瀆漕運</hi>義溝瀆<hi>在上元縣東二十里下流/入秦淮溉田一百餘頃</hi>破岡瀆<hi>在句</hi>
　<hi>容縣東二十五里呉赤烏中發兵三萬鑿句容中道至雲陽西城以通呉㑹船艦上下十四埭</hi>白鷺<lb/>
　洲<hi>在府西南江中唐李白詩二水中分白鷺洲宋曹彬甞大破江南兵於此</hi>長命洲<hi>在府西四</hi>
　<hi>里梁武帝遣人放生於此故名</hi>蔡洲<hi>在府西二十五里江中劉宋高祖擒盧循於此宋王安石送張</hi>
　<hi>拱微詩子今渉冬江船必泊蔡洲寄聲冶城人為我問一丘</hi>迷子洲<hi>在府西南四十里王安石</hi>
<pb n="KR2k0008_WYG_006-17a"/>
　<hi>詩洲荻藏迷子</hi>新林浦<hi>在府西南二十里一名新林港劉宋謝朓有新林白板橋詩故唐李白詩</hi>
　<hi>有明發新林浦空吟謝朓詩之句宋曹彬破南唐兵於新林港即此地</hi>西浦<hi>在府南一名頃口昔</hi>
　<hi>桂楊張碩遇神女杜蘭香於此唐宋邕詩天上人間兩渺茫不知誰是杜蘭香来經玉樹三山逺去隔銀</hi>
　<hi>河一水長</hi>丹砂泓<hi>在句容縣燕洞山東有大石盆常無耗益續志云在中茅峯一名朱砂泉</hi>投<lb/>
　金灘<hi>在溧陽縣西北四十里伍子胥奔呉至溧陽有女子擊漂瀨水上子胥乞一飡女子食以簞飯</hi>
　<hi>壺漿已而女子投瀨死後子胥欲報不知其家投金瀨水而去唐李白有碑</hi>東澗<hi>在鍾山梁處士</hi>
　<hi>劉訏隐居之所</hi>躍馬澗<hi>在府西南舊名落馬澗宋王安石詩小㵎何年躍馬蹄白沙翠竹净無泥</hi>
　<hi>石橋流水行人過野路斜陽倦鳥啼朱雀航遥蕭寺逺赤烏塔近月臺低風烟漠漠渾依舊欲醉春醪誰</hi>
<pb n="KR2k0008_WYG_006-17b"/>
　<hi>共携</hi>玉澗<hi>在蔣廟之側南唐徐鉉詩鍾山/祠畔宿烟晴玉澗橋邉碧樹春</hi>芳草澗<hi>在六合縣</hi>
　<hi>舊永定寺之北</hi>投書渚<hi>在府西南三十里晋殷羨為豫章守赴郡人多附書行至此以書擲水中</hi>
　<hi>祝曰沉者自沉浮者自浮殷洪喬不作致書郵</hi>
土產鰣魚<hi>揚子江出</hi>茅山石<hi>石次玉者又有/怪石茅山出</hi>雨花臺石<hi>聚寳山出</hi>
學校應天府學<hi>在府治東南舊在秦淮水北宋景祐中徙於此紹興中重建葉夣得作記夲朝</hi>
　<hi>洪武初以為國子監尋復為應天府學成化七年重建</hi>武學<hi>在府治北二里正統七年建以聚京</hi>
　<hi>官子弟之從學者設官教之</hi>句容縣學<hi>在縣治南宋元豐中自縣衙東徙於此夲朝永樂間</hi>
　<hi>重建祭酒胡儼作記</hi>溧陽縣學<hi>在縣城東南隅宋皇祐中自西門外徙於此夲朝洪武中及成</hi>
<pb n="KR2k0008_WYG_006-18a"/>
　<hi>化初俱重建</hi>溧水縣學<hi>在縣通濟橋之東南宋熈寕間建夲朝洪武初重建</hi>江浦縣<lb/>
　學<hi>在縣治東洪武二十四年自浦子口城内遷於此</hi>六合縣學<hi>在縣治西高岡之上宋治</hi>
　<hi>平中建夲朝洪武五年重建</hi>高淳縣學<hi>在縣治東一里𢎞治四年建</hi>
書院明道書院<hi>舊在學宫宋淳熈初留守劉珙建祀明道先生程顥朱文公作記後守劉榘改</hi>
　<hi>築新祠於鈐轄故地後李珏繼之扁其堂曰春風旁二塾曰主敬行恕尋廢後守呉淵更創之廣齋増廩</hi>
　<hi>理宗親書明道書院四大字為額與四書院等馬光祖繼為守給田増廩教養之事悉備</hi>南軒書<lb/>
　院<hi>舊在天禧寺宋南軒張栻甞讀書於此轉運使眞徳秀為立祠後馬光祖建主一堂求仁任道明理</hi>
　<hi>潛心四齊極高明樓且増撥田入焉以惠學者元移置於城東明道書院之西南</hi>昭文書院<lb/>
<pb n="KR2k0008_WYG_006-18b"/>
　<hi>在湖熟鎭元至元間建</hi>
宫室大初宮<hi>夲呉長沙桓王䇿之故府大帝自京口遷建業居之其後起新宮於大初東制度尤</hi>
　<hi>廣名曰昭明宫</hi>永安宫<hi>在臺城内晋有顕陽宫蘇峻作亂宫室盡焚大元初乃作新宫名曰永安</hi>
　青溪宫<hi>南齊武帝生於建康之青溪宮一名昭明宫</hi>金華宫<hi>在青溪東去臺城三里梁</hi>
　<hi>大同中築</hi>徳安宫<hi>陳宣帝/所築</hi>徳昌宫<hi>南唐即金陵府建為宫外又建徳昌宮金帛貨</hi>
　<hi>泉皆在焉</hi>赤烏殿<hi>呉孫皓以赤烏見起此殿又有神龍臨海二殿呉都賦抗神龍之華殿施榮楯</hi>
　<hi>於㨗獵崇臨海之崔嵬飾赤烏之暐曄謂此</hi>清暑殿<hi>在䑓城内晋孝武帝建爽塏竒麗夏月常</hi>
　<hi>有清風宋孝武改曰嘉禾殿</hi>太極殿<hi>在䑓城内晋孝武帝建乃聽政之所殿有東西閣梁廢陳</hi>
<pb n="KR2k0008_WYG_006-19a"/>
　<hi>復建</hi>梅梁殿<hi>在䑓城内晋大元間謝安作新宫造殿欠一梁時有梅木流至石頭城下因取為梁</hi>
　<hi>殿成乃畫梅花於上表瑞</hi>玉燭殿<hi>在䑓城内劉宋孝武追陋前規更造正光玉燭紫極諸殿内有</hi>
　<hi>含章殿即夀陽公主人日卧簷下梅花點額處</hi>芳樂殿<hi>在䑓城内齊東昏侯大起芳樂玉壽等諸</hi>
　<hi>殿有靈和殿乃齊武帝所建</hi>重雲殿<hi>在䑓城内梁武帝立層城觀後更起重閣上名重雲殿下</hi>
　<hi>名光嚴殿内又有昭陽殿乃其太后所居及五明披香九華等殿俱在䑓城内</hi>樟柱殿<hi>在䑓城内</hi>
　<hi>齊高祖作太極殿欠一柱忽有樟木大十圍長四丈餘自流泊陶家渚遂以造殿</hi>閲江樓<hi>在獅</hi>
　<hi>子山上夲朝宋濓奉敕撰記有云金陵為帝王之州自六朝迄於南唐類皆偏據一方無以應山川之王</hi>
　<hi>氣逮我朝定鼎於兹始足以當之京城之西北有獅子山自盧龍蜿蜒而来長江如虹實蟠遶其下因地</hi>
<pb n="KR2k0008_WYG_006-19b"/>
　<hi>雄勝詔建樓於巔輿民同逰觀之樂遂名為閲江一覧之頃萬象森列豈非天下之偉觀歟登斯樓而閲</hi>
　<hi>斯江者當思聖徳如天蕩蕩難名與神禹疏鑿之功同一罔極忠君報上之心其有不油然而興耶</hi>落<lb/>
　星樓<hi>在府東北四十里呉大帝於落星山創三層樓呉都賦饗戎旅於落星之樓是也</hi>入漢<lb/>
　樓<hi>在石頭城南晋義熈中建累加入於雲漢</hi>景陽樓<hi>在䑓城内劉宋元嘉中建齊武帝時置鐘</hi>
　<hi>其上宫人聞鍾聲即起因謂之促粧鐘</hi>穿針樓<hi>在府東北齊武帝建於七夕令宫人登以穿針</hi>
　<hi>故名</hi>觀稼樓<hi>在府東二十五/里梁武帝建</hi>百尺樓<hi>南唐王建於宫中甞召羣臣觀之蕭</hi>
　<hi>儼曰恨樓下無井唐主問其故對曰恨不及景陽樓耳唐主怒貶儼舒州</hi>南㵎樓<hi>在府南八里舊</hi>
　<hi>尉衙之西宋王安石詩北山雲漢漢南澗水悠悠</hi>鐘樓<hi>在金川/門内</hi>鼓樓<hi>在鐘樓之東二</hi>
<pb n="KR2k0008_WYG_006-20a"/>
　<hi>里俱洪武十五年建</hi>來賔樓　重譯樓<hi>俱在聚寳門外</hi>清江樓　石城<lb/>
　樓<hi>俱在石城關邉</hi>鶴鳴樓　醉仙樓　樂民樓　集賢樓<hi>俱在</hi>
　<hi>三山門外</hi>謳歌樓　鼓腹樓<hi>俱在石城門外</hi>輕烟樓　澹粉樓<lb/>
　梅妍樓　翠栁樓<hi>俱在江東門内自來賔至翠栁十四樓俱洪武間建以聚四方賔旅</hi>
　昇元閣<hi>在府治西南一名瓦棺閣梁時建高二百四十尺唐狄仁傑詩雲散便凝千里望日斜常</hi>
　<hi>占半城隂李白詩亦有日月隐簷楹之句</hi>臨春閣　結綺閣　望仙閣<hi>在䑓</hi>
　<hi>城内俱陳後主建後主自居臨春張麗華居結綺龔孔二貴嬪居望仙並靚粧臨檻飄若飛仙有女學士</hi>
　<hi>袁大捨獻春樂詞以諷之唐劉禹錫詩臺城六代競豪華結綺臨春事最奢萬户千門成野艸只縁一曲</hi>
<pb n="KR2k0008_WYG_006-20b"/>
　<hi>後庭花</hi>涵虛閣<hi>在後湖東/南唐建</hi>紬書閣<hi>在府治/宋建</hi>尊經閣<hi>在府學明</hi>
　<hi>倫堂後葢宋之御書閣後燬於火夲朝正統間重建</hi>徽恩閣<hi>在溧水縣治北宋建夲朝萬歴十三</hi>
　<hi>年重建</hi>草堂<hi>在鍾山北齊周顒隐居之所後顒出仕孔稚圭作北山移文假草堂之靈以譏之宋</hi>
　<hi>王安石詩草堂今寂寞徃事翳山椒</hi>清如堂<hi>在清溪北宋馬光祖建取御翰中一清如水之語名</hi>
　<hi>之</hi>戯綵堂<hi>在舊轉運司宋嘉定間眞/徳秀將母出逺使因名</hi>玉麟堂<hi>在舊府治宋建</hi>
　<hi>取留守玉麟符之義</hi>静治堂<hi>在府治/宋建</hi>光華堂<hi>在舊緫領所宋紹興中户部侍郎姚</hi>
　<hi>舜明建此堂及碧鮮亭</hi>芙蓉堂<hi>在舊府治宋建王安石詩投老歸來一幅巾尚私榮禄備藩臣</hi>
　<hi>芙蓉堂下䟽秋水且與龜魚作主人</hi>晝錦堂<hi>在舊府西㕔宋紹興末王綸以建康人知郷郡故建</hi>
<pb n="KR2k0008_WYG_006-21a"/>
　<hi>此堂</hi>勞勞亭<hi>在府治西南呉時建一名臨滄觀唐李白詩金陵勞勞送客堂青草離離生道傍古</hi>
　<hi>情不盡東流水此地悲風生白楊</hi>新亭<hi>在府南一十五里俯近江渚東晋初過江僕射周顗與羣</hi>
　<hi>公逰宴於此顗歎曰風景不殊舉目有江山之異因而流涕王𨗳曰諸公當戮力王室尅復神州何至作</hi>
　<hi>楚囚對泣耶衆皆肅然整容宋曾極許青山四合遶天津風景依然似洛濱江左於今成樂土新亭垂淚</hi>
　<hi>亦無人</hi>東冶亭<hi>在府東八里晋太元中建謝安為揚州袁宏為東陽郡祖道於此</hi>翠㣲<lb/>
　亭<hi>在清凉寺山頂南唐時建最為佳處</hi>賞心亭<hi>在城上西南下臨秦淮盡觀覧之勝宋丁謂建</hi>
　<hi>甞以眞宗所賜袁安卧雪圖張於屏柱上有蘇軾題名曽極詩柱上題名客姓蘇江山清絶冠呉都六花</hi>
　<hi>飛舞慿闌處一夲天生卧雪圖</hi>白鷺亭<hi>在賞心亭側下瞰白鷺洲宋馬光祖重建舊有蘇軾留題</hi>
<pb n="KR2k0008_WYG_006-21b"/>
　二水亭<hi>在城上宋史志正建與賞心亭相對取唐李白二水中分白鷺洲之句而名</hi>折栁<lb/>
　亭<hi>在賞心亭下宋張詠建為祖餞之所</hi>佳麗亭<hi>在折栁亭東宋知建康馬亮建王安石詩盤互</hi>
　<hi>長干有絶陘并包佳麗入江亭</hi>半山亭<hi>在鍾山半道即宋王安石故宅安石賦詩凡十五首</hi>此<lb/>
　君亭<hi>在舊華藏寺亭傍種竹王安石詩誰憐直節生來痩自許高才老更剛</hi>籌思亭<hi>在舊</hi>
　<hi>轉運司宋時建王安石詩昔人何計亦何思許國憂民適此時寓興中原為逺趣託名華榜有新詩</hi>三<lb/>
　山亭<hi>在石頭城西面對三山</hi>覽輝亭<hi>在鳳凰䑓舊基側有碑刻缺不可讀</hi>忠孝亭<lb/>
　<hi>在冶城晋卞壼父子死難處舊名忠貞宋葉清臣取其父為忠臣子為孝子改今名</hi>割青亭<hi>在青</hi>
　<hi>溪之上宋叚約宅内王安石有割我鍾山一半青之句</hi>繡衣亭<hi>在大茅峯之半昔三天使者衣</hi>
<pb n="KR2k0008_WYG_006-22a"/>
　<hi>繡執金册以詔大茅君故名</hi>逺畧亭<hi>在六合/縣宋建</hi>烽火臺<hi>在石頭城最高處呉時沿</hi>
　<hi>江築臺以舉烽燧自建康至西陵半日而達</hi>讀書䑓<hi>讀書䑓有四處漢董永在溧水縣西蔡邕</hi>
　<hi>在溧水大虚觀東北晋郭文舉在冶城梁昭明太子在蔣山北高峯上</hi>日觀臺<hi>在䑓城即劉宋</hi>
　<hi>司天䑓</hi>鳳凰䑓<hi>故基在江寕縣治之南説見鳳凰山唐李白詩鳳凰䑓上鳳凰逰鳳去䑓空江</hi>
　<hi>自流</hi>九日䑓<hi>在府北一十五里世呼為松陵岡齊武帝九月九日宴羣臣於此</hi>雨花臺<lb/>
　<hi>在府南三里據岡阜最高處梁武帝時有雲光法師講經於此感天雨花宋劉潛夫詩昔日講師何處在</hi>
　<hi>高臺猶有雨花名</hi>望雲䑓<hi>宋慶歴中葉清臣/因三閣舊基建</hi>占星䑓<hi>在句容縣後圃</hi>
　<hi>宋景祐中丘濬知縣事明天文登此臺觀象故名後改名先春臺</hi>八卦䑓<hi>在大茅山南茅洞之</hi>
<pb n="KR2k0008_WYG_006-22b"/>
　<hi>東</hi>招隐館<hi>在鍾山西巖下劉/宋時為雷次宗築</hi>凉館<hi>在府治宋元符中吕升卿建元時敏</hi>
　<hi>記米芾書舊有石刻</hi>貢計館<hi>在舟子洲上宋時郡貢上計及士人預計偕皆憇此舘</hi>籬門<lb/>
　<hi>舊京邑南北兩岸籬門五十六所蓋郊門也</hi>
關梁大勝關<hi>在府南一十里</hi>龍江關<hi>在儀鳳/門外</hi>石灰山關<hi>在石灰山</hi>大<lb/>
　中橋<hi>在長安街西即古白下橋</hi>淮清橋<hi>在大中橋下/水通秦淮</hi>太平橋<hi>在朝天宫</hi>
　<hi>南舊名欽化宋改今名</hi>鼎新橋<hi>在太平/橋西</hi>崇道橋<hi>在鼎新橋西</hi>大市橋<lb/>
　<hi>在大中街跨清溪舊名西虹橋</hi>昇平橋<hi>跨青溪舊/名東虹橋</hi>烏蠻橋<hi>在㑹同舘西</hi>内<lb/>
　橋<hi>舊名天津即六朝大内門又名虹橋</hi>清平橋<hi>在内橋東/跨青溪</hi>斗門橋<hi>在三山門</hi>
<pb n="KR2k0008_WYG_006-23a"/>
　<hi>内跨運瀆水閘</hi>乾道橋<hi>在斗門橋北有南/北二橋俱跨運瀆</hi>㑹同橋<hi>有二一在大市橋南</hi>
　<hi>跨運瀆舊名景定一在㑹同館前</hi>大通橋　柏川橋<hi>俱在長安右門外跨運瀆</hi>竹<lb/>
　橋　土橋　𤣥津橋<hi>俱在西安門外之北跨青溪</hi>復成橋<hi>有二一在西安</hi>
　<hi>門外竹橋北一在金川門外通江橋西</hi>金川橋<hi>在金川/門内</hi>珍珠橋<hi>在洪武門大街</hi>
　北門橋<hi>在洪武街南古北門口舊名武勝橋</hi>武定橋<hi>在織錦/三坊</hi>獅子橋<hi>在鼓</hi>
　<hi>樓北大街</hi>鎭淮橋<hi>在聚寳門外即孫呉/南津橋晋朱雀航也</hi>長安橋<hi>在聚寳門外即古長</hi>
　<hi>干橋呉楊溥城金陵鑿濠引秦淮水繞城置此橋跨之</hi>來賔橋<hi>在長安橋西稍南</hi>重譯<lb/>
　橋<hi>在長安橋東稍南即古烏衣巷朱雀橋</hi>上方橋<hi>在正陽/門外</hi>中和橋<hi>在上方橋</hi>
<pb n="KR2k0008_WYG_006-23b"/>
　<hi>西</hi>通濟橋<hi>在上方橋東以上/三橋俱跨濠水</hi>高橋<hi>在高橋/門外</hi>善世橋<hi>在聚</hi>
　<hi>寳門外</hi>江東橋<hi>在江東/門外</hi>通江橋<hi>在金川門外下通潮水入穏船潮</hi>白鶴<lb/>
　橋<hi>在句容縣東三里舊傳大茅君每嵗十二月二日駕白鶴来此㑹羣仙故名</hi>龍津橋<hi>在六</hi>
　<hi>合縣治南相傳橋下有鯖魚長數丈</hi>永濟橋<hi>在高淳/縣治南</hi>五馬渡<hi>在幕府山之前晋元</hi>
　<hi>帝與諸王渡江處童謡云五馬浮渡江一馬化為龍</hi>麾扇渡<hi>在府治南一名毛翁渡晋陳敏據建</hi>
　<hi>業出軍臨大航岸顧榮以白羽扇揮之其軍遂潰因名今為瓦屑壩</hi>桃葉渡<hi>在秦淮口晋王獻之</hi>
　<hi>愛妾名桃葉其妹曰桃根獻之甞臨此作詩歌以送之其詩曰桃葉復桃葉渡江不用楫但渡無所苦我</hi>
　<hi>自來迎接後人因以名渡楊修詩桃葉桃根桞岸頭獻之才調頗風流相看不語横波急艇子翻成送客</hi>
<pb n="KR2k0008_WYG_006-24a"/>
　<hi>愁</hi>浦子口渡<hi>在江浦縣東三十里由江北渡江南處</hi>
寺觀大報恩寺<hi>在聚寳門外呉赤烏間有康居國異僧領徒至長千里結茅行道能致如来舍</hi>
　<hi>利孫權為建塔奉焉名寺曰建初實江南塔寺之始梁名長干寺宋改名天禧夲朝永樂初悉徹其舊而斥</hi>
　<hi>大之賜今名</hi>大天界寺<hi>在聚寳門外晋建元文宗改為龍翔寺在㑹同橋北夲朝洪武中徙</hi>
　<hi>建於此賜今名</hi>靈谷寺<hi>在鍾山東南晋建宋改太平興國寺夲朝洪武初徙建於此殿堂之後立</hi>
　<hi>寳公塔</hi>能仁寺<hi>在天界/寺西</hi>承恩寺<hi>在府/南</hi>祈澤寺<hi>在府東南三十五里</hi>
　<hi>劉宋建世為祈禱之所</hi>鐵塔寺<hi>在府西北岡上劉宋時建明延祚前有二鐵塔宋乾興初造今復</hi>
　<hi>建延祚閣於東偏</hi>崇因寺<hi>在府南一十二里劉宋/建名曠野宋改今名</hi>棲霞寺<hi>在攝</hi>
<pb n="KR2k0008_WYG_006-24b"/>
　<hi>山齊時建寺有隋文帝𦵏舍利塔後有天開巖唐以来名人多有題詠</hi>佛窟寺<hi>在牛首山舊名</hi>
　<hi>崇教梁天監中建唐代宗時脩東西峯浮圖七級</hi>百福寺<hi>在石灰山東梁武帝與誌公同逰此</hi>
　<hi>山因建寺焉二寺俱夲朝洪武中重建</hi>清凉報恩寺<hi>在石頭城楊呉名興教寺南唐名石</hi>
　<hi>城清凉寺夲朝洪武中重建易今名</hi>碧峰寺<hi>在能仁寺北/洪武中建</hi>西天寺<hi>在大報恩</hi>
　<hi>寺東洪武初有僧来自西域既圓寂建塔造殿以貯其像</hi>鷄鳴寺<hi>在鷄鳴山洪武二十年建置寳</hi>
　<hi>公塔於寺後山頂</hi>静海寺<hi>在府北二十里/洪熈元年賜額</hi>寧海寺<hi>在府南三十五里</hi>
　𢎞濟寺<hi>在府東北四十五里</hi>徳壽寺<hi>在府南一/十五里</hi>廣惠寺<hi>在府東南三十</hi>
　<hi>五里</hi>普徳寺<hi>在府/南</hi>廣縁寺<hi>在府南二/十五里</hi>翼善寺<hi>在東山之側</hi>通<lb/>
<pb n="KR2k0008_WYG_006-25a"/>
　善寺<hi>在府西南二十里以上八寺俱正統間賜額</hi>永福寺<hi>在府南三里</hi>竹林寺<lb/>
　<hi>在牛首山</hi>法相寺<hi>在府南/二十里</hi>佛國寺<hi>在太平/門外</hi>興教寺<hi>在句容縣治東</hi>
　<hi>北晋建夲朝永樂間重建</hi>崇明寺<hi>在句容縣東北/隅晋咸寧初建</hi>報恩寺<hi>在溧陽縣東門</hi>
　<hi>外梁建舊在縣西北宋元祐間徙此</hi>長蘆寺<hi>在六合縣治南梁建夲朝洪武中重脩</hi>開福<lb/>
　寺<hi>在溧水縣治南唐建宋改今名夲朝永樂初重脩</hi>接待寺<hi>在江浦縣西二里洪武末建</hi>
　保聖寺<hi>在高淳縣東五里唐建夲朝洪武中重修</hi>朝天宫<hi>在府治西北即呉冶城晋西州</hi>
　<hi>地夲朝洪武初建為宫命以今名凡大朝賀將行禮百官前期於此習儀</hi>洞神宫<hi>在府治東正統</hi>
　<hi>十一年重建</hi>崇禧萬壽宫<hi>在茅山華陽洞南門之東宋眞宗祈嗣於此獲應張商英撰碑</hi>
<pb n="KR2k0008_WYG_006-25b"/>
　<hi>銘元延祐中改為宫</hi>元符萬寧宫<hi>在茅山積金峯下初名元符觀宋徽宗賜今額</hi>崇眞<lb/>
　觀<hi>在方山下呉為葛𤣥立名洞𤣥觀宋改今名</hi>太虚觀<hi>在盤白山晋盤白眞人得道之所觀</hi>
　<hi>有九井其西北有唐隐士許堅放魚池東北有蔡邕書堂</hi>幽棲觀<hi>在溧陽縣北三十五里</hi>青<lb/>
　元觀<hi>在句容縣治西南隅葛仙翁故宅梁天監中建</hi>玉晨觀<hi>在句容縣東南四十里梁時陶</hi>
　<hi>𢎞景於此精修為朱陽舘宋改今名</hi>白雲觀<hi>在中茅峯西宋紹興中賜名戴溪作記</hi>聖祐<lb/>
　觀<hi>在大茅峯頂又有徳祐觀在中茅峯頂仁祐觀在小茅峯頂俱元延祐中建</hi>𤣥眞觀<hi>在六</hi>
　<hi>合縣治西宋隆興間建</hi>祠山觀<hi>在高淳縣治東/元至元中建</hi>靈應觀<hi>在石城門内正</hi>
　<hi>統初建嵗旱禱雨於此</hi>棲眞觀<hi>在府南三十里正統八年建</hi>
<pb n="KR2k0008_WYG_006-26a"/>
祠廟帝王廟<hi>在鷄鳴山之陽洪武中建以祀前代三皇五帝三王漢高祖光武唐太宗宋太祖元</hi>
　<hi>世祖</hi>北極眞武廟<hi>在鷄鳴山洪武二十年建二廟俱國子祭酒宋訥奉敇撰記</hi>普濟<lb/>
　禪師廟<hi>在鷄鳴山洪武二十年建</hi>都城隍廟<hi>在鷄鳴山之陽洪武二十年改建翰林學</hi>
　<hi>士劉三吾奉勑撰記</hi>祠山廣惠廟<hi>在鷄鳴山之陽洪武二十一年建祀廣徳張王渤祭酒宋</hi>
　<hi>訥奉勑撰記</hi>五顯靈順廟<hi>在鷄鳴山之陽洪武二十一年建神有五曰顯聰曰顯明曰顯</hi>
　<hi>正曰顯直曰顯徳稱為五顯</hi>天妃廟<hi>在府治西北一十五里永樂五年建賜名𢎞仁普濟天妃</hi>
　<hi>宫有御製碑</hi>蔣忠烈廟<hi>在鷄鳴山之陽舊在蔣山西夲朝洪武二十年改建於此劉三吾奉</hi>
　<hi>勅撰記蔣子文廣陵人自謂已骨青死當為神漢末為秣陵尉逐盗至鍾山下被傷而死後人見子文於</hi>
<pb n="KR2k0008_WYG_006-26b"/>
　<hi>道侍從如平生以為神而祠之代著靈異</hi>壽亭侯廟<hi>在鷄鳴山之陽祀漢將關侯</hi>卞忠<lb/>
　貞廟<hi>在鷄鳴山之陽夲朝洪武二十年自冶城墓北徙此劉三吾奉勑撰記卞壼濟隂寃句人仕晋</hi>
　<hi>為尚書令咸和間蘇峻作難壺力戰死之二子眕盱亦赴敵以死忠貞其諡也自晋以來廟祀不絶</hi>曹<lb/>
　武惠王廟<hi>在鷄鳴山之陽舊在聚寳門外夲朝洪武二十年改建於此劉三吾奉勑撰記王諱</hi>
　<hi>彬眞定人宋開寳中帥師平江南不殺一人邦人感而祀之</hi>劉忠肅王廟<hi>在鷄鳴山之陽</hi>
　<hi>舊在上元縣東洪武二十年改建於此王諱仁瞻彭城人仕南唐以清淮節度使鎮壽州周師壓境王力</hi>
　<hi>戰固守既而援絶且病其子崇諌謀出降仁瞻立斬之城陷竟不屈而卒</hi>衛國忠肅公廟<lb/>
　<hi>在鷄鳴山之陽舊在府治北洪武二十年改建於此宋訥奉勑撰記公諱福壽仕元為江南行御史大夫</hi>
<pb n="KR2k0008_WYG_006-27a"/>
　<hi>嵗丙申天兵下建康或勸其遯福夀曰我臺憲重臣與城存亡竟死之夲朝旌其忠故祀之</hi>功臣<lb/>
　廟<hi>在鷄鳴山之陽洪武二十年建祀夲朝開國功臣中山王徐達開平王常遇春岐陽王李文忠寕河</hi>
　<hi>王鄧愈東甌王湯和黔寕王沐英都指揮使馮國用僉都督耿再成僉都督丁徳興都督同知張徳勝静</hi>
　<hi>海侯呉禎平章康茂才僉都督茅成㕘政胡大海都督同知趙徳勝廣徳侯華高都督同知俞通海江隂</hi>
　<hi>侯呉良宣寕侯曺良臣安陸侯呉復大都督府副使孫興祖</hi>達奚將軍廟<hi>在句容縣東南</hi>
　<hi>隅世傳將軍夲元魏人戰死於此元至元間重脩林仲節作記</hi>白季康廟<hi>在溧水縣治東北季</hi>
　<hi>康唐相敏中父也為溧水令遺愛在民民祀之宋紹興中封廣惠侯</hi>顏魯公祠<hi>在句容縣東三</hi>
　<hi>十里顏村今有墓存焉</hi>明道先生祠<hi>在府學舊/有祠堂記</hi>劉忠肅祠<hi>在鍾山東</hi>
<pb n="KR2k0008_WYG_006-27b"/>
　<hi>菴忠肅名珙宋建康留守嵗旱賑濟有方五縣令共繪像祠之於此</hi>先賢祠<hi>在青溪上宋守馬光</hi>
　<hi>祖建自周漢而下與祀者四十一人人各有贊</hi>褒忠廟<hi>在聚寳門外祀宋忠臣楊邦乂</hi>忠烈<lb/>
　廟<hi>在府西南祀宋静康軍節度使牛富富䨱邱人以統制守樊城元兵陷城赴火死詔贈官諡忠烈立</hi>
　<hi>廟建康</hi>顯惠廟<hi>在溧陽縣北二十里祀/漢司空溧陽侯史崇</hi>楚平王廟<hi>在高淳縣</hi>
　<hi>南十里即平王舊都址也</hi>
陵墓呉大帝陵<hi>在鍾山南八里𦵏呉主孫權舊名孫陵亭有廟在清凉寺之西</hi>晋十一<lb/>
　帝陵<hi>俱在上元縣境惟安帝起墳餘皆不可辨</hi>宋帝陵<hi>初寕長寕二陵俱在蔣山景寕陵在</hi>
　<hi>上元縣南巖山之陽</hi>陳高祖陵<hi>在府東二十五里地名陵里陵曰萬安</hi>韓憲王墓<lb/>
<pb n="KR2k0008_WYG_006-28a"/>
　<hi>在江寕縣安徳郷王夲朝宗室</hi>甄邯墓<hi>在後湖之側劉宋張永開湖遇古塜得一銅斗有柄文帝</hi>
　<hi>以訪何承天曰此亡新威斗三公亡者皆賜之一在塚内一在塚外後啓塚更得一斗有石銘云大司徒</hi>
　<hi>甄邯之墓</hi>葛𤣥墓<hi>在句容縣南𤣥即葛/仙翁三國呉時人也</hi>甘寧墓<hi>在直瀆山下寕孫呉</hi>
　<hi>將</hi>王導墓<hi>在府北十四里對石/灰山導晋中興名臣</hi>温嶠墓<hi>在石灰山之陽嶠晋名臣</hi>
　<hi>初𦵏豫章後遷𦵏於此</hi>紀瞻墓<hi>在句容縣東/南二十五里</hi>郭璞墓<hi>𤣥武湖中有大墩俗</hi>
　<hi>傳為郭璞墓</hi>卞壼墓<hi>在冶城盗甞開壼墓面如生手拳爪達於手背宋曽極詩握節顔公拳透</hi>
　<hi>爪歸元先軫面如生晋陵發掘今無主獨有忠魂在冶城</hi>謝安墓<hi>在石子岡北</hi>山簡墓<lb/>
　<hi>在樂逰苑内簡晋司徒濤之子官至征南将軍</hi>陶𢎞景墓<hi>在句容縣東南𢎞景梁人</hi>王安<lb/>
<pb n="KR2k0008_WYG_006-28b"/>
　石墓<hi>在故半山寺後安石宋相</hi>魏良臣墓<hi>在高淳縣南塘良臣宋相</hi>楊邦乂墓<lb/>
　<hi>在聚寳門外即其死所</hi>徐達墓<hi>在鍾山西達夲朝功臣中山武寕王有御製神道碑</hi>常遇<lb/>
　春墓<hi>在鍾山西遇春夲朝功臣開平忠武王編脩官宋濂撰神道碑</hi>李文忠墓<hi>在鍾山西</hi>
　<hi>文忠夲朝功臣岐陽王春坊大學士董倫撰神道碑</hi>鄧愈墓<hi>在安徳門裏愈夲朝功臣寕河武順</hi>
　<hi>王</hi>沭英墓<hi>在府南四十里英夲朝功臣/黔寕王學士王景撰神道碑</hi>俞通海墓<hi>在聚</hi>
　<hi>寳門外通海夲朝功臣號國公學士陶安撰神道碑</hi>胡大海墓<hi>在府南一十五里大海夲朝功</hi>
　<hi>臣越國公</hi>康茂才墓<hi>在神䇿門外茂才本朝功臣蘄國公編修官宋濓撰神道碑</hi>呉良<lb/>
　墓<hi>在鍾山西良夲朝江國公翰林檢討呉伯宗撰神道碑</hi>呉禎墓<hi>在鍾山西禎夲朝海國公</hi>
<pb n="KR2k0008_WYG_006-29a"/>
　顧時墓<hi>在鍾山西時夲朝滕國公以上二墓俱禮部侍郎劉崧撰神道碑</hi>王志墓<hi>在鍾</hi>
　<hi>山西志夲朝許國公</hi>郭子興墓<hi>在聚寳山西子興夲朝陕國公以上二墓俱學士劉三吾撰神</hi>
　<hi>道碑</hi>郭英墓<hi>在聚寳山之西/英夲朝營國公</hi>馮國用墓<hi>在府南五里國用夲朝郢國公</hi>
　唐鐸墓<hi>在府南一十五里鐸夲朝兵部尚書自徐達以下凡一十六墓皆洪武中葬</hi>徐忠<lb/>
　墓<hi>在府南一十五里忠夲朝永康侯永樂中𦵏</hi>宋晟墓<hi>在聚寳門外晟夲朝西寕侯永樂中</hi>
　<hi>𦵏</hi>悖泥國王墓<hi>在石子岡王夲朝所封/永樂中来朝卒葬於此</hi>周瑄墓<hi>在江寕縣</hi>
　<hi>黄門山</hi>倪謙墓<hi>子岳二墓俱在/江寕縣堽墓村</hi>張瑄墓<hi>在江寕縣唐家山</hi>金紳<lb/>
　墓<hi>在江寕縣長泰鄉父墓側</hi>呉文度墓<hi>在石/子岡</hi>王厰墓<hi>在上元縣土山正徳勑葬</hi>
<pb n="KR2k0008_WYG_006-29b"/>
古蹟冶城<hi>夲呉冶鑄之地晋謝安與王羲之同訪冶城悠然遐想有超世之志其地在今朝天宫後</hi>
　越城<hi>在城南六里夲東甌越王所立金陵故事范蠡佐越滅呉欲圖覇中國立城於金陵以張威勢</hi>
　<hi>今存遺址人呼為越䑓</hi>金陵邑城<hi>在清凉寺西楚滅越因山立號置金陵邑呉之石頭城隋蔣</hi>
　<hi>州城唐韓滉所築五城皆其地也</hi>稜陵城<hi>在府東南五十里秣陵橋東秦改金志為秣陵治此</hi>
　<hi>宋為秣陵鎮</hi>石頭城<hi>在府西二里呉據石頭為城宋楊萬里詩山自新亭走下來化為一虎首</hi>
　<hi>重囘平吞雪浪三江水卧對兩花千丈臺</hi>古都城<hi>在秦淮北五里呉孫權所築東晋宋齊梁陳皆</hi>
　<hi>因之</hi>臺城<hi>在上元縣治東北五里夲呉後苑城即晋建康宫城龍川集䑓城在鍾阜側其地據高以</hi>
　<hi>臨下東環平岡以為安西城石頭以為重帯𤣥武湖以為險擁秦淮青溪以為阻今胭脂井南至高陽墓</hi>
<pb n="KR2k0008_WYG_006-30a"/>
　<hi>二里為軍營及民蔬園者皆是</hi>金城<hi>去城三十五里呉所築晋咸寕中桓温出鎮江入之金城後温</hi>
　<hi>北伐見向所種栁即此城也</hi>丹陽郡城<hi>在府東南四里晋大康中築又東南二十餘里有五</hi>
　<hi>城即東晋王舍所築</hi>平陵城<hi>在溧陽縣西北三十五里笠澤叢書云溧陽縣昔為平陵縣縣南有</hi>
　<hi>故平陵城</hi>東府城<hi>在青溪橋東南臨淮水晋㑹稽王道子宅也後道子領揚州其宅在州東故號</hi>
　<hi>東府</hi>白下城<hi>在府治西北一十四里/齊武帝置縣陳亡縣廢</hi>琅邪城<hi>在句容縣東北六十</hi>
　<hi>里初晋元帝以琅邪王過江國人隨而居之因城焉</hi>宣武城<hi>在府治西北九里宋沈慶之築孝武</hi>
　<hi>欲北伐間須兵幾何慶之曰二十萬孝武疑其多乃令慶之守此城而自率六軍攻之不能下乃罷北討</hi>
　永世城<hi>在溧水縣南一十五里漢元封中置永平縣呉改平安晋改永世劉宋省入溧陽</hi>古<lb/>
<pb n="KR2k0008_WYG_006-30b"/>
　固城<hi>在高淳縣南一十五里春秋時呉所築楚靈王與呉戰呉軍不利遂築此城</hi>竹城<hi>在高</hi>
　<hi>淳縣東南六十里宋周美成詩竹城何檀欒層翠分雉堞王封盡四塹同有嵗寒節</hi>廢建康縣<lb/>
　<hi>在府治北東晋分淮水北為建業改曰建康隋平陳省入江陵</hi>廢江乗縣<hi>秦置漢因之晋蔡謨</hi>
　<hi>守江所戍東至土山西至江乗即此</hi>廢臨沂縣<hi>在上元縣西北三十里晋咸康中置陳亡始廢</hi>
　廢懐徳縣<hi>晋元帝以琅邪國人隨者近千户立懐徳縣在宫城南一里後改費縣陳亡縣廢</hi>
　廢同夏縣<hi>在上元縣東一十五里梁武帝生於同夏里故立縣隋末廢</hi>桂林苑<hi>在落</hi>
　<hi>星山之陽呉時創</hi>樂逰苑<hi>在覆舟山南劉宋元嘉中稧飲賦詩於此顔延之為序</hi>芳林<lb/>
　苑<hi>在府東北一十里夲呉創一名桃花苑齊高帝舊宅在此</hi>芳樂苑<hi>在臺城内齊東昏侯即閲</hi>
<pb n="KR2k0008_WYG_006-31a"/>
　<hi>武堂為苑又於苑中立店肆為市又有青林苑西枕後湖</hi>建興苑<hi>在秦淮南岸梁天監中立又有</hi>
　<hi>江潭苑在新林</hi>夣筆驛<hi>在冶亭江淹嘗宿此夣人自稱郭璞謂曰吾有筆在公處可見還淹探懐</hi>
　<hi>中五色筆一授之爾後為詩絶無美句</hi>賀若弼壘<hi>在府北二十里隋平陳若弼過江於蒋山</hi>
　<hi>龍尾洲築壘</hi>韓擒虎壘<hi>在府西四里隋平陳擒虎築壘於此樹碑刻文薛道衡所作</hi>張<lb/>
　昭宅<hi>在大長干道西昭呉臣</hi>陸機宅<hi>在府南秦淮側晋陸機陸雲讀書臺舊址猶存機懐</hi>
　<hi>舊居賦望東城之紆徐邈吾廬之延佇</hi>王導宅<hi>在烏衣巷導/渡江時居此</hi>紀瞻宅<hi>在烏</hi>
　<hi>衣巷晋書瞻厚自奉養館宇崇麗園池竹木有足翫焉</hi>謝安宅<hi>在烏衣巷口圖經謝安居驃騎</hi>
　<hi>航之側</hi>沈約宅<hi>在府東八里約居處儉素立/宅東田嘗為郊居賦以自叙</hi>江總宅<hi>在青</hi>
<pb n="KR2k0008_WYG_006-31b"/>
　<hi>溪金陵故事南朝鼎族多夾青溪江令宅尤占勝地至宋時段約居之王安石詩徃時江總宅近在青溪</hi>
　<hi>曲又云昔時江令宅今日段侯家</hi>徐鉉宅<hi>在攝山棲霞寺西園池甚盛鉉南唐臣</hi>王安<lb/>
　石宅<hi>在鍾山安石晚年捨宅為寺即半山寺也</hi>謝公墩<hi>在今朝天宫後晋太傅謝安與右軍</hi>
　<hi>王羲之同登此唐李白詩冶城訪古蹟猶有謝公墩想像東山姿緬懐右軍言宋王安石詩我名公字偶</hi>
　<hi>相同我屋公墩在眼中公去我来墩屬我不應墩姓尚隨公</hi>雞鳴埭<hi>在青溪西南潮溝之上齊</hi>
　<hi>武帝早逰鍾山射雉至此埭則聞雞鳴宋王安石詩荒埭暗雞催月曉空塲老雉挾春驕</hi>華林園<lb/>
　<hi>在臺城内世説晋簡文帝在華林園謂左右曰㑹心處不必在逺翛然臨水便有濠濮間趣鳥獸禽魚自</hi>
　<hi>来相親</hi>烏衣巷<hi>在府南晋王導謝安居此巷其子弟皆烏衣因名巷口有朱雀橋唐劉禹錫詩</hi>
<pb n="KR2k0008_WYG_006-32a"/>
　<hi>朱雀橋邉野艸花烏衣巷口夕陽斜舊時王謝堂前燕飛入尋常百姓家</hi>焚衣街<hi>齊東昬侯自製</hi>
　<hi>服為四種冠五綵𫀆梁自襄陽出師廢之焚異服六十三種於御街中</hi>長千里<hi>江東人謂山隴</hi>
　<hi>之間曰干金陵五里有山岡其間平地民庶雜居有大長干小長干並古地名宋王安石詩東城景陽陌</hi>
　<hi>南望長干紫</hi>邀笛歩<hi>在青溪橋右乃晋王/徽之邀桓伊吹笛處</hi>同泰寺石<hi>在臺城内</hi>
　<hi>寺即梁武帝捨身處寺前有醜石四各高丈餘俗呼為三品石宋王安石詩草没苔侵棄道周誤思三品</hi>
　<hi>竟何醻國亡今日頑無恥自謂當年不與謀</hi>小丹陽路<hi>在府治南與太平府當塗縣接界晋</hi>
　<hi>蘇峻叛陶囘謂庾亮曰峻知石頭有重戍必向小丹陽南道來即此地</hi>
名宦周伍尚<hi>春秋時為棠邑大夫時稱棠君</hi>漢魏相<hi>揚州刺史考案郡國守相多所貶退</hi>
<pb n="KR2k0008_WYG_006-32b"/>
　何武<hi>揚州刺史二千石有罪應時舉奏其餘賢與不有敬之如一是以郡中各重其守相州中清平</hi>
　鮑永<hi>光武時揚州牧時南土尚多冦暴永以痍傷之後乃緩其銜轡百姓安之</hi>張禹<hi>建初中揚</hi>
　<hi>州刺史過江行部理察枉訟郡邑深幽之處莫不畢到多所明舉</hi>潘乾<hi>光和中為溧陽長布政優</hi>
　<hi>優矜孤頥耉重義輕利推泮宫之教反决拾之禮</hi>晋劉惔<hi>丹陽尹為政清整門無雜賔</hi>羊<lb/>
　曼<hi>丹陽尹時朝士過江初拜官相飾供饌曼於客早来者得佳設日晏則漸罄不復及精隨客之早晚</hi>
　<hi>而不拘貴賤人稱其眞率</hi>温嶠<hi>丹陽尹奏王敦逆謀請先為備及敦搆逆王含錢鳳奄至都下嶠燒</hi>
　<hi>朱雀橋以㭫其鋒自率衆與賊夾水戰擊敗之</hi>范廣<hi>元帝時為棠邑令大旱散私穀賑饑逺近歸之</hi>
　<hi>户口十倍</hi>劉超<hi>句容今推誠於物為/百姓所懐至今祠之</hi>南北朝顧憲之<hi>宋建康令</hi>
<pb n="KR2k0008_WYG_006-33a"/>
　<hi>時有盗牛者與失主争牛各稱已物前令莫能决憲之至覆其狀乃觧牛任其所去牛徑還夲宅盗者伏</hi>
　<hi>罪時號神明又清儉强直為政甚得人和</hi>劉穆之<hi>宋時領棠邑太守後為朝丹陽尹轉左僕射内總</hi>
　<hi>政外供軍旅决㫁如流事無壅滯</hi>江秉之<hi>宋永世令以善政著名又為建康令為政嚴明部下</hi>
　<hi>肅然</hi>羊𤣥保<hi>宋丹陽尹廉素寡欲為政/雖無殊績而去後常見思</hi>王沉<hi>南齊秣陵令清廉戒</hi>
　<hi>慎身恒居禄而居處日貧</hi>劉𤣥明<hi>南齊建康令在縣日食蔬食不飲酒有吏能政為天下第一</hi>
　孫謙<hi>南齊句容令清愼强記縣人號為神明</hi>沈約<hi>梁鎮東將軍丹陽尹</hi>唐盧祖尚<lb/>
　<hi>蔣州刺史有能名</hi>楊於陵<hi>句容主薄時韓滉節制金陵性剛嚴少所接與及於陵以属吏謁謝</hi>
　<hi>滉甚竒之竟妻以女</hi>王績<hi>六合縣丞常以周易老子置於床頭著五斗先生傳及無心子傳</hi>顔<lb/>
<pb n="KR2k0008_WYG_006-33b"/>
　眞卿<hi>為昇州刺史</hi>岑仲休<hi>溧水令兄羲金壇令翔長洲令皆有治績時稱江東三岑</hi>竇<lb/>
　叔向<hi>溧水令為政有聲</hi>孟郊<hi>貞元中授溧陽尉以能詩名縣有投金瀨平陵城林薄蒙翳下</hi>
　<hi>有積水郊閒徃坐水旁徘徊賦詩</hi>五代徐知誥<hi>楊呉時昇州刺史自勵勤儉接禮儒者以</hi>
　<hi>寛仁為政逺近向風郡境大治</hi>宋曹彬<hi>開寳間為昇州行營都部署克平江南未甞妄戮一人</hi>
　慕容徳豐<hi>為昇州都監他使者多裒聚金帛徳豐獨以亷潔聞</hi>胡旦<hi>通判昇州時江南初</hi>
　<hi>平汰李氏時所度僧十減六七旦曰彼無田廬可歸將聚而為盗乃悉黥為兵</hi>楊克讓<hi>知昇州每</hi>
　<hi>視事自旦至暮或通夕㫁决如流無有凝滯</hi>賈黄中<hi>知昇州為政簡易部内甚治一日按行府</hi>
　<hi>署中見一室扃鐍甚固命發視之得金寳數十匱乃李氏遺物也即表上之太宗賜錢二十萬以旌其潔</hi>
<pb n="KR2k0008_WYG_006-34a"/>
　蘇易簡<hi>通判昇州大宗召為知制誥問曰卿舟惟載怪石瘤木器可見清節</hi>張詠<hi>知昇州眞</hi>
　<hi>宗謂王旦曰張詠在彼吾無患矣秩滿州民借留尋以江左旱歉命充昇宣等十州安撫使</hi>馬亮<lb/>
　<hi>知昇州属嵗旱民饑湖湘漕米數十舟適至亮移文守將發以賑貧民因奏瀕江諸郡皆大歉願罷官糴</hi>
　<hi>令民轉粟以相賙後再知是州</hi>薛暎<hi>眞宗時知昇州建言州以牛賦民出租牛死租不得蠲朝廷從</hi>
　<hi>其奏因令諸州悉蠲之</hi>吕䝉正<hi>通判昇州/有善譽</hi>薛顔<hi>知江寕府邏者晝刼人反執平</hi>
　<hi>人以吿顔視其色動曰若眞盗也械之果引㐲</hi>蘇頌<hi>仁宗時知江寕縣時承李氏後税賦無藝頌更</hi>
　<hi>定户籍剗剔夙蠧成賦一邑簡而易行諸令視以為法民有忿争者頌諭之徃徃謝去或半途思其言而</hi>
　<hi>止</hi>馮京<hi>知江寕府諸縣公事至即歴/䆒之報下㨗疾一無壅滯</hi>吕溱<hi>知江寕府精識過人</hi>
<pb n="KR2k0008_WYG_006-34b"/>
　<hi>辨訟立㫁豪惡歛迹</hi>王琪<hi>知江寕府先是府多火災或□以鬼神人不敢救琪召令廂邏具為作賞</hi>
　<hi>捕之法未幾得姦人誅之火患遂息</hi>李若谷<hi>知江寕府卒挽舟過境寒瘠甚者留養視之須春温</hi>
　<hi>遣去民匄於道者以分𨽻僧寺助給舂㸑</hi>丘濬<hi>景祐中知句容縣嘗讀易悟損益二卦自此能通數</hi>
　<hi>知末來興廢</hi>李宥<hi>知江寕府民有吿人殺其子者曰吾子去家時巾若巾今巾是矣民自誣服宥</hi>
　<hi>疑召問卒伸其枉</hi>張方平<hi>慶厯中知江寕府治有政績先是方平在兩制有道人李仕寕以詩</hi>
　<hi>别云異時復與公相見正是江南二月天及知江寕李自矛山來謁適仲春也</hi>張奎<hi>知江寕府先是</hi>
　<hi>李宥知府府廨盡焚諌官言宜擇臣繕治之乃以命奎奎簡材料工一循舊志不踰時復完風力精强甚</hi>
　<hi>有治跡</hi>包拯<hi>知江寕府令行禁止凡訴訟者/使得至前陳曲直吏不敢欺</hi>王隨<hi>知江寕府</hi>
<pb n="KR2k0008_WYG_006-35a"/>
　<hi>嵗大饑轉運使移府發常平倉計口日給一升隨曰民所以饑者由兼并閉糴以邀高價也乃大出官粟</hi>
　<hi>平其價民賴以濟</hi>梅摯<hi>知上元縣後又知江寕府摯性淳不為矯厲之行政績如其為人</hi>朱<lb/>
　定國<hi>神宗時知六合縣時議開馬昌河通滁州者定國以為不可使者以其首沮所論數移他局以</hi>
　<hi>困之定國即致仕歸</hi>程顥<hi>主上元簿有善政茅山池有小龍得之者奉以為神顥捕而脯之使人不</hi>
　<hi>惑始至邑見人持竿以黏飛鳥取竿折之自是鄉民不敢蓄禽鳥又嘗均田塞隄及民之政為多</hi>豐<lb/>
　稷<hi>六合主簿至永定寺有聯句云青林野寺外緑酒小亭中初月天開白浮雲日借紅</hi>呉中復<lb/>
　<hi>知江寕府郵兵苦廵轄官苛刻縶而鞭之獄具法不至死中復以便宜戮首惡流其餘人奏為令</hi>王<lb/>
　安石<hi>知江寕府數月召為翰林學士後以使相判江寕遂居金陵</hi>王安禮<hi>知江寕府事至</hi>
<pb n="KR2k0008_WYG_006-35b"/>
　<hi>立㫁下不敢欺</hi>元絳<hi>江寕推官攝上元令民有豪占人田者捕寘於法甲與乙被酒相敺甲歸卧夜</hi>
　<hi>為盗㫁足妻吿乙執乙至而甲已死絳勅妻曰歸𦵏而夫隂使人迹其後望一僧迎笑私語絳取僧縶之</hi>
　<hi>詰妻得姦狀</hi>鄭驤<hi>元符中知溧陽縣嵗饑民多逃亡漕司按籍督逋賦驤患之盡去其籍使者欲</hi>
　<hi>繩以法驤曰著令約二税為定數今不除則逋愈多民愈貧賦愈不辦使者不能屈</hi>陸佃<hi>知江寕府</hi>
　<hi>句容人盗嫂害其兄别誣三人同謀既皆訊服一囚父以寃訴通判以下皆曰獄已成不可變佃為閲實</hi>
　<hi>三人皆得生</hi>蔣静<hi>知江寕府茅山道士劉混康以技進賜號先生其徒倚為姦利詞訟至府吏觀</hi>
　<hi>望不敢治静悉抵於法</hi>楊邦乂<hi>建炎中建康通判金人䧟建康守臣率官属迎拜邦乂不從大</hi>
　<hi>書其衣曰寕為趙氏鬼不為他邦臣遂死之</hi>吕頥浩<hi>建炎中知江寕府苗傅劉正彦為逆逼高</hi>
<pb n="KR2k0008_WYG_006-36a"/>
　<hi>宗避位頥浩約諸將討平之後又為江東安撫制置大使兼知建康府</hi>權邦彥<hi>建炎中知建康</hi>
　<hi>府劇盗張琪殘徽州邦彦遣禆將平之政以治辦見稱</hi>葉夢得<hi>紹興初江東制置大使兼知建</hi>
　<hi>康府奏防江措置八事金人入冦至柘臯夢得團結沿江民兵數萬分據江津金兵引去</hi>趙鼎<hi>紹興</hi>
　<hi>中江東安撫大使知建康府高宗嘗謂王庶曰鼎鎮撫建康囘鑾無患他人所不及也</hi>張浚<hi>紹興</hi>
　<hi>末判建康府時金兵猶屯和州浚請高宗亟臨幸建康浚迎拜道左衛士見浚皆以手加額浚風采隐然</hi>
　<hi>軍民皆倚以為重</hi>虞允文<hi>紹興末金主亮南侵朝命樞臣葉義問督江淮軍至建康允文㕘謀</hi>
　<hi>軍事招諸將勉以忠義遂擊敗金人</hi>葉義問<hi>紹興中知江寕縣召秦檜所親役同僚不可義問曰</hi>
　<hi>釋是則何以服他人卒役之</hi>葛邲<hi>上元縣丞金人犯江上元調度百出邲不擾而辦留守張浚王</hi>
<pb n="KR2k0008_WYG_006-36b"/>
　<hi>綸皆器重之</hi>范成大<hi>以端明殿大學士帥金陵㑹嵗旱奏移軍儲米二十萬賑饑民减租米五</hi>
　<hi>萬水賊徐五竊發號静江大將軍捕而戮之</hi>劉頴<hi>紹興末溧陽主簿時張浚留守建康金兵初退</hi>
　<hi>府索民租未入者頴白浚言宜先撫摩當盡蠲逋賦浚喜即奏閣免</hi>李光<hi>紹興間為江東安撫大使</hi>
　<hi>知建康府兼宣撫使時太平州卒陸徳囚守臣據城叛光多設方畧盡擒其黨</hi>王拱<hi>建康府前軍統</hi>
　<hi>制從都統邵宏淵収復宿州屢立竒功隆興初與金接戰力戰而死</hi>梁克家<hi>知建康府在鎮有政</hi>
　<hi>績</hi>陳俊卿<hi>知建康府後十五年命判建康兼江東安撫父老喜其再來為政寛簡罷無名之賦</hi>
　<hi>尋除少保判府如故</hi>李衡<hi>知溧陽縣專以誠意化民民莫不敬夏秋二税以期日榜縣門鄉無吏迹</hi>
　<hi>而輸送先他邑辦任歴四年獄户未嘗繫一重囚金人犯淮堧盗蝟起旁境而溧陽靖晏自如</hi>葉適<lb/>
<pb n="KR2k0008_WYG_006-37a"/>
　<hi>知建康府兼沿江制置使金兵大入適募悍少得二百人使將統之夜過江北遇金人蔽茅葦中射之應弦而倒金</hi>
　<hi>人皆錯愕不敢進</hi>洪遵<hi>知建康府兼行宫留守孝宗諭當制舍人范成大褒其治績且許入覲</hi>張燾<lb/>
　<hi>知建康府兼行宫留守金陵積嵗負内庫錢帛鉅萬悉為奏免惠政甚多</hi>李稙<hi>知建康軍府兼本路安撫使上</hi>
　<hi>書極言防江十策皆直指事宜不浮泛孝宗嘉其言</hi>朱熹<hi>淳熈間為/江東轉運</hi>張枃<hi>知建康府遇事不凝</hi>
　<hi>滯多隨宜變通以治稱</hi>黃度<hi>知建康府兼江淮制置使罷科糴輸送之擾活饑民百萬口除見税二十餘萬</hi>
　<hi>擊降盗卞整招歸業者九萬家</hi>徐誼<hi>知建康府兼江淮制置使時金人攻廬楚不下淮人流江南在建康者以</hi>
　<hi>數十萬計誼晝夜拊循益嚴備禦</hi>劉珙<hi>建康留守值嵗大旱奏蠲租税借發常平米闔境無一人捐瘠者及</hi>
　<hi>卒民立祠祀之</hi>馬光祖<hi>再知建康為政寛猛適冝存大體興學校禮賢才寛飬民力修廢起壊知無不為始</hi>
<pb n="KR2k0008_WYG_006-37b"/>
　<hi>終如一紀威惠並行民明愛之如父母敬之如神</hi>陸子遹<hi>嘉定間知溧陽/縣事縣境肅然</hi>呉淵<hi>江東安撫</hi>
　<hi>使兼知建康府興利除害究心軍民列上二十五事詔嘉之</hi>危和<hi>開禧初為上元主簿大闢祠宇以祀程顥</hi>
　<hi>真徳秀為記之</hi>史彌鞏<hi>嘉定中知漂水縣/首嚴庠序之教</hi>楊大異<hi>通判溧陽攝州事皆有恵政去</hi>
　<hi>官之日老弱攀號留之大異易服潛去</hi>眞徳秀<hi>江東轉運副使時建康旱蝗民饑徳秀發義倉及轉般倉</hi>
　<hi>米以賑贍不足則出官錢及私財糴米頼以全活者數十萬人</hi>劉宰<hi>紹熈中為江寜尉時巫風為盛宰下令保</hi>
　<hi>伍互相糾察徃徃改業為農嵗旱賑荒多所全活去官惟篋藏主簿趙師秀酬唱詩而已</hi>陳韡<hi>知建康府兼行</hi>
　<hi>宫留守嘗入奏事理宗稱其平冦功韡頓首言曰仗陛下威靈何功之有</hi>姚希得<hi>沿江制置使知建康府按</hi>
　<hi>行江上慰勞士卒衆皆懽悦溧陽饑發廩勸分全活者衆</hi>董槐<hi>江東安撫使兼知建康府時軍政㢮弗治乃為</hi>
<pb n="KR2k0008_WYG_006-38a"/>
　<hi>賞三等以教射及教坐作進退擊刺之技嵗餘盡為精兵</hi>趙善湘<hi>知建康府紹定初剏防江軍寕淮軍</hi>
　<hi>及平叛冦皆有功遷江淮安撫制置使</hi>呉從龍<hi>建康綂制紹定兵難被擒使至泰州城下誘䧏終不</hi>
　<hi>屈死之詔廟祀揚泰二州</hi>趙淮<hi>江東轉運判官李/全之叛屢立戰功</hi>元董士選<hi>江南行御史臺</hi>
　<hi>中丞亷威素著不嚴而肅凛然有大臣風</hi>岳存<hi>中統間建康路總管首定救荒之政民立碑以紀遺愛</hi>
　牟應龍<hi>溧陽州教授學有淵源於諸經皆有成説以文章大家稱於東南晚以上元主簿致仕</hi>髙<lb/>
　睿<hi>皇慶中為南臺御史中丞務持大體有儒者之風</hi>福壽<hi>江南行臺御史大夫本朝兵圍集慶福壽</hi>
　<hi>督兵出戰城破百司皆奔潰或勸之去福夀曰吾為國家重臣城存則生城破則死尚安徃哉遂遇害治書侍</hi>
　<hi>御史賀方逹嚕噶齊塔納逹實亦死之</hi>本朝王公亮<hi>洪武中應天府治中尋陞府丞宅心公正</hi>
<pb n="KR2k0008_WYG_006-38b"/>
　<hi>勤政恤民</hi>周是修<hi>洪武中周府紀善靖難師至具衣冠詣應天府學拜宣聖像畢自為贊繫衣帶上自</hi>
　<hi>縊於尊經閣下  南畿志</hi>顧佐<hi>永樂中應天府尹剛正不撓吏民畏服雖勲豪貴戚為之歛手政聲赫赫</hi>
　<hi>議者謂有𩔖於宋包拯之知開封府</hi>鄺埜<hi>宣徳中應天府尹在政清慎克勤為政精宻宿弊為之一空吏</hi>
　<hi>不敢欺而民被其澤</hi>鄔璚<hi>宣徳中溧陽縣丞在任鋤强扶弱去蠧除弊賦役為之均平𨽻胥不得勾</hi>
　<hi>攝於是良善獲安秩滿數千人詣闕保留特陞知縣行事愈勵於前未幾卒於官百姓思慕不㤀</hi>周<lb/>
　忱<hi>宣徳中廵撫南畿均賦税雖恤民隐而國計無損江南之民實頼之  南畿志</hi>呉雄<hi>應天府尹</hi>
　<hi>時留臺權䜿横行縣官無所潛避雄一惟憲章以身當之屢抗挫其勢因漸屏息民實賴之  南畿志</hi>
　王恕<hi>正統末廵撫江南興利去害賍汚吏聞風解綬聲望赫著  南畿志</hi>張昇<hi>正統初以御史</hi>
<pb n="KR2k0008_WYG_006-39a"/>
　<hi>知句容縣百廢畢舉而民不勞  南畿志</hi>王安定<hi>由進士第任上元縣知縣得慈祥愷悌之體民</hi>
　<hi>至今思之  南畿志</hi>熊達<hi>景泰間由進士知溧陽縣深察民隐崇正黜邪時稱廉吏  南畿志</hi>羅<lb/>
　信<hi>景泰間江浦知縣始終誠民心甚孚  南畿志</hi>一胡謐<hi>天順初由進士知江寕縣政務之餘</hi>
　<hi>教授生徒擢督學副使  南畿志</hi>陳選<hi>天順末以御史督學南畿首黜浮薄令士子從根夲立學</hi>
　<hi>不尚華藻士習一變  南畿志</hi>彭烈<hi>天順間由御史出知江浦廉介端詳政通民和  南畿志</hi>戴<lb/>
　珊<hi>天順間督學南畿惟公而恕士服其心  南畿志</hi>燕壽<hi>成化間溧水知縣吏畏民懐以憂去</hi>
　<hi>民甚思之  南畿志</hi>陳琳<hi>成化中拜御史督學南畿當嚴霜酷烈之餘而被之以和風甘雨士心感</hi>
　<hi>激久而不能㤀  南畿志</hi>于鳳<hi>𢎞治間任高淳學教諭時縣初建廟學未備鳳百凢創制器皆出俸</hi>
<pb n="KR2k0008_WYG_006-39b"/>
　<hi>資且誨諭諸生以立新法甚得師道  南畿志</hi>
流寓史崇<hi>東漢杜陵人建武中累官青冀二州刺史封溧陽縣侯天下既平詔遣公侯皆就封崇治</hi>
　<hi>尚寛簡不威而化卒諡壯侯子孫因家溧陽</hi>雷次宗<hi>豫章人明三禮毛詩宋元嘉中徵至都開</hi>
　<hi>館雞籠山聚徒教授久之還廬山又徵至為築室鍾山西岩下謂之招隐館</hi>馬樞<hi>扶風人博極經</hi>
　<hi>史梁邵郡王鎮南徐州引為學士侯景之亂隐於茅山陳文帝徵為度支尚書辭不應命樞少属離亂凡</hi>
　<hi>所居處盗賊不入依託者數百家目睛洞黄能視暗中物有白燕一雙巢其庭樹甚馴狎春來秋去幾三</hi>
　<hi>十年</hi>劉紆<hi>梁人與阮孝緒劉歆為三隐卜築鍾山有終焉之志甞著穀皮冠披衲衣逰山澤風神頴</hi>
　<hi>俊意氣彌逺遇者以為神人</hi>王端朝<hi>宋澶淵人過江愛溧陽風土因家焉少以該洽聞年未弱</hi>
<pb n="KR2k0008_WYG_006-40a"/>
　<hi>冠建康鄉舉第一及入太學又為第一再中博學宏詞科歴太學録秘書省正字終知永州</hi>劉岑<lb/>
　<hi>宋呉興人遷居溧陽博學愛士有古君子風登進士第累官户部侍郎以徽猷閣待制致仕</hi>李處<lb/>
　全<hi>宋徐州人遷居溧陽文章閎肆詩體兼衆長字畫遒麗登第由宗正寺簿遷太常丞</hi>崔敦禮<lb/>
　<hi>宋通州静海人與弟敦詩同登紹興中進士愛溧陽山水買田築居敦禮仕至諸王宫大小學教授敦詩</hi>
　<hi>仕至中書舍人加侍講直學士院</hi>潘彚征<hi>寓居溧陽記問博洽宗濂洛諸儒之學宋嘉定間登</hi>
　<hi>第廷對剴切宰崑山有能名</hi>蔡槐<hi>饒州徳興人僑居建康嗜讀書卓犖不覊工相術元至元中召</hi>
　<hi>至京詔間休咎多驗授集賢學士辭不拜歸隐鍾山</hi>周瑄<hi>夲山西陽曲人官尚書卒𦵏江陵黄門山</hi>
　<hi>子經亦累官尚書仍居陽曲布政紘以下諸子皆居江寕</hi>童軒<hi>其先鄱陽人以欽天監家應天登景</hi>
<pb n="KR2k0008_WYG_006-40b"/>
　<hi>泰辛未進士官至禮部尚書卒贈少師賜𦵏祭</hi>陳鎬<hi>其先紹興人以欽天監家南京少與弟欽有文</hi>
　<hi>名成化丙午同舉應天鄉貢鎬第一明年同舉進士鎬山東督學副使欽廣東督學使欽先卒鎬官至副</hi>
　<hi>都御史廵撫湖廣卒於官</hi>蔣達<hi>夲江都人以戎籍家南京登進士拜南䑓御史值宸濠叛出軍江上</hi>
　<hi>盛暑遇勞以疾卒事聞贈光禄少卿賜諭祭</hi>王鑾<hi>呉江人以戍籍家南京正徳辛未進士授吏部</hi>
　<hi>主事至郎中以諫武皇南廵廷杖至傷踰年而卒</hi>何遵<hi>呉江人以欽天監家南京正徳甲戌進士</hi>
　<hi>授工部主事諫武皇南廵杖死嘉靖初贈光禄少卿廕一人國子生</hi>
人物漢史茅<hi>溧陽人漢溧陽侯崇之孫也元初三年襲爵除尚書遷侍中轉鎮西將軍雍州牧宰</hi>
　<hi>治得宜寛猛相濟時人徳之子洽洽子澤澤子鉉世襲侯封皆有名</hi>三國史嵩<hi>崇裔孫仕呉為</hi>
<pb n="KR2k0008_WYG_006-41a"/>
　<hi>平越中郎將蒼梧鬰林太守封撫陵侯族人懿亦仕為征南將軍隴西太守韶為交州属國都尉封陽羡</hi>
　<hi>侯</hi>唐因<hi>句容人修身謹行博通儒術註國語/公羊穀梁傳呉黄武間為尚書僕射</hi>陶璜<hi>呉丹</hi>
　<hi>陽秣陵人父基為交州刺史璜亦刺交州周窮好施能得人心</hi>晋史光<hi>崇裔孫仕為中書侍郎遷</hi>
　<hi>侍中子雅陳留太守又有曰爽者累官至五兵尚書王曰憲者累官建安太守封山隂縣侯曰諒者為琅邪</hi>
　<hi>府主簿以討蘇峻功封常安侯皆崇裔也</hi>陶囘<hi>丹陽人父抗呉太子中庶子囘有器幹王導引為司</hi>
　<hi>馬蘇峻反王師敗績囘収合義軍與陶侃温嶠并力攻峻以功累遷呉興太守開倉賑饑一郡獲全卒諡</hi>
　<hi>曰威四子汪陋隐無忌威有幹用</hi>葛洪<hi>句容人𤣥之從孫家貧好學䆒覧典籍凡所著撰精覈富</hi>
　<hi>贍呉興太守顧秘檄洪為將兵都尉以功遷伏波将軍元帝辟為丞相掾以平賊功賜爵關内侯咸和初</hi>
<pb n="KR2k0008_WYG_006-41b"/>
　<hi>選為散騎常侍不就後入羅浮山優游閒養著述不輟</hi>紀瞻<hi>丹陽秣陵人少以直方知名後舉秀</hi>
　<hi>才太安中拜尚書郎與顧榮同赴洛後拜侍中轉尚書右僕射瞻好讀書或手自抄寫才兼文武忠亮雅</hi>
　<hi>正明帝稱為社稷臣</hi>薛兼<hi>丹陽人清素有器宇少與紀瞻閔鴻顧榮賀循齊名號為五雋初入洛張</hi>
　<hi>華見而竒之曰皆南金也後領太子少傅自祖綜至兼三世𫝊東宫談者美之</hi>許謐<hi>句容人少以博</hi>
　<hi>學知名仕為郡主薄王導蔡謨辟從事不赴後官至散騎常侍</hi>紀少瑜<hi>丹陽秣陵人早孤有志節</hi>
　<hi>年十三能属文甞夣得青鏤筆管其文因此遒勁王僧孺見而賞之</hi>許邁<hi>丹陽句容人恬静不慕仕</hi>
　<hi>進立精舍於餘抗懸霤山朔望時節還家定省父母而已及父母既終遂通逰名山時南海太守鮑靚隐</hi>
　<hi>迹人莫之知邁徃候探其至要後入臨安西山王羲之造之輒彌日忘歸相與為世外交</hi>南北朝<lb/>
<pb n="KR2k0008_WYG_006-42a"/>
　陶季直<hi>秣陵人祖愍祖劉宋廣州刺史父景仁中散大夫季直好學淡於榮利仕齊為尚書比部</hi>
　<hi>郎累遷給事黄門侍郎素清苦及死家徒四壁子孫無以殯殮所作有京都記</hi>劉係宗<hi>建康人少</hi>
　<hi>精書畫為宋竟陵王誕子景粹侍書元徽初以功封南亭侯</hi>周顒<hi>建康人其先汝南人也顒於鍾</hi>
　<hi>山西立隐舍清貧寡慾終日長蔬後應詔出仕將過北山孔稚圭乃作北山移文以却之後累官國子博</hi>
　<hi>士兼著作所著有四聲切韵</hi>陶𢎞景<hi>秣陵人讀書萬卷齊高帝引為諸王侍讀永明中掛冠神</hi>
　<hi>武門去居句曲山立館自號華陽隐居梁武帝早與之逰即位徵之不出有大事無不咨詢時人謂之山</hi>
　<hi>中宰相</hi>周捨<hi>顒子博學精義理齊時弱冠舉秀才除太學博士梁初召拜尚書祠部郎禮儀損益</hi>
　<hi>多自捨出累遷吏部郎預機宻二十餘年帝以為有公輔器後與徐勉同㕘國政俱稱賢相</hi>張松<lb/>
<pb n="KR2k0008_WYG_006-42b"/>
　<hi>建康人兄坐罪松與弟各請代其死縣以獻上梁武帝以其孝義特免之</hi>淳于量<hi>建業人偉姿容</hi>
　<hi>有幹畧便弓馬事梁元帝以軍功封廣晋縣男出為都督桂州刺史</hi>呉明徹<hi>秦郡人陳宣帝時議</hi>
　<hi>北征明徹决䇿請行大破齊師於吕梁及秦州𤓰歩等城相繼來降宣帝以秦郡明徹鄉里具太牢令拜</hi>
　<hi>祠塜上文武羽儀甚盛鄉人榮之</hi>唐張常洧<hi>句容人父没廬墓三年墓側産瑞芝十二莖太</hi>
　<hi>守表奏旌其門</hi>許叔牙<hi>句容人邃於詩禮貞觀間遷晋王府㕘軍拜𢎞文館學士獻詩纂義十篇</hi>
　<hi>太子寫付司經高智周見之曰欲明詩者宜先讀此</hi>許儒<hi>叔牙子高宗時為奉常博士初長孫無忌</hi>
　<hi>等議祠令及禮用鄭𤣥六天説後罷六天説止祀昊天乾封初詔祀感帝神州以正月祀北郊儒等議請</hi>
　<hi>循武徳詔書遂祭昊天上帝及五天帝於明堂</hi>史務滋<hi>溧陽人累官司賔卿天授初進拜納言武</hi>
<pb n="KR2k0008_WYG_006-43a"/>
　<hi>后詔務滋等十人分廵天下後與來俊臣雜治反獄為俊臣所誣自殺</hi>劉鄴<hi>句容人父三復為浙</hi>
　<hi>西觀察使李徳裕掌書記鄴六七歳能属文徳裕嘉之使與子共學後為翰林學士傷徳裕以朋黨抱誣</hi>
　<hi>死上疏伸其寃復官爵世高其義</hi>五代朱存<hi>金陵人讀書具詳六朝興亡成敗之迹仕南唐</hi>
　<hi>作覧古詩二百章四句前誌多引為證</hi>陸昭符<hi>秣陵人開寳間問罪江南後主求緩師以昭符</hi>
　<hi>為進奏使以其善計度累加任使嘗為常州刺史有善政一日到郡㕔忽雷電繞庭官吏震懾昭符叱之</hi>
　<hi>雷電頓止及舉案幃得大鐵索重數百斤人尤駭之而昭符神色自若命収索付官庫以示後人</hi>宋<lb/>
　陳承昭<hi>金陵人初仕南唐為保義軍節度宋太祖在周時從世宗征淮南與戰擒歸授右領軍衛</hi>
　<hi>上將軍後太祖以其習知水利命督治惠民等河及從征太原以功遷右龍虎衛將軍卒贈太子太師</hi>
<pb n="KR2k0008_WYG_006-43b"/>
　盧郢<hi>金陵人好學有才藝膂力過人善吹鐵笛江南後主時試賦擢第一嘗代徐鉉為文命筆於吏</hi>
　<hi>口授而書之鉉以文進後主白語勢似非卿作鉉以實對郢由是知名後歸宋累官南全守多著治績</hi>
　秦羲<hi>江寕人祖父皆仕南唐羲歸宋補殿直督廣濟漕太宗時提點淮南茶鹽歴知數州羲知書好</hi>
　<hi>為詩喜賔客頗有士風歴貨財之任凡十餘年精勤練習號為稱職</hi>刁衎<hi>昇州人父彦能仕南唐為</hi>
　<hi>昭武軍節度以為秘書郎從李煜歸宋授太常太祝出知恫廬縣應詔言事上諫刑書累遷殿中丞歴知</hi>
　<hi>婺光廬湖州衎在南唐家富服飲極侈靡歸宋以純淡夷雅知名子湛湜渭及湛子繹約俱登進士</hi>洪<lb/>
　湛<hi>昇州上元人曾祖勲南唐崇文館直學士祖壽父慶元皆縣令湛㓜好學五嵗能詩宋舉進士通判</hi>
　<hi>夀許州知容郴舒州眞宗時凢五使西北議邉要有文集十卷子鼎中進士官至度支貟外郎直史館</hi>
<pb n="KR2k0008_WYG_006-44a"/>
　盧鑑<hi>金陵人受三班奉職監坊州税歴鳳翔秦隴階成等州都廵檢使善于料敵平蕃族屢有功後</hi>
　<hi>知慶環丹秦等州遷西上閤門使</hi>秦傳序<hi>江寕人淳化中充䕫峽廵檢使賊攻夔州傳序督士</hi>
　<hi>卒晝夜拒戰久之度刀不支乃為蠟書遣人上報赴火死子奭泝峽求父屍溺死人以為父死於忠子死</hi>
　<hi>於孝奏至太宗惻然録傳序子煦為殿直</hi>李琮<hi>江寕人慶歴間登第調寕國軍推官累遷户部侍郎</hi>
　<hi>歴知湘洪杭瀛等州長於吏治與蘓軾黄庭堅逰有詩集卒贈太師子囘登元祐進士紹興初為㕘知政</hi>
　<hi>事囘弟耕能詩慕陶淵明去官不仕號臺山居士</hi>秦憙<hi>溧陽人為人長者嵗収萬斛租鄉民輸粟</hi>
　<hi>令自行㮣當熈寕元豐間頻嵗饑饉作粥以飼全者甚衆</hi>仇著<hi>棠邑人仕至朝散大夫知梓州子博</hi>
　<hi>年十三作至樂堂記蘇軾見其文竒之</hi>呉思道<hi>金陵人以詩為蘇軾劉安世諸人鑒賞官至團</hi>
<pb n="KR2k0008_WYG_006-44b"/>
　<hi>練使宣和末致仕後寓新安野服蕭然如雲水人其高逸如此</hi>李華<hi>溧陽人父没居喪毁瘠盡哀母</hi>
　<hi>疾華衣不解帯者十餘年有田十餘頃穀貴平價十其一方大觀政和間蝗數害稼不食其田子朝正累</hi>
　<hi>官知平江府</hi>俞㮚<hi>溧水人崇寕中以上舍賜進士第僉書至南京判官擢秘書正字出知襄州後</hi>
　<hi>拜御史中丞陳士風六弊累遷翰林學士兵部尚書後以述古殿學士知江寜府</hi>范同<hi>建康人政</hi>
　<hi>和中進士再中鴻詞科為吏部員外郎紹興中累官翰林學士拜參知政事兼修實録</hi>王綸<hi>建康</hi>
　<hi>人㓜頴悟十嵗能属文紹興初進士授崑山主薄累官同知樞宻院事以資政殿大學士知建康府綸甞</hi>
　<hi>建言孔門弟子及後世諸儒有功斯文者皆得從祀先聖卒諡章敏</hi>魏良臣<hi>溧水人高宗嘗稱其</hi>
　<hi>可属大事後累官參知政事良臣每語及天下事奮髯抵掌以為已任</hi>朱舜庸<hi>建康人好古博</hi>
<pb n="KR2k0008_WYG_006-45a"/>
　<hi>雅嘗編金陵遺事積二十年自里巷口傳仙佛之書無不研綜慶元中留守呉琚為之銓次目曰續建康</hi>
　<hi>志</hi>呉柔勝<hi>溧水人舉進士歴官有惠政卒贈少師諡正肅子淵官至參知政事潛舉進士第一</hi>
　<hi>官至右丞相為賈似道所排貶循州不食而卒</hi>錢戬<hi>溧陽人居父憂有少年數人來曰而父逋我金</hi>
　<hi>數百萬錢戩與之不吝夜有盗入戬知之呼與一白金使速去終不語人後其子至顯官人以為隂徳之</hi>
　<hi>證</hi>錢周材<hi>溧陽人質重氣和退似不能言七嵗能属文郷試第一登進士第由大理司直累官</hi>
　<hi>刑部侍郎終龍圖直學士</hi>秦鉅<hi>江寕人檜曽孫通判蘄州金人犯郡與郡守李誠之協力捍禦城破</hi>
　<hi>以自隨兵巷戰死傷畧盡歸署呼吏火諸倉庫乃自焚死次子浚先徃四祖山兵至亟還與弟澤從父偕</hi>
　<hi>死詔贈鉅五官封義烈侯立廟蘄州</hi>元樊淵<hi>句容人好學善詩至元中奉母避兵茅山兵至欲殺</hi>
<pb n="KR2k0008_WYG_006-45b"/>
　<hi>其母淵求以身代兵兩釋之母没哀慕終身䑓憲交薦淵不忍去墳墓終不起皇慶中旌其門</hi>楊剛<lb/>
　中<hi>上元人自㓜勵志操任為江東憲府照磨風采凛然其為文竒奥簡澁動法古人元明善極嘆異之</hi>
　<hi>累官翰林待制所著有霜月集</hi>李桓<hi>上元人剛中甥以鄉舉累官江浙儒學副提舉亦以文鳴江東</hi>
　<hi>其文紆餘豐潤學者多傳之</hi>夲朝孫炎<hi>句容人長身跛一足博學善辨論長於歌詩夲朝初</hi>
　<hi>建請延攬英才以圖大業從征浙東以功授處州總制措置有方境内皆服後為賊所執脅使降炎大罵</hi>
　<hi>不屈賊怒㧞刀叱解衣炎曰此紫綺裘君所賜者我當服之以死賊遂害之追封丹陽男</hi>陳遇<hi>江寕</hi>
　<hi>人博究經史仕元為温州路學教授元末棄官歸家夲朝初以薦召見與語大悦命為翰林學士中書左</hi>
　<hi>丞禮部尚書皆不受然國家事多所獻替非正道不陳眷待雖甚厚而静淡恬退始終一志卒賜𦵏鍾山</hi>
<pb n="KR2k0008_WYG_006-46a"/>
　<hi>子恭官至工部尚書</hi>偰斯<hi>溧陽人呉元年以故官子徴起授尚寳司官嘗兩使高麗國出知河間府</hi>
　<hi>累官户禮二部尚書</hi>齊泰<hi>溧水人仕至兵部尚書靖難師壓境泰被執抗以大義而死  南畿志</hi>
　楊勉<hi>江陵人風姿俊偉有應變才永樂初登進士第改庶吉士擢刑部主事有能聲累遷刑部侍郎</hi>
　丁璿<hi>江寕人立心平易行已安詳永樂初登進士第改庶吉士擢工部主事宣徳中為監察御史歴</hi>
　<hi>陞都察院右副都御史</hi>劉璉<hi>江寕人永樂中進士拜監察御史尋陞山東布政司參議督理宣府</hi>
　<hi>邊儲茂著勤能官至户部左侍郎</hi>戴慶祖<hi>溧陽人讀書史諳禮文洪熈初擢太常贊禮郎累官</hi>
　<hi>少卿與修太常儀註正統中没於王事贈太常卿</hi>王一居<hi>上元人讀書樂善擢太常贊禮郎宣</hi>
　<hi>徳初有事南郊朝廷嘉其禮度詳雅歴遷少卿正統中没於王事贈太常卿</hi>楊能<hi>六合人正統中</hi>
<pb n="KR2k0008_WYG_006-46b"/>
　<hi>屢立邊功後陞都督鎮守宣府勦殺有功進封武強伯</hi>倪謙<hi>上元人登正統己未進士及第授翰</hi>
　<hi>林院編脩使朝鮮舉國禮辨夷俗海外震懾景泰間入直承顧問又侍講春宫多所啓沃官至南京禮部尚</hi>
　<hi>書卒贈太子少保諡文僖  南畿志</hi>張瑄<hi>江浦人正統中進士累官至南京刑部尚書賦性仁厚每</hi>
　<hi>讞獄惴惴恐入人罪鄉里有犯惟正其罪而不加扑年七十一致仕  南畿志</hi>金紳<hi>上元人父潤由</hi>
　<hi>郷貢起家仕至南安知府為當時所重紳登景泰甲戌進士累官刑部侍郎性狷介嚴毅門無雜賔嘗廵</hi>
　<hi>視江西災旱力罷征裁冗減獄境賴以寕子麒夀文學孝友舉進士未仕而卒  南畿志</hi>盧雍<hi>江寕</hi>
　<hi>人天順丁丑進士自武庫主事累官湖廣左布政使皆有政績居父䘮廬於墓側三年有産芝之異詔以</hi>
　<hi>孝旌其門  南畿志</hi>倪岳<hi>謙子舉進士改庶吉士授編修後為禮部尚書改南京復召為吏部尚書</hi>
<pb n="KR2k0008_WYG_006-47a"/>
　<hi>嘗議祧禮以徳祖為始祖又甞議罷加税江南皆得大臣體卒贈少保諡文毅弟阜亦舉進士官至布政</hi>
　<hi>畿南  志</hi>李旻<hi>景泰丙子鄉貢拜監察御史擢雲南按察僉事尚氣節名檢居官猶寒士家無餘貲</hi>
　<hi>為當時推重  南畿志</hi>凌傅<hi>句容人舉鄉貢以文名授象山知縣興學愛民嘗築隄障水民得粒</hi>
　<hi>食卒於官民哀慟如䘮考妣立祠祀之  南畿志</hi>莊㫤<hi>江浦人成化丙戌進士改庶吉士任翰林</hi>
　<hi>檢討諫沮鰲山出謫州判尋召還授南京行人司副以内艱歸遂乞休築室定山以道自任與白沙陳獻</hi>
　<hi>章友善海内髙其名數被薦出為南京吏部郎中病甚遂致仕去  南畿志</hi>呉文度<hi>江寕人登</hi>
　<hi>成化中進士仕至南京户部尚書居第不増廣不治產待諸侄無異已出與故舊處猶布衣居官常求情</hi>
　<hi>於法中志  南畿</hi>張琮<hi>江寕人益從孫𢎞治初進士為禮部儀制郎中晋藩有奪王封者時劉瑾</hi>
<pb n="KR2k0008_WYG_006-47b"/>
　<hi>受賂琮執不可大忤其意出知濟寕瑾誅擢按察副使累官南京都察院右都御史門可設雀羅乞致仕</hi>
　<hi>嵗繼夫廩卒賜𦵏祭  南畿志</hi>丁沂<hi>溧水人𢎞治中進士授南京刑部主事歴郎中門無私謁獄無</hi>
　<hi>怨辭擢湖廣按察僉事董造榮府民賴以不擾賑湖襄饑全活甚多進浙副使嘗治水田賦獲利累陞都</hi>
　<hi>御史所在吏畏民懐  南畿志</hi>黄宏<hi>六合人𢎞治進士累官江西㕘議時濠不軌殺都御史孫燧及</hi>
　<hi>副使許逵以脅迫諸司宏不服以手械向柱蹙項而死濠誅贈宏太常少卿祀於忠烈祠  南畿志</hi>梁<lb/>
　材<hi>金吾衛人登𢎞治丙辰進士累官户部尚書所在有聲稱  外紀</hi>景𤾉<hi>上元人正徳初進士</hi>
　<hi>及第投翰林編脩轉國子司業以母老請便養改南春坊中允未五十而卒賜心甚光明言行相符精於</hi>
　<hi>書為文典雅惜其不竟所施云  南畿志</hi>
<pb n="KR2k0008_WYG_006-48a"/>
列女史氏女<hi>溧陽人楚伍子胥奔呉至溧陽見女子撃漂瀨水上子胥乞食女以簞食壺漿與之</hi>
　<hi>子胥食訖曰掩子壺漿勿令其露女曰行矣子胥既行還顧女已自沉水中唐李白有貞義女碑</hi>尤<lb/>
　氏<hi>元溧水人曹子英妻年少夫死尤氏嚙指滴血誓不更嫁有司以聞旌表之</hi>王氏<hi>建康人闞</hi>
　<hi>文興妻名醜醜文興從軍漳州為萬户府知事王氏與俱行元至元中陳弔眼作亂文興戰死王氏被掠不受</hi>
　<hi>辱紿賊曰俟𦵏夫即從汝遂得積薪焚屍即自投火死至順初贈文興侯爵王氏曰貞烈夫人有司為立廟</hi>
　<hi>號雙節云</hi>袁氏女<hi>元溧水人年十五其母嚴氏孀居極貧病癱瘓卧於床女事母極孝至正中兵</hi>
　<hi>火延其里隣婦强携女出避火女泣曰我何忍舍母去乎遂入室抱母共焚而死</hi>花山節婦<lb/>
　<hi>高淳人失其姓氏至元間為兵所逼至崇賢鄉碑亭橋嚙指濡血題詩亭上云遥望花山何處是遂自縊</hi>
<pb n="KR2k0008_WYG_006-48b"/>
　<hi>鄉人哀之因名  南畿志</hi>呉復妻楊氏<hi>金陵民家女也復爵安陸侯守黔陽以疾亡楊氏自</hi>
　<hi>縊以殉太祖親降手勑封貞烈夫人  南畿志</hi>石氏<hi>句容人朱約妻石歸約甫一嵗約病奉侍湯藥</hi>
　<hi>三年不懈約卒守節終其身洪武間旌表  南畿志</hi>劉彥陽妻女<hi>高淳人授平江倉官卒於</hi>
　<hi>任兵亂妻孫氏與一子二女守孤櫬城䧟子死於兵孫不從遇害賊脅二女行二女紿賊為埋父母至江</hi>
　<hi>濱皆赴水死洪武中旌表  南畿志</hi>陳忠妻王氏<hi>江東人忠為都指揮守交阯王随之㑹黎</hi>
　<hi>王叛忠陣亡王與二女登竹篾出交阯東海城進海門潛賂賊徒収忠屍殮之扶柩浮海南歸以𦵏後毁</hi>
　<hi>容績紡度朝夕卒與忠歸土焉郷人謂其夫妻忠節兩不愧云  南畿志</hi>倪氏<hi>江寕人十六適張豫</hi>
　<hi>豫卒倪年二十六撫二孤益晋稍長遣就學舅姑夀終力□䘮事膏沐不施者五十年後益舉進士累官</hi>
<pb n="KR2k0008_WYG_006-49a"/>
　<hi>學士贈倪孺人宣徳間詔旌表  南畿志</hi>魏氏<hi>上元人伊端妻年二十一歳守節大學士劉定之為</hi>
　<hi>作永貞堂記正統間詔加旌表  南畿志</hi>鄭瓘妻袁氏<hi>六合人年十八受鄭聘而瓘得竒疾</hi>
　<hi>不能治袁吿於父母歸鄭侍夫疾二年不懈及殁求自盡家人救之得不死曰我一寡婦耳留此何為聞</hi>
　<hi>者感泣太宰蕭山魏驥為作鄭節婦傳  南畿志</hi>趙和妻孫氏<hi>和為府軍千户永樂六年</hi>
　<hi>征安南卒於軍孫年二十四守節育孤後子輝為駙馬都尉天順間守臣以聞旌表其門  南畿志</hi>凌<lb/>
　氏女<hi>高淳人父許聘里人王純侄早卒純慕其色謀為妾父欲許之女覺即自縊死救之得免誓不</hi>
　<hi>適人年六十卒成化間旌表  南畿志</hi>倪夫人盧氏<hi>江寕人布政盧雍女年十八歸倪文</hi>
　<hi>毅公岳當文毅編修時與盧歸省文僖家値囘禄文僖不樂盧盡出奩貲搆屋材建大楹以舒其憂生子</hi>
<pb n="KR2k0008_WYG_006-49b"/>
　<hi>不育為文毅置妾畧無妬忌能詩復能圖染甚精妙早卒文毅自誌其墓後追贈夫人  南畿志</hi>任<lb/>
　忱妻焦氏<hi>江隂衛人忱領應天己夘鄉薦病卒焦時年未三十守節終身𢎞治間事聞旌表</hi>
　<hi>南畿志</hi>俞氏<hi>江浦人呉達妻年二十二守節有求配者叱罵之輒以刀自盡家人覺而止之正徳</hi>
　<hi>間旌表志  南畿</hi>江氏<hi>六合人馬鑑妻鑑亡躬紡績以事姑教子年八十餘卒嘉靖間旌表  南</hi>
　<hi>畿志</hi>
仙釋三茅君<hi>茅濛𤣥孫長曰盈恬心𤣥漢遇王君得道漢初元中入句曲山為太元眞君弟固武</hi>
　<hi>威太守𠂻上郡太守聞兄盈得仙皆棄官訪從學道俱成地仙固為定籙眞君衷為保命仙君</hi>葛仙<lb/>
　公<hi>名𤣥丹陽句容人有仙術嘗從呉主至溧州遇大風百官船沉𤣥獨出水上而衣履不濕呉王重之</hi>
<pb n="KR2k0008_WYG_006-50a"/>
　<hi>於方山為立觀後傳白日昇舉從孫洪亦好神仙導養之術得其祖法晋元帝時求為勾漏令曰非欲為</hi>
　<hi>榮以有丹耳乃止於羅浮山煉丹著内外篇百餘篇號抱朴子後尸解</hi>王知逺<hi>系夲琅琊父曇</hi>
　<hi>選陳楊州刺史母晝夢鳳集其身因有娠浮屠寳誌謂曇選生子當為世方士知逺警敏通書傳事陶𢎞</hi>
　<hi>景傳其術為道士後主聞其名召入甚見咨挹隋煬帝亦執弟子禮又嘗識唐太宗於㣲時詔即茅山為</hi>
　<hi>觀居之忽謂弟子曰吾今署少室仙伯將行即沐浴衣冠若寢而卒或言其夀葢百二十六嵗云</hi>寶<lb/>
　誌<hi>俗姓朱徃來都邑已五十六年宋齊之交稍顯靈跡飲㗖同於凢俗以鋼鐃剪刀鑷掛杖頭預言未</hi>
　<hi>兆齊武帝忿其惑衆収付獄旦日咸見逰行市里既而檢校猶在獄中武帝乃迎入華林園其他靈異甚</hi>
　<hi>衆梁天監中無疾而終𦵏鍾山獨龍之阜元天歴間累加號道林真覺慧威慈應普濟禪師</hi>杯渡<lb/>
<pb n="KR2k0008_WYG_006-50b"/>
　<hi>不知姓氏常乗木杯渡水徃來京師神異不可備記宋元嘉三年入東行至赤山死還𦵏覆舟山</hi>融<lb/>
　禪師<hi>俗姓韋本潤州延陵大族從茅山呉法師落髪出家入牛頭山石室脩道有靈異唐貞觀中傳</hi>
　<hi>四祖法建寺為一代祖師其寺與山遂號祖堂云</hi>
　<lb/>
　<lb/>
　<lb/>
　<lb/>
　明一統志卷六<lb/>
</p>
<p>
</p>
  </div>
</body>
</text>
</TEI>
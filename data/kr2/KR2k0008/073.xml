<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷七十三</head> <lb/>
    <p>
<pb n="KR2k0008_WYG_073-1a"/>
欽定四庫全書<lb/>
　明一統志卷七十三<lb/>
　　　　　　　　　　　　明　李賢等　撰<lb/>
　　天全六畨招討使司<hi>東至雅州界五十里西至長河西宣慰司界一百四十里</hi>
　　　<hi>南至雅州榮經縣界六十里北至董卜韓胡宣慰司界一百五十里自司治至南京七千八百</hi>
　　　<hi>四十里至京師一萬一千二百九十里</hi>
建置沿革禹貢梁州之南境天文井鬼分野古蠻獠之<lb/>
　地西魏為始陽縣地屬蒙山郡隋初郡廢屬雅州唐<lb/>
<pb n="KR2k0008_WYG_073-1b"/>
　為羈縻州𨽻雅州都督府宋𨽻雅州元置碉門黎雅<lb/>
　長河西寧逺等處宣撫司属土蕃等處宣慰司後改<lb/>
　六畨招討司又分置天全招討司本朝併天全六畨<lb/>
　招討使司𨽻四川都司<lb/>
形勝東連雅州西控乾溪南接榮經北抵靈闗<hi>新志</hi>抵接<lb/>
　黎雅控帶夷落<hi>圖經</hi>南詔咽喉<hi>西志長河居其西韓胡在其北司蜀之襟帶南</hi>
　<hi>詔之咽喉</hi>
風俗男不習工藝婦不事紡績惟以耕種為業<hi>新志</hi>
<pb n="KR2k0008_WYG_073-2a"/>
山川禁山<hi>在司治西兩崖對峙峭拔險隘</hi>龍頭山<hi>在司治北/以形似名</hi>玉堡山<hi>在司</hi>
　<hi>治西其山積雪如玉故名</hi>泥山<hi>在司/治東</hi>雲頂山<hi>在司治/北四里</hi>多功山<hi>在司治東</hi>
　<hi>五十里昔禹治水鑿此山用功甚多故名</hi>和水<hi>在司治南四十里源出蠻界羅巖州下流入雅州平</hi>
　<hi>羌江東注岷江</hi>
土産氊　氁　麝　麂　蠟　烏茶　嘉魚　錦雞<lb/>
闗梁禁門闗<hi>在司治西</hi>紫石闗<hi>在司治西七十里以上二闗俱有雅州千戸所戍守</hi>承<lb/>
　宣橋<hi>在司治東三里</hi>仙人橋<hi>在司治西/三十里</hi>龍安橋<hi>在司西三十五里以竹索</hi>
　<hi>為之</hi>
<pb n="KR2k0008_WYG_073-2b"/>
寺觀大悲寺<hi>在司治東四十里宋淳祐八年建</hi>天王寺<hi>在司治南三十里元至正七年</hi>
　<hi>建</hi>
　　黎州安撫司<hi>東至沖天山八十里西至雜道長官司界一百三十里南至越嶲衞界九</hi>
　　　<hi>十里北至榮經縣界二十里自司治至南京七千九百九十里至京師一萬一千四百四十里</hi>
建置沿革禹貢梁州之西境天文井鬼分野古西南夷<lb/>
　筰都地漢定西南夷以筰都為沈黎郡尋罷郡置兩<lb/>
　部都尉一治旄牛主外羌一治青衣主漢民並𨽻蜀<lb/>
　郡東漢西部都尉領蜀郡属國晉時李雄據蜀以漢<lb/>
<pb n="KR2k0008_WYG_073-3a"/>
　嘉蜀二郡地分置沈黎漢原二郡後復為晉有廢漢<lb/>
　原沈黎而置南陰平晉原寧蜀始寧四郡宋齊並為<lb/>
　沈黎郡後周兼置黎州及沈黎縣尋廢隋復置縣及<lb/>
　登州大業初廢州以縣属臨卭郡後省唐復置南登<lb/>
　州尋廢後割雅嶲二州地置黎州神龍中州廢開元<lb/>
　初復置天寳初改為洪源郡尋改曰漢源乾元初復<lb/>
　為黎州治漢源縣五代時前後蜀繼有其地宋属成<lb/>
　都路元属土蕃等處宣慰司本朝洪武八年省漢源<lb/>
<pb n="KR2k0008_WYG_073-3b"/>
　縣改為黎州長官司十一年陞黎州安撫司<lb/>
郡名沈黎<hi>漢名</hi>漢源<hi>唐名</hi>
形勝州城三面並臨絶澗<hi>唐元和志</hi>處越嶲卭蜀之中<hi>唐通望鎮</hi>
　<hi>碑記</hi>蜀之西門<hi>宋王已盤/陀寨記</hi>南隣六詔西接吐蕃<hi>樊柔直侯寳堂</hi>
　<hi>記</hi>
風俗俗混夷漢<hi>郡志地處極邉俗混夷漢</hi>氊裘椎髻<hi>宋余授朱櫻堂記蠻商越駔氊</hi>
　<hi>裘椎髻交錯於闤闠中</hi>博易不用錢<hi>寰宇記每漢人與蕃人博易不用見錢漢以細絹茶</hi>
　<hi>布蕃以紅椒鹽馬</hi>蠻俗尚鬼<hi>宋史黎州諸蠻其俗尚鬼謂主祭者鬼主故其酋長號都鬼主</hi>
<pb n="KR2k0008_WYG_073-4a"/>
山川邛崍山<hi>在司城北五里邛人自蜀入度此山故名一名邛筰山蓋邛人筰人界也其道至險</hi>
　<hi>有長嶺弄棟八渡之難楊母閣路之峻</hi>登髙山<hi>在司城西五里峯巒髙聳俯瞰城中通衢官舎</hi>
　<hi>民居一一可數上一小阜曰望州坡</hi>聖鍾山<hi>在司城東北五里昔有人聞山中有鐘聲及見五色</hi>
　<hi>光現異人云此地當有巨鐘取之果得</hi>白崖山<hi>在司城西北二十里一名風穴山其傍有風穴</hi>
　<hi>間有氣出騰空為白雲須㬰風起號怒如雷</hi>寳蓋山<hi>在司城東南二十里山形如盖俗名凉繖</hi>
　<hi>山山溪中嘗有光彩見</hi>盤陀山<hi>在司城南/三十里</hi>大田山<hi>在司城西南三十里下有</hi>
　<hi>大井水田</hi>笋筤山<hi>在司城西北五十餘里曰前筤又行數十里曰後筤山多笋故名又多林木樵</hi>
　<hi>蘇者以為衣食之源號曰錢筤</hi>試劒山<hi>在司城南八十里嶄然髙聳上列三峯中峯又析為二狀</hi>
<pb n="KR2k0008_WYG_073-4b"/>
　<hi>如劒削故名</hi>沖天山<hi>在司城東八十里山/極髙峻勢若參天</hi>牛心山<hi>在司城西八十</hi>
　<hi>里上有小阜形如牛心</hi>避瘴山<hi>在司城南九十里近大渡河嵐瘴夏秋最多土人移居此山避</hi>
　<hi>之</hi>和尚山<hi>在司城東南一百里其峯矗立盤紆十餘曲方至其上晴日常有五色光現千態萬</hi>
　<hi>狀極為奇觀</hi>獅子山<hi>在司城東北一百里以形/似名乃陶道人得道之地</hi>通望山<hi>自大</hi>
　<hi>渡河南與衆山相連入嶲州</hi>朝陽山<hi>在司城北一百里隋唐於其下嘗置朝陽縣城址尚存</hi>
　飛水山<hi>在司城東北二百五十里與榮經縣接界險惡不通人蹟</hi>畫崖山<hi>在司城西北二</hi>
　<hi>百五十里山勢險峻不通人蹟山外即生蕃界</hi>飛越山<hi>在司城西北兩面與羌戎接界為沈黎西</hi>
　<hi>境之要害唐於下置飛越縣</hi>靈應洞<hi>在邛崍山有巨蛇蟄其中碗蜒錦紋又號為靈應將軍洞</hi>
<pb n="KR2k0008_WYG_073-5a"/>
　仙人洞<hi>在白崖山北穴如車輪欲入者必匍匐方能過其中空濶行數十步泉聲琮琤石髓溜結</hi>
　<hi>幽致萬狀</hi>乾濕洞<hi>在避瘴山有二洞一空澗髙燥一有水出其中有床坐竈突之類皆崖石自生</hi>
　<hi>不假人為凡瘴欲動時飛鳶皆集此山瘴已乃出土人欲知無瘴以鳶為候然鳶出必在立冬前後古謂</hi>
　<hi>飛鳥得氣之先於鳶亦可見也</hi>彈琴谷<hi>在司城西北一十里水出溪中聲如彈琴</hi>盤龍谷<lb/>
　<hi>在漢源鎮東北</hi>大渡河<hi>源出吐蕃經于城南九十/里東注嘉定入于岷江</hi>兩澗水<hi>司之</hi>
　<hi>東西各有澗至登髙山下合為一漢源之田皆仰此灌溉</hi>𣑽音水<hi>在司城南一十五里俗傳唐僧</hi>
　<hi>三藏至此持梵音而泉湧出故名色如米瀋味甘宋政和間太守宇文侯過而飲之曰佳泉也易名粲玉</hi>
　<hi>泉泉南數十步有二巨石一號袈裟石五色相間一號曬經石皆三藏遺蹟</hi>漢水<hi>源出飛越山流</hi>
<pb n="KR2k0008_WYG_073-5b"/>
　<hi>經城南二十里東入岷江一名流沙河</hi>羅目溪<hi>在司城東通/望廢縣北</hi>琉璃溪<hi>在司</hi>
　<hi>城西南國百里接蠻羌界</hi>渥洼池<hi>在蠻部内産馬其前後之田皆膏腴昔首領亦號鬼王有印篆</hi>
　<hi>文曰武犍水軍莫究所自</hi>龍池<hi>在司城東一十里池口有龍祠内有枯楂三株如龍形觸之則風雨</hi>
　<hi>暴至</hi>海棠池<hi>在司城西北五里環池皆海/棠郡守與賓僚遊宴之地</hi>白雲泉<hi>在司城東</hi>
　<hi>北五里</hi>馬跑泉<hi>在和尚山俗傳肉齒和尚創菴山上乘白馬至山半馬渴而跑地泉為之湧</hi>
土産牛黄　麝香　升麻　筇竹杖　花椒　天南星<lb/>
公署大渡河守禦千户所<hi>在司城西北隅洪武十五年建</hi>
書院玉淵書院<hi>在舊黎州城内宋開禧初知縣薛紱建於崇徳祠西</hi>
<pb n="KR2k0008_WYG_073-6a"/>
宫室静鎮堂<hi>在司治舊黎州正堂之東偏後改曰君子堂堂之左右有藏春留香二亭及思仙臺</hi>
　三山堂<hi>在静鎮堂東與試劒山三峯相直故名</hi>澄心堂<hi>在司治舊小㕔東</hi>喚魚<lb/>
　亭<hi>在司治舊州圃東湖湖方廣十丈芙蓉萬盖錦鱗千尾架橋其中掲亭橋上曰喚魚</hi>摇香亭<lb/>
　<hi>輿地紀勝在兵馬司前有茶䕷芙蓉之勝</hi>
闗梁黒崖闗<hi>在司城西二十里洪武十六年建</hi>清溪關<hi>在大渡河外唐韋皋鑿之以通</hi>
　<hi>羣蠻號曰南道為重鎮</hi>天漢橋<hi>在司城南九十/里宋紹興間建</hi>叱馭橋<hi>在司境宋太守</hi>
　<hi>李石有記</hi>
寺觀崇寧寺<hi>在司城北四里</hi>永興寺<hi>在司城東古龍興故址本朝永樂元年建</hi>
<pb n="KR2k0008_WYG_073-6b"/>
祠廟王尊祠<hi>在邛崍山</hi>靈應祠<hi>在古沈黎城北漢越嶲太守任貴祠也宋薛紱記任侯殺</hi>
　<hi>王莽郡守枚根自領太守任彭伐蜀遣使迎降及劉尚繫益州恐任分其功乃誣害之任以寃死史臣不</hi>
　<hi>為力辯使其附漢之志未明為可哀也</hi>武侯廟<hi>在司城北三里宋紹興中郡守邵溥因舊鼎新</hi>
　<hi>榜曰天威廟又作二室塑唐韋臯及李徳裕像</hi>武威廟<hi>在司城内祀蜀漢將軍馬忠</hi>姜維<lb/>
　廟<hi>在司城外西坡山頂有趙雲祠在安靖埧維雲皆蜀將</hi>飛越廟<hi>在司治西二百餘里地属</hi>
　<hi>雜道長官司</hi>
陵墓三王墓<hi>在故漢源縣東五里唐史載邛黎之間有三蠻王使伺南詔其初劉志遼為恭化郡</hi>
　<hi>王郝全信為和義郡王楊清逺為遂寧郡王然莫知所封始卒葬於此</hi>
<pb n="KR2k0008_WYG_073-7a"/>
古蹟沈黎城<hi>在漢源鎮附近十餘里漢武帝置郡後周黎州隋唐登州皆置于此或云在古嶲州</hi>
　<hi>之域</hi>舊黎州城<hi>在聖鍾山下古/城又在河外</hi>武侯城<hi>在舊黎州城外三里諸葛亮所</hi>
　<hi>築壕塹故壘存焉又有武侯戰蕩在安靖新寨</hi>三交城<hi>在飛越山下唐時所築舊名三琱後訛為</hi>
　<hi>三交</hi>琉璃城<hi>在大渡河南唐太和/中節度使李徳裕築</hi>陽山城<hi>在大渡鎮西唐初置陽山</hi>
　<hi>縣属登州後属黎州</hi>銅山城<hi>在司城東一/百八十里</hi>定蕃城<hi>在司城東南二百二十里</hi>
　<hi>二城俱唐貞元間韋皋築</hi>仗義城<hi>在司城南九十里唐太和五年李徳裕築以制西蕃其在境内</hi>
　<hi>者又有廓清肅寧大定潘倉等城</hi>要衝城<hi>在司城南一百里臨大渡河唐貞元初韋臯築俗呼</hi>
　<hi>炒米寨</hi>王建城<hi>在司城北十五里地名/木𤓰園蜀王建時築</hi>漢源廢縣<hi>在司城南</hi>
<pb n="KR2k0008_WYG_073-7b"/>
　<hi>三十里隋大業初置唐徙治於州郭縣改為鎮</hi>通望廢縣<hi>在司城東南九十里本陽山縣唐初</hi>
　<hi>属登州天寳初改為通望縣属黎州宋省入漢源縣</hi>飛越廢縣<hi>在廢漢源縣西北一百里唐儀</hi>
　<hi>鳳初置属雅州開元初属黎州宋省入漢源</hi>大渡廢縣<hi>在司城北一百里唐置属雅州後廢</hi>
　<hi>為鎮入飛越縣</hi>三藏梨<hi>在舊黎州治小㕔東世傳唐三藏遊西域經行植棃杖于此云他日州治</hi>
　<hi>在此後果遷如其言其後梨成株髙五丈圍九尺宋天聖間州治火人取其枝以接他株</hi>夜义□<lb/>
　<hi>博物志蜀南沈黎山有物似猴長七尺能人行名曰玃路見婦人則盜之入穴西蕃部落最畏之寰宇記</hi>
　<hi>穴在慶厯鄉山峽有一洞石壁間有夜义像土人祀之號穿崖將軍洞</hi>
名宦唐韋臯<hi>西川節度使於黎州築要衝等城與東蠻共擊吐蕃前後斬首至五萬餘級善撫士</hi>
<pb n="KR2k0008_WYG_073-8a"/>
　<hi>及卒蜀人徳之見其遺像必拜</hi>李徳裕<hi>西川節度使自南詔入冦民無聊生徳裕置雄邉子弟築</hi>
　<hi>仗義城以制大渡清溪闗之阻作禦侮城以控榮經犄角勢作柔逺城以扼西山吐蕃復邛崍闗徙嶲州</hi>
　<hi>治臺登以奪蠻險逺民以安</hi>宋許仲宣<hi>四川轉運使開寳中西南夷冦鈔邉境仲宣親至大</hi>
　<hi>渡河諭以逆順示以威福夷人率服</hi>曹光實<hi>義軍都指揮王全斌平蜀殘冦猶據沈黎光實討平</hi>
　<hi>之以知黎雅州安集勞來蠻部懷服遷黎州刺史</hi>侍其曙<hi>大中祥符初黎州夷亂詔曙乗驛往</hi>
　<hi>招撫其酋首納欵曙與殺牲為誓所至皆降</hi>孫構<hi>知黎州夷年墨數擾邉構用間殺之蜀帥吕公</hi>
　<hi>弼上其事權知真州</hi>蕭定基<hi>明道間知黎州有善政歲大熟活旁郡饑民不可數計始無舉進士</hi>
　<hi>者得甯誠誨之踰年以文貢禮部</hi>裴子良<hi>皇祐間知黎州儂智高反聲言入南詔犯蜀州人危</hi>
<pb n="KR2k0008_WYG_073-8b"/>
　<hi>懼裴能鎮撫安堵</hi>孫侯<hi>嘉祐末知黎州戮邛/部川鬼王而立其弟</hi>范鼎臣<hi>治平初知黎州</hi>
　<hi>督戌卒治湟塹再歳畢功民不知役成者以上五人進士鄧復亨為作循吏傳</hi>郭綸<hi>黎州都監官滿</hi>
　<hi>貧不能歸權嘉州監税蘇軾詩河西猛士無人識日暮津亭閲過船路人但知驄馬痩不知鐡槊大如椽</hi>
　<hi>因言西方久不戰截髪願作萬騎先我嘗慿軾與寓目看君飛矢謝蠻氊</hi>孫偉<hi>宣和間知黎州飲食</hi>
　<hi>外不市一物比去謂人曰吾所愧古人者囊中有十星金耳先是偉之官丞相張方平笑曰沈黎亷者不</hi>
　<hi>往往者不亷偉黙然不荅後竟以亷稱</hi>宇文常<hi>政和末知黎州有上書乞於大渡河外置城邑</hi>
　<hi>以便互市者詔訪常常言太祖觀蜀地圖畫大渡為境歴百五十年無夷患今若於河外建城邑邉隙寖</hi>
　<hi>開非中國之福也乃止</hi>虞允文<hi>紹興間權知黎州有㫖下制司買絶等珎珠蓋秦檜意也帥閫</hi>
<pb n="KR2k0008_WYG_073-9a"/>
　<hi>奉承唯謹督公市之蕃蠻允□持之不下㑹檜没而止</hi>牛大年<hi>知黎州兼節制黎雅屯戍軍馬</hi>
　<hi>以亷潔自將清操凜然</hi>何充<hi>通判黎州攝州事元兵破邛崍闗充自刺不死為元將所執許以不</hi>
　<hi>殺誘之降充曰吾三世食趙氏禄為趙氏死不憾遂死之妻陳罵不絶口亦死於是上下感泣願同死者</hi>
　<hi>四十餘人</hi>
仙釋陶道人<hi>黎州卒也宋紹聖間入獅子山採薪遇異人得道與王畫龍同時所畫龍有神異必</hi>
　<hi>有所闕不然則隨雷雨變化每見王輒以杖擊之曰此龍妖也後俱不知所終</hi>
　　思曩日安撫司<hi>領青川守禦千户所</hi>
建置沿革<hi>闕</hi>
<pb n="KR2k0008_WYG_073-9b"/>
山川大雄山<hi>在青川守禦千户所城北一十里山形峻峭夐出羣山</hi>東山<hi>在青川守禦千</hi>
　<hi>户所城東三十里</hi>白水江<hi>在青川守禦千户所城東三百四十里魏鄧艾伐蜀嘗作浮橋於此</hi>
公署青川守禦千户所<hi>在司東一百二十里本後魏馬盤縣置馬盤郡隋初廢郡以縣</hi>
　<hi>𨽻龍州後𨽻平武郡唐天寳初改縣曰清川𨽻江油郡宋𨽻政州元省本朝洪武四年建為所𨽻四川都</hi>
　<hi>司</hi>
闗梁北雄關<hi>在青川守禦千户所并杲楊迪平白水三牢明月馬轉清平胡空葉棠三路口共十</hi>
　<hi>一闗</hi>
　　平茶洞長官司<hi>東至石耶長官司界一十里西至貴州銅仁府烏羅長官司界二十</hi>
<pb n="KR2k0008_WYG_073-10a"/>
　　　<hi>里南至銅仁府界一百里北至酉陽宣撫司界五十里自司治至南京五千七百六十里至京</hi>
　　　<hi>師八千八百六十七里</hi>
建置沿革禹貢荆梁二州之界天文軫分野戰國楚為<lb/>
　黔中地秦属黔中郡漢属武陵郡三國吳為黔陽縣<lb/>
　地後周属奉州隋属巴東郡唐武徳初属思州天寳<lb/>
　間属寧夷郡五代時䧟於畨宋政和間得其地置平<lb/>
　茶洞元初改溶江芝子平茶等處長官司𨽻思州軍<lb/>
　民安撫司本朝洪武八年改為平茶洞長官司𨽻酉<lb/>
<pb n="KR2k0008_WYG_073-10b"/>
　陽宣撫司十七年改直𨽻四川布政司<lb/>
形勝以酉陽為藩籬石耶為襟帶路通荆楚<hi>俱新志</hi>
風俗言語侏離性好捕獵<hi>新志</hi>火炕焙穀野麻緝布<hi>同上火炕</hi>
　<hi>焙穀而給木浪槽之春野麻緝布而製花斑色之服</hi>唱歌送殯<hi>司志</hi>
山川岑仰山<hi>在司治西巍然拔秀仰望可愛</hi>團山<hi>在司治南山勢團聳特出衆山之上</hi>髙<lb/>
　秀山<hi>在司治北髙立千丈丹崖翠壁秀色如畫</hi>白歳山<hi>在司治西二十里髙聳挿天冬有積</hi>
　<hi>雪漫頂歲則豐稔故名</hi>諸葛洞<hi>在司治南石崖屹立傍有石洞數丈相傳諸葛亮征九溪蠻嘗</hi>
　<hi>過此留宿洞中設一床懸粟一握以秣馬後遂化為石床石粟至今猶存</hi>哨溪<hi>在司治東南發源白</hi>
<pb n="KR2k0008_WYG_073-11a"/>
　<hi>歲山澗中水流激石有聲如哨故名</hi>滿溪<hi>在司治西南一十里/源出白歲山澗中</hi>龍潭<hi>在司</hi>
　<hi>治西兩傍山崖陡峻潭中水深莫測相傳有龍潜焉</hi>濟渴井<hi>在司治北其水清甘每夏月行者汲</hi>
　<hi>之濟渇</hi>龍泉<hi>在司治北石洞中相傳昔有龍出故泉水清瑩四時不竭</hi>
土産黄蠟　土降香　花斑布　斑竹　楠木　樟木<lb/>
闗梁迎恩橋<hi>在司治東北跨小溪</hi>通蜀橋<hi>在司治南跨小溪路通于蜀故名</hi>
寺觀崇興寺<hi>在司治東正統十二年建</hi>
　　松潘等處軍民指揮使司<hi>東至龍安府界一百九十里西至吐蕃草地界</hi>
　　　<hi>四百八十里南至壘溪守禦千户所界二百里北至陜西洮州衞界八百六十里自司治至南</hi>
<pb n="KR2k0008_WYG_073-11b"/>
　　　<hi>京八千二十五里至京師一萬一千四百七十里</hi>
建置沿革禹貢梁州之境天文觜參分野古氐羌地西<lb/>
　漢始置護羌校尉属河闗郡晉属汶山郡宋齊因之<lb/>
　後周置龍涸郡及扶州治嘉城縣隋郡廢以其地属<lb/>
　汶山同昌二郡唐初於嘉城置松州後置都督府天<lb/>
　寳初改交川郡後復為松州廣徳初䧟於吐蕃至元<lb/>
　時始内附本朝洪武十一年置松潘衞二十年改松<lb/>
　潘等處軍民指揮使司領千户所一長官司十七安<lb/>
<pb n="KR2k0008_WYG_073-12a"/>
　撫司四<lb/>
　占蔵先結簇長官司　蠟匝簇長官司　白馬路簇<lb/>
　長官司　山洞簇長官司　阿昔洞簇長官司　北<lb/>
　定簇長官司　麥匝簇長官司　者多簇長官司<lb/>
　牟力結簇長官司　班班簇長官司　祈命簇長官<lb/>
　司　勒都簇長官司　包蔵簇長官司　阿昔簇長<lb/>
　官司<hi>以上俱洪武十四年置</hi>思曩兒簇長官司<hi>洪武二十六年置</hi>阿用<lb/>
　簇長官司<hi>宣徳十年置</hi>潘幹寨長官司<hi>正統初置</hi>八郎安撫司<lb/>
<pb n="KR2k0008_WYG_073-12b"/>
　<hi>永樂十四年置</hi>麻兒匝安撫司<hi>永樂十五年置</hi>阿角寨安撫司　芒<lb/>
　兒者安撫司<hi>俱正統初置</hi>
郡名交川<hi>唐名</hi>古松<hi>以産甘松故名</hi>
形勝雪嶺面東南洮河界西北<hi>郡志</hi>山川險峻雨雪多寒<lb/>
　<hi>同上</hi>
風俗日耕野壑夜宿碉房<hi>郡志</hi>刻木契以成交易炙羊髈<lb/>
　以斷吉凶<hi>同上</hi>人精悍善戰鬪<hi>宋史/傳</hi>被氊衣戴毛㡌<hi>新志</hi>
山川金蓬山<hi>在司城東南五里</hi>牛心山<hi>在司城東南/一十五里</hi>紅花山<hi>在司</hi>
<pb n="KR2k0008_WYG_073-13a"/>
　<hi>城南一十五里</hi>雪欄山<hi>在司城東三十里山/勢蟠蜒四時積雪</hi>風洞山<hi>在司城東五十</hi>
　<hi>里上有風洞</hi>甘松嶺<hi>在司城西北三百/里又名松桑嶺</hi>大分水嶺<hi>在司城北二百</hi>
　<hi>三十里其山髙峻水分二流</hi>小分水嶺<hi>在司城北/九十里</hi>潘州河<hi>在司城西北六</hi>
　<hi>十里</hi>龍潭<hi>在司城東九十里淵/深莫測四時澄清</hi>響水泉<hi>在司城北六十里泉流湍急潺</hi>
　<hi>潺有聲故名</hi>
土産甘松　當歸　羌活　麝香　朴硝　蠟　毛氊<lb/>
公署小河守禦千户所<hi>在司城東一百九十里𨽻松潘指揮使司</hi>
學校松潘學<hi>在司城内東景泰三年建</hi>
<pb n="KR2k0008_WYG_073-13b"/>
闗梁鎮夷關<hi>在司城西二十五里</hi>西寧關<hi>在司城南/三十里</hi>安化關<hi>在司城南</hi>
　<hi>四十里</hi>新塘關<hi>在司城南/七十里</hi>歸化闗<hi>在司城南/一百里</hi>北定闗<hi>在司</hi>
　<hi>城南一百二十里</hi>浦江闗<hi>在司城南一/百五十里</hi>望山關<hi>在司城東一十里</hi>雪<lb/>
　欄闗<hi>在司城東三十里</hi>風洞闗<hi>在司城東/五十里</hi>黒松林闗<hi>在司城東七十</hi>
　<hi>里</hi>三舎闗<hi>在司城東/九十里</hi>小關子<hi>在司城東一/百二十里</hi>鎮革堡<hi>在司</hi>
　<hi>城南五十五里以上闗堡俱有本司卒戌守</hi>古松橋<hi>在司/城内</hi>通逺橋<hi>在司城東</hi>歸<lb/>
　化橋<hi>在司城南一百里</hi>浦江橋<hi>在司城南一/百三十里</hi>合江橋<hi>在司城東一百</hi>
　<hi>三十里</hi>松風橋<hi>在司城東一/百三十里</hi>迎恩橋<hi>在司南門外永樂中建</hi>積雪<lb/>
<pb n="KR2k0008_WYG_073-14a"/>
　橋<hi>在司東七十五里洪武中建</hi>
寺觀大悲寺<hi>在司城内西南隅洪武二十六年建</hi>崇善寺<hi>在司城内西北</hi>赤松觀<lb/>
　<hi>在司城内俱洪武間建</hi>
古蹟嘉城廢縣<hi>在司城内後周置嘉誠縣隋属扶州唐改曰嘉城於縣置松州</hi>交川廢<lb/>
　縣<hi>在司境隋初置属㑹州唐初改属松州</hi>平康廢縣<hi>在司境後周置隋属會州唐属松州</hi>
名宦薛文勝<hi>洪武初龍州知州率兵從征松潘開路修橋供給軍餉及克松潘遂留安撫之招降</hi>
　<hi>生畨甚衆</hi>曽貴<hi>洪武十年為指揮僉事征進松茂威疊數著戰功後征建昌清水江蠻賊中流矢卒</hi>
　<hi>贈都指揮同知遣官致祭其在邉威服畨夷有恩信及人畨酋至今乃稱曽將軍云</hi>
<pb n="KR2k0008_WYG_073-14b"/>
　　疊溪守禦軍民千户所<hi>東至㹈牛山界五里西至生畨界六十里南至茂州</hi>
　　　<hi>衞界三十里北至松潘界六十五里自所治至南京七千八百二十里至京師一萬一千二百</hi>
　　　<hi>七十里</hi>
建置沿革禹貢梁州之域天文觜參分野古氐羌地漢<lb/>
　為蠶陵縣地属蜀郡晉属汶山郡後周置翼針郡及<lb/>
　縣隋初郡廢以縣属㑹州大業初属汶山郡唐武徳<lb/>
　初始置翼州天寳間改臨翼郡乾元初復為翼州領<lb/>
　衞山翼水峨和三縣五代至宋元皆為羌人所據不<lb/>
<pb n="KR2k0008_WYG_073-15a"/>
　置州縣本朝洪武十一年平定西羌以古翼州置疊<lb/>
　溪右千户所𨽻茂州衞二十五年改疊溪守禦軍民<lb/>
　千户所𨽻四川都指揮使司領長官司二<lb/>
　疊溪長官司<hi>在所城北一里本朝永樂四年置渇卓等五寨属之</hi>鬱郎長官司<lb/>
　<hi>在所城西十五里本朝永樂四年置松坪等五寨属之</hi>
郡名臨翼<hi>唐名</hi>
形勝犛牛峙其左汶江環其右排柵接前雲峯擁後<hi>新志</hi>
風俗漸染聲教習尚衣冠<hi>新志夷人性獷勇悍不習詩書近者漸染聲教習尚衣冠</hi>
<pb n="KR2k0008_WYG_073-15b"/>
　<hi>逺者不通漢語羊皮毛褐喪不棺而火化</hi>
山川蠶陵山<hi>在所城北寰宇記衞山縣本漢蠶陵縣西有此山</hi>犛牛山<hi>在所城東五里</hi>
　排柵山<hi>在所城南五里本朝洪武十一年大軍至此屯駐立柵為營故名</hi>雲峯山<hi>在所</hi>
　<hi>城東六里髙聳凌雲</hi>汶江<hi>在所城西三里源出松潘衞流經本所西南與黑水合流入茂州</hi>七<lb/>
　里溪<hi>在所城西七里源出松坪寨流入汶江</hi>翼水<hi>在所城南五十里源有二一出松潘衞地</hi>
　<hi>一出黒水合流如張兩翼唐置翼水縣取此為名</hi>飲馬溝<hi>在所城東源出雲峯山頂懸崖而下</hi>
　<hi>入汶江</hi>玉津泉<hi>在所城外甃以鉄瓦石甗緣坡接引直抵城下居民取汲甚利</hi>天湧池<lb/>
　<hi>在所前本朝正統間開鑿引飲馬溝水瀦其中以便邦人之汲</hi>
<pb n="KR2k0008_WYG_073-16a"/>
土産犛牛　毛毯　麝香　白蜜　馬　犏牛　馬鷄<lb/>
學校千户所學<hi>在所治東景泰三年建</hi>
宫室玉津亭<hi>在所治南景泰二年建</hi>
闗梁南橋關<hi>在所城南五里</hi>小關<hi>在所城/東五里</hi>疊溪橋闗<hi>在所治西五里</hi>中<lb/>
　橋關<hi>在所城南十五里</hi>徹底闗<hi>在所城南/三十里</hi>永鎮橋關<hi>在所治北四十</hi>
　<hi>里</hi>鎮平闗<hi>在所治北六十里以上七闗俱洪武十二年置</hi>
寺觀石輪寺<hi>在所城北三里唐貞觀四年建</hi>海印寺<hi>在所城東三里</hi>
古蹟翼州城<hi>在所城南唐武徳初置</hi>廢蠶陵縣<hi>在所城北三里漢置後周改為翼針</hi>
<pb n="KR2k0008_WYG_073-16b"/>
　<hi>縣</hi>廢翼針縣<hi>後周置隋因之/唐移治七里溪</hi>廢衞山縣<hi>在所城西五里本翼針縣</hi>
　<hi>唐天寳初更名衞山為翼州治所後廢</hi>廢翼水縣<hi>在所城南一十里本後周龍求縣及置清</hi>
　<hi>江郡隋開皇初郡廢改縣曰清江尋改曰翼水後廢</hi>廢峨和縣<hi>在所城北六十里永鎮橋唐書</hi>
　<hi>云開州蠻所置按唐志有峨和白崖都護祚鼎四城有合江穀塠三谷三守捉城皆在縣境</hi>
　　四川行都指揮使司<hi>東至烏䝉府界五百里西至常郎堡生吐蕃界五十里南</hi>
　　　<hi>至雲南武定府界七百八十里北至寧蕃衞界一百四十里自司治至南京八千五百里至京</hi>
　　　<hi>師一萬一千五百里</hi>
建置沿革禹貢梁州之境天文井鬼分野本西南夷卭<lb/>
<pb n="KR2k0008_WYG_073-17a"/>
　都國地漢武帝置越嶲郡領卭都等縣晉徙郡治㑹<lb/>
　無縣宋因之齊謂之㺐郡後周置嚴州隋改西寧州<lb/>
　後復為嶲州治越嶲縣大業初改為越嶲郡唐初復<lb/>
　改嶲州置中都督府又改越嶲郡至徳初没於吐蕃<lb/>
　貞元中收復太和中徙治臺登縣懿宗時為䝉詔所<lb/>
　據改此城曰建昌府以烏白二蠻實之元至元間置<lb/>
　建昌路又立羅羅斯宣慰司以統之𨽻四川行省尋<lb/>
　改𨽻雲南行省本朝洪武中罷宣慰司置建昌衞𨽻<lb/>
<pb n="KR2k0008_WYG_073-17b"/>
　四川都司改建昌路為府𨽻四川布政司後廢府改<lb/>
　建昌衞為軍民指揮使司尋置行都司領衞六<lb/>
　建昌衞軍民指揮使司<hi>附郭本越嶲郡地洪武二十五年置領守禦禮州徳昌打</hi>
　<hi>沖河四千户所昌州威龍普濟三長官司</hi>建昌前衞指揮使司<hi>附郭本越嶲郡地洪</hi>
　<hi>武二十七年置</hi>寧畨衞軍民指揮使司<hi>在都司城北一百九十里漢為邛都國地</hi>
　<hi>隋唐皆𨽻嶲州蒙氏𨽻建昌府元為蘇州属建昌路本朝初因之洪武二十二年立蘇州衞二十七年改</hi>
　<hi>寧畨衞領守禦冕山橋千户所</hi>越嶲衞軍民指揮使司<hi>在都司城北二百八十里</hi>
　<hi>漢為越嶲郡邛都闡縣地後周置邛部郡及邛部縣隋罷郡以縣属嶲州唐因之䝉氏為建昌府所属邛</hi>
<pb n="KR2k0008_WYG_073-18a"/>
　<hi>部川元中統間立邛部川安撫招討使至元中改為邛部州𨽻建昌路本朝初因之洪武中改為邛部軍</hi>
　<hi>民州尋廢州始置越嶲衞軍民指揮使司領邛部長官司</hi>鹽井衞軍民指揮使司<lb/>
　<hi>在都司城西三百里本漢定筰縣属越嶲郡晉因之齊属㺐郡後廢唐武徳初置昆明縣属嶲州唐末南</hi>
　<hi>詔為香城郡宋時號賀頭甸部属大理國元初為落蘭部至元中於黒白鹽井置閠鹽縣於縣置栢興府</hi>
　<hi>𨽻羅羅斯宣慰司本朝初因之洪武中改為栢興千户所𨽻建昌衞後改為鹽井衞軍民指揮使司領守</hi>
　<hi>禦打沖河千户所馬刺長官司</hi>㑹川衞軍民指揮使司<hi>在都司城東南五百里本</hi>
　<hi>漢越嶲郡㑹無縣地晉宋因之齊属㺐郡後周属亮善郡隋属嶲州唐徙邛都於此名曰㑹川縣南詔置</hi>
　<hi>㑹川都督府又號清寧郡宋時属大理為㑹川府元置㑹川路治武安州𨽻羅羅斯宣慰司本朝洪武中</hi>
<pb n="KR2k0008_WYG_073-18b"/>
　<hi>復立㑹川府領武安永昌麻龍等州𨽻四川布政司後改置守禦千户所𨽻建昌衞又改為㑹川衞軍民</hi>
　<hi>指揮使司領守禦迷易千户所</hi>守禦禮州二千户所<hi>俱在建昌衞城北六十里本漢</hi>
　<hi>越嶲邵蘇示縣晉宋齊因之後周以縣置亮善郡隋為蘇祗縣属嶲州唐曰蘇祈唐末吐蕃烏白蠻迭據</hi>
　<hi>其地號籠麽城元立千户尋改置禮州𨽻建昌路本朝洪武中改守禦禮州後千户所并中中千戸所属</hi>
　<hi>建昌衞</hi>守禦打沖河中前千户所<hi>在建昌衞城西一百四十里本漢越嶲郡</hi>
　<hi>邛都縣地唐為嶲州沙野城地後䧟於蠻元為建昌路瀘州地本朝洪武中撥官軍守禦後置所属建昌</hi>
　<hi>衞</hi>守禦徳昌千戸所<hi>在建昌衞城南一百四十里本漢越嶲郡邛都縣地唐時没於</hi>
　<hi>南詔宋時名阿屈部元置定昌路尋改徳昌路總管府治昌州属羅羅斯宣慰司本朝洪武中改路為府</hi>
<pb n="KR2k0008_WYG_073-19a"/>
　<hi>𨽻四川布政司後廢府置徳昌千户所属建昌路</hi>打沖河守禦中左千户所<lb/>
　<hi>在鹽井衞城北一百六十里本漢越嶲郡地唐為沙野城地元為建昌路瀘州地本朝洪武中始置千户</hi>
　<hi>所属鹽井衞</hi>守禦冕山橋千户所<hi>在寧畨衞城東一百二十五里元為蘇州地本</hi>
　<hi>朝為寧畨衞之冕山堡正統七年始置千户所仍属寧畨衞</hi>守禦迷易千戸所<hi>在㑹</hi>
　<hi>川衞城西八十里元為㑹川路地本朝洪武中設會川守禦千户所𨽻建昌衞十五年改置守禦迷易千</hi>
　<hi>户所仍𨽻建昌衞尋改属會川衞</hi>昌州長官司<hi>在建昌衞城南二百里蠻名阿屈部元至</hi>
　<hi>元中置昌州属定昌路尋置徳昌路治此本朝因之属徳昌府洪武中改属建昌衛又改州為長官司</hi>
　威龍長官司<hi>在建昌衞城東南四百一十里夷名巴翠部領三小部元至元中并三部置威</hi>
<pb n="KR2k0008_WYG_073-19b"/>
　<hi>龍州属徳昌路本朝仍為州洪武中改𨽻建昌衞又改州為長官司</hi>普濟長官司<hi>在建昌衞</hi>
　<hi>城西南二百四十里夷名玗甸昔為荒僻之地獹魯蠻世居之後属屈部元置普濟州初𨽻定昌路後改</hi>
　<hi>𨽻徳昌路本朝因之洪武中改𨽻建昌衞又改州為長官司</hi>馬刺長官司<hi>在鹽井衞城南</hi>
　<hi>五百里本漢晉越嶲郡定莋縣地元初為落蘭部後属栢興府本朝洪武中属栢興州後於州置千户所</hi>
　<hi>俱𨽻建昌府尋省州所併入鹽井衞永樂初復分設長官司属鹽井衞</hi>邛部長官司<hi>在越</hi>
　<hi>嶲衞治東後周有邛部縣置邛部郡隋廢郡以縣属嶲州元初置安撫招討司改邛部州本部因之洪武</hi>
　<hi>中改邛部軍民州永樂初分設長官司属越嶲衞</hi>
郡名邛都<hi>古名</hi>越嶲<hi>漢/名</hi>西寧<hi>隋名</hi>
<pb n="KR2k0008_WYG_073-20a"/>
形勝東連烏䝉西距吐蕃南接中慶北隣西蜀<hi>元志</hi>地據<lb/>
　西南咽喉衝要之處<hi>同上</hi>山清水秀田地膏腴<hi>元志建昌古為</hi>
　<hi>越嶲郡山清水秀土廣人稀田地膏腴市井荒陋有青草黄茅之瘴</hi>邉陲形勝之地<hi>新志</hi>
風俗重儒敬佛<hi>僰人重儒敬佛相見之禮長跪不拜所為多有西蜀之風</hi>通商殖貨<lb/>
　<hi>金珠富産穀粟豐盈民足衣食牛羊鹽馬氊布通商殖貨</hi>竹籬板舎不事修飾<hi>越嶲</hi>
　<hi>郡東門十部蠻羣居竹籬板舎不事修飾俱元志</hi>善造堅利<hi>善造堅甲利刃弩置毒其末沾</hi>
　<hi>血立死</hi>
山川吕金坡山<hi>在都司城西四里昔工酋吕金居此</hi>瀘山<hi>在都司城南一十五里其山西</hi>
<pb n="KR2k0008_WYG_073-20b"/>
　<hi>近瀘州</hi>天王山<hi>在都司城西一十/五里上有天王廟</hi>青山<hi>在都司城北三十里上有松林</hi>
　<hi>四時青翠因名</hi>螺髻山<hi>在都司城東南四十五/里其山髙聳項如螺髻</hi>鹿角山<hi>在都司城</hi>
　<hi>東一百一十里山峯尖削狀如鹿角</hi>凉山<hi>在都司城東一百三十里羣峯嵳峩四時多寒</hi>柏林<lb/>
　山<hi>在鹽井衞城南一十里多産松栢</hi>鐵石山<hi>在鹽井衞城西北七十里山有砮石燒之成鐵</hi>
　<hi>為劒㦸極鋼利</hi>白耳山<hi>在鹽井衞城西二百/里山下有白耳村</hi>玉虚沙山<hi>在㑹川衞</hi>
　<hi>城西北四十里其山髙聳中有白沙</hi>土曰山<hi>在㑹川衞城東南三十里上産石碌有三色</hi>葛<lb/>
　砧山<hi>在㑹川衞城東南八里上産石青有四色</hi>密勒山<hi>在㑹川衞城東二百里内産銀礦</hi>
　南山<hi>在寧畨衞城南五里山勢屹然向南漢志此山出銅</hi>白土山<hi>在寧畨衞城南四十里上</hi>
<pb n="KR2k0008_WYG_073-21a"/>
　<hi>有白土</hi>孤山<hi>有二一在越嶲衞城西一在城/南二十里孤髙出衆山之表</hi>阿露山<hi>在越</hi>
　<hi>嶲衞城西五十里即大雪山</hi>冕山<hi>在冕山橋千户所東三里其山髙聳狀如冠冕</hi>小相公<lb/>
　嶺<hi>在越嶲衞城南五十里山勢髙聳石磴﨑嶇</hi>石巖洞<hi>在越嶲衞城北三十里中可容十數</hi>
　<hi>人東北崖畔有石版擊之有聲名瓊鐘</hi>曬經石<hi>在越嶲衞城北三十里曬經闗傍相傳唐𤣥裝</hi>
　<hi>三藏禪師曬經於此</hi>金沙江<hi>在㑹川衞城西南二百五十里源出吐蕃東流合瀘水至黎溪接馬</hi>
　<hi>湖其江古有嵐瘴隆冬人過雖祖楊皆流汗惟雨中及夜渡無害夾岸皆石江中沙土黄色因名</hi>懷<lb/>
　逺河<hi>在都司城大通門外源出東北山麓經城南合瀘水入金沙江</hi>寧逺河<hi>在都司城寧逺</hi>
　<hi>門外源自青山麓流出西南合瀘水入金沙江</hi>越溪河<hi>在鹽井衞城東二百里源出凉山合打沖</hi>
<pb n="KR2k0008_WYG_073-21b"/>
　<hi>河入金沙河</hi>雙橋河<hi>在鹽井衞城西五里源出凉/山流經打沖河入金沙江</hi>長河<hi>在寧</hi>
　<hi>蕃衞城東源出西蕃界南流㑹瀘水經建昌城西入金沙江</hi>瀘沽河<hi>在㑹川衞城南八十里源</hi>
　<hi>出小相公嶺流入金沙江</hi>大渡河<hi>在越嶲衞城北源出吐蕃下流與敘州府馬湖江合西南烟瘴</hi>
　<hi>惟此與金沙江為甚</hi>魚涸河<hi>在越嶲衞城北二十五里源出吐蕃流入羅羅河入大渡河其中常</hi>
　<hi>出魚漢志邛部有河中有魚長一二丈頭特大遥視如戴鐵釡狀</hi>羅羅河<hi>在越嶲衞城南二十</hi>
　<hi>三里其河有二源出吐蕃東流與大渡河合</hi>打沖河<hi>在打沖河千户所治西蠻名黒惠江又名</hi>
　<hi>納夷江源出吐蕃下流合金沙江</hi>東河<hi>在冕山橋千户所東三里源自小相公嶺流㑹瀘沽河下</hi>
　<hi>注金沙江</hi>瀘水<hi>在都司城南一十里源出吐蕃南入金沙江元史云其水溪廣而多瘴鮮有行者春</hi>
<pb n="KR2k0008_WYG_073-22a"/>
　<hi>夏常熱其源可燖鷄豚</hi>龍潭<hi>在鹽井衞城北五里水從地湧出方圓四丈四時清潔相傳有龍潜</hi>
　<hi>其中</hi>海子<hi>有二處一在都司城東一十五里/一在鹽井衞城西二百九十里</hi>倪家井<hi>在都</hi>
　<hi>司城南四時清甘居民日汲不竭</hi>勝功井<hi>在㑹川衞城西北五里自石竇中出四時不涸</hi>瀑<lb/>
　布井<hi>在都司城南三十里自山頂流下狀如白練</hi>𤣥泉<hi>在㑹川衞城東泉色稍黒灌溉山田</hi>
　<hi>民獲其利常以仲春祀之</hi>温泉<hi>有二一在寧蕃衞城東一百四十里一在越嶲衞城東二十里四時</hi>
　<hi>温暖可以療疾</hi>荷花池<hi>在㑹川衞城西一百六十/里黎溪驛北中有芰荷</hi>熱水池<hi>在都</hi>
　<hi>司北七十里四時常熱流入溪河合瀘水接金沙江</hi>
土産鐵　鹽<hi>俱鹽井衞出</hi>白銅<hi>寧蕃/衞出</hi>石青　石碌　銀<hi>俱㑹川衞</hi>
<pb n="KR2k0008_WYG_073-22b"/>
　<hi>出</hi>
學校建昌衞學<hi>在都司治西南隅元建本朝洪武十九年重修</hi>鹽井衞學<hi>在衞治南</hi>
　會川衞學<hi>在衞治西北俱洪武二十九年建</hi>寧畨衞學<hi>在衞治東北</hi>越嶲<lb/>
　衞學<hi>在衞治北俱洪武二十八年建</hi>
闗梁雙橋關<hi>在鹽井衞城東八十里</hi>古得關<hi>在鹽井衞城西二百八十里</hi>永昌<lb/>
　關<hi>在㑹川衞城西三十里</hi>迷郎闗<hi>在㑹川衞城/南六十里</hi>大龍關<hi>在㑹川衞城西</hi>
　<hi>六十里</hi>甸沙關<hi>在㑹川衞城北/一百六十里</hi>松平闗<hi>在㑹川衞城南一百八十里</hi>
　沙陀闗　羅羅闗<hi>俱在寧蕃衞城東一百七十里</hi>北山闗<hi>在寧畨衞城北二十</hi>
<pb n="KR2k0008_WYG_073-23a"/>
　<hi>里</hi>烏角闗<hi>在寧畨衞城/南五十里</hi>九盤闗<hi>在寧畨衞城東一百八十里</hi>刺伯<lb/>
　關<hi>在越嶲衞城西北二十五里</hi>小相公嶺闗<hi>在越嶲衞/南二十里</hi>青岡闗<hi>在越</hi>
　<hi>嶲衞城北四十里</hi>海棠闗<hi>在越嶲衞城北/一百四十五里</hi>曬經關<hi>在越嶲衞城北二百</hi>
　<hi>八十里</hi>懷逺橋<hi>在都司城/南三里</hi>瀘川橋<hi>在都司城/南一十里</hi>龍溪橋<hi>在都</hi>
　<hi>司城北八十里</hi>龍溪索橋<hi>在都司城/東四百里</hi>崇仁橋<hi>在鹽井衞城東五里</hi>鎮安<lb/>
　橋<hi>在㑹川衞城北三里</hi>太平橋<hi>在寧畨衞城東/一百二十里</hi>梅子嶺橋<hi>在越嶲衞</hi>
　<hi>城南五十里</hi>禄馬橋<hi>在都司南八十里祿馬驛</hi>
寺觀光福寺<hi>在都司城南一十里唐天祐間建舊名瀘山寺本朝正統間賜今名</hi>景淨寺<lb/>
<pb n="KR2k0008_WYG_073-23b"/>
　<hi>在都司治西北宋咸平間建本朝永樂初重修</hi>華嚴寺<hi>在鹽井衞治東永樂初建</hi>勝功寺<lb/>
　<hi>在㑹川衞城北三里永樂初建</hi>聖夀寺<hi>在越嶲衞城南門/外正統十四年建</hi>三清觀<hi>在都</hi>
　<hi>司治南元至正間建本朝永樂間重修</hi>崇真觀<hi>在寧畨衞治南洪武三十年建</hi>𤣥天觀<lb/>
　<hi>在越嶲衞城南景泰中建</hi>𨼆溪菴<hi>在都司城南/一十五里</hi>靈應菴<hi>在都司城東南三十</hi>
　<hi>里二菴俱元建</hi>
古蹟武侯城<hi>在都司城南三十里瀘水東蜀漢諸葛武侯所築所謂五月渡瀘即此處</hi>孟獲<lb/>
　城<hi>在都司城東二里蜀漢時孟獲所築瀘州即諸葛亮擒獲之地</hi>善住城<hi>在都司城東南二十</hi>
　<hi>里</hi>黄土城<hi>在㑹川/衞城西</hi>廢徳昌府<hi>在徳昌守禦千户所南本漢邛都縣地南詔號</hi>
<pb n="KR2k0008_WYG_073-24a"/>
　<hi>屈部元置徳昌路軍民府本朝改徳昌府洪武二十五年廢</hi>廢柏興府<hi>在鹽井衞元以普樂</hi>
　<hi>閏鹽二州省為閏鹽縣立柏興府本朝省入衞</hi>廢徳州<hi>在都司城西二十五里漢越嶲郡蘇示縣</hi>
　<hi>地南詔時名吾越甸元初置徳州属徳昌路本朝初因之後廢</hi>廢永寧州<hi>在都司城東古偏城</hi>
　<hi>也唐時南詔立建昌郡領建安永寧二州元至元中分建昌為二州在城曰建安東郭曰永寧俱属建昌</hi>
　<hi>路本朝初因之後廢</hi>廢瀘州<hi>在都司城西南二十五里本唐嶲州沙野城蠻名沙城瞼後蠻酋於</hi>
　<hi>城北新築一城曰洟籠属建昌元置瀘州本朝初因之後廢</hi>廢里州<hi>在都司城東三百里漢為</hi>
　<hi>越嶲郡之境唐属嶲州蒙詔時落蘭部裔阿都居此號阿都部元至元中置軍民總管府後改里州本朝</hi>
　<hi>初因之後廢</hi>廢濶州<hi>在都司城東南四百里本宻納甸烏蒙所居有名科者因為部號後訛曰</hi>
<pb n="KR2k0008_WYG_073-24b"/>
　<hi>濶元至元中置濶州𨽻建昌本朝初因之後廢</hi>廢㑹理州<hi>在㑹川衞城東南蠻名昔陀南詔属</hi>
　<hi>㑹川節度元置㑹理州属㑹川路</hi>廢武安州<hi>在㑹川衞城南一十里本名龍泥城唐時南詔</hi>
　<hi>於此立清寧郡宋時大理髙凌據此元置為州㑹川路治此本朝初因之後廢</hi>廢永昌州<hi>在會</hi>
　<hi>川衞城西五里漢㑹無縣地南詔置㑹同府大理曰㑹川元置永昌州属會川路本朝初因之後廢</hi>廢<lb/>
　麻龍州<hi>在㑹川衞境地名棹羅能元初置管千所属㑹川路尋立為州属閟畔部</hi>廢黎溪<lb/>
　州<hi>在㑹川衞城南一百五十里唐時䝉閣羅鳳徙白蠻戍黎溪後為羅羅蠻所據宋時属大理元始置</hi>
　<hi>此州𨽻㑹川路本朝初因之後廢</hi>廢瀘沽縣<hi>在都司城北一百二十里本漢越嶲郡臺登縣</hi>
　<hi>晉宋因之後周置沙郡隋廢以縣属嶲州唐𨽻登州後䧟於䝉詔號落蘭部元至元中置瀘沽縣属禮州</hi>
<pb n="KR2k0008_WYG_073-25a"/>
　<hi>本朝初因之後廢</hi>廢北社縣<hi>在都司城東三百里元為北社縣属建昌路本朝改為碧舎縣</hi>
　<hi>後廢</hi>廢中縣<hi>在都司城東四百里元時東門蠻沙麻部也至元間建中州後降為縣属蘇州𨽻建</hi>
　<hi>昌路本朝初因之後廢</hi>廢金縣<hi>在鹽井衞北乃漢越嶲郡北境蠻名利竇掲勒所居元至元間</hi>
　<hi>置金州後改為縣属柏興府以縣境斛僰和山出金故名</hi>
名宦漢任貴<hi>在越嶲郡太守建武中封為國王</hi>三國張嶷<hi>蜀延熙間為越嶲太守將</hi>
　<hi>所領之郡誘以恩信蠻夷降附繕治城郭夷種男女莫不致力在郡十五年邦域安穆</hi>隋梁毗<lb/>
　<hi>開皇四年為西寧州刺史不受餽金夷人畏服在州十一年徵為大理卿</hi>唐韋仁夀<hi>為南寧州</hi>
　<hi>都督寄治越嶲將兵循西洱河開地數千里稱詔置七州十五縣酋豪來見授以牧宰威令簡肅人人安</hi>
<pb n="KR2k0008_WYG_073-25b"/>
　<hi>悦</hi>劉伯英<hi>貞觀間為大都/督嶲州太守</hi>李徳裕<hi>太和間持節鎮嶲州都督撫民定亂</hi>
　<hi>徙州治臺登以奪蠻險</hi>元譚澄<hi>中統間西南夷羅羅斯内附世祖以其文武兼資授為副都元</hi>
　<hi>帥同知宣慰司事至其境諭之曰皇元一視同仁特置大帥安輯招懷以捍外侮非利徵求於汝也夷人</hi>
　<hi>大恱</hi>
　<lb/>
　<lb/>
　<lb/>
　明一統志卷七十三<lb/>
</p>
<p>
</p>
  </div>
</body>
</text>
</TEI>
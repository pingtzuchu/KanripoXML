<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷二十五</head> <lb/>
    <p>
<pb n="KR2k0008_WYG_025-1a"/>
欽定四庫全書<lb/>
　明一統志卷二十五<lb/>
　　　　　　　　　　　　明　李賢等　撰<lb/>
　　登州府<hi>東至海七百里南至萊州府即墨縣界四百里西至萊州府掖縣界一百五十里北</hi>
　　　<hi>至海三里自府治至京師一千六百里至南京一千九百里</hi>
　　　<hi>糧二十三萬六千石零</hi>
建置沿革禹貢青州之域天文危分野古為斟尋國唐<lb/>
　虞時為嵎夷地春秋時為牟子國戰國屬齊秦為齊<lb/>
<pb n="KR2k0008_WYG_025-1b"/>
　郡地漢属東萊郡後魏析東萊地於黄縣東中郎故<lb/>
　城置東牟郡北齊省東牟入長廣郡自昌陽縣移長<lb/>
　廣郡治中郎城隋初廢郡置牟州大業初州廢唐復<lb/>
　置牟州治牟平又置豋州牟文登貞觀間二州俱廢<lb/>
　如意初復置豋州於牟平縣神龍間徙治蓬萊縣天<lb/>
　寶初改州為東牟郡乾元初復為登州属河南道宋<lb/>
　屬京東路金屬山東東路元初属益都路後属般陽<lb/>
　路本朝初属萊州府洪武九年陞為登州府領州一<lb/>
<pb n="KR2k0008_WYG_025-2a"/>
　縣七<lb/>
　蓬萊縣<hi>附郭本漢東萊郡黄縣地武帝於此望海中蓬萊山因築城以為名唐貞觀間置蓬萊鎮</hi>
　<hi>神龍初始置蓬萊縣宋金元俱為登州治所本朝因之編户六十六里</hi>黄縣<hi>在府城西南六十里</hi>
　<hi>漢舊縣属東萊郡其治在今縣東二十五里北齊徙今治隋因之唐宋及元俱属登州本朝因之編户五</hi>
　<hi>十里</hi>福山縣<hi>在府城東一百四十里本漢腄縣地属東萊郡晉廢唐以後地属登州金時劉豫始</hi>
　<hi>析登州之兩水鎮置福山縣元仍舊本朝因之編户二十九里</hi>棲霞縣<hi>在府城東南一百五十里</hi>
　<hi>亦漢腄縣地属東萊郡唐以後地属豋州金時劉豫始析登州之楊疃鎮置棲霞縣元仍舊本朝因之編</hi>
　<hi>户四十六里</hi>招逺縣<hi>在府城西南一百五十里本漢東萊郡之掖縣地唐宋以來為羅峯鎮金</hi>
<pb n="KR2k0008_WYG_025-2b"/>
　<hi>始置招逺縣属萊州元因之本朝改今属編户四十八里</hi>萊陽縣<hi>在府城南二百五十里本漢東</hi>
　<hi>萊郡之昌陽縣地晉初縣廢元康中於故城西七十里復置昌陽縣属長廣郡北齊属東萊郡隋初属萊</hi>
　<hi>州唐以盧鄉縣省入五代唐改為萊陽縣宋金元因之本朝改今属編户一百四十一里</hi>寧海州<lb/>
　<hi>在府城東二百二十里本漢東牟縣属東萊郡北齊移縣治於黄縣東北七十五里属長廣郡隋改郡為</hi>
　<hi>牟州仍以牟平為属縣唐初州縣俱廢後析文登縣復置牟平縣又於縣置登州神龍中徙州治於蓬萊</hi>
　<hi>縣金時劉豫於牟平縣置寜海軍金改軍為州元直隸省部本朝初以牟平省入寧海属萊州府洪武九</hi>
　<hi>年改今属編户八十里領縣一</hi>文豋縣<hi>在州東南一百二十里本古不夜城漢置不夜縣属東萊</hi>
　<hi>郡東漢以後省入牟平縣北齊始置文登縣取山為名唐武徳中於此置登州尋廢後復置登州於牟平</hi>
<pb n="KR2k0008_WYG_025-3a"/>
　<hi>縣文登縣属焉金属寜海州元仍舊本朝因之編户六十九里</hi>
郡名東牟<hi>後魏名</hi>
形勝三面距海<hi>文獻通考登州三面距海爲京東扞屏</hi>土田狹窄<hi>元志登之爲郡</hi>
　<hi>慿負山海利擅魚鹽僻在東陲土田狹窄瘠鹵半之</hi>山海勝境<hi>同上山海所歴皆秦皇漢武之</hi>
　<hi>勝境又云城名不夜亭曰朝陽此勝境也</hi>髙山阻於前巨海環於後<hi>郡志</hi>
風俗人少文義<hi>隋書齊之數郡風俗與古不殊男子多務農桑崇尚學業登萊人尤朴魯故特</hi>
　<hi>少文義</hi>民好訟鬭<hi>宋史東萊負海之北民性愎戾而好訟鬬大抵東人皆朴魯純直甚者失</hi>
　<hi>之滯固</hi>朴野獷直<hi>元志民多朴野性皆獷直猶有古風凡所施為質多文少</hi>文章禮<lb/>
<pb n="KR2k0008_WYG_025-3b"/>
　樂<hi>舊圗經蘇軾游宦之邦文章所薫染禮樂所漸摩士風之秀如親登坡老之門</hi>
山川丹崖山<hi>在府城北三里東西二靣石壁巉巖上有蓬萊閣又有三洞曰半仙曰獅子曰南土</hi>
　<hi>秀麗竒絶為一郡偉觀</hi>田横山<hi>在府城西北三里俗傳漢韓信破齊田横與其徒五百人棲此</hi>
　宻神山<hi>在府城南一十里山東麓有貴溪</hi>漏天山<hi>在府城東二十里山下有洞冬夏水</hi>
　<hi>滳如漏故名</hi>羽山<hi>在府城東南三十里書殛鯀于羽山孔安國註云山在東齊海中即此蔡傳則</hi>
　<hi>以為徐州羽山</hi>龍山<hi>在府城南四十里上有/龍洞山産鐵舊有塲</hi>九目山<hi>在府城東南七</hi>
　<hi>十里連山接黄縣界按晏謨齊記云山有九竅故名</hi>萊山<hi>在黄縣東南二十里封襌書云齊之八祠</hi>
　<hi>萊山為月主一云居萊隂山多仙聖所</hi>蔚陽山<hi>在黄縣東/二十里</hi>蘆山<hi>在黄縣西南二十五</hi>
<pb n="KR2k0008_WYG_025-4a"/>
　<hi>里下有蘆山觀金縣尹陳公譔真君宫碑記云晉蘆童子九嵗居此因食茯苓昇仙唐封冲禧真君</hi>蹲<lb/>
　犬山<hi>在黄縣西南三十里三齊記日山似犬蹲有神漢劉寵出西都經此山山犬吠之寵曰山神謂</hi>
　<hi>我人也</hi>祝聖山<hi>在褔山縣東南二里又名芝山南有㫒仙峯芝陽洞俗傳馬丹陽昇仙之地</hi>
　福山<hi>在福山縣北五里本在登州兩水鎮金時劉豫以此地有福取以名縣又有碁山及積金山</hi>
　側立山<hi>在福山縣西北三十五里山之主峯西嚮側立特出羣峰之外故名</hi>峆□山<hi>在福</hi>
　<hi>山縣南三十里連棲霞縣界山勢嵳峩草木暢茂上有峆□寺及聖水一泓</hi>之罘山<hi>在福山縣</hi>
　<hi>東北三十五里連文登縣界周圍五十里三靣瀕海史記秦始皇二十九年登之罘刻石紀功即此郊祠</hi>
　<hi>志齊有八祠之罘為陽主漢武登之罘山間稱萬嵗其東南海水中有壘石俗傳武帝造橋有兩石銘尚</hi>
<pb n="KR2k0008_WYG_025-4b"/>
　<hi>存</hi>磁山<hi>在福山縣南三十五里東南有洞深三丈許内有石佛像下有泉二泓澄澈可鑑</hi>張<lb/>
　畫山<hi>在招逺縣北一十五里山髙林茂如張畫然</hi>羅山<hi>在招逺縣東二十五里</hi>雲屯<lb/>
　山<hi>在招逺縣東北二十五里上有六翁澗祥光觀</hi>鳳喙山<hi>在招逺縣北三十里本名牛心元陳</hi>
　<hi>節齋過此以其名俚故易之</hi>齊山<hi>去招逺縣三十五里宋/元時嘗置買金塲於此</hi>靈山<hi>在招</hi>
　<hi>逺縣西南五十里又棲霞縣東五里亦有靈峯山山神最靈嵗旱禱雨輙應</hi>翠屏山<hi>在棲霞縣</hi>
　<hi>治南</hi>岠嵎山<hi>在棲霞縣東二十里嘗産金亦名金山宋史慶歴六年登州地震輙海底有聲如雷</hi>
　<hi>岠嵎山摧即此</hi>艾山<hi>在棲霞縣西北三/十里山前有温泉</hi>北曲山<hi>在棲霞縣西北三十里産</hi>
　<hi>鐵又有方山唐山</hi>百澗山<hi>在棲霞縣東五十里山/多水泉故名舊産鐵</hi>五龍山<hi>在萊</hi>
<pb n="KR2k0008_WYG_025-5a"/>
　<hi>陽縣南二十里山下有五水相合流入海俗稱五龍</hi>火山<hi>在萊陽縣北三十三里山多赤石如火故</hi>
　<hi>名</hi>倉山<hi>在萊陽縣東五/十里山舊産鐵</hi>林寺山<hi>在萊陽縣東八十里山多林木上有古寺</hi>
　<hi>因名元時嘗置金塲於此</hi>褔阜山<hi>在萊陽縣七十里宋元時嘗於此置買金塲</hi>七子山<lb/>
　<hi>在萊陽縣東南九十里山有八峯大峯居中七峯傍列若其子然故名</hi>牟山<hi>在寜海州北七里山</hi>
　<hi>之陽地勢平廣舊牟平縣葢取此義</hi>侯至山<hi>在寜海州東北二十里舊傳漢東牟侯劉興居嘗至</hi>
　<hi>此故名</hi>大崑崙山<hi>在寜海州東南四十里與小崑崙連秀㧞為羣山之冠上有太白頂中有</hi>
　<hi>煙霞洞本名姑蘇山仙經云麻姑嘗於此脩道上昇餘跡尚存故名姑餘後世訛名崑崙元史云崑崙山</hi>
　<hi>邱處機與馬鈺譚處端劉處𤣥王處一郝大通孫不二同師重陽王真人於此</hi>繫馬山<hi>在寜海州</hi>
<pb n="KR2k0008_WYG_025-5b"/>
　<hi>東四十里世傳秦始皇遊此山攬草繋馬至今草生若繫結之狀</hi>文登山<hi>在文登縣東二里世</hi>
　<hi>傳秦始皇東廵召集文士登此山論功頌徳故名</hi>白鹿山<hi>在文登縣北四十里唐刺史畢元愷</hi>
　<hi>於此獲白鹿進之故名</hi>五壘山<hi>在文登縣南五十里/南北成行入海如壘</hi>石門山<hi>在文</hi>
　<hi>登縣東南五十里東西二石聳立如門又寧海州東南五十里蓬萊縣四十五里俱有石門山</hi>斥山<lb/>
　<hi>在文登縣東南六十里葢取海濵廣斥之義為名爾雅云東北之美有斥山之文皮焉</hi>鐡槎山<lb/>
　<hi>在文登縣南一百二十里山有九頂南瞰大海下有水簾洞中有石<graphic n="KR3879" url="https://raw.githubusercontent.com/kanripo/KR-Gaiji/master/images/KR3879.png" mimeType="image/png"/>十餘潮至蕩擊聲響如雷山之東</hi>
　<hi>有雲光洞世傳王陽真人脩煉於此</hi>成山<hi>在文登縣南一百二十里海濵史記秦始皇過黄腄窮成</hi>
　<hi>山又漢武帝幸東海作朱鴈之歌拜日於成山郊祀志齊有成山為日主</hi>召石山<hi>在成山東三齊</hi>
<pb n="KR2k0008_WYG_025-6a"/>
　<hi>畧奏始皇造石橋欲渡海觀日出處有神人召石於山下石行不駛神人鞭之見血今山下之石皆赤色</hi>
　鐵官山<hi>在文登縣西一百四十里漢置鐵官冶鑄遺跡尚存</hi>臙脂岡<hi>在府城西南隅石牛</hi>
　<hi>壕上舊有桃李故名</hi>煙霞洞<hi>在大崑崙山金大定間有重陽王真人自關西抵崑崙謂山前大姓</hi>
　<hi>于氏曰我嘗脩煉此山煙霞洞中盍徃登焉于笑曰我世居此未聞有洞乃相與求之果有洞洞口有煙</hi>
　<hi>霞二字大多神異乃為立祠紀石焉</hi>珠璣巖<hi>在丹崖山下石壁千丈水中有小石狀如珠璣或如</hi>
　<hi>彈丸嵗久為海浪所磨盪圎潔光瑩可愛俗呼彈子渦宋蘇軾嘗取數百枚養石菖蒲且作詩遺垂慈堂</hi>
　<hi>老人詩云蓬萊海上峯玉立色不改孤根捍滔天雲骨有破碎陽侯殺亷角隂火發光彩纍纍彈丸間𤨏</hi>
　<hi>細成珠琲閻浮一漚耳真妄果安在我持此石歸袖中有東海垂慈老人眼俯仰了大塊置之盆盎中日</hi>
<pb n="KR2k0008_WYG_025-6b"/>
　<hi>與山海對眀年菖蒲根聮絡不可觧倘有蟠桃生旦暮猶可待</hi>沙門島<hi>在府城西北六十里海中</hi>
　<hi>凡海舟渡遼者必迫此以避風宋時嘗流放罪人於此其相聮属則有鼉磯牽牛大竹小竹凡四島皆紫</hi>
　<hi>翠巉絶出沒濤中真神仙所宅上生石芝草木竒絶多不識名又多美石見蘇軾北海十二石記海市現</hi>
　<hi>滅常在五島之上</hi>海牛島<hi>在文登縣北海中海牛無角長丈餘紫色足似龜尾若鮎魚性㨗疾</hi>
　<hi>見人則飛赴水皮堪弓鞬脂可燃燈又有海驢島與海牛島相近海驢常以八九月上島産乳其皮水不</hi>
　<hi>能潤可以禦雨又有海狸亦上牛島産乳逢人則化為魚入於水</hi>海<hi>登州四靣皆海惟西南一隅地</hi>
　<hi>接萊州府城北去海五里春夏時遥見水靣有城郭市肆人馬往來若交易狀土人謂之海市蘇軾嘗禱</hi>
　<hi>於海神嵗晚見之有詩云東方雲海空復空羣仙出沒空明中蕩摇浮世生萬象豈有貝闕藏珠宫心之</hi>
<pb n="KR2k0008_WYG_025-7a"/>
　<hi>所見皆幻影敢以耳目煩神工嵗寒水冷天地閉為我起蟄鞭魚龍重棲翠阜出霜曉異事驚倒百嵗翁</hi>
　原疃河<hi>源發萊州府蠶山北流經招逺縣東北合東良平南二河入海</hi>大河<hi>源發棲霞縣治</hi>
　<hi>南東流經褔山縣界合清洋河入海</hi>五丈河<hi>源發寜海州西南六十里㟙山合澗谷諸水東北流</hi>
　<hi>入海</hi>金水河<hi>一名沁水源發寜海州南八十五里黄堆諸山溪澗會流東北經州治東五里許又</hi>
　<hi>東北流入海</hi>義井河<hi>在褔山縣西南三十里源出棲霞縣翠屏山之西流經城東清洋河入海</hi>
　送駕河<hi>源發文登縣東北四十里正碁山經本縣南入海</hi>黒水<hi>源發府城西南一十里黒</hi>
　<hi>石山東北流入于府城南水門合宻水出西水門北流入海</hi>宻水<hi>源發府城南一十里宻神山北</hi>
　<hi>流入城與黒水㑹入海</hi>浲水<hi>源發黄縣東南二十/里北流合黄水入海</hi>之罘水<hi>在蓬萊縣</hi>
<pb n="KR2k0008_WYG_025-7b"/>
　<hi>南一十五里源出羽山與石門水合流入海</hi>昌水<hi>一名昌陽水源發文登縣西南四十里昌山西</hi>
　<hi>南流經萊陽縣東流入海</hi>貕養澤<hi>在萊陽縣東周禮職方氏幽州之澤藪曰貕養葢此地周属幽</hi>
　<hi>州故也</hi>泠然泉<hi>在丹崖山之隂去/海數歩味甘而冽</hi>花山泉<hi>在府城南五十里隆冬不</hi>
　<hi>氷夏時蓮花生焉</hi>温泉<hi>有三一在府城南七十里一在棲霞縣艾山之麓皆甃石為池引以澡浴</hi>
　<hi>又一在寧海州㟙山之麓</hi>竒泉<hi>在褔山縣西三里泉從石孔湧出味甘美冬温夏冷</hi>聖水泉<lb/>
　<hi>有二一在褔山縣西北三十五里側立山東北一在峆□山頂水皆瑩潔嵗旱禱雨輙應</hi>寒温泉<lb/>
　<hi>在招逺縣治東二泉並發一寒一温好事者甃石為池引二泉注焉以便澡浴又構堂于上名曰徳新又</hi>
　<hi>寧海州東四十里有龍泉文登縣西七里有湯泉東北六十里有温泉皆寒温二泉並發</hi>甘泉<hi>在文</hi>
<pb n="KR2k0008_WYG_025-8a"/>
　<hi>登縣西三十里泉出石穴色瑩味甘冬夏旱澇不加増損</hi>暖水灣<hi>在府/城外</hi>潄玉池<hi>在府</hi>
　<hi>治後</hi>鹹泉池<hi>在蓬萊縣其泉鹹/百姓取之為䀋</hi>九龍池<hi>在寜海州東南四十里池有九</hi>
　<hi>或如甕缶或如盆盎上有神祠嵗旱禱雨輙應</hi>五龍池<hi>在文登縣西三里上有五龍神廟</hi>九<lb/>
　陽池<hi>在文登縣西五十里池有九曰玉華金蓮龍吟虎嘯化生嬰姹王母洞天彩雲皆馬丹陽真人</hi>
　<hi>所名旱澇水不増損</hi>浪井<hi>在府城内唐/麟徳二年建</hi>昌陽湯<hi>在文登縣西南四十里周廽四</hi>
　<hi>十二歩南流入黒水</hi>
土産金<hi>棲霞萊陽招逺三縣出</hi>鐵<hi>蓬萊棲霞/二縣出</hi>滑石<hi>蓬萊縣出其出縣東百里桂府</hi>
　<hi>村者尤善</hi>硯石<hi>蓬萊縣海中鼉磯島下出名/羅文金星硯又名雪浪硯</hi>方竹<hi>登州出體如削</hi>
<pb n="KR2k0008_WYG_025-8b"/>
　<hi>勁徤堪為杖亦不讓張騫笻竹杖</hi>鹽　牛黄　牡礪<hi>各縣/俱出</hi>茶<hi>萊陽縣出</hi>石<lb/>
　膏<hi>蓬萊縣出</hi>蜂蟹<hi>福山/縣出</hi>天南星　蠟<hi>俱萊陽縣出</hi>
公署登州衛<hi>在府城中洪武九年建</hi>大嵩衛<hi>在萊陽東南一百三十里洪武三十一年</hi>
　<hi>建</hi>寜海衛<hi>在海寧州治西本萊州衛左千户所洪武二年調於此十年陞為衛</hi>靖海衛<lb/>
　<hi>在文登縣南一百二十里</hi>成山衛<hi>在文登縣東/一百二十里</hi>威海衛<hi>在文登縣北九十里</hi>
　寜津守禦千户所<hi>在文登縣東南一百二十里</hi>竒山守禦千户所<lb/>
　<hi>在福山縣東北三十里建以上俱洪武三十一年</hi>褔山備禦中前千户所<hi>在福山縣</hi>
　<hi>治西舊属登州衛洪武十年調于此</hi>
<pb n="KR2k0008_WYG_025-9a"/>
學校登州府學<hi>在府治南洪武九年建正徳間重脩</hi>寧海州學<hi>在州治東南永樂十</hi>
　<hi>三年因舊重建</hi>蓬萊縣學<hi>在縣治西南洪武九年遷縣北正德五年徙置于此</hi>黄縣學<lb/>
　<hi>在縣治東北洪武三十年建永樂十三年重修</hi>福山縣學<hi>在縣治東洪武三年建</hi>招逺<lb/>
　縣學<hi>在縣治西南洪武三年建</hi>棲霞縣學<hi>在縣治東正統七年因舊重建</hi>萊陽縣<lb/>
　學<hi>在縣治東南永樂十年因舊重建</hi>文登縣學<hi>在縣治東北宋建本朝洪武七年重建</hi>
宫室秦皇宫<hi>在文登縣東北一百八十里始皇東遊時所築</hi>賔日樓<hi>在府治後登州古嵎</hi>
　<hi>夷之地取書寅賔出日之義為名</hi>蓬萊閣<hi>在府城北丹崖山頂舊為海神廟宋治平間郡守朱</hi>
　<hi>處約移于西偏即其故基建閣為州人遊賞之所趙抃詩山顛危構傍蓬萊水濶風長此快哉天地涵容</hi>
<pb n="KR2k0008_WYG_025-9b"/>
　<hi>百川入晨昏浮動兩潮來遑思座上遊觀逺愈覺胸中度量開憶我去年曽望海杭州東向亦樓臺</hi>尊<lb/>
　經閣<hi>在棲霞縣學元大徳中縣尹張鵬建</hi>鯉堂<hi>在寜海州石落村有劉氏於海濵得百丈魚取</hi>
　<hi>其骨構此堂</hi>頌徳堂<hi>在府城内宋知/州趙挺之建</hi>松堂<hi>在府城内蘇軾詩萬松誰種已</hi>
　<hi>摐摐半嶺蒼髯映此邦露重珠纓蒙翠盖風來石齒碎寒江浮空兩竹横南閣倒景扶桑射北窓坐待夕</hi>
　<hi>烽傳海嶠重城歸去踏逢逢</hi>甘泉堂<hi>在府城内宋/知州馬默建</hi>納川亭<hi>在府城北海濵</hi>
　<hi>宋知州劉渙建以海容受百川故名章望之作記</hi>朝陽亭<hi>在文登縣宋慶歴間建取渡海觀日</hi>
　<hi>之義以名</hi>不夜亭<hi>在文登縣/不夜故城</hi>寶花臺<hi>在黄縣故金華宫西北</hi>望海臺<lb/>
　<hi>在文登縣東北一百二十里世傳秦始皇築此臺以望滄海伏琛齊記云始皇欲渡海立此石標為記</hi>
<pb n="KR2k0008_WYG_025-10a"/>
　望仙門<hi>在府城内世傳漢武帝遣方士望仙於此今更為譙樓宋李愿詩樓影空明裏門開望衆</hi>
　<hi>仙緑鬟雲漠漠翠黛月姢姢烟駕知何處星槎記昔年夕陽孤鳥畔渺渺海浮天</hi>
關梁新開海口<hi>在府城北宋慶歴間濬池引海水置刀魚寨以備北兵本朝環以磚城建帥府</hi>
　<hi>于中</hi>畫橋<hi>在府城中/跨黑水</hi>宻水橋<hi>在府城中蓬萊/縣治東跨宻水</hi>天生橋<hi>在府</hi>
　<hi>城南馬鞍山之東兩畔皆深澗中起石岡南北如橋以便往來</hi>沁水橋<hi>在寜海州東五里跨金水</hi>
　<hi>河</hi>浲水橋<hi>在黄縣東/北三里</hi>東良橋<hi>在招逺縣西北五十里</hi>
寺觀開元寺<hi>在府城西南隅唐開元間建</hi>彌勒寺<hi>在寜海州治東宋熈寧間建</hi>褔<lb/>
　聖寺<hi>在福山縣治西金大定間建</hi>普安寺<hi>在黄縣治東北宋元祐間建</hi>延褔寺<lb/>
<pb n="KR2k0008_WYG_025-10b"/>
　<hi>在棲霞縣治西元至正間建</hi>普照寺<hi>在招逺縣治西南/洪武末因舊重脩</hi>興國寺<hi>在莱</hi>
　<hi>陽縣治東南永樂三年重脩</hi>香巖寺<hi>在文登縣管山/都景㤗中重脩</hi>祐徳觀<hi>在府城内</hi>
　<hi>唐開元間建</hi>神清觀<hi>在寜海州東南五十里崑崙郷金㤗和間建即王重陽開烟霞洞處</hi>朝<lb/>
　元觀<hi>在寜海州治西</hi>修真觀<hi>在福山縣南俱/金大定間建</hi>錬陽觀<hi>在招逺縣北三</hi>
　<hi>十里世傳馬丹陽錬丹扵此金人即其䖏建觀</hi>東華觀<hi>在文登縣西五十里金馬丹陽脩道於此</hi>
　<hi>後人遂建觀後有紫府洞洞内有白玉石神像</hi>延真宫<hi>在黄縣蘆山下即盧童子得道之所</hi>太<lb/>
　虛宫<hi>在棲霞縣北一十里即元邱處機得道之所</hi>遊仙宫<hi>在萊陽縣治西南洪武二十四</hi>
　<hi>年因舊重脩</hi>
<pb n="KR2k0008_WYG_025-11a"/>
祠廟曰主祠<hi>在成山之陽</hi>月主祠<hi>在萊山/之麓</hi>陽主祠<hi>在之罘山下舊有秦</hi>
　<hi>始皇所樹石刻字畫剥脫</hi>東牟侯廟<hi>在寜海州/東三里</hi>海神廟<hi>在文登縣南六十里</hi>
　<hi>相傳秦始皇造石橋欲渡海觀日海神為驅石始皇求神相見神曰莫圗我形始皇從之及見左右巧者</hi>
　<hi>潜畫神形神怒曰帝負約可速去</hi>史嗣貞祠<hi>在文登縣治前嗣貞元縣尹有德政縣人建祠</hi>
　<hi>設像而祀之</hi>
陵墓齊康公墓<hi>在之罘山上田和墓齊遷康公於海濵死葬於此土人訛為康王墓</hi>淳于<lb/>
　髠墓<hi>在蔚陽山下髠齊之辯士</hi>李鐸墓<hi>在萊陽縣城東北隅</hi>
古蹟牟城<hi>在褔山縣西北三十里世傳春秋時牟子所築</hi>清陽城<hi>在舊牟平縣東三十里唐</hi>
<pb n="KR2k0008_WYG_025-11b"/>
　<hi>析觀陽縣置尋省</hi>不夜城<hi>在文登縣東北八十里齊地記云古有日夜出見於東萊故萊子立</hi>
　<hi>此城以不夜為名漢置縣屬東萊郡後省</hi>牟平城<hi>在府城東南九十里漢置縣屬東萊郡武帝封</hi>
　<hi>齊孝王渫為牟平侯即此北齊移治黄縣馬嶺之南唐置牟州於此</hi>士鄉城<hi>在黄縣西北一十里</hi>
　<hi>漢書齊有士鄉越有君子里謂此</hi>徐鄉城<hi>在黄縣界内漢置縣屬東萊郡武帝封膠東共王子</hi>
　<hi>為徐鄉侯即此東漢縣省</hi>萊子城<hi>在黄縣東南二十五里古萊子國地名龍門山峽之間鑿石通</hi>
　<hi>道極為險隘俗名萊子關左傳齊侯伐萊萊人使正輿子賂夙沙衛以索馬牛皆百匹齊師乃還即此其</hi>
　<hi>後齊復入萊遷萊子於郳在國之東故曰東萊</hi>萊陽城<hi>在萊陽縣東南二十三里隋大業中築屬</hi>
　<hi>東萊郡唐永徽初為水淹圯遂廢</hi>㡉城<hi>在黄縣南一百二十五里本㡉侯國漢為㡉縣北齊省其</hi>
<pb n="KR2k0008_WYG_025-12a"/>
　<hi>中舊有百枝萊君祠</hi>曲成城<hi>在招逺縣西五十里漢置縣屬東萊郡又為侯國晉改曰曲城隋省</hi>
　挺城<hi>在萊陽縣南七里漢書地理志云挺城屬膠東國後屬東萊郡</hi>昌陽城<hi>在萊陽縣東七</hi>
　<hi>十里漢置縣晉省城東百四十里有黄銀坑唐貞觀初得之</hi>長廣城<hi>在萊陽縣東五十里漢置</hi>
　<hi>縣屬琅琊郡北齊省</hi>育犂城<hi>在寧海州東南一百二十里漢置縣屬東萊郡東漢省</hi>東牟<lb/>
　城<hi>在文登縣西北一十里漢舊縣有鐡官鹽官又為侯國</hi>腄城<hi>在文登縣西七十里漢置縣尋</hi>
　<hi>省</hi>鯀城<hi>在羽山上相傳魏将田豫領兵禦呉将周賀於此築城以居以其地近古殛鯀地故名</hi>
　大入城<hi>在黄縣東北二十里魏司馬懿伐東夷将運粮入新羅築此城以貯之</hi>中郎城<lb/>
　<hi>在黄縣東郡國志石勒遣中郎将石開築此城以防海故名</hi>髙麗戍<hi>在萊陽縣西南九十里司</hi>
<pb n="KR2k0008_WYG_025-12b"/>
　<hi>馬懿討遼東於此置戍故名土人訛為髙麗山</hi>大謝戍<hi>在府城東/北三十里</hi>烏胡戍<hi>在府</hi>
　<hi>城北海中二百五十里烏胡島上二戍皆唐太宗征髙麗時所築</hi>田横寨<hi>在府城與蓬萊閣相</hi>
　<hi>對西北二靣背巨海石壁髙峻昔漢韓信破齊田横東走故寨遺址尚存</hi>
名宦漢劉興居<hi>髙袓孫齊悼惠王肥子誅諸吕有功封東牟侯惠澤及於邦人至今廟祀不絶</hi>
　隋辛公義<hi>牟州刺史有欲爭訟者其鄉閭父老遽相曉曰此盖小事何忍勤勞使君訟者多兩</hi>
　<hi>讓而止</hi>唐嚴浚<hi>開元中登州刺史有治/行吏畏其威民安其政</hi>五代李萬超<hi>周登</hi>
　<hi>州團練使重均田租境内肅然</hi>郭進<hi>周登州刺史郡多㓂盗悉為剪除部内肅清吏民千餘詣闕請</hi>
　<hi>立屏盗碑世宗命近臣撰文賜之</hi>宋侍其曙<hi>真宗時知登州會嵗飢請漕江淮米以賑貧乏</hi>
<pb n="KR2k0008_WYG_025-13a"/>
　<hi>活者甚衆</hi>劉渙<hi>知登州益治刀魚船<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>海冦㓂/不敢犯吏民懐其惠詔嘉奨之</hi>李師中<hi>知登</hi>
　<hi>州在官不貴威罰務以信服人范仲淹冨弼皆薦其有王佐才</hi>榮諲<hi>京東轉運使萊陽産銀砂民有</hi>
　<hi>私採者事露安撫使欲論以刼盗諲曰山澤之利人得有之所盗者豈民財耶貸免甚衆</hi>馬黙<hi>知登</hi>
　<hi>州宋法謫配沙門島者有定額後頗溢數砦主李慶以官粮不贍投額外者于海黙為奏請更定配島法</hi>
　<hi>凡二十條溢數而年深無過者移登州自是全活者衆其後蘇軾知登州父老迓於路曰公為政愛民能</hi>
　<hi>如馬使君否</hi>蘇軾<hi>知登州未一月召為禮部郎中在郡雖未久然士薰其化民安其政恨其去之</hi>
　<hi>速</hi>劉潛<hi>知蓬萊縣能為古文有孝行代還道/聞母暴疾亟歸母沒遂一慟而絶</hi>宗澤<hi>通判</hi>
　<hi>登州境内官田數百頃皆不毛之地嵗輸萬餘緡率横取於民澤奏免之時朝廷遣使由登州結女真謀</hi>
<pb n="KR2k0008_WYG_025-13b"/>
　<hi>夾攻契丹澤嘆曰天下自此多事矣</hi>金李自牧<hi>棲霞縣令專尚徳化政簡訟清邑中大治</hi>史<lb/>
　嗣真<hi>文登縣令正直不受私謁發奸擿伏庭無留訟及代去民立生祠祀之</hi>吳邦傑<hi>登州</hi>
　<hi>判官為元兵所得驅令攻城邦傑曰吾荷國恩詎忍攻吾君之城與之酒食不顧乃被殺</hi>元史繼<lb/>
　民<hi>招逺縣尹先是民鮮知禮繼民興學以教之由是翕然從化去後民立碑以頌之</hi>王鼎臣<lb/>
　<hi>棲霞縣尹未朞年政化大行而澤及於民風俗為之一變去後民思慕之</hi>陳子恒<hi>招逺縣尹㢘而</hi>
　<hi>能寛毁譽不動其心有争訟者造于庭子恒以大義曉之自是有欲訟者皆望城而止</hi>張元禮<lb/>
　<hi>以指揮使守寜海州有劇賊㩀文登元禮一夕馳至㧞其城賊黨就擒民頼以安</hi>張起巖<hi>褔山</hi>
　<hi>縣學教諭值縣官捕蝗移攝縣事聴斷明允其民相率曰若得張教諭為真縣尹吾屬何患焉後陞同知</hi>
<pb n="KR2k0008_WYG_025-14a"/>
　<hi>登州事</hi>本朝張鳯<hi>洪武初文登知縣亷明正直剛毅果斷惠濟惸獨興崇學校去後人思慕</hi>
　<hi>之</hi>林弼<hi>洪武初登州知府慈惠愛民/政平訟理尤以文學馳名</hi>叚堅<hi>由福山知縣陞知登</hi>
　<hi>州府器識宏逺持守剛正所至吏民懷服治行東藩稱第一云省志</hi>蔣賢<hi>永樂間知蓬萊</hi>
　<hi>縣公亷勤慎賦役均平歴九載吏民懷服省志</hi>李敬<hi>文登縣知縣識大體急時務有良吏風遷</hi>
　<hi>去民為之立碑省志</hi>劉淵<hi>宏治間知黄縣政尚寛和民有訟者折之以理民即悅服歴問</hi>
　<hi>民間疾苦慰勞勤惓旱禱輒應及去民立去思碑省志</hi>陳韜<hi>正徳間為招逺縣丞值流</hi>
　<hi>賊攻掠韜率衆死守城䧟被執不屈死之事聞贈登州府通判省志</hi>
流寓劉佺<hi>其先樂安人仕元官至驃騎上將軍益州都府同知兵馬都總管行</hi>
<pb n="KR2k0008_WYG_025-14b"/>
　<hi>元帥府事後改治登州因家焉</hi>寗秀<hi>其先河間人授昭列大夫同知般陽路總管府事致</hi>
　<hi>仕因居焉</hi>
人物周淳于髠<hi>齊人博聞强記其學無所主其諫説慕晏嬰之為人嘗再見梁惠王皆無所言</hi>
　<hi>惠王恠之髠曰吾前見時王志在驅逐後見時王志在音聲王大駭曰信然後見王一語連二日夜無倦</hi>
　<hi>王欲待以卿相之位謝去廼厚賜之終身不仕</hi>秦淳于越<hi>黄縣人髠之後仕為博士以諫知名</hi>
　漢李忠<hi>黄人仕為郎以好禮脩整稱更始時與任光同奉光武累以戰功封中水侯從平龎萌遷</hi>
　<hi>丹陽太守圗形雲臺</hi>劉寵<hi>牟平人宗室子父丕博學號為通儒寵以明經舉孝亷遷會稽太守郡中</hi>
　<hi>大化徴為将作大匠山隂五六老叟人齎百錢送寵且曰自明府下車狗不夜吠民不見吏故自扶奉送</hi>
<pb n="KR2k0008_WYG_025-15a"/>
　<hi>寵為人選一大錢受之累遷司徙太尉</hi>劉岱<hi>寵弟方之子方官至山陽太守董卓入洛陽岱從侍</hi>
　<hi>中出為兖州刺史虛己愛物為士人所附黄巾賊入兖州岱擊之戰死</hi>劉繇<hi>與兄岱齊名興平中</hi>
　<hi>為掦州刺史袁術據淮南繇乃移居曲阿遣兵拒術加掦州牧振武将軍及孫䇿東渡遂保豫章時中國</hi>
　<hi>喪亂士友多南奔繇擕接收養與同優劇甚得名稱</hi>太史慈<hi>黄縣人北海相孔融聞其名而竒之</hi>
　<hi>數餽問其母及融為黄巾所圍慈為説劉備求援兵以觧其圍孫䇿東渡以慈為建昌都尉慈猿臂善射</hi>
　<hi>弦不虛𤼵嘗從討賊賊縁樓上行詈以手持樓棼慈引弓射之矢貫手着棼其妙如此</hi>三國劉<lb/>
　基<hi>繇子年十四居繇喪盡禮故吏饋餉皆無所受仕吳官至光䘵勲</hi>王基<hi>曲城人少孤為叔父</hi>
　<hi>公孫撫育仕魏為中書侍郎時盛脩宫室百姓勞瘁基上䟽切諫嘗從征毋邱儉畫䇿平賊遷鎮南将軍</hi>
<pb n="KR2k0008_WYG_025-15b"/>
　<hi>後封東武侯史稱其學行堅白垂稱著績可為國之良臣</hi>唐淳于難<hi>髠之後隋末兵亂與弟朗</hi>
　<hi>帥衆保障登州民頼以安武徳中拜登州刺史封晉國公朗萊州刺史封燕國公</hi>宋淳于雍<lb/>
　<hi>髠之後仕為太子中舎年甫强仕即乞歸養王旦贈以詩有云純孝敦時俗髙風自古人</hi>王居卿<lb/>
　<hi>登州蓬萊人以進士累官京東轉運使青州河貫城時中苦泛溢為害居卿即城立飛梁設樓櫓下建門以</hi>
　<hi>啟閉人誦其智</hi>孫思恭<hi>登州人擢進士累官天章閣待制性不忤物犯而不校篤於事上有所見</hi>
　<hi>必宻䟽以聞歐陽修出政府思慕救解之坐是出知江寜府思恭精於歴數當世鮮有及之者</hi>李常<lb/>
　<hi>登州人性鯁直太守李師中榜其閭曰遺直坊蘇軾為作詩曰當時邦人化市無朝飲豚我作遺直詩過</hi>
　<hi>者式其籓</hi>髙敏<hi>登州人為涇原指揮使歴利州都監數與西夏戰多所斬獲後以援兵不至中流矢</hi>
<pb n="KR2k0008_WYG_025-16a"/>
　<hi>卒贈嘉州刺史録其三子為侍監殿直</hi>金郭長倩<hi>文登人登經義乙科為秘書少監兼户部</hi>
　<hi>郎中脩起居注嘗撰石决明傳為時人所稱所著有崑崙集</hi>趙格<hi>萊陽人明昌間與弟直同登進</hi>
　<hi>士第格為汾州觀察判官直累遷寜昌軍節度使</hi>元隋世昌<hi>棲霞人父寶徙居萊陽世昌渉</hi>
　<hi>獵書史善騎射常持鐵鎗重四十餘斤能左右擊刺仕至安逺大将軍與宋戰百餘合所在克㨗卒封定</hi>
　<hi>海侯謚忠勇</hi>姜彧<hi>萊陽人頴悟好學為左右司郎中時李壇反彧從諸将取之彧勸主将下令勿</hi>
　<hi>妄殺由是生活者衆遷知濵州課民種桑滿野人謂之太子桑官至行䑓御史中丞</hi>劉傑<hi>佺之子號</hi>
　<hi>萊山官至昭永将軍杭州路總管兼府尹弟昌官至廣武将軍管軍萬户鎮嘉興路昌子鐸授威徳将軍</hi>
　<hi>管軍千户鎮杭州</hi>于玠<hi>萊陽縣人㤗定中授同知濟南路緫管府事官至騎都尉卒贈河南伯孫</hi>
<pb n="KR2k0008_WYG_025-16b"/>
　<hi>諒累官至中山知府</hi>本朝趙仁<hi>寜海州人洪武初以薦起家累遷五軍都督府斷事以審獄平</hi>
　<hi>允擢都御史調兵部尚書卒</hi>髙翼<hi>棲霞人洪武中以才行卓異仕于朝累官至都察院左都御史</hi>
　<hi>體貎出衆人敬畏之後命佐師征雲南</hi>于守禮<hi>萊陽縣人洪武中以通經舉用才識過人歴任</hi>
　<hi>有聲累官陜西按察司僉事</hi>解延年<hi>棲霞人正統中進士授户部郎出知順慶府政先徳化郡</hi>
　<hi>民祠之著有物類稿行于世省志</hi>李鐸<hi>萊陽人𢎞治中進士授行人擢刑科給事中大理寺少卿</hi>
　<hi>常奉命安置西夷上勞其功尋轉都御史值大同之變特命撫之卒遣官諭祭營葬省志</hi>陳鼎<hi>登州</hi>
　<hi>人𢎞治間舉進士為禮科給事中以争辨不屈巨璫罷歸嘉靖改元復任陜西叅議時逆賊猖獗聲震三</hi>
　<hi>輔鼎悉平之擢副使兵偹延綏畨夷梗化三十餘年鼎至撫馭有方後哈宻事竣陞浙江按察使轉應天</hi>
<pb n="KR2k0008_WYG_025-17a"/>
　<hi>府尹卒官省志</hi>孫䘵<hi>棲霞人宏治間進士擢户部主事會稽大同糧儲為逆瑾禁錮後知揚州有善</hi>
　<hi>政進秩山西右叅政仍知府事性骯髒雖上官劾之屹不動累官浙江右布政省志</hi>
列女林氏<hi>寜海州人任仲文妻家甚貧年二十八而寡姑患風疾不良於行林氏旦暮扶侍惟勤撫</hi>
　<hi>育三子皆有成卒年一百三嵗</hi>方氏<hi>名友弟寜海人林貞妻也年二十八夫卒守節姑多疾方善事</hi>
　<hi>之及姑卒行喪奠哭如儀撫四子可傳可企可任可信俱成立年八十二卒學士宋濓撰墓誌銘省志</hi>
　劉氏<hi>萊陽人董讓妻夫卒守節洪武二十一年旌表貞節省志</hi>楊芳妻孫氏<hi>萊陽人方</hi>
　<hi>舉鄉試卒孫為守節成化十年旌表之省志</hi>張氏<hi>寜海州人王麒妻麒令靖海及卒子軒甫三嵗</hi>
　<hi>張守節教其子軒後舉進士成化十四年旌表省志</hi>畢氏<hi>文登人邢和妻和亡畢為守節𢎞治十年</hi>
<pb n="KR2k0008_WYG_025-17b"/>
　<hi>事聞旌表貞節省志</hi>閻氏<hi>萊陽人曲漙妻正徳六年賊入城執閻欲汚之不屈鎗仆地已而聞夫被</hi>
　<hi>殺遂自縊旌表又按萊陽死流賊旌節婦者亦不及盡書姑記此云省志</hi>葉氏<hi>蓬萊人衛琮妻夫喪</hi>
　<hi>葉以節自守嘉靖初有司具事上聞省志</hi>
仙釋麻姑<hi>或云建昌人脩道於牟州東南姑餘山宋政和中封真人元夷堅志云劉氏鯉堂前有大</hi>
　<hi>槐忽夣一女官自稱麻姑乞此樹脩廟劉謾許之既寤異其事後數日風雷大作失槐所在即詣麻姑廟</hi>
　<hi>槐已臥其前矣重和初賜額曰顯異</hi>丘處機<hi>棲霞人自號長春子兒時有相者謂其異日當為神</hi>
　<hi>仙宗伯年十九為全真學元太袓召之見每言欲一天下必在不嗜殺人又言為治在敬天勤民長生在</hi>
　<hi>清心寡欲嘗禱雨及退熒惑皆有驗</hi>禧果<hi>本青州壽光人年八嵗被元兵掠至沙漠遂投金山寺師</hi>
<pb n="KR2k0008_WYG_025-18a"/>
　<hi>僧勝廸甚器重之勝廸死南還洪武十九年至遼東官司異之送至京師偹言明哈赤将士萬餘人皆有</hi>
　<hi>䧏心朝廷命宋國公往沙漠招安果如所言上賚賜甚厚後與禧海游至濟南住正覺寺永樂元年遷登</hi>
　<hi>州棲霞創法勝庵于縣東金山鄉九年八月一日無疾而化省志</hi>
　　萊州府<hi>東至登州府萊陽縣界一百八十里西至青州府昌樂縣界二百六十里南至</hi>
　　　<hi>青州府諸城縣界三百五十里北至海崖九百里自府治至京師一千四百里至南京一</hi>
　　　<hi>千五里</hi>
　　　<hi>糧三十二萬三千一百石零</hi>
建置沿革禹貢青州之域天文危分野古萊夷地春秋<lb/>
<pb n="KR2k0008_WYG_025-18b"/>
　為萊子國齊侯遷萊子于郳在國之東故曰東萊秦<lb/>
　屬齊郡漢始析置東萊郡治掖縣屬青州東漢徙治<lb/>
　黄縣晉改東萊國復治於掖劉宋仍改為郡徙治曲<lb/>
　城後魏分青州置光州領東萊郡同治於掖隋初罷<lb/>
　郡改光州為萊州後復為東萊郡唐為萊州天寶初<lb/>
　改東萊郡乾元初復為萊州宋屬京東東路金於州<lb/>
　置定海軍元初廢軍以州屬益都路後屬般陽路本<lb/>
　朝洪武九年陞為萊州府領州二縣五<lb/>
<pb n="KR2k0008_WYG_025-19a"/>
　掖縣<hi>附郭本漢舊縣為東萊郡治晉属東萊國北齊以曲城當利二縣省入隋至元並為萊州治本</hi>
　<hi>朝因之編户三十八里</hi>平度州<hi>在府城南一百里漢有平度縣屬東萊郡東漢置膠東縣属北</hi>
　<hi>海國晉属濟南郡後魏属北海郡隋改為膠水郡属東萊郡唐宋金元並為萊州本朝洪武中陞縣為平</hi>
　<hi>度州属萊州府編户二一百三十六里領縣</hi>濰縣<hi>在州西一百八十里本漢下宻縣属膠東國隋改北</hi>
　<hi>海縣唐置濰州治北海縣尋廢州以縣属青州宋建北海軍尋復為濰州金属山東東路元属益都路本</hi>
　<hi>朝省縣入州又改州為縣属萊州府後改𨽻平度州編户八十六里</hi>昌邑縣<hi>在州西一百二十里</hi>
　<hi>本漢都昌縣属北海郡後魏省隋復置屬青州唐廢宋始置昌邑縣属濰州金元因之本朝初属萊州府</hi>
　<hi>後改隸平度州編户九十四里</hi>膠州<hi>在府城南二百二十里本春秋介國地漢為黔陬縣地属琅琊</hi>
<pb n="KR2k0008_WYG_025-19b"/>
　<hi>郡晉属城陽郡後魏置膠州取境内膠水為名隋置膠西縣以黔輙縣省入唐省州入髙宻縣宋置臨海</hi>
　<hi>軍金改為膠西縣属宻州元復置膠州属益都路本朝省縣入州又改今属編户九十三里領縣二</hi>髙<lb/>
　宻縣<hi>在州西五十里本齊晏平仲封邑漢置髙宻縣取境内宻水為名文帝時為膠西國宣帝改為</hi>
　<hi>髙宻國東漢國除以縣属北海郡晉属城陽郡宋属髙宻郡隋唐皆属宻州元属膠州本朝因之編户八</hi>
　<hi>十八里</hi>卽墨縣<hi>在州東一百二十里本齊國地以其地臨墨水故曰卽墨漢置縣為膠東國治</hi>
　<hi>東漢属北海國晉屬濟北國北齊省隋復於不夜縣城東北二十七里復置卽墨縣即今治元属膠州本</hi>
　<hi>朝改属萊州府後復屬膠州編户八十五里</hi>
郡名東萊<hi>漢名</hi>
<pb n="KR2k0008_WYG_025-20a"/>
形勝土踈水闊山髙海深<hi>寰宇記</hi>風土甲扵青齊<hi>齊舊志</hi>羅<lb/>
　山亘其東濰水阻其西神山距其南渤海枕其北<hi>俱郡</hi>
　<hi>志</hi>負海舄鹵<hi>元志其地瘠薄負海瀉/鹵蠶穀少而人民寡</hi>襟帶山河<hi>同上</hi>
風俗朴魯少文義<hi>隋志東萊人尤朴魯故特少文義</hi>人性剛强<hi>寰宇記人性剛</hi>
　<hi>强志氣緩慢語聲上形容大此水土之風也</hi>俗尚嚚訟<hi>宋史仇悆傳</hi>風流儒雅<lb/>
　<hi>膠州志</hi>好經術矜功名<hi>元志男通魚鹽之利女習緝紡之業士淳朴而好經術矜功名</hi>
山川福山　禄山<hi>俱在府城西北五里二山相峙俱産温石福山俗名斧山峯嶺髙峻北臨</hi>
　<hi>滄海北魏刺史崔挺欲於頂上營觀宇父老云嶺上有龍道恐不可久立挺曰人龍相去何逺之有虬龍</hi>
<pb n="KR2k0008_WYG_025-20b"/>
　<hi>倐忽豈一路乎遂營之</hi>大基山<hi>在府城東一十里上有道士谷巘崿蒼翠泉流潺湲松竹花卉</hi>
　<hi>為一郡最世傳後魏鄭文公脩真扵此金劉國樞有記碑刻尚存</hi>馬鞍山<hi>在府城東南三十里</hi>
　<hi>沽水源𤼵於此又有金山雄山土山軍山優㳺山皆在界内</hi>寒同山<hi>在府城東三十五里一名</hi>
　<hi>神山掖水源𤼵扵此</hi>大豁山<hi>在平度州西二十里虞鄉城東南有豁口即此與小豁山相峙中通</hi>
　<hi>驛路</hi>嵖岈山<hi>在平度州北三/十里山形嵖岈</hi>金泉山<hi>在平度州東南四十里一名金錢山</hi>
　<hi>産桔梗防風</hi>明堂山<hi>在平度州東北四十里與/巨青山連産烏頭天雄</hi>六曲山<hi>在平</hi>
　<hi>度州東五十里</hi>墨山<hi>在平度州東北六十里山之/石色如墨墨水源𤼵扵此</hi>孤山<hi>在濰縣西</hi>
　<hi>四十里禱雨於此多應山之神曰廣靈侯夷齊廟亦在焉郡志孤山之風可肅薄夫</hi>塔山<hi>在濰縣東</hi>
<pb n="KR2k0008_WYG_025-21a"/>
　<hi>南六十里東丹河源𤼵於此元志有方山在縣西南五十里亦謂東丹河源發處疑即此山之誤</hi>几<lb/>
　山<hi>在濰縣西南八十里山形如几西丹河𤼵源於此</hi>擂鼓山<hi>在濰縣南一百里白浪河發源</hi>
　<hi>扵此</hi>陸山<hi>在昌邑縣南四十里漢封霍光為博陸侯食邑于此故山以陸名唐天寶六年賜名霍侯</hi>
　<hi>山</hi>小珠山<hi>在膠州南九十里/錯水出此入海</hi>大珠山<hi>在膠州南一百二十里海濵上</hi>
　<hi>有石室俗傳晉陳仲舉隱此得仙</hi>鐵橛山<hi>在膠州西南一百二十里膠水源𤼵扵此一名膠山</hi>
　礪阜山<hi>在髙宻縣西北五十里産礪石</hi>天井山<hi>在卽墨縣東十餘里上有井極甘號天井</hi>
　<hi>井北二十餘里平地三穴湯泉出焉若有風從西北來則湯極熱</hi>石城山<hi>在即墨縣東南三十</hi>
　<hi>里淮渉水源發扵此</hi>女姑山<hi>在即墨縣西南三十里上有明堂及女姑祠遺址世傳漢武帝所建</hi>
<pb n="KR2k0008_WYG_025-21b"/>
　<hi>不其太一仙人祠九此其一也又東有中祠山天雪山皆有神祠遺址世傳皆漢九祠之所</hi>不其<lb/>
　山<hi>在即墨縣東南四十里三齊記漢鄭𤣥嘗教授此山下有草大如薤葉長尺餘堅韌異常號康成書</hi>
　<hi>帯草又名馴虎山因童恢呪虎之事而名之也</hi>勞山<hi>在即墨縣東南六十里海濵山有二其一髙大</hi>
　<hi>曰大勞其一差小曰小勞齊記㤗山雖言大不如東海勞逢萌歸自遼東養志脩道於此</hi>隂山<hi>在即</hi>
　<hi>墨縣東南八十里上有小池水旱不増减傍有石人及馬迹秦始皇幸琅琊嘗駐馬扵此</hi>三山島<lb/>
　<hi>在府城北五十里海之南岸史記封襌書八祠三山為隂主即此祠址尚存</hi>蜉蝣島<hi>在府城西</hi>
　<hi>北一百里遥望島在海中若蜉蝣然</hi>石臼島<hi>在膠州南一百里海中金主亮将由海道襲浙江以</hi>
　<hi>兵圍海州宋髙宗令副總管李寳督海舟捍禦寶至膠西石臼島敵舟已泊唐島相距僅一山時北風盛</hi>
<pb n="KR2k0008_WYG_025-22a"/>
　<hi>寳禱於石臼神俄有風自拖樓中來如撞鐘聲衆咸奮引舟握刀待戰風駛舟疾過山薄敵寳命火箭環</hi>
　<hi>射延燒敵數百艘叱壯士躍登其舟短兵擊刺殺溺渡者甚衆金主方濟淮聞膠西之敗大怒召諸帥約日</hi>
　<hi>江於是内變被弑</hi>田横島<hi>在即墨縣東北一百里四靣環海去岸二十五里横衆五百人死扵</hi>
　<hi>此</hi>神仙洞<hi>在府城東南一十五里有洞七曰虛皇三清五袓六真長生披雲靈官有神仙石像</hi>
　<hi>四十九尊</hi>盞石<hi>在府城北五十里北臨大海有一磐石此方員五歩上有汙罇狀世傳秦始皇於</hi>
　<hi>鑿盞以盛酒醯祈祭百神</hi>墜星石<hi>在府城東/北七十里</hi>海眼石<hi>在平度州北四十五里石</hi>
　<hi>立如柱俗傳其下即海眼</hi>海<hi>在府城北九十里西北環昌邑濰縣界東南環膠州即墨縣界唐髙適詩</hi>
　<hi>聖代務平典輶軒推上才迢亭溟海際曠望滄波開駟牡未遑息三山安在哉巨鰲不可釣髙浪何崔嵬</hi>
<pb n="KR2k0008_WYG_025-22b"/>
　<hi>湛湛朝百谷茫茫連九垓邑流納廣大觀異增遲回日出見魚目月圎如蚌胎跡非想像到心似精靈猜</hi>
　<hi>逺色𢃄孤嶼虛聲<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>殷雷風行越裳貢水遏天吳災</hi>掖河<hi>源發府城東南寒同山西流經城西又西</hi>
　<hi>北流會南陽河入于海</hi>萬嵗河<hi>在府城東北三十里兩岸皆沙秦始皇漢武帝皆禱于此</hi>
　小沽河<hi>源發府東南馬鞍山東南流經平度膠州即墨縣界入海</hi>大沽河<hi>源𤼵登州府黄</hi>
　<hi>縣蹲犬山南流經平度州與小沽河合通名為沽河左傳沽尤以西注云沽即大沽河尤即小沽河</hi>白<lb/>
　浪河<hi>在濰縣治東源出擂鼓山北流入海唐北海令竇琰嘗引此水溉田</hi>東丹河<hi>一名東于</hi>
　<hi>河源𤼵濰縣塔山下流至夀光縣界復達本縣境東北流入海</hi>西丹河<hi>一名西于河源𤼵濰縣凡</hi>
　<hi>山經昌樂縣西下流合東丹河東北入海</hi>濰水<hi>自宻州諸城縣界流入髙宻縣境經昌邑濰縣界東</hi>
<pb n="KR2k0008_WYG_025-23a"/>
　<hi>北入海漢韓信伐齊囊沙壅濰水以破楚將龍且即此俗呼為淮河</hi>墨水<hi>源發平度州墨山南流經</hi>
　<hi>膠州即墨縣界入海</hi>膠水<hi>源𤼵鐵橛山北過宻州五弩山鹵水入焉又北過髙宻縣注瀦澤與張奴</hi>
　<hi>水合由澤北入新河經平度州昌邑縣界入海</hi>淮渉水<hi>源發即墨縣石城山西南流經縣治西一</hi>
　<hi>里許北流三里復西南流入海</hi>天澤泉<hi>在膠州南三十/五里禱雨輙應</hi>温泉<hi>在卽墨縣東四</hi>
　<hi>十里傍有凉泉土人甃池引二泉同注于中以便澡浴</hi>渇橛泉<hi>在即墨縣東南三十里世傳宋</hi>
　<hi>太祖過此渇甚用杖鑿地得泉故名</hi>龍泉<hi>在卽墨縣北二十里泉凡二穴相去五十餘歩世傳嘗有</hi>
　<hi>龍上昇二泉隨而湧出</hi>潄玉泉<hi>在平度州/西二十里</hi>聖水池<hi>在平度州東一十五里池</hi>
　<hi>方九尺四時不竭禱雨輙應</hi>八角池<hi>在濰縣東二十五里傍有龍池禱雨輙應</hi>芙蓉池<lb/>
<pb n="KR2k0008_WYG_025-23b"/>
　<hi>在昌邑縣西北二十里舊有臺已毁郡志云都昌地名芙蓉齊七十二城之一池之名疑取此義</hi>輪<lb/>
　井<hi>在府城東北一十里石穴下洞井口如輪無雕琢㾗</hi>天井<hi>在天井山周圍尋尺深不可測水澄</hi>
　<hi>清不竭世傳有龍潜焉</hi>定者渠<hi>在平度州南七十里流入膠水漢武帝征和四年行幸東莱臨</hi>
　<hi>大海上耕于鉅定即此</hi>濰水隄<hi>在昌邑縣東五里宋/時築之以防濰水</hi>九穴泊<hi>在髙</hi>
　<hi>宻縣西北泊有九溝故名又縣東北有都泊二泊俱去縣二十五里</hi>
土産海藻　文蛤<hi>膠州昌邑即墨濰縣出</hi>牛黄　温石　五色石<lb/>
　<hi>潤澤可作噐皿俱掖縣出</hi>烏頭<hi>平度/州出</hi>海錯　金　錫<hi>俱膠州出</hi>　鐵<lb/>
　鹽<hi>卽墨縣出</hi>貲布<hi>府境出</hi>
<pb n="KR2k0008_WYG_025-24a"/>
公署萊州衞<hi>在府治東洪武三年建</hi>靈山衞<hi>在膠州東/南九十里</hi>鼇山衞<hi>在卽</hi>
　<hi>墨縣東四十里俱洪武二十一年建</hi>膠州守禦千户所<hi>在膠州城内洪武五年建</hi>浮<lb/>
　山守禦千户所<hi>在即墨縣南九十里</hi>雄崖守禦千户所<hi>在卽墨縣東北</hi>
　<hi>九十里</hi>
學校萊州府學<hi>在府治東宋眀道間建本朝宣徳四年重脩</hi>平度州學<hi>在州治東</hi>
　<hi>南洪武十六年因舊重脩</hi>膠州學<hi>在州治東南金大定間建本朝洪武三年重脩</hi>掖縣學<lb/>
　<hi>在府治西南舊在城南門外成化三年徙置於此</hi>濰縣學<hi>在縣治東南洪武三年建正統十一</hi>
　<hi>年重脩</hi>髙宻縣學<hi>在縣治東元至元間建本朝洪武元年重建景㤗三年増脩</hi>昌邑<lb/>
<pb n="KR2k0008_WYG_025-24b"/>
　縣學<hi>在縣治東洪武三年建永樂十四年重脩</hi>即墨縣學<hi>在縣治東元至元間建本朝洪</hi>
　<hi>武元年重脩</hi>
書院鄭𤣥書院<hi>在卽墨縣東南二十五里</hi>東萊書院<hi>在府治西南宋儒吕袓謙以先</hi>
　<hi>世萊州人世號東萊先生後人慕之為立書院於此祠之本朝景㤗五年重脩</hi>
宫室靖共堂<hi>在濰縣東南五十五里燕慕容若褆所建取小雅靖共爾位之意名之宋吴瓌有記</hi>
　<hi>碑刻尚存今訛呼為太公堂</hi>無訟堂<hi>在府治宋建政和三年有石月先生作記詞意質潤</hi>受<lb/>
　宣堂<hi>在府城東南隅世傳邱處機脩煉于此遼金聘之皆不起及元聘之即就道郡人因名其堂曰</hi>
　<hi>受宣</hi>三山亭<hi>在府城北世傳漢武帝時建以其可望海中蓬萊瀛洲方丈三山故名宋蘇軾詩東</hi>
<pb n="KR2k0008_WYG_025-25a"/>
　<hi>海名碧環西北卷蓬萊雲光與天色直到三山廽</hi>望海臺<hi>在府城東秦始皇所築</hi>幸臺<lb/>
　<hi>在府城南門漢武帝東遊海上訪安期生登此臺當時碑刻尚存今已剥落</hi>仙人臺<hi>在平度州</hi>
　<hi>東北五十里青山下列仙傳膠東公沙宿飲白鶴泉得仙嘗遊石臺之上即此其臺四絶今不可登陟</hi>
　麓臺<hi>在濰縣西南二十里漢公孫宏讀書扵此</hi>燕臺<hi>在府治東北二里南陽慕容徳以東萊掖</hi>
　<hi>城為青州治因築此臺</hi>
關梁掖水橋<hi>在府治西跨掖河</hi>萬嵗橋<hi>在府城東北三十里跨萬嵗河</hi>膠河橋<lb/>
　<hi>在平度州西八十里跨膠水</hi>沽尤橋<hi>在平度州東八/十里跨沽河</hi>白浪橋<hi>在濰縣東</hi>
　<hi>門外跨白浪河</hi>流飯橋<hi>在濰縣西北四十里跨西丹河世傳昔人造橋有飯自上流而下衆工取</hi>
<pb n="KR2k0008_WYG_025-25b"/>
　<hi>之適充其食故名</hi>王黨橋<hi>在髙宻縣東/一十五里</hi>亭口橋<hi>在髙宻縣北四十里俱跨</hi>
　<hi>膠水</hi>淮渉橋<hi>在即墨縣治/南跨淮渉水</hi>石灣橋<hi>在昌邑縣東北一十五里</hi>沽河橋<lb/>
　<hi>在膠州東北三十里</hi>
寺觀資聖寺<hi>在府城南門外金大定間建</hi>妙覺寺<hi>在府城内元中統五年建</hi>圎明<lb/>
　寺<hi>在平度州治西北元貞元間建</hi>洪褔寺<hi>在膠州城南元/至正六年建</hi>石佛寺<hi>在濰</hi>
　<hi>縣治東南</hi>崇聖寺<hi>在昌邑縣治東俱/洪武初因舊重脩</hi>感化寺<hi>在髙宻縣治東北洪武間</hi>
　<hi>因舊重建</hi>慶成寺<hi>在即墨縣治東正/統間因舊重修</hi>青羅觀<hi>在府城内永樂間因舊重</hi>
　<hi>脩</hi>德真觀<hi>在平度州治東/北元至元間建</hi>大微觀<hi>在膠州城南宣徳初因舊重脩</hi>迎<lb/>
<pb n="KR2k0008_WYG_025-26a"/>
　真觀<hi>在卽墨縣治南元元統間建</hi>萬夀宫<hi>在府城東神山下元至治初建内有石洞七每</hi>
　<hi>洞皆有石像</hi>玉清宫<hi>在濰縣治北/元至元中建</hi>玉真宫<hi>在昌邑縣治西北洪武間因舊</hi>
　<hi>重脩</hi>
祠廟東海廟<hi>在府城西一十八里四海之一本朝載在祀典事詳濟南府東嶽廟</hi>夷齊廟<lb/>
　<hi>在孤山上有伯夷叔齊二廟以伯夷避紂居北海之濵後人因祀之有元時封爵碑刻存焉</hi>孫子<lb/>
　廟<hi>在昌邑縣西北三十里孫臏仕齊食邑于此故祀之</hi>鄭司農廟<hi>在髙宻縣北五十里司農</hi>
　<hi>漢鄭𤣥也</hi>四知廟<hi>在昌邑縣治東北後漢楊震之任東萊太守道經昌邑故所舉茂才王宻為昌</hi>
　<hi>邑令懐金遺震震却之宻曰暮夜無知者震曰天知地知我知子知何謂無知宻慚而去廟因以名按今</hi>
<pb n="KR2k0008_WYG_025-26b"/>
　<hi>昌邑非漢舊邑後人以其名同故立廟扵此</hi>六灣龍神廟<hi>在府城北三十里廡下有潭水</hi>
　<hi>渟滀而静深世傳有龍潜焉又西有五龍祠禱雨皆應</hi>貧女廟<hi>在平度州東六十里貧女不知</hi>
　<hi>何許人世傳其夫行戍女裹粮從之夫死女乞棺葬之遂自殺時人哀之立廟祀焉</hi>先賢祠<hi>在即</hi>
　<hi>墨縣學元髙宻縣尹秦裕伯記其畧曰古莘董侯治即墨之二年嵗豐民和有廢必舉改建孔子廟學期</hi>
　<hi>年而廟成乃以故廟西廡易簷改塗為先賢祠自戰國及兩漢以功名著茲土者得九人焉曰卽墨大夫</hi>
　<hi>者三史逸其名曰安平君田單曰齊王田横曰諌議大夫王吉曰京兆尹王駿曰膠東相王成曰不其令</hi>
　<hi>童恢皆假像而祀之用以少牢</hi>孔融廟<hi>在濰縣治東宋政和四年建碑刻尚存本朝成化間重脩</hi>
　<hi>增祀北海諸賢黎淳記</hi>黄忠宣公祠<hi>在昌邑縣治南成化四年建祀本朝尚書黄福</hi>
<pb n="KR2k0008_WYG_025-27a"/>
陵墓寗戚墓<hi>在平度州西六十里戚齊桓公相</hi>婁敬墓<hi>在膠州西三十五里敬齊人漢</hi>
　<hi>關内侯墓舊有祠</hi>王吉墓<hi>在卽墨縣東五/十里吉漢臣</hi>鄭𤣥墓<hi>在髙宻縣西北五十</hi>
　<hi>里唐貞觀中嘗禁樵採髙士傳袁紹屯官渡請𤣥隨營𤣥不獲已載病從至魏郡卒葬扵劇東後歸葬礪</hi>
　<hi>阜</hi>戴綸墓<hi>在髙宻縣東十五里宻官侍郎/仁宗朝以辨論激上怒被箠死</hi>儀智墓<hi>在髙</hi>
　<hi>宻縣五里子銘孫漙官御史皆祔</hi>譚漙墓<hi>在昌邑縣/西五里</hi>孫洪墓<hi>在昌邑縣西五</hi>
　<hi>里</hi>李介墓<hi>在髙宻縣/東五里</hi>藍章墓<hi>在卽墨縣東北五里</hi>
古蹟沙丘城<hi>在掖縣界内世傳商紂所築即秦始皇崩處唐李白詩我來竟何事髙卧沙丘城城</hi>
　<hi>邊有古樹日夕連秋聲</hi>宻城<hi>在昌邑縣東南二十五里春秋紀子帛莒子盟于宻即此</hi>都昌<lb/>
<pb n="KR2k0008_WYG_025-27b"/>
　城<hi>在昌邑縣界内齊景公封晏子以都昌辭省而不受即此漢為縣属北海郡隋因之唐</hi>介根城<lb/>
　<hi>在膠州西南五里左傳齊侯伐莒侵介根即此漢置計斤縣</hi>卽墨故城<hi>在平度州東南六十</hi>
　<hi>里齊舊邑入戰國時田單破燕兵于此漢為膠東郡治傍有樂毅城世傳樂毅攻即墨時所築</hi>龍且<lb/>
　城<hi>在髙宻縣西南五十里楚將龍且所築</hi>祓城<hi>在膠州西南七十里漢祓縣</hi>盧郷城<lb/>
　<hi>在平度州西北五十里漢縣北齊廢隋復置唐省入昌陽縣</hi>當利城<hi>在府城西南三十六里漢</hi>
　<hi>縣北齊廢隋復置唐省入掖縣</hi>皋虞城<hi>在卽墨縣東五十里漢置縣武帝封膠東康王子建為皋</hi>
　<hi>虞侯即此王莾改曰盈廬</hi>不其城<hi>在卽墨縣西南二十/七里漢置縣北齊省</hi>夷安城<hi>在髙</hi>
　<hi>宻縣境故萊夷縣濰邑漢置夷安</hi>城隂城<hi>在髙宻縣西南四十里有漢鄭𤣥碑云即髙宻城也</hi>黔<lb/>
<pb n="KR2k0008_WYG_025-28a"/>
　陬城<hi>在髙宻縣西南十里故介國漢為黔陬縣</hi>平夀城<hi>在濰縣西南三十里漢置縣隋廢</hi>
　曲臺城<hi>在府境唐置縣後省入掖縣</hi>北海廢縣<hi>在濰縣城内隋初為髙宻縣後改曰</hi>
　<hi>北海宋置濰州扵此本朝改州為縣北海縣亦省入</hi>膠西廢縣<hi>在膠州城内隋置此縣元扵縣</hi>
　<hi>置膠州本朝省縣入州</hi>膠水廢縣<hi>在平度州城内本漢膠東縣隋改曰膠水本朝省入州</hi>
　萬里沙<hi>在府城東北三十里夾萬嵗河兩岸沙長三百里漢武帝元封元年大旱祈萬里沙即此</hi>
　寒亭<hi>在濰縣東北三十里古寒國浞封此</hi>斟亭<hi>在濰州東南五十里古斟尋國也</hi>
名宦周田單<hi>燕樂毅破齊下齊七十餘城惟莒即墨未下即墨人推單為將單與燕人對壘六年</hi>
　<hi>卒以火牛破敵復定齊地</hi>漢董仲舒<hi>為膠西王相王頗縱恣數害二千石及仲舒至王聞其賢</hi>
<pb n="KR2k0008_WYG_025-28b"/>
　<hi>大善遇之仲舒正身以率下數上疏諫爭教令國中所居稱治</hi>張敞<hi>山陽太守聞渤海膠東盗起自</hi>
　<hi>請治之乃徵拜膠東相既至明設購賞開羣盗令相捕斬除罪吏追捕有功者上名尚書由是羣盗解散</hi>
　<hi>國中遂平</hi>王成<hi>膠東相治甚有聲勞来不怠流民自占八萬餘口宣帝下詔褒之賜爵闗内侯</hi>薛<lb/>
　宣<hi>不其丞琅琊太守趙貢行縣見宣甚恱察其廉遷樂浪都尉丞</hi>杜宻<hi>北海相宦官子弟為令長</hi>
　<hi>姦惡者輙捕案之行部到髙宻見鄭𤣥知其異噐即召署郡職</hi>童恢<hi>不其令吏民有犯法者隨方開</hi>
　<hi>喻其善者則嘉勞之教民耕織種收境内清淨牢獄空虛流民歸者二萬餘嘗有呪虎之異人作歌以頌</hi>
　<hi>之</hi>楊震<hi>為東萊太守/以清白馳譽</hi>吴祐<hi>膠東相政惟仁簡以身率物有爭訴者輙閉閤自責</hi>
　<hi>然後斷其訟吏人懷而不忍欺</hi>石苞<hi>東萊太守盗賊/歛迹治聲赫然</hi>第五種<hi>髙宻侯相時徐</hi>
<pb n="KR2k0008_WYG_025-29a"/>
　<hi>兖盗起髙宻介二州間種大積粮儲勤勵吏士士賊聞不敢犯其境流民歸者嵗至數千家</hi>三國<lb/>
　王修<hi>魏初平中守髙宻令縣有孫氏素豪俠民有相刼者賊匿於孫氏吏不能執修將吏民圍之孫</hi>
　<hi>氏懼乃出賊由是豪强懾服</hi>南北朝崔挺<hi>魏光州刺史風化大行散騎常侍張彛謂曰入</hi>
　<hi>境觀政獨聞清使之名掖縣有老人自言嘗使林邑得美玉藏之海島垂六十年今仰逢明政願奉之挺</hi>
　<hi>不受及代去老㓜追送縑帛亦不納</hi>唐竇琰<hi>長安中北海令甚有治聲穿渠引白浪水曲折三十</hi>
　<hi>里以溉田時號竇公渠</hi>宋許仲宣<hi>知北海軍度其山川形勢謂可為州郡圗上之遂陞軍為</hi>
　<hi>濰州</hi>楊羙<hi>北海軍使為政尚簡易民皆徳/之及召還民數百詣闕乞留</hi>李斌<hi>淳化中萊州團</hi>
　<hi>練使勤於政理人服其清慎</hi>郭勸<hi>通判萊州州民霍亮為仇人誣罪死吏受賕傅致之勸為辨理</hi>
<pb n="KR2k0008_WYG_025-29b"/>
　<hi>得免</hi>張㫖<hi>知萊州葉清臣舉其材堪將帥范/仲淹歐陽脩復薦其鷙武有謀畧</hi>張燾<hi>知濰州濰</hi>
　<hi>多圭田率計畝徵絹而蠲河役燾不肯踵例廢法還其役入省扵舊五之四告吏曰吾知守己而已無妨</hi>
　<hi>後人汝勿著為式</hi>宗澤<hi>知掖縣部使者得㫖市牛黄澤報曰方時疫癘牛飲其毒則結為黄今和</hi>
　<hi>氣横流牛安得黄使者怒欲劾邑官澤曰此澤意也獨䘖以聞</hi>仇悆<hi>髙宻縣丞攝縣事剖訟如流事</hi>
　<hi>無淹夕民至懐餅餌以俟决遣州命悆攝司録既行邑氓萬餘邀留或追拜馬首遂擁歸縣劇㓂起萊宻</hi>
　<hi>間戒其黨母犯髙宻境民頼以安</hi>韓浩<hi>知濰州建炎初金人攻城浩率衆拒守城䧟與通判朱庭</hi>
　<hi>傑皆力戰死權北海縣丞王允功司理王薦皆全家䧟沒</hi>元隋寶<hi>萊州節度判官入為髙宻令所</hi>
　<hi>至有能名</hi>本朝董俊<hi>萊州知府為政亷平寛/猛得宜民樹碑頌其美</hi>馬伯行<hi>昌邑縣丞</hi>
<pb n="KR2k0008_WYG_025-30a"/>
　<hi>為政亷平人不敢干以私粗衣糲食澹如也其妻子乗間言公居官乃澹薄如是伯行怒曰爾欲使我爲</hi>
　<hi>善耶欲使我為非耶</hi>王真<hi>鼇山衞指揮永樂中妖賊唐賽兒黨率衆圍諸城真率兵一百五十人擊</hi>
　<hi>敗賊衆盡戮之械首惡送京師擢真都指揮僉事</hi>薛璘<hi>萊州知府亷明節儉惠利及民卒于官吏</hi>
　<hi>民悲號如䘮父母先守兖州以萊州守易之兖民歌曰莫将萊州土來換兖州金其愛慕如此省志</hi>　崔恭<lb/>
　<hi>正徳間知萊府尚徳化緩刑罰政平訟理逺近恱服蝗飛入境禱于神皆飛入海死民感其徳立祠祀之官至吏部</hi>
　<hi>尚書省志</hi>董鼐<hi>天順間知膠州勸農桑興學校旱禱/屢應民多頼其恵祀于名宦省志</hi>宋兊<hi>成化間知</hi>
　<hi>濰縣以徳化民政務悉舉民感其徳奏留得復任去後立祠祀之省志</hi>李楘<hi>𢎞治間以光禄少卿同知青州</hi>
　<hi>擢知萊州時有屯土牧養為民患者皆悉力以免葺學興教萊人立石頌之尋乞歸特陞山東右㕘政致仕省志</hi>
<pb n="KR2k0008_WYG_025-30b"/>
人物周寗戚<hi>齊人微時嘗飯牛扣牛角歌曰南山矸白短石爛中有鯉魚長尺半生不逢堯與舜禪</hi>
　<hi>布單衣纔至骭從昬飯牛至夜半長夜漫漫何時旦齊桓公聞之命後車載之賜之衣冠授以卿位</hi>晏<lb/>
　嬰<hi>萊之夷維人相齊景公食不重肉妾不衣帛一狐裘三十年盡忠補過名顯諸侯</hi>漢蓋公<lb/>
　<hi>膠西人善治黄老言曹參為齊相使人召問之對曰治道貴清淨而民自定推此類具言之参用其言齊</hi>
　<hi>國大治</hi>費直<hi>東萊膠東人治易長扵卦筮為單父令所著有彖象繫辭十篇文言觧說上下經</hi>
　王吉<hi>琅琊皋虞人舉賢良為昌邑王中尉王雖不遵道亦知敬禮及王即帝位以淫亂廢昌邑羣臣</hi>
　<hi>皆誅惟吉以忠直數諫正得免官至諫議大夫謝病歸吉與貢禹為友世稱王陽在位貢禹彈冠言其取</hi>
　<hi>舎同也</hi>王駿<hi>吉子以孝亷為郎因薦轉諫議大夫累遷京兆尹先是京兆有趙廣漢張敞王尊王</hi>
<pb n="KR2k0008_WYG_025-31a"/>
　<hi>章及駿皆有能名時稱前有趙張後有三王後代薛宣為御史大夫</hi>王崇<hi>駿子以父任為郎歴刺史</hi>
　<hi>郡守治有能名建平中為御史大夫平帝初拜大司空封扶平侯時王莾秉政崇謝病避莾就國卒自吉</hi>
　<hi>至崇世以清亷名</hi>鄭崇<hi>髙宻人哀帝時為尚書僕射每曵革履進見上曰我識鄭尚書履聲其見</hi>
　<hi>寵眷如此後以直諫忤㫖下獄死天下哀之</hi>逢萌<hi>北海都昌人家貧為亭長既而嘆曰大丈夫安</hi>
　<hi>能為人役哉遂去之長安時王莾殺其子宇萌謂友人曰三綱絶矣不去禍將及人即掛冠都城門擕其</hi>
　<hi>家属浮海客扵遼東及光武即位始還勞山累徵不起</hi>司馬筠<hi>東萊人隱居教授不應辟命信</hi>
　<hi>誠行乎鄉里鄉人有所計爭輙曰敢祝少賔乎不直者終無敢言少賔均字後位至侍中</hi>房鳳<hi>不其</hi>
　<hi>人以射䇿乙科為太史掌故舉方正為縣令都尉失官王根薦鳳明經通達擢為光禄大夫仕至青州牧</hi>
<pb n="KR2k0008_WYG_025-31b"/>
　<hi>明榖梁春秋世傳其學</hi>王扶<hi>掖縣人少脩節行客居不其所在人化其徳太傅鄧禹辟致之杖䇿</hi>
　<hi>歸鄉里後拜議郎永平中劉復著漢徳頌盛稱扶為名臣</hi>鄭𤣥<hi>北海髙宻人入關從馬融受學後歸</hi>
　<hi>鄉里學徒相隨者數百千人國相孔融深敬之𤣥嘗道遇黄巾賊數萬人見𤣥皆拜相約不敢入縣境袁</hi>
　<hi>紹帥冀州大會賔客競設異端百家互起𤣥隨方辨對咸出問表莫不嘆服</hi>晉劉毅<hi>掖人㓜有</hi>
　<hi>孝行厲清節大康初為司隸校尉紏正豪右京師肅然武帝嘗問朕可方漢何帝對曰桓靈帝曰吾雖不</hi>
　<hi>徳以桓靈方之不亦甚乎毅曰桓靈賣官錢入官庫陛下賣官錢入私門以此言之殆不如也帝笑曰桓</hi>
　<hi>靈不聞此言今朕有直臣固不同也累遷尚書左僕射</hi>侯史光<hi>掖縣人受學於同縣劉夏舉孝</hi>
　<hi>亷為散騎常侍兼侍中與皇甫陶茍廙持節循省風俗及還奏事稱㫖累遷少府卒詔以其家素貧儉睗</hi>
<pb n="KR2k0008_WYG_025-32a"/>
　<hi>錢五十萬</hi>劉暾<hi>毅子正直有父風累遷侍御史武庫火尚書郭彰率人自衛而不救火暾詰之彰曰</hi>
　<hi>我能截君角暾勃然曰君何敢持寵作威福天子法冠而欲截其角乎彰伏不敢言後為左丞正色立朝</hi>
　<hi>三臺清肅</hi>劉𦙍<hi>掖縣人美姿容善交時豪舉賢良辟司空掾並不就避亂依兾州刺史邵續續欲䧏</hi>
　<hi>石勒𦙍持不可令歸琅琊王即晉元帝也帝賢𦙍命為丞相参軍累遷江州刺史</hi>南北朝唐<lb/>
　永<hi>北海平夀人祖揣北海太守父倫青州刺史永少耿介有將帥才仕魏為北地太守遷幽州刺史夷</hi>
　<hi>人垂淚遮留隨數日始得出境後封平壽伯子陵少習武藝遷車騎大將軍</hi>唐瑾<hi>永次子温恭有</hi>
　<hi>噐量博渉經史仕周官至司空中大夫為六俊之最甚見器重所得禄賜常散之宗族卒諡曰方</hi>隋<lb/>
　叚文振<hi>北海期原人祖夀魏滄州刺史父威周洮州刺史文振膽智過人明達時務初仕周以戰</hi>
<pb n="KR2k0008_WYG_025-32b"/>
　<hi>功拜柱國入隋封龍岡縣令從伐陳累功累遷光禄大夫伐遼東卒於軍贈右僕射謚曰襄子銓位武牙</hi>
　<hi>將弟文操為武賁郎將</hi>杜松贇<hi>北海人性剛烈重名義仕為石門隊正見賊被執賊使招䧏松</hi>
　<hi>贇至城下乃大呼曰官軍大來賊旦暮禽翦矣賊以刀築其口松贇大罵而死贈朝請大夫本郡太守</hi>
　髙構<hi>北海人仕為雍州司馬有能名徵拜吏部侍郎所舉杜如晦房𤣥齡等皆公輔器論者謂有知</hi>
　<hi>人之鍳</hi>唐張允濟<hi>青州北海人初仕隋為武陽令以愛利為行道不拾遺遷髙陽郡丞吏民</hi>
　<hi>畏恱貞觀初擢幽州刺史</hi>蔣欽緒<hi>萊州膠水人工文辭擢進士第為太常博士中宗親郊祝欽明</hi>
　<hi>建言皇后應亞獻詔禮官議衆欲曲意阿徇欽緒獨陳不可諸儒壯其節累遷汴魏二州刺史</hi>蔣沇<lb/>
　<hi>欽緒子博學有名以孝亷授洛陽尉與兄演溶弟清俱為才吏有名乾元中歴四縣令美政流行郭子儀</hi>
<pb n="KR2k0008_WYG_025-33a"/>
　<hi>軍出其縣敕麾下曰蔣沇賢令毋撓其清也累遷大理卿持法明審號稱職</hi>五代吕夢竒<lb/>
　<hi>萊州人仕唐累官至户部侍郎子龜圗周起居郎徙家河南龜圗弟龜祥仕宋以殿中丞知夀州因家焉</hi>
　<hi>龜圗子蒙正為宰相蒙休舉進士官至殿中丞龜祥子蒙亨舉進士髙等累官大理寺丞夢巽虞部貟外</hi>
　<hi>郎蒙周進士及第蒙亨子即宰相夷簡</hi>韓熙載<hi>濰州北海人唐進士名聞京洛以父為明宗所</hi>
　<hi>殺奔江南事李氏累官中書侍郎光政殿學士卒贈僕射謚文靖熙載才氣俊逸善為文性髙簡無所卑</hi>
　<hi>屈江左號為韓夫子云</hi>宋王景<hi>掖人五代之際累破契丹官至侍中宋加太保封平原郡王追</hi>
　<hi>封岐王謚文靖</hi>滕中正<hi>北海人有才幹累官諫議大夫權御史中丞振舉綱憲人咸稱之二子𤣥</hi>
　<hi>錫𤣥晏並舉進士</hi>孫祖徳<hi>北海人父航淮南轉運祖徳以進士為吏部侍郎致仕嘗上䟽論章</hi>
<pb n="KR2k0008_WYG_025-33b"/>
　<hi>獻太后當還政郭皇后不當廢世稱其鯁直子珪江東轉運使</hi>蔡齊<hi>膠水人舉進士第一儀狀俊偉</hi>
　<hi>舉止端肅其宗見之曰得人矣詔金吾給七騶以寵之累官参知政事屢進讜言出知潁州卒贈兵部尚</hi>
　<hi>書謚文忠從子延慶舉進士歴官户部侍郎</hi>劉閴<hi>北海人從出塞遇敵矢貫左耳戰不顧衆服其</hi>
　<hi>勇又從文彦博討貝州賊戰功第一累官宣武神衛都指揮使後與夏人戰有功以左金吾大將軍致仕</hi>
　呉奎<hi>北海人舉五經累官至同知諫院後除参知政事出知青州司馬光言奎名望素重不當罷去</hi>
　<hi>廼召復職既而論王安石新法仍黜知青州卒謚文肅奎少甚貧既貴買田為義莊以賙族黨朋友卒之</hi>
　<hi>日家無餘貲</hi>王仲寶<hi>髙宻人初補尉職以捕盗功累遷涇原路總管安撫副使任福戰敗别將</hi>
　<hi>來觀被圍仲寳救之㧞觀出圍時諸將皆沒惟仲寳與觀得還後除左屯衛大將軍致仕</hi>侯䝉<hi>髙宻</hi>
<pb n="KR2k0008_WYG_025-34a"/>
　<hi>人舉進士歴殿中侍御史因星變䟽十事徽宗納之西師失利帝將責五路將十八人皆寘死䝉被㫖按</hi>
　<hi>問力為申理帝遂釋之歴陞中書侍郎與蔡京不恊出典外任卒謚文穆</hi>辛次膺<hi>萊州人政和初</hi>
　<hi>進士累官至参知政事孝友清介立朝謇諤如成閔湯思退之属皆有所劾仕宦五十年無纎毫掛吏議</hi>
　<hi>為政貴清淨先徳化所至有聲</hi>綦崇禮<hi>髙宻人徙北海祖及父皆中進士崇禮累官翰林學士從</hi>
　<hi>髙宗南渡詔令悉出其手凡一詔下讀者輙感動所著有文集</hi>徐承珪<hi>掖人嘗仕為賛皇令㓜失</hi>
　<hi>父母與兄弟三人及其族三十口同居其里中木連理𤓰異蔓同實事聞詔名其郷曰孝感里曰和順</hi>
　初暐<hi>膠水人第進士歴官集賢院知濰州母喪廬墓衰麻䟽食經六冬有白烏白兎馴擾墳側狀聞</hi>
　<hi>詔賜粟帛</hi>金范成進<hi>其先莒人後家濰州性倜儻有大志負氣任俠膂力過人貞祐之亂成進</hi>
<pb n="KR2k0008_WYG_025-34b"/>
　<hi>籍鄉里以自蔽義宗出汴成進將五千人從之賜以王爵</hi>元王國昌<hi>髙宻人仕為千户世祖召</hi>
　<hi>問軍旅之事奏對甚悉嘗奉命往髙麗境黒陽山覘海道波濤洶湧從者皆勸之還國昌神色自若直抵</hi>
　<hi>其處始返子通以戰功為副都指揮</hi>張緝<hi>膠州人性孝能文至正中為㤗州幕職棄之飬親居揚州</hi>
　<hi>兵亂遇害</hi>本朝殷哲<hi>膠州人洪武初以貢士𤼵身有才識累官中書左丞士林重之</hi>薜禄<lb/>
　<hi>膠州人洪武末有靖難功永樂初營建北京禄董其事復從征北方宣徳初從征武定州屢立戰功進爵</hi>
　<hi>太保陽武侯為將勇智兼備紀律嚴明善撫士卒裹創赴鬬有進無退故所嚮成功卒追封鄞國公謚忠</hi>
　<hi>武</hi>黄福<hi>昌邑人風采凝重器量宏偉洪武中鄉貢入太學歴官龍江左衛經歴上書論國大計超</hi>
　<hi>拜工部侍郎永樂間陞尚書改北京刑部尚書交阯平福往鎮之交人戴之如父後代歸交人叛福佐師</hi>
<pb n="KR2k0008_WYG_025-35a"/>
　<hi>征之失利交人獲福拜且泣䕶送出境累遷少保兼南京户部尚書前後屢上䟽論事皆切時務多見施</hi>
　<hi>行憂國忘家老而彌篤卒之日家無百緡</hi>儀智<hi>髙宻人由教官歴知髙郵州寳慶府所至寛厚得民</hi>
　<hi>心陞廣東布政使簡易凝重得藩臣體召為禮部左侍郎遇事務别是非不少附會尋侍東宫講學年八</hi>
　<hi>十致仕卒子銘仕至兵部尚書</hi>王璡<hi>昌邑人洪武中以儒士舉任邑學訓𨗳歴陞寜波知府杜私謁</hi>
　<hi>清吏弊以造就人才為急或夜分至學以察諸生勤怠毁郡中淫祠以葺公宇寮属曰廟神極靈冝避其</hi>
　<hi>禍進曰吾欲正民心耳神禍非所懼也卒毁之性亷介儉約厨無丼雋去之日行李蕭然父老追而贐之</hi>
　<hi>一無所受</hi>李公諒<hi>濰縣人性沉重寡言以賢良舉擢翼城知縣時兵燹之餘民不聊生公諒教民</hi>
　<hi>拾野萊槐豆五易水煑之以濟饑民免流離驛中夜常有怪使客靡寜公諒移牒城隍神其怪遂滅終廣</hi>
<pb n="KR2k0008_WYG_025-35b"/>
　<hi>州知府</hi>侯庸<hi>平度州人登洪武乙丑進士第為吏科給事中有才幹嘗署吏部事尋陞吏部左侍</hi>
　<hi>郎以勤勉見稱</hi>張信<hi>掖縣人性至孝母病求醫弗效遂仰天𤼵誓引刀於脅下取肝和麵湯以食母</hi>
　<hi>母遂愈事聞旌表擢尚寶司丞陞少卿</hi>薛禄<hi>膠州人洪武末有靖難功永樂初營建北京禄董其</hi>
　<hi>事復從征北方宣徳初從征武定州屢立戰功進爵太保封陽武侯禄為将智勇兼偹紀律嚴明善撫士</hi>
　<hi>卒故所向成功卒追封鄞國公謚忠武省志</hi>儀銘<hi>智之子天性孝友由兵科給事中陞翰林編修</hi>
　<hi>宣廟實録成陞侍讀正統間額森犯順謀謨征伐之力居多轉南京禮部侍郎遷兵部尚書兼太子太保</hi>
　<hi>卒贈太師謚忠襄省志</hi>譚溥<hi>昌邑人宣徳中舉進士累官遼東苑馬寺少卿剗除馬政之弊邉用</hi>
　<hi>仰給陞陜西左布政使清介自特志進南京户部侍郎卒勅封諭祭省</hi>孫洪<hi>昌邑人景㤗間進士兵部</hi>
<pb n="KR2k0008_WYG_025-36a"/>
　<hi>主事以選調功陞郎中會中宫崩喪禮一從擬議累遷副都御史賑撫流民咸得其宜省志</hi>馮續<lb/>
　<hi>昌邑人天順進士由兵部主事歴官丼肅廵撫都御史所至輒有政聲省志</hi>李介<hi>髙宻人第進士</hi>
　<hi>擢監察御史以直諫被廷笞累遷僉都御史廵撫宣府尋召入佐院清簡自持不事苛刻時稱得體進兵</hi>
　<hi>部侍郎值北敵犯邉奉命督軍至則宣揚威徳召募訓練脩葺偹禦前後訃上邉事二十餘條皆切實用</hi>
　<hi>卒贈兵部尚書省志</hi>藍章<hi>即墨人成化間舉進士按兩浙山西彈劾不避轉僉都御史忤逆瑾左遷</hi>
　<hi>通判撫州瑾敗復起廵撫陜西時蜀保兒冦掠漢中章選將練兵殱其首惡餘黨悉平漢中立祠祀之仕</hi>
　<hi>終南京刑部侍郎為時名臣省志</hi>崔衍<hi>膠州人任北平衞經歴以亷能稱陞河間府知府幹濟有</hi>
　<hi>力善政著聞召為刑部侍郎省志</hi>
<pb n="KR2k0008_WYG_025-36b"/>
列女王氏雙女<hi>膠州人宋靖康間王氏姊妹與姑避難為兵所得兵見二女羙欲挟以行二女</hi>
　<hi>紿之曰放姑還當從汝兵即縱姑去二女行至途中相謂曰我閥閱家豈為賊所汙俱投海死其親属收</hi>
　<hi>其尸而理之曰雙女塜</hi>張氏<hi>金監察御史李英妻居濰州元兵至入其家盡以財物與之猶令其</hi>
　<hi>上馬曰汝品官妻當復為夫人張曰我死則為李氏鬼頓坐不起遂見殺追封隴西郡夫人英官至中丞</hi>
　欒氏<hi>掖縣人金縣吏相琪妻紅襖賊䧟掖琪與欒氏及子俱被執欒有姿色賊殺琪及其子而誘之</hi>
　<hi>欒奮起以頭觸賊罵曰我豈為犬彘所汚者哉賊怒殺之追封西河君</hi>王氏<hi>平度州人車勸妻勸</hi>
　<hi>為青州總管卒王誓不再適子文昇亦早卒婦陶氏守節如姑洪武三十二年旌表省志</hi>王三妻<lb/>
　<hi>季氏髙宻人王歿季為守節正統八年有司聞其事旌之曰貞節省志</hi>李氏<hi>膠州人王山兒妻山</hi>
<pb n="KR2k0008_WYG_025-37a"/>
　<hi>兒早亡李為守節天順間旌表貞節省志</hi>趙錢兒<hi>膠州人劉倫妻正徳六年流賊入其家值趙搗</hi>
　<hi>衣奮杵擊賊會賊大至遂遇害事聞旌表省志</hi>劉氏<hi>濰縣人靈山衞指揮劉竒之子也正徳六年為</hi>
　<hi>賊所執欲犯之大罵觸石而死旌表省志</hi>
仙釋徐問真<hi>濰州人有道術與歐陽脩善一日求去甚力脩留之不可曰我友罪我與公卿遊脩</hi>
　<hi>使人送之果有鉄冠丈夫長八尺餘俟于道周以瓢覆酒于掌中以飲提笥童子遣囬不知所在童子亦</hi>
　<hi>發狂莫知所終嘗敎脩引氣愈足疾蘇軾試之亦驗</hi>明浄<hi>髙宻人少出家味定為業後南逰天台日</hi>
　<hi>至村中化食回值羣虎皆張口閉目若有饑相净乃以題抄飯納其口中明日化食囬虎又如前人皆異</hi>
　<hi>之唐貞觀三年旱召净至京祈雨大獲丼霖海内有年乃度僧三千以酬之後還義勝寺竟莫測其所終</hi>
<pb n="KR2k0008_WYG_025-37b"/>
　<hi>云</hi>僧一庵<hi>懷萊人元末遊遼東觀東萊有秀氣卓錫大澤山中填澗谷立殿宇從者益衆禪行</hi>
　<hi>甚髙能前知坐乳泉石下夜有虎守卧晝則伏之洪武初設僧官選授之圎寂之前預作偈曰生本無生</hi>
　<hi>滅本無滅太虛浮雲紅爐㸃雪省志</hi>
　　遼東都指揮使司<hi>東至鴨渌江五百六十里西至山海關一千一十五里南</hi>
　　　<hi>至旅順海口七百三十里北至開原三百四十里自都司至京師一千七百里至南京三</hi>
　　　<hi>千四百里</hi>
建置沿革禹貢冀青二州之域舜分冀東北為幽州即<lb/>
　今廣寧以西之地青東北爲營州即今廣寜以東之<lb/>
<pb n="KR2k0008_WYG_025-38a"/>
　地天文箕尾分野戰國屬燕秦以幽州為遼西郡營<lb/>
　州為遼東郡漢初因之武帝拓朝鮮地并割遼東屬<lb/>
　邑置樂浪𤣥莵真番臨屯四郡漢末為公孫度所㨿<lb/>
　三國魏置東夷校尉居襄平而分遼東昌黎等五郡<lb/>
　置平州晉改遼東郡為國仍𨽻平州尋為慕容廆所<lb/>
　據後魏仍為遼東郡隋初又為髙句麗所據唐征髙<lb/>
　麗復其地置盖遼二州又置都督府九又置安東都護<lb/>
　以統之尋為渤海大氏所㩀五代時地入契丹阿保<lb/>
<pb n="KR2k0008_WYG_025-38b"/>
　機修遼東故城以居名曰東平郡尋陞南京又改為<lb/>
　東京金初因之後置遼陽府元為東京路尋改遼陽<lb/>
　路本朝洪武四年置定遼都衞八年改為遼東都指<lb/>
　揮使司十年革所屬州縣置衞永樂七年復置安樂<lb/>
　自在二州今領衞二十五州二<lb/>
　定遼中衞<hi>附郭本漢襄平遼陽二縣及遼東郡治所晉廢遼復置遼陽縣為東平郡附郭本朝</hi>
　<hi>洪武十年罷縣十七年置衞</hi>定遼左衞<hi>附/郭</hi>定遼右衞<hi>附郭</hi>定遼前衞<lb/>
　<hi>附郭已上三衞俱洪武四年置為千户所十年陞為衞</hi>定遼後衞<hi>附郭洪武四年初置名</hi>
<pb n="KR2k0008_WYG_025-39a"/>
　<hi>東衞治得利嬴城尋徙治于此八年改為定遼後衞</hi>東寧衞<hi>附郭洪武十三年置五千户所曰東</hi>
　<hi>寧女直南京海洋草河各領所部夷人十九年置衞併五所為左右前後四千户所仍置中及中左二千</hi>
　<hi>户所以謫戌者實之</hi>海州衞<hi>在都司城南一百二十里本盖牟地髙麗為沙卑城渤海國為南海</hi>
　<hi>府遼為海州南海軍治臨溟縣金天徳初改為澄州元廢本朝洪武元年置衞</hi>盖州衞<hi>在都司城</hi>
　<hi>南二百四十里本遼東郡地髙麗為盖牟城唐置盖州渤海因之遼以路通辰韓改為辰州陞奉國軍附</hi>
　<hi>郭置建安縣金為盖州元屬遼陽路省縣入州本朝洪武九年廢州置衞</hi>復州衞<hi>在都司城南四</hi>
　<hi>百二十里本盖牟地遼為遷民縣屬黄龍府後置復州懷德軍改縣曰永寜金改永寜曰永康元州縣並</hi>
　<hi>廢本朝洪武十四年置衞</hi>金州衞<hi>在都司城南六百里本盖牟地唐置金州元廢本朝洪武四年</hi>
<pb n="KR2k0008_WYG_025-39b"/>
　<hi>置衞尋調所領中左千户所守旅順海口</hi>廣寜衞<hi>在都司城西四百二十里本漢遼東之無慮縣</hi>
　<hi>西部都尉治所晉属平州唐置巫閭守捉城渤海為顯徳府地置顯州奉先軍金改為廣寜府領廣寜望</hi>
　<hi>平閭陽鍾秀四縣元改府為路衞本朝廢州縣洪武二十三年置</hi>廣寜中衞廣寜左<lb/>
　衞　廣寜右衞<hi>以上三衞俱在廣寜衞城内洪武二十七年置初治大凌河永樂元年徙</hi>
　<hi>治于此</hi>義州衞<hi>在都司城西北五百四十里本秦遼西郡絫縣東漢末為山戎所據唐始建城</hi>
　<hi>遼號宜州崇義軍金改為義州治𢎞政縣元省縣州属大寜路本朝州廢洪武二十二年置衞</hi>廣寜<lb/>
　後屯衞<hi>在義州衞城内洪武二十五年置初治舊懿州永樂八年徙治于此</hi>廣寜中屯<lb/>
　衞<hi>在都司城西北六百里本漢之無慮縣地晉時為慕容氏所㩀置西樂郡隋唐以來地皆空虛遼始</hi>
<pb n="KR2k0008_WYG_025-40a"/>
　<hi>建錦州臨海軍金属大定府元属大寧路治永樂縣本朝洪武二十四年置衞宣徳三年於城南二十里</hi>
　<hi>松山堡置中左千户所屬焉</hi>廣寜左屯衞<hi>在故錦州城内洪武二十四年置宣徳三年於</hi>
　<hi>城東四十里大凌河増置中左千户所屬焉</hi>廣寜右屯衞<hi>在都司城西五百四十里洪武</hi>
　<hi>二十六年置初冶十三山二十七年徙治扵此</hi>廣寜前屯衞<hi>在都司城西九百六十里秦為</hi>
　<hi>遼西郡地漢因之晉時慕容皝置集寜縣唐僑置營州後改為瑞州遼改為萊州附郭置來賔縣金改曰</hi>
　<hi>宗州後復為瑞州元省縣入州属大寜路本朝洪武二十五年置衞宣徳三年於城西五十里急水河増</hi>
　<hi>置中前千户所城東五十里杏林堡増置中後千户所屬焉</hi>寜逺衞<hi>在都司城西七百七十里</hi>
　<hi>本廣寜前屯中屯二衞地宣徳三年於此築城置衞又於城東五十里塔山别置中左千户所於城西四</hi>
<pb n="KR2k0008_WYG_025-40b"/>
　<hi>十里小沙河别置中右千户所屬焉</hi>瀋陽中衞<hi>在都司城北一百二十里本挹婁國地唐時渤</hi>
　<hi>海置瀋州遼置興遼軍後改曰昭徳金改為顯徳軍元改為瀋陽路治遼陽故城本朝洪武二十年置衞</hi>
　<hi>後又以城東北八十里撫順千户所城北四十里蒲河千户所來屬</hi>鐵嶺衞<hi>在都司城北二百四</hi>
　<hi>十里古有鐵嶺城在金衞治東西五百里接髙麗界洪武二十一年置衞於彼二十六年徙今治即遼金</hi>
　<hi>時嚚州故地也二十九年調所領左右千户所於城南六十里懿路城永樂八年復調中千户所扵懿路</hi>
　<hi>正統四年又調中左千户所扵城南三十里汎河俱仍屬衞</hi>三萬衞<hi>在都司城北三百三十里</hi>
　<hi>古肅慎氏地後曰挹婁元魏時號曰勿吉隋曰黑水靺鞨唐貞觀二年始以其地為燕州開元中置黑水</hi>
　<hi>府以其部長為都督刺史而置長史以監之元和以後復屬渤海為上京龍泉府契丹攻渤海黑水乗間</hi>
<pb n="KR2k0008_WYG_025-41a"/>
　<hi>復其地號熟女真後滅遼遂建都國號曰金後遷都於燕改此為會寜府號上京元改為開元路本朝洪</hi>
　<hi>武二十一年置烏哲野人竒爾摩哩女直軍民府二十二年罷府置衞</hi>遼海衞<hi>在開元城内洪武十</hi>
　<hi>一年置初治牛家庄二十六年徙治於此</hi>安樂州　自在州<hi>俱永樂七年置治開元城</hi>
　<hi>内所領新附夷人後徙自在州治於都司城内</hi>
郡名遼東<hi>秦名</hi>東平<hi>遼/名</hi>遼陽<hi>金名</hi>
形勝負山阻河控制東土　秦築鄣塞以限要荒　臨<lb/>
　閭之西海陽之北地實要衝<hi>以上俱元志</hi>東北一都會<hi>開元</hi>
　<hi>志南鎮長白之山北浸鯨川之海三京故國五國故城亦東北一都會也</hi>絶塞寒無樹平<lb/>
<pb n="KR2k0008_WYG_025-41b"/>
　沙勢盖天<hi>唐張喬遼東昑</hi>
風俗人多僑居俗各異好<hi>圗册</hi>性悍善騎射<hi>元志</hi>人性淳實<lb/>
　務農桑粗習文禮<hi>廣寜志</hi>有中國之風<hi>舊志箕子所封之地俗漸敎化</hi>
　<hi>人不為盗自漢以䧏淪入東夷流民雜居俗寖澆薄然久被聲教頗有中國之風</hi>
山川首山<hi>在都司城西南十五里連海州衞界山頂平石之上有掌指之狀泉出其中挹之不竭晉</hi>
　<hi>司馬懿圍公孫淵於襄平有星從首山墜城東南即此唐太宗征髙麗嘗駐驆其顛數日勒石紀功因改</hi>
　<hi>為駐驆山</hi>平頂山<hi>在都司城東一百里山周三十里其頂平敞可耕稼有泉湧出以石八角甃之</hi>
　<hi>其中有魚</hi>千山<hi>在都司城南六十里峯巒叢宻中有龍泉祖越中會香巖等寺下有羅漢洞龍泉</hi>
<pb n="KR2k0008_WYG_025-42a"/>
　華表山<hi>在都司城東六十里因丁令威化鶴而得名俗呼為横山</hi>通明山<hi>在都司城南九</hi>
　<hi>十里俗名窟龍山下有洞</hi>安平山<hi>在都司城東南一/百里上有鐵塲</hi>龍鳳山<hi>在都司城</hi>
　<hi>東南大蟲江𤼵源於此</hi>敖拉山<hi>在都司城東北五百/里大梁水源𤼵於此</hi>鳯凰山<hi>在都</hi>
　<hi>司城東三百六十里上有壘石古城可容十萬衆唐太宗征髙麗嘗駐驛於此又金州衞東亦有之</hi>石<lb/>
　城山<hi>在盖州衞東北一十五里上有石城城中有泉世傳唐太宗征髙麗土人居此以避兵</hi>竈<lb/>
　突山<hi>在盖州衞東北一十五里羣山環繞中有孤峯特起若竈突然故名</hi>布霧山<hi>在盖州衞</hi>
　<hi>東南一百一十里其山最髙嘗有雲霧在其上</hi>明山<hi>在復州衞東一十里元志有明王山在遼陽東</hi>
　<hi>三十里謂髙句麗王之子曰東明葬其上以地考之疑即此山</hi>屏風山<hi>在復州衞西海中五十里</hi>
<pb n="KR2k0008_WYG_025-42b"/>
　大黑山<hi>在金州衞東一十五里絶頂有城四面懸絶惟西向一路可通其中有井昔人多避兵扵</hi>
　<hi>此</hi>醫巫閭山<hi>在廣寜衞西五里舜封十有二山以此山為幽州之鎮自是遂為北鎮其山掩</hi>
　<hi>抱六重故又名六山上有桃花洞其中可容五六人又有聖水盆三其水自懸巖下㵼雖冬不氷又有仙</hi>
　<hi>人巖飛瀑巖山下有北鎮廟廟内有呂公巖蔡珪詩幽州北鎮髙且雄倚天萬仞蟠天東又云但恠林稍</hi>
　<hi>㸔鳥背不知身到碧雲中</hi>鞍山<hi>在廣寜衞北/一百二十里</hi>十三山<hi>在廣寜右屯衞北三十里</hi>
　<hi>山下有洞山上有池五代史胡嶠北行記東行過一山名十三山云此西南去幽燕二千里又遼史燕王</hi>
　<hi>淳討武朝彦至乾州十三山皆此金蔡珪詩閭山盡處十三山溪曲人家畫幅間</hi>嘉福山<hi>在義</hi>
　<hi>州衞北三十五里下有龍潭嵗旱禱雨輙應</hi>木葉山<hi>在廣寜中屯衞東三十里上建契丹始祖</hi>
<pb n="KR2k0008_WYG_025-43a"/>
　<hi>廟竒善汗在南廟哈屯在北廟繪塑二像併八子天像相傳有神人乗白馬自馬盂山浮土河而東有</hi>
　<hi>女駕青牛車由平地松林泛潢河而下至木葉山二水合流相遇為配偶生八子其後族屬漸盛分八部</hi>
　<hi>每行軍及時祭必用青牛白馬云</hi>紫荆山<hi>在廣寜中屯衞東八十里其山多荆故名</hi>宏螺<lb/>
　山<hi>在廣寜中屯衞西六十里一名虹螺大小二山綿旦東西百餘里今因其勢築長城為一方之障塞</hi>
　三首山<hi>在寜逺衞東二里三峯相峙狀若人首其上有泉四時不竭</hi>八塔山<hi>在寜逺衞</hi>
　<hi>西南二十五里上有八小塔</hi>大團山<hi>在寜逺衞西北三十里中髙四下四守之可斷北騎出沒</hi>
　<hi>之途</hi>萬松山<hi>在廣寜前屯衞西北一十五里綿亘東西四百餘里連山海永平界山多松故名</hi>
　五指山<hi>在萬松山北五峯秀㧞若手指然</hi>三山<hi>在廣寜前屯衞北二十里</hi>牛心山<lb/>
<pb n="KR2k0008_WYG_025-43b"/>
　<hi>在三萬衞東北二百東五十里艾河北土河</hi>阿爾罕山<hi>在三萬衞東北三百五十里古信州東</hi>
　東牟山<hi>在瀋陽衞東二十里唐髙宗平髙麗渤海大氏以衆保挹婁之東牟山即此萬嵗通天中</hi>
　<hi>為契丹盡忠所逼有乞乞仲象者度遼水自固武后封為震國公</hi>輝山<hi>在瀋陽衞東北四十里層</hi>
　<hi>巒疊嶂為諸山之冠又有蛇山狼山黑山巾子山皆在衞境</hi>龍首山<hi>在鐵嶺衞東二里上有龍</hi>
　<hi>王廟</hi>刁蹕山<hi>在三萬衞西南一百/五十里遼河西岸</hi>金山<hi>在三萬衞西北三百五十里遼</hi>
　<hi>河北岸綿亘三百餘里</hi>長白山<hi>在三萬衞東北千餘里横亘千里其巔有潭周八十里淵深莫</hi>
　<hi>測南流為鴨渌江北流為混同江</hi>馬鞍山<hi>在三萬衞東北四百里建州衞東</hi>濛溪山<lb/>
　<hi>在三萬衞東七百四十里松花江東岸</hi>分水嶺<hi>在盖州衞東一百四十里綿亘數百里山下有</hi>
<pb n="KR2k0008_WYG_025-44a"/>
　<hi>泉東西分流故名乂三萬衞東北亦有分水嶺</hi>牽馬嶺<hi>在廣寜衞西北六十里山脉與醫巫閭山</hi>
　<hi>相接勢極險峻中通驛路過者必下馬攀縁乃可上故名</hi>歡喜嶺<hi>在廣寜前中衞西七十五里</hi>
　萬灘島<hi>在復州衞東海中陸路二百四十里水路六十里</hi>蓮花島<hi>在金州衞東三十里</hi>
　<hi>又有金線島杏園島共七十二島環列於海濵其東北一百五十里名肅家島有兵戍守</hi>桃花島<lb/>
　<hi>在寜逺衞東一十五里濵海每嵗海舟漕運皆泊扵此</hi>覺花島<hi>在寜逺衞東南二十里海中上</hi>
　<hi>有海雲龍宫二寺</hi>連雲島<hi>在盖州衞西一/十五里有戍兵</hi>孤石<hi>在廣寜前屯衞西南七十</hi>
　<hi>里屹立海中髙百餘尺周圍三十餘歩上有仙人石棊盤下有黑白棊子每潮落人多取之以為竒玩</hi>
　渤海<hi>在都司城南七百三十里齊都賦海之傍出者為渤遼東延袤二千里其南皆臨渤海</hi>太<lb/>
<pb n="KR2k0008_WYG_025-44b"/>
　子河<hi>一名東梁河又名大梁水源出敖拉山西流五百里至都司城東北五里許折而西南流至渾</hi>
　<hi>河合為小口會遼河入于海</hi>渾河<hi>一名小遼水源出塞外西南流至瀋陽衞合沙河又西南流至</hi>
　<hi>都司城西北入於太子河</hi>遼河<hi>源出塞外自三萬衞西北入境南流經鐵嶺瀋陽都司之西境廣寜</hi>
　<hi>之東境又南至海州衞西南入海行一千二百五十里按唐書太宗征髙麗至遼澤泥淖二百餘里人馬</hi>
　<hi>不可通布土作橋既濟撤之以堅士卒之心即此至今遼地遇雨則多淖其亦天造之險與</hi>散水<lb/>
　河<hi>源出塞外西流經海州衞北入于太子河</hi>沙河<hi>源出復州衞東得利嬴城山經流本衞城南合</hi>
　<hi>麻河西流入海</hi>清河<hi>源出盖州衞分水嶺西南流經城南名州南河又西流合泥河入于海</hi>泥<lb/>
　河<hi>一名□水又曰蓒芋濼水多蓒芋之草</hi>五重河<hi>源出分水嶺東流經城東北合杓子河入</hi>
<pb n="KR2k0008_WYG_025-45a"/>
　<hi>于海</hi>畢里河<hi>源出盖州衞東南山谷/間南流經復州衞入海</hi>板橋河<hi>出醫巫閭山源有二</hi>
　<hi>其一流經廣寜城北其一流經城南俱至城東南合蘆溝及雙峯河入海</hi>珠子河<hi>源出廣寜衞東</hi>
　<hi>北一百里白雲山南流入于遼河</hi>大凌河<hi>源出大寜自義州衞西六十里入境南流經廣寜左</hi>
　<hi>右屯衞界入海</hi>小凌河<hi>源出大寧自廣寜左屯衞西入境合女兒河及哈喇河南流入海</hi>寜<lb/>
　逺河<hi>源出寜逺衞西北山谷間南流至城西分為二𣲖環抱城郭復合為一南流入海</hi>大清<lb/>
　河<hi>源出三萬衞東北分水嶺南流經城東南十五里合小清河入遼河</hi>急水河<hi>源出萬松山南</hi>
　<hi>流經廣寜前屯衞西五十里入海</hi>慢水河<hi>源出歡喜嶺南流經廣寜前屯衞西七十里入海</hi>
　六州河<hi>大寜建州等六州之水合流自廣寜前屯衞東北七十里入境南流至蛇山務入海</hi>蒲<lb/>
<pb n="KR2k0008_WYG_025-45b"/>
　河<hi>源出輝山西流經瀋陽衞界入于渾河</hi>烏蘭河<hi>源出沙漠南流合洮爾河諾尼江入混同</hi>
　<hi>江東流入海</hi>塗河<hi>源出塞外自三萬衛西北二/百五十里入境南流入遼河</hi>柴河<hi>源出瀋陽</hi>
　<hi>衞東諸山西流金經城北入遼河</hi>線河<hi>源出三萬衞東北隅西流出西水關南流入清河夾堤多</hi>
　<hi>桞境頗清幽</hi>亮子河<hi>源出三萬衞東北槍/幹嶺南流入遼河</hi>龍安伊屯河<hi>在三</hi>
　<hi>萬衞西北金山外元将納克楚分兵為三營一曰榆林深處一曰養鵝庄一曰龍安伊屯河本朝大將軍</hi>
　<hi>馮勝征納克楚兵駐金山遣副将於此受其䧏</hi>混同江<hi>源出長白山北流經五國城又北合松花</hi>
　<hi>江東注于海</hi>大蟲江<hi>在都司城東南四百里源/出龍鳯山南流入鴨渌江</hi>鴨渌江<hi>在都</hi>
　<hi>司城東五百六十里按唐書東夷列傳有馬訾水出靺鞨之白山色若鴨頭故名鴨渌西南流至安市入</hi>
<pb n="KR2k0008_WYG_025-46a"/>
　<hi>海唐太宗征髙麗耀兵於鴨渌水即此所謂白山即今之長白山也</hi>松花江<hi>源出長白山湖中北</hi>
　<hi>流經南京城合灰□江至海西合混同江東流入海</hi>南北通江<hi>源出海州衞東二十里滑石山</hi>
　<hi>自東而西横渡遼河折而南流又折而東復入于遼其間洲渚方十餘里可以耕稼</hi>鴛鴦湖<hi>在瀋</hi>
　<hi>陽衞西三十里</hi>月下湖<hi>在都司城西/北六十里</hi>錦川<hi>在錦州城西一曰錦水州以此名</hi>
　蓮花泊<hi>在都司城北九十里</hi>薩水<hi>在鴨渌江東平壤城西隋將辛世雄戰死于此</hi>沓渚<lb/>
　<hi>水名遼東有沓氏邑</hi>温泉<hi>凡六一在都司城南五十里千山一在東南五十里桞河一在西南七十</hi>
　<hi>里鞍山一在曹庄驛東一十五里一在寜逺衞東南二里一在廣寜前屯衞東北七十里土人皆甃石為</hi>
　<hi>池引以澡浴</hi>古老無名泉<hi>在廣寜城北二泉湧出自城西南流入城中至東南隅達于濠</hi>
<pb n="KR2k0008_WYG_025-46b"/>
　<hi>其水四時不竭汲者便之</hi>小山泉<hi>在義州衞西北本朝遣將北征聞其主托果斯特穆爾在捕魚</hi>
　<hi>兒海遂由大寜慶州兼道而進次逰䰟南道無水軍士渇甚其地忽聞有聲如駁使人視之則四泉湧出</hi>
　<hi>士馬就飲得不困乏餘流溢出如溪衆咸歡呼曰此朝廷之福天之助也先是上嘗夣殿西北隅有小山</hi>
　<hi>流泉直下至御足所履而止至是小山泉湧適與夣符</hi>鴻臚井<hi>在金州衞旅順口上有題云唐</hi>
　<hi>開元時靺鞨使鴻臚卿崔析所鑿</hi>
土産鹽　鐡　榛<hi>各衞皆出</hi>松子<hi>三萬/衞出</hi>茶<hi>海州/衞出</hi>海絲菜<hi>復州衞出</hi>
　人參　荆芥　白附子　五味子<hi>俱都司出</hi>暖木　樺木<lb/>
　　銀木<hi>俱海州各衞出</hi>箭<hi>各衞皆以木為幹鵰羽為翎最工製而堅勁其出三萬衞者尤佳</hi>
<pb n="KR2k0008_WYG_025-47a"/>
　滑石<hi>海州衞出</hi>水獺皮<hi>東寜海州/各衛出</hi>貂䑕皮　青䑕皮<hi>俱東寜衞</hi>
　<hi>出</hi>八稍角<hi>金州/衞出</hi>黄䑕<hi>海州/衞出</hi>蠣房　肋魚<hi>俱金州衞出</hi>
公署遼東行太僕寺<hi>在都司治西南洪武三十一年建</hi>遼東苑馬寺<hi>在都</hi>
　<hi>司治西本定遼衞永樂五年改建</hi>
學校都司學<hi>在司治東南洪武十四年建正統十一年脩景㤗五年重脩</hi>海州衞學<lb/>
　<hi>在衞治西洪武八年建正統四年重脩</hi>盖州衞學<hi>在衞治南洪武十六年建</hi>復州衞<lb/>
　學<hi>在衞治東南洪武十八年建正統元年徙于衞治西北</hi>金州衞學<hi>在衞治南正統元年</hi>
　<hi>建</hi>廣寜衞學<hi>在中衞治北舊在右衞治西洪武二十七年重建正統六年徙建於此</hi>義<lb/>
<pb n="KR2k0008_WYG_025-47b"/>
　州衞學<hi>在衞治西南洪武二十一年建正統八年重脩</hi>廣寜中左屯衞學<hi>在中</hi>
　<hi>屯衞治西正統元年建</hi>廣寜右屯衞學<hi>在衞治西北景㤗三年建</hi>廣寜前屯<lb/>
　衞學<hi>在衞治西北正統七年建</hi>寜逺衞學<hi>在衞治東宣徳五年建景㤗四年重脩</hi>瀋<lb/>
　陽中衞學<hi>在衞治西北正統元年因舊學重建</hi>鐡嶺衞學<hi>在衞治東南正統元年建</hi>
　三萬衞學<hi>在衞治北洪武二十五年因舊基建永樂四年重脩</hi>
宫室遼宫<hi>在都司城内東北隅宫牆髙三丈周圍八里四隅有角樓中有二殿外城謂之漢城分南</hi>
　<hi>北市中為㸔樓晨集南市夕集北市</hi>東丹王宫<hi>在都司城内東北隅内有讓國皇帝御容殿有</hi>
　<hi>大東丹國新建南京碑銘在宫門之南</hi>金宫<hi>在三萬衞城内金天眷初以此為上京後止稱會寜</hi>
<pb n="KR2k0008_WYG_025-48a"/>
　<hi>府其宫室有慶元明徳興聖永祚等宫皇極敷徳董風等殿不可殫舉</hi>西樓<hi>在都司境内遼主按</hi>
　<hi>巴堅所建遼之先無城郭宫室按巴堅稱制始建此樓其門東向月朔則會部落於此其東千里建東樓</hi>
　<hi>北二百里建北樓木葉山建南樓嵗時射獵四樓之間</hi>五雲樓<hi>在三萬衞城内金皇統初建前</hi>
　<hi>有殿曰重明重明後東殿曰龍夀西殿曰奎文以上俱久廢</hi>景遷堂<hi>在都司城内元權遼陽府</hi>
　<hi>事洪革所建革本夷人遷居中華有志於學景慕慈母三遷之敎故建斯堂山東周止為記</hi>望海<lb/>
　堂<hi>在醫巫閭山遼東丹人皇王性好讀書不喜射獵購書數萬卷置山之絶頂築堂曰海望山南去海</hi>
　<hi>一百三十里</hi>遼海亭<hi>在都司城内金髙士談詩殘雪樓臺山向背夕陽城郭水西東末云自嘆</hi>
　<hi>不如華表鶴故鄉常在白雲中又張觧詩晴光摇碧海逺色帶滄洲</hi>覽秀亭<hi>在醫巫閭山麓其地</hi>
<pb n="KR2k0008_WYG_025-48b"/>
　<hi>髙爽可以登覧山河之秀故名金李適詩簷前無數好峯巒醉眼詩腸氷雪寒不識閭山真靣目請君來</hi>
　<hi>此凭闌干</hi>誓臺<hi>在廣寜城東三十里唐太/宗征髙麗築此臺以誓師</hi>仙人臺<hi>在千山故香巖</hi>
　<hi>寺内登者俯瞰滄海如在祍席之下</hi>釣魚臺<hi>在都司城南三十里相傳為渤海遊觀之處</hi>障<lb/>
　鷹臺<hi>在廣寜城西二十里閭山西南第一峯</hi>蝎臺<hi>在故東京城東北隅金大定中脩城役夫</hi>
　<hi>毁臺取土及半得石函啟之中有塊石圎滑天成摇撼作動物聲破之二大蝎尾梢相鈎不解見風即死</hi>
關梁連山關<hi>在都司城東南一百八十里朝鮮入貢之道</hi>大片嶺關<hi>在海州衞東一</hi>
　<hi>百一十里</hi>梁房口關<hi>在盖州衞西北九十里/海運舟由此入遼河</hi>連雲島關<hi>在盖</hi>
　<hi>州衞西一十五里</hi>石門關<hi>在盖州衞/東七十里</hi>欒古關<hi>在復州衞南六十五里</hi>旅<lb/>
<pb n="KR2k0008_WYG_025-49a"/>
　順口關<hi>在金州衞南一百二十里海運舟至此登岸</hi>蕭家島關<hi>在金州衞東北一百五十</hi>
　<hi>里</hi>山頭關<hi>在三萬衞/南六十里</hi>清河關<hi>在三萬衞西南六十里以上各關俱有官軍戍</hi>
　<hi>守</hi>首山堡<hi>在都司城西十五里自西北轉東又有南沙河鞍山桞寨北沙河蓮泊奉集長勇長</hi>
　<hi>勝長安長寜凡十堡</hi>永封堡<hi>在海州衞西南六十里過西又有臨清廣積保寜鎮海凡四堡</hi>背<lb/>
　隂寨堡<hi>在盖州衞西北一十五里自西北轉東南又有平山八角湖梁房口湯池熊岳五十寨凡</hi>
　<hi>六堡</hi>盤谷堡<hi>在復州衞東二十里過東南/又有冨川秀山臨溪凡三堡</hi>石河堡<hi>在金州衞</hi>
　<hi>北六十里乂城南有木塲堡</hi>鎮安堡<hi>在廣寜衞北三十里自北轉東南又有鎮邉青石團山雙</hi>
　<hi>樹北安東安南安西安中安髙廟倒塔板橋平洋四雙塔閭楊栁河十三山豐安沙窩沙墩海湖大覺凌河</hi>
<pb n="KR2k0008_WYG_025-49b"/>
　<hi>峯凡二十四堡</hi>黑林堡<hi>在廣寜右屯衞西北五里自東北轉南又有枯樹東海凌河㯽榔常豐女</hi>
　<hi>貞凡六堡</hi>年豐堡<hi>在廣寜中屯衞東四十里自東轉南又有廣積順陽常豐仁和大有廣盈嘉和</hi>
　<hi>順寜樂安豐稷春華西杏時和永豐臨川冨有錦昌豐稔興稼得安南陽福寜秀頴蔡家西寜凡二十五</hi>
　<hi>堡</hi>杏林堡<hi>在廣寜前屯衛東六十里自北轉東南又有戰歌安家慶春永豐古城廣積積粮長</hi>
　<hi>安鎮安永安蛇山海泉海山新安林樹秦新監塲三山塔山海濵劉興興安城南老軍凡二十四堡</hi>永<lb/>
　寧堡<hi>在義州衞東三十里自東南轉西北又有遼鎮三家杵頭塔山塔山南塔山北五里庄鵝食團</hi>
　<hi>山欒家開州泥河城南石家八塔楡林萬佛凡一十七堡</hi>永盈堡<hi>在瀋陽衞南六十里近城又有</hi>
　<hi>常豐慶稔嘉禾大有土母河五堡又有渾河塔下二堡在撫順城西南</hi>常裕堡<hi>在鐵嶺衞南三</hi>
<pb n="KR2k0008_WYG_025-50a"/>
　<hi>十五里東南又有永登秀頴豐平大有富豐安福團山康嘉凡八堡</hi>瓦峪堡<hi>在三萬衛東三十里</hi>
　<hi>又自東南轉西有實秀實頴迎陽扣可長城東川福興關東嘉禾雍康石門常寧上饒團山甘泉糓城向</hi>
　<hi>陽周糧古城仙女永慶長樂山岡三山勸農富川聚賢梁山髙梁中塞衆安黑穗豐樂蓮湖永豐凡三十</hi>
　<hi>五堡已上各堡皆軍屯</hi>楊灣墩<hi>在都司城西北三十里自西轉北又有新城等凡十七墩</hi>麻<lb/>
　崖墩<hi>在海州衞北一十里自西北轉東南又有楊家橋等凡七墩</hi>松觀山墩<hi>在盖州衞</hi>
　<hi>東三十五里自東南轉西北又有大王山等凡二十一墩</hi>龍山墩<hi>在復州衞東北五里自東南轉</hi>
　<hi>西又有沙河等凡六墩</hi>盧家島墩<hi>在金州衞東三十里自東南轉西北又有馬䧺等凡二十</hi>
　<hi>七墩</hi>望海墩<hi>在廣寧衞西北二十里自西北轉東又有韓家嶺等凡十一墩</hi>望城岡墩<lb/>
<pb n="KR2k0008_WYG_025-50b"/>
　<hi>在廣寧中屯衛北八里自北轉東南又有孤山等凡八墩</hi>歡喜嶺墩<hi>在廣寧前屯衞西七十五</hi>
　<hi>里自西北轉東又有髙嶺等凡九墩</hi>營城山墩<hi>在義州衞西北六十里自西北轉東又有寨山</hi>
　<hi>等凡十一墩</hi>輝山墩<hi>在瀋陽衞東北四十里自北轉西又冇渾河等凡七墩</hi>東山墩<lb/>
　<hi>在鐵嶺衞東南五里自此轉西北又有蘆野等凡十墩</hi>扣河墩<hi>在三萬衞東南六十里自東南</hi>
　<hi>轉西北又有慶雲等凡二十二墩已上各墩俱有戍兵</hi>女直苦屯<hi>在金山西北本朝來國公</hi>
　<hi>馮勝率兵征納克楚其部將全國公觀童䧏于此</hi>昇平橋<hi>在都司城西闗外</hi>昇仙橋<lb/>
　<hi>在都司城平夷門外</hi>鎮逺橋<hi>在都司城/鎮逺門外</hi>沙河橋<hi>在海州衞城西</hi>來逺橋<lb/>
　<hi>在廣寧衞潮溝舖東三里</hi>紫河橋<hi>在鐵嶺衞城北</hi>
<pb n="KR2k0008_WYG_025-51a"/>
寺觀白塔寺<hi>舊名廣祐寺在都司西北二里内有古塔髙數丈</hi>龍泉寺<hi>在千山方丈前</hi>
　<hi>有大石如屏松迸石叢出竒秀可觀</hi>崇興寺<hi>在廣寧城内/寺有二塔</hi>奉國寺<hi>在義州城</hi>
　<hi>内一名七佛寺佛宇髙七丈中有彿像七其髙與屋穪以上二寺俱遼時建</hi>普慈寺<hi>在廣寧城</hi>
　<hi>内正統初建賜額</hi>通𤣥觀<hi>在瀋陽中衞西北隅永樂中建</hi>
祠廟北鎮廟<hi>在醫巫閭山下祀北鎮醫巫閭山之神元季廟毁本朝洪武中重脩載在祀典事詳</hi>
　<hi>濟南府東嶽廟</hi>天妃廟<hi>在金州衞旅順口海舟漕運多泊廟下正統間命有司春秋致祭又遼河</hi>
　<hi>東岸亦有廟</hi>得勝廟<hi>在海州衞城南望海堝永樂十七年倭賊㓂邊海寧伯劉江帥師禦之盡</hi>
　<hi>俘其衆自是倭賊不敢北向江因立廟以祀真武以得勝為名今有司春秋致祭</hi>
<pb n="KR2k0008_WYG_025-51b"/>
陵墓遼太祖陵<hi>在木葉山</hi>顯陵<hi>在醫巫閭山𦵏遼東丹人皇王突欲并蕭太后世宗以人</hi>
　<hi>皇王愛醫巫閭山水竒悉因𦵏焉山形掩抱六重於其中作影殿制度宏麗</hi>乾陵<hi>在醫巫閭山上</hi>
　<hi>𦵏遼景宗舊有凝神殿</hi>王珣墓<hi>在義州衞/南四十里</hi>穆呼哩墓<hi>在廣寧左屯衞東北</hi>
　<hi>二十里元翰林學士掲傒斯撰碑</hi>
古蹟徒河城<hi>在廣寧中屯衞境内虞舜之時已有此城漢置徒河縣慕容廆析置神水縣遼改徒</hi>
　<hi>河為安昌縣元並廢又有永樂興城二縣皆遼置元省</hi>平壤城<hi>在鴨緑江東一名王險城即箕</hi>
　<hi>子之故國城外有箕子墓漢為樂浪郡治晉義熈後其王髙璉始居此城後號西京元為東寧路</hi>古<lb/>
　長城<hi>即秦將蒙恬所築其在遼東界者東西千餘里東漢以来城皆湮沒本朝時加脩築</hi>開元<lb/>
<pb n="KR2k0008_WYG_025-52a"/>
　城<hi>在三萬衞西門外元志開元城西南曰寧逺縣又西南曰南京又南曰合蘭府又南曰䨇城直抵髙</hi>
　<hi>麗上都正西曰谷州西北曰上京即金之會寧府京之南曰建州西曰濵州又西曰黄龍府金改為利渉</hi>
　<hi>軍又西曰信州治武昌縣北曰肇州治始興縣東曰永州曰昌州曰延州東北曰哈州曰奴兒下城皆渤</hi>
　<hi>海遼金所建元廢城址猶存</hi>乾州城<hi>在廣寧衞西南七里本漢無慮縣地遼置乾州廣徳軍</hi>
　鍾秀城<hi>在廣寧衞西南五里本遼奉先縣地金置此縣屬廣寧府元省入閭陽縣後置千户所本</hi>
　<hi>朝省</hi>閭陽城<hi>在廣寧衞西南五十五里本漢無慮縣地遼置奉陵縣金改閭陽元省縣置千户所</hi>
　<hi>本朝置驛</hi>九蓮城<hi>在三萬衞東北九十里納穆川東岸城連屬有九故名國初征納克楚駐兵於</hi>
　<hi>此</hi>五國頭城<hi>在三萬衞北一千里自此而東分為五國故名舊有宋徽宗𦵏於此</hi>得利<lb/>
<pb n="KR2k0008_WYG_025-52b"/>
　嬴城<hi>在復州衞東八十里元季土人築之以避兵</hi>大寧城<hi>在都司城北潢水之南漢為新</hi>
　<hi>安平縣地唐屬營州貞觀中置饒樂郡都督府遼號中京大定府金改北京元改大寧路領大寧和衆富</hi>
　<hi>庶金源惠河武平龍山七縣本朝廢</hi>婆娑府<hi>在都司城東四百七十里金置總管府元省閻長言</hi>
　<hi>婆娑道中詩云泉源疏地脈田壠上山腰敗石平危徑枯柴補斷橋</hi>廢惠州<hi>在漢右北平土垠縣</hi>
　<hi>地遼為澤州金改置惠州治神山縣元屬大寧路本朝廢</hi>廢懿州<hi>在廣寧衞北二百二十里遼置</hi>
　<hi>及置廣順軍後改軍曰寧昌金因之元初以所領同昌靈山二縣省入順安縣尋併入本州本朝初嘗置</hi>
　<hi>衞於此永樂八年廢</hi>廢耀州<hi>在海州衞西南二百里本渤海椒州地遼置耀州領巖淵一縣屬海</hi>
　<hi>州</hi>鶴野廢縣<hi>在都司城西八十里漢為居就縣地渤海為鷄山縣遼改為鶴野金屬遼陽府</hi>
<pb n="KR2k0008_WYG_025-53a"/>
　<hi>元省入遼陽縣</hi>遼隧廢縣<hi>在海州衞西六十里漢置公孫淵禆將拒司馬懿於此渤海為永豐</hi>
　<hi>縣遼改曰仙鄉因仙人白仲理能煉丹㸃黄金以救百姓故名</hi>安布廢縣<hi>在盖州衞東北七十</hi>
　<hi>里漢置唐太宗征髙麗攻之不下薛仁貴白衣登城即此渤海置鐵州金改為湯池縣屬盖州元省</hi>望<lb/>
　平廢縣<hi>在廣寧衞東北一百五十里漢置乆廢遼置山東縣金復漢名元省入鍾秀後復置本朝</hi>
　<hi>省</hi>海濵廢縣<hi>在廣寧前屯衞西八十里本漢陽樂縣地慕容皝為集寧縣地屬營丘郡遼為</hi>
　<hi>隰州海平軍治海濵縣金屬瑞州元廢本朝於此置山海東關逓運所</hi>奉集廢縣<hi>在撫順千</hi>
　<hi>户所南八十里古郫離郡地漢為險瀆縣髙麗為霜巖縣渤海改為奉集縣置集州金屬貴徳州</hi>析<lb/>
　木廢縣<hi>在海州衞東南四十里本漢望平縣地渤海置花山縣遼改曰析木置銅州廣利軍金屬</hi>
<pb n="KR2k0008_WYG_025-53b"/>
　<hi>澄州元省</hi>𢎞政廢縣<hi>在義州衞東北二十五里本漢絫縣地又有安化縣皆遼置以居所掠漢</hi>
　<hi>人元省</hi>開義廢縣<hi>在義州衞南四十里遼置為海北州廣化軍治所金屬義州元省又有同</hi>
　<hi>昌縣本遼成州興府軍金亦屬義州元省</hi>宜豐廢縣<hi>在都司城西南一百里遼置衍州廣安軍</hi>
　<hi>治宜豐縣金屬遼陽府元省入遼陽</hi>章義廢縣<hi>在瀋陽衞西南六十里遼置廣州金改為縣屬</hi>
　<hi>瀋州元省</hi>遼濵廢縣<hi>在瀋陽衞西北一百八十里本佛湼國地渤海置東平府唐李世勣拔遼</hi>
　<hi>城即此遼為遼州始平軍治遼濵縣金貞祐兵亂時廢</hi>熊岳廢縣<hi>在盖州衞南六十里本渤</hi>
　<hi>海杉盧郡遼置此縣為盧州𤣥徳軍治所金屬盖州元省</hi>臨溟廢縣<hi>在海州衞東一百八十里</hi>
　<hi>遼置金屬澄州元省</hi>唐壘<hi>在廣寧衞東南三十二里唐太宗征髙麗屯兵於此又閭陽故鄉西有髙</hi>
<pb n="KR2k0008_WYG_025-54a"/>
　<hi>城亦太宗屯兵之處</hi>華表柱<hi>在都司城内鼓樓東舊有石柱湮沒有道觀乆廢為倉昔丁令威家</hi>
　<hi>此學道得仙化鶴來歸止華表柱以咮畫表云有鳥有鳥丁令威去家千年今始歸城郭雖是人民非何</hi>
　<hi>不學仙冢纍纍</hi>
名宦商箕子<hi>紂之庻兄周武王封之於朝鮮廼作八條之教尚禮義富農桑人不為盗外户不閉</hi>
　漢楊僕　荀彘<hi>武帝時燕人衞滿㨿有東夷地傳至孫右渠誘漢亡人滋多武帝遣樓船</hi>
　<hi>將軍楊僕及左將軍荀彘從齊浮渤海出遼東討之朝鮮人祋右渠來䧏遂定其地</hi>祭肜<hi>建武中遼</hi>
　<hi>東太守㡬三十年破大敵招䧏甚衆邊無㓂警及卒烏桓鮮卑每朝京師必過其塜號泣遼東吏民為立</hi>
　<hi>祠祀之</hi>馬續<hi>度遼將軍典邊日乆深曉兵/要䧏右賢王部萬三千口</hi>李膺<hi>度遼將軍羗胡</hi>
<pb n="KR2k0008_WYG_025-54b"/>
　<hi>望風畏服先所掠男女悉詣塞送還</hi>陳龜<hi>為度遼將軍州郡震/慄嵗省經用億萬計</hi>陳襌<hi>遼東</hi>
　<hi>太守胡憚其威强退還數百里襌不加兵為說道義以感化之單于懷服</hi>种暠<hi>遼東太守時遼東烏</hi>
　<hi>桓反叛暠至烏桓望風率服迎拜於境上</hi>叚熲<hi>遼東屬國都尉時鮮卑犯塞頻即率所領馳赴之既</hi>
　<hi>而恐驚去偽退潜於還路設伏虜人追頻因大縱兵悉斬獲之</hi>張奐<hi>度遼將軍正身潔己威化盛行</hi>
　<hi>在職數年幽并清靖</hi>三國司馬懿<hi>魏景初間公孫淵自立為燕王魏遣懿追之屢戰皆捷進</hi>
　<hi>圍襄平起土山射城中淵窘急潰圍而走懿追斬之遼東悉平</hi>隋麥鐵杖<hi>煬帝征髙麗進至遼</hi>
　<hi>水敵兵阻水拒守時麥鐵杖為左屯衞將軍謂人曰丈夫性命自有所在豈能餓死兒女手中乎乃自請</hi>
　<hi>為前鋒奮勇登岸力戰而死詔贈宿公</hi>唐張儉<hi>太宗征髙麗時儉為營州都督詔遣儉先擊遼</hi>
<pb n="KR2k0008_WYG_025-55a"/>
　<hi>東以觀其勢</hi>李世勣<hi>太宗征髙麗世勣以遼東道行軍大總管自通定濟遼水攻拔盖牟城進</hi>
　<hi>攻遼東城克之後累征髙麗皆有功</hi>長孫無忌<hi>從太宗征髙麗攻安市城敵將率兵十五萬拒</hi>
　<hi>戰無忌將精兵萬餘衝其後悉撤橋梁斷敵歸路諸軍合圍敵衆遂䧏</hi>李道宗<hi>遼東道副大總</hi>
　<hi>管從太宗征髙麗進攻遼東敵兵四萬來援道宗將四千騎逆之諸將皆不欲戰道宗曰賊恃衆有輕我</hi>
　<hi>心逺來疲頓擊之必敗遂策馬趨敵所向皆靡</hi>薛仁貴<hi>從太宗平髙麗以功拜安東都䕶總兵二</hi>
　<hi>萬鎮其地太宗嘗謂之曰朕不喜得遼東喜得卿也</hi>張亮<hi>平壤道行軍大總管與總管王大度自東</hi>
　<hi>萊泛海襲卑沙城拔之俘獲甚多又分遣邱忠孝等曜兵於鴨緑水</hi>蘇定方<hi>以左衞中郎將征髙</hi>
　<hi>麗及平百濟有功拜遼東道行軍大總管</hi>程名振<hi>以營州都督征髙麗髙麗見其兵少開門逆戰</hi>
<pb n="KR2k0008_WYG_025-55b"/>
　<hi>名振等奮擊大破之焚其外郭及村落而還</hi>契苾何力<hi>以遼東道行軍總管擊髙麗敵以精</hi>
　<hi>兵守鴨緑水軍不得度忽值冰合何力引衆乗冰鼓譟而進賊衆大潰追奔數十里斬首三萬級餘衆悉</hi>
　<hi>䧏</hi>遼劉伸<hi>崇義軍節度使政務清簡民用不擾致鳥鵲同巢之異優詔褒之</hi>蕭孝穆<lb/>
　<hi>東京留守治遼陽為政務寛簡撫納流徙其民安之</hi>韓應凝<hi>開㤗中以崇義軍節度使鎮廣徳秩</hi>
　<hi>滿部民請留從之</hi>金趙文昌<hi>遼東路鹽運使/博學好持議論</hi>李完<hi>同知廣寧府初遼濵</hi>
　<hi>民崔元入城飲不歸求得尸於水中有司執同飲者訊之皆誣服提刑司疑其寃以獄畀完完亷得其賊</hi>
　<hi>乃舟師也遂免同飲人</hi>王維翰<hi>大定中為永覇令縣豪欲嘗試維翰設事陳訴維翰窮竟之遂</hi>
　<hi>伏其詐杖殺之徤訟衰息</hi>元穆呼哩<hi>封忠武王經略/遼東民甚戴之</hi>亷希憲<hi>遼東中書</hi>
<pb n="KR2k0008_WYG_025-56a"/>
　<hi>省平章政績著聞</hi>王居禮<hi>知錦州勸農興學善/政為多有去思碑</hi>王伯勝<hi>遼陽</hi>
　<hi>行省平章政事省治懿州州弊陋民不知學伯勝為增弟子貟擇師敎之度閑田百頃募民耕種以</hi>
　<hi>廩餼之嵗大旱齋戒以禱神禱畢即雨人謂之平章雨</hi>胡秉彛<hi>知錦州政務寛簡敎民耕</hi>
　<hi>桑民戴之如父母去後見思</hi>賀惟一<hi>遼陽行省左丞相糴粟以給京師處置有法所致甚</hi>
　<hi>多而民不擾</hi>王結<hi>㤗定中遼陽行省叅政遼東大水糓價翔湧結請𤼵粟數萬石以賑之</hi>
　本朝葉旺　馬雲<hi>洪武初俱為遼東都指揮使時遼東新附反側尚多旺與雲由</hi>
　<hi>登萊渡海頓兵金州招䧏元叅政葉庭秀攻走平章髙嘉努遂進至遼東完城繕兵屯田興學政治</hi>
　<hi>一新已而納克楚犯金州二人合謀既定雲乃留守而旺出兵征之設竒出伏追擊三百餘里殱其</hi>
<pb n="KR2k0008_WYG_025-56b"/>
　<hi>衆殆盡上嘉其忠義遣使勞之俱陞都督僉事總制遼東軍馬</hi>
流寓管寜<hi>本北海人漢末避地遼東公孫度虛舘以待乃廬於山谷與度語惟經典不及時事講詩</hi>
　<hi>書陳俎豆禮讓崇於海表</hi>王烈<hi>本北海人漢末避地遼東有行誼東域人多歸之有争訟者將質之</hi>
　<hi>於烈或至途而反或望廬而還皆相推以直不敢使烈聞</hi>伊克紐爾<hi>其先夲永古特部人徙臨洮金畧</hi>
　<hi>地盡室遷遼東祖徙静州之天山以財雄邉父錫喇累濟蘓累官鳯翔判官死國事伊克紐爾好負氣仕元</hi>
　<hi>遷禮部尚書卒追封梁郡侯曽孫祖常居浮光累官至御史中丞</hi>
人物漢公孫度<hi>遼東襄平人父延避吏居𤣥莬度初為𤣥莬吏後舉有道累官遼東太守東伐</hi>
　<hi>髙句驪西擊烏桓南越海取東萊諸縣威行海外自立為遼東侯平州牧曹操表度為永康鄉侯度曰我</hi>
<pb n="KR2k0008_WYG_025-57a"/>
　<hi>王遼東何永康也藏印綬武庫卒子康嗣魏封為襄平侯</hi>三國公孫恭<hi>度弟康死子晃淵皆</hi>
　<hi>小衆立恭為遼東太守魏文帝拜為車騎將軍封平郭侯初恭病隂消劣弱不能治國淵長乃脅奪恭位</hi>
　<hi>後自立為王尋爲司馬懿所滅自度至淵三世凡五十年</hi>晉李𦙍<hi>遼東襄平人祖敏漢河内</hi>
　<hi>太守去官還鄉里公孫度欲强起之敏乗舟浮海莫知所終𦙍父信追求積年情若居喪而不聘娶</hi>
　<hi>或勸之曰不孝莫大於無後乃娶妻既生𦙍遂絶房室數年而卒𦙍㓜孤及有識追念其父以孝聞</hi>
　<hi>智度沉邃言必有則仕封廣陸侯進尚書僕射遷太子少傅家至貧約兒病無以市藥武帝聞之賜</hi>
　<hi>錢十萬拜司徒</hi>南北朝李元護<hi>𦙍八世孫少有武力頗覧文史仕魏爲齊州刺史</hi>
　<hi>州内餘荒表請賑貸蠲其賦後卒贈青州刺史</hi>晁清<hi>遼東人祖暉魏濟州刺史頴川公清</hi>
<pb n="KR2k0008_WYG_025-57b"/>
　<hi>襲爵例䧏為伯為梁城戍將梁師攻圍糧盡城䧟清抗節不屈為賊所殺宣武褒羙贈道陵太守謚</hi>
　<hi>曰忠子榮賔襲</hi>髙謙之<hi>遼東人專意經史而於天文筭歴圗緯之書亦多該渉仕北齊行河</hi>
　<hi>隂令屢上䟽論事多見施行</hi>髙恭之<hi>謙之弟學渉經史所交皆名流雋士仕北齊為御史</hi>
　<hi>紏擿不避權豪帝姊夀陽公主犯清路恭之令卒破其車上知其清直亦不責也</hi>隋李衍<hi>遼東</hi>
　<hi>襄平人父弼周太師衍少專武藝慷慨有志畧仕隋以行軍總管討叛蠻平之進位柱國從秦王俊伐陳</hi>
　<hi>有功拜安州總管頗有惠政</hi>遼耶律托雲<hi>太祖安已堅長子東丹人皇王也居遼東好學</hi>
　<hi>博覧外寛内恕立為皇太子太祖問侍臣事天敬神祀孰為先衆以佛對托雲曰孔子萬世之所尊太祖</hi>
　<hi>大恱即命立孔子廟後太祖取渤海多其謀畫太祖薨以位讓弟徳光景宗追謚為文獻欽義讓國皇帝</hi>
<pb n="KR2k0008_WYG_025-58a"/>
　<hi>其後子孫歴代蕃衍</hi>姚景行<hi>興中人重熙中進士性敦厚亷直累官翰林學士叅知政事道宗時</hi>
　<hi>為北府宰相大康初以上京多滯獄命為留守不數月獄空卒追封栁城郡王謚文憲</hi>夏行羙<lb/>
　<hi>渤海人太平中大延琳叛時行羙總渤海軍於保州延琳使人來誘行羙執之嬰城自守以功加同政事</hi>
　<hi>門下平章事錫賚甚厚累遷副部署致仕</hi>大康乂<hi>渤海人開㤗間累官南府宰相出知黄龍府善</hi>
　<hi>於綏撫東部懷服嘗言蒲盧毛朶界多渤海人乞取之詔從其請康乂領兵至大石河駞凖城掠數百户</hi>
　<hi>以歸</hi>馬人望<hi>醫巫閭人曾祖廷煦遼南京留守祖淵中京副留守父詮中京文思使人望以才學</hi>
　<hi>稱咸雍中第進士為松山縣令知新城縣皆有善政後歴保静彰義軍節度使遷南院樞宻使人不敢于</hi>
　<hi>以私請老加侍中卒謚文獻</hi>大公鼎<hi>遼陽率賔人咸雍中進士累官興國軍節度副使徙長春</hi>
<pb n="KR2k0008_WYG_025-58b"/>
　<hi>州錢帛都提㸃後為中京留守所至皆有善政時稱循吏</hi>金張浩<hi>遼陽人其先世有功於邉歴方</hi>
　<hi>鎮者十人浩博通經史尤長於詩以䇿謁太祖即命承應御前文字官至大師南陽郡王浩好賢樂善所</hi>
　<hi>著有華表山人集五子汝霖官至平章政事汝為轉運使汝翼舉進士汝方汝猷俱仕至宣徽院使</hi>劉<lb/>
　仲尹<hi>盖州人第進士仕為潞州節度副使終都水監丞詩樂府俱藴籍有龍山集</hi>大㚖<hi>本名</hi>
　<hi>托卜嘉遼陽人從侵宋屢有大功封太傅漢國王及卒海陵親臨哭之贈賻甚厚贈太師晉國公</hi>張<lb/>
　九思<hi>錦州人皇統中同知易州三遷亳州防禦使世宗時為刑部侍郎改工部所守清約後遷工部</hi>
　<hi>尚書</hi>鄧儼<hi>懿州冝民人大徳中進士明事機有心力世宗時擢户部侍郎即累遷中都路都轉運使</hi>
　<hi>明昌初為户部尚書後出知歸徳府致仕</hi>髙衎<hi>遼陽渤海人敏而好學自少有能賦聲登進士第調</hi>
<pb n="KR2k0008_WYG_025-59a"/>
　<hi>漷隂丞世宗時為吏部尚書每季選人至部託以檢閱舊籍乆滯留衎三為吏部知其弊嵗餘銓事脩理</hi>
　<hi>選人便之子守義亦舉進士</hi>李經<hi>錦州人作詩極刻苦喜出竒語李純甫見其詩曰真今世太白</hi>
　<hi>也由是名大震再舉不第拂衣去南遷後其鄉帥有表至士大夫識為經筆朝議就命倅是州後不知所</hi>
　<hi>終</hi>斡勒忠<hi>葢州人習女直契丹字大定中為監察御史歴滄滕州刺史入為同僉樞宻院事承</hi>
　<hi>安初以寧武軍節度致仕忠信敦慤通法律以直自守不交權貴故時譽歸之</hi>梁肅<hi>廣寧牽馬嶺人</hi>
　<hi>早有大志勤於文墨為彰徳節度會世宗怒宋使就驛中取國書選朝臣孰堪為詳問使不辱君命者宰</hi>
　<hi>臣以肅對使還穪旨拜參知政事</hi>張景仁<hi>遼西人仕為翰林學士承㫖每國書與宋徃復者多</hi>
　<hi>出其手世宗穪為能文後兼御史大夫廷論宰臣元忠之非人以儒者之勇許之</hi>李獻可<hi>遼東</hi>
<pb n="KR2k0008_WYG_025-59b"/>
　<hi>人父石遼末狀元官至太師封金原郡王獻可大定間舉進士官至山東東西路提刑使衞紹王即位贈</hi>
　<hi>特進道國公子道安符寶郎</hi>髙竑<hi>渤海人以䕃補官調貴徳縣尉累遷安州刺史知河南府充安</hi>
　<hi>撫使同知大名府所至皆有政績後為河北西路按察轉運使</hi>冀禹錫<hi>利州龍山人至寧初進士</hi>
　<hi>仕歴州郡有能聲歸徳受兵禹錫為行院都事經畫守禦一府倚重聞變或勸以微服免不從遇害</hi>王<lb/>
　庭筠<hi>盖州熊岳人父遵古舉進士官至翰林直學士庭筠早有重名大定間甲科登第詞翰文采照</hi>
　<hi>耀一時官至翰林脩撰晚愛鄆州黄華山卜居其下號黄華山主有文集傳世子曼慶仕至行尚書省左</hi>
　<hi>右司郎中</hi>龎鑄<hi>盖州熊岳人少登第仕為翰林/待制博學工詩文世多傳之</hi>髙德裔<hi>遼陽</hi>
　<hi>鶴野人才髙學愽弱冠登進士第官至西京轉運使</hi>劉光謙<hi>瀋州人舉進士天資明敏處事詳雅</hi>
<pb n="KR2k0008_WYG_025-60a"/>
　<hi>官至少司農</hi>馬知剛<hi>廣寧人性敏慧善屬文為時軰所推仕為鳳翔府尹有詩名</hi>髙憲<lb/>
　<hi>遼東人衎孫天資頴悟博學強記㤗和三年乙科登第為博州防禦判官後遼陽城破死於兵</hi>髙禎<lb/>
　<hi>遼陽人少好學雖甚暑未嘗解帶對妻孥如賔友嘗以尚書僕射判廣寧尹吏畏而民懷之入為御史大</hi>
　<hi>夫以剛明自任官至太子太師</hi>髙仲振<hi>遼東人愽極羣書尤深於易及皇極經世書隱居嵩山安</hi>
　<hi>貧樂道足不渉城市山野小人亦知敬之嘗終日燕坐所談皆世外事有扣之者輙不復語云</hi>完顔<lb/>
　閭山<hi>盖州人明昌初進士累官沁南軍節度使入為工部尚書後知鳳翔平凉府召為吏部尚書</hi>
　耶律履<hi>托雲七世孫家廣寧通易太𤣥精䆒厯數仕為翰林直學士拜參知政事進右丞卒謚文</hi>
　<hi>憲有集傳於後子辨材善材楚材皆有名</hi>耶律辨材<hi>履之子家義州天資倜儻軀幹雄偉每以</hi>
<pb n="KR2k0008_WYG_025-60b"/>
　<hi>志節自負仕為中京兵馬副都指揮使宣宗問以軍政利害辨材言將相多非其材遂忤權貴出為許州</hi>
　<hi>兵馬鈐轄</hi>耶律思忠<hi>履之姪同知歸徳府㑹汴京信戒以/都水監使充鎮撫軍民都彈<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>金主</hi>
　<hi>召見思忠乞留死汴梁金主幸和議可成固遣之君臣相視泣下竟投城濠贈工部尚書金法最嚴惟思</hi>
　<hi>忠從事四十年未嘗有笞贖之玷</hi>髙守約<hi>遼陽人大定中進士累官觀州刺史元兵狥河朔郭</hi>
　<hi>邦憲以䧏從至城下呼曰當計全家室守約弗顧至再三守約厲聲曰吾不汝識也城破被執不屈而死</hi>
　<hi>贈官謚忠敬</hi>元髙宣<hi>遼陽人太宗時以元帥統兵從攻大名勸睿宗以不殺民心恱服又從破</hi>
　<hi>金兵三峯山累遷都總管及卒追封營國公謚簡僖子天錫孫諒皆積官至兵部尚書追封營國公</hi>李<lb/>
　守賢<hi>大寧義州人金大安初與兄庭植等歸欵穆呼哩朝蒙古太祖命庭植為右副元帥守賢為臨</hi>
<pb n="KR2k0008_WYG_025-61a"/>
　<hi>海軍節度尋為兵馬都總管鎮河東多惠政傳子彀以功累官河東路總管孫伯温見忠義</hi>劉世英<lb/>
　<hi>遼東人時金元争河朔民物空竭世英言於穆呼哩曰自古建國以民為本今殺掠殆盡異日我師復來</hi>
　<hi>孰給轉餉収存恤亡此其時也穆呼哩綬以絳州節度使弟亨安嗣其位累立戰功為時驍將</hi>石天<lb/>
　應<hi>興中永樂人善騎射豪爽不覊穆呼哩授以興州府尹從南征臨機應變㨗出如神以功累遷兵馬</hi>
　<hi>都元帥屯河中金兵來攻天應力戰死之</hi>趙炳<hi>惠州灤陽人父宏為征行兵馬都元帥炳侍世祖扵</hi>
　<hi>潜邸恪勤不怠以為撫州長中統間累官京兆路總管兼府尹後改安西王相子仁榮官至中書平章事</hi>
　劉潤<hi>瑞州人穆呼哩舉為都統使軍旅之事多謀焉子秉忠避難邢臺從浮屠後出仕為太保</hi>耶<lb/>
　律楚材<hi>履子身長八尺羙髯雄聲少好學博洽羣書尤邃天文星歴世祖聞其名召置左右</hi>
<pb n="KR2k0008_WYG_025-61b"/>
　<hi>凡制度典章軍旅政事皆其經畫仕終尚書令贈太師廣寜王家藏惟琴書金石遺文而已子鑄聦敏善</hi>
　<hi>属文尤善騎射嗣父領中書省事卒封懿寜王</hi>王克敬<hi>大寜人㓜竒頴孜孜力學元統初為江浙</hi>
　<hi>省叅政年五十九即請老謂人曰穴趾而峻墉必危再實之木必傷其根無功徳而忝富貴何以異此其</hi>
　<hi>歴官所至俱有政績可紀所著有詩文㫖奏議卒謚文肅子時官至翰林學士承</hi>耶律希亮<lb/>
　<hi>楚材孫武宗時累官翰林學士承㫖兼脩國史希亮疾以職在史官乃類次嘉言善行以進為人性至孝雖</hi>
　<hi>病不廢書史或中夜起坐取燭以書所著有愫軒集三十卷卒謚忠嘉</hi>孫秀實<hi>大寜人性</hi>
　<hi>剛毅喜周人急里人王仲和嘗托秀實貸冨人鈔貧不能償逃去數年其親思之秀實日饋薪米存問終</hi>
　<hi>不樂秀實乃悉為代償取劵還其親復命奴訪仲和使歸父子歡聚聞者莫不嘆羙</hi>耶律有尚<lb/>
<pb n="KR2k0008_WYG_025-62a"/>
　<hi>遼東丹王十世孫祖父官東平因家焉有尚資識絶人篤志於學受業許衡邃於性理累官國子祭酒遷</hi>
　<hi>至昭文舘大學士前後五居國學其教法一遵衡之舊海内宗之以年老致仕卒謚文正</hi>王明之<lb/>
　<hi>盖州人累官翰林學士卒追封太原郡公</hi>王珣<hi>義州開義人武力絶人善騎射嘗行凌水中得一古</hi>
　<hi>刀常佩之每有警必先鳴故所向皆捷金末歸䝉古穆呼哩累官至兵馬都元帥鎮遼東為政簡易為當</hi>
　<hi>時所倚重子榮祖官至招討使儀形魁傑望之若神人</hi>劉廷讓<hi>大寧武平人至順初北方兵起</hi>
　<hi>民被殺掠廷讓挈家避山中有幼弟方乳母王氏置於懷兵㥯廷讓棄己子一手抱幼弟一手扶母疾驅</hi>
　<hi>得免事聞旌之</hi>崔敬<hi>大寧惠州人通刑名之學後至元中為刑部主事累遷監察御史在朝多所建</hi>
　<hi>明後歴兵刑二部尚書官至參知政事卒謚忠敏</hi>郭全<hi>遼陽人幼喪母哀戚如成人及壯父廷玉</hi>
<pb n="KR2k0008_WYG_025-62b"/>
　<hi>又卒居廬三載事繼母唐古氏甚孝唐古氏生四子皆幼全躬耕以養既長娶婦各求分異全不能止凡</hi>
　<hi>田廬噐物悉自取朽弊者奉唐古氏以居甘㫖無乏唐古氏卒全年六十餘哀痛毁瘠廬墓終喪詔褒表</hi>
　<hi>之</hi>本朝童信<hi>三萬衞人洪武末從靖内難勇敢負氣每出戰輙有竒功累官至都督</hi>王<lb/>
　麒<hi>建州松花江人壯勇善射洪武末從平内難小河之戰躍馬衝陣矢無虛發累陞至遼東都指揮同</hi>
　<hi>知進都督同知</hi>賀欽<hi>遼東廣寧衞人成化初進士官給事中時聞白沙先生議論觧官去執弟子禮</hi>
　<hi>為白沙所重嘗寄詩以寫懐想云志略</hi>陳夀<hi>遼東寧逺衞人成化中進士官至南京刑部尚書平</hi>
　<hi>生建明樹立多可述而亷名為尤著居恒布衣䟽食如寒士然通紀</hi>
列女王氏<hi>遼陽人李君進妻元大徳中君進病卒卜𦵏將發引親隣咸㑹王氏謂衆曰夫婦死同穴</hi>
<pb n="KR2k0008_WYG_025-63a"/>
　<hi>義也因撫棺大慟嘔血升許即仆於地死衆為歛之與夫連柩出𦵏送者數百人莫不灑泣</hi>趙氏<lb/>
　<hi>大寜人名哇兒年二十夫蕭病劇謂哇兒曰我死汝年少若之何哇兒曰君幸自寛脫有不可諱妾不獨</hi>
　<hi>生遂命匠製巨棺夫没即自經死家人同棺歛𦵏焉其同郡又有趙<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>兒妻安氏陳恭妻張氏武夀妻劉</hi>
　<hi>氏宋敬先妻謝氏並早寡以死從夫事聞悉命褒表</hi>
　<lb/>
　<lb/>
　<lb/>
　<lb/>
<pb n="KR2k0008_WYG_025-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷二十五<lb/>
</p>
<p>
</p>
  </div>
</body>
</text>
</TEI>
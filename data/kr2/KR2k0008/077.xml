<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷七十七</head> <lb/>
    <p>
<pb n="KR2k0008_WYG_077-1a"/>
欽定四庫全書<lb/>
　明一統志卷七十七<lb/>
　　　　　　　　　　　　　明　李賢等　撰<lb/>
　延平府<hi>東至建寜府建安縣界五十里西至汀州府清流縣界三百二十五里南至福州府古田縣界一百二十</hi>
　　　<hi>里北至邵武府邵武縣界一百八十里自府治至南京二千四百七十里至京師五千二百九十三里</hi>
　　　<hi>糧八萬六千石零</hi>
建置沿革禹貢揚州之域天文牛女分野周為閩越地<lb/>
秦屬閩中郡漢為東冶縣地屬㑹稽郡東漢屬㑹稽<lb/>
<pb n="KR2k0008_WYG_077-1b"/>
　南部都尉三國吳屬建安郡晉以後因之隋屬閩州<lb/>
　唐為建福汀三州地後於此置延平軍五代時改軍<lb/>
　為延平鎮尋於鎮置鐔州南唐改置劒州宋太平興<lb/>
　國中因利州路亦有劒州改曰南劔州屬福建路元<lb/>
　至元中陞南劔路後改曰延平路本朝洪武初改為<lb/>
　延平府領縣七<lb/>
　南平縣<hi>附郭本漢㑹稽郡地吳置南平縣屬建安郡晉改曰延平縣劉宋廢五代時閩為延平鎮</hi>
　<hi>改永平鎮後扵此置鐔州及龍津縣南唐改縣曰劒浦為劒州治宋縣仍舊元復改曰南平本朝因之編</hi>
<pb n="KR2k0008_WYG_077-2a"/>
　<hi>户九十九里</hi>將樂縣<hi>在府城西二百二十里本漢㑹稽郡地吳置將樂縣屬建安郡隋省唐復</hi>
　<hi>置將樂縣屬撫州尋省後復置屬建州五代晉時閩以縣置鏞州尋復為縣宋改屬南劎州元仍舊本朝</hi>
　<hi>因之編户六十七里</hi>大田縣<hi>在府城南一百二十里/本朝析置編户四十里</hi>沙縣<hi>在府城西</hi>
　<hi>一百二十里本晉延平縣地劉宋析置沙村縣隋改為沙縣尋廢唐初復置屬建州後省入建安永徽中</hi>
　<hi>復置後屬汀州南唐改屬劔州宋元仍舊本朝因之編户一百四十里</hi>尤溪縣<hi>在府城南一百</hi>
　<hi>五十五里本延平縣地唐開元末開山洞置尤溪縣九屬福州南唐屬劔州宋元仍舊本朝因之編户六十</hi>
　<hi>里</hi>順昌縣<hi>在府城西一百二十里本吳建安郡地唐貞觀初為漿水塲垂拱中為蠲科鎮景福</hi>
　<hi>中改永順塲南唐始置順昌縣屬劔州宋元仍舊本朝因之編户五十八里</hi>永安縣<hi>在府城西</hi>
<pb n="KR2k0008_WYG_077-2b"/>
　<hi>南二百里本沙尤溪二縣地本朝景泰三年分沙縣新嶺以南尤溪縣寳山以西地置永安縣編户六十</hi>
　<hi>六里</hi>
郡名延平<hi>唐名</hi>劔浦<hi>宋名</hi>
形勝負山阻水為七閩襟喉<hi>延平志</hi>劔溪環其左樵川帶其<lb/>
　右<hi>宋金良弼雙溪樓記七閩號東南山水佳處延平流又冠絶扵他郡劔溪環其左樵川帶其右二水交</hi>
　山川清明偉麗為東南最<hi>宋楊時修造記</hi>占溪山之雄當水<lb/>
　陸之㑹<hi>宋黄裳雙溪閣致語襟帶髙下甌閩占溪山之雄舟車往來延平當水陸之㑹</hi>崇山<lb/>
　峻嶺為郭郛驚湍激流為溝池<hi>楊時資聖院記</hi>
<pb n="KR2k0008_WYG_077-3a"/>
風俗民儉嗇質直<hi>延平志民儉嗇而尚氣義質直不為姦詐</hi>五歩一塾十歩<lb/>
　一庠<hi>同上家樂教子五歩一塾十歩一庠朝誦暮絃洋洋盈耳</hi>諸儒講明道義遺<lb/>
　風餘教猶未泯<hi>延平志</hi>以耕織為生<hi>劍浦記</hi>士以詩書相<lb/>
　勸民以耕桑為務<hi>順昌記</hi>
山川九峯山<hi>在府城南九山苕蕘相接為郡境諸峯之冠</hi>展旗山<hi>在府城南狀如張旗</hi>
　<hi>宋黄裳詩崢嶸南揖展旗山旗鼓相臨縹緲間</hi>虎頭山<hi>在府城西山形如虎踞</hi>衍仙山<lb/>
　<hi>在府城東北一十里古號含源山昔衍客結廬煉丹其上傳以為仙去因名山有支峯巖中一石佇立如</hi>
　<hi>佛名石佛山</hi>金鳳山<hi>在府城西南山形/如鳳髙出羣山</hi>天柱山<hi>在府城西屹立凌空</hi>
<pb n="KR2k0008_WYG_077-3b"/>
　<hi>如柱</hi>九龍山<hi>在府城東南一百二十里其山九峯蜿蜒如龍右有獅子巖石盤旋俯伏如獅子狀</hi>
　<hi>左有禪巖石壁峭抜</hi>龜山<hi>在將樂縣北三里山形如龜/宋楊時歸休扵此因號龜山</hi>封山<hi>在將</hi>
　<hi>樂縣北龍池都其山髙大羣峯環拱為一邑之鎮山有洞昔楊道真君扵此得道宋楊時有記</hi>含雲<lb/>
　山<hi>在將樂縣治西山上常有雲氣氤氲下有寺楊時嘗築室讀書扵此</hi>五馬山<hi>在將樂縣治西</hi>
　<hi>南五峯森列如馬馳狀</hi>金泉山<hi>在將樂縣南建安記云山南枕溪有細泉出沙淘之得金</hi>石<lb/>
　壁山<hi>在將樂縣治西南蒼崖壁立險阻難登</hi>三石山<hi>在將樂縣西南山上有三石色紅白</hi>
　<hi>似人形俗呼為三郎石</hi>翠簾山<hi>在將樂縣南五里蒼/翠髙聳如垂簾狀</hi>天湖山<hi>在翠</hi>
　<hi>簾山上三面峯環中夷而曠有龍窟承天瀦水故名</hi>孔子山<hi>在將樂縣東二十五里屹立溪中舊</hi>
<pb n="KR2k0008_WYG_077-4a"/>
　<hi>傳山有獸人形名曰□□</hi>天階山<hi>在將樂縣南二十五里髙若升天故名山有聖泉又有寳華洞</hi>
　<hi>相傳赤松子採藥處</hi>石帆山<hi>在將樂縣東北三十里坤元録云將樂石似張帆</hi>東寳山<lb/>
　<hi>在將樂縣南五十里朝暮嘗有光㷔如寳氣</hi>仙靈山<hi>在將樂縣西南七十里西華鄉</hi>百丈<lb/>
　山<hi>在將樂縣北一百八十里與江西南豐縣分界懸崖絶壁髙出羣山昔越王嘗扵此山建置臺榭</hi>
　鳳凰山<hi>在沙縣治南以形似名舊多種桐</hi>獬豸山<hi>在沙縣治北昔鄧將軍光布云百年</hi>
　<hi>後縣當出忠義之士為國觸邪後邑人為臺官者相踵摧擊姦宄人謂此山之應</hi>越王山<hi>在沙</hi>
　<hi>縣東南一十五里俗呼為越王寨山頂有石碁局及越王墓</hi>㓜山<hi>在沙縣西北一百二十里乃龍</hi>
　<hi>峽之地中有山魅形似人生毛黒色身長丈餘逢人而笑鄉人謂之山大人又云山魈或野人也爾雅云</hi>
<pb n="KR2k0008_WYG_077-4b"/>
　<hi>狒狒如人披髪迅走食人即此</hi>栟櫚山<hi>在永安縣治北上有天柱石及仙人馬跡中多産栟櫚木</hi>
　<hi>延平志峯巒巖岫凡十餘所神刓鬼劃髙下相屬生雲吐霧隠見無時草木䝉茸冬夏一色宋李綱嘗目</hi>
　<hi>為小武夷山中有十二景多有賦詠</hi>斗山<hi>在永安縣治東南其山髙峻自頂凹下廣可五里山背有</hi>
　<hi>風穴雲洞每雲冐山即雨有石龍居竇中樵者攀縁而至得覩其頭角鱗爪之異</hi>伏獅山<hi>在尤</hi>
　<hi>溪縣治北狀如伏獅為縣之鎮山</hi>董山<hi>在尤溪縣北二十里上有石室相傳為董真人煉丹之所</hi>
　雙髻山<hi>在尤溪縣北二十五里峭壁萬仭如倚雙劔扵天外又名雙峯</hi>鷄籠山<hi>在尤溪縣</hi>
　<hi>西二十五里以形似名</hi>靈旗山<hi>在尤溪縣南三/十里望之如旗</hi>九仙山<hi>在尤溪縣西南</hi>
　<hi>四十里舊名仙山巍然秀拔人迹罕到上有金鯽池石棊局黒白二石馬及煉丹竈</hi>金樓山<hi>在尤</hi>
<pb n="KR2k0008_WYG_077-5a"/>
　<hi>溪縣西南六十里聳翠雲間如樓閣狀</hi>龍門山<hi>在尤溪縣南九十里有泉出其顛嵗旱不涸相</hi>
　<hi>傳有龍居焉</hi>雪山<hi>在尤溪縣西/一百五十里</hi>龍山<hi>在順昌縣治南狀如逰龍</hi>大明山<lb/>
　<hi>在順昌縣治西南孤峯特立日升先照其頂</hi>鳳山<hi>在順昌縣西二十里五峯疊翠髙數百仭</hi>景<lb/>
　靈山<hi>在順昌縣西北二十餘里與鳳山對峙常有霧䝉其上嵗旱禱雨多應</hi>七臺山<hi>在順</hi>
　<hi>昌縣西四十八里髙峯峭壁幾至千丈山有微雲即雨土人以為候唐㑹昌中有恵應大師扵此山乗虎</hi>
　<hi>出入</hi>超華山<hi>在順昌縣西北五十五里山頂有菴下有泉出石罅中分為五澗有田園及居民數</hi>
　<hi>十家</hi>梅仙山<hi>在順昌縣北七十里界扵甌寜順昌之間山顛平坦廣袤數里相傳梅福嘗煉丹于</hi>
　<hi>此</hi>小鷲峯<hi>在府城東屴崱如鷲鳥狀宋元祐間漕使曹子方過此愛其竒秀有詩云靣前山好</hi>
<pb n="KR2k0008_WYG_077-5b"/>
　<hi>無人識定是飛來小鷲峯</hi>蓮花峯<hi>在府城東層巒/疊嶂狀若蓮花</hi>文筆峯<hi>在府城南一十</hi>
　<hi>五里髙出羣山之表宋張致逺新學記九龍雙旌衍仙文筆諸峯皆秀拔摩雲</hi>山門峯<hi>在將樂縣</hi>
　<hi>西一十五里髙聳雲霄下有两石相峙如門中逕可通往來</hi>祥雲峯<hi>在沙縣東五里有祥雲菴</hi>
　七峯<hi>在沙縣治南又名七朶山皆石壁峭立由水底崚層而出宋李綱各命之以名曰朝陽碧雲妙</hi>
　<hi>髙真隐桂花凝翠東凝翠西</hi>毓秀峯<hi>在尤溪縣治南峯/下即南溪書院</hi>君子峯<hi>在順</hi>
　<hi>昌縣西南二十五里又有髙峯宋尚書廖剛家其下</hi>分枝嶺<hi>在尤溪縣西南一百七十里南臨泉</hi>
　<hi>州徳化縣嶺為界上有大樹一枝南向一枝北向以樹枝分二縣境故名</hi>黎嶺<hi>在將樂縣西北三十</hi>
　<hi>里</hi>百花巖<hi>在府治東北石壁峭立/春時百花鮮麗故名</hi>中巖<hi>在府治東北五里髙聳衆</hi>
<pb n="KR2k0008_WYG_077-6a"/>
　<hi>山之上有瀑布自巖中飛下</hi>西巖<hi>在府城西南三十餘里巖石崔嵬相傳唐寳厯初有蔡栁二禪</hi>
　<hi>師創庵山神示現二師拔松倒植于地而松倒生山神乃歸向</hi>虎頭巖<hi>在將樂縣東南五里有石</hi>
　<hi>門自山下通山上其中明爽可居楊時有記</hi>翠雲巖<hi>在沙縣西一百八十里巖有三洞穴有三</hi>
　<hi>石笋</hi>頼巖<hi>在尤溪縣西三十五/里有洞廣三四里</hi>靈恵巖<hi>在尤溪縣西一百四十里有竇</hi>
　<hi>可入内有若㕔事者二所可環坐千人</hi>龍頭巖<hi>在順昌縣治南髙山之上山水勝槩一目可盡</hi>
　玉華洞<hi>在將樂縣南一十里有兩門相去一二里中分二路㑹于後門此洞之隂有寳華洞洞之</hi>
　<hi>中有靈泉遇旱禱之輙雨</hi>觀音洞<hi>在尤溪縣北昔陸道人廬扵山間鑿石得像如觀音</hi>宿雲<lb/>
　洞<hi>在尤溪縣西七十里盖仙靈山十竒之一也</hi>龍門洞<hi>在尤溪縣東九十里中有石龍石床</hi>
<pb n="KR2k0008_WYG_077-6b"/>
　<hi>石棊局棊子宋朱松詩阿逰陸沉乆亦復太癡絶未成安一枝况乃辨三穴唯餘愛山意如水心東折首</hi>
　<hi>鼠今幾年顧影愧瓊玦那知龍門客塵底抱闗闎虚簷日偃仰蒼壁對横截拄藤危磴響濯足細泉潔東</hi>
　<hi>薪取竒觀滴乳當嘉設摩石驚蜿蜒信矣耆舊設</hi>靈龜洞<hi>在順昌縣東南四十里洞有靈龜紫</hi>
　<hi>色如金有石如鍾磬魚鼓之狀叩之其聲清越</hi>三溪<hi>在府前自順昌沙縣來者曰西溪自建溪來者</hi>
　<hi>曰東溪二溪㑹于劍津鄉人呼為丁字水者曰南溪又南流與尤溪合抵福州南入于海謂之三溪</hi>尤<lb/>
　溪<hi>在尤溪縣洲多尤姓故名今尤氏自言其上世本姓沈避王審知諱故改云</hi>太史溪<hi>在七</hi>
　<hi>峯下宋李綱初以太史謫官于此故名嘗題詩有七峯倒影蘸層碧十里平津流向東之句</hi>海溪<lb/>
　<hi>在將樂縣西北八十里</hi>沙源<hi>在沙縣南源出汀州寜化縣水嶮巇如龍門過縣東至劍津合建溪</hi>
<pb n="KR2k0008_WYG_077-7a"/>
　<hi>下福州</hi>劍津<hi>在南平縣治東建寜邵武二水合流之所晉雷煥得二劍扵豐城以一與張華留一</hi>
　<hi>自佩華死失劍所在其後煥子佩劍渡延平津劍躍人水化為龍因名劍津亦名劍潭唐歐陽詹詩想像</hi>
　<hi>精靈欲見難通津一去水漫漫空餘昔日凌霜色長與澄潭生晝寒</hi>七星井<hi>在府治南水味甚美</hi>
　<hi>夏月不竭</hi>龍井<hi>在將樂縣凡三一在玉華洞内一在寳華洞後一在縣南一百里泉味甘美</hi>靈<lb/>
　源井<hi>在尤溪縣治西深十餘丈遇米價髙則湧溢四出平則止四五尺鄉人以是為占</hi>□澗<lb/>
　泉<hi>在府治南源出山顛縈廻石澗泓深清潔可愛</hi>靈泉<hi>在將樂縣北封山之顛相傳昔人禱雨扵</hi>
　<hi>此有泉湧出汲而洒之輙雨故名今有石穴無泉</hi>聖泉<hi>在沙縣治東南其泉有三青膽瓶在山巖</hi>
　<hi>中鄉人嵗旱禱雨其中視瓶内有小紅蛇即雨</hi>金泉<hi>在南平縣治西百歩潭中有沙人或披沙淘之</hi>
<pb n="KR2k0008_WYG_077-7b"/>
　<hi>往往得金</hi>張公渠<hi>在順昌縣治北本朝洪武初知縣張溍鑿流經十里分注縣郭民利之</hi>仙<lb/>
　洲<hi>在府城東有山介于二水之間俗呼仙洲</hi>黄龍洲<hi>在府城東俗以此洲每春水後視沙多寡</hi>
　<hi>占嵗豐歉宋黄裳詩㸔取黄龍沙斗起滿城歌吹入豐年</hi>港灘<hi>在南平縣東溪者五西溪者十南溪</hi>
　<hi>者七凡二十有二其水湍急其石㢘利舟上下失勢輙破溺其黯淡天等九灘宋時嘗加䟽鑿而溪之險</hi>
　<hi>稍平倪思有詩</hi>
土産鐵<hi>有冶在南平縣者四在尤溪縣者十七</hi>銅<hi>尤溪沙/二縣出</hi>銀<hi>南平將樂尤溪沙四縣出</hi>
　茴香　茶<hi>南平等縣出</hi>金橘<hi>南平沙/縣出</hi>白苧布<hi>諸縣俱出將樂尤佳</hi>滷<lb/>
　水石<hi>南平出宋葉夢得避暑録石有三種其一出滷水可為硯雖細潤而不甚發墨</hi>花紋石<lb/>
<pb n="KR2k0008_WYG_077-8a"/>
　<hi>南平出色青紋素有山水禽魚形狀可為硯為屏</hi>
公署延平衛<hi>在府治東即元之總管府本朝洪武初改建</hi>將樂守禦千户所<lb/>
　<hi>在將樂縣治南洪武初建</hi>守禦永安千户所<hi>在永安縣治東北景泰三年建𨽻延平衛</hi>
學校延平府學<hi>在府治東北宋天聖中建後移建扵郡西尋復舊本朝洪武初重建</hi>南<lb/>
　平縣學<hi>在縣治西宋紹興中建本朝洪武初重建</hi>將樂縣學<hi>在縣治東南宋建于城南</hi>
　<hi>元徙今所本朝洪武初重修</hi>大田縣學<hi>在縣治西/本朝建</hi>沙縣學<hi>在縣治東宋慶</hi>
　<hi>厯初建本朝洪武初重建</hi>尤溪縣學<hi>在縣治東北舊在縣東南宋慶厯中建後徙于此元至正</hi>
　<hi>間重修</hi>順昌縣學<hi>在縣治東舊在縣治西宋皇祐中徙于此本朝洪武初重建</hi>永安<lb/>
<pb n="KR2k0008_WYG_077-8b"/>
　縣學<hi>在縣治東景泰三年建</hi>
書院諫議書院<hi>在沙縣治西宋陳瓘嘗為諌議嘉定初郡守余景瞻即其舊宅建為書院本朝</hi>
　<hi>永樂中重修</hi>龜山書院<hi>在封山麓即龜山先生楊時舊宅宋咸淳初建本朝洪武七年重建</hi>
　延平書院<hi>在劍津之陽宋嘉定間郡守陳宓建扵南山下因稱李侗為延平先生故名後守董</hi>
　<hi>洪徙建扵此中有禮殿祠堂眀誠忠恕中和敬義四齋及光風霽月亭本朝永樂初重建</hi>南溪書<lb/>
　院<hi>在尤溪縣治南宋朱熹生扵此縣嘉熈初縣令李脩建祠以祀熹并其父松咸淳初増置書院扵其</hi>
　<hi>右元分祠為二本朝永樂中重修</hi>鳳岡書院<hi>在鳳凰山下宋邑人黄灝建</hi>
宫室拱秀樓<hi>在尤溪縣治右以毓秀峯環拱于前故名</hi>垂虹閣<hi>在府治内</hi>雙溪閣<lb/>
<pb n="KR2k0008_WYG_077-9a"/>
　<hi>在劍津上宋陳瓘詩嵗乆謾傳龍變化潭深誰覩劍鋒鋩廖挺詩餘波下作雙溪水秖欠休文八詠樓</hi>
　聞猿閣<hi>在府治南嘗有二猿啼扵溪之南嶺因以名閣</hi>妙峯閣<hi>在府治東黯澹院前對髙</hi>
　<hi>峯上舊有宋蔡襄題字及李孝彦草書賈青詩溪聲灘外急草色雨中深客意自南北山光無古今</hi>泠<lb/>
　風閣<hi>在府治南面仙山俯劍潭登者有出塵之想宋王以詠詩劍水落霞晴熨緑衍峯新月夜梳鬟</hi>
　劍歸閣<hi>在府治北宋李綱書碑尚存</hi>凝翠閣<hi>在太史溪上李綱詩登臨縹緲出塵寰疑</hi>
　<hi>是神仙畫不闗宴樂樽罍在天半嬉逰歌吹落人間</hi>平理堂<hi>在府治/左宋建</hi>衍仙堂<hi>在府</hi>
　<hi>治據山之阜溪山環繞一目可盡有登覽之勝</hi>六桂堂<hi>在南平縣治東鑿灘宋仁宗朝范廸簡父</hi>
　<hi>子六人相繼登進士第因以名堂陳瓘詩公家丹桂六枝芳冷笑燕山竇十郎</hi>世綵堂<hi>在府城西</hi>
<pb n="KR2k0008_WYG_077-9b"/>
　<hi>二十五里宋尚書廖剛所居</hi>詠歸堂<hi>在南平縣治東宋邑人吳儀建楊時詩微吟曵雙屣踏破</hi>
　<hi>蒼苔紋歸歟自樂只此意將誰論</hi>溪山偉觀亭<hi>在府治内宋真徳秀記曰延平據山為州</hi>
　<hi>軍事判官㕔處山之半後枕崇阜前挹大溪溪之南九峯森羅雄峙天表㕔事之西故有小亭對溪山最</hi>
　<hi>佳處因名偉觀</hi>一覽亭<hi>在沙縣治南宋給事張致逺詩三寺樓臺烟霧裏一川蘆葦畫圖中</hi>鈎<lb/>
　玉亭<hi>在順昌縣石豆都舊有池如偃月宋紹聖中邑令吳睿作亭其上名月池紹興中邑人余良弼</hi>
　<hi>葺而新之改今名</hi>越王臺<hi>在府城北百丈山/相傳漢越王置</hi>校獵臺<hi>在將樂縣南相</hi>
　<hi>傳越王之子建此校獵故名</hi>石臺<hi>在順昌縣治北甃石/為之上有石闌干</hi>釣臺<hi>在府城南</hi>
　<hi>遷喬里宋隠士吳儀漁釣其上有石刻釣臺二字在壁楊時詩君不見釣璜溪上白髪翁一竿西去追冥</hi>
<pb n="KR2k0008_WYG_077-10a"/>
　<hi>鴻畋車□載非羆熊鷹揚烈氣如飃風又不見羊裘石瀬垂綸叟爽氣凌天動星斗萬乗故人親訪求卧</hi>
　<hi>對鑾輿忍囬首聖賢遇合自有時潔身亂倫非所知髙風寥寥古已往較然得失知者誰</hi>
闗梁延平橋<hi>在府城南舊名陌平宋郡守董洪新之扁曰延平又扵其間創杉洲藥材二橋</hi>廣<lb/>
　度橋<hi>在南平縣天竺里</hi>風雩橋<hi>在延平書院前宋嘉定中建本朝洪武間重修</hi>三華<lb/>
　橋<hi>在將樂縣水南都宋紹定中建本亭朝永樂初重脩壘石為址覆之以</hi>毓秀橋<hi>在尤溪縣西宋</hi>
　<hi>建舊名跨鼇以朱文公生于此改今名本朝洪武間重修</hi>要津橋<hi>在順昌縣西北仁夀都</hi>
寺觀天寜光孝寺<hi>在府治北唐名廣濟宋改天寜萬夀又改報恩光孝元改今額本朝永樂</hi>
　<hi>初重修</hi>普通寺<hi>在府治北梁普通初/建宋為院元改為寺</hi>龍湖寺<hi>在南平縣治南唐貞</hi>
<pb n="KR2k0008_WYG_077-10b"/>
　<hi>觀中建相傳寺未創前一日雷雨二龍交鬬頃之雨霽平原數畝如始闢然因名龍湖</hi>慈恩寺<lb/>
　<hi>在南平縣天竺里唐貞觀中建名西峯宋為院元改為寺</hi>西林寺<hi>在府城東南五代梁時建宋朱</hi>
　<hi>文公謁李侗受教嘗寓此寺</hi>報國寺<hi>在府城東北五代唐時建初開山僧嘗留醋一缶經數百</hi>
　<hi>年色味不變</hi>含清寺<hi>在府城南宋為院元改為/寺内有含暉閣清暉堂</hi>靈山寺<hi>在將</hi>
　<hi>樂縣池湖都唐開元初建元至正中重脩</hi>大施寺<hi>在將樂縣東龍池都唐文徳初建本朝洪武間</hi>
　<hi>重建</hi>太平興國寺<hi>在沙縣治東唐中和初建宋改今額李綱嘗寓居此有寓軒自為記</hi>保<lb/>
　安寺<hi>在尤溪縣治東北舊為庵唐乾寜中改為寺</hi>永興寺<hi>在尤溪縣治西唐建閩王氏易</hi>
　<hi>今額宋紹興初重修</hi>正識寺<hi>在順昌縣治北宋隆興/初建本朝洪武中重修</hi>西山院<hi>在將</hi>
<pb n="KR2k0008_WYG_077-11a"/>
　<hi>樂縣東積善都元至順初建學士虞集記</hi>興國院<hi>在順昌縣東石溪都晉開運初建四面皆峭壁</hi>
　<hi>又號興國巖</hi>𤣥妙觀<hi>在府城南宋名天慶初改/今額本朝洪武初重修</hi>宜福觀<hi>在沙</hi>
　<hi>縣治東南宋元祐中建</hi>披雲道院<hi>在府治西宋寳祐中建本朝洪武間重修</hi>明真道<lb/>
　院<hi>在將樂縣治東北元大徳初建本朝永樂中重修</hi>清和道院<hi>在沙縣治西宋建</hi>玉<lb/>
　隆道院<hi>在順昌縣治西元至正中建</hi>
祠廟顯恵廟<hi>在將樂縣治南祀隋汀州刺史穆肅肅任滿道經將樂聞唐受禪赴水死因立祠宋</hi>
　<hi>賜額今有司春秋祀焉</hi>威恵王廟<hi>在府城外西南其神未詳廟有古碑云唐廣明中黄巢兵</hi>
　<hi>經延平有風雷雨雹自廟而出賊大恐引去其廟宋天聖中修</hi>威寜廟<hi>在將樂縣治南五代時閩</hi>
<pb n="KR2k0008_WYG_077-11b"/>
　<hi>將劉瓊統兵至將樂衆聞閩降南唐欲推瓊為主不受而死鄉人祀之宋大觀初賜額</hi>旌福廟<lb/>
　<hi>在將樂縣治東祀宋將樂令陳攄宋賜今額二廟俱有司春秋致祭</hi>諫議祠<hi>在沙縣治西宋建炎</hi>
　<hi>初建祀諫議陳瓘楊時有記</hi>四賢祠<hi>在府學宋紹興中建祀楊龜山羅豫章李延平朱晦菴四</hi>
　<hi>先生本朝洪武中重脩扁曰道南師友之堂</hi>羅仲素祠<hi>在沙縣西一十里洞天巖西麓元至</hi>
　<hi>元中建祀宋儒羅從彦本朝洪武中重脩</hi>愍節廟<hi>在順昌縣治東宋紹興初盗俞勝等作亂土軍</hi>
　<hi>陳望等應之廵檢司軍校范旺叱之曰吾等父母妻子皆受國家廪食今不能討反助為虐是無天地也</hi>
　<hi>凶黨忿殺旺并其妻子旺死迹在地隠隠不沒邑人驚異祭于城隍廟事聞詔贈承信郎更立祠號忠節</hi>
　<hi>後改今額</hi>忠顯廟<hi>在尤溪縣治西宋端平中建祠宋烈士余望望在紹興中率鄉人禦賊沒于陣</hi>
<pb n="KR2k0008_WYG_077-12a"/>
　<hi>宋賜今額</hi>忠愍廟<hi>在尤溪縣治西祀宋武節郎趙師檟紹定中汀宼逼尤溪提刑王夢龍以師檟</hi>
　<hi>智勇令統兵來戍遇賊戰死邑民為立廟嘉熈初贈今官及賜額二廟俱有司春秋致祭</hi>
陵墓林司空墓<hi>在順昌縣東舊正識院側有古麒麟</hi>楊時墓<hi>在將樂縣西山時龜山先</hi>
　<hi>生也胡安國譔墓誌銘</hi>羅從彦墓<hi>在府城東羅源里從彦豫章先生也郡守劉允濟刻誌</hi>
　李侗墓<hi>在府城東崇仁里侗延平先生也學士汪應辰製碑銘</hi>廖剛墓<hi>在順昌縣交溪</hi>
　<hi>鳳山之下</hi>
古蹟廢鐔州<hi>五代時王延政以延平鎮為鐔州尋廢</hi>廢鏞州<hi>王延政以將樂縣為鏞州</hi>
　<hi>尋廢</hi>廢綏城縣<hi>在將樂縣西鄉晉隆安三年置隋省唐初復置後併入邵武縣</hi>舊沙縣<lb/>
<pb n="KR2k0008_WYG_077-12b"/>
　<hi>在今沙縣治東一十里隋置尋廢唐復置始徙今治</hi>落星穴<hi>在將樂縣治北晉義熈中有星墜其</hi>
　<hi>處忽成一穴占者謂五百年後當生大賢宋楊時實生于此人以為應</hi>髙平苑<hi>在將樂縣乃越</hi>
　<hi>王校獵之所建安記云越王畋於將樂野岸髙平苑</hi>小常村<hi>在府境宋時叛卒楊勍㓂南劍</hi>
　<hi>州道出小常村掠一民婦欲與亂婦誓死不受汚遂遇害棄屍道傍賊退人為收瘞屍所枕藉處跡宛然</hi>
　<hi>不滅每雨則乾晴則濕削去即復見覆以他土其迹愈明</hi>石龜<hi>在順昌縣西四十里石龜捍于水口</hi>
　<hi>首尾皆見</hi>仙書石<hi>在南平縣治東蕭坑之前或指以為仙書</hi>
名宦宋劉滋<hi>開寳中知南劍州有灘名黯淡湍猛多覆舟滋即灘旁别開港遂為安流</hi>程慱<lb/>
　文<hi>皇祐中知南劍州以僧牒募人鑿黯淡灘以通舟楫</hi>楊告<hi>南劍州判官曉法令而不務苛刻時</hi>
<pb n="KR2k0008_WYG_077-13a"/>
　<hi>號能吏</hi>葛源<hi>知南劍州屬吏嘗有隙于公同進者因讒之源察其㫖不聽而以為舉首人服其明</hi>
　宋咸<hi>慶厯初知尤溪縣公正亷勤剖决無滯能名冠于一時</hi>俞偉<hi>元祐初知順昌縣邑民生</hi>
　<hi>子多不舉偉集耆老諭以理邑人悔悟頼以活者萬餘人</hi>王廷彦<hi>元祐中知尤溪縣時有郡都吏</hi>
　<hi>負租不輸廷彦呼至縣庭示以斷案杖之能聲大著</hi>李綱<hi>宣和初起居舎人䟽陳時政出監沙縣稅</hi>
　<hi>題詠甚多不以黜謫自沮</hi>朱松<hi>宣和間為尤溪尉榜一室曰韋齋公事之餘力于書無一息少廢子</hi>
　<hi>熹生扵尉之官舎是為文公</hi>葛宫<hi>知南劍州遣沙縣尉許抗諭降叛賊並溪山多産銅銀吏挾姦</hi>
　<hi>㒺利課嵗不登宫一變其法嵗羡餘六百萬</hi>謝如意<hi>宣和末為南劍州司録恭軍福州兵變擁</hi>
　<hi>衆道出延平知州林遹遣如意喻以禍福衆乃縳渠魁至斬之一郡帖然</hi>張□<hi>建炎初知南劍州賊</hi>
<pb n="KR2k0008_WYG_077-13b"/>
　<hi>范汝為黨擁衆來冦□分州兵為數隊將戰則先食之更迭交戰兵力不乏大敗其衆城頼以全瀕海四</hi>
　<hi>郡皆不罹其祻</hi>朱倬<hi>通判南劍州建冦阿魏衆數千劍鄰于建兵愞不可用倬重賞募卒擒獲境内</hi>
　<hi>迄平</hi>陳攄<hi>知將樂縣政尚寛平初邑民貧困者生子多不舉攄嚴禁止每給官錢周之民頼以存活</hi>
　<hi>甚衆立祠祀之</hi>徐元杰<hi>淳祐初知南劍州㑹峽陽冦作元杰禽斬其渠魁餘釋不問郡有延平書</hi>
　<hi>院㑹諸生親為講說民訟以理化誨多感恱而去輸苗聽其自槩闔郡徳之</hi>陳宓<hi>嘉定間知南劍</hi>
　<hi>州時大旱疫蠲逋負十數萬且弛新輸三之一躬率僚屬持錢粟藥餌户給之倣白鹿洞規創延平書院</hi>
　董洪<hi>端平初知南劍州治身嚴奉法令甚謹州始凋弊勤而拊之遂復舊觀</hi>陳韡<hi>知南劍州</hi>
　<hi>兼福建路招捕使親提兵至沙縣順昌將樂清流宣化督捕盗賊所至克㨗</hi>元劉思禮<hi>至順</hi>
<pb n="KR2k0008_WYG_077-14a"/>
　<hi>中為順昌尹為政有遺愛民有親屬因財而訟者以理諭之遂悔悟息爭有以偽印逮富民者洞知其詐人以為神</hi>曲恵<lb/>
　<hi>至正間為尤溪尉攝縣事不越月决滯訟六十餘事紅巾冦壓境恵首倡勇敢拒戰行保甲編伍之法發常平振民由是一邑</hi>
　<hi>得全</hi>魯崇仁<hi>至正間為順昌尹為政簡易深得民心興利除害均徭平賦省刑厚俗邑人立石頌徳</hi>本朝唐<lb/>
　鐸<hi>洪武初延平知府撫綏凋瘵首建學校不尚苛刻及召還京民不忍舎留一鞾懸于儀門右</hi>王克綱<hi>洪武</hi>
　<hi>中為將樂知縣持身㢘潔為政仁眀知民疾苦吏不敢欺由是民獲力農遂致富庶</hi>張縉<hi>順昌知縣</hi>
　<hi>百廢具興刑罰不苛嘗䟽渠水以利民至今稱為張公渠</hi>胡夀昌<hi>延平知府脩飾學校躬勵</hi>
　<hi>士子建祠祀李愿中民皆敬信稱曰胡延平而不名</hi>黄采<hi>洪武間由御史改尤溪知縣先是縣用市</hi>
　<hi>民拘縶里胥以集事采即釋之示以仁義由是事集民安後復召為監察御史</hi>朱孟常<hi>永樂中南平知</hi>
<pb n="KR2k0008_WYG_077-14b"/>
　<hi>縣不尚苛嚴奏蠲累嵗逋負魚課及購獲强寇置于法民咸徳之</hi>陳士淵<hi>永樂間為尤溪英果</hi>
　<hi>寨廵檢剛毅有膂力討平吳十師之亂後餘黨復突起士淵倡勇力戰扵羅畬塲兵敗死焉  省志</hi>雷<lb/>
　誠<hi>宣徳間知延平府性亷介不阿不詭撫民以仁為政務植善良而抑强暴興學校脩祠宇譽聞燁然</hi>
　<hi>省志</hi>艾亷<hi>宣徳間延平府照磨好讀書/用儒飾吏有聲扵時  省志</hi>馬文饒<hi>正統間延平府</hi>
　<hi>經歴勤于賛政務以恤民為先比去民思之不忘  省志</hi>徐中<hi>正統間以進士知南平縣慈恵亷明</hi>
　<hi>不事箠楚一毫不茍取於民民心恱服其租賦輸納於官者罔敢或後  省志</hi>李挺<hi>正統間延平府</hi>
　<hi>學教授有學行勤訓𨗳雖當沙尤寇發戎事殷擾之時其講誦一如平時不為之少輟  省志</hi>丁泉<lb/>
　<hi>正統間任延平衛指揮同知值沙寇猖獗泉為集勇力士嚴紀律設智謀屢與戰屢大敗之甚著勞績叙</hi>
<pb n="KR2k0008_WYG_077-15a"/>
　<hi>賞陞福建都指揮僉事  省志</hi>張敏<hi>正統間主尤溪簿沙寇稱亂逼犯邑城敏奮力誓師出與賊戰</hi>
　<hi>時賊勢甚盛我師多民兵不熟行伍且前後不相援遂力竭而死民痛惜之  省志</hi>歐陽興<hi>景泰</hi>
　<hi>間知南平縣性簡靜亷介為政先徳化而後鞭朴民以事訟于庭諄諄諭之以理俾之能自悟有古循吏</hi>
　<hi>風志省</hi>金廣<hi>景泰間任延平衛指揮僉事有勇力且多智能值沙寇餘黨弗靖勢亦銳廣率壯兵</hi>
　<hi>追戰身先卒衆勇敢直前大破之𢷬其巢穴餘寇悉平論功陞本衛指揮同知  省志</hi>沈棨<hi>延平</hi>
　<hi>知府政尚嚴明吏不敢欺民懐其徳</hi>孟釗<hi>天順間延平知府剛正亷明汀寇起官兵道出延平者相</hi>
　<hi>絡繹需餉嚴甚釗區度有方秋毫不取于民民安堵如平時  省志</hi>劉<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>
                    <hi>天順間南平縣丞寛恵有</hi>
　<hi>幹才持身嚴謹遇賢士甚謙剏廟學脩壇壝條畫有方而百姓不以為病省志</hi>
<pb n="KR2k0008_WYG_077-15b"/>
人物五代陳陶<hi>劍浦人以儒業名家扵聲詩厯象無不精究常以台鉉之器自負南唐昇元中</hi>
　<hi>至南昌將詣建康聞宋齊丘秉政自料與齊丘不合乃築室洪之西山日以詩酒為事有詩數百篇</hi>廖<lb/>
　居素<hi>將樂人仕南唐以剛直見忌驟諫後主不聽服朝衣冠立死井中大書扵篋曰吾不忍見國破</hi>
　<hi>主辱耳</hi>宋陳世卿<hi>南平人雍熈初進士知建州真宗知其材幹授福建轉運使規畫銀塲嵗</hi>
　<hi>増課羡後知廣州郡有計口買鹽之制人多不便世卿奏除之子儼南安主簿</hi>張若谷<hi>沙縣人淳</hi>
　<hi>化間第進士為巴州軍事推官㑹寇鄰郡若谷率衆備禦賊引去後入見真宗顧曰是嘗在巴州禦賊者</hi>
　<hi>耶歴知數州郡所至有循良迹累官至尚書左丞致仕</hi>吳輔<hi>劍浦人天聖中進士調道州推官㑹</hi>
　<hi>有傳冦至者郡僚欲毁橋城守輔曰自橋而南者皆吾民也安可棄民以自全邪聞者壯其言民心以安</hi>
<pb n="KR2k0008_WYG_077-16a"/>
　<hi>而寇卒不至</hi>林積<hi>劍浦人嘗入京師至蔡邸席下得一囊北珠數百顆詢之主人知巨商宿此積</hi>
　<hi>曰此吾故人令來上庠相訪商後訪積積悉歸之宋慶厯中第進士補循州推官子徳新為吏部侍郎</hi>
　周諝<hi>尤溪人知新㑹縣㑹王安石行新法郡縣風靡諝獨不奉行致書政府力陳其弊因求歸田里</hi>
　<hi>所著有孟子解義一時門生稱為周夫子</hi>黄裳<hi>劍浦人少有大志元豐間郡之譙門一柱忽為迅雷</hi>
　<hi>所擊裳聞之口占云風雷昨夜破枯株借問天公有意無莫是卧龍蹤跡困放教頭角入亨衢次年對策</hi>
　<hi>果為天下第一</hi>陳偁<hi>劍浦人嘗知恵州州有豐湖乆涸而魚租尚存偁築隄捍江魚鱉蒲蓮之利悉</hi>
　<hi>以予民後知泉州奏置市舶哲宗詔置市舶扵泉實偁啓之</hi>胡璞<hi>劍浦人工扵詩嘗經采石渡題</hi>
　<hi>詩弔李白云抗議金鑾反見讐一杯蟬蛻此江頭當時醉弄波間月今作寒光萬里流蘇軾見之疑唐人</hi>
<pb n="KR2k0008_WYG_077-16b"/>
　<hi>所作嘆賞不置</hi>楊時<hi>將樂人潛心經史熈寜中登進士從二程㳺得河洛之傳浮沉州縣者四十餘</hi>
　<hi>年後為諫議大夫僅三越月所論列皆闗世道又為國子祭酒髙宗時除工部侍郎直學士世號龜山先</hi>
　<hi>生卒諡文肅</hi>陳瓘<hi>沙縣人登進士甲科徽宗時為右正言以論蔡京連謫通台楚州瓘論京卞皆</hi>
　<hi>披擿其處心發露其情慝最所忌恨故得禍最酷後贈諫議大夫諡忠肅自號了翁所著有尊堯集</hi>鄧<lb/>
　肅<hi>南平人徽宗時在大學作詩言守令捜求擾民被斥欽宗時授鴻臚寺簿詣金營留五十日而還尋</hi>
　<hi>擢左正言遇事感激凡抗二十䟽言皆切當多見采納</hi>曹輔<hi>沙縣人第進士為秘書正字時徽宗</hi>
　<hi>多微行輔上䟽極諫太宰余深曰輔小官何敢論大事輔對以大官不言故小官言之官有大小愛君之</hi>
　<hi>心則一遂編管彬州靖康初召還累官簽書樞宻院事張邦昌僣位脅輔視事遂奔濟州</hi>羅薦可<lb/>
<pb n="KR2k0008_WYG_077-17a"/>
　<hi>沙縣人為髙郵理曹汴京䧟張邦昌以偽赦至髙郵守欲拜之薦可持不可留數日而髙宗赦至事聞命</hi>
　<hi>以京秩褒之</hi>陳淵<hi>瓘兄孫自少頴悟扵書無所不讀從楊時學時稱其深識聖賢㫖趣且妻以子</hi>
　<hi>髙宗朝為監察御史遷右正言其行已立朝忠言讜論為時所重有默堂集三十卷</hi>羅從彦<hi>本沙</hi>
　<hi>縣人徙家南平從學楊時扵蕭山既而築室山中絶意仕進充然自得朱熹謂龜山倡道東南士之㳺其</hi>
　<hi>門者甚衆然?思力行任重詣極惟仲素一人而已學者稱為豫章先生卒諡文質</hi>廖剛<hi>順昌人少</hi>
　<hi>從陳瓘楊時學崇寜中登進士髙宗朝為御史中丞知無不言鄭億年與秦檜有連剛䟽其惡檜銜之改</hi>
　<hi>工部尚書後以徽猷閣直學士致仕子四人遲過遂蘧皆秉麾節時號萬石廖氏</hi>廖徳眀<hi>順昌</hi>
　<hi>人少學釋氏得楊時書讀之大悟遂受學朱熹乾道中第進士累官知潯州有聲諸司交薦之徳眀曰今</hi>
<pb n="KR2k0008_WYG_077-17b"/>
　<hi>老矣况以道徇人乎固辭後知廣州遷吏部左選郎官有槎溪集行世</hi>李侗<hi>劍浦人從學羅從彦</hi>
　<hi>結茅山田謝絶世故餘四十年食飲或不充而怡然師自得沙縣鄧廸嘗稱其如冰壷秋月瑩徹無瑕朱熹</hi>
　<hi>事焉世號延平先生卒諡文靖有延平問答及語録行世子友直信甫皆舉進士信甫仕至監察御史以</hi>
　<hi>特立不容扵朝出知衢州</hi>羅博文<hi>沙縣人從學李延平得道學之傳尋以薦叅議軍府政卒于嘉</hi>
　<hi>州官舎囊無餘貲有書數千帙而已同門朱熹状其行</hi>馮初心<hi>將樂人自幼篤志嗜學博洽經</hi>
　<hi>史歴官給事中累陞禮部尚書</hi>黄伯固<hi>將樂人為建昌尉累官四川安撫制置使終兵部侍郎涖</hi>
　<hi>官行已為時所重卒諡曰忠簡</hi>王必正<hi>尤溪人紹定間累官朝請大夫嘗置義田五百餘畝以資</hi>
　<hi>族人冠婚䘮祭之費又開義學訓族里子弟子慈恭勤慤皆登進士第</hi>元陳君用<hi>延平人少</hi>
<pb n="KR2k0008_WYG_077-18a"/>
　<hi>負氣勇猛過人元末紅巾賊入閩閩閫授君用南平縣尹給錢募兵君用散家財繼之遂復建陽浦城等</hi>
　<hi>縣累官陞權同知副都元帥引兵至連江與賊轉戰而死事聞追封潁川郡侯諡忠毅</hi>張昇<hi>順昌</hi>
　<hi>人四嵗時即以潁悟聞年十二除正字累官奉儀大夫江西等處儒學提學元末陳友諒䧟豫章昇死之</hi>本<lb/>
　朝張智<hi>順昌人洪武初以明經學授夷陵州學正才識卓異召為禮部右侍郎凡禮樂制度多所</hi>
　<hi>建明</hi>陳山<hi>沙縣人永樂間由舉人授教官遷吏科給事中洪熈元年陞左春坊左庶子尋陞户部侍</hi>
　<hi>郎加本部尚書士兼謹身殿大學</hi>楊丹珉<hi>尤溪人永樂間由國子生授奉新知縣先是邑有民道宿</hi>
　<hi>于鋪鋪長意其有重貲謀殺之匿其屍其母訴于縣誣逮者衆丹珉訪得其人遂釋所誣者嘗嵗旱禱雨</hi>
　<hi>輙應蝗起不入其境後知漂水縣終泰州同知俱有顯績</hi>吳復<hi>將樂人永樂間進士除御史陞廣東</hi>
<pb n="KR2k0008_WYG_077-18b"/>
　<hi>副使風裁凛然深得憲臣之休士論歸之  省志</hi>葉宜<hi>南平人永樂間進士累官浙江恭政歴官</hi>
　<hi>盡職寛嚴適宜務與民同其好惡吏畏而民愛之  省志</hi>李文殊<hi>將樂人永樂中膺楷書薦除工</hi>
　<hi>科給事中有直聲累陞廣信府知府敡歴中外持身亷介布素蔬食無異貧寒及退休田里尤確然不易</hi>
　<hi>其素守人甚賢之  省志</hi>黄琛<hi>將樂人正統初進士除户部主事陞郎中嘗奉詔賑飢淮北區畫條</hi>
　<hi>悉全活者十萬餘人擢江西恭政雖政務煩劇而佐理有道化成事集遷本省布政使㑹洞寇猖獗琛率</hi>
　<hi>師直𢷬其壘俘馘之餘黨悉平陞南户部侍郎徳威在人為當世所推重後廵撫四川而卒  省志</hi>吳<lb/>
　謙<hi>尤溪人以眀經舉除山東道監察御史以言事左遷武昌知縣縣有守禦千户周某者挾勛舊虐民</hi>
　<hi>謙劾奏之竟置之于法邑境肅然後卒于官民哀慕之不置  省志</hi>林同<hi>尤溪人天順庚辰舉進士</hi>
<pb n="KR2k0008_WYG_077-19a"/>
　<hi>授户部主事出納惟謹歴員外郎郎中累陞浙江恭政督理粮儲均賦恤民浙人徳之後轉廣東布政使</hi>
　<hi>為政務存大體節省冗費與民休息致仕歸及卒之日家無餘資  省志</hi>
列女張氏<hi>尤溪人彭阿積妻也洪武中阿積溺死張氏年甫十七哀慟幾絶誓不貳適以育其孤後</hi>
　<hi>舅姑欲奪其志許聘之日即自投水而死邑人咸義之見於詩歌</hi>蕭貢才妻<hi>順昌人姓顔氏</hi>
　<hi>事貢才克盡婦道顔年二十七而貢才夭卒一子在襁褓中誓不他適守節終其身洪武間詔旌之  省</hi>
　<hi>志</hi>翁氏<hi>南平人都御史劉通妻年二十九通卒子長育方髫齓次璋在襁褓乃剪髪自矢撫育其</hi>
　<hi>孤後璋第進士亦官右副都御史  省志</hi>王勝寳妻<hi>南平人姓葉氏生子數月而夫卒葉勵志</hi>
　<hi>事育以孝節著聞年九十餘而卒  省志</hi>
<pb n="KR2k0008_WYG_077-19b"/>
仙釋衍客<hi>晉有衍客避亂隠郡之北山結廬煉丹丹成舉家上昇</hi>上官道人<hi>延平志辟</hi>
　<hi>榖煉氣一日偈云處世紅塵五十八混世獨存今始沒時人若問吾歸處掃盡雲霞一輪月後戍兵于廣西見之</hi>
　　汀州府<hi>東至延平府將樂縣界三百三十里西至江西贑州府瑞金縣界八十里南至廣東</hi>
　　　<hi>潮州府程鄉縣界三百一十里北至贑州府石城縣界一百四十里自府治至南京二千八百</hi>
　　　<hi>八十六里至京師五千二百二十六里</hi>
　　　<hi>糧三萬三千七百八十石零</hi>
建置沿革禹貢揚州之域天文牛女分野周為七閩地<lb/>
　秦屬閩中郡漢屬閩越國後為冶縣地屬㑹稽郡東<lb/>
<pb n="KR2k0008_WYG_077-20a"/>
　漢屬㑹稽南部都尉三國吳屬建安郡晉於此置新<lb/>
　羅縣屬晉安郡宋齊梁陳隋皆省唐開元末始開福<lb/>
　撫二州山洞置汀州因長汀溪為名天寳初改臨汀<lb/>
　郡乾元初復為汀州初治新羅大厯中徙治白石皆<lb/>
　長汀縣地五代時初屬閩王氏後屬南唐宋𨽻福建<lb/>
　路元改為汀州路本朝改為汀州府領縣八<lb/>
　長汀縣<hi>附郭本晉新羅縣地屬晉安郡唐開元末扵新羅故城東置長汀縣為汀州治所大厯中</hi>
　<hi>移縣扵白石鄉宋又徙治衣錦鄉元仍舊本朝因之編户四十六里</hi>寜化縣<hi>在府城東北一</hi>
<pb n="KR2k0008_WYG_077-20b"/>
　<hi>百八十里本連州沙縣地唐開元中置黄連縣天寳初改為寜化縣屬汀州宋元仍舊本朝因之編户六</hi>
　<hi>十里</hi>上杭縣<hi>在府城南一百九十里本晉新羅縣地唐為漳州龍巖縣地置太平塲宋淳化中置</hi>
　<hi>上杭縣屬汀州初治語口市乾道初徙治來蘇里元仍舊本朝因之編户四十一里</hi>武平縣<hi>在府</hi>
　<hi>城西南二百一十里本晉新羅縣地唐為龍巖縣地置武平塲南唐為沙縣地屬劍州宋淳化中置武平縣</hi>
　<hi>屬汀州元仍舊本朝因之編户二十里</hi>清流縣<hi>在府城東北二百一十里本唐長汀寜化二縣</hi>
　<hi>地宋置清流縣屬汀州紹定中廢元復置本朝因之編户五十六里</hi>連城縣<hi>在府城東南一百七</hi>
　<hi>十里本汀州長汀縣地置蓮城堡宋紹興中置蓮城縣元改蓮為連本朝因之編户三十二里</hi>歸化<lb/>
　縣<hi>在府城東北二百八十里成化初析置編户四十五里</hi>永定縣<hi>在府城南三百一十里成</hi>
<pb n="KR2k0008_WYG_077-21a"/>
　<hi>化中析置編户一十九里</hi>
郡名臨汀<hi>唐名</hi>鄞江<hi>以郡内有鄞江故名</hi>
形勝崇山複嶺<hi>鄞江志今汀閩越西南與章貢潮梅接崇山複嶺民生尚武</hi>南通交<lb/>
　廣北達江右<hi>宋鄭强移剏州學記</hi>甌閩奥壤<hi>宋張文?脩學記</hi>在山谷<lb/>
　斗絶之地<hi>文獻通考</hi>西隣贑吉南接潮梅<hi>鄞江志</hi>山重水迅<lb/>
　<hi>圖志</hi>
風俗風聲氣習頗類中州<hi>宋陳一新跋瞻學田碑</hi>剛愎好鬬<hi>圖志氣剛</hi>
　<hi>愎而好鬬心褊廹而淺中</hi>質直好義<hi>元志君子質直好義而怙于進取小人則愿慤少文而安</hi>
<pb n="KR2k0008_WYG_077-21b"/>
　<hi>於勤勞</hi>島居者安漁塩之利山居者任耕織之勞<hi>鄞江志</hi>
山川卧龍山<hi>在府治後為郡之主山偃卧如龍一名無境山宋郭祥正詩卧龍勝事堪圖畫逈壓</hi>
　<hi>閩南七八州</hi>南山<hi>在府城南屹然如屏青葱可愛其下坦夷有文殊同慶二寺宋陳軒詩呀然碧</hi>
　<hi>玉洞屹立分雙户天生䕶佳景常恐塵土汚</hi>圓珠山<hi>在府城南一名龍珠山形如珠圓宋郡守</hi>
　<hi>張憲詩萬疊層岡揖卧龍一峯圓頂翠凌空俗又呼寳珠峯</hi>筆架山<hi>在府城東三峯齊聳形如</hi>
　<hi>筆架</hi>拜相山<hi>在府城東南二/里形如人拜</hi>玉女山<hi>在府城南一十五里舊傳王氏女修</hi>
　<hi>真之所</hi>雞籠山<hi>在府城北五十里舊傳宋時王中正成道之所郭祥正詩神仙之府名雞籠千</hi>
　<hi>尋翠玉擎寒空秀色凌風入城郭半街曉日金濛濛</hi>靈蛇山<hi>在府城南一百八十里舊傳山多蛇</hi>
<pb n="KR2k0008_WYG_077-22a"/>
　<hi>其下有蛇山廟</hi>翠華山<hi>在寜化縣北二里山色蒼翠故曰翠華春時邑人多逰覽焉</hi>鳳凰<lb/>
　山<hi>在寜化縣北五十里其形如鳳</hi>南寳山<hi>在上杭縣北七里據金山之陽故名望之如筆挿空</hi>
　金山<hi>在上杭縣西一十里宋康定間嘗産金因名</hi>銅鼓山<hi>在上杭縣東南一百里舊傳山</hi>
　<hi>有銅鼓聲聞則嵗大稔石壁上有倒書千年二字今存</hi>羊厨山<hi>在上杭縣西南一百餘里髙巖</hi>
　<hi>恠石千態萬狀據汀潮二州界</hi>靈洞山<hi>在武平縣西一十里下有靈石湯泉太洞三十六小洞二</hi>
　<hi>十八</hi>梁山<hi>在武平縣東三十五里嵳峩險峻其形疊出絶頂有白蓮池昔鄉民採茗誤至一巖披䝉</hi>
　<hi>茸而入内有佛像經帙鍾磬幢盖儼然如新後再往迷失故路</hi>豐山<hi>在清流縣南山極峭絶人跡罕</hi>
　<hi>到宋時有道士劉姓者奮勇攀登凡六日至其巔坦夷可坐數十人有棊局丹竈礎石散扵地如故居廢</hi>
<pb n="KR2k0008_WYG_077-22b"/>
　<hi>址疑為仙境</hi>屏山<hi>在清流縣北屹然獨立/如屏擁□扵縣治之後</hi>蓮峯山<hi>在連城縣東七</hi>
　<hi>里狀若蓮花元馬周卿取山中竒勝命題凡十三以𨽻書刻石曰蒼玉峽曰雲棧曰天梯曰冠豸曰桃源</hi>
　<hi>曰清如許曰芙蓉波曰金字泉曰白雲深處曰天光咫尺曰蒼谷曰虚靈曰小崆峒</hi>白雲山<hi>在連</hi>
　<hi>城縣西一百里崚嶒疊秀髙挿霄漢時有白雲覆頂故名</hi>金雞山<hi>在連城縣南世傳有人至山見</hi>
　<hi>一菴有金雞飛鳴因寄宿覺後遂失菴所</hi>天馬山<hi>在連城縣東北恠石昻蔵若天馬爭奔舊傳遇</hi>
　<hi>風雨夜則嘶鳴鳴則鄉里不靖元末雷擊其首</hi>三仙山<hi>在連城縣東北舊𫝊山中常有三人談笑</hi>
　<hi>一日皆乗鶴而去</hi>二老峰<hi>在府城東五里雙石/峭立如人形故名</hi>翠峰<hi>在府城東南一</hi>
　<hi>十五里壁立千仭烟雲出沒惟天色清霽卓午方見其頂</hi>雙峰<hi>在府城東南二百里峯巒雙聳挿入</hi>
<pb n="KR2k0008_WYG_077-23a"/>
　<hi>雲漢</hi>鷲峰<hi>在府城南山半有鷲峯院宋蔣之竒詩山前千里入青蒼猿鳥聲中建道塲日轉竹隂侵</hi>
　<hi>閣冷水流花片過門香</hi>佛嶺<hi>在府城東南五里今名通濟巖石壁間有佛庵宋長史鄧曽建後人</hi>
　<hi>剏長史亭扵庵側</hi>新路嶺<hi>在府城西六十里峭險壁立砂礫﨑嶇行者病焉嶺背即𨽻江西此</hi>
　<hi>天以限閩中也</hi>黄公嶺<hi>在武平縣嶺巔有泉一泓從石而出雖千百人飲汲之不竭名卓錫泉</hi>
　登髙嶺<hi>在寜化縣治北邑人九月九日載酒囊茱逰賞扵此故名</hi>金船嶺<hi>在寜化縣東三</hi>
　<hi>十里舊傳山有金船其光夜現求之弗得</hi>香嶺<hi>在上杭縣東嘗産木乳膏居人採而焚之</hi>垂珠<lb/>
　嶺<hi>在連城縣南宋丞相文天祥起義兵勤王嘗過此嶺囬首垂涕</hi>霹靂巖<hi>在拜相山宋元祐間</hi>
　<hi>白晝起雷一聲巖竇劃開中有丹竈後建祐聖道院扵巖間</hi>石燕巖<hi>在府城南七里昔有飛燕</hi>
<pb n="KR2k0008_WYG_077-23b"/>
　<hi>頡頏遇驟雨集石上雨止視之皆化為石</hi>獅子巖<hi>在府城東南九十里相傳定光佛初振錫扵此</hi>
　西巖<hi>在寜化縣東北五十里石筍屹立如門有數石室其一曰乳穴必烈炬然後可入中有泉鄉人</hi>
　<hi>旱禱輙應</hi>東巖<hi>在西巖之側石室傍有石蓮數朶又有石如壺泉湧壺口其南最髙處有石鶴若奮</hi>
　<hi>飛之狀</hi>石鍾巖<hi>在上杭縣太平/鄉中有石乳</hi>仙女巖<hi>在上杭縣東有石天忩透日昔</hi>
　<hi>有仙女居之</hi>南安巖<hi>在武平縣南八十五里俗呼為龍穿洞相傳定光佛所開中有二巖南巖</hi>
　<hi>窈窕虚曠石室天成東巖差隘而石龕尤縝宻宋郭祥正詩汀梅之間山萬重南安巖竇何玲瓏青瑶屹</hi>
　<hi>立敞四壁巧匠縮手難為工</hi>七峯巖<hi>在清流縣界有峯突然成列者七故名</hi>侍郎巖<lb/>
　<hi>在清流縣東北宋熈豐間侍郎張駕祭酒楊時司諫陳瓘讀書之所相傳三君子肄業時不置卧榻歠粥</hi>
<pb n="KR2k0008_WYG_077-24a"/>
　<hi>飲水終嵗不到巖下</hi>石門巖<hi>在連城縣東七里雙石/對峙壁立萬仞故名</hi>潭飛磜<hi>在寜</hi>
　<hi>化縣南鄉重岡複嶺環布森列登陟極難磜居其中坦然而平山環水合有田有池草茂林深易扵蔵聚</hi>
　<hi>宋紹定間有寇作亂扵此未幾平之因置南平寨</hi>蒼玉洞<hi>在府城東二里東禪寺前道傍而石</hi>
　<hi>對峙如門一洞内有石名曰抱雲宋陳軒詩截斷蒼山百尺崖崢嶸相倚洞門開天生秪隔紅塵路不礙</hi>
　<hi>浮雲自往來</hi>黄連洞<hi>在寜化縣東五/里縣舊以此名</hi>靈隠洞<hi>在寜化縣北五十里洞前</hi>
　<hi>重岡疊巘森列左右小澗横絶烟雲縹緲有聖水桃竹又有一石㧞地而起上有窪樽乳泉滴瀝滿而不</hi>
　<hi>溢飲之愈病</hi>象洞<hi>在武平縣南一百里其中廣濶號九十九洞宋時嘗扵此置寨</hi>玉華西<lb/>
　洞<hi>在清流縣東北六十里石峯拔地蒼翠横空玲瓏穿透可容百餘人中有石觀音石蓮花石獅子之</hi>
<pb n="KR2k0008_WYG_077-24b"/>
　<hi>類宋乾道間始建佛廬詩人多有題詠</hi>飛來石<hi>在府城内雲驤閣西相傳一夕隨雷雨而至</hi>
　狂波石<hi>在寜化縣東七里赤岡潭中舊傳有二龍蟠石上水漲時波濤洶湧</hi>蓮花石<hi>在上</hi>
　<hi>杭縣南屹立大溪中狀若蓮花石壁間有山嶂隠然如婦人逐一鵝</hi>馬跡石<hi>在上杭縣南澗水中</hi>
　<hi>上有馬跡</hi>寅湖<hi>在府城東二里以其居寅位故名/湖中有王中正祖墳號王仙人墳</hi>蛟湖<hi>在寜</hi>
　<hi>化縣北六十里深不可測昔有僧見白龍卧湖面鄉人遇旱投敗鉄于内輙作暴雨怒濤湧出其鉄而後</hi>
　<hi>已宋嘉泰間禱雨有應遂建龍神廟扵湖側</hi>柘湖<hi>在寜化縣北其水四時不涸溉田甚多境内頼</hi>
　<hi>焉</hi>鄞江<hi>在府城東即東谿水自翠峯發源㑹鄞坑水至張家陂與正溪合宋蔣之竒詩鄞江一丈</hi>
　<hi>水清可照人心</hi>正溪<hi>在府城東南/又名大溪</hi>西溪<hi>在府城西五里自太原發源</hi>汀水<lb/>
<pb n="KR2k0008_WYG_077-25a"/>
　<hi>溪水自北發源至州境而東遂南流入海是天下之水皆東惟汀水獨南南丁位也以水合丁為文</hi>五<lb/>
　百灘<hi>自汀抵潮其灘險有五百</hi>長空灘<hi>在清流縣東灘下有潭深不可測其中屹立一大石</hi>
　<hi>水勢洶湧舟楫艱扵往來</hi>九龍灘<hi>在清流縣東南乃溪水最險處過者必遵陸空舟而行内三灘</hi>
　<hi>屬沙縣故又名六龍灘</hi>漁滄潭<hi>在清流縣治東其澤有三皆深不可測西岸巨石對峙漁人多</hi>
　<hi>捕魚扵此故名</hi>古井<hi>在寜化縣西五里清澈/甘列病者飲之即愈</hi>龍泉井<hi>在武平縣禪果</hi>
　<hi>寺相傳定光佛所鑿嘗有龍見其中</hi>三龍井<hi>在連城縣南順里邑人每見其中雲霧騰起即雨舊</hi>
　<hi>傳有龍居其間嵗旱禱雨輙應</hi>湯泉<hi>在府城南/四十里</hi>金乳泉<hi>在府城内相傳為定光佛</hi>
　<hi>卓錫處</hi>玉泉<hi>在府城東南/流為瀑布</hi>萬斛泉<hi>在寜化縣北五十里石洞中坌湧而出</hi>
<pb n="KR2k0008_WYG_077-25b"/>
　聖公泉<hi>在黄公嶺上相傳定光佛過此偶渴卓錫山水僅林勺雖千人飲之不竭</hi>膽水池<lb/>
　<hi>在金山上池有三舊傳可浸鉄成銅今不然</hi>蛟塘<hi>在武平縣其水無源其深無際昔有蛟為民患</hi>
　<hi>泊南安祖師建院扵岩下其毒逐弭</hi>
土産銅　錫<hi>長汀縣出</hi>鐵<hi>長汀上杭/寜化縣出</hi>銀<hi>長汀寜/化出</hi>金<hi>上杭/出</hi>蠟<hi>各縣</hi>
　<hi>俱出</hi>降真香<hi>連城出</hi>
公署汀州衛<hi>在府治東洪武元年建</hi>守禦武平千户所<hi>在武平縣西洪武二</hi>
　<hi>十四年建𨽻汀州衛</hi>上杭守禦千户所<hi>在上杭縣治東</hi>
學校汀州府學<hi>在府治東宋紹興中建本朝洪武中重建</hi>長汀縣學<hi>在縣治東北二</hi>
<pb n="KR2k0008_WYG_077-26a"/>
　<hi>里宋紹興中建本朝重建</hi>寜化縣學<hi>在縣治北宋/淳熈中建</hi>上杭縣學<hi>在縣治東</hi>
　<hi>宋嘉定中建俱本朝洪武中重建</hi>武平縣學<hi>在縣治東宋乾道中建本朝永樂中重建</hi>清<lb/>
　流縣學<hi>在縣治東宋建炎中建本朝重建</hi>連城縣學<hi>在縣治東宋淳熈中建本朝重</hi>
　<hi>建</hi>歸化縣學<hi>在縣治東/本朝建</hi>永定縣學<hi>在縣治南本朝建</hi>
宫室謝公樓<hi>在府治南唐張九齡詩謝公樓上好醇酒二百青蚨買一斗紅泥乍擘緑蟻浮玉盌</hi>
　<hi>纔傾黄蜜剖</hi>道山樓　雅歌樓<hi>俱在/府治</hi>環翠樓<hi>在卧龍山下俱宋時建</hi>
　南樓<hi>在府城上宋陳軒詩誰跨崇墉更起樓捲簾平視四山頭田間草暖牛呼犢葉底巢成鵲避鳩</hi>
　<hi>郭祥正詩樓外青山似故人雨餘山色淨無塵青山依舊人還老一片離愁掛晚春</hi>雲驤閣<hi>在府</hi>
<pb n="KR2k0008_WYG_077-26b"/>
　<hi>城上東南隅又名雙清閣宋陳軒詩瓦流雙澗碧簾壓亂山青</hi>蓬萊閣<hi>在長汀縣治宋時建</hi>三<lb/>
　瑞堂<hi>在府治宋時建</hi>讀書堂<hi>在武平縣治西宋丞相李綱詩靈洞水清仙可訪南巖木石佛</hi>
　<hi>同居公餘問佛尋仙了嬴得工夫剰讀書</hi>蒼玉亭<hi>在府城東蒼玉洞羣石中宋宣和中建陳軒詩</hi>
　<hi>我愛汀州好山川秀所鍾閣前横潏水亭畔列竒峯</hi>横翠亭<hi>在府城東東禪寺中門左宋郡守陳</hi>
　<hi>粹建山光野色横在目前</hi>觀瀾亭<hi>在清流縣治東洪武末建上抗龍津下俯漁滄大溪横扵前羣</hi>
　<hi>峰峙扵後士民多逰覽焉</hi>芙蓉臺<hi>在長汀縣/冶宋時建</hi>昇仙臺<hi>在寜化縣西四十里相傳</hi>
　<hi>昔有劉熊二道士脩煉扵此白日飛昇居人遂築臺列二像扵石壁</hi>
闗梁武婆寨<hi>在上杭縣來蘇團之安香石山鄉民結廬避冦扵此</hi>濟川橋<hi>在府治東麗春</hi>
<pb n="KR2k0008_WYG_077-27a"/>
　<hi>門外宋慶元間甃以石本朝永樂十五年重修</hi>
寺觀開元寺<hi>在府治東唐建宋陳軒詩溪雲影落杉松㝠簷鐸聲流殿閣寒</hi>定光寺<hi>在府</hi>
　<hi>治東北宋建</hi>廣福寺<hi>在長汀縣治東五代/時伏虎大師道塲</hi>禪果寺<hi>在武平縣治南</hi>
　慈恩寺<hi>在寜化縣南二里</hi>天王寺<hi>在上杭縣治西/以上俱宋建</hi>東禪院<hi>在長</hi>
　<hi>汀縣東三里梁建院前有東山十景</hi>均慶院<hi>在武平縣南八十五里宋建李綱有詩</hi>登真<lb/>
　觀<hi>在清流縣治西宋建本朝永樂中重修</hi>凝真觀<hi>在寜化縣治南後唐時建</hi>福仙觀<lb/>
　<hi>在連城縣治西</hi>東嶽宫<hi>在上杭縣治東俱宋建</hi>
祠廟漁滄廟<hi>在清流縣東臨漁滄潭祀唐銀青光禄大夫樊令之神神捍禦叛冦多有隂功及民</hi>
<pb n="KR2k0008_WYG_077-27b"/>
　<hi>本朝命有司嵗祭</hi>顯應廟<hi>在寜化縣治西祀五代時將軍孫山凡遇疾旱禱之輙應宋李綱詩</hi>
　<hi>不愁芒履長南謫滿願靈旗助北征酹徹一杯揩淚眼烟雲何處是三京</hi>黄仙師廟<hi>在上杭縣</hi>
　<hi>治西南舊在鍾寮塲石峽中後遷扵此相傳昔有山精百妖為害巫者黄七公以符法治之因隠身入于</hi>
　<hi>其石不出石壁隠映有人影望之儼若仙師像</hi>
古蹟新羅城<hi>在府境晉置縣唐扵此置汀州寰宇記開元末新羅縣令孫奉先晝坐㕔事見神曰</hi>
　<hi>吾新羅山神也今從府主求一牛為食奉先請以羊豕代牛神怒扵是癘疫大起奉先亦病亡</hi>古城<lb/>
　<hi>在府城西五十里五代王延政築此城以防江南兵今號古城</hi>石龍<hi>在寜化縣北五十里靈隠洞下</hi>
　<hi>勢盤如龍故名又上杭縣大溪中亦有之</hi>伏虎菴<hi>在府城東五里青松對植蒼翠交隂雖僻在一</hi>
<pb n="KR2k0008_WYG_077-28a"/>
　<hi>隅盖一郡逰賞之所</hi>
名宦唐陳劍<hi>大厯中汀州刺史遷州治扵卧龍山即今治所</hi>五代王繼業<hi>其父延宗</hi>
　<hi>嘗為汀州刺史繼業復出守父子相代俱有治績</hi>宋王濟<hi>雍熈中龍溪主簿時福建輸鶴翎為</hi>
　<hi>箭羽鶴非常有物有司督責急民甚苦濟諭民取鵞翎代輸仍驛奏其事因詔旁郡悉如濟所陳縣有陂</hi>
　<hi>塘數百頃為鄉豪幹其利㑹嵗旱濟悉導之分溉民田</hi>孫鼛<hi>武平尉捕獲名盗數十謝賞不受</hi>
　陳軒<hi>元豐中知汀州治尚清靜豈弟黄庭堅詩平生所聞陳汀州蝗不入境年屢收</hi>郭祥正<lb/>
　<hi>通判汀州有善政公餘與太守陳軒登山臨水觴詠酬酢</hi>陳粹<hi>元符中知汀州申嚴溺子之令奏課</hi>
　<hi>為天下第三賜書褒寵</hi>李光<hi>靖康初以侍御史極論蔡攸朱勔謫監汀州酒稅</hi>陳吉老<lb/>
<pb n="KR2k0008_WYG_077-28b"/>
　<hi>紹興中汀州别駕贑寇侵郡境吉老與戰破之吉老子希造為先鋒戰沒吉老再率兵破賊還郡將慰問</hi>
　<hi>吉老笑曰馬革裹尸南八男兒吾人所喜慕焉</hi>江璊<hi>知汀州先是銀坑發洩代建昌臨川嵗輸銀六</hi>
　<hi>千两二郡嵗償綿絹後經兵火二郡綿絹不至坑塲停開仍取扵民璊上章敷陳利害獲㫖蠲免</hi>劉<lb/>
　師尹<hi>紹興中為汀州司録恭軍與長汀縣令争罪囚師尹抗辨取欵狀書曰吾寜棄官不可䧟人于</hi>
　<hi>非命納禄而去</hi>周堯卿<hi>知寜化縣提刑楊紘入境見有被刑而耘苗者就詢其故對曰貧以利故</hi>
　<hi>為人直其枉令不我欺而我欺之我又何怨紘以所聞薦之</hi>黄藻<hi>知清流縣脩學養士興利除害</hi>
　<hi>適有隣寇作亂相戒曰彼有善政慎勿犯去任時老稚攀轅數日始得出境</hi>趙希舘<hi>汀州司户</hi>
　<hi>峒寇起汀人震懼郡會僚佐議守城希舘言距城三十里有闗曰古城若扼其衝賊不足慮矣守以付希</hi>
<pb n="KR2k0008_WYG_077-29a"/>
　<hi>館遂審形眀間申令謹候賊至矢石俱下無一免者餘黨聞風而遁詔升州推官治疑獄决滯訟去</hi>
　<hi>之日軍民遮道泣送者數百人</hi>本朝黄敏<hi>洪武中為汀州衛指揮僉事廣賊謝在真冦武</hi>
　<hi>平敏率軍勦捕賊驚走因追禽之又虞于武平築城分軍守禦境内卒以無</hi>宋忠<hi>洪武中知</hi>
　<hi>清流縣有恵政民愛之以艱去尋陞户部員外清流民思之奏于朝陞汀州知府</hi>顧詳<lb/>
　<hi>上杭知縣一俸之外餘無所需又崇儒重士撫弱扶强故民畏服之而吏不敢欺</hi>劉雍<hi>洪武</hi>
　<hi>中知連城縣勤于政事暇即讀書首建學校崇禮師儒教民耕種咸受其恵去任之日民遮道不忍</hi>
　<hi>釋</hi>孫麒<hi>洪武末知連城縣尊賢下士招徠逋逃自奉日蔬食而已卒于官邑人咸哀之</hi>許<lb/>
　利<hi>永樂初主連城簿持己公平為政敏㨗勷贊庶務壅决如流去任民愈思之  省志</hi>馮源<lb/>
<pb n="KR2k0008_WYG_077-29b"/>
　<hi>永樂初知連城縣崇勵學校勸課農桑政治精眀廢堕具舉民庶頼以安業卒于官人咸痛惜之</hi>
　<hi>郡志</hi>李庠<hi>永樂中知清流縣先是縣燬于寇庠至新縣治建學官審役法以均差徭嚴課</hi>
　<hi>試以勵士子莅任凡十有五年終始如一民至今思之  郡志</hi>梁瑶<hi>永樂間知寜化縣視民如</hi>
　<hi>子不事苛刻涖任數年政脩利舉後以憂去百姓號泣攀留者塞道致馬為之不得前  郡志</hi>吳衡<lb/>
　<hi>宣徳初知連城縣性資聰敏勤于撫字尤能尊禮師儒作興學校自捐己資増置學地而拓大之凡百公</hi>
　<hi>舎壇壝多所脩葺且區畫有法而不以病民  郡志</hi>王得仁<hi>宣徳中汀州府經厯陞推官正統末</hi>
　<hi>沙縣寇攻城得仁設策捍之民匿山中者守禦官以為賊欲擒殺之得仁力爭乃止又老稚三百餘人來避</hi>
　<hi>首官軍亦誣為賊得仁辯而釋之未幾卒于官民皆哀痛</hi>陸徴<hi>正統間知汀州府勤于為政優扵幹</hi>
<pb n="KR2k0008_WYG_077-30a"/>
　<hi>濟嚴課諸生科不乏人時衛所强悍乃與通判吳瓊恊紏而使之退縮至今邦人稱之  郡志</hi>康勉<lb/>
　<hi>知清流縣仁以撫民勤以治事邑人多頌之後沒于官行李蕭然不能歸櫬士大夫皆樂為之助盖勉之</hi>
　<hi>清風有以激之與  郡志</hi>吕鏞<hi>正統間清流知縣撫字有方邑民恱服沙尤賊寇縣境鏞盡力保障</hi>
　<hi>民有迯竄者則躬廵歴以招撫之未㡬賊悉衆攻縣鏞率民兵與戰衆寡不敵為賊所執奮罵以死民立</hi>
　<hi>祠祀之  郡志</hi>王佐<hi>正統末連城知縣下車之初沙尤寇犯境佐一心備禦率民庶登蓮花寨民頼</hi>
　<hi>以生咸徳之  郡志</hi>岑髙<hi>正統末知上杭縣寇亂之後而綏懐有方流亡悉復  郡志</hi>韋清<lb/>
　<hi>景泰初知寜化縣清㢘勤慎植弱抑强勞扵撫字未三載卒于官民哀慕之不置  郡志</hi>吳中<hi>景泰</hi>
　<hi>中知清流縣才優學贍遇事迎刄而解尤隆儒好士節儉愛民公而恕足為豈弟君子後歴官布政使  郡</hi>
<pb n="KR2k0008_WYG_077-30b"/>
　<hi>志</hi>李翰<hi>連城縣丞豈弟得牧民之體崇尚師儒作興學校立養濟院脩文川橋恵濟于人衆所信</hi>
　<hi>愛志郡</hi>李瓊<hi>天順初知汀州府首建邑學决訟如神吏猾無侵漁之患凡雨𤾉愆期躬身布悃祈</hi>
　<hi>禱民無荒歉之憂時上杭勝運來蘇寇發征討不服瓊親往諭之由是衆皆釋甲民得以安  郡志</hi>胡<lb/>
　越<hi>成化初知上杭縣清勤公正不喜謟諛時初調千當户所守禦上杭悍兵驕卒往往肆虐扵民越白扵</hi>
　<hi>道而以法繩之自是軍民各安其業  郡志</hi>蕭寵<hi>上杭知縣持身勤質吏民畏服嘗奏請廟祀伍</hi>
　<hi>驥丁泉之死王事者士論偉之  郡志</hi>邢昊<hi>成化初知清流縣居官治事一以愛人為主去後民</hi>
　<hi>懐思之  郡志</hi>王環<hi>成化中永定知縣㢘眀果斷/興利除害吏民恱服  郡志</hi>吳琬<hi>丞連城縣</hi>
　<hi>不以家累自隨敬老尊賢愛民如子任十年老穉泣送其去  郡志</hi>凌寀<hi>清流知縣興學重農毁滛</hi>
<pb n="KR2k0008_WYG_077-31a"/>
　<hi>祠崇正道政治卓越卒于官民哀慕之  郡志</hi>程熈<hi>成化間同知汀州府清脩苦節門無苞苴性剛</hi>
　<hi>介每行部至各縣興學校課士子凡橋梁道路有利害於民者無不脩葺多善政及卒逺近悲之  郡志</hi>
　陳𫝊<hi>成化末連城縣學教諭立心正大施教勤惓  郡志</hi>
流寓鄭俠<hi>福州人宋熈寜中俠監安上門繪流民圖以進神宗為罷新法數事後又上䟽進正直君</hi>
　<hi>子邪曲小人事業圖吕恵卿誣以謗訕編管汀州</hi>曽肇<hi>建昌人仕宋累官翰林學士自熈寜以來</hi>
　<hi>大臣更用事邪正相軋肇數不合崇寜中出知和州徙岳州繼貶濮州團練副使安置汀州</hi>趙令<lb/>
　衿<hi>宋宗室髙宗時因觀秦檜家廟記口稱君子之澤五世而斬檜聞怒責居汀州檜死放還</hi>
人物唐伍正己<hi>寜化人大中間進士累官御史中丞時正人為邪佞所擠者必救之朋黨漸盛</hi>
<pb n="KR2k0008_WYG_077-31b"/>
　<hi>禁錮名流正己遂歸田里子祐中甲科調雩都令歴知宜城須昌以㢘能稱為文近古尤長於詩</hi>宋<lb/>
　羅彧<hi>長汀人第進士契丹入寇真宗親征彧扈從至澶淵與宰相恭議機務契丹乞和遣彧為報使</hi>
　<hi>還京丐歸里賜錦衣金帶錦旂二還鄉領本州刺史</hi>鄭文寳<hi>寜化人太平興國中進士累官工部</hi>
　<hi>侍郎嘗題緱氏山云秋隂漠漠秋雲輕緱氏山頭月正明帝子西飛仙馭逺不知何處夜吹笙又題緑野</hi>
　<hi>堂云水暖鳬鷖行哺子溪深桃李卧開花歐陽脩稱其不减扵王摩詰杜少陵</hi>鄧詧<hi>連城人有材武</hi>
　<hi>好讀兵書以功擢皇城使性剛嚴遇下有禮與士卒同甘苦故皆樂為之用後收復熈河遷都統終武功</hi>
　<hi>大夫</hi>頼紱<hi>清流人紹興中為程鄉尉㑹盗起紱運謀招捕境内悉平累遷鎮南軍節度使推官又改</hi>
　<hi>京秩知南劍州</hi>彭孫<hi>連城人少以勇敢自負皇祐間應募討賊孫乃單騎造其壘曰爾曹兵粮不及</hi>
<pb n="KR2k0008_WYG_077-32a"/>
　<hi>官軍之衆若悔過享終身之利于是賊衆感泣聽命後屢平賊冦累官萊州防禦使隴西郡侯</hi>徐唐<lb/>
　<hi>寜化人幼頴悟不事科舉業隠居鄉里後從胡瑗講學上庠質疑問難諸生屈服歐陽脩薦于朝宋仁宗</hi>
　<hi>召見講易嘉之賜銀絹</hi>張良裔<hi>寜化人篤好程氏之學建炎間中第調臨川簿不就郡守髙其</hi>
　<hi>行復辟為武平丞㑹盗起良裔單騎造賊壘諭以禍福賊皆感泣而散</hi>吳簡言<hi>長汀人以茂異</hi>
　<hi>决科累官祠部郎中嘗經巫山神女廟題詩云惆悵巫娥事不平當時一夢是空成祇因宋玉閑脣吻流</hi>
　<hi>盡巴江洗不清是夜夢神女來謝</hi>元頼禄孫<hi>寜化人延祐初贑寇作亂禄孫負母挈妻子入</hi>
　<hi>山寇至禄孫守母不去寇將刃其母禄孫以身蔽曰寜殺我母傷我母時母病渴乏水禄孫含唾哺之盗</hi>
　<hi>竊窺相顧駭嘆不忍害有掠其妻去者□盗責曰柰何辱孝子婦使歸之事聞旌表</hi>本<lb/>
<pb n="KR2k0008_WYG_077-32b"/>
　朝張顯宗<hi>寜化人洪武中進士及第為翰林編脩遷太常丞再遷國子祭酒後出為交趾布政</hi>
　<hi>使有恵於民</hi>沈仲繼<hi>連城人中應天鄉試永樂初累陞吉安府知府先知山西應州有文武材</hi>
　<hi>弭盗安民地方寜謐  郡志</hi>巫章珤<hi>清流人永樂間歴官建昌知縣嚴眀立政㢘介自持至今</hi>
　<hi>建昌稱徳及民者以珤為最他令不能及也  郡志</hi>羅經<hi>上杭人永樂戊戌進潔士歴官淇縣知縣㢘</hi>
　<hi>持身尤重農事嘗教民以桔槔溉田至今民受其利擢御史彈劾不避權要人多忌之陞浙江副使執法</hi>
　<hi>眀允徳恵及民  郡志</hi>王瑛<hi>長汀人宣徳中仕户部主事尋陞員外郎又陞山西恭議官至左布</hi>
　<hi>政使司致仕卒</hi>許浩志<hi>運城人文章學問馳名于時登正統乙丑進士以親老就養授泉州同安</hi>
　<hi>教諭後進受業于門者多登顯第領大拜云  郡志</hi>馬馴<hi>長汀人正統乙丑進士累官右副都御史</hi>
<pb n="KR2k0008_WYG_077-33a"/>
　<hi>廵撫湖廣所至務持大體不事小察人多懐之卒年七十有六詔諭𦵏祭  郡志</hi>劉謙<hi>長汀人以</hi>
　<hi>國子生歴官南京後府都事陞北左府經歴存心仁恕愛恤軍民政尚精嚴始終如一  郡志</hi>余珤<lb/>
　<hi>清流人任青田知縣十有五年勵精為政清慎亷能興學校重農桑善政及民民愛戴之後卒扵官民立</hi>
　<hi>祠祀焉扁曰石古廟以珤之徳如石之不朽也  郡志</hi>丘𢎞<hi>上杭人天順甲申進士除户科給事</hi>
　<hi>中時淮揚大飢𢎞奏賑恤之民頼以生又陳時政十二條上嘉納之眀年地震又請脩徳弭灾條上七事</hi>
　<hi>上亦俞允陞都給事中  郡志</hi>郭資<hi>上杭人成化乙未進士任知縣㢘介勤能擢御史有聲  郡志</hi>
列女曽氏婦<hi>汀州寜化人姓晏氏夫死守幼子不嫁宋紹定間寇破寜化晏依山為砦賊遣人索</hi>
　<hi>婦女金帛晏召田丁諭曰汝曹衣食我家汝念主母各當用命不勝即殺我因解首飾悉與之田丁感激</hi>
<pb n="KR2k0008_WYG_077-33b"/>
　<hi>思奮晏自搥鼓使諸婢鳴金賊退敗鄉人挈家趍砦者甚衆晏助不給者以家粮又析砦為五互相應援</hi>
　<hi>賊弗能攻凡存活老幼數萬人事聞封恭人賜冠帔補其子為承信郎</hi>吳繼養妻<hi>連城人姓</hi>
　<hi>丁氏年二十三而寡守節教養其子子亦夭孀居五十餘年氷蘖之操始終如一  郡志</hi>羅氏<hi>沙縣</hi>
　<hi>人適清流吕源甫二載而源卒遺腹生子曰文慶亦夭復携其婦以教孫孫至有領宣徳鄉薦者  郡志</hi>
　黄節婦<hi>上杭人姓丁氏太學生黄友杭妻友杭卒丁年二十乃屏華却飾惟勤女事以養其姑保</hi>
　<hi>其孤弱而已  郡志</hi>頼氏<hi>寜化人適李尚質年二十而寡孀居守節奉舅姑生事死𦵏盡禮夀七十</hi>
　<hi>三而終  郡志</hi>葉福妻<hi>清流人姓陳氏福舉扵鄉㑹禮部試卒陳誓不再譙以年少恐母家奪其</hi>
　<hi>志絶跡不相往返終始一節年至七十而卒  郡志</hi>張氏<hi>武平人陳萬夀妻早寡沙尤賊起張被執</hi>
<pb n="KR2k0008_WYG_077-34a"/>
　<hi>賊欲犯之奮罵不從賊怒剖其腹  郡志</hi>郭氏<hi>上杭人適雷廣生二閱月而廣生卒于外時年十八</hi>
　<hi>屏華飾謹出入人不敢有異議煢居六十年無少玷缺  郡志</hi>伊普姑<hi>寜化人適謝氏子正統末</hi>
　<hi>遭沙寇之亂不屈而死  郡志</hi>雙節婦<hi>上杭人邵縉紳妻陳氏縉纓紿妻黄氏沙尤寇至二婦被執</hi>
　<hi>之渡河中流各抱其嬰躍入水死後數日尸浮嬰猶在抱人異之成化中旌表扁曰雙節  郡志</hi>熊<lb/>
　真姑<hi>長汀張鱗妻歸張二年鱗卒熊甘貧守志孝養二親𢎞治間旌表  郡志</hi>
仙釋晏仙人<hi>樵采本郡山間見一道人食桃餘半顆飼之晏受而食之忽能前知人禍福鄉人目</hi>
　<hi>曰晏仙人</hi>劉女<hi>髙化劉安上女育扵雍熈初九齡與羽人談道得度及笄許妻何氏子劉氏送之忽</hi>
　<hi>有一白鵞自空而墮劉女乗之而去陳軒詩白鵝乗去人何在青鳥飛來信已遥若使何郎有仙骨也須</hi>
<pb n="KR2k0008_WYG_077-34b"/>
　<hi>同引鳳凰簫</hi>黄升<hi>長汀人自幼得道法錢沉水中者呼之即出又能内汞於日中運氣錬之即成</hi>
　<hi>白金有蔡道人死升為棺殯後遺書與升云在崆山相候升往見之曰吾向時有文字在墻隙間汝歸誦</hi>
　<hi>之忽不見升得其文字自是能役鬼神後尸解</hi>應定大師<hi>鄞江集云初波利尊者自西土來住</hi>
　<hi>盤古山古有諺云後五百嵗有白衣菩薩自南方來居此山是定光佛也至是應定大師乃應之</hi>伏<lb/>
　虎大師<hi>寜化人汀苦旱結壇龍潭側云七日不雨願焚幻軀七日炬將舉甘雨傾下有猛虎見師</hi>
　<hi>來即逺遁</hi>禪鑑<hi>名智孜長於詩吟四皓詩曰因秦生白髪為漢出青山</hi>
　　興化府<hi>東至海岸九十里西至泉州府永春縣界一百二十五里南至海岸四十里北至福</hi>
　　　<hi>州府永福縣界八十里自府治至南京三千一百四十里至京師六千四百里  糧六萬石零</hi>
<pb n="KR2k0008_WYG_077-35a"/>
建置沿革禹貢揚州之域天文牛女分野周為七閩地<lb/>
　秦屬閩中郡漢為東冶縣地後為南部都尉地並屬<lb/>
　㑹稽郡吳屬建安郡晉屬晉安郡梁屬南安郡陳屬<lb/>
　閩州隋始置莆田縣𨽻泉州尋廢唐復置𨽻豐州後<lb/>
　𨽻泉州五代時王審知留從效陳洪進相繼據其地<lb/>
　宋初屬平海軍尋以泉州㳺洋鎮地置太平軍又改<lb/>
　興化軍以莆田仙逰二縣來屬八年始移軍治莆田<lb/>
　宋末改為興安州元改為興化路本朝改為興化府<lb/>
<pb n="KR2k0008_WYG_077-35b"/>
　領縣二<lb/>
　莆田縣<hi>附郭本晉晉安縣地隋析置莆田縣尋廢入南安縣屬泉州唐武徳中復置宋元仍舊本</hi>
　<hi>朝因之正統十三年省興化縣西南鄉地入焉編户二百五里</hi>仙逰縣<hi>在府城西七十里本莆田</hi>
　<hi>縣地唐聖厯中析置清源縣天寳初以縣有兄弟登仙者更名仙逰宋元仍舊本朝因之正統十三年省</hi>
　<hi>興化縣西北鄉地入焉編户一十四里</hi>
郡名莆中<hi>古名</hi>
形勝介泉福之間海道舟車所㑹<hi>宋通判㕔壁記</hi>山川之秀甲<lb/>
　於閩中　北枕陳嵓南揖壺公東薄蘭溪西縈寜海<lb/>
<pb n="KR2k0008_WYG_077-36a"/>
　<hi>俱莆田志</hi>
風俗文物之邦<hi>宋黄公度學記莆田文物之邦自常衮入閩之後延禮英俊儒風大振</hi>有<lb/>
　齊魯遺風<hi>黄公度學記僻在南隅而習俗好尚有東州齊魯遺風</hi>家貧子讀書<lb/>
　<hi>宋陳俊卿對髙宗語</hi>比屋業儒俊造如林<hi>郡志</hi>詩書禮義為八閩<lb/>
　之甲<hi>同上</hi>
山川烏石山<hi>在府城中上有東巖寺石浮圖古語云烏石巖前官職聨綿</hi>太平山<hi>在府</hi>
　<hi>城西其山自福之永福延袤而來峯巒峻抜為莆田主山</hi>石室山<hi>在府城西有石室二皆廣一丈</hi>
　<hi>許及有巨人迹石</hi>鳳凰山<hi>在府城南三里梁時/邑儒鄭露書堂在焉</hi>福平山<hi>在府城北</hi>
<pb n="KR2k0008_WYG_077-36b"/>
　<hi>五里一名北平唐歐陽詹讀書扵此</hi>陳喦山<hi>在府城北五里一名蓮花峯有石洞中有巨人迹石</hi>
　<hi>茶竈石碁枰又有琉璃院院側有桃花塢燕子洞仙篆石粘蠔石淘金井宋方翥仙篆石詩蟲文鳥篆不</hi>
　<hi>可識如讀岣嶁神禹碑粘蠔石詩乃知此山千載前洶湧猶作海渺瀰蛟龍魚鼈占窟宅不省造化能密</hi>
　<hi>移</hi>鼓角山<hi>在府城南/一十五里</hi>壺公山<hi>在府城南二十里髙聳百餘仭絶頂有泉出石</hi>
　<hi>穴中其脈通海視潮盈縮中有雙蠏禱雨見之即應山有盤陀石法流泉濯纓沼石壁峯碧溪灣虎溪巖</hi>
　<hi>號五竒舊志昔有人遇老翁扵此忽見官闕似非人間翁曰此壺中日月也後人因名壺公古語云壺公</hi>
　<hi>山欲斷莆陽朱紫半唐翁承贊詩井邑斜連北蓬瀛直抵東秋髙巖溜白日出海波紅宋劉克莊詩昔人</hi>
　<hi>曽此遇神仙曽見壺中跳入年斫木人多山漸廋結菴僧去石誰眠元盧琦詩六月翠壺山下客凌晨登</hi>
<pb n="KR2k0008_WYG_077-37a"/>
　<hi>山如絶壁支笻徑上真淨巖頭上青天纔咫尺</hi>龜洋山<hi>在府城西二十里昔有僧扵此見一大龜</hi>
　<hi>躡四小龜而行因名下有六眸龜洞</hi>將軍山<hi>在府城南二十里又名將軍巖宋蔡襄詩赤日正停</hi>
　<hi>乍解衣巖石下石泉殊甘凉野籟亦瀟洒驚猿度嶺雲遺果墜庭瓦披軒忽永歎幽抱不可寫</hi>城山<lb/>
　<hi>在府城東南二十里前臨國清塘上有松隠岩宋鄭樵詩青嶂廻環畫屏倚晴空倒入春湖水村村叢樹</hi>
　<hi>緑如藍㸃㸃行人去如蟻新秧未挿水田平髙低麥隴相縱横黄昏倦客忘歸去孤月亭亭雲外生</hi>木<lb/>
　蘭山<hi>在府城西南二十五里下有木蘭陂</hi>金山<hi>在府城東南三十五里下有水名金溪山上有</hi>
　<hi>石室及馬齒石雞冠石</hi>囊山<hi>在府城東北四十里中有文殊辟支二巖須彌施蚊二臺山之南有</hi>
　<hi>放目亭北有蘸緑亭亭之前各有池又有降龍澗伏虎石唐黄滔詩山有重巖寺門開两徑斜溪聲湍走</hi>
<pb n="KR2k0008_WYG_077-37b"/>
　<hi>澗海色月流沙廬外曽馴虎堂中舊雨花不知未卜地一一落誰家</hi>嵩山<hi>在府城西南四十里山頂</hi>
　<hi>有峯名文筆其上石壁有苔紋成文筆峯三字宛然如書刮去復然</hi>石梯山<hi>在府城西南四十里</hi>
　<hi>峻峭如梯</hi>柯山<hi>在府城東南三十里舊名松山/後以山下多柯姓所居改今名</hi>甘露山<hi>在府</hi>
　<hi>城西唐林攅𦵏母地以攅孝感甘露為之再降故名歐陽詹作甘露述以紀其實</hi>天馬山<lb/>
　<hi>在府城西山勢起伏如奔馬</hi>戴帽山<hi>在府城東北五十/里上有鸜鵒巖</hi>雙魚山<hi>在府</hi>
　<hi>城東北五十里下有子魚潭</hi>雙髻山<hi>在府城東北五十里一名筆架山上有湧泉巖大雲院</hi>
　大蚶山<hi>在府城東北六十里舊志莆田有蚶田百頃號大蚶山</hi>東山<hi>在府城東山多異産</hi>
　<hi>宋鄭樵有東山采藥詩</hi>薌林山<hi>在府城北宋鄭樵讀書于此有脩史堂幻住菴通逰宴集二閣</hi>
<pb n="KR2k0008_WYG_077-38a"/>
　祺山<hi>在府城西北有仙掌文筆香爐三峰仙人臺出風穴號五竒</hi>二飛山<hi>在仙逰縣北五</hi>
　<hi>里其山蜿蜒百里屹立為二如鳥展翼之狀</hi>香山<hi>在仙逰縣南一十五里昔有人登山聞異香或</hi>
　<hi>扵土中得之宛若乳香然</hi>瀑布山<hi>在仙逰縣北懸崖瀑布/數百尺望之如垂練</hi>梁山<hi>在仙</hi>
　<hi>逰縣西北四十里層巒聳秀多為神仙所居相傳梁時嘗有紫氣烟霧凝結經旬方散</hi>飛鳥山<lb/>
　<hi>在仙逰縣西北相傳昔有孝子廬墓扵此飛鳥羣集鄉人謂孝感所致因名</hi>泗洲臺山<hi>在仙</hi>
　<hi>逰縣西北俗傳嘗有仙人往來其間又名仙人臺</hi>九仙山<hi>在仙逰縣東北四十五里石穴湧泉</hi>
　<hi>色白味甘世傳有何氏兄弟九人飲此泉得仙因名宋徐師仁詩晨踰九仙山暮訪九鯉湖何氏兄弟跨</hi>
　<hi>鯉魚同時輕舉排天衢山頭雲氣故恍惚三十六鱗今有無瓊漿白日醉天酒何時華表歸來乎</hi>九<lb/>
<pb n="KR2k0008_WYG_077-38b"/>
　座山<hi>在仙逰縣西北山有九峯故名</hi>留仙山<hi>在仙逰縣東南山有石碁秤</hi>鍾石山<lb/>
　<hi>在仙逰縣西北下有石門髙廣丈餘號仙門洞旁有碑紀樵夫遇仙之事</hi>九龍山<hi>在仙逰縣南山</hi>
　<hi>分九支周迴五里泥石皆紫下有赤湖蕉溪</hi>寳幢山<hi>在仙逰縣西有東西二峯一名金貂一名</hi>
　<hi>玉幢</hi>瓊山<hi>在仙逰縣東山石瑩潔如玉/髙廣十餘丈可坐數百人</hi>小巖山<hi>在仙逰縣東北</hi>
　<hi>中有石門門中有石鏡石龜石鼓</hi>州峯<hi>在府城中上/有共樂堂</hi>梅峯<hi>在府城中與烏石山</hi>
　<hi>相連</hi>大象峯<hi>在府城西中有精/舎扁曰靈石大夢</hi>越王峯<hi>在府城西北昔越王嘗築臺於</hi>
　<hi>此遺趾石礎猶存旁有燧峯三</hi>仙臺峰<hi>在府城西上有石碁秤馬蹄跡前有石罅深不可測</hi>長<lb/>
　夀峰<hi>在府城西北相傳何氏舊隠於此得不老之術故名</hi>文筆峰<hi>在仙逰縣東北一名石竹</hi>
<pb n="KR2k0008_WYG_077-39a"/>
　<hi>峯山之麓為故興化縣治</hi>雲頂峰<hi>在仙逰縣東北峰之旁為漈坑古語云漈坑卿監無人識雲頂</hi>
　<hi>峰前出狀元</hi>龜紋嶺<hi>在府城莆田縣治東/其形如龜一名歸雲</hi>吳嶺<hi>在府城西北七里松</hi>
　<hi>嶺之左</hi>松嶺<hi>在府城西北一/十里下有茅洋</hi>何嶺<hi>在仙逰縣東北相傳何氏九仙曽憇扵此</hi>
　<hi>宋陳讜書何嶺二大字刻于石</hi>紫霄巖<hi>在府城北二十里上有迎福院琉璃峽天台洞石鼓石門</hi>
　<hi>仙人橋仙人塜</hi>蔡谿巖<hi>在府城西北宋陳易隠居此處不下山五十餘年崇寜初召之不起</hi>真<lb/>
　淨巖<hi>在壺公山絶頂莆中風物之勝一覽可盡元盧琦詩澗水逺從天上落洞雲直到海邉還</hi>靈<lb/>
　雲巖<hi>在壺公山之陽上有桃花洞蘸月池泉石竒勝為莆人逰賞之地</hi>何巖<hi>在仙逰縣東北</hi>
　<hi>一名古何城</hi>北山巖<hi>在仙逰縣東北有石室可坐百人宋鄭樵詩倚杖岩頭秋獨坐稀踈烟隴</hi>
<pb n="KR2k0008_WYG_077-39b"/>
　<hi>是人間</hi>烏頭巖<hi>在仙逰縣東北宋林光朝日此巖為小武夷上有石池清泉</hi>湄洲嶼<lb/>
　<hi>在府城東南七十里海中與琉球國相望出黒白石可為碁子上有天妃廟</hi>海<hi>在府城東八十里</hi>
　上溪<hi>在府城東二里宋蔡襄詩尋溪因過上溪逰雨後溪渾水亂流因傍隄邊郤飛盖為聞山鳥輟</hi>
　<hi>鳴騶</hi>瀬溪<hi>在府城西南下/流為木蘭陂</hi>荻蘆溪<hi>在府城東北四十五里發源自㳺洋溪</hi>
　三㑹溪<hi>在仙逰縣西其水合瀬溪而流</hi>九鯉湖<hi>在仙逰縣東北昔何氏兄弟九人煉丹湖</hi>
　<hi>側丹成各乗一鯉仙去</hi>八瀬龍潭<hi>在府城北旁/有九龍祠</hi>子魚潭<hi>在府城東北潭</hi>
　<hi>産子魚最佳</hi>靈龜潭<hi>在府城北有石可坐數十人宋鄭樵詩泉聲𠻳石開心孔山色拖藍慰眼</hi>
　<hi>花</hi>延夀陂<hi>在府城北七里唐建中/間置灌田四百餘頃</hi>木蘭陂<hi>在府城南木蘭山下</hi>
<pb n="KR2k0008_WYG_077-40a"/>
　<hi>其水自泉之徳化永春及仙逰三邑西南而下合澗谷之水三百有六十而㑹流至此宋熈寜中候官有</hi>
　<hi>李長者叠石築陂溉田千餘頃莆人至今頼之鄭樵有記</hi>永豐塘<hi>在府西南按唐書莆田縣西一</hi>
　<hi>里有諸泉塘南五里有瀝<graphic n="KR2675" url="https://raw.githubusercontent.com/kanripo/KR-Gaiji/master/images/KR2675.png" mimeType="image/png"/>塘西南二里有永豐塘南二十里有横塘東北四十里有頡洋塘溉田總千</hi>
　<hi>餘頃並貞觀中置</hi>國清塘<hi>在府城東南二十里唐貞觀中置溉田甚多宋鄭耕老詩六月國清</hi>
　<hi>塘上望依稀身更在西湖</hi>霞塘<hi>在府東北清澈可/愛灌田百餘頃</hi>留公井<hi>在府治内有石</hi>
　<hi>記載留居道者累鑿井無泉夜夢神人指示曰西隅草色光澤處有泉覺而鑿之果得泉故名</hi>義井<lb/>
　<hi>在府城中通衢唐時異僧黄湼槃所鑿</hi>梅井<hi>在府城西莆陽風物賦所謂飲梅山之井者無廢疾</hi>
　<hi>盖指此也</hi>蠏井<hi>詳見壺/公山</hi>葆光泉<hi>在府城東一勺之泉大旱不竭宋林光朝命以此名</hi>
<pb n="KR2k0008_WYG_077-40b"/>
　西淙瀑布泉<hi>在府城南懸崖百丈飛流如練</hi>湯泉<hi>在府城西南大澤中石上有三穴如</hi>
　<hi>井水熱如湯</hi>聖泉<hi>在仙逰縣南亦號龍井/雖旱嵗不竭灌田千頃</hi>薛公池<hi>在莆田縣學前</hi>
　<hi>宋薛奎宰邑時所鑿初名夢草後奎入恭大政邑人思之故名今為泮池</hi>
土産葛布　苧布<hi>各縣出</hi>子魚<hi>宋蘇軾詩通印/子魚猶帶骨</hi>紫菜<hi>其味最佳</hi>
　荔枝<hi>閩中荔枝以産莆田者為上宋蔡襄有譜</hi>蠣房<hi>宋黄公度云莆中所産惟子魚紫菜荔枝</hi>
　<hi>蠣房</hi>
公署興化衛<hi>在府城中禮義坊洪武元年即元興化路治建</hi>平海衛<hi>在府城東九十里洪</hi>
　<hi>武二十年建</hi>守禦莆禧千户所<hi>在莆田縣東新安里洪武二十年建𨽻平海衛</hi>
<pb n="KR2k0008_WYG_077-41a"/>
學校興化府學<hi>在府治東南宋咸淳中建</hi>莆田縣學<hi>在府治前舊府學東元至順中</hi>
　<hi>徙此</hi>仙逰縣學<hi>在縣治南舊在縣/西宋咸淳中徙此</hi>平海衛學<hi>在衛城内本朝正統</hi>
　<hi>七年建</hi>
書院涵江書院<hi>在莆田縣東北宋知軍事楊棟建祀唐莆田令宣聖裔孫孔仲良宋理宗御書</hi>
　<hi>扁賜</hi>
宫室登瀛閣<hi>在莆田縣東望江里唐建中大夫蘇直記</hi>六經閣<hi>在仙逰縣學文廟之後</hi>
　湖山書堂<hi>在鳳凰山麓梁時邑儒鄭露居此又府城東十五里有林藴書堂唐邑人林藴與兄</hi>
　<hi>藻讀書處</hi>歐陽詹書堂<hi>在福平山唐歐陽詹與林藴兄弟肄業扵此又府城東南二十里有</hi>
<pb n="KR2k0008_WYG_077-41b"/>
　<hi>東井書堂宋林光朝讀書之所</hi>共樂堂<hi>在州峯之顛為城中登眺勝處宋蔡襄詩層巒髙與赤霄</hi>
　<hi>通節嵗歡娛衆庶同庭有美音非獨樂㑹當炎暑自多風</hi>夾漈草堂<hi>在府城東北宋儒鄭樵號</hi>
　<hi>夾漈隠居於此著書</hi>壺公堂<hi>在府治宋建前/有壺公山故名</hi>詠歸亭<hi>在莆田縣學之前泮</hi>
　<hi>池内</hi>迎賔亭<hi>在仙逰縣東唐為迎賔舘鄭良/士作記宋重建一名十洲亭</hi>見逺臺<hi>在府</hi>
　<hi>城中右廂一名和風堂</hi>流觴臺<hi>在府城中右廂/宋紹興中築</hi>轉水臺<hi>在府城東北山</hi>
　<hi>巖下有水泉或嵗旱居人壅水回流入故興化縣城應期而雨</hi>迎仙舘<hi>在仙逰縣治西宋時建</hi>
　觀稼榭<hi>在薛公池前宋宣和間建</hi>
闗梁瀬溪橋<hi>在府城南宋陳俊卿建</hi>熈寜橋<hi>在府城東舊白湖渡宋鄭僑詩千尋水面</hi>
<pb n="KR2k0008_WYG_077-42a"/>
　<hi>跨長橋隠隠晴虹卧海潮結駟直通黄石市連艘横斷白湖腰</hi>江口橋<hi>在府城東北宋淳祐中建</hi>
　寜海橋<hi>在府城東北元元統中建</hi>
寺觀靈巖廣化寺<hi>在府城南梁時邑人鄭露捨宅建唐賜額靈巖栁公權書寺中景有十竒</hi>
　慈夀寺<hi>在府城東一名囊山寺唐乾符中建寺中景有十六竒</hi>福清寺<hi>在府城西南唐</hi>
　<hi>長慶中建</hi>華巖寺<hi>在府城西唐/大中初建</hi>萬安永福寺<hi>在府治東宋太平興國中</hi>
　<hi>建</hi>東巖寺<hi>在烏石山宋/淳化中建</hi>光孝寺<hi>在府城中宋崇寜中建</hi>龍華寺<lb/>
　<hi>在仙逰縣西唐建</hi>𤣥妙觀<hi>在府城中宋大/中祥符中建</hi>福神觀<hi>在仙逰縣東宋建炎</hi>
　<hi>中建</hi>萬夀宫<hi>在府城中元延祐中建</hi>
<pb n="KR2k0008_WYG_077-42b"/>
祠廟仙水廟<hi>在九仙山下漢何氏兄弟仙去因遺銅杯鐵鞭扵此里人立廟祀之</hi>何仙廟<lb/>
　<hi>在仙逰縣東北九鯉湖上祀何氏九仙每大比嵗郡中士子祈夢扵此屢有靈驗本朝黄孟良詩人已登</hi>
　<hi>仙鯉化龍伊誰湖上搆仙宫石遺丹竈潺湲裏雲鎖瓊樓縹緲中青鳥去來猶夜月碧桃開落自春風此</hi>
　<hi>行不為邯鄲夢擬向邳橋遇石公</hi>李長者廟<hi>在木蘭陂上長者名宏候官人宋熈寜中傾貲</hi>
　<hi>築陂以灌田邑人徳之立廟祀焉</hi>天妃廟<hi>在湄州嶼妃莆人宋都廵檢林愿之女生而神靈没後鄉人立廟於</hi>
　<hi>此宣和中路允廸浮海使髙麗中流風大作諸船皆溺獨允廸所乗舟神降於檣遂獲安濟厯代累封至天妃本朝</hi>
　<hi>洪武永樂中凡兩加封號今府城中有行祠有司春秋祭焉</hi>忠義祠<hi>在莆田縣宋林冲之使金</hi>
　<hi>死其子郁遇兵變死從子霆詆和議亦廢放以死莆人稱為忠義林家寳慶三年即其所居立祠寳祐中</hi>
<pb n="KR2k0008_WYG_077-43a"/>
　<hi>又給田百畝以備祭享</hi>三賢祠<hi>在府學内宋紹興中建祀唐林攅宋蔡襄陳俊卿</hi>
陵墓林九牧墓<hi>在莆田縣北尊賢里唐林披九子俱仕為刺史列𦵏于此</hi>歐陽詹墓<lb/>
　<hi>在莆田縣廣化寺北詹泉之晉江人仕唐為四門博士卒𦵏扵此</hi>黄滔墓<hi>在莆田縣東隅</hi>蔡<lb/>
　襄墓<hi>在仙逰縣東南</hi>陳俊卿墓<hi>在莆田/縣西北</hi>林光朝墓<hi>在莆田縣西南</hi>鄭<lb/>
　樵墓<hi>在莆田縣東北故興化縣地</hi>劉克莊墓<hi>在莆田縣西北</hi>
古蹟雞子城<hi>在仙逰縣東咸平里雞子城山上其城舊傳越王所築遺址猶存</hi>蛇灣城<lb/>
　<hi>在仙逰縣東折桂里俗號為越王城</hi>廢興化縣<hi>在仙逰縣東北㳺洋鎮宋扵此立興化軍興化</hi>
　<hi>縣後遷軍治于莆田本朝正統十三年廢縣入莆田仙逰二縣</hi>蔡端眀故居<hi>在仙逰縣宋蔡</hi>
<pb n="KR2k0008_WYG_077-43b"/>
　<hi>襄官至端明殿學士人因稱之王十朋詩懐章南過蔡公鄉駐馬遥瞻數仭墻又云四賢詩出人増氣三</hi>
　<hi>諫章成國有光</hi>
名宦五代賈郁<hi>閩王審知時補仙逰簿秩滿為令正身奉法邑人饋新菓郁曰古人畏四知今</hi>
　<hi>所知者倍於昔人可不畏乎竟不受及代去一吏醉郁怒曰吾再任必懲之吏揚言公若再來猶鉄船渡</hi>
　<hi>海後郁果再任時醉吏盗庫錢獄具批曰竊鑪錘銅鏹以潤家非因鼓鑄造鉄船而過海不假</hi>宋段鵬<lb/>
　<hi>知興化軍舊染之俗為之一新隣郡之民望風向化</hi>曹修古<hi>以御史言事出知興化軍卒于官貧</hi>
　<hi>不能歸𦵏賔佐賻錢五十萬季女泣白其母曰柰何以是累吾先人也卒拒不受</hi>李及<hi>知興化軍</hi>
　<hi>性清介所治簡嚴喜慰薦下吏而樂道人之善</hi>薛奎<hi>知莆田縣盡蠲南閩時無名之稅以便民後入</hi>
<pb n="KR2k0008_WYG_077-44a"/>
　<hi>恭大政民思之不能忘</hi>凌景陽<hi>仙逰尉有道士挾二童來躬教以經二子日進不已景陽秩滿</hi>
　<hi>屬太守置郡學中後二子俱擢髙科即蔡襄與其弟髙也</hi>劉子翬<hi>通判興化軍時逸冦楊勍犯閩</hi>
　<hi>境子翬與郡將畫計如素服戎事者賊不敢犯事聞詔嘉奬之</hi>張讀<hi>知興化軍以儒雅飾吏事誅卒</hi>
　<hi>伍首驕恣者一郡震肅</hi>鍾離松<hi>知興化軍奏盡除本軍之剰米郡人深感焉</hi>汪待舉<lb/>
　<hi>知興化軍奏蠲本軍諸色漁人所輸稅及浦生之草采者毋出錢從之</hi>潘畤<hi>知興化軍奏蠲經制</hi>
　<hi>錢以紓民力又興水利以溉田民甚徳之</hi>張友<hi>知興化軍作興學校郡人繪其像扵學宫祀焉</hi>鄭<lb/>
　昭度<hi>仙逰令適朝廷行經界法昭度講究詳審諸邑差役未定而仙逰已有次第矣以此見稱扵人</hi>
　趙彦勵<hi>知興化軍凡前政所欲為而力不逮者莫不畢舉嘗編莆陽志</hi>祝洙<hi>涵江書院山長</hi>
<pb n="KR2k0008_WYG_077-44b"/>
　<hi>郡守徐直諒薦其趍向不凡學問有本其祖姑實朱熹之母比來涵江闡楊師說發明經㫖士論稱之</hi>本<lb/>
　朝李春<hi>洪武中興化知府時展築郡城貧民以為憂春第民賦多寡均其工役民以不擾又修築</hi>
　<hi>陂堰及西湖等十斗門凡可以利民者無不為之</hi>徐濟<hi>洪武中知府寛厚長者視民如子至扵顚</hi>
　<hi>連無告者尤加恵養秩滿去官民思之不忘</hi>董仁中<hi>洪武中莆田知縣一毫不取諸民箠楚不</hi>
　<hi>施民大恱服卒于官貧不能歸𦵏民相與營𦵏于邑之西劉山</hi>顧思敏<hi>洪武中仙逰知縣通曉世</hi>
　<hi>故凡學校廨宇壇塲咸鼎新之嵗嘗歉罄資囊易榖以賑之民頼以全</hi>李至剛<hi>永樂末知興化</hi>
　<hi>府徳量寛洪吏民化服在任若無所為而一郡之人翕然大和</hi>黄敏<hi>興化府經歴亷正自持吏不忍</hi>
　<hi>欺嘗督造户口食塩册驗丁論稅立法有方在任未乆卒郡人思之相率立碑城外通衢以紀其善政</hi>
<pb n="KR2k0008_WYG_077-45a"/>
　王彛<hi>宣徳中仙逰知縣先是邑人多逋迯彛至撫字有方科差不擾民信而恱之多還復業以主學</hi>
　<hi>宫壇宇莫不一新甫三年卒于官邑人哀慕不已立碑頌徳</hi>丁繼宗<hi>景泰間興化府經歴風度</hi>
　<hi>閑雅政事平實郡民苦供億繁重嘗奏請輕之至今䝉其利  郡志</hi>丁泰<hi>天順中通判興化府為政</hi>
　<hi>頗有風力清戎督籍稅糧之類皆郡志措置有法化行政舉百姓安之</hi>楊銓<hi>正徳間知興化府有恵政</hi>
　<hi>民為立碑以紀其績仍請于朝立廟以永其祀  郡志</hi>
人物唐林披<hi>莆田人讀書一覽即記李栖筠薦授太子詹事子九人俱為刺史號九牧而藴藻尤</hi>
　<hi>知名</hi>林攅<hi>莆田人貞元中為福唐尉居母䘮水漿不入口者三日既𦵏廬墓有白烏甘露之祥事聞</hi>
　<hi>詔立雙闕旌其孝今子孫居縣之孝義里號闕下林家</hi>林藴<hi>披子兄藻貞元中進士累官侍御史</hi>
<pb n="KR2k0008_WYG_077-45b"/>
　<hi>藴為西川節度推官劉闢反藴以逆順喻之闢怒欲殺之命行刑者以刀磨其頸脅之藴罵曰死即死我</hi>
　<hi>頸豈頑奴砥石耶闢知不可屈釋之</hi>黄滔<hi>莆田人乾寜初舉進士善屬文有文集及泉山秀句集</hi>
　鄭良士<hi>仙逰人博學能文景福中獻詩五百篇授四門博士後遷御史中丞天復中棄官歸隠扵</hi>
　<hi>白嵒</hi>宋陳仁壁<hi>莆田人初仕陳洪進為泉州别駕洪進稱臣扵宋豪猾有負險為亂者仁壁徒</hi>
　<hi>歩謁轉運使揚克巽陳討賊策以平之召仁壁為陽翟縣主簿子靖厯知婺潭州官至秘書監</hi>潘慎<lb/>
　修<hi>莆田人父承祐仕南唐以禮部尚書致仕慎修淳化中以考功員外直秘閣官至翰林侍讀學士風</hi>
　<hi>度醖藉博渉文史有文集五卷</hi>方偕<hi>莆田人大中祥符間進士為御史臺推直官辨疑獄三百人安</hi>
　<hi>撫江南奏罷配民雜賦知杭州有能聲後遷光禄卿</hi>蔡襄<hi>仙逰人天聖中進士累官知諫院正色讜</hi>
<pb n="KR2k0008_WYG_077-46a"/>
　<hi>言精扵吏事下不能欺所至有聲能文章尤工扵書為當時第一官至端明殿學士卒諡忠恵</hi>薛奕<lb/>
　<hi>興化縣人熈寜九年中武舉第一時同郡徐鐸亦冠文科宋神宗賜以詩有一方文武魁天下萬里英雄</hi>
　<hi>入彀中之句後死扵國事</hi>林豫<hi>仙逰人熈寜中進士嘗知通利軍與蘇軾兄弟善後轍貶送以詞有</hi>
　<hi>怒髪衝冠壯心比石之句歴官七郡皆有遺愛</hi>朱祓<hi>仙逰人治平中進士紹聖初章惇當國首唱異</hi>
　<hi>議人爭附之祓獨陳正心誠意知人安民之說除都官員外郎以鄒浩貶贐金特厚追一官勒停後除給</hi>
　<hi>事中編入元祐黨籍</hi>方軫<hi>莆田人為太學齋郎䟽論蔡京睥睨宗社内懐不道且言忠義之上投匭</hi>
　<hi>者無日無之京分為邪等黥配編置又使子攸嶺南日以花石禽鳥為獻知京必有異謀京怒流軫</hi>陳次<lb/>
　升<hi>仙逰人熈寜中進士累官殿中侍御史疏論章惇蔡卞及曽布蔡京之惡又嘗從容一言正吕升卿</hi>
<pb n="KR2k0008_WYG_077-46b"/>
　<hi>使嶺南世稱其大有功于元祐諸臣焉</hi>方次彭<hi>興化縣人皇祐初進士出知梅州民甚愛之在</hi>
　<hi>州六年两被褒詔元祐初賜三品服引老歸從弟公衮元豐初進士嘗以布衣被薦條奏十事神宗嘉納</hi>
　<hi>之</hi>陳大卞<hi>仙逰人治平中進士為威武軍僉判與章惇舊惇當國屢招不往以有事眀堂封二</hi>
　<hi>親拜且泣曰吾不能與時俯仰黽勉仕宦者為吾親耳遂致仕</hi>黄隠<hi>莆田人初名隆治平中進士為</hi>
　<hi>國子司業力排王安石新經取其板火之</hi>傅楫<hi>仙逰人治平中進士徽宗朝為中書舎人時曽布當</hi>
　<hi>國自以扵楫有汲引恩冀為之用楫畧不傾下凡命令及用人不當悉極論之又每以遵祖宗法度安靜</hi>
　<hi>自然勸帝後見時事寖興知禍之始此求去以龍圖閣侍制知博州卒</hi>阮駿<hi>莆田人紹聖初進士</hi>
　<hi>為河南少尹建炎初金人冦京師駿率部兵擁護神御殿抱神御罵聲不絶口卒被害後贈朝議大夫</hi>
<pb n="KR2k0008_WYG_077-47a"/>
　陣淬<hi>莆田人紹聖初下第挾策西逰以戰功為鄜延都監建炎初為諸軍統制金人犯采石淬欲伏</hi>
　<hi>兵以禦杜充不從諸軍皆潰淬獨戰勢窮大罵刄交扵胸而色不動與其從子仲敏俱死詔贈明州觀察</hi>
　<hi>使</hi>林冲之<hi>莆田人元符進士靖康初以主客郎中副陳過庭使金被拘執逼仕劉豫不屈徙顯</hi>
　<hi>州極北之地冲之以義命自安髭髪還黒病革語同難者曰某年七十二持忠入地無所恨恨國讐未復</hi>
　<hi>耳一慟而絶</hi>陳膏<hi>莆田人政和中進士為汾州教授佐守臣張克戬捍金後知恵州單馬造曽衮</hi>
　<hi>壘譬曉降之鄞僧王法恩謀逆事覺或請屠城膏方為御史力論之脅從者悉寛宥官至太府少卿</hi>宋<lb/>
　旅<hi>莆田人大觀初進士累官奉議郎知剡縣盜方為臘犯越旅獨與民據守以忠義激勸部勒隊伍</hi>
　<hi>預備計俄而盗衆大至躬率壯銳冐矢石雖頗殺獲力終不敵遂死之後贈朝散郎録其四子</hi>林震<lb/>
<pb n="KR2k0008_WYG_077-47b"/>
　<hi>冲之從子崇寜初進士仕至秘書少監以不附二蔡有聲弟霆政和進士博學深象數聚書數千卷皆自</hi>
　<hi>校讐紹興中為勅令所刪定官力詆秦檜和議之非即掛冠去</hi>鄭樵<hi>莆田人愽學强記捜竒訪古遇</hi>
　<hi>蔵書家必借留讀盡乃去過目不忘為經㫖禮樂天文地理蟲魚草木方書之學皆有論辨紹興中以薦</hi>
　<hi>召對授樞密院編修官所著書凡五十八部有通志畧行世嘗居夾漈山學者稱夾漈先生</hi>鄭厚<lb/>
　<hi>樵弟工文詞自成一家尤長扵易紹興中以詞賦中南省第一官至昭信軍節度推官學者稱為鄉湘先</hi>
　<hi>生</hi>陳覺民<hi>仙逰人熈寜中進士為宗正丞出知漳福泉興化廣五郡皆有治行两為部使者風</hi>
　<hi>采嚴峻人甚憚之</hi>葉顒<hi>仙逰人兄顗累官承節郎死節顒紹興初進士嘗知常州或勸其獻羡餘</hi>
　<hi>當得美官顒曰名羡餘非重征則横歛也以利易賞心實恥之後官至宰相識大體抑僥倖服食田宅不</hi>
<pb n="KR2k0008_WYG_077-48a"/>
　<hi>改其舊卒諡正簡</hi>陳吉老<hi>仙逰人紹興初為維揚帥髙宗賜鞍馬金帶以寵其行時秦檜主和</hi>
　<hi>議吉老力斥之卒贈奉直大夫</hi>陳居仁<hi>膏子紹興中進士秦檜與膏有故或勸一見可得美官居</hi>
　<hi>仁不聽累官國子丞入對論文武並用長乆之術後以寳文待制知福州居仁風度凝逺臨事毅然有守</hi>
　<hi>有奏議制藁</hi>黄公度<hi>莆田人紹興八年進士第一官至考功員外郎被召入對乞縂權綱厚風</hi>
　<hi>俗上嘉納之工詩能文有知稼翁集</hi>陳俊卿<hi>莆田人紹興中進士累官侍御史劾黜秦檜黨䟽言</hi>
　<hi>張浚忠藎歴同知樞密院事授右僕射以用人為己任奬亷退抑奔競後以少師魏國公致仕卒諡正獻</hi>
　<hi>俊卿孝友忠敬清嚴好禮有集二十卷</hi>龔茂良<hi>莆田人紹興進士為吏部郎官論禦敵得失曰</hi>
　<hi>景徳之勝本於能斷靖康之禍由扵致疑孝宗時以恭政行相事慶夀禮行中外覬恩茂良歎曰此當以</hi>
<pb n="KR2k0008_WYG_077-48b"/>
　<hi>身任怨不敢愛身以弊天下也卒諡莊敏</hi>劉夙<hi>莆田人紹興中進士累官著作郎上封事論近習時</hi>
　<hi>稱其直亮弟朔紹興末進士累官秘書省正字孝宗謀恢復朔言宜選兵蓄財以待其變</hi>林光朝<lb/>
　<hi>莆田人専心踐履不為訓詁南渡後以伊洛之學倡東南登隆興進士歴官國子司業廣東提刑屢敗茶</hi>
　<hi>冦孝宗喜其儒生知兵召為祭酒除中書舎人</hi>鄭鑑<hi>莆田人著作郎立朝敢言孝宗謂其直出扵肝</hi>
　<hi>腑非矯偽者後卒朱熹祭之以文謂其有古爭臣之風</hi>陳卓<hi>居仁子紹熈初進士嘗知寜國府丞</hi>
　<hi>相吳?欲見之卓謝不往?器之累官簽書樞密院事尋丐祠還家卒諡清敏</hi>張弼<hi>仙逰人精于易</hi>
　<hi>推明象數出乎自得隠居不仕賜號葆光處士</hi>陳讜<hi>仙逰人博學能文不為險語而雅有典則工書</hi>
　<hi>法大字尤精隆興初進士官至敷文閣待制</hi>陳宓<hi>俊卿子以父任監進奏院慷慨盡言遷軍器監</hi>
<pb n="KR2k0008_WYG_077-49a"/>
　<hi>簿又言三事謂人主之徳貴乎明大臣之心貴乎公臺諫之言貴乎直後直秘閣卒所著有春秋三傳抄</hi>
　<hi>讀通鑑綱目唐史贅瘤等稿</hi>蔡洸<hi>襄𤣥孫父伸政和中進士仕為左中大夫洸事親孝以䕃補將</hi>
　<hi>仕郎累官徽猷閣學士知寜國府所得奉每以振親戚之貧者卒之日囊無餘貲</hi>鄭僑<hi>莆田人乾</hi>
　<hi>道五年進士第一官至恭知政事僑在政府以不欺事君以無我議政令名大節為世推重</hi>郭義<lb/>
　重<hi>莆田人早逰太學以操尚稱年四十餘客錢唐聞母䘮徙跣奔䘮每一慟輙嘔血聚土為墳而廬其</hi>
　<hi>旁甘露降烏鵲馴集紹興間事聞旌其閭</hi>劉克莊<hi>夙弟朔之孫父彌正淳熈中進士累官起居舎</hi>
　<hi>人克莊生有異質日誦萬言為文援筆立就為龍圖閣直學士真徳秀以學貫古今文追騷雅薦之所著</hi>
　<hi>有後村文藁</hi>方大琮<hi>莆田人開禧初進士為御史嘗上䟽謂必先明綱常則天道好還可以永</hi>
<pb n="KR2k0008_WYG_077-49b"/>
　<hi>天命定國勢大琮色夷氣温平居言不出口至立殿庭爭是非論可否雖賁育不能奪卒諡忠恵</hi>葉<lb/>
　大有<hi>仙逰人紹定中進士為殿中侍御史嘗奏論今日根本之慮有四惜名器惜財力惜民命惜天</hi>
　<hi>時不可以有警畏不可以無警玩</hi>方信孺<hi>莆田人父崧卿隆興初進士仕為轉運判官嘗訂正</hi>
　<hi>韓文信儒有雋材能文以父䕃補番禺縣尉以近臣薦使金嵗三往返以口舌折强敵金人計屈情見後</hi>
　<hi>知真州築石隄二十里人莫知其故後金犯真州城頼以全</hi>王邁<hi>仙逰人嘉定中進士為秘書省</hi>
　<hi>正字嘗上言人臣不可欺君人主不可欺天語甚切直與真徳秀魏了翁友善所著有曜軒集二十卷</hi>
　陳文龍<hi>莆田人能文章負氣節咸淳五年進士第一累官恭知政事益王入閩稱制以為閩廣宣</hi>
　<hi>撫使討平漳州興化元兵至有諷其降者文龍曰諸君特畏死耳未知此生能不死乎後被執至杭州不</hi>
<pb n="KR2k0008_WYG_077-50a"/>
　<hi>食死母病尼寺中左右視之泣下母曰吾與吾兒同死又何恨哉亦死之</hi>元陳旅<hi>莆田人學</hi>
　<hi>有源委聞見<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>博為文純潔髙古深為虞集所知仕終國子監丞有安雅堂集行世</hi>郭道卿<lb/>
　<hi>義重四世孫元初閩盗起道卿與弟佐卿守孝子祠不去俱被執兄弟各求代死盗感两釋之道卿</hi>
　<hi>子廷煒為建寜平準庫使辭歸侍養道卿病廷煒憂瘁扶護一夕髪盡白有司言狀旌之</hi>朱文<lb/>
　霆<hi>莆田人元泰定中舉進士擢甌寜縣尹有恵政及人以泉州路總管致仕文霆博學善屬文宋</hi>
　<hi>濓稱其文言醇而理彰所著有葵山文集</hi>本朝吳源<hi>莆田人洪武初由眀經舉授郡</hi>
　<hi>庠教授講眀經㫖諸生多所造就後以薦起為四輔官未幾致仕尋又召起為國子司業卒于官</hi>
　林圭<hi>莆田人洪武初以眀經薦為本邑訓導陞寜國教諭凡六典文衡晚年致仕家居講</hi>
<pb n="KR2k0008_WYG_077-50b"/>
　<hi>學眀理啟廸後進經學詞章為莆郡首稱</hi>林環<hi>莆田人幼聰慧讀書肆數遍即成誦甫成童</hi>
　<hi>筆成章永樂丙戌進士第一除翰林修撰眀年陞侍讀預修永樂大典為書經總裁官两為㑹</hi>
　<hi>試考官所取多得人卒于官</hi>楊慈<hi>莆田人幼頴敏下筆數千言立就其文豐贍典則直</hi>
　<hi>欲追蹤古作者永樂戊子鄉試第一辛夘登進士改庶吉士慈體貎豐偉志氣軒昻恒以科第文辭為儒</hi>
　<hi>者末事抱負甚大未及用而卒</hi>黄夀生<hi>莆田人永樂戊子京闈第一辛夘舉進士改庶吉士預修</hi>
　<hi>五經四書性理大全書成除檢討夀生端重博贍時人重之</hi>陳繼之<hi>莆田人由進士歴官有聲</hi>
　<hi>靖難師至不屈死之</hi>陳中<hi>永樂辛丑會試第一性資簡靜文思豐贍自南京户部主事召修實録書</hi>
　<hi>成陞貟外郎致仕卒  省志</hi>陳用<hi>莆田人永樂中進士改庶吉士預修五經四書性理大全書成</hi>
<pb n="KR2k0008_WYG_077-51a"/>
　<hi>授檢討進修撰陞侍讀掌院事二十餘年卒  省志</hi>余耀<hi>永樂中進士歴進賢知縣通判吉安饒州</hi>
　<hi>二府勤敏亷介歴官郡縣所至有聲  省志</hi>方鯉<hi>永樂中進士為監察御史風采凛然出知彰徳</hi>
　<hi>紹興二府皆以嚴明<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>郡號良二千石正統中致仕行義為鄉邦所推服  省志</hi>林時<hi>永樂中進</hi>
　<hi>士歴官陜西僉事貴川副使持節两部風力亷介為時所稱  省志</hi>林文<hi>莆田人宣徳中進士第三</hi>
　<hi>除行在翰林院編修預修實録成陞修撰累遷學士進太常卿致仕文安靜守禮接人無大小一以至誠</hi>
　<hi>士大夫咸為醇儒卒贈禮志部侍郎有澹軒文稿  省</hi>翁世資<hi>莆田人正統中進士歴主事郎中布</hi>
　<hi>政副都御史仕終户部尚書居官四十年勤謹和厚豁達有為時譽歸之卒贈太子少傅所著有冰崖集</hi>
　<hi>省志</hi>方澥<hi>莆田人正統間年五十餘始第進士授行人懇求致仕去性介烈抱經固窮以講授為業</hi>
<pb n="KR2k0008_WYG_077-51b"/>
　<hi>未嘗輕入城府晚年尤邃於學動止語黙不少茍學者稱為栁東先生  省志</hi>何誠<hi>正統間由國子</hi>
　<hi>生知虹縣㢘正豈弟不尚威嚴民䝉其利卒扵官因𦵏焉仍立廟祀之  省志</hi>陳俊<hi>莆田人正統戊</hi>
　<hi>辰進士為户部主事累進本部侍郎時北兵臨闗西俊總督軍儲轉輸不擾而辦歴陞南京户部尚書改</hi>
　<hi>兵部擢吏部以太子少保致仕俊温厚周慎冲澹清約雖位冡宰而服食器用猶寒士然卒諡康懿  省</hi>
　<hi>志</hi>柯濳<hi>莆田人景泰辛未進士第一除翰林院修撰歴中允洗馬學士少詹事後以内外艱歸起</hi>
　<hi>復為國子祭酒辭不拜尋卒濳為人温雅端慎士大夫期其柄用及卒咸悼惜之有竹巖文稿  省志</hi>
　彭韶<hi>莆田人天順初進士授刑部主事歴陞刑部侍郎廵視浙西劾罷貪酷守令尋兼右僉都史整</hi>
　<hi>理两浙鹽政䟽定折價及减温處課額比志還圖竈户窮苦狀以進仕至刑部尚書省</hi>楊琅<hi>莆田人第</hi>
<pb n="KR2k0008_WYG_077-52a"/>
　<hi>進士拜御史累上書言事嘗劾罷大臣之不才者數人風采隠然動縉紳間出按江浙靜重不苛陞山東</hi>
　<hi>僉事提督學政卒于官  省志</hi>黄仲昭<hi>莆田人成化丙戌進士授編修改評事陞江西提學僉事</hi>
　<hi>氣岸屹立而思致安詳校文以理氣為主錯綜斟酌毫髪不爽即鼎貴子弟亦不少借竟以是休致</hi>周<lb/>
　瑛<hi>莆田人成化己丑進士為理學名臣</hi>林俊<hi>莆田人成化戊戌進士歴官中外任終刑部尚書執</hi>
　<hi>法不苛平生不畏强禦不擇利害抗犯顔敢諫之節髙難進易退之風無瑕可議卒諡貞肅</hi>宋端<lb/>
　儀<hi>莆田人成化辛丑進士為理學名臣</hi>方良永<hi>莆田人𢎞治初進士為河南僉事以抗節忤逆</hi>
　<hi>瑾勒令致仕瑾誅復起歴陞浙江左布政使</hi>馬思聰<hi>莆田人𢎞治乙丑進士官户部主事督糧</hi>
　<hi>江西與宸濠生辰之燕翼旦入謝度必有變語厨人曰我倘不出將勅蔵扵髙處厨人未諭其意姑如所</hi>
<pb n="KR2k0008_WYG_077-52b"/>
　<hi>示及入濠怒其不從果遇害配享豫章忠臣祠</hi>黄鞏<hi>莆田人𢎞治乙丑進士為世名臣</hi>林文<lb/>
　俊<hi>莆田人正徳辛未進士累官南京吏部侍郎有聲扵時卒諡文修</hi>魏一恭<hi>莆田人嘉靖己</hi>
　<hi>丑進士授温州府推官笞時相子弟之侮慢官司者境内肅然歴陞江西布政使一恭性剛方清約雖位</hi>
　<hi>方面宦囊蕭然嘗自言不要官不要錢不要命則何事不可做故時人目之為三不要</hi>
列女王氏<hi>本睢陽人趙子乙妻子乙故王氏誓不嫁宋靖康亂王氏以堊土自毁負姑携幼子避地</hi>
　<hi>而南越四年始達温陵徙居于莆終焉一時名人如陳俊卿軰皆有詩以哀之</hi>程氏<hi>仙逰人蔡襄弟</hi>
　<hi>髙之妻髙為太康主簿卒于官時程年方二十四縣人哀其貧以錢百二十千為賻程氏泣曰吾家世㢘</hi>
　<hi>吏不可以此汚吾夫却不受既歸鄉里以冰雪自持終其身</hi>徐氏<hi>鄭永廸妻也夫亡時年二十八</hi>
<pb n="KR2k0008_WYG_077-53a"/>
　<hi>子焸燁皆幼妾許氏年二十三子燉徐泣謂許曰婦人以不失身為貴宜相守以保厥終事舅姑甚謹翼</hi>
　<hi>三子俱有成燉仕為曲江主簿時稱鄭氏雙節  省志</hi>林茂正<hi>莆田王崇貢妻夫亡時年二十</hi>
　<hi>二子稜方二嵗王氏産業多荒而賦稅繁重茂正内外支持家計恃以不絶且𦵏姑及教稜讀書成立為</hi>
　<hi>髙唐州訓導守節四十餘年事聞詔旌表之  省志</hi>鄭淑慎<hi>莆田莊季妻也季歿鄭年二十五子</hi>
　<hi>幼姑老且病乃紡績以資湯藥姑歿脫簮鉺營宅兆有司具其事與季淑潔同聞于朝  省志</hi>鄭<lb/>
　淑清<hi>莆田周則用妻夫歿時年二十二僅生二女誓無他志或諷以無子厲聲答曰子可無身可失</hi>
　<hi>乎其家素富綜理有方僕婢莫或敢二以夫之兄子越為嗣越亦早死孫軫方九齡務調䕶教督之及軫</hi>
　<hi>薦于鄉鄭年八十有二猶及見焉有司上其事詔褒之  省志</hi>陳淑慧<hi>栁廷茂妻年二十五夫亡</hi>
<pb n="KR2k0008_WYG_077-53b"/>
　<hi>子方六嵗姑苦病養之終身無失所其夫之叔母林孟貞弟婦林玉清皆妙年守志不渝人號栁氏三貞</hi>
　<hi>節志省</hi>林氏<hi>莆田黄子厚妻年二十六而寡遺腹數月生子季興誓不改節教督其子及興補郡</hi>
　<hi>庠弟子員成化己亥有司上其事旌表其門  省志</hi>王氏<hi>仙逰人適同邑張琳年十七而琳卒子烱</hi>
　<hi>甫三嵗姑季氏患風疾王氏誓養姑鞠子不二其心孀居四十餘年閨門之内肅如也知縣王燦以聞成</hi>
　<hi>化己亥優詔旌表  省志</hi>楊靖娥<hi>莆田顧文嘉妻禮部員外郎瑛之女也年二十五夫亡無子僅</hi>
　<hi>生二女厲志守孀母許氏廹令再嫁靖娥斷髪自誓即返其家奉姑尤謹有司上其事成化中旌表之</hi>
　<hi>省志</hi>吳淑貞<hi>年二十二歸于同邑黄大廣方閱數月而大廣亡斷髪自誓紡績為生孝事舅姑𦵏</hi>
　<hi>祭以禮遺腹生子曰宜教之讀書著録郡庠持身終始無玷有司具其事奏請旌表之  省志</hi>余淑<lb/>
<pb n="KR2k0008_WYG_077-54a"/>
　玉<hi>吳師舜妻年二十一而師舜亡罄奩粧築墳以𦵏父母欲奪其志誓死不從奉舅姑生事𦵏祭如禮</hi>
　<hi>成化間詔加旌表  省志</hi>祁淑恵<hi>莆田翁志宏妻也歸數年無子買妾祁氏生子可璋未幾夫歿</hi>
　<hi>時淑恵年二十四妾年二十一姑老子幼剪髪自誓帥其妾辛勤紡績以備乏絶舉先廬質錢𦵏姑及夫</hi>
　<hi>扵西麻山年幾八十卒  省志</hi>黄氏<hi>莆田黄季實之女適林道淵年二十八而寡力貧撫孤以底于</hi>
　<hi>成立夀八十有竒學士林文為著貞節傳  省志</hi>吳貞女<hi>莆邑庠生陳琛妻也年二十二而琛</hi>
　<hi>亡守節孀居養姑育子閭里賢之  省志</hi>
仙釋何氏九仙<hi>何氏莫詳其世代兄弟九人居仙逰東北山中修道因名其山曰九仙山又居</hi>
　<hi>湖側煉丹丹成各乗赤鯉仙去名其湖曰九鯉湖</hi>陳易<hi>興化縣人好學攻詩宋熈寜中逰京師王</hi>
<pb n="KR2k0008_WYG_077-54b"/>
　<hi>安石邀至相府易一見不辭而歸不葷不娶野服葛巾日一飯或經旬不食居蔡溪之左巖中五十年猶</hi>
　<hi>一日宣和中跏趺而逝</hi>子薰<hi>𫝊燈録名文炬隠囊山髙巖下趺坐浹旬不食誦經口吐異光或臨</hi>
　<hi>水餧蛭或袒露施蚊行則两虎隨之因號其菴曰伏虎兀坐正覺常指之曰辟支佛化身也</hi>僧寂<lb/>
　<hi>名躭章年十九入靈石山南平鍾王嘗盡禮致之不赴但書付使者曰摧殘枯木倚寒林幾度逢春不變</hi>
　<hi>心樵客見之猶不採郢人何事苦捜尋</hi>
　<lb/>
　<lb/>
　明一統志卷七十七<lb/>
</p>
<p>
</p>
  </div>
</body>
</text>
</TEI>
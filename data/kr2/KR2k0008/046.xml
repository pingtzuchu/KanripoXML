<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷四十六</head> <lb/>
    <p>
<pb n="KR2k0008_WYG_046-1a"/>
欽定四庫全書<lb/>
　明一統志卷四十六<lb/>
　　　　　　　　　　　　明　李賢等　撰<lb/>
　　寧波府<hi>東至海岸一百四里西至紹興府餘姚縣界一百二十里南至台州府寧海縣界一</hi>
　　　<hi>百四十六里北至慈溪縣界海岸六十二里自府治至南京一千三百八十五里至京師四千</hi>
　　　<hi>六百四十里</hi>
　　　<hi>糧一十七萬四千四百石零</hi>
建置沿革禹貢揚州之域天文牛女分野夏商周皆為<lb/>
<pb n="KR2k0008_WYG_046-1b"/>
　越地秦置鄞鄮句章三縣屬㑹稽郡漢因之三國吳<lb/>
　及晉宋齊梁陳皆仍舊隋以鄞鄮省入句章縣𨽻吳<lb/>
　州後𨽻越州唐武徳初析句章縣置鄞州尋廢為鄮<lb/>
　縣仍屬越州開化中以鄮縣置明州天寶初改餘姚<lb/>
　郡乾元初復為明州屬江南道五代時錢氏於此置<lb/>
　望海軍宋初改奉國軍屬浙東路紹興初置沿海制<lb/>
　置司於此紹熈中陞州為慶元府元至元中改置慶<lb/>
　元路本朝吳元年改明州府洪武十四年又改寧波<lb/>
<pb n="KR2k0008_WYG_046-2a"/>
　府領縣五<lb/>
　鄞縣<hi>附郭古越之東境秦置鄞縣屬㑹稽郡漢因之王莽改為謹縣東漢復舊名隋倂入句章縣屬</hi>
　<hi>吳州唐初折句章置鄞州尋廢州為鄮縣屬越州開元中復改為鄞縣屬明州宋元仍舊本朝因之編戸</hi>
　<hi>四百四十八里</hi>慈溪縣<hi>在府城西北六十里本秦漢㑹稽郡句章縣地自晉至隋皆因之唐為鄮</hi>
　<hi>縣地開元中始析置慈溪縣屬明州宋元仍舊本朝因之編戸二百里</hi>奉化縣<hi>在府城南八十</hi>
　<hi>里本秦漢鄞縣地屬㑹稽郡隋省其地入句章縣唐初為鄮縣地開元中析置奉化縣屬明州宋因之元</hi>
　<hi>元貞初陞為州本朝洪武二年復為縣編戸一百四十七里</hi>定海縣<hi>在府城東六十五里本秦</hi>
　<hi>句章縣地唐為鄮縣望海鎮地五代時錢氏更名静海鎮尋置望海縣又改定海縣宋元仍舊本朝以昌</hi>
<pb n="KR2k0008_WYG_046-2b"/>
　<hi>國縣省入編户九十里</hi>象山縣<hi>在府城南二百七十里本漢鄞縣地晉為寧海縣地屬臨海郡</hi>
　<hi>唐神龍初於海寧縣界海曲中象山東麓置象山縣屬台州廣徳初屬明州宋初仍舊本朝因之編户三</hi>
　<hi>十里</hi>
郡名甬東<hi>史記越滅吳欲置吳王於甬東即此地</hi>四明<hi>唐以山/名州</hi>慶元<hi>宋名</hi>
形勝東南要㑹<hi>四明圖經云海道輻湊之地南則閩廣東則倭人商船徃來物貨豐衍東出定</hi>
　<hi>海有蛟門虎蹲天設之險亦東南之要㑹</hi>東漸巨海西通五湖南暢無垠<lb/>
　北渚浙江<hi>呉虞翻云</hi>負溟渤控扶桑倚巨鎮通長江<hi>九經堂記</hi>
　抱負滄海枕山臂江<hi>圖經四明據㑹稽之東抱負滄海枕山臂江重阜崇嶺連亘數</hi>
<pb n="KR2k0008_WYG_046-3a"/>
　<hi>千里</hi>水陸並通<hi>晉陸雲答車茂安書直東而出水陸並通西有太湖廣縱千頃北有名山南有</hi>
　<hi>林澤東冇巨海徃徃無涯放船長驅一舉千里</hi>太湖漫其西南大江帶其東<lb/>
　北<hi>宋楊䝉引水記</hi>
風俗君子尚禮庸庶淳龎<hi>隋志川澤衍沃風俗澄清海陸珎異所聚蕃漢商賈並湊</hi>
　<hi>君子尚禮庸庶淳龎</hi>人雜五方俗類京口<hi>隋書</hi>其俗不雜其人易<lb/>
　治<hi>宋王安石慈溪縣學記無㳺販之民故其俗一而不雜有以自足故其人慎刑而易治</hi>衣冠<lb/>
　文物甲於東南諸郡<hi>郡志</hi>詩書之鄉<hi>王應麟鄞縣學記是邦為詩書之鄉</hi>
　<hi>逸民之黄純孝之董丈士之任自漢以來為美談</hi>
<pb n="KR2k0008_WYG_046-3b"/>
山川府山<hi>在府治後宋郡守胡榘取五方土積成此山以鎮府城</hi>陶公山<hi>在府城東三十</hi>
　<hi>里世傳陶朱公嘗隠於此故名山有釣魚磯</hi>鄮山<hi>在府城東三十六里舊志嘗冇海商貿易於此</hi>
　<hi>後人因加邑從貿以為山名</hi>赤堇山<hi>在府城東四十里山上有草名赤堇縣因此山故加邑名</hi>
　<hi>鄞</hi>霞嶼山<hi>在府城東四十里東錢/湖中山上有霞嶼寺</hi>翠巖山<hi>在府城西四十五里</hi>
　<hi>上有秦皇石板弓箭洞</hi>響巖山<hi>在府城西南四十五里壁立千仞下瞰流水每冇聲響相答世</hi>
　<hi>傳唐賀知章隱居於此</hi>動石山<hi>在鄞縣境寰宇記山有竪石髙五六丈下有小石攴之暴風雨</hi>
　<hi>則石自動行於山者聞隆隆作聲</hi>它山<hi>在府城東五十里唐縣令王元緯築堰於山下</hi>石臼<lb/>
　山<hi>在府城西南五十里山坡有石穴如臼世傳葛仙翁煉丹處山下有溪</hi>天井山<hi>在府城西</hi>
<pb n="KR2k0008_WYG_046-4a"/>
　<hi>南五十里上有五井相傳為神龍所宅嵗旱祈之得金線蜥蝪蛇蟹之類雨隨應</hi>阿育王山<lb/>
　<hi>在府城東五十里舊名鄮山晉太康中并州人劉薩訶得阿育王塔於此因名</hi>陽堂山<hi>在府城東</hi>
　<hi>五十里四面懸絶下冇鮑郎墓</hi>天童山<hi>在府城東六十里山冇虎跑泉玲瓏岩反天童寺宋王安</hi>
　<hi>石逰山詩溪水清漣石老蒼行穿溪樹踏春陽溪深樹宻無人處惟冇幽花渡水香</hi>太白山<hi>在府</hi>
　<hi>城東六十里其山視諸山為最髙上有龍池雲氣蓊勃生於水而不絶</hi>灌頂山<hi>在府城西南七</hi>
　<hi>十里上有馬跡石瀑布泉宋舒亶詩萬松偃蹇揷雲根四面諸山盡子孫</hi>大梅山<hi>在府城東南七</hi>
　<hi>十里相傳漢梅子眞隱於此石洞仙井藥罏丹竈遺跡猶存山頂冇大梅木唐時伐為禹廟及它山堰梁</hi>
　金峨山<hi>在府城南八十里府治之案山也</hi>四明山<hi>在府城西南一百五十里周迴八百</hi>
<pb n="KR2k0008_WYG_046-4b"/>
　<hi>里跨紹興台州之境二百八十峯其巔五峯絶髙形如芙蓉道書謂是山為丹山赤水之天上有石忩四</hi>
　<hi>宂通日月星辰之光故曰四明山又有石樓石鼓之類竒異非一唐施肩吾詩半夜尋幽上四明手攀松</hi>
　<hi>桂觸雲行相呼已到無人境何處玉簫吹一聲</hi>赭山<hi>在慈溪縣南一十里土色正赤故名元曹漢炎</hi>
　<hi>詩江流曲似陽氷篆山色丹如葛令砂</hi>雞鳴山<hi>在慈溪縣西二十五里一名仙雞山上有石井</hi>
　<hi>石床石瓶之類旁有石雞云是扶桑烏飛下因名扶桑雞</hi>三過山<hi>在慈溪縣西南二十里山勢臨</hi>
　<hi>江潮水縈紆舟人憚于經過雖一過猶三過焉故名</hi>蘆山<hi>在慈溪西南二十五里其山青翠為一方</hi>
　<hi>之勝</hi>驃騎山<hi>在慈溪縣東三十里舊名靈山因東漢驃騎將軍張意之子齊方隱於此故名</hi>虎<lb/>
　胛山<hi>在慈溪縣西三十里形如伏虎隋大業中嘗鑿此山西南斷迹猶存</hi>香山<hi>在慈溪縣東北</hi>
<pb n="KR2k0008_WYG_046-5a"/>
　<hi>三十五里産香草故名上冇巖名大蓬其形如削又有穴深三丈及三巨人跡</hi>戍溪山<hi>在慈溪縣</hi>
　<hi>西南三十五里晉劉牢之嘗屯兵於此下有戍溪</hi>大隱山<hi>在慈溪縣南三十七里晉虞喜嘗隱</hi>
　<hi>於此山三召不起唐末閩人林無隱亦僑居於此有詩名</hi>車廐山<hi>在慈溪縣西南四十里昔越王</hi>
　<hi>勾踐停車秣馬於此</hi>鳳凰山<hi>在慈溪縣西四十五里山形如鳯本朝桂彦良詩鳯凰山下路縈紆</hi>
　<hi>老衲幽棲雪滿顱三十六池春水活年來還有鳯雛無</hi>句餘山<hi>在慈溪縣西南四十里以其在</hi>
　<hi>句章西餘姚東故名山海經云其山多金玉無草木</hi>五磊山<hi>在慈溪縣北四十五里五峯如聚米</hi>
　<hi>所成</hi>鶴鳴山<hi>在慈溪縣北四十五里宋翁仲徳詩滄海東頭鶴阜髙仙人騎鶴下林㘭一聲唳起</hi>
　<hi>揚州去華表空餘月下巢</hi>九峯山<hi>在慈溪縣東六十里上有靈鷲寺又故昌國縣北六十里亦冇</hi>
<pb n="KR2k0008_WYG_046-5b"/>
　<hi>九峯山上有吉祥院唐開成中髙僧恵超居之</hi>埋馬山<hi>在慈溪縣西六十里舊志秦始皇逰海至</hi>
　<hi>此山馬斃</hi>寶化山<hi>在奉化縣南三里相傳山上有古松如卧龍及有杜鵑花如翔鳯宋樊圃作鳯</hi>
　<hi>花詩山僧取巧蟠珍叢九苞占盡千葩紅倚欄精彩欲飛動百鳥不敢啼春風</hi>孝感山<hi>在奉化縣</hi>
　<hi>東北一十里相傳昔有孝子盧墓於此感甘露之降草木花皆白故名</hi>梅山<hi>在奉化縣西南三十</hi>
　<hi>五里旁有丹井水隨潮上下號海眼宋樓鑰詩峯頭丹井隨潮信僧下禪床據祖闗</hi>蓬島山<hi>在奉</hi>
　<hi>化縣南四十里宋劉次髙詩雨從半嶺巖窩出雲在行人脚下生</hi>横山<hi>在奉化縣南四十里有石</hi>
　<hi>文若篆旁有石臺</hi>丹小山<hi>在奉化縣西五十里山下冇洞洞上冇丹霞二字又有石洞風自中</hi>
　<hi>出名風洞</hi>鮚埼山<hi>在奉化縣東五十五里漢志鄞有鮚埼亭即此地顔師注鮚蚌也長一寸廣二</hi>
<pb n="KR2k0008_WYG_046-6a"/>
　<hi>分有一小蟹在其腹中埼曲岸也其中多鮚故名</hi>天門山<hi>在奉化縣南六十里梁陶𢎞景所謂</hi>
　<hi>天門在鄞縣之南寧海之北即此山宋舒岳祥詩煙樹連天逺漁樵兩地分仙舟滄海路僧錫石橋雲落</hi>
　<hi>日人行少空村犬吠聞誰知隱淪者絶迹在人羣</hi>雪竇山<hi>在奉化縣西北六十里中有雪竇寺</hi>
　<hi>千丈巖瀑布泉藤龕錦鏡池含珠林隱潭形勝非一</hi>桃花坑山<hi>在奉化縣西北六十里山色紅</hi>
　<hi>白相暎如桃花然中冇平田數百畆</hi>石樓山<hi>在奉化縣西南六十里有石如屋兩崖夾澗飛瀑亂</hi>
　<hi>下</hi>梨洲山<hi>在奉化縣西一百里舊志晉孫興公弟承公逰此獲仙梨食之成仙故名</hi>鎮亭<lb/>
　山<hi>在奉化縣西南一百里漢志所謂鄞有鎮亭即此</hi>梓䕃山<hi>在定海縣治東山下峻石大刻</hi>
　<hi>懲忿窒慾四字尚存</hi>招寶山<hi>在定海縣東五里一名候濤山山半有碁子坪凡欲取棊子者先以</hi>
<pb n="KR2k0008_WYG_046-6b"/>
　<hi>白飯撒之翌日可得白子以黑豆撒之翌日可得黑子宋吕祖儉有逰山記</hi>巾子山<hi>在定海縣</hi>
　<hi>東五里與招寶山對峙為潮水之障蔽</hi>虎蹲山<hi>在定海縣東五里屹立海口狀如虎蹲</hi>蛟<lb/>
　門山<hi>在定海縣東四十里一名嘉門山出此即大海洋古人稱蛟門虎蹲天設之險即此地</hi>伏<lb/>
　龍山<hi>在定海縣西北八十里山跨東西兩海門狀如卧龍内有千丈崖海眼泉石壇乳井</hi>施公<lb/>
　山<hi>在定海縣西九十里元有廵檢司以禦海寇今置烽堠於上</hi>瑞巖山<hi>在定海縣東南九十</hi>
　<hi>里上有青松峯宋大中祥符間峯下嘗産紫芝五本守臣以聞因名山下有芝草詔碑</hi>澤山<hi>在㝎</hi>
　<hi>海縣西北九十里舊名櫟山宋吏部郎官黄震歸隱居此進士黄翔龍訪黄震詩主人何徃客來觀一鏡</hi>
　<hi>湖光半壁寒閒蝶自專花富貴幽禽似語竹平安</hi>桃花山<hi>在定海縣東北故昌國縣東南相傳</hi>
<pb n="KR2k0008_WYG_046-7a"/>
　<hi>昔安期生以醉墨洒於池上遂成桃花</hi>滃洲山<hi>在定海縣東北故昌國縣世傳徐偃王所居春</hi>
　<hi>秋所謂甬東即此地</hi>補陀落迦山<hi>在定海縣東北故昌國縣海中佛書所謂海岸孤絶處也</hi>
　<hi>徃時髙麗日本新羅諸國皆由此取道以候風信一名梅岑山</hi>象山<hi>在象山縣治北形如伏象</hi>煉<lb/>
　丹山<hi>在象山縣治西南一名蓬萊山相傳梁陶𢎞景煉丹於此山上冇峯如掌名仙人巖</hi>鼔吹<lb/>
　山<hi>在象山縣東八里上有峯萃然特髙天欲隂雨冇聲轟轟如鼓吹</hi>聖娘山<hi>在象山縣南一</hi>
　<hi>十里舊志昔冇一女子在此隱現若神</hi>珠巗山<hi>在象山縣東北三十里世傳自海中見此山有</hi>
　<hi>寶氣故名絶頂有金蛤潭</hi>三蕚山<hi>在象山縣南海中六十里其山有三峯亦名三仙島至春雜花</hi>
　<hi>盛開綺鹿可觀</hi>東門山<hi>在象山縣南一百二十里海中其狀如門下有横石如閾漢志所謂天門</hi>
<pb n="KR2k0008_WYG_046-7b"/>
　<hi>山也</hi>闞峯<hi>在慈溪縣東二里吳/太傅闞澤居此故名</hi>雙峯<hi>在慈溪縣西北五十里兩峯秀特對</hi>
　<hi>峙</hi>妙髙峯<hi>在奉化縣西北六十里宋樓鑰詩一峯髙出白雲間俯瞰東南千萬山</hi>鎮明<lb/>
　嶺<hi>在府治南宋郡守李夷庚以土増之髙數十丈今平</hi>聖公嶺<hi>在府城西七十里壁立千仞其</hi>
　<hi>中石室虚明宋朱彦誠嘗遇仙於此</hi>杜湖嶺<hi>在慈溪縣西/北五十里</hi>栅墟嶺<hi>在奉化縣</hi>
　<hi>西北六十里宋建炎間立寨於此守戍亦海道一要衝也</hi>禪巖<hi>在府城西南五十里中可容百人雖</hi>
　<hi>暑月猶清涼</hi>新婦巖<hi>在奉化縣西北一十里上有危石肖人形其石五色望之是女粧花鈿然</hi>
　<hi>因名舊冇石夫人廟</hi>佛頭巖<hi>在象山縣東二十五里髙十餘丈狀類婦人首故名</hi>姜山洞<lb/>
　<hi>在府東南三十里洞冇三其大者可容數十人中冇宂形如月仰可以窺天</hi>謝家洞<hi>在奉化縣</hi>
<pb n="KR2k0008_WYG_046-8a"/>
　<hi>東三十里其中虚圓可容十數人夏月猶寒俗傳有大白蛇藏其中隱顯不常</hi>龍洞<hi>在象山縣東南</hi>
　<hi>二十五里洞中冇石室廣可數丈天將雨水如雷鳴聞十餘里嵗旱禱雨輙應</hi>台明嶼<hi>在象山縣</hi>
　<hi>西南一百五十里乃台明二郡分界之處</hi>海<hi>鄞慈溪定海象山四縣皆濵海日本諸蕃航海朝貢者皆</hi>
　<hi>抵此登陸</hi>灌門海<hi>在定海縣東北故昌國縣海中有砥柱屹立中流望之如人拱立水匯於此旋</hi>
　<hi>涌若沸舟行必投以物殺其勢而後過風雨將作有聲如雷</hi>鄞江<hi>在府城東其源冇二一自奉化</hi>
　<hi>江合它山之水東流一自上虞縣經餘姚慈溪縣境東流俱至縣東三港口㑹而東注至定海縣大浹江</hi>
　<hi>入于海</hi>奉化江<hi>在奉化縣北四十五里/俗名北渡江流入鄞江</hi>大浹江<hi>在定海縣治南</hi>
　<hi>東晉末劉裕與孫恩戰退還浹口即此地又冇小浹江</hi>管山河<hi>在慈溪縣東五里宋吳潛開浚</hi>
<pb n="KR2k0008_WYG_046-8b"/>
　<hi>以通水利鄞慈定三縣皆賴之</hi>市河<hi>在奉化縣東五里溉田三萬七千畆元袁桷有記</hi>瑞龍<lb/>
　河<hi>在象山縣南二十里</hi>慈溪<hi>在慈溪縣西南三十里舊名大隱東漢董黯因母疾思飲此溪水築</hi>
　<hi>室溪濵以便取汲故後人以慈名溪</hi>文溪<hi>在慈溪縣東一十五里受衆山之水其色清瑩俗呼門溪</hi>
　<hi>聲之訛也</hi>漁溪<hi>在慈溪縣西南四十里/有清潭澈底鱗介不潛</hi>剡溪<hi>在奉化縣西七里入縣境</hi>
　<hi>凡九曲入奉化江</hi>日湖<hi>在府治東/南二里</hi>月湖<hi>在府治西南又名西湖中有十景曰栁汀</hi>
　<hi>雪汀芳草洲芙蓉洲菊花洲月島松島花嶼煙嶼竹嶼為四明逰觀勝槩宋時文人多有題詠今湖存而</hi>
　<hi>洲島嶼廢矣</hi>東錢湖<hi>在府城東二十五里周迴八十里溉田八百頃又名萬金湖湖中一山突</hi>
　<hi>然上有二靈庵</hi>廣徳湖<hi>在府城西二十里宋曾鞏記東七鄉之田錢湖溉之其西七鄉之田水之</hi>
<pb n="KR2k0008_WYG_046-9a"/>
　<hi>注者則此湖也舟之達越者皆由此湖而湖之産有鳬雁茭蒲葭菱葵蓴蓮芡之屬其舊名曰鶯脰湖唐</hi>
　<hi>縣令儲仙舟更今名後郡人樓异知郡事奏罷為田</hi>小江湖<hi>在府城南三十里唐志在鄮縣南二</hi>
　<hi>里溉田八百頃縣令王元緯置舊志今小江塔院旁有千丈鏡支港尤多即古之小江湖也</hi>普濟<lb/>
　湖<hi>在慈溪縣治東北唐縣令房琯鑿以溉田舊名闞湖宋易名慈湖以其近普濟寺又名普濟湖</hi>花<lb/>
　嶼湖<hi>在慈溪縣東南一十里一名花墅中有小嶼上植花木故名宋縣尉成立有記今廢為田</hi>永<lb/>
　明湖<hi>在慈溪縣西北唐開元中縣令房琯鑿四湖以溉田此其一也</hi>姜湖<hi>在慈溪縣東南一十</hi>
　<hi>里宋邑人姜氏捨田開湖以溉田鄉人賴之因名</hi>杜湖<hi>在慈溪縣西北六十里古有湖淤塞唐刺</hi>
　<hi>史任侗重加浚築居民得灌溉之利</hi>白馬湖<hi>在象山縣東九里相傳昔邑人鑿山有物如白馬飛</hi>
<pb n="KR2k0008_WYG_046-9b"/>
　<hi>入湖中故名</hi>龍潭<hi>在府城南三十里地名銅/盆浦上有龍祠禱雨輙應</hi>冷水潭<hi>在府城東</hi>
　<hi>南五十里其水甚寒夏月臨之凛然</hi>白龍潭<hi>在府城西南錫山後有穴曰龍竅屈曲而下莫窮其</hi>
　<hi>底</hi>石人潭<hi>在慈溪縣西南三十五/里上有石屹立如人狀</hi>永昌潭<hi>在慈溪縣西南四十</hi>
　<hi>里舊志唐𤣥宗嘗遣使於此投金龍以祈雨既而雨降賜名永昌</hi>湍水潭<hi>在慈溪縣西南六十</hi>
　<hi>里祈雨輙應宋楊簡詩庭砌已酣行蟻戰山川能動老龍吟</hi>隱潭<hi>在雪竇山潭居兩崖下飛瀑數</hi>
　<hi>百尺冇神龍宅焉宋嘗遣使於此祈雨有應郟脩輔詩在昔知何人鑿破青山骨飛泉石下來千丈瀉倐</hi>
　<hi>忽</hi>金蛤潭<hi>在珠巖山上有石壁嵗旱祈之則有水從石壁中出須臾盈潭有蛤其色如金出逰</hi>
　<hi>水中雨隨至</hi>東攝潭<hi>在象山縣西七十里舊志潭中産鶴龜其甲尺許觜如鸚鵡尾長八九寸</hi>
<pb n="KR2k0008_WYG_046-10a"/>
　<hi>鱗甲烱然</hi>菖蒲潭<hi>在定海縣東北潭深/不可測其旁冇菖蒲</hi>它山堰<hi>在府城西南五十里</hi>
　<hi>先是鄞江水與海潮接鹹不可食田不可溉唐鄮令王元緯始疊石為堰於兩山間濶四十二丈級三十</hi>
　<hi>有六冶鐵灌之渠與江截為二渠流入城市繚郷村以漕以灌其利甚博</hi>清瀾池<hi>在府治前此池</hi>
　<hi>與府學前平水池蛙皆不鳴俗傳李夷庚以法禁之也</hi>澥浦<hi>在定海縣西北六十里乂名蟹浦舊</hi>
　<hi>冇鎮</hi>查浦<hi>在定海縣東北吳/伐越次查浦即此</hi>尹嶴井<hi>在府城東三十里深僅五尺歲旱不</hi>
　<hi>竭</hi>鰻井<hi>在阿育王山下亦名聖井/中有一丈鰻魚旱禱冇應</hi>聖井<hi>在慈溪縣西三十四里或</hi>
　<hi>冇鰻魚出浮風雨必作</hi>丹井<hi>在象山縣西棲霞觀相傳陶𢎞景取此水以煉丹其水盛以錫器則</hi>
　<hi>液滲於外又名透瓶泉</hi>雙乳泉<hi>在府城西/三十里</hi>虎跑泉<hi>在天童寺前</hi>大寶<lb/>
<pb n="KR2k0008_WYG_046-10b"/>
　泉<hi>在慈溪縣西二里上有石刻新昌石麟之銘畢仲荀篆</hi>靈濟泉<hi>在奉化縣治西南宋縣令</hi>
　<hi>向宗諤浚其泉出石竇間深不盈尺相傳中有九節鰻魚祈雨獲之即應</hi>甘鹹泉<hi>在定海縣治東</hi>
　<hi>泉有二脉東脉鹹西脉廿甘者常盈遇旱不竭鹹者常涸有時而出</hi>瀑布泉<hi>在象山縣西南四十</hi>
　<hi>里冇泉瀉於靈巖之上百餘丈</hi>
土産銅<hi>奉化縣出</hi>鮚<hi>漢志鄞有鮚埼/亭註鮚蚌也</hi>青櫺子<hi>鄞縣四明山出今無</hi>薯蕷<lb/>
　附子<hi>各縣出</hi>卷栢<hi>俗名長生/不死草</hi>杜鵑花<hi>俱鄞縣四明山出</hi>紫菜<lb/>
　淡菜<hi>海中出唐時入貢</hi>石首魚　鮆魚　鯧魚　烏□魚<lb/>
　蝤蛑　鱟魚蚶　土鐵<hi>俱海中出</hi>紅木犀<hi>象山縣出宋髙宗時嘗移植禁</hi>
<pb n="KR2k0008_WYG_046-11a"/>
　<hi>中</hi>
公署浙江市舶提舉司<hi>在府治西北永樂元年建</hi>寧波衛<hi>在府治西即宋慶元</hi>
　<hi>府故址本朝洪武初建明州衛尋改寧波衛</hi>定海衛<hi>在定海縣/治東北</hi>觀海衛<hi>在府</hi>
　<hi>城西一百五十里慈溪縣境</hi>昌國衛<hi>在府城南三百五十里象山縣境俱洪武二十年建</hi>後<lb/>
　千戸所<hi>在定海縣東南九十里洪武二十七年建</hi>中中千戸所　中左千<lb/>
　户所<hi>俱在定海縣東北昌國縣故城</hi>大嵩守禦千戸所<hi>在定海縣東南二百二十</hi>
　<hi>里二所俱洪武二十年建</hi>霩衢守禦千戸所<hi>在定海縣東南一百二十里洪武二十一</hi>
　<hi>年建以上五所俱𨽻定海衛</hi>龍山守禦千戸所<hi>在府城北七十里洪武二十年建𨽻</hi>
<pb n="KR2k0008_WYG_046-11b"/>
　<hi>觀海衛</hi>石浦守禦前千户所　石浦守禦後千戸所<hi>俱在府城</hi>
　<hi>南三百七十里洪武二十年建</hi>爵溪守禦千户所<hi>在府城南二百七十里洪武三十一</hi>
　<hi>年建</hi>錢倉守禦千戸所<hi>在府城南二百六十里洪武二十年建以上四所俱𨽻吕國衛</hi>
學校寧波府學<hi>在府治東北宋天禧中建</hi>鄞縣學<hi>在縣/治西</hi>慈溪縣學<hi>在縣</hi>
　<hi>治東南俱宋慶厯中建</hi>奉化縣學<hi>在縣治東宋/景祐中建</hi>定海縣學<hi>在縣治東</hi>
　<hi>北宋雍熈中建以上學俱本朝永樂中重修</hi>象山縣學<hi>在縣治東南唐㑹昌中建本朝洪武</hi>
　<hi>中重建</hi>
書院桃源書院<hi>在府城西三十里宋王説隱居教授神宗特恩補官仍書桃源書院四大字賜</hi>
<pb n="KR2k0008_WYG_046-12a"/>
　<hi>之</hi>廣平書院<hi>在奉化縣東一十里宋舒/璘講學於此王應麟作記</hi>甬東書院<hi>在府</hi>
　<hi>城東五里宋鄭清之建以祀樓昉理宗御書扁賜之</hi>慈湖書院<hi>在慈溪縣治北宋郡守劉黻建</hi>
　<hi>以祀楊簡元設山長主之</hi>東湖書院<hi>在府城東三十里元時邑人陸䒶祐建程端學作記</hi>鄮<lb/>
　山書院<hi>在府城西五里元時邑人趙儒建祀宋朱文公後設山長主之袁桷有記</hi>鄞江書<lb/>
　院<hi>在府治東南元時邑人張式良建</hi>
宫室甬東樓<hi>在府治東南宋吕祖儉記</hi>鎮海樓<hi>在府治宋郡守胡榘建吴潜有詩</hi>雙<lb/>
　瑞樓<hi>在府治後圃宋建</hi>十洲閣<hi>在府城中宋王亘詩山川如幻閣長秋一島飛來伴九洲</hi>
　<hi>舒亶詩煙霽多疑九峯曉波平全勝六鼇浮</hi>澄輝閣<hi>在府治東宋周諤有詩</hi>紅蓮閣<lb/>
<pb n="KR2k0008_WYG_046-12b"/>
　<hi>在月湖中宋章得象倅郡時建</hi>經綸閣<hi>在鄞縣治宋王安石嘗為邑令邑人思其政即其燕休之</hi>
　<hi>所作此閣徐度有記</hi>九經堂<hi>在府治東鄮山堂後宋淳化中詔頒九經郡守陳元作堂藏之李閎</hi>
　<hi>作記吳幹化有賦</hi>稽古堂<hi>在府學宋郡守徐琛建/今為師生㑹饌之所</hi>逸老堂<hi>在月</hi>
　<hi>湖中宋郡守莫將為唐賀知章建</hi>宜晚堂<hi>在奉化縣黄甘里元末福建行省檢校江濬逺建其</hi>
　<hi>地四山環拱而南屏一峯嶄然特起日峯峙其左剡水紆其右最為勝處貝瑗為記</hi>衆樂亭<hi>在月</hi>
　<hi>湖中宋錢公輔建一時明賢多所題詠司馬光詩横橋通廢島華宇出荒榛風月逢知己江山得主人使</hi>
　<hi>君如獨樂衆庻必深顰何以知家給笙歌滿水濵</hi>三江亭<hi>在府治東宋紹興中郡守潘良貴建</hi>
　<hi>并記</hi>碧沚亭<hi>在月湖中宋吕祖儉詩四面樓臺相暎發一川煙水自灣環又云舊説夕陽無限好</hi>
<pb n="KR2k0008_WYG_046-13a"/>
　<hi>比中更得夕陽多</hi>㑹别亭<hi>在/路</hi>　<hi>城西三里宋王安石詩西城人送客西歸處年年借問去</hi>
　<hi>何時今日扁舟從此去</hi>可憇亭<hi>在府治西宋制/帥顔賾仲建</hi>更恭亭<hi>在府治西北亭</hi>
　<hi>前二古檜宋郡守章民朋建取蘇軾雙童老更恭之義</hi>西亭<hi>在鄞縣治宋慶厯中建王安石詩收</hi>
　<hi>功無路去無田竊食窮城兩度年更作世間男女態亂栽花竹飬風煙</hi>百花臺<hi>在府城中宋郡</hi>
　<hi>守曹永築</hi>石臺<hi>在慈溪縣西南五十里其臺三/層髙五丈傍有石人跡尚存</hi>鳬磯館<hi>在府</hi>
　<hi>城南二里唐開元中房琯建</hi>煙波館<hi>在府城東二十里/宋郡守胡榘建</hi>丈亭館<hi>在慈</hi>
　<hi>溪縣西四十五里昔人建方丈室於此名丈亭宋紹興中改建為館中有古詞云潮生浦口雲潮落沙頭</hi>
　<hi>樹潮本無心落又生人自來還去今古短長亭送徃迎來處老盡東西南北人亭下潮如故</hi>叢碧<lb/>
<pb n="KR2k0008_WYG_046-13b"/>
　軒<hi>在府治後宋建米芾書扁軒之前有平易進思二堂</hi>退軒<hi>在鄞縣治後宋縣令李夀朋建</hi>鈴<lb/>
　齋<hi>在府治東</hi>琴齋<hi>在鄞縣治宋縣令王燁建</hi>
關梁四明橋<hi>在府治前</hi>憧憧東西橋<hi>在府治前宋天禧中轉運使陳堯佐建</hi>東<lb/>
　津浮橋<hi>在府治東門外</hi>髙橋<hi>在府城西南二十五里宋建炎初金人犯明州張俊率諸將鏖</hi>
　<hi>戰於此敵衂而遁去</hi>驄馬橋<hi>在慈溪縣治南唐縣令房琯建琯嘗為御史故名</hi>慶登橋<lb/>
　<hi>在奉化縣東三里</hi>虹橋<hi>在定海縣/北一十里</hi>東江橋<hi>在定海縣東五里</hi>甬東橋<lb/>
　<hi>在定海縣東十五里</hi>
寺觀天寧寺<hi>在府治西南</hi>境清寺<hi>在府治東/南二里</hi>湖心寺<hi>在月湖中宋舒</hi>
<pb n="KR2k0008_WYG_046-14a"/>
　<hi>亶詩吹落清香縹緲風樓臺彷彿水邉紅人間誰是丹青手畫取春湖細雨中</hi>延慶寺<hi>在府治東</hi>
　<hi>南</hi>普濟寺<hi>在慈溪縣治東北/吳闞澤拾宅建</hi>阿育王寺<hi>在阿育王山中晉義熙初</hi>
　<hi>建一名廣利寺梁武帝賜今名寺有阿育王所造真身舍利塔又有宸奎閣貯宋神宗御書蘇軾作記</hi>
　天童寺<hi>在天童山中晉時僧義興結屋山間冇一童子日給薪水後辭去曰吾太白辰也言訖不</hi>
　<hi>見寺以此得名</hi>等慈寺<hi>在象山縣西劉/宋元嘉初建</hi>岳林寺<hi>在奉化縣東北三里梁大</hi>
　<hi>同中建宋皇祐中賜御書佛法二字</hi>東臯寺<hi>在慈溪縣治東/南宋淳祐中建</hi>淨居寺<hi>在定</hi>
　<hi>海縣南二十里唐乾寧初建</hi>寶陀寺<hi>在補陀落迦山世傳觀音現像於此寺中有潮音洞善才</hi>
　<hi>洞槃陀石三摩地玩月巖真歇巖靈鷲峯觀音峯本朝洪武初徙寺於鄞縣東三里改名補陀</hi>華巗<lb/>
<pb n="KR2k0008_WYG_046-14b"/>
　寺<hi>在定海縣東南四十五里宋樓鑰有詩</hi>正覺寺<hi>在定海縣東南六十五里舊名囘峯宋王</hi>
　<hi>亘有詩</hi>總持寺<hi>在定海縣東北唐咸通初/建後乾寧中賜名䕶境</hi>瑞巖寺<hi>在定海縣</hi>
　<hi>東南九十里宋李撫辰詩髙閣玲瓏倚半空秋來淨掃白雲蹤無人寫出天然景十二闌干十二峯</hi>雪<lb/>
　竇寺<hi>在奉化縣西北六十里唐建宋淳祐中賜御書應夢名山四大字</hi>智門寺<hi>在象山縣</hi>
　<hi>西二十五里周顯徳初建舊名保安院宋治平間改今額</hi>𤣥妙觀<hi>在府治東南</hi>清道觀<lb/>
　<hi>在慈溪縣治東南俱唐天寶中建</hi>虚白觀<hi>在奉化縣治東北舊名興唐觀唐葉靖天師講經處</hi>
　<hi>有碑載其救龍事甚詳</hi>淵德觀<hi>在定海縣治東北宋元豐初建元馬元徳詩霞衣燦燦珮珊珊</hi>
　<hi>洞府淸虚夜不闗童子採芝雲外去仙翁騎鶴月中還</hi>棲霞觀<hi>在象山縣治西南一名蓬萊觀</hi>
<pb n="KR2k0008_WYG_046-15a"/>
　佑聖觀<hi>在府西北二里元至治初建</hi>
祠廟董孝子廟<hi>在府治南祀東漢孝子董黯唐崔殷有記</hi>鮑郎廟<hi>在陽堂山下漢人鮑</hi>
　<hi>益既死二十年發其棺貌如生焉鄉人異之為立廟歴代屢加封</hi>闞公廟<hi>在慈溪縣治東北祀</hi>
　<hi>吳闞澤</hi>湖亭廟<hi>在月湖中祀/唐賀知章</hi>張孝子廟<hi>在慈溪縣治西南祀唐孝子張</hi>
　<hi>無擇</hi>遺徳廟<hi>在它山堰旁祀/唐縣令王元緯</hi>吳刺史廟<hi>在鄞縣治西祀唐刺史吳謙</hi>
　嘉澤廟<hi>在東錢湖北祀唐縣令陸南金及宋郡守李夷庚以皆冇浚湖之功</hi>房張廟<hi>在慈</hi>
　<hi>溪縣學祀唐縣令房琯宋知縣張頴</hi>先賢祠<hi>在府學祀宋李夷庚豐稷陳瓘仇悆史詔林暐林保</hi>
　<hi>史浩髙閌汪大猷樓鑰袁甫樓昉鄭清之及元袁桷</hi>靈祐廟<hi>在奉化縣東四十里祀陳將軍</hi>顯<lb/>
<pb n="KR2k0008_WYG_046-15b"/>
　忠祠<hi>在奉化縣東告成寺塔下嘉靖初建祀本朝拾遺戴德<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>公死靖難師禍延宗黨姚淶記事</hi>
　<hi>省志</hi>
陵墓夏黄公墓<hi>在慈溪縣西南三十里</hi>虞喜墓<hi>在慈溪縣東北喜餘姚人自少操行</hi>
　<hi>博學㚥古晉徴為散騎常侍不就殁葬於此</hi>虞荔墓<hi>在慈溪縣西北六十里餘姚人梁武帝時</hi>
　<hi>為士林館學士殁葬於此</hi>虞世南墓<hi>在定海縣/之蟹浦鎮</hi>張無擇墓<hi>在慈溪縣西北</hi>
　<hi>三十里無擇唐孝子賀知章為作墓銘</hi>孫忠烈公墓<hi>在丈亭西十里公名燧餘姚人</hi>義<lb/>
　婦塜<hi>在府城西十六里舊志梁山伯祝英臺二人少同學比及二年山伯不知祝英臺為女子後山</hi>
　<hi>伯為鄞令卒葬此祝氏道過墓下泣拜墓裂而殞遂同葬焉晉丞相謝安奏封為義婦塚</hi>義塜<hi>在鄞</hi>
<pb n="KR2k0008_WYG_046-16a"/>
　<hi>縣南三里</hi>陳國塜<hi>在鄞縣東三十六里</hi>
古蹟鄞城<hi>在奉化縣東五十里秦漢鄞縣治此越有赤鄞山故以名縣舊志故白社里冇鄞城</hi>鄮<lb/>
　城<hi>在府城東三十里漢鄮縣志此又名官奴城舊圖經漢光武為賊敗因耕田奴獲免後議賞問奴欲</hi>
　<hi>何官云欲得鄮縣令故名</hi>句章城<hi>漢為縣今為城有二一在鄞縣西南四十五里通逺鄉一在慈</hi>
　<hi>溪縣西南十五里城山渡東</hi>翁山縣城<hi>在定海縣東北春秋時為甬東唐開元中置翁山縣</hi>
　<hi>宋改曰昌國元陞為州本朝復為縣洪武中以其地瀕海招寇徙其民於内地縣廢</hi>千人壇<hi>在慈</hi>
　<hi>溪縣西南一十五里相傳秦始皇東逰㑹稽望秩以求神仙立壇於此上可容千人</hi>石忩<hi>在四明山</hi>
　<hi>唐陸龜䝉云四明山有峯最髙四穴在峯上每天色澄霽望之如户牖相傳石忩四明之目也</hi>石筍<lb/>
<pb n="KR2k0008_WYG_046-16b"/>
　<hi>在四明山山有雙石如筍髙數丈野花叢生其頂春時爛若雲錦宋時每遇遏宻之時輙三年不榮齊唐</hi>
　<hi>嘗為之贊范鎮詩鼎湖龍去蒼髯斷三載叢花不記春</hi>石硯<hi>在慈溪縣西南五十里白巖山崖罅</hi>
　<hi>間冇石硯可見而不可得人異之</hi>
名宦唐房琯<hi>慈溪縣令尚徳化興常利流民懐歸黠吏引去嘗鑿湖溉民田數千頃人甚徳之</hi>
　王元緯<hi>開元中鄮縣令築堰浚湖灌溉甚博民立祠祀之</hi>陸南金<hi>天寶初鄮縣令開廣</hi>
　<hi>東錢湖田八百頃民至于今賴之</hi>李吉府<hi>明州長史䆒/知閭里疾苦</hi>孔戣<hi>明州刺史州貢</hi>
　<hi>蚶蛤淡莱水陸勞費戣奏罷之嵗免役夫四十餘萬人</hi>任侗<hi>貞元中明州刺史增修廣徳湖溉田</hi>
　<hi>四百餘頃</hi>王宻<hi>明州刺史冇徳/政民為立碑</hi>吴謙<hi>大厯間明州刺史有善政郡民歃血祠之</hi>
<pb n="KR2k0008_WYG_046-17a"/>
　于季友<hi>太和中明州刺史於州城西南四十里築仲夏堰溉田至數千頃</hi>裴儆<hi>明州刺史</hi>
　<hi>逃逋復田疇闢興學化民風俗丕變郡人立碑紀其政績</hi>五代錢傳□<hi>吳越明州刺史有善</hi>
　<hi>政及卒吏民感其遺愛為之立祠</hi>宋錢億<hi>奉國軍節度使内和民兵外固封守市無二價道不</hi>
　<hi>拾遺</hi>張頴<hi>端拱中知慈溪縣亷潔自持太宗賜敕書奬諭有勤以奉公亷以守道之語</hi>楊紘<lb/>
　<hi>知鄞縣鄞濵海惡少販魚鹽者羣居洲島或掠商人財物入海紘設方畧使識者質惡少船及歸始給還</hi>
　<hi>且戒諭之由是不敢為盜</hi>錢公輔<hi>仁宗時知明州有善政時衙前法以三等差次勞勤應格者聼</hi>
　<hi>指酒塲以自補富者足欲而貧者日困公輔取酒塲官鬻之分輕重以給役者不復調民</hi>陳襄<hi>知明</hi>
　<hi>州務興學校以講求民間利病為急</hi>王安石<hi>仁宗時知鄞縣讀書為文率二日一治事起堤堰決</hi>
<pb n="KR2k0008_WYG_046-17b"/>
　<hi>坡塘為水陸之利貸穀與民立息以償俾新陳相易興學校嚴保伍邑人便之後行新法本於此</hi>韓<lb/>
　晉卿<hi>元祐初知明州時差役法復行諸道處畫多倉卒失叙獨晉卿視民所宜而不戾法指</hi>曾<lb/>
　鞏<hi>熙寧中知明州務去民疾苦急奸强盗賊而寛弱貧每曰為人害者不去則吾民不寧</hi>燕肅<lb/>
　<hi>知明州民俗喜鬬肅下令獨罪先敺者其風遂息作蓮花漏以候昬曉又為海潮圖著海潮論二篇</hi>虞<lb/>
　大寧<hi>熈寧中知鄞縣興水利繕治堰碶溉田五千五百餘頃</hi>李夷庚<hi>知明州浚治廣徳東</hi>
　<hi>錢二湖毁滛祠興學校有功於民</hi>傅堯俞<hi>元祐中知明州有恵政清直一節始終不變</hi>于<lb/>
　房<hi>知奉化縣守正不回懲惡勸善興利祛害以厚風俗</hi>林旦<hi>為象山令以文學為政邑人安之嘗</hi>
　<hi>病民有割股肉以療之者其得人心如此</hi>程大昌<hi>紹興初知明州又為浙東提刑㑹嵗豐酒税踰</hi>
<pb n="KR2k0008_WYG_046-18a"/>
　<hi>額有挾朝命請增額者大昌力拒之曰大昌寧罪去不可增也</hi>陳瓘<hi>通判明州州職田之入厚瓘不</hi>
　<hi>取盡棄於官以歸在郡嘗著四明尊堯集</hi>仇悆<hi>紹興初知明州抑豪强奬善良作興學校行鄉飲酒</hi>
　<hi>禮嵗歉發官儲賑糶全活甚衆</hi>范成大<hi>知明州當魏王為守之後成大奏魏王國之懿親故得以</hi>
　<hi>時節奉貢海物於兩宫臣外朝臣也不敢效尤孝宗命停貢</hi>胡榘<hi>寶慶中知慶元府措置有方於</hi>
　<hi>水利尤盡心立水則刋平字於石為啟閉之準民皆徳之</hi>吳潛<hi>寶祐中判慶元府事郡綗振飭海道</hi>
　<hi>肅清於水利尤盡心</hi>姚希得<hi>知慶元府兼沿海制置使廣募水軍造戰艦蓄粮食蠲舊逋一百萬</hi>
　<hi>甚有善政</hi>林大中<hi>知慶元府城南民田潮溢不可種大中捐公帑治石築之民不知役而䝉其利</hi>
　<hi>郡訛言夜有妖大中謂此必黠賊所為立捕黥之人情遂安</hi>孫子秀<hi>通判慶元府主管浙東鹽</hi>
<pb n="KR2k0008_WYG_046-18b"/>
　<hi>事先是諸塲鹽百袋附五袋名五釐鹽未幾提舉官以為正數民困甚子秀奏蠲之</hi>劉黻<hi>以沿海制</hi>
　<hi>置知慶元府事建濟民莊以濟士民之急資貢士春官之費備郡庠耆老緩急之需</hi>葉夢鼎<hi>知慶</hi>
　<hi>元府兼沿海制置使肅清海寇罪止首惡建濟民倉以備饑嵗造驛舍以待賔旅</hi>陳塏<hi>知慶元府</hi>
　<hi>兼沿海制置副使興學好士以名義為重軍民愛戴之</hi>元諤勒哲圗<hi>以江浙行省左丞鎮慶元</hi>
　<hi>凡二十年臨政一以公道有司畏憚不敢毫髪厲民</hi>王元恭<hi>至元六年慶元路總管下車問民疾</hi>
　<hi>苦馭吏卒有威興葺學宫舉鄉飲立義阡建石橋考詢水利平反寃獄政治大洽</hi>胡閏祖<hi>至元</hi>
　<hi>初慶元路推官初積囚滿獄淹至十年閏祖至則朝夕審録不憚寒署洗寃澤物甚於饑渇自是訟無滯</hi>
　<hi>者郡人為立去思碑</hi>寗玉<hi>至元中以萬户鎮慶元智勇沉雄紀律嚴明以戡定綏静為務民皆安堵</hi>
<pb n="KR2k0008_WYG_046-19a"/>
　<hi>海道晏然</hi>于文傳<hi>同知昌國州事長於治劇有善政始至州以恩信柔下海島之民雖頑獷不易</hi>
　<hi>治亦為之變俗</hi>丁濟<hi>奉化尹凡公論所在一判不復移民至今稱之曰丁相公一字判</hi>王克<lb/>
　敬<hi>汇浙行省都事徃四明監倭人互市先是徃監者懼夷情叵測必嚴兵自衛如待大敵克敬悉去之</hi>
　<hi>撫以恩意皆帖然無敢譁者</hi>貝降<hi>慶元路治中嵗大饑狀累上行省不報貝降曰民饑如是而不</hi>
　<hi>賑之豈為民父母意耶即躬詣行省力請得發粟四萬石民賴全活</hi>何槐孫<hi>至元初慶元路推官</hi>
　<hi>申明科條雪寃禁暴首除奸惡吏民畏服郡人為立政績碑</hi>本朝王璡<hi>洪武間知寧波府亷</hi>
　<hi>介儉約杜私謁尤以學校為先務嘗毁滛祠民有信神靈恐罹殃咎璡曰如有靈宜祻於我毋汝累後去</hi>
　<hi>任行李蕭然父老追贐堅却不受民至今稱之</hi>梅應魁<hi>洪武間為寧波府推官惟務寛卹不事苛</hi>
<pb n="KR2k0008_WYG_046-19b"/>
　<hi>刻鞫獄善察情偽民有邵觀奴敺其妻陸氏陸濳之母家母匿之誣觀奴打死久不決應魁鞫之繫其母</hi>
　<hi>少女來饋紿之曰姊何不出女遂漏言亟獲陸氏邦人服其明</hi>魏宗<hi>永樂間知寧波府政尚寛恕有</hi>
　<hi>幹濟才詢民情察利病而興革驗民丁税以均其役揭示通衢猾胥莫售其奸由是訟牒遂息而公庭閴</hi>
　<hi>然</hi>胡敏<hi>宣徳初知鄞縣操已端方臨事剛果盡革宿弊民無科擾尤以興學為念邑人慕之</hi>楊<lb/>
　最<hi>正徳初知寧波府甚有惠政  省志</hi>
人物周文種<hi>春秋時越大夫也吳王夫差敗越兵于夫椒越王勾踐使種行成于吴勾踐既歸國</hi>
　<hi>屬政於種及滅吳種謀居多後以范蠡遺書稱疾不朝或譖種將作亂王賜以屬鏤之劍遂伏劒死</hi>秦<lb/>
　夏黄公<hi>鄞久避秦匿商山中盖四皓之一也</hi>漢任奕<hi>句章人御史中丞朱育稱其為文章</hi>
<pb n="KR2k0008_WYG_046-20a"/>
　<hi>之士立言燦盛燁若春榮嘗著任子十卷</hi>董黯<hi>句章人董仲舒六世孫事母孝比隣王寄之母以黯</hi>
　<hi>能孝諷寄寄忌之伺黯出辱其母黯恨之後母死斬寄首以祀母自陳于官和帝詔釋其罪且旌異行召</hi>
　<hi>拜郎中不就</hi>張齊方<hi>句章人父意為驃騎將軍齊方歴中書郎隱居靈山之下邑人賢之</hi>三<lb/>
　國闞澤<hi>句章人家貧好學為人傭書所書既畢讀誦亦遍兼通歴數舉孝亷除錢唐長吳嘉禾中</hi>
　<hi>為中書舎人累官至太子太傅每朝廷大議經典所疑輒咨訪之封都鄉侯</hi>唐張無擇<hi>句章</hi>
　<hi>人性篤孝父死七日絶漿三年不櫛廬墓有醴泉芝革之瑞官至中散大夫遷和州刺史</hi>賀知章<lb/>
　<hi>四明人性夷曠善談説證聖初擢進士累官禮部侍郎兼集賢學士晚節尤誕放遨遊里巷自號四明狂</hi>
　<hi>客及秘書外監天寶初請為道士還鄉里詔賜鏡湖剡川一曲卒年八十六</hi>孫邰<hi>奉化人博學髙</hi>
<pb n="KR2k0008_WYG_046-20b"/>
　<hi>才天祐間守左拾遺所作冇卜世論春秋論其後孫沔仕宋官至樞宻副使</hi>五代黄晟<hi>鄞縣</hi>
　<hi>人時盗賊蠭起授晟為散騎常侍明州刺史討平隣寇保䕶鄉井境内以安晟尤能禮士江東儒彦多依</hi>
　<hi>之築其居號曰措大營</hi>林鼎<hi>慈溪人夜讀書每達曙善屬文能書得歐虞法所聚圖書悉由手抄</hi>
　<hi>仕吳越自鎮海軍節度判官累遷至丞相性讜正政事冇不逮者必亟言之所著有文集卒謚貞獻</hi>宋<lb/>
　沈起<hi>鄞縣人進士髙第嘗監真州轉般倉因父疾棄官歸侍為有司所劾仁宗謂輔臣曰觀過知仁</hi>
　<hi>今以赴父疾而致罪何以厚風俗而勸為人子者耶釋之官至天章閣待制知桂州</hi>王致<hi>鄞縣人時</hi>
　<hi>與郡人楊適杜醇為友以道義化鄉里時稱三先生王安石謂四明之大夫士立言以垂世者自致始</hi>
　樓郁<hi>奉化人慶厯中詔立學舉郁為教授郡人翕然師之後登進士官大理評事</hi>楊適<hi>慈溪</hi>
<pb n="KR2k0008_WYG_046-21a"/>
　<hi>人年七十餘以行義聞仁宗嘗賜以粟帛遣官捧詔具袍笏以起之辭不受號大隱先生</hi>杜醇<hi>慈溪</hi>
　<hi>人經明行脩不求聞逹慶厯中鄞始立學縣令王安石請為師迨卒安石作詩以哀之</hi>兪充<hi>鄞縣</hi>
　<hi>人嘉祐進士第熈寧中為都水丞沿汴淤泥溉田為上腴者八萬頃擢天章閣待制知慶州嘗欲面陳攻</hi>
　<hi>討西夏方畧未及行而卒</hi>袁轂<hi>鄞縣人嘉祐中進士累官至朝奉大夫轂博貫羣書所著有韻類百</hi>
　<hi>卷</hi>豐稷<hi>鄞縣人嘉祐中進士為糓城令以亷明稱嘗使髙麗海中大風舟㡬覆衆惶擾稷神色自</hi>
　<hi>若元符中拜左諫議大夫御史中丞擢禮部尚書稷有至行議論正大卒謚清敏</hi>周師厚<hi>鄞縣</hi>
　<hi>人皇祐中進士仕至轉運判官不肯奉行新法二子鍔銖皆登進士知名當世</hi>樓异<hi>奉化人元豐進</hi>
　<hi>士為鴻臚卿直秘閣後改知本州墾廣徳湖為田七百二十頃官至徽猷閣待制</hi>陳禾<hi>鄞縣人元</hi>
<pb n="KR2k0008_WYG_046-21b"/>
　<hi>符中進士累官殿中侍御史遷左正言立朝有風操嘗奏對論童貫反覆不已徽宗欲起禾引帝衣願畢</hi>
　<hi>其説衣裾落帝曰正言碎朕衣矣禾言陛下不惜碎衣臣豈惜碎首以報陛下帝變色曰卿能如此朕復</hi>
　<hi>何憂卒諡文介</hi>陳之翰<hi>明州人殿中丞翊之子少有志操好學能文鄉人貸其金携以償之適在</hi>
　<hi>舟紿曰金墜於水中之翰不疑後數年其人自悔病且死遣其子來償之翰受之不拒徐以其償助其喪</hi>
　<hi>葬崇寧初衆論薦於朝官之</hi>王庭秀<hi>慈溪人政和中進士庭秀嘗與黄庭堅楊時游操尚堅正</hi>
　<hi>文辭宏逹歴官州縣累遷殿中侍御史論罷黄潛善後為左司郎中</hi>林保<hi>鄞縣人政和初進士嘗知</hi>
　<hi>興國軍家居十餘年安貧著書司諫陳公輔薦其賢仕至戸部侍郎寳章閣待制</hi>楊慶<hi>鄞縣人父</hi>
　<hi>病貧不能召醫乃刲股肉啖之良已其後母病不能食慶取右乳焚之以灰和藥進焉入口遂差久之乳</hi>
<pb n="KR2k0008_WYG_046-22a"/>
　<hi>復生郡守樓异名其坊曰崇孝詔旌其門</hi>鄭覃<hi>鄞縣人靖康中貢於鄉建炎四年春全人陷朗川覃</hi>
　<hi>與兄章避難山谷俱被執既而見釋而金人相屬覃謂兄曰萬一不得脱覃豈事異國者未幾乂被刼去</hi>
　<hi>覃罵不屈躍入水中妻董哭曰夫亡矣與其受辱以生不如死亦自沉</hi>髙閌<hi>鄞縣人八嵗通經史</hi>
　<hi>大義弱冠登第髙宗召為國子司業諭之曰太學興復欲得學問淵深徳行純正者為師表故以命卿官</hi>
　<hi>至禮部侍郎所著有春秋集傳</hi>髙文虎<hi>閌從子紹興中進士累官中書舍人國子祭酒翰林學士</hi>
　<hi>丈虎聞見博洽多識典故嘗與修國史後除文華閣學士知建寧府</hi>趙敦臨<hi>奉化人紹興五年進</hi>
　<hi>士任為承議郎所著有三禮發㣲春秋正宗等書</hi>陳居仁<hi>鄞縣人紹興中進士歴仕州縣號稱</hi>
　<hi>循吏累遷華文閣直學士有奏議制藁詩文子卓紹熙初進士歴知江州寧國府後為簽書樞宻院事卒</hi>
<pb n="KR2k0008_WYG_046-22b"/>
　<hi>年八十六諡清敏</hi>樓鑰<hi>奉化人興隆初進士累官中書舍人遷禮部尚書抗疏論韓侂冑遂投劾</hi>
　<hi>去後召為叅知政事卒贈少師謚宣獻鑰質直而和粹所薦多名士號攻媿主人有文集百餘卷</hi>袁<lb/>
　昇<hi>鄞縣人初為郡吏五旬無子其妻付資徃臨安買妾既得妾察其有憂色且以麻束髮問之泣曰妾</hi>
　<hi>乃趙知府女也家四川且貧母鬻妾為歸葬費耳昇即送還母泣曰財已破用昇曰願相送復以索中貲</hi>
　<hi>贈之而歸妻迎問曰妾安在遂告其故妻曰君設心如是不患無子明年生子韶後至顯官</hi>汪思<lb/>
　温<hi>鄞縣人政和初進士累官至大府少卿鄉之士族冇喪不能舉孤女不能嫁者思温割田給助為鄉</hi>
　<hi>里倡</hi>汪大猷<hi>思温子紹興中進士為吏部侍郎兼權尚書是時法度數變更吏得以髙下大猷上</hi>
　<hi>疏論其事定其格式後為江西安撫使卒謚莊靖所著有適齋存藁偹忘訓鍳等書</hi>史浩<hi>鄞縣人紹</hi>
<pb n="KR2k0008_WYG_046-23a"/>
　<hi>興中進士累官至丞相薦用人材不以私害公卒贈會稽郡王謚丈恵子彌逺淳熙中進士累官至太師</hi>
　<hi>左丞相兼樞使卒謚忠獻封衛王</hi>舒璘<hi>奉化人從陸九淵㳺與沈煥友乾道中進士嘗為徽州教</hi>
　<hi>授一以正人心講道學明經㫖自任丞相留正稱為教官第一後知平陽縣通判宜州卒謚文靖</hi>沈<lb/>
　煥<hi>定海人居太學從陸九齡學乾道中進士嘗為太學録出倅舒州煥人品髙明嘗曰晝觀妻子夜卜</hi>
　<hi>夢寐兩者無愧始可言學後追贈直華文閣謚端憲</hi>楊王休<hi>象山人初拜業僧舍雪積其背</hi>
　<hi>而不自覺乾道中進士仕為黄巖尉鉏治奸豪人稱鐵面少府累遷至禮部侍郎子燁官至工部尚書</hi>
　楊簡<hi>慈溪人師事陸九淵自為一家之學乾道中進士嘉定初授秘書郎出知温州累遷寳謨閣學</hi>
　<hi>士學者稱為慈湖先生所著有甲乙藁冠婚記易啟蔽等書</hi>史彌大<hi>浩子乾道中進士累官禮</hi>
<pb n="KR2k0008_WYG_046-23b"/>
　<hi>部侍郎浩在相位彌大勸其引退浩主和彌大主攻守父子異議所著有朴語數篇</hi>袁韶<hi>昇子淳熈</hi>
　<hi>中進士為左司郎中嘗接金使其人索歳幣語慢甚韶曰昔聞兩國誓約止輸幽州不聞在汴使者語塞</hi>
　<hi>後為浙西制置使卒贈太師越國公孫洪邵武路同知</hi>袁燮<hi>鄞縣人淳熈中進士累官國子祭酒</hi>
　<hi>禮部侍郎學有師承文氣醇厚毎言人心與天地一本精思以得之兢業以守之則與天地相似卒諡正</hi>
　<hi>獻三子肅甫商俱有學問知名于時</hi>樓昉<hi>鄞縣人紹熙中進士昉與弟昞俱以文名少從吕祖謙學</hi>
　<hi>號迂齋其文汪洋浩傳從學者凡數百人嘗集古今文名曰崇古文訣</hi>張虙<hi>慈溪人慶元初進士</hi>
　<hi>官至國子司業兼工部侍郎嘗上疏言立國冇大經人主當以静制天下之動帝嘉納焉</hi>桂萬榮<lb/>
　<hi>慈溪人慶元初進士歴興州郡所至有聲終直秘閣著棠隂比事行世</hi>趙善湘<hi>鄞縣人宗室也</hi>
<pb n="KR2k0008_WYG_046-24a"/>
　<hi>慶元初進士累官資政殿大學士封天水郡公後為沿海制置使兼知慶元府卒贈少師所著有周易約</hi>
　<hi>説春秋三傳通議等書及詩詞共百餘卷</hi>蔣峴<hi>奉化人慶元中進士官至殿中侍御史嘗自誓曰勿</hi>
　<hi>欺心勿負主勿求田勿問舍號四勿居士</hi>鄭清之<hi>覃之孫少從樓昉學嘉㤗中進士理宗潜邸教</hi>
　<hi>授凡四登相位端平間召用正人多淸之之力累遷太傅保定軍節度使封齊國公致仕卒追封魏郡王</hi>
　<hi>諡忠定所著有安晚集六十卷</hi>宣繒<hi>鄞縣人嘉定中拜叅知政事以觀文殿大學士致仕後以嘗預</hi>
　<hi>定策功追贈太師謚忠靖</hi>劉厚南<hi>慈溪人嘉定初進士為國子博士嘗應求言詔上疏畧曰副求</hi>
　<hi>言之詔者當伸敢言之氣宏受言之規者當盡用言之實帝嘉納之</hi>史彌鞏<hi>彌大從弟好學强記</hi>
　<hi>嘉定中進士累官提興江東刑獄歳大旱活饑民百餘萬後知婺州卒年八十真徳秀嘗稱其㬭然不汚</hi>
<pb n="KR2k0008_WYG_046-24b"/>
　<hi>五子長肎之刑部郎官能之有之冑之俱進士肎之子䝉卿咸淳進士為學淹博著書立言以朱熹為法</hi>
　史嵩之<hi>浩孫嘉定間進士冇將才累官右丞相兼樞宻都督江淮京湖四州軍馬薦士三十有二</hi>
　<hi>人其後董槐吳潛嘗號賢相後授觀文殿大學士卒贈少師追封魯國公</hi>袁甫<hi>爕子嘉定中進士第</hi>
　<hi>一學於楊簡簡曰學以自得為貴由是慨然以斯道自任累官國子祭酒吏部尚書卒謚正肅所著冇孝</hi>
　<hi>説孟子觧及文集行世兄肅知臨安府弟商累官至兵部尚書</hi>范楷<hi>鄞縣人嘉定初進士累官至寳</hi>
　<hi>謨閣直學士在經筵知無不言</hi>應㒡<hi>昌國人嘉定中進士仕為翰林學士知制誥長於儷偶每制誥</hi>
　<hi>出人争覩之一夕帝召㒡草麻夜四鼔五制皆就帝竒其才官至叅知政事封臨海郡侯</hi>余天錫<lb/>
　<hi>昌國人嘉定中進士理宗微時天錫識之於全保長家引以見史彌逺遂召入理宗即位累官叅知政事</hi>
<pb n="KR2k0008_WYG_046-25a"/>
　<hi>卒贈太師謚忠惠弟天任兵部尚書兄弟友愛貧時率更衣以出從子晦歴官尚書出帥全蜀</hi>陳塤<lb/>
　<hi>鄞縣人嘉定中進士敏於為文頃刻數千言為人明白洞逹一言之出終身可復仕宋終國子司業子䝉</hi>
　<hi>年十八上萬言書論國事仕為淮東總領官</hi>趙逢龍<hi>鄞縣人刻苦自修為學淹貫嘉定末進士</hi>
　<hi>累官至宗正少卿兼侍講敭歴日久泊然不知富貴之味或問何以裕後逢龍曰吾憂子孫學行不進不</hi>
　<hi>患其饑寒也家居講道四方從逰者皆為鉅公名士在朝奏疏甚衆藁悉焚棄</hi>孫夢觀<hi>慈溪人寳</hi>
　<hi>慶初進士歴官至國子祭酒權吏部侍郎終知建寧府重名節特立不阿始終一致義所當為勇徃直前</hi>
　<hi>其居敗屋數間布衣疏食而已</hi>王應麟<hi>鄞縣人九歳通六經學問該博為文敏㨗淳祐初進士官</hi>
　<hi>至翰林學士禮部尚書所著有地理考困學紀聞玊海等書行世弟應鳯亦知名寳祐中中博學宏辭科</hi>
<pb n="KR2k0008_WYG_046-25b"/>
　黄震<hi>慈溪人寶祐中進士仕為史館檢閲以直言出判廣徳軍為人清介自守獨崇朱氏學所著有</hi>
　<hi>日鈔百卷卒門人私謚曰文潔先生</hi>戴表元<hi>奉化縣人七嵗能屬文咸淳中進士為建寧教授表</hi>
　<hi>學博而才膽尤自秘重不妄許與以文章大家名重東南元大徳間有以修譔愽士二職論薦而老疾不</hi>
　<hi>不可起矣所著有剡源集</hi>袁鏞<hi>鄞縣人咸淳進士尚氣節元兵至鄞鏞徃軍前責以大義遂遇害孫</hi>
　<hi>士元薦為翰林國史檢閲官不就所著有書林外藁</hi>元臧夢麟<hi>鄞縣人宋末第進士仕元累官</hi>
　<hi>至廣東亷訪使嘗著座右四銘以自警其為人博學洽聞為時名儒而敏於政事操守尤為介特所著有</hi>
　<hi>周官考等書自號魯山</hi>袁桷<hi>韶曽孫仕至翰林侍講學士長於論史悉䆒前代典故人叩之舋亹</hi>
　<hi>不倦朝廷制冊多出其手所著有易春秋説及淸容居士集卒追封陳留郡公謚文清</hi>程端禮<lb/>
<pb n="KR2k0008_WYG_046-26a"/>
　<hi>鄞縣人年十五能記誦六經晚析大義慶元自宋季皆尊尚陸氏學端禮獨從史䝉卿逰以傳朱子明體</hi>
　<hi>適用之指學者及門甚衆所著有文集及讀書日程仕為衢州路學教授</hi>程端學<hi>端禮弟通春秋</hi>
　<hi>至治中進士仕為國子助教動冇師法剛嚴方正學者嚴憚之遷太常博士所著冇春秋本義辨疑等書</hi>
　俞述祖<hi>象山人累官翰林國史院編修出為沔陽府推官至正中蘄黄賊迫州境述祖以民兵捍</hi>
　<hi>禦兵力不攴城陷為賊所執械至其偽主徐夀輝所誘使降述祖罵不輟賊怒支觧之事聞贈禮部郎中</hi>
　<hi>象山縣男</hi>本朝桂彦良<hi>慈溪人洪武初應薦召見命作香几贊特授太子正字錫賚有加召</hi>
　<hi>問治道彦良對以正心為本而正心之要又在懲忿窒慾上善之擢晉王府右傅一以正大之學輔𨗳既</hi>
　<hi>致仕條陳十二事名曰萬世太平治要策以進所著有和陶詩淸節等集</hi>鄭真<hi>慈溪人博極羣書在</hi>
<pb n="KR2k0008_WYG_046-26b"/>
　<hi>鄉里恂恂然不以才藝矜人嘗取諸家格言著為集傳集説集論洪武初試浙闡居首選授廣信府教授</hi>
　<hi>號榮陽外史</hi>傅淳<hi>慈溪人家世業儒父時偕以道學鳴于鄉淳能傳其家學鄉人稱為退宻先生</hi>
　<hi>冇洪範敷言性理叢説大學補畧視志藁藏於家</hi>鄭本忠<hi>鄞縣人自號安分生以明經舉為秦</hi>
　<hi>府教授本忠問學純正言行敦卓有安分集藏于家子復言雍言俱登進士第雍言官至太常少卿</hi>鍾<lb/>
　朂<hi>慈溪人㓜孤力學洪武初教授郡庠舉任廣東番禺知縣有恵政官至兵部侍郎子永亦以明經舉</hi>
　<hi>官至户部侍郎</hi>陶鑄<hi>鄞縣人少孤貧倜儻不覊洪武間授監察御史正直不避權貴劾奏刑部尚書</hi>
　<hi>開濟不臣陞福建按察使綽有亷明聲後以劾奏布政使薛大方貪墨事偕召至京民為之詩曰陶使再</hi>
　<hi>來天有眼薛公不去地無皮已而果復任民皆喜躍</hi>陳逺<hi>鄞縣人自㓜頴敏讀書過目成誦工書法</hi>
<pb n="KR2k0008_WYG_046-27a"/>
　<hi>冇晉人風度洪武間召寫御容賜予金帛授文淵閣待詔卒年八十七為人意度閒雅鄉閭以為楷範焉</hi>
　張海<hi>慈溪人洪武末由太學生擢户部主事歴兵部員外郎郎中官至山東右布政使才能著稱于</hi>
　<hi>時</hi>金忠<hi>鄞縣人從靖難有功永樂中為兵部尚書兼詹事府事為人慷慨濶達負氣義毎被顧問</hi>
　<hi>知無不言尤博於史學以疾卒</hi>袁珙<hi>鏞孫號栁莊為人剛毅直方不泛交人嘗遇異僧别古崖授以</hi>
　<hi>相術永樂初以潜邸之相有騐召拜太常寺丞賞賚殊厚賜歸子忠徹傳其術亦善相仕至尚寳司少卿</hi>
　陳敬宗<hi>慈溪人永樂初進士選為翰林庶吉士與修永樂大典擢刑部主事遷翰林侍講尋轉南</hi>
　<hi>京國子監司業進陞祭酒師範嚴重威儀端整士林重之致仕卒</hi>張得中<hi>鄞縣人永樂初登進</hi>
　<hi>士第授刑部主事改江寧知縣以亷能稱與修永樂大典所著有江朴吟藁思牧齋集</hi>陸瑜<hi>鄞縣</hi>
<pb n="KR2k0008_WYG_046-27b"/>
　<hi>人宣徳末進士授刑部主事歴員外郎郎中超陞山東右布政使轉左尋以台臣薦超陞刑部尚書瑜平</hi>
　<hi>恕寛厚明于法律屢辨寃獄成化中以疾致仕  省志</hi>王來<hi>慈溪人由舉人授江西新建縣學教</hi>
　<hi>諭召為御史廵按蘇松歴官山西叅政河南布政轉副都御史廵撫河南景㤗初貴州苗賊作亂陞來右</hi>
　<hi>都御史徃平之進南京工志部尚書天順初致仕  省</hi>楊守陳<hi>鄞縣人景㤗初進士授翰林編修歷</hi>
　<hi>洗馬官五品十有六年泊然自處未嘗求進仕至吏部右侍郎卒贈尚書賜謚文懿弟守隨守阯子茂仁</hi>
　<hi>皆舉進士有賢名  省志</hi>楊子器<hi>慈溪人成化末進士先後知崑山常熟二縣亷介之操神明之</hi>
　<hi>政逺近想慕士民至今思之官至布政  省志</hi>姚鏌<hi>慈溪人𢎞治初進士授禮部主事進員外郎陞</hi>
　<hi>廣西僉事福建副使兩督學政各以五經分教人丈丕振累官按察使左右布政使所至以政事聞遷副</hi>
<pb n="KR2k0008_WYG_046-28a"/>
　<hi>都御史廵撫延綏冇破敵功陞工部右侍郎改兵部尋以事落職歸復起為本部尚書以老致仕子淶進</hi>
　<hi>士及第第一官翰休侍讀學士卒  省志</hi>張邦竒<hi>鄞縣人𢎞治末進士改翰林庶吉士授檢討歴</hi>
　<hi>任湖廣提學副使南京國子祭酒端重典雅所至卓冇師範仕至南京兵部尚書卒所著有芝園集省志</hi>
列女童八娜<hi>鄞縣通逺鄉人虎啣其大母女手拽虎尾祈以身代虎為釋其大母啣女以去宋時</hi>
　<hi>郡守林粟以聞於朝祠祀之</hi>范氏<hi>奉化人江文鑄妻年二十一歸於江及門末合卺夫忽以癎疾</hi>
　<hi>卒范曰我既入門即江氏婦也遂居江氏家撫諸姪如己子卒年九卜五</hi>金氏<hi>鄞縣人程徐妻父端</hi>
　<hi>學仕元為詳定使京城既破謂其女曰汝父出捍城我三品命婦汝儒家女又進士妻不可受辱抱二嵗</hi>
　<hi>子及女赴井死</hi>金良女<hi>鄞縣人名汝安父母多疾汝安侍飬惟謹及笄里中大家爭來聘汝安自</hi>
<pb n="KR2k0008_WYG_046-28b"/>
　<hi>謂父母老且病雖有兄弟驅馳門戸事朝夕乏飬奈何自是絶葷茹夜則焚香籲天祈親夀後父母俱八</hi>
　<hi>十餘而殁汝安居喪六年遂不嫁鄉人以孝稱前太史危素為之贊</hi>
仙釋布袋和尚<hi>在奉化縣岳林寺常皤腹以杖荷一布袋凡供身之具盡貯袋中隨處偃卧時</hi>
　<hi>號長汀子天將雨即著濕草履途中驟行遇亢陽即曵髙齒木屐竪膝而眠梁貞明三年於寺中東廊石</hi>
　<hi>上端坐而逝</hi>智覺<hi>名延夀周廣順三年居雪竇寺吳越錢氏崇信之著宗鏡一百卷陳忠肅公瓘</hi>
　<hi>賛其像曰宋之興也錢氏重民輕土捨别歸總用師之勸誨也</hi>宋耕<hi>號雪溪先生世家雙流遷崇慶</hi>
　<hi>宋紹興中為閬中令以仙去後其孫徳之聞其在四明親徃訪焉至雪竇山冇蜀僧言聞諸耆老云山後</hi>
　<hi>冇爛平山有二居士焉其一宋宣教也徳之躋攀至爛平果見丹竈而仙蹤不可復尋矣乃置祠其上而</hi>
<pb n="KR2k0008_WYG_046-29a"/>
　<hi>歸</hi>元照<hi>錢唐人自㓜出家博䆒羣宗初居天台移抗之東藏學徒争從之復徙新城又愛餘姚之</hi>
　<hi>姜山因駐錫焉法行益髙凡禱雨輙應藥疫多效所撰冇資持記濟緣記行宗記應法記住法記報恩記</hi>
　<hi>及刪定尼戒本金剛疏之類尤工楷𨽻吟詠得風騒體一日聞空中笙簫聲遂歸寂焉</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_046-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷四十六<lb/>
</p>
<p>
</p>
  </div>
</body>
</text>
</TEI>
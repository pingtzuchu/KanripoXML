<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷五十三</head> <lb/>
    <p>
<pb n="KR2k0008_WYG_053-1a"/>
欽定四庫全書<lb/>
　明一統志卷五十三<lb/>
　　　　　　　　　　　　　明　李賢等　撰<lb/>
　建昌府<hi>東至福建邵武府光澤縣界二百一十里西至撫州府宜黄縣界四十里南至贑州府石城縣界三</hi>
　　　<hi>百四十里北至撫州府臨川縣界四十里自府治至南京二千三百八十里至京師五千八百二十五里</hi>
　　　<hi>糧十萬石零</hi>
建置沿革禹貢揚州之域天文斗分野春秋時爲吳南<lb/>
　境戰國屬楚秦屬九江郡漢爲豫章郡之南城縣地<lb/>
<pb n="KR2k0008_WYG_053-1b"/>
　吳分豫章東部置臨川郡治南城隋罷郡置撫州治<lb/>
　臨川縣而南城屬焉唐因之南唐以南城縣置建武<lb/>
　軍宋改爲建昌軍元置建昌路本朝初爲肇昌府尋<lb/>
　改建昌府領縣五<lb/>
　南城縣<hi>附郭本漢舊縣以在豫章郡城南故名三國吳於此置臨川郡又析置東興南豊永城三</hi>
　<hi>縣晋改爲新南城東晋復舊隋初省三縣入焉属撫州唐初復析置東興永城二縣尋省宋元縣仍舊本</hi>
　<hi>朝因之編户二百五十八里</hi>新城縣<hi>在府城東南九十里本南城縣地宋紹興間析南城五鄉</hi>
　<hi>置新城縣元仍舊本朝因之編户七十八里</hi>南豐縣<hi>在府城南一百二十里本漢南城縣地三</hi>
<pb n="KR2k0008_WYG_053-2a"/>
　<hi>國吳析置南豐縣隋初併入南城唐復置宋因之元陞爲州本朝復爲縣編户一百二十二里</hi>廣昌<lb/>
　縣<hi>在府城西南二百四十里本南豐縣之南境宋紹興中析南豐三鄉置廣昌縣以道通二廣而屬建</hi>
　<hi>昌軍故名元仍舊本朝因之編户二十二里</hi>瀘溪縣<hi>在府城東南一百二十里即南城縣瀘溪</hi>
　<hi>廵檢司地萬厯七年置爲縣編户二十里</hi>
郡名旴江<hi>以水名</hi>建武<hi>南唐名</hi>
形勝與兩粤七閩相犬牙<hi>唐獨孤及新亭記</hi>地勢殊異江山炳<lb/>
　靈<hi>唐顔真卿麻姑仙壇記</hi>據五嶺之咽喉控三吳之襟帶<hi>宋胡斡化</hi>
　<hi>云</hi>江西佳郡地界閩粤<hi>宋陳起云</hi>據江南一道東南上游<lb/>
<pb n="KR2k0008_WYG_053-2b"/>
　<hi>宋朱熹建昌進士題名記</hi>山清水秀冠於江表<hi>宋鄭文寳江表志</hi>左臨旴<lb/>
　水右瞰麻源<hi>輿地紀勝</hi>
風俗學冨文清<hi>唐刁尚能南城羅城記林竒谷秀水透川環學富文清</hi>清慧而文<lb/>
　<hi>唐劉禹錫云無土山無濁水民乗是氣往往清慧而文</hi>風氣和平<hi>宋曽肇軍山廟碑</hi>
　民氣剛而才武士以經術議論文章致大名<hi>朱熹進士題名</hi>
　<hi>記</hi>比屋絃誦<hi>宋張允修平逺臺記建昌佳山水比屋絃誦與鄒魯同風</hi>人物秀麗<lb/>
　傑特<hi>宋劉岑前賢遺像記</hi>性悍好争訟<hi>宋史其俗性悍而急尤好争訟</hi>
山川登髙山<hi>在府城内一名黄家山與郭家陳家三山相連雖不甚髙而登之可俯視周城逺矚</hi>
<pb n="KR2k0008_WYG_053-3a"/>
　<hi>江山之勝</hi>鳯凰山<hi>在府城北二里郡之主山也相傳鳯嘗䧏于此因名山側有李㤗伯書堂宋太</hi>
　<hi>守黄師道建翔鳯曦光望仙凌雲朝真五亭於其上</hi>仙山<hi>在府城西五里絶頂有王郭二仙祠宋太</hi>
　<hi>守陳繹與郡人劉光道同遊賦詩云佳山多在郡城西草莽烟雲望眼迷</hi>章山<hi>在府城東北五里喬</hi>
　<hi>松脩竹森列交䕃山中舊有永夀寺</hi>從姑山<hi>在府城南五里上有玉泉玉洞天梯天柱等竒勝又</hi>
　<hi>有伏虎洞</hi>麻姑山<hi>在府城西南一十里周㢠廻四百里即道書三十六洞天之一山有五老萬夀等</hi>
　<hi>峯山麓有桃花源尋真亭山半有半山亭其前第二谷水飛流而下稍上二里許有瀑布飛下三百餘尺</hi>
　<hi>旁有雙練枕流湧雪雲関垂玉諸亭山門榜曰丹霞小有洞天門内有忘歸亭旁有水簾巖碧蓮池㑹仙</hi>
　<hi>亭又有仙都觀觀内有澗長流世傳麻姑於此山得道故名唐劉禹錫詩曽遊仙跡見豊碑除却麻姑更</hi>
<pb n="KR2k0008_WYG_053-3b"/>
　<hi>有誰雲盖青山龍卧處日臨雲洞鶴歸時</hi>芙蓉山<hi>在府城東一十里髙五里餘上有三仙祠有禱</hi>
　<hi>多應</hi>垜甲山<hi>在府城西十餘里麻源山之/嶺北麄石層疊如垜甲形</hi>東界山<hi>在府城東</hi>
　<hi>二十里宋元祐癸酉冬甘露䧏于山之松栢逾月而釋大守王旉創神液亭於其上又城北七十里有北</hi>
　<hi>界山與臨川分界</hi>席㡌山<hi>在府城東五十里上鋭下闊如席㡌半山有石如人立</hi>太平<lb/>
　山<hi>在府城東北五十里其勢寛平上有栖真石昔劉仙師好乗驢踏石今有跡存</hi>龍門山<hi>在府</hi>
　<hi>城東六十里山上有天井</hi>廪山<hi>在府城西六十里髙百/餘丈上有大石如禾廩</hi>雲山<hi>在府城西</hi>
　<hi>南六十五里山常出雲唐時有虎巖師遷化于此楊傑詩白雲随師來師逐白雲止山空師何在木末白</hi>
　<hi>雲起</hi>禪山<hi>在府城東七十里逺/望端聳如坐禪状</hi>魚蜦山<hi>在府城東八十里髙数百仞山</hi>
<pb n="KR2k0008_WYG_053-4a"/>
　<hi>腹有龍潭嵗旱禱雨於此</hi>劒山<hi>在府城東八十里髙/数百仞延袤数十里</hi>大旭山<hi>在府城東</hi>
　<hi>八十五里山勢髙聳日出先見故名</hi>白馬山<hi>在府城東北九十里山有出雲峯絶頂有龍潭</hi>石<lb/>
　笋山<hi>在府城東北一百三十里髙聳有石圓直如笋</hi>南城山<hi>在府城東南一百四十里</hi>日<lb/>
　山<hi>在新城縣治西隔溪形勢峭㧞日初出先見其頂有井深不可測郷人呼為日岫海門</hi>東巖<lb/>
　山<hi>在新城縣東四十里疊嶂排空與日山相望</hi>福山<hi>在新城縣西四十里舊名覆船山唐懿宗</hi>
　<hi>更名福船宋大中祥符中錫今名山有七佛澗</hi>軍山<hi>在南豐縣治南又名南山縣之望也舊傳吳芮</hi>
　<hi>攻南粤駐軍山下其將梅鋗祭馬禮成有雲物如士騎麾甲之状今其上有三仙祠王母池其西趾有山</hi>
　<hi>茶洞桃花源山之西又有屏嶂山宋蔡柟詩逺岫囘環碧四圍一峯岑絶萬峯低</hi>蕐盖山<hi>在南</hi>
<pb n="KR2k0008_WYG_053-4b"/>
　<hi>豐縣西八十里</hi>金嶂山<hi>在南豐縣西南一百里/根盤百餘里髙十餘里</hi>石龍山<hi>在南豐縣</hi>
　<hi>西一百二十里前山如游龍繚繞数百丈</hi>天堆山<hi>在廣昌縣東南溪中宋紹興間一夕雷雨大作</hi>
　<hi>聞砂礫聲旦視之屹然髙丈餘童謡曰天雷飛石頭一夜成汀洲五十年内興公侯</hi>中蕐山<hi>在廣</hi>
　<hi>昌縣東二十里其山獨秀上有浮丘王郭真君之祠</hi>金華山<hi>在廣昌縣西南四十里夜有神光如</hi>
　<hi>金華色</hi>蕐表峰<hi>在府治西/平地崒起</hi>鍾臺峰<hi>在府城西二十七里昔有僧懐震遇一虎</hi>
　<hi>蹲視震叱之且祝曰欲伴吾修行可随我所至虎乃緩歩随之至此峯隠焉</hi>銅斗峰<hi>在府城東</hi>
　<hi>北九十里</hi>秦人峰<hi>在麻姑山西南相傳昔秦人逃難於此後有樵者見之面黎黒廹之則疾如飛</hi>
　<hi>鳥李㤗伯吕南公皆有詩峯下有虎跑泉泉側有玳瑁</hi>芙蓉峰<hi>在府城東七十里状如芙蓉</hi>
<pb n="KR2k0008_WYG_053-5a"/>
　簫曲峰<hi>在新城縣西南四十里相傳有靈禽飛翔其聲如簫因名</hi>筆架峰<hi>在南豐縣西一</hi>
　<hi>十五里三峯如筆架状</hi>香爐峰<hi>在南豐縣西南八十/里有石峯如香爐状</hi>蓮花峰<hi>在南</hi>
　<hi>豐縣西北四十里状如蓮花上有雷公石</hi>華子岡<hi>在府城西一十五里麻山第三谷相傳華子期</hi>
　<hi>者甪里弟子得仙翔集于此故名宋謝靈運詩銅陵映碧澗石磴㵼紅泉指此岡也</hi>駝鞍嶺<hi>在府</hi>
　<hi>城西一十里以形似名宋呂南公詩溪田橋畔駝鞍嶺猶記當年志未平</hi>望州嶺<hi>在府城東二十</hi>
　<hi>餘里嶺顛有巨石可登陟俯瞰郡城如在几席下</hi>仙君嶺<hi>在南豐縣揖仙門外宋曽致堯讀書</hi>
　<hi>之地一日忽有羽衣七人被髪自外至環坐室中故名</hi>百丈嶺<hi>在南豐縣東南八十里</hi>陳<lb/>
　平嶺<hi>在南豐縣西八十餘里相傳陳平過此止於山上因名</hi>小合嶺<hi>在新城縣東二十里</hi>
<pb n="KR2k0008_WYG_053-5b"/>
　<hi>嶺有陳髙祖覇先祖墳墳西有東山嶂</hi>飛猿嶺<hi>在新城縣東七十里嶺西有山如張旗每興南</hi>
　<hi>必自旗山始宋謝靈運詩朝發飛猿嶠即此處</hi>血木嶺<hi>在廣昌縣南一百二十里旴水所出</hi>五<lb/>
　藏巖<hi>在府城東五十里地僻而幽前層後疊宛然一石洞洞有溪流縈帯而出</hi>仙人巖<hi>與五</hi>
　<hi>藏巖相近臨溪峭壁數百仞天氣晴明巖中光彩動揺隠隠若一童子出沒其間舊傳望巖中有仙骨存</hi>
　<hi>焉故宋安時留題有仙骨留來不記春仙巖石欲化為塵之句</hi>石仙巖<hi>在南豐縣西一十五里即</hi>
　<hi>冷真人委蛻之所巖有漢張道陵十八世孫張洞宣冡</hi>壷公巖<hi>在南豐縣紫霄觀後有懸壺先</hi>
　<hi>生者不知何許人委蛻此巖巖極髙峻人跡罕至中有一榻其木堅如沉香又有石函丹竈在焉</hi>鑄<lb/>
　錢巖<hi>在府城東五十里在平石之際中有石座如佛龕背有小竇深下以瓦石擲之聲震如撞巨鍾</hi>
<pb n="KR2k0008_WYG_053-6a"/>
　<hi>移時方息故老云數十年前巖中多有破壊古錢片因名</hi>丹霞洞<hi>在麻姑山西七里乃二十八小</hi>
　<hi>洞天有出雲山在其側宋紹興中郡人避冦登其上行半日見坡下草菴甚小一道人兀坐觀書字畫奇</hi>
　<hi>恠似非世間書菴前有一穴常有風氣自穴中出</hi>梯雲洞<hi>在南豐縣西南六十里有石磴百餘</hi>
　<hi>級</hi>紅屏石<hi>在府城西五里其石髙百/仞赤色郡治目爲印山</hi>曬禾石<hi>在府城東四十</hi>
　<hi>里每秋穫鄉人曬禾其上宋紹興間雷震石裂成四大字縱横交錯不可曉摹鏤板傳世有道人視之曰</hi>
　<hi>此介我黍稷字也衆熟視之率以為然自是郡境屢豐</hi>龍石<hi>在府城東北八十里舊有龍驤首暴</hi>
　<hi>鬐逰其上人嘗見之故名</hi>方石<hi>在南豐縣治東古諺云沙洲到方石前南豐出状元宋黄元明詩南</hi>
　<hi>山古相出方石為誰存</hi>仙人石<hi>在飛猿嶺下水岸相傳春月神仙嘗來遊人或見之有石方廣</hi>
<pb n="KR2k0008_WYG_053-6b"/>
　<hi>三尺餘上有脚指模全其跡倍於常俗呼爲仙人足跡</hi>黿曬石<hi>在廣昌縣東二十餘里有黿潭</hi>
　<hi>潭北有巨石天晴黿矖其上宋時潭畔居民萬氏其家堂甓發一竅極深或謂黿穴其下</hi>坐禪石<lb/>
　<hi>在新城縣東南二十里地名菖蒲塘其石大数圍上有巨履跡二</hi>鼓倒石<hi>在南豐縣東北一百</hi>
　<hi>里其形似鼔髙闊四尺餘欹側在石灘上石腰有㾗囘旋若䋲縈之状</hi>金龜湖<hi>在府城東五藏</hi>
　<hi>巖湖深可五七尋中有一石宛然如龜故名</hi>萬嵗湖<hi>在南豐縣/東二十里</hi>天井湖<hi>在南</hi>
　<hi>豐縣西南二十里衆山環簇一山最髙而頂平有天池圓闊十畆中不知其深</hi>龜湖<hi>在府城東五里</hi>
　<hi>又名蟜湖地鈐云龜湖衝破状元生宋時水决龜湖張淵㣲擢状元</hi>蛤湖<hi>在府城西南三十里有石</hi>
　<hi>磜百丈瀑淙飛下入湖湖中多蟹蛤故名</hi>蛟湖<hi>在府城東五十五里宋時一日雷電晦㝠湖中有聲</hi>
<pb n="KR2k0008_WYG_053-7a"/>
　<hi>人以為蛟蜃相闘</hi>龍溪<hi>在廣昌縣東北八十里山川佳勝李山甫號龍溪釣翁即此處也</hi>旴<lb/>
　水<hi>源出血木嶺流六十里為旴水又二十里為巴溪又十五里為小勲溪又七十里至廣昌縣前又三</hi>
　<hi>十里入南豊縣境東北流百餘里至府城東南㑹新城縣飛猿水又東北流二百餘里入撫州府境</hi>九<lb/>
　曲水<hi>在新城縣西北三十里水流九折又南豊縣西南九十里亦有九曲水</hi>水壷水<hi>在新</hi>
　<hi>城縣西四十里源出福建㤗寜縣界水之西有神山</hi>飛鳶水<hi>在新城東七十里一云飛猿港岸有</hi>
　<hi>石穴世傳仙人換骨在其内</hi>麻源<hi>在府城西一十五里循溪而入多茂林修竹土田沃衍</hi>鶴<lb/>
　源<hi>在新城縣北三十里前有澄瀾後有廣阜昔有靈鶴翺翔水上因名</hi>南潭<hi>在南豐縣東南䑓之</hi>
　<hi>下古諺云南潭沙上南豊出相</hi>九龍潭<hi>在南豐縣西一十五里嵗旱水有聲必雨</hi>麈落潭<lb/>
<pb n="KR2k0008_WYG_053-7b"/>
　<hi>在福山東五里相傳有物如牛墜死其中人勾引得之識者曰塵也因名</hi>西池<hi>在府城西舊有清暉</hi>
　<hi>水心冉香碧圓垂絲漣漪六亭環列其上宋許抗清暉亭詩云亭號清暉闞碧漣半兼村落半神仙青山</hi>
　<hi>剰得雲間日明月饒分水底天</hi>龍池<hi>在府城東一十五/里世傳池嘗出龍</hi>濯纓池<hi>在新城縣</hi>
　<hi>治内</hi>白蓮池<hi>在廣昌縣西南五十里唐儀鳯間居民曽延種紅蓮数嵗變為白蓮於花中得金範</hi>
　<hi>觀音像因捨宅為寺後白又變為碧</hi>墨池<hi>在南豐縣南宋曽鞏洗硯之所上有讀書巖</hi>丹井<lb/>
　<hi>有二一在府城南一十五里乃洪崖丹井一在麻姑山仙都觀世傳為葛洪煉丹井</hi>九龍井<hi>在府</hi>
　<hi>城南四十里有九井旱輙禱於此</hi>冷水井<hi>在南豐縣西一名醴漿源味甘冽</hi>仁平泉<lb/>
　<hi>在府城内宋紹興中司理沈叙立石</hi>鳯山泉<hi>在府城西其泉甘冽用以釀酒其味醇羙</hi>神功<lb/>
<pb n="KR2k0008_WYG_053-8a"/>
　泉<hi>在麻姑山清而甘羙宜於釀酒故旴江有麻姑酒</hi>紅泉<hi>在南城縣麻源第三谷自砂中流出</hi>
　<hi>色紅劉宋謝靈運賦訊丹砂於紅泉宋李秠詩一𣲖寒泉下翠巒彩虹飛出亂雲端紅流傳是靈砂液深</hi>
　<hi>處應藏九轉丹</hi>温泉<hi>在新城縣東四十里温暖有硫黄氣患疥癬者浴之多愈</hi>
土産銀<hi>南城縣出宋時有太平等埸今無</hi>□菜　麻姑酒　葛　金絲<lb/>
　布<hi>唐時貢</hi>銀珠米<hi>宋時太守沈造嘗獻</hi>
籓封益王府<hi>在府治南因荆王府舊基而廣之𢎞治五年建</hi>崇仁王府<hi>在府治北正德</hi>
　<hi>十年建</hi>金谿王府<hi>在府治東正/德十三年建</hi>玉山王府<hi>在府治西嘉靖元年建</hi>
公署建昌守禦千戸所<hi>在府治南舊在府城内東南隅宣德間以其地入荆王府故建</hi>
<pb n="KR2k0008_WYG_053-8b"/>
學校建昌府學<hi>在府治東北宋慶歴中建本朝洪武初重建</hi>南城縣學<hi>在府治南</hi>
　<hi>宋紹興間建本朝重建</hi>新城縣學<hi>在縣治東南宋紹興間建本朝重建</hi>南豐縣學<lb/>
　<hi>在縣治南宋建本朝重建</hi>廣昌縣學<hi>在縣治東南宋初在縣治西紹興間遷縣治南後又遷於</hi>
　<hi>此</hi>瀘溪縣學<hi>在縣治東萬厯八年建</hi>
書院旴江書院<hi>在南城縣治西北宋李覯教授之所中有明倫堂前有洙泗堂左右列誠意正</hi>
　<hi>心致知格物四齋元宋燬其地今入府治</hi>南豐書院<hi>在南豐縣治東元至正初知州史文彬建</hi>
　<hi>中有孔子殿左有曽鞏祠堂後有講堂齋舍</hi>
宫室御書楼<hi>在府學内宋郡守錢應孫建</hi>勑書楼<hi>在新城縣治前宋邑宰趙觀建</hi>旴<lb/>
<pb n="KR2k0008_WYG_053-9a"/>
　江偉觀樓<hi>在南城縣旴水上</hi>七仙閣<hi>在府治西舊係城門俗傳仙人黎母旴母蔡經</hi>
　<hi>王方平葛仙翁謝靈運鄧紫陽曽逰其上</hi>鳯山閣<hi>在府治東㕔後與鳯山對因名宋郡守徐瑑建</hi>
　崇山閣<hi>在府治東宋建崇山瑰壮平逺䑓之亜也</hi>擁青閣<hi>在南城縣治宋建</hi>蔵書<lb/>
　閣<hi>有二一在南城縣麻源第三谷元程鉅夫建一在新城縣學内</hi>仁夀堂<hi>在府治内宋郡守孟</hi>
　<hi>黙建</hi>凝香堂<hi>在府治東㕔宋郡守李長民建其在郡治者又有冉香思政等堂</hi>十賢堂<lb/>
　<hi>在麻姑山顔魯公祠内宋紹興中建祀郡先逹陳彭年李覯曽鞏曽布曽肇王無咎呂南公鄧潤甫朱京</hi>
　<hi>朱彦</hi>秋雨堂<hi>在南豐縣旴江上宋太宗聞江南旱語曽致堯以内帑所蔵貫朽莫校致堯曰未及</hi>
　<hi>江南一夜秋雨之冨後人因以名堂</hi>鳯山亭<hi>在府治後舊為射圃觀德亭後更今名</hi>妙墨<lb/>
<pb n="KR2k0008_WYG_053-9b"/>
　亭<hi>在府治西與紅屏石相對宋李少監佩易名印山堂</hi>旴江亭<hi>在府城東旴水上南唐制置使</hi>
　<hi>陳暉建韓熈載撰記</hi>清風亭<hi>在府城南宋建眺望城/外羣峰環列宛若郛郭</hi>甘露亭<hi>在府</hi>
　<hi>城内𤣥妙觀宋景祐間甘露䧏松上因建</hi>醒心亭<hi>在府城東七十里杉嶺上亭下有泉宋時鄉民</hi>
　<hi>王伯珎建</hi>盍簮亭<hi>在新城縣治北宋/邑宰趙汝崖建</hi>照碧亭<hi>在新城縣北二里左面石</hi>
　<hi>峽下臨深潭宋治平中楊傑經遊題詩有山水相照碧之句因名</hi>楼䑓烟雨亭<hi>在廣昌縣</hi>
　<hi>治北宋邑宰朱汝賢建</hi>繙經䑓<hi>在南城縣麻源苐三谷劉宋謝靈運繙經之所</hi>超遥䑓<lb/>
　<hi>在南豊縣治西唐邑宰獨孤及嘗月夜抱琴登臨亦名琴䑓</hi>平逺䑓<hi>在府治東宋郡守張允建</hi>
　<hi>其地勢髙爽眺望江山宛若圖畫故取郭熈善畫山水平逺爲名䑓之西有極目亭廻車院</hi>鳯翔<lb/>
<pb n="KR2k0008_WYG_053-10a"/>
　䑓<hi>在府治後宋黄曦詩春風桃李鳯翔䑓</hi>平西䑓<hi>在廣昌縣治西北宋邑令王珪建</hi>文<lb/>
　殊䑓<hi>在新城縣西南四十里舊福山院昔文殊見此因名</hi>覧輝榭<hi>在府治後宋郡守張頌建</hi>
　旴江舘<hi>在府治東景德寺中宋太守陳岐建</hi>
關梁太平橋<hi>在府城東旴江上宋嘉定中建</hi>迎仙橋<hi>在府城/外東南</hi>通福橋<hi>在南</hi>
　<hi>城縣治東宋建</hi>濟川橋<hi>在南豐縣/治南宋建</hi>紫溪橋<hi>在南豐縣西南紫霄觀前</hi>通濟<lb/>
　橋<hi>在新城縣治西元建</hi>楊溪橋<hi>在新城縣北六里元建</hi>
寺觀天寜寺<hi>在府城内西北隅</hi>景德寺<hi>在府治東舊名景雲唐白居易作記</hi>法水<lb/>
　寺<hi>在府城東北八十里舊名靈泉唐建</hi>淨居寺<hi>在新城縣南三十五里宋建</hi>保福寺<lb/>
<pb n="KR2k0008_WYG_053-10b"/>
　<hi>在南豐縣治東南</hi>永興寺<hi>在廣昌/縣治北</hi>𤣥妙觀<hi>在府城内西南舊名靈仙唐鄧紫陽</hi>
　<hi>棲真地宋名天慶元改今名</hi>石崇觀<hi>在南城縣西五里唐建宋改冲虛後復今額</hi>紫霄<lb/>
　觀<hi>在南豐縣西南九十里唐建名妙仙宋改今額</hi>靈都觀<hi>在南豐治東南唐建名元貞後改今</hi>
　<hi>額</hi>鶴仙觀<hi>在新城/治東</hi>脩仁觀<hi>在南城縣南三十里</hi>
祠廟伍子胥祠<hi>在南豐縣南六十里白社鎮唐開元中里人甘仲振建又縣西亦有忠靖英烈</hi>
　<hi>廟祀子胥</hi>三真君祠<hi>在軍山三真君相傳為晋浮丘翁及其徒王□郭姒嘗逰此山宋時建祠</hi>
　<hi>祀之</hi>顔魯公祠<hi>在麻姑山祀唐撫州刺史顔真卿宋蔡柟詩太師罵賊眼欲裂由來大剛不護</hi>
　<hi>□堂堂忠義八十年與賊共生寜共滅㤗山可摧地可䧟不可奪者公之莭奸邪盧杞知不知舌砥忠臣</hi>
<pb n="KR2k0008_WYG_053-11a"/>
　<hi>頭上血</hi>四賢祠<hi>在新城縣學宋建以祀郡人李覯王無咎鄧潤甫吕南公</hi>王侍宸祠<lb/>
　<hi>在府城内𤣥妙觀侍宸名文卿嘗遇異人授以道法能召風雷宋徽宗朝號為金門羽客凝神殿侍宸賜</hi>
　<hi>賚一無所受時揚州大旱詔求雨乃仗劔噀水曰借黄河水三尺後数日揚州奏得雨水皆黄濁元時始</hi>
　<hi>建祠至今靈應益著</hi>忠恊廟<hi>在府治東宋時建/以祀唐忠臣張廵</hi>孚祐廟<hi>在府城東八十</hi>
　<hi>里神曰三侯莫知氏名宋國子監簿吳浚記云有㓂廹境忽大風雷晦㝠中見靈旗怒戈賊驚遁咸淳中</hi>
　<hi>賜額</hi>
陵墓李覯墓<hi>在府城北鳯凰山</hi>曽致堯墓<hi>在南豐縣南一十里龍池鄉于易占祔葬</hi>
　曽鞏墓<hi>在南豐縣南一十里</hi>曽肇墓<hi>在南豐縣東/北三十里</hi>聶子述墓<hi>在南</hi>
<pb n="KR2k0008_WYG_053-11b"/>
　<hi>城縣東南</hi>王無咎墓<hi>在南城縣禮教鄉/宋王安石撰墓誌</hi>包恢墓<hi>在南城縣南一十五</hi>
　<hi>里洪源有祠堂</hi>朱彦墓<hi>在南豐縣/南二十里</hi>程鉅夫墓<hi>在南城縣東南</hi>龍母墓<lb/>
　<hi>在南豐縣南八十里宋吕南公記熈寜間農夫游賤妻劉浴於溪遇黄犬廹而有娠産兩鮎魚以大缸貯</hi>
　<hi>之湏㬰雷電晦㝠魚失所在後三日劉亦死葬溪東磯阜之上數日雨溪大漲衆見兩魚循繞墓所疑以</hi>
　<hi>為龍也</hi>朱大中墓<hi>在新城縣/前楹山</hi>何喬新墓<hi>在廣/昌縣</hi>張昇墓<hi>在南</hi>
　<hi>城縣南二十一都</hi>
古蹟舊南豐縣<hi>在廣昌縣東一十五里土屯耆</hi>廢東興縣<hi>在新城縣北三十里東興</hi>
　<hi>鄉石門里</hi>廢永城縣<hi>在新城縣北三里地名城頭二縣俱吳置隋省唐復置尋省</hi>麻姑<lb/>
<pb n="KR2k0008_WYG_053-12a"/>
　仙壇<hi>在麻姑山有唐顔真卿撰記并書碑</hi>師姑壇<hi>在府城東五十里相傳昔有師姑卓錫居</hi>
　<hi>此壇毎出入上下必騎虎人呼為騎虎大師今壇上有像</hi>南城縣社倉<hi>在縣南八十里地名</hi>
　<hi>東平宋紹興中鄉民吳伸與其弟倫發私榖四千斛以應詔因建社倉儲之今遺址及朱文公記尚存</hi>
　熈春園<hi>在府治北宋時郡守遊宴之所</hi>鄧紫陽石槨<hi>紫陽名思瓘臨川人隠麻姑山</hi>
　<hi>唐𤣥宗召為道士名紫陽奄忽而化遣中使送還本鄉葬麻姑山頂及改葬棺中惟見牙簡香爐而已</hi>
　七星杉<hi>在麻姑山殿後嶺上圍二三丈髙切雲漢横列七株故以星名</hi>
名宦南北朝謝靈運<hi>宋臨川内史愽學工詩在郡游放有入華子岡及麻源第三谷詩</hi>
　唐王昕<hi>廣德初為南城縣令去民疾苦嘗建客舘新亭獨孤及作記稱其善政焉</hi>游茂洪<lb/>
<pb n="KR2k0008_WYG_053-12b"/>
　<hi>開元中南豐縣令㤙威並行截溪水為五陂溉田四千餘頃又鑿石渠以溉枯田迄今民祠之</hi>獨孤<lb/>
　及<hi>寳應初為南豆令聞長安失守作詩寄所親藹然忠義之氣為政簡静暇則以琴書自怡</hi>宋慎<lb/>
　釴<hi>康定初知建昌軍治尚大體明而不苛威惠並行民咸戴之</hi>曹觀<hi>皇祐中知建昌軍李覯有</hi>
　<hi>詩送之云要知賢者善居官法自嚴明性自寛</hi>周旻<hi>慶厯初南城主簿取豪猾尤難治者一二人繩</hi>
　<hi>以法餘皆歛迹不敢犯</hi>李秠<hi>兀豐中知南城縣政平訟理吕南公作詩以羙之曰不馳幹𨽻擾租</hi>
　<hi>輸更秉公心憫鹽課</hi>陳繹<hi>元豐中以翰林學士出知建昌軍賔禮郡人吕南公為諸儒倡毎謂人曰</hi>
　<hi>吾不以左官為不可意而榮於獲灌園先生灌園南公號也</hi>蘇緘<hi>知南城縣值嵗凶里中藏粟者</hi>
　<hi>固閉以待價緘籍得其數先發常平穀定中價糶於民掲榜於道曰某家有粟幾何令民用官價糴有勒</hi>
<pb n="KR2k0008_WYG_053-13a"/>
　<hi>不出及出不如數者撻於市以是民無艱食</hi>管師仁<hi>紹聖中知建昌軍有善政力行教化表其</hi>
　<hi>行義人戴其德為立生祠</hi>承敷<hi>紹興中知廣昌縣為政寛和儒而好禮首建學校以興賢才推誠勞</hi>
　<hi>來民樂從之</hi>胡舜舉<hi>紹興中知建昌軍政行俗變既代去民作遺愛亭以頌之</hi>趙公旦<lb/>
　<hi>紹興初知南城縣剛果有為去惡如讐愛民如子創建學校士民為立生祠復立碑頌其德</hi>趙公<lb/>
　輔<hi>知新城縣政尚寛和不用鞭朴推誠勞來民樂從其令</hi>李維芑<hi>紹興中知新城縣以愛民</hi>
　<hi>為本民之利病纎悉洞究省徭役興學校以儒術飾吏事民立生祠祀之</hi>崔與之<hi>知新城縣嵗適</hi>
　<hi>大歉有強發民廩者執其首折手足以徇盗為止勸分有法貧富安之</hi>徐鹿卿<hi>知建昌軍寛賦</hi>
　<hi>歛禁掊克汰賍濫抑強禦恤寡弱黥黠吏訓戍兵剏百丈砦擇兵官城属縣治行大孚田里歌誦</hi>楊<lb/>
<pb n="KR2k0008_WYG_053-13b"/>
　應亷<hi>紹定中知南豐縣時縣遭冦燬民方飢饉而重兵屯戍應亷究心荒政酬應有方軍無擅興而</hi>
　<hi>民不告病</hi>鍾季玉<hi>淳祐中知建昌軍㑹有㫖江西和糴李玉至郡纔半年属嵗旱度其經賦不能</hi>
　<hi>辦請於朝和糴得减三之一</hi>黄侅孫<hi>淳祐中知南豐縣政尚平易毫髪不私有西漢循吏風去</hi>
　<hi>任父老兒童遮道泣别者數千人</hi>饒應孫<hi>景定初知建昌軍嘗脩軍學及龜湖浮橋庶政畢舉</hi>
　<hi>時稱其能</hi>陳處乆<hi>景定中知南豐縣絶私謁著公亷條綱整飭四野肅清人以為可繼黄侅孫曰</hi>
　<hi>黄以寛平陳以嚴明</hi>方演孫<hi>咸淳初知建昌軍以鹽酒息鉄錢代納民稅於街道橋梁無不修葺</hi>
　<hi>而民不告勞政化大行</hi>元趙仁政<hi>至元中建昌總管首興學校振作士習選吏勸農嘗修城</hi>
　<hi>東橋以免病渉民甚便之程鉅夫為記</hi>夏瓊<hi>至元中守建昌府剸繁治劇庭無弊政蒞事嚴明吏</hi>
<pb n="KR2k0008_WYG_053-14a"/>
　<hi>民畏服逺近稱之</hi>胡長孺<hi>元貞初建昌教授攝録事問學宏博為政得體民安其業風俗丕變</hi>
　聶從政<hi>大德中守南豊州其廵行境内必自齎粮清苦而能持乆夙興晏罷修水利盡地力旱饑</hi>
　<hi>有備</hi>本朝林永齡<hi>洪武初知廣昌縣在官清慎蕭然如布衣愛民如子惟恐失所民亦愛之</hi>
　<hi>如父母焉</hi>張文琮<hi>洪武中新城知縣持已亷慎作興學校嵗饑不待請報輙發粟賑之遇旱必盡</hi>
　<hi>誠敬齋戒禱神大雨即應邑人頼之</hi>馮堅<hi>洪武末為南豐縣典史均賦曰稅鋤奸黠民作德政謡歌之</hi>
　<hi>山市晴山鳥鳴商旅行農夫耕老瓦盆中村酒盈呌囂隳突不聞聲尋擢為監察御史</hi>于濳<hi>永樂</hi>
　<hi>初為建昌知府性亷介不避權勢待吏卒甚嚴撫黎庶以㤙不踰年政平訟理百廢具興郡人懐之</hi>潘<lb/>
　同<hi>南豐知縣臨政嚴宻公庭肅静刑清弊革盗賊屏息三載之間家給人足</hi>劉敬<hi>永樂中建昌府</hi>
<pb n="KR2k0008_WYG_053-14b"/>
　<hi>通判以亷勤勵已以誠信待人均差役公賞罰吏民畏服四邑仰戴</hi>廬坦<hi>南城知縣剛果善㫁庶事</hi>
　<hi>畢集時閩盗攻刼鄉村坦率兵勦捕無遺縣境翕然服其㤙威</hi>周思敬<hi>永樂中知南城縣明於吏</hi>
　<hi>事通乎民情故剖决詳允而不為深文繩下縣稱治焉  省志</hi>陳□<hi>宣德初知建昌府時民多鴛鷔</hi>
　<hi>□至治最強者十餘始知畏法復布教條施德意而郡内治荆府内竪蕭韶擅作威福□以聞寘之法於</hi>
　<hi>是官校之屬歛袵畏服四境晏然  省志</hi>衡岳<hi>宣德中以知府謫南豐知縣清操介然不以顛仆易</hi>
　<hi>節存心制行動以古循良為法禄薄不足養常於官舍種蔬以自給省志</hi>楊諠<hi>宣德間知建昌府亷</hi>
　<hi>明公恕史畏民懐至於平役雪寃興學厚俗修廢舉墜政績尤多焉省志</hi>陳員韜<hi>宣德中知新城</hi>
　<hi>縣心存惠愛政宜於民  省志</hi>江浩<hi>正統初知廣昌縣不任刑罰專尚德化清節雅量人莫能及且</hi>
<pb n="KR2k0008_WYG_053-15a"/>
　<hi>維新化理惠養黎元無志不愛戴而稱頌之  省</hi>黎忠<hi>正統中建昌推官閩冦攻䧟隣境忠選驍勇屢</hi>
　<hi>出奇謀以摧賊鋒議者謂非忠則生民罹害不可勝言  省志</hi>楊清<hi>正統末建昌所千户閩寇煽亂</hi>
　<hi>廣昌告急清統兵勦襲瀕行用鳯仙花染足指嘱家人曰他日尋吾屍以此為識後與敵戰死之  省志</hi>
　周禮<hi>景㤗初建昌同知恬静寡慾蒞事公勤撫綏民庶若慈母之於赤子時稱爲君子  省志</hi>詹<lb/>
　靖<hi>景㤗中知廣昌縣存心忠厚處事安詳言論正大衣食詹如  省志</hi>陳陞<hi>景㤗中知南城縣性</hi>
　<hi>介而人不敢干以私家濵于滸治民商遊者必經其門而不敢入其廬竟未能齎一私書以見亦未嘗委</hi>
　<hi>以挾一鄉物至家也志人以是益憚之  省</hi>陳勉<hi>景泰中知南豊縣招逃移䘏窮困鋤豪猾扶良善百</hi>
　<hi>廢具舉政聲大著未三載以憂去民歌之曰大尹志陳政事新抑豪強撫良民男耕女織歌陽春  省</hi>汪<lb/>
<pb n="KR2k0008_WYG_053-15b"/>
　澤<hi>景㤗中知南豐縣忠厚之心施於有政清亷之志守持以臨民卒于官行李蕭然幾不能還  省</hi>王<lb/>
　儀<hi>景泰間以御史謫南豐典史鋤豪強恤困乏拒請托蘇寃滯境内肅然  省志</hi>謝士元<hi>成化</hi>
　<hi>中知建昌府興禮樂清獄訟大新學宫作樂器行射法搆書萬卷貯講堂建祠以祀李覯繼表黄孝子譚</hi>
　<hi>節婦之門為敦化表忠勸諸生生祠之為立碑頌其德  省志</hi>嚴賔<hi>成化中知南城縣愛民甚切而</hi>
　<hi>自奉甚薄人目之曰嚴豆腐  省志</hi>李麟<hi>成化中知建昌性亷介家人無肉食者卒于官倒囊無鮮</hi>
　<hi>綺可殮止遺俸銀半錠僚佐敬服而民至今懐之  省志</hi>謝瑶<hi>成化中南城教諭學術醇正師範端</hi>
　<hi>嚴而啟廸生徒拳拳奨掖今祀于學宫教澤入人之深如此  省志</hi>秦䕫<hi>成化中知建昌府清慎有</hi>
　<hi>爲文章政事見稱於時首建南豊祠堂  省志</hi>袁仕鳯<hi>成化中知廣昌縣亷介風厲擿伏如神鋤</hi>
<pb n="KR2k0008_WYG_053-16a"/>
　<hi>撃豪強姦黨禠魄  省志</hi>胡賛<hi>成化中知建昌府清約如寒士不為赫赫名而事有條理若素定坐</hi>
　<hi>属邑殘於冦謫官得報從容賦詩曰人於方寸求清白官在朝廷任去留識者以是窺其襟度非以得䘮</hi>
　<hi>為意也  省志</hi>段敏<hi>𢎞治初知新城縣亷惠明果察政之疵以為民之病者皆剔而撫摩之凡有興</hi>
　<hi>作民不勞而事集羣情感悦  省志</hi>沈景<hi>𢎞治中建昌同知亷静寡慾才克佐理  省志</hi>王佑<lb/>
　<hi>正德中知廣昌縣閩廣冦至民皆逃散勢絶援孤乃引刀自刲其腹曰有城郭不能死守何以生為左右</hi>
　<hi>驚奪其刀後以援至寇稍退越七日復突入佑倉皇赴敵遂死之  省志</hi>鄧俊<hi>正德間建昌所千户</hi>
　<hi>嘗隄備廣昌有盗至并令夜去浹旬盗逼挾百出卒不屈環女色誘之亦不亂獲全歸焉姚源盗熾俊奮</hi>
　<hi>欲自效凡戰数合皆利盗隂識之百弩惟攻俊馬忽陥淖泥中盗磔殺之當道上其事優給其子  省志</hi>
<pb n="KR2k0008_WYG_053-16b"/>
人物唐危全諷<hi>南城人豪勇任氣乾符末所在寇亂全諷聚衆保鄉里中仁間詔以全諷為撫</hi>
　<hi>州刺史招懐亡叛百廢具興</hi>危伃昌<hi>全諷弟同聚衆保鄉里歷官新撫饒信四州刺史後為陽</hi>
　<hi>氏所敗奔杭州子德昭居家孝友事吳越掌文翰用兵於閩機務悉以委之累遷至丞相德昭厚重多謀</hi>
　<hi>有輔弼才性嗜酒雖沉醉無怠事易姓元氏孫元絳為宋參知政事</hi>宋曽致堯<hi>南豐人五代時</hi>
　<hi>潔身不仕宋太宗時舉進士官至吏部郎中犯顔敢言所著文集百餘卷子易占舉進士知如臯玉山兩</hi>
　<hi>縣嘗著時議三十篇致堯以孫布拜相追封宻國公易占追封魯國公</hi>危拱辰<hi>南城人性純孝</hi>
　<hi>十四五代父為吏題初月詩令尹異之令專儒業淳化間舉進士累官至光禄卿</hi>陳彭年<hi>南城</hi>
　<hi>人博聞強記年十三著皇綱論萬餘言真宗時上表獻箴詳練儀制真宗器重之累官兵部侍郎卒贈右</hi>
<pb n="KR2k0008_WYG_053-17a"/>
　<hi>僕射諡文禧</hi>黄曉<hi>南城人大中祥符間進士流落銓調二十年嘗謂大丈夫立世當自奮㧞豈能</hi>
　<hi>碌碌出人門下通判廬州轉運使陳杲以威懾下吏有訟杲者朝廷遣曉鞠之人皆危曉謂屬部勢不可</hi>
　<hi>問曉治之以理畧不為意識者歎服累官至職方貟外郎</hi>危祐<hi>南城人天禧間舉進士出知邵州使</hi>
　<hi>者按治有所求祐告以民情不從因置笏曰某不敢擾民以固位請遂歸百姓遮道留之尋遷太學博士</hi>
　<hi>以言事詆宰相謫守亷州子固以善詩名</hi>鄧希顔<hi>南豊人咸平間舉進士累官大理司直兼侍御</hi>
　<hi>史以危言讜論為真宗所崇信</hi>江白<hi>南城人父禹錫有節義髙年不仕躬自教授真宗時獻東封詩</hi>
　<hi>十五篇有詔嘉羙賜以粟帛嵗時遣使存問白景德初進士為鄞縣尉父卒罷還負土營葬廬於墓側晝</hi>
　<hi>夜號泣將終制猶然有甘露乏異事聞賜粟帛</hi>過昱<hi>南城人景祐間進士官至都官郎中性至孝母</hi>
<pb n="KR2k0008_WYG_053-17b"/>
　<hi>沒刻木為像事之父沒水漿不入口者累日慕之終身</hi>蔡冠卿<hi>南城人父充天聖間進士累官</hi>
　<hi>羣牧判官冠卿慶厯中進士為原武主簿遷下邽令歷知鄢陵縣所至有惠愛遷大理少卿出知饒州後</hi>
　<hi>以河東饑又敵争地出為晋守民頼以安</hi>李覯<hi>南城人通五經生徒常數百人曽鞏鄧潤甫皆其髙</hi>
　<hi>弟為文章自成一家天下知其名皇祐間范仲淹薦試太學助教後除太學説書既沒潤甫上其退居類</hi>
　<hi>藁皇祐續藁并後集詔官其子參魯</hi>許抗<hi>南城人皇祐間進士嘗知郴州鑿湖千餘頃民頼其利官</hi>
　<hi>至福建轉運使</hi>鄧潤甫<hi>新城人舉進士真宗時知諌院嘗極諌中人將兵及禁民耕墾前代陵寢</hi>
　<hi>累官端明殿學士盛有文名哲宗初進尚書左丞卒諡安惠</hi>王無咎<hi>南城人嘉祐初進士累官</hi>
　<hi>天台令棄官從王安石逰好書力學所在學者師之後安石薦為國子直講命未下而卒有文集行世</hi>
<pb n="KR2k0008_WYG_053-18a"/>
　吕南公<hi>南城人熈寜中一試禮闈不偶退築室灌園益肆力文學絶意進取曽肇稱其讀書為文</hi>
　<hi>不事俗學安貧守道志希古人一時廷議欲命以官未及而卒所著有灌園先生集</hi>曽鞏<hi>致堯孫㓜</hi>
　<hi>警敏數千言一覧輙記嘉祐間舉進士歴知齊襄洪福明亳滄州所至務去民疾苦入為中書舍人文章</hi>
　<hi>與歐陽修齊名世稱南豐先生族兄叔卿舉進士官至著作郎</hi>曽肇<hi>鞏弟自㓜力學為文温潤有法</hi>
　<hi>治平間舉進士歴事三朝更十一州所至有聲入為中書舍人遷翰林學士與兄布同時居翰苑人以爲</hi>
　<hi>榮龜山楊時稱其立朝端嚴有大臣體卒諡文昭</hi>朱軾<hi>南豐人嘗從曽鞏學性寛夷輕財急義悉</hi>
　<hi>以祖業讓弟軫獨取故居曰此先人廬不可失也鄉民熊禧饒革負官逋欲自裁軾傾囊濟之得不死仕</hi>
　<hi>為房州司戸</hi>朱京<hi>軾子博學淹貫登進士甲科為太學録神宗數召見論事擢監察御史弹劾無</hi>
<pb n="KR2k0008_WYG_053-18b"/>
　<hi>所囘奪官至國子司業弟彦累官刑部侍郎褒為屯田貟外郎襄知韶州皆有時名</hi>符授<hi>南豐人元</hi>
　<hi>豆間進士性恬退不事干謁累官中奉大夫卒子行中政和進士歷官知成都府所至有政績所著猥稿</hi>
　<hi>四十卷</hi>曽紆<hi>鞏弟布之子以詞翰名世有志節建炎間嘗力勸湖州郡將梁端㑹起兵勤王後官</hi>
　<hi>至真寳文閣知衢州</hi>曽怘<hi>鞏孫補太學内舍累官通判温州湏次于越建炎中金人䧟越被執怘見</hi>
　<hi>金酋辭氣不屈責以大義金人殺之肇孫悟舉進士為亳州上曹金人破亳州悟被執抗辭慢罵衆刄劘</hi>
　<hi>之</hi>李㳙<hi>南豊人其先居上黨駙馬都尉遵朂曽孫也仕為鄂州崇陽令靖康之難奮然募兵以應</hi>
　<hi>勤王詔至蔡州與金人戰死之髙宗録其忠官其子</hi>蔡延世<hi>南城人靖康中以父武全材舉建炎</hi>
　<hi>中為建昌軍兵馬監押金騎猝至守倅皆遁延世紏集士卒嬰城固守斬其使金人怒挑戰延世擊却之</hi>
<pb n="KR2k0008_WYG_053-19a"/>
　<hi>遂領軍事</hi>李浩<hi>建昌人早有文稱紹興中進士調饒州司户累官直寳文閣知静江府兼廣西安撫</hi>
　<hi>浩質直渾厚立朝忠憤激烈言切時弊人不敢干以私後徙居臨川</hi>張大經<hi>南城人紹興中進士</hi>
　<hi>知龍泉儀真俱有善政孝宗召拜御史嘗論中人不宜薦士以傷士風言皆切直風采振揚官至禮部尚</hi>
　<hi>書諡簡肅</hi>劉虢瑞<hi>南城人紹興中進士學問優贍風義凜然官至刑部侍郎龍圖閣學士</hi>游<lb/>
　少游<hi>南豊人隆興間進士攝永興令郡吏督賦語侵少游少游呪曰剥民之政吾不忍為命杖之又</hi>
　<hi>取宗室武斷者䋲以法豪猾歛迹遷知廬陵縣通判南安軍背有善政官至朝散大夫</hi>何坦<hi>廣昌</hi>
　<hi>人少貧好學淳熈中進士歷官提刑廣東杜絶請托洗寃澤民斷獄得情以亷平為嶺南首稱</hi>曽漸<lb/>
　<hi>南城人紹熈中進士官至工部侍郎立朝有風節卒贈少師諡文荘</hi>聶子述<hi>南城人紹熈中進士</hi>
<pb n="KR2k0008_WYG_053-19b"/>
　<hi>官至吏部侍郎尋以制置使出師西蜀勲名益著已而致政歸適有盗殺郡守朝廷遣将欲屠城子述單</hi>
　<hi>騎至麾下力陳民寃乃止殺其渠魁民頼以安卒諡文定</hi>鄧均<hi>一名埛建昌人嘉定中進士官至吏</hi>
　<hi>部侍郎踐履純粹政事寛平所至以鄧佛稱之卒諡清惠</hi>包恢<hi>南城人世父約叔父遜從朱熹陸九</hi>
　<hi>淵學恢少為諸父門人嘉定中舉進士歷仕郡縣所至破豪猾去姦利政聲赫然官至僉書樞宻院事卒</hi>
　<hi>贈少保諡文肅</hi>趙崇嶓<hi>南豊人嘉定間為石城令時冦賊横虐崇嶓以恩信結將士討除元惡改</hi>
　<hi>淳安縣上䟽極論儲嗣末定及中人專横官至朝散大夫有奏議曰雲藁</hi>陳宗禮<hi>南豐人少貧力</hi>
　<hi>學淳祐中舉進士累官至端明殿學士僉書樞宻院事兼參知政事以直言清節著卒贈旴江郡公諡文</hi>
　<hi>定</hi>陳堯舉<hi>南豐人淳祐中進士官至通判臨江軍嘗承江西運司檄考試廬陵士子㧞擢文天</hi>
<pb n="KR2k0008_WYG_053-20a"/>
　<hi>祥人謂其知人居官甘澹泊無一毫妄取學者尊為鳯岡先生</hi>趙與稙<hi>南豊人㓜敏祐悟工詞章淳</hi>
　<hi>中舉進士知醴陵縣嚴州兵變命往知其州單易車入郡平冦亂擢知臨安府清介簡約臨民平</hi>蕭雷<lb/>
　龍<hi>新城人景定中進士通判衢州權知府事元兵薄縣城于勢不可支將趨入閩為同安武人獲送縣權</hi>
　<hi>劉聖仲素與雷龍有怨殺之後聖仲北來泊舟小孤山有巨艦衝前建大旗書曰蕭知府兵繼見雷龍坐</hi>
　<hi>船上聖仲大呼有頃不見遂驚死</hi>元程鉅夫<hi>南城人元初見知於世祖官至翰林學士承㫖</hi>
　<hi>毎有章䟽言民間利病及請捜訪賢才世祖皆嘉納之卒諡文憲追封楚國公有雪楼文集子大本克承</hi>
　<hi>家學歷官著作郎</hi>黄覺經<hi>南城人五嵗因亂失母稍長誓天誦佛書願求母所在乃渡江渉淮</hi>
　<hi>行乞而往衝風冐雨備歴艱苦凡三十八年至汝州梁縣得之至治中旌表其門</hi>江學庭<hi>南城</hi>
<pb n="KR2k0008_WYG_053-20b"/>
　<hi>人仕至國子祭酒文章事業推重當時後進仰之若山嶽然卒贈莒國公諡文正</hi>髙必逹<hi>建昌</hi>
　<hi>人五嵗時父明大忽棄家逺逰莫知所之必達既長晝夜哀慕乃娶妻以養母而歷徃四方求其父十餘</hi>
　<hi>年始得之黄州全真道院中學道三十年矣必逹叩頭哀號乞歸父不得已乃還家孝養篤至鄉里稱之</hi>
　吳德新<hi>建昌人工醫留京師乆之常往寜夏㑹盗至被執脅使䧏德新厲聲我生為元人死作元</hi>
　<hi>鬼誓不從爾賊賊乃曵之井上陽欲擠之德新偶得寛即自投井中仰罵賊下射矢貫其頂罵益力賊以土</hi>
　<hi>埋井而去</hi>本朝吳毅<hi>南城人性敏學贍學者尊稱為學海先生洪武初徴拜博士典籖預修大</hi>
　<hi>明律令尋致仕歸教授郷里為文古雅不事雕琢有學海集</hi>朱大中<hi>新城人博學能文洪武初</hi>
　<hi>為國子助教侍從講書多所禆益後致仕歸仍給俸尋復徴聘而大中已沒詔賜楮幣以营葬官其一子</hi>
<pb n="KR2k0008_WYG_053-21a"/>
　程新<hi>新城人洪武中由鄉舉歷官勤慎練逹政務累陞兵部侍郎</hi>李永年<hi>南城人性敏學</hi>
　<hi>慱洪武中入郡庠專業春秋永樂初登進士第為庶吉士歷遷吏部貟外郎才能茂著官至山東布政司</hi>
　<hi>叅政</hi>鄭誠<hi>南城人永樂間為國子生選擢吏部司務端慎勤謹歷遷文選貟外郎中掌選精宻宣德</hi>
　<hi>初進陞本部右侍郎儀矩修整奏對明辯事上接下恭而有禮士類咸推重之</hi>饒禮<hi>南城人自㓜敏</hi>
　<hi>學識者知為偉器永樂中為國子生授浙江道監察御史秉道疾邪得風憲体累遷河南左布政使為政</hi>
　<hi>寛恕惠澤及人一方黎庶咸愛戴之</hi>鄧棨<hi>南城人永樂間進士擢監察御史舉清軍伍有能聲特遷</hi>
　<hi>陜西按察使清譽益彰進陞右副都御史扈從北征卒于師詔贈右都御史官其一子</hi>程南雲<lb/>
　<hi>南城人永樂間以能書徴起與修永樂大典授中書舍人累官太常卿尤精篆𨽻為時所尚</hi>甘霖<lb/>
<pb n="KR2k0008_WYG_053-21b"/>
　<hi>南豐人永樂丙戌進士為御史執法不阿有黄主事者鄉人也失律笞殺之不少貸衆愕然曰張鎮周不</hi>
　<hi>過如此才敏甚與李立齊名  省志</hi>趙禮<hi>南豐人永樂壬辰進士嘗校兩浙士極稱姚䕫既而夔魁</hi>
　<hi>南省旋魁天下其明於知人若此歷官提學副使  省志</hi>李立<hi>南豐人永樂乙未進士為監察御史</hi>
　<hi>亷重剛正不輕許予發姦擿伏風紀肅然貪墨者望風避去金壇縣民被誣為叛五里餘亷得其情為平</hi>
　<hi>反之上目為小李而不名仕終按察使  省志</hi>頼巽<hi>廣昌人永樂己未進士為監察御史亷正有威</hi>
　<hi>執法不撓官吏敬憚嘗出使廣東待占城使臣私相語曰此御史嚴肅威斷不可犯累官按察使  省志</hi>
　饒晞<hi>南城人由監生歷官工部時营建北京公務繁劇晞以練歴幹濟事充集署大司馬事得大臣</hi>
　<hi>體九載遷廣西恭議自始至終以亷慎持巳以志剛直臨政及卒衣衾僅以為殮嚢篋蕭然  省</hi>頼瑛<lb/>
<pb n="KR2k0008_WYG_053-22a"/>
　<hi>廣昌人永樂戊戌進士為監察御史剛明直亮遇事敢言激揚善惡允愜輿情憲度肅清獄無寃滯累官</hi>
　<hi>至叅政  省志</hi>何文淵<hi>廣昌人永樂戊戌進士為監察御史考察四川風紀振肅時久旱輙兩人</hi>
　<hi>謂御史雨經貴州楊宣慰謁以銀器文綺笑而却之嘗有以郷誼遣子間道遺金詞曰行必贐禮也且道</hi>
　<hi>逺地僻無知者文淵正色拒之愧而退後名其舘為却金舘進吏部尚書甄别精當嘉猷讜論布滿朝廷</hi>
　<hi>而流被天下真所謂一代之能臣也省志</hi>掲稽<hi>廣昌人永樂辛丑進士居䑓官正色立朝介然有守</hi>
　<hi>出外治亷恕忠勤赫然有聲海南天妃廟靈應使者過必祭焉稽當考察時渡此惟投一詩云秉心玉潔</hi>
　<hi>與氷清黜陟亷貪佐聖明若載苞苴并土物任教沉在此滄溟仕至兵部侍郎省志</hi>饒秉鑑<hi>廣昌</hi>
　<hi>人正統中鄉舉状貌古臞若不勝衣然才氣鋭甚於天下事無不可爲者當官苦心焦思晝夜不息官至</hi>
<pb n="KR2k0008_WYG_053-22b"/>
　<hi>亷州太守及退休尤惓惓於厚俗濟人又倡為義倉修水利所著春秋提要  省志</hi>俞泰<hi>南城人正</hi>
　<hi>統中由監生爲御史激濁揚清有聲于時孜孜以正綱紀去貪□理寃抑是務風紀肅然豪猾不敢肆至</hi>
　<hi>於處巳待人斷獄應事皆敬慎詳宻官至廣西僉事省志</hi>左賛<hi>南城人天順丁丑進士歴吏部郎中</hi>
　<hi>豪邁不覊至其為文謹䋲尺崇禮致讀之温然可愛尤精於𨽻端重奇古得二蔡筆意爲憲宗所稱善官</hi>
　<hi>至右布政使而卒  省志</hi>黎崇<hi>南城人居父䘮哀毁踰禮啜糜飲水三日不進塩菜旦夕哭臨不輟</hi>
　<hi>及葬結廬墓側三年不櫛沐不留意於家事惟以文公家禮自䆒終䘮猶縞衣糲食每遇譚日輙嗚咽流</hi>
　<hi>涕與同邑潘烈新城余永夀皆以孝行重於鄉國  省志</hi>何喬新<hi>景泰甲戌進士歴刑部郎中福</hi>
　<hi>建按察副使河南按察使湖廣布政右副都御史廵撫山西終刑部尚書致仕卒喬新性剛介寡與筮仕</hi>
<pb n="KR2k0008_WYG_053-23a"/>
　<hi>即誓不营私不阿權貴不以愛憎爲賞罰守其誓終身不渝掌刑曹屬吏畏其嚴明拒絶請託或脅以禍</hi>
　<hi>福皆不顧所著有周禮註觧左傳擷英宋元史臆見椒丘集贈太子少傅諡文肅  省志</hi>張昇<hi>南城</hi>
　<hi>人成化己丑状元任翰林修撰歴左春坊左賛善左庶子兼侍講因災異陳言劾奏大學士劉吉詞甚激</hi>
　<hi>直左遷南京工部員外郎後以薦復原秩陞少詹事兼侍講學士尋陞禮部侍郎尚書宦業益懋凡周祀</hi>
　<hi>典擇賢才禁奢靡重名器省供應可身任者次第行志之致仕卒贈太子太傅諡文僖所著有柏崖集  省</hi>
　江澂<hi>南城人成化辛丑進士歴知黟建平寜海三縣所至亷静有聲其行政能以三代井田經界為</hi>
　<hi>重奏行親為履畆定賦湮圯者悉罷其征且致麥秀兩岐之瑞陞松江同知改淮安節愈厲聲愈馳擢四</hi>
　<hi>川僉事清理屯田塩法公私皆便三載墾乞致任  省志</hi>羅玘<hi>南城人少負才氣成化丁未進士選</hi>
<pb n="KR2k0008_WYG_053-23b"/>
　<hi>翰林庻吉士進編修陞侍讀與修大明㑹典進南京太常少卿公直自持人不敢千以私釐正数十年宿</hi>
　<hi>弊遷南京吏部右侍郎正體統慎交接署國子監事以端風化爲本凡陳謨皆大本急務建儲二䟽尤剴</hi>
　<hi>切不畏斧鉞竟謝病歸足不履城府逆濠嘗遣内使餌以金錠織錦覺而逃之深山濠叛時方病亟得知</hi>
　<hi>府曽璵約共討賊書猶毅然力疾荅之遂卒謚文肅賜祭葬䕃叙其子所著有圭峯文集行世省志</hi>夏<lb/>
　泉<hi>南城人任蘇州府通判蒞政亷勤平海冦有功乞休進階奉訓大夫致仕卒郡表其治状列名宦祠</hi>
　<hi>省志</hi>廖秉綏<hi>廣昌人性友愛五世同堂婦入門無敢言分異者衣製無專有随便長短服之羅一</hi>
　<hi>峯倫髙其誼廼造其廬言于有司旌其門曰雍睦復為文以揚之  省志</hi>
列女侯氏<hi>宋南豐人謝泌妻家貧事姑孝謹盗起逺近逃避姑疾篤不能去侯號泣姑側盗逼之侯</hi>
<pb n="KR2k0008_WYG_053-24a"/>
　<hi>寜死不從盗刄之仆溝中賊退漸蘇見一篋在側發之皆金珠族婦以為己物侯悉歸之後夫與姑俱亡</hi>
　<hi>子幼父母欲更嫁之侯不從曰寜忍貧養子雖餓死亦命也</hi>樂氏二女<hi>宋南豐人父以鬻果</hi>
　<hi>爲業紹定初盗入境其父買舟挈家走建昌盗掠其舟将逼二女俱不從一赴水一見殺</hi>危氏<hi>南城</hi>
　<hi>人寗顔孫妻稟性貞潔夫亡時年二十七誓不二志翁姑老而子㓜危氏勤紡績以資養翁姑歿营葬盡</hi>
　<hi>禮守莭四十四年而卒洪武二十四年旌表其門  省志</hi>黄氏<hi>新城人適凃欽登進士任乳源丞覆</hi>
　<hi>舟死黄氏聞訃哀毁骨立誓不改莭教子順登甲申進士官禮部主事姆儀在人間至今言及之  省志</hi>
　劉氏<hi>南城人張孺文妻孺文逝時年二十六婣戚憐其子㓜家貧咸勸改適劉氏以不活為誓朝夕</hi>
　<hi>號泣䘮明守莭三十餘年正統三年旌表其門何文淵詩云海水隂雲日枯桑嵗晚時四序有推遷寸心</hi>
<pb n="KR2k0008_WYG_053-24b"/>
　<hi>無改移  省志</hi>朱氏<hi>南豐人謝勝華妻年二十六而夫卒子㓜家貧躬織絍以養老姑壬辰兵亂歷</hi>
　<hi>艱危不少變姑沒號哭遂䘮志明正統三年旌表其門  省</hi>劉氏<hi>廣昌人陳希妻夫亡劉年二十五甘</hi>
　<hi>貧守志誓不再適有司以其志行卓異奏聞旌表其門  省志</hi>劉氏<hi>廣昌人年十九適張世昌生二</hi>
　<hi>子俱亡世昌病二年不起劉侍湯藥不離左右世昌旌卒劉㧞髪納于棺中誓不改節卒踐其言景泰三年</hi>
　<hi>表其門  省志</hi>聶氏<hi>廣昌人年十六配何本容相守十年生子三女一而容病連月不起聶買藥刲</hi>
　<hi>股救治極力至忘寢食身雖疲而事之尤謹及容卒聶伏尸以哭聲常哽咽聞者悲哀終身無玷足爲鄉</hi>
　<hi>閭之法景泰三年旌表其門  省志</hi>譚氏<hi>南豐人年十九適傳志華閲九月而志華卒居孀守莭事</hi>
　<hi>舅姑益謹父娶繼母捍戾譛逐諸子譚因規諌憾之謀奪其志宻聘鄉人威姓者而譚不覺一日誘之歸</hi>
<pb n="KR2k0008_WYG_053-25a"/>
　<hi>寜見威備粧具請期意必爲已哭謂父曰夫死肉末寒何忍爲禽獸之行乎事亟遂潜匿樓複壁中水漿</hi>
　<hi>不進者累日知府謝士元爲之傳  省志</hi>掲氏<hi>廣昌人髙宏妻宏以較藝卒建昌家僮歸之掲迎于</hi>
　<hi>邑之東門外哭拜畢遂自肩輿襯若男子素歴者然既殯朝夕哀哭屢絶而甦越月餘以鎻鑰納兒䄂中</hi>
　<hi>誘之出户遂自縊死年二十八邑令袁士鳯上其事旌表復其家  省志</hi>李氏<hi>廣昌人何永孚妻嬪</hi>
　<hi>時年十四越二年孚卒何弛容釋粧每欲與俱柩前設一木凳兀坐而哭櫈爲之刓事姑如事母姑病朝</hi>
　<hi>夕祝告請以身代姑病勿興李哭曰吾所以不亟死者爲姑在也姑既逝吾何生爲哀慟嘔血不一月而</hi>
　<hi>死志省</hi>儲氏<hi>南豐人丘宏妻正德間流賊倅至宏方臥病度不能免自赴水死儲随之牽裳而溺</hi>
　<hi>省志</hi>李氏<hi>廣昌人黄某妻正德辛未流賊破縣李出亡于牛鼻嘴賊執欲汚之罵曰我儒家婦不幸</hi>
<pb n="KR2k0008_WYG_053-25b"/>
　<hi>被汝執欲殺即殺豈從汝耶賊復持其子刼之李亦不顧仆地求死賊遂刄之邑令梁榮作詞哀之遣祭</hi>
　<hi>于其墳  省志</hi>掲氏<hi>廣昌人劉敏妻年十六歸敏閱七月敏疾革嘱揭改適掲號泣曰脫有不幸當</hi>
　<hi>相從于地下但念公姑垂老妾誓死無他敏終毁幾滅性舅卒夫之姊文黄文顯規謀鬻産之利百計用</hi>
　<hi>窘圖改其操掲忿詈欲自經操執益勵縣令江上其事詔有司旌其門卒年七十有六  省志</hi>何氏<lb/>
　<hi>廣昌人魏寵妻年二十有五䘮所天居孀守節正德五年流賊猝至家人各奔竄何不知所從乃携㓜孩</hi>
　<hi>走伊母家途遇賊掠之行何義不受汚大慟賊奪子而刄之何遂投水死明旦見其屍若生  省志</hi>
仙釋麻姑<hi>王方平之妹修道得仙嘗與方平降吳門蔡經家麻姑手爪似鳥蔡經見之心中念背癢</hi>
　<hi>時好以此爪爬之方平即知乃鞭經曰麻姑神人也何敢如是宴畢命駕昇天而去後居建昌山中因號</hi>
<pb n="KR2k0008_WYG_053-26a"/>
　<hi>麻姑山唐開元中立廟壇側累封虛寂冲應真人</hi>饒廷直<hi>唐南城人第進士嘗過武昌游黄鶴</hi>
　<hi>楼忽遇異人授以祕訣自是不邇妻妾修然端居後為鄧州通判卒其柩還鄉舁者覺甚輕盖尸觧云</hi>景<lb/>
　祥禪師<hi>南城人少警敏削髮叅禮名師受戒後進明湘真如法席心法益明四方迎請之書踵至</hi>
　<hi>俱辭之㑹泐潭鍾陵帥必欲得之使者三往返不得已乃行宋宣和中浩然歸老秀峯之下未幾爲范丞相</hi>
　<hi>奏居浮山久之跏趺而逝</hi>行保<hi>南城人㓜慕禪教入慈真院為僧戒行老成言訥心明洪武中住持</hi>
　<hi>演法寺又住持天寜寺大振宗風叢林歸之後舉天下髙僧十一人行保與焉永樂初無疾端坐而逝</hi>
　<lb/>
　<lb/>
<pb n="KR2k0008_WYG_053-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷六十五</head> <lb/>
    <p>
<pb n="KR2k0008_WYG_065-1a"/>
欽定四庫全書<lb/>
　明一統志卷六十五<lb/>
　　　　　　　　　　　　明　李賢等　撰<lb/>
　　辰州府<hi>東至常徳府桃源縣界一百四十里南至寳慶府新化縣界三百二十里西至</hi>
　　　<hi>貴州鎮逺府界六百五十里北至永順宣慰司界九十里自府治至南京三千五百里至</hi>
　　　<hi>京師七千里□</hi>
　　　<hi>糧五萬一千三百石□</hi>
建置沿革禹貢荆州之域天文翼軫分野夲古蠻夷之<lb/>
<pb n="KR2k0008_WYG_065-1b"/>
　地春秋屬楚秦属黔中郡漢為長沙武陵二郡地属<lb/>
　荆州東漢仍舊三國時或属呉或属蜀漢晉東齊並<lb/>
　為武陵郡地陳分置沅陵郡治沅陵郡縣隋開皇中<lb/>
　廢置辰州大業初復為沅陵郡唐初復為辰州尋置<lb/>
　都督府天寳初改為盧溪郡乾元初復為辰州属江<lb/>
　南道宋属荆湖北路元陞為辰州路夲朝改為辰州<lb/>
　府領州一縣六<lb/>
　沅陵縣<hi>附郭夲秦黔中郡地漢為長沙國下雋縣地後置沅陵縣属武陵郡晉因之陳為沅陵郡</hi>
<pb n="KR2k0008_WYG_065-2a"/>
　<hi>治隋辰州治此唐宋元仍舊夲朝因之編戸五十八里</hi>盧溪縣<hi>在府城西六十里夲漢晉沅陵</hi>
　<hi>縣地梁置盧州隋末為蕭銑所據唐武徳中置盧溪縣属辰州宋元仍舊夲朝因之編户一十二里</hi>辰<lb/>
　溪縣<hi>在府城西南一百二十里夲漢武陵郡辰陽縣梁析置建昌縣陳省入辰陽隋改辰陽曰辰溪</hi>
　<hi>屬夀州大業初州廢以縣属辰州唐宋元仍舊夲朝因之編戸八里</hi>漵浦縣<hi>在府城南二百七十</hi>
　<hi>里夲漢武陵郡義陵縣地隋為辰溪縣地属沅陵郡唐初析辰溪置漵浦縣属辰州宋元仍舊夲朝因之</hi>
　<hi>編户三十四里</hi>沅州<hi>在府城西二百七十里秦為黔中郡地漢属武陵郡晉宋齊梁皆因之陳為沅</hi>
　<hi>陵郡地隋属辰州唐置巫州尋改沅州又改為潭陽郡後改為敘州宋復為沅州治盧陽縣元初置沅州</hi>
　<hi>路又䧏為州𨽻辰州路夲朝初改為沅州府尋復為州省盧陽縣入焉編户二十七里領縣二</hi>黔陽<lb/>
<pb n="KR2k0008_WYG_065-2b"/>
　縣<hi>在州城東南八十里夲漢鐔城縣地属武陵郡梁置龍檦縣隋属辰州唐析置朗溪縣属敘州後廢</hi>
　<hi>宋為黔江城元豊中陞為黔陽縣属沅州元仍舊夲朝因之編戸一十二里</hi>麻陽縣<hi>在州城北</hi>
　<hi>一百三十里夲隋沅陵辰溪二縣地唐初置麻陽縣属辰州又析置龍門縣尋省宋析置招諭縣熈寕間</hi>
　<hi>以招諭省入麻陽𨽻沅州元仍舊夲朝因之編户七里</hi>
郡名沅陵<hi>陳名</hi>盧溪<hi>唐/名</hi>酉陽<hi>圖經以在酉水之陽而名</hi>
形勝内控諸蠻咽喉外為武陵障蔽<hi>風土記</hi>重岡複嶺截<lb/>
　然險峻<hi>同上</hi>溪山阻絶非人跡所履<hi>元和志</hi>地連溪峒控<lb/>
　邉面甚廣<hi>宋志</hi>險要固塞之地<hi>郡志環山聳翠帶水縈㢠廻鄂西南險要固塞之</hi>
<pb n="KR2k0008_WYG_065-3a"/>
　<hi>地也</hi>
風俗巴渝同俗<hi>隋地理志嗜好居處頗與巴渝同俗</hi>信巫鬼重滛祀<hi>風土記砦</hi>
　<hi>窳偷生而無積聚信巫鬼重淫祀少闘訟寡盗賊</hi>山谷間頗雜猺俗<hi>郡邑志居城市</hi>
　<hi>者衣服言語皆華人而山谷間頗雜以猺俗</hi>刀畊火種<hi>圖經州介山谿俗雜蠻獠以刀耕火</hi>
　<hi>種為業</hi>
山川怡容山<hi>在府城沅陵縣治東南</hi>大酉山<hi>在府城西北四十里道書為第二十六大</hi>
　<hi>酉華妙洞天上有龍湫甚靈禱雨即應山之巔有善卷墓</hi>小酉山<hi>在府城西北五十里山下有石</hi>
　<hi>穴其中舊有書千卷相傳昔人避秦隠學於此梁湘東王繹賦云訪酉陽之逸興謂此</hi>壷頭山<lb/>
<pb n="KR2k0008_WYG_065-3b"/>
　<hi>在府城東一百三十里以山頭與東海方壷相似故名漢建武問武陵蠻叛遣馬援等征之進營壷頭㑹</hi>
　<hi>暑甚士卒多疫死援穿山為室以避炎氣今山邉有石穴即援所居室也</hi>明月山<hi>在府城東二百</hi>
　<hi>三十里山下有明月池</hi>三峿山<hi>在府城東二百四/十里辰水出焉</hi>連竭提山<hi>在盧</hi>
　<hi>溪縣南四十里</hi>居住山<hi>在盧溪縣/西八十里</hi>無時山<hi>在盧溪縣西一百四十里山多茶樹</hi>
　<hi>鄊俗當吉慶之時親族聚㑹歌舞於此</hi>思門山<hi>在盧溪縣西/一百五十里</hi>武山<hi>在盧溪縣</hi>
　<hi>西一百八十里後漢書南蠻傳昔高辛氏有犬戎之患乃募有能得犬戎呉将軍頭者賜金千鎰邑萬家</hi>
　<hi>又妻以少女時帝有畜狗其毛五彩名曰槃瓠遂入山御人首赴闕下果呉将軍頭也帝大喜槃瓠畜類</hi>
　<hi>不可妻且不可封欲他報之女聞以為信不可失因請行帝不得巳從之槃瓠得女負入南山石室中踰</hi>
<pb n="KR2k0008_WYG_065-4a"/>
　<hi>三年生六男六女槃瓠死男女自相配偶其母後歸以狀白帝使迎置諸子衣裳斕斑言語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>好居山</hi>
　<hi>壑帝順其意其後滋蔓今長沙武陵蠻是也山有石室遥見一石似狗形槃瓠像也土俗至今不食犬肉</hi>
　<hi>有槃瓠廟</hi>時住山<hi>在辰溪縣東三里蜀/漢諸葛亮行師駐此</hi>熊頭山<hi>在辰溪縣北二十里</hi>
　<hi>以形似名</hi>五城山<hi>在辰溪縣東南三百六十里楚威王使将軍荘蹻定黔中因山造城</hi>大溆<lb/>
　山<hi>在溆浦縣西三十里過西二十里又有溆溪山</hi>嵯峨山<hi>在溆浦縣西北六十里又名磨嵯山</hi>
　明山<hi>在沅州城北二十里周廻二百餘里為州之主山岡巒重複環抱州城浮嵐積翠望如圖畫宋</hi>
　<hi>熈寕中封其神為順應侯</hi>花山<hi>在沅州城東北三十里石色青赤相映如繡又謂之繡崖</hi>瀑布<lb/>
　山<hi>在沅州城東南五十里上有飛泉埀如疋布</hi>雙髻山<hi>在沅州府西南五十里古鎮江寨二</hi>
<pb n="KR2k0008_WYG_065-4b"/>
　<hi>峯並聳如髻</hi>保牢山<hi>在沅州城東一百里昔人/保聚其中以其牢險因名</hi>高明山<hi>在沅</hi>
　<hi>州城東一百三十里高峻為諸山之冠又漵浦縣東南四十里亦有高明山山上有洞</hi>鷄翁山<lb/>
　<hi>在黔陽縣北四十里山形如鷄</hi>七寳山<hi>在黔陽縣南一百里産楠木及七里香花</hi>羅公山<lb/>
　<hi>在黔陽縣東南一百六十里周廻五百里四面險絶山有鵂鶹鳴即雨至昔有羅姓者隠此山有道術民</hi>
　<hi>祈請輙驗今謂之羅公王即此神也絶頂有池廣數十里夜隂霾或有物如明月游水上南有砂溪與武</hi>
　<hi>陽江合北流分為兩溪宋熈寕間土豪舒光民等起寨於此為猺人所破人以為神助山西北有地平廣</hi>
　<hi>數百畆嵗大旱此䖏獨稔號曰熟平</hi>青紅山<hi>在麻陽縣治東南一十里巖嶺幽竒花竹掩映青紅</hi>
　<hi>如畫</hi>
                    <graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>迷山<hi>在府陽縣西二十里/相傳昔有<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>出其上</hi>西晃山<hi>在麻陽縣南五十里峯巒</hi>
<pb n="KR2k0008_WYG_065-5a"/>
　<hi>秀拔儒學縣治皆面之為邑之鎮山</hi>齊天山<hi>在麻陽縣東南五十里峯巒髙出雲表天睛則秀色</hi>
　<hi>愈盛故又名霽添山</hi>石梯山<hi>在麻陽縣西一百/一十里石磴如梯</hi>苞茅山<hi>在麻陽縣東一</hi>
　<hi>百四十里上有三脊茅可以縮酒寰宇記即楚入貢之茅</hi>瞿仙峯<hi>在辰溪縣東北相傳瞿童于此</hi>
　<hi>脩道因名</hi>金斗崖<hi>在黔陽縣西南一十/里崖面有黄石如斗</hi>雙石崖<hi>在黔陽縣南九十里</hi>
　<hi>有二石對立又名屏風崖三面如一傳言石根隨水高下土人神之舟楫莫敢忤犯夲朝景㤗間苖㓂弗</hi>
　<hi>靖人皆避其上因築寨置戍名為安江雙崖城</hi>辛女崖<hi>在府城西九十里大江之左右壁高峻上</hi>
　<hi>有石屹立如人相傳高辛氏女于此化為石崖下有廟每嵗端午土人致祭</hi>黒巗洞<hi>在漵浦縣</hi>
　<hi>東一十里其中黒闇如漆</hi>紅旗洞<hi>在漵浦縣東二十里五代馬希範遣兵收武陵諸蠻至此見洞</hi>
<pb n="KR2k0008_WYG_065-5b"/>
　<hi>中紅旗隠隠遂屯兵于上今蘆菔葱薤野生人呼為馬王菜山高脊平可屯數萬人石壁間有義蓮塘孝</hi>
　<hi>感橋刻字</hi>楠木洞<hi>在漵浦縣北二十里石壁峭立梯竹以登劃見天碧可納日月光景行禾半有</hi>
　<hi>漲水盖龍池云洞中多怪石楠木羅洞門故名下瞰流水名無盡溪</hi>明月洞<hi>在漵浦縣東六十里</hi>
　<hi>洞在巖上穴水一泓其状如月</hi>酉水<hi>在府城西北五里一名酉溪源出酉陽東入沅水</hi>辰水<lb/>
　<hi>在府城東一名辰溪源發三峿山南流入沅水</hi>沅水<hi>在府城西南五里源出四川播州經沅州入常</hi>
　<hi>徳府界唐王昌齡詩沅江流水到辰陽</hi>㵲水<hi>在沅州城西一名㵲溪輿地紀勝巫無潕舞㵲一水</hi>
　<hi>五名聲之變耳㵲水上自鎮逺下流入沅水</hi>漵水<hi>在漵浦縣西三十里一名敘溪又名敘川楚詞</hi>
　<hi>所謂人漵浦余邅㢠廻弓迷不知吾之所如即此水下流入沅水</hi>藍溪<hi>在府城/南七里</hi>荔溪<hi>在府</hi>
<pb n="KR2k0008_WYG_065-6a"/>
　<hi>城西南四十里</hi>小船溪<hi>在盧溪縣治後又有/古廸溪在縣治之西</hi>五溪<hi>在盧溪縣西武山酈</hi>
　<hi>道元水經武陵有五溪謂雄溪<graphic n="KR1712" url="https://raw.githubusercontent.com/kanripo/KR-Gaiji/master/images/KR1712.png" mimeType="image/png"/>溪酉溪潕溪辰溪皆蠻夷子孫所居唐杜甫詩五溪衣服共雲山</hi>仲<lb/>
　溪<hi>在盧溪縣東三十里</hi>潭溪<hi>在盧溪縣/西五十里</hi>土橋溪<hi>在盧溪縣南六十里</hi>武溪<lb/>
　<hi>在盧溪縣西一百三十里漢馬援歌滔滔武溪一何深鳥飛不渡獸不能臨嗟哉武溪多毒滛</hi>盧溪<lb/>
　<hi>在盧溪縣西二百五十里</hi>洞水溪<hi>在辰溪縣西/一十五里</hi>桑溪<hi>在辰溪縣東二十里</hi>楊<lb/>
　溪<hi>在沅州城南一十里源出三遶坡流至不動柱村入㵲水</hi>稔禾溪<hi>在黔陽縣東南一百里源</hi>
　<hi>出羅公山西北流入沅水</hi>洪江溪<hi>在黔陽縣東一百六/十里東北流入沅水</hi>西溪<hi>在麻陽縣</hi>
　<hi>東北四十里源出古富州東北流入辰水</hi>河溪澗<hi>在盧溪縣/南九十里</hi>龍門澗<hi>在辰溪縣</hi>
<pb n="KR2k0008_WYG_065-6b"/>
　<hi>西一百里</hi>高明澗<hi>在漵浦縣/南五十里</hi>雪騰湫<hi>在黔陽縣東安江寨嵗旱祈之常有雲雨</hi>
　<hi>之應</hi>米倉灘<hi>在漵浦縣西/四十五里</hi>温溪崖井<hi>在盧溪縣西七十里□家坡</hi>瞿<lb/>
　童井<hi>在辰溪縣南六十里瞿家寨井深數百仞瞿童投之因名</hi>龍池井<hi>在漵浦縣西一十里</hi>
　<hi>水深莫測</hi>龍井<hi>在沅州城外泉味/甘美煮茗尤佳</hi>北山泉<hi>在府/城北</hi>南木泉<hi>在漵</hi>
　<hi>浦縣北二十里其源不竭禱雨輙應</hi>
土産麩金<hi>沅州及沅陵辰溪漵浦黔陽四縣出</hi>水銀<hi>沅陵盧溪/二縣出</hi>銅<hi>辰溪縣出</hi>鐡<lb/>
　<hi>盧溪辰溪漵浦三縣出</hi>丹砂<hi>沅州及沅陵麻陽三縣出砂之品甚多出老鵶井者為上其大如栗</hi>
　<hi>有芙蓉箭簇光色明徹者又為鵶井之最</hi>石青<hi>沅陵辰溪麻/陽三縣出</hi>石碌<hi>沅陵盧溪辰溪</hi>
<pb n="KR2k0008_WYG_065-7a"/>
　<hi>麻陽四縣出</hi>
公署辰州衛<hi>在府治東夲朝以元萬户府建</hi>沅州衛<hi>在沅州城内東北夲朝呉元年建</hi>
　平溪衛<hi>在沅州城西南一百六十里洪武二十二年建</hi>鎮溪軍民千戸所<hi>在盧</hi>
　<hi>溪縣西二百三十里宋於此置寨夲朝洪武二十八年建所以鎮崇山沿埸高岩等䖏分蠻長石荅冲等</hi>
　<hi>百四十二寨𨽻辰州衛</hi>
學校辰州府學<hi>在府治東南宋為州學紹興初遷安南門東隅尋遷舊址夲朝洪武中改為府</hi>
　<hi>學徙於北</hi>沅州學<hi>在州城内東南隅宋/大觀間建夲朝重建</hi>沅陵縣學<hi>在縣治東北元</hi>
　<hi>舊學在縣城西夲朝洪武五年徙建於北</hi>盧溪縣學<hi>在縣治西元建夲朝洪武初重建</hi>辰<lb/>
<pb n="KR2k0008_WYG_065-7b"/>
　溪縣學<hi>在縣治南夲朝因元舊址重建</hi>漵浦縣學<hi>在縣治東宋建元燬夲朝洪武初重</hi>
　<hi>建</hi>黔陽縣學<hi>舊在縣東門外/景泰初徙城内</hi>麻陽縣學<hi>在縣治西南夲朝因舊重</hi>
　<hi>建</hi>
書院陽明書院<hi>在府東王守仁謫貴州講學于此鄒守益羅洪先記</hi>
宫室共辰樓<hi>在府城内東隅</hi>崇文閣<hi>在府學/元建</hi>尊美堂<hi>在元廉訪司治</hi>折<lb/>
　衝堂<hi>在元萬户府治</hi>學愛堂<hi>在沅陵縣三堂俱/元亷訪張繼建</hi>企仰亭<hi>在府城外</hi>
　<hi>新息廟前</hi>
關梁奨州寨<hi>在沅州城西一百里夲唐舞州後改曰奨州宋廢為寨</hi>托口寨<hi>在黔陽九</hi>
<pb n="KR2k0008_WYG_065-8a"/>
　<hi>衙諸蠻之衝</hi>洪江寨<hi>在黔陽縣/東洪江溪</hi>竹灘鋪<hi>在黔陽縣西北二十里以控扼要路</hi>
　銅安鋪<hi>在黔陽縣東北二百五十里</hi>茭托鋪<hi>在黔陽縣東一百六十里自安江寨至茭</hi>
　<hi>托鋪皆溪洞猺賊出入要道宋時特置寨鋪以控扼之</hi>永安橋<hi>在府城外江南</hi>通和橋<lb/>
　<hi>在府城西</hi>盈口橋<hi>在沅州/城東北</hi>雲洞橋<hi>在漵浦縣治東下有石巖常生雲霧</hi>燈籠<lb/>
　橋<hi>在黔陽縣治南</hi>
寺觀安褔寺<hi>在府城西唐高宗時名景星尋改今額</hi>普明寺<hi>在黔陽縣治東有唐明皇</hi>
　<hi>像舊傳當時賜敘州者</hi>報恩寺<hi>有二一在府城東/一在麻陽縣治南</hi>浦峯寺<hi>在府城東</hi>
　<hi>二百四十里宋建舊名三晤夲朝洪武中重脩改今額</hi>觀音寺<hi>在盧溪縣治西</hi>普化寺<lb/>
<pb n="KR2k0008_WYG_065-8b"/>
　<hi>在漵浦縣治東</hi>廣恩寺<hi>在辰溪/縣治西</hi>慧慶寺<hi>在沅州/城東</hi>同天寺<hi>在麻陽縣</hi>
　<hi>西南以上五寺俱宋建</hi>𤣥玅觀<hi>在府城東隅宋建舊名天慶夲朝重脩改今名</hi>龍興觀<lb/>
　<hi>在辰溪縣西南十五里龜山下宋祥符初封善卷先生墓禁樵採立祠堂道院于此後改今名</hi>景星<lb/>
　觀<hi>在漵浦縣治東</hi>𤣥靈觀<hi>在黔陽縣治北/二觀俱宋建</hi>玉華觀<hi>在麻陽縣治東南洪</hi>
　<hi>武中建</hi>
祠廟昭靈祠<hi>在沅州東南一十里楊溪口祀楚三閭大夫屈原宋嘉定中賜額</hi>新息侯<lb/>
　廟<hi>廟有三一在府城外江南五代時馬氏建一在漵浦縣西二里一在麻陽縣治東俱元建祀漢馬援</hi>
　張飛廟<hi>在沅州城南五十里飛蜀漢将也有司春秋致祭</hi>䕶國夫人廟<hi>在府城東</hi>
<pb n="KR2k0008_WYG_065-9a"/>
　<hi>夫人姓瞿氏郡人以其昇仙立祠祀之宋賜額</hi>英顯廟<hi>在沅州城東四十里唐時土人有林公者</hi>
　<hi>任刺史宋封䕶國侯賜廟額英顯夲朝有司春秋致祭</hi>昭烈廟<hi>在黔陽縣東神乃五代時滑臺</hi>
　<hi>張氏宋時賊潘宗巖攻城望見軍馬出城皆鬼狀遂駭散後黄安俊曹成來攻城不失守皆神之力詔封</hi>
　<hi>為王廟號昭烈</hi>顯應廟<hi>在沅州城西北六里祀明山之神宋章惇以兵事禱之得吉卜既而蠻人</hi>
　<hi>田元猛果䧏因奏封順應侯賜廟額有司春秋致祭</hi>忠賢祠<hi>在盧溪縣治内宋建祀郡守張建侯</hi>
　<hi>汪長源盧陽令王憲之</hi>向真廟<hi>在黔陽縣東一百五十里</hi>
陵墓善卷先生墓<hi>在大酉山巔先生姓名未詳或云舜時人宋真宗東封辰州通判歐陽陟</hi>
　<hi>言先生有功於民詔封瑩立祠賜號高蹈</hi>楊荗墓<hi>在沅州東七里茂沅州總管  勅塟</hi>
<pb n="KR2k0008_WYG_065-9b"/>
古蹟酉陽城<hi>在府城西漢武陵郡有酉陽縣晉因之此城是也</hi>劉尚城<hi>在府城西南一</hi>
　<hi>百二十里今城雖廢亦足控扼諸蠻</hi>黔陽城<hi>在府城東晉武帝置黔陽縣屬武陵郡即此地</hi>㑹<lb/>
　溪城<hi>在府城西一百二十里唐天授中析辰州大鄊縣置溪州宋熈寕中築城改為㑹溪城属辰州</hi>
　龍檦城<hi>在沅州城南五十里梁置縣隋属辰州唐曰龍檦為叙州治唐王昌齡左遷縣尉李白寄</hi>
　<hi>詩有云聞道龍檦過五溪</hi>渭溪城<hi>在沅州城西南一百八十里唐析夜郎縣置此縣属奨州州治</hi>
　<hi>峨山縣即夜郎也</hi>郎溪城<hi>在黔陽縣夲漢鐔城縣晉安帝省唐貞觀中析龍檦縣置於郎溪之</hi>
　<hi>側</hi>峨溪城<hi>在沅州境冝/洽二州之間</hi>靈州城　巫陽城<hi>俱在辰溪縣治北</hi>
　盧陽城<hi>在麻陽縣西三十里唐垂拱中置錦州治盧陽縣宋廢為錦州寨</hi>黄陵城<hi>在麻</hi>
<pb n="KR2k0008_WYG_065-10a"/>
　<hi>陽縣西五十里</hi>廢龍門縣<hi>在麻陽縣西三十里唐垂拱中置龍門縣属辰州尋省</hi>廢盧<lb/>
　陽縣<hi>在沅州城東北宋析唐叙州潭陽縣地置此縣為沅州治夲朝併入沅州</hi>白霧驛<hi>在漵</hi>
　<hi>浦縣宋陶弼詩一曲青溪一曲山鳥飛魚躍白雲間溪山豈要行人到自是行人到此間又云草市人朝</hi>
　<hi>醉畬田火夜明隴江入地㵼棧道出雲行</hi>狤狑犵獠不狼聚<hi>在府城西酉山口其名皆</hi>
　<hi>犬属盖槃瓠子孫也</hi>銅柱<hi>在府城西北一百一十里㑹溪城對江五代晉時溪州刺史彭士愁納土</hi>
　<hi>求盟楚王馬希範立銅柱為界學士李臯為銘有云五溪之險不足恃我旅争登若平地五溪之衆不足</hi>
　<hi>平我師輕躡如春氷溪人畏威仍感惠納質□明求立誓</hi>
名宦漢宋均<hi>辰陽長其俗少學者而信巫鬼均為立學校禁絶滛祀人皆安之</hi>唐王昌<lb/>
<pb n="KR2k0008_WYG_065-10b"/>
　齡<hi>自江寕縣丞貶龍檦尉有詩云昨從金陵邑逺謫沅溪濵在任多賦詠</hi>王翃<hi>天寳中辰州刺</hi>
　<hi>史才兼文武與討襄州康楚元有功</hi>温造<hi>大厯中辰州/刺史有治聲</hi>宋曹克明<hi>知辰州有</hi>
　<hi>治状潕水蠻叛徒宜融廵檢使蠻酋獻藥一器曰中藥箭者以是觧之克明知其詐令先試取藥箭刺酋</hi>
　<hi>股而飲以藥即死羣蠻慙懼而去</hi>謝麟<hi>知辰州猺賊犯辰溪麟且捕且招一方以寕</hi>吴審<lb/>
　禮<hi>哲宗時知辰州猺人數為㓂審禮到州即觧甲撤備一以誠信結之猺人感悦一境晏然比審禮去</hi>
　<hi>猺復來冦詔令復任在辰十年境無一塵之警</hi>張建侯<hi>為辰州守政和間黄安俊叛圍鎮江寨建</hi>
　<hi>侯與盧陽令王憲之率兵救之衆潰俱被執賊廹使諭寨中人出䧏建侯詒諾至寨下大呼曰為人當識</hi>
　<hi>順逆我萬無求全汝等堅守勿懷貳心賊怒俱害之郡人哀其忠立祠祀焉</hi>汪若海<hi>通判辰州</hi>
<pb n="KR2k0008_WYG_065-11a"/>
　<hi>嘗上言天下者常山蛇勢也秦蜀為首東南為尾中原為脊将圖恢復必在川陜朝廷用其言乃命張浚</hi>
　<hi>宣撫川陜</hi>汪長源<hi>知沅州増浚城池軍需悉備時巨冦曹成來攻沅長源多方禦之成遂遁去民</hi>
　<hi>懷其惠祀于忠賢祠</hi>邵隆<hi>紹興中先知啇州以州與金人怏怏不巳忤秦檜俾知辰州雖䧏為小郡</hi>
　<hi>而諭事無隠守正自若</hi>張綸<hi>知辰州沅洞蠻㓂邉聞綸治郡有聲遁去綸撫諭酋長俾脩貢與之</hi>
　<hi>盟刻石境上</hi>張忠恕<hi>通判沅州能撥煩剸/劇拳拳以体國為心</hi>楊抗<hi>通判辰州蠻㓂剽掠</hi>
　<hi>辰境抗置立火樓伺其出入則鳴皷為號遠近相投蠻㓂震駭遂屏跡</hi>徐霖<hi>沅州教授時相史嵩</hi>
　<hi>之挾邉功要君植黨顓國霖上䟽歴言其姦深之状䟽奏見者吐舌未幾嵩之果被黜去理宗嘉其忠</hi>
　元郭昂<hi>沅州安撫司同知招䧏溪洞八十餘柵遂徇沅州西南界復新化安仁二縣擒劇賊張虎</hi>
<pb n="KR2k0008_WYG_065-11b"/>
　<hi>縱之曰汝非吾敵願䧏即來不然吾復擒汝不難也明日虎䧏并其衆三千悉歸民籍</hi>夲朝詹<lb/>
　彦中<hi>洪武初以叅軍鎮守辰州創立衛所増浚城池軍政嚴肅民頼以寕去後人立懷徳碑</hi>傅<lb/>
　禮<hi>洪武間為黔陽縣典史勤政恤民永樂初徴拜廣西道監察御史邑人自今徳之</hi>劉叔毖<lb/>
　<hi>洪武末沅陵知縣在任清廉自持公正䖏事民皆樂業永樂中以薦陞工曹員外郎入翰林脩書邑人不</hi>
　<hi>釋率衆詣闕奏保未允懇情復奏於是除辰州府同知叔毖益盡心民事蠻獠信服一郡大治</hi>張鼎<lb/>
　新<hi>永樂中知沅陵縣為政寛猛適宜撫字疲癃勸課農桑深得民心秩滿保留復任在任三十三年卒</hi>
　<hi>于官百姓哀之如䘮考妣  省志</hi>傅翔<hi>宣徳中沅陵主簿持守清介勤于吏事門無私謁秩滿民</hi>
　<hi>涕泣懇留當道亦雅重之正統間擢知零陵剛方敏逹持廉秉公始終如一  省志</hi>呉廸<hi>正統初知</hi>
<pb n="KR2k0008_WYG_065-12a"/>
　<hi>漵浦縣政令嚴肅恩惠並行脩築坡堰至今民頼其澤以疾卒于官百姓無不感泣者  省志</hi>葛詡<lb/>
　<hi>正統中沅州學訓導嚴重寡言學問醖籍秩滿拜監察御史陞湖廣按察司僉事有廉幹勤能之譽  省</hi>
　<hi>志</hi>席貴<hi>正統中同知沅州居官九載廉而不苛寛而有制民不忍犯吏不敢欺歴陞成都府知府</hi>
　<hi>省志</hi>古初<hi>正統間主麻陽簿勤勞清慎甚得民心清水苖叛捍禦死難城保無虞立祠崇祀  省志</hi>
　王矩<hi>景泰中知辰州府剛方正直盡心民事而尤拳拳學校病間有私饋以金者矩曰吾年生無私</hi>
　<hi>今不能慎厥脩豈全歸乎却之堅比卒囊槖惟書籍數卷而巳士民至今稱頌之  省志</hi>虞球<hi>𢎞治</hi>
　<hi>間辰州通判先是郡糧羡余主者咸以為巳利球至一無所取不妄笞一人而公事亦辨過辰溪見高田</hi>
　<hi>水涸禾苖易稿親詣田間相視水道令民開鑿陂塘瀦水民受其利  省志</hi>戴敏<hi>正徳初知辰州</hi>
<pb n="KR2k0008_WYG_065-12b"/>
　<hi>府凝重端正作興士類撤淫祠建書院文章政事一時首稱  省志</hi>鄧竒<hi>正徳初同知辰州府剛果</hi>
　<hi>明决吏不敢欺時武族横暴害人竒寘之法餘皆歛跡郡中蕭然  省志</hi>楊紳<hi>正徳間任漵浦知縣</hi>
　<hi>遇訟立㫁皆中情理嘗五日一視學課試諸生由是咿唔滿城無間寒暑卒之日無以為殮邑人哀之</hi>
　<hi>省志</hi>
流寓叚成式<hi>唐臨淄人文昌之子也愽學強記素有文名嘗宦游至辰著酉陽雜俎書數十篇</hi>
　王趯<hi>宋知全州叅政李光以忤秦檜被謫過全趯饋之檜聞之怒甚下廷尉誣趯與光謀叛貶辰州</hi>
　<hi>檜死得還</hi>王廷珪<hi>宋吉州安褔人其郡人胡詮以排和議謫過海廷珪送以詩曰癡兒不了公家</hi>
　<hi>事男子要為天下竒秦檜怒流辰州武将馬羽攝郡事待之甚厚廷珪謝曰某罪人也將累公羽曰由公</hi>
<pb n="KR2k0008_WYG_065-13a"/>
　<hi>獲譴其榮多矣更遣子受業後遂登科</hi>
人物宋秦再雄<hi>辰州猺人也武徤多謀在周行逢時屢以戰闘立功蠻黨伏之太袓既下荆湖</hi>
　<hi>思得通蠻情習險阨智勇可任者以鎮撫之召再雄至闕下擢辰州刺史官其子為殿直賜予甚厚仍使</hi>
　<hi>自辟吏属予一州租賦再雄感恩誓死報效至州日訓土兵得三千人皆能被甲渡水歴山飛塹㨗如猿</hi>
　<hi>猱又選親校二十人分使諸蠻以傳朝廷招懷之意莫不從風而靡終太袓世邉境旡患</hi>向真<hi>麻陽</hi>
　<hi>人為峽州軍牙頭指揮使時蠻㓂叛真被虜罵賊不屈遂遇害事聞詔立廟贈内殿崇班</hi>夲朝劉<lb/>
　有年<hi>沅州人洪武中以明經為州學訓導當道者竒其才薦陞監察御史激揚有聲擢太平府知府</hi>
　<hi>永樂中上儀禮逸經十有八篇未幾轉交阯按察司僉事時黄褔以尚書掌司事重其為人俄以疾卒褔</hi>
<pb n="KR2k0008_WYG_065-13b"/>
　<hi>哭而祭之曰江淮胸次洙泗規模文希韓栁學袓程朱</hi>宋以方<hi>黔陽人進士厯知瑞州府逆濠</hi>
　<hi>中之繫獄濠反械赴彭蠡不屈且憤罵為濠所殺嘉靖初贈官録其子祀節祠  省志</hi>鄧顯芳<lb/>
　<hi>辰州人補邑庠弟子員正徳七年鎮筸苖叛侵掠村寨衆皆迯避芳以母柩在堂固守勿去人怵以禍患</hi>
　<hi>芳曰棄母而迯心實不忍况平生讀書所學何事苖至使芳為鄉導芳不從遂遇害支觧于母柩之前聞</hi>
　<hi>者憐之省志</hi>呉勛<hi>辰州衛指揮正徳間督兵征流賊行至徳安應出與賊遇奮勇前驅冐矢陣亡</hi>
　<hi>事聞于朝遣官諭祭加子官一級  省志</hi>蕭璆<hi>辰州衛人嘉靖癸未進士有才華精文翰家貧克自</hi>
　<hi>振勵授吏部主事擢貴州提學僉事教範嚴正後乞告歸日與門人論學不倦無疾而卒  省志</hi>唐<lb/>
　愈賢<hi>沅陵人嘉靖丙戍進士知寕海縣政教兼舉擢御史䟽劾奸黨抗言時政遂乞休歸  省志</hi>
<pb n="KR2k0008_WYG_065-14a"/>
列女張氏<hi>字妙真上元人辰州衛指揮舍人王泰妻泰未廕襲卒妙真時年十九生子英始逾嵗遂</hi>
　<hi>不薰餙剪髪以誓親族莫得奮其志事舅姑甚謹成化三年事上聞旌表其門其後子英以軍功累官至</hi>
　<hi>都指揮使其母誥封夫人</hi>陳氏<hi>張𢎞道妻沅人無子/堅志守節洪武中旌</hi>賈氏<hi>潘耀卿妻沅陵</hi>
　<hi>人耀卿為諸生正徳中挈賈省父于南京至湖口卿卒賈即赴水女奴持之既見舅姑入室自縊以救免</hi>
　<hi>自是减食凡四十餘日絶食者累日竟自刎遺詩曰抛棄殘生思不禁可憐死别倍傷心雙魂杳杳今何</hi>
　<hi>在化作啼䳌返故林應天尹以事上聞被旌</hi>陳氏<hi>馬祥妻沅人夫亡時年十九子在襁褓有武臣</hi>
　<hi>以媒通欲娶之陳痛哭詬媒誓死不他志撫子成立嘉靖中旌</hi>
仙釋瞿夫人<hi>豫章人隋末兄為辰州刺史有黄元仙者亦自豫章來見瞿君高其行以夫人妻之</hi>
<pb n="KR2k0008_WYG_065-14b"/>
　<hi>復薦其才徳以自代隋亡乃棄官與夫人隠于州西之羅山貧甚為人傭織以飬其姑如此者十年一日</hi>
　<hi>忽謂元仙曰昨日聞帝命當與汝别俄頃化為青氣數丈騰空而去</hi>瞿栢廷<hi>辰溪人自㓜聰慧靈</hi>
　<hi>異稱為瞿童唐大厯間奉母避㓂入武陵師事法師黄洞源巳而得道又云㓜時因戯躍入井中後自大</hi>
　<hi>酉華妙洞中出依善卷祠脩道功成越桃川宫乆之昇仙而去刺史温造刻石記其事</hi>
　　永州府<hi>東至衡州府常寧縣界二百里西至廣西桂林府全州界一百四十里南至廣</hi>
　　　<hi>西平樂府富川縣界四百二十里北至寳慶府邵陽縣界一百七十里自府治至南京三</hi>
　　　<hi>千四百三十五里至京師六千八百八十里</hi>
　　　<hi>糧六萬八千石零</hi>
<pb n="KR2k0008_WYG_065-15a"/>
建置沿革禹貢荆州之域天文翼軫分野春秋戰國為<lb/>
　楚南境秦為長沙郡地漢置零陵郡屬荆州三國屬<lb/>
　呉晉屬湘州又分零陵置營陽郡劉宋改零陵郡為<lb/>
　國南齊改國為郡梁改營陽為永陽郡隋罷二郡置<lb/>
　永州治零陵縣大業初改為零陵郡唐初復置永州<lb/>
　屬江南道天寳初改零陵郡宋復為永州屬荆湖南<lb/>
　路元為永州路夲朝改為永州府領州一縣六<lb/>
　零陵縣<hi>附郭夲漢泉陵縣属零陵郡東漢郡治於此晉以後因之隋改泉陵為零陵縣以應陽永</hi>
<pb n="KR2k0008_WYG_065-15b"/>
　<hi>昌祁陽三縣省入屬永州唐宋元仍舊夲朝因之編户二十八里</hi>祁陽縣<hi>在府城北一百里夲</hi>
　<hi>漢泉陵縣地三國呉析置祁陽縣晉以後不改隋初省入零陵縣唐復置宋元皆仍舊夲朝因之編户一</hi>
　<hi>十三里</hi>東安縣<hi>在府城西九十里夲零陵縣地自漢以來置驛於此五代時馬氏置東安塲宋</hi>
　<hi>雍熈初置東安縣屬永州元仍舊夲朝因之編户八里</hi>道州<hi>在府城南一百五十里春秋戰國皆</hi>
　<hi>為楚南境秦屬長沙郡漢屬零陵郡呉分為營陽郡梁改為永陽郡隋廢郡併入永州唐初置南營州治</hi>
　<hi>營道縣貞觀間始改道州屬江南西道天寳初改江華郡宋仍為道州元改為道州路夲朝洪武初改為</hi>
　<hi>府九年改為州屬永州府編户二十五里領縣三</hi>寜逺縣<hi>在州東七十里夲漢零陵郡冷道縣</hi>
　<hi>地隋省入營道縣屬永州蕭銑析置梁興縣唐改曰唐興移治冷道故城屬道州後又改曰延唐五代時</hi>
<pb n="KR2k0008_WYG_065-16a"/>
　<hi>梁改為延昌後唐復曰延唐石晉改為延熹宋始改曰寜逺元仍舊夲朝因之編户六十二里</hi>永明<lb/>
　縣<hi>在州西七十里夲漢零陵郡營浦縣地齊置營陽縣梁改曰永陽并置永陽郡隋廢郡以營浦縣省</hi>
　<hi>入屬永州唐省入營道縣尋復置屬道州後改曰永明宋廢縣為鎮後復置元仍舊夲朝因之編户十八</hi>
　<hi>里</hi>江華縣<hi>在州南七十里夲漢馮乘縣地屬蒼梧郡晉屬臨賀郡隋屬永州唐武徳中析置江</hi>
　<hi>華縣屬營州後改雲溪縣神龍初復為江華屬道州宋元仍舊夲朝因之編戸四里</hi>
郡名零陵<hi>漢名</hi>營陽<hi>晉名</hi>
形勝南接九疑北接衡嶽<hi>舊經</hi>石崖天齊<hi>唐元紹中興頌湘江東西中直</hi>
　<hi>浯溪石崖天齊可磨可鐫</hi>背負九疑面傃瀟湘<hi>周中行撰元次山祠堂記</hi>環以<lb/>
<pb n="KR2k0008_WYG_065-16b"/>
　羣山延以林麓<hi>唐栁宗元遊宴南池序</hi>後依列嶂前瞰重江<hi>唐曹</hi>
　<hi>中永州謝表</hi>山水竒秀<hi>宋倪均父/題浯溪序</hi>與五嶺接<hi>寰宇記道州與五嶺接有</hi>
　<hi>炎熱而無瘴氣</hi>南控百越北湊三湘<hi>宋掌禹錫道州鼓角樓記湘水導其源疑山盤</hi>
　<hi>平險南控百越北湊三湘</hi>
風俗瀟湘參百越之俗<hi>唐栁宗元謝李吉甫啓</hi>左袵居椎髻之半<lb/>
　<hi>栁宗元代韋永州謝表</hi>人無争訟<hi>柳宗元道/州廟學記</hi>家閑禮義<hi>唐曹中永州謝</hi>
　<hi>表家閑禮義而化易孚地足漁樵而人樂業</hi>風浮俗鬼<hi>栁集惟是南楚風浮俗鬼又永州息</hi>
　<hi>壌記云其人鬼且機</hi>清慧而文<hi>唐劉禹錫云瀟湘間無土山無濁水民乘是氣往往清慧而文</hi>
<pb n="KR2k0008_WYG_065-17a"/>
　俗兼蠻左<hi>宋掌禹錫壁記云地居越徼俗兼蠻左</hi>俗尚韶歌<hi>米晏殊類要</hi>
山川高山<hi>在府城内西以其高聳故名</hi>萬石山<hi>在府城北多怪石下瞰碧沼</hi>秀零<lb/>
　山<hi>在府城東數里唐栁宗元嘗登蒲州石磯以望之</hi>西山<hi>在府城西瀟江之外唐栁宗元愛其</hi>
　<hi>勝境有西山宴遊記云過湘江縁染溪研榛莾焚茅茷窮山之高則凡數州之土壌皆在袵席之下</hi>羣<lb/>
　玉山<hi>在府城西巨竹清脩古木樛曲怪石萬狀地勝景清一郡之竒觀也宋嘉定間侍郎董居誼謫</hi>
　<hi>居於此</hi>石角山<hi>在府城東北一十里連屬十餘小石峯竒峭如畫栁宗元嘗遊此賦詩</hi>嵛<lb/>
　山<hi>在府城南二十里山勢尖秀四望如卓筆以其踰越衆山故名</hi>褔田山<hi>有府城東北五十里</hi>
　<hi>崖壁峭絶中有孤峯巋然聳峙俗名阿育王塔下有石眼出泉號如意泉</hi>永山<hi>在府城西南一百里</hi>
<pb n="KR2k0008_WYG_065-17b"/>
　<hi>永水出焉</hi>焦山<hi>在府城西北一百里宋晏/殊類要舜南廵所憇之䖏</hi>鴉山<hi>在府城南一百五里</hi>
　<hi>有怪石望之似鴉</hi>乳泉山<hi>在府城西北一百四/十里有泉埀流如乳</hi>大陽山<hi>在府城西</hi>
　<hi>二百四十里大陽水際</hi>祁山<hi>在祁陽縣北一十五里逺望如城  與衆山裹縣縣在山南故名</hi>
　白鶴山<hi>在祁陽縣東北三十里舊經南接九疑北連衡嶽昔楚白公出奔避於此有元孫改姓屈</hi>
　<hi>名䖏静者脩鍊得道乘鶴上昇有仙壇丹竈存焉</hi>包山<hi>在祁陽縣西一百四十里昔有包姓者居</hi>
　<hi>其下</hi>四望山<hi>在祁陽縣西南一百二十里山最高天宇開霽其巔望見衡邵永道四郡故名</hi>苦<lb/>
　竹山<hi>在祁陽縣東一百七十里山多苦竹</hi>白水山<hi>在祁陽縣東南二百里山下有水如白練</hi>
　石燕山<hi>在祁陽縣輿地廣記山石色紺而狀似燕若雷風相薄則羣飛頡頏湘州記零陵有石燕</hi>
<pb n="KR2k0008_WYG_065-18a"/>
　<hi>得風雨則飛翔如真燕風雨止還為石</hi>龍山<hi>在東安縣山下有湧泉嘗有龍影見故名</hi>赤石<lb/>
　山<hi>在東安縣西五里山中有巖石皆赤色</hi>黄華山<hi>在東安縣寰宇記有獵者於此見二鹿有</hi>
　<hi>人問云見二馬否荅曰但見二鹿人云吾為虞帝五至衡山與安上道士相聞是吾馬也</hi>刀擺山<lb/>
　<hi>在東安縣東五十里峭壁倚空昔有樵夫見仙女在下轉盻之刀柄擺墮石鏬間故名</hi>八十四<lb/>
　渡山<hi>在東安縣東一百五十里山勢重複流水縈廻經此山者凡八十四渡</hi>瀟山<hi>在道州西</hi>
　<hi>北二十五里俯臨大道山下有泉可溉田</hi>營山<hi>在道州西四十/五里營水出焉</hi>營道山<hi>在道</hi>
　<hi>州西北五十里亦名龍山狀似宋龍其始名營陽又曰洪道唐改曰𢎞道至  始改今名</hi>石城山<lb/>
　<hi>在西山東北栁宗元記土㫁而川分有積石横當其垠其上為睥睨梁欐之形其旁出堡塢有若門焉窺</hi>
<pb n="KR2k0008_WYG_065-18b"/>
　<hi>之正黒投以小石水聲激越環之可上望逺無土壌而生嘉樹美箭</hi>白鷄山<hi>在道州西北六十里</hi>
　<hi>險阻不可登</hi>天門山<hi>在寜逺縣東南四十里平地直上千餘尺雖晴霽望之於下不見其頂</hi>
　九疑山<hi>在寜逺縣南六十里晉郭璞云其山九谿皆相似或云九峯參差互相隠映望而疑之故</hi>
　<hi>名峯各有一水四水流灌於南海五水北注於洞庭九峯曰朱明石城石樓娥皇舜源女英蕭詔桂林杞</hi>
　<hi>林故老相傳舜登九疑九峯之外嶂山曰萬嵗山</hi>追凉山<hi>在寜逺縣東北七十里</hi>舂陵<lb/>
　山<hi>在寜逺縣東北七十五里五山相接山勢秀㧞舂陵水出焉</hi>大掩山<hi>在永明縣治西掩水</hi>
　<hi>出焉</hi>白鵝山<hi>在永明縣西北十五里山巔有石類鵞又有洞中有石如文殊亦有似鼓鐘者</hi>呉<lb/>
　望山<hi>在江華縣南五十里或曰秦人嘗於此避亂舊名秦山呉孫權未建號初山忽有聲如雷因開</hi>
<pb n="KR2k0008_WYG_065-19a"/>
　<hi>洞穴石有文彩權以為瑞唐天寳中改呉望山山有秦巖從巖口入用火而行至一䖏其地平坦宂多透</hi>
　<hi>明</hi>冬冷山<hi>在江華縣南一百二十里接廣/西賀縣界其山高廣隂寒故名</hi>歌父山<hi>在江</hi>
　<hi>華縣東南九十里荆山記馮乘鄊有善歌者聲振林木故名</hi>石門嶺<hi>在府城東五十里嶺上有</hi>
　<hi>雙石門其上崛起如城壁復有石如樓閣羚羊嘗往來其間</hi>鳴水嶺<hi>在府城南一百一十里有</hi>
　<hi>瀑布泉聲聞數里</hi>黄蘗嶺<hi>在府城東南一百二十里連亘道州中有黄蘗洞</hi>黄龍嶺<lb/>
　<hi>在府城北二百里下有黄龍觀唐宋宗朝有申大師者居之</hi>黄羆嶺<hi>在祁陽縣北三十里巖壑</hi>
　<hi>深邃舊傳有羆居之</hi>諸葛嶺<hi>在東安縣南三里劉僃□荆州遣諸葛亮督零陵長沙桂陽三郡調</hi>
　<hi>賦屯駐於此</hi>石牛嶺<hi>在東安縣北一百/一十里有石如牛</hi>都龎嶺<hi>在永明縣北五十里</hi>
<pb n="KR2k0008_WYG_065-19b"/>
　<hi>東北連掩山西南連荆峽鎮其絶頂曰都逢土人語訛呼逢曰龎一名永明嶺秦王翦䧏百越以謫戍五</hi>
　<hi>萬人守五嶺都龎其一也</hi>華嚴巖<hi>在府城南三里唐為石門精室據法華寺南隅崖下栁宗元有</hi>
　<hi>詩</hi>朝陽巖<hi>在府城西瀟江之滸巖有洞澗自中出流入湘江唐元結維丹巖下以其地高而東</hi>
　<hi>向遂名朝陽古今名賢留題皆鑱于石結詩有云朝陽巖下湘水深朝陽洞口寒泉清</hi>澹山巖<lb/>
　<hi>在府城南二十五里巖有二門壁立萬仞東南角有石竅仰望洞然昔有澹姓者居其下故名又舊經云</hi>
　<hi>有周正實者秦時人遁世於此成敗之數皆先知之始皇三召不起後尸觧焉宋黄庭堅詩澹山澹姓人</hi>
　<hi>安在徴君避秦亦不歸石門竹徑幾時有翠臺瓊室至今疑</hi>火星巖<hi>在府城西其巖石壁所鑱</hi>
　<hi>先賢題識高下鱗次窮日之力乃能盡閱宋尹瞻與栁拱辰嘗游此聮句</hi>九龍巖<hi>在東安縣北一</hi>
<pb n="KR2k0008_WYG_065-20a"/>
　<hi>百里山形斗起竒石錯立物象古怪相傳嘗有樵者遇黄衣九士謂曰吾九龍居此乆矣語訖莫知所在</hi>
　<hi>宋王觀詩山寒蟄龍眠忽醒黄衣九老巖下行手持屈曲千嵗藤慮驚世人蔵姓名</hi>穿巖<hi>在道州西</hi>
　<hi>四十里形如圓廩中可容數萬斛東西兩門通道其間望之若城門又如偃月巖前有石如走猊伏<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>其</hi>
　<hi>狀不一</hi>斑竹巖<hi>在道州南五十里多小斑竹相傳舜𦵏九疑二妃從至此以手拭涙把竹遂成</hi>
　<hi>斑色唐劉長卿詩蒼梧在何䖏斑竹自成林點點留殘淚枝枝寄此心</hi>陽華巖<hi>在江華縣東南</hi>
　<hi>六七里有囘山南面峻秀下有大巖巖當陽故名唐元結撰銘瞿令□書</hi>玉琯巖<hi>在寜逺縣南古</hi>
　<hi>舜祠側漢哀帝時零陵郡文學奚景得玉琯十二於此今祠後石室是也</hi>高士巖<hi>在寜逺縣南舜</hi>
　<hi>祠之西舊名野猪巖亦名嘯父後改曰高士昔有獵者見羣豕逐入巖不見因得樂器一部無為觀道士</hi>
<pb n="KR2k0008_WYG_065-20b"/>
　<hi>獻之於朝</hi>龍巖<hi>在寜逺縣丹桂鄊相傳若聞巖有/龍吟之聲則其鄊有登賢書者</hi>龍洞<hi>在府</hi>
　<hi>城西南七十里乃唐世旻所居地唐昭宗時盗起世旻團結鄊兵保里閭劉建鋒舉為永州刺史光化初</hi>
　<hi>馬殷攻之不屈而死後或聞鉦鼓聲且數晝見嘗有一木自洞流出止於石荆岸人送之中流詰旦復還</hi>
　<hi>如是者數四適天旱禱而雨遂取其木像而祀之今石荆岸尚有廟</hi>承平洞<hi>在府城西一百里林</hi>
　<hi>嶺深邃相傳中有野人宋咸平間有一雌者突入田中擒一少年負去置洞巖中與之卧起既而逃歸</hi>
　含暉洞<hi>在道州南五里唐劉禹錫記薛君景晦為道州得異境有石室穹然如厦屋因名其室曰</hi>
　<hi>含暉</hi>紫虗洞<hi>在寜逺縣治南古木蒼烟石田棋布巖竇中深必炬而入唐薛伯高名曰斜巖宋郡</hi>
　<hi>守張觀名曰紫虗内有㓂凖題名</hi>碧虗洞<hi>在寜逺縣南亦名嘉魚洞唐元結名曰無為洞上有</hi>
<pb n="KR2k0008_WYG_065-21a"/>
　<hi>李嶠篆刻中有水通碧橋南注舜溪</hi>化石<hi>在府城南八十里有石狀如人郡國志昔淮南王兵敗被</hi>
　<hi>逐至此化為石</hi>窊樽石<hi>在道州東唐元結集州東左湖湖東有小石山山巔有窊石可以樽乃作</hi>
　<hi>亭樽上又詩巉巉小山石数峯載窊亭窊石堪為樽狀類不可名</hi>五如石<hi>在道州城東唐元結</hi>
　<hi>序涍泉之陽得恠石焉左右前後及登石巔皆相似故名之曰五如石并建五如亭於此</hi>彭袓石<lb/>
　<hi>在寜逺縣地名彭袓有池池内有石若釣磯上有人跡世傳彭袓嘗至此</hi>暖谷<hi>在江華縣南寒亭之</hi>
　<hi>側宋治平中縣尉李伯英得之邑大夫蒋褀命名蔣之竒作記謂方盛寒入此谷中其氣温然雖挾纊熾</hi>
　<hi>炭不若也</hi>獅子垘<hi>在祁陽縣治南湘江之側有巨石狀如獅子古䜟云獅子銜毬出狀元</hi>小<lb/>
　丘<hi>在鈷鉧潭西栁宗元記丘有竹樹其石之突怒偃蹇負土而出争為竒狀者殆不可數由其中以望</hi>
<pb n="KR2k0008_WYG_065-21b"/>
　<hi>則山之高雲之浮溪之流魚鳥之飛遊舉熈熈然廻巧獻技以效兹丘之下</hi>湘江<hi>在府城北一十</hi>
　<hi>里源出廣西興安縣陽海山流經郡界至湘口與瀟水合水至清雖十丈見底輿地紀勝云湘水中有穴</hi>
　<hi>名大濩不知通何許每春夏江漲數百歩外皆奔入穴中有聲如雷宋開寳中有崑崙沉水視之但見歴</hi>
　<hi>年所沉板木縱横其間兩蚌大如車輪</hi>盧洪江<hi>在東安縣治東東南流出江口入於湘</hi>天<lb/>
　湖<hi>在九疑山麓中有禽大如鴈錦羽尾長六尺又有石洞門外左右有石人如冠劍而立</hi>瀟水<lb/>
　<hi>在府城外源出九疑山南流至三江口東北與沲水合又東北流至此北流至湘口㑹於湘</hi>永水<lb/>
　<hi>在府城南九十里源出永山流入湘江</hi>祁水<hi>在祁陽縣治北源出寳慶府邵陽縣界地名餘谿東</hi>
　<hi>北流九十里縣北入湘</hi>營水<hi>在道州西源出營山東流與沲池水合經冝陽鄊與舜源水瀟水合</hi>
<pb n="KR2k0008_WYG_065-22a"/>
　<hi>又轉注單江至夲府入湘</hi>舜源水<hi>在寜逺縣南六十里源出舜源峯流至縣東西折而北與沲瀟</hi>
　<hi>二水合流至夲府入湘</hi>舂水<hi>在寜逺縣北八十里源出舂陵山東南流至此下流經桂陽州籃山</hi>
　<hi>縣境入湘</hi>遨水<hi>在永明縣源出廣西富/川縣木馬山流入縣界</hi>掩水<hi>在永明縣治西源出大掩</hi>
　<hi>山下有石掩宂口故名東流與沲水合經三江口與瀟水舜源水合</hi>沲水<hi>在江華縣治東源出九疑</hi>
　<hi>山石城峨皇二峯流至縣别為二又十里合為一經三江口合瀟水舜源水北流至府入湘</hi>砯水<lb/>
　<hi>在江華縣東南源出九疑山女英峯流與沲水合其水多石湍急有聲故曰砯</hi>秦水<hi>在江華縣源出</hi>
　<hi>呉望山南流與冬冷水合水聲鳴咽如秦隴故名</hi>愚溪<hi>在府城西一里源出鵶山舊名冉溪唐栁</hi>
　<hi>宗元改今名其詩序有云灌水之陽有溪焉東流入于瀟水或曰冉氏嘗居也故曰冉溪或曰可以染也</hi>
<pb n="KR2k0008_WYG_065-22b"/>
　<hi>謂之染溪余以愚觸罪謫瀟水上家是溪故更之為愚溪愚溪之上買小丘為愚丘東北得泉而又買居</hi>
　<hi>之為愚泉合流屈曲而南為愚溝遂負土累石塞其隘為愚池愚池之東為愚堂其南為愚亭池之中為</hi>
　<hi>愚島於是作八愚詩紀于漢石上</hi>都溪<hi>在府境水經註云都溪水出舂陵縣西縣有五色山山有</hi>
　<hi>一溪五水皆㑹於其間故曰都溪</hi>黄溪<hi>在府城東七十里盖九疑山之西境栁宗元記永之治百</hi>
　<hi>里北至于浯溪西至于湘之源南至于壠東門東至于東屯其間名山水而村者以百數黄溪最善</hi>高<lb/>
　溪<hi>在府城北九十里有唐叟者世居溪上宋乾徳中一旦厭喧雜登舟而去往來垂釣伏臘則暫歸受</hi>
　<hi>子孫謁見如此者三十年</hi>浯溪<hi>在祁陽縣南五里流入湘江唐元結自道州歸愛其山水因家焉作</hi>
　<hi>大唐中興頌顔真卿大書刻于岸江結又為峿臺唐亭石室諸銘宋陳衍云元氏始命之意因水以為浯</hi>
<pb n="KR2k0008_WYG_065-23a"/>
　<hi>溪因山以為峿山作室以為唐室三吾之稱我所自也制字從水從山從唐我所命也三者之目皆自吾</hi>
　<hi>焉我所擅而有也</hi>濂溪<hi>在道州西二十餘里宋儒周敦頥所居張栻為撰祠堂記云濂溪里名也</hi>
　<hi>先生家世其間及寓於他郡而不忘其所自故亦以是名溪朱文公江州祠堂記云家舂陵而老於廬山</hi>
　<hi>之下因取故里之號以名其川曰濂溪故九江府亦有濂溪云</hi>鈷鉧潭<hi>在西山之西栁宗元記冉</hi>
　<hi>水自南奔汪抵山石屈折東流其顛委勢峻盪擊益暴齧其涯故旁廣而中深畢至石乃止流沫成輪然</hi>
　<hi>後徐行有樹環焉有泉懸焉使予忘故土者非兹潭也歟</hi>小石潭<hi>在小丘西栁宗元記水尤清冽</hi>
　<hi>泉石以為底近岸卷石底以出為坻為嶼為嵁為巖青樹翠蔓披拂潭中魚可數百尾皆若空逰坐潭上</hi>
　<hi>竹樹環合淒神寒骨悄愴幽邃不可乆居以其境過清也</hi>石馬潭<hi>在府城北五十里湘水中有石</hi>
<pb n="KR2k0008_WYG_065-23b"/>
　<hi>狀如馬</hi>蒲州<hi>在府城東一十里瀟/水之傍栁宗元有詩</hi>吕虎井<hi>在府城東山上呉孫權遣</hi>
　<hi>吕䝉取荆州嘗駐兵於此挿劍泉湧以其威力如虎故名</hi>紫巖井<hi>在府治北𤣥妙觀前</hi>五龍<lb/>
　井<hi>在道州城西北相傳龍之所居</hi>七泉<hi>在道州東郭唐元結銘序有/泉七穴命其五曰潓<graphic n="KR2713" url="https://raw.githubusercontent.com/kanripo/KR-Gaiji/master/images/KR2713.png" mimeType="image/png"/>涍汸</hi>
　<hi>淔欲飲者有所感發一曰漫泉自旌漫郎一出山東命曰東泉垂流特異結詩云問吾常讌息泉上何䖏</hi>
　<hi>好獨有潓泉亭令人可終老</hi>知時泉<hi>在道州城望仙門内鑿石象龍以導其流夏至則盈秋分</hi>
　<hi>則涸宋紹興間都守辛公創亭而扁之</hi>甘泉<hi>在祁陽縣治西北其山前後對峙泉出其間極清冽</hi>
　袁家渴<hi>在朝陽巖東南栁宗元記楚越之間方言謂水之反流者為渴其中重洲小溪澄潭淺渚</hi>
　<hi>小山美石青䕺蔚然嘉木香草轇轕摇颺其狀無窮</hi>南池<hi>在府子城東栁宗元逰宴序云連山倒垂</hi>
<pb n="KR2k0008_WYG_065-24a"/>
　<hi>萬象在下浮空泛景蕩若無外横碧落以中貫凌太虗而徑度誠游觀之佳䴡者</hi>愛蓮池<hi>在道</hi>
　<hi>州學西濂溪書院之北</hi>石渠<hi>在袁家渇西南栁宗元記渠之廣或咫尺或倍尺其長可十許歩其</hi>
　<hi>流抵大石伏出其下踰石而往有石泓菖蒲被之青蘚環周又折西行又北曲行其側皆詭石怪木竒卉</hi>
　<hi>美箭可列位而庥焉</hi>青澗<hi>在九疑山王韶之神境記九疑山半其路皆植松竹下夾路有青澗澗中</hi>
　<hi>生黄色蓮花香氣盈谷</hi>石澗<hi>在石渠西北其水之大倍石渠之三亘石為底逹于兩涯水平布其</hi>
　<hi>上流若織文翠羽之木龍鱗之石均䕃其上澗之可窮者皆出石城村東南以上峭險道狹不可窮也</hi>
　石牌灘<hi>在府城北四十里其石皆片叚聨綴状如簰筏或云秦始皇造橋於海上有異人乘牌往</hi>
　<hi>助之始皇死遂棄去</hi>垂幔灘<hi>在府城西南水行百里枕湘江之岸峭壁倚空遥望如帷幔之狀下</hi>
<pb n="KR2k0008_WYG_065-24b"/>
　<hi>有灘因名垂幔</hi>烟塘<hi>在府城東北一百餘里其深莫測相傳昔有民得一白鱔将烹之有老叟曰此</hi>
　<hi>湘江之龍恐禍及民怒以為虗誕排之翌日一村俱蹈</hi>
土産錫<hi>江華縣出</hi>鐡<hi>零陵祁陽江華永/明寜逺五縣出</hi>石燕　青碌<hi>俱祁陽縣出</hi>
　綄線　剋絲<hi>俱零陵祁陽二縣出</hi>石磬<hi>零陵縣出/亞於徐州</hi>石屏<hi>白鶴山出</hi>香<lb/>
　茅<hi>山川記永州野有香茅貢以縮酒春秋楚貢苞茅不入即此</hi>零陵香<hi>生湘源所生䖏香聞</hi>
　<hi>數十歩</hi>異蛇<hi>栁子厚捕蛇者說云黒質而白章觸草木盡死腊之以為餌可以已大風攣蜿廔厲</hi>
　<hi>去死肌殺三蟲</hi>
藩封南渭王府<hi>在府東成化十五年于此自武岡州岷府遷建</hi>
<pb n="KR2k0008_WYG_065-25a"/>
公署永州衛<hi>在府治西夲朝洪武初建</hi>寜逺衛<hi>在道州治西舊為道州守禦千户所洪武</hi>
　<hi>二十九年改為衛</hi>枇杷守禦千户所<hi>在永明縣東南三十里</hi>桃川守禦<lb/>
　千户所<hi>在永明縣西南四十里</hi>守鎮寜逺縣千戸所<hi>在寜逺縣治西</hi>守<lb/>
　鎮江華千户所<hi>在江華縣南門外</hi>守鎮錦田千戸所<hi>在江華縣東二</hi>
　<hi>百里俱洪武二十九年建𨽻寜逺縣</hi>守鎮東安百户所<hi>在東安縣治西洪武二十九年</hi>
　<hi>建𨽻永州衛</hi>
學校永州府學<hi>在府治東唐大中間建</hi>道州學<hi>在州治西門外唐建二學俱夲朝重</hi>
　<hi>建</hi>零陵縣學<hi>在縣治南宋嘉定初建於縣治西後移縣治東夲朝改建於此</hi>祁陽縣<lb/>
<pb n="KR2k0008_WYG_065-25b"/>
　學<hi>在縣治東宋舊學元移於縣治北夲朝洪武初復建於此</hi>東安縣學<hi>在縣治東宋建元燬</hi>
　寕逺縣學<hi>在縣治東唐建</hi>永明縣學<hi>在縣治西宋建以上三學俱夲朝洪武初重建</hi>
　江華縣學<hi>在縣治東唐舊學宋移建於縣治北夲朝洪武初復建于此</hi>
書院浯溪書院<hi>在祁陽縣治南元縣尉曾圭與其子尭臣創中為大殿以奉先聖殿左立祠以</hi>
　<hi>祀唐元結顔真卿</hi>濂溪書院<hi>在道州學西祀宋周敦頥理宗賜額</hi>
宫室南樓<hi>在府治子城東下臨東湖湖上有紅渠堂唐泰和中刺史李衢所建又道州亦有南樓唐</hi>
　<hi>吕温有南樓換柱詩</hi>瀟湘樓<hi>在府治子城西瀟/湘二水合流于前</hi>萊公樓<hi>在道州治西北</hi>
　<hi>宋㓂凖嘗貶此州司馬既去人為建樓樓下扁曰勝槩後又有燕堂</hi>稽古閣<hi>在府學内宋汪藻記</hi>
<pb n="KR2k0008_WYG_065-26a"/>
　玅觀閣<hi>在道州城内紫極宫</hi>新堂<hi>在府治内唐刺史韋宙建栁宗元記公之蠲濁而流清豈</hi>
　<hi>不欲廢貪而立廉公之居高而望逺豈不欲家撫而戸曉然則韋公之立是堂豈獨草木土石水泉之適</hi>
　<hi>山源林麓之觀歟将使繼公之理者視其細知其大也</hi>思賢堂<hi>在府學宋建繪周濂溪范純仁</hi>
　<hi>范袓禹鄒浩張浚像共為一堂榜曰思賢</hi>清源堂<hi>在府治宋知/州胡寅建</hi>三省堂<hi>在府</hi>
　<hi>城内宋張浚寓居時建仍為記</hi>平易堂<hi>在道州治其通判㕔又有楚富堂皆宋時建</hi>萬石<lb/>
　亭<hi>在府城北唐刺史崔能建栁宗元記公以御史中丞來涖是州政暇登城見怪石特出乃伐竹披奥</hi>
　<hi>以入其墟皆大石林立渙若奔雲錯若置棊於是闢壌翦榛立亭于中以其石多名曰萬石</hi>三亭<lb/>
　<hi>在府城東山麓泉側唐零陵令薛存義建一曰讀書林亭二曰相秀亭三曰俯清亭栁宗元記謂氣煩則</hi>
<pb n="KR2k0008_WYG_065-26b"/>
　<hi>慮亂視壅則志滯君子必有游息之物高明之具使之清寕平夷恒若有餘然後理逹而事成也</hi>九<lb/>
　巖亭<hi>在府治巖出池中者凡九跨池為橋而剏亭於池上先賢題識甚多此亭之後又有鑑亭</hi>衆<lb/>
　樂亭<hi>在府治子城東宋陶弼罷邕守還家太守蘇袞邀至東湖坐新亭上而觴之俾陶叙衆樂之實</hi>
　粲粲亭<hi>在道州治後宋時建取杜詩舂陵行粲粲元道州之意時又有三亭曰欣欣亭取白居易</hi>
　<hi>道州民歌老者㓜者何欣欣之意曰肅肅亭取杜甫餞裴道州肅肅秩初筵之意曰振振亭則取栁文廟</hi>
　<hi>碑振振薛公之意</hi>寒亭<hi>在江華縣南隔江唐瞿令開棧道入洞宂作亭石上元結當大暑登之疑</hi>
　<hi>天時将寒故名</hi>玩鷗亭<hi>在府城西宋汪藻謫居日建自為記云客有過而問焉者曰子之鷗信可</hi>
　<hi>玩乎予曰我與物同見於天地之間者以形而我之知物物之知我者以心使吾心有以勝物則李廣之</hi>
<pb n="KR2k0008_WYG_065-27a"/>
　<hi>石可使為虎使吾心為物所勝則樂令之弓亦能為蛇是二者無情之木石也徒以人心之故使之若出</hi>
　<hi>於有情如此茍吾心反如木石而無所示焉則鷗莫得而窺矣何為而不可玩哉</hi>詠歸亭<hi>在府</hi>
　<hi>學舊教授㕔宋張浚寓居時所建</hi>雙鳯亭<hi>在府學前宋郡守彭合新學舎時剪夷榛茅得異石</hi>
　<hi>如鳯作亭臨之因名張栻記</hi>芙蓉館<hi>在府城東湖上唐刺史李衢建宋范純仁嘗遊此傍有思</hi>
　<hi>范堂宋張栻書額</hi>丹霞館<hi>在府城西前臨湘水面西多落霞故名</hi>
關梁黒石關<hi>在府城西北</hi>湘口關<hi>在瀟湘二水/合流之䖏</hi>大橋關<hi>在府城北</hi>
　<hi>六十里俱永州衛官軍戍守</hi>雷石鎮<hi>在府城南六十里/當瀧水口唐初置</hi>順化鎮<hi>在府</hi>
　<hi>城東六十里五代時置宋改置驛</hi>杉木鎮<hi>在府城東一百/里抵道州界</hi>鳴水鎮<hi>在府</hi>
<pb n="KR2k0008_WYG_065-27b"/>
　<hi>城西南一百里抵全道二州界俱五代時置</hi>接履橋<hi>在府城北/二十里</hi>褔星橋<hi>在祁</hi>
　<hi>陽縣東北一百二十里</hi>永安橋<hi>在東安/縣治南</hi>雲龍橋<hi>在道州學前舊名小浮橋宋嘉</hi>
　<hi>定間改今名</hi>宜政橋<hi>在江華/縣治南</hi>望仙橋<hi>在寕逺/縣學前</hi>高成橋<hi>在永明縣</hi>
　<hi>西南五里</hi>
寺觀太平寺<hi>在府治南唐開元寺舊址夲朝洪武初建改今名</hi>高山寺<hi>在府城東唐名</hi>
　<hi>法華宋改光孝夲朝永樂初増脩改今名</hi>中宫寺<hi>在祁陽縣浯溪上即唐元結舊宅址</hi>褔昌<lb/>
　寺<hi>在東安縣治南宋崇寜間建</hi>甘泉寺<hi>在祁陽縣治西/北洪武初建</hi>報恩寺<hi>在道</hi>
　<hi>州治東</hi>勝因寺<hi>在寜逺/縣治西</hi>西經寺<hi>在永明縣治西俱洪武中建</hi>浪石寺<lb/>
<pb n="KR2k0008_WYG_065-28a"/>
　<hi>在江華縣治西</hi>錬丹觀<hi>在舜廟北簫韶杞林兩峯之間中有石臼松穿臼而生枝柯拳曲如伏龍</hi>
　<hi>狀</hi>仙居觀<hi>在府城南二十/里舊名仙居閣</hi>白鶴觀<hi>在府城西二十里即屈䖏静得道處</hi>
　祁山觀<hi>在祁陽縣北一十五里祁山下</hi>清溪觀<hi>在東安縣治西洪武初建</hi>東陽觀<lb/>
　<hi>在道州小西門外</hi>九疑觀<hi>在寜逺縣治東洪/武五年因舊重建</hi>東林觀<hi>在永明縣治東</hi>
　重元觀<hi>在江華縣治南唐建</hi>
祠廟帝舜廟<hi>在府治南世傳舜廵狩曽憇於此</hi>吕將軍廟<hi>在府城東祀呉将軍吕䝉</hi>
　<hi>呉孫權嘗使䝉來攻軍令整嚴人皆感說為之立廟</hi>崇應廟<hi>在道州五龍井側晏殊類要云唐陽</hi>
　<hi>城出守道州至襄陽有五老人來迓自云舂陵人城與之帛問其所居曰居城西北五里至則訪焉惟有</hi>
<pb n="KR2k0008_WYG_065-28b"/>
　<hi>五龍井帛猶存因為立廟</hi>零陵王廟<hi>在府城南舊經云魯國唐世旻字圖昌夲零陵人年十七</hi>
　<hi>在郡為衙校唐季冦盗充斥世旻能斥州兵以全郡邑湖南馬氏以王爵享祀之後宋亦累封焉</hi>顔<lb/>
　元祠<hi>在祁陽縣治南浯溪上祀唐顔真卿元結宋鄱陽許尹記</hi>栁先生祠<hi>在愚溪上唐栁</hi>
　<hi>宗元謫居此後人立祠祀之宋汪藻有記</hi>㓂萊公祠<hi>在道州治西宋冦凖貶道州司馬州人慕</hi>
　<hi>其賢為之立祠</hi>周濂溪祠<hi>在道州學内祀宋周敦頥胡銓為記淳熈間重建張栻記</hi>楊誠<lb/>
　齋祠<hi>在零陵縣治内祀宋楊萬里</hi>褒忠祠<hi>在寜逺縣東南祀宋都廵檢使王政乾道初郴</hi>
　<hi>㓂犯境政禦之既勝而賊再至被執罵賊以死贈廣州觀察使賜廟額</hi>
陵墓帝舜陵<hi>在九疑山一名永陵太史公云舜南廵崩於倉浯之野歸𦵏于零陵之九疑秦皇漢</hi>
<pb n="KR2k0008_WYG_065-29a"/>
　<hi>武皆望祀焉宋時禁樵採置守陵五户夲朝載祀典仍建廟于蕭韶峯下</hi>舂陵侯塚<hi>在寕逺縣</hi>
　<hi>北六十里漢舂陵侯買自元朔中封傳國至戴侯仁始徙南陽此盖仁以上所𦵏其塚纍纍莫辨其的</hi>
　龍伯高塚<hi>在府城西伯高東漢時守零陵卒𦵏於此</hi>蔣琬墓<hi>在道州南三十里琬湘鄊</hi>
　<hi>人蜀漢丞相</hi>熊繡墓<hi>在道州北五里繡/都御史奉勅塟</hi>何天衢墓<hi>在繡州卿衢侍</hi>
　<hi>郎奉勅塟</hi>胡節墓<hi>在零陵縣西芝山節少卿奉勅塟</hi>
古蹟舂陵城<hi>在寕逺縣北五十里漢冷道縣有舂陵鄊後封長沙定王子買為舂陵侯於此晉以</hi>
　<hi>後有舂陵縣隋省入營道</hi>吕䝉城<hi>在府城北三里呉吕䝉收瀟湘零陵太守郝晉城守不下䝉因</hi>
　<hi>築城以守之</hi>泉陵城<hi>在府城北二里夲晉應陽縣地惠帝分灌陽縣置泉陵縣隋省入零陵縣</hi>
<pb n="KR2k0008_WYG_065-29b"/>
　故祁陽城<hi>在祁陽縣東九十里隋開皇中省入零陵縣唐復置</hi>廢冷道縣<hi>在寕逺縣</hi>
　<hi>東四十里漢置隋開皇中省入營道縣</hi>廢永昌縣<hi>在祁陽縣西八十里晉置隋省入零陵縣</hi>
　廢大厯縣<hi>在舂陵故城北一十五里夲漢冷道縣地唐大厯初析延唐縣置宋初省入寜逺縣</hi>
　有鼻墟<hi>在零陵縣宋類苑云道州永州之間有地名鼻亭窮崖絶徼非人跡可歴去兩州各二百</hi>
　<hi>餘里舜封象於有庫盖此地</hi>秦馳道<hi>在府城東八十里濶五丈餘類今之河道史記秦始皇命</hi>
　<hi>天下脩道以濶逰幸即此</hi>太平穴<hi>去府城一百里穴中/平野可以逰樂故稱</hi>懐素塔<hi>在府</hi>
　<hi>城東五里相傳唐僧懐素嘗於此草書有墨池筆冢在其側</hi>螭室<hi>在府城西唐栁宗元云零陵郡</hi>
　<hi>西有螭室于江法曹唐登浴其涯螭牽以入作愬螭文投之江</hi>息壌<hi>在府城南故龍興寺東北陬有</hi>
<pb n="KR2k0008_WYG_065-30a"/>
　<hi>堂堂之地隆然而起状若䲭吻色若青石出地廣四歩高一尺五寸初為堂時夷之而益高凡持挿者盡</hi>
　<hi>死人以為神自是不敢犯栁宗元以為夷之者或不幸而死土烏能神為記以辨之謂史記有地長之占</hi>
　<hi>甘茂盟息壌盖其地有是類也</hi>朱砂坑<hi>在府城東八十里歴代採砂之迹其存故老云忽有人掘</hi>
　<hi>地得砂一塊大如數石甕自是砂遂絶</hi>白鶴觀鍾<hi>在祁陽縣白鶴觀相傳唐夲有鍾重數百</hi>
　<hi>斤一夕雷雨鍾忽呌躍入江中後有客夜宿昭潭夣一道流曰吾祁陽白鶴觀道士欲歸乆矣幸附後載</hi>
　<hi>客諾之遲明觧䌫忽有鍾卧氷次有文曰祁陽白鶴觀鍾客悟乃載以歸</hi>鼻亭祠故址<hi>在道</hi>
　<hi>州城北六十里舊傳象封於此後人祠祀之唐刺史薛伯高毁其祠栁宗元作斥鼻亭神記云河東薛公</hi>
　<hi>由刑部郎中刺道州考民風披地圖得是祠駭曰象之道以為子則傲以為弟則賊君有鼻而天子之吏</hi>
<pb n="KR2k0008_WYG_065-30b"/>
　<hi>實理以惡徳而專世祀殆非化吾人之意哉命亟去之於是撤其屋墟其地沉其主於江</hi>丹崖翁<lb/>
　宅<hi>在府城南一百里零陵瀧下其崖石色如丹唐永㤗中有瀧水令唐節去宫家於崖下自稱丹崖翁</hi>
　<hi>元結刺道州路出崖下見節朞重之因為作宅刻銘</hi>漫郎宅<hi>在浯溪上即唐元結故居宋曹輔詩</hi>
　<hi>峿臺倚溪雲唐亭枕溪石小石競竒䴡中有漫郎宅</hi>濂溪宅<hi>在濂溪上即宋周敦頥故居元延祐</hi>
　<hi>間州人唐道舉重脩歐陽𤣥記</hi>麓牀三級<hi>在寜逺縣南簫韶峯東北宋乾道間汪秦二道人脩</hi>
　<hi>煉於此第一麓牀有石長一丈六寸人跡髣髴第二麓牀有二石鑑寒光清圓第三麓牀有巨石在路傍</hi>
　<hi>號述術石龜</hi>脩真四壇<hi>在九疑山下第一壇有茜草長丈餘如虎鬚古人鍊丹鐺釡猶存第</hi>
　<hi>二壇有清池東流齊永明中所鑄鐡磬十二枚第三壇有石牀筀竹圍大者幾二尺第四壇有石盆水出</hi>
<pb n="KR2k0008_WYG_065-31a"/>
　<hi>不竭</hi>盪冦將軍壘<hi>在寕逺縣東六十里齊時以李道辨為南道開拓南蠻大使築城於此</hi>
名宦漢召信臣<hi>零陵太守視民如子民甚徳之</hi>龍述<hi>零陵太守馬援嘗稱其朴厚周謹口</hi>
　<hi>無擇言</hi>張羡<hi>零陵太守在郡十年/甚得江湖間民心</hi>楊璇<hi>零陵太守時蒼梧桂林賊相聚</hi>
　<hi>來攻璇乃製馬車載石灰囊繋布索於馬尾又為兵車載弩剋期㑹戰馬車順風皷灰賊不得視以火焼</hi>
　<hi>布布燃馬驚奔突賊陣弓弩亂發羣賊駭散</hi>南北朝范雲<hi>梁零陵内史在任潔巳省煩苛</hi>
　<hi>去遊費百姓安之</hi>孫謙<hi>梁零陵太守吏民安之先是郡多虎暴謙至絶跡及去官之夜虎即害民</hi>
　隋公孫景茂<hi>道州刺史悉以秩俸買牛犢鷄豚散惠孤弱不自存者常單騎廵人家閱視産</hi>
　<hi>業有脩理者褒揚稱述如有過惡隨即訓導由是人行義讓有無均通</hi>唐李峴<hi>天寳中零陵太</hi>
<pb n="KR2k0008_WYG_065-31b"/>
　<hi>守為政得人心時京師米翔貴百姓相與謡曰欲粟賤追李峴</hi>元結<hi>道州刺史奏免百姓所負租稅</hi>
　<hi>十三萬緡作舂陵行以為諸使求符牒二百餘通又作賊退示官吏一篇以為苦裒歛杜甫覧結二詩亦</hi>
　<hi>志之曰今盗賊未息知民疾苦得結軰十數公叅錯天下為邦伯萬物吐氣天下少安可待矣</hi>崔敏<lb/>
　<hi>永州刺史脩整部吏黜侵陵牟漁者數百人以付信于下而征貢用集擒戮妖師毁焄蒿滛昬者千餘室</hi>
　薛存義<hi>零陵令至任逋租匿役期月辨理宿蠧蔵奸披露首服由是民之逃遁者復還愁痛者笑</hi>
　<hi>歌門不施胥吏之席耳不聞鼕皷之召能聲聞于荆楚間</hi>栁宗元<hi>貞元間王叔文引與計事俄坐</hi>
　<hi>貶永州司馬因自放山澤問其湮厄感欝一寓諸文而永之山水從此顯著</hi>韋宙<hi>永州刺史俗不</hi>
　<hi>知法多觸罪宙為書制律并種植為生之宜户給之築常平倉罷冗役及督賦吏民貧無牛者為置社月</hi>
<pb n="KR2k0008_WYG_065-32a"/>
　<hi>㑹錢以市牛立學官取仕家子弟教之</hi>李廙<hi>道州刺史元結撰刺史㕔壁記惟取履道與廙二人</hi>
　<hi>而巳</hi>吕温<hi>道州刺史治有善状遷衡/州卒二州人哭者逾月</hi>薛伯高<hi>道州刺史除穢革邪</hi>
　<hi>敷和于下考民風禁淫祀黜非類斤象祠明罰行於鬼神愷悌逹於蠻夷</hi>薛景晦<hi>道州刺史居郡</hi>
　<hi>大理至于無事劉夣得書云兄出中臺守江華人咸曰函牛之鼎以烹小鮮</hi>陽城<hi>道州刺史治民</hi>
　<hi>如治家賞罰惟冝不以簿書介意州産侏儒嵗貢諸朝城奏罷之州人感其徳以陽名子賦稅不時觀察</hi>
　<hi>使誚責課當上考功城自署曰撫字心勞催科政拙考下下</hi>五代蕭結<hi>祁陽令不畏強禦方</hi>
　<hi>暮春時有州符下取競渡船刺史将臨觀結怒批其符曰秧開五葉蠶長三眠人皆忙廹划甚閒船守為</hi>
　<hi>止</hi>宋李琯<hi>知永州時承五季後累政廢弛琯以身率下奉行詔條綱領大振</hi>王繼勲<lb/>
<pb n="KR2k0008_WYG_065-32b"/>
　<hi>永州刺史州境與廣南接劉鋹屢引兵入冦繼勲上言嶺表可圖之狀</hi>李建中<hi>通判道州性簡</hi>
　<hi>静恬於榮利柴成務領漕運薦為太常愽士時言事者多以權利進建中表陳時政太宗嘉賞之</hi>㓂<lb/>
　凖<hi>天禧間罷相謫道州司馬素無公宇百姓競荷瓦木不督而㑹公宇立成</hi>歐陽觀<hi>通判道州</hi>
　<hi>以廉能稱觀脩之父也</hi>劉芮<hi>永州司理鞠獄為法家䟽駁芮謂今觀䟽駁者之設意大與古人用</hi>
　<hi>心不同從古惟聞死中求生不聞生中求死托疾而歸</hi>徐處仁<hi>哲宗時東安令有惠政時蠻人</hi>
　<hi>叛䖏仁入峒開示恩信蠻感泣誓不復反</hi>呉輔<hi>道州推官㑹蠻獠騒動郡僚欲毁橋梁輔曰自橋而</hi>
　<hi>南者皆吾民也安可先棄民邪聞者壮其言冦卒不至</hi>楊萬里<hi>零陵丞有惠政既去民立祠祀</hi>
　<hi>之</hi>盧子文<hi>知永州大興學校後除廣西運判/永民艱食又運米賤糶以濟之</hi>許泂<hi>江華</hi>
<pb n="KR2k0008_WYG_065-33a"/>
　<hi>令新學校増生徒數年之間民安盗息人為立碑頌徳</hi>元樊炳<hi>永州路總管戢貪鋤強拯民興</hi>
　<hi>學毁滛祠八百餘區驅巫祝以代民役政化大行</hi>烏庫哩澤<hi>永州路判官討平賊盗一郡以</hi>
　<hi>安丞相僧格建議考校錢榖澤上計行省平章約蘇穆爾怒曰郡國錢粮旡不増羡永州何為獨不然亟拘</hi>
　<hi>繫之㑹僧格敗始得釋</hi>劉潜<hi>永州録事有惠政能鋤強去暴後攝祁陽縣令民多逋亡作還鄊歌</hi>
　<hi>詩招來安集民皆感泣而歸</hi>林興祖<hi>道州路總管洞獠竊發以手牒諭之皆曰林總管廉而愛</hi>
　<hi>民不可犯也三年不入境春旱虫食苖禱之大雨二日虫死而麥稔又廢興作賑貧乏輕徭薄歛郡中大</hi>
　<hi>治考課為最</hi>鄧祖勝<hi>以右丞守永州時國初平章楊璟兵圍其城屢戰屢屈食盡自殺</hi>吳<lb/>
　芾<hi>至正中道州路判官重建路學有善政吏畏民安</hi>夲朝蓋恒弼<hi>洪武初道州府同知</hi>
<pb n="KR2k0008_WYG_065-33b"/>
　<hi>時兵變之餘郡民多流徙外境聞恒弼廉明寛恕咸歸焉民以寜謐百廢具興秩滿陞夲府知府</hi>張<lb/>
　原湜<hi>洪武初道州府通判廉能有聲時郡境賊冦猖獗原湜率衆擒其魁䧏其餘黨境遂以寜</hi>余<lb/>
　彦誠<hi>洪武間永州府知府勤慎公平時洞猺刼掠郡邑彦誠諭以威信率皆畏服民頼以寜坐事繋</hi>
　<hi>獄耆民以其善政旡闕陳請詔嘉之賜襲衣靴鈔使還任</hi>劉敏<hi>永樂間道州知州百廢具興撫字有</hi>
　<hi>方逋逃者相率復業</hi>陳盛<hi>永州府知府廉慎有才能/宣徳中特加勅兼理茶賦</hi>吉嶽<hi>洪武初知</hi>
　<hi>公安縣時縣治及公署並為洞賊所燬嶽蒞任寄居民間安集黎庶百凡創建有方而民不告勞  郡志</hi>
　陳褔山<hi>由進士知零陵縣居官清謹脩築堰塘溉田二百餘頃民頼其利號曰陳公堰  郡志</hi>
　李應庚<hi>以給事中知永州政尚寛平所居官舎止可庇風雨奏革黒石湘口大橋三関用通啇旅</hi>
<pb n="KR2k0008_WYG_065-34a"/>
　<hi>民甚徳志之  郡</hi>戴浩<hi>由進士任永州知府謹權量明禁約錢法大行物價以平時苖賊竊發浩</hi>
　<hi>設法招撫之賊不敢肆民頼以不擾政教兼舉卓為時稱  郡志</hi>唐吉祥<hi>由進士任祁陽知縣</hi>
　<hi>撫民有方考績為天下最賜宴禮部  郡志</hi>賔禮慶<hi>永州府推官公平寛大有訟者喻以禮義</hi>
　<hi>使自悔悟人多化之獄無繋囚  郡志</hi>沈孟儀<hi>東安知縣敦實有文寛嚴有体視民如子儉素</hi>
　<hi>自甘至于建橋鑿井脩學宫葺壇壝皆視如家事嵗值荒凶賑撫安集民無流移  郡志</hi>錢昕<hi>由進</hi>
　<hi>士知永州府立心平易蒞政精勤平賦役審獄訟民咸愛慕  郡志</hi>余岱<hi>零陵縣縣丞不畜妻孥公</hi>
　<hi>退一室瀟然惟圖書而巳  郡志</hi>呉永裕<hi>東安知縣政尚簡易清操一節民為立生祠祀之</hi>
　<hi>郡志</hi>盛祥<hi>知道州頴敏博學耿介不阿時州有虎患祥禱于鼻亭祠二虎渡河一虎斃死祠下及卒</hi>
<pb n="KR2k0008_WYG_065-34b"/>
　<hi>州人合祀于陽刺史祠  郡志</hi>楊崇<hi>由舉人知永州府首興學校課試生徒親視渠堰自是山田有</hi>
　<hi>秋民享其利築祁陽城减貴州餉行九等均徭之法嚴校尉害人之禁又約婚嫁不得論財貧甚者給以</hi>
　<hi>布帛一時婚配九千有竒長沙限借官銀二萬力陳民貧减四之三在任五年除吏弊惜民財自租庸之</hi>
　<hi>外民無一毫之擾  郡志</hi>何詔<hi>以進士知永州府先恤民隠政体寛大按丁田之籍為經制嵗辦賦</hi>
　<hi>役之法白諸䑓司著為令自是徭役均平宿蠧書剔吏無售奸流移遂定後有去思碑  郡志</hi>呉允<lb/>
　禎<hi>知永州府存心愷悌敷政優㳺興利剗弊務在以徳化民民有弗率者先教而後威終不加苦民至</hi>
　<hi>今有遺思  郡志</hi>張鑑<hi>永明縣知縣施政有方廉介自守勸課農桑作興學校民到于今稱之</hi>
　<hi>郡志</hi>熊汲<hi>由進士任永州知府飬粹用和操嚴施恕勤恤民隠以文學飭吏治有古循吏風  郡志</hi>
<pb n="KR2k0008_WYG_065-35a"/>
　白思義<hi>同知永州府单車至任䖏巳剛方旁郡有滯獄不决者當道委鞠無虗日讞獄詳明譽望</hi>
　<hi>籍甚郡志</hi>樂汝剛<hi>知江華縣復逋逃至六百/餘户民甚徳之  郡志</hi>范之箴<hi>由進士知</hi>
　<hi>永州知府存心蒞政有古循吏風調漢陽民多詣任候起居尋陞夲省叅政民益懷之  郡志</hi>黄翰<lb/>
　<hi>由進士知永州府勤慎清苦愛民好士遇旱禱雨輙應尋以直道不容去  郡志</hi>周諒<hi>嘉靖中知</hi>
　<hi>寜逺縣時嵗大旱徒歩拜禱雨隨以澍搗山賊巢冗捕江華苖舉有成績居民頼之  郡志</hi>楊鏊<lb/>
　<hi>東安縣儒學教諭器宇明逹行止端荘嘗以饋贈資貧生士類頼之  郡志</hi>
流寓范純仁<hi>蘇州人宋哲宗時知陳州因上䟽忤章惇意貶武安軍節度副使永州安置時疾失</hi>
　<hi>明聞命怡然就道每戒子弟毋得怨惇江行舟覆扶純仁出衣盡濕顧諸子曰此豈章惇為之哉徽宗即</hi>
<pb n="KR2k0008_WYG_065-35b"/>
　<hi>位名還</hi>蘇轍<hi>眉州人仕宋為御史中丞紹聖初李清臣鄧潤甫復用稍復言熈豊事以激怒哲宗</hi>
　<hi>轍上䟽諌貶化州别駕循州安置徽宗即位徙永州</hi>范袓禹<hi>成都人仕宋為翰林學士哲宗時請</hi>
　<hi>補外知陜州言者論其脩實録詆誣又摭其諌禁中顧乳媪事連貶昭州别駕安置永州</hi>吕希純<lb/>
　<hi>河南人公著子宋哲宗時為起居舎人張商英憾之紹聖初商英為諌官力攻希純遂責舒州團練副使</hi>
　<hi>道州安置</hi>張浚<hi>漢州人仕宋以和國公奉朝請時彗星出浚上䟽言事秦檜大怒令臺諌論浚謫居</hi>
　<hi>連州徙永州金人惮浚復用每使至必問浚安在</hi>王庶<hi>慶陽人宋紹興中樞宻副使秦檜主和庶</hi>
　<hi>力詆出知潭州為中丞勾龍如淵劾罷歸巴江御史胡汝明又論其譏訕朝政責三徳軍節度副使道州</hi>
　<hi>安置卒於貶所</hi>
<pb n="KR2k0008_WYG_065-36a"/>
人物漢鄭産<hi>泉陵人為白土鄊嗇夫時民凡産子一嵗輙出口錢人多不舉子産勸百姓勿殺子</hi>
　<hi>口錢當自代出郡縣為表上言錢因得除改白土日更生鄊</hi>曾譚<hi>泉陵人舉孝廉拜尚書郎有文</hi>
　<hi>武才官終太常</hi>熊尚<hi>零陵人拜綏民校尉又領曲江居五年去官尋詔拜騎都尉灌陽長</hi>蔣晉<lb/>
　<hi>泉陵人靈帝時舉孝廉拜尚書郎後除汝南太守遷交州刺史入奏事應對不滯拜尚書在位清直為羣</hi>
　<hi>僚所服</hi>劉優<hi>零陵人其父綽夲彭城人為零陵太守因徙家焉優少有雋聲舉孝廉獻帝時為侍</hi>
　<hi>御史遷御史大夫再遷尚書右僕射朝綱無所不總臺閣為之肅然</hi>三國劉巴<hi>優長子劉表辟</hi>
　<hi>舉茂才不就漢昭烈定益州諸葛亮薦巴後代法正為尚書令躬履清儉不治産業昭烈嘗曰子初才智</hi>
　<hi>絶人亮曰運籌帷幄之中吾不如子初逺矣子初巴字也</hi>劉敏<hi>優孫善草書舉孝廉帝禅時除侍御</hi>
<pb n="KR2k0008_WYG_065-36b"/>
　<hi>史紏察名實不枉無辜為揚威將軍魏遣曹爽侵蜀敏率兵迎敵㑹費褘至魏軍退以功封雲亭侯後加</hi>
　<hi>中書侍郎出入禁掖見者改容拜成都大尹政行化洽</hi>唐諶<hi>泉陵人少有志操魏咸寜初舉茂才</hi>
　<hi>拜武騎常侍南平呉楚還授零陵太守境内清晏道不拾遺百姓樂業</hi>黄葢<hi>泉陵人呉孫堅舉義</hi>
　<hi>兵盖從之凡有冦難之縣輙用盖為守長所在平定善於飬衆每所征討士卒争先用命嘗從周瑜拒曹</hi>
　<hi>操於赤璧建火攻之䇿大破之國人繪像祠焉</hi>晉葉譚<hi>零陵人清簡有節操至洛陽舉孝廉王濟</hi>
　<hi>謂譚曰君呉楚之人也亡國之餘有何秀異而應斯舉譚曰君不聞明珠大貝生於江海之濵乎武子無</hi>
　<hi>以對後除郎中拜太子舎人遷秘書監</hi>唐宏<hi>泉陵人㓜頴悟永嘉初舉孝廉拜殿中郎累遷至尚</hi>
　<hi>書大司徒薦舉賢能朝野多之</hi>臧榮緒<hi>泉陵人博聞強記有良吏風康帝即位拜著作郎脩晉書</hi>
<pb n="KR2k0008_WYG_065-37a"/>
　<hi>三十卷累官至御史大夫</hi>鄧璨<hi>泉陵人少髙潔與劉璘之劉尚公友善不應州郡辟㑹荆州刺史桓</hi>
　<hi>冲辟為别駕璨乃應召璘之謂璨曰卿忽改節吾失所望矣璨笑曰足下可謂有志於隠而未知隠之道</hi>
　<hi>夫隠在我而不在物是以朝市亦可隠璘之無以難之</hi>南北朝唐獻之<hi>泉陵人南齊時</hi>
　<hi>舉秀才官至廣州都督嚴毅公清臨事能㫁嶺表肅然</hi>唐史青<hi>零陵人博聞強記開元初自薦</hi>
　<hi>云聞曹子建七歩成章陛下若試臣願五歩之内可奉詔日試萬言臣願足矣試昭君怨嵗除詩明皇大</hi>
　<hi>稱賞</hi>屈隠之<hi>祁陽人少好經史尤精易荘舉秀才為廣州判官兼攝司馬後攝韶州刺史居官清</hi>
　<hi>儉請託不行</hi>李季芳<hi>道州人代宗時䖏士刺史元結請于朝曰季芳介直目全退守廉遜文學</hi>
　<hi>為業不求人知乞令州縣造舍給田免其户役從之季芳卒結又表其所云</hi>李郃<hi>延唐人太和初</hi>
<pb n="KR2k0008_WYG_065-37b"/>
　<hi>擢進士第一同榜者三十四人而簫倣崔慎由崔鉉後並為相或謂郃與劉蕡同應賢良方正科者今縣</hi>
　<hi>有李状元祠</hi>五代史萇<hi>零陵人善屬文呉王恪鎮宋州辟為判官謂萇曰逆冦未殄君有濟</hi>
　<hi>物才若垂顧黎元有望矣萇嘉其意乃應召多所裨賛境内肅然</hi>何仲舉<hi>營道人母嘗夣挾仲</hi>
　<hi>舉入月尋與范質同登後唐長興間進士因賜所居鄊曰進賢里曰化龍仕終天䇿府學士</hi>宋歐<lb/>
　陽程<hi>營道人少貧為郡吏郡後有池常淬鐡為戎器名鐡作池植亭其旁一日太守於吏牘間得副</hi>
　<hi>紙紀池亭之勝有寒影倒吞凌漢樹冷光髙浴半天星之句問之為程語大驚異之與之金使歸為學登</hi>
　<hi>進士第累官屯田員外郎</hi>陶岳<hi>祁陽人累官太常博士知端州余靖過端訪諸父老言前後刺史不</hi>
　<hi>求硯者惟包孝肅及公二人歴官四十餘年五為郡守有文集行世</hi>路振<hi>祁陽人唐相巖四世孫巖</hi>
<pb n="KR2k0008_WYG_065-38a"/>
　<hi>以貶死嶺外子孫因家焉振㓜頴悟淳化初舉進士試巵言日出賦獨知所出太宗嘉之以大理評事通</hi>
　<hi>判邠州後遷左司諌知制誥嘗采五代史九國君臣事作世家列傳子綸為奉禮郎</hi>周輔成<hi>道州</hi>
　<hi>人世居營道之濂溪登大中祥符八年進士歴官多善政終於桂陽令累贈諌議大夫子敦頥</hi>周敦<lb/>
　頥<hi>以舅龍圖閣學士鄭向恩補官調分寜主簿移桂陽令治績尤著累官至廣東轉運判官提點刑獄</hi>
　<hi>以洗寃澤物為巳務尋因疾求知南康軍為學不由師傳黙契道体二程子從父宦逰因受學焉所著有</hi>
　<hi>通書太極圖說卒追封道國公謚曰元從祀孔子廟庭子燾官寳文閣侍制</hi>周尭卿<hi>永明人警</hi>
　<hi>悟強記以學行知名登天聖初進士積官至太常博士范沖淹薦其經行可為師表未及用而卒有詩春</hi>
　<hi>秋說各三十卷文集二十卷子諭鼎州司理叅軍說歸安主簿</hi>陶弼<hi>祁陽人嘗學兵法能持論縱横</hi>
<pb n="KR2k0008_WYG_065-38b"/>
　<hi>尤長於詩慶厯中提刑楊畋被㫖討湖南猺致弼幕下用其䇿平之儂智高叛畋復辟弼叅軍謀畋還朝</hi>
　<hi>曰吾平賊湖外所得者一陶弼而巳嘗知賔邕欽容辰順六州建中靖國編次勲臣弼亦預焉有書奏十</hi>
　<hi>八卷</hi>周世南<hi>祁陽人少好學遊上庠巳定聘董氏女未婚而女失明女父請改婚世南父貽書問</hi>
　<hi>之世南曰人生配偶有定分始全終廢天也既第成婚士論髙之累官至駕部郎中以少卿致仕</hi>唐<lb/>
　績<hi>零陵人少警敏嗜學能文登元符進士為衡山令復通判鼎州擢褔州運判帝諭之曰卿乆歴州縣</hi>
　<hi>知民疾苦當遍察風俗以聞績天姿脩㓗蒞事有方接人以義士論多之</hi>何齍<hi>營道人後更名棄登</hi>
　<hi>政和進士第性剛介議論不屈倅隨守廉俱擅聲稱後守雅州亦以最聞累官朝請大夫</hi>蔣湋<hi>零陵</hi>
　<hi>人少辭家入太學既無遇棄而歸隠黄庭堅在宜州病革湋往見焉庭堅委以身後事及卒為棺歛具舟</hi>
<pb n="KR2k0008_WYG_065-39a"/>
　<hi>送歸鄒浩謫永州湋從之遊浩有昭州之行湋又為經紀其家</hi>陳遘<hi>零陵人登進士徽宗時歴知中</hi>
　<hi>山河間金兵内侵遘悉力拒守欽宗初又徙知中山冐圍入城堅守時詔康王為天下兵馬大元帥遘副</hi>
　<hi>之京師䧟割地求和遘弟光禄卿適至中山臨城論㫖遘遥語曰吾兄弟當以名義自䖏適泣曰兄當盡</hi>
　<hi>力勿以弟為念遘呼總管使擊敵總管辭斬以徇復呼部將沙振往振懼潜刄殺遘城䧏金人見其屍曰</hi>
　<hi>南朝忠臣也殮而𦵏之適被執死于雲中</hi>唐開<hi>江華人建炎初第進士通判廉州治績著稱于時叔</hi>
　<hi>父貢嘗被誣憤死于獄開詣京師頌寃鄊人髙其義</hi>歐陽言<hi>營道人建炎初登第性廉退任遷江</hi>
　<hi>令嘗獲冐爵人陳椿以賞合改秩固辭不受後宰劇邑鞠制獄愈有聲稱尋倅賔陽遷員外郎致仕故庐</hi>
　<hi>蕭然僅庇風雨</hi>唐傑<hi>東安人生兩嵗即知孝繼袓母蔣病日失明傑以舌䑛之目遂有見劇賊孔彦</hi>
<pb n="KR2k0008_WYG_065-39b"/>
　<hi>舟犯邑傑號泣負蔣冐賊以出賊義而捨之母病刲肉和藥以進即愈父亡以舌䑛屍廬墓三年哀動山</hi>
　<hi>谷紹興間郡守以聞詔付史舘賜以束帛</hi>李長庚<hi>寜逺人登紹興進士第歴仕五十年廉㓗有守</hi>
　<hi>不事生業惟畜書數千卷號其讀書之室曰氷壷卒年八十六有氷壷集</hi>呉庸<hi>營道人登淳熈特科</hi>
　<hi>為容州陸川簿尉李接倡亂庸與司郡徐邦直唐㨗俱以鄰郡尉紏合弓兵禦賊凡六戰衆寡不敵庸歿</hi>
　<hi>于陳徐唐被執罵賊而死帥劉焞上其事俱贈承事郎仍官其子</hi>吕陟<hi>零陵人與張栻㳺楊萬里</hi>
　<hi>為丞時因督租過其里往見之郡守問萬里曰所過知有文才否荅曰青桂里得一吕昇卿飽學之士即</hi>
　<hi>招致鄊校領袖諸生後為常徳府録叅累官監司有直聲昇卿陟字也</hi>唐容<hi>零陵人博學強記與</hi>
　<hi>唐麟樂韶共學俱有大志人號城南三傑後舉進士宰豊城政聲為諸邑最尋知邕州交阯入㓂容提兵</hi>
<pb n="KR2k0008_WYG_065-40a"/>
　<hi>討之後隠於建昌麻姑山自號雲壑老人</hi>元張韶<hi>道州人以明易經舉於鄊仕至朝列大夫海北</hi>
　<hi>海南道宣尉司都元帥府僉事</hi>夲朝田子仁<hi>寜逺人元未隠居耕讀與劉三吾友善三吾徴</hi>
　<hi>赴行在首薦子仁徴授夲縣儒學教諭敦尚教化儒風大振  郡志</hi>呉友遜<hi>道州人弱冠能武藝</hi>
　<hi>畧渉書史元未盗賊競起民無所倚友遜仗義有為充萬户能保障地方人頼以安洪武紀元以夲州户</hi>
　<hi>藉獻于楊平章而歸附焉  郡志</hi>雷復<hi>寕逺人性質純頴博洽經史任行人陞監察御史七轉至</hi>
　<hi>右都御史歴官公正廉能臺綱振肅宦履無間言鄉邦仰而敬之  郡志</hi>寗良<hi>祁陽人賦性爽愷好</hi>
　<hi>學善文任行人擢員外郎中陞按察使布政使厯任有聲  郡志</hi>趙𢎞<hi>道州人授刑部主事上䟽</hi>
　<hi>言廣西邉事轉員外郎預典㑹試陞山西僉事復補廣東屢决大獄人服其公歴廵海副使親平畨冦事</hi>
<pb n="KR2k0008_WYG_065-40b"/>
　<hi>聞賜以金帛  郡志</hi>張鑑<hi>永州衛人少頴異刻苦問學事親至孝治家有法歴任主事員外郎尋陞</hi>
　<hi>僉事副使隨任輙有治績  郡志</hi>黄鍾<hi>江華人由行人陞御史廉足以風人才足以應變公足以</hi>
　<hi>服衆明足以稽疑為士類所傳誦  郡志</hi>呉禋<hi>零陵人任監察御史振肅風紀茂著激揚之聲尋陞</hi>
　<hi>叅議叅政克脩厥職不畏權勢卓為特稱  郡志</hi>熊繡<hi>寜逺衛人由進士拜行人擢御史直朝蹇</hi>
　<hi>諤有器識議論務持大体歴布政進副都御史陞兵部侍郎時孝廟以繡行尚書事衆推為右都御史總</hi>
　<hi>督兩廣逆瑾矯令致仕尋論定官其後謚荘簡  郡志</hi>于材<hi>寜逺人由翰林檢討陞編脩學問該</hi>
　<hi>博以文學名于時  郡志</hi>程温<hi>祁陽人由進士任南京吏部郎中黜陟明允陞通政司叅議逆瑾用</hi>
　<hi>事部議擢太僕少卿内批致仕  郡志</hi>唐慎<hi>零陵人正統間由舉人任監察御史出按廣西有淫</hi>
<pb n="KR2k0008_WYG_065-41a"/>
　<hi>祠民云著赭衣過廟門皆䧏災慎即着緋衣往焚其像廬其廟邪慝竟息後擢按察司僉事  郡志</hi>李<lb/>
　敷<hi>寜逺人由工部郎出補知府居官清慎待物温直自歴任並無公過言行政事皆可法師  郡志</hi>
　何天衢<hi>道州人初知嘉興縣擢御史累官工部侍郎當逆瑾專柄宸濠不軌多所建明樹立卒于</hi>
　<hi>官志郡</hi>胡節<hi>零陵人由行人授御史廵按山東振肅風紀適逆瑾檀權怒節獨無所饋捕下錦衣</hi>
　<hi>獄捶死嘉靖改元賜祭贈光禄少卿  郡志</hi>周卿<hi>江華人任兵部主事調刑部又調吏部行誼文</hi>
　<hi>章為時推重尤清苦自勵病劇僚友視之不囑後事卒後無辨䘮之資唯書籍數百卷而巳  郡志</hi>朱<lb/>
　衮<hi>永州衛人選翰林庶吉士改南道御史陞雲南副使左叅政㓜性警敏博洽羣書以詩文著名大學</hi>
　<hi>士西涯李公器之性剛介弗容歴官藩臬大振風紀奸宄望風歛迹居家撰白房集續郡十三志  郡志</hi>
<pb n="KR2k0008_WYG_065-41b"/>
　沈良佐<hi>零陵人直心忠厚行事光明由進士任南京户部主事終廣西左叅政所至皆有治績</hi>
　<hi>郡志</hi>
列女郝氏<hi>祁陽張伯通妻年十七歸不五載伯通殁誓不再譙其舅姑繼殁無伯叔子嗣依父家守</hi>
　<hi>節四十九年貞㓗無瑕洪武十六年下詔旌其門  郡志</hi>尚氏<hi>零陵鄧璉妻年十九璉故孀居六十</hi>
　<hi>四年絶無瑕玷嘉靖改元收入武宗實録  郡志</hi>趙氏<hi>寕逺趙龍之女為賊所執欲犯之大罵曰</hi>
　<hi>我身如玉可碎不可汚也賊奴我有死而巳賊怒殺之  郡志</hi>成氏<hi>祁陽蔣克恭妻恭卒氏年二十</hi>
　<hi>三誓死守孤有司以聞旌表其門  郡志</hi>曹氏<hi>東安林徳賔妻年二十四夫故矢志撫孤年踰九十</hi>
　<hi>嘉靖改元下詔賜米帛  郡志</hi>
<pb n="KR2k0008_WYG_065-42a"/>
仙釋屈處静<hi>漢祁陽人楚白公之後㓜而悟道絶迹人表凡十二年一旦駕鶴而去</hi>魯妙<lb/>
　典<hi>太平廣記妙典九疑山女冠也有麓林道士授太洞黄庭經入九疑山十年白日升天</hi>何仙<lb/>
　姑<hi>㓜遇異人與桃食之遂不饑能逆知人禍褔宋類苑云潭州夏鈞過永州問何曰世多言吕先生今</hi>
　<hi>安在何笑曰今日在潭州興化寺設齋鈞到潭日取寺中齋歴視之其日有華州囘客設供</hi>懐素<lb/>
　<hi>唐零陵人覩二王真跡及二張草書而學之書漆盤三面俱穴贈之以歌者三十九人皆當世名流顔真</hi>
　<hi>卿作序李白詩有少年上人號懐素草書天下稱獨歩之句</hi>
　<lb/>
　<lb/>
<pb n="KR2k0008_WYG_065-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷六十五<lb/>
</p>
<p>
</p>
  </div>
</body>
</text>
</TEI>
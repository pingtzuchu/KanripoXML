<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明一統志</head>
    <p>
<pb n="KR2k0008_WYG_000-1a"/>
欽定四庫全書　　　　史部十一<lb/>
　明一統志　　　　　　地理類二<hi>總志之屬</hi>
　　提要<lb/>
　　　　<hi>臣</hi>等謹案明一統志九十卷明吏部尚書兼<lb/>
　　　　翰林院學士李賢等奉勅撰案沈文聖君初<lb/>
　　　　政記稱太祖洪武三年命儒臣魏俊等六人<lb/>
　　　　編類天下郡縣地理形勢為大明志今其書<lb/>
　　　　不傳後成祖採天下圖經圖經命儒臣纂輯<lb/>
<pb n="KR2k0008_WYG_000-1b"/>
　　　　為一書亦未及成而中輟至英宗復辟後乃<lb/>
　　　　命賢等重編天順五年四月書成奏進賜名<lb/>
　　　　大明一統志御製序文冠其首鋟板頒行考<lb/>
　　　　輿記諸書出自官撰者自唐元和郡縣志宋<lb/>
　　　　元豐九域志外惟元岳璘等所修大一統志<lb/>
　　　　最稱繁博國史經籍志載其目共為一千卷<lb/>
　　　　今已散佚無傳雖永樂大典各韻中頗見其<lb/>
　　　　文而割裂叢碎又多漏脱不能復排比成帙<lb/>
<pb n="KR2k0008_WYG_000-2a"/>
　　　　惟浙江汪氏所獻書尚存存原刋本二卷頗<lb/>
　　　　可以考見其體製知明代修是書時其義例<lb/>
　　　　一仍元志之舊故書名亦沿用之其時纂修<lb/>
　　　　諸臣既不出一手舛錯牴牾疎謬尤甚如以<lb/>
　　　　唐臨泃為漢縣遼無章宗而以為陵在三河<lb/>
　　　　金宣宗𦵏大梁而以為陵在房山以漢濟王<lb/>
　　　　王興居為東漢名宦以箕子所封之朝鮮為<lb/>
　　　　在永平境内俱乖互不合極為顧炎武日知<lb/>
<pb n="KR2k0008_WYG_000-2b"/>
　　　　錄所譏至所摘王安石處州學記地最曠大<lb/>
　　　　山長谷荒之語則併句讀而不通矣此本内<lb/>
　　　　多及嘉靖隆慶時所建置葢後人已有所續<lb/>
　　　　入亦不盡出天順之舊我<lb/>
　　　國家辨方定位首重輿圖<lb/>
　　　大清一統志近復奉<lb/>
　　詔重修起例發凡彌臻盡善此書之舛畧本無可<lb/>
　　　　採特是職方圖籍為國之常經歴朝俱有成<lb/>
<pb n="KR2k0008_WYG_000-3a"/>
　　　　　編不容至明而獨闕故仍錄存以備一代之<lb/>
　　　　　掌故焉乾隆四十五年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR2k0008_WYG_000-4a"/>
天順御製明一統志序<lb/>
朕惟我太祖髙皇帝受天明命混一天下薄海内外悉<lb/>
入版圖葢自唐虞三代下及漢唐以來一統之盛蔑以<lb/>
加矣顧惟覆載之内古今已然之跡精粗巨細皆所當<lb/>
知雖歴代地志具存可考然其間簡或脱畧詳或冗複<lb/>
甚至得此失彼舛訛殽雜往往不能無遺憾也肆我太<lb/>
宗文皇帝慨然有志於是遂遣使徧采天下郡邑圖籍<lb/>
特命儒臣大加修纂必欲成書貽謀子孫以嘉惠天下<lb/>
<pb n="KR2k0008_WYG_000-4b"/>
後世惜乎書未就緒而龍馭上賓朕念祖宗之志有未<lb/>
成者謹當繼述乃命文學之臣重加編輯俾繁簡適宜<lb/>
去取惟當務臻精要用底全書庶可繼成文祖之志用<lb/>
昭我朝一統之盛而泛求約取參極羣書三閲寒暑乃<lb/>
克成編名曰天下一統志著其實也朕於萬幾之暇試<lb/>
覽閲之則海宇之廣古今之跡了然盡在胸中矣既藏<lb/>
之祕府復命工鋟梓以傳嗚呼是書之傳也不獨使我<lb/>
子孫世世相承者知祖宗開創之功廣大如是思所以<lb/>
<pb n="KR2k0008_WYG_000-5a"/>
保守之惟謹而凡天下之士亦因得以考求古今故實<lb/>
增其聞見廣其知識有所感發興起出為世用以輔成<lb/>
雍熙泰和之治相與維持我國家一統之盛於無窮雖<lb/>
與天地同其久長可也於是乎序天順五年五月十六<lb/>
日<lb/>
<pb n="KR2k0008_WYG_000-6a"/>
進明一統志表<lb/>
資政大夫吏部尚書兼翰林院學士臣李賢中憲大夫<lb/>
太常寺少卿兼翰林院學士臣彭時翰林院學士奉政<lb/>
大夫臣吕原伏䝉皇帝陛下命臣等充總裁官修天下<lb/>
一統志今編輯已成凡九十卷謹用繕冩裝潢進呈臣<lb/>
賢等誠惶誠恐稽首頓首上言伏以日月照臨誕啟聖<lb/>
朝之運乾坤覆載咸歸一統之尊民物阜康人文宣朗<lb/>
匪表章於今日曷垂示於將來粤昔虞代幅員備存禹<lb/>
<pb n="KR2k0008_WYG_000-6b"/>
貢周家疆域悉著職方惟敷土經野之詳故享國歴年<lb/>
之久降自炎漢下逮有元志地理者數百家紀方輿者<lb/>
累千卷若非泛而弗切則或畧而未明於是厪聖祖之<lb/>
至情念輿圖之重事爰命儒以纂集冀成書以鋪張博<lb/>
采雖周全功未究時如有待事豈偶然恭惟皇帝陛下<lb/>
剛健欽文聰明英武重華協帝已臻盛治於前申命自<lb/>
天復纉洪圖於後志兼隆於千古勤獨斷於萬幾凡聖<lb/>
賢經世之圖咸留睿覽於祖宗待成之志尤軫淵衷肆<lb/>
<pb n="KR2k0008_WYG_000-7a"/>
宵旰之靡遑益繼述之是務顧惟重熙累洽千載一時<lb/>
自天命之有歸祚皇明之撫運徳與地而兼廣化與天<lb/>
而同流尊親無間於華夷功烈獨超乎先後必有盛製<lb/>
以闡丕休特簡文學之臣付以纂修之任而皇猷髙逺<lb/>
聖學淵㣲渙發綸音豫為指授於凡經書所載咸在網<lb/>
羅至若子史所傳舉當收采宜加參考以正信疑是非<lb/>
必有據依以立義類凡例表京師為四方之極列方岳<lb/>
為諸郡之綱疆域必繋於九州分野悉稽乎列宿形勝<lb/>
<pb n="KR2k0008_WYG_000-7b"/>
風俗録奚逺邇之分物産山川載靡小大之間藩封著<lb/>
維城之固公署嚴禦侮之威書學校書院以重育賢書<lb/>
宫室闗梁以昭資世信方來則寺觀祠廟之兼録鑒已<lb/>
往則陵墓古蹟之並存述宦蹟備舉夫諸司取人才不<lb/>
遺於一善列女彰節行之異仙釋見方技之竒文雖省<lb/>
而意則該實足徴而名不爽欲使宇宙數萬里之外不<lb/>
出户而可知庶幾上下千百年之間一舉目而畢見豈<lb/>
徒備一時之廣覽將以垂萬世之宏規此誠皇上經天<lb/>
<pb n="KR2k0008_WYG_000-8a"/>
緯地之文足以顯繼志述事之孝而光前振後者也臣<lb/>
等章句腐儒草茅迂士叨承委任忝效編摩奈海宇廣<lb/>
大而難窮兼簡冊浩繁而莫䆒顧兹疎淺寧免漏遺雖<lb/>
殫鉛槧之勞尚慮豕魚之混仰睿謨之啟發幸編簡之<lb/>
克完冀垂宥於含宏願少供於淸燕道配天徳配地八<lb/>
荒咸囿於生成車同軌書同文一統永傳於悠久無任<lb/>
瞻天仰聖激切屏營之至謹奉表隨進以聞天順五年<lb/>
四月十六日資政大夫吏部尚書兼翰林院學士臣李<lb/>
<pb n="KR2k0008_WYG_000-8b"/>
賢等謹上表<lb/>
<pb n="KR2k0008_WYG_000-9a"/>
職名<lb/>
資政大夫吏部尚書兼翰林院學士臣李賢中憲大夫<lb/>
太常寺少卿兼翰林院學士臣彭時翰林院學士奉政<lb/>
大夫臣吕原臣林文臣劉定之翰林院侍讀學士奉直<lb/>
大夫臣錢溥翰林院侍講承徳郎臣萬安臣李泰承徳郎<lb/>
左春坊左中允臣孫賢承徳郎右春坊右中允臣劉珝<lb/>
翰林院修撰儒林郎臣陳鑑臣劉吉臣童縁臣黎淳儒<lb/>
林郎左春坊左賛善臣牛綸翰林院編修兼司經局校<lb/>
<pb n="KR2k0008_WYG_000-9b"/>
書文林郎臣徐溥翰林院編修文林郎臣王㒜臣戚瀾<lb/>
臣李本臣丘濬臣彭華臣尹直臣徐瓊臣陳秉中臣楊<lb/>
守陳翰林院檢討徴仕郎臣邢讓臣張業通議大夫太<lb/>
常寺卿臣夏衡中憲大夫順天府府丞臣余謙奉政大<lb/>
夫禮部郎中臣王叔安奉直大夫禮部員外郎臣陳綱<lb/>
臣凌耀宗臣林章臣葉玟臣何暹徴仕郎中書舍人臣<lb/>
韓定臣謝宇臣曹冕臣温良從仕郎中書舍人臣馬麟<lb/>
臣劉珙臣黄清臣焦㻞臣凌暉臣王暕登仕佐郎鴻臚<lb/>
<pb n="KR2k0008_WYG_000-10a"/>
寺序班臣李惠臣陳福臣蔚瑄臣周璟臣呉震臣陳經<lb/>
臣王禮將仕佐郎鴻臚寺序班臣門升臣劉詢臣梁俊<lb/>
臣毛顯翰林院秀才臣姜立綱<lb/>
</p>
<p>
</p>
  </div>
</body>
</text>
</TEI>
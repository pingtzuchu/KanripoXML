<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷二十三</head> <lb/>
    <p>
<pb n="KR2k0008_WYG_023-1a"/>
欽定四庫全書<lb/>
　明一統志卷二十三<lb/>
　　　　　　　　　　　　明　李賢等　撰<lb/>
　　兖州府<hi>東至直𨽻淮安府贑榆縣界四百九十里南至直𨽻徐州沛縣界一百五十里</hi>
　　　<hi>西至東昌府濮州界三百三十里北至濟南府肥城縣界一百一十里自府治至京師與</hi>
　　　<hi>南京俱一千二百三十里</hi>
　　　<hi>糧四十五萬三百石零</hi>
建置沿革禹貢徐兖二州之域天文奎婁分野春秋時<lb/>
<pb n="KR2k0008_WYG_023-1b"/>
　為魯國戰國屬楚秦為薛郡漢為魯國及泰山山陽<lb/>
　郡地東漢為任城國山陽泰山郡地兼置兖州晉改<lb/>
　為魯郡劉宋元嘉末復置兖州於瑕丘北齊改為任<lb/>
　城郡隋罷郡為兖州大業初改為魯郡唐為兖州天<lb/>
　寳初又為魯郡乾元初復為兖州後陞泰寜軍五代<lb/>
　周復為州宋初復為泰寜軍重和初改為襲慶府金<lb/>
　仍為兖州復為泰寜軍又改泰定軍元初復為兖州<lb/>
　𨽻濟寜路本朝初因之洪武中陞為兖州府領州四<lb/>
<pb n="KR2k0008_WYG_023-2a"/>
　縣二十三<lb/>
　滋陽縣<hi>附郭本魯之負瑕漢置瑕丘縣屬山陽郡武帝時為瑕丘侯國東漢復為縣晉省入南平</hi>
　<hi>陽屬髙平國隋復置瑕丘縣為魯郡治唐為兖州治宋避宣聖諱改為瑕縣又改曰滋陽縣取山為名金</hi>
　<hi>元因之本朝初省入兖州洪武十八年復置編戸二十四里</hi>曲阜縣<hi>在府城東四十里神農少</hi>
　<hi>昊徙都之地周武王以封周公旦是為魯國秦為薛郡漢復為縣兼置魯國晉改國為郡隋初廢郡改縣</hi>
　<hi>曰汶陽後人改曰曲阜因城中有阜委曲長數里故名唐貞觀初省尋復置屬兖州宋改為仙源縣金復</hi>
　<hi>為曲阜元仍舊本朝因之編户一十六里</hi>寜陽縣<hi>在府城北五十里本魯闡邑漢置寜陽縣屬泰山</hi>
　<hi>郡東漢屬東平國晉省後魏置平原縣隋改為龔丘縣宋改為龔縣金復為寜陽縣屬兖州元省入滋陽</hi>
<pb n="KR2k0008_WYG_023-2b"/>
　<hi>後復置本朝因之編户三十五里</hi>鄒縣<hi>在府城東六十里周時為邾國魯繆公改為騶因山為名</hi>
　<hi>漢置騶縣屬魯國隋屬魯郡唐改為鄒縣屬兖州宋屬襲慶府金屬滕州元因之本朝改今屬編戸三十</hi>
　<hi>九里</hi>泗水縣<hi>在府城東九十里古下明國春秋時為魯卞邑漢置卞縣屬魯國晉屬魯郡隋改為</hi>
　<hi>泗水縣屬兖州唐宋金因之元省入曲阜尋復置屬兖州本朝因之編户一十七里</hi>滕縣<hi>在府城東</hi>
　<hi>南一百四十里古小邾子國秦屬薛郡漢置蕃縣屬魯國晉屬魯郡後魏置蕃郡北齊廢隋改為滕縣屬</hi>
　<hi>彭城郡後陞為滕郡唐復為滕縣屬徐州宋因之金陞滕陽軍大定中改滕州及置滕縣元因之屬益都</hi>
　<hi>路本朝洪武二年州廢以縣屬濟寜府洪武十八年改今屬編戸八十七里</hi>嶧縣<hi>在府城東南二</hi>
　<hi>百六十里春秋時鄫國漢為蘭陵承二縣地屬東海郡晉置蘭陵郡治承城隋罷郡置鄫州大業中州縣</hi>
<pb n="KR2k0008_WYG_023-3a"/>
　<hi>並廢而徙蘭陵縣於承城屬徐州唐初復置鄫州又改蘭陵為承縣貞觀中廢州以縣屬沂州宋因之金屬</hi>
　<hi>邳州後改承縣為蘭陵興定中以縣置嶧州元初以州屬益都路至元初以縣省入本朝洪武二年改州</hi>
　<hi>為縣屬濟寜府後改今屬編戸三十六里</hi>金鄉縣<hi>在府城西南一百八十里古為緡國春秋時為</hi>
　<hi>宋邑漢置東緡縣屬山陽郡後漢析置金鄉縣以山為名晉以東緡省入屬髙平國後魏以昌邑縣省入</hi>
　<hi>唐於縣置金州尋改戴州州廢以縣屬兖州五代周屬濟州宋金仍舊元屬濟寜路本朝洪武十八年改</hi>
　<hi>今屬編戸三十三里</hi>魚臺縣<hi>在府城南一百七十里春秋時魯棠邑隱公觀魚于棠即此漢置方</hi>
　<hi>與縣屬山陽郡晉屬髙平國後魏屬髙平郡北齊省唐置魚䑓縣屬山陽五代唐屬單州宋金因之元屬</hi>
　<hi>濟州至元初省入金鄉後復置本朝初屬徐州尋屬濟南府洪武十八年改今屬編戸二十七里</hi>單<lb/>
<pb n="KR2k0008_WYG_023-3b"/>
　縣<hi>在府城南二百九十里本魯單父邑漢為縣屬山陽郡東漢為侯國晉屬濟陽郡後魏置北濟隂郡</hi>
　<hi>隋初廢郡以縣屬戴州大業初州罷以縣屬曹州唐屬宋州後自碭山縣徙輝州治此五代唐改為單州</hi>
　<hi>宋因之金屬歸徳府元初以單父縣附郭屬濟寜路本朝洪武元年省縣入州二年改州為單縣屬濟寜</hi>
　<hi>府十八年改今屬編戸四十二里</hi>城武縣<hi>在府城西南二百九十里漢舊縣屬山陽郡東漢屬</hi>
　<hi>濟隂郡晉屬濟陽郡北齊於此置永昌郡隋初罷郡置戴州大業初廢州以縣屬濟隂郡唐貞觀中屬曹</hi>
　<hi>州五代唐屬單州宋金元因之本朝洪武四年改屬濟寜府十八年改今屬編戸二十三里</hi>曹州<lb/>
　<hi>在府城西三百里古豫州之域周武王封弟振鐸為曹國戰國屬齊漢為濟隂郡地晉為濟陽郡後魏於</hi>
　<hi>郡東北置西兖州治定陶城後徙治此後周改為曹州隋改為濟隂郡治濟隂縣唐復為曹州天寶初改</hi>
<pb n="KR2k0008_WYG_023-4a"/>
　<hi>濟隂郡乾元初復為曹州五代晉置威信軍周改彰信軍宋為興仁府金復為曹州大定末河決徙治州</hi>
　<hi>東北七十里本朝洪武四年改為縣正統十一年復置曹州於古曹國𨽻兖州府編戸七十四里領縣二</hi>
　曹縣<hi>在州南一百二十里本漢濟隂郡之定陶縣地隋置濟隂縣唐宋皆因之金徙曹州治舊乘氏</hi>
　<hi>縣仍置濟隂為附郭本朝初以濟隂省入州洪武二年徙州治盤石鎮四年改州為縣屬濟寜府正統十</hi>
　<hi>一年復置曹州以縣屬焉編戸四十八里</hi>定陶縣<hi>在州東南五十里本堯所居秦置定陶縣漢初</hi>
　<hi>封彭越為梁王都此後以縣屬濟隂國宣帝時為定陶國後魏為西兖州治隋屬濟隂郡唐屬曹州尋降</hi>
　<hi>為鎮宋置廣濟軍兼置定陶縣熙寜中軍廢以縣屬曹州後復置軍金廢軍仍以縣屬曹州本朝初省入</hi>
　<hi>州洪武四年復置屬濟寜府正統十一年改今屬編戸一十九里</hi>濟寜州<hi>在府城西六十里古</hi>
<pb n="KR2k0008_WYG_023-4b"/>
　<hi>徐州之域春秋時屬魯戰國屬宋秦屬碭郡漢屬山陽郡晋為髙平及任城國地劉宋屬濟北郡後魏置濟州於碻</hi>
　<hi>磝城隋改為濟北郡唐初復為濟州後廢五代周復置濟州治鉅野金徙治任城元初還治鉅野後陞為濟寜路而</hi>
　<hi>於任城置濟州至正中省濟州而徙路治任城本朝洪武元年改路為府十八年改府為州以任城縣省入屬兖州</hi>
　<hi>府編戸五十四里領縣三</hi>嘉祥縣<hi>在州城西五十里本鉅野澤地世傳魯哀公西狩獲麟於此唐宋以來皆</hi>
　<hi>為任城縣地金大定中始置嘉祥縣屬濟州皆取獲麟之義元屬東平路至元初還屬濟州後屬單州本</hi>
　<hi>朝改今屬編戸一十四里</hi>鉅野縣<hi>在州城西北一百里禹貢大野既瀦即此地周屬魯漢置鉅野</hi>
　<hi>縣屬山陽郡晉屬髙平國後罷隋復置屬東平郡唐置麟州治此尋廢州以縣屬鄆州五代周於此置濟</hi>
　<hi>州宋因之金徙州治任城縣省鉅野入鄆州元初為濟寜路治後徙治任城而此縣仍屬焉本朝因之編</hi>
<pb n="KR2k0008_WYG_023-5a"/>
　<hi>戸三十五里</hi>鄆城縣<hi>在州城西北一百六十里本魯地漢為夀良縣地東漢屬廪丘後周置清</hi>
　<hi>澤縣及髙平郡隋廢郡改縣為萬安後改為郡以廪丘省入大業初置鄆城縣屬東平郡唐置鄆州以縣</hi>
　<hi>屬焉五代周廢州以縣屬濟州宋因之金以水患徙盤溝村元屬濟寜路本朝因之編户二十四里</hi>東<lb/>
　平州<hi>在州城西北一百五十里春秋時為須句國戰國屬宋秦屬碭郡又為薛郡地漢為東平國取</hi>
　<hi>禹貢東原底平之義後為濟東國又改太河郡東漢仍為東平國後魏為東平郡後周置魯州隋置鄆州</hi>
　<hi>後改東平郡唐復鄆州天寳初改東平郡元和中置天平軍宋徙治州故城政和初改東平府元改為東</hi>
　<hi>平路本朝洪武初復改為府八年降為州以須城縣省入屬濟寜府十八年改今屬編戸三十四里領縣</hi>
　<hi>五</hi>汶上縣<hi>在州東南六十里古厥國春秋時為魯中都地漢置東平陸縣屬東平東漢省入須</hi>
<pb n="KR2k0008_WYG_023-5b"/>
　<hi>昌縣北齊置樂平縣隋後改平陸屬魯郡唐初屬兖州後改為中都縣金改為汶陽縣又改曰汶上元屬</hi>
　<hi>東平本朝因之編戸四十八里</hi>東阿縣<hi>在州西北七十里春秋時齊柯邑漢置東阿縣屬東郡晉</hi>
　<hi>屬濟北國隋屬濟北郡唐初屬濟陽郡後屬鄆州宋徙治新橋鎮屬東平府金元仍舊本朝洪武八年還</hi>
　<hi>舊治編戸二十四里</hi>平隂縣<hi>在州北一百二十里本齊地春秋魯襄公㑹諸侯伐齊齊侯禦諸平</hi>
　<hi>隂即此漢為盧縣地晉因之隋置榆山縣後改平隂縣屬濟北郡唐屬鄆州宋屬東平府金元仍舊本朝</hi>
　<hi>因之編户一十九里</hi>陽榖縣<hi>在州西北一百四十里春秋時齊地僖公時齊宋江黄㑹于陽榖即</hi>
　<hi>此隋置陽榖縣屬濟北郡唐屬濟州天寳後屬鄆州宋徙治上述鎮金元仍舊本朝因之編戸三十九里</hi>
　夀張縣<hi>在州西一百二十里春秋時為良邑漢為夀良縣屬東郡其治在今縣南九十里東漢改</hi>
<pb n="KR2k0008_WYG_023-6a"/>
　<hi>為夀張縣隋屬濟州後屬鄆州唐於此置夀州并增置夀良縣尋俱省宋屬東平府金元仍舊本朝洪武</hi>
　<hi>三年省入須城陽榖二縣十四年復置屬東平州編户一十五里</hi>沂州<hi>在府城東三百六十里本</hi>
　<hi>齊魯二國之境秦漢晉皆為瑯琊郡地後魏於此置北徐州後周改沂州以城臨沂水故名隋置臨沂縣</hi>
　<hi>改州為瑯琊郡唐復為沂州天寳初改瑯琊郡乾元初復為沂州宋金因之元屬益都路後以臨沂縣省</hi>
　<hi>入本朝洪武初改屬濟寜府又改屬濟南府十八年改今屬編户一百五十里領縣二</hi>郯城縣<lb/>
　<hi>在州城東南一百二十里古郯子國地漢置郯縣屬東海郡東漢徐州刺史治此北齊省後周復置隋省</hi>
　<hi>後復置屬下邳唐宋金因之元末復置郯城縣仍屬沂州本朝因之編戸六十二里</hi>費縣<hi>在州城西</hi>
　<hi>南九十里古費國地春秋時為魯季孫氏之邑漢置費縣屬東海郡東漢屬泰山郡晉屬瑯琊國後魏徙</hi>
<pb n="KR2k0008_WYG_023-6b"/>
　<hi>治祊城屬沂州後廢唐復置宋金元俱仍舊本朝因之編戸七十五里</hi>
郡名東魯<hi>古名</hi>任城<hi>北齊/名</hi>魯郡<hi>隋/名</hi>泰寜<hi>宋名</hi>
形勝奄有龜䝉遂荒大東<hi>詩魯頌</hi>河濟之間<hi>唐孔頴逹禹貢疏兖州在</hi>
　　<hi>河濟之間其地卑下而水之所沮洳者為多</hi>東盤琅邪西控鉅野北走<lb/>
　　厥固南馳互鄉<hi>唐李白任城㕔壁記</hi>近通徐泗逺控江淮<hi>宋蘓</hi>
　　<hi>轍鉅野縣詩</hi>
風俗民有聖人之教化<hi>漢地理志周以少昊之墟封周公子伯禽為魯侯其民有聖人</hi>
　<hi>之教化故孔子曰齊一變至於魯魯一變至於道言近正也</hi>尚禮義重㢘恥<hi>同上去古逺而</hi>
<pb n="KR2k0008_WYG_023-7a"/>
　<hi>風俗漓孔子閔王道將廢乃修六經以述三代之道是以其人好學尚禮義重亷恥</hi>有桑麻之<lb/>
　業<hi>同上周公遺化銷㣲庠序衰壊地狹人衆頗有桑麻之業亡林澤之饒俗儉嗇愛財趨商賈好訾毁</hi>
　<hi>多巧偽</hi>君子以材雄自髙小人則鄙野難治<hi>唐李白任城㕔壁記</hi>
山川嵫陽山<hi>在府城西三十里宋熙寜中旱祈于此山獲雨遂封其神為惠應侯</hi>甑山<hi>在府</hi>
　<hi>城東北七十里後魏時境内數有猛獸為暴自張蕐原臨政山中忽有六駁食獸咸以為化感所致</hi>防<lb/>
　山<hi>在曲阜縣東二十里禮記孔子父母合𦵏于防今其墓在山北二十里</hi>尼山<hi>在曲阜縣東南</hi>
　<hi>五十里連泗水鄒縣界一名尼丘山昔叔梁紇與顔氏祈於此山而生孔子今其麓有宣聖廟西南有觀</hi>
　<hi>川亭遺址亭東有坤靈洞元時嘗有人持火曵絙而入北三數丈忽隙間有光覩一室口廣两楹許中横</hi>
<pb n="KR2k0008_WYG_023-7b"/>
　<hi>石床石枕皆天成元周伯𤦺詩五峯鴈列岡巒秀一洞龍蟠氣象雄河潤周知流澤逺頂圬猶見肖形同</hi>
　顔母山<hi>與尼山相對上有聖井及顔母廟遺址</hi>雲山<hi>在寜陽縣西一十五里上有穴出雲</hi>
　伏山<hi>在寜陽縣北二十里上有洞洞内鐫石成佛像故又名佛山</hi>杏山<hi>在寜陽縣東北三十</hi>
　<hi>里上多杏木</hi>岡山<hi>在鄒縣北五里/上有岡山寺</hi>馬鞍山<hi>在鄒縣北二十里上有孟母墓</hi>
　九龍山<hi>在鄒縣東北二十里山形起伏凡九上有靈泉故又名靈山</hi>四基山<hi>在鄒縣東</hi>
　<hi>北二十里上有孟子墓</hi>嶧山<hi>在鄒縣東南二十五里一名鄒嶧山禹貢嶧陽孤桐春秋邾文公卜</hi>
　<hi>遷於嶧史記秦始皇上鄒嶧山刻石頌徳皆此元鮮于樞詩東方巨鎮宗岱宗羣山列侍臣妾同西南崛</hi>
　<hi>起一萬仭却立不屈如争雄何年天星下天宮墜地化作青芙蓉外如刻削中空洞閬風𤣥圃遥相通</hi>
<pb n="KR2k0008_WYG_023-8a"/>
　鳬山<hi>在鄒縣西南五十里連魚䑓縣界詩保有鳬嶧遂荒徐宅即此其陽有伏羲廟遺址世傳伏羲</hi>
　<hi>畫卦於此故土人呼其處為八卦山元楊奐東逰記云過泗水地頗髙敞南望鳬嶧諸峯出没於烟蕪雲</hi>
　<hi>樹之表謂此</hi>昌平山<hi>在鄒縣東北五十里史記/孔子生魯昌平鄉謂此</hi>鳯凰山<hi>在泗</hi>
　<hi>水縣東南五里下有珎珠泉</hi>昌山<hi>在泗水縣東南二十里下有泉曰鮑村曰東嚴曰黄隂皆流入</hi>
　<hi>泗水</hi>陪尾山<hi>在泗水縣東五十里泗水/源發於此上有仁濟侯廟</hi>龜山<hi>在泗水縣東北五十</hi>
　<hi>里詩奄有龜䝉即此春秋龜隂之田在其北今屬泰安州</hi>龍山<hi>在滕縣北/二十五里</hi>雪山<hi>在滕</hi>
　<hi>縣東四十里</hi>桃山<hi>在滕縣東南五十里即華采山也又名義珠山上有泉俗傳不可窺窺者不盈</hi>
　<hi>嵗輙死有烏巢井上金喙黒色見則大水今訛作陶山謂其山有陶朱墓或作西微山謂有微子墓皆謬</hi>
<pb n="KR2k0008_WYG_023-8b"/>
　髙山<hi>在滕縣東六十里上有趙盾祠遺址少西有薛山薛水源發二山之間</hi>車稍山<hi>在嶧</hi>
　<hi>縣北六十里一名三峯山滄浪淵出此</hi>君山<hi>在嶧縣北六十里上有池深數尺水旱不増减平田</hi>
　<hi>數頃昔有隠者王老抱犢耕其上後遇異人仙去故又名抱犢山</hi>魯卿山<hi>在嶧縣東北七十里</hi>
　<hi>舊有魯卿季文子廟一名季山俗名神峯山</hi>夾山<hi>在嶧縣北七十里即夾谷也春秋魯公㑹齊侯</hi>
　<hi>於祝其實夾谷即此</hi>夾兒山<hi>在嶧縣北七十/里舊有錫塲</hi>馬山<hi>在嶧縣南九十里其形若</hi>
　<hi>奔馬之勢</hi>陽山<hi>在金鄉縣西北三十里/山多美石可作碑碣</hi>棲霞山<hi>在單縣東四里世傳</hi>
　<hi>梁孝王嘗逰此</hi>文亭山<hi>在城武縣西北二里/上有文士亭遺址</hi>曹南山<hi>在曹州南一百</hi>
　<hi>里詩薈兮蔚弓南山朝隮春秋盟于曹南皆此</hi>景山<hi>在曹縣東四十里廢楚丘城北衛文公徙居楚</hi>
<pb n="KR2k0008_WYG_023-9a"/>
　<hi>丘測日影於此詩望楚與堂景山與京是也</hi>髣山<hi>在定陶縣北一十五里乃曹國十五世𦵏地積</hi>
　<hi>壤之髙髣髴如山故名</hi>兩城山<hi>在濟寜州/南六十里</hi>郗山<hi>在嘉祥縣東南五里上有郗鍳</hi>
　<hi>祠址</hi>青山<hi>在嘉祥縣有二大青山在縣南二十里上有青山神廟小青山在縣西六里又汶上縣亦</hi>
　<hi>有二青山一在縣東北五十六里一在縣東北三十里</hi>平山<hi>在嘉祥縣南五十里上有秋胡子妻</hi>
　<hi>廟遺址</hi>崱山<hi>在嘉祥縣/南三十里</hi>金鄉山<hi>在鉅野縣南五十里山北有石洞曰清凉深十</hi>
　<hi>餘丈内鑿石作四小閣閣外一堂陛髙三尺堂外兩門門外兩大閣石道長三十丈濶十有六尺世傳秦</hi>
　<hi>始皇避署宫也西征記漢司𨽻校尉魯恭鑿山為墓得白兎乃不𦵏更𦵏山南而得金故曰金山其冡尚</hi>
　<hi>存</hi>獨孤山<hi>在鄆城縣東北五十里孤峯獨立宋呂本中詩凄凉单馬經行處况是此山名獨孤</hi>
<pb n="KR2k0008_WYG_023-9b"/>
　峗山<hi>在東平州北五里漢東平憲王墓在焉</hi>瓠山<hi>在東平州北二十里山形似瓠漢書作報</hi>
　<hi>山漢東平思王墓在焉</hi>黄華山<hi>在東平州北三十里金翰林學士王庭筠卜居于此</hi>蠶尾<lb/>
　山<hi>在東平州北三十里聮絡望山卧牛諸峯唐蘓源明宴小洞庭詩序所謂左拂蠶尾是也</hi>鳯山<lb/>
　<hi>在東平州北三十里羣峯環抱楓林蔽虧粲若雲錦騷人墨客登覧題詠者甚多</hi>金螺山<hi>在東</hi>
　<hi>平州東三十里漢書哀帝時無鹽危山土自起覆草如馳道狀即此山也山陽鉅崖有石像故舊名白佛</hi>
　<hi>近代始改今名</hi>棘梁山<hi>在東平州西四十里山頂有石崖東西判為二其上駕石為橋可通往來</hi>
　<hi>西南有石洞鑱佛像數百</hi>蜀山<hi>在汶上縣西南三十五里上有神祠遺址碑記云山形水勢有類西</hi>
　<hi>蜀</hi>采山<hi>在汶上縣東北二十五里俗傳/其山舊有花木望之若五采</hi>榖城山<hi>在東阿縣</hi>
<pb n="KR2k0008_WYG_023-10a"/>
　<hi>東北五里一名黄山即漢張良得黄石之所</hi>碻磝山<hi>在東阿縣南七里劉宋檀道濟與後魏交</hi>
　<hi>兵於此今城南三土堆即道濟唱籌量沙之所</hi>魚山<hi>在東阿縣西八里一名吾山漢武帝瓠子河詩</hi>
　<hi>功無已時兮吾山平註云吾山即魚山也</hi>
                    <graphic n="KR3160" url="https://raw.githubusercontent.com/kanripo/KR-Gaiji/master/images/KR3160.png" mimeType="image/png"/>山<hi>在東阿縣東南三十里其山髙大為羣山之冠</hi>雲<lb/>
　翠山<hi>在東阿縣南四十里</hi>鵝山<hi>在東阿縣西南一/十二里以形似名</hi>會仙山<hi>在平隂縣</hi>
　<hi>治東一名聚仙山</hi>石門山<hi>在平隂縣西二十五里山上有石門東西相向可通人行</hi>龍山<lb/>
　<hi>在平隂縣西南三十里世傳昔有龍見於其下又名龍化山</hi>孔子山<hi>在平隂縣南三十里上有</hi>
　<hi>孔子教書堂遺址</hi>梁山<hi>在夀張縣南九十里漢梁/武王𦵏此又名刀梁山</hi>艾山<hi>在沂州西</hi>
　<hi>二十五里魯隠公㑹齊侯於艾即此</hi>大利冶山<hi>在沂州西南一十里路傍有巨鐵二塊在地中</hi>
<pb n="KR2k0008_WYG_023-10b"/>
　愛古山<hi>在沂州北五十里</hi>金雀山<hi>在沂州西南二百六十里又西南三里赤石埠亦有</hi>
　<hi>山同此名</hi>蒙山<hi>在費縣西北七十里書䝉羽其藝詩奄有龜䝉即此又以其居魯地之東一名東山</hi>
　<hi>孟子所謂孔子登東山而小魯是也</hi>聦山<hi>在費縣西北一百三十里浚河源出此</hi>馬陵山<lb/>
　<hi>在郯城縣東二十里舊傳即古之琅琊山</hi>芙蓉山<hi>在郯城縣西/北七十里</hi>大沬固<hi>在費</hi>
　<hi>縣西南六十里根盤三十里壁立雲霄若巨柱之撑天本縣山號為固者若太平不老佛耳雲頭之類甚</hi>
　<hi>衆</hi>大□阜<hi>在費縣西南一百里一名/貨郎阜祊水源發于此</hi>㑹通河<hi>在濟寜州南元</hi>
　<hi>時創開以通漕運自濟寜分水閘至東昌府臨清閘凡四百餘里久而淤塞本朝永樂九年遣大臣率民</hi>
　<hi>夫疏鑿惟於開河閘至沙灣北故河道北徙幾二十餘里餘皆循其故道自濟寜則引泗洸及徂徠諸山</hi>
<pb n="KR2k0008_WYG_023-11a"/>
　<hi>谷水注之至沙灣則引黄河攴流自金龍口者合之以逹于臨清㑹于衛河</hi>雩河<hi>在府城東五里</hi>
　<hi>自曲阜縣馬跑泉發源至本縣界入㑹通河</hi>濟河<hi>在汶上縣北一名大清河禹貢濟水東出于陶</hi>
　<hi>丘北又東至于菏又東北㑹于汶又北東入于海魏酈道元謂濟水當王莽之世川瀆枯竭不與昔同</hi>
　<hi>宋蔡沉謂今歴下几發地皆是流水世謂濟水經流其下然則今濟水伏流不見惟汶水由濟河以入海</hi>
　蓼河<hi>在鄒縣北三十里源發九龍山東南蓼溝西北流入白馬河</hi>白馬河<hi>源出九龍山西</hi>
　<hi>流入于泗水</hi>沙河<hi>有二南沙河源出滕縣東北連青山前南流入薛河北沙河源出本縣北龍山</hi>
　<hi>西流經魚䑓縣界入招湖</hi>承治河<hi>源發嶧縣西許家/泉南流入邳州界</hi>浚河<hi>源發聦山東流</hi>
　<hi>合於祊水</hi>王祥河<hi>在沂州北二十五里源出王祥廟後即其卧氷躍鯉處又名孝河</hi>新開<lb/>
<pb n="KR2k0008_WYG_023-11b"/>
　河<hi>在平隂縣西一十里即濟河之下流其南崖有盤石行舟者患之宋張方平乃鑿新河引水北行以</hi>
　<hi>避之因名又汶上縣西南亦有新開河本朝正統八年鑿之以洩山谷諸水西流入㑹通河</hi>泗水<lb/>
　<hi>源發陪尾山四泉並發循泗水縣北八里始合為一西經曲阜縣貫府城下至濟寜分流南北南流入徐</hi>
　<hi>州境北流入㑹通河</hi>洙水<hi>在府城東北二十里又云在曲阜縣五里南為洙水北為泗水二水之間</hi>
　<hi>即孔子所居今湮没無考</hi>嶮水<hi>源發曲阜縣北五十里九峯山南流入泗水其溪澗嶮隘故名</hi>汶<lb/>
　水<hi>源發泰安州西南流至本府經寜陽平隂汶上縣界又西至東平州界注濟河故道東北流經東阿</hi>
　<hi>縣界又東北至濟南府界入海</hi>洸水<hi>在寜陽縣西三里即汶水支流南經府城西北又西至濟南州</hi>
　<hi>入㑹通河</hi>漕水<hi>源發寜陽縣治東蛇眼泉北/流至府城北三十里入洸水</hi>泮水<hi>一名雩水源發</hi>
<pb n="KR2k0008_WYG_023-12a"/>
　<hi>曲阜縣治西南馬跑泉西流至府城東入泗水詩思樂泮水薄采其芹即此</hi>沂水<hi>源發尼山之麓</hi>
　<hi>西流入泗水論語浴乎沂即此又沂州東南亦有沂水其源發自青州府沂水縣南流至沂州與祊水合</hi>
　<hi>禹貢淮沂其乂是也</hi>薛水<hi>源發滕縣東髙薛二山之/間西南流入徐州沛縣界</hi>梁水<hi>源發滕縣</hi>
　<hi>東一十五里西南流入徐州沛縣界</hi>黄水<hi>即黄河支流自開封府流至本府曹縣界分為二派其一</hi>
　<hi>東南流至徐州入泗其一東北流入㑹通河</hi>汜水<hi>在曹州西南三十里漢髙帝即位氾水之陽即</hi>
　<hi>此</hi>狼溪水<hi>源發東阿縣東南二十八里狼山下西北流經縣城内又北流入汶水</hi>涑水<lb/>
　<hi>源發費縣天青江下流經沂州及郯城縣界入邳州諸湖澤</hi>祊水<hi>源發大□阜東南流經沂州郯</hi>
　<hi>城縣入邳州界</hi>積水湖<hi>在東平州西一十五里㑹通河之南周圍百餘里四面有堤正統三年於</hi>
<pb n="KR2k0008_WYG_023-12b"/>
　<hi>近河處置减水閘</hi>南旺湖<hi>在汶上縣西南三十里湖濶數十里每嵗引湖水入㑹通河以濟其</hi>
　<hi>淺</hi>范蠡湖<hi>在定陶縣城内西南隅其地窪下多水俗傳為范蠡養魚之所今涸</hi>滄浪淵<lb/>
　<hi>在嶧縣北車稍山下孟子滄浪之水清兮可以濯我纓即此有龍神祠嵗旱禱雨多應</hi>鉅野澤<lb/>
　<hi>在鉅野縣東五里一名大野澤南北三百里東西一百餘里禹貢大野既瀦周禮藪曰大野皆此元末為</hi>
　<hi>黄河所决遂涸</hi>梁山濼<hi>在東平州西宋宋江為/㓂嘗保此中有黒風洞</hi>菏澤<hi>在曹州境内禹</hi>
　<hi>貢導菏澤被孟瀦又濟水東至于菏皆此今涸</hi>大禰溝<hi>在曹州界内詩出宿于泲飲餞于禰即此</hi>
　<hi>今淤塞</hi>桓公溝<hi>在東平州境内晉毛穆之所鑿水經云桓𤣥帥衆北入掘通濟渠故謂之桓公</hi>
　<hi>溝今淤塞</hi>濟隄<hi>在曹定陶二縣/即故濟水隄也</hi>伯禽井<hi>在曲阜縣宣聖廟東北三里魯公故</hi>
<pb n="KR2k0008_WYG_023-13a"/>
　<hi>基内亦名車輞井水清白而甘俗呼為漿水井</hi>管仲井<hi>在東阿縣榖城内元陳孚詩畫野分民亂</hi>
　<hi>井田百王禮樂散寒烟平生一勺潢汙水不信東溟浪沃天今湮没</hi>臧武仲井<hi>在曲阜縣魯城内</hi>
　季桓子井<hi>在曲阜縣魯城内史記桓子穿井得土缶即此</hi>顔子井<hi>在曲阜縣魯城内周</hi>
　<hi>公廟西南</hi>聖水井<hi>在府城北二里遇旱禱雨輙應又嘉祥縣南二十里亦有聖水井俗傳有疾者</hi>
　<hi>取水煎藥服之多効</hi>吕井<hi>在單縣治東北隅俗傳吕仙翁與單父人惠翁逰苦其水鹹擲瓦井中水</hi>
　<hi>遂甘美故人呼之為吕井</hi>靈泉井<hi>在東平州北三十里四靣皆石壁中有一井遇旱取水禱雨輙</hi>
　<hi>應</hi>阿膠井<hi>在陽榖縣東北六十里水清冽而甘煮革為膠可以愈疾舊屬東阿故名阿膠井</hi>
　玉溝泉<hi>在泗水縣西南一十二里西北流入泗水</hi>盗泉<hi>在泗水縣東北髙陘山之隂淮南子</hi>
<pb n="KR2k0008_WYG_023-13b"/>
　<hi>云孔子不飲盗泉之水即此</hi>許池泉<hi>在嶧縣西北一十二里三泉並發味甘而冽上有龍祠</hi>
　逵泉<hi>在曲阜縣魯城南左傳僖叔飲酖及逵泉而卒即此上有龍祠</hi>温泉<hi>在曲阜縣南七里以</hi>
　<hi>上二泉俱流入沂水又沂州東北郯城縣西北俱有温泉土人皆甃石為池引以澡浴</hi>黄良泉<lb/>
　<hi>在魚䑓縣東北六十里黄山下從石竇湧出周五十餘步下流注於泗水</hi>感應泉<hi>在嘉祥縣南二</hi>
　<hi>十里青山側泉目山腰石穴流出遇旱取水禱雨輙應</hi>白雁泉<hi>在東阿縣東南三十五里相傳</hi>
　<hi>漢王伐楚經此士卒渇甚忽見白雁驚起遂得清泉故名</hi>蘆泉<hi>在東平州東北三十里元行省尚書</hi>
　<hi>嚴實嘗引水構亭為逰觀之所</hi>魯泮宫池<hi>在曲阜縣宣/聖廟東南</hi>澤筆池<hi>在沂州城</hi>
　<hi>内晉王羲之曝書堂前今湮没</hi>南池<hi>在濟寜州境今淤塞唐杜甫逰任城南池詩秋水通溝洫城隅</hi>
<pb n="KR2k0008_WYG_023-14a"/>
　<hi>集小船晚凉㸔洗馬森木亂鳴蟬菱熟經時雨蒲荒八月天晨朝白露降遥憶舊青氊</hi>
土産兎絲子　蛇床<hi>單縣出</hi>全蝎　包金土<hi>俱平隂縣出</hi>阿膠<lb/>
　<hi>陽榖縣出</hi>鐵　錫<hi>俱嶧縣出舊/有塲今廢</hi>黑瓷噐<hi>嶧縣/出</hi>楷木<hi>曲阜縣孔林出</hi>
　<hi>其木似槐文理縱横縉紳多取之為簡</hi>蒙頂茶<hi>蒙山石/上出</hi>蕨菜<hi>曲阜縣出</hi>仙靈<lb/>
　脾　紫石英　鍾乳石<hi>沂州出</hi>雲母石　茯苓<hi>滋陽等縣出</hi>
　天門冬　卷栢<hi>兖州出</hi>
藩封魯王府<hi>在城内正北洪武十四年建</hi>安丘王府　樂陵王府<lb/>
　鉅野王府　東阿王府　鄒平王府　滋陽王府<lb/>
<pb n="KR2k0008_WYG_023-14b"/>
　東甌王府　髙宻王府　新蔡王府　陽信王府<lb/>
　翼城王府　東原王府<hi>俱在府成内</hi>
公署襲封衍聖公府<hi>在曲阜縣魯城内洪武十年建</hi>直𨽻沂州衛<hi>在沂州城</hi>
　<hi>内東南初為守禦千户所洪武四年建五年陞為衛</hi>濟寜衛<hi>在濟寜州城内東南永樂五年建</hi>
　兖州䕶衛<hi>在府治東洪武中為魯府置</hi>滕縣守禦千户所<hi>在滕縣城内西</hi>
　<hi>偏洪武四年建</hi>東平守禦千户所<hi>在東平州治東南洪武三十一年建</hi>
學校孔顔孟三氏學<hi>在曲阜縣襲封府南魏黄初間襲封崇聖侯孔羡建本朝洪武元年</hi>
　<hi>重建</hi>兖州府學<hi>在府治北洪武十八年自府治東北徙置於此景泰四年重修</hi>曹州學<lb/>
<pb n="KR2k0008_WYG_023-15a"/>
　<hi>在州治東正統十一年建</hi>濟寧州學<hi>在州治東北元至元間建本朝洪武三年重修</hi>東平州學<lb/>
　<hi>在州治東北元皇慶間自州治西南徙置於此東朝洪武十五年重修</hi>沂州學<hi>在州治西北洪武三年因</hi>
　<hi>舊重修</hi>滋陽縣學<hi>在縣治東洪/武十八年建</hi>曲阜縣學<hi>在闕里西洪武五年遷縣治東北正</hi>
　<hi>徳九年遷宣聖廟東嘉靖五年徙置於此</hi>寧陽縣學<hi>在縣治東/洪武初建</hi>鄒縣學<hi>在縣治西洪武</hi>
　<hi>三年建正統二年重修</hi>泗水縣學<hi>在縣治東南宋元豐間/建本朝洪武初重修</hi>滕縣學<hi>在縣</hi>
　<hi>治西元至元間建本朝洪武初重修</hi>嶧縣學<hi>在縣東門外元至治間建本朝洪武二年重建正統八年重修</hi>
　金鄉縣學<hi>在縣治東金大定間建本朝洪武元年重建正統十一年重修</hi>魚臺縣學<hi>在縣治西</hi>
　<hi>北元泰定間建本朝洪武二年重修</hi>單縣學<hi>在縣治東南/洪武三年建</hi>城武縣學<hi>在縣治東洪武</hi>
<pb n="KR2k0008_WYG_023-15b"/>
　<hi>五年因舊重建</hi>曹縣學<hi>在縣治西北/洪武四年建</hi>定陶縣學<hi>在縣治東洪武四年建宣</hi>
　<hi>徳七年重修</hi>嘉祥縣學<hi>在縣治南洪武三年/建永樂十八年重修</hi>鉅野縣學<hi>在縣</hi>
　<hi>治東洪武七年自縣治東北徙置於此</hi>鄆城縣學<hi>在縣治東南宋舊學本朝洪武元年重修</hi>
　汶上縣學<hi>在縣治東元至元間建本朝洪武三年重修</hi>東阿縣學<hi>在縣治西洪武</hi>
　<hi>八年建</hi>平隂縣學<hi>在縣治東南宋元符間自縣治西北徙建於此本朝洪武三年重修</hi>陽<lb/>
　榖縣學<hi>在縣治東北宋崇寜間建本朝洪武三年重修</hi>夀張縣學<hi>在縣治東洪武十四</hi>
　<hi>年建</hi>郯城縣學<hi>在縣治西洪/武二年建</hi>費縣學<hi>在縣城南門外金皇統間建本朝洪</hi>
　<hi>武元年重修</hi>
<pb n="KR2k0008_WYG_023-16a"/>
書院洙泗書院<hi>在曲阜縣西北八里即孔子講道之所元設山長本朝肖孔子像於内</hi>聖<lb/>
　澤書院<hi>在汶上縣西南三十里一名孔堂世傳孔子宰中都政餘講學於此</hi>尼山書院<lb/>
　<hi>在尼山上宋慶厯間建後燬本朝永樂十五年重建</hi>曾子書院<hi>在郯城縣西北六十里又嘉祥</hi>
　<hi>縣南四十里亦有曾子書院</hi>性善書院<hi>在滕縣西南元大徳間建取孟子告滕文公以性善</hi>
　<hi>之義為名</hi>思聖書院<hi>在費縣西九十/里元至正間建</hi>野齋書院<hi>在東阿縣境内即元</hi>
　<hi>翰林承㫖李謙故居謙卒詔立書院并設山長以掌謙祀</hi>中庸精舍<hi>在鄒縣治東南世傳子思</hi>
　<hi>孟子傳道於此元建為書舍導江張䇓記云按孟母三徙此地母所徙邪孟子他日居邪受學固當在魯</hi>
　<hi>豈子思子時至鄒邪</hi>
<pb n="KR2k0008_WYG_023-16b"/>
宫室靈光殿<hi>在魯城内東南漢魯共王所作及漢中㣲宫殿皆燬而靈光巋然獨存後廢尚有遺</hi>
　<hi>址</hi>杏壇樓<hi>在曲阜縣西宣聖廟前又/有孔子講堂在廟北五里</hi>望海樓<hi>在郯城縣東南</hi>
　<hi>三十五里世傳孔子嘗登此以望海</hi>嶽雲樓<hi>在府城内王城東南隅本古兖州城樓唐杜甫嘗登</hi>
　<hi>此賦詩云東郡趨庭日南樓縱目初浮雲連海岱平野入青徐孤嶂秦碑在荒城魯殿餘從來多古意臨</hi>
　<hi>眺獨躊躇後樓毁人遂呼其故基為杜甫䑓</hi>李白酒樓<hi>在濟寜州南城上唐李白客任城時</hi>
　<hi>縣令賀知章觴之於此今樓與當時碑刻俱存元著作郎陳儼重修李白酒樓記其末有歌曰公昔去兮</hi>
　<hi>乘龍窅雲氣兮蓬萊宫襟青霞兮珮明月横四海兮焉窮濟水兮無波泰山繚兮欝嵳峩思故國兮神逰</hi>
　<hi>怳臨風兮浩歌醉而生兮醉而死曩孰非兮今孰是千鍾百榼兮彼且奚適操一瓢兮吉其止擥春風兮</hi>
<pb n="KR2k0008_WYG_023-17a"/>
　<hi>折瓊芳援北斗兮㪺桂漿浩㝠𡨕兮徙倚以望歸來歸來兮舉我觴</hi>披雲樓<hi>在曹縣治北舊州城</hi>
　<hi>上宋知州郭槩建陳師道作記</hi>尊經閣<hi>在濟寜州學元大徳間建本朝正統元年重修</hi>奎文<lb/>
　閣<hi>在曲阜縣西宣聖廟前金明昌二年建開州刺史髙徳裔修本朝設典籍一員掌之</hi>思聖堂<lb/>
　<hi>在汶上縣元楊奐東逰記汶上古之中都也先聖之舊治魯定公九年宰於此縣署之思聖堂是也</hi>斷<lb/>
　機堂<hi>在鄒縣治東以孟母斷機為名</hi>三賢堂<hi>在曹縣北舊城内中塑越范蠡秦魏冉漢魏相</hi>
　<hi>像宋范致明有贊</hi>曬書堂<hi>在沂州城内晉王羲之故/宅後人即其地建佛寺</hi>溪堂<hi>在東</hi>
　<hi>平州城内唐鄆曹濮觀察使馬總建以為饗士大夫之所韓愈為序并系以詩有云凡公四封既冨以疆</hi>
　<hi>謂公吾父孰違公令可以師征不寜守邦公作溪堂播播流水淺有蒲蓮深有蒹葦公以賓燕其鼔駭駭</hi>
<pb n="KR2k0008_WYG_023-17b"/>
　<hi>公燕溪堂賓校醉飽流有跳魚岸有集鳥既歌以舞其鼓考考公在溪堂公御琴瑟公暨賓贊稽經諏律</hi>
　<hi>施用不差人用不屈谿有賓苽有龜有魚公在中流右詩左書無我斁遺此邦是庥</hi>懐賢堂<hi>在城</hi>
　<hi>武縣治北宋王禹偁為縣簿既去人懐其徳故名</hi>嵗寒堂<hi>在東平州城内宋待制李誠之建與</hi>
　<hi>蘓軾㑹飲於此有題名刻石</hi>鄒堂<hi>在鄒縣治内宋黄庭堅嘗作鄒操元祐中縣令建鄒堂書其操</hi>
　<hi>於屏後庭堅得罪來為此縣令撤毁之</hi>展敬堂<hi>在曹縣舊城北元時為宦逰迎送之院</hi>義<lb/>
　漿亭<hi>在平隂縣南二十里黑山口金大定間邑人任翁作亭貯水以濟渇者</hi>講文亭<hi>在金</hi>
　<hi>鄉縣學元至正四年建</hi>顔樂亭<hi>在曲阜縣顔子廟前舊有廢井宋膠西太守孔周翰濬井作亭</hi>
　<hi>名曰顔樂司馬光有銘蘇軾有記程顥作詩有曰天之生民是為物則非學非師孰覺孰識聖賢之分古</hi>
<pb n="KR2k0008_WYG_023-18a"/>
　<hi>難其明有孔之遇有顔之生聖以道化賢以學行萬世心目破昏為醒</hi>浮香亭<hi>在雩水北以楊</hi>
　<hi>得名元楊奐東逰記北涉雩水由竹徑登浮香亭即此</hi>想山亭<hi>在曹縣治北舊城内宋郡守盧</hi>
　<hi>襄詩客來如見小忩扉便見山翁想山處</hi>書雲臺<hi>在曲阜縣魯城内魯人以二至二分日登此䑓</hi>
　<hi>望雲色以卜嵗之豐凶</hi>郊臺<hi>在曲阜縣西南一十里臺東西五十八步南北四十步即魯君郊祀</hi>
　<hi>之所</hi>觀魚臺<hi>在魚䑓縣北一十三里魯隠公觀魚于棠即此又北有武唐亭杜預以為即隠公與</hi>
　<hi>戎㑹盟之地</hi>鷄鳴臺<hi>在魚臺縣/東六十里</hi>盟臺<hi>在陽榖縣治南世傳齊桓公㑹江黄于此</hi>
　三歸臺<hi>在東阿縣西二里世傳以為管仲所築</hi>莊公臺<hi>在曲阜縣西北二里荘公築䑓</hi>
　<hi>臨黨氏見孟任即此其西南又有昭公䑓</hi>東門襄仲䑓<hi>在曲阜縣魯城内</hi>季武子<lb/>
<pb n="KR2k0008_WYG_023-18b"/>
　䑓<hi>在曲阜縣境内公山不狃帥費人襲魯公與三子入於季氏之宫登武子之䑓即此</hi>鬪鷄臺<lb/>
　<hi>有二所俱在曲阜縣西南七里季郈之鷄鬪季氏介其鷄郈氏為之金距</hi>舞雩臺<hi>在曲阜縣魯城</hi>
　<hi>内一名雩壇曽㸃風乎舞雩即此</hi>兩觀臺<hi>在曲阜縣魯城内本魯闕孔子誅少正夘于兩觀之</hi>
　<hi>下即此</hi>獲麟臺<hi>在鉅野縣東南五十里即西/狩獲麟之所後人于此築䑓</hi>落鳯臺<hi>在鉅</hi>
　<hi>野縣東南五十里</hi>琴臺<hi>在單縣治北宓子賤為單父宰彈琴不下堂而理後人即其地建䑓唐髙</hi>
　<hi>適詩宓子昔為政鳴琴登此䑓政和人亦閒千禩稱其才臨眺忽悽愴人琴安在哉悠悠此天壤恐有頌</hi>
　<hi>聲來</hi>曝書臺<hi>在鄒縣治東南世/傳子思曝書於此</hi>王陵臺<hi>在滕縣西南五里漢王陵所築</hi>
　梁王臺<hi>在定陶縣治東近城有髙阜世傳漢梁王彭越之䑓</hi>射㦸臺<hi>在濟寜州南門相傳</hi>
<pb n="KR2k0008_WYG_023-19a"/>
　<hi>呂布射㦸於此</hi>半月臺<hi>在單縣治東北隅唐李白詩陶公有逸興不與常人俱築䑓像半月迴向</hi>
　<hi>髙城隅置酒望白雲商飈起寒梧秋山入逺海桑柘羅平蕪水色渌且明令人思鐃湖終當過江去愛此</hi>
　<hi>暫踟蹰</hi>樂郊池舘<hi>在東平州治南宋郡守劉敞建有堂曰燕譽䑓曰陳獻池曰藻芹榭曰博</hi>
　<hi>野塢曰梧竹亭曰玩芳舘曰樂逰合而名之曰樂郊</hi>香林舘<hi>在沂州治東金太守張汝芳築有王</hi>
　<hi>庭筠記云舘在思賢堂之東南環階植青梅緗梅臘梅數十株開時花氣宜人故以名焉</hi>
闗梁陽闗<hi>在魯城北左傳陽虎入闡讙陽闗以叛即此</hi>中橋　東橋　西橋<lb/>
　<hi>俱在府城内王城前跨泗水支流</hi>髙呉石橋<hi>在府城西三/十里跨沂水</hi>通泗橋<hi>在濟</hi>
　<hi>寜州城東</hi>㑹通橋<hi>在濟寜/州城南</hi>朝天橋<hi>在濟寜州城北俱跨泗水之入城壕者</hi>永<lb/>
<pb n="KR2k0008_WYG_023-19b"/>
　濟橋<hi>在東平州治東跨汶河又東阿縣治西亦有永濟橋跨狼溪水</hi>沂水橋<hi>在曲阜縣治南</hi>
　<hi>八里跨沂水</hi>洸河橋<hi>在汶上縣東四十里跨洸水金李守純作記碑刻尚存</hi>永濟橋<lb/>
　<hi>在東平州南洪武中建</hi>
寺觀興隆寺<hi>在府城東北隅唐建舊名普樂本朝改今名</hi>普照寺<hi>在濟寜州治西北又</hi>
　<hi>單縣治西亦有普照寺</hi>報恩寺<hi>在東平州治東元建/本朝洪武間重修</hi>觀音寺<hi>在沂</hi>
　<hi>州治西南又鄆城縣治東亦有觀音寺</hi>寳相寺<hi>在寜陽縣治東又汶上縣治東亦有寳相寺</hi>
　重興寺<hi>在鄒縣治西北内有古塔</hi>顯慶寺<hi>在滕縣南城外又夀張縣亦有顯慶寺</hi>明<lb/>
　覺寺<hi>在魚䑓縣治東洪武間因舊重建</hi>嚴福寺<hi>在城武縣治/東正統間建</hi>隆興寺<hi>在曹</hi>
<pb n="KR2k0008_WYG_023-20a"/>
　<hi>縣治東洪武間因舊重建</hi>夀聖寺<hi>在東阿縣治/東南元建</hi>福勝寺<hi>在平隂縣東門内</hi>慈氏<lb/>
　寺<hi>在陽榖縣治東北俱洪武間因舊重建</hi>大明寺<hi>在鄆城縣/治東元建</hi>開福寺<hi>在費縣治西元</hi>
　<hi>延祐間重建</hi>萬夀宫<hi>在府治東/北元建</hi>祐徳宫<hi>在沂州/治西北</hi>仙人宫<hi>在鄒縣治北正</hi>
　<hi>統間因舊重建</hi>玉虚宫<hi>在䝉山内有松髙五尺枝幹盤旋縱横各一丈二尺頂平如車輪世傳道士賈文所</hi>
　<hi>植號為神松</hi>岱嶽觀<hi>在滕縣治/東北元建</hi>清真觀<hi>在嶧縣治東南洪武初因舊重建</hi>全<lb/>
　道觀<hi>在單縣治西南洪武間修</hi>靈祐觀<hi>在東阿縣西六十里張秋鎮景泰中建</hi>
祠廟伏羲廟<hi>曲阜魚䑓滕縣及鄒縣鳬山上皆有之</hi>堯祠<hi>在府城東南七里唐李白詩有</hi>
　<hi>云朝策黎眉騧舉鞭力不堪强扶愁疾向何處角巾㣲服堯祠南長楊掃地不見日石門噴作金沙潭笑</hi>
<pb n="KR2k0008_WYG_023-20b"/>
　<hi>誇故人指絶境山光水色青於藍廟中往往來擊皷堯本無心爾何苦門前長跪雙石人有女如花日歌</hi>
　<hi>舞</hi>湯王廟<hi>在曹縣南/二十里</hi>伊尹廟<hi>在曹縣東南/二十五里</hi>周公廟<hi>在曲</hi>
　<hi>阜縣魯城内有宋真宗御讃碑存</hi>髣山廟<hi>在定陶縣北髣山上祀曹叔振鐸宋翰林學士王禹</hi>
　<hi>偁有碑</hi>郯子廟<hi>在郯城縣南一十五里祀古/郯子孔子嘗學官名於郯子</hi>宣聖廟<hi>在曲</hi>
　<hi>阜縣西八里魯城内即闕里故宅唐開元初加封孔子為文宣王始宏廟制宋加修理元初重建本朝洪</hi>
　<hi>武九年重加修飾永樂十四年又撒而新之中為大成殿左為泗水侯殿右為沂國公殿後有啟聖王魯</hi>
　<hi>國夫人毓聖侯三殿又前有宋真宗御書孔子讃石刻及本朝御製廟碑文其他門廡齋宫碑刻之盛不</hi>
　<hi>可殫記有司春秋致祭朝廷三年一遣使致祭有事則遣廷臣祭告又尼山亦有廟元楊奐作東逰記</hi>
<pb n="KR2k0008_WYG_023-21a"/>
　顔子廟<hi>在宣聖廟東世傳其處即陋巷也前有杞國公殿及顔樂亭</hi>澹䑓滅明祠<lb/>
　<hi>在曹縣東三十里龍須岡</hi>二賢祠<hi>在單縣琴䑓上祀單父宰宓子賤巫馬期又濟寜州太白樓傍</hi>
　<hi>亦有二賢祠祀唐李太白賀知章</hi>子思祠<hi>在鄒縣南城外/永樂七年重建</hi>孟母廟<hi>在陽</hi>
　<hi>榖縣東北四十里世傳孟母祈蠶之所</hi>孟子廟<hi>在鄒縣南門外宋知兖州事孔道輔建本朝永</hi>
　<hi>樂十三年及宣徳三年修𢎞治十年重建</hi>范蠡廟<hi>在曹縣西南濟陽故城内宋呂本中詩悠悠千</hi>
　<hi>載五湖心古廟無人鎖緑隂為問功成肥遯後不知何術累千金</hi>黄石公祠<hi>在榖城山之陽</hi>
　<hi>漢書張良於下邳橋逢老父受良書一編曰後十三年濟北榖城山下黄石即我也後良果於此得黄石</hi>
　<hi>寳而祀之今有司嵗以三月十八日致祭</hi>匡丞相祠<hi>在嶧縣治東祀漢相匡衡本朝正統七年</hi>
<pb n="KR2k0008_WYG_023-21b"/>
　<hi>重建</hi>顔魯公祠<hi>在費縣治東祀/唐忠臣顔真卿</hi>青山廟<hi>在嘉祥縣南青山下其山能興</hi>
　<hi>雲雨每禱輙應故祀之宋加封惠濟公本朝止稱為青山之神</hi>大河神祠<hi>在東阿縣西南七十</hi>
　<hi>里沙灣正統十四年建尋加封神為朝宗順正惠通靈顯廣濟大河之神</hi>泗水神廟<hi>在泗水縣</hi>
　<hi>東五十里今有司嵗以二月二日致祭</hi>嚴公祠<hi>在東平州元建祀行䑓嚴實</hi>顯惠廟<lb/>
　<hi>在東阿縣西六十里安平鎮本朝𢎞治五年建祀河神</hi>
陵墓女媧陵<hi>在濟寜州東南三十九里</hi>軒轅夀陵<hi>在曲阜縣東北二里相傳黄帝軒轅</hi>
　<hi>氏𦵏此本名夀丘宋時以石砌之其石欄極工巧陵前有祠中有石像又有石碑四極髙濶皆宋時物也</hi>
　<hi>金始改夀丘為夀陵</hi>少昊陵<hi>在軒轅陵東前有石壇石像又有八卦石每祭祀則設祭器于上</hi>
<pb n="KR2k0008_WYG_023-22a"/>
　堯陵<hi>在東平州東北三十里本朝洪武四年建祠陵前命有司春秋致祭三嵗一遣使祭饗有事則</hi>
　<hi>遣廷臣祭告</hi>蚩尤墓<hi>在夀張縣治東北又鉅野縣東北九里亦有蚩尤肩髀冡世傳黄帝殺蚩</hi>
　<hi>尤於涿鹿之野身體異處故别𦵏焉</hi>魯公墓<hi>在曲阜縣東八里修壠蔓延不絶皆周魯諸公所𦵏</hi>
　<hi>其西𦵏伯禽其南𦵏文公</hi>鮑叔牙墓<hi>在滕縣北一十五里叔牙齊桓公相</hi>寗武子墓<lb/>
　<hi>在舊曹州西北二十五里武子衛賢大夫舊有廟</hi>啟聖王墓<hi>在曲阜縣東二十里𦵏孔子父</hi>
　<hi>叔梁紇</hi>宣聖墓<hi>在曲阜縣西北八里世呼為孔林史記孔子𦵏於魯城北泗上弟子心喪三年</hi>
　<hi>畢相訣而去惟子貢廬於冡上凡六年弟子及魯人從而家者百餘室其冡至百餘畆塋中樹以千數皆</hi>
　<hi>異種相傳弟子異國人各持其方樹來種之塋中不生荆棘及刺人草王充論衡孔子當泗水而𦵏水為</hi>
<pb n="KR2k0008_WYG_023-22b"/>
　<hi>之却流墓有古石壇古石儀又有古檜蒼然如虬龍形相傳為孔子手植元周伯𤦺詩魯國遺蹤墮𣺌茫</hi>
　<hi>獨遺林廟壓城荒梅梁分曙霞棲影松牖迴春月駐光古栢嘗霑周雨露斷碑猶載漢文章不須更問傳</hi>
　<hi>家事泰岱叅天汶泗長</hi>伯魚墓<hi>在宣聖/墓東</hi>顔子墓<hi>在曲阜縣防山東南二十里</hi>
　曽子墓<hi>在嘉祥縣南四十里本朝正統十一年建祠墓前</hi>冉伯牛墓<hi>在東平州西一</hi>
　<hi>十五里舊有碑刻本朝於墓前建祠塑像又滕縣治南三里亦有冉子墓未知孰是</hi>宰我墓<hi>在曲</hi>
　<hi>阜縣西南三里</hi>澹䑓滅明墓<hi>在鄒縣西/北三十里</hi>仲弓墓<hi>在曹縣東南五十里俗呼</hi>
　<hi>為冉堌</hi>髙柴墓<hi>在沂州西南/一百三十里</hi>魯太史墓<hi>在定陶縣陶丘之巔𦵏魯太史</hi>
　<hi>左丘明之三父有宋盛琳所撰碑刻</hi>子思墓<hi>在宣聖/墓南</hi>孟母墓<hi>在馬鞍山之左麓</hi>
<pb n="KR2k0008_WYG_023-23a"/>
　孟子墓<hi>在四基山之右墓前有廟</hi>公孫丑墓<hi>在鄒縣北/三十里</hi>萬章墓<hi>在鄒</hi>
　<hi>縣西南一十里</hi>孟嘗君墓<hi>在滕縣南五十/里即齊田文</hi>陶朱公墓<hi>在定陶縣治東</hi>
　<hi>北即越范蠡</hi>項羽墓<hi>在東阿縣東南一十二里漢髙帝既滅楚項羽持其首以示魯魯服遂以</hi>
　<hi>魯公禮𦵏羽於此俗呼為覇冡</hi>灌嬰墓<hi>在濟寜州東三十里嬰漢頴隂侯</hi>魯諸王墓<lb/>
　<hi>在曲阜縣南八里漢時魯諸王之墓大墓四十餘其南一里許𦵏共王其他多不知名</hi>梁孝王<lb/>
　墓<hi>在梁山北孝王漢文帝第二子因田獵至此而薨遂𦵏焉</hi>孝婦墓<hi>在郯城縣東一十里孝婦</hi>
　<hi>即漢宣帝時誤殺致旱者</hi>韋賢墓<hi>在鄒縣東/南二十里</hi>東平憲王墓<hi>在東平州北峗</hi>
　<hi>山上王即漢光武第八子名蒼</hi>疏廣墓<hi>在嶧縣/三山堌</hi>蕭望之墓<hi>在沂州西南一百三</hi>
<pb n="KR2k0008_WYG_023-23b"/>
　<hi>十里</hi>匡衡墓<hi>在嶧縣南/一十五里</hi>張禹墓<hi>在鄒縣西/三十五里</hi>范式墓<hi>在嘉祥縣</hi>
　<hi>南二十五里有魏時碑刻今移置濟寜州學中</hi>王祥墓<hi>在沂州北二十五里</hi>陳思王墓<lb/>
　<hi>在東阿縣西北一十三里思王魏曹植</hi>王粲墓<hi>在濟寜州南五十二里</hi>琅邪王墓<lb/>
　<hi>在沂州境内𦵏晉宗室子伷墓前舊有廟</hi>王彦章墓<hi>在汶上縣西郊本朝命有司嵗時致祭</hi>
　孫奭墓<hi>在東平州東一十五里</hi>孔道輔墓<hi>在宣聖/墓西南</hi>孫明復墓<hi>在東</hi>
　<hi>平州盧泉鄉明復宋儒歐陽修作誌</hi>李秉墓<hi>在曹縣東/北三十里</hi>孔公恂墓<hi>在曲阜縣</hi>
　<hi>北二里</hi>秦紘墓<hi>在單縣東北四十里/學士張元禎撰墓誌</hi>侣鍾墓<hi>在鄆縣</hi>魏紳<lb/>
　墓<hi>在曲阜縣西十五里</hi>孟麟墓<hi>在曲阜縣/西十五里</hi>孟鳯墓<hi>在曲阜縣西二十里</hi>
<pb n="KR2k0008_WYG_023-24a"/>
古蹟窮桑<hi>在魯城北史記少昊氏自窮桑登帝位後徙於曲阜</hi>莘仲城<hi>在曹縣東南三十里</hi>
　<hi>古莘國</hi>魯城<hi>在曲阜縣西二里神農氏自陳徙居魯帝王世紀曰黄帝生於夀丘在魯東門之北</hi>
　<hi>至春秋時魯國都其城十有二門今宣聖廟及襲封府俱在焉</hi>成城<hi>在寜陽縣境内古國名漢置鉅</hi>
　<hi>平縣後省</hi>郕國城<hi>在汶上縣北三十/里春秋時郕子國</hi>鄣城<hi>在東平州東六十里古國名也</hi>
　<hi>春秋齊降鄣即此</hi>郜國城<hi>有南北二城俱在城武縣東南北郜即周文王庶子所封春秋所謂</hi>
　<hi>取郜大鼎于宋是也南郜春秋時宋邑漢置南郜縣</hi>楚丘城<hi>在曹縣東南五十里春秋時戎州已</hi>
　<hi>氏之邑漢改為已氏縣隋改曰楚丘唐屬宋州金屬單州元屬曹州本朝省入曹州</hi>顓臾城<hi>在費</hi>
　<hi>縣西北九十里魯附庸國季氏将伐顓臾即此隋置顓臾縣屬沂州</hi>薛城<hi>在滕縣南四十里古國名</hi>
<pb n="KR2k0008_WYG_023-24b"/>
　<hi>黄帝之裔封此漢置薛縣屬魯國</hi>蛇丘城<hi>有定陶縣界即魯之蛇淵囿漢置蛇丘縣屬太山郡</hi>
　<hi>後魏省</hi>榖城<hi>在東阿縣南一十二里春秋時/為管仲采邑東漢置縣後省</hi>桃城<hi>在東阿縣</hi>
　<hi>西南五十里春秋公會齊侯于桃丘即此</hi>邾婁城<hi>在濟寜州南二十里春秋城邾瑕杜預註任城</hi>
　<hi>亢父縣北邾婁城也</hi>乗丘城<hi>在曹縣界内春秋公敗宋師于乗丘即此漢置縣金省</hi>郈城<lb/>
　<hi>在沂州東三十六里春秋魯叔孫氏私邑隋於此置臨沂縣尋徙入州城</hi>費城<hi>在費縣西北二十里</hi>
　<hi>春秋魯季氏私邑</hi>武城城<hi>在費縣西北七十里/即子㳺所治之邑</hi>偪陽城<hi>在嶧縣西</hi>
　<hi>南五十里春秋時晉滅偪陽是也</hi>濫城<hi>在滕縣東南春秋時邾邑東漢置昌慮縣隋省</hi>剛城<lb/>
　<hi>在定陶縣東北即魯之闡邑漢置剛縣屬太山郡晉改剛平縣後魏省</hi>鄒城<hi>在鄒縣界内即叔梁</hi>
<pb n="KR2k0008_WYG_023-25a"/>
　<hi>紇所治之邑漢置南平陽縣後省</hi>休城<hi>在滕縣北一十五里孟子去齊居休即此</hi>無鹽城<lb/>
　<hi>在東平州東三十里古國名列女傳無鹽有醜女齊王善之立為夫人即此縣女也漢置無鹽縣後省</hi>
　葭宻城<hi>在曹縣西北三十里史記齊威王以田忌為将大破魏師于葭宻即此</hi>漆園城<lb/>
　<hi>在曹縣西北五十里荘周為漆園吏即此</hi>古長城<hi>在平隂縣北竹書紀年梁惠王二十年齊築防</hi>
　<hi>以為長城即此</hi>山陽城<hi>在金鄉縣界内漢/置郡又改為國</hi>梁父城<hi>在泗水縣北境漢置</hi>
　<hi>縣尋省</hi>亢父城<hi>在濟寜州南六十里漢/置縣屬東平國隋省</hi>湖陵城<hi>在魚䑓縣東六</hi>
　<hi>十里漢沛公攻湖陵即此後為侯國</hi>戚城<hi>在滕縣南七/十里漢縣</hi>乗氏城<hi>有二一在鉅野</hi>
　<hi>縣西南五十里漢置縣一在曹縣界内後魏以後縣治也金濟隂縣徙治此</hi>句陽城<hi>在曹縣北</hi>
<pb n="KR2k0008_WYG_023-25b"/>
　<hi>三十里漢置縣後省</hi>濟陽城<hi>在曹縣西南五十里漢/置縣光武誕生於此</hi>離狐城<hi>在曹</hi>
　<hi>縣界内漢為縣唐天寳初改南華屬曹州金省</hi>寃句城<hi>在曹州界内漢置縣唐屬杞州宋改曰宛</hi>
　<hi>亭屬曹州元省</hi>廢濟州<hi>在濟寜州後魏置治單父城金徙治任城本朝初省入任城縣</hi>須城<lb/>
　廢縣<hi>在東平州秦置須昌縣隋改宿城又别置須昌五代唐改曰須城自晉以來皆為郡附郭本朝</hi>
　<hi>省入州</hi>臨沂廢縣<hi>在沂州漢置屬東海郡北齊省隋復置自唐至元並為沂州治所本朝省</hi>
　<hi>入州</hi>濟隂廢縣<hi>在曹縣界隋置自唐至宋皆為曹州治所本朝省入曹縣</hi>單父廢縣<lb/>
　<hi>在單縣古魯邑即宓子賤為宰處元屬單州本朝省入單縣</hi>任城廢縣<hi>在濟寜州東漢為任</hi>
　<hi>城國晉為縣屬髙平郡金徙濟州治此本朝初屬濟寜府後省</hi>三朡亭<hi>在定陶縣界三朡古國名</hi>
<pb n="KR2k0008_WYG_023-26a"/>
　<hi>書遂伐三朡即此</hi>盤庚村<hi>在曹縣東南八十里/舊有殷后盤庚祠</hi>戚姬村<hi>在定陶縣</hi>
　<hi>北漢戚夫人生於此</hi>孝子村<hi>在定陶縣北里人孟昌宗母有疾割股以進而愈故名</hi>陋巷<lb/>
　<hi>在曲阜縣顔子廟前論語孔子曰賢哉囬也在陋巷不改其樂即此</hi>闕里<hi>在魯城内即孔子所居之</hi>
　<hi>里按世家孔子卒諸儒講禮鄉飲酒大射於孔子家族氏因以為齊藏孔子衣冠琴瑟車書至漢景帝時</hi>
　<hi>魯共王好治宫室壊孔子舊宅以廣其居聞金石絲竹之音乃不敢壊於壁中得古文經傳又髙帝過闕</hi>
　<hi>里以太牢祀孔子皆此今為宣聖廟</hi>大庭氏庫<hi>在曲阜縣治東春秋昭公十八年梓慎登大庭</hi>
　<hi>氏之庫以望氣曰宋衛陳鄭火註曰大庭氏古國名唐李白詩朝登大庭庫雲物何蒼然莫辯陳鄭火空</hi>
　<hi>霾鄒魯烟我來尋梓慎觀化入寥天</hi>矍相圃<hi>在魯城内宣聖廟西南周廻二里即孔子射所</hi>杏<lb/>
<pb n="KR2k0008_WYG_023-26b"/>
　壇<hi>在魯城内宣聖廟前即孔子講道之所北有子路捻丁石南有宋真宗御寶殿</hi>受命壇<hi>在曹</hi>
　<hi>縣東北二十里漢髙帝即位于定陶汜水之陽建此</hi>五父衢<hi>在曲阜縣西南左傳季武子将作三</hi>
　<hi>軍盟諸僖閎詛諸五父之衢</hi>東魯門<hi>在府城東李白詩日落沙明天倒開波摇石動水縈廻輕</hi>
　<hi>舟泛月尋溪轉疑是山隂雪後來水作青龍盤石堤桃花夾岸魯門西若教月下乗舟去何啻風流到剡</hi>
　<hi>溪</hi>魯壁<hi>在孔子宅内宋王禹偁銘據山髙兮為秦城鑿池深兮為秦坑城之髙兮曷先壊坑之深</hi>
　<hi>兮曷先平伊斯壁兮藏家書匪秦亂兮猶不傾壊之者共王誦之者伏生發典謨訓誥之義振金石絲竹</hi>
　<hi>之聲如天地兮否而忽泰如日月兮晦而復明秦之焚兮未盡我不為燼秦之坑兮未得爾滅其國江海</hi>
　<hi>涸乾坤傾惟斯文兮用之不息</hi>手植檜<hi>在孔廟大成門北髙五丈餘圍一丈三尺宣聖手植者也</hi>
<pb n="KR2k0008_WYG_023-27a"/>
　<hi>晉永嘉三年枯隋義寜元年復榮唐乾封二年枯宋康定元年復榮金時燬其根亦為人所戕元至元三</hi>
　<hi>年復榮</hi>嶧山碑<hi>在嶧山上刻秦始皇東巡狩羣臣頌徳之詞丞相李斯篆宋元祐間摹於縣廨</hi>
　<hi>中</hi>
名宦周伯禽<hi>周公旦之子旦封於魯伯禽繼之往治魯國變其禮革其俗</hi>晏嬰<hi>春秋齊景</hi>
　<hi>公時治東阿舉儉罰惰决獄不畏强貴請託不行貨賂不至名顯諸侯</hi>言偃<hi>魯武城宰以禮樂為</hi>
　<hi>教民皆感化有絃誦之聲</hi>巫馬期<hi>魯單父宰戴星而出戴/星而入身親其勞而治</hi>田文<hi>戰國</hi>
　<hi>時相齊封之於薛號孟嘗君招致天下賢士食客常數千人</hi>荀卿<hi>戰國時為楚蘭陵令著書數十</hi>
　<hi>篇</hi>漢田叔<hi>魯相守正有禮度及卒魯以百金祠其少子仁不受曰義不傷先人名</hi>張敞<lb/>
<pb n="KR2k0008_WYG_023-27b"/>
　<hi>山陽太守盗賊屏息郡内無事膠東盗起敞請自治書奏徵為膠東相乃令盗自相捕斬除罪吏民翕然</hi>
　<hi>國中遂平</hi>蔣詡<hi>兖州刺史以亷直稱王/莽居攝詡以病免官</hi>王尊<hi>東平王相先是王驕奢不</hi>
　<hi>奉法尊以正事之曰天下皆言王勇王安能勇如尊乃勇耳王雅聞尊名髙大為尊屈相對酌酒極驩</hi>
　第五種<hi>兖州刺史時单匡為濟隂太守負勢貪放種乃委從事衛羽收其賓親糾發其賍州内震</hi>
　<hi>慄</hi>鍾離意<hi>瑕丘令善治猾吏後為魯相出私財修孔子廟視事五年以愛利為化民多殷富</hi>
　劉章<hi>平隂令章光武兄之子不為貴自驕在邑有善政</hi>王梁<hi>光武時救桃城破龎萌等拜山</hi>
　<hi>陽太守将兵如故</hi>周榮<hi>共令遷山陽太守/所歴郡縣皆見稱</hi>秦彭<hi>山陽太守以禮訓人不任</hi>
　<hi>刑罰崇好儒雅敦明庠序百姓懐愛莫有欺犯</hi>鄭𢎞<hi>騶令政有仁惠魯國大旱騶獨致雨蝗起泰山</hi>
<pb n="KR2k0008_WYG_023-28a"/>
　<hi>不集騶境</hi>申屠剛<hi>以尚書令數切諫出/為平隂令有治行</hi>袁安<hi>任城長吏民畏愛未幾三</hi>
　<hi>府舉安能理劇務遷楚郡太守</hi>劉祐<hi>任城令兖州舉為/尤異遷揚州刺史</hi>李恂<hi>兖州刺史以清</hi>
　<hi>約率下常席羊皮服布被威名大振</hi>楊秉<hi>歴徐兖二州刺史計日受奉餘禄不入私門以亷直稱</hi>
　劉岱<hi>兖州刺史虚已愛物為士人所附黄巾盗入兖州岱擊之死於戰</hi>三國解修<hi>魏琅</hi>
　<hi>邪太守考績為天下第一</hi>晉江統<hi>兖州别駕舉薦郗鍳阮修程牧時以為知人</hi>南北朝<lb/>
　邢邵<hi>魏西兖州刺史有善政桴鼔不鳴吏人姦伏守令長短無不知之民為立生祠勒石頌徳</hi>房<lb/>
　謨<hi>魏兖州刺史選用亷清廣布恩信僚屬守令有犯必知雖號細宻百姓安之</hi>張華原<hi>魏兖</hi>
　<hi>州刺史有幹畧逹治體境内大賊及鄰州亡命者皆請華原歸欵及卒州人號慕</hi>鄭述祖<hi>繼其</hi>
<pb n="KR2k0008_WYG_023-28b"/>
　<hi>父道昭為兖州刺史有人入市盗布其父怒曰何故負吾君執以歸首述祖原之自是無盗百姓歌之大</hi>
　<hi>鄭公小鄭公相去十五載風教猶尚同</hi>崔伯謙<hi>北齊濟北太守富者禁其奢侈貧者勸課周給</hi>
　<hi>百姓歌頌</hi>隋薛胄<hi>兖州刺史到官繫囚數百剖斷如流時人號為神明城東沂泗二水南流汎濫</hi>
　<hi>胄堰令西注百姓賴之號為薛公豐兖渠</hi>唐宋璟<hi>兖州刺史以仁信為政吏民愛之</hi>裴耀<lb/>
　卿<hi>濟州刺史郡當走集地廣户寡會天子東巡耀卿置三梁十驛科歛均省帝甚嘉之</hi>韋凑<hi>曹州</hi>
　<hi>刺史摧姦發㐲甚有政績</hi>馬總<hi>鄆曹濮節度觀察使在鎮一以簡靜為治吏民愛之</hi>劉光期<lb/>
　<hi>夀張令以徳化致祥瑞之應縣人為之立石</hi>崔𢎞禮<hi>天平軍節度使屢以破賊功加檢校尚書</hi>
　<hi>左僕射</hi>殷侑<hi>天平軍節度自李師道亂賦税盡為軍資無輸王府者侑裁制經費嵗以錢十五萬</hi>
<pb n="KR2k0008_WYG_023-29a"/>
　<hi>緡粟五萬石歸有司</hi>烏重𦙍<hi>天平軍節度使威惠兼用吏/氏懐之表列才能致之幕府</hi>鄭昈<hi>沂州刺史</hi>
　<hi>諭降賊李浩五千人</hi>令狐楚<hi>天平軍節度使始汴鄆帥每至以州錢二百萬入私藏楚獨不取又</hi>
　<hi>毁李師古園檻之僣制者</hi>五代郭瓊<hi>漢沂州刺史時盗賊蜂起瓊单騎赴部盗聞其威名相率</hi>
　<hi>遁去</hi>張暉<hi>周沂州刺史有善政既/三年吏民詣闕舉留</hi>宋符彦卿<hi>天平軍節度使以寛</hi>
　<hi>惠得人心</hi>魏咸信<hi>知曹州時秋霖積潦决廣/濟河隄以𨗳民之田無害</hi>畢士安<hi>開寳中為</hi>
　<hi>濟州團練推官專掌筦𣙜嵗課増羡改兖州觀察推官</hi>索湘<hi>開寶中鄆州司理叅軍齊州有大獄</hi>
　<hi>連逮者千五百人有司不能决湘受詔按鞫事隨以白</hi>安徳裕<hi>太平興國中知廣濟軍城新建</hi>
　<hi>徳裕作軍記及圖經三卷優詔嘉奨</hi>崔立<hi>知兖州嵗大飢募富人出榖十萬餘石賑餓者所全活者</hi>
<pb n="KR2k0008_WYG_023-29b"/>
　<hi>甚衆後又知鄆州</hi>姚鉉<hi>咸平中河决鄆州東南注鉅野入淮西城中積水壊廬舍以鉉知州事徙</hi>
　<hi>州於汶陽鄉之髙原</hi>陳堯咨<hi>通判濟州以氣節自任後知鄆州建請浚新河自魚山至下杞以導</hi>
　<hi>積水</hi>宋庠<hi>知鄆州以簡靜/為治不務變更</hi>王臻<hi>真宗時知兖州剛嚴善决事所至有風績</hi>王<lb/>
　堯臣<hi>知鄆州時京東多盗堯臣請便宜處决盗為少衰河决曹村去鄆尚逺堯臣急令築隄城下隄</hi>
　<hi>成水大至民免其患皆繪像祀之</hi>李迪<hi>知兖鄆二州所至有/善政吏民喜其仁厚</hi>蔡齊<hi>通判</hi>
　<hi>兖州太守王臻治政嚴酷齊濟之以寛獄訟為之不寃</hi>王貽永<hi>知鄆州通衢宻邇梁山泊春夏</hi>
　<hi>病涉貽永相地築道人獲其濟</hi>劉顔<hi>任城主簿嵗飢發大姓所積粟活數千人李迪知兖州辟為從</hi>
　<hi>事</hi>㓂凖<hi>通判鄆州召對稱㫖/試左正言直史館</hi>謝濤<hi>真宗時知曹州屬縣賦税多輸睢陽</hi>
<pb n="KR2k0008_WYG_023-30a"/>
　<hi>助兵食百姓以霖潦苦於轉送濤奏留漕賦由廣濟河以饋京師詔從之</hi>陳知㣲<hi>京東轉運副使</hi>
　<hi>奏還東平監所侵民田六百八十家又决古廣濟河通運路罷夾黄河嵗減役夫數萬</hi>王曽<hi>咸平</hi>
　<hi>中通判濟州後又知鄆州興學校輟俸金以助其費</hi>富弼<hi>仁宗時夏竦中以飛語弼求補外宣撫河</hi>
　<hi>北還又出知鄆州</hi>賈同<hi>通判兖州天聖初上書言自祥符以來丁謂造符瑞以欺先帝今謂姦既</hi>
　<hi>白宜明告天下正符瑞之謬</hi>杜衍<hi>知兖州時州縣官有累重而素貧者以公租及公帑均給之量</hi>
　<hi>其大小咸使自足有侵漁者責之</hi>韓𤦺<hi>知鄆州京東素多盗捕法以百日為三限限中不獲抵罪</hi>
　<hi>𤦺請獲他盗者聴比折除過故盗多獲</hi>吴奎<hi>知鄆州逹於從政應事敏㨗治績著稱</hi>龎籍<lb/>
　<hi>知鄆州治以愛民為主明習法令僚屬言有可取雖文書已行立為改易</hi>司馬光<hi>從龎籍辟通判</hi>
<pb n="KR2k0008_WYG_023-30b"/>
　<hi>鄆州盡心郡事</hi>劉䕫<hi>知鄆州發廩賑飢民賴全活/者甚衆盗賊衰息賜書褒諭</hi>李及<hi>通判曹州</hi>
　<hi>治尚簡嚴州有持郡長短縱為姦利者及以状聞斬于郡市後又知鄆州</hi>王徳用<hi>知曹州先是嘗</hi>
　<hi>為御史中丞孔道輔所劾會道輔卒客有謂此害公者徳用曰渠以職言事豈害我者可惜朝廷亡一直</hi>
　<hi>臣</hi>陳希亮<hi>知曹州先是寃句盗起盡刼張郭鎮希亮至曹不逾月悉擒其黨州以無事</hi>范<lb/>
　諷<hi>知廣濟軍河决民避水堤居凡給徭於官者諷悉縦使䕶其家奏除其租賦</hi>吕公著<hi>皇祐</hi>
　<hi>中知單州率五鼔起秉燭親案牘黎明出㕔决民訟賓僚至者無拘時以故郡無留事下情易通為政不</hi>
　<hi>嚴而肅</hi>張奎<hi>知鄆州時京東盗起奎至數/月捕諸盗悉平甚有治迹</hi>杜紘<hi>知鄆州獄繋囚</hi>
　<hi>三百人紘至旬日處决立盡鄆嘗有掲幟著妖言期為變者俄草塲白晝火或請大索紘笑曰妖計正在</hi>
<pb n="KR2k0008_WYG_023-31a"/>
　<hi>是屹不動未幾獲為妖者誅之</hi>滕甫<hi>神宗時知鄆州民有爭田久不决者甫奏請以為學田遂絶其</hi>
　<hi>訟又賑濟流民所全活五萬</hi>許将<hi>知鄆州上元張燈吏籍為盗者繫囚将曰是絶其自新之路也</hi>
　<hi>悉從遣之自是無一人犯法三圄皆空鄆俗士子喜聚肆以謗官政将雖弗禁其俗自息</hi>趙概<hi>知鄆</hi>
　<hi>州以寛厚待吏民吏按前守侵公使錢三十萬當以職田租償概知其貧為代以己俸</hi>許幾<hi>知鄆</hi>
　<hi>州梁山濼多盗皆漁者窟穴幾籍十人為保使晨出暮歸否則以告輒窮治無脱者</hi>李璋<hi>知鄆州京</hi>
　<hi>東盗白日殺畧人璋信賞罰擒捕盗為衰止調夫修路數十里夾道植栁人指為李公栁</hi>劉敞<hi>知鄆</hi>
　<hi>州撥遣簿書决平獄訟境内清正盗賊屏息道不拾遺先是旱蝗敞至而雨蝗自出境</hi>曾孝寛<lb/>
　<hi>熙寜中知鄆州州有孟子廟無封爵孝寛請於朝封鄒國公從弟孝亷亦嘗知是州</hi>劉攽<hi>知曹州曹</hi>
<pb n="KR2k0008_WYG_023-31b"/>
　<hi>為盗區重法不能止攽曰民不畏死奈何以死懼之至則治尚寛平盗亦衰息後又知兖州</hi>孫鼛<lb/>
　<hi>知曹州徙鄆州邑人子為草祭之謡指切蔡京鼛以聞京怒使言者誣以他謗罷之</hi>程振<hi>徽宗時提</hi>
　<hi>舉京東路學事請立廟於鄒祀孟軻以公孫丑萬章樂正克等配食從之</hi>王靚<hi>知東平襲慶守張漴</hi>
　<hi>使郡人詣闕請登封靚諫以京東嵗凶多盗不當請封為政者不悦将罪靚以工部侍郎虞奕言得免</hi>
　郭永<hi>東平府司録叅軍府事無大小永咸决之吏有不能辦者私相靳曰爾非郭司録耶</hi>金鄒<lb/>
　谷<hi>大定中同知曹州軍州事有吏才以課最聞後又為沂州防禦使</hi>雷淵<hi>至寜中為東平録事</hi>
　<hi>河朔重兵所在驕将悍卒倚外敵為重自行䑓以下皆摩撫之淵出入軍中偃然不為屈不數月間里間</hi>
　<hi>多畫淵像尋遷東阿令</hi>完顔弼<hi>至寜中知東平府事元兵圍城弼百計應戰久之乃解圍去弼</hi>
<pb n="KR2k0008_WYG_023-32a"/>
　<hi>治東平愛民省費井邑間軍民無訟有古良将風</hi>馬驤<hi>貞祐中為濟隂令元兵克曹州驤被執不</hi>
　<hi>屈死之</hi>元嚴實<hi>東平路行兵萬戸開府布政養老尊賢子忠濟襲職所行一法其父治為諸道</hi>
　<hi>第一</hi>姚樞<hi>世祖時東平宣撫使置勸農檢察二人以監之推物力以均賦役罷鉄官</hi>張晉亨<lb/>
　<hi>權知東平府事東平貢賦率倍他邑迎送供億簿書獄訟日不暇給厯七年吏畏而民安之</hi>胡祗<lb/>
　遹<hi>至元中濟寜路總管上八事於樞府樞府是之以其言著為定法時濟寜移治鉅野遹選郡子弟擇</hi>
　<hi>師教之親為講論治以最稱</hi>張炤<hi>至元中知兖州事時州境亢旱吏民懇禱不雨炤始至甘雨霑</hi>
　<hi>足屬邑有吏肆為暴炤繩之以法杖出境外民害遂息</hi>齊顯榮<hi>東平路總管府叅議時攻淮南</hi>
　<hi>道出東平民間供給費銀二萬錠顯榮精得折充賦税民賴以不困</hi>梁宜<hi>知嶧州嘗曰為政之要有</hi>
<pb n="KR2k0008_WYG_023-32b"/>
　<hi>三謹民政肅宫規崇教本某嘗以是自勵</hi>韓仲睴<hi>夀張尹時黄河水溢為患仲睴開會通河以洩</hi>
　<hi>之民得安堵</hi>汪澤民<hi>兖州知州孔子後衍聖公襲封職三品澤民建議謂宜陞其品秩以示褒</hi>
　<hi>崇先聖之意廷議從之</hi>董搏霄<hi>濟寜路總管理寃獄革弊政才譽著稱於時</hi>李徳麟<lb/>
　<hi>知單州恪勤奉公築堤濬河民賴其利</hi>彭庭堅<hi>至正初沂州同知爭毁牛皇神祠驅隣郡賊免</hi>
　<hi>民横急徵歛民甚便之</hi>張伯玉<hi>郯城尹亷公有為抑强扶弱民甚徳之</hi>本朝鄭剛<lb/>
　<hi>兖州知府禀性剛直蒞政亷勤官至工部侍郎</hi>蕭寛<hi>兖州知府寛厚公正吏不忍欺民樂其政尋陞</hi>
　<hi>湖廣左布政使</hi>黄哲<hi>洪武初東阿知縣勤於為政寛以撫衆流離之民咸復其業</hi>曹體仁<lb/>
　<hi>洪武間東平知州亷慎公平教民以禮讓撫字有方嘗有詩曰三年短髪憂民白一寸忠心為國丹去後</hi>
<pb n="KR2k0008_WYG_023-33a"/>
　<hi>民猶思之</hi>狄崇<hi>洪武中濟寜左衛指揮使開設衙門創造城池尋陞廣東都指揮使未幾特命統兵</hi>
　<hi>鎮守雲南没於王事令有司送𦵏濟寜遣行人諭祭刻石墓前</hi>張仁<hi>洪武間東平知州勤於撫綏以</hi>
　<hi>秩滿去州民奏稱其亷慎公勤陞河間知府</hi>王季立<hi>洪武間東阿知縣秩将滿知府鄭剛薦其</hi>
　<hi>歴練老成政學兼備邑民奏其清亷直幹守法奉公咸乞留之</hi>史誠祖<hi>洪武間汶上知縣守已亷</hi>
　<hi>公勤於撫字興學校勵風俗由是政清訟簡民繁土闢累以秩滿民輙奏留永樂中賜勑褒之賚以上尊</hi>
　<hi>織金紗衣楮幣在任二十九年政聲益著</hi>陳葵<hi>洪武末任單縣知縣持身亷謹好士愛民逺近稱之</hi>
　潘時正<hi>永樂中濟寜州同知存心公恕長於撫字建言開通河道自濟寜直抵臨清朝廷嘉之至</hi>
　<hi>今漕運頼其利</hi>朱珤<hi>永樂間鄒縣知縣公勤亷幹賦役均平秩滿邑民奏留者再卒於官民思慕之</hi>
<pb n="KR2k0008_WYG_023-33b"/>
　貝恒<hi>永樂中知東阿縣甚得民心在縣十餘年嵗無不登有薦其堪任風憲者耆老百餘人詣闕乞</hi>
　<hi>留從之後卒於任鄉人士女日會哭者數百人</hi>宫志<hi>永樂間魚䑓知縣為人亷能善於撫字後以秩</hi>
　<hi>滿邑人再四奏留之</hi>沈固<hi>宣徳間知沂州公亷仁愛政/有善績官至户部尚書省志</hi>顧俊<hi>宣徳</hi>
　<hi>間授滕縣丞亷明剛正不畏權豪尋陞臨清知州行李蕭然士論重其清介省志</hi>王黼<hi>正統間知</hi>
　<hi>嶧縣亷明仁惠興學勸農招撫流亡復業者萬餘口教民種植多獲其利秩滿民奏留復任九年及去民</hi>
　<hi>立石頌徳省志</hi>張慶<hi>天順間知嘉祥縣重農桑務教化流民復業者三百餘家後改章丘民泣留者</hi>
　<hi>以干計既去立徳政碑省志</hi>龍俊<hi>天順間知金鄉縣亷明仁恕吏不敢欺蝗不入境去後民為立</hi>
　<hi>碑省志</hi>張浩<hi>天順間同知曹州亷明剛毅抑豪强毁淫祠修舉廢墜興學養士州佐之賢稱為第</hi>
<pb n="KR2k0008_WYG_023-34a"/>
　<hi>一省志</hi>孫賓<hi>成化間知定陶縣興學舉廢惠政/及民遷員外郎民立石頌之省志</hi>王範<hi>成化</hi>
　<hi>間由刑部員外郎出知東平州政尚寛厚悉知民隠戸役稱平民有相訟者率以事理曉諭多化之秩滿</hi>
　<hi>民奏留得復任仕終右布政省志</hi>王肅<hi>𢎞治初知曹縣愛民重士修城郭隄防民賴其利省志</hi>
　康友惠<hi>正徳間為郯城縣典史值流賊攻城友惠以死捍禦民賴以安立祠祀之省志</hi>
流寓温子昇<hi>太原人徙寃句為學精勤博覧羣書文章清婉仕魏為散騎常侍濟隂王暉業嘗云</hi>
　<hi>江左文人宋有顔謝梁有沈任今我家有子昇足以當之</hi>蘓源明<hi>本京兆武功人少孤來家于兖</hi>
　<hi>工文辭有重名唐天寳初第進士累官至秘書監</hi>燕肅<hi>宋益都人父峻慷慨任俠楊光逺反時率</hi>
　<hi>其屬迎符彦卿遂家曹州肅舉進士累官龍圖閣直學士知鄧州以禮部侍郎致仕</hi>孫奭<hi>本博平人</hi>
<pb n="KR2k0008_WYG_023-34b"/>
　<hi>徙居鄆之須城仕宋為龍圖閣待制真宗嘗問天書奭曰天何言哉豈有書也仕終太子少傅子瑜以䕃補官</hi>
　<hi>累遷兩浙轉運使</hi>韓忠彦<hi>相州人𤦺之子仕宋累官尚書左僕射徽宗用其言數下詔蠲逋責收用</hi>
　<hi>忠直之士而曽布為右相多不協言事者助布排忠彦謫官濟州居住</hi>孟祺<hi>宿州符離人父仁業儒有</hi>
　<hi>節行寓濟州魯䑓褀早知問學東平嚴實辟掌書記元初擢應奉翰林文字從巴延南伐宋平陞嘉興路總管</hi>
　<hi>以疾歸東平卒追封魯郡公謚文襄</hi>申屠致逺<hi>其先汴人金末從其父義徙居夀張仕元累官</hi>
　<hi>淮西江北道亷訪僉事清修苦節耻事權貴聚書萬卷名曰墨莊所著有任齋稿及釋奠通禮等書</hi>夾谷<lb/>
　之竒<hi>其先金源人徙家滕州受業東平康曄為濟寜教授累官贊善大夫遷翰林直學士吏部尚書之竒</hi>
　<hi>明於治體為文章簡嚴有法多傳於世</hi>張孔孫<hi>隆安人父之純為東平萬戸府叅議生孔孫長以文</hi>
<pb n="KR2k0008_WYG_023-35a"/>
　<hi>學名元世祖時累官翰林學士承㫖孔孫尤善琴工書精於騎射立朝讜言有可觀者士論服之</hi>
人物周展禽<hi>魯人居栁下仕魯為士師三黜而不去人問之曰直道而事人焉往而不三黜枉道</hi>
　<hi>而事人何必去父母之邦卒謚曰惠孟子稱其不羞汚君不辭小官進不隱賢必以其道弟展喜嘗犒齊</hi>
　<hi>師諭以先王之命齊侯愧服</hi>孔子<hi>其先宋人六世祖孔父嘉之子奔魯遂為魯人父叔梁紇母顔</hi>
　<hi>氏禱於尼丘生孔子因名丘少習禮容適周見老子回弟子益進適齊景公欲以尼谿田封孔子晏嬰沮</hi>
　<hi>之退而修詩書禮樂魯定公以孔子為中都宰一年四方皆則之進為司空復為大司冦三月而誅少正</hi>
　<hi>夘齊懼與魯會於夾谷孔子攝行相事遂歸所侵之田還墮三都齊人饋女樂而孔子適衛歴聘各國復</hi>
　<hi>歸魯正樂晚而喜易因魯史作春秋年七十三卒弟子心䘮三年魯追謚尼父漢追謚宣尼公後周追封</hi>
<pb n="KR2k0008_WYG_023-35b"/>
　<hi>鄒國公唐追封文宣王宋加至聖元加大成自漢以來皆封其後本朝益尊崇之世封其後為衍聖公擇</hi>
　<hi>其後之賢者世知曲阜縣</hi>顔無繇<hi>魯人孔門弟子孔子始教而受學焉後世累封曲阜侯</hi>顔<lb/>
　回<hi>無繇子孔門弟子天資明睿聞一知十居十哲之首年二十九髪盡白三十二而卒孔子哭之慟曰</hi>
　<hi>天喪予歴代累封兖國復聖公首配孔子廟庭本朝官其後為翰林院五經博士</hi>閔損<hi>魯人孔門</hi>
　<hi>弟子以徳行稱損早喪母父再娶生二子繼母嫉損冬月衣以蘆花絮父察知之欲逐其母損曰母在一</hi>
　<hi>子寒母去三子单父善其言而止母亦感悔遂成慈母孔子稱之曰孝哉閔子騫人不間於其父母昆弟</hi>
　<hi>之言後世追封費公</hi>冉雍<hi>魯人孔門弟子寛洪簡重居徳行科孔子稱其仁而不佞可使南面後世</hi>
　<hi>追封薛公</hi>冉耕<hi>魯人孔門弟子以徳行稱有疾将死孔子甚痛惜之曰斯人也而有斯疾也後世追</hi>
<pb n="KR2k0008_WYG_023-36a"/>
　<hi>封鄆公</hi>冉求<hi>魯人孔門弟子居政事科孔子嘗曰求也藝於從政乎何有仕為季氏宰後世追封</hi>
　<hi>徐公</hi>宰予<hi>魯人孔門弟子以言語稱智足以知聖人嘗曰以予觀於夫子賢於堯舜逺矣仕為臨菑</hi>
　<hi>大夫後世追封齊公</hi>仲由<hi>卞人孔門弟子有政事才聞過則喜勇於為義片言可以折獄仕衛死難</hi>
　<hi>後世追封衛公</hi>林放<hi>魯人嘗問禮之本孔子以時方逐末而放獨能有志於本故稱之曰大哉問後</hi>
　<hi>世追封長山侯</hi>樊須<hi>魯人孔門弟子嘗兩問仁知又嘗問崇徳修慝辨惑孔子屢因其失而告之後</hi>
　<hi>世追封益都侯</hi>澹䑓滅明<hi>武城人状貌甚惡持身正大令施諸侯孔子聞之曰以貌取人失之</hi>
　<hi>子羽子羽滅明字也後世追封金鄉侯</hi>公西蒧<hi>魯人孔門弟子為魯邦之望後世追封徐城侯</hi>
　有若<hi>魯人孔門弟子嘗論孝弟為仁之本禮之用和為貴孔子卒弟子以其似孔子欲以所事孔子</hi>
<pb n="KR2k0008_WYG_023-36b"/>
　<hi>者事之後世追封平隂侯</hi>鄭國<hi>魯人孔子弟子有令/徳後世追封朐山侯</hi>商瞿<hi>魯人受易於孔</hi>
　<hi>子後代追封須昌侯</hi>秦非<hi>魯人孔門弟子樂善/慕道後世封華陽侯</hi>曾㸃<hi>南武城人孔門弟子</hi>
　<hi>天資髙明嘗對孔子言志曰暮春者春服既成冠者五六人童子六七人浴乎沂風乎舞雩詠而歸孔子</hi>
　<hi>喟然歎曰吾與㸃也後世追封萊蕪侯</hi>漆雕徒父<hi>魯人孔子弟子嗜學涉道後世追封髙苑</hi>
　<hi>侯</hi>榮旂<hi>魯人孔門弟子務學篤/實後世追封厭次侯</hi>冉孺<hi>魯人孔門弟子勤學好問後世</hi>
　<hi>追封臨沂侯</hi>顔之僕<hi>魯人孔門弟子鋭志尊/道後世追封寃句侯</hi>顔髙<hi>魯人孔門弟子</hi>
　<hi>得其微言後世追封雷澤侯</hi>邽巽<hi>魯人孔門弟子志存正/大後世追封髙唐侯</hi>縣成<hi>魯人</hi>
　<hi>孔門弟子學出羣類後世追封武城侯</hi>顔噲<hi>魯人孔門弟子學已成器後世追封濟隂侯</hi>漆<lb/>
<pb n="KR2k0008_WYG_023-37a"/>
　雕哆<hi>魯人孔門弟子學道亹亹不倦後世追封濮陽侯</hi>申棖<hi>魯人孔門弟子孔子嘗言吾未</hi>
　<hi>見剛者或以棖對孔子謂棖也慾焉得剛後世追封上蔡侯</hi>施之常<hi>魯人孔門弟子其徳甚著</hi>
　<hi>後世追封乘氏伯加封臨濮侯</hi>公祖句兹<hi>魯人孔門弟子有令儀後世追封即墨侯</hi>伯䖍<lb/>
　<hi>魯人孔門弟子儒行著稱後世追封沐陽侯</hi>南宮适<hi>魯人孟懿子之兄謹於言行一日常三復</hi>
　<hi>白圭之詩孔子稱其邦有道不廢邦無道免於刑戮以其兄之子妻之後世追封汝陽侯</hi>叔仲會<lb/>
　<hi>魯人孔門弟子進學廣業後世追封博平侯</hi>商澤<hi>魯人孔門弟子涉覧六籍後世追封鄒平侯</hi>
　公西赤<hi>魯人孔門弟子能習禮樂孔子嘗使之言志對曰宗廟之事如會同端章甫願為小相焉</hi>
　<hi>後世追封鉅野侯</hi>宓不齊<hi>魯人嘗宰單父所父事者三人兄事者五人友十一人鳴琴不下堂</hi>
<pb n="KR2k0008_WYG_023-37b"/>
　<hi>而邑治孔子稱之曰君子哉若人魯無君子者斯焉取斯後世追封單父侯</hi>奚容箴<hi>魯人孔門</hi>
　<hi>弟子有文采志氣堂堂後世追封濟陽侯</hi>冉季<hi>魯人孔門弟子勤於講道後世追封諸城侯</hi>左<lb/>
　人郢<hi>魯人孔門弟子心悦聖道後世追封南華侯</hi>申黨<hi>魯人孔門弟子言動克謹後世累封</hi>
　<hi>淄川侯</hi>顔辛<hi>魯人孔門弟子學業有/就後世累封陽榖侯</hi>孔鯉<hi>孔子之子嘗趨庭受詩禮</hi>
　<hi>之訓先孔子卒後世累封泗水侯</hi>孔忠<hi>孔子兄之子後世累封鄆城侯以上俱從祀孔子廟庭</hi>
　曾參<hi>㸃子師事孔子踐履篤實天性至孝悟一貫之㫖得道統之傳述大學一篇為教人之法後世</hi>
　<hi>追封郕國宗聖公配享孔子廟庭</hi>孔伋<hi>鯉子為魯穆公師公問可以利民者曰毁不居之室以賜</hi>
　<hi>民奪嬖寵之禄以賑困匱無令人有怨愁而後世有聞見也作中庸以述道統之傳後世追封沂國述聖</hi>
<pb n="KR2k0008_WYG_023-38a"/>
　<hi>公配享孔子廟庭</hi>孔白<hi>伋子博通羣書/仕齊威王為相</hi>公儀僣<hi>魯人砥功礪行樂道好善</hi>
　<hi>恬於榮利不事諸侯子思與之為友</hi>公儀休<hi>魯人相穆公嘗㧞園葵出織婦奉法循理無所變更</hi>
　<hi>百官自正使食禄者不得與下民争利受大者不得取小</hi>孟子<hi>戰國時騶人受業子思之門人道既</hi>
　<hi>通㳺梁齊以仁義説其君不能用退與萬章之徒序詩書述仲尼之意作孟子七篇後世累封鄒國亞聖</hi>
　<hi>公配享孔子廟庭本朝官其後為翰林院五經博士</hi>然友<hi>戰國時滕人為滕世子侍滕定公薨世子</hi>
　<hi>使之問喪於孟子</hi>孔斌<hi>孔子六世孫魏王聞其賢聘以為相秦伐趙魏以為便斌曰吾聞燕雀處</hi>
　<hi>室呴呴相樂竈突炎上棟宇将焚不知禍之将及已也相魏凡九月務陳大計不用乃喟然曰言不見用</hi>
　<hi>居官食禄是尸位素餐矣遂辭以疾</hi>秦孔鮒<hi>孔子九世孫博通經史秦始皇并天下召為魯國文</hi>
<pb n="KR2k0008_WYG_023-38b"/>
　<hi>通君遷少傅丞相李斯始議焚書鮒聞知收其家論語尚書孝經等書蔵於舊宅壁中隱居嵩山</hi>漢<lb/>
　叔孫通<hi>薛人為博士説髙祖起朝儀采古禮與秦儀雜就之始用於長樂宫自諸侯王以下莫不</hi>
　<hi>震肅帝曰吾今日乃知為皇帝之貴拜通為太常賜金五百斤徙太子太傅</hi>孔貞<hi>孔子十世孫該</hi>
　<hi>習古今有髙尚之志徵為博士封褒成侯</hi>彭越<hi>昌邑人常漁鉅野澤中陳勝項梁起少年相聚請越</hi>
　<hi>為長收諸侯散卒得千餘人沛公擊昌邑越以兵助之自是為漢逰兵擊楚卒敗項羽於垓下以功封梁</hi>
　<hi>王</hi>申培公<hi>魯人少事齊人浮丘伯受詩髙帝過魯申公以弟子從師入見武帝使使以束帛加</hi>
　<hi>璧安車蒲輪迎之至則以為太中大夫武帝問治亂之事對曰為治不在多言顧力行何如爾後以病免</hi>
　<hi>歸</hi>髙堂生<hi>魯人嘗論禮/學仕為博士</hi>周仁<hi>任城人以醫見景帝拜郎中令帝時問人仁曰</hi>
<pb n="KR2k0008_WYG_023-39a"/>
　<hi>上自察之然亦無所毁羣臣賂遺終無所受武帝立為先帝臣重之病免以二千石禄歸老子孫咸至大</hi>
　<hi>官</hi>江公<hi>瑕丘人受詩書春秋於申公以詩授韋賢以春秋授榮廣子孫皆為博士武帝尊公羊春</hi>
　<hi>秋詔太子受之太子私問榖梁於江公而善之</hi>孔安國<hi>孔子十二世孫申公弟子治古文尚書承</hi>
　<hi>詔作傳武帝朝為諫議大夫以文章政事名當時</hi>夏侯始昌<hi>魯國人通五經以齊詩尚書教</hi>
　<hi>授自仲舒韓嬰死後武帝得始昌甚重之始昌明於隂陽先言柏梁䑓災日至期日果灾為昌邑王太傅</hi>
　<hi>以夀終</hi>夏侯勝<hi>始昌族子少孤好學從始昌受尚書及洪範五行傳嘗曰士病不明經術經術</hi>
　<hi>茍明取青紫如拾地芥宣帝朝為諫議遷太子太傅</hi>王式<hi>東平新桃人為昌邑王師以詩朝夕講授</hi>
　<hi>至於忠臣孝子反覆誦之至於危亡失道之君未嘗不流涕為王深戒後昌邑王廢式得減死論歸家</hi>
<pb n="KR2k0008_WYG_023-39b"/>
　韋賢<hi>魯國鄒人質材篤學號稱鄒魯大儒累官大鴻臚宣帝立以與謀議賜爵闗内侯位至丞相封</hi>
　<hi>扶陽侯子𤣥成亦以明經位至丞相故諺曰遺子黄金滿籯不如教子一經</hi>于定國<hi>東海郯人</hi>
　<hi>父于公為縣獄吏有隂徳定國累官廷尉當時稱之曰張釋之為廷尉天下無寃民于定國為廷尉民自</hi>
　<hi>以不寃後拜相封西平侯子亦為御史大夫</hi>丙吉<hi>魯國人為廷尉監宣帝生數月坐衛太子事繫</hi>
　<hi>獄吉擇謹厚女徒保養之及帝即位吉不伐功後知之封博陽侯拜相吉尚寛大知大體於官屬務掩過</hi>
　<hi>揚善世稱其賢</hi>魏相<hi>濟隂定陶人地節中拜相嘗白去副封以防壅蔽時宣帝厲精為治練羣臣核</hi>
　<hi>名實而相總領衆職甚稱上意蔚為一代賢相封髙平侯</hi>孟喜<hi>東海蘭陵人父孟卿善為禮春秋以</hi>
　<hi>授后蒼疏廣喜從田王孫受易由是易有施孟梁丘之學舉孝亷為郎曲䑓署長</hi>龔遂<hi>山陽人為</hi>
<pb n="KR2k0008_WYG_023-40a"/>
　<hi>昌邑王郎中令王有不正遂率諫諍王掩耳起走宣帝即位渤海盗起命遂為渤海太守单車至郡勸民</hi>
　<hi>農桑民皆賣劒買牛賣刀買犢境内大治號為循吏</hi>王望<hi>琅邪人為貴州刺史值嵗荒便宜發倉廩</hi>
　<hi>賑饑民事畢上言朝廷以望不先表請欲議罪鍾離意言望懐義忘罪不宜䋲之以法乃赦之</hi>孔覇<lb/>
　<hi>孔子十三世孫昭帝時為博士後為元帝師賜爵闗内侯子光仕為博士遷尚書典樞機守法度修故事</hi>
　<hi>累官至丞相</hi>孔均<hi>孔子十六世孫好學有大才乎帝時封褒成侯王莽以為大尉三以疾辭得還</hi>
　史丹<hi>魯人徙杜陵以父䕃為駙馬都尉侍中詔䕶太子家元帝寢疾欲易太子丹直入卧内伏青蒲</hi>
　<hi>上涕泣固諫太子得不易及即位封丹闗内侯</hi>檀敷<hi>瑕丘人家貧而行清立精舍教授逺方至者數</hi>
　<hi>百人仕至䝉令家無産業子孫易衣而出後舉方正遷議郎</hi>鄭𢎞<hi>泰山剛人與兄昌俱明經通法</hi>
<pb n="KR2k0008_WYG_023-40b"/>
　<hi>律昌為涿郡太守𢎞為南陽太守皆著治迹後𢎞官至御史大夫</hi>后蒼<hi>東海郯人從孟卿受禮記</hi>
　<hi>説禮數萬言號后氏曲䑓記授戴徳又事夏侯始昌兼通齊詩授蕭望之宣帝朝為博士官至少府</hi>馬<lb/>
　宫<hi>東海戚人治春秋嚴氏以射策甲科為郎師丹薦其文行遷廷尉平青州刺史汝南九江太守所在</hi>
　<hi>見稱徵為詹事拜大司徒代孔光為大師封扶徳侯</hi>朱雲<hi>魯人徙平陵倜儻有大節以論易折五鹿</hi>
　<hi>充宗為博士成帝朝為槐里令上書曰願借尚方斬馬劒斬佞臣張禹上大怒欲斬之御史將雲下雲攀</hi>
　<hi>折殿檻大呼曰臣得下從龍逢比干逰於地下足矣遂得免</hi>疏廣<hi>東海蘭陵人仕至太子太𫝊兄</hi>
　<hi>子受官至太子少傅在位五年廣謂受曰知足不辱知止不殆宦成名立如此不去懼有後悔乃上疏乞</hi>
　<hi>骸骨上許之公卿大夫設祖道供張東都門外送者車數百兩道路觀者皆曰賢哉二大夫</hi>貢禹<lb/>
<pb n="KR2k0008_WYG_023-41a"/>
　<hi>琅邪人以明經潔行著聞徴為博士歴凉州刺史去官元帝時徴為諫大夫上書勸上節儉遷御史大夫</hi>
　蕭望之<hi>東海蘭陵人徙杜陵素有重望仕至太子太𫝊宣帝疾篤受遺詔輔政領尚書事元帝即</hi>
　<hi>位望之以師傅見重多所匡正後為𢎞恭石顯所害子育官至南郡大守</hi>匡衡<hi>東海承人累官至太</hi>
　<hi>子少傅朝廷有政議輙引經以對言多法義數上書陳便宜後拜相封樂鄉侯子咸亦明經歴位九卿家</hi>
　<hi>世多為博士</hi>陳湯<hi>山陽瑕丘人仕為郎使外國矯制發兵斬郅支單于後賜爵闗内侯西域都䕶</hi>
　<hi>段會宗為烏孫所圍朝用湯議解其圍</hi>眭𢎞<hi>魯國蕃人少時好俠長乃變節以明經為議郎遷符</hi>
　<hi>節令元鳯中泰山大石自立上林苑僵栁復起𢎞推春秋意以為當有從匹夫為天子者霍光惡之下𢎞</hi>
　<hi>獄死後宣帝興於民間即位徵𢎞子為即</hi>王章<hi>泰山鉅平人以文學為諫大夫在朝有名敢直言累</hi>
<pb n="KR2k0008_WYG_023-41b"/>
　<hi>遷京兆尹劾大将軍王鳯為鳯所害</hi>諸葛豐<hi>琅邪人以明經為郡文學元帝擢為司𨽻校尉刺舉</hi>
　<hi>無所避京師語曰間何濶逢諸葛上嘉其節加秩光禄大夫時外屬許章貴幸奢淫豐奏劾之上不納免</hi>
　<hi>其官</hi>薛宣<hi>東海郯人累官御史中丞數言政事便宜舉奏部刺史郡國二千石所貶退稱進白黑分</hi>
　<hi>明出更外任皆有政績後為丞相封髙陽侯</hi>毋將隆<hi>東海蘭陵人成帝朝為諫大夫上封事遷</hi>
　<hi>冀州收累官至京兆尹王莽秉政隆不附免官徙合浦</hi>王良<hi>蘭陵人王莽時隱居教授建武初累</hi>
　<hi>官至大司徒司直在位恭儉妻子不入官舍以禮進止朝廷敬之後以病歸詔復其子孫</hi>丁恭<hi>山陽</hi>
　<hi>東緡人習公羊嚴氏春秋學義精明教授生徒恒數百人當世稱為大儒官至諫議大夫</hi>魏應<hi>任城</hi>
　<hi>人明經修行弟子自逺方至著録數千人永平初為博士會諸儒於白虎觀講論五經同異肅宗甚重之</hi>
<pb n="KR2k0008_WYG_023-42a"/>
　寒朗<hi>魯國薛人舉孝亷守侍御史章帝時考察楚獄理出千餘人累遷至大尉</hi>范式<hi>山陽金鄉</hi>
　<hi>人㳺太學與張劭為友並告歸式約曰後二年當過拜尊親乃共克期日至期劭白母殺雞炊黍待之至</hi>
　<hi>日果到陳子平亦同在學病臨終謂妻曰范巨卿可託既死式為營喪䕶至臨湘累官荆州刺史</hi>曹<lb/>
　褒<hi>魯國薛人父充治慶氏禮官至侍中褒傳父業為博士朝廷欲制定禮樂拜為侍中褒博物識古為</hi>
　<hi>儒者宗</hi>鄭均<hi>東平任城人好義篤實累官至尚書數納忠言章帝重之後以病乞骸骨歸帝東巡</hi>
　<hi>過任城幸其第賜尚書禄以終身</hi>孔僖<hi>魯國人孔子後自安國以下世傳尚書魯祖子建與崔篆</hi>
　<hi>善及仕王莽勸子建仕子建答以各從所好僖仕肅宗為蘭䑓令史從幸闕里帝曰今日於卿有光僖曰</hi>
　<hi>陛下崇禮先師増輝聖徳至於光榮非所敢承帝大笑曰非聖門子孫安有斯言</hi>王龔<hi>山陽髙平</hi>
<pb n="KR2k0008_WYG_023-42b"/>
　<hi>人為青州刺史劾奏貪濁二千石數百人遷汝南太守政崇温和好才愛士後進知名之士莫不歸心累</hi>
　<hi>官至太尉子暢以清實稱累官至司空</hi>魏覇<hi>濟隂句陽人世有禮義覇少舉孝亷和帝時為鉅鹿</hi>
　<hi>太守以簡朴寛恕為政椽吏有過先誨其失不改者乃罷之官至太常</hi>張儉<hi>山陽髙平人延熹間</hi>
　<hi>為東部督郵劾中常侍侯覧家所為不軌覧誣以事遂亡命建安初徴為衛尉儉見曹氏漸興乃闔門懸</hi>
　<hi>車不與政事</hi>度尚<hi>山陽湖陵人為上虞長為政嚴峻明於發擿奸非吏人謂之神明後以討賊功</hi>
　<hi>累官至遼東太守封右鄉侯</hi>仲長統<hi>髙平人少好學博涉書記贍於文辭為尚書郎每論及時</hi>
　<hi>事恒發憤歎息因著論名曰昌言</hi>孔融<hi>孔子三十世孫為北海相立學校表儒術獻帝都許召拜</hi>
　<hi>太中大夫融髙談清教可玩而誦名重當時值漢室之亂志在靖難黙才疎意廣訖無成功曹操忌其威</hi>
<pb n="KR2k0008_WYG_023-43a"/>
　<hi>望害之</hi>何休<hi>任城契人質朴呐口而雅有心思精研六經世儒無及者嘗作公羊墨守左氏膏肓</hi>
　<hi>穀梁廢疾除北新城長大作講舍聚生徒數百朝夕自往勸講儒化大行</hi>劉表<hi>山陽髙平人魯恭王</hi>
　<hi>之後為荆州刺史時冦賊塵沸表招誘有方威懐兼洽</hi>劉虞<hi>東海郯人初遷幽州刺史民夷感其</hi>
　<hi>徳化後為大司馬進封侯務存寛政都督農植民悦年登青徐士庶避難歸虞者累百萬口</hi>程昱<lb/>
　<hi>東阿人漢末保東阿歸曹操累遷都督兖州事卒謚肅侯嘗勸操因兖州三城以圖伯業策袁紹必禽公</hi>
　<hi>孫瓚孫權必不殺劉備無不中者</hi>三國王粲<hi>龔子暢之孫博物多識問無不知蔡邕竒其才</hi>
　<hi>畧聞粲在門則倒屣迎之後仕魏累官至侍中所著有詩賦</hi>董昭<hi>濟隂定陶人初事袁紹歸曹操</hi>
　<hi>勸操挾天子令諸侯卒成伯業拜司徒嘗上疏陳末流之弊卒謚定侯</hi>凉茂<hi>山陽昌邑人仕魏歴</hi>
<pb n="KR2k0008_WYG_023-43b"/>
　<hi>泰山魏郡太守又為甘陵相所在有績位終太子太傅文帝尊禮之</hi>滿寵<hi>山陽昌邑人仕魏累立戰</hi>
　<hi>功官至太尉寵不治産業家無餘財詔賜田四十頃榖五百解錢二十萬以表清節</hi>諸葛亮<hi>琅邪</hi>
　<hi>陽都人豐之後漢末避難居南陽徐庶謂劉先主曰諸葛孔明卧龍也先主凡三往問計延為軍師先主</hi>
　<hi>即位拜丞相後主時封武鄉侯任賢養民通呉平蠻嘗作八陣圖上出師二表北伐曹魏卒於軍謚忠武</hi>
　諸葛瑾<hi>亮兄事孫權使蜀與亮公朝相見退無私面常與權論説諫諭但粗陳指歸如有未合則</hi>
　<hi>舍而及他徐復託事造端以物𩔖相求於是權意往往而釋累遷大将軍封宛陵侯</hi>諸葛誕<hi>亮兄</hi>
　<hi>事魏為吏部郎人有所屬輙顯其言而用之後有當否則公議其得失以為褒貶自是羣僚皆慎所舉官</hi>
　<hi>至御史中丞</hi>諸葛恪<hi>瑾子少有才名仕吴官至太傅原逋減税衆莫不悦每出入百姓延頸思</hi>
<pb n="KR2k0008_WYG_023-44a"/>
　<hi>見其状</hi>諸葛瞻<hi>亮子少聰慧累遷尚書僕射蜀人咸喜其才敏後魏鄧艾伐蜀遣人誘降瞻斬</hi>
　<hi>使出戰而死</hi>王郎<hi>東海郯人漢末遭亂雖流移窮困朝不謀夕而收恤親舊行義甚著曹操表徴</hi>
　<hi>之歴事文明二主屢上言勸育民省用諫射獵興造官至御史大夫司空封樂平鄉侯</hi>王肅<hi>朗子</hi>
　<hi>仕魏官至崇文觀祭酒景初間宫室盛興上疏極諫出為廣平太守徴還遷散騎常侍光禄勲卒謚景侯</hi>
　<hi>所著有諸經傳註子恂立朝忠正歴官河南尹侍中</hi>王弼<hi>山陽人察惠通辨仕魏補䑓郎嘗著老子</hi>
　<hi>及周易年二十四卒</hi>李典<hi>鉅野人仕魏累立戰功封都亭侯典好問學貴儒雅不與諸将争功敬賢</hi>
　<hi>士大夫恂恂若不及軍中稱其長者卒謚愍侯</hi>劉楨<hi>東平人以文章見重於魏文帝與王粲等號建</hi>
　<hi>安十子</hi>吕䖍<hi>任城人仕魏為從事将家兵守湖陵及泰山有平敵功且有惠愛遷徐州刺史加威</hi>
<pb n="KR2k0008_WYG_023-44b"/>
　<hi>虜将軍</hi>晋馬隆<hi>東平人少而智勇好立名節以平凉州封奉髙縣侯積十餘年威振隴右</hi>唐<lb/>
　彬<hi>魯國鄒人敦悦經史尤明於易教授恒數百人有經國大度仕為廣武将軍與王濬同平吴封上庸</hi>
　<hi>縣侯領雍州刺史</hi>魏舒<hi>任城樊人少為外家寗氏所養寗氏起宅相宅者云當出賢甥舒曰當為</hi>
　<hi>外氏成此宅相武帝朝拜司徒</hi>郗詵<hi>濟隂單父人博學多才不拘細行舉賢良對策第一嘗對武帝</hi>
　<hi>曰臣猶桂林一枝崑山片玉帝笑官至尚書左丞</hi>王雅<hi>肅曽孫祖隆後将軍父景大鴻臚雅舉秀</hi>
　<hi>才累遷尚書左右丞歴廷尉侍中左衛将軍敬慎奉公朝廷大議多參謀議遷左僕射卒贈光禄大夫子</hi>
　<hi>凖之協之少卿皆至顯官並有士操</hi>茍晞<hi>山陽人東海王越討汲桑晞為先鋒破羣盗威名甚盛時</hi>
　<hi>人以擬韓白進位都督青兖諸軍事練於官事决斷如流從母子犯法晞斬之既而素服流涕曰殺卿者</hi>
<pb n="KR2k0008_WYG_023-45a"/>
　<hi>兖州刺史哭弟者茍道将道将晞字卒封東平侯</hi>王祥<hi>琅邪臨沂人性至孝事繼母極恭謹母欲</hi>
　<hi>生魚時天寒水凍祥解衣将剖氷求之氷忽自解雙鯉躍出嘗為徐州别駕率兵討冦州郡清靜政化大</hi>
　<hi>行晉初拜太保進公爵</hi>王覽<hi>祥異母弟母朱遇祥凶虐覽年數嵗見祥被楚撻輙涕泣抱持其母</hi>
　<hi>少止覽孝友恭恪名亞於祥後仕至太中大夫</hi>劉超<hi>臨沂人元帝時為舍人處身清苦每賜與皆固</hi>
　<hi>辭後拜中書侍郎右衛將軍蘇峻謀逆遷帝於石頭超步侍左右雖幽厄中猶啟授孝經論語未幾為峻</hi>
　<hi>所害</hi>王戎<hi>覽姪父渾凉州刺史戎㓜頴悟與阮籍為竹林之逰後襲父爵以平吴功進安豐縣侯累</hi>
　<hi>遷尚書令</hi>劉卞<hi>東平人少為縣史入大學試經為䑓四品吏訪問令寫黄紙一鹿車卞曰劉卞非為</hi>
　<hi>人寫黄紙者也或謂卞曰君才簡畧堪大不堪小不如作守舍人卞從其言後累遷并州刺史</hi>王衍<lb/>
<pb n="KR2k0008_WYG_023-45b"/>
　<hi>戎從弟戎嘗曰衍神姿髙徹如瑶林瓊樹自然風塵物表為元城令終日清談而縣務亦理累遷至司徒</hi>
　<hi>後為石勒所害弟澄少歴顯位仕終軍諮祭酒</hi>繆播<hi>蘭陵人才思清辨為中書令專掌詔命盡忠於</hi>
　<hi>國為東海王越所害</hi>王𨗳<hi>覧孫元帝為琅邪王與𨗳素相親善及鎮下邳以為安東司馬軍謀宻䇿</hi>
　<hi>知無不為後東遷累官至太傅封始興公兄敦反以大義滅之出入将相戮力王室晉之中興𨗳力為多</hi>
　魏浚<hi>東阿人為度支校尉永嘉末浚東保河隂所得榖麥悉獻之於懐帝仕至河南尹</hi>王舒<lb/>
　<hi>𨗳從弟官至揚州刺史以軍功封彭澤縣侯從弟廙仕至輔國将軍散騎常侍</hi>孔衍<hi>孔子二十二世</hi>
　<hi>孫少好學年十二能通詩書元帝引為安東叅軍掌記室書令殷積而衍亦以稱職見知</hi>虞溥<hi>髙平</hi>
　<hi>昌邑人察孝亷為鄱陽内史大修庠序招生徒移告屬縣勉勵於學為政嚴而不猛風化大行嘗註春秋</hi>
<pb n="KR2k0008_WYG_023-46a"/>
　<hi>經𫝊撰江表𫝊及文章詩賦數十篇</hi>卞壼<hi>濟隂寃句人父𤣥仁為中書令兄弟六人並登台輔壼弱</hi>
　<hi>冠有名譽官至尚書令與庾亮同心輔政及蘓峻犯順壼扶疾與戰不克而死二子眕盰相隨赴賊同時</hi>
　<hi>見害峻平追贈侍中謚曰忠貞二子皆贈官</hi>郗鑒<hi>髙平金鄉人博覧經籍躬耕壠上吟詠不勌為</hi>
　<hi>車騎将軍與王𨗳卞壼等同受遺詔輔少主位至司空加侍中子愔有邁世風仕至會稽内史愔子超卓</hi>
　<hi>犖不覊仕終司徒左長史</hi>郗隆<hi>金鄉人直亮有匪躬之節為尚書左丞在朝為百僚所憚後為揚州</hi>
　<hi>刺史為陳留王邃所害父子皆死時議惜之</hi>諸葛恢<hi>誕孫弱冠知名晉末遭亂避地江左王𨗳</hi>
　<hi>嘗謂曰明府當作黒頭公遷會稽太守政績第一加侍中</hi>王允之<hi>舒子總角知名從伯敦使隨已</hi>
　<hi>敦嘗夜飲允之辭醉先卧敦與錢鳯謀逆允之悉聞其言慮敦或疑己便於卧處大吐時其父舒始拜廷尉</hi>
<pb n="KR2k0008_WYG_023-46b"/>
　<hi>允之求還定省至都以敦議白舒即與𨗳俱啟明帝後以討賊功封番禺縣侯卒謚曰忠</hi>王彪之<lb/>
　<hi>廙子累官尚書右僕射簡文帝崩羣臣疑惑未敢立嗣當須大司馬處分彪之正色曰君崩太子代立大</hi>
　<hi>司馬何容得異於是議定後遷尚書令與謝安共掌朝政</hi>王羲之<hi>𨗳從子以骨鯁稱善書為古今</hi>
　<hi>之冠論者稱其筆勢飄若㳺雲矯若驚龍仕至右軍将軍會稽内史子凝之徽之獻之遂居會稽並有盛</hi>
　<hi>名</hi>何無忌<hi>東海郯人忠亮任氣為太學博士後為廣武将軍桓𤣥簒位與劉裕等起義兵與𤣥</hi>
　<hi>戰𤣥敗走以興復功封安成郡開國公後以戰失利握節死謚忠肅</hi>顔含<hi>琅邪莘人顔子二十七世</hi>
　<hi>孫有操行成帝朝累官侍中嘗有問百僚宜為王𨗳降禮者含曰王公雖重理無偏敬既而告人曰吾聞</hi>
　<hi>伐國不問仁人今有問佞於我者我豈有邪徳耶郭璞欲為之筮含曰自有性命無勞蓍龜</hi>南北<lb/>
<pb n="KR2k0008_WYG_023-47a"/>
　朝虞丘進<hi>東海郯人少從謝𤣥討符堅封闗内侯人從宋武帝征伐有功封龍川縣侯時盧循</hi>
　<hi>逼都廷議奉天子過江進不可面折孟昶武帝嘉之除鄱陽太守義熙中以功封望蔡縣男宋受禪進爵</hi>
　<hi>為子</hi>檀道濟<hi>髙平金鄉人仕宋參建武将軍府事遷太尉參軍説武帝北征所至望風降附封永</hi>
　<hi>修縣公丹陽尹文帝即位進位司空鎮夀陽道濟立功當時威名甚重後為朝廷所疑見收怒曰壊汝萬</hi>
　<hi>里長城</hi>劉兆<hi>東平人宋時辟公府三徴博士皆不就安貧樂道潛心著述作春秋調人等書百萬</hi>
　<hi>餘言</hi>王𢎞<hi>琅邪臨沂人少好學以清悟知名仕宋有安社稷功封建安郡公進位太保領中書監</hi>
　孔鮮<hi>孔子二十六世孫恢廓有大度好學博覧宋元嘉中封崇聖侯乘二十七世孫博學有才藝魏</hi>
　<hi>延興中封崇聖侯</hi>王僧逹<hi>臨沂人少好學善屬文仕宋累官至中書令子融文辭㨗速有所造</hi>
<pb n="KR2k0008_WYG_023-47b"/>
　<hi>作援筆可待仕齊位至中書郎</hi>王曇首<hi>𢎞弟仕宋為鎮西長史武帝謂文帝曰曇首輔相才也及</hi>
　<hi>帝即位累遷太子詹事子僧綽位至吏部尚書僧虔雅善𨽻書仕南齊官至左光禄大夫</hi>王誕<hi>臨沂</hi>
　<hi>人少有才藻仕宋為輔國将軍</hi>何承天<hi>東海郯人博通古今尤精歴數仕宋領著作郎朝廷每有</hi>
　<hi>疑議必先訪之時𤣥武湖得古銅斗衆皆不識承天曰此新莽威斗三公亡則賜之江左惟甄邯為大司</hi>
　<hi>徒此必甄之墓也既而果然官至御史中丞</hi>王裕之<hi>臨沂人性恬靜樂山水仕宋官至尚書令</hi>
　<hi>固讓求歸改授侍中武帝幸治亭餞之</hi>徐羡之<hi>東海郯人沉宻寡言憂喜不形仕宋累官司空</hi>
　<hi>揚州刺史封南平郡公居廊廟人所推重從孫湛之善尺牘官至尚書僕射</hi>顔延之<hi>臨沂人文</hi>
　<hi>章冠絶當時仕宋官至太常延之與謝靈運齊名時稱為顔謝子竣孝武時為金紫光禄大夫</hi>李安<lb/>
<pb n="KR2k0008_WYG_023-48a"/>
　人<hi>蘭陵人宋時率衆南歸明帝大敬曰卿面方如田封侯相也南齊時位至尚書左僕射出為吴興太</hi>
　<hi>守有清名</hi>王肅<hi>臨沂人涉獵經史頗有大志仕南齊奔魏禮遇日加除輔國大將軍累立戰功遷揚</hi>
　<hi>州刺史頻年在邉悉心撫綏逺近歸附清身好施冡無餘財</hi>桓康<hi>蘭陵承人隨南齊武帝起兵摧</hi>
　<hi>堅䧟陣江南人畏之畫其形可愈瘧疾後封吴平縣侯終驍騎将軍</hi>王僧孺<hi>東滓郯人有聰慧頴</hi>
　<hi>異性極孝年七嵗能讀十萬言及長善屬文工楷𨽻多識古事仕南齊累官中書侍郎</hi>王智深<lb/>
　<hi>臨沂人為南齊豫章王大司馬參軍奉勅撰宋紀三十巻</hi>周盤龍<hi>北蘭陵人膽氣過人仕南齊為</hi>
　<hi>右將軍以破魏功進大司馬後進爵為侯仕終散騎常侍光祥大夫</hi>檀超<hi>金鄉人少好文學自北晉</hi>
　<hi>郗超仕南齊為國子博士兼左丞</hi>顔見逺<hi>博學有志行仕南齊為御史中丞及梁武帝受禪見</hi>
<pb n="KR2k0008_WYG_023-48b"/>
　<hi>逺發憤不食數日而卒帝聞之曰我自應天從人何預天下士大夫而顔見逺乃至於此</hi>何逺<hi>東海</hi>
　<hi>郯人初仕南齊梁武帝踐祚封廣興男歴宣城太守累遷給事黄門侍郎公清為天下第一凡典郡所至</hi>
　<hi>為立生祠</hi>王褒<hi>臨沂人識量淹通博覧史傳十嵗能屬文仕梁官至左僕射位望隆重愈自謙抑時</hi>
　<hi>論稱之</hi>徐勉<hi>東海郯人㓜孤貧勵清節仕梁為吏部尚書嘗與客夜某有求詹事五官者勉正色</hi>
　<hi>曰今夕止可談風月不宜及公事累官至左僕射中書令</hi>卞華<hi>壼六世孫博涉有機辨説經折理為</hi>
　<hi>當時之冠仕梁官至尚書儀曹郎</hi>徐摛<hi>郯人少好學善屬文仕梁為晉安王侍讀嘗詔問經義諸</hi>
　<hi>史應答如響遷新安太守為政清靜卒贈侍中謚曰貞子陵八嵗能文十三通老莊義官至中書監</hi>顔<lb/>
　協<hi>臨沂人顔子三十四世孫少以器局稱博涉羣書工於草𨽻飛白不求顯逹恒辭徴辟僅為梁湘東</hi>
<pb n="KR2k0008_WYG_023-49a"/>
　<hi>王記室而已其子之推嘗作顔氏家訓</hi>顔晃<hi>臨沂人好學有辭采下筆立成介然修立為世所知</hi>
　<hi>仕梁入陳累遷散騎常侍中書舍人卒贈司農卿謚曰貞子</hi>徐伯陽<hi>東海人敏而好學善色養</hi>
　<hi>家有史書所讀者近三千卷仕梁為新安知府諮議叅軍事聞姊喪發疾卒</hi>何敬叔<hi>東海郯人</hi>
　<hi>為長城令清亷不受禮遺夏節忽榜門受賄數日得米二千餘斛他物稱是悉貸貧民輸租子思澄勤學</hi>
　<hi>工文化梁為武陵王録事叅軍與宗人遜及子朗俱擅文名時人語曰東海三何子朗最多</hi>鹿愈<lb/>
　<hi>濟隂乗氏人好兵書隂陽釋氏之學仕魏為黄門侍郎孝莊嘉其清遷尚書左僕射</hi>張景仁<hi>濟北</hi>
　<hi>人㓜孤家貧以學書為業遂工草𨽻選補内書生周武成令侍書遂被引擢小心恭謹後主登祚累遷通</hi>
　<hi>直散騎常侍</hi>隋鮑宏<hi>東海郯人父機仕梁宏㓜孤湘東王引為中記室累遷散騎侍郎江陵平</hi>
<pb n="KR2k0008_WYG_023-49b"/>
　<hi>歸周為學士累遷遂伯下大夫及平山東賜爵平遥伯隋文帝受禪進爵為公</hi>唐李勣<hi>曹州離孤</hi>
　<hi>人客衛南從髙祖太宗征戰所至有功拜同中書門下最後伐髙麗破其國裂其地進太子太師封英國</hi>
　<hi>公</hi>王雄誕<hi>曹州濟隂人膂力絶人杜伏威之起用其計戰多克以前後功授歙州總管宜春郡</hi>
　<hi>公伏威入朝以兵屬雄誕雄誕愛人善撫士每破城邑無秋毫犯死之日江南士庶為流涕髙祖嘉其節</hi>
　<hi>以其子世果襲宜春封太宗時謚曰忠</hi>程知節<hi>濟州東阿人從太宗征伐搴旗先登者不一以</hi>
　<hi>功封宿國公改封廬國公終岐州刺史</hi>賈敦頥<hi>曹州寃句人仕歴數州刺史性資亷潔入朝常</hi>
　<hi>盡室行車一乘弊甚羸馬䋲覊道上不知其刺史也與弟敦實先後刺洺州人皆為之立碑號為棠隶碑</hi>
　張公藝<hi>夀張人九世同居髙宗封泰山還幸其宅問曰何為九世不分公藝書忍字百餘以對</hi>
<pb n="KR2k0008_WYG_023-50a"/>
　顔師古<hi>琅邪臨沂人顔子三十七世孫校定經史註班固西漢書修五禮成進子爵終秘書監銀</hi>
　<hi>青光禄大夫𢎞文館學士其弟相時累官為諫議大夫有爭臣風</hi>王難得<hi>沂州臨沂人健於武</hi>
　<hi>工騎射天寳初為河源軍使吐蕃贊普子恃趫敏挑戰難得挾矛躍馬直斬其首𤣥宗壮其果召授金吾</hi>
　<hi>将軍後以收復京師封琅邪郡公子子顔檢校衛尉卿子用封太原郡公</hi>顔杲卿<hi>師古五世孫為</hi>
　<hi>常山太守安禄山反杲卿起兵討賊河北諸郡響應已而賊将引兵至城下杲卿舉兵纔八日以城守未</hi>
　<hi>備而䧟賊将執至洛陽殺之杲卿罵不絶口顔氏死者三十餘人</hi>顔真卿<hi>杲卿從弟博學工書</hi>
　<hi>事親以孝聞舉進士累官平原太守安禄山反河朔盡䧟惟平原城守具備事聞𤣥宗曰朕不識真卿何</hi>
　<hi>如人所為乃若此累遷尚書右丞李希烈䧟汝州朝廷遣真卿往諭之不屈被害</hi>劉晏<hi>曹州人𤣥</hi>
<pb n="KR2k0008_WYG_023-50b"/>
　<hi>宗封泰山晏八嵗獻頌帝竒其㓜即授太子正字累遷京兆尹總大體不苛代宗立拜相領常平使理財</hi>
　<hi>甚有績效後為楊炎所誣賜死天下以為寃</hi>李自良<hi>兖州泗水人天寳亂往從兖鄆節度使以</hi>
　<hi>戰多累授右衛率為人勤且有謀從馬燧討田悦攻李懐光數履鋒䧟陣功在諸將右貞元中以檢校工</hi>
　<hi>部尚書充河東節度使居治九年民不知有軍上下諧附卒贈左僕射</hi>吕元膺<hi>鄆州東平人姿</hi>
　<hi>儀瓌秀有器識仕至蘄州刺史嘗録囚囚或泣曰父母在明日嵗旦不得省為恨元膺悉釋械而歸之戒</hi>
　<hi>還其囚果如期而至累遷太子賓客居官始終無訾缺</hi>伊慎<hi>兖州人通春秋戰國策天官五行書</hi>
　<hi>用善射為折衝都尉屢立戰功拜蘄州刺史封南兖郡王貞元末為奉義軍節度憲宗即位以兵付其子</hi>
　<hi>宥身入朝拜尚書左僕射</hi>五代王彦章<hi>夀張人善用鎗人謂之王鉄鎗仕梁為招討使出竒</hi>
<pb n="KR2k0008_WYG_023-51a"/>
　<hi>取勝名聞敵國後為唐莊宗所執不屈而死</hi>閻寳<hi>鄆州人仕唐為招討使梁唐戰胡栁唐軍敗莊</hi>
　<hi>宗欲退保臨濮寳曰夫决勝料勢决戰料情今梁兵窘蹙其勢可破勝而驕怠其情可知莊宗乃整軍復</hi>
　<hi>戰遂敗梁兵</hi>房知温<hi>兖州人唐莊宗時拜泰寜軍節度使歴鎮天平平盧廢帝立封東平王子</hi>
　<hi>彦儒拜沂州刺史</hi>顔衎<hi>顔子後梁進士歴官簿令皆有政績入晉知沂州聞父有風痺疾即棄官</hi>
　<hi>歸侍親掬父矢未嘗少倦召為工部郎中累轉御史中丞後歸宋官至兵部尚書致仕</hi>王晏<hi>徐州</hi>
　<hi>滕人少壯勇應募𨽻唐禁軍晉開運中戌陜州契丹南侵歸漢為綘州防禦使周封滕國公宋封韓國公</hi>
　<hi>以太子太師致仕</hi>王朴<hi>東平人周舉進士為校書郎嘗獻平邉策累遷户部侍郎樞宻副使及卒</hi>
　<hi>世宗臨其喪以玉銊叩地大慟</hi>和凝<hi>鄆州須昌人梁時舉進士歴漢周官至太子太傅封魯國公嘗</hi>
<pb n="KR2k0008_WYG_023-51b"/>
　<hi>知貢舉所取皆一時之秀稱為得人</hi>宋趙隣幾<hi>鄆州須城人五代周舉進士入宋直史館遷左</hi>
　<hi>補闕知制誥為文浩博慕唐四傑體有文集及所補唐武宗以來日厯等書</hi>張進<hi>曲阜人拳勇善</hi>
　<hi>射挽强及石餘初應募選補控鶴軍太宗時累遷并代副都部署適李繼遷㓂靈州進不待詔㫖即發兵</hi>
　<hi>赴援手詔褒美</hi>孔宜<hi>孔子四十四世孫祖光嗣唐末泗水主簿父仁玉九嵗通春秋為曲阜令宜舉</hi>
　<hi>進士不第乾徳中詣闕上書述其家世詔以為曲阜主簿襲封文宣公累遷殿中丞太宗嘗賜詔稱其服</hi>
　<hi>勤素業砥礪亷隅宜生延世襲封其次子曰憲曰朂皆中進士第</hi>張荗直<hi>兖州瑕丘人父延昇</hi>
　<hi>以經術教授鄉里荗直淳至寡言勵志於學開寳中舉進士為海州推官太宗朝累官秘書少監出知頴</hi>
　<hi>州子成列進士及第</hi>翟守素<hi>濟州任城人父溥晉左司禦率府率守素仕周歴供奉官入宋累官</hi>
<pb n="KR2k0008_WYG_023-52a"/>
　<hi>劍南十州都巡檢使太宗時為天雄軍兵馬鈐轄知大名府歴内職五十餘年性謹慎寛仁容粟所至有</hi>
　<hi>治績</hi>梁顥<hi>鄆州須城人雍熙初進士第一累官翰林學士風姿粹美閨門雍睦與人交久而無改有</hi>
　<hi>吏才每進對詞辨明敏真宗嘉賞之所著有文集十五卷</hi>張齊賢<hi>曹州寃句人兵亂徙家洛陽太</hi>
　<hi>祖幸西都齊賢以布衣獻策上還語太宗曰我幸西都唯得一張齊賢爾異時可使為相太宗朝舉進士</hi>
　<hi>慷慨有文畧累官吏部侍郎同平章事進右僕射以司空致仕卒謚文定</hi>王能<hi>廣濟定陶人事太宗</hi>
　<hi>於晉邸及即位累遷殿前右班都虞候真宗時為鎮定副都部署兼知定州後為彰信軍節度卒謚太尉</hi>
　夏侯嶠<hi>其先幽州人髙祖秀徙家鉅野嶠善詞賦淳謹無過太宗朝舉進士累官翰林侍讀學士</hi>
　<hi>卒後畢士安拜相每歎曰若夏侯君在此位吾豈得而據也有集十五卷</hi>王禹偁<hi>鉅野人九嵗能</hi>
<pb n="KR2k0008_WYG_023-52b"/>
　<hi>文太宗朝舉進士為右拾遺嘗獻端拱箴及禦戎十䇿文章獨步當時累遷翰林學士出知滁州移蘄州</hi>
　<hi>所著有文集五十餘卷子嘉祐為館職嘉言第進士官至殿中侍御史曽孫份進士甲科仕至戸部侍郎</hi>
　魏能<hi>鄆人材勇過人為殿前都虞候真宗朝為威虜軍部署契丹再入㓂皆戰破之徙知莫州及定</hi>
　<hi>邉軍皆有破敵功官至康州團練使</hi>呂祐之<hi>濟州鉅野人太宗朝舉進士歴知襄夀昇州累官工</hi>
　<hi>部侍郎翰林侍讀學士所著有文集三十卷</hi>馬尋<hi>鄆州須城人舉毛詩學究累判大理寺以明習</hi>
　<hi>法律稱歴廣東淮南兩浙轉運使歴知湖汝襄鄧滑等州襄州飢人或羣入富家掠囷粟獄吏鞫為强盗</hi>
　<hi>此脱死爾情與强盗異奏得减死論著為例終司農卿</hi>梁固<hi>顥子㓜有志節初以顥䕃賜進士出身</hi>
　<hi>舉服勤詞學科擢甲第累官著作郎直史館為人俊爽慷慨尚氣義明於吏道嘗詔鞠獄時稱平審天禧</hi>
<pb n="KR2k0008_WYG_023-53a"/>
　<hi>大禮成奏頌甚工有集十卷</hi>梁適<hi>顥子少孤輯顥制詔并自為文以獻真宗曰梁顥有子矣授秘</hi>
　<hi>書省正字後舉進士累官同平章事加太子太傅卒謚莊肅孫子美有才幹仕至開府儀同三司</hi>柴<lb/>
　成務<hi>曹州濟隂人父自牧能詩舉進士官至兵部員外郎成務博聞稽古有詞學登進士甲科歴官</hi>
　<hi>中外皆有能名真宗時遷至給事中終判尚書刑部有文集二十卷</hi>任中正<hi>曹州濟隂人父載右</hi>
　<hi>拾遺中正舉進士嘗代張詠知益州遵詠條教蜀人便之累官叅知政事仁宗時加至禮部尚書卒謚康</hi>
　<hi>懿</hi>任中師<hi>中正弟舉進士累官知益州康定中召為樞宻副使尋以知政殿學士知永興軍後</hi>
　<hi>以太子太傅致仕卒謚安惠中師性樂易自奉儉約晚知養生術號大塊翁</hi>王博文<hi>曹州濟隂</hi>
　<hi>人年十六善屬文舉進士為安豐簿有能名真宗時累官同知樞宻院事子疇舉進士為太常博士仁宗</hi>
<pb n="KR2k0008_WYG_023-53b"/>
　<hi>獵近郊疇引十事以諫英宗時拜樞宻副使性介特厲風操𩔖其父云</hi>傅堯俞<hi>鄆州人十嵗能</hi>
　<hi>文未冠舉進士為監察御史□行時仁宗春秋髙皇嗣未立堯俞請建宗室之賢者神宗時拜中書門下</hi>
　<hi>侍郎及卒宣仁太后曰傅侍郎金玉君子也嗟惜久之</hi>孔道輔<hi>孔子四十九世孫父朂舉進士</hi>
　<hi>通判廣州後以工部侍郎致仕道輔亦舉進士為寜州推官累遷御史中丞仁宗時㐲閣争廢后事出知</hi>
　<hi>秦州徙兖州未幾復為中丞遇事彈劾不避權貴出知鄆州</hi>孔宗旦<hi>魯人為邕州司戸叅軍儂</hi>
　<hi>智髙未反時州有白氣出庭中宗旦以為兵象度智髙必反以告知州陳珙珙不聼及智髙反州破被執</hi>
　<hi>賊欲任以事宗旦大罵遂被害</hi>顔復<hi>顔子四十八世孫父太初以名儒為國子直講嘉祐中訪有道</hi>
　<hi>之士京東以復應詔賜進士知永康縣元祐中累官至國子祭酒子岐建炎中累官至門下侍郎</hi>穆<lb/>
<pb n="KR2k0008_WYG_023-54a"/>
　修<hi>鄆州汶陽人真宗東封賜進士累官潁州文學叅軍徙蔡州修性剛介寡合自五代文敝宋初栁開</hi>
　<hi>始為古文其後復尚聲偶修獨以古文稱所著有詩書序記誌等數十首嘗𫝊數學於李挺之至邵雍遂</hi>
　<hi>大顯</hi>郭勸<hi>鄆州須城人舉進士累官殿中侍御史仁宗時廢郭后議立陳氏勸諫曰郭氏非有大故</hi>
　<hi>不當廢陳氏非世閥不可以儷宸極疏入后已廢而陳氏遂議寢官至侍讀學士子源明累官職方員外</hi>
　<hi>郎</hi>梁燾<hi>鄆州須城人父蒨兵部員外郎燾舉進士累官右諫議大夫上書言市易青苗法不便御</hi>
　<hi>史張舜民不當以言事左遷元祐中拜尚書左丞好賢樂善每以引援人物為意後以元祐黨貶雷州卒</hi>
　<hi>贈少保謚忠肅</hi>李師中<hi>楚丘人舉進士歴知濟兖二州有政績累官河東轉運使以言時政得失</hi>
　<hi>坐貶終於南京奉祠師中落落有竒節不容于時</hi>晁補之<hi>濟州鉅野人宗慤曽孫才氣飄逸嗜</hi>
<pb n="KR2k0008_WYG_023-54b"/>
　<hi>學不倦蘓軾稱其博辨雋偉必顯於世舉進士以禮部郎中知泗州自號歸來子弟詠之蘓軾見其詩文</hi>
　<hi>稱為竒才舉進士官至京兆府司録卒有文集五十卷</hi>馬黙<hi>城武人舉進士為監察御史𠂻行數</hi>
　<hi>上書諫争出知登州累遷戸部侍郎以寶文閣待制再知徐州黙長於治民所至有治最</hi>劉潛<hi>曹州</hi>
　<hi>定陶人少卓逸有大志好為古文舉進士知蓬萊縣代還過鄆州母疾亟歸母死一慟遂絶其妻哭潛亦</hi>
　<hi>死時人傷之曰子死于孝妻死于義</hi>燕度<hi>曹州人父肅禮部侍郎度登進士第知陳留縣年飢盗發</hi>
　<hi>勸邑豪出粟以濟民又行保伍法以察盗善状日聞後累官右諫議大夫知潭州度有心計慶厯中三司</hi>
　<hi>請𣙜河北塩度言川陜不禁酒河北不禁塩此祖宗制也議遂寢子英靖康初知河陽金兵南侵遇害</hi>
　李叅<hi>鄆州須城人以䕃屢更外任喜發摘奸伏不假貸事至即决雖簿書纎悉不遺時稱能吏累官</hi>
<pb n="KR2k0008_WYG_023-55a"/>
　<hi>至尚書右丞</hi>孔宗翰<hi>道輔子氣貌渾厚事親孝登進士第知仙源縣歴知䖍陜揚洪兖州皆以</hi>
　<hi>治聞元祐中累官刑部侍郎以寳文閣待制知徐州未拜而卒</hi>竇卞<hi>曹州寃句人第進士通判汝州</hi>
　<hi>適役兵叛卞招諭撫定之歴知深州河决擅發常平粟賑流民吏恐獲罪卞曰吾寜以一身活數萬人累</hi>
　<hi>官天章閣待制判昭文館</hi>榮諲<hi>濟州任城人父宗範知沿山縣諲舉進士累官廣東轉運使因板步</hi>
　<hi>古河路險絶為作棧道通之改京東民有私採銀砂者安撫使欲以刼論諲持不可貸免甚衆後以集賢</hi>
　<hi>修撰知洪州</hi>龔鼎臣<hi>鄆州須城人景祐初進士累官同知諫院屢上疏論事其言和平不峻激</hi>
　<hi>使人主易曉退亦未嘗語人故其事多施行後以正議大夫致仕</hi>李迨<hi>參曽孫入太學以䕃補官</hi>
　<hi>累遷通判濟州髙宗以大元師過濟迨辦軍須無缺會勸進乗輿儀物不日而辨建炎中除戸部侍郎金</hi>
<pb n="KR2k0008_WYG_023-55b"/>
　<hi>人歸三京以為京畿都轉運使或以金兵脅之迨曰吾世食宋禄首可斷膝不可屈也</hi>李邴<hi>濟州</hi>
　<hi>任城人崇寜中進士累官翰林學士辭命㨗敏髙宗時為兵部侍郎兼直學士時苗劉作亂邴面諭以逆</hi>
　<hi>順禍福之理及責賊黨以大義後拜叅知政事嘗條上戰守策卒謚文敏有草堂集一百卷</hi>畢再<lb/>
　遇<hi>兖州人姿貌雄傑武藝絶人挽弓二石七斗背挽一石八斗以恩補官取泗州定旴𣅿完楚州皆以</hi>
　<hi>勇智立竒功累官左驍衛上将軍卒贈太師謚忠毅</hi>王師道<hi>兖州人任吉州栗傅岩巡檢與盗戰</hi>
　<hi>每射輙斃追擊數里遇有伏㓂挺身力戰死事聞立廟其地官其二子</hi>馬伸<hi>東平人紹聖中進士</hi>
　<hi>為西京法曹欲依程頥門以學時學徒盡逐頥固辭伸曰使伸得聞道死亦無憾卒受中庸以歸靖康初</hi>
　<hi>擢監察御史汴京䧟張邦昌僭立伸以書責之邦昌氣沮乃迎孟太后垂簾髙宗即位擢殿中侍御史撫</hi>
<pb n="KR2k0008_WYG_023-56a"/>
　<hi>諭湖廣誅邦昌等還奏黄潛善汪伯彦責監濮州酒税卒</hi>金趙渢<hi>東平人舉進士仕至禮部郎中</hi>
　<hi>性冲澹學道有所得尤工書時人以配黨懐英號曰黨趙自號黄山所著有黄山集</hi>商衡<hi>曹州人以</hi>
　<hi>特恩第一人為威戎令民飢能賑敵至能禦民為立生祠累遷監察御史時哀宗郕國夫人與政内族慶</hi>
　<hi>山奴軍敗戸部權尚書曹强貪墨衡皆舉劾無所避後為秦藍府經歴元兵刼欲降之不屈自剄</hi>李<lb/>
　演<hi>任城人進士第一除應奉翰林文字居憂值亂墨衰為濟州刺史畫策集兵搏戰三日兵潰被執欲</hi>
　<hi>降之不屈遂遇害贈濟州刺史</hi>侯摯<hi>東阿人明昌初進士入官慷慨有為嘗以尚書右丞行省河北</hi>
　<hi>上言宜開沁水以便饋運從之盗起詔摯行省事於東平終平章政事封蕭國公致仕</hi>孔端甫<lb/>
　<hi>孔子四十八代孫明昌初學士黨懐英薦其年徳俱髙讀書樂道該通古學召至京師特賜及第除将仕</hi>
<pb n="KR2k0008_WYG_023-56b"/>
　<hi>郎小學教授以主簿奉致仕</hi>孔璠<hi>孔子四十九代孫宋襲封衍聖公端友弟端操之子天眷中詔</hi>
　<hi>求孔子後加璠承奉郎襲封衍聖公奉祀事璠卒子拯襲拯卒弟揔襲揔卒子元措襲後歸元以終焉</hi>
　任天寵<hi>曹州定陶人明昌初進士歴考城主簿威戎令泰安軍節度判官皆有善政累遷國子祭</hi>
　<hi>酒中都路都轉運使中都戒嚴粮運艱阻天寵悉力營辦曲盡勞瘁遷户部尚書中都不守走南京道遇</hi>
　<hi>兵死之謚純肅</hi>賀揚庭<hi>曹州濟隂人累遷監察御史轉山東提刑改陜西轉運使所至以亷能稱</hi>
　張萬公<hi>東阿人正隆初進士颺歴中外累遷叅知政事封夀國公卒謚文貞萬公淳厚剛正門無</hi>
　<hi>雜賓典章文物多所裁正輔政八年所引多亷讓之士</hi>王去非<hi>平隂人嘗就舉不得意即屏去</hi>
　<hi>督妻孥耕織以給伏臘家居教授束修有餘輙分惠人弟子班忱貧不能朝夕一女及笄去非為辦資裝</hi>
<pb n="KR2k0008_WYG_023-57a"/>
　<hi>嫁之北隣有喪忌東出西北皆人居南則去非家去非壊蠶室使南出</hi>髙霖<hi>東平人大定中進士</hi>
　<hi>累遷國史院編修官論黄河之决當别開河以殺其勢從之官至兵部尚書叅知政事中都留守兵亂死</hi>
　<hi>之謚文簡</hi>王廣道<hi>平隂人有文學不求仕進鄉里化服號為醇徳先生黨懐英尤亟稱之從弟明</hi>
　<hi>道文學與兄齊名大定間以醫試第一入翰林</hi>元王鶚<hi>曹州東明人㓜聰悟日誦千言金正大初</hi>
　<hi>進士第一累官尚書郎中從金主於蔡蔡陷幾被殺以萬戸張柔救免世祖即位首授翰林學士承㫖知</hi>
　<hi>制誥典章制度皆所裁定卒謚文康所著有論語集義及應物集</hi>孔思晦<hi>孔子五十四世孫資</hi>
　<hi>質端重而性簡黙讀書講求義理不事詞章家貧躬耕以為養雖劇寒暑而為學弗懈逺近争聘為弟子</hi>
　<hi>師襲封衍聖公修理廟庭請加封宣聖父為啟聖王母為王夫人卒謚文肅</hi>王玉汝<hi>鄆人少習</hi>
<pb n="KR2k0008_WYG_023-57b"/>
　<hi>吏事耶律楚材見而竒之元初授東平路奏差官遷平隂令有惠政累遷泰定軍節度使以病謝事杜門</hi>
　<hi>日以經史自娱强起為行䑓叅議視事僅五六日裁畫署置煥然一新</hi>張雄飛<hi>沂州臨沂人世</hi>
　<hi>祖召見陳當世之務授同知平陽路轉運司事處士羅英嘗稱為真公輔器雄飛請建儲貮及御史䑓累</hi>
　<hi>官至叅知政事世祖以其剛直亷慎賜銀數百兩</hi>李稷<hi>滕縣人八嵗能記誦經史泰定中進士累</hi>
　<hi>官中書叅知政事後出為山東亷訪使為人孝友恭儉亷慎忠勤出入䑓省三十年始終無疵卒謚文穆</hi>
　王閠<hi>東平須城人父老而貧不甘淡薄每食必需魚肉閠勤苦營奉無闕甚得歡心父嘗卧疾然長</hi>
　<hi>明燈室中火延籬壁間閏聞火聲驚起馳救煙燄已蔽寢戸閏突入抱父出肌體灼爛而父無少傷中統</hi>
　<hi>初復其役</hi>苖好謙<hi>城武人為司農丞勤於職務著農桑輯要行于世官至河南江北行中書省叅</hi>
<pb n="KR2k0008_WYG_023-58a"/>
　<hi>知政事</hi>商挺<hi>曹州濟隂人工詩文善𨽻書從世祖征伐屢建大議世祖稱為古良将官至中書叅</hi>
　<hi>知政事卒追封魯國公謚文定所著有詩千餘萹子琥徵拜中䑓監察御史遷國子司業所著有彛齋文</hi>
　<hi>集𤦺善書畫歴集賢侍講學士遷秘書卿</hi>李謙<hi>鄆州東阿人始就學日紀數千言為賦有聲世祖時</hi>
　<hi>召為應奉翰林文字成宗時官至集賢大學士嘗上疏以正心為首其文章醇厚有古風學者稱為野齋</hi>
　<hi>先生</hi>李之紹<hi>東平平隂人家貧教授學者咸集至元末以薦授國史編修姚燧欲試其才凡應酬</hi>
　<hi>之文積十餘事并以付之之紹援筆立成燧驚服焉延祐中遷國子祭酒後遷翰林侍講學士自號果齋</hi>
　<hi>有文集藏于家</hi>楊桓<hi>兖州人為秘書監丞有得玉璽於穆呼哩曽孫家者桓辨其為歴代𫝊國璽即</hi>
　<hi>為文述其本末上之又上時務二十一事成宗嘉納官至秘書少監為人寛厚篤孝博覧羣籍尤精篆籀</hi>
<pb n="KR2k0008_WYG_023-58b"/>
　<hi>之學</hi>王思誠<hi>滋陽人徙汶陽天資過人力學弗懈至治初舉進士歴監察御史累疏時政皆見嘉</hi>
　<hi>納出僉河南山西道亷訪司異蹟著聞累遷禮部尚書集賢學士國子祭酒卒謚獻肅</hi>張昉<hi>汶上</hi>
　<hi>人父汝明金進士官至治書侍御史昉仕元為中書省左司郎中甄别能否公其黜陟人無怨言損益古</hi>
　<hi>今裁定典憲累官至兵部尚書卒追封東平郡公謚荘憲</hi>曹元用<hi>汶上人資禀俊爽書過目輙成</hi>
　<hi>誦為禮部主事時皇后既崩者猶以名稱元用請加徽號遷太常禮儀院經歴裁定郊祀儀注及鹵簿輿</hi>
　<hi>服之制陞翰林直學士卒封東平郡公謚文獻有超然集十卷</hi>李泂<hi>滕州人有文名以姚燧薦授國</hi>
　<hi>史院編修官遷待制以養親辭歸文宗召至著書輔治篇以進又預修經世大典累官翰林直學士晚年</hi>
　<hi>僑居濟南泂骨骼清峻如神仙中人為文揮筆思態疊出有集四十卷</hi>馬紹<hi>金鄉人從上黨張播</hi>
<pb n="KR2k0008_WYG_023-59a"/>
　<hi>學嘗知單州民刻石頌徳累官中書右丞有言事者平章事欲罪之紹曰國家𨗳人使言今重罪之豈不</hi>
　<hi>與詔書戾乎乃止執政數年時稱其賢仕終河南行省右丞有詩文數百篇</hi>王構<hi>東平人風度凝</hi>
　<hi>厚學問該博以詞賦中選至元中為國史院編修宋亡構被㫖至杭取三館圖籍太常禮器儀仗凡薦㧞</hi>
　<hi>皆名士累遷翰林學士承㫖所著有文集子士熈士㸃皆能以文學世其家士熈官至南䑓中丞</hi>王<lb/>
　旭<hi>東平人以文章名當代與王磐王構號為三王</hi>李昶<hi>東平須城人與父世弼同登金進士第世</hi>
　<hi>弼為東平教授昶為嚴實都事世祖召見知無不言眷遇隆盛累官翰林侍講學士吏部尚書昶務持大</hi>
　<hi>體不事苛細所著有春秋左氏遺意及孟子權衡遺説</hi>趙天麟<hi>東平人以布衣進太平金鏡策</hi>
　<hi>八卷評商政事切於當時其他詩文尤多</hi>辛有常<hi>汶上人以儒道鳴山東仕至河南山西道宣慰</hi>
<pb n="KR2k0008_WYG_023-59b"/>
　<hi>使</hi>樊執敬<hi>濟寜鄆城人擢授經郎嘗見帝師不拜或問之曰吾知尊孔氏而已至正中為江浙</hi>
　<hi>行省叅知政事時劇賊攻城執敬率衆出戰奮力斫賊因中鎗而死事聞追封魯國公</hi>孫撝<hi>曹州</hi>
　<hi>人至正初進士授濟寜録事遷集賢待制時張士誠據髙郵撝往諭之士誠囚撝使降撝詬斥之士誠百</hi>
　<hi>計馴擾終不可得乃殺之事聞贈曹南郡公謚忠烈</hi>顔瑜<hi>顔子之後以行誼薦為鄒縣教諭至正中</hi>
　<hi>山東盗起瑜擕家走鄆城道遇賊知其為書生使之寫旗瑜罵曰爾為叛逆我豈為爾寫旗賊刺殺之妻</hi>
　<hi>子皆遇害</hi>本朝師逵<hi>東阿人以國子生擢監察御史陞陜西按察使歴兵吏二部侍郎尋陞户</hi>
　<hi>部尚書兼吏部事卒賜祭𦵏逵有徳量為時所重</hi>于睿<hi>陽穀人由太學生歴官克慎累遷湖廣布</hi>
　<hi>政司左叅政</hi>張本<hi>東阿人以國子生授江都知縣陞揚州知府繼陞江西叅政皆有治聲召為工</hi>
<pb n="KR2k0008_WYG_023-60a"/>
　<hi>部侍郎以事謫交阯起為刑部侍郎治獄平恕後陞兵部尚書兼掌都察院事復兼太子賓客卒賜𦵏祭</hi>
　<hi>復其家</hi>劉文<hi>平隂人洪武中由舉人擢監察御史激揚有聲尋陞浙江按察司副使</hi>趙臨<lb/>
　<hi>汶上縣人由太學生久歴仕途官至浙江布政司左叅政</hi>王麟<hi>魚䑓人由太學生歴官刑部郎中勤</hi>
　<hi>能著稱薦陞湖廣布政司左叅政</hi>宋亮<hi>魚䑓人洪武中以通經舉薦歴官有能聲仕至福建布政</hi>
　<hi>司左叅政</hi>馬貫<hi>單縣人以才學超卓舉任監察御史冇直聲官至江西布政司叅政</hi>韓克忠<lb/>
　<hi>城武人洪武中登進士第擢翰林院修撰學行淳實累官至河南按察司僉事</hi>歐陽恭<hi>城武人以</hi>
　<hi>耆老有才徳洪武中擢陜西布政司叅政子規由太學生歴官河南按察司僉事</hi>賈諒<hi>嶧縣人永</hi>
　<hi>樂中鄉舉擢刑科給事中正色敢言朝廷重其為人委以糾察事情務存大體歴陞都察院右副都御史</hi>
<pb n="KR2k0008_WYG_023-60b"/>
　<hi>敭歴中外聲譽大振尋卒于官</hi>劉廸<hi>沂州人永樂中由鄉舉歴官以才能見推官至陜西按察使</hi>
　王晟<hi>鄆城人以進士任刑部主事陞浙江按察司僉事時温處盗起晟預征伐死之事聞遣官諭祭</hi>
　<hi>贈江西布政司左叅議官其一子</hi>張琛<hi>東平州人永樂中由舉人擢衢州府同知有孝行父没廬</hi>
　<hi>墓三年正統中轉吏部文選郎中尋陞福建左布政使卒于官</hi>李秉<hi>曹州人正統中登進士為監察</hi>
　<hi>御史累官左都御史整飭邉征勦建州三衛夷㓂克揵回京陞太子少保兼吏部尚書省志</hi>孔公<lb/>
　恂<hi>孔子五十八代孫舉景泰中進士授禮科給事中賞先邉戍弊革侵漁歴遷左春坊左諭徳省志</hi>
　秦紘<hi>單人景㤗中舉進士以劾中官忤時貴屢謫屢危而屢獲免歴官都御史陞户部侍郎進尚書</hi>
　<hi>紘正直剛方節摡凛凜為時名臣祀鄉賢祠省志</hi>侣鍾<hi>鄆城人成化間進士仕至戸部尚書為一</hi>
<pb n="KR2k0008_WYG_023-61a"/>
　<hi>時名臣省志</hi>魏紳<hi>曲阜人母卒廬墓稱孝後舉成化中進士拜刑部主事轉郎中多所平反遷都</hi>
　<hi>御史嵗旱奏减民税築邉墻増墩堡上賜璽書文綺官至侍郎省志云</hi>孟鳯<hi>曲阜人兄麟成化進</hi>
　<hi>士官陜西布政有聲鳯舉𢎞治中進士拜監察御史陞懐慶知府歴都御史摠制北方邉塞寜輯轉督漕</hi>
　<hi>事值徐淮大水武廟親征鳯區畫有方民不勞費累遷刑部尚書卒贈太子少保省志</hi>
列女無鹽女<hi>姓鍾離名眷貌醜嫁不售乃自詣齊宣王陳時政王納以為后於是退讒説納直諫</hi>
　<hi>開四門進衆賢齊國中興諸侯來朝</hi>秋胡婦<hi>魯人秋胡納婦五日逰于陳五年乃歸見道傍有美</hi>
　<hi>婦方採桑秋胡子悦之與之金婦不受秋胡子至家見婦即採桑者婦曰悦桑下婦人而忘其母是不孝</hi>
　<hi>也妾不忍見不孝之子遂投河而死</hi>義姑<hi>戰國時魯人齊師伐魯及郊見一婦人抱一兒携一兒軍</hi>
<pb n="KR2k0008_WYG_023-61b"/>
　<hi>至棄小者抱大者而走軍問故婦人曰大者亡兄之子小者妾所生也軍義之與食而去</hi>漆室女<lb/>
　<hi>戰國時魯漆室邑之女過時未適人倚柱而嘯鄰婦曰何嘯之悲曰憂吾君老太子㓜鄰婦曰此卿大夫</hi>
　<hi>之憂也曰不然魯國有患君臣父子被其辱婦人獨安所歸乎</hi>鄭孝女<hi>宋瑕丘人父神佐為官兵</hi>
　<hi>戰死慶州時母已亡無他兄弟鄭翦髪毁服䕶喪還鄉與母合𦵏手樹松栢成林詔旌其閭</hi>董氏<lb/>
　女<hi>滕縣人許適劉氏子建炎初盗攻剽悦其色欲亂之曰汝不從當剉汝萬段女終不屈遂斷其首劉</hi>
　<hi>氏子聞之大慟曰烈女也𦵏之為立祠</hi>彭氏<hi>東平人徐順妻與曹州鄭臘兒妻康氏並以早寡不</hi>
　<hi>忍獨生以死從夫事聞悉旌表之</hi>楊氏<hi>東平須城人郭三妻夫戍襄陽揚留事舅姑以孝聞至元</hi>
　<hi>初夫死母欲奪嫁之楊號痛自誓乃已夫骨還楊自經死與夫共𦵏焉</hi>王氏<hi>鉅野人馬善輕妻夫</hi>
<pb n="KR2k0008_WYG_023-62a"/>
　<hi>殁守節終身洪武十七年旌表貞節省志</hi>齊氏<hi>名淑賢山西代州人適寜陽許超超舉鄉試及卒無</hi>
　<hi>子齊守節終身景泰間事聞旌表省志</hi>髙氏<hi>城武人王俊妻天順三年夫卒與其妾蔣氏同縊於</hi>
　<hi>柩側三人同穴而𦵏旌曰雙烈省志</hi>李徤妻王氏<hi>曹州人徤舉鄉試卒王為不食而死成化</hi>
　<hi>二十年詔旌表之省志</hi>孫氏<hi>濟寜州人錢官保妻年十九夫殁于軍骸骨孫即自縊死正統十一</hi>
　<hi>年旌表之省志</hi>趙氏<hi>名巧雲曹縣人郭憲妻夫卒守節正徳六年流賊入其家欲汚之趙曰吾孀居</hi>
　<hi>十八年矣今豈受汚辱按劍厲聲誘之終不從死于旌表省志</hi>孔彦臣妻王氏<hi>曲阜人正</hi>
　<hi>徳六年遇賊死節旌表時流賊猖獗凡經剽掠地女婦以守節不汚而受旌表者比比此不及殫紀詳具</hi>
　<hi>于省志云</hi>趙氏<hi>汶上人張鳯翥妻嘉靖五年夫疾語趙曰汝年少雖有女不可恃以終身慎圖之趙</hi>
<pb n="KR2k0008_WYG_023-62b"/>
　<hi>為徉荅夫曰迷亂将絶趙即縊死頃之夫復蘓家人語之夫遂瞑目使合𦵏焉旌表省志</hi>
仙釋王逺<hi>東海人即方平舉孝亷歴官中散大夫後棄官入山修道既成漢桓帝連徵不出俾郡國</hi>
　<hi>逼載至京閉口不語乃題四百餘字於宫門皆言方來事削去復見後還鄉居太守陳耽家四十餘年舉</hi>
　<hi>家無恙一日忽語耽曰吾期運當去耽知其化具棺衾歛之忽失其尸衣冠不動若蝉蜕耳</hi>于吉<lb/>
　<hi>瑯瑘人精苦修道忽得痼疾晨夕告天誠感老君令仙翁授吉經曰非但愈疾當得長生化行天下吉得</hi>
　<hi>之疾遂除凡消災治疾無不騐者後老君數降親授其㫖孫䇿平江東将士多病請吉噀水輙差天久旱</hi>
　<hi>乃縛吉暴日中即大雨策忌而殺之俄失其尸周旋人間又百餘年仙去</hi>徐則<hi>隋東海郯人㓜沉靜</hi>
　<hi>寡欲受業於周𢎞正精於議論懐棲隠之操入縉雲山常服巾褐又入天台山因絶穀養性所食惟松水</hi>
<pb n="KR2k0008_WYG_023-63a"/>
　<hi>而已後尸解</hi>趙棠<hi>曹州人宋時棄官隠居番禺汴京景徳寺有異僧曰志言人傳棠與志言數以</hi>
　<hi>偈頌相寄萬里間輙數日而逹棠死值盛夏其身不壊</hi>海印<hi>泰安州人居鄒縣大明禪院㓜悟道</hi>
　<hi>常夣異僧指示一旦呼弟子謂曰吾幻身不堅非久住世親書偈畢端坐而化三日慈容如生其院上紫</hi>
　<hi>霧光明貫於天際邑令見之嘆為真佛</hi>侯谷神<hi>沂州道正貎古形臞酷慕神仙黄白之術一日</hi>
　<hi>鶉衣道士入觀中少話間袖出丸藥一粒賜谷神啖之年逾八十有五羽化值嵗時盛暑沐浴罷别諸弟</hi>
　<hi>子枕肱而逝月餘不聞其臭省志</hi>吴守一<hi>蘭陵人早為黄冠師後從淵然劉真人授以鍊度秘</hi>
　<hi>術入瑯琊神峯山之陽棲霞辟穀有年忽有道人入庵與語須臾袖中出茶一包遂烹與共啜出户少頃</hi>
　<hi>道士不見年逾九十鶴髪童顔羽化之夕竒香滿室白鶴遶空者移日云省志</hi>
<pb n="KR2k0008_WYG_023-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷二十三<lb/>
</p>
<p>
</p>
  </div>
</body>
</text>
</TEI>
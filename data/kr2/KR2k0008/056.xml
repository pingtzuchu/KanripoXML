<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷五十六</head> <lb/>
    <p>
<pb n="KR2k0008_WYG_056-1a"/>
欽定四庫全書<lb/>
　明一統志卷五十六<lb/>
　　　　　　　　　　　　　明　李賢等　撰<lb/>
　　吉安府<hi>東至撫州府樂安縣界二百里西至袁州府宜春縣界一百八十里南至贑州府贑縣界二百八十</hi>
　　　<hi>五里北至臨江府新淦縣界一百四十里自府治至南京二千一百一十里至京師五千五百五十五里</hi>
　　　<hi>糧四十四萬石零</hi>
建置沿革禹貢荆揚二州之域天文斗分野春秋屬吳<lb/>
　戰國屬楚秦屬九江長沙二郡漢屬豫章郡及長沙<lb/>
<pb n="KR2k0008_WYG_056-1b"/>
　國東漢興平初始分豫章立廬陵郡三國吳又分置<lb/>
　安成郡治平都縣晋廬陵郡屬揚州安成郡屬荆州<lb/>
　元康初俱屬江州隋廢二郡以廬陵縣置吉州大業<lb/>
　初復爲廬陵郡唐改吉州天寳初改廬陵郡乾元初<lb/>
　復爲吉州屬江南西道宋屬江南西路元初爲吉州<lb/>
　路後改吉安路本朝改爲吉安府領縣九<lb/>
　廬陵縣<hi>附郭本漢舊縣屬豫章郡東漢末孫䇿於縣置廬陵郡晋徙郡治石陽縣隋廢郡置吉州</hi>
　<hi>改石陽爲廬陵縣唐永淳初州徙今治縣亦随徙宋元仍舊本朝因之編户六百三里</hi>㤗和縣<lb/>
<pb n="KR2k0008_WYG_056-2a"/>
　<hi>在府城南八十里本漢廬陵縣治東漢改西昌縣隋改安豐縣開皇間又以東昌縣省入改爲太和縣屬</hi>
　<hi>吉州唐置南平州尋廢仍以縣屬吉州宋因之元陞爲州本朝復爲縣改太曰㤗編户二百五十里</hi>吉<lb/>
　水縣<hi>在府城北四十里本漢晋吉陽石陽二縣地屬廬陵郡隋以二縣省入廬陵縣屬吉州南唐割</hi>
　<hi>廬陵置吉水縣宋因之元陞爲州本朝復爲縣編户四百三十二里</hi>永豐縣<hi>在府城東一百三十</hi>
　<hi>里本漢廬陵縣地三國吳析置陽城縣晋太康中改爲陽豐縣隋省入廬陵宋至和間始置永豐縣元仍</hi>
　<hi>舊本朝因之編户三百二十五里</hi>安福縣<hi>在府城西一百二十里本漢安平安成二縣地安平</hi>
　<hi>屬豫章郡安成屬長沙國東漢改安平曰平都屬廬陵郡吳置安成郡治平都晋改安成爲安復縣隋廢</hi>
　<hi>安成郡併安復入平都復改爲安成縣屬吉州開皇中又改曰安復唐初改爲安福縣置頴州尋廢以縣</hi>
<pb n="KR2k0008_WYG_056-2b"/>
　<hi>屬吉州宋因之元陞爲安福州本朝復爲縣編户二百二十里</hi>龍泉縣<hi>在府城西南二百七十里</hi>
　<hi>本漢廬陵縣地三國吳置新興縣晋改曰遂興隋省入太和五代時楊吳析置龍泉場南唐始置龍泉縣</hi>
　<hi>宋宣和中改泉江縣紹興初復曰龍泉屬吉州元仍舊本朝因之編户六十七里</hi>萬安縣<hi>在府</hi>
　<hi>城南一百八十里本吳新興縣地晋爲遂興縣地隋省入太和五代時南唐析置萬安鎮宋熈寜中始改</hi>
　<hi>鎮爲萬安縣屬吉州元仍舊本朝因之編户九十三里</hi>永新縣<hi>在府城西二百里本漢廬陵縣</hi>
　<hi>地三國吳始析置永新縣屬安成郡隋省入太和唐初復置永新縣屬南平州尋又省入太和顯慶初復</hi>
　<hi>置永新縣治禾山東南屬吉州宋因之元陞爲州本朝復爲縣編户一百八十四里</hi>永寜縣<hi>在府</hi>
　<hi>城西二百八十里本唐宋吉州永新縣地元至順間始分置永寜縣本朝因之編户四十二里</hi>
<pb n="KR2k0008_WYG_056-3a"/>
郡名廬陵　安成<hi>俱漢名</hi>螺川<hi>郡有螺山故名</hi>
形勝環地幾二千里<hi>宋劉弇送吉州太守序南接贑江北竟淦水東西控臨川長沙環地</hi>
　<hi>幾二千里</hi>據江上流<hi>宋朱晞顔/脩城狀</hi>江山暎帶<hi>宋劉彦登譙門記咽喉荆廣唇</hi>
　<hi>齒淮浙江山暎帶在眉宇間</hi>五峰相次頗類五老<hi>方輿勝覽</hi>東挹䝉岡<lb/>
　之秀南據牛嶺之雄<hi>安福地理志</hi>
風俗人厖淳多壽考<hi>隋地理志</hi>藝文儒術爲盛<hi>杜氏通典衣冠所萃藝文</hi>
　<hi>儒術斯之爲盛雖閭閻賤品力役之際吟咏不輟</hi>文風盛于江右<hi>宋周必大詠歸亭記</hi>
　士大夫秀而文細民險而健<hi>宋黄庭堅江西道院賦</hi>家有詩書<lb/>
<pb n="KR2k0008_WYG_056-3b"/>
　人多儒雅<hi>宋楊炎正州學上梁文由六一公之鄉里家有詩書以數萬户之井廛人多儒雅</hi>
　序塾相望絃誦相聞<hi>宋王陶撰太和公㕔記</hi>
山川仁山<hi>在府治西梁書天監五年髙昌之仁山獲銅劔二廬陵在梁以前爲髙昌銅劔之獲即此</hi>
　<hi>山也吉水縣東北亦有仁山以山形似仁字故名</hi>瑞華山<hi>在府城北五里上有瑞華觀</hi>真<lb/>
　君山<hi>在府城北五里相傳許旌陽嘗到此上有髙明宫</hi>螺山<hi>在府城北一十里山南臨贑江</hi>
　<hi>宛委如螺或云昔有漁人遊此忽遇風雨見神螺光彩五色取而懐之至山下渉水螺失所在俗呼爲螺</hi>
　<hi>子山</hi>神岡山<hi>在府城南一十/里與螺山對峙</hi>青原山<hi>在府城東南一十五里中有駱駝峰</hi>
　<hi>鷓鴣嶺勢甚喬聳宋王廷珪詩異時黄魯直嘗賦青原詩至今青原山名與北斗垂</hi>金鳯山<hi>在府</hi>
<pb n="KR2k0008_WYG_056-4a"/>
　<hi>城南二十里其形如鳯</hi>龍湏山<hi>在府城西四十里上有法雲庵唐代宗時土人龍湏舍地築庵</hi>
　<hi>因名</hi>香城山<hi>在府城南四十里中一峰尤竒秀俗謂文筆山胡氏世居其下至宋忠簡公銓遂以</hi>
　<hi>直節名震當世</hi>觀山<hi>在㤗和縣西一十五里下有觀山寺石壁上有飛泉宋黄庭堅詩觀山千尺夜</hi>
　<hi>泉冷</hi>金華山<hi>在㤗和縣西一十五里/自武山發脉蜿蜒至此</hi>武山<hi>在㤗和縣西三十里一名</hi>
　<hi>新山傍出一山最髙大名武婆岡又有陶皮石室歩虗壇禮斗石珎珠泉虎鼻峰石鼓丹井古蹟本朝劉</hi>
　<hi>崧詩武山千尺石爲城縹緲西來紫翠横</hi>蟠龍山<hi>在㤗和縣北三十三里山勢宛轉如蟠龍</hi>禾<lb/>
　山<hi>在泰和縣西北五十里嘗生嘉禾因名</hi>傳擔山<hi>在泰和縣西五十里山極髙峻路甚隘窄</hi>
　<hi>攀援轉置而後可過其西南又有石筍峰尤峻㧞下有通天聖巖旱則於此禱雨</hi>潮山<hi>在泰和縣</hi>
<pb n="KR2k0008_WYG_056-4b"/>
　<hi>西五十里唐武德間四祖禪師飛錫至此結庵庵成之初水逆流至庵前奔湍迅急其聲若潮因名</hi>三<lb/>
　顧山<hi>在泰和縣南五十里正當縣治三峰宛如筆架屹然相顧山下有龍祠禱雨多應相傳盧度隱</hi>
　<hi>此上有護國寺本朝劉崧詩我思昔人有盧仙冥栖乃在三山顛後來乗雲去不返荒壇委絶成千年</hi>
　雙鳯山<hi>在泰和縣南五十里兩峯相連秀㧞如鳯</hi>大唐山<hi>在泰和縣南六十里勢如羣馬</hi>
　<hi>交馳上有大唐寺因名</hi>髙湖山<hi>在泰和縣西六十里峻絶竒聳頂有盤石其平如砥非縁石捫</hi>
　<hi>蘿不可到</hi>王山<hi>在泰和縣東八十里舊名義山晋永嘉中有王子瑶者修煉於此道成仙去唐因改</hi>
　<hi>曰王山貞觀初又有匡智者與姪大郎求仙至廬山遇異人曰此隂山也不如南求陽地二人南求入此</hi>
　<hi>山修煉得仙故又名匡山</hi>甘露山<hi>在吉水縣東二里舊名虎丘山宋紹興初有甘露降其上因名</hi>
<pb n="KR2k0008_WYG_056-5a"/>
　太平山<hi>在吉水縣東三里上有許旌陽道塲賽禱者無虗日</hi>鳯山<hi>在吉水縣東五里上有鳯</hi>
　<hi>凰巖瀑布自巖而下逹于江相傳昔有彩鳯飛鳴其上因名</hi>中華山<hi>在吉水縣東衆山中一峰</hi>
　<hi>秀出如懸鍾有王郭二仙壇禱雨多應</hi>東山<hi>有二一在府治東南上有東山寺一在吉水縣東漢</hi>
　<hi>劉智請移郡謂東通大山即此山之陽有瀑布直下數百丈頂上有楊仙師壇</hi>天獄山<hi>在吉水縣</hi>
　<hi>南五十里一名黄原嶺相傳此山鎮伏奸宄上有地方廣丈許履之覺下虗如鼓聲俗謂之鬼監故曰天</hi>
　<hi>獄</hi>朝元山<hi>在吉水縣西北五十里有方石亂點如金名黄金臺上有詩云落落萬古石悠悠千</hi>
　<hi>載心人間不相遇白雲深處尋或傳楊仙師留題</hi>南山<hi>在吉水縣西北六十里山阿有數石屹如</hi>
　<hi>人立號石人峰</hi>西山<hi>在吉水縣西南八十里重岡疊巘若屏障然其間一峰獨尖秀曰望火樓下有</hi>
<pb n="KR2k0008_WYG_056-5b"/>
　<hi>溪東流爲朗溪</hi>崆峒山<hi>在吉水縣西北九十里山多黒石能化白每石化白其年輒有擢科者</hi>
　龍華山<hi>在永豐縣南五里晋有龍華真人於此得道</hi>西華山<hi>在永豐縣南一十里巍然</hi>
　<hi>特出狀若覆鍾</hi>陽山<hi>在永豐縣西北一十里仙人葛𤣥嘗于此煉丹有水流出謂之丹泉</hi>寳山<lb/>
　<hi>在永豐縣西三十里聳秀可愛</hi>巘山<hi>在永豐縣北三十里上有五峰如圓廩有石峙立如碑</hi>香<lb/>
　爐山<hi>在永豐縣東四十里以形似名</hi>雞籠山<hi>在永豐縣東北四十里四面皆田疇此山獨蹲</hi>
　<hi>其中</hi>郭山<hi>在永豐縣東八十里連屬三縣之境由崎嶇棧道行七八里其地坦然有田數百頃</hi>鳳<lb/>
　凰山<hi>在永豐縣南一百六十里</hi>蒙岡山<hi>在安福縣治東林木森秀城中望之蔚然一名秀峰</hi>
　<hi>上有東嶽行祠</hi>北華山<hi>在安福縣北二里舊有道觀時有遊人登覧劉用礪詩山亭小憇水潺潺</hi>
<pb n="KR2k0008_WYG_056-6a"/>
　<hi>歩入松蘿陟翠巒黄鳥不知春色晚白雲長鎻石潭寒</hi>
                    <graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>石山<hi>在安福縣東一十五里臨江有</hi>
　<hi>山輪囷特起狀若漁罾山腰有二石髙數丈其一俯首若將壓焉其一壁立勢相支柱中可往來</hi>浮<lb/>
　岡山<hi>在安福縣西南二十里石壁光明五色望之如龍虎狀下有浮山洞虗觀</hi>西山<hi>在安福縣</hi>
　<hi>西南二十五里林壑幽險有溪出兩山之間溪旁有龍窟嵗旱禱雨多應宋乾道間賜廟額曰靈祐</hi>新<lb/>
　茨山<hi>在安福縣西五十里漢豫章太守賈萌與安成侯張普戰于新茨之野疑即其地</hi>龜山<lb/>
　<hi>在安福縣西六十里有石屹然望之如伏龜旁有巨石如人狀</hi>鴿湖山<hi>在安福縣北六十里上有</hi>
　<hi>鴈峰白鶴峯石人峯三渡橋桃花澗景物幽絶有唐人留題</hi>武功山<hi>在安福縣西一百里根盤</hi>
　<hi>八百餘里跨吉袁二郡相傳葛𤣥煉丹於此亦名葛仙峰上有仙翁壇壇傍有石塔時或見火燄若金燈</hi>
<pb n="KR2k0008_WYG_056-6b"/>
　<hi>然</hi>月山<hi>在安福縣西一百里山巔/有石如月下有月山寺</hi>髙峰山<hi>在安福縣西二百二</hi>
　<hi>十里山徑峭險人罕遍歴上有龍潭三所嵗旱禱雨必應</hi>更生山<hi>在安福縣西南一百五十里輿</hi>
　<hi>地志吳時有女子居樟木下木大數十圍孫皓造宫室令人伐木斧斤莫克丁夫苦之女祝之曰汝今且</hi>
　<hi>去他時更生故山及水皆以是得名山下有更生夫人廟</hi>蹲山<hi>在安福縣西南一百四十里上有風</hi>
　<hi>窟繚繞百餘歩無草木每有風出飛沙揚塵</hi>盧蕭山<hi>在安福縣西二百二十里相傳有道士姓</hi>
　<hi>蕭者結廬山下因名盧水出焉</hi>金山<hi>在龍泉縣治西形如金字與銀山夾峙隂陽家以縣名龍泉二</hi>
　<hi>山爲龍之雙角</hi>銀山<hi>在龍泉縣治/東山巔有塔</hi>錢塘山<hi>在龍泉縣東南六里山壤衍沃山麓</hi>
　<hi>有徑路通南康</hi>玉泉山<hi>在龍泉縣東南一十里亂山中有泉出石罅潔白如玉</hi>西龍山<lb/>
<pb n="KR2k0008_WYG_056-7a"/>
　<hi>有龍泉縣西二十里頂有風穴相傳昔有異僧以杖擉山頂冷風自穴中出俗呼西龍風遇霜夜則怒號</hi>
　<hi>尤甚至辰卯始定隂雨則息有樵者以十石窒其穴風乃自山下潭中出波濤洶湧久乃復故</hi>石含<lb/>
　山<hi>在龍泉縣西一百五十里山延袤數百里跨永新桂陽茶陵三縣境</hi>芙蓉山<hi>在萬安縣西五</hi>
　<hi>里山形秀䴡超出衆山</hi>龍頭山<hi>在萬安縣東二十里山如几案又名案山上有仙壇嶺相傳葛</hi>
　<hi>仙翁煉丹之所又有仙聖羅漢二巖巖有仙人跡巖前臨谿谿中有大小石鑊</hi>蕉源山<hi>在萬安縣</hi>
　<hi>東四十里山形尖峭樹木深茂山産鐵一名東溪山</hi>韶山<hi>在萬安縣西四十里相傳虞舜南廵嘗奏</hi>
　<hi>九韶之樂于此</hi>金牛山<hi>在萬安縣南六十里東瞰大江中有石如牛下有金牛廟</hi>西平山<lb/>
　<hi>在萬安縣東八十里巉巖懸峭惟西南平坦梁水出焉</hi>五馬山<hi>在萬安縣西南八十里五峰相</hi>
<pb n="KR2k0008_WYG_056-7b"/>
　<hi>連如五馬狀</hi>義山<hi>在永新縣東南二十里峯巒相顧若有長㓜之序故名一名龍頭唐天寳初嘗</hi>
　<hi>改名永新山有雙巽文筆二峰下有聦明泉宋劉沆詩義山山下有靈泉泉號聦明自古傳</hi>秋山<lb/>
　<hi>在永新縣西四十里亦名禾山上有七十一峰及五老峰溪水出其間甚清駛旁有石崖顔真卿題其上</hi>
　<hi>曰龍溪本朝觧縉詩龍門溪水聲珊珊魯公大筆雲綵間憑君多借幾隻鹿待我重來騎㸔山</hi>綏原<lb/>
　山<hi>在永新縣南四十里勢連鵞嶺其址六十里許上有阿育王塔</hi>玉笥山<hi>在永寜縣治西狀若</hi>
　<hi>篋笥南唐時湖湘孟賔于隱此自號羣玉峰叟</hi>迎岡山<hi>在永寜縣西北五里中有石潭嵗旱禱雨</hi>
　<hi>于此</hi>漿山<hi>在永寜縣西三十里峯巒峻峭松林蓊鬰有泉味甚甘上有蜀先生行祠</hi>拐湖山<lb/>
　<hi>在永寜縣東南六十里上有泉自山腰湧出直瀉山麓蕩爲深湖</hi>雲騰嶺<hi>在府城西三里山勢</hi>
<pb n="KR2k0008_WYG_056-8a"/>
　<hi>屛列于長岡之外上有雲騰廟</hi>廖岡嶺<hi>在府城西南六十里嶺麓盤旋又曰曲山蕭氏世居其下</hi>
　登科嶺<hi>在泰和縣西北五里舊名燈窠宋劉廷雋居其下擢第改今名有應夣閣徃時赴科者多</hi>
　<hi>預宿其上求夢皆驗</hi>城頭嶺<hi>在泰和縣四十里上有獅子寨下有蛟潭相傳嘗有龍見于此</hi>韓<lb/>
　相嶺<hi>在吉水縣東六十里世傳南唐韓熈載游此因名</hi>穹嶺<hi>在吉水縣南八十里與西山對</hi>
　<hi>峙又名東山羣山連亘獨此嶺㧞出如卓筆然</hi>聖嶺<hi>在永豐縣南三十里上有井深廣數丈前有峰</hi>
　<hi>曰仙人臺相傳五代時嘗夜有神人震動其上及旦視之忽有土城周數里宋紹興中鄉人脩其城以避</hi>
　<hi>冦</hi>獅子嶺<hi>在永豐縣上有大石如獅子世傳有僧號禪和大師結茅其上一日雲烟蓊藹人見</hi>
　<hi>僧淩空而去</hi>石空嶺<hi>在永豐縣南一百一十里表裏皆石形如覆斗而内空可容二三百人上</hi>
<pb n="KR2k0008_WYG_056-8b"/>
　<hi>有古寨場</hi>黄牛嶺<hi>在安福縣東南與秀峯相接昔有異人騎黄牛入山因名上有三仙臺</hi>峨<lb/>
　嶺<hi>在龍泉縣西四十里勢挿層霄有飛雲洞集雲峯仙鵝池金龜石石人峰老蛤石古跡最多嶺有王</hi>
　<hi>將軍墓相傳漢王陵葬此</hi>蓬萊嶺<hi>在龍泉縣北五十里上有石岩石筍仙鵝池人謂如海上蓬萊</hi>
　<hi>故名</hi>仙澤嶺<hi>在萬安縣西嶺有/仙聖羅漢二巖</hi>金船嶺<hi>在萬安縣五里昔有聖僧過此</hi>
　<hi>見有神物掘地取金船而去</hi>金竹峰<hi>在府城北六十里/兩峰獨峙如竹</hi>文筆峰<hi>在府</hi>
　<hi>城東南一百二十里宋文天祥居其下</hi>東陽峰<hi>在安福縣東一十五里磅礴髙聳四面視之形</hi>
　<hi>體各異頂有巨石可坐數十人其西南諸峰亦秀㧞西有石巖如屋土人祀唐安成令劉像於此</hi>白<lb/>
　雲峰<hi>在東陽峰之南一名白馬峰峭壁秀㧞下有葛仙壇</hi>石榴峰<hi>在安福縣東一十五里瞰</hi>
<pb n="KR2k0008_WYG_056-9a"/>
　<hi>江下有龍潭深不可測</hi>娥皇峰<hi>在永寜縣治西世傳二妃從舜不及經此因名</hi>蓮花峰<lb/>
　<hi>在龍泉縣南狀如蓮花與縣治對峙</hi>赤面峰<hi>在永新縣禾山昔有異人廬此猶存一釡徑丈許半</hi>
　<hi>瘞土中</hi>通天巖<hi>在潮山一名聖巖有飛泉自巖而下入石罅中邑人嘗於此禱雨又有四祖巖</hi>
　<hi>昔四祖坐禪于此</hi>清水巖<hi>在泰和縣西北五十里廣可容數百人深不可極下有石穴亦可容</hi>
　<hi>百許人有泉自岩下麓注入石穴中舊傳有人持糗粮而入行約十餘里聞撒網聲乃懼而還</hi>十龍<lb/>
　巖<hi>在泰和縣南四十里廣可容百餘人中有一井相傳有龍濳于内嵗旱汲以禱雨</hi>王嶺小<lb/>
　巖<hi>在吉水縣北九十里嵗旱鄉民禱雨于此將盥薦輒有㣲溜出石巖上亟以器貯之水多則雨随至</hi>
　<hi>舊傳彭玕嘗置寨于此</hi>黄塘巖<hi>在萬安縣東八十里岩中空洞狀如樓閣傍有書院下有蛟穴</hi>
<pb n="KR2k0008_WYG_056-9b"/>
　<hi>出泉不竭</hi>梘岡<hi>在泰和縣北岡有尉遲將軍墓世傳唐時將軍自廣東來道經此地歿而葬焉</hi>天<lb/>
　柱岡<hi>在泰和縣南二十里屹若天柱正當縣治</hi>日岡<hi>在吉水縣北四十里廣數丈其圓如日</hi>
　月岡<hi>距日岡五里狀如偃月</hi>瀧岡<hi>在鳯凰山宋歐陽修之父母墓在焉修有瀧岡阡表</hi>五<lb/>
　里岡<hi>在安福縣治南五里綿亘蜿蜒若龍蟠然晋郭璞遷城記云鳯山龍岡狀元文章盖指此也</hi>
　書岡<hi>在安福縣南四十里恠石層聳其顛有平石名淵明讀書臺舊傳晋陶濳觧官後嘗隱于此</hi>
　貞女岡<hi>在龍泉縣東北三里昔有貞女葬此因名</hi>禪和洞<hi>在永豐縣南一百三十里中如</hi>
　<hi>暗室以火燭之石殿鍾鼔畢備</hi>寳仙聖洞<hi>在永新縣東二十五里石灰山洞内有石天窓石羅</hi>
　<hi>漢石觀音又有石鼔擊之有聲後有石龍噴泉又有後洞深長踰半里中有石房石床等類及有石乳石</hi>
<pb n="KR2k0008_WYG_056-10a"/>
　<hi>燕其石色白而細邑人鑿取爲灰随鑿随合</hi>石廊洞<hi>在安福縣西一百二十里洞門廣丈餘澗</hi>
　<hi>水從中出溉田數百畝秉燭而入初若路絶稍前數歩則坦然空曠如是者數處宋劉弇有詩</hi>黄牛<lb/>
　石<hi>在泰和縣西黄牛岡舊傳石能盗官倉米官嘗令人厭伏其怪下有一小石宋乾道間一夕風雨自</hi>
　<hi>移其處</hi>牛吼石<hi>在泰和縣西一十里贑江自黄公灘來皆平澹經此石則險悍聲如羣牛之吼</hi>
　<hi>故名</hi>試劒石<hi>有二一在吉水縣東北崇元觀後世傳許旌陽以是試劒一在安福縣北桑田世傳</hi>
　<hi>劉像爲令時試劒于此</hi>牛眠石<hi>在吉水縣北四十里或傳秋髙夜静有金牛徃來其上牛跡存</hi>
　<hi>焉</hi>搗衣石<hi>在永新縣治内舊傳唐顔/魯公真卿嘗遊息其上</hi>贑江<hi>在府城東章貢二水</hi>
　<hi>至贑縣東北合爲贑江下流一百里凡二十四灘至萬安縣析而東流六十里逾泰和東逹于此合衆流</hi>
<pb n="KR2k0008_WYG_056-10b"/>
　<hi>而滙于彭蠡</hi>王江<hi>在廬陵縣東南五十里源自富田之上而來至值夏合明德水入贑江又安福</hi>
　<hi>縣東南亦有王江源發陳㑹山東流與盧水合</hi>雲亭江<hi>在泰和縣南一名繒水源發興國縣界西</hi>
　<hi>北流至珠林入贑江</hi>仙槎江<hi>在泰和縣東/南流入贑江</hi>盧江<hi>在吉水縣南源發永豐縣界合</hi>
　<hi>上盧中盧之水西流爲盧原又西北流爲盧陂灌田數萬頃又北流入義昌水</hi>恩江<hi>在永豐縣治東</hi>
　<hi>南合龍門江經吉水入贑江</hi>螺湖<hi>繞府城西北而東流入/贑江上有橋亦名螺湖</hi>鑑湖<hi>在吉</hi>
　<hi>水縣東二里諺云青湖水决鑑湖□文江出狀元洪武庚辰胡廣正統壬戌劉儼應之</hi>蜜湖<hi>在安</hi>
　<hi>福縣東一十五里中有鯽魚味甘如蜜故名</hi>吉文水<hi>在吉水縣南贑江枝流與永豐江合曲折</hi>
　<hi>於灘洲間狀若吉字故灘曰吉水又上有墨潭以水深黑而名</hi>明德水<hi>在吉水縣南源發永豐縣</hi>
<pb n="KR2k0008_WYG_056-11a"/>
　<hi>界西北流爲義昌水又西北至瀟瀧下流與王江合</hi>禾水<hi>在泰和縣西五十里一名早禾江縈流合</hi>
　<hi>永新江又合安福江至廬陵神岡山下入贑江</hi>蜀水<hi>在泰和縣東與禾水合水勢湍急奔㵼如蜀江</hi>
　<hi>三峽故名</hi>盧水<hi>在安福縣城北源出盧蕭山東流/與王江合又東㑹禾水入贑江</hi>閻水<hi>在安</hi>
　<hi>福縣東三十里源出閻嶺流入王江口</hi>毛停水<hi>在安福縣東北七十里與盧水合</hi>遂水<lb/>
　<hi>在龍泉縣治南源出左右二溪歴八十四灘入贑江</hi>琴亭水<hi>在永新縣西北一百八十里水落石</hi>
　<hi>潭聲鳴如琴</hi>習溪<hi>在府城南興賢門外源出吉塘渡流入贑江上有習溪橋</hi>文溪　武<lb/>
　溪<hi>俱在泰和縣治西</hi>梅溪<hi>在吉水縣東北三十/五里傍産梅樹故名</hi>花石潭<hi>在泰和縣</hi>
　<hi>東北日出則大小石五色燦爛如花故名</hi>九龍潭<hi>在傳擔山中世傳九龍居之禱雨輒應茶生其</hi>
<pb n="KR2k0008_WYG_056-11b"/>
　<hi>傍以潭水蒸之香味尤佳</hi>石鼓潭<hi>在永豐縣南一百六十里世傳内有石鼓擊之則雨故名</hi>百<lb/>
　花潭<hi>在安福縣西一百二十里</hi>石牛潭<hi>在吉水縣西四十里相傳水暴漲見石牛浮其上</hi>
　白鷺洲<hi>在府城東贑江中長數里宋徐俯詩金陵與廬陵俱有白鷺洲相望萬里江中同二水流</hi>
　龍洲<hi>在泰和縣治南古諺云龍洲過縣前泰和出狀元永樂乙未陳循辛丑曽鶴齡應之</hi>金魚<lb/>
　洲<hi>在泰和縣東二里如遊魚狀古諺云龍洲接金魚泰和出相儒</hi>雲洲<hi>在萬安縣北贑江濵唐賈</hi>
　<hi>崇爲䖍州刺史赴闕艤舟于此忽見洲上五色雲起因名雲洲</hi>惶恐灘<hi>在萬安縣治西舊名黄公</hi>
　<hi>灘後訛爲惶恐灘宋文天祥詩惶恐灘前說惶恐即此</hi>御史灘<hi>在龍泉縣北昔永豐董敦逸未</hi>
　<hi>第時嘗浴此尋登第官至御史因名</hi>杮陂<hi>在吉水縣西北八十里源出袁州之分宜溉田一千頃宋</hi>
<pb n="KR2k0008_WYG_056-12a"/>
　<hi>紹興中知縣吳明卓修復</hi>寅陂<hi>在安福縣西四十里横截盧水下流逹縣前溉田一萬三千畆宋治</hi>
　<hi>平初知縣黄中庸興築至今民享其利</hi>進士塘<hi>在安福縣南六十里南唐進士劉璞居其側因</hi>
　<hi>名</hi>釣魚磯<hi>在王山土潭上乃仙/人王子瑶釣漁之所</hi>東坡井<hi>在府治南宋蘇軾號東坡</hi>
　<hi>自儋耳還過此遊清都觀行至米巷曰此地好開井市人如其言果得甘泉因名</hi>仙井<hi>在永豐縣</hi>
　<hi>南醴泉院宋楊仙師以杖柱之水湧出如醴市汲不竭</hi>石井<hi>在永豐縣南二十里深濶丈餘風雨</hi>
　<hi>晦㝠時見金鴨出沒其間</hi>沙井<hi>在永豐縣南石泉院其水湧出移時復乾一日三潮可溉田數畆號</hi>
　<hi>曰潮田</hi>文昌井<hi>在安福/縣學前</hi>王溪泉<hi>在傳擔山下有石竅四十八至岩前合爲一號</hi>
　<hi>六八泉</hi>清泠泉<hi>在吉水縣西北鹿角峰/下平地湧出味極清冽</hi>石牛泉<hi>在安福縣南六</hi>
<pb n="KR2k0008_WYG_056-12b"/>
　<hi>十里中有巨石如臥牛故名嘗有九女逰戲溺死于此俗呼九女窟</hi>東麓泉<hi>在安福縣北六十里</hi>
　<hi>智溪山下味甚甘美雖不盈尺而大旱不涸</hi>湯泉<hi>有三俱在龍泉縣一出縣西一百里一出新田</hi>
　<hi>院側一出朱砂礲下</hi>臙脂池<hi>在府/治後</hi>金牛池<hi>在府/城東</hi>金錢池<hi>在府城南一十</hi>
　<hi>五里永和鎮</hi>白蓮池　滚泉池<hi>俱在王山下</hi>化龍池　仙鵝池<lb/>
　<hi>俱在峩嶺</hi>
土産葛布　苧布　茶<hi>各縣俱出</hi>柑　橘<hi>俱萬安/縣出</hi>玉版笋<hi>一名</hi>
　<hi>夏笋出白鷺洲</hi>水晶葱<hi>宋孝宗問周必大吉州所産何物必大對曰金柑玉版笋銀杏水晶葱</hi>
　紫苑<hi>木草出廬陵郡城西南廖岡嶺</hi>浮笋<hi>泰和縣/禾山出</hi>坐拏草<hi>永豐縣秋田出</hi>龍<lb/>
<pb n="KR2k0008_WYG_056-13a"/>
　湏草<hi>龍泉縣東南三十五里巾子石出</hi>紫草<hi>龍泉縣東南四十五里許婆峰出</hi>抱石<lb/>
　魚<hi>龍泉縣小江出</hi>
公署吉安守禦千户所<hi>在府治後即宋相周必大故居本朝洪武二年改爲所</hi>安<lb/>
　福守禦千户所<hi>在縣治東洪武元年建</hi>永新守禦千户所<hi>在縣治西</hi>
　<hi>北吳元年建以上三所俱𨽻江西都司</hi>龍泉守禦千户所<hi>在縣治東元萬户府舊址</hi>
　<hi>本朝甲辰二年建頴贑州衛</hi>
學校吉安府學<hi>在府治西興賢坊宋歐陽修周必大皆有記本朝洪武間重建</hi>廬陵縣<lb/>
　學<hi>在府治北三里宋紹興六年建本朝宣德四年重修</hi>泰和縣學<hi>在縣治東宋咸平間建本</hi>
<pb n="KR2k0008_WYG_056-13b"/>
　<hi>朝洪武間重建</hi>吉水縣學<hi>在縣治東宋建本/朝宣德間重修</hi>永豐縣學<hi>在縣治西</hi>
　<hi>南宋建元重修本朝洪武間重建</hi>安福縣學<hi>在縣治西南宋自縣城東徙此本朝洪熈元年</hi>
　<hi>重建</hi>龍泉縣學<hi>在縣城外之東南宋/建本朝洪武間重建</hi>萬安縣學<hi>在縣治東北宋</hi>
　<hi>自龍溪門外徙此本朝洪武間重建</hi>永新縣學<hi>在縣治東宋建本朝宣德間重建</hi>永寜<lb/>
　縣學<hi>在縣治西本朝洪武間建</hi>
書院鷺洲書院<hi>在白鷺洲上宋淳祐間知吉州江萬里建延歐陽守道以教俊秀守道作記</hi>
　龍洲書院<hi>在泰和縣治南贑江之上宋嘉泰間縣令趙汝謩建周必大記</hi>文溪書院<lb/>
　<hi>在泰和縣治西宋里人曽季禮講學授徒之所邑令趙師奭記</hi>雲津書院<hi>在泰和縣治南龍洲</hi>
<pb n="KR2k0008_WYG_056-14a"/>
　<hi>之上宋嘉定間里人劉逢原建曽歴記</hi>栁溪書院<hi>在泰和縣治西宋嘉定間里人陳德卿建</hi>
　<hi>嚴萬全記</hi>清節書院<hi>在泰和縣治北宋蕭楚以春秋教學者卒諡清節元至正間其宗人繼文</hi>
　<hi>作祠扁曰清節書院歐陽𤣥記</hi>匡山書院<hi>在泰和縣東匡山下昔里人羅洞晦清脩不仕後唐</hi>
　<hi>徴拜官以疾辭歸從遊益衆遂名其學曰匡山書院</hi>磻溪書院<hi>在吉水縣西宋周澤之建</hi>陽<lb/>
　豐書院<hi>在永豐縣治西元進士陳應求與弟起原建後賜額設官領教</hi>武城書院<hi>在永</hi>
　<hi>豐縣西三十里元學士曽德裕建𣲖自武城南分故名吳澂記</hi>龍溪書院<hi>在萬安縣治西宋周</hi>
　<hi>敦頥趙抃皆曽經此人因立像祀之本朝改爲湖西道分司</hi>一峰書院<hi>在永豐縣儒學西𢎞</hi>
　<hi>治間建祀修撰羅倫邵寳記</hi>
<pb n="KR2k0008_WYG_056-14b"/>
宫室攀桂樓<hi>在泰和縣學明德堂後舊名登雲閣宋改名攀桂今改建叢魁堂在其上</hi>淩雲<lb/>
　樓<hi>在吉水縣谷坪宋神童李如圭建嘗懸孝宗所賜珠簾于上</hi>文江樓<hi>在吉水縣北文江門</hi>
　<hi>右</hi>環溪樓<hi>在吉水縣北嶺口元程鉅夫詩白雲滿地種蒼木青草平湖開碧蓮</hi>朝霞閣<lb/>
　<hi>在府城外舊名白鷺亭</hi>先春閣<hi>在安福縣宋黄庭堅詩宫殿繞風烟江山壯城郭令君藝桃李</hi>
　<hi>面春築飛閣春至最先知雨露徧花藥弦歌出縣齋裵徊問民瘼</hi>快閣<hi>在泰和縣治東澄江之上</hi>
　<hi>以江山廣逺景物清華故名宋黄庭堅詩癡兒了却公家事快閣東西倚晚晴落木千章天逺大澄江一</hi>
　<hi>道月分明</hi>槐安閣<hi>在泰和縣黄庭堅詩白蟻戰酣千里血黄梁炊熟百年休功成事遂人間世欲</hi>
　<hi>夢槐安向此遊</hi>墨池閣<hi>在泰和縣學宋黄庭堅有/前日學書池之句即此</hi>御書閣<hi>在吉</hi>
<pb n="KR2k0008_WYG_056-15a"/>
　<hi>水縣羅陂宋御史蕭服建有徽宗篆扁</hi>雪浪閣<hi>在吉水縣北崇元觀吕洞賔題褰裳懶歩尋真</hi>
　<hi>宿清景一宵吟不足月在碧潭風在松何必洞天三十六</hi>振文閣<hi>在府學下爲明倫堂正統八年</hi>
　<hi>重建壯偉𢎞䴡爲一郡冠</hi>五雲閣<hi>在萬安縣治西瞰贑江宋建水西有芙蓉峰因名戴復古詩淩</hi>
　<hi>空傑閣爲誰開隔岸芙蓉不用栽</hi>知津閣<hi>在萬安縣西舊名雲洲後取蘇軾此生何止畧知津</hi>
　<hi>之句而名</hi>興文閣<hi>在永新縣學西/宋文天祥題扁</hi>𢎞仁閣<hi>在泰和縣治前舊城上宣德間</hi>
　<hi>造</hi>二友堂<hi>在府治後舊有古松與/竹對植因名宋胡銓記</hi>三瑞堂<hi>在府便㕔東宋城池</hi>
　<hi>産瑞蓮玉虗觀産芝草天慶觀有甘露降太守范道卿繪三瑞於堂壁蔣之竒有詩</hi>六一堂<hi>在三</hi>
　<hi>瑞堂左宋太守方崧卿繪六一居士歐陽脩像及刻遺墨於中楊萬里記堂後有貯雲臺</hi>進士第<lb/>
<pb n="KR2k0008_WYG_056-15b"/>
　一堂<hi>在廬陵縣學明倫堂前宋文天祥第進士第一因名板扉刻天祥所書魁字方廣丈餘并祝辭</hi>
　<hi>曰燦乎紫薇垣之傍爲星之魁書乎進士第一之堂爲字之魁捷乎庚午之秋爲觧之魁占乎辛未之秋</hi>
　<hi>爲省之魁齊羙乎丙辰之狀元爲天下之大魁悟魁之義得魁之趣廬陵之魁車載斗量不可勝數爾酒</hi>
　<hi>既清爾殽既馨惟吾魁其先賚其炳靈堂刻具存</hi>讀書堂<hi>在泰和縣治内宋知縣吕士元之子</hi>
　<hi>溱讀書其上後爲大魁</hi>紫薇堂<hi>在泰和/縣圃東</hi>齊吕堂<hi>在泰和縣學東欲邑士思齊吕</hi>
　<hi>溱之意</hi>三相堂<hi>在永新縣北禾山羅漢祠側唐姚崇牛僧孺宋劉沆皆嘗遊學其間故名</hi>愛<lb/>
　竹堂<hi>在安福縣宋令李康成建黄庭堅詩淵明喜種菊子猷喜種竹托物雖自殊心期俱不俗千載</hi>
　<hi>得李侯異世等風流爲官恐是陶彭澤愛竹最如王子猷</hi>盧溪草堂<hi>在安福縣治南宋王庭珪</hi>
<pb n="KR2k0008_WYG_056-16a"/>
　<hi>號盧溪築堂退隱于此胡安國嘗過庭珪相與講論春秋數月乃去</hi>勉耘堂<hi>在安福縣北六十里</hi>
　<hi>宋邑人彭竒宗建文天祥爲之說曰百聖在天六經行世譬之五榖皆美種也錢鎛必痔茶蓼必薅既堅</hi>
　<hi>既好實頴實栗不然畧閩蜀之蹲鴟拾燕趙之棗栗而吾未嘗不飽嗚呼此豈樂饑常法哉彭君竒宗之</hi>
　<hi>爲學也知所以種而以勉耘顔其堂其必自五榖始是穮是蓘必有豐年竒宗候之</hi>淩波亭<hi>在府</hi>
　<hi>城南瞰江宋時建王庭珪詩軒角當南極簷牙礙北辰嵐光浮水面濤影撼城闉今爲送迎使客之所</hi>
　正氣亭<hi>在府城北螺子山忠義祠前正德三年建刻文天祥正氣歌于上</hi>臨溪亭<hi>在安</hi>
　<hi>福縣城南元邑人李鼎翁建歐陽𤣥記之係以歌曰溪之水清且深兮我濯我心溪之水深且清兮我濯</hi>
　<hi>我纓纓有塵兮尚可心有累兮溪將無以澣我外潔净兮中明蠲我與溪兮各全其天</hi>横江亭<lb/>
<pb n="KR2k0008_WYG_056-16b"/>
　<hi>在泰和縣治南取黄庭堅江横决事㕔之句爲名</hi>飛霞亭<hi>在吉水縣治北文江樓側舊名落霞</hi>
　<hi>宋楊獬改今名爲宦遊迎送之所本朝正統間重修</hi>白華亭<hi>在吉水縣學右隋李孝子墓側</hi>相<lb/>
　石亭<hi>在永豐縣南宋文天祥兵敗空坑過此山時顧崖石祝曰天若祚宋願以崖石堕塞兵路言訖</hi>
　<hi>石果堕元兵不得進後人因名亭曰相石</hi>春風亭<hi>在永新縣治内宋令元綘詩三年到此别無功</hi>
　<hi>種得桃花滿縣紅任罷不能収拾去一時分付與春風</hi>青原臺<hi>在府西射圃之東南隅宋劉僴</hi>
　<hi>詩春臺百尺枕蕪城傑檻層軒入紫清坐嘯風臺生畫棟劇談河漢㵼朱甍山圍蘭若青螺逺江帶蘋洲</hi>
　<hi>白練横掛席㑹凌南斗去羽人遼海看騎鯨</hi>讀書臺<hi>有三一在府南宋丞相周必大讀書處一</hi>
　<hi>在安福縣治西南晋守殷仲堪所築一在浮岡山唐丞相姚崇所築</hi>清都臺<hi>在府南青都觀宋蘇</hi>
<pb n="KR2k0008_WYG_056-17a"/>
　<hi>軾自儋耳歸游觀中因書清都臺三字于臺上</hi>滄浪臺<hi>在泰和縣治西門外面瞰秀溪宋知縣趙</hi>
　<hi>汝謩建</hi>越王臺<hi>在泰和縣西一十里相傳隋越公楊素築故名又以形似人呼爲月様臺</hi>鳯<lb/>
　凰臺<hi>在永新縣北相傳昔有縣令築以登覧適祥鳥至因名</hi>聦明臺<hi>在永新縣北五代時</hi>
　<hi>劉景洪嘗告人曰我不從彭玕幾活萬人後世當有隆者因名所居北山曰後隆山有唐牛僧孺讀書堂</hi>
　<hi>即故基築臺曰聦明其子素之妻夢衣冠文夫曰牛相公來已而有娠乃生沆爲宋相</hi>玉山館<lb/>
　<hi>在萬安縣唐張籍詩長溪新雨色如泥野水隂雲盡向西楚客天南行漸逺山山樹裏鷓鴣啼</hi>適軒<lb/>
　<hi>在安福縣清真觀宋縣令李康成寓此黄庭堅詩琳宫接叢霄渌水連翠㣲幽花露林簿好鳥娛清輝道</hi>
　<hi>人勤洒掃令君每忘歸</hi>
<pb n="KR2k0008_WYG_056-17b"/>
關梁牛王寨<hi>在龍泉縣西五里西接蔣公城相傳牛蔣二人對壘相守</hi>張欽寨<hi>在吉水縣</hi>
　<hi>北九十里世傳楊吳將張欽屯兵與彭玕對壘之所</hi>南湖橋<hi>在府城南習溪上流元揭傒斯記</hi>
　半蘇橋<hi>在府城南宋蘇軾過城隍岡見水木秀發以其境半于蘇州故名</hi>神助橋<hi>在府</hi>
　<hi>城南一十里相傳宋至和間作橋時有木十餘泊于橋取以爲亭遂名</hi>迎恩橋<hi>在府城北舊名</hi>
　<hi>螺岡橋凡詔勅至迎接於此故改今名</hi>吟溪橋<hi>在府城北二十五里相傳唐杜審言吟咏于此</hi>
　大櫟橋<hi>在府城北嘗圯于漲邑人陳𢎞德甃以石爲亭覆之</hi>瑞溪橋<hi>在府城北溪邉嘗産</hi>
　<hi>九穗嘉禾因名</hi>望仙橋<hi>在泰和縣東/舊望仙門外</hi>南平橋<hi>在泰和縣治南因縣舊爲南平</hi>
　<hi>州故名</hi>思賢橋<hi>在泰和縣西北八十里有亭刻黄庭堅詩其上故名</hi>魚梁橋　龍<lb/>
<pb n="KR2k0008_WYG_056-18a"/>
　陂橋<hi>俱以地名在吉水縣東</hi>恩江橋<hi>在永豐縣治南/元揭傒斯記</hi>乗駟橋<hi>在永</hi>
　<hi>豐縣西元學士程鉅夫停驂于此故名</hi>鳯林橋<hi>在安福縣北門外以地名宋周必大記</hi>集<lb/>
　仙橋<hi>在安福縣北相傳居人夜聞仙樂旦視之惟見書吕洞賔三字于橋故名</hi>鳯停橋<hi>在安</hi>
　<hi>福縣北相傳唐有異人以鳯毛浮水而下遇停止處可立廟前有毛停廟吕洞賔嘗過此題詩</hi>惠澤<lb/>
　橋　濟川橋<hi>俱在龍泉縣治南</hi>秀水橋<hi>在永新縣/城東南</hi>蜜溪橋<hi>在萬</hi>
　<hi>安縣南八里正統七年重修</hi>
寺觀能仁寺<hi>在府治西南唐時賜額</hi>隆慶寺<hi>在府城西内有五百羅漢堂宋蘇軾書榜</hi>
　恩褒覺報寺<hi>在府東北宋周必大入政府時所賜額其基即奉祠時所居</hi>靈泉寺<lb/>
<pb n="KR2k0008_WYG_056-18b"/>
　<hi>在螺山内有井其泉甘冽因名宋歐陽守道記</hi>青原浄居寺<hi>在青原山七祖禪師思公道場</hi>
　<hi>上有虎踞泉錫泉雷泉</hi>龍華寺<hi>在吉水縣治南傍有元寂禪師墓碑南唐韓熈載撰</hi>寳積<lb/>
　寺<hi>在吉水縣東一百五十里宋靖康間建</hi>永寜寺<hi>在永豐縣/治西唐建</hi>報恩寺<hi>在永</hi>
　<hi>豐縣治西唐中書侍郎徐安貞以宅爲寺相傳舊有孝子歐寳于寺北廬墓嘗救虎虎啣鹿至墓前若有</hi>
　<hi>謝意後人因名寺曰報恩水曰恩江云</hi>崇福寺<hi>在安福縣治北唐天祐中建</hi>普覺寺<lb/>
　<hi>在泰和縣治東宋元豐中有以真宗仁宗宸翰凡三十軸及仁宗飛帛四軸送此寺黄庭堅有藏經云</hi>
　慈恩寺<hi>在泰和縣治東舊名福星宋賜額内有醒心軒快閣</hi>殊山寺<hi>在泰和縣南長塘本</hi>
　<hi>朝劉崧詩霧捲長塘天一鏡雨浮西嶂翠千堆</hi>太平寺<hi>在萬安/縣治北</hi>東山寺<hi>在永新縣</hi>
<pb n="KR2k0008_WYG_056-19a"/>
　<hi>治東前有清風橋觧縉題扁</hi>明心院<hi>在府城南宋仁宗御書大雄寳殿四字</hi>梵慧院<lb/>
　<hi>在永新縣治南昔毛炳讀書其中有書臺</hi>福聖院<hi>在安福縣東三十里唐仙女吳彩鸞來遊手植</hi>
　<hi>二樹曰羅漢柏每嵗着花東樹結實</hi>法濟院<hi>在龍泉縣治南舊名南臺宋改今額</hi>𤣥妙觀<lb/>
　<hi>在府城西晋建元名</hi>嘉福觀<hi>在府城南晋王/子瑶煉丹于此</hi>眞常觀<hi>在府城東晋有楊仙</hi>
　<hi>師至此摽竹爲壇自是禱雨輒應</hi>清都觀<hi>在府城南永和/鎮五代時建</hi>崇道觀<hi>在吉</hi>
　<hi>水縣治北吳赤烏間嘗有一人携瓢笠來遊一日以笠覆瓢而去吳主賜額招仙宋改今額本朝重修胡</hi>
　<hi>廣記</hi>崇元觀<hi>在吉水縣北五十里晋許旌陽治蛟于此冶鐡鎮之今呼爲𤣥壇觀</hi>集虗觀<lb/>
　<hi>在吉水縣北八十里舊傳楊仙師於此冲舉本朝永樂初重修</hi>朱陵觀<hi>在吉水縣南八十里隋名</hi>
<pb n="KR2k0008_WYG_056-19b"/>
　<hi>洞巖唐賜今額</hi>太虗觀<hi>在泰和縣/治南晋建</hi>太𤣥觀<hi>在泰和縣北龍門唐建有牛僧孺記</hi>
　延眞觀<hi>在泰和縣西故黄茅岡觀有紫㣲閣本朝梁濳記文昌閣王直記</hi>佑仙觀<hi>在武</hi>
　<hi>山上正統間因舊重修</hi>洞淵延眞觀<hi>在安福縣治北宋有異人自福建來以符藥療病民</hi>
　<hi>感其惠立洞淵閣元歐陽𤣥記</hi>洞虗觀<hi>在安福縣西一十五里南岳魏夫人修真之所傍有魏仙</hi>
　<hi>壇</hi>精修觀<hi>在萬安縣/治北宋建</hi>龍溪觀<hi>在永寜縣西/四十里元建</hi>東華觀<hi>在永</hi>
　<hi>新縣治東南元冇道士文月堂者嘗結菴其上州判薛均用爲創樓觀居之</hi>
祠廟韓將軍廟<hi>在安福縣治北將軍韓千秋也仕漢爲濟北相請兵入越討吕嘉死之漢報其</hi>
　<hi>功封其子延年爲安成侯立廟祀之</hi>香城廟<hi>在永新縣西北三里漢召信臣嘗守零陵香城庵有</hi>
<pb n="KR2k0008_WYG_056-20a"/>
　<hi>信臣遺跡廬陵舊𨽻九江故立廟祀之</hi>古城廟<hi>有三一在府城東南一在泰和縣西江南一在</hi>
　<hi>永豐縣治南皆祀陳武帝帝自嶺南引軍討侯景遣杜僧明等築城禦之民感其靖亂之德故立廟祀之</hi>
　惠佑廟<hi>在府城南神岡祀陳曲江縣侯劉竺竺嘗守廬陵政績顯著既沒郡人立祠宋賜額惠佑</hi>
　<hi>廟封嘉應侯</hi>通仙廟<hi>在王山唐匡智與姪於此脩煉得仙天寳中鄉人立廟山中宋賜額曰輔</hi>
　<hi>順封威逺侯後加封肅應胡銓記又有行祠在廬陵永和鎮周必大記</hi>雲騰廟<hi>在府城西唐吉</hi>
　<hi>州刺史吳世雲罷政隱玉笥山道成仙去郡爲立廟天寳中賜額雲儲大順中改今額</hi>忠義廟<lb/>
　<hi>在府南大鵬里宋南安峒賊入境泰和被焚著姓蕭必顯蕭伯逹起義兵保障一鄉以安事聞徴必顯錫</hi>
　<hi>以爵凡死于陣者立廟祀之久圯本朝宣德間重修</hi>監丞廟<hi>在府城南祀宋將作監丞歐陽珣祠</hi>
<pb n="KR2k0008_WYG_056-20b"/>
　<hi>地即珣故居</hi>剛應廟<hi>在吉水縣北一里傍有二石縱横如柩舊名石材宋隆祐太后避敵如贑</hi>
　<hi>維舟岸側神現夢曰速行后得便風疾去追者不及還後賜額剛應</hi>瀟瀧廟<hi>在吉水縣南義昌江</hi>
　<hi>側瀧之上有大石若破甕側立千尺盖蛟龍窟宅嵗旱禱雨者赴焉宋王庭珪有記</hi>髙駢廟<hi>在吉</hi>
　<hi>水縣東騰坡駢唐鎮海節度使後封南平郡王黄巢䧟䖍吉爲駢所破民頼以安遂立廟祀之</hi>南平<lb/>
　王廟<hi>在府城東南四十里神即鍾傳仕唐爲節度使封南平王既沒百姓思其遺德祀焉</hi>介剛<lb/>
　廟<hi>在府城東南二十五里相傳唐有蕭苪者長安人性剛毅爲吉州牧撫民以仁待士以義覧金鳯山</hi>
　<hi>有髙阜曰介剛乃結庵其上講老子書自號蕭道者既觧任民思之不忘即庵址立祠祀焉宋周必大請</hi>
　<hi>賜今額</hi>昭應廟<hi>在永新縣北二里一名臨池章王廟南唐保大間嘗顯靈于城壕上賜今名</hi>
<pb n="KR2k0008_WYG_056-21a"/>
　靈佑廟<hi>在府城西一名康王廟祀宋名將康保裔契丹入冦保裔立戰死真宗贈封加秩民有所</hi>
　<hi>禱即應又各縣皆有廟</hi>靈澤廟<hi>在永新縣南龍陂李唐屬籍兄弟三人生長兹上宋嘉定中峒</hi>
　<hi>冦犯邑將近廟聞空中鐵馬聲大懼而退事聞賜今額</hi>三賢祠<hi>在府治西南舊祀唐别駕顔真</hi>
　<hi>卿後益以姜公輔余靖宋歐陽守道記</hi>明侍中祠<hi>在府城南唐正諌大夫明崇儼承詔廵撫</hi>
　<hi>至此嘗停驂四顧後卒于郡人思其德祠祀至今</hi>九賢祠<hi>在府學明倫堂東祀宋歐陽脩楊邦</hi>
　<hi>乂胡銓楊萬里周必大胡夢昱歐陽珣歐陽守道文天祥又永豐縣學及縣南龍岡之上俱有歐陽文忠</hi>
　<hi>公祠宋建本朝重修</hi>忠節祠<hi>有三一在廬陵縣學文廟東舊祀宋歐陽脩楊邦乂胡銓爲三忠祠</hi>
　<hi>嘉定末又増周必大楊萬里爲四忠一節一在府城南元燬本朝宣德中知府賈節改築于祥符寺左正</hi>
<pb n="KR2k0008_WYG_056-21b"/>
　<hi>統中知府陳本深繼成之又益以文天祥俱肖其像請以春秋仲月致祭李昌祺記</hi>鄉賢祠<hi>各縣</hi>
　<hi>皆有之于忠節諸賢外増祀鄉賢如泰和則蕭楚曽存翁吉水則李孝子胡夢昱毛旬安福則王庭珪劉</hi>
　<hi>子薦劉瑾李亷彭絲黄瑞節龍泉則郭孝友等永新則姚崇牛僧孺劉沆等皆在其縣學之内云</hi>山<lb/>
　谷祠<hi>在泰和縣治東宋黄庭堅號山谷嘗宰泰和民懐其德建祠刻像祀之至今祭田尚存</hi>文<lb/>
　丞相祠<hi>在廬陵縣淳化間富田祀宋丞相文天祥正統間建羅倫記</hi>譚節婦祠<hi>在永</hi>
　<hi>新縣學</hi>
陵墓甘羅墓<hi>在泰和縣西三十里舊傳甘羅旅寓没葬于此至今呼爲羅墓</hi>長沙王墓<lb/>
　<hi>在吉水縣北九十里</hi>歐陽觀墓<hi>在瀧岡觀宋歐陽脩/父脩嘗撰瀧岡阡表</hi>劉沆墓<hi>在永</hi>
<pb n="KR2k0008_WYG_056-22a"/>
　<hi>新縣北沆宋相仁宗爲篆墓碑曰思賢之碑</hi>周必大墓<hi>在廬陵縣山斗岡必大宋丞相</hi>文<lb/>
　天祥墓<hi>在府城南一百四十里木湖天祥宋丞相</hi>胡廣墓<hi>在天獄山下廣本朝大學士永</hi>
　<hi>樂間勅葬</hi>楊士竒墓<hi>在泰和縣北五里士竒本朝少師大學士正統間勅葬</hi>王直墓<lb/>
　<hi>在泰和縣四十四都匯洲</hi>錢習禮墓<hi>在吉水縣/文昌鄉</hi>廖莊墓<hi>在吉水縣折桂鄉</hi>
　周忱墓<hi>在廬陵縣北十五里</hi>王槩墓<hi>在永新縣/畫角灘</hi>劉定之墓<hi>在永新縣</hi>
　<hi>北十二里</hi>觧縉墓<hi>在吉水縣/仁壽第都</hi>李時勉墓<hi>在安福縣東鄉黄牛嶺</hi>劉球<lb/>
　墓<hi>在安福縣西鄉十都徐潭上</hi>彭時墓<hi>在安福縣城南/洞虗觀後山</hi>彭蕐墓<hi>在安</hi>
　<hi>福縣北鄉智溪</hi>
<pb n="KR2k0008_WYG_056-22b"/>
古蹟廬陵郡城<hi>在泰和縣北三十里晋移郡治于石陽城遂廢又有故郡城在今廬陵縣治南</hi>
　<hi>晋咸康末太守孔倫築</hi>安成城<hi>在安福縣西五十里/漢安成侯張普築</hi>西昌城<hi>在泰</hi>
　<hi>和縣西三里東漢改廬陵縣曰西昌晋因之今廢爲民居</hi>遂興城<hi>在萬安縣西北一十五里東漢</hi>
　<hi>末立遂興縣晋屬廬陵郡今龍泉江口金城即其地</hi>永新故城<hi>在今縣西三十五里吳置縣于</hi>
　<hi>此</hi>安成郡城<hi>在安福縣境晋/太守朱居築</hi>東昌城<hi>在泰和縣東北八十里晋置縣</hi>
　<hi>隋省入西昌唐復置尋省今永和鎮即其地</hi>白石城<hi>在泰和縣江南五里梁末陳覇先自嶺南</hi>
　<hi>引軍欲討侯景髙州刺史李遷仕來拒覇先遣杜僧明等築城白石禦之遷仕亦築城相對既而僧明生</hi>
　<hi>擒遷仕今兩城舊基尚存東謂之古城西謂之髙城</hi>魚梁城<hi>在萬安縣南一十里昔李遷仕據太</hi>
<pb n="KR2k0008_WYG_056-23a"/>
　<hi>臯渡遣將入贑石魚梁築城陳覇先命周文郁敗之今俗呼爲城頭</hi>摭口城<hi>在廬陵縣北七十里</hi>
　<hi>陳廣州刺史蕭勃遣其子孜及其將歐陽頠傅泰等將兵出南康傅泰據摭口城周文郁使其將丁法洪</hi>
　<hi>攻泰擒之</hi>嚴城<hi>在永豐縣東十五里舊傳/唐末有嚴將軍聚兵于此</hi>相公坪<hi>在吉水縣北九</hi>
　<hi>十里與張欽寨相近彭玕作亂置堡寨于上可容數萬人倉庫之跡尚存</hi>故吉州碑<hi>在吉水縣</hi>
　<hi>西二十里龜趺在岸而碑沉于江霜降水落則見大業等字</hi>石鍾<hi>在安福縣西羅漢寺傍有嶺曰</hi>
　<hi>陽岡下瞰碧潭巨石倒垂崖中狀若鍾</hi>石鼓<hi>在安福縣西資福寺傍有溪曰灣潭巨石錯立中有</hi>
　<hi>一石如鼔或云宋熈寜間鼔嘗自鳴</hi>陶皮仙室<hi>在武山北昔有陶皮二仙隱此食桃果度嵗月</hi>
　<hi>居者必髙潔若茹葷則虎豹随至遊山者亦然今呼爲北巖祈禱有應</hi>神楓<hi>在安福縣西一百里</hi>
<pb n="KR2k0008_WYG_056-23b"/>
　<hi>其木狀如神面目嵗旱以泥封之有雨</hi>龍陂<hi>在安福縣東南百餘里世傳吳主孫皓伐木造宫室</hi>
　<hi>順流而下至龍陂而木沉以繩挽之有烈風雷雨之變後嵗旱率衆牽繋其木風雨随至宋元嘉中木忽</hi>
　<hi>浮于水上其半猶溺壅成沙洲</hi>鐡十字<hi>在府城南柵門外岸上有鐵鑄一十字題云保大二年五</hi>
　<hi>月日置重一千三百斤下有潭水或時清淺亦見一十字世傳南唐造戰艦以此繋䌫或云當時有水場</hi>
　<hi>商人於此編栰官爲經紀故置此以繋栰云</hi>
名宦漢劉陵<hi>安成長先是邑多虎患民徙他郡陵脩政月餘虎皆出境流民復還</hi>吳碭<hi>安成</hi>
　<hi>長吳孫權使吕岱取長沙郡碭據縣拒之權遣魯肅攻圍碭突出盖碭知有漢而不知有吳也</hi>晋孟<lb/>
　嘉<hi>庾亮辟嘉廬陵從事引問風俗對曰當問吏亮掩口笑曰嘉是盛德人</hi>南北朝劉湛<lb/>
<pb n="KR2k0008_WYG_056-24a"/>
　<hi>宋廬陵王長史王居憂多曠禮湛嘗在坐厨人進車螯及酒湛曰既不能以禮自處又不能以禮處人</hi>
　傅昭<hi>梁安成内史郡自宋來兵亂相接府舍稱凶每昏旦人鬼相觸在任者鮮以吉終及昭至不敢</hi>
　<hi>犯郡多猛虎常設檻穽昭命撤去之竟不爲害</hi>劉竺<hi>陳廬陵太守公家無負租私室有餘粟出郊則</hi>
　<hi>白鹿随馭吏民為之立廟</hi>唐杜審言<hi>武后時坐言事貶/吉州司户叅軍</hi>顔眞卿<hi>吉州</hi>
　<hi>别駕日與詩人文士倡酬爲樂有廬陵集</hi>五代楊元清<hi>南唐永新制置使先是夏賦凖貢見</hi>
　<hi>緍民苦之元清奏請納帛一疋折錢一千以為定制常以便宜科率民無怨望</hi>宋梁鼎<hi>知吉州民</hi>
　<hi>有蕭甲者豪猾爲民患鼎暴其凶狀杖脊黥面徙逺郡太宗賞其強幹</hi>戚綸<hi>知太和縣邑民險悍</hi>
　<hi>好訟綸爲諭民詩五十篇言近而易曉老㓜多傳之每嵗時與囚約放之暫歸祀先櫛沐民感之皆及期</hi>
<pb n="KR2k0008_WYG_056-24b"/>
　<hi>而還</hi>余靖<hi>知吉州甫一載其詢細民之疾苦去/健吏之刻削皆能踐其謝表之言</hi>元絳<hi>知永</hi>
　<hi>新縣豪子龍聿誘少年周整飲博勝之計其貲折取上腴田立劵久之整母始知訟于縣不得直絳辨爲</hi>
　<hi>偽劵聿駭謝即日歸整田</hi>王陶<hi>知太和縣鼎新縣治自爲記有行道貴乎誠臨事貴乎果等語</hi>黄<lb/>
　庭堅<hi>知太和縣政尚慈祥既去而民懐之立祠祀焉</hi>吳革<hi>知吉州减諸縣所増鹽課奬善勸不</hi>
　<hi>能御姦黠吏有轡䇿元祐初御史按察以革爲江西第一</hi>張洽<hi>知永新縣獄吏受賕乗間訊囚榜笞</hi>
　<hi>使誣服洽亟執吏付獄以上於郡黥之結約土豪得其歡心冦將犯境聞有備乃去</hi>方師尹<hi>知太</hi>
　<hi>和縣章貢兵變揚聲欲擣廬陵師尹柵江流以捍賊民心始安後爲左司郎中又奏减廬陵重賦</hi>蒲<lb/>
　堯仁<hi>知太和縣亷白端謹無秋毫失自奉尤薄或經旬不知肉味曰吾不以口腹累人官三年如一</hi>
<pb n="KR2k0008_WYG_056-25a"/>
　<hi>日</hi>熊彦明<hi>知吉水縣隣賊犯境彦明率五郷民兵與戰遇害民爲立祠祀之</hi>趙訓之<lb/>
　<hi>建炎中知永豐縣孟太后避兵䖍州護衛統制杜彦叛犯永豐訓之與尉陳自仁設㐲殱其衆㑹賊别校</hi>
　<hi>繼至皆力戰遇害事聞俱贈官立廟祀之</hi>李璆<hi>紹興初知吉州江西兵素悍璆始視事有相挻爲亂</hi>
　<hi>者亟捕誅首謀者撫循其餘大布恩信境内遂安</hi>許浹<hi>知萬安縣興學除弊豈弟之化比屋相尚</hi>
　<hi>郭師元爲撰許公十政詩刻石</hi>郭奉世<hi>知永新縣時㤗和民苦其令訢諸上司欲得奉世治其邑</hi>
　<hi>漕檄以往而永新民不可奉世乃寓兩縣之佛舍兼治焉</hi>王居安<hi>節制江池大軍駐廬陵督捕盗</hi>
　<hi>賊領郡事賞厚罰明將吏盡力始終用以賊攻賊之䇿故兵民無傷者人爲刻石紀功</hi>黄疇若<lb/>
　<hi>淳熈中知廬陵縣州嘗以六月督畸零稅疇若念民方艱食取任内縣用錢三千餘緡爲民代輸治以最</hi>
<pb n="KR2k0008_WYG_056-25b"/>
　<hi>稱</hi>范應鈴<hi>開禧間永新尉縣冦甫平喜亂者詐爲驚擾應鈴亷得主名捽而治之後又知吉州</hi>
　<hi>首以練兵足食爲先務然後去冗吏覈軍藉以次罷行遂平冦亂</hi>江萬里<hi>知吉州于白鷺洲創</hi>
　<hi>建書院延州人歐陽守道講說選民俊秀受學弦誦相聞</hi>元李恒<hi>平章政事提兵至吉城外人皆</hi>
　<hi>惴慄及入城撫民如在襁褓市不易肆州人懐其惠立祠祀焉</hi>張懋<hi>至元中吉州路總管惡衣糲食</hi>
　<hi>率之以險慎刑平政處之以公新府治設義倉甚有爲惠愛流民歸者數千家及卒民巷哭不絶者三日且</hi>
　<hi>立祠</hi>張翥<hi>吉州路總管收捕龍泉山冦有功于/民陞廣東亷訪使民思之爲立祠焉</hi>吳繹<hi>守吉</hi>
　<hi>安不數月去劉岳申爲撰去思碑稱其爲政有賢于人者三外敏而内寛讀書知治體好謀而善斷</hi>梁<lb/>
　克中<hi>吉安路總管四境盗起克中即移兵出鎮于郡東大洲上脩濠豎柵爲營壘益募丁壯置舟師</hi>
<pb n="KR2k0008_WYG_056-26a"/>
　<hi>節制屬縣義兵郡頼以安</hi>寳童<hi>廬陵逹嚕噶齊盗䧟郡城寳童堅守不屈集義士力戰殺賊甚衆廬</hi>
　<hi>陵復安至今人慕其德</hi>本朝潘景岳<hi>洪武初爲安福州判官天兵下安福景岳言于主將</hi>
　<hi>得所掠男女千人分置空舍飼以糜粥俱遣還家</hi>劉昭先<hi>㤗和知縣爲政尚寛恕上不負期約</hi>
　<hi>下不勞民庶去之日老稚攀送者千餘人</hi>萬鵬舉<hi>萬安縣丞㢘平勤政時有民婦來訢其夫及五</hi>
　<hi>子皆爲人謀殺毁滅其屍者鵬舉䖍禱于神一日有五蜂旋繞行幕鵬舉曰汝若真䰟冝前飛引蜂徑臨</hi>
　<hi>掩骸處得衣帶上所繋買布數人名姓推鞠之遂獲謀殺者</hi>烏斯道<hi>洪武間永新知縣亷静有</hi>
　<hi>守民不忍欺能詩文善楷書邑士多受經講學民有去思</hi>錢本中<hi>吉水知縣以簡御煩民樂其政</hi>
　<hi>操守甚堅門無私謁去官民思之不忘永樂中復來民皆歡迎如見慈母及卒百姓留葬本邑争負土成</hi>
<pb n="KR2k0008_WYG_056-26b"/>
　<hi>墳</hi>孫公與<hi>㤗和知縣持已簡嚴處事明决雖百務叢脞而剖析不少紊久之公庭晏然數吏旁</hi>
　<hi>拱而已</hi>朱幹<hi>廬陵知縣性明豁髙朗砥礪亷節/遇事不畏盤錯人皆德之省志</hi>劉璨<hi>洪武</hi>
　<hi>間爲萬安縣丞嘗攝縣事剪滌民瘼有勾攝輙以一木碑䟽其名去無不至者至則論其曲直皆得其情</hi>
　<hi>囹圄無寃民</hi>吳勝祖<hi>泰和主簿居官亷潔寛猛得宜卒于官至無以爲殮民皆爲之涕泣賻贈</hi>
　<hi>以歸其柩</hi>趙彦剛<hi>萬安知縣亷能有守涖事尚簡興學勸農役均訟理奸吏屏革殆盡盗冦殄㓕</hi>
　<hi>無或遺既代去行李蕭然惟二破篋而已百姓呼爲清亷父母</hi>于仲寛<hi>永新縣令洪武間南郷龍</hi>
　<hi>仁和聚冦爲亂千户所官幸捕盗爲利欲調軍盡屠南鄉仲寛力止之躬率鄉兵執其渠魁治之冦乃平</hi>
　<hi>南鄉之人感之若父母生子者多以仲寛姓爲名</hi>趙敏<hi>安福知縣公亷有幹局定民户髙下爲科</hi>
<pb n="KR2k0008_WYG_056-27a"/>
　<hi>差量地里逺近約賦稅察料物輕重受納價躭鬬者志名懲之慎法者假容待之民翕然恱信既卒因家</hi>
　<hi>焉其孫璜今任工部尚書</hi>朱仲智<hi>洪武末吉安知府以亷介自守刑政清簡吏民畏服尤注意學</hi>
　<hi>校凡齋舍廊廡及奎文蔵書二閣皆所修置</hi>藺芳<hi>永樂中吉安知府屬縣吉水民詣闕妄言縣産</hi>
　<hi>銀宜置冶芳奏言其妄事遂寢芳事母孝母亦善教凡芳日所行事夕則命陳于前有未善必讓之吉守</hi>
　<hi>自朱仲智後惟芳能繼之郡民稱賢守必曰朱藺</hi>陳本深<hi>宣德初知吉安府治尚寛簡不任智</hi>
　<hi>巧民有寃抑不伸者雖三足童子皆得往白久之郡中無訟尤能折節下士辭色和煦涖任凡十有八年</hi>
　<hi>自校舍而下凡百廢墜皆截然振飭既去民刻小像祀于東嶽廟家户祝之正德初始立賢侯祠祀焉</hi>
　胡春同<hi>宣德間吉安教授操履純正學亦該博示諸生纎毫必以禮諸生咸自繩檢懼忤其意其</hi>
<pb n="KR2k0008_WYG_056-27b"/>
　<hi>教固有在于月書季考之外者師道巋然</hi>曹鼐<hi>宣德間爲泰和典史愛民如子雖政事繁冗亦不廢</hi>
　<hi>學問立志逺大嘗督工匠至京陳情願入鄉試遂中經魁及廷試狀元及第</hi>余耀<hi>正統初知泰和</hi>
　<hi>縣亷敏自持既擢本府通判仍攝縣事楊文貞公重之嘗贈以詩云吏胥無跡到鄉村喧雜何曽及縣門</hi>
　<hi>願得年年比今日邑人常戴府公恩又云澄江一道分明月照見余侯一片心誰謂今人不如古古來循</hi>
　<hi>吏即如今</hi>王業髙<hi>以父䕃授吉安所副千户嘗扈蹕從征功陞正千户正統己巳調征浙冦于丁</hi>
　<hi>公崖遇敵死戰援孤勢窮猶手刄數十人死之其孫莊剛累有謀畧嘗平湯存文于萬安殱金耀于永豐</hi>
　<hi>擒周天鑾于梅花洞正德庚午從征姚源㧞所佩刀指天劃地誓不與賊俱生領兵至鼓樓鋪斬獲甚衆</hi>
　<hi>進屯梁山師失利指揮徐麟等下馬先遁莊直前死戰賊勢將郤援兵不至力殫死之事聞官其孫爲指</hi>
<pb n="KR2k0008_WYG_056-28a"/>
　<hi>揮以酬其功云</hi>張瑄<hi>景泰間知吉安府爲治寛大有體簡重明敏剸劇治繁如庖丁觧牛不煩餘力</hi>
　<hi>久之郡内大治無愧于古之循良超拜廣東布政陟都御史仕終刑部尚書宿德重望爲時名臣</hi>薛<lb/>
　驥<hi>景泰間以御史言事謫永新令爲政亷明豪強歛跡懦善者因頼以生</hi>程宗<hi>天順初知吉安</hi>
　<hi>府才敏而不務苛察胥吏之舞文弄法者釐革殆盡嘗詔健訟者曰汝能枉其是非以欺我耶汝將害人</hi>
　<hi>適自害爾郡中化之訟自息尢篤意學校勸賢諸生㒺有厭怠</hi>王昻<hi>永豐知縣時乗積弊之餘持亷</hi>
　<hi>秉公振作有道舊俗椎牛釃酒以送終昻至道以禮教痛革之久之民亦稱便既又去淫祠表忠節凡事</hi>
　<hi>關風化者爲之恐後永豐人至今論賢令必曰揭陽公</hi>柯暹<hi>以給事中知永新州訟牒盈庭徐析</hi>
　<hi>以一二語唯唯讋服暇召諸生講究經史廢脩墜舉民不知勞後改吉水治猶永新民隱吏弊疏剔無遺</hi>
<pb n="KR2k0008_WYG_056-28b"/>
　<hi>尋以久任績最超擢浙江按察使州民思之如失父母</hi>鄭鋼<hi>吉安教授學行純實師表一郡其爲</hi>
　<hi>教諄諄然欲人敦德義薄榮利曰人有不爲也然後可以有爲學校士咸心服之</hi>張本<hi>𢎞治間知</hi>
　<hi>吉安府下車首撃鋤武斷豪惡數人強暴歛迹且汲汲焉表著節義若楊文貞劉子輔譚節婦皆奏請祠</hi>
　<hi>之其爲治知所先務類如此</hi>馬鉦<hi>𢎞治間知永寜寜在吉爲小邑前尹多荏苒卒事鉦至政教一</hi>
　<hi>新禁巫祝毁淫祠教民内祀其先外致敬土榖之神復制祭文頒示俾時序稱家致祭俗因以羙</hi>張<lb/>
　淳<hi>𢎞治中知吉安府心清欲寡事不煩而民不擾自奉甚薄家人至不能堪自視裕如也前守專擅擊</hi>
　<hi>豪強小民之風益甚淳行無所事士服民化後官至都御史卒</hi>陳茂烈<hi>𢎞治中吉安府推官端重</hi>
　<hi>簡潔動必以禮郡訟諜日堆案從容推鞫不假聲色箠楚而奸黠者自無所容召爲御史以母老乞終養</hi>
<pb n="KR2k0008_WYG_056-29a"/>
　<hi>家貧不能自給有司以聞詔給月廪三石母卒哀慟失明尋亦卒部使者請于朝建孝亷坊以旌表其大節</hi>
　陸震<hi>㤗和知縣時逆瑾柄政民困政弛震洗剔瘡痍盡革積弊邑乃稱治有和買精葛以奉權貢者</hi>
　<hi>震毅然白當道止之後官兵部屬以諫止廵幸杖于朝卒</hi>李智<hi>吉水知縣誠心愛民藥病瘞死惠及</hi>
　<hi>貧困甲午夏恩江水驟漲衝决民居男婦随居漂流經文江智下令諭兩岸小舟能救一人者賞一金活</hi>
　<hi>者三十餘人卒賞如令仍給薪米追歸所活者</hi>
流寓姚崇<hi>陜州人唐時嘗居永新縣北十里有臺曰聦明崇嘗舍其上其母墓今在縣治東</hi>牛<lb/>
　僧孺<hi>涇州人祖仕唐自交廣至郴衡間爲山冦所掠惟僧孺母子獲存遂棲姚崇故址母訓之學母</hi>
　<hi>終葬邑之西南禾川元和初随計長安第進士後官至宰相</hi>李祁<hi>茶陵人元末舉進士第二人爲</hi>
<pb n="KR2k0008_WYG_056-29b"/>
　<hi>遼陽儒學提舉元亡不復仕寓居永新卒焉自號危行老人文章端雅有希蘧集若干卷</hi>
人物漢歐寳<hi>安成人居父䘮鄰人格虎虎投其廬中寳以嬢衣覆之鄰人問寳寳曰虎豈可舍而</hi>
　<hi>藏之乎後虎每月送鹿以助祭時人以爲孝能格鳥獸寳之謂也</hi>晋修肅<hi>廬陵人爲典書令懐</hi>
　<hi>帝始立爲皇太弟懼不敢當肅曰儲副之重宜歸時望親賢之舉非大王而誰宜及時登儲副以允黔首</hi>
　<hi>喁喁之望帝曰卿吾之宋昌也從之</hi>苻表<hi>苻朗兄子也徙居安成大中間年十六母姜氏有疾侍省</hi>
　<hi>晝夜數十母一食表亦一食母不食將絶表感咽而殞俄頃母亦沒葬于四望岡太守爲表其墓</hi>五<lb/>
　代周彬<hi>永新人南唐主鎮金陵彬囊文而往㑹有事圜丘募人爲文乃用彬所著累官大理司直</hi>
　<hi>歸宰本邑爲政亷平嗣主錫以銀章茜綬以寵異之官至尚書郎</hi>曾崇範<hi>廬陵人竈薪不屬而</hi>
<pb n="KR2k0008_WYG_056-30a"/>
　<hi>讀書自若家藏九經子史南唐刺史賈皓就取進之以已緍償其直崇範笑曰墳典天下公器世亂藏于</hi>
　<hi>家世治藏于國其實一也何估直以償耶召授太子洗馬遷東宫使</hi>蕭儼<hi>永新人以童子擢第及長</hi>
　<hi>有志量仕南唐累官大理卿兼給事中後主屢與嬖倖對弈儼入白事舉奩投地後主大怒曰汝與魏徴</hi>
　<hi>孰愈儼從容曰臣若非魏徴陛下亦非唐太宗矣後主黙然罷弈</hi>郭昭慶<hi>永新人世業儒父鵬</hi>
　<hi>南唐進士官至大理司直昭慶博通經史擬元經作唐春秋著治書五十篇以獻後再獻經國治民論各</hi>
　<hi>十餘篇後主恱之授著作郎時嵗貢方物于宋表箋詞章皆出其手</hi>劉茂忠<hi>安福人貌魁雄善用</hi>
　<hi>大稍事南唐以功授吉州兵馬監押累遷袁州刺史宋平江南茂忠至京太祖間汝在江南屢擾邉邑何</hi>
　<hi>也對曰臣結髪事主惟忠勇是奮雖使陛下親征臣亦殞身不顧太祖壯之</hi>宋王克貞<hi>廬陵</hi>
<pb n="KR2k0008_WYG_056-30b"/>
　<hi>人南唐進士累官光政院副使宋初授太子中允知漢州太宗聞其有詞學命直舍人院誥命典正時人</hi>
　<hi>推之修太平廣記緫類出知滑襄梓三州所至皆有善政</hi>劉德言<hi>安福人南唐時冦亂德言率良</hi>
　<hi>家子弟悍閭里全活甚衆宋平江南以所統兵授文階仕至水部貟外郎江南轉運使</hi>蕭定基<lb/>
　<hi>廬陵人舉進士累官監察御史裏行蘄州守王䝉正恃勢責賂誣屬縣長死罪詔定基往治遂正其獄宜</hi>
　<hi>州蠻爲冦以定基爲廣西安撫蠻不復動再遷淮浙荆湖制置發運副使</hi>歐陽觀<hi>廬陵人少孤力</hi>
　<hi>學舉進士歴綿随頴三州推官天性仁孝嵗時祭祀必涕泣曰祭而豐不如養之薄也常夜燭治官書屢</hi>
　<hi>廢而歎妻問之曰此死獄也我求其生不得耳後以子修貴累贈崇國公</hi>歐陽曄<hi>觀弟與觀同登</hi>
　<hi>進士累官知桂陽監民有相毆至死者獄久不决曄出囚飲食之㯮留一人曰汝持七以左手今死者傷</hi>
<pb n="KR2k0008_WYG_056-31a"/>
　<hi>在右肋此汝殺之明也囚即服其决獄多類此官至都官貟外郎</hi>歐陽修<hi>觀子四嵗而孤母鄭</hi>
　<hi>氏守節教育之舉進士甲科仁宗時為諌官論事切直韓琦范仲淹相繼罷去修上疏極諌出知滁州還</hi>
　<hi>為翰林學士拜恭知政事盡心匡弼與韓琦䇿立英宗熈寜初以太子少師致仕自號六一居士卒贈兖</hi>
　<hi>國公謚文忠脩多所著述撰唐書五代史文章名冠天下與唐韓愈並稱云</hi>王贄<hi>太和人舉進士</hi>
　<hi>知開封府慶厯初知諌院言事多聽用除天章閣待制條陳時事對奏甚久上謂左右曰五方異禀若南</hi>
　<hi>方有燕趙之氣玉贄是也英宗踐祚進給事中神宗即位改户部侍郎</hi>張庠<hi>永新人博通經史嘗</hi>
　<hi>著斥蠧正言二書以排佛老作元經圖以推五行六度之秘鄭獬吳處厚錢明逸軰皆師之號白雲先生</hi>
　毛洵<hi>吉水人父應佺舉進士歴官太平州通判洵亦舉進士又中㧞萃科性至孝凡守四官再以親</hi>
<pb n="KR2k0008_WYG_056-31b"/>
　<hi>疾觧任執藥調膳及親卒荷土為墳廬墓所朝夕哭踊若初䘮郡以孝聞賜其家粟帛</hi>劉沆<hi>永新</hi>
　<hi>人曾祖景洪不從彭玕活萬餘人沆倜儻任氣登天聖中進士擢右正言知制誥陜西用兵沆極言得失</hi>
　<hi>執政不恱曰湏君作相自行之皇祐中果拜相後罷為工部尚書知應天府徙陳州卒諡文安子瑾登進</hi>
　<hi>士累官天章閣侍制歴知瀛䖍江福㤗五州所至以能稱</hi>彭思永<hi>廬陵人舉進士累官侍御史皇</hi>
　<hi>祐中祀明堂百官遷秩思永以抗論張堯佐王守忠罷知宣州歴知成都府還拜御史中丞時追崇濮安</hi>
　<hi>懿王諌官多以罪去思永力陳不可且請召還言事者以户部侍郎致仕子衛孝謹有節操以父老棄官</hi>
　<hi>家居者十餘年</hi>曾朝陽<hi>永豐人慶厯間登第為石首令寛其賦稅改忠州從事教民從事文學有</hi>
　<hi>文集二十卷弟匪亦同登第為南安主簿邑有冦獨力擒之辭賞不受改龍南令設學以教其子弟後移</hi>
<pb n="KR2k0008_WYG_056-32a"/>
　<hi>知玉山朝陽孫元忠大觀間登第累官廣州教授所著有春秋厯法論語觧周易觧等書門人私諡文節</hi>
　<hi>先生</hi>歐陽發<hi>脩子少好學師事安定胡瑗得古樂鍾律之說不治科舉文獨探古立論議以恩補</hi>
　<hi>將作監主簿累遷大中丞弟棐廣覧強記能文詞累官職方貟外郎知襄州徙知潞蔡州</hi>董敦逸<lb/>
　<hi>永豐人舉進士歴知穰縣弋陽縣俱有惠政及民元祐中為監察御史出知臨江軍哲宗復召拜御史上</hi>
　<hi>疏辨瑶華秘獄出知興國軍徽宗召拜諌議大夫極言蔡京蔡卞過惡遷户部侍郎</hi>張汝明<hi>廬陵</hi>
　<hi>人兄汝賢元豐中為侍御史以論左丞王安禮與俱罷汝明元祐間舉進士歴官州縣二十年率多惠政</hi>
　<hi>徽宗召拜監察御史即日劾蔡京等後知岳州卒汝明性至孝執母䘮水漿不入口三日病羸行輒踣夢</hi>
　<hi>父授以服天南星法用之驗人以為孝感所著有易索書張子巵言</hi>劉弇<hi>安福人兒時警穎日誦萬</hi>
<pb n="KR2k0008_WYG_056-32b"/>
　<hi>餘言元豐初舉進士繼中詞科歴官知峨眉縣改太學博士元符中進南郊大禮賦徽宗時改著作佐郎</hi>
　<hi>弇為文辭剷剔瑕纇卓詭不凡所著有雲龍集三十卷</hi>劉顯<hi>吉水人舉進士爲光禄主簿時曽布</hi>
　<hi>當國顯于布爲甥壻未嘗間見布貶顯得免後爲䕫路提舉常平子琮登第任諸王宫翊善靖康中京城</hi>
　<hi>受圍敵議立張邦昌琮不預有文集數十卷</hi>郭知章<hi>龍泉人爲中書舍人有董必者使廣東罷</hi>
　<hi>歸除北部郎官知章歴䟽其罪不肯草制羣議韙之官至直學士卒祠于學</hi>曾肅<hi>太和人居父䘮</hi>
　<hi>廬墓數年有慈烏來巢人以爲孝所感子安止登科爲彭澤令掛冠歸隱安中未冠登第上書言時政入</hi>
　<hi>黨藉安強爲進士提舉成都路常平嘗葬暴露不葬者三十餘柩</hi>蕭楚<hi>太和人紹聖間游太學時</hi>
　<hi>蔡氏專國禁春秋學楚誓不復出仕著經辯四十九篇弟子百餘人受春秋大義者纔三四趙暘馮澥胡</hi>
<pb n="KR2k0008_WYG_056-33a"/>
　<hi>銓皆師之自號三顧隱客既沒門人私諡曰清節先生</hi>歐陽珣<hi>廬陵人崇寜中進士授南安軍</hi>
　<hi>司録以薦上京師遇國難議欲割地講和珣上書極論不可忤時宰加將作監丞出使河朔至深州慟哭</hi>
　<hi>謂城上人曰朝廷爲姦臣所誤吾已辦一死來矣汝等宜勉爲忠義以報國金人怒執送燕山焚死之</hi>
　劉才邵<hi>廬陵人鶚之後紹興中累官中書舍人兼權直學士院髙宗稱其文出知漳州開渠溉田</hi>
　<hi>民甚德之召拜工部侍郎權吏部尚書才邵氣和貌恭方權臣用事日雍和遜避以保名節所著有檆溪</hi>
　<hi>居士集</hi>曾光庭<hi>吉水人仕爲永州東安簿靖康之難勒兵勤王㑹徽欽北狩列表勸進髙宗立</hi>
　<hi>光庭不願受賞孫三復紹興間登第累官監察御史舉劾平正遷太常少卿上疏正太祖祫祭東向位改</hi>
　<hi>權刑部侍郎</hi>楊邦乂<hi>吉水人博通古今以舍選登第每以節義自許建炎中通判建康府金人</hi>
<pb n="KR2k0008_WYG_056-33b"/>
　<hi>至守臣率屬迎拜惟邦乂不屈以血大書衣裾曰寜爲趙氏鬼不作他邦臣極口嫚罵而死事聞諡忠襄</hi>
　<hi>加贈至徽猷閣待制子再興爲岳飛禆將從飛戰郾城單騎入陣幾殪烏珠身被數十創而還</hi>蕭服<lb/>
　<hi>廬陵人第進士知髙安縣治以教化爲本徙知康州召爲將作少監以使事得入對徽宗謂有争臣風擢</hi>
　<hi>監察御史俄偕沈畸使鞠獄坐覊管處州踰嵗得歸爲吏部員外郎出知蘄州</hi>郭孝友<hi>龍泉人舉</hi>
　<hi>進士累遷工部侍郎時秦檜與金約和以孝友同舍生冀其助已乃私諗之孝友曰議和本非至計因遂</hi>
　<hi>銷兵如後患何檜不懌尋以直敷文閣致仕卒祠于學</hi>胡銓<hi>廬陵人舉進士任樞宻院編脩官上</hi>
　<hi>封事力排和議乞斬秦檜孫近王倫坐是謫居海外三十年後入爲工部侍郎請祠以歸復召以經筵稱</hi>
　<hi>疾力辭因陳時病五事自號澹菴老人卒諡忠簡祠于學</hi>王廷珪<hi>安福人舉進士調茶陵丞以職</hi>
<pb n="KR2k0008_WYG_056-34a"/>
　<hi>事忤上官拂衣而歸胡銓得罪貶嶺南親友無敢通問廷珪獨送以詩流辰州孝宗召除國子監簿尋乞</hi>
　<hi>祠歸復召對時年九十餘賜坐勞問除直敷文閣所著有盧溪集</hi>項充<hi>龍泉人幼未知學兄洵美</hi>
　<hi>訓督甚至後與胡銓俱以春秋學馳聲終父母䘮兄弟當析産充盡以遜兄以報其教育之恩紹興間旌</hi>
　<hi>表門閭</hi>彭合<hi>廬陵人髙宗時爲清江主簿以土瘠賦重力請蠲减後爲京西總領卒于官䘮過清</hi>
　<hi>江民相聚哭肖像立祠長子商老爲南雄州司理司至南安通判次子漢老知常德府有豪民劉庚誣其</hi>
　<hi>悍僕爲盗漢老審鞠僕免誅死</hi>周必大<hi>廬陵人舉進士又中博學宏詞科除秘書省正字兼國史</hi>
　<hi>院編脩官髙宗見其文竒之孝宗即位除起居郎權給事中以力排權倖忤㫖改福建路提刑後除叅知</hi>
　<hi>政事遷樞宻院使拜左丞相進少保益國公卒諡文忠祠于學有文集行世</hi>劉安世<hi>安福人舉</hi>
<pb n="KR2k0008_WYG_056-34b"/>
　<hi>進士嘗知雩都縣有郡官諷以獻羡餘者安世曰土瘠賦重安得有羡餘遂不仕歸而設教逺近受業者</hi>
　<hi>踵至楊萬里從而師之安世没萬里爲制服及葬門人私諡清純先生</hi>戴之邵<hi>安福人寓居鹿</hi>
　<hi>門山紹興末京西招討吳珙以書招之差充忠義破敵統置之邵遂率所募忠義千人入西京脩葺祖宗</hi>
　<hi>諸陵且創制永安軍收復鄭宻等州日與敵戰屢勝以兵粮不繼而歸</hi>楊萬里<hi>吉水人舉進士</hi>
　<hi>調零陵丞時張浚謫居寓焉勉以正心誠意之學萬里遂以誠名齋改知奉新孝宗時召爲國子監博士</hi>
　<hi>後以寳文閣待制致仕進寳謨閣學士萬里際遇三朝始終一節杜門著書絶意榮宦開禧中見邉釁驟</hi>
　<hi>開謂必誤國幽憤激烈不食而死謚曰文節祠于學</hi>楊長孺<hi>萬里子自少頴悟超羣讀書一過成</hi>
　<hi>誦歴官至刑部郎中福建路安撫後除直敷文閣致仕憂人之憂急人之急閭里德之理宗即位諂除屯</hi>
<pb n="KR2k0008_WYG_056-35a"/>
　<hi>田郎官不出平生著作甚多尤工於詩</hi>李如圭<hi>吉水人七嵗時孝宗召問童子何業對能誦書</hi>
　<hi>即誦無逸篇帝大喜授廸功郎明日與父謝㤙賜宴殿上以父子不可同坐命設珠簾隔之宴罷就以簾</hi>
　<hi>賜之歸建淩雲樓以彰君賜後官至福建安撫使</hi>孫逄吉<hi>龍泉人其族祖叔通學極博時稱書</hi>
　<hi>庫官至清海軍節度推官逢吉隆興初進士知萍鄉縣紹熈初爲右正言累遷吏部侍郎時朱熹在經筵</hi>
　<hi>持論切直小人濳激上怒逢吉謂熹所言皆正願留之以重經幄後以忤韓侂胄出知太平州丐祠卒諡</hi>
　<hi>獻簡弟逢年逢辰皆有文行時目爲孫氏三龍</hi>胡夢昱<hi>吉水人幼孤貧母教育之舉進士累官大</hi>
　<hi>理評事理宗即位求直言夣昱上封事言濟邸寃抑爲御史所劾削藉覊管象州貶欽州卒詔諡剛簡</hi>
　歐陽守道<hi>廬陵人少孤貧自力于學以德行爲鄉里儒宗淳祐初舉進士授雩都主簿以憂歸</hi>
<pb n="KR2k0008_WYG_056-35b"/>
　<hi>後累官著作郎兼崇政殿說書于學無所不講尤深前代治亂廢興存亡之説學者稱巽齋先生卒祠于</hi>
　<hi>學所著有文集</hi>劉子薦<hi>安福人父天驥以進士知澧州沒于王事子薦度宗時知融州以亷静著</hi>
　<hi>聞廣西經畧司檄爲叅議官德祜初元兵至静江子薦提兵守城取笏書其上云我頭可斷膝不可屈城</hi>
　<hi>陷竟死之</hi>文天祥<hi>廬陵人英姿俊爽目光如電舉進士第一授寜海軍節度判官歴湖南提刑平</hi>
　<hi>邵永巨冦已而入衛元巴延軍至臯亭山天祥往說之被脅至真州遁時益王駐福州天祥上書勸進以</hi>
　<hi>樞宻使號召天下屯贑州戰雩都大㨗加少保信國公嶺南兵敗被執服毒不死執至京見博囉丞相不</hi>
　<hi>跪問有何言曰爲宋丞相宋亡義當死更何言自是囚兵馬司者四年屢請死世祖從之將出獄即自贊</hi>
　<hi>云孔曰成仁孟云取義惟其義盡所以仁至讀聖賢書所學何事而今而後庶幾無愧南面再拜就死本</hi>
<pb n="KR2k0008_WYG_056-36a"/>
　<hi>朝追諡忠烈建祠于京師祀焉</hi>鄧光薦<hi>廬陵人舉進士少負竒氣與文天祥同勤王贊畫居多挈</hi>
　<hi>家入廣東遇土賊妻子皆焚死累官禮部侍郎權直學士國亡投海者再不得死元將張𢎞範禮致舟中</hi>
　<hi>至建康得歸故山以沒</hi>彭震龍<hi>永新人天祥妹婿性跌蕩江南已附元天祥志恢復有書約震</hi>
　<hi>龍震龍與同邑張履翁顧司理盟各起兵嬰城自守天祥兵不至三人遂敗衂以死又天祥妹婿孫<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>龍</hi>
　<hi>泉人知縣事元兵至拒守不下爲其所執死之</hi>張雲<hi>吉州人嘗爲敢勇將文天祥師入衛雲隸麾下</hi>
　<hi>及天祥以使命被執雲引兵自婺建劔汀取道歸時吉州已降雲謀興復夜襲元兵殺傷相當質明猶戰</hi>
　<hi>渴赴水死</hi>劉士昭<hi>太和人與鄉人同謀復太和敗血指書帛云生爲宋民死爲宋鬼赤心報國一</hi>
　<hi>死而已因以其帛自經死其黨入獄多乞憐茍免有王士敏者獨慷慨不撓臨刑嘆曰恨吾病失聲不能</hi>
<pb n="KR2k0008_WYG_056-36b"/>
　<hi>大罵耳</hi>鄒㵯<hi>吉水人徙永豐少慷慨有大志從文天祥勤王爲江西招諭副使聚兵寜都得數萬</hi>
　<hi>復興國永豐二縣進兵部侍郎後走潮州聞天祥被執乃自殺又劉子俊廬陵人從天祥爲督府機宜天</hi>
　<hi>祥被執乃自詭爲天祥意脫天祥及天祥至遂遇害</hi>劉沐<hi>廬陵人文天祥開府南劍沐收部曲㑹之</hi>
　<hi>授太府寺簿專將一軍爲督府親衛空坑兵敗被執與其長子仲子皆死季子復從天祥死嶺南當時江</hi>
　<hi>西忠義皆沐所號召云</hi>王炎午<hi>安福人名鼎翁爲上舍生㑹天祥舉義兵乃杖䇿謁見尋以母</hi>
　<hi>憂家居而天祥被執鼎翁爲生祭文以速其死隱居不仕所著有吾汶藁</hi>劉友益<hi>永新人宋亡卜</hi>
　<hi>築萬山間杜門讀書不與世接著通鍳綱目書法五十卷研精覃思歴三十年而後成元揭傒斯稱之曰</hi>
　<hi>百世之下先生此心先生不作山髙水深</hi>劉辰翁<hi>廬陵人少舉進士宋季亂遂隱居求道所著有</hi>
<pb n="KR2k0008_WYG_056-37a"/>
　<hi>湏溪文集子尚友能繼其學元吳澂評其父子之文謂辰翁竒詭變化尚友浩瀚演迤皆能成一家之言</hi>
　<hi>云</hi>元劉詵<hi>廬陵人㓜失父年十二能文章宋遺老一見即以斯文之任期之在元屢薦皆不起</hi>
　<hi>其爲文根扺六經躪轢諸子百家融液今古而不露其踔厲風發之狀所著有桂隱集</hi>龍仁夫<lb/>
　<hi>永新人博究經史以道自任仕元爲湖廣儒學提舉晚年僑居黄州著周易集傳十八卷其他文尤竒逸</hi>
　<hi>流䴡學者稱麟洲先生</hi>劉岳申<hi>吉水人仕爲遼陽儒學副提舉以太和州判致仕其文辭簡約</hi>
　<hi>峻潔甚爲吳澂虞集所推重逺近學者師尊之稱申齋先生</hi>楊景行<hi>太和州人延祐初舉進士</hi>
　<hi>爲㑹昌州判官教民穿井以飲陶瓦以覆民始免于灾癘歐暴興學惠化大行後歷永新判官撫州推官</hi>
　<hi>宜黄歸安縣尹所至治官如家所去民皆立石頌之以翰林侍制致仕</hi>馮翼翁<hi>永新人舉進士</hi>
<pb n="KR2k0008_WYG_056-37b"/>
　<hi>試科斗賦有名官至撫州守所著有春秋集觧等書與父魯山弟奬翁俱以文學稱</hi>劉瑾<hi>安福人博</hi>
　<hi>通經史隱居不仕所著有詩傳通釋行世</hi>李亷<hi>安福人元末以鄉舉魁登進士尹信豐擁鄉兵守城</hi>
　<hi>父子俱戕于難邑人立雙節祠以祀之所著有春秋㑹通行世</hi>彭絲<hi>安福人父應龍宋江陵府教授</hi>
　<hi>致仕弟齊叔父子兄弟自相師友博習脩㓗俱以著述爲業絲所著有筭經圖釋九卷黄鍾律說八篇禮</hi>
　<hi>記集説四十九卷又有易包春秋辨疑等書</hi>黄瑞節<hi>安福人元季不仕嘗輯濓洛關建諸儒之</hi>
　<hi>言爲朱子成書行世</hi>劉霖<hi>安福人少從虞集學博通五經元季冦陷安成乃避地㤗和學者師尊之</hi>
　<hi>性耿介所著有四書纂釋太極圖觧易本義童子說杜詩類註</hi>羅明逺<hi>廬陵人元季冦犯吉安明</hi>
　<hi>逺率敢死士三百餘大呼巷戰城東殺冦數百人恢復郡城而明逺死郡爲立祠</hi>王充耘<hi>吉水</hi>
<pb n="KR2k0008_WYG_056-38a"/>
　<hi>人舉進士同知永新州著書義矜式行世</hi>本朝曾萬中<hi>吉水人自㓜穎異元季爲千夫長江</hi>
　<hi>右大亂萬中與弟粹中保障鄉里歸本朝還守吉安兵至走京師乞援授萬中江省叅知政事弟梓中親</hi>
　<hi>軍指揮使後城陷兄弟皆戰死</hi>羅復仁<hi>吉水人少負竒氣言論敏㨗本朝初奉命招降偽漢主陳</hi>
　<hi>理復往諭安南母侵占城安南人贈以黄金辭不受累官至𢎞文館學士以老歸田里賜玉帶襲衣名馬</hi>
　陳謨<hi>㤗和人自號心吾學者稱心吾先生行義脩潔以易詩書教授學者爲鄉郡所宗洪武初徴議</hi>
　<hi>禮以老辭終于家所著有海桑集書經㑹通詩經演䟽</hi>王沂<hi>㤗和人博通諸經元季一試有司不</hi>
　<hi>合不復出洪武初徴爲說書上書論事授福建鹽運副使以老罷歸弟佑爲監察御史陞廣東按察僉事</hi>
　<hi>風槩凜然子伯貞爲按察司試僉事奏振寃滯恤孤寡防海冦及鹽法等弊後爲瓊州知府爲政清簡正</hi>
<pb n="KR2k0008_WYG_056-38b"/>
　<hi>統中贈吏部尚書</hi>劉崧<hi>㤗和人七嵗能賦詩其世父養䝉甚竒之洪武初以明經薦歴官職方郎</hi>
　<hi>中北平按察副使禮部侍郎權吏部尚書尋致仕歸雅好山水每登臨賦詠自號槎翁後復召拜國子司</hi>
　<hi>業卒有職方集行世</hi>蕭尚仁<hi>㤗和人博通經史洪武中以賢良召對論民事十條甚見嘉納授潭</hi>
　<hi>府長史以老懇辭俾教雲南楚雄府既就道復馳使召還留京師月給膳羞尚仁求休致賜路費衣被而</hi>
　<hi>歸門人私諡曰正固</hi>梁伯興<hi>永豐人洪武初以明經舉除真定府同知善政著聞陞應天府丞改</hi>
　<hi>知梧州府後召至京查理刑科事嘗命撰日本國詔稱㫖陞河南右布政使</hi>觧縉<hi>吉水人㓜穎悟</hi>
　<hi>絶人洪武中舉進士選爲庶吉士嘗條陳政事言極切直永樂間累官翰林學士凡大制作咸出其手每</hi>
　<hi>預宻議後出爲廣西叅議平生重義輕利喜引㧞士類襟宇濶畧爲詩文皆豪放草書尤精絶洪熈間官</hi>
<pb n="KR2k0008_WYG_056-39a"/>
　<hi>其一子</hi>王省<hi>吉水人領洪武鄉薦不仕復以文學應徴浮梁縣學教諭尋轉睢寜濟陽靖難師至</hi>
　<hi>省大哭以頭觸明倫堂柱而死其子禎爲䕫州通判亦死于陣省志</hi>周是脩<hi>㤗和人少孤貧自奮</hi>
　<hi>于學初舉霍丘縣訓導擢爲周府奉祠正改衡府紀善嘗預翰林脩纂數陳論國家大計及指斥用事者</hi>
　<hi>誤國情狀靖難師駐金川門是脩暮入應天府學自經死省志</hi>吳孟勤<hi>永新人父師尹元進士孟</hi>
　<hi>勤詩文清䴡有父風尤善楷書學士胡廣其□也薦孟勤入翰林孟勤薦楊士竒以自代士竒由此召用</hi>
　<hi>人稱孟勤爲知人官至楚府教授所述有匡山集</hi>胡廣<hi>吉水人舉進士第一永樂中累官至文淵</hi>
　<hi>閣大學士兼左春坊大學士惇厚慎操履論事持大體一時制冊多出其手寵遇日盛而自處泊然公退</hi>
　<hi>杜門讀書賦詩未嘗千人以私卒贈禮部尚書諡文穆</hi>王艮<hi>吉水人㓜孤事母孝洪武庚辰進士</hi>
<pb n="KR2k0008_WYG_056-39b"/>
　<hi>及第授翰林脩撰屢上言時政無所回隱靖難師至城下是夜飲藥而死省志</hi>鄒瑾　魏勉<hi>俱永</hi>
　<hi>豐人瑾初以薦辟授巴縣訓導改延安未幾陞湖廣僉事進大理寺寺丞掌御史事魏勉瑾之□時亦爲</hi>
　<hi>御史靖難師至城鄒魏自殺省志</hi>鄒朴<hi>永豐人以儒官仕周府直言極諫以止其非謀陞爲監察</hi>
　<hi>御史尋陞秦府長史歸省聞大理公死靖難之節憤激不食卒省志</hi>曾鳯韶<hi>廬陵人革除間爲監</hi>
　<hi>察御史靖難兵至遂自殺妻李氏亦死于節省志</hi>顔瓌<hi>廬陵人革除間沛縣知縣靖難師過沛乃</hi>
　<hi>自經死子有爲亦自刎</hi>楊士竒<hi>㤗和人蚤以博學徴入翰林編纂書藉時共事者皆天下宿儒</hi>
　<hi>獨士奇爲首稱永樂初擢翰林編脩歴春坊大學士洪熈宣德正統中累官至少師兵部尚書兼華葢殿</hi>
　<hi>大學士預機宻重務典冊制命悉委焉其文章德業重天下卒贈太師諡文貞有東里文集行世</hi>鄒<lb/>
<pb n="KR2k0008_WYG_056-40a"/>
　緝<hi>吉水人洪武間以明經舉累官至翰林侍講兼左庶子以文學名重于時</hi>王芳孫<hi>安福人官</hi>
　<hi>至山東河南布政清慎自持子髙亦以進士官至福建右布政使清慎如其父人咸重之省志</hi>曾棨<lb/>
　<hi>永豐人永樂甲申進士第一翰林脩撰時簡㧞進士二十八人進學秘閣月試優劣棨信筆百千言以是</hi>
　<hi>名聞天下爲人温雅英邁官至少詹事兼翰林侍講學士預脩兩朝實録卒贈禮部左侍郎</hi>周述<lb/>
　<hi>吉水人永樂甲申進士第二與從弟孟簡連名俱授翰林編脩述累官左春坊左庶子兼翰林侍讀預脩</hi>
　<hi>兩朝實録有文名孟簡卒官左長史</hi>楊相<hi>㤗和人永樂甲申㑹元進士入讀中秘書爲庶吉士天資</hi>
　<hi>闓爽文學䟽通朋軰鮮與之匹任刑部主事卒省志</hi>宋子環<hi>吉水人永樂甲申進士選爲庶吉士</hi>
　<hi>預脩永樂大典官至王府長史爲人寛厚夷坦孝弟出于天性自守有素居兩京二十餘年足跡未嘗渉</hi>
<pb n="KR2k0008_WYG_056-40b"/>
　<hi>權貴所述有詞林稿梁圍稿</hi>周忱<hi>吉水人永樂甲申進士時選曽棨等文淵閣讀書忱自願進學</hi>
　<hi>上喜増忱爲二十九人後擢刑部主事預脩五經四書性理大全宣德中陞工部右侍郎廵撫江南督理</hi>
　<hi>粮儲㑹計有方國用充足民懷其惠官至户部尚書卒諡文襄所述有雙崖集</hi>羅汝敬<hi>吉水人永</hi>
　<hi>樂甲申進士選爲庶吉士預脩實録陞侍講以言時政改監察御史交阯反廷議舉汝敬陞工部侍郎往</hi>
　<hi>諭以順逆禍福交人震恐廵撫陜西一方仰頼尋致仕卒所著有寅菴集</hi>李時勉<hi>安福人永樂甲</hi>
　<hi>申進士選爲庶吉士除刑部主事預脩實録改翰林侍讀嘗陳時政十五事洪熈初改監察御史宣德初</hi>
　<hi>復舊官尋陞學士正統中遷國子祭酒教規嚴整士類多所造就存心不愧古人所著詩文甚多學者稱</hi>
　<hi>爲古亷先生卒諡文毅鄉學祠之</hi>余學䕫<hi>㤗和人永樂甲申進士選爲庶吉士累官侍講宣德</hi>
<pb n="KR2k0008_WYG_056-41a"/>
　<hi>間預脩兩朝實録書成當遷學䕫上䟽乞致政歸平生負直氣非所當得一毫不取家無餘資而博古好</hi>
　<hi>學孜孜不倦以終其身云</hi>蕭寛<hi>吉水人永樂甲申進士選爲庶吉士與脩永樂大典授兵部主事累</hi>
　<hi>官湖廣左布政使爲人寛容端重未嘗見其有疾言遽色所至有聲</hi>王直<hi>㤗和人永樂甲申進士以</hi>
　<hi>庶吉士入秘閣讀書累官至少傅兼太子太師吏部尚書性嚴重寡言笑在翰林三十餘年恭勤不怠詔</hi>
　<hi>特許之孫俅䕃授中書歴太平知府有善政省志</hi>王訓<hi>㤗和人永樂甲申進士爲翰林庶吉士儀</hi>
　<hi>度端謹爲上所重奥學能文章以疾卒于官省志</hi>彭汝器<hi>安福人永樂甲申進士入讀中秘書</hi>
　<hi>官至翰林學士嘗扈從北征預脩實録卒于官省志</hi>蕭省身<hi>㤗和人累官河南布政使有惠政及</hi>
　<hi>民爲人温雅涵容而端㓗之操始終一致士大夫多愛重之</hi>劉子輔<hi>廬陵人由太學生擢監察</hi>
<pb n="KR2k0008_WYG_056-41b"/>
　<hi>御史陞廣東按察使卓有憲體坐累左遷交阯諒江知府撫民如子時叛冦猖獗子輔率民兵固守冦悉</hi>
　<hi>衆來攻城陷子輔與其妻子死之兵民皆死無一人降者事聞贈布政司叅政</hi>李昌祺<hi>廬陵人博</hi>
　<hi>學強記永樂甲申進士選爲庶吉士歴官禮部郎中舉陞河南左布政使涖政精敏庭無留事時以亷能</hi>
　<hi>稱致仕卒所著有詩文集藏于家</hi>蕭時中<hi>廬陵人兄不敏事母盡孝與時中自相師友時中登</hi>
　<hi>永樂辛夘進士第一入翰林爲脩撰不敏亦以詩經薦上春官㑹時中充考官即以避嫌不入歸教授于</hi>
　<hi>鄉逺近從學者多取髙第</hi>熊槩<hi>吉水人永樂辛卯進士累官監察御史大理寺卿嘗廵撫浙東西及</hi>
　<hi>蘇松常鎮所至鋤治豪強進陞都察院左都御史卒于官所著有芝山稿公餘槁藏于家</hi>錢習禮<lb/>
　<hi>吉水人永樂辛夘進士入翰林爲庶吉士授檢討仁宗特命侍左右備顧問所言多見聴納歴翰林學士</hi>
<pb n="KR2k0008_WYG_056-42a"/>
　<hi>禮部右侍郎致仕居官三十有七年以清節重望名海内爲一代名臣卒諡文肅省志</hi>陳賞<hi>㤗和</hi>
　<hi>人永樂辛夘進士擢廣西僉事守官清苦至無以爲殮妻子不能自存省志</hi>朱與言<hi>萬安人永</hi>
　<hi>樂壬辰進士歴官湖廣僉事四川副使號稱得憲體擢副都御史立朝侃侃有氣節每有封章皆切時政</hi>
　<hi>多見嘉納後以疾乞歸卒于家</hi>陳正倫<hi>吉水人永樂壬辰進士擢監察御史廵歴有聲舉陞南陽</hi>
　<hi>知府歴陜西四川按察使操履端慎所至有惠愛及民學士楊士竒最重之稱爲畏友</hi>羅通<hi>吉水</hi>
　<hi>人永樂壬辰進士累官至少保兼右都御史諳熟兵法才畧過人嘗從北征通設方畧自當一軍鼔行而</hi>
　<hi>前深入沙漠北兵逺遁凱旋大拜以憂去位卒省志</hi>歐陽和<hi>㤗和人永樂壬辰進士選授監察御</hi>
　<hi>史太宗時特知其寛厚坦亮亟稱之曰歐陽御史真識大體者後陞雲南副使卒省志</hi>陳循<hi>㤗和</hi>
<pb n="KR2k0008_WYG_056-42b"/>
　<hi>人永樂乙未進士第一授翰林脩撰累官户部尚書文淵閣大學士兼太子太傅立朝四十年列聖寵遇</hi>
　<hi>最厚省志</hi>廖謨<hi>㤗和人永樂乙未進士官至河間府知府所至多惠政有古循良風嘗任刑部主事</hi>
　<hi>福建僉事以明刑著稱省志</hi>曾鶴齡<hi>㤗和人永樂辛丑進士第一授翰林脩撰預脩實録陞侍</hi>
　<hi>讀學士有松坡集臞叟集藏于家</hi>郭循<hi>廬陵人永樂中進士擢刑部主事尋遣往南京録囚于枉</hi>
　<hi>抑多所伸雪嘗論列政務極言營繕之事因改工部官至廣東叅政</hi>劉髦<hi>永新人永樂戊子鄉試易</hi>
　<hi>魁後不果仕教授鄉閭學博行莊不干仕進事母以孝稱鄉人化其德所著有易傳撮要脩身箴覆瓿集</hi>
　<hi>少師楊士竒重其篤學以子貴贈司經局洗馬</hi>周敘<hi>吉水人登永樂戊戌進士選爲庶吉士官至侍</hi>
　<hi>讀學士署南京翰林院事雖以文字爲職業尤著意國事前後章論皆剴切勤于纂修所著有詩學梯航</hi>
<pb n="KR2k0008_WYG_056-43a"/>
　<hi>唐詩類編</hi>劉球<hi>安福人永樂辛丑進士擢禮部儀制主事時麓川不靖上章請招降之下詔求言球</hi>
　<hi>復陳十事其一言宜親政務權不可移於下太監王振覧之怒欲置之法適編脩董璘自陳願爲太常卿</hi>
　<hi>振令錦衣指揮馬順深探其獄謂球畫此謀陛前捽球去球見刑不知所謂但曰死訢太祖太宗遂死于</hi>
　<hi>獄景㤗初贈翰林學士諡忠愍省志</hi>尹鳯岐<hi>吉水人永樂戊戌進士由庶吉士官至侍讀爲文章</hi>
　<hi>有法度根理據義磊落竒偉省志</hi>曾全<hi>㤗和人永樂戊戌進士授監察御史左遷汜水縣典史民</hi>
　<hi>感其惠立生祠祀之省志</hi>孫鼎<hi>廬陵人永樂間領鄉薦任松江教授擢監察御史提督南畿學政取</hi>
　<hi>人先德行而後文藝上北狩詣闕上疏請随所用以効死不報省志</hi>劉子輔<hi>廬陵人永樂間擢監</hi>
　<hi>察御史端謹清約風裁凛不可犯尋陞廣東憲使左遷交阯諒江府知府值黎利來冦諸郡縣多陷子輔</hi>
<pb n="KR2k0008_WYG_056-43b"/>
　<hi>以義堅守將及兵民死守數日冦益衆來攻城破兵民俱死戰無一人降者子輔知事不可支曰吾奉命</hi>
　<hi>守郡郡亡義不可汚賊手即死一子一妾皆相繼死事聞贈布政司叅政遣官賜祭復其家省志</hi>歐<lb/>
　陽哲<hi>㤗和人永樂辛丑進士僉事浙江後副使河南歴官四十年以清介著人稱爲介翁省志</hi>萬<lb/>
　節<hi>安福人永樂辛丑進士官至廣西按察副使操執不茍涖事必詳非人所易及省志</hi>劉廣衡<lb/>
　<hi>萬安人永樂甲辰進士授刑部主事用法平恕陞陜西按察司副使遷右布政使尋陞右副都御史轉刑</hi>
　<hi>部尚書爲人清脩簡朴不事浮靡有古人風</hi>彭琉<hi>安福人永樂戊戌進士宣德間少師楊士竒薦</hi>
　<hi>入翰林爲編脩陞廣東僉事理學政官至湖廣副使爲人剛介居官泊然如布素勤於職務動以古人自</hi>
　<hi>勵致仕卒于家</hi>蕭鎡<hi>㤗和人宣德丁未進士由翰林侍讀陞國子祭酒後官至太子少師入内閣卒</hi>
<pb n="KR2k0008_WYG_056-44a"/>
　<hi>賜塟祭省志</hi>羅崇本<hi>㤗和人宣德丁未進士官至廣東雲南叅政嘗奉勅提督廣東秋糧以備</hi>
　<hi>接濟征進官兵處置得宜軍民稱快省志</hi>蕭晅<hi>㤗和人宣德丁未進士官至湖廣左布政使沈静有</hi>
　<hi>幹局不爲皦皦之行事必求於便民省志</hi>蕭啟<hi>龍泉人宣德丁未進士任監察御史累官都察院右</hi>
　<hi>僉都御史所至豪貪膽落小民樂生省志</hi>吳節<hi>安福人宣德庚戌進士由庶吉士官至太常卿兼侍</hi>
　<hi>讀學士己巳之變條陳經國時宜十餘事多見采納陞祭酒省志</hi>劉實<hi>安福人宣德庚戌進士通</hi>
　<hi>判金華三年不以妻子随郡賦以旱逋民或鬻子女以足取盈奏寛貸之又爲贖還其子女景㤗中召脩</hi>
　<hi>宋元史擢南雄府知府嘗以忤中貴得罪至京具言臣從官三十年飡粗衣敝欲爲國家愛養所部不忍</hi>
　<hi>勞費之以是忤使臣有罪上恕始霽不復窮治將釋免以病卒省志</hi>蕭維禎<hi>廬陵人宣德庚戌進</hi>
<pb n="KR2k0008_WYG_056-44b"/>
　<hi>士累官至刑部尚書性瓌偉而才充敏爲法官数十年練逹事體聲聞籍甚省志</hi>廖莊<hi>吉水人宣</hi>
　<hi>德庚戌進士官至刑部侍郎景㤗間言事謫驛丞英廟復辟官至刑部侍郎卒贈尚書諡恭敏</hi>尹昌<lb/>
　<hi>吉水人宣德癸丑進士官至行人司司正己巳之變扈駕北征自刎而死朝廷官其子省志</hi>李詔<lb/>
　<hi>安福人宣德癸丑進士入翰林爲庶吉士累官翰林學士擢禮部右侍郎纂脩大制作多經其手翼猷輔</hi>
　<hi>德有古儒臣風省志</hi>曾翬<hi>㤗和人宣德癸丑進士官至刑部侍郎介直剛明德政懋脩省志</hi>蕭<lb/>
　聦<hi>㤗和人起家刑部主事陞郎中改禮部祠祭司以練逹老成進本部侍郎改南京吏部左遷湖廣布</hi>
　<hi>政司叅政省志</hi>劉益<hi>吉水人進士第授兵科給事中封駁彈劾務存大體嘗旱祈雨雨随注人以爲</hi>
　<hi>誠感巳巳北兵臨邉往山東募民兵以偹民頼以安陞湖廣叅議未幾召拜祭酒卒于官省志</hi>陳文<lb/>
<pb n="KR2k0008_WYG_056-45a"/>
　<hi>廬陵人正統丙辰進士及第歴翰林編脩拜詹事陞禮部右侍郎累進太子少保禮部尚書兼文淵閣大</hi>
　<hi>學士謨謀毗益眷注日隆卒諡莊靖文學識敏悟且逹於政體亦一時之能臣也省志</hi>劉定之<lb/>
　<hi>永新人正統丙辰進士及第授翰林編脩己未京師大水條陳十事己巳畨衆犯順復上十事多見采納</hi>
　<hi>歴遷洗馬右庶子陞太常卿兼學士入内閣改工部右侍郎卒年六十贈禮部尚書諡文定省志</hi>梁<lb/>
　婺<hi>㤗和人進士歴刑部貟外廣東副使浙江左布政清操粹行爲時首稱省志</hi>蕭翼<hi>永新人由</hi>
　<hi>進士知濳山改知長垣黄河漂民舍十常八九翼浚河築堤身先衆役發粟賑貸踰二稔而水定民安任</hi>
　<hi>滿老稚遮留不可争祠祀之陞順德知府歸裝惟一琴而已省志</hi>劉儼<hi>吉水人正統壬戌舉進士</hi>
　<hi>第一累官春坊大學士太常少卿兼翰林侍讀爲人性剛直遇事侃侃不爲勢屈爲文章舂容典雅卒贈</hi>
<pb n="KR2k0008_WYG_056-45b"/>
　<hi>禮部侍郎諡文介</hi>陳宜<hi>㤗和人工科給事中累官都察院副都御史廵撫貴州屢著竒績逺人向</hi>
　<hi>化轉兵部左侍郎卒爲人謹厚有德望而經術尢正省志</hi>劉鍇<hi>㤗和人正統進士任刑部主事正統</hi>
　<hi>中值北兵入境條陳十四事皆見采納歴陜西山東僉事嘗劾廵撫之不法者因調雲南既歸清約如貧</hi>
　<hi>士省志</hi>周鐸<hi>萬安人正統壬戌進士累官至廣東布政敦朴誠篤歴官数十年以清慎勤著聲所</hi>
　<hi>至有遺愛焉省志</hi>左鼎<hi>永新人進士擢監察御史立朝蹇諤風裁凛然後拜都察院左僉都御史</hi>
　<hi>未至而卒所著有立齋集省志</hi>羅如□<hi>廬陵人正統壬戌進士授行人巳巳扈駕北征土木敗績</hi>
　<hi>死之景㤗間詔旌異録其一子省志</hi>王槩<hi>廬陵人正統壬戌進士由主事歴藩臬兩司所至囹圄空</hi>
　<hi>虗天順初被誣下獄時襄王入朝上以官吏賢否問首稱槩以對即日宥還尋陞都察院右副都御史廵</hi>
<pb n="KR2k0008_WYG_056-46a"/>
　<hi>撫陜西設法救荒還定流適改大理卿陞刑部尚書䟽陳時政十事上嘉納焉卒諡恭毅子臣進士官翰</hi>
　<hi>林省志</hi>曾㢘<hi>鶴齡子正統乙丑進士歴任御史福建僉事湖廣叅政浙江按察使以家學擅名于</hi>
　<hi>時且剖决如流政聲赫然同官皆歛手推讓所著有介菴集省志</hi>劉孜<hi>萬安人正統乙丑進士授</hi>
　<hi>監察御史廵按遼東景㤗初額森攻遼東孜躬督邉將嚴翼抗禦進山東按察使治行爲天下第一人入</hi>
　<hi>爲都察院右副都御史陞刑部尚書以疾乞休歸卒省志</hi>彭時<hi>安福人正統戊辰狀元及第拜翰林</hi>
　<hi>脩撰歴陞太常卿兼學士脩英宗實録成進太子少保兵部尚書大學士在内閣屢進直言嘗因地震陳</hi>
　<hi>六事規切時政彗見陳七事言皆剴切無忌成化乙未卒于官贈太師諡文憲省志</hi>羅俊<hi>㤗和人正</hi>
　<hi>統進士任監察御史歴官潯州知府蠻獠向化郡大稱治改南雄公亷寛厚有古循吏風省志</hi>劉昇<lb/>
<pb n="KR2k0008_WYG_056-46b"/>
　<hi>永新人豪爽偉敏寜藩器之請爲己用遣官諭意昇不可明年中進士第二授翰林院編脩居翰苑年餘</hi>
　<hi>剛果無附惟刻意問學而已年三十而卒人咸惜之省志</hi>劉敷<hi>永新人進士授監察御史歴湖廣布</hi>
　<hi>政使值星變條奏時政十二事憲宗可之陞廵撫右副都御史討平苗冦獰惡效順召還院爲副都御史</hi>
　<hi>以疾休致居鄉二年人無間言𢎞治初起爲右都御史後乞休卒于家省志</hi>鍾同<hi>永豐人父復翰</hi>
　<hi>林編脩同任御史以直言死獄天順初贈大理寺丞</hi>劉宣<hi>安福人登進士入翰林爲庶吉士累官至</hi>
　<hi>工部尚書平生厚重優容喜恕不形卒諡文懿省志</hi>張業<hi>安福人景㤗進士由翰林庶吉士檢討陞</hi>
　<hi>國子司業凡八年坐註誤落職士論惜之平生誠篤力學不倦爲文温雅所著有書經節傳禮記節疏省</hi>
　<hi>志</hi>王臣<hi>吉水人南京監察御史奉命廵觧池塩屏奸盗時出納一切興革曲盡良法國課日益以</hi>
<pb n="KR2k0008_WYG_056-47a"/>
　<hi>充未幾卒觧人立祠祀之省志</hi>彭蕐<hi>安福人景㤗甲戌㑹試第一歴官吏部侍郎兼學士入内閣加</hi>
　<hi>太子少保禮部尚書致仕卒贈太子少傳諡文思才識超邁望重一時嘗侍經筵及東宫講讀啟沃居多</hi>
　<hi>屢典㑹試及兩京文衡號稱得士預脩英宗實録一統志續綱目恩賚優渥業擅春秋海内士翕然景從</hi>
　<hi>有文思集行于世省志</hi>尹直<hi>㤗和人景㤗甲戌進士累官至太子少保兵部尚書入内閣憲廟時</hi>
　<hi>陳言脩省凡三十二事又嘗諍萬貴妃之贈李孜省之進斥内史李毅之誣宗室办御史吳珎之坐誣人</hi>
　<hi>謂其得相體致政家居肆力制作有澄江集别集續集行于世卒諡文和省志</hi>劉釪<hi>安福人景㤗進</hi>
　<hi>士累官至雲南按察使自爲監察御史以來所至慎憲度理寃獄訪民利害而興除之不務摶擊以張聲</hi>
　<hi>威其在雲南示以恩信民夷俱戴省志</hi>伍驥<hi>安福人景㤗甲戌進士授監察御史出按于閩上杭</hi>
<pb n="KR2k0008_WYG_056-47b"/>
　<hi>巨冦謀作亂驥單騎從数十人直抵其穴降之斬其渠魁餘皆爲置牛具給種子令各就農衆大恱納命</hi>
　<hi>卒于京杭人肖像祀于城樓仍命建廟祀之子希閔成化乙未進士歴官福建兵備僉事再平上杭漳冦</hi>
　<hi>民德之配享父祠姪希淵天順甲申㑹魁進士官至廣西布政祀于名宦祠希齊𢎞治庚戌進士卒于黄</hi>
　<hi>州府推官有治蹟一門累葉以春秋擅名于時省志</hi>劉珂<hi>安福人進士歴知縣御史副使以至廣東</hi>
　<hi>布政使其宰麻城嘗悟五蛇入庭而伸五人横死之寃人謂其政通幽明其在山西發倉賑饑活人無數</hi>
　<hi>省志</hi>傅韶<hi>永豐人登進士授刑部郎中剛明有執嘗攝大司冦事時太廟被盗金盆珠冠西䑓繋至</hi>
　<hi>數百人韶承命往聽得其盗逮繫者得以全活遷黄州知府益勵清操力折豪強庶務爲之脩舉省志</hi>
　王用<hi>㤗和人景㤗進士官至河南布政嘗廵按蘇松斷决如流獄無流滯貪墨望風知懼省志</hi>康<lb/>
<pb n="KR2k0008_WYG_056-48a"/>
　驥<hi>㤗和人拜監察御史天順初宦官武將竊威弄權致賣官鬻爵以干憲度驥抗章論其奸狀羣小交</hi>
　<hi>相泣訴于上不得已下驥獄拷掠備極而詞氣侃侃不少挫既得恩釋奸黨縮首以避後廵按山東北直</hi>
　<hi>𨽻所至風紀肅然吏民畏懾後陞福建轉運使卒于家省志</hi>楊琚<hi>㤗和人兵部主事出鎮山海關</hi>
　<hi>政令多著爲例轉武選郎中紀功陜西嘗奏改延綏城堡及建言軍民利病上多采納尋陞叅議奉命撫</hi>
　<hi>治荆襄築老龍隄䟽竹筒河及剏改劉家隔雷峰拗等水驛廵司皆有利于民而開剏鄖陽功尤居多以</hi>
　<hi>叅政總督粮儲致仕卒省志</hi>彭教<hi>吉水人天順己夘舉江西鄉試第一甲申復擢進士第一授翰</hi>
　<hi>林脩撰預脩英廟實録書成進侍講典㑹試京闈文衡所取多名士侍講經筵銳意轉導竟齎志而殁所</hi>
　<hi>著有瀧江集省志</hi>阮玘<hi>天順進士授行人所至不辱君命拜監察御史貪暴不敢肆侵漁董築運</hi>
<pb n="KR2k0008_WYG_056-48b"/>
　<hi>河决隄令有司與民爲期約民恱事集尋以廵視鹽塲冒暑得疾至京卒歛殯不能自舉鄉舊共賻僅得</hi>
　<hi>歸襯玘平生篤行動以古人自期其孝友尤爲人所重云省志</hi>羅璟<hi>㤗和人天順甲申進士及第授</hi>
　<hi>翰林編脩嘗上疏論慈懿山陵事上嘉納之充經筵講官命纂續通鑑綱目成進司經局洗馬時李孜省</hi>
　<hi>惡不附已隂中傷之調南京部屬轉福建提學副使冡宰王恕特疏薦爲南京國子祭酒篤實平易善激</hi>
　<hi>引後進以疾乞歸所著有氷玉集省志</hi>龍文<hi>㤗和人歴官文選司郎中以清慎著天順初陞南京</hi>
　<hi>工部侍郎卒省志</hi>蕭禎<hi>㤗和人進士由刑主事陞湖廣僉事以亷幹名歴九載不奏蹟而歸尋遣</hi>
　<hi>中使以副使起千家後累官都察院副都御史廵撫陜西令行禁止風清俗正進南京工部侍郎轉刑工</hi>
　<hi>二部尚書以疾休致性亷㓗尤精吏事所至有赫赫聲省志</hi>張敷華<hi>安福人天順甲申進士以</hi>
<pb n="KR2k0008_WYG_056-49a"/>
　<hi>翰林庶吉士歴官兵部郎中浙江叅議叅政湖廣布政進副都御史廵撫山陜都察院左都御史歸休逾</hi>
　<hi>年卒平生剛介不輕言笑奉公秉法望重一時南都稱四君子盖推敷華云卒贈太子少保諡簡肅省志</hi>
　羅倫<hi>永豐人成化丙戌進士第一䇿對萬言中引程子人主一日之間接賢士大夫之時多親宦官</hi>
　<hi>宫妾之時少句諸執政欲節其下句倫不從直聲振時爲翰林脩撰大學士李賢遇䘮去官奪情起復䑓</hi>
　<hi>諫皆不敢論列倫詣其私第告以不可復上疏歴陳古今起復之非累數千言一本于天理人心之不可</hi>
　<hi>已者疏入落職提舉泉州市舶而終倫之世臺省未嘗有起復者矣明年復脩撰改南京尋以疾辭歸開</hi>
　<hi>門授徒日註經箋史以終其身所著有一峰集子幹由舉人任知縣有父風省志</hi>劉喬<hi>萬安人成</hi>
　<hi>化進士拜監察御史按畿内八郡獨持風裁稱名御史歴湖廣按察使轉右布政亷明益著興仆起墜凢</hi>
<pb n="KR2k0008_WYG_056-49b"/>
　<hi>百皆飭治無遺因奉命祀南嶽卒省志</hi>周孟中<hi>廬陵人登進士授主事歴僉事副使皆以提督</hi>
　<hi>學校用譽陞按察使䑓諌表天下方面治行著聞者以孟中居第二陞浙江右布政使轉廣東左布政進</hi>
　<hi>副都御史乃以疾懇乞歸平生性剛毅重名節所著有畏齋集子統登進士省志</hi>劉震<hi>安福人成</hi>
　<hi>化進士及第授翰林編脩進侍講㑹國子缺司業以右諭德暑司業事未幾遂爲南京祭酒越五年以病</hi>
　<hi>卒性剛毅耻于詭随爲文敏贍雄健下筆數千言不襲陳筌所著有雙溪集省志</hi>王禎<hi>吉水人䕫</hi>
　<hi>州府通判荆襄劇賊石和尚反禎領民壯與戰大敗之越三日賊大集禎曰今日當以死報國復領兵壯</hi>
　<hi>衝賊鋒殊死戰援兵不至遂爲賊所獲禎奮罵不已賊殺之詔贈䕫州府同知録其子廣于太學省志</hi>
　張黻<hi>吉水人進士擢涪州知州清介公明愛民如子茍利於民雖權貴不避陞後軍都督府經歴父</hi>
<pb n="KR2k0008_WYG_056-50a"/>
　<hi>老泣留不可得時刑曹林俊以忠諫下錦衣獄黻獨上章救之言甚懇切亦下獄得不死惜未究其用而</hi>
　<hi>卒省志</hi>馬鉉<hi>永新人成化進士授工部主事治遵化鐵治律身亷約治事周宻時役夫多病疫癘</hi>
　<hi>鉉親爲察脉而藥之盡獲甦愈民祠祀之再陞廣西叅議㑹古田苗賊猖獗自將往勦出其不意斬獲過</hi>
　<hi>半班師歸爲伏兵夾戰竟死之事聞諭祭贈叅政録其子省志</hi>劉戬<hi>安福人成化進士及第授翰林</hi>
　<hi>院編脩進侍講孝宗皇帝嗣位充正使使交阯交阯爲吞占城侵緬甸頗崛驁僉難其行戬承命乗肩輿</hi>
　<hi>從兩僮道南寜直抵其境交人驚曰豈天人耶舘候視昔倍恭餽遺一無所顧交人謝表有廷臣清白之</hi>
　<hi>語交爲建郤金亭於思明道中後以志春坊右諭徳終所著有晉軒集  省</hi>曾彦<hi>㤗和人成化進士第</hi>
　<hi>一時年幾六十性純篤平生自負其重及第時祭酒丘公濬書歸第綵旗對云江右賢科十回虎榜魁天</hi>
<pb n="KR2k0008_WYG_056-50b"/>
　<hi>下西昌文運三應龍洲過縣前都人榮之官至南京翰林院學士嘗與脩憲廟實録同考㑹誠其爲文不</hi>
　<hi>事刻削而平澹思致自不可及省志</hi>曾進<hi>鶴齡孫成化戊戌進士及第學博才髙爲儕軰所推重入</hi>
　<hi>翰林爲編脩未逾年以疾卒省志</hi>歐陽旦<hi>安福人進士授休寜令厚風俗興學政擢監察御史</hi>
　<hi>民懐遺愛生祠祀之𢎞治初條陳時事上多采納以副使提督浙江學校敷教以寛後累官南京都察院</hi>
　<hi>右副都御史歴任三十餘年清節始終一致弟晢登成化甲辰進士廣東提學僉事才行實相伯仲云省</hi>
　<hi>志</hi>劉丙<hi>安福人進士由庶吉士進監察御史按歴所至風采壁立陞副使提督閩蜀學校道尊而</hi>
　<hi>教立遷貴州按察使虜冦聞風夜遁廵撫湖廣時方大營建遷工部侍郎督諸藩採運材木竭力區畫令</hi>
　<hi>行弊革憂勞成疾卒于官訃聞贈南京工部尚書諡恭襄省志</hi>羅用俊<hi>㤗和人領鄉薦授青田教</hi>
<pb n="KR2k0008_WYG_056-51a"/>
　<hi>諭進安慶教授兩京太學學正助教所至以身爲教士敬信之去則祀于名宦祠三子皆舉進士以子貴</hi>
　<hi>累封通議大夫卒賜祭塟省志</hi>徐穆<hi>吉水人𢎞治癸北進士及第授翰林編脩同考㑹試一時名士</hi>
　<hi>多出其門侍讀武宗即位充正使頒正朔于朝鮮正迎見之儀拒饋獻之禮逺人畏服逆瑾惡不己附調</hi>
　<hi>南京員外郎改兵部㑹瑾誅還職進侍讀學士而卒穆有長才大畧未究所施士林惜之省志</hi>周魯<lb/>
　<hi>吉水人進士授監察御史出按雲南彈劾不避抽分盧溝權貴杜謁時有以司馬遷冡宰者十三道以爲</hi>
　<hi>不可欲言之而無肯當先者魯曰言官畏言耳即首署其名冡宰憾之後與都憲公論差法不合因廵山</hi>
　<hi>西以疾乞休杜門自守終于家省志</hi>王懋中<hi>安福人登進士宰南樂歴九任至南京右都御史操</hi>
　<hi>履清介方鎮撫滇南時不避權貴奏免塲課數事有忌公能者公懇疏乞歸家居者四年宸濠叛倡集義</hi>
<pb n="KR2k0008_WYG_056-51b"/>
　<hi>兵告變力贊討之詔起南北兩臺既二年以疾卒省志</hi>王思<hi>登正德辛未進士選庶吉士授編脩</hi>
　<hi>士林推重省志</hi>
列女項氏<hi>吉水人居永昌里適同里孫氏宋宣和中爲里胥所逮至中途欲侵淩之項引刀自刺而</hi>
　<hi>死事聞贈孺人旌其廬</hi>梁氏<hi>龍泉人適同邑李生宋紹興初盗彭友犯吉州梁義不受辱赴水而</hi>
　<hi>死</hi>歐陽氏<hi>安福人適同邑劉生紹興中生以事出惡少來欲侵淩之歐陽不受辱而死同縣有</hi>
　<hi>朱雲孫妻劉氏姑病雲孫刲股肉作糜以進而愈姑復病劉亦刲股以進又愈</hi>譚氏婦<hi>永新人姓</hi>
　<hi>趙氏宗室女宋末元兵破城趙氏從其家俱匿縣學兵至殺其舅姑與夫執趙氏欲汚之趙氏哭罵不從</hi>
　<hi>以死自誓遂并其子皆殺之血漬于禮殿間八磚上宛然一婦人抱嬰兒狀或磨以砂石不滅又煆以火</hi>
<pb n="KR2k0008_WYG_056-52a"/>
　<hi>其狀益顯至今如初云</hi>胡貞女<hi>大學士胡廣女吉水人在妊時太宗皇帝命與大學士觧縉子</hi>
　<hi>爲婿越數月果生貞女因名吉慶奴遂訂盟未幾觧氏被誣舉家戍遼諸父欲改適他姓貞女竊入室以</hi>
　<hi>刀截耳家人覺而救之血被兩頰因言曰薄命之婚皇上主之父面承之一與之盟終身不改今背主違</hi>
　<hi>父何以生爲越數年觧氏蒙宥歸胡既歸觧氏以孝名省志</hi>顔節婦<hi>姓蕭廬陵顔伯偉子有爲</hi>
　<hi>之妻有爲死父難蕭氏養姑守節省志</hi>楊節婦<hi>㤗和刑部主事相妻年十九撫子養姑守節正</hi>
　<hi>統間奉詔旌表其門省志</hi>曾氏三節<hi>㤗和人進士曽思文妻楊氏年二十四思文卒守節撫孤</hi>
　<hi>嶽既長爲娶康氏生子洧時年二十四嶽卒康守節如其姑有司請旌表之詔下而洧亦卒洧妻任氏人</hi>
　<hi>或勸之嫁曰吾曽家無背夫婦人守節以終省志</hi>鄧節婦<hi>姓蕭吉人翰林編脩鄧珎妻珎卒時</hi>
<pb n="KR2k0008_WYG_056-52b"/>
　<hi>年二十二無子貞静自閑無故不出户庭勤紡績以終其身卒年八十餘天順間旌其門省志</hi>劉氏<lb/>
　三節婦<hi>孫氏文貞廬陵劉燧妻年十八守節胡氏滿貞歸燧之兄㵸年二十七撫孤守節胡氏寜</hi>
　<hi>貞歸㵸之從弟澗年二十六撫孤守節誓與妯娌共守有司上其事詔旌表其門曰劉氏三節婦之門省</hi>
　<hi>志</hi>羅節婦<hi>曽氏漙秀永豐副使曽鼎女歸里人羅年二十三守節成化間詔旌省志</hi>劉氏<lb/>
　<hi>順貞安福伍希憲妻年二十八希憲卒劉以老母與孤在自誓守節養姑教子如夫言𢎞治間旌表之省</hi>
　<hi>志</hi>劉節婦<hi>姓周名性㤗和劉士鴻妻夫被徴卒于京婦年方十九生男纔一月誓不他適撫子</hi>
　<hi>養姑以壽終省志</hi>胡貞女<hi>永豐胡邦振之女許聘里之俞勝祖及笄未歸而勝祖死父母將改</hi>
　<hi>聘之貞女嚙指泣誓曰改適他人吾寜就死父母乃不敢強紡績自活終身無毫髪玷省志</hi>頼氏<lb/>
<pb n="KR2k0008_WYG_056-53a"/>
　<hi>萬安曽友文妻年二十而夫亡男敏生甫三嵗頼紡績以養舅姑訓敏讀書遊邑庠人比之陶母云省志</hi>
　羅氏三節<hi>歐陽氏吉人諱壽娘鵞田羅韞匱妻韞匱卒時婦年二十五長子篤温方二嵗次篤</hi>
　<hi>良尚在娠越四月而生歐陽氏撫二孤無異志長篤温娶歐陽氏酉貞生子甫期而篤温已篤良娶袁氏</hi>
　<hi>蘭秀生子既五嵗而篤良卒酉貞蘭秀相告曰姑爲節婦我屬獨改節乎乃恊力共守姑年六十而卒蘭</hi>
　<hi>秀年五十五卒酉貞年幾九十卒鄉里稱爲三節婦云省志</hi>羅秉厚妻<hi>曽氏淄陽縣丞忠翔</hi>
　<hi>女也年二十六秉厚卒一子用九甫彌月矢節教育始終無二志年七十四卒羅用俊嘗爲著慈節傳省</hi>
　<hi>志</hi>丁氏<hi>吉水王堯儒妻堯儒就婚河南時丁年十九越三月堯儒以疾卒遺腹生一女未幾父亦</hi>
　<hi>卒丁随兄奔父與夫二䘮歸道經新淦其兄強之偕歸丁氏堅意歸吉水與外氏絶往來雖家貧無依不</hi>
<pb n="KR2k0008_WYG_056-53b"/>
　<hi>計年七十二而終省志</hi>王氏<hi>素英吉水生貟周必登妻王氏年十九歸必登𢎞治七年必登以疾</hi>
　<hi>卒王氏誓與同死不食數日母死歸吊一日語弟曰我死屍還周氏弟方出忽以無疾卒于家弟如其言</hi>
　<hi>還屍于周鄉黨莫不慟之省志</hi>許氏<hi>鳯㓗安福士人周梯雲妻年十九梯雲卒方有娠哭毁以身殉</hi>
　<hi>姑曰存祀與死孰重許訣曰妊男則生弗男弗生越四十有六日男煦生養舅姑撫孤子治生理咸有規</hi>
　<hi>年四十九而卒正德辛巳煦登進士第省志</hi>胡氏<hi>坤秀萬安周賢佐妻庚午之亂貞婦出走賊追</hi>
　<hi>之急貞婦度不能免乃跣坐於地賊驅之起行曰不能行指輿使乗之曰不能乗賊怒以刀叱之遂伏地</hi>
　<hi>而死死頗慘酷行道傷之省志</hi>梁氏<hi>文英㤗和蕭時玉妻年二十時玉卒卒時瞠目視兒女節婦逆</hi>
　<hi>其意囓指示之遂瞑目自是撫兒事姑終其身無疾言怨氣年七十七卒祭酒羅璟謂其如精金羡王不</hi>
<pb n="KR2k0008_WYG_056-54a"/>
　<hi>負所天云省志</hi>劉氏<hi>安福王良粹妻年二十五良粹以運稅卒于外時二孤俱幼撫長歸夫䘮塟于</hi>
　<hi>欽村廬于墓側因家焉卒年九十五鄒編脩守益爲節壽堂銘以表之省志</hi>
仙釋曽志静<hi>廬陵人自少不御酒肉端毅寡言去爲道士益𤣥黙忽遇異人授以道術自是杜門</hi>
　<hi>辟榖十餘年異人來視之曰未也别去又數年復至曰可也宋至和二年春忽告其徒曰吾九月爲衡山</hi>
　<hi>之遊至期正坐而化既葬有自衡山來者持志静書勉其徒學道云</hi>李思廣<hi>吉水人自㓜志操特</hi>
　<hi>異放情山水間得錢即易酒或獨飲於市年逾七十容貌愈少宋政和四年遊螺川常住習溪橋酒家老</hi>
　<hi>嫗以爲異來則飲之以酒不問其直一日謝别老嫗晨起視已死矣遽報所親殮葬之日餘有客見思廣</hi>
　<hi>于千里之外衣冠如故乃開棺不見其尸云</hi>匡智<hi>長安人唐貞觀間棄妻子與姪大郎適廬山脩</hi>
<pb n="KR2k0008_WYG_056-54b"/>
　<hi>道居七日有老人曰廬山隂地仙不可得南有名山陽地可往居之乃至吉州望見義山其山神化爲樵</hi>
　<hi>夫引入山中曰此處安穏遂立壇脩行數年忽有仙衣降智服之但見足下雲生上昇而去大郎亦爲地</hi>
　<hi>仙</hi>至誠禪師<hi>㤗和人少師事神秀禪師于玉泉寺神秀一日謂其徒曰吾聞南宗深悟上乗</hi>
　<hi>吾不如也且吾師五祖親付衣法豈徒然哉師聞此語即往曹溪叅請南宗示偈曰一切無心自心戒一</hi>
　<hi>切無碍自性慧不増不退自金剛身去身來本三昧師聞偈遂誓依歸南宗即六祖也</hi>眞寂禪<lb/>
　師<hi>安福人師事曹溪六祖傳其衣法住青原山靖居寺緇林向慕多往從之唐開元中端坐圓寂真寂</hi>
　<hi>即七祖也</hi>
　明一統志卷五十六<lb/>
</p>
<p>
</p>
  </div>
</body>
</text>
</TEI>
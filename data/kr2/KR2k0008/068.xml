<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷六十八</head> <lb/>
    <p>
<pb n="KR2k0008_WYG_068-1a"/>
欽定四庫全書<lb/>
　明一統志卷六十八<lb/>
　　　　　　　　　　　　明　李賢等　撰<lb/>
　　保寧府<hi>東至䕫州府達縣界七百三十里西至龍安府界七百里南至順慶府蓬州界一百</hi>
　　　<hi>七十里北至陜西漢中府沔縣界五百九十里里自府治至南京五千九百里至京師一萬三百</hi>
　　　<hi>糧二萬石零</hi>
建置沿革禹貢梁州之域天文井鬼分野春秋為巴國<lb/>
　地秦惠王滅巴置巴郡漢巴郡治江州縣東漢末劉<lb/>
<pb n="KR2k0008_WYG_068-1b"/>
　璋改為巴西郡晉巴西郡徙治閬中縣梁為北巴郡<lb/>
　兼置南梁州西魏改南梁曰隆州又改北巴郡曰盤龍<lb/>
　郡隋初郡廢州存大業初復改州為巴西郡唐復為隆<lb/>
　州先天中改閬州天寶初改閬中郡乾元初復為閬州<lb/>
　五代時唐置保寧軍宋初改安徳軍元至元間陞保寧<lb/>
　府尋改為保寧路後復為府本朝因之領州二縣八<lb/>
　閬中縣<hi>附郭本秦舊縣漢屬巴郡晉宋以來為巴西郡治以閬水迂曲繞縣三面故名隋改縣曰</hi>
　<hi>閬内唐復為閬中宋元仍舊其治舊在城東二十里本朝洪武七年移于此編户一十里</hi>蒼溪<lb/>
<pb n="KR2k0008_WYG_068-2a"/>
　縣<hi>在府城北四十里本秦宕渠縣地東漢置漢昌縣属巴郡晉析置蒼溪縣属巴西郡劉宋併蒼溪入</hi>
　<hi>漢昌隋復改漢昌為蒼溪唐宋元仍舊本朝因之編户六里</hi>南部縣<hi>在府城南七十里本漢巴</hi>
　<hi>郡充國縣地晉属巴西郡梁置南部縣以縣居巴西郡南故名西魏於縣置新安郡後周郡廢隋屬巴西</hi>
　<hi>郡唐宋俱属閬州元省新井新政西水三縣入焉本朝因之編户九里</hi>廣元縣<hi>在府城北三百</hi>
　<hi>五十里秦為葭萌縣漢属廣漢郡蜀漢改為漢夀縣晉改晉夀縣後魏改興安縣置晉夀郡及益州梁改</hi>
　<hi>黎州西魏復曰益州又改利州隋初郡廢後改縣曰綿谷州為義成郡唐復為利州又改益昌郡五代時</hi>
　<hi>唐改益州宋置寜武軍後置利州路元為廣元路本朝洪武九年改路為州以綿谷縣省入後復改為縣</hi>
　<hi>編户三里</hi>昭化縣<hi>在府城北四百里本漢葭萌縣地屬廣漢郡劉宋置益昌縣隋属義城郡唐属</hi>
<pb n="KR2k0008_WYG_068-2b"/>
　<hi>利州宋改為昭化縣元属廣元路本朝改今属編户二里</hi>巴州<hi>在府城東三百五十里古巴國地秦</hi>
　<hi>為宕渠縣漢屬巴郡後魏置巴州梁改縣曰梁廣及置歸化郡後周又改縣曰化城隋初郡廢後改州為</hi>
　<hi>清化郡唐復為巴州宋元仍舊本朝洪武九年改州為縣以化城縣省入尋復陞為州編户一十四里領</hi>
　<hi>縣二</hi>通江縣<hi>在州城東北一百一十里本漢巴郡宕渠縣地後魏置諾水縣属萬州隋為巴州始</hi>
　<hi>寜縣地唐析置通江縣又於縣置壁州宋省壁州以縣屬巴州元省入曽口縣後復置本朝改今屬編户</hi>
　<hi>六里</hi>南江縣<hi>在州城南六十里本朝/新建屬巴州編户四里</hi>劔州<hi>在府城北三百二十</hi>
　<hi>里本漢廣漢郡梓潼縣地梁置安州西魏改為始州及置普安郡隋初郡廢州存後改州為普</hi>
　<hi>安郡唐復為始州後改劔州宋置普安軍紹熈初陞隆慶府元復改  劔州屬廣元路本朝以</hi>
<pb n="KR2k0008_WYG_068-3a"/>
　<hi>附郭普安縣省入改今属編户三里領縣一</hi>梓潼縣<hi>在州南二百五十里本漢舊縣廣漢郡治</hi>
　<hi>此蜀漢置梓潼郡西魏改為潼川郡移縣於郡南三十里改安夀縣隋廢郡移縣於舊治改名梓潼屬普</hi>
　<hi>安郡唐屬劔州宋元仍舊本朝因之編户二里</hi>
郡名巴西<hi>晉名</hi>閬中<hi>唐名</hi>
形勝棧道千里通於蜀漢<hi>史記</hi>井絡坤垠界山為門<hi>唐栁宗元</hi>
　<hi>劔閣銘</hi>䦘中在劔南巴峽羣山磽确中<hi>宋董丕思政堂記</hi>郡在<lb/>
　梁洋梓益之衝<hi>宋馮忠恕正㕔記</hi>前界闗表後處劔北<hi>寜武志</hi>
　益昌於蜀最為都㑹<hi>宋陳恢題名記</hi>控蜀之吭四集之國<hi>綿谷</hi>
<pb n="KR2k0008_WYG_068-3b"/>
　<hi>驛記</hi>梁山之險蜀所恃以為外户<hi>劉儀鳯劔閣記</hi>
風俗質直好義土風淳厚<hi>巴志其民質直好義土風淳厚有先民之流風</hi>地險<lb/>
　民豪<hi>蜀檮杌</hi>民淳事簡<hi>宋李獻卿/南樓記</hi>地大俗阜<hi>振文堂記</hi>
山川錦屏山<hi>在府城南三里江南岸上峙兩峯花木閒雜故名一名閬中山一名寶鞍山宋陸游</hi>
　<hi>詩城中飛閣連危亭處處軒忩對錦屏涉江親到錦屏上却對城郭如丹靑</hi>蟠龍山<hi>在府城東</hi>
　<hi>三里望如龍蟠之狀後魏以此山名郡唐貞觀中侯氣者言西南千里外有王氣太宗令人入蜀次閬中</hi>
　<hi>果見山氣色葱蔚遂奏聞鑿破山脉水流如血今號為鋸山咸亨初嘗徙閬中縣於此山之側</hi>繖盖<lb/>
　山<hi>在府城北五里府之鎮山也中高而四下若繖然</hi>玉臺山<hi>在府城北七里唐杜甫詩閬州</hi>
<pb n="KR2k0008_WYG_068-4a"/>
　<hi>城北玉臺碧是也</hi>靈山<hi>在府城東一十里唐天寶中賜名仙穴其山一峯峭㧞界嘉陵宋江之兩</hi>
　<hi>間杜甫詩所謂閬州城東靈山白者是也</hi>青崖山<hi>在府城東南一十里宋淳熙間有僧鑿佛像于</hi>
　<hi>青石間一名千佛崖</hi>文城山<hi>在府城東三十里峯巒聳列林木葱蒨中一峯㧞出名𤣥都壇相傳</hi>
　<hi>漢張道陵授其徒符籙之所</hi>馬頭山<hi>在府城東南六/十里以形似名</hi>重錦山<hi>在府城東</hi>
　<hi>一百三十里兩峯相對秀麗如錦</hi>天目山<hi>在府城東一百五十里相傳葛洪脩煉之所山有二</hi>
　<hi>洞一曰天目一曰天溪唐杜光庭詩盤空躡翠到山巔竹殿雲樓勢逼天古洞草深㣲有路舊碑文滅不</hi>
　<hi>知年九州物像分簷外萬里煙霞在目前自是人間輕舉地何湏蓬島訪真仙</hi>東龕山<hi>在巴州東</hi>
　<hi>又有南龕山在州南西龕山在州西北龕山在州北俱去州五里山上俱有寺</hi>王望山<hi>在巴州治</hi>
<pb n="KR2k0008_WYG_068-4b"/>
　<hi>北唐𤣥宗至此望宫闕故名又名王䝉山</hi>米倉山<hi>在巴州/北五里</hi>平梁山<hi>在巴州西二十</hi>
　<hi>五里上平四圍石壁如城宋末嘗徙巴州治于此</hi>登科山<hi>在已州西五十里昔有人讀書于此</hi>
　<hi>而登科者因名</hi>小巴山<hi>在巴州東北二百九十里唐人詩最恨巴山裏清猿惱夢思</hi>卧龍<lb/>
　山<hi>在劔州東二里山形蟠繞有如卧龍</hi>漢陽山<hi>在劔州北二里峯巒髙峻上挿霄漢</hi>普翠<lb/>
　山<hi>在劔州治西</hi>鶴鳴山<hi>在劔州東二里後人磨崖刻唐元結中興頌於其上</hi>大劔山<lb/>
　<hi>在劔州北二十五里一名梁山山海經髙梁之山西接岷崌東引荆衡劉儀鳯劔閣記云梁山之險蜀所</hi>
　<hi>恃以為外户即此其山峭壁中斷兩崖相嶔如門之闢如劔之植故又名劔門山</hi>小劔山<hi>與大</hi>
　<hi>劔山相属秦欲伐蜀而道不通乃作五石牛以金置尾下言能糞金欲以遺蜀蜀王負力而貪乃令五丁</hi>
<pb n="KR2k0008_WYG_068-5a"/>
　<hi>開道引之秦因滅蜀大劔雖號天險徑路頗夷小劔則鑿石架閣有不容越者</hi>五子山<hi>在劔州西</hi>
　<hi>北五十里五峯竒秀如拱立然</hi>南山<hi>即南部縣之主山蜿蜒鬰蒼環繞縣治一名跨鼇山宋端平以</hi>
　<hi>來厄於兵縣無定治寳祐中始移縣治於此</hi>隆靈山<hi>在南部縣南二十里其山面嘉陵背西江</hi>
　<hi>絶頂有七曲祠</hi>禹跡山<hi>在南部縣東三十里舊傳禹治水經此故名山有寺因崖斵石為重佛像</hi>
　<hi>層樓覆之泉出其趾清泠可愛山頂平衍有小石泉</hi>龍樓山<hi>在南部縣西南五十里峯頂峭㧞衆</hi>
　<hi>山拱揖洴溪環遶其下</hi>離堆山<hi>在南部縣東南五十里蜀有三離堆此其一也唐顔真卿磨崖</hi>
　<hi>記謂此山斗入嘉陵江直上數百尺形勝縮矗上峥嶸而下洄洑不與衆山相連属是之謂離堆東面有</hi>
　<hi>石堂故京兆尹鮮于仲通所鑿堂北磐石上有九曲流盃池</hi>蘭登山<hi>在南部縣西八十里三面</hi>
<pb n="KR2k0008_WYG_068-5b"/>
　<hi>峻絶俯臨西江漢嚴君平嘗隠此山有君洞洞有君平像又有觀曰崇福觀</hi>思依山<hi>在南部縣</hi>
　<hi>西北一百四十里中有東西二觀東觀有峻仙洞捣藥臺浴丹井煉丹爐西觀有平仙洞捣藥曰卓劔穴</hi>
　<hi>圍棋局相傳漢羅冲霄張道陵依此山脩道故名</hi>小錦屏山<hi>在蒼溪縣南與府城南錦屏山</hi>
　<hi>頗相似故名</hi>大獲山<hi>在蒼溪縣東南三十五里髙四百下宋淳祐中閬州嘗徙洽於此</hi>雲<lb/>
　臺山<hi>在蒼溪縣東南三十五里高四百丈山峯峻峭挿天一名天柱即漢張道陵昇仙處宋建永寜</hi>
　<hi>觀有洞曰麻姑芙蓉平仙峻仙池曰浴丹玉魚巖曰松根蟠桃乂有九轉亭丹竈尚存山多榕栢有一絶</hi>
　<hi>大者中空可坐數人旁有亭名魁栢</hi>紫陽山<hi>在蒼溪縣東三十五里一峯屹峙髙入青雲</hi>方<lb/>
　山<hi>在蒼溪縣東八十五里逺望如几案之狀古方州城也</hi>馬鞍山<hi>在蒼溪縣東一百五十里</hi>
<pb n="KR2k0008_WYG_068-6a"/>
　<hi>以形似名</hi>壁山<hi>在通江縣治西古/壁州以此為名</hi>秋錦山<hi>在通江縣治南隔江望之如錦</hi>
　歌籟山<hi>在通江縣治東山上舊有石鼓擊之聲聞數里連擊即雨</hi>得漢山<hi>在通江縣東一</hi>
　<hi>百二十里其上石壁如城中平可容数百人</hi>牛頭山<hi>在昭化縣西二十五里以形似名</hi>長<lb/>
　寜山<hi>在昭化縣西南九十里</hi>九曲山<hi>在昭化縣西九十里山勢盤迴九曲</hi>龍門山<lb/>
　<hi>在昭化縣西一百四十里一名葱嶺石穴髙數十丈如門故名</hi>烏奴山<hi>在廣元縣治西嘉陵江</hi>
　<hi>峭壁如削昔有李烏奴于此修寺因名其山</hi>石燕山<hi>在廣元縣西北八十里山極高峻梯格乃</hi>
　<hi>能登之獠人恃此為阻</hi>潭毒山<hi>在廣元縣/北九十里</hi>鳯凰山<hi>在梓潼縣治東峯巒起伏</hi>
　<hi>狀若鳯凰</hi>長卿山<hi>在梓潼縣治西南舊名神山唐明皇幸蜀見山有司馬相如讀書之窟因改名</hi>
<pb n="KR2k0008_WYG_068-6b"/>
　<hi>長卿山</hi>五婦山<hi>在梓潼縣北一十二里相傳秦惠王遺蜀王美女五人蜀王遣五丁力士迎之</hi>
　<hi>至此五丁蹋地大呼五女並化為石故名</hi>七曲山<hi>在梓潼縣北一十五里山腹有路盤轉七曲</hi>
　兠鍪山<hi>在梓潼縣東南二十里羣峯列勢有如兠鍪之狀</hi>葛山<hi>在梓潼縣北二十里漢諸</hi>
　<hi>葛亮嘗屯營此山因名</hi>鴈門山<hi>在梓潼縣南三十里東西起兩峯鴈從中過</hi>馬閣山<lb/>
　<hi>在梓潼縣北一百二十里峻峭崚嶒極為艱險魏鄧艾伐蜀懸車束馬由此出江田因名</hi>大巴嶺<lb/>
　<hi>在通江縣東北五百里與小巴嶺相接世傳九十里巴山是也</hi>白衞嶺<hi>在昭化縣西南五十里與</hi>
　<hi>劔門相接唐𤣥宗幸蜀登此</hi>漫天嶺<hi>在廣元縣東北三十五里山極髙聳有大漫天小漫天二</hi>
　<hi>山唐羅隠詩西去休言蜀道難此中危峻已多端到頭未㑹蒼蒼色争得禁他兩度漫一名藁本山</hi>朝<lb/>
<pb n="KR2k0008_WYG_068-7a"/>
　天嶺<hi>在廣元縣北六十里</hi>七盤嶺<hi>在廣元縣北一百七十里一名五盤嶺唐杜甫詩五盤雖</hi>
　<hi>云險山色佳有餘仰淩棧道細俯映江木踈地僻無網罟水清反多魚好□不妄飛野人半巢居喜見淳</hi>
　<hi>朴俗坦然心神舒東郊尚格鬬巨猾何時除故鄉有弟妹流落隨丘墟成都萬事好豈若歸吾廬</hi>雪<lb/>
　峰<hi>在巴州東二十五里衆山之中此峰特出</hi>十二峯<hi>在巴州北四百里馬盤灣巉巗聳秀大小</hi>
　<hi>十二峰最為竒觀有題云挿立翠峰屏十二為君喚作小巫山</hi>南巖<hi>在府城南錦屏山後一名台星</hi>
　<hi>巖宋陳堯叟兄弟肄業之所又城東有東巖城北有北巖俱去城五里</hi>靈城巖<hi>在府城東六十</hi>
　<hi>里比他巖最深䆳巗上有滴乳為水珠石上有雙竹痕長尺許仰觀枝節儼然</hi>停雲巗<hi>在南</hi>
　<hi>部縣北二里宋李燾詩路轉層岡二里餘武陵傳者亦難如昔年煉藥仙人室今日餐霞道士居洞外蟠</hi>
<pb n="KR2k0008_WYG_068-7b"/>
　<hi>桃開錦繡巖前丹溜潄瓊琚猗歟靈氣為時雨可惜圖經闕不書</hi>秀巗<hi>在劔州城西有泉清潔可</hi>
　<hi>愛</hi>龍巖<hi>在劔州北七十里洞穴可坐百人蜿蜒如龍盤之狀州治西亦有龍巖可坐百人</hi>書<lb/>
　巖<hi>在蒼溪縣雲臺東乃葛稚川讀書之所有稚川像在焉</hi>靈雲洞<hi>在南部縣東北外䆳中廣</hi>
　<hi>冬暖夏涼入三丈許踏之有聲如鍾叩之亦然</hi>龍洞<hi>在王望山之巖腹間世傳太守景箎以旱禱雨</hi>
　<hi>有應作靈甘洞記尚存</hi>西逰洞<hi>在巴州北一百八/十里嵌嶔竒恠</hi>嘉陵江<hi>源出陜西</hi>
　<hi>鳯縣嘉陵谷經廣元昭化過劔州至保寜府其曰閬水巴水渝水漢水皆此江之異名唐杜甫詩嘉陵江</hi>
　<hi>色何所似石黛碧玉相因依正憐日破浪花出更復春從沙際歸巴童蕩槳欹側過水雞㗸魚來去飛閬</hi>
　<hi>中勝事可膓斷䦘州城南天下稀</hi>宋江<hi>源出陜西漢中府舊亷水縣經蒼溪縣東流入嘉陵江</hi>
<pb n="KR2k0008_WYG_068-8a"/>
　巴江<hi>源出大巴山至巴縣東南分為三流而中央横貫勢若巴字流二十里合清水江至合州與嘉</hi>
　<hi>陵江合又名字江唐李逺詩巴江學字流</hi>清江<hi>源出廣元縣前通平鎮歴舊思陽縣至巴縣與巴江</hi>
　<hi>合</hi>白水江<hi>源出陜西階州亂山中至昭化縣北合嘉陵江唐温庭筠詩澹然空水帶斜暉曲島</hi>
　<hi>滄江接翠㣲</hi>清水江<hi>源出清川縣至安昌/合白水入嘉陵江</hi>涪江<hi>源出西羌從漁溪寨</hi>
　<hi>南經江油至劔州南入綿州界</hi>清漪江<hi>源出落叢山至龍鼻山㑹六溪水至彰明縣會于涪江</hi>
　潼江水<hi>源出莒溪經梓潼縣西南入涪水</hi>小潼水<hi>源出劔州武連廢縣北七十里經梓</hi>
　<hi>潼縣流入嘉陵江</hi>揚㠶水<hi>在劔州隂平廢縣西四十里與潼水合流泛漲奔注望之有如揚㠶</hi>
　<hi>之勢</hi>龍灘<hi>在通江縣東二十里俗傳嘗有龍/出水為馬躍今石上有跡存焉</hi>龍𤓰灘<hi>在閬</hi>
<pb n="KR2k0008_WYG_068-8b"/>
　<hi>中嘉陵江宋雍熈中忽生此灘二陳相繼為狀元元豐間復生一灘馬㳙亦為狀元</hi>海棠溪<hi>在府</hi>
　<hi>治南因上多海棠故名</hi>黒龍潭<hi>在廣元縣南三十里三山屹立林木鬰秀宋時利州久旱郡守</hi>
　<hi>於潭酌水禱之大雨三日</hi>虎井<hi>在巴州學前凡遇有/聲如雷必有登科者</hi>觀音井<hi>在巴州南</hi>
　<hi>龕山一宂清洌可飲一宂渾濁止可澣濯</hi>寶峯井<hi>在廣元/縣治東</hi>劔泉<hi>在梓潼縣北一十里</hi>
　<hi>相傳昔蜀五丁力士遺劔隠於路隅化為此泉有碑昔杜若晦詩五丁彈鋏氣如虹斫破蒼崖萬仞峯寳</hi>
　<hi>匣信難留異物寒泉終見表遺踪</hi>卓錫泉<hi>在繖盖山唐僧仙什嘗居是山其徒以無水難之宣</hi>
　<hi>什以杖叩巖泉為湧出</hi>龍泉<hi>在府東一/百三十里</hi>醴泉<hi>在南部縣治西水香甘如醴因名</hi>
　君子泉<hi>在巴州北一百六十里宋黄彛則銘曰有洌者泉達於南東浩然天中其流不窮於暑而</hi>
<pb n="KR2k0008_WYG_068-9a"/>
　<hi>寒於寒而温豈其矯邪不變者存</hi>馬跑泉<hi>在梓潼縣東/二十五里</hi>靈泉<hi>在梓潼縣東一</hi>
　<hi>百一十里唐僖宗幸蜀賜名陸游詩滴瀝珠璣翠碧間遭時曽得奉龍顔</hi>香泉<hi>在梓潼縣北一百里</hi>
　天池<hi>在蒼溪縣大獲山上周圍二丈水常不竭</hi>南池<hi>在府城南漢高祖廟東自漢以來堰大斗</hi>
　<hi>小斗之水灌田里人頼之唐時堰壊遂成陸田至今遺趾可見杜甫詩安知有蒼池萬頃浸坤軸</hi>玉<lb/>
　鞭池<hi>在通江縣壁山西昔居人得玉鞭於内故名</hi>浴丹池<hi>在劔州普安廢縣唐杜光庭浴</hi>
　<hi>丹之所池中有魚赤鬛色如金飛躍其中人或採取必觸風雷之變</hi>
土産麩金<hi>巴州劔州廣元出</hi>鹽<hi>南部縣/有井</hi>茶　橙　蜜<hi>巴州出</hi>麝香<lb/>
　<hi>廣元縣出</hi>巴㦸<hi>劔州出</hi>
<pb n="KR2k0008_WYG_068-9b"/>
公署利州衛<hi>在廣元縣治東洪武三十一年建</hi>保寜守禦千户所<hi>在府治南</hi>
　<hi>洪武四年建直𨽻都司</hi>
學校保寜府學<hi>在府治西南宋大觀四年建本朝洪武四年重建</hi>巴州學<hi>在州治東</hi>
　<hi>隋開皇中建本朝洪武十七年重建</hi>劔州學<hi>在州治東宋慶厯中建本朝洪武五年重建</hi>閬<lb/>
　中縣學<hi>在府治前宋建本朝洪武八年重建</hi>南部縣學<hi>在縣治南隋開皇元年建</hi>
　<hi>本朝洪武十五年重建</hi>蒼溪縣學<hi>在縣治北宋紹興中建本朝洪武十六年重建</hi>廣元<lb/>
　縣學<hi>在府治前宋建本朝洪武七年重建</hi>昭化縣學<hi>在縣治西南宋慶厯中建本朝</hi>
　<hi>洪武十七年重建</hi>通江縣學<hi>在縣治西北宋嘉祐中建本朝洪武十四年重建</hi>南江<lb/>
<pb n="KR2k0008_WYG_068-10a"/>
　縣學<hi>在縣治東本朝建</hi>梓潼縣學<hi>在縣治東南宋淳熈中建本朝洪武五年重建</hi>
書院丹梯書院<hi>在南龕山之上宋建</hi>
宫室東樓<hi>在府治南嘉陵江上唐杜甫詩層城有高樓制古丹艧存迢迢百尺餘豁達開四門</hi>南<lb/>
　樓<hi>在府城南據江山之㑹唐滕王元嬰建</hi>擊甌樓<hi>在巴州治東唐張署有擊甌樓賦并序馮</hi>
　<hi>介詩座上擊甌清似玉</hi>碧玉樓<hi>在府城西南隅一名/十二樓宋秦槱為記</hi>㑹經樓<hi>在府</hi>
　<hi>城内將相坊宋元祐中建置經史子集京本蜀本浙本各一縂三萬餘卷宋蘇軾題額蒲宗孟記范百禄</hi>
　<hi>軰皆有詩</hi>敵萬樓<hi>在府城内雄威廟後因/張飛號萬人敵故名</hi>春風樓<hi>在劔州東</hi>思<lb/>
　賢樓<hi>在劔州東北七十五里劔門闗水門上有張載李白杜甫栁宗元畫像</hi>堆香閣<hi>在府</hi>
<pb n="KR2k0008_WYG_068-10b"/>
　<hi>城内與敵萬樓對</hi>錦屏閣<hi>在府城北與錦/屏山對因名</hi>雲間閣<hi>在南龕山絶頂唐杜</hi>
　<hi>甫寄嚴武詩遥知簇鞍馬囘首雲間閣</hi>思政堂<hi>在府治宋紹聖二年建董丕記</hi>將相堂<lb/>
　<hi>在府城南台星巖即陳堯叟兄弟讀書之所巖上刻三相堂字陳摶嘗謂陳省華曰君三子皆當將相淳</hi>
　<hi>熈中太守吴昭夫重新之扁為將相堂張浚詩三相當年鎮廟堂江山草木亦増光一時主宰權衡重千</hi>
　<hi>古人聞姓字香</hi>整暇堂<hi>在府城北一十里/宋黄庭堅為記</hi>四瑞堂<hi>在南部縣宋縣令李</hi>
　<hi>辛午為政清亷一載間人産三男牛生三犢禾登九穗麥秀兩岐邑民請刻其祥于庭因名</hi>滕王<lb/>
　亭<hi>在府城北玉臺山上唐滕王元嬰建杜甫詩君王臺榭枕巴山萬丈丹梯尚可攀春日鶯啼修竹裏</hi>
　<hi>仙家犬吠白雲間清江碧石傷心麗嫩蘂濃花滿目斑人到于今歌出牧來逰此地不知還</hi>奪錦<lb/>
<pb n="KR2k0008_WYG_068-11a"/>
　亭<hi>在府城東八里錦屏紫翠時人爭觀因名</hi>重陽亭<hi>在劔州/治東</hi>流觴亭<hi>在巴州西</hi>
　<hi>龕山上唐嚴武建</hi>飛霞亭<hi>在巴州南龕/山路窮絶處</hi>駕鶴亭<hi>在王望山</hi>放船亭<lb/>
　<hi>在蒼溪縣臨嘉陵江杜甫詩送客蒼溪縣山寒雨不開直愁騎馬滑故作放船回後人建亭因名</hi>折<lb/>
　栁亭<hi>在巴州西門外宋太守鄭淵賦詩十絶刻石于亭</hi>紫㣲亭<hi>在府南南巖上宋陳堯叟</hi>
　<hi>兄弟嘗讀書于此御書賜名曰紫㣲亭鮮于至詩當時未識紫㣲星獨到漁陽訪此亭今日園林為勝地</hi>
　<hi>好將前事載圖經</hi>捧硯亭<hi>在南巖上宋司馬池嘗携其子光遊此因賦詩命光捧硯後遂以捧</hi>
　<hi>硯名亭</hi>望鶴亭<hi>在蒼溪縣治東宋吕遊問詩九轉丹成人去後千年樹老鶴歸遲</hi>閬峯<lb/>
　亭<hi>在錦屏山元至元十一年建</hi>美農臺<hi>在巴州相傳梁太守桓宣嘗于此勸農</hi>玉臺<lb/>
<pb n="KR2k0008_WYG_068-11b"/>
　<hi>在府城北七里唐滕王元嬰嘗遊息於此</hi>占星臺<hi>在蟠龍山前唐袁天綱客遊於此築臺以占天</hi>
　<hi>象遺趾尚存</hi>仙女臺<hi>在梓潼縣東九/里一名避星臺</hi>藥臺<hi>在昭化縣治西竇子明丹竈存</hi>
　<hi>焉其臺與爐皆鐫石甃成工極精巧非今人所能為</hi>
闗梁南津闗<hi>在府城南臨嘉陵江</hi>鋸山闗<hi>在府城北盤龍山後為漢沔要衝之路</hi>滴<lb/>
　水闗<hi>在玉臺山下</hi>梁山闗<hi>在靈山麓與梁/山相連故名</hi>和溪闗<hi>在府城東南二</hi>
　<hi>十里路通巴地</hi>劔門闗<hi>在劔州北境大劔山至此兩壁峭聳有隘束之路蜀漢諸葛亮因立為劔</hi>
　<hi>門厥後姜維退守劔門以拒魏鍾㑹即此</hi>潭毒闗<hi>在潭毒山上下瞰大江路皆滑石登陟頗艱為</hi>
　<hi>蜀口之險要下有深潭傳云潭下淵岸有一鐡索見則兵動宋紹興間常見開禧初又見果有用兵之應</hi>
<pb n="KR2k0008_WYG_068-12a"/>
　望雲闗<hi>在廣元縣北四十五里山勢髙聳有若望雲</hi>七盤闗<hi>在廣元縣北一百六十里</hi>
　百丈闗<hi>在廣元縣東一百六十里</hi>米倉闗<hi>在巴州北/五百里</hi>渡口闗<hi>在昭化縣</hi>
　<hi>治南</hi>錦屏橋<hi>在府/城南</hi>西水橋<hi>在府城南/五十里</hi>大安橋<hi>在府城東南六十里</hi>
　望月橋<hi>在府城東南七十里</hi>栁津橋<hi>在巴州/西五里</hi>寜濟橋<hi>在通江縣治南</hi>萬<lb/>
　益橋<hi>在通江縣治西</hi>狀元橋<hi>在南部/縣治西</hi>通津橋<hi>在南部縣治東</hi>流盃橋<lb/>
　<hi>在南部縣北二十五里下有流觴曲水</hi>廣濟橋<hi>在南部縣/南五十里</hi>將軍橋<hi>在廣元縣</hi>
　<hi>北四十里</hi>武侯橋<hi>在劔州/治東</hi>平濟橋<hi>在劔州/西五里</hi>石魚橋<hi>在南部縣西三</hi>
　<hi>十里過西四十里有西溪橋又西二十里有泓濟橋</hi>
<pb n="KR2k0008_WYG_068-12b"/>
寺觀大像寺<hi>在府城南後唐天成間建</hi>合符寺<hi>在南部縣治南唐咸通間建</hi>慶夀<lb/>
　寺<hi>在廣元縣西五里宋乾徳間建</hi>聖夀寺<hi>在劔州治南/宋嘉定間建</hi>華嚴寺<hi>在通江縣</hi>
　<hi>西北三里</hi>南泉寺<hi>在巴州/治西</hi>鹿苑寺<hi>在蒼溪縣治西北俱宋淳熙間建</hi>寶輪<lb/>
　寺<hi>在昭化縣西二十里元大徳間建</hi>天封寺<hi>在梓潼縣治東元至正間建</hi>普明觀<lb/>
　<hi>在府城東五十里宋紹興間建</hi>𤣥妙觀<hi>在巴州治西/宋治平間建</hi>太清觀<hi>在昭化縣西二</hi>
　<hi>十五里元至正間建</hi>靈雲觀<hi>在南部縣北/二里宋建</hi>崇元觀<hi>在蒼溪縣治東宋建</hi>𤣥<lb/>
　妙觀<hi>在通江縣西三十里宋建</hi>
祠廟鼈靈廟<hi>在府東靈山上郡人以古叢帝開明氏鼈靈王蜀有功故立廟祀之</hi>漢髙祖<lb/>
<pb n="KR2k0008_WYG_068-13a"/>
　廟<hi>在府城南髙祖還定三秦閬中范日率七姓為前鋒秦地既定封閬中侯七姓不輸租賦目等立廟</hi>
　<hi>於此</hi>百神廟<hi>在梓潼縣治南唐咸通間吴行魯統師過此見斷碑皆古卿相名遂心禱之願蕩除</hi>
　<hi>蠻寇果大捷乾符三年為立廟</hi>五丁廟<hi>在梓潼縣北一十二里相傳五丁力士開劔路迎秦女㧞</hi>
　<hi>蛇山摧五丁與秦女俱斃於此後人立廟祀之</hi>靈應廟<hi>在七曲山頂即梓潼諱廟也按圖志神姓張</hi>
　<hi>亞子其先越嶲人因報母仇徙居是山自秦伐蜀以後世著靈應宋建炎以來累封神文聖武孝徳忠仁</hi>
　<hi>王</hi>譙𤣥廟<hi>在府城東一/百二十里</hi>嚴將軍廟<hi>在巴州治西將軍漢嚴顔也有碑唐</hi>
　<hi>韋曽記</hi>武侯廟<hi>在葛山上武侯/蜀漢諸葛亮也</hi>雄威廟<hi>在府城中蜀漢張飛為帳下所</hi>
　<hi>殺郡人為立廟有墓在廟所宋曽鞏記</hi>鄧將軍廟<hi>在劔州魏將軍鄧艾為鍾會所誘殁於綿</hi>
<pb n="KR2k0008_WYG_068-13b"/>
　<hi>竹後𦵏於此邑人為立廟</hi>三景廟<hi>在府城中三景宋神宗時安岳人伯曰思忠戰殁淯井仲曰思</hi>
　<hi>立戰殁熈河季曰思誼戰殁永樂後建廟於此</hi>顔魯公祠<hi>在南部縣南五十里魯公唐顔真卿</hi>
　<hi>也</hi>李杜祠<hi>在梓潼縣祀/唐李白杜甫</hi>安公祠<hi>在通江縣治西公宋安丙也宣撫四川破</hi>
　<hi>吴曦嘉定間白知㣲為立祠</hi>靈應祠<hi>在巴州東三十里山之趾三溪匯為一潭潭側有祠禱雨</hi>
　<hi>輒應宋紹興間賜額</hi>
陵墓古塜<hi>金拯為蒼溪簿治道伐石得一古塜遺骸尚存有石刻銘云嵗月不湏論車塵擁石門若</hi>
　<hi>逢金主簿移我向髙原乃改𦵏於此俗因呼為金主簿墓</hi>范伯友墓<hi>在梓潼縣東六里有石闕</hi>
　<hi>上有文曰沛國相范伯友墓</hi>趙雍墓<hi>在梓潼縣北二里前有石闕石麟其文曰漢趙相國雍府</hi>
<pb n="KR2k0008_WYG_068-14a"/>
　<hi>君之墓</hi>李業墓<hi>在梓潼縣西五里業漢議/郎二闕臨官路碑文漢𨽻</hi>鄧芝墓<hi>在梓潼縣</hi>
　<hi>西南五里有二石闕芝南陽人仕蜀漢為車騎將軍陽武亭侯</hi>費褘墓<hi>在昭化縣禕蜀漢大將軍</hi>
　<hi>卒𦵏於此</hi>鄧永墓<hi>在梓潼/縣西北</hi>章懐太子墓<hi>在巴州治南如一小阜唐上元初章</hi>
　<hi>懐太子賢招集諸儒註後漢書為武后所忌廢為庶人徙巴州后使吕神積逼令自殺瘞焉其墓銘云斷</hi>
　<hi>一指得天下凡人不為殺愛子竊帝位武后行之噫嘻一賢之遺墜萬世之元龜</hi>鮮于氏墓<lb/>
　<hi>在南部縣東南六十里對江有韓雲卿所撰墓碑</hi>房琯墓<hi>在閬中縣琯唐漢州刺史道卒閬中</hi>
　<hi>僧舍𦵏於此杜甫詩他鄉復行役驅馬别孤墳近淚無乾土低空有斷雲</hi>陳堯叟墓<hi>在南部縣</hi>
　<hi>北八十里堯佐堯咨墓皆在其傍</hi>馬㳙墓<hi>在南部縣北二十里</hi>
<pb n="KR2k0008_WYG_068-14b"/>
古蹟張儀城<hi>在府城東二十里秦時築舊有張儀廟唐載初元年嘗徙閬中縣於此</hi>沙州<lb/>
　城<hi>在昭化縣白水鎮周迴五里劉宋於此置白水郡俗傳為沙州元和志楊難當克葭萌分白水置平</hi>
　<hi>興縣即此</hi>烏奴城<hi>在廣元縣齊永泰初置東/晉夀郡於烏奴城即此</hi>黎州城<hi>在廣元縣</hi>
　<hi>本晉之晉夀郡後魏改益州梁改黎州西魏又改利州隋改義城郡皆此城也宋唐庚詩黎州酒貴如金</hi>
　<hi>汁解盡寒衣纔一吸</hi>集州城<hi>在巴州境唐置集州治難江縣宋省州以難江屬巴州元廢</hi>大<lb/>
　獲城<hi>在大獲山宋淳祐中兵亂制置使余玠築此城為閬州治而以蒼溪為倚郭</hi>廢曽口<lb/>
　縣<hi>在巴州梁始置唐屬巴州宋廢元復置今廢</hi>廢西水縣<hi>在府城西二十里本秦閬中縣</hi>
　<hi>地後周置縣元併入南部</hi>廢化城縣<hi>在巴州後周置隋為巴州治唐大厯間廢王建孟知祥復</hi>
<pb n="KR2k0008_WYG_068-15a"/>
　<hi>置宋仍舊元以□陽難江二縣併入今廢</hi>廢綿谷縣<hi>在烏奴城北本東晉興安縣隋改為綿谷</hi>
　<hi>縣義城郡治此元以嘉川縣省入今廢</hi>廢新政縣<hi>在府城東南一百三十里本漢充國縣地</hi>
　<hi>唐置新政縣元併入南部</hi>廢新井縣<hi>在府城東七十五里漢充國縣地唐置新井縣以縣多鹽</hi>
　<hi>井名之元併入南部</hi>劔閣<hi>在劔州北三十里兩崖峻㧞鑿石架閣而為棧道連山絶險故謂之劔閣</hi>
　<hi>秦司馬錯由此道伐蜀唐杜甫詩維天有設險劔閣天下壯連山抱西南石角皆北向兩崖崇墉倚刻畫</hi>
　<hi>城郭狀一夫怒臨闗百萬未可傍又李白有劔閣賦</hi>龍門閣<hi>在嘉陵江東岸佛崖視他閣最為險</hi>
　<hi>固杜甫詩清江下龍門絶壁無尺土</hi>馬鳴閣<hi>在昭化縣北漢昭烈使陳戒絶馬鳴閣曹操聞之喜</hi>
　<hi>曰此閣過漢中之平隂乃咽喉之要路</hi>石櫃閣<hi>在昭化縣杜甫詩蜀道多草花北閣饒竒石石</hi>
<pb n="KR2k0008_WYG_068-15b"/>
　<hi>櫃清波上臨虛蕩高壁</hi>籌筆驛<hi>在廣元縣北八十里蜀漢諸葛亮出師嘗駐於此唐李義山詩</hi>
　<hi>魚鳥猶疑畏簡書風雲長為䕶儲胥徒令上將揮神筆終見降王走傳車管樂有才終不忝闗張無命欲</hi>
　<hi>何如他年錦里經祠廟梁甫吟成恨有餘</hi>上亭驛<hi>在梓潼縣唐𤣥宗幸蜀至此聞鈴聲左右云似</hi>
　<hi>言三郎琅璫故又名琅璫驛羅隠詩山雨霏㣲宿上亭雨中因想雨淋鈴</hi>嘉陵驛<hi>在廣元縣西二</hi>
　<hi>里唐武元衡詩悠悠風斾遶山川山驛空濛雨作煙路半嘉陵頭巳白蜀門西上更青天</hi>古佛龕<lb/>
　<hi>在通江縣西一十里唐人題詠甚多風雨剥蝕惟一碑粗可識</hi>玉女房<hi>在蟠龍山南晏殊類要有</hi>
　<hi>一石長四十丈髙五尺當中有户及門扇若人之掩閉然</hi>治平園<hi>在府治北宋太守朱夀昌築内</hi>
　<hi>有郎官庵三角四照紅藥之亭清風明月之臺錦屏閣花塢栁橋曲池凡十所文同嘗賦十詠石刻猶存</hi>
<pb n="KR2k0008_WYG_068-16a"/>
　千年木<hi>在劔州西八十五里古延福寺内嘗有古木一株甚巨二白羊徃來其下近之則不見</hi>
名宦漢嚴顔<hi>巴州刺史昭烈攻巴州城䧟自刎而死巴人慕其徳祀之</hi>王連<hi>劉璋時為梓潼</hi>
　<hi>令昭烈起兵葭萌連守不降昭烈義而釋之</hi>三國張飛<hi>蜀漢巴西太守有徳于民郡人思慕</hi>
　<hi>祀之</hi>晉王濬<hi>巴郡太守時兵士苦役生男多不舉濬乃嚴科條寛徭課所全活者數千人</hi>唐<lb/>
　滕王元嬰　魯王靈䕫<hi>二王相繼為閬州刺史務行寛大民甚懐之</hi>李桐<lb/>
　客<hi>巴州刺史清平流譽百姓呼為慈父</hi>薛逢<hi>巴州刺史人歌之曰日出而耕日入而歸吏不到門</hi>
　<hi>夜不掩扉有孩有童願以名垂何以字之薛孫薛兒</hi>于邵<hi>巴州刺史嵗饑獠亂薄城下邵勵兵拒戰</hi>
　<hi>且遣使諭之邵儒服以出賊見皆羅拜即引去</hi>何易于<hi>益昌令刺史崔朴汎舟索民挽縴易于自</hi>
<pb n="KR2k0008_WYG_068-16b"/>
　<hi>引舟朴驚問狀易于曰方春百姓耕且蠶惟令不事可任其勞朴愧疾馳去又𣙜茶詔下易于取而焚之</hi>
　<hi>觀察使賢之不劾也</hi>沈長源<hi>利州牧人安俗阜歐陽詹作益昌行驅馬至益昌倍驚風俗和耕夫</hi>
　<hi>隴上行負者途中歌</hi>李頻<hi>劔州刺史時國家多難頻治郡從容應辦所過戍兵而民不擾</hi>五代<lb/>
　姚洪<hi>後唐戍閬州梁將董璋破閬州執洪洪至死罵不絶口明宗聞之泣下録其二子</hi>宋李<lb/>
　士衡<hi>知劔州賊王均破廣漢趣劔州士衡引兵與劔門兵合以拒賊大破之</hi>董樞<hi>劔州判官</hi>
　<hi>時李師雄之黨攻劔州樞引兵擊敗之招䧏數百人</hi>張知白<hi>知劔州清介守法吏民甚徳之</hi>王<lb/>
　素<hi>利州太守行寛政减苛法</hi>朱夀昌<hi>知閬州大姓雍子良屢殺人挾財與勢得不死嘗賂其里</hi>
　<hi>民出就吏獄具夀昌詰得其實取子良正諸法郡稱為神</hi>吕開<hi>為漕幕運副鮮于侁以免役事付之</hi>
<pb n="KR2k0008_WYG_068-17a"/>
　<hi>開躬行一路雖深山窮谷咨謀靡不僃至後為利州路判官</hi>喻汝礪<hi>知閬中縣時青苖法行提</hi>
　<hi>舉司欲還錢取粟㑹支軍粮乃具以錢糴軍粮易鈔而申竟不煩民</hi>趙開<hi>搃領四川財賦兼利州路</hi>
　<hi>都漕號善理財不加賦於民而軍用足</hi>朱勇<hi>利州統制時與金人戰于瓦亭寨被執臨死罵不絶</hi>
　<hi>口有廟在寳峯寺東賜名忠節</hi>馮忠恕<hi>知巴州提舉韓球議加茶賦忠恕奏罷之</hi>虞允文<lb/>
　<hi>四川宣撫使時軍政久廢允文奏閲實諸軍第其壯怯為三汰兵凡萬人减緡錢四百萬</hi>楊震仲<lb/>
　<hi>知新井縣有惠政及民</hi>安丙<hi>通判隆慶府郡嘗大水丙白守發常平賑之又鑿石徙溪自是無水</hi>
　<hi>患</hi>崔與之<hi>利州路制置使開誠布/公拊循將士人心悦服</hi>髙稼<hi>知綿谷縣嵗大饑有司置</hi>
　<hi>弗聞稼捐槖中裝市粟以食之全活甚衆</hi>元李揆<hi>南部主簿政事文章卓然出衆</hi>本朝李<lb/>
<pb n="KR2k0008_WYG_068-17b"/>
　宗信<hi>洪武中保寧知府廉幹正直凡有賦役必親檢冊騐户髙下遂得均平小民得所及</hi>
　<hi>任滿而去郡人悲泣不忍釋</hi>胡彦祥<hi>永樂中保寜知府留心撫字孜孜不怠事妥民安在任自</hi>
　<hi>奉節儉亷正之譽播於逺邇</hi>陳原武<hi>永樂末保寜知府勤政愛民賦役均平凡有興作必察其</hi>
　<hi>衣食病者躬親醫藥民雖勞不怨在任户口増詞訟息逺近稱之</hi>羅明<hi>正徳間劒州判官遇鄢藍</hi>
　<hi>之冦偕其介拒守孤城力乏被執父子死之</hi>
流寓李好義<hi>本秦州下邽人宋時與其兄好古俱寓居閬中好義為吴䂀部將嘗擊敗金人於七</hi>
　<hi>方闗及䂀僣蜀好義結義士李貴楊巨源討斬之累官中軍統制知西和州</hi>
人物漢范目<hi>巴郡閬中人佐漢髙祖起漢中定三秦</hi>譙隆<hi>閬中人為上林令武帝欲廣苑</hi>
<pb n="KR2k0008_WYG_068-18a"/>
　<hi>圃隆固諌後遷成臯令</hi>洛下閎<hi>閬中人隠居洛亭武帝時徴待詔太史改造太初厯</hi>嚴尊<lb/>
　<hi>閬中人為長安令治政嚴明遷揚州刺史後當遷吏民遮道止之凡三遷輙不得行</hi>任文公<hi>閬中</hi>
　<hi>人善天文王莾篡漢乃携妻子奔于公山後武擔石折文公嘆曰西川智士死我當之後三年卒益部語</hi>
　<hi>曰任文公智無雙</hi>譙𤣥<hi>閬中人成帝朝以對䇿拜議郎歴奉谷令及王莽居攝易姓名而歸公孫</hi>
　<hi>𫐠連聘不起賜以毒藥太守自齎書至𤣥廬𤣥嘆曰保志全髙死亦何恨其子盡捐家貲贖父死獲免</hi>
　趙珜<hi>閬中人為公車令王莽居攝棄官而歸</hi>李業<hi>廣漢梓潼人有志操以明經除議郎王莽</hi>
　<hi>篡位遂去官公孫𫐠徴之不起使人遺以毒藥業曰危國不入亂國不居遂飲毒而死光武表其閭</hi>趙<lb/>
　閎<hi>閬中人嘗遊長安刺史王尊竒之後仕為涼州刺史有能聲</hi>楊仁<hi>閬中人學習韓詩舉孝亷</hi>
<pb n="KR2k0008_WYG_068-18b"/>
　<hi>補北宫衛士令條對時政稱㫖明帝崩馬氏諸子争入宫仁被甲執㦸嚴勒門衛莫敢進者章帝立拜什</hi>
　<hi>邡令為政寛惠後辟司徒掾</hi>景鸞<hi>梓潼人嘗上書數陳灾異州郡辟不就作詩解易説著述五十</hi>
　<hi>餘萬言</hi>三國周羣<hi>閬中人父舒明天文術數羣少受學於父專心候業於庭中作小樓家富</hi>
　<hi>常令奴更直於樓上視天灾纔見一氣即白羣羣上樓觀之凡有氣候無不見者所言多中昭烈甚重之</hi>
　馬參<hi>閬中人仕蜀漢為廣漢太守有治行累官至尚書僕射</hi>馬忠<hi>閬中人事蜀漢昭烈䍧牱</hi>
　<hi>太守撫育䘏理甚有威惠又開復越嶲土地忠為人寛濟有度量處事能斷蠻夷畏愛及卒莫不流涕盡</hi>
　<hi>哀為之立廟</hi>黄權<hi>閬中人仕蜀漢為偏將軍昭烈將伐吴權諌不聴出為鎮北將軍昭烈敗還道</hi>
　<hi>路隔絶不得已降魏昭烈曰孤負權權不負孤昭烈没魏臣皆賀權獨否司馬懿器之</hi>甘寜<hi>巴郡</hi>
<pb n="KR2k0008_WYG_068-19a"/>
　<hi>通江人少有氣力好游俠仕吴為孫權將開爽善計畧尤輕財敬士嘗從周瑜拒曹操於烏林攻曹仁於</hi>
　<hi>南郡屢立戰功時稱江表虎臣及卒權痛惜之</hi>唐李逢<hi>劔州人文行俱髙尤䆳于易人稱為養正</hi>
　<hi>先生</hi>鮮于仲通<hi>閬州新政人與弟叔明皆渉學輕財務施仲通舉進士天寳末為京兆尹歴御</hi>
　<hi>史中丞劔南節度使以忤楊國忠貶顔真卿為誌其墓</hi>鮮于叔明<hi>仲通弟擢明經歴洛陽令</hi>
　<hi>商州刺史繼兄為京兆尹民有前尹赫赫後尹熈熈之歌累遷尚書左僕射徳宗時封薊國公以太子太</hi>
　<hi>傅致仕卒謚曰襄子昇累官太子詹事</hi>何煥<hi>閬州西水人為御史大夫風節凛然當時稱之賜其</hi>
　<hi>里曰栢臺</hi>王讃諦<hi>劔州梓潼人少喪親培土成墳二十年/不脱衰麻黜陟使韋<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>奏劔南孝子十</hi>
　<hi>六人讃諦為首</hi>宋羅承之<hi>巴州清化人㓜雄特好兵畧乾徳中文恊率衆攻閬巴承之竭資募</hi>
<pb n="KR2k0008_WYG_068-19b"/>
　<hi>士擒文恊太祖召見賜感義軍節度使兼之巴州曽孫士堯事母以孝聞家産盡遺姪之孤者</hi>陳省<lb/>
　華<hi>閬中人智辯有吏幹初事孟㫤為西水尉蜀平歸宋累官光禄卿拜諌議大夫卒贈太子少師</hi>袁<lb/>
　廓<hi>劔州梓潼人為上蔡令課最擢太子右賛善好詆訐太祖以為竒士累官鴻臚少卿被誣憤死上聞</hi>
　<hi>追悼之録其子丘賀為奉禮郎</hi>陳堯叟<hi>省華長子端拱三年進士第一累官同平章事後以右僕</hi>
　<hi>射知河陽卒謚文忠堯叟偉姿貌奏對明辯久典機宻軍馬之籍悉能周記所著有請盟録三集</hi>陳<lb/>
　堯佐<hi>省華次子進士及第官至叅知政事同平章事以太子太師致仕卒謚文惠為人寛厚儉約好</hi>
　<hi>學不輟善古𨽻尤工詩自號知餘子所著有文集三十餘卷</hi>陳堯咨<hi>省華季子咸平中進士第</hi>
　<hi>一累官翰林學士後以武信軍節度使知天雄軍卒謚康肅為人性剛戻以氣節自任工𨽻書善射世號</hi>
<pb n="KR2k0008_WYG_068-20a"/>
　<hi>小由基子𫐠古篤學能文官至館閣校勘</hi>陳漸<hi>堯叟從子少以文學知名太宗時嘗與父堯封同廷</hi>
　<hi>試漸中第辭不就願擢其父許之後累官耀州節度推官有文集十五卷自號金龜子</hi>王省<hi>劔州</hi>
　<hi>普安人召對稱㫖辭爵不受賜號清虚山人</hi>文同<hi>梓潼人以學名世操韵髙潔善詩文篆𨽻行草</hi>
　<hi>飛白又善畫竹蘇軾輩咸重之舉進士稍遷太常愽士集賢校理歴知陵洋湖州所著有丹淵集四十卷</hi>
　蒲宗孟<hi>閬州新井人曾祖頴士聚書百餘家以訓子弟宗孟皇祐中進士累官遷尚書左丞後以</hi>
　<hi>資政殿大學士知河中卒宗孟趣向嚴整而性甚侈汰蘇軾嘗勸其慈儉</hi>蒲卣<hi>南部人毋任知書里</hi>
　<hi>中號任五經卣㓜開敏元豐中進士歴提舉京湖常平及提點潼川刑獄議税𣙜不便朝廷從之累官中</hi>
　<hi>大夫</hi>鮮于侁<hi>叔明裔孫性莊重力學舉進士嘗為利州路判官時方行新法諸路搔動侁獨公心</hi>
<pb n="KR2k0008_WYG_068-20b"/>
　<hi>處之蘇軾以為上不害法中不傷民下不廢親為三難後以集賢殿修撰知陳州子綽太學愽士</hi>馬<lb/>
　㳙<hi>南部人其父從政初未有子買一妾詢知其父母死不克𦵏故自鬻遂歸妾不責所負後夣一翁謝</hi>
　<hi>曰我妾父也聞之上蒼矣願君家富貴㳙㳙不絶及生㳙因以夣中語為名元祐中登進士第一人</hi>何<lb/>
　求<hi>閬中人以宋渉隆苑記踈畧乃裒次三十卷號閬苑記其後同縣曹無忌又増二十六卷</hi>雍孝<lb/>
　聞<hi>閬中新井人元符末力詆紹聖用事者未幾廷試時相誣以詆毁先烈亟加流竄入元祐黨籍</hi>宇<lb/>
　文百之<hi>新井人性孝友數世不異居庭前六燕同巢紫荆異本合幹人以為孝友之應</hi>蒲叔<lb/>
　獻<hi>南部人舉進士為成都漕百姓歌曰運使姓蒲民力可蘇召為宗正卿韓侂冑用事遂請去時論偉</hi>
　<hi>之</hi>黄裳<hi>劔州普城人幼能屬文乾道中進士累遷禮裳部尚書兼侍讀卒贈資政殿大學士諡忠文</hi>
<pb n="KR2k0008_WYG_068-21a"/>
　<hi>端純孝友每講讀隨事納忠所著有春秋講義及兼山集</hi>嚴大猷<hi>閬州蒼溪人吴䂀僣蜀大</hi>
　<hi>猷詩云笏未到身難擊泚兵如入手易擒吴後以特奏名授隆慶府司理恭軍著補闕蜀都賦有方山集</hi>
　<hi>四卷</hi>楊巨源<hi>益昌人倜儻有大志善騎射誅叛將吴䂀功第一補承事郎後為安丙殺之贈寳謨</hi>
　<hi>閣直學士謚忠愍子履正為四川制置使</hi>本朝申克敬<hi>昭化人洪武中由太學生入仕才能</hi>
　<hi>著稱練達老成累官河南右布政使</hi>徐璋<hi>劍州人洪武中由太學生擢貴州鎮逺府同知勤於政務</hi>
　<hi>遷河南按察司僉事</hi>
烈女韓氏<hi>保寜人年十七元末遭明玉珎兵亂慮為所掠乃偽為男子服混處民間既而被虜居兵</hi>
　<hi>伍七年人莫知其為女子也後從玉珎兵掠雲南還邂逅遇叔父贖歸成都以適尹氏稱為韓貞女云</hi>
<pb n="KR2k0008_WYG_068-21b"/>
仙釋張道陵<hi>初入蜀居鶴鳴山煉丹修道感老君授以秘録遂領弟子趙昇王長來雲臺治復煉</hi>
　<hi>大丹服之漢永夀二年自以功成道著乃於半崖舉身躍入石壁中自崖頂而出因成二洞崖半曰峻仙</hi>
　<hi>洞崖上曰平仙洞是年九月九日將諸品秘録斬邪二劔玉册玉印授其長子衡乃與夫人雍氏登雲臺</hi>
　<hi>峯白日昇天時年一百二十三嵗</hi>羅晏<hi>閬州人兒時牧山下見二道人奕晏捨牧觀之道人出囊</hi>
　<hi>中餅與之晏食已歸家覺腹中如燎因發狂累日自是惟飲水數日不一食稍稍預言禍福無不騐宋宣</hi>
　<hi>和中賜静應處士張浚延致軍中晏曰相公勿恐明日敵退果然加號太和冲夷先生蜀人相傳夀至一</hi>
　<hi>百七八十云</hi>
　　順慶府<hi>東至䕫州府梁山縣界六百二十里西至潼川州鹽亭縣界一百四十里南至重慶</hi>
<pb n="KR2k0008_WYG_068-22a"/>
　　　<hi>府定逺縣界一百三十里北至保寜府南部縣界一百一十里自府治至南京五千五百六十</hi>
　　　<hi>里至京師八千八百二十五里</hi>
　　　<hi>糧七萬二千石零</hi>
建置沿革禹貢梁州之域天文參井分野周為雍周之<lb/>
　地春秋戰國時為巴子國地秦屬巴郡漢為充國安<lb/>
　漢等縣地仍屬巴郡漢末劉璋分墊江以上仍為巴<lb/>
　郡治安漢晉屬巴西郡劉宋析置宕渠郡隋省宕渠<lb/>
　入巴西唐初地屬隆州尋析置果州治南充天寶初<lb/>
<pb n="KR2k0008_WYG_068-22b"/>
　改南充郡乾元初復為果州大厯中又改充州尋復<lb/>
　舊五代蜀置永寜軍節度宋初以州𨽻梓州路寶慶<lb/>
　間陞順慶府元置東川府又改為順慶路本朝改順<lb/>
　慶府州二縣八<lb/>
　南充縣<hi>附郭本漢巴郡充國縣地東漢析置南充國縣晉属巴西郡劉宋置宕渠郡隋初郡廢改</hi>
　<hi>縣曰南充唐以縣立果州宋寶慶中為順慶府治元併漢初縣入焉本朝因之編户一十里</hi>西充<lb/>
　縣<hi>在府城西七十五里本漢巴郡安漢縣地晉析置西充國縣属巴西郡梁以縣置木蘭郡西魏廢郡</hi>
　<hi>改縣曰晉城隋因之後廢唐初復置改西充縣属果州宋仍舊元併流溪縣入焉本朝因之編户八里</hi>
<pb n="KR2k0008_WYG_068-23a"/>
　蓬州<hi>在府城東北一百四十里本漢巴郡宕渠縣地晉属巴西郡梁置伏虞郡治宣漢縣後周又置</hi>
　<hi>蓬州治安固縣隋州郡俱廢唐復置蓬州治大寅縣天寳初改咸安郡又改蓬山郡乾元初復為蓬州宋</hi>
　<hi>以蓬池縣為州治元初置蓬州路後復為蓬州治相如縣本朝以相如縣省入編户十里領縣二</hi>營<lb/>
　山縣<hi>在州東六十里本漢宕渠縣梁置相如縣属梓潼郡西魏郡廢隋属巴西郡唐析相如置朗池</hi>
　<hi>縣属果州宋改營山縣属蓬州元以良山縣省入本朝因之編户四里</hi>儀隴縣<hi>在州北一</hi>
　<hi>百八十里本漢閬中縣地梁始置儀隴縣及置隆属蓬城郡隋初郡廢以縣属隆州唐置方州尋廢以縣</hi>
　<hi>州宋仍舊元併蓬池伏虞二縣入焉本朝因之編户八里</hi>廣安州<hi>在府城東二百一十里本</hi>
　<hi>漢巴郡之宕渠墊江安漢三縣地晉屬巴都巴西二郡唐為渠果合三州地宋置廣安軍治渠江縣咸淳</hi>
<pb n="KR2k0008_WYG_068-23b"/>
　<hi>初改寜西軍元廢置廣安府本朝改為廣安路以渠江縣省入編户二十一里領縣四</hi>渠縣<hi>在州</hi>
　<hi>北一百二十里本漢宕渠縣地晉屬巴西郡後魏置流江縣及流江郡梁置渠州隋初郡廢州存大業初</hi>
　<hi>改宕渠郡唐初復為渠州天寶初改鄰山郡乾元初復為渠州宋元因之本朝改州為縣以流江縣省入</hi>
　<hi>編户一十一里</hi>大竹縣<hi>在州北一百六十里本漢宕渠縣地晉屬巴西郡隋属宕渠郡唐分</hi>
　<hi>宕渠縣東界置大竹縣屬蓬州省入隣山縣宋復置屬渠州元併隣山隣水二縣入焉本朝改今屬後仍</hi>
　<hi>置鄰水縣編户一十四里</hi>岳池縣<hi>在州西六十里本洝漢南充二縣地劉宋屬宕渠郡隋初</hi>
　<hi>郡廢唐分相如南充二縣地始置岳池縣屬果州宋屬廣安軍元併新明和溪二縣入焉屬廣安府</hi>
　<hi>本朝屬州編户一十四里</hi>鄰水縣<hi>在州城南一百二十里元併入大竹縣本朝復置屬廣安州</hi>
<pb n="KR2k0008_WYG_068-24a"/>
　<hi>編户一十六里</hi>
郡名宕渠<hi>劉宋名</hi>南充<hi>唐名</hi>
形勝嘉陵江襟帶於其左金泉棲樂雄峙於其右<hi>開漢志</hi>
　羣峯矗於四望<hi>灌口廟記果之郛壥袤夷帶以巨川溪水迤其西南羣峯矗於四望</hi>溪<lb/>
　山竒秀<hi>蓬州圖經溪山竒秀兩峯髙峙屹然霄漢山多蘭菊每春秋開時清香滿山谷間</hi>南<lb/>
　隣渠水東枕大溪<hi>寰宇記</hi>北接通川<hi>宋何行中廣安軍駐泊記南連巴徼</hi>
　<hi>北接通川複領東横清江西下林深菁宻岩穴幽邃介乎果合渠三州之間</hi>東臨篆水<hi>渠江</hi>
　<hi>圖經東臨篆水西倚秀屏南接猊峯北連瑪瑙山川囘環形勢竒勝</hi>
<pb n="KR2k0008_WYG_068-24b"/>
風俗賨人剽勇<hi>應劭風俗通巴有賨人剽勇</hi>民俗淳朴<hi>文廟記古稱忠義之邦其</hi>
　<hi>民俗淳朴温厚</hi>民喜商賈而怠穡事<hi>社稷/壇記</hi>出郊迎富<hi>圖經每嵗二月</hi>
　<hi>二日郡人從太守出郊謂之迎富</hi>婚禮親迎<hi>蓬州志婚禮雖賤必親迎尤為近古</hi>不减<lb/>
　果遂之風<hi>宋郡縣志近代儒風尤盛人物間出不減果遂之風</hi>好義多儒<hi>咸安志其</hi>
　<hi>民純朴好義弗事華侈少為商多為儒家詩户書人物甚盛</hi>俗尚禱祠<hi>元虞集蓬州相如縣</hi>
　<hi>文昌萬夀宫記曩蜀全盛時俗尚禱祠鬼神之宫相望</hi>
山川果山<hi>在府治西層峯秀起上多黄柑晉御史陳夀歸隠於此宋邵伯温詩從昔遨遊盛兩川充</hi>
　<hi>城人物自駢闐萬家燈火春風陌十里綺羅明月天</hi>金泉山<hi>在府城西唐仙女謝自然於此白日</hi>
<pb n="KR2k0008_WYG_068-25a"/>
　<hi>飛昇上有石像宋李宏詩昔時謝女昇天處此日遺蹤尚宛然蟬蜕舊衣留石室龍飛靈水湧金泉碑書</hi>
　<hi>故事封蒼蘚殿寫真容鎻翠煙薄暮松顛聴鶴唳猶疑彷彿是神仙</hi>寳臺山<hi>在府城西與金泉山</hi>
　<hi>相對上有覽秀亭</hi>朱鳯山<hi>在府城南一十里相傳尒朱仙及李淳風修煉之地丹井尚存</hi>鶴<lb/>
　鳴山<hi>在府城東一十里相傳謝自然昇仙之日有鶴棲鳴于上傍有紫雲亭</hi>棲樂山<hi>在府</hi>
　<hi>城西一十里相傳謝自然昇仙之日仙樂響振峯頂因名上有馭風亭</hi>清泉山<hi>在府城北一十</hi>
　<hi>里有古刹俯瞰龍門諸山</hi>舞鳯山<hi>在府城西北一/十里狀若鳯翔</hi>大方山<hi>在府城西三十</hi>
　<hi>里謝自然嘗棲真于此又有小方山與此山相峙千峯百嶺周迴繚繞疑若洞天</hi>佛龕山<hi>在府</hi>
　<hi>城西五十里有名寳玉山上有普徳祠</hi>清居山<hi>在府城南三十五里上有白雲光相汲江五友</hi>
<pb n="KR2k0008_WYG_068-25b"/>
　<hi>四亭唐姚昻詩天設兩峯南北峭地盤一水古今流宋淳祐中以兵亂嘗徙府治此山元至元初建征南</hi>
　<hi>都元帥府亦嘗治此山之龍笻埧</hi>請雨山<hi>在府城東七十里邑民嘗祈雨有應因名</hi>大耽<lb/>
　山<hi>在府城西一百里與小耽山相對隋居士楊耽修道于此因名</hi>西充山<hi>在西充縣治東為一</hi>
　<hi>邑之勝</hi>孝亷山<hi>在西充縣治西/上有文昌祠</hi>化鳯山<hi>在西充縣治東上有漢將軍紀</hi>
　<hi>信廟</hi>鳯臺山<hi>在西充縣治西山/頂方如臺因名</hi>亞夫山<hi>在西充縣治東與縣城相倚</hi>
　雙圖山<hi>在西充縣東一十里</hi>隠居山<hi>在西充縣北一十里上有清泉宫隋程太虛嘗隠居</hi>
　<hi>於此因名</hi>南岷山<hi>在西充縣南一十五里上有九井十三峯漢何岷隠居其上因名隋程太虚亦</hi>
　<hi>嘗修煉於此</hi>鳯儀山<hi>在西充縣/南二十里</hi>嵗堂山<hi>在西充縣南二十里上有百福院為</hi>
<pb n="KR2k0008_WYG_068-26a"/>
　<hi>嵗時禳祝之所因名</hi>囘龍山<hi>在西充縣北三十里聳/翠崖峩縈迴盤繞因名</hi>乾明山<hi>在西</hi>
　<hi>充縣西北四十里</hi>瓊珠山<hi>在西充縣北四十里蜿/蜒若瓊珠相連因名</hi>拱辰山<hi>在西</hi>
　<hi>充縣北五十里</hi>紫崖山<hi>在西充縣北六十/里上有利應廟</hi>扶龍山<hi>在西充縣大陵鎮</hi>
　玉環山<hi>在蓬州下有玉環井</hi>鳯凰山<hi>在蓬州南上有三峯中一峯髙峙兩峯相接如鳯凰</hi>
　<hi>飛舞之狀</hi>五馬山<hi>在蓬州北五里五/峯髙聳勢若奔馬</hi>崇覺山<hi>在蓬州西二十里上有崇</hi>
　<hi>覺寺</hi>雲山<hi>在蓬州東南二十里宋淳/祐五年嘗建州治於此</hi>三合山<hi>在蓬州西五十里</hi>
　雲鳯山<hi>在營山縣治北</hi>太白山<hi>在營山/縣治西</hi>集真山<hi>在營山縣北八里上有玉</hi>
　<hi>皇宫因名</hi>衮山<hi>在營山縣西一十五里上有鳯凰臺又有石壁峭立隠隠如龍鱗狀宋郡守吴幾復</hi>
<pb n="KR2k0008_WYG_068-26b"/>
　<hi>詩蒼石皺紋龍脊在清泉涵泳海源通</hi>獅子山<hi>在營山縣東三十里以形似名</hi>封竇山<lb/>
　<hi>在營山縣西三十里</hi>青羊山<hi>在營山縣/東六十里</hi>大蓬山<hi>在營山縣東北七十里與小蓬</hi>
　<hi>山對峙一名綏山列仙傳葛由乘木羊上綏山随者皆得道即此山有龍湫遇旱禱雨輒應</hi>金城<lb/>
　山<hi>在儀隴縣治北以衆山環向如雉堞故名上有數石如貯米囊故又名金粟山唐秀士何滔舉義兵</hi>
　<hi>討賊死難於此至今其上有祠</hi>南圖山<hi>在儀隴縣/南二里</hi>儀隴山<hi>在儀隴縣西三十里</hi>
　<hi>上有石刻儀隴二字尚存縣以此山名</hi>九龍山<hi>在儀隴縣/北三十里</hi>伏虞山<hi>在儀隴縣</hi>
　<hi>東五十里為一方險要之地隋伏虞縣以是名</hi>秀屏山<hi>在廣安州治西層崖峭壁草木叢茂宛如</hi>
　<hi>屏障</hi>白鶴山<hi>在廣安州治東寰宇記在新/明縣西南百里上有白鶴觀</hi>猊峯山<hi>在廣安州</hi>
<pb n="KR2k0008_WYG_068-27a"/>
　<hi>南二里</hi>子仙山<hi>在廣安州西二十五里即秀屏山來岡相傳漢馮緄之子馮真人修煉於岳門</hi>
　<hi>山一旦辭父母謂當仙去以來晨白鶴飛翔為候緄登此山望之已而果然故又名望子山</hi>香爐<lb/>
　山<hi>在廣安州北五十里以形似名</hi>富靈山<hi>在廣安州東南元和郡縣志在渠江縣東南七十里</hi>
　<hi>峻峭多藥物實靈仙所居</hi>榖成山<hi>在廣安州東六十里山能興雲雨有禱輒應</hi>玉蟾山<lb/>
　<hi>在渠縣治西峯巒聳翠形如新月故名</hi>八濛山<hi>在渠縣東北七里八峯起伏常有煙霧濛其上</hi>
　<hi>故名三國志蜀漢張飛與張郃相距於此</hi>樂山<hi>在渠縣北三十八里毎嵗正月七日邑人將皷笛酒</hi>
　<hi>食登此娱樂以祈蚕事</hi>禮義山<hi>在渠縣宋寶祐中/渠州嘗徙治於此</hi>宕渠山<hi>在渠縣東</hi>
　<hi>五十里亦名大青山又名花果園其山崇峻險不可涯東西有二石門可以出入</hi>緑沼山<hi>在渠</hi>
<pb n="KR2k0008_WYG_068-27b"/>
　<hi>縣東五十三里上有池水常緑色不變</hi>隣山<hi>在大竹縣東南二百里其山土色如鐡唐隣州及隣</hi>
　<hi>山縣皆以此為名</hi>皛然山<hi>在大竹縣南三百二十里相傳皛然真人嘗遊憇於此因名</hi>石<lb/>
　龜山<hi>在岳池縣西二里形如伏龜崖上刻龜峯二字</hi>龍穴山<hi>在岳池縣北五里山峯髙秀穴</hi>
　<hi>在山半巖石中有巨龍囬旋之跡</hi>姜山<hi>在岳池縣東二十里/蜀漢姜維屯兵於此</hi>□山<hi>在岳</hi>
　<hi>池縣北二十里最髙大上有寺俗呼禹山</hi>羊山<hi>在岳池縣北三十里峯巒秀異山下有洞曰角竹樵</hi>
　<hi>牧毎見羊自洞出叱之復回世傳梁天監中有居士於此棲隠講誦二羊跪聴因名宋張庭堅讀書於此</hi>
　<hi>山之麓</hi>速山<hi>在岳池縣東四十里唐地理志岳池縣有龍扶速山即此有澴水出此山</hi>老君<lb/>
　山<hi>在岳池縣北八十里相傳唐末天祐間有人乘白鶴至此化為石又名白鶴山因即其地建道宫</hi>
<pb n="KR2k0008_WYG_068-28a"/>
　起文峯<hi>在渠縣治東</hi>寶珠峯<hi>在渠縣/治西</hi>透明巖<hi>在大蓬山前上有穴宛如</hi>
　<hi>穿鑿之狀一名棲真巖</hi>東巖<hi>在營山縣東又有西巖俯瞰大溪為一郡登臨之勝</hi>虹飲巖<lb/>
　<hi>在渠縣治西其形類亭上有滳水下有石臼大如杯盂盛之日出時有虹影映巖下因名</hi>清虛巖<lb/>
　<hi>在西充縣少陵鎮</hi>琴洞<hi>在南/充縣</hi>徐仙洞<hi>在西充縣/冨安鎮</hi>繫縧石<hi>在廣安州</hi>
　<hi>西崖下古常樂寺石上有繫縧㾗相傳昔有異人到此禮塔解縧繫石而去</hi>七碑石<hi>在大竹縣</hi>
　<hi>西南一百里有七巨石望之宛然如碑</hi>畫卦石<hi>在南充縣東四十里其石平如砥上畫八卦文</hi>
　<hi>相傳周柱下史李耳於此以足畫之足跡尚存</hi>嘉陵江<hi>在府治東自大散闗厯興州大安軍利閬</hi>
　<hi>州至此為一郡形勝又東至合州釣魚山下合渠江唐韋應物詩水性自云静石中本無聲如何兩相激</hi>
<pb n="KR2k0008_WYG_068-28b"/>
　<hi>雷轉空山驚</hi>渠江<hi>在渠縣東源出巴山流經達蓬等州至此縣又東經府界流至合州與嘉陵江</hi>
　<hi>㑹於渠口</hi>清水溪<hi>在府城東居民/籍以灌溉田畝</hi>大斗溪<hi>在府城東八十里源出老君山</hi>
　<hi>與嘉陵江合溪傍有石如斗因名</hi>白水溪<hi>在渠縣東三十里以其源出白水洞故名</hi>東流<lb/>
　溪<hi>在大竹縣東七十里源出獅子山流入渠江</hi>曲水<hi>在府城西四十里源自琉璃鎮盤迴曲折</hi>
　<hi>流入嘉陵江</hi>流溪水<hi>在府城西八十里源出遂/州平流三十里無灘因名</hi>西溪水<hi>在西</hi>
　<hi>充縣治西因名</hi>鼇水<hi>在儀隴縣北三十里水/中有石如鼇状因名</hi>篆水<hi>在廣安州東北五里</hi>
　<hi>江中灘石縱横濡流奔急呼為三十六灘其間有兩渠相距二尺廣深半之可以流觴毎嵗冬春之交水</hi>
　<hi>落石出官吏士庶多來賞於此</hi>洄水<hi>在廣安州東即渠水也以其縈迴曲折故名亦名清洄</hi>潜<lb/>
<pb n="KR2k0008_WYG_068-29a"/>
　水<hi>在渠縣東五十里晉酈道元謂宕渠有大穴潜水入焉</hi>鄰水<hi>在大竹縣南二百里中有大石</hi>
　<hi>磧懸流十餘丈流入岷江唐有隣水縣以此名</hi>岳池水<hi>在岳池縣縣以此水名</hi>靈溪水<lb/>
　<hi>在岳池縣西水中有石若靈龜狀</hi>大小洲<hi>在府城南三里昔有異人過此云大洲連小洲此地</hi>
　<hi>出公侯</hi>銅魚洲<hi>在渠縣南三里其下有石磧黄色石魚狀舊傳凡遇開科之嵗水聲潺湲異常</hi>
　<hi>其年必有中者諺云銅魚灘聲吼士子占科首</hi>海棠川<hi>在西充縣環繞縣治内多海棠因名</hi>七<lb/>
　曲滙<hi>在營山縣東六十里水流縈迴七曲兩岸崖石懸絶飛湍噴沬若烟霧騰湧</hi>天封井<lb/>
　<hi>在府城内昔爾朱真人吐丹在内有疾者飲之而愈</hi>九井<hi>在南岷山下曰磨劔洗鉢清心蘸月飲虎</hi>
　<hi>石雞濯印浴丹潄玉</hi>滳乳泉<hi>在府城西二十里昔有道士何志全飲此水年八十靣如桃紅宋樊</hi>
<pb n="KR2k0008_WYG_068-29b"/>
　<hi>汝賢詩雲液落山腹脉與崑崙通云何山中叟八十桃顔紅</hi>昆井<hi>在府城西六十里</hi>甘泉<lb/>
　<hi>在廣安州治南井中有三穴中二穴泉極甘雖大旱不竭宋郡守陳良有二大篆刻石路傍以誌</hi>神<lb/>
　女泉<hi>在大方山相傳常有神女出没其間</hi>金泉<hi>在金泉山下相傳唐李淳風於此藏金化為泉</hi>
　<hi>宋江萬里書金泉二字於崖上</hi>玉泉<hi>在蓬州南五十里其/泉湧出如噴玉之狀</hi>棲樂池<hi>在棲</hi>
　<hi>樂山上甃之以石泉水清潔與嘉陵江相通</hi>將軍池<hi>在岳池縣東五里相傳漢諸葛亮嘗駐兵</hi>
　<hi>於此</hi>
土産絲<hi>南充渠縣及廣安蓬州出</hi>天門冬　黄柑<hi>俱南充/縣出</hi>紫梨<hi>廣安州出</hi>
　<hi>有數種到口即化者為佳紫梨是也</hi>買子木<hi>渠縣/出</hi>鹽<hi>各州縣俱有井</hi>
<pb n="KR2k0008_WYG_068-30a"/>
公署廣安守禦千户所<hi>在州治東</hi>
學校順慶府學<hi>在府治南三里宋慶厯間建本朝洪武九年重建</hi>蓬州學<hi>在州治北</hi>
　<hi>宋淳祐間建於雲山元至正間遷此本朝因之</hi>廣安州學<hi>在州治東舊在秀屏山下宋嘉</hi>
　<hi>祐間遷南岡本朝建於此</hi>南充縣學<hi>在縣治西/北津渡</hi>西充縣學<hi>在縣治南宋淳</hi>
　<hi>祐間建本朝洪武二十年重建</hi>營山縣學<hi>在縣治西元至順間建本朝宣徳九年重建</hi>
　儀隴縣學<hi>在縣治北金城山宋嘉定間建本朝景㤗四年重建</hi>渠縣學<hi>在縣治西</hi>
　<hi>石子岡宋嘉定間建元大徳中重建</hi>大竹縣學<hi>在縣治南宋嘉定間建元至元初重修</hi>岳<lb/>
　池縣學<hi>在縣治南宋太平興國間建本朝洪武七年重建</hi>鄰水縣學<hi>在縣治南宋建</hi>
<pb n="KR2k0008_WYG_068-30b"/>
　<hi>元廢本朝成化中重建</hi>
書院果山書院<hi>在府城北五里蜀漢譙周建後郡人邉速達以秘書太監致仕歸𨼆於此藏書</hi>
　<hi>萬卷今為南充縣學</hi>
宫室開漢樓<hi>在府治南昔紀信誑楚而漢業以成故名一名安漢樓</hi>萬卷樓<hi>在金泉山</hi>
　<hi>相傳晉陳夀嘗讀書於此</hi>梯雲樓<hi>在西充/縣治前</hi>仙鶴樓<hi>在府治東瞰大江宋邵伯温詩</hi>
　<hi>春去秋來好風月鶴樓端勝廋公樓</hi>讀書樓<hi>在府治南元郡人拜都軰數人讀書於此皆登進士</hi>
　<hi>因名</hi>秀屏樓<hi>在廣安州治西宋建/以有秀屏山因名</hi>㑹仙樓<hi>在廣安州宋建舊在軍市</hi>
　<hi>中</hi>承慶樓<hi>在渠縣城中元縣人王伯衢之祖龍川翁建後毁伯衢復建之李太初為扁曰承慶</hi>
<pb n="KR2k0008_WYG_068-31a"/>
　<hi>及作記</hi>清暉閣<hi>在府治北下瞰/大江其景清絶</hi>霄漢閣<hi>在廣安州治西有唐顔真卿書</hi>
　<hi>霄漢閣三字石刻尚存</hi>相樂堂　平政堂　静治堂<hi>俱在府治宋建又有</hi>
　<hi>萬卷堂坐嘯堂凝香堂桂堂竹堂亦在焉</hi>蓬萊堂<hi>在蓬州治</hi>自治堂　盡心堂<lb/>
　<hi>俱在廣安州治宋建又有進思登秀泠然三堂亦在焉</hi>思政堂　明逺堂<hi>俱在廣安</hi>
　<hi>州舊渠江縣治宋建</hi>讀書堂<hi>在龍穴山相傳唐/何少卿讀書之所</hi>燕居堂<hi>在渠縣南宋陳</hi>
　<hi>堯咨之子義建有戒子詩八章石刻尚存</hi>藏春亭<hi>在府/治</hi>擬峴亭<hi>在廣安州西二里宋</hi>
　<hi>張商英詩英雄往事堪嘆息䦨干徙倚情何極學取山公醉似泥不同羊祐謀人國</hi>戯仙亭<hi>在渠</hi>
　<hi>縣東北六里髙灘溪上相傳有仙女遊戯於此因名</hi>四水亭<hi>在南充/縣治南</hi>清風亭<hi>在南</hi>
<pb n="KR2k0008_WYG_068-31b"/>
　<hi>充縣治西</hi>覽秀亭<hi>在南充縣西七里舊為/鄉士期集題名之所</hi>五友亭<hi>在南充縣南宋</hi>
　<hi>游炳題云明月清風為道友古典今文為義友孤雲野鶴為自在友恠石流水為娱樂友山果橡栗為相</hi>
　<hi>保友是五友者無湏臾不在此問也</hi>孝義臺<hi>在廣安州唐陳子昻之後有遷居於此者孝義七世</hi>
　<hi>不異居唐旌表之宋時臺尚存</hi>歩虛臺<hi>在金泉山宋鄭芳庭詩平生酷好退之詩謝女仙蹤頗自</hi>
　<hi>疑不到步虛臺下看瓊臺瑶珮有誰知</hi>光相臺<hi>在清/居山</hi>七佛臺<hi>在清居山後有佛足</hi>
　<hi>鳯足靈蹟之異</hi>觀星臺<hi>在府城北五里魏/譙周觀星於此</hi>琴臺<hi>在蓬州西南六十里相傳</hi>
　<hi>漢司馬相如彈琴於此宋志蓬州有相如縣註云以南有司馬相如故宅而名則相如盖嘗寓此矣</hi>邀<lb/>
　月臺<hi>在儀隴縣治北上有石刻詩古木森森倚石顛快哉四望見山川天敎來作清風侶邀月臺名</hi>
<pb n="KR2k0008_WYG_068-32a"/>
　<hi>不浪傳</hi>蓬山館<hi>在大蓬山下江山勝槩為一郡美觀</hi>
闗梁西橋<hi>在府城西三里</hi>永安橋<hi>在府城西/北五里</hi>馬宗橋<hi>在府城東四十里宋</hi>
　<hi>邑民馬普宗建</hi>桂華橋<hi>在西充縣治南/橋前多桂樹</hi>文明橋<hi>在西充縣治南</hi>石佛<lb/>
　橋<hi>在蓬州東舊有石佛寺</hi>望使橋<hi>在營山縣東三十里舊為望使客之處有碑字畫剥落</hi>
寺觀西禪寺<hi>在南充縣治西宋賜額真如本朝改今名</hi>資福寺<hi>在西充縣治東</hi>廣<lb/>
　慈寺<hi>在蓬州東二寺俱宋建本朝重修</hi>崇福寺<hi>在儀隴縣治西宋紹興中建</hi>靈鷲<lb/>
　寺<hi>在營山縣東六十里宋乾道初建</hi>南峯寺<hi>在廣安州治西宋張商英詩孤雲飛逺岫落日</hi>
　<hi>滿平川寺據南山頂僧傳北祖禪</hi>浄居寺<hi>在廣安州治東元至元間建本朝重修</hi>大聖<lb/>
<pb n="KR2k0008_WYG_068-32b"/>
　寺<hi>在岳池縣治南宋嘉定間建</hi>𤣥妙觀<hi>在西充縣治西/宋治平初建</hi>䧏真觀<hi>在西</hi>
　<hi>充縣南十五里相傳唐程太虛修煉於此</hi>延真觀<hi>在蓬州治東/宋宣和初建</hi>東觀<hi>在岳池縣</hi>
　<hi>治西相傳呂洞賔嘗過此留宿夜多蚊畫一蝙蝠於楹間至今此地無蚊蚋</hi>龍泉觀<hi>在岳池縣</hi>
　<hi>東八十里相傳宋太祖㣲時嘗過此因渇挿劔於地泉水湧出因名</hi>𤣥壇宫<hi>在廣安州治南宋嘉</hi>
　<hi>定間建本朝重脩</hi>
祠廟紀信廟<hi>在西充縣治西信漢將軍宋錫封忠祐嵗時祀之至今不絶</hi>濟逺廟<hi>在渠</hi>
　<hi>縣北二里祀漢車騎將軍馮緄</hi>譙周廟<hi>在南充縣北一十里周蜀漢光禄大夫</hi>陳夀廟<lb/>
　<hi>在南充縣西三里夀晉著作郎</hi>顔真卿廟<hi>有二一在蓬州一在營山縣俱有碑誌真卿嘗為咸</hi>
<pb n="KR2k0008_WYG_068-33a"/>
　<hi>安郡長史因有廟其在營山者至今嵗祭不乏</hi>利應廟<hi>在南充縣紫崖山上祀宋忠臣王雲元封</hi>
　<hi>靈顯繼善公廟有碑</hi>
陵墓馮緄墓<hi>在大竹縣北古賨城下</hi>安丙墓<hi>在廣安州南五十里</hi>
古蹟充國城<hi>在府城南三十五里漢縣屬巴郡宋邵伯温詩山圍翠合水連雲萬室樓臺照眼明</hi>
　<hi>勝地風淳真樂國四川惟説好充城</hi>安漢城<hi>在府城北三十五里漢為縣屬巴郡晉屬巴西郡劉</hi>
　<hi>宋於此置宕渠郡隋廢</hi>宕渠城<hi>在府城北四十里/即石苟埧城也</hi>廢流溪縣<hi>在南</hi>
　<hi>充縣境唐置宋因之元省</hi>廢賨城縣<hi>在大竹縣北舊曰始安隋改曰賨城唐改渠江</hi>紀信<lb/>
　宅<hi>在西充縣髙陽里扶龍村</hi>譙周宅<hi>在南充縣北五/里有碑尚存</hi>袁天綱宅<hi>在金</hi>
<pb n="KR2k0008_WYG_068-33b"/>
　<hi>泉山</hi>嘉陵驛<hi>在南充縣北唐張蠙詩嘉陵路惡石和泥行到長亭日已西獨倚䦨干正惆悵海棠</hi>
　<hi>花裏鷓鴣啼</hi>金塿<hi>在清居山高與山等亭/亭如浮屠常有光熖</hi>石龜<hi>在廣安州北一十里</hi>
　<hi>路次井中有石龜相傳冬夏龜能自轉其首所指之方嵗必豐稔</hi>石繖<hi>在廣安州東五里江之中</hi>
　<hi>流有巨石圓圍二丈餘中髙四垂狀若繖盖因名俗呼為石涼繖</hi>石船<hi>在大竹縣西南一百里溪</hi>
　<hi>中有巨石長三丈許宛如石船</hi>山燈<hi>蓬州有山燈現凡五處初不過三四點漸至數十點髙下相應</hi>
　<hi>離合不常在蓬山者尤為靈異土人呼為聖燈</hi>
名宦漢第五倫<hi>宕渠令有治行民甚懐之</hi>隋栁儉<hi>蓬州刺史獄訟者庭遣不為文書約</hi>
　<hi>束獄無繫囚</hi>唐顔真卿<hi>咸安郡長史仁以撫民寛以御衆恤其災患救其飢寒去後郡人立</hi>
<pb n="KR2k0008_WYG_068-34a"/>
　<hi>廟祀之</hi>韋貫之<hi>果州刺史/甚有善政</hi>史謙恕<hi>果州刺史百姓歌之曰使君來何晚昔日</hi>
　<hi>無儲今有飯</hi>崔元亮<hi>果州刺史性清慎姚合送以詩騎吏縁青壁旌旗度白雲劔銘生蘚色巴</hi>
　<hi>字疊氷文</hi>李堅<hi>貞元初為果州刺史/課最遷司農少卿</hi>宋李晊<hi>開寶中知廣安軍以簡為</hi>
　<hi>政以寛治民滿去郡人思之</hi>朱昻<hi>知蓬州徙廣安軍以仁恕决訟以寛簡待民㑹渠州妖賊李仙</hi>
　<hi>聚衆萬人刼掠軍界昻設䇿擒之蜀民遂安</hi>楊克讓<hi>知果州蜀民懐其善政璽書褒美</hi>查<lb/>
　道<hi>淳化中知果州王均亂後賊黨尚有依險為栅者咸請發兵殄之道曰彼欲延湏㬰命爾豈無詿誤</hi>
　<hi>耶即單馬造賊所諭以詔意賊乃投兵請罪悉給劵歸農</hi>邵曄<hi>蓬州録事叅軍時部民張道豐等被</hi>
　<hi>誣為盗獄已具曄察其枉不署牘未㡬捕獲正盜道豐等得釋及曄代還太宗謂曰爾能活吾平民深可</hi>
<pb n="KR2k0008_WYG_068-34b"/>
　<hi>嘉也賜錢五萬</hi>冦瑊<hi>蓬州軍事推官李順餘黨謝才盛等復起為盜瑊設方畧擒送京師</hi>王旦<lb/>
　<hi>知蓬州清節著聞民被其澤</hi>崔立<hi>真宗時果州推官役兵輦官物道險乃率衆錢傭舟知州姜從</hi>
　<hi>革論如率歛法當斬三人立曰此非私己罪杖爾從革不聴卒論奏詔如立議</hi>凌䇿<hi>廣安軍判官勤</hi>
　<hi>於吏職處事精審有治迹</hi>李修孺<hi>知果州有治狀時稱善/人蘇軾作詩以美之</hi>葛宫<hi>知南</hi>
　<hi>充縣有惠政時東川饑民艱食部使者檄宫守資昌兩州亦以惠政聞</hi>龔鼎臣<hi>知渠州渠故僻</hi>
　<hi>陋無學者鼎臣建廟學選邑子為生日講説立課肄法人大勸始有登科者郡人繪像祀之</hi>李大<lb/>
　臨<hi>知廣安軍清整有守嘗上言青苖法有害無益王安石甚惡之</hi>陳咸<hi>知南充縣有能名嵗旱帥</hi>
　<hi>司免下户兩税轉運使安節以為虧漕計咸言苟利於民違之不可安節從之</hi>邵伯温<hi>知果州請</hi>
<pb n="KR2k0008_WYG_068-35a"/>
　<hi>罷嵗輸瀘南諸州綾絹絲綿數十萬以寛民力民受其惠</hi>裴徳谷<hi>知蓬州有能政平居議法必以</hi>
　<hi>仁恕為本</hi>孔思齊<hi>知果州號為循吏/郡人為立良牧碑</hi>馮澥<hi>知廣安軍有政判聲其後家愿通</hi>
　<hi>果州有直名澥時為左丞薦偹諫列</hi>吴幾復<hi>知蓬州滿去父老拜庭下曰鄉民被使君之政久矣</hi>
　<hi>今聞還朝故來相别且歌曰使君來兮父母鞠我禮化行兮民無寒餓使君去兮不可復留人意悵悵兮</hi>
　<hi>淚雙墮</hi>虞允文<hi>知渠州州地埆民窶常賦之外又行加歛允文奏罷之逺民鼓舞</hi>劉儀<lb/>
　鳯<hi>知果州初儀鳯為是州掾起居郎趙逵薦其富有詞華恬於進取及為知州有政績</hi>劉光世<lb/>
　<hi>知果州嘗為東川節度推官召對論恢復事請以太祖用人為法及知是州趙汝愚薦之擢殿中侍御史</hi>
　李道傳<hi>蓬州敎授開禧用兵金人窺㪚闗急而吴曦復叛道傳痛憤見於形色宻遺書安撫楊輔</hi>
<pb n="KR2k0008_WYG_068-35b"/>
　<hi>論曦必敗冝舉義討之曦黨來脅道傳道傳折之以義抗節不撓棄官而歸</hi>蘇植<hi>嘉定中知廣安</hi>
　<hi>軍建修壇廟政教畢舉軍治為之一新</hi>元馬䝉古岱<hi>至正間西充縣主簿時羣</hi>
　<hi>盜蜂起䝉古岱率合邑民於岷山築堡壘以障之民頼以全後為立祠祭之</hi>本朝富好<lb/>
　禮<hi>洪武初為順慶府同知開立大小街衢布置郡邑坊巷覈實户口清理田粮至今人</hi>
　<hi>頌其徳</hi>菅時中<hi>洪武間西充知縣勸課農桑/作興士類民有去後之思</hi>費文質<hi>洪武</hi>
　<hi>間營山知縣招流民闢田野存心公亷吏民不敢欺</hi>蔡彬<hi>永樂間大竹知縣初至誓于城隍神後果</hi>
　<hi>忠勤亷潔不負所誓民皆悦服</hi>嚴升<hi>永樂間為順慶府同知凡遇賦役必躬親審騐民無横擾以亷</hi>
　<hi>著聞民皆慕之</hi>帥用昌<hi>永樂間南充知縣愛民如子藹然有豈弟慈良之化</hi>
<pb n="KR2k0008_WYG_068-36a"/>
人物漢紀信<hi>安漢人為將軍事髙帝誑楚為項羽所殺宋時加封信誥詞云以忠狥國代君任患</hi>
　<hi>實開漢業使後世知君為重身為輕雖糜捐不避者侯有力焉</hi>馮緄<hi>巴郡宕渠人少學春秋司馬兵</hi>
　<hi>法安帝時舉孝亷累官車騎將軍平長沙武陵蠻有功推於從事中郎賜錢十萬不受官至廷尉終于家</hi>
　<hi>鄉人立廟祀之弟允清白有至行子鸞舉孝亷為郎中</hi>元賀<hi>宕渠人嘗為九江沛郡太守所在著</hi>
　<hi>徳吏民涕泣送之遷大司農為名卿</hi>陳禪<hi>巴郡安漢人仕郡為功曹舉善黜惡為邦内所畏後為漢</hi>
　<hi>中太守夷賊素聞其名即時降服順帝時拜遼東太守匈奴憚其威彊退還數百里禪遣吏卒往曉慰之</hi>
　<hi>單于隨使至郡禪為説道義單于懐服遺以胡中珍貨而去</hi>三國張嶷<hi>巴西南充國人漢昭</hi>
　<hi>烈定蜀嶷為都尉將兵討平山賊叛羌除越嶲太守及徴還夷民戀慕扶轂泣涕後拜盪冦將軍與魏將</hi>
<pb n="KR2k0008_WYG_068-36b"/>
　<hi>戰殁越嶲民夷聞嶷死悲泣立廟祀之</hi>譙周<hi>巴西安漢人耽古篤學研精六經仕蜀漢至光禄大</hi>
　<hi>夫周有文武全才志在恢復所著有仇國論五經論定法訓古史考百餘篇子秀躬耕山藪桓温薦之不</hi>
　<hi>應</hi>王平<hi>巴西宕渠人蜀諸葛亮征隴西平以牙門属馬謖謖違亮指大敗於街亭惟平所領不敗</hi>
　<hi>累遷漢中太守封安漢侯子訓嗣爵平同郡漢昌句扶忠勇寛厚數有戰功功名爵位亞於平官至左將</hi>
　<hi>軍封宕渠侯</hi>晉陳夀<hi>巴西安漢人少好學師事同郡譙周張華愛其才舉孝亷除著作郎撰三</hi>
　<hi>國志六十五篇時人稱其善叙事有良史之才又著耆舊傳十餘篇行於世</hi>閻纉<hi>巴西安漢人祖</hi>
　<hi>團為張魯功曹勸魯降魏封平樂侯父璞䍧牱太守纉博覽墳典慷慨有大節仕晉以功封平樂鄉侯五</hi>
　<hi>子皆開朗有才力長子亨遼西太守</hi>李特<hi>巴西宕渠人其祖將五百家歸魏遷於畧陽晉元康中闗</hi>
<pb n="KR2k0008_WYG_068-37a"/>
　<hi>西擾亂特隨流人入蜀太安初自稱益州牧子雄遂稱帝雄寛厚簡刑約法時海内大亂而蜀獨無事百</hi>
　<hi>姓冨貴傳至孫勢為晉桓温所平</hi>龎雄<hi>宕渠人始討荆揚亂賊有功永初二年南單于擅與烏桓</hi>
　<hi>反殺遼東太守耿䕫遣雄討之大破單于遷大鴻臚封都亭侯</hi>南北朝侯瑱<hi>西充人梁時累</hi>
　<hi>平蜀賊後敗侯景有功遷南豫州刺史鎮姑熟又鎮豫章歴進司空太尉率兵敗王琳軍詔都督五州鎮</hi>
　<hi>益城尋以功封零陵郡公卒贈大司馬謚莊肅</hi>宋成象<hi>渠州流江人以詩書訓授里中事父母孝</hi>
　<hi>淳化中李順據郡縣象父母驚悸死象號泣營𦵏廬墓側日篩土三斗於墳上毎慟聞者感愴虎豹環廬</hi>
　<hi>而卧燕百餘集廬中禾生墓側生九穗服終未還家知禮者諭之始歸敎授</hi>彭任<hi>廣安軍岳池人</hi>
　<hi>慶歴初冨弼使遼任與偕行道次語弼曰朝廷所為書詞萬一與口傳異將何以對啓視果不同弼即馳</hi>
<pb n="KR2k0008_WYG_068-37b"/>
　<hi>還朝更書而去</hi>何羣<hi>果州西充人慶厯中石介在太學羣自蜀至受業介館羣於其家使弟子推為</hi>
　<hi>學長羣愈自刻厲著書數十篇與人言未嘗下意曲從同舍目為白衣御史後歸不復出嘉祐中賜號安</hi>
　<hi>逸處士</hi>何渉<hi>南充人讀書晝夜刻苦自六經百家及山經地志醫卜之術無所不學一過目終身</hi>
　<hi>不忘舉進士累官知合州遷司封員外郎卒涉長厚有操行未嘗談人過惡所著有春秋本㫖廬江集七</hi>
　<hi>十卷</hi>黎錞<hi>廣安軍渠江人慶厯中進士嘗為直講英宗以蜀士問歐陽脩對曰文學有蘇洵而經術</hi>
　<hi>有黎錞</hi>雍鈞<hi>南充人治平中舉進士為御史臺主簿時章惇用事朝士滿門鈞獨不往惇怒出鈞</hi>
　<hi>知蓬州</hi>張天珏<hi>岳池人嘗讀書於羊山之角竹洞元豐中舉進士累官至諌議大夫</hi>彭戢<lb/>
　<hi>渠州隣水人元豐中舉進士第為兩浙提舉奉祠常蓄雙鶴江左士大夫送行有扁舟載雙鶴萬卷貯羣</hi>
<pb n="KR2k0008_WYG_068-38a"/>
　<hi>書之句</hi>張庭堅<hi>廣安軍渠江人元祐間進士調成都府推官韓忠彦薦為左正言踰月章數上</hi>
　<hi>訟司馬光吕公著之寃論蔡京章惇之罪薦蘇軾蘇轍之賢忤執政意謪官卒贈直徽猷閣謚節愍</hi>鄭<lb/>
　脩<hi>蓬州人年七嵗日誦萬言游太學登元祐進士知梁州軍祿有餘悉為小民代輸未及引年翻然而</hi>
　<hi>歸所居結茅扁曰飯牛菴卒年八十七</hi>何麗天<hi>南充人宦游中都久未得歸賦懐親十三篇如</hi>
　<hi>毛詩體随表上進以求補外朝廷嘉其志詔嶺南逺官皆許迎養</hi>姚邦基<hi>岳池人舉進士知開</hi>
　<hi>封府尉氏縣滿秩而劉豫僣竊邦基遂棄官去聚徒敎授於家紹興中以薦改秩</hi>安堯臣<hi>渠江</hi>
　<hi>人宣和初上書論宦寺權臣唱議北伐臣恐唇亡齒寒徽宗嘉納詔補承務郎後又上書論女真不可結</hi>
　<hi>燕雲不可取書極抗直累官至南平太守</hi>㳺仲鴻<hi>南充人淳熈初進士知中江縣制置使京鏜等</hi>
<pb n="KR2k0008_WYG_068-38b"/>
　<hi>薦之召赴闕宰相趙汝愚甚重之時光宗以疾久不朝重華宫仲鴻遺汝愚書陳宗社計及孝宗登遐遂</hi>
　<hi>賛定大䇿後知嘉定有政績卒謚曰忠</hi>安丙<hi>渠江人淳熈間進士知大安軍吴曦叛丙設䇿誅之</hi>
　<hi>進資政殿大學士四川制置使累遷至少傅卒贈少師封魯國公謚忠定所著有皛然集子癸仲知果州</hi>
　游似<hi>仲鴻子嘉定中進士累官吏部尚書入侍經幄帝問唐太宗貞觀治效何速如是似推原以對</hi>
　<hi>淳祐中為右丞相兼樞宻使自南充伯進爵國公卒贈少師謚清獻</hi>元文如玉<hi>順慶人少嗜學</hi>
　<hi>舉進士官至東路太守政平訟理禁暴戢奸吏民畏之號石山</hi>巴圖<hi>順慶人嘗受業於馮伯藥舉進</hi>
　<hi>士累官四川都轉運使</hi>袁岱<hi>渠人㓜聪敏博記能文延祐中舉進士為䕫州路大寜州判官有能</hi>
　<hi>名</hi>陳繼賢<hi>廣安人刻意為學寒暑無少間延祐中進士判懐逺府有亷勤公謹之稱</hi>本朝<lb/>
<pb n="KR2k0008_WYG_068-39a"/>
　羅茂英<hi>儀隴人洪武中由太學生歴官勤慎聲譽著聞終河南按察司副使</hi>范循<hi>南充</hi>
　<hi>人永樂中進士擢監察御史能持憲體薦陞貴州按察司僉事致仕</hi>王鐸<hi>岳池人宣徳中進士擢刑</hi>
　<hi>科給事遇事敢言陞順天府丞卒于官</hi>
烈女趙萬妻<hi>宕渠人名娥漢末鄉邑避黄巾冦走萬有足疾不能行娥扶之萬為賊所殺賊欲汙</hi>
　<hi>娥娥不從賊以矛擬之娥竦身刃貫心達背而死</hi>
仙釋謝自然<hi>唐書貞元十年以女冠於金泉山白晝上昇是夕郡郭有虹霓雲氣之狀萬日共覩</hi>
　爾朱洞<hi>少遇異人得道唐懿僖間抵蓬州客安漢館張氏十二年郡刺史以為惑衆命縛沉於江</hi>
　<hi>二漁人得之釋其縛三人白日昇天而去</hi>
<pb n="KR2k0008_WYG_068-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷六十八<lb/>
</p>
<p>
</p>
  </div>
</body>
</text>
</TEI>
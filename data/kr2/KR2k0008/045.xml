<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷四十五</head> <lb/>
    <p>
<pb n="KR2k0008_WYG_045-1a"/>
欽定四庫全書<lb/>
　明一統志卷四十五<lb/>
　　　　　　　　　　　　明　李賢等　撰<lb/>
　　紹興府<hi>東至寧波府慈谿縣界二百里西至杭州府富陽縣界一百三十五里南至金華府</hi>
　　　<hi>東陽縣界二百五十里北至海口三十里自府治至南京一千二百一十三里至京師四千六</hi>
　　　<hi>百五十八里</hi>
　　　<hi>糧三十三萬八千九百石零</hi>
建置沿革禹貢揚州之域天文牛女分野禹㑹諸侯於<lb/>
<pb n="KR2k0008_WYG_045-1b"/>
　此計功命曰㑹稽少康封少子無餘於㑹稽以奉禹<lb/>
　祀號曰於越春秋戰國時為越國後為楚所併秦滅<lb/>
　楚置㑹稽郡治於吳此地屬焉東漢順帝時始以吳<lb/>
　置吳郡而徙㑹稽郡治山隂晉為㑹稽國咸和中改<lb/>
　㑹為鄶劉宋置東揚州領㑹稽等五郡隋初郡廢改<lb/>
　東揚為吳州治㑹稽縣大業初改越州尋為㑹稽郡<lb/>
　唐初復置越州天寳初改㑹稽郡乾元初復為越州<lb/>
　置浙東觀察使治於越廣明初陞義勝軍乾寜中改<lb/>
<pb n="KR2k0008_WYG_045-2a"/>
　鎭東軍五代錢氏以越為東都宋仍為越州紹興初<lb/>
　始陞紹興府元改紹興路本朝復為紹興府領縣八<lb/>
　山陰縣<hi>附郭本越王勾踐國秦置山陰縣屬㑹稽郡以邑在山之陰故名漢為郡都尉治東漢徙</hi>
　<hi>㑹稽郡治此隋初廢入㑹稽縣唐初復置宋元仍舊本朝因之編户二百一十里</hi>㑹稽縣<hi>附郭</hi>
　<hi>本秦山陰縣地漢晉以後因之陳析置㑹稽縣隋以山陰縣省入唐復置山陰縣屬越州宋會稽與山陰</hi>
　<hi>二縣並治郭下元仍舊本朝因之編户二百二十一里</hi>蕭山縣<hi>在府城西北九十三里本漢㑹</hi>
　<hi>稽郡餘暨縣孫吳改永興縣隋省入㑹稽郡唐儀鳯初復置天寳初改蕭山縣宋元仍舊本朝因之編户</hi>
　<hi>一百四十里</hi>諸暨縣<hi>在府城南一百二十里本越王允常所都地秦置諸暨縣屬㑹稽郡漢以</hi>
<pb n="KR2k0008_WYG_045-2b"/>
　<hi>後皆因之隋唐皆屬越州宋初析置義安縣後復省入諸暨元陞為諸暨州本朝初為諸全州尋復改諸</hi>
　<hi>暨縣編户一百五十里</hi>餘姚縣<hi>在府城東一百八十里舜後支庶所封以舜姓姚故名秦為縣</hi>
　<hi>屬㑹稽郡漢晉以後皆因之隋初省入句章縣唐初復置又於縣置姚州尋廢州以縣屬越州宋仍舊元</hi>
　<hi>陞為餘姚州本朝復改為縣編户二百四十六里</hi>上虞縣<hi>在府城東一百二十里舜封支庶於</hi>
　<hi>會稽故邑有上虞秦為縣屬㑹稽郡東漢順帝時分置始寧縣隋初以上虞始寜二縣廢入㑹稽縣唐貞</hi>
　<hi>元初復置上虞縣屬越州宋元仍舊本朝因之編户一百二十八里</hi>嵊縣<hi>在府城東南一百八十里</hi>
　<hi>本漢剡縣地屬㑹稽郡唐初置嵊州并析置剡城縣後州廢仍為剡縣屬越州宋改為嵊縣取四山為嵊</hi>
　<hi>之義元仍舊本朝因之編户八十二里</hi>新昌縣<hi>在府城東南二百二十里本漢剡之東鄙五代</hi>
<pb n="KR2k0008_WYG_045-3a"/>
　<hi>梁開平中吳越王始析十三郷為新昌縣治石牛鎮宋元仍舊本朝因之編户三十里</hi>
郡名會稽<hi>東漢名</hi>東揚<hi>劉宋名</hi>
形勝會稽佳山水<hi>晉史</hi>千巖競秀萬壑爭流<hi>宋顧凱之傳</hi>膏腴<lb/>
　土地<hi>宋書帶海傍湖良疇數千萬頃膏腴土地畝直一金</hi>浙東勝處<hi>郡志鑑水環其前卧</hi>
　<hi>龍擁其後稽山出其東秦望直其南自浙以東最為勝處</hi>襟海帶江為東南一大<lb/>
　都會<hi>圖經</hi>東南山水越為首剡為靣沃洲天姥為眉目<lb/>
　<hi>唐白樂天沃洲山眞覺寺記</hi>勝遊珍觀<hi>宋秦觀倡和集序會稽為鎮豈惟山川形勢之勝其</hi>
　<hi>勝逰珍觀相望乎楓柟竹箭之上枕𢃄乎荇藻芙蕖之濵亦非他州所及</hi>
<pb n="KR2k0008_WYG_045-3b"/>
風俗以舟楫為車馬<hi>越絶書</hi>民性敏柔而慧<hi>宋書</hi>食物常足<lb/>
　<hi>漢志火耕水耨民食魚稻果蓏蠃蛉食物常足</hi>俗重犯法<hi>郡志有陂湖灌溉之利故歲多順成</hi>
　<hi>有絲布魚䀋之饒故俗重犯法</hi>不以奢侈華麗為事<hi>㑹稽志商賈工作之徒皆著本</hi>
　<hi>業不以奢侈華麗為事</hi>士好學篤志敦師擇友<hi>郡志</hi>
山川卧龍山<hi>在府城内盤繞回抱如卧龍形越大夫種葬此故又名種山宋蘇軾詩卧龍蟠屈半</hi>
　<hi>東州萬室鱗鱗枕其股</hi>龜山<hi>在府治東南二里一名飛來山又名寳林山唐徐季海詩兹山昔飛</hi>
　<hi>来逺自琅琊臺孤岫龜形在深泉鰻井開唐方干詩䆳巖喬木夏藏寒床下雲溪枕上㸔臺殿漸多山更</hi>
　<hi>重却令飛去即應難</hi>蕺山<hi>在府治東北六里吳越春秋越王嗜蕺常採食之因以名山晉王羲之居</hi>
<pb n="KR2k0008_WYG_045-4a"/>
　<hi>於此遇老姥持扇賣羲之為題其扇人競買去他日姥又持扇求書羲之笑而不答即此處</hi>火珠<lb/>
　山<hi>在府治東按察分司後上有稽山堂尚存</hi>蛾眉山<hi>在府治東狀/如眉黛因名</hi>彭山<hi>在府</hi>
　<hi>治東北舊經昔彭祖隱居之地</hi>陳音山<hi>在府城西南四里舊經越范蠡進善射者楚人陳音於王</hi>
　<hi>王使音敎士習射三月軍士皆能用弓弩之巧死塟於此因名</hi>侯山<hi>在府城西南四里逈在湖中亦</hi>
　<hi>名九里山</hi>土城山<hi>在府城東六里吳越春秋越王使相者求羙女於國中得之苧蘿山採薪之女</hi>
　<hi>曰西施鄭旦飾以羅縠敎以行歩習于土城敎於都巷三年而獻吳王一名西施山</hi>葛山<hi>在府城東</hi>
　<hi>一十里勾踐種葛於此使一女治布獻吳王棌葛人歌曰嘗膽不苦味若飴令我採葛以作絲</hi>少微<lb/>
　山<hi>在府城東一十二里宋職方郎齊唐晚年居此為山水竒觀華鎮詩湖邊一點翠光稀人指齊家舊</hi>
<pb n="KR2k0008_WYG_045-4b"/>
　<hi>少微</hi>㑹稽山<hi>在府城東南一十二里揚州之鎮山也史記註禹到大越上苖山爵有徳封有功更</hi>
　<hi>名會稽越絶書勾踐與吳戰大敗以甲楯五千棲於其中山海經曰㑹稽山上多金玉下多瑛石白玉上</hi>
　<hi>經云山周迴三百五十里有陽明洞一名極𤣥太元之天即三十六洞天之第十一也</hi>石帆山<lb/>
　<hi>在府城東一十五里遥望如張帆臨水唐宋之問詩石帆来海上天鏡出湖中</hi>射的山<hi>在府城南</hi>
　<hi>一十五里山半有石室乃仙人射堂東峯有射的遥望山壁有白點如射侯諺云射的白米斛百射的𤣥</hi>
　<hi>米斛千</hi>宛委山<hi>在府城東南一十五里遁甲開山圖禹開宛委山得赤珪如日碧珪如月長一</hi>
　<hi>尺二寸</hi>石匱山<hi>在府城東南一十五里山形如匱相傳禹治水畢藏書於此</hi>麻林山<lb/>
　<hi>在府城西南一十五里越絶書一名多山昔勾踐伐吳種麻以為弓弦使齊人守之越謂齊人曰多故名</hi>
<pb n="KR2k0008_WYG_045-5a"/>
　梅里尖山<hi>在府城西南一十五里後有梅仙塢相傳梅子眞居此</hi>白鶴山<hi>在府城南</hi>
　<hi>一十六里一名箭羽山漢鄭𢎞微時採薪得仙人遺箭於此詳見樵風涇</hi>法華山<hi>在府城西南二</hi>
　<hi>十五里山有十峯其下有雙澗唐李紳詩十峯掛碧落雙澗縈清漣</hi>外山<hi>在府城西三十里</hi>寳<lb/>
　山<hi>在府城東南三十里一名上臯山宋攅宫在此</hi>雲門山<hi>在府城南三十里晉王獻之居此舊</hi>
　<hi>有子敬山亭永禪師臨書閣乆廢元白雲有自靈峯入雲門記</hi>赤堇山<hi>在府城東三十里一名鑄</hi>
　<hi>浦山歐冶子為越王鑄劍之地越絶書赤堇山破而出錫若耶溪涸而出銅</hi>獨婦山<hi>在府城西</hi>
　<hi>北三十五里越絶書勾踐將伐吳置婦人於山上以邀軍士又舊經山自蜀飛來帶兒婦二十餘人善織</hi>
　<hi>羙錦自言家在西蜀故一名蜀阜山</hi>秦望山<hi>在府城東南四十里為衆峯之傑史記始皇嘗登此</hi>
<pb n="KR2k0008_WYG_045-5b"/>
　<hi>以望東海因名唐李白詩東海横秦望西陵拱越臺湖清霜鏡曉濤白雪山来</hi>若耶山<hi>在府城東</hi>
　<hi>南四十五里舊經葛𤣥學道於此</hi>塗山<hi>在府城西北四十五里舊經禹㑹萬國之所又鳳陽重慶</hi>
　<hi>皆有塗山</hi>稷山<hi>在府城東五十里越絶云稷山者勾踐濟戎臺舊經越王種菜於此</hi>銅牛山<lb/>
　<hi>在府城東南五十八里舊經昔冇銅牛見於靈氾橋人逐之奔入此山掘地得銅屑或云越王鑄錢處</hi>
　糓米山<hi>在府城東南七十里十道志舜嘗耕於此天降嘉糓故名</hi>刻石山<hi>在府城西南七</hi>
　<hi>十里一名鵝鼻自諸暨入㑹稽此山最髙秦始皇刻石頌德其上</hi>越王山<hi>在府城西北一百二</hi>
　<hi>十里昔越王棲兵於此上有走馬岡伏兵路洗馬池支更樓故址</hi>蕭山<hi>在蕭山縣治西漢書註云</hi>
　<hi>潘水所出東入海晉許詢嘗登此山憑林築室蕭然自放一名蕭然山</hi>去虎山<hi>在蕭山縣北五</hi>
<pb n="KR2k0008_WYG_045-6a"/>
　<hi>里山有猛虎常傷人一夕負子渡江西去宋令杜守一因名其山</hi>城山<hi>在蕭山縣西九里吳王闔</hi>
　<hi>閭侵越勾踐保此山山麓有泉多産嘉魚王意其乏水以鹽米來餽越取雙鯉報之吳兵夜遁即此處宋</hi>
　<hi>華鎭詩兵家制勝舊多門贈答雍容亦解紛緩報一雙文錦鯉坐歸十萬水犀軍</hi>翠璋山<hi>在蕭</hi>
　<hi>山縣西二十五里一名夏駕山舊經山出苮草織為蓆甚細宻</hi>洛思山<hi>在蕭山縣東四十三里㑹</hi>
　<hi>稽志漢洛下人隨朱雋來㑹稽三年不得還乃登山北顧而嘆故名</hi>峽山<hi>在蕭山縣南六十里其山</hi>
　<hi>八靣皆向江有鷄籠石紅影畧如雞形俗云金鷄影山</hi>鳯凰山<hi>在蕭山縣西南七十里山形如</hi>
　<hi>鳯</hi>龍門山<hi>在蕭山縣西南七十里兩山對峙上有龍湫元張庭蘭詩何年鑿此混沌胎赤鯉躍</hi>
　<hi>出龍門開千尺髙崖宿牛斗一泓碧水藏風雷歊陽六月焦下土河伯飛來共龍語願將一滴㵼天瓢明</hi>
<pb n="KR2k0008_WYG_045-6b"/>
　<hi>日人間三尺雨</hi>佳山<hi>在蕭山縣西南八十里張庭蘭詩㑹稽之山天下無宛如碧海浮蓬壺佳山一</hi>
　<hi>朶更竒絶半空湧出青芙蕖</hi>長山<hi>在諸暨縣治山頂平/愽有石室可坐百人</hi>苧蘿山<hi>在諸</hi>
　<hi>暨縣南五里下有方石舊經西施曬紗處</hi>烏帶山<hi>在諸暨縣北四十五里一名烏笪山出紫石英</hi>
　<hi>晉謝敷居此夜夢神人語曰當以珍寳相贈至明視床下有異石而瑩乃紫石英也</hi>勾乘山<hi>在諸</hi>
　<hi>暨縣南五十里國語越臣於吳吳更封越南至勾乗即此</hi>五泄山<hi>在諸暨縣西五十里上有泉水</hi>
　<hi>飛沫如雪沿歴五級下注溪壑俗名小鴈蕩</hi>祕圖山<hi>在餘姚縣治北舊經上有石匱夏禹蔵靈</hi>
　<hi>祕圖之所元劉仁本於此作續蘭亭㑹</hi>龍泉山<hi>在餘姚縣治西一名靈緒山姚江繞其南山趾</hi>
　<hi>有泉未嘗竭唐方干詩未明先見海底日良乆逺鷄方報晨古樹含風常帶雨寒巖四月始知春中天氣</hi>
<pb n="KR2k0008_WYG_045-7a"/>
　<hi>爽星河近下界時豊雷雨均前後登臨思無盡年年改換往來人</hi>羅壁山<hi>在餘姚縣南一十八</hi>
　<hi>里山有漢虞國墅襟帶溪山巖谷大勢具體金谷晉郗愔為會稽内史因卜居焉宋華鎭詩郗家池館雖</hi>
　<hi>蕪没金谷形容宛自然</hi>歴山<hi>在餘姚縣北四十里按史記註歴山在河東今越有歴山舜井象田</hi>
　<hi>者蓋餘姚舜支庶所封其子孫思舜之鄉取象於此縣又冇姚丘山云舜母握登感虹生舜之地虞山為</hi>
　<hi>舜避丹朱之處大抵皆此類</hi>姜山<hi>在餘姚縣西北五十/里上有五峯之勝</hi>白水山<hi>在餘</hi>
　<hi>姚縣南六十里上有瀑布屏風潭三台峯</hi>太平山<hi>在餘姚縣南七十里山形如傘孔稚圭詩陰澗</hi>
　<hi>落春榮寒巖留夏雪</hi>客星山<hi>在餘姚縣東北舊名/陳山漢嚴子陵居此</hi>蘭芎山<hi>在上虞縣</hi>
　<hi>西北二十五里一名蘭風圖經葛洪嘗隱於此有石井汲之不竭</hi>東山<hi>在上虞縣西南四十五里</hi>
<pb n="KR2k0008_WYG_045-7b"/>
　<hi>晉太𫝊謝安居此中丞髙崧嘗戯安曰卿髙卧東山人言安石不出將如蒼生何蒼生亦將如卿何今絶</hi>
　<hi>頂有謝公調馬路白雲明月二亭遺跡又謝靈運嘗於此讀書有石壁精舍</hi>檀燕山<hi>在上虞縣</hi>
　<hi>西南五十里舊經神仙燕集之所絶頂有十二方石悉如坐席行列</hi>覆巵山<hi>在上虞縣南五十里</hi>
　<hi>與太平山相連宋謝靈運嘗登此山飲罷覆巵山上今存一石竅大旱不涸呼為龍眠窟</hi>剡山<hi>在嵊</hi>
　<hi>縣治西始皇東遊使人鑿此山以泄王氣一名鹿胎山昔有獵士陳惠度射鹿此山鹿孕而傷既産以舌</hi>
　<hi>䑛子乾而母死惠度遂投寺為僧後鹿死處生草名曰鹿胎草</hi>餘糧山<hi>在嵊縣北一十五里一名</hi>
　<hi>了山山産禹餘糧石下有了溪</hi>嶀山<hi>在嵊縣北四十里兩岸峻絶臨水最為竒勝王元琳謂嶀山及</hi>
　<hi>嵊山皆謂之神明境宋王十朋有賦</hi>嵊山<hi>在嵊縣東北四十五里水經帯山臨江松嶺森翠</hi>石<lb/>
<pb n="KR2k0008_WYG_045-8a"/>
　門山<hi>在嵊縣北五十里宋謝靈運詩躋險築幽居披雲卧石門</hi>太白山<hi>在嵊縣西六十里山</hi>
　<hi>極髙峻吐雲含景與小白山接乃魏末趙廣信錬丹登仙之處俗稱西白山</hi>丹池山<hi>在嵊縣東</hi>
　<hi>七十二里舊名桐柏山上有金庭洞道書以為第二十七洞天下有丹池赤水唐天寳六載改今名宋晏</hi>
　<hi>殊類要越有桐栢之金庭養眞之福地</hi>南明山<hi>在新昌縣治南俗稱槖駞卸寳山又名石城山</hi>
　<hi>晉支遁塟於此</hi>南巖山<hi>在新昌縣西南二十里宋張浚祖印院記大禹治水東注積沙成巖是為</hi>
　<hi>海門即此山也世傳任公子釣魚處荘子所謂任公子以五十犗為餌蹲於㑹稽投竿東海是也又㑹稽</hi>
　<hi>縣亦有任公子釣臺</hi>沃洲山<hi>在新昌縣東三十五里與天姥對峙道書以為第十五福地晋支遁</hi>
　<hi>居之有養馬坡放鶴亭唐劉文房詩莫買沃洲山時人已知處</hi>天姥山<hi>在新昌縣東南五十里東</hi>
<pb n="KR2k0008_WYG_045-8b"/>
　<hi>接天台寰宇記登此山者或聞天姥歌謡之聲道書以為第十六福地唐李白詩天姥連天向天横勢㧞</hi>
　<hi>五嶽掩赤城</hi>石傘峰<hi>即㑹稽山之别峯唐齊抗建書堂於下楊於陵來遊賦詩刻石宋元厚之</hi>
　<hi>詩竒峯如傘見遥青玉笥山頭地有靈三逕荒凉丞相隱一篇清絶放夫銘</hi>古愽嶺<hi>在府城南</hi>
　<hi>四十里多虎豹棲止俗呼為虎博嶺</hi>日鑄嶺<hi>在府城東南五十里昔歐冶子鑄五劍採金銅之精</hi>
　<hi>於此其地産茶最佳</hi>桃花嶺<hi>在餘姚縣南二十里/下有大桃樹約數圍</hi>清風嶺<hi>在嵊縣北</hi>
　<hi>三十里上有王烈婦祠元李孝光詩山下江流幸自清山頭明月已無情此心若愧王貞婦莫向清風嶺</hi>
　<hi>上行</hi>黄罕嶺<hi>在新昌縣北三十里唐裘甫冦浙東或曰惟黄罕嶺可入剡甫從之剡兵遂敗</hi>方<lb/>
　干島<hi>在府城東南五里相傳為唐方干别業今鏡湖中小山是也</hi>鳯鳴洞<hi>在上虞縣東南</hi>
<pb n="KR2k0008_WYG_045-9a"/>
　<hi>八里一名仙姑洞昔有仙女乗鸞鶴來下洞闊丈餘髙十餘丈有懸石飛瀑嵗旱禱雨多應</hi>玉京<lb/>
　洞<hi>在上虞縣西三十里宋吳處厚詩秉燭携笻歩歩前玉京迢遞訪神仙四時自冇壺中景一罅都述</hi>
　<hi>物外天</hi>薔薇洞<hi>在東山之半舊傳晉謝安携妓遊處唐李白詩不到東山乆薔薇幾度花白雲</hi>
　<hi>他自散明月落誰家</hi>風洞<hi>在刻石山遇風/雨聞鼓樂聲</hi>雙筍石<hi>在上虞縣西南七里石雙</hi>
　<hi>立各數百尺</hi>落星石<hi>在曹娥江髙七/八尺潮至不没</hi>磨鏡石<hi>在鏡湖旁述異記黄帝鑄</hi>
　<hi>鏡湖邊有磨鏡石尚存石畔常潔不生草或云湖名鏡以此</hi>坐石<hi>在㑹稽山輿地志秦始皇刻石</hi>
　<hi>前有方石廣數丈為始皇坐石其旁八石為丞相以下坐石</hi>酒甕石<hi>在射的山之麓三石品峙</hi>
　<hi>其狀如甕舊經在鏡湖東人號為秦皇酒甕石</hi>浣紗石<hi>在若耶溪側古西施浣紗之所或云在苧</hi>
<pb n="KR2k0008_WYG_045-9b"/>
　<hi>蘿山下</hi>蝦䗫石<hi>在府城東南一十/五里以形似名</hi>狻猊石<hi>在新昌縣南兩石對峙如</hi>
　<hi>異獸</hi>海<hi>在山陰縣北三十里曹娥錢清/浙江三水所㑹謂之三江海口</hi>錢清江<hi>在府城西五十</hi>
　<hi>五里以漢守劉寵一錢事得名宋建炎三年髙宗還浙西以禦金兵至錢清復如越州即此</hi>曹娥<lb/>
　江<hi>在府城東南七十里即漢曹娥求父屍不得投江而死之處縣長度尚塟娥於江南道旁</hi>姚江<lb/>
　<hi>在餘姚縣治南潮上下二百餘里而水不鹹一名舜江</hi>鏡湖<hi>在府城西南三十里古稱南湖輿地</hi>
　<hi>志南湖縈𢃄郊郭連屬峯岫白水翠巗亙相映發晋王羲之云從山陰路上行如在鑑中游李白詩鑑湖</hi>
　<hi>三百里菡蓞發荷花五月西施採人㸔隘若耶杜甫詩越女天下白鑑湖五月凉剡溪藴秀異欲罷不能</hi>
　<hi>忘</hi>湘湖<hi>在蕭山縣西二里/湖生蓴絲最美</hi>燭谿湖<hi>在餘姚縣東北一十八里舊經昔有</hi>
<pb n="KR2k0008_WYG_045-10a"/>
　<hi>人失道忽見二人執燭夾谿而行乃得路因名</hi>牟山湖<hi>在餘姚縣西北三十五里居民得灌溉之</hi>
　<hi>利</hi>夏蓋湖<hi>在上虞縣西北四十七里湖内/三十六溝湖東北有山名夏蓋</hi>若耶溪<hi>在府</hi>
　<hi>城南二十五里與鏡湖合西施採蓮歐冶鑄劍於此唐徐海遊此嘆云曾子不居勝母之里吾豈遊若耶</hi>
　<hi>之溪因改五雲溪</hi>剡溪<hi>在嵊縣治南一名戴溪即/晋王徽之雪夜訪戴逵處</hi>了溪<hi>在餘糧山</hi>
　<hi>下越絶記禹鑿了溪人方宅土王十朋詩禹跡始壼口禹功終了溪餘糧散幽谷歸去錫𤣥圭</hi>投醪<lb/>
　河<hi>在府城東南六里一名簞醪河水經越王棲㑹稽有酒投池民飲其流戰氣百倍</hi>漁浦<hi>在蕭</hi>
　<hi>山縣西三十里唐錢越詩漁浦浪花摇素壁西陵木色入秋牕</hi>浣浦<hi>在諸暨縣治東南一名浣渚俗</hi>
　<hi>傳西子浣紗於此唐元稹詩浣浦逢新豔</hi>白龍潭<hi>在上虞縣西三十五里潭在山上有三凡請禱</hi>
<pb n="KR2k0008_WYG_045-10b"/>
　<hi>者挽樓而上僅至下潭已目眩股慄不可留</hi>鹿苑潭<hi>在嵊縣西四十五里歲旱禱之投簡潭内</hi>
　沈釀川<hi>在若耶溪東一名沈醸埭十道志鄭宏舉送赴洛親友餞於此以錢投水依價量水飲之</hi>
　<hi>各醉而去</hi>釣川<hi>在上虞縣西南七里越/范蠡嘗乗槎垂釣於此</hi>蘭渚<hi>在府城南二十五里即王</hi>
　<hi>羲之曲水賦詩處序所謂清流激湍暎帶左右至今猶然</hi>樵風涇<hi>在府城東南二十五里漢鄭𢎞</hi>
　<hi>採薪得一遺箭頃之有人覔箭𢎞與之問𢎞何所欲𢎞曰常患若耶溪載薪為難願朝南風暮北風後果</hi>
　<hi>然世號樵風涇宋之問詩歸舟何慮逺日暮有樵風</hi>翁洲<hi>在㑹稽縣東昔徐偃王居翁洲即此</hi>南<lb/>
　池<hi>在府城東南二十六里范蠡養魚之處昔勾踐棲會稽謂范蠡曰孤在髙山不享魚肉之味乆矣蠡</hi>
　<hi>曰臣聞水居不乏乾稿之物陸居不絶深澗之寳㑹稽山有魚池於是修之二年致魚三萬</hi>鴈池<lb/>
<pb n="KR2k0008_WYG_045-11a"/>
　<hi>在餘姚縣南雙鴈鄉輿地志餘姚有虞國宅國為日南太守愛民及物出則雙鴈隨軒職滿還去鴈與俱</hi>
　<hi>至其卒也棲於墓不去後人名其水曰鴈池</hi>鵞池<hi>在蕺山戒珠寺前晉王羲之善筆札性復好鵞</hi>
　<hi>所在穿池滴墨其旁必有牧鵝之所此池是也</hi>墨池<hi>在天章寺即羲之墨池遺跡不甚深廣又嵊縣</hi>
　<hi>金庭觀亦有墨池</hi>日月池<hi>在會稽縣治東北俗傳錢武肅王有目疾故浚此二池</hi>錬塘<lb/>
　<hi>在府城東五十里越絶書勾踐烹炭在此或云鑄劍亦此處</hi>海塘<hi>在餘姚縣北四十里宋令謝景</hi>
　<hi>初元州判葉恒皆嘗築塘以捍水患一名蓮花塘</hi>禹井<hi>在會稽山水經云山南有硎去廟七里謂</hi>
　<hi>之禹井</hi>歐冶井<hi>在府城東南三十里歐冶子鑄神劍之所有淬劍大井存焉</hi>鴟夷井<lb/>
　<hi>在諸暨縣西南陶朱鄉俗傳陶朱公諸暨人鄉曰陶朱井曰鴟夷皆以公得名</hi>葛仙井<hi>在禹冗側</hi>
<pb n="KR2k0008_WYG_045-11b"/>
　<hi>舊經葛洪煉丹於宛委山下有遺井大如盆盂其深尺許清泉湛然</hi>金罍井<hi>在上虞縣治南𤣥妙</hi>
　<hi>觀之東晋太康中鑿井獲金罍上於朝故名</hi>龍井<hi>在餘姚縣治西宋蘇軾詩餘姚古縣亦何有龍</hi>
　<hi>井白泉甘勝乳</hi>鰻井<hi>在龜山井有靈鰻時出見宋陸游詩鰻井初生一縷雲鮑郎山下雨昏昏艣聲</hi>
　<hi>嘔軋秋空曉水際人家尚閉門</hi>菲飲泉<hi>在府城東南一十二里大禹寺西以禹菲飲食而名宋王</hi>
　<hi>十朋詩梵王宫近夏王宫一水清㴠節儉風越俗不知王好惡泉名恰在酒名中</hi>眞珠泉<hi>在少</hi>
　<hi>微山宋齊祖之家山十詠泉其一也</hi>三汲泉<hi>在卧龍山麓有水數斗然汲盡復滿未嘗涸</hi>半<lb/>
　月泉<hi>在天衣寺側舊志泉隱巗下雖月圓池中祗見其半最為佳處宋紹興中僧法聰鑿開巖名滿</hi>
　<hi>月甚可惜也</hi>苦竹泉<hi>在秦望山側林多苦竹泉出其下故名</hi>
<pb n="KR2k0008_WYG_045-12a"/>
土産剡牋<hi>嵊縣出唐舒元輿有弔剡溪古藤文</hi>竹紙<hi>宋曾吉甫詩㑹稽竹箭東來美來伴陶泓</hi>
　<hi>住管城可惜不逢韓吏部相逢但説楮先生</hi>蜜橘　葛粉<hi>各縣/俱出</hi>茶<hi>㑹稽縣日鑄嶺</hi>
　<hi>出宋歐陽修云兩浙産茶日鑄第一</hi>玉芝<hi>㑹稽/縣出</hi>芡實<hi>山陰縣出</hi>䈥竹　慈竹<lb/>
　<hi>俱㑹稽縣出</hi>
公署紹興衛<hi>在府治東洪武十二年建</hi>臨山衛<hi>在餘姚縣西北</hi>三江守禦千<lb/>
　户所<hi>在山陰縣東北𨽻紹興衛</hi>瀝海守禦千户所<hi>在㑹稽縣東北𨽻臨山衛</hi>三<lb/>
　山守禦千户所<hi>在餘姚縣東北𨽻臨山衛以上俱洪武二十年建</hi>
學校紹興府學<hi>在府治東南宋嘉祐中建元重修黄溍為記本朝正統中重建</hi>山陰縣<lb/>
<pb n="KR2k0008_WYG_045-12b"/>
　學<hi>在縣治南宋學舊址元廢本朝洪武中重建</hi>㑹稽縣學<hi>在縣治南宋崇寜中建本朝永</hi>
　<hi>樂六年重建</hi>蕭山縣學<hi>在縣治南舊在東南有芹沂橋尚存宋紹興中改建於此本朝洪武</hi>
　<hi>三年重建</hi>餘姚縣學<hi>在縣治東宋元豊初建/本朝永樂七年重建</hi>上虞縣學<hi>在縣</hi>
　<hi>治東南宋慶厯中建本朝洪武中重修</hi>諸暨縣學<hi>在縣治西宋咸熈中建元毁本朝洪武三</hi>
　<hi>年重建</hi>嵊縣學<hi>舊在縣治東南元燬尋建而圯本朝嘉靖十年徙建西南</hi>新昌縣學<lb/>
　<hi>在縣治東宋紹興中建本朝洪武初重建</hi>
書院稽山書院<hi>在卧龍山之陽宋淳祐中馬天驥建祠以祀朱文公以公嘗提舉浙東常平其</hi>
　<hi>後吳革請祠為書院元吳衍為記</hi>髙節書院<hi>在餘姚縣東北一十五里漢嚴子陵墓側宋咸</hi>
<pb n="KR2k0008_WYG_045-13a"/>
　<hi>淳中劉公黻建有夫子燕居祠嚴先生祠外置遂髙絲風蒼雲三亭扁華表於道旁曰客星山</hi>
宫室飛翼樓<hi>在府治西三里卧龍山頂越范蠡建以壓吳者自唐以來改為望海亭宋守汪綱復</hi>
　<hi>建為樓自為記云使登斯樓者撫伯業餘基思卧薪雄概感憤激烈無忘昔人復仇之義庶幾乎䲭夷子</hi>
　<hi>之風尚有嗣餘響於干百世者</hi>拂雲樓<hi>在卧龍山上宋汪綱建取元稹詩州城繚繞拂雲堆之句</hi>
　<hi>以名</hi>披雲樓<hi>在府治齊祖之詩元和文物盛羣賢曾借蓬萊住列仙畫入簾櫳煙外寺鑑摇臺榭</hi>
　<hi>水中天</hi>晚對樓<hi>在府治後宋洪邁建名取杜甫翠屏宜晚對之句汪綱重修臨眺之際盡得湖</hi>
　<hi>山之勝</hi>蓬萊閣<hi>在卧龍山上五代錢鏐建舊志蓬莱山正屬㑹稽閣名蓬萊以此宋王十朋有</hi>
　<hi>賦元改蓬萊堂韓性為記</hi>曲水閣<hi>在卧龍山西麓宋景祐間太守蔣堂取蘭亭故事鑿渠引水屈</hi>
<pb n="KR2k0008_WYG_045-13b"/>
　<hi>折縈紆激為湍流跨閣於上因名</hi>蕙風閣<hi>在府治西宋殷浩建與曲水相接有若閣道當時西</hi>
　<hi>園之勝蕙風擅其半</hi>稽山堂<hi>在府治東按察分司後/羣峰列秀宛如屏幛</hi>萬卷堂<hi>在新</hi>
　<hi>昌縣東南八里宋石待旦建堂貯書又為義學舊傳杜衍而下七十二人由此登科</hi>清白堂<hi>在府</hi>
　<hi>治内宋范仲淹作記</hi>清思堂<hi>在府治内宋/趙抃有詩刻</hi>飛葢堂<hi>在府西園最為游燕勝處</hi>
　<hi>宋宣和書學博士徐競書額</hi>觀風堂<hi>在卧龍山東麓宋紹興中曹詠建王十朋詩薄俗澆風有</hi>
　<hi>萬端欲將眼力見應難但令心境無塵垢端坐斯堂即可觀</hi>民事堂<hi>在府治西宋王干朋建有</hi>
　<hi>賦</hi>鎭越堂<hi>在府治宋汪綱建自作記云蓬萊而下築堂以鎮越名葢東南之鎭山曰㑹稽而鎮</hi>
　<hi>東又越之軍鎮名實而核地髙而爽秦望諸山皆欣然領㑹而斯堂之勝將獨擅於越中矣後人重建</hi>
<pb n="KR2k0008_WYG_045-14a"/>
　柯亭<hi>在山陰縣西北四十里漢蔡邕避難會稽之柯亭仰見椽竹知有竒音取之作笛遂為寳器號</hi>
　<hi>中郎笛</hi>蘭亭<hi>在山陰縣西南二十五里晋王/羲之與諸賢㑹處有蘭亭序</hi>適南亭<hi>在府</hi>
　<hi>城北一十八里梅山之麓宋陸佃記熈寜中給事程公出守嘗遊梅山山僧因髙築亭名曰適南葢取莊</hi>
　<hi>周大鵬圖南之義也</hi>秋風亭<hi>在觀風亭側宋汪綱記此亭辛幼安賦辭膾炙人口</hi>冷香亭<lb/>
　<hi>在府㕔左宋時建取曾鞏憶越中梅詩冷香幽艷為誰開之句而名</hi>吳越兩山亭<hi>在蕭山縣</hi>
　<hi>北幹山巔元至正中縣尹侯本中建以為泄煩宣滯之所貝瓊記云自天目而來其支别為岸江之山凡</hi>
　<hi>屬於吳者飛舞欄楯之外自秦望而來者其支别為岸海之山凡屬於越者環繞窻户之間而蕭山為瀕</hi>
　<hi>江之邑斯亭又據其要兩山之勝畢效於兹</hi>越王臺<hi>舊在種山東北越王勾踐登眺之所宋汪</hi>
<pb n="KR2k0008_WYG_045-14b"/>
　<hi>綱復建在山之西麓</hi>月臺<hi>在鎮越堂前宋汪綱建王十朋詩明珠遥吐卧龍頭漸覺清光萬里浮人</hi>
　<hi>望使君如望月更湏如鏡莫如鈎</hi>活水軒<hi>在鏡湖上山陰張徳麟講學之所本朝宋景濓篆額</hi>
　<hi>貝廷臣作記</hi>
闗梁江橋<hi>在府城内西北寰宇記江橋乃宋江彪所居之地城中諸橋此其大者</hi>靈汜橋<lb/>
　<hi>在府城東二里吳越春秋勾踐領功於靈汜唐李紳詩靈汜橋邊多感傷水分湖𣲖逹回塘</hi>題扇<lb/>
　橋<hi>在戒珠寺前即王羲之題扇處</hi>禹㑹橋<hi>在塗/山下</hi>蘭亭橋<hi>在山陰縣西南晋王羲之</hi>
　<hi>修禊處橋下水聲晝夜不絶上有含暉亭宋吳奎詩秦望竒峯北天章古寺東石橋跨驚瀬雪屋麗層穹</hi>
　夢筆橋<hi>在山陰縣治東北相傳梁江淹所居處宋華鎮詩落波照日情無奈碧草連天恨未消欲</hi>
<pb n="KR2k0008_WYG_045-15a"/>
　<hi>問夢中傳彩筆柳絲低拂曲欄橋</hi>通濟橋<hi>跨餘姚江上/元韓性有記</hi>西興渡<hi>在蕭山縣</hi>
　<hi>西一十二里本名西陵五代錢鏐以非吉語改之唐周匡物詩萬里茫茫天塹遥秦皇底事不安橋錢塘</hi>
　<hi>江上無船渡又阻西陵兩信潮</hi>
寺觀能仁寺<hi>在山陰縣治南晋許詢捨宅為寺五代時錢儀重建</hi>戒珠寺<hi>在府治東北六</hi>
　<hi>里晉王羲之故宅後建為寺</hi>開元寺<hi>在㑹稽縣治南唐董昌故宅五代時錢鏐建為寺</hi>雲<lb/>
　門寺<hi>在雲門山晋王獻之居此嘗有五色祥雲詔建寺號雲門杜甫詩若耶溪雲門寺青鞋布襪從</hi>
　<hi>此始今名廣孝寺</hi>寳相寺<hi>在新昌縣南五里南齊永明中僧䕶鑿石造彌勒佛身髙百尺因建</hi>
　<hi>寺梁劉勰有記</hi>天衣寺<hi>在法華山梁惠/舉禪師隱此</hi>眞覺寺<hi>在沃洲山即僧竺法潜支</hi>
<pb n="KR2k0008_WYG_045-15b"/>
　<hi>道林道塲唐白居易記</hi>稱心寺<hi>在府城東北四十五/里唐宋之問有詩</hi>覺苑寺<hi>在蕭</hi>
　<hi>山縣治東北唐建中有大悲閣宋沈遼為記</hi>天章寺<hi>在府城西南三十五里宋建中有蘭亭曲</hi>
　<hi>水羲之畫像</hi>建初寺<hi>在餘姚/縣治南</hi>等慈寺<hi>在上虞/縣治東</hi>智度寺<hi>在諸暨縣</hi>
　<hi>北二里以上三寺皆宋時建</hi>實性寺<hi>在嵊縣西舊/名實性院</hi>長春觀<hi>在㑹稽縣治東</hi>
　<hi>陳永定中建元賜今名</hi>金庭觀<hi>在嵊縣東南七十二里相傳晋王羲之讀書樓捨為觀唐賜名</hi>
　<hi>金庭洞天</hi>千秋鴻禧觀<hi>在㑹稽縣治東北三里即唐賀知章宅置為觀名千秋宋改今名為</hi>
　<hi>祠官典領之地前有鑑湖一曲亭懐賀亭</hi>廣福觀<hi>在餘姚/縣東</hi>乾明觀<hi>在諸暨縣南三</hi>
　<hi>十里二觀俱宋紹興中建</hi>明德觀<hi>在上虞縣東二/里宋嘉定中建</hi>龍瑞宫<hi>在府城東南二</hi>
<pb n="KR2k0008_WYG_045-16a"/>
　<hi>十里道家謂黄帝時嘗建候神館於此有龍瑞壇唐建龍瑞宫</hi>
祠廟南鎭廟<hi>在府城南一十三里祀南鎮會稽山之神周禮職方氏揚州鎭山曰㑹稽自唐至元</hi>
　<hi>皆封神以爵號本朝革去封號載在祀典詳見山東濟南府東嶽廟</hi>禹廟<hi>在㑹稽山禹陵側越絶書</hi>
　<hi>夏少康立祠於禹陵宋紹興間廟前一夕忽光熖閃爍即其處斸之得古珪璧珮環藏於廟然今所存非</hi>
　<hi>其眞矣本朝祀典有祭</hi>馬臻廟<hi>在府城東南三里祀漢太守馬臻以其開創鏡湖有功及民</hi>
　劉寵廟<hi>在蕭山縣東祀漢郡守劉寵冇司春秋致祭</hi>曹娥廟<hi>在府城東七十二里漢元</hi>
　<hi>嘉中建邯鄲子作碑文蔡邕題云黄絹㓜婦外孫韲曰廟側有墓宋治平以來又有孝女朱娥配春秋致</hi>
　<hi>祭本朝因之</hi>旌忠廟<hi>在㑹稽縣治南三里宋髙宗航海越州守臣李鄴以城降巴拜時有衛士</hi>
<pb n="KR2k0008_WYG_045-16b"/>
　<hi>唐琦袖石擊巴拜被執巴拜詰之琦曰欲碎爾首死為趙氏鬼耳又大罵鄴遂遇害後帥傅崧請為立廟</hi>
　<hi>賜額旌忠</hi>愍孝廟<hi>在山陰縣治東祀孝子蔡定宋建炎初定以父革坐法願以身贖吏持不可乃</hi>
　<hi>赴河死父得釋守臣請為立廟賜額愍孝</hi>王貞婦祠<hi>在嵊縣北三十里清風嶺貞婦臨海人事</hi>
　<hi>見台州府列女下以上二廟一祠有司俱春秋致祭</hi>忠烈祠<hi>在餘姚縣南泉山南麓祀本朝贈禮</hi>
　<hi>部尚書孫燧嘉志靖二年建  省</hi>陽明先生祠<hi>在餘姚縣龍泉山祀本朝新建伯王公守仁嘉</hi>
　<hi>靖十四年建  省志</hi>
陵墓夏禹王陵<hi>在㑹稽山禹廟側舊志禹巡狩江南崩而塟焉宋乾徳中嘗復㑹稽縣五户奉</hi>
　<hi>禹陵禁樵採</hi>宋徽宗陵　髙宗陵　孝宗陵　　光宗陵<lb/>
<pb n="KR2k0008_WYG_045-17a"/>
　寜宗陵　理宗陵度宗陵<hi>以上諸陵皆在㑹稽縣東南寳山初宋紹興初隆祐</hi>
　<hi>太后崩朝議以為今陵寢在河南太后山陵宜名<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>/宫後易<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>為攅惟孝宗理宗二陵本朝遣官致祭</hi>
　靈文園<hi>在山陰縣境漢文帝母薄太后之父㑹稽人卒𦵏於此追封靈文侯故置園</hi>越大<lb/>
　夫種墓<hi>在山陰縣治南種山越王勾踐既覇范蠡去之大夫文種未能去或譖於王乃賜種劍以</hi>
　<hi>死塟於是</hi>嚴光墓<hi>在餘姚縣東/北一十五里</hi>虞翻墓<hi>在蘿壁/山下</hi>謝安墓<hi>在上</hi>
　<hi>虞縣西南四十里</hi>王羲之墓<hi>在苧蘿山舊志墓碑孫綽文王獻之書</hi>謝靈運墓<lb/>
　<hi>在府城南三十五里</hi>賀知章墓<hi>在府城東/南九里</hi>曹娥墓<hi>在曹娥廟側墓所有翁仲</hi>
　<hi>對峙</hi>魏文靖公墓<hi>在蕭山縣/湘湖山</hi>謝遷墓<hi>在餘姚縣杏山</hi>王陽明墓<lb/>
<pb n="KR2k0008_WYG_045-17b"/>
　　吕孝子墓<hi>在新昌縣杜王山孝子名升</hi>
古蹟越王城<hi>在府城東南一十里越王勾踐棲兵處越絶曰勾踐小城山陰是也吳越春秋勾踐</hi>
　<hi>築城已成恠山自至恠山者瑯琊海中山也一夕自至故名恠山又蕭山縣西九里亦有越王城</hi>嵊<lb/>
　州城<hi>在嵊縣西南一十五里唐武徳四年置八年廢</hi>西陵城<hi>在蕭山縣西一十二里五代梁</hi>
　<hi>乾化初吳越王築宋王安國有送客至西陵詩</hi>禹穴<hi>在㑹稽山史記太史公上㑹稽探禹穴按舊經</hi>
　<hi>穴在龍瑞宫側宋呂祖謙云大石中斷成罅殊不古殆非司馬子長所探也王十朋詩好古貪竒司馬遷</hi>
　<hi>胸中史記越山川如今禹穴無尋處洞鎻陽明石一拳</hi>窆石<hi>在禹陵舊經云禹塟㑹稽山取此石</hi>
　<hi>為窆上有古𨽻不可讀今以亭覆之宋魏了翁詩禹穴元從一罅通禹陵元在亂山中飲泉窆石皆如此</hi>
<pb n="KR2k0008_WYG_045-18a"/>
　<hi>誤却東遊太史公</hi>梅梁<hi>在禹廟梁時修廟忽風雨飄一梁至乃梅梁也又按四明圖經鄞縣大梅</hi>
　<hi>山頂有梅木伐為㑹稽禹廟之梁張僧繇畫龍於其上夜或風雨飛入鏡湖與龍闘後人見梁上水淋漓</hi>
　<hi>始駭異之以鐡索鎻于柱然今所存乃他木猶絆以鐡索存故事耳</hi>雷門<hi>即今府城五雲門漢書王</hi>
　<hi>尊傳毋持布鼔過雷門㑹稽志雷門上有大鼓圍二丈八尺聲聞洛陽晉孫恩亂軍人砍破有雙鶴飛出</hi>
　<hi>後不鳴</hi>梅市<hi>在府城西三十里/相傳以梅福得名</hi>陳囂宅<hi>在㑹稽縣治東二里漢陳囂與</hi>
　<hi>紀伯為鄰伯修藩籬侵其地囂不爭復益地與之伯慙還所侵乃為大路後人刻石號曰義里俗稱長簷</hi>
　<hi>街</hi>孟嘗宅<hi>在上虞縣西南漢合浦太守孟嘗所居今縣東一里有孟宅橋宋華鎭詩溪上還珠</hi>
　<hi>太守家小橋斜跨碧流沙春風不共門墻改長與寒泉起浪花</hi>王右軍宅<hi>在山陰縣治東北六</hi>
<pb n="KR2k0008_WYG_045-18b"/>
　<hi>里後為戒珠寺</hi>西園<hi>在府治西宋郡守蔣堂置中有曲水閣流觴亭荗林亭後人又作望湖樓飛葢</hi>
　<hi>堂漾月堂王公池流盃巖右軍祠脩竹塢敷榮門清貞軒蕙風閣列翠亭華星亭</hi>小隱園<hi>在府</hi>
　<hi>城西南鏡湖中四面皆水舊名侯山宋守楊紘始與賔從遊而名之中有勝奕忘歸翠麓三亭及擷芳徑</hi>
　<hi>捫蘿磴百花頂山之外有鑑中倒影二亭刻石記之歲乆淪於湖矣</hi>白塔<hi>在府城東四十五里俗號</hi>
　<hi>八仙塚魏嵇康過越宿傳舍遇古伶官之魄得廣陵散曲終自指其塟處穴今猶存</hi>筆倉<hi>在五雲山</hi>
　<hi>顯聖寺後晉王獻之筆倉今一眢井耳</hi>鳯凰窠<hi>在寳山東七里巨石有竅相傳鳯生雛於此今</hi>
　<hi>山下有上下鳯凰二村</hi>琵琶圻<hi>在上虞縣西南四十五里水經圻有古塚墮水甓上有隱起字</hi>
　<hi>云筮吉龜凶八百年落江中宋謝靈運取甓詣京咸傳觀焉</hi>尚書塢<hi>在府城東南三十三里齊</hi>
<pb n="KR2k0008_WYG_045-19a"/>
　<hi>孔稚圭之山園今園廢塢存</hi>石室<hi>在上虞縣南五里室廣數丈髙丈餘相傳葛稚川石室又縣西</hi>
　<hi>南八里有石窟五俗云葛仙翁藥臼</hi>
名宦漢第五倫<hi>㑹稽太守躬自斬芻養馬妻執㸑受俸止留一月糧餘以與貧民後召赴闕老</hi>
　<hi>少攀車叩馬相呼相隨日行數里</hi>張覇<hi>㑹稽太守郡中習經以千數道路但聞誦聲不絶</hi>馬<lb/>
　臻<hi>㑹稽太守始開鏡湖周廽二百里溉田九千餘頃至今會稽立廟祀之</hi>劉寵<hi>㑹稽太守郡中</hi>
　<hi>大化徵為將作大匠山陰縣有五六老叟自若耶山谷間出人賫百錢以送寵且曰自明府至狗不夜吠</hi>
　<hi>民不見吏寵勞之為人選一錢受之</hi>度尚<hi>上虞長為政嚴明發姦擿伏吏人謂之神明</hi>三國<lb/>
　顧雍<hi>吳上虞令有治迹孫權領㑹稽太守不之郡以雍行太守事討除冦賊郡界寜靜吏民歸服</hi>
<pb n="KR2k0008_WYG_045-19b"/>
陸凱<hi>吳永興諸暨長所在有政績</hi>晉江統<hi>山陰令有善政嘗作徙戎論數千言乞杜其萌</hi>
　<hi>時不能用</hi>紀瞻<hi>會稽内史時有詐稱大將軍府符收諸暨令者瞻執使者訊之果伏詐人稱其明</hi>
　諸葛恢<hi>會稽太守太興初以政績第一増秩中二千石</hi>顔含<hi>上虞令簡而有威明而能斷</hi>
　南北朝顧凱之<hi>宋山陰令能御繁以約縣用無事盡日垂簾門階閑寂自宋世為山陰者</hi>
　<hi>莫能尚</hi>卞延之<hi>宋上虞令有剛氣會稽太守孟顗以令長裁之延之脱幘投地曰我所以屈卿</hi>
　<hi>者正為此幘耳今已投之拂衣而去</hi>羊𤣥保<hi>宋會稽太守廉素寡欲為政雖無殊績而去後常見</hi>
　<hi>思</hi>江秉之<hi>宋山陰令民户三萬政事繁擾秉之御繁以簡常得無事以善政著名</hi>劉𤣥<lb/>
　明<hi>宋山陰令有吏能政為當時第一</hi>沈瑀<hi>宋餘姚令縣大姓虞氏千萬家請謁如市前後令長</hi>
<pb n="KR2k0008_WYG_045-20a"/>
　<hi>莫能絶自瑀到非訟訴無所通以法繩之權右屏跡</hi>傅琰<hi>宋山陰令嘗有二野父爭雞琰問何以飼</hi>
　<hi>雞一人云豆一人云粟破雞得粟罪言豆者其明斷類此</hi>沈憲<hi>南齊山陰令治聲大振孔稚圭曰沈</hi>
　<hi>令斷事皆有天才</hi>丘仲孚<hi>南齊山隂令居職甚有聲稱百姓謡曰二傅沈劉不如一丘葢前傳</hi>
　<hi>琰父子沈憲劉𤣥明相繼宰山隂並有政績而仲孚皆過之</hi>陸慧<hi>南齊會稽内史清介正立不雜</hi>
　<hi>交遊同郡張緒稱之曰江東裴樂也</hi>江革<hi>梁行會稽府事人安吏畏百城震恐革素清貧及歸至西</hi>
　<hi>陵取石十餘片以鎭舸櫓</hi>唐姚崇<hi>越州刺史人/徳其惠政</hi>楊於陵<hi>浙東觀察使越人饑</hi>
　<hi>請出米三十萬石以贍貧</hi>李俊<hi>開元中為會稽令増修防海塘百餘里以畜水溉田後觀察使皇甫</hi>
　<hi>温縣令李左次又増修之</hi>皇甫政<hi>貞元初為浙東觀察使置越王山堰以畜洩水利</hi>孟簡<lb/>
<pb n="KR2k0008_WYG_045-20b"/>
　<hi>元和中為浙東觀察使於山隂縣北開新河又於縣西北開運道塘其後陸亘又置新逕斗門</hi>元稹<lb/>
　<hi>浙東觀察使所辟幕職特稱妙選</hi>薛戎<hi>浙東觀察使先是州觸酒禁者罪死橘未貢先鬻者死戎</hi>
　<hi>弛其禁民懐之</hi>金堯恭<hi>寳厯中為上虞令於縣西北置任嶼湖及黎湖溉田二百餘頃</hi>王式<lb/>
　<hi>浙東觀察使時裘甫亂越州式討擒之甚有威畧惠政</hi>宋杜守一<hi>蕭山令先是縣有虎守一</hi>
　<hi>為政二年虎負子渡浙江而去</hi>蔣堂<hi>知越州鏡湖溉田八百頃食利者萬家多為豪右所據堂奏復</hi>
　<hi>之</hi>任布<hi>知宿州冦凖曰越州有職分田嵗入且厚非亷士莫可予乃徙布越州至郡以純約自守</hi>
　范仲淹<hi>知越州有惠政嘗作清白堂記以見意後去越州人為立祠祀之</hi>曾公亮<hi>知會</hi>
　<hi>稽縣民田鏡湖旁每患潮溢公亮立斗門泄水曹娥江民受其利</hi>郭源明<hi>知蕭山縣寘宿豪於</hi>
<pb n="KR2k0008_WYG_045-21a"/>
　<hi>法嫁孤女以禮州守刁景純聞之曰郭蕭山厭民望矣</hi>曾鞏<hi>嘉祐中通判越州嵗饑度常平不足</hi>
　<hi>贍諷富人自實粟視常平價稍増以予民民得從便受粟不出田里而食有餘</hi>王存<hi>慶厯中知上虞</hi>
　<hi>縣豪姓殺人乆莫敢問存至按以州吏受財豪賂他官變其獄存反為罷去</hi>張友直<hi>仁宗時知</hi>
　<hi>越州州民每春歛財大集僧道士女謂之祭天友直下令禁絶取所歛財建學以延諸生</hi>趙抃<hi>知越</hi>
　<hi>州吳越大饑疫抃救荒有方療病埋死而生者以全下令修城使得食其力</hi>程師孟<hi>知越州為</hi>
　<hi>政簡而嚴罪非死者不以屬吏發隱摘伏如神所部肅然越人為立生祠</hi>游酢<hi>蕭山縣尉嘗受學二</hi>
　<hi>程以文行知名近臣薦其賢召為太學錄</hi>楊時<hi>知蕭山縣有惠/政民思之不忘</hi>陳瓘<hi>僉書越州</hi>
　<hi>判官守蔡卞察其賢毎事加禮而瓘則知其心術常欲遠之屢引疾求歸</hi>鄭穆<hi>元豐中知越州先是</hi>
<pb n="KR2k0008_WYG_045-21b"/>
　<hi>鑑湖旱乾民因田其中延袤百里官籍而税之既而連年水溢民逋官租積萬緡穆奏免之</hi>張詵<lb/>
　<hi>通判越州民患苦衙前役詵科别人户籍其當役者以差入錢為僱人充皆以為便</hi>劉韐<hi>知越州鑑</hi>
　<hi>湖為民侵耕官因收其租嵗二萬斛後租太重而督索嚴多逃去勒隣伍取償民告病韐奏蠲之</hi>翟<lb/>
　汝文<hi>知越州奏減本州和預買絹三等以下减半四等以下權罷及身丁錢鹽只令納見直民甚徳</hi>
　<hi>之</hi>綦崇禮<hi>知紹興府劉豫導金人入侵揚楚震擾崇禮繕城屬兵簡舟艦以扼海道疚心夙夜</hi>
　<hi>殆廢食寢</hi>張守<hi>髙宗時知紹興府會朝廷遣三使者括諸路財賦所至以鞭撻立威守求入覲為上</hi>
　<hi>言之詔追還三使</hi>熊克<hi>紹興中知諸暨縣越帥課賦頗急諸邑率督趣以應克曰寜吾獲罪不忍</hi>
　<hi>困吾民部使芮輝謂克曰曩知子文墨而已今乃見古循吏為表薦之</hi>王十朋<hi>紹興府簽判既</hi>
<pb n="KR2k0008_WYG_045-22a"/>
　<hi>至或以書生易之十朋裁決如神吏姦不行時以四科求士帥王師心謂十朋身兼四者獨以應詔</hi>吳<lb/>
　芾<hi>知紹興府會稽賦重而折色尤甚芾以攅宫在奏免支移折變鑑湖乆廢會歳大饑出常平米募饑</hi>
　<hi>民浚治之</hi>趙鼎<hi>知紹興府事恤吏愛/民不以故相自奉</hi>葉顒<hi>紹興中知上虞縣値歳饑白部</hi>
　<hi>使者請發常平粟不報顒即發廪賑之新帥令諸邑預納夏租顒以往嵗無秋乞少緩其期帥怒及麥熟</hi>
　<hi>顒約民相率輸租反為諸邑最</hi>汪綱<hi>知紹興府究心便民百廢俱興時稱循吏及卒越人聞之多堕</hi>
　<hi>淚</hi>王信<hi>知紹興府奏免逋官錢築漁浦隄禁民不舉子買學田立義塚山陰境有□□湖四環皆</hi>
　<hi>田歲告潦信創斗門築埧化匯浸為上腴民繪像以祠更其名曰王公湖</hi>楊簡<hi>乾道中紹興司理犴</hi>
　<hi>獄必親臨端黙以聽使自吐露公平無陂惟理之從常平使者朱熹薦之改知嵊縣</hi>葛邲<hi>以觀文殿</hi>
<pb n="KR2k0008_WYG_045-22b"/>
　<hi>大學士判紹興府簡稽期會錢糓刑獄必親或問大臣均佚有禮邲曰崇大體而簡細務吾不為也</hi>沈<lb/>
　作賔<hi>通判紹興府帥守丘崈遇僚吏剛嚴作賔從容禆賛每濟以寛後知府事</hi>黄震<hi>通判紹興</hi>
　<hi>府後又提舉浙東常平居官恒末明視事事至立決能鎮安饑民折盜賊萌芽</hi>吳潛<hi>知紹興府兼浙</hi>
　<hi>東安撫使有政績召同知樞宻院事</hi>常㮊<hi>浙東安撫使值水災捐萬楮以賑之又以諸暨被水尤甚</hi>
　<hi>給二萬楮付縣折運民食不至乏絶民各祀於家會稽山隂死者暴露與貧無以為殮者造棺以給之</hi>
　元台哈巴哈<hi>至元初為紹興路總管革吏弊除没官牛租行鄉飲酒禮敎民興譲越俗大化</hi>宋<lb/>
　文瓉<hi>紹興路縂管恩威並施事無不理及去任越人為立去思碑</hi>黄溍<hi>諸暨州判官廵海官</hi>
　<hi>舸例以三載一新費出於官而責足於民有餘則縂其事者私焉溍撙節浮蠧以餘錢還民驩呼而去</hi>
<pb n="KR2k0008_WYG_045-23a"/>
　陳思濟<hi>同知紹興路縂管府事承檄讞獄桐廬有囚嬴瘠將死縱遣還家候期來決囚拜請曰聞</hi>
　<hi>公名乆矣若不早决恐終不可保為聞其案而釋之</hi>貢師泰<hi>泰定中紹興路推官邵有疑獄悉為</hi>
　<hi>詳讞剖决民自以不寃治行為諸郡第一</hi>宇文公諒<hi>至順中為餘姚州同知夏不雨禱輙應民</hi>
　<hi>頌為别駕雨嘗攝會稽縣申明寃滯所活者衆</hi>穆爾古蘓<hi>元末紹興路録事司逹嚕噶齊尋遷</hi>
　<hi>行臺鎮撫治紹興時盗起浙東西郡縣多殘破獨紹興有保障境内晏然民愛之如父母</hi>本朝張<lb/>
　熈<hi>洪武初紹興知府為政平易百姓宜之時府治公宇及什器不可缺者皆熈所創置人咸稱其恪勤</hi>
　<hi>公務</hi>唐鐸<hi>洪武初紹興知府御下以誠人不能欺時徵賦有非土産者鐸竟奏罷之餘姚上虞二縣</hi>
　<hi>爭夏葢湖水利經嵗不决鐸斷以至公民皆感悦</hi>李慶<hi>洪武間紹興知府器量宏遠威信兼濟庭</hi>
<pb n="KR2k0008_WYG_045-23b"/>
　<hi>無滯獄吏民畏而懐之時照磨侯龠守職清貧每分俸資給幕僚皆知所自勵</hi>戴鵬<hi>洪武初會稽知</hi>
　<hi>縣器度宏深清慎自守時軍駐四明鵬往供餽餉期限嚴急率民歩行日晡饑甚從者進餅却不受掬道</hi>
　<hi>旁水飲之職滿民不忍其去脱履以為遺跡</hi>王宗仁<hi>洪武初會稽知縣蒞政亷能吏畏民懐滿</hi>
　<hi>去父老擁馬幾不得行</hi>崔東<hi>洪武初山陰知縣賦均訟簡有治聲民至今思之</hi>王谷器<lb/>
　<hi>洪武間蕭山知縣蒞政明敏長於治才果決如流事無壅滯</hi>賈驥<hi>洪武間新昌知縣廉謹自守九</hi>
　<hi>載滿去民擁道涕泣挽留不已</hi>彭誼<hi>天順初左調紹興知府民告饑不待請而發倉賑之明年秋民</hi>
　<hi>爭委輸嘗均官糧築白馬閘志以障鹵水郡人永頼之  省</hi>劉希賢<hi>𢎞治中由吏員授餘姚主簿性</hi>
　<hi>狷介不以家累自隨遇事顧義可否不拘勢俯仰卒於官縣為殮其䘮歸之  省志</hi>
<pb n="KR2k0008_WYG_045-24a"/>
流寓孫統<hi>晉太原人與弟綽及從弟盛避亂過江家於會稽統善屬文歴官餘姚令弟綽亦善屬文</hi>
　<hi>嘗著天台賦友人范榮期云卿試擲地當作金聲累遷散騎常侍領著作郎子騰亦博學位至廷尉</hi>謝<lb/>
　安<hi>陽夏人少有重名寓居會稽雖放情丘壑而有公輔之望晉太元中録尚書事進拜太傅卒謚文靖</hi>
　<hi>弟萬工言論善屬文累官豫州刺史萬子韶少有名時謝氏尤彦秀者稱封胡羯末皆其小字也</hi>謝<lb/>
　石<hi>安弟仕晉為將軍征討大都督與兄子𤣥琰破符堅時童謡云誰謂爾堅石打碎後遷尚書令封南</hi>
　<hi>康郡公</hi>王羲之<hi>琅琊臨沂人寓居會稽司徒導之從子父曠淮南太守羲之㓜訥於言及長辯</hi>
　<hi>贍善書為古今之冠仕至右軍將軍會稽内史子七人其知名者𤣥之凝之徽之操之獻之也</hi>戴逵<lb/>
　<hi>晉譙國人居剡縣性髙潔常以琴書自娛太宰武陵王晞聞其能琴遣人召之逵對使者破琴曰不能為</hi>
<pb n="KR2k0008_WYG_045-24b"/>
　<hi>王門伶人太康中累徵不至子顒亦隱居不仕有髙名嘗述莊周大㫖著通選論</hi>孔淳之<hi>本魯</hi>
　<hi>人居會稽剡縣性好山水每有所㳺或旬日㤀歸會稽太守苦要之不能致使謂曰茍不入吾郡何為入</hi>
　<hi>吾郭淳之笑曰潛逰者不識其水巢棲者非辨其林終不肯徃宋元嘉初徵為散騎常侍不就</hi>程迥<lb/>
　<hi>寧陵人靖康之亂徙紹興之餘姚隆典初第進士官至上饒令迥嘗授經學於嘉興聞人茂徳嚴陵喻樗</hi>
　<hi>所著冇古易章句易傳外編春秋傳顯微例日論語傳孟子章句文史評等書子絢仕為巴陵尉孫仲熊</hi>
　<hi>亦有名</hi>韓肖胄<hi>相州人琦曾孫徽宗時賜同上舍出身建炎初為工部侍郎條奏戰守計千餘</hi>
　<hi>言累遷簽書樞宻院事後以資政殿學士知紹興府尋奉祠與其弟膺胄寓居於越事母以孝聞卒謚元</hi>
　<hi>穆</hi>邵伯正<hi>先世汴人宋南渡居楊之髙郵洪武初徙嵊縣伯正由鄉舉為南京户部員外尋謝</hi>
<pb n="KR2k0008_WYG_045-25a"/>
　<hi>事歸杜門好書敦族明志宗剡俗為之歸厚  省</hi>
人物漢鄭吉<hi>會稽人以卒伍從軍數出西域習外國事宣帝時攻破車師降日逐威振西域累官</hi>
　<hi>衛司馬為西域都䕶以功封安逺侯</hi>嚴光<hi>餘姚人少冇髙名與光武同學及帝即位披羊裘釣澤中</hi>
　<hi>聘至除諌議大夫不屈去耕於富春山</hi>鍾離意<hi>山隂人舉孝亷累官至尚書交阯太守張恢坐</hi>
　<hi>贓籍其資物詔賜羣臣意得珠璣悉以委地明帝問故曰贓穢之寶誠不敢拜帝嘆曰清乎尚書之言乃</hi>
　<hi>更賜以庫錢</hi>王充<hi>上虞人師事班彪好博覽而不守章句家貧無書嘗㳺洛陽書肆閱所賣書一</hi>
　<hi>見輙能記憶肅宗時詔公車徵病不行嘗著論衡及飬性書</hi>黄昌<hi>餘姚人居近學宫遂就經學又</hi>
　<hi>曉習文法拜宛令能發奸伏皆稱神明遷蜀郡太守斷理七百餘訟莫不得所宻捕盗帥使條諸縣强暴</hi>
<pb n="KR2k0008_WYG_045-25b"/>
　<hi>之人姓名居處掩討無有遺脱宿惡大奸皆奔走他境</hi>鄭𢎞<hi>山陰人舉孝亷累遷淮隂守春出行</hi>
　<hi>早有鹿方道夾轂而行主簿賀曰三公車轓畫鹿明府必為宰相元和初拜太尉</hi>孟嘗<hi>上虞人少</hi>
　<hi>修操行仕為郡功曹辨孝婦之寃後遷合浦太守去珠復還興利革弊人稱神明</hi>朱儁<hi>上虞人好</hi>
　<hi>義輕財鄉閭敬之累官諫議大夫黄巾起拜為左中郎將與皇甫嵩討平之以功封西鄉侯後拜河南尹</hi>
　<hi>董卓議徙都長安儁輙止之卓惡其異己儁懼棄官奔荆州</hi>趙曄<hi>山隂人詣杜撫授韓詩究竟其</hi>
　<hi>術舉有道嘗著吳越春秋詩説歴神淵蔡邕見之嘆息以為長於論衡</hi>魏朗<hi>上虞人詣太學授五</hi>
　<hi>經初辟司徒府遷彭城令後為九真都尉奬勵吏兵破賊斬首二千級桓帝美其功拜議郎頃遷尚書陳</hi>
　<hi>便宜冇補益後以黨被徵自殺</hi>三國虞翻<hi>餘姚人少好學有髙氣魏曹操辟不就吳孫權用為</hi>
<pb n="KR2k0008_WYG_045-26a"/>
　<hi>騎都尉嘗以所著易示孔融融曰聞延陵之理樂覩吾子之治易及知東南之美者非特竹箭也孫潭清</hi>
　<hi>慎冇儉操後仕晉官至侍中</hi>賀齊<hi>會稽人少為郡吏守剡縣長擊破山越後守太末長誅惡飬善</hi>
　<hi>期月盡平累官威武中郎將又從孫權征合肥與陸遜討平鄱陽賊魏使曹休來伐齊徃新市為拒休憚</hi>
　<hi>之遂引還領徐州牧</hi>鍾離牧<hi>會稽永興人躬自墾田種稻臨熟縣民冇識認者牧遂以稻與縣人</hi>
　<hi>仕吳遷中書令嘗為南海太守操行清純冇古人風及卒家無餘財</hi>駱統<hi>會稽人父俊有文武才統</hi>
　<hi>年二十試為烏程相孫權召為功曹後為濡須督數陳便宜前後書數十上所言皆善官至建忠將軍</hi>
　呉範<hi>上虞人治歴數知風氣孫權起於東南範委身服事每災祥輙推數言狀其術多效初權為將</hi>
　<hi>軍時範嘗曰江南有王氣亥子之間冇大福慶權曰若終如言以君為侯後論功行封以範為都亭侯</hi>
<pb n="KR2k0008_WYG_045-26b"/>
　夏方<hi>會稽永興人家遭癘疫死者十三人方年十四躬自負土十冇七載葬送得畢因廬於墓吳時</hi>
　<hi>拜仁義都尉累遷五官中郎將</hi>賀邵<hi>會稽人孫皓時遷中書令領太子太傅皓兇暴驕矜政事日弊</hi>
　<hi>邵上疏切諫皓深恨之邵奉公貞正為親近所憚乃共譖邵被詰責竟遇害</hi>晉嵇康<hi>其先上虞</hi>
　<hi>人康美詞氣有風儀性絶巧而好鍜恬静寡欲與阮籍等為竹林之逰世號竹林七賢仕至中散大夫</hi>
　夏統<hi>會稽永興人隱身不仕母病篤詣洛市藥遇賈充與語其應如響因問會稽風俗統曰其人循</hi>
　<hi>循猶有大禹之遺風太伯之義讓嚴遵之抗志黄公之髙節勸之仕俛而不答</hi>賀循<hi>會稽山隂人操</hi>
　<hi>尚清厲建武初拜太常朝廷疑滯皆諮之元帝渡江宗廟制度皆循所定為當時儒宗</hi>虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>
                    <hi>㑹稽</hi>
　<hi>人冇素行累官光禄大夫王𨗳常謂<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>曰孔愉有公才而無公望丁潭冇公望而無公才兼之者其在卿</hi>
<pb n="KR2k0008_WYG_045-27a"/>
　<hi>乎官未達而卒時人惜之</hi>丁潭<hi>會稽人雅冇時望與同郡孔愉張茂齊名潭字世康愉字敬康茂字</hi>
　<hi>偉康時人號曰會稽三康</hi>虞預<hi>餘姚人兄喜博學好古仕為散騎常侍著書數十萬言預少好學冇</hi>
　<hi>文章庾亮等薦其才行太興中遷秘書丞著作郎著晉書四十餘卷會稽典録二十篇</hi>孔愉<hi>會稽</hi>
　<hi>人從父奕明察過人仕為全椒令愉㓜孤飬祖母以孝聞後隱新安山中以稼穡讀書為務建興初始出</hi>
　<hi>應召以功封餘不亭侯遷侍中太常蘇峻反愉朝服守宗廟卒年七十五諡曰貞從弟羣志尚不覊官至</hi>
　<hi>中丞從子坦有雅望官至侍中</hi>謝𤣥<hi>會稽人安姪與從兄朗俱為安所器重𤣥監江北諸軍破苻堅</hi>
　<hi>於淝水以勲封康樂縣公從弟琰為輔國將軍從𤣥䧟陣以勲封望蔡公琰子混風華為江左第一歷尚</hi>
　<hi>書左僕射</hi>王徽之<hi>羲之子家於會稽性卓犖風流冠於一時嘗雪夜泛舟剡溪訪戴逵性愛竹嘗</hi>
<pb n="KR2k0008_WYG_045-27b"/>
　<hi>寄居空宅中使令種竹曰何可一日無此君官至黄門侍郎</hi>王獻之<hi>徽之弟髙邁不覊雖閒居</hi>
　<hi>終日容止不怠㓜時學書父羲之從後掣其筆不得嘆曰此兒後當復冇大名太元中為中書令</hi>南<lb/>
　北朝孔靖<hi>愉孫宋初從平闗洛以為尚書令辭乃拜侍中解事東歸武帝餞之戲馬臺百僚咸</hi>
　<hi>賦詩以述其美子靈運位著作郎</hi>賈恩<hi>諸暨人少有至行母亡未𦵏為隣火所逼恩捄棺燒死宋</hi>
　<hi>元嘉中贈天水郡顯親左尉</hi>孔覬<hi>山隂人從祖琳之善草𨽻仕宋累官御史中丞覬孝建中為長</hi>
　<hi>史不媚權倖醉日居多而明曉政事醒時判決無壅弟道存從弟道徽請假東還輜重四十餘船皆綿絹</hi>
　<hi>紙席覬曰汝軰忝預士流何至作賈豎耶</hi>謝方明<hi>本陽夏人父沖家於會稽劉穆之嘗曰謝方明</hi>
　<hi>可謂名家駒仕宋為㑹稽太守除比伍之坐判久繋之獄東土稱之子恵連十嵗能屬文族兄靈運嘉賞</hi>
<pb n="KR2k0008_WYG_045-28a"/>
　<hi>之</hi>謝靈運<hi>𤣥之孫家於上虞少好學博覽羣籍文章為江左第一仕宋為永嘉太守襲祖父封</hi>
　<hi>爵故世稱謝康樂孫超宗好學有文辭嘗作殷淑儀誄孝武帝嗟賞曰超宗殊有鳳毛仕為義興太守</hi>
　虞愿<hi>餘姚人宋明帝時為晉安太守郡有越王石常隱雲霧中惟清亷太守乃見愿徃觀清徹無所</hi>
　<hi>蔽郡産蚺蛇膽可為藥冇遺愿蛇者愿放之蛇歸者再仁心所致也</hi>虞悰<hi>會稽人祖嘯父晉左户尚</hi>
　<hi>書悰仕南齊為太子中庶子累遷豫章内史武帝以悰布衣之舊嘗從容謂曰我當令卿復祖業轉侍中</hi>
　<hi>遷祠部尚書</hi>孔稚珪<hi>山隂人仕南齊累遷都官尚書珪風韻清疎好文詠飲酒七八斗門庭内草萊</hi>
　<hi>不剪中有蛙鳴嘗笑謂客曰我以此當兩部鼔吹</hi>孔琇之<hi>靖孫有吏能仕南齊為吳令後遷廷</hi>
　<hi>尉卿出為臨海太守在任清約隆昌中累遷江夏内史曾孫奐為晉陵太守清白自守所得俸秩隨即分</hi>
<pb n="KR2k0008_WYG_045-28b"/>
　<hi>贍孤寡郡中號曰神君</hi>虞荔<hi>餘姚人年九嵗陸倕問五經事荔對無遺失及長善屬文梁武帝置</hi>
　<hi>士林館命為學士弟寄少聰敏及長志於棲遁嘗作瑞雨頌武帝見之謂荔曰此頌典裁清拔卿之士龍</hi>
　<hi>也</hi>孔休源<hi>山隂人晉尚書沖之八世孫舉秀才為太學博士梁大通中行荆徐州事晝決詞訟</hi>
　<hi>夜覽墳籍聚書盈七千卷</hi>賀瑒<hi>循𤣥孫梁天監初為太常丞召見説禮義武帝異之初開五館以瑒</hi>
　<hi>兼五經博士時方創定禮樂瑒所建議多見施行二子革季弟子琛並傳瑒業琛有學業仕梁累官尚書</hi>
　<hi>左丞</hi>王琳<hi>會稽人體貌閒雅雖無學業而强記内敏仕梁累官湘州刺史輕財愛士得將卒心討破</hi>
　<hi>侯景與杜龕功俱第一後授都督廣州刺史</hi>賀徳基<hi>梁會稽人世傳禮學少逰學都下積年不</hi>
　<hi>歸衣資罄乏嘗於白寺前逢一婦人脱白綸巾以贈曰君方為重器不久貧寒徳基後位至尚書弟徳仁</hi>
<pb n="KR2k0008_WYG_045-29a"/>
　<hi>以文辭稱人為語曰學行可師賀德基文質彬彬賀徳仁兄弟八人時比漢荀氏太守王伯政改所居里</hi>
　<hi>為髙陽里唐初仕為祭酒</hi>隋虞綽<hi>餘姚人姿儀甚偉博學有俊才尤工草𨽻陳傳繹見其詞賦嘆</hi>
　<hi>曰虞郎之文無以尚也隋大業初為秘書學士與虞世南等撰長洲玊鏡等書十餘部</hi>唐虞世<lb/>
　南<hi>荔子少與兄世基同受學顧野王貞觀中為𢎞文館學士太宗每稱其五絶一徳行二忠直三博學</hi>
　<hi>四文詞五書翰</hi>孔若思<hi>山隂人唐初擢明經歷庫部郎中嘗曰仕官至郎中足矣座右置止水一</hi>
　<hi>石明自足意後遷禮部侍郎弟仲思遷給事中三任並與兄同府時人榮之若思子至歴著作郎</hi>賀<lb/>
　知章<hi>越州永興人為秘書監開元中遷禮部侍郎兼集賢學士晚年號四明狂客天寶初乞歸田里</hi>
　<hi>為道士詔賜鏡湖剡川一曲時同郡山隂嚴維仕為秘書郎與知章俱以文章揚名</hi>康子元<hi>越州</hi>
<pb n="KR2k0008_WYG_045-29b"/>
　<hi>人開元初詔張説舉治易老莊者集賢學士侯行果薦子元於説説以聞得侍讀𤣥宗將之太山説引子</hi>
　<hi>元裁封禪儀官至宗正卿以疾致仕</hi>徐浩<hi>㑹稽人擢明經有文辭仕為集賢校理肅宗立授中書舍</hi>
　<hi>人四方詔令多出浩手累官吏部侍郎徳宗時進會稽郡公始浩父嶠之善書以法授浩益工尤工草𨽻</hi>
　五代鮑君福<hi>餘姚人性淳厚有膽氣能馬上舞雙劒五代梁時從錢鏐征伐有功奏授衢州</hi>
　<hi>刺史累遷浙西行軍司馬保順軍節度使檢校太尉兼侍中卒謚忠壯</hi>吳程<hi>山隂人父蛻唐大順</hi>
　<hi>中進士累官右拾遺程起家校書郎吳越王承制授金部郎中提舉諸司公事文穆王時奏授職方郎中</hi>
　<hi>知睦州拜丞相後為威武軍節度使卒諡忠烈</hi>宋杜衍<hi>山隂人厲操篤學擢進士甲科歴州縣皆</hi>
　<hi>有政迹慶厯中為相與富弼韓琦范仲淹同革弊事衍性清介為相百日而罷後以太子少師致仕封祁</hi>
<pb n="KR2k0008_WYG_045-30a"/>
　<hi>國公卒諡正獻</hi>孫沔<hi>會稽人跌蕩自放而材猛過人舉進士累官樞宻副使仁宗追冊張貴妃為温</hi>
　<hi>成皇后沔不肯讀冊遂求罷職卒諡威敏</hi>顧臨<hi>㑹稽人通經學長於訓故皇祐中舉説書科為國子</hi>
　<hi>直講元祐初拜天章閣待制河北都轉運使後歴刑兵吏三部侍郎兼翰林學士紹聖中以龍圖學士知</hi>
　<hi>定州終知歙州</hi>齊廓<hi>㑹稽人舉進士累官江西淮南轉運使初同時奉使者競為苛刻邀聲名獨廓</hi>
　<hi>奉法如平時終秘書監弟唐學識該博嘗舉制科仁宗時為職方員外郎所著冇學苑精英少微集</hi>陸<lb/>
　佃<hi>山隂人居貧苦學映月光讀書擢進士嘗受經王安石而不以新法為是累官鄆州教授歷知數州</hi>
　<hi>徽宗時為尚書右丞所著有埤雅春秋後傳禮象等書二百餘卷</hi>石公弼<hi>新昌人登進士累官</hi>
　<hi>左司諌大觀初為御史中丞劾蔡京章數十上京罷官至述古殿直學士弟公揆為髙宗朝御史論秦檜</hi>
<pb n="KR2k0008_WYG_045-30b"/>
　<hi>亦章十餘上並以剛直名</hi>黄汝楫<hi>諸暨人家頗富宣和中方臘犯境汝楫以財物二萬緡贖賊所</hi>
　<hi>掠士女千人夜夢神告曰上帝以汝活人多賜五子科第其後子□閣閚聞闓皆登科</hi>陳槖<hi>餘姚</hi>
　<hi>人登政和上舍第歷新昌令知台州冇古循吏風累遷權刑部侍郎時秦檜主和議槖言不可檜憾之後</hi>
　<hi>知廣州民夷悦服改婺州致仕槖博學剛介不事産業既謝事歸僑寓僧寺王十朋論近世㑹稽人物謂</hi>
　<hi>杜祁公之後有陳徳應云</hi>胡沂<hi>餘姚人父宗伋號淳儒沂頴異六嵗誦五經皆畢紹興初進士陸沉</hi>
　<hi>州縣三十載孝宗時為吏部侍郎進禮部尚書兼領詹事沂資性恬退無所依附卒謚獻肅</hi>陳過<lb/>
　庭<hi>山隂人舉進士累官御史中丞兼侍讀欽宗時為尚書右丞議遣大臣割兩河地與金耿南仲辭過</hi>
　<hi>庭願效死及汴京陷金人拘之軍中後卒於燕建炎中諡忠肅</hi>蔡定<hi>山隂人父革傭書以生資定使</hi>
<pb n="KR2k0008_WYG_045-31a"/>
　<hi>學革坐法被繫時年七十餘法當免繫鞠胥持不可定詣府請代弗許定知父終不可贖也仰天呼曰父</hi>
　<hi>老而刑定生何益自赴河而死府帥聞之驚曰真孝立命出革厚為定其棺斂事而撫周其家</hi>李光<lb/>
　<hi>上虞人崇寧中進士師事劉安世欽宗時權右司諫髙宗時為吏部尚書叅知政事力詆秦檜誤國謫瓊</hi>
　<hi>州安置子孟傳累官太府丞終直寳謨閣所著冇磐溪宏辭藁左氏説雜志九十餘卷</hi>王佐<hi>山隂</hi>
　<hi>人紹興十八年與朱熹同榜進士第一累官至户部尚書</hi>陸游<hi>佃孫早有文名為秦檜所嫉檜死始</hi>
　<hi>為寧徳主簿孝宗時擢編修官後知夔嚴二府皆有令聞以寶章閣待制致仕㳺才氣超逸朱熹言其能</hi>
　<hi>太髙迹太近恐不得全其晚節云</hi>俞宗亨<hi>山隂人知漳州罷溪港津渡之𣙜減去經總制錢苛</hi>
　<hi>取者著述有山林思古録羣經咸發等書共四十餘卷</hi>石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>
                    <hi>新昌人與朱熹為友號克齋冇大學</hi>
<pb n="KR2k0008_WYG_045-31b"/>
　<hi>中庸輯畧行世</hi>詹騤<hi>㑹稽人淳熙二年進士第一/累官至侍從冇文聲治政</hi>黄度<hi>新昌人隆</hi>
　<hi>興進士除監察御史光宗不過重華宫度累疏諌之及論韓侂冑之奸寧宗時累官煥章閣學士知隆興</hi>
　<hi>府度嘗知建安救荒有法活民百萬為立尘祠所著有詩書問禮説及史通諸集</hi>楊次山<hi>上虞</hi>
　<hi>人少好學能文補右學生以恭聖仁烈太后兄霑恩累封至㑹稽郡王能避權勢時論賢之子谷封新安</hi>
　<hi>郡王石封永寧郡王谷之子蕃孫節度使蕃孫子鎮尚理宗女周漢公主</hi>劉漢弼<hi>上虞人嘉定中</hi>
　<hi>進士知嘉興府累官侍御史兼侍講以戸部侍郎致仕漢弼學明義利之辨為正字時應詔言事極論致</hi>
　<hi>災弭災之道其他建明甚多卒諡曰忠</hi>唐震<hi>㑹稽人少居郷介然不茍交有言其過者輙喜登第</hi>
　<hi>為小官所至以公亷稱咸淳中通判臨安府歷知信饒州元兵畧饒震城守通判萬道同風震降震呪之</hi>
<pb n="KR2k0008_WYG_045-32a"/>
　<hi>曰我忍偷生負國邪城破不屈而死</hi>孫子秀<hi>餘姚人紹定中進士性沉毅遇事敢為嘗知衢州冇</hi>
　<hi>善政奏立孔氏家廟如闕里累官浙西提刑周行郡縣獄為之清遷太常少卿</hi>王爚<hi>新昌人嘉定中</hi>
　<hi>進士累官左丞相兼樞宻使徳祐初進平章軍國重事辭不許以言者罷平章授觀文殿學士充醴泉觀</hi>
　<hi>使㷍為人清脩剛勁以元老入相值國勢危亡之際天下所屬望也卒與陳宜中不協而去</hi>元韓<lb/>
　性<hi>紹興人宋相琦八世孫天資警敏讀書日記萬言及長博綜羣籍為文自成一家四方學者多受業</hi>
　<hi>其門隱居不仕而卒謚莊節先生所著冇禮記説詩音釋書辯疑及文集</hi>石永夀<hi>新昌人性淳厚</hi>
　<hi>事親至孝元末兵亂其父謙孫年老被執兵欲殺之永夀亟抱父請代兵遂殺永夀其父獲免鄉人哀之</hi>
　陸思孝<hi>山隂人性至孝母老病痢醫禱久不效思孝方欲刲股肉為糜以進忽夢寐間忧若冇神</hi>
<pb n="KR2k0008_WYG_045-32b"/>
　<hi>人者授以藥劑思孝得而異之即以奉母其疾遂愈</hi>石明三<hi>餘姚人家貧喪父獨與母居一日以</hi>
　<hi>事出母為虎害明三歸慟哭持斧求虎殺之凡殺五虎明三亦死僵立不仆張目如生所執斧牢不可拔</hi>
　王艮<hi>諸暨人尚氣節讀書務明理以致用初為建徳縣尹以亷能稱累官淮東道宣尉副使政績甚</hi>
　<hi>著</hi>楊維禎<hi>諸暨人舉進士博學長於詞賦仕至江西儒學提舉元亡遂不仕寓居松江冇鐵崖</hi>
　<hi>等文集行世</hi>本朝趙謙<hi>餘姚人博覧古書尤精字學所著冇六書本義及聲音文字通行世</hi>
　唐肅<hi>山隂人洪武初為翰林應奉文字號丹崖博學善詞翰與姑蘇髙季迪楊孟載並稱於時</hi>劉<lb/>
　履<hi>上虞人洪武中隠居不仕嘗效朱文公詩傳補註選詩為風雅翼行世</hi>胡粹中<hi>山隂人博</hi>
　<hi>通經史尤長春秋洪武中聘為儒學訓𨗳所著有元史舉要行於時</hi>王儼<hi>山隂人通詩書禮記三經</hi>
<pb n="KR2k0008_WYG_045-33a"/>
　<hi>洪武初舉授紹興府教授為人方直以禮自束後進多遵式之</hi>趙俶<hi>山隂人博通經史為文遒健洪</hi>
　<hi>武初以儒士薦為國子司業名重當時</hi>謝肅<hi>上虞人學問該博洪武中以明經舉授福建按察司</hi>
　<hi>僉事所著有宻菴稿與唐肅齊名時號㑹稽二肅</hi>黄珏<hi>餘姚人號菊東極研性理之學洪武間以</hi>
　<hi>尚書試有司不利遂絶進意喜翫邵子皇極經世著指趣精妙有以自樂</hi>錢宰<hi>㑹稽人洪武初國子</hi>
　<hi>博士嘗病近代新聲既繁克意古調擬漢魏而下諸作反古詩十九首且各補其未純者冇臨安集</hi>陳<lb/>
　性善<hi>山隂人洪武末登進士授行人歴陞禮部左侍郎靖難師起敗績于白溝河被執以歸悉縱遣</hi>
　<hi>之性善獨朝服躍志馬入河以死  省</hi>吕升<hi>山隂人永樂間以儒學教授薦陞江西按察司僉事深得</hi>
　<hi>憲體調福建按行建寧有螟傷稼升向天祝之俄雷雨大作螟盡死官至南京大理少卿</hi>章敞<hi>㑹稽</hi>
<pb n="KR2k0008_WYG_045-33b"/>
　<hi>人永樂甲申進士入翰林為庻吉士績學中秘與修永樂大典五經性理大全諸書授刑部郎中屢辨寃</hi>
　<hi>獄人服其明官至禮部左侍郎</hi>王鈺<hi>諸暨人永樂壬辰進士及第歷官翰林編修修撰以疾致仕正</hi>
　<hi>統丙辰起為江西按察僉事提督學政鈺為人文學篤實行己方正所至公於勸懲士心悦服既三載復</hi>
　<hi>致仕去</hi>魏驥<hi>蕭山人宣徳初由訓𨗳召修永樂大典陞書太常博士累進本寺少卿以南京吏部尚</hi>
　<hi>致仕卒諡文靖  省志</hi>成器<hi>餘姚人正統間聞侍講劉球劾中官王振下錦衣獄死乃即邑中龍泉山</hi>
　<hi>頂為壇祭球祭畢以班頒諸同志其祭文歷述古今忠權奸之禍凡二千餘言人謂之祭忠文今其地為祭</hi>
　<hi>壇志省</hi>毛吉<hi>餘姚人景㤗初進士授刑部主事轉廣東按察僉事時劇賊楊輝據程鄉三峒攻掠</hi>
　<hi>郡邑吉督死士破之以㓛陞副使賊餘衆攻河源吉屢敗之衆遁於陽江我師狙勝突入失利吉死焉事</hi>
<pb n="KR2k0008_WYG_045-34a"/>
　<hi>聞贈廣東按察使謚忠寰録其子科入太志學後科舉進士冇名官終提學副使  省</hi>蕭昱<hi>山隂人性</hi>
　<hi>至孝母喪明昱以舌䑛之復冇見以易詩三禮教授生徒天順間魁鄉試授貴溪知縣簡易慈愛為政丁</hi>
　<hi>母憂復補髙宻以水耕法教民農立徭役九等例為一省定式卒于官二縣立祠祀之子鳴鳳登進士歷</hi>
　<hi>官御史副使三督學政文章行業為世所宗  省志</hi>司馬垔<hi>山隂人成化初進士授御史提督南</hi>
　<hi>京學政校文日閲千卷評品次第如衡鑑然陞福建副使致仕歸里襟度清灑大節磊磊盖逹士云省志</hi>
　謝遷<hi>餘姚人成化間進士及第第一授翰林修撰與修憲廟實録陞少詹事轉詹事累陞東閣大學</hi>
　<hi>士㑹典成加太子太保禮部尚書武英殿大學士孝皇大漸遷等受顧命正德初疏乞致仕去時焦芳劉</hi>
　<hi>瑾擅權欲甘心於遷而遷處之裕如瑾誅詔復原職致仕卒年八十三贈太傅謚文正子丕進士及第仕</hi>
<pb n="KR2k0008_WYG_045-34b"/>
　<hi>至禮部侍郎  省志</hi>王鑑之<hi>山隂人成化中進士累官刑部尚書時逆瑾擅權六卿見者皆長跽</hi>
　<hi>鑑之獨與抗禮且責同列曰大臣而可屈體於宦堅乎瑾不悦遂謝病歸鑑之清介剛毅自縣令歷官上</hi>
　<hi>卿僅能立門戸云  省志</hi>孫燧<hi>餘姚人𢎞治初進士累官廵撫江西副都御史時逆濠不軌燧死之</hi>
　<hi>贈禮部尚書諡忠烈官其長子堪堪舉武試第一歷都督季子陞進士及第第二官南京禮部尚書謚文</hi>
　<hi>恪陞子鋌順天領觧第進士鑛萬歷甲戌舉禮部第一登進士文章政事為海内宗云  省志</hi>王守<lb/>
　仁<hi>餘姚人父華狀元及第官至禮部尚書守仁恪遵家訓登𢎞治中進士授刑部主事改兵部以論救</hi>
　<hi>戴銑忤瑾謫貴州龍塲馹丞瑾誅始擢知盧陵縣尋進吏部主事員外郎郎中陞南京鴻臚寺卿歴僉都</hi>
　<hi>御史鎮撫南贑時宸濠變作守仁起兵勤王獲濠獻俘加尚書封新建伯尋以憂歸未幾奉詔平廣西思</hi>
<pb n="KR2k0008_WYG_045-35a"/>
　<hi>田之亂事竣歸卒於途守仁天資絶志倫力任斯道所學直究堂奥云  省</hi>王文轅<hi>山隂人勵志力</hi>
　<hi>行隱居獨善鄉人薰其德者皆樂親之毎志讀書多所自得王守仁與之友善焉  省</hi>董玘<hi>㑹稽人𢎞</hi>
　<hi>治乙丑舉禮部第一登進士及第第二授翰林編修歷諭徳詹事嘉靖初與修武宗實録官至吏部右侍</hi>
　<hi>郎兼翰林學士以憂制歸不復出  省志</hi>徐愛<hi>餘姚人正徳初進士授主事即引疾乞歸講學於陽</hi>
　<hi>明山麓愛少即温文敏逹從王先生守仁㳺為髙第弟子及卒先生重惜之  省志</hi>
列女曹娥<hi>上虞人父旴能絃歌為巫祝漢安初五月五日於縣江泝濤迎神溺死不得屍娥年十四</hi>
　<hi>乃沿江號慟晝夜不絶聲旬有七日遂投江而死其後縣長度尚改𦵏焉</hi>朱娥<hi>上虞人朱回女母早</hi>
　<hi>亡飬於祖媪里中朱顔與媪競持刀欲殺媪娥年十嵗號呼突前手挽顔衣曰寧殺我媪得脱娥連被數</hi>
<pb n="KR2k0008_WYG_045-35b"/>
　<hi>十刀以死事聞賜其家粟帛宋㑹稽令董偕為娥立像曹娥廟歳時配享焉</hi>周如砥女<hi>如砥</hi>
　<hi>為新昌典史女年十九未適人至正中鄉民作亂如砥與女避於邑西客僧嶺女被執賊曰吾未娶當以</hi>
　<hi>汝為妻女曰我周典史女死即死豈能從汝耶賊遂殺之</hi>蔡氏<hi>諸暨人王琪妻元至正中張士誠陷</hi>
　<hi>諸暨蔡氏避之長寧鄉山中兵猝至有造紙鑊方沸遂投其中而死</hi>韓氏<hi>紹興人張正䝉妻正䝉仕</hi>
　<hi>為徳清税務提領至正中紹興兵變正䝉曰吾為元臣於義當死韓氏曰爾果能死於忠吾必能死於節</hi>
　<hi>遂俱縊死其女池奴年十七泣曰父母既死吾何以獨生亦投崖而死</hi>潘氏<hi>山隂人徐允讓妻元</hi>
　<hi>末兵變允讓與潘氏奉其父安避山谷間遇寇斫安傷頸允讓大呼曰汝寧殺我勿殺吾父寇捨安殺允</hi>
　<hi>讓將辱潘氏潘紹曰吾從必矣若能焚吾夫則吾無憾焉寇為聚薪焚其夫火方烈潘赴火死安始獲免</hi>
<pb n="KR2k0008_WYG_045-36a"/>
　<hi>本朝洪武初旌其門為孝節</hi>孟貞女<hi>名藴諸暨縣民女初許嫁縣學生蔣文朂未成婚文朂充</hi>
　<hi>貢入監為御史病卒藴年纔二十聞喪號慟歸蔣氏執喪三年飬其舅姑盡孝宣徳中旌表其門</hi>舒<lb/>
　貞<hi>紹典諸仕俊之妻也年十八歸仕俊數月仕俊死于商其姑念貞年㓜謀嫁之貞以死自誓慕貞者</hi>
　<hi>乃重賂其父母私盟之貞知不免紿父母治齋薦仕俊齋畢乃沐浴衣麻衣自縊  省志</hi>竇烈婦<lb/>
　<hi>餘姚姜榮之妾也京師人榮判瑞州䕶郡符時華林賊攻陷其城突入郡堂竇匿其符而榮未之知也賊</hi>
　<hi>竞虜竇以去行數里賊中有一郡民求歸賊許焉竇乃宻語以符之所在俾歸以告榮再行見道旁有井</hi>
　<hi>佯渴求飲遂投井死  省志</hi>張氏<hi>蕭山陳曙妻也聘後陳貧不能娶父謀改嫁之張引刀自刎母</hi>
　<hi>力奪得不死後歸陳未幾而夫亡張哭之哀未三月即自縊於寢所焉  省志</hi>孫氏<hi>蕭山人許聘葉</hi>
<pb n="KR2k0008_WYG_045-36b"/>
　<hi>氏未幾葉氏子病篤將不起孫即潜製斂其囑父母令納葉棺尋忽自盡時守浮梁戴珊躬臨其家以旌</hi>
　<hi>之志省</hi>莫潤妻<hi>沈氏紹興人歸潤家貧甚潤復暴悍不能治生沈勤苦紡績卒善事之飬其姑</hi>
　<hi>甚孝而身則凍餒既生子益不給潤脅以非義沈不從潤乃隂與富者約改嫁之沈懼不免自縊  省志</hi>
　吳江妻<hi>李氏餘姚人舅與夫俱大疫死姑幸存有澄水黄姓者謀娶之李誓死不從黄乃通其父</hi>
　<hi>詐稱母暴病遣輿逆李令肩輿者輿至黄氏出輿則非母家姑亦徐至李度不可脱乃從容請湯沐湯具</hi>
　<hi>求如厠久之不出闢厠志户視之則已經矣  省</hi>徐氏<hi>山隂包慎妻徐歸慎七年而慎死無子同邑右</hi>
　<hi>族欲强娶之徐髠髪毁形以相拒既而知不免竟自縊死時余亨妻朱氏亨死朱年二十三無子亨既葬</hi>
　<hi>辭墓慟絶亦投河而死  省志</hi>馬德真<hi>山隂朱偉妻也家病疫舅與夫偕亡姑張氏亦病篤徳真</hi>
<pb n="KR2k0008_WYG_045-37a"/>
　<hi>艱難萬狀待其姑疾少愈而母家乃欲奪其志徳真斷指為誓屹不肯從及姑殁徳真撫膺大慟翌日死</hi>
　<hi>之志省</hi>李氏<hi>蕭山徐黼繼室也黼任晉江學訓導妻亡就彼娶李指揮女未幾黼卒于官李時年</hi>
　<hi>十九父母憐其少戒勿隨行不從百計懇留之乃求自盡父母縱之扶櫬歸𦵏毁容荆布計子成立苦節</hi>
　<hi>至老不怠事聞志旌表其門  省</hi>孫妙吉<hi>山隂農家女適同里吳善慶慶死孫尚艾無子隣邑人有</hi>
　<hi>謀為婚者乃厚賄其尊長令奪而嫁之孫知有盟紿以供佛飯僧為亡夫福始行既其齋孫乃沐浴更衣</hi>
　<hi>禮佛甚㳟頃之竟走志縊夫墓木而死  省</hi>徐氏<hi>鄭翰卿妻山隂儒家女也嫁未逾月而翰卿出逰山</hi>
　<hi>右十年不返徐奉舅姑極敬順姑疾劇籲天自代疾果愈後翰卿歸甫旬日有病卒徐營葬畢遂絶粒七</hi>
　<hi>日而死  省志</hi>
<pb n="KR2k0008_WYG_045-37b"/>
仙釋苖龍<hi>唐初人失其名能畫龍人以苖龍呼之後得道仙去今龍瑞宫東南一峯上平如砥相傳</hi>
　<hi>苖龍上昇處</hi>嚴青<hi>㑹稽人居貧常於山中作炭忽遇神人授書一卷曰汝骨可長生并教服石髓</hi>
　<hi>法青受之即見左右常有數十人侍之嘗夜行都廵呵問何人青亦呵問都廵怒叱從兵收之青亦叱從</hi>
　<hi>神録之青徑去而都廵等人馬不能動明旦鄉人曰必嚴公也報其家徃謝青乃放去青後斷糓一年仙</hi>
　<hi>去</hi>介象<hi>㑹稽人學道得度世禁氣之術能隱形變化入山谷見一美女曰汝食氣未盡可斷榖三</hi>
　<hi>年來此象如期而徃乃授以還丹術吳主聞之召至武昌尊敬之試其術種𤓰菜百果皆立生有種黍于</hi>
　<hi>山中苦獮猴食之戒曰吾告介君猴即去象化後人復見吳主發棺視之惟一符耳</hi>武元照<hi>蕭山</hi>
　<hi>人方在女孩母或茹葷即終日不乳及萊食乃乳母異之後長議適人女不樂忽夜夢神人告曰汝本玊</hi>
<pb n="KR2k0008_WYG_045-38a"/>
　<hi>女坐累暫謫塵世可絶食及覺欲不食母强食之又夢神怒曰違吾戒也剖腹滌之因授靈寶法自是以</hi>
　<hi>符水療人疾一日詣數十家聚話後徃其家訪之云已死矣騐其詣之日即屍觧之日時宋紹興十一年</hi>
　<hi>也</hi>支遁<hi>晉名僧嘗住㑹稽能仁寺時王羲之作郡遁徃訪之因與論莊子逍遥篇遁作數千言才</hi>
　<hi>藻新竒如花爛發羲之披襟觧帶留連不能捨</hi>智永<hi>王右軍七代孫名法極住㑹稽嘉祥寺常居閣</hi>
　<hi>上臨書三十年所退筆頭置之大竹簏簏受一石餘而五簏皆滿人來求書如市戸限為之穿穴因鐵裹</hi>
　<hi>之人謂之鐵門限</hi>靈澈<hi>唐人㑹稽洪氏子雖為釋尤好吟詠嘗從嚴維學一時名鄉巨公多賔禮</hi>
　<hi>之終于定州開元寺門人遷之建塔山隂天柱峯有詩二十卷劉禹錫為序</hi>
　<lb/>
<pb n="KR2k0008_WYG_045-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷四十五<lb/>
</p>
<p>
</p>
  </div>
</body>
</text>
</TEI>
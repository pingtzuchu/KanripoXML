<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷三十六</head> <lb/>
    <p>
<pb n="KR2k0008_WYG_036-1a"/>
欽定四庫全書<lb/>
　明一統志卷三十六<lb/>
　　　　　　　　　　　　明　李賢等　撰<lb/>
　　臨洮府<hi>東至鞏昌府隴西縣界一百三十五里西至河州衛界八十里南至洮州衛界二百</hi>
　　　<hi>五十里北至莊浪衛界二百七十里自府治至京師四千六十里至南京三千八百四十里</hi>
　　　<hi>糧四萬四千石零</hi>
建置沿革禹貢雍州之域天文井鬼分野春秋戰國時<lb/>
　西羌所居秦置隴西郡漢因之晉析置狄道郡劉宋<lb/>
<pb n="KR2k0008_WYG_036-1b"/>
　置武始郡後魏置臨狄郡後周廢隋復置武始郡屬<lb/>
　蘭州後改金城郡唐天寶初置臨州久視中置臨洮<lb/>
　軍寶應初陷于吐蕃號武勝軍宋復改為鎮洮軍尋<lb/>
　改熙州治狄道縣金改熙州為臨洮府元仍為臨洮<lb/>
　府本朝因之領州二縣三<lb/>
　狄道縣<hi>附郭漢置縣為隴西郡治晉屬狄道郡後魏至隋縣不改唐析置臨川縣屬蘭州又别置</hi>
　<hi>安樂縣後廢宋熙寧中始置狄道縣金元仍舊本朝因之編户二十五里</hi>渭源縣<hi>在府城東一百</hi>
　<hi>二十里本漢首陽縣後魏改渭源縣屬渭州唐䧟于吐蕃宋收復置渭源及慶平通谷三堡屬熙州金仍</hi>
<pb n="KR2k0008_WYG_036-2a"/>
　<hi>舊元陞渭源堡為縣而慶平通谷𨽻焉本朝因之編户四里</hi>蘭州<hi>在府城北二百一十里秦為隴</hi>
　<hi>西郡地漢置金城郡東漢省入隴西郡魏晉時為重鎮後魏後周並為武始郡隋初廢郡為蘭州大業初</hi>
　<hi>廢州置金城郡唐復置蘭州天寶初改金城郡乾元初復為蘭州宋治蘭泉縣金廢蘭泉元屬鞏昌路本</hi>
　<hi>朝改州為縣及改今屬編户六里</hi>金縣<hi>在州城東九十里本宋蘭州龕斧寨及定逺城地金大定</hi>
　<hi>間陞為龕谷定逺二縣屬㑹州正大間置金州治龕谷而以定逺為屬邑元省二縣入金州屬鞏昌路本</hi>
　<hi>朝改州為縣及改今屬編户一十里</hi>河州<hi>在府城東南二百七十里景泰中置州編户三十一里</hi>
郡名隴西<hi>秦名</hi>武始<hi>宋/名</hi>金城<hi>隋名</hi>
形勝境接巴嶲<hi>宋張舜民收復熙河頌考河隴西之故地嬴秦之舊封其民則徙關東之下平</hi>
<pb n="KR2k0008_WYG_036-2b"/>
　<hi>其境則接巴嶲之襟裔</hi>地控邊陲<hi>蘭州學記蘭于隴右號雄郡地控邊陲</hi>南得鍾<lb/>
　存北阻大河<hi>方輿勝覽土地肥美南得鍾存以廣其衆北阻大河因以為固</hi>中原迤<lb/>
　西山川阨塞<hi>本朝諭徐達文</hi>地勢平夷<hi>金城志</hi>有長城之險<lb/>
　臯蘭峙其南黄河經其北<hi>俱舊志</hi>界接羌戎其山峻聳<lb/>
　<hi>元城隍廟記</hi>
風俗勁悍質木<hi>宋志被邊之地以鞍馬射獵為事其人勁悍而質木</hi>好勇喜獵<hi>圖經</hi>
　<hi>人性質朴好勇喜獵番漢雜處各從其習</hi>民俗質樸　尚武務農<hi>俱元志</hi>
山川嶽麓山<hi>在府城東以上有東嶽廟故名</hi>西平山<hi>在府城/西五里</hi>寶鼎山<hi>在府</hi>
<pb n="KR2k0008_WYG_036-3a"/>
　<hi>城西一十里以峯似香爐故名</hi>夏牟山<hi>在府城西/五十里</hi>卧龍山<hi>在府城西與夏牟山</hi>
　<hi>相近山勢蜿蜒如龍偃卧故名</hi>抹邦山<hi>在府城南二十五里宋神宗時王韶征西羌屯兵于此</hi>
　碧井山<hi>在府城南二十五里</hi>幞頭山<hi>在府城西南三/十里以形似名</hi>龜山<hi>在府城北</hi>
　<hi>五十里</hi>蓮華山<hi>在府城南一百五十里/山聳數峯宛如蓮華</hi>常家山<hi>在府城西南六</hi>
　<hi>十里與西傾山相連宋神宗時夏人寇邊羌酋鬼章等駐兵于此</hi>黎紫山<hi>在府城西北八十里</hi>
　馬寒山<hi>在府城北九十里其山綿亘數百里勢極髙峻雖炎夏氷雪不消</hi>黑石山<hi>在府</hi>
　<hi>城西北一百里</hi>西傾山<hi>在府城西南一百五十里即禹貢所謂西傾是也洮水所出</hi>崆峒<lb/>
　山<hi>在府界内</hi>鳥䑕山<hi>在渭源縣西二十里俗呼為青雀山渭水經其下其地鳥與䑕同處于穴</hi>
<pb n="KR2k0008_WYG_036-3b"/>
　<hi>爾雅鳥䑕共穴其鳥名鵌其䑕名鼷禹貢導渭自鳥䑕同穴是也</hi>南谷山<hi>在渭源縣西二十五</hi>
　<hi>里酈道元云渭水出南谷山在鳥鼠山西北禹只自鳥䑕同穴導之耳</hi>五竹山<hi>在渭源縣西南</hi>
　<hi>三十里</hi>龍尾山<hi>在蘭州南三里山形/如龍尾落黄河之壖</hi>臯蘭山<hi>在蘭州南五里為州</hi>
　<hi>之主山隋置州取此為名山下地勢平夷可屯百萬兵漢霍去病擊匈奴至此董文起詩溪聲逺近生秋</hi>
　<hi>籟山色蒼凉上客衣重憶蘭州舊遊地眼中華髪故人稀</hi>九川臺山<hi>在蘭州黄河北五里其形</hi>
　<hi>峭拔直上如臺登之可以望逺</hi>黄峪山<hi>在蘭州西南/二十五里</hi>天都山<hi>在蘭州南三十</hi>
　<hi>里宋宦者李憲遣苗授伐西夏嘗踰此山燒南牟屯次葫蘆河而還</hi>樺林山<hi>在蘭州南三十里與</hi>
　<hi>馬寒臯蘭二山並峙</hi>白石山<hi>在蘭州東南八十里昔周將梁暉至此為羌所圍迫於無水暉以青</hi>
<pb n="KR2k0008_WYG_036-4a"/>
　<hi>羊禱於山神飛泉湧出兵士取給今呼梁泉水北流注於河</hi>琵琶山<hi>在蘭州西一百三十里以</hi>
　<hi>形似名</hi>石門山<hi>在蘭州西南水經灕水東北經石門口山髙峻險絶對岸如門</hi>嵻㟍山<lb/>
　<hi>在蘭州南一百七十里一名可狼山俗呼熱薄汗山昔西秦乞伏乾歸太子熾磐築城於此</hi>龕山<lb/>
　<hi>在金縣南二十里宋元豐四年置寨於此</hi>尖山<hi>在金縣西南/二十五里</hi>駝項山<hi>在金縣東</hi>
　<hi>南三十五里以形似名</hi>猪觜山<hi>在金縣西北四十/里金于此置鎮</hi>亂山<hi>在金縣東北八</hi>
　<hi>十里其山相連數百里參差亂如列㦸</hi>平頂峯<hi>在蘭州東/北六十里</hi>胭脂嶺<hi>在府城西</hi>
　<hi>三十里俗傳漢吕布所乘胭脂馬産於此</hi>分水嶺<hi>在渭源縣西十五里其水自此嶺分流東者入</hi>
　<hi>渭西者入洮</hi>秀峰巖<hi>在渭源縣南三十里五/竹山内有古佛像尚存</hi>夜雨巖<hi>在蘭州西</hi>
<pb n="KR2k0008_WYG_036-4b"/>
　<hi>南一十里有泉自山巔而下夜深露氣重而泉溜愈多聽之如雨聲</hi>鎖林峽<hi>在府城南六十里洮</hi>
　<hi>水所經諸峯聳削兩崖懸絶林木森鬱宛似封固故名</hi>石井峽<hi>在府城北一百二十里中有泉</hi>
　<hi>水四時不竭</hi>石嶮口峽<hi>在蘭州東二十五里兩崖懸立黄河至此東流入金縣亂山二百餘</hi>
　<hi>里始瀉落巨川如瀑布然土人沿山引水灌田甚多</hi>
                    <graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂洞<hi>在蘭州南四十/五里洞産<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂</hi>麝<lb/>
　香坡<hi>在府城西南與夏牟山相近中産麝香</hi>東岡坡<hi>在蘭州東二十五里相傳唐太宗為</hi>
　<hi>秦王時獲褚亮於此</hi>通谷<hi>在府城西六十里宋熙寧中嘗置堡其谷東西出入中可容千百人往來</hi>
　<hi>不踰數十步上有大竅可見天日</hi>女遮谷<hi>在蘭州東三十五里宋李憲與苗綬城蘭州遇賊數</hi>
　<hi>萬於此谷綬與戰破之</hi>榆谷<hi>在蘭州西一百里有大小榆谷漢西羌居此縁山濵水以廣田畜故</hi>
<pb n="KR2k0008_WYG_036-5a"/>
　<hi>致强大常雄諸種</hi>李麻峪<hi>在蘭州西四十/里通甘州路</hi>峨眉灣<hi>在蘭州東南三十里</hi>
　<hi>臯蘭山後</hi>董家灣<hi>在金縣東/北三十里</hi>黄河<hi>在蘭州北源出西域崑崙山禹貢導河自積石</hi>
　<hi>蓋自積石至河州界流經縣城洮灕湟水入焉又東北越亂山中過寧夏出塞外始轉而東南入中國山</hi>
　<hi>西境</hi>洮河<hi>在府城西南源出蕃地流入本境盤束山峽中千數百里始經府城南浩然奔放聲如萬</hi>
　<hi>雷</hi>東峪河<hi>在府城東二里/源出渭源縣界</hi>三岔河<hi>在府城西北一十里</hi>抹邦河<lb/>
　<hi>在府城南三十里源出南川西流與府北打璧河俱入洮河</hi>打璧河<hi>在府城北三十里源出石</hi>
　<hi>井峽</hi>結河<hi>在府城北六十/里三帶水交結</hi>渭河<hi>在渭源縣北二里源出南谷至鳥䑕山轉而東</hi>
　<hi>流後周宇文逌詩渭源奔鳥穴輕潤起客亭淺淺滿澗響蕩蕩竟川鳴</hi>清源河<hi>在渭源縣南源</hi>
<pb n="KR2k0008_WYG_036-5b"/>
　<hi>出五竹山東流入渭其水甚清</hi>浩亹河<hi>在金縣南一名閣門河源出馬寒山峽中流經縣南東入</hi>
　<hi>黄河</hi>小龕河<hi>在金縣南一十/五里源出龕谷</hi>清水河<hi>在金縣東三十五里</hi>阿干河<lb/>
　<hi>在蘭州西三里源出馬寒山自分水嶺分為二南流入金縣為閣門河北流入蘭州阿干峪始為阿干河</hi>
　<hi>自峽奔流至縣城灌溉之利甚溥</hi>筍蘿河<hi>在蘭州西南六/里東流入黄河</hi>恒水<hi>在府城西</hi>
　<hi>南吐谷渾界一名洮水源出西傾山流經府界謂之恒水</hi>臯蘭水<hi>在蘭州西南三里自臯蘭山左</hi>
　<hi>右翼注灕水</hi>灕水<hi>在蘭州東南一十五里源出/塞外經臯蘭山與臯蘭水合</hi>湟水<hi>在蘭州西</hi>
　<hi>一百八十里一名金城河一名河水源出大小榆谷之北與洮水浩亹河水合</hi>潤水<hi>在蘭州西一百</hi>
　<hi>九十里西北自塞外抵故允吾縣入鄭津水</hi>逆水<hi>在蘭州西二百五十里源出故允吾縣之參街</hi>
<pb n="KR2k0008_WYG_036-6a"/>
　<hi>谷東南流經街亭城又經杜陽縣故城東南入湟水</hi>邦金川<hi>在府城南六十里宋种誼等擊鬼章</hi>
　<hi>夜濟金邦川黎明至州大破鬼章即此</hi>玉潤泉<hi>在府城東三里其泉清冷可掬</hi>石井泉<lb/>
　<hi>在府城北一百二十里自山峽中湧出</hi>渭泉<hi>在渭源縣西/三十五里</hi>五眼泉<hi>在臯蘭山</hi>
　<hi>下泉有五眼相傳漢霍去病擊匈奴至此以鞭卓地而出泉</hi>甘泉<hi>在蘭州南三里泉甘烹茶香美</hi>
　神泉<hi>在蘭州西七里俗呼獅跑泉遇旱取水禱雨輒應</hi>紅泥泉<hi>在蘭州東十五里出臯蘭</hi>
　<hi>山下</hi>曲栁泉<hi>在蘭州東二十/里東流入黄河</hi>梁泉<hi>在白石山即梁暉禱于山神所出之泉</hi>
　蓮蕩池<hi>在蘭州西七里周迴數十里夲朝肅府令瀦神泉水為池花木暢茂魚鼈充牣人多遊賞</hi>
　<hi>焉</hi>連達溝<hi>在金縣北/一十五里</hi>黄峪溝<hi>在蘭州西南/七里入于河</hi>栁溝<hi>在蘭州東</hi>
<pb n="KR2k0008_WYG_036-6b"/>
　<hi>三十里北入于河</hi>
土産甘菘　菴䕡子<hi>狄道縣出</hi>氂牛<hi>其尾可/為旌旄</hi>犏牛<hi>力如水牛俱府境内</hi>
　<hi>出</hi>水棃<hi>有數品味/皆甘美</hi>果單<hi>以赤柰/為之</hi>毼<hi>俱蘭/州出</hi>駱駝<hi>本府及河西俱</hi>
　<hi>出</hi>麝香<hi>本府/出</hi>
                    <graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂<hi>蘭州出</hi>黄羊　青稞　冬果　樺皮<lb/>
　<hi>各縣出</hi>
藩封肅王府<hi>在蘭州治東北舊在甘州洪武三十二年徙建于此</hi>洵陽王府<hi>在蘭州城</hi>
　<hi>内</hi>延安王府　鉛山王府　金壇王府　㑹寧王府<lb/>
　　延長王府　淳化王府<hi>俱同城</hi>
<pb n="KR2k0008_WYG_036-7a"/>
公署臨洮衛<hi>在府治東洪武三年建</hi>蘭州衛<hi>舊在蘭州治東北洪武三年建後移置州</hi>
　<hi>東</hi>甘州中䕶衛<hi>在蘭州治東北舊在甘州洪武三十二年從肅府移建於此</hi>
學校臨洮府學<hi>在府治東宋建本朝洪武間重脩</hi>蘭州學<hi>在州治東南元至正間建</hi>
　<hi>本朝正綂十三年重建</hi>河州學<hi>在州治南/景泰中建</hi>狄道縣學<hi>在府治東北洪武四</hi>
　<hi>年建</hi>渭源縣學<hi>在縣治東/洪武初建</hi>金縣學<hi>在縣治西元建為州學本朝洪武十年改</hi>
　<hi>建</hi>
宫室迎恩樓<hi>在蘭州東三里宣德十年建</hi>望河樓<hi>在蘭州西北二里洪武十八年建</hi>
　臨川閣<hi>在府城中唐天寶間建下臨清流為一郡登臨之勝</hi>棲雲閣<hi>在金縣西三十里馬</hi>
<pb n="KR2k0008_WYG_036-7b"/>
　<hi>衘山口石碣有宋人詩倚天危閣貼重岡細路縈紆石磴長曲澗碧流疎宿雨夾山紅葉助斜陽</hi>虛<lb/>
　皇閣<hi>在蘭州黄河北突出戍樓間髙亢明爽登之足以覽金城山川之勝</hi>平逺堂<hi>在蘭州西</hi>
　<hi>北一十里宋建為一郡之勝登臨者可以窮目力之所及</hi>候馬亭<hi>在蘭州西北十五里漢武帝聞</hi>
　<hi>大宛有天馬遣將軍李廣利伐之遣使於此候馬因名</hi>熙春臺<hi>在府城内宋時因州名而建</hi>
　超然臺<hi>在嶽麓山取宋蘇軾詩超然臺上望超然之句為名</hi>
闗梁南關<hi>在府城南</hi>北關<hi>在府城北二關/宋嘗於此置堡</hi>三坌關<hi>在府城西三十里</hi>
　打璧峪關<hi>在府城北三十五里</hi>結河關<hi>在府城北六十里宋熙寧七年於此置堡</hi>下<lb/>
　襯關<hi>在府城南一百里</hi>八角關<hi>在府城南一/百一十里</hi>十八盤關<hi>在府城南</hi>
<pb n="KR2k0008_WYG_036-8a"/>
　<hi>一百二十里以上關皆臨洮衛戍卒防守</hi>分水嶺關<hi>在渭源縣西一十里</hi>摩雲嶺關<lb/>
　<hi>在府城北一百四十里今置巡檢司</hi>金城關<hi>在蘭州北二里黄河西北山要隘處宋紹聖四年置</hi>
　<hi>據河山築城以為固今於河南置巡檢司</hi>京玉關<hi>在蘭州境本名把拶橋宋元符中賜今名金因</hi>
　<hi>之元廢</hi>阿干鎮關<hi>在蘭州南四十五里本宋阿干堡元改為縣今置關以上二關俱蘭州衛</hi>
　<hi>卒防守</hi>鳳林關<hi>在蘭州/黄河側</hi>臯蘭堡<hi>在蘭州西南九十五里宋元豐四年置</hi>質<lb/>
　孤堡<hi>在蘭州西一百八十里宋元豐五年置元祐中廢金復置</hi>東關堡<hi>在蘭州東十八里宋</hi>
　<hi>元豐四年置本名鞏哥關後改曰東關本朝景泰初重築</hi>永寧橋<hi>在府城西二里宋熙寧中熙州</hi>
　<hi>洮河浮梁成賜名永通本朝初更名永寧有關在焉</hi>渭水橋<hi>在渭源縣治西</hi>閣門河橋<lb/>
<pb n="KR2k0008_WYG_036-8b"/>
　<hi>在金縣南門外</hi>清水鎮橋<hi>在金縣/東五里</hi>鎮逺浮橋<hi>舊在蘭州西一十里洪武十八</hi>
　<hi>年移置城西北二里金城關用巨舟二十四横亘黄河路入甘肅通西域沈繹詩一篙新水孤舟逺九曲</hi>
　<hi>洪濤萬馬嘶自是梯航來萬國往來渾未息輪蹄</hi>西津橋<hi>在蘭州西二里永樂間建</hi>月崖<lb/>
　橋<hi>在蘭州東一十二里</hi>永定橋<hi>在狄道縣東三里</hi>
寺觀寶塔寺<hi>在府治東元舊址本朝永樂中重脩賜今名</hi>萬壽寺<hi>在渭源縣西元至正</hi>
　<hi>間建</hi>興國寺<hi>在金縣西元建本/朝洪武六年重脩</hi>莊嚴寺<hi>在蘭州北元李溥光書扁</hi>華<lb/>
　林寺<hi>在蘭州西舊名古峯正綂十年重脩改今名以居番僧</hi>崇慶寺<hi>在蘭州南五里舊名</hi>
　<hi>五泉永樂七年重建改今名</hi>萬壽觀<hi>在府治西南/元至正問建</hi>清真觀<hi>在渭源縣東元</hi>
<pb n="KR2k0008_WYG_036-9a"/>
　<hi>至正三年建</hi>𤣥妙觀<hi>在蘭州東元至正間/建本朝永樂初重脩</hi>金天觀<hi>在蘭州西三里</hi>
　<hi>永樂四年肅王建并記</hi>九華觀<hi>在狄道縣東元建本朝永樂中重脩</hi>
祠廟紀信廟<hi>在蘭州城中相傳漢將軍紀信為此土城隍神元耿仲明有記</hi>霍去病廟<lb/>
　<hi>在五眼泉側元末廟燬本朝洪武初重建俗訛為二郎廟</hi>趙充國廟<hi>在臯蘭山麓</hi>鄧訓<lb/>
　廟<hi>在蘭州南五里</hi>壽亭侯廟<hi>在府城東二里元泰定初建祀蜀漢關公本朝洪武末重修有</hi>
　<hi>記</hi>
陵墓肅莊王墓<hi>在蘭州東北六十里王本朝宗室永樂十七年葬此</hi>薛舉墓<hi>在蘭州西</hi>
　<hi>四里舉隋大業末據蘭州</hi>李晟墓<hi>在府城西五里地名西平莊晟洮州臨潭人唐封西平忠武王</hi>
<pb n="KR2k0008_WYG_036-9b"/>
古蹟長城<hi>在府城北史記秦始皇遣蒙恬發兵三十萬北築長城起自臨洮即此宋王翰古長城吟</hi>
　<hi>秦王築城何大愚天實亡秦非北胡一朝禍起蕭墻内渭水咸陽不復都</hi>鳴鶴城　三足<lb/>
　城<hi>二城皆在府界昔吐谷渾有此地時所築</hi>安羌城<hi>在府界本溢機堡宋宣和中賜名安羌城</hi>
　石龜城<hi>在蘭州城北黄河之濵有石如龜伏城垣下俗傳夏禹决河故道</hi>允吾城<hi>在蘭</hi>
　<hi>州西南五十里本漢允吾縣昭帝置金城郡于此應劭以為築城得金故名薛瓚云金者取其堅固</hi>榆<lb/>
　中城<hi>在蘭州西二百里後漢時羣羌居此</hi>狄道安故城<hi>在蘭州西八十里漢徙留河諸</hi>
　<hi>羗於此築城以居</hi>浩亹城<hi>在金縣西二十里漢義/渠安國將騎備羗築此</hi>廣武城<hi>在蘭</hi>
　<hi>州西二百二十里本漢枝陽縣地前凉置廣武郡隋罷郡置廣武縣唐寶應間陷于吐蕃</hi>宛川城<lb/>
<pb n="KR2k0008_WYG_036-10a"/>
　<hi>在蘭州西即乞伏國仁所都後赫連定滅之</hi>平地城<hi>在金縣北四十里唐戍兵所築</hi>定逺<lb/>
　城<hi>在金縣北三十里唐郭元振置韓遵表為警州寶應間陷于吐畨宋种誼築城以屯戍兵金大定間</hi>
　<hi>與龕谷寨並陞為縣屬蘭州元廢為鎮</hi>一條城<hi>在金縣東一百九十里宋狄青巡邊所築</hi>廢<lb/>
　康樂縣<hi>在府城西三十六里宋熙寧六年置寨金為縣尋廢</hi>廢龕谷縣<hi>在金縣南二十</hi>
　<hi>里宋元豐四年置寨元祐七年廢紹聖中復脩為堡金陞為縣尋廢</hi>廢蘭泉縣<hi>在蘭州隋置五</hi>
　<hi>泉縣宋崇寧間始置蘭泉縣為蘭州治金廢</hi>
名宦秦䝉恬<hi>為將軍將兵築長城於此威震匈奴</hi>漢霍去病<hi>為驃騎將軍擊匈奴屯兵</hi>
　<hi>臯蘭山下</hi>趙充國<hi>為將軍擊先零羌楊/玉於金城留屯於此</hi>霍諝<hi>金城太守能以恩信化誘</hi>
<pb n="KR2k0008_WYG_036-10b"/>
　<hi>殊俗甚為羌胡所敬服</hi>馬援<hi>隴西太守擊破先零羌於臨洮於是守塞諸羌八千餘人詣援降</hi>
　鄧訓<hi>為護羌校尉掩擊迷唐羌大破之以恩撫羌人比卒吏民及諸羌為之立廟</hi>侯覇<hi>金城</hi>
　<hi>太守擊迷唐羌有功</hi>晉蘇則<hi>金城太守喪亂之餘撫循有方招懐羌人得其羊牛以養貧老又教</hi>
　<hi>民耕種歲大豐收歸附者衆</hi>隋段文振<hi>河州刺史有威惠遷蘭州都督封龍岡郡公</hi>唐<lb/>
　薛訥<hi>仁貴子破吐蕃於蘭州拜羽林大將軍</hi>宋張叔夜<hi>蘭州録事參軍西羌近州為患</hi>
　<hi>叔夜按山川形勢得天都地建為西安州自是蘭無羌患</hi>蔣之竒<hi>知熙州夏人論和請畫封境之</hi>
　<hi>竒揣其非誠心務脩守備謹斥堠常如敵至終之竒去夏人不敢犯塞</hi>王韶<hi>知通逺軍舉兵討西</hi>
　<hi>羌趣抺邦山及由竹牛嶺路逆擊破之遂成武勝瞎征諸羌俱降進龍圖待制知熙州</hi>髙遵裕<lb/>
<pb n="KR2k0008_WYG_036-11a"/>
　<hi>秦鳳安撫副使副王韶克復洮隴知鎮洮軍事以功遷神龍衛都指揮使知熙州</hi>姚雄<hi>知熙州章</hi>
　<hi>楶城平夏雄部熙河兵策援大破夏人</hi>姚古<hi>熙河經畧使靖康初金兵逼京城古與种師中等俱</hi>
　<hi>勒兵勤王</hi>趙濬<hi>權管熙河蘭㑹路經畧安撫/馬步軍都督司公事守熙河</hi>苗綬<hi>熙河副總管討</hi>
　<hi>降生羌威震洮西又知熙州與李憲取定西城遂城蘭州</hi>苗履<hi>元符初以熙河蘭㑹都鈐轄知蘭州</hi>
　<hi>與姚雄合兵討峗羌焚其簇帳而還</hi>劉舜卿<hi>知熙州夏人聚兵天都山連西羌鬼章青宜結大舉</hi>
　<hi>冦邊舜卿命姚兕种誼分兵進攻至洮州擒鬼章以獻</hi>种誼<hi>知蘭州城定逺以扼衝要紹聖初再</hi>
　<hi>知是州脩明軍政羌人信服</hi>种師道<hi>熙州推官吏/服其明斷</hi>折可適<hi>知蘭州取天都</hi>
　<hi>山有功遷東上閤門使</hi>劉韐<hi>狄道令時王厚帥熙河郡歲貢毛毼段厚例外増以遺朝貴韐曰毋</hi>
<pb n="KR2k0008_WYG_036-11b"/>
　<hi>重困百姓厚異之辟為經畧司幹當公事</hi>劉惟輔<hi>熙河馬步軍副總管金人畧熙河惟輔被執不</hi>
　<hi>屈而死</hi>王𤦺<hi>弓門砦巡檢建炎中金人還自熙河𤦺禦之金人立招降旗榜衆皆拜𤦺獨不屈金</hi>
　<hi>人殺之</hi>金楊仲武<hi>臨洮府同知先是羌人苦邊將貪暴相率為冦仲武入其營諭之曰將校</hi>
　<hi>侵漁汝等今已懲治并曉以禍福羌人喜悦㓂掠遂息後仲武改河中羌復掠熙河主帥諭之不肯去詔</hi>
　<hi>復遣仲武比至諸酋驚喜乃折箭為誓羅拜而去</hi>移刺成<hi>臨洮尹招降喬家等簇首領召拜樞</hi>
　<hi>密副使</hi>龎迪<hi>臨洮尹時陜右大饑流亡四集迪開渠溉田流民利其食居民籍其力各得其所郡</hi>
　<hi>人立碑紀績</hi>圖克坦喀齊喀<hi>臨洮尹是時關陜初去兵革百姓多失業合喜守之以靜民多</hi>
　<hi>還歸者</hi>元趙潘<hi>臨洮府元帥歲饑發私廩以賑貧乏人賴不飢郡當孔道有司敝于供給以私</hi>
<pb n="KR2k0008_WYG_036-12a"/>
　<hi>馬百疋充驛騎詔京兆行省酬其直曰我豈以私惠而邀公賞耶卒不受</hi>傅夢臣<hi>金州判官有治</hi>
　<hi>繢能聲著于時</hi>本朝韓温<hi>以指揮僉事守蘭州洪武三年元將王保保自甘肅來攻城凡四閱</hi>
　<hi>月温設方畧固守屢乘其怠敗之</hi>林宗得<hi>永樂三年知臨洮府亷勤有為值天旱禱雨三日不</hi>
　<hi>食已而大雨霑足軍民感惠</hi>黄琥<hi>成化間同知臨洮府嘗督賦平凉以所得羨餘代民逋租岷州</hi>
　<hi>用兵琥督餉數萬區畫悉宜洮民嵗苦河決為作浮梁以濟民廟祀之</hi>
人物漢辛慶忌<hi>狄道人父武賢仕為酒泉太守慶忌以謁者補金城長史舉茂才遷郎中又遷</hi>
　<hi>車騎將軍父子皆為虎臣朝廷重之</hi>晉辛勉<hi>狄道人博學有貞固之操仕為侍中及洛陽陷劉聰</hi>
　<hi>欲署為光禄大夫固辭曰大丈夫豈虧髙節事二姓乎聰為築室於平陽西山月致酒米辭不受</hi>辛<lb/>
<pb n="KR2k0008_WYG_036-12b"/>
　恭靖<hi>狄道人為河南太守姚興來㓂恭靖固守百餘日援兵不至城陷被執恭靖厲色曰我寧為國</hi>
　<hi>死不為羌臣興幽之别室後走歸江東安帝嘉之桓𤣥請為諮議㕘軍</hi>辛謐<hi>狄道人為散騎常侍</hi>
　<hi>長安陷劉聰拜為大中大夫不受及冉閔僭號徴為太常卿謐作書責之不食而卒</hi>南北朝辛<lb/>
　慶之<hi>狄道人少有文學魏時徴至洛陽對策第一除秘書郎累官南荆州刺史位遇雖隆其率性儉</hi>
　<hi>素志量寛和有儒者之風</hi>宗欽<hi>金城人少好學有儒者風仕魏為著作郎封卧樹男髙允以詩贈荅</hi>
　<hi>甚相褒美</hi>李禮成<hi>魏狄道人祖延實為司徒父彧為侍中禮成以戰功累官至絳郡公襄州都督</hi>
　<hi>有惠政于民</hi>梁覽<hi>魏金城人世為西羌部落曽祖穆以抱罕城歸魏封臨洮公祖顯為尚書封南</hi>
　<hi>安公父釗河華二州刺史封新陽伯覽以軍功官至太傅封安德郡公</hi>劉雄<hi>周臨洮子城人少有</hi>
<pb n="KR2k0008_WYG_036-13a"/>
　<hi>大志為宇文泰親信拜中大夫泰重其才謂曰古之人富貴不歸故鄉如衣錦夜行以雄為河州刺史鄉</hi>
　<hi>里榮之</hi>辛昂<hi>慶之族子周尉遲迥伐蜀表為龍州長史威惠洽著累遷驃騎大將軍</hi>辛德<lb/>
　源<hi>周狄道人少有重名累官考功郎中隋髙祖受禪不調隱于林慮山著幽居賦以自寄</hi>隋李<lb/>
　安<hi>狄道人父蔚事後周為朔燕恒三州刺史安與弟惁俱仕隋平陳時安率軍夜襲其功最多髙祖手</hi>
　<hi>詔褒奬官至寧州刺史柱國趙郡公子孝恭最有名惁官至衛州刺史順陽郡公</hi>王傑<hi>金城人以</hi>
　<hi>戰功累官至張掖郡公</hi>辛彦之<hi>狄道人為太常少卿帝令與沈重議論禮文重不能抗後除隋</hi>
　<hi>州刺史時州牧皆貢珍玩惟彦之所貢皆供祭之物帝善之遷潞州刺史</hi>辛公義<hi>狄道人為岷州</hi>
　<hi>刺史有善政民呼為慈父遷并州刺史至嶽露坐驗囚决斷咸宜人服其明時山東霖雨皆苦水災境内</hi>
<pb n="KR2k0008_WYG_036-13b"/>
　<hi>獨無所損尋轉為黜陟使所至多政績</hi>李襲志<hi>狄道人為始安郡丞大業末盗起襲志傾私財</hi>
　<hi>募士拒之煬帝崩或勸為尉佗自立襲志曰江都雖淪宗社尚有主諸君當相與戮力尉佗不足法也遂</hi>
　<hi>固守唐初髙祖賜書命其子元嗣召之襲志歸國以為桂州都督守桂二十八年政尚清省南荒便之</hi>
　薛舉<hi>金城人容貌魁岸武敢善射殖産鉅萬好結納邊豪為長雄大業末與子仁杲起兵自號西秦</hi>
　<hi>覇王仁杲多力善騎射軍中號萬人敵</hi>唐李襲譽<hi>襲志弟通敏有識度髙祖召授大府少卿</hi>
　<hi>擢江南巡撫使為政嚴肅禄分給宗親以餘貲寫書及歸惟載書數車嘗謂諸子曰吾性不喜財遂至窶</hi>
　<hi>乏然負京有賜田千頃能耕之足以食河内桑千株事之可以衣江都書力讀可以進求官吾殁後能勤</hi>
　<hi>此無資於人矣</hi>辛雲京<hi>蘭州金城人有膽决以擒生斬馘常冠諸軍積功授開府儀同三司右僕</hi>
<pb n="KR2k0008_WYG_036-14a"/>
　<hi>射同平章事</hi>渾釋之<hi>蘭州人有才武世為本州都督從朔方軍戰功居多累遷開府儀同三司</hi>
　<hi>封寧朔郡王與吐蕃戰殁</hi>渾瑊<hi>釋之子年十一善騎射隨釋之防秋節度張齊丘戲曰與乳媪俱來</hi>
　<hi>耶是歲立跳盪功尋從破賀魯部勇常冠三軍後從李光弼定河北又從郭子儀復西京討安慶緒積功</hi>
　<hi>官至檢校尚書右僕射同平章事</hi>宋王淵<hi>熙州人善騎射應募擊夏國屢有功累遷熙河等路</hi>
　<hi>部將靖康初為真定府總管討平叛㓂從宣撫范訥勤王髙宗即位為御營司都統制扈從渡江拜簽樞</hi>
　<hi>密院事為苗𫝊劉正彦所害贈少保諡襄愍淵為將輕財好義家無宿儲</hi>髙子孺<hi>狄道人知蘭州</hi>
　<hi>龕谷寨金人陷熙河子孺聞副總管劉惟輔戰死力窮莫支先刄其家與軍將韓清皆罵敵不屈而死</hi>
　金馬慶祥<hi>本名賽音濟蘇先世自西域入居狄道以馬為氏太安初以尚書省譯史使元慶祥</hi>
<pb n="KR2k0008_WYG_036-14b"/>
　<hi>智辯通六國語還稱㫖授開封判官後移鳳翔元兵來攻慶祥率兵殊死戰矢盡被執竟不屈而死贈恒</hi>
　<hi>州刺史諡忠愍</hi>馬正卿<hi>慶祥子好學負氣由斷事官累遷至禮部尚書卒贈梁郡侯諡忠懿曽孫</hi>
　<hi>祖常博學能文章仕元為翰林待制</hi>包長壽<hi>臨洮人貞祐初與夏人戰有功賜姓烏庫哩累官至</hi>
　<hi>通逺軍節度使夏人嘗攻定西執其弟世顯至城下謂長壽曰若不速降即殺汝弟長壽不顧奮戰破之</hi>
　元趙昌<hi>狄道人亦名阿克展父巴莽富甲諸族昌偉貌有兼人力金貞祐中以軍功為熙河節度</hi>
　<hi>金亡歸元為疊州安撫使卒子阿克盤事親以孝聞從憲宗入蜀有戰功累官臨洮府元帥後以戰死諡</hi>
　<hi>桓勇孫重喜累官鞏昌宣慰使卒諡桓襄</hi>祈望芳<hi>狄道人以巨家擢守臨洮偉績著于邊陲</hi>本<lb/>
　朝石執中<hi>蘭州人長身美髯永樂中為刑部主事讞獄平允累官山東右布政使直而不華勤</hi>
<pb n="KR2k0008_WYG_036-15a"/>
　<hi>而能慎後官至浙江左布政使以老致仕卒</hi>趙安<hi>狄道人謀勇過人永樂中屢立戰功歴陞指揮</hi>
　<hi>宣德正統中守鎮凉州數平羌㓂陞右軍都督同知充副總兵又征北敵進封㑹川伯</hi>王竑<hi>河州</hi>
　<hi>人由進士仕終兵部尚書竑性剛毅少豪雋尚氣槩義所當為奮勇直前嘗廷擊馬順所至令行禁止名</hi>
　<hi>滿天下卒諡莊毅</hi>彭澤<hi>蘭州衛人𢎞治庚戌進士歴官工部主事刑部郎中陞浙江副使純誠直</hi>
　<hi>諒持憲嚴明一洗脂韋軟媚之習君子謂其得于理學者為多仕至少保兵部尚書</hi>
列女辛氏<hi>晉狄道人嫁散騎常侍梁緯西都陷緯為劉曜所害辛氏有殊色曜將妻之辛氏據地大</hi>
　<hi>哭仰謂曜曰妾聞女不再醮乞就死下事舅姑遂號泣不止曜曰貞婦也任之乃自經死曜以禮葬之</hi>
仙釋𤣥暢<hi>金城人少為胡人所獲其帥曰此兒目光外射非凡童也遂釋之乃徃凉州出家復避虜</hi>
<pb n="KR2k0008_WYG_036-15b"/>
　<hi>達于揚州洞曉經律深入禪要占記吉凶無有不驗遊成都止大石寺入齊后山結草為庵弟子見神人</hi>
　<hi>乘馬繞山一匝指示造塔之處乃建刹焉齊太子遣使徴迎曰吾數盡矣至京而卒</hi>寶誌<hi>金城人七</hi>
　<hi>歲出家長脩禪業止江東道林寺忽知僻異言若䜟記或一身三處宿焉齊武帝召之著三重布㡌以見</hi>
　<hi>俄而帝崩梁武即位下詔曰誌公神遊㝠寂勿禁出入嘗與白鶴道人爭得灊山麓武帝以二人俱靈通</hi>
　<hi>俾各以物識其地已而鶴飛去至麓忽聞空中錫飛聲遂卓于山麓鶴止他所皇子生誌曰寃家亦生後</hi>
　<hi>知與侯景同日生天監十三年無疾而終</hi>程守善<hi>狄道人含真養素禱雨立應所居萬壽觀枯槐</hi>
　<hi>復茂至正中無疾而逝賜號通真子</hi>
　　慶陽府<hi>東至延安府鄜州界二百五十里南至西安府邠州界五百里西至平凉府鎮原縣</hi>
<pb n="KR2k0008_WYG_036-16a"/>
　　　<hi>界一百五十里北至古鹽州七百里自府治至京師三千七十里至南京三千六百里</hi>
　　　<hi>糧十三萬石零</hi>
建置沿革禹貢雍州之域天文井鬼分野周之先不窋<lb/>
　所居號北豳春秋時為義渠戎國秦滅義渠以其地<lb/>
　屬北地郡漢因之東漢至晉復陷於戎後魏置朔州<lb/>
　後周廢隋置慶州後改為𢎞化郡唐初復為慶州天<lb/>
　寶初改安化郡至德初改曰順化乾元初復為慶州<lb/>
　陞安定軍五代梁改武靜軍宋初仍為慶州治平以<lb/>
<pb n="KR2k0008_WYG_036-16b"/>
　後與環州定為環慶路政和中陞慶陽軍節度宣和<lb/>
　初又陞慶陽府金初改安國軍後改定安軍皇統初<lb/>
　置慶原路元初復為慶陽府本朝因之領州一縣四<lb/>
　安化縣<hi>附郭本漢郁郅縣屬北地郡東漢及晉皆廢後魏後周皆為鎮隋于州城西南置合水縣</hi>
　<hi>屬慶州唐初改曰合川縣貞觀初改曰𢎞化縣天寶初改安化至德初又改順化縣宋復為安化縣元省</hi>
　<hi>本朝洪武初復置編户三十二里</hi>合水縣<hi>在府城東七十里本漢北地郡歸德縣地西魏于歸</hi>
　<hi>德置蔚州及華池縣後周州縣俱廢隋初復置華池縣義寧初又析合水置樂蟠縣唐初又析合水置蟠</hi>
　<hi>交縣天寶初改蟠交曰合水五代周省合水入樂蟠縣宋復置合水縣以華池樂蟠二縣省入金元仍舊</hi>
<pb n="KR2k0008_WYG_036-17a"/>
　<hi>本朝因之編户一十八里</hi>環縣<hi>在府城北二百里秦漢皆屬北地郡後魏為鎮屬靈州後周置㑹州</hi>
　<hi>隋改曰環州大業初州廢以其地屬靈武郡唐初復置㑹州貞觀初更置環州咸亨中置安樂州大中間</hi>
　<hi>改威州五代初廢晉復置威州治方渠縣周復改曰環州置通逺軍宋環州治通逺縣金因之元以通逺</hi>
　<hi>縣省入州屬鞏昌路本朝改為環縣及改今屬編户四里</hi>寧州<hi>在府城南一百五十里本公劉邑後</hi>
　<hi>為義渠戎所居秦置義渠縣始皇時為北地郡漢為泥陽縣地東漢屬安定郡後魏於此置華州又改邠</hi>
　<hi>州西魏改寧州合之曰邠寧後周分置趙興郡隋改為北地郡唐為寧州又改彭原郡宋復為寧州宣和</hi>
　<hi>初置興寧軍金屬慶原路元屬鞏昌路本朝改今屬以安定縣省入編戸四十八里領縣一</hi>真寧<lb/>
　縣<hi>在州城東一百里本漢陽周縣地屬上郡後魏於此置泥陽惠涉二䕶軍後置陽周郡隋改為羅川</hi>
<pb n="KR2k0008_WYG_036-17b"/>
　<hi>縣屬寧州唐天寶初於此獲玉真人像更名真寧縣宋金元俱仍舊本朝因之編戸二十一里</hi>
郡名北地<hi>秦名</hi>𢎞化<hi>隋/名</hi>安化<hi>唐/名</hi>環慶<hi>宋名</hi>
形勝城髙如山池深如泉<hi>宋張載慶州大順城記城之惟堅池俾以完深矣如泉髙</hi>
　<hi>焉如山百萬雄師莫或以前</hi>厚阜列峙溝澗輻輳<hi>慶州志</hi>地接羌胡<lb/>
　原隰險阻<hi>安化縣官署記</hi>山川險固為關輔保障<hi>寧州志北控沙漠山</hi>
　<hi>川髙深險固易守而難攻為關輔之保障</hi>倚岡為城控制邊境<hi>環州志</hi>
風俗好稼穡務本業<hi>舊志慶州不窋公劉所居之地其民好稼穡務本業有先王遺風</hi>
　民淳士慤<hi>宋章楶安化樓記民淳而不爭士慤而有文故安安於無事之域化化於有道之鄉</hi>
<pb n="KR2k0008_WYG_036-18a"/>
　<hi>其亦慶源之所流衍也歟</hi>好勇尚武<hi>安化縣/官署記</hi>人性勇健<hi>寧州圖册人性勇健</hi>
　<hi>不尚浮華農隙之時頗親問學婚姻喪葬閭里相濟</hi>官閒訟少<hi>環縣威逺樓記人性質朴多務</hi>
　<hi>田畝地狹民貧官閒訟少風俗頗厚人習戰爭</hi>人多穴處俗尚耕獵<hi>郡志</hi>
山川景山<hi>在府城西一百里山多竒木怪石及獐鹿猿猱之屬</hi>太白山<hi>在府城北一百五十</hi>
　<hi>里黒水河發源於此</hi>南山<hi>在合水/縣治南</hi>子午山<hi>在合水縣東五十里一名橋山南連耀州</hi>
　<hi>北抵鹽州東接延安綿亘八百餘里其在真寧縣相傳黄帝葬衣冠處</hi>烏崙山<hi>在環縣北二十</hi>
　<hi>里山甚髙峻頂濶根狹難于登陟宋于此置烏崙寨今有兵防守</hi>尖山<hi>在環縣東一百里其山髙</hi>
　<hi>聳故名</hi>牛家山<hi>在環縣西一/百五十里</hi>撫琴山<hi>在真寧縣治南即唐𤣥宗夢羣仙處</hi>
<pb n="KR2k0008_WYG_036-18b"/>
　<hi>山畔有洞風來有聲彷彿若琴音故名</hi>羅山<hi>在真寧縣唐天寶初嘗獲玉真人像二十七於此</hi>
　馬嶺<hi>在安化縣一名箭括山左右有川相傳漢之牧地其間舊多居民有果實猿鳥岩洞幽邃莫窮</hi>
　<hi>所止唐有馬嶺縣以此名</hi>横嶺<hi>在寧州東一百里/蓋子午山别阜也</hi>安定巖<hi>在寧州西一十</hi>
　<hi>五里岩壑如潑黛石可以鑴硯宋張舜民有詩</hi>長厚原<hi>在合水縣西南七十里</hi>漢城原<lb/>
　<hi>在合水縣西九十里</hi>天池原<hi>在環縣南/九十里</hi>畫山石<hi>在寧州山石上有文粲然若戰</hi>
　<hi>馬狀無異畫圖故名</hi>環江<hi>源出環縣北七十里亦名環河流經縣城西委曲環抱石橋交跨小港分</hi>
　<hi>流南入安化縣界</hi>寧江<hi>在寧州城東一百里亦名寧河其水清瑩東流入真寧縣界</hi>東河<lb/>
　<hi>在府城東來自沙漠至城北合懷安川及靈溝水南流至合水縣界為馬蓮河</hi>西河<hi>在府城西來自</hi>
<pb n="KR2k0008_WYG_036-19a"/>
　<hi>環河流經城下合楊集澗水谷溝下馬汀諸水由西轉南㑹于東河</hi>北岔河<hi>在府城東七十里來</hi>
　<hi>自白豹寨南流至合水縣㑹建水</hi>黒水河<hi>在府城西一百二十里源出太白山合浦川水流入</hi>
　<hi>寧州界</hi>馬蓮河<hi>在合水縣西南四十里來自安化縣合冉家河南流入真寧縣界㑹九龍川</hi>
　真寧河<hi>在真寧縣城南源出横嶺合小河南溝二水西流入寧州界</hi>白馬川<hi>在府城西</hi>
　<hi>一百二十里南流注于東河</hi>白豹川<hi>在府城北二百里與境内西陽川洪水川合東南流入保</hi>
　<hi>安縣洛河</hi>玉梅川<hi>在合水縣東與延鳩川俱/出子午山東流入華池水</hi>鳳川<hi>在合水縣東北</hi>
　<hi>源出子午山東流入華池水其水清澈多鷗鷺春月邑人遊賞于此</hi>平戎川<hi>在合水縣東北一百</hi>
　<hi>八十里源出保安縣界南流入華池水</hi>合道川<hi>在環縣西八十里與境内黑水甜水七里溝諸</hi>
<pb n="KR2k0008_WYG_036-19b"/>
　<hi>水俱注環河</hi>珊瑚川<hi>在寧州城西一十五里來自安化縣流入馬蓮河川傍有龍祠</hi>奢延<lb/>
　川<hi>在寧州城東一百里一名小延川自横嶺流至襄樂故城合大延川又西流繞至城南㑹九龍川</hi>
　九龍川<hi>在寧州城東一百二十里一名九陵川自横嶺流至州西南合奢延川南流入涇河</hi>靈<lb/>
　溝水<hi>在府城北五十里流入東河有祠旱禱有應</hi>三合水<hi>在府城西南一百三十里東流</hi>
　<hi>至合水縣入馬蓮河</hi>白塔水<hi>在府城東北二百里/南流入合水縣界</hi>洛水<hi>源出府城南樂</hi>
　<hi>蟠廢縣北經上郡雕隂秦望山南過襄樂郡</hi>建水<hi>在合水縣治東源出子午山西南流與北岔川</hi>
　<hi>水合謂之合水南入馬蓮河合水縣以此名</hi>華池水<hi>在合水縣東北七十里來自保安縣至此</hi>
　<hi>合豹子川平戎川苗村溝諸水流入鄜州界</hi>瀘水<hi>在寧州境晉明帝時李驤入㓂刺史王遜遣將</hi>
<pb n="KR2k0008_WYG_036-20a"/>
　<hi>姚岳大破之追至瀘水而還</hi>白羊水<hi>在寧州東一百里一名白谷川源出白羊溪流經横嶺西</hi>
　<hi>北入奢延川</hi>走馬水<hi>在寧州東源出橋山東北流入長城又東北注奢延川</hi>大樂澗<lb/>
　<hi>在府城南五十里東流入寧州界</hi>水坡湫<hi>在寧州城南五十里其上有廟禱雨多應</hi>要册<lb/>
　湫<hi>在真寧縣東六十里橋山之尾周圍九畝旁有龍祠唐開元中建歴代皆加封號碑刻甚多兵革之</hi>
　<hi>後存毁半之</hi>鴛鴦溝<hi>在環縣西一十八/里東流入於環江</hi>清水溝<hi>在合水縣治南源出</hi>
　<hi>縣西田家里南流入合水</hi>于莊溝<hi>在真寧縣東二十里其水南流入淳化縣界</hi>下馬汀<lb/>
　<hi>在府城北三十里水濵地平經行者常憇于此故名</hi>金沙泉<hi>在寧州城南其水有沙如金</hi>玉<lb/>
　泉<hi>在合水縣西南七十里石崖上有唐人詩山脈逗飛泉泓澄傍岩石亂垂寒玉條碎洒珍珠滴澄波</hi>
<pb n="KR2k0008_WYG_036-20b"/>
　<hi>涵萬象明鏡瀉天色有時乘月來賞詠還自滴墨跡透石不書名氏</hi>聖公泉<hi>在合水縣治南相傳</hi>
　<hi>此泉能愈百病宋蔡挺有詩</hi>寶泉<hi>在合水縣北二/十里寶泉寺中</hi>石泉<hi>在環縣南五里流入</hi>
　<hi>環河</hi>葫蘆泉<hi>在環縣之西鎮戎之東此地舊有蕃部居之與明珠滅臧部相接</hi>聖水泉<lb/>
　<hi>在真寧縣東六十里靈湫後水甚清澄汲之不竭不汲亦不溢因名聖水</hi>鵝池<hi>在府治東宋慶厯中</hi>
　<hi>經畧安撫使施昌言浚</hi>鹽池<hi>在府城北五百里池有二大鹽池周圍八十里小鹽池周圍二十七</hi>
　<hi>里俱産鹽</hi>花馬池<hi>在府城北五百里周圍四十三里與馬槽孛羅濫泥鍋底等池相近</hi>紅栁<lb/>
　池<hi>在府城北五百里周圍二十六里石溝池在其西蓮花池在其東</hi>
土産麝　酥　蠟<hi>俱安化縣出</hi>熖硝<hi>各縣/俱出</hi>鹽<hi>本府出有池</hi>金絲草<lb/>
<pb n="KR2k0008_WYG_036-21a"/>
　<hi>本府出性凉味苦能去瘴解諸藥之毒本草所不載</hi>欵冬花<hi>合水縣南山出者最良</hi>甘草<lb/>
　<hi>環縣出</hi>菴䕡草<hi>寧州/出</hi>黄管草　櫻桃　楸子<hi>各縣出</hi>
公署慶陽衞<hi>在府治西北</hi>守禦環縣千户所<hi>在環縣治東南本慶陽衞前千</hi>
　<hi>户所守禦於此俱洪武四年建</hi>
學校慶陽府學<hi>在府治南</hi>寧州學<hi>在州治東俱/洪武初建</hi>安化縣學<hi>在府</hi>
　<hi>治南洪武七年建</hi>合水縣學<hi>在縣治東元至元中/建本朝洪武初重脩</hi>環縣學<hi>在縣</hi>
　<hi>治南洪武初建</hi>真寧縣學<hi>在縣治東元至元中建本朝洪武初重建</hi>
宫室安化樓<hi>在府治内宋知州章楶建并記</hi>慶陽樓<hi>在府城内宋宣和中建</hi>勝覽<lb/>
<pb n="KR2k0008_WYG_036-21b"/>
　樓<hi>在環縣宋建于環江之湄髙峻爽塏</hi>臨川閣<hi>在府城内鵝池上宋建蔣之竒詩陜右號名郡</hi>
　<hi>慶陽乃雄鎮臨拊多時才結搆甚閎峻城端聳華閣千里歸一瞬不窋陵廟存其傍接烽燼人家住深崦</hi>
　<hi>簷瓦俯可認陶穴尚遺風前書自傳信俯窺鵝池泉窈黒深萬仞黄流繚如帶潄激以湍迅地險誠在兹</hi>
　<hi>賊騎安可近</hi>安定閣<hi>在真寧縣東七十里閣對安定岩分竒挹秀如畫障焉</hi>錫慶堂<lb/>
　<hi>在府城内宋太守蔡挺建蓋取名州之義</hi>視事堂<hi>在府城内宋范純仁帥慶陽時建</hi>江漢<lb/>
　堂<hi>在府城内宋太守范純粹建晁補之記</hi>六君子堂<hi>在寧州治西宋建舊碑毁廢氏名不</hi>
　<hi>可攷本朝洪武初知州林善以隋元諧梁毘唐李勣狄仁傑宋孔道輔李允則六人皆有德於寧州乃重</hi>
　<hi>建堂祀焉</hi>自公堂<hi>在合水縣治元元/統中建吉辛記</hi>西河堂<hi>在寧州治西相傳王莽所</hi>
<pb n="KR2k0008_WYG_036-22a"/>
　<hi>創</hi>柔逺亭<hi>在府城西宋建于柔逺/寨山頂可以憑髙望逺</hi>聖泉亭<hi>在合水縣聖公泉上</hi>
　<hi>宋建花木環植氣象清竒</hi>觀兵亭<hi>在環縣城外古教埸/宋种世衡建以閱兵</hi>通逺亭<hi>在環</hi>
　<hi>縣城外七里宋建乃宦逰迎送之地</hi>一川風月亭<hi>在寧州治之後圃宋建亭臺樓閣數處蓮</hi>
　<hi>池栁港花嶼蘭臯郡人春月遊賞於此</hi>詠歸亭<hi>在府學明倫堂東洪武初通判吳士英建</hi>靈<lb/>
　武臺<hi>在環縣東北三里此地舊屬靈武郡相傳唐肅宗即位於此</hi>
闗梁驛馬關<hi>在府城西南九十里</hi>清平關<hi>在環縣境其地舊名之字平宋元符初築為關</hi>
　横山寨<hi>在府境宋元符初築賜名東接東谷寨西接寧羌寨南接通塞堡北接定邊軍</hi>柔逺<lb/>
　寨<hi>在府城西北一百四十里宋仁宗時夏人入冦巡檢楊承吉與戰於此</hi>綏逺寨<hi>在安化縣</hi>
<pb n="KR2k0008_WYG_036-22b"/>
　<hi>境地本駱駝巷宋元符初築為寨賜名東接定邊軍西接寧羌寨南接横山寨北接神堂寨</hi>懷威<lb/>
　寨<hi>在府境東接延安府界西接矜戎堡南接威寧寨</hi>鳳川寨<hi>在合水縣東北五十里</hi>平<lb/>
　戎寨<hi>在合水縣東北一百八十里二寨俱宋范仲淹築</hi>安化寨<hi>在環縣東七十里其在縣</hi>
　<hi>境者又有安邊大拔方渠等寨羅溝阿原朱臺流井歸德木𤓰麝香通歸惠丁等堡</hi>天固堡<hi>在府</hi>
　<hi>境彭原廢縣南隋開皇中築甚險固</hi>荔原堡<hi>在府城東北二百五十里宋蔡挺築其在府境者又</hi>
　<hi>有通塞麥川威寧矜戎金村勝羌定戎等堡皆宋時築</hi>清水橋<hi>在合水縣治西南水雖經驟雨</hi>
　<hi>而流不竭</hi>
寺觀興教寺<hi>在府城北元建本朝洪武中重脩</hi>佛山寺<hi>在寧州治西南金大定中建</hi>
<pb n="KR2k0008_WYG_036-23a"/>
　景福寺<hi>在環縣治西南元大德中建</hi>萬壽寺<hi>在真寧縣治西洪武中因舊重建</hi>福<lb/>
　嚴寺<hi>在合水縣治東洪武中建</hi>凝壽寺<hi>在寧州南六十里定平廢縣宋張舜民記大畧謂定</hi>
　<hi>平縣山不如水水不如寺寺不如凝壽</hi>文昌宫<hi>在府治西北/元至正中建</hi>保和觀<hi>在寧</hi>
　<hi>州西門外元建</hi>玉泉觀<hi>在環縣西七十/里元至正中建</hi>承天觀<hi>在撫琴山舊名通聖觀唐</hi>
　<hi>開元中𤣥宗夢羣仙見於羅底詔訪焉乃於彭原羅川縣東王堡底家莊有一老人引使者至洞口見一</hi>
　<hi>白兎入穴掘得二十七仙並玉石像名題名氏及得道去處其老人亦一仙共應二十八宿乃建此觀曰</hi>
　<hi>通聖改縣曰真寧宋真宗改曰承天兵部尚書李維記</hi>長生觀<hi>在寧州西五十里元建</hi>清<lb/>
　虛觀<hi>在真寧縣東六十里元建</hi>
<pb n="KR2k0008_WYG_036-23b"/>
祠廟軒轅廟<hi>在子午山旁有黄帝陵史記漢武帝北巡朔方還祭黄帝于橋山帝曰吾聞黄帝不</hi>
　<hi>死有塚何也或對曰帝騎龍上天羣臣葬其衣冠於此今按延安府中部縣橋山有黄帝陵本朝載祀典</hi>
　<hi>三</hi>不窋廟<hi>在府城内不窋后稷子周先祖也廟有塑像東西兩壁繪文王以下三十七王像</hi>
　公劉廟<hi>在亷城西南八十里公劉后稷之曽孫廟有宋守王庶所撰碑</hi>狄仁傑廟<hi>在寧</hi>
　<hi>州城西唐垂拱中建有碑豫州流民哭于其下即此碑存字剥落不可讀獨宋范仲淹碑銘在六君子堂</hi>
　<hi>其文畧云天地閉孰將闢焉日月蝕孰將廓焉大厦仆孰將起焉神器墜孰將舉焉岩岩乎克當其任者</hi>
　<hi>惟梁公之偉歟</hi>青蛇神祠<hi>在環縣唐節度使楊朝晟下次方渠乏水有青蛇降險下走視其蹟</hi>
　<hi>水從而流朝晟使築防環之遂為停淵士飲仰足事聞詔置祠命泉曰應聖</hi>范仲淹祠<hi>在府</hi>
<pb n="KR2k0008_WYG_036-24a"/>
　<hi>城内文宣王廟南廡仲淹嘗帥延慶兵民德之為立祠當時名相富弼及百官遣使來祭詩文皆刻石碑</hi>
　<hi>久剥落僅存穆衍贊云英英如神岩岩如山仁義道德盎于顔間大忠臯䕫元勲方召以贊中樞以尊巖</hi>
　<hi>廟祐我仁祖格于皇天是敬是䖍不傾不騫維慶有祠邦民式思慶山可夷兹堂巍巍</hi>种世衡<lb/>
　祠<hi>在環縣城内世衡宋名將宣和中詔賜祠額曰威靖</hi>
陵墓不窋塚<hi>在府城東三里碑久剥落上有片石大書周祖不窋氏陵</hi>扶蘇墓<hi>在寧州城</hi>
　<hi>西一十五里扶蘇秦始皇長子賜死葬此碑尚存又在延安府</hi>傅介子墓<hi>在府城西二里</hi>郭<lb/>
　子儀墓<hi>在合水縣東一百二十里子儀唐汾陽王</hi>張吉墓<hi>在合水縣西四十里</hi>
古蹟不窋城<hi>在府境内夏政衰后稷子不窋奔戎翟之間建邑而居即此城</hi>秦長城<hi>在環</hi>
<pb n="KR2k0008_WYG_036-24b"/>
　<hi>縣北三里秦將䝉恬所築</hi>陽周城<hi>在真寧縣北三十五里秦末陳餘與章邯書曰䝉恬為秦將北</hi>
　<hi>逐匈奴開榆中地數千里竟斬陽周即此</hi>靈武城<hi>在府境白馬嶺北漢地理志靈武縣屬北地郡</hi>
　郁郅城<hi>在府境白馬嶺兩水交口漢為縣屬北地郡俗名尉李城水經尉李城即此</hi>畧畔<lb/>
　城<hi>在合水縣樂蟠廢縣東北五里漢地理志略畔道屬北地郡</hi>𢎞州城<hi>在合水縣樂蟠廢縣</hi>
　<hi>境後周時築置長城鎮隋置𢎞州唐初廢</hi>定平城<hi>在寧州南六十里本定安縣地唐初析置此縣</hi>
　<hi>屬邠州後屬寧州宋屬邠州元省入寧州</hi>烏崙城<hi>在環縣北三十里宋置砦屬通逺縣今東面圯</hi>
　<hi>於河</hi>合道城<hi>在環縣西/南七十里</hi>興平城<hi>在環縣境地名灰家觜宋元符初築為城賜今</hi>
　<hi>名</hi>需源城<hi>在環縣北四十里/今北面圮於河</hi>安邊城<hi>在環縣境地名徐丁臺宋崇寧</hi>
<pb n="KR2k0008_WYG_036-25a"/>
　<hi>築賜今名</hi>洪德城<hi>在環縣北六十里宋置砦章/楶嘗遣折可適破夏人於此</hi>木波城<hi>在環</hi>
　<hi>縣南四十五里即古木波鎮</hi>第二將城<hi>在府城東一百/二十里宋時築</hi>大順城<hi>在府</hi>
　<hi>城西北當復橋川口宋范仲淹所築賜名大順與白豹金湯皆截然屹立</hi>白豹城<hi>乃西夏地界宋</hi>
　<hi>范仲淹建議取之築此城東接安彊寨西接東谷寨南接柔逺寨北接勝羌砦</hi>定邊城<hi>在府城北</hi>
　<hi>三百里宋元符初脩築後為定邊軍領定邊一縣今有官軍及巡檢司守禦</hi>鎮安城<hi>在府城東</hi>
　<hi>延安之西宋時築其城西接九陽堡南接威邊寨北接蒼雞</hi>曲子城<hi>在環縣南九十里永樂初</hi>
　<hi>征西將軍何福築</hi>靈祐城<hi>在環縣南一百五/十里亦何福築</hi>公劉邑<hi>在寧州治西公</hi>
　<hi>劉周之先居此春秋時為義渠戎國</hi>通逺廢縣<hi>在環縣治宋為環州附郭縣元省入州</hi>馬<lb/>
<pb n="KR2k0008_WYG_036-25b"/>
　嶺廢縣<hi>在環縣南一百三十里漢置後魏廢為鎮隋復置唐因之宋廢</hi>方渠廢縣<hi>在環</hi>
　<hi>縣南七十里漢縣後魏廢為鎮唐復置五代晉省入通逺縣宋為砦</hi>襄樂廢縣<hi>在寧州城東六</hi>
　<hi>十里本漢襄洛縣後魏改曰襄樂嘗于此置燕州元省</hi>彭原廢縣<hi>在府城西南八十里後魏</hi>
　<hi>破赫連定於此置彭陽縣隋改彭原唐初于此置彭州元省</hi>洛源廢縣<hi>在府城東北二百七</hi>
　<hi>十里後魏置歸德縣隋改洛源後廢唐復置宋為堡</hi>延慶廢縣<hi>在府境本漢郁郅縣地栁谷城</hi>
　<hi>後魏置此縣後省入安化唐復置</hi>定安廢縣<hi>在寧州城内後魏置唐宋因之為附郭縣元省</hi>
　<hi>入州</hi>華池廢縣<hi>在合水縣東北一百二十里本漢歸德縣地後魏置縣後廢唐初復置又于縣</hi>
　<hi>置林州宋省為鎮今設巡檢司</hi>樂蟠廢縣<hi>在合水縣西南七十里隋置宋省為鎮屬合水</hi>懷<lb/>
<pb n="KR2k0008_WYG_036-26a"/>
　安廢縣<hi>在府城東一百八十里唐開元中括逃戸連党項蕃落置宋廢</hi>同川廢縣<hi>在府</hi>
　<hi>城西八十里本三泉城隋義寧初置三泉縣唐改同川縣宋省入安化縣</hi>豳寧<hi>在定安廢縣西漢班</hi>
　<hi>彪賦至于豳寧即此</hi>芳州都督府<hi>在寧州界僑治懷安領九州曰寧靜曰種曰玉曰濮曰林</hi>
　<hi>曰尹曰位曰長曰寶州皆党項野利氏種落</hi>安定州都督府<hi>在府境領黨橋鳥利米還</hi>
　<hi>西戎凡七小州</hi>安化州都督府<hi>在府境領永和威旭莫儒琮西滄凡七小州以上三府久</hi>
　<hi>廢</hi>五柞亭<hi>在寧州泥陽廢縣續漢/書泥陽縣有五柞亭</hi>范仲淹宅<hi>在府治東仲淹</hi>
　<hi>宋環慶路安撫使嘗居此今為慶諸庫</hi>牛圈<hi>在府境百里皆沙磧唯圈所瀦水人馬足飲章楶嘗</hi>
　<hi>置毒藥于此夏人入㓂飲者多死</hi>唐列聖碑<hi>在合水縣東一百里金明昌中薛王十三世孫</hi>
<pb n="KR2k0008_WYG_036-26b"/>
　<hi>李大忠刻唐髙祖至昭宣二十一帝像于上</hi>郭子儀碑<hi>在合水縣東南一百二十里子儀十</hi>
　<hi>一世孫訥刻其墓誌並鐵劵于塚上</hi>
名宦秦䝉恬<hi>為將軍嘗將三十萬衆北逐戎狄築長城于此威振匈奴</hi>漢谷永<hi>北地太守</hi>
　<hi>時災異數見天子使淳于長受所欲言永上書對奏天子甚感其言</hi>皇甫嵩<hi>北地太守有文武志</hi>
　<hi>介愛慎盡勤嘗破黄巾有功</hi>馮異<hi>以征西將軍領北地太守事青山賊數萬人悉降</hi>南北<lb/>
　朝閻慶<hi>周寧州刺史有愷悌中和之政</hi>隋元諧<hi>寧州刺史有威惠在州數年百姓德之</hi>
　梁毗<hi>寧州刺史在州十一年羗酋感悟不相攻擊</hi>唐李勣<hi>寧州防禦使威名大振</hi>郭<lb/>
　翰<hi>以御史巡察隴右多所按劾次寧州時狄仁傑為刺史民爭言有異政翰謂僚屬曰入其境其政可</hi>
<pb n="KR2k0008_WYG_036-27a"/>
　<hi>知願薦使君美于朝毋久留即命駕去</hi>狄仁傑<hi>寧州刺史撫和戎落得其歡心郡人立碑以頌</hi>
　<hi>後遷豫州時越王兵敗支黨餘二千人坐死仁傑宻表其詿誤有詔悉謫戍邊道出寧州父老迎勞曰狄</hi>
　<hi>使君活汝耶因相與哭碑下齋三日乃去</hi>楊朝晟<hi>邠寧節度使請城方渠合道木波以遏吐蕃路</hi>
　<hi>從之吐蕃悉衆引去</hi>劉晏<hi>彭原太守/吏民悦服</hi>韓游瓌<hi>郭子儀禆將以擊破六胡九蕃及討</hi>
　<hi>李懷光功累拜邠寧節度使</hi>趙縱<hi>守慶州與黨項戰死杜牧哭以詩將軍獨乘鐡驄馬榆溪戰中</hi>
　<hi>金僕姑死國却是古來有驍將自驚今日無</hi>髙崇文<hi>邠寧節度使吐蕃㓂寧州崇文大破之</hi>
　畢諴<hi>邠寧節度使遣吏懷諭羌人順向時戍兵常苦調饋諴募士置屯田以省度支經費詔書褒美</hi>
　宋田仁朗<hi>開寶中西北邊内侵選知慶州仁朗至率麾下往擊前鋒稍却仁朗斬二指揮使軍</hi>
<pb n="KR2k0008_WYG_036-27b"/>
　<hi>中震恐爭效命遂大破之其酋長相率請和邊境乃寧</hi>董遵誨<hi>通逺軍使在軍凡十四年安撫</hi>
　<hi>一方夏人悅服嘗有剽畧靈武進奉使鞍馬兵器者遵誨欲討之夏人懼盡歸所掠拜伏請罪</hi>姚内<lb/>
　斌<hi>慶州刺史在州十餘年西夏畏伏不敢犯塞以其武猛號為姚大蟲</hi>范廷召<hi>至道中副李繼</hi>
　<hi>廷為環慶靈都部署以討李繼遷出廷州與賊遇白池獲賊數萬時諸將失期獨廷召屢克捷太宗嘉之</hi>
　田紹斌<hi>環慶靈州清逺軍部署慶州有野雞簇數為㓂掠道路患之紹斌召其酋帥三人斷臂馘</hi>
　<hi>劓放還㓂咸化帖服</hi>曹瑋<hi>鄜延環慶安撫使蕃簇聞/其至歸附者千餘部落</hi>孫沔<hi>知慶州元</hi>
　<hi>昊死諸將欲乘隙大舉沔以乘危伐喪非中國體止之戰亡遺骸聚而葬祭之軍中感泣凡三知是州邊</hi>
　<hi>人服其能</hi>范仲淹<hi>仁宗時為環慶路經畧安撫使建戰守之策待諸蕃以誠威信大洽慶人為立</hi>
<pb n="KR2k0008_WYG_036-28a"/>
　<hi>廟祀</hi>孔道輔<hi>寧州軍事推官數與州將爭事有蛇出真武廟中一郡以為神州將率官屬往奠拜</hi>
　<hi>欲上其事道輔以笏擊蛇碎其首觀者初大驚後皆嘆服</hi>安俊<hi>環州都監破趙元昊吃□井那等諸</hi>
　<hi>砦安撫使韓𤦺上其功遷環慶路都監</hi>滕宗諒<hi>知慶州上言朝廷既授范仲淹韓𤦺四路經畧</hi>
　<hi>安撫招討使而諸路亦帶招討稱號非所宜詔罷之</hi>韓絳<hi>知慶州入㕘知政事夏人犯環慶絳請行</hi>
　<hi>郡縣治兵鄜延大破賊衆</hi>杜把<hi>知慶州蕃酋孟香率/千騎内附戎狄信服</hi>錢即<hi>知慶州築安邊</hi>
　<hi>城歸德堡包地萬頃縱耕其中歲得粟數十萬</hi>俞充<hi>知慶州慶陽兵驕小繩治輒肆悖充嚴約束斬</hi>
　<hi>妄言者五人聞有病苦則巡撫勞餉死不能舉者出私財以周其喪以故人莫不畏威而懷惠</hi>景泰<lb/>
　<hi>通判慶州上言趙元昊雖稱臣誠恐包藏禍心當選兵練將修城儲糧以備不虞俄元昊反又上邊臣要</hi>
<pb n="KR2k0008_WYG_036-28b"/>
　<hi>畧二十卷</hi>傅求<hi>知慶州環之定邊寨蕃官蘇恩以小過疑懼而遁將佐議致討求謂恩非素攜貳者</hi>
　<hi>乘以兵必起邊患但遣人開以禍福恩感泣還砦如初</hi>耿傅<hi>通判慶州趙元昊入冦㕘任福行營</hi>
　<hi>軍事遇敵姚家川諸將失利武英勸傅避去傅不答愈前指顧自若被數創乃死</hi>任福<hi>知慶州兼</hi>
　<hi>環慶路副總管上言州去蕃族不逺願勒兵境上按亭堡謹斥堠為緩急攻守之備仁宗善之聽便宜從</hi>
　<hi>事</hi>張守約<hi>知環州慕家簇狠難制摇動種落勒兵討擒之餘遁入夏國守約駐師境上徼取不</hi>
　<hi>置居數日械以來斬於市進為環慶路都鈐轄</hi>范純仁<hi>神宗時知慶州歲飢擅發常平粟振貸全</hi>
　<hi>活者甚衆或謗其所全活不實詔遣使按視㑹秋大稔民讙曰公實活我忍累公耶晝夜爭輸還之</hi>范<lb/>
　純粹<hi>元祐中知慶州修明戰守救援之法議分疆界還其四塞夏人大服</hi>趙卨<hi>知慶州/羌<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>名</hi>
<pb n="KR2k0008_WYG_036-29a"/>
　<hi>昌詭稱送幣將入冦卨知蕃主白信可使信適以罪繫獄破械出之約期日使往果縛取以歸</hi>張舜<lb/>
　民<hi>知襄樂縣治邑尚寛持身亷謹王安石行新法舜民上書謂不當與小民爭利及代任惟取一石硯</hi>
　<hi>後猶悔恨</hi>孫長卿<hi>知慶州州據險髙患無水嘗引澗谷汲城中未幾復絶長卿鑿百井皆及泉泥</hi>
　<hi>陽有羅川馬嶺構危棧過者惴恐長卿訪得唐故道開為通塗</hi>髙遵裕<hi>環慶路經畧安撫使兼知</hi>
　<hi>慶州神宗命統涇原兵討夏國師度旱海賊騎驟至遵裕出精騎接戰斬首千餘級</hi>鄭僅<hi>知慶州諸</hi>
　<hi>軍多殺老弱持首要賞僅下令非强壯而能生致者賞半之諸路爭進討奏捷僅獨保境不生事㓂亦不</hi>
　<hi>犯</hi>蕭注<hi>知寧州有膽氣環慶李信之敗列/城皆堅壁注獨啟關夜晏如平時</hi>史方<hi>知環州兼</hi>
　<hi>環慶路兵馬都監先是磨媚等六簇内冦方諭以恩信乃傳箭牽羊乞叱减禁兵五年徙内地以省邊費</hi>
<pb n="KR2k0008_WYG_036-29b"/>
　蔡挺<hi>治平初知慶州夏人冦大順城挺命將先布鐵蒺藜城旁水中賊渡水馬多躓警言有神且夜</hi>
　<hi>斫其營遂遁去乂築荔原堡分屬羌守之</hi>章楶<hi>知慶州虜嘗入冦楶先用間知之命驍將伏兵鼔譟</hi>
　<hi>而出斬獲甚衆又預置毒於牛圈瀦水賊牛馬飲者多死遂破其衆</hi>折可適<hi>知寧州熟于韜畧調</hi>
　<hi>䕶羌人不敢入境</hi>趙振<hi>慶州沿邊都巡檢使時金湯李欽等三簇難制振募降羌㗖以利令攻破</hi>
　<hi>十餘堡欽等詣振自歸振為置酒共射欽等百發不中振十矢皆貫欽等皆驚誓不敢復犯</hi>姚兕<lb/>
　<hi>為慶州帥夏人㓂榆林出竒兵擊之乘髙而射凡三百餘發皆應弦而倒又置毒水上流賊飲多死餘皆</hi>
　<hi>遁去</hi>种世衡<hi>以環慶經畧安撫使徙知環州在邊數年開示恩信羌人感激悦服不敢犯教民善</hi>
　<hi>射撫養士卒得其死力及卒環人及屬羌皆為立祠</hi>曲珍<hi>環慶副總管夏人㓂涇原號四十萬珍擣</hi>
<pb n="KR2k0008_WYG_036-30a"/>
　<hi>虛馳三百里破之曲律山俘斬千八百人解其圍</hi>种師中<hi>知環州後又知慶陽府老成持重為</hi>
　<hi>時名將</hi>劉几<hi>知寧州處官清約為政安靜四境無㓂州俗喜巫軍校有仗妖法欲作亂者几盡擒</hi>
　<hi>之</hi>吕由誠<hi>知合水縣時王中立种諤征靈州由誠部運隨軍天寒食盡他邑役夫多潰去唯由</hi>
　<hi>誠善撫字所部分無失者</hi>李允則<hi>寧州防禦使調䕶羌人人人信服後人仰慕作六君子堂允則</hi>
　<hi>其一也</hi>疆霓<hi>知環州隆興間金兵圍環霓與其弟環慶路統領震堅守孤城招降不屈城陷死之</hi>
　<hi>詔立旌忠廟</hi>金馬諷<hi>天德初為寧州刺史民有告謀不軌者株連數十百人諷察其無狀告者</hi>
　<hi>伏其誣衆懽呼感泣</hi>龎迪<hi>天眷中為慶陽尹歴三考不易以治最聞詔書褒美西人榮之</hi>楊仲<lb/>
　武<hi>皇統間知寧州關中薦饑境内盗賊縱横仲武悉平之</hi>元何不罕<hi>慶陽路兵馬都總管</hi>
<pb n="KR2k0008_WYG_036-30b"/>
　<hi>訓練士卒増濬城塹政通人和百廢具興</hi>陳政<hi>慶陽府同知蒞政公勤興廢舉墜</hi>本朝陳<lb/>
　恕<hi>洪武初寧州判官興學勸農民樂其政</hi>何敦善<hi>洪武末慶陽府同知亷平公謹政績有聲</hi>
　<hi>永樂間秩滿以績最賜衣一襲陞知撫州府</hi>裴智<hi>宣德中知慶陽府存心仁恕處事公平致仕之</hi>
　<hi>日民老㓜涕泣不忍其去</hi>陳淵<hi>安化知縣持巳亷㓗施政有方得吏民之心</hi>
流寓不窋<hi>周后稷之子夏政衰亂因奔居于北豳傳二世至公劉能脩后稷之業又十世至古公亶</hi>
　<hi>父為獯鬻所侵去之岐山之下邠人曰仁人也不可失從之者如歸市周家王業之興實肇于此</hi>傅<lb/>
　𤣥<hi>本靈州人徙居泥陽曽祖燮仕漢為漢陽太守父幹仕魏為扶風太守𤣥少孤善屬文解音律晉武</hi>
　<hi>帝時舉秀才除郎中入為著作撰魏書累遷御史中丞司𨽻校尉𤣥性剛直多所劾奏貴游懾伏臺閣生</hi>
<pb n="KR2k0008_WYG_036-31a"/>
　<hi>風</hi>王淵<hi>本熙州人徙環州善騎射累立戰功歴知鞏州遷寧州觀察使宋靖康初為真定都統制</hi>
　<hi>髙宗南渡討平羣盗拜簽書樞宻院事兼都統制為苗劉所害乾道中諡襄愍</hi>
人物上古岐伯<hi>北地人黄帝與論醫有素問難經行于世</hi>漢公孫昆邪<hi>北地義渠</hi>
　<hi>人景帝時為隴西守以將軍擊吳楚有功封平曲侯著書十五篇</hi>公孫賀<hi>昆邪孫少為騎士武</hi>
　<hi>帝即位遷至太僕後以車騎將軍從大將軍衛青出戰有功封南窌侯後八歲遂代石慶為丞相子敬聲</hi>
　<hi>代為太僕父子並居公卿位</hi>傅介子<hi>北地義渠人以從軍為官先是龜茲樓蘭嘗殺漢使者昭</hi>
　<hi>帝時介子以使大宛至其國斬樓蘭王首還詣闕下以功封義陽矦</hi>甘延壽<hi>郁郅人少以良家子</hi>
　<hi>善騎射為羽林投石超距絶于等倫為郎稍遷至遼東太守元帝時與陳湯奉使西域斬郅支單于封義</hi>
<pb n="KR2k0008_WYG_036-31b"/>
　<hi>成侯</hi>梁慬<hi>北地弋居人有勇力慷慨好功名殤帝時拜西域副校尉所至説羌有功又破烏桓大人</hi>
　<hi>拜度遼將軍</hi>三國傅嘏<hi>北地泥陽人介子六世孫伯父巽魏侍中尚書嘏弱冠知名仕魏為</hi>
　<hi>河南尹累遷尚書至右僕射後以功進封陽平侯</hi>晉傅咸<hi>父𤣥自靈州徙泥陽咸風格整峻識</hi>
　<hi>性明悟累遷御史中丞兼司𨽻校尉時稱其勁直忠果端亮可貴</hi>傅祗<hi>北地泥陽人性至孝才識</hi>
　<hi>明練武帝時拜太子舍人累遷散騎黄門郎嘗為滎陽太守造沉菜堰兖無水患百姓為立碑後以功封</hi>
　<hi>靈川侯加右僕射中書監</hi>南北朝傅𢎞之<hi>祇四世孫倜儻有大志仕劉宋歴位太尉行㕘</hi>
　<hi>軍武帝北伐𢎞之與扶風太守沈田子等軍入自武關及歸赫連勃勃追躡之𢎞之躬擐甲胄大戰于青</hi>
　<hi>泥兵敗陷没呌罵不屈被殺</hi>宋張吉<hi>合水縣人熙寧中為淮安鎮守烽卒夏人㓂東谷掠得之</hi>
<pb n="KR2k0008_WYG_036-32a"/>
　<hi>脅以兵使呼城中言淮安諸砦已破宜速降吉反其辭曰努力諸砦無虞賊糧盡且去矣母庸降賊怒害</hi>
　<hi>之至死罵不絶口事聞贈内殿崇班又録其子</hi>王庻<hi>慶陽人崇寧中進士知涇州保定縣以种師道</hi>
　<hi>薦通判懷德軍髙宗初為鄜延路經畧使累立戰功擢湖北經畧安撫使嘗口陳手畫秦蜀利害措置江</hi>
　<hi>淮邊防後與秦檜論和戰不合出知潭州安置道州卒孝宗時諡曰敏節子之竒乾道中知樞宻院事</hi>
　李彦仙<hi>寧州彭原人有大志靖康初應募勤王以功授石壕尉堅守三觜屢敗金兵復知陜州極</hi>
　<hi>力禦敵大敗之久之以孤城無援城陷走渡河因投河而死贈彰武軍節度使謚忠威</hi>元多爾<lb/>
　濟<hi>寧州人年十五通古注論語孟子尚書太祖召見問曰朕聞儒者多嘉言多爾濟以親君子逺小人</hi>
　<hi>對帝曰汝言甚合朕意因授中興路新民總管墾田増賦帝大悦官至雲南亷訪使</hi>本朝史仲<lb/>
<pb n="KR2k0008_WYG_036-32b"/>
　成<hi>安化人洪武中以國子生為監察御史擢山東按察僉事改廣西桂林府同知永樂初為右僉都御</hi>
　<hi>史</hi>党理<hi>真寧人洪武二十九年以進士出知河南之宜陽縣能以經術飾吏事政通人和境内以</hi>
　<hi>治永樂初陞太僕少卿理為人渾厚沉潛為文敷暢典雅有過平人</hi>張清<hi>寧州人永樂中歴官有聲</hi>
　<hi>陞至山東按察使</hi>孔文英<hi>安化人永樂中進士歴官監察御史清理軍政有老成才遷湖廣按</hi>
　<hi>察使累轉刑部左侍郎卒于官</hi>張驥<hi>安化人永樂中領鄉薦宣德中拜監察御史激揚有聲遷大理</hi>
　<hi>寺少卿平浙㓂有功卒于官</hi>景清<hi>真寧人洪武辛未進士官終御史大夫靖難師至不屈而死</hi>
　　延安府<hi>東至山西黄河界四百五十里西至慶陽府合水縣界二百里南至西安府同官縣</hi>
　　　<hi>界四百一十五里北至沙漠界五百里自府治至京師二千二百里至南京四千八百四十里</hi>
<pb n="KR2k0008_WYG_036-33a"/>
　　　<hi>糧四十一萬石零</hi>
建置沿革禹貢雍州之域天文井鬼分野春秋時白翟<lb/>
　所居秦屬上郡漢初屬翟國尋屬上郡東漢時郡邑<lb/>
　俱廢晉陷于戎後魏以為統萬鎮未幾置金明郡又<lb/>
　改東夏州後改為延州取延水為名隋初仍為州大<lb/>
　業初改延安郡唐初復為延州天寶初改延安郡乾<lb/>
　元初復為延州五代梁置忠義軍節度後唐改彰武<lb/>
　軍宋初仍為延州屬鄜延路元祐中陞為延安府金<lb/>
<pb n="KR2k0008_WYG_036-33b"/>
　仍舊元改延安路本朝復改延安府領州三縣十六<lb/>
　膚施縣<hi>附郭本秦舊縣屬上郡三國魏廢隋復置宋屬延安府省金明豐林二縣入焉金元仍舊</hi>
　<hi>本朝因之編户二十七里</hi>安塞縣<hi>在府城西北四十里本漢上郡髙奴縣地三國時陷于戎後魏</hi>
　<hi>置廣樂縣隋改金明縣唐屬延州又以縣置北武州尋廢宋省縣為寨又析置安塞堡元置安塞縣以敷</hi>
　<hi>政縣省入本朝因之編戸一十六里</hi>甘泉縣<hi>在府城西南九十里本漢上郡雕隂縣地唐置伏陸</hi>
　<hi>縣天寶初改甘泉縣屬鄜州宋屬延安府金元仍舊本朝因之編户二十三里</hi>安定縣<hi>在府城北</hi>
　<hi>一百九十里本唐鄜州洛交縣地宋慶厯中始築安定堡屬延川縣金仍舊元初陞為安定縣省丹頭縣</hi>
　<hi>入焉本朝因之編户九里</hi>保安縣<hi>在府城西北一百八十里本延州古栲栳城唐咸亨間嘗駐禁</hi>
<pb n="KR2k0008_WYG_036-34a"/>
　<hi>軍于此貞元中改為永康鎮宋陞為保安軍領德靖等寨金改軍為州元降州為保安縣本朝因之編户</hi>
　<hi>八里</hi>宜川縣<hi>在府城東南二百八十里本秦漢上郡地後魏置義川縣後周改為丹陽縣隋復為</hi>
　<hi>義川縣後置丹陽縣唐改為丹州縣屬焉宋改為宜川縣金屬丹州元廢丹州以縣屬延安路本朝因之</hi>
　<hi>編户二十四里</hi>延川縣<hi>在府城東二百里本秦臨河縣地漢屬朔方郡東漢省後魏置文安縣隋</hi>
　<hi>改為延川縣取界内吐延川為名唐屬延州又析置安民縣後改安民曰延水宋省延水縣入焉屬延安</hi>
　<hi>府金元仍舊本朝因之編戸一十一里</hi>延長縣<hi>在府城東一百五十里本秦漢膚施縣地後魏</hi>
　<hi>置廣安縣隋改延安縣唐初以縣置北連州貞觀初州廢廣德初改延長縣屬延州宋屬延安府金元仍</hi>
　<hi>舊本朝因之編户一十一里</hi>青澗縣<hi>在州城南一百二十里本故寛州舊壘宋康定初署為青</hi>
<pb n="KR2k0008_WYG_036-34b"/>
　<hi>澗城屬延安府金置青澗縣屬綏德州元省綏平懷寧二縣入焉本朝因之編戸九里</hi>鄜州<hi>在府</hi>
　<hi>城南一百八十里本秦漢上郡地晉置杏城鎮後魏于鎮置東秦州又改為北華州後改為鄜州隋罷州</hi>
　<hi>置鄜城郡唐復為鄜州天寶初改洛交郡後置保大軍節度乾元初仍為鄜州宋于州置康定軍金仍舊</hi>
　<hi>元復為鄜州屬延安路本朝因之編戸五十一里領縣三</hi>洛川縣<hi>在州城東六十里本漢左馮翊</hi>
　<hi>鄜縣地姚秦始置洛川縣取洛川水為名後魏于此置敷城郡隋罷郡以縣屬鄜州唐宋金元皆仍舊本</hi>
　<hi>朝因之編戸六十四里</hi>中部縣<hi>在州城南一百四十里本漢左馮翊翟道縣地渠搜中部都尉</hi>
　<hi>治此姚秦置中部郡後魏改中部縣大統中改曰内部隋屬上郡唐復改中部縣置坊州宋仍舊元廢坊</hi>
　<hi>州以縣屬鄜州本朝因之編户二十四里</hi>宜君縣<hi>在州城南二百一十里本漢左馮翊杸栩縣地</hi>
<pb n="KR2k0008_WYG_036-35a"/>
　<hi>符秦置宜君䕶軍後魏改為宜君縣及置宜君郡隋廢郡為宜州唐貞觀中州縣俱廢後復置縣屬坊州</hi>
　<hi>宋金仍舊元廢坊州以縣屬鄜州本朝因之編戸三十八里</hi>綏德州<hi>在府城東北三百六十里</hi>
　<hi>本秦上郡地號陽周漢為雕隂縣晉為赫連勃勃所居後魏于此置上郡又分置綏州隋改為上州大業</hi>
　<hi>初廢州置雕隂郡唐初為綏州天寶中改上郡乾元初復為綏州宋為綏德城元符初置綏德軍金改為</hi>
　<hi>州元仍舊本朝因之編戸一十里領縣二</hi>米脂縣<hi>在州城北八十里本延川縣米脂川宋寶元中</hi>
　<hi>置米脂寨元豐中改寨為城屬綏德軍金陞為米脂縣屬綏德州元省嗣武克戎二縣入焉本朝因之編</hi>
　<hi>户一十三里</hi>葭州<hi>在府城北五百八十里秦屬上郡漢為西河郡圁隂縣地後魏屬開光郡後周</hi>
　<hi>置中鄉縣屬中鄉郡隋改為貞鄉縣屬銀川郡唐屬銀州宋即葭蘆川築為寨屬石州後陞晉寧軍金初</hi>
<pb n="KR2k0008_WYG_036-35b"/>
　<hi>屬汾州後陞晉寧州尋改葭州元屬延安路本朝因之編戸八里領縣三</hi>吳堡縣<hi>在州城南八十</hi>
　<hi>里本唐石州定胡縣地宋置吳堡寨金改為吳堡縣元初省尋復置本朝因之編户三里</hi>神木縣<lb/>
　<hi>在州城東北三百里漢屬五原西河二郡後周為銀勝二川地屬雕隂郡隋仍舊唐開元初置麟州後改</hi>
　<hi>新秦郡尋廢乾元初復為州宋初移治吳兒堡尋陞建寧軍端拱初改鎮西軍元于此置雲州後改為神</hi>
　<hi>木縣本朝因之編户五里</hi>府谷縣<hi>在州城東北五百里秦漢為太原郡地後魏屬嵐州隋屬樓煩</hi>
　<hi>郡唐為府谷鎮五代唐陞府谷縣後建為府州後漢陞為永安軍周因之宋崇寧中改為靖康軍又置麟</hi>
　<hi>府路元初復置府州後為府谷縣屬葭州本朝因之編户六里</hi>
郡名上郡<hi>秦名</hi>金明<hi>元魏名</hi>
<pb n="KR2k0008_WYG_036-36a"/>
形勝形勝之地<hi>宋趙卨奏綏實形勝之地宜増廣邊障乃無窮之利</hi>五路襟喉<hi>宋王</hi>
　<hi>庶傳延安五路襟喉</hi>長城因河為塞　洛水之交三水所㑹<hi>俱圖</hi>
　<hi>經</hi>邊陲之郡<hi>寰宇記其城據山四/面甚險邊陲之郡也</hi>秦地要區<hi>元志延安古郡</hi>
　<hi>秦地要區</hi>
風俗人勤稼穡<hi>延安舊志</hi>俗尚鬼神<hi>圖經俗尚鬼神而信祈禱</hi>不崇侈靡<lb/>
　頗習程法<hi>膚施圖經俗尚淳儉不崇侈靡善營市利頗習程法</hi>以夏月遊賞為<lb/>
　重<hi>鄜州圖經</hi>人皆精於製兵器<hi>坊州圖經</hi>人性勇直好尚武力<lb/>
　<hi>葭州圖經蕃漢互居人性勇直好尚武力守望相助</hi>性朴少文俗尚儉約<hi>延川縣志</hi>
<pb n="KR2k0008_WYG_036-36b"/>
山川嘉嶺山<hi>在府城東南形勢髙峻宋范仲淹嘗大書嘉嶺山三字䥴于石</hi>清凉山<hi>在府</hi>
　<hi>城東北上有屍毘巖相傳昔屍毘王脩行處又有萬佛洞内大小石佛萬餘又有仙石洞在山北刻石云</hi>
　<hi>金皇統九年梁文仙鑿山半有鷲峯泉寺僧于懸崖上垂繩汲之</hi>重覆山<hi>在府城東南舊門山</hi>
　<hi>縣境山形重疊故名</hi>伏龍山<hi>在府城北五/里以形似名</hi>碧簪山<hi>在府城北一十里形尖如</hi>
　<hi>碧簪髙可數百丈一名虎頭山</hi>五龍山<hi>在膚施縣北一十/二里上有五龍祠</hi>伏陸山<hi>在甘</hi>
　<hi>泉縣東北唐置伏陸縣因此山而名</hi>雕隂山<hi>在甘泉縣南二十里山多土穴為鷹雕所居唐韋莊</hi>
　<hi>詩雕隂寒食足遊人金鳯羅衣濕麝熏</hi>温泉山<hi>在甘泉縣南四十三里下有温泉</hi>三塠<lb/>
　山<hi>在安塞縣舊敷政縣境</hi>九吾山<hi>在保安縣西五十里上有湫歲旱禱雨輒應宋立廟封神</hi>
<pb n="KR2k0008_WYG_036-37a"/>
　<hi>為應順王今民猶歲時祀之</hi>鳳翅山<hi>在宜川縣東南/五里以形似名</hi>安樂山<hi>在宜川縣</hi>
　<hi>南一十里</hi>庫利山<hi>在宜川縣境亦與/舊臨真縣相接</hi>雲巖山<hi>在宜川縣北八十里山形</hi>
　<hi>重疊如雲金嘗于此置雲巖鎮</hi>孟門山<hi>在宜川縣北石溞下三里黄河中流相傳有石扼東河流</hi>
　<hi>俗謂之石溞</hi>青眉山<hi>在延川縣西北六十里後/魏時有土蕃青眉簇居此</hi>屏山<hi>在延長縣</hi>
　<hi>治南其形如屏</hi>髙奴山<hi>在延長縣北二/十里上有古塞</hi>獨戰山<hi>在延長縣東北六十里山</hi>
　<hi>險峻一人獨戰可以當千</hi>龜山<hi>在鄜州城西/以形似名</hi>櫻桃山<hi>在鄜州南四里上多櫻桃</hi>
　<hi>樹</hi>橋山<hi>在中部縣治北下有沮水或云水從山底經過如橋即軒轅黄帝葬衣冠之所</hi>玉仙<lb/>
　山<hi>在中部縣西五里時有仙人往來于此</hi>石堂山<hi>在中部縣治西北一名翟道山周穆王傳</hi>
<pb n="KR2k0008_WYG_036-37b"/>
　<hi>天子命駕八駿之馬造父為御南征朔野徑絶翟道升于大行即此</hi>鳳凰山<hi>在中部縣西一百里</hi>
　<hi>以形似名</hi>玉華山<hi>在宜君縣西南四十里唐太宗建玉華宫以此山名宋雍熙初於此山獲一角</hi>
　<hi>獸時以為麒云金於此置玉華鎮</hi>疏屬山<hi>在綏德州境山海經貳負之臣曰危與貳負殺窫窳</hi>
　<hi>帝乃梏之疏屬山桎其右足反縛兩手與髪繫之山上木在開題西北漢宣帝使人發上郡疏屬山於盤</hi>
　<hi>石室中得一人徒裸被髪反縛械一足因問羣臣莫能曉劉向按此言對之宣帝驚異始重文學</hi>筆<lb/>
　架山<hi>在青澗縣治西以形似名</hi>龍眼山<hi>在神木縣治東南峰上有二孔透穿如龍眼</hi>五<lb/>
　虎山<hi>在府谷縣治東上有五峰勢若伏虎</hi>鳳凰嶺<hi>在綏德州/東三十里</hi>仙掌巖<hi>在中</hi>
　<hi>部縣西北三里以形似名</hi>潄玉巖<hi>在延長縣治東其中/可容百人泉出如練</hi>葦谷<hi>在鄜州境</hi>
<pb n="KR2k0008_WYG_036-38a"/>
　<hi>谷有水東南流入三川唐鄭玉詩水㑹三川漾碧波雕隂人唱採花歌舊時白翟今荒壤葦谷凄凄風雨</hi>
　<hi>多</hi>鳳凰谷<hi>在宜君縣西南五十里嘗有五色雀現于此因名唐玉華宫建于此谷</hi>蘭芝<lb/>
　谷<hi>在宜君縣西五十里</hi>開元坡<hi>在鄜州城北唐韋莊詩開元坡下日初斜拜掃歸來走鈿車</hi>
　野猪峽<hi>在甘泉縣北四十五里山峽險窄</hi>黄河<hi>在府城東北流經宜川延川二縣境</hi>洛<lb/>
　河<hi>在甘泉縣治西源出慶陽府洛源縣</hi>吃莫河<hi>在保安縣境源出蕃部吃莫川南流入洛河不</hi>
　<hi>勝船筏</hi>無定河<hi>在青澗縣東六十里南入黄河一名奢延水又名銀水輿地廣記唐立銀州東</hi>
　<hi>北有無定河即圁水也後人因潰沙急流深淺不定故更今名唐陳祐詩無定河邊暮笛聲赫連臺畔旅</hi>
　<hi>人情函關歸路千餘里一夕秋風白髮生</hi>葭蘆河<hi>在葭州西五里岸多蘆葦故名宋元豐中于此</hi>
<pb n="KR2k0008_WYG_036-38b"/>
　<hi>立寨</hi>延水<hi>在府城東門外源出安塞縣西北蘆關嶺東南流入膚施縣境又流經延長縣入黄河俗</hi>
　<hi>稱濯筯水相傳昔屍毘王割身殺鴿身肉並盡於此水濯其筋骨因名</hi>汾川水<hi>在宜川縣北八</hi>
　<hi>十里源出甘泉縣界東流入黄河</hi>清化水<hi>在膚施縣東四十里源出嘉泉東流入濯筋河</hi>龍<lb/>
　尾水<hi>在膚施縣北即龍尾溪</hi>清水<hi>在膚施縣北流至老人谷俗呼為老人水又東經古髙奴</hi>
　<hi>縣地合豐水</hi>大理水<hi>在綏德州西宋种諤復綏/州夜渡大理水駐師即此</hi>三川水<hi>在鄜</hi>
　<hi>州南六十里以華池水黒源水洛水同㑹謂之三川唐杜甫詩三川不可到歸路晚山稠落鴈浮寒水饑</hi>
　<hi>烏集戍樓又有觀三川水漲詩</hi>沮水<hi>在中部縣南門外源發子午嶺東南入于洛</hi>慈烏水<lb/>
　<hi>在宜君縣西北四十里源自分水嶺東流入本縣界</hi>子午水<hi>在宜君縣西北一百三十五里源出</hi>
<pb n="KR2k0008_WYG_036-39a"/>
　<hi>子午嶺東南流入中部縣合沮水</hi>庫利川<hi>在甘泉縣東北相傳上田沃壤五穀豐饒羌人稱貯</hi>
　<hi>舊榖為庫利</hi>屈野川<hi>在神木縣西南一百/五十里舊屬銀城縣</hi>栁湖<hi>在府城南宋范仲淹</hi>
　<hi>詩種栁穿湖後延安盛可遊逺懷忘澤國真賞即瀛洲</hi>延利渠<hi>在府城南宋司馬光和龎藉詩</hi>
　<hi>枝分清淺流縱横貫城市還如恩在人潤澤無終既</hi>三岔溝<hi>在保安縣北九十里</hi>玉蓮池<lb/>
　<hi>在宜川縣境池有萬頃為一方之勝</hi>暖泉井<hi>在府治南泉有九眼味甘美冬温夏冷遇大寒流溢</hi>
　<hi>不凍甚濟居人</hi>龍潭井<hi>在安塞縣西南一百三十里潭深水清四時不竭禱雨輒應</hi>石井<lb/>
　<hi>在青澗縣治西宋种世衡所鑿初世衡城青澗處險無泉鑿地十五丈遇石世衡命屑石一畚酬百金卒</hi>
　<hi>得泉萬人歡呼曰神乎雖敵兵重圍吾無困渴之患矣</hi>嘉泉<hi>在膚施縣境舊豐林廢縣東北水湧</hi>
<pb n="KR2k0008_WYG_036-39b"/>
　<hi>出地如團碾可嘉因名</hi>嗚咽泉<hi>在綏德州南三里即秦扶蘇死處事見陵墓唐胡曽詩舉國賢</hi>
　<hi>良盡淚垂扶蘇屈死樹邊時至今谷口泉嗚咽猶似當時恨李斯</hi>一線泉<hi>在中部縣治西南酌</hi>
　<hi>之可以療疾</hi>甘泉<hi>在甘泉縣治南五里巖谷中飛流激下隋煬帝逰此飲而甘之又泉側有竒鳥</hi>
　<hi>身白足赤如小山鵲其聲數種</hi>五龍泉<hi>在府城東北石罅中湧出有雄吼之聲匯而為池上有五</hi>
　<hi>龍堂水經五龍池泉在左山上有牧龍川多産駿馬</hi>
土産牡丹<hi>本府出宋歐陽脩花譜延安紅丹州紅皆彼産之傑然者自丹延以西尤多與荆棘無異</hi>
　<hi>土人刈以為薪</hi>麝香<hi>鄜州/出</hi>甘草<hi>府谷/縣出</hi>石油<hi>延川延長二縣出自石中流出每歲</hi>
　<hi>秋後居民取之可以燃燈療瘡</hi>瑪瑙<hi>府谷神木二縣出/元時嘗遣人採取</hi>蓯蓉<hi>保安縣出</hi>大<lb/>
<pb n="KR2k0008_WYG_036-40a"/>
　㦸　土硫黄<hi>俱宜君縣出</hi>甘遂<hi>綏德/州出</hi>全蝎<hi>葭州/出</hi>黄䑕<hi>延川青澗</hi>
　<hi>神木三縣出</hi>
公署延安衛<hi>在府治北洪武二年建</hi>綏德衛<hi>在綏德州治北洪武六年建</hi>榆林<lb/>
　衛<hi>在府城東北七百五十里正德二年建</hi>塞門守禦百户所<hi>在安塞縣北一百五</hi>
　<hi>十里洪武十二年建</hi>安定守禦百户所<hi>在安定縣治北洪武二年建</hi>保安守<lb/>
　禦百户所<hi>在保安縣治南洪武十二年建以上三所俱隷延安衛分守於此</hi>鎮羌守<lb/>
　禦百户所<hi>在神木縣治西正德二年建隷陜西都司</hi>
學校延安府學<hi>在府治北洪武三年建</hi>鄜州學<hi>在州治西南洪武六年建</hi>綏德<lb/>
<pb n="KR2k0008_WYG_036-40b"/>
　州學<hi>在州治東洪武八年建</hi>葭州學<hi>在州治西南洪武十七年建正統十四年重脩</hi>膚<lb/>
　施縣學<hi>在縣治東洪武十一年建</hi>甘泉縣學<hi>在縣治東洪武七年建</hi>安塞縣<lb/>
　學<hi>在縣治南元大德三年建本朝景泰二年重脩</hi>安定縣學<hi>在縣治東元至元四年建本朝</hi>
　<hi>洪武二年重脩</hi>保安縣學<hi>在縣治南元延祐三年建本朝永樂四年重脩</hi>宜川縣學<lb/>
　<hi>在縣治西洪武九年建</hi>延川縣學<hi>在縣治西元至治初建本朝洪武十五年重脩</hi>延長<lb/>
　縣學<hi>在縣治東北洪武十四年建</hi>青澗縣學<hi>在縣治西南洪武六年建</hi>洛川縣<lb/>
　學<hi>在縣治西南洪武六年建</hi>中部縣學<hi>在縣治東洪/武六年建</hi>宜君縣學<hi>在縣</hi>
　<hi>治北洪武八年建</hi>米脂縣學<hi>在縣治東北洪武十六年建正統五年重脩</hi>吳堡縣<lb/>
<pb n="KR2k0008_WYG_036-41a"/>
　學<hi>在縣治西南洪武三年建宣德十年重脩</hi>神木縣學<hi>在縣治東南洪武十四年建正統八</hi>
　<hi>年重脩</hi>府谷縣學<hi>在縣治東洪武十四年建</hi>
宫室保大樓<hi>在鄜州城内即譙樓唐建州置保大軍節度故名武元衡詩三川㑹合古鄜州紆紱</hi>
　<hi>來寛宵旰憂靜守化條無一事東風獨上夕陽樓</hi>八面樓<hi>在中部縣面面可以望逺極雲山縹</hi>
　<hi>渺之處</hi>叢秀閣<hi>元志在保安舊郡治/之右名勝多題詠</hi>禊堂<hi>在府治南宋司馬光和龎</hi>
　<hi>籍詩簫鼓震陽休組練照芳洲意氣坐中客羞笑山隂遊</hi>迎薫亭<hi>在府城南司馬光詩華館壓清</hi>
　<hi>波坐待南風至須知明牧賢善達吾君意</hi>翠漪亭<hi>在府城南司馬光詩雕簷日華動滉漾照漪漣</hi>
　<hi>四月芰荷滿不似在窮邊</hi>塵玉亭<hi>在鄜州唐詩人羅虬作鄜坊從事賦比紅兒一解其辭曰花落</hi>
<pb n="KR2k0008_WYG_036-41b"/>
　<hi>塵中玉墮泥香魂應上窈娘隄欲知此恨無窮處長倩城烏夜夜啼宋康識守鄜日因建亭摘塵玉二字</hi>
　<hi>為名</hi>相思亭<hi>在綏德川南三十里大山之麓二水所交平臯上司馬光詩嶺上雙流水猶知㑹合</hi>
　<hi>時行人經過此那得不相思</hi>鄜臺<hi>在洛川縣東南七十里宋杜純佑詩兩載鄜城著小冠一臺髙</hi>
　<hi>築地平寛向陽花木齊教放天下無春似此間</hi>鬭雞臺<hi>在延長縣西三十里相傳昔有人關雞于</hi>
　<hi>此</hi>朔方臺<hi>在綏德州無定河東岸世傳秦/太子扶蘇所築一名扶蘇臺</hi>祈仙臺<hi>在中</hi>
　<hi>部縣橋陵前漢武勒兵至朔方還祭黄帝于橋山時所築</hi>
關梁蘆關<hi>在安塞縣北一百七十里有東西二城基址司馬光詩圁水猶飛檄蘆關未徹烽</hi>永<lb/>
　寧關<hi>在延川縣境路通綏德宋置元廢</hi>銀州關<hi>在米脂縣西九十里上有古城</hi>烏仁<lb/>
<pb n="KR2k0008_WYG_036-42a"/>
　關<hi>在宜川縣境金置元廢</hi>安定寨<hi>在安定縣城中又有二寨曰白洛城曰龍州在縣之西北</hi>
　李廣寨<hi>在綏德州東門外昔漢將李廣屯兵于此</hi>孤山寨<hi>在綏德州北又有五寨曰伯顔</hi>
　<hi>曰雙山曰拜堂曰魚兒河曰榆林莊俱在州之北</hi>柏林寨<hi>在綏德州東北又有五寨曰栁樹曰</hi>
　<hi>髙家曰東村曰神木曰府谷俱在州之東北</hi>土門寨<hi>在綏德州西又有嚮水麻河大兎鶻波羅</hi>
　<hi>寺四寨俱在州之西自李廣寨以下凡十八寨皆有戌兵𨽻綏德衛</hi>石堡寨<hi>在保安縣北宋初嘗</hi>
　<hi>置城後廢崇寧中賜名威德軍後復為寨</hi>順寧寨<hi>在保安縣/北四十里</hi>德靖寨<hi>在保安縣</hi>
　<hi>西八十里二寨俱宋置元廢</hi>義合寨<hi>在綏德州東四十里夏置宋元豐中收復</hi>暖泉寨<lb/>
　<hi>在米脂縣東四十里宋置</hi>神泉寨<hi>在葭州西二十五里榆木川又有烏龍寨在州西五十里俱宋</hi>
<pb n="KR2k0008_WYG_036-42b"/>
　<hi>元符中置</hi>大和寨<hi>在神木縣西五十五/里宋元祐中賜名</hi>懷寧寨<hi>在青澗縣北七十里</hi>
　<hi>宋置元廢</hi>綏平寨<hi>在青澗縣西二百里宋置李顯忠破紅巾㓂乞即羅又于此</hi>寧塞營<lb/>
　<hi>在保安縣北</hi>靖邊營<hi>在保安縣南二營/俱有官軍防守</hi>黒水堡<hi>在安定縣北一百里</hi>
　<hi>金以李顯忠為蘇尾九簇都巡檢使駐兵黒水堡即此</hi>開光堡<hi>在綏德州北三十里本唐縣屬</hi>
　<hi>銀州後廢宋紹聖中脩築元符初賜名又有海木窟兒臨川定逺馬欄中山等十六堡皆在綏德之境</hi>
　園林堡<hi>在保安縣東四十里北與平戌堡相接</hi>延水橋<hi>在府城東門外</hi>菜園渡<lb/>
　<hi>在吳堡縣南二十里東過黄河通山西路</hi>
寺觀萬佛寺<hi>在府城東清凉山</hi>開元寺<hi>在鄜州北内有白松竒古本朝張著詩葉墮銀</hi>
<pb n="KR2k0008_WYG_036-43a"/>
　<hi>釵細花飛香粉乾寺門烟雨裏渾作玉龍看</hi>天寧寺<hi>在綏德/州城西</hi>玉華寺<hi>在宜君縣</hi>
　<hi>西四十里即廣玉華宫也其地本縣人秦小龍宅唐太宗因避暑至此曰小龍出大龍入遂建宫髙宗時</hi>
　<hi>廢為寺其西有駐鸞崖東有石室外有水散漫流下曰水簾寺内有肅成殿唐𤣥奘法師于此譚經</hi>昇<lb/>
　仙觀<hi>在鄜州治北</hi>九真觀<hi>在綏德州治西本朝趙忠詩跨壑飛巖屋數椽上横山色下流</hi>
　<hi>泉石壇俯瞰西秦小寶閣平臨北斗懸</hi>紫極宫<hi>在府東北三里宋元豐初建</hi>太乙宫<lb/>
　<hi>在府東六十里元至正中建</hi>
祠廟黄帝廟<hi>在中部縣東三里舊在橋山陵旁宋開寳中移建于此有刺史李恕記</hi>鄜畤<lb/>
　祠<hi>在鄜州漢志秦文公東獵汧渭夢大蛇止于鄜畤以問史敦敦曰此上帝徴君祠之于是作鄜畤祠</hi>
<pb n="KR2k0008_WYG_036-43b"/>
　<hi>以祀天</hi>秦文公祠<hi>在中部縣/南一十里</hi>楊班祠<hi>在洛川縣東南六十里班後秦姚萇</hi>
　<hi>將軍居黄梁谷其地有水極深冬亦湛然毎歲旱祈禱有應</hi>二賢祠<hi>在鄜州學宣聖廟㦸門外</hi>
　<hi>二賢唐杜甫宋范仲淹</hi>渾瑊祠<hi>在宜川縣鳳翅山瑊唐咸寧郡王宋元豐中追封忠武王有墓</hi>
　<hi>在縣西南五十里</hi>
陵墓橋陵<hi>在中部縣治北世傳軒轅黄帝生坊州後葬衣冠于此本朝載在祀典</hi>扶蘇墓<lb/>
　<hi>在綏德州城中扶蘇秦始皇太子監兵築長城始皇崩丞相李斯中車府令趙髙與公子胡亥詐為始皇</hi>
　<hi>書賜死于此宋孔武仲詩天下精兵掌握間便宜長嘯入秦關奈何伏劍區區死不辨書從趙李姦</hi>䝉<lb/>
　恬墓<hi>在綏德州城西恬秦將領兵築長城二世遣使者賜死遂呑藥自殺</hi>折克行墓<hi>在府</hi>
<pb n="KR2k0008_WYG_036-44a"/>
　<hi>谷縣西五十里有碑</hi>
古蹟長城<hi>在鄜州西南四里秦將䝉恬所築</hi>上郡城<hi>在綏德州城北即扶蘇監䝉恬軍處</hi>
　髙奴城<hi>在鄜州城東五里項羽封董翳為翟王都髙奴即此</hi>翟道城<hi>在中部縣西北四十</hi>
　<hi>里漢置翟道縣後漢省</hi>五原城<hi>在神木縣漢書光禄徐自為出五原塞數百里築城列障至盧</hi>
　<hi>胊山即舊銀城廢縣北光禄塞是也唐歐陽詹詩五原東北晉千里西南秦</hi>延水城<hi>在府城東</hi>
　<hi>北一百一十里本後魏安民縣隋廢唐復置改為延水縣宋省為寨入延川</hi>丹州城<hi>在宜川縣</hi>
　<hi>東北二十九里本後周丹陽縣隋置丹陽郡唐改為州元省</hi>汾川城<hi>在宜川縣東七十里本後</hi>
　<hi>魏安平縣後周改汾州宋省入宜川</hi>黑城<hi>在甘泉縣東一百七十里赫連勃勃置城縁山坡﨑嶇不</hi>
<pb n="KR2k0008_WYG_036-44b"/>
　<hi>正</hi>吳兒城<hi>在綏德州西北昔赫連勃勃破劉義真于長安虜其人築此城以居之</hi>咸寧<lb/>
　城<hi>在宜川縣東一百里唐置咸寧縣宋省入宜川</hi>坊州城<hi>在中部縣治西南唐初置坊州元省</hi>
　<hi>入中部縣</hi>麟州城<hi>在神木縣北四十里本漢新秦地唐置此州宋因之金陷于夏</hi>延安故<lb/>
　城<hi>在府城東五里司馬光延安道中詩暮烟凝塞上候火落天涯</hi>永樂城<hi>在米脂縣西一百五</hi>
　<hi>十里米脂川之西宥州之東二面重岡複嶺路僅可通車馬中無井泉惟城連無定河浸漬之餘可以給</hi>
　<hi>食宋徐禧因沈括之言築城于此卒敗</hi>克戎城<hi>在綏德州西六十里本夏之細浮圖寨宋元豐</hi>
　<hi>中收復紹聖中賜今名</hi>臨夏城<hi>在綏德州西九十里其地本名囉巖谷嶺宋元符初築城賜名</hi>
　威戎城<hi>在綏德州西一百三十里其地本名昇平塔宋紹聖中賜名</hi>金湯城<hi>在保安縣</hi>
<pb n="KR2k0008_WYG_036-45a"/>
　<hi>西北本舊寨宋元符初築</hi>嗣武城<hi>在米脂縣西北四十里本舊囉兀城宋置嗣武砦金復為城</hi>
　雲州城<hi>在神木縣東三里元初立此州後廢州為縣</hi>雕隂廢縣<hi>在甘泉縣南四十里</hi>
　<hi>漢置因山而名後廢宋司馬光經行有詩</hi>三川廢縣<hi>在鄜州南六十里本符秦長城縣後魏改</hi>
　<hi>三川縣隋分置洛交縣唐又分置宜羅縣宋省三川為鎮今州南舊鎮置三川驛州西一百二十里有直</hi>
　<hi>羅巡檢司即舊直羅縣也</hi>臨真廢縣<hi>在甘泉縣東一百七十里本漢髙奴地後魏置縣唐宋因</hi>
　<hi>之元併入甘泉</hi>雲巖廢縣<hi>在宜川縣西北七十里後魏置唐因之宋熙寧中省為鎮</hi>豐林<lb/>
　廢縣<hi>在膚施縣東三十五里本後魏廣武縣隋改曰豐林宋省為鎮</hi>門山廢縣<hi>在府城東</hi>
　<hi>南一百八十里周宣帝分汾川雲巖二縣地置門山縣唐宋金因之元併入宜川</hi>銀城廢縣<lb/>
<pb n="KR2k0008_WYG_036-45b"/>
　<hi>在神木縣南四十里本後魏石城縣隋改銀城縣唐宋因之金廢</hi>連谷廢縣<hi>在神木縣舊麟</hi>
　<hi>州北一十里本隋連谷鎮唐置為縣宋政和中廢</hi>鄜城廢縣<hi>在洛川縣東南七十里隋置鄜</hi>
　<hi>城郡唐為鄜城縣改翟州又為禧州後復為縣元併入洛川</hi>新秦廢縣<hi>在神木縣唐置宋管</hi>
　<hi>神堂靜羌二寨惠寧鎮川二堡金没于夏</hi>昇平廢縣<hi>在宜君縣西北三十五里唐置宋熙寧初</hi>
　<hi>省為鎮縣舊有礬場</hi>敷政廢縣<hi>在安塞縣西南一百三十里唐置宋管招安萬安二寨元廢今</hi>
　<hi>置巡檢司</hi>杏城鎮<hi>在中部縣東七里晉置/後魏于此置東秦州</hi>庫碢<hi>在宜川縣西北二十</hi>
　<hi>里川南為漢北為蕃蕃漢之人于川内共締香火故呼香火為庫碢</hi>杜甫宅<hi>在鄜州城南六十里</hi>
　<hi>甫因避難于此</hi>百花塢<hi>在府谷縣内石晉以後折氏子孫世為府州刺史創此塢于郡圃為一方</hi>
<pb n="KR2k0008_WYG_036-46a"/>
　<hi>之勝金厄于兵遂廢</hi>飛蓋園<hi>在府城南宋龎籍遊樂處司馬光詩軍中富餘暇飛蓋城南隈雍容</hi>
　<hi>陪後乘一一應劉才</hi>供兵磑<hi>在府城南司馬光詩晨暮嚮寒泉飛輪駛風轉士飽氣益振輕與先</hi>
　<hi>零戰</hi>神松<hi>在神木縣西一十五里楊家城内松有二株</hi>
名宦漢李廣<hi>上郡太守征朔方有功</hi>馮立<hi>上郡太守治行畧與馮野王相似民歌之曰大</hi>
　<hi>馮君小馮君兄弟繼踵相因循聰明賢智惠吏民政如魯衛德化均周公康叔猶二君</hi>隋崔仲<lb/>
　方<hi>司農少卿奉令築直羅城謂其城枕羅原川平而直故後人因以直羅名縣仲方又嘗開渠溉田人</hi>
　<hi>皆德之</hi>唐尉遲敬德<hi>鄜州都督號令/嚴明為時名將</hi>郭子儀<hi>肅宗朝為鄜州節度</hi>
　<hi>使下人愛戴</hi>王承元<hi>鄜坊丹延等路節度使/奉公守法有利愛及民</hi>李愬<hi>坊州刺史治行</hi>
<pb n="KR2k0008_WYG_036-46b"/>
　<hi>異等</hi>五代折德扆<hi>周府州永安軍節度使其父從阮自晉漢以來據府州控扼西北中國頼</hi>
　<hi>之德扆及其子御卿御勲曽孫克行俱知州事有名</hi>宋向敏中<hi>景德中為鄜延路縁邊安撫使</hi>
　<hi>後又為都部署兼知延州委以經畧</hi>馬知節<hi>知延州邊㓂將至方上元節遽命張燈啟關累夕宴</hi>
　<hi>樂㓂不測即引去</hi>田重進<hi>知延州以武勇知名約/束吏人不敢擾百姓</hi>薛顔<hi>陜西路轉</hi>
　<hi>運使坊州募人鍊礬歲久課益重民有破産不克償者顔奏罷之</hi>衛居實<hi>知麟州李繼遷入冦</hi>
　<hi>屢出竒兵敗之</hi>張詠<hi>判麟州有善政及去/任民思之為立祠</hi>韓琦<hi>陜西四路經畧安撫招討</hi>
　<hi>使駐延安奏増土兵代戍兵久之甲械精堅諸城有備立鄜延渭三軍視虜所不備互出𢷬之謀取横山</hi>
　<hi>以撓其國夏人大懼不敢近塞時謡曰軍中有一韓西賊聞之心膽寒</hi>劉平<hi>鄜延路副總管元昊</hi>
<pb n="KR2k0008_WYG_036-47a"/>
　<hi>入冦延帥范雍令平將兵擊之平殺賊數百人中流矢被執罵賊不屈而死弟兼濟知保安軍</hi>髙良<lb/>
　夫<hi>判延州撫綏軍民時稱能吏仁宗降制褒之</hi>范仲淹<hi>知延州墾營田復廢寨熟羌歸業者</hi>
　<hi>數萬又析州兵為六將日夕訓練賊相戒曰無以延州為意小范老子胷中自有數萬甲兵不比大范老</hi>
　<hi>子可欺也時謡曰軍中有一范西賊聞之驚破膽</hi>龎籍<hi>知延州兼鄜延路經畧安撫招討使繕治</hi>
　<hi>城寨軍出塞則因糧于敵民無飛輓之勞及去民遮道泣曰公用軍數年無一事煩民雖以子為香焚之</hi>
　<hi>亦難報也</hi>薛奎<hi>知延州以恩信結人心以威令來諸寨由是夏人終奎之去不敢犯塞</hi>狄青<lb/>
　<hi>延州指揮使有智畧嘗被髮帶銅鑄人面突入賊陣往來如神賊懼服不敢犯塞</hi>程琳<hi>以宣徽北</hi>
　<hi>院使判延州時夏人有叛降者琳拒不受但戒諸堡勿出兵夏人以為有備引去</hi>郭逵<hi>以宣徽南</hi>
<pb n="KR2k0008_WYG_036-47b"/>
　<hi>院使鎮鄜延時夏人欲以塞門安逺二寨易綏州逵言非先交二寨不可與遣其屬與夏使議唯言塞基</hi>
　<hi>乃寢其請神宗手詔褒之</hi>胡瑗<hi>丹州推官瑗于政暇以湖州學法隨其人賢愚訓之士多造就</hi>沈<lb/>
　括<hi>知延州悉以賜錢為酒命良家子馳射角勝有軼羣者自舉酒以勞之邊人驩激越歲得徹札超乘</hi>
　<hi>者千餘威聲大振</hi>范純粹<hi>知延州凡再/至以課最聞</hi>史吉<hi>延州指揮使夏人入㓂寨主押</hi>
　<hi>監引兵欲匿山中俟賊去復歸吉曰如城中百姓芻糧何吉不敢從寨主押監慙懼而返卒以完城</hi>張<lb/>
　載<hi>雲巖令政事以敦本厚俗為先每月吉具酒肴召鄉人髙年㑹縣庭親為勸酬使人知養老事上之</hi>
　<hi>義</hi>趙卨<hi>知延州夏人屢以虛聲摇邊卨審計形勢為破敵之策以獻又檢括境内公私閒田募騎</hi>
　<hi>兵萬七千訓練以時精銳過于正兵</hi>李若谷<hi>知延州州有東西兩城夾河水溢輒圮若谷乃制石</hi>
<pb n="KR2k0008_WYG_036-48a"/>
　<hi>版為岸押以巨木後不復壞</hi>夏安期<hi>知延州時州東北阻山無城夏人常乘之安期至即令築</hi>
　<hi>城方盛暑躬自督役不踰月而就</hi>李師中<hi>知洛川縣民有罪妨其農時者必遣歸令農隙自詣</hi>
　<hi>吏租稅皆先期而集民負官茶追繫者甚衆師中為寛與期令鄉置一匱籍其名許日輸一錢以上比終</hi>
　<hi>歲逋者盡足</hi>張亢<hi>并代都鈐轄管勾麟府軍馬事夏人入㓂亢募敢戰者擊之以首級獻者賞以</hi>
　<hi>錦袍故毎戰皆㨗</hi>薛向<hi>知鄜州時州大水兵有戌延安而逃歸者聚衆為盗向遣親吏諭以禍福</hi>
　<hi>曰汝亟歸收親屬之尸吾貸汝擅還之罪衆皆泣謝境内乃安</hi>孔平仲<hi>知延安府以經學飾吏事</hi>
　<hi>以威信待羌人甚有治狀</hi>錢即<hi>知延安府時夏使由鄜延有小不如式者即移檄夏國責其失禮夏</hi>
　<hi>人憚之</hi>劉法<hi>鄜延帥有材畧時論名將必以/法為首後殁于兵士大夫惜之</hi>陶節夫<hi>知延</hi>
<pb n="KR2k0008_WYG_036-48b"/>
　<hi>安府招降羌衆嘗築銀州城五日而畢夏人傳駭以為神</hi>王庶<hi>知延安府有智畧毎與賊戰皆㨗賊</hi>
　<hi>聞庶至輒遁去累立戰功</hi>种世衡<hi>鄜州判官居青澗城積穀通貨城遂富實善撫養士卒得其死</hi>
　<hi>力及卒羌酋臨者數日青澗人皆畫像祠之子古誼知鄜州諤鄜延副總管皆有名</hi>司馬里<hi>通判</hi>
　<hi>鄜州州將武人不法里平居與之驩甚臨事正色力爭不少假借</hi>司馬朴<hi>晉寧軍士曹參軍通</hi>
　<hi>判不法轉運使王似諷朴伺其過朴曰下吏陷長官不惟亂常人且不食吾餘矣死不敢奉教似賢而薦</hi>
　<hi>之</hi>徐徽言<hi>靖康中知晉寧軍時河東盡陷獨晉寧死守金人攻圍益急屢戰敗之城陷先自焚</hi>
　<hi>其妻子仗劔欲自擬左右號救為金人執去竟不降而死兵馬都監孫昂亦不屈死之</hi>金盧克<lb/>
　忠<hi>同知保大軍節度使綏德州卒過鄜城求宿民家是夜有賊剽主人財而去有司執假宿之卒繫獄</hi>
<pb n="KR2k0008_WYG_036-49a"/>
　<hi>榜掠誣服克忠察其寃獨不肯署未幾果得賊假宿之卒遂釋</hi>圖克坦喀齊喀<hi>延安尹關陜以</hi>
　<hi>西初去兵革百姓多失業合喜守之以靜民多還歸</hi>元黎公真<hi>甘泉令有仁政後去任民思之</hi>
　<hi>圖其像于學舍</hi>畢浩<hi>知葭州恤孤賑乏/州人為立政績碑</hi>李德源<hi>至正中安定縣尹興學校</hi>
　<hi>勸農均役息訟民為立遺愛碑</hi>本朝張著<hi>洪武三年知膚施縣邑民頻年被兵竄匿山谷著招</hi>
　<hi>諭撫循修舉廢墜民始知有太平之樂嘗有鄒二者不孝著召諭激之二遂改行為孝子</hi>黄琮<hi>洪武</hi>
　<hi>初中部知縣公正愛民政務興舉民頌其德</hi>秦紘<hi>景泰中以進士知府谷縣日與將官講兵法料</hi>
　<hi>虜情民卒以無擾</hi>
流寓杜甫<hi>唐襄陽人禄山之亂甫避兵三川肅宗立復自鄜奔行在拜右拾遺時所在㓂奪甫家寓</hi>
<pb n="KR2k0008_WYG_036-49b"/>
　<hi>鄜彌年艱窶孺弱至餓死</hi>
人物南北朝秦族<hi>後周洛川人性至孝父喪哀毁過禮以母在抑割哀情以慰母心與弟榮</hi>
　<hi>先篤友愛母没終喪之後不入房室者二十年鄉里感歎詔旌表之</hi>唐張平髙<hi>綏州人隋末為</hi>
　<hi>鷹揚府校尉戌大原從唐髙祖平京城累授左領軍將軍封蕭國公貞觀初為丹州刺史卒追封羅國公</hi>
　<hi>贈潭州都督</hi>宋李繼周<hi>延州金明人祖計都父孝俱為金明鎮使太宗時繼周率衆敗番落</hi>
　<hi>累遷殿直後以討西夏功累遷成州刺史</hi>王文郁<hi>新秦人為府州巡檢韓琦薦其材加閤門祗候</hi>
　<hi>麟府都監嘗破夏人累遷知麟州後為冀州觀察使</hi>楊畋<hi>新秦人舉進士累官殿中丞討平湖南徭</hi>
　<hi>賊後累遷龍圖閣直學士知諌院性清介家無餘貲卒贈右諌議大夫</hi>張岊<hi>府谷人慶厯初為麟</hi>
<pb n="KR2k0008_WYG_036-50a"/>
　<hi>府路巡檢使有膽畧善騎射時西夏阿遇背約岊徑造帳中諭以逆順阿遇語屈因撫其背曰真男子也</hi>
　<hi>歸所掠如故約</hi>楊偕<hi>中部人少從种放學舉進士性剛而忠朴在官數上書論時政郭皇后廢偕與</hi>
　<hi>孔道輔等力爭元昊入㓂詔偕選强壯策應麟府偕奏請以軍法從事於是軍政肅然累遷翰林侍讀學</hi>
　<hi>士以工部侍郎致仕有兵書十五卷文集十卷</hi>李浩<hi>綏州人務學通兵法以破儂智髙功為廣西都</hi>
　<hi>監嘗著安邊策神宗時又以討黔江蠻累官知河州後歴鄜延太原永興環慶路副都總管</hi>劉紹<lb/>
　能<hi>保安軍人以父懐忠與夏冦戰死録為右班殿直累遷鄜延路兵馬都監後綂軍進討夏人設疑以</hi>
　<hi>間之神宗手詔曰紹能忠勇第一此必夏人畏忌間之耳紹能捧詔感泣守邊四十七年大小五十戰終</hi>
　<hi>簡州團練使</hi>髙永能<hi>青澗人勇力善射种諤取綏州永能先驅入囉兀五戰皆㨗後累進榮州</hi>
<pb n="KR2k0008_WYG_036-50b"/>
　<hi>團練使永樂之役獻謀不用城陷戰而死永能撫部曲有恩遇敵則身先之下有傷者載以已副馬故能</hi>
　<hi>得士死力及死邊人無不痛惜</hi>劉延慶<hi>保安軍人雄豪有勇嘗從西伐屢立戰功累遷泰寧軍留</hi>
　<hi>後徽宗時破夏人有功拜保信軍節度使</hi>李翼<hi>麟州新秦人宣和末為代州西路都廵檢使屯崞縣</hi>
　<hi>金人取代翼堅守綂領崔忠夜引金兵入城翼摶戰不敵被執尼瑪哈欲臣之怒罵不屈而死</hi>　劉光<lb/>
　世<hi>延慶子以討河北賊有功拜鎮海軍節度使後從髙宗南渡累立戰功封楊國公卒謚武僖後追封</hi>
　<hi>鄜王</hi>韓世忠<hi>延安人目瞬如電鷙勇絶倫以應募立功擒方臘討河北盗賊從髙宗南渡平苗劉</hi>
　<hi>之亂大破金烏珠于江中累遷横海武寧安化三鎮節度使以不主和議忤秦檜解樞柄奉朝請後封咸</hi>
　<hi>安郡王卒諡忠武為中興名將</hi>張宗顔<hi>延安人父吉為涇原將解宣威城圍死之宗顔補官累遷</hi>
<pb n="KR2k0008_WYG_036-51a"/>
　<hi>崇信軍承宣使劉豫入冦宗顔自泗州為張俊繼遇劉猊大破之卒贈節度諡壯敏</hi>韓彦直<hi>世忠</hi>
　<hi>子登進士第調太社令累官工部尚書兼知臨安府屢進讜言後以龍圖閤學士提舉萬壽觀卒封蘄春</hi>
　<hi>郡公嘗摭宋朝事分為類目名水心鏡凡百六十七卷</hi>解元<hi>保安軍德靖砦人猿臂善騎射從韓</hi>
　<hi>世忠平苗劉之亂後以戰功累官保信軍節度使卒贈檢校少保</hi>李永竒<hi>青澗人世襲蘇尾九</hi>
　<hi>族巡檢金人陷延安授永竒及其子顯忠官永竒泣曰我宋臣也乃為彼用耶會劉豫令顯忠率兵赴汴</hi>
　<hi>永竒密戒曰汝得乘機即歸本朝毋以我故貳其志及豫廢金授顯忠知同州顯忠以計執金帥薩里罕</hi>
　<hi>急遣人告永竒挈家出城為金人所及家屬二百口皆遇害</hi>李顯忠<hi>永竒子年十七即隨父出</hi>
　<hi>入行陣及歸朝屢敗金兵授殿前都指揮使顯忠生長邊陲熟悉敵情每用兵必先計而後戰時稱為真</hi>
<pb n="KR2k0008_WYG_036-51b"/>
　<hi>闗西將軍嘗為浙東副總管孝宗召除威武軍節度竒其狀貌魁傑命繪像閤下卒諡忠襄</hi>朱昭<lb/>
　<hi>府谷人為震威城兵馬監押金人入㓂昭以死守城將陷召諸校謂曰大丈夫暴骨境内一生之事畢矣</hi>
　<hi>苐妻子不可為敵所汙因令盡殺之乃與敵戰殺獲甚衆馬蹶墜塹仗劍罵敵而死</hi>折可適<hi>其先</hi>
　<hi>世為府州刺史因家焉可適未冠有勇馳射不習而能郭逵薦為鄜延路經畧司屬官有戰功累遷淮康</hi>
　<hi>軍節度使子彦質紹興中僉事樞密院書</hi>金龎迪<hi>延安人少倜儻喜讀兵書學推步孤虛之術應</hi>
　<hi>募有功累官臨洮慶陽尹以治最聞終絳陽軍節度使迪天性孝友父病刲股作羮以進即愈昆弟析家</hi>
　<hi>財盡分與之官爵之廕必先諸姪鄉人義之</hi>楊仲武<hi>保安人除知寧州闗中薦饑境内盗賊縱</hi>
　<hi>横仲武悉平之後遷同知臨洮終陜西西路轉運使</hi>元何從義<hi>洛川人祖父母亡從義廬于墓</hi>
<pb n="KR2k0008_WYG_036-52a"/>
　<hi>側旦夕哀慕帷啖疏食事父母孝養尤至伯叔祖父母叔父母皆無子比亡從義咸為治葬祭奠以禮時</hi>
　<hi>人義之</hi>劉思敬<hi>宜君人事繼母孝父八十喪明㑹兵亂思敬負避岩穴中兵至欲殺之思敬曰</hi>
　<hi>我死不足惜父老無目何所依乎兵憐其孝而全之</hi>王思聰<hi>安塞人性孝父病思聰憂甚禱于天</hi>
　<hi>額膝皆瘡得神泉飲之愈父從失明思聰䑛之即能視縣上狀詔旌異之</hi>張閏<hi>延長人八世不異㸑</hi>
　<hi>家人百餘口無間言無私藏閏兄顯卒即以家事付姪聚聚辭曰叔父行也叔宜主之閏曰姪宗子也姪</hi>
　<hi>宜主之相讓既久卒以付聚縉紳之家自謂不如</hi>袁榮<hi>甘泉縣人延祐間仕至昭武大將軍後為</hi>
　<hi>雲南諸道行御史臺中丞其同郡安塞張允㳟亦仕為雲南亷訪使</hi>趙溉<hi>甘泉人明于儒術至正間</hi>
　<hi>累官吏部尚書</hi>王士𢎞<hi>中部人父摶有疾士𢎞傾貲求醫遍禱諸神額叩成瘡父殁哀毁廬墓有</hi>
<pb n="KR2k0008_WYG_036-52b"/>
　<hi>竒鵲來巢甚相狎終喪復建祠墓前朔望必往奠雖風雨不廢事聞旌表之</hi>本朝郭永道<lb/>
　<hi>安塞縣人有學行初為本縣儒學訓導洪武中以賢良方正累官户部尚書</hi>王思<hi>呉堡縣人洪武</hi>
　<hi>中以國子生擢嘉興府同知調揚州府所至有聲後陞四川布政司右㕘政</hi>宋詡<hi>膚施縣人洪武</hi>
　<hi>中舉孝亷歴官有聲後累遷應天府尹</hi>丘野<hi>鄜州人洪武中以國子生擢廣東道監察御史激揚</hi>
　<hi>得體永樂初陞湖廣按察司副使</hi>髙懷敬<hi>延川人洪武中舉人材歴官有能名後累遷湖廣按</hi>
　<hi>察司副使</hi>張綱<hi>米脂縣人以國子生擢江西南康府照磨盡心於職後累遷四川按察司副使</hi>
列女孟氏<hi>宋延安人父戍永樂城夏人攻圍城陷父死女呼號徒步亟往潛入城中獲其父尸大慟</hi>
　<hi>而卒夏人憐之並其父瘞焉</hi>李氏<hi>顯忠族妹顯忠南歸家屬悉遇害李氏國色也金人欲私之不</hi>
<pb n="KR2k0008_WYG_036-53a"/>
　<hi>從乃縛于樹下命左右射其臍遂大罵不已而死</hi>康氏<hi>金鄜州人夫蚤亡服闋父取之歸家許嚴</hi>
　<hi>沂為妻康氏誓死弗聽欲還夫家不可得乃投崖而死事聞命有司致祭其墓</hi>張氏<hi>元洛川人夫賀</hi>
　<hi>敏年二十四病篤謂張曰我若不諱汝年少無嗣可更適人張泣以死自誓敏尋卒張即自縊遂同穴而</hi>
　<hi>葬焉</hi>
仙釋白雲片鶴<hi>金明縣人為道士自稱白雲片鶴宋宣和初㳺汴見趙鼎大呼曰中興名相人</hi>
　<hi>驚異之他日又遇鼎曰吉陽相逢後鼎紹興五年為相有重名晚竄吉陽忽與白雲相見白雲曰憶疇昔</hi>
　<hi>之言乎公將歸矣未幾鼎果卒</hi>雒道人<hi>不知何許人嘗游洛交遇異人得秘訣預知休咎劉延慶</hi>
　<hi>敬重之靖康二年春忽大哭于市别鄰里去及汴梁陷二帝北狩乃哭之日也</hi>法天<hi>本中天竺摩伽</hi>
<pb n="KR2k0008_WYG_036-53b"/>
　<hi>陀國僧也來至鄜州與河中梵學僧法進共譯經義始出無量壽尊勝二經七佛贊知州王龜從潤色之</hi>
　<hi>法天獻于闕下宋太祖召見賜紫方袍</hi>王嵩<hi>宋青澗縣僧趙元昊以其將野利王為腹心种世衡</hi>
　<hi>謀有以去之察嵩堅朴可用誘與冠帶充指揮使致令富貴忽怒之掠治不勝其苦嵩惟感恩不怨乃召</hi>
　<hi>嵩曰吾有事使汝雖苦甚於此能不言否嵩曰誓以死報尚敢辭乎乃草一書遺野利王置嵩衲衣内戒</hi>
　<hi>曰非濵死不得泄並以蔀棗及畫龜為信至則投之野利度嵩别有書索之嵩荅以無有野利乃封其信</hi>
　<hi>上元昊數日召嵩詰責命曵出誅之嵩大號且曰始將軍遣嵩遺野利王書不得妄泄今不幸不了將軍</hi>
　<hi>事元昊急使人追問嵩具以對乃褫衲衣取書以入元昊于是始疑野利釋嵩送還嵩既還而野利已報</hi>
　<hi>死矣嵩後命以官不受仍為僧以壽終</hi>
<pb n="KR2k0008_WYG_036-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_036-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷五十一</head> <lb/>
    <p>
<pb n="KR2k0008_WYG_051-1a"/>
欽定四庫全書<lb/>
　明一統志卷五十一<lb/>
　　　　　　　　　　　　　明　李賢等　撰<lb/>
　　廣信府<hi>東至浙江衢州府常山縣界一百二十五里西至饒州府安仁縣界二百里南至福建建寧府崇安</hi>
　　　<hi>縣界一百六十里北至饒州府樂平縣界一百六十里自府治至南京一千八百四十里至京師五千里</hi>
　　　<hi>糧十三萬三千石零</hi>
建置沿革禹貢揚州之域天文斗分野春秋戰國迭為<lb/>
　吳楚之地秦属九江會稽二郡漢為豫章郡之餘汗<lb/>
<pb n="KR2k0008_WYG_051-1b"/>
　縣及會稽郡之大末縣地晉宋及隋屬鄱陽東陽二<lb/>
　郡唐析衢之玉山常山饒之弋陽及撫建二州地置<lb/>
　信州𨽻江南西道五代時楊吳南唐繼有之宋以信<lb/>
　州𨽻江南東路元改置信州路𨽻浙江行省本朝改<lb/>
　為廣信府𨽻江西布政司領縣七<lb/>
　上饒縣<hi>附郭本漢豫章郡鄱陽縣地孫吳置上饒縣晉省宋復置隋省唐復置𨽻饒州以其在饒</hi>
　<hi>州之上故名尋省入弋陽乾元初復置為信州治宋元仍舊本朝因之編户一百八里</hi>玉山縣<lb/>
　<hi>在府城東一百里本隋東陽郡之信安縣地唐初為常山湏江及弋陽三縣地證聖初析置玉山縣以縣</hi>
<pb n="KR2k0008_WYG_051-2a"/>
　<hi>有懷玉山故名初屬衢州後改屬信州宋元仍舊本朝因之編户五十七里</hi>弋陽縣<hi>在府城西</hi>
　<hi>一百二十里本漢豫章郡餘汗縣地孫吳折置葛陽縣晉屬鄱陽郡隋改為弋陽以地有弋水故名唐初</hi>
　<hi>屬饒州後改屬信州宋元仍舊本朝因之編户五十二里</hi>貴溪縣<hi>在府城西一百九十里本漢餘</hi>
　<hi>汗縣地隋為弋陽縣地唐永泰初置貴溪縣以縣在湏溪口故名𨽻信州宋元仍舊本朝因之編户八十</hi>
　<hi>四里</hi>鉛山縣<hi>在府城南八十里本唐撫建二州地後析上饒弋陽五鄉置為塲南唐始置鉛山縣</hi>
　<hi>屬信州以山產銅鉛故名宋初以縣直𨽻京師後復𨽻信州元陞為州本朝復為縣編户五十七里</hi>永<lb/>
　豐縣<hi>在府城東南四十五里本唐饒州上饒縣地乾元初析置永豐縣屬信州以縣有永豐山故名</hi>
　<hi>元和中省入上饒縣宋復置元仍舊本朝因之編户五十二里</hi>興安縣<hi>在府城西八十一里本上</hi>
<pb n="KR2k0008_WYG_051-2b"/>
　<hi>饒弋陽貴溪之餘鄙嘉靖中置為縣編户三十一里</hi>
郡名上饒<hi>唐名</hi>
形勝地控閩越引二浙隠然為要衝之會<hi>宋韓元吉修城記</hi>川<lb/>
　源夐遠關防襟帶<hi>寰宇記</hi>當吳楚閩越之交為東南望<lb/>
　鎮<hi>宋李彌大法海院記</hi>山水之秀甲諸郡<hi>元袁桷梅亭記</hi>
風俗土風貧薄<hi>唐白居易詩地僻山深古上饒土風貧薄道程遙</hi>文風日盛<hi>郡國</hi>
　<hi>志</hi>安土重業<hi>貴溪/縣志</hi>嗇陋改習<hi>永豐縣志古雖嗇陋然有柳渾賢令倡之於前</hi>
　<hi>張叔夜忠臣陶之於後故郡民頓改前習</hi>矜謹節義<hi>元袁桷梅亭記其俗多刻厲自奮矜謹節</hi>
<pb n="KR2k0008_WYG_051-3a"/>
　<hi>義</hi>
山川茶山<hi>在府城北唐陸鴻漸嘗居此號東岡子刺史姚驥嘗詣其所居鑿沼為溟渤之狀積石為</hi>
　<hi>嵩華之形後隠士沈洪喬葺而居之</hi>龜山<hi>在府城西南五里勢如龜有諺云水打烏龜山信州出狀</hi>
　<hi>元宋徐元杰應之</hi>南屏山<hi>在府城東南五里環拱秀麗可愛下有東獄廟及祥符景德二寺</hi>
　石橋山<hi>在府城西二十里山半有巖洞遠望如月又名月巗其上平坦如橋宋朱喬年詩鑿透巉</hi>
　<hi>巖不記春山腰千古掛氷輪元趙孟頫詩月巖如偃月風泉麗晴雪仙境在人間真成兩奇絶</hi>銅山<lb/>
　<hi>在府城南四十五里有井泉廣丈餘一石倒墜如蓮花覆蓋天欲雨井中即有白霧上騰</hi>靈山<hi>在府</hi>
　<hi>城西北六十里山有七十二峯蓋郡之鎮山也道書為第三十三福地上有龍池多珍木竒卉産水晶其</hi>
<pb n="KR2k0008_WYG_051-3b"/>
　<hi>東北峰梃立孤石高百餘丈西峰絶頂有葛仙壇遺址宋韓元吉詩諸峰七十二磊砢畧可推定知水晶</hi>
　<hi>宫悶藏神所司葛仙煉丹成空聞龍化陂遺體被山川勝槩無乃私</hi>水南山<hi>在玉山縣南二里一</hi>
　<hi>名武安山清秀卓拔其巔有塔</hi>太甲山<hi>在玉山縣北二十五里上有商太甲廟</hi>齊峯山<lb/>
　<hi>在玉山縣南三十五里元魏𤣥德居此善製墨至今業墨者墨有齊峰字</hi>龍泉山<hi>在玉山縣西八</hi>
　<hi>十里有泉不竭</hi>三清山<hi>在玉山縣北一百里與懷玉山並峙有羽化壇晉葛洪與德興李尚書修</hi>
　<hi>煉處山巔有老子宫又有金沙水玉洞靈濟廟羅漢洞李尚書鐵爐諸奇勝</hi>懷玉山<hi>在玉山縣</hi>
　<hi>北一百二十里一名玉斗南唐時縣令楊文逸嘗夢一羽衣自稱懷玉山人來謁未幾其孫億生山有法</hi>
　<hi>海院宋李彌大有記</hi>龜峯山<hi>在弋陽縣南二十五里有三十二峯植立如笋峭不可攀中有一峯</hi>
<pb n="KR2k0008_WYG_051-4a"/>
　<hi>如龜又有蜃樓能吐納雲氣可為晴雨之驗宋謝枋得詩三十二峯峯最高脚踏高處真人豪近觀靈山</hi>
　<hi>亦培塿俯視彭蠡無波濤</hi>軍陽山<hi>在弋陽縣南三十里一名君陽唐貞元中其山産銀乾符後不</hi>
　<hi>復有李翺詩有怪峯直聳似華山之句</hi>金鳯山<hi>在弋陽縣南三十里山有奇石迴旋如鳯</hi>寳<lb/>
　峯山<hi>在弋陽縣南三十五里廣袤數百里白雲吐吞瀑泉清響中有石亭高七十餘丈傍有石橋長</hi>
　<hi>五十餘丈</hi>搗藥山<hi>在弋陽縣東一百三十里上/有搗藥石臼傍有井泉甘美</hi>三峯山<hi>在貴</hi>
　<hi>溪縣南二里三峯相並東連玉表巖西接五面山南北孤絶</hi>五面山<hi>在貴溪縣西南五里東連</hi>
　<hi>三峰山南一峯屹立削成五面元趙孟頫詩洞中即仙境洞口是桃源何殊五陵路鷄犬自成邨</hi>自<lb/>
　鳴山<hi>在貴溪縣西五十里上有湖天欲雨則水湧其聲如雷故名元張留孫言山神有靈狀請崇顯</hi>
<pb n="KR2k0008_WYG_051-4b"/>
　<hi>之至大中封真君袁桷有記</hi>象山<hi>在貴溪縣西南七十里初名應天山宋儒陸九淵嘗讀書於此</hi>
　<hi>以山形如象更今名</hi>鬼谷山<hi>在貴溪縣南八十里道家第十五洞天山有蘇秦臺張儀井世傳鬼</hi>
　<hi>谷子嘗居此</hi>龍虎山<hi>在貴溪縣西南八十里山峯峭拔兩石對峙如龍昻虎踞道書為第三十</hi>
　<hi>二福地乃漢張道陵脩煉之所飛昇臺遺址尚存下有演法觀古松夾道今道陵裔世襲真人居之宋江</hi>
　<hi>萬里詩鑿開風月長生地占却烟霞不老身虚靖當年仙去後不知丹訣付何人</hi>徴君山<hi>在貴</hi>
　<hi>溪縣南八十里十四代真人張子明隠此屢徴不起故名</hi>龍窟山<hi>在貴溪縣北八十里山有龍井</hi>
　<hi>有龍窟寺歲旱禱焉</hi>銅寳山<hi>在鉛山縣治西南石竅中湧泉侵鐵可為銅天久晴有礬可拾一名</hi>
　<hi>七寳山</hi>鉛山<hi>在鉛山縣西南七里舊名桂陽山又名楊梅山其山産銅鉛南唐嘗置鉛塲於此</hi>
<pb n="KR2k0008_WYG_051-5a"/>
　鵝湖山<hi>在鉛山縣北一十里山之上有湖生荷舊名荷湖山後有龔氏畜鵝於此故又名鵝湖唐</hi>
　<hi>王駕詩鵝湖山下稻粱肥豚柵鷄塒半掩扉桑柘影斜春社散家家扶得醉人歸</hi>葛仙山<hi>在鉛</hi>
　<hi>山縣西七十里吳葛𤣥修煉於此上有煉丹臺及龍井井傍有試劔石元胡汝為詩白雲紅霧鎖仙扉古</hi>
　<hi>木蟠空鸛鶴飛丹室草湮翁子去經床香緲道人歸</hi>永豐山<hi>在永豐縣西南二十五里</hi>鶴山<lb/>
　<hi>在永豐縣西三十里上有龍池其水色碧</hi>靈鷲山<hi>在永豐縣東三十五里山石秀潤樹木環密上</hi>
　<hi>有光相洞幽深不可窮</hi>雨石山<hi>在永豐縣東南四十里歲旱禱雨多應山西有巖其石如螭盤</hi>
　<hi>虎踞鶴立鸞翔之狀</hi>六石峯<hi>在永豐縣東六十/里與三巖山相對</hi>逍遙峯<hi>在貴溪縣南七</hi>
　<hi>十里晉許遜煉丹處元趙孟頫詩兹石足逍遙下可坐百人豈徒木石居且與猿鶴隣</hi>南巖<hi>在府</hi>
<pb n="KR2k0008_WYG_051-5b"/>
　<hi>城南一十里一名盧家巖巗傍巨石北向其下寛平可坐舊為郡人遊賞之所今南巖僧院在焉宋晁補</hi>
　<hi>之韓元吉皆有詩</hi>洞巖<hi>在玉山縣北三十五里林壑掩映巖石竒秀溪水流出其聲清壯越溪行</hi>
　<hi>數里舊有軒曰尤美取醉翁亭記林壑尤美之義</hi>結鬚巖<hi>在三清山俗傳晉李尚書與葛洪脩</hi>
　<hi>煉時尚書結鬚渡此巖因名</hi>長廊巖<hi>在貴溪縣南二里相傳漢王表修煉之所有煉丹井洗藥</hi>
　<hi>池飛昇臺元趙孟頫詩修巖如長廊下有流泉注山中古仙人步月自來去</hi>龍口巖<hi>在貴溪縣</hi>
　<hi>南二里峭石壁立飛泉二道瀉下如龍口噴涎趙孟頫詩峭石立四壁寒泉飛兩龍人間苦炎熱仙山已</hi>
　<hi>秋風</hi>徐巖<hi>在貴溪縣南三里宋徐紹景讀書處其地林深水遠洞穴幽䆳有巨石平坦突出山側如</hi>
　<hi>月攀蘿可登以望遠</hi>仙巗<hi>在貴溪縣南去龍虎山二里峯巒削立高出雲表巖石䆻空多洞穴房屋</hi>
<pb n="KR2k0008_WYG_051-6a"/>
　<hi>牕牖床榻倉廪棺槨雞犬禽鳥之狀共二十四巖宋白玉蟾題仙機巖詩云織就霓裳御冷風玉梭隨手</hi>
　<hi>化成龍天孫歸去星河畔滿洞白雲機杵空王文卿題轆轤巖詩天上霞開金井曉山中風引玉繩秋長</hi>
　<hi>江萬古吸不盡斷岸夕陽飛白鷗</hi>鬼谷洞<hi>在鬼谷山其洞幽黑入必以燭䢛迴四里可容數千</hi>
　<hi>人旁有一洞洞口狹小相傳昔有人入其中迤邐漸遠見人物廬舍儼然如人世</hi>風洞<hi>在貴溪縣</hi>
　<hi>南五十里嘗有風氣嘘吸趙孟頫詩石壁何崆峒中有風冷然安知列禦寇不向此中仙</hi>水簾洞<lb/>
　<hi>在貴溪縣南八十里洞中可容數千人洞口泉水懸崖而下趙孟頫詩飛泉如玉簾直下數千尺新月懸</hi>
　<hi>簾鈎遙遙掛空碧</hi>緝女石<hi>在府城西三十五/里類工女之形</hi>神石<hi>在弋陽縣東南横出</hi>
　<hi>大溪捍截東流縣治頼此無衝潰之患故以神名</hi>上饒江<hi>在府城北上流會諸溪水下經弋陽</hi>
<pb n="KR2k0008_WYG_051-6b"/>
　<hi>貴溪流入饒州府境</hi>弋陽江<hi>在弋陽縣東二十里又名弋溪源出靈山西流入葛溪相傳昔有弋</hi>
　<hi>獵者居其側或云有大石面如鐫弋字因名宋梅堯臣詩縣前奇哉一江水日暮風吹碧鱗起客恨征塵</hi>
　<hi>忽如洗不用金箆刮眸子</hi>宋溪<hi>在府城西八十里源出靈山西流入上饒江唐天寳間有宋氏居溪</hi>
　<hi>之傍因名</hi>櫧溪<hi>在府城西一十里源出靈山西/流入上饒江岸多櫧木故名</hi>玉溪<hi>在玉山縣</hi>
　<hi>東五里因懷玉山為名水有二源合流十餘里會淪溪水入上饒縣境</hi>沙溪<hi>在玉山縣西三十里</hi>
　<hi>下流入上饒江</hi>明溪<hi>在弋陽縣西二十里下流入葛溪本名弱水唐刺史孫成改今名</hi>葛溪<lb/>
　<hi>在弋陽縣東七十里源出靈山合晚港水下流經薌溪入饒州府鄱江</hi>薌溪<hi>在貴溪縣南一名貴</hi>
　<hi>溪上流即上饒江也</hi>永平溪<hi>在永豐縣東四十五/里下流合永豐溪</hi>永豐溪<hi>源自福建</hi>
<pb n="KR2k0008_WYG_051-7a"/>
　<hi>建寧府界流經永豐縣界下流合玉溪</hi>信義港<hi>在弋陽縣東二十里源出福建邵武府下流入</hi>
　<hi>葛溪其傍土地膏沃人多信義</hi>君遷潭<hi>在府城西南四里义名五龍潭舊經云每郡守解任去嘗</hi>
　<hi>於潭上祖餞之故名</hi>落馬潭<hi>在玉山縣北五十/里源出三清山</hi>重潭<hi>在弋陽縣西南二里</hi>
　<hi>下通葛溪</hi>鍾石灘<hi>在府城西八十里/灘畔有巨石如鍾</hi>南池<hi>在府治内相傳故州學之泮池</hi>
　墨池<hi>在府治南舊傳嘗有仙人於池内洗筆其水常黑</hi>義泉井<hi>在貴溪縣南七十里當入</hi>
　<hi>閩要路行者至此多渴里人徐氏鑿井引泉作亭其上真人張宇初題曰義泉井</hi>聖井<hi>在龍虎山</hi>
　<hi>山有三井一在山半一在絶頂相傳有龍居之</hi>三台井<hi>在貴溪縣南一百里其井三級相連水源</hi>
　<hi>不竭</hi>石井<hi>在鉛山縣北四里井上石文隠起錯鏤垂下如蓮花倒生其水清泠甘美溉田數百畝始</hi>
<pb n="KR2k0008_WYG_051-7b"/>
　<hi>名玉洞泉又名碧玉泉慈濟泉宋洪芻有記</hi>仙井<hi>在葛仙山頂元陳衡作葛仙翁祠碑云病飲則</hi>
　<hi>念旱禱則霖</hi>一滴泉<hi>在南巖之西自石竇中出四時不竭味甚甘美宋朱熹詩一竅有靈通地</hi>
　<hi>脉半空無雨滴天漿</hi>華峰龍泉<hi>在玉山縣南一十五里有龍潜焉歲旱輒禱於此元韓澄詩名</hi>
　<hi>齊西嶽聳蒼𡨕神物潛藏地有靈</hi>寒泉<hi>在玉山縣東三十五里水甚清冽元徐興善詩冷沁雲根</hi>
　<hi>漾素秋</hi>
土産銀<hi>弋陽玉山縣出今無</hi>銅<hi>弋陽鉛山/二縣出</hi>鉛<hi>鉛山/縣出</hi>鐵<hi>玉山貴溪弋陽三縣俱出</hi>
　<hi>有塲久罷惟上饒縣永樂鄉塲尚存</hi>瓷器<hi>弋陽縣/出有窰</hi>葛粉<hi>各縣出</hi>
公署廣信守禦千户所<hi>在府治東北</hi>鉛山守禦千户所<hi>在縣治西</hi>
<pb n="KR2k0008_WYG_051-8a"/>
　<hi>俱洪武元年建</hi>
學校廣信府學<hi>在府治東宋景德間建本朝宣德初及𢎞治中俱重建</hi>上饒縣學<lb/>
　<hi>在府治東北宋淳祐間建夲朝洪武初重建</hi>玉山縣學<hi>舊在縣治東元大德間徙建於縣治</hi>
　<hi>南本朝永樂間重建</hi>弋陽縣學<hi>在縣治東宋紹興間建本朝洪武初重建</hi>貴溪縣學<lb/>
　<hi>在縣治東宋慶厯間建本朝洪武初重建尋圯於水徙縣治西宣德丁未仍遷於此</hi>鉛山縣學<lb/>
　<hi>舊在縣治東宋紹定初徙於縣治西真德秀有記本朝洪武初重建</hi>永豐縣學<hi>在縣治東宋熈</hi>
　<hi>寧間建本朝重建</hi>興安縣學<hi>在縣治南嘉靖中建</hi>
書院稼軒書院<hi>在鉛山縣南二里宋辛棄疾讀書處初名瓢泉書院後以其號名</hi>端明<lb/>
<pb n="KR2k0008_WYG_051-8b"/>
　書院<hi>在玉山縣治東宋端明殿學士汪應辰講學處元監縣夀安始建書院蘇天爵記</hi>象山<lb/>
　書院<hi>在象山宋陸九淵講學之所</hi>鵝湖書院<hi>在鵝湖山下宋朱熹與陸九淵相會講道</hi>
　<hi>於此</hi>疊山書院<hi>在上饒縣南安輯鄉/宋謝枋得講學之所</hi>桐源書院<hi>在貴溪縣西一</hi>
　<hi>十里宋國子學録高可仰建以教鄉之子弟</hi>藍山書院<hi>在弋陽縣水南地元初張卿弼隠居</hi>
　<hi>教授於此來學者甚衆其門人楊應桂申益章為作書院以處之虞集有記</hi>劉氏義學<hi>在玉</hi>
　<hi>山縣順成鄉宋邑人劉允迪割田立屋聘知名之士以教族子弟及鄉人之願學者朱熹記畧云今士大</hi>
　<hi>夫或徒步至三公然一日得志則高臺深池撞鍾舞女所以自樂其身者惟恐日之不足雖廪有餘粟府</hi>
　<hi>有餘錢能毋為州里灾害則足矣固未暇以及人也如劉侯者身雖寵而官未登六品家雖温而産未能</hi>
<pb n="KR2k0008_WYG_051-9a"/>
　<hi>千金顧其所以用心者乃如此是則可謂賢遠於人矣</hi>
宫室翠微樓<hi>在府治内宋慶元間知州趙伯璝建</hi>江山勝覽樓<hi>在龍虎山</hi>製錦<lb/>
　堂<hi>在玉山縣治内宋令張得象有善政既去人思之乃取楊億送得象詩縣齋製錦留遺愛之句名其</hi>
　<hi>堂</hi>經綸堂<hi>在鉛山縣南三十五里崇夀院宋龎籍侍其父格為是邑征官嘗寓學於此後籍為</hi>
　<hi>相邦人因舊舘為是堂</hi>谷隠堂<hi>在玉山縣南二十里宋尚書郎東萊吕丕問居此取其舊堂名</hi>
　<hi>以名之其猶子居仁詩客中不顧生事窘所至有堂名谷隠</hi>歸雲堂<hi>在玉山縣境宋汪應辰詩</hi>
　<hi>浮雲本無心人心逐雲去更作歸雲堂雲歸竟何處</hi>翕和堂<hi>在玉山縣宋理宗御書扁以賜邑人</hi>
　<hi>韓祥兄弟</hi>四賢堂<hi>在鵝湖山祀宋朱熹吕/祖謙及陸九淵兄弟</hi>駐雲堂<hi>在鉛山縣東二</hi>
<pb n="KR2k0008_WYG_051-9b"/>
　<hi>里宋白玉蟾記</hi>兩賢堂<hi>在府城西北三里宋咸淳間建兩賢謂中書舍人吕居仁禮部侍郎曾逮</hi>
　<hi>也韓元吉記</hi>思黙堂<hi>在上饒縣宋徐元杰夢神人繫二犬過堂下初未知何祥是歲登第文有</hi>
　<hi>黙思黙通云者有司以為神語乃悟黙於字為黑犬復用之繫二犬之徴也元時其孫子竒建是堂韓性</hi>
　<hi>有記</hi>芳潤堂<hi>在懷玉山之陽元鄭伯飛建取陸機文賦語堂前池上有亭曰若舟堂左有樓曰覽</hi>
　<hi>輝王沂記云觀其堂知其學於文觀其亭知其志於用觀其樓知其審於出處</hi>一杯亭<hi>在府城南</hi>
　<hi>南臺之左宋趙汝愚為郡未踰年政成惠洽郡人於城南祥符寺傍建祠設像為之祝夀汝愚因觴客於</hi>
　<hi>中命撤其像戯名曰一杯亭取且盡生前酒一杯之義</hi>天開圖畫亭<hi>在玉山縣治南宋邑</hi>
　<hi>人韓祥築以山水若圖畫故名</hi>黄公亭<hi>在玉山縣南二里宋縣令黄衮有政績既去民築亭繪像</hi>
<pb n="KR2k0008_WYG_051-10a"/>
　<hi>祀之朱文公書榜徐文卿記</hi>君子亭<hi>在玉山縣南二里宋直龍圖閣趙𤾉字乂若嘗居此吕頥</hi>
　<hi>浩以書寄信州守連南夫曰趙乂若父子皆士林宿望治封有賢人君子可厚加禮後人因取其語名之</hi>
　梅亭<hi>在弋陽縣南山之陽元時隠士陳德文教授鄉里築亭扁今名袁桷有記</hi>南臺<hi>在府城南</hi>
　<hi>宋郡守趙汝愚建</hi>跨鶴臺<hi>在南臺側宋知州王自中得白鶴庵故址築臺臨之故名</hi>素華<lb/>
　臺<hi>在龍虎山下元陳旅詩白日盡懸文玉樹碧宫還結水晶牆張伯雨詩内景天光虚白室九秋露濕</hi>
　<hi>太清家</hi>
橋梁平政橋<hi>在府城南門外</hi>櫧溪橋<hi>在府城西/一十里</hi>龍溪橋<hi>在府城北九十</hi>
　<hi>里</hi>玉蛇橋<hi>在玉/溪上</hi>連城橋<hi>在玉山縣/西二里</hi>沙池橋<hi>在玉山縣南</hi>蓮<lb/>
<pb n="KR2k0008_WYG_051-10b"/>
　湖橋<hi>在弋陽縣西</hi>上清橋<hi>在貴溪縣治西南跨鑿石小港宋紹熈中縣令李正通建朱文</hi>
　<hi>公有記</hi>雲隠橋　龍津橋<hi>俱在龍/虎山前</hi>大義橋<hi>在鉛山縣北又名萬安橋</hi>
　鵝湖橋<hi>在鉛山縣北一十五里</hi>水門橋<hi>在永豐縣/西二十里</hi>永豐橋<hi>在永豐縣</hi>
　<hi>東二十五里</hi>杉溪橋<hi>在永豐縣永平鄉</hi>
寺觀天寧寺<hi>在府城内吳周瑜故宅</hi>普寧寺<hi>在玉山縣/南二里</hi>真如寺<hi>在弋</hi>
　<hi>陽縣治東</hi>白衣寺<hi>在貴溪/縣治東</hi>天王寺<hi>在鉛山縣/鵝湖鄉</hi>明心寺<hi>在永豐縣</hi>
　<hi>永平鄉</hi>上清宫<hi>在龍虎山漢天師張道陵之後居之唐名真仙館宋大中祥符間改上清觀政</hi>
　<hi>和間賜名上清正一宫神宗嘗賜玉印元大德間賜名正一萬夀宫本朝洪武永樂間兩奉勑重脩宋洪</hi>
<pb n="KR2k0008_WYG_051-11a"/>
　<hi>邁有宿上清宫詩</hi>太𤣥昭真宫<hi>在貴溪縣南漢/王表修煉處</hi>靈陽宫<hi>在弋陽縣</hi>
　<hi>治北</hi>𤣥妙觀<hi>有二一在府城内一/在鉛山縣鵝湖鄉</hi>福慶觀<hi>在玉山縣治南</hi>洞𤣥<lb/>
　觀<hi>在永豐縣迎恩坊</hi>演法觀<hi>漢張道陵/煉丹處</hi>佑聖觀<hi>元揭徯斯有記</hi>先天<lb/>
　觀<hi>元揭徯斯詩聞說先天觀重重絶壁環鳥啼青磵裏花落白雲間</hi>繁禧觀<hi>元虞集有記</hi>
　乾元觀<hi>元鄧光薦有記</hi>北真觀<hi>本朝胡/儼記</hi>真懿觀<hi>已上七觀俱在龍虎山</hi>
祠廟葛仙翁祠<hi>在葛仙山仙翁吳葛𤣥也嘗修煉於此故祀之</hi>張巡祠<hi>在鉛山縣南二</hi>
　<hi>十里巡唐忠臣</hi>夏夢龍祠<hi>在玉山縣南二十里夢龍唐進士官至兵部尚書兄為太保由信安</hi>
　<hi>清湖徙居此兄弟能禦冠既没鄉人立祠祀之</hi>楊光翼廟<hi>在府治東光翼唐刺史</hi>張抃<lb/>
<pb n="KR2k0008_WYG_051-11b"/>
　廟<hi>在鉛山縣治西抃唐封忠靖威顯靈祐應濟王</hi>威顯廟<hi>在貴溪縣南二十里祀南唐信州靜</hi>
　<hi>邊總轄使司空忠貞公桂卿宋賜今額黄應龍謝枋得皆有記</hi>雙廟<hi>在玉山永豐二縣之境宋紹興</hi>
　<hi>初知州王自中建以郡人鄭驤張叔夜先後死節故合祀之朱熹為記</hi>兩先生祠<hi>在府學東</hi>
　<hi>杞宋陳康伯汪應辰</hi>辛稼軒祠<hi>在鉛山縣南二十里稼軒辛棄疾也宋咸淳間寓居此既没鄉</hi>
　<hi>人感其遺風作堂祀之謝枋得記</hi>陸象山祠<hi>在貴溪縣三峰山宋儒陸九淵嘗讀書象山門</hi>
　<hi>人立祠祀之本朝重建増其兄九韶九齡為三先生祠李奎作記</hi>
陵墓李愔墓<hi>在弋陽縣治西愔漢車騎將軍封赭亭侯食邑於是</hi>王貞白墓<hi>在永豐縣</hi>
　<hi>治西有碑刻曰唐校書郎王有道先生之墓</hi>鄭驤墓<hi>在玉山/縣東</hi>張叔夜墓<hi>在永</hi>
<pb n="KR2k0008_WYG_051-12a"/>
　<hi>豐縣靈鷲山</hi>陳康伯墓<hi>在弋陽縣南二十五里宋孝宗御書其碑曰旌忠顯德之碑</hi>辛<lb/>
　棄疾墓<hi>在鉛山縣虎頭門宋勅葬於此</hi>謝枋得墓<hi>在弋陽縣南二十五里舊在京師文</hi>
　<hi>明門外後其子定之奉柩歸葬於此</hi>渤泥國王叔墓<hi>在府城南三里本朝永樂十年進貢</hi>
　<hi>還國道卒於此</hi>鄭齡墓<hi>在弋陽縣治西二十里𢎞治間勅葬</hi>
古蹟廢寳豐縣<hi>在弋陽縣境宋淳化中以寳豐塲置後廢為鎮</hi>石室<hi>在弋陽縣南六十里</hi>
　<hi>昔有張氏隠此琢石為室其形如囷郡守欲表薦之隠而不見</hi>石皷<hi>在貴溪縣西五十里石形如皷</hi>
　<hi>舊傳皷自鳴為兵兆</hi>錢倉<hi>在弋陽縣東二十里有石臨水如廩高數丈號曰錢倉相傳晉太和中有</hi>
　<hi>漁人遇石開其錢自出</hi>雄石鎮<hi>在貴溪縣西廢置不可考今資國寺僧尚藏文帖陸九淵有䟦</hi>
<pb n="KR2k0008_WYG_051-12b"/>
名宦唐柳渾<hi>永豐令用重典以威奸暴鋪太和以惠鰥寡敺除物害消去人隠里閈大變綽有能</hi>
　<hi>聲</hi>楊光翼<hi>肅宗時信州刺史治有/惠愛州人立祠祀之</hi>裴倩<hi>信州刺史復其庸亡五千</hi>
　<hi>户闢其農耕二萬畆代去之日不書於籍曰吾以恤隠豈當沽美方帥表其行理第一増秩加印綬</hi>孫<lb/>
　成<hi>信州刺史有惠政潤澤及民郡人請立碑頌德優詔褒美</hi>常曽<hi>信州録事叅軍韋應物為作古</hi>
　<hi>鼎歌云三年紏一郡獨飲寒泉井江南鑄器多鑄銀罷官無物惟古鼎</hi>蕭定<hi>大厯中信州刺史勸</hi>
　<hi>農均賦逋亡歸户口増時有司條天下牧守課績定為第一</hi>宋章得象<hi>玉山令在任有恵政</hi>
　<hi>民立祠祀之</hi>張根<hi>徽州時淮南轉運使以花石綱拘占漕舟根上言力陳其弊貶監信州酒稅</hi>
　王愈<hi>宣和間知信州時盗發清溪入睦歙愈即募士増埤浚隍脩戰具賊來攻愈擊敗之追奔俘馘</hi>
<pb n="KR2k0008_WYG_051-13a"/>
　<hi>不可勝計</hi>李先<hi>知信州治官如家信人目以俚語曰錯安頭謂其無貌而有體也</hi>董敦逸<lb/>
　<hi>知弋陽縣寳豐銅冶役卒多困於誘畧有致死者敦逸推見本末縱還鄉者數百人</hi>陳扄<hi>紹興中通</hi>
　<hi>判信州軍士謀欲為亂扄制禦有方無敢動者後除知州事</hi>沈介<hi>乾道初知信州時歲饑介賑濟</hi>
　<hi>有方民得其所去之日老椎扶擕隨行涕泣不能捨</hi>徐礐<hi>乾道中永豐令縣有烏石灘險惡募人疏</hi>
　<hi>鑿之遂平其勢值歲饑礐平其榖價且勸民出粟賑濟之盗賊猶起礐殺其首惡者一人衆頼以安</hi>張<lb/>
　子顔<hi>乾道中知信州知閭閻隠伏臨事能斷在任盗賊屛息路不拾遺</hi>葉顒<hi>知貴溪縣時詔</hi>
　<hi>行經界郡議以上中下三等定田稅顒請分為九等郡守從之令信之六邑以貴溪為式</hi>趙汝愚<lb/>
　<hi>乾道中知上饒縣時逺人貢象所過騷然乃預為條約遂免苛擾每歲推排物力互相□訴乃下令俾自</hi>
<pb n="KR2k0008_WYG_051-13b"/>
　<hi>均認無復紛競政成惠洽郡人德之後知信州</hi>馬子嚴<hi>淳熈間鉛山尉恤民勤政長於文雅為寺</hi>
　<hi>碑隠然有排邪之意為倉銘藹然有愛民之心</hi>錢象祖<hi>淳熈中知信州大新學宫一時士習為之</hi>
　<hi>丕變</hi>王自中<hi>紹熈初知信州有文學器識以功名自期嘗訪求前賢請於朝立廟祀之</hi>曾逮<lb/>
　<hi>上饒尉手植挂於㕔後人懷其德名之曰西清桂又有松風亭横碧軒儒紳多有題詠</hi>袁甫<hi>提點</hi>
　<hi>饒信刑獄行部問民疾苦薦循良劾姦貪決滯獄嘗詣學宫講說歲大旱請度牒緡錢以助賑恤疫癘大</hi>
　<hi>作剏藥院療之所活不可數訃</hi>黄衮<hi>玉山令有惠政嘗以檄出民皆驚憂以為遂去及還老幼歡呼</hi>
　<hi>已而任滿留之不獲乃立祠繪像祀之</hi>石純臣<hi>玉山令不畏高明不侮細微人不敢干以私凡</hi>
　<hi>得訟牒輒以筆抹其要處故無能為奸者</hi>程逈<hi>知上饒縣政寛而明令簡而信綏强扶弱導以恩義</hi>
<pb n="KR2k0008_WYG_051-14a"/>
　<hi>積年仇訟一語解去猾吏姦民皆感激悛悔賔禮賢士隠德潛善皆表而出之以勵風俗</hi>李由<hi>玉山</hi>
　<hi>令以直道自任不受請托民有所訟不拘早暮到手即决終日坐㕔重門洞開上下之情無不通者</hi>趙<lb/>
　彦杉<hi>嘉定間貴溪令亷以律己寛以撫民及代去百姓遮道攀轅請留涕泣送之</hi>趙與懃<lb/>
　<hi>端平初知信州鋤强梗蠲虐征治河梁新驛舍剗除宿蠧作新學校</hi>趙逢龍<hi>知信州守已儉約為</hi>
　<hi>政務寛恕撫諭惻怛一以天理民彛為言民以是不忍欺</hi>章鑄<hi>淳祐中知信州創新學校重脩橋梁</hi>
　<hi>惠民之政一時大行委博士考古今増脩上饒志自撰記文</hi>葉匪躬<hi>永豐令政績甚彰縣之東</hi>
　<hi>懽陂久廢匪躬復興築之至今民頼其利</hi>曾從龍<hi>宋末知信州盡心民事有戍卒行掠州境從龍</hi>
　<hi>置於法索得婦人衣命梟於市境内肅然</hi>元盧天祥<hi>至元中守信州興學校崇詩書延儒生論</hi>
<pb n="KR2k0008_WYG_051-14b"/>
　<hi>理致刻六經圖於石立兩廡下</hi>林興祖<hi>至正初知鉛山州除豪民積年之害有惠政聲譽籍甚元</hi>
　<hi>時循吏興祖為首</hi>辜中<hi>至正中永豐令專尚德化不施刑罰百姓晏然民愛之如父母治行第一</hi>
　<hi>邑人立生祠刻石記之</hi>荆思温<hi>至正中玉山尹有善政/澤民秩滿民勒石頌德</hi>夀安<hi>至正</hi>
　<hi>中玉山尹創立書院以絃誦為教在任未久百廢具興後領兵討賊死於難</hi>宋詳<hi>至正間永豐尹</hi>
　<hi>興學校務農桑築陂防旱鄱陽冦至率兵禦之民頼以安及代去父老勒石頌德</hi>于大本<hi>信州</hi>
　<hi>路總管賊犯信州大本以土兵備禦城破被執至蘄水見賊偽主釋縳命以官大本痛罵不屈遂遇害</hi>
　本朝朱陵<hi>洪武初玉山知縣時兵革之後四顧蕭然陵夙夜勞心於養民之政於是逃散者爭</hi>
　<hi>先歸業然後漸興百廢人以為難</hi>徐中<hi>洪武間廣信知府持已亷潔措置有方嚴課生徒務臻成</hi>
<pb n="KR2k0008_WYG_051-15a"/>
　<hi>效民嘗病涉脩橋以便之至今郡人談前守之賢必以中為首稱</hi>徐良弼<hi>洪武初貴溪知縣時</hi>
　<hi>承平未久百姓離散良弼日勤憂恤民漸復業時賦外多雜科乃具申民瘼不從輒至府頓首涕泣言之</hi>
　<hi>獲免民頼以安</hi>方𢎞道<hi>洪武初同知廣信府有善政及民以績最擢陞郎中事載彰善癉惡録</hi>
　<hi>省志</hi>袁泰<hi>洪武間任鉛山丞清慎愛民邑頼/以安且崇文術興舉學校  省志</hi>張迪<hi>洪武間由</hi>
　<hi>御史知弋陽縣亷明仁愛吏畏民懷後因坐前任事被逮縣父老等千餘人詣闕乞宥得還任  省志</hi>
　鄭庸<hi>永樂初知鉛山亷介不阿措置有法宿奸巨豪肅然畏服民皆信之有所事輒以手札召之無</hi>
　<hi>後期者</hi>朱原貞<hi>永樂中廣信府同知嘗督修宫宇民懷其德樂於趨事修學舍勉生徒倡立郡</hi>
　<hi>邑題名碑自為之記卒於官郡人無少長奔走流涕而送之</hi>錢性<hi>知廣信府法制詳明禮教興舉</hi>
<pb n="KR2k0008_WYG_051-15b"/>
　<hi>民不敢犯永樂丙申郡大水發公帑以賑昏墊全活者甚衆民到於今頌之不衰  省志</hi>徐仕宗<lb/>
　<hi>知貴溪縣時邑圯於水夙夜經畫脩治一新累年逋負奏析布絹田地坍决疏除稅糧歲饑甚捐俸倡義</hi>
　<hi>賑恤之全活無算民戴其德任滿無老穉爭赴告留事聞特加禄秩治縣至今人稱其賢云  省志</hi>林<lb/>
　端<hi>知玉山縣亷介有為愛民如子雖嚴謹不容私謁而常愛接賢士耆老相詢問是以閭閻無有能遁</hi>
　<hi>其情者  省志</hi>吳潤<hi>宣德間任廣信知府宅心平恕/政尚簡約民咸德之  省志</hi>謝琛<hi>正統</hi>
　<hi>間上饒知縣耿介有守平易近民  省志</hi>李文殊<hi>正統間廣信知府亷靜寡慾政簡民安致仕去</hi>
　<hi>囊槖罄如至今郡人有餘慕  省志</hi>鄧顒<hi>正統間知永豐縣鼎新文廟作興士類勸農桑興水利捕</hi>
　<hi>殺强冦遇害民咸哀之肖像於城隍廟祀焉事聞贈光禄卿諡恭毅  省志</hi>姚堂<hi>景泰間知廣信</hi>
<pb n="KR2k0008_WYG_051-16a"/>
　<hi>府政尚簡易民以安業嘗録郡之先賢為立祠肖像置祭田訪其後以奉祀事人是以賢之  省志</hi>陶<lb/>
　鎔<hi>天順間知永豐縣政尚平易而務抑强梗民畏而懷之殁於官室如懸罄幾不舉其喪人無遠近爭</hi>
　<hi>泣賻焉  省志</hi>金銑<hi>天順間廣信知府文章博洽政事通敏凡百廢悉舉而新之  省志</hi>吳澮<lb/>
　<hi>天順間知弋陽縣亷介不阿絶私謁政以得民心為本入覲錫錦衣一襲  省志</hi>任泰<hi>成化間知</hi>
　<hi>上饒縣學優才贍為政得大體不事苛屑在任三年愛民養士百廢具舉以治行徵卒於官人咸惜其用</hi>
　<hi>之不盡  省志</hi>陳惠<hi>成化間廣信知府外和内剛惟以愛民為本嘗舉右族公正耆士十六人優禮</hi>
　<hi>之與謀郡政未踰年政平訟理所侍惟二僕疾卒民哀之如父母殯殮無所資十六人為治其喪以歸</hi>
　<hi>省志</hi>謝士元<hi>成化中知廣信府剛明果决令在所必行時永豐坑盗猖獗親率民兵禦之身被重</hi>
<pb n="KR2k0008_WYG_051-16b"/>
　<hi>創而不顧卒靖大難政先革弊無所撓於勢貴尤以振作斯文為己任增學舍五十餘間暇則課試諸生</hi>
　<hi>在任四年境内乂寧士風丕變  省志</hi>張昺<hi>成化間知鉛山縣亷仁公勤通敏練達鋤强去邪邑</hi>
　<hi>用大治  省志</hi>葉贄<hi>𢎞治初廣信知府有大度政令嚴明而行之以寛恕一時奸屏訟清四封内晏</hi>
　<hi>然志省</hi>丁璣<hi>由進士中書任遷廣信通判以風節自持政以敦化善俗為務甘澹泊終始不渝後</hi>
　<hi>以憂去  省志</hi>張汶<hi>𢎞治初由舉人任上饒縣學教諭恬雅鎮靜有古人風士子咸率其教語後進</hi>
　<hi>必先器識校文主理勝奬勤警怠規條嚴密而人無間言  省志</hi>卞諶<hi>廣信推官行端才敏政舉</hi>
　<hi>刑清庭無留獄民有撥雲見青天之頌  省志</hi>汪瀅<hi>知玉山縣寛簡宜民清苦著節每食虀粥而已</hi>
　<hi>嘗公出刻期未回妻子絶糧丞聞饋以米力郤之  省志</hi>朱嘉會<hi>以御史出知廣信府時桃源盗</hi>
<pb n="KR2k0008_WYG_051-17a"/>
　<hi>熾大兵駐郡城百姓騷然嘉會撫綏經畧省科徵簡徭役懲惰吏事理民安秩滿考績父老號泣而别</hi>
　<hi>省志</hi>曹琥<hi>同知廣信府堅忍清苦逆濠取茶芽及中官索方物皆力抗之民頼以甦息  省志</hi>孫<lb/>
　景雲<hi>知玉山縣以亷能稱政繢荗著未幾卒於官妻鍾氏自縊從之有司奏旌其節人謂景雲刑家</hi>
　<hi>之化云  省志</hi>
流寓陸羽<hi>唐復州竟陵人詔拜太子文學徙太常太祝不就寓居信州城北號東岡子性嗜茶環植</hi>
　<hi>數畆著茶經三篇後人祀為茶神</hi>吳勔<hi>唐元和間由水曹入翰林年四十即致仕初自延陵遷濮</hi>
　<hi>陽後樂貴溪山水之秀遂居焉好學善文後友人薦之不出</hi>桂卿<hi>自睦州徙貴溪仕南唐官至銀</hi>
　<hi>青光禄大夫上柱國進司空</hi>龎籍<hi>武城人宋大中祥符間侍其父為鉛山稅官嘗肄業於觀音山</hi>
<pb n="KR2k0008_WYG_051-17b"/>
　<hi>崇夀院院有經綸堂畫像於中</hi>應舜臣<hi>婺州人後徙居貴溪登宋慶厯進士官至太常少卿三司</hi>
　<hi>判官極言新法不便忤王安石出知洪州</hi>李彌大<hi>蘇州人宋崇寧進士履行端方為一世之傑累</hi>
　<hi>官至工部尚書後以顯謨閣學士致仕卜居於信之懷玉山</hi>韓元吉<hi>開封人維之子宋南渡後</hi>
　<hi>寓居上饒號南澗先生仕至吏部尚書師事尹焞與朱文公相善得吕祖謙為壻師友淵源為諸儒所推</hi>
　<hi>敬著愚戅録周易繫辭等書</hi>辛棄疾<hi>歴城人號稼軒宋紹興間金主亮南冦棄疾為義士耿京</hi>
　<hi>奉表來通高宗授以天平軍掌書記未幾京被殺棄疾遂留家鉛山之期思渡累平劇賊歴官兵部侍郎</hi>
　<hi>樞密都承㫖卒家無餘財僅遺平生詩詞雜著書籍而已德祐初諡忠敏</hi>晁謙之<hi>澶州人渡江親</hi>
　<hi>族離散謙之乃極力收恤因居信州仕宋官敷文閣學士卒葬鉛山鵝湖子孫因家焉</hi>周聿<hi>青州</hi>
<pb n="KR2k0008_WYG_051-18a"/>
　<hi>人徙居上饒宋紹興間召對陳經綸匡濟策稱㫖累官刑户部侍郎所著有春秋大義易說等書</hi>鄭<lb/>
　望之<hi>彭城人徙上饒少有文名宋靖康初再使金營後累官至吏部侍郎以徽猷閣直學士致仕弟</hi>
　<hi>資之亦居溪南仕至吏部侍郎</hi>尹穯<hi>兖州人宋建炎間自北歸南徙居懷玉山後徙上饒愽學有文</hi>
　<hi>孝宗賜進士出身累官殿中侍御史後遷至諌議大夫</hi>陸九淵<hi>撫州金谿人徙居貴溪之象山</hi>
　<hi>與門人彭世昌等創齋舍以待四方學者來者輻凑學者稱為象山先生又嘗在鵝湖寺與兄九齡及朱</hi>
　<hi>熹吕祖謙相聚論議後人為立四賢堂</hi>
人物唐方竦<hi>弋陽人景雲初進士累官鸞臺侍郎開元中封禪為禮儀使容止閑雅𤣥宗嘆其知</hi>
　<hi>禮封雲亭侯</hi>吳武陵<hi>貴溪人勔子元和初進士仕為太學博士後出為韶州刺史卒柳宗元賢</hi>
<pb n="KR2k0008_WYG_051-18b"/>
　<hi>其為人嘗曰武陵剛健士也</hi>王貞白<hi>上饒人乾寧初進士仕為校書郎未幾退居田里工於詩</hi>
　<hi>有靈溪集</hi>宋余安行<hi>弋陽人所居有巖如月號石月先生歴官朝議大夫性篤孝親喪廬墓名</hi>
　<hi>其亭曰無盡以著孝思所著有至言春秋傳諸集</hi>葉虞仲<hi>玉山人通判江州持身甚亷歐陽脩</hi>
　<hi>嘗有書與相徃來其邦人有解官歸者遽斥田數十頃以誇虞仲虞仲笑曰吾貧甚不能辦此請以二十</hi>
　<hi>櫃書當之</hi>許幾<hi>貴溪人少以諸生謁韓琦於魏琦勉入太學擢第知南陵縣還民之託僧尼為姦者</hi>
　<hi>數百人以寳謨閣待制知鄆州梁山濼多盗幾籍十人為保使晨出夕歸否則以告輒窮治無脫者幾有</hi>
　<hi>吏幹善理財嘗四入户部官至尚書</hi>沈邈<hi>弋陽人舉進士踈爽有治才慶厯初為侍御史時吕夷簡</hi>
　<hi>罷相輔臣皆進官邈極論無功濫授爵及夏竦為樞密使又論其狡譎累官刑部郎中知延州</hi>劉煇<lb/>
<pb n="KR2k0008_WYG_051-19a"/>
　<hi>鉛山人嘉祐四年狀元祖母没解官行喪禮有諸叔而嫡孫承重者自煇始嘗買田以贍族人之貧者又</hi>
　<hi>結廬以處逺方從學之士所著有東歸集</hi>余應球<hi>安行子崇寧間進士累官監察御史知無不言</hi>
　<hi>一時利害無不切中官至吏部員外郎後居親喪不復仕所著有文集奏議又公端公彦亦安行從子俱</hi>
　<hi>知名當世</hi>葉大用<hi>玉山人紹聖間任武職金人侵汴大用從戰陣於軍前全軀以歸高宗親書拔</hi>
　<hi>身歸國節義可尚八字牌面賜之嘉熈初授西京路兵馬副都監</hi>張憲<hi>道陵之後紹聖初以武力</hi>
　<hi>絶倫中選為博興巡檢募兵復衢州劉光世上其功拜武義大夫後迎高宗於濟南拜武顯大夫江南東</hi>
　<hi>路副總管没於陣官其二子</hi>鄭驤<hi>玉山人元符進士靖康初知同州金人奄至或勸之逃避驤厲</hi>
　<hi>聲曰吾職在守土有死而已城陷赴井死詔贈樞密直學士諡威愍</hi>張叔夜<hi>其先開封人徙永豐</hi>
<pb n="KR2k0008_WYG_051-19b"/>
　<hi>以䕃為蘭州叅軍畫攻取策遂無羌患歴知濟南斬羣盗數千進龍圖學士金人南下為都總管率二子</hi>
　<hi>伯奮仲熊舉兵勤王與金人轉戰而前至京師簽書樞密院事不肯署推立張邦昌狀金人怒執至軍中</hi>
　<hi>北行不食扼吭而死紹興初追諡忠文</hi>余堯弼<hi>上饒人政和中進士屢為丞令不尚威嚴而人</hi>
　<hi>皆化其德高宗時為御史中丞知無不言拜簽樞密院叅知政事尋乞歸家居十有六年不以貴驕鄉里</hi>
　張運<hi>貴溪人宣和中擢進士為藍山縣尉有平寇功累遷通判鼎州張浚平賊楊么運力為多後知</hi>
　<hi>達州方大旱入境而雨奏除病民五事歴官大理少卿刑部侍郎獄為之空金人渝盟遷户部侍郎以專</hi>
　<hi>餽餉後以敷文閣待制奉祠卒贈少師</hi>周世脩<hi>玉山人宣和進士知興國縣有平盗功簽書建</hi>
　<hi>康府後以能應辦諸軍臺監交薦得對力陳諸將之失職者韙之</hi>陳康伯<hi>弋陽人宣和中進士</hi>
<pb n="KR2k0008_WYG_051-20a"/>
　<hi>歴官侍郎尚書紹興中拜左僕射大學士進封福國公時金人舉兵臨江朝論洶懼康伯屹然不動指授</hi>
　<hi>方畧據要害民恃以安有古社稷臣之風及再相制出中外鼓舞都人懽呼加封魯國公卒贈太師諡文</hi>
　<hi>正</hi>周執羔<hi>弋陽人宣和中舉進士歴治郡縣有古循吏風官至禮部尚書寳文閣學士立朝無</hi>
　<hi>朋比屢上疏勸辨忠邪納諌諍孝宗嘉納之平生手不釋卷尤通於易</hi>方疇<hi>弋陽人建炎初進士</hi>
　<hi>紹興改元上書言四宜憂十宜行一宜去又言擇宗室為儲貳除刪定官後為建康通判卒有文集二十</hi>
　<hi>卷</hi>徐人傑<hi>玉山人紹興初進士廷對惟以復仇為言忤秦檜意遂辭歸後提舉江西茶鹽任滿</hi>
　<hi>奉祠平生不治生産及没惟圖書數篋而已所著有易傳春秋發微及文集數卷</hi>汪應辰<hi>玉山</hi>
　<hi>人五歲知讀書一經目不忘初名洋紹興五年進士第一賜今名歴官秘書省正字以論和議忤秦檜出</hi>
<pb n="KR2k0008_WYG_051-20b"/>
　<hi>為建州通判奉祠檜死始還朝累遷權户部侍郎上書極論足食足兵之䇿後以敷文閣學士帥蜀一道</hi>
　<hi>晏然進吏部尚書卒諡文定子逵繼登進士第仕至端明殿學士</hi>申世寧<hi>鉛山人紹興六年潘</hi>
　<hi>逵兵襲鉛山父愈年七十未及出户遇賊賊意其有藏金欲殺之世寧年未冠亟引頸願代父死賊感其</hi>
　<hi>孝兩全之</hi>王時敏<hi>上饒人學有淵源兼該體用老於田里有處士之風著師說及語孟中庸大學</hi>
　<hi>說并雜文十卷朱熹為作墓誌</hi>周欽若<hi>鉛山人累世業儒初有聲三舍間不就禄仕積書教子病</hi>
　<hi>亟索筆書二百餘字戒四子曰吾平日教汝等非為干禄欲敦義厚俗耳時子幼妻虞藏之及子長出示</hi>
　<hi>之諸子感泣白父訓於官給令守之數世同居慶元中旌其門</hi>陳文蔚<hi>上饒人號克齋朱熹門人</hi>
　<hi>講學鉛山著書立言得其師㫖趣高風雅操為鄉邦所共仰卒祠於學</hi>詹叔善<hi>玉山人紹興中</hi>
<pb n="KR2k0008_WYG_051-21a"/>
　<hi>進士拜奉議郎諸王教授僅滿即求致仕夀皇嘉之官其子復賜誥有知止足勵士風之語先時叔善築</hi>
　<hi>書屋榜曰知止與詔語合人多題詠之又叔寧叔逈叔法叔羲皆其昆弟俱登進士第</hi>韓大寧<lb/>
　<hi>玉山人紹興中進士有經世志嘗著續百將傳及周易集註乾道間上書凱切上覽而異之除知德興縣</hi>
　<hi>有惠政</hi>劉允迪<hi>玉山人隆興中進士知德安縣為政一本於儒術以惠愛得民後居家建義學</hi>
　<hi>以教族子弟及鄉人之願學者累官至朝奉郎叅議沿海制置便軍事</hi>施師點<hi>上饒人十歲通</hi>
　<hi>六經乾道中以臨安教授賜對言細民困窮乞免逋負詔從之假翰林學士使金於禮有所執金人駭愕</hi>
　<hi>後參知政事兼同知樞密院事與周必大恊心輔政惓惓搜訪人才卒贈金紫光禄大夫所著有文集二</hi>
　<hi>十卷</hi>韓祥<hi>玉山人與弟補同登嘉定進士祥累官侍講學士中書舍人補累官寳文閣學士兄弟俱</hi>
<pb n="KR2k0008_WYG_051-21b"/>
　<hi>以德行文章顯名世稱二韓理宗作詩賜祥又書翕和堂三大字賜之</hi>黄從龍<hi>永豐人嘉定中</hi>
　<hi>進士為郢州推官元兵入襄峴郢當要衝守將潛遁乃抱印登城大呼兵間曰張巡許遠之事正在今日</hi>
　<hi>齧指書死戰報國四字與子熈力戰而死</hi>趙蕃<hi>其先鄭州人曾祖暘以秘書少監提點坑冶寓信之</hi>
　<hi>玉山蕃以暘致仕恩補官寳慶初以太社令召三辭不起止於直秘閣致仕蕃性雖寛平樂易而剛介不</hi>
　<hi>可奪嘗受學於朱熹</hi>徐元杰<hi>上饒人紹定五年南省廷對皆第一為崇政殿說書時權臣遭親喪</hi>
　<hi>起復元杰極論其不可命遂寢累遷國子祭酒權中書舍人廷論無慮数十皆國家大政邊鄙遠慮忽</hi>
　<hi>暴疾轉工部侍郎卒時以為中毒詔諡忠愍長子直方為起居郎兼侍講次子直諒為吏部尚書</hi>徐<lb/>
　宗仁<hi>永豐人淳祐進士歴官國子監主簿開慶初伏闕上書言悞國之罪不誅則用兵之士不勇累</hi>
<pb n="KR2k0008_WYG_051-22a"/>
　<hi>遷太府少卿兼侍講徳祐初為吏部侍郎權禮部尚書衛益王走海上厓山兵敗死焉</hi>謝枋得<lb/>
　<hi>弋陽人號為疊山為人豪爽以忠義自奮寳祐中試經科除教授德祐初以江西招諭使知信州遣將與</hi>
　<hi>元兵戰不利乃變姓名入建寧山中元初大臣屢薦輒辭有怒者逼以北行至元都問謝太后攢所及瀛</hi>
　<hi>國公所在再拜慟哭不食而死妻李氏擕二子在貴溪山中後被執亦自經死</hi>元祝堯<hi>上饒人博</hi>
　<hi>學能文延祐中進士為江山尹後陞無錫州同知所著有大易演義策學提綱</hi>張宏綱<hi>貴溪人早</hi>
　<hi>負才學歴官至集賢院大學士榮禄大夫柱國謚安惠封信國公</hi>本朝龔斆<hi>鉛山人學問該</hi>
　<hi>博徳行篤實洪武初以明經為府學教授御史葉孟芳高其學行薦至京師遷國子司業尋陞祭酒卒於</hi>
　<hi>官</hi>白天民<hi>鉛山人洪武初以明經為邑庠訓導教人有方御史葉孟芳薦之曰學精德邁智慮</hi>
<pb n="KR2k0008_WYG_051-22b"/>
　<hi>過人才堪大用召至京師授廣東肇慶知府果有政績著聞</hi>陳脩<hi>弋陽人太祖戡定陳氏脩來歸</hi>
　<hi>首授理官講明律令尋遷兵部郎中贊定兵農之政疲敝復興超拜吏部尚書脩明習經制建官均<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>肇</hi>
　<hi>昭代之法卒於官</hi>何敏中<hi>洪武中以才行卓異任祁門知縣上書言時政得失朝廷嘉之遣行</hi>
　<hi>人賜以樽酒陞徽州府知府後轉嘉興府所至有政聲</hi>游志遜<hi>上饒人慷慨有俊才洪武間為</hi>
　<hi>廣西興安縣丞入朝應制賦詩最佳擢監察御史舉劾不避權豪嘗以忠直見稱後拜四川按察司僉事</hi>
　楊廣仁<hi>上饒人讀書識大體永樂間為虞城知縣百廢其興民有火災值風烈弗禁廣仁以誠禱</hi>
　<hi>得大雨以熄後又雨潦將傷稼廣仁齋沐禱之雨止嘗以累繫獄百姓相率詣闕白其寃得釋及卒老穉</hi>
　<hi>遮道迎其喪而泣送之者千數百人</hi>李奎<hi>弋陽人永樂間歴任教官遷國子監學録正統間拜監察</hi>
<pb n="KR2k0008_WYG_051-23a"/>
　<hi>御史巡歴有聲尋陞大理寺丞巡撫河南時流民聚衆頼之以安遷右少卿巡撫畿内諸郡未幾致仕卒</hi>
　<hi>居官亷潔優於文學屢上章疏切於時政</hi>王增祐<hi>貴溪人永樂間進士授監察御史歴陞僉事副</hi>
　<hi>使嘗兩奉敇審録重囚辨死罪以下三百餘人全活訾者衆進廣西按察使致仕歴官四十餘年善政無可</hi>
　<hi>議志省</hi>吳添麒<hi>弋陽人永樂間進士嘗奉使東魯閩楚大藩清聲昭著中外  省志</hi>祝同<lb/>
　<hi>玉山人由監生任主事累官河南叅議以疾致仕召起布政使辭不就  省志</hi>周旭鑑<hi>貴溪人歴</hi>
　<hi>官黄巖知縣鋤强植弱振興士類表倡風俗致瑞麥駢桑之應累官浙江叅政卒於官民爭先賻奠柩還</hi>
　<hi>衆皆縞素送數十里祠祀焉  省志</hi>胡濬<hi>鉛山人正統末進士歴官杭州知府亷公有威不畏强禦</hi>
　<hi>屬邑富陽新城屢旱亟相視之為開渠築牐引流灌溉民頼之郡有滯獄悉為剖决治行為天下第一杭</hi>
<pb n="KR2k0008_WYG_051-23b"/>
　<hi>人至今祀焉  省志</hi>黄溥<hi>弋陽人正統間進士授御史按歴西蜀直𨽻諸郡書考得宜振勵有方郡</hi>
　<hi>邑有真御史之稱歴陞四川廣東按察使  省志</hi>吕晟<hi>永豐人景泰辛未進士歴陞䕫州知府柔</hi>
　<hi>順和樂以孝行稱於鄉有司上其事詔旌其門  省志</hi>高明<hi>貴溪人景泰間進士拜御史巡按都</hi>
　<hi>城及河南直聲振天下累陞南京僉都御史平揚州鹽寇滅上杭劇盗皆樹奇績致仕卒詔諭祭葬  省</hi>
　<hi>志</hi>王讓<hi>上饒人天順末進士任吏科給事中在諫垣屢觸忌諱不為禍福怵一時權貴深畏之有</hi>
　<hi>希風㫖誣奏之者朝廷反坐之後擢楚雄知府威惠並洽遠人靡不懷服焉  省志</hi>費瑄<hi>鉛山人舉</hi>
　<hi>進士歴官貴州叅議忠孝睦友出於天性初以主事治水吕梁見上流有渠合芻土沿渠築堤恒潰民苦</hi>
　<hi>征役乃募工改築石堤西則築壩以殺湍悍之勢東則甃長衢以疏牽挽之壅於是漕兵穪便居民立廟</hi>
<pb n="KR2k0008_WYG_051-24a"/>
　<hi>祀之省志</hi>姚明<hi>貴溪人成化間進士授御史嘗出按兩浙歲饑發京儲以賑或難之明曰為民而死</hi>
　<hi>吾不避也竟如請有中貴贈劔既拒之且削其歲餽金數千兩或危之明曰吾為耳目官敢為身謀耶後</hi>
　<hi>陞陜西僉事卒  省志</hi>婁謙<hi>上饒人成化初進士任御史陞副使嘗督兩畿陜西學政以躬行實</hi>
　<hi>踐為教士類風動時汪直有寵能禍福人謙絶不與之接直御之使邏校伺察竟莫可問陞四川布政使</hi>
　<hi>卒志省</hi>畢瑜<hi>貴溪人成化初進士改庶吉士歴官工刑二曹擢山東提學僉事文學操履見重一</hi>
　<hi>時卒於官諸生哀之子濟川第進士官編修  省志</hi>鄭齡<hi>弋陽人登進士拜官工曹累四川布政使</hi>
　<hi>凡秩六進政譽日彰在川督糧餉繕兵甲劇盗野王剛就擒其績尤偉尋擢都御史巡撫河南振憲度察</hi>
　<hi>風俗禮賢愛民顒然中州之望卒賜葬祭  省志</hi>李鏡<hi>弋陽人登進士歴知岳州府鋤梗植弱崇</hi>
<pb n="KR2k0008_WYG_051-24b"/>
　<hi>學博惠築辰陵磯洩水墾田授民以居民深德之名曰李公隄陞去民不忍捨立生祠祀之後以河南按</hi>
　<hi>察轉浙江布政使卒  省志</hi>汪鳯<hi>弋陽人少治經學為文汪洋渾厚自成一家登成化乙未進士</hi>
　<hi>官刑曹治獄明恕堂司章䟽多所草上出知漳州歴九載以仁恕稱擢貴州左叅政卒四子俱登進士長</hi>
　<hi>僎工部郎中次俊禮部尚書偉侍郎佃編修  省志</hi>姜綰<hi>弋陽人舉進士拜御史以直言謫判貴陽</hi>
　<hi>尋調慶遠逋寇攻城綰計敗之斬首二百級威震逺人東蘭皆歸侵地擢副使兵偹柳慶值思恩岑濬之</hi>
　<hi>亂仍率兵而一皷俘之用是荒陬向治以疾歸起為河南按察使卒  省志</hi>費宏<hi>鉛山人成化丁</hi>
　<hi>未進士第一授翰林院修撰靳貴謂其甫弱冠狀元及第入内閣年四十有五在位多所匡正卒以不合</hi>
　<hi>去自國初及今以狀元位宰相年與才俱茂而又得勇退之義者亦不多得矣  外史</hi>姚文灝<lb/>
<pb n="KR2k0008_WYG_051-25a"/>
　<hi>貴溪人成化間進士歴官湖廣提學僉事崇正學黜浮靡嘗自謂所能者三毁譽不入請託不行賄賂不</hi>
　<hi>通而已所著有學齋稿等書  省志</hi>吕翀<hi>永豐人登進士累官給事中抗疏忤㫖杖於朝黜歸瑾誅</hi>
　<hi>起為雲南僉事四川副使卒  省志</hi>詹軾<hi>玉山人由進士授行人正德末以諌南巡受杖而死嘉靖</hi>
　<hi>初諭令録其子  省志</hi>紀鏞<hi>由吏員授福建漳浦縣丞正德丁丑南靖寇熾鏞率兵與戰斬首數</hi>
　<hi>千級乗勝抵其穴因遇害事聞贈官録其子  省志</hi>
列女羅氏<hi>名妙安元弋陽人能諳誦列女傳年二十歸鄭琪琪家世宦族同居百餘日羅執婦道無</hi>
　<hi>間言琪以軍功擢鉛山州判官羅封宜人至正末信州陷羅取所佩刀淬礪令銛琪問何為對曰時事如</hi>
　<hi>此萬一遇難為自全計耳已而兵至羅自刎死</hi>翁氏<hi>永豐人周德成妻年二十五撫幼奉姑守節又</hi>
<pb n="KR2k0008_WYG_051-25b"/>
　<hi>玉山葉德彰妻王氏夫早亡守節俱洪武間受旌  省志</hi>徐氏<hi>永豐傳彦恭妻年二十六夫亡無子</hi>
　<hi>以姪為嗣生孫姪又亡撫孫守志始終一節永樂間詔旌其門  省志</hi>劉氏<hi>永豐人鄭友東妻友</hi>
　<hi>東出戍早亡劉年二十五子甫週且兵亂公姑為仇家所殺以禮葬之守節無玷永樂間詔旌其門  省</hi>
　<hi>志</hi>鄒氏<hi>貴溪萬全保妻年十九全保卒無子水漿不入口數日既而事舅姑盡孝舅姑卒喪葬如</hi>
　<hi>禮孀居一致知縣梁孟嶽以事聞請旌表未報而卒  省志</hi>羅妙法<hi>千户羅仁女年十六許配</hi>
　<hi>曹氏子徃蘇州道卒遂誓不嫁父母不能奪老而卒家人繪像祀之  省志</hi>施氏<hi>名貞上饒王伯</hi>
　<hi>剛妻年十九而伯剛卒人或以無子撓之施以死辭居常閉門一婢相守寂如也撫教繼子輔為增城知</hi>
　<hi>縣卒年七十有八人無間言  省志</hi>鄭氏雙節<hi>上饒人祝氏名臨姑歸孔貫年二十六而孔貫</hi>
<pb n="KR2k0008_WYG_051-26a"/>
　<hi>亡劉氏名錦雲歸麒年二十九而麒亡姑婦相繼守節完璧以終都穆為作雙節婦傳  省志</hi>陳氏<lb/>
　<hi>上饒人歸龔潤潤舉鄉試上春官天順癸卯之變死焉陳時年少甘貧守節不以無子故異其心  省志</hi>
　劉氏<hi>上饒汪芳妻芳廢瘋痿謀更遣之劉泣曰夫貧且疾妾命也敢不以死從傭紡績以給朝夕正</hi>
　<hi>德庚午桃源賊至劉䕶芳不忍去賊欲辱之不從斬芳首以脅罵聲益厲遂遇害  省志</hi>團氏<hi>上饒</hi>
　<hi>鄭䞇妻桃源賊至團度難兼免使夫畀其姑先走自負子從之不及被執賊欲汚之紿求緩乃并其子俱</hi>
　<hi>赴水死  省志</hi>朱氏<hi>上饒人歸歐陽福祐年二十三而寡姑難其少且貧諷使更適矢死不從姑病</hi>
　<hi>革刲股療之比卒哭之甚慟遇異人指以古厝人謂孝感所致云  省志</hi>葉氏<hi>永豐人歸上饒周瑗</hi>
　<hi>年十八夫卒無子嗣其姪誌垂老不渝節操姪婦俞氏者亦無子早寡清苦守節葉實倡之也  省志</hi>
<pb n="KR2k0008_WYG_051-26b"/>
　毛氏<hi>玉山詹清妻年二十二清没遺腹生子杓垢容惡服誓不再嫁姑徐久癱患毛與共寢浣滌檅</hi>
　<hi>惡孝謹備至  省志</hi>張氏<hi>鉛山費珣妻珣領鄉薦未第卒張剪髮入歛婺居三十餘年節操如一事</hi>
　<hi>聞旌表其門  省志</hi>鍾氏<hi>浙江上虞人玉山知縣孫景雲妻也𢎞治十五年景雲卒於官鍾哀慟迫</hi>
　<hi>切自縊以從提學副使邵寳為之立亭以紀其事於石  省志</hi>祝氏<hi>鉛山人傅岡妻傅没祝年二十</hi>
　<hi>六姑議欲改嫁祝泣辭甚確姑竟欲奪而嫁之聘至祝佯為閉門檢飭狀竟赴江抱石而死是秋大旱知</hi>
　<hi>縣張昺禱之不應乃集諸耆老問其故有以祝氏節義告者昺即具牲醴為文親詣死所祭奠是夕大雨</hi>
　<hi>祝之死節處水深莫測後湧塞成洲俗因呼為節婦洲  省志</hi>蔣氏<hi>名善鉛山人適弋陽蘇榮年二</hi>
　<hi>十八夫亡撫孤守節有司聞於朝旌其門  省志</hi>虞氏<hi>弋陽人李元順妻也正德壬申流賊剽掠</hi>
<pb n="KR2k0008_WYG_051-27a"/>
　<hi>元順挈家以逃賊勢迫虞度難免拔簪遺犬曰吾分死矣决不受辱子為全母計耳果被執且哭且罵聲</hi>
　<hi>益厲賊殺之  省志</hi>危氏<hi>貴溪聞一貫妻正德壬申桃源賊剽掠危度難免顧謂夫曰禍迫矣夫全</hi>
　<hi>老祖我負二子且逃後為賊所執出首飾祈免賊取之復逼以去危乃罵曰吾儒家婦豈為狗彘從耶賊</hi>
　<hi>殺其幼子脅之奮罵愈厲遂遇害事聞旌其門  省志</hi>丘氏<hi>貴溪人年十四歸邵節甫八年節以</hi>
　<hi>苦學得疾卒丘哀毁欲死慮嗣飬無主乃截髮矢志年六十三卒祭酒魯鐸挽以詩有泉臺無愧見良人</hi>
　<hi>之句省志</hi>李氏<hi>弋陽人黄觀妻年二十夫喪守節有司高其行奏請旌表之  省志</hi>
仙釋張道陵<hi>漢留侯良八世孫生於天目山學長生之術退隠於山章帝和帝累召不起久之徧</hi>
　<hi>遊名山東抵興安雲錦溪升高而望曰是有異境遂沂流而之雲錦洞有仙巖焉煉丹其中三年青龍白</hi>
<pb n="KR2k0008_WYG_051-27b"/>
　<hi>虎旋繞於上丹成餌之時年六十容貌益少又得秘書通神變化驅除妖鬼後於蜀之雲臺峰昇天所遺</hi>
　<hi>經籙符章并印劔以授子孫其四代日盛復居此山歴代重之今其子孫世襲真人</hi>張留孫<hi>貴溪</hi>
　<hi>人少時入龍虎山為道士有相者謂曰神仙宰相也元世祖時從天師張宗演入朝世祖與語稱旨留侍</hi>
　<hi>闕下世祖嘗親祠幄殿忽風雨暴至留孫禱之即止授為𤣥教宗師居崇真宫時天下大定與民休息留</hi>
　<hi>孫因論治道貴清淨之㫖深契上衷加號大宗師武宗時陞大真人</hi>自清<hi>宋紹興中居大山寺其性</hi>
　<hi>疎□屢被師責一日謂師曰弟子欲往京都見天子願假一乘師怒曰糞箕扛汝自清即成一偈云糞箕</hi>
　<hi>扛出轎擡回優鉢羅花向日開但願老僧高着眼管教平地一聲雷遂辭去忽一日乘傳至奉勅重整山</hi>
　<hi>門賜號曰雲風和尚</hi>
<pb n="KR2k0008_WYG_051-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_051-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷五十一<lb/>
</p>
<p>
</p>
  </div>
</body>
</text>
</TEI>
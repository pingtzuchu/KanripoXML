<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷十九</head> <lb/>
    <p>
<pb n="KR2k0008_WYG_019-1a"/>
欽定四庫全書<lb/>
　明一統志卷十九<lb/>
　　　　　　　　　　　　明　李賢等　撰<lb/>
　　山西布政司<lb/>
　山西古冀州地漢分冀州西境河東等郡屬司𨽻置<lb/>
　并州部刺史察舉太原上黨雲中鴈門等郡而不常<lb/>
　所治東漢并州治晉陽唐貞觀初置河東道開元中<lb/>
　置河東採訪處置使治蒲州後改採訪為觀察其治<lb/>
<pb n="KR2k0008_WYG_019-1b"/>
　仍舊宋置河東路經畧安撫使以太原守臣兼領元<lb/>
　以冀寕諸路直𨽻省部置河東山西道宣慰使司于<lb/>
　大同置河東山西道肅政亷訪司于冀寕本朝置山<lb/>
　西等處承宣布政使司領太原平陽大同潞安四府<lb/>
　澤汾沁遼四州置山西都指揮使司領太原左太原<lb/>
　右太原前振武平陽潞州鎮西七衞保德州寧化沁<lb/>
　州汾州四所又置山西行都指揮使司領大同前大<lb/>
　同後大同左大同右天城陽和鎮虜玉林髙山雲川<lb/>
<pb n="KR2k0008_WYG_019-2a"/>
　朔州威逺安東中屯十三衞山陰馬邑二所置山西<lb/>
　等處按察司分冀寕冀南冀北河東等四道兼察諸<lb/>
　府州衞所三司並治太原而行都司則分治於大同<lb/>
　以控制邉境云<lb/>
　　太原府<hi>東至直𨽻真定府井陘縣界三百七十五里南至沁州武鄉縣界二百一十里西至</hi>
　　　<hi>陜西延安府吳堡縣界五百五里北至大同府馬邑縣界三百五十五里自府治至京師一千</hi>
　　　<hi>二百里至南京二千四百里</hi>
　　　<hi>糧五十七萬零</hi>
<pb n="KR2k0008_WYG_019-2b"/>
建置沿革禹貢冀州之域天文參井分野舜初以冀州<lb/>
　地廣分置并州後復省入冀周置并州成王封弟叔<lb/>
　虞於此為唐國春秋時為晉國戰國時屬趙秦置太<lb/>
　原郡治晉陽漢兼置并州東漢末省并入冀三國魏<lb/>
　復置并州改太原郡為國晉為劉淵所㨿後沒於石<lb/>
　勒後魏仍為太原郡後周置并州總管府隋初郡廢<lb/>
　大業初罷州為太原郡唐為并州後置大都督府開<lb/>
　元中改并州爲太原府屬河東道天寳初加號北京<lb/>
<pb n="KR2k0008_WYG_019-3a"/>
　五代時唐為西京又改北京宋以榆次縣置并州後<lb/>
　徙治陽曲縣唐明鎮即今治嘉祐中復為太原府兼<lb/>
　河東軍節度金改軍曰武勇後復曰河東元改置太<lb/>
　原路大徳中改冀寕路本朝仍為太原府領州六縣<lb/>
　二十二<lb/>
　陽曲縣<hi>附郭本秦太原郡狼孟縣地漢置陽曲縣在今定襄縣境漢末移治太原縣北境魏又徙</hi>
　<hi>于狼孟縣南境後魏以陽曲縣属永安郡隋改曰陽直属并州又徙治汾陽故城改曰汾陽煬帝復曰陽</hi>
　<hi>直唐於故陽曲城置汾陽縣尋省陽直改汾陽曰陽曲宋属大原府金始移置郭下元仍舊本朝因之編</hi>
<pb n="KR2k0008_WYG_019-3b"/>
　<hi>戸七十八里</hi>太原縣<hi>在府城西南四十五里周唐叔虞始封之地春秋戰國皆曰晉陽秦置晉</hi>
　<hi>陽縣為太原郡治所唐徙縣治汾水東宋初以縣為平晉軍尋罷軍為縣後又徙治永利監属太原府元</hi>
　<hi>属太原路本朝移治汾水西洪武八年改為太原縣編戸四十五里</hi>榆次縣<hi>在府治東南六十里</hi>
　<hi>春秋時晉涂水邑漢置榆次縣属太原郡晉仍舊後魏太武時并入晉陽縣後復置北齊省入中都縣隋</hi>
　<hi>初復置徙治漢榆次古城属并州唐宋元仍舊本朝因之編戸六十六里</hi>太谷縣<hi>在府城東</hi>
　<hi>南一百二十里本晉大夫陽處父邑秦属太原郡漢為陽邑縣晉属太原國後魏属太原郡後周徙治今</hi>
　<hi>縣地隋開皇初郡廢以縣属并州後改為太谷縣以縣西南有太谷故名唐初置太州尋廢州以縣属太</hi>
　<hi>原府五代宋金元俱仍舊本朝因之編戸七十九里</hi>祁縣<hi>在府城南一百五十里春秋時晉大</hi>
<pb n="KR2k0008_WYG_019-4a"/>
　<hi>夫祁氏邑秦属太原郡漢為祁縣治祁城村後魏徙今治北齊省隋復置属并州唐初属太州開元中仍</hi>
　<hi>属太原府金属晉州元属冀寧路本朝属太原府編戸四十五里</hi>徐溝縣<hi>在府城南八十里本</hi>
　<hi>清源縣之徐溝鎮金大定中析平晉榆次清源三縣地置此縣属太原府元仍舊本朝因之編戸一十九</hi>
　<hi>里</hi>清源縣<hi>在府城西南八十里春秋時晉地名清源又名梗陽漢為榆次縣之西境隋始於梗</hi>
　<hi>陽故城置清源縣属并州以水為名大業初省入晉陽唐初復置金以晉州移治於此後復為太原属縣</hi>
　<hi>元仍舊本朝因之編戸二十八里</hi>交城縣<hi>在府城西南一百二十里本漢晉陽縣西境北齊於</hi>
　<hi>此置牧官隋始置交城縣因縣界有古交口城故名唐分置靈川縣開元初復省入移治山南宋嘗置大</hi>
　<hi>通監於此金廢監以縣属太原府元仍舊本朝因之編戸四十三里</hi>文水縣<hi>在府城西南一百六</hi>
<pb n="KR2k0008_WYG_019-4b"/>
　<hi>十里春秋時為晉平陵邑趙曰大陵漢為太原郡大陵縣地晉属太原國後魏置受陽縣隋始改曰文水</hi>
　<hi>取縣西文谷水為名唐初属汾州尋属并州天授初改為武興縣神龍初復舊宋徙於今治属太原府金</hi>
　<hi>元仍舊本朝因之編戸七十九里</hi>夀陽縣<hi>在府城東一百六十里春秋時晉馬首邑漢為楡次</hi>
　<hi>縣之東境晉始置夀陽縣属樂平郡晉末省隋初復置属并州唐於此置受州貞觀中州廢縣仍属并州</hi>
　<hi>金於此置晉州尋移治清源元仍舊本朝因之編戸二十六里</hi>臨縣<hi>在府城西南五百里本漢西河</hi>
　<hi>郡離石縣地後周於此置烏突郡及縣隋郡廢改縣曰太和属石州唐改曰臨泉置北和州貞觀初州廢</hi>
　<hi>縣仍舊属宋属晉寕軍金復属石州元属太原路中統初陞爲臨州後属冀寧路洪武初改臨縣萬厯中</hi>
　<hi>改属沁州編戸十七里</hi>盂縣<hi>在府城東北二百四十里本春秋時仇猶國晉為大夫孟丙邑名曰</hi>
<pb n="KR2k0008_WYG_019-5a"/>
　<hi>盂戰國属趙為源仇城漢置盂縣属太原郡後魏省入石艾縣隋分石艾置原仇縣属遼州大業初改為</hi>
　<hi>盂縣属太原郡唐初属受州貞觀中以烏河縣省入属并州金貞祐中陞爲盂州元因之本朝洪武二年</hi>
　<hi>改為縣編戸二十二里</hi>静樂縣<hi>在府城西北二百二十里本漢汾陽縣地属太原郡東漢末廢</hi>
　<hi>入九原縣隋爲岢嵐縣改曰汾源大業初又改静樂縣置樓煩郡唐於縣置管州從廢以縣属嵐州宋置</hi>
　<hi>静樂軍尋廢軍徙憲州治此熈寕中省憲州入静樂縣後復置金改為管州元因之本朝洪武二年省入</hi>
　<hi>静樂縣編戸二十八里</hi>河曲縣<hi>在府城西北一百八十里舊為嵐州雄勇鎮宋立火山軍属代</hi>
　<hi>州後置火山縣尋廢金改為火山州後改曰隩州貞元初増置河曲縣取河千里一曲之義元至元初州</hi>
　<hi>縣俱省入保德州本朝復置河曲縣編戸七里</hi>平定州<hi>在府城東二百八十里春秋時晉地秦属</hi>
<pb n="KR2k0008_WYG_019-5b"/>
　<hi>太原上黨二郡漢為上艾縣地東漢属恒山國晉属樂平郡後魏為西陽郡改上艾曰石艾縣隋属遼州</hi>
　<hi>後属太原郡唐属遼州後属并州又改為廣陽縣宋改為平定縣建平定軍金改軍為平定州元省平定</hi>
　<hi>樂平二縣入焉尋復立樂平縣本朝因之編户二十二里領縣一</hi>樂平縣<hi>在州東南六十里本</hi>
　<hi>漢沾縣地属上黨郡晉析置樂平郡治樂平縣隋郡廢以縣属遼州大業初改属太原郡唐初置遼州於</hi>
　<hi>樂平後徙州治遼山宋陞為平晉軍尋廢復為樂平縣属平定軍金陞軍為臯州尋廢以縣属平定州元</hi>
　<hi>仍舊本朝因之編戸一十里</hi>忻州<hi>在府城北一百六十里春秋時地属晉後属趙秦漢為太原郡</hi>
　<hi>之陽曲縣地東漢末於此置新興郡晉改曰晉昌郡後魏置肆州隋復立新興郡尋廢郡置忻州取界内</hi>
　<hi>忻水為名大業初州廢後復立新興郡唐初為忻州天寳初為定襄郡乾元初復為忻州金属太原府元</hi>
<pb n="KR2k0008_WYG_019-6a"/>
　<hi>改為九原府尋復舊本朝以秀容縣省入編户六十三里領縣一</hi>定襄縣<hi>在州東五十里本漢</hi>
　<hi>陽曲縣地東漢末於此置定襄縣属新興郡晉改曰晉昌後魏復為定襄縣隋省定襄入秀容唐初復析</hi>
　<hi>置定襄縣属忻州宋省元祐初復置金元仍舊本朝因之編戸十九里</hi>代州<hi>在府城東北三百五</hi>
　<hi>十里春秋時晉地後属趙秦為鴈門郡漢治隂縣即此地三國魏徙鴈門郡南度句注治廣武縣後周移</hi>
　<hi>肆州治此隋初郡廢置代州及改廣武曰鴈門縣大業中改州為鴈門郡唐改代州天寳初改鴈門郡乾</hi>
　<hi>元初復為代州宋因之金置震武軍元罷軍仍為代州以鴈門縣省入𨽻太原路本朝洪武二年改代縣</hi>
　<hi>八年復改為州編戸四十一里領縣三</hi>五臺縣<hi>在州南一百四十里本漢慮虒縣属太原郡晉</hi>
　<hi>省後魏復置属新興郡北齊改属鴈門郡隋改為五臺縣因山以名唐属代州金陞為臺州元仍舊本朝</hi>
<pb n="KR2k0008_WYG_019-6b"/>
　<hi>洪武二年改為五臺縣属太原府八年改今属編戸一十五里</hi>繁峙縣<hi>在州東七十五里漢舊縣</hi>
　<hi>属鴈門郡後魏置繁峙郡後周郡縣並廢東魏僑置武州于此北齊改為北靈州尋廢隋移縣於武州城</hi>
　<hi>属鴈門郡唐又移今治宋属代州金改為堅州元仍舊本朝洪武二年改州為今縣編户二十六里</hi>崞<lb/>
　縣<hi>在州南六十里漢舊縣属鴈門郡漢末廢晉復置後魏改為石城縣東魏置廓州於此北齊改為北</hi>
　<hi>顕州後周州廢隋改為平冦縣大業初改崞縣唐属代州五代梁析置白鹿縣宋省入崞縣元陞崞州本</hi>
　<hi>朝洪武二年改州為縣属太原府八年改今属編户三十八里</hi>岢嵐州<hi>在府城西二百八十里春</hi>
　<hi>秋属晉後為樓煩胡所㨿趙滅樓煩以為縣秦属太原郡漢因之三國魏属新興郡後魏於此置嵐州因</hi>
　<hi>山為名隋為岢嵐鎮属樓煩郡唐置嵐谷縣及岢嵐軍宋仍為軍金改為州省入嵐州後省入管州本朝</hi>
<pb n="KR2k0008_WYG_019-7a"/>
　<hi>洪武八年置岢嵐縣九年改縣為州編戸一十一里領縣二</hi>嵐縣<hi>在州東南一百四十里本漢汾</hi>
　<hi>陽縣属太原郡漢末地空三國魏為新興郡地後魏為嵐州地隋置樓煩郡唐置東㑹州尋改嵐州天寳</hi>
　<hi>初改樓煩郡乾元初復為嵐州治宜芳縣金陞為鎮西軍節度元復為嵐州本朝改為縣洪武九年改今</hi>
　<hi>属編戸一十二里</hi>興縣<hi>在州西一百五十里本漢汾陽縣地後魏置蔚汾縣屬神武郡隋罷郡改</hi>
　<hi>為臨泉縣属樓煩郡唐改為臨津縣属東㑹州貞觀初改為合河縣属嵐州宋元豊間遷治於蔚汾水北</hi>
　<hi>金改為興州属太原府元因之本朝洪武二年改為縣九年改今属編戸一十二里</hi>保徳州<hi>在府</hi>
　<hi>城西北五百里本嵐州地宋析置定羗軍景德初政保德軍尋立為州金置附郭保德縣元初縣廢至元</hi>
　<hi>初又省隩芭二州入焉属太原路本朝初因之洪武七年改州為縣至九年復為州編戸五里</hi>永寧<lb/>
<pb n="KR2k0008_WYG_019-7b"/>
　州<hi>在府城西南四百一十里戰國時為趙之離石邑秦属太原郡漢置離石縣属西河郡東漢郡徒治</hi>
　<hi>此晉改為西河國後趙改永石郡後魏廢為離石鎮北齊置昌化縣及懐政郡兼置西汾州後周政西汾</hi>
　<hi>為石州又改郡及縣曰離石隋初郡廢大業初州廢復置離石郡唐復改石州天寳初為昌化郡乾元初</hi>
　<hi>復為石州本朝以離石縣省入嘉靖初以虜患殘破欽改今名編戸四十一里領縣一</hi>寧郷縣<lb/>
　<hi>在州西南五十里本漢離石縣地属西河郡後周析置寕鄉平夷二縣属離石郡隋省寕鄉以平夷属石</hi>
　<hi>州金改平夷曰寕鄉縣元属太原路至元初属石州本朝因之編户一十三里</hi>
郡名晉陽<hi>古名</hi>太原<hi>秦/名</hi>冀寧<hi>元名</hi>
形勝左有恒山之險右有大河之固<hi>魏牽招說髙幹</hi>句注險阻<lb/>
<pb n="KR2k0008_WYG_019-8a"/>
　<hi>晉句注碑北方之險有盧龍飛狐句注為首天下之阻所以分别内外</hi>靈山角立<hi>唐桞宗元</hi>
　<hi>送文暢登五臺序雲代間有靈山焉與竺乾鷲嶺角立相望</hi>襟四塞控五原<hi>唐李白餞</hi>
　<hi>王賛序天王三京北都居一襟四塞之要衝控五原之都邑雄藩劇鎮非賢莫居</hi>還繞一郡<lb/>
　之内得沾水之勝<hi>平定州志</hi>南有石嶺之關北有雲内之<lb/>
　塞<hi>忻州志</hi>山明水秀<hi>岢嵐/州志</hi>北有方山南有孟門<hi>石州舊志</hi>
風俗好樂無荒<hi>詩唐風好樂無荒良士瞿瞿</hi>文字盛興<hi>通典山西土瘠其人勤儉</hi>
　<hi>魏晉以降文字盛興</hi>憂深思逺<hi>詩集註其地土瘠民貧勤儉質䃼憂深思逺有堯之遺風</hi>淳<lb/>
　儉好學<hi>太原圖册士窮理學兼習辭章敦厚不華淳儉好學工賈務實勤業</hi>人物軰出<lb/>
<pb n="KR2k0008_WYG_019-8b"/>
　<hi>太原圖經人物軰出代不乏人皆有文武全才</hi>民風清簡<hi>元志平定州郡小民淳俗重端午其</hi>
　<hi>風清簡好尚文章</hi>民性質朴<hi>忻州志民性質/朴士尚文雅</hi>無澆薄風<hi>元志代州</hi>
　<hi>民淳訟簡節儉勤農無㳺惰之習絶澆薄之風</hi>民貧尚義<hi>保德州志土瘠民貧莫不尚義</hi>善<lb/>
　治生多藏蓄<hi>舊志</hi>
山川亭子山<hi>在府城北三十里下有桃源三洞乃白子西讀書處</hi>罕山<hi>在府城東北五十里</hi>
　<hi>榆次縣北界</hi>方山<hi>在府城東六十里連/清源縣西二十五里</hi>漢柵山<hi>在府城東北六十里</hi>
　<hi>接盂縣鵶鳴谷</hi>阪泉山<hi>在府城東北八十里舊名漢山晉文公卜遇黄帝戰于阪泉之兆因立廟</hi>
　<hi>于此</hi>繫舟山<hi>在府城東北九十里禹治水繋舟此山故名有石如環軸曰繫舟嵬金元好問父德</hi>
<pb n="KR2k0008_WYG_019-9a"/>
　<hi>明讀書其下趙秉文改曰讀書山好問詩從此晉陽方志上繋舟山是讀書山又云繫舟南北暮雲平落</hi>
　<hi>日滹沱一線明</hi>嬰山<hi>在太原縣西北三/里舊為并州主山</hi>風谷山<hi>在太原縣西一十里上有</hi>
　<hi>太山寺</hi>懸甕山<hi>在太原縣西一十里一名龍山又名結絀山晉水所出因山腹有巨石如甕故</hi>
　<hi>名</hi>尖山<hi>在太原縣西南一/十五里出礬炭</hi>象山<hi>在太原縣西一十五里上有周将楊忠碑</hi>
　<hi>忠即隋文帝父</hi>駝山<hi>在太原縣東北三/十五里状如駝峯</hi>石室山<hi>在太原縣西南七十里上</hi>
　<hi>有石室壁間篆字人莫能識</hi>麓臺山<hi>在楡次縣東南三十里上有智伯祠又祁縣東南六十里</hi>
　<hi>亦有麓臺山</hi>鷹山<hi>在楡次縣東/南八十里</hi>鳯凰山<hi>有三一在太谷縣南一十里山形如</hi>
　<hi>鳳縣東南二十三里有山為鳳凰山右翼名鳯翼山一在代州南三十五里相傳拓㧞珪時鳯見此又名</hi>
<pb n="KR2k0008_WYG_019-9b"/>
　<hi>嘉瑞山一在樂平縣北八里</hi>灰泉山<hi>在太谷縣東南二十里其泉瀦為一池上有亭在焉過此</hi>
　<hi>東南十里又有藥栢山</hi>幘山<hi>在祁縣東南六十里/東接太谷南接武鄉</hi>錦屏山<hi>在交城縣</hi>
　<hi>西北五里紅崖綠樹若錦屛然</hi>萬卦山<hi>在交城縣北五里六峯峙立上有十方天寕寺</hi>石壁<lb/>
　山<hi>在交城縣西北二十里周圍小山相向如壁</hi>狐突山<hi>在交城縣北五十里縣之鎮山也晉</hi>
　<hi>大夫狐突及子偃墳廟在焉</hi>少陽山<hi>在交城縣西北四十里産銀精石又縣正北四十里有馬</hi>
　<hi>鞍山</hi>龍堂山<hi>在交城縣西北七十/里山下有龍王堂</hi>文山<hi>在交城縣西北九十里又西北</hi>
　<hi>十里有寳珠㠆山</hi>羊腸山<hi>在交城縣東北一百里郡國志萬根谷石磴縈委若羊腸然後魏於</hi>
　<hi>此立羊腸倉</hi>交城山<hi>在交城縣北一百二十五里舊交城縣在此故名</hi>黒石樓山<lb/>
<pb n="KR2k0008_WYG_019-10a"/>
　<hi>在交城縣西北一百五十里上有黒石如樓故名有破羅漢山與此相近</hi>大阿蘇山<hi>在交城縣</hi>
　<hi>西北一百五十里相近有小阿蘇山其山崖中有洞穴世傳張果入焉</hi>獨泉山<hi>在交城縣西北</hi>
　<hi>一百五十里洞穴中有石如盆泉水出焉</hi>歡恱山<hi>在交城縣西北一百五十里與穀積山相近</hi>
　孝文山<hi>在交城縣西二百里上有元魏孝文帝廟</hi>隠泉山<hi>在文水縣西南二十五里亦名</hi>
　<hi>陶山卜子夏退老西河之上即此地山有石窟號隠堂洞亦曰子夏室去地五十餘文山壁峭立有泉隱</hi>
　<hi>没而不恒流因以名山</hi>雙峯山<hi>在文水縣北二十里雨峯壁立又過北十里有熊耳山</hi>白<lb/>
　虎山<hi>在文水縣西二十五里昔有白虎穴此故名并立白虎廟於上</hi>神福山<hi>在夀陽縣亦名</hi>
　<hi>方山頂方一里唐李通元隱此著華嚴論</hi>燕巖山<hi>在夀陽縣西三十里山多蟄燕故名</hi>渦山<lb/>
<pb n="KR2k0008_WYG_019-10b"/>
　<hi>在夀陽縣南八十里舊經謂之過山以其髙過羣山又因渦水經其下故又名渦山</hi>黄雲山<hi>在臨</hi>
　<hi>縣東北三里楡林河水出焉</hi>紫金山<hi>在臨縣西北三十里山巔石壁間有一穴禱旱得水即應</hi>
　<hi>因建崇應侯廟又興縣西一百里亦有紫金山石壁間有穴旱禱得泥與水即雨</hi>竦岫山<hi>在盂</hi>
　<hi>縣治北其形孤峙故名</hi>重門山<hi>在盂縣西六里/亦曰滋氏山</hi>仇猶山<hi>在盂縣北七里</hi>
　<hi>仇猶國君既滅後人立廟此山與此山相近有大安山</hi>白馬山<hi>在盂縣東北三十里圖經白馬</hi>
　<hi>之山牧馬之水出焉</hi>白鹿山<hi>在盂縣北三十里嘗/有白鹿出此因名</hi>藏山<hi>在孟縣北五十</hi>
　<hi>里相傳程嬰公孫杵臼藏趙孤之處山有廟祀嬰及杵臼</hi>天柱山<hi>在静樂縣南三里後魏天柱将</hi>
　<hi>軍爾朱榮嘗過此因名上有朱舐泉及爾朱将軍廟</hi>馬頭山<hi>在静樂縣南六里上舊有後魏孝文</hi>
<pb n="KR2k0008_WYG_019-11a"/>
　<hi>帝廟金天㑹中建</hi>黒風山<hi>在静樂縣西北八里山側有一竅秋冬時出黒風上有神祠</hi>石<lb/>
　峽山<hi>在静樂縣北晉人以屈産之乗假道於虞盖出此者</hi>石門山<hi>在静樂縣樓煩鎮西北二</hi>
　<hi>十五里其状若門</hi>桃山<hi>在静樂縣東南四十里山有/泉一泓宋宣和初建廟其上</hi>巾山<hi>在静</hi>
　<hi>樂縣東七十里絶頂處状如冠巾山巖下有水一泓傍有龍祠</hi>臨春山<hi>在静樂縣天池南七十里</hi>
　<hi>髙百丈下有泉流入鴈門注于汾</hi>周公山<hi>在静樂縣樓煩鎮西二十里相傳周公廵狩至此因</hi>
　<hi>名盖宇文周也</hi>龍和山<hi>在静樂縣樓煩鎮西三十里峭壁嵯峨瑞雲常遶疑若龍像因名</hi>管<lb/>
　涔山<hi>在静樂縣北一百四十里劉淵常隱此得神劔唐置管州以此名山</hi>鵲山<hi>在平定州西北</hi>
　<hi>五里山下有平地泉</hi>冠山<hi>在平定州西南八里金元好問詩有冠山移得近城頭之句下有元吕思</hi>
<pb n="KR2k0008_WYG_019-11b"/>
　<hi>誠書院</hi>嘉山<hi>在平定州西八里黒水/所出上有靈源公祠</hi>卧虎山<hi>在平定州北一十三</hi>
　<hi>里上有長者巖</hi>䝉山<hi>在平定州東北一十五里一峯孤秀髙出衆山士人九日登髙于此上有晉山</hi>
　<hi>神祠</hi>白鷄山<hi>在平定州東北二/十里舊有晉王廟</hi>四角山<hi>在平定州西三十里其勢四起</hi>
　<hi>故名其下出三泉</hi>東浮化山<hi>在平定州東三十里又州西八十里有西浮化山二山皆有女</hi>
　<hi>媧廟</hi>綿山<hi>在平定州東九十里/一名紫金澤水出焉</hi>少山<hi>在樂平縣西南二十里福地記曰山</hi>
　<hi>在樂平沾縣其髙八百文可避兵恒山之佐命也清漳水出此</hi>荆山<hi>在樂平縣東五十里平原村</hi>
　臯落山<hi>在樂平縣東七十里即春秋東山臯落氏之地一名靈山</hi>句注山<hi>在代州西二十</hi>
　<hi>五里上有太和巖一名西陘</hi>夏屋山<hi>在代州東三十里一名下壼又名賈屋趙襄子北登夏屋</hi>
<pb n="KR2k0008_WYG_019-12a"/>
　<hi>誘代王使厨人操銅斗擊殺之遂有代地爾雅山中有獸形如菟相負共行土俗名為蹷山之側有西峩</hi>
　<hi>谷</hi>鴈門山<hi>在代州北三十三里鴈出其門故名一名鴈門塞金元好問詩盤盤鴈門道雪澗深</hi>
　<hi>以阻半嶺逢驅車人牛一何苦</hi>覆宿山<hi>在鴈門廢縣東南三十五里一名伏牛一名牛心</hi>纍<lb/>
　頭山<hi>在鴈門廢縣西北六十里一名北斗山之神能興雲雨宋金俱有封號</hi>茹越山<hi>在繁</hi>
　<hi>峙縣北一十里有谷路通大同又東北百餘里有平地嶺</hi>秦戯山<hi>在繁峙縣東北三十里俗名小</hi>
　<hi>孤山海經曰秦戯之山無草木多金玉滹沱之水出焉</hi>大孤山<hi>在繁峙縣西北五十里近法池</hi>
　<hi>口</hi>寳山<hi>在繁峙縣南九十里山/有南治谷路通山東</hi>峯山<hi>在五臺縣西北三里</hi>仙人<lb/>
　山<hi>在五臺縣東南五十里石巖上有人坐跡山腹石有手跡山下石有雙脚跡皆西向立</hi>五臺<lb/>
<pb n="KR2k0008_WYG_019-12b"/>
　山<hi>在五臺縣東北一百四十里環五百餘里五峯髙出雲表頂皆積土因謂之臺世傳北方有文殊師</hi>
　<hi>利所居之地曰清凉山者即此也臺分東西南北中寺宇壮麗金元好問有臺山雜詠十六首</hi>聖鍾<lb/>
　山<hi>與五臺山相接上有仙寺嶺三賢巖習觀巖聖僧巖青峯寳陀峯勝蹟二十二處</hi>五峯山<lb/>
　<hi>在崞縣東二十五里山頂有文殊堂</hi>天涯山<hi>在崞縣東南四十里形類芙蕖山有石鼓神祠唐雍</hi>
　<hi>陶詩十年馬足行多少兩度天涯地角来金元好問詩九州上㳺推大鹵獨恨山形頗椎魯天涯一峯今</hi>
　<hi>日㸔快似昂頭出環堵</hi>崞山<hi>在崞縣西南四十里漢以此山名縣去此西南又十五里有前髙山</hi>
　福夀山<hi>在崞縣東南七十里山之左即石鼔山</hi>將軍山<hi>在崞縣東南七十里上有神廟</hi>
　<hi>廟前石上有馬蹄跡</hi>正陽山<hi>在崞縣西南九十里/山頂舊有玉皇殿</hi>獨擔山<hi>在忻州西</hi>
<pb n="KR2k0008_WYG_019-13a"/>
　<hi>南五十里産雲母石及王芝</hi>雲中山<hi>在忻州西北五十里下有谷雲中水所出</hi>程侯山<lb/>
　<hi>在忻州北俗傳程嬰匿趙孤於此山下舊有採金穴亦名金山元好問詩儧青疊翠幾何般玉鏡脩眉十</hi>
　<hi>二環常着一風烟雨裏苦才多思是金山</hi>聖阜山<hi>在定襄縣東北二十里其山孤峙石上有二足</hi>
　<hi>跡旁有温泉元好問詩馬水横陳聖阜前滹沱陂堰逺相連即此</hi>牛臺山<hi>在定襄縣東北四十</hi>
　<hi>里世傳里人李牛臺避難於此</hi>叢象山<hi>在定襄縣東南山甚髙峻春夏有雲氣相接不崇朝而雨</hi>
　<hi>山下有泉三穴流合為一謂之三㑹水</hi>雪山<hi>在嵐谷廢縣東北四十里與岢嵐山接</hi>岢嵐<lb/>
　山<hi>在岢嵐州北一百里髙二千餘丈</hi>石樓山<hi>在興縣東北五十里一峯孤聳峭壁端直百丈</hi>
　<hi>之餘四圍不可攀縁惟向北一小徑盤廻可達峯頂俛視羣山若丘垤然</hi>合查山<hi>在興縣南八十</hi>
<pb n="KR2k0008_WYG_019-13b"/>
　<hi>里峯巒聳異上有龍祠下有龍池嵗旱禱雨即應</hi>赤山<hi>在保德州山皆楓林冬日經霜葉皆赤故</hi>
　<hi>名</hi>翠峯山<hi>在保德州東/形如覆斗</hi>僊洞山<hi>在石州東北五十里其洞深逺人不可窮</hi>
　<hi>洞中有澗旱禱祈水雨即應上有龍祠去此東北又二十里有骨脊山</hi>吕梁山<hi>在石州東禹貢</hi>
　<hi>冀州治梁及岐又春秋梁山崩吕不韋曰龍門未□吕梁未鑿河出孟門之上皆謂此也</hi>屏風山<lb/>
　<hi>在寕鄉縣西南六十里</hi>樓子臺山<hi>在寕鄉縣東/南七十里</hi>石尖峯<hi>在府城西北界</hi>
　<hi>立谷口有石孤立汾水側髙十餘丈</hi>馬嶺<hi>在太谷縣東南七十里路通順德府元好問詩僊人臺髙</hi>
　<hi>鶴飛度錦綉堂傾去無路人言馬嶺差可行比似黄愉猶坦歩</hi>清涼嶺<hi>在五臺縣東北一百里其</hi>
　<hi>東有竹林嶺東南有南臺嶺西有清涼石清涼泉清涼洞</hi>薛雲谷<hi>在繋舟山五代時隱士薛雲居</hi>
<pb n="KR2k0008_WYG_019-14a"/>
　<hi>此又有劉赤塘隱忻州白馬山之谷至今谷以薛雲赤塘為名</hi>奄谷<hi>在太谷縣東南一十里又東南</hi>
　<hi>三里有咸陽谷二谷石壁俱有佛像</hi>白石谷<hi>在清源縣西白石山合谷水流出合平泉入汾</hi>黄<lb/>
　河<hi>西北自大同府界流經保德岢嵐州興縣西南入平陽府石樓縣界</hi>滹沱河<hi>源出繁峙縣秦</hi>
　<hi>戱山歴代州崞縣忻州定襄五臺孟縣入真定府平山縣界</hi>汾河<hi>在府城西二里西北出静樂縣</hi>
　<hi>管涔山經太原清源交城文水祈縣至平遥介休南入平陽府靈石縣界</hi>石橋河<hi>自盂縣界西南</hi>
　<hi>流經陽曲城西南合洛陽水河有石橋故名</hi>沙河<hi>出太原縣西風谷經晉陽故城南隍中東流入</hi>
　<hi>汾</hi>孔河<hi>出交城縣東北塔/沙谷南流入汾</hi>榆林河<hi>在臨縣東北三里下流入黄河</hi>龍<lb/>
　花河<hi>在盂縣北四十五里亦名興龍泉北流入滹沱</hi>碾河<hi>在静樂縣西流入汾水</hi>監河<lb/>
<pb n="KR2k0008_WYG_019-14b"/>
　<hi>在樓煩鎮西一里東流入汾</hi>泉巖河<hi>在五臺縣西北一十五里流入清水河</hi>虒陽河<lb/>
　<hi>在五臺縣東北四十里東流入清水河</hi>清水河<hi>在五臺縣東北一百六十里出華巖嶺流入滹沱</hi>
　北川河<hi>在石州西門外發源赤堅嶺又有東川河源出石窟村與北川河合流入黄河</hi>洛隂<lb/>
　水<hi>在府城北三十里出新興郡南流經洛隂城合直谷水流至盂縣北故城南入汾</hi>掃谷水<lb/>
　<hi>自陽曲縣西北一百二十里掃谷南流出天門谷入汾</hi>晉水<hi>出太原縣西南一十里懸甕山流分</hi>
　<hi>三𣲖其北一𣲖即智伯渠次一𣲖東流經晉澤南南𣲖東流並入𣲖水元好問詩石磴雲松着色屏岸花</hi>
　<hi>汀草展江亭青瑶疊甃通懸甕白玉雙龍掣迅霆</hi>涂水<hi>有二俱在榆次縣大涂水發源縣東南一</hi>
　<hi>百二十里八磚嶺下西北流入洞渦水小涂水發源縣東南八十里鷹山西流入大涂水</hi>澗河水<lb/>
<pb n="KR2k0008_WYG_019-15a"/>
　<hi>亦名赤坑水發源榆次縣北二十里罕山西南流縣東北五十里有芹谷水西流合此水</hi>源渦水<lb/>
　<hi>在榆次縣東九里南流入洞渦水</hi>木𤓰水<hi>在榆次縣東南六十里發源遼州舊平城縣界合八</hi>
　<hi>磚水西流入洞渦水</hi>回馬谷水<hi>在太谷縣東南三十里合咸陽谷水流入祁縣境</hi>象谷<lb/>
　水<hi>在太谷縣東北五百里源出楡次縣界西北流入清源縣境</hi>奄谷水<hi>在太谷縣東南奄谷</hi>
　<hi>中發源東北流合象谷水</hi>胡谷水<hi>在太谷縣西南西/北流入祁縣境</hi>隆舟水<hi>出祁縣東</hi>
　<hi>南一百六十里胡甲山北出隆舟谷西至汾州平遥界注于汾</hi>通光水<hi>出祁縣東胡城谷中北流</hi>
　<hi>溉田</hi>文水<hi>發源石州方山界流入交城縣界/歴楡城流至文水縣南入于汾</hi>猷水<hi>在文水縣</hi>
　<hi>東北二十五里古大陵城東南周圍十餘里</hi>泌水<hi>在文水縣北山下東南注文水寰宇記謂之神</hi>
<pb n="KR2k0008_WYG_019-15b"/>
　<hi>福泉</hi>歩渾水<hi>出交城縣西北歩渾/谷東流入汾谷水</hi>塔莎水<hi>出交城縣東北塔莎谷東</hi>
　<hi>南流入汾</hi>清源水<hi>在清源縣北五里源出趙簡/子祠前平地東流南入汾</hi>湫水<hi>在臨縣南</hi>
　<hi>三里西南流入黄河</hi>牧馬水<hi>在盂縣北七十里/北流入滹沱河</hi>澤發水<hi>在平定州東九</hi>
　<hi>十里一名阜漿又名畢發平地突起下赴絶澗懸流千尺即井陘冶河之源也金趙秉文有懸泉賦碑在</hi>
　<hi>故關隘口</hi>洮水<hi>在平定州西九十里夀陽西太/平谷東流入澤發水合冶水</hi>故關水<hi>在平</hi>
　<hi>定州東五十里東流出井陘故關入冶水</hi>洞渦水<hi>源出樂平縣西四十里陡泉嶺至平定州合浮</hi>
　<hi>化水西流至夀陽縣界合黑水經榆次合涂水又西至徐溝縣入汾宋李繼勲等征太原與北漢戰於洞</hi>
　<hi>渦河大破之即此</hi>浮化水<hi>在平定州西南八/十里流入洞渦水</hi>沾水<hi>出樂平縣西南少山</hi>
<pb n="KR2k0008_WYG_019-16a"/>
　<hi>之沾嶺東流合鳴水及小松水過昔陽城東北入冶河</hi>鳴水<hi>出樂平縣西三十里陡泉嶺亦名陡</hi>
　<hi>泉與縣南三十里石馬水相合東北流</hi>清漳水<hi>出樂平縣之沾嶺北流析而西南入和順縣之</hi>
　<hi>梁楡水</hi>臯落水<hi>在樂平縣東七十/里南流入鳴水</hi>慮虒水<hi>在五臺縣北南流入滹沱</hi>
　<hi>河</hi>聖阜水<hi>在五臺縣西南四十八里水/側石上有二手跡一足跡</hi>雲中水<hi>在忻州北</hi>
　<hi>七十里一名肆慮川又名忻水與州南牧馬水俱入滹沱河</hi>名源水<hi>在岢嵐州北五十里東南</hi>
　<hi>流入黄河</hi>蔚汾水<hi>出岢嵐山下流至興/縣又西流入黄河</hi>赤洪水<hi>在石州方山廢縣東</hi>
　<hi>南流入經州界</hi>清河水<hi>在寕鄉縣南三十/五里下流入石州</hi>臺駘澤<hi>在太原縣南即晉澤</hi>
　<hi>也源出晉水産蒲魚</hi>昭餘祁藪<hi>在祁縣東七里舊已涸元浚鑿得細水溉田及浸隍下樹木</hi>
<pb n="KR2k0008_WYG_019-16b"/>
　柳溪<hi>在府城西汾堤之東周廻五里引汾水注之四旁柳萬餘株中有亭堂堤上有閣宋時毎嵗上</hi>
　<hi>已張水戯太守泛舟郡人㳺觀焉乆圮於汾水間有㫁碑</hi>清泉池<hi>在平定州西五十里</hi>丼露<lb/>
　池<hi>在崞縣其池常燥嵗旱民置瓶池中禱之瓶上自然露滴味頗甘故名</hi>天池<hi>在静樂縣東北</hi>
　<hi>一百四十里燕京山俗名祁連泊池潜通桑乾水陽旱不涸隂霖不濫傍有天池祠元好問詩天池一雨</hi>
　<hi>洗氛埃全晉堂堂四望開不上朝元峯北頂真成不到此山来</hi>靈應池<hi>在平定州西鵲山池上舊</hi>
　<hi>有神應王廟元好問詩古柳輪困欲十圍鵲山祠廟此遺基萬金良藥移造化老眼天公誰耦畸已為養</hi>
　<hi>生誣單豹不應遭網廢元龜半生磊磈澆仍在擬問靈君乞上池</hi>洗參池<hi>在代州鳯凰山上世</hi>
　<hi>傳仙人嘗於此洗藥</hi>飲虎池<hi>在代州北又有黄黒二龍/池亦在州之北旁有龍祠</hi>御井<hi>在太</hi>
<pb n="KR2k0008_WYG_019-17a"/>
　<hi>原縣西近晉祠世傳宋太祖下河東時嘗飲馬於此</hi>八角井<hi>在代州城内味甘宜釀金波酒</hi>龍<lb/>
　泉<hi>自府城西二里南流入太原縣界</hi>裂石泉<hi>發源府城西北四十里山下東南流至太原縣</hi>
　<hi>界入汾</hi>白魚泉<hi>在太原縣西龍山北/谷泉嘗出魚因名</hi>酎泉<hi>在太谷縣鳯凰山下貯為</hi>
　<hi>二池北流合咸陽谷水味甘釀酒佳故名</hi>芹泉<hi>在夀陽縣東二十里源有二出南山谷曰南芹泉出</hi>
　<hi>北山谷曰北芹泉合流東入平定州界亦名琴泉</hi>泠泉<hi>在夀陽縣南五十里西南流入楡次縣界</hi>
　温泉<hi>在盂縣北一百二十里有三穴一穴出磐石中尤熱舊經云北齊濟南王有疾於此泉沐浴遂</hi>
　<hi>愈其水南注滹沱河</hi>白鹿泉<hi>在盂縣北三十五里相傳昔有一白鹿跑地得泉故名</hi>細水<lb/>
　泉<hi>在孟縣東其泉細微而縈廻不絶</hi>石峽泉<hi>出静樂縣南山縣東山亦有温泉出石縫中流</hi>
<pb n="KR2k0008_WYG_019-17b"/>
　<hi>分數十道</hi>通惠泉<hi>在興縣治東三穴沸湧而出其泉甘美縣人汲飲成一小洫構槽達通惠門溉</hi>
　<hi>園西流合蔚汾水</hi>龍躍泉<hi>在代州西北平地泉源湧沸以巨石投之水輙噴出</hi>明月泉<lb/>
　<hi>在五臺山中人傳以紗帛障目下視或見月在水中</hi>
土産鐡<hi>太原楡次交城五臺縣及平定州出俱有冶</hi>煤炭<hi>陽曲太原楡次夀陽清源交城静樂</hi>
　<hi>等縣出</hi>礬<hi>太原交城及平/定州出皆有窰</hi>鹽<hi>太原清源定/襄等縣出</hi>瓷器<hi>楡次臨縣及平</hi>
　<hi>定州出俱有窰</hi>龍骨<hi>榆次/縣出</hi>錫<hi>交城/縣出</hi>□<hi>臨縣出招/賢村有窰</hi>銅<hi>代州鳳㳺谷出</hi>蟾<lb/>
　酥<hi>代州五臺崞定襄等縣出有池尚存</hi>天花　地菜<hi>俱五臺山出</hi>自然銅<lb/>
　石燕子<hi>俱保德州出</hi>麝　豹<hi>忻州岢嵐/三州出</hi>長松子<hi>五臺山出</hi>甘草<lb/>
<pb n="KR2k0008_WYG_019-18a"/>
　　人參<hi>府境出</hi>
藩封晉王府<hi>在府城内之東洪武九年建</hi>慶成王府<hi>在府城内東南永樂三年建</hi>
　寧化王府<hi>在府城内東南永樂七年建</hi>廣昌王府　方山王府<hi>俱在</hi>
　<hi>寧化王府西</hi>雲丘王府　寧河王府　臨泉王府<hi>俱在府城内正</hi>
　<hi>統九年建</hi>河東王府　太谷王府<hi>俱在府城内正統十三年建</hi>義寧王<lb/>
　府　河中王府<hi>俱在晉府東成化四年建</hi>襄隂王府<hi>在晉府東成化七年建</hi>
公署太原左衞<hi>在府城内西南</hi>太原右衞<hi>在府城/内東南</hi>太原前衞<hi>在府</hi>
　<hi>城西南已上三衞俱洪武三年建</hi>振武衞<hi>在代州城内東南洪武二十三年建</hi>鎮西衞<lb/>
<pb n="KR2k0008_WYG_019-18b"/>
　<hi>在苛嵐州城内之西洪武七年建</hi>寧化守禦千户所<hi>在静樂縣北一百八十里洪武</hi>
　<hi>二年建</hi>保德州守禦千户所<hi>在州治東南宣德中建</hi>直𨽻平定州<lb/>
　守禦千戸所<hi>在州城内東洪武間建</hi>鴈門守禦千户所<hi>在州北三十五</hi>
　<hi>里洪武七年建</hi>寧武守禦千户所　偏頭關守禦千户所<lb/>
學校太原府學<hi>在府城内西北元初建本朝洪武三年重建</hi>平定州學<hi>在州治東</hi>
　<hi>宋元豐中建</hi>忻州學<hi>在州城西晉天福初建二/學俱本朝洪武初重建</hi>代州學<hi>在州</hi>
　<hi>治西南隅元致和中建本朝洪武八年重建</hi>岢嵐州學<hi>在州治西南洪武十九年建成化四</hi>
　<hi>年重建</hi>保德州學<hi>在州治西宋熈寕建/本朝永樂六年重建</hi>永寧州學<hi>在州治東</hi>
<pb n="KR2k0008_WYG_019-19a"/>
　<hi>元大徳間建本朝洪武七年重建</hi>陽曲縣學<hi>在府城内西北金大定間建本朝洪武初重建</hi>
　太原縣學<hi>舊在汾河東洪武六年移於今縣治東街北</hi>楡次縣學<hi>在縣治西宋咸</hi>
　<hi>平中建</hi>太谷縣學<hi>在縣治東南/宋崇寕中建</hi>祁縣學<hi>在縣治東南金大定中建</hi>徐<lb/>
　溝縣學<hi>在縣治南金太平中建以上俱本朝洪武初重建</hi>清源縣學<hi>在縣治西北金</hi>
　<hi>泰和初建</hi>交城縣學<hi>在縣治西北金泰和初建二學俱本朝洪武三年重建</hi>文水縣<lb/>
　學<hi>在縣治西北宋元豐中建本朝洪武十九年重建</hi>夀陽縣學<hi>在縣治西北宋元祐間建</hi>
　<hi>本朝洪武四年重建</hi>盂縣學<hi>在縣治東南/元至治間建</hi>臨縣學<hi>在縣治東南元至治中建</hi>
　静樂縣學<hi>在縣城東山岡下宋大觀初建以上俱本朝洪武三年重建</hi>河曲縣學<lb/>
<pb n="KR2k0008_WYG_019-19b"/>
　<hi>在縣治東北洪武十四年建</hi>樂平縣學<hi>在縣治東金泰和間建本朝洪武三年重建</hi>定<lb/>
　襄縣學<hi>在縣治東舊在縣治西南元大徳中建本朝洪武八年移於此</hi>五臺縣學<hi>在縣</hi>
　<hi>治西南金正隆初建本朝洪武初重建</hi>繁峙縣學<hi>在縣治東元至順初建</hi>崞縣學<lb/>
　<hi>在縣治東元泰定間建二學俱本朝洪武三年重建</hi>嵐縣學<hi>在縣治南宋元豐中建本朝洪武四</hi>
　<hi>年重建</hi>興縣學<hi>舊在縣治東北元至元中移城北本朝洪武十一年重建</hi>寧鄉縣學<lb/>
　<hi>在縣治西舊在縣治西南本朝洪武五年移建於此</hi>
書院冠山書院<hi>在冠山元左司郎中吕思誠父祖數世皆讀書於此後以宰相言賜額建於故</hi>
　<hi>宅虞集作記</hi>松峯書院<hi>在樂平縣南四十里羅庄宣聖裔孫孔克威建吕思誠作記</hi>
<pb n="KR2k0008_WYG_019-20a"/>
宮室晉陽宫<hi>在故唐城内春秋時董安于理晉陽公宫即此北齊於此城中置大明宫宫内建宣</hi>
　<hi>德崇德大明景福四殿徳陽萬夀二堂俱廢</hi>避暑宫<hi>在太原縣西南三十里北齊神武帝避暑</hi>
　<hi>處俗穪皇家宅</hi>青城宫<hi>在太谷縣西北唐元宗/幸太原時嘗立宫於此</hi>彤霞樓<hi>在府城西</hi>
　<hi>汾堤之上宋建貢士武經作記</hi>元武樓<hi>在太原縣唐/故晉陽宫内</hi>南樓<hi>在代州南門外蓮池</hi>
　<hi>間金趙秉文有詞元好問詩澄樹微茫岸草青滹河四月水泠泠鳯山可是生来巧堪與南樓作畫屏</hi>
　雲日樓<hi>在平定州西北陽泉村元仁宗来自懐孟嘗經其上吕思誠撰碑</hi>籌邉樓<hi>在府</hi>
　<hi>治内宋端明殿學士馮京守太原時所建</hi>鍾乳阜樓<hi>在忻州西北有阜屹然状若鍾乳上建重</hi>
　<hi>樓甚宜㳺睡</hi>擬江樓<hi>在保德州城上俯瞰黄河/金知州李宴改曰安西</hi>迎翠樓<hi>在繁</hi>
<pb n="KR2k0008_WYG_019-20b"/>
　<hi>峙縣市中舊為真武閣元縣尹李徳輝改今名</hi>栢堂<hi>在府城内唐北平王馬燧建</hi>枤蕐堂<lb/>
　<hi>在府城西柳溪上宋韓綘韓慎兄弟相繼出守太原時建李清臣作碑</hi>號令堂<hi>在太原縣汾水</hi>
　<hi>東舊晉陽縣唐髙祖誓義師於此</hi>六賢堂<hi>在平定州治東北初金趙秉文建湧雲樓於此元人</hi>
　<hi>即其舊基改建為堂内有趙秉文楊雲翼元好問李冶王構吕思誠六人遺像</hi>思鳯堂<hi>在楡次縣</hi>
　<hi>治晉荀藐為令鳯集其境吏民為之立碑</hi>安武堂<hi>在陽曲縣治西下臨汾野宋時毎春秋仲月閱</hi>
　<hi>武於此</hi>喜雨堂<hi>在府城南門外本/朝成化中李侃建</hi>山亭<hi>在府西城上唐時建有張宏靖</hi>
　<hi>等詩刻石</hi>愛月亭<hi>在府治内東宋馮/京守太原時建</hi>良宴亭<hi>在府城東宋時建為宴客</hi>
　<hi>之所判官李隲作記</hi>湧泉亭<hi>在平定州治南/金趙秉文建</hi>恒徳亭<hi>在石州治元至元間</hi>
<pb n="KR2k0008_WYG_019-21a"/>
　<hi>知州楊元佐因舊基重建</hi>野史亭<hi>在忻州治東南韓嚴村金末元好問以著作自任而金國實錄</hi>
　<hi>在張萬戸家不可得乃采摭所聞搆亭於家著述其上因名曰野史元時纂脩金史多本其所著云</hi>四<lb/>
　照亭<hi>在府城西柳溪彤霞閣東有大池池南有亭</hi>鳯洲亭<hi>在太谷縣鳯凰山下引酎泉為</hi>
　<hi>池中植荷芰上有亭</hi>水心亭<hi>在柳/溪上</hi>清陽亭<hi>在平定州北八里洮水逕其南</hi>知樂<lb/>
　亭<hi>在平定州北郄湫水上</hi>清心亭<hi>在府城内/西本朝建</hi>博趣亭<hi>在府城内冀寕中道</hi>
　<hi>後園本朝天順四年建</hi>鑿臺<hi>在楡次縣南史記云智伯信韓魏從而伐趙攻晉陽韓魏殺之於鑿</hi>
　<hi>臺下即此後為洞渦水所沒</hi>講武臺<hi>在太原縣西北舊晉陽城唐顕慶間築</hi>居士臺<lb/>
　<hi>在定襄縣東南二十五里居士山石室有古碑云任成王居士室臺因以名上有浮圖</hi>
<pb n="KR2k0008_WYG_019-21b"/>
闗梁天門闗<hi>在府城西北四十里路通舊嵐管州其東北崖隋煬帝為晉王時所開名楊廣道</hi>
　石嶺闗<hi>在府城東北一百二十里路通忻州金元好問詩何時石嶺闗頭路一望家山眼暫明</hi>
　馬陵闗<hi>在馬嶺五代梁伐太原刺史張歸厚自馬陵關入即此</hi>隆州谷北闗<hi>在祁</hi>
　<hi>縣東南九十里胡甲水傍路通沁州界今置廵檢司</hi>伏馬關<hi>在孟縣東北七十里名白馬路通真</hi>
　<hi>定府平山縣界</hi>榆棗關<hi>在孟縣東一百一十里路/通平山縣界滹沱河所經</hi>偏頭闗<hi>在河</hi>
　<hi>曲縣北一百一十里鎮西衛守偹</hi>葦澤闗<hi>在平定州東北八十里隋於此置葦澤縣後廢</hi>井<lb/>
　陘闗<hi>在平定州東九十里漢韓信撃趙東下井陘即此今有廵檢司</hi>鴈門闗<hi>在代州北三十</hi>
　<hi>里金元好問詩稜層石磴倚髙梯穹谷無人緑樹齊捴為古来征戍苦宿雲常傍塞垣低</hi>郎嶺闗<lb/>
<pb n="KR2k0008_WYG_019-22a"/>
　<hi>在繁峙縣東一百里舊名狼嶺路通應州界振武衛守備</hi>平刑闗<hi>在繁峙縣東一百四十里路通</hi>
　<hi>靈丘縣今置廵檢司</hi>合河闗<hi>在興縣北縣東又有/蔚汾闗皆唐時置</hi>兩嶺隘<hi>在静樂縣</hi>
　<hi>南六十里路通陽曲縣又縣東八十里有莎婆嶺隘二隘今俱建廵檢司</hi>天澗保隘<hi>在岢嵐州</hi>
　<hi>北五里路通大同府界州西北八十里有于坑保隘東又有洪谷保隘其路俱通保德州</hi>南屯橋<lb/>
　<hi>在府城西南汾河上</hi>赤橋<hi>在太原縣西南晉水北/渠上舊經謂之豫讓橋</hi>廣濟橋<hi>在文水縣</hi>
　<hi>北文谷又一橋曰普濟在汾水上</hi>永濟橋<hi>又有通濟潤濟二橋俱在文水縣東文谷水上</hi>大<lb/>
　石橋<hi>在平定州東西門外各一</hi>僊境橋<hi>在平定州西/嘉山河水上</hi>普濟橋<hi>在崞縣南</hi>
　<hi>二里</hi>来宣橋<hi>在崞縣/北門外</hi>嵐漪橋<hi>在岢嵐州/南門外</hi>通濟橋<hi>在岢嵐州東及</hi>
<pb n="KR2k0008_WYG_019-22b"/>
　<hi>城西</hi>通惠橋<hi>在興縣街市中通惠水上</hi>
寺觀崇善寺<hi>在府城内東南本朝洪武初建</hi>顯通寺<hi>在五臺山本朝永樂初勅於舊靈鷲</hi>
　<hi>華嚴寳積寺舊基建</hi>法華寺<hi>在太原縣西北十五里北齊建又五臺縣東北七十里亦有法華寺</hi>
　圓果寺<hi>在代州城内東北隋建</hi>清涼寺<hi>在五臺山相傳即佛書所謂文殊現相之地</hi>
　明教寺<hi>在文水縣治西北</hi>定慧寺<hi>在交城縣/治西南</hi>永寧寺<hi>在交城縣西二</hi>
　<hi>十五里俱唐建</hi>常樂寺<hi>在楡次縣/治西南</hi>夀聖寺<hi>在徐溝/縣城南</hi>淨梵寺<hi>在清</hi>
　<hi>源縣治西南</hi>天寧寺<hi>在平定州城/南土岡之上</hi>香嚴寺<hi>在岢嵐州城内肅穆街南以上</hi>
　<hi>俱宋建</hi>承天寺<hi>在保德州城/内東金初建</hi>普化寺<hi>在臨縣/治東</hi>資福寺<hi>在太</hi>
<pb n="KR2k0008_WYG_019-23a"/>
　<hi>谷縣城東南</hi>上生寺<hi>在祁縣/治東</hi>三聖寺<hi>在盂縣/治西南</hi>寳峯寺<hi>在静樂縣</hi>
　<hi>城内東北</hi>興國寺<hi>在忻州城東北/以上俱金建</hi>廣度寺<hi>在夀陽縣城内西</hi>華嚴<lb/>
　寺<hi>在河曲縣治東</hi>崇聖寺<hi>在崞縣/東南</hi>萬夀寺<hi>在石州治東以上俱元建</hi>天慶<lb/>
　觀<hi>在府城東南宋建又忻州城西南及静樂縣城内皆有天慶觀</hi>瑞雲觀<hi>在代州南十五里</hi>
　北極觀<hi>在太原縣西一十里</hi>元貞觀<hi>在文水縣治東/北以上俱唐建</hi>隆道觀<hi>在太</hi>
　<hi>谷縣南唐時建宋時重脩</hi>明真觀<hi>在臨縣西北/二十五里</hi>寳真觀<hi>在平定州東三十里</hi>
　<hi>俱金建</hi>大徴觀<hi>在徐溝縣/東十五里</hi>萬夀觀<hi>在五臺縣西北四十里</hi>青陽觀<lb/>
　<hi>在保徳州城東南二十五里</hi>元都觀<hi>在石州/治東北</hi>神清觀<hi>在崞縣西北</hi>玉真<lb/>
<pb n="KR2k0008_WYG_019-23b"/>
　觀<hi>在祁縣城東門外</hi>長春觀<hi>在夀陽縣北三十/五里以上俱元建</hi>萬春宫<hi>在榆次縣</hi>
　<hi>北一十里金建</hi>萬夀宫<hi>在交城縣西北元建</hi>
祠廟臺駘廟<hi>在太原縣晉澤南金天氏有裔子曰昩為元㝠師生臺駘能業其官宣汾洮障大澤</hi>
　<hi>以處太原帝嘉之封諸汾川後人立廟祀之</hi>成湯廟<hi>在祁縣東昭餘祁薮側祀殷王成湯嵗旱</hi>
　<hi>土人爆沙聚祠中置瓶其上以禱雨得水輙應</hi>晉祠<hi>在太原縣治西南祠周唐叔虞祠中有晉源神</hi>
　<hi>廟宋賜額惠逺</hi>趙武靈王廟<hi>在静樂縣南/三里東山下</hi>漢文帝廟<hi>在陽曲縣東北</hi>
　<hi>文帝嘗幸太原故立廟於此</hi>魏孝文廟<hi>在交城縣西孝文山此山元魏道武牧地孝文魏賢</hi>
　<hi>君後人思其徳故立廟於此</hi>開平忠武王廟<hi>在府治東北祀本朝常遇春嵗時致祭</hi>
<pb n="KR2k0008_WYG_019-24a"/>
　忠惠祠<hi>在狐突山祀晉大夫狐突宋景祐中賜額</hi>里克祠<hi>在清源縣北祀晉大夫里克</hi>
　羊舌祠<hi>在夀陽縣治東祀晉大夫羊舌氏</hi>趙簡子祠<hi>在清源縣西北平泉村祀晉趙</hi>
　<hi>鞅又夀陽縣西北亦有祠號衝天神廟</hi>趙襄子祠<hi>在太原縣境祀晉趙無恤五代史潞王從</hi>
　<hi>珂與石敬塘同入廟中神像屹然起立</hi>竇鳴犢祠<hi>在陽曲縣治西北裂石谷口祀趙簡子臣</hi>
　<hi>鳴犢宋封英濟侯</hi>靈源祠<hi>在嘉山祀黒水神神本晉靖公之臣忠於晉後為三卿所逼化於斯</hi>
　<hi>山之陽宋封靈源公碑刻猶存</hi>子夏廟<hi>在隱泉山祀孔/子弟子卜商</hi>韓信廟<hi>在平定州</hi>
　<hi>東二十里祀漢将韓信信下井陘故州人祀之</hi>諸葛武侯廟<hi>在太谷縣咸陽谷祀漢諸葛亮</hi>
　李勣廟<hi>在平定州治東鑿石村勣嘗都督并州有惠政故民祀之</hi>妬女祠<hi>在平定州承天</hi>
<pb n="KR2k0008_WYG_019-24b"/>
　<hi>鎮舊經介山氏之廟唐武后幸河東道出祠懼致風雹欲别開道以避之狄仁傑諌曰一人行幸風伯清</hi>
　<hi>塵雨師灑道何妬女之避哉遂止其役駐蹕祠下風停雨息</hi>
陵墓魏拓䟦陵<hi>在代州鴈門</hi>晉髙祖陵<hi>在交城縣西北六十里髙祖五代晉石敬</hi>
　<hi>塘也</hi>晉恭王墓<hi>在太原東駝山之陽恭王本朝宗室洪武二十二年葬</hi>唐叔虞墓<lb/>
　<hi>在太原縣西南嶺上叔虞周成王母弟俗穪晉王墓</hi>晉侯墓<hi>在太原縣治東南𦵏晉侯爕父</hi>三<lb/>
　交古墓<hi>在交城縣西南汾水上金大定中汾東岸崩得古墓有鼎十餘鐘磬各數十鼎有盖大者</hi>
　<hi>幾三尺其中實物猶存鐘磬小者僅五寸許大至三尺凡十有二盖音律之次後世之制以厚薄而此以</hi>
　<hi>大小其制度皆周器非秦漢以後所作今器不存而墓址猶在</hi>狐突墓<hi>在交城縣北五十里狐突</hi>
<pb n="KR2k0008_WYG_019-25a"/>
　<hi>晉大夫</hi>祁奚墓<hi>在祁縣西七十里/髙城村祁奚晉臣</hi>趙襄子墓<hi>在定襄縣治西葬晉</hi>
　<hi>趙無恤</hi>程嬰墓<hi>在忻州南門外葬/趙程嬰有碑殘缺</hi>公孫杵臼墓<hi>在忻州西北七</hi>
　<hi>里葬趙公孫杵臼有碑尚存</hi>䝉恬墓<hi>在代州東北二/里蒙恬秦将</hi>闗寳顒墓<hi>在平</hi>
　<hi>定州北寳顒石艾人魏冀州刺史有武定八年紀徳碑</hi>殷開山墓<hi>在府城西山上開山名嶠</hi>
　<hi>唐将以功封鄖國公</hi>李良臣墓<hi>在榆次縣北一十里與其子光顔光進孫昌元等五墓並列良</hi>
　<hi>臣本姓阿趺世為河曲九部酋長唐貞觀中内属襲鷄田刺史後贈太保墓有碑今磨滅</hi>温大雅<lb/>
　墓<hi>在祁縣東北五里其弟彦博墓在縣治東北</hi>李克用墓<hi>在忻州西一十里克用五代唐</hi>
　<hi>晉王士人呼為李王陵金天眷初盗發之守墳僧言之郡守守夢王告云吾墓中有酒盗飲之唇皆黑可</hi>
<pb n="KR2k0008_WYG_019-25b"/>
　<hi>用此捕之明日獲盗寺僧居其半克用養子李存孝墓在太原縣西風谷口李存進墓在太原縣東北鄭</hi>
　<hi>村</hi>周德威墓<hi>在陽曲縣治西北德威/五代唐贈太師封燕王</hi>邢昂墓<hi>在晉祠南原上</hi>
　<hi>昂宋太原人髙蹈不仕司封郎中張景儉表其墓冦凖文彦博陳堯佐范仲淹皆有贈詩刻于石</hi>元<lb/>
　好問墓<hi>在忻州東南一十里好問金名士有碑存</hi>袁湘之墓<hi>在臨縣北湘之元兵馬大</hi>
　<hi>元帥</hi>吕思誠墓<hi>在平定州治北/思誠元齊國公</hi>滕茂實墓<hi>在代州東六里</hi>王尚<lb/>
　書墓<hi>在太原縣西十里尚書名永夀天順七年勅葬</hi>
古蹟陶唐城<hi>在清源縣東南四十里舊經云陶唐氏自涿鹿徙居于此俗謂之姚城</hi>唐城<lb/>
　<hi>即太原縣治本唐叔虞子爕父徒都之所春秋時董安于理晉陽公宫及北齊置大明宫皆在此</hi>大<lb/>
<pb n="KR2k0008_WYG_019-26a"/>
　盂城<hi>在府城東北八十里春秋時晉太子之邑後分為七盂其一也漢為縣後魏曰大一城</hi>箕<lb/>
　城<hi>在太谷縣東三十五里左傳僖公時晉敗狄于箕即此</hi>郜城<hi>在祁縣西七里春秋傳晉絶秦</hi>
　<hi>書曰焚我箕郜謂此</hi>三交城<hi>在府城北五里世傳晉大夫竇鳴犢城也舊有三交驛路通忻州</hi>
　涂陽城<hi>在清源縣東二十里晉祁氏邑魏獻子以知徐吾為涂水大夫謂此</hi>馬首城<hi>在夀</hi>
　<hi>陽縣東南一十五里春秋時韓固為馬首大夫謂此</hi>三角城<hi>在太原縣治西北一名徒人城舊志</hi>
　<hi>趙襄子所築以處刑徒其城三面故名</hi>大陵城<hi>在文水縣東北二十里史記趙肅侯逰大陵其</hi>
　<hi>後武靈王亦逰之夢處女鼔瑟而歌即此地漢為縣晉時南單于居之後魏廢今為官田</hi>梗陽城<lb/>
　<hi>在清源縣治南左傳晉中行穆子見梗陽之巫臯即此地隋初於此置清源縣</hi>昔陽城<hi>在樂平縣</hi>
<pb n="KR2k0008_WYG_019-26b"/>
　<hi>東五十里左傳晉荀吳入昔陽滅肥以肥子歸七國時趙戍於此</hi>仇猶城<hi>在盂縣治東韓非子</hi>
　<hi>曰智伯欲伐仇猶道不通行因鑄大鍾遺之仇猶大恱除道而納之赤章曼伯數諫不聽㫁轂而馳仇猶</hi>
　<hi>遂亡城址尚存</hi>洛漠城<hi>在太谷縣西北一十五里秦王剪/伐趙所築寰宇記謂之蘿<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>亭</hi>廣<lb/>
　武城<hi>在代州西一十五里圖經云在句注陘南口之南秦縣属鴈門郡漢髙祖械繋婁敬於廣武即</hi>
　<hi>此後魏自此移縣於上舘城今廢一名古鴈門城</hi>榆次古城<hi>在榆次縣西北隅漢舊縣城也</hi>
　<hi>遺址頗存</hi>平陶城<hi>在文水縣西南二十五里漢/縣属太原郡後魏改名平遥</hi>沾縣城<hi>在樂</hi>
　<hi>平縣西南三十里漢為沾縣屬上黨郡隋置遼州於此遺址頗存</hi>汾陽城<hi>在府城北七十里漢</hi>
　<hi>為汾陽縣隋初改陽直後又改今名</hi>陽邑城<hi>在太谷縣東一十五里漢舊縣属太原郡過東十餘</hi>
<pb n="KR2k0008_WYG_019-27a"/>
　<hi>里有王班堡内有九級浮圖</hi>新興郡城<hi>在忻州南二十里漢末曹操立此郡亦名建安城</hi>
　狼孟城<hi>在府城北七十里漢舊縣属太原郡俗名黄頭寨</hi>鵝城<hi>在清源縣東南二十三里</hi>
　<hi>晉永嘉初洛陽地䧟有二鵝蒼者飛出白者止此劉曜謂為已瑞築此城以應之</hi>秀容城<hi>在忻</hi>
　<hi>州西北五十里後魏肆州治此縣後周徙州治鴈門縣</hi>雲州城<hi>在文水縣北三十里後魏築此</hi>
　<hi>寄治并州</hi>祁城<hi>在祁縣西七里漢置縣/後魏徙今地遺蹟頗存</hi>中都城<hi>在榆次縣東一十五</hi>
　<hi>里左傳昭二年執陳無宇於中都即此漢為縣属太原郡</hi>蘇孤戍城<hi>在岢嵐州東北一十里北</hi>
　<hi>齊築遺蹟猶存</hi>洛隂城<hi>在府城東北六十里隋洛隂府之地唐初於此置羅隂縣遺蹟猶存</hi>三<lb/>
　堆城<hi>在静樂縣城内有堆阜因名隋時所築</hi>唐林城<hi>在崞縣南四十里唐析五臺崞二縣</hi>
<pb n="KR2k0008_WYG_019-27b"/>
　<hi>置武延縣後改曰唐林五代梁改白鹿晉改廣武宋併入崞縣</hi>虒慮城<hi>在五臺縣漢置縣属太原</hi>
　<hi>郡西晉末南單于鐵弗劉武居於新興虒慮之北謂此</hi>長城<hi>在馬嶺上自平城至魯口沿山屈曲</hi>
　<hi>長三百里唐初所築遺蹟猶存</hi>廣陽城<hi>在平定州西南八里廣陽村本隋石艾縣唐天寳初更今</hi>
　<hi>名</hi>天池城<hi>在静樂縣唐龍紀中李克用/表置天池縣宋熈寕中省</hi>信都城<hi>在榆次縣</hi>
　<hi>東一十八里宋圖經縣東鄉嘗名信都今来暮鄉是也</hi>平潭城<hi>在平定州西北二十五里城郭</hi>
　<hi>略存</hi>隆舟城<hi>在祁縣東南三十里五戍/代時劉繼元築以拒周</hi>廢白馬府<hi>在府城西北五</hi>
　<hi>十里隋書謂之故府</hi>廢竹馬府<hi>在太原舊府城中又太谷縣有寕静府榆次有洞渦昌寕二府</hi>
　<hi>盂縣有信童府捴為府十八皆唐府兵所居</hi>舊隩州<hi>在河曲縣本雄勇鎮宋太平興國中以北</hi>
<pb n="KR2k0008_WYG_019-28a"/>
　<hi>山時有煙熖置火山軍金改隩州元省入保德</hi>舊芭州<hi>在保德州境元初置此州至元初省入保</hi>
　<hi>徳</hi>受瑞壇<hi>在太原府舊倉城中唐髙祖舉義使子元吉留守獲瑞石有文曰李淵萬吉因築壇</hi>
　<hi>祠以少牢</hi>臯落墟<hi>在樂平縣東七十里有古東山臯落氏之墟漢縣因山以名</hi>平城廢<lb/>
　縣<hi>在鴈門縣城西南漢縣属鴈門郡</hi>孟門廢縣<hi>在石州西二十里後周於此置定胡郡及</hi>
　<hi>縣隋廢郡唐析置孟門縣</hi>鴈門廢縣<hi>在代州本漢廣武縣隋避諱改鴈門有東陘西陘二闗元</hi>
　<hi>省</hi>合河廢縣<hi>在興縣北六十里/唐貞觀中置宋廢</hi>武村堡<hi>在太谷縣東南臨象谷水</hi>
　<hi>有戍三靣石崖皆唐初置</hi>董卓壘<hi>在平定州東北九十里唐於此置天軍戍以兵乃太原恒山之</hi>
　<hi>界闗也</hi>萬年頓<hi>在太谷縣西北界舊名龍泉頓唐元宗幸太原因其地主姓唐遂改今名</hi>風<lb/>
<pb n="KR2k0008_WYG_019-28b"/>
　穴<hi>在陽曲縣西二十里石壁有穴下有廟傳云神至則穴内有聲去則否</hi>鴈丘<hi>在陽曲縣金元</hi>
　<hi>好問赴府試行道中見一捕鴈者云捕得二鴈内一死一脫網去空中上下盤旋哀鳴良乆投地亦死好</hi>
　<hi>問聞之遂以金贖得二鴈瘞於汾水邉壘土為丘好問有鴈丘詞</hi>
名宦周董安于<hi>趙簡子使治晉陽民樂其政</hi>尹鐸<hi>趙簡子使為晉陽請曰以為繭絲乎</hi>
　<hi>抑為保障乎簡子曰保障哉於是損其戸數民寛以和</hi>李牧<hi>趙良将居鴈門備邉匈奴不敢近塞</hi>
　漢郅都<hi>景帝時鴈門太守匈奴畏之嘗刻木偶肖都使騎射之亦不能中及都死亦不敢近鴈門</hi>
　朱愽<hi>并州刺史郡畏其威嚴莫敢犯法</hi>郭伋<hi>建武中并州牧有恩徳嘗行部至西河童兒數</hi>
　<hi>百騎竹馬迎拜道次事訖還復拜送</hi>周舉<hi>并州刺史州俗冬月禁火寒食多凍死者舉移書弔介子</hi>
<pb n="KR2k0008_WYG_019-29a"/>
　<hi>推以變其俗</hi>劉瓆<hi>太原太守時有小黄門趙/津乗勢犯法瓆考正其罪</hi>三國梁習<hi>魏初領并</hi>
　<hi>州刺史禮召豪右勤勸農桑令行禁止拜真刺史百姓穪咏之</hi>陳泰<hi>魏并州太守懐柔民夷京邑貴</hi>
　<hi>人皆托市奴婢泰皆挂於壁不發其書及徵為尚書乃悉還之</hi>牽招<hi>魏鴈門太守郡界邉陲常教民</hi>
　<hi>戰陣又表復烏桓五百餘家</hi>晉曹忠<hi>樂平太守在郡上書謂宜尊儒重道及請為博士置吏卒</hi>
　荀藐<hi>榆次令為政以德而民懐之武帝下詔褒美云就之如日月敬之如神明愛之如父母樂之如</hi>
　<hi>時雨</hi>劉琨<hi>永嘉中并州刺史時并土飢/荒琨撫循百姓甚得其情</hi>南北朝王晞<hi>北齊</hi>
　<hi>并州司馬孝昭帝欲用為侍中苦辭曰非不爱作熱官但思之爛熟耳</hi>隋辛公義<hi>開皇中并</hi>
　<hi>州刺史下車先至獄中驗問十餘日㫁决盡方還㕔受新訟</hi>楊素<hi>并州道行軍捴管率衆數萬討</hi>
<pb n="KR2k0008_WYG_019-29b"/>
　<hi>平漢王諒之亂</hi>皇甫誕<hi>并州捴管司馬時漢王諒為捴管府事一以諮之諒謀作亂誕數諫不從</hi>
　陶模<hi>仁夀初嵐州司馬諒作亂刺史喬鍾葵發兵将赴逆模拒之鍾葵臨以兵模辭氣不撓義而釋</hi>
　<hi>之</hi>張祥<hi>并州司馬諒作亂縱火燒郭下百姓驚駭城側有西王母廟祥登城再拜泣禱曰神其有</hi>
　<hi>靈可降雨相救言訖廟上雲起須臾驟雨其火遂滅士卒感其至誠莫不用命</hi>唐竇静<hi>武徳初并</hi>
　<hi>州大捴管府長史時突厥數為邉患粮道不属静表請屯田以省餽運嵗収粟十萬斛又請㫁石嶺以為</hi>
　<hi>障塞</hi>李勣<hi>太宗時都督并州以威肅聞帝曰朕用勣守并突厥不敢南賢於長城逺矣</hi>李義<lb/>
　琰<hi>太原尉都督李勣威肅僚吏憚之獨義琰敢庭辨曲直勣甚禮焉</hi>李靖<hi>鴈門太守有時名突</hi>
　<hi>厥常冦太原諸将多敗靖以完軍歸</hi>薛仁貴<hi>檢校代州都督狄人畏之莫敢犯境</hi>張公謹<lb/>
<pb n="KR2k0008_WYG_019-30a"/>
　<hi>代州都督置屯田以省餽運又數言時政得失太宗多所采納</hi>張儉<hi>代州刺史檢校都督勸民墾田</hi>
　<hi>力耕嵗數稔私蓄富實乃建平糴法入於官由是公私儲蓄皆足</hi>鄧義<hi>祁縣令有異政邑人刻石</hi>
　<hi>紀德</hi>崔神慶<hi>武后時并州長史有詔改錢幣法俄而物價踴昂百賈驚擾神慶質其非於朝果豪</hi>
　<hi>猾妄為之下制褒美</hi>韓思彦<hi>并州道廵按使時有獄訊掠已服思彦獨疑之集兒童數百晨入暮</hi>
　<hi>出物色推訊遂得殺人真盗</hi>陳孝意<hi>鴈門郡丞在郡菜食齋居時長吏贓汚孝意清節彌厲發</hi>
　<hi>姦擿伏動若有神吏人檷之</hi>崔日用<hi>并州刺史有德政及卒并人懐之民數百皆縞服送䘮</hi>
　戴謙<hi>開元初文水令於縣東北鑿甘泉蕩沙靈長千畝四渠引文谷水傳溉田數千頃</hi>張說<lb/>
　<hi>為檢校并州長史時脩國史勅齎槖即軍中論撰</hi>王忠嗣<hi>代州别駕大猾閉門自歛不敢干法</hi>
<pb n="KR2k0008_WYG_019-30b"/>
　<hi>數以輕騎出塞</hi>安庭堅<hi>開元中太谷令有美/政邑人穪之為立碑</hi>嚴挺之<hi>太原少尹力言</hi>
　<hi>王毛仲近倖恐激變俄改濮州刺史從孫綬為河東節度治尚寛惠政聲流聞</hi>馬燧<hi>河東節度時太</hi>
　<hi>原兵力單弱燧募得數千人教之戰數月悉成精卒</hi>柳公綽<hi>太和中河東節度使遭嵗悪樽節用</hi>
　<hi>度輟燕飲衣食與士卒均沙陀感恩義故悉力保障</hi>李光進<hi>代州刺史破賊有功弟光顔亦刺是</hi>
　<hi>州皆以御史大夫領事軍中俱呼為大夫而以大小别之</hi>裴懐古<hi>并州大都督長史吏民懐之後</hi>
　<hi>以召去再為并州百姓皆扶老携稚出迎</hi>魏谷倚<hi>太原主簿與晉陽尉富嘉謨吳少㣲友善皆以</hi>
　<hi>文辭著名時穪北京三傑</hi>宋李重誨<hi>太宗時為忻州都廵檢北兵鎧冦邉重誨邀戰敗之獲羊馬</hi>
　<hi>甲甚衆賜詔褒美</hi>陳堯佐<hi>天禧中知并州毎汾水暴漲民輙憂撓堯佐為築堤植柳數萬本作</hi>
<pb n="KR2k0008_WYG_019-31a"/>
　<hi>柳溪民頼其利</hi>宋摶<hi>真宗時河東轉運使上言大通監治鐵盈積可□諸州軍數十年鼔鑄願罷採</hi>
　<hi>以紓民時邉事未息摶經制漕運以幹洽穪</hi>劉綜<hi>景德中知并州以政績聞州民乞留優詔嘉奨</hi>
　梁適<hi>夏人盗耕屈野河西田累年乃以適為定國軍節度使知并州至則悉復侵地六百里</hi>王<lb/>
　嗣宗<hi>咸平中知并州境内有卧龍王廟每窮冬闔境致祭風雪老㓜踣於道嗣宗亟毁之</hi>李若<lb/>
　谷<hi>知并州始建學校出私錢助貧民嫁娶時州多盗若谷籍累犯者以三人互保再犯則并坐悛者削</hi>
　<hi>去藉名</hi>張齊賢<hi>雍熈中知代州破/契丹俘獲甚衆</hi>龐籍<hi>慶歴中知并州長於吏事治民</hi>
　<hi>有惠爱時契丹盗耕河西地籍戒邉民無與遼人市易</hi>杜衍<hi>知并州為治謹宻不以威刑督吏而</hi>
　<hi>吏民憚其清整</hi>張伯玉<hi>慶歴中知太谷縣莅民勤政廣興水利邑人德之為立祠陽村明福寺</hi>
<pb n="KR2k0008_WYG_019-31b"/>
　文彦博<hi>知榆次縣政尚循良又授河東轉運使穪職改河東節度使</hi>韓𤦺<hi>知并州罷前帥</hi>
　<hi>所興不急之役募弓箭手墾荒田至萬頃變河東火𦵏之俗</hi>鄭戬<hi>仁宗時知并州契丹與趙元昊</hi>
　<hi>交兵邉奏互上獨戬不以聞詔遣使問故戬對敵自相攻中國不足憂</hi>明鎬<hi>知并州遇事不苟為</hi>
　<hi>而安静有體大廵邉以備賊時邉任多紈袴子弟鎬取尤不職者杖之疲軟者皆自觧去</hi>張孜<hi>仁宗</hi>
　<hi>時并代副捴管河東更鐵錢法人情疑貳兵相率叩府欲訴幾為亂孜䇿馬往諭之皆散還營</hi>張汝<lb/>
　明<hi>通判寕化軍地界遼文移數往来汝明名觸其諱遼以檄暴於朝安撫使問故衆欲委罪於吏汝明</hi>
　<hi>曰詭辭欺君吾不為也遂坐責</hi>歐陽脩<hi>河東制置使奏募民耕忻代岢嵐等處廢田及以河東賦</hi>
　<hi>歛過重奏罷十數事</hi>吕誨<hi>知大同監兼交城令究心/民事而於𣙜鹽亦不廢</hi>薛映<hi>知并州治尚嚴</hi>
<pb n="KR2k0008_WYG_019-32a"/>
　<hi>明吏不能欺每五鼔冠帶黎明决事雖寒暑無一日異</hi>司馬旦<hi>知祁縣天大旱人乏食郡盗剽</hi>
　<hi>奪富家巨室至以兵自備旦召富者開以禍福於是爭出粟减直以糶飢者獲濟盗患亦弭</hi>吕大<lb/>
　忠<hi>知代州時遼使設次於本地輙據主位大忠移次於長城北遼使竟屈</hi>孫覽<hi>知太原府夏人</hi>
　<hi>據横山並河為塞覽下令具糗粮嚴兵械俟夏人入冦撃敗之遂城葭蘆而還</hi>孫永<hi>知太原府忻代</hi>
　<hi>産鹽苦悪不堪食轉運使欲以盗販罪罪兵吏永上言以悪鹽累防兵非計詔弛其禁</hi>范純仁<lb/>
　<hi>元祐初判太原府其境地狹民惜地不葬純仁遣属収葬無主燼骨及檄一路葬以數萬計</hi>唐介<lb/>
　<hi>知太原府夏人數擾邉介戒邉将無生事移諭以利害遂不敢動</hi>吕公弼<hi>知太原府時韓絳宣</hi>
　<hi>撫秦晉将取囉兀城令河東發兵趣神堂新路公弼慮必設伏乃路由永和援兵果遇伏詔褒之</hi>韓<lb/>
<pb n="KR2k0008_WYG_019-32b"/>
　絳<hi>與弟縝相繼為并州帥有恩惠作杕華堂</hi>劉庠<hi>知太原府請復憲州募民子弟剽銳工技擊者</hi>
　<hi>籍為勇敢倣漢謫戍法貰流以下罪徙實河外</hi>王素<hi>知太原府汾河大溢素曰若壊平晉遂灌州城</hi>
　<hi>矣亟命具舟楫築堤以捍之一夕水驟至人頼以安</hi>郭永<hi>知太谷縣有善政太原帥每宴饗歛取諸</hi>
　<hi>縣以給永以書抵幕府府遂不敢迫縣有潭出雲雨嵗旱巫乗此譁民永杖巫暴日中雨立至縣人刻石</hi>
　<hi>紀其異</hi>唐恪<hi>知榆次縣豪子萃逋庇姦不輸公賦前後莫敢詰恪以理善曉之悟而自誨折節為</hi>
　<hi>長者</hi>何灌<hi>火山軍廵檢賈胡疃有泉遼人常越境而汲灌遏其來忿而舉兵灌迎髙射之發輙中或</hi>
　<hi>着崖石皆沒鏃敵驚以為神歛去後又知寕化軍治聲著聞</hi>劉舜卿<hi>知代州遼遣諜盗西闗鎻</hi>
　<hi>舜卿宻易舊鐍而大之數日敵以鎻来歸舜卿曰吾未嘗亡鎻也引視納之不能受遂慚去誅諜者</hi>史<lb/>
<pb n="KR2k0008_WYG_019-33a"/>
　抗<hi>宣和末為代州沿邉安撫副使金人圍代急抗告其二子稽古稽哲曰吾将死事汝輩亦勿負國城</hi>
　<hi>破父子力戰死</hi>李翼<hi>宣和末為代州西路廵檢使屯崞縣金人取代来論降翼射却之率士堅守城</hi>
　<hi>破摶被執怒罵不屈與縣令李聳丞王唐臣尉劉子英同死之</hi>張忠輔<hi>宣和末為将同崔申折可</hi>
　<hi>與守崞縣金人来攻忠輔固守拒敵中有二心設伏斬忠輔首以畀金人可與以不屈見殺</hi>徐徽<lb/>
　言<hi>知火山軍徙石州金人圍太原自石隰以北命令不通者累月徽言以三千人渡河一戰破之</hi>金<lb/>
　趙秉文<hi>平定州刺史前政苛於用刑而盗愈繁秉文政尚寛簡旬月盗屏蹟民飢出祿以賑活之</hi>
　楊邦基<hi>天眷初交城令太原尹徒單恭貪汙不法託名鑄金佛命属縣輸金邦基獨不與㢘介為</hi>
　<hi>河東第一</hi>元潭澄<hi>交城令有文谷水溉田為郭師所專澄令决水均其利於民豪民有持吏短長</hi>
<pb n="KR2k0008_WYG_019-33b"/>
　<hi>為奸者察得其主名皆以法治之</hi>李德輝<hi>太原路捴管崇學校表孝節勸耕桑立社倉一權度</hi>
　<hi>凡可以阜民者無不為之嘉禾瑞麥六出其境</hi>劉福<hi>平定元帥府監軍衆服其恩信子熈載有學行</hi>
　<hi>父子相繼者二十餘年</hi>齊元彛<hi>知興州盡心勞來流移者復業郡人立碑以紀其德</hi>楊克<lb/>
　恭<hi>知興州剖劇除弊賦均訟簡既去人思慕之</hi>本朝尹暹<hi>洪武初興縣知縣莅政廉能民</hi>
　<hi>懐其惠乃立善政碑以頌之考績陞平陽同知</hi>鍾友諒<hi>洪武初忻州知州興學撫民有循良聲自</hi>
　<hi>州署至驛傳城郭皆一新之公私不甚費而事畢集代去民泣涕不忍舍</hi>吳原庸<hi>洪武初夀陽知</hi>
　<hi>縣當兵荒後招集流散教之耕作民以安業廼建縣署毁淫祠立學宫以及城隍廟壇壝驛舖皆備民懐</hi>
　<hi>慕之</hi>黄福<hi>洪武間為清源縣主簿孜孜愛民惟/恐不被其澤一邑之人無不感戴</hi>宋禮<hi>洪武</hi>
<pb n="KR2k0008_WYG_019-34a"/>
　<hi>中為按察司僉事在任持法嚴明人莫敢犯</hi>李昇<hi>洪武中五臺典史時秋霜殺禾昇奏乞賑濟布</hi>
　<hi>政司委官劾實文致之罪昇曰為民獲罪吾無憾矣耆老民庻訴于朝䝉賞勞復職</hi>吕震<hi>洪武中為</hi>
　<hi>按察司僉事明敏有為聲譽大振</hi>王彰<hi>洪武末為布政司左叅政廉直無私官吏畏服</hi>王綱<lb/>
　<hi>宣德中為右布政使廉正自守處事安詳吏民懷之</hi>劉英<hi>繁峙知縣廉正愛民代去而民不忘</hi>周<lb/>
　禮<hi>正統初祁縣丞學問該博以徳化民  省志</hi>于謙<hi>正統間以兵部侍郎廵撫山西撫循有道</hi>
　<hi>民思慕之  省志</hi>鮑時<hi>正統中為布政司右叅議政餘以春秋之學淑人士習丕變  省志</hi>張<lb/>
　智<hi>正統中五臺知縣在任九年政多美績  省志</hi>滕淵<hi>正統間為嵐縣典史有廉能聲嘗戍偏頭</hi>
　<hi>闗禦外兵草宿枕戈與士卒同滿去唯携琴書而已  省志</hi>楊璿<hi>景㤗初為布政司右叅政以治</hi>
<pb n="KR2k0008_WYG_019-34b"/>
　<hi>行穪省志</hi>梁昱<hi>景㤗間平定知州以文學政事並/穪卒于官士民哀悼不已  省志</hi>范瑄<hi>景㤗</hi>
　<hi>末文水知縣有惠政卒于官民思不忘  省志</hi>王𦙍<hi>天順初知祁縣牧民有方既去民甚思之  省</hi>
　<hi>志</hi>胡謐<hi>成化初山西按察僉事提督學校以身率教甄别精明䝉詔旌異  省志</hi>雷復<lb/>
　<hi>成化中廵撫山西嘗督師斬獲敵酋蒙勅奨諭  省志</hi>
流寓孟敏<hi>漢鉅鹿人客居太原荷甑堕地不顧而去郭林宗見而問其意對曰甑已破矣視之何益</hi>
　<hi>林宗異之因勸令㳺學十年知名三公俱辟並不屈</hi>滕茂實<hi>宋杭州人靖康初以工部侍郎使金</hi>
　<hi>為所留時其兄綯通判代州已先降尼瑪哈遷茂實代州茂實聞欽宗至郊即自為哀詞具冠幘迎謁拜</hi>
　<hi>伏號泣請從舊主俱行金人不許憂憤而卒有墓在州東六里</hi>王無咎<hi>磁州人徙樂平金昭義節</hi>
<pb n="KR2k0008_WYG_019-35a"/>
　<hi>度副使金亡無咎義不仕元</hi>
人物周狐突<hi>晉大夫懐公立時突之子毛及偃從重耳在秦公執突曰子來則免對曰子之能仕</hi>
　<hi>父教之忠古之制也今臣之子名在重耳若又召之教之貳也滛刑以逞誰則無罪臣聞命矣乃就死</hi>
　狐偃<hi>突子晉文公為公子時出亡在外偃與兄毛從之十九年比文公定王室宣信諸侯而覇天下</hi>
　<hi>大抵多偃謀也</hi>公孫杵臼<hi>晉人為趙朔客屠岸賈誅朔杵臼有謂朔友程嬰曰胡不死嬰曰朔婦</hi>
　<hi>遺腹若男吾奉之故不死也及生男賈聞而索之杵臼曰立孤與死孰難嬰曰立孤難耳杵臼曰我為其</hi>
　<hi>易者乃取他人兒匿山中使嬰謬呼曰與我千金吾告趙氏孤處賈諸将随嬰攻杵臼杵臼謬曰小人哉</hi>
　<hi>程嬰縱不能立孤而忍賣之乎遂殺杵臼及孤兒其趙氏真孤乃在程嬰處也</hi>程嬰<hi>晉人既謬殺趙</hi>
<pb n="KR2k0008_WYG_019-35b"/>
　<hi>朔孤兒屠岸賈不疑乃抱趙氏真孤匿山中居十五年韓厥言於晉景公復立趙氏後是為趙武即孤兒</hi>
　<hi>也遂攻屠岸賈滅之武既冠嬰曰昔下宫之難我非不能死欲存趙後今宜下報宣孟杵臼遂自殺武啼</hi>
　<hi>泣齊衰三年奉祀不絶</hi>漢衞綰<hi>代之大陵人初事文帝為中郎将及景帝立以綰㢘實無他膓</hi>
　<hi>拜河間王太傅累遷御史大夫至丞相</hi>常惠<hi>太原人武帝時随蘇武使匈奴拘留十餘年始還昭</hi>
　<hi>帝嘉其勤勞拜光祿大夫卒謚壮武侯</hi>郇越<hi>太原人明經飭行平帝時州郡舉孝㢘茂才數病去</hi>
　<hi>官越散其先人貲千餘萬分施九族州里志節甚髙顯名於世</hi>周黨<hi>廣武人家産千金散與宗族㳺</hi>
　<hi>學長安建武初被徵三聘乃肯就車陛見帝廷伏而不謁自陳願守所志詔賜帛四十匹寵之遂隱居黽</hi>
　<hi>池</hi>王霸<hi>廣武人王莽簒位遂棄冠帯絶交宦光武時徵到拜尚書穪名不穪臣尋以疾歸隱居守</hi>
<pb n="KR2k0008_WYG_019-36a"/>
　<hi>志茅屋蓬戸連徵不起</hi>温序<hi>太原人建武中徵為侍御史遷䕶羗校尉行部至襄武為隗囂别将</hi>
　<hi>所拘刼諭使從已序曰分當效死義不貪生遂以口銜鬚伏劔而死</hi>王允<hi>太原祁人世仕州郡為冠</hi>
　<hi>盖同郡郭林宗見而竒之曰王生一日千里王佐才也允少好大節有志立功累官豫州刺史討破黄巾</hi>
　<hi>後拜司徒</hi>王烈<hi>太原人少師陳寔以孝義穪鄉里爭訟者将質于烈或至途或望廬而還其德感人</hi>
　<hi>如此</hi>三國郭淮<hi>陽曲人舉孝㢘仕魏屢立戰功累遷征西将軍都督雍凉諸軍事終車騎将軍</hi>
　孫資<hi>太原人曹操為司空辟資不應後荀或見而嘆曰北州賢智零落今復見孫彦龍乎表為尚書</hi>
　<hi>郎仕至中書令彦龍資字也</hi>王淩<hi>太原祁人為太尉封南/鄉侯忠於魏室而死</hi>王昶<hi>晉陽</hi>
　<hi>人世父柔北中郎将父澤代郡太守昶仕魏累官兖州刺史遷司空賜爵闗内侯著兵書及治論二十餘</hi>
<pb n="KR2k0008_WYG_019-36b"/>
　<hi>篇云</hi>温恢<hi>祁人父恕守涿郡卒恢年十五送䘮還鄉盡散私財施宗族後舉孝㢘魏文帝時為侍中</hi>
　<hi>出為魏郡太守子六人恭生良儉譲克並知名世號六龍</hi>晉王沉<hi>晉陽人父機魏太守沉少孤飬</hi>
　<hi>於從叔昶事昶如父奉祖母寡嫂以孝義穪好書善属文以佐命勲累遷尚書令散騎常侍封博陵郡公</hi>
　郭𤦺<hi>晉陽人少方直善五行作天文志五行傳註榖梁京氏易百卷趙王倫簒位欲用𤦺𤦺曰我已</hi>
　<hi>為武帝吏豈容復為今世吏終身隱居</hi>郭奕<hi>陽曲人少負重名山濤穪其髙簡有雅量初為野王</hi>
　<hi>令太康中為尚書</hi>劉殷<hi>新興人曽祖母王氏盛冬思蓳食殷方九嵗往澤中慟哭蓳忽生得斛餘</hi>
　<hi>而歸又嘗夢人謂西籬下有粟掘之果得粟十五鍾鄉人異之</hi>王渾<hi>昶子累官至司徒弟湛㓜有識</hi>
　<hi>度簡言語父䘮居墓次服闋闔門守静不交當世仕至汝南内史濟少有逸才氣盖一時性好弓馬尤善</hi>
<pb n="KR2k0008_WYG_019-37a"/>
　<hi>易及老荘文詞</hi>温羡<hi>恢孫少聰敏惠帝時拜豫州刺史累遷吏部尚書後為冀州刺史遷開府領司</hi>
　<hi>徒</hi>温嶠<hi>羡從子父憺河東太守嶠博學能文風儀秀整為劉琨右司馬奉表江東元帝器之王導</hi>
　<hi>等並與親善後除散騎侍郎累遷開府儀同三司</hi>孫楚<hi>太原中都縣人才藻卓絶爽邁不羣少欲</hi>
　<hi>隱居謂王濟曰吾欲潄石枕流濟曰流非可枕石非可潄楚曰枕流欲洗其耳漱石欲礪其齒年四十餘</hi>
　<hi>始叅鎮東軍事</hi>孫綽<hi>楚孫兄盛博學善言名理著醫卜及易象妙於見形論又著魏氏春秋晉陽秋</hi>
　<hi>咸穪良史官至秘書監加給事中綽博學能文後居㑹稽㳺放山水十餘年作遂初賦及天台賦詞甚工</hi>
　王承<hi>晉陽人清虚寡欲弱冠知名太尉王衍敬異之以比南陽樂廣自昶至承世有髙名論者以為</hi>
　<hi>祖不及孫孫不如父</hi>王述<hi>承子安貧守道嘗見司徒王導導每發言一坐賛美述正色曰人非堯舜</hi>
<pb n="KR2k0008_WYG_019-37b"/>
　<hi>安得每事盡善導改容謝之累官散騎常侍尚書令子坦之弱冠負時名後同謝安輔朝政累官中書令</hi>
　王濛<hi>晉陽人少不為鄉曲所齒晚節勵行有美譽子藴仕至散騎常侍藴二子恭有節<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>自負才地</hi>
　<hi>恒有宰相之望爽仕至寕朔将軍</hi>莫含<hi>繁峙人劉琨為并州辟含從事穆帝聞其才求含於琨遂</hi>
　<hi>入叅軍國大謀後封闗中侯子顕為左常侍顕之子題後魏時為大将以功封東安侯弟雲好學善騎射</hi>
　<hi>官至執金吾進封安定公</hi>觧叔謙<hi>鴈門人母有疾夜禱聞空中語云須丁公藤為酒便瘥叔謙遍</hi>
　<hi>訪至宜都郡山遇老翁伐木問之曰此丁公藤叔謙求歸漬酒毋飲之疾瘥</hi>王懿<hi>太原人年十七</hi>
　<hi>及兄叡同起義兵與慕容垂戰敗太元未徙居彭城後叡以襲桓元遇害懿仕宋累官徐州刺史三臨徐</hi>
　<hi>州威德著於彭城卒謚曰桓</hi>周續之<hi>鴈門人徙豫章太守范寗於郡立學招集生徒續之年十</hi>
<pb n="KR2k0008_WYG_019-38a"/>
　<hi>二詣寗受業居學數年通五經五緯號曰十經名冠同門既而入廬山與劉遺民陶淵明俱不應徵命謂</hi>
　<hi>之尋陽三隱</hi>南北朝王元謨<hi>太原祁縣人仕宋為彭城太守累官至開府儀同三司遷</hi>
　<hi>南豫州刺史加都督</hi>郭祚<hi>魏太原晉陽人少孤貧姿貌不偉凡人莫之識有女巫相祚後當貴祚渉</hi>
　<hi>經史尺牘文章並穪於世後果為吏部尚書</hi>唐邕<hi>晉陽人明敏有才幹魏神武時擢文襄大将軍</hi>
　<hi>督䕶累遷尚書令後授上開府儀同大将軍</hi>王僧辯<hi>祁縣人學渉該博尤明左氏春秋噐宇肅</hi>
　<hi>然雖射不穿扎而有凌雲氣仕梁為江州刺史後平侯景之亂加侍中尚書令累遷至大司馬</hi>王思<lb/>
　政<hi>祁縣人漢司徒允之後容貎魁梧有籌䇿仕北齊為都官尚書郎在荆州置三十城以當衝要所薦</hi>
　<hi>舉咸得其才</hi>王軌<hi>太原人亦司徙允之後性質直事周累官内史下大夫處以腹心之任以功進</hi>
<pb n="KR2k0008_WYG_019-38b"/>
　<hi>位柱國拜徐州捴管威振敵境陳人甚憚之</hi>王茂<hi>太原人好讀兵書性寛厚居家未嘗有惰容梁</hi>
　<hi>武帝以王佐許之事無大小皆詢焉累官至江州刺史在州不取奉獄無滯囚居處被服同於儒者卒贈</hi>
　<hi>太尉謚忠烈</hi>隋王韶<hi>太原人㓜方雅頗好竒節在周以軍功封晉陽縣公隋初進爵頃城郡公</hi>
　<hi>晉王廣鎮并州除行臺右僕射韶性剛直王嘗穿池起三山韶自鎻而諫王謝而罷之髙祖嘉歎賜金百</hi>
　<hi>兩</hi>郭雋<hi>太原人家門雍睦七葉共居犬豕同乳烏鵲通巢時人以為義感之應州縣上其事髙祖</hi>
　<hi>遣昌平公宇文㢸詣其家勞問之</hi>唐張道源<hi>并州祁人年十四居父䘮盡孝縣令郭湛署所</hi>
　<hi>居曰至孝里隋末政亂辭監察御史歸後仕唐歴秋官尚書</hi>唐儉<hi>邕孫父鍳與髙祖善儉爽邁少</hi>
　<hi>繩檢然事親以孝聞佐太宗定天下為天䇿府長史後累官禮部尚書封莒國公</hi>許世緒<hi>并州</hi>
<pb n="KR2k0008_WYG_019-39a"/>
　<hi>人與弟洛仁俱從起晉陽有功世緒累官蔡州刺史封真定郡公洛仁累官冠軍大将軍</hi>温大雅<lb/>
　<hi>祁縣人師文中子髙祖時與竇威等定儀典拜黄門侍郎太宗朝封黎國公弟彦博累官尚書左僕射既</hi>
　<hi>掌机務謝賔客不通進見必陳政事利害得失累官中書侍郎封清河郡公</hi>王珪<hi>祁縣人太宗時</hi>
　<hi>為諫議大夫忠直敢言嘗令品藻當代人物珪既歴舉之末曰激濁揚清臣於數子亦有一長當時以為</hi>
　<hi>確論</hi>王方翼<hi>并州人早孤哀毀時號孝童髙宗時累官肅州刺史烽邏精明河西蝗獨不至方翼</hi>
　<hi>境後遷夏州都督為耦耕法力省而見功多百姓順頼</hi>狄仁傑<hi>太原人舉明經嘗赴并州法曹</hi>
　<hi>登太行山見白雲孤飛曰吾親舍其下同府叅軍鄭崇質母老且病當使絶域仁傑請代行長史藺仁基</hi>
　<hi>義之曰斗南一人而已後以地官侍郎同平章事委曲請武后還政中宗時封梁國公</hi>茹汝升<lb/>
<pb n="KR2k0008_WYG_019-39b"/>
　<hi>代州人為僕射嘗承命治代郡民獲安業後里人慕其德立廟祀之</hi>武平一<hi>太原人通春秋工文</hi>
　<hi>詞武后時畏禍隱嵩山屢詔不應中宗復位拜脩文館學士</hi>李憕<hi>文水人父希倩神龍初監察御</hi>
　<hi>史憕舉明經天寳初守清河有美政民為立祠後尹京兆又為中都留守安祿山䧟東京憕與子十人皆</hi>
　<hi>遇害</hi>王縉<hi>太原人少好學□兄維俱以名聞舉草澤文章清麗科安祿山亂擢太原少尹佐李光弼</hi>
　<hi>以功加憲部侍郎俄拜黄門侍郎同平章事領河東節度後知政事</hi>王翃<hi>晉陽人擢才兼文武科累</hi>
　<hi>遷容管經畧使討定夷僚卒贈尚書僕射謚曰肅兄翊性謙柔歴山南東道節度使代宗目為純臣卒贈</hi>
　<hi>戸部尚書謚忠惠</hi>武元衡<hi>平一孫事德宗為御史中丞嘗對延英帝目送之曰真宰相噐元和</hi>
　<hi>中拜相時淮蔡用兵悉以機政委之從弟儒衡氣韻髙雅為諫議大夫劾奏皇甫鎛剥下媚上後為戸部</hi>
<pb n="KR2k0008_WYG_019-40a"/>
　<hi>侍郎</hi>王緯<hi>太原人為長安尉累官御史大夫時裴延齡希寵以諸道負錢為羡錢緯奏此皆諸州經</hi>
　<hi>費大忤其意改檢校工部尚書</hi>王鍔<hi>太原人曹王臯節制江西表為江州刺史鍔小心善刺軍中情</hi>
　<hi>偽臯推以腹心德宗時累官尚書左僕射為河東節度使遷同平章事</hi>王仲舒<hi>并州祁人貞元</hi>
　<hi>中賢良方正登第為左拾遺德宗欲相裴延齡仲舒與陽城交章言不可歴婺蘇二州刺史穆宗重其文</hi>
　<hi>召為中書舍人尋除江西觀察使有興浮屠祠屋者驅出於境</hi>王彦威<hi>太原人舉明經甲科補太</hi>
　<hi>常檢討官嘗采隋唐典禮沿革條次類分號元和新禮上之累遷宏文舘學士</hi>温造<hi>大雅五世孫父</hi>
　<hi>佶安祿山亂往見平原太守顔真卿助為守計造姿表魁傑性嗜詩書隱東都烏重𦙍奏致幕下遷殿中</hi>
　<hi>侍御史彈劾夏州節度使李祐違詔進馬祐曰今日膽落於温御史矣</hi>王播<hi>太原人舉賢良方正</hi>
<pb n="KR2k0008_WYG_019-40b"/>
　<hi>補盩厔尉善治獄事累遷京兆尹穆宗立以刑部尚書拜相弟起性孝友讀書一經目弗忘元和中以殿</hi>
　<hi>中侍御史兼集賢殿學士數上䟽諫畋㳺累擢同平章事</hi>狄兼謩<hi>仁傑族曽孫剛正有祖風文宗</hi>
　<hi>朝為御史中丞帝曰御史是朝廷紀綱一臺正則朝廷治官至尚書左丞</hi>王鐸<hi>播弟炎之子炎仕至</hi>
　<hi>太常博士鐸㑹昌初進士累官同平章事從僖宗幸蜀以經濟自任尋為田令孜所搆罷為檢校司徒卒</hi>
　<hi>遇害</hi>五代張憲<hi>晉陽人沉静寡欲少好學能鼔琴唐荘宗知其能文以為天雄軍節度使掌書</hi>
　<hi>記累遷刑部侍郎後為太原尹北京留守</hi>史建塘<hi>鴈門人仕晉常為先鋒破敵有功累官至檢校</hi>
　<hi>左僕射歴貝相二州刺史子匡翰好讀書沉毅有謀接下有禮仕至義成軍節度使</hi>鄭仁誨<hi>晉陽</hi>
　<hi>人初事唐将陳紹光紹光醉怒欲殺之仁誨植立不動紹光曰汝有器量非吾所及也周太祖每事有疑</hi>
<pb n="KR2k0008_WYG_019-41a"/>
　<hi>即從質問仁誨謙謹好禮不自矜伐為士大夫所穪世宗攻河東仁誨留守東都</hi>扈彦珂<hi>代州</hi>
　<hi>鴈門人初仕晉為河東節度漢初擢宣徽南院使嘗賛周祖討平河中加同平章事以太子太師致仕</hi>
　薛懐讓<hi>太原人勇敢善戰鬬仕漢擢安國軍節度周封把國公懐譲好畜馬駞及罷節鎮猶有馬</hi>
　<hi>百匹駞三十頭傾資以給芻粟朝夕閱視為娛</hi>韓通<hi>并州太原人謹厚有勇力周世宗時累官侍衞</hi>
　<hi>親軍副都指揮使宋太祖北征至陳橋為諸将推戴通聞變惶遽而歸謀率兵禦之為軍校王彦昇所害</hi>
　<hi>妻子皆死太祖怒彦昇專殺贈通中書令以禮収葬</hi>李筠<hi>太原人善騎射仕周屢立戰功為昭義軍</hi>
　<hi>節度使恭帝即位加檢校太尉宋太祖遣使諭以受禪筠即欲拒命及延使者置酒遽索周祖畫像懸壁</hi>
　<hi>涕泣不已於是拒命為太祖所攻城䧟赴火死</hi>李重進<hi>周太祖之甥也生於太原累官歸德軍節</hi>
<pb n="KR2k0008_WYG_019-41b"/>
　<hi>度恭帝即位加檢校太尉改淮南道節度宋太祖受禪加重進中書令重進治城繥兵以拒命太祖攻之</hi>
　<hi>城䧟舉族自焚死</hi>宋藥元福<hi>晉陽人有膽氣善騎射晉天福中擊敗契丹以功累加至檢校</hi>
　<hi>太尉宋初加檢校太師卒贈侍中元福雖老筯力不衰人言其尚堪領兵必大喜時稱驍将</hi>李萬<lb/>
　超<hi>太原人㓜孤貧負販養母石晉時從杜重威拒契丹流矢貫手㧞矢復戰神色自若屢立功授洺州</hi>
　<hi>團練使宋初遷左驍衞大将軍</hi>武行德<hi>榆次人材貎竒偉仕晉累官指揮使為契丹所獲偽請自</hi>
　<hi>效遂走據河陽漢初授河陽三城節度使從周世宗討淮南以功封宋國公宋初改封魏國公</hi>侯章<lb/>
　<hi>榆次人五代晉時為指揮使契丹入汴與王晏等斬其将後歸漢擢鎮國軍節度周封申國公後世宗北</hi>
　<hi>征再為武勝軍節度宋初封楚國公</hi>張從恩<hi>太原縣人初仕晉由外戚擢金吾衞将軍以禦契丹</hi>
<pb n="KR2k0008_WYG_019-42a"/>
　<hi>加同平章事契丹入汴從恩歸漢為右衞上将軍周封褒國公宋改封許國公</hi>李洪信<hi>晉陽人少</hi>
　<hi>善騎射初仕漢累官侍衞馬軍都指揮使乾祐中以郡小用事求觧軍職周加同平章事宋擢左驍衛上</hi>
　<hi>将軍致仕弟洪義仕漢周官至檢校太師宋加中書令</hi>劉孝忠<hi>太原人母病經三年孝忠割股</hi>
　<hi>肉㫁左乳以食之母病心痛劇又然火掌中代母受痛母尋愈及母卒為傭富家得錢以葬富家養為己</hi>
　<hi>子後養父兩目失明孝忠䑛之復能視太祖親征太原召見慰諭</hi>郭從義<hi>太原人性厚有謀畧</hi>
　<hi>善飛白書初仕漢周以功累官至檢校太師宋加守中書令出為河中尹以太子太師致仕曽孫承祐歴</hi>
　<hi>知數州累官至殿前都虞侯</hi>石曦<hi>太原縣人仕晉為左衛将軍宋初從征太原及南唐皆有功歴</hi>
　<hi>知雄覇鎮原四川遷至右龍武軍大将軍</hi>王貴<hi>太原縣人累官都指揮使太宗時從潘美北征頗立</hi>
<pb n="KR2k0008_WYG_019-42b"/>
　<hi>戰功及從楊業為遼兵所圍親射殺數十人矢盡張空弮又擊殺數人遂遇害時年已七十三矣</hi>李<lb/>
　進卿<hi>晉陽人少驍勇從周世宗戰髙平累官都虞候宋初以平蜀功累遷歩軍都虞侯終静江軍節</hi>
　<hi>度子延渥積功遷右領軍衞大将軍歴知數州</hi>楊業<hi>太原縣人父信漢麟州刺史業事劉崇屢立戰</hi>
　<hi>功時號楊無敵太宗征太原業勸其主繼元降以保生聚太宗召見業以為代州兼三交駐泊兵馬都部</hi>
　<hi>署屢敗契丹後與契丹戰被擒不食而死業不知書忠烈武勇有智謀與士卒同甘苦故士卒樂為之用</hi>
　楊美<hi>并州文水人状貎雄偉初仕後周為鐵騎都指揮使宋初為北海軍使政尚簡易民德之以平</hi>
　<hi>蜀功累遷端州防禦使卒贈侍中美凡得賜予及俸祿盡周給親戚故舊死之日家無餘財</hi>慕容<lb/>
　延釗<hi>太原人父章開州刺史延釗少以勇榦聞從周世宗征討以功累官殿前副都點檢宋初以功</hi>
<pb n="KR2k0008_WYG_019-43a"/>
　<hi>加檢校太尉卒追封河南郡王次子德豐從征太原江南累官頴州團練使歴知數州</hi>安守忠<lb/>
　<hi>晉陽人父審𤦺周封陳王守忠累官為州刺史入宋知興元太宗時歴知數州累遷感德軍觀察留後為</hi>
　<hi>治簡静喜與士大夫㳺從時論多與之</hi>白重賛<hi>憲州樓煩人有武勇初仕漢領端州刺史周時</hi>
　<hi>從征太原淮南以功遷至檢校太尉宋開寳初以左千牛衛上将軍奉朝請</hi>張永德<hi>并州陽曲</hi>
　<hi>人家世饒財父潁晉安州防禦使永德仕周屢立戰功至檢校太尉宋初加侍中授武勝軍節度復立戰</hi>
　<hi>功封衞國公</hi>常延信<hi>平晉人祖思仕周歴昭義歸德平廬三鎮節度延信仕宋累官梓遂十二</hi>
　<hi>州都廵檢使淳化中歴㐮鄧宋曹等州都廵檢使皆著威績</hi>袁繼忠<hi>并州人父進周階州防禦</hi>
　<hi>使繼忠長厚忠謹宋初平澤潞討并汾征蜀廣悉預攻戰又從征契丹皆有功累官判四方館事後䕶鎮</hi>
<pb n="KR2k0008_WYG_019-43b"/>
　<hi>定髙陽闗屯兵前後賜賚悉以犒士及卒家無餘財子用成登進士第官至太常博士</hi>吳廷祚<lb/>
　<hi>太原縣人性孝好學有将畧仕周官至樞宻使宋初為雄武軍節度鎮京兆卒贈侍中長子元輔好學善</hi>
　<hi>筆札官至定州鈐轄次子元載官至左衞将軍</hi>王溥<hi>祁縣人父祚周宿州防禦使漙漢時舉進士第</hi>
　<hi>一仕周為中書侍郎平章事賛世宗討澤潞加右僕射宋初位司空太宗時封祁國公卒謚文獻漙藏書</hi>
　<hi>萬卷長子貽孫徧覽之累官右司郎中㓜子貽永慶歴中拜相</hi>賀惟忠<hi>定襄人性剛果知書曉兵</hi>
　<hi>法初仕周知易州宋興授本州刺史兼易定祁等州都廵檢捍禦有功撫士卒得其死力毎乗塞用兵所</hi>
　<hi>向必克威名震北邉故十餘年間契丹不敢南牧</hi>羅彦瓌<hi>太原縣人仕周官至指揮都虞候顕</hi>
　<hi>德宋太祖自陳橋入彦瓌曰我輩無主今日湏得天子范質等由是降階聽命累遷安國軍節度嘗與李</hi>
<pb n="KR2k0008_WYG_019-44a"/>
　<hi>繼勲大破契丹</hi>郭守文<hi>太原縣人父暉漢䕶左軍使征遼東戰死守文沉厚有謀畧宋初以功累</hi>
　<hi>遷宣徽南院使卒追封譙王其平時所得俸祿悉以犒士卒之日家無餘財女為皇后子崇仁累官磁州</hi>
　<hi>防禦使</hi>髙防<hi>夀陽人性沉厚守禮法累世将家父從慶戍天井闗與梁軍戰死防好學善為詩事</hi>
　<hi>漢入宋官至樞宻直學士知鳳翔府及卒太祖甚悼惜之</hi>王全斌<hi>太原縣人初仕周累官右廂都</hi>
　<hi>指揮使宋初為西川兵馬都部署平蜀有功全斌輕財重士寛厚容衆軍旅樂為之用初入蜀時太祖常</hi>
　<hi>因大雪觧所衣紫貂裘㡌遣使馳賜焉</hi>呼延賛<hi>太原縣人累功積官至康州團練使賛有膽勇</hi>
　<hi>徧文其體為赤心殺賊字至於妻拏僕使皆然諸子耳後别刺字曰出門忘家為國臨陣忘死為主</hi>尹<lb/>
　憲<hi>晉陽縣人事太宗於潜邸及太宗即位為殿直充延州保安軍使屢立戰功歴知瀛滄邢州皆兼兵</hi>
<pb n="KR2k0008_WYG_019-44b"/>
　<hi>馬鈐轄</hi>李謙溥<hi>盂人性慷慨通左氏春秋開寳中為濟州團練使及卒太祖甚痛惜之子允正</hi>
　<hi>累官知定州允則有才畧歴知潭滄雄鎮潞州治有聲</hi>慕容德琛<hi>延釗弟延卿之子累官内</hi>
　<hi>殿崇班知夔州討反賊李順及澧鼎蠻皆有功景德中以并代鈐轄知憲州後為右監門衞大将軍</hi>石<lb/>
　普<hi>其先幽州人徙太原祖全周鐵騎軍使普從父通給事晉邸後歴數路都捴管累遷左領軍衞大将</hi>
　<hi>軍普有膽畧凡預討伐聞敵所在即馳赴之頗通兵書隂陽六甲星歴推歩之術太宗厚遇之</hi>輔超<lb/>
　<hi>忻州秀容人勇悍有力宋初從平上黨遷内直都知又從征太原攀堞先登身被十三創太宗嘉其勇賜</hi>
　<hi>錦𫀆銀帶再乗城中流矢者八累官萊州團練使</hi>武英<hi>太原人父宻随劉繼元歸宋仕至鎮定同</hi>
　<hi>廵檢與契丹戰沒錄英為忻代同廵檢累遷涇原行營都監夏人入冦諸将戰小勝敵偽遁英以為前必</hi>
<pb n="KR2k0008_WYG_019-45a"/>
　<hi>有伏任福等既敗英猶力戰矢盡遇害</hi>吳元扆<hi>廷祚子性謹譲喜讀春秋左傳太宗選尚公主</hi>
　<hi>累官安州觀察使歴知鄆定河陽潞徐州有憂民心待賔佐以禮卒贈中書令</hi>楊延昭<hi>業子太宗</hi>
　<hi>朝以崇儀使知保州屢敗契丹後為髙陽闗副都部署延昭智勇善戰號令嚴明與士卒同甘苦遇敵必</hi>
　<hi>身先行陣克㨗推功於下在邉防二十餘年契丹憚之目為楊六郎</hi>夏守贇<hi>榆次人父遇為武騎</hi>
　<hi>軍校與契丹戰歿兄守恩累官定州路都捴管守贇在真宗時知樞宻院事後為髙陽闗都捴管判瀛州</hi>
　<hi>卒謚忠僖子随累官陜西副都捴管</hi>閻守恭<hi>榆次人父榮倜儻有志畧劉繼元召辭不就守恭體</hi>
　<hi>貎竒偉後徙家大名應募立功累遷德州刺史為并代兵馬鈐轄御軍嚴雖家居如對賔客常訪求郭進</hi>
　<hi>事而師法之</hi>王信<hi>太原人少勇悍真宗時應募以擒賊功補龍神衞指揮使累功遷保州刺史王</hi>
<pb n="KR2k0008_WYG_019-45b"/>
　<hi>則反為貝州城下都捴管城破則遁信率兵執則而還拜感德軍節度觀察留後</hi>安俊<hi>太原人祖</hi>
　<hi>贇髙州團練使仁宗即位俊補殿直後歴知數州累遷侍衞歩軍都虞候俊乆在邉羗人識之嘗為環州</hi>
　<hi>都監种世衡得俘虜問曰若属孰畏曰畏安太保</hi>劉易<hi>忻州人性介烈博學好古喜談兵韓𤦺知</hi>
　<hi>定州上其所著春秋論授太學助教并州州學説書不能屈志仕進寓居盧氏習辟穀術趙抃復薦之</hi>
　任山<hi>平晉人有大志不仕法春秋作通記擬井田作中田圖嘗應詔言事富弼厚遇之所著有晉溪</hi>
　<hi>集</hi>楊文廣<hi>延昭子從狄青南征為廣西鈐轄知宜邕二州英宗穪為名将累遷興州防禦使秦</hi>
　<hi>鳳副都捴管後徙定州遷歩軍都虞侯遼人爭地界文廣獻陣圖并取幽燕䇿未報而卒</hi>髙若訥<lb/>
　<hi>榆次人徙衞州進士及第累官樞宻使皇祐中罷為觀文殿學士尚書左丞卒謚文荘若訥彊學善記該</hi>
<pb n="KR2k0008_WYG_019-46a"/>
　<hi>通群籍頗明歴學醫書有文集二十卷</hi>盧政<hi>文水人以神衞都頭從劉平與夏人戰兵敗平被執</hi>
　<hi>政脫歸仁宗引問状因自陳失主将當死帝義其言以為供奉官討貝州賊率勇敢登堞大軍乗之後累</hi>
　<hi>官至武㤗軍節度使</hi>潘夙<hi>太原人天聖中上書論時政授仁夀簿歴知韶滑桂州累遷河北轉運使</hi>
　<hi>知河中府章惇察訪荆湖討蠻徭陳夙憂邉状以知潭州再遷光祿卿知鄂州</hi>王凱<hi>全斌曽孫徙家</hi>
　<hi>京兆冦凖奏為三班奉職累遷麟州都監敗趙元昊以功遷侍衞親軍副都指揮使卒謚壮恪凱治軍有</hi>
　<hi>紀律善撫循士卒與敵遇未嘗挫衂孫詵能詩善畫尚公主</hi>郝戭<hi>石州定胡人家貧竭力養親舉</hi>
　<hi>進士歴通山令時年未五十以父樵老上書請致仕為父求官執政諭使赴官而後請則可乃留妻子於</hi>
　<hi>家獨奉父行踰歳竟謝事得太子中允以歸而樵卒自畚土造冢詔賜粟帛</hi>楊震<hi>代州崞人宗閔</hi>
<pb n="KR2k0008_WYG_019-46b"/>
　<hi>子弓馬絶倫從折可存討方臘有功還知麟州建寕寨靖康初夏人圍建寕震率士與戰矢盡力乏與子</hi>
　<hi>居中執中力戰歿唯長子存中從征河北獨免建炎中贈官謚恭毅</hi>趙宻<hi>清源人政和中用材武試</hi>
　<hi>為河北隊将戍燕髙宗以大元帥開府檄援京師建炎初從張俊討冦及敗金人於明州累功遷龍神衛</hi>
　<hi>四廂都指揮使後加至少保</hi>王中立<hi>岢嵐州人博學强記家豪於財待賔客豐腆而自舉甚儉</hi>
　<hi>不再娶亦不就舉居一室如衲僧數年乃出人覺其談吐詩翰異常問之不言晚年易名雲鶴自號擬栩</hi>
　<hi>臨終預尅期而逝</hi>楊存中<hi>震子少警敏誦書日數百言為人魁梧沉鷙宣和末應募擊賊積功</hi>
　<hi>至忠翊郎靖康初金人再□汴存中入援金人攻明州從張俊死戰破之累官檢校少保後封同安郡王</hi>
　<hi>卒謚武恭子偰工部侍郎倓簽書樞宻院事</hi>金楊雲翼<hi>樂平人弱冠有文名醫卜象數皆精</hi>
<pb n="KR2k0008_WYG_019-47a"/>
　<hi>究舉進士第一累官翰林學士禮部尚書卒謚文憲所著有文集及續通鑑周禮辨等書子恕亦舉進士</hi>
　<hi>仕元為翰林待制</hi>元好問<hi>秀容人父德明自㓜嗜書以詩酒自適好問七嵗能詩及長淹貫經</hi>
　<hi>史百家中興定五年進士歴内郷南陽令天興中為行尚書省左司貟外郎金亡不仕為文備衆體蔚為</hi>
　<hi>一代宗工其所著中州集捴若干卷</hi>孫九鼎<hi>定襄人天㑹中經義進士第一弟九疇九億俱有詩</hi>
　<hi>名與兄同榜登第吳彦髙嘗贈詩云清廟瑟三嘆齋房芝九莖其為名流穪道如此</hi>吕允<hi>平定人逺</hi>
　<hi>祖宗禮舉進士為遼州司户宗禮子仲堪亦舉進士仲堪孫釗為千夫長死國事釗生成德成徳生允累</hi>
　<hi>官漢中道㢘訪僉事以子思誠貴追封齊國公</hi>王渥<hi>太原人性明俊不覊博學善談論少㳺太學長</hi>
　<hi>於詞賦登興定初進士為寕陵令有治迹累遷右司都事及完顔色哷往鄧州以為右司員外郎</hi>王<lb/>
<pb n="KR2k0008_WYG_019-47b"/>
　璹<hi>太原人舉進士第珙珦皇統九年同榜璹仕至汾陽軍節度使鄊人榮之號三桂王氏</hi>㳺完<lb/>
　<hi>崞州人大定初歲荒完日賑贍三百餘口冬給窮民衣襖五百套春秋以家財募人平治道路二百五十</hi>
　<hi>里北至太和嶺南至忻口及其老也以仁爱之心勉勵子孫</hi>胥鼎<hi>繁峙人父持國尚書右丞鼎以</hi>
　<hi>大定中進士累官平章政事封英國公鼎通達吏事有度量為政鎮静南遷以来書生鎮方靣者鼎一人</hi>
　<hi>而已</hi>郭文振<hi>太原人承安初進士累官遼州刺史深得衆心興定中招降太原東山二百餘村得</hi>
　<hi>壮士七千命權元帥右都監行元帥府事封晉陽公</hi>聶天驥<hi>五臺人至寕初進士累官京兆治中</hi>
　<hi>尋為衞州行尚書六部事哀宗遷歸德天驥留汴中崔立變天驥被創甚其女舜英謁醫救療天驥死舜</hi>
　<hi>英葬之明日亦自縊天驥沉静寡言能以雅道自将踐歴臺省若素宦然</hi>張大節<hi>五臺人天徳中</hi>
<pb n="KR2k0008_WYG_019-48a"/>
　<hi>舉進士調崞縣丞累遷戸部侍郎後歴知太原太興府致仕大節㢘勤好學賦性剛直果於從政世宗甚</hi>
　<hi>愛重之子巖叟由進士累官刑部侍郎兼太常卿國子祭酒致仕</hi>楊慥<hi>五臺人舉進士累官南京</hi>
　<hi>司農卿戸部侍郎擢尚書有清望資噐雅重處巨細事皆有法知朝廷大體非他人所能及</hi>劉昂<lb/>
　<hi>興州人髙曽而下以科名相踵者七世昂天資警悟律賦自成一家作詩得晚唐體大定中登進士後自</hi>
　<hi>國子司業擢左司郎中終上京留守判官</hi>張翰<hi>秀容人大定末舉進士為人有藴藉累官翰林直學</hi>
　<hi>士户部尚書有經濟之能卒謚逹義弟翛然由進士同知河東北路都捴管事從子天彛舉進士子天任</hi>
　<hi>近侍局副使</hi>王特起<hi>崞州人智識精深好學善論議長於辭賦泰和中舉進士為真定錄事叅</hi>
　<hi>軍有惠政民立碑頌其遺爱改沁源令</hi>禹顯<hi>代州鴈門人貞祐初𨽻上黨公張開累戰功授義勝</hi>
<pb n="KR2k0008_WYG_019-48b"/>
　<hi>軍節度使兼沁州招撫副使正大中軍内變城破被擒得脱復被執不屈而死</hi>趙益<hi>太原人讀書肄</hi>
　<hi>業元兵入境益合土豪保險屢戰有功晉陽公郭文振署為夀陽令遷同知太原府事兼招撫使元兵攻</hi>
　<hi>城急益乃自殺妻子沉符印于井亦自殺事聞贈河東北路宣撫使</hi>元馮純<hi>陽曲人舉進士為河</hi>
　<hi>南行省平章後封魏國公子思温累官彰德路捴管後封晉國公思温子本翰林檢討</hi>郝㧞都<lb/>
　<hi>太原人善騎射通譯語太祖遣使宋往返數四以辨穪從侵宋以功拜宣德等五路萬户後還治太原凢</hi>
　<hi>逺道租稅過重者悉除之卒追封冀國公子天益天舉天澤皆至捴管</hi>聶珪<hi>平定人授都元帥捴</hi>
　<hi>管平定等處兵馬子大本有學行從憲宗下蜀後為平江路治中有聶輝者亦平定人累官兵工二部尚</hi>
　<hi>書後以陜西行省叅政致仕</hi>張德輝<hi>交城人少力學金末兵興家業殆盡史天澤開府真定辟</hi>
<pb n="KR2k0008_WYG_019-49a"/>
　<hi>為經歴官世祖即位起為河東宣撫使民戴之若神明至元初叅議中書省事擢侍御史不拜徳輝天資</hi>
　<hi>剛直博學有經濟噐望之知為端人</hi>許楫<hi>忻州人㓜從元好問學年十五中詞賦選又舉賢良方正</hi>
　<hi>孝㢘累官陜西道勸農使江西按察使歴徽州東平兩路捴管所至皆有循良之政</hi>吕思誠<hi>允子</hi>
　<hi>㤗定初舉進士累官翰林編修歴禮刑二部尚書捴裁宋遼金三史後三為祭酒一法許衡之舊所著有</hi>
　<hi>文集及兩漢通記卒謚忠肅</hi>王守誠<hi>陽曲人泰定初進士由秘書郎累官至禮部尚書與脩三</hi>
　<hi>史至正間使四川薦賢直枉為諸道最進行省左丞卒謚文昭所著有文集</hi>郝天挺<hi>交城人官</hi>
　<hi>至中書平章封冀國公號新齋著唐詩鼔吹子祐西臺御史孫忠恕翰林侍制獻所著無逸圖帝恱命捴</hi>
　<hi>裁宋遼金三史書成歸隱終身</hi>武祺<hi>太谷人以儒進身知桐城縣果㫁有善政官至甘肅行省叅政</hi>
<pb n="KR2k0008_WYG_019-49b"/>
　郭周<hi>岢嵐人為都元帥立闗外六州元帥府便宜行事時嵗屢不登四隅擾攘周瞻濟士庻境内無</hi>
　<hi>虞</hi>郜知章<hi>樂平縣人家世業儒有詩名/司業王嗣能齊名世號王郜</hi>本朝吳昭<hi>盂縣</hi>
　<hi>人洪武中以才能穪累官至福建布政司左布政使</hi>吳印<hi>盂縣人才識卓異洪武中敭歴仕途累陞</hi>
　<hi>陜西布政使</hi>和希文<hi>平定人學行過人洪武中擢用蒞職勤能官至刑部侍郎</hi>王克己<lb/>
　<hi>夀陽人博通經史洪武中以文學起家官至吏部試尚書</hi>齊麟<hi>五臺人洪武己丑進士以文學異等</hi>
　<hi>擢翰林院編脩累官至禮部侍郎</hi>郝鵬<hi>徐溝人由太學生歴職仕路有能名累官至湖廣布政司</hi>
　<hi>左叅政</hi>田敏道<hi>五臺人洪武中以才行超卓薦/起之官至湖廣按察司副使</hi>李拳<hi>徐溝</hi>
　<hi>人洪武中以孝亷薦累遷應天府尹同邑閻彦清洪武間亦以舉孝亷累官淮安府知府陞陜西布政司</hi>
<pb n="KR2k0008_WYG_019-50a"/>
　<hi>叅政</hi>董方<hi>忻州人登正統乙丑進士累官刑部尚書子寕成化壬辰科舉進士  省志</hi>喬毅<lb/>
　<hi>樂平人正統戊辰進士累官工部右侍郎子鳳登天順丁丑進士官兵部武選郎中後先相望世濟其美</hi>
　<hi>云志省</hi>王鑑<hi>太原人景㤗中進士除江西道監察御史左遷膚施知縣以績最受詔旌異陞延安</hi>
　<hi>知府致仕  省志</hi>白侃<hi>平定州人景㤗中進士由御史陞陜西按察司副使  省志</hi>周經<lb/>
　<hi>陽曲人天順初進士累官翰林學士間侍皇太子講文華大訓太子毎起立拱聽仕至戸部尚書卒贈太</hi>
　<hi>子太保謚文端  志略</hi>
列女王覇妻<hi>漢廣武人霸少立髙節妻亦美志行初覇與同郡令狐子伯為友後子伯為楚相其</hi>
　<hi>子為郡功曹嘗詣霸霸子時耕於野投耒歸見色沮怍客去覇卧不起妻固問故霸曰彼子容服甚光我</hi>
<pb n="KR2k0008_WYG_019-50b"/>
　<hi>兒曹見客有慙色父子恩深不覺自失耳妻曰以子伯之貴孰與君之髙覇屈起而笑曰有是哉遂共隱</hi>
　<hi>終身</hi>聶氏<hi>石州定胡人郝戭妻事舅姑以孝聞戭篤行苦節而不仕姻族語聶使勸戭聶曰吾不德</hi>
　<hi>無以助君子矧敢强其所不欲以累其髙哉</hi>武管嬰<hi>太原人年十七未嫁元至正間避兵山洞</hi>
　<hi>其父被執女奔至父所謂兵勿殺我父請以身代衆乃釋其父父已逃去又言我有金帛瘞井邉衆往掘</hi>
　<hi>得之方爭取女即投井死</hi>齊氏<hi>太原人適王履謙至正中賊䧟太原齊氏與蕭吕二婦及二女避難</hi>
　<hi>趙荘賊至度不能免顧謂二女曰汝家五世同居號為清白豈可辱身以苟生哉長女曰吾夫已死今得</hi>
　<hi>死為幸吕曰吾左丞孫也義不受辱齊氏大哭乃與二婦二女及二孫女俱投岩下死</hi>申氏<hi>冀寕</hi>
　<hi>人至正中賊䧟冀寕申語其夫李宏益曰君當速去勿以我相累言訖投井死宏益後再娶安氏居二嵗</hi>
<pb n="KR2k0008_WYG_019-51a"/>
　<hi>而宏益卒安氏泣謂諸親曰女子一適人終身不改不幸夫死雖生亦何益乃自縊於柩側</hi>白氏<lb/>
　<hi>太原人夫棄家為僧白氏年二十留養姑不去服勤績絍以供租賦夫一日還廹使他適白㫁髪誓不從</hi>
　<hi>夫不能奪乃去姑年九十卒竭力營𦵏畫姑像祀之終身</hi>武志賢妻<hi>姓蘇氏徐溝人年十九而</hi>
　<hi>夫亡子甫週家貧特甚蘇勤紡織養姑以孝姑卒以禮葬之永樂三年旌表其門  省志</hi>馮氏<hi>陽曲</hi>
　<hi>人董三漢妻年二十一夫亡守節三十餘年貞潔無玷宣德五年旌表族人名榮者妻郝氏年二十二而</hi>
　<hi>寡居與馮齊節並受旌表  省志</hi>朱氏<hi>陽曲人胡源妻夫亡朱年二十一奉姑撫㓜守節二十五</hi>
　<hi>年始終如一正統六年旌表其門  省志</hi>劉氏<hi>太原人適楊素素染疾不起劉號泣拔髪自誓比歿</hi>
　<hi>親理䘮葬事姑克盡婦道三子皆有立景㤗初旌表其門  省志</hi>梁氏<hi>石州人適阮福福兖州學</hi>
<pb n="KR2k0008_WYG_019-51b"/>
　<hi>生卒時梁年二十慟夫早逝哀泣不已是夜自縊與夫同槨而𦵏事聞表為貞節之門  省志</hi>侯氏<lb/>
　<hi>繁峙人縻岩妻也夫歿侯焚香自誓孀居五十餘年飬舅姑撫遺㓜艱難百状卒全其節天順間旌表其</hi>
　<hi>門志省</hi>孫氏<hi>五臺人陳紀妻夫亡孫年二十四即以節自勵孀居五十餘年無玷成化初旌表其</hi>
　<hi>門志省</hi>
仙釋志超<hi>榆次人俗姓白隋大業初出家有異行唐貞觀中入湼槃勅賜其院曰空王寺世號曰空</hi>
　<hi>王佛</hi>李長者<hi>自滄州來盂縣日惟食十棗一栢葉小餅掩室著論無虚時後至冠葢村逢一虎馴</hi>
　<hi>伏長者語虎曰吾欲釋華嚴經可與吾擇一棲止處虎遂起引至神福山得一龕居之以著論年九十六</hi>
　<hi>化於龕中</hi>打地和尚<hi>傳心要於江西馬祖退隱定㐮縣徃来深山與虎豹群居踪跡神異有以</hi>
<pb n="KR2k0008_WYG_019-52a"/>
　<hi>佛法問者以杖打地三下或匿其杖而問焉則開口而已唐大歴中跏趺入㓕弟子𦵏其真身今酈村塔</hi>
　<hi>是也宋張商英為撰記</hi>真寳<hi>代州人為五臺山僧正學佛能外死生宋靖康之擾與其徒習武事</hi>
　<hi>山中欽宗召對眷賚隆縟真寳還山益聚兵助討敵大至真寳被執金將不忍殺誘勸百方終不顧且曰</hi>
　<hi>吾法中有口回罪吾既許宋皇帝以死豈當妄言耶怡然受戮</hi>法空<hi>漢州人俗姓古出家㳺至忻州</hi>
　<hi>依懶牧和尚居萬安襌院日誦寫蕐嚴經元大德中忽㣲恙誨徒出頌畢奄然而逝茶毘之際祥光溢目</hi>
　<hi>得舍利十餘粒</hi>順禪師<hi>長安人俗姓弓洪武初来五臺普光禪寺師無念德公嘗夜中見自身在</hi>
　<hi>文殊㑹中聞種種偈頌後雲㳺名山還止五臺永樂初跏趺而逝茶毘後有舍利及有語錄傳世</hi>了<lb/>
　空<hi>忻州人俗姓王氏生而神異年二十餘辭家去人不知其所之後十餘年方歸住華盖寺凡事能前</hi>
<pb n="KR2k0008_WYG_019-52b"/>
　<hi>知雖千里外莫不預見忽遇一異僧曰脩行當學最上乗前知特小乗法耳非所以了生死也于是苦志</hi>
　<hi>勵行又數年遂大徹悟一日㣲恙示衆曰吾逝矣説偈曰無物本来無身心何處尋人法雙忘却虚空現</hi>
　<hi>法身茶毘之日贈送者萬人而烟成五采人咸異之  省志</hi>昌海<hi>太原人俗姓許氏七八嵗時言</hi>
　<hi>動非常求出家後叅徹半藏禪師深契要㫖博渉群經皆極其奥與洪蓮義金談道人呼為海金蓮三髙</hi>
　<hi>士戒律精嚴嵗旱禱雨輙應隱崛<graphic n="KR2118" url="https://raw.githubusercontent.com/kanripo/KR-Gaiji/master/images/KR2118.png" mimeType="image/png"/>山刺血書五大部經一百十三卷校正華嚴合論五臺清凉傳本宗</hi>
　<hi>二百問皆親筆書之永樂中詔選赴京纂脩大藏經授太原府僧綱司都綱一日沐浴更衣趺坐而逰</hi>
　<hi>省志</hi>義金<hi>太原人俗姓張氏㓜頴㧞有出塵之志禮沙門了空為師洪武間逰金陵登壇受戒復歸</hi>
　<hi>杜門習靜衍曹洞宗𣲖以戒定慧自持化洽逺邇永樂壬辰奉詔赴京讐校内典并三藏法數比進所註</hi>
<pb n="KR2k0008_WYG_019-53a"/>
　<hi>經文賜官弗就乞歸故山上嘉其恬退賜衲衣襌褥平生所著有勝嚴集若干卷校正水陸儀文六卷俱</hi>
　<hi>行世省志</hi>洪蓮<hi>太原人俗姓吴氏早䘮父憂毀殊甚侍母盡孝比䘮哀哭幾絶遂投晉城西饒益寺</hi>
　<hi>僧智巖出家儒釋兼通戒行苦節永樂十年詔選註大明三藏法數校大藏經典成進賜衣設宴欲授以</hi>
　<hi>官懇辭還山後累奉詔對御談經䝉賚賜益厚景泰四年七月四日展香禮佛畢趺坐説偈訓徒奄然示</hi>
　<hi>寂詔贈謚净梵翊教禪師僧錄司右講經兼大功德寺住山覺庵大和尚仍遣官諭祭  省志</hi>
　<lb/>
　<lb/>
　<lb/>
<pb n="KR2k0008_WYG_019-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷十九<lb/>
</p>
<p>
</p>
  </div>
</body>
</text>
</TEI>
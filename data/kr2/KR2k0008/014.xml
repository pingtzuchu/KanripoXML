<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷十四</head> <lb/>
    <p>
<pb n="KR2k0008_WYG_014-1a"/>
欽定四庫全書<lb/>
　明一統志卷十四<lb/>
　　　　　　　　　　　　明　李賢等　撰<lb/>
　　廬州府<hi>東至和州含山縣界一百九十里西至河南汝寧府固始縣界三百五十里南至安</hi>
　　　<hi>慶府桐城縣界一百八十里北至鳯陽府定逺縣界一百八十里自府治至南京五百一十里</hi>
　　　<hi>至京師三千六百七十七里</hi>
　　　<hi>糧九萬三千九百石零</hi>
建置沿革禹貢揚州之域天文斗分野周以前為廬子<lb/>
<pb n="KR2k0008_WYG_014-1b"/>
　國春秋時屬舒戰國時屬楚秦為九江郡地漢立廬<lb/>
　江國東漢為合肥侯國仍隸九江郡三國屬魏為重<lb/>
　鎮晉為淮南廬江二郡地宋齊兼屬南汝隂郡梁置<lb/>
　南豫州治合肥後改合州北齊因之兼置北陳郡隋<lb/>
　初始改合州為廬州太業初改廬江郡唐初為廬州<lb/>
　天寳初改廬江郡乾元初復為廬州屬淮南道楊吳<lb/>
　置昭順軍節度南唐改保信軍宋因之屬淮南西路<lb/>
　建炎初為本路安撫司治所元初置淮西總管萬戸<lb/>
<pb n="KR2k0008_WYG_014-2a"/>
　府尋改廬州路總管府屬河南行省本朝洪武初改<lb/>
　廬州府直隸京師領州二縣六<lb/>
　合肥縣<hi>附郭本漢舊縣屬九江郡晉屬淮南郡劉宋改為汝隂縣屬汝隂郡齊屬廬江郡隋復為</hi>
　<hi>合肥縣屬廬州唐宋元仍舊本朝因之又併梁縣地入焉編户六十里</hi>舒城縣<hi>在府城西南一</hi>
　<hi>百二十里本舒國春秋時舒人叛楚即此地秦屬九江郡漢為龍舒縣地屬廬江郡宋齊為舒縣唐開元</hi>
　<hi>間於故舒城置舒城縣屬廬州宋元仍舊本朝因之編户四十五里</hi>廬江縣<hi>在府城南一百八十</hi>
　<hi>里本漢龍舒縣地屬廬江郡晉因之梁始置廬江縣及置相州隋屬廬州宋割屬無為州元仍舊本朝改</hi>
　<hi>今屬編户二十里</hi>無為州<hi>在府城東南二百八十里商時巢國地漢為廬江郡居巢臨湖襄安</hi>
<pb n="KR2k0008_WYG_014-2b"/>
　<hi>三縣地隋以襄安省入巢縣置無為鎮宋置無為軍又増置無為縣元置無為路後改無為州夲朝因之以</hi>
　<hi>無為縣省入編户四十五里領縣一</hi>巢縣<hi>在州城北九十里本古巢伯國書成湯放桀于南巢春秋</hi>
　<hi>時楚人圍巢皆此地秦為居巢縣漢晉因之梁為蘄縣隋省入襄安縣唐初置巢州尋改巢縣宋初廢為</hi>
　<hi>鎮尋復為縣又置鎮巢軍元陞為州後復為縣屬無為州本朝因之編户二十里</hi>六安州<hi>在府</hi>
　<hi>城西一百八十里本古六國禹封臯陶之後於此春秋為六蓼國地漢為六安國治六縣後為盛唐縣屬</hi>
　<hi>廬江郡晉改為六安縣隋改霍山縣唐置霍州復廢州改霍山為盛唐縣五代晉改来化縣後復為盛唐</hi>
　<hi>縣宋為六安縣政和中陞六安軍初屬夀春府後屬安豐軍元為六安州屬廬州路本朝洪武中割屬鳯</hi>
　<hi>陽府以六安縣省入後改今屬編户五十里領縣二</hi>英山縣<hi>在州城西南四百里本蘄州羅田縣</hi>
<pb n="KR2k0008_WYG_014-3a"/>
　<hi>東鄉地宋淳祐間立鷹山寨咸淳初更名英山因立為縣屬六安軍元屬六安州本朝因之編戸二十四</hi>
　<hi>里</hi>霍山縣<hi>在州城西北一百七十里本六安州地故埠鎮𢎞治間析置縣賜名霍山屬六安州</hi>
　<hi>編户一十里</hi>
郡名廬江　合肥<hi>俱漢名</hi>金斗<hi>舊志合肥號金斗以其分野入斗度獨多故也</hi>
形勝南臨江湖北達夀春<hi>魏滿寵云</hi>淮西重鎮<hi>宋鄭集文廬為淮西重鎮</hi>
　<hi>封疆三百里户口亦數萬計</hi>龍眠蟠其前紫荆跨其北<hi>廬州新城記</hi>淮<lb/>
　右襟喉之地江北視為脣齒<hi>同上</hi>一道都㑹地大以要<lb/>
　<hi>宋葉祖洽三至堂記</hi>腹巢湖控渦頴膺濡須枕潜皖<hi>宋韓元吉風鶴亭記</hi>
<pb n="KR2k0008_WYG_014-3b"/>
　南聨舒蘄北接和廬<hi>無為州秀溪驛記</hi>臨濡水上源誠淮江<lb/>
　津要<hi>寰宇記</hi>
風俗人性躁勁風氣果決<hi>隋地理志</hi>尚淳質好儉約<hi>同上其俗頗尚</hi>
　<hi>淳質好儉約喪祀婚姻率及於禮</hi>人物語音風土茂明皆勝淮左諸<lb/>
　郡<hi>廬江志</hi>人性淳厚好學務本<hi>無為圖䇿人性淳厚好學務本畏犯法而少鬪</hi>
　<hi>訟無吳楚勁悍之風</hi>俗尚氣力人習戰鬭<hi>晉伏滔正淮論</hi>稍事詩書多<lb/>
　業農賈<hi>元廬州志</hi>尚勇力文辭巧而少信<hi>元六安志</hi>
山川大蜀山<hi>在府城西二十里爾雅釋云蜀者獨也此山孤立卓秀無岡阜聫屬故名宋董淳有</hi>
<pb n="KR2k0008_WYG_014-4a"/>
　<hi>賦山之西又二十里有山差小名小蜀山</hi>雞鳴山<hi>在府城西北四十里肥水所出上有龍井又英山</hi>
　<hi>縣治後亦有雞鳴山</hi>石佛山<hi>在府城西五十里/山頂有三石佛像</hi>青陽山<hi>在府城東六十</hi>
　<hi>里巢湖西北元余闗嘗讀書山中題其室曰青陽新安程文作記</hi>方山<hi>在府城東六十里山頂四</hi>
　<hi>平故名又舒城縣南五十里亦有方山相傳宋方統制嘗避兵其間</hi>龍泉山<hi>在府城東六十里山</hi>
　<hi>出泉四時不涸</hi>紫蓬山<hi>在府城西南七十里上有/漢李陵廟又名李陵山</hi>四頂山<hi>在府</hi>
　<hi>城東南七十里俯瞰巢湖上有四峯特起亦名四鼎山相傳魏伯陽煉丹之所丹成以白犬試之即仙去</hi>
　<hi>唐羅隠詩勝境天然别精藍在畫圖一山分四頂三面瞰平湖張彦脩詩翠巒齊聳壓平湖晚緑朝紅畫</hi>
　<hi>不如寄語商山閒四皓好来各占一峯居</hi>姥山<hi>在府城東南一百里巢湖中居合肥巢廬江三邑之</hi>
<pb n="KR2k0008_WYG_014-4b"/>
　<hi>間一名聖女山上有太姥廟</hi>孤山<hi>在府城東一百里巢/湖中其山突然孤起</hi>浮槎山<hi>在府</hi>
　<hi>城東八十里俗傳此山自海上浮来昔有梵僧過而指曰此耆闍一峯也梁武帝女為尼於山建道林寺</hi>
　<hi>釋用孫詩云山為浮来海莫沉蕭梁曽此布黄金梵僧親指耆闍路帝女歸傳達磨心地控好峯排萬仞</hi>
　<hi>澗餘流水落千尋靈蹤斷處人何在日夕雲霞望轉深山頂有泉極甘美宋嘉祐中郡守李不疑飲之甚</hi>
　<hi>甘以遺歐陽修作記云浮槎山或曰浮闍山或曰浮巢山其上有泉自前世論水者皆弗道余嘗讀茶經</hi>
　<hi>愛陸羽善言水後得張又新水記載劉伯芻李季卿所列水次第以為得之扵羽然以茶經考之皆不合</hi>
　<hi>及得浮槎山水然後益以羽為知水者浮槎與龍池山皆在廬州界中較其水味不及浮槎逺甚而又新</hi>
　<hi>所記以龍池為第十浮槎之水棄而不録以此知其所失多矣</hi>黄山<hi>在府城東一百二十里接巢縣</hi>
<pb n="KR2k0008_WYG_014-5a"/>
　<hi>界山有三百六十峯周回約二百里四時泉出不涸俗呼為龍泉山</hi>蓮花山<hi>在府城西一百里絶</hi>
　<hi>頂有鑿成石蓮花故名</hi>龍穴山<hi>在府城西一百三十里上有張龍公祠宋歐陽修集古録載張</hi>
　<hi>龍公碑云張路斯潁上人唐景龍中為宣城令生九子嘗語其妻石氏曰吾龍也蓼人鄭祥逺亦龍也吾</hi>
　<hi>屢與戰未勝明日取決可令吾子射繫鬛以青綃者鄭也絳綃者吾也遂射青綃者鄭怒投合肥西山以</hi>
　<hi>死今龍穴山是也盖山之東南隅有穴土人以山有一池又呼為龍池山張又新水記以此池水為天下</hi>
　<hi>第十池旁有廟鄉人嵗旱於此禱雨</hi>春秋山<hi>在舒城縣南三十五里相傳唐貞元中有二禪子脱</hi>
　<hi>解於此遺骨嘗存其来也實春秋之月遂以名山上有宋李公麟讀書堂洗硯池又有望湖尖鳯凰臺仙</hi>
　<hi>人峯仙人跡絶頂有洞可容數十人</hi>王姥山<hi>在舒城縣南三十里昔有王姥脩行於此白鹿啣花</hi>
<pb n="KR2k0008_WYG_014-5b"/>
　<hi>以獻近此有栲姥山</hi>鹿起山<hi>在舒城縣東南三十里昔有名僧過此一鹿自山出僧即其地以化山</hi>
　<hi>有南嶽行祠祠前有試心臺洗劔池</hi>響山<hi>在舒城縣南二十五里相傳過其下者嘗聞山中有聲如</hi>
　<hi>鼓</hi>馬鞍山<hi>在舒城縣南三十/五里以形似名</hi>梅福山<hi>在舒城縣西七十里亦名梅山</hi>
　<hi>舊傳梅福尉南昌棄官隠於此上有梅仙洞</hi>鼓樂山<hi>在舒城縣南八十里與法華山相對舊傳</hi>
　<hi>梁武帝未有嗣寳誌云有髙人隠此山中三生前乃伶官作樂可致後生昭明太子以是得名</hi>龍眠<lb/>
　山<hi>在舒城縣西南八十里形若卧龍宋龍眠居士李公麟以此山為號元爕理溥化嘗繪為圖虞集詩</hi>
　<hi>爕侯起髙科得邑舒水上民淳事稀簡田野甚夷曠戰爭遺迹泯山水良足賞幽棲南昌尉英爽赤壁將</hi>
　<hi>古仙家白雲美人化黄壤岧岧龍眠山一士獨可尚高懐托千載妙畫極羣象向来讀書䖏春雨草木長</hi>
<pb n="KR2k0008_WYG_014-6a"/>
　<hi>夷猶昔賢逺瑤席共來饗彈琴坐終日微泉散清響来者安可期徘徊以怊悵畫圖記彷彿聊以慰遐想</hi>
　三角山<hi>在舒城縣西一百二十里峯有三角故名又名多智山以其水清潤飲之能使人聰明博</hi>
　<hi>敏</hi>百藥山<hi>在廬江縣南一十里相/傳唐李百藥嘗到此</hi>冶父山<hi>在廬江縣東北一十</hi>
　<hi>里舊為冶鑄之所山勢峻峭峯巒森密自麓至顛幾五里餘有三百六十四凹上有羅漢壇</hi>金牛<lb/>
　山<hi>在廬江縣西北三十里相傳有金牛裂土而出其坑尚存</hi>崑山<hi>在廬江縣南四十里産礬又名</hi>
　<hi>礬山</hi>栭山<hi>在廬江縣西四十八里栭小栗也/山多小栗因名山頂有井曰天井</hi>福泉山<hi>在廬</hi>
　<hi>江縣南五十里山下有泉飲之可以愈疾故名</hi>紫芝山<hi>在無為州城西南山本土岡宋皇祐間生</hi>
　<hi>紫芝三百五十夲郡守茹孝標獻於朝舊有平山堂及紫芝亭已廢</hi>朝喜山<hi>在無為州西北四十</hi>
<pb n="KR2k0008_WYG_014-6b"/>
　<hi>里值嵗旱晨有雲氣是日必雨</hi>吕泉山<hi>在無為州西北四十里舊名石膏山上有泉世傳吕洞賔</hi>
　<hi>於此挿劔泉忽湧出</hi>軒車山<hi>在無為州西北五十里/宋王藺退居之别墅</hi>銀瓶山<hi>在無</hi>
　<hi>為州西北五十里一峯特起狀如銀瓶故名</hi>白石山<hi>在無為州西北五十里上有龍湫</hi>毛<lb/>
　公山<hi>在無為州西六十里山之陽有毛公洞石壁盡刻毛詩然不知何時所刻</hi>胡避山<hi>在無</hi>
　<hi>為州西六十里舊名孤鼻山宋紹興初郡人王之道保聚其上羣冦不能破</hi>天井山<hi>在無為州</hi>
　<hi>西九十里山頂二泉左曰黄龍右曰白龍故又名雙泉山下有楚雲洞</hi>三公山<hi>在無為州西南</hi>
　<hi>一百二十里接廬江縣界山有三峯宋楊傑詩白雲鎖斷三山峯</hi>九卿山<hi>在無為州西南一百</hi>
　<hi>二十里接廬江縣界山有九峯上有仙人煉丹臺</hi>卧牛山<hi>在巢縣治後以形似名相傳巢父許</hi>
<pb n="KR2k0008_WYG_014-7a"/>
　<hi>由嘗隠於此</hi>半湯山<hi>在巢縣東北一十五里有二泉名半湯池一冷一熱合流其初冷熱仍異</hi>
　<hi>數里之外始相混魚自冷泉觸熱則亟回唐羅隠詩飲水魚心知冷暖濯纓人足識炎涼</hi>八公山<lb/>
　<hi>在巢縣西北一十八里上有漢淮南王廟王名安好神仙有八公鬚眉皓白詣門希見門人曰吾王好長</hi>
　<hi>生先生無駐衰之術未敢聞八公咸變為童白日升天遺藥在器雞犬䑛之皆飛去宋王安石詩淮山但</hi>
　<hi>有八公名鴻寶燒金竟不成身與神仙守都厠何能雞犬得長生</hi>七寳山<hi>在巢縣東南三十里</hi>
　<hi>曹魏時濡須山為東闗七寳山為西闗上有烟霞亭唐杜甫詩蘭若山髙處烟霞障幾重</hi>大秀山<lb/>
　<hi>在巢縣南三十里峯巒秀麗宋楊傑詩水入平湖千里逺山横大秀一峯高</hi>踟蹰山<hi>在巢縣南</hi>
　<hi>三十七里左傳楚子觀兵於坻箕山又陳荀朗破郭元建於踟蹰山盖坻箕踟蹰音相近</hi>居巢山<lb/>
<pb n="KR2k0008_WYG_014-7b"/>
　<hi>在巢縣南六十里其溪谷中有石研之如墨舊名墨山唐改今名</hi>亞父山<hi>在巢縣東八十里亞</hi>
　<hi>父范増也増居此山之陽故名</hi>金庭山<hi>在巢縣北九十里舊名紫微山即道書所謂第十八福地</hi>
　<hi>乃王子喬登仙處上有金庭洞下有紫微玉蘭二洞上相連又有杏花泉宋阮美成詩蕭蕭葉下曉風寒日</hi>
　<hi>金庭恰一竿行遍杏花泉畔路紫雲深處見星壇</hi>武陟山<hi>在六安州西二十里漢武帝南巡至</hi>
　<hi>灊山樅陽作歌而回登封霍嶽道經此山</hi>洪家山<hi>在六安州東南七十里有寨四圍石崖險峻宋</hi>
　<hi>紹興中嘗有洪氏率里民保聚於此</hi>通光山<hi>在六安州東南七十里山有穴穿透如月之狀</hi>九<lb/>
　公山<hi>在六安州西南七十里山頂有九石柱其狀如人</hi>三洄山<hi>在六安州西南一百里又</hi>
　<hi>名三曲山中有小港通故步鎮山隨水勢縈迴三灣東北二十里名梅子嶺可容數十萬人</hi>董靖<lb/>
<pb n="KR2k0008_WYG_014-8a"/>
　原山<hi>在六安州南一百二十里有寨山原平敞周圍有小徑相傳宋紹興間里民董靖避兵於此</hi>
　祖家山<hi>在六安州西南一百三十里形勢髙昻宋紹興間民多避兵於此</hi>文家山<hi>在六</hi>
　<hi>安州西南一百四十里亦居民避兵之所</hi>甄家山<hi>在六安州西南一百六十里相傳有甄氏女於</hi>
　<hi>此得道白日飛昇</hi>陶成忠山<hi>在六安州西南一百七十里山有古徑﨑㠊而上傍多林木藤</hi>
　<hi>蔓掩蔽相傳有陶鐡鎗者嘗屯於此不知何時人</hi>天人山<hi>在英山縣北三十里險峻有寨宋鄉</hi>
　<hi>民嘗避兵於此</hi>英山<hi>在英山縣東五十里其山峯巒峭拔秀麗上有井井上常有雲氣望之罕見見</hi>
　<hi>之其年必豐</hi>樓子山<hi>在英山縣東北七/十里上有山寨</hi>多雲山<hi>在英山縣西北一百</hi>
　<hi>里接羅田縣界山有九井嵗旱居民禱雨雨可立竢</hi>霍山<hi>在霍山縣西北五里一名衡山一名天柱</hi>
<pb n="KR2k0008_WYG_014-8b"/>
　<hi>漢武帝南巡至盛唐以南嶽衡山逺阻乃移嶽神於霍而祀馬又名南嶽山山頂有天池龍湫風洞嶽井</hi>
　<hi>試心崖凌霄樹又有渌水池旱不乾澇不溢宋曹灼詩七千七百七十丈丈丈藤蘿勢入天未必展来空</hi>
　<hi>似翅不妨開去也成蓮月將河漢分巖轉僧與龍蛇共窟眠直是畫工須閣筆況無名畫可流傳</hi>卓<lb/>
　筆峯<hi>在舒城縣西一百二十里以形似名本朝顧琛詩卓立羣峯迥不羣中書未必盡如君濡来河</hi>
　<hi>漢三更露掃破虛空一片雲神有巨靈方可把族非毛頴不須分翰林子墨能如此擬賦長楊更作文</hi>
　棲鳯嶺<hi>在廬江縣東三十里俗傳嘗有鳯棲於此</hi>八仙巖<hi>在六安州南六十里相傳昔有</hi>
　<hi>八仙人經此因名</hi>水簾洞<hi>在廬江縣玉虛觀相傳魏左慈嘗喝石以塞洞口</hi>吕仙洞<lb/>
　<hi>在無為州西北六十里有石泉藥臼世傳唐仙人吕洞賔曽扵此擣藥</hi>王喬洞<hi>在巢縣北九里</hi>
<pb n="KR2k0008_WYG_014-9a"/>
　<hi>相傳王子喬學仙於此洞可容三百人前有仙人手迹後有朱熹嘗逰到此六字刻於石宋阮美成詩雙</hi>
　<hi>鳬飛去舊巖開松老雲閒鶴不回惟有桃花與流水自隨春色出山来</hi>崔仙洞<hi>在巢縣南三十</hi>
　<hi>里崔仙年六十餘雖隆冬盛寒常浴澗中其石牀藥臼尚存</hi>白龍洞<hi>在巢縣西北四十里嘗有</hi>
　<hi>白龍出入其中</hi>巢湖<hi>在巢縣西一十五里一名焦湖周圍四百餘里港汊大小三百六十占合肥舒</hi>
　<hi>城廬江巢四邑之境漢永平中湖嘗出黄金郡國志昔有巫言居巢縣門石龜口出血當陷為湖未幾有</hi>
　<hi>人以豬血戱塗之巫見之驚走地果陷又青鎖髙議古巢一日江水暴漲尋復故道溝有巨魚萬斤三日</hi>
　<hi>乃死合郡皆食之獨一姥素好善不食忽有老叟曰此吾子也不幸罹此禍汝不食其肉吾將厚報之東</hi>
　<hi>門石龜目赤城當陷姥日徃視有稚子欺之以朱傅龜目姥見忽登山而城陷為湖宋劉攽詩天與水相</hi>
<pb n="KR2k0008_WYG_014-9b"/>
　<hi>通舟行去不窮何人能縮地有術可分風宿霧疑深墨朝曦浴嫩紅四山千里逺晴晦已難同</hi>白湖<lb/>
　<hi>在廬江縣東北三十里周迴七十餘里跨六鄉與巢湖相連流入大江</hi>百萬湖<hi>在無為州明逺</hi>
　<hi>樓下</hi>金斗河<hi>源出雞鳴山東流至府城自西水闗流入城中至東門外厯金斗驛流入巢湖</hi>店<lb/>
　埠河<hi>在府城東四十里水出圓疃通巢湖</hi>金城河<hi>在府城西/九十里</hi>三河<hi>在府城南</hi>
　<hi>九十里其源有三合而為一入巢湖</hi>裕溪河<hi>在無為州東一百二十里源出巢湖東流入大江</hi>
　桃林河<hi>在無為州東源出太平山東流通裕溪河</hi>石塞河<hi>在舒城縣西一百里自陽山下</hi>
　<hi>發源有石塞河中故名</hi>柘臯河<hi>在巢縣西北源出合肥縣浮槎山流入巢湖金烏珠入冦宋劉</hi>
　<hi>錡敗之於此</hi>淠河<hi>在六安州西一名白沙河本泚水出霍山北迤邐流從安豐界入於淮</hi>馬<lb/>
<pb n="KR2k0008_WYG_014-10a"/>
　柵河<hi>在六安州東八十里相傳河水忽泛石馬二至古寺柵道而止</hi>肥水<hi>在府城南七十五里</hi>
　<hi>水出雞鳴山北流二十里分為二其一東南流入巢湖其一西北流入淮水爾雅歸異出同曰肥晉謝𤣥</hi>
　<hi>破符堅梁韋叡堰水以灌合肥皆在此</hi>濡須水<hi>在巢縣治南一名天河水俗呼馬尾溝源出巢</hi>
　<hi>湖東流經亞父山又東北注于江漢建安中曹操與孫權相拒於濡須月餘權與操書曰春水方生君宜</hi>
　<hi>速去操乃還</hi>桃溪<hi>在舒城縣北三十五里發源/自六安州界河流入巢湖</hi>繡溪<hi>在廬江縣</hi>
　<hi>西五十里發源馬槽山下西日映之紋如錦繡其水繞城而下經昇仙橋匯為黄陂湖又東流入于江宋</hi>
　<hi>王之道詩畫橋雕檻接招提新有幽人榜繡溪十頃淨明天上下兩奩光映水東西飛樓湧殿參差見古</hi>
　<hi>木脩篁咫尺迷此景此時君信否縁楊隂裏囀黄鸝</hi>錦繡溪<hi>在無為州治西南即雙溪一名錦繡</hi>
<pb n="KR2k0008_WYG_014-10b"/>
　<hi>池宋楊傑詩十里喧闐錦繡川鞦韆人徤趂飛鳶花明栁暗丹青國日薄雲濃水墨天</hi>黿潭<hi>在府</hi>
　<hi>城西北百步</hi>龍潭<hi>在府城東北故梁縣治後相傳蜃母所居每山水乍溢有物自江而入或露頭</hi>
　<hi>角羣魚從之遡流而上漁者隨捕之所獲倍常</hi>金雞潭<hi>在舒城縣深十餘丈魚鱗不容俗傳以為</hi>
　<hi>金雞啖之人或有見龍㳺泳其中者</hi>箏笛浦<hi>在府城内后土廟側漁人嘗夜聞筝笛聲及香氣氤</hi>
　<hi>氲相傳曹操溺妓舟於此</hi>藏舟浦<hi>在府城西北隅魏張遼拒孫權鑿此浦以藏戰艦浦有金沙灘</hi>
　<hi>唐刺史杜公作斗門引肥水於浦内島嶼縈迴花竹蔥蒨宋郭祥正詩花島可憐春自媚栁州遙覺月微明</hi>
　小吏港<hi>在府境漢建安中府小吏焦仲卿妻劉氏為姑所逐自誓弗嫁其家逼之乃投水死仲卿</hi>
　<hi>聞之亦自縊於庭樹唐李白詩孔雀東飛何處棲廬江小吏仲卿妻為客裁縫君自見城烏獨宿夜空啼</hi>
<pb n="KR2k0008_WYG_014-11a"/>
　飲牛港<hi>在巢縣東門外亦名洗耳池相傳許由嘗引牛抵此見洗耳者由不引牛而去</hi>聽書<lb/>
　港<hi>在巢縣西北五十里相傳昔有儒士讀書於此</hi>鐵闌井<hi>在府城中舊嘗鑄鐵為闌</hi>狀元<lb/>
　井<hi>在府學宋馬亮為郡學生擢進士第一因名</hi>孤井<hi>在舒城縣西一百五十里俗名孤井源又</hi>
　<hi>有龍井三曰風井曰雷井曰雨井遇旱禱雨多應</hi>左慈井<hi>在廬江縣治南相傳魏左慈嘗置丹</hi>
　<hi>一粒於井中宋政和間每清夜氣肅輒紅光燁然燭天</hi>仙人井<hi>在無為州東北三里冬夏不竭</hi>
　<hi>相傳唐吕洞賔嘗過此取水飲今石闌上跪迹尚存</hi>亞父井<hi>在巢縣治後亞父即范増也</hi>湯<lb/>
　泉<hi>在舒城縣西南七里冬夏常熱可以烹茶又英山縣東西亦有湯泉二四時沸騰不竭</hi>太守<lb/>
　泉<hi>在無為州城内舊景福寺宋米芾詩甘泉如惠山</hi>笑泉<hi>在無為州西北五十里又名呂泉舊</hi>
<pb n="KR2k0008_WYG_014-11b"/>
　<hi>傳唐吕洞賔憩此卓劔泉忽湧出石底纍纍如貫珠人有笑謾泉益滚沸故俗呼笑泉</hi>金斗池<lb/>
　<hi>在府治按天文一星在南斗曰合肥對九江星夾輔黄道而合肥入斗度最多故號金斗池之名亦此義</hi>
　白公池<hi>在府城東故梁縣地春秋時白公屯兵于此又有白公城</hi>飲馬池<hi>在廬江縣西四</hi>
　<hi>十里相傳漢末曹操飲馬於此</hi>南池<hi>在無為州城南宋滿維端詩偃月城西錦繡川回環亭樹曲池</hi>
　<hi>邉藍輿蠟屐閒投入竹塢花溪信步前照日寒梅融素艶拂波垂栁弄輕煙東君已放春消息為賦尋芳</hi>
　<hi>第一篇</hi>墨池<hi>在無為州治内西北宋米芾為守日所鑿池中蛙聲聒人芾取瓦書押字投之自是</hi>
　<hi>蛙不鳴有芾書墨池二字</hi>嘉蓮池<hi>在無為州治北池中紅/蓮彌望舊生□蔕故名</hi>西塘<hi>在廬</hi>
　<hi>江縣西三十五里溉田四百餘頃</hi>潤州塘<hi>在英山縣北延袤數丈相傳謂潤州水漲則塘水滿</hi>
<pb n="KR2k0008_WYG_014-12a"/>
　<hi>而不流消則淺而不竭</hi>七門堰<hi>在舒城縣西漢羹頡侯劉信築魏劉馥復脩之利民甚博</hi>□<lb/>
　□堰<hi>在舒城縣南亦劉信所築</hi>烏羊堰<hi>在舒城縣南一十五里與七門□□三堰共溉田二</hi>
　<hi>萬餘畆</hi>鵲尾渚<hi>在舒城縣治西北舊有鵲亭按左傳楚伐吴吳人敗諸鵲岸杜預注舒城鵲尾渚</hi>
　<hi>是也</hi>花平澗<hi>在府城南/七十里</hi>鐡索澗<hi>在府城北西公村澗東窮處一潭甚深雖旱不</hi>
　<hi>竭舊傳嘗有鐵索見水際</hi>逃蛟澗<hi>在霍山北相傳淠河有蛟為人害楚公子芊乙射走之</hi>尋<lb/>
　騾澗<hi>在六安州西四十里相傳有道人騎騾息樹下騾走不知所之尋至此澗騾遂入水道人亦從</hi>
　<hi>而沒</hi>獨龍澗<hi>在六安州西五十里相傳昔有一龍從此出</hi>
土産茶<hi>六安州出</hi>紙<hi>英山/縣出</hi>石斛<hi>合肥/縣出</hi>礬<hi>廬江縣出</hi>
<pb n="KR2k0008_WYG_014-12b"/>
公署廬州衛<hi>在府治東洪武元年立合肥衛三年改廬州守禦千戸所十三年改建衛</hi>六安<lb/>
　衞<hi>在州治東南吳元年建洪武三年改六安守禦千户所二十二年仍改衛</hi>
學校廬州府學<hi>在府治東宋乾道中建</hi>無為州學<hi>在州治西南宋皇祐間建</hi>六<lb/>
　安州學<hi>在州治東元大徳中建</hi>合肥縣學<hi>在府城舊三賢書堂右元至元間建</hi>舒<lb/>
　城縣學<hi>在縣治西元至元間遷於城外虞集有明倫堂記已上五學俱夲朝洪武初重建</hi>廬<lb/>
　江縣學<hi>在縣治東洪武七年建</hi>巢縣學<hi>在縣治西宋紹熈間建夲朝洪武初重建</hi>英<lb/>
　山縣學<hi>在縣治西洪武三年建</hi>霍山縣學<hi>在縣治東𢎞治己夘建</hi>
書院包公書院<hi>在府城南香花墩上𢎞治間建</hi>文翁書院<hi>在無為州儒學前内有文</hi>
<pb n="KR2k0008_WYG_014-13a"/>
　<hi>翁祠及碑記</hi>龍眠書院<hi>在舒城縣治東宋李公麟讀書處蘇軾黄庭堅嘗往来於此</hi>三<lb/>
　賢書院<hi>在合肥縣治東祀宋包拯馬亮王希吕</hi>毛公書院<hi>在廬江縣東北七十里嘉</hi>
　<hi>靖初即漢毛義讀書故址建</hi>
宫室鎮淮樓<hi>在府城東鎮淮橋南宋少保郭振改為譙樓</hi>五鳯樓<hi>在府城上唐天祐中</hi>
　<hi>張崇築城創樓鳯集其上因以紀瑞</hi>九華樓<hi>在無為州移風門上亦名南樓宋米芾建江之南九</hi>
　<hi>華諸峯屹然相向故名楊傑詩此樓此景他州無山川形勢吞三吳惟憑詩老寫竒勝縱有畫筆難工夫</hi>
　<hi>此樓此景他州無天高水濶連平蕪緑楊深處杏花發日暖數聲山鷓鴣此樓此景他州無闌杆倚遍還</hi>
　<hi>躊躇主人有酒且共醉驪歌不用催行車</hi>稻孫樓<hi>在無為州大安門上宋米芾秋日登樓燕集見</hi>
<pb n="KR2k0008_WYG_014-13b"/>
　<hi>田之禾青可愛問諸老農曰稻孫也稻已檴得雨復抽餘穗芾喜而名其樓</hi>明逺樓<hi>在無為州</hi>
　<hi>楚澤門上與羣山觀連接下臨百萬湖宋米芾建</hi>稽古閣<hi>舊在府學㦸門前宋安撫翟朝宗遷</hi>
　<hi>於學舎之後</hi>聚山閣<hi>在無為州治宋建阮美成記謂閣上見羣山聚列惟二山為最銀瓶之深</hi>
　<hi>秀則喬松所居寳峯之壯嶮則吳魏所守也</hi>五雲閣<hi>在無為州城内闤闠中五雲叟陳明所建</hi>
　<hi>也</hi>中和堂<hi>在府治宋時建此堂之/復有凝香雙瑞二堂</hi>三至堂<hi>在府治西宋陳堯佐</hi>
　<hi>三守是邦故以名堂葉祖洽作記</hi>至㳺堂<hi>在無為州治宋嘉祐中建楊傑詩人孰不好㳺外物</hi>
　<hi>嘗未備佳勝窮山海紛華樂朝市不知務内觀未得㳺之至達士靡闚牖天道已昭熾六合極周流萬化</hi>
　<hi>覽要㑹</hi>雲錦堂<hi>在無為州治有池植荷花取韓退之撑舟昆明度雲錦之句為名</hi>仰高<lb/>
<pb n="KR2k0008_WYG_014-14a"/>
　堂<hi>在無為州治東宋郡守米芾建自撰記</hi>萬卷堂<hi>在無為州天慶觀西宋李景仙藏書於此</hi>
　<hi>多祕閣所無者以其半進于朝楊傑詩偃月仙翁羽化初玉京推下紫雲車旌幢杳入三清路樓閣空餘</hi>
　<hi>萬卷書</hi>衣錦亭<hi>在府治東宋馬亮歸守鄉郡/因創此亭通判張君房作記</hi>飛霞亭<hi>在舒</hi>
　<hi>城縣東城上宋李公麟隠居之所下有清心池蘇軾為賦詩</hi>山隠亭<hi>在廬江縣左慈嘗居其處</hi>
　<hi>故名</hi>挹秀亭<hi>在無為州繡溪上宋太守滿維端詩林露波光秀可餐登臨都付一亭間坐違世路</hi>
　<hi>塵埃逺靜入湖天日月間對岸鶯花迷閬苑隔煙洲溆切蓬山習池勝事無多較只負襄陽倒載還</hi>孔<lb/>
　臺<hi>在巢縣西槖臯鎮狀如圓壇可容千人俗傳宣聖與羣弟子嘗憩於此</hi>拜郊臺<hi>在六安州</hi>
　<hi>西八十五里相傳漢武帝南巡至此望祀</hi>教弩臺<hi>在府城懐徳坊魏曹操所築教强弩以禦吳舟</hi>
<pb n="KR2k0008_WYG_014-14b"/>
　<hi>師後呼為明教臺</hi>避暑臺<hi>在廬江縣舊傳曹操/攻吳避暑休兵於此</hi>明逺臺<hi>在府城東</hi>
　<hi>北七十里迴環皆水中有一洲劉宋鮑明逺嘗讀書於此後人因以名臺宋張持正即其故址建俊逸亭</hi>
　義門臺<hi>在府城西一十八里唐萬敬儒三世同居親亡廬墓大中間詔表其門後人因以名臺</hi>
　節婦臺<hi>在府治宋包拯舊第節婦拯冡嗣繶之妻崔氏也後有祠堂</hi>四望臺<hi>在無為州</hi>
　<hi>治宋滿維端所築有詩疊石層髙暗緑苔茂林深處獨崔嵬花隂竹影重重見山色川光面面来通夕闌</hi>
　<hi>杆隨月倚納涼忩户趂風開躊躇觸目堪吟賞倍費登高賦詠才</hi>釣魚臺<hi>在無為州東北一名</hi>
　<hi>濡須口其石屹然舊傳浮丘伯釣魚之所一在廬江縣有磯臨河云左真人垂釣處宋楊傑詩沙鳥重歸</hi>
　<hi>迷戰島釣磯空自憶浮丘</hi>同食館<hi>在府治唐元和中刺史路應求建韓愈為作記</hi>璇淵館<lb/>
<pb n="KR2k0008_WYG_014-15a"/>
　<hi>在舒城縣南七里宋元符間李公麟建自為記序</hi>宿雲軒<hi>在巢縣金城寺宋王之道詩雲来不</hi>
　<hi>吾拒雲去不吾追</hi>寳晉齋<hi>在無為州治宋守米芾建有晉人法書碑刻函壁間因名</hi>金斗<lb/>
　門<hi>在府治東北乃古合肥城門遺址尚存</hi>
闗梁冷水闗<hi>在廬江縣西三十里兩山夾道如門相傳三國曹魏設隘於此</hi>北峽闗<hi>在舒</hi>
　<hi>城縣南四十五里南屬安慶為入蘄黄之路</hi>東闗<hi>在巢縣東南四十里天下有事乃必爭之地吳</hi>
　<hi>魏嘗相持於此</hi>西闗<hi>在巢縣東南三十里三國吳魏相持於此</hi>九井鎮　桃城鎮<lb/>
　<hi>俱在舒城縣北二十五里</hi>清水鎮<hi>在故梁縣北六十里宋開禧中用兵濠州橋治於此</hi>龍眠<lb/>
　山寨　石索山寨<hi>俱在舒城縣山險有水各可容數千人</hi>飛騎橋<hi>在明教臺</hi>
<pb n="KR2k0008_WYG_014-15b"/>
　<hi>東舊名逍遥津橋吴孫權為魏將張遼所襲乗駿馬橋上津橋橋板徹丈餘超度得免宋李育詩馬犇津橋</hi>
　<hi>半徹洶洶有聲如地裂蛟怒横飛秋水空鶚驚徑度秋雲缺</hi>嵗豐橋<hi>在明教臺南又名九獅橋</hi>
　<hi>舊有石闌杆刻獅子九</hi>鎮淮橋<hi>在鎮淮樓北/今呼為市橋</hi>迴龍橋<hi>在府城徳勝門内相</hi>
　<hi>傳魏曹操與吳相持於此迴馬故名</hi>擲盃橋<hi>在廬江縣治南相傳魏曹操忌左慈設䲴酒飲之慈</hi>
　<hi>抽簮劃酒盃中斷飲訖擲盃空中動搖似飛鳥狀人皆仰視忽失慈所在</hi>玉欄橋<hi>在巢縣西北六</hi>
　<hi>十里古以白石為欄如玉今名槖臯橋</hi>雙龍橋<hi>在六安州東四十里相傳唐張路斯鄭祥逺二</hi>
　<hi>人化為龍戰於此</hi>
寺觀明教臺寺<hi>在府治東唐大厯間建内有鐵佛像</hi>地蔵寺<hi>在府治東北宋淳熙間建</hi>
<pb n="KR2k0008_WYG_014-16a"/>
　景福寺<hi>在無為川治西唐貞觀間建</hi>觀音寺<hi>在六安州治南唐武徳間建舒城縣治西</hi>
　<hi>亦有觀音寺唐永頁初建巳上五寺俱夲朝洪武初重修</hi>福泉寺<hi>在府城内唐羅珦微時嘗投寺</hi>
　<hi>隨飯後歸守鄉郡題詩僧房壁曰二十年前此布衣鹿鳴西上虎符歸故時賔從諳前事到處松杉長舊</hi>
　<hi>圍野老共遮官路拜沙鷗遙認隼旟飛春風一宿琉璃殿惟有泉聲愜素機</hi>金剛寺<hi>在廬江縣</hi>
　<hi>治東南唐建</hi>定林寺<hi>在巢縣治東北宋乾道中建二寺俱夲朝洪武中重修</hi>長石寺<lb/>
　<hi>在英山縣治西北宋延祐初建元燬本朝重修</hi>梓潼觀<hi>在府城内洪武初因舊址建</hi>崇德<lb/>
　觀<hi>在無為州治東宋建舊名羣山觀夲朝洪武初重建改今名</hi>佑聖觀<hi>在六安州治東元大</hi>
　<hi>徳間建本朝永樂中災惟真武像巋然獨存尋復建</hi>玉虛觀<hi>在廬江縣治南又號南臺觀相傳漢</hi>
<pb n="KR2k0008_WYG_014-16b"/>
　<hi>末左慈居此</hi>紫微觀<hi>在紫微山宋縣令阮美成斥大之湖山重複巖谷幽閟三峯峙於前兩洞</hi>
　<hi>擁於後美成詩湖上西風折葦廬小橋斷岸栁疎疎誰人肯出丹青手寫作金庭煙水圖</hi>冲虛觀<lb/>
　<hi>在霍山元至大間建本朝初重修</hi>
祠廟女媧廟<hi>在府城東北梁縣鄉宋邵拱詩八卦初成代結繩補天當日更功深</hi>臯陶祠<lb/>
　<hi>在六安州治東騰霄坊有碑記禹封臯陶之後於英六故有祠存</hi>申將軍廟<hi>在府城東北梁</hi>
　<hi>縣鄉昔楚白公作亂楚王以申明為將軍伐之白公懼執明父諭明退師明以既受君命當移孝為忠追</hi>
　<hi>敗之白公怒殺其父楚王欲賞明明曰我有定國之功而有害父之恥遂自刎人為立廟</hi>七門廟<lb/>
　<hi>在七門堰上宋劉攽記有云子為廬州從事至舒城觀所謂七門三堰者實魏揚州刺史馥所造包君郭</hi>
<pb n="KR2k0008_WYG_014-17a"/>
　<hi>為縣主簿謂予曰馥信有功然吾問於耆老而得羮頡侯信焉信為始基至馥時廢而復修耳先王之典</hi>
　<hi>有功及民則祀之若信者抑可謂有功者乎昔髙帝之起宗昆弟之有材能者裂地為王獨信區區僅得</hi>
　<hi>封侯而能勤心於民以興萬世之利周公之書曰民功曰庸籍使信生當周公之世其受賞非賈濞之所</hi>
　<hi>敢望矣夫事有可繼君子繼之不必其肇於已而後為功也若劉刺史起於三國亂亡之餘烝庻掃地顧</hi>
　<hi>獨以農為先事功一立迄今長存雖曰脩舊是可謂功矣</hi>魏武廟<hi>在無為州祀魏武帝操宋郭祥</hi>
　<hi>正詩濡須山頭祠魏武炫轉紅裳按神鼓蘋藻盈筐酒滿尊呼吸風雷激春雨田疇髙下春雨平操牲飲</hi>
　<hi>酒羅中庭吞吳成□還歸晉血食猶參社鬼靈</hi>太姥廟<hi>在巢湖中姑山上唐羅隠詩臨塘古廟一</hi>
　<hi>神仙綉幌花容色儼然為逐朝雲来此地因隨暮雨不歸天眉分初月湖中鑑香散餘風竹上煙借問邑</hi>
<pb n="KR2k0008_WYG_014-17b"/>
　<hi>人沉水事已經秦漢幾千年</hi>居巢子祠<hi>在巢縣學唐劉知幾封居巢子故邑人祀焉</hi>五<lb/>
　賢祠<hi>在府學舊有三賢祠在合肥縣學元建祠宋包拯馬亮王希吕本朝正統初改建於此増祀漢</hi>
　<hi>文翁元余闕為五賢祠</hi>仇公祠<hi>在六安州城西正徳間文安賊攻城仇鸞奉命來平之故祀</hi>
　喬張廟<hi>在府治東宋紹興間酈瓊叛統制官喬仲福張璟以不從亂被害後人因立廟祀之</hi>旌<lb/>
　忠廟<hi>在府之定林宋紹興末金主亮南侵統制姚興與金人遇於尉子橋麾兵力戰手殺數百人既</hi>
　<hi>而父子俱死事間即其砦立廟及復淮西又立廟戰所賜額旌忠初興以四百騎當金人十數萬金人相</hi>
　<hi>謂曰有如姚興者十輩吾屬敢前乎</hi>
陵墓臯陶冡<hi>在六安州城東一十里臯陶子孫封英六故有墓在焉</hi>宛春冡<hi>在廬江縣</hi>
<pb n="KR2k0008_WYG_014-18a"/>
　<hi>東北左傳楚子玉使宛春告於晉晉先軫拘宛春於衛以怒楚</hi>范増冡<hi>在巢縣治後</hi>廬江<lb/>
　王墳<hi>在廬江縣東三十里有梅山遇風雨晦㝠即聞音韻如金石</hi>羹頡侯墓<hi>在舒城縣</hi>
　<hi>西北三十五里俗呼為舒王冢</hi>周瑜墓<hi>在廬江縣東一十里安豐鄉瑜三國時吳將又見安慶府</hi>
　何晏墓<hi>在廬江縣北一十里何晏魏駙馬都尉唐景雲二年有人發墳得塼銘知為晏墓</hi>包<lb/>
　拯墓<hi>在府城東一十八里地名雙闞</hi>李公麟墓<hi>在舒城縣南五里公麟舒州人然其遺迹</hi>
　<hi>今在舒城縣者為多</hi>雙漸墓<hi>在無為州/疊角橋</hi>馬亮墓<hi>在府城南五里</hi>王藺墓<lb/>
　<hi>在無為州西北五十里</hi>邢寛墓<hi>在無為州/西三里</hi>秦民恱墓<hi>在舒城縣金雞墩</hi>
　薛逺墓<hi>在無為州西八里</hi>
<pb n="KR2k0008_WYG_014-18b"/>
古蹟桀王城<hi>在巢縣卧牛山之背桀為成湯所放後死於此</hi>六城<hi>在舒城縣東南六十里六</hi>
　<hi>臯陶之後所封春秋楚人滅六即此後淮南王英布居之</hi>慎城<hi>在府城東北梁縣鄉左傳吴人伐慎</hi>
　<hi>白公敗之即此東魏置慎縣隋唐因之</hi>灊城<hi>在廬江縣南二里左傳吳人伐燭庸帥師圍灊即此</hi>
　逡遒城<hi>在廢梁縣南三十里後漢志九江郡有逡遒縣曹操伐吳屯兵於此重修築名曰曹城</hi>
　滁陽城<hi>在廢梁縣東北四十里吳孫權遣兵斷滁作堰以淹北道遂築城守備</hi>偃月<lb/>
　城<hi>在無為州南二百八里即濡須塢也吴孫權聞曹操來夾水立塢狀如偃月吕䝉嘗與魏兵相拒於</hi>
　<hi>此</hi>㑹吳城<hi>在巢縣地名柘臯春秋哀公㑹吳於槖臯宋紹興中金兀术入寇劉錡敗之於柘臯皆</hi>
　<hi>此地</hi>龍舒城<hi>在廬江縣西/舊漢縣也</hi>周瑜城<hi>在舒城縣西一十八里吴周瑜從孫權舉</hi>
<pb n="KR2k0008_WYG_014-19a"/>
　<hi>義兵徙家於舒因築此城</hi>新附城<hi>在無為州城南一十五里三國吳諸葛恪築以居新附之人</hi>
　金斗城<hi>在府城西隋開皇中置或云漢永平中巢湖出黄金郡守獻之因取此義</hi>廢梁縣<lb/>
　城<hi>在府城東北七十里宋置本朝洪武初廢今為梁縣鄉</hi>南譙郡<hi>在巢縣晉咸康中置後廢</hi>
　<hi>為南譙鄉</hi>邉城郡<hi>在六安州西/一百九十里</hi>廢霍州<hi>在六安州去州五十里梁置隋廢入</hi>
　<hi>盛唐唐復置宋開寳初廢入六安縣</hi>廢開化縣<hi>在六安州西四十里梁置隋廢唐復置</hi>廢<lb/>
　六安縣<hi>在故六安州治東今即其址為州治</hi>濡須塢<hi>在無為州東北五十里接巢湖湖東</hi>
　<hi>南有石渠鑿山通水名東闗口相傳夏禹所鑿一名東興又名濡須塢其地髙峻險狭實守扼之所吴諸</hi>
　<hi>葛恪於東闗作大隄遏巢湖左右依山挾築兩城使全端守之魏人圍東闗圖壊其堤不克昔人詩僣偽</hi>
<pb n="KR2k0008_WYG_014-19b"/>
　<hi>分三國雄豪挫二闗曹公從北下吳主未東還戰伐千年外興亡一夢間巢湖何浩渺今古屬漁開</hi>回<lb/>
　車巷<hi>在巢縣西北一十五里相傳孔子至此回車</hi>文翁莊<hi>在舒城縣治西南文翁舒人嘗</hi>
　<hi>讀書於此</hi>歸來宅<hi>在舒城縣治縣尉㕔東/南宋李公麟歸隠處</hi>二石牛<hi>在府城内相傳</hi>
　<hi>昔人濬肥河得之土中形製甚精對峙為角觝狀</hi>
名宦漢劉馥<hi>獻帝時為揚州刺史單馬造合肥空城建州治立學校廣屯田又興堰以溉稻田數</hi>
　<hi>年恩化大洽子靖亦為廬江太守</hi>三國張遼<hi>魏盪寇將軍屯合肥吳主率衆十萬来攻圍遼</hi>
　<hi>敗之乃還</hi>朱桓<hi>吳濡須督魏曹仁步騎數萬来侵桓諸將有懼心桓曰彼人心罷困以逸待勞為主</hi>
　<hi>制客此其時也乃外示虛弱誘致仁大敗之</hi>駱統<hi>吳濡須督數陳便宜前後書數十上所言皆善</hi>
<pb n="KR2k0008_WYG_014-20a"/>
　<hi>吳主權行之</hi>顧雍<hi>吳合肥長有恩/惠州民懷之</hi>晉郗鑒<hi>以安西將軍都督揚州諸軍事</hi>
　<hi>鎮合肥</hi>南北朝裴邃<hi>梁豫州刺史加督鎮合肥居身方正為政寛明能得士心及卒淮肥</hi>
　<hi>間莫不流涕</hi>夏侯亶<hi>梁南豫州刺史輕/刑薄賦務農省役</hi>唐朱敬則<hi>廬州刺史代還</hi>
　<hi>無淮南一物所乗止一馬子豐步從而歸</hi>劉佑<hi>廬州刺史在任寛信亷慎嵗㑹課第甲於他州</hi>路<lb/>
　應求<hi>元和中廬州刺史韓愈為作神道碑及同食館記</hi>鄭綮<hi>廬州刺史黄巢掠淮南綮移檄</hi>
　<hi>請無犯州境巢笑為歛兵州獨完嵗滿去贏錢千緡藏州庫後他盜至終不敢犯鄭使君錢</hi>盧潘<lb/>
　<hi>大中間廬州太守嘗作廬江盜辯</hi>五代馬仁瑀<hi>南唐廬州節度使政甚亷平大得民心</hi>
　宋劉筠<hi>知廬州臨事明達治尚簡嚴</hi>刁衎<hi>知廬州政績甚優真宗即位衎上疏言事甚切</hi>
<pb n="KR2k0008_WYG_014-20b"/>
　<hi>直</hi>吕夷簡<hi>以茶鹽塲兼無為軍通判有美/聲子公孺知廬州以亷儉聞</hi>陳堯佐<hi>三守</hi>
　<hi>廬州以方嚴肅下使人知畏之而重犯法至其過失多保宥</hi>馮京<hi>知廬州安於治郡甚得利民心</hi>張<lb/>
　田<hi>知廬州臨政以清治有善跡嘗作欽賢堂繪古清刺史像日夕師拜之</hi>劉攽<hi>通判廬州歐陽</hi>
　<hi>修稱其辭學優贍操履清慎</hi>孫覺<hi>知廬州為政明恕先是覺為合肥主簿嵗旱州課民捕蝗輸官</hi>
　<hi>覺言民方艱食若以米易之必盡力守悦推行其法</hi>楚建中<hi>知無為軍事清淨不擾去後民為立</hi>
　<hi>祠</hi>米芾<hi>知無為軍風韻蕭逺趣向髙潔凡郡中亭館寺觀之額皆其書也性僻好石初入公廨見</hi>
　<hi>一石狀竒大喜具衣冠拜之呼為兄在郡蝗飛入境不傷禾稼人皆異之</hi>傅堯俞<hi>知廬州熈寧初</hi>
　<hi>至京王安石素與之善方行新法將䖏以諫官曰舉是朝紛紛俟君来乆矣堯俞曰新法世以為不便誠如</hi>
<pb n="KR2k0008_WYG_014-21a"/>
　<hi>當極論之安石大不悦</hi>朱服<hi>知廬州廬人饑便宜振護全活十萬餘口明年大疫又課醫持善藥</hi>
　<hi>分拯之頼以安者甚衆</hi>周邦彦<hi>廬州教授文章博洽表著一時嘗作汴都賦萬餘言以獻神宗</hi>
　<hi>異之</hi>陳瓘<hi>知無為軍盖以右司諫彈蔡京/被責在任為政亷平人皆思之</hi>張宗顔<hi>知廬州金</hi>
　<hi>人冦城下以騎百餘禦之敵退有至目淮北者傳金人言曰此張鐵山弟也</hi>王蘧<hi>知無為軍事嘗</hi>
　<hi>為民興三圩開十二井築北嶺以捍水至今蒙其利</hi>王希吕<hi>知廬州兼安撫使修葺城守安集流</hi>
　<hi>散兵民頼之為立生祠</hi>趙汝談<hi>知無為軍以光州守柴中行安豐守陸峻俱稱循吏時金人内</hi>
　<hi>變汝談獻料敵禦邉二䇿</hi>陳規<hi>知廬州兼淮西安撫既至疾作有㫖修郡城規力疾治事著攻守方</hi>
　<hi>畧</hi>胡舜陟<hi>髙宗時知廬州時淮西盜賊充斥廬人震恐舜陟至修城治戰具人心於是始安</hi>
<pb n="KR2k0008_WYG_014-21b"/>
　仇悆<hi>以淮西宣撫知廬州偽齊合金兵大入民情洶懼統制張𤦺欲乗危為亂擁甲士數千突入露</hi>
　<hi>刄先脅悆出悆堅不為動神色不少變琦等錯愕解散人心遂定</hi>趙康直<hi>紹興中知廬州酈瓊</hi>
　<hi>之叛與判官呂祉同死於職</hi>郭振<hi>乾道中以都統制帥淮西淳熈間嘗展合肥城居民便之</hi>杜<lb/>
　杲<hi>廬州推官又知六安縣民有嬖其妾者治命與二子均分二子謂妾無分法杲書牘云父令子違不</hi>
　<hi>可以訓然妾守志則可或去或終當歸二子部使者季衡稱為縣令之最</hi>杜庻<hi>淮西提刑浚城濠増</hi>
　<hi>守備修學宫踰年兼廬州安撫副使人歡仰如慈父治績甚多</hi>夏貴<hi>紹定間淮西安撫制置大使兼</hi>
　<hi>知廬州目能夜見人呼為夏夜眼累立戰功</hi>元羅璧<hi>淮西道宣慰司同知請荒閒之田給貧民</hi>
　<hi>耕墾三年而後量收其入從之嵗得米數十萬斛</hi>姚天福<hi>淮西按察使凡兩任將吏有豪猾為</hi>
<pb n="KR2k0008_WYG_014-22a"/>
　<hi>民害者悉剷除之民大悦政化大行</hi>塔爾海<hi>廬州路總管時飛蝗北来民患塔爾海禱於天蝗引去亦</hi>
　<hi>有堕水死者人皆以為異民乏食開廩減直俾民糴之所活甚衆</hi>本朝蘇敏<hi>洪武中知廬州</hi>
　<hi>府蒞政八載吏民肅然州縣徳之雖童稚亦皆稱頌卒於官闔郡之人為之垂涕</hi>唐元亨<hi>洪武</hi>
　<hi>中知無為州招士撫民教化有方深得人心以課最陞太僕寺卿</hi>樂瓉<hi>洪武中知無為州剛毅忠</hi>
　<hi>直吏民畏服初知臨淮已得人心陞知是州徳政益著及陞知荆州府起行日父老垂泣舉留</hi>鄒以<lb/>
　信<hi>永樂初知無為州在任處事精詳政尚徳教不事苛虐郡人感化以博學能文稱之曰文章太守</hi>
　王仕錫<hi>永樂中知無為州處已公平慮事周密尤注意學校興舉廢墜州人稱其有循吏風</hi>陳<lb/>
　善<hi>永樂中無為州同知文學優長存心平恕人皆徳之</hi>陸愉<hi>永樂中知六安州興學校敦禮義盜</hi>
<pb n="KR2k0008_WYG_014-22b"/>
　<hi>息民安九載郡人不釋詣闕保留遂復任始終如一</hi>劉顯<hi>宣徳間知舒城縣單車赴任興學勸農増</hi>
　<hi>開水利民甚徳之立祠祀焉畿志</hi>朱鏞<hi>知廬州府愛民好士以文章政事稱於時畿志</hi>李<lb/>
　崙<hi>成化間知廬州府古朴簡易人不敢千以私首興學校人才多所成就滿去百姓遮道乃留革履以</hi>
　<hi>慰去思及卒無以為歛朝廷嘉之畿志</hi>孫佐<hi>𢎞治中任廬州府學教授性敦厚寡言笑授生徒以</hi>
　<hi>經學寒暑不倦有貧乏者分俸周之畿志</hi>胡暘<hi>𢎞治中知廬江縣亷威明直抑強扶弱重築邑</hi>
　<hi>城民永賴之畿志</hi>
人物秦范増<hi>居巢人年七十居家好竒計秦末輔項羽霸諸侯後羽信反間不能用其計増怒曰</hi>
　<hi>天下事大定矣君王自為之願乞骸骨歸未至彭城而死先儒謂増在羽不亡増亦人傑矣哉</hi>漢英<lb/>
<pb n="KR2k0008_WYG_014-23a"/>
　布<hi>六安人少時客相之曰當刑而王及壯坐法黥因改姓黥秦末以兵屬項梁項羽封為九江王歸漢</hi>
　<hi>髙祖封淮南王</hi>周榮<hi>廬江人章帝時舉明經辟司徒袁安府及安與竇憲有隙或謂榮曰子為袁公</hi>
　<hi>腹心之謀排奏竇氏竇氏刺客滿城謹備之荣折之以正理而不懼及竇氏敗名遂顯</hi>毛義<hi>廬江</hi>
　<hi>人家貧以孝行稱南陽張奉往候之坐定而府檄適至以義為安陽令義捧檄而入喜動顔色奉心薄之</hi>
　<hi>及母亡遂不仕奉曰往日之喜乃為親也</hi>三國周瑜<hi>廬江人英達夙成有文武籌畧與吳孫策</hi>
　<hi>相友善取荆州以瑜為中護軍程普嘗告人曰與公瑾交若飲醇耐不覺自醉瑜字公瑾後孫權用瑜計</hi>
　<hi>大破曹操於赤壁瑜少精音律或有缺誤必顧諺曰曲有誤周郎顧年三十六卒於巴丘子𦙍以功封都</hi>
　<hi>郷侯</hi>陳武<hi>廬江人征討有功孫吳拜部司馬所向無前從擊合肥奮命戰死子表少知名士皆樂附</hi>
<pb n="KR2k0008_WYG_014-23b"/>
　<hi>領新安都尉廣間降納封都鄉侯家財盡於養士死之日妻子露立</hi>丁奉<hi>廬江人仕吴為冠軍大將</hi>
　<hi>軍領徐州牧數從征伐毎斬將搴旗計畧過人能斷大事</hi>王蕃<hi>廬江人博覽多聞仕吴為常侍後為</hi>
　<hi>嬖臣譛死時論寃之</hi>唐任瓌<hi>合肥人年十九仕陳為衡州司馬陳亡瓌葉官去後謁唐髙祖於汾</hi>
　<hi>晉承制署河東縣户曹尋擢招討使數立戰功累官至徐州大總管陕州都督封管國公</hi>羅珦<hi>廬州</hi>
　<hi>人仕為本州刺史捐己俸給藥濟貧禁滛祀修學勸士務崇其本三年政化大治有芝草白雀之瑞節度</hi>
　<hi>使杜佑上治狀賜金紫服遷京兆尹封襄陽縣男子讓官至江西觀察使</hi>萬敬儒<hi>合肥人三世同</hi>
　<hi>居親亡廬墓大中間詔表其門州改所居曰成孝鄉宋大中祥符中又旌異之</hi>楊行密<hi>合肥人唐</hi>
　<hi>末刺史鄭綮竒其貎以功補隊長後累官至諸道行營都統檢校太師中書令封吳王行密仁恕善御衆</hi>
<pb n="KR2k0008_WYG_014-24a"/>
　<hi>持身節儉淮南人多歸之第四子溥稱帝國號吳</hi>朱延夀<hi>舒城人昭宗擢奉國軍節度使敵至</hi>
　<hi>撒門扃不設備逡巡自去用兵常以寡擊衆</hi>臺濛<hi>合肥人善戰唐末楊行密表為檢校太保宣州</hi>
　<hi>觀察使</hi>田頵<hi>合肥人壯果有大志楊行密表為馬步軍都虞侯累官至太保同中書門下平章事</hi>
　袁人傑<hi>無為人唐末盜賊充斥人傑以土豪招集强壯保障一方賊大人人傑挺身血戰度不去</hi>
　<hi>人傑仰天大呼自刎而死尸僵立者累日賊驚異舎其境遁去鄉人收𦵏立廟祀之</hi>五代王景<lb/>
　仁<hi>合肥人從楊行密起淮南驍勇剛悍臨敵常以身先之後仕梁為寧國軍節度使加同中書門下平</hi>
　<hi>章事</hi>陶雅<hi>合肥人楊行密用為將討定鄉盜後為江南都招討使歙婺衢陸四州都團練觀察處置</hi>
　<hi>等使</hi>李章<hi>廬江人初事楊行密爲騎將後事南唐累遷雄武軍都虞侯善撫士卒勤於職務出為䖍</hi>
<pb n="KR2k0008_WYG_014-24b"/>
　<hi>州節度使能禁戢左右賔禮僚屬移鎮廬州加中書令卒年九十</hi>王安<hi>廬州人初事楊行密為親</hi>
　<hi>兵行密嘗升髙望敵安捧巵器侍側忽陣旁有執槊者疾趣行密安置巵於地取弓射之一發而殪徐納</hi>
　<hi>弓弢中捧器如初行密竒之因加奬拔累遷袁州刺史厯典數邵皆以沉黙寛厚為理南唐初為神武統</hi>
　<hi>軍</hi>伍喬<hi>廬江人性嗜學渡江入廬山國學苦節自勵南唐時舉進士第一命勒喬程文於石以為</hi>
　<hi>永式署宣州幕府滿考遷考功郎中</hi>郭師從<hi>合肥人仕吴越為浙東馬步都虞侯從文穆王瓘破</hi>
　<hi>廣徳征無錫皆有功累遷浙西營田副使忠獻王時以其累勲拜同㕘相府事卒年八十四</hi>宋徐<lb/>
　行周<hi>舒城人數世同居朝廷旌表其門賜粟帛州縣存問復其賦税</hi>姚鉉<hi>合肥人太平興國中</hi>
　<hi>進士直史館厯右司諫京東轉運使後坐事貶連州鉉文辭敏麗有文集二十卷又采唐人文章為文粹</hi>
<pb n="KR2k0008_WYG_014-25a"/>
　<hi>百卷</hi>楊察<hi>合肥人舉進士累官至户部侍郎充三司使察美風儀敏於為文其為制誥若不用意及</hi>
　<hi>藁成皆雅緻有體遇事明決勤於吏職卒贈禮部尚書諡宣懿弟寘舉進士第一通判潤州以母憂不赴</hi>
　<hi>毁瘠而卒時人傷之</hi>王光濟<hi>廬州人喪母因刻像日夕奉事如平生孝道純篤州以聞咸平中旌</hi>
　<hi>表之</hi>馬亮<hi>合肥人登進士累官至西川都轉運使時王均反初平之主將肆意誅戮亮救免者千數</hi>
　<hi>及械送詿誤者九十人至京師亮請於朝悉宥免之亮嘗兩典鄉郡人以為榮官終太子少保卒諡忠肅</hi>
　馬仲甫<hi>亮子舉進士厯知登封縣拜天章閣待制知瀛秦亳許揚五州所至興利除害時稱能吏</hi>
　<hi>云</hi>茹孝標<hi>舒城人天聖中進士少負氣節吏治有聲嗜學不倦仕至都官員外郎出知江州</hi>
　雙漸<hi>廬江人慶厯進士博學能文為職方郎中嘗知同州以和易為政所至見思若古循吏</hi>包<lb/>
<pb n="KR2k0008_WYG_014-25b"/>
　拯<hi>合肥人舉進士嘗守鄉郡不少屈法以徇鄉曲吏事推為第一為御史時危言鯁論烈如秋霜尹開</hi>
　<hi>封權貴斂迹㩴樞莞為名執政人以其笑比黄河清童稚婦女亦知其名京師語曰闗節不到有閻羅包</hi>
　<hi>老卒諡孝肅有奏議十五卷</hi>胥致堯<hi>合肥人少力學為文辭初為三班借職官至左班殿直歐</hi>
　<hi>陽修志其墓子流以才能稱</hi>焦蹈<hi>無為人四首鄉薦元豐中因禮部貢院火别試蹈為第一時有</hi>
　<hi>詩云不因南省火安得狀元焦</hi>張肅<hi>舒城人以直諒稱仕為廣東轉運判官後為江東提點刑獄自</hi>
　<hi>司馬光而下七十有四人分韻作詩以贈其行皆一時名流官終都官其後三世登第</hi>鍾離瑾<lb/>
　<hi>合肥人舉進士知徳化縣將嫁女市婢得前令女遂與已女同嫁夜夢緑衣丈夫拜謝且曰請命於帝奉</hi>
　<hi>十任有土官後厯十郡太守終江淮發運使子孫衣冠不絶</hi>楊傑<hi>無為人舉進士元豐中官太常</hi>
<pb n="KR2k0008_WYG_014-26a"/>
　<hi>者數任一時禮樂之事皆預討論元祐中為禮部員外郎自號無為子所著有文集二十餘卷樂記五卷</hi>
　阮美成<hi>舒城人元豐中進士知巢縣為政豈弟喜吟詠時號阮絶句</hi>賈易<hi>無為人元祐進</hi>
　<hi>士為侍御史上書言天下大勢可畏者五一上下相䝉二政事苟且三經費不充四人材廢闕五刑法失</hi>
　<hi>中官至吏部侍郎以待制知鄧州</hi>王之道<hi>無為人剛直尚風節宣和間舉進士與兄之義之深</hi>
　<hi>同科名其堂曰三桂有桐山文集嘗夢帝命之曰以爾有功當録其後子十人仕者九人瀟至户部侍郎</hi>
　王綰<hi>合肥人紹興初為淮西路提點刑獄有平反之譽</hi>陳相<hi>合肥人紹興末為吏部侍郎有</hi>
　<hi>賢能之譽</hi>王蘭<hi>之道子乾道中進士累官至㕘知政事樞密使李宗嘗曰磊磊落落惟卿一人光宗</hi>
　<hi>時嘗應詔上疏願先定聖志條列八事以聞蘭盡言無隠然嫉惡太甚以故同列多忌之所著有奏議</hi>
<pb n="KR2k0008_WYG_014-26b"/>
　束元嚞<hi>合肥人調通城簿毀淫祀正風俗攝縣令以政最聞後知秦州值嵗饑賑濟有法全活甚</hi>
　<hi>衆累官樞密都承㫖引老歸年九十猶課諸孫讀書至夜分不倦</hi>汪立信<hi>六安人舉進士累官</hi>
　<hi>端明殿學士㳂江招討大使咸淳間襄陽陷立信移書抵賈似道請用三策不從後過淮似道出師遇之</hi>
　<hi>撫其背哭曰悔不用公言至此元將巴延聞其名欲迎取之立信撫案大哭曰吾幸得在趙家地上死竟</hi>
　<hi>扼吭而卒巴延曰宋有是人求其家厚恤之曰忠臣之家也子麟為内寫機宜文字在建康不肯降元卒</hi>
　<hi>走閩以死</hi>密佑<hi>廬州人宋末為江西都統率衆與元帥逆戰於進賢坪矢下如雨面被矢拔之復戰</hi>
　<hi>身被四矢三鎗遂為所執不屈而死</hi>元羊仁<hi>廬江人有母及兄弟因兵南下皆為人所掠仁時年</hi>
　<hi>七嵗賣汴人李子安家為奴力作二十餘年子安憐之遣歸踪蹟母及兄弟所在仁至其鄉求貸親故厯</hi>
<pb n="KR2k0008_WYG_014-27a"/>
　<hi>遍諸家贖之六年乃得二十餘口復聚孝友甚篤大徳中旌其家</hi>葛聞孫<hi>合肥人舉進士為翰</hi>
　<hi>林編修有文名</hi>朱可與<hi>舒城人通書經隠/居教授文行兼備</hi>況逵<hi>廬江人少讀書有用世志</hi>
　<hi>泰定未為光澤令下車之日冨强民素為長史信從畏憚者悉不聴入謁獨延見諸生與講學建雲巖書</hi>
　<hi>院後為高安令平反寃獄有去思碑</hi>余闕<hi>合肥人天資英邁博學能文至順中進士為泗州同知擢</hi>
　<hi>翰林應奉累官至浙東亷訪司僉事至正壬辰權淮南宣慰副使分守安慶以孤軍血戰死節事聞贈淮</hi>
　<hi>南行省平章政事諡文忠本朝諡忠宣命有司立祠祀之所著有青陽集</hi>本朝俞通海<hi>巢縣</hi>
　<hi>人洪武初從征有功累陞中書平章政事為人性沈機簡重出言合宜勞不矜能和不踰節故其征伐所</hi>
　<hi>向成功出鎮廬州卒追封虢國公</hi>張徳勝<hi>合肥人才畧豪邁沈毅剛果洪武初領兵歸附平荆</hi>
<pb n="KR2k0008_WYG_014-27b"/>
　<hi>楚定江浙累立戰功授縂管復命攻南臺鎮江宣州俱下之進樞密僉院攻陳友諒於采石斬獲甚衆沒</hi>
　<hi>於陣追封蔡國公諡忠毅</hi>廖永安<hi>巢縣人元季起義兵保巢湖後以兵来歸從征渡江累官同知</hi>
　<hi>樞密院事領兵與偽吳戰於太湖水淺舟膠遂陷於吳卒追封楚國公諡武敏</hi>朱亮祖<hi>六安人元</hi>
　<hi>末為義兵元帥被天兵戰敗擒詰之對曰生則盡力死則死耳乃壯其言而釋之累從征伐以功封永嘉</hi>
　<hi>侯</hi>周顯<hi>合肥人精悍有膽氣驍勇過人初充帶刀先鋒陞帳前都先鋒又以奇功陞驍騎左衛指</hi>
　<hi>揮洪武中從副將軍李文忠進兵阿魯渾河與敵戰沒迎柩賜𦵏</hi>徐明<hi>合肥人國初為百户陳友</hi>
　<hi>諒攻洪都之新城門從指揮薛顯開門突戰被執死男之明有膽畧善修飾軍中號為胎裏謊追封合肥縣</hi>
　陳清<hi>巢縣人性勇悍善戰元季兵起率衆来歸累立戰功陞都督僉事卒追封合浦侯諡崇武</hi>金<lb/>
<pb n="KR2k0008_WYG_014-28a"/>
　朝興<hi>巢縣人元季兵起集衆保鄉里尋以兵来歸以功累陞都督僉事西平羌戎屢著勲績封宣徳</hi>
　<hi>侯征雲南卒於㑹州追封沂國公諡武毅</hi>楊璟<hi>合肥人儒家子讀書不事章句元季聚衆保鄉里率</hi>
　<hi>衆来歸授管軍萬戸以從征累功官至平章政事封營陽侯卒追封芮國公諡武信</hi>瞿通<hi>合肥人元</hi>
　<hi>末江淮兵起通善長鎗號長鎗千户後來歸積功至鳯陽指揮使以大都督府僉事致仕卒贈右都督子</hi>
　<hi>能嗣</hi>陳文<hi>合肥人早喪父奉母至孝元季挈家來歸累官都督僉事南收吴越北定中原東征西討</hi>
　<hi>所向克㨗卒追封東海侯諡孝勇</hi>桑世傑<hi>無為州人自少慷慨有大志元末率舟師来歸為樞</hi>
　<hi>密院判官攻張士誠元帥欒瑞於石碑世傑奮戈誓必克其城躍馬陷陣遂死之追封永義侯</hi>王珪<lb/>
　<hi>合肥人慷慨有大志少為淮西亷訪司𨽻卒見官長儀衛尊崇輒慨然嘆曰將相無種在人為耳元末兵</hi>
<pb n="KR2k0008_WYG_014-28b"/>
　<hi>亂募集鄉民守廬州自稱萬户尋来歸從征渡江克復太平仍命為萬户守之積功陞右軍都督僉事</hi>
　韋權<hi>合肥人少好騎射喜兵法元季從軍淮西為列校復来歸從克太平累功陞都督僉事</hi>吳<lb/>
　復<hi>合肥人有勇畧洪武初以戰功累陞都督僉事進封安陸侯卒追封黔國公諡威毅</hi>孫世<hi>巢縣</hi>
　<hi>人少有勇力屢立戰功洪武初為中軍都督府僉事卒贈都督同知追封雷春侯諡忠勇</hi>郭奎<hi>巢縣</hi>
　<hi>人少穎敏元季從余闕學博學能文尤工於詩所著有望雲藁</hi>朱文<hi>無為州人洪武初開國功臣守</hi>
　<hi>太倉後陞後軍都督府都督</hi>徐忠<hi>合肥人父用洪武初任河南衛千戸忠少精武藝從征有功厯</hi>
　<hi>陞都督僉事洪武末復以功進封永康侯</hi>郭亮<hi>合肥人洪武中克効勤勞厯轉武職後封成安侯</hi>
　王英<hi>合肥人洪武中累立戰功陞後軍都督僉事永樂初命掌陕西都司事安靜不擾勤於訓練卒</hi>
<pb n="KR2k0008_WYG_014-29a"/>
　<hi>賜𦵏祭</hi>陳瑄<hi>合肥人父聞洪武初任指揮同知瑄以䕃累功厯陞右都督進封平江伯卒贈平江</hi>
　<hi>侯諡恭襄為人□爽英毅喜閲載籍尤精騎射嘗督理漕運築管家湖髙郵湖隄開白塔河通大江自淮</hi>
　<hi>至臨清建牐四十七所舟楫利之</hi>薛祥<hi>無為州人洪武初為京畿都漕使遷工部尚書出為布政</hi>
　<hi>復為工部尚書</hi>鄭亨<hi>合肥人洪武中厯任武職以功/封武安侯出鎮山西邉冦遁迹</hi>孫鎮<hi>合肥</hi>
　<hi>人洪武中以才能授户部度支主事克盡厥職後陞知河南衛輝府有政聲</hi>甯仲英<hi>合肥人累</hi>
　<hi>以軍功陞前軍都督僉事卒子福嗣以功封建平伯</hi>李讓<hi>舒城人為駙馬都尉封冨陽侯卒追封景</hi>
　<hi>國公諡恭敏</hi>張禮<hi>巢縣人初為遵化千户從平内難累陞山西都指揮同知命署中都留守在任</hi>
　<hi>十有六年軍律嚴明人皆畏服</hi>錢敏<hi>舒城人幼喪父家貧力學事母至孝及中進士乞還鄉侍母患瘡</hi>
<pb n="KR2k0008_WYG_014-29b"/>
　<hi>侍湯藥未嘗離側母沒廬墓三年事聞詔旌表之</hi>先處良<hi>六安人洪武初以謹慎才幹聞於朝</hi>
　<hi>廷每加奬諭歴官辰州府通判後陞平陽知府卒於官賜以葬祭</hi>蔚綬<hi>合肥人秉心淳實履行端</hi>
　<hi>方洪武中擢户部主事尋遷員外郎克著能聲舉陞山西右㕘議永樂初召拜禮部侍郎益勵恭勤洪熈</hi>
　<hi>初進陞夲部尚書宣徳中致仕卒遣官諭祭為營葬事</hi>巫凱<hi>合肥人洪武中襲父懿百户才能著</hi>
　<hi>稱洪熈中以功陞都督同知掛征虜前將軍印鎮守遼東邉方安靖</hi>陳懐<hi>合肥人嫻習兵法永樂宣徳</hi>
　<hi>中以軍功累陞左都督正統中進封平鄉伯率兵征勦邊冦沒於陣追封侯爵諡忠毅</hi>邢寛<hi>無為</hi>
　<hi>州人永樂甲辰進士第一授翰林修撰陞侍講遷南京翰林院侍講學士</hi>湯鼎<hi>無為州人居祖母喪三</hi>
　<hi>年未嘗見齒宣徳間舉進士授吏科給事中時交趾叛累擾疆上命鼎徃撫之鼎至敷宣聖徳指陳利害</hi>
<pb n="KR2k0008_WYG_014-30a"/>
　<hi>夷人慴服乃歸侵地奉貢表謝凡私餽金幣一無所受中外重之畿志</hi>李春<hi>無為州人正統間進</hi>
　<hi>士任兵科給事中有直聲擢福建㕘議有汀盜親抵巢穴諭降之陞江西左㕘政時洞酋作亂亦諭使馴</hi>
　<hi>服厯在三籓著績畿志</hi>髙興<hi>合肥人性至孝父殁哀毁骨立廬墓三年歸有白鵲數百隨集於宅</hi>
　<hi>良乆方去人以為孝感事聞旌表畿志</hi>潘<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>
                    <hi>六安州人登天順庚辰進士授御史直節為流輩所</hi>
　<hi>推按廣東振揚風紀兩劾柄兵者之不律時論壯之所著有缶鳴集藏於家畿志</hi>秦民悦<hi>舒城</hi>
　<hi>人天順間登進士擢知廣平府公平亷威吏畏民懐立祠祀之官至兵部尚書畿志</hi>薛逺<hi>無為</hi>
　<hi>州人進士授主事成化間王師討兩廣蠻獠逺督兵餉賊平擢左侍郎進尚書卒  南畿志</hi>張淳<lb/>
　<hi>合肥人舉進士厯官知吉安府以清節惠政著聞士民思之不置終都御史畿志</hi>沈□<hi>廬州人舉</hi>
<pb n="KR2k0008_WYG_014-30b"/>
　<hi>進士知萊陽縣時縣治皆為賊殘毁居民流竄者過大丰俊露居視事以撫流亡不朞年居民安堵如故</hi>
　<hi>擢御史按山西湖廣去奸黜慝時咸服之畿志</hi>曹琥<hi>巢縣人任户部主事時言官有獲罪者琥</hi>
　<hi>疏請擴天恩榮忠直以全治體出為雲南尋甸軍民府通判遷鞏昌知府卒嘉靖改元臺臣白其忠賜贈</hi>
　<hi>光禄寺卿仍諭祭焉畿志</hi>
列女崔氏<hi>宋合肥人包拯子繶妻繶為潭州通判卒拯意崔不能守使左右嘗其心崔蓬垢涕泣見</hi>
　<hi>拯曰妾生為包婦死為包鬼誓無他也母吕欲誘崔嫁其族人崔曰倘以不義見逼必絶於尺組之下卒</hi>
　<hi>不嫁</hi>張氏女<hi>元廬江人嫁為髙垕妻母病目喪明張氏歸省抱母泣以舌䑛之目忽能視州縣以</hi>
　<hi>狀聞褒美之</hi>方氏<hi>合肥人陳順妻夫蚤卒方抱節/自守終其身事聞旌表畿志</hi>何氏<hi>舒城</hi>
<pb n="KR2k0008_WYG_014-31a"/>
　<hi>人孔詢妻詢卒何理訽髪為繩繫臂以見志或奪之厲聲曰必斷吾臂甘貧誓死後以疾終畿志</hi>周<lb/>
　氏<hi>無為州人倪景四妻景四蚤喪周矢志自守事聞旌異之畿志</hi>盧聰妻朱氏<hi>霍山人夫</hi>
　<hi>死妯娌多誘之嫁朱誓死不二事聞旌表南畿志</hi>趙氏<hi>巢縣人葉榮妻夫亡守節有司上其事詔</hi>
　<hi>旌表之畿志</hi>周氏<hi>六安州人趙軏妻正徳壬申為賊所掠紿還至家攜子女赴水死南畿志</hi>王<lb/>
　氏<hi>合肥人正徳辛未賊衆至王恐辱抱子女赴塘水死嵗癸巳御史聞人詮大書王烈婦家四字於其</hi>
　<hi>門南畿志</hi>失名女<hi>六安州人為賊所掠欲犯之以帕䝉其頭復被以錦衣女輒褫碎之强擁上馬</hi>
　<hi>復投地大罵遂遇害賊嘆曰真烈女畿志</hi>
仙釋左慈<hi>廬江人於天柱山中精思學道得石室中丹經尤明六甲能使鬼神坐致行厨變化萬端</hi>
<pb n="KR2k0008_WYG_014-31b"/>
　<hi>曹操召見閉一室斷穀朞年出之顔色如故操嘗宴賔曰所少者松江鱸耳慈令銅盤貯水以竿釣之即</hi>
　<hi>得鱸操曰恨無蜀薑慈曰易得操恐近取即曰前使買錦可報増二十段慈曰諾須臾袖中出薑後買錦</hi>
　<hi>者回果云是日得報増錦操出近郊慈攜酒一升脯一斤百官皆醉飽操惡其怪欲殺之忽不知所在終</hi>
　<hi>不能害</hi>慧滿<hi>唐貞觀間於大蜀山誦經二十餘年忽有白衣造門曰我東海王之少子聞師誦經</hi>
　<hi>故此聴受時苦旱慧滿令其降雨荅曰水旱上帝司之若盜布天澤罪當殛死慧滿曰汝捨身救民我誦</hi>
　<hi>經救汝白衣唯而去須臾膏澤隨至白衣死於山慧滿收而葬之民為立祠</hi>三刀禪師<hi>唐末</hi>
　<hi>居廬江顯寧院黄巢之亂為賊所執砍之三刀無血世號三刀禪師</hi>義了<hi>合肥人姓鍾離嘗為進士</hi>
　<hi>去從浮屠學名所著為昨夢齋吳正仲為之作詩云不受塵網纒祝髪趨幽屏回視真夢事超然得深省</hi>
<pb n="KR2k0008_WYG_014-32a"/>
　<hi>寂然涵虛空夢覺等前境</hi>崔自然<hi>巢縣人少好道服松脂法後隠於城南洞中辟穀修煉冬雪寒</hi>
　<hi>嘗於溪中澡浴海入山虎豹見之皆馴服一日謂其徒曰我為仙官所召語訖而逝有人自豫章来者見</hi>
　<hi>之於道今石牀藥鼎見存畿志</hi>
　　安慶府<hi>東至廬州府無為州界三百七十里西至湖廣黄州府黄梅縣界二百一十里南至</hi>
　　　<hi>池州府東流縣界五里北至廬州府舒城縣界二百一十里自府治至南京七百四十五里至</hi>
　　　<hi>京師四千一百八十五里</hi>
　　　<hi>糧一十三萬一千八百石零</hi>
建置沿革禹貢揚州之域天文斗分野春秋時為皖國<lb/>
<pb n="KR2k0008_WYG_014-32b"/>
　亦為舒桐二國地戰國時屬楚秦屬九江郡漢屬廬<lb/>
　江郡三國初屬魏後屬呉為重鎮東晉始以廬江分<lb/>
　置晉熈郡宋齊因之梁置豫州後改晉州北齊改江<lb/>
　州陳復為晉州隋初改熈州大業初改同安郡治懐<lb/>
　寧唐初為東安州尋改舒州屬淮南道天寳初復為<lb/>
　同安郡至徳初改盛唐郡乾元初復為舒州五代時<lb/>
　初屬楊呉後屬南唐宋初仍為舒州政和間置徳慶<lb/>
　軍紹興中改安慶軍慶元初陞為安慶府元改為安<lb/>
<pb n="KR2k0008_WYG_014-33a"/>
　慶路屬河南行省本朝初改寧江府後復為安慶府<lb/>
　直隸京師領縣六<lb/>
　懐寧縣<hi>附郭本漢廬江郡皖縣地三國呉為皖城東晉始置懐寧縣隋熈州唐舒州皆治此宋元</hi>
　<hi>仍舊夲朝因之編户四十二里</hi>桐城縣<hi>在府城東北一百五十里夲春秋時楚之附庸桐國漢置</hi>
　<hi>樅陽縣属廬江郡東漢省梁改置樅陽郡隋初改為縣後復改為同安縣唐至徳初始改桐城縣宋元仍</hi>
　<hi>舊夲朝因之編户四十九里</hi>潛山縣<hi>在府城西北一百四十里本懐寧縣之清朝五照二鄉地</hi>
　<hi>宋立為四寨仍𨽻縣元至元中立野人原寨至治間始析置潜山縣以山為名夲朝因之編户四十四里</hi>
　太湖縣<hi>在府城西二百三十里本漢皖縣地劉宋始置太湖縣属晉興郡因其地有太湖故名南</hi>
<pb n="KR2k0008_WYG_014-33b"/>
　<hi>齊置龍安郡隋初改晉熈縣後復為太湖縣属同安郡宋紹興間省入懐寧縣尋復置元仍舊本朝因之</hi>
　<hi>編户五十七里</hi>宿松縣<hi>在府城西南二百七十里本漢皖縣地元始中置松滋縣属廬江郡晉改</hi>
　<hi>宿松縣梁於此置髙塘郡隋初廢郡改縣曰髙塘後復改宿松縣唐初置嚴州未幾州廢以縣属舒州宋</hi>
　<hi>紹興間省入望江縣尋復置元仍舊本朝因之編户三十八里</hi>望江縣<hi>在府城西南一百二十里</hi>
　<hi>本漢皖縣地晉立大雷戍東晉置新治縣属晉熈郡陳於此置大雷郡隋改為義鄉縣又改望江縣属興</hi>
　<hi>州唐武徳間扵縣置髙州尋改智州未幾州廢以縣属舒州宋元仍舊夲朝因之編户十五里</hi>
郡名皖城<hi>春秋時名</hi>古舒<hi>因古舒國而/名又曰龍舒</hi>晉熈<hi>晉/名</hi>同安<hi>隋名</hi>
形勝其山深秀而頴厚其川迤邐而蕩潏<hi>同安志後序</hi>中國<lb/>
<pb n="KR2k0008_WYG_014-34a"/>
　得之可以制江表<hi>南唐徐鍇潜山詩序中國得之可以制江表江表得之亦以患中國</hi>
　<hi>吴孫權克皖而曹魏不寧周世宗平淮而李氏窮蹙</hi>九江之北三楚之南<hi>潜山賦</hi>
　南濵大江北界清淮<hi>宋地理志</hi>淮服之屏蔽江介之要衝<lb/>
　<hi>宋朱綽㕔壁記</hi>
風俗人性躁勁風氣果決<hi>隋地理志</hi>尚淳質好儉約<hi>同上</hi>率性<lb/>
　真直賤商務農<hi>寰宇記</hi>里多冨饒人善商賈<hi>宋地理志</hi>
山川百子山<hi>在府城西一十五里幽勝蔚秀舊有僧寺</hi>大龍山<hi>在府城東北二十里上有</hi>
　<hi>龍池元余闕詩皖公揭楚甸茲嶺孕竒形翠積樅江滸崇冠呂䝉城戒途入中林平岡駐我旌延望失来</hi>
<pb n="KR2k0008_WYG_014-34b"/>
　<hi>術周覽多所經峩峩石忩矗窅窅巖岫㝠離離雲朝隮粲粲樹敷榮闗弓射鳴鴈羣谷振絃聲仰憐山人</hi>
　<hi>居俯悦洞下耕蒼龍啓春候金虎收光晶權家既非學農用或可明願言同載者為爾鑄阿兵</hi>騰雲<lb/>
　山<hi>在府城西南一百三十里上有龍廟民扵此祈雨以望雲氣故名</hi>投子山<hi>在桐城縣東北</hi>
　<hi>三里宋劉興言詩三推分漢鼎郊野戰羣龍將軍偶敗北投子空山中周邦彦詩緬懐魯將軍兵敗攜部</hi>
　<hi>曲来投衲子衣解甲飯戎菽誰令名此山後代有餘辱</hi>盛唐山<hi>在桐城縣南五里又名益唐山</hi>
　<hi>漢武帝嘗過此作盛唐之歌唐置郡以此山名</hi>樗蒱山<hi>在桐城縣東北一十里山有二石狀如二</hi>
　<hi>人相對樗蒱故名</hi>龍眠山<hi>在桐城縣西北六十里宋李公麟歸老肆意此山巖壑間因號龍眠</hi>
　<hi>居士宋黄庭堅詩諸山何䖏是龍眠舊日龍眠今不眠聞道已隨雲物去不應只雨一方田</hi>浮山<lb/>
<pb n="KR2k0008_WYG_014-35a"/>
　<hi>在桐城縣東九十里一名浮渡山上有三百五十巖七十二峯其中可居可㳺者三十六西南有獨峯直</hi>
　<hi>上千仞大江環繞望之若浮故名山半有大通巖飛瀑數百仞尤為竒勝</hi>青山<hi>在桐城縣南一百里</hi>
　<hi>草木四時皆青故名相傳晉有裴仙人者修煉於此中有石屋金雞洞石鼔</hi>靈山<hi>在桐城縣南一</hi>
　<hi>百三十里山上有龍池祈雨多應每出雲則雨</hi>磨旗山<hi>在桐城縣東南一百三十里上有闗侯廟</hi>
　<hi>相傳侯嘗屯兵於此</hi>潛山<hi>在潛山縣西北二十里一名皖伯臺魏左慈嘗居此煉丹上有三峯二巖</hi>
　<hi>四洞二池山與皖公天柱三峯鼎峙層巒疊嶂為長淮之捍蔽</hi>皖山<hi>與濳山連一名皖公山本皖伯</hi>
　<hi>始封之地唐李白詩竒峯出竒雲秀木含秀氣青㝠皖公山巉絶稱人意獨遊滄江上終日淡無味但愛</hi>
　<hi>慈嶺髙何由計靈異黙然超相許欲往心莫遂待吾還丹成投迹歸此地</hi>天柱山<hi>與潛山連其峯</hi>
<pb n="KR2k0008_WYG_014-35b"/>
　<hi>最高道書謂為司𤣥洞天漢武帝嘗登封兹山祀之以代南嶽魏左慈煉丹故迹存焉唐李明詩天柱一</hi>
　<hi>峯擎日月洞門千仞鏁雲雷獨孤及詩早嵗慕五嶽嘗為塵磯礙孰知天柱峯今與郡齋對漢皇南遊日</hi>
　<hi>望秩此昭配法駕到谷口禮容振荒外燔柴百神趍執玉萬方㑹如今封禪壇惟見雲雨晦</hi>三祖<lb/>
　山<hi>在潛山縣西北二十里梁高僧誌公𨼆居處有唐僧三祖禪師塔峭壁間刻杜牧金陵懐古詩</hi>玉<lb/>
　境山<hi>在潛山縣北相傳唐時山石忽裂皎然如玉鏡一名玉照山宋黄庭堅詩仙人持玉照留在潛</hi>
　<hi>峯西</hi>主簿山<hi>在玉鏡山之東相傳唐/相畢誠嘗讀書於此</hi>龍山<hi>在潛山縣東北一百二十</hi>
　<hi>里山縣蜿蜒如龍</hi>四面山<hi>在太湖縣西一十里/形方而鋭四面如一</hi>茗山<hi>在太湖縣南三</hi>
　<hi>十里有梅福煉丹䖏</hi>白雲山<hi>在太湖縣東/北三十里</hi>鳯棲山<hi>在太湖縣東南五十里</hi>
<pb n="KR2k0008_WYG_014-36a"/>
　司空山<hi>在太湖縣西北一百六十里相傳為釋氏二祖傳衣三祖之地山極髙峻山半有洗馬池</hi>
　<hi>即古司空原唐李白嘗避地於此有詩云卜居司空原北將天柱鄰雪霽萬里月雲開九江春</hi>靈隠<lb/>
　山<hi>在宿松縣北三十里相傳馬祖禪師於此卓錫</hi>西源山<hi>在宿松縣北三十里中有龍井者九</hi>
　<hi>泉源益流四時不竭井側有龍祠祈雨多應</hi>烽火山<hi>在宿松縣東北六十里北齊及陳割以為</hi>
　<hi>界齊置烽火於此山</hi>嚴恭山<hi>在宿松縣北三十里環/亘十餘里山出蒼术</hi>洿池山<hi>在宿</hi>
　<hi>松縣南六十里周回十五里上有神祠頗著靈驗</hi>馬頭山<hi>在宿松縣八十里峯岫紆回嶺嶂屈</hi>
　<hi>曲以形似名</hi>小孤山<hi>在宿松縣南一百二十里江北岸孤峯峭拔與南岸山對峙如門大江之</hi>
　<hi>水至此隘束而出其下深險可畏上有神女廟對彭浪磯故俗有小姑嫁彭郎之語元范梈詩小孤有石</hi>
<pb n="KR2k0008_WYG_014-36b"/>
　<hi>如虎蹲西望屹作長江門洪濤萬古就繩墨雖有勁勢不敢奔掲傒斯詩日落霞明錦浪翻岸傾石峭白</hi>
　<hi>雲閒乾坤上下雄孤柱吳蜀東南壯此闗</hi>鳯凰山<hi>在望江縣/南一十里</hi>孝感山<hi>在望江縣</hi>
　<hi>北一十里唐孝子徐仲源居此</hi>值雪山<hi>在望江縣西一十八里上有平岡相傳唐李白遊此山值</hi>
　<hi>雪故名</hi>磨义山<hi>在望江縣北三十里山趾有巨石如駝象形上有磨义痕及馬蹄人跡又有一</hi>
　<hi>孔大如錢許空洞莫測</hi>麒麟山<hi>在望江縣/北三十里</hi>寳珠山<hi>在望江縣北五十里諸山</hi>
　<hi>皆低伏此山獨突出圓明如珠</hi>大茗山<hi>在望江縣西北六十里上有巨石廣數丈其平如砥雲常</hi>
　<hi>覆之又有山對峙名小茗山山上有蓮花峯</hi>嵯峨山<hi>在望江縣南七十里山勢甚高</hi>石樓<lb/>
　峯<hi>在皖山東勢若樓觀</hi>瑪瑙峯<hi>在太湖縣北/一百二十里</hi>集賢嶺<hi>在府城北一十五里</hi>
<pb n="KR2k0008_WYG_014-37a"/>
　<hi>一名脊見嶺</hi>掛車嶺<hi>在府城西/四十里</hi>分流嶺<hi>在太湖縣東四十里下有水東南分</hi>
　<hi>流</hi>白雲巖<hi>在桐城縣東一百二十里巖分/為二元時有胡僧建兩菴於此</hi>石牛洞<hi>在潛</hi>
　<hi>山縣西北一十五里宋黄庭堅讀書於此愛其山谷之勝因號山谷道人中有李公麟畫庭堅坐石牛像</hi>
　<hi>庭堅詩鬰鬰窈窈天宫宅諸峯排霄帝不隔六謁天門開闗鑰我身金華牧羊客羊眠野草我世間高真</hi>
　<hi>衆靈思我還石盆之中有甘露青牛駕我山谷路</hi>西風洞<hi>在太湖縣北一十五里兩石壁立穴</hi>
　<hi>口濶五尺入内漸狭風從上出草木不生每六七月間環縣數里無蚊</hi>龍山崖<hi>在太湖縣西三</hi>
　<hi>里石壁峭立下有靈湫石上刻詩云波光照影肝膽寒嵐氣逼人毛髮立</hi>大江<hi>環府城之東西南三</hi>
　<hi>面東接無為州諸水西南合九江彭蠡之水</hi>南湖<hi>在府治南三面依城古木依天湖浸甚廣舊有</hi>
<pb n="KR2k0008_WYG_014-37b"/>
　<hi>搴芳堂在湖中宋李師中有記</hi>太湖<hi>在太湖縣源出縣西東南流入大江</hi>龍南蓮若湖<lb/>
　<hi>在宿松縣南五十里東五里為白荆洿池又東二十里為大伯澇湖又東十里為張冨池下流入望江縣</hi>
　<hi>之泊湖出雷港口達大江</hi>漳湖<hi>在望江縣東北六十里會上流武昌青草諸湖水東北入於□溝至</hi>
　<hi>山口鎮入江</hi>泊湖<hi>在望江縣西四十里合龍南大小伯澇湖諸水匯而為池下流分而東出與楊</hi>
　<hi>溪長河合流</hi>鱤湖<hi>在宿松縣西南八十里湖/水甚闊中有鱤魚甚大</hi>青山渡河<hi>源出</hi>
　<hi>皖山合潛山縣西南河水流至府城西南入於江</hi>樅陽長河<hi>源出桐城縣東南東流入於江</hi>
　沙河<hi>在太湖縣治西南源出夀州銀河水分流東南三百三十里至沙橋渡又東五十里分為二東</hi>
　<hi>流入青潭口合皖水</hi>楊溪長河<hi>在望江縣南五里河有三十六斷其一曰龍潭即唐令麯信陵</hi>
<pb n="KR2k0008_WYG_014-38a"/>
　<hi>沈石禱雨處</hi>桐陂水<hi>源出龍眠山穿繞桐城縣市下溉營田經三十里流出湖紆回至大江</hi>
　濳水<hi>出潛山縣西北境下流與皖水合</hi>皖水<hi>在潛山縣北下流㑹潛水流府城西達大江宋</hi>
　<hi>徐俯詩乆㽞舒子國慣作北門遊山逺三峯出溪長二水流</hi>雷澤井<hi>在大龍山絶頂四時不竭</hi>
　<hi>旱禱輒應上有神廟</hi>應夢井<hi>在潛山真源宫唐𤣥宗/嘗夢遊於此因賜名</hi>龍井<hi>在真源宫</hi>
　司馬龍井<hi>在望江縣菩提寺北冬温夏冷可以愈疾相傳嘗有紫沫浮井上累日始散識者云</hi>
　<hi>此龍涎也</hi>靈龜泉<hi>在皖山西有大石龜/出泉宋黄庭堅有銘</hi>湯泉<hi>在皖公山上其泉四時如</hi>
　<hi>湯可浴</hi>鶴鳴泉<hi>在潛山縣西真源宫四時不竭相傳白鶴道人嘗止於此故名</hi>卓錫泉<lb/>
　<hi>在潛山縣山谷寺後相傳誌公和尚卓錫出泉</hi>雷池<hi>在望江縣其源西自宿松縣界流經縣東南積</hi>
<pb n="KR2k0008_WYG_014-38b"/>
　<hi>而為池又十五里入大江名雷港元危素雷港阻風詩春風昨夜掃江花遙想歸人已到家日暮停舟望</hi>
　<hi>江縣淮南芳草接天涯</hi>盡忠池<hi>在府城西通大江舊名清水塘元末盜起余闕以淮西宣慰分</hi>
　<hi>治安慶城陷赴此死後人為改今名本朝童冀詩荒池落日暝雲隂獨立空山淚滿襟遺老能言當日事</hi>
　<hi>寒泉猶照死時心</hi>卧冰池<hi>在望江縣南二里晉王祥嘗自臨沂扶母避地於此人慕其孝因以</hi>
　<hi>名池以祥嘗卧冰求魚食母故也</hi>呉塘陂<hi>在潛山縣西二十里魏廬江太守朱元光開屯田於</hi>
　<hi>此宋王安石詩開國桐鄉已白頭國人誰復記前遊故情但有吳塘水轉入東江向我流</hi>翟公隄<lb/>
　<hi>在太湖縣西南元末縣尹翟居仁所築民至今賴之</hi>楊槎洲<hi>在府境宋端平初移府治於羅刹洲</hi>
　<hi>又移楊槎洲至景定初始移治宜城渡今府城是也</hi>桑落洲<hi>在宿松縣南一百九十里九江口晉</hi>
<pb n="KR2k0008_WYG_014-39a"/>
　<hi>劉毅與盧□戰於桑落洲即此</hi>長風沙<hi>在懐寧縣東一百九十里唐李白長干行早晚下三巴豫</hi>
　<hi>將書報家相逢不道逺直至長風沙元掲傒斯詩長風沙風沙不斷行人嗟行人嗟柰君何南風正高北</hi>
　<hi>風起大船初灣小船喜移船更傍大船頭不獨風沙夜可憂更祝行人好心事長江何䖏是安流</hi>石<lb/>
　子港<hi>在望江縣北二十里合慈湖諸澗谷水流入武昌湖</hi>
土産常春藤<hi>太湖縣司空山出唐天寳中嘗遣使採取</hi>白术　百合<hi>各縣俱出</hi>鱘<lb/>
　膾<hi>本府出</hi>
公署安慶衞<hi>在府城東北隅洪武二十三年建</hi>
學校安慶府學<hi>在府治東洪武五年因山谷書院舊址建正統中重建</hi>懐寧縣學<lb/>
<pb n="KR2k0008_WYG_014-39b"/>
　<hi>正觀門内東舊在府學東正統初改建於此</hi>桐城縣學<hi>在縣治東南</hi>潛山縣學<lb/>
　<hi>在縣治東南</hi>太湖縣學<hi>在縣/治西</hi>宿松縣學<hi>在縣治東南</hi>望江縣學<lb/>
　<hi>在縣治北以上俱洪武初建</hi>
書院山谷書院<hi>在府治東北今為府學文廟後有祠堂祀宋黄庭堅</hi>二良書院<hi>在府</hi>
　<hi>治東祀漢文翁朱邑</hi>近思書院<hi>在府治北祀/周程張朱</hi>龍山書院<hi>在桐城治西即</hi>
　<hi>太霞宫故址嘉靖間建祀周程張朱黄勉齋㳺廣平</hi>皖山書院<hi>在潛山縣舒王臺上即天寧寺</hi>
　<hi>故址知府胡纉宗以程伊川朱晦庵嘗至潛而黄直卿游定夫皆有政績於潛故創之以祀焉</hi>
宫室四望樓<hi>在府治東登眺之頃江淮風景舉在目中</hi>正氣樓<hi>在府城西二里即金闕墓</hi>
<pb n="KR2k0008_WYG_014-40a"/>
　<hi>祠樓之東為感恩亭亭之北為仰髙亭西為大觀亭南為求是堂堂之東為書舍舍北為烈夫人祠</hi>潛<lb/>
　峯閣<hi>在故州治之通判㕔宋王安石為通判時讀書處將去作别閣詩一溪清瀉百山重風物能留</hi>
　<hi>邴曼容後夜肻思幽興極月明孤影伴寒松</hi>天柱閣<hi>在舊郡圃宋郭祥正詩羣山奔來一峯起</hi>
　<hi>千丈芙蓉碧霄裏老松自作孤鳯凰潮落時生三井水曽宏父詩坐對潛山萬髻鬟一峯孤秀獨參天</hi>
　擢秀閣<hi>在潛山縣北七里宋陳瓘嘗於此讀書後擢第黄庭堅因以是名閣自書其匾</hi>三孝<lb/>
　堂<hi>在望江縣北元至正間建三孝子吳孟宗晉王祥唐徐仲源也</hi>靜山堂<hi>在潛山縣舊圃宋王</hi>
　<hi>安石詩皖城終日靜如山府掾應從到日閒後人摘其詩句名堂</hi>三至堂<hi>在府治東宋元豐間</hi>
　<hi>楊希元建希元之祖淳化中為郡守父天聖中為通守及希元凡三至郡因名</hi>大節堂<hi>即今府㕔</hi>
<pb n="KR2k0008_WYG_014-40b"/>
　<hi>元季郡守韓建拒盜完城余闕因以大節名其堂并作記以表之</hi>時公亭<hi>在桐城縣治北二里</hi>
　<hi>相傳漢邑令有姓時者以禮義導化民後人為作亭立碑</hi>吕亭<hi>在桐城縣北二十五里舊傳吕䝉師</hi>
　<hi>次於此</hi>涪翁亭<hi>在潛山縣山谷寺與石牛相對涪翁宋黄庭堅别號向子諲為之銘而書之</hi>
　梳粧亭<hi>在小孤山上</hi>天開圖畫亭<hi>在府學北面江挹山元余闕詩雙池夹行徑累</hi>
　<hi>榭在雲間天外羣峯出地逈滄江環</hi>射蛟臺<hi>在潛山縣南一百二十里前漢書武帝元封五年冬</hi>
　<hi>南巡狩至於盛唐望祀虞舜於九嶷登天柱山自潯陽浮江親射蛟江中獲之舳艫千里薄樅陽而出作</hi>
　<hi>盛唐樅陽之歌即此也</hi>皖伯臺<hi>在舊太平寺前以周/大夫封皖伯而名</hi>孟宗臺<hi>在望</hi>
　<hi>江縣北山阜穹起若臺相傳孟宗嘗為漁官於此邑遺址尚存</hi>舒臺<hi>在潛山縣南宋王安石嘗居此</hi>
<pb n="KR2k0008_WYG_014-41a"/>
　<hi>後封舒王因以為名</hi>西溪館<hi>在潛山縣唐刺史吕渭建帶山夾沼為一郡勝景</hi>
闗梁海門第一闗<hi>在小孤山元天厯中立鐵柱於此長三丈有竒</hi>小石橋<hi>在三祖山</hi>
　<hi>中宋黄庭堅題詩其上云司命無心播物祖師有記傳衣白雲横而不渡髙鳥倦而猶飛</hi>
寺觀天寧寺<hi>在府治東南相傳為晉僧逺公道場元燬夲朝洪武初重建寺有超然亭元虞集詩</hi>
　<hi>超然之亭何所超雙蓮孤塔共岧嶤城頭疎雨散華至江外斷雲將樹朝晨飯舊從香積化晚風常送海</hi>
　<hi>門潮尋源悵望空歸去此地安禪試往招</hi>山谷寺<hi>在潛山縣西北二十里相傳梁僧寳誌卓錫之</hi>
　<hi>地東北有唐僧三祖大師塔前有溪溪旁有二石曰詩崖曰酒島</hi>真乗寺<hi>在太湖縣西唐建本</hi>
　<hi>朝初重建</hi>雙蓮寺<hi>在府治東北宋殿帥范文虎/捨宅為之元至元間重建</hi>投子寺<hi>在投</hi>
<pb n="KR2k0008_WYG_014-41b"/>
　<hi>子山宋為勝因寺本朝洪武間重建</hi>青林寺<hi>在望江/縣治北</hi>報恩寺<hi>左潛山縣治東南</hi>
　大寧寺<hi>在桐城縣治東</hi>福昌寺<hi>在宿松縣治東已上四寺俱洪武初因舊址重建</hi>真<lb/>
　源萬夀宫<hi>在潛山縣西二十里野人原乃梁白鶴道人鶴止之所宋賜號靈仙觀後改今名</hi>
　真源行宫<hi>在府城内洪武七年建</hi>𤣥妙觀<hi>在太湖縣/治北魏建</hi>靈泉觀<hi>在宿</hi>
　<hi>松縣治東梁建元廢</hi>崇道觀<hi>在望江縣治北舊為承休觀後改今名已上三觀俱夲朝洪武初重</hi>
　<hi>建</hi>
祠廟皖山祠<hi>在舊懐寧縣西北祀周大夫皖伯唐加金紫光禄大夫</hi>朱邑祠<hi>在桐城縣</hi>
　<hi>治西祀漢大司農朱邑邑病且死属其子曰我故為桐鄉史其民愛我必葬我桐鄉後世子孫奉我不如</hi>
<pb n="KR2k0008_WYG_014-42a"/>
　<hi>桐鄉民及死其子如命葬於桐鄉民果為立祠嵗時祭之劉無言詩古木森森覆墓亭大農祠在古桐城後</hi>
　<hi>來為政應千軰能使斯民獨有情</hi>周瑜祠<hi>在潛山縣西/北二十里</hi>余忠宣祠<hi>在府</hi>
　<hi>城東忠節坊忠宣乃元右丞余闕也為元室死節本朝嘉其忠為立祠廟命有司嵗時祭之知府胡纉宗</hi>
　<hi>以推官黄突倫以下二十有三人皆從闕死節建議咸祔祀馬元王冕詩赤幟南来擁萬舟丹心北望獨</hi>
　<hi>悠悠闗東競起追秦鹿即墨徒煩縦火牛萬里一城三向敵孤軍百戰七經秋空餘千古英雄淚不盡長</hi>
　<hi>江滚滚流</hi>神女廟<hi>在小孤山下宋陳簡夫詩山存獨孤宇廟塑女郎形過客難知誤行人但乞靈本</hi>
　<hi>朝洪武永樂中嘗遣官致祭</hi>麯大夫廟<hi>在望江縣治北隅祀唐縣令麯信陵</hi>
陵墓朱邑墓<hi>在桐城縣西二十里</hi>周瑜墓<hi>在宿松縣北三十五里</hi>麯信陵墓<lb/>
<pb n="KR2k0008_WYG_014-42b"/>
　<hi>在望江縣治北墓後有祠唐白居易詩我聞望江令麯陵撫惸婺攀緣不得去留葬此江湄</hi>余闕<lb/>
　墓<hi>在府城西門外二里元末余闕死節賊義之求其屍清水塘中具衣冠葬於此本朝洪武八年封土</hi>
　<hi>繚垣樹碣墓道以表之</hi>韓建墓<hi>在同安驛東舊沒於民居知府胡纉宗得其地而封識之仍建祠</hi>
　<hi>於其上</hi>徐仲源墓<hi>在望江縣北一十五里母墓之右</hi>
古蹟皖城<hi>在懐寧縣皖城之北本春秋時皖國匽姓咎繇之後漢為皖縣獻帝時吴孫權克皓城即</hi>
　<hi>此</hi>巢城<hi>在桐城縣南六十五里其城三重/舊號古重城南北川澤左右陂湖</hi>樅陽城<hi>在桐</hi>
　<hi>城縣東南二百里漢置樅陽縣於此梁改置郡至隋又改為同安縣</hi>吕䝉城<hi>在桐城縣東南三國</hi>
　<hi>時吳將吕䝉築</hi>魯鎮城<hi>在桐城縣南七十里/吴魯肅屯兵於此</hi>隂安城<hi>在桐城縣東南</hi>
<pb n="KR2k0008_WYG_014-43a"/>
　<hi>八十里劉宋置隂安縣隋開皇間廢</hi>同安城<hi>在桐城縣東隋大業間置郡於此</hi>山焦城<lb/>
　<hi>在桐城縣唐開元間移縣治山焦地多猛虎毒虺元和間縣令韓震焚薙草木其害遂除</hi>皖陽廢<lb/>
　縣<hi>在懐寧縣境唐武徳中以懐寧析置皖城安樂梅城皖陽四縣未幾皆省</hi>青城廢縣<hi>在太</hi>
　<hi>湖縣治東四十里魏武遣曹仁所築後復省入太湖唐武徳間置青城縣於此</hi>東陳廢縣<hi>在太</hi>
　<hi>湖縣東南四十里齊置陳廢</hi>荆陽廢縣<hi>在太湖縣東四十五里唐武徳間置荆陽縣於此尋</hi>
　<hi>省入太湖</hi>喬公故居<hi>在濳山縣北五里漢末喬公居此公二女皆國色孫策克皖自納大喬周</hi>
　<hi>瑜納小喬後人於其故址建亭名秀英本朝徐賁詩孫郎謀畧周郎智相逢更結君臣義丰姿聫璧照江</hi>
　<hi>東都與喬公作佳壻</hi>皖口<hi>在府城西一十里一名山口鎮唐李涉嘗過此遇盜盜問知為涉聞其有</hi>
<pb n="KR2k0008_WYG_014-43b"/>
　<hi>詩名索詩涉賦一絶云春雨瀟瀟江上村緑林豪客夜知聞他時不用相迴避世上如今半是君</hi>
名宦三國孟宗<hi>呉望江雷池監魚官自能結網取魚作鮓寄母母還之曰汝為魚官以鮓寄我</hi>
　<hi>非避嫌也</hi>晉陶侃<hi>領樅陽令/有能名</hi>唐張知謇<hi>舒州刺史冇惠政武后降璽書存問</hi>
　獨孤及<hi>舒州刺史屬嵗饑旱發廪賑貸鄰郡庸亡什四以上而舒人獨安優詔褒異</hi>麯信<lb/>
　陵<hi>貞元中為望江令有惠政亢旱禱雨即應百姓為之立祠白居易為作秦中吟</hi>張萬福<hi>攝舒</hi>
　<hi>州刺史督淮南盜賊窮破株黨</hi>張籍<hi>舒州從事有文名/麯令為祠堂記</hi>胡珦<hi>舒州刺史嵗大</hi>
　<hi>熟麥一莖數穗閭里歌頌之後卒韓愈作神道碑銘云坊舒之政于兹有蘄盖嘉之也</hi>宋李炳<lb/>
　<hi>知舒州太祖征南唐縁淮供億惟舒尤甚以勞擢侍御史</hi>馮瓉<hi>知舒州境内有菰蒲魚鱉之利居民</hi>
<pb n="KR2k0008_WYG_014-44a"/>
　<hi>採以自給前防禦使盡征之瓉以為奪民利奏請蠲除太祖從其請</hi>李孝基<hi>知舒州吏受賂鬻獄</hi>
　<hi>以殺人罪加平民孝基劾治三日得其情乃抵吏罪</hi>劉沆<hi>通判舒州有大獄厯嵗不決沆數日即決</hi>
　<hi>之人服其能</hi>王安石<hi>通判舒州時文彦博為相薦其恬退乞不次進用以激奔競之風召試館</hi>
　<hi>職安石不就</hi>黄庭堅<hi>知舒州政暇即吟詠/以文學推重於時</hi>吕溱<hi>知舒州精識過人辨</hi>
　<hi>訟立斷</hi>游酢<hi>知舒州以道學為政/士知理學民徳善政</hi>孫之衛<hi>舒州通判時劇盜劉忠驅</hi>
　<hi>掠城邑之衛被執不屈為盜所啖食後朝廷官其二子</hi>沈煥<hi>舒州通判政暇不廢讀書嘗以善類</hi>
　<hi>凋零為憂及卒丞相周必大傷之曰不能推賢揚善予有愧於叔晦</hi>黄榦<hi>知安慶府時金人破光山</hi>
　<hi>安慶震恐榦築城閲士卒㑹僚佐講究防禦之計城成有老嫗百嵗二子諸孫輿之至府拜曰老婦為一</hi>
<pb n="KR2k0008_WYG_014-44b"/>
　<hi>郡生靈謝是嵗大旱榦祈輒雨其後金人破黄州淮東西皆震獨安慶安堵舒人徳之相謂曰生我者黄</hi>
　<hi>父也</hi>張徳興<hi>當宋季起兵屯太湖縣司空山以拒元兵者十餘年國亡猶死戰不降</hi>夏椅<lb/>
　<hi>通判安慶府元兵至安慶知府范文虎降椅義不屈仰藥而死</hi>元韓建<hi>至正中守安慶群盜四起</hi>
　<hi>攻城建屢戰却之與民効死以守卒完其城</hi>翟居仁<hi>太湖縣尹居官勤政民稱頌之為立碑</hi>
　余闕<hi>至正間為淮西宣慰副使分治安慶號令嚴而信與下同甘苦議屯田嚴守備時冦兵環布四</hi>
　<hi>外闕屢却之屹然為江淮保障後陳友諒大㑹兵攻城闕以孤軍血戰自刎墮清水塘中妻子皆赴井死</hi>
　<hi>追贈豳國公諡忠宣</hi>李宗可<hi>元末義兵萬户佐余闕守安慶城陷闕死宗可先殺其妻子遂自刎</hi>
　<hi>死時又有從事帖木補化助闕守城賛畫備禦有方城陷亦不屈而死</hi>本朝趙好徳<hi>洪武</hi>
<pb n="KR2k0008_WYG_014-45a"/>
　<hi>初知安慶府時草剏之初修理公宇均定賦役民咸便之</hi>陳希文<hi>洪武中懐寧縣丞時有指揮畢</hi>
　<hi>寅妄奏奪民地希文執法不允寅躬詣縣凂希文希文叱出之事聞就令希文鞫其事朝廷嘉其剛直陞</hi>
　<hi>青州府知府</hi>胡儼<hi>洪武末知桐城縣賦役必驗丁産勾攝公事止遣信牌行移公文必於日中決之</hi>
　<hi>暇日輒詣學宫勸督儒生後桐城人才獨盛者皆其餘敎所及</hi>錢性<hi>永樂初知安慶府亷能勤慎志</hi>
　<hi>在恤民</hi>王昇<hi>永樂初為桐城縣丞時黄蘖山虎白晝噬人昇禱城隍神三日虎忽自斃邑人至今</hi>
　<hi>傳之</hi>邵彧<hi>永樂中知安慶府徳性寛厚未嘗疾言□色事皆辦集六縣之民無不愛戴</hi>嚴頥<lb/>
　<hi>知桐城縣識達大體每以正風俗興學校為己任均徭役革私斂奨善懲惡一惟至公故桐人至今以胡</hi>
　<hi>儼並稱畿志</hi>賀懋<hi>太湖知縣寛恕公明人愛敬之稱為賀青天秩滿保留在任凡十二年政績愈</hi>
<pb n="KR2k0008_WYG_014-45b"/>
　<hi>茂畿志</hi>常信<hi>潜山縣丞以亷榦稱縣西豪民侵官地百餘畆信按籍復之以䖏貧民凡百家堯年</hi>
　<hi>地高田五萬餘畆小旱輒不收信率其民鑿河三十餘里引呉塘水以溉之頻嵗有收民立廟祀之畿志</hi>
　袁慶祥<hi>嘗上書闕下杖幾死来知潛山勸農興學平賦息訟去之日行李蕭然民有去後之思畿</hi>
　<hi>志</hi>孫衍<hi>知宿松縣亷介嚴肅百廢興舉鋤强扶弱民賴以安田地多荒而出有常賦衍奏免之去</hi>
　<hi>後是思畿志</hi>陳勉<hi>桐城知縣勤政恤民豪右多不便而小民頌徳有陳勉再来天有眼之謡畿志</hi>
　張冕<hi>知安慶府嚴於惡惡樂善善宿弊釐革殆盡吏畏民懐安慶治郡稱冕為第一畿志</hi>楊茂<lb/>
　元<hi>𢎞治末知安慶府文章政令炳然可觀勤恤民隠小歉則賑小沴則禱嵗甲子旱甚憂形於色徧祀</hi>
　<hi>百神天乃大雨嵗大熟民感之畿志</hi>張䕫<hi>望江縣學教諭興學作士日課諸生寒暑不輟立企徳堂</hi>
<pb n="KR2k0008_WYG_014-46a"/>
　<hi>於學祀諸先賢以倡諸生邑人尚佛乃教以家禮民俗丕變畿志</hi>姚岳<hi>𢎞治間知宿松縣愛民禮士一</hi>
　<hi>出於誠豪民逋賦繩之以法秋毫無犯民戴之如父母及移署懐寧政聲愈著後卒兩邑之民罷市巷哭</hi>
　<hi>遺愛在民至今不忘畿志</hi>郭絍<hi>以㕘政知安慶府冰藥之操終始不二後致仕去行李蕭然且減於</hi>
　<hi>來日至今稱亷士云畿志</hi>李一寧<hi>知懐寧縣淳實温厚志在愛民不事矯飾冠服敝垢人疑其詐</hi>
　<hi>及卒於官囊無數金笥無新衣可殮士民哀慟之畿志</hi>晏殊<hi>潛山知縣以清苦自勵布衣糲食自</hi>
　<hi>處如寒士徳政及民既去士民紀其大者於□愛碑祀於名宦祠畿志</hi>張文錦<hi>知安慶府時值</hi>
　<hi>宸濠来攻出府庫金縣於城上謂守備楊鋭曰師行號令出於君而信賞係於我鋭喜曰戎可以即矣故</hi>
　<hi>卒能致濠敗績城以完論功進太僕轉副都御史畿志</hi>楊銳<hi>南京羽林指揮守備安慶知宸濠妄</hi>
<pb n="KR2k0008_WYG_014-46b"/>
　<hi>作寓意江防及濠至圍城衆戴板木掘城銳用布一方裼以紙束火藥散於所戴木上一時火發盡棄去</hi>
　<hi>寇夜成橋接城甚急鋭用大銃偽實以石金鼔迎至城上寇望之奔散即遣人由水穴出燒絶梁相守二</hi>
　<hi>十餘日知濠卒已懈乃使善泅者入水次聞舟中鼾聲即刺殺斬䌫放舟於江中岸頭發火鋭城上震喊</hi>
　<hi>相接命指揮崔文縱殺之寇失錯而返論功拜都督僉事畿志</hi>崔文<hi>安慶衛指揮宸濠之變攻圍安</hi>
　<hi>慶二十餘日後開門縱殺實文之功事平進署都督畿志</hi>
流寓畢諴<hi>河南偃師人常寓郡中讀書主簿山仕唐為翰林學士號禁中頗牧後拜相</hi>舒雅<lb/>
　<hi>本宣城人好學善属文自江南歸宋出知舒州雅恬於榮官以州之潛山靈仙觀有神仙勝迹郡秩滿即</hi>
　<hi>請掌觀事在觀累年優㳺山水吟咏自樂遂家於舒</hi>王罕<hi>本成都人徙家於舒以䕃知宜興縣累遷</hi>
<pb n="KR2k0008_WYG_014-47a"/>
　<hi>户部度支副使知潭明州皆有政績以光禄卿卒即王琪之父珪之季父也</hi>徐俯<hi>本洪州人黄庭</hi>
　<hi>堅甥也從庭堅寓同安與洪駒父胡少汲相與賦咏甚適宋紹興中賜進士累官㕘知政事</hi>楊萬<lb/>
　里<hi>本吉水人嘗愛潛山水㳺寓於舒</hi>
人物漢文翁<hi>舒人少好學通春秋景帝時為蜀郡守崇尚教化興學校以變風俗由是蜀文風可</hi>
　<hi>比齊魯武帝時天下皆建學自文翁始後終於蜀蜀人祀之</hi>朱邑<hi>舒人少為桐鄉嗇夫亷平後舉</hi>
　<hi>賢良遷北海太守以治行第一召為大司農為人惇厚天性亷正不可交以私自䖏節儉禄賜以供族黨</hi>
　<hi>而家無餘財及卒天子惜之曰大司農退食自公無疆外之交可謂淑人君子賜其子黄金百斤以奉祭</hi>
　<hi>祀</hi>晉何充<hi>潛人風韻淹雅文義見稱王導與庾亮並言於成帝曰何充器局方槩有萬夫之望</hi>
<pb n="KR2k0008_WYG_014-47b"/>
　<hi>臣死之日願引充内侍則社稷無虞矣及導卒遂㕘録尚書事充性好釋氏以此獲譏於世卒贈司空</hi>
　何凖<hi>充之弟高尚寡欲州府交辟不就初充為驃騎將軍勸令仕凖曰第五之名何減驃騎凖兄弟</hi>
　<hi>中第五故云充居宰輔權傾一時而凖敢帶衡門不及人事唯誦佛經而已其女為穆帝后</hi>南北<lb/>
　朝何尚之<hi>潛人仕宋官至中書令立身簡約愛尚文義老而不休卒贈司空諡簡穆</hi>何昌<lb/>
　寓<hi>尚之從子獨立不羣所交皆當世名士仕宋厯郡以清白稱後為吏部尚書有姓閔者求官自言子</hi>
　<hi>騫之後昌寓笑曰遥遥華胄其子敬容亦為吏部尚書銓序明審號為稱職出守吳郡政為天下第一</hi>
　何點<hi>尚之孫容貌方雅博通羣書宋齊累徵不起梁武帝與點有舊及踐祚召見尋辭疾歸兄求弟</hi>
　<hi>𦙍皆隠遯世謂何氏三高</hi>何佟之<hi>潛人好學三禮師心獨學仕南齊為國子助教後為記室㕘軍</hi>
<pb n="KR2k0008_WYG_014-48a"/>
　<hi>當時國家吉凶禮則皆取决焉</hi>唐張鎮周<hi>舒人武徳間為本州都督到郡就故宅召親戚酣宴</hi>
　<hi>十日既而分贈金帛泣與之别言今日鎮周猶得與故人歡飲明日則舒州都督治百姓耳自是境内肅</hi>
　<hi>然</hi>徐仲源<hi>望江人事母至孝母疾割股為縻母食而愈貞元間旌表其門改鄉曰孝感</hi>曹<lb/>
　松<hi>舒州人光化中登第時已七十餘矣同榜五人皆年相上下號五老榜授校書郎而卒所著有詩集</hi>
　五代周本<hi>宿松人瑜之後少勇敢嘗獨格猛虎從楊行密每戰先登䝉犯矢石身無完膚唐莊</hi>
　<hi>宗入洛聞其名召為雄武統軍出為夀州節度使拜太尉封西平王本雖不知書而愛重儒士賔禮僚属</hi>
　<hi>吏民愛之子鄴官至廬州刺史</hi>宋王琪<hi>舒州人兒童時已能詩歌舉進士調江都主簿上時務十</hi>
　<hi>二事仁宗嘉之性孤介數臨東南諸州政尚簡靜毎疾俗吏飾厨傳以沽名譽故待賔客頗闊畧間造飛</hi>
<pb n="KR2k0008_WYG_014-48b"/>
　<hi>語謗終不自恤以禮部侍郎致仕</hi>王珪<hi>琪從弟弱嵗竒警出語驚人慶厯初舉進士甲科通判揚州累</hi>
　<hi>遷至翰林學士承㫖元豐中拜左僕射封岐國公卒贈太師諡文恭珪為文闔侈瓌麗自成一家當時朝</hi>
　<hi>廷大典策多出其手</hi>李公麟<hi>舒州人元佑進士為泗州録事㕘軍公麟好古博雅長於詩多識竒</hi>
　<hi>字自夏商以來鍾鼎尊彛皆能考定世次辨别款識為考古圖善丹青妙絶冠世黄庭堅謂其風流不減</hi>
　<hi>古人弟公權公寅亦舉進士有名</hi>李亮工<hi>舒州人舉進士以文名縉紳間與蘇軾黄庭堅遊有</hi>
　<hi>詩唱和</hi>李元中<hi>舒州人舉進士工書翰追蹤鍾王與李公麟李亮工同時登第號龍眠三李</hi>
　張漢卿<hi>桐城人監興國軍筦庫與太守論事不合即和陶潛歸去來辭歸隠三十年後宰相趙汝</hi>
　<hi>愚特薦之</hi>王日休<hi>舒人誨誘後學尤為諄/切嘗撰速成模楷一書</hi>元馮三竒<hi>懐寧人至</hi>
<pb n="KR2k0008_WYG_014-49a"/>
　<hi>順初進士為光山尹遷國史編修預修遼金宋三史</hi>王幼學<hi>望江人篤志力學嘗讀朱子通鑑綱</hi>
　<hi>目苦其援引幽邃句讀疑難乃博采經傳著為綱目集覽以便學者</hi>陳道夫<hi>懷寧人余闕辟為懷</hi>
　<hi>寧尹助闕守城屢挫强敵城陷死之</hi>本朝栁昇<hi>懐寧人洪武永樂中從征累立戰功封安逺侯</hi>
　<hi>卒追封融國公諡裏愍</hi>丼霖<hi>懐寧人舉鄉貢擢監察御史革除間靖難兵起被執抗言死之</hi>汪<lb/>
　善<hi>潛山人由太學生厯官勤慎有才辯累陞大理寺左少卿</hi>吳昇<hi>懐寧人登宣徳癸丑進士第拜</hi>
　<hi>工科給事中有直氣遇事敢言尋陞浙江布政司㕘議政績著聞</hi>姚旭<hi>桐城人正統辛未進士刑</hi>
　<hi>科給事中敷奏詳明直聲動朝端謫判鄭州清慎自勵擢南安知府盡心民事而猶以學校為先雨暘愆</hi>
　<hi>期毎禱輒應擢雲南㕘政致仕畿志</hi>劉鈺<hi>懐寧人凝重簡靜不妄言笑居家孝友有古人風景泰丙</hi>
<pb n="KR2k0008_WYG_014-49b"/>
　<hi>子鄉貢任紹興通判誠心愛民民不忍欺租税㦄期無敢後者平餘姚巨賊民尤徳之祠以祀焉南畿志</hi>
　韓隆<hi>桐城人國子生知永安縣縣初建隆至築城建學創公署新祀典除虎患息巨寇造浮梁民甚</hi>
　<hi>徳之借留厯十二年卒民立祠祀之畿志</hi>方佑<hi>桐城人天順間進士授監察御史風采凝峻人不敢</hi>
　<hi>干以私凡所巡厯目為真御史廣西全城之功最竒為忌者中傷出知攸縣縣稱治擢桂林知府甫八月</hi>
　<hi>致仕歸結屋萬松間足不及城市超然自得為皖中人望畿志</hi>葉華<hi>懐寧人天順丁丑進士知沂州</hi>
　<hi>民苦逋賦疲於轉輸華奏請釐革咸得其宜至今民猶賴之卒立祠祀焉畿志</hi>程亨<hi>懐寧人天</hi>
　<hi>順間以國子生擢監察御史所巡厯有聲轉江西按察司僉事平南贑巨盜尋督學校品士精審人服其</hi>
　<hi>明畿志</hi>江𢎞濟<hi>桐城人成化丙戌進士清豐知縣有善政擢監察御史風采凜然人莫敢犯卒</hi>
<pb n="KR2k0008_WYG_014-50a"/>
　<hi>於雲南舊衣僅數襲人服其清畿志</hi>王瑞<hi>望江人成化間進士厯吏科都給事中正色立朝多所建</hi>
　<hi>白嘗抗言内寵滋甚詞氣激切又劾倖進者若干人降黜有差京城地震上疏詆權貴或危之瑞曰苟有</hi>
　<hi>利於國死生非所計也陞湖廣布政司右㕘政致仕卒畿志</hi>李璡<hi>懐寧人成化間進士蘭溪知縣</hi>
　<hi>惠法兼濟治行著聞被召入京民有來何暮去何速之謡拜太僕寺丞擢贑州知府時大水且疫璡百方</hi>
　<hi>拯救多所全活愛民禮士政化大行閩廣盜入境我師失利勢甚猖獗璡築属邑城凡五督師深入備嘗</hi>
　<hi>劬勩二年擒滅論覈功罪因被讒謫判大同卒畿志</hi>余順<hi>安慶衛人成化間進士知安吉縣創學建</hi>
　<hi>倉鋤强扶弱政有便於民者攘臂為之竟以介忤當道落職及歸杜門足跡不入公府雖宴㑹亦不赴畿</hi>
　<hi>志</hi>李淳<hi>太湖人𢎞治間進士刑科給事中抗直敢言多所禆益忤逆瑾下獄重罰淳不少沮言時</hi>
<pb n="KR2k0008_WYG_014-50b"/>
　<hi>政六事首及儲貳不報擢浙江按察司僉事平浙東劇盜調廣西平府江土猺卒於官畿志</hi>周璽<lb/>
　<hi>太湖人從戍廬州𢎞治問進士任給事中累官順天府丞逆瑾柄國錦衣指揮楊玉附之勢甚薰灼文移</hi>
　<hi>乖式璽峻拒之瑾怒杖於朝者三竟卒瑾誅賜祭畿志</hi>余珊<hi>桐城人正徳間進士授監察御史執</hi>
　<hi>法敢言以塩法忤中貴杖幾死謫判安陸知灃州政號亷平擢江西僉事弭湖西大盜陞四川兵備副使</hi>
　<hi>區處畨夷邉境寧謐轉按察使尋卒畿志</hi>魯敏<hi>懐寧人領鄉貢厯臨江府教授行誼著聞居官模範</hi>
　<hi>端凝訓廸有法餽遺一無所受貧者周之士多成就既去諸士戀戀不舍及卒有過皖者嘗哭祀其墓畿</hi>
　<hi>志</hi>
列女黄氏女千金<hi>潛山人許嫁張生大中未嫁而大中卒父意欲改議千金曰天有二日乎</hi>
<pb n="KR2k0008_WYG_014-51a"/>
　<hi>父卒事母孝邑中有求聘者母許之千金再拜而起伏父木主前號泣以簮刺目逾三月而卒時年十九</hi>
　<hi>事聞旌表其門畿志</hi>胡氏<hi>望江人錢某妻也早寡至正問以守節旌其門翰林承㫖歐陽𤣥為題匾</hi>
　<hi>畿志</hi>錢時妻孫氏<hi>桐城人時任刑部主事有罪當刑孫與之訣拔髪為縷繫臂自矢時有詔</hi>
　<hi>問死者之婦安歸孫伏地請曰臣有寡姑願賜不死歸養許之乃收屍骸骨以歸既七月乃生遺腹子惠</hi>
　<hi>守節四十三年年七十而卒畿志</hi>張氏<hi>懐寧人嚴文昌妻文昌蚤卒張為守節事聞旌表畿志</hi>
　陳氏<hi>宿松人年二十夫卒陳日夕奠哭守節終身雖親戚亦罕見事聞旌表畿志</hi>王寛妻<lb/>
　張氏<hi>太湖人適望江王寛寛卒張年少家貧紡績以養其姑姑憐其苦欲嫁之張嚙指剪髮以誓姑</hi>
　<hi>乃止守節二十六年事聞旌表畿志</hi>陶氏四節婦<hi>桐城人陶鏞妻鍾氏鏞子繼娶方氏繼子</hi>
<pb n="KR2k0008_WYG_014-51b"/>
　<hi>亮領景泰癸酉鄉薦妻王氏妾呉氏鏞繼俱蚤喪鍾方各守節亮亦蚤卒妻妾共䖏一室抗節終其身有</hi>
　<hi>司上其事詔表其門曰陶氏三世四節畿志</hi>汪世衡妻戴氏<hi>桐城人正徳間遇流賊欲</hi>
　<hi>驅掠之戴抱栁樹不動賊以刀厲其頸戴厲聲曰何不速殺我賊怒遂殺之畿志</hi>
仙釋白鶴道人<hi>梁武帝時方士愛舒州濳山竒絶時有浮屠寳誌者亦欲之武帝命二人各以</hi>
　<hi>物識其地得者居之道人以鶴止䖏為記寳誌以卓錫䖏為記已而鶴先飛去忽聞空中錫飛聲遂卓於</hi>
　<hi>山麓而鶴止他處遂各以所識築室焉</hi>閭丘方逺<hi>宿松人初居廬山學修真出世之術唐昭</hi>
　<hi>宗累詔不起賜號妙有大師景福中居餘姚大滌洞錢鏐奏號𤣥同先生天復中尸解後有見之仙都山</hi>
　<hi>者</hi>崔之道<hi>舒城人為真源宫道士嘗見二仙人對奕與一奕子令吞之自此言禍福輒應後尸</hi>
<pb n="KR2k0008_WYG_014-52a"/>
　<hi>解</hi>李斯立<hi>居東山靈隠觀嘗從蘇軾遊年逾八㐮作詩不凡如巖溜連雲凍溪梅帶雪香有意</hi>
　<hi>峯巒千嶂出無名花草百般香皆佳句也</hi>燦禪師<hi>自達摩入中國以衣鉢相傳至燦為三祖講法</hi>
　<hi>於舒州之皖公山卒葬山谷寺</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0008_WYG_014-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明一統志卷十四<lb/>
</p>
<p>
</p>
  </div>
</body>
</text>
</TEI>
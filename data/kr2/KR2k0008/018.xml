<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明一統志卷十八</head> <lb/>
    <p>
<pb n="KR2k0008_WYG_018-1a"/>
欽定四庫全書<lb/>
　明一統志卷十八<lb/>
　　　　　　　　　　　　明　李賢等　撰<lb/>
　　滁州<hi>東至應天府六合縣界七十里西至鳯陽府定逺縣界七十里南至和州界七十里北至</hi>
　　　<hi>泗州盱眙縣界一百三十里自州治至南京一百二十里至京師三千二百五里</hi>
　　　<hi>糧二千一百石零</hi>
建置沿革禹貢揚州之域天文斗分野春秋時爲吴楚<lb/>
　之交戰國屬楚秦爲九江郡地漢初屬淮南國元狩<lb/>
<pb n="KR2k0008_WYG_018-1b"/>
　初復属九江郡三國爲魏地晉屬淮南郡東晉於此<lb/>
　僑置南譙郡宋置新昌郡梁置南譙州北齊徙南譙<lb/>
　州於新昌郡又改北譙州爲臨滁郡隋初置新昌郡<lb/>
　改南譙州爲滁州因滁水而名大業初州廢以其地<lb/>
　属江都郡唐初復置滁州天寳初改爲永陽郡乾元<lb/>
　初復爲滁州五代時楊吴南唐有其地後入於周宋<lb/>
　属淮南東路元初爲滁州路後復爲州𨽻揚州路本<lb/>
　朝初以清流全椒來安三縣併入州𨽻鳯陽府洪武<lb/>
<pb n="KR2k0008_WYG_018-2a"/>
　十四年復置全椒來安爲屬縣直𨽻京師編戸三十<lb/>
　三里領縣二<lb/>
　全椒縣<hi>在州城南五十里秦置属九江郡漢因之晉属淮南郡梁於此置北譙州改縣曰北譙北</hi>
　<hi>齊改北譙州爲臨滁郡復周復改爲北譙郡縣属焉隋初郡廢改縣滁水大業初復爲全椒縣属江都郡</hi>
　<hi>唐属滁州宋元仍舊本朝因之編戸一十二里</hi>來安縣<hi>在州城北三十五里本漢九江郡建陽縣</hi>
　<hi>地東漢以建陽省入全椒宋置新昌縣後改曰頓丘隋又改清流縣属江都郡唐景龍中析清流置永陽</hi>
　<hi>縣属滁州南唐改爲來安縣宋紹興中廢爲鎮後復置縣元仍舊本朝因之編戸七里</hi>
郡名滁陽<hi>在滁水之陽故名</hi>南譙<hi>東晉/名</hi>永陽<hi>唐名</hi>
<pb n="KR2k0008_WYG_018-2b"/>
形勝環滁皆山<hi>宋歐陽脩醉翁亭記</hi>山髙水清<hi>歐陽脩豊樂亭記</hi>淮北勝<lb/>
　地<hi>宋吕元中紫㣲泉記</hi>清淮灌其北烏江蕩其南<hi>宋林希逸白鶴觀記</hi>形<lb/>
　勢深秀<hi>慶厯前集跋羣峯環於西南清溪注於東北形勢深秀實甲淮海</hi>
風俗民安畎畝<hi>歐陽修豐樂亭記滁介於江淮之間舟車商賈四方賔客之所不至民生不見</hi>
　<hi>外事而安於畎畝</hi>地僻訟簡其俗安閒<hi>宋章衡重修醉翁亭記</hi>淳厚尚<lb/>
　氣<hi>吕元中紫㣲泉記滁人雖風俗淳厚而尚氣易以德化難以力服</hi>習尚勤儉<hi>郡志</hi>
山川琅琊山<hi>在州城南一十里晉琅琊王嘗駐此因名其山谷深七八里自城南行六七里至溪</hi>
　<hi>溪之源出兩山間爲醸泉唐顧況詩東晉王家在此溪南山樹色隔忩低碑沉字滅昔人逺谷鳥猶向寒</hi>
<pb n="KR2k0008_WYG_018-3a"/>
　<hi>花啼</hi>豐山<hi>在州城西南五里世傳沛豐人嘗居之故名其山盤亘雄偉出琅琊諸峰上天欲雨常有</hi>
　<hi>雲氣發山椒若巾㡌然諺曰豐山着㡌豐年之兆其下有幽谷地形低窪四面皆山歐陽脩詩滁南幽谷</hi>
　<hi>抱千峰桞庭俊詩滁陽山水佳幽谷尤勝絶跑</hi>龍蟠山<hi>在州城南一十三里上有虎卧泉桃花澗</hi>
　<hi>偃月洞洞側皆峭壁前賢題詠多刻其上</hi>孤山<hi>在州城西北二十里四面無山巋然獨立因名</hi>石<lb/>
　屏山<hi>在州城外宋梅堯臣詩尋常畫屏多畫山何意此山還作屏峭排直下幾千尺下有石路莓苔</hi>
　<hi>青</hi>石駝山<hi>在州城西北二十二里上/有龍王祠遇旱禱雨有應</hi>牛頭山<hi>在州城西四十</hi>
　<hi>里兩峰峻起形如牛頭</hi>石屋山<hi>在州城西四十八里牛頭山北上有石屋後有龍竇洞</hi>曲<lb/>
　亭山<hi>在州城西六十里俗呼皇甫山南唐皇甫暉與周兵戰嘗屯兵於此</hi>皇道山<hi>在州城東</hi>
<pb n="KR2k0008_WYG_018-3b"/>
　<hi>北一十七里世傳秦始皇途經是山因名下有秦皇塘</hi>黑龍山<hi>在全椒縣西南山顛舊有黑龍</hi>
　<hi>寺下瞰井邑一覽畢見</hi>南岡山<hi>在全椒縣南二里山勢自西而南連亘數十里至此益髙峻環</hi>
　<hi>繞縣治爲一縣形勝</hi>武山<hi>在全椒縣東北一/十里上有梁王城</hi>車盖山<hi>在全椒縣西北一十</hi>
　<hi>五里形如車盖</hi>花山<hi>在全椒縣西北二十二/里攅峰叠嶂如花瓣然</hi>九鬬山<hi>在全椒縣東南</hi>
　<hi>二十五里一名隂陵山昔項羽兵敗欲東渡烏江道經此山興漢兵一日九戰故名山石有磨礪刀鏃迹</hi>
　神山<hi>在全椒縣西三十里有洞極深景物幽邃唐韋應物寄全椒山中道士詩落葉滿空山何處尋</hi>
　<hi>行迹即此</hi>桑根山<hi>在全椒縣西北四十里/梁南譙州故城在其西</hi>龍檜山<hi>在全椒縣西北</hi>
　<hi>五十里其山舊有檜如龍形</hi>馬鞍山<hi>在全椒縣西北五十里山有人跡入石寸許又有拄杖跡</hi>
<pb n="KR2k0008_WYG_018-4a"/>
　<hi>入石二寸其北有仙人洞洞口廣尺許深不可測俗傳昔有人仙去遺馬鞍於此</hi>卧龍山<hi>在全</hi>
　<hi>椒縣西北五十里其上舊有卧龍菴</hi>北獨山<hi>在全椒縣西六十里崒然特起不與衆山相接上有</hi>
　<hi>漢髙祖廟及古塔</hi>銅井山<hi>在全椒縣西七十里一名銅官上有銅井舊嘗出銅</hi>菩薩山<lb/>
　<hi>在全椒縣西北七十里舊傳嘗取此山之石爲佛像因名</hi>黄山<hi>在全椒縣西北七十里上有二石碑</hi>
　八石山<hi>在來安縣西南一十三里即淮南八公憩石之處</hi>烏龍山<hi>在來安縣南一十八</hi>
　<hi>里上有烏龍王廟祈雨多應</hi>西龍山<hi>在來安縣東二十里與六合界東龍山對峙勢頗髙峻上</hi>
　<hi>有龍王廟</hi>五湖山<hi>在來安縣東北一十八里下有五湖因名山在縣境最爲險要控扼南北一名</hi>
　<hi>白禪山盖山北屬白禪村故也</hi>三山<hi>在來安縣東二十里與天長縣接境山有三峰排列</hi>練寺<lb/>
<pb n="KR2k0008_WYG_018-4b"/>
　山<hi>在來安縣西北二十里山側有寺其東有地名浮林上有浮石髙百餘丈</hi>伏牛山<hi>在來安縣</hi>
　<hi>北三十里形似伏牛</hi>卧羊山<hi>在來安縣北三十/五里形似卧羊</hi>尖山<hi>在來安縣北三十五里其山特</hi>
　<hi>出下臨大澗</hi>石固山<hi>在來安縣北三十五里羣山連亘惟此獨髙最爲險峻宋紹興辛巳居民避兵其上</hi>
　<hi>壘石為城遺址尚存</hi>嘉山<hi>在來安縣西四十里上有龍/王廟山之西北即盱眙縣境</hi>樊山<hi>在来安縣北六</hi>
　<hi>十里</hi>網鷹山<hi>在來安縣西/北六十里</hi>馬頭山<hi>在來安縣北七十里俗傳有龍經過又石上有人馬</hi>
　<hi>足跡</hi>馬嶺山<hi>在來安縣北九十/里來安水出其下</hi>歸雲洞<hi>在琅琊山梅堯臣詩雲收雨歇草樹濕澗</hi>
　<hi>下流水空潺潺</hi>試劔石<hi>在全椒縣西北一百里/相傳秦王以此石試劔</hi>鄼湖<hi>在全椒縣西南三十里魏</hi>
　<hi>置鄼縣治于此</hi>滁河<hi>在州境内源出廬州過全椒縣與襄水合流至州東南三义河㑹清流水經六合縣逹于</hi>
<pb n="KR2k0008_WYG_018-5a"/>
　<hi>江</hi>清流河<hi>源出州西清流沛上/繞州治而南入滁河</hi>龍尾河<hi>在來安縣東門外下流㑹</hi>
　<hi>來安水入水口河</hi>襄水<hi>在全椒縣界内源出石臼山北循縣治之後東南流入滁河</hi>來安<lb/>
　水<hi>在來安縣境内源出盱眙縣界流至此又東南流入清流河</hi>石塘水<hi>在來安縣西北二十</hi>
　<hi>里</hi>琅琊溪<hi>在琅琊山源出兩峰之間歐陽修詩空山雪消溪水漲遊客渡溪横古槎不知溪源</hi>
　<hi>來逺近但見流出山中花</hi>明月溪<hi>在琅琊山宋王禹偁詩惜哉幽勝事盡落唐賢手惟餘舊時月</hi>
　<hi>團團照山口</hi>菱溪<hi>在州城東一十里源出永陽嶺西經皇道山下歐陽修菱溪石記本名荇溪避</hi>
　<hi>楊行宻嫌名故改曰菱</hi>西澗<hi>在州城西俗名烏土河唐韋應物詩獨憐幽草澗邉生上有黄鸝深</hi>
　<hi>樹鳴春潮帯雨晚來急野渡無人舟自横</hi>銅井<hi>在全椒縣西北五十里廣採十餘丈深不可測舊于此</hi>
<pb n="KR2k0008_WYG_018-5b"/>
　<hi>銅有魚出其中其色如金</hi>琉璃井<hi>在來安縣治後井/甃莹澈色如琉璃</hi>庻子泉<hi>在琅琊山</hi>
　<hi>山以唐庻子李幼卿得名王禹偁詩乍挹清泚姿頗愜幽閒性味將春茗宜光與曉嵐暎梅堯臣詩庻子</hi>
　<hi>去來多少年依舊清心共泉潔</hi>六一泉<hi>在醉翁亭側宋滁守歐陽修晚號六一居士故名舊名玻</hi>
　<hi>瓈泉章衡記傍有石泓泉湧而流甘如醍醐莹如玻瓈</hi>紫微泉<hi>在琅琊山舊名幽谷歐陽修寄</hi>
　<hi>謝絳詩云滁陽幽谷抱山斜我鑿清泉子種花故事畱傳父老說世人今作畫圖誇元祐間郡守陳知新</hi>
　<hi>名以紫微</hi>白龍泉<hi>在琅琊山嵗/旱禱雨輒應</hi>眞珠泉<hi>在州城西三十里幽棲菴前遊者撫</hi>
　<hi>掌則泉水濺射狀若跳珠</hi>統軍池<hi>在州治後宋淳化中孟元喆以龍武統軍知軍事鑿池於此故</hi>
　<hi>名</hi>迷溝<hi>在全椒縣西南二十里昔項羽戰敗失道田父紿之曰左左乃大澤即此溝也距隂陵五</hi>
<pb n="KR2k0008_WYG_018-6a"/>
　<hi>里</hi>王家衝塘<hi>在州之三才鄉長一百五十丈又有王家莊堰亦在此鄉長五里</hi>龍蟠<lb/>
　塘<hi>在州之仁義鄉長四百丈又有于家塘亦在此鄉長三百丈</hi>新塘<hi>在州豐城鄉長二百丈</hi>
　柏子潭<hi>在州城西南三里潭西北隅水深莫測有龍出没其中祈雨輒應</hi>
土産巴㦸子　白蘚皮　女萎　草決明　虎杖　貝<lb/>
　母<hi>已上各縣並出</hi>長石　黄精<hi>俱州/境出</hi>鯽魚<hi>出城濠者甚大</hi>
公署南京太僕寺<hi>在州城外西南三里洪武六年建</hi>滁州衛<hi>在州治東初為守禦</hi>
　<hi>千戸所洪武十八年改建為衛</hi>
學校滁州學<hi>在州治東宋景祐間自舊子城南遷于此元大徳中新之呉澄為記本朝洪武三年</hi>
<pb n="KR2k0008_WYG_018-6b"/>
　<hi>重建永樂初重修學士王逹記</hi>全椒縣學<hi>在縣治東宋崇寜間自縣南徙建于此本朝洪武十</hi>
　<hi>五年重建</hi>來安縣學<hi>在縣治東南隅宋崇寜初建本朝洪武十四年重建</hi>
宫室宣化樓　登豐樓<hi>俱在故臨滁郡治</hi>懐嵩樓<hi>在州治後即賛皇樓也唐</hi>
　<hi>元和中李徳裕刺滁州建取懐歸嵩洛之意宋歐陽修詩解帶西風飄畫角倚欄斜日照青松常安民詩</hi>
　<hi>斜日西風總如昨風流只欠倚欄人</hi>凝香閣<hi>在州治取唐韋應物燕寢凝清香之句</hi>御書<lb/>
　閣<hi>在琅琊山開化寺宋太平興國中賜額藏四朝御書</hi>希真堂<hi>宋會肇十詠詩序滁城多卉木</hi>
　<hi>希真堂左右前後列植尤衆四時花葉顔色可喜因物感興題為十詠</hi>思賢堂　政樂<lb/>
　堂　瑞麥堂　坐嘯堂　紫芝堂<hi>俱在州治宋時建</hi>醉翁亭<lb/>
<pb n="KR2k0008_WYG_018-7a"/>
　<hi>在琅琊山釀泉之上宋慶厯中僧智僊為郡守歐陽修建修自號醉翁因以名亭作醉翁亭記其文膾炙</hi>
　<hi>人口天下傳誦焉其畧曰太守與客来飲于此飲少輒醉而年又最髙故自號曰醉翁也醉翁之意不在</hi>
　<hi>酒在乎山水之間也山水之樂得之心而寓之酒也</hi>豐樂亭<hi>在琅琊山幽谷歐陽修顧其景而樂</hi>
　<hi>之闢地為亭名曰豐樂自為之記其畧曰修之來此樂其地僻而事簡又愛其俗之安聞既得斯泉於山</hi>
　<hi>谷之間日典滁人仰而望山俯而聽泉掇幽芳而䕃喬木風霜氷雪刻露清秀四時之景無不可愛又幸</hi>
　<hi>其民樂其嵗物之豐成而喜與予遊也遂書以名其亭云</hi>醒心亭<hi>在豐樂亭東山上歐陽修建常</hi>
　<hi>安民詩為愛昌黎湖上句醉來直上醒心亭煩酲不待山風解臥讀殘碑已自醒會鞏作記有云凡公與</hi>
　<hi>州之賔客遊則必即醒心而望以見夫羣山之相環雲煙之相滋曠野之無窮草木衆而泉石嘉使目新</hi>
<pb n="KR2k0008_WYG_018-7b"/>
　<hi>乎其所覩耳新乎其所聞則其心洒然而醒更欲乆而忘歸也故即其所以然而為名</hi>翠㣲亭<hi>在琅</hi>
　<hi>琊山宋晁端受詩曉風吹落秋泉聲夜雨洗出秋山色上有樓臺深翠微可惜丹青圖不得</hi>清風<lb/>
　亭<hi>在琅琊山晁端受詩物外林泉靜聞中日月長清風颯然至可以傲羲皇</hi>無心亭<hi>在琅琊山</hi>
　<hi>晁端受詩地與市朝逺雲藏山水深長令有心者到此自無心</hi>班春亭<hi>在州境梅堯臣詩使君固</hi>
　<hi>自足風味時傍青山去問農</hi>茶僊亭<hi>在琅琊山宋紹聖中僧永起建取唐杜收誰知病太守猶</hi>
　<hi>得作茶僊之句以名曾肇詩山僧獨好事為我結茅茨茶仙榜亭中頗宗樊川詩</hi>漸入佳境<lb/>
　亭<hi>在醉翁亭北宋宣和中郡守唐恪建名曰同醉嘉泰和林㟽改今名</hi>日觀亭　望月<lb/>
　亭<hi>俱在琅琊山洪武初宋濓遊琅琊記山中之亭幾二十所而日觀望月為尤勝</hi>望日臺<hi>在琅</hi>
<pb n="KR2k0008_WYG_018-8a"/>
　<hi>琊山王禹偁詩長安不可見但見金烏赤傾盡葵藿心庻免浮雲隔</hi>琴臺<hi>在琅琊溪傍唐刺史李幼</hi>
　<hi>卿建</hi>
關梁清流關<hi>在州城西南二十里南唐置關地極險要其將皇甫暉與周師戰敗欲退保滁州尋</hi>
　<hi>被擒即此地也</hi>廣惠橋<hi>一名赤/欄橋</hi>通濟橋<hi>以上二橋俱在州治東沙河上</hi>東河<lb/>
　橋　廣利橋<hi>俗名司徒橋以上二橋俱在州城西門外</hi>積玉橋<hi>在全椒縣東北下通</hi>
　<hi>舟楫一名石橋</hi>寳林橋<hi>在全椒縣西/寳林寺之東</hi>觀風橋<hi>在來安縣東南二十五里</hi>仙<lb/>
　人橋<hi>在來安縣北三十里</hi>濟川橋<hi>在州城西/三十里</hi>烏衣橋<hi>在州城東南三十里</hi>
　<hi>以上二橋俱洪武中建</hi>
<pb n="KR2k0008_WYG_018-8b"/>
寺觀琅琊寺<hi>在琅琊山舊名開化寺唐大厯中刺史李幼卿與僧法深建</hi>龍興寺<hi>在州</hi>
　<hi>城内唐時為興壽院周顯徳中改今名</hi>寳林寺<hi>在全椒縣西二里宋崇寜中建本朝正統中修</hi>
　吉祥寺<hi>在來安縣治北宋紹興間建</hi>白鶴觀<hi>在全椒縣治西唐垂拱初建</hi>梓潼<lb/>
　觀<hi>在州城内舊名文昌宫宋嘉定三年建</hi>真武觀<hi>在州城東門内宋咸淳中建本朝洪武永</hi>
　<hi>樂中俱重修</hi>
祠廟李衛公廟<hi>在州治西南衞公唐滁州刺史李徳裕也有徳政後人立祠祀之</hi>五賢<lb/>
　祠<hi>在琅琊山五賢宋守王禹偁歐陽修張方平曾肇蘇軾也</hi>柏子潭廟<hi>在豐山下柏子坑舊</hi>
　<hi>名㑹應祠宋乾徳中知州髙保緒繪五龍像祀之嵗旱禱雨輒應本朝洪武中重建潭四周為欄起樓於</hi>
<pb n="KR2k0008_WYG_018-9a"/>
　<hi>其上有御製禱雨靈應碑記</hi>剛烈廟<hi>在州城北祀宋郡守劉位位招信人靖康初率衆勤王屢</hi>
　<hi>敗金人又破李成兵復滁州金遣使招之位斬其使未幾金兵奄至位出戰中流矢死詔贈建寜軍節度</hi>
　<hi>使建廟滁陽賜號剛烈</hi>豐山廟<hi>在豐山頂葛名表豐本朝洪武初改豐山之神嵗六月六日與</hi>
　<hi>柏子潭之神合祭</hi>滁陽王廟<hi>在龍興寺右洪武初建命有司嵗時致祭王姓郭諱子興定逺</hi>
　<hi>人有開國翊戴之功太常寺丞張來儀奉勑譔廟碑</hi>馬神廟<hi>在太僕寺西洪武中建春秋祀之</hi>
陵墓髙辛冢<hi>在來安縣東南地名廣陽</hi>羔頡侯冢<hi>在州境漢髙祖微時過其丘嫂食嫂</hi>
　<hi>轑釡羔佯為羔盡後封其子信為羔頡侯此其冡也</hi>張太傅墓<hi>在州城西門外太傅宋叅政張</hi>
　<hi>巖祖</hi>滁陽王墓<hi>在王廟後繚以周垣内樹松/柏洪武九年詔設官戸看守</hi>樂韶鳯墓<hi>在全</hi>
<pb n="KR2k0008_WYG_018-9b"/>
　<hi>椒縣沿村河韶鳯歴尚書大學士以祭酒致仕有文學名</hi>
古蹟建陽城<hi>在州城東四十里本漢邑東漢時省入全椒</hi>阜陵城<hi>在全椒縣東一十五</hi>
　<hi>里本漢縣屬九江郡後廢</hi>頓丘城<hi>在來安縣治東劉宋割秦郡頓丘以立新昌郡及縣又隋廢樂</hi>
　<hi>髙塘二縣入頓丘即此</hi>南譙城<hi>有二一在全椒縣北二里梁置南譙州於此又云在桑根山下</hi>
　<hi>一在州西南八十里北齊徙治於此隋初改為滁州大業初改為清流縣即此</hi>臨滁城<hi>在州城東</hi>
　<hi>五十五里梁置北譙郡北齊改臨滁郡治此俗呼為羅城</hi>北譙城<hi>在全椒縣西北二十里梁置郡</hi>
　<hi>治此後廢</hi>豐樂城<hi>在全椒縣西/南七十里</hi>三隱<hi>在桑根山下舊志南隱中隱北隱三隱相</hi>
　<hi>去各十餘里皆古隱者所居有泉池石室其名氏時世莫考</hi>
<pb n="KR2k0008_WYG_018-10a"/>
名宦漢馬成<hi>以功封全椒侯</hi>劉平<hi>全椒長政有恩惠百姓懐感獄人或増貲就賦或减年從役</hi>
　<hi>無繋囚先有虎為害平至日虎皆南渡而去</hi>唐李幼卿<hi>大厯中自太子庻子出知滁州有善</hi>
　<hi>政暇遊琅琊山號景物為八絶滁人慕之</hi>韓思復<hi>滁州刺史每以惠利為心州有銅官人苦鏟鑿</hi>
　<hi>思復為賈他鄙費省獲多有黄芝五生州治民為刻石頌其祥</hi>韋應物<hi>滁州刺史性髙簡節食寡</hi>
　<hi>欲公餘焚香嘿坐雖工詩而事不廢</hi>李徳裕<hi>滁州刺史有徳政及民畱意翰墨嘗作懐嵩樓於郡</hi>
　<hi>治自為文記之</hi>李紳<hi>滁州刺史時山谷多虎擷茶者苦之治機穽發民跡射不能止紳至盡去之虎</hi>
　<hi>不為暴</hi>五代趙普<hi>初仕周為滁州軍事判官宋太祖與語竒之時獲盗百餘當棄市普疑有</hi>
　<hi>無辜者請更訊之全活者甚衆</hi>竇儀<hi>宋太祖下滁州周世宗命儀籍其帑藏至數日太祖遣親吏取</hi>
<pb n="KR2k0008_WYG_018-10b"/>
　<hi>絹儀曰今既有籍即官物非詔㫖不可取後太祖每稱其有守</hi>宋王禹偁<hi>知滁州閩人鄭褒徒</hi>
　<hi>步來謁禹偁愛其文雅為買一馬或言其買馬虧價太宗曰彼嘗却李繼遷五十馬顧肯虧一馬價哉</hi>
　歐陽修<hi>知滁州為政以鎮靜為本明不及察寛不至縱吏民安之後為立祠</hi>趙槩<hi>知滁州山</hi>
　<hi>東賊李二過其境語人曰我東人也公嘗知青州民愛之如父母我不忍犯率衆而去</hi>張方平<lb/>
　<hi>知滁州為政清肅</hi>姚仲孫<hi>通判滁州嵗旱饑有詔發官粟賑民而主吏不時給仲孫至立劾主</hi>
　<hi>吏夜索丁籍盡給之</hi>曽肇<hi>知滁州有政績文/章行義推重于時</hi>梅執禮<hi>知滁州時賦鹽虧額</hi>
　<hi>滁亦苦抑配執禮曰郡不能當蘇杭一邑而食鹽乃倍粟數民何以堪請於朝詔損二十萬滁人無不徳之</hi>
　常安民<hi>以御史論章惇曾布謫監滁州鹽酒稅日親細務郡守曽肇約為山林之游曰謫官例不</hi>
<pb n="KR2k0008_WYG_018-11a"/>
　<hi>治事安民謝曰食焉而怠其事不可人推重之</hi>魏安行<hi>知滁州開墾田土増舊數倍滁人賴之</hi>
　岳諒臣<hi>知滁州聞鄉村有周智張九作黨食人捕得之斬市自是州境晏然</hi>羅疇<hi>滁州法椽</hi>
　<hi>或曰滁山郡也以公髙才處此非宜疇曰此歐陽之醉鄉也香泉萬斛以為供給白雲千頃以為職田何</hi>
　<hi>謂貧僻耶</hi>杜杲<hi>滁州受兵杲提偏師住援甫至民多求入滁守固拒杲啓鑰納之金人圍城數重杲</hi>
　<hi>豋陴中矢益自奮厲卒全其城</hi>元徐君慶<hi>知滁州潔己愛人為政期年民懐其惠士服其善</hi>
　曹瑞<hi>知滁州為政專務教化</hi>杜居敬<hi>來安縣尹政尚仁惠有古循良風隣境有蝗逹縣界</hi>
　<hi>居敬齋沐致禱蝗不入其境及代縣人立碑頌徳</hi>楊樸<hi>全椒縣尹冦陷廬江人震動行省㕘政總</hi>
　<hi>兵于滁者縱飲不理軍事冦入城縱火樸度必死盡殺其妻子朝服坐堂上盗欲降之樸曰我已戕妻女</hi>
<pb n="KR2k0008_WYG_018-11b"/>
　<hi>正欲死官守耳大罵不屈而死</hi>蔣居仁<hi>至正中來安縣尹精於吏治民樂其政凡學校祠宇橋梁</hi>
　<hi>靡不經營</hi>本朝陳璉<hi>知滁州文學政事為時推重秩滿滁人乞留陞揚州知府仍管州事</hi>唐<lb/>
　振<hi>洪熈元年知滁州秩滿父老乞留陞授正五品仍治州事正統初再任後以老請歸民思之不置</hi>
　<hi>畿志</hi>周正<hi>天順間知滁州有治績/滁人徳之  南畿志</hi>留衢<hi>知全椒有循良之政  南</hi>
　<hi>畿志</hi>
人物唐邢文偉<hi>全椒人咸亨中為太子典膳丞時太子有罕接宫臣文偉上書曰古者太子既冠</hi>
　<hi>司過之史徹膳之宰今史既闕官宰得奉職謹守禮經以聞後右史闕髙宗曰文偉切諫吾兒此直臣也</hi>
　<hi>遂授之累遷鳯閣侍郎</hi>宋張洎<hi>全椒人有俊才博通墳典南唐時舉進士為知制誥參預機宻</hi>
<pb n="KR2k0008_WYG_018-12a"/>
　<hi>江南平歸宋太祖責之曰汝教李煜不降又草詔召上江救兵對曰犬各吠非其主太祖釋之拜太子中</hi>
　<hi>允後為翰林學士叅知政事有文集五十卷子安期方回皆仕于朝</hi>徐象賢<hi>全椒人祥符初進士</hi>
　<hi>持身勤儉居官清㓗遇事不茍避官至太子右賛善大夫</hi>張昷之<hi>滁州人祥符中進士累遷集賢</hi>
　<hi>校理天章閣待制歴河北都轉運使以光祿卿致仕為人亷直吏治精明議論慷慨</hi>徐徽<hi>象賢子提</hi>
　<hi>舉利路常平抗疏得謝致仕居縣之獨山號獨山居傳士曾肇為守相與為文字交嘗集唐宋以來文字可</hi>
　<hi>者合為一編以示肇肇裒集之以為滁陽慶厯集</hi>茅革<hi>全椒人仕為貴池令民有兄弟訟田者革</hi>
　<hi>爲垂涕說同生當相盡以恩義兄弟感泣而去其後革五子皆取科第以文學顯</hi>呉蔚<hi>全椒人中</hi>
　<hi>進士第為臨淮簿攝今事時青苗法行旁邑奉行峻急口語籍籍蔚施行得宜民以不擾</hi>張瓌<hi>洎孫</hi>
<pb n="KR2k0008_WYG_018-12b"/>
　<hi>舉進士除祕閣校理遷淮南轉運使三司責羡財瓌以賦數民貧對當官遇事輒言觸忤勢要至屢黜終不</hi>
　<hi>悔</hi>張璪<hi>瓌弟舉進士歴官知制誥遷翰林學士拜叅知政事後進大學士知揚州卒謚簡翼以附</hi>
　<hi>勢為士論所譏云</hi>雍存<hi>全椒人隱居不仕以文史自娯居城南號南郭先生錢公甫遊山詩每同</hi>
　<hi>南郭先生到謂存也紹聖初曾肇為守嘗與為文字交</hi>茍與齡<hi>來安人志尚髙潔事其親生養</hi>
　<hi>死𦵏力竭而禮盡母殁廬墓有芝十九莖生墓亭事聞旌其門</hi>趙察<hi>來安人少負才望事親甚孝養</hi>
　<hi>孤姪如己子行義為鄉里推重尤深於易為文簡嚴仕為福州永福縣丞</hi>元范思敬<hi>全椒人有</hi>
　<hi>志操能文章至正初嘗獻治平十二䇿遂歸隠扵石子岡之梁庄號栖谷子以詩酒自娱</hi>本朝<lb/>
　何世隆<hi>滁州人沈勇果决元季糾義兵守滁城洪武初率衆歸附授萬戸以從征功陞右副</hi>
<pb n="KR2k0008_WYG_018-13a"/>
　<hi>都元帥</hi>李茂之<hi>滁州人機悟勇決為義兵千戸從征渡江授右府都先鋒洪武初屢立竒功累</hi>
　<hi>官中軍都督僉事</hi>黄立恭<hi>滁州人性寛厚有巧思洪武初扈蹕渡江累官工部侍郎</hi>范常<lb/>
　<hi>滁州人穎悟嗜學淹貫古今洪武初以文學顯用命典兵牘後陞翰林學士</hi>楊元杲<hi>滁州人洪</hi>
　<hi>武初以志士見重從侍左右扈蹕渡江擢江南行省右司員外郎陞應天府尹</hi>魏忠<hi>滁州人介特有</hi>
　<hi>守以薦授諸暨州判官調洛陽令陞大同知府月俸取足而已餘收之於官時以亷謹稱</hi>樂韶鳯<lb/>
　<hi>全椒人洪武初從征渡江授起居注轉給事中遷中書省員外郎再陞兵部尚書後為翰林學士乆之以</hi>
　<hi>病免復起為國子司業未幾陞祭酒弟暉知開封府禮太常卿毅諸暨州同知俱知名</hi>譚淵<hi>滁州</hi>
　<hi>清流人有膂力引兩石弓發無不中洪武中以軍功授燕山䕶衛副千户後從靖難戰于真定及埧上馳</hi>
<pb n="KR2k0008_WYG_018-13b"/>
　<hi>騎突陣斬獲甚衆至夾河摶戰所乗馬蹶遂死之永樂初追封崇安侯謚壯節</hi>陳旭<hi>全椒人英毅有</hi>
　<hi>智畧洪武中永平衛指揮同知永樂初以征討功陞前軍都督同知進封雲陽伯</hi>方政<hi>全椒人勇</hi>
　<hi>畧過人永樂初以靖難功歴陞都指揮宣徳正統中充總兵官鎮守邊方累進右都督征麓川没于陣追</hi>
　<hi>封威逺伯謚忠毅</hi>方瑛<hi>政子有謀畧以父廕提兵破賊寨歴陞都督僉事鎮守雲南復以平苗功</hi>
　<hi>陞右都督充總兵官鎮守湖廣貴州累封南和侯卒謚忠襄</hi>陳友<hi>全椒人其先自山後徙此友有</hi>
　<hi>膽畧屢使朔漢累官都督平苗有功封武平伯又征虜冦進侯爵</hi>黄純<hi>全椒人由鄉貢累官兵科</hi>
　<hi>給事中陞江西提學僉事徳行文章為時重子<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>舉進士授御史有聲  南畿志</hi>黄正<hi>滁人性孝</hi>
　<hi>讀書尚禮居母䘮哀毁廬墓負土築墳事聞旌表  畿志</hi>
<pb n="KR2k0008_WYG_018-14a"/>
列女丁氏<hi>全椒人袁蘭妻蘭卒丁誓不再生竞自縊死鄉族義之有司上其事詔旌其門  畿志</hi>
　楊氏<hi>全椒人陶珙妻為縣學生以疾卒楊年三十無子誓不他適父老欲録其事以上輒泣曰守節</hi>
　<hi>閨門之常耳何事表暴乎壽八十内外稱賢  南畿志</hi>陳氏<hi>來安人張珣妻年三十六適珣未幾</hi>
　<hi>而珣卒陳無子誓不改節年六十餘而卒  畿志</hi>
　　徐州<hi>東至淮安府邳州界一百一十里西至河南歸徳府虞城縣界二百二十里南至鳯陽府</hi>
　　　<hi>宿州界九十里北至山東兖州府滕縣界一百二十里自州治至南京一千里至京師二千里</hi>
　　　<hi>糧一十四萬八千二百石零</hi>
建置沿革禹貢徐州之域天文房心分野本古大彭氏<lb/>
<pb n="KR2k0008_WYG_018-14b"/>
　國春秋為宋地戰國屬楚秦置彭城縣屬泗水郡項<lb/>
　羽自立為西楚覇王都於此漢改泗水為沛郡又分<lb/>
　沛郡立楚國置徐州宣帝更為彭城郡尋復為楚國<lb/>
　晉武帝於淮南僑立徐州安帝始分淮北曰北徐州<lb/>
　劉宋改北徐州曰徐州而加淮南徐州曰南徐州後<lb/>
　魏於徐州仍立彭城郡隋開皇初郡廢復為徐州大<lb/>
　業初改為彭城郡唐置徐州天寶初復改彭城郡乾<lb/>
　元初復為徐州後陞武寜軍宋因之金屬山東西路<lb/>
<pb n="KR2k0008_WYG_018-15a"/>
　元復為徐州屬歸徳府本朝初𨽻鳯陽後直𨽻京師<lb/>
　編戸一百三十里領縣四<lb/>
　蕭縣<hi>在州城西五十里古蕭國春秋為宋邑漢為蕭屬沛郡東漢屬沛國晉因之北齊改為承髙縣</hi>
　<hi>𨽻彭城郡隋初屬徐州尋改為龍城縣又改為臨沛縣大業初復曰蕭縣屬彭城郡歴唐五代宋金並屬徐</hi>
　<hi>州元初併入州尋復置本朝因之編户四十六里</hi>碭山縣<hi>在州城西一百七十里秦置碭郡及</hi>
　<hi>縣漢於縣置梁國東漢梁國遷治下邑而改陽為碭山縣晉以碭山省入于邑後魏改為安陽縣治麻城</hi>
　<hi>隋復改碭山縣屬梁郡唐屬宋州昭宗於縣置輝州尋徙州治單父五代唐州廢以縣屬單州宋因之金</hi>
　<hi>屬歸徳府後廢元復置碭山縣屬濟寜路本朝改今屬編戸二十五里</hi>豐縣<hi>在州城西北一百一</hi>
<pb n="KR2k0008_WYG_018-15b"/>
　<hi>十里秦為沛縣之豐邑屬泗水郡漢以豐為縣屬沛郡晉屬沛國劉宋改屬濟隂郡北齊屬永昌郡隋屬</hi>
　<hi>彭城郡唐宋及金並屬徐州元屬濟寜路本朝復改今屬編户一十九里</hi>沛縣<hi>在州城西北一百八</hi>
　<hi>十里古偪陽國地秦置沛縣為泗水郡治漢改泗水為沛郡遷治相而沛縣如故晉屬沛國劉宋屬徐州</hi>
　<hi>北齊省隋復置屬彭城郡唐以廣戚縣省入宋因之金初屬邳州後為源州縣省元復為沛縣至元初省</hi>
　<hi>入豐縣尋復置屬濟寜路後屬濟州本朝改今屬編戸三十八里</hi>
郡名彭城<hi>秦名</hi>
形勝要害之地<hi>隋唐十道志</hi>汴泗交流<hi>唐韓/愈詩</hi>岡嶺四合<hi>宋蘇軾放</hi>
　<hi>鶴亭記</hi>楚山為城泗水為池<hi>蘇軾黄樓詩</hi>東近齊魯北屬趙<lb/>
<pb n="KR2k0008_WYG_018-16a"/>
　魏南通江淮西通梁楚<hi>宋陳師道學記</hi>吕梁横絶四山合圍<lb/>
　<hi>宋蘇轍黄鶴賦</hi>
風俗挾任節氣好尚賔遊<hi>隋地理志</hi>俗多楚音朴直舒徐<hi>地理</hi>
　<hi>志</hi>風俗髙邁迥出等倫<hi>舊圓/經</hi>霸者之餘以武為俗<hi>陳師</hi>
　<hi>道學記</hi>
山川彭城山<hi>在州城東北三里大石上鐫彭城山三大字</hi>雲龍山<hi>在州城東南二里宋</hi>
　<hi>時山人張天驥所居蘇軾詩醉中走上黄茅崗滿岡亂石如羣羊即此</hi>石佛山<hi>在州城南二里</hi>
　<hi>山頂有石佛井</hi>定國山<hi>在州城東四里東魏武帝五年慕容紹宗欲擊梁梁真陽侯蕭淵明營於</hi>
<pb n="KR2k0008_WYG_018-16b"/>
　<hi>此</hi>孤山<hi>在州城西北九里/傍近無峯巒因名</hi>九嶷山<hi>在州城北九里山隂有孫氏墓碑上</hi>
　<hi>刻九嶷山俗云九里山有穴潜通琅琊王屋俗云黄池穴蘇軾詩山到九里囘</hi>雞鳴山<hi>在州城東</hi>
　<hi>北一十五里即張良散楚兵處</hi>聖女山<hi>在州城東北有石室如墓蘇軾王鞏顔長道嘗遊焉</hi>荆<lb/>
　山<hi>在州城東北蘇軾云山下可以溝畎積水</hi>楚王山<hi>在州城西二十里山下有楚元王墓山皆</hi>
　<hi>頳上禹貢徐州厥貢惟土五色後王莽使徐州嵗貢五色土即此山</hi>三山<hi>在州城東南二十里上有</hi>
　<hi>三嶷因名</hi>桓山<hi>在州城東北二十七里亦名魋山山下有桓魋墓故名蘇軾遊桓山有記其歌曰桓</hi>
　<hi>山之上維石嵯峨兮司馬之惡與石不磨兮桓山之下維水瀰瀰兮司馬之藏與水皆逝兮有王鞏者負</hi>
　<hi>雋才長於詩訪軾登此山吹笛飲酒乗月而歸軾曰李太白死世無此樂三百年矣</hi>境山<hi>在州城北</hi>
<pb n="KR2k0008_WYG_018-17a"/>
　<hi>四十里世傳徐之封境界於此山</hi>徐山<hi>在州城南六十里周時徐偃王作亂穆王命楚伐之偃王</hi>
　<hi>戰敗北走彭城武原山下百姓隨之者以萬數偃王死民因鑿山為龕祀之故名</hi>呂梁山<hi>在州</hi>
　<hi>城六十里下有二洪洪上有雲夢梁王二城土人謂雲夢即韓信梁王即彭越宋張文潛詩楚漢舊歌流</hi>
　<hi>俚耳韓彭遺跡冠丘墟</hi>聖龍山<hi>在州城東八十里上有二石孔如龍眼雖霖雨不溢乆旱不枯</hi>
　盤馬山<hi>在州城東北九十里山頂數丈土人謂漢髙祖嘗盤馬於此宋陳師道有記</hi>三仙<lb/>
　臺山<hi>在蕭縣南二里巖上鐫三仙臺三字</hi>泉水山<hi>在蕭縣東南三里上有泉水池因名</hi>名<lb/>
　山<hi>在蕭縣西南五里</hi>大山<hi>在蕭縣西/南五里</hi>香山<hi>在蕭縣南二十里</hi>丁公山<lb/>
　<hi>在蕭縣東南二十五里丁里村楚漢相攻髙祖敗薛人丁公追之至此因名</hi>綏輿山<hi>在蕭縣東</hi>
<pb n="KR2k0008_WYG_018-17b"/>
　<hi>三十里劉宋髙祖綏輿里人里因山而名</hi>永固山<hi>在蕭縣南五十里下有永固鎮因名</hi>碭山<lb/>
　<hi>在碭山縣東南七十里漢髙帝微時嘗隱於山上有雲氣呂后與人俱求得之即此</hi>白駒山<hi>在豐</hi>
　<hi>縣西南二十里地形髙阜相傳漢髙祖曾㑹於此</hi>華山<hi>在豐縣東南三十五里其山無石今呼為</hi>
　<hi>小華山</hi>微山<hi>在沛縣東南/又有黄山</hi>七山<hi>在沛縣西南三十里漢臺鄉</hi>試劔石<lb/>
　<hi>漢髙祖廟有石髙三尺餘中裂如破竹不盡者寸父老曰此帝之試劔石也蘇軾為守弟轍從觀此石為</hi>
　<hi>之作銘</hi>磨劔石<hi>在九里山即漢王㑹于垓/下之地上有樊噲磨劔石</hi>山西湖<hi>在蕭縣西</hi>
　<hi>南水流入于汴</hi>永固湖<hi>在永固山下/流入山西湖</hi>泗水<hi>源出山東泗水縣南流過沛縣至州</hi>
　<hi>城東北合汴水循城東南以逹于淮昔周顯王時九鼎淪没于泗秦時鼎氣浮于水上始皇使數千人没</hi>
<pb n="KR2k0008_WYG_018-18a"/>
　<hi>水求之不獲謂之鼎伏宋蘇軾詩傳聞九鼎淪泗上欲使萬夫沉水取暴君縱欲窮人力神物義不汚秦</hi>
　<hi>垢</hi>汴水<hi>自河南開封府界東流過蕭縣至州城東北與泗水通蘇軾詩汴泗交流處清潭百丈深</hi>
　濉水<hi>在州城南六十里昔楚項羽敗漢兵濉水上水為之不流即此</hi>泡水<hi>在沛縣西即豐水循</hi>
　<hi>泗亭驛前入于泗</hi>漷水<hi>在沛縣東北出山東滕縣/界流入朝陽湖達于薛水</hi>薛水<hi>在沛縣東</hi>
　<hi>出滕縣之境西流㑹漷水自金溝上闡入于泗</hi>石潭<hi>在州城東二十里父老云與泗水通增損清濁</hi>
　<hi>相應不差時有魚出焉蘇軾嘗置虎頭潭中以祈雨有起伏龍行詩</hi>大澤<hi>在豐縣北六里漢髙祖母</hi>
　<hi>嘗息大澤夢與神遇即此</hi>百歩洪<hi>在州城東南石亂湍急舟行險艱宋蘇軾詩長洪斗落生跳波</hi>
　<hi>輕舟南下如投梭四山眩轉風掠耳但見流沫生千渦</hi>吕梁洪<hi>在州城東南六十里有上下二</hi>
<pb n="KR2k0008_WYG_018-18b"/>
　<hi>洪巨石齒列波流洶湧莊子呂梁懸水三十仞流沫四十里是也後周將王軌破擒吳明徹於此</hi>曽<lb/>
　參井<hi>在九里山</hi>彭袓井<hi>在州城西北隅彭祖舊宅唐皇甫冉詩舊井莓苔近寢堂宋陳靖嘗</hi>
　<hi>作彭祖觀井圖銘序畧曰惟彭氏靣井而覆之以輪背樹而䌫之以繩凭杖歛躬跼蹐而迎視兢兢然若</hi>
　<hi>將墜也嗚呼其臨事而懼之有若是檢身逺害之有若是後之君子得無效與</hi>石佛井<hi>在石佛山</hi>
　<hi>頂方一丈二尺自然液水雖雨旱無増減云云飲之愈疾時有雲氣出其中去地七百餘尺</hi>霧猪<lb/>
　泉<hi>在蕭縣東南五十里宋州守蘇軾祈雨于此有應後因祈雪有詩云豈知泉下有猪龍臥枕雷車踏</hi>
　<hi>隂軸前年太守為旱請雨點隨人如撒菽太守歸國龍歸泉至今人詠淇園綠</hi>寒山堰<hi>在州城東</hi>
　<hi>南一十八里梁蕭淵明伐魏堰泗水以灌彭城</hi>斬蛇溝<hi>在豐縣西二十里漢髙祖斬白蛇于此</hi>
<pb n="KR2k0008_WYG_018-19a"/>
土産鐵<hi>盤馬山出宋置利國監以主鐵冶</hi>文石<hi>碭山/出</hi>石炭<hi>白土鎮出蘇軾為守日以</hi>
　<hi>冶鐵作兵犀利勝常</hi>大㦸　沙參　何首烏　威靈仙　莞花<lb/>
　<hi>州縣俱出</hi>
公署徐州衛<hi>在州城東南隅呉元年建</hi>徐州左衛<hi>在州城西宣徳五年建</hi>
學校徐州學<hi>在州城東北隅洪武初建宣徳七年重修</hi>蕭縣學<hi>在縣治西南舊在縣治東</hi>
　<hi>宋初在蕭子城内後徙置不一元至元中縣令耶律廷瑞建於此本朝洪武中重建</hi>碭山縣學<lb/>
　<hi>在縣治東舊學遷徙不一元大徳間改建於此本朝永樂中重建</hi>豐縣學<hi>在縣治東洪武六年</hi>
　<hi>因舊址重建</hi>沛縣學<hi>在縣治東舊在河東岸泗亭坊金大定間徙建于此本朝洪武初重建</hi>
<pb n="KR2k0008_WYG_018-19b"/>
宫室沛宫<hi>在沛縣治東南即漢髙祖置酒宴沛父老處</hi>彭袓樓<hi>在州城東北隅有石刻彭</hi>
　<hi>袓樓二字乆毁</hi>燕子樓<hi>在州城西北隅唐貞元中尚書張建封鎮徐州有妾曰盻盻為築此樓以</hi>
　<hi>居之建封既卒盻盻樓居十餘年不嫁宋文天祥詩自别張公子嬋娟不下樓遂令樓上燕百嵗稱風流</hi>
　黄樓<hi>在州城東北隅宋軾為守時増築徐城以捍水因作樓堊以黄上曰土實勝水嘗與客遊其上</hi>
　<hi>弟轍為作賦有云在漢元光河決瓠子騰蹙鉅野衍溢淮泗梁楚受害二十餘嵗民為魚鱉郡縣無所天</hi>
　<hi>子封祀泰山倘佯東方哀民之無辜流死不藏使公仰卿負薪以塞宣房瓠子之歌至今傷之嗟維此邦俯</hi>
　<hi>千載河東傾而難洩蹈漢世之遺害包原隰而為一窺吾墉之摧敗呂梁齟齬横絶乎其前四山連屬合</hi>
　<hi>圍乎其外水洄洑而不進環孤城而為海舞魚龍於隍壑閲㠶檣於䀝睨方飄風之迅發震鞞鼔之驚駭</hi>
<pb n="KR2k0008_WYG_018-20a"/>
　<hi>誠蟻穴之不救分閭閻之横潰幸冬日之既迫水泉縮以自退樓流泋於喬木遺枯蚌於水裔聽澶淵之</hi>
　<hi>奏功非天意吾誰賴</hi>秀楚堂<hi>在州治園内宋元祐中知州孫覺建自記云廣陋適中侈儉合度燕</hi>
　<hi>申起居既便且安</hi>明善堂<hi>在州治後圃宋元祐中/知州杜純建自為記</hi>逍遥堂<hi>舊在</hi>
　<hi>州治後宋蘇軾與弟轍嘗宿此轍詩云逍遥堂後千尋木長送中宵風雨聲誤喜對床尋舊約不知漂泊在彭</hi>
　<hi>城</hi>紅亭<hi>左傳昭公八年秋蒐于/紅今蕭縣紅亭是其地</hi>泗水亭<hi>在沛縣治東南漢髙祖嘗</hi>
　<hi>為亭長於此</hi>放鶴亭<hi>宋熈寜間雲龍山人張天驥作於東山之麓山人有二鶴旦則望西山而</hi>
　<hi>放暮則傍東山而歸故名蘇軾作記</hi>鳬鷖亭<hi>在豐縣東池上宋治平間知縣關景仁建為遊宴之</hi>
　<hi>所胡宗愈詩君為鳬鷖亭更作鳬鷖詩鳬鷖為鳥雖甚微君心仁民而愛物不忍壯者弋其母兒童捕其</hi>
<pb n="KR2k0008_WYG_018-20b"/>
　<hi>兒鳬鷖母子何嬉嬉</hi>厭氣臺<hi>在豐縣城中秦始皇東遊以厭王氣因築此臺宋王禹偁銘曰臺之</hi>
　<hi>築兮救秦之衰救之不得為漢之基氣之厭兮慮漢之昌厭之不得速秦斯亡</hi>歌風臺<hi>在沛縣治</hi>
　<hi>東南泗水西岸漢髙祖征英布還沛宴父老於此歌曰大風起兮雲飛揚威加海内兮歸故鄉安得猛士</hi>
　<hi>兮守四方後人因以歌風名臺立石篆刻歌風辭於其上</hi>戲馬臺<hi>在州城南項羽嘗戲馬於此故</hi>
　<hi>名劉宋武帝在彭城九日登此臺後為臺頭寺寺有塔存焉</hi>戰臺<hi>在州城東南五十里漢呂布自</hi>
　<hi>下邳與曹操相持築城於此城上有戰䑓焉</hi>
關梁萬會橋<hi>在州城東北三里跨泗水比舟三十餘艘貫以鐵索其東二舟時上下之以通南北</hi>
　<hi>舟楫俗名大浮橋</hi>雲集橋<hi>在州城東北隅跨汴水/北舟為之俗名小浮橋</hi>大安橋<hi>在州</hi>
<pb n="KR2k0008_WYG_018-21a"/>
　<hi>城西</hi>東新橋<hi>在蕭縣/東門外</hi>天津橋<hi>在豐縣東北/有碑記剥落</hi>龍霧橋<hi>在豐縣東</hi>
　<hi>北五里即漢髙祖母遇神之處</hi>飛雲橋<hi>在沛縣/南門外</hi>利國監橋<hi>在州城東北九十里</hi>
　<hi>元建</hi>
寺觀臥佛寺<hi>在州城東南隅中有臥佛寺洪武二十七年因舊址建</hi>開元寺<hi>在州城南</hi>
　<hi>中有鐵佛像</hi>興化寺<hi>在州城南三里中有石佛又名石佛寺二寺俱洪武間建</hi>天門寺<lb/>
　<hi>在蕭縣東南六十五里元至元間建</hi>永慶寺<hi>在碭山縣西街北前有塔九層永樂間因舊址建宣</hi>
　<hi>徳中重修</hi>興教寺<hi>在豐縣東北隅洪/武中因舊址建</hi>龍泉寺<hi>在沛縣西南二里宣徳初</hi>
　<hi>因舊址建</hi>真武觀<hi>在州城東南/隅宣徳初建</hi>龍翔觀<hi>在豐縣東北隅正統十二年因舊址</hi>
<pb n="KR2k0008_WYG_018-21b"/>
　<hi>建</hi>真元觀<hi>在沛縣治西北/正統七年建</hi>功徳襌院<hi>在州城北一百里</hi>
祠廟彭祖廟<hi>在州城東北隅樓下魏刺史王延明自他所移建於此</hi>閔子騫廟<hi>在蕭</hi>
　<hi>縣東南閔子村碑文斷裂遺址存焉子騫孔門弟子</hi>黄石公廟<hi>在州城東北二十里漢書圯上</hi>
　<hi>老父授張良以素書謂良曰濟北穀城山黄石即我也他日良求得之因立祠祀焉</hi>漢髙祖廟<lb/>
　<hi>在州城東南六里臨泗水又豐縣中陽坊亦有廟乃五代時劉知逺所建本朝祀典有祭</hi>靈源𢎞<lb/>
　濟王廟<hi>在百歩洪上舊名聖女祠凡舟揖過洪者必致禱焉</hi>河平王廟<hi>在州城東六十</hi>
　<hi>里永樂初建以祀青山龍神</hi>龍神廟<hi>在吕梁下洪以/祀黄河龍神</hi>吕梁洪廟<hi>在洪</hi>
　<hi>上元董恩建以祀漢壽亭侯闗公唐鄂國公尉遲敬徳公嘗為徐州牧敬徳嘗治水呂梁皆有遺蹟故廟</hi>
<pb n="KR2k0008_WYG_018-22a"/>
　<hi>祀之趙孟頫有記本朝重建以上四廟宣徳七年命有司嵗時致祭</hi>百里嵩廟<hi>後漢書嵩刺徐</hi>
　<hi>州境内旱行部所至甘雨隨霔州東海西縣僻在山間嵩不到無雨父老請嵩入界即雨百姓立祠祀之</hi>
　忠烈廟<hi>在徐州宋知州王復死節權知州事趙立奏為復立廟每嵗時及出師必帥衆泣禱曰公</hi>
　<hi>為朝廷死必能隂祐其遺民也徐人聞之歸心焉</hi>晏公廟<hi>在州城北洪武十九年建</hi>恭襄<lb/>
　祠<hi>在州城河東水滸國朝平江侯陳瑄以治水有功祠之</hi>
陵墓仲虺墓<hi>在沛縣仲虺湯左相</hi>微子墓<hi>在沛縣微山上微子商仁人</hi>彭祖墓<lb/>
　<hi>祖顓頊𤣥孫為殷賢臣壽八百一嵗封於彭城</hi>閔子墓<hi>在蕭縣東南八十五里元時有贍墳地</hi>
　子張墓<hi>在蕭縣東三十五里崛坊村西子張孔門弟子</hi>宋玉墓<hi>在蕭縣西南三十里玉楚</hi>
<pb n="KR2k0008_WYG_018-22b"/>
　<hi>大夫</hi>楚元王廟<hi>在楚王山下漢/楚元王交也</hi>王陵母墓<hi>在州城南楚項羽欲招王</hi>
　<hi>陵於漢而質其母陵使至母遣之泣曰漢王長者毋以妾故持二心遂伏劔死</hi>張良墓<hi>在留城南</hi>
　<hi>良漢謀臣</hi>樊噲墓<hi>在州城北九十/五里噲漢將</hi>范増墓<hi>在州城南增項羽謀臣罷歸彭</hi>
　<hi>城疽發背死𦵏此</hi>龔勝墓<hi>在州城東南三/里勝漢臣死節</hi>劉向墓<hi>在州城西北二里向</hi>
　<hi>漢宗室楚王之後有文名</hi>華佗墓<hi>在州城南佗以醫顯為曹操所殺有碑題曰後漢名醫華佗之</hi>
　<hi>墓</hi>顔瓌墓<hi>在沛縣南門外二里靖/難時壊父子死節𦵏此</hi>山雲墓<hi>在徐州畱城雲官都</hi>
　<hi>督出鎮廣西卒正統四年勅𦵏於此</hi>義塜<hi>在州城東黄河東岸𦵏流民之殍死者</hi>
古蹟垞城<hi>在州城北三十里靣臨泗水兖州人謂實中城曰垞輿地志垞城古崇國疑誤</hi>蕭子<lb/>
<pb n="KR2k0008_WYG_018-23a"/>
　國城<hi>在蕭縣治北城臨古汴本宋邑春秋時封子姓别為附庸左傳謂宋郡公奔蕭是也</hi>合鄉<lb/>
　城<hi>在沛縣古互郷地互郷盖孔子難與言者</hi>香城<hi>在泗水中楚人有琴髙者以善鼔琴為康王舍</hi>
　<hi>人行彭㳙之術浮游碭郡間二百餘年後入碭水中取龍子乗赤鯉魚出入</hi>泗水郡城<hi>在沛</hi>
　<hi>縣治東秦以沛為泗水郡</hi>沛縣故城<hi>在㣲/山下</hi>畱城<hi>在沛縣東南二十里張良遇漢髙祖</hi>
　<hi>處後髙祖欲封良三萬戸良曰願封畱是也</hi>梁城<hi>在碭山縣秦為/碭縣漢改梁國</hi>邀城<hi>在豐</hi>
　<hi>縣西南二十里俗傳髙祖還鄉父老邀駕於此</hi>杼秋城<hi>在蕭縣西七十五里漢為縣屬梁國光武</hi>
　<hi>封劉殷為杼秋侯</hi>扶陽城<hi>在蕭縣西南六十五里漢丞相韋賢之後封侯於此</hi>廣戚城<lb/>
　<hi>在沛縣漢置廣戚縣屬沛郡元魏時省入沛縣</hi>舞陽城<hi>在州城西北五十里漢封樊噲為舞陽侯</hi>
<pb n="KR2k0008_WYG_018-23b"/>
　武原城<hi>在彭城界内東漢置武原縣屬彭城國</hi>呂布城<hi>在州城東南八十五里布與魏</hi>
　<hi>曹操相拒築城於此</hi>龍城<hi>在蕭縣東三十/里即厯龍城</hi>楚故都<hi>在今州治秦末楚懐王都</hi>
　<hi>于此後項羽遷懐王於郴自立為西楚覇王而都之宋蘇軾詩註徐州郡治有㕔事俗謂霸王㕔相傳不</hi>
　<hi>可坐軾在郡拆之以盖黄樓</hi>漢髙祖宅<hi>在豐縣/中陽坊</hi>龔勝故里<hi>勝居彭城亷里</hi>
　<hi>後世刻石表其里門</hi>雍門<hi>在州城東南五十里即雍門/周善弹琴能使孟嘗君悲者</hi>樊巷<hi>即漢</hi>
　<hi>樊噲所居有古碑今斷裂</hi>枌榆社<hi>在豐縣漢髙祖時鄉社名縣西二十里有枌榆亭相傳髙祖斬</hi>
　<hi>白蛇聚衆徙於此亭息之</hi>馬惟固<hi>在豐縣治東北俗傳髙祖幼所從讀書馬惟先生是也後𦵏於</hi>
　<hi>此</hi>朱陳村<hi>在豐縣東南一百里宋蘇軾詩何年顧陸丹青手畫作朱陳嫁娶圖聞道一村惟兩</hi>
<pb n="KR2k0008_WYG_018-24a"/>
　<hi>姓不將門户買崔盧</hi>雙石人<hi>在州界上蘇軾寄弟轍詩道邉雙石人幾見太守發有如當解</hi>
　<hi>笑拊掌冠纓絶</hi>落馬碑<hi>在豐縣俗傳髙祖幼指此為秦始皇落馬之地後人為立碑</hi>古墓<lb/>
　銘<hi>在徐州髙流之為刺史時河決水絶城破一古墓銘曰死後三百年背底生流泉賴有髙流之還吾</hi>
　<hi>上髙原流之為造棺槨改𦵏焉</hi>英州治<hi>在蕭縣西北五十里有四門中多水俗呼曰雁門泊</hi>
名宦周黔夫<hi>戰國時齊威王與魏恵王㑹田於郊魏王問齊有寶乎威王曰吾有黔夫者使守徐</hi>
　<hi>州則燕人祭北門趙人祭西門徙而從者七十餘家</hi>漢楊統<hi>建初中為彭城令嵗大旱統推隂陽</hi>
　<hi>消伏縣界蒙澤太守使統為郡求雨雨即大降自是朝廷灾異多訪之</hi>楊秉<hi>徐州刺史有能名以</hi>
　<hi>亷潔為朝廷所知</hi>牟融<hi>永平間為豐令視事三/月獄無滯訟為諸郡最</hi>王尊<hi>成帝時為徐州</hi>
<pb n="KR2k0008_WYG_018-24b"/>
　<hi>刺史潔己砥節政聲大振</hi>欒巴<hi>以光祿大夫與杜喬等八使循行州郡觀風俗巴使徐州所按察無</hi>
　<hi>寃濫</hi>陶謙<hi>徐州刺史時天下兵起貢賦罕至京師獨謙遣使奉貢陞本州牧謂别駕糜竺曰非劉備</hi>
　<hi>不能安此州謙卒竺率州人迎備</hi>三國袁渙<hi>魏沛郡都尉募民屯田樂之者不强百姓大恱</hi>
　<hi>遷梁相為政崇教訓以病去官百姓思之</hi>司馬芝<hi>魏沛郡太/守有政績</hi>鄭渾<hi>魏沛郡太守郡</hi>
　<hi>界下濕水澇百姓飢乏渾躬率吏民於蕭相二縣界興陂開稲田比年大收頃畝嵗増租入倍常民賴其</hi>
　<hi>利號曰鄭陂</hi>石苞<hi>徐州刺史魏司馬昭戰於東關苞全軍而退昭指所持節謂苞曰恨不以此授</hi>
　<hi>卿以䆒大事</hi>晉王祥<hi>徐州别駕政化大行時人歌之曰海沂之康實賴王祥邦國不空别駕之</hi>
　<hi>功</hi>南北朝王懿<hi>宋時三為徐州/刺史威徳甚著</hi>劉懐慎<hi>宋徐州刺史政尚嚴猛境</hi>
<pb n="KR2k0008_WYG_018-25a"/>
　<hi>内震肅</hi>垣䕶之<hi>宋徐州刺史有/善聲郡界寜謐</hi>張暢<hi>宋武陵王駿長史守彭城魏兵至駿</hi>
　<hi>欲南奔暢曰恐一動足百姓逃散是捨萬安之術就危亡之地也駿悟曰長史之言不可易也果獲全</hi>
　房謨<hi>梁徐州刺史始在兖州彭城慕其政化及涖此州合境懽恱美政如在瑕丘</hi>隋房兆<lb/>
　<hi>徐州總管剛毅有武畧著禦武之功</hi>盧昌衡<hi>開皇初徐州總管長史甚有能名吏部尚書蘇威考</hi>
　<hi>之曰徳為人表行為士則</hi>劉髙<hi>蕭縣令有惠政大業之末長吏多贓汚髙清節逾厲風教大洽獄無</hi>
　<hi>繫囚為吏民所稱</hi>唐姚崇<hi>徐州刺史為政簡靜/州人為立徳政碑</hi>張建封<hi>貞元中以</hi>
　<hi>徐濠泗節度使鎮徐州凡十年為政寛厚有紀綱下皆畏恱許孟容韓愈皆在幙府時稱為得人子惜亦</hi>
　<hi>為徐州刺史其政稱治</hi>韓愈<hi>徐州推官操行/堅貞鯁直無忌</hi>温庭皓<hi>徐州觀察使龎勛反</hi>
<pb n="KR2k0008_WYG_018-25b"/>
　<hi>以刄脅之使為表求節鉞不從後遇害</hi>宋呂公綽<hi>以翰林侍讀學士知徐州有惠政</hi>梁<lb/>
　鼎<hi>淳化中知徐州居官有介節名稱甚茂</hi>孔道輔<hi>知徐州剛/直聞於時</hi>孫沔<hi>知徐州時</hi>
　<hi>京東多盗沔明購賞嚴誅罰盗為衰止</hi>王洙<hi>知徐州時京東饑朝廷議塞商胡賦梃薪輸半而罷</hi>
　<hi>塞洙命更其餘為穀粟誇願輸者以餔流民因募其壯者為兵得千餘人政最為京東第一</hi>曽肇<lb/>
　<hi>知徐州仁厚謙和至於親故犯法未嘗寛宥公餘著書不輟</hi>蘇軾<hi>知徐州時河決曹村水滙州城</hi>
　<hi>下富民爭出避軾使復入躬率兵夫築長堤首起戲馬臺尾属於城雨日夜不止河勢益暴軾宿於城上</hi>
　<hi>使官吏分堵而守卒全其城次年復増築故城民至今徳之</hi>徐起<hi>知徐州前為轉運使募富室得</hi>
　<hi>米十七萬斛振餓殍又移粟以瞻河北西京者凡三百萬</hi>杜純<hi>知徐州作明善堂自為記講明義理</hi>
<pb n="KR2k0008_WYG_018-26a"/>
　<hi>以淑人心</hi>孫覺<hi>知徐州有善政嘗捕盜得殺人者五其一可疑覺訊之果非盜遂釋之</hi>傅堯<lb/>
　俞<hi>知徐州前政嘗侵用公使庫錢堯俞代償之未足罷去後守反移文迫償堯俞竟不辨復假貸償之</hi>
　<hi>其容物如此</hi>王復<hi>知徐州金人圍城復率軍民力戰及城陷堅坐㕔事慢罵求死由是盡室遇害</hi>
　<hi>其帳下趙立已奪門出又潜入求復屍親為掩藏時教授鄭褒巡檢楊彭年亦罵敵而死</hi>元馬圭<lb/>
　<hi>至元中沛縣尹為政循良頗有古風民思之不忘為立去思碑</hi>傅若金<hi>蕭縣尹文章政事卓異於</hi>
　<hi>人</hi>郭宣<hi>豐縣尹建廨宇興學舍/不動聲色而民徳之</hi>趙野<hi>大徳初沛縣尹勸農興學政平</hi>
　<hi>訟理人多稱之有去思碑</hi>本朝文景宗<hi>丙午年知徐州時天下初定民多流離景宗招徠勸</hi>
　<hi>課民皆安業性亷潔善因事成功如州治儒學壇壝城隍廟皆其所建云</hi>劉秩<hi>洪武初徐州同知文</hi>
<pb n="KR2k0008_WYG_018-26b"/>
　<hi>學政事咸過於人與知州文景宗恊力為政後陞崇明知州民為立生祠</hi>齊福東<hi>洪武間為蕭縣</hi>
　<hi>丞心公政平民安吏服不以一毫私於已蕭人至今稱之</hi>楊節<hi>洪武末徐州知州為政以厚風俗為</hi>
　<hi>務州大疫遣醫四出治療躬自督視又捐俸以給病之貧者喜奬㧞士類所薦士後皆知名</hi>顔瓌<lb/>
　<hi>洪武末知沛縣靖難兵壓境瓌父子同日死節邑人斂𦵏之  畿志</hi>郝玘<hi>永樂中為蕭縣典史以亷</hi>
　<hi>能陞知縣歴邯鄲碭山二邑勸農興學以致著民富士成後以父老陳情復知蕭縣惠政尤</hi>楊秘<hi>宣徳</hi>
　<hi>初知徐州有惠政得民心郡中公署廟學悉為改置後在治九年當代屬邑列狀保留陞府同知俾復任前</hi>
　<hi>十八年民至今思之  畿志</hi>杜釗<hi>正統間知碭山縣興學愛民秩滿當遷因民乞留以課最増秩</hi>
　<hi>還官畿志</hi>宋誠<hi>景泰中知徐州器宇才能逈/出人表吏民畏服  畿志</hi>馬時中<hi>成化間知</hi>
<pb n="KR2k0008_WYG_018-27a"/>
　<hi>沛縣持守亷介為政尚簡因忤權宦謫去民甚悼之  畿志</hi>和鸞<hi>成化間知徐州性鯁介以</hi>
　<hi>亷靜自持以儉約臨民不阿上不虐下在治八載深得民心  畿志</hi>陳嵩<hi>成化間任豐縣訓導</hi>
　<hi>老成莊重嚴毅剛正士類欽服  畿志</hi>胡希顔<hi>𢎞治中碭山縣剛明果斷百廢具舉擢監</hi>
　<hi>察御史  畿志</hi>
人物漢蕭何<hi>沛之豐人初為沛主吏掾髙祖為亭長何常左右之及從入關獨先收秦律令圖書</hi>
　<hi>藏之漢楚爭雄何常守關中轉給餽餉軍中無乏天下既定以功第一封鄼侯為開國名相卒謚文終</hi>
　曹參<hi>沛人秦時治獄掾佐髙祖定天下戰功居多封平陽侯代何為丞相一遵何約束當時有載其</hi>
　<hi>清靜民以寜一之歌卒謚懿</hi>王陵<hi>沛人始為縣豪髙祖微時兄事之及髙祖起沛陵以兵屬焉天</hi>
<pb n="KR2k0008_WYG_018-27b"/>
　<hi>下既定封安國侯髙后立諸吕為王陵為相爭之力遂以病免</hi>周緤<hi>沛人以舍人從髙祖起沛至㶚</hi>
　<hi>上西入蜀還定三秦常為參乗戰有利不利終無離上心封信武侯</hi>盧綰<hi>豊人與髙祖同里同日生</hi>
　<hi>里中交以羊酒賀及壯學書又相愛髙祖起沛綰以客從入漢為將軍擊破臧茶乃立為燕王</hi>樊噲<lb/>
　<hi>沛人以屠狗為事從髙祖起豊及與項羽㑹鴻門賴噲奔入營誚讓羽不然事幾殆自是從入漢中定三</hi>
　<hi>秦天下既定封舞陽侯</hi>申屠嘉<hi>梁人以材官蹶張從髙祖擊項羽累官都尉歴淮陽守文帝時</hi>
　<hi>遷御史大夫拜承相封故安侯嘉為人亷直不受私謁鄧通以幸臣戯殿上嘉欲斬之赦至乃免</hi>夏<lb/>
　侯嬰<hi>沛人為沛廐司御以太僕從髙祖入蜀定三秦又從擊項羽及髙祖受圍平城既開一角出嬰</hi>
　<hi>徐行持滿外向卒得脫後事文帝封東平侯</hi>周昌<hi>沛人兄苛仕為御史大夫守榮陽項羽破之烹</hi>
<pb n="KR2k0008_WYG_018-28a"/>
　<hi>苛髙祖拜昌為御史大夫從破項羽有功封汾隂侯昌强力敢直言髙祖欲易太子昌力爭不奉詔為趙</hi>
　<hi>王如意相王死因謝病去</hi>周勃<hi>沛人以材官引强從髙祖戰功居多髙后崩與丞相陳平議誅諸吕</hi>
　<hi>迎代王即位是為文帝勃為丞相後以絳侯就國卒謚武侯</hi>周亞夫<hi>勃次子仕為河内守封條</hi>
　<hi>侯武帝六年匈奴大入邊以為將軍屯細㧕帝自勞軍有真將軍之歎景帝時呉楚反以亞夫為太尉擊</hi>
　<hi>平之後拜丞相</hi>韋孟<hi>彭城人為楚元王傅元王子孫荒淫不遵道孟作詩風諫後遂去位徙家於鄒</hi>
　<hi>自孟至賢五世為鄒魯大儒</hi>丁寛<hi>梁人初梁項生從田何受易時寛為項生從者讀易精敏遂事</hi>
　<hi>何學學成東歸何謂門人日易已東矣景帝朝寛為梁孝王將軍作易說三萬言後寛授同郡田王孫</hi>
　施讐<hi>沛人初從碭人田王孫受易後為博士甘露中與諸儒雜論五經同異於石渠閣讐授張禹禹</hi>
<pb n="KR2k0008_WYG_018-28b"/>
　<hi>授彭宣由是施家有張彭之學</hi>髙相<hi>沛人治易亡章句專說隂陽災異其學自言出於丁將軍</hi>龔<lb/>
　勝<hi>彭城人三舉孝亷哀帝徴為諫大夫王莽秉政歸老鄉里莽遣使奉印綬安車駟馬徴之拜秩上卿</hi>
　<hi>勝謂門人髙暉等曰誼豈以一身事二姓不食死</hi>龔舍<hi>武原人通五經以魯詩教授與孔休卓茂</hi>
　<hi>等同志不仕初以龔勝薦徴為諫大夫復拜光祿大夫終不起舍與勝並著名節世謂之楚兩龔</hi>朱<lb/>
　浮<hi>沛國蕭縣人從光武初拜幽州牧後征討有功代賈復為執金吾累遷大司空</hi>劉平<hi>彭城人常</hi>
　<hi>為菑丘長政化大行更始時與母俱避亂澤中平出求食逢賊將烹之平乞歸食母畢就烹既而如期徃</hi>
　<hi>賊義之得全後為全椒長累官至宗正</hi>劉矩<hi>沛國蕭縣少有髙節舉孝亷為雍丘令累遷尚書令</hi>
　<hi>性亮直不附貴勢延禧中為太尉與黄瓊和暠同心輔政時號賢相</hi>姜肱<hi>彭城廣戚人與二弟俱以</hi>
<pb n="KR2k0008_WYG_018-29a"/>
　<hi>孝友聞兄弟常共臥起肱後與徐穉俱徴不至桓帝使畫工圖其形狀肱以疾不出見後徴肱為太守肱</hi>
　<hi>遂遁於海濵</hi>三國劉馥<hi>沛人漢建安中歸曹操表為揚州刺史恩化大行百姓樂政流民越</hi>
　<hi>江山而歸者以萬數於是立學校廣屯田為戰守備及卒士民追思之子靖立廬江守河南尹為政有父</hi>
　<hi>風卒諡曰景</hi>張昭<hi>彭城人少好學通左氏春秋漢末大亂臨昭渡江孫䇿命為長史撫軍中郎將䇿</hi>
　<hi>亡以弟權託昭權為呉王敬禮彌重輔呉將軍封婁侯昭容貌矜嚴有威風自權以下皆憚之卒謚曰文</hi>
　嚴畯<hi>彭城人少耽學性尤純直避亂江東張昭薦之孫權以為騎都尉及魯肅卒權令代鎮陸口畯</hi>
　<hi>固辭後為衛尉使蜀蜀相諸葛亮善之著孝經潮水論</hi>樓𤣥<hi>沛人事呉主孫皓從九卿侍衛正身</hi>
　<hi>率衆奉法而行應對切直數迕皓意後人誣𤣥謗訕政事命送廣州華覈言𤣥清忠奉公冠冕當世乞赦</hi>
<pb n="KR2k0008_WYG_018-29b"/>
　<hi>前愆責其後效皓疾𤣥聲名徙交阯殺之</hi>晉劉伶<hi>沛國人容貌甚陋放情肆志常以細宇宙齊萬</hi>
　<hi>物為心不妄交游與阮籍嵇康相遇欣然神解性尤嗜酒嘗著酒徳頌</hi>劉𢎞<hi>沛人有幹畧政事之</hi>
　<hi>才與武帝少共研席以舊恩起家累官鎮南大將軍都督荆州諸軍事𢎞每有興廢手書守相丁寜欵宻</hi>
　<hi>人皆感恱咸曰得劉公一紙書賢於十部從事</hi>劉訥<hi>彭城人有人倫識鑒初入洛見諸名士歎曰王</hi>
　<hi>夷甫太鮮明樂彦輔我所敬張茂先我所不解周𢎞武巧於用短杜方叔拙於用長訥官至司𨽻校尉</hi>
　劉隗<hi>訥之姪少有文翰避亂渡江元帝以為從事中郎及王敦作亂隗都督青齊入見與刁恊奏誅</hi>
　<hi>王氏帝不從遂奔石勒孫波初仕石季龍及李龍死遂南歸穆帝以為襄城太守累遷散騎常侍</hi>劉<lb/>
　疇<hi>訥之子善談名理永嘉中位至司徒左長史為閻鼎所害其後王導拜司徒歎曰劉君若過江我不</hi>
<pb n="KR2k0008_WYG_018-30a"/>
　<hi>獨拜公也其為人所推服如此</hi>劉牢之<hi>彭城人靣紫赤色鬚目驚人而沈毅多計畫太元初謝𤣥</hi>
　<hi>鎮廣陵以牢之為參軍領精銳為前鋒百戰百勝號北府兵敵人畏之</hi>南北朝劉敬宣<lb/>
　<hi>牢之子八嵗喪母悲泣不自勝或謂牢之曰此兒非惟家之孝子必為國之忠臣也仕宋官至右軍將軍</hi>
　<hi>後遇害</hi>劉芳<hi>彭城人處窮窘而業尚專固聰敏過人篤志墳典晝則傭書以自給夜則窮經不寢</hi>
　<hi>著窮通論以自慰仕魏累遷中書令所撰𫐠凡十有六書</hi>劉粹<hi>沛郡蕭人奉宋文帝鎮京口盡心於</hi>
　<hi>國封灄縣男為雍州刺史加都督其宗人有劉伯龍者歴位少府武陵太守而家貧窶甚忽見一鬼在傍</hi>
　<hi>撫掌大笑伯龍歎曰貧窮固有命乃復為鬼所笑也遂止</hi>劉孝孫<hi>彭城人博學通敏仕多不遂常</hi>
　<hi>歎曰古人或開一說而致卿相立談問而降白璧書籍妄耳</hi>劉勔<hi>彭城人宋初為廣州增城令累</hi>
<pb n="KR2k0008_WYG_018-30b"/>
　<hi>遷鎮軍將軍死於難子悛愃繪孝綽潛並登顯位于時孝綽兄弟及羣從子姪凡七十人並能屬文近古</hi>
　<hi>未之有也</hi>朱齡石<hi>沛人世為將相齡石不事崖險從宋武帝平賊有功為鎮軍將軍伐蜀有功封</hi>
　<hi>豊城侯弟超石亦果鋭累官中書侍郎封興平侯</hi>到彦之<hi>彭城人仕宋以戰功進爵為侯佐守</hi>
　<hi>荆楚垂二十年威信為士庻所懐孫沿溉洽俱知名溉官至吏部尚書</hi>劉璠<hi>沛人九嵗而孤好讀</hi>
　<hi>書兼善文筆仕梁為黄門侍郎家居作雪賦以諭志所著有梁□三十卷子祥十嵗屬文十二通五經累</hi>
　<hi>官車駕大將軍</hi>隋劉行本<hi>沛人性剛有不可奪之志徴拜諫議大夫檢校治書侍御史髙祖嘗</hi>
　<hi>笞一郎於殿前以行本諫而止後領大興令權貴憚其方直無敢至其門者</hi>劉士雋<hi>彭城人性</hi>
　<hi>至孝丁母喪廬於墓側負土成墳虎狼馴擾為之取食文帝特詔旌表其門</hi>劉子翊<hi>彭城人性</hi>
<pb n="KR2k0008_WYG_018-31a"/>
　<hi>剛謇有吏幹仁壽中為新豐令有能名大業中為治書侍御史從幸江都以切諫忤㫖為丹陽留守煬帝</hi>
　<hi>遇弑羣賊執子翊至臨川城下使告城中云帝已崩子翊反其言遂見害</hi>唐劉德威<hi>彭城人姿</hi>
　<hi>貌魁秀有幹畧貞觀初歴大理卿太宗問比刑網太密其咎安在德威曰在君不在臣下之寛猛視主之</hi>
　<hi>好惡帝深然之官至刑部尚書</hi>劉延祐<hi>彭城人舉進士補渭南尉吏治第一李勣戒之曰子年少</hi>
　<hi>而有美名宜少自抑無為出人上官至并州刺史安南都䕶</hi>劉藏器<hi>延祐從弟髙祖時為侍御</hi>
　<hi>史衛尉卿尉遲寶琳脅人為妾藏器劾還之寶琳私請帝止其還藏器曰法為天下懸衡天下用舍由情</hi>
　<hi>法何所施乃詔可後出為宋州司馬</hi>劉知幾<hi>藏器子博覽羣書善文辭舉進士累遷鳯閣舍人修</hi>
　<hi>國史著史通内外四十九篇徐堅歎曰為史氏者宜置此座右也開元初遷左散騎常侍兄知柔累官太</hi>
<pb n="KR2k0008_WYG_018-31b"/>
　<hi>子賔客封彭城侯卒謚曰文</hi>五代劉仁贍<hi>彭城人南唐時清淮節度鎮壽州周師圍城仁</hi>
　<hi>贍堅守不下副使孫羽詐以城降仁贍死之世宗遂徙城下蔡而復其軍曰吾以旌仁贍之節也</hi>宋<lb/>
　劉濤<hi>彭城人後唐舉進士為左輔闕累官少詹事宋太祖即位素知濤履行召至闕下以老疾求退</hi>
　<hi>授秘書監致仕子頊監察御史頊子晟晟子訥譚並進士及第</hi>郭廷謂<hi>彭城人幼好學工書善騎</hi>
　<hi>射性恭謹事母以孝聞南唐時補殿前承㫖歴濠州監軍宋初知亳州馮瓚知梓州為僕夫所訟召為靜</hi>
　<hi>江軍節度觀察留後以代之悉除弊政兄廷諭南唐太子洗馬子延澤右屯衛大將軍</hi>王漢忠<lb/>
　<hi>彭城人少豪蕩有膂力太宗時為殿前指揮使累遷侍衛馬軍都指揮使契丹掠中山徃禦之追殺甚衆</hi>
　<hi>漢忠有識畧輕財樂施崇儒好文名稱甚茂卒贈太尉</hi>鼂迥<hi>本澶之清豐人父儉始徙家彭門迥</hi>
<pb n="KR2k0008_WYG_018-32a"/>
　<hi>少有學行真宗時累官翰林學士承㫖又為工部尚書集賢院學士後以太子少傳致仕作書命楊億稱</hi>
　<hi>其得代言之體子宗慤知制誥亦入翰林為學士官至參知政事</hi>劉顔<hi>彭城人好古學不專章句</hi>
　<hi>舉進士知龍興縣免官家居以著書自適學者常數十百人所著有儒術通要經濟樞言石介見其書歎</hi>
　<hi>曰恨不在弟子之列</hi>劉庠<hi>顔之子八嵗能詩蔡齊妻以子第進士遷太常博士英宗時以灾異求直</hi>
　<hi>言庠上書論時事除監察御史裏行後以樞宻直學士知渭州庠有吏能奄通歴代史王安石稱其博</hi>
　李若谷<hi>豐縣人少孤遊洛下因𦵏其考妣於緱氏而占籍焉舉進士累官至參知政事卒謚康靖</hi>
　<hi>子淑賜童子出身累官翰林學士孫夀朋復圭皆仕于時</hi>陳師道<hi>徐州彭城人少刻苦問學髙介</hi>
　<hi>有節安貧樂道諸經皆有訓傳於詩禮尤邃具為文師曽鞏為詩宗黄庭堅平淡雅奥自成一家元祐中</hi>
<pb n="KR2k0008_WYG_018-32b"/>
　<hi>蘇軾輩薦其文行除本州教授累遷祕書省正字</hi>劉湜<hi>彭城人舉進士厯開封府推官遷殿中侍</hi>
　<hi>御史累遷龍圖直學士知慶州改知密州居官著能聲</hi>鄭僅<hi>彭城人第進士為大名府司户參軍</hi>
　<hi>歴知冠福昌所至有善政盗賊相戒不人境累官吏部侍郎知徐州遷至顯謨閣直學士卒謚修敏子望</hi>
　<hi>之少有文名官至戸部侍郎徽猷閣直學士</hi>趙立<hi>徐州人以戰功補官王復守徐州金兵陷城復</hi>
　<hi>死立權知州事金人圍楚州急宣撫杜充命立徃援連七戰而勝累遷鎮撫使知楚州誓衆力守忽飛砲</hi>
　<hi>中其首而死事聞謚忠烈</hi>宋汝為<hi>豐縣人建炎中陳邉事假開州刺史使金兼致書劉豫豫誘以</hi>
　<hi>官固辭以機密歸報朝廷後亾歸獻恢復方畧又上丞相書極言用兵之要秦檜欲械送金人乃變姓名</hi>
　<hi>入蜀所著有忠嘉集</hi>顔太初<hi>彭城人顔子四十七世孫少博學有雋才慷慨好義為詩多譏切時</hi>
<pb n="KR2k0008_WYG_018-33a"/>
　<hi>事孔聖祐卒罷襲封太初作詩以諷在位遂以聖祐弟襲封文宣公後中進士累官國子監說書所著有</hi>
　<hi>洙南子鳬繹集及淳矅聯英子復為奉議郎</hi>金曹珪<hi>徐州人大定中州人江志作亂珪子弼在</hi>
　<hi>賊黨中珪謀誅志并弼殺之全主詔云珪赤心為國大義滅親特進三官於正班用之</hi>朱存器<lb/>
　<hi>徐州人後徙寶坻歴官至修内司使嘗夜行盧溝橋獲金一囊坐而待其主以付之其人請中分存器笑</hi>
　<hi>而遣之子國寶從元世祖攻鄂累功官至宣慰司都元帥</hi>元曹伯啓<hi>碭山人弱冠從東平李謙</hi>
　<hi>㳺篤於問學累官集賢學士侍御史泰定初致仕伯啓性莊肅奉身清約在中臺所奬借名士甚多所著</hi>
　<hi>有詩文十卷漢泉漫槀三卷六子十孫皆顯仕</hi>楊惟良<hi>蕭縣人官至中奉大夫甘肅行省參政封</hi>
　<hi>𢎞農郡侯</hi>曹甫<hi>碭山人博學能文累遷陜西諸道行臺御史中丞卒贈體忠守憲功臣行省左丞魯</hi>
<pb n="KR2k0008_WYG_018-33b"/>
　<hi>郡公諡文貞</hi>成克敬<hi>碭山人淳朴務實由歸徳軍判官轉國子監典籍卒贈朝列大夫祕書少</hi>
　<hi>監追封上谷郡伯</hi>袁遵道<hi>豐縣人性穎悟年十六能誦五經累官翰林直學士致仕以子貴贈</hi>
　<hi>中書參知政事追封汝南郡公謚文靖</hi>石普<hi>徐州人至正中進士授國史院編修官後以軍功陞</hi>
　<hi>樞密院都事時張士誠據髙郵普請先驅為天下忠義倡乃趨髙郵勒兵血戰左脅為賊鎗所中猶手握</hi>
　<hi>其鎗砍賊死賊衆攅鎗以刺普力戰死之</hi>許義夫<hi>碭山人為夏邑縣尹每親詣鄉社教民稼穡見</hi>
　<hi>民勤者賞之惰者罰之境内豐足後為豐丘尹值羣盗刼掠州縣義夫單騎出郊力言豐丘邑小民已驚</hi>
　<hi>竄幸無入吾境民獲免於難</hi>郭通<hi>徐州人少以孝稱父柩在殯鄰火延及通舍通仰天訴曰柩不</hi>
　<hi>能移寜與柩俱焚死伏柩慟哭火遂熄</hi>徹里<hi>徐州人曽祖太赤從太祖定中原為馬步軍都元帥</hi>
<pb n="KR2k0008_WYG_018-34a"/>
　<hi>徹里幼孤母教以書至元中世祖召見應對詳雅悦之嘗奉使江南省風俗訪遺逸官至中書平章</hi>
　<hi>政事卒追封徐國公</hi>本朝髙巽志<hi>蕭縣人博學能文元末為鄮山書院山長國初徴修</hi>
　<hi>元史入翰林為編修累遷侍講學士</hi>朱守仁<hi>徐州人有大志好讀書元末兵起為樞宻同知</hi>
　<hi>守舒城洪武初累遷工部尚書轉北平行省參政以饋餉不繼謫蒼梧知縣歴知二州以治最陞四</hi>
　<hi>川布政使未幾召拜太僕寺卿眷賚有加尋致仕守仁朴茂無華始終一誠故見重焉</hi>孟驥<lb/>
　<hi>蕭縣人洪武初以才能舉累官禮部郎中治績書最陞河南左參政益練達政務遷四川左布政使</hi>
　<hi>任滿夷民不釋復増秩留之後致仕</hi>黄正<hi>碭山人氣質剛方言語必信居家以孝聞洪武中為</hi>
　<hi>邑吏以直言徴奏對稱㫖擢右僉都御史彈劾不避權要後忤㫖黜為廬州英山縣吏及平金山叛</hi>
<pb n="KR2k0008_WYG_018-34b"/>
　<hi>冦復陞左僉都御史未幾命討雲南叛夷降服而還至普安遇賊中傷</hi>任肅<hi>徐州人洪武中</hi>
　<hi>鄉貢擢工部主事尋陞郎中以營繕宫殿成遷南昌府府政績卓異秩滿轉雲南左參政致仕</hi>山<lb/>
　青<hi>徐州人渉古今知大義沈毅有勇畧為燕山䕶衛百户永樂初以靖難功累官右軍都督僉事</hi>
　馬榮<hi>徐州人少習武事有膽畧洪武末從靖内難永樂初從征北虜累功至右都督追封景城</hi>
　<hi>伯謚壯武</hi>劉泰<hi>徐州人少穎悟好學洪武中鄉舉授陵川訓導尋以渡淮功陞授百户永樂初</hi>
　<hi>仍改文職授建寧府通判進陞禮部員外郎與修永樂大典成賞賫有加尋致仕</hi>權謹<hi>徐州</hi>
　<hi>人十歳喪父哀毁幾絶洪武中以薦知樂安縣陞光祿署丞迎母就飬母疾籲天求以身代母年九</hi>
　<hi>十卒躬負土成墳廬墓三年哭泣不輟事聞召拜文華殿大學士辭不稱朝廷不允欲以風勵天下之為</hi>
<pb n="KR2k0008_WYG_018-35a"/>
　<hi>人子者尋改通政司右參議致仕仍旌其門曰孝行</hi>王弼<hi>徐州人永樂中歴官良鄉地當要衝事極</hi>
　<hi>繁夥弼處之皆得其宜踰七旬當代去民懇畱之益勤政不怠嵗大旱躬禱即得雨有蝗入境復自祈之</hi>
　<hi>為羣鳥食盡民皆懽戴以為至誠所感尋遷户部主事</hi>張宏<hi>碭山人天性孝友勤於問學永樂中</hi>
　<hi>授開封府同知轉户部郎中律己亷潔苞苴未嘗一至其門出知荆州府政務既舉所守益勵門絶私謁</hi>
　<hi>人號閉門張</hi>陳敬<hi>碭山人有武畧永樂中以戰功累官中軍都督府都督僉事鎮守山海永平兵</hi>
　<hi>民懐服</hi>甄實<hi>沛縣人永樂初鄉貢歴官湖州府同知秩滿以績最陞太僕寺少卿益著勤能尋遷</hi>
　<hi>四川左布政使致仕</hi>山雲<hi>徐州人以都督鎮守廣西討溪峒諸蠻在鎮十年威惠並行卒贈懐逺伯</hi>
　<hi>謚襄毅  畿志</hi>
<pb n="KR2k0008_WYG_018-35b"/>
列女劉氏<hi>後魏彭城人嫁渤海封車初成婚時卓官京師後坐事伏法劉氏在家忽夢想知卓已死</hi>
　<hi>哀泣嫂諭之不止經旬凶問果至遂憤而死時人比之秦嘉妻高允為詩八章以表之</hi>王孝女<lb/>
　<hi>唐徐州人元和中父兄皆防秋屯涇州吐蕃冦邉並戰死孝女時年十七却食跣足縗裳扺涇日丏貸護</hi>
　<hi>二喪還𦵏于鄉植松柏剪髪壊容廬墓所節度使王智興白狀詔旌其門</hi>謝氏<hi>徐州人叚二妻元末</hi>
　<hi>兵亂舅姑夫俱亡乃依父家守志年八十卒洪武二十五年旌表  畿志</hi>白氏<hi>沛人李伯奴妻夫死</hi>
　<hi>于邉白年二十麄衣糲食寡居四十餘年宣徳間旌表  畿志</hi>薛氏<hi>徐州王五妻年十八而夫亡子</hi>
　<hi>甫週誓不再適以節行稱正統十八年旌表  畿志</hi>孟氏<hi>徐州人居澣妻年二十餘夫臥病乆孟許</hi>
　<hi>與同死夫果弗起孟視殮畢從容自縊死  畿志</hi>李剛妻魏氏<hi>徐州人學正魏黌女年二</hi>
<pb n="KR2k0008_WYG_018-36a"/>
　<hi>十餘夫亡無子誓死不嫁晝夜惟與夫靈座相對所居一室蕭然不蔽風雨門扉常掩惟取薪水出入始</hi>
　<hi>啓之人不堪其憂魏處之晏如紡績自給垂四十年</hi>
仙釋王𤣥甫<hi>沛人學道於赤城霍山服青精石飯吞日精丹景之法内見五臟晉穆帝永和元年</hi>
　<hi>正月十五日玉帝遣羽車迎之𤣥甫乗雲駕龍白日昇天為中嶽真人</hi>彭宗<hi>彭城人年二十服業</hi>
　<hi>於杜冲乃棲真味道精貫人神嘗從師採藥忽堕深谷又被蛇中曽無愠色冲乃授丹經五千文宗寶而</hi>
　<hi>修之洞暢幽漠能三晝夜為一息或一年不動人以為死及起顔色愈鮮山中毒蛇猛虎見之潜伏後為</hi>
　<hi>太清真人</hi>洞真子<hi>元涿州人姓立壯年學道嘗遊碭山縣創建聚仙宫北遊京師賜號寶巖大師</hi>
　<hi>道侣共號洞真子延祐中邀里中故舊㑹茶訖託以他徃告別次旦人見其向西去其弟子闢戸視之已</hi>
<pb n="KR2k0008_WYG_018-36b"/>
　<hi>羽化矣</hi>參寥子<hi>宋僧道全也與蘇軾最密嘗遊於徐陳師道相與論詩深偉之序以送别其畧</hi>
　<hi>曰釋門之表士林之秀而詩苑之英也</hi>
　<lb/>
　<lb/>
　<lb/>
　<lb/>
　<lb/>
　明一統志卷十八<lb/>
</p>
<p>
</p>
  </div>
</body>
</text>
</TEI>
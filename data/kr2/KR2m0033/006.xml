<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0033_WYG_006-1a"/>
　欽定四庫全書<lb/>
幸魯盛典卷六<lb/>
　　　　禮部官奏請<lb/>
　皇上御講筵<lb/>
　上由奎文閣東入承聖門歩升詩禮堂<lb/>
　御幄升座鴻臚寺卿移成格少卿何璽引大學士明珠<lb/>
　　　　王熙吏部尚書伊桑阿禮部尚書介山工部尚<lb/>
　　　　書薩穆哈内閣學士麻爾圖席爾達翰林院掌<lb/>
<pb n="KR2m0033_WYG_006-1b"/>
　　　　院學士常書孫在豐内閣侍讀學士徐廷璽翰<lb/>
　　　　林院侍講學士朱瑪泰高士奇都察院左副都<lb/>
　　　　御史孫果國子監祭酒阿禮瑚太僕寺少卿楊<lb/>
　　　　舒光祿寺少卿胡什圖鴻臚寺少卿西安吏科<lb/>
　　　　掌印給事中費揚古陜西道御史喇占山東巡<lb/>
　　　　撫張鵬等各官於左翼排立衍聖公孔毓圻引<lb/>
　　　　翰林院世襲五經博士孔毓埏顏懋衡曾貞豫<lb/>
　　　　孟貞仁仲秉貞原任五經博士孔毓瑛口北道<lb/>
<pb n="KR2m0033_WYG_006-2a"/>
　　　孔興洪曲阜知縣孔興認候選通判孔興謨孔<lb/>
　　　興詢候選䕃生孔興滋候選知縣孔興言顏光<lb/>
　　　昌候選州同孔貞垣孔尚鈺顔紹徽顏文豹仲<lb/>
　　　應甲仲承烈候選州判孔衍釨孔興運仲纘緒<lb/>
　　　候補敎諭孔尚銑候選訓導孔貞鑑孔尚琯孔<lb/>
　　　興珩孔興侗孔貞耿孔衍璽孔尚讓孟𢎞偉四<lb/>
　　　氏學學錄孔尚侃尼山書院學錄孔毓璽洙泗<lb/>
　　　書院學錄孔貞爝舉人孔興璉孔毓德孔興瑄<lb/>
<pb n="KR2m0033_WYG_006-2b"/>
　　　孔興祥顏光是顏光斆敎習貢生曾聞進貢生<lb/>
　　　顏光岳顏伯珣曽聞迪講書舉人孔尚鉝監生<lb/>
　　　孔尚任等各官於右翼排立司道府縣官俱候<lb/>
　　　於門外班既定<lb/>
上諭兖州府知府張鵬翮為官清正亦准聽講遂傳入<lb/>
　　　列於巡撫之下鴻臚寺鳴贊唱贊衍聖公孔毓<lb/>
　　　圻率五氏職員等行三跪九叩頭禮畢鳴贊唱<lb/>
　　　講書孔尚任孔尚鉝由西階上行一跪三叩頭<lb/>
<pb n="KR2m0033_WYG_006-3a"/>
　　　禮於講案西偏立孔尚任先至講案前北面對<lb/>
御陳書進講大學聖經首節畢退孔尚鉝進講易經繫<lb/>
　　　辭首節畢退下階歸右翼班次<lb/>
　　　先是禮部<lb/>
　題請講書禮儀前期陳設桌案將講章<lb/>
勅諭安設<lb/>
皇上致祭<lb/>
　　先師孔子禮畢部堂官二員導引<lb/>
<pb n="KR2m0033_WYG_006-3b"/>
皇上御更衣所少歇講書處大學士以下京堂科道等<lb/>
　　　官以上巡撫以下道員以上於左翼排列衍聖<lb/>
　　　公五氏有職及講書人員於右翼排列畢禮部<lb/>
　　　堂官奏詣講書所導引官引<lb/>
皇上詣講書所<lb/>
皇上升御座畢鴻臚寺鳴贊唱贊衍聖公五氏有職及<lb/>
　　　講書人員行三跪九叩頭禮畢鳴贊唱講書講<lb/>
　　　書人員由西邊至講案前行一跪三叩頭禮畢<lb/>
<pb n="KR2m0033_WYG_006-4a"/>
　　　講書講畢退就原立處鴻臚寺堂官於東邊向<lb/>
　　　西跪奏請宣<lb/>
勅諭鳴贊唱衍聖公五氏有職及講書人員俱跪宣<lb/>
勅諭大臣就案捧<lb/>
勅論於東邊向西宣<lb/>
勅諭畢衍聖公五氏有職及講書人員就於跪處行三<lb/>
　　　叩頭禮興復行二跪六叩頭禮畢鴻臚寺官引<lb/>
　　　出大門外排立禮部堂官奏禮畢<lb/>
<pb n="KR2m0033_WYG_006-4b"/>
皇上還行宫衍聖公五氏有職俱跪送候過爲此<lb/>
　題知康熙二十三年十一月十八日題本日奉<lb/>
㫖依議<lb/>
　　　禮部尚書介山説與禪岱口奏<lb/>
皇上祀孔廟畢講書宜在孔廟大成門東詩禮堂内講<lb/>
　　　書康熙二十三年十一月十七日啓奏本日奉<lb/>
㫖依議<lb/>
　　　孔尚任進講大學聖經首節大學之道在明明<lb/>
<pb n="KR2m0033_WYG_006-5a"/>
　　　德在親民在止於至善講義曰此一章書是言<lb/>
　　　脩已治人内聖外王之要道乃大學一書之綱<lb/>
　　　領此一節又聖經一篇之綱領也孔子意謂大<lb/>
　　　人綂天下國家以立極其爲學之道有三一在<lb/>
　　　明明德德者命於天而賦於人至虚至靈具衆<lb/>
　　　理而應萬事本明者也但爲氣稟物欲所拘蔽<lb/>
　　　則明者有時而昏然其本體之明未嘗或息必<lb/>
　　　因其善端之𤼵而遂明之以復其初此大學之<lb/>
<pb n="KR2m0033_WYG_006-5b"/>
　　　所以立體也一在親民德者人人所同得大人<lb/>
　　　既自明其德矣又必推以及人鼓舞振作使凡<lb/>
　　　具是德者皆有以去其舊染之汚而嘉與維新<lb/>
　　　此大學之所以致用也一在止於至善明德新<lb/>
　　　民皆有至當不易之則則純乎天理而毫無人<lb/>
　　　欲所謂至善也大人於己之德必無一理之不<lb/>
　　　明於民之德必無一人之不新皆造於至善之<lb/>
　　　域而主適不遷此大學之所以體聖功而該王<lb/>
<pb n="KR2m0033_WYG_006-6a"/>
　　　道也孔子發明宗旨溯千聖之心傳開百王之<lb/>
　　　治綂其綱領條目燦然畢具心法治法悉備於<lb/>
　　　此欽惟<lb/>
皇上<lb/>
　睿謨炳照<lb/>
　聖學緝熙<lb/>
　精一遠溯唐虞<lb/>
　性道親承洙泗<lb/>
<pb n="KR2m0033_WYG_006-6b"/>
　翠華時邁懽騰萬姓之心<lb/>
　玉軸宏開義暢六經之㫖固已誕敷文德垂裕丕圖<lb/>
　　　矣<hi>臣</hi>愚伏願<lb/>
　天保升恒<lb/>
　日躋豫泰彌綸無外羣瞻四表之光法則於昭永耀<lb/>
　　　千秋之鏡則<lb/>
　盛業同參天地而<lb/>
　大猷允越皇王矣<lb/>
<pb n="KR2m0033_WYG_006-7a"/>
　　　孔尚鉝進講易經繫辭首節天尊地卑乾坤定<lb/>
　　　矣卑高以陳貴賤位矣動静有常剛柔斷矣方<lb/>
　　　以類聚物以羣分吉凶生矣在天成象在地成<lb/>
　　　形變化見矣講義曰此一節書是孔子從有易<lb/>
　　　之後原未有易之先見天地有自然之易也孔<lb/>
　　　子意謂易之有乾坤而乾坤之有貴賤剛柔吉<lb/>
　　　凶變化豈自易始哉天以陽處上地以隂處下<lb/>
　　　一尊一卑有健順之理而乾坤已定於此矣自<lb/>
<pb n="KR2m0033_WYG_006-7b"/>
　　　是地與萬物之卑者陳於下天與萬物之高者<lb/>
　　　陳於上而卦爻之上者貴下者賤已位列於此<lb/>
　　　矣天與萬物之陽者性常主動地與萬物之隂<lb/>
　　　者性常主静而卦爻之陽爲剛陰為柔已剖斷<lb/>
　　　於此矣人心一念向善而衆善咸集一念向惡<lb/>
　　　而衆惡皆歸以類聚也人事善與善交而不入<lb/>
　　　於惡惡與惡交而不與於善以羣分也聚分而<lb/>
　　　善則吉應之聚分而惡則凶應之而吉凶之理<lb/>
<pb n="KR2m0033_WYG_006-8a"/>
　　　已生於此矣在天而日月星辰有成象在地而<lb/>
　　　山川動植有成形而易中之隂變為陽陽化為<lb/>
　　　陰者已見於此矣造物自然之易如此蓋六十<lb/>
　　　四卦止一乾坤乾坤止一易簡之理有親有功<lb/>
　　　可久可大皆從此出此易所以與天地凖也欽<lb/>
　　　惟<lb/>
皇上<lb/>
　至德體乾<lb/>
<pb n="KR2m0033_WYG_006-8b"/>
　聖功開泰<lb/>
　省方觀民以敷治<lb/>
　敎思容保以求寧固已廣運無方極效天法地之量<lb/>
　　　太平有象𢎞開物成務之圖矣<hi>臣</hi>愚伏願<lb/>
　得一以貞<lb/>
　兼三而運<lb/>
　法天時御大化雲行而雨施率土承流至治日晅而<lb/>
　　　風動則中和洋溢宇宙而位育參兩乾坤矣<lb/>
<pb n="KR2m0033_WYG_006-9a"/>
　　　　謹錄<lb/>
世祖章皇帝順治九年<lb/>
　幸學釋奠禮畢升彝倫堂<lb/>
　諭講書官坐滿漢祭酒在書案東滿漢司業在書案西<lb/>
　　　　各就案叩頭坐滿漢祭酒講易經滿漢司業講<lb/>
　　　　書經四品以下内院官執事官五經博士學官<lb/>
　　　　諸監生俱在行禮處排立聽講<lb/>
　皇上龍飛康熙八年<lb/>
<pb n="KR2m0033_WYG_006-9b"/>
　幸學講書俱照順治九年儀注<lb/>
　　　　附錄　漢明帝永平十五年三月東巡至魯詣<lb/>
　　　　孔子宅祀畢親御講堂命皇太子諸王説經<lb/>
　　　　章帝元和二年三月過魯詣闕里命儒生講論<lb/>
　　　　晉元帝大興二年皇太子講論語通釋奠太學<lb/>
　　　　　穆帝升平元年帝講孝經通釋奠如故事<lb/>
　　　　唐貞觀十四年釋奠於國子學詔祭酒孔穎達<lb/>
　　　　講孝經畢穎達上釋奠頌有詔褒美　二十年<lb/>
<pb n="KR2m0033_WYG_006-10a"/>
　　　詔皇太子於國學釋奠既而就講司業講孝經<lb/>
　　　忠孝之義許敬宗上四言詩以美其事　開元<lb/>
　　　七年命皇太子齒胄子學謁先聖詔右散騎常<lb/>
　　　侍褚無量講孝經禮記文王世子篇　宋太宗<lb/>
　　　端拱元年八月車駕幸國子監謁文宣王禮畢<lb/>
　　　升輦將出西門顧講坐左右博士李覺方聚徒<lb/>
　　　講書上即召覺令對御講曰陛下六飛在御臣<lb/>
　　　何敢輒升高坐上因降輦令有司張帝幕設别<lb/>
<pb n="KR2m0033_WYG_006-10b"/>
　　　坐召覺講周易之泰卦從臣皆列坐覺乃述天<lb/>
　　　地感通君臣相應之旨上甚喜賜帛百疋至道<lb/>
　　　三年御書六經以賜之　元祐六年十月謁孔<lb/>
　　　子廟禮成幸太學詔博士皆升堂坐諸生兩廡<lb/>
　　　下命國子祭酒講無逸終篇　明洪武十五年<lb/>
　　　建廟學成上躬臨廟酌獻乃幸學學官率諸生<lb/>
　　　進拜堂下博士執經祭酒講經畢頒勅諭太學<lb/>
　　　生徒　永樂四年三月上謁廟禮畢駕幸太學<lb/>
<pb n="KR2m0033_WYG_006-11a"/>
　　　賜祭酒司業坐講文武三品以上及翰林儒臣<lb/>
　　　皆賜坐聽講<lb/>
　　　鴻臚寺官奏請宣<lb/>
勅諭衍聖公孔毓圻率五氏有職及講書人員俱跪大<lb/>
　　　學士王熙宣<lb/>
聖諭諭衍聖公孔毓圻等曰<lb/>
　至聖之道與日月並行與天地同運萬世帝王咸所<lb/>
　師法下逮公卿士庶罔不率由爾等逺承<lb/>
<pb n="KR2m0033_WYG_006-11b"/>
　聖澤世守家傳務期型仁講義履中蹈和存忠恕以<lb/>
　立心敦孝弟以修行斯須弗去以奉先訓以稱朕懷<lb/>
　爾等其祇遵毋替特諭衍聖公孔毓圻率五氏子孫<lb/>
　　　叩頭謝<lb/>
恩<lb/>
　　　附錄　宋眞宗幸廟立殿之西召孔氏子孫撫<lb/>
　　　諭　明洪武元年十一月十四日祭酒孔克堅<lb/>
　　　詔對謹身殿上曰老秀才近前來你多少年紀<lb/>
<pb n="KR2m0033_WYG_006-12a"/>
　　　也對曰五十三歲上曰我看你是有福快活的<lb/>
　　　人不委付公事勾當你常常寫書與你的孩兒<lb/>
　　　我看他姿質也温厚是成家的人你祖宗畱下<lb/>
　　　三綱五常垂憲萬世的好法度你家裏不讀書<lb/>
　　　是不守你祖宗法度如何終你老也常寫書敎<lb/>
　　　訓者休怠惰了於我朝代裏你家裏再出個好<lb/>
　　　人可不好是月二十日孔克堅於謹身殿西頭<lb/>
　　　廊房下奏曲阜進表的回去臣將主上十四日<lb/>
<pb n="KR2m0033_WYG_006-12b"/>
　　　誡諭的聖㫖備細寫將去了上曰道與他少喫<lb/>
　　　酒多讀書　洪武元年仍封孔子五十六代孫<lb/>
　　　孔希學爲襲封衍聖公制曰古之聖人自羲農<lb/>
　　　至於文武法天治民明並日月德化之盛莫有<lb/>
　　　加焉然皆隨時制宜世有因革至於孔子雖不<lb/>
　　　得其位會前聖之道而通之以垂敎萬世爲帝<lb/>
　　　者師其孫子思又能傳述而明言之以極其盛<lb/>
　　　有國家者求其綂緒尊其爵號蓋所以崇德而<lb/>
<pb n="KR2m0033_WYG_006-13a"/>
　　　報功也厯代以來膺襲封者或不能繩其祖武<lb/>
　　　朕甚憫焉當臨御之初訪其世襲者得其五十<lb/>
　　　六代孫孔希學大宗是紹爰行典禮以致褒崇<lb/>
　　　爾其勤敏以進學恭儉以成德庶幾領袖世儒<lb/>
　　　益展聖道之用於當世以副朕之至意豈不偉<lb/>
　　　歟　洪武六年八月二十七日上御端門百官<lb/>
　　　早朝上召衍聖公孔希學問曰爾年幾何對曰<lb/>
　　　臣今年三十有九上曰今去爾祖孔子厯年幾<lb/>
<pb n="KR2m0033_WYG_006-13b"/>
　　　何對曰僅二千年上曰年代雖遠而人尊敬如<lb/>
　　　一日者何也惟爾祖明綱常興禮樂正彝倫所<lb/>
　　　以為帝者師為常人教傳至萬世其道不可廢<lb/>
　　　也且爾祖無所不學無所不通故得爲聖人如<lb/>
　　　問禮於老聃學琴於師襄之類此謂學無常師<lb/>
　　　非特如此楚王渡江得一物其大如斗其赤如<lb/>
　　　日其甜如蜜衆皆不知遣使問於爾祖爾祖曰<lb/>
　　　此萍實也問何以知之爾祖曰昔吾聞諸童謠<lb/>
<pb n="KR2m0033_WYG_006-14a"/>
　　　云童子之言爾祖尚記之不忘况道德之奥者<lb/>
　　　乎今爾爲襲封爵至上公不爲不榮矣此非爾<lb/>
　　　祖之遺䕃歟朕以爾孔子之裔不欲於流内銓<lb/>
　　　注以政事煩爾正爲保全爾家也爾若不讀書<lb/>
　　　辜朕意矣且人生年自八歲至弱冠多昏䝉未<lb/>
　　　開不肯向學自冠至壯年有室血氣正盛百為<lb/>
　　　營營亦無暇好學爾年近四十志慮漸凝定見<lb/>
　　　識漸老成正好讀聖人之書親近名師良友蚤<lb/>
<pb n="KR2m0033_WYG_006-14b"/>
　　　夜講明道義必期有成學成之後四方之人知<lb/>
　　　爾之能俱來執經問難且曰此無媿孔氏子孫<lb/>
　　　豈不美歟然四體之動乃德之符步履進退亦<lb/>
　　　必用安詳不可欹斜飛舞久久習熟遂爲端人<lb/>
　　　正士朕今婉曲教爾爾其自繹還家亦以此教<lb/>
　　　子孫可也勉之哉勉之哉　洪武十年中書省<lb/>
　　　官傳旨孔襲封教他每年來走一遭　洪武十<lb/>
　　　二年諭衍聖公孔希學曰卿家昭明厯代不朽<lb/>
<pb n="KR2m0033_WYG_006-15a"/>
　　　　富貴永張天地間乃由陰隲之重云何以其明<lb/>
　　　　彝倫攸叙之精微表萬世綱常於不泯也故若<lb/>
　　　　如卿當思祖道可動人天朕聞卿來朝已勅中<lb/>
　　　　書下禮部使所用如意未知給否雖從行者務<lb/>
　　　　要懽心故兹勅諭　諭衍聖公孔希學曰昔卿<lb/>
　　　　之祖能明綱常以植世敎其功大矣哉故其後<lb/>
　　　　世子孫相承凡有天下者莫不優禮今卿每歲<lb/>
　　　　來朝不避嚴凍可謂篤於君臣之大義而不咈<lb/>
<pb n="KR2m0033_WYG_006-15b"/>
　　　　於祖訓者矣已勅中書下禮部賜卿日用故兹<lb/>
　　　　勅諭<lb/>
　　　　<hi>臣</hi>按自古帝王幸宅臨雍儲貳入學齒胄講經<lb/>
　　　　説書見於前史者唯漢永平元和晉大興升平<lb/>
　　　　唐貞觀開元宋端拱元祐明洪武永樂數朝而<lb/>
　　　　已恭遇我<lb/>
世祖章皇帝順治九年暨我<lb/>
　皇上康熙八年乃復舉行焉然永平之説經者皇太子<lb/>
<pb n="KR2m0033_WYG_006-16a"/>
　　　諸王也元和之講論者儒生也大興以皇大子<lb/>
　　　講論語通而釋奠升平以帝講孝經通而釋奠<lb/>
　　　非因釋奠而講故不著講者何人也貞觀十四<lb/>
　　　年之講孝經者祭酒二十年之講孝經者司業<lb/>
　　　開元之講孝經禮記者右散騎常侍褚無量端<lb/>
　　　拱之講周易泰卦者博士李覺元祐之講無逸<lb/>
　　　者國子祭酒自明洪武以後幸學講書率命祭<lb/>
　　　酒司業矣元和之幸闕里孔僖實從孔氏男子<lb/>
<pb n="KR2m0033_WYG_006-16b"/>
　　　會者六十三人而未聞命講貞觀之命孔穎達<lb/>
　　　講孝經乃因頴達適官祭酒而非以其爲孔氏<lb/>
　　　也自古及今未有命孔氏子孫進講者<lb/>
皇上特恩異數選孔氏子孫充講書官而且<lb/>
聖諭煌煌勉以弗墜先訓所以鼓勵造就之者又如此<lb/>
　　　其至仰見我<lb/>
皇上重道崇儒之心推及苖裔度越曩代直接心傳于<lb/>
　　先聖而極光榮於聖族矣<lb/>
<pb n="KR2m0033_WYG_006-17a"/>
　　　鴻臚寺官引各官出俟於東毓粹門外候送<lb/>
駕禮部官奏禮畢請<lb/>
皇上還行宫<lb/>
上諭大學士明珠王熙等曰孔尚任等陳書講説克副<lb/>
　朕懷著不拘定例額外議用又<lb/>
諭朕初至闕里祀典既成意欲徧覽<lb/>
　先聖遺蹟著衍聖公孔毓圻山東巡撫張鵬口北道<lb/>
　孔興洪講書官孔尚任孔尚鉝引<lb/>
<pb n="KR2m0033_WYG_006-17b"/>
駕於是<lb/>
駕由承聖門出復入大成門<lb/>
　　　附錄　水經注云洙泗二水交於魯城東北闕<lb/>
　　　里背洙泗牆南北一百二十步東西六十步四<lb/>
　　　門各有石閫北門去洙水百步後漢初闕里荆<lb/>
　　　棘自闢從講堂至九里鮑永爲相因脩饗以誅<lb/>
　　　魯賊彭豐　又云孔廟即夫子之故宅也宅大<lb/>
　　　一頃所居之堂後世以為廟廟屋三間夫子在<lb/>
<pb n="KR2m0033_WYG_006-18a"/>
　　　西面東向顔母在中間南面夫人隔東一間東<lb/>
　　　向獻帝時廟遇火燒之魏黄初二年文帝令郡<lb/>
　　　國脩起孔子舊廟廟有夫子像列二弟子執卷<lb/>
　　　立侍穆穆有詢仰之容漢魏以來廟列七碑二<lb/>
　　　碑無字栝栢猶茂　闕里志今至聖先師廟在<lb/>
　　　縣城中央中為正殿九間宋徽宗崇寧元年詔<lb/>
　　　殿名大成殿牓御書也先聖南面四配十哲分<lb/>
　　　侍左右後為寢殿七間祀夫人亓官氏寢殿之<lb/>
<pb n="KR2m0033_WYG_006-18b"/>
　　　東為祠三間西向以祀伯魚寢殿之西爲祠三<lb/>
　　　間東向以祀子思又後爲聖蹟殿壁上皆石刻<lb/>
　　　也正殿之前爲杏壇即講堂遺址漢明帝御此<lb/>
　　　説經壇左右為兩廡東西皆五十間祀先賢先<lb/>
　　　儒壇前為宋眞宗御贊殿今廢但存御贊刻石<lb/>
　　　十有二碑又前為大成門門凡五間旁有掖門<lb/>
　　　左曰金聲右曰玉振大成門之外有唐宋金元<lb/>
　　　碑各覆以亭碑亭之左爲居仁門又左爲毓粹<lb/>
<pb n="KR2m0033_WYG_006-19a"/>
　　　門碑亭之右為由義門又右為觀德門碑亭之<lb/>
　　　前為奎文閣閣凡五間亦謂之藏書樓東西列<lb/>
　　　明御製碑亭樓之左右各爲掖門三間掖門東<lb/>
　　　爲衍聖公齋戒所掖門西為有司齋戒所樓前<lb/>
　　　爲門五間漢唐古碑在焉門之前爲大中門三<lb/>
　　　間門牓宋仁宗御書大中門之前有門三間故<lb/>
　　　金之舊制也三門之前爲石橋三以跨璧水橋<lb/>
　　　之前復為大門五間門圓洞如城門制東西各<lb/>
<pb n="KR2m0033_WYG_006-19b"/>
　　　為一坊曰德侔天地道冠古今其前有石坊曰<lb/>
　　　太和元氣前爲櫺星門東西大道也左右各竪<lb/>
　　　下馬牌金章宗明昌二年立南有石坊鐫金聲<lb/>
　　　玉振四字坊與城南門相直門上鐫萬仞宮牆<lb/>
　　　四字廟之西偏爲啓聖公廟廟前爲金絲堂三<lb/>
　　　間以貯樂懸宋時建五賢堂於此𢎞治間改建<lb/>
　　　也堂前爲啓聖門廟之東偏為家廟五間孔氏<lb/>
　　　子孫私廟也家廟之前為詩禮堂五間宋眞宗<lb/>
<pb n="KR2m0033_WYG_006-20a"/>
　　　曽駐蹕於此既而去鴟吻使為齋室堂前為承<lb/>
　　　聖門四隅爲樓如王公之制廟左為衍聖公第<lb/>
　　　第前為闕里坊古闕里也自漢建寧四年魯相<lb/>
　　　史晨修廣宅廟厯魏晉南北朝唐宋改築維新<lb/>
　　　必加爽塏金貞祐之亂廟貌盡燬皇統大定間<lb/>
　　　制乃大備元至元丁夘大德戊戌至正已夘凡<lb/>
　　　三修焉明洪武永樂再修焉成化十八年始廣<lb/>
　　　十楹之制𢎞治十二年灾奉詔大作新之為費<lb/>
<pb n="KR2m0033_WYG_006-20b"/>
　　　一十五萬有奇越五年新廟成遣大學士李東<lb/>
　　　陽祭告嘉隆以後代有修葺前後各有碑記<lb/>
　　　<hi>臣</hi>按聖廟由魯哀公十七年始立其從凡有隳<lb/>
　　　廢必官爲繕修漢魏以降亦代有增飾孝建褒<lb/>
　　　述視諸侯之禮開元册命同王者之制名數既<lb/>
　　　備廟貌斯𢎞矣若乃展采東巡悼荒蕪於燕寢<lb/>
　　　觀風廣魯加恢廓於儒宫則乾封之詔遐慕猶<lb/>
　　　存天僖之勅特賜斯紀則又於歲修常典之外<lb/>
<pb n="KR2m0033_WYG_006-21a"/>
　　　而以崇峻爲廣厲者矣自時厥後一厄於金之<lb/>
　　　貞祐而鼎新於元之大德再灾於𢎞治之己未<lb/>
　　　而落成於𢎞治之甲子今之廟制則猶是𢎞治<lb/>
　　　所重建者也由二百年以後溯二千年以前讀<lb/>
　　　列代御府之文覽遣告穹碑之記南面之坐正<lb/>
　　　於唐宗大成之額錫於宋帝門㦸二十有四政<lb/>
　　　和之所命也黌舍四百餘楹明昌之所拓也以<lb/>
　　　至碧瓦丹櫺之璀璨蛟龍蟠螭之鏤錯廟門下<lb/>
<pb n="KR2m0033_WYG_006-21b"/>
　　　馬之碑城南待幸之路致飾盡美踵事增華歲<lb/>
　　　月已遥規模未改我<lb/>
皇上停輿兹土親祀禮成<lb/>
躬舉玉趾周厯廊廡徘徊路寢儼對越之思致羮牆之<lb/>
　　　慕於大成承聖諸門出而復入者三此即峒山<lb/>
　　　問道渭水求師軌轍斯遐流連罕覯自非夙契<lb/>
　　　道妙親接心傳奚以俯詘<lb/>
宸嚴徧承堦墄有如斯也自有斯廟以來曾未嘗降<lb/>
<pb n="KR2m0033_WYG_006-22a"/>
　至尊以周覽眄庭廡而永日由是<lb/>
　御蓋<lb/>
　天章之錫穹碑<lb/>
　聖製之文超軼百王增高萬仞誠與道德而常新竝乾<lb/>
　　　　坤而永大矣<lb/>
　<lb/>
　<lb/>
　<lb/>
<pb n="KR2m0033_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
幸魯盛典卷六<lb/>
</p>
<p>
</p>
  </div>
</body>
</text>
</TEI>
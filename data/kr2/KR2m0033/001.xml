<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0033_WYG_001-1a"/>
　欽定四庫全書<lb/>
幸魯盛典卷一<lb/>
　御製<lb/>
　　　　至聖先師孔子廟碑<lb/>
　朕惟道原於天𢎞之者聖自庖犧氏觀圖畫象闡乾坤<lb/>
　之秘堯舜理析危微厥中允執禹親受其傳湯與文武<lb/>
　周公遞承其統靡不奉若天道建極綏猷敻乎尚矣孔<lb/>
　子生周之季韋布以老非若伏羲堯舜之聖焉而帝禹<lb/>
<pb n="KR2m0033_WYG_001-1b"/>
　湯文武之聖焉而王周公之聖焉而相也巋然以師道<lb/>
　作則與及門賢喆紹明絶業教思所及陶成萬世是伏<lb/>
　羲堯舜禹湯文武周公之統惟孔子繼續而光大之矣<lb/>
　間嘗誦習詩書之所刪述大易之所演繫春秋之所筆<lb/>
　削禮樂之所修明本末一貫根柢萬有殆與覆載合其<lb/>
　德日月竝其明四時寒暑協其序焉故曰仲尼之道一<lb/>
　天道也朕敬法至聖景仰宮牆嚮往之誠弗釋寤寐嵗<lb/>
　甲子十有一月時邁東魯躬詣曲阜展修祀事復謁聖<lb/>
<pb n="KR2m0033_WYG_001-2a"/>
墓循撫松栝儀型在望僾乎至德之親人也朕忝作君<lb/>
啟牖下民深惟夫子師道所建百王治理備焉舎是而<lb/>
圖郅隆曷所依據哉因勒文於石彰朕尊崇聖教以承<lb/>
天治民之意系以辭曰<lb/>
遐哉三五維辟之式於皇尼山師道允植天畀木鐸覺<lb/>
彼羣生百行以正六籍以明賢邁唐虞聖則河洛綏和<lb/>
動來文博禮約性天峻極倫教孔彰學昌洙泗統歸素<lb/>
王炎漢崇儒少牢用饗厥後賢君高山是仰予懷至聖<lb/>
<pb n="KR2m0033_WYG_001-2b"/>
涖彼東方音徽云邈道德彌光鬱鬱塋林峩峩祠殿企<lb/>
慕安窮羹牆如見泰岱匪高東海匪深敬揚懿軌終古<lb/>
式欽<lb/>
　　　至聖先師孔子贊<hi>并序</hi>
盖自三才建而天地不居其功一中傳而聖人代宣其<lb/>
藴有行道之聖得位以綏猷有明道之聖立言以埀憲<lb/>
此正學所以常明人心所以不冺也粤稽往緒仰遡前<lb/>
徽堯舜禹湯文武達而在上兼君師之寄行道之聖人<lb/>
<pb n="KR2m0033_WYG_001-3a"/>
也孔子不得位窮而在下秉刪述之權明道之聖人也<lb/>
行道者勲業炳於一朝明道者敎思周於百世堯舜文<lb/>
武之後不有孔子則學術紛淆仁義湮塞斯道之失傳<lb/>
也久矣後之人而欲探二帝三王之心法以為治國平<lb/>
天下之凖其奚所取衷焉然則孔子之為萬古一人也<lb/>
審矣朕巡省東國謁祀闕里景企滋深敬摛筆而為之<lb/>
贊曰<lb/>
清濁有氣剛柔有質聖人參之人極以立行著習察舍<lb/>
<pb n="KR2m0033_WYG_001-3b"/>
道莫由惟皇建極惟后綏猷作君作師埀統萬古曰惟<lb/>
堯舜禹湯文武五百餘歲至聖挺生聲金振玉集厥大<lb/>
成序書刪詩定禮正樂既窮象繫亦嚴筆削上紹往緒<lb/>
下示來型道不終晦秩然大經百家紛紜殊途異趣日<lb/>
月無踰羮牆可晤孔子之道惟中與庸此心此理千聖<lb/>
所同孔子之德仁義中正秉彜之好根本天性庻幾夙<lb/>
夜朂哉令圖溯源洙泗景躅唐虞載厯庭除式觀禮器<lb/>
摛毫仰贊心焉遐企百世而上以聖為歸百世而下以<lb/>
<pb n="KR2m0033_WYG_001-4a"/>
聖為師非師夫子惟師於道統天御世惟道為寳泰山<lb/>
巖巖東海泱泱牆高萬仞夫子之堂孰窺其藩孰窺其<lb/>
徑道不逺人克念作聖<lb/>
　　　祭至聖先師孔子文<lb/>
仰惟先師德侔元化聖集大成開萬世之文明樹百王<lb/>
之儀範永言光烈㒺不欽崇朕丕御鴻圖緬懷至道憲<lb/>
章往哲矩矱前模夕惕朝乾覃精思於六籍居今稽古<lb/>
期雅化於萬方繄惟典訓之功實覩乂安之效兹者巡<lb/>
<pb n="KR2m0033_WYG_001-4b"/>
省方國至於岱宗瞻望魯邦爰來闕里空堂至止恍聞<lb/>
絲竹之聲舊寢徘徊喜動宮牆之色車服禮器宛然三<lb/>
代遺風几杖册書夐矣千秋盛蹟愾明靈之儼在文治<lb/>
遐昌肅禋祀以惟䖍精忱庶格<lb/>
　　　重修闕里孔子廟碑<lb/>
朕惟大道昭埀堯舜啟中天之盛禹湯文武紹微危精<lb/>
一之傳治功以成道法斯著至孔子雖不得位而贊修<lb/>
刪定闡精義於六經祖述憲章㑹衆理於一貫為往聖<lb/>
<pb n="KR2m0033_WYG_001-5a"/>
繼絶學為萬世正人心使堯舜禹湯文武之道燦然丕<lb/>
著於宇宙與天地無終極焉誠哉先賢所稱自生民以<lb/>
來未有盛於孔子者也往歲甲子朕巡省東方躬詣闕<lb/>
里登聖人之堂祇將祀事覩其車服禮器金石絃歌葢<lb/>
徘徊久之不能去焉顧聖廟多厯年所丹雘改色榱桷<lb/>
漸欹用是惄然於心特發内帑專官往董其役鳩工庀<lb/>
材重加葺治經始於辛未之夏事竣於壬申之秋廟貎<lb/>
一新觀瞻以肅盖深惟孔子之道垂範今古朕願學之<lb/>
<pb n="KR2m0033_WYG_001-5b"/>
志時切於懷每考天人性道之原修齊治平之要思以<lb/>
逺紹前緒牖迪生民凡所以尊崇褒顯者靡不隆禮竭<lb/>
誠以將景行仰止至意而况廟庭之地尤為聖人神明<lb/>
所憑依者哉今者登堂而陳俎豆入室而習禮儀營搆<lb/>
既堅采章彌煥庶幾於朕心深有慰焉用是特遣皇子<lb/>
𦙍祉敬展禋祀以告落成凡我臣民瞻仰宫牆倍增嚴<lb/>
翼尚益思敦崇德義砥礪倫常以不負朕尊師重道之<lb/>
意豈不休歟因勒貞石系以辭曰<lb/>
<pb n="KR2m0033_WYG_001-6a"/>
麟書啟瑞素王挺生上律下襲玉振金聲範圍百代陶<lb/>
甄萬類道備中和德參天地立型垂訓師道昭宣象懸<lb/>
七曜海納百川曩巡東魯臨河登岱峩峩尼山羹牆斯<lb/>
在䖍恭展謁至德是欽宗風溥博教澤閎深洙泗之陽<lb/>
殿寢奕奕上棟下宇神靈安宅冬官特飭締造維新宏<lb/>
規大啓肅奉明禋聖人之居永以觀德千載傳心四方<lb/>
式則<lb/>
　　　祭啟聖公文<lb/>
<pb n="KR2m0033_WYG_001-6b"/>
維公系本神靈生稱瓌偉勇力聞於魯國皆道德所𤼵<lb/>
皇政事紀於鄹邦悉文章所宣著篤生聖子代為帝師<lb/>
寰宇崇嵗祀之儀不先父食古今奉斯文之統共指家<lb/>
傳兹値東巡特臨曲邑溯二千年之教澤孰非厚德燕<lb/>
貽垂七十世之孫謀如見神明陟降用修彜祭之典代<lb/>
以扈從之臣泗水環流知發源之有自防山聳峙占積<lb/>
慶之無疆牲醴式陳尚其歆格<lb/>
　　　闕里古檜賦<lb/>
<pb n="KR2m0033_WYG_001-7a"/>
　孔子手植檜在杏壇之側金貞祐間無復存矣元至<lb/>
　元三十年再茁故處明𢎞治間又燬於火今所遺者<lb/>
　不枯不榮屹立霜露而秀色獨異撫摩久之乃作賦<lb/>
　曰<lb/>
維槎枒之靈質實鈞化之所鍾標扶輿之奇特峙先聖<lb/>
之故宫涵元氣以不朽與至道而俱崇爾其黛幹蒼蒼<lb/>
孤柯濯濯鶴骨初扶霜鱗未作儼茁軋以方舒類鴻荒<lb/>
之忽鑿謝縟采於春華完淳風於太樸夭矯拂勃星臨<lb/>
<pb n="KR2m0033_WYG_001-7b"/>
露滴枝無取於樛樛葉全稀於摵摵夕飈度兮弗驚朝<lb/>
旭烘兮如滌伊間氣之潛滋惟神爽之咸集徘徊延却<lb/>
宛轉斷連蟠屈兮若佾羽之在列聳削兮若簨簴之待<lb/>
懸則有築以崇封沃以膏壌方以周闌角以文磉足縮<lb/>
心㱆目給神賞蘿煙奪翠松籟失響於是楷因之而擢<lb/>
穎蓍感之而抽莖爭葳蕤於絃誦之里齊扶疎於禮樂<lb/>
之庭朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>慚兮一旦大椿譲兮千齡上泝眞宰之功遠<lb/>
契無為之代均雲行兮雨施等乾始兮坤載疇則出混<lb/>
<pb n="KR2m0033_WYG_001-8a"/>
茫之中而居耳目之外與三才以竝植綿厯禩其長在<lb/>
亦有扶桑海表若木山巔東瀛西極揭日摩天迹雖誇<lb/>
於神異植非出於文宣宜瞠乎其後矣邈無得而稱焉<lb/>
　　　孟子廟碑<lb/>
自王迹熄於春秋聖人之道或幾於泯滅卒之晦而復<lb/>
明厯千百世而不敝者恃有孔子也孔子没百有餘年<lb/>
浸假及於戰國楊墨塞路禍尤烈於曩時子輿氏起而<lb/>
闢之於是天下之人始知誦法孔子率由仁義斯道之<lb/>
<pb n="KR2m0033_WYG_001-8b"/>
有傳至於今賴之是以後世學者如韓愈蘇軾之徒咸<lb/>
推其功以配大禹而閩洛之儒咸尊為正學之宗傳烏<lb/>
虖盛已夫洪水之禍止於人身已爾楊墨之禍隠然直<lb/>
中於人心不有孟子使楊墨濫觴於前釋老推波於後<lb/>
後之人雖欲從千載之下探尼山之遺緒其孰從而求<lb/>
之因推述厥義刻文於石俾揭於鄒之廟其文曰<lb/>
尼聖既往夐矣音徽後百餘嵗聖緒浸微尚異實繁楊<lb/>
墨競煽陷溺之禍酷於昏墊惟子輿氏距詖放淫以承<lb/>
<pb n="KR2m0033_WYG_001-9a"/>
先聖以正人心述舜稱堯私淑孔子正學修明百世以<lb/>
俟不有是者斯道孰傳宇宙晦霿萬物狂傎我讀其書<lb/>
曰仁曰義遺澤未湮聞風可企嶽嶽亞聖巖巖泰山功<lb/>
邁禹稷德參孔顔刻石兹文於祠之下誦烈揚休用告<lb/>
來者<lb/>
　　　泉林記<lb/>
朕被服至道誦法孔子於詩書簡册之中羹牆載見如<lb/>
聞其言論而接其聲容者匪伊朝夕矣嘗以不得一登<lb/>
<pb n="KR2m0033_WYG_001-9b"/>
闕里之堂觀其車服禮器山川風物慨然至聖之音徽<lb/>
每低徊於中而不能自已迺者在廷之臣咸謂古者天<lb/>
子巡省方岳觀察民俗朕俞其請因念岱宗在望于邁<lb/>
魯郊夙昔所懷今兹可慰嵗之冬月輿衛北還抵於泗<lb/>
水東境距其縣治五十里陪尾山之陽衆泉出焉石竇<lb/>
㟏岈清流蕩潏下合沂泗逺波悠然相傳為子在川上<lb/>
處云旁有古寺厥名泉林坡陁幽曠樹木茂密雖古今<lb/>
異時陵谷不改去聖人之居如此其近意者當日杖履<lb/>
<pb n="KR2m0033_WYG_001-10a"/>
所經周覽原泉黙契道體喟然發水哉之歎者其即斯<lb/>
地耶於是停驂弭節瞻眺乆之恍乎如有所得殆移晷<lb/>
而後去也夫天地無終窮流水之出於天地者亦無終<lb/>
窮聖人之道川流敦化萬古不息與天地流水同其無<lb/>
終窮焉其何能已於予懷耶孔子繫易其言天也曰行<lb/>
健言地也曰無疆孟子之言水也曰盈科而後進君子<lb/>
之於聖人之道也溯源窮流學水至海亦若是焉而已<lb/>
矣朕既幸宮牆親覿至止非遥而又喜泉源勝地聖跡<lb/>
<pb n="KR2m0033_WYG_001-10b"/>
所存而得游厯其處也遂為之記<lb/>
　　　祭元聖周公文<lb/>
惟公丕承聖緒懋敘人倫光烈覲揚成一家之繼述官<lb/>
禮制作垂萬世之經常道闡圖書探六爻而易貢心傳<lb/>
精一兼三代以訏謨啟東魯之典型猶存故澤入尼山<lb/>
之夢寐未墜斯文朕稽古省方瞻言至止郊原縱目遥<lb/>
深松桷之思廟貌崇觀爰切羹牆之慕特申祗薦代以<lb/>
親藩惟冀神靈尚克歆饗<lb/>
<pb n="KR2m0033_WYG_001-11a"/>
　　　周公廟碑<lb/>
世運代嬗隔越千載則必有神哲挺生其間以承大統<lb/>
以作名世惟公體上聖之質紹祖考之德孝友篤仁左<lb/>
右寧王厥勲爛矣及乎負扆能以勤勞寅恭惇大忠信<lb/>
之道翼贊其君太和洽而頌聲作焉夫功莫大於致治<lb/>
綏邦業莫隆於制禮作樂公身兼數器開物成務其龎<lb/>
鴻炳爍之烈既已載於詩書志諸史册至於繫爻辭定<lb/>
官禮撰爾雅出言為經又何博奥難窮也昔孟子論列<lb/>
<pb n="KR2m0033_WYG_001-11b"/>
古帝王至於公曰兼三王施四事而韓愈亦厯數堯舜<lb/>
禹湯文武以至公盖道統之傳如此豈僅以治理之彰<lb/>
彰者與遙想風徽官公遺嗣俾昭世澤於無窮既命有<lb/>
司新公廟貌希慕之餘勒石頌德而繫之以詩詩曰<lb/>
邃古民樸混混茫茫列聖經綸肇軒迄商敘厥倫紀賁<lb/>
以采章公監二代揆時立制有因有除禮明樂備體國<lb/>
經野成理萬彚集武之勲紹文以孝代成諴民竝孔立<lb/>
敎為子為臣是則是傚宗邦綿厯忠厚所貽貞珉載鐫<lb/>
<pb n="KR2m0033_WYG_001-12a"/>
作頌致思鳬繹同峙億禩為期<lb/>
　　　聖廟落成遣皇子祭告文<lb/>
朕惟道統與治統相維作君與作師竝重先師孔子德<lb/>
由天縱學集大成綜千聖之心傳為萬世之師表故廟<lb/>
祀乆逺垂於無窮朕御㝢以來立綱陳紀彰敎敷治咸<lb/>
奉至聖為法程凡典禮追崇竭誠致敬自京師下逮郡<lb/>
邑辟雝泮水建廟釋奠㒺不修舉况兹闕里乃聖人鍾<lb/>
毓之鄉車服禮器於斯藏守曩者東巡展拜之餘仰觀<lb/>
<pb n="KR2m0033_WYG_001-12b"/>
廟貌多厯年所漸有頽敝深厪於衷用是命官董理重<lb/>
加修葺棟宇維新以妥聖靈兹當告成特遣皇子𦙍祉<lb/>
致祭俎豆肅陳恍乎接至聖之音容以將朕儼恪欽崇<lb/>
至意陟降在兹尚祈歆饗<lb/>
　　　克捷告祭闕里廟文<lb/>
朕服膺聖訓殫究遺文凡兹六籍所垂惟以安民為要<lb/>
臨御以來孜孜圖治綏乂蒸生逺邇中外視同一體乃<lb/>
有厄魯特噶爾丹荒陬狡冦肆虐跳梁擾毒邊方稔惡<lb/>
<pb n="KR2m0033_WYG_001-13a"/>
已極朕親統六師三臨絶塞𢎞彰撻伐克奏膚功逆孽<lb/>
就俘兇渠殄滅遐荒番部㒺不歸誠自兹永靖邊塵咸<lb/>
安生業惟是至聖先師黙相啟佑特遣專官敬申禋祀<lb/>
祗告成功伏惟昭鑒尚饗<lb/>
　　　顔子贊<lb/>
聖道蚤聞天資獨粹約禮博文不遷不貳一善服膺萬<lb/>
德來萃能化而齊其樂一致禮樂四代治法兼備用行<lb/>
舎藏王佐之器<lb/>
<pb n="KR2m0033_WYG_001-13b"/>
　　　曾子贊<lb/>
洙泗之傳魯以得之一貫曰唯聖學在兹明德新民止<lb/>
善為期格致誠正均平以推至德要道百行所基纂承<lb/>
統緒脩明訓辭<lb/>
　　　子思子贊<lb/>
於穆天命道之大原静養動察庸德庸言以育萬物以<lb/>
贊乾坤九經三重大法是存篤恭慎獨成德之門卷之<lb/>
藏密擴之無垠<lb/>
<pb n="KR2m0033_WYG_001-14a"/>
　　　　孟子贊<lb/>
　哲人既萎楊墨昌熾子輿闢之曰仁曰義性善獨闡知<lb/>
　言養氣道稱堯舜學屏功利煌煌七篇竝垂六藝孔學<lb/>
　攸傳禹功作配<lb/>
　　　　過闕里<lb/>
　鑾輅來東魯先登夫子堂两楹陳俎豆萬仞見宮牆道<lb/>
　統唐虞接儒風洙泗長入門撫松柏瞻拜肅冠裳<lb/>
　　　　闕里古檜<lb/>
<pb n="KR2m0033_WYG_001-14b"/>
　幹聳朱甍外根蟠碧殿阿奇文成左紐元氣挺孤柯瑞<lb/>
　與龜龍竝傳來歲月多徘徊看手澤不共劫灰磨<lb/>
　<lb/>
　<lb/>
　<lb/>
　<lb/>
　<lb/>
幸魯盛典卷一<lb/>
</p>
<p>
</p>
  </div>
</body>
</text>
</TEI>
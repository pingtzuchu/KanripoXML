<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0033_WYG_005-1a"/>
　欽定四庫全書<lb/>
幸魯盛典卷五<lb/>
　　　　十八日己夘昧爽禮部乃至<lb/>
　　行宫奏請<lb/>
　皇上詣<lb/>
　　　先師廟行禮<lb/>
　上御輦設鹵簿文武從官不陪祀者皆補服於<lb/>
　　　行宫前跪送<lb/>
<pb n="KR2m0033_WYG_005-1b"/>
　駕由曲阜南門入陪祀官皆跪迎於櫺星門外<lb/>
　駕由櫺星門入大中門至同文門於奎文閣前降<lb/>
　輦詣齋宿所<lb/>
　御幄内少憩贊引官内閣學士席<hi>爾達</hi>對引官太常寺<lb/>
　　　　卿葛思泰奉引<lb/>
　上由奎文閣下步入大成門迺由甬道中行至大成殿<lb/>
　　　　各官由東金聲門西玉振門趨而入俟於兩階<lb/>
　　　　之下巡撫張鵬布政使黃元驥按察使吳毓珍<lb/>
<pb n="KR2m0033_WYG_005-2a"/>
　　　濟東道陳俞侯兖東道李夢庚提學道唐賡堯<lb/>
　　　運使胡瑾兖州知府張鵬翮衍聖公孔毓圻五<lb/>
　　　經博士孔毓埏孔毓瑛顏懋衡曾貞豫孟貞仁<lb/>
　　　仲秉貞直𨽻口北道孔興洪曲阜縣世職知縣<lb/>
　　　孔興認四氏學學錄孔尚侃等班在阼階下諸<lb/>
　　　武臣班在西階下各以序立候隨班行禮<lb/>
上升大成殿贊引官對引官引<lb/>
駕至拜褥前站立典儀官唱樂舞生就位執事官各司<lb/>
<pb n="KR2m0033_WYG_005-2b"/>
　　　其事唱畢贊引官贊就位<lb/>
皇上就拜褥上站立典儀官唱迎神唱樂官唱迎神樂<lb/>
　　　奏咸和之曲唱畢樂作無舞其辭曰大哉宣聖<lb/>
　　　道德尊崇維持王化斯民是宗典祀有常精純<lb/>
　　　並隆神其來格於昭聖容贊引官贊跪叩興<lb/>
上及王以下四配十哲兩廡分獻陪祀各官俱行三跪<lb/>
　　　九叩頭禮立典儀官唱奠帛爵行初獻禮捧帛<lb/>
　　　爵官就前在<lb/>
<pb n="KR2m0033_WYG_005-3a"/>
上右邊站立唱樂官唱初獻樂奏寧和之曲唱畢樂作<lb/>
　　　有舞其辭曰自生民來誰底其盛惟師神明度<lb/>
　　　越前聖粢帛具成禮容斯稱黍稷非馨惟神之<lb/>
　　　聽捧帛官以帛捧舉跪贊引官贊獻帛<lb/>
上立接拱舉授捧帛官捧帛官跪接捧舉至<lb/>
　　先師位前奠畢行一跪三叩頭禮退捧爵官以爵捧<lb/>
　　　舉跪贊引官贊獻爵<lb/>
上立接拱舉授捧爵官捧爵官跪接捧舉至<lb/>
<pb n="KR2m0033_WYG_005-3b"/>
　　先師位前立獻畢退讀祝官至安祝文桌前行一跪<lb/>
　　　三叩頭禮將祝文捧起樂止贊引官贊跪<lb/>
上及王以下分獻陪祀各官讀祝官樂舞生俱跪贊引<lb/>
　　　官贊讀祝讀祝官讀<lb/>
御製祝文<hi>文載第一卷</hi>讀畢立將祝文捧至<lb/>
　　先師位前安於盛帛盒内行一跪三叩頭禮退樂舞<lb/>
　　　生立奏樂贊引官贊叩興<lb/>
上及王以下分獻陪祀各官俱行三叩頭禮立四配十<lb/>
<pb n="KR2m0033_WYG_005-4a"/>
　　　哲兩廡分獻官各依序引至各位前站立捧帛<lb/>
　　　爵官跪遞分獻官分獻官立接拱舉獻畢各復<lb/>
　　　位樂畢典儀官唱行亞獻禮捧爵官就前在<lb/>
上右邊立唱樂官唱亞獻樂奏安和之曲唱畢樂作有<lb/>
　　　舞其辭曰大哉聖師實天生德作樂以崇時祀<lb/>
　　　無斁清酤惟馨嘉牲孔碩薦羞神明庶幾昭格<lb/>
　　　捧爵官以爵捧舉跪贊引官贊獻爵<lb/>
上立接拱舉授捧爵官捧爵官跪接捧舉至<lb/>
<pb n="KR2m0033_WYG_005-4b"/>
　　先師位前立獻於左畢退分獻官照初獻禮獻畢退<lb/>
　　　樂畢典儀官唱行終獻禮捧爵官就前在<lb/>
上左邊立唱樂官唱終獻樂奏景和之曲唱畢樂作有<lb/>
　　　舞其辭曰百王宗師生民物軌瞻之洋洋神其<lb/>
　　　寧止酌彼金罍惟清且㫖登獻惟三於嘻成禮<lb/>
　　　捧爵官以爵捧舉跪贊引官贊獻爵<lb/>
上立接拱舉授捧爵官捧爵官跪接捧舉至<lb/>
　　先師位前立獻於右畢退分獻官照亞獻禮獻畢退<lb/>
<pb n="KR2m0033_WYG_005-5a"/>
　　　樂畢樂舞生執旌節引退至兩列站立典儀官<lb/>
　　　唱徹饌唱樂官唱徹饌樂奏咸和之曲唱畢樂<lb/>
　　　作無舞其辭曰犧象在前籩豆在列以饗以薦<lb/>
　　　既芬既潔禮成樂備人和神悦祭則受福率遵<lb/>
　　　無越樂畢典儀官唱送神唱樂官唱送神樂奏<lb/>
　　　咸和之曲唱畢樂作無舞其辭曰有嚴學宫四<lb/>
　　　方來崇恪恭祭祀威儀雝雝歆格惟馨神馭還<lb/>
　　　復明禋斯畢咸膺百福贊引官贊跪叩興<lb/>
<pb n="KR2m0033_WYG_005-5b"/>
上及王以下分獻陪祀官俱行三跪九叩頭禮立樂畢<lb/>
　　　典儀官唱捧祝帛各恭詣燎位唱畢捧祝帛官<lb/>
　　　至前行一跪三叩頭禮將祝帛捧舉出中門詣<lb/>
　　　燎位<lb/>
上向左邊站立俟祝帛過畢<lb/>
上就位站立焚帛贊引官贊禮畢<lb/>
上退詣齋宿所凡陪祀親王拜於殿門之外分獻官拜<lb/>
　　　於杏壇之下獻帛爵乃登殿廡已獻還拜於下<lb/>
<pb n="KR2m0033_WYG_005-6a"/>
　　　諸文武官各拜於其班次<lb/>
　　　先是太常寺卿葛思泰於本月十五日與奏事<lb/>
　　　禪岱轉奏祭孔廟儀注本日奉<lb/>
㫖事關與<lb/>
　先師行禮爾衙門與内閣各部院㑹議具奏欽此大<lb/>
　　　學士明珠王熙學士麻爾圖席爾達尚書介山<lb/>
　　　學士常書孫在豐侍讀學士朱瑪泰副都御史<lb/>
　　　孫果太常寺卿葛思泰㑹議得詳看太常寺所<lb/>
<pb n="KR2m0033_WYG_005-6b"/>
　　　題與<lb/>
　　先師孔子行禮之典俱已相符無庸改議等因説與<lb/>
　　　奏事禪岱轉行口奏本月十七日奉<lb/>
㫖知道了<lb/>
　　　内閣等衙門<lb/>
　題爲奏<lb/>
聞事禮部等衙門題前事内開先經<hi>臣</hi>部等衙門題稱<lb/>
皇上東巡<lb/>
<pb n="KR2m0033_WYG_005-7a"/>
　鑾輿經過闕里孔廟應照彼處祀典致祭等語查康熙<lb/>
　　　　八年<lb/>
　皇上幸學致祭不曾用祝文每年春秋二季遣官致祭<lb/>
　　　孔廟祝文内不寫<lb/>
　御名止寫遣官之名今<lb/>
　皇上親祭孔廟祝文内亦應不寫<lb/>
　御名等因於本月十五日題本日奉<lb/>
　㫖祭祀<lb/>
<pb n="KR2m0033_WYG_005-7b"/>
　　先師孔子之禮關係甚大爾部寺與内閣各部院衙<lb/>
　　門㑹同議奏欽此該<hi>臣</hi>等㑹議得<lb/>
　皇上軫恤生民巡厯地方訪問民俗經過闕里祭祀<lb/>
　　　先師此實<lb/>
　聖世之鴻典上古從無之隆事但查順治九年<lb/>
世祖章皇帝幸學致祭康熙八年<lb/>
　皇上幸學致祭時俱照㑹典不曾用祝文且每年春秋<lb/>
　　　　二季遣官致祭祝文内止寫<lb/>
<pb n="KR2m0033_WYG_005-8a"/>
皇帝遣某人從無塡寫<lb/>
御名之例令<lb/>
皇上親祭孔廟祝文内亦應停其塡寫<lb/>
御名十六日内閣大學士明珠王熙學士麻爾圖席爾<lb/>
　　　達禮部尚書介山翰林院學士常書孫在豐侍<lb/>
　　　讀學士朱瑪泰副都御史孫果太常寺卿葛思<lb/>
　　　泰等㑹議寫摺子與奏事禪岱轉奏本日奉<lb/>
㫖依議<lb/>
<pb n="KR2m0033_WYG_005-8b"/>
　　　附錄　宋眞宗至兖州曲阜縣取十一月初一<lb/>
　　　日備禮躬謁是日廟内外量設黄麾仗帝詣位<lb/>
　　　行酌獻禮宰臣親王而下文武百官各立班於<lb/>
　　　殿庭其文宣公伯叔兄弟子姪及孔氏宗族長<lb/>
　　　者竝許陪位翼日遣吏部尚書張齊賢以太牢<lb/>
　　　致祭明年八月詔車駕幸曲阜謁文宣王廟扈<lb/>
　　　從臣僚於廟内立石刻名　車駕謁廟扈從臣<lb/>
　　　僚并陪祀官靜海朔州等軍節度使檢校太𫝊<lb/>
<pb n="KR2m0033_WYG_005-9a"/>
　　　同中書門下平章事寧王臣元偓宣德保寧等<lb/>
　　　軍節度使檢校太𫝊同中書門下平章事舒王<lb/>
　　　臣元偁平海軍節度使檢校太𫝊同中書門下<lb/>
　　　平章事廣陵郡王臣元儼鎭安軍節度使檢校<lb/>
　　　太尉同中書門下平章事駙馬都尉臣石保吉<lb/>
　　　殿前副都指揮使振武軍節度使檢校太保臣<lb/>
　　　劉謙武成軍節度使檢校太𫝊駙馬都尉臣魏<lb/>
　　　咸信武勝軍節度使檢校太𫝊駙馬都尉臣吳<lb/>
<pb n="KR2m0033_WYG_005-9b"/>
　　　元扆攝太𫝊吏部尚書臣張齊賢攝太常卿太<lb/>
　　　常少卿臣陳象輿監祭使侍御史臣李虚已攝<lb/>
　　　光祿卿尚書兵部員外郎直史館臣張復攝監<lb/>
　　　禮博士祕書丞臣初暐叔梁父獻官祕書丞臣<lb/>
　　　張檝十哲獻官祕書丞臣涂餗十哲獻官祕書<lb/>
　　　丞臣蘓國華七十二弟子獻官殿中丞臣陳延<lb/>
　　　賞七十二弟子獻官殿中丞臣趙遂良七十二<lb/>
　　　弟子獻官殿中丞臣張延熙左監門衛大將軍<lb/>
<pb n="KR2m0033_WYG_005-10a"/>
　　　臣德雍右神武軍將軍臣德文右驍衞將軍臣<lb/>
　　　德存左監門衞大將軍臣惟正右監門衞大將<lb/>
　　　軍臣惟忠左衞將軍臣惟叙右衞將軍臣惟和<lb/>
　　　左羽林軍將軍臣惟憲右領軍衞將軍臣允升<lb/>
　　　左監門衛將軍臣允言右監門衞將軍臣允成<lb/>
　　　右千牛衞將軍臣允寧右千牛衞將軍臣允貞<lb/>
　　　右内殿崇班臣守節永州團練使臣德彝四十<lb/>
　　　四代孫太常寺博士知縣廟事臣朂立石翰林<lb/>
<pb n="KR2m0033_WYG_005-10b"/>
　　　待詔朝散大夫國子博士司正騎都尉臣裴瑀<lb/>
　　　奉勅書御書院沈慶潘進王衍慶刻字○唐高<lb/>
　　　宗乾封元年幸曲阜追贈孔子爲太師遣司稼<lb/>
　　　正卿扶餘隆祝告其文曰皇帝遣司稼正卿扶<lb/>
　　　餘隆以少牢致祭於先聖孔宣父曰惟神玉鈎<lb/>
　　　陳貺靈開四時之原金鼐流禎慶傳三命之範<lb/>
　　　神資越誕授山嶽以騰英天縱攸高蘊河海而<lb/>
　　　標狀折衷六藝宣剏九流睿乃生知靈非外奬<lb/>
<pb n="KR2m0033_WYG_005-11a"/>
　　　於是考三古裒一言刋典謨定風什莊敬之容<lb/>
　　　畢備鐘鼓之音載和父子爰親君臣以穆蕩乎<lb/>
　　　煥乎樂正雅頌各得其所可不謂至聖矣乎朕<lb/>
　　　以涼德嗣膺神器式崇祗祀展義云亭感周禮<lb/>
　　　之尚存悲素王之獨往杼軸洙泗如挹清瀾畱<lb/>
　　　連舞雩似聞金奏昌門曳練徒有生芻之疑漢<lb/>
　　　曲移舟非復祥萍之實慨然不已爰贈太師堂<lb/>
　　　宇卑陋仍命脩造褒聖子孫合門勿事庶能不<lb/>
<pb n="KR2m0033_WYG_005-11b"/>
　　　遺百代助損益之可知永鑑千年同比肩而爲<lb/>
　　　友聿陳菲奠用旌無朽梅曙霞梁松春月牖德<lb/>
　　　音暢而無斁形神忽其將久儻弗殊於生前亦<lb/>
　　　知榮於身後　宋眞宗謁宣聖廟翼日遣吏部<lb/>
　　　尚書張齊賢致祭其文曰皇帝某遣推誠保德<lb/>
　　　功臣光祿大夫行禮部尚書上柱國清河郡開<lb/>
　　　國公食邑一千五百戸食實封八百戸張齊賢<lb/>
　　　致祭於元聖文宣王曰朕以有事岱宗畢告成<lb/>
<pb n="KR2m0033_WYG_005-12a"/>
　　　之盛禮緬懷闕里欽設敎之素風躬謁奠於嚴<lb/>
　　　祠特褒崇於懿號仍令舊相載達精誠昭薦吉<lb/>
　　　蠲用遵典禮以兖國公顏子等配饗　仁宗嘉<lb/>
　　　祐六年賜飛白書殿榜遣官致祭仍䧏祭文其<lb/>
　　　文曰皇帝遣兖州通判田洵敢昭告於至聖文<lb/>
　　　宣王曰惟王淵聖難名誠明易稟敷厥雅道大<lb/>
　　　闡斯文生民以來至德莫二敎行萬世儀比三<lb/>
　　　王闕里之居祠宇惟煥遐瞻牆仞逖迎門扉奮<lb/>
<pb n="KR2m0033_WYG_005-12b"/>
　　　於飛染之蹤新兹標榜之制命工庀事推策涓<lb/>
　　　辰敢議形容盍申崇奉仰惟降格遥冀鑒觀<lb/>
　　　明憲宗成化十三年加崇孔廟籩豆佾舞遣翰<lb/>
　　　林院學士王獻致祭出御製祝辭其文曰皇帝<lb/>
　　　遣翰林院學士王獻敢昭告於大成至聖文宣<lb/>
　　　王曰惟王生知之資天縱之聖道德配於仁義<lb/>
　　　傚法昭於萬世緬懷功烈宜極褒揚顧冕服之<lb/>
　　　章數雖隆而祀饗之儀物弗稱爰考彜章參合<lb/>
<pb n="KR2m0033_WYG_005-13a"/>
　　　輿論增樂舞爲八佾加籩豆爲十二蓋用祭天<lb/>
　　　饗地之禮樂庶副尊師重道之本意也特遣儒<lb/>
　　　臣逺詣闕里用申祭告　孝宗𢎞治十七年重<lb/>
　　　建孔廟落成御製祝文遣内閣輔臣李東陽詣<lb/>
　　　闕里祭告其文曰皇帝謹遣太子太保戸部尚<lb/>
　　　書兼謹身殿大學士李東陽致祭於先師大成<lb/>
　　　至聖文宣王曰惟我先師代天立教禮嚴報祀<lb/>
　　　四海攸同嶽降在兹廟貌自古頃罹災變實警<lb/>
<pb n="KR2m0033_WYG_005-13b"/>
　　　予衷爰勅有司命工重建越既五載厥功告成<lb/>
　　　棟宇畢新器物咸備光昭儒道用妥聖靈特遣<lb/>
　　　輔臣逺將祭告<lb/>
　　　<hi>臣</hi>按<lb/>
　　聖廟祀典厯代遞有加増至我<lb/>
皇上而鑒古從宜<lb/>
　疇咨詳愼至再至三凡諸禮樂之修明皆禀<lb/>
宸衷之裁定然後至隆極盛蔑以加焉蓋祀先聖備四<lb/>
<pb n="KR2m0033_WYG_005-14a"/>
　　　代之禮樂記曰夏后氏尚明水殷尚醴周尚酒<lb/>
　　　備酌也有虞氏祭首夏后氏祭心殷祭肝周祭<lb/>
　　　肺備物也泰有虞氏之尊山罍夏后氏之尊著<lb/>
　　　殷尊犧象周尊備器也摶拊玉磬戞擊大瑟中<lb/>
　　　瑟小瑟大琴中琴小琴備樂也元和間於廟作<lb/>
　　　六代之樂元嘉時司徒吳雄設百石卒史掌禮<lb/>
　　　器此時廟庭猶存古之禮樂也晉魏以降大率<lb/>
　　　頒自天子而子孫世守之矣自開元制文宣被<lb/>
<pb n="KR2m0033_WYG_005-14b"/>
　　　衮冕正南面之坐而後用王者禮樂故唐以後<lb/>
　　　至今所以祀孔子者皆本於開元禮以增益之<lb/>
　　　然開元禮無親祀儀但載有皇太子釋奠儀及<lb/>
　　　州郡有司學官之祭祭孔子爲籩豆十簠簋㽅<lb/>
　　　鉶俎三七十二弟子為籩豆二簠簋俎一而後<lb/>
　　　籩豆之數備至明成化加十二籩豆而亦旋設<lb/>
　　　旋罷於是十籩十豆之數厯代相因按開元禮<lb/>
　　　用籩豆十則籩減糗食粉食豆減<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>食糝食今<lb/>
<pb n="KR2m0033_WYG_005-15a"/>
　　　孔子之祭是也用籩豆八則籩減白餅黒餅豆<lb/>
　　　減脾析豚胉今四配之祭是也用籩豆四籩實<lb/>
　　　食鹽乾棗栗黄脯豆實芹菹兔醢菁菹魚醢今<lb/>
　　　兩廡之祭是也周禮小胥掌樂懸之位王宫懸<lb/>
　　　諸侯軒懸大夫判懸士特懸宫懸四面皆懸如<lb/>
　　　宮有牆軒懸去其南面以避王也判懸又去其<lb/>
　　　北面以示其德半於君也特懸又去其西面以<lb/>
　　　示特立之義也宋齊五代皆設軒懸之樂六佾<lb/>
<pb n="KR2m0033_WYG_005-15b"/>
　　　之舞唐開元中釋奠用宮架之懸而不詳佾數<lb/>
　　　之八與六大厯之初脩復盛事仍設宫懸宋設<lb/>
　　　登歌之樂不用軒架而用判架有歌而無舞非<lb/>
　　　古人習舞合樂之意元人因之明初協律郎冷<lb/>
　　　謙考正雅樂并樂舞之制洪武二十六年始定<lb/>
　　　舞用六佾樂用登歌成化間增八佾嘉靖間復<lb/>
　　　議改用六佾而闕里仍沿舊制其所用樂章實<lb/>
　　　宋大晟樂府而元襲之明亦採用之者也祝文<lb/>
<pb n="KR2m0033_WYG_005-16a"/>
　　　則始於貞觀二十一年至德宗春秋釋奠祝版<lb/>
　　　御署訖北面致恭後世遣祭用祝文書皇帝謹<lb/>
　　　遣而親祀無讀祝儀我<lb/>
皇上之祭也有行古釋奠之禮者有事於先聖先師必<lb/>
　　　合樂是也有行古幸宅之禮者許孔氏子孫陪<lb/>
　　　位及説經是也有行今辟雍之禮者酌獻奠帛<lb/>
　　　及分獻官隨拜於階墀是也有從其鄉之禮者<lb/>
　　　祭器樂章許從其舊是也若拜行九叩祭用祝<lb/>
<pb n="KR2m0033_WYG_005-16b"/>
　　　文此幸學典禮之所未有出自<lb/>
睿裁本於<lb/>
聖敬以創非常之典仁至而義盡禮周而意洽底於無<lb/>
　　　可尚尊於莫可加矣祭之日當嚴冬沍寒之際<lb/>
　　　昧爽向明之初而陽和照燠瑞靄蘢蔥煖律如<lb/>
　　　吹堅冰立散<lb/>
聖人所至則天地之氣應之<lb/>
皇上端肅之容儼乎如有所接也陟降之承洋洋乎如<lb/>
<pb n="KR2m0033_WYG_005-17a"/>
　　　在其上也聆贊唱於杏壇如登清廟奏雲韶於<lb/>
　　　路寢恍設鈞天凡厥庶民靡不感激歡欣覲光<lb/>
　　　恐後而百辟萬騎之雲屯璧水橋門之觀聽禮<lb/>
　　　既叙矣樂既成矣至矣哉中和之極矞皇之觀<lb/>
　　　也<lb/>
　　　<hi>臣</hi>又按漢高親絀萬乘臨幸闕里祀以太牢事<lb/>
　　　既創見史乃特書東京三帝唐宋兩朝率循有<lb/>
　　　加曠典時舉然自建武以後其不雜出於登封<lb/>
<pb n="KR2m0033_WYG_005-17b"/>
　　　下禪明堂五帝之餘者希矣<lb/>
皇上稽古驗今援據經傳有事泰山告至而已爾乃迴<lb/>
鑾泗水<lb/>
駐蹕稷門盛禮隆文必<lb/>
躬親於酌獻説書講藝復<lb/>
　延訪於儒生<lb/>
寵光逮其後人<lb/>
恩數加於前古昭垂簡册不敢邀爲私家之榮仰頌<lb/>
<pb n="KR2m0033_WYG_005-18a"/>
聖神庶幾可見道揆之一云爾<lb/>
遣國子監祭酒阿禮瑚祭<lb/>
　　啓聖公祠導引太常寺贊禮郎鐵圖對引汶上縣監<lb/>
　　　生郭璿典儀太常寺八品筆帖式桑格讀祝太<lb/>
　　　常寺讀祝官雅奇獻帛贊禮生田智德獻爵贊<lb/>
　　　禮生李敬先李芝芳東從祀分獻曲阜縣候選<lb/>
　　　知縣呂坊之西從祀分獻曲阜縣候選縣丞郭<lb/>
　　　懋德照應行儀注行禮<lb/>
<pb n="KR2m0033_WYG_005-18b"/>
御製祝文<hi>文載第一卷</hi>
　　　先是太常寺<lb/>
　題爲請<lb/>
㫖事<lb/>
皇上巡厯山東等處經過闕里<lb/>
鑾輿所到之次日祭祀<lb/>
　　先師廟其祭祀<lb/>
　　啓聖公應派承祭官一員於十一月十五日將祭酒<lb/>
<pb n="KR2m0033_WYG_005-19a"/>
　　　阿禮瑚職名寫綠頭牌太常寺卿葛思泰與奏<lb/>
　　　事禪岱轉奏本日奉<lb/>
㫖遣阿禮瑚行禮<lb/>
　　　附錄　宋眞宗謁廟畢幸叔梁大夫堂封文宣<lb/>
　　　王父爲齊國公母爲魯國太夫人制曰朕以祗<lb/>
　　　陟岱宗親巡魯甸永懷先聖之德躬造闕里之<lb/>
　　　庭奠獻周旋欽崇備至惟降神之所自亦錫命<lb/>
　　　之有初像設具存名稱斯闕宜加追封遣都官<lb/>
<pb n="KR2m0033_WYG_005-19b"/>
　　　員外郎王勵精䖍祭告　元文宗至順三年加<lb/>
　　　封聖父為啓聖王聖母為啓聖王夫人制曰闕<lb/>
　　　里有家糸出神靈之胄尼山請禱天啓聖人之<lb/>
　　　生朕聿觀人文敷求往哲惟孔氏之有作集羣<lb/>
　　　聖之大成原道綂則堯授舜傳之周文王論世<lb/>
　　　家則契至湯下逮正考父其明德也逺矣故生<lb/>
　　　知者出焉有開必先克昌厥後如太極之生天<lb/>
　　　地如滄海之有本原雲仍既襲於上公之封考<lb/>
<pb n="KR2m0033_WYG_005-20a"/>
　　　妣宜視夫素王之爵於戲君子之道考而不繆<lb/>
　　　建而不悖于以惇典而叙倫宗廟之禮愛其所<lb/>
　　　親敬其所尊于以報功而崇德尚篤其慶以相<lb/>
　　　斯文齊國公叔梁紇可加封啓聖王魯國太夫<lb/>
　　　人顏氏可加封啓聖王夫人主者施行　明世<lb/>
　　　宗嘉靖九年從張璁議去封爵仍稱啓聖公令<lb/>
　　　國子監並天下學宮皆建啓聖祠祀叔梁父而<lb/>
　　　以顏無繇曾㸃孔鯉孟孫激配饗程珦朱松蔡<lb/>
<pb n="KR2m0033_WYG_005-20b"/>
　　　元定從祀神宗朝增周輔成從祀<lb/>
　　　<hi>臣</hi>按啓聖之封肇於眞宗臨幸自是建祠於殿<lb/>
　　　之右報本崇始其義大矣明制學宫皆立啓聖<lb/>
　　　祠定以配饗從祀之數子雖齊聖不先父食以<lb/>
　　　妥以侑蓋在此矣我<lb/>
皇上親祀闕里啓聖祠<lb/>
遣官分祭同時並舉而祝文褒崇<lb/>
宸章焜燿所以尊<lb/>
<pb n="KR2m0033_WYG_005-21a"/>
　　　聖人之親者可不謂隆焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0033_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
幸魯盛典卷五<lb/>
</p>
<p>
</p>
  </div>
</body>
</text>
</TEI>
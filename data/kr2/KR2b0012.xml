<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>通鑑釋文辯誤卷一</head>
    <p>
<pb n="KR2b0012_WYG_001-1a"/>
欽定四庫全書<lb/>
　通鑑釋文辯誤卷一　　　宋　胡三省　撰<lb/>
　　　通鑑一<hi>凡二條</hi>
周威列王二十三年智伯求蔡臯狼之地於趙襄子<lb/>
　史炤釋文曰臯狼春秋蔡地後為趙邑<hi>海陵本費本同</hi>余按春<lb/>
　秋之時晉楚爭盟晉不能越鄭而服蔡三卿分晉韓<lb/>
　得成臯因以并鄭時蔡已為楚所滅鄭之南境亦入<lb/>
　于楚就使臯狼為蔡地趙襄子安得而有之漢書地<lb/>
<pb n="KR2b0012_WYG_001-1b"/>
　理志西河郡有臯狼縣又有藺縣漢之西河春秋以<lb/>
　来皆為晉土而古文藺字與蔡字近或者蔡字其藺<lb/>
　字之訛歟<lb/>
安王十三年齊田和㑹魏文侯楚人衛人于濁澤<lb/>
　史炤釋文曰濁水名按漢志濁水出齊郡廣縣媯山<lb/>
　<hi>海陵本費本同</hi>余謂釋文誤矣史記書齊魏濁澤之㑹徐廣<lb/>
　注云長社有濁澤又酈道元水經注曰皇陂水出胡<lb/>
　城西北胡城潁隂縣之狐人亭也皇陂古長社縣之<lb/>
<pb n="KR2b0012_WYG_001-2a"/>
　濁澤也史炤縱不能逺考水經注亦不能近考史記<lb/>
　注乎八十四卷晉惠帝元寕元年濁澤注誤與此同<lb/>
　海陵本費氏本則又為炤所誤也<lb/>
　　　通鑑二<hi>凡六條</hi>
顯王元年齊伐魏取觀津<lb/>
　史炤釋文曰齊伐魏惠王請獻觀以和觧即此觀津<lb/>
　也<hi>海陵本費本同</hi>余按班志信都國有觀津縣是時屬趙地<lb/>
　去齊境甚逺又東郡有畔觀縣水經大河故瀆東逕<lb/>
<pb n="KR2b0012_WYG_001-2b"/>
　五鹿之野又東逕衛國故城南古斟觀也徐廣亦曰<lb/>
　觀今衛縣史記正義曰魏州觀城縣古觀國國語注<lb/>
　云觀國夏太康弟五人之所封也以其地臨河津故<lb/>
　亦曰觀津齊伐魏所取者也史炤但據史記所書以<lb/>
　明觀地而不詳言之後人不能博攷地理讀其釋文<lb/>
　將遂以為信都之觀津豈不誤之乎<lb/>
八年秦孝公令國中曰昔我穆公自岐雍之間修德行<lb/>
武東平晉亂以河為界<lb/>
<pb n="KR2b0012_WYG_001-3a"/>
　史炤釋文曰岐謂岐山雍州名謂東崤西漢南商北<lb/>
　居庸四山之所擁翳也<hi>費本同</hi>余謂以岐為岐山是也<lb/>
　以雍為州名則非按班書地理志岐山在扶風美陽<lb/>
　縣西北雍縣亦屬扶風應劭注云四面積高曰雍又<lb/>
　按史記秦紀犬戎殺周幽王秦襄公以兵救周戰甚<lb/>
　力有功平王避戎東徙洛邑賜襄公以岐山以西之<lb/>
　地傳至曾孫德公初居雍城徐廣注云今縣在右扶<lb/>
　風穆公德公子也東平晉亂其地至于河是則所謂<lb/>
<pb n="KR2b0012_WYG_001-3b"/>
　岐雍之間乃岐山雍縣之間非指雍州州名為言也<lb/>
　李廵注爾雅釋州名雍州固有壅蔽之義然以四履<lb/>
　所至言之東崤可言也其西則越隴抵于河非漢也<lb/>
　南商可言也其北則甘泉九嵕諸山居庸關乃在幽<lb/>
　州懸隔河山何啻千餘里安能為雍州之擁翳哉其<lb/>
　説雍州之義亦非也二百六十七卷梁太祖開平二<lb/>
　年釋雍州其誤同<lb/>
十六年魏伐趙齊使田忌救之田忌欲引兵之趙孫子<lb/>
<pb n="KR2b0012_WYG_001-4a"/>
曰夫解雜亂紛糾者不控拳救鬬者不摶撠批亢擣虚<lb/>
形格勢禁自為解耳今梁趙相攻輕兵鋭卒必竭於外<lb/>
子不若引兵疾走魏都據其街路衝其方虚<lb/>
　海陵本釋文曰虛音墟余謂虚當讀如字衝其方虛<lb/>
　即上文所謂擣虚也史記索隱義亦如此若讀為墟<lb/>
　全無意義史炤曰擣築也言乗其虚則自解也義與<lb/>
　余同海陵本託公休之名實蹈襲史炤本至其自立<lb/>
　異義者識見又下於史炤<lb/>
<pb n="KR2b0012_WYG_001-4b"/>
二十八年龎涓自知智窮兵敗乃自剄<lb/>
　史炤釋文曰剄吉定切以刀自割頸<hi>海陵本費本同</hi>余按剄<lb/>
　字音古鼎翻别無它音炤從去聲非也<lb/>
三十一年趙良語商君持矛而操闟㦸者旁車而趨<lb/>
　史炤釋文曰闟吐臘切<hi>海陵本費本同</hi>余按薛綜注曰取四<lb/>
　㦸函車邉此葢令力士旁車而趨有急則操闟㦸以<lb/>
　禦之也後漢書輿服志有闟㦸車晉志曰闟㦸車長<lb/>
　㦸邪偃在後唐韵㦸名曰闟音所及翻史炤音非<lb/>
<pb n="KR2b0012_WYG_001-5a"/>
三十六年蘇秦説趙肅侯合天下將相㑹于洹水之上<lb/>
　史炤釋文曰在鄴説文水在齊魯間<hi>海陵本費本同</hi>余按徐<lb/>
　廣注曰洹水出汲郡林慮縣水經曰洹水出上黨泫<lb/>
　氏縣東北出山逕鄴縣南又東過内黄縣北東入於白<lb/>
　溝蘇秦所謂㑹于洹上者正指在鄴之洹水非指齊<lb/>
　魯間之洹水二百五十七卷唐僖宗文德元年二百<lb/>
　六十巻昭宗乾元三年洹水注誤與此同<lb/>
　　　通鑑三<hi>凡二條</hi>
<pb n="KR2b0012_WYG_001-5b"/>
赧王三年張儀説趙王曰秦有敝甲凋兵軍于澠池<lb/>
　史炤釋文曰澠池趙邑余按趙與韓魏接境韓有野<lb/>
　王上黨魏有河東河内而澠池則秦地也漢地理志<lb/>
　澠池縣屬𢎞農郡趙安能越韓魏而有𢎞農之澠池<lb/>
　邪炤説非是海陵本誤同<lb/>
九年趙王使王賁之楚<lb/>
　海陵本釋文曰賁音奔翦之子離之父余按翦之子<lb/>
　離之父之王賁乃秦將也此王賁乃趙人海陵本誤<lb/>
<pb n="KR2b0012_WYG_001-6a"/>
　矣<lb/>
　　　通鑑四<hi>凡六條</hi>
二十年主父探雀鷇而食之<lb/>
　史炤釋文曰鷇克角切鳥子欲出者<hi>海陵本費本同</hi>余按爾<lb/>
　雅曰生哺鷇生噣雛釋云辨鳥子之異名也鳥子生<lb/>
　而須母哺食者為鷇謂燕雀之屬也生而能自啄者<lb/>
　為雛謂雞雉之屬也鷇音居候翻炤音非<lb/>
三十一年淖齒執湣王而數之<lb/>
<pb n="KR2b0012_WYG_001-6b"/>
　史炤釋文曰數所矩切一二而責之也余按漢書音<lb/>
　義數責之數音所具翻炤自漢紀以後皆從音義至<lb/>
　魏晉紀音所矩切者又雜出乎其間<lb/>
三十二年齊湣王子法章變名姓為莒太史敫家傭<lb/>
　海陵本釋文曰敫吉了切史記作嬓余按徐廣注敫<lb/>
　音躍一音皎海陵本從徐廣下音也漢書王子侯表<lb/>
　有敫字顔師古注云敫古穆字今從此音<lb/>
三十五年秦白起敗趙軍取代光狼城<lb/>
<pb n="KR2b0012_WYG_001-7a"/>
　史炤釋文曰光狼城名本中山地趙武霛王取之其<lb/>
　地在代<hi>海陵本同</hi>余按史以代光狼城聮而書之以為其<lb/>
　地在代可也而云本中山地中山與代舊為兩國代<lb/>
　在常山夏屋山之北中山在常山之南既云在代不<lb/>
　當云本中山地<lb/>
四十二年秦王將使武安君與韓魏代楚黄歇上書曰<lb/>
先王不忘三世接地於齊以絶從親之要<lb/>
　海陵本釋文曰要於笑切約也余按史記索隱要讀<lb/>
<pb n="KR2b0012_WYG_001-7b"/>
　曰腰以言山東合從韓魏是其腰葢秦得韓魏之地<lb/>
　然後能東接於齊楚不可得而北燕趙不可得而南<lb/>
　是絶從親之要也索隱之説意義為長<lb/>
今王使盛橋守事於韓<lb/>
　史炤釋文曰橋音矯<hi>海陵本同</hi>余按史記諸家註並無音<lb/>
　當讀如字<lb/>
　　　通鑑五<hi>凡三條</hi>
五十五年趙王以趙括代廉頗將括母上書言括不可<lb/>
<pb n="KR2b0012_WYG_001-8a"/>
使王曰毋置之吾已决矣<lb/>
　史炤釋文提起毋置二字注其下曰句斷毋者止之<lb/>
　也使置其事而無復言也余按炤謂毋者止之也是<lb/>
　讀母為毋字又以毋置為句斷則以之字屬下句全<lb/>
　不成文葢母者謂括母也趙王使括母置其事不須<lb/>
　復言吾已决計使括為將文意甚順何必妄為穿鑿<lb/>
　母當讀為母子之母通置之為一句蒼頡篇曰母字<lb/>
　其中有兩㸃象人乳形豎通者毋音無今諸家板行<lb/>
<pb n="KR2b0012_WYG_001-8b"/>
　通鑑及史記皆作母字而妄以毋字為説是又以字<lb/>
　學誤後人矣<lb/>
竒兵一萬五千人絶趙軍之後又五千騎絶趙壁間趙<lb/>
軍分而為二<lb/>
　史炤釋文曰間居棧切間隔之也余謂若從炤説當<lb/>
　以間趙軍為句與下句分而為二意頗重複若以又<lb/>
　五千騎絶趙壁間為句與上句竒兵二萬五千人絶<lb/>
　趙軍之後句法文意殊為停當間讀如字每見為句<lb/>
<pb n="KR2b0012_WYG_001-9a"/>
　讀之學者於一句之間截而分屬上下句求發先儒<lb/>
　之所未發者以見聖賢深意若文意自来通順而於<lb/>
　一字兩字或四三字之間創分句讀以為新竒似不<lb/>
　必爾又按間隔之間本無上聲而史炤音居棧切葢<lb/>
　字書棧字有平上二音蜀人土音以平上二聲從去<lb/>
　聲者甚多此亦是以上聲從去聲幸字書棧字有二<lb/>
　音可以援從去聲其他則拘閡而不通矣秦隴以去<lb/>
　聲為入梁益則平聲似去葢古人已病之<lb/>
<pb n="KR2b0012_WYG_001-9b"/>
五十八年呂不韋見秦子異人説之曰子傒有承國之<lb/>
業<lb/>
　史炤釋文曰傒胡啓切秦孝文王之子余謂此傒字<lb/>
　即左傳齊高傒之傒陸德明曰傒音兮若音胡啓切<lb/>
　則是溪字非傒字也<lb/>
　　　通鑑六<hi>凡五條</hi>
秦昭襄王五十二年齊人隆技擊<lb/>
　史炤釋文曰技巨至切<hi>海陵本同</hi>余按技渠綺翻炤音非<lb/>
<pb n="KR2b0012_WYG_001-10a"/>
莊襄王二年蒙驁伐趙定太原取楡次狼孟等三十七<lb/>
城<lb/>
　史炤釋文曰次一音慈余按楡次縣自漢至唐及宋<lb/>
　未嘗改名讀皆如字史記諸家音注及正義皆無音<lb/>
　漢書音義亦無音惟武威郡揟次縣孟康注曰揟音<lb/>
　子如翻次音咨一作恣亦無慈音然此乃武威揟次<lb/>
　縣也與太原楡次縣不相關未知史炤何所據也<lb/>
三年毛公薛公見信陵君曰公子所以重於諸侯者徒<lb/>
<pb n="KR2b0012_WYG_001-10b"/>
以有魏也<lb/>
　史炤釋文曰重直用切<hi>海陵本同</hi>余按文義此乃輕重之<lb/>
　重音直隴翻若音直用翻乃再三之義考經典釋文<lb/>
　可見<lb/>
始皇六年秦踰黽阨之塞以攻楚不便<lb/>
　史炤釋文曰黽彌兖切<hi>海陵本同</hi>余按續漢志江夏郡鄳<lb/>
　縣古冥阨之塞也史記正義曰黽阨之塞在申州黽<lb/>
　音盲炤音非<lb/>
<pb n="KR2b0012_WYG_001-11a"/>
九年文信侯詐以舎人嫪毐為宦者<lb/>
　史炤釋文曰嫪盧道切<hi>海陵本同</hi>余按顔師古漢書音義<lb/>
　嫪音居蚪翻許愼曰郎到翻姓也無盧道切者得非<lb/>
　蜀人以道理之道為去聲乎公休河内人生長京洛<lb/>
　未必操蜀音也<lb/>
　　　通鑑七<hi>凡八條</hi>
二十三年王翦取陳以南至平輿大破楚師至蘄南<lb/>
　史炤釋文曰楚地江夏有蘄春亭<hi>海陵本同</hi>余按漢書地<lb/>
<pb n="KR2b0012_WYG_001-11b"/>
　理志沛郡有蘄縣史記正義曰蘄徐州縣此以唐時<lb/>
　疆理言也以漢地理言之陳沛接境王翦既破楚師<lb/>
　至沛郡之蘄縣南楚時都壽春遂渡淮而滅楚若以<lb/>
　為江夏之蘄春則已越壽春而南近大江以道理考<lb/>
　之史炤之誤明矣<lb/>
雍門司馬<lb/>
　史炤釋文曰雍紆龍切齊城門<hi>海陵本同</hi>余按左傳晉圍<lb/>
　齊伐雍門之萩經典釋文雍音於用翻<lb/>
<pb n="KR2b0012_WYG_001-12a"/>
二十六年郡置守尉監<lb/>
　海陵本釋文曰監居衘切余謂守尉監皆秦分三十<lb/>
　六郡所置官名此監當從去聲若監郡之監則監字<lb/>
　從平聲記王制天子使其大夫為三監監於方伯之<lb/>
　國陸德明釋文監古暫翻監於古衘翻可以見矣<lb/>
二十八年始皇東行郡縣上鄒嶧山<lb/>
　史炤釋文曰嶧山在東海<hi>海陵本同</hi>余按漢書地理志魯<lb/>
　國鄒縣嶧山在北應劭注曰邾文公遷于繹即此括<lb/>
<pb n="KR2b0012_WYG_001-12b"/>
　地志鄒嶧山在兖州鄒縣南二十二里盖縣有遷徙<lb/>
　故漢時嶧山則在縣北唐時則在縣南也惡得在東<lb/>
　海邪<lb/>
三十五年寫蜀荆地材皆至關中<lb/>
　史炤釋文曰寫四夜切舎車解馬為寫或作卸<hi>費本同</hi>
　余謂此非舎車解馬之卸乃前寫放宮室之寫<hi>通鑑二十</hi>
　<hi>六年云每破諸侯寫放其宮室作之咸陽北阪上</hi>寫讀如字寫之為義除也<lb/>
　盡也晉時人多説寫字杜預注左傳云寫器令空郗<lb/>
<pb n="KR2b0012_WYG_001-13a"/>
　夫人語二弟云傾筐倒寫皆除盡之義<lb/>
始皇曰吾慕真人自謂真人不稱朕<lb/>
　海陵本釋文曰稱去聲不稱不惬意也余謂始皇初<lb/>
　并天下自稱曰朕至此不稱朕耳稱當從平聲<lb/>
三十七年將軍恬賜死以兵屬裨將王離<lb/>
　史炤釋文曰屬音蜀附也<hi>費本同</hi>余謂屬音之欲翻付<lb/>
　也上將賜死以兵付裨將安有屬附之義哉<lb/>
以水銀為百川江河大海機相灌輸<lb/>
<pb n="KR2b0012_WYG_001-13b"/>
　史炤釋文曰機弩括也相息亮切羣經音辯相訓共<lb/>
　言機共灌輸也余按説文主發謂之機弩之有機亦<lb/>
　主於發故謂之機此所謂機相灌輸止言發機以相<lb/>
　灌輸耳不可徑以弩括為釋若以此釋上文機弩可<lb/>
　也<hi>上文云上為機弩有穿近者輒射之</hi>釋機相灌輸則非也相音息亮<lb/>
　切者贊相之相相視之相也若相灌輸之相讀當從<lb/>
　平聲炤讀從去聲義何所取又引羣經音辯相訓共<lb/>
　則亦當從平聲决無讀從息亮切之理<lb/>
<pb n="KR2b0012_WYG_001-14a"/>
　　　通鑑八<hi>凡四條</hi>
二世二年章邯守濮陽環水<lb/>
　史炤釋文曰環戶班切<hi>海陵本同</hi>余按漢書音義環音宦<lb/>
　凡環玦之環讀如字環遶之環音宦<lb/>
主重明法<lb/>
　史炤釋文曰重直龍切<hi>海陵本同</hi>余按二世之言曰凡所<lb/>
　為貴有天下者得肆意極欲主重明法也是以肆意<lb/>
　極欲與主重明法為二事主重者謂君臣之勢上之<lb/>
<pb n="KR2b0012_WYG_001-14b"/>
　所主者重則下之勢輕重音直隴翻直龍切非<lb/>
項羽軍漳南<lb/>
　史炤釋文曰漳南漳水之南山海經曰漳水出荆山<lb/>
　余按山海經曰漳水出荆山南注于沮水此左傳所<lb/>
　謂江漢沮漳楚之望也項羽軍漳南與章邯相持在<lb/>
　唐相州滏陽縣界下文項羽使蒲將軍引兵度三戶<lb/>
　軍漳南服䖍注曰三戶漳水津也孟康注曰在鄴西<lb/>
　南三十里此豈荆山之漳水哉九十七卷晉康帝建<lb/>
<pb n="KR2b0012_WYG_001-15a"/>
　元二年趙王虎投王波父子之尸于漳水海陵釋文<lb/>
　之誤與此正同詳辯于後<lb/>
二世夢白虎齧其左驂馬殺之<lb/>
　史炤釋文曰三馬為驂<hi>海陵本同</hi>余按王肅云古者一轅<lb/>
　之車夏后氏駕兩馬謂之麗殷益以一騑謂之驂周<lb/>
　人又益以一騑謂之駟自時厥後夹轅曰服兩旁曰<lb/>
　驂詩所謂兩服上襄兩驂鴈行者也史言左驂則必<lb/>
　有右驂不當引三馬為驂以釋左驂<lb/>
<pb n="KR2b0012_WYG_001-15b"/>
　　　通鑑九<hi>凡五條</hi>
漢高帝元年秦王嬰降軹道旁<lb/>
　史炤釋文曰字書云車輪之穿為軹余按漢書注徐<lb/>
　廣曰軹道在霸陵蘇林曰在長安東十三里漢宮殿<lb/>
　疏曰軹道亭東去霸城觀五里東去霸水百歩烏得<lb/>
　以車軹為説邪<lb/>
項羽立董翳為翟王都高奴<lb/>
　史炤釋文曰翟直格切<hi>海陵本同</hi>余謂上郡古白翟所居<lb/>
<pb n="KR2b0012_WYG_001-16a"/>
　故以翳為翟王古字翟狄通炤音非<lb/>
立呉芮為衡山王都邾<lb/>
　史炤釋文曰古邾子國即邾縣屬江夏余按古邾國<lb/>
　漢魯國鄒縣也若江夏之邾縣先儒以為楚滅邾徙<lb/>
　其君於此非古邾子國也<lb/>
二年諸將盡讙<lb/>
　史炤釋文曰讙與歡同余謂讙與諠同讙者譁然不<lb/>
　服之聲歡者忻然相得之意諸將盡讙者不服之聲<lb/>
<pb n="KR2b0012_WYG_001-16b"/>
　也讙音許元翻<lb/>
楚追擊漢軍至靈壁東睢水上<lb/>
　史炤釋文曰睢水在梁國睢陽<hi>海陵本同</hi>余按水經注睢<lb/>
　水出陳留縣西蒗蕩渠而東北流又東北過睢陽縣<lb/>
　南又東北過相縣南又逕彭城之靈壁東而東南流<lb/>
　項羽敗漢王處也以此觀之睢水固過睢陽而楚追<lb/>
　敗漢軍處乃在靈壁東之睢水上不在睢陽也二百<lb/>
　五十一卷唐懿宗咸通九年睢水注誤與此同<lb/>
<pb n="KR2b0012_WYG_001-17a"/>
　　　通鑑十<hi>凡一條</hi>
四年漢王不可必身居項王掌握中數矣<lb/>
　史炤釋文曰數去聲余按漢書音義數所角翻史記<lb/>
　正義色庾切己非矣况從去聲哉<lb/>
　　　通鑑十一<hi>凡六條</hi>
五年項王分其騎為四隊四鄉<lb/>
　史炤釋文曰隊音隧余按此乃羣隊之隊音徒對翻<lb/>
　鄉讀曰嚮言項王分其從騎為四隊四嚮以禦漢軍<lb/>
<pb n="KR2b0012_WYG_001-17b"/>
　文意甚明漢書王莽𫝊置六鄉六隊顔師古曰隊音<lb/>
　遂葢因莽倣周禮鄉遂之制而為之音若引以音羣<lb/>
　隊之隊則誤矣<lb/>
田横與其客二人乘傳詣洛陽<lb/>
　史炤釋文曰乗𫝊者依乗符𫝊而行若使者持節爾<lb/>
　𫝊者以木為之長尺五書符於上以為信余按如淳<lb/>
　漢書注曰四馬高足為置𫝊中足為馳傳下足為乘<lb/>
　𫝊一馬二馬為軺𫝊急者乗一乗𫝊師古曰𫝊若今<lb/>
<pb n="KR2b0012_WYG_001-18a"/>
　之驛古者以車謂之𫝊車其後單置馬謂之驛騎此<lb/>
　乃驛𫝊之𫝊非符𫝊之𫝊也史炤自是以後凡釋乗<lb/>
　𫝊處或以為車𫝊或以為符𫝊其曰車𫝊者依漢書<lb/>
　音義而為說其曰符𫝊者則臆見横於中終不知其<lb/>
　誤也<lb/>
婁敬戍隴西過洛陽脱輓輅<lb/>
　海陵本釋文曰輅音洛余按蘇林漢書注曰輅音凍<lb/>
　<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>一木横遮車前二人挽之三人推之顔師古<lb/>
<pb n="KR2b0012_WYG_001-18b"/>
　曰輅音胡格翻<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>音同廣韵<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>音涸若從蘇音洛當<lb/>
　作<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>史炤曰輅音路亦非也<lb/>
周自后稷封邰<lb/>
　史炤釋文曰邰在右扶風<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>功縣余按班志右扶風<lb/>
　有斄縣<hi>斄古邰字</hi>又有武功縣顔師古注曰斄即今武功<lb/>
　故城是史記正義曰雍州武功縣西南二十三里故<lb/>
　斄城是也葢邰與武功在漢時為兩縣並屬右扶風<lb/>
　後世則省邰縣併入武功縣至唐則<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>功縣屬雍州<lb/>
<pb n="KR2b0012_WYG_001-19a"/>
　而扶風為岐州顔師古張守節皆引唐時州縣以釋<lb/>
　古邰城所在史炤不能深知厯代郡縣之離合徑言<lb/>
　邰在右扶風武功縣殊不知漢右扶風所領邰自是<lb/>
　邰縣武功自是武功縣至唐則古邰城在雍州<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>功<lb/>
　縣界内豈可以為在右扶風武功縣邪若曰在唐雍<lb/>
　州武功縣則可矣<lb/>
傷夷者未起<lb/>
　史炤釋文曰傷夷讀曰創夷余謂傷夷皆讀如本字<lb/>
<pb n="KR2b0012_WYG_001-19b"/>
　文意自明何必讀傷字為創字邪<lb/>
六年亟發兵坑豎子耳<lb/>
　史炤釋文曰亟欺冀切又音急余按字書亟從欺冀<lb/>
　切者其義數數也此言亟發兵猶言急發兵也亟音<lb/>
　紀力翻其義疾也趣也急也亟字有急義而無急音<lb/>
　至一百三十二巻宋明帝泰始三年亟字兼有去吏<lb/>
　紀力二切是又兩存其音而不審其義之各有攸當<lb/>
　也<lb/>
<pb n="KR2b0012_WYG_001-20a"/>
　　　通鑑十二<hi>凡二條</hi>
八年上撃韓王信餘寇於東垣<lb/>
　史炤釋文曰高帝十一年更名真定國余按高帝十<lb/>
　一年擊陳豨豨將趙利守東垣帝攻之卒罵帝既㧞<lb/>
　東垣卒罵者斬之不罵者原之因改東垣曰真定是<lb/>
　改東垣縣為真定縣也至武帝元鼎四年始置真定<lb/>
　國高帝曷嘗置真定國哉<lb/>
十二年漢别將撃英布軍洮水南北皆大破之<lb/>
<pb n="KR2b0012_WYG_001-20b"/>
　史炤釋文曰洮音兆在淮南<hi>海陵本同</hi>蘇林曰洮音兆徐<lb/>
　廣曰洮音道在江淮間余謂史炤引用蘇音而所謂<lb/>
　在淮南者因英布王淮南遂簒取徐廣之説以為洮<lb/>
　水在淮南意之也按通鑑上文布軍既敗走江南高<lb/>
　祖令别將追之别將撃布軍于洮水南北皆大破之<lb/>
　則洮水在江南明矣羅含湘中記零陵有洮水水經<lb/>
　注洮水出洮陽縣西南東流注于湘水漢書地理志<lb/>
　洮陽屬零陵郡如淳注洮音韜葢英布舊與長沙王<lb/>
<pb n="KR2b0012_WYG_001-21a"/>
　婚既敗走往從之而洮水時屬長沙國境内英布之<lb/>
　軍實大敗於此也<lb/>
　　　通鑑十三<hi>凡一條</hi>
文帝元年趙佗以兵威財物賂遺閩越西甌駱役屬焉<lb/>
　史炤釋文曰顔師古謂駱役為駱越余按師古注西<lb/>
　甌即駱越也未嘗以駱役為駱越葢閩越是一種西<lb/>
　甌駱是一種役屬者役使而服屬之<lb/>
　　　通鑑十四<hi>凡一條</hi>
<pb n="KR2b0012_WYG_001-21b"/>
二年太僕見馬遺財足餘皆以給傳置<lb/>
　史炤釋文曰置者置郵也以其居符𫝊之所故謂之<lb/>
　𫝊置猶𫝊舍也余謂𫝊置即驛𫝊之𫝊非符𫝊之𫝊<lb/>
　炤言置郵是也言符𫝊之所非也此其誤猶十一卷<lb/>
　高祖五年釋田横乗𫝊之誤<lb/>
　　　通鑑十五<hi>凡二條</hi>
十四年上自欲征匈奴羣臣諫不聽皇太后固要上乃<lb/>
止<lb/>
<pb n="KR2b0012_WYG_001-22a"/>
　海陵本釋文曰要力笑切余謂要之為義刼也約勒<lb/>
　也此所謂固要言力約止之也要讀如邀海陵本音<lb/>
　非<lb/>
十六年扐侯辟光為濟南王<lb/>
　史炤釋文曰扐音勒余按易大𫝊歸竒於扐記王制<lb/>
　用數之扐音勒若漢書音義則扐侯之扐音力<lb/>
　　　通鑑十六<hi>凡二條</hi>
景帝前四年王夫人知帝嗛栗姬<lb/>
<pb n="KR2b0012_WYG_001-22b"/>
　史炤釋文曰嗛苦簟切恨也當作慊余按漢書音義<lb/>
　嗛乎監翻口有所銜曰嗛景帝心銜栗姬史因用此<lb/>
　字<lb/>
中六年上行幸雍郊五畤<lb/>
　史炤釋文曰畤者封土積高之所秦有西畤鄜畤武<lb/>
　畤好畤宻畤皆在右扶風所以祭天地五帝余按史<lb/>
　記封禪書秦襄公始居西垂自以為主少皥之神作<lb/>
　西畤祠白帝此畤在唐秦州上邽縣界襄公之後文<lb/>
<pb n="KR2b0012_WYG_001-23a"/>
　公東獵汧渭之間卜居之而吉文公夢黄蛇自天下<lb/>
　屬地其口止於鄜衍於是作鄜畤其地後為鄜縣唐<lb/>
　之鄜州是也雍旁有故呉陽武畤雍東有好畤皆廢<lb/>
　無祠作鄜畤後七十八年秦德公既立卜都雍雍之<lb/>
　諸祠自此興德公卒後宣公作宻畤於渭南祭青帝<lb/>
　又其後秦靈公作呉陽上畤作下畤祭炎帝<hi>索隠曰呉陽地</hi>
　<hi>名葢在岳之南余按索隠所謂岳者呉山也山南為陽故謂呉陽之地在岳之南班書地理志呉山在汧</hi>
　<hi>縣西史記正義以為陜州芮城縣北之條山恐誤</hi>又其後櫟陽雨金秦獻公<lb/>
<pb n="KR2b0012_WYG_001-23b"/>
　自以為得金瑞作畦畤櫟陽而祀白帝封禪書所載<lb/>
　秦嵗時之奉祠者非一惟雍四畤上帝為尊漢高帝<lb/>
　二年東撃項籍而還入關問故秦時上帝祠何帝也<lb/>
　對曰四帝有白青黄赤帝之祠高帝曰吾聞天有五<lb/>
　帝而有四何也皆不能對高帝曰吾知之矣乃待我<lb/>
　而具五也乃立黑帝祠命曰北畤有司進祠上不親<lb/>
　往至文帝始郊見雍五畤祠索隠曰據秦舊而言秦<lb/>
　襄公始列為諸侯而作西畤文公卜居汧渭之間皆<lb/>
<pb n="KR2b0012_WYG_001-24a"/>
　非雍也至德公卜居雍而後宣公作宻畤祠青帝靈<lb/>
　公作上畤祠黄帝作下畤祠炎帝獻公作畦畤祠白<lb/>
　帝是為四并高祖增黑帝而五也以余攷之西畤鄜<lb/>
　畤固不在雍而呉陽上畤下畤及櫟陽畦畤亦不在<lb/>
　雍也自秦德公居雍而諸祠始興於雍後人以雍積<lb/>
　高為神明之隩遂合白青黄赤四帝之祠而祠於雍<lb/>
　高帝又立黒帝祠故雍有五帝畤史炤以為西鄜武<lb/>
　好宻五畤皆在右扶風若史言扶風五畤猶曰依史<lb/>
<pb n="KR2b0012_WYG_001-24b"/>
　而為之説史言幸雍郊五畤則雍乃扶風之一縣豈<lb/>
　可包扶風一郡之大界言之邪况西畤在隴西郡上<lb/>
　邽縣鄜畤在馮翊鄜縣既不可以為皆在扶風而雍<lb/>
　之武畤好畤皆廢無祠不在五畤之數史炤之説失<lb/>
　之逺矣一百卷晉穆帝升平二年秦王堅祠五畤釋<lb/>
　文之誤與此同<lb/>
　<lb/>
　通鑑釋文辯誤卷一<lb/>
</p>
<p>
</p>
  </div>
<div>
                <head>通鑑釋文辯誤卷二</head>
    <p>
<pb n="KR2b0012_WYG_002-1a"/>
欽定四庫全書<lb/>
　通鑑釋文辯誤卷二　　　宋　胡三省　撰<lb/>
　　　通鑑十七<hi>凡二條</hi>
武帝建元元年上雅嚮儒術嬰蚡俱好儒雅推轂代趙<lb/>
綰為御史大夫蘭陵王臧為郎中令<lb/>
　史炤釋文曰言薦舉人如車轂之運轉<hi>費本同</hi>余謂炤<lb/>
　説未為精當此言推車轂者主於進薦賢者亦主於<lb/>
　進故以薦賢為推轂<lb/>
<pb n="KR2b0012_WYG_002-1b"/>
三年鄠杜令欲執之<lb/>
　費本注曰鄠杜古杜伯國京兆邑後宣帝改曰杜陵<lb/>
　余按漢書地理志鄠縣屬右扶風古有扈氏之國杜<lb/>
　縣屬京兆古杜伯國不可以鄠縣并為杜伯之國又<lb/>
　不可并以為屬京兆<lb/>
　　　通鑑十八<hi>凡三條</hi>
元光三年田蚡奉邑食鄃<lb/>
　海陵本釋文曰鄃音俞余按漢書音義鄃音輸音俞<lb/>
<pb n="KR2b0012_WYG_002-2a"/>
　非<lb/>
五年關益斥西至沫若水南至牂柯為徼<lb/>
　史炤釋文曰謂以木石水為界也西南之徼猶北方<lb/>
　之塞<hi>費本同</hi>余按史炤盖因顔師古注鄧通𫝊而為之<lb/>
　説鄧通𫝊曰人有告通盜出徼外鑄錢師古注云東<lb/>
　北謂之塞西南謂之徼塞者以障塞為名徹者取邀<lb/>
　遮之義然余考漢書匈奴𫝊單于請罷邉備塞吏卒<lb/>
　侯應上議曰孝武攘匈奴於幕北建塞徼起亭隧築<lb/>
<pb n="KR2b0012_WYG_002-2b"/>
　外城列屯戍而守之是北方之塞亦謂之徼也朝鮮<lb/>
　𫝊曰朝鮮屬遼東外徼是東方之塞亦謂之徼也師<lb/>
　古殆考之未精詳而史炤又依以為説而所謂以木<lb/>
　石水為界者亦本於侯應之議應之議曰起塞以来<lb/>
　或因山巖石木柴僵落谿谷水門稍稍平之卒徒築<lb/>
　治此正言建塞徼於北方以備匈奴者也豈特西南<lb/>
　謂之徼哉直言徼以邀遮為義豈不簡而當乎<lb/>
元朔二年蓼侯孔臧<lb/>
<pb n="KR2b0012_WYG_002-3a"/>
　史炤釋文曰蓼音六邑名屬六安國余按漢書地理<lb/>
　志六縣蓼縣皆屬六安國春秋文五年楚滅蓼及六<lb/>
　皆臯陶後也陸德明經典釋文蓼音了未嘗有六音<lb/>
　海陵本亦因史炤而誤<lb/>
　　　通鑑十九<hi>凡二條</hi>
五年都尉韓説為龍頟侯<lb/>
　史炤釋文曰頟鄂格切平原邑余按班志平原郡有<lb/>
　龍頟侯國注云頟音洛若從鄂格切則是額字史炤<lb/>
<pb n="KR2b0012_WYG_002-3b"/>
　殆不考字書也三十二卷成帝綏和元年誤與此同<lb/>
校尉李朔為渉軹侯<lb/>
　史炤釋文曰軹河内邑余按班史衛青𫝊作陟軹侯<lb/>
　功臣表作軹侯食邑於齊郡之西安非河内之軹縣<lb/>
　也<lb/>
　　　通鑑二十<hi>凡三條</hi>
元鼎二年置均輸以通貨物<lb/>
　史炤釋文曰委輸也謂諸有當輸於官者又均輸之<lb/>
<pb n="KR2b0012_WYG_002-4a"/>
　余按班史時置均輸官於郡國令逺方各以其物而<lb/>
　灌輸置平凖於京師通受天下委輸貴則賣之賤則<lb/>
　買之使富商大賈無所牟大利均輸置於郡國平凖<lb/>
　置於京師均平也斟酌物價貴賤而適其均平使民<lb/>
　無甚貴甚賤之患唐劉晏正得此法非當輸於官又<lb/>
　均輸之也又鹽鐵論云郡國諸侯各以其方物貢輸<lb/>
　往来多苦惡不償其費置輸官以相紹運名曰均輸<lb/>
伏波將軍路博徳出桂陽下湟水<hi>伐南越事</hi>
<pb n="KR2b0012_WYG_002-4b"/>
　史炤釋文曰湟水名在金城臨羌塞外余按水經云<lb/>
　洭水過臨洭縣南出洭浦關為桂水山海經以洭水<lb/>
　為湟水徐廣曰湟水一名洭水出桂陽通四㑹此路<lb/>
　博德伐南越出桂陽而下湟水者也若金城臨羌之<lb/>
　湟水則趙充國伐羌所度者非路博德所下之湟水<lb/>
　也<lb/>
甲為下瀨將軍下蒼梧<lb/>
　史炤釋文曰瀨水名在越地余按臣瓉漢書注曰瀨<lb/>
<pb n="KR2b0012_WYG_002-5a"/>
　湍也呉越謂之瀬中國謂之磧伍子胥書有下瀨船<lb/>
　則瀨非越地水名也<lb/>
　　　通鑑二十一<hi>凡一條</hi>
太初三年上邽騎士趙弟<lb/>
　費本注曰古邽戎國武帝開之置上邽縣屬隴西郡<lb/>
　余按史記秦武公十年伐邽冀戎初縣之漢書地理<lb/>
　志隴西郡有上邽縣應劭注云即邽戎邑也則上邽<lb/>
　縣乃秦武公所置非漢武帝開置也<lb/>
<pb n="KR2b0012_WYG_002-5b"/>
　　　通鑑二十三<hi>凡二條</hi>
昭帝始元二年二王不復肻㑹龍城匈奴始衰<lb/>
　史炤釋文曰西方胡皆事龍神故名大㑹處為龍城<lb/>
　<hi>費本同</hi>余按漢書匈奴𫝊匈奴諸王長少歳正月㑹單<lb/>
　于庭祠五月大㑹龍城祭其先天地鬼神秋馬肥大<lb/>
　㑹蹛林皆㑹祭處也匈奴非西方胡且三處皆其㑹<lb/>
　祭之地不應龍城獨以事龍神得名其説殊為未通<lb/>
元鳯元年賜燕王旦謚曰刺王<lb/>
<pb n="KR2b0012_WYG_002-6a"/>
　史炤釋文曰刺七賜切余謂當音来逹翻謚法暴戾<lb/>
　無親曰刺言其所為乖刺無親親之義也<lb/>
　　　通鑑二十五<hi>凡一條</hi>
宣帝元康四年先零䍐开乃解仇作約<lb/>
　史炤釋文曰䍐羌开羌皆西羌别種漢破滅之置縣<lb/>
　以其人處於地因以名之屬天水郡余按漢書注蘇<lb/>
　林曰䍐开在金城南顔師古曰䍐开羌之别種也下<lb/>
　言遣开豪雕庫宣天子至德䍐开之屬皆聞知明詔<lb/>
<pb n="KR2b0012_WYG_002-6b"/>
　下又云河南大开小开則䍐羌开羌種落殊矣而地<lb/>
　理志天水郡有䍐开縣盖以此二種羌来降處之此<lb/>
　地因以名縣以此觀之䍐开種落實在金城河南其<lb/>
　有来降者處之天水郡界内因置䍐开縣河南之種<lb/>
　落固自若也元康之時先零䍐开解仇作約者皆在<lb/>
　金城塞外非在天水郡䍐开縣者也<lb/>
　　　通鑑二十六<hi>凡二條</hi>
神爵元年伯牙操遞鍾<lb/>
<pb n="KR2b0012_WYG_002-7a"/>
　史炤釋文曰晉灼曰遞音遞迭之遞二十四鍾各有<lb/>
　節奏擊之不常故曰遞鍾琴名也余按漢書注諸家<lb/>
　之説不同晉灼之注止於曰遞臣瓚駁之曰楚辭云<lb/>
　奏伯牙之號鍾號鍾琴名也馬融笛賦曰號鍾高調<lb/>
　伯牙以善鼓琴名不聞其能擊鍾也師古曰琴名是<lb/>
　也字旣作遞則與楚辭不同不得即讀為號當依晉<lb/>
　音耳合而觀之晉灼本無鍾琴名也四字史炤乃牽<lb/>
　臣瓚注四字合為晉灼注使後學不得參考諸家之<lb/>
<pb n="KR2b0012_WYG_002-7b"/>
　異同而折衷之不已誣乎<lb/>
辛武賢奏合撃䍐开在鮮水上者<lb/>
　史炤釋文曰山海經云北鮮之山鮮水出焉北流注<lb/>
　于余吾余按漢書武帝紀匈奴逺其累重於余吾水<lb/>
　北顔師古注云余吾水在朔方北山海經云北鮮之<lb/>
　山鮮水出焉北流注于余吾師古葢以此鮮水在匈<lb/>
　奴中非䍐开所居之鮮水也漢書羌豪獻鮮水海地<lb/>
　於王莽置西海郡即䍐开所居之鮮水<lb/>
<pb n="KR2b0012_WYG_002-8a"/>
　　　通鑑二十七<hi>凡二條</hi>
甘露元年魏和意任昌至烏孫謀誅狂王<hi>云云</hi>漢遣張<lb/>
遵收和意昌係瑣<lb/>
　史炤釋文曰係繋束也瑣銀鐺也余按漢書西域𫝊<lb/>
　趙德使罽賓與其王隂末赴相失隂末赴鎖琅當德<lb/>
　顔師古注曰琅當長鎖也若今之禁繫人鎖也史炤<lb/>
　葢引此以釋瑣而誤寫為銀鐺耳<lb/>
二年上行幸萯陽宫屬玉觀<lb/>
<pb n="KR2b0012_WYG_002-8b"/>
　史炤釋文曰晉灼曰屬玉鳥鵁鶄以名觀也余按晉<lb/>
　灼注本云屬玉水鳥似鵁鶄省水字與似字便失文<lb/>
　意<lb/>
　　　通鑑三十<hi>凡一條</hi>
成帝河平元年竒請它比日以益滋<lb/>
　海陵本釋文曰比必寐切謂引它類以比附之余謂<lb/>
　釋文所謂引它類以比附之止依顔師古注今法家<lb/>
　讀比附之比如字師古注亦無音翻若以為比例之<lb/>
<pb n="KR2b0012_WYG_002-9a"/>
　比則當音毗至翻音必寐切者乃比及之比愈非本<lb/>
　文之義<lb/>
　　　通鑑三十一<hi>凡二條</hi>
陽朔四年烏孫小昆彌烏就屠子拊離代立<lb/>
　史炤釋文曰拊離烏孫小昆彌種名余按昆彌者烏<lb/>
　孫王號也烏孫國有大小昆彌烏就屠者小兒彌之<lb/>
　名拊離乃烏就屠之子之名非種名也通鑑本文甚<lb/>
　明何必曲為之説<lb/>
<pb n="KR2b0012_WYG_002-9b"/>
鴻嘉二年博士行大射禮有飛雉集于庭<lb/>
　史炤釋文曰爾雅曰雉絶有力奮余謂爾雅釋雉之<lb/>
　異名奮其一也史炤以奮釋飛雉不亦拘乎<lb/>
　　　通鑑三十三<hi>凡一條</hi>
哀帝建平元年郎中令泠褒<lb/>
　史炤釋文曰泠姓也顔師古音廖<hi>費本同</hi>余按漢書音<lb/>
　義師古音零廖字乃𫝊寫者誤以零為廖耳炤不能<lb/>
　察也<lb/>
<pb n="KR2b0012_WYG_002-10a"/>
　　　通鑑三十四<hi>凡一條</hi>
四年董賢起冢内為便房外為徼道<lb/>
　史炤釋文曰徼道小道也<hi>費本同</hi>余謂徼道者徼廵之<lb/>
　道為小道環遶便房之外以徼廵故曰徼道雖是小<lb/>
　道實以徼廵取義朱子云徼伺察也天下道路除逵<lb/>
　衢康莊之外皆小道也豈可皆以徼道名哉<lb/>
　　　通鑑三十五<hi>凡一條</hi>
平帝元始二年去胡来王唐兜<lb/>
<pb n="KR2b0012_WYG_002-10b"/>
　史炤釋文曰唐兜西域國也號為去胡来王謂去胡<lb/>
　而来降漢余按漢書西域𫝊婼羌國王號去胡来王<lb/>
　則唐兜乃去胡来王之名非國名也觀下文斬唐兜<lb/>
　可見非國名矣<lb/>
　　　通鑑三十六<hi>凡二條</hi>
四年羌豪獻鮮水海允谷鹽池<lb/>
　史炤釋文曰允音鉛<hi>海陵本同</hi>余按漢書音義惟允吾縣<lb/>
　音鉛牙允街縣音鉛街此外無音<lb/>
<pb n="KR2b0012_WYG_002-11a"/>
王莽初始元年莽母功顯君死自以居攝踐祚奉漢大<lb/>
宗之後為功顯君緦縗弁而加麻環絰如天子弔諸侯<lb/>
服凡壹弔再㑹<lb/>
　史炤釋文曰絰首戴也以苴麻為之謂之環者言其<lb/>
　輕細如環之形<hi>費本同</hi>余按䘮服以情之輕重為等苴<lb/>
　麻之絰重服也左𫝊齊晏桓子卒晏嬰縗麤斬苴絰<lb/>
　帶杖菅屨杜預注曰苴麻之有子者取其麤也周禮<lb/>
　王為諸侯緦縗弁而加環絰同姓則麻異姓則葛王<lb/>
<pb n="KR2b0012_WYG_002-11b"/>
　莽自以居攝踐祚不為母服䘮服天子弔諸侯之服<lb/>
　以壹弔再㑹而已安肻以苴麻為絰乎記檀弓叔仲<lb/>
　皮死其子子栁之妻衣縗而繆絰叔仲衍請繐縗而<lb/>
　環絰鄭注云繆絰士妻為舅姑之服也環絰弔服之<lb/>
　絰也時婦人好輕細而多服此者孔頴逹正義曰繆<lb/>
　絰謂絞麻為絰繆謂兩股相交也五服之絰皆然惟<lb/>
　弔服環絰不繆耳環絰者一股所謂纒絰也此即輕<lb/>
　細如環之義史炤所謂輕細如環者本顔師古之説<lb/>
<pb n="KR2b0012_WYG_002-12a"/>
　既言輕細安得以苴麻為之乎<lb/>
　　　通鑑三十七<hi>凡一條</hi>
天鳯元年和親侯歙者王昭君兄子歙也中部都尉以<lb/>
聞<lb/>
　史炤釋文曰歙事王莽為中部都尉余按通鑑上文<lb/>
　此時匈奴遣人之西河虎猛制虜塞下告塞吏曰欲<lb/>
　見和親侯和親侯者王昭君兄子歙也中部都尉以<lb/>
　聞詳考文理歙葢事王莽為和親侯時在長安中部<lb/>
<pb n="KR2b0012_WYG_002-12b"/>
　都尉乃西河中部都尉以匈奴来告之事聞於莽非<lb/>
　歙為中部都尉也<lb/>
　　　通鑑三十八<hi>凡一條</hi>
地皇三年莽教民煑艸木為酪<lb/>
　史炤釋文曰酪乳漿也余按乳酪之酪真酪也莽令<lb/>
　煑艸木為酪則非乳漿服䖍注曰煑木實如淳注曰<lb/>
　作杏酪之屬也此皆依煑艸木而為之説<lb/>
　　　通鑑三十九<hi>凡三條</hi>
<pb n="KR2b0012_WYG_002-13a"/>
更始元年莽紺袀服<lb/>
　史炤釋文曰偏裻謂之袀戎衣也紺青色以為袀衣<lb/>
　章懷注袀純也純為紺服其説非是<hi>費本同</hi>余按裻衣<lb/>
　背縫也左思魏都賦襲偏裻以䜋列偏裻固是戎衣<lb/>
　然非袀服也史記趙世家王夢衣偏裻之衣正義曰<lb/>
　杜預云偏左右異色裻在中左右異故曰偏葢偏裻<lb/>
　自衣背縫中分左右各一色左𫝊所謂太子帥師公<lb/>
　衣之偏衣者也袀服之袀音均左𫝊所謂均服振振<lb/>
<pb n="KR2b0012_WYG_002-13b"/>
　取虢之旂陸徳明曰均字書作袀袀之為義純也説<lb/>
　有根據未可厚非此説乃師古之説章懷注後漢書<lb/>
　後漢書不載莽袀服事以此説為章懷之説亦非是<lb/>
二年吏民惶恐屬縣屯聚建等不能下<lb/>
　史炤釋文曰屬附也言附縣而屯聚余按通鑑上文<lb/>
　申屠建揚言三輔兒大黠共殺其主吏民聞此言惶<lb/>
　恐不自安故三輔之屬縣皆屯聚以自保若以為附<lb/>
　縣而屯聚其説穿鑿<lb/>
<pb n="KR2b0012_WYG_002-14a"/>
驃騎大將軍宗佻為潁隂王<lb/>
　史炤釋文曰佻它彫切説文遷廟也余按遷廟之祧<lb/>
　從示從兆此宗佻乃人姓名史炤誤矣<lb/>
　　　通鑑四十<hi>凡一條</hi>
光武建武元年立秋日貙膢時<lb/>
　史炤釋文曰膢龍珠切説文臘祭也<hi>海陵本同</hi>余按章懷<lb/>
　太子賢後漢書注引前書音義曰貙獸以立秋日祭<lb/>
　獸王者亦以此日出獵用祭宗廟冀州北郡以八月<lb/>
<pb n="KR2b0012_WYG_002-14b"/>
　作飲食曰膢其俗語曰膢臘社伏乃是祭之四名膢<lb/>
　祭於秋臘祭於冬烏得謂膢為臘祭乎又按説文云<lb/>
　膢楚俗以二月祭飲食也未嘗以膢為臘祭史言以<lb/>
　立秋日貙膢是貙膢明為立秋日之祭不待辯而可<lb/>
　以知炤之妄矣章懷注膢音婁後漢書禮儀志有貙<lb/>
　劉劉婁音近<lb/>
　　　通鑑四十一<hi>凡一條</hi>
五年耿弇追張歩至鉅昧水上<lb/>
<pb n="KR2b0012_WYG_002-15a"/>
　史炤釋文曰昧如字一名巨洋水在樂安國<hi>海陵本同</hi>余<lb/>
　按章懷太子賢注曰巨洋水在今青州壽光縣西水<lb/>
　經注巨洋水出朱虚縣東太山袁宏謂之鉅昧王韶<lb/>
　謂之巨蔑北過臨朐縣東又北過劇縣西耿弇追破<lb/>
　張歩處也又東北過壽光縣西又東北入于海是水<lb/>
　自發源至劇縣皆屬北海齊二國界至壽光始屬樂<lb/>
　安國界耿弇破張歩於劇縣西未至樂安國界也昧<lb/>
　音莫葛翻其字從日從末非昧字也<lb/>
<pb n="KR2b0012_WYG_002-15b"/>
　　　通鑑四十二<hi>凡二條</hi>
六年詔曰倉卒蕪蔞亭豆粥<lb/>
　海陵本釋文曰蔞力無切余按章懷註蔞力于翻海<lb/>
　陵本音非<lb/>
與小兒共槽櫪而食<lb/>
　史炤釋文曰果木華實相半曰槽櫪㯕椑也博雅木<lb/>
　下支謂之椑㯕余謂飼獸之食器曰槽櫪馬櫪也共<lb/>
　槽櫪而食者以犬馬為諭也何必為僻詭之説以疑<lb/>
<pb n="KR2b0012_WYG_002-16a"/>
　誤後學<lb/>
　　　通鑑四十三<hi>凡二條</hi>
十二年參狼羌與諸種寇武都<lb/>
　海陵本釋文曰參所含切至四十九巻安帝永初二<lb/>
　年滇零招集武都參狼則曰參所今切然則二音將<lb/>
　何從乎若以分野言之參星在梁益之分音所今翻<lb/>
　為是<lb/>
十五年封皇子輔為右翊公<lb/>
<pb n="KR2b0012_WYG_002-16b"/>
　史炤釋文曰右馮翊也<hi>費本同</hi>余按漢三輔左馮翊右<lb/>
　扶風未嘗有右馮翊也右翊封國史無所考不可妄<lb/>
　引以為釋<lb/>
　　　通鑑四十四<hi>凡一條</hi>
中元二年初燒當羌豪滇良<lb/>
　史炤釋文曰滇良益州西夷<hi>費本同</hi>余按後漢書西羌<lb/>
　𫝊羌無弋爰劒𤣥孫研居湟中最豪健羌中號其種<lb/>
　為研種研之十三世孫燒當復豪徤更以燒當為種<lb/>
<pb n="KR2b0012_WYG_002-17a"/>
　號滇良者燒當之𤣥孫也世居河北大允谷既破先<lb/>
　零奪居大榆中地此所謂湟中羌去益州甚逺烏得<lb/>
　謂之益州西夷乎<lb/>
　　　通鑑四十五<hi>凡四條</hi>
明帝永平三年湯以六事自責<hi>云云</hi>苞苴行邪<lb/>
　史炤釋文曰苞説文艸也以為麤履從包取其藏物<lb/>
　苴履中艸亦包也余按此苞苴謂人以苞苴相問遺<lb/>
　者也記曲禮凡以弓劒苞苴問人者鄭注云問猶遺<lb/>
<pb n="KR2b0012_WYG_002-17b"/>
　也苞苴裹魚肉或以葦或以茅陸德明曰苞裹也苴<lb/>
　藉也孔頴達曰既夕禮葦苞長三尺内則云炮取豚<lb/>
　編萑以苴之是編萑葦以裹魚及肉也亦兼容它物<lb/>
　故禹貢云厥包橘柚孔叢子曰吾於木瓜之惠見苞<lb/>
　苴之禮行是也先儒解苞苴之義甚明史炤特為怪<lb/>
　迂以罔世通鑑之罪人也<lb/>
八年耿固請置度遼將軍屯五原以防南匈奴逃亡<lb/>
　史炤釋文曰遼水在幽州之域謂出師當度遼水也<lb/>
<pb n="KR2b0012_WYG_002-18a"/>
　余按昭帝時霍光以范明友為度遼將軍以伐烏桓<lb/>
　時烏桓居遼東遼西塞外故霍光命將以度遼為號<lb/>
　謂出師當度遼水也今請置度遼將軍屯五原而亦<lb/>
　以出師當度遼水為說則不通矣葢建武之後匈奴<lb/>
　分而烏桓鮮卑盛先是漢嘗命范明友以度遼將軍<lb/>
　破烏桓匈奴亦自是衰故復以是號命將使屯五原<lb/>
　既以防南部之逃亡亦以是號懾服北部及東胡之<lb/>
　心使不敢招誘南部之衆耳<lb/>
<pb n="KR2b0012_WYG_002-18b"/>
十四年寒朗以劉建等物色問顔忠王平二人錯㦍不<lb/>
能對<lb/>
　史炤釋文曰錯倉各切或作䇎竦也㦍逆各切相遇<lb/>
　驚也或作愕<hi>海陵本同</hi>余按章懷注曰錯㦍猶倉卒也錯<lb/>
　音七故翻㦍音五故翻又考字書䇎且略切竦也驚<lb/>
　也與錯字不同倉各切<lb/>
杅水脯糒<lb/>
　海陵本釋文曰糒歩拜切乾餱也余按糒音平祕翻<lb/>
<pb n="KR2b0012_WYG_002-19a"/>
　海陵本音非<lb/>
　　　通鑑四十六<hi>凡二條</hi>
章帝建初二年倉頭衣綠褠領袖正白<lb/>
　史炤釋文曰褠臂衣即臂韝也余謂史炤因章懷注<lb/>
　而誤也按字書臂韝之韝旁從韋此所謂綠褠綠單<lb/>
　衣也下文言領袖正白則為單衣之褠而非臂韝之<lb/>
　韝明矣<lb/>
元和元年支拄橋梁<lb/>
<pb n="KR2b0012_WYG_002-19b"/>
　史炤釋文作支柱竹主切余按通鑑正文乃是支拄<lb/>
　拄字從手不從木音竹柱翻<lb/>
　　　通鑑四十七<hi>凡二條</hi>
章和元年羌迷唐據大小榆谷以叛<lb/>
　史炤釋文曰榆溪名水注溪曰谷西羌中有大小二<lb/>
　谷也<hi>海陵本同</hi>余按水經河水逕西海郡南又東逕允川<lb/>
　而歴大榆小榆谷北二榆土地肥美羌所依阻也榆<lb/>
　溪在上郡水經注曰榆林山即漢書所謂榆溪舊塞<lb/>
<pb n="KR2b0012_WYG_002-20a"/>
　也自溪以西悉榆柳之藪縁沙陵屇龜兹縣亦謂之<lb/>
　長榆王恢云樹榆為塞者此地也詳而考之榆溪自<lb/>
　是榆溪大小榆谷自是大小榆谷居然可知也<lb/>
温宿王將八千騎於東界徼于窴<lb/>
　史炤釋文曰徼吉弔切邊徼余謂此乃徼遮之徼讀<lb/>
　與邀同史炤音義俱非<lb/>
　　　通鑑四十八<hi>凡二條</hi>
和帝永元四年鈎盾令鄭衆<lb/>
<pb n="KR2b0012_WYG_002-20b"/>
　史炤釋文曰盾音順中官所𨽻其處在少府監<hi>海陵本同</hi>
　余按盾音食尹翻後漢書百官志鉤盾令宦者為之<lb/>
　典諸近池苑囿游觀之處屬少府葢鈎盾令以中官<lb/>
　為之非中官所𨽻也漢少府列於九卿唐始以少府<lb/>
　為監言其處在少府監亦非也至五十巻安帝建光<lb/>
　元年鈎盾令陳逹炤若已悟此釋之為非者至五十<lb/>
　八卷靈帝中平元年則又誤矣<lb/>
十三年迷唐復還賜支河曲侯霸出塞至允川擊破迷<lb/>
<pb n="KR2b0012_WYG_002-21a"/>
唐<lb/>
　史炤釋文曰允音鉛水出金城允街<hi>費本同</hi>余按水經<lb/>
　注允川去賜支河曲數十里在大小榆谷之西此金<lb/>
　城塞外地也若允街縣則屬金城郡在塞内通鑑言<lb/>
　侯霸出塞至允川本文甚明史炤殆弗之考也<lb/>
　　　通鑑四十九<hi>凡三條</hi>
安帝永初二年皇太后幸若盧獄錄囚<lb/>
　史炤釋文曰盧音廬<hi>海陵本同</hi>余謂盧讀如字<lb/>
<pb n="KR2b0012_WYG_002-21b"/>
六年春正月詔曰凡供薦新味多非其節或鬱養彊孰<lb/>
　史炤釋文曰彊去聲<hi>費本同</hi>余謂鬰養彊孰者言物非<lb/>
　其時未及成熟為土室蓄火其下使土氣蒸暖鬰而<lb/>
　養之彊使先時成熟也彊音其兩翻讀從上聲不從<lb/>
　去聲自此之後凡勉彊之彊炤多從去聲盖蜀人土<lb/>
　音之訛也<lb/>
元初元年羌豪號多鈔掠武都漢中巴郡板楯蠻救之<lb/>
　史炤釋文曰楯音順<hi>海陵本同</hi>余按楯音食尹翻未嘗有<lb/>
<pb n="KR2b0012_WYG_002-22a"/>
　順音廣韵二十二稕韵内有揗字音順摩也其旁從<lb/>
　手不從木此亦炤操土音之訛板楯蠻以木板為楯<lb/>
　故名<lb/>
　　　通鑑五十<hi>凡一條</hi>
永寕元年遼西鮮卑大人烏倫其至鞬各以其衆詣度<lb/>
遼將軍鄧遵降<lb/>
　史炤釋文曰烏倫其至鞬鮮卑種名<hi>費本同</hi>余謂烏倫<lb/>
　其至鞬乃鮮卑種帥二人之名非種名也觀通鑑上<lb/>
<pb n="KR2b0012_WYG_002-22b"/>
　文言大人下文言各以其衆降則可知矣<lb/>
　　　通鑑五十一<hi>凡一條</hi>
延光四年閻顯召越騎校尉馮詩將兵以禦孫程等詩<lb/>
辭以卒被召所將衆少<lb/>
　海陵本釋文曰被音皮余謂被召之被安得有皮音<lb/>
　此三尺童子所知也<lb/>
　　　通鑑五十二<hi>凡一條</hi>
順帝永和元年武陵漊中蠻反<lb/>
<pb n="KR2b0012_WYG_002-23a"/>
　史炤釋文曰漊力主切<hi>海陵本同</hi>余按類篇漊郎侯切水<lb/>
　出武陵蠻中廣韵九麌韵内有漊字郎主切説文雨<lb/>
　漊漊也類篇經温公修定音漊水音義甚明當以郎<lb/>
　侯切為正史炤於四十六卷章帝建初三年漊中已<lb/>
　音郎侯切今此則自相反至一百二十三卷宋文帝<lb/>
　元嘉二十八年漊中注其誤與此同<lb/>
　　　通鑑五十三<hi>凡一條</hi>
桓帝永壽元年劉陶上疏曰虎豹窟于麑場<lb/>
<pb n="KR2b0012_WYG_002-23b"/>
　費本注曰麑獅子也余按此麑謂鹿子也鹿方産子<lb/>
　而虎豹窟於其場則麑必遭搏噬以諭貪殘者牧民<lb/>
　則良民必罹其害也獅子謂之狻猊能食虎豹使虎<lb/>
　豹窟於其場狻猊豈畏之乎以麑為獅子既失劉陶<lb/>
　之㫖改狻猊之猊以就麑字又妄為牽合也<lb/>
　　　通鑑五十四<hi>凡一條</hi>
延熹二年李雲上書曰梁冀雖持權専擅虐流天下以<lb/>
罪行誅猶召家臣搤殺之耳<lb/>
<pb n="KR2b0012_WYG_002-24a"/>
　史炤釋文曰搤於側切<hi>海陵本同</hi>余按搤音於革翻炤音<lb/>
　非<lb/>
　　　通鑑五十五<hi>凡一條</hi>
八年楊秉奏曰昔懿公刑邴歜之父奪閻軄之妻而使<lb/>
二人參乗卒有竹中之難<lb/>
　史炤釋文曰參或作驂三馬曰驂乗余按楊秉明言<lb/>
　使二人參乗而史炤乃以三馬曰驂乗為説文義乖<lb/>
　刺齊懿公事見左𫝊左𫝊言使邴歜僕閻職參乗此<lb/>
<pb n="KR2b0012_WYG_002-24b"/>
　言使二人參乗者言懿公與二人者同車三人共載<lb/>
　是參乘也<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤卷二<lb/>
</p>
<p>
</p>
  </div>
<div>
                <head>通鑑釋文辯誤卷三</head>
    <p>
<pb n="KR2b0012_WYG_003-1a"/>
欽定四庫全書<lb/>
　通鑑釋文辯誤卷三　　　宋　胡三省　撰<lb/>
　　　通鑑五十六<hi>凡二條</hi>
靈帝建寕元年段熲追羌出橋門與戰於奢延澤落川<lb/>
令鮮水上連破之<lb/>
　史炤釋文曰令鮮水名在張掖觻得縣界一名合黎<lb/>
　水一名羌谷水<hi>費本同</hi>余謂此史炤承章懷注之誤也<lb/>
　章懷注曰令鮮水名在甘州張掖縣界一名羌谷水<lb/>
<pb n="KR2b0012_WYG_003-1b"/>
　一名合黎水史炤因賢注之羌谷水參以班書地理<lb/>
　志張掖觻得縣有羌谷水遂曰令鮮水在張掖觻得<lb/>
　縣界殊不思段熲之擊羌也先破之於高平之逢義<lb/>
　山遂追之出上郡橋門與戰於奢延澤落川令鮮水<lb/>
　上連破之又破於靈武谷奢延澤在上郡奢延縣西<lb/>
　南靈武谷在北地靈武縣則所謂令鮮水當在奢延<lb/>
　澤西南靈武谷東北非張掖之羌谷水明矣注通鑑<lb/>
　者當審觀段熲前後轉戰之地而求其地望之逺近<lb/>
<pb n="KR2b0012_WYG_003-2a"/>
　段熲前後與羌戰皆在漢安定北地上郡界張掖逺<lb/>
　在河西段熲之兵焉能至彼乎<lb/>
黄門從官騶蹋踧陳蕃曰死老魅復能損我曹貟數奪<lb/>
我禀假不<lb/>
　史炤釋文曰禀力錦切或作廪假音價貸也謂不以<lb/>
　廪餘相貸<hi>費本同</hi>余按蔡質漢儀尚書僕射與右丞對<lb/>
　掌廪假錢糓又續漢志諸將軍府有禀假掾吏主禀<lb/>
　假葢以錢粟給之謂之禀禀音彼錦翻因給廪而生<lb/>
<pb n="KR2b0012_WYG_003-2b"/>
　音義二字通用而義亦相生也假者月給不足於用<lb/>
　或預借於官者也時宦官恣横黄門從官騶冗濫尤<lb/>
　甚陳蕃自桓帝以来為尚書令嫉其冗濫數格奪其<lb/>
　禀假此輩銜怨因其被收遂辱詈以洩其憤言禀假<lb/>
　錢穀文書至尚書蕃數格奪之也豈謂不以廪餘相<lb/>
　貸邪假音價亦蜀人土音廣韵有上去二音<lb/>
　　　通鑑五十七<hi>凡一條</hi>
熹平元年㑹稽妖賊許生起句章<lb/>
<pb n="KR2b0012_WYG_003-3a"/>
　史炤釋文曰句音鉤<hi>海陵本同</hi>余按漢書㑹稽句章之句<lb/>
　無音陸德明經典釋文句章之句音九具翻如淳韋<lb/>
　昭皆音拘史炤音鉤無所據<lb/>
　　　通鑑五十八<hi>凡二條</hi>
光和四年帝好為私稸收天下之珍貨每郡國貢獻先<lb/>
輸中署名為導行費<lb/>
　史炤釋文曰導徒浩切導引也<hi>費本同</hi>余按字書道字<lb/>
　從徒浩切者理也路也直也無導引之義以導引為<lb/>
<pb n="KR2b0012_WYG_003-3b"/>
　義者當音徒到翻<lb/>
中平四年長沙賊區星<lb/>
　史炤釋文曰區虧于切余按唐韵區音豈俱切注云<lb/>
　漢有長沙區景又音烏侯切注云今郴州有是姓意<lb/>
　者此姓有兩音也<lb/>
　　　通鑑五十九<hi>凡四條</hi>
五年屠各胡攻殺幷州刺史張懿<lb/>
　海陵本釋文曰屠各即休屠地也余按徒各胡匈奴<lb/>
<pb n="KR2b0012_WYG_003-4a"/>
　種也晉書曰北狄以種落為類其入居塞内者有屠<lb/>
　各等十九種皆有部落不得雜錯屠各最豪貴故<lb/>
　得為單于統理諸種杜佑曰頭曼冒頓即屠各種也<lb/>
　漢書地理志武威郡故休屠王地屠各烏得為休屠<lb/>
　地乎史炤曰各胡乃其名號尤繆然炤之誤起於五<lb/>
　十四卷桓帝延熹元年海陵本不過蹈襲史炤而已<lb/>
　九十四卷晉成帝咸和四年屠各注其誤同<lb/>
六年董卓議太后踧迫永樂宮至令憂死<lb/>
<pb n="KR2b0012_WYG_003-4b"/>
　史炤釋文曰踧子六切行平易也迫逼也猶言行平<lb/>
　易而逼之余謂炤說自相反既曰行平易矣何至逼<lb/>
　迫之事此踧字與前建寕元年黄門從官騶蹋踧陳<lb/>
　蕃之踧同義或曰蹋踧當作蹴此踧迫之踧當作蹙<lb/>
　又按炤所謂平易者本毛詩踧踧周道𫝊訓然平易<lb/>
　之踧音徒歴翻今音子六切亦非也<lb/>
獻帝初平元年關東州郡皆起兵討董卓推勃海太守<lb/>
袁紹為盟主紹自號車騎將軍諸將皆板授官號<lb/>
<pb n="KR2b0012_WYG_003-5a"/>
　史炤釋文曰板通作版以版籍授官<hi>費本同</hi>余按字書<lb/>
　板版二字古今通用然於此謂以版籍授官則非也<lb/>
　漢制度曰帝之下書有四一曰䇿書二曰制書三曰<lb/>
　詔書四曰誡敕䇿書者編簡也其制長二尺短者半<lb/>
　之篆書起年月日稱皇帝以命諸侯王公以罪免亦<lb/>
　賜䇿書而以𨽻書凡一木兩行唯此為異也制書者<lb/>
　帝者制度之命其文曰制詔三公皆璽封尚書令即<lb/>
　重封露布州郡也其文曰告某官云云如故事誡敕<lb/>
<pb n="KR2b0012_WYG_003-5b"/>
　者謂敕刺史太守其文曰有詔敕某官他皆倣此李<lb/>
　雲書曰尺一拜用不經御省章懷注曰尺一之板謂<lb/>
　詔䇿也見漢官儀則拜授官號漢用尺一䇿也時董<lb/>
　卓挾天子袁紹等罔攸禀令故權宜板授官號言無<lb/>
　皇帝璽信以白板授之也豈以板籍授官乎官謂牧<lb/>
　守令長號謂將軍校尉也<lb/>
董卓取長安洛陽鐘簴以鑄錢<lb/>
　史炤釋文曰簴音具<hi>海陵本同</hi>余按簴音其呂翻至七十<lb/>
<pb n="KR2b0012_WYG_003-6a"/>
　三卷魏明帝青龍元年簴音其矩切則炤亦悟音具<lb/>
　之非矣<lb/>
　　　通鑑六十<hi>凡二條</hi>
二年邴原性剛直清議以格物<lb/>
　史炤釋文曰格古伯切廢格之格以清議廢人又音<lb/>
　閣<hi>海陵本同</hi>余謂格正也言以清議正物也格讀如字炤<lb/>
　以為廢格之格是知讀漢書而未曉文義夫因文見<lb/>
　義各有攸當不可滯於一隅學問思辯聖人之所以<lb/>
<pb n="KR2b0012_WYG_003-6b"/>
　教人也然聖人之所謂學問思辯詎止此哉觸類而<lb/>
　長之亦可以知學之無止法矣<lb/>
三年麴義兵伏楯下不動<lb/>
　史炤釋文曰楯殊閏切余謂史炤之誤猶四十九巻<lb/>
　章帝元初元年音板楯之誤也楯當音食尹翻讀通<lb/>
　鑑者可以意求其音後不重出<lb/>
　　　通鑑六十一<hi>凡二條</hi>
興平二年李傕送饋郭汜妻以䜴為藥擿以示汜<lb/>
<pb n="KR2b0012_WYG_003-7a"/>
　史炤釋文曰擿直炙切搔也擲也投也與擲同余謂<lb/>
　此乃挑擿抉擿之擿音他歴翻<lb/>
董承楊定脅𢎞農督郵<lb/>
　海陵本釋文引馮鑑續事始云督郵即後漢郡主簿<lb/>
　也隋始改為録事參軍主勾稽文簿舉彈善惡<hi>史炤註先</hi>
　<hi>已見四十五巻明帝永平七年以此愈知海陵本為蹈襲史炤姑移前置後相與欺誤後學而已</hi>余<lb/>
　按通典錄事參軍晉置為公府官舉彈善惡本州郡<lb/>
　職也後代刺史有軍而開府者並置之漢有郡主簿<lb/>
<pb n="KR2b0012_WYG_003-7b"/>
　軄與州主簿同隋初以錄事參軍為郡官則并主簿<lb/>
　之職矣煬帝又置主簿唐武徳初復為錄事參軍若<lb/>
　漢之督郵掌監屬縣各郡有東西南北中部謂之五<lb/>
　部督郵韋昭辨釋名云督郵主諸縣罸負郵殿糾攝<lb/>
　之也又按後漢書郅惲為汝南功曹太守歐陽歙嘗<lb/>
　㑹醼屬吏歙教曰西部督郵繇延天資忠貞不嚴而<lb/>
　治宜顯之於朝太守敬嘉厥休牛酒養德主簿讀書<lb/>
　教戶曹引延受賜惲於下坐愀然而前曰按延資性<lb/>
<pb n="KR2b0012_WYG_003-8a"/>
　貪邪外方内圎朋黨搆姦罔上害民明府以惡為股<lb/>
　肱以直從曲惲敢再拜奉觥歙慙不知所言則漢郡<lb/>
　有主簿又有督郵也古者郵通作尤督郵以糾督屬<lb/>
　縣愆尤為職而錄事參軍亦以舉彈善惡為職愆尤<lb/>
　善惡以簿書之隋之錄事參軍始幷領漢郡主簿督<lb/>
　郵之職馮鑑以為督郵即漢主簿亦既繆矣炤等又<lb/>
　引以為據譌謬相𫝊曷其有極不辨可乎<lb/>
　　　通鑑六十二<hi>凡四條</hi>
<pb n="KR2b0012_WYG_003-8b"/>
建安元年董承奔野王韓暹屯聞喜胡才楊奉之塢鄉<lb/>
　史炤釋文曰塢鄉即太原鄔縣余按此時諸將奉獻<lb/>
　帝居安邑既而互相疑阻各自分屯安邑聞喜野王<lb/>
　皆在河東河内之境塢鄉則河南緱氏縣之鄔聚是<lb/>
　也是後帝自安邑還雒陽楊奉出屯汝南之梁縣此<lb/>
　又自塢鄉而南屯梁縣也以地里而攷其移屯之次<lb/>
　序則塢鄉為緱氏之鄔聚明矣太原之鄔縣去安邑<lb/>
　為逺隔山嶺楊奉若往太原之鄔不能復奉獻帝還<lb/>
<pb n="KR2b0012_WYG_003-9a"/>
　雒陽及出屯梁縣<lb/>
二年曹操東征袁術術留其將橋蕤等于蘄陽以拒操<lb/>
操撃破蕤等皆斬之術走渡淮<lb/>
　史炤釋文曰水經蘄水出江夏蘄春縣北山酈道元<lb/>
　注云即蘄山也又南對蘄陽注于大江亦謂之蘄陽<lb/>
　口余按史炤此注乃承章懷注之誤也按三國志袁<lb/>
　術時侵陳曹操東征之術留蕤等拒操蕤等敗死術<lb/>
　走度淮則是戰於淮北也蘄陽屬江夏其地在淮南<lb/>
<pb n="KR2b0012_WYG_003-9b"/>
　而蘄陽口又蘄水入江之口也袁術若留橋蕤等於<lb/>
　淮南之蘄陽操兵自北来則蕤敗而術走度淮將焉<lb/>
　徃哉蕤等拒操處盖沛國之蘄縣也范史衍陽字而<lb/>
　通鑑因之章懷因蘄陽而注誤史炤又承其誤也<lb/>
三年呂布遣許汜王楷求救於袁術術曰<hi>云云</hi>汜楷曰<lb/>
明上今不救布為自敗耳布破明上亦破也<lb/>
　史炤釋文曰明上猶明府也余按漢時諸州牧郡守<lb/>
　人稱之為明府袁術僣號故汜楷稱之為明上以汜<lb/>
<pb n="KR2b0012_WYG_003-10a"/>
　楷命言之意觀之葢尊於明府矣<lb/>
番陽民帥别立宗部言我已立郡海昏上繚不受發召<lb/>
　海陵本釋文曰繚盧皎切余按水經注僚水導源建<lb/>
　昌縣漢元帝永光二年分海昬立建昌僚水又東逕<lb/>
　新呉縣漢中平中立僚水又逕海昬縣謂之上僚水<lb/>
　以此言之繚當讀為僚海陵本音誤<lb/>
　　　通鑑六十三<hi>凡一條</hi>
四年曹操常從士徐他<lb/>
<pb n="KR2b0012_WYG_003-10b"/>
　史炤釋文曰從疾容切相就之士也<hi>費本同</hi>余謂常從<lb/>
　者士之常隨從在左右者也從音才用翻<lb/>
　　　通鑑六十四<hi>凡一條</hi>
十年白騎入東垣高幹入濩澤<lb/>
　史炤釋文曰東垣即陳畱長垣侯國也余按此東垣<lb/>
　乃河東郡之垣縣時杜畿守河東東垣及濩澤皆河<lb/>
　東屬縣也詳觀通鑑上下文則可以知之矣<lb/>
　　　通鑑六十五<hi>凡一條</hi>
<pb n="KR2b0012_WYG_003-11a"/>
十三年孔融與郗慮有隙<lb/>
　史炤釋文曰郗綺㦸切<hi>海陵本同</hi>余謂郗丑之翻若綺㦸<lb/>
　切則郄字也史炤於字畫亦不審諦如此八十九巻<lb/>
　晉愍帝建興元年釋郗鑒海陵本之誤與此同<lb/>
　　　通鑑六十六<hi>凡二條</hi>
十六年曹操與韓遂交馬語秦胡觀者前後重沓<lb/>
　史炤釋文曰重沓重足著地也<hi>海陵本同</hi>余按漢書所謂<lb/>
　重足而立言人畏懼之甚不敢並足著地故重足而<lb/>
<pb n="KR2b0012_WYG_003-11b"/>
　立也此直謂秦人胡人夙知曹操之威名聚而觀之<lb/>
　前後重沓安有重足著地之事哉<lb/>
十八年魏公操引軍還參凉州軍事楊阜言於操<lb/>
　史炤釋文曰參所今切地名余觀炤釋是以引軍還<lb/>
　參為句下文曰凉州軍事楊阜凉州軍事何官邪當<lb/>
　以引軍還為句參凉州軍事楊阜為句文義方通參<lb/>
　音倉含翻沈約曰參軍後漢官孫堅為車騎參軍事<lb/>
　是也<lb/>
<pb n="KR2b0012_WYG_003-12a"/>
　　　通鑑六十七<hi>凡一條</hi>
十九年劉備以蔣琬為廣都長衆事不治時又沈醉<lb/>
　費本注曰沈持甘切作沉非是余按字書沈即沉字<lb/>
　書所謂沈酗沈湎經典釋文云沈直金翻没也葢謂<lb/>
　沈溺於酒醉而不能自勝耳若音特甘切則讀近耽<lb/>
　字不若音直金翻有經典釋文可以依據<lb/>
　　　通鑑六十八<hi>凡二條</hi>
二十四年陸遜進封婁侯<lb/>
<pb n="KR2b0012_WYG_003-12b"/>
　史炤釋文曰婁㑹稽邑<hi>海陵本同</hi>余按婁縣前漢屬㑹稽<lb/>
　郡後漢則屬呉郡今蘇州崑山縣即其地七十一卷<lb/>
　魏明帝太和三年誤同<lb/>
子敬即駮言不可<lb/>
　史炤釋文曰駁雜也言不同也余謂駮異也立異議<lb/>
　以糾駮羣議之非非雜也<lb/>
　　　通鑑六十九<hi>凡四條</hi>
魏文帝黄初元年王以安定太守鄒岐為凉州刺史<lb/>
<pb n="KR2b0012_WYG_003-13a"/>
　史炤釋文曰漢改雍州曰凉州治隴西魏分凉州置<lb/>
　秦州治上邽余按此時凉州刺史已徙治武威後漢<lb/>
　凉州刺史治漢陽郡隴縣非隴西也<lb/>
為壇於繁陽<lb/>
　史炤釋文曰繁陽魏郡之邑在緐水之陽其界為繁<lb/>
　淵<hi>海陵本同</hi>余謂魏王時南廵至潁川郡之潁隂縣築壇<lb/>
　於曲蠡之緐陽亭是年遂以緐陽為緐昌縣史炤但<lb/>
　以魏王時居鄴遂以為築壇於魏郡之緐陽殊不考<lb/>
<pb n="KR2b0012_WYG_003-13b"/>
　其南廵及受禪本末實築壇於潁川之緐陽也<lb/>
二年翊軍將軍趙雲<lb/>
　史炤釋文曰翊飛貌故以號將軍<hi>海陵本同</hi>余謂羽翼之<lb/>
　翼則有飛義此以輔翊為義古者輔翊之翊通用翼<lb/>
　字既有翊字則當各隨字為義若説飛軍將軍必非<lb/>
　命官之義靈獻之世已置翊軍校尉後遂以為將軍<lb/>
　號<lb/>
張既潜由且次出武威胡以為神引還顯美<lb/>
<pb n="KR2b0012_WYG_003-14a"/>
　史炤釋文曰顯美地名在武威之張掖余按漢武帝<lb/>
　開河西列置四郡武威張掖皆郡名也顯美縣前漢<lb/>
　屬張掖郡後漢及魏晉屬武威郡史炤以顯美為地<lb/>
　名在武威之張掖將以武威為郡張掖為縣乎<lb/>
　　　通鑑七十<hi>凡六條</hi>
四年曹仁向濡須先揚聲欲東攻羡溪<lb/>
　史炤釋文曰羡音夷江夏沙羡縣即其處去濡須三<lb/>
　十里<hi>海陵本同</hi>余按史炤言羡溪去濡須三十里此以杜<lb/>
<pb n="KR2b0012_WYG_003-14b"/>
　佑通典為據也若以為江夏沙羡縣即其處則大謬<lb/>
　矣濡須在今巢縣東南四十五里沈約宋志江夏沙<lb/>
　陽縣本漢沙羡縣治夏口自夏口至濡須何啻八九<lb/>
　百里安得以杜佑所謂去濡須三十里之羡溪扶合<lb/>
　江夏之沙羡乎沙羡之羡音夷羡溪之羡讀如字<lb/>
朱然伺間隙攻破魏兩屯<lb/>
　史炤釋文曰間古限切間厠之間<hi>海陵本同</hi>余謂間廁之<lb/>
　間音古莧翻安有音古限切者若言間隙之間讀從<lb/>
<pb n="KR2b0012_WYG_003-15a"/>
　平聲則亦謂之中間空隙處也<lb/>
諸葛亮發教與羣下曰猶棄敝蹻而獲珠玉<lb/>
　史炤釋文曰虞卿躡蹻擔簦之蹻釋云蹻艸屨也舉<lb/>
　夭切<hi>海陵本同</hi>余按史記徐廣注曰蹻草屨也無音索隱<lb/>
　曰音脚又按韵書三十小韵内有蹻字居夭切驕也<lb/>
　詩周頌蹻蹻王之造𫝊云蹻蹻武貌音才老翻居表<lb/>
　翻變大雅小子蹻蹻𫝊云蹻蹻驕貌音其畧翻皆非<lb/>
　草蹻之蹻韻書草蹻之蹻訖約翻正與索隱音同<lb/>
<pb n="KR2b0012_WYG_003-15b"/>
五年帝為水軍親御龍舟循蔡潁浮淮如壽春<lb/>
　史炤釋文曰按漢書蔡即九江下蔡縣亦古州来國<lb/>
　其地在淮潁之㑹潁水出潁川陽城東至下蔡入淮<lb/>
　左𫝊楚靈王狩于州来次于潁尾是也<hi>海陵本同</hi>余謂史<lb/>
　炤言淮潁之㑹固可以釋自潁浮淮其謂循蔡潁之<lb/>
　蔡為下蔡則非矣夫所謂循蔡潁浮淮者循蔡水至<lb/>
　潁水出潁口而浮淮也魏收地形志陳留扶溝縣有<lb/>
　蔡河蔡河自浚儀東南流而入于潁潁水東南流而<lb/>
<pb n="KR2b0012_WYG_003-16a"/>
　入于淮魏文帝龍舟所行水道固至下蔡入淮然言<lb/>
　循蔡潁者循蔡河以至循潁河也<lb/>
呉徐盛植木衣葦為疑城假樓自石頭至于江乗<lb/>
　史炤釋文曰石頭城名在呉丹陽郡秣陵即其地<hi>費本</hi>
　<hi>同</hi>余按史炤釋葢因漢獻帝建安十七年孫權作石<lb/>
　頭城徙治秣陵而有是說然秣陵縣與石頭城自是<lb/>
　兩處秣陵縣在東石頭城在西江表𫝊張紘謂孫權<lb/>
　曰秣陵楚武王所置名為金陵地埶岡阜連石頭秦<lb/>
<pb n="KR2b0012_WYG_003-16b"/>
　始皇東廵經此縣掘斷連岡改名秣陵是秣陵與石<lb/>
　頭為兩處之一證也晉書郗隆𫝊隆為揚州刺史鎮<lb/>
　秣陵齊王冏檄令赴討趙王倫隆停檄不下時王䆳<lb/>
　鎮石頭隆軍西赴䆳甚衆奉䆳攻隆殺之是秣陵與<lb/>
　石頭為兩處之二證也一百二巻晉海西公太和五<lb/>
　年釋石頭誤同<lb/>
六年帝以舟師循渦入淮<lb/>
　史炤釋文曰渦烏禾切水洄為渦又古禾切説文水<lb/>
<pb n="KR2b0012_WYG_003-17a"/>
　入淮在漢沛國譙縣<hi>海陵本同</hi>余按渦是水名不當以水<lb/>
　洄為渦為釋因此誤音烏禾切其從古禾切及引説<lb/>
　文為釋是矣且謂在沛國譙縣則此時已分置譙郡<lb/>
　　　通鑑七十一<hi>凡六條</hi>
明帝太和二年横門邸閣與散民之榖足周食也<lb/>
　史炤釋文曰邸閣據説文屬國舎也下又有邸閣非<lb/>
　此余觀炤說葢以漢昭帝使丞相率百官送鄯善王<lb/>
　於横門外遂傅合説文以為横門外有屬國舍殊不<lb/>
<pb n="KR2b0012_WYG_003-17b"/>
　思漢長安城中有郡國邸又有蠻夷邸所謂屬國舎<lb/>
　即蠻夷邸在藳街不在横門魏延言横門邸閣與散<lb/>
　民之榖足以周食是指邸閣為積粟之所豈屬國舎<lb/>
　乎况許叔重只以屬國舎釋邸字未嘗釋邸閣也漢<lb/>
　郡國朝宿之舎皆曰邸叔重但以為屬國舎亦已拘<lb/>
　矣史炤援以釋邸閣愈逺而不近矣炤又云下又有<lb/>
　邸閣非此此謂青龍元年諸葛亮治斜谷邸閣也亮<lb/>
　所治邸閣亦以蓄米是二邸閣其義正同邸閣之義<lb/>
<pb n="KR2b0012_WYG_003-18a"/>
　詳見于下<lb/>
亮揚聲由斜谷道取郿使趙雲鄧芝為疑兵據箕谷<lb/>
　史炤釋文曰箕谷或謂郿縣郿塢是余按史炤因上<lb/>
　文有由斜谷取郿一語遂設或人之説以箕谷為郿<lb/>
　縣郿塢然考後漢書馮異𫝊箕谷當在陳倉之南漢<lb/>
　中之北亮聲言由斜谷取郿遣趙雲等據箕谷為疑<lb/>
　軍是其軍未至郿也<lb/>
馬謖與張郃戰于街亭郃大破之諸葛亮㧞西縣千餘<lb/>
<pb n="KR2b0012_WYG_003-18b"/>
家還漢中<lb/>
　史炤釋文曰漢陽隴縣有街泉亭所謂街亭即此<hi>海陵</hi>
　<hi>本同</hi>余按炤説以續漢志為據而續漢志所載在隴縣<lb/>
　者乃街泉亭非街亭隋志漢川郡西縣有街亭山魏<lb/>
　時西縣亦屬漢陽郡通鑑下文書諸葛亮㧞西縣千<lb/>
　餘家還漢中則街亭在西縣明矣<lb/>
呉王守陽羡長<lb/>
　史炤釋文曰陽羡漢㑹稽邑余按陽羡縣前漢屬㑹<lb/>
<pb n="KR2b0012_WYG_003-19a"/>
　稽郡自後漢和帝以後至呉皆屬呉郡<lb/>
三年漢蕭何定漢律益為九篇又有令三百餘篇决事<lb/>
比九百六卷<lb/>
　史炤釋文曰比毗至切近也謂律法近有九百六卷<lb/>
　<hi>海陵本同</hi>余按顔師古漢書音義曰比以例相比况也則<lb/>
　比字當讀如字觀通鑑正文律自是律令自是令决<lb/>
　事比自是决事比豈得以比為近謂律法近有九百<lb/>
　六卷邪晉志云魏文侯師李悝悝撰次諸國法著法<lb/>
<pb n="KR2b0012_WYG_003-19b"/>
　經以為王者之政莫急於盗賊故其律始於盜賊盜<lb/>
　賊須劾捕故著網捕二篇其輕狡越城博戲僣假不<lb/>
　廉淫侈踰制以為襍律一篇又以其律具其加減故<lb/>
　所著六篇蕭何定律除亡秦參夷連坐之罪增部主<lb/>
　見知之條益事律興廏戶三篇合為九篇叔孫通益<lb/>
　律所不及傍章十八篇張湯越宮律二十七篇趙禹<lb/>
　朝律六篇合六十篇又漢時决事集為令甲以下三<lb/>
　百餘篇及司徒鮑公撰嫁娶辭訟决為法比都目凡<lb/>
<pb n="KR2b0012_WYG_003-20a"/>
　九百六卷此通鑑所據以為書者也<lb/>
四年呉主揚聲欲至合肥<lb/>
　史炤釋文曰合肥漢九江邑應劭曰夏水出城父東<lb/>
　南至此與淮合故曰合肥余按應劭所云酈道元固<lb/>
　疑之矣道元曰施水受肥水於廣陽鄉東南流逕合<lb/>
　肥縣應劭云夏水出城父東南至此與肥合故曰合<lb/>
　肥闞駰亦云出沛國城父東至此合為肥余按川殊<lb/>
　泒别無㳂注之理方知應闞二説非實證也葢夏水<lb/>
<pb n="KR2b0012_WYG_003-20b"/>
　暴長施合於肥故曰合肥夫道元以夏水出城父而<lb/>
　東南流入于淮則與淮合無絶淮而南流至合肥縣<lb/>
　與肥水合之理而施水上受肥水於廣陽鄉東南流<lb/>
　逕合肥縣又東南流而入于漅湖肥水西北注淮而<lb/>
　施水東南入漅湖已自分流惟夏月暴水漲溢則二<lb/>
　水復能合於合肥縣界故合肥以此得名道元之說<lb/>
　庻乎信而有徵矣<lb/>
　　　通鑑七十二<hi>凡八條</hi>
<pb n="KR2b0012_WYG_003-21a"/>
六年帝行如摩陂治許昌宮<lb/>
　史炤釋文曰摩陂地名在古郟鄏即漢之河南縣<hi>海陵</hi>
　<hi>本同</hi>余按水經注摩陂在潁川郟縣縱廣可十五里此<lb/>
　豈河南之郟鄏哉以下文治許昌宮觀之可以知史<lb/>
　炤之謬矣許昌宮在潁川許縣魏改許縣曰許昌<lb/>
田豫以兵屯據成山<lb/>
　史炤釋文曰成音盛<hi>海陵本同</hi>余按漢書地理志東萊郡<lb/>
　不夜縣有成山成無他音當讀如字<lb/>
<pb n="KR2b0012_WYG_003-21b"/>
劉曄曰臣得與聞大謀常恐眯夣漏泄以益臣罪<lb/>
　史炤釋文曰物入目曰眯寐中神遊曰夢余按物入<lb/>
　目曰眯是莊子所謂播糠眯目之眯非眯夢之謂也<lb/>
　字書眯一作㝥説文曰寐而米厭米即眯字厭讀為<lb/>
　魘此眯夢之眯也<lb/>
青龍元年鮮卑軻比能誘保塞鮮卑歩度根自勒萬騎<lb/>
迎其累重於陘北幷州刺史畢軌表輙出軍以外威比<lb/>
能内鎮歩度根<lb/>
<pb n="KR2b0012_WYG_003-22a"/>
　史炤釋文曰井陘山名在常山郡陘北言在井陘之<lb/>
　北<hi>海陵本同</hi>余按陘北者陘嶺之北也漢靈帝末羌胡大<lb/>
　擾定襄雲中五原朔方上郡並流徙分散建安二十<lb/>
　年集塞下荒地置新興郡自陘嶺以北盡弃之唐代<lb/>
　州雁門縣有西陘關東陘關即古陘嶺之隘烏得指<lb/>
　常山井陘之北為陘北邪若是常山亦不當并州刺<lb/>
　史出軍史炤之踈大率類此至四百四十一卷齊明<lb/>
　帝建武四年陘北注其誤同<lb/>
<pb n="KR2b0012_WYG_003-22b"/>
諸葛亮運米集斜谷口治斜谷邸閣<lb/>
　史炤釋文曰邸或作阺岸旁欲落者故以閣為道<hi>海陵</hi>
　<hi>本同</hi>余按史炤釋邸閣於横門邸閣因漢嘗令百官送<lb/>
　鄯善王於横門外則以屬國舎為釋於斜谷邸閣因<lb/>
　斜谷有閣道則以閣道為釋而其所謂㟁旁欲落者<lb/>
　取楊雄解嘲響若阺隤之阺為義不知邸閣乃以積<lb/>
　粟魏延所謂横門邸閣足以周食王基所謂南頓有<lb/>
　大邸閣計足軍人四十日糧皆邸閣積粟之明證也<lb/>
<pb n="KR2b0012_WYG_003-23a"/>
　諸葛亮治斜谷邸閣亦是積所運之米以為伐魏之<lb/>
　資非治阺岸閣道也通鑑所書者三觀其上下文則<lb/>
　阺閣之義不待辨而明矣程大昌曰為邸為閣貯糧<lb/>
　也通典漕運門後魏於水運所立邸閣八所俗名為<lb/>
　倉<lb/>
陸遜入江夏催人種葑豆<lb/>
　史炤釋文曰葑方用切菰根也江東有葑田<hi>海陵本同</hi>余<lb/>
　按葑音封菜也亦謂之蔓菁豆菽也陸遜之兵時在<lb/>
<pb n="KR2b0012_WYG_003-23b"/>
　江夏催人種菜及菽示將乆駐以給軍食種菰根何<lb/>
　用邪又江東之葑田乃是葑泥其深有没牛者此田<lb/>
　又不産菰根<lb/>
諸葛亮作身没之後退軍節度令魏延斷後<lb/>
　史炤釋文曰斷都玩切絶也余謂斷後者為殿也勒<lb/>
　兵在後以斷追兵斷音丁管翻<lb/>
諸葛亮廢廖立為民徙之汶山<lb/>
　史炤釋文曰汶亡運切<hi>海陵本同</hi>余按漢武帝開汶山郡<lb/>
<pb n="KR2b0012_WYG_003-24a"/>
　汶音㟭禹貢岷嶓既藝岷山導江之岷史記皆作汶<lb/>
　索隱曰汶亦作㟭楊正衡晉書註汶山亦音㟭廣韵<lb/>
　十七真韻内亦有汶字武巾切此皆明證也但史炤<lb/>
　於四十五卷漢明帝永平十七年先有此誤至此又<lb/>
　誤焉至八十四卷晉惠帝元寕元年汶山羌之汶音<lb/>
　旻則亦知有旻音至八十八卷愍帝建興元年汶山<lb/>
　則又音問此輕於著書欠反復紬繹而然也<lb/>
　<lb/>
<pb n="KR2b0012_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤卷三<lb/>
</p>
<p>
</p>
  </div>
<div>
                <head>通鑑釋文辯誤卷四</head>
    <p>
<pb n="KR2b0012_WYG_004-1a"/>
欽定四庫全書<lb/>
　通鑑釋文辯誤卷四　　　宋　胡三省　撰<lb/>
　　　通鑑七十三<hi>凡二條</hi>
青龍三年帝好土功旣作許昌宮<lb/>
　史炤釋文曰許昌漢潁川長社邑獻帝都之魏文帝<lb/>
　改曰許昌明帝於此建宮<hi>海陵本同</hi>余按兩漢志潁川郡<lb/>
　有長社縣又有許縣漢獻帝都許魏文帝命曰許昌<lb/>
　許昌與長社自是兩縣歴晉至隋唐皆然烏得以許<lb/>
<pb n="KR2b0012_WYG_004-1b"/>
　昌為長社邑哉<lb/>
景初元年時有詔錄奪士女前已嫁為民妻者還以配<lb/>
士人又簡選其有姿首者内之掖庭<lb/>
　史炤釋文曰掖庭即宮中永巷也後改為掖庭余按<lb/>
　漢書音義永巷宮中之長巷也前漢書百官表少府<lb/>
　屬官有黃門鉤盾尚方御府永巷内者宦者七官令<lb/>
　丞武帝太初元年更名永巷為掖庭此特言官名更<lb/>
　改以永巷令為掖庭令耳呂后囚戚夫人於永巷成<lb/>
<pb n="KR2b0012_WYG_004-2a"/>
　帝送劉輔於掖庭祕獄自漢初以來凡為是官者掌<lb/>
　理後宮有罪者今簡士女而内之掖庭固不可以此<lb/>
　為釋也韋昭曰在掖門内謂之掖庭此固可以言之<lb/>
　於此宮掖二字人通言之葢居者謂之宮附左右者<lb/>
　謂之掖内之掖庭未得班於六宮也<lb/>
　　　通鑑七十四<hi>凡三條</hi>
三年吳主遣諸將唐咨等絡繹相繼<lb/>
　史炤釋文作駱驛注曰驛馬也余按前史駱驛與絡<lb/>
<pb n="KR2b0012_WYG_004-2b"/>
　繹字雖異而義則同通鑑言絡繹相繼文義不待釋<lb/>
　而明豈驛馬之謂乎<lb/>
邵陵厲公正始元年諸葛瑾攻柤中<lb/>
　史炤釋文曰柤之加切春秋魯襄公㑹吳于柤即此<lb/>
　<hi>海陵本同</hi>余按春秋柤之㑹杜預注曰柤楚地左傳是年<lb/>
　三月癸丑齊太子光先㑹諸侯於鍾離四月戊午㑹<lb/>
　于柤丙寅圍偪陽鍾離今濠州偪陽在徐州界以兩<lb/>
　地參之則柤在沂沭間此柤中在沔上非春秋㑹吳<lb/>
<pb n="KR2b0012_WYG_004-3a"/>
　之地也襄陽記曰柤中之柤讀如租稅之租柤中在<lb/>
　上黃縣界去襄陽一百五十里沔南之膏腴沃壤謂<lb/>
　之柤中杜佑通典曰柤中在襄州南漳縣界以此言<lb/>
　之史炤誤矣<lb/>
正始四年漢董允欲斆費褘之所行<lb/>
　史炤釋文曰斆敎也余按斆字固以敎為義但言董<lb/>
　允欲敎費褘之所行上下文義殊不通斆當作效<lb/>
　　　通鑑七十五<hi>凡六條</hi>
<pb n="KR2b0012_WYG_004-3b"/>
八年吳揚聲欲入寇王基䇿之曰此不過欲補䘺支黨<lb/>
還自保護耳<lb/>
　海陵本釋文曰䘺衣縫解也<hi>史炤誤已在五十三卷漢桓帝元嘉元年</hi>余<lb/>
　按禮記内則衣裳䘺裂謂衣縫解也若此所謂補䘺<lb/>
　支黨自當以補綴為義崔寔政論所謂補䘺缺壞枝<lb/>
　拄邪傾韓愈詩所謂破襖請來䘺皆與此補䘺同義<lb/>
九年曹爽劾孫禮怨望結刑五歳<lb/>
　史炤釋文曰結締也謂刑不解者五歳余謂結者刑<lb/>
<pb n="KR2b0012_WYG_004-4a"/>
　法家所謂結正罪名也結刑五歳結以徒作五歳之<lb/>
　刑而不輸作<lb/>
嘉平三年王凌聞吳人塞涂水<lb/>
　史炤釋文曰涂同都切水名出漢益州牧靡南山西<lb/>
　北至越巂入繩水出馬湖合岷江<hi>費本同</hi>余按通鑑所<lb/>
　謂吳人塞涂水者即去年吳主遣軍所作堂邑塗塘<lb/>
　也<hi>傳寫通鑑者誤添土於涂下為塗當作涂</hi>涂水在堂邑今滁州滁河即<lb/>
　此水吳塞滁河之水以淹北道限魏兵涂讀曰滁若<lb/>
<pb n="KR2b0012_WYG_004-4b"/>
　益州越巂之涂水則在蜀境非吳境也吳人安得而<lb/>
　塞之史炤於一百七十一卷陳宣帝太建五年復誤<lb/>
　隨事辨之于後<lb/>
令狐愚辟山陽單固為别駕<lb/>
　史炤釋文曰單多寒切姓也余按單姓之單音善姓<lb/>
　苑以為出於周卿士單襄公之後拓䟦興于代北其<lb/>
　部帥有可單氏後孝文帝遷洛用夏變夷改為單氏<lb/>
　單音都寒翻都寒之單後魏太和之後始有此姓三<lb/>
<pb n="KR2b0012_WYG_004-5a"/>
　國時安有此姓邪<lb/>
四年立皇后張氏東莞太守緝之女也<lb/>
　史炤釋文曰東莞漢琅琊邑入三國屬吳余按東莞<lb/>
　縣漢屬琅邪郡魏分為東莞郡其地在淮外吳守江<lb/>
　而已安能越淮而有東莞邪且魏立皇后而取吳東<lb/>
　莞太守之女必無是事<lb/>
丁奉使兵倮身緣堨<lb/>
　史炤釋文曰堨於割切壁也說文壁間有隙<hi>海陵本同</hi>余<lb/>
<pb n="KR2b0012_WYG_004-5b"/>
　謂聚土石以壅水曰堨吳築東興堤以遏巢湖故謂<lb/>
　之堨七十七卷高貴鄉公丼露二年吳人欲向徐堨<lb/>
　正此堨也丁奉之兵捨舟登岸以攻魏屯安有壁隙<lb/>
　之可緣哉<lb/>
　　　通鑑七十六<hi>凡二條</hi>
高貴鄉公正元二年司馬師新割目瘤瘡甚<lb/>
　史炤釋文曰瘤力救切赤瘤腫病也<hi>海陵本同</hi>余謂瘤者<lb/>
　懸疣附贅之類目瘤之疾今人亦有之瘤音留<lb/>
<pb n="KR2b0012_WYG_004-6a"/>
吳孫峻進至橐臯<lb/>
　海陵本釋文曰音拓姑余按海陵本從孟康音也春<lb/>
　秋哀十二年會吳于槖臯陸德明經典釋文曰槖章<lb/>
　夜翻又音託今其地在無為軍界猶呼為拓臯葢經<lb/>
　從上音也臯讀如字<lb/>
　　　通鑑七十七<hi>凡二條</hi>
丼露二年姜維出駱谷至沈嶺時長城積穀甚多而守<lb/>
兵少鄧艾進兵據之以拒維<lb/>
<pb n="KR2b0012_WYG_004-6b"/>
　史炤釋文曰長城方城山名左傳所謂楚國方城以<lb/>
　為城者在漢南陽堵陽葉縣之境山自比陽連百里<lb/>
　號曰方城亦曰長城<hi>海陵本同</hi>余按姜維出駱谷至沈嶺<lb/>
　鄧艾據長城拒之此長城當在郿縣之南沈嶺之北<lb/>
　烏得謂為方城之長城乎水經注駱谷水出郿塢東<lb/>
　南山駱谷北流逕長城西又北流注于渭此正鄧艾<lb/>
　所據之長城也凡註地理須博考史籍仍參考其地<lb/>
　之四旁地名以為證據何可容易着筆乎<lb/>
<pb n="KR2b0012_WYG_004-7a"/>
元帝景元二年襄陽太守胡烈表言吳將鄧由等十八<lb/>
屯同謀歸化詔王基部分諸軍徑造沮水以迎之<lb/>
　史炤釋文曰沮水出武都東狼谷南至沙羡入江余<lb/>
　按漢書地理志沮水有二一出武都沮縣東狼谷中<lb/>
　南至沙羡入江蓋合于漢而入江也故水經注云沔<lb/>
　水一名沮水一出漢中房陵淮山東至郢入江左傳<lb/>
　所謂沮漳之沮也水經又云沮水出漢中房陵縣淮<lb/>
　山東南過臨沮縣界又東南逕當陽縣北又東南過<lb/>
<pb n="KR2b0012_WYG_004-7b"/>
　枝江縣東南入于江此令王基部分諸軍徑造沮水<lb/>
　正指臨沮當陽之沮水非指東狼谷之沮水也<lb/>
　　　通鑑七十八<hi>凡</hi>一<hi>條</hi>
四年諸葛緒趣截姜維較一日不及<lb/>
　史炤釋文曰趣截速斷也趣趨玉切余謂史言諸葛<lb/>
　緒趨前將以邀截姜維之軍較遲一日不及於事耳<lb/>
　非速斷之謂也趣讀曰趨<lb/>
　　　通鑑七十九<hi>凡四條</hi>
<pb n="KR2b0012_WYG_004-8a"/>
晉武帝太始六年吳丁奉入渦口<lb/>
　史炤釋文曰渦屋戈切又姑蕐切<hi>海陵本同</hi>余謂此渦口<lb/>
　即渦水入淮之口史炤於七十卷魏文帝黃初六年<lb/>
　音渦為烏禾切已誤矣今愈誤一百六十卷梁武帝<lb/>
　太清元年渦陽音古禾切又音𤓰古禾切是𤓰又誤<lb/>
七年吳以陶璜為交州牧璜討降夷獠州境皆平<lb/>
　史炤釋文曰西南夷謂之獠余按夷自是夷獠自是<lb/>
　獠漢書所謂西南夷以在益州西南徼外者陶璜所<lb/>
<pb n="KR2b0012_WYG_004-8b"/>
　討夷獠皆羈屬交州者也烏得以為西南夷乎通鑑<lb/>
　下文言州境皆平可以知矣詳又見一百一十六卷<lb/>
　安帝義熙七年一百四十六卷梁武帝天監二年<lb/>
八年徐肇夜遁衆兇懼皆弃甲挺走<lb/>
　史炤釋文曰甲鎧也挺杖也<hi>海陵本同</hi>余按梃杖之梃從<lb/>
　木不從手從手之挺其義出也㧞也挺走言弃甲㧞<lb/>
　身而走也<lb/>
羊祜毎㑹衆江沔<lb/>
<pb n="KR2b0012_WYG_004-9a"/>
　史炤釋文曰漢江沔水余按漢沔本是一水故漢書<lb/>
　注云漢上曰沔羊祜鎮襄陽其所統之地在江沔之<lb/>
　間江岷江也沔漢沔也史言會衆江沔蓋以晉荆州<lb/>
　域界言之耳<lb/>
　　　通鑑八十<hi>凡三條</hi>
咸寕四年杜預上疏以為宜敕兖豫等諸州留漢氏舊<lb/>
陂繕以蓄水餘皆決瀝令飢者盡得魚菜螺蜯之饒<lb/>
　史炤釋文曰螺大者如斗出日南漲海中余按螺蜯<lb/>
<pb n="KR2b0012_WYG_004-9b"/>
　凡陂池湖澤皆有之第不能皆大如斗耳何必言出<lb/>
　日南漲海中哉杜預所言正指兖豫陂澤所生之螺<lb/>
　蜯非指日南漲海之螺也<lb/>
羊祜好遊峴山<lb/>
　史炤釋文曰峴胡甸切余按峴山之峴音胡典翻未<lb/>
　嘗有讀從去聲者一百一十九卷宋營陽王景平元<lb/>
　年大峴一百六十卷梁武帝太清元年橐駞峴音誤<lb/>
　與此同<lb/>
<pb n="KR2b0012_WYG_004-10a"/>
五年琅邪王伷出涂中<lb/>
　史炤釋文曰涂同都切水名在堂邑<hi>海陵本同</hi>余按吳作<lb/>
　堂邑涂塘堨今涂河之水以為塘也涂讀與滁同今<lb/>
　滁州之全椒六合皆古堂邑地三國時謂之涂中一<lb/>
　百一十二卷晉安帝元興元年一百一十七卷義熙<lb/>
　十二年涂中音誤與此同<lb/>
　　　通鑑八十一<hi>凡四條</hi>
太康二年戎狄彊獷<lb/>
<pb n="KR2b0012_WYG_004-10b"/>
　史炤釋文曰獷古孟切余按字書獷音古猛翻炤亦<lb/>
　因土音語轉也<lb/>
三年王愷怳然自失<lb/>
　史炤釋文曰怳然狂之貌<hi>海陵本同</hi>余謂怳然者失意之<lb/>
　貌非狂之貌也<lb/>
四年新沓康伯山濤薨<lb/>
　史炤釋文曰新沓水名<hi>海陵本同</hi>余按魏明帝景初三年<lb/>
　以遼東東沓縣吏民過海居齊郡界者立新沓縣非<lb/>
<pb n="KR2b0012_WYG_004-11a"/>
　水名也<lb/>
六年慕容渉歸與宇文部素有隙<lb/>
　史炤釋文曰宇文部南單于之逺屬也余按宇文部<lb/>
　亦鮮卑種其先有大人曰普回建國號曰宇文併以<lb/>
　為氏宇文猶華言天子也通鑑下卷云鮮卑宇文氏<lb/>
　段氏方彊可以知宇文之出於鮮卑史炤殊不之考<lb/>
　不已疎乎<lb/>
　　　通鑑八十二<hi>凡四條</hi>
<pb n="KR2b0012_WYG_004-11b"/>
十年鮮卑宇文氏段氏方彊<lb/>
　史炤釋文曰段氏鮮卑檀石槐之後余按杜佑通典<lb/>
　徒河段疾六眷出於遼西因亂被賣為烏桓大人庫<lb/>
　傉家奴庫傉以其健使將人衆詣遼西逐食遂招亡<lb/>
　叛以至彊盛又按晉書王浚傳段疾六眷務勿塵之<lb/>
　子段氏自務勿塵以來彊盛久矣疾六眷遭亂被掠<lb/>
　容或有之蓋又招誘亡叛以益彊也然皆不言為檀<lb/>
　石槐之後又按後漢書鮮卑傳檀石槐傳國至孫騫<lb/>
<pb n="KR2b0012_WYG_004-12a"/>
　曼而嫡傳絶矣至其支孫歩度根魏明帝時為軻比<lb/>
　能所併諸部大人遂各世相傳襲段氏固鮮卑種但<lb/>
　鮮卑種姓甚衆非皆出于檀石槐史炤之說未知何<lb/>
　據<lb/>
惠帝元康元年宐燒雲龍門以脅之<lb/>
　史炤釋文曰脅火廹也宐作熁余謂此直恐脅威脅<lb/>
　不必以火廹為釋亦不必改脅為熁<lb/>
拓䟦祿官分其國為三部一居上谷之北濡源之西自<lb/>
<pb n="KR2b0012_WYG_004-12b"/>
統之<lb/>
　史炤釋文曰濡源在上谷之北屬幽州余按水經注<lb/>
　濡水從塞外來入塞其發源之地逺在北荒中不屬<lb/>
　幽州至後魏太武帝時置禦夷鎮於濡源之西北詳<lb/>
　見一百一十四卷晉安帝義熙三年<lb/>
拓䟦猗盧居定襄之盛樂故城<lb/>
　史炤釋文曰盛樂漢書作成樂城名在幷州新興郡<lb/>
　<hi>海陵本同</hi>余按成樂縣前漢屬定襄郡後漢屬雲中郡至<lb/>
<pb n="KR2b0012_WYG_004-13a"/>
　獻帝建安二十年以塞下諸郡冦亂荒殘省雲中定<lb/>
　襄五原朔方郡郡置一縣領其民合以為新興郡故<lb/>
　新興郡有定襄雲中二縣而成樂古城之地弃之塞<lb/>
　外矣拓䟦氏既盛彊盡據幽州塞外之地猗盧遂據<lb/>
　盛樂故城史炤但知晉志新興郡有定襄縣遂以為<lb/>
　盛樂城在幷州新興郡殊不知魏晉新興郡之定襄<lb/>
　縣唐志及元豐九域志忻州之定襄縣是也乃漢之<lb/>
　陽曲縣地漢成樂古城拓䟦氏以為盛樂宮後置盛樂<lb/>
<pb n="KR2b0012_WYG_004-13b"/>
　郡魏土地記雲中城東八十里有成樂城雲中城在<lb/>
　陰山河曲宋白續通典曰漢定襄郡盛樂縣在陰山<lb/>
　之陽黃河之北後魏所都盛樂是也唐平突厥於此<lb/>
　置雲中都督府麟德改單于大都護府聖歴改安北<lb/>
　都督府建中初為振武軍節度使治所<lb/>
　　　通鑑八十三<hi>凡二條</hi>
九年徙馮翊北地新平安定界内諸羌著先零䍐开析<lb/>
支之地<lb/>
<pb n="KR2b0012_WYG_004-14a"/>
　史炤釋文曰顏師古曰䍐开羌之别種也漢武帝破<lb/>
　之置縣因以此名之余按漢書地理志天水郡有䍐<lb/>
　开縣師古注曰本破䍐开之羌處其人於此因名江<lb/>
　統徙戎論盖欲徙内郡氐羌使還居塞外舊地先零<lb/>
　䍐开本居湟中自大小楡谷以西屬之析支河首統<lb/>
　欲徙之使還此地耳若天水之䍐开縣則在塞内乃<lb/>
　降羌所居之地非䍐开舊居之地史炤之說非也<lb/>
永康元年成都治少城益州治太城<lb/>
<pb n="KR2b0012_WYG_004-14b"/>
　史炤釋文曰少失邵切少城治成都太城治益州漢<lb/>
　武帝開西南夷置益州郡治滇池更漢三國分置改<lb/>
　置不一今太城治益州未詳益州所置也<hi>海陵本同</hi>余按<lb/>
　成都有太城少城二城皆秦張儀所築儀既築太城<lb/>
　後一年又築少城太城成都子城也少城唯西南北<lb/>
　三壁東即太城之西墉秦置蜀郡晉武帝太康中改<lb/>
　曰成都國改蜀郡太守曰成都内史成都治少城者<lb/>
　成都内史治少城也益州治太城者益州刺史治太<lb/>
<pb n="KR2b0012_WYG_004-15a"/>
　城也史炤蜀人豈無文獻之足徴既不能尚友古人<lb/>
　又不能親師取友求其說而不得乃顛倒通鑑本文<lb/>
　以為少城治成都太城治益州又汎引武帝所置之<lb/>
　益州郡終不得其說疎繆甚矣<lb/>
　　　通鑑八十四<hi>凡二條</hi>
元寕元年趙王倫及子荂皆還汶陽里第<lb/>
　史炤釋文曰汶陽魯郡之邑屬豫州余按倫廢還汶<lb/>
　陽里第盖洛陽城中有汶陽里倫私第在焉非魯之<lb/>
<pb n="KR2b0012_WYG_004-15b"/>
　汶陽也<lb/>
太安元年斬齊王冏於閶闔門外<lb/>
　史炤釋文曰閶闔門名在河南洛陽之西<hi>海陵本同</hi>余按<lb/>
　水經注曰禮天子有五門謂臯門庫門雉門應門路<lb/>
　門魏明帝上法太極遂起太極殿於漢崇德殿之故<lb/>
　處改雉門曰閶闔門史炤以為在洛陽之西葢以八<lb/>
　方之風西方曰閶闔又晉志洛陽城西有廣陽西門<lb/>
　閶闔三門殊不考天門曰閶闔魏明帝法天以名宮<lb/>
<pb n="KR2b0012_WYG_004-16a"/>
　門也是時葢斬冏於宮門外<lb/>
　　　通鑑八十五<hi>凡二條</hi>
二年陸機釋戎服著白帢<lb/>
　史炤釋文曰帢葛合切又乞洽切韎韐士服制如黻<lb/>
　<hi>費本同</hi>余按字書韐葛合切韎韐者茅蒐染韋為之以<lb/>
　蔽膝此帢音乞洽翻㡌也弁缺四隅謂之帢晉志曰<lb/>
　魏武帝以天下凶荒資財乏匱擬古皮弁裁縑帛以<lb/>
　為帢以色辨其貴賤本施軍服非為國容韎韐赤黻<lb/>
<pb n="KR2b0012_WYG_004-16b"/>
　也非白帢也<lb/>
獄吏考掠孫拯<lb/>
　史炤釋文曰掠離灼切余按經典釋文漢書音義考<lb/>
　掠之掠音亮不從入聲<lb/>
　　　通鑑八十六<hi>凡二條</hi>
永興二年有星孛于北斗<lb/>
　史炤釋文曰彗星謂之孛余按此杜預說也然彗自<lb/>
　是彗孛自是孛彗長其光芒如掃箒故謂之彗孛者<lb/>
<pb n="KR2b0012_WYG_004-17a"/>
　光芒蓬勃四出孛孛然也孛之災甚於彗通鑑有書<lb/>
　彗者有書孛者别其為災有淺深也<lb/>
懷帝永嘉二年凉州刺史張軌病風張鎮移檄廢軌長<lb/>
史王融參軍孟暢蹋折鎮檄<lb/>
　史炤釋文曰折之列切余謂蹋折之折當音食列翻<lb/>
　中斷也曲折之折攀折之折則之列切<lb/>
　　　通鑑八十七<hi>凡一條</hi>
五年慕容廆見封悛封抽曰此家抎抎千斤犍也<lb/>
<pb n="KR2b0012_WYG_004-17b"/>
　史炤釋文曰抎于粉切有所失春秋傳抎子辱矣<hi>海陵</hi>
　<hi>本同</hi>余按史炤以抎為有所失於慕容廆所言意義全<lb/>
　說不通說文云抎從高而下也葢言千斤之犍人間<lb/>
　不可多得若從天而下也<lb/>
　　　通鑑八十八<hi>凡三條</hi>
六年漢主聰謂帝曰卿贈朕柘弓銀研<lb/>
　史炤釋文曰柘之夜切桑木余按柘自是柘桑自是<lb/>
　桑二木之葉皆可以飼蠶柘木抽條勁直而長桑木<lb/>
<pb n="KR2b0012_WYG_004-18a"/>
　敷枝擁腫而大柘之葉小而厚桑之葉大而薄今村<lb/>
　莊園圃籬落皆有之居然可别也詩云其檿其柘檿<lb/>
　山桑也周官考工記弓人為弓取幹之道七柘為上<lb/>
　而檿居其三是則柘弓弓材之至善者豈可以桑木<lb/>
　混而為言邪二百七十卷梁均王禎明四年桑柘釋<lb/>
　亦誤<lb/>
漢趙固王桑自䂭磽津西渡<lb/>
　史炤釋文曰䂭五勞切磽口勞切<hi>海陵本司</hi>余按䂭丘交<lb/>
<pb n="KR2b0012_WYG_004-18b"/>
　翻磽牛交翻炤音非<lb/>
王澄留屯沌口<lb/>
　史炤釋文曰江夏安陸有沌水其地曰沌口余按水<lb/>
　經注沌水南通沔陽之太白湖湖水東南通江謂之<lb/>
　沌口范成大曰自石首縣舟行一百七十里至魯家<lb/>
　洑自魯家洑入沌沌者江旁支流如海之㳌其港僅<lb/>
　過運河兩㟁皆蘆荻支港皆通小湖故為盗區客舟<lb/>
　非結伴不可行張舜民曰下汊故鎮南對金口自沌<lb/>
<pb n="KR2b0012_WYG_004-19a"/>
　口至下汊五十餘里金口在卾州西南金口之下即<lb/>
　竇家沙江之西岸有沌口參而考之沌水不出於安<lb/>
　陸<lb/>
　　　通鑑八十九<hi>凡三條</hi>
愍帝建興三年鄭攀馬雋屯溳口<lb/>
　史炤釋文曰溳水出江夏安陸名曰溳口余按水經<lb/>
　注溳水出蔡陽縣東南過隨縣又南過江夏安陸縣<lb/>
　分為二水西入于沔者謂之溳口<lb/>
<pb n="KR2b0012_WYG_004-19b"/>
劉曜進㧞馮翊轉寇上郡<lb/>
　史炤釋文曰轉寇轉相為寇也余謂轉移也言劉曜<lb/>
　既㧞馮翊又移兵寇上郡也<lb/>
四年石勒圍樂平太守韓據于坫城<lb/>
　海陵本釋文曰坫都念切余按海陵本蓋據楊正衡<lb/>
　晉書釋音然考晉武帝泰始中分上黨太原置樂平<lb/>
　郡治沾縣顏師古漢書音義沾音他兼翻載記誤作<lb/>
　坫耳當作沾讀從顏音<lb/>
<pb n="KR2b0012_WYG_004-20a"/>
　　　通鑑九十<hi>凡四條</hi>
元帝建武元年朱伺就王廙於甑山<lb/>
　史炤釋文曰甑山縣名余按甑山時屬零陵界隋朝<lb/>
　方置甑山縣此時未為縣也<lb/>
周訪進至沌陽<lb/>
　史炤釋文曰江夏安陸縣有沌水其地曰沌陽余按<lb/>
　史炤此注與八十八卷懷帝永嘉六年沌口注同但<lb/>
　改沌口為沌陽耳如此注書豈不容易沈約志沌陽<lb/>
<pb n="KR2b0012_WYG_004-20b"/>
　縣江左立屬江夏郡水經沔水逕沌陽縣北又東逕<lb/>
　林障故城北以其地在沌水之陽故以名縣<lb/>
大興元年冬十月劉曜至赤壁即皇帝位以石勒為大<lb/>
司馬大將軍加九錫增封十郡進爵為趙公<lb/>
　史炤釋文提起趙公注曰劉曜字永明元海之族子<lb/>
　僣即皇帝位于赤壁國號趙改元光初始於此余按<lb/>
　劉曜即皇帝位于赤壁改元光初國號仍舊曰漢封<lb/>
　石勒為趙公至二年進石勒爵為趙王因斬勒使王<lb/>
<pb n="KR2b0012_WYG_004-21a"/>
　修勒遂與曜為讐敵之國曜既還長安其下奏言劉<lb/>
　淵始封盧奴伯曜又王中山請改國號為趙曜從之<lb/>
　石勒於是年冬十一月亦即趙王位自是以後通鑑<lb/>
　書劉曜則曰趙書石勒事則曰後趙以别之大興元<lb/>
　年冬十月之趙公石勒也烏得以劉曜國號趙為注<lb/>
　邪至下注中山趙分想亦自知其誤而不能改此誤<lb/>
　何也<lb/>
高句麗數寇遼東慕容廆遣慕容翰慕容仁伐之髙句<lb/>
<pb n="KR2b0012_WYG_004-21b"/>
麗王乙弗利逆來求盟<lb/>
　史炤釋文曰乙弗虜複姓利逆其名即高句麗王也<lb/>
　余謂乙弗利者高句麗王之名逆迎也迎慕容之兵<lb/>
　而求盟也虜複姓固有乙弗氏然自漢以來高麗王<lb/>
　皆姓高氏至唐高宗時滅高麗高氏始亡<lb/>
　　　通鑑九十一<hi>凡三條</hi>
永昌元年郗鑒在鄒山掘蟄鷰而食之<lb/>
　史炤釋文曰鷰雀之蟄藏者<hi>海陵本同</hi>余謂鷰秋後則蟄<lb/>
<pb n="KR2b0012_WYG_004-22a"/>
　雀未嘗蟄也史只言蟄鷰史炤併雀言之何也<lb/>
明帝大寕元年帝畏王敦之逼欲以郗鑒為外援<lb/>
　史炤釋文曰鑒古銜切余徧考字書此鑒字未有從<lb/>
　古銜切者且通鑑前已有郗鑒而至此方突出一音<lb/>
　以彰其繆殊可笑也九十六卷成帝咸康四年復有<lb/>
　此誤<lb/>
越巂斯叟攻成將任回<lb/>
　史炤釋文曰斯姓也叟其名<hi>海陵本同</hi>余按漢書西南夷<lb/>
<pb n="KR2b0012_WYG_004-22b"/>
　傳自巂以東北君長以十數徙莋都最大顏師古注<lb/>
　曰徙及莋都二國也徙音斯司馬相如難蜀父老曰<lb/>
　略斯楡謂斯與葉楡也此斯即漢西南夷之斯種蜀<lb/>
　曰叟孔安國尚書注所謂蜀叟者也斯叟者斯種及<lb/>
　叟種也<lb/>
　　　通鑑九十三<hi>凡三條</hi>
二年溫嶠恐既去而錢鳯於後間止之<lb/>
　史炤釋文曰間居莧切間迭也余謂此乃讒間離間<lb/>
<pb n="KR2b0012_WYG_004-23a"/>
　之間非間迭之間九十七卷成帝咸康八年庾冰恐<lb/>
　為它人所間炤注之誤與此同<lb/>
顏颺說沈充决破柵塘因湖水以灌京邑<lb/>
　史炤釋文曰編木立柵以為陂塘也<hi>海陵本同</hi>余謂時沈<lb/>
　充等寇逼京邑故編木立柵以護湖塘因謂之柵塘<lb/>
　以通鑑本文觀之其義自明<lb/>
三年後趙王勒加宇文乞得歸官爵使擊慕容廆廆遣<lb/>
世子皝與索頭段國共撃之<lb/>
<pb n="KR2b0012_WYG_004-23b"/>
　史炤釋文曰索頭姓也余按索頭即拓䟦氏之種類<lb/>
　非姓也蕭子顯曰鮮卑被髪左衽故呼為索頭<lb/>
　　　通鑑九十五<hi>凡二條</hi>
成帝咸和七年趙郭敬南掠江西桓宣乗虛攻樊城悉<lb/>
俘其衆敬旋救樊宣與戰於涅水破之<lb/>
　史炤釋文曰涅水出上黨涅縣余按此南陽之涅水<lb/>
　也豈上黨涅縣之水乎水經注涅水出南陽涅陽縣西北<lb/>
　岐棘山東南逕涅陽縣又東南逕安衆縣又東南流注於<lb/>
<pb n="KR2b0012_WYG_004-24a"/>
　湍水又東南至新野縣南入于淯桓宣正破郭敬於此水<lb/>
九年城大慕輿埿<lb/>
　史炤釋文曰慕輿代北複姓本慕容氏音訛又為慕<lb/>
　輿也<hi>費本同</hi>余謂慕容慕輿同出於鮮卑其得姓之初<lb/>
　各自為氏猶拓䟦之與㧞㧞非音訛也况其時慕輿<lb/>
　埿實為慕容皝之臣豈有君姓慕容而其臣訛為慕<lb/>
　輿之理拓䟦慕容皆鮮卑然拓䟦㧞㧞居代北慕容<lb/>
　慕輿居遼西慕輿非代北複姓也<lb/>
<pb n="KR2b0012_WYG_004-24b"/>
　　　通鑑九十六<hi>凡二條</hi>
咸康四年趙王虎以桃豹王華帥舟師十萬出漂楡<lb/>
　史炤釋文曰漂楡津在遼西余按水經清河東北過<lb/>
　漂楡邑入于海注曰漂楡故城俗謂之角飛城趙記<lb/>
　云石勒使王述煮鹽於角飛魏土地記勃海郡高城<lb/>
　縣東北一百里北盡漂楡東臨巨海民皆煮鹽為業<lb/>
　則漂楡津當在勃海界<lb/>
七年詔實王公以下至庶人皆正土斷白籍<lb/>
<pb n="KR2b0012_WYG_004-25a"/>
　史炤釋文曰白籍謂白丁之籍耳<hi>費本同</hi>余按江左之<lb/>
　制諸土著實戸用黃籍僑戸土斷白籍琅邪南度凡<lb/>
　中土故家以至士庶自北來者至此時各因其所居<lb/>
　舊土僑置郡縣名併置守令以統治之故曰正土斷<lb/>
　不以黃籍籍之而以白籍謂以白紙為籍以别於江<lb/>
　左舊來土著者也若以為白丁之籍則王公豈白丁<lb/>
　哉<lb/>
　<lb/>
<pb n="KR2b0012_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤卷四<lb/>
</p>
<p>
</p>
  </div>
<div>
                <head>通鑑釋文辯誤卷五</head>
    <p>
<pb n="KR2b0012_WYG_005-1a"/>
欽定四庫全書<lb/>
　通鑑釋文辯誤卷五　　　宋　胡三省　撰<lb/>
　　　通鑑九十七<hi>凡二條</hi>
康帝建元二年燕王皝伐宇文逸豆歸逸豆歸遣南羅<lb/>
大渉夜干將精兵逆戰<lb/>
　史炤釋文曰南羅夷狄國名其先本辰韓種地在髙<lb/>
　麗東南居漠樂浪地<hi>海陵本同</hi>余按史炤葢以新羅國釋<lb/>
　南羅也自辰韓種以下皆史家新羅傳之說如此則<lb/>
<pb n="KR2b0012_WYG_005-1b"/>
　史文有地名一字之同者皆可引而為說乎史文固<lb/>
　有若是者然必地里附近援據精確而後可也此所<lb/>
　謂南羅者城名也在宇文國中是後慕容皝既克宇<lb/>
　文改南羅城為威德城時趙王虎遣兵自甘松出救<lb/>
　宇文比至宇文已亡因攻威德城不克而還甘松在<lb/>
　濡源之東突門嶺之西則南羅城當在遼西屬國塞<lb/>
　外若漢樂浪地在髙麗東南髙麗又在遼海之東去<lb/>
　宇文國遠甚安得謂南羅居樂浪地乎<lb/>
<pb n="KR2b0012_WYG_005-2a"/>
趙王虎斬王波及其四子投尸漳水<lb/>
　史炤釋文曰山海經曰漳水出荆山南注于沮水<hi>海陵</hi>
　<hi>本同</hi>余按趙時都鄴此鄴之漳水漢書溝洫志所謂引<lb/>
　漳水兮灌鄴旁者也上黨郡有二漳水濁漳水出長<lb/>
　子縣鹿谷山清漳出沾縣大黽谷二水東流至鄴而<lb/>
　合流山海經所謂漳水出荆山而注于沮水者今在<lb/>
　襄陽南漳縣界左傳所謂江漢沮漳楚之望也者是<lb/>
　也石虎在鄴安得逺投王波父子之尸於荆山之漳<lb/>
<pb n="KR2b0012_WYG_005-2b"/>
　水乎史炤釋漳水之誤非一處不暇縷數讀通鑑者<lb/>
　叅攷辯誤當自知之<lb/>
　　　通鑑九十八<hi>凡二條</hi>
穆帝永和六年姚弋仲據灄頭<lb/>
　史炤釋文曰灄水在西陽<hi>海陵本同</hi>余按九十五卷成帝<lb/>
　咸和八年姚弋仲降于石虎徙居清河之灄頭史炤<lb/>
　只據廣韵灄水在西陽遂引以為釋西陽固自有灄<lb/>
　水然西陽今之黃州時為晉土讀史須考本末炤更<lb/>
<pb n="KR2b0012_WYG_005-3a"/>
　不能省記姚弋仲所居之灄頭在清河一時檢看廣<lb/>
　韵便引以為注是未足以語通鑑也下卷下年灄頭<lb/>
　注誤同<lb/>
燕伐趙命慕輿埿搓山通道<lb/>
　史炤釋文曰搓鉏加切衺斫木也又仕雅切<hi>海陵本同</hi>余<lb/>
　按字書槎音鉏加切者水中浮木也搓音仕雅切者<lb/>
　衺斫木也此搓山通道者謂斫木以通道也若從鉏<lb/>
　加切非其義矣從仕雅切為是如此則衺斫木也四<lb/>
<pb n="KR2b0012_WYG_005-3b"/>
　字當在仕雅切之下<lb/>
燕王雋使中部俟釐慕輿句督薊中留事<lb/>
　史炤釋文曰俟釐姓也余按史言中部俟釐慕輿句<lb/>
　則慕輿其姓句其名俟釐葢其官稱也亦猶部大之<lb/>
　類<lb/>
　　　通鑑九十九<hi>凡四條</hi>
七年庫傉官偉帥衆自上黨奔燕<lb/>
　史炤釋文曰庫傉官代北三字姓余按庫傉官漁陽<lb/>
<pb n="KR2b0012_WYG_005-4a"/>
　烏桓大人庫傉之餘種非出於代北也鮮卑既衰拓<lb/>
　䟦興于代北慕容宇文段國盛於遼西皆鮮卑部落<lb/>
　各自為種史炤無所據而强為之注妄矣<lb/>
丁零翟鼠帥所部降燕<lb/>
　史炤釋文曰丁零在康居北去匈奴庭接習水七千<lb/>
　里余按炤注乃是引漢時丁零國事通鑑九十四卷<lb/>
　成帝咸和四年書云丁零翟斌世居康居後徙中國<lb/>
　至是入朝于趙葢其徙中國久矣翟䑕者翟斌之種<lb/>
<pb n="KR2b0012_WYG_005-4b"/>
　類也<lb/>
八年太原薛瓉<lb/>
　史炤釋文曰瓉圭瓉也余按薛瓉者人姓名史炤以<lb/>
　圭瓉為釋是不為人名乎<lb/>
九年殷浩遷姚襄于梁國蠡臺<lb/>
　史炤釋文曰蠡音禮余按司馬彪郡國志睢陽縣有<lb/>
　盧門亭城内有髙臺甚秀廣巍然介立超然獨上謂<lb/>
　之蠡臺續述征記云廻道如蠡故謂之蠡臺若如述<lb/>
<pb n="KR2b0012_WYG_005-5a"/>
　征記之說蠡當音盧戈翻<lb/>
　　　通鑑一百<hi>凡一條</hi>
十一年凉王祚惡河州刺史張瓘之彊遣張掖太守索<lb/>
孚代瓘守枹罕<lb/>
　史炤釋文以彊遣張掖太守索孚為句注曰彊其兩<lb/>
　切下彊人酒同余謂史炤讀通鑑且不得其句况敢<lb/>
　釋通鑑乎彊當讀如字於此句斷下文彊人酒自依<lb/>
　其兩切<lb/>
<pb n="KR2b0012_WYG_005-5b"/>
　　　通鑑一百一<hi>凡一條</hi>
升平五年桓溫以弟豁督沔中七郡諸軍事<lb/>
　史炤釋文曰沔水名出武都東南入江余謂炤但釋<lb/>
　沔水未能釋沔中七郡也按魏興上庸新城襄陽新<lb/>
　野義成竟陵七郡皆在沔水左右故曰沔中七郡<lb/>
　　　通鑑一百二<hi>凡四條</hi>
海西公太和四年郗超曰欲務持重則莫若頓兵河濟<lb/>
控引漕運<lb/>
<pb n="KR2b0012_WYG_005-6a"/>
　史炤釋文曰河濟水名出王屋山余按河濟殊源天<lb/>
　下之所同知也而盡以為出王屋山固非矣河出積<lb/>
　石濟出王屋以言河濟二水之發源可也若論郗超<lb/>
　所謂頓兵之地則不可以發源之地言之也按河水<lb/>
　過成臯縣北濟水自北來注之濟與河合流至敖山<lb/>
　北而溢為滎澤東出于陶丘北又東至乘氏縣分為<lb/>
　二南為荷水北為濟瀆濟瀆又東北合于河自滎陽<lb/>
　石門以東碻磝以西今濟鄆曹濮滑汴諸州皆河濟<lb/>
<pb n="KR2b0012_WYG_005-6b"/>
　之地<lb/>
燕王暐遣樂安王臧統諸軍拒桓溫<lb/>
　史炤釋文曰樂安鄱陽郡之邑也屬揚州燕之諸王<lb/>
　遥領也余按晉魏以下封建諸侯王不惟不得君國<lb/>
　子民亦不得食其國租如東海王越封東海而食毗<lb/>
　陵之類是也慕容分封子弟亦倣晉制耳鄱陽在漢<lb/>
　為縣屬豫章郡而豫章屬揚州孫吳分豫章立鄱陽<lb/>
　郡又立樂安男國自晉氏南度以來鄱陽郡屬江州<lb/>
<pb n="KR2b0012_WYG_005-7a"/>
　不屬揚州炤說既非矣且後漢明帝改前漢之廣川<lb/>
　國曰樂安和帝又改前漢千乗郡曰樂安郡是郡自<lb/>
　晉汔于元魏屬青州燕何必取江南鄱陽之樂安以<lb/>
　封其子弟邪<lb/>
溫使豫州刺史袁真攻譙梁開石門以通水運<lb/>
　史炤釋文曰譙梁地名在豫州余按譙梁謂譙郡及<lb/>
　梁國也皆屬豫州炤言地名在豫州将以譙梁為一<lb/>
　處邪為兩處邪可謂語焉而不詳矣<lb/>
<pb n="KR2b0012_WYG_005-7b"/>
李𢎞李高反益州刺史周楚遣子瓊討高又使瓊子梓<lb/>
潼太守虓討𢎞皆平之<lb/>
　史炤釋文曰虓虎聲也余謂虓者周瓊之子何庸以<lb/>
　虎聲為釋<lb/>
　　　通鑑一百三<hi>凡一條</hi>
孝武帝寕康元年梁州刺史楊亮遣其子廣襲仇池與<lb/>
秦梁州刺史楊安戰廣兵敗沮水諸戍皆奔潰<lb/>
　史炤釋文曰沮水名出漢中余按班志沮水出武都<lb/>
<pb n="KR2b0012_WYG_005-8a"/>
　沮縣東狼谷中東流合為漢水闞駰曰以其初出沮<lb/>
　洳然故曰沮水縣亦受名焉水經沮水出武都沮縣<lb/>
　東狼谷中又東南逕沮水戍西而東南流注漢曰沮<lb/>
　口以此言之沮水不出漢中也<lb/>
　　　通鑑一百四<hi>凡一條</hi>
太元五年秦王堅分三原九嵕武都汧雍氏十五萬户<lb/>
散居方鎮<lb/>
　史炤釋文曰謂汧雍之間氐羌也余按苻秦氐種也<lb/>
<pb n="KR2b0012_WYG_005-8b"/>
　故分其種落散居方鎮欲以鎮服其境内若羌則姚<lb/>
　秦種類也苻秦曷嘗分之使散居哉且舉汧雍而遺<lb/>
　三原九嵕武都亦注書之失也<lb/>
　　　通鑑一百五<hi>凡一條</hi>
八年慕容垂自凉馬臺結艸筏以渡<lb/>
　史炤釋文曰結艸為舟也余謂上古朴畧舟猶必刳<lb/>
　木為之若結艸為舟必至沈溺所謂筏者箄筏也編<lb/>
　蘆葦可以為筏蘆葦艸類也<lb/>
<pb n="KR2b0012_WYG_005-9a"/>
　　　通鑑一百六<hi>凡三條</hi>
十年慕容農慕容麟共攻翟真<lb/>
　史炤釋文曰翟徒歴切姓也余按上卷八年翟斌起<lb/>
　兵赴燕王垂翟真者斌之兄子也炤於翟斌之翟音<lb/>
　直格切至翟真之翟乃徒歴切讀者將安所適從乎<lb/>
　要之諸翟出於丁零丁零狄也狄與翟同從徒歴切<lb/>
　為是<lb/>
氐啖青<lb/>
<pb n="KR2b0012_WYG_005-9b"/>
　史炤釋文曰啖青氐羌名徒濫切<hi>海陵本同</hi>余按氐自是<lb/>
　氐羌自是羌二種也史明言氐啖青而謂之氐羌名<lb/>
　繆矣韵書啖姓音徒覽翻徒濫切非後一百九卷安<lb/>
　帝隆安元年炤又以啖鐵為武都氐羌名其繆亦猶<lb/>
　是也<lb/>
苻登刻鉾鎧為死休字<lb/>
　史炤釋文曰鉾劒端也<hi>海陵本同</hi>余按炤釋以丁度集韵<lb/>
　為據也但劒端以刺人非可刻字古人多以兠鍪為<lb/>
<pb n="KR2b0012_WYG_005-10a"/>
　頭牟隋楊𤣥感反於黎陽取帆布為牟甲謂為頭牟<lb/>
　與甲也後人因頭牟以鐵為之遂旁加金耳鉾鎧猶<lb/>
　言牟甲也<lb/>
　　　通鑑一百七<hi>凡一條</hi>
十二年王穆衆潰單騎走騂馬令郭文斬首送之<lb/>
　史炤釋文曰騂馬赤黃色余謂馬赤黃色可以釋騂<lb/>
　馬若以釋騂馬令則其義不通矣晉地理志酒泉郡<lb/>
　有騂馬縣盖晉魏間所置也王穆走至騂馬縣故縣<lb/>
<pb n="KR2b0012_WYG_005-10b"/>
　令得斬送之<lb/>
　　　通鑑一百八<hi>凡三條</hi>
十九年燕主垂撃西燕標榜所趣軍各就頓<lb/>
　史炤釋文曰標榜猶相表襮余按燕主垂時分道進<lb/>
　軍攻西燕故立標揭榜分示諸軍所趣之路非相表<lb/>
　襮也一百三十二卷宋明帝泰始六年釋標榜亦誤<lb/>
西燕主永告急於魏魏主珪遣陳留公䖍庾岳帥騎五<lb/>
萬東度河屯秀容以救之<lb/>
<pb n="KR2b0012_WYG_005-11a"/>
　史炤釋文曰秀容本漢汾陽縣地後省之至元魏始<lb/>
　置肆州秀容縣余按拓䟦䖍庾岳所屯乃北秀容也<lb/>
　在漢定襄郡界元魏置秀容郡秀容縣又立秀容護<lb/>
　軍於汾水西北六十里徙北秀容胡人居之此南秀<lb/>
　容也劉昫曰忻州秀容縣漢汾陽縣地隋自秀容移<lb/>
　於此因更名皆謂南秀容項安世家説曰秀容縣劉<lb/>
　元海所築城元海感神而生姿容秀美因以為名是<lb/>
　亦因元海生於汾陽汾陽後改為秀容而為之説北<lb/>
<pb n="KR2b0012_WYG_005-11b"/>
　秀容非元海所生之地而先有秀容之名則其説為<lb/>
　不通矣<lb/>
秦王崇為梁王乾歸所逐楊定與崇共攻乾歸乾歸遣<lb/>
凉州牧軻彈秦州牧益州立義將軍詰歸拒之<lb/>
　史炤釋文曰軻音柯姓也余按軻彈益州詰歸皆姓<lb/>
　乞伏通鑑下文載軻彈司馬翟瑥怒軻彈曰將軍以<lb/>
　宗室居元帥之任則軻彈姓乞伏明矣軻讀如字音<lb/>
　柯亦非<lb/>
<pb n="KR2b0012_WYG_005-12a"/>
　　　通鑑一百九<hi>凡三條</hi>
安帝隆安元年禿髪烏孤自稱西平王<lb/>
　史炤釋文曰秃髮烏孤河西鮮卑人呂光之將也余<lb/>
　按秃髪氏世為部帥未嘗為呂光將特烏孤嘗受呂<lb/>
　光爵命耳謂秃髪為河西鮮卑種可也曰河西鮮卑<lb/>
　人則似以河西鮮卑為地名<lb/>
沮渠麴粥曰勒兵向西平出苕藋<lb/>
　史炤釋文曰藋徒栗切<hi>費本同</hi>余按字書藋徒弔翻至<lb/>
<pb n="KR2b0012_WYG_005-12b"/>
　一百一十六卷安帝義熙二年炤亦自知其誤矣<lb/>
魏襲中山慕容麟追至派水為魏所敗而還<lb/>
　史炤釋文曰派匹拜切派谷名在河東安邑<hi>費本同</hi>余<lb/>
　按魏襲中山慕容麟追至派水當在中山界若河東<lb/>
　安邑果有派谷非燕魏交兵之地也是年中山飢甚<lb/>
　九月慕容麟出據新市魏主珪攻之麟退阻派水珪<lb/>
　與戰於義臺大破之魏收魏書地形志中山郡新市<lb/>
　縣有義臺城則派水在中山新市明矣派音攻乎翻<lb/>
<pb n="KR2b0012_WYG_005-13a"/>
　　　通鑑一百一十<hi>凡二條</hi>
二年燕主寳至乙連長上段速骨宋赤眉等作亂<lb/>
　史炤釋文曰長上人名<hi>海陵本同</hi>余謂衛兵更畨迭上長<lb/>
　上者宿衛官名異於衆兵之迭上者也唐武散階有<lb/>
　懷化執㦸長上歸德執㦸長上此則長上為官名之<lb/>
　明證也<lb/>
楊軌西奔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海<lb/>
　史炤釋文曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音未詳余按闞駰十三州志金城臨<lb/>
<pb n="KR2b0012_WYG_005-13b"/>
　羌縣有卑和羌海酈道元曰古西零之地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海其此<lb/>
　地歟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與零同音憐<lb/>
　　　通鑑一百一十一<hi>凡二條</hi>
三年張豁戍柳泉<lb/>
　史炤釋文作張詻呼各切<hi>海陵本同</hi>余按通鑑諸本及晉<lb/>
　書皆作張豁字書詻音魚格切炤音亦非<lb/>
四年西秦王乾歸遷都苑川<lb/>
　史炤釋文曰苑川邑即陳倉縣後魏改今名<hi>海陵本同</hi>余<lb/>
<pb n="KR2b0012_WYG_005-14a"/>
　按乞伏氏始居麥田後居苑川又徙金城今復都苑<lb/>
　川皆不出漢天水金城二郡界水經注苑川水出天<lb/>
　水勇士縣之子城南山東北流歴子城川又北逕牧<lb/>
　師苑漢牧苑之地也有東西二苑城相去七里西城<lb/>
　即乞伏所都苑川水又北入于河陳倉之地此時屬<lb/>
　姚秦固非乞伏所有姚秦與乞伏後皆并於赫連後<lb/>
　魏滅赫連并有關隴之地後乃改陳倉為宛川縣陳<lb/>
　倉之宛川與西秦所都之苑川字有宛苑之異而改<lb/>
<pb n="KR2b0012_WYG_005-14b"/>
　陳倉為宛川又在百許年之後史炤殆未之考也一<lb/>
　百一十五卷安帝義熙六年又誤<lb/>
　　　通鑑一百一十二<hi>凡二條</hi>
五年河西王利鹿孤遣騎襲沮渠䝉遜執䝉遜從弟鄯<lb/>
善茍子<lb/>
　史炤釋文曰鄯善複姓其先西域人以國為姓茍子<lb/>
　其名<hi>海陵本同</hi>余按通鑑本文明以鄯善茍子為䝉遜從<lb/>
　弟凡讀通鑑者不俟博考已知鄯善之非姓矣是後<lb/>
<pb n="KR2b0012_WYG_005-15a"/>
　沮渠鄯善復見於宋武帝永初二年釋文之誤愈不<lb/>
　可揜<lb/>
桓𤣥縛元顯於舫前而數之<lb/>
　史炤釋文曰舫甫往切<hi>海陵本同</hi>余按舫甫妄翻炤音誤<lb/>
　　　通鑑一百一十三<hi>凡一條</hi>
元興三年劉裕斬桓修修司馬刁𢎞帥文武佐吏來赴<lb/>
裕謂曰今日賊𤣥之首已當梟於大航矣<lb/>
　史炤釋文曰大航方舟也余按大航謂朱雀航也在<lb/>
<pb n="KR2b0012_WYG_005-15b"/>
　建康朱雀門外秦淮水上<lb/>
　　　通鑑一百一十四<hi>凡六條</hi>
義熙元年秦主興命鳩摩羅什翻譯經論三百餘卷<lb/>
　史炤釋文曰翻譯翻覆而尋譯也余謂古之譯者傳<lb/>
　四方之言此所謂翻譯者翻夷言為華言也尋繹之<lb/>
　繹從糸不從言義亦不同<lb/>
殷仲文請治樂劉裕曰性所不解<lb/>
　史炤釋文曰解古介切曉也<hi>費本同</hi>余謂此亦蜀人土<lb/>
<pb n="KR2b0012_WYG_005-16a"/>
　音之訛解曉之解音胡買翻<lb/>
三年楊盛遣軍臨濜口<lb/>
　史炤釋文曰濜水出襄陽<hi>費本同</hi>余按水經注濜水北<lb/>
　發武都氐中南逕張魯城東又南過陽平關西而南<lb/>
　入于沔謂之濜口有濜口城濜水在漢中不在襄陽<lb/>
　史炤蜀人也而不知濜水所在况四海疆域之廣乎<lb/>
魏主珪北廵至濡源<lb/>
　史炤釋文曰濡乃官切水出涿郡<hi>海陵本同</hi>余按史炤以<lb/>
<pb n="KR2b0012_WYG_005-16b"/>
　廣韵為據廣韵所謂濡水出涿郡又因漢書地理志<lb/>
　涿郡故安下注云易水至范陽入濡為據然地理志<lb/>
　自有二濡水人不詳考耳漢志所謂涿郡之濡水水<lb/>
　經注云出故安縣西北窮獨山南谷東流至容城縣西<lb/>
　北大利亭東南與易水合而注于巨馬水此一濡水<lb/>
　也遼西郡肥如下注云𤣥水東入濡水濡水東入海<lb/>
　陽水經云濡水從塞外來東南過遼西令支縣北又<lb/>
　東南過海陽縣西南入于海海陽亦屬遼西郡此又<lb/>
<pb n="KR2b0012_WYG_005-17a"/>
　一濡水也酈道元云濡水出禦夷鎮東南盖此濡水<lb/>
　發源於遼西塞外禦夷鎮東南也魏主珪北廵至濡<lb/>
　源正此地<lb/>
四年乞伏熾盤築城於嵻㟍山而據之<lb/>
　史炤釋文曰嵻㟍山在西羌余按炤說以丁度集韵<lb/>
　為據也夷攷當時乞伏氏據苑川其地西至枹罕東<lb/>
　盡隴坁北限赫連南界吐谷渾嵻㟍山盖在苑川西<lb/>
　南宋朝西境止於秦渭故嵻㟍山在羌中丁度集韵<lb/>
<pb n="KR2b0012_WYG_005-17b"/>
　以宋朝疆理為據也若引以注十六國地界則疎矣<lb/>
南燕河凍皆合而澠水不冰<lb/>
　史炤釋文曰澠彌兖切或作黽通作沔余謂此澠水<lb/>
　乃淄澠之澠音神陵翻南燕都廣固澠水逕其城西<lb/>
　河凍皆合而澠水不冰逼近都城故以為變異若音<lb/>
　彌兖切者乃殽澠之澠時屬秦境安得為南燕之變<lb/>
　異邪炤又曰通作沔沔漢之沔安得與殽澠之澠通<lb/>
　而沔漢亦非南燕境易大傳曰中心疑者其辭枝史<lb/>
<pb n="KR2b0012_WYG_005-18a"/>
　炤之謂矣一百二十卷宋文帝元嘉三年誤同<lb/>
　　　通鑑一百一十五<hi>凡二條</hi>
五年魏清河王紹兇狠無賴好刼剥行人以為樂<lb/>
　史炤釋文曰刼取也剝削也余謂炤釋刼剝之義刼<lb/>
　近是而剝全非刼彊奪取之也剝謂裭剝行人衣服<lb/>
六年韓綽諫南燕主超曰正當努力自强以壯士民之<lb/>
心<lb/>
　史炤釋文曰努奴故切余謂努力之努音奴古翻蜀<lb/>
<pb n="KR2b0012_WYG_005-18b"/>
　人以土音轉易四聲如此類者甚衆讀者審其是而<lb/>
　已矣<lb/>
　　　通鑑一百一十六<hi>凡三條</hi>
七年盧循徑向交州李脫等結集俚獠以應循<lb/>
　史炤釋文曰俚南夷種名西南夷謂之獠余按南方<lb/>
　有蠻有俚俚人惟交廣有之獠則蜀之西南徼外亦<lb/>
　有之李勢之時獠自山出侵居漢地蜀始有獠太史<lb/>
　公作西南夷傳其時未有獠也豈可言西南夷謂之<lb/>
<pb n="KR2b0012_WYG_005-19a"/>
　獠哉况此乃交州之獠尤不可以為西南夷<lb/>
八年夏王勃勃欲攻熾盤王買德諫曰熾盤吾之與國<lb/>
　史炤釋文曰諸侯相許與者名曰與國余謂與國者<lb/>
　相與相親之國非相許與也<lb/>
仇池公楊盛叛秦侵擾祁山<lb/>
　史炤釋文曰祁山在武都西羌中余謂漢武帝未開<lb/>
　置武都郡則可言祁山在羌中既置郡則祁山為王<lb/>
　土矣水經注祁山在嶓冢之西七十許里東北去上<lb/>
<pb n="KR2b0012_WYG_005-19b"/>
　邽二百四十里杜佑曰祁山在今同谷郡長道縣東<lb/>
　十里以為在西羌中可乎<lb/>
　　　通鑑一百一十七<hi>凡三條</hi>
十一年魏崔浩曰輕騎南下布濩林薄之間<lb/>
　史炤釋文曰濩胡郭切布濩地名在代北余謂崔浩<lb/>
　言布濩林薄之間正祖司馬相如上林賦布濩太原<lb/>
　語法郭璞注云布濩猶布露也毛晃曰布濩流散也<lb/>
　濩音胡故翻史炤音義俱非<lb/>
<pb n="KR2b0012_WYG_005-20a"/>
十二年西秦王熾盤攻秦洮陽公彭利和於漒川<lb/>
　史炤釋文曰洮陽零陵邑屬荆州余按漢書地理志<lb/>
　零陵郡固有洮陽縣但此洮陽在隴西時屬姚秦地<lb/>
　理志所謂洮水出西羌中東至隴西入河沙州記曰<lb/>
　嵹城東北三百里有曾城城臨洮水漢章帝建初二<lb/>
　年羌攻南部都尉於臨洮上遣馬防耿恭救之諸羌<lb/>
　退聚洮陽即此城也洮水出嵹臺山逕吐谷渾中而<lb/>
　東入塞嵹一作漒故其地亦謂之漒川亦謂之沙漒<lb/>
<pb n="KR2b0012_WYG_005-20b"/>
　晉惠帝置洮陽縣屬狄道郡以其地在洮水之陽也<lb/>
　即通鑑上下文而參觀前志則知此洮陽决非零陵<lb/>
　邑矣是後一百二十卷宋文帝元嘉四年註則又曰<lb/>
　洮陽地屬零陵諸羌之地也是但因通鑑本文有招<lb/>
　慰洮陽諸羌之語故以為諸羌之地一百三十七卷<lb/>
　齊武帝永明八年注則又曰洮陽零陵邑齊時為吐<lb/>
　谷渾戍兵處是又但因通鑑本文有吐谷渾王伏連<lb/>
　籌修泥和洮陽二城置戍之語又以為吐谷渾戍兵<lb/>
<pb n="KR2b0012_WYG_005-21a"/>
　處終不悟零陵之為誤也<lb/>
沙門曇永使王華提衣襆自隨<lb/>
　史炤釋文曰襆博木切爾雅裳削幅謂之襆<hi>海陵本同</hi>余<lb/>
　按爾雅所謂裳削幅者自是<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字非此襆字此襆字<lb/>
　音房玉翻帊也所以包裹衣物魏舒襆被而出韓愈<lb/>
　文所謂襆被入直皆此襆也炤音義皆誤一百七十<lb/>
　九卷隋文帝仁壽二年亦有此誤<lb/>
　　　通鑑一百一十八<hi>凡四條</hi>
<pb n="KR2b0012_WYG_005-21b"/>
十三年王鎮惡進軍澠池遣毛德祖襲尹雅於蠡吾城<lb/>
禽之<lb/>
　史炤釋文曰蠡吾縣之城在髙陽國屬冀州余按地<lb/>
　志髙陽國固自有蠡吾縣但劉裕伐秦命王鎮惡自<lb/>
　殽澠入關輔既進軍澠池遣毛德祖襲蠡吾城考其<lb/>
　地里之逺近則此蠡吾城非高陽國之蠡吾縣明矣<lb/>
　據晉書載記蠡吾城當在宐陽之西宋白續通典曰<lb/>
　魏賈逵為澠池令理蠡城蠡城後魏初猶屬𢎞農西<lb/>
<pb n="KR2b0012_WYG_005-22a"/>
　魏移澠池縣於今福昌縣西六十五里唐之福昌縣<lb/>
　本宐陽縣蠡吾城蓋即蠡城也<lb/>
姚彊姚難合兵屯涇上以拒鎮惡<lb/>
　史炤釋文曰涇水出安定涇陽开頭山余按史炤釋<lb/>
　止言涇水發源之地耳漢書地理志涇水東南至陽<lb/>
　陵入渭姚彊等所屯涇上其地當在漢京兆陽陵界<lb/>
十四年秦王熾盤以左丞相曇逹都督洮罕以東諸軍<lb/>
事<lb/>
<pb n="KR2b0012_WYG_005-22b"/>
　史炤釋文曰洮罕地名余按洮罕謂臨洮枹罕之地<lb/>
　洮罕故是地名然臨洮枹罕各是一處<lb/>
恭帝元熙元年王康還洛陽保金墉城魏河内鎮將于<lb/>
栗磾遊騎在芒山上攻逼交至<lb/>
　史炤釋文曰應劭曰芒屬沛國芒縣之山也余謂炤<lb/>
　引應劭說以注漢高祖隱芒碭山澤間則可矣此時<lb/>
　魏兵至芒山以逼金墉謂洛陽之北芒山也若魏兵<lb/>
　在沛國芒縣之山安能逼金墉哉<lb/>
<pb n="KR2b0012_WYG_005-23a"/>
　　　通鑑一百一十九<hi>凡六條</hi>
宋武帝永初元年宋王留子義康為都督豫司雍幷四<lb/>
州諸軍事<lb/>
　史炤釋文曰雍州名入南北系宋按南北史無地理<lb/>
　志今用晉志郡邑相統屬處各於逐國土地合音釋<lb/>
　者各分所系<hi>海陵本費本同</hi>余按宋武削平關洛隨失關中<lb/>
　雍州仍東晉之舊還復僑治襄陽此時古雍州之域<lb/>
　已屬赫連安得系宋耶炤又言南北史無地理志用<lb/>
<pb n="KR2b0012_WYG_005-23b"/>
　晉志各於逐國所有土地分系此鹵莽之說也南北<lb/>
　國地理沈約宋書魏收魏書蕭子顯齊書各有地志<lb/>
　梁陳北齊後周四朝地理則長孫无忌等集於隋書<lb/>
　謂之五代志曷嘗無可考乎炤之淺妄欲盖而章又按<lb/>
　此一節炤以南北朝並立州郡各有分系盖以此為<lb/>
　通鑑中間大節目處海陵本及費氏本與炤本無一<lb/>
　字異費氏蜀中鬻書之家固宐用炤釋刋行公休在<lb/>
　炤前數十年使炤用公休之說則必拈出公休釋文<lb/>
<pb n="KR2b0012_WYG_005-24a"/>
　以為依據今觀二家釋文炤未嘗拈出公休而海陵<lb/>
　板行公休本真是蹈襲史炤以是知海陵本為好事<lb/>
　者託公休以欺誤後人也<lb/>
凉公歆與沮渠䝉遜戰于蓼泉<lb/>
　史炤釋文曰蓼力竹切<hi>海陵本同</hi>余謂史無明音當讀如<lb/>
　字<lb/>
二年謝晦賔客輻凑門巷填咽<lb/>
　史炤釋文曰咽音因塞也本作垔<hi>費本同</hi>余謂咽一結<lb/>
<pb n="KR2b0012_WYG_005-24b"/>
　翻亦以咽塞不通為義徧攷字書咽字無音因者<lb/>
三年魏長孫嵩實姓㧞㧞奚斤姓達奚穆觀姓丘穆陵<lb/>
丘堆姓丘敦<lb/>
　史炤釋文曰皆代北複姓即後魏拓䟦氏也余按魏<lb/>
　收魏書官氏志魏氏之先統國有九十九姓獻帝七<lb/>
　分國人使兄弟各攝領之以兄為紇骨氏後改為胡<lb/>
　氏次兄為普氏後改為周氏次兄為㧞㧞氏後改為<lb/>
　長孫氏弟為逹奚氏後改為奚氏次弟為伊婁氏後<lb/>
<pb n="KR2b0012_WYG_005-25a"/>
　改為伊氏次弟為丘敦氏後改為丘氏次弟為矦氏<lb/>
　後改為亥氏此十氏皆拓䟦同出也若丘穆陵氏則<lb/>
　神元帝時餘部諸姓内入之一也非拓䟦同出也且<lb/>
　丘穆陵乃三字姓非複姓也獻帝隣神元浩汾二帝<lb/>
　皆追謚<lb/>
秦王熾盤徴秦州牧曇逹為左丞相<lb/>
　史炤釋文曰曇姓也余按晉安帝義熙八年熾盤以<lb/>
　其弟曇逹鎮譚郊則曇逹其名而姓乞伏安得姓曇<lb/>
<pb n="KR2b0012_WYG_005-25b"/>
　乎<lb/>
營陽王景平元年禿髮傉檀之死也<lb/>
　史炤釋文曰秃髪烏孤以後魏元興元年僣號西平<lb/>
　王及國滅其弟傉檀入魏賜姓元氏<hi>海陵本同</hi>余按通鑑<lb/>
　烏孤稱西平王乃後魏皇始二年明年魏改元天興<lb/>
　無元興年號晉安帝義熙十年秃髪氏為乞伏熾盤<lb/>
　所併傉檀遂歸于熾盤傉檀之子賀奔魏魏主嗣愛<lb/>
　賀之才謂曰卿之先與朕同源賜姓源氏葢歸魏者<lb/>
<pb n="KR2b0012_WYG_005-26a"/>
　傉檀之子非傉檀也賜姓源氏非元氏也傉檀為熾<lb/>
　盤所鴆其死非命故其子欲為復讐通鑑書其死以<lb/>
　先事炤不能詳觀通鑑攷其本末而謂傉檀入魏差<lb/>
　繆甚矣<lb/>
　<lb/>
　<lb/>
　<lb/>
　<lb/>
<pb n="KR2b0012_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤卷五<lb/>
</p>
<p>
</p>
  </div>
<div>
                <head>通鑑釋文辯誤卷六</head>
    <p>
<pb n="KR2b0012_WYG_006-1a"/>
欽定四庫全書<lb/>
　通鑑釋文辯誤卷六　　　宋　胡三省　撰<lb/>
　　　通鑑一百二十<hi>凡五條</hi>
文帝元嘉元年蹺騎<lb/>
　史炤釋文曰蹺牽么切行輕貌<hi>海陵本同</hi>余按通鑑本文<lb/>
　是年即無蹺字史炤於蹺騎之上注貂渠是秦王熾<lb/>
　盤遣太子暮末出貂渠谷攻河西事下注偼伃是尊<lb/>
　帝母胡倢伃事二事之間有王華領驍騎將軍事是<lb/>
<pb n="KR2b0012_WYG_006-1b"/>
　誤以驍騎為蹺騎而曲為之說也<lb/>
魏主命長孫翰尉眷北撃柔然魏主自將屯柞山<lb/>
　史炤釋文曰柞山其地在柔然國余按魏收魏書帝<lb/>
　紀魏未遷洛以前諸帝多幸柞山其山在大河之西<lb/>
　世祖始光三年度君子津襲統萬至其城下徙萬餘<lb/>
　家而還至柞山班所虜獲於將士神䴥二年十一月<lb/>
　西廵狩田於河西至柞山而還以此徵之可以見矣<lb/>
　且魏主遣將擊柔然自將大軍為後繼以壯聲勢耳<lb/>
<pb n="KR2b0012_WYG_006-2a"/>
　豈必至柔然國中而屯兵乎<lb/>
三年謝晦弟黃門侍郎㬭<lb/>
　史炤釋文曰㬭疾雀切余按字書疾雀切皭字埤蒼<lb/>
　曰白色也㬭音子肖翻釋小明也晦㬭兄弟也其命<lb/>
　名之字旁皆從日音子肖翻為是<lb/>
湟河<lb/>
　史炤釋文曰湟胡光切說文細繒也余按炤釋湟河<lb/>
　而引說文細繒全不可曉詳考通鑑是年有秦夏戰<lb/>
<pb n="KR2b0012_WYG_006-2b"/>
　于嵻㟍山又攻湟河事至于年末有魏令漏戸輸繒<lb/>
　帛事盖音胡光切者注湟河之湟字也引說文者注<lb/>
　繒帛也此又傳寫之誤<lb/>
四年魏奚斤上疏言赫連昌亡保上邽鳩合餘燼<lb/>
　史炤釋文曰鳩鶻鵃也鳩合猶烏合之稱<hi>費本同</hi>余按<lb/>
　左傳郯子言少皥以鳥名官五鳩鳩民者也五鳩指<lb/>
　言祝鳩氏睢鳩氏鳲鳩氏爽鳩氏鶻鳩氏至於鳩民<lb/>
　之鳩則以聚民為義此言鳩合亦謂聚合耳安得以<lb/>
<pb n="KR2b0012_WYG_006-3a"/>
　鶻鵃為注其言猶烏合之稱尤非鳩合之義<lb/>
　　　通鑑一百二十一<hi>凡一條</hi>
五年秦王暮末以叔父光祿大夫沃陵為凉州牧<lb/>
　史炤釋文曰沃陵姓也<hi>海陵本同</hi>余按通鑑本文既言沃<lb/>
　陵為暮末叔父則乞伏者其姓而沃陵者其名此不<lb/>
　難見也史炤之昏繆乃如此<lb/>
　　　通鑑一百二十二<hi>凡二條</hi>
十年魏平凉休屠征西將軍金崕<lb/>
<pb n="KR2b0012_WYG_006-3b"/>
　史炤釋文曰休屠武威邑屬北凉<hi>費本同</hi>余謂金崕者<lb/>
　本匈奴休屠種居於平凉魏以為征西將軍通鑑文<lb/>
　意甚明若因地志武威郡有休屠縣引以為注則通<lb/>
　鑑本文休屠之上有平凉二字便說不行史炤繆矣<lb/>
楊難當攻葭萌獲晉壽太守范延朗<lb/>
　海陵本釋文曰葭萌縣名屬梓潼余按葭萌縣漢屬<lb/>
　梓潼郡劉蜀改為漢壽縣晉改為晉壽縣孝武帝太<lb/>
　元十五年梁州刺史周馥表分梓潼北界立晉壽郡<lb/>
<pb n="KR2b0012_WYG_006-4a"/>
　治古葭萌之地<lb/>
　　　通鑑一百二十三<hi>凡二條</hi>
十五年太子率更何承天立史學<lb/>
　史炤釋文曰率更令官名也猶秦中更也<hi>海陵本同</hi>余按<lb/>
　漢書百官表即有太子率更令續漢志本注曰主庻<lb/>
　子舎人更直晉志率更令主宮殿門戶及賞罰事職<lb/>
　如光祿勲衛尉中更秦爵級非官也<lb/>
十六年老父被苫而耕<lb/>
<pb n="KR2b0012_WYG_006-4b"/>
　史炤釋文曰苫草覆屋余按被苫而耕盖被苫於身<lb/>
　以蔽雨非覆屋也<lb/>
　　　通鑑一百二十四<hi>凡三條</hi>
十九年雍州刺史劉道產善為政民安其業小大豐贍<lb/>
由是民間有襄陽樂歌山蠻不可制者皆出沿沔為村<lb/>
落<lb/>
　史炤釋文曰樂歌山蠻其地在雍州襄陽<hi>海陵本同</hi>余謂<lb/>
　襄陽之民安其業大小豐贍故有襄陽樂之歌凡昔<lb/>
<pb n="KR2b0012_WYG_006-5a"/>
　日山蠻之不可制者慕王民之豐樂故皆出山緣沔<lb/>
　而居因通鑑本文而求其義居然可見樂歌句斷炤<lb/>
　乃以樂歌山蠻為句是不求其義也<lb/>
二十年魏皮豹子鎮仇池楊文德來求援詔以為武都<lb/>
王屯葭蘆城<lb/>
　史炤釋文曰葭蘆城度赤河經岐山三百四十里即<lb/>
　其地<hi>海陵本同</hi>余按今階州福津縣東南七十里有葭蘆<lb/>
　城世傳魏將鄧艾與蜀將姜維相持於此後魏置葭<lb/>
<pb n="KR2b0012_WYG_006-5b"/>
　蘆縣後周併入盤堤縣仇池山在成州之西百里階<lb/>
　成二州皆古武都郡地岐山在鳳翔府東去葭蘆道<lb/>
　里甚逺史炤之言未可信也<lb/>
二十三年魏主軍至東雍州臨薛永宗壘永宗出戰大<lb/>
敗與家人皆赴汾水死<lb/>
　史炤釋文曰汾水出汾陽北山余按史炤止能言汾<lb/>
　水發源之地不知薛永宗舉家赴汾水而死其地不<lb/>
　在太原汾陽界水經汾水出太原汾陽北山東南過<lb/>
<pb n="KR2b0012_WYG_006-6a"/>
　晉陽梗陽大陵平陶等縣南入河東界過永安楊平<lb/>
　陽等縣又南過臨汾縣東又屈從縣南西流經絳縣<lb/>
　故城北左傳所謂晉都新田有汾澮以流其惡者也<lb/>
　又西逕魏正平郡南東雍州治所也太和中罷州立<lb/>
　郡東雍州南之汾水乃薛永宗舉家赴水處漢書地<lb/>
　理志曰汾水出汾陽北山過郡二行千三百四十里<lb/>
　而入于河千三百四十里之汾水或源或委當隨地<lb/>
　注釋而後能有别<lb/>
<pb n="KR2b0012_WYG_006-6b"/>
　　　通鑑一百二十五<hi>凡二條</hi>
二十七年魏主圍懸瓠施大鉤於衝車之端以鉤樓堞<lb/>
　史炤釋文曰鉤劒屬<hi>費本同</hi>余謂如古者吳鉤之鉤可<lb/>
　以言劒屬此所謂大鉤者乃詩以爾鉤援之鉤言施<lb/>
　大鉤於衝車之端以鉤樓堞則非劒明矣<lb/>
芮芮亦遣使逺輸誠欵<lb/>
　史炤釋文曰芮芮國名余按芮芮即蠕蠕魏呼柔然<lb/>
　為蠕蠕南人語轉為芮芮沈約宋書李延壽南史皆<lb/>
<pb n="KR2b0012_WYG_006-7a"/>
　以蠕蠕為芮芮從南人語音也<lb/>
　　　通鑑一百二十六<hi>凡二條</hi>
二十八年魏人乃肉薄登城<lb/>
　史炤釋文曰謂相背負而上城也余謂薄廹也不用<lb/>
　梯衝以身廹城緣之而上謂之肉薄登城<lb/>
魏宗愛殺秦王翰於永巷<lb/>
　史炤釋文曰永巷宮中所直名漢官儀曰令一人宦<lb/>
　者為之秩六百石掌宮婢侍史余按永巷者宮中之<lb/>
<pb n="KR2b0012_WYG_006-7b"/>
　長巷史直言宗愛殺翰於長巷耳宮中所直名五字<lb/>
　既不可曉又不必引漢書永巷令為釋一百六十六<lb/>
　卷梁敬帝紹泰元年一百七十卷陳宣帝太建元年<lb/>
　皆有永巷事炤釋愈繆<lb/>
　　　通鑑一百二十七<hi>凡三條</hi>
三十年武陵王軍于溧洲<lb/>
　費本注曰溧水名出丹陽溧陽縣余謂溧水固出溧<lb/>
　陽溧洲則在大江中<lb/>
<pb n="KR2b0012_WYG_006-8a"/>
魯秀等攻大航克之王羅漢聞官軍已度即放仗降緣<lb/>
渚幢隊以次奔散<lb/>
　海陵本釋文曰幢隊執幡幢之隊者余按是時南北<lb/>
　朝用兵各置幢主隊主皆有副非執幡幢之隊也史<lb/>
　炤誤同而注在上文幢隊主副之下海陵本移寘於<lb/>
　此盖亦疑上文有幢隊主副四字而不得其説耳<lb/>
卒散民盡可蹻足而待也<lb/>
　史炤釋文曰蹻紇約切舉足行高也又丘妖切舉足<lb/>
<pb n="KR2b0012_WYG_006-8b"/>
　謂之蹻余謂炤上音義俱非當從下音義<lb/>
　　　通鑑一百二十八<hi>凡三條</hi>
孝武帝孝建元年魯爽引兵直趣歴陽薛安都宗越等<lb/>
戍歴陽與爽前鋒楊胡興等戰斬之爽不能進留軍大<lb/>
峴使魯瑜屯小峴<lb/>
　史炤釋文曰大峴山名在夀州六安縣有五峴山是<lb/>
　以分大小峴桐城亦有五峴非此余按史炤但以魯<lb/>
　爽自夀陽趣歴陽而留軍大峴遂謂大小峴皆在夀<lb/>
<pb n="KR2b0012_WYG_006-9a"/>
　州六安縣殊不知六安縣在夀陽西大小峴在夀陽<lb/>
　東不特在夀陽東也又在合肥之東自夀陽東過合<lb/>
　肥而後至小峴又自小峴而東乃至大峴六朝都建<lb/>
　康自歴陽而西趣夀陽自夀陽而東向建康大小峴<lb/>
　乃兵馬往来之要路通鑑書大小峴不一審諦考之<lb/>
　可以㮣見余又於一百五十四卷梁武帝天監元年<lb/>
　辨海陵本釋大小峴之誤參取而觀之則知地理未<lb/>
　易言也<lb/>
<pb n="KR2b0012_WYG_006-9b"/>
臧質進計於南郡王義宣曰下官中流鼓棹直趣石頭<lb/>
　史炤釋文曰鼔棹歌鼔而行舟也<hi>海陵本同</hi>余按鼔之為<lb/>
　義撃也扇也動盪之也撃棹以行舟漢書所謂樓船<lb/>
　卒水居擊棹者今人謂之打棹打亦與撃同義鼔棹<lb/>
　之義夫人能知之炤乃謂歌鼔以行舟淺繆甚矣<lb/>
何尚之曰夏口在荆江之中正對沔口<lb/>
　史炤釋文曰沔水出武都東南入江過江夏謂之夏<lb/>
　水余按史炤釋用應劭漢書注劭注江夏郡曰沔水<lb/>
<pb n="KR2b0012_WYG_006-10a"/>
　自江别至南郡華容為夏水過郡入江故曰江夏水<lb/>
　經曰夏水出江流于江陵縣東南又東過華容縣南<lb/>
　又東過江夏雲杜縣入于沔沔水又東過江夏沙羡<lb/>
　縣北南入于江酈道元注云江津豫章口東有中夏<lb/>
　口是夏水之首江之汜也原夫夏之為名始於分江<lb/>
　冬竭夏流故納厥稱既有中夏之目亦苞大夏之名<lb/>
　其决水之所出謂之堵口自堵口下沔水通兼夏目<lb/>
　而㑹于江謂之夏汭故春秋左傳沈尹射犇命夏汭<lb/>
<pb n="KR2b0012_WYG_006-10b"/>
　杜預注曰漢水曲入江即夏口矣庾仲雍亦曰夏口<lb/>
　一曰沔口酈道元又曰黃鵠山東北對夏口城孫權<lb/>
　所築也對㟁則入沔津故城以夏口為名亦沙羨縣<lb/>
　治沈約志曰江夏郡本治安陸是年徙治夏口夏口<lb/>
　本沙羡土沈約所云正何尚之所謂夏口在荆江之<lb/>
　中正對沔口者也章懷太子賢亦謂夏口戍在鄂州<lb/>
　故唐以来皆指卾州為夏口歴考諸家之説自應劭<lb/>
　至庾仲雍皆以為沔口即夏口自孫權築夏口城至<lb/>
<pb n="KR2b0012_WYG_006-11a"/>
　唐置鄂州則夏口之名移於江南而沔水入江之口<lb/>
　止謂之沔口或謂之漢口夏口之名遂與沔口對立<lb/>
　分在江之南北以此釋何尚之之言乃為明白史炤<lb/>
　止引應劭注而不能䆒其地名之離合余故僃論之<lb/>
　　　通鑑一百二十九<hi>凡一條</hi>
大明三年豈可三緘<lb/>
　史炤釋文曰家語魯人三緘其口余按孔子家語孔<lb/>
　子觀周入后稷之廟有金人三緘其口銘其背曰古<lb/>
<pb n="KR2b0012_WYG_006-11b"/>
　之慎言也豈魯人哉<lb/>
　　　通鑑一百三十<hi>凡二條</hi>
明帝泰始元年魏侍中司徒平原王陸麗<lb/>
　史炤釋文曰陸姓也古帝號有陸終其後因以為氏<lb/>
　<hi>海陵本同</hi>余按陸麗者陸俟之子陸突之孫本歩六孤氏<lb/>
　與拓䟦氏皆起於代北世領部落魏孝文帝變胡俗<lb/>
　凡代北三字姓及複姓皆改為單姓作史者從簡便<lb/>
　因以後所改姓書之陸麗安得為陸終之後乎<lb/>
<pb n="KR2b0012_WYG_006-12a"/>
綖環錢<lb/>
　史炤釋文曰綖夷然切<hi>費本同</hi>余謂夷然切者乃左傳<lb/>
　所謂衡紞紘綖之綖注云冠上覆也綖環之綖音私<lb/>
　箭翻盖當時鵝眼錢薄小一千之長不盈三寸而綖<lb/>
　環錢又劣於鵝眼貫之以綖其狀如環故曰綖環若<lb/>
　以為冠上覆之綖非其義矣丁度集韵綫線綖皆同<lb/>
　音同義近世學者弗之考耳<lb/>
　　　通鑑一百三十一<hi>凡三條</hi>
<pb n="KR2b0012_WYG_006-12b"/>
二年汝南新蔡二郡太守周矜起兵於懸瓠<lb/>
　史炤釋文曰矜居陵切說文矛柄也<hi>海陵本同</hi>余按周矜<lb/>
　人姓名也安得以矛柄為義且矛柄之矜音其巾翻<lb/>
　若居陵切則為矜憐之矜稍識文理者豈不知周矜<lb/>
　為人姓名史炤乖繆如此類者甚衆<lb/>
東軍據㟁結寨<lb/>
　史炤釋文曰寨籬落也余按此乃營寨寨柵之寨非<lb/>
　籬落也<lb/>
<pb n="KR2b0012_WYG_006-13a"/>
蕭道成世子賾為南康贑令<lb/>
　史炤釋文曰贑古送切<hi>費本同</hi>余按漢書地理志贑縣<lb/>
　屬豫章郡如淳音感顏師古音古暗翻劉昫音古濫<lb/>
　翻獨廣韵音古送切史炤釋文多以廣韵為據致此<lb/>
　誤也贑縣當章貢二水之㑹故合章貢二字為贑字<lb/>
　若音古送切則是指貢水為縣名而遺章水矣二百<lb/>
　九卷唐睿宗景雲元年二百一十二卷𤣥宗開元十<lb/>
　一年贑註亦誤<lb/>
<pb n="KR2b0012_WYG_006-13b"/>
　　　通鑑一百三十二<hi>凡一條</hi>
三年魏尉元上言賊向彭城必由清泗過宿豫歴下邳<lb/>
趨青州亦由下邳沂水經東安<lb/>
　史炤釋文曰沂水出東海費縣東西入海余按漢書<lb/>
　地理志沂水出泰山盖縣南至下邳入泗過郡五行<lb/>
　六百里水經沂水出泰山盖縣艾山南逕開陽襄賁<lb/>
　郯良城等縣又南過下邳縣西南入于泗尉元言南<lb/>
　國進兵向青州水路必由泗入沂泝沂而經東安乃<lb/>
<pb n="KR2b0012_WYG_006-14a"/>
　可至青州沂水未嘗出於費縣亦未嘗入海史炤妄<lb/>
　矣<lb/>
　　　通鑑一百三十三<hi>凡一條</hi>
七年分交廣置越州治臨漳<lb/>
　史炤釋文曰臨漳本漢鄴縣地<hi>海陵本同</hi>余按晋愍帝諱<lb/>
　鄴改鄴縣為臨漳尋淪沒於石勒復為鄴縣東魏天<lb/>
　平初始復分鄴立臨漳縣宋分交廣置越州安能逺<lb/>
　北界治魏郡之臨漳劉昫曰廉州合浦縣宋分置臨<lb/>
<pb n="KR2b0012_WYG_006-14b"/>
　漳郡則越州之所治者合浦之臨漳也<lb/>
　　　通鑑一百三十四<hi>凡三條</hi>
順帝昇明元年蒼梧王鍼椎鑿鋸不離左右<lb/>
　史炤釋文曰鋸居御切槍唐也通作鐻余考史炤槍<lb/>
　唐之説既未知其所據而以鋸通作鐻之説徵之子<lb/>
　史則亦妄矣按鋸字先秦古書未之有也字書引古<lb/>
　史考云孟莊子作鋸音居庻切解截器也若鐻字則<lb/>
　莊子所謂削木為鐻讀與據同史記秦始皇銷鋒鏑<lb/>
<pb n="KR2b0012_WYG_006-15a"/>
　以為鍾鐻讀與虡同後漢書羌人以金鐻八枚遺張<lb/>
　奐鐻戎夷貫耳也音求於翻鐻字曷嘗與刀鋸之鋸<lb/>
　通哉<lb/>
王敬則以刀鐶塞窐孔呼門甚急<lb/>
　史炤釋文曰窐音圭甑空也<hi>海陵本同</hi>余按字書窐字固<lb/>
　以甑下孔為釋但呼門而塞甑孔事不相闗且甑孔<lb/>
　甚大非刀鐶所能塞盖門旁有孔三角如圭頭以窺<lb/>
　外人因謂之圭孔後人遂於圭上加穴耳<lb/>
<pb n="KR2b0012_WYG_006-15b"/>
二年王僧䖍奏大明中即以宮縣合和鞞拂<lb/>
　史炤釋文曰釋名鞞禆也禆助鼔節也呂氏春秋帝<lb/>
　嚳令人作鞞鼔之樂余按鞞拂皆舞名也晉志曰鞞<lb/>
　舞未詳所起然漢代已施於宴享矣拂舞出自江左<lb/>
　舊云吳舞撿其歌非吳舞也亦陳於殿庭以此觀之<lb/>
　史炤誤矣<lb/>
　　　通鑑一百三十五<hi>凡四條</hi>
齊高帝建元元年宋順帝下詔禪位于齊帝逃于佛盖<lb/>
<pb n="KR2b0012_WYG_006-16a"/>
之下太后自帥閹人索得之<lb/>
　史炤釋文曰閹人宮中守門者<hi>費本同</hi>余按閹即周禮<lb/>
　之奄鄭氏注云奄精氣閉藏者今謂之宦人陸德明<lb/>
　音義奄於檢翻劉於驗翻徐於劒翻今於奄字加門<lb/>
　則音淹釋者因其加門也遂以宦者守門為義殊不<lb/>
　思前史凡閹人給事宮中者皆曰閹宦初不以守門<lb/>
　為義史炤説拘矣<lb/>
二年魏師攻鍾離崔文仲遣軍主崔孝伯度淮攻魏茌<lb/>
<pb n="KR2b0012_WYG_006-16b"/>
　戍主龍得矦等殺之<lb/>
　史炤釋文曰泰山郡有山茌縣茌山在其東北<hi>海陵本同</hi>
　余按齊徐州治鍾離自鍾離渡淮攻茌眉盖淺攻也<lb/>
　茌眉自是淮北地名魏於此置戌非泰山之山茌縣<lb/>
　也<lb/>
北上黃蠻文勉德寇汶陽汶陽太守戴元賓弃城奔江<lb/>
陵<lb/>
　史炤釋文曰汶音問魯郡之邑余按沈約宋書云汶<lb/>
<pb n="KR2b0012_WYG_006-17a"/>
　陽太守何承天志新立去江陵陸行四百里水行七<lb/>
　百里上黃縣宋初屬襄陽後屬長寕郡郡去江陵陸<lb/>
　行六十里水經注晋武帝割臨沮之北鄉中廬之南<lb/>
　鄉立上黃縣治軡鄉在宐城西義熙初分新城郡立<lb/>
　汶陽郡治錫城縣春秋時楚伐庸至于錫宂者也其<lb/>
　地在臨沮縣西北若如史炤説以為魯郡之汶陽則<lb/>
　非襄陽上黃蠻所得而攻而郡守亦無從而奔江陵<lb/>
　也自南北分據建置郡縣多與古郡縣之名錯出其<lb/>
<pb n="KR2b0012_WYG_006-17b"/>
　所建置之地非深考不能知也一百四十三卷東昏<lb/>
　矦永元二年釋汶陽誤同<lb/>
四年南康公禇淵卒世子賁恥其父失節以爵讓其弟<lb/>
蓁<lb/>
　史炤釋文曰賁恥符非切姓也恥其名<hi>海陵本同</hi>余按褚<lb/>
　賁淵子也通鑑之文甚明賁恥其父失節者以淵奉<lb/>
　宋氏社稷輸之於齊也不當以賁為姓恥為名史炤<lb/>
　之誤多類此賁讀曰蕡音符分翻<lb/>
<pb n="KR2b0012_WYG_006-18a"/>
　　　通鑑一百三十六<hi>凡三條</hi>
武帝永明三年李叔獻獻十二隊純銀兠鍪乃孔雀毦<lb/>
　史炤釋文曰孔雀鳥名毦者毛羽飾也博雅曰㲥毦<lb/>
　罽也一曰積羽為衣一曰兜鍪上飾余謂毦者以孔<lb/>
　雀毛為兜鍪飾耳不必引㲥毦及積羽為衣以雜其<lb/>
　説<lb/>
五年魏主詔七廟親子孫及外戚緦麻已上親賦役無<lb/>
所與<lb/>
<pb n="KR2b0012_WYG_006-18b"/>
　史炤釋文曰緦兩麻一絲之布也余按禮記雜記曰<lb/>
　朝服十五升去其半而緦加灰錫也注曰緦精麤與<lb/>
　朝服同去其半則六百縷而疏也又無事其布而不<lb/>
　灰焉正義曰朝服精細全用十五升布為之去其半<lb/>
　而緦者緦麻於朝服十五升之内抽去其半以七升<lb/>
　半用為緦麻服之衰服也鄭注云䘮服去其半而緦<lb/>
　如絲是也加灰錫也者取緦以為布又加灰治之則<lb/>
　曰錫錫言滑易也注云又無事其布而不灰焉者經<lb/>
<pb n="KR2b0012_WYG_006-19a"/>
　云去其半而緦始云加灰錫明此緦衰不加灰不治<lb/>
　布故也詳攷雜記注疏則朝服之布十五升去其半<lb/>
　者為緦麻服之衰其加灰治布者則為錫衰史炤以<lb/>
　緦為兩麻一絲之布其説不經見<lb/>
六年魏築城於醴陽陳顯逹攻㧞之進攻沘陽<lb/>
　史炤釋文作澧陽注曰天門邑余按天門郡之澧陽<lb/>
　今之澧州沘陽縣今之唐州唐州與澧州相去甚逺<lb/>
　夐隔江漢陳顯逹既㧞醴陽遂攻沘陽是沘陽與醴<lb/>
<pb n="KR2b0012_WYG_006-19b"/>
　陽相近非天門之澧陽明矣水經注沘水出沘陽西<lb/>
　北太湖山東南流過沘陽縣南又南流而與澧水㑹<lb/>
　澧水源出桐柏山與淮同源而别流西注又西北流<lb/>
　逕平氏故城東又西注沘水魏盖於此水之隄築城<lb/>
　又水經於淮水註曰淮水與澧水同源俱導西流為<lb/>
　醴東流為淮正作此醴字<lb/>
　　　通鑑一百三十七<hi>凡一條</hi>
八年魏太皇太后馮氏徂高祖勺飲不入口者五日<lb/>
<pb n="KR2b0012_WYG_006-20a"/>
　史炤釋文曰勺軄略切挹取也余按詩泂酌彼行潦<lb/>
　挹彼注兹此酌字音軄略翻以挹取為説周官考工<lb/>
　記梓人為飲器勺一升勺音上酌翻勺飲之義取此<lb/>
　非挹取之酌也<lb/>
　　　通鑑一百三十八<hi>凡二條</hi>
十一年王融行逢朱雀桁開喧湫不得進<lb/>
　史炤釋文曰湫即由切本作啾謂喧譁啾唧也<hi>費本同</hi>
　余謂此湫即左傳湫隘之湫顧野王云湫子小翻隘<lb/>
<pb n="KR2b0012_WYG_006-20b"/>
　也以喧譁湫隘為説文義自通何必改為啾唧之啾<lb/>
　乎<lb/>
車前無八騶何得稱丈夫<lb/>
　史炤釋文曰騶廐御也余按晉志諸公諸從公車前<lb/>
　給騶八人王融望為公輔故云然騶者在車前傳呼<lb/>
　辟開道止行人者今人所謂騶哄<lb/>
徐勉曰王君名高望促難可並<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣裾<lb/>
　史炤釋文曰<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>帛也<hi>費本同</hi>余謂於此以帛為釋其義<lb/>
<pb n="KR2b0012_WYG_006-21a"/>
　殊為不通按字書弊字亦有從敝從衣者以弊為説<lb/>
　其義乃通<lb/>
　　　通鑑一百三十九<hi>凡一條</hi>
明帝建武元年魏安定靖王休卒自卒至殯魏主三臨<lb/>
其第<lb/>
　史炤釋文曰臨力禁切哭也余謂此君臨臣䘮之臨<lb/>
　讀如字君臨臣䘮固哭之但史言三臨其第當以臨<lb/>
　幸臨視之臨為義漢書賈山所謂賜衰麻絰而三臨<lb/>
<pb n="KR2b0012_WYG_006-21b"/>
　其䘮正古者待大臣之禮魏主用斯禮也<lb/>
　　　通鑑一百四十<hi>凡三條</hi>
二年魏主曰代人遷洛者宐悉𦵏邙山其先有夫死於<lb/>
代者聽妻還𦵏夫死於洛者不得還代就妻其餘州之<lb/>
人自聽從便<lb/>
　史炤釋文提起妻其二字注曰妻七計切以女嫁人<lb/>
　曰妻余謂若如炤釋當以妻其餘州之人為句讀之<lb/>
　便使上下文皆失其指義童而習者不為也按通鑑<lb/>
<pb n="KR2b0012_WYG_006-22a"/>
　上文時廣川王諧卒其妻先死於代而諧從魏主南<lb/>
　遷死於洛有司於其𦵏地審以新尊從舊卑之義故<lb/>
　魏主因是定制以為夫尊妻卑夫𦵏於代而妻死於<lb/>
　洛則妻當還𦵏於代以從夫若妻𦵏於代而夫死於<lb/>
　洛不得還𦵏於代以就妻除代人之外餘州之人不<lb/>
　用此制各從其便妻字句斷其字當屬下句文理曉<lb/>
　然妻讀如字<lb/>
沮水氐楊馥之為齊擊武典氐楊集始破之<lb/>
<pb n="KR2b0012_WYG_006-22b"/>
　史炤釋文曰沮水出房陵東至郢入江余謂沮水有<lb/>
　二辯已見七十七卷魏元帝景元二年此沮水乃武<lb/>
　都沮縣之沮水非出房陵之沮水也元和郡縣志曰<lb/>
　今興州城古之武興城也武興及沮縣之沮水皆屬<lb/>
　漢武都郡界房陵則屬漢中郡唐之房州是也楊氏<lb/>
　諸氐皆居武都不居房陵也一百四十八卷梁武帝<lb/>
　天監十四年釋沮水誤同其曰新城房陵則以曹魏<lb/>
　分漢中置新城郡欲以新異觀者之目耳<lb/>
<pb n="KR2b0012_WYG_006-23a"/>
三年魏寇司州櫟城戍主魏僧岷拒破之<lb/>
　史炤釋文曰櫟城在司州屬後魏余按此時魏寇齊<lb/>
　之司州為櫟城戍主所破則櫟城屬齊不屬魏明矣<lb/>
　齊之司州鎮義陽<lb/>
　　　通鑑一百四十一<hi>凡四條</hi>
四年魏發冀定瀛相濟五州兵<lb/>
　海陵本釋文曰瀛州即河内郡余按瀛州河間郡地<lb/>
　非河内也<lb/>
<pb n="KR2b0012_WYG_006-23b"/>
李崇搓山分道<lb/>
　史炤釋文曰搓山與氐羌相近槎鋤加切亦作查<hi>海陵</hi>
　<hi>本同</hi>余按槎音仕雅翻衺斫木也此與晉穆帝永和六<lb/>
　年燕命慕輿埿搓山通道同義史炤於此以搓山為<lb/>
　山名又愈誤矣<lb/>
聚礌石臨崖下之<lb/>
　史炤釋文曰礌落罪切推石自高而下也余謂釋是<lb/>
　而音非音洛罪切者礌硌之礌推石自高而下之礌<lb/>
<pb n="KR2b0012_WYG_006-24a"/>
　當音盧對翻漢書李陵傳乗隅下壘石壘音盧對翻<lb/>
　音義正與此礌同特古字借用不同耳<lb/>
徐州刺史裴叔業引兵攻虹城<lb/>
　史炤釋文曰虹戸工切後魏之地余謂此虹城即漢<lb/>
　虹縣也今泗州猶有虹縣漢書音義虹音貢今人讀<lb/>
　如絳南齊徐州刺史鎮鍾離裴叔業自鍾離引兵度<lb/>
　淮攻魏之虹城以撓魏南寇之兵正今泗州之虹縣<lb/>
　也史炤音戸工切特隨字自為之音非有所據也<lb/>
<pb n="KR2b0012_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤卷六<lb/>
</p>
<p>
</p>
  </div>
<div>
                <head>通鑑釋文辯誤卷七</head>
    <p>
<pb n="KR2b0012_WYG_007-1a"/>
欽定四庫全書<lb/>
　通鑑釋文辯誤卷七　　　宋　胡三省　撰<lb/>
　　　通鑑一百四十二<hi>凡二條</hi>
東昏矦永元元年魏邀齊兵歸路陳顯逹引兵度水西<lb/>
人情沮恐<lb/>
　史炤釋文曰沮將豫切沮䘮而恐愳也<hi>費同</hi>本余按沮<lb/>
　䘮之沮音在呂翻從將豫切者乃沮洳之沮也史炤<lb/>
　以沮止之沮沮䘮之沮讀為去聲者甚多不欲枚舉<lb/>
<pb n="KR2b0012_WYG_007-1b"/>
　讀通鑑者自决擇可也<lb/>
顯逹之北伐軍入汮均口馮道根説顯逹曰汮均水迅<lb/>
急難進易退<lb/>
　史炤釋文曰汮均皆水名余謂汮均一水也按水經<lb/>
　注均水有三名均水發源𢎞農郡盧氏縣之熊耳山<lb/>
　南逕順陽縣當渉都邑之北南入于沔地理志言熊<lb/>
　耳之山㳙水出焉東南至順陽入于沔者也又曰順<lb/>
　陽縣西有石山南臨汮水汮水又南流注于沔水謂<lb/>
<pb n="KR2b0012_WYG_007-2a"/>
　之汮口又曰沔水自武當縣東南流逕渉都城東北<lb/>
　均水入焉謂之均口則㳙汮均雖有三名實一水也<lb/>
　孫愐曰汮水名出析縣北山入沔今作均葢汮均同<lb/>
　音或曰汮口或曰均口後人遂連汮均二字言之謂<lb/>
　為汮均口<lb/>
　　　通鑑一百四十四<hi>凡三條</hi>
和帝中興元年魏主召禧勰詳入見曰比纒尫疹苟延<lb/>
視息<lb/>
<pb n="KR2b0012_WYG_007-2b"/>
　史炤釋文曰疹章忍切瘾疹也一曰唇瘍<hi>費本同</hi>余按<lb/>
　字書瘾疹之疹章忍切尫疹之疹丑刃翻尫弱也疹<lb/>
　疾也自言弱疾茍延視息若患瘾疹何至言茍延視<lb/>
　息哉史炤釋疹字一百七十二卷陳宣帝太建八年<lb/>
　二百三十六卷唐順宗永貞元年皆誤而三變其說<lb/>
　各辯于後<lb/>
陳伯之收兵退保湖口留陳虎牙守湓城<lb/>
　史炤釋文曰湓水之城在廬江尋陽余按漢書地理<lb/>
<pb n="KR2b0012_WYG_007-3a"/>
　志尋陽固屬廬江郡然漢之尋陽在江北至晉以後<lb/>
　尋陽在江南沈約宋志曰尋陽本縣名因水名縣水<lb/>
　南注江二漢屬廬江吳立鄿春郡尋陽縣屬焉晉武<lb/>
　帝太康元年省鄿春郡以尋陽屬武昌二年以武昌<lb/>
　之尋陽復屬廬江郡是時尋陽縣猶在江北惠帝永<lb/>
　興元年分廬江武昌立尋陽郡治江南之柴桑自時<lb/>
　厥後江北尋陽之名移於江南而湓浦柴桑皆在尋<lb/>
　陽郡管下史炤若言湓城在尋陽猶可言在廬江之<lb/>
<pb n="KR2b0012_WYG_007-3b"/>
　尋陽則不可<lb/>
新亭城主江道林引兵出戰<lb/>
　史炤釋文作道怵音敕律切謂之非誤可乎<lb/>
　　　通鑑一百四十五<hi>凡一條</hi>
梁武帝天監元年魏小峴戍主党灋宗襲大峴戍破之<lb/>
　海陵本釋文曰小峴山名在襄陽大峴山名在琅邪<lb/>
　陽都縣史炤釋一百二十八卷宋孝武帝孝建元年<lb/>
　同余觀海陵本不從史炤之説以襄陽之峴山為小<lb/>
<pb n="KR2b0012_WYG_007-4a"/>
　峴琅邪之大峴關為大峴自以為得其説矣殊不知<lb/>
　自襄陽至琅邪㡬千百里豈輕兵掩襲之所能制勝<lb/>
　乎况是時襄陽之峴山屬梁境琅邪之大峴關屬魏<lb/>
　境党灋宗魏將也乃戌梁境之峴山而襲魏境之大<lb/>
　峴關其説又為不通按小峴大峴在歴陽合肥之間<lb/>
　小峴在合肥之東大峴又在小峴之東是後韋叡克<lb/>
　小峴進攻合肥是小峴在合肥之東明矣宋孝武帝<lb/>
　孝建元年魯爽自壽陽舉兵進屯大峴食少而退薛<lb/>
<pb n="KR2b0012_WYG_007-4b"/>
　安都自歴陽進兵追及爽於小峴斬之是大峴在小<lb/>
　峴之東又明矣二峴相去葢不甚逺也費本注曰党<lb/>
　丁浪切余按党音底朗翻無從去聲者此亦蜀人土<lb/>
　音之訛<lb/>
　　　通鑑一百四十六<hi>凡三條</hi>
二年魏邢巒表云在南之日曾立巴州鎮静夷獠<lb/>
　史炤釋文曰西南夷謂之獠<hi>海陵本同</hi>余按史炤以獠為<lb/>
　西南夷至是三矣已辯之於前今復申言之蜀主李<lb/>
<pb n="KR2b0012_WYG_007-5a"/>
　勢之時獠始自山出從巴西至犍為梓潼布滿山谷<lb/>
　李延壽北史曰獠盖南蠻之别種卭笮川洞之間散<lb/>
　居山谷種類甚多略無氏族之别又無名字所生男<lb/>
　女惟以長幼次第呼之二百四十五卷唐僖宗中和<lb/>
　二年炤又以獠為戎夷别名是又略變前説而其誤<lb/>
　終身不能改也<lb/>
五年魏涇州陳瞻亦聚衆稱王<lb/>
　史炤釋文曰涇宣城邑余謂此魏所置涇州也按魏<lb/>
<pb n="KR2b0012_WYG_007-5b"/>
　收地形志魏置涇州於安定臨涇城若宣城郡之涇<lb/>
　縣則在江南屬梁非魏土也且通鑑書魏涇州而以<lb/>
　梁宣城郡之涇縣為釋曾是可以欺後學乎<lb/>
將軍藍懷恭與魏邢巒戰于睢口敗績巒進圍宿豫<lb/>
　史炤釋文曰睢水之口在元魏梁郡余按水經注睢<lb/>
　水首受陳留蒗蕩渠東過梁國睢陽縣南又東過相<lb/>
　縣故城南又東逕彭城之靈壁東又東逕睢陵縣故<lb/>
　城北又東南逕下相縣故城南又東南流入于泗謂<lb/>
<pb n="KR2b0012_WYG_007-6a"/>
　之睢口睢口不在梁郡也<lb/>
　　　通鑑一百四十七<hi>凡五條</hi>
七年馬仙琕籖求應赴<lb/>
　史炤釋文曰籖郵籖<hi>海陵本同</hi>余按李延壽南史故事府<lb/>
　州部論事皆籖前直叙所論之事後云謹籖月日下<lb/>
　又云某官某籖馬仙琕籖求應赴正此籖也以為郵<lb/>
　籖何所據乎<lb/>
魏邢巒乘勝長驅至懸瓠因度汝水圍其城<lb/>
<pb n="KR2b0012_WYG_007-6b"/>
　史炤釋文曰汝水出上洛盧氏還歸山東入淮余按<lb/>
　汝出盧氏過梁縣又東南過潁川郟縣又東南過定<lb/>
　陵郾又東南過汝南上蔡縣西又東逕懸瓠城北汝<lb/>
　水枝别左出西北流又屈西東轉又西南會汝形若<lb/>
　懸瓠城因名焉故邢巒之兵度汝水而圍懸瓠史炤<lb/>
　但能言汝水所出及所入處耳<lb/>
八年許懋議孫皓嘗遣董朝至陽羡禪國山<lb/>
　史炤釋文曰陽羡㑹稽邑<hi>海陵本同</hi>余按陽羡縣前漢屬<lb/>
<pb n="KR2b0012_WYG_007-7a"/>
　㑹稽郡後漢屬吳郡東晉以後屬義興郡又分陽羡<lb/>
　為國山縣<lb/>
九年吳承伯反奄至吳興吏民恇擾<lb/>
　史炤釋文作怇擾注曰音巨恐擾也<hi>海陵本同</hi>余按怇字<lb/>
　乃恇字之誤也炤從而為之音釋繆矣字書亦無怇<lb/>
　字恇音去王翻<lb/>
十年魏汾州山胡劉龍駒聚衆反<lb/>
　史炤釋文曰汾水出太原晉陽山西南入河後魏置<lb/>
<pb n="KR2b0012_WYG_007-7b"/>
　汾州余按汾水所出所經所入已辯於一百二十四<lb/>
　卷宋文帝元嘉二十三年但史炤今之注較之前注<lb/>
　愈誤汾水出太原汾陽北山非晉陽山也且魏太和<lb/>
　十二年置汾州治蒲子城孝昌之亂淪陷又移治西<lb/>
　河領西河吐京五城定陽等郡此時汾州猶治蒲子<lb/>
　劉龍駒盖山胡種居汾州部内者也炤以汾水出入<lb/>
　處釋汾州失之逺矣<lb/>
　　　通鑑一百四十八<hi>凡一條</hi>
<pb n="KR2b0012_WYG_007-8a"/>
十五年淮堰成或謂康絢鑿湬東注又縱反間於魏蕭<lb/>
寶寅信之鑿山深五丈開湬北注<lb/>
　史炤釋文曰湬即由切水名或普焦切余按湬字惟<lb/>
　丁度集韵有之無普焦切一音以通鑑本文觀之湬<lb/>
　者溝瀆之類非水名也<lb/>
　　　通鑑一百四十九<hi>凡</hi>一<hi>條</hi>
普通二年琬琰殿火<lb/>
　史炤釋文曰琬琰璧名余按周禮有琬圭琰圭鄭氏<lb/>
<pb n="KR2b0012_WYG_007-8b"/>
　注曰琬猶圓也琰剡上如是則琬圭圜其上琰圭剡<lb/>
　其上琬琰皆圭名非璧名然此以琬琰名殿耳而致<lb/>
　辯於圭璧之間正以分别字義不得不爾<lb/>
　　　通鑑一百五十<hi>凡五條</hi>
五年魏凉州幢師于菩提等<lb/>
　史炤釋文曰幢帥猶連率也余按禮記王制三十國<lb/>
　為連連有率魏安能行古制哉柔然之法百人為幢<lb/>
　幢有帥<lb/>
<pb n="KR2b0012_WYG_007-9a"/>
秀容人乞伏莫干聚衆攻郡殺太守南秀容牧子萬干<lb/>
乞眞反秀容酋長爾朱榮討平之<lb/>
　史炤釋文曰秀容本漢汾陽縣地後省之至元魏置<lb/>
　肆州秀容縣按史炤之誤余已辯之於一百八卷晉<lb/>
　孝武帝太元十九年而爾朱居秀容之本末則未之<lb/>
　及也按爾朱氏世居秀容川爾朱榮髙祖羽健從魏<lb/>
　主珪攻燕主寶有功環其所居割地三百里以封之<lb/>
　爾朱氏自此彊盛此北秀容也又有南秀容則漢汾<lb/>
<pb n="KR2b0012_WYG_007-9b"/>
　陽縣地也魏置秀容郡及秀容䕶軍於此其地在汾<lb/>
　水之北北秀容又在汾陽之北史家慮北秀容南秀<lb/>
　容之無以别也故乞伏莫干則曰秀容人萬干乞眞<lb/>
　則曰南秀容牧子此其分别甚明史炤不能詳考混<lb/>
　而言之非深於通鑑者也<lb/>
魏郢州刺史裴詢與蠻酋西郢州刺史田朴特相表裏<lb/>
　史炤釋文曰郢州名屬後魏余謂若如炤釋則凡欲<lb/>
　注書以求自見於後世者豈不甚易按是時南北分<lb/>
<pb n="KR2b0012_WYG_007-10a"/>
　王各有郢州魏置郢州於義陽梁郢州則治夏口<lb/>
六年崔延伯别造大盾内為鎻柱使壯士負而趨<lb/>
　史炤釋文曰盾食尹切本作輴車轉者<hi>海陵本同</hi>余謂盾<lb/>
　即干盾之盾所以捍鋒矢者輴者載柩之車音勑倫<lb/>
　翻史炤繆矣<lb/>
邵陵王編問賣䱇者令吞䱇而死<lb/>
　史炤釋文曰䱇七演切魚名皮可為鼔一曰蛇䱇黃<lb/>
　質黒文<hi>海陵本同</hi>余按皮可為鼓者鼉也陸璣草木䟽云<lb/>
<pb n="KR2b0012_WYG_007-10b"/>
　鼉似蜥蜴四足長丈餘甲如鎧皮堅厚宜冒鼓詩所<lb/>
　云鼉鼔逢逢者盖鼉皮所冒之鼓也字書鼉字亦作<lb/>
　鱓音徒何切既皮可冒鼓豈人所能吞哉曰蛇䱇者<lb/>
　近之䱇亦作鱓音七演翻二字同而音異故炤釋莫<lb/>
　知所决擇<lb/>
　　　通鑑一百五十一<hi>凡二條</hi>
七年魏安州三戍兵反杜洛周自松岍赴之<lb/>
　史炤釋文曰岍苦堅切地名<hi>海陵本同</hi>余按岍字當讀與<lb/>
<pb n="KR2b0012_WYG_007-11a"/>
　<graphic n="KR1756" url="https://raw.githubusercontent.com/kanripo/KR-Gaiji/master/images/KR1756.png" mimeType="image/png"/>陘同音戸經翻唐志營州西北百里曰松陘嶺魏<lb/>
　安州治廣陽郡之方城縣唐檀州是也<lb/>
大通元年魏源子邕裴衍行至陽平漳水曲<lb/>
　史炤釋文曰漳水在陽平東北山海經云漳水出荆<lb/>
　山南注于沮水余按炤因通鑑本文知漳水在陽平<lb/>
　東北而又引沮漳之漳水雜以為釋習之而不察甚<lb/>
　矣魏文帝分魏郡置陽平郡治館陶<lb/>
　　　通鑑一百五十二<hi>凡五條</hi>
<pb n="KR2b0012_WYG_007-11b"/>
二年魏北道行臺楊津守定州城居鮮于脩禮杜洛周<lb/>
之間迭來攻圍<lb/>
　史炤釋文提起間迭二字註云間居莧切代也厠也<lb/>
　余按史炤之説則以間迭來攻圍為句殊不顧上句<lb/>
　讀不成文其繆甚矣當以居鮮于脩禮杜洛周之間<lb/>
　為一句迭來攻圍為一句間讀如字<lb/>
　郡民續靈珍攻番城以應梁<lb/>
　史炤釋文曰番蒲何切余按蕃縣漢屬魯國晉惠帝<lb/>
<pb n="KR2b0012_WYG_007-12a"/>
　元康中廢屬彭城郡魏收地形志曰孝昌三年置蕃<lb/>
　郡治蕃城元象二年併彭城武定五年復置蕃郡漢<lb/>
　書音義番陽縣之番音蒲何翻魯國蕃縣之蕃音皮<lb/>
　或云皮反字之誤反讀如字是時梁將王弁侵魏徐<lb/>
　州蕃郡民續靈珍攻蕃城以應梁此蕃郡蕃城即漢<lb/>
　魯國之蕃縣傳寫通鑑者番上缺艸遂為畨郡番城<lb/>
　史炤又從而音蒲何切誤矣<lb/>
葛榮列陳數十里箕張而進<lb/>
<pb n="KR2b0012_WYG_007-12b"/>
　史炤釋文曰箕張猶春秋魚麗之陳余按左傳魚麗<lb/>
　之陳先偏後伍伍承彌縫箕張之陳與魚麗之陳固<lb/>
　當不同列宿之象箕張翼舒箕四星下二星翕而相<lb/>
　近上二星開張列陳前濶而後狹故曰箕張即今軍<lb/>
　中言杷頭陳也<lb/>
葛榮至洛魏主御閶闔門引見<lb/>
　史炤釋文曰閶闔天門也<hi>海陵本同</hi>余按閶闔門洛陽宮<lb/>
　城門辯已見八十四巻晉惠帝太安元年史炤前説<lb/>
<pb n="KR2b0012_WYG_007-13a"/>
　已誤此又以閶闔為天門宮城門固取天門以為名<lb/>
　然徑以為天門則不可一百六十巻太清元年閶闔<lb/>
　門注亦誤<lb/>
羊侃自瑕丘潰圍出魏境至渣口<lb/>
　史炤釋文曰渣側加切水名出義陽一作溠<hi>海陵本同</hi>余<lb/>
　按水經注偪陽有柤水南亂沂而注于沭謂之柤口<lb/>
　柤音側加翻即此渣口也但字異耳杜預曰溠水出<lb/>
　義陽厥縣西義陽唐之申州瑕丘唐之兖州治所偪<lb/>
<pb n="KR2b0012_WYG_007-13b"/>
　陽在唐徐州界羊侃南奔自瑕丘至徐州之渣口道<lb/>
　里甚徑若自兖州至申州道里甚逺觀者可以知所<lb/>
　决擇矣<lb/>
　　　通鑑一百五十三<hi>凡二條</hi>
中大通元年魏楊昱據滎陽陳慶之攻之將士相帥蟻<lb/>
附而入<lb/>
　史炤釋文曰蟻蚍蜉也附者謂其能屯聚也余謂蟻<lb/>
　能附著木石墻壁而行縁而登高史言陳慶之將士<lb/>
<pb n="KR2b0012_WYG_007-14a"/>
　縁滎陽城而登若蟻之附木石墻壁而登髙然非以<lb/>
　蟻能屯聚為諭也<lb/>
初魏以梁益二州境土荒逺更立巴州以統諸獠又立<lb/>
隆城鎮<lb/>
　史炤釋文曰巴春秋時巴地晉宋間為夷獠所居至<lb/>
　後魏得其地立巴州余按漢書地理志巴郡十一縣<lb/>
　皆春秋時巴國之地漢獻帝時劉焉劉璋父子分巴<lb/>
　為三郡其後分置郡縣寖以益多自閬渝至于䕫涪<lb/>
<pb n="KR2b0012_WYG_007-14b"/>
　皆巴地也未嘗盡為夷獠所居三國之時蜀都護李<lb/>
　嚴嘗請以五郡為巴州諸葛亮不許至蕭齊卒置之<lb/>
　蕭子顯齊志曰三峽險隘山蠻寇賊宋末置三巴校<lb/>
　尉以鎮之既省復置齊高帝建元二年置巴州分巴<lb/>
　東建平涪陵巴郡屬焉武帝永明元年省巴州故天<lb/>
　監二年邢巒表魏主曰在南之日嘗立巴州鎮靜夷<lb/>
　獠謂此也由此觀之巴州之立尚矣特廢置不常耳<lb/>
　非魏立也<lb/>
<pb n="KR2b0012_WYG_007-15a"/>
　　　通鑑一百五十四<hi>凡二條</hi>
二年魏爾朱榮曰擁生蠻北填六鎮<lb/>
　史炤釋文曰填讀曰鎮余謂此乃補填之填音停年<lb/>
　翻言欲驅生蠻以補填六鎮叛亡之戶<lb/>
陳慶之引兵圍懸瓠破魏潁州刺史婁起等於溱水<lb/>
　史炤釋文曰溱側詵切水名在河南余按此史炤據<lb/>
　廣韻以為釋也廣韻所謂溱水在河南者以周宣王<lb/>
　弟鄭桓公邑于新鄭而食溱洧新鄭縣漢屬河南郡<lb/>
<pb n="KR2b0012_WYG_007-15b"/>
　故云然時陳慶之圍懸瓠懸瓠城在汝南安能北至<lb/>
　新鄭之溱與婁起等戰也水經注溱水出汝南平輿<lb/>
　縣浮石嶺北青衣山東南逕朗陵縣故城西東北逕<lb/>
　宐春縣故城北又東北入于汝陳慶之破婁起等實<lb/>
　於此水也<lb/>
　　　通鑑一百五十六<hi>凡四條</hi>
五年賀㧞勝遣軍攻馮翊安定沔陽鄼城皆㧞之於是<lb/>
沔北蕩為丘墟矣<lb/>
<pb n="KR2b0012_WYG_007-16a"/>
　史炤釋文曰沔陽漢中邑余按漢中郡自漢以來固<lb/>
　有沔陽縣然以歴代地志考之宋立馮翊安定等僑<lb/>
　郡於沔北梁置沔陽郡於漢竟陵縣之地後周以為<lb/>
　復州置鄼城郡於漢隂縣之地亦皆沔北北屬梁雍<lb/>
　州刺史以通鑑下文觀之可以知矣漢中之沔陽縣<lb/>
　屬梁州時梁州之地已為魏有史炤釋非<lb/>
魏主西奔至稠桑潼關大都督毛鴻賓迎獻酒食<lb/>
　史炤釋文曰稠桑地名在滎陽西余按魏主自洛西<lb/>
<pb n="KR2b0012_WYG_007-16b"/>
　奔至稠桑而毛鴻賓自潼關迎獻酒食則稠桑在洛<lb/>
　陽之西潼關之東明矣恒農郡胡城縣有稠桑驛通<lb/>
　鑑書魏主先至胡城而後至稠桑稠桑在胡城之西<lb/>
　不在滎陽之西滎陽在洛陽東去稠桑逺矣一百八<lb/>
　十四巻隋恭帝義寧元年竇琮等追及屈突通於稠<lb/>
　桑炤釋亦誤但兩事有自東徂西自西徂東之異耳<lb/>
　辯見于後<lb/>
賀㧞勝自南陽帥所部西赴關中至淅陽<lb/>
<pb n="KR2b0012_WYG_007-17a"/>
　史炤釋文曰淅㫖熱切淅陽郡名淅水所出余按魏<lb/>
　淅陽郡漢𢎞農郡析縣之地也有析水後魏置析陽<lb/>
　郡魏收地形志只從漢書作析字隋書五代志乃作<lb/>
　淅字宋朝鄧州淅川内鄉二縣即其地炤以為淅水<lb/>
　所出是矣若音㫖熱切則浙字非淅字也<lb/>
魏孝武帝閨門無禮<lb/>
　史炤釋文作闔門注云闔胡獵切閉也今按通鑑諸<lb/>
　本皆作閨門下文書閨門無禮事甚詳史炤誤矣<lb/>
<pb n="KR2b0012_WYG_007-17b"/>
　　　通鑑一百五十七<hi>凡三條</hi>
大同三年東魏丞相歡遊汾陽之天池<lb/>
　史炤釋文曰汾水之陽河東邑余按汾陽縣自漢至<lb/>
　後魏皆屬太原郡魏自正光以後北邉盗起恒朔陷<lb/>
　沒乃置秀容郡於漢汾陽縣地唐忻州之秀容縣是<lb/>
　也若隋地理志太原郡之汾陽縣則漢之陽曲縣地<lb/>
　漢之汾陽縣與隋之汾陽縣皆非河東邑而高歡所<lb/>
　遊者乃秀容之汾陽也隋煬帝建汾陽宮即此地<lb/>
<pb n="KR2b0012_WYG_007-18a"/>
魏大都督宇文貴進據潁川東魏行臺任祥退保宛陵<lb/>
　史炤釋文曰宛陵宣城邑彭澤聚在西余按史炤參<lb/>
　取漢書地理志及晉書地理志以為釋殊不知地理<lb/>
　志漢河南郡又有苑陵縣晉屬滎陽郡後魏屬陳留<lb/>
　郡天平以後屬廣武郡任祥所退保者也詳考諸志<lb/>
　宣城之宛陵與任祥所保之苑陵字有苑宛之異傳<lb/>
　寫者誤以苑為宛史炤遂誤釋為宣城之宛陵所謂<lb/>
　差之毫釐繆以千里也<lb/>
<pb n="KR2b0012_WYG_007-18b"/>
魏行臺楊白駒與東魏陽州刺史段粲戰于蓼塢<lb/>
　史炤釋文曰蓼即安豐之邑<hi>費本同</hi>余按漢書地理志<lb/>
　蓼六二縣皆屬六安國蓼六春秋時猶為列國臯陶<lb/>
　之後也俱為楚所滅晉地理志蓼縣始屬安豐郡然<lb/>
　考魏收地形志此時東魏置陽州於宐陽西魏以楊<lb/>
　白駒為行臺使之東略其交兵正在河潼間安得戰<lb/>
　於安豐之蓼邑邪水經注蓼水出河北縣襄山蓼谷<lb/>
　盖當時之人於此谷築塢因謂之蓼塢漢書音義曰<lb/>
<pb n="KR2b0012_WYG_007-19a"/>
　襄山在潼關北十餘里<lb/>
　　　通鑑一百五十八<hi>凡二條</hi>
四年魏廣州守將駱超<lb/>
　史炤釋文作駱越注曰駱姓也越其名余按駱越乃<lb/>
　漢時南方蠻之種名此魏將也通鑑諸本皆作駱超<lb/>
　參考通鑑前後所書亦超字為是炤於一百五十四<lb/>
　巻中大通二年亦以為駱超<lb/>
九年宇文泰登邙山以襲高歡黎眀泰軍與歡軍遇<lb/>
<pb n="KR2b0012_WYG_007-19b"/>
　史炤釋文曰黎音離黎猶比也謂比至天眀也<hi>海陵本同</hi>
　余按史記黎明之黎作邌説文曰邌徐也讀與黎同<lb/>
　音力兮翻程大昌曰徐廣云黎猶比也將明之時也<lb/>
　此説非也黎棃字通黎黒色也黒與明相雜欲曉未<lb/>
　曉之交也猶曰昧爽也昧暗也爽明也亦明暗相雜<lb/>
　也遲明即未及乎明也厥明質明則已曉也讀黎如<lb/>
　離恐駭俗且當從説文音此音亦有黒義字書棃字<lb/>
　亦有從力兮翻者<lb/>
<pb n="KR2b0012_WYG_007-20a"/>
　　　通鑑一百五十九<hi>凡一條</hi>
十一年柔然頭兵可汗使其弟秃突佳來送女且報聘<lb/>
　史炤釋文以聘為娉注曰說文娉問也謂昏禮問名<lb/>
　余按古禮有交聘之聘有聘女之聘說文始以聘女<lb/>
　之聘為娉字與交聘之聘分為二字然古之聘字雖<lb/>
　同而時聘之禮與聘女之禮異周禮時聘曰問以結<lb/>
　諸侯之好又曰穀圭以聘女此聘字之同也春秋左<lb/>
　氏傳宣九年孟獻子聘于周十年劉康公來報聘交<lb/>
<pb n="KR2b0012_WYG_007-20b"/>
　聘之聘也文四年貴聘而賤逆君子是以知出姜之<lb/>
　不允於魯七年穆伯又聘於莒莒人以聲已辭則為<lb/>
　襄仲聘焉聘女之聘也聘字皆同而為禮則異凡讀<lb/>
　經傳者居然可知也左傳書報聘之事非一柔然固<lb/>
　不可以古禮律之然其使弟來送女則猶古人致女<lb/>
　之禮也報聘則是報高歡之使聘亦古者列國來聘<lb/>
　報聘之意史言且者謂送女且報聘也當是時高歡<lb/>
　未嘗許以女女柔然何昏禮問名之有若問名不當<lb/>
<pb n="KR2b0012_WYG_007-21a"/>
　言報娉字只當作聘字以交聘之聘為釋且者不專<lb/>
　為一事并有餘事之謂<lb/>
　　　通鑑一百六十<hi>凡二條</hi>
太清元年荀濟知上有大志然負氣不服常謂人曰㑹<lb/>
於盾鼻上磨墨檄之<lb/>
　史炤釋文曰矛盾之鼻也余按荀濟只言盾鼻史炤<lb/>
　乃汎引矛為説以雜之盾之有鼻盖盾背有隆起處<lb/>
　故謂之鼻記朱干設錫鄭𤣥注曰干盾也錫傅其背<lb/>
<pb n="KR2b0012_WYG_007-21b"/>
　如龜也正義曰詩云鏤錫謂以金飾之用金琢傅其<lb/>
　盾背盾背外高龜形亦外高故云如龜盖見漢禮然<lb/>
　也或謂錫即盾鼻矛若有鼻當施於何所<lb/>
二年西豐公大春守石頭<lb/>
　史炤釋文曰石頭在丹陽秣陵建業中孫權城之余<lb/>
　按江左置丹陽尹秣陵建業二縣皆治京邑建業改<lb/>
　為建康自避晉愍帝諱始當時二縣分治以秦淮水<lb/>
　為界炤以為在秣陵建業中者抑以為在二縣中間<lb/>
<pb n="KR2b0012_WYG_007-22a"/>
　邪既不能指定實處而其文質俚亦甚矣且漢建安<lb/>
　中孫權築石頭城至此三百餘年通鑑書石頭事凡<lb/>
　幾史炤於魏文帝黃初五年晉海西公太和五年釋<lb/>
　已誤此釋又添一誤也張舜民曰石頭去臺城九里<lb/>
　天生城壁在清凉寺北覆舟山上江行自北來者循<lb/>
　石頭城轉入秦淮<lb/>
　　　通鑑一百六十二<hi>凡二條</hi>
李遷仕樊文皎帥鋭卒五千深入至菰首橋東<lb/>
<pb n="KR2b0012_WYG_007-22b"/>
　史炤釋文曰菰首橋在淮地<hi>海陵本同</hi>余按淮者秦淮水<lb/>
　也李遷仕等先將兵度淮攻東府前柵焚之矦景退<lb/>
　衆軍營于青溪之東遷仕又進至菰首橋東則此橋<lb/>
　當在青溪上曰在淮地何邪<lb/>
御甘露厨有乾苔味酸鹹分給戰士<lb/>
　史炤釋文曰苔蘚也<hi>海陵本同</hi>余謂苔生於海其形如髪<lb/>
　春二三月海人採取之納土窖中出而曬之成片今<lb/>
　南人多食之若苔蘚者生於階墻及陰濕之地安可<lb/>
<pb n="KR2b0012_WYG_007-23a"/>
　食邪<lb/>
　　　通鑑一百六十三<hi>凡二條</hi>
簡文帝大寶元年陳霸先修崎頭古城徙居之<lb/>
　史炤釋文曰崎頭城名在梁地余謂矦景雖專梁命<lb/>
　未改江淮以南皆梁地崎頭為梁地一語不注可也<lb/>
　按陳霸先自始興出兵度大庾嶺既破蔡路養於南<lb/>
　野遂居崎頭古城崎頭之地今不可知必在南康郡<lb/>
　界南康今贑州<lb/>
<pb n="KR2b0012_WYG_007-23b"/>
侯景遣侯瑱隨于慶徇蠡南諸郡<lb/>
　史炤釋文曰蠡南地名蠡力兮切又力㡳切余謂蠡<lb/>
　南諸郡指彭蠡湖以南諸郡如豫章廬陵安成臨川<lb/>
　南康是也蠡音禮力兮切非<lb/>
　　　通鑑一百六十四<hi>凡二條</hi>
二年任約追胡僧祐及於芊口<lb/>
　海陵本釋文作芋口芋羽俱切又王遇切地名余按<lb/>
　芋字本芊字之誤姚思亷梁書曰芊口在南平郡安<lb/>
<pb n="KR2b0012_WYG_007-24a"/>
　南縣界不能博考而妄為音切可乎芊音千<lb/>
元帝承聖元年侯子鑒以鵃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>千艘載戰士<lb/>
　海陵本釋文曰鵃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上止遥切又陟交切下力鳥切<lb/>
　余按丁度集韵鵃丁了翻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朗鳥翻類篇曰鵃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>船<lb/>
　長貌海陵本音釋殊無所據<lb/>
　　　通鑑一百六十五<hi>凡一條</hi>
三年嚴超逹自秦郡進圍涇州<lb/>
　費本注曰涇州盖以涇水為名余按五代志江都郡<lb/>
<pb n="KR2b0012_WYG_007-24b"/>
　永福縣梁置涇州領涇城東陽二郡李延壽北史曰<lb/>
　梁涇州在石梁此乃因涇城以名州非涇水也<lb/>
　　　通鑑一百六十六<hi>凡三條</hi>
敬帝紹泰元年齊平秦王歸彥譛清河王岳曰清河僣<lb/>
擬宮禁制為永巷<lb/>
　史炤釋文曰永巷列宮名有長巷故名之也余按宮<lb/>
　中長巷曰永巷自應劭已有此説未嘗以永巷為列<lb/>
　宮名高歸彥譛高岳謂其私第僣擬宮中為永巷耳<lb/>
<pb n="KR2b0012_WYG_007-25a"/>
　觀通鑑本文可見炤説之僻繆一百七十巻陳宣帝<lb/>
　太建元年永巷史炤復有此繆說<lb/>
晉安民陳羽世為閩中豪姓<lb/>
　史炤釋文曰閩中郡名即南越地余按閩中乃漢閩<lb/>
　越地非南越地梁亦未嘗置閩中郡下巻陳武帝永<lb/>
　定元年誤同<lb/>
太平元年魏以岐陽之地封安定世子覺為周公<lb/>
　史炤釋文曰岐陽本元魏秦平郡至西魏改余按西<lb/>
<pb n="KR2b0012_WYG_007-25b"/>
　魏改秦平郡為岐山郡未嘗改為岐陽魏以岐陽之<lb/>
　地封宇文覺盖指岐山之陽漢雍郿二縣地後魏真<lb/>
　君六年於漢郿縣地置周城縣岐山之下周自古公<lb/>
　亶父至文王居之故謂之岐周拓䟦之縣名宇文之<lb/>
　國號皆本諸此<lb/>
　　　通鑑一百六十七<hi>凡五條</hi>
陳武帝永定元年齊以長廣王湛為尚書令<lb/>
　史炤釋文曰湛市林切又持林切丈減切余謂上兩<lb/>
<pb n="KR2b0012_WYG_007-26a"/>
　音皆非也當從下音<lb/>
周晉公䕶與李植相質植辭窮<lb/>
　史炤釋文曰質軄利切質當以為信余謂質軄日翻<lb/>
　對靣相辨正為質禮記曲禮夫人之諱雖質君之前<lb/>
　臣不諱也鄭注云質猶對也是質有對之義通鑑下<lb/>
　文言李植辭窮可以知非質當之質也至一百七十<lb/>
　三巻宣帝太建十年齊王憲與于智相質炤則曰質<lb/>
　軄日切正也謂正自相當釋相質之義雖未為明切<lb/>
<pb n="KR2b0012_WYG_007-26b"/>
　而亦知軄利切之為非矣<lb/>
置刪定郎治律令<lb/>
　史炤釋文曰陳置此官以治律令余謂注書如此何<lb/>
　所發明按曹魏之世置尚書曹二十三郎有定科郎<lb/>
　劉宋置十九曹郎文帝元嘉十八年增置刪定曹郎盖<lb/>
　魏世之定科郎也至于齊梁亦皆置之以刪定律令<lb/>
　陳受梁禪政事皆由中書省置二十一局各當尚書<lb/>
　諸曹摠國機要尚書惟聽受而已特置刪定郎以治<lb/>
<pb n="KR2b0012_WYG_007-27a"/>
　律令<lb/>
帝裸裎為樂<lb/>
　史炤釋文曰裎袒也古襌衣趙魏之間無袌者謂任<lb/>
　余按朱氏孟子解裸裎露身也義甚簡明襌衣之説<lb/>
　本之廣韵無袌謂任此語全不可曉或者任字其裎<lb/>
　字之誤乎若服襌衣則非裸裎矣炤不過欲艱深其<lb/>
　辭以㒺後學<lb/>
二年惶怖且悲不覺聲顫<lb/>
<pb n="KR2b0012_WYG_007-27b"/>
　史炤釋文曰䡀注云㫖善切揺也通作顫余按通鑑<lb/>
　釋文正作顫字當音之膳翻䡀音㫖善切者孫愐云<lb/>
　裸形無可蔽也非聲顫之義<lb/>
　<lb/>
　<lb/>
　<lb/>
　<lb/>
　通鑑釋文辯誤巻七<lb/>
</p>
<p>
</p>
  </div>
<div>
                <head>通鑑釋文辯誤巻八</head>
    <p>
<pb n="KR2b0012_WYG_008-1a"/>
欽定四庫全書<lb/>
　通鑑釋文辯誤巻八　　　宋　胡三省　撰<lb/>
　　　通鑑一百六十八<hi>凡一條</hi>
文帝天嘉三年和士開善握槊<lb/>
　史炤釋文曰槊通作矟矛長丈八者為槊<hi>海陵本同</hi>余按<lb/>
　握槊局戲也李延壽曰握槊盖胡戲近入中國劉禹<lb/>
　錫觀博曰握槊之器其制用骨觚稜四均鏤以朱墨<lb/>
　耦而合數取應日月視其轉止依以爭道史炤乃以<lb/>
<pb n="KR2b0012_WYG_008-1b"/>
　為握丈八之槊是但知槊之為兵器而未知握槊之<lb/>
　為局戲也<lb/>
　　　通鑑一百六十九<hi>凡二條</hi>
五年陳寶應逃至莆口<lb/>
　史炤釋文曰莆音甫<hi>海陵本同</hi>余按莆口在唐泉州莆田<lb/>
　縣界今興化軍之地莆音蒲音甫非<lb/>
天康元年周信州蠻冉令賢等反逺結涔陽蠻為聲援<lb/>
　史炤釋文曰涔陽渚之蠻在郢中余按後周置信州<lb/>
<pb n="KR2b0012_WYG_008-2a"/>
　於永安唐之䕫州也酈道元曰江陵西北有紀南城<lb/>
　楚文王自丹陽徙此平王城之班固言楚之郢都也<lb/>
　楚辭曰邅吾道兮洞庭望涔陽兮極浦屈原楚人也<lb/>
　至洞庭然後可以望涔陽則涔陽之不在郢中亦明<lb/>
　矣道元又曰涔水出作唐縣西北天門郡界南流逕<lb/>
　涔評屯屯堨涔水溉田數千頃又東南流注于澧水<lb/>
　涔陽盖居是水之陽也二百六十六巻梁太祖開平<lb/>
　元年雷彥恭攻涔陽公安正此涔陽史炤釋亦誤九<lb/>
<pb n="KR2b0012_WYG_008-2b"/>
　域志江陵府公安縣有涔陽鎮<lb/>
　　　通鑑一百七十<hi>凡八條</hi>
臨海王光大元年巴山太守黄法慧從宐陽出醴陵共<lb/>
襲華皎<lb/>
　史炤釋文作澧陽注曰天門邑余按地理志醴陵澧<lb/>
　陽自是兩縣醴陵縣後漢置屬長沙郡澧陽縣晉武<lb/>
　帝太康中立天門郡治焉時華皎據長沙安成王頊<lb/>
　使吳明徹等帥舟師泝江攻之又使黄法慧從宐陽<lb/>
<pb n="KR2b0012_WYG_008-3a"/>
　出醴陵以襲其不備宐陽漢之宐春縣也晉孝武帝<lb/>
　避其母鄭太后諱改為宐陽今袁州宐春郡也自宐<lb/>
　春至醴陵不及二百里澧陽則在洞庭太湖之北自<lb/>
　宐春襲長沙不出澧陽也<lb/>
齊主封弟仁約為樂浪王<lb/>
　史炤釋文曰樂浪郡名古朝鮮之國其地系北齊余<lb/>
　按齊主以古郡名爵諸弟為王耳未嘗使之君國子<lb/>
　民樂浪古朝鮮之地自晉至于慕容氏之末世已不<lb/>
<pb n="KR2b0012_WYG_008-3b"/>
　能有其地北齊安能系屬之哉<lb/>
宣帝太建三年周遣右武伯谷㑹琨等聘于齊<lb/>
　史炤釋文作堒注曰其字未詳余按通鑑諸本皆作<lb/>
　琨炤所見本於昆旁王偶缺上一畫耳<lb/>
五年齊人於秦郡置秦州州前江浦通涂水<lb/>
　史炤釋文曰涂同都切水出益州牧靡南山西北入<lb/>
　繩<hi>海陵本同</hi>余按晉惠帝置堂邑郡於漢堂邑縣至安帝<lb/>
　改堂邑郡為秦郡以秦之僑人居其地故也北齊取<lb/>
<pb n="KR2b0012_WYG_008-4a"/>
　淮南就以秦郡置秦州唐滁州六合縣即其地因滁<lb/>
　水以名州涂讀為滁辯已見七十五巻魏邵陵厲公<lb/>
　嘉平三年八十巻晉武帝咸寕五年漢益州郡牧靡<lb/>
　之地自宇文倂蜀弃之荒外宇文且不能有其地齊<lb/>
　人境土西限於宇文其能有牧靡之地乎是時陳師<lb/>
　伐齊以復淮南豈攻益州哉此乃漢堂邑之滁水非<lb/>
　漢牧靡之涂水也<lb/>
七年周主伐齊鮑宏曰進兵汾潞直掩晉陽<lb/>
<pb n="KR2b0012_WYG_008-4b"/>
　史炤釋文曰汾潞二州名系後周余按周齊敵國疆<lb/>
　埸之間各置州郡齊置汾州於西河周置汾州於定<lb/>
　陽若潞州上黨郡則屬齊地周建德六年始平齊陳<lb/>
　太建之九年也宣政元年分并州上黨郡始置潞州<lb/>
　太建之十年也烏得於太建七年以潞州系後周哉<lb/>
　盖鮑宏論伐齊直言進兵之路不指州名而指水名<lb/>
　自汾水取平陽過雀䑕谷可以掩晉陽自上黨潞川<lb/>
　入壺關黃澤亦可以掩晉陽非指二州名也<lb/>
<pb n="KR2b0012_WYG_008-5a"/>
八年周主謂羣臣曰朕去歲屬有疾疹遂不得克平逋<lb/>
寇<lb/>
　史炤釋文曰疹章忍切瘾疹皮外小起也余按此疾<lb/>
　疹之疹與疢字同音丑刃翻經傳作疢作疹者俗書<lb/>
　也周武帝舉大兵以伐國不應以皮外小起瘾疹而<lb/>
　還師史炤之淺妄率如此至二百三十六巻唐順宗<lb/>
　永貞元年方能以疹為乆疾乃因通鑑正文積疹而<lb/>
　生義然音切終不能改也<lb/>
<pb n="KR2b0012_WYG_008-5b"/>
前出河外直為拊背未扼其㗋<lb/>
　史炤釋文曰拊揗也謂摩其背也余按周主此語本<lb/>
　之婁敬婁敬説高祖曰夫與人鬪不扼其吭而拊其<lb/>
　背未能全勝周武帝前此伐齊至河陰而還以鬪為<lb/>
　喻猶拊背也拊者擊也不當以拊摩為説若與人鬪<lb/>
　而拊摩其背乃是為之搔痒豈是與之鬪邪一百八<lb/>
　十四巻隋恭帝義寕元年拊其背注亦誤<lb/>
齊主獵於祁連池<lb/>
<pb n="KR2b0012_WYG_008-6a"/>
　史炤釋文曰祁連山之池也在匈奴中余謂此祁連<lb/>
　池汾陽之天池也即後所謂獵於天池者也史互言<lb/>
　之耳北人謂天為祁連故天池有祁連池之名猶匈<lb/>
　奴呼天山為祁連山也祁連山漢書音義釋之甚明<lb/>
　汾陽之天池水經注言之甚詳余悉取以注通鑑能<lb/>
　讀之者可考見也且齊主獵時周兵已攻晉州若獵<lb/>
　於匈奴界中祁連山之池安能以丙辰獵而癸亥即<lb/>
　還晉陽邪天池在汾陽縣北燕京山上方里餘燕京<lb/>
<pb n="KR2b0012_WYG_008-6b"/>
　山亦謂之管涔山五臺山之一也詳考通鑑所書九<lb/>
　月癸亥齊主自獵所還晉陽甲子即集兵庚午帥諸<lb/>
　軍趣晉州癸酉昧旦晉州陷此日齊主已分軍向千<lb/>
　里徑及汾水關又帥大軍上鷄栖原矣若方與馮淑<lb/>
　妃獵於天池驛奏沓至且不暇省安能部分出軍邪<lb/>
　盖通鑑會稡諸書以為一書其排日書甲子以李百<lb/>
　藥北齊書令狐德棻後周書帝紀為據自與馮淑妃<lb/>
　獵天池至晉州已陷乃奏之一段是引用李延壽北<lb/>
<pb n="KR2b0012_WYG_008-7a"/>
　史馮淑妃傳所以所記有參差不齊者竊謂丙辰齊<lb/>
　主獵於祁連池與後所書與馮淑妃獵於天池實一<lb/>
　事也唐書地理志嵐州静樂縣有天池祠竇苹曰天<lb/>
　池祠在今寕化軍北六十里橫嶺下管涔山<lb/>
　　　通鑑一百七十三<hi>凡一條</hi>
七年齊領軍大將軍尉相願<lb/>
　史炤釋文曰相息良切姓也願其名相氏出姓苑又<lb/>
　息浪切後秦錄有馮翊相雲作德獵賦余按史炤之<lb/>
<pb n="KR2b0012_WYG_008-7b"/>
　説皆以廣韵為據然尉相願者姓尉名相願若如炤<lb/>
　説以相為姓願為名將以尉字為衍字乎時高氏所<lb/>
　用皆勲戚也尉相願之進用必以尉景<lb/>
　　　通鑑一百七十四<hi>凡三條</hi>
十二年于仲文軍至蓼隄去梁郡七里<lb/>
　史炤釋文曰蓼縣之隄音力竹切<hi>費本同</hi>余考五代志<lb/>
　梁郡無蓼縣也元豐九域志曰蓼堤漢梁孝王築在<lb/>
　梁郡西北通鑑本文言去梁郡七里若以蓼縣為梁<lb/>
<pb n="KR2b0012_WYG_008-8a"/>
　郡附城之縣則當治郭下若以蓼縣為外縣無縁去<lb/>
　城七里便置縣史炤之説不待攻而破矣蓼讀如字<lb/>
于仲文取金鄉席毗羅軍大潰爭投洙水死<lb/>
　史炤釋文曰洙水出泰山葢縣臨樂山北入泗余按<lb/>
　史炤能言洙水所出與所入而已水經洙水自葢縣<lb/>
　西南流至卞縣入泗酈道元注則曰洙水至卞城西<lb/>
　南入泗水亂流西南至魯縣東北又分為二南為泗<lb/>
　水北為洙瀆春秋莊九年浚洙杜預謂洙水在魯城<lb/>
<pb n="KR2b0012_WYG_008-8b"/>
　北浚之以備齊者也孔子敎於洙泗之間闕里是也<lb/>
　從征記曰洙泗二水交於魯城東北十七里闕里背<lb/>
　洙泗洙水又南逕瑕丘城又西南逕山陽南平陽之<lb/>
　顯閭亭又南至高平南入于泗金鄉縣在高平西北<lb/>
　縣北有金鄉山前漢未置金鄉縣後漢晉志方有之<lb/>
　戴延之西征記焦氏山北有數山漢司隷校尉魯恭<lb/>
　葬山南鑿而得金故曰金鄉山金鄉去洙水差逺盖<lb/>
　席毗羅軍既潰走于仲文追奔蹙之洙水故爭投水<lb/>
<pb n="KR2b0012_WYG_008-9a"/>
　而死也<lb/>
周殺代奰王達滕聞王逌<lb/>
　史炤釋文曰代徒對切姓也奰平祕切名也玉音肅<lb/>
　姓也達其名<hi>海陵本同</hi>余謂史炤以代奰王達為二人姓<lb/>
　名則下文滕聞王逌亦二人姓名乎釋文以古有玉<lb/>
　姓欲以稀姓愚後學殊不思讀通鑑者詳味上下文<lb/>
　則代與滕其封國也奰與聞其諡也達與逌其名也<lb/>
　其姓則宇文皆後周親王也楊堅專周政而殺之加<lb/>
<pb n="KR2b0012_WYG_008-9b"/>
　以惡諡炤既不能發顧以代奰王達四字離析為二<lb/>
　人姓名將以愚人人有知識其可愚乎代音徒耐翻<lb/>
　王讀如字十一家諡法色取行違曰聞不醉而怒曰<lb/>
　奰<lb/>
　　　通鑑一百七十五<hi>凡三條</hi>
十三年隋主如岐州<lb/>
　史炤釋文曰岐州元魏所置至隋廢之余按魏書地<lb/>
　形志太和十一年置岐州治雍城鎮至煬帝大業三<lb/>
<pb n="KR2b0012_WYG_008-10a"/>
　年始改州為郡是年隋文帝受周禪改元開皇岐州<lb/>
　未廢也若已廢岐州則史不書如岐州矣<lb/>
沙鉢略從父玷厥居西面號達頭可汗<lb/>
　史炤釋文曰玷厥突厥種名余按通鑑本文明言玷<lb/>
　厥為沙鉢略之從父號為逹頭可汗讀者皆知玷厥<lb/>
　為人名而釋以為突厥種名何其舛也<lb/>
長城公至德元年吐谷渾寇隋臨洮洮州刺史皮子彥<lb/>
出戰敗死汶州摠管梁逺撃走之<lb/>
<pb n="KR2b0012_WYG_008-10b"/>
　史炤釋文曰汶音問以汶水為名水出琅邪余按吐<lb/>
　谷渾居西垂時寇洮岷汶州即唐之岷州與漢之汶<lb/>
　山郡之汶同史炤以琅邪汶水為釋音義皆誤汶山<lb/>
　之汶讀曰岷辯已見七十二巻魏明帝青龍元年<lb/>
　　　通鑑一百七十六<hi>凡二條</hi>
二年隋以賀婁子幹為楡關摠管<lb/>
　史炤釋文曰楡關在隴右䝉恬為秦將侵胡開地數<lb/>
　千里壘石為城樹楡為塞是也余按在隴右者漢金<lb/>
<pb n="KR2b0012_WYG_008-11a"/>
　城郡之楡中縣也䝉恬壘石為城樹楡為塞者漢上<lb/>
　郡之楡林塞也隋置楡關摠管於唐勝州界<lb/>
三年豐州刺史章大寶昭逹之子也在州貪縱朝廷以<lb/>
太僕卿李暈代之<lb/>
　史炤釋文作本暈注曰本與㡷同戎姓暈其名<hi>海陵本同</hi>
　余按本字乃李字之誤也史炤别引㡷字以為説此<lb/>
　與徐道明見鄭𤣥論語序云書以八寸䇿誤作八十<lb/>
　宗因曲為之説者何異<lb/>
<pb n="KR2b0012_WYG_008-11b"/>
　　　通鑑一百七十七<hi>凡一條</hi>
隋文帝開皇九年陳武州刺史鄔居業<lb/>
　史炤釋文曰鄔姓也鄔郡太守司馬彌牟之後因以<lb/>
　為氏<hi>費本同</hi>余按史炤據廣韵而為釋也左傳昭二十<lb/>
　八年晉滅祁氏羊舌氏分其田以為縣以司馬彌牟<lb/>
　為鄔大夫是以鄔為縣非以鄔為郡也以司馬彌牟<lb/>
　為縣大夫非以為郡太守也秦罷侯置守三十六郡<lb/>
　皆曰守至漢景帝中二年始以郡守為太守此皆考<lb/>
<pb n="KR2b0012_WYG_008-12a"/>
　之不精之過也<lb/>
　　　通鑑一百七十八<hi>凡一條</hi>
十八年設鹿角為方陳<lb/>
　史炤釋文曰鹿角陳名猶春秋魚麗之陳爾余按炤<lb/>
　於一百五十二巻梁武帝大通二年葛榮列陳箕張<lb/>
　而進釋曰箕張猶春秋魚麗之陳於此又曰鹿角猶<lb/>
　春秋魚麗之陳如此則凡陳法惟有魚麗陳一法而<lb/>
　已嘻可笑也設鹿角為方陳者斬木存其大本凡枝<lb/>
<pb n="KR2b0012_WYG_008-12b"/>
　皆剡其端如鹿角然埋之陳前以禦胡馬衝突内為<lb/>
　方陳非如春秋魚麗之陳也<lb/>
　　　通鑑一百七十九<hi>凡二條</hi>
二十年車騎將軍榆林閻毗<lb/>
　史炤釋文曰榆林縣名隋置勝州兼置此縣其地有<lb/>
　榆溪塞即䝉恬為秦侵胡累石為城樹榆為塞是也<lb/>
　余按史炤於一百七十六巻陳長城公至德二年隋<lb/>
　以賀婁子幹為榆關摠管注云榆關在隴右下亦引<lb/>
<pb n="KR2b0012_WYG_008-13a"/>
　䝉恬樹榆為塞事今又以為在勝州以此注為是則<lb/>
　前注為非矣葢炤以為勝州者以隋志勝州榆林郡<lb/>
　及榆林縣為據也然引樹榆為塞事酈道元以為在<lb/>
　上郡道元曰諸次水出上郡諸次山其水東逕榆林<lb/>
　塞即漢書所謂榆溪舊塞者也自溪西去悉榆柳之<lb/>
　藪緣歴沙陵届龜兹西出故謂之廣長榆也王恢云<lb/>
　樹榆為塞謂此矣以水經河水所歴考之其地在銀<lb/>
　夏之北唐之綏銀麟勝皆漢上郡地炤前言榆關在<lb/>
<pb n="KR2b0012_WYG_008-13b"/>
　隴右非也今因榆林而引樹榆為塞事則近之<lb/>
仁壽二年忤意者嚴霜夏零<lb/>
　史炤釋文曰零雨余謂此言楊素威權忤其意者禍<lb/>
　罰立至如當夏降霜非零雨之謂也<lb/>
　　　通鑑一百八十<hi>凡二條</hi>
四年嵐州刺史喬鍾葵<lb/>
　史炤釋文曰嵐州名在太原因岢嵐山為名有渥洼<lb/>
　地出良馬亦山氣也余按史炤之説全引廣韵廣韵<lb/>
<pb n="KR2b0012_WYG_008-14a"/>
　以為嵐州近太原猶可史炤以為在太原則繆矣漢<lb/>
　武帝得神馬渥注水中李斐以為在敦煌界今云嵐<lb/>
　州有渥洼地未知廣韻何所據也至云亦山氣也則<lb/>
　是廣韻解嵐字為山嵐之嵐其義不為嵐州發也炤<lb/>
　亦引之以釋嵐州可謂無所决擇矣<lb/>
楊素姪𤣥挺<lb/>
　史炤釋文作𤣥挻注云挻抽延切<hi>費本同</hi>余按隋書作<lb/>
　𤣥挺音徒鼎翻通鑑諸本亦皆作𤣥挺<lb/>
<pb n="KR2b0012_WYG_008-14b"/>
　　　通鑑一百八十一<hi>凡二條</hi>
倭王多利思比孤<lb/>
　史炤釋文曰倭女王國名在東海中<hi>費本同</hi>余按范曄<lb/>
　後漢書倭國在韓國東南大海中依山島而居其地<lb/>
　大較在會稽東冶之東與朱崖儋耳相近漢桓靈間<lb/>
　倭國大亂更相攻伐歴年無主有一女子名卑彌呼<lb/>
　事鬼神道能以妖惑衆於是共立為王當時因謂之<lb/>
　女王國又按新唐書曰日本古倭奴也其王姓阿毎<lb/>
<pb n="KR2b0012_WYG_008-15a"/>
　氏自言初主號天御中主至彥瀲三十二世自彥瀲<lb/>
　至目多利思比孤三十一世其間惟一世立女王耳<lb/>
　桓靈之際固嘗謂之女王國隋唐之間豈復謂之女<lb/>
　王國哉<lb/>
八年宐社於南桑乾水上<lb/>
　史炤釋文曰桑乾即馬邑屬雁門余按漢書地理志<lb/>
　馬邑縣屬雁門郡桑乾縣屬代郡自是兩縣而謂桑<lb/>
　乾即馬邑可乎水經濕水出雁門陰館縣東北過代<lb/>
<pb n="KR2b0012_WYG_008-15b"/>
　郡桑乾縣南與桑乾水會因總謂之桑乾水東北流<lb/>
　過薊縣故城南時煬帝在薊將伐高䴡故宐社於桑<lb/>
　乾水上<lb/>
　　　通鑑一百八十二<hi>凡三條</hi>
九年詔徴天下兵集涿郡<lb/>
　史炤釋文曰涿范陽邑余按通鑑本文曰涿郡而史<lb/>
　炤以范陽之邑誤矣自漢高帝置涿郡而治涿縣曹<lb/>
　魏改涿郡曰范陽郡隋開皇初廢范陽郡大業初倂<lb/>
<pb n="KR2b0012_WYG_008-16a"/>
　燕范陽置涿郡治薊而涿縣屬焉此郡名廢置徙治<lb/>
　離合之辨也<lb/>
閺鄉張須陀<lb/>
　史炤釋文曰閺鄉在洪農胡縣余按史炤以漢地理<lb/>
　為釋也元魏以胡縣為胡城縣隋開皇十八年改胡<lb/>
　城縣為閺鄉縣史言閺鄉張須陀謂須陀乃此縣人<lb/>
　也<lb/>
衛文昇以歩騎二萬度瀍水<lb/>
<pb n="KR2b0012_WYG_008-16b"/>
　史炤釋文曰瀍水出河南北山入于河余按水經瀍<lb/>
　水出河南穀城縣北山東與千金渠合東過洛陽縣<lb/>
　南又東過偃師縣東入于洛炤釋所指河南抑河南<lb/>
　郡邪抑河南縣邪其言入河只泥禹貢伊洛瀍澗既<lb/>
　入于河一語未嘗詳考川瀆之會歸也<lb/>
　　　通鑑一百八十三<hi>凡四條</hi>
十二年蘇威曰他日賊據長白山今近在汜水<lb/>
　史炤釋文曰汜水名在河南成臯余按史炤亦是據<lb/>
<pb n="KR2b0012_WYG_008-17a"/>
　漢地理為釋也開皇十八年改成臯為汜水縣有汜<lb/>
　水關時屬滎陽郡<lb/>
林士𢎞與劉子翊戰于彭蠡湖<lb/>
　史炤釋文曰彭蠡澤名按尚書是江漢合處在揚州<lb/>
　之西界余按江水與漢水合於夏口夏口今卾州彭<lb/>
　蠡湖在彭澤縣西禹貢言漢水過三澨至于大别南<lb/>
　入于江東匯澤為彭蠡其言甚明何嘗言彭蠡是江<lb/>
　漢合處漢書地理志湖漢水出雩都東至彭澤入江<lb/>
<pb n="KR2b0012_WYG_008-17b"/>
　言彭蠡是江水與湖漢合處則可矣<lb/>
恭帝義寕元年突厥立劉武周為定楊可汗遺以狼頭<lb/>
纛<lb/>
　史炤釋文曰突厥先為鄰國所破有一兒弃澤中與<lb/>
　狼交合生十子其一最賢者為君長於牙門建狼頭<lb/>
　纛故劉武周以此遺突厥余觀通鑑本文突厥立武<lb/>
　周為可汗故遺以狼頭纛非武周以遺突厥也<lb/>
朝邑法曹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孝謨以蒲津中潬二城降<lb/>
<pb n="KR2b0012_WYG_008-18a"/>
　史炤釋文曰河陽南有中潬城<hi>費本同</hi>余按字書水中<lb/>
　有沙曰潬隋都長安於蒲津起河橋以通河東故有<lb/>
　中潬城以守固河橋河陽在洛陽北起橋以度河陰<lb/>
　亦有中潬城以守固河橋中潬之名雖同而有河陽<lb/>
　橋蒲津橋之異此時唐公引兵自河東欲濟河而西<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孝謨以蒲津中潬二城降乃蒲津之中潬非河陽<lb/>
　之中潬也蒲津城在橋之西岸<lb/>
　　　通鑑一百八十五<hi>凡四條</hi>
<pb n="KR2b0012_WYG_008-18b"/>
唐高祖武德元年李密以楊汪為宋州總管<lb/>
　史炤釋文曰後周武帝以王謙為益州總管總管之<lb/>
　名始此<hi>費本同</hi>余按令狐德棻後周書周明帝武成元<lb/>
　年初改都督諸州軍事為總管其見於史者則安成<lb/>
　公憲為益州總管尉遲綱為荆州總管尉遲迴為秦<lb/>
　州總管則總管之名非始於用王謙也<lb/>
隋煬帝謂蕭后曰儂不失為長城公卿不失為沈后<lb/>
　史炤釋文曰沈直金切言為沈湎之后<hi>海陵本同</hi>余謂煬<lb/>
<pb n="KR2b0012_WYG_008-19a"/>
　帝顧天下已亂知必為他人禽已與蕭后不失為陳<lb/>
　後主夫婦也按陳後主為隋所禽封長城公其后沈<lb/>
　氏君理之女也渉獵經史工書翰陳亡與後主俱入<lb/>
　長安及後主薨后自為哀辭文甚酸切煬帝每所廵<lb/>
　幸常令從駕及煬帝為宇文化及所弑后自廣陵還<lb/>
　鄉里不知所終烏得謂沈后為沈湎之后乎沈音式<lb/>
　荏翻<lb/>
宇文化及於帳中南面坐人有白事者黙然不對下牙<lb/>
<pb n="KR2b0012_WYG_008-19b"/>
方取啓狀與唐奉義等參决之<lb/>
　史炤釋文曰牙旗名軍中所建下牙言其視事晚也<lb/>
　余謂下牙猶古之言退朝也豈視事晚之謂乎劉馮<lb/>
　事始曰牙旗者將軍之精軍行建牙後世至於官府<lb/>
　早晩軍吏兩謁亦謂之牙呼謂既熟雖天子正殿受<lb/>
　朝謁者亦名正牙<lb/>
薛舉進逼髙墌<lb/>
　史炤釋文曰高墌城名墌之石切<hi>海陵本同</hi>余按新唐書<lb/>
<pb n="KR2b0012_WYG_008-20a"/>
　地理志寕州定平縣有高墌城墌音章恕翻唐韵有<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字亦章恕切釋云畨山豈西蕃中以山為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎下<lb/>
　巻折<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音亦誤惟杜佑通典<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音思歴切<lb/>
　　　通鑑一百八十六<hi>凡三條</hi>
程知節為王世充騎所逐刺槊洞過知節廻身捩折其<lb/>
槊<lb/>
　史炤釋文曰捩力計切拗捩也<hi>海陵本同</hi>余按韵書捩音<lb/>
　力計切琵琶撥也拗捩之捩音練結翻<lb/>
<pb n="KR2b0012_WYG_008-20b"/>
右翊衛大將軍淮安王神通<lb/>
　史炤釋文曰唐有十六衛各有左右其左右衛及左<lb/>
　右金吾衛謂之四衛餘謂之雜衛<hi>費本同</hi>余按隋受周<lb/>
　禪置左右衛等十二府曰左右衛曰左右武衛曰左<lb/>
　右武候曰左右領左右曰左右監門曰左右領軍唐<lb/>
　初置十六衛府曰左右翊衛曰左右驍騎衛曰左右<lb/>
　屯衛曰左右禦衛曰左右僃身曰左右武衛曰左右<lb/>
　監門曰左右候衛至武德五年改左右翊衛曰左右<lb/>
<pb n="KR2b0012_WYG_008-21a"/>
　衛屯衛曰威衛禦衛曰領軍衛僃身曰左右餘不改<lb/>
　高宗龍朔二年始改左右候衛為左右金吾衛炤謂<lb/>
　唐以左右衛及左右金吾衛為四衛盖唐中世以後<lb/>
　事也且炤不言翊衛置官之由而泛引四衛為釋未<lb/>
　為精切<lb/>
綦公順攻北海劉蘭成襲擊之公順大敗弃營走郡城<lb/>
獲全<lb/>
　史炤釋文提起走郡二字注曰走音奏趣嚮也余謂<lb/>
<pb n="KR2b0012_WYG_008-21b"/>
　當以弃營走為句以郡字屬下句走讀如字文理明<lb/>
　白不煩注釋<lb/>
　　　通鑑一百八十七<hi>凡四條</hi>
二年竇建德收隋鹵簿儀仗<lb/>
　史炤釋文曰炙轂子云車駕行幸羽儀導從謂之鹵<lb/>
　簿字書鹵大盾也以甲為之所以捍敵甲楯部伍之<lb/>
　次皆著之簿籍儀衛皆具五兵獨以甲楯為名者行<lb/>
　道之時甲楯居外餘兵在内故謂鹵簿也<hi>費本同</hi>又張<lb/>
<pb n="KR2b0012_WYG_008-22a"/>
　文伯曰五經精義云鹵大盾以大盾領一部之人故<lb/>
　言鹵簿宋綬序鹵簿圖謂有文事則有武備故整法<lb/>
　物之駕嚴兵師之衛摠曰鹵簿漢蔡邕獨斷曰漢天<lb/>
　子出車駕次第謂之鹵簿官有注名曰甘泉鹵簿余<lb/>
　謂此皆言天子法從儀物之鹵簿也然公卿儀從亦<lb/>
　謂之鹵簿顏竣柄用於宋孝建之初其父延年常乗<lb/>
　羸牛笨車逢竣鹵簿輒屏住道側語竣曰吾平生不<lb/>
　憙見要人今不幸見汝沈慶之夢引鹵簿入厠中占<lb/>
<pb n="KR2b0012_WYG_008-22b"/>
　者曰後必富貴此公卿儀從亦謂之鹵簿之明證也<lb/>
　唐制有皇后鹵簿外命婦三品已上亦有鹵簿車駕<lb/>
　鹵簿固有甲楯皇后鹵簿必不用甲楯公卿及外命<lb/>
　婦鹵簿烏得用甲楯乎然則以鹵簿為取鹵楯為義<lb/>
　者末學膚受之説耳二百二十三巻代宗永泰元年<lb/>
　鹵簿釋亦誤<lb/>
王世充遣其將高毗寇義州<lb/>
　史炤釋文曰義州凡有五一在懷州武德縣一在衛<lb/>
<pb n="KR2b0012_WYG_008-23a"/>
　州汲縣一在易州容城縣一在光州商城縣一在眉<lb/>
　州洪雅縣武德之義州乃世充境内非所寇者余按<lb/>
　通鑑是年五月書世充陷義州復寇西濟州西濟州<lb/>
　置於濟源縣新唐書地理志武德二年改懷州安昌<lb/>
　縣為武德置北義州則武德之義州正唐境内非王<lb/>
　世充境内也高毗所寇即北義州衛州汲縣之義州<lb/>
　武德元年置亦唐境也<lb/>
六月丁未劉武周進逼介州七月辛卯宋金剛寇浩州<lb/>
<pb n="KR2b0012_WYG_008-23b"/>
　史炤釋文於介州則注曰武德元年以介休縣置浩<lb/>
　州又更名介州於浩州注則曰浩州本介休縣又有<lb/>
　江州彭澤縣置浩州非此余按此一年事也自六月<lb/>
　丁未至七月辛卯四十四日耳州名更改不應如是<lb/>
　之遽是年通鑑又書劉武周屢遣兵攻西河浩州刺<lb/>
　史劉聸拒之及裴寂敗自晉州以北城鎮俱沒惟西<lb/>
　河獨存又是年十一月通鑑又書劉武周寇浩州炤<lb/>
　註曰是浩州有二武周所寇乃介休之浩州炤盖守<lb/>
<pb n="KR2b0012_WYG_008-24a"/>
　介休置浩州之説殊不思通鑑於六月丁未已書武<lb/>
　周陷介州若浩州本是介休縣則已歸武周矣新唐<lb/>
　書地理志曰汾州治西河本浩州武德三年更名汾<lb/>
　州隋義寕元年以介休平遥置介休郡武德元年曰<lb/>
　介州則浩州置于西河介州置于介休明矣<lb/>
杜伏威請降<lb/>
　史炤釋文曰杜伏威起淮南又據歴陽與陳稜李子<lb/>
　通俱有窺江表之心後為李子通所敗來降海陵本<lb/>
<pb n="KR2b0012_WYG_008-24b"/>
　曰杜伏威起淮南後為李子通所破來降余按海陵<lb/>
　本刪取史炤釋文以為注亦可以明其實蹈襲史炤<lb/>
　而託之公休以欺世也詳觀通鑑本文李子通數破<lb/>
　沈法興軍既克陳稜又破沈綸軍而伏威引去而伏<lb/>
　威未嘗敗也至武德三年伏威遣輔公祏王雄誕等<lb/>
　撃破子通四年又遣雄誕撃禽子通送長安曷嘗為<lb/>
　子通所破哉盖是時唐之威德暢洽故伏威請降五<lb/>
　年秦王撃徐圎朗聲震淮泗伏威於是懼而入朝詳<lb/>
<pb n="KR2b0012_WYG_008-25a"/>
　考事之本末可以見矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0012_WYG_008-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤卷八<lb/>
</p>
<p>
</p>
  </div>
<div>
                <head>通鑑釋文辯誤巻九</head>
    <p>
<pb n="KR2b0012_WYG_009-1a"/>
欽定四庫全書<lb/>
　通鑑釋文辯誤巻九　　　宋　胡三省　撰<lb/>
　　　通鑑一百八十八<hi>凡四條</hi>
三年趙郡公孝恭撃蕭銑東平王闍提斬之<lb/>
　史炤釋文曰闍辰遮切姓也余按古無闍姓闍提葢<lb/>
　蕭銑之子姪而封王<lb/>
王世充自將戰兵左輔大將軍楊公卿帥左龍驤二十<lb/>
八府騎兵左遊撃大將軍郭善才帥内軍二十八府步<lb/>
<pb n="KR2b0012_WYG_009-1b"/>
兵右遊撃大將軍䟦野綱帥外軍二十八府步兵總三<lb/>
萬人以僃唐<lb/>
　史炤釋文曰左右龍驤左右遊擊分騎兵歩兵各有<lb/>
　府皆隋之制王世充因之余按隋志無龍驤遊擊分<lb/>
　騎歩兵之制有府兵而已史炤以意妄為之説<lb/>
七月世充洧州長史張公謹與刺史崔樞以州城來降<lb/>
　史炤釋文曰洧州本尉氏縣王世充始置尉州武德<lb/>
　四年以尉氏扶溝<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵置洧州余按炤釋以新志尉<lb/>
<pb n="KR2b0012_WYG_009-2a"/>
　氏縣注為據而不考州縣之建置離合其歲月有先<lb/>
　後也通鑑是年九月書世充尉州刺史時德叡帥所<lb/>
　部杞夏陳隋許潁蔚七州來降炤又注曰尉州本尉<lb/>
　氏縣王世充置武德三年時德叡以州來降秦王改<lb/>
　為南汴州復改為洧州貞觀元年廢屬汴州若如炤<lb/>
　説則王世充於尉氏縣置洧尉二州也殊不知五代<lb/>
　史眀言隋置洧州於潁川之<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵縣大業初廢盖王<lb/>
　世充復置洧州於<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵縣置尉州於尉氏縣是年崔<lb/>
<pb n="KR2b0012_WYG_009-2b"/>
　樞時德叡既降唐明年唐乃以尉氏扶溝<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵置洧<lb/>
　州也<lb/>
以高開道為蔚州總管<lb/>
　史炤釋文曰蔚州本鴈門郡又隋上谷郡飛狐縣也<lb/>
　唐初沒突厥武德六年置余按蔚州本雁門郡之靈<lb/>
　丘上谷郡之飛狐縣地東魏置靈丘郡後周置尉州<lb/>
　隋廢郡及州以靈丘縣屬雁門郡唐為蔚州安邊郡<lb/>
　後改興唐郡史炤於雁門郡下逸之靈丘三字失之<lb/>
<pb n="KR2b0012_WYG_009-3a"/>
　逺矣<lb/>
　　　通鑑一百八十九<hi>凡六條</hi>
四年以靺鞨渠帥突地稽為燕州總管<lb/>
　史炤釋文曰燕州本靈壽縣隋置在唐廢焉屬鎮州<lb/>
　<hi>海陵本同</hi>余按舊唐書地理志義寕元年置燕州於靈壽<lb/>
　縣是年廢州復為靈壽縣屬恒州至穆宗諱恒始改<lb/>
　恒州為鎮州此燕州隋於營州之境汝羅故城置遼<lb/>
　西郡以處粟末靺鞨唐遂於其地置燕州以其渠帥<lb/>
<pb n="KR2b0012_WYG_009-3b"/>
　為總管非靈壽之燕州也<lb/>
王世充平州刺史周仲隱以城來降<lb/>
　史炤釋文曰平州本當陽縣王世充置武德六年更<lb/>
　名玉州八年州廢屬江陵郡余按當陽之平州本後<lb/>
　周置隋廢之矣武德四年置平州於當陽因是年既<lb/>
　平蕭銑而復置當陽乃蕭銑之地王世充安得而置<lb/>
　平州竊意王世充置平州於洛州河隂縣河隂古平<lb/>
　隂也葢於此置平州<lb/>
<pb n="KR2b0012_WYG_009-4a"/>
秦王世民被黄金甲齊王元吉等二十五將隨其後前<lb/>
後部鼔吹<lb/>
　史炤釋文曰凡鼔吹總八音言之余觀史炤釋鼔吹<lb/>
　多以為音律壎篪之樂今又曰總八音言之是皆未<lb/>
　知鼔吹之所從始也蔡邕曰鼔吹軍樂也黄帝岐伯<lb/>
　所作以揚德建武勸士諷敵也後世謂之短簫鐃歌<lb/>
　應劭漢鹵簿圗惟有騎執箛箛即笳不云鼔吹而漢<lb/>
　世有黄門鼔吹漢享宴食舉樂十三曲與魏世鼔吹<lb/>
<pb n="KR2b0012_WYG_009-4b"/>
　長簫同長簫短簫伎錄並云絲竹合作執節者歌又<lb/>
　建初錄云務成黄爵𤣥雲逺期皆騎吹曲非鼔吹曲<lb/>
　此則列於殿庭者為鼔吹從行鼔吹為騎吹二曲異<lb/>
　也又孫權觀魏武軍作鼔吹而還漢世萬人將軍給<lb/>
　鼔吹魏晋世假將帥牙門曲葢鼔吹唐宋以來天子<lb/>
　郊祀竣事還宮鼔吹振作則是鼔吹之樂國容軍容<lb/>
　皆用之<lb/>
俘王世充竇建德獻于太廟行飲至之禮以饗之<lb/>
<pb n="KR2b0012_WYG_009-5a"/>
　海陵本釋文曰飲於禁切余按左傳三年而治兵出<lb/>
　而振旅歸而飲至以數軍實杜預注曰飲於廟以數<lb/>
　車徒器械及所獲也陸德明無音飲當讀如字<lb/>
褒州道安撫使郭行方攻蕭銑鄀州㧞之<lb/>
　史炤釋文曰褒州本西縣武德三年置八年州廢屬<lb/>
　興元余按褒州置於漢中蕭銑時據江陵唐置安撫<lb/>
　使所以招撫銑衆必不置於漢中盖道里相去逺也<lb/>
　時平王世充方得襄州必置安撫使於襄州既以安<lb/>
<pb n="KR2b0012_WYG_009-5b"/>
　撫新民又以招撫銑衆下書攻㧞鄀州鄀州本樂鄉<lb/>
　縣地貞觀八年廢鄀州以樂鄉屬襄州郭行方自襄<lb/>
　州進攻鄀州道里便近褒當作襄又德宗朝方改梁<lb/>
　州為興元府此時未應以西縣屬興元為言亦一誤<lb/>
　也<lb/>
徐圎朗昌州治中劉善行以須昌來降<lb/>
　史炤釋文曰昌州本蒲縣武德二年置貞觀元年州<lb/>
　廢𨽻隰州<hi>費本同</hi>余謂此時徐圎朗據兖鄆自以須昌<lb/>
<pb n="KR2b0012_WYG_009-6a"/>
　縣置昌州耳蒲縣之昌州逺在汾隰徐圎朗安能越<lb/>
　關河而有此土邪<lb/>
　　　通鑑一百九十<hi>凡九條</hi>
五年俚帥楊世畧以循潮二州降<lb/>
　史炤釋文曰俚南夷之酋<hi>費本同</hi>余按南夷曰蠻曰俚<lb/>
　曰蜑各是一種酋字但可解帥字耳<lb/>
二月戊寅汴州摠管王要漢攻徐圎朗杞州㧞之<lb/>
　史炤釋文曰本北海縣始因營丘人拒賊權置杞州<lb/>
<pb n="KR2b0012_WYG_009-6b"/>
　時汴州雍丘縣亦置杞州非此<hi>費本同</hi>余按新唐書地<lb/>
　理志北海之杞州武德二年已復為營丘縣而雍丘<lb/>
　之杞州與汴州接壤未經省併王要漢所攻㧞者正<lb/>
　北杞州乃以為非何邪<lb/>
遷州人鄧士政執刺史李敬昂以反<lb/>
　史炤釋文曰按志闕此州<hi>費本同</hi>余按隋唐書地理志<lb/>
　西魏以房陵置遷州以秦漢以來諸侯王以罪廢者<lb/>
　多遷房陵故以名州隋大業初改曰房州唐武德初<lb/>
<pb n="KR2b0012_WYG_009-7a"/>
　復曰遷州志未嘗闕此州也<lb/>
高開道寇蠡州<lb/>
　史炤釋文曰蠡落戈切武德五年以蒲州博野縣置<lb/>
　蠡州余按新唐書地理志武德五年以瀛州之博野<lb/>
　清苑定州之義豐置蠡州盖因漢蠡吾亭以名州金<lb/>
　人亦於博野縣置蠡州北至燕京四百九十里蠡音<lb/>
　禮落戈切非蒲州當作瀛州<lb/>
觀州刺史劉㑹以城叛附黒闥<lb/>
<pb n="KR2b0012_WYG_009-7b"/>
　史炤釋文曰觀州本九門縣隋置九門郡武德元年<lb/>
　曰觀州五年廢屬鎮州時觀州有二其一在弓高縣<lb/>
　非此<hi>費本同</hi>余按新唐書地理志武德四年置觀州於<lb/>
　弓高而九門之觀州廢於五年劉㑹叛在是年十月<lb/>
　葢弓高之觀州為是<lb/>
南州刺史龎孝恭<lb/>
　史炤釋文曰南州屬劒南道羈縻州武德二年開南<lb/>
　蠻置二年更名僰州四年復故名<hi>費本同</hi>余按新唐書<lb/>
<pb n="KR2b0012_WYG_009-8a"/>
　地理志武德四年以合浦郡之合浦南昌二縣置南<lb/>
　州通鑑下文書南越州寗道明高州首領馮暄俱反<lb/>
　南越州今之廉州高州今猶如故則三州相挻而反<lb/>
　皆在嶺南道此所謂南州乃合浦之南州非劒南道<lb/>
　之羈縻州明矣<lb/>
高開道引奚騎寇幽州<lb/>
　費氏本以奚為突注云突東胡别種突騎者突國騎<lb/>
　兵也余徧考通鑑諸本皆作奚騎且東胡别種未嘗<lb/>
<pb n="KR2b0012_WYG_009-8b"/>
　有突國奚正東胡種也其先曰庫真奚亦曰庫莫奚<lb/>
八月甲辰突厥寇真州又寇馬邑<lb/>
　史炤釋文曰按志真州有三武德五年置真州曰南<lb/>
　縣置積州及前真州貞觀元年改積州為後真州後<lb/>
　皆廢唐劒南道復有真州今突厥所寇乃河東道然<lb/>
　河東無此州志又不載疑字誤<hi>費本同</hi>余按史炤所謂<lb/>
　真州有三前真州置於九真移風縣後真州則是年<lb/>
　置積州於日南縣九年改南陵州貞觀九年始改後<lb/>
<pb n="KR2b0012_WYG_009-9a"/>
　真州劒南之真州則天寳五載方分臨翼郡置以新<lb/>
　唐書地理志考之此時止有九真移風之真州亦非<lb/>
　同時有三真州也史炤但見通鑑於此時書突厥寇<lb/>
　真州又寇馬邑以為所寇乃河東道考之於志而河<lb/>
　東道無真州遂疑字誤余詳考舊唐書地理志武德<lb/>
　二年置綏州總管府營雲銀真等十一州此真州盖<lb/>
　置於銀州真鄉縣且通鑑上文書癸未突厥寇原州<lb/>
　乙酉寇朔州原州屬關内道朔州屬河東道突厥入<lb/>
<pb n="KR2b0012_WYG_009-9b"/>
　寇之兵分為兩道八月甲辰寇真州者西路兵也寇<lb/>
　馬邑者東路兵也史炤於河東道求真州所以失之<lb/>
　愈逺<lb/>
周法明登戰船飲酒張善安遣刺客數人詐乗漁艓而<lb/>
至遂殺法明而去<lb/>
　史炤釋文曰漁漁獵也余謂捕魚者為漁捕獸者為<lb/>
　獵漁自是漁獵自是獵三尺童子能分别其義史炤<lb/>
　之識不若童子鹵莽甚矣<lb/>
<pb n="KR2b0012_WYG_009-10a"/>
　　　通鑑一百九十一<hi>凡二條</hi>
八年突厥寇藺州<lb/>
　史炤釋文曰按突厥寇鄯岷等州併寇蘭州皆隴右<lb/>
　道而隴右無藺州藺字疑作蘭余按史炤疑藺州之<lb/>
　當作蘭州是也但詳考通鑑突厥寇藺州在九月至<lb/>
　十月戊寅乃始寇鄯州無寇岷州事其所援據不無<lb/>
　少差耳<lb/>
突厥寇彭州<lb/>
<pb n="KR2b0012_WYG_009-10b"/>
　史炤釋文曰彭州屬羈縻州本洪州貞觀三年置屬<lb/>
　隴右道按寕州彭原及劒南道復有兩彭州皆非此<lb/>
　<hi>費本同</hi>余按隴右道之羈縻彭州本洪州貞觀三年置<lb/>
　七年方改彭州則此時隴右羈縻州未有彭州也劒<lb/>
　南道之彭州武后垂拱二年方分益州置此二彭州<lb/>
　皆非突厥所寇者也若寕州彭原縣之彭州乃武德<lb/>
　元年置治合川縣唐都關中邠寕突厥兵衝也此時<lb/>
　突厥正寇寕州彭原之彭州炤乃以為非可謂擇焉<lb/>
<pb n="KR2b0012_WYG_009-11a"/>
　不精矣<lb/>
　　　通鑑一百九十二<hi>凡二條</hi>
九年韓州刺史封同人詐乗驛馬入朝<lb/>
　史炤釋文曰武德元年析潞州襄垣等縣置韓州貞<lb/>
　觀十七年州廢仍屬潞州又同州韓城縣置西韓州<lb/>
　非此<hi>費本同</hi>余謂襄垣之韓州去長安太逺封同人葢<lb/>
　自韓城入朝<lb/>
太宗貞觀元年吏部侍郎觀城劉林甫<lb/>
<pb n="KR2b0012_WYG_009-11b"/>
　史炤釋文曰觀城屬開德府<hi>費本同</hi>余按觀縣漢屬東<lb/>
　郡光武改曰衛縣晉魏屬頓丘郡曰衛國縣隋開皇<lb/>
　六年改曰觀城縣屬魏州唐武德四年分屬澶州是<lb/>
　年廢澶州縣還故屬代宗大厯七年復置澶州至宋<lb/>
　始以澶州為開德府此時澶州已廢亦未有開德府<lb/>
　也<lb/>
　　　通鑑一百九十三<hi>凡二條</hi>
三年房𤣥齡不以己長格物<lb/>
<pb n="KR2b0012_WYG_009-12a"/>
　史炤釋文曰捍挌於物無所容受也<hi>費本同</hi>余謂格正<lb/>
　也以己所能正人欲人人皆然謂之格非捍挌之挌<lb/>
　也格字從木捍挌之挌從手六十巻漢獻帝初平二<lb/>
　年邴原清議以格物與此同義史炤以為廢格之格<lb/>
　亦非辯已在前<lb/>
上謂侍臣曰李大亮可謂忠直賜以胡缾及荀悦漢紀<lb/>
　史炤釋文曰胡缾汲水器余謂史炤但以廣韵為據<lb/>
　易井卦羸其缾左傳孫蒯飲馬於重丘毁其缾是皆<lb/>
<pb n="KR2b0012_WYG_009-12b"/>
　謂汲器也戰國秦趙澠池之㑹藺相如曰請奏盆缾<lb/>
　秦李斯上秦王書曰撃甕叩缾則缾者罌缶之類不<lb/>
　特施之汲水且以為樂矣至唐人如楊惠元缾甖不<lb/>
　發如韓愈詩無計離瓶罌則缾者以盛酒盛物不復<lb/>
　以汲水器為缾矣唐太宗賜李大亮胡缾盖酒器也<lb/>
　非汲水器也今北人酌酒以相勸酧者亦曰胡缾未<lb/>
　識其規制與太宗之胡缾合乎否也缾瓶字通<lb/>
　　　通鑑一百九十四<hi>凡一條</hi>
<pb n="KR2b0012_WYG_009-13a"/>
十一年王珪令公主執笲行盥饋之禮<lb/>
　史炤釋文作笄注曰笄堅奚切簮也<hi>費本同</hi>余按此非<lb/>
　笄字乃笲字陸德明經典釋文曰笲音煩一音皮彥<lb/>
　翻器名以葦若竹為之其形如筥衣之以青繒以盛<lb/>
　棗栗腵脩之屬士昏禮曰舅坐于阼階西面姑坐于<lb/>
　房外南面婦執笲棗栗進東面拜奠于舅席訖婦又<lb/>
　執腵脩升進北面拜奠于姑席盥饋者士昏禮曰婦盥<lb/>
　饋特豚合升側載鄭氏注曰側載者右胖載之舅爼<lb/>
<pb n="KR2b0012_WYG_009-13b"/>
　左胖載之姑爼異尊卑舅姑共席于奥其饌各以南<lb/>
　為上王珪正令公主行婦禮史炤以為執笄義何所<lb/>
　據<lb/>
　　　通鑑一百九十五<hi>凡二條</hi>
十四年陳倉折衝都尉魯寧自恃髙班慢罵陳倉尉<lb/>
　史炤釋文曰班給也余謂班字固有給義然此班以<lb/>
　班列為義晉行人子朱曰班爵同何以黜朱於朝梁<lb/>
　武帝分百二十號將軍為二十四班皆班列之班也<lb/>
<pb n="KR2b0012_WYG_009-14a"/>
　唐制上府折衝都尉正四品上中府從四品下下府<lb/>
　正五品下五品以上皆為高班<lb/>
尚書左丞韋悰句司農木橦價貴於民間<lb/>
　史炤釋文曰橦徒紅切木名花可為布出字書<hi>海陵本費</hi>
　<hi>本同</hi>余按橦諸容翻木一截也唐式柴長三尺五寸為<lb/>
　一橦<lb/>
　　　通鑑一百九十六<hi>凡八條</hi>
十五年突厥侯利苾可汗<lb/>
<pb n="KR2b0012_WYG_009-14b"/>
　史炤釋文作俟利苾注曰俟渠之切余按諸本通鑑<lb/>
　及新舊唐書皆作侯利苾<lb/>
百濟來告其王扶餘璋之䘮<lb/>
　史炤釋文曰百濟西域國本扶餘别種余按百濟東<lb/>
　夷國名其先以百家濟海種類寖盛遂以為國號炤<lb/>
　既言百濟為扶餘之種亦必知扶餘之為東夷矣乃<lb/>
　以百濟為西域國何自為乖越也<lb/>
大度設自赤柯濼北走<lb/>
<pb n="KR2b0012_WYG_009-15a"/>
　史炤釋文曰濼音歴<hi>海陵本同</hi>余按濼音匹各翻今自江<lb/>
　淮以北率謂積水為濼音歴者艸名也一名貫衆見<lb/>
　本草<lb/>
西突厥乙毗陸可汗西擊康居道過米國破之<lb/>
　史炤釋文曰米國唐國枝庻王者余謂唐當作康此<lb/>
　字因傳寫而誤也新唐書曰康國古康居也枝庻分<lb/>
　王曰安曰曹曰石曰米曰何曰火尋曰戊地曰史<lb/>
十七年魏徵薨命百官九品以上皆起䘮給羽葆鼔吹<lb/>
<pb n="KR2b0012_WYG_009-15b"/>
陪葬昭陵<lb/>
　史炤釋文曰羽葆天子華盖天子之儀衛也又唐制<lb/>
　鼔吹五部一鼔吹二羽葆羽葆部有十八曲鼔吹音<lb/>
　律管壎之樂余按孔頴逹正義曰羽葆者以鳥羽注<lb/>
　於柄頭章懷太子賢曰葆以五采羽合聚為之鼔吹<lb/>
　非音律管壎之樂辯己見前樂則有曲羽葆儀飾也<lb/>
　安得有所謂十八曲此皆史炤無所根據而妄為之<lb/>
　説又通鑑下文載徵妻裴氏之言曰徵平生儉素今<lb/>
<pb n="KR2b0012_WYG_009-16a"/>
　葬以一品羽儀非亡者之志則知給以羽葆非天子<lb/>
　之儀衛也<lb/>
壯士昝君譽梁猛彪<lb/>
　史炤釋文曰猛彪虎文余按梁猛彪者人姓名奚庸<lb/>
　以虎文為釋<lb/>
太子承乾嘗謂左右曰我試作可汗死因僵卧於地<lb/>
　史炤釋文作僵仆注曰仆芳遇切余按諸本通鑑皆<lb/>
　作僵臥作仆非<lb/>
<pb n="KR2b0012_WYG_009-16b"/>
良乆太子欻起<lb/>
　史炤釋文曰欻起有所吹起余謂欻忽也太子初焉<lb/>
　僵臥於地良乆忽然而起耳豈有所吹而起哉炤之<lb/>
　踈僻如此<lb/>
　　　通鑑一百九十七<hi>凡三條</hi>
十七年往返萬里道涉沙磧無水草<lb/>
　史炤釋文曰沙磧水渚有石者余按此沙蹟所謂沙<lb/>
　漠大磧也既無水草又安得有水渚哉<lb/>
<pb n="KR2b0012_WYG_009-17a"/>
薛延陀本一俟斤<lb/>
　史炤釋文曰北虜謂大臣曰俟斤余謂俟斤者突厥<lb/>
　鐵勒諸部酋帥之稱<lb/>
褚遂良上疏曰龍沙以北部落無算<lb/>
　史炤釋文曰廣志流沙在玉門關外有三名三龍沙<lb/>
　<hi>海陵本同</hi>余謂龍沙即指言沙漠也自漢以來匈奴單于<lb/>
　所居謂之龍庭隨水艸遷徙無常處故因謂沙幕為<lb/>
　龍沙此即隂山之外大漠西盡居延東極遼海者也<lb/>
<pb n="KR2b0012_WYG_009-17b"/>
　玉門關外之流沙介在西垂非褚遂良所指之龍沙<lb/>
　邪律德光之死而北歸也趙延壽謂人曰我不復入<lb/>
　龍沙矣亦謂沙漠<lb/>
　　　通鑑一百九十八<hi>凡四條</hi>
十九年上自繋薪於馬鞘以助役<lb/>
　史炤釋文曰鞘仙妙切馬上刀劒室也<hi>海陵本費本同</hi>余謂<lb/>
　鞘音所交翻鞭鞘也刀劒室安可以繋薪乎<lb/>
上從飛騎三千人馳入臨渝關<lb/>
<pb n="KR2b0012_WYG_009-18a"/>
　史炤釋文曰渝容朱切臨渝關本曰臨閭關在平州<lb/>
　石城縣余按漢書地理志北平郡有石城縣遼西郡<lb/>
　有臨渝縣注云渝水首受白狼東入塞水經注云白<lb/>
　狼水逕黃龍城西又東北出東流為二水右水疑即<lb/>
　渝水也西南廵山逕一故城西以為河連城疑是臨<lb/>
　渝縣之故城新唐書地理志營州城西四百八十里<lb/>
　有渝關守捉五代史云幽州北七百里有渝關下有<lb/>
　渝水通海循海有道狹處纔數尺是所謂臨渝關也<lb/>
<pb n="KR2b0012_WYG_009-18b"/>
　宋白續通典曰漢石城舊縣取碣石立如城以名之<lb/>
　唐貞觀十五年於故臨渝縣城置臨渝縣萬歲通天<lb/>
　二年改為石城臨渝在石城猶有足徵所謂臨渝者<lb/>
　以臨渝水而名若曰臨閭殊無所據漢書音義渝音<lb/>
　喩今讀如字<lb/>
二十年上嘗幸未央宮辟仗已過<lb/>
　史炤釋文曰辟匹亦切執兵仗以辟行人<hi>海陵本同</hi>余謂<lb/>
　炤釋義是而音非辟讀為闢若匹亦切則讀如僻矣<lb/>
<pb n="KR2b0012_WYG_009-19a"/>
二十一年高士廉遺言不欲以北首夷衾輒屈車駕<lb/>
　史炤釋文曰禮記自小斂以往用夷衾夷衾質殺之<lb/>
　裁猶冒也注云冐所以韜尸重形者也小斂又覆以<lb/>
　夷衾製如冒耳大夫𤣥冒黼殺余按䘮大記君錦冒<lb/>
　黼殺綴旁七大夫𤣥冒黼殺綴旁五凡冒質長與手<lb/>
　齊殺三尺自小斂以往用夷衾夷衾質殺之裁猶冒<lb/>
　也鄭𤣥注云冒者既襲所以韜尸重形也殺冒之下<lb/>
　帬韜足上行者也小斂又覆以夷衾裁猶制也孔頴<lb/>
<pb n="KR2b0012_WYG_009-19b"/>
　逹正義曰冒謂襲後小斂前所用以韜尸也冒有質<lb/>
　殺者作兩囊每輒横縫合一頭又縫連一邊餘一邊<lb/>
　不縫兩囊皆然也上者曰質下者曰殺故鄭注士䘮<lb/>
　禮云冒韜尸者制如直嚢上曰質下曰殺質正也其<lb/>
　用之先以殺韜足而上後以質韜首而下綴旁七者<lb/>
　上下安七帶綴以結之故云綴旁七也大夫綴旁五<lb/>
　及𤣥冒者尊卑之差也凡冒質長與手齊言冒之質<lb/>
　從頭韜來至下長短與手齊也殺三尺者殺從足韜<lb/>
<pb n="KR2b0012_WYG_009-20a"/>
　上長三尺自小斂以往用夷衾者往猶後也小斂前<lb/>
　有冒故不用夷衾自小斂後衣多不可用冒故用夷<lb/>
　衾覆之也士䘮禮云幠用夷衾覆尸柩之衾也夷衾<lb/>
　質殺之裁猶冒也者裁猶制也言夷衾所用上齊於<lb/>
　手下二尺所用繒色及長短制度如冒之質殺但不<lb/>
　復為囊及旁綴也然始死幠用斂衾是大斂之衾自<lb/>
　小斂以前覆之至小斂時君錦衾大夫縞衾用之小<lb/>
　斂斂訖别制夷衾以覆之其小斂以前所用大斂之<lb/>
<pb n="KR2b0012_WYG_009-20b"/>
　衾停而不用至將大斂及陳衣又更制一衾主用大<lb/>
　斂也所謂大斂二衾者其夷衾至大斂時所用無文<lb/>
　當應總入大斂衣内併斂之也合注䟽而觀之則夷<lb/>
　衾上質下殺之制如冒而不為囊及旁綴固與冒有<lb/>
　不同者<lb/>
　　　通鑑一百九十九<hi>凡一條</hi>
高宗永徽元年有司以為服既公除欲以今秋成昏<lb/>
　史炤釋文曰公除從吉也王氏音訓謂已成服除之<lb/>
<pb n="KR2b0012_WYG_009-21a"/>
　以從公家之事不待終制也余謂公除即漢文帝三<lb/>
　十七日釋服之遺制曰公除者以天下為公外雖除<lb/>
　服以臨政而親親之思結於内猶終三年之慕公則<lb/>
　除服私則未之除也<lb/>
　　　通鑑二百<hi>凡二條</hi>
六年徙居蓬萊宫<lb/>
　史炤釋文曰蓬萊宮在京城東北余按唐都長安外<lb/>
　城謂之京城次城謂之皇城内城謂之宮城蓬萊宮<lb/>
<pb n="KR2b0012_WYG_009-21b"/>
　在宮城内直東北角不在京城東北蓬萊宮後更名<lb/>
　含元宮又曰大明宮大明宮曰東内太極宮曰西内<lb/>
　皆在宮城中<lb/>
龍朔元年新羅王春秋遣其將金欽將兵至古泗<lb/>
　史炤釋文曰説文泗受濟水東入淮余謂古泗地名<lb/>
　在百濟國中非中國之泗水不可妄引以為釋然其<lb/>
　言中國之泗受濟水亦只説湖陸以南之泗水以其<lb/>
　於古泗不相渉故不復辯<lb/>
<pb n="KR2b0012_WYG_009-22a"/>
　　　通鑑二百一<hi>凡二條</hi>
麟德元年州縣每發百姓為兵其壯而富者行錢參逐<lb/>
皆亡匿得免<lb/>
　史炤釋文曰參倉含切參互余謂參逐者參逐之人<lb/>
　也州縣發人為兵守令不能家至而人發之必有參<lb/>
　逐之人以為用參者參預其事者也今之吏典逐者<lb/>
　隨逐其後者也今之親隨壯富之人行錢於參逐之<lb/>
　人以求免為兵參逐之人既受其賂掩覆而縱之使<lb/>
<pb n="KR2b0012_WYG_009-22b"/>
　得亡匿也唐人常語有言參隨者猶參逐也<lb/>
勲官挽引勞苦與白丁無殊<lb/>
　史炤釋文曰民男女年十八以上為丁丁從徭役余<lb/>
　按唐制民丁從征役得勲級者為勲官無勲級者為<lb/>
　白丁且男年十八以上為丁女曷嘗為丁哉<lb/>
　　　通鑑二百二<hi>凡二條</hi>
咸亨三年王及善曰擲倒自有伶官<lb/>
　費本注曰伶爐斤切説文弄也余按字書伶郎丁翻<lb/>
<pb n="KR2b0012_WYG_009-23a"/>
　無從爐斤切者炤釋用説文而音切則妄自為之<lb/>
四年八品九品並鍮石帶<lb/>
　史炤釋文曰鍮容朱切余按鍮石似金今人多以藥<lb/>
　物鍊銅為鍮者音託侯翻宋時八品九品官猶鍮石<lb/>
　帶史炤仕宋至京官不知有鍮石帶而妄為之音何<lb/>
　耶<lb/>
　　　通鑑二百三<hi>凡三條</hi>
永淳元年魏元忠閱視赤縣獄<lb/>
<pb n="KR2b0012_WYG_009-23b"/>
　史炤釋文曰中國名曰赤縣神州<hi>費本同</hi>余按史炤引<lb/>
　騶衍之説衍之説先列中國名山大川通谷禽獸水<lb/>
　土所殖物類所珍因而推之及海外人之所不能睹<lb/>
　以為儒者所謂中國者於天下乃八十一分居其一<lb/>
　分耳中國名曰赤縣神州神州自有九州禹之序九<lb/>
　州是也不得為州數中國外如神州赤縣者九乃所<lb/>
　謂九州也於是有稗海環之人民禽獸莫能相通者<lb/>
　如一區中乃為一州如此者九乃有大瀛海環其外<lb/>
<pb n="KR2b0012_WYG_009-24a"/>
　天地之際焉史炤引此以釋赤縣則唐之十道乃禹<lb/>
　迹之九州是魏元忠悉閱唐十道獄也其説闊逺而<lb/>
　不切於事情盖唐之西京以長安萬年為赤縣東都<lb/>
　以河南洛陽為赤縣魏元忠所閱者長安萬年兩赤<lb/>
　縣獄耳<lb/>
𢎞道元年突厥寇蔚州豐州都督崔智辨邀之於朝那<lb/>
山北兵敗為虜所擒<lb/>
　史炤釋文曰朝直遥切那奴多切余按丁度集韵朝<lb/>
<pb n="KR2b0012_WYG_009-24b"/>
　那之朝音與邾同音追輸翻二百九巻中宗景龍二<lb/>
　年朝那山音亦誤<lb/>
則天垂拱元年樂城文獻公劉仁軌薨<lb/>
　史炤釋文曰劉仁軌汴州尉氏人仁軌子及兄子授<lb/>
　上柱國者三人州黨榮之號所居為樂城鄉三柱里<lb/>
　余謂此因其封邑而名鄉耳樂城縣屬温州武德五<lb/>
　年分永嘉置非劉仁軌所封者也漢書地理志河間<lb/>
　國有樂城縣後魏改為樂壽縣唐屬瀛州樂城古城<lb/>
<pb n="KR2b0012_WYG_009-25a"/>
　在樂壽縣東南十六里唐以古縣名封仁軌<lb/>
　　　通鑑二百四<hi>凡一條</hi>
三年黒齒常之大破突厥於黄花堆<lb/>
　史炤釋文曰黃花堆突厥地名余按黃花在神武川<lb/>
　元和初朱邪執宐所保之地其地在朔州塞内非突<lb/>
　厥地也魏收地形志後魏置神武郡於神武川<lb/>
　　　通鑑二百五<hi>凡一條</hi>
延載元年突厥可汗骨篤祿卒弟黙啜自立為可汗<lb/>
<pb n="KR2b0012_WYG_009-25b"/>
　史炤釋文曰黙啜突厥種名余按通鑑明言黙啜為<lb/>
　骨篤祿之弟則黙啜乃人名非種名也<lb/>
　　　通鑑二百六<hi>凡三條</hi>
神功元年孫萬榮與其奴逃至潞水東<lb/>
　史炤釋文曰潞水在潞州為幷州浸即濁漳水也余<lb/>
　按周禮職方氏幷州其浸淶易冀州其浸汾潞其川<lb/>
　漳則漳自是漳潞自是潞以周官職方言之則潞非<lb/>
　幷州浸以漢地理志言之則潞州漢上黨郡也春秋<lb/>
<pb n="KR2b0012_WYG_009-26a"/>
　潞子之國有潞川上黨郡漢屬幷州然皆非孫萬榮<lb/>
　授首之地按萬榮時攻幽州軍潰至潞水東為奴所<lb/>
　殺是唐幽州之潞水非漢上黨之潞川也水經鮑丘<lb/>
　水從塞外來南逕漁陽縣東又南過潞縣西謂之潞<lb/>
　水漢光武遣鄧隆撃彭寵軍於潞南即是水也孫萬<lb/>
　榮正死於是水之東<lb/>
聖厯元年狄仁傑因食疏糲<lb/>
　史炤釋文曰疏菜食也糲脫粟也張晏曰一斛粟舂<lb/>
<pb n="KR2b0012_WYG_009-26b"/>
　七斗米為糲余按詩召旻云彼疏斯粺箋云疏麤也<lb/>
　謂糲米米之率糲十稗九鑿八侍御七字林云糲米<lb/>
　一斛舂為八斗此皆疏即糲也九章算術粟一石為<lb/>
　糲米六斗舂糲一斗為粺九升又舂為侍御則七升<lb/>
　又曰凡穀一舂一簸為糲米唯論語飯䟽食飲水孔<lb/>
　氏注以疏食為菜食諸儒生皆不主其説以疏食為<lb/>
　麤飯然疏食猶可以菜食為説若疏糲不若用諸家<lb/>
　之説為文從義順也<lb/>
<pb n="KR2b0012_WYG_009-27a"/>
二年左衛鎧曹參軍郭元振<lb/>
　史炤釋文曰參軍官名十六衛皆同鎧曹後改為胄<lb/>
　曹余按史炤但以參軍為官名參軍之官名何從始<lb/>
　耶沈約曰參軍後漢官孫堅為車騎參軍事是也本<lb/>
　於府主無敬晉世孫楚為大司馬石苞參軍輕慢苞<lb/>
　始制施敬晉永嘉之亂中州人士避亂南度晉元帝<lb/>
　以琅邪王鎮建業悉羅致為參軍掾屬行參軍所謂<lb/>
　百六掾是也既而為晉王以參軍為奉車都尉掾屬<lb/>
<pb n="KR2b0012_WYG_009-27b"/>
　為駙馬都尉行參軍舎人為騎都尉而諸公府都督<lb/>
　府置諮議參軍因漢末軍諮祭酒而為之名也至宋<lb/>
　有錄事記室戸曹倉曹中直兵外兵騎兵長流賊曹<lb/>
　刑獄賊曹城局賊曹法曹田曹水曹鎧曹車曹士曹<lb/>
　集右戸墨曹凡十八曹參軍參軍不署曹者無定貟<lb/>
　至唐惟衛府率府有錄事及諸曹參軍諸州有錄事<lb/>
　及諸司參軍<lb/>
　　　通鑑二百七<hi>凡三條</hi>
<pb n="KR2b0012_WYG_009-28a"/>
長安四年太后疾少間<lb/>
　史炤釋文曰間居莧切少愈也余按論語病間釋音<lb/>
　如字孔云少差也史炤釋文凡疾間之間並從去聲<lb/>
　未知何據<lb/>
乆視四年賈敬宗奏張昌宗强市人田<lb/>
　史炤釋文曰强其兩切抑買之也余謂强其良翻非<lb/>
　人所願以威勢逼抑而市之謂之强市<lb/>
成均祭酒同鸞臺鳳閣三品李嶠罷為地官尚書<lb/>
<pb n="KR2b0012_WYG_009-28b"/>
　史炤釋文曰五帝名學曰成均余按唐百官志垂拱<lb/>
　元年改國子監曰成均監以國子祭酒為成均祭酒<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤巻九<lb/>
</p>
<p>
</p>
  </div>
<div>
                <head>通鑑釋文辯誤巻十</head>
    <p>
<pb n="KR2b0012_WYG_010-1a"/>
欽定四庫全書<lb/>
　通鑑釋文辯誤巻十　　　宋　胡三省　撰<lb/>
　　　通鑑二百八<hi>凡四條</hi>
中宗神龍元年敬暉瞿然不恱<lb/>
　海陵本釋文曰瞿九縛切説文逺視貌余按九縛切<lb/>
　乃矍字瞿音九遇翻驚視而失其常度之貌陸德明<lb/>
　經典釋文甚明史炤於此音紀具切是至二百四十<lb/>
　八巻武宗㑹昌四年炤音又非<lb/>
<pb n="KR2b0012_WYG_010-1b"/>
左衛將軍上邽紀處訥<lb/>
　史炤釋文曰上邽即秦州天水縣余按漢書地理志<lb/>
　上邽縣屬隴西郡天水别為郡名新唐書地理志秦<lb/>
　州天水郡治上邽無天水縣宋白續通典秦州有天<lb/>
　水縣而清水縣治上邽鎮史炤所云未知何據<lb/>
二年改贈后父韋𤣥貞為酆王后四弟皆封郡王<lb/>
　費本注曰酆郡名余按唐制后弟封郡王韋𤣥貞后<lb/>
　父必贈為國王酆者封國之名非郡名也且自古未<lb/>
<pb n="KR2b0012_WYG_010-2a"/>
　嘗有酆郡去年已封韋𤣥貞為上洛王上洛郡名也<lb/>
　自郡封而進贈國封中宗之濫爵固不足言然郡封<lb/>
　國封之制則不可以無辯<lb/>
袁恕己掊地爪甲殆盡<lb/>
　史炤釋文曰掊蒲墨切僵也余按僵踣之踣其旁從<lb/>
　足不從手袁恕己若只僵踣於地何為爪甲殆盡此<lb/>
　由以爪甲爬地也類篇掊從蒲侯翻今從之<lb/>
　　　通鑑二百九<hi>凡三條</hi>
<pb n="KR2b0012_WYG_010-2b"/>
景龍元年武平一名甄以字行<lb/>
　史炤釋文曰甄之人切余謂音之人切者姓也人之<lb/>
　有字以表其名甄之為義明也察也别也惟明惟察<lb/>
　惟别然後能平一此正以甄明甄察甄别而命字甄<lb/>
　當音稽延翻<lb/>
睿宗景雲元年上御棃園毬塲<lb/>
　史炤釋文作黎園注曰黎憐題切余按此乃棃園非<lb/>
　黎園也果木之棃音力脂翻<lb/>
<pb n="KR2b0012_WYG_010-3a"/>
命韋温總知内外守捉兵馬事<lb/>
　史炤釋文曰唐制兵之戍邊者大曰軍小曰守捉曰<lb/>
　城曰鎮而總之曰道<hi>費本同</hi>余謂此乃京城皇城宫城<lb/>
　内外守捉兵馬非邊戌之守捉也宣宗之崩踵故事<lb/>
　增人守捉此其證也<lb/>
　　　通鑑二百十<hi>凡二條</hi>
二年前右率府鎧曹參軍柳澤<lb/>
　史炤釋文曰鎧甲也鎧曹十六衛官屬也<hi>費本同</hi>余按<lb/>
<pb n="KR2b0012_WYG_010-3b"/>
　唐制太子十率府亦有鎧曹等諸參軍柳澤乃十率<lb/>
　府屬非十六衛府屬也右率府右衛率府<lb/>
𤣥宗先天元年能撩李日知嗔<lb/>
　史炤釋文曰撩蓮條切説文撩理也<hi>海陵本同</hi>余謂炤音<lb/>
　是而義非撩取也嗔怒也言取怒也又俗說以擿發<lb/>
　為撩今人謂相挑發為相撩撥<lb/>
　　　通鑑二百一十一<hi>凡一條</hi>
開元二年立皇子嗣主為鄄王<lb/>
<pb n="KR2b0012_WYG_010-4a"/>
　史炤釋文曰鄄於巾切故衛地在濮陽余按衛地之<lb/>
　鄄音吉掾翻無於巾一音<lb/>
　　　通鑑二百一十二<hi>凡二條</hi>
七年王毛仲嚴察有幹力萬騎功臣閑廏官吏皆憚之<lb/>
　史炤釋文曰睿宗改千騎曰萬騎余按太宗選驍勇<lb/>
　者從遊獵謂之百騎則天時稍增為千騎中宗改曰<lb/>
　萬騎非睿宗也通鑑於睿宗景雲元年書萬騎本末<lb/>
　甚明<lb/>
<pb n="KR2b0012_WYG_010-4b"/>
十三年更名長從宿衛之士曰彍騎分𨽻十二衛總十<lb/>
二萬人為六畨<lb/>
　史炤釋文曰隋制十二衛唐因之曰翊衛曰驍騎衛<lb/>
　曰<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>衛曰屯衛曰禦衛曰候衛為左右焉彍騎分隷<lb/>
　十二衛每衛萬人余按唐受隋禪置十二衛府已微<lb/>
　變其官名至武德五年又改<hi>云云</hi>辯見一百八十六<lb/>
　巻高祖武德元年今史炤所云十二衛武德元年之<lb/>
　制也以唐六典考之則開元之十二衛曰左右衛曰<lb/>
<pb n="KR2b0012_WYG_010-5a"/>
　左右驍衛曰左右武衛曰左右城衛曰左右領軍衛<lb/>
　曰左右金吾衛<lb/>
　　　通鑑二百一十三<hi>凡二條</hi>
十五年賜貴近絲一綟<lb/>
　費本注曰綬謂之綟余按晉書綠綟綬謂以䓞屮染<lb/>
　綬故綬因謂之綟此言絲一綟猶絲一繚耳非綟綬<lb/>
　之綟唐制麻三斤為綟未知絲一綟其為斤兩何如<lb/>
　也史炤亦曰綟猶繚也<lb/>
<pb n="KR2b0012_WYG_010-5b"/>
十八年京城第舎郊畿田園參半皆宦官矣<lb/>
　史炤釋文曰參半間厠也余謂參者三也或三分之<lb/>
　一或三分之二也半則中分而言之言有其半也<lb/>
　　　通鑑二百一十四<hi>凡一條</hi>
二十四年史窣于者與安祿山同里閈<lb/>
　史炤釋文曰閈説文閭也汝南平輿里門曰閈余謂<lb/>
　此亦史炤以廣韵為據也按漢高祖居沛與盧綰同<lb/>
　里閈何特汝南平輿里門曰閈哉<lb/>
<pb n="KR2b0012_WYG_010-6a"/>
　　　通鑑二百一十五<hi>凡四條</hi>
天寳元年隴右節度使統臨洮河源白水安人振威威<lb/>
戎漠門寜塞積石鎮西十軍<lb/>
　史炤釋文曰寕塞廓州軍後曰寕邊余按隴右所統<lb/>
　十軍而獨釋寕塞一軍何也十軍註詳見通鑑正文<lb/>
　下<lb/>
田同秀上言見𤣥元皇帝告以我藏靈符在尹喜故宅<lb/>
上遣使於故函谷關尹喜臺旁求得之<lb/>
<pb n="KR2b0012_WYG_010-6b"/>
　史炤釋文曰崔浩云尹喜為散關令也盖老子嘗過<lb/>
　尹喜故田同秀託言藏靈符於尹喜宅耳余按抱朴<lb/>
　子云老子西遊遇關令尹喜於散關為喜著道德經<lb/>
　一巻謂之老子其説與崔浩同又李尤函谷關銘云<lb/>
　尹喜邀老子留作二篇則以喜為函谷關令括地志<lb/>
　散關在岐州陳倉縣東南五十二里函谷關在陜州<lb/>
　桃林縣西南十二里又岐州盩厔縣樓觀山有尹喜<lb/>
　舊宅今為崇聖觀山脚有授經臺此亦以尹喜為散<lb/>
<pb n="KR2b0012_WYG_010-7a"/>
　關令故有其遺蹟也但唐𤣥宗因田同秀之言求符<lb/>
　於故函谷關尹喜臺旁則以尹喜為函谷關令矣史<lb/>
　記言老子去周度關時周都洛函谷關為是<lb/>
二年崔成甫紅袹首<lb/>
　史炤釋文曰袹普駕切通俗文帛三幅曰帕<hi>海陵本同</hi>余<lb/>
　按袹首之袹莫百翻今人謂之抹額是也韓愈元和<lb/>
　聖德詩以紅袹首若通俗文所謂帛三幅者謂帊也<lb/>
　非袹首之袹<lb/>
<pb n="KR2b0012_WYG_010-7b"/>
四載褚誗戰死<lb/>
　費本注曰誗直毅切余按誗直嚴翻費本誤<lb/>
　　　通鑑二百一十六<hi>凡二條</hi>
八載吐蕃多貯糧食積檑木及石<lb/>
　史炤釋文曰檑盧回切余按此檑木即前卷礮應如<lb/>
　雨之檑合音盧對翻史炤音釋前後不相照應類如<lb/>
　此<lb/>
十載高尚雍奴人<lb/>
<pb n="KR2b0012_WYG_010-8a"/>
　史炤釋文曰雍奴雍州縣名余按唐書地理志幽州<lb/>
　有雍奴縣非雍州也<lb/>
　　　通鑑二百一十七<hi>凡五條</hi>
十四載賈循華原人也<lb/>
　史炤釋文曰華原邑名屬耀州余按五代史梁開平<lb/>
　初華原賊帥温韜聚衆據縣岐王李茂貞始以華原<lb/>
　置耀州使韜鎮之此時未有耀州也新唐書地理志<lb/>
　華原縣屬雍州開元元年以雍州為京兆府<lb/>
<pb n="KR2b0012_WYG_010-8b"/>
安祿山乗鐡轝<lb/>
　史炤釋文曰轝羊茹切余謂此轝字即輿字今人多<lb/>
　讀從平聲盖舁車之轝是人轝之則音羊茹切若乗<lb/>
　轝則人乗車輿也讀當平聲二百二十五巻代宗大<lb/>
　厯十四年乗轝誤同<lb/>
祿山歩騎散漫人莫知其數<lb/>
　史炤釋文曰漫謨官切又莫半切余謂當從下音<lb/>
肅宗至德元載魯炅屯葉北以僃安祿山<lb/>
<pb n="KR2b0012_WYG_010-9a"/>
　史炤釋文曰葉縣之北汝州也余按通鑑下文魯炅<lb/>
　立柵於滍水之南未至汝州<lb/>
程千里出崞口討賊<lb/>
　史炤釋文曰崞口在代州<hi>海陵本同</hi>余按舊唐崞口在相<lb/>
　州西山在代州者崞縣非崞口也二百二十六巻德<lb/>
　宗建中二年崞口注亦誤<lb/>
　　　通鑑二百一十八<hi>凡五條</hi>
同羅曳落河居五分之一<lb/>
<pb n="KR2b0012_WYG_010-9b"/>
　史炤釋文曰安祿山所刼同羅兵號曳落河余按祿<lb/>
　山養同羅奚契丹降者八千餘人號曳落河曳落河<lb/>
　者胡言壯士也是時史思明等合兵五萬餘人而同<lb/>
　羅曳落河居五分之一是同羅曳落河不下萬人矣<lb/>
　祿山在洛方圗關輔所養曳落河八千餘人若以萬<lb/>
　人付思明反浮於所養之數不應如此盖同羅者阿<lb/>
　布思之部落也阿布思敗死其部落歸祿山祿山簡<lb/>
　同羅之壯者與奚契丹之壯者養之通謂之曳落河<lb/>
<pb n="KR2b0012_WYG_010-10a"/>
　其不預曳落河之養者尚多今遣助思明者同羅之<lb/>
　兵及曳落河通有萬許人耳<lb/>
茇渉至此勞苦至矣<lb/>
　史炤釋文曰茇草舎一曰草木根本亦作䟦余按茇<lb/>
　草舎也鄭康成之説草行曰茇水行曰渉正應此義<lb/>
　不當妄引草木根本以自雜其説<lb/>
太子至烏氏彭原太守李遵出迎<lb/>
　海陵本釋文曰是年改烏氏曰保定余按烏氏漢縣<lb/>
<pb n="KR2b0012_WYG_010-10b"/>
　故墟在彭原東南據舊唐書烏氏驛名新唐志保定<lb/>
　縣本漢安定縣唐為涇州治所在彭原西一百二十<lb/>
　里保定縣固是年更名然非烏氏之地<lb/>
太子至平凉閱監牧馬<lb/>
　史炤釋文曰渭州有馬監余按唐之盛也秦蘭河渭<lb/>
　涇原岐豳寕慶鄜坊延夏及河曲之地凡監四十有<lb/>
　一豈特渭州有馬監哉時太子所閱者平凉之監牧<lb/>
　平凉原州非渭州也<lb/>
<pb n="KR2b0012_WYG_010-11a"/>
賊勢大熾西脅汧隴<lb/>
　史炤釋文曰汧水在安定余按前漢書地理志汧水<lb/>
　出扶風汧縣西北又曰郁夷縣有汧水酈道元以為<lb/>
　汧水即魚龍水唐書地理志隴州有汧源縣汧陽縣<lb/>
　皆因汧水而名汧水不在安定<lb/>
　　　通鑑二百一十九<hi>凡一條</hi>
第五琦請以江淮租庸市輕貨泝江漢而上至洋川<lb/>
　史炤釋文曰洋音祥漢戚夫人生於洋川高祖寵之<lb/>
<pb n="KR2b0012_WYG_010-11b"/>
　名其川曰洋川以表誕生之休祥也<hi>費本同</hi>余按洋川<lb/>
　漢時漢中成固之地劉蜀分成固立南鄉縣晉改為<lb/>
　西鄉縣後魏廢縣於豐寕戍置豐寕縣尋於縣置洋<lb/>
　州及洋川郡隋開皇初廢郡大業初廢州復為西鄉<lb/>
　縣唐武德元年析梁州之西鄉黃金興勢置洋州天<lb/>
　寳改洋州為洋川郡漢書言定陶戚姬不言生於洋<lb/>
　川地理志止有成固縣不載洋川戚夫人生於洋川<lb/>
　本之酈道元水經注道元好竒之過也<lb/>
<pb n="KR2b0012_WYG_010-12a"/>
　　　通鑑二百二十<hi>凡三條</hi>
至德二載史思明開井陘路<lb/>
　史炤釋文曰井陘山在鎮州井陘縣余按唐穆宗諱<lb/>
　恒始改恒州為鎮州𤣥宗改州為郡恒州曰常山郡<lb/>
　肅宗改郡為州復曰恒州此時未有鎮州也<lb/>
乾元元年李嗣業在河内安慶緒渉沁水攻之<lb/>
　史炤釋文曰沁水縣名屬澤州<hi>費本同</hi>余按唐書地理<lb/>
　志沁水出沁州沁源縣東南出山而東流過河内縣<lb/>
<pb n="KR2b0012_WYG_010-12b"/>
　北安慶緒自鄴攻河内須渉沁水而進兵此指河内<lb/>
　之沁水非澤州之沁水縣也<lb/>
王仲昇斬党項酋長拓跋戎德<lb/>
　史炤釋文曰拓䟦本代地元魏複姓余按元魏之拓<lb/>
　䟦氏起於代北党項之拓䟦氏起於西陲宋朝之西<lb/>
　夏党項拓䟦之後也寳元康定之間憑陵中國慢書<lb/>
　狎至使其出於元魏亦必張大而言之而未嘗語及<lb/>
　者非其所自出也唐書列傳党項以姓别為部一姓<lb/>
<pb n="KR2b0012_WYG_010-13a"/>
　又分為小部落有細封氏費聽氏往利氏頗超氏野<lb/>
　辭氏米禽氏拓跋氏而拓跋氏最强二百五十八巻<lb/>
　昭宗大順元年注又誤<lb/>
　　　通鑑二百二十一<hi>凡二條</hi>
二年郭子儀等圍鄴城壅漳水灌之<lb/>
　史炤釋文曰山海經曰漳水出荆山南注于沮水余<lb/>
　按郭子儀壅鄴旁之漳水以灌城非出荆山之漳水<lb/>
　九十七巻晉康帝建元二年趙王虎投王波父子之<lb/>
<pb n="KR2b0012_WYG_010-13b"/>
　尸于漳水釋文之誤正與此同已辯於前矣二百六<lb/>
　十巻昭宗光化三年漳水注復誤葢史炤讀書不多<lb/>
　只據廣韵以釋通鑑又不能親師取友以求聞所未<lb/>
　聞所以到底錯了孤陋自是者其戒之哉然余亦當<lb/>
　自以此為戒也<lb/>
李光弼自將屯中潬城<lb/>
　史炤釋文曰河南縣有中潬城余按河陽有三城以<lb/>
　守河橋自晉杜預建橋於富平津此大河有橋之始<lb/>
<pb n="KR2b0012_WYG_010-14a"/>
　也然未有城也後魏孝文自代遷都于洛又作河橋<lb/>
　河側北岸有二城置北中郎府徙諸從𨽻府戸幷羽<lb/>
　林虎賁領隊防之魏氏分為東西東魏得洛懼西人<lb/>
　之侵軼雖徙洛人於鄴而河陽仍為橋以聨絡懷洛<lb/>
　觀宇文與高氏交兵於邙洛之間則可見矣高敖曹<lb/>
　之敗也叩河陽南城以閉關不内而死此時葢已有<lb/>
　南城宇文泰縱火船欲焚河橋斛律金所以禦之者<lb/>
　必於中流制之意此時亦必有中潬矣史思明入東<lb/>
<pb n="KR2b0012_WYG_010-14b"/>
　京李光弼據河陽與之相持思明來攻三城皆受敵<lb/>
　光弼自將屯中潬應接南北二城視其所急而赴之<lb/>
　安史既平河朔藩鎮桀驁唐於此置河陽三城節度<lb/>
　使遂為重鎮中潬城三城之一不在河南也宋白曰<lb/>
　中潬城東魏所築<lb/>
　　　通鑑二百二十二<hi>凡三條</hi>
上元二年奴刺党項寇寳鷄<lb/>
　史炤釋文曰渾奴刺也吐谷渾自稱曰渾主故以渾<lb/>
<pb n="KR2b0012_WYG_010-15a"/>
　奴刺言之<hi>費本同</hi>余謂吐谷渾自是一種奴刺自是一<lb/>
　種吐谷渾王舊自稱可汗未嘗自稱曰渾主史或以<lb/>
　渾奴刺連言亦言渾與奴刺兩種耳太宗貞觀二十<lb/>
　一年奴刺啜匍俟友内附此則奴刺别是一種之明<lb/>
　證也<lb/>
代宗廣德元年田承嗣為魏愽德滄瀛五州都防禦使<lb/>
　史炤釋文曰魏博藩鎮自田承嗣始傳五世至田𢎞<lb/>
　正入朝十年復亂更四姓傳十世有州七曰貝魏博<lb/>
<pb n="KR2b0012_WYG_010-15b"/>
　相磁洺衛余謂此通鑑書以魏博授田承嗣之始然<lb/>
　此時命承嗣為魏博德滄瀛五州都防禦使未須以<lb/>
　貝魏博相磁洺衛七州為注詳辯於二百六十六巻<lb/>
　梁太祖開平元年<lb/>
明經則誦帖括以求僥倖<lb/>
　史炤釋文曰謂為機括而誦之余按高宗之時以劉<lb/>
　思立之言明經加試帖舉人乃總括經文以類聚之<lb/>
　而誦習以應帖試謂之帖括括總括也非機括之謂<lb/>
<pb n="KR2b0012_WYG_010-16a"/>
　　　通鑑二百二十三<hi>凡一條</hi>
二年秋七月税天下青苗錢以給百官俸<lb/>
　史炤釋文曰唐租庸調之法壞代宗始以畆定税而<lb/>
　税以夏秋時以國用急不及秋苖方青即征之號青<lb/>
　苖錢余按乾元以來天下用兵京司百僚俸錢減耗<lb/>
　代宗即位推恩庻僚下議或以税畆有苖者公私咸<lb/>
　濟乃分遣憲官税天下地青苗錢以充百司課料若<lb/>
　定夏秋二税則德宗即位方行其法非代宗也史明<lb/>
<pb n="KR2b0012_WYG_010-16b"/>
　書秋七月税天下青苗錢安得謂不及秋即征之乎<lb/>
　　　通鑑二百二十四<hi>凡二條</hi>
大厯五年元載請割郿虢寳鄠盩厔𨽻李抱玉<lb/>
　史炤釋文曰郿虢並扶風縣名余謂史炤僅能引漢<lb/>
　書地理志耳漢右扶風有郿虢二縣及晉省虢縣存<lb/>
　郿縣後魏於虢縣地置武都郡西魏置洛邑縣後周<lb/>
　置朔州州尋廢隋開皇初廢武都郡大業初改洛邑<lb/>
　縣為虢縣後魏又於郿縣置平陽周城二縣西魏改<lb/>
<pb n="KR2b0012_WYG_010-17a"/>
　平陽為郿城後周廢入周城縣隋開皇十八年改周<lb/>
　城曰渭濱大業二年改曰郿縣扶風隋唐為岐州時<lb/>
　為鳳翔府<lb/>
朕今親御禁旅<lb/>
　史炤釋文曰旅衆也説文軍五百人為旅余謂禁旅<lb/>
　直言禁兵耳不必拘五百人為説<lb/>
　　　通鑑二百二十五<hi>凡一條</hi>
十四年澤州刺史李鷃上慶雲圗詔曰卿雲靈芝怪草<lb/>
<pb n="KR2b0012_WYG_010-17b"/>
異木何益於人<lb/>
　史炤釋文曰卿如字文選卿雲黼黻河漢謂司馬長<lb/>
　卿揚子雲也後言瑞者以卿雲為慶雲皆取黼黻河<lb/>
　漢之意<hi>海陵本費本同</hi>余謂史炤繆矣古者卿慶同音班固<lb/>
　白雉詩永延長兮膺天慶叶韵音卿是也卿雲即慶<lb/>
　雲晉天文志瑞雲一曰慶雲一曰景雲嘉氣太平之<lb/>
　應也<lb/>
　　　通鑑二百二十六<hi>凡五條</hi>
<pb n="KR2b0012_WYG_010-18a"/>
沈既濟上選舉議曰責於侍郎則曰量書判資考而授<lb/>
之不保其往也<lb/>
　史炤釋文以量書為句斷註曰尚書掌七品以上選<lb/>
　侍郎掌八品以上選皆有銓量之書所以叙其資地<lb/>
　而進退之也<hi>費本同</hi>余觀沈既濟之議其上文曰考校<lb/>
　之法在書判簿歴言詞俯仰而巳是書判也非銓量<lb/>
　之書也又曰量資積考非勞也是資考也非資地也<lb/>
　唐擇人之法有四曰身言書判身取其體貌豐偉言<lb/>
<pb n="KR2b0012_WYG_010-18b"/>
　取其言辭辯正書取其楷法遒美判取其文理優長<lb/>
　資考者限年躡級謂之資課校殿最謂之考<lb/>
京畿觀察使崔寕<lb/>
　史炤釋文曰天子千里地以逺近言之則言畿此指<lb/>
　京師故謂之京畿余按古者王畿地方千里唐以長<lb/>
　安為西京洛陽為東都有京畿都畿京畿觀察部京<lb/>
　畿諸州謂雍岐同華商邠也<lb/>
德宗建中元年朝臣請赦劉文喜上皆不聽曰微孽不<lb/>
<pb n="KR2b0012_WYG_010-19a"/>
除何以令天下<lb/>
　史炤釋文曰孽庻子也猶木之有孽生故以為諭余<lb/>
　按史炤此亦本之廣韵然劉文喜豈唐之庻子哉凶<lb/>
　孽妖孽皆孽也不專以庻子為義此言微孽猶凶孽<lb/>
　之孽耳一百五十二巻梁武帝中大通二年魏高歡<lb/>
　言嬖孽擅朝指鄭儼徐紇也炤之誤亦如此<lb/>
劉海賓言於上曰臣乃陛下藩邸部曲<lb/>
　史炤釋文曰藩謂為藩屏者凡郡國朝宿之舎率名<lb/>
<pb n="KR2b0012_WYG_010-19b"/>
　邸邸至也言所歸至也余謂炤説自通但初讀者未<lb/>
　易遽曉且以此釋藩邸部曲四字其義猶欠明切唐<lb/>
　人率稱諸王邸第為藩邸謂籓國邸第也此説較簡<lb/>
　明寳應初上以雍王為天下兵馬元帥故劉海賓自<lb/>
　謂藩邸部曲<lb/>
王國良遣使乞降猶疑未决<lb/>
　史炤釋文曰猶餘救切玃屬其性多疑一説隴西人<lb/>
　呼犬子曰猶好先行却住以俟其人遂曰猶豫猶疑<lb/>
<pb n="KR2b0012_WYG_010-20a"/>
　亦猶豫之謂余以文埶觀之不過言王國良猶持疑<lb/>
　而未决降計耳猶之為義尚也如左傳尚猶有臭其<lb/>
　莠猶在賈誼所謂猶尚如此之猶不必引猶豫以釋<lb/>
　猶疑也<lb/>
　　　通鑑二百二十七<hi>凡三條</hi>
二年南至江淮閩越<lb/>
　史炤釋文曰閩越東南越余按此言閩謂七閩之地<lb/>
　及百越之地耳若以漢書言之則閩越之地今福建<lb/>
<pb n="KR2b0012_WYG_010-20b"/>
　路是也東越之地今温州是也南越之地今交廣是<lb/>
　也豈得謂閩越為東南越乎一百六十七巻陳武帝<lb/>
　永定元年注閩中亦誤辯己見前<lb/>
宣武節度使劉洽<lb/>
　史炤釋文曰宣武節度使自劉𤣥佐始傳四世而滅<lb/>
　有汴潁宋亳余按新唐書方鎮表建中元年分宋亳<lb/>
　潁别為節度使尋號宣武節度使是時李勉以永平<lb/>
　節度使鎮汴州其後陷於李希烈至興元元年劉洽<lb/>
<pb n="KR2b0012_WYG_010-21a"/>
　破希烈復汴州始有汴宋潁亳四州尋徙宣武軍治<lb/>
　汴州洽改名𤣥佐𤣥佐傳子士寕士寕為李萬榮所<lb/>
　逐是劉氏在宣武僅二世也何嘗傳四世哉<lb/>
入敕使院擘裂殺之<lb/>
　史炤釋文曰擘博厄切説文撝也余按此乃分擘之<lb/>
　擘非撝也<lb/>
　　　通鑑二百二十八<hi>凡三條</hi>
四年外侵則汧渭為戎<lb/>
<pb n="KR2b0012_WYG_010-21b"/>
　史炤釋文曰汧渭二氷出鳳翔府寳鷄縣余按二百<lb/>
　一十八巻肅宗至德元載炤釋汧隴之汧已誤今又<lb/>
　誤漢書地理志渭水出隴西首陽縣鳥䑕山而東流<lb/>
　汧水出右扶風汧縣西北水經注汧水東流合于渭<lb/>
　渭水又東逕陳倉縣唐改陳倉縣為寳鷄縣渭水則<lb/>
　過寳鷄汧水不惟不出寳鷄且不至寳鷄矣陸䞇所<lb/>
　謂外侵則汧渭為戎者謂吐蕃侵逼也汧水在唐隴<lb/>
　州界渭水出唐渭州界代宗初吐蕃陷秦渭入大震<lb/>
<pb n="KR2b0012_WYG_010-22a"/>
　關唐遂以隴州為極邊故曰汧渭為戎<lb/>
以李昌巙為京畿渭南節度使<lb/>
　史炤釋文曰巙渠龜切<hi>海陵本同</hi>余按巙奴刀翻史炤鹵<lb/>
　莽以其字旁從䕫遂自為音切也<lb/>
膠水蔣沇<lb/>
　史炤釋文曰膠水在漢膠東縣一曰宻水唐時膠西<lb/>
　為宻州余按水經膠水出黔陬縣膠山北過其縣西<lb/>
　又北過夷安下宻膠東當利縣北入於海漢書地理<lb/>
<pb n="KR2b0012_WYG_010-22b"/>
　志黔陬縣屬琅邪夷安縣屬高宻下宻縣屬膠東國<lb/>
　無膠東縣當利縣屬東萊郡唐書地理志萊州有膠<lb/>
　水縣萊州古東萊郡地膠水縣葢當膠水下流入海<lb/>
　之地非宻州也<lb/>
　　　通鑑二百二十九<hi>凡二條</hi>
朱泚推雲梯載壯士攻城翼以轒輼<lb/>
　史炤釋文曰説文淮揚名車隆穹為轒應劭曰轒輼<lb/>
　匈奴車博雅以為柳車余按柳車非所以攻城應劭<lb/>
<pb n="KR2b0012_WYG_010-23a"/>
　以轒輼為匈奴車者因漢書揚雄傳砰轒輼破穹廬<lb/>
　而為之注也葢轒輼者攻城之車兵法曰修轒輼距<lb/>
　闉者三月而後成謂攻城也轒輼不特匈奴有之中<lb/>
　國亦有此車<lb/>
韓滉修塢壁起建業抵京峴樓堞相屬<lb/>
　史炤釋文曰京峴山名京大也即琅邪大峴山<hi>費本同</hi>
　余按韓滉時鎮潤州修塢壁起建業抵京峴京峴山<lb/>
　在潤州州治東五里琅邪之大峴山在沂州滉修塢<lb/>
<pb n="KR2b0012_WYG_010-23b"/>
　壁自建業抵潤州之京峴山耳安能絶江越淮抵沂<lb/>
　州之大峴山邪况此時陳少遊鎮淮南而沂州又李<lb/>
　納廵屬也韓滉决不能跨據他鎮疆土而修塢壁盖<lb/>
　滉以乘輿播遷欲阻江自守其治樓堞起昇抵潤皆<lb/>
　自守規摹也<lb/>
　　　通鑑二百三十<hi>凡二條</hi>
興元元年專虛名而不副之以實則誕謾而人情不趨<lb/>
　史炤釋文曰誕謾不經之稱余謂妄為大言曰誕欺<lb/>
<pb n="KR2b0012_WYG_010-24a"/>
　語曰謾皆虚而不實之謂非不經之稱也<lb/>
張獻甫怒樊澤曰行軍乃敢自圗節鉞<lb/>
　史炤釋文曰節以專殺斧鉞以專斷余按記王制諸<lb/>
　侯賜鈇鉞然後殺是斧鉞以專殺也至於漢魏以下<lb/>
　持節者亦得以專殺唐中世以後置諸鎮節度使建<lb/>
　節樹六纛亦得以專殺故授節度使者謂之授旌節<lb/>
　亦謂之授節鉞若曰節以專殺斧鉞以專斷恐字義<lb/>
　不可如此區别自是之後炤屢拈出此二語葢自以<lb/>
<pb n="KR2b0012_WYG_010-24b"/>
　為得而不知其失也<lb/>
　　　通鑑二百三十一<hi>凡四條</hi>
進退羈礙<lb/>
　史炤釋文曰羈馬絡頭也礙謂羈所掛礙也余按羈<lb/>
　者有所絆礙者有所止<lb/>
鐘虡不移<lb/>
　史炤釋文曰虡音具余按經典釋文及諸字書虡音<lb/>
　巨無音具者此又蜀人土音之訛<lb/>
<pb n="KR2b0012_WYG_010-25a"/>
貞元元年新州司馬盧杞遇赦移吉州長史陳京趙需<lb/>
等爭之不已上大怒左右辟易京顧曰趙需等勿退<lb/>
　史炤釋文曰京姓也風俗通云鄭公子段封京城其<lb/>
　後因為氏顧其名余按陳京趙需等爭盧杞移吉州<lb/>
　長史事德宗大怒當時左右之臣皆辟開而易其故<lb/>
　處陳京乃顧謂趙需等曰勿退此一段稍識文理者<lb/>
　皆知京之為陳京顧之為回顧也史炤以京為姓顧<lb/>
　為名大似不識文理彼豈真不識文理哉其病在於<lb/>
<pb n="KR2b0012_WYG_010-25b"/>
　不詳觀通鑑上下文而輕為注釋至於板行其書以<lb/>
　誑後學不知乃所以自彰其繆妄也<lb/>
以李泌為陜虢都防禦水陸運使泌宿曲沃將佐來迎<lb/>
　史炤釋文曰曲沃縣名屬絳州余按此非絳州之曲<lb/>
　沃也絳州之曲沃晉封桓叔者也春秋之時晉以曲<lb/>
　沃為别都葢自桓叔至武公宗廟在焉其地在大河之<lb/>
　東李泌自長安赴陜州無緣迂路度河至絳州之曲<lb/>
　沃水經注云曹陽亭在𢎞農縣東十三里又東有曲<lb/>
<pb n="KR2b0012_WYG_010-26a"/>
　沃城春秋時晉侯使詹嘉守桃林之塞處此以備秦<lb/>
　時以曲沃之官守之故曲沃之名遂為積古之傳肅<lb/>
　宗至德二載廣平王俶與郭子儀收西京安慶緒將<lb/>
　張通儒等走保陜追至曲沃大破賊於新店遂入陜<lb/>
　城此即李泌所宿之曲沃也絳州之曲沃人所共知<lb/>
　陜州之曲沃人有不能知者矣吁地理之難言葢如<lb/>
　此<lb/>
　　　通鑑二百三十二<hi>凡二條</hi>
<pb n="KR2b0012_WYG_010-26b"/>
陸䞇上奏曰以逆泚之偸居上國懷光之竊保中畿<lb/>
　史炤釋文曰天子千里地以逺近言之則言畿當天<lb/>
　下之中故謂之中畿余按陸贄所謂懷光竊保中畿<lb/>
　謂懷光竊保河中也𤣥宗開元八年以河中為中都<lb/>
　河東河西為次赤縣餘縣皆為次畿縣懷光據河中<lb/>
　諸縣皆為所有故言中畿盖洛陽為東京則河南府<lb/>
　諸縣為東畿長安為西京則京兆府諸縣為西畿河<lb/>
　中府居兩京之中以為中都故謂之中畿也<lb/>
<pb n="KR2b0012_WYG_010-27a"/>
二年百姓至蒸鬰手足以避役<lb/>
　史炤釋文曰蒸火氣上行也熨持火所以申繒也余<lb/>
　按以火申繒固謂之熨然此言以火熨手足耳不必<lb/>
　以申繒為釋<lb/>
　<lb/>
　<lb/>
　<lb/>
　<lb/>
<pb n="KR2b0012_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤巻十<lb/>
</p>
<p>
</p>
  </div>
<div>
                <head>通鑑釋文辯誤巻十一</head>
    <p>
<pb n="KR2b0012_WYG_011-1a"/>
欽定四庫全書<lb/>
　通鑑釋文辯誤巻十一　　宋　胡三省　撰<lb/>
　　　通鑑二百三十三<hi>凡二條</hi>
三年李泌曰太子安有異謀彼譛人者巧詐百端雖有<lb/>
手書如晉愍懐衷甲如太子瑛猶未可信<lb/>
　史炤釋文曰愍懷謂晉愍帝懷帝也<hi>海陵本同</hi>余謂李泌<lb/>
　正引賈后譛殺愍懷太子遹事通鑑於八十三巻晉<lb/>
　惠帝元康九年紀愍懷手書事甚詳史炤且不能考<lb/>
<pb n="KR2b0012_WYG_011-1b"/>
　豈可釋通鑑以傳世乎<lb/>
七年韋臯遣三部落總管蘇峞將兵至琵琶山<lb/>
　史炤釋文曰琵琶川地名東奚所居余按琵琶川者<lb/>
　東蠻所居蜀之徼外未嘗有奚也炤誤<lb/>
　　　通鑑二百三十四<hi>凡三條</hi>
九年僨軍蹙國<lb/>
　史炤釋文曰僨僵仆也僨軍謂軍不嚴整若僵仆也<lb/>
　余謂僨軍者覆軍也軍為敵人所敗顛覆不能復振<lb/>
<pb n="KR2b0012_WYG_011-2a"/>
　若人之顛仆不能復起也<lb/>
萬榮縱欲跋扈勢何能為<lb/>
　史炤釋文曰扈籬也水居者於水未至為扈水去則<lb/>
　大魚䟦扈而出小魚獨留余按䟦扈之語自漢有之<lb/>
　釋者以强梁為言史炤今以大魚䟦扈為説夫炤所<lb/>
　謂扈者海瀕之人於海澨挿竹為之其字作滬大魚<lb/>
　䟦滬東南瀕海之人初無此語中土之人與西北之<lb/>
　人安知魚之䟦滬而為是語邪炤説可謂僻陋而不<lb/>
<pb n="KR2b0012_WYG_011-2b"/>
　通從彊梁之説為是<lb/>
十年雲南王異牟尋令崔佐時衣牂柯服而入<lb/>
　史炤釋文曰漢牂柯郡唐為牂州屬江南道羈縻州<lb/>
　牂柯繫船杙也楚滅夜郎軍至且蘭椓船於岸因以<lb/>
　名其處牂柯服謂牂柯人所服也余按史炤止祖述<lb/>
　漢書注言牂柯郡所以得名之由未及唐時所謂牂<lb/>
　柯也新唐書曰牂柯蠻在昆明東九百里東距辰州<lb/>
　二千四百里其南千五百里即交州故通鑑下文載<lb/>
<pb n="KR2b0012_WYG_011-3a"/>
　佐時之言曰我大唐使者豈得衣小夷之服小夷正<lb/>
　指牂柯蠻<lb/>
　　　通鑑二百三十五<hi>凡三條</hi>
十二年以渾瑊王武俊並兼中書令<lb/>
　史炤釋文曰渾戸本切本渾沌氏之後<hi>海陵本同</hi>余按渾<lb/>
　瑊鐡勒九姓渾部之後世為臯蘭州都督安得為渾<lb/>
　沌氏之後乎自安史反瑊從其父釋之在兵間父子<lb/>
　各立戰功至德宗時瑊之勞績尤為顯著通鑑盖屢<lb/>
<pb n="KR2b0012_WYG_011-3b"/>
　書不一書而足史炤前固嘗釋渾瑊矣至此方以為<lb/>
　渾沌氏之後何邪又按劉禹錫集有送渾大夫赴豐<lb/>
　州詩曰鳳衘新詔降恩華又見旌旗出渾家則渾字<lb/>
　讀從上聲無亦其時渾氏功名鼎盛時人不敢言其<lb/>
　出於藩落而為之諱遂以為渾沌氏之後邪觀唐世<lb/>
　言氏族者本其所自出必各引前世帝王公侯卿大<lb/>
　夫士之著見者或以國或以邑或以氏或以諡或以<lb/>
　字或以官亦或以名者往往多有傅㑹今亦無從而<lb/>
<pb n="KR2b0012_WYG_011-4a"/>
　辨正之也二百四十五巻文宗太和八年渾鐬炤釋<lb/>
　同<lb/>
韋渠牟形神恌懆<lb/>
　史炤釋文曰恌餘招切憂也悸也余按恌音他彫翻<lb/>
　即輕恌之恌<lb/>
十六年泗州刺史張伾出兵攻埇橋<lb/>
　史炤釋文曰埇橋地名在淮泗一曰道上加土為埇<lb/>
　余按泗水固合於淮然言埇橋在淮泗抑以為在淮<lb/>
<pb n="KR2b0012_WYG_011-4b"/>
　泗之交邪抑以為在淮泗之間邪此等注書胸中實<lb/>
　無定見而持兩端之説而道上加土曰埇又因甬道<lb/>
　而創生此義皆非確論也埇橋在徐州南界唐後置<lb/>
　宿州於此江淮運船所必由之路也二百四十二巻<lb/>
　穆宗長慶二年埇橋註又誤<lb/>
　　　通鑑二百三十六<hi>凡一條</hi>
順宗永貞元年制以積疹未復其軍國政事權令皇太<lb/>
子純句當<lb/>
<pb n="KR2b0012_WYG_011-5a"/>
　史炤釋文曰疹止忍切乆疾也<hi>海陵本同</hi>余按疾疹之疹<lb/>
　音丑刃翻從止忍切乃瘡疹瘾疹之疹此疹既以乆<lb/>
　疾為釋不當從瘡疹瘾疹之音二百四十三巻穆宗<lb/>
　長慶四年嗜欲勝而疾疹作炤釋又誤<lb/>
　　　通鑑二百三十七<hi>凡一條</hi>
憲宗元和元年阿跌光進本出河曲歩落稽<lb/>
　史炤釋文曰阿跌氏其先河曲諸部貞觀初内屬賜<lb/>
　姓李余按歩落稽即稽胡也自後魏以來已居塞内<lb/>
<pb n="KR2b0012_WYG_011-5b"/>
　其内屬乆矣阿跌光進兄弟元和初以軍功賜姓亦<lb/>
　非貞觀初也<lb/>
　　　通鑑二百三十八<hi>凡三條</hi>
四年許孟容曰臣為陛下尹京畿<lb/>
　史炤釋文曰天子千里地以逺近言之則言畿也余<lb/>
　按史炤徒知以王畿千里釋畿字為是説者屢矣終<lb/>
　不足以發明通鑑所書之義按唐以洛陽為東都以<lb/>
　河南府汝州為都畿以長安為西京以京兆鳳翔同<lb/>
<pb n="KR2b0012_WYG_011-6a"/>
　華商邠等府州為京畿然此時許孟容為京兆尹自<lb/>
　言尹京畿則止言京兆不及他州葢京兆府以長安<lb/>
　萬年兩赤縣為京縣餘縣為畿縣故孟容自云尹京<lb/>
　畿也古人之言其取義各有攸當當博考而求其所<lb/>
　以言之意固不可膠柱一説以為釋<lb/>
四年悉甲壓境號曰伐趙<lb/>
　史炤釋文曰悉其兵甲以鎮壓疆境余按譚忠説田<lb/>
　季安以伐趙言悉甲壓境謂悉舉魏博之兵以壓趙<lb/>
<pb n="KR2b0012_WYG_011-6b"/>
　境非以鎮壓魏博之疆境也舉兵以臨敵境曰壓炤<lb/>
　釋非<lb/>
五年伊宥為安州刺史母卒於長安不時發䘮郗士美<lb/>
先備籃輿即日遣之<lb/>
　史炤釋文曰籃竹也以為輿余按籃輿以竹為之非<lb/>
　竹名也籃輿謂之擔子東南只謂之轎子<lb/>
　　　通鑑二百三十九<hi>凡五條</hi>
七年成德兖鄆使者<lb/>
<pb n="KR2b0012_WYG_011-7a"/>
　史炤釋文曰兖鄆二州名余謂兖鄆固是二州名此<lb/>
　書成德兖鄆使者言二鎮所遣之使者也王承宗時<lb/>
　為成德節度使李師道時為兖鄆等州節度使兖鄆<lb/>
　未賜軍號故止稱兖鄆猶田承嗣未賜天雄軍號止<lb/>
　稱魏博也通鑑書唐藩鎮或以軍號或以州讀者自<lb/>
　審别之可也<lb/>
八年夏綏節度使張煦<lb/>
　史炤釋文曰夏綏二州名余謂此亦以二州為節鎮<lb/>
<pb n="KR2b0012_WYG_011-7b"/>
　之名猶兖鄆也<lb/>
十年是時發諸道兵討吳元濟而不及淄青<lb/>
　史炤釋文曰淄青二州名余按淄青與兖鄆共一鎮<lb/>
　也李師道承父兄之業有兖鄆淄青曹濮登萊齊宻<lb/>
　沂海十二州初肅宗置淄青兖鄆二節度使自侯希<lb/>
　逸引平盧兵保青州而淄青兼有淄青平盧節度之<lb/>
　號自李正已併有兖鄆淄青十五州而兖鄆遂兼淄<lb/>
　青平盧之號師道正己之孫也據有十二州於河南<lb/>
<pb n="KR2b0012_WYG_011-8a"/>
　諸鎮最為强大時人或以兖鄆稱之或以淄青稱之<lb/>
　或以平盧稱之其實一鎮也二百五十五巻僖宗中<lb/>
　和二年淄青亦猶是也<lb/>
兵將相失心孤意怯難以有功<lb/>
　史炤釋文以心孤為心狐注曰謂心若狐之疑也余<lb/>
　以上下文求其義葢謂兵與將相失則兵士之心孤<lb/>
　心孤則意怯以此為説文理甚明順何必以孤為狐<lb/>
　曲為之説邪<lb/>
<pb n="KR2b0012_WYG_011-8b"/>
十一年柳公綽曰京兆為輦轂師表<lb/>
　史炤釋文曰轂輻所湊也唐以京兆為師表謂四方<lb/>
　所輻湊也故曰京兆為輦轂師表余按自漢以為京<lb/>
　兆者率曰待罪輦轂下葢謂京師在輦轂之下也言<lb/>
　京兆為輦轂師表謂京兆之下以京尹為師表耳下<lb/>
　巻十三年輦轂誤同<lb/>
　　　通鑑二百四十<hi>凡一條</hi>
十二年裴度觀築城於沱口董重質帥騎出五溝邀之<lb/>
<pb n="KR2b0012_WYG_011-9a"/>
大呼而進李光顔與田布力戰拒之賊退布扼其溝中<lb/>
歸路<lb/>
　史炤釋文曰扼持也謂分布而持扼余按通鑑上下<lb/>
　文布謂田布也非分布之布<lb/>
　　　通鑑二百四十一<hi>凡六條</hi>
十四年劉悟見李公度執手歔欷<lb/>
　史炤釋文曰<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷歎息貌余按字書<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷泣餘聲葢<lb/>
　<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷者抆涕而收泗之聲非歎息貌二百七十二巻<lb/>
<pb n="KR2b0012_WYG_011-9b"/>
　後唐莊宗同光元年釋<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷誤同<lb/>
田𢎞正與劉悟相見於客亭即受旌節馳詣滑州<lb/>
　史炤釋文曰説文游車載旌析羽註所以精進士卒<lb/>
　節長一尺二寸凡為使者持之余按周禮斿車載旌<lb/>
　註云斿車木路也析羽五色象其文德也説文曰旌<lb/>
　析羽注旄首所以精進士卒炤釋逸旄首二字遂不<lb/>
　成文理記曲禮武車綏旌德車結旌註云武車兵車<lb/>
　綏謂垂舒之也盡飾也德車乗車結謂收斂之也不<lb/>
<pb n="KR2b0012_WYG_011-10a"/>
　盡飾也正義曰旌謂車上旗旛也兵車尚威武故舒<lb/>
　散旗旛垂綏然德車德美在内不尚亦奕故結纒其<lb/>
　旒著於竿也兵車謂革路德車謂玉路金路象路木<lb/>
　路既皆有旌特以綏結為别固不專以精進士卒為<lb/>
　義又周禮掌節凡邦國之使有虎節人節龍節皆金<lb/>
　也以英蕩輔之英蕩函也所以盛節此史炤所謂長<lb/>
　尺二寸者也又有符節璽節旌節註云符節如今宮<lb/>
　中諸官詔符也璽節者今之印章也旌節者今使者<lb/>
<pb n="KR2b0012_WYG_011-10b"/>
　所擁節是也三禮義宗云節長尺二寸秦漢以下改<lb/>
　為旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>之形是則後世之節畧如古旌節之制而尺<lb/>
　二寸之節後世不復有矣唐制節度使賜雙旌雙節<lb/>
　行則建節樹六纛是所謂旌節也豈得以古者斿車<lb/>
　載旌節長尺二寸釋唐之旌節乎<lb/>
邠寜節度使李光顔<lb/>
　史炤釋文曰邠寕二州名余按新唐書方鎮表是年<lb/>
　置邠寕慶三州節度使史特提邠寕二字以為節鎮<lb/>
<pb n="KR2b0012_WYG_011-11a"/>
　之名其例猶淄青魏博鎮冀也二百七十九巻後唐<lb/>
　潞王清泰元年辯同<lb/>
沉酣晝夜獶雜子女<lb/>
　史炤釋文曰獶雜讀為獶雜余按樂記曰及優侏儒<lb/>
　優雜子女故注云優雜當讀為獶雜今通鑑書獶雜<lb/>
　炤又釋曰讀為獶雜何居<lb/>
穆宗長慶元年瀍為潁王<lb/>
　史炤釋文曰潁于軫切州名余按潁餘頃翻炤音非<lb/>
<pb n="KR2b0012_WYG_011-11b"/>
劉總奏分幽涿營為一道<lb/>
　史炤釋文曰涿郡也余按古固有涿郡隋唐併漢之<lb/>
　燕國涿郡為幽州涿郡天寳元年改幽州涿郡為幽<lb/>
　州范陽郡而涿郡遂不見於史況幽營皆州名不應<lb/>
　獨釋涿為郡代宗大厯四年范陽節度使朱希彩表<lb/>
　析幽州之范陽歸義固安置涿州則劉總所奏者幽<lb/>
　州涿州營州欲分為一道非涿郡也<lb/>
　　　通鑑二百四十二<hi>凡四條</hi>
<pb n="KR2b0012_WYG_011-12a"/>
昭義節度使劉悟<lb/>
　史炤釋文曰澤潞藩鎮自劉悟傳至劉正傳三世而<lb/>
　滅有州五曰邢汾晉澤潞號昭義節度余按德宗以<lb/>
　昭義軍號賜澤潞以寵李抱真非始於劉悟昭義節<lb/>
　度領潞澤邢洺磁五州未嘗領汾晉也<lb/>
起復田布為魏博節度使至魏州號哭而入居于堊室<lb/>
　史炤釋文曰堊烏故切余按堊烏各翻從烏故切非<lb/>
朱克融焚掠易州淶水遂城滿城<lb/>
<pb n="KR2b0012_WYG_011-12b"/>
　史炤釋文曰淶水名出涿郡余按淶固是涿郡水名<lb/>
　以唐時言之淶水則縣名也屬易州淶水縣乃漢涿<lb/>
　郡遒縣地隋開皇元年以范陽為遒更置范陽縣於<lb/>
　此地六年改范陽曰固安八年廢十年又置永陽縣<lb/>
　十八年改為淶水因淶水以名縣也唐因之<lb/>
二年軍士日給不過陳米一勺<lb/>
　史炤釋文曰陳米腐米也余謂陳米至腐敗不可食<lb/>
　矣陳米謂藏之積年者耳<lb/>
<pb n="KR2b0012_WYG_011-13a"/>
　　　通鑑二百四十三<hi>凡四條</hi>
四年貶李紳為端州司馬張又新等猶忌紳日上書言<lb/>
貶紳太輕上許為殺之<lb/>
　史炤釋文曰殺所介切削也余詳觀通鑑上文李紳<lb/>
　自戸部侍郎貶端州司馬葢逺謫也張又新等猶日<lb/>
　言其太輕是欲寘之死地故上許為殺之殺當讀如<lb/>
　字史炤音義殊不可曉<lb/>
馬存亮自負上入軍中<lb/>
<pb n="KR2b0012_WYG_011-13b"/>
　史炤釋文曰負戴也余謂在首為戴肩背為負<lb/>
上怪裴度奏狀無平章事以問韋處厚處厚具言李逢<lb/>
吉排沮之狀<lb/>
　史炤釋文曰沮將豫切沮壞也余按字書沮止沮壞<lb/>
　之沮音在呂翻炤音之誤辯已見一百四十二巻齊<lb/>
　東昏侯永元元年今此字義稍異故復出之<lb/>
敬宗寳厯二年宣索左藏見在銀十萬兩金七千兩悉<lb/>
貯内藏<lb/>
<pb n="KR2b0012_WYG_011-14a"/>
　史炤釋文曰左藏藏四方所獻金玉珠貝玩好之庫<lb/>
　也余按漢官有中藏府屬司農晉少府屬官有左右<lb/>
　藏令東晉及宋有外左庫内左庫齊梁陳有右藏無<lb/>
　左藏北齊有左右藏令丞屬太府隋唐皆然唐左藏<lb/>
　有東都西庫朝堂庫右藏有内庫外庫新唐書百官<lb/>
　志左藏署令掌錢帛雜綵天下賦調右藏署令掌金玉<lb/>
　珠寳銅鐡骨角齒毛綵畵則左藏庫者藏天下賦調<lb/>
　之物非四方所獻也<lb/>
<pb n="KR2b0012_WYG_011-14b"/>
　　　通鑑二百四十四<hi>凡三條</hi>
文宗太和六年李德裕奏修卬崍關<lb/>
　史炤釋文曰卭崍山名在沈黎郡余按漢書地理志<lb/>
　蜀郡嚴道縣有卭崍山嚴道故青衣也漢武帝置沈<lb/>
　黎郡漢光武建武十九年置青衣郡安帝延光元年<lb/>
　置蜀郡屬國都尉新唐書地理志卭崍關在雅州榮<lb/>
　經縣界祝穆曰卭崍關在黎州北九十里黎雅二州<lb/>
　固皆漢沈黎郡地然自漢至唐州縣之建置離合苟<lb/>
<pb n="KR2b0012_WYG_011-15a"/>
　不詳考而言之讀者殊未知漢沈黎郡今為何地也<lb/>
七年府兵内剷<lb/>
　史炤釋文曰剷字未詳余按字書無剷字今人多讀<lb/>
　為剗音楚限翻<lb/>
杜牧孫子序漢高祖言指蹤者人也<lb/>
　史炤釋文作指縱注曰縱子用切蕭何傳發縦指示<lb/>
　獸處者人也顔師古注云發縦謂解紲而放之也指<lb/>
　示者以手指示之今俗言放狗余按杜牧注孫子序<lb/>
<pb n="KR2b0012_WYG_011-15b"/>
　及通鑑諸本皆作指蹤顔師古以漢書本皆不為蹤<lb/>
　字而讀者乃以為蹤跡之蹤故以發蹤為非而縱讀<lb/>
　如字由師古之言而推之則唐人固多有讀發縱為<lb/>
　發蹤者今杜牧言指蹤則習唐人之言徑以指示獸<lb/>
　蹤為説也依杜牧文義釋之指蹤當讀為蹤跡之蹤<lb/>
　若以為指縱音子用切則反害於文義矣使顔師古<lb/>
　復生亦必就杜牧文意為之音義必不如史炤之拘<lb/>
　泥而入于迂僻也<lb/>
<pb n="KR2b0012_WYG_011-16a"/>
　　　通鑑二百四十五<hi>凡四條</hi>
九年以刑部侍郎兼御史知雜李孝本權知御史中丞<lb/>
　史炤釋文曰御史之軄有四知其雜事者謂之知雜<lb/>
　<hi>海陵本同</hi>余按唐制御史臺侍御史六人乆次者一人知<lb/>
　雜事謂之雜端殿中監察職掌進名遷改及令史考<lb/>
　第臺内事顓决亦號臺端次一人知公廨次一人知<lb/>
　彈分京城諸司為東西次一人知西推贜贖受事號<lb/>
　副端次一人知東推理匭等有不糺舉者罰之次一<lb/>
<pb n="KR2b0012_WYG_011-16b"/>
　人分司東都臺如此則侍御史六人其一人分司東<lb/>
　都臺五人在臺院各有其職而知雜者臺院之長史<lb/>
　炤言御史之職有四非也<lb/>
宦者舉軟輿迎上扶升輿决殿後罘罳疾趨北出<lb/>
　史炤釋文曰罘罳闕前飾罘復罳思也臣將入請事<lb/>
　於此復思之余按史炤據漢書注而為之釋耳然漢<lb/>
　書注所云者闕前罘罳也此殿後罘罳則不可以臣<lb/>
　將入奏事於其下復思之為釋程大昌曰罘罳者鏤<lb/>
<pb n="KR2b0012_WYG_011-17a"/>
　木為之其中䟽通可以透明或為方空或為連𤨏其<lb/>
　狀扶踈故曰罘罳讀如浮思浮思者猶曰䯱髵也因<lb/>
　其形似而想其本狀自可見矣罘罳之名既立於是<lb/>
　隨其所施而附著以為之名其在宮闕則為闕上罘<lb/>
　罳臣朝於君至闕下復思所奏是也在陵垣則為陵<lb/>
　上罘罳王莽去之使人無復思漢者是也却而求之<lb/>
　上古則禮經䟽屏亦其物也疏者刻為雲氣禽獸而<lb/>
　中空玲瓏也又有網戸者刻為連文遞相綴屬其形<lb/>
<pb n="KR2b0012_WYG_011-17b"/>
　如網也宋玉曰網戸朱綴刻方連是也既曰刻是雕<lb/>
　木為之其狀如網耳後世因此遂有直織絲網而張<lb/>
　之簷窓以䕶鳥雀者文宗甘露之變出殿北門裂斷<lb/>
　罘罳而去是真網也此又沿放楚辭而施網焉者也<lb/>
　元微之為承㫖時詩曰蕊珠深處少人知網索西臨<lb/>
　太液池浴殿曉聞天語後歩廊騎馬笑相隨自注云<lb/>
　網索在太液池上學士候對歇於此余按網索乃是<lb/>
　無壁及有窻處以索掛網遮䕶飛雀故云網索猶掛<lb/>
<pb n="KR2b0012_WYG_011-18a"/>
　鈴之索為鈴索也宋元獻喜子京召還為學士詩曰<lb/>
　網索軒忩邃鑾坡羽衛重用微之句也泰之言漢陵<lb/>
　闕之罘罳與唐宮殿之罘罳不同其援據詳博故具<lb/>
　述之學者觀之則知為史學者非可守一家之説以<lb/>
　釋前史也<lb/>
開成元年莊宅收買猶未已<lb/>
　史炤釋文曰唐置莊宅六宅使以諸王所屬為名或<lb/>
　總云十六宅後置六宅余按莊宅使六宅使各是一<lb/>
<pb n="KR2b0012_WYG_011-18b"/>
　官唐𤣥宗初置十王宅附苑城而居使宦者掌之後<lb/>
　增置為十六宅中世以後置六宅使六宅使掌諸王<lb/>
　第宅之事莊宅使葢掌田莊及外舎之事此言莊宅<lb/>
　收買未已者謂使莊宅使搜買民間女子以充後宮<lb/>
　也不可以六宅使混雜而為釋盖此皆内諸司使也<lb/>
　唐之將亡朱全忠誅宦官以所親將校領内諸司使<lb/>
　自此汔于宋朝遂為武散階<lb/>
二年詔徹樂減膳<lb/>
<pb n="KR2b0012_WYG_011-19a"/>
　史炤釋文曰膳音善具食曰膳膳之言善也余按膳<lb/>
　之言善古有此義然未嘗音膳為善膳當讀從去聲<lb/>
　　　通鑑二百四十六<hi>凡三條</hi>
五年李珏坐為山陵使龍輴陷罷為太常卿<lb/>
　史炤釋文曰輴順允切車轉者畫龍其輴也<hi>海陵本同</hi>余<lb/>
　按輴音勑倫翻記天子龍輴鄭𤣥注曰天子殯以輴<lb/>
　車畫龍於轅孔頴逹正義曰輴以載柩輴之為狀庳<lb/>
　下而寛廣無似龍形惟轅與龍形相類故知畫龍於<lb/>
<pb n="KR2b0012_WYG_011-19b"/>
　轅也史炤音義俱非<lb/>
正人如松栢特立不倚邪人如藤蘿非附他物不能自<lb/>
起<lb/>
　史炤釋文曰藤藟也蘿莪也余按炤以蘿為莪是據<lb/>
　毛詩傳詩菁菁者莪傳曰莪蘿蒿也然此非蘿蒿之<lb/>
　蘿乃蔦與女蘿之蘿能引蔓者也<lb/>
武宗會昌四年張仲武為東面招撫回鶻使奚契丹室<lb/>
韋等並自指揮<lb/>
<pb n="KR2b0012_WYG_011-20a"/>
　史炤釋文曰室韋契丹别種東胡之北邊盖丁零之<lb/>
　苗裔也余按史炤既曰室韋契丹别種又曰丁零苗<lb/>
　裔盖引李延壽宋祁兩家之説李延壽北史曰室韋<lb/>
　盖契丹之類在南者為契丹在北者為室韋宋祁新<lb/>
　唐書曰室韋契丹别種東胡北邊盖丁零苗裔也就<lb/>
　李延壽之説則以為契丹之類宋祁之説則持兩端<lb/>
　矣契丹丁零本非同種契丹本東胡鮮卑種丁零在<lb/>
　匈奴北夷狄荒忽史亦莫究其先之所由來也<lb/>
<pb n="KR2b0012_WYG_011-20b"/>
　　　通鑑二百四十七<hi>凡一條</hi>
三年郳公李抱真<lb/>
　史炤釋文曰郳城名在東海余按郳春秋時小國後<lb/>
　為小邾唐以古國名封李抱真為公耳<lb/>
　　　通鑑二百四十八<hi>凡一條</hi>
宣宗大中二年王皥曰憲宗厭代之夕事出曖昧<lb/>
　史炤釋文曰厭於琰切厭魅也謂惡夢余謂厭代者<lb/>
　謂升遐言厭薄人間之世棄之而上仙也厭當音於<lb/>
<pb n="KR2b0012_WYG_011-21a"/>
　艶翻若厭魅之厭與惡夢而魘者其字義亦各不同<lb/>
　史炤引之以釋厭代之厭誤矣<lb/>
　　　通鑑二百四十九<hi>凡三條</hi>
十年上曰鄭光殢我不置<lb/>
　史炤釋文曰殢大計切極也余按字書慸音大計切<lb/>
　極也殢音呼計翻此言殢我者謂有所負恃以事干<lb/>
　請不得所欲不止者也<lb/>
十二年王式至交趾樹芀木為柵可支數十年<lb/>
<pb n="KR2b0012_WYG_011-21b"/>
　史炤釋文曰芀都聊切又音調<hi>海陵本同</hi>余按音調及都<lb/>
　聊切廣韵以為葦花其字從艸從刁又類篇有從艸<lb/>
　從力者以為香菜音歴得切芀艻既皆艸名必不可<lb/>
　以為柵新書王式傳作芍木字書芍陟畧翻芍藥香<lb/>
　艸也不云木名趙魏之間謂棘為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音六直翻王<lb/>
　式之先家於太原其父起多居河中廬於中條山得<lb/>
　無因趙魏之言以棘為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>乎艸本從艸得無傳寫之<lb/>
　誤以棘為艸遂為芀字乎<lb/>
<pb n="KR2b0012_WYG_011-22a"/>
十三年鄆王為皇太子仍更名漼<lb/>
　史炤釋文曰漼徂囘切余謂漼音七罪翻<lb/>
　　　通鑑二百五十<hi>凡三條</hi>
懿宗咸通元年王式命望海鎮將雲思益浙西將王克<lb/>
容將水軍廵海澨<lb/>
　史炤釋文曰説文澨埤增水邊土人所止者余按史<lb/>
　炤此説亦由廣韵來通鑑所謂廵海澨者廵邏海瀕<lb/>
　耳顧野王曰澨水邊地朱元晦曰澨水涯也説較簡<lb/>
<pb n="KR2b0012_WYG_011-22b"/>
　而明<lb/>
六年諸道進私白者閩中為多<lb/>
　史炤釋文曰閩中南越中地余按南越之地唐為嶺<lb/>
　南五管唐之閩中福建觀察使所管也一百六十六<lb/>
　巻梁敬帝紹泰元年一百六十七巻陳武帝永定元<lb/>
　年皆有此誤今以唐之疆理辯而申之<lb/>
七年南詔以范昵些為安南都統<lb/>
　史炤釋文作胒些注曰董衝云胒未詳余考通鑑諸<lb/>
<pb n="KR2b0012_WYG_011-23a"/>
　本及唐書皆作昵些若以字求之則昵音尼質翻<lb/>
　　　通鑑二百五十一<hi>凡二條</hi>
九年髙郵㟁峻而水深狹<lb/>
　史炤釋文曰高郵邑名屬兖州余按高郵縣自漢以<lb/>
　來皆屬廣陵隋改廣陵為江都郡又改為揚州唐書<lb/>
　地理志高郵縣亦屬揚州史炤以為屬兖州何也晉<lb/>
　氏南度迄于梁陳於廣陵置南兖州炤之所謂屬兖<lb/>
　州無亦以此為據邪但南兖州不可以為兖州晉宋<lb/>
<pb n="KR2b0012_WYG_011-23b"/>
　齊梁陳之疆理不可以釋唐之疆理釋通鑑者當隨<lb/>
　事隨時考其建置離合沿革也<lb/>
賊以千縑贈張敬思<lb/>
　史炤釋文曰縑并絲繒余謂史炤據説文以為説也<lb/>
　唐制以布帛四丈為匹亦謂匹為縑所謂千縑者千<lb/>
　匹也非并絲繒<lb/>
　　　通鑑二百五十二<hi>凡六條</hi>
十一年立戰棚具礟檑<lb/>
<pb n="KR2b0012_WYG_011-24a"/>
　史炤釋文曰檑盧堆切機石之架也余按礟機石也<lb/>
　檑檑木也音盧對翻檑木者自城上下之以壓敵非<lb/>
　機石之架也<lb/>
蠻合梯衝四面攻成都城上以鉤繯挽之使近投火沃<lb/>
油焚之<lb/>
　史炤釋文曰繯胡貫切絡也又下兖切維也一曰旗<lb/>
　紐一曰槌耳<hi>海陵本同</hi>余按繯音于善翻又胡畎翻匝轉<lb/>
　索頭如環所謂彄絙也前施大鉤故曰鉤繯廣韵從<lb/>
<pb n="KR2b0012_WYG_011-24b"/>
　胡慣切者縞文也非此義既曰鉤繯亦非旗紐與槌<lb/>
　耳也<lb/>
東蠻苴那時勿鄧夢衝三部<lb/>
　史炤釋文提起苴那二字注曰東蠻部落名余按東<lb/>
　蠻三部皆德宗朝韋臯帥蜀時招與共禦吐蕃者苴<lb/>
　那時一部也勿鄧一部也夢衝一部也若曰苴那則<lb/>
　以勿鄧為時勿鄧矣炤釋非<lb/>
僖宗乾符元年王凝崔彥昭同舉進士凝先及第嘗衩<lb/>
<pb n="KR2b0012_WYG_011-25a"/>
衣見彥昭<lb/>
　史炤釋文曰衩衣楚懈切博雅䘯袺袵謂之褸袐余<lb/>
　按史炤此釋全不可曉質以字書䘯袑也袺執袵也<lb/>
　袵衣襟也裳際也褸亦衣襟裳際也袐無其字今祕<lb/>
　宻之祕從示不從衣爾雅衣裗謂之䘽郭璞注曰衣<lb/>
　縷也齊人謂之攣或曰袿衣之飾孫奭等釋曰此郭<lb/>
　氏兩解一云衣縷也本亦作褸方言曰褸謂之衽即<lb/>
　衣衿也與字書略同又類篇曰方言䘯謂之袩博雅<lb/>
<pb n="KR2b0012_WYG_011-25b"/>
　袩衽謂之褸衩而史炤之所引既誤以袩為袺衩為<lb/>
　祕又於衩衣之義無所發明炤於四十二巻漢光武<lb/>
　建武六年引博雅以釋槽櫪一百三十六巻齊武帝<lb/>
　永明三年引博雅以釋毦與此釋衩衣不過務求艱<lb/>
　僻以㒺世耳何則衩衣二字今人所常言也凡交際<lb/>
　之間賔以世俗之所謂禮服來者主欲從簡便必使<lb/>
　人傳言曰請衩衣客於是以便服進又有服宴䙝之<lb/>
　服而遇服交際之服者必謝曰衩袒無禮可見衩衣<lb/>
<pb n="KR2b0012_WYG_011-26a"/>
　之語起於唐人而通行於今世也䘯袩衽謂之褸衩<lb/>
　豈衩衣之謂乎<lb/>
三年高駢築成都羅城蜀土䟽惡以甓甃之<lb/>
　史炤釋文曰甓瓴甓甃井甃余謂瓴甓今之甎高駢<lb/>
　以蜀土䟽惡陶甎以甃成都之城甃砌也南人率謂<lb/>
　以甎甃地曰甃砌易曰井甃无咎馬注云為瓦裹下<lb/>
　連上也子夏傳云修治也于云以甎壘井曰甃是皆<lb/>
　以甃砌為義炤以甃城為井甃則又不通矣<lb/>
<pb n="KR2b0012_WYG_011-26b"/>
無得為坎埳以害耕種<lb/>
　史炤釋文曰坎埳高下也余按字書埳坎旁入也又<lb/>
　曰埳小坎也易入于坎窞陸德明引説文曰坎中更<lb/>
　有坎曰窞史炤所謂高下非坎埳之義也<lb/>
　　　通鑑二百五十三<hi>凡四條</hi>
四年南詔遣陁西段瑳寳等來請和<lb/>
　史炤釋文作琷字注云按董衝云未詳<hi>海陵本同</hi>余按通<lb/>
　鑑乃瑳字新唐書作琷字蓋傳寫唐書者誤以王旁<lb/>
<pb n="KR2b0012_WYG_011-27a"/>
　差為王旁羌而董衝又誤為王旁□也若從瑳字音<lb/>
　七何翻<lb/>
王郢東至明州劉巨容以筒箭射殺之<lb/>
　史炤釋文曰筒徒紅切竹名<hi>海陵本同</hi>余按唐制武舉有<lb/>
　筒射今軍中亦有之筒射之箭長纔尺餘剖筒之半<lb/>
　長與常弓所用箭等留二三寸不剖為筈以傅弦内<lb/>
　箭筒中注箭弦上筒旁為竅穿小䋲繫于腕彀弓既<lb/>
　發豁筒向手背激矢射敵中者洞貫所謂筒箭也<lb/>
<pb n="KR2b0012_WYG_011-27b"/>
五年李克用進撃寕武及岢嵐軍<lb/>
　史炤釋文曰岢嵐山名也近太原余按唐書地理志<lb/>
　嵐州嵐谷縣有岢嵐軍竇苹曰岢嵐山在嵐州宜芳<lb/>
　縣西北元豐九域志岢嵐軍太平興國五年以嵐州<lb/>
　嵐谷縣建軍南至嵐州九十里嵐州東南至太原一<lb/>
　百八十五里九域志所載道里以太原府徙治後言<lb/>
　之也其距太原不為近矣<lb/>
六年張錯郭昢帥行營兵攻東陽門<lb/>
<pb n="KR2b0012_WYG_011-28a"/>
　史炤釋文曰昢敷尾切余按字書朏敷尾切旁從月<lb/>
　昢字旁從日音滂佩翻又普罪翻又普沒翻<lb/>
　　　通鑑二百五十四<hi>凡一條</hi>
廣明元年鄭畋悶絶仆地甃傷其面<lb/>
　史炤釋文曰甃井甃余謂甃井甃炤之誤猶前之誤<lb/>
　也葢以甓甃地畋悶絶而仆故傷其面<lb/>
　　　通鑑二百五十六<hi>凡二條</hi>
光啓元年朱敬玫留荆南嘗曝衣<lb/>
<pb n="KR2b0012_WYG_011-28b"/>
　史炤釋文曰曝薄報切説文晞也余按曝字即孟子<lb/>
　一暴十寒秋陽以暴禮記欲暴巫尫列子自曝於日<lb/>
　之曝音歩木翻<lb/>
二年李克修攻孟方立㧞故鎮武安臨洺邯鄲沙河<lb/>
　史炤釋文曰邯鄲屬惠州余按唐志惠州本磁州至<lb/>
　天祐三年以磁慈聲一更名惠州然史家只書磁州<lb/>
　不書惠州葢後唐以天祐三年政在朱氏但仍唐世<lb/>
　磁州之名而不用朱全忠所改惠州也二百八十四<lb/>
<pb n="KR2b0012_WYG_011-29a"/>
　巻晉齊王開運二年邯鄲注亦誤<lb/>
　　　通鑑二百五十七<hi>凡二條</hi>
二年廣陵城中無食以堇泥為餅食之<lb/>
　史炤釋文曰堇居隐切又音芹草名爾雅謂之齧苦<lb/>
　今堇葵也<hi>海陵本同</hi>余按堇泥黏土也二百六十七巻梁<lb/>
　太祖開平元年劉仁恭用堇泥為錢炤釋云黏土至<lb/>
　二百六十九巻均王禎明元年又誤<lb/>
呂用之紿楊行宻曰用之有銀五萬鋌<lb/>
<pb n="KR2b0012_WYG_011-29b"/>
　史炤釋文曰鋌待鼎切説文銅鐡樸也余按此言銀<lb/>
　鋌也今人冶銀大鋌五十兩中鋌半之小鋌又半之<lb/>
　世謂之鋌銀非銅鐡樸之謂也<lb/>
　<lb/>
　<lb/>
　<lb/>
　<lb/>
　通鑑釋文辯誤巻十一<lb/>
</p>
<p>
</p>
  </div>
<div>
                <head>通鑑釋文辯誤巻十二</head>
    <p>
<pb n="KR2b0012_WYG_012-1a"/>
欽定四庫全書<lb/>
　通鑑釋文辯誤巻十二　　宋　胡三省　撰<lb/>
　　　通鑑二百五十八<hi>凡三條</hi>
昭宗大順元年李存孝擒孫揆韓歸範紤以素練<lb/>
　史炤釋文曰[糸*斥]其字未詳<hi>海陵本同</hi>余按丁度集韵[糸*斥]音<lb/>
　充夜翻以䋲維持之也二百六十九巻梁均王乾化<lb/>
　四年[糸*斥]音昌者切亦非<lb/>
惟華邠鳳翔鄜夏之兵會之<lb/>
<pb n="KR2b0012_WYG_012-1b"/>
　史炤釋文鄜作鄄注曰吉掾切地名余按通鑑言諸<lb/>
　鎮之兵會伐李克用者也華者鎮國軍之兵也邠者<lb/>
　靜難軍之兵也鳳翔者岐隴之兵也鄜者保大軍也<lb/>
　夏者定難軍也通鑑前書張濬㑹宣武鎮國静難保<lb/>
　大定難諸軍於晉州可以見矣史炤以鄜為鄄不考<lb/>
　故爾鄜音夫<lb/>
二年成都軍民强弱相陵將吏斬之不能禁乃更為酷<lb/>
法或斷腰或斜劈<lb/>
<pb n="KR2b0012_WYG_012-2a"/>
　史炤釋文曰劈博厄切分也<hi>海陵本同</hi>余按音博厄切者<lb/>
　乃擘字其字下從手不從刀從刀者音普壁翻剖也<lb/>
　　　通鑑二百五十九<hi>凡一條</hi>
乾寕元年劉建鋒馬殷引兵至澧陵<lb/>
　史炤釋文曰澧陵楚地余按唐書地理志醴陵縣屬<lb/>
　潭州澧當作醴史炤以其地在戰國時屬楚邪自秦<lb/>
　罷侯置守之後不當單引戰國地理以釋唐時州縣<lb/>
　以馬殷後封楚王遂以其地為楚地邪則此時劉建<lb/>
<pb n="KR2b0012_WYG_012-2b"/>
　鋒主兵馬殷特偏將耳且其兵方至醴陵未得湖湘<lb/>
　塊土其地既未屬馬殷殷又未受封為楚王可遽以<lb/>
　醴陵為楚地乎其義例不明有如此者<lb/>
　　　通鑑二百六十<hi>凡一條</hi>
二年上曰就使沙陀至此朕自有以枝梧<lb/>
　史炤釋文曰梧五故切斜相抵觸也余按唐昭宗所<lb/>
　謂枝梧者正引漢書諸將慴伏莫敢枝梧之枝梧為<lb/>
　説如淳漢書注曰枝梧猶枝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也臣瓚曰小柱為枝<lb/>
<pb n="KR2b0012_WYG_012-3a"/>
　斜柱為梧今屋梧斜柱也未嘗以斜相抵觸為義枝<lb/>
　梧皆讀如字<lb/>
　　　通鑑二百六十一<hi>凡二條</hi>
四年朱友恭攻黄州瞿章棄城南保武功寨<lb/>
　海陵本釋文作翟章注云翟直格切姓也又音狄余<lb/>
　考通鑑上下文乃瞿章非翟章也瞿音其俱翻<lb/>
葛從周奔還楊行宻追之及於渒水<lb/>
　史炤釋文曰渒普計普賣二切水在丹陽<hi>海陵本同</hi>余按<lb/>
<pb n="KR2b0012_WYG_012-3b"/>
　類篇渒音必至翻水名在弋陽今渒河在來逺鎮西<lb/>
　十里來逺鎮即東正陽也東至壽州二百里史炤音<lb/>
　釋俱非也<lb/>
　　　通鑑二百六十二<hi>凡一條</hi>
天復元年王珂遣間使告急於李克用<lb/>
　史炤釋文曰間使間諜之使<hi>費本同</hi>余謂敵兵斷道遣<lb/>
　使者投間道而行謂之間使非間諜之使也此後多<lb/>
　有以間使為間諜者不欲僂數觀者詳之<lb/>
<pb n="KR2b0012_WYG_012-4a"/>
　　　通鑑二百六十三<hi>凡一條</hi>
二年削漬松柹以飼御馬<lb/>
　史炤釋文曰柹鉏里切<hi>海陵本同</hi>余按音鉏里切者果名<lb/>
　松柹之柹音孚吠翻斫木札也時鳳翔受圍積乆芻<lb/>
　竭故削松柹令薄漬以飼馬詳考字書果木之柹今<lb/>
　人作柿乃木札之柿字也從孚吠切木札之柿今人<lb/>
　作柹乃果名之柹字也從鉏里切炤音之誤頗亦由<lb/>
　此二百八十巻晉高祖天福元年二百九十三巻周<lb/>
<pb n="KR2b0012_WYG_012-4b"/>
　世宗顯德四年削柹音皆誤<lb/>
　　　通鑑二百六十四<hi>凡六條</hi>
三年李克用笑曰賊欲有事淄青<lb/>
　史炤釋文曰淄青並州名屬河南道余按炤釋淄青<lb/>
　與二百三十三巻憲宗元和十年二百五十五巻僖<lb/>
　宗中和二年釋淄青之誤同而更添屬河南道四字<lb/>
　夫淄青之屬河南道是唐天寳以前十道按察采訪<lb/>
　使所統自分建藩鎮而淄青自為一道號平盧節度<lb/>
<pb n="KR2b0012_WYG_012-5a"/>
　使李克用言賊欲有事淄青者時平盧節度使王師<lb/>
　範舉兵襲取朱全忠之兖州克用知全忠將攻師範<lb/>
　故云爾<lb/>
成汭作巨艦齊山截海劈浪之類甚衆<lb/>
　史炤釋文曰劈匹歴切破也又博厄切分也<hi>費本同</hi>余<lb/>
　謂從匹歴切為是辯已見前<lb/>
李嗣昭等復取振武城殺吐谷渾降者二千餘人<lb/>
　史炤釋文曰吐谷渾西域國居丼松山之陽洮水之<lb/>
<pb n="KR2b0012_WYG_012-5b"/>
　西余按吐谷渾自高宗時為吐蕃所破舉國内徙其<lb/>
　國之故地盡入吐蕃此時吐谷渾多居代北不復在<lb/>
　丼松山之陽洮水之西矣<lb/>
天祐元年陳班貶湊州司戸<lb/>
　史炤釋文曰湊千侯切又則侯切余按新舊唐書地<lb/>
　理志無湊州湊當作溱貞觀十六年開山洞置溱州<lb/>
　溱州時屬黔中節度使然湊字亦無千侯切一音<lb/>
朱全忠表稱邠岐兵逼畿甸請上幸洛陽<lb/>
<pb n="KR2b0012_WYG_012-6a"/>
　史炤釋文曰天子千里地曰畿天子五百里曰甸余<lb/>
　按禹貢天子五百里甸服孔安國注云規方千里以<lb/>
　為甸服去王城面五百里面五百里則自東至西千<lb/>
　里自南至北亦千里王畿千里以四方言之甸服五<lb/>
　百里以一面言之畿即甸也非有千里五百里之殊<lb/>
　若周禮夏官九畿之籍方千里曰國畿則王畿也禹<lb/>
　貢之甸服也其外方五百里曰侯畿又其外方五百<lb/>
　里曰甸畿侯畿則禹貢之侯服也若甸畿已為禹貢<lb/>
<pb n="KR2b0012_WYG_012-6b"/>
　綏服周官之甸畿非畿甸之謂也<lb/>
皇后出自捧玉巵以飲全忠<lb/>
　史炤釋文曰巵古字作觚飲酒器也余按觚有稜之<lb/>
　器也巵圓器也古字未必以巵為觚盖炤以為觝即<lb/>
　巵字誤作觚耳炤又曰古以角作觝受三升審觀炤<lb/>
　釋葢襲用應劭漢書注而不能盡用之也劭云巵飲<lb/>
　酒禮器也古以角作受四升古巵字作觝鄭𤣥禮器<lb/>
　注凡觴一升曰爵二升曰觚三升曰觶四升曰角五<lb/>
<pb n="KR2b0012_WYG_012-7a"/>
　升曰散史炤謂觝受五升既與應劭異抑以鄭𤣥所<lb/>
　謂觶者為觝與然後世之玉巵非古之觝也<lb/>
　　　通鑑二百六十五<hi>凡二條</hi>
泌陽劉存<lb/>
　史炤釋文曰泌陽縣名屬泌縣余按炤既曰泌陽縣<lb/>
　名矣不應又曰屬泌縣是必曰屬泌州而誤作屬泌<lb/>
　縣也然泌州本昌州治棗陽唐武德五年改為唐州<lb/>
　天祐三年朱全忠徙治泌陽表更名泌州此時唐州<lb/>
<pb n="KR2b0012_WYG_012-7b"/>
　未改為泌州不當以泌陽屬泌州為釋歐史職方考<lb/>
　只書唐州<lb/>
昭宣帝天祐二年封皇弟褆為潁王<lb/>
　史炤釋文曰褆時爾切余按温公注揚子褆以支翻<lb/>
　又音題未嘗從時爾切<lb/>
　　　通鑑二百六十六<hi>凡六條</hi>
梁太祖開平元年梁王入舘于魏魏博節度使羅紹威<lb/>
恐王襲之<lb/>
<pb n="KR2b0012_WYG_012-8a"/>
　史炤釋文曰魏博唐之藩鎮也節度貝博魏相磁洺<lb/>
　衛七州治魏州<hi>海陵本同</hi>余按唐代宗廣德元年平史朝<lb/>
　義以田承嗣為魏博德滄瀛五州都防禦使是年夏<lb/>
　五月丁卯制分河北諸州以魏博德為魏州管此藩<lb/>
　鎮之始也大歴七年魏博節度使田承嗣表分魏州<lb/>
　置澶州八年昭義節度使薛嵩薨承嗣襲取相貝洺<lb/>
　衛磁詔諸鎮討之盧子期之敗磁州復歸于昭義而<lb/>
　淄青李正已取德州遂為己有承嗣所有者魏博貝<lb/>
<pb n="KR2b0012_WYG_012-8b"/>
　相澶衛洺七州田悦之敗洺州復歸于昭義自此世<lb/>
　襲更史氏何氏樂氏羅氏皆保有六州故羅紹威之<lb/>
　悔誅牙兵謂人曰合六州四十三縣鐡不能為此錯<lb/>
　安得七州哉<lb/>
山後八軍廵檢使李承約<lb/>
　史炤釋文曰山後八軍謂涿營瀛莫平薊媯檀皆屬<lb/>
　盧龍節度使盧龍乃幽州范陽郡也<hi>海陵本同</hi>余按涿營<lb/>
　瀛莫平薊媯檀此盧龍廵屬八州非山後八軍也涿<lb/>
<pb n="KR2b0012_WYG_012-9a"/>
　營瀛莫平薊皆在山前惟媯檀在山後又有新武二<lb/>
　州與媯檀為四州置八軍以備契丹河東故有山後<lb/>
　八軍廵檢使盧龍古塞名在平州肥如縣燕慕容令<lb/>
　所謂守肥如之險者也唐武德初改肥如為盧龍縣<lb/>
　後置盧龍軍於其地尋又以范陽節度使為盧龍節<lb/>
　度使而治幽州盧龍之地非幽州范陽郡地也若曰<lb/>
　盧龍節度使治幽州范陽郡則可矣<lb/>
朱全昱睨帝曰朱三汝本碭山一民也<lb/>
<pb n="KR2b0012_WYG_012-9b"/>
　史炤釋文曰碭山秦之碭郡在唐為宋州余按漢書<lb/>
　地理志梁國故秦碭郡顔師古注曰以有碭山故名<lb/>
　碭郡漢初置梁國都碭後都雎陽應劭曰碭山在碭<lb/>
　縣東括地志曰碭山縣本漢碭縣在宋州東一百五<lb/>
　十里是則碭山縣唐屬宋州不為宋州也宋州治睢<lb/>
　陽唐志云光化二年朱全忠以碭山虞城單父曹州<lb/>
　之成武表置輝州則碭山縣此時屬輝州矣<lb/>
以養子宣武節度副使友文為開封尹<lb/>
<pb n="KR2b0012_WYG_012-10a"/>
　史炤釋文曰宣武節鎮本治宋州梁徙于汴州<hi>海陵本同</hi>
　余按唐肅宗乾元二年置汴滑節度使治滑州上元<lb/>
　二年廢寳應元年復置河南節度使治汴州代宗以<lb/>
　田神功為汴宋節度使亦治汴州大厯中李靈曜作<lb/>
　亂於汴州命淮西節度使李忠臣等討平之因命忠<lb/>
　臣以淮西節度治汴州德宗建中二年分宋亳潁别<lb/>
　為節度使以宋州刺史劉洽為之治宋州尋號宣武<lb/>
　節度使此宣宋節度治宋州之始也至興元二年劉<lb/>
<pb n="KR2b0012_WYG_012-10b"/>
　洽破李希烈得汴州遂徙治焉自此迄于唐亡宣武<lb/>
　節度皆治汴州未嘗徙也及梁受唐禪定都汴州乃<lb/>
　復徙宣武節度于宋州而汴州置開封尹史炤殆未<lb/>
　嘗深考本末也<lb/>
以權知荆南留後高季昌為節度使<lb/>
　史炤釋文曰高季昌字賂孫陜州陜石人余按五代<lb/>
　史高季昌字貽孫非字賂孫也陜州峽石人非陜石<lb/>
　也<lb/>
<pb n="KR2b0012_WYG_012-11a"/>
二年晉兵猶屯余吾寨<lb/>
　史炤釋文曰余音餘又音徐余吾水名在朔方即其<lb/>
　地以為寨<hi>海陵本同</hi>余按漢書朔方有余吾水時晉兵救<lb/>
　上黨而屯余吾寨炤指朔方之余吾水為註計其地<lb/>
　之相去無乃太逺漢書地理志上黨郡有余吾縣章<lb/>
　懷太子賢注曰余吾故城在今潞州屯留縣西北晉<lb/>
　兵所屯正此地也<lb/>
　　　通鑑二百六十七<hi>凡三條</hi>
<pb n="KR2b0012_WYG_012-11b"/>
三年岐王置翟州於鄜城<lb/>
　史炤釋文曰翟直格切余謂翟當讀為狄春秋戰國<lb/>
　時岐梁涇漆之北皆戎狄之地岐王置翟州盖取諸<lb/>
　此<lb/>
劉守文以重賂招誘契丹吐谷渾之衆<lb/>
　史炤釋文曰吐谷渾乞伏乾歸之苗裔自後魏以來<lb/>
　名見中國居於青海之上焉余按吐谷渾徒河鮮卑<lb/>
　慕容渉歸之庻長子晉時度漠而西居於青海之上<lb/>
<pb n="KR2b0012_WYG_012-12a"/>
　其後遂以為部落之名自晉以來通鑑書吐谷渾屢<lb/>
　矣史炤前此釋文亦言其出于鮮卑慕容氏於此忽<lb/>
　以為乞伏乾歸之苗裔乞伏乾歸據河隴在東晉太<lb/>
　元間當是時吐谷渾立國乆矣烏得以為乞伏乾歸<lb/>
　之苗裔乎炤釋前後牴牾大率如此又按高宗之世<lb/>
　吐谷渾為吐蕃所破徙鄯州尋徙靈州唐為置安樂<lb/>
　州以處之後吐蕃復取安樂州而殘部徙朔方河東<lb/>
　今劉守文所招誘者河東管内雲朔等州之吐谷渾<lb/>
<pb n="KR2b0012_WYG_012-12b"/>
　也不在青海之上<lb/>
四年晉王退臥帳中張承業褰帳撫王曰此豈王安寢<lb/>
時邪<lb/>
　史炤釋文曰褰帳説文絝也余按説文所謂褰絝盖<lb/>
　因春秋傳徵褰與襦而有此説張承業褰帳言褰開<lb/>
　晉王所臥之帳耳安可以褰絝為釋<lb/>
　　　通鑑二百六十八<hi>凡四條</hi>
梁太祖乾化元年南平襄王劉隱病亟<lb/>
<pb n="KR2b0012_WYG_012-13a"/>
　史炤釋文曰亟紀力切敏疾也又去吏切余按禮記<lb/>
　夫子之病革矣革讀與亟同病亟言病勢危急也不<lb/>
　當以敏疾為釋若去吏切之亟數數也愈非病亟之<lb/>
　義史炤大抵只據廣韵為釋文更不尋繹通鑑文義<lb/>
　其敝至此<lb/>
二年帝夜遁旦至冀州蓨之耕者皆荷鉏奮梃逐之<lb/>
　史炤釋文曰梃木片余按此即孟子所謂制梃以撻<lb/>
　秦楚之堅甲利兵之梃梃者杖也豈木片之謂乎此<lb/>
<pb n="KR2b0012_WYG_012-13b"/>
　亦信用廣韵之過也<lb/>
博王友文來朝請帝還東都<lb/>
　史炤釋文曰朝請才性切余謂朝請之請漢書固音<lb/>
　才性翻然通鑑書博王友文來朝朝字當句斷請帝<lb/>
　還東都請當讀如字朝字屬上句請字屬下句文理<lb/>
　曉然史炤惟不知句讀遂并文理失之是後二百七<lb/>
　十一巻均王禎明五年林思諤來朝請幸所治炤亦<lb/>
　以朝請釋之其誤同<lb/>
<pb n="KR2b0012_WYG_012-14a"/>
均王乾化三年徐温曰浙人輕而怯<lb/>
　史炤釋文曰江水東至㑹稽山隂而折故吳會之地<lb/>
　因以稱浙<hi>海陵本同</hi>余按浙江上游受衢婺歙三港之水<lb/>
　水出兩山之間盤廻百折至錢塘而入海故謂之浙<lb/>
　江越婺衢台明温處七州為浙東杭蘇常潤秀湖睦<lb/>
　為浙西此唐末所分也錢氏時跨有兩浙故徐温謂<lb/>
　其兵為浙人若云江水東至㑹稽山隂為浙江此漢<lb/>
　桑欽水經之説至唐已分山隂西界置蕭山縣浙江<lb/>
<pb n="KR2b0012_WYG_012-14b"/>
　過蕭山入海太史公謂吳為江南一都㑹故後人謂<lb/>
　吳為吳㑹今蘇州是其地也吳㑹之地固亦屬兩浙<lb/>
　不得顓稱為浙也或以吳㑹指言漢吳郡㑹稽之地<lb/>
　然漢㑹稽之地兼有七閩七閩之地唐為福建觀察<lb/>
　使所統唐末為威武軍節度使所統非浙也<lb/>
　　　通鑑二百六十九<hi>凡一條</hi>
禎明元年劉鄩引兵自黃澤西去道險士卒援藤葛而<lb/>
進<lb/>
<pb n="KR2b0012_WYG_012-15a"/>
　史炤釋文藤作蕂注曰蕂詩證切苣蕂胡麻也余按<lb/>
　胡麻今人皆種之其根淺手可擢而㧞豈可援以登<lb/>
　險乎山路多藤葛故劉鄩之卒援以登險道藤音徒<lb/>
　曾翻<lb/>
　　　通鑑二百七十<hi>凡四條</hi>
四年嚴可求以厚利募贑石水工故吳兵奄至䖍州城<lb/>
下<lb/>
　史炤釋文曰吉州有贑石山遂興水與䖍州相近<hi>海陵</hi>
<pb n="KR2b0012_WYG_012-15b"/>
　<hi>本同</hi>余按䖍州之贑水自州治後北流一百八十里至<lb/>
　吉州萬安縣界為灘十有八怪石如精鐵突兀廉厲<lb/>
　錯峙波面俚俗謂之贑石非山名也水工生長於其<lb/>
　地習知灘險熟於操舟然後無觸破覆沒之患故以<lb/>
　厚利募之以行舟若山則安用水工哉<lb/>
以忠義節度使高萬興兼保大節度使幷鎮鄜延<lb/>
　史炤釋文曰鄜延並州名余按唐末以鄜州為保大<lb/>
　軍延州為保塞軍梁改保塞軍為忠義軍則鄜延二<lb/>
<pb n="KR2b0012_WYG_012-16a"/>
　州為二鎮矣<lb/>
李嗣源見晉軍橈敗<lb/>
　史炤釋文曰橈火高切其字從手<hi>海陵本同</hi>余按橈字從<lb/>
　木音奴敎翻勢屈為橈左傳所謂師徒橈敗音義正<lb/>
　如此<lb/>
五年賀瓌攻德勝南城設睥睨戰格如城狀<lb/>
　史炤釋文曰睥睨衺視也<hi>海陵本同</hi>余按城上短垣謂之<lb/>
　睥睨非衺視之睥睨也通鑑下文言如城狀可以知<lb/>
<pb n="KR2b0012_WYG_012-16b"/>
　矣<lb/>
　　　通鑑二百七十一<hi>凡一條</hi>
六年趙王鎔雍容自逸事皆仰成於僚佐<lb/>
　史炤釋文曰仰恃也余按仰成之語本於書畢命周<lb/>
　康王垂拱仰成乃是康王以父師優禮畢公自言以<lb/>
　冲幼而仰成於耆壽俊之意如左傳所謂百穀仰膏<lb/>
　雨漢書所謂氐首仰給其義皆同非恃也<lb/>
　　　通鑑二百七十二<hi>凡三條</hi>
<pb n="KR2b0012_WYG_012-17a"/>
後唐莊宗同光元年王彥章引兵踰汶將攻鄆州<lb/>
　史炤釋文曰汶水出兖州萊蕪縣余按汶水發源於<lb/>
　萊蕪縣原山西南流過鄆州中都縣東北中都今為<lb/>
　汶上縣距鄆州九十餘里王彥章引兵踰汶水其地<lb/>
　在中都東北不在萊蕪<lb/>
帝發中都舁王彥章自隨<lb/>
　史炤釋文曰舁羊諸切共舉余按以車載人前挽後<lb/>
　推亦謂之舁其義固不專於共舉也<lb/>
<pb n="KR2b0012_WYG_012-17b"/>
高季興入朝上從容問曰朕欲用兵於吳蜀二國何先<lb/>
　史炤釋文曰從容休燕也余按朝廷之儀君臨之以<lb/>
　莊臣承之以敬若從容顧問則氣象安舒上下之情<lb/>
　親宻無間上則不峻不廹下則不陵不遽是所謂從<lb/>
　容也何必休燕然後為從容哉<lb/>
　　　通鑑二百七十三<hi>凡一條</hi>
三年張全義以羅貫高伉怨之<lb/>
　史炤釋文曰伉高極也余按亢字則有高極之義此<lb/>
<pb n="KR2b0012_WYG_012-18a"/>
　伉字之義敵也羅貫之為人必氣貌峻厲言語彊直<lb/>
　其事上也如敵已然故張全義以其高伉而惡之<lb/>
　　　通鑑二百七十四<hi>凡三條</hi>
長和驃信鄭旻<lb/>
　史炤釋文曰驃信南詔也余按唐末南詔改國號曰<lb/>
　長和其君曰驃信長和者南詔也驃信者南詔之君<lb/>
　也<lb/>
滏陽張礪<lb/>
<pb n="KR2b0012_WYG_012-18b"/>
　史炤釋文曰滏陽縣名屬惠州余按唐滅梁復以惠<lb/>
　州為磁州<lb/>
孫鐸曰賊既勢挫必當離散然後可撲討也<lb/>
　史炤釋文曰撲掌也余按撲討之撲撃也以為掌何<lb/>
　義<lb/>
　　　通鑑二百七十五<hi>凡一條</hi>
明宗天成元年入洛拾莊宗骨於灰燼之中而殯之<lb/>
　史炤釋文曰殯殮也余按古禮斂自是斂殯自是殯<lb/>
<pb n="KR2b0012_WYG_012-19a"/>
　自天子至諸侯卿大夫士皆有小斂大斂若殯則菆<lb/>
　塗也炤釋以殯殮同義亦以廣韵為據考之於記檀<lb/>
　弓子思之言曰䘮三日而殯凡附於身者必誠必信<lb/>
　則殯似有殮義孔頴達䟽以為此士大夫之禮葢亦<lb/>
　因小斂大斂然後殯致疑也唐自許敬宗等去國䘏<lb/>
　篇天子之䘮禮隨時斟酌損益就簡便而為之况五<lb/>
　季之時邪<lb/>
　　　通鑑二百七十六<hi>凡三條</hi>
<pb n="KR2b0012_WYG_012-19b"/>
三年高從嗣請與馬希範挑戰<lb/>
　史炤釋文曰挑徒弔切余按挑戰之挑徒了翻<lb/>
四年吳武昌節度使李簡以疾求還江都卒于採石<lb/>
　史炤釋文曰採石一名牛渚山在丹陽縣北大江中<lb/>
　唐改縣曰當塗余按漢書地理志丹陽縣屬丹陽郡<lb/>
　當塗縣屬九江郡禹會諸侯於塗山即其地在濠壽<lb/>
　之間永嘉䘮亂淮民南度晉成帝立當塗縣於于湖<lb/>
　縣以處僑民其後遂為實土唐貞觀八年省丹陽縣<lb/>
<pb n="KR2b0012_WYG_012-20a"/>
　入當塗當塗有縣其來尚矣非唐改丹陽為當塗也<lb/>
徐知誥召徐知詢飲以金鍾酌酒賜之知詢疑有毒引<lb/>
它器均之跽獻知誥知誥不肻受伶人申漸高徑前為<lb/>
俳諧語掠二酒合飲之<lb/>
　史炤釋文曰合葛闔切兩龠為合<hi>費本同</hi>余按史言申<lb/>
　漸高掠取金鍾及它器之酒合而飲之安取兩龠為<lb/>
　合之義哉<lb/>
　　　通鑑二百七十七<hi>凡一條</hi>
<pb n="KR2b0012_WYG_012-20b"/>
長興元年董璋姚洪令壯士十人刲其肉<lb/>
　史炤釋文曰刲刺也余謂刲割也非刺也<lb/>
　　　通鑑二百七十八<hi>凡二條</hi>
三年幽州奏契丹屯納蘭泊<lb/>
　史炤釋文曰納蘭泊地名近幽州<hi>海陵本同</hi>余按歐陽公<lb/>
　四夷雜錄時幽州有備契丹主西徙橫帳居納蘭泊<lb/>
　出寇雲朔之間則納蘭泊在雲朔塞外不近幽州也<lb/>
四年閩薛文傑隂求富民之罪被榜箠者胷背分受仍<lb/>
<pb n="KR2b0012_WYG_012-21a"/>
以銅斗火熨之<lb/>
　史炤釋文曰熨於胃切余按楊堅執周政李穆使人<lb/>
　奉熨斗於堅曰願持此以尉安天下則熨字有尉音<lb/>
　但今人讀熨字多音紆物翻<lb/>
　　　通鑑二百七十九<hi>凡一條</hi>
潞王清泰元年王以西都留守王思同當東出之道尤<lb/>
欲與之相結説以利害餌以美妓不從<lb/>
　史炤釋文曰餌飤之也余謂此言餌者取釣餌之義<lb/>
<pb n="KR2b0012_WYG_012-21b"/>
　釣者以餌引魚而鉤致之史言潞王餌王思同正此<lb/>
　義也<lb/>
　　　通鑑二百八十<hi>凡二條</hi>
後晉高祖天福元年唐主夜與近臣從容語<lb/>
　史炤釋文曰從容猶内燕也余按史炤多以從容為<lb/>
　間燕已辯之於二百七十二巻後唐莊宗同光元年<lb/>
　至此又以從容為内燕矣<lb/>
薛文遇曰諺有之當道築室三年不成<lb/>
<pb n="KR2b0012_WYG_012-22a"/>
　史炤釋文曰諺猶傳言也余謂諺者今人所謂俗語<lb/>
　也<lb/>
　　　通鑑二百八十一<hi>凡三條</hi>
二年張從賓引兵東扼汜水關<lb/>
　史炤釋文曰汜水縣有虎牢關成臯關旋門關余按<lb/>
　漢之成臯周之虎牢也穆天子傳云七萃之士生捕<lb/>
　虎以獻天子天子畜之東虢命曰虎牢春秋城虎牢<lb/>
　以偪鄭即其地劉項相拒於成臯扼虎牢之險也唐<lb/>
<pb n="KR2b0012_WYG_012-22b"/>
　初秦王世民守虎牢以破竇建德是雖縣曰成臯而<lb/>
　虎牢之名猶在唐改成臯縣為汜水縣新唐書地理<lb/>
　志注曰縣有虎牢關成臯故關旋門關旋門關在成<lb/>
　臯縣西旋門坂酈道元所謂陟此阪而東趣成臯者<lb/>
　也自此東至板城渚口為成臯關成臯關即虎牢關<lb/>
　也所謂故關者先時所立之關也曰故關者史表言<lb/>
　其有新關耳成臯縣即改為汜水縣關亦改呼為汜<lb/>
　水關<lb/>
<pb n="KR2b0012_WYG_012-23a"/>
王暉殺安遠節度使王瓌<lb/>
　史炤釋文瓌作瓖注曰思將切余按通鑑諸本皆作<lb/>
　瓌字音古囬翻<lb/>
行軍司馬張朏<lb/>
　史炤釋文曰朏敷尾切又滂佩切余按字書敷尾之<lb/>
　朏其旁從月滂佩之昢其旁從日若依炤釋兼兩音<lb/>
　是以朏昢為同一字也<lb/>
　　　通鑑二百八十二<hi>凡三條</hi>
<pb n="KR2b0012_WYG_012-23b"/>
四年以唐許王從益為郇國公<lb/>
　史炤釋文曰郇地名在河東解縣余按此以古國名<lb/>
　封從益為公使奉唐明宗之祀而已非使有其地也<lb/>
五年楚王希範自謂伏波之後<lb/>
　史炤釋文曰漢馬援封伏波將軍余謂伏波將軍而<lb/>
　言封史筆有此義例否其鄙陋無識槩可見矣<lb/>
安審暉敗唐兵於雲夢澤中<lb/>
　史炤釋文曰雲夢二澤名在楚地余按禹貢雲土夢<lb/>
<pb n="KR2b0012_WYG_012-24a"/>
　作乂孔安國注云雲夢之澤在江南左傳楚王以鄭<lb/>
　伯田江南之夢杜預注云楚之雲夢跨江南北漢書<lb/>
　地理志雲夢澤在南郡華容縣南祝穆曰據左傳䢵<lb/>
　夫人弃子文於夢中言夢而不言雲楚子避吳入于<lb/>
　雲中言雲而不言夢則知雲夢二澤也漢陽志亦云<lb/>
　雲在江之北夢在江之南此皆以二澤為説者也又<lb/>
　安陸有雲夢澤枝江有雲夢城盖古之雲夢澤甚廣<lb/>
　而後世悉為邑居聚落故地之以雲夢得名者非一<lb/>
<pb n="KR2b0012_WYG_012-24b"/>
　處安審暉敗唐兵於雲夢澤即安陸之雲夢澤非古<lb/>
　之所謂雲夢二澤也<lb/>
　　　通鑑二百八十三<hi>凡三條</hi>
七年同鄜援兵繼至<lb/>
　史炤釋文曰同鄜二州名余謂同鄜二州自唐末以<lb/>
　來同州為匡國軍鄜州為保大軍已為二鎮矣<lb/>
齊王天福八年楚王希範好自誇大為長槍大槊飾之<lb/>
以金可執而不可用<lb/>
<pb n="KR2b0012_WYG_012-25a"/>
　史炤釋文曰通俗文剡木傷盗曰槍余謂凡注書者<lb/>
　發明正文大義使讀者因而求之無所凝滯也如炤<lb/>
　此注於大義為何如哉<lb/>
開運元年河决浸汴曹單濮鄆五州之境<lb/>
　史炤釋文曰單時戰切余按單州因單父縣以名州<lb/>
　單音善從去聲者蜀人土音之訛也<lb/>
　　　通鑑二百八十五<hi>凡一條</hi>
吳越程昭恱譛闞璠杜昭逹謀奉錢仁俊作亂下獄鍛<lb/>
<pb n="KR2b0012_WYG_012-25b"/>
鍊成之<lb/>
　史炤釋文曰鍛鍊爍冶金也余謂炤於此語之下更<lb/>
　有以喻成獄也一語文意方足古人謂以獄辭成人<lb/>
　之罪者曰鍛鍊其引喻之義甚精盖冶金者既爍之<lb/>
　以火又淬之以水鍊之以鎚而後能成器舞文巧詆<lb/>
　之吏其訊囚也威之以笞箠木索質之以參伍證佐<lb/>
　或弛或張或緩或急以困之使答辯者變意易辭惟<lb/>
　其所欲以成獄故比之鍛鍊<lb/>
<pb n="KR2b0012_WYG_012-26a"/>
　　　通鑑二百八十六<hi>凡一條</hi>
後漢高祖天福十二年奚王伊喇<lb/>
　史炤釋文曰拽以制切刺奴八切余謂拽羊列翻刺<lb/>
　郎葛翻<hi>伊喇舊作拽刺今按遼史國語解改正史炤胡三省翻切係屬舊名姑存之</hi>
　　　通鑑二百八十七<hi>凡一條</hi>
李廷珪將兵出子午谷以援長安<lb/>
　史炤釋文曰三秦記子午長安正南山名秦嶺谷一<lb/>
　名樊川余按樊川以漢高祖封樊噲而得名其地正<lb/>
<pb n="KR2b0012_WYG_012-26b"/>
　直唐長安城南此則平川也言自樊川入子午谷則<lb/>
　可以子午谷一名樊川則不可<lb/>
　　　通鑑二百八十八<hi>凡二條</hi>
乾祐元年羌族㖡毋殺綏州刺史李仁裕<lb/>
　史炤釋文曰㖡其字未詳<hi>海陵本費本同</hi>余按龍龕手鏡㖡<lb/>
　音夜<lb/>
蜀眉州刺史申貴撃漢箭筈安都寨破之<lb/>
　史炤釋文曰箭末曰筈筈會也謂與弦相㑹通作括<lb/>
<pb n="KR2b0012_WYG_012-27a"/>
　<hi>費本同</hi>余謂箭筈嶺名有箭筈關在鳳翔西南界上宋<lb/>
　高宗紹興元年金將沒立郎君自鳳翔攻箭筈關吳<lb/>
　玠遣將撃退之盖亦蜀口關隘處史炤蜀人也不知<lb/>
　箭筈之為地名而汎言箭筈訓義可見其孤陋寡聞<lb/>
　矣<lb/>
　　　通鑑二百八十九<hi>凡一條</hi>
三年馬希萼賜希廣死彭師暠葬之瀏陽門外<lb/>
　史炤釋文曰瀏陽縣名屬潭州余謂潭州固有瀏陽<lb/>
<pb n="KR2b0012_WYG_012-27b"/>
　縣而瀏陽門則潭州城門名也不當以縣名為釋自<lb/>
　潭州城出瀏陽者謂之瀏陽門出醴陵者謂之醴陵<lb/>
　門<lb/>
　　　通鑑二百九十<hi>凡一條</hi>
周太祖廣順元年劉崇即皇帝位於晉陽<lb/>
　史炤釋文曰劉崇自太原以北有州十余按通鑑書<lb/>
　劉崇有幷汾忻代嵐憲隆蔚沁遼麟石十二州之地<lb/>
　史炤言有州十是以歐史軄方考為據而忘通鑑下<lb/>
<pb n="KR2b0012_WYG_012-28a"/>
　文也汾石二州在太原西南遼沁二州在太原東南<lb/>
　劉崇疆土亦不止於自太原以北也<lb/>
　　　通鑑二百九十一<hi>凡四條</hi>
二年南漢將潘崇徹破王逵于蠔石<lb/>
　史炤釋文曰蠔字未詳<hi>海陵本同</hi>余按蠔音豪附石而生<lb/>
　韓愈所謂蠔相粘為山者也生於海中者亦謂之礪<lb/>
王峻爭之不已<lb/>
　史炤釋文曰爭則迸切通作諍余謂爭讀如字文理<lb/>
<pb n="KR2b0012_WYG_012-28b"/>
　自通<lb/>
帝猶愍之<lb/>
　史炤釋文曰愍眉殯切憐也余謂愍讀與閔同音隕<lb/>
　翻不從去聲此亦炤土音之訛<lb/>
顯德元年契丹通事楊耨姑舉城降<lb/>
　史炤釋文曰耨乃豆切余以西北土音求之耨當音<lb/>
　奴篤翻<lb/>
　　　通鑑二百九十二<hi>凡二條</hi>
<pb n="KR2b0012_WYG_012-29a"/>
二年蜀將趙玭舉秦州城降<lb/>
　史炤釋文玭作玼注曰淺氏切又千禮切余按通鑑<lb/>
　諸本皆作玭當音蒲眠翻又毗賓翻<lb/>
帝至壽春城下營于淝水之陽<lb/>
　史炤釋文曰淝水出九江山入淮在廬州合肥縣<hi>費本</hi>
　<hi>同</hi>余按淝水出九江良餘山過合肥縣又過壽春城<lb/>
　北而入于淮淝水去壽春城纔二里耳世宗下營正<lb/>
　在此水之陽史炤但以應劭漢書注肥水至合肥與<lb/>
<pb n="KR2b0012_WYG_012-29b"/>
　淮合之説為據而不考世宗所營之地不在合肥也<lb/>
　　　通鑑二百九十三<hi>凡一條</hi>
三年唐孫晟謂王崇質曰吾思之熟矣終不負永陵一<lb/>
培土<lb/>
　史炤釋文曰培鋪枚切瓦未燒者按漢書張釋之傳<lb/>
　云長陵一抔土顔師古注曰音歩矦切手掬也其字<lb/>
　從手或讀為杯非也又按培字當作抔意同而兩音<lb/>
　當互讀也余按瓦未燒之培當作坯字與手掬之抔<lb/>
<pb n="KR2b0012_WYG_012-30a"/>
　音既不同而意義亦不同也况張釋之所謂取長陵<lb/>
　一抔土意謂發陵惡察察言故曰取一抔土孫晟所<lb/>
　謂終不負永陵一培土言將以死報唐不負其先帝<lb/>
　山陵耳其立言命意全是不同培當讀為培塿之培<lb/>
　音薄口翻説文曰培塿小阜亦冢也孫晟言一培土<lb/>
　猶言一冢土耳唐陸龜䝉築城詞曰城上一培土手<lb/>
　中千萬杵則培土以益土為義一培猶言益一畚土<lb/>
　也若據陸詩培音蒲枚翻亦通<lb/>
<pb n="KR2b0012_WYG_012-30b"/>
　　　通鑑二百九十四<hi>凡二條</hi>
六年舳艫相連數十里<lb/>
　史炤釋文曰漢律名船方長為舳艫余按漢書武帝<lb/>
　紀舳艫千里李斐注曰舳船後持柁處艫船前持櫂<lb/>
　處言其船前後相衘千里不絶也小顔三劉無以異<lb/>
　其説<lb/>
翰林學士單父王著<lb/>
　史炤釋文曰單父縣名屬宋州余按唐書地理志單<lb/>
<pb n="KR2b0012_WYG_012-31a"/>
　父縣固屬宋州然唐末朱全忠置輝州於碭山分單<lb/>
　父屬焉尋徙輝州治單父後唐改輝州為單州此時<lb/>
　單父縣屬單州不屬宋州也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0012_WYG_012-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑釋文辯誤巻十二<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洞霄圖志</head>
    <p>
<pb n="KR2k0095_WYG_000-1a"/>
欽定四庫全書　　　　　史部十一<lb/>
　洞霄圖志　　　　　　　地理類七<hi>古蹟之屬</hi>
　　提要<lb/>
　　　　<hi>臣</hi>等謹案洞霄圖志六巻宋鄧牧撰牧字牧<lb/>
　　　　心錢塘人能詩工文宋末與謝翺友善入元<lb/>
　　　　後隠居屏跡人稱文行先生洞霄宫在餘杭<lb/>
　　　　縣大滌洞天岩壑深秀為七十二福地之一<lb/>
　　　　宋世嘗以前宰執之奉祠者領提舉事政和<lb/>
<pb n="KR2k0095_WYG_000-1b"/>
　　　　中唐子霞作真境録記其勝後不𫝊端平間<lb/>
　　　　有續錄今亦無考牧於大徳巳亥入洞霄止<lb/>
　　　　超然館住持沈多福為營白鹿山房居之遂<lb/>
　　　　屬牧偕本山道士孟宗寳搜討舊籍作為此<lb/>
　　　　志凡六門曰宫觀曰山水曰洞府曰古跡附<lb/>
　　　　以異事曰人物分列仙髙道二子目曰碑記<lb/>
　　　　門各一巻前有元敎嗣師吳全節及多福二<lb/>
　　　　序後有錢塘葉林台州李洧孫二跋牧為文<lb/>
<pb n="KR2k0095_WYG_000-2a"/>
　　　　章本髙曠絶俗故所録皆詳畧有法惟不載<lb/>
　　　　宋提舉官姓名頗嫌遺缺近時朱彞尊至作<lb/>
　　　　記以補之然其筆力簡峭雅與山志相稱足<lb/>
　　　　資研賞不獨取備故實而巳牧成此書在大<lb/>
　　　　徳乙巳至明年丙午春牧巳化去而此書第<lb/>
　　　　五巻後附住持知宫等題名有及丙午六月<lb/>
　　　　後事疑為道流所増入又人物門有牧及葉<lb/>
　　　　林二傳前題續編二字亦不知續之者為何<lb/>
<pb n="KR2k0095_WYG_000-2b"/>
　　　　人葢相傳刋本款式如此惟書稱圖志而今<lb/>
　　　　乃有志無圖則當為傳寫者所脱佚矣乾隆<lb/>
　　　　四十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0095_WYG_000-3a"/>
洞霄圖志序<lb/>
大徳九年夏予奉㫖搜賢知葉𤣥文鄧牧心隱餘杭人<lb/>
柱山即而徴之固辭不起因得極山中竒偉絶特之觀<lb/>
後六年代祀南來道士孟集虚出所編洞霄圖記山川<lb/>
之竒秀嵓洞之深杳宫宇之沿革人物之挺特昔耳目<lb/>
之未及者今一覽無遺是編行乎世集虛于兹山之功<lb/>
亦懋矣况其賢而文沖澹不衒其師介石沈公端雅有<lb/>
容疊膺綸命典領本山人稱其懐山之洞天福地厯漢<lb/>
<pb n="KR2k0095_WYG_000-3b"/>
晉唐宋聞人世出今介石師友如淵珠山玉輝潤泉石<lb/>
信乎山川之勝亦繫乎其人凡居者㳺者茍不潔㳙身<lb/>
心恪遵太上清静之教嚴釐祝𢎞至道以重兹山是増<lb/>
林慚澗負介石師友之心事予併發之於是乎書至大<lb/>
三年六月旦日𤣥教嗣師呉全節序<lb/>
夫誌書者所以叙事物之源委本末名數凡目靡不登<lb/>
載故貴乎廣記備言使往者有傳来者有徴也大滌天<lb/>
柱為東南一大勝槩其可紀者不少而宋政和間唐子<lb/>
<pb n="KR2k0095_WYG_000-4a"/>
霞作真境録己不可考端平間所輯亦復疎畧余懼靈<lb/>
跡竒聞乆將湮没遂俾道士孟宗寶隱士鄧牧心相與<lb/>
蒐羅舊籍詢咨故老考訂作洞霄圖志凡山川標致之<lb/>
勝宫館規制之詳仙聖遊化之跡英賢紀述之美皆収<lb/>
拾而無遺非但㳺息于斯洞見今古而足跡未能至者<lb/>
一覩此志便𦕈𦕈然如行翠蛟白鹿間有頡頏飛霞之<lb/>
想亦滌心一助也時大徳九年乙已十一月望日大滌<lb/>
住山介石沈多福謹書<lb/>
</p>
<p>
</p>
  </div>
</body>
</text>
</TEI>
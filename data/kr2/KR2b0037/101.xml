<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_101-1a"/>
欽定四庫全書<lb/>
御批厯代通鑑輯覽卷一百二<lb/>
明<lb/>
成祖皇帝<lb/>
<hi>癸未</hi>永樂元年春正月復周齊代岷四王國<lb/>
　帝即位初四王俱已復爵及是並還故封各令之國<lb/>
　<hi>谷王橞以開門功賞賜優□尋徙封長沙遼王植自請改封荆州從之</hi>
以北平為北京<lb/>
<pb n="KR2b0037_WYG_101-1b"/>
　設北京留守行後軍都督府行部<hi>尚書二人侍郎四人所屬六曹各設</hi>
　<hi>郎中等官</hi>國子監改北平曰順天府<lb/>
二月遣御史分巡天下<lb/>
　自是遂為定制<hi>至洪熙元年定出巡之期以八月</hi>
徙封寧王權于南昌<lb/>
　初權之被誘入闗也帝許以事成中分天下及即位<lb/>
　留之京師時大寧殘破已無可歸乃乞改南土請蘇<lb/>
　州及錢塘皆不許封之南昌<hi>舊史載王屏從兵與老中官數人偕往南昌稱</hi>
<pb n="KR2b0037_WYG_101-2a"/>
　<hi>病臥城樓乞即封南昌帝不得已許之即布政司為邸㼨甋規制皆無所更説本姜清秘史考寧王素有</hi>
　<hi>智畧既被成祖誘報復不許封内地當必圖免禍自全豈有不俟朝命而徑徃南昌之理野史無稽今不</hi>
　<hi>取</hi>已而有告權巫蠱誹謗者宻探無驗得已權自是<lb/>
　日韜晦搆精廬一區讀書鼓琴其間終帝之世得無<lb/>
　患<lb/>
三月始以大寧地畀烏梁海<lb/>
　改北平行都司為大寧都司徙保定以大寧地畀烏<lb/>
　梁海自是北邊失一重鎮<hi>自北平兵起帝既誘執寧王權乃選烏梁海三千人</hi>
<pb n="KR2b0037_WYG_101-2b"/>
　<hi>為竒兵從戰數有功及天下既定遂割大寧地畀之以償前勞由是洪武中所築諸城盡廢後至天順末</hi>
　<hi>大寧遂盡為烏梁海所有遼東宣府聲援因之隔絶</hi>
命平江伯陳瑄等督海運餉北京遼東<lb/>
　洪武中靜海侯呉禎等先後督江浙邊海衛軍嵗轉<lb/>
　遼餉至三十年以遼餉贏羡罷海運及是北方軍儲<lb/>
　不足乃命瑄與都督僉事宣信帥舟師由海道運糧<lb/>
　四十九萬石餉北京遼東自是嵗以為常<lb/>
夏四月命户部尚書夏原吉浚呉淞江<hi>即古松江自太湖分流經呉江</hi>
<pb n="KR2b0037_WYG_101-3a"/>
<hi>縣東南下流至嘉定縣入每</hi>
　時蘇松嘉湖諸郡頻年水災命原吉治之原吉上言<lb/>
　浙西諸郡蘇松最居下流太湖在其西南綿亘幾五<lb/>
　百里頃因浦港堙塞湖流漲溢傷害禾稼拯治之法<lb/>
　在濬呉淞諸浦而呉淞下流適當潮汐之衝泥沙易<lb/>
　致淤壅惟嘉定劉家港<hi>即劉河口注見前</hi>徑通大海常熟白<lb/>
　茆港<hi>今日白茆浦在大倉州東北宋嘗置砦于此</hi>徑入大江皆廣川急流<lb/>
　今宜疏呉淞南北兩岸安亭等浦<hi>安亭在崑山縣東南今有鎮</hi>引<lb/>
<pb n="KR2b0037_WYG_101-3b"/>
　太湖諸水入劉家白苑二港使其勢分松江大黄浦<lb/>
　<hi>首受三苑諸水東流經華亭諸縣至上海縣東北㑹吳松江入海相傳戰國楚春申君所鑿故亦名春申</hi>
　<hi>浦為三苑即今<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖在婁縣西有上中下三名以/北  上<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>亦曰圓泖中曰大泖南曰下<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>長<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>
                    </hi>乃<lb/>
　通呉淞要道其入海處亦宜浚令深濶庶幾復禹貢<lb/>
　三江入海之舊帝從之命發民夫開濬原吉晝夜經<lb/>
　畫布衣徒步以身先之功遂成<lb/>
遣中官侯顯等使外域<lb/>
　帝聞烏斯藏僧哈里瑪<hi>舊作哈立麻今改後仿此</hi>善幻化欲致一<lb/>
<pb n="KR2b0037_WYG_101-4a"/>
　見因通迤西諸蕃命顯賫書幣往迓選壯士健馬䕶<lb/>
　行未幾又遣馬彬使瓜哇<hi>注見前</hi>蘇門答剌<hi>在占城西南海中為</hi>
　<hi>西洋要㑹</hi>諸國李興使暹羅<hi>即隋唐赤土國後分為暹與羅斛二國元時羅斛并有暹</hi>
　<hi>地遂稱暹羅</hi>尹慶使滿加剌<hi>在占城南海中或言即古頓遜唐哥羅富沙</hi>柯枝<lb/>
　<hi>在西海中或云即古盤盤國</hi>諸國于是中官銜命異域者紛紛四<lb/>
　出矣<lb/>
秋八月徙富民實北京<lb/>
　時發流罪以下墾北京田又徙直𨽻蘇州等十郡浙<lb/>
<pb n="KR2b0037_WYG_101-4b"/>
　江等九省富民實之<lb/>
削厯城侯盛庸爵尋自殺<lb/>
　帝初命庸鎮淮安旋移山東庸常不自安陳瑛誣以<lb/>
　心懷異謀遂削其爵庸自殺<lb/>
冬十一月頒大統厯于朝鮮諸國<lb/>
北京地震<lb/>
閏月封胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>為安南國王<lb/>
　惠帝時黎季犛弑國王陳日焜立其子顒及弟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>復<lb/>
<pb n="KR2b0037_WYG_101-5a"/>
　弑之而簒其位更名曰胡一元名其子蒼曰胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>尋<lb/>
　自稱太上皇傳位于<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>朝廷不知也帝初踐阼<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>遣<lb/>
　使奉表朝貢詭言安南王陳氏嗣絶臣為衆所推乞<lb/>
　賜封爵帝遣使賫𠡠諭其陪臣耆老詢以陳氏繼嗣<lb/>
　有無及推立誠偽<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>遂遣使還奏遂詔封<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>未幾安<lb/>
　南舊臣裴伯耆詣闕告難既而前國王日煃弟陳天<lb/>
　平來奔請兵復讐<hi>事在明帝</hi>帝始悔封<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>之誤遣使詰責<lb/>
　令具簒奪之狀以聞<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>復遣使謝罪請迎天平歸國<lb/>
<pb n="KR2b0037_WYG_101-5b"/>
　帝信之遂遣都督僉事黄中吕毅<hi>項城人</hi>以兵納天平<lb/>
　于安南<hi>事在三年</hi>至芹站<hi>在安南國舊諒山府雞陵闗南</hi>山徑險惡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>伏<lb/>
　兵邀殺天平中等引兵欲戰橋斷不得前遂還<hi>事在四年</hi>
　事聞帝大怒決意興師討之<lb/>
始命内臣出鎮<hi>考王世貞史料以中官出鎮自永樂八年遣馬靖始今明史據革除偹遺録以</hi>
　<hi>為始于是年特書于本紀因遵之并據偹遼録及明史兵志宦官傳序輯目</hi>
　初惠帝御内臣嚴燕兵逼江北多逃入軍中漏朝廷<lb/>
　虚實帝深以為忠于已及即位封賞既行諸宦官言<lb/>
<pb n="KR2b0037_WYG_101-6a"/>
　功不已帝患之㑹鎮逺侯顧成都督韓觀劉真何福<lb/>
　等出鎮貴州廣西遼東寧夏諸邊乃命宦官中有謀<lb/>
　者與之偕行賜公侯服位諸將上未幾雲南大同甘<lb/>
　肅宣府永平寧波亦各相繼遣使已又設京營提督<lb/>
　使監軍<hi>在八年</hi>復建東厰<hi>在十八年</hi>使刺外事大權悉以委<lb/>
　寄遂為一代厲階<lb/>
<hi>甲申</hi>二年春三月始選進士為翰林院庶吉士<lb/>
　洪武時庶吉士不専屬翰林<hi>事見前</hi>及是春廷試進士<lb/>
<pb n="KR2b0037_WYG_101-6b"/>
　賜曽棨<hi>字子啓永豐人</hi>第及第出身有差復命于第二甲擇<lb/>
　文學優等楊相等五十人及善書者湯流等十人俱<lb/>
　為翰林院庶吉士于是庶吉士遂為翰林官尋又命<lb/>
　學士解縉等選才資英敏者就學文淵閣縉等選修<lb/>
　撰棨庶吉士相等共二十八人以應二十八宿之數<lb/>
　庶吉士周忱<hi>字恂如吉水人</hi>自陳年少願學帝喜而俞之時<lb/>
　人為之挨宿以其在二十八宿之外也<hi>其後或□科一選或連科</hi>
　<hi>屢選或數科不選所選多寡亦無定額其與選者謂之館選以輪詹官望優資深者一人課之謂之教習</hi>
<pb n="KR2b0037_WYG_101-7a"/>
　<hi>比三年試之其留者二甲為編修三甲為檢討不得留者為給事中御史主事或出為州縣官謂之散館</hi>
　<hi>最後教習以吏禮部侍郎為之也</hi>
夏四月立子高熾<hi>與二王俱皇后出</hi>為皇太子封高煦為漢王<lb/>
<hi>初封雲南後改樂安</hi>高燧為趙王<hi>封彰徳</hi>
　帝初起兵高煦常從戰有功帝喜以為類已高煦亦<lb/>
　以此自負謀奪嫡及議建儲邱福等言高煦有功宜<lb/>
　立獨金忠力爭以為不可帝召解縉問之縉稱皇太<lb/>
　子仁孝天下歸心帝不應縉又頓首曰好聖孫謂皇<lb/>
<pb n="KR2b0037_WYG_101-7b"/>
　孫瞻基也<hi>即宣宗</hi>復問黄淮尹昌隆<hi>昌隆于帝即位初名列姦黨將就刑</hi>
　<hi>大呼曰建文時嘗上疏譲位陛下奏牘可覆帝取奏閲之歎曰火燒頭若早從所言朕亦無此勞苦也乃</hi>
　<hi>免昌隆死使往北京輔導太子</hi>對與縉同帝意乃决<lb/>
以僧道衍為太子少師<lb/>
　初帝即位授道衍僧録司左善世及是録<lb/>
　功以為第一拜資善大夫太子少師復姚氏<lb/>
　姓賜名廣孝帝與語呼為少師而不名常居僧<lb/>
　寺退朝仍緇衣嘗命蓄髪不肯賜第及兩宫<lb/>
<pb n="KR2b0037_WYG_101-8a"/>
　人皆不受<lb/>
六月汰冗官<lb/>
封哈宻恩凡特穆爾<hi>舊作安克帖木兒今改後仿此</hi>為忠順王<lb/>
　哈宻漢伊吾廬地元末以威武王納古里<hi>舊作納忽里今改後</hi>
　<hi>仿此</hi>鎮之卒弟恩克特穆爾嗣帝即位遣使詔諭遂入<lb/>
　貢詔封忠順王<hi>明年卒命其兄子托克托襲封</hi>
秋九月以胡儼為國子祭酒<lb/>
　儼在閣承顧問嘗不欲先人然少戅帝以為祭酒遂<lb/>
<pb n="KR2b0037_WYG_101-8b"/>
　不預機務<lb/>
周王橚來朝獻騶虞<lb/>
　百官請賀帝曰瑞應依徳而至騶虞若果為祥在朕<lb/>
　更當修省不許周王宴賜加厚<lb/>
冬十月河决開封<lb/>
蒲城河津黄河清<hi>十二月同州韓城黄河亦清</hi>
籍長興侯耿炳文家炳文自殺<lb/>
　刑部尚書鄭賜<hi>字彦嘉建寧人</hi>都御史陳瑛劾炳文衣服<lb/>
<pb n="KR2b0037_WYG_101-9a"/>
　噐皿有龍鳯飾玉𢃄用紅鞓僭妄不道詔籍其家炳<lb/>
　文遂自殺<hi>炳文子璿尚懿文太子長女建文初進駙馬都尉炳文北伐璿勸直𢷬北平不聽遂</hi>
　<hi>敗帝即位璿稱疾不出坐罪死炳文雖太祖功臣然終以惠帝肺腑戚故賜等希㫖劾之遂及</hi>
十一月京師地震<hi>濟南開封亦震</hi>
十二月李景隆有罪削爵<lb/>
　初景隆以迎降功加太子太師授左柱國朝廷有大<lb/>
　事景隆以班首主議諸臣皆不平周王首發其建文<lb/>
　時至邸受賕事廷臣復劾其與弟增校謀逆有狀詔<lb/>
<pb n="KR2b0037_WYG_101-9b"/>
　削勲號絶朝請至是李至剛<hi>名鋼以字行華亭人</hi>復言其居家<lb/>
　不道事遂奪爵錮私第籍其家<lb/>
<hi>乙酉</hi>三年春正月韃靼索和爾内屬<lb/>
　初北平兵起㑹郭勒齊稱汗帝遣使賀之遂與通和<lb/>
　其國公趙圖嚕根<hi>舊作脱列于今改後仿此</hi>等率衆助戰並厚加<lb/>
　犒賜及帝即位屢使致書郭勒齊賜之銀幣并及其<lb/>
　知院阿嚕台<hi>舊作阿魯台今改</hi>等至是阿嚕台别部索和爾<lb/>
　及察罕達魯噶<hi>舊作察罕達魯花今改後仿此</hi>等先後來歸<lb/>
<pb n="KR2b0037_WYG_101-10a"/>
二月命趙王高燧居守北京<lb/>
夏六月遣中官山壽帥師出雲州<hi>注見前</hi>
　時命武城侯王聰<hi>蘄水人</hi>覘虜兵别遣山壽帥竒兵出<lb/>
　雲州北行㑹之人齎一月糧毎三十里置五騎以待<lb/>
　馳報宦者典兵自此始<lb/>
遣中官鄭和<hi>雲南人世謂之三保太監</hi>使西洋<lb/>
　帝疑建文帝亡海外命和及王景和等蹤跡之多賫<lb/>
　金幣率兵三萬七千餘人造大船<hi>凡六十有二</hi>由蘇州劉<lb/>
<pb n="KR2b0037_WYG_101-10b"/>
　家港泛海至福建達占城以次遍厯西洋頒天子詔宣<lb/>
　示威徳因給賜其君長不服則以兵懾之諸邦咸聴<lb/>
　命比和還皆遣使者隨和朝貢帝大喜未幾復命和<lb/>
　往遍賚諸邦由是來朝者益衆和先後凡七奉使三<lb/>
　擒番長<hi>初使擒舊港酋陳祖義舊港故三佛齊國也再使擒錫蘭國王亞列苦奈兒及其妻子最</hi>
　<hi>後蘇門答剌王子蘇幹利謀弑其王并欲殺和和率兵討擒之</hi>為古來宦官所未有<lb/>
　而諸番利中國貨物益互市通商往來不絶故當時<lb/>
　有三保太監下西洋之説而後之奉命海表者莫不盛稱和<lb/>
<pb n="KR2b0037_WYG_101-11a"/>
　以誇外番然中國前後耗費亦不貲其隨行軍士或以舟<lb/>
　敗漂沒異國有十餘年始得還者什不存一二云<lb/>
冬十月殺駙馬都尉梅殷<lb/>
　初殷守淮安悉力防禦及帝即位殷尚擁兵淮上帝<lb/>
　廹公主齧血為書招之殷得書慟哭及還京既入見<lb/>
　帝曰駙馬勞苦對曰勞而無功徒自愧耳帝黙然既<lb/>
　而陳瑛奏殷祝詛畜養亡命帝命執殷家人送遼東<lb/>
　至是殷入朝都督譚深指揮趙曦揣帝不悦殷遂擠<lb/>
<pb n="KR2b0037_WYG_101-11b"/>
　殷死橋下以殷自投水聞公主牽帝衣大哭帝歸罪<lb/>
　深曦斬之官其二子<hi>有鄂爾和者降人也事殷乆以深曦殺殷請于帝斷二人手足</hi>
　<hi>剖其腸祭殷遂自縊死改按鄂爾和舊作瓦剌灰今</hi>
十二月沐晟討八百大甸<hi>本八百媳婦國明初内附設八百者乃八百大甸二宣慰</hi>
<hi>使</hi>降之<lb/>
<hi>丙戌</hi>四年春正月初御午朝<lb/>
　令羣臣奏事得從容陳論<lb/>
三月帝詣國子監行釋奠禮<lb/>
<pb n="KR2b0037_WYG_101-12a"/>
置開原廣寧馬市<lb/>
　設馬市三一在開原南闗以待海西一在開原城東<lb/>
　一在廣寧以待朶顔三衛既而城東廣寧皆廢惟南<lb/>
　闗市獨存<lb/>
夏四月詔求遺書<lb/>
六月己未朔日食不見<lb/>
　禮官請賀不許<lb/>
秋七月以成國公朱能為征夷將軍帥師討安南<lb/>
<pb n="KR2b0037_WYG_101-12b"/>
　帝大發兵討安南命能為征夷將軍沐晟張輔<hi>字文弼玉</hi>
　<hi>長子也</hi>副之帥十八將軍分道進<hi>一出廣西一出雲南</hi>詔之曰安<lb/>
　南皆朕赤子惟黎季犛父子首惡必誅他脅從者勿治<lb/>
　罪人既得當擇陳氏子孫賢者立之<lb/>
閏月營北京宫殿<lb/>
　以泰寧侯陳珪<hi>泰州人</hi>董其役宥雜犯死罪以下令輸<lb/>
　作命大臣往川湖各省採大工佐工<hi>至十八年冬郊廟宫殿始成</hi>
八月齊王榑有罪廢為庶人<lb/>
<pb n="KR2b0037_WYG_101-13a"/>
　榑性凶暴復國後益驕縱帝賜書戒之不悛五月榑<lb/>
　入朝廷臣劾榑罪榑厲聲曰奸臣喋喋又欲效建文<lb/>
　時耶㑹盡斬此輩帝聞之怒留之京邸削官屬䕶衛<lb/>
　及是召其子至並廢為庶人<lb/>
冬十月朱能卒于軍詔以張輔代之<lb/>
十一月高文雅上書言事詔授以官<lb/>
　先是通政使受四方章奏非重務不以聞帝知之降<lb/>
　㫖切責至是户部人材高文雅上書言時政首舉建<lb/>
<pb n="KR2b0037_WYG_101-13b"/>
　文事次及救荒䘏民陳瑛劾其狂妄請罪之帝曰草<lb/>
　野之人不知忌諱言苟可採勿以直而廢之命吏部<lb/>
　量授文雅官<lb/>
十二月赦<lb/>
張輔大破安南兵<lb/>
　輔軍出慿祥<hi>明置縣後改州今為土州屬廣西太平府</hi>進破隘留雞陵二<lb/>
　闗<hi>隘留闗在安南國舊諒山府北雞陵闗注見上</hi>抵芹站沐晟亦由蒙自<hi>元縣</hi>
　<hi>今屬雲南臨安府</hi>斬木通道奪諸闗隘營白鶴<hi>江西在安南國舊興化府</hi>
<pb n="KR2b0037_WYG_101-14a"/>
　<hi>北</hi>安南有東西二郡<hi>交人以交州府為東都即古龍編城以清化府為西都即古九</hi>
　<hi>真城</hi>依宣洮沱富良四江<hi>洮江即雲南瀾滄江下流經安南國臨洮府謂之洮江其</hi>
　<hi>北曰宣江其南曰沱江合流處曰三江口至交州界為富艮江</hi>為固賊縁江兩岸樹<lb/>
　柵築城于多邦隘<hi>在安南國舊廣威州西</hi>連亘九百餘里輔軍<lb/>
　次富良江遣都督朱榮<hi>字仲華沂人</hi>破賊于嘉林江<hi>在安南國</hi>
　<hi>舊北江府西南富良江支流也以經嘉林川故名</hi>遂與沐晟合軍進攻多邦<lb/>
　城夜四鼓令軍士人持炬火銅角越重濠雲梯傅其<lb/>
　城指揮蔡福先登士蟻附而上角鳴萬炬齊舉遂入<lb/>
<pb n="KR2b0037_WYG_101-14b"/>
　城賊驅象迎戰輔以畫獅蒙馬衝之翼以神機火器<lb/>
　象皆反走賊火潰遂循富良進攻東都遣别將李彬<lb/>
　<hi>字質文定遠人</hi>等取西都三江州縣皆望風降賊焚其宫室<lb/>
　倉庫遁入海<hi>明年春輔定諒江諸府賊以舟師入犯大破之于木㔫江斬首三萬餘級</hi>
<hi>丁亥</hi>五年春二月謫解縉為廣西㕘議<lb/>
　縉建議立太子語稍稍傳外庭高煦深怨之譖縉洩<lb/>
　禁中語帝怒遽出縉<lb/>
三月封西僧哈里瑪為大寳法王<lb/>
<pb n="KR2b0037_WYG_101-15a"/>
　先是侯顯偕哈里瑪至帝令建齋于靈谷寺為高帝<lb/>
　高后薦福或言卿雲甘露青鳥白象之屬連日畢見<lb/>
　帝大喜侍臣多獻賦頌乃封哈里瑪萬行具足十方<lb/>
　最勝圓覺妙智慧善普應祐國演教如來大寳法王<lb/>
　西天大善自在佛領天下釋敎賜印誥其徒三人亦<lb/>
　封灌頂大國師<lb/>
夏四月皇長孫瞻基出閣就學<lb/>
五月張輔擒黎季犛及其子蒼送京師<lb/>
<pb n="KR2b0037_WYG_101-15b"/>
　官軍自諒江還至鹹子闗<hi>在安南國舊建昌府快州西北自東南海道入者此</hi>
　<hi>為要㑹之處</hi>賊以海艘入富良江輔與沐晟夾岸迎戰都<lb/>
　督栁升<hi>懐逺人</hi>等以舟師横擊大破之季犛父子以小<lb/>
　舟遁至海門涇水凅棄舟走官軍至驟雨水漲數尺<lb/>
　舟畢渡窮追至竒羅海口<hi>在安南國舊乂安府東南</hi>獲季犛及其<lb/>
　子蒼檻送京師安南平<lb/>
六月置交阯布政司以行部尚書黄福<hi>字如錫昌邑人</hi>領之<lb/>
　求陳氏後不得乃以安南為交趾設府十七曰交州<lb/>
<pb n="KR2b0037_WYG_101-16a"/>
　<hi>領州五縣十三</hi>北江<hi>領州三/縣七</hi>諒江<hi>領州二/縣十</hi>諒山<hi>領州七縣七</hi>新安<lb/>
　<hi>領州四縣十三</hi>建昌<hi>領州一/縣六</hi>奉化<hi>領縣/四</hi>建平<hi>領州一/縣六</hi>鎮蠻<hi>領縣</hi>
　<hi>四</hi>三江<hi>領州三/縣三</hi>宣化<hi>領縣/九</hi>太原<hi>領縣/十一</hi>清化<hi>領州四縣十</hi>乂<lb/>
　安<hi>領州四縣十三</hi>新平<hi>領州二/縣三</hi>順化<hi>領州一/縣十一</hi>升華<hi>領州二縣十一</hi>直<lb/>
　𨽻布政司州五曰廣威<hi>領州二</hi>宣化<hi>領縣/三</hi>歸化<hi>領縣四</hi>嘉<lb/>
　興<hi>領縣三</hi>演州<hi>領縣三</hi>其他要害設十二衛控制之置三<lb/>
　司以尚書黄福兼掌布政按察二司事吕毅掌都司<lb/>
　黄中副之<lb/>
<pb n="KR2b0037_WYG_101-16b"/>
以丁鈺為刑科給事中<lb/>
　時嚴誹謗之禁山陽民丁鈺訐其鄉人誹謗得罪者<lb/>
　數十人法司迎上㫖言鈺才可用立命為給事中<lb/>
秋七月皇后徐氏崩<lb/>
　后好讀書嘗為帝言當世賢才皆高皇帝所遺陛下<lb/>
　不宜以新間舊又言帝堯施仁自親九族始帝輒嘉<lb/>
　納及崩帝大悲慟為后薦大齋于靈谷天禧二寺聽<lb/>
　羣臣致祭光禄為具物<hi>初后弟増壽為惠帝所誅帝不即位欲贈爵后力言不可帝</hi>
<pb n="KR2b0037_WYG_101-17a"/>
　<hi>聽竟封之使其子襲以告后后曰非妾意也終勿謝</hi>
冬十一月彗星見<lb/>
<hi>戊子</hi>六年春正月岷王楩有罪罷其官屬<lb/>
　楩在藩與沐晟交惡<hi>晟于恵帝時劾楩事見前</hi>帝以書諭楩而召<lb/>
　戒晟楩益沉湎廢禮殺戮吏民帝怒奪寳冊尋念楩<lb/>
　建文中久囚繫復之削其官屬䕶衛<hi>洪熙時徙楩武罔寄居州治乆</hi>
　<hi>之始建王宫</hi>
夏五月京師地震<lb/>
<pb n="KR2b0037_WYG_101-17b"/>
六月張輔沐晟班師還京<lb/>
　論功輔封英國公晟封黔國公餘爵賞有差<hi>自唐之亡交趾</hi>
　<hi>淪于蠻服四百餘年至是始𨽻版國輔還帝賦平安南歌以寵之</hi>
秋八月交阯復亂<lb/>
　大軍之討黎氏也陳氏故官簡定先降將遣詣京師<lb/>
　復逸去説羣盜鄧悉等下之遂僭號稱大越出没化<lb/>
　州山中大軍還即出攻鹹子闗扼三江府往來孔道<lb/>
　諸州縣皆響應事聞帝命沭晟以兵四萬討之晟與<lb/>
<pb n="KR2b0037_WYG_101-18a"/>
　簡定戰于生厥江<hi>在交州府西</hi>敗績㕘賛尚書劉儁<hi>字子士江</hi>
　<hi>陵人</hi>被執罵賊死吕毅及㕘政劉昱<hi>武城人</hi>皆死明年春<lb/>
　復命張輔王友<hi>荆州人</hi>帥師與晟協剿簡定自稱上皇<lb/>
　立陳季擴為帝賊勢益張<hi>季擴本蠻人詭言陳氏後交人不忍陳氏之亡於是</hi>
　<hi>相率歸季擴</hi>
九月詔理獄囚<lb/>
　科臣劾刑部都察院淹禁罪囚瘦死者衆帝召尚書<lb/>
　吕震等切責期三日内悉疏雜犯死罪以下囚<lb/>
<pb n="KR2b0037_WYG_101-18b"/>
冬十二月命安逺伯栁升平江伯陳瑄率舟師沿海捕倭<lb/>
　栁升遇倭于靈山<hi>在萊州府膠州東南海中</hi>敗之瑄追至白山島<lb/>
　<hi>在登州府蓬萊縣海中</hi>百户唐錠等追至朝鮮義州界㨗奏勅<lb/>
　還師<lb/>
<hi>己丑</hi>七年春正月申茶禁<lb/>
　洪武中以茶易馬<hi>事見前</hi>上馬給茶八十觔中下以次<lb/>
　減之帝初年招徠逺人逓増其數至是碉門茶馬司<lb/>
　至用茶八萬餘觔増設茶馬司後又特遣御史巡督<lb/>
<pb n="KR2b0037_WYG_101-19a"/>
二月帝北巡命皇太子監國<lb/>
　詔惟文武除拜邊軍調發上請行在自餘常務悉啟<lb/>
　太子處分命吏部尚書蹇義兵部尚書金忠右春坊<lb/>
　大學士黄淮左諭徳楊士竒輔太子監國<hi>時御史袁綱覃珩黨</hi>
　<hi>附陳瑛䧟兵部主事李貞太子察其寃立白之以帝方寵瑛故特宥瑛而下綱珩于獄又御史方恢匿父</hi>
　<hi>喪太子令械送行在于是人皆服用法之當</hi>
忠誠伯茹瑺下獄死<lb/>
　瑺以首先勸進封忠誠伯坐不送趙王遣歸里既復<lb/>
<pb n="KR2b0037_WYG_101-19b"/>
　逮至京得釋還過長沙不謁谷王王以為言時方重藩<lb/>
　王禮谷王又開金川門有功帝意嚮之遂逮瑺下錦<lb/>
　衣衛獄瑺知不免服毒死<lb/>
三月都督僉事平安自殺<lb/>
　初惠帝時安以列將屢挫燕京已而兵敗被執<hi>事俱見前</hi>
　送北平帝即位累進後軍都督僉事及是帝覽章奏<lb/>
　見安名曰平安尚在耶安聞遂自殺<lb/>
夏閏四月詔重罪皆五覆奏<lb/>
<pb n="KR2b0037_WYG_101-20a"/>
五月封衛拉特<hi>亦䝉古部落在韃靼西按衛拉特舊作瓦剌今改後仿此</hi>瑪哈木特<lb/>
<hi>舊作馬哈木今改後仿此</hi>為順寧王太平為賢義王巴圖博囉<hi>舊作把秃</hi>
<hi>孛羅今改後仿此</hi>為安樂王<hi>衛拉特始見此</hi>
　初元臣孟克特穆爾<hi>舊作猛可帖木兒今改後仿此</hi>據西陲衛拉特<lb/>
　强甚帝自起兵北平即與之通和已而孟克特穆爾<lb/>
　死衆分為三其渠曰瑪哈木特曰太平曰巴圖博囉<lb/>
　帝即位後屢遣使諭賜至是遣諾衮達什<hi>舊作煖答失今改後</hi>
　<hi>仿此</hi>等來貢馬仍請封遂封三人皆紫金光祿大夫加王號<lb/>
<pb n="KR2b0037_WYG_101-20b"/>
　自是嵗一朝貢<lb/>
遣給事中那驥使韃靼為所殺<lb/>
　韃靼知院阿嚕台殺郭勒齊迎元裔布尼雅錫哩<hi>舊作</hi>
　<hi>本雅失里今改後仿此</hi>于巴什伯里<hi>舊作别失八里今改</hi>立為汗帝以書<lb/>
　諭之不聽命至是復遣驥往布尼雅錫哩殺之<lb/>
詔御史勿復用吏<lb/>
　帝以御史為朝廷耳目之寄宜用有學識達治體者<lb/>
　詔自今勿復用吏黜洪秉等四人為序班<hi>鴻臚寺官秩從九品</hi>
<pb n="KR2b0037_WYG_101-21a"/>
秋七月以邱福為征虜大將軍帥師征韃靼敗没<lb/>
　帝以福為大將軍王總火真<hi>䝉古人封同安侯</hi>副之王忠<hi>孝感</hi>
　<hi>人封靖安侯</hi>李逺<hi>懐遠人封安平侯</hi>為左右㕘將将精兵十萬北<lb/>
　討時布尼雅錫哩已為衛拉特所襲破與阿嚕台徙<lb/>
　居臚朐河福帥千騎先馳遇游兵擊敗之遂渡河獲<lb/>
　其尚書一人詭言布尼雅錫哩聞大兵至惶恐北走<lb/>
　去此僅可三十里福大喜信之曰當疾馳擒之諸將<lb/>
　請俟諸軍集偵虚實然後進福不從率衆直薄敵營<lb/>
<pb n="KR2b0037_WYG_101-21b"/>
　戰二日每戰敵輒佯敗引去福鋭意乗之敵衆奄至<lb/>
　圍之數重聰戰死福等皆被死全軍盡没<hi>初福將出師帝慮其</hi>
　<hi>敢戰輕敵陛辭日戒之曰兵事冝慎重勿易敵為所紿及福遇敵進戰不已李逺諫曰敵誘我深入進必</hi>
　<hi>不利始天子與將軍言何如而遂忘之也王忠亦力言不可福皆不聽遂敗事聞帝震怒奪福封爵徙其</hi>
　<hi>家海南追封李逺王忠為國公念諸將無可仕者遂决意親征</hi>
九月庚午朔日食<lb/>
冬十一月張輔討交阯破之獲簡定<lb/>
　輔進師鹹子闗賊以舟蔽江為營官軍衝撃乗風<lb/>
<pb n="KR2b0037_WYG_101-22a"/>
　縱火俘斬無算迨至天平海口<hi>在鹹子闗南</hi>賊黨鄧景異<lb/>
　迎戰短兵接擊斬八百餘餘衆皆潰于是季擴自言<lb/>
　陳氏後請紹封輔曰向者徧索陳氏後不應今詐也<lb/>
　吾奉命討賊不知其他遂遣朱榮等以歩騎先輔舟<lb/>
　師繼之自黄江<hi>在安南國舊清化府東元和志謂之小黄江下流入每</hi>至神投<lb/>
　海<hi>亦日神符海口在安南國舊建平府南</hi>㑹師清化獲簡定于美良山<lb/>
　中<hi>美良交阯舊縣在故廣威州東南</hi>及其黨送京師皆伏誅惟陳季<lb/>
　擴遁去帝留沐晟討之召輔還<lb/>
<pb n="KR2b0037_WYG_101-22b"/>
<hi>庚寅</hi>八年春二月帝自將征韃靼<lb/>
　以北征詔天下命户部尚書夏原吉輔皇長長孫瞻基<lb/>
　留守北京以王友督中軍栁升副之何福鄭亨<hi>合肥人</hi>
　督左右哨陳懋<hi>壽州人</hi>劉才<hi>字子才/霍邱人</hi>督左右掖劉榮<hi>宿遷</hi>
　<hi>人</hi>督前哨衆五十萬出塞<hi>帝欠楊林戌勒銘于山至臚胊河更其名曰飲焉</hi>
　<hi>楊林戌在今蘇尼特西北為渡漠處</hi>
夏五月大敗韃靼于鄂諾河<hi>注詳見前</hi>布尼雅錫哩遁遂征<lb/>
阿嚕台<lb/>
<pb n="KR2b0037_WYG_101-23a"/>
　布尼雅錫哩聞大軍至懼邀阿嚕台俱西阿嚕台不<lb/>
　從衆潰㪚君臣始各為部布尼雅錫哩西奔阿嚕台<lb/>
　東奔帝追及于鄂諾河布尼雅錫哩拒戰帝麾兵奮撃<lb/>
　之布尼雅錫哩棄輜重牲畜以七騎遁遂詔移師征<lb/>
　阿嚕台<lb/>
六月擊阿嚕台敗之<lb/>
　帝次青楊戍<hi>一統志明永樂中北征其度漠驛站自庫倫海子回至開平有青楊戍蒼松峡</hi>
　<hi>飛雲壑靜鹵鎮廣漢戌諸處河方輿紀要庫倫海子在漠北飲馬  東</hi>度飛雲壑阿嚕<lb/>
<pb n="KR2b0037_WYG_101-23b"/>
　台乞降帝察其詐令諸将嚴陳以待己而果悉衆來<lb/>
　犯阿嚕台帥千騎當中堅帝自將精騎衝擊矢下如<lb/>
　雨阿嚕台墮馬遂大敗追奔百餘里至廣漠戍擒攝<lb/>
　後者殱之遂班師<hi>是年冬阿嚕台遣使來貢馬帝納之</hi>
秋七月帝還北京<lb/>
　御奉天殿受朝賀論功行賞<hi>帝在軍念士卒艱苦毎疏食是日宴賚始復常</hi>
　<hi>膳</hi>
八月寧逺侯何福自殺<lb/>
<pb n="KR2b0037_WYG_101-24a"/>
　福在惠帝時與盛庸平安禦燕師于淮北戰敗奔還<lb/>
　<hi>事見前</hi>帝即位命鎮寧夏甘肅委寄甚重<hi>福在甘肅請以布市馬選</hi>
　<hi>其良者别為羣馬大蕃息永昌苑收馬自此始</hi>及是從征還陳瑛劾其怨望<lb/>
　福懼自縊死<lb/>
冬十一月帝還京師<lb/>
<hi>辛夘</hi>九年春正月復命張輔帥師討交阯<lb/>
　前年冬沐晟追陳季擴于靈長海口<hi>在安南國乂安府東</hi>大敗<lb/>
　之季擴遣使奉表乞降帝命為交阯布政司不受命<lb/>
<pb n="KR2b0037_WYG_101-24b"/>
　剽掠如故乃以輔為征虜將軍㑹晟討之<hi>交人苦中國拘束又</hi>
　<hi>數為吏卒擾往往起附賊乍服乍叛将帥益玩冦輔至申軍令都督黄中□節度詰之不遜斬以狥将士</hi>
　<hi>惕息無敢不用命者</hi>
二月都御史陳瑛以罪誅<lb/>
　帝初即位御下多用重典瑛承風㫖専以摶擊為能<lb/>
　帝寵任之瑛益務深刻傾䧟不可勝計至是帝始聞<lb/>
　其諸不法狀下獄死天下快之<lb/>
命工部尚書宋禮<hi>字大本河南永寜人</hi>浚㑹通河<hi>注見前</hi>
<pb n="KR2b0037_WYG_101-25a"/>
　河為元轉<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>故道岸狹水淺元末已廢不用洪武中<lb/>
　復因河决遂淤及帝建北京河海兼運海運險逺多<lb/>
　失亡而河運則由江淮達陽武陸輓百七十里入衛<lb/>
　河民苦其勞濟寜州同知潘叔正請復舊㑹通河帝<lb/>
　命禮治之禮以㑹通之源必資汶水乃用汶上老人<lb/>
　<hi>鄉官名洪武中命有司擇民髙年而公正可任者聴其鄉詞訟謂之老人事重者始白于官餘皆老人理</hi>
　<hi>之</hi>白英䇿築壩東平之戴村<hi>在東平州東</hi>遏汶流使南無<lb/>
　入洸<hi>注見前</hi>北無歸海匯諸泉之水<hi>汶河泉派凡百四十有五</hi>盡出<lb/>
<pb n="KR2b0037_WYG_101-25b"/>
　南旺<hi>湖名在兖州府汶上縣西南有東西二湖漕渠貫其中其南為蜀山湖北為馬踏湖</hi>中分<lb/>
　為二道以四分南流接徐沛六分北流達臨清南旺<lb/>
　地勢髙决其水南北皆注所謂水脊也因相地勢<lb/>
　置閘三十有八以時蓄洩禮又請疏東平沙河<hi>汶水</hi>
　<hi>支流逸而西出經東平州境謂之沙河</hi>合馬常泊<hi>即馬場湖在濟寜州西北與蜀山湖接</hi>
　之流以益汶<hi>禮言㑹通河以汶泗為源夏秋霖潦則馬常泊之流亦入焉其水夏秋有餘冬</hi>
　<hi>春不足非引别水以益之必有淺澁之患今東平東境沙河亦汶水夫流通于泊比年淤塞宜亟挑濬築</hi>
　<hi>堰障之禮既得請又于汶上東平濟寜沛縣諸處立水櫃陡門水櫃有四曰南旺曰安山曰馬場曰昭陽</hi>
<pb n="KR2b0037_WYG_101-26a"/>
　<hi>以蓄水陡門建于各閘左右平時則常閉水盛則啟以洩漲</hi>運道以成<hi>安山湖注見前昭陽</hi>
　<hi>有大小二湖北屬滕縣南屬沛縣</hi>
三月浚祥符縣黄河故道<hi>謂賈魯河故道</hi>
　自洪武時河決原武<hi>事見前</hi>賈魯河故道乆淤既而決<lb/>
　開封<hi>在洪武三十年開封城三而受水城遂圮至永樂二年始修築</hi>又決温縣<hi>在永樂二</hi>
　<hi>年濟濚二水交溢壊隄四千文</hi>至是復大決開封壊城二百餘丈民<lb/>
　被患者萬四千餘户沒田七千五百餘頃帝命工部<lb/>
　侍郎張信<hi>祥符人時有兩張信一于北平兵起時首先納欵已見前一即此</hi>往視信<lb/>
<pb n="KR2b0037_WYG_101-26b"/>
　言祥符縣魚王口至中濼<hi>注見前</hi>下二十餘里有舊黄<lb/>
　河岸宜濬之以殺水勢時尚書宋禮侍郎金純<hi>字徳修泗</hi>
　<hi>州人</hi>方開㑹通河帝乃發民夫十萬命興安伯徐亨侍<lb/>
　郎蔣廷瓉偕純相治并令禮總其役純引河自開封<lb/>
　北復由故道<hi>河自封邱金龍口下魚䑓塌場㑹于汶由徐吕二洪入淮  塌場口在魚䑓縣</hi>
　<hi>南洪武初徐違開此通餉永樂後為運道所經至嘉靖中河決遂堙廢</hi>河南水患稍息<lb/>
夏六月下交阯右叅議解縉于獄<lb/>
　縉初謫廣西復改交阯督餉化州入奏事㑹帝北征<lb/>
<pb n="KR2b0037_WYG_101-27a"/>
　謁太子而還髙煦言縉伺上出私覲太子徑歸無人<lb/>
　臣禮帝震怒時縉方偕檢討王偁道廣東覽山川上<lb/>
　疏請鑿贛江通南北奏至逮下獄拷掠備至詞連大<lb/>
　理丞湯宗宗人府經歴髙得暘中允李貫編修朱紘<lb/>
　檢討蕭引髙等俱繫獄得𤾉貫紘引髙遂瘐死<hi>縉在獄四</hi>
　<hi>年錦衣衛帥紀綱使獄卒醉以酒埋積雪中斃之仍籍其家妻子徙遼東  紀綱臨邑人</hi>
秋七月張輔大破交阯賊于月常江<hi>在安南國舊清化府東</hi>
　賊據月常江列柵樹樁設伏山右輔遣將連艦拔樁<lb/>
<pb n="KR2b0037_WYG_101-27b"/>
　以進而自率步隊剿其伏兵水陸夾攻賊大敗<hi>是冬復敗</hi>
　<hi>之于生厥江</hi>
冬十月封哈宻推勒特穆爾<hi>舊作兔力帖木兒今改後仿此</hi>為忠義王<lb/>
　初哈宻忠順王托克托以俘虜得歸襲封帝眷特厚<lb/>
　而托克托凌侮朝使且沉湎不恤國事帝賜勅戒諭<lb/>
　未至托克托暴卒乃封其從弟推勒特穆爾為忠義<lb/>
　王賜印誥世守哈宻自是修貢惟謹<lb/>
復修太祖實録<lb/>
<pb n="KR2b0037_WYG_101-28a"/>
　帝以前監修官李景隆心術不正又期限迫促未能<lb/>
　詳細乃命姚廣孝等重修<lb/>
十一月立長孫瞻基為皇太孫<lb/>
築海門捍潮隄<lb/>
　海溢舊隄圮<hi>隄始自唐時名捍海堰宋范仲淹復修之故又名范公隄後屢築屢圮</hi>自<lb/>
　海門至鹽城凡百三十里詔陳瑄以四十萬卒築治<lb/>
　之為捍潮隄萬八十餘丈已而瑄又言嘉定瀕海地<lb/>
　江流衝㑹海舟停泊無可依傍請于清浦築土山立<lb/>
<pb n="KR2b0037_WYG_101-28b"/>
　堠表識既成賜名寳山<hi>在太倉州寳山縣南吳淞江口今縣以此名山周四百丈</hi>
　<hi>髙五十餘丈海洋空濶遥見千重</hi>帝親為文記之<hi>事在明年</hi>
<hi>壬辰</hi>十年春正月詔入覲官言事<lb/>
　時入覲官千五百餘人命各陳民莫不言者罪之言<lb/>
　有不當勿問<lb/>
二月削遼王植䕶衛<lb/>
　植之改封荆州也請止給一衛以備使令而留其三<lb/>
　䕶衛于廣寜防邉然帝終嫌其起兵時貳于已<hi>建文中植</hi>
<pb n="KR2b0037_WYG_101-29a"/>
　<hi>渡海歸朝事見前</hi>至是并一衛削之<lb/>
秋八月勅邉將治壕垣<lb/>
　自長安嶺<hi>在宣化府龍門縣東南</hi>迤西至洗馬林<hi>在宣化府萬全縣西北</hi>
　皆築石垣深濠塹以固防禦<lb/>
九月以藺芳<hi>夏縣人</hi>為工部侍郎<lb/>
　芳為都水主事河決陽武中鹽隄遣芳按視芳言隄<lb/>
　當急流之衝河勢不可驟殺宜捲土樹樁以資捍禦<lb/>
　而自中灤分導河流使由故道北入海誠萬世利芳<lb/>
<pb n="KR2b0037_WYG_101-29b"/>
　又以沿河隄掃止用蒲䋲泥草不能持乆請編木成<lb/>
　大囷貫樁其中實以瓦石復以木横貫之牽築隄上<lb/>
　為殺水固隄之長䇿詔悉從之後皆遵用其法以宋<lb/>
　禮薦擢侍郎<lb/>
冬十一月命侍講楊榮經畧甘肅<lb/>
　凉州酋婁達衮<hi>舊作老的罕今改</hi>叛守將擊敗之婁達衮走<lb/>
　赤斤蒙古衛<hi>明置今為玉門縣屬安西府</hi>帝欲發兵討之乃遣榮<lb/>
　至陜西㑹豐城侯李彬議方畧榮還言隆冬非出兵<lb/>
<pb n="KR2b0037_WYG_101-30a"/>
　時彬亦言道逺餉難宜緩圖之乃賜勅詰責赤斤蒙<lb/>
　古明年赤斤蒙古遂縛婁達衮來獻<lb/>
十二月殺浙江按察使周新<hi>字志新南海人</hi>
　時錦衣衛指揮紀綱用事使千户緝事浙中作威受<lb/>
　賕新捕治之綱誣奏新罪帝<hi>豦</hi>命逮新旗校皆錦衣<lb/>
　私人在道榜掠無完虜既至伏陛前抗聲曰陛下詔<lb/>
　按察司行事與都察院同臣奉詔擒姦惡奈何罪臣<lb/>
　帝怒命戮之臨刑大呼曰生為直臣死當作直鬼竟<lb/>
<pb n="KR2b0037_WYG_101-30b"/>
　殺之<hi>新初為大理評事善決獄改御史敢言不避權貴人目為冷面寒鐡及按浙江屢雪寃獄周㢘</hi>
　<hi>使名聞天下至是以讒死人咸寃之</hi>
<hi>癸巳</hi>十一年春正月辛巳朔日食罷朝賀<lb/>
二月置貴州布政使司<lb/>
　貴州古羅施鬼國　　南夷牂牁武陵諸傍郡地元<lb/>
　　　八蕃<hi>五季時馬殷遣八帥討溪洞諸蠻遂各分據之號八蕃今定蕃州諸長官司即其地</hi>
　<hi>也</hi>順元<hi>注見前</hi>諸宣慰司以覊縻之太祖初平陳友諒<lb/>
　兵威振南服思南<hi>唐思州元思南宣威司明永樂後為府今府屬貴州</hi>宣慰田<lb/>
<pb n="KR2b0037_WYG_101-31a"/>
　仁智思州<hi>唐思州地元分置㳂江宣撫司後改思州明永樂後為府今府屬貴州</hi>宣撫田<lb/>
　仁厚率先歸附即以故官授之命世守其地及洪武<lb/>
　年貴州宣慰靄翠<hi>蜀漢火濟之裔世領水西後為安氏</hi>同知宋欽<hi>宋以後始</hi>
　<hi>領水東系見前</hi>及普定<hi>注見前</hi>女總管適邇等先後來歸皆予<lb/>
　以原官世襲賦税聴自輸納已而思南田宗鼎<hi>仁智之孫</hi>
　與思州田琛<hi>仁厚之孫</hi>搆怨相仇殺朝廷屢禁之不能止<lb/>
　<hi>初宗鼎與副使黄禧交惡訐奏累年朝廷以田氏世官曲宥之改禧知辰州府未㡬宗鼎以争地與思州</hi>
　<hi>有隙禧遂與琛結合兵攻思南宗鼎挈家走琛殺其弟發其祖墓宗鼎訴于朝屢敕琛禧赴闕自辨皆拒命</hi>
<pb n="KR2b0037_WYG_101-31b"/>
　<hi>不至</hi>至是帝命鎮逺侯顧成帥兵擒之送京師詔分其<lb/>
　地為八府<hi>以思南地設思南鎮寜銅仁烏羅四府以思州地設思州新化黎平石阡四府</hi>四<lb/>
　州<hi>鎮逺安順永寜普安土此四州皆貴州地且建制不在一時明史  司傳葢因類書之</hi>設貴<lb/>
　州布政使司<hi>治貴州宣慰司後成化中分置程蕃府至隆慶末始改程蕃曰貴陽府為布政</hi>
　<hi>司治而宣慰司如故府所治在城北宣慰所治在城南</hi>而以長官司七十五分<lb/>
　𨽻焉貴州為内地自此始<hi>初洪武中設貴州都指揮使司至是領十八衛而以</hi>
　<hi>長官司七𨽻焉後二年復設按察使司于是貴州二司官與各省同而鄉貢則附于雲南</hi>
令民牧馬<lb/>
<pb n="KR2b0037_WYG_101-32a"/>
　洪武初令應天諸府民牧馬<hi>初制應天太平鎮江廬州鳯陽揚州六府滁和</hi>
　<hi>二州令民牧馬既而復令飛熊廣武英武三衛軍五人共飬一馬嵗課一駒解京尋又以牧監羣馬悉歸</hi>
　<hi>有司専令民牧江南十一户江北五户飬馬以免其身役課駒一如三衛軍</hi>至是行之北<lb/>
　畿計丁飬馬十五丁以下飬馬一十六丁以上飬馬<lb/>
　二其以事編發者七户飬馬一得除罪自後馬日蕃<lb/>
　輙責民牧民年十五即飬馬復散之山東河南民漸<lb/>
　苦之<hi>山東自宣徳四年始河南自正統十一年始</hi>
帝如北京皇太孫從命皇太子監國<lb/>
<pb n="KR2b0037_WYG_101-32b"/>
　以尚書蹇義學士黄淮諭徳楊士竒洗馬楊溥<hi>字𢎞濟石</hi>
　<hi>首人</hi>輔太子監國<lb/>
𦵏仁孝皇后<lb/>
　先是帝營夀陵于昌平封其山曰天夀<hi>事在永樂七年</hi>至是<lb/>
　始成名曰長陵<hi>在昌平州北</hi>以后葬焉<lb/>
夏五月定死罪納贖例<lb/>
　命法司定議死罪情重者殺之情輕者得納贖斬八<lb/>
　千貫絞六千貫流徒以下納鈔有差無力者發天夀<lb/>
<pb n="KR2b0037_WYG_101-33a"/>
　山種樹<lb/>
秋七月封阿嚕台為和寜王<lb/>
　先是衛拉特瑪哈木時累請賞賚留勅使不遣帝遣<lb/>
　中官賫勅責之既而瑪哈木特弑其主布尼雅鍚哩<lb/>
　立嗒爾巴<hi>舊作答里巴今改後仿此</hi>為汗阿嚕台遣使來告請發<lb/>
　兵討賊願率所部為前鋒故有是命<lb/>
八月北京地震<lb/>
<hi>甲午</hi>十二年春二月詔親征衛拉特<lb/>
<pb n="KR2b0037_WYG_101-33b"/>
　瑪哈木特擁兵飲馬河將悉衆南犯楊言襲阿嚕台<lb/>
　開平守將以聞帝下詔親征以栁升領大營鄭亨領<lb/>
　中軍陳懋李彬領左右哨王通<hi>咸寜人</hi>譚青<hi>淵之子</hi>領左<lb/>
　右掖劉江<hi>即劉榮初冒父名江後始更名故江與榮互書</hi>朱榮為前鋒先遣<lb/>
　榮等率師駐興和<lb/>
三月張輔追獲陳季擴于老撾<hi>蠻名撾家明置宣慰司距雲南布政司六十八</hi>
<hi>程今為南掌國</hi>
　先是輔與晟㑹順州<hi>永樂中置屬順化府</hi>敗賊于愛子江<hi>在順州東</hi>
<pb n="KR2b0037_WYG_101-34a"/>
　<hi>北</hi>破其象陣俘斬千餘人擒偽將軍潘徑阮徐等<hi>事在</hi>
　<hi>十年冬</hi>至是進師羅蒙江<hi>在交阯廢田和縣界</hi>道險騎不得進輔<lb/>
　與將校徒步行山箐中夜半抵其巢悉擒鄧景異阮<lb/>
　鎔等皆磔以徇又遣别將追斬阮帥于南靈州<hi>永樂中置</hi>
　<hi>屬新平府</hi>季擴走老撾輔遣指揮師祐破其三闗<hi>方輿紀要在老</hi>
　<hi>撾東南與交阯接界處</hi>遂縛季擴及其孥送京師斬之交阯復<lb/>
　平<lb/>
帝發北京皇太孫從<lb/>
<pb n="KR2b0037_WYG_101-34b"/>
　帝謂侍臣曰朕長孫聰明英鋭宜歴行陣俾知兵法<lb/>
　且可悉將士之勞苦知征伐之不易又命學士胡廣<lb/>
　等即軍中為太孫講論經史<lb/>
夏六月至和拉和錫衮<hi>方輿紀要在漠北故和林東按和拉和錫襄舊作忽蘭忽失温</hi>
<hi>今改</hi>大破衛拉特兵追至圖拉河瑪哈木特遁<lb/>
　前鋒都督劉江等遇敵于剛哈拉海<hi>漠北地名今舊作哈里咳  改</hi>
　擒斬數十人帝　諸軍兼程進至和拉和錫衮瑪哈<lb/>
　木特等三部埽境來戰帝升髙阜見其衆分三隊乃<lb/>
<pb n="KR2b0037_WYG_101-35a"/>
　命栁升等攻其中陳懋王通攻其右李彬譚青馬聚<lb/>
　攻其左火器齊發帝親率鐡騎馳擊大破之斬其王<lb/>
　子十餘人部衆數千級追奔度兩髙山至圖拉河瑪<lb/>
　哈木特等遁帝欲窮追皇太孫請及時班師從之還<lb/>
　至三峯山阿嚕台復遣使來朝<lb/>
秋八月帝還北京<lb/>
蠲北京州縣田租二年<lb/>
九月廢晉王濟熺<hi>恭王棡子</hi>為庻人進封平陽王濟熿<hi>濟熺弟</hi>
<pb n="KR2b0037_WYG_101-35b"/>
為晉王<lb/>
　濟熿少狠戾失愛於父濟熺既嗣位濟熿追憾其父<lb/>
　并憾濟熺嗾其弟慶成王濟炫等日譖濟熺于朝又<lb/>
　誘府中官校文致其罪帝信之奪濟熺爵及世子美<lb/>
　圭並為庻人而立濟熿為晉王<hi>濟熿既立驕恣暴横一府咸被其害至進</hi>
　<hi>毒弑嫡母謝氏逼烝恭王侍兒人莫敢言</hi>
閏月下右春坊大學士黄淮等于獄<lb/>
　帝親征還太子遣使迎稍緩帝入髙煦譖悉徵東宫<lb/>
<pb n="KR2b0037_WYG_101-36a"/>
　官屬下詔獄楊士竒楊溥金問<hi>字公素吳人</hi>皆坐繫特宥<lb/>
　士竒復職<lb/>
冬十一月命翰林學士胡廣等修五經四書及宋儒性<lb/>
理諸書<lb/>
　書成名曰大全頒行天下<hi>大全書全摭宋元諸儒成説類聚成編鮮所折衷後</hi>
　<hi>儒少之</hi>
<hi>乙未</hi>十三年春正月瑪哈木特遣使來朝<lb/>
　瑪哈木特遣使謝罪貢馬詞極卑順帝曰衛拉特不<lb/>
<pb n="KR2b0037_WYG_101-36b"/>
　足與較受其獻館其使者<lb/>
釋工作囚徒<lb/>
　先是命出繫囚輸作贖罪既而多亡者有司請捕之<lb/>
　帝曰此皆衣食空乏出于不得已遂命見役者俱還<lb/>
　家共釋四千九百餘人<lb/>
罷海運<lb/>
　㑹通河既開黄河與之合流入淮<hi>俱見前</hi>漕道大通遂<lb/>
　罷海運<lb/>
<pb n="KR2b0037_WYG_101-37a"/>
三月帝䇿士于北京<lb/>
夏四月命英國公張輔出鎮交阯<lb/>
　輔班師甫還<hi>在三月</hi>論功賞賚旋遣出鎮<hi>輔至交阯討餘寇陳月湖</hi>
　<hi>等平之</hi>
兵部尚書兼詹事金忠卒<hi>謚忠襄</hi>
　忠少随兄戍通州以善卜聞燕兵既起僧道衍薦為<lb/>
　謀臣<hi>事見前</hi>帝即位歴官兵部尚書定建儲議兼詹事<lb/>
　帝北征輔太子監國帝入髙煦譖悉徵東宫官屬下<lb/>
<pb n="KR2b0037_WYG_101-37b"/>
　獄以忠勲舊不問而宻令審察太子事忠言無有帝<lb/>
　怒忠免冠頓首願連坐以保之以故太子得無廢而<lb/>
　宫僚楊溥黄淮等亦獲全至是卒<lb/>
五月丁酉朔日食<lb/>
開清江浦<hi>在淮安府山隂縣西北運河由此出清口為水陸孔途今河道總督駐出</hi>
　初漕粟至淮安陸運以達清河勞費甚鉅陳瑄請自<lb/>
　淮安城西管家湖<hi>舊有南北二湖今淤為田</hi>鑿渠二十里為清江<lb/>
　浦<hi>宋轉運使喬為岳嘗開此瑄復濬之</hi>導湖水入淮置四閘以宣洩又<lb/>
<pb n="KR2b0037_WYG_101-38a"/>
　縁河十里築隄引漕舟直達于河漕運稱使<lb/>
秋九月北京地震<lb/>
<hi>丙申</hi>十四年春正月賑北京河南山東饑<lb/>
　發粟一百三十八萬賑之<lb/>
三月阿嚕台敗衛拉特來獻㨗<lb/>
夏四月禮部尚書吕震請封禪不許<lb/>
　時禮部侍中周訥請封禪震力賛之帝謂曰今天下<lb/>
　水旱疾疫難語太平昔唐太宗欲行封禪魏徵力諌<lb/>
<pb n="KR2b0037_WYG_101-38b"/>
　而止爾等所請異於徴之所以愛君者矣不許<lb/>
秋七月掌錦衣衛事紀綱伏誅<lb/>
　綱便僻詭黠善鈎人意帝愛幸之令典詔獄綱覘帝<lb/>
　㫖廣布校尉日摘臣民陰事帝悉下綱治深文誣詆<lb/>
　帝以為忠擢都指揮僉事掌錦衣衛綱益恣横謀不<lb/>
　軌内侍讐綱者發其罪下都察院按治有狀即日磔<lb/>
　于市天下快之<lb/>
九月京師地震<lb/>
<pb n="KR2b0037_WYG_101-39a"/>
始命御史巡鹽<lb/>
冬十月帝還京師<lb/>
十一月召張輔還<lb/>
　輔凡四至交阯前後建置郡邑及増設驛傳遞運規<lb/>
　畫甚備交人所畏惟輔至是召還<lb/>
<hi>丁酉</hi>十五年春二月谷王橞有罪廢為庶人<lb/>
　橞自徙封長沙恃前開門功日益驕恣謀不軌其䕶<lb/>
　衛張興懼祸及因奏事北京白之帝未信㑹蜀王椿<lb/>
<pb n="KR2b0037_WYG_101-39b"/>
　子悦燇得罪逃橞所橞因詭衆曰建文君尚在我將<lb/>
　為申大義椿聞之上變告帝召橞入朝示以蜀王章<lb/>
　橞伏地請罪羣臣請誅之又下諸王議皆以為當死<lb/>
　帝曰吾寜生橞乃廢橞及其二子並為庻人<lb/>
命豐城侯李彬征交阯<lb/>
三月漢王髙煦有罪徙封樂安州<hi>本唐棣州明改樂安後改武定今府屬山東</hi>
　髙煦初封雲南曰我何罪而斥萬里不肯行<hi>髙煦請得天䇿</hi>
　<hi>衛為䕶衛曰唐太宗天策上將吾得之豈偶然</hi>已而改封青州又托故不欲<lb/>
<pb n="KR2b0037_WYG_101-40a"/>
　往私選各衛健士為腹心又募兵三千人不𨽻籍兵<lb/>
　部縱使拍掠兵馬指揮徐野驢擒治之髙煦手鐡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>
　撾殺野驢衆莫敢言遂僭用乗輿器物帝還京師盡<lb/>
　得其不法數十事召至切責之褫衣冠縶西華門將<lb/>
　廢為庶人皇太子泣涕力救乃削兩䕶衛誅其左右<lb/>
　數人徙封樂安州趣即日行<lb/>
帝北巡命皇太子監國<lb/>
<hi>戊戌</hi>十六年春正月交阯復亂<lb/>
<pb n="KR2b0037_WYG_101-40b"/>
　交人故好亂中官馬騏以采辦至大索境内珍寳人<lb/>
　情擾動桀黠者鼓煽之大軍甫還即並起為寇李彬<lb/>
　遣將討定之至是俄樂<hi>交阯舊縣屬清化府</hi>巡檢黎利及乂安<lb/>
　知府潘僚等復乗機作亂利初事陳氏為金吾將軍<lb/>
　歸命後授巡檢以是常怏怏與其黨放兵四掠叅政<lb/>
　侯保<hi>贊皇人</hi>馮貴<hi>武陵人</hi>死焉帝以賊乆未平命榮昌伯<lb/>
　陳智<hi>夀州人</hi>為左叅將助彬討之<hi>在十八年</hi>其後羣寇悉破<lb/>
　滅惟利竄匿老撾彬<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>其酋發所部兵捕之不獲<lb/>
<pb n="KR2b0037_WYG_101-41a"/>
三月姚廣孝死<lb/>
　初北平兵起隂謀首發自廣孝及帝轉戰有天下廣<lb/>
　孝決䇿之功為多<hi>論者謂帝躬冒不韙以争天下惠帝不終諸臣被戮追原祸首皆廣</hi>
　<hi>孝始之</hi>既拜太子少師至長洲候同産姊姊不納訪其<lb/>
　友王賓<hi>號光菴長洲人</hi>賓亦不見但遥語曰和尚誤矣和尚<lb/>
　誤矣復往見姊姊詈之廣孝惘然至是死追封榮國<lb/>
　公<hi>王賓不見廣孝舊史例議引錢謙益列朝詩集以為廣孝出賑蘇湖至長洲徒步訪賓讙若平生賓</hi>
　<hi>作賑災記鋪陳其功徳考震澤記聞賓稱吳中髙士豈肯漫作諛語頌要人功徳且其記安在後人未聞</hi>
<pb n="KR2b0037_WYG_101-41b"/>
　<hi>有見之者謙益説不足據今明史仍采建文遺跡語載入廣孝本傳遵之</hi>
夏五月胡廣卒<hi>謚文穆</hi>
　廣于建文時對䇿指摘親藩遂擢第一及帝即位首<lb/>
　偕解縉迎附以醇謹見幸時人以方漢胡廣始終恩<lb/>
　寵弗衰及卒特賜謚<lb/>
秋七月下贊善梁潛<hi>字用之泰和人</hi>司諫周冕<hi>繁昌人</hi>于獄殺之<lb/>
　時太子監國宦寺黄儼等黨趙王髙燧隂謀奪嫡譖<lb/>
　太子擅赦罪人帝怒以潛冕輔導有闕下獄死<lb/>
<pb n="KR2b0037_WYG_101-42a"/>
<hi>己亥</hi>十七年夏六月倭寇遼東總兵官劉榮擊破之<hi>江後以破</hi>
<hi>倭冦封伯改名榮</hi>
　倭數寇海上江度形勢請于望海堝<hi>在奉天府寜海縣東南其地髙</hi>
　<hi>可屯兵暸望為瀕海要地</hi>築城堡以備之倭入王家山島<hi>在寜海縣東南</hi>
　<hi>海中</hi>江急引兵赴堝依山設伏别遣將斷其歸路以步<lb/>
　卒迎戰賊敗走江分兩路夾擊盡覆之倭自是不敢<lb/>
　復入遼東<lb/>
<hi>庚子</hi>十八年春二月蒲䑓<hi>隋縣今屬山東武定府</hi>妖婦唐賽兒作亂<lb/>
<pb n="KR2b0037_WYG_101-42b"/>
討平之<lb/>
　賽兒蒲䑓縣民林三妻以幻術聚衆<hi>自稱佛母知成敗得石函中寳</hi>
　<hi>書神劍役鬼神剪紙作人馬相戰鬬</hi>據益都卸石柵<hi>在益都縣西南</hi>為亂攻下<lb/>
　莒即墨圍安邱詔安逺侯栁升與都指揮劉忠將京<lb/>
　軍往勦升自以大將意輕賊賊乞降信之夜為所襲<lb/>
　忠中流矢死比明升始覺賽兒已遁别賊攻安邱益<lb/>
　急都指揮僉事衛青<hi>字明徳華亭人</hi>方屯海上聞之帥千騎<lb/>
　晝夜馳抵城下再戰大敗之斬馘六千餘人鰲山<hi>明衛</hi>
<pb n="KR2b0037_WYG_101-43a"/>
　<hi>在即墨縣東今裁</hi>指揮王真亦殱賊于諸城賊遂平而賽兒<lb/>
　卒不獲升忌青功摧辱之為刑部尚書吳中<hi>字思正武城人</hi>
　所劾詔擢青都指揮使徵升下獄已得釋<hi>帝以賽兒未獲山東</hi>
　<hi>三司官悉坐縱寇誅擢刑部郎中段民為左叅政時索賽兒急盡逮山東北京及天下尼媪先後㡬萬人</hi>
　<hi>所在大擾民力為矜宥人情始安  段民字時舉武進人</hi>
秋八月丁酉朔日食<lb/>
冬十一月召皇太孫從皇太子至北京<lb/>
　時將遷都故有是命<lb/>
<pb n="KR2b0037_WYG_101-43b"/>
<hi>辛丑</hi>十九年春正月遷都北京赦<lb/>
　改京師為南京以北京為京師徙都之頒詔天下大<lb/>
　祀天地于南郊赦<lb/>
夏四月奉天謹身華葢三殿災<lb/>
　詔羣臣條奏闕失直言無隐<lb/>
殺主事蕭儀下侍讀李時勉<hi>名懋以字行安福人</hi>于獄<lb/>
　左庶子兼侍講鄒緝<hi>字仲熈吉水人</hi>應詔上言<hi>畧曰陛下肇建北京工鉅</hi>
　<hi>費繁調度甚廣農民終嵗供役猶且伐桑棗以供薪剝桑皮以為楮加之官吏横征日甚一日非其土産</hi>
<pb n="KR2b0037_WYG_101-44a"/>
　<hi>動科千百小民轉購他所其植倍蓰及至進納多不中程往復輾轉重為民累又自營建以來工匠假託</hi>
　<hi>威勢驅民移徙號令一出屋宇立摧與突粗完又復重徙有三四遷而不能定居者此陛下所不知而人</hi>
　<hi>民疾怨者也貪官汚吏徧布内外朝廷毎遣一人虐取苛求初無限量有司承奉惟恐不及剥下媚上有</hi>
　<hi>同交易小民所積㡬何而誅求若此今山東河南山西陜西水旱相仍民至剝樹皮掘草根為食而京師</hi>
　<hi>聚僧道萬餘人日耗廩米此奪民食以飬無用也朝廷嵗賚錢幣布馬外蕃所出數十萬而所取不能一</hi>
　<hi>二散馬民間馬死輒令賠補不知人民耗矣多馬奚禆漢北降人皆懐窺覘非真逺慕王化乃使犀居輦</hi>
　<hi>轂盛供帳厚賞賚以優之此豈足明廣大耶夫奉天殿陛下正朝也災首及馬自非省躬責已改革改化</hi>
　<hi>疏滌天下窮困之人不能上回天怒願還都南京保養聖躬散遣工匠停止征𣲖将災沴不作而太平可</hi>
<pb n="KR2b0037_WYG_101-44b"/>
　<hi>致矣</hi>疏入不省時帝方以定都詔天下忽罹火災頗懼<lb/>
　而言事者僉云遷都不便帝不懌儀與時勉言尤峻<lb/>
　切于是發怒殺儀下時勉獄<hi>時勉條上十五事極言北京營建之非及入貢</hi>
　<hi>諸人不宜使羣居輦轂大拂帝意已觀其他説多中時病擲地復取者再率多施行㑹大臣希㫖詆言者</hi>
　<hi>謗訕遂下獄事在十一月</hi>　出給事阿暹<hi>字□暉池州建徳人</hi>御史鄭維桓<lb/>
　<hi>慈谿人</hi>等于外<hi>事在八年</hi>而緝意得無罪<lb/>
命蹇義等分巡天下安撫軍民<lb/>
　以三殿災勅延臣二十六人分巡天下問軍民疾苦<lb/>
<pb n="KR2b0037_WYG_101-45a"/>
　文武長吏擾民者奏黜之<lb/>
秋八月辛卯朔日食<lb/>
冬十一月遣使覈天下庫藏<lb/>
下户部尚書夏原吉等于獄兵部尚書方賓<hi>錢塘人</hi>自殺<lb/>
　帝將大舉北征詔原吉賓及刑部尚書吳中等議皆<lb/>
　以為兵不當出帝召賓賓力言軍興費絀帝不懌召<lb/>
　原吉問邉儲多寡對曰比年師出無功軍儲十䘮八<lb/>
　九災𤯝迭作内外俱疲乞遣將往征勿勞車駕帝怒<lb/>
<pb n="KR2b0037_WYG_101-45b"/>
　立命原吉出視開平糧儲而吳中入對如賓言帝益<lb/>
　怒下原吉及中于獄賓懼自經死遂命侍郎張本等<lb/>
　分往山東山西河南及應山諸府督造糧車發丁夫<lb/>
　輓運期以明年二月集宣府<lb/>
<hi>壬寅</hi>二十年春正月己未朔日食罷朝㑹<lb/>
帝自將征阿嚕台命皇太子監國<lb/>
　阿嚕台初為衛拉特所敗窮蹙南竄帝納而封之數<lb/>
　年生聚蓄富浸桀驁拘留朝使時將兵出没塞下至<lb/>
<pb n="KR2b0037_WYG_101-46a"/>
　是大入興和殺都指揮王瑛常于是决策親征<lb/>
夏六月雨水傷稼<lb/>
　南北畿山東數十州縣霪雨傷稼<lb/>
秋七月帝至沙狐原<hi>在興和北</hi>阿嚕台遁遂移師征烏梁<lb/>
海<lb/>
　大軍至開平諜報阿嚕台攻萬全諸將請分兵還擊<lb/>
　帝曰詐也彼慮吾捣巢欲以此牽制我疾驅之攻萬<lb/>
　全者果遁去大軍次沙狐原阿嚕台大懼母妻皆詈<lb/>
<pb n="KR2b0037_WYG_101-46b"/>
　之于是盡棄輜重于庫倫海側遁去命發兵焚之收<lb/>
　其牲畜而還帝謂諸將曰阿嚕台恃有烏梁海部衆<lb/>
　敢行悖逆當移師翦之遂簡步騎二萬五道並進至<lb/>
　啟拉爾河<hi>方輿紀要在朶顔境内舊作屈裂兒河今改</hi>遇其部衆帝麾騎<lb/>
　夾擊自率前鋒衝之皆散走其地背河面左皆山大<lb/>
　軍依山而軍帝乗髙望之見其衆稍復聚乃麾兵繞<lb/>
　出其右其衆突至盡獲之又麾兵繞出其左先伏神<lb/>
　機弩于深林中其衆棄輜重走左遇伏遂大潰追奔<lb/>
<pb n="KR2b0037_WYG_101-47a"/>
　三十里斬部長數十人别以兵徇河西斬獲甚衆<lb/>
八月詔班師<lb/>
　請將分道捕擊者亦以次獻㨗乃下詔班師<lb/>
九月帝還京師<lb/>
下左春坊大學士楊士竒吏部尚書兼詹事蹇義于獄<lb/>
尋釋之<lb/>
　太子屢遭讒搆帝以士竒輔導有闕下錦衣獄禮部<lb/>
　尚書吕震壻張鶴朝叅失儀太子宥之帝怒義不匡<lb/>
<pb n="KR2b0037_WYG_101-47b"/>
　正命與震並下獄尋皆釋之<lb/>
冬十月遣使覈天下倉儲<lb/>
閏月乾清宫災<lb/>
<hi>癸卯</hi>二十一年夏五月趙䕶衛指揮孟賢等謀逆伏誅<lb/>
　帝有疾多不視朝賢與宦官黄儼衛士髙以正等相<lb/>
　結造偽詔謀進毒于帝從中下詔廢太子而立趙王<lb/>
　以正語其甥王瑜瑜上變帝立捕賢等鞫之得實帝<lb/>
　顧髙燧曰汝為之耶髙燧戰慄不能言太子力解之<lb/>
<pb n="KR2b0037_WYG_101-48a"/>
　曰此下人所為髙燧必不與知乃得免賢等皆伏誅<lb/>
六月庚戌朔日食<lb/>
秋七月釋李時勉于獄復其官<lb/>
八月帝復自將征阿嚕台命皇太子監國<lb/>
　邉將言阿嚕台將師衆南犯帝曰彼意吾不能復出<lb/>
　耳當先駐塞下待之<lb/>
冬十月帝至上莊堡<hi>在宣化府萬全縣北</hi>蒙古額森托干<hi>舊作也先土干</hi>
<hi>今改後仿此</hi>來降詔班師<lb/>
<pb n="KR2b0037_WYG_101-48b"/>
　大軍至西陽河<hi>即西洋河在西安府淮安縣西北自西天鎮縣流入經西陽河堡下流與</hi>
　<hi>東洋河合入桑乾河</hi>聞阿嚕台為衛拉特所敗部落潰散遂駐<lb/>
　師命陳懋為前鋒至宿嵬山<hi>方輿紀要在興和北亦曰宿嵬口度漠處也</hi>
　遇王子額森托干率所部來降帝大喜封為忠勇王<lb/>
　賜姓名金忠賞賚甚厚遂班師<lb/>
十二月帝還京師<lb/>
　二十二年春正月復詔北征<lb/>
<hi>甲辰</hi>金忠數請撃阿嚕台願為前鋒自効帝初不許㑹開<lb/>
<pb n="KR2b0037_WYG_101-49a"/>
　平守將言阿嚕台兵在近邉羣臣勸帝如忠言帝意<lb/>
　遂決<lb/>
夏四月帝發京師命皇太子監國<lb/>
　大學士楊榮金幼孜從楊士竒等留京師輔太子大<lb/>
　軍至開平獲諜者知阿嚕台遁帝意亦獻兵乃下詔<lb/>
　暴阿嚕台罪而宥其來降者時比年用兵白骨被野<lb/>
　帝命瘞諸道旁親製文紀之<lb/>
六月至達蘭納穆爾河<hi>方輿紀要在和林東北或曰即庫庫諾爾海元太祖初㑹集部</hi>
<pb n="KR2b0037_WYG_101-49b"/>
<hi>落之地按達蘭納穆爾舊作答蘭納木兒庫庫諾爾舊作濶濶納浯兒今並改</hi>詔班師<lb/>
　前鋒至達蘭納穆爾河不見敵命張輔等窮捜山谷<lb/>
　三百餘里無一馬跡帝進駐河上令陳懋等前覘懋<lb/>
　至白邙山<hi>方輿紀要在漠外</hi>無所遇以糧盡引還<lb/>
南京地震<lb/>
秋七月帝有疾至榆木州<hi>在故聞平城西北</hi>崩<lb/>
　帝還至清水源<hi>在漠北八年春帝北征過此甘泉溢出名之曰神應</hi>命楊榮金<lb/>
　幼孜刻崖石為銘遺吕震以旋師諭皇太子詔告天下<lb/>
<pb n="KR2b0037_WYG_101-50a"/>
　時帝已不豫次蒼崖戍疾甚顧左右歎曰夏原吉愛<lb/>
　我至榆木川疾大漸遺詔傳位皇太子䘮禮一如髙<lb/>
　皇帝遺制遂崩楊榮金幼孜等議以六師在外秘不<lb/>
　發䘮鎔錫為稗以斂載以龍轝所至朝夕上食如常<lb/>
　儀榮及御馬少監海夀馳訃太子遣太孫奉迎次鵰<lb/>
　鶚谷<hi>在宣化府龍門縣東有堡</hi>太孫至軍中始發喪及郊迎入仁<lb/>
　智殿加殮納梓宫<lb/>
八月太子髙熾即位<hi>是為仁宗</hi>
<pb n="KR2b0037_WYG_101-50b"/>
　大赦天下以明年為洪熙元年<lb/>
釋夏原吉黄淮等于獄復其官<lb/>
　時原吉及吳中楊勉黄淮楊溥金問皆乆繫獄中遺<lb/>
　詔至京師太子即釋之咨原吉以時事原吉對以賑<lb/>
　饑省賦役罷西洋取寳船及雲南交阯採辦悉從之<lb/>
　即位復原吉等官<lb/>
復置三公三孤官<lb/>
　洪武初置三公官以李善長等為之三孤無兼領者<lb/>
<pb n="KR2b0037_WYG_101-51a"/>
　建文永樂問罷公孤官至是復設以公侯伯尚書兼<lb/>
　之<lb/>
加楊榮金幼孜楊士竒黄淮等官領内閣事如故<lb/>
　初解縉等入文淵閣皆編檢講讀之官不得専制諸<lb/>
　司諸司奏事亦不得相闗白帝即位以榮士竒等皆<lb/>
　東宫舊臣乃進榮為太常卿幼孜為户部侍郎兼文<lb/>
　淵閣大學士如故士竒為禮部侍郎兼華葢殿大學<lb/>
　士黄淮為通政使兼武英殿大學士已復置謹身殿<lb/>
<pb n="KR2b0037_WYG_101-51b"/>
　大學士改榮為之未㡬榮士竒皆遷尚書閣職漸崇<lb/>
九月召黄福于交阯以兵部尚書陳洽<hi>字叔逺武進人</hi>代之<lb/>
　福在交阯十九年編氓籍定賦税興校學置官師數<lb/>
　召文老宣諭徳意戒屬吏毋苛擾一切鎮之以静上<lb/>
　下帖然帝以福乆勞于外召還交人扶擕走送號泣<lb/>
　不忍别福既還交阯賊遂劇訖不能靖<lb/>
羣臣請公除不許<lb/>
　易月制滿禮部尚書吕震請即吉侍郎楊士竒不可<lb/>
<pb n="KR2b0037_WYG_101-52a"/>
　尚書蹇義兼取二説進帝曰梓宫在殯易服豈臣子<lb/>
　忍言士竒執是也明日帝素冠麻衣絰而視朝<hi>時羣臣皆</hi>
　<hi>已吉服惟士竒及英國公張輔服如帝帝歎曰輔武臣也而知禮過六卿由是益見親重</hi>
詔自今官用物悉于所産地市之<lb/>
　詔工部曰古者任土作貢不强所無比年如丹漆石<lb/>
　青之類所司不究物産之地槩徵郡縣科派病民自<lb/>
　今官所用物必于所産地計直市之違者罪不宥<lb/>
始置南京守偹<lb/>
<pb n="KR2b0037_WYG_101-52b"/>
　以襄城李隆者<hi>字産平和州人濬之子</hi>為之兼領中軍都督府<lb/>
　事勲臣守偹南京自此始其後復以内臣同守偹<hi>後景</hi>
　<hi>泰中復置協同守偹一人</hi>
鎮守交阯中官山夀請授黎利清化知府從之<lb/>
　初利未叛時與夀相善及竄老過已為所逐<hi>朝廷詰責故逐</hi>
　<hi>利</hi>乃率衆求撫而匿俄樂不出尋寇茶籠<hi>交阯舊州屬乂安府</hi>
　敗鎮守㕘將方政<hi>全椒人</hi>兵殺指揮伍雲<hi>定逺人</hi>㑹帝踐<lb/>
　阼夀入朝力言利與已相信今往諭之必來歸帝恐<lb/>
<pb n="KR2b0037_WYG_101-53a"/>
　為所紿夀叩頭言如利不求臣當萬死帝頷之遣夀<lb/>
　齎敕往諭敕甫降利已犯清化指揮同知陳忠<hi>臨淮人</hi>
　戰没明年春利得敕亦無降意楊言俟秋涼赴官而<lb/>
　冦掠不己<hi>時榮昌伯陳智與方政協同鎮守智暗懦素無將畧又與政積不相能而中官山夀</hi>
　<hi>一意主撫專進止以故賊益猖獗官軍不能制</hi>
賜少傅兼吏部尚書蹇義等銀章<lb/>
　義進少傅楊士竒進少保楊榮進太子少傅金幼孜<lb/>
　進太子少保賜銀章各一曰䋲愆糾繆諭以協力贊<lb/>
<pb n="KR2b0037_WYG_101-53b"/>
　務凡政事有闕或羣臣言而未從者用此章宻疏以<lb/>
　聞<hi>既而進户部尚書夏原吉少保賜原吉銀章諭勉如義士竒等</hi>
冬十月復魏國公徐欽爵<lb/>
　初輝祖以忤成祖奪爵<hi>事見前</hi>及卒復封其子欽十九<lb/>
　年來朝不辭徑去成祖怒罷為民至是復故爵<lb/>
召有司奏雨澤者即以聞<lb/>
　通政使請彚四方雨澤章奏送給事中收貯帝曰祖<lb/>
　宗欲前知水旱以便恤民故令奏雨澤今送給事是<lb/>
<pb n="KR2b0037_WYG_101-54a"/>
　終不知也自今奏至即以聞<lb/>
立皇后張氏<hi>永城人兵馬副指揮騏之女</hi>
立子瞻基為皇太子<lb/>
　并封子瞻埈<hi>帝第二子</hi>為鄭王<hi>居鳯翔後/徙懐慶</hi>瞻墉<hi>帝第三子</hi>越王<lb/>
　<hi>居衢州未之藩卒</hi>瞻墡<hi>帝第/五子</hi>襄王<hi>居長沙後/徙襄陽</hi>瞻堈<hi>帝第六子</hi>荆王<lb/>
　<hi>居建昌後徙蘄州</hi>瞻墺<hi>帝第/七子</hi>淮王<hi>居韶州後/徙饒州</hi>瞻塏<hi>帝第八子</hi>滕王<lb/>
　<hi>居雲南未之藩卒</hi>瞻垍<hi>帝第/九子</hi>梁王<hi>居安/陸</hi>瞻埏<hi>帝第/十子</hi>衛王<hi>居懷慶未</hi>
　<hi>之藩卒</hi>
<pb n="KR2b0037_WYG_101-54b"/>
詔舉賢才<lb/>
　今于五品以下官及軍民之訪薦徳行惇篤文學優<lb/>
　長者量才應用舉後犯贓則連坐舉者<lb/>
命大學士㑹法司録囚<lb/>
　帝性仁恕諭楊士竒楊榮金幼孜曰比年法司之濫<lb/>
　朕所深知所擬大逆不道往往出于文致自今審决<lb/>
　重囚卿三人必往同讞有寃抑者雖細故必以聞<lb/>
十一月詔羣臣極言得失<lb/>
<pb n="KR2b0037_WYG_101-55a"/>
葬長陵<lb/>
　謚曰文皇帝廟號太宗<hi>後嘉靖中更廟號曰成祖</hi>
　<hi>明史贊曰文皇少長習兵據幽燕形勝之地乗建文孱弱長驅内向奄有天下即位以後知人善任雄武</hi>
　<hi>之畧同符髙祖六師屢出漠北塵淸成功駿烈卓乎盛矣然而革除之際倒行逆施慙徳亦何可掩哉</hi>
仁宗皇帝<lb/>
<hi>乙巳</hi>洪熙元年春正月建𢎞文閣<lb/>
　詔選諸臣有學行者入直楊士竒薦侍講王進儒士<lb/>
　陳繼<hi>字嗣初呉縣人</hi>蹇義薦學録楊敬訓導何澄詔以繼為<lb/>
<pb n="KR2b0037_WYG_101-55b"/>
　博士敬為編修澄為給事中直閣中命學士楊溥掌<lb/>
　閣事進佐之<hi>帝親授榮閣印日用卿等非止助益學問亦欲廣知民事為理道助如有建白</hi>
　<hi>封職以進</hi>
二月帝耕耤田<lb/>
南京地震<lb/>
　凡十有六震<hi>四月又三震五月復震</hi>
三月以權謹<hi>字仲常徐州人</hi>為文華殿大學士<lb/>
　謹初為光禄丞事母至孝帝曰能孝者必忠忠孝之<lb/>
<pb n="KR2b0037_WYG_101-56a"/>
　人可任輔導特擢之<lb/>
詔求直言<lb/>
　初大理少卿弋謙<hi>代州人</hi>言事過激帝怒停謙朝㕘未<lb/>
　㡬帝以言者益少遂詔羣臣曰去冬無雪今春少雨<lb/>
　隂陽愆和必有其咎朕于謙一時不能含容未嘗不<lb/>
　自愧咎爾諸臣勿以前事為戒于國家利弊政令未<lb/>
　當者直言勿諱謙朝㕘如故<lb/>
隆平<hi>唐昭慶縣宋改隆平令縣屬趙州</hi>饑<lb/>
<pb n="KR2b0037_WYG_101-56b"/>
　有司請以官麥貸之帝曰饑即賑之何必曰貸<lb/>
詔法司慎刑<lb/>
　詔曰刑者所以禁暴止邪導民于善也吏或深文傳<lb/>
　㑹以致寃濫朕深憫之自今其悉依律擬罪若朕過<lb/>
　于嫉惡法外用刑法司執奏五奏不允同三公大臣<lb/>
　執奏必允乃已諸司不得鞭囚背及加人宫刑有自<lb/>
　宫者以不孝論人之為非父子不相謀是以舜罰不<lb/>
　嗣文罪不孥自今非謀反勿連坐親屬古之盛時採<lb/>
<pb n="KR2b0037_WYG_101-57a"/>
　民言以資儆戒今奸人往往摭拾誣為誹謗法吏刻<lb/>
　深鍜錬刑之不中民則無措其除誹謗今有告者一<lb/>
　切勿治<lb/>
詔北京都司復稱行在<lb/>
　將遷都南京故有是命<lb/>
夏四月免山東淮徐今年租税之半<lb/>
　帝聞山東及淮徐民之食有司徵夏税方急乃御西<lb/>
　角門召楊士竒草詔免今年夏秋税之半士竒言上<lb/>
<pb n="KR2b0037_WYG_101-57b"/>
　恩至矣但湏户工二部與聞帝曰有司慮國用不足<lb/>
　必持不決救民之困當如救災拯溺不可遲也趣具<lb/>
　楮筆令士竒就門樓書詔帝覽畢即下所司<lb/>
命皇太子居守南京<lb/>
五月左遷李時勉羅汝敬<hi>名簡以字行吉水人</hi>為監察御史尋下<lb/>
　獄侍讀李時勉抗疏言事帝怒召至便殿對不屈命<lb/>
　武士以金<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>擊之脇折死而復蘇時侍講羅汝敬亦<lb/>
　言事並改監察御史頃之下獄<lb/>
<pb n="KR2b0037_WYG_101-58a"/>
帝崩<lb/>
　先是帝不豫遣中官海夀馳召皇太子及是崩遺詔<lb/>
　皇太子即位<lb/>
六月太子瞻基至自南京即位<hi>是為宣宗</hi>大赦<lb/>
　太子方謁孝陵海夀至太子即日就道時南京頗傳<lb/>
　凶問又傳漢王髙煦謀伏兵于道邀太子羣臣請整<lb/>
　兵衛或請從問道行太子不可曰君父在上誰敢干<lb/>
　之驛道馳還至良鄉太監楊瑛尚書夏原吉吕震捧<lb/>
<pb n="KR2b0037_WYG_101-58b"/>
　遺詔至宣訖太子哭盡哀入宫發喪越十日即位大<lb/>
　赦以明年為宣徳元年<lb/>
尊皇后為皇太后立妃胡氏<hi>濟寕人錦衣百户榮之女</hi>為皇后<lb/>
閏月以翰林學士楊溥入内閣<lb/>
　罷𢎞文閣召溥入内閣典機務<hi>溥與楊士竒同治内閣王進等以原職𨽻</hi>
　<hi>翰林院帝謂溥曰古君臣更相戒飭用治太平卿將何以輔朕對曰臣受國厚恩安敢忘報帝曰直箴朕</hi>
　<hi>過報朕多矣溥曰直言非難能受直言為難陛下既以命臣臣敢不盡忠以告</hi>
更定科舉法<lb/>
<pb n="KR2b0037_WYG_101-59a"/>
　初制禮闈取士不分南北仁宗時楊士竒請定取士<lb/>
　之額南人十六北人十四仁宗以為然帝即位遂詔<lb/>
　行之<hi>其後復分南北中為三以百人為率則南取五十五名北取三十五名中取十名中謂四川廣</hi>
　<hi>西雲南貴州及鳯陽廬州二府滁徐和三州也</hi>
秋八月始置巡撫官<lb/>
　以大理寺卿胡概<hi>字子節豐城人本姓熊隨母適胡氏遂冒其姓</hi>㕘政葉春<lb/>
　<hi>海鹽人</hi>巡撫南畿浙江<hi>巡撫始此</hi>自是遇災荒盜賊輙遣大<lb/>
　臣往巡撫事已召還成化以後遂成定員而三司之<lb/>
<pb n="KR2b0037_WYG_101-59b"/>
　任漸輕<lb/>
詔内外臣舉堪任守令者<lb/>
九月葬獻陵<hi>在昌平州長陵西北</hi>
　謚曰昭皇帝廟號仁宗<lb/>
　<hi>明史賛曰仁宗在東宫屢遘媒孽而終以誠敬獲全踐位一載用人行政善不勝書而使天假之年涵濡</hi>
　<hi>休養徳化之盛豈不與文景比隆哉</hi>
　<lb/>
御批歴代通鑑輯覧卷一百二<lb/>
</p>
<p>
</p>
  </div>
</body>
</text>
</TEI>
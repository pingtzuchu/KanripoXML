<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_097-1a"/>
欽定四庫全書<lb/>
御批歴代通鑑輯覽卷九十八<lb/>
元<lb/>
明宗皇帝<lb/>
<hi>己巳</hi>元年<hi>八月以後文宗圖卜特穆爾天歴二年變按明宗即位而未改元續綱目削而未書今  例特</hi>
<hi>書元年而以天歴二年附注其下</hi>春正月周王和實拉即位于和寜之<lb/>
北<hi>是為明宗</hi>
　圖卜特穆爾屢遣使奉迎勸進王南還至和寜之北<lb/>
<pb n="KR2b0037_WYG_097-1b"/>
　遂即位遣使還報諸王舊臣及兩都之民聞王使者<lb/>
　至皆歡呼鼓舞争先迎謁所至成聚<lb/>
陕西大旱饑以張養浩為行臺御史中丞<lb/>
　陕西自泰定二年至是不雨嵗大饑人相食圖卜特<lb/>
　穆爾乃起張養浩為中丞往賑之先是養浩棄官家<lb/>
　居七詔不起至是聞命登車即行道經華山禱于岳<lb/>
　祠一雨三日到官復大雨禾黍自生秦人大喜時斗<lb/>
　米十三緡民持鈔往糴稍昏即不用詣庫倒換累日<lb/>
<pb n="KR2b0037_WYG_097-2a"/>
　不能得民大窘養浩檢庫中未毁昏鈔文可騐者得<lb/>
　一千八十五萬又以印識其背又刻十貫五貫為劵<lb/>
　給貧民命米商視印記出糶詣庫驗數以易之又率<lb/>
　富商出粟及奏行納粟補官之令聞民有殺子以啖<lb/>
　母者為之大慟出私錢濟之且命出其肉徧示闔府<lb/>
　官屬責其不能賑貸到官四月未嘗家居止宿公署<lb/>
　夜禱于天晝出賑饑民終日無少怠遂得疾未㡬卒<lb/>
　<hi>追封濱國公謚文忠</hi>
<pb n="KR2b0037_WYG_097-2b"/>
二月圖卜特穆爾立其妃鴻吉哩氏<hi>駙馬魯王多阿克巴勒女多阿克巴</hi>
<hi>勒舊作琱阿不剌今改後仿此</hi>為皇后<lb/>
圖卜特穆爾追尊帝母依竒哩氏<hi>努掄公主之女按努掄舊作奴兀掄今改</hi>
<hi>後仿此</hi>及其母唐古特氏<hi>舊作唐兀氏/今改後仿此</hi>並為皇后<hi>依竒哩氏謚曰</hi>
<hi>仁獻章聖唐古特氏謚曰文獻昭聖</hi>
三月圖卜特穆爾遣雅克特穆爾奉皇帝寶赴漠北夏<lb/>
四月以雅克特穆爾為太師<lb/>
　圖卜特穆爾遣雅克特穆爾奉皇帝璽来上乃諭廷<lb/>
<pb n="KR2b0037_WYG_097-3a"/>
　臣曰寶璽既北上繼今國事其遣人聞于行在所四<lb/>
　月癸巳雅克特穆爾入見帝嘉其功以為太師復諭<lb/>
　之曰京師百官朕弟所用者並仍舊其諭以朕意雅<lb/>
　克特穆爾奏陛下君臨萬方國家大事所用者省院<lb/>
　臺而己宜擇人居之乃用哈瑪爾圖<hi>舊作哈八兒禿今改後仿此</hi>
　等為平章政事等官皆武宗舊人也是日宴諸王大<lb/>
　臣于行殿因諭臺臣曰太祖有訓美色名馬人皆悦之<lb/>
　然方寸一有繋累即能敗名䘮徳卿等亦嘗念及于<lb/>
<pb n="KR2b0037_WYG_097-3b"/>
　此乎世祖初立御史臺時首命塔齊爾布達嘉勒<hi>舊作</hi>
　<hi>奔帖傑兒今改後仿此</hi>二人協司其政天下國家譬如一人之<lb/>
　身中書其右手也樞宻其左手也左右手有疾治之<lb/>
　以良醫省院闕失不以御史臺治之可乎凡諸王百<lb/>
　司違法越禮一聽舉劾風紀重則貪墨懼猶斧斤重<lb/>
　則入木深也朕有闕失卿等亦當以聞不汝責也<lb/>
遣使立圖卜特穆爾為皇太子<lb/>
旱蝗民饑<lb/>
<pb n="KR2b0037_WYG_097-4a"/>
　河南北山東兩浙饑民毋論百餘萬户自嵩汝至淮<lb/>
　南死亡相籍命所在州縣官以便宜賑之<lb/>
囊嘉特降尋殺之<lb/>
　圖卜特穆爾遣使至四川赦囊嘉特囊嘉特聽詔歸<lb/>
　順蜀地悉定尋坐以指斥乘輿殺之于市籍其家<lb/>
秋七月丙辰朔日食<lb/>
太白經天<lb/>
八月帝次翁果察圖圖卜特穆爾入見帝暴崩<lb/>
<pb n="KR2b0037_WYG_097-4b"/>
　武寜王徹辰圖<hi>舊作徹徹禿今改後仿此</hi>等先至京師致立皇太<lb/>
　子之命圖卜特穆爾遂𤼵京師奉迎于道受太子寶<lb/>
　八月乙酉朔帝次翁果察圖丙辰圖卜特穆爾入見<lb/>
　與諸王大臣宴于行殿越三日庚寅帝暴崩年三十<lb/>
　國語稱曰呼土克圖皇帝<hi>呼土克圖䝉古語有福之謂元史舊訛作䕶都篤今譯改</hi>
　<hi>胡粹中曰聞故老言雅克特穆爾奉上璽綬明宗從官有不為禮者雅克特穆爾怒且懼既而帝暴崩雅</hi>
　<hi>克特穆爾聞哭聲即奔入帳中取竇璽扶文宗上馬南馳本史言皇太子入哭盡哀雅克特穆爾以皇后</hi>
　<hi>命以皇帝寳授于大子其説不合豈當時忌諱而不敢明言者歟</hi>
<pb n="KR2b0037_WYG_097-5a"/>
圖卜特穆爾以巴延為左丞相竒徹台<hi>舊作欽察台</hi>阿爾斯<lb/>
蘭哈雅<hi>舊作阿兒思蘭海牙今並改復仿此</hi>趙世延並為平章事<lb/>
　多爾濟為右丞阿永<hi>舊作阿榮今改後仿此</hi>趙世安並參知政<lb/>
　事達實特穆爾知樞宻院特穆爾布哈特穆爾圖<hi>舊作</hi>
　<hi>鐵木兒脱今改後仿此</hi>並御史大夫<lb/>
圖卜特穆爾復襲位于上都<hi>是為文宗</hi>
建龍翔集慶寺于建康<lb/>
　命阿永趙世安督工臺臣監造于是南臺御史言陛<lb/>
<pb n="KR2b0037_WYG_097-5b"/>
　下龍潛建業居民困于供給幸而獲覩今日莫不跂<lb/>
　望非常之恩今奪民時毁民居以創佛寺臺臣表正<lb/>
　百官委以監造豈其禮哉昔漢髙祖復豐沛兩縣光<lb/>
　武免南陽税三年今不務此而隆重佛教何以慰斯<lb/>
　民之望且佛教慈悲方便今尊佛氏而害生民無乃<lb/>
　違其教乎書奏為免臺臣監役<lb/>
詔修經世大典<lb/>
　勅翰林國子院同奎章閣學士采輯本朝故事準唐<lb/>
<pb n="KR2b0037_WYG_097-6a"/>
　宋㑹要為經世大典<lb/>
冬十一月湖南猺賊冦邊<lb/>
　湖廣州縣為廣源猺冦掠者二百八十餘處因命平<lb/>
　章劉脱歡招捕之<lb/>
十二月以西僧牟札克䇿喇實<hi>舊作輦□乞剌思今改後仿此</hi>為帝師<lb/>
　帝師至帝命朝臣一品以下咸郊迎大臣俯伏進觴<lb/>
　帝師不為動惟國子祭酒富珠哩翀<hi>字子翬其先隆安人金泰和間</hi>
　<hi>定女直姓屬望廣平舊作孛术魯翀今改</hi>舉觴立進曰帝師釋迦之徒天<lb/>
<pb n="KR2b0037_WYG_097-6b"/>
　下僧人師也予孔子之徒天下儒人師也請各不為<lb/>
　禮帝師笑而起舉觴立飲衆為之栗然<lb/>
文宗皇帝<lb/>
<hi>庚午</hi>至順元年春二月立明宗子伊埒哲伯<hi>舊作懿璘質班今改後仿</hi>
<hi>此</hi>為鄜王平章政事多爾濟以罪免<lb/>
　臺臣言多爾濟紊亂銓選貪汚著聞請加罷黜從之<lb/>
　尋以鄂博哈雅<hi>舊作阿卜海牙</hi>伊拉齊<hi>舊作亦列赤今並改後仿此</hi>相繼<lb/>
　為平章政事<lb/>
<pb n="KR2b0037_WYG_097-7a"/>
以巴延知樞密院事罷置左丞相<lb/>
　帝以雅克特穆爾有大功欲獨相以尊異之乃詔諭<lb/>
　中書省曰昔世祖以宰相一人總領庶務故治出于<lb/>
　一今雅克特穆爾為右丞相巴顔既知樞宻院事左<lb/>
　丞相其勿復置又詔一切政務悉聽雅克特穆爾總<lb/>
　裁大小官員人等敢有隔越聞奏以違制論<lb/>
三月雲南諸王圖沁<hi>舊作秃堅今改後仿此</hi>反遣豫王喇特納實<lb/>
哩督諸將討之<lb/>
<pb n="KR2b0037_WYG_097-7b"/>
　圖沁及萬户布呼<hi>舊作伯忽</hi>阿哈<hi>舊作阿禾今並改後仿此</hi>等叛攻陷<lb/>
　中慶路<hi>本大理國善闡府地元置中慶路雲南行省治焉今為雲南府</hi>殺㢘訪司官<lb/>
　尋自稱雲南王以布呼為丞相阿哈等為平章等官<lb/>
　立城柵焚倉庫以拒命詔以竒珠<hi>舊作乞住今改後仿此</hi>為雲<lb/>
　南平章政事特穆爾布哈<hi>舊作帖木兒不花今改後仿此</hi>為雲南左<lb/>
　丞及中尚卿蘓爾約蘇<hi>舊作小雲失今改後仿此</hi>從喇特納實哩<lb/>
　由八番<hi>本漢牂牁郡地五季馬殷遣八姓帥率兵討兩江溪峒至此留戍遂各分據號八畨元置</hi>
　<hi>八畨順元等處宣慰司明升置貴州布政司今為貴陽府治</hi>進討之<lb/>
<pb n="KR2b0037_WYG_097-8a"/>
夏四月皇后鴻吉哩氏殺明宗皇后班布爾實<hi>成宗甥夀寜公</hi>
<hi>主之女按巴布沙舊作八不沙今改後仿此</hi>
　皇后與宦者拜珠謀殺之<lb/>
雲南土官禄余等叛附于圖沁詔遣諸王温都遜特穆<lb/>
爾<hi>舊作雲都思帖木兒今改後仿此</hi>㑹諸路兵進討之<hi>續綱目于是年事前後多錯悞</hi>
<hi>今悉從文宗本紀改正</hi>
　初雲南烏蒙<hi>蠻部名元置宣慰司明升為府今雲南昭通府是</hi>土官祿余以<lb/>
　討圖沁功授行省參知政事至是叛附于圖沁羅羅<lb/>
<pb n="KR2b0037_WYG_097-8b"/>
　<hi>即羅羅斯番部名其酋長散居大渡河西元時内附立羅羅宣慰司統之明置建昌衛今為寜逺府屬四</hi>
　<hi>川省</hi>諸蠻因相繼作亂平章特穆爾布哈被害詔諸王<lb/>
　温都遜特穆爾將江浙河南江西三省兵二萬與湖<lb/>
　廣省臣脱歡並討之<lb/>
六月殺知樞宻院庫春貝<hi>舊作澗徹伯</hi>托克托穆爾<hi>舊作脱脱木兒</hi>
<hi>今並改</hi>等十二人籍其家<lb/>
　庫春貝托克托穆爾及通政使濟爾噶朗<hi>舊作只爾哈郎今改</hi>
　等以雅克特穆爾權勢崇重欲謀誅之頁特宻實托<lb/>
<pb n="KR2b0037_WYG_097-9a"/>
　宻<hi>舊作也的迷失脱迷今改後仿此</hi>以變告雅克特穆爾即率竒卜<lb/>
　察克軍掩捕案問並棄市籍其家<lb/>
秋七月將作院使索珠等有罪誅<lb/>
　特們徳爾子索珠觀音努<hi>舊作觀音奴今改</hi>壻伊埒哈雅<hi>舊作</hi>
　<hi>野理牙又作野理海牙今改</hi>坐怨望造符籙祭北斗呪咀事覺詞<lb/>
　連刑部尚書烏訥爾<hi>舊作烏馬兒今改</hi>前御史大夫博羅上<lb/>
　都留守烏訥爾<hi>舊作馬兒今改</hi>等俱伏誅<lb/>
閏月趙世延罷<lb/>
<pb n="KR2b0037_WYG_097-9b"/>
　御史葛明誠言世延年踰七十固位苟容請黜歸田<lb/>
　里詔中書議之雅克特穆爾言世延向陳致仕不允<lb/>
　所請御史之言盖不知有旨也帝曰如御史言世延<lb/>
　固難任中書其仍任以翰林奎章之職<lb/>
詔加孔子父母及顔回曽參孔伋孟軻程顥程頤封爵<lb/>
　孔子父叔梁紇為啓聖王母顔氏啓聖王夫人顔子<lb/>
　兗國復聖公曾子郕國宗聖公子思沂國述聖公孟<lb/>
　子鄒國亞聖公程顥豫國公頤洛國公<hi>尋復以董仲舒從祀孔子</hi>
<pb n="KR2b0037_WYG_097-10a"/>
　<hi>廟廷位列七十子之下</hi>
江南大水<lb/>
　江浙湖廣尤甚没民田五萬一百八十頃民饑者四<lb/>
　十餘萬户<lb/>
冬十月始親祀南郊<lb/>
　帝始服大裘袞冕親祀昊天上帝于南郊以太祖配<lb/>
　享盖自世祖至是凡七世而南郊親祀之禮始克舉<lb/>
　焉<lb/>
<pb n="KR2b0037_WYG_097-10b"/>
十二月立燕王喇特納達喇<hi>舊作阿剌忒納答剌今改</hi>為太子<lb/>
　太子既立月餘以疹疾卒詔繪真容奉安慶夀寺祀<lb/>
　之如累朝神御殿<lb/>
<hi>辛未</hi>二年春二月立廣教總管府<lb/>
　凡十六所以掌天下僧尼之政秩正三品府設達嚕<lb/>
　噶齊總管同知府事判官各一員宣政院選流内官<lb/>
　擬注以聞總管則僧為之<lb/>
三月司徒錫沙<hi>舊作香山今改</hi>陳符讖<lb/>
<pb n="KR2b0037_WYG_097-11a"/>
　錫沙言陶𢎞景胡笳曲有負扆飛天歴終是甲辰君<lb/>
　之語暗合陛下生年紀號實受命之符乞録付史館<lb/>
　頒示中外詔翰林集賢諸儒臣議咸以為唐開元間<lb/>
　薛譲進武后鼎銘云上天降監方建隆基為𤣥宗受<lb/>
　命之符姚崇表賀宋司馬光言其采偶就之文以為<lb/>
　符瑞此小臣之諂而宰相實之是誣其君也今𢎞景<lb/>
　之曲雖于生年紀號若偶合者然陛下應天順人紹<lb/>
　基正統無待于旁引曲説以為符瑞從其所言恐啓<lb/>
<pb n="KR2b0037_WYG_097-11b"/>
　讖緯之端非所以定民志也事遂寢<lb/>
夏四月武陟地震<lb/>
　踰月不止<lb/>
喇特納實哩等畧定雲南引兵還<lb/>
　先是鎮西武靖王綽斯巴勒<hi>世祖第六子西平王鄂爾齊之孫按綽斯巴勒</hi>
　<hi>舊作搠思班今改後仿此</hi>及喇特納實哩等率兵十餘萬討雲南<lb/>
　倍道兼進奪金沙江<hi>即古麗水源出吐蕃共隴川犁牛石下東南流入雲南境合打</hi>
　<hi>冲河又東流至㑹理州南入四川界</hi>與賊兵遇連戰敗之擒斬阿呼遂<lb/>
<pb n="KR2b0037_WYG_097-12a"/>
　復中慶路又與布呼戰于馬金山獲而誅之惟祿余<lb/>
　遁去至是遣使來獻捷且請留荆王伊蘇伊伯根<hi>太宗</hi>
　<hi>子奎屯之孫按伊蘓伊伯根舊作也速也不干今改後仿此</hi>等各領所部屯駐鎮<lb/>
　遺冦餘軍皆遣還詔從之而以特黙齊齊為雲南行<lb/>
　省平章總制軍事<lb/>
六月翰林學士吳澄卒<hi>謚文正</hi>
　澄自泰定間謝病歸臨川四方從學者恒數百人著<lb/>
　書至將終猶不輟其易春秋禮記纂言盡破傳註穿<lb/>
<pb n="KR2b0037_WYG_097-12b"/>
　鑿卓然成一家言朝廷命其子京為撫州教授以便<lb/>
　奉養至是卒<hi>贈臨川郡公學者稱之為草廬先生</hi>
秋八月甲辰朔日食<lb/>
江浙水<lb/>
　壊田十八萬八千七百三十八頃<lb/>
詔皇子古嚕達喇<hi>舊作古納答剌今改後仿此</hi>出居雅克特穆爾家<lb/>
　命市諤爾根薩里<hi>舊作阿魯渾撒里今改</hi>宅令雅克特穆爾奉<lb/>
　皇子居之更名雅克特古斯<hi>舊作燕帖古思今改</hi>尋又詔養雅<lb/>
<pb n="KR2b0037_WYG_097-13a"/>
　克特穆爾之子塔剌海為己子賜以居第及貲産<lb/>
九月禄余復冦雲南冬十月都元帥齊喇<hi>舊本作怯烈今改後仿此</hi>
擊走之<lb/>
　祿余既竄伏尋出收招餘黨復大亂冦順元<hi>元至元二十年</hi>
　<hi>討平羣蠻置順元路安撫司在今貴州貴陽府境内</hi>等路雲南省臣遣都事諾<lb/>
　海往招之授以叅政制命祿余拒不受遂遇害既而<lb/>
　蒙古都元帥齊喇潛師撃破賊砦殺五百餘人圖沁<lb/>
　弟必里克圖庫圖齊<hi>舊作必剌都古象失今改後仿此</hi>舉家赴水死<lb/>
<pb n="KR2b0037_WYG_097-13b"/>
　獲圖沁弟二人子三人誅之祿余遁去餘黨悉平<lb/>
冬十一月壬申朔日食<lb/>
<hi>壬申</hi>三年夏四月諸王伊嚕特穆爾謀反伏誅<lb/>
　安西王阿南達<hi>舊作阿難荅今改</hi>之子伊嚕特穆爾與輝和<lb/>
　爾裕勒珍<hi>舊作玉珍今改</hi>達實班第<hi>舊作逹/八的</hi>喇實班第<hi>舊作剌板</hi>
　<hi>的</hi>國師必喇特納實哩沙津阿古齊<hi>舊作必剌忒納失里沙津愛䕶</hi>
　<hi>持今並改</hi>謀不軌事覺皆伏誅<lb/>
五月禁如封淫祀<lb/>
<pb n="KR2b0037_WYG_097-14a"/>
　太常博士王瓉言諸路請加封神廟濫及淫祠按禮<lb/>
　經以勞定國以死勤事能禦大災能捍大患則祀之<lb/>
　其非祀典之神自後請不許加封從之<lb/>
雲南饑<lb/>
六月嚴起復之禁<lb/>
　監察御史陳思謙<hi>字景謙祐之孫</hi>言内外官非文武全才出<lb/>
　處繫天下安危能拯金革之難者不許奪情起復從<lb/>
　之思謙又言銓衡之弊入仕之門太多黜陟之法太<lb/>
<pb n="KR2b0037_WYG_097-14b"/>
　簡州郡之任太淹朝省之除太速欲設三䇿以救四<lb/>
　弊一曰至元三十年以後増設衙門冗濫不急者從<lb/>
　實減并其外有選法者并入中書二曰宜叅酌古制<lb/>
　設辟舉之科令三品以下各舉所知得材則受賞失<lb/>
　實則受罰三曰古者刺史入為三公郎官出宰百里<lb/>
　盖使外職識朝廷治體内官知民間利病今後厯縣<lb/>
　尹有能聲善政者授郎官御史厯郡守有竒才異績<lb/>
　者任憲使尚書其餘各驗資品通遷在内者不得三<lb/>
<pb n="KR2b0037_WYG_097-15a"/>
　考連任京官在外者須厯兩任乃遷内職績非出類<lb/>
　守不敗官者則循以年勞處以常調凡朝缺官員須<lb/>
　二十月之下方許遷除帝可其奏命中書議行之<hi>時河</hi>
　<hi>北道亷訪使僧嘉努又言自古求忠臣于孝子之門今官于朝十年不省覲者有之非無思親之心也由</hi>
　<hi>朝廷無結假省親之制而有擅離官次之禁古律諸職官父母在三百里之外三年聽一給定省假二十</hi>
　<hi>日親不存者聴一給拜墓假十日以此推之父母在三百里以至萬里宜計道里逺近定立假期其應省</hi>
　<hi>覲匿不行者坐以罪若詐冒有所規避者與詐奔䘮者同科亦命廷臣議行之  按僧嘉努舊作僧家奴</hi>
　<hi>今改</hi>
<pb n="KR2b0037_WYG_097-15b"/>
秋八月京師隴西地震<lb/>
帝崩于上都<lb/>
　年二十九國語稱曰濟雅圖皇帝<hi>濟雅圖䝉古語有天命之謂元史舊</hi>
　<hi>訛作札牙篤今譯改</hi>
冬十月鄜王伊埒哲伯即位<hi>是為寜宗</hi>
　王明宗第二子為帝所眷愛留居京師帝崩遺詔傳<lb/>
　位明宗之子雅克特穆爾請皇后立皇子雅克特古<lb/>
　斯不從命立王以繼大統時年甫七嵗中書百司政<lb/>
<pb n="KR2b0037_WYG_097-16a"/>
　務咸啟皇后取進止<lb/>
十一月尊皇后為皇太后<lb/>
鄜王薨<lb/>
　<hi>王禕曰寜宗之立雖母后權臣利於立㓜抑文宗顧命舍其子而立兄子是不可謂非公天下之心也然</hi>
　<hi>終不足以掩其弑兄之惡天理人心吁可畏哉</hi>
太后遣右丞竒爾濟蘓迎托懽特穆爾<hi>舊作妥懽帖睦爾今改後仿此</hi>
于静江<lb/>
　初太祖取西北諸國阿爾斯蘭<hi>哈唎魯特氏按哈唎魯特舊作罕祿魯今</hi>
<pb n="KR2b0037_WYG_097-16b"/>
　<hi>改</hi>率衆来降乃封為郡王明宗出居沙漠過其地納<lb/>
　其裔孫女曰瑪勒岱<hi>舊作邁来的今改後仿此</hi>生托懽特穆爾于<lb/>
　至順初明宗后班布爾實被讒遇害徙之髙麗髙麗<lb/>
　使居大清島<hi>在今朝鮮國廣州海中</hi>中不與人接尋又因其乳<lb/>
　母夫言詔天下言明宗在時素謂托懽特穆爾非己<lb/>
　子移于廣西之静江鄜王薨雅克特穆爾復請立雅<lb/>
　克特古斯皇太后曰吾子尚幼托懽特穆爾在廣西<lb/>
　今年十三矣且明宗長子于理當立乃遣竒爾濟蘓<lb/>
<pb n="KR2b0037_WYG_097-17a"/>
　往迎之<lb/>
<hi>癸酉</hi>四年<hi>順帝元統元年</hi>春三月雅克特穆爾死<lb/>
　雅克特穆爾秉權以来肆行無忌一宴或宰十三馬<lb/>
　取泰定后為夫人前後尚宗室女四十人或有交禮<lb/>
　三日遽遣歸者後房充斥不能盡識一日宴趙世延<lb/>
　宅男女列坐見坐隅一婦色甚麗意欲與俱歸顧左<lb/>
　右曰此為誰對曰太師家人也自後荒淫日甚體羸<lb/>
　溺血而死<lb/>
<pb n="KR2b0037_WYG_097-17b"/>
夏五月京師地震<lb/>
六月托懽特穆爾即位于上都<hi>是為順帝</hi>
　初托懽特穆爾至自静江百官鹵簿迎于良鄉雅克<lb/>
　特穆爾既見並馬徐行且陳迎立之意托懽特穆爾<lb/>
　幼且畏之一無所答雅克特穆爾疑其不可測又恐<lb/>
　即位之後追舉明宗暴崩故事故至京久不得立適<lb/>
　太史亦言其立則天下亂用是議未能決遷延數月<lb/>
　至是雅克特穆爾死太后乃與大臣定議立之且約<lb/>
<pb n="KR2b0037_WYG_097-18a"/>
　後當傳于雅克特古斯若武宗仁宗故事<lb/>
以巴延為太師右丞相薩敦為太傅左丞相<hi>時復置左丞相</hi>
　時有阿勒呼木特穆爾<hi>舊作阿魯渾帖木兒今改後仿此</hi>者明宗親<lb/>
　臣言于帝曰天下事重宜委宰相決之庶可責其成功<lb/>
　若躬自聽斷必負惡名帝然之由是深居宫中每事<lb/>
　決于宰相而已無所專焉<lb/>
大霖雨<lb/>
　京畿水平地丈餘饑民四十餘萬時關中河南俱水<lb/>
<pb n="KR2b0037_WYG_097-18b"/>
　災兩淮大旱<lb/>
秋八月立皇后巴約特氏<hi>雅克特穆爾之女按巴約特舊作伯牙吾今改後仿此</hi>
奎章閣侍書學士虞集<hi>字伯生允文之五世孫</hi>謝病歸<lb/>
　初御史中丞馬祖常求集薦引其鄉人龔伯璲集固<lb/>
　不從祖常不悦帝之將立也召諸老臣赴上都集亦<lb/>
　與焉祖常使人告集曰御史有言矣盖以文宗嘗命<lb/>
　集書詔言帝非明宗子故祖常以是諷集使去集乃<lb/>
　謝病歸臨川集既去侍臣有以舊詔言者帝不懌曰<lb/>
<pb n="KR2b0037_WYG_097-19a"/>
　此我家事豈由彼書生邪尋遣使賜酒幣召還禁林<lb/>
　㑹疾作竟不至<hi>集歸後十五年病卒于家賜諡文靖集性孝友能折節後進學該博而究</hi>
　<hi>極本原研精探微心解神契其文亦頗有宋慶歴乾淳風烈學者稱為邵庵先生</hi>
冬十月封薩敦榮王騰吉斯襲封太平王<lb/>
　薩敦食邑廬州賜騰吉斯平江田五百頃<lb/>
十一月封巴延為秦王<lb/>
　賜以金印是日秦州山崩地震<lb/>
順帝<lb/>
<pb n="KR2b0037_WYG_097-19b"/>
<hi>甲戌</hi>元統二年春二月汴梁雨血<lb/>
　著衣皆赤<lb/>
三月天雨毛<lb/>
　彰徳路雨白毛俗呼云老君髯民謠曰天雨氂事不齊<lb/>
　<hi>既而彰徳復雨毛如線而□俗呼曰菩薩線民又謠曰天雨線民起怨中原地事必變</hi>
水旱疫民饑<lb/>
　時山東大水浙西水旱疾疫饑民至五十七萬户<lb/>
夏四月戊午朔日食<lb/>
<pb n="KR2b0037_WYG_097-20a"/>
五月薩敦罷六月復以為左丞相<lb/>
　命薩敦仍商量中書省事騰吉斯為左丞相既而騰<lb/>
　吉斯辭不拜遂復命薩敦為之尋卒<lb/>
秋八月赦是日京師地震雞鳴山<hi>注見前</hi>崩<lb/>
　以湖廣河南自三月不雨至于是月及諸路旱蝗民<lb/>
　饑太白屢晝見經天大赦天下是日京師地震雞鳴<lb/>
　山崩陷為池方百里人死者甚衆<lb/>
冬十月始以珍格<hi>舊作真哥今改</hi>皇后配饗武宗<lb/>
<pb n="KR2b0037_WYG_097-20b"/>
　時議三朝皇后升祔未決巴延以問太常博士逯魯<lb/>
　曾<hi>字善止修武人</hi>曰先朝既以珍格皇后無子不為立主今<lb/>
　所當立者明宗母邪文宗母邪對曰珍格皇后在武<lb/>
　宗朝已膺寶册則文明二母皆妾也今以無子之故<lb/>
　不得立主而以妾母為正是為臣而廢其先君之母<lb/>
　為子而私尊其先父之妾豈可復蹈慕容埀之失乎<lb/>
　集賢學士陳顥素疾魯曽乃曰唐太宗冊曹王明母<lb/>
　為后亦二后也奚為不可魯曽曰堯母帝嚳庶妃堯<lb/>
<pb n="KR2b0037_WYG_097-21a"/>
　未嘗以配嚳不法堯舜而法唐太宗邪衆服其議而<lb/>
　巴延亦是之遂以珍格皇后配武宗擢魯曽為御史<lb/>
詔舉才堪守令者<lb/>
　命臺憲部官各舉才堪任守令者一人以名聞<lb/>
<hi>乙亥</hi>至元元年春二月帝畋柳林不果行<lb/>
　帝將田于栁林御史臺臣奏曰陛下春秋鼎盛宜思<lb/>
　文皇付託之重致天下于隆平今赤縣之民供給繁<lb/>
　勞農務方興而馳騁氷雪之地倘有銜橛之變奈宗<lb/>
<pb n="KR2b0037_WYG_097-21b"/>
　廟社稷何遂止<lb/>
三月罷采髙麗媵女<lb/>
　臺臣言髙麗首効臣節而近年屢遣人往取媵女至<lb/>
　使生女不舉女長不嫁乞賜禁止從之<lb/>
夏六月騰吉斯反伏誅秋七月巴延弑皇后巴約特氏<lb/>
　時薩敦已死巴延獨秉政騰吉斯忿曰天下本我家<lb/>
　天下巴延何人居吾上與其叔父句容郡王達朗達<lb/>
　賚<hi>舊作答憐荅里今改</hi>潛蓄異心謀立諸王鴻和特穆爾<hi>舊作晃火帖木兒今</hi>
<pb n="KR2b0037_WYG_097-22a"/>
　<hi>改</hi>帝數召達賚不至郯王齊齊克圖𤼵其謀六月晦<lb/>
　騰吉斯伏兵東郊率勇士突入宫巴延及鄂勒哲特<lb/>
　穆爾<hi>舊作完者帖木兒今改後仿此</hi>等掩捕獲騰吉斯及其弟塔喇海<lb/>
　誅之餘黨奔達賚達賚即應以兵殺使者以禡旗帝<lb/>
　遣阿巴往諭又殺之而率其黨華善<hi>舊作和尚今改</hi>等逆戰<lb/>
　敗走鴻和特穆爾所阿哩袞徹爾<hi>舊作阿里渾察今改</hi>遂執送上<lb/>
　都戮之鴻和特穆爾自殺初騰吉斯事敗被擒攀折<lb/>
　殿檻不肯出塔喇海走匿皇后坐下后蔽之以衣左<lb/>
<pb n="KR2b0037_WYG_097-22b"/>
　右曵出斬之血濺后衣巴延奏并執后后呼帝曰陛<lb/>
　下救我帝曰汝兄弟為逆豈能相救乃遷出宫巴延<lb/>
　尋酖殺之于開平民舍<hi>騰吉斯既誅巴延遂専為右丞相而復罷左丞相不置</hi>
九月減宦者<lb/>
　御史臺臣言國初宦官不過數十人今内府執事不<lb/>
　下千餘乞依舊制裁減冗濫以廣仁愛之心省縻費<lb/>
　之患從之<lb/>
冬十一月詔罷科舉<lb/>
<pb n="KR2b0037_WYG_097-23a"/>
　初徹爾特穆爾<hi>阿倫氏按齊里克特穆爾舊作徹里帖木兒阿倫舊作阿魯温今並改後</hi>
　<hi>倣此</hi>為江浙平章㑹科舉驛請試官供張甚盛心頗不<lb/>
　平及復入中書<hi>是年齊里克穆穆爾拜平章政事</hi>首議罷科舉及論<lb/>
　學校莊田租可給宿衛士衣糧動當國者以發其機<lb/>
　又欲損太廟四祭為一于是御史吕思誠<hi>字仲實平定州人</hi>
　等列其罪狀劾之不報皆辭職去而思誠出為廣西<lb/>
　僉事時罷科舉詔已書而未用璽㕘政許有壬力争<lb/>
　之巴延怒曰汝今諷臺臣等言徹爾特穆爾邪有壬<lb/>
<pb n="KR2b0037_WYG_097-23b"/>
　曰太師擢徹爾特穆爾在中書御史三十人不畏太<lb/>
　師而聽有壬豈有壬權重于太師邪巴延意稍解有<lb/>
　壬乃曰科舉若罷天下才人觖望巴延曰舉子多以<lb/>
　贓敗有壬曰科舉未行時臺中贓罰無算豈盡出于<lb/>
　舉子巴延曰舉子中可任用者惟㕘政耳有壬曰若<lb/>
　張夢臣馬伯庸輩皆可任大事如歐陽元<hi>字原功其先廬陵人</hi>
　<hi>徙瀏陽</hi>之文章亦豈易及巴延曰科舉雖罷士之欲求<lb/>
　美衣食者自能向學有壬曰為士者初不事衣食巴<lb/>
<pb n="KR2b0037_WYG_097-24a"/>
　延曰科舉取人實妨選法有壬曰今通事知印等天<lb/>
　下凡三千三百餘名今嵗自四月至九月白身補官<lb/>
　受宣者七十三人而科舉一嵗僅三十餘人科舉于<lb/>
　選法果相妨邪巴延心然其言而議已定不可中輟<lb/>
　乃温言慰解之翌日宣詔特命有壬為班首以折辱<lb/>
　之有壬懼禍不敢辭治書御史布哈<hi>舊作普化今改後仿此</hi>誚<lb/>
　有壬曰㕘政可謂過河拆橋者矣有壬以為大恥稱<lb/>
　疾不出<lb/>
<pb n="KR2b0037_WYG_097-24b"/>
詔改元<lb/>
　時星文屢示儆帝以世祖皇帝在位長久欲祖述之<lb/>
　詔改元統三年仍為至元元年<hi>監察御史李好文言年號襲舊千古未有</hi>
　<hi>襲其名而不蹈其實未見有益因言時弊不如至元者十餘事不報</hi>
十二月尊皇太后為太皇太后<lb/>
　初騰吉斯既誅帝詔天下有言曰皇太后後其所生<lb/>
　之子一以至公為心親挈大寳畀予兄弟定䇿兩朝<lb/>
　功徳隆盛近古罕比命大臣特議加禮至是奉玉册<lb/>
<pb n="KR2b0037_WYG_097-25a"/>
　玉寶尊為太皇太后許有壬言皇上于太后母子也<lb/>
　若加太皇太后則為孫矣且今制封贈祖父母降父<lb/>
　母一等盖推恩之法近重而逺輕今尊皇太后為太<lb/>
　皇太后是推而逺之乃反輕矣不從監察御史台哈<lb/>
　布哈<hi>字兼善巴王特氏居于台州按台哈布哈舊作泰不華巴約特舊作伯牙吾台今並改後仿此</hi>
　率同列上章言嬸母不宜加徽稱太后聞之怒欲殺言<lb/>
　者衆懼台哈布哈曰此事自我𤼵之甘受誅戮決不<lb/>
　敢累諸公已而太后怒解曰風憲有臣如此豈不能<lb/>
<pb n="KR2b0037_WYG_097-25b"/>
　守祖宗之法乎命賜金幣以旌其直<lb/>
徹爾特穆爾有罪免徙南安<hi>注見前</hi>
　徹爾特穆爾嘗指斥武宗又以妻弟之女為己女冒<lb/>
　請珠袍等物于是臺臣復劾其罪而巴延亦惡其忤<lb/>
　己遂流于南安人皆快之尋卒<lb/>
河決封邱<lb/>
<hi>丙子</hi>二年春二月尊追生母瑪勒岱<hi>舊作邁拉第今改</hi>為皇后<lb/>
秋八月甲戌朔日食<lb/>
<pb n="KR2b0037_WYG_097-26a"/>
是嵗水旱蝗饑<lb/>
　鄧州大霖雨三十日白河<hi>注見前</hi>水大溢為災黄州蝗<lb/>
　江浙自春至八月不雨民大饑時江州諸縣民饑甚<lb/>
　總管王大中貸富室粟賑之而免其雜役以為息期<lb/>
　嵗豐還其本民無病焉<lb/>
<hi>丁丑</hi>三年春正月帝畋于栁林<lb/>
　凡三十五日御史綽台<hi>舊作丑的今改後仿此</hi>宋紹明進諫帝<lb/>
　賜以金帛綽台等固辭帝曰昔魏徴進諫唐太宗未<lb/>
<pb n="KR2b0037_WYG_097-26b"/>
　嘗不賞汝其受之<lb/>
廣東朱光卿<hi>增城人</hi>河南棒胡<hi>名閏兒陳州人</hi>等起兵作亂<lb/>
　光卿與其黨石昆山鍾大明聚衆反稱大金國改元<lb/>
　赤符時惠州民聶秀卿等亦舉兵與光卿相結為亂<lb/>
　棒胡本以燒香惑衆反于信陽州<hi>即宋信陽軍元置府尋改為州今屬</hi>
　<hi>汝寜府</hi>破歸徳鹿邑<hi>隋縣今屬/歸徳府</hi>焚陳州屯營于杏岡<hi>在陳</hi>
　<hi>州府淮寜縣北</hi>命河南左丞慶通<hi>舊作慶童今改</hi>討之獲其旌幟宣<lb/>
　勅金印獻之時大臣有忌漢官者取賊旗幟宣勅班<lb/>
<pb n="KR2b0037_WYG_097-27a"/>
　地上問曰此欲何為意漢官諱言反將中以罪許有<lb/>
　壬曰此曹反狀甚明尚何言大臣語塞既而帝以光<lb/>
　卿秀卿棒胡皆漢人詔漢人官省臺院及翰林集賢<lb/>
　者講求誅捕之法以聞<hi>未㡬四川合州人韓法師亦擁衆自稱南朝趙王尋皆討</hi>
　<hi>平之</hi>
二月壬申朔日食<lb/>
定服色器皿輿馬之制<lb/>
　時服飾上下無别帝初禁民間服麒麟鸞鳯白兔靈<lb/>
<pb n="KR2b0037_WYG_097-27b"/>
　芝雙角五爪龍八龍九龍萬夀字赭黄等物至是復<lb/>
　詔定其制尋禁倡優盛服及戴笠乘馬<lb/>
弛江浙諸處山澤之禁<lb/>
　時江浙等處饑民至四十萬户詔𤼵鈔四十萬錠賑<lb/>
　之開所在山場河泊之禁聽民樵採<lb/>
三月立皇后鴻吉哩氏<hi>毓徳王博羅特穆爾之女</hi>
禁漢人南人不得執軍器<lb/>
　凡有馬者拘入官尋復詔鎮遏生番處開其禁内地<lb/>
<pb n="KR2b0037_WYG_097-28a"/>
　如故既又禁漢人南人不許習蒙古字<lb/>
夏五月民訛言采童男女<lb/>
　民間訛言朝廷拘刷童男女一時嫁娶殆盡<lb/>
西番盜起<lb/>
　殺鎮西王子丹巴勒<hi>舊作党兀班今改</hi>尋蔓延至二百餘處<lb/>
　詔立行宣政院以額森特穆爾為院使督兵往討之<lb/>
彗星見<lb/>
　時太白屢晝見久而不息彗星自五月至八月凡六<lb/>
<pb n="KR2b0037_WYG_097-28b"/>
　十有三日自昴至房厯一十五宿而滅<lb/>
秋七月武陟<hi>注見前</hi>蝗<lb/>
　河南武陟縣禾垂熟有蝗自東来縣尹張寛仰天祝<lb/>
　曰寜殺縣尹毋傷百姓俄有黑鷹羣飛啄食之<lb/>
八月京師地屢震<lb/>
　先是京師大霖雨凡十三日御河沁河渾河<hi>注俱見前</hi>皆<lb/>
　溢没人畜田廬不可勝計至是地大震太廟梁柱裂<lb/>
　各室牆壁皆壊壓損儀物文宗神主及御牀盡碎凡<lb/>
<pb n="KR2b0037_WYG_097-29a"/>
　六日方止<lb/>
冬十月金華處士許謙<hi>字益之</hi>卒<lb/>
　謙少受業金履祥之門盡得所傳居東陽八華山逺<lb/>
　近學者翕然宗之不出里閭者垂四十年中外名臣<lb/>
　列其行義薦于朝者前後章數十上郡復以遺逸應<lb/>
　詔終莫能致至是卒詔賜諡文懿<hi>謙于書無所不讀窮探聖微多所自</hi>
　<hi>得嘗謂吾非有大過人者惟為學之功無間斷耳平生制行甚嚴而所以應世者不膠于古不流于俗其</hi>
　<hi>教人至誠諄悉内外殫盡不以科舉之文教人曰此義利所由分也至其晚節獨以身任正學之重學者</hi>
<pb n="KR2b0037_WYG_097-29b"/>
　<hi>咸稱為白雲先生先是何基王栢金履祥殁其學猶未大顯至謙而其道益著同時陳櫟胡一桂皆以講</hi>
　<hi>明道學見重于時云廷陳櫟字夀翁休寜人胡一桂字  芳婺源人</hi>
十二月以滿濟勒噶台<hi>巴延之弟舊作馬札兒台今改按此又一滿濟勒噶台非前卷</hi>
<hi>行臺御史也</hi>為太保分樞宻院鎮北邊<lb/>
　滿濟勒噶台方知樞宻院事朝議進爵為王辭曰兄<lb/>
　封秦王弟不宜並受王爵故有是命<lb/>
巴延請殺五姓漢人不許<lb/>
　巴延請殺張王劉李趙五姓漢人帝不從<lb/>
<pb n="KR2b0037_WYG_097-30a"/>
<hi>戊寅</hi>四年夏四月大雨雹<lb/>
　時帝如上都次八里塘雨雹大如拳其狀有小兒環<lb/>
　玦獅象等物之形<lb/>
五月詔考覈郡縣官功過<lb/>
　命佛家律<hi>舊作佛家閭今改後仿此</hi>為考功郎中喬林為員外郎<lb/>
　魏宗道<hi>續綱目作魏宗今從元史本紀改正</hi>為主事考較天下郡縣官<lb/>
　屬功過<lb/>
漳州民李志甫袁州民周子旺起兵作亂<lb/>
<pb n="KR2b0037_WYG_097-30b"/>
　漳州南勝縣<hi>元置今漳州府平和縣是</hi>民李志甫聚衆圍州城守<lb/>
　將綽斯戩<hi>舊作搠斯監今改後仿此</hi>與之戰失利詔江浙平章拜<lb/>
　布哈<hi>舊作别不花今改後仿此</hi>𤼵四省兵討之不克龍巖<hi>唐縣今為州直</hi>
　<hi>𨽻福建</hi>尉黄佐才與賊戰妻子四十餘口皆被害既而<lb/>
　州人陳君用者襲殺之袁州周子旺亦舉兵稱周王<lb/>
　改年建號尋敗被獲誅之<lb/>
秋八月癸亥朔日食<lb/>
京師地震<lb/>
<pb n="KR2b0037_WYG_097-31a"/>
　日二三次凡十日乃止<lb/>
<hi>己夘</hi>五年夏六月汀州大水<lb/>
　平地水深三丈没民居八百餘區人溺死者八千餘<lb/>
冬十月詔以巴延為大丞相<hi>續綱目繫于十一月今從本紀改正</hi>
　加元徳上輔功臣之號賜七寶玉書龍虎金符<lb/>
十一月盜殺河南平章政事伊嚕特穆爾等尋捕誅之<lb/>
　把縣人范孟謀不軌詐為詔使至河南行省殺平章<lb/>
　政事伊嚕特穆爾㢘訪使鄂勒哲布哈<hi>舊作完者不花今改</hi>等<lb/>
<pb n="KR2b0037_WYG_097-31b"/>
　隨召官屬及去位者署而用之執大都路儒學提舉<lb/>
　歸賜<hi>字彦温汴梁人</hi>俾北守黄河口𤾉力拒不從賊怒繋之<lb/>
　獄既而官軍捕孟誅之凡汚賊者皆得罪暘獨免<hi>𤾉同</hi>
　<hi>里有吳炳者嘗以翰林待制徵不起賊召司夘酉厯炳懼不敢辭時人為之語曰歸𤾉出角吳炳無光暘</hi>
　<hi>之名由是大著尋由國子博士拜監察御史入謝臺臣奏曰此河南抗賊不屈者帝曰好事卿宜數為之</hi>
　<hi>賜以上尊</hi>
巴延矯詔殺郯王齊齊克圖<lb/>
　巴延搆陷郯王奏賜死帝未允輒傳旨殺之又奏貶<lb/>
<pb n="KR2b0037_WYG_097-32a"/>
　宣讓王特穆爾布哈<hi>鎮南王脱歡第四子世祖之孫</hi>威順王庫春布<lb/>
　哈<hi>亦托歡之子按庫春布哈舊作寛徹普花今改後仿此</hi>不俟命即遣之帝為<lb/>
　之不平<lb/>
<hi>庚辰</hi>六年春二月巴延有罪黜為河南行省左丞相尋竄<lb/>
南恩州<hi>宋置明廢今廣東肇慶府陽江縣是</hi>道死<lb/>
　巴延既誅騰吉斯獨秉國鈞專權自恣變亂成憲虐<lb/>
　害天下漸有異謀帝患之巴延欲以其姪托克托<hi>字大</hi>
　<hi>用穆齊爾泰之子巴延養為己子</hi>宿衛偵帝起居懼涉物議乃以知<lb/>
<pb n="KR2b0037_WYG_097-32b"/>
　樞宻院旺嘉努<hi>舊作汪家奴今改後仿此</hi>翰林承旨實喇卜<hi>舊作沙刺</hi>
　<hi>班今改後仿此</hi>同侍禁近實屬意托克托托克托政令日修<lb/>
　衛士拱聽約束巴延自領諸衛精兵以揚珠布哈<hi>舊作</hi>
　<hi>燕者不花今改後仿此</hi>為屏蔽導從之盛填溢街衢而帝儀衛<lb/>
　反落落如晨星勢焰薰灼天下人知有巴延而已托<lb/>
　克托深憂之私請于父曰伯父驕縦已甚萬一天子<lb/>
　震怒吾族赤矣曷若以未敗圖之其父亦以為然托<lb/>
　克托復質于師吳直方<hi>浦江人</hi>直方曰傳有之大義滅<lb/>
<pb n="KR2b0037_WYG_097-33a"/>
　親大夫但知忠于國爾餘復何顧焉一日見帝乘間<lb/>
　自陳忘家殉國之意帝猶未之信時帝前後左右皆<lb/>
　巴延之黨獨沙克嘉木<hi>舊作世傑班今改</hi>阿嚕為帝腹心乃<lb/>
　遣二人與托克托逰日以忠義之言往復辨論益悉<lb/>
　其心靡他遂聞于帝帝始信之及巴延擅貶宣讓威<lb/>
　順二王帝不勝忿決意逐之一日泣語托克托托克<lb/>
　托亦泣下歸復與直方謀直方曰此大事議論之際<lb/>
　左右為誰曰阿嚕及托克托穆爾<hi>舊作脱脱木兒今改與本卷前係兩人</hi>
<pb n="KR2b0037_WYG_097-33b"/>
　直方曰子伯父挟震主之威此輩苟利富貴語一泄<lb/>
　主危身戮矣托克托乃延二人于家治酒張樂晝夜<lb/>
　不令出遂與沙克嘉木等謀欲候巴延入朝擒之戒<lb/>
　衛士嚴宫門出入螭㘭皆為置兵巴延見之驚召托克<lb/>
　托責之對曰天子所居防禦不得不爾然遂疑托克<lb/>
　托益増兵自衛至是巴延日領兵衛請帝出田托克<lb/>
　托勸帝稱疾不往巴延固請乃命太子雅克特古斯<lb/>
　出次栁林托克托遂與阿嚕等合謀悉拘京城門鑰<lb/>
<pb n="KR2b0037_WYG_097-34a"/>
　命所親信列布城門下是夜奉帝居玉徳殿召省院<lb/>
　大臣先後入見出宫門聽命至夜二鼓遣集賽依徹<lb/>
　察喇<hi>舊作月可察兒今改</hi>率三十騎抵營取太子入城又召楊<lb/>
　瑀<hi>錢塘人</hi>范滙<hi>江西人</hi>入草檄數巴延罪狀出為河南行<lb/>
　省左丞相平章事政事珠爾噶岱<hi>舊作只兒瓦歹今改</hi>齎赴栁<lb/>
　林比黎明巴延遣騎士至城下問故托克托踞城上<lb/>
　宣言有旨黜丞相一人諸從官皆無罪可各還本衛<lb/>
　巴延奏乞陛辭不許遂行道出真定父老奉觴酒以<lb/>
<pb n="KR2b0037_WYG_097-34b"/>
　進巴延曰爾曹見子殺父事乎對曰不曽見子殺父<lb/>
　惟聞有臣弑君巴延俛首有慚色既而帝以巴延罪<lb/>
　重罰輕復降詔安置南恩州陽春縣<hi>梁置今屬廣東肇慶府</hi>行<lb/>
　次江西隆興驛病死<lb/>
以滿濟勒噶台為太師右丞相塔斯哈雅為太傅特黙<lb/>
齊為太保旺嘉努為平章政事托克托知樞宻院事<lb/>
　詔托克托之外諸王侯不得懸帶弓箭及環刀入内<lb/>
　府<lb/>
<pb n="KR2b0037_WYG_097-35a"/>
彗星見<lb/>
　凡三十二日色白狀如粉絮尾跡約長五寸餘<lb/>
賜滿濟勒噶台爵忠王固辭許之<lb/>
　詔封滿濟勒噶台為忠王賜號達爾汗固辭不受御<lb/>
　史請示天下以勸亷讓從之<lb/>
夏六月詔廢文宗廟主遷太皇太后鴻吉哩氏于東安<lb/>
州尋崩放雅克特古斯于髙麗殺諸途<lb/>
　詔曰昔武宗升遐太后惑于憸慝俾皇考出封雲南<lb/>
<pb n="KR2b0037_WYG_097-35b"/>
　英宗遇害正統寖偏我皇考以武宗之嫡逃居沙漠<lb/>
　宗王大臣同心翊戴于是以地近先迎文宗暫總機<lb/>
　務繼知天理人倫所在假讓位之名以寳璽来上皇<lb/>
　考推誠不疑即立為皇太子文宗稔惡不悛當躬迓<lb/>
　之際與其臣伊嚕布哈<hi>舊作月魯不花</hi>阿里雅<hi>舊作也里牙今並改</hi>明<lb/>
　哷棟阿等謀為不軌使我皇考飲恨上賓歸而再御<lb/>
　宸極又私圖傳子乃搆邪言嫁禍班布爾實皇后謂<lb/>
　朕非明宗之子出居遐陬上天不佑隨降殞罰叔嬸<lb/>
<pb n="KR2b0037_WYG_097-36a"/>
　布達實里<hi>舊作不荅失里今改後仿此</hi>怙其勢焰舍冡嗣而立孺<lb/>
　稚奄復不年諸王大臣以賢以長扶朕踐阼毎念治<lb/>
　必本于盡孝事莫先于正名賴天之靈權奸屏黜永<lb/>
　惟鞠育罔極之恩忍忘不共戴天之義其命太常徹<lb/>
　去圖卜特穆爾在廟之主布達實里本朕之嬸僭膺<lb/>
　太皇太后之號迹其閨門之禍罪惡尤重揆之大義<lb/>
　削去鴻名徙東安州安置雅克特古斯放諸髙麗當<lb/>
　時賊臣伊嚕布哈等已死以明哷棟阿明正典刑時<lb/>
<pb n="KR2b0037_WYG_097-36b"/>
　監察御史崔敬<hi>字伯恭大寜惠州人</hi>言文宗既徹廟主嬸母亦削<lb/>
　鴻名盡孝正名斯亦足矣惟念皇弟雅克特古斯年<lb/>
　幼播遷天理人情有所不忍方先皇上賓皇弟尚在<lb/>
　襁褓未有知識義當矜閔常人有百金之産尚置義<lb/>
　田以收養宗族陛下富有四海乃以同氣之人置之<lb/>
　度外貽笑他邦取辱中國倘生他變闗係非輕臣願<lb/>
　殺身以贖皇弟之罪伏望陛下迎歸太后母子以盡<lb/>
　骨肉之義書奏不報未幾太后崩于東安州雅克特<lb/>
<pb n="KR2b0037_WYG_097-37a"/>
　古斯未至髙麗伊克徹察<hi>舊作月濶察兒今改後仿此</hi>害之于中<lb/>
　道<lb/>
冬十月滿濟勒噶台罷以托克托為右丞相特穆爾布<lb/>
哈為左丞相<lb/>
　滿濟勒噶台以疾辭位詔以太師就第而以托克托<lb/>
　及宗正特穆爾布哈為右左丞相<lb/>
十二月復科舉取士制<lb/>
　時科舉既輟翰林學士承旨庫庫<hi>字子山剛里氏布庫穆子</hi>從容<lb/>
<pb n="KR2b0037_WYG_097-37b"/>
　言曰古昔取人材以濟世用必由科舉何可廢也帝<lb/>
　采其論詔復行之<lb/>
罷文宗增置官屬<lb/>
　初文宗設太禧宗禋等院及奎章閣藝文監增置官<lb/>
　屬有差至是大臣議悉革罷庫庫曰民有千金之産<lb/>
　尚設家塾以延館客堂堂天朝一學房乃不能容邪帝<lb/>
　然之改奎章閣為宣文閣藝文監為崇文監餘悉罷之<lb/>
<hi>辛巳</hi>至正元年夏四月帝如上都<lb/>
<pb n="KR2b0037_WYG_097-38a"/>
　御史崔敬上疏請御内殿其畧言世祖以上都為清<lb/>
　暑之地車駕行幸嵗以為常閣有大安殿有鴻禧睿<lb/>
　思所以保養聖躬適起居之宜存敬畏之心也實喇<lb/>
　鄂爾多斯<hi>舊作失剌幹爾朶思今改</hi>乃先皇所以備宴逰非常時<lb/>
　臨御之所今國家多故天道變更願大駕還大内居<lb/>
　深宫嚴宿衛與宰臣謀治道萬幾之暇則命經筵進<lb/>
　講究古今盛衰之由緝熙聖學乃宗社之福也<hi>時帝數以</hi>
　<hi>厯代珍寳分賜近侍敬又上疏曰臣聞世皇時大臣有功所賜不過鞶革重惜天物為後世慮至逺也今</hi>
<pb n="KR2b0037_WYG_097-38b"/>
　<hi>山東大饑燕南亢旱海潮為災天文示儆地道失寧京畿南北飛蝗蔽天正當聖主恤民之日近侍之臣</hi>
　<hi>不知慮此奏粟承請殆無虚日甚至于府庫百年所積之寶物遍賜僕御閽寺之流乳稚童孩之子帑藏</hi>
　<hi>或空萬一國有大事人有大功又將何以為賜乎乞退回所賜以示恩不可濫庶允公論</hi>
冬湖廣猺賊作亂<lb/>
　湖廣猺賊唐大二等作亂其黨蔣丙何仁甫等相繼<lb/>
　舉兵攻破江華<hi>唐縣今屬湖南永州府</hi>等州縣丙自稱順天王<lb/>
　溪峒猺民二百餘寨亦相率入邊抄掠湖廣行省平<lb/>
　章袞布巴勒<hi>舊作鞏卜班今改後仿此</hi>撃平之山東燕南冦盜亦<lb/>
<pb n="KR2b0037_WYG_097-39a"/>
　縱横至三百餘處<lb/>
<hi>壬午</hi>二年春正月開金口河<hi>在宛平縣西</hi>
　托克托用參議博羅特穆爾等言于都門外開河置<lb/>
　牐引金口渾河<hi>注見前</hi>之水東流達通州接引海運至<lb/>
　大都城内輸納廷士多言不可托克托排羣議不納<lb/>
　左丞許有壬言渾河之水湍悍易決而足以為害淤<lb/>
　淺易塞而不可行舟況西山水勢髙峻金時在城北<lb/>
　流入郊野縱有衝決為害亦輕今則在都城西南若<lb/>
<pb n="KR2b0037_WYG_097-39b"/>
　霖潦漲決亦不能保其永無衝決之患帝不聽河成<lb/>
　果水急泥壅船不能行而開挑之際毁民廬舍墳塋<lb/>
　死傷甚衆又費用不貲而卒以無功<lb/>
三月大同饑<lb/>
　人相食運京師糧賑之<lb/>
秋八月庚子朔日食<lb/>
冬十月己亥朔日食<lb/>
<hi>癸未</hi>三年春正月遼陽沃濟野人<hi>元為開元路地明置沃濟野人女直軍民府後</hi>
<pb n="KR2b0037_WYG_097-40a"/>
<hi>改三萬衛今奉天府開原縣是按沃濟野人舊作吾者野人今改</hi>作亂<lb/>
　遼陽為捕海東青煩擾沃濟野人及碩達勒達<hi>元置海蘭</hi>
　<hi>碩達勒達等路分領渾同江南北地在今寜古塔界内</hi>皆叛<lb/>
二月鞏昌山崩<lb/>
　成紀<hi>注見前</hi>寜逺<hi>宋縣今屬/鞏昌府</hi>伏羌<hi>宋縣今亦屬鞏昌府</hi>等縣山崩<lb/>
　水涌溺死人無算<lb/>
三月詔修遼金宋三史<lb/>
　初世祖立國史院首命王鶚修遼金二史宋亡又命<lb/>
<pb n="KR2b0037_WYG_097-40b"/>
　史臣通修三史延祐天厯之間屢詔修輯以義例未<lb/>
　定久之不能成至是乃命托克托為都總裁特穆爾<lb/>
　達實<hi>字九齡魯王托克托于時為平章政事按特穆爾達實舊作鐵木兒塔識今改後仿此</hi>張起巖歐<lb/>
　陽元吕思誠掲徯斯<hi>字曼碩龍興富州人</hi>為總裁官修之或欲<lb/>
　如晉書例以宋為世紀而遼金為載紀或又謂遼立<lb/>
　國先宋五十年宋南渡後嘗稱臣于金以為不可待<lb/>
　制王理著論欲以遼為北史太祖至靖康為宋史建<lb/>
　炎以後為南宋史持論久不決詔遼金宋各立為史<lb/>
<pb n="KR2b0037_WYG_097-41a"/>
　凡再閲嵗書成上之<hi>三史惟遼史先成金宋二史次第告竣其金史多本金末元好</hi>
　<hi>問劉祈所著書最為詳贍而發凡起例論賛表奏則皆歐陽元屬華馬劉祈字景叔渾源人</hi>
夏四月丙申朔日食<lb/>
秋七月汴梁大水<lb/>
　自四月至是月霖雨不止中牟<hi>注見前</hi>等七縣皆大水<lb/>
冬十月親祀太廟<lb/>
　帝行禮至寜宗室問曰朕寜宗兄也理當拜否太常<lb/>
　博士劉聞對曰寜宗雖弟其為帝時陛下為臣春秋<lb/>
<pb n="KR2b0037_WYG_097-41b"/>
　時魯僖公閔公兄也閔公先為君宗廟之祭未聞僖<lb/>
　公不拜陛下當拜乃拜<lb/>
十二月以伯勒齊爾布哈<hi>字大用延濟克台氏按博爾克布哈舊作怯兒别不花延</hi>
<hi>濟克台舊作燕只吉䚟今並改後仿此</hi>為左丞相特穆爾布哈罷<lb/>
徴清江<hi>南唐縣今屬江西臨江府</hi>處士杜本<hi>字伯原其先居京兆後徙清江</hi>不至<lb/>
　本在武宗時嘗被召至京師即歸隠武夷山<hi>注見前</hi>文<lb/>
　宗聞其名徴之不起至是托克托薦之召為翰林學<lb/>
　制兼國史院編修官使者趣至杭州稱疾固辭不至<lb/>
<pb n="KR2b0037_WYG_097-42a"/>
　<hi>後又詔徵處士鄂勒哲圖濟爾噶朗董立李孝光張樞樞辭不至詔以鄂勒哲圖濟爾噶朗為翰林待制</hi>
　<hi>立修撰孝光著作郎或疑其太優特穆爾達寳曰隠士無求于朝廷朝廷有求于隠士區區名爵何足吝</hi>
　<hi>惜事在至正七年按李孝光字季和温州樂清人張樞字子長金華人  鄂勒哲圖舊作完者圖濟爾哈</hi>
　<hi>朗舊作執禮哈朗今並改後仿此</hi>
<hi>甲申</hi>四年春正月詔定守令黜陟之法<lb/>
　六事<hi>謂田野闢户口增賦役平盗賊息軍民和詞訟簡</hi>備者升一等四事備<lb/>
　者減一資三事備者平遷六事俱不備者降一等<lb/>
河決曹州<lb/>
<pb n="KR2b0037_WYG_097-42b"/>
　發丁夫萬五千八百塞之是月又決汴梁既而復決<lb/>
　濟隂<hi>金縣今曹州府荷澤縣是</hi>漂官民廬舍殆盡<lb/>
二月以賀惟一<hi>字允中勝之子</hi>為平章政事<lb/>
　既而復拜御史大夫故事臺省正官非國姓不以授<lb/>
　惟一固辭詔特賜姓而改其名曰太平<lb/>
閏月命托克托兼領宣政院事<lb/>
　時諸山主僧請復僧司且曰為郡縣所苦如坐地獄<lb/>
　托克托曰若復僧司何異地獄中復置地獄耶<lb/>
<pb n="KR2b0037_WYG_097-43a"/>
夏五月托克托罷以阿嚕圖<hi>博爾濟四世孫按阿嚕圖舊作阿魯圖今改後仿此</hi>為<lb/>
右丞相<lb/>
　托克托以羸疾固辭相位帝問誰可代者以阿嚕圖<lb/>
　對遂召用之封托克托為鄭王<hi>阿嚕圖既為相議除一人為刑部尚書有</hi>
　<hi>難之者曰此人柔弱非刑部所可任阿嚕圖曰欲選劊子邪若選劊子須用强壯人尚書詳讞刑獄不枉</hi>
　<hi>人壞法即是好官何用强壯者為右司郎中陳思謙建言諸事阿嚕圖曰郎中如冇所言可與我輩共議</hi>
　<hi>施行何必别為文字自有所陳耶郎中居他官則可建言若為右司而建言是徒欲顯一己能言耳將置</hi>
　<hi>我輩何地思謙大慙服</hi>
<pb n="KR2b0037_WYG_097-43b"/>
秋九月丁亥朔日食<lb/>
冬十一月令民入粟補官<lb/>
　備賑濟也有匿奸罪而輸粟得七品雜流者為怨家<lb/>
　所告有司議輸粟例無有過不與之文中書右司郎<lb/>
　中成遵<hi>字誼叔南陽穰縣人</hi>以為賣官鬻爵己非令典況又賣<lb/>
　與奸淫之人其何以為治必奪其敕還其粟著為令<lb/>
　乃可從之<hi>時有議賊吏遭䘮不許歸葬須竟其獄者遵曰惡人因可怒然與人倫孰重國家以</hi>
　<hi>孝理天下寜失罪人不可使天下有無親之吏議遂寢</hi>
<pb n="KR2b0037_WYG_097-44a"/>
<hi>乙酉</hi>五年夏五月翰林學士承旨庫庫卒<hi>謚文忠</hi>
　庫庫為江浙行省平章政事有旨以承旨召還適中<lb/>
　書闕員或有所薦帝應之曰平章己有其人今在半<lb/>
　途矣人知帝意在庫庫至京七日而卒家貧幾無以<lb/>
　斂帝為賜賻并以罰布償其所負官錢焉<hi>初庫庫知經筵日勸</hi>
　<hi>帝就學帝欲龍以師禮固辭不可帝嘗欲觀畫庫庫乃取比干圖以進一日帝覽宋徽宗畫稱善庫庫進曰</hi>
　<hi>徽宗多能惟一事不能帝問一事謂何對曰獨不能為君爾身辱國破皆由不能為君所致凡為人主貴</hi>
　　<hi>能為君他非所尚其隨事規諌皆類此嘗謂人曰夫天下事宰相當言宰相不得言則臺諌言之臺諌不</hi>
<pb n="KR2b0037_WYG_097-44b"/>
　<hi>言則經筵言之備位經筵得言人所不敢言于天子之前志願足矣故于時政得失有當匡敕者未嘗緘黙</hi>
秋九月壬午朔日食<lb/>
遣使巡行天下<lb/>
　時諸道奉使者皆與臺諌交相掩蔽惟巡湖廣道大<lb/>
　都達魯噶齊巴克實巡京畿道西臺中丞鼎鼎穆<hi>舊作</hi>
　<hi>定定今改後仿此</hi>集賢侍講學士蘇天爵<hi>字伯修真定人</hi>糾舉無所<lb/>
　避天爵所興革者七百八十三事糾劾九百四十九<lb/>
　人都人稱為包拯然竟以忤時相罷去<lb/>
<pb n="KR2b0037_WYG_097-45a"/>
<hi>丙戌</hi>六年春二月庚戌朔日食<lb/>
夏五月陕西饑<lb/>
　行酒禁<lb/>
盜竊太廟神主<lb/>
六月羅天麟等作亂陷汀州<lb/>
　連城縣<hi>宋置蓮城縣元更名今屬汀州府</hi>民羅天麟及陳積萬叛陷<lb/>
　長汀命江浙行省右丞呼圖克布哈<hi>舊作忽都不花今改後仿此</hi>
　等合兵進討未幾其徒羅徳用殺天麟積萬来降<lb/>
<pb n="KR2b0037_WYG_097-45b"/>
雲南夷死可伐作亂<lb/>
　詔以死可伐盜據一方侵奪路甸命伊圖勒亨<hi>舊作亦秃</hi>
　<hi>渾今改後仿此</hi>為雲南行省平章討之且下詔招諭<hi>後死可伐遣其</hi>
　<hi>子入貢請降置平緬宣撫司以羈縻之</hi>
秋七月以多爾濟巴勒<hi>字惟中穆呼哩七世孫按多爾濟巴勒舊作朶爾只班今改後</hi>
<hi>仿此</hi>為右丞<lb/>
　時有善音樂得幸者帝命為崇文監丞㕘政多爾濟<lb/>
　巴勒他擬一人以進帝怒曰選法盡由中書邪多爾<lb/>
<pb n="KR2b0037_WYG_097-46a"/>
　濟巴勒頓首曰用幸臣居清選恐後世以此議陛下<lb/>
　今選他人臣實有罪省臣無與焉帝悦升右丞<lb/>
冬閏十月靖州<hi>宋崇寧間置注見前</hi>猺吳天保作亂<lb/>
　時湖廣猺俱亂而天保勢尤熾冦陷黔陽<hi>宋縣今屬辰州府</hi>
　武岡<hi>唐縣明為州今屬寳慶府</hi>漵浦<hi>唐縣今亦屬辰州府</hi>諸郡縣湖廣右丞<lb/>
　實保<hi>舊作沙班今改</hi>率師討之尋敗沒天保遂有衆六萬餘<lb/>
　尋進冦全道州<hi>注見前</hi>官軍不能制未幾廣西峒猺亦<lb/>
　乗隙入冦<lb/>
<pb n="KR2b0037_WYG_097-46b"/>
是嵗河決<lb/>
　尚書李絅請躬祀郊廟近正人逺侫邪以崇陽抑陰<lb/>
　不聽<lb/>
阿魯圖罷<lb/>
　先是伯勒齊爾布哈嘗與阿魯圖謀擠托克托阿嚕<lb/>
　圖曰我輩亦有退休之日人將謂我何伯勒齊爾布<lb/>
　哈屢以為言終不從于是風御史劾奏阿嚕圖不宜<lb/>
　居相位阿嚕圖聞之即辭避出城所親皆為之不平<lb/>
<pb n="KR2b0037_WYG_097-47a"/>
　請見上自陳阿嚕圖曰我乃博爾濟世裔豈以丞相<lb/>
　為難得邪但上命我不敢辭今御史劾我我即宜去<lb/>
　御史臺乃世祖所建我與御史抗即與世祖抗矣汝<lb/>
　等勿復言<lb/>
<hi>丁亥</hi>七年春正月甲辰朔日食<lb/>
　是日大寒而風朝官仆者數人<lb/>
以蓋苗<hi>字耘夫大名元城人</hi>為㕘知政事<lb/>
　時大臣以兩京馳道狹隘奏毁民田廬廣之已遣使<lb/>
<pb n="KR2b0037_WYG_097-47b"/>
　督治苗曰馳道創自至元初何今日獨以為狹力辨<lb/>
　其不可乃止又欲出宿衛士為郡長官俾以養貧苗<lb/>
　曰郡長所以牧民豈養貧之地果不能自存賜之錢<lb/>
　可也若任郡守必擇賢而後可議遂寢又欲與角觝<lb/>
　者鈔萬貫苗曰諸處告饑不䝉賑卹力戲何功獲此<lb/>
　重賞乎于是宰相謂僚佐曰所以引蓋君至此欲其<lb/>
　相助也乃每事沮抗如此後有公務毋白㕘政苗聞<lb/>
　即欲引去適有旨拜江南行臺御史中丞宰相怒不<lb/>
<pb n="KR2b0037_WYG_097-48a"/>
　解比至復除甘肅行省左丞<lb/>
以宦者拜特穆爾<hi>舊作伯帖木兒今改後仿此</hi>為司徒<lb/>
二月山東地震<lb/>
　壊城郭有聲如雷三月東平又震河水動搖<lb/>
夏四月復以伯勒齊爾布哈為右丞相<hi>是年正月己命為右丞相尋辭</hi>
<hi>其職今則復命之</hi>以特穆爾達實為左丞相伯勒齊爾布哈尋<lb/>
罷<lb/>
　帝嘗問特穆爾達實為治何先對曰法祖宗又問王<lb/>
<pb n="KR2b0037_WYG_097-48b"/>
　文統竒才也恨不得如斯人者用之對曰世祖有堯<lb/>
　舜之資文統不告以王道而乃尚伯術要近利世祖<lb/>
　之罪人也使今有文統正當逺之又何足取乎既而<lb/>
　伯勒齊爾布哈坐調爕失宜以太保罷就第臺臣復<lb/>
　交章論之尋謫居渤海而卒<lb/>
河東大旱<lb/>
　民多饑死<lb/>
六月放太師滿濟勒噶台于西寧<hi>注見前</hi>
<pb n="KR2b0037_WYG_097-49a"/>
　伯勒齊爾布哈以宿憾譖滿濟勒噶台詔徙西寧州<lb/>
　其子托克托力請與俱行時相欲傾之因有告變者<lb/>
　復移于西域薩克蘇<hi>舊作撒思今改</hi>之地御史大夫額琳沁<lb/>
　巴勒<hi>西夏人舊作亦憐真班今改與本巻前係兩人</hi>曰托克托父子無大過<lb/>
　奈何廹之于險遂召回甘肅滿濟勒噶台尋卒<lb/>
秋九月特穆爾達實卒以多爾濟<hi>穆呼哩六世孫</hi>為左丞相<lb/>
　多爾濟先為江浙行省丞相以寛簡得民心召入為<lb/>
　御史大夫會特穆爾達實從幸上都還感暴疾卒遂<lb/>
<pb n="KR2b0037_WYG_097-49b"/>
　命代為左丞相<lb/>
冬十一月沿江盗起<lb/>
　剽掠無忌有司不能禁兩淮運使宋文瓚言江陰通<lb/>
　泰江海之門户而鎮江真州次之國初設萬户以鎮<lb/>
　其地今戍將非人致賊艦往来無常集慶花山<hi>在今高淳</hi>
　<hi>縣東南</hi>刼賊才三十六人官軍萬數不能進討反為所<lb/>
　敗後竟假手鹽徒雖能成功豈不貽笑逺近宜亟選<lb/>
　智勇以圖後功不然則東南五省財賦恐非國家有<lb/>
<pb n="KR2b0037_WYG_097-50a"/>
　矣不聽<lb/>
十二月以多爾濟為右丞相太平<hi>即賀惟一改名事具前</hi>為左丞<lb/>
相<lb/>
　多爾濟先拜左丞相請于帝曰臣藉先臣之蔭蚤襲<lb/>
　國王<hi>穆呼哩封魯國王子孫世襲弗替</hi>昧于國家之理今備位宰相<lb/>
　非得太平不足與共事遂拜太平左丞相而以多爾<lb/>
　濟為右丞相<hi>時順江酋長樂孫求内附請立宣撫司及置郡縣省臣將許之右司都事歸晹</hi>
　<hi>曰既設郡縣有事不救則孤来附之意救之則疲中國而事外夷所謂獲虚名而受實禍也與左丞吕思</hi>
<pb n="KR2b0037_WYG_097-50b"/>
　<hi>誠抗辨甚力太平問其䇿安出𤾉曰可授其酋長宣撫勿責其貢稅使者賜金帛遣歸足矣卒從暘言</hi>
詔選臺閣名臣出為守令<lb/>
　以連年水旱民多失業選臺閣名臣二十六人出為<lb/>
　守令許民間利害實封呈省<hi>時㕘政魏中立薦韓鏞為饒州路總管饒州尚</hi>
　<hi>鬼鏞至凡境内滛詞悉毁之人初大駭已而歎服選民俊秀入學求尊宿有學行者為五經師朔望幅巾</hi>
　<hi>深衣以謁先聖毎月考課以示勸勵由是人人自力于學  魏中立字伯時韓鏞字伯高俱濟南人</hi>
<hi>戊子</hi>八年春二月立行都水監于鄆城<hi>注見前</hi>
　以工部郎中賈魯<hi>字友恒河東高平人</hi>為都水監魯循行河道<lb/>
<pb n="KR2b0037_WYG_097-51a"/>
　考察地形備得要害為圖上進二策其一議修築北<lb/>
　隄以制横潰則用工省其二議疏塞並舉挽河東行<lb/>
　使復故道其工數倍會魯遷中書右司郎中議未及<lb/>
　竟明年又立山東河南等處行都水監<lb/>
夏四月帝臨國子監<lb/>
　賜衍聖公銀印升秩從二品定弟子員出身及省親<lb/>
　奔䘮等制<lb/>
五月霖雨山崩江溢<lb/>
<pb n="KR2b0037_WYG_097-51b"/>
秋七月丙申朔日食<lb/>
冬十一月台州方國珍<hi>又名谷珍黄巖人</hi>作亂<lb/>
　國珍世以販鹽浮海為業時有蔡亂頭者行剽海上<lb/>
　有司捕之國珍怨家告其通冦遂入海為亂刦掠漕<lb/>
　運江浙㕘政多爾濟巴勒<hi>舊作朶兒只班今改與巻前係兩人</hi>討之追<lb/>
　至福州國珍焚舟將遁行省兵自知驚潰多爾濟巴<lb/>
　勒遂被執國珍脅使請于朝詔授定海尉國珍不肯<lb/>
　赴尋進攻温州勢益猖獗<hi>時監察御史張禛言明哷棟阿等陛下深仇巴延賊</hi>
<pb n="KR2b0037_WYG_097-52a"/>
　<hi>殺親王一十二口法當族誅而其子孫兄弟尚皆仕于朝今災異迭見盗賊蜂起海冦敢于要君閫帥敢</hi>
　<hi>于玩冦若不振舉恐有唐末藩鎮噬臍之禍不報御史李祕亦言世祖誓不與高麗共事而陛下乃以高</hi>
　<hi>麗竒氏位皇后今河決地震盗賊滋蔓皆陰盛陽㣲之象乞降為妃亦不聽  竒氏帝第三皇后皇子阿</hi>
　<hi>育實哩達喇之母按阿育實哩達喇舊作愛猷識理達臘今改後仿此</hi>
以台哈布哈<hi>鴻吉哩氏按此又一台哈布哈非前為御史後殉難之台哈布哈也</hi>呼圖克<lb/>
布哈並為平章政事<lb/>
　丞相太平薦台哈布哈可用故有是命明年太平罷<lb/>
　相台哈布哈黨于托克托謀害太平衆由是不平之<lb/>
<pb n="KR2b0037_WYG_097-52b"/>
<hi>己丑</hi>九年夏四月棗陽童子暴長<lb/>
　棗陽民張氏婦生男甫及周嵗暴長四尺許容貌異<lb/>
　常皤腹擁腫見人輒嬉笑如世俗所畫布袋和尚云<lb/>
秋七月多爾濟太平俱罷以托克托為右丞相<lb/>
　初滿濟勒噶台卒太平請令托克托歸𦵏左右以為<lb/>
　難太平為之固請托克托得還復拜太傅然不知太<lb/>
　平有徳于已也因儒克忠巴勒<hi>舊作汝中柏今改</hi>讒間成隙<lb/>
　欲中傷之時㕘政孔思立等皆太平所拔用悉誣以<lb/>
<pb n="KR2b0037_WYG_097-53a"/>
　罪黜去而太平亦罷為翰林學士承旨又誣劾其過<lb/>
　失托克托母聞之謂曰太平好人何害于汝而欲去<lb/>
　之若違吾言非吾子也乃止太平故吏田復勸之自<lb/>
　裁太平曰吾無罪當聽于天若自殺則誠有歉矣遂<lb/>
　還奉元<lb/>
冬十月命皇太子阿育實哩達喇拉習漢人文字<lb/>
　命皇太子阿育實哩達喇入端本堂肄業以李好文<lb/>
　為諭徳歸暘為贊善張冲為文學命托克托領其事<lb/>
<pb n="KR2b0037_WYG_097-53b"/>
　堂虚中座以俟臨幸皇子與師傅分東西向坐授書<lb/>
　其下僚屬以次列坐<hi>好文取經史有闗治體者為書曰端本堂經訓要義又取古史</hi>
　<hi>自三皇迄金宋國祚久速治亂興廢為書曰大寶錄前代帝王善惡當法戒者為書曰大寶龜鑑以進復</hi>
　<hi>上書曰陛下以臣所進諸書㕘以貞觀政要大學衍義等篇推而行之則太平之治不難致矣</hi>他日<lb/>
　皇子坐清寧殿分布長席列坐高麗西番僧曰李好<lb/>
　文先生教我儒書多年尚不曉其意今聽佛法一夜<lb/>
　即曉由是愈崇尚佛學<lb/>
十一月戊午朔日食<lb/>
<pb n="KR2b0037_WYG_097-54a"/>
詔削沃呼海夀<hi>舊作斡勒海夀今改後仿此</hi>官流韓吉納于尼嚕罕<lb/>
　先是同知樞宻院事哈瑪爾<hi>字士亷剛哩克人舊作哈麻今改</hi>與弟<lb/>
　舒蘇<hi>舊作雪雪今改</hi>為帝所褻幸聲勢甚盛太平及御史大<lb/>
　夫韓吉納等皆謀黜之令監察御史沃哷海夀劾奏<lb/>
　哈瑪爾兄弟出入托果斯<hi>舊作脱怱思今改</hi>皇后<hi>明宗妃帝之庶母</hi>
　宫闈犯分無禮哈瑪爾知之先自訴于帝吉納以御<lb/>
　史章入奏帝遂怒弗納明日再上不得已奪哈瑪爾<lb/>
　舒蘇官居之草地而出海夀為陜西亷訪副使太平<lb/>
<pb n="KR2b0037_WYG_097-54b"/>
　吉納亦相繼罷去<hi>吉納罷為江浙行省平章政事</hi>至是托果斯皇后<lb/>
　以其言侵巳復泣訴于帝帝益怒乃奪海夀官屏歸<lb/>
　田里禁錮之並誣吉納贓罪杖流尼嚕罕以死<lb/>
<hi>庚寅</hi>十年夏六月有星入于北斗<lb/>
　大如月震聲如雷<lb/>
冬十一月壬子朔日食<lb/>
更鈔法<lb/>
　先是左司郎中武祺以鈔法不行轉撥民間流通者<lb/>
<pb n="KR2b0037_WYG_097-55a"/>
　少故偽鈔滋多請如舊制凡合支名目于總庫轉支<lb/>
　從之至是復與吏部尚書竒齊葉圖<hi>舊作偰哲篤今改後仿此</hi>迎<lb/>
　合丞相托克托意請以鈔一貫文省權銅錢一千文<lb/>
　鈔為母而錢為子托都集臺省兩院共議之衆皆唯<lb/>
　唯惟國子祭酒吕思誠極言其不可不聽<hi>思誠曰中統至元自</hi>
　<hi>有母子豈有以故紙為母而立銅為子者乎又曰錢鈔用法見為一致以虚換實也今歴代錢與至正錢</hi>
　<hi>中統至元鈔交鈔分為五項慮下民藏其實而棄其虚恐不為國家之利竒齊葉圖曰至元鈔多偽故更</hi>
　<hi>之思誠曰至元鈔非偽人為偽爾且至元鈔人猶識之交鈔人未之識偽將滋多竒齊葉圖曰令錢鈔兼</hi>
<pb n="KR2b0037_WYG_097-55b"/>
　<hi>行何如思誠曰錢鈔兼行輕重不倫何者為母何者為子汝不通古今徒以口舌取媚大臣可乎竒齊葉</hi>
　<hi>圖忿曰公今有何議思誠曰我有三字議曰行不得行不得托克托見思誠言直頗疑未決御史大夫額</hi>
　<hi>森特穆爾曰吕祭酒之言亦有是者但不當于廊廟中大聲厲色耳于是風御史劾思誠狂妄左遷湖廣</hi>
　<hi>行省左丞額森特穆爾托克托之弟</hi>遂定更鈔之議以中統交鈔一貫<lb/>
　省權銅錢一千文唯至元鈔二貫仍鑄至元通寶錢<lb/>
　與歴代銅錢並用以實鈔法至元鈔通行如故置寶<lb/>
　泉提舉司鑄至正錢印造交鈔令民間通用行之未<lb/>
　久物價騰湧至逾十倍所有郡縣皆以物貨相貿易<lb/>
<pb n="KR2b0037_WYG_097-56a"/>
　公私所積之鈔皆不行國用由是大乏<lb/>
<hi>辛夘</hi>十一年<hi>是年以後徐夀輝韓林兒明玉珍陳友諒等相繼僭號續綱目皆附注紀年今按夀輝等</hi>
<hi>以羣盗倡亂旋即敗亡不成為國與晉末五代諸割據各有土宇者不同續綱目書法未當今並削之</hi>夏<lb/>
四月詔開黄河故道左遷工部尚書成遵為河間鹽運<lb/>
使以賈魯為總治河防使<lb/>
　時黄河屢決北侵安山<hi>在陽山縣南</hi>延及濟南河間朝廷<lb/>
　患之托克托集羣臣議言人人殊惟賈魯謂必塞北<lb/>
　河疏南河使復故道役不大興害不能已于是遣工<lb/>
<pb n="KR2b0037_WYG_097-56b"/>
　部尚書成遵與大司農圖魯<hi>舊作禿魯今改後仿此</hi>行視河議<lb/>
　其疏塞之方以聞遵等自濟濮汴梁大名行數千里<lb/>
　掘井以量地之高下測岸以宄水之深淺謂河之故<lb/>
　道㫁不可復且曰山東連歉民不聊生若聚二十萬<lb/>
　衆于此地恐他日之憂又有重于河患者時托克托<lb/>
　先入魯言聞遵等議怒曰汝謂民將反耶自辰至酉<lb/>
　論辨終莫能入明日執攻謂遵曰修河之役丞相意<lb/>
　已定且有人任其責公勿多言幸為兩可之議遵曰<lb/>
<pb n="KR2b0037_WYG_097-57a"/>
　腕可㫁議不可易遂出遵為河間鹽運使詔開黄河<lb/>
　故道命魯以工部尚書充總治河防使發河南北兵<lb/>
　民十七萬自黄陵岡<hi>在開封府儀封縣東北與考城縣及山東曹縣接界</hi>南達<lb/>
　白茅<hi>村名在長垣縣東接東明縣界</hi>放于黄固<hi>一名黄堌/在單縣界</hi>哈齋<hi>在歸徳府</hi>
　<hi>界</hi>等口又自黄陵西至楊青村<hi>在曹縣南</hi>凡二百八十里<lb/>
　有竒四月鳩工七月疏鑿成九月舟楫通行十一月<lb/>
　諸埽堤成河復故道南滙于淮又東入海詔超授魯<lb/>
　集賢大學士賜托克托世襲達爾汗之號餘遷賚有<lb/>
<pb n="KR2b0037_WYG_097-57b"/>
　差<hi>宋濓曰先是嵗庚寅河南北童謡曰石人一隻眼桃動黄河天下反及魯治河果于黄陵岡得石人</hi>
　<hi>一眼而汝潁之妖冦乗時而起議者謂天下亂皆由魯治河之役勞民動衆所致不知元之亡實基于上</hi>
　<hi>下因循狃于宴安之習紀綱廢弛風俗偷薄其致亂之階非一朝夕之故設不興是役亂詎無從而起乎</hi>
　<hi>不此之察而徒以成敗論事非通論也</hi>
冀晉地震<lb/>
　半月乃止懐孟等州俱震有聲如雷圮民居屋壓死<lb/>
　者甚衆<lb/>
五月己酉朔日食<lb/>
<pb n="KR2b0037_WYG_097-58a"/>
潁州人劉福通蕭縣人李二羅田人徐夀輝<hi>又名真一</hi>等起<lb/>
兵作亂<hi>續綱目于徐夀輝等書兵起今依元史本紀例改書作亂</hi>
　時四方盜賊蜂起有司不能制有韓山童者<hi>欒城人</hi>自<lb/>
　其祖父以白蓮㑹燒香惑衆謫徙永平至山童倡言<lb/>
　天下大亂彌勒佛下生河南及江淮愚民信之福通<lb/>
　與其黨杜遵道羅文素盛文郁王顯忠韓雅爾<hi>舊作咬兒</hi>
　<hi>今改</hi>復言山童實宋徽宗八世孫當為中國主乃刑白<lb/>
　馬烏牛誓告天地謀同起兵以紅巾為號事覺縣官<lb/>
<pb n="KR2b0037_WYG_097-58b"/>
　捕之急福通遂反而山童就擒其妻楊氏及其子韓<lb/>
　林兒逃之武安惟福通黨盛不可制朝廷于是命同<lb/>
　知樞宻院圖沁<hi>舊作秃赤今改後仿此</hi>以兵擊之福通既破潁<lb/>
　州遂據朱皋攻羅山<hi>注見前</hi>上蔡真陽確山<hi>真陽今改名正陽與</hi>
　<hi>確山俱屬汝寧府</hi>諸縣尋犯舞陽葉縣陷汝寧府及光息二<lb/>
　州衆至十萬蕭縣李二號芝蔴李亦以燒香聚衆與<lb/>
　其黨趙均用彭早住攻陷徐州據之徐夀輝本以販<lb/>
　布為業有僧瑩玉<hi>袁州人</hi>以妖術與鄒普勝<hi>麻城人</hi>倪文<lb/>
<pb n="KR2b0037_WYG_097-59a"/>
　俊等作亂竒夀輝狀貌共推為主攻陷蘄水及黄州<lb/>
　路亦以紅巾為號時謂諸賊曰紅軍亦稱香軍<lb/>
六月浙江行省左丞博囉特穆爾撃方國珍兵敗被執<lb/>
秋七月遣大司農達實特穆爾<hi>字九成舊作達識帖木邇今改後仿此</hi>
招降之<lb/>
　國珍入海燒掠沿海州郡朝廷遣博囉特穆爾將兵<lb/>
　討之兵至大閭洋<hi>在今温州府界海中</hi>國珍夜率勁卒縱火鼓<lb/>
　譟官軍不戰皆潰赴水溺死者過半博囉特穆爾被<lb/>
<pb n="KR2b0037_WYG_097-59b"/>
　執反為國珍飾詞上聞朝廷弗之知復遣大司農達<lb/>
　實特穆爾等至黄巖招降國珍兄弟登岸羅拜退止<lb/>
　民間紹興總管台哈布哈欲命壯士襲殺之達實特<lb/>
　穆爾適夜過台哈布哈宻白其事達實特穆爾曰我<lb/>
　受詔招降公欲擅命邪乃止檄台哈布哈至海濱散<lb/>
　其徒衆拘其海舟兵器授國珍兄弟官有差<lb/>
八月詔知樞宻院事額森特穆爾督兵討劉福通<lb/>
　時福通兵勢日盛托克托奏以額森特穆爾知樞宻<lb/>
<pb n="KR2b0037_WYG_097-60a"/>
　院事及衛王庫春格爾<hi>舊作寛徹哥後仿此</hi>率諸衛兵十餘萬<lb/>
　討之復上蔡擒其黨韓雅爾誅之<lb/>
冬十月饒信等路雨黍<lb/>
　信州及邵武雨黍饒州建寧雨黑子大如黍菽衢州<lb/>
　雨黍民多取而食之<lb/>
徐夀輝稱帝于蘄水<lb/>
　夀輝據蘄水為都國號天完自稱皇帝改元治平以<lb/>
　鄒普勝為太師攻陷饒州執魏中立陷信州執于大<lb/>
<pb n="KR2b0037_WYG_097-60b"/>
　本<hi>字徳中宻州人</hi>皆脅使從已命以官二人不屈夀輝並殺<lb/>
　之<lb/>
十一月以多爾濟巴勒為平章政事<lb/>
　多爾濟巴勒首言治國之道綱常為重前西臺御史<lb/>
　張桓<hi>字彦威藁城人汝寧盜起為所執不屈被害</hi>仗節死義宜旌之以勸<lb/>
　来者又言祖宗用兵不専于殺人今倡亂者數人乃<lb/>
　盡坐中華之民為叛逆豈足以服人心頗忤托克托<lb/>
　意時托克托倚任儒克忠巴勒拜特穆爾兩人擅權<lb/>
<pb n="KR2b0037_WYG_097-61a"/>
　用事多爾濟巴勒正色立朝無所附麗未幾出為西<lb/>
　臺御史大夫<lb/>
<hi>壬辰</hi>十二年春正月徐夀輝兵陷漢陽諸郡威順王庫春<lb/>
布哈<hi>舊作寛徹普化今改後仿此</hi>等棄城走二月陷江州總管李黼<lb/>
<hi>字子威潁上人</hi>死之<lb/>
　夀輝遣其將丁普郎等陷漢陽興國武昌威順王及<lb/>
　平章政事華善等並遁去又攻沔陽推官俞述祖<hi>字紹</hi>
　<hi>芳慶元象山人</hi>戰敗被執不屈夀輝怒支解之又陷安陸府<lb/>
<pb n="KR2b0037_WYG_097-61b"/>
　知府超爾<hi>字時中䝉古氏按超爾舊作丑閭今改後仿此</hi>戰死遂南攻九江<lb/>
　右丞博囉特穆爾方駐兵于江聞風宵遁黼檄鄉落<lb/>
　聚木石于險處遏其歸路黄梅主簿伊蘇特穆爾願<lb/>
　出擊賊黼與之出戰大敗賊兵殺獲二萬餘人黼曰<lb/>
　賊不利于陸必以舟薄我乃令以長木數千冒鐵雉<lb/>
　于杪暗置沿岸水中賊舟數千艘順流鼓譟而至遇<lb/>
　樁不得動黼發火箭射之焚溺無算時東際淮甸西<lb/>
　自荆湖守臣往往棄城遁獨黼守孤城中外援絶而<lb/>
<pb n="KR2b0037_WYG_097-62a"/>
　賊勢益熾進兵薄城分省平章圖沁布哈<hi>舊作秃堅不花今改</hi>
　<hi>後仿此</hi>自北門出走黼引兵登陴賊已焚西門張弩射<lb/>
　之轉攻東門黼急往救賊兵已入矣猶與之巷戰力<lb/>
　不能敵乃揮劍叱之曰殺我毋殺百姓賊刺之墮馬<lb/>
　與從子秉昭<hi>黼兄冕之子</hi>俱死州民聞之哭聲振天具棺<lb/>
　𦵏之<hi>事聞贈黼淮南行省左丞隴西公諡忠文</hi>
郭子興<hi>其先曹州人遷居定逺</hi>等起兵作亂陷濠州<hi>隋置元屬安豐路今江南</hi>
<hi>鳯陽府是</hi>
<pb n="KR2b0037_WYG_097-62b"/>
　子興少任侠喜與壯士結交至是見汝潁兵起列郡<lb/>
　騷動遂與其黨孫徳崖等舉兵反自稱元帥攻拔濠<lb/>
　州據之徹爾布哈<hi>舊作徹里不花今改後仿此</hi>率兵欲克復濠城<lb/>
　憚不敢進惟日掠良民為盜以徼賞由是民益恟恟<lb/>
　不安其豪傑咸投入城以自保<lb/>
三月詔省臺官兼用南人<lb/>
　自世祖以後臺省之職南人斥不用至是始復舊制<lb/>
　詔南人有才學者並許用之<lb/>
<pb n="KR2b0037_WYG_097-63a"/>
台州路達嚕噶齊台哈布哈與方國珍戰于澄江<hi>在今台州</hi>
<hi>府黄巖縣海中</hi>死之<lb/>
　時朝廷方征徐州命江浙募舟師北守大江國珍懐<lb/>
　疑復刦其黨入海台哈布哈遣義士王大用往諭留<lb/>
　不遣其戚黨陳仲達往来計議陳其可降狀台哈布<lb/>
　哈具舟張受降旗乗潮下澄江觸沙不行垂與國珍<lb/>
　遇呼仲達申前議仲達目動氣索台哈布哈覺其心<lb/>
　異手斬之即前搏賊船奮擊賊羣至欲抱持入其船<lb/>
<pb n="KR2b0037_WYG_097-63b"/>
　台哈布哈瞋目叱之奪刀殺賊賊攢槊刺之中頸死<lb/>
　猶直立不仆投其屍海中<hi>事聞追贈江浙平章封魏國公諡忠介</hi>
隴西地震<lb/>
　凡百餘日城郭頺圮陵谷遷變定西會州静寧<hi>注俱見前</hi>
　莊浪<hi>元置縣明改衛今涼州府平畨縣是</hi>尤甚會州公宇墻崩獲弩五<lb/>
　百餘長者丈餘短者九尺人莫能挽因改定西為安<lb/>
　定州㑹州為㑹寧州<lb/>
徐夀輝陷吉安路<lb/>
<pb n="KR2b0037_WYG_097-64a"/>
　夀輝連破袁瑞饒信徽等州復使偽將陳普文進陷<lb/>
　吉安路鄉民羅明逺起兵復之<lb/>
命各行省分兵討賊<lb/>
　詔四川行省平章約爾珠討荆襄賊復忠萬等州江<lb/>
　西行省丞相額琳沁巴勒守江東西闗隘㕘政額森<lb/>
　特穆爾與陜西行省平章伊嚕特穆爾討南陽襄陽<lb/>
　賊刑部尚書阿嚕討海寧賊江西右丞和尼齊<hi>舊作火你</hi>
　<hi>赤今改後仿此</hi>討江西賊江西右丞烏格什<hi>舊作兀忽失今改後仿此</hi>等<lb/>
<pb n="KR2b0037_WYG_097-64b"/>
　討饒信等處賊<lb/>
夏四月癸夘朔日食<lb/>
額森特穆爾軍潰召還復為御史大夫左遷西臺御史<lb/>
大夫多爾濟巴勒為湖廣平章政事<lb/>
　額森特穆爾駐軍沙河<hi>在今潁州府太和縣南即古新溝也俗呼曰恵民河</hi>軍<lb/>
　中夜驚盡棄軍械北奔汴梁收散軍退屯朱仙鎮朝<lb/>
　廷以額森特穆爾不知兵遣平章曼濟<hi>舊作蠻子今改</hi>代還<lb/>
　仍為御史大夫西臺御史范文劉希曾等劾其䘮師<lb/>
<pb n="KR2b0037_WYG_097-65a"/>
　辱國托克托庇之中臺御史周伯琦<hi>字伯温饒州人</hi>阿附托<lb/>
　克托劾文等越分干譽乃左遷多爾濟巴勒為湖廣<lb/>
　平章出文等為各郡判官由是人莫敢言事<hi>多爾濟巴勒既</hi>
　<hi>受命闗中人涕泣遮留慰遣之從間道得出至湖廣儒克忠巴勒等言于托克托曰不殺多爾濟巴勒丞</hi>
　<hi>相終不安乃命専給軍餉總兵者希旨數侵辱之不為動托克托又遣國子助教額勒哲至軍中諷使害</hi>
　<hi>之額勒哲至益加敬禮謂人曰平章國之勛舊吾苟傷之人將不食吾餘矣多爾濟巴勒素感風疾竟卒</hi>
　<hi>于黄州</hi>
詔天下完城郭築隄防<lb/>
<pb n="KR2b0037_WYG_097-65b"/>
五月徙瀛國公子趙完普等于沙州<lb/>
　御史齊齊克特穆爾<hi>舊作徹徹帖木兒今改後仿此</hi>等言諸路羣盜<lb/>
　輒引亡宋故號以為口實宜徙和尚完普及親屬于<lb/>
　沙州安置禁人交通從之<lb/>
六月大名路旱蝗<lb/>
　饑民七十餘萬口<lb/>
秋七月徐夀輝陷杭州江執㕘知政事樊執敬<hi>字時中濟寧鄆</hi>
<hi>城人</hi>戰死董搏霄<hi>字孟起磁州人</hi>率兵復之遂復徽州<lb/>
<pb n="KR2b0037_WYG_097-66a"/>
　先是夀輝遣項普畧引兵掠徽饒諸州遂犯昱嶺闗<lb/>
　<hi>在今昌化縣西昱嶺山下</hi>来攻杭州城中猝無備執敬遽上馬率<lb/>
　衆出中途與賊遇乃奮力斫賊中槍而死時董摶霄<lb/>
　從江浙平章嘉琿征安豐乘勝攻濠州㑹朝廷命移<lb/>
　軍援江南遂渡江至徳清而杭州已陷嘉琿問計摶<lb/>
　霄曰賊見杭城子女玉帛必縦欲不暇為備宜急攻<lb/>
　之若退保湖州賊乘鋭趨京口則江南不可為矣嘉<lb/>
　琿不能決諸將亦難其行摶霄曰公為江浙相方面<lb/>
<pb n="KR2b0037_WYG_097-66b"/>
　失陷而及今不取誰任其咎復抜劍顧諸將曰相君<lb/>
　在是敢有慢令者斬遂進兵薄杭城賊迎敵摶霄揮<lb/>
　壯士突前諸將相繼夹撃凡七戰賊奔接待寺塞其<lb/>
　門而焚之皆死遂復杭城已而餘杭武康徳清於潛<lb/>
　安吉次第以平賊將潘大淵梅元等俱以其徒来降<lb/>
　尋進克廣徳蘄饒諸賊復犯徽州賊中有道士能作<lb/>
　十二里霧摶霄引兵擊之賊大潰斬首數萬級焚其<lb/>
　妖書而斬之徽州遂平<lb/>
<pb n="KR2b0037_WYG_097-67a"/>
八月右丞相托克托將諸軍大破李二于徐州屠其城<lb/>
　托克托自乞率師討李二詔許之尚書穆爾瑪<hi>舊作宻邇</hi>
　<hi>麻</hi>哈穆特<hi>舊作和謨今並改後仿此</hi>等言大臣天子股肱中書庶政<lb/>
　根本不可一日離乞留托克托以弼亮天工庶内外有<lb/>
　兼治之宜不報遂詔托克托以達可汗大傅右丞相分<lb/>
　省于外總制諸路軍馬凡爵賞誅殺悉聽便宜從事九<lb/>
　月至徐州攻其西門賊出戰以鐵翎箭射馬首托克<lb/>
　托不為動麾軍奮撃破之李二遁去趙君用彭早住<lb/>
<pb n="KR2b0037_WYG_097-67b"/>
　走濠州追擒其將數十人遂屠其城帝遣平章政事<lb/>
　即軍中加托克托太師趣還朝改徐州為武安州<lb/>
九月以余闕<hi>字廷心一字天心瑭古特氏廬州人</hi>為淮西宣慰副使守安慶<lb/>
　時闕以浙東㢘訪僉事居母憂于家值兵擾河南陷<lb/>
　郡縣乃起闕副使僉都元帥府事分兵守安慶抵官<lb/>
　十日而冦至拒却之乃集有司諸將議屯田守戰䇿<lb/>
　環境築堡砦選精外捍而耕稼于中浚隍増陴隍外<lb/>
　環以大防深塹三重南引江水注之環植木為柵城<lb/>
<pb n="KR2b0037_WYG_097-68a"/>
　上四面起飛樓表裏完固俄陞都元帥廣西苗軍五<lb/>
　萬從元帥阿爾斯蘭<hi>舊作阿思蘭今改後仿此</hi>沿江下抵廬州闗<lb/>
　移文謂苗蠻不可使之窺中國詔阿爾斯蘭還軍苗<lb/>
　軍有暴于軍者即收戮之凜凜莫敢犯時羣盜環布<lb/>
　四外闕居其中左提右挈屹為江淮一保障<lb/>
冬十月霍山<hi>在今六安州霍山縣西又名天柱山爾雅霍山謂南嶽是也</hi>崩<lb/>
　前三日山如雷鳴禽獸驚散隕石數里<lb/>
十一月江西行省平章政事桑節<hi>字吉甫河西人綽戬之子舊作星吉今改</hi>
<pb n="KR2b0037_WYG_097-68b"/>
<hi>改</hi>討趙普勝戰于湖口<hi>注見前</hi>兵敗死之<lb/>
　桑節初為南臺御史大夫執政惡之出為湖廣平章<lb/>
　召拜大司農時相復奏移之江西桑節馳赴任比至<lb/>
　江東復有詔令守江州時江州己陷趙普勝珠倫<hi>舊作</hi>
　<hi>周驢今改後仿此</hi>等據池州太平<hi>注俱見前</hi>諸郡號百萬桑節募<lb/>
　兵得三千人趨銅陵<hi>南唐縣今屬池州府</hi>克之擒倫奪其船六<lb/>
　百艘軍聲大振遂復池州分兵攻石埭<hi>梁縣今亦屬池州府</hi>諸<lb/>
　縣進據清水灣又大破之賊久圍安慶聞風燒營遁<lb/>
<pb n="KR2b0037_WYG_097-69a"/>
　去遂進復湖口縣克江州留兵守之命王惟恭柵小孤<lb/>
　山桑節自據番陽口綴江湖要衝以圖恢復日久援<lb/>
　不至賊乘大艦来攻編葦筏塞上下流火之桑節出兵<lb/>
　力戰衆死且盡桑節猶堅坐不動中流矢而仆賊素<lb/>
　聞其名不忍害舁至宻室乃蘓羅拜餽食桑節斥之<lb/>
　凡七日乃自力而起北向再拜曰臣力竭矣遂絶<lb/>
以察罕特穆爾<hi>字廷瑞系出北庭家河南為潁州沈邱人按察罕特穆爾舊作察罕帖木兒今</hi>
<hi>改後仿此</hi>為汝寜府達嚕噶齊李思齊<hi>信陽羅山人</hi>知府事<lb/>
<pb n="KR2b0037_WYG_097-69b"/>
　時汝潁賊名愈熾不數月江淮諸郡皆殘破朝廷徴<lb/>
　兵致討察罕特功察罕特穆爾與李思齊同奮義起<lb/>
　兵邑人子弟從者數百人設竒計襲破羅山事聞遂<lb/>
　並授以官于是所在義士俱將兵来㑹得萬人屯沈<lb/>
　邱<hi>唐縣今屬陳州府</hi>自成一軍數與賊戰輒克捷<lb/>
趙均用入濠州據之<lb/>
　時徐州既下彭早住趙均用率餘黨入濠州托克托<lb/>
　命賈魯追擊之均用與郭子興孫徳崖極力拒守㑹<lb/>
<pb n="KR2b0037_WYG_097-70a"/>
　魯卒兵乃解去早住均用遂據濠城稱王初二人本<lb/>
　以窮蹙來奔子興與徳崖反曲已下之事皆稟命遂<lb/>
　為所制既而早住死均用益自專<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_097-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷九十八<lb/>
</p>
<p>
</p>
  </div>
</body>
</text>
</TEI>
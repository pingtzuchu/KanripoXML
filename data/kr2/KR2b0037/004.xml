<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_004-1a"/>
欽定四庫全書<lb/>
御批歴代通鑑輯覽卷五<lb/>
周<lb/>
襄王<lb/>
<hi>己夘</hi>十年春正月宋公曹伯衛人邾人伐齊夏五月宋師<lb/>
及齊師戰于甗<hi>齊地在今山東齊南府厯城縣</hi>齊師敗績<lb/>
　宋公以諸侯伐齊納子昭齊人殺無虧將立子昭不<lb/>
　勝四公子之徒遂與宋人戰宋敗齊師于甗立子昭<lb/>
<pb n="KR2b0037_WYG_004-1b"/>
　<hi>是為孝公</hi>而還<hi>史記齊桓公子十有餘人其立者五人無詭立三月死次孝公昭次昭公潘次懿公</hi>
　<hi>商人次惠公元</hi>
鄭伯朝于楚<hi>此鄭朝楚之始</hi>
　楚子賜之金既而悔之與之盟曰無以鑄兵故以鑄<lb/>
　三鐘<lb/>
<hi>庚辰</hi>十有一年夏六月宋公曹人邾人盟于曹南<hi>曹之南鄙宋襄公始圖霸</hi>鄫<lb/>
子㑹盟于邾邾人執而用之<lb/>
　宋人執滕子嬰齊<hi>宣公</hi>使邾人用鄫子于次睢之社<lb/>
<pb n="KR2b0037_WYG_004-2a"/>
　<hi>後漢書郡國志琅邪國臨沂有叢亭注縣東有大叢社民謂之食人社即次睢之社  臨沂今山東沂州</hi>
　<hi>府蘭山縣</hi>欲以屬東夷司馬子魚曰古者六畜<hi>爾雅釋畜馬牛羊犬</hi>
　<hi>豕雞謂之六畜</hi>不相為用小事不用大牲而况敢用人乎祭<lb/>
　祀以為人也民神之主也用人其誰享之齊桓存三<lb/>
　亡國<hi>魯衛邢</hi>以屬諸侯義士猶曰薄德今一㑹而虐二<lb/>
　國之君又用諸淫昏之鬼將以求霸不亦難乎秋宋<lb/>
　人圍曹討不服也<hi>曹南之盟曹不修地主之禮</hi>
冬陳人魯人蔡人楚人鄭人盟于齊<hi>楚始與齊盟</hi>
<pb n="KR2b0037_WYG_004-2b"/>
　陳侯請修好于諸侯以無忘齊桓公之德冬盟于齊<lb/>
　修桓公之好也<lb/>
梁亡<hi>梁注見前公羊傳梁亡何梁自亡也其自亡奈何魚爛而亡也何休曰著其自亡狀若魚爛</hi>
　梁君立法一家犯罪四家坐之一國之中無不被刑<lb/>
　者百姓一旦相率俱去梁遂亡<hi>左傳梁伯亟城而不處民罷而弗堪則曰</hi>
　<hi>某冦將至乃溝公宫曰秦將襲我民懼而潰秦遂取梁與公羊傳異今並存之</hi>
<hi>壬午</hi>十有三年春宋人齊人楚人盟于鹿上<hi>左傳注鹿上汝隂原鹿縣</hi>
<hi>南原鹿廢縣在今江  潁州府阜陽縣南</hi>
<pb n="KR2b0037_WYG_004-3a"/>
　宋公欲合諸侯魯臧孫辰<hi>字文仲哀伯孫</hi>聞之曰以欲從人<lb/>
　則可以人從欲鮮濟于是宋人為鹿上之盟以求諸<lb/>
　侯于楚楚人許之子魚曰小國爭盟禍也宋其亡乎<lb/>
　幸而後敗<lb/>
秋宋公楚子陳侯蔡侯<hi>哀侯孫莊公甲午</hi>鄭伯許男曹伯㑹于<lb/>
盂<hi>今河南歸徳府睢州盂亭是</hi>執宋公以伐宋<hi>趙氏匡曰此楚執耳其以諸侯執之之辭</hi>
<hi>何譏諸侯也</hi>冬十有二月諸侯盟于薄<hi>即薄縣故城注見前</hi>釋宋公<lb/>
　諸侯㑹于盂子魚曰禍其在此乎君欲已甚其何以<lb/>
<pb n="KR2b0037_WYG_004-3b"/>
　堪之于是楚執宋公以伐宋冬㑹于薄以釋之<hi>公羊傳宋</hi>
　<hi>公與楚子期以乘車之㑹公子目夷曰楚强而無義請君以兵車之㑹往公曰吾與之約自我為之自我</hi>
　<hi>墮之不可終以乘車之㑹往楚人果伏兵車執宋公以伐宋宋公謂目夷曰子歸守國矣國子之國也目</hi>
　<hi>夷于是歸設守械楚人謂宋人曰不與我國吾將殺子君宋人曰頼社稷之靈國已有君矣楚人知雖殺</hi>
　<hi>宋公猶不得宋國于是釋宋公公走之衛目夷復曰國為君守之君曷為不入逆公歸</hi>
<hi>癸未</hi>十有四年秋秦晉遷陸渾之戎于伊川<hi>允姓之戎居于𤓰州陸渾其别</hi>
<hi>部也在秦晉西北二國誘而徙之伊川其後遂從戎號為陸渾縣今陸渾故城在河南河南府嵩縣其西有伏</hi>
<hi>流坂為伊水伏流處即伊川也</hi>
<pb n="KR2b0037_WYG_004-4a"/>
　初平王之東遷也辛有<hi>虞董父之裔其後為董氏</hi>適伊川見被髪<lb/>
　而祭于野者曰不及百年此其戎乎其禮先亡矣是<lb/>
　年秋秦晉遷陸渾之戎于伊川<lb/>
冬十有一月宋公及楚人戰于泓<hi>水名在河南歸徳府柘城縣渙水支流也</hi>宋師敗績<lb/>
　鄭伯如楚宋公伐鄭楚人伐宋以救鄭宋公及楚人<lb/>
　戰于泓宋人既成列楚人未既濟司馬子魚請擊之<lb/>
　公曰不可既濟而未成列又以告公曰未可既陳而<lb/>
　後擊之宋師敗績公傷股門官殲焉<hi>門官守門者師行則在君左右</hi>
<pb n="KR2b0037_WYG_004-4b"/>
　國人皆咎公公曰君子不重傷不禽二毛古之為軍<lb/>
　也不以阻隘也寡人雖亡國之餘不鼔不成列子魚<lb/>
　曰君未知戰勍敵之人隘而不列天贊我也阻而鼔<lb/>
　之不亦可乎且今之勍者皆吾敵也雖及胡耉獲則<lb/>
　取之何有于二毛明恥教戰求殺敵也傷未及死如<lb/>
　何勿重三軍以利用也金鼔以聲氣也利而用之阻<lb/>
　隘可也聲盛致志鼔儳<hi>未整陳</hi>可也明年宋公卒子王<lb/>
　臣立<hi>是為成公</hi>
<pb n="KR2b0037_WYG_004-5a"/>
<hi>乙酉</hi>十有六年春二月晉公子重耳入于晉<lb/>
　初重耳奔狄從者狐偃趙衰<hi>夙之弟</hi>顛頡魏犫<hi>畢萬孫晉封萬</hi>
　<hi>于魏因以為氏</hi>胥臣<hi>字臼季即司空季子</hi>處狄十二年狐偃曰蓄力一<lb/>
　紀可以遠矣齊侯長<hi>謂年已老</hi>管仲没必求善以終<hi>求得賢佐</hi>
　<hi>以終霸業</hi>兹可以親乃行<hi>左傳狄人伐廧咎如獲其二女叔隗季隗納諸公子公子取季</hi>
　<hi>隗以叔隗妻趙衰將適齊謂季隗曰待我二十五年不來而後嫁季隗曰我二十五年矣又如是而嫁則</hi>
　<hi>就木焉請待子隗廧咎如赤狄别種  姓</hi>過衛衛<hi>文公</hi>不禮焉出于五鹿<lb/>
　<hi>今直𨽻大名府有五鹿城二一在元城縣即沙鹿城一在開州即晉文公乞食處</hi>乞食干野<lb/>
<pb n="KR2b0037_WYG_004-5b"/>
　人與之塊重耳怒狐偃曰天賜也民以土服必獲此<lb/>
　土受而載之及齊齊桓公妻之重耳安焉桓公卒從<lb/>
　者謀去齊姜氏知之趣重耳行<hi>國語從者謀于桑下蠶妾在焉告姜氏姜</hi>
　<hi>氏殺之而言于公子曰從者將以子行其聞之者吾已除之矣重耳曰吾不動矣姜氏曰西方之書曰懷</hi>
　<hi>與安實疚大事時不可失子必速行</hi>重耳不可姜與狐偃謀醉而遣之<lb/>
　過曹<hi>國語曹共公聞其駢脅諜其將浴薄而觀之僖負覊之妻謂負覊曰晉公子賢人其從者皆國</hi>
　<hi>相必得晉國得晉國而討無禮曹其首誅也子盍早自貳焉負覊餽盤飱寘璧焉公子受飱反璧</hi>及<lb/>
　宋<hi>左傳宋襄公贈之以馬二十乘</hi>及鄭<hi>史記重耳過鄭鄭文公弗禮叔詹諫文公曰諸侯亡公子</hi>
<pb n="KR2b0037_WYG_004-6a"/>
　<hi>過此者衆安可盡禮叔詹曰君不禮不如殺之後且為國患文公不聽</hi>遂如楚楚子饗<lb/>
　之<hi>國語楚成王以周禮享之九獻度實旅百</hi>曰公子若反晉國則何以報<lb/>
　不榖對曰子女玉帛則君有之羽毛齒革則君地生<lb/>
　焉其何以報君若以君之靈得反晉國晉楚治兵<lb/>
　遇于中原其辟君三舍若不獲命其左執鞭弭右屬<lb/>
　櫜鞬以與君周旋子玉<hi>即成得臣若敖曽孫</hi>請殺之楚子不許<lb/>
　<hi>左傳楚子曰晉公子廣而儉文而有禮其從者肅而寛忠而能力天將與之誰能廢之</hi>居數月<lb/>
　晉子圉自秦亡歸秦伯召重耳于楚楚子厚幣以送<lb/>
<pb n="KR2b0037_WYG_004-6b"/>
　于秦秦伯納女五人焉<hi>史記子圉妻懷嬴與重耳不欲受臼季曰且受以結秦歡</hi>
　<hi>而求入乃受</hi>及晉惠公卒子圉嗣<hi>是為懷公史記晉大夫欒郤等聞重耳在秦皆</hi>
　<hi>隂來勸重耳反國為内應</hi>于是秦伯納重耳重耳即位<hi>是為文公左傳重耳</hi>
　<hi>濟河晉師軍于廬栁秦伯使公子縶如晉師師退軍于郇狐偃及秦晉之大夫盟重耳如晉師入于曲沃</hi>
　<hi>朝于武宫注廬栁城在今平陽府猗氏縣郇  見前武宫晉武公廟</hi>使人殺懷公于髙<lb/>
　梁<hi>注見前</hi>懷公故臣吕甥郤芮將焚公宫弑晉侯寺人<lb/>
　披以難告<hi>左傳披請見公使辭之曰蒲城之役君命一宿女即至其後為惠公來求殺余命女</hi>
　<hi>三宿女中宿至雖有君命何其達也夫袪猶在女其行乎對曰君命無二除君之惡惟力是視蒲人狄人</hi>
<pb n="KR2b0037_WYG_004-7a"/>
　<hi>余何有焉今君即位其無蒲狄乎乃見之</hi>晉侯潛㑹秦伯于王城<hi>注見前</hi>公<lb/>
　宫火呂郤不獲公乃如河上秦伯誘而殺之晉侯逆<lb/>
　夫人嬴氏以歸<hi>左傳秦伯送衛于晉三千人實紀綱之僕狄人亦歸季隗于晉</hi>晉侯<lb/>
　賞從亡者介之推<hi>史記作子推</hi>不言禄禄亦弗及推曰獻<lb/>
　公之子九人惟君在矣惠懷無親外内棄之天未絶<lb/>
　晉必將有主主晉祀者非君而誰天實置之而二三<lb/>
　子以為已力不亦誣乎遂與其母偕隱而死<hi>史記介子推從</hi>
　<hi>者憐之乃懸書宫門曰龍欲上天五蛇為輔龍已升雲四蛇各入其宇一蛇獨怨終不見處所艾公出見</hi>
<pb n="KR2b0037_WYG_004-7b"/>
　<hi>其書曰此介子推也使人召之則亡遂求所在聞其入緜上山中于是文公環山而封之以為介推田號</hi>
　<hi>曰介山介山在今山西汾州府介休縣南有緜上聚</hi>
錫晉侯命<lb/>
　王使大宰<hi>王子虎文公</hi>及内史興錫晉侯命上卿逆于境<lb/>
　晉侯郊勞館諸宗廟饋九牢設庭燎及期命于武宫<lb/>
　設桑主<hi>獻公之主</hi>布几筵大宰涖之晉侯端委以入内史<lb/>
　贊之三命而後即冕服既畢賔饗贈饑如公命侯伯<lb/>
　之禮而加之以宴好内史興歸告王曰晉不可不善<lb/>
<pb n="KR2b0037_WYG_004-8a"/>
　也其君必霸逆王命敬奉禮義成敬王命順之道也<lb/>
　成禮義德之則也則德以道諸侯諸侯必歸焉王其<lb/>
　善之<lb/>
夏狄伐鄭<lb/>
　初鄭入滑<hi>滑人叛鄭而服于衛故鄭入滑</hi>滑人聽命師還又即衛鄭<lb/>
　公子士洩<hi>鄭文公子</hi>堵俞彌<hi>鄭大夫</hi>帥師伐滑王使伯服游<lb/>
　孫伯<hi>二子周大夫</hi>如鄭請滑鄭伯不聽王命而執二子王<lb/>
　怒將以狄伐鄭富辰<hi>周大夫</hi>諌曰不可人有言曰兄弟<lb/>
<pb n="KR2b0037_WYG_004-8b"/>
　讒鬩侮人百里<hi>兄弟雖以讒言相達猶禁禦他人侮已</hi>鄭在天子兄弟<lb/>
　也周之東遷晉鄭是依子頽之亂又鄭之由定今以<lb/>
　小忿棄之是以小怨置大德也無乃不可乎王弗聽<lb/>
　使頽叔桃子<hi>二子周大夫</hi>出狄師伐鄭取櫟王德狄人將<lb/>
　以其女為后富辰諫曰報者倦矣施者未厭狄固貪<lb/>
　惏王又啟之女德無極婦怨無終狄必為患王又弗<lb/>
　聽<lb/>
冬王出居于鄭<lb/>
<pb n="KR2b0037_WYG_004-9a"/>
　初富辰言于王請召王子帶于是帶自齊歸于京師<lb/>
　及是帶通于狄后隗氏王替<hi>廢也</hi>隗氏頽叔桃子曰<lb/>
　我實使狄狄其怨我遂奉帶以狄師攻王王御士將<lb/>
　禦之王曰先后其謂我何寜使諸侯圖之王遂出及<lb/>
　坎欿<hi>周地在今河南府鞏縣</hi>國人納之帶復以狄師寇王城大<lb/>
　敗王師王出適鄭居于汜<hi>鄭南汜也今河南許州襄城縣有汜城鄭文公築此</hi>
　<hi>以居襄王後遂謂之襄城因以名縣</hi>帶以隗氏居于温王使告難于諸<lb/>
　侯<hi>簡師父告于晉左鄢父告于秦</hi>鄭伯與孔將鉏石甲父侯宣多<hi>三人</hi>
<pb n="KR2b0037_WYG_004-9b"/>
　<hi>皆鄭大夫</hi>省視官具于汜而後聽其私政<lb/>
<hi>丙戌</hi>十有七年春正月衛侯燬滅邢<hi>公羊傳衛侯燬何以名滅同姓也</hi>
　衛將伐邢禮至<hi>衛人</hi>曰不得其守<hi>守國正卿</hi>國不可得也<lb/>
　我請昆弟仕焉乃往得仕及是衛人伐邢二禮從國<lb/>
　子<hi>邢之卿</hi>巡城掖以赴外殺之衛遂滅邢衛侯尋卒子<lb/>
　鄭嗣<hi>是為成公</hi>
夏四月晉侯逆王入于王城誅𢃄<lb/>
　秦伯師于河上將納王狐偃言于晉侯曰求諸侯莫<lb/>
<pb n="KR2b0037_WYG_004-10a"/>
　如勤王諸侯信之且大義也繼文之業<hi>謂文侯仇</hi>而信宣<lb/>
　于諸侯今為可矣晉侯辭秦師而下右師圍温<hi>帶在温</hi>
　左師逆王王入于王城取帶于温殺之晉侯朝王王<lb/>
　饗醴命之宥請隧<hi>闕地通路曰隧王之𦵏禮</hi>弗許曰王章也未有<lb/>
　代德而有二王亦叔父之所惡也與之陽樊温原<hi>注俱</hi>
　<hi>見前</hi>攢茅<hi>今河南懷慶府修武縣有攢城即春秋攢茅田</hi>之田晉于是始啟南<lb/>
　陽<hi>今河南懷慶府春秋為晉南陽地在山南河北故曰南陽</hi>陽樊不服圍之倉葛<lb/>
　<hi>陽樊人</hi>呼曰此誰非王之親姻其俘之也乃出其民圍<lb/>
<pb n="KR2b0037_WYG_004-10b"/>
　原命三日之糧原不降命去之諜出曰原將降矣軍<lb/>
　吏請待之公曰信國之寳也民之所庇也得原失信<lb/>
　何以庇之所亡滋多退一舍而原降<hi>遷原伯于冀趙衰為原大夫狐</hi>
　<hi>溱為温大夫</hi>
<hi>丁亥</hi>十有八年秋楚人滅䕫<hi>楚同姓國今湖北宜昌府歸州有䕫子國地名䕫沱</hi>
　夔子不祀祝融<hi>楚之逺祖</hi>與鬻熊<hi>祝融十二世孫</hi>楚成得臣鬭宜<lb/>
　申<hi>即司馬子西</hi>帥師滅夔以夔子歸<lb/>
<hi>戊子</hi>十有九年冬楚人陳侯蔡侯鄭伯許男圍宋<lb/>
<pb n="KR2b0037_WYG_004-11a"/>
　宋以善于晉畔楚即晉楚子及諸侯圍宋宋公孫固<lb/>
　<hi>莊公之孫為大司馬</hi>如晉告急先軫曰報施救患取威定霸于<lb/>
　是在矣狐偃曰楚始得曹而新昏于衛若伐曹衛楚<lb/>
　必救之則宋免矣于是乎蒐于被廬<hi>晉地</hi>始作三軍<lb/>
　<hi>謀元帥趙衰曰郤縠可説禮樂而敦詩書詩書義之府也禮樂徳之則也德義利之本也君其試之乃使</hi>
　<hi>郤穀將中軍郤溱佐之使狐偃將上軍讓于狐毛而佐之欒枝將下軍先軫佐之荀林父御戎魏犫為右</hi>
　<hi>之郤縠郤溱郤氏族狐毛偃之兄樂枝賔  孫先軫即原軫茍林父即中行桓子</hi>
<hi>己丑</hi>二十年春正月晉侯侵曹晉侯伐衛<hi>蘇轍春秋集傳侵曹與伐衛異道故再稱晉侯</hi>
<pb n="KR2b0037_WYG_004-11b"/>
　晉侯將伐曹假道于衛衛弗許還自南河濟<hi>渡河而南出衛</hi>
　<hi>之東</hi>侵曹伐衛取五鹿<hi>郤縠卒先/軫將中軍</hi>及齊侯<hi>昭公潘</hi>盟于歛<lb/>
　盂<hi>今直𨽻大名府開州歛盂聚是</hi>衛侯請盟不許<hi>衛侯欲與楚國人不欲出其君以説</hi>
　<hi>于晉衛侯出居于襄牛襄襄牛衛地今河南歸徳府睢州之  邑廢縣是</hi>楚人救衛晉遂<lb/>
　入曹<hi>令無入僖負覊之宫魏犫顛頡怒曰勞之不圖報于何有爇僖負覊氏公以魏犫才舍之殺顛</hi>
　<hi>頡以狥于師立舟之僑為戎右</hi>執曹伯以曹衛之田畀宋人<hi>宋使門尹般如</hi>
　<hi>晉師告急公曰宋人告急舍之則絶告楚不許我欲戰矣齊秦未可若之何先軫曰使宋舍我而賂齊秦</hi>
　<hi>藉之告楚我執曹君而分曹衛之田以畀宋人楚愛曹衛必不許也喜賂怒頑能無戰乎公從之</hi>
<pb n="KR2b0037_WYG_004-12a"/>
夏四月晉侯齊師宋師秦師及楚人戰于城濮<hi>左傳注衛地府今山東曹州</hi>
<hi>濮州南有臨濮故城即春秋城濮</hi>楚師敗績<lb/>
　楚子入居于申使子玉去宋曰無從晉師<hi>楚子曰晉侯在外十</hi>
　<hi>九年矣而果得晉國天假之年而除其害天之所置其可廢乎</hi>子玉使伯棼<hi>子越椒也鬬伯</hi>
　<hi>比之孫</hi>請戰曰非敢必有功也願以間執讒慝之口<hi>謂蒍</hi>
　<hi>賈也蒍賈言于玉剛而無禮過三百乗即不能入  蒍賈即伯嬴蚡冒之後蒍亦作薳食邑也</hi>楚子<lb/>
　怒少與之師子玉使宛春告于晉曰請復衛侯而封<lb/>
　曹臣亦釋宋之圍狐偃曰子玉無禮哉君取一臣取<lb/>
<pb n="KR2b0037_WYG_004-12b"/>
　二不可失矣先軫曰定人之謂禮楚一言而定三國<lb/>
　我一言而亡之我則無禮何以戰乎不如私許復曹<lb/>
　衛以攜之執宛春以怒楚既戰而後圖之乃拘宛春<lb/>
　于衛且私許復曹衛曹衛告絶于楚子玉怒從晉師<lb/>
　晉師退三舍<hi>狐偃曰㣲楚之惠不及此退三舍避之所以報也</hi>楚衆欲止子<lb/>
　玉不可晉侯及諸侯之師<hi>宋公齊國歸父崔夭秦小子憖  崔夭齊丁公季子</hi>
　<hi>之後食采于崔以邑為氏小子憖秦穆公子</hi>次于城濮楚師背酅而舎<hi>酅邱</hi>
　<hi>陵險阻名</hi>使鬬勃<hi>即子/上</hi>請戰晉侯登有莘之墟<hi>有莘古國伊尹耕于</hi>
<pb n="KR2b0037_WYG_004-13a"/>
　<hi>其野注見前</hi>以觀師曰少長有禮其可用也遂伐木以益<lb/>
　其兵陳于莘北胥臣以下軍之佐當陳蔡子玉以若<lb/>
　敖之六卒<hi>子玉宗人之兵六百人</hi>將中軍曰今日必無晉矣子<lb/>
　西<hi>鬬宜申</hi>將左子上將右胥臣䝉馬以虎皮先犯陳蔡<lb/>
　陳蔡奔楚右師潰狐毛設二斾而退之<hi>若為將却</hi>欒枝使<lb/>
　輿曳柴而偽遁<hi>詐為衆走</hi>楚師馳之先軫郤溱<hi>史記作臻</hi>以中<lb/>
　軍公族横擊之狐毛狐偃以上軍夾攻子西楚左師<lb/>
　潰楚師敗績子玉收其卒而止晉師三日館榖<hi>館舍也食</hi>
<pb n="KR2b0037_WYG_004-13b"/>
　<hi>楚軍榖三日</hi>而還子玉既敗楚子使謂之曰大夫若入其<lb/>
　若申息之老何及連榖<hi>楚地在方城之外</hi>而死<hi>自殺</hi>晉侯聞<lb/>
　之喜曰莫余毒也已<lb/>
　<hi>朱子曰自齊桓公殁楚侵列國得晉文攔遏如横流泛濫特作隄防不然列國為渰浸必矣惟是伐衛以</hi>
　<hi>致楚隂謀以取勝故夫子稱譎而不正</hi>
五月晉侯齊侯宋公魯侯蔡侯鄭伯衛子<hi>衛侯出奔弟叔武受盟故稱子</hi>莒<lb/>
子盟于踐土<hi>左傳注鄭地元和志鄭州滎澤縣踐土臺故王宫在縣西北臨汴水今滎澤縣屬河</hi>
<hi>南開封府</hi>
<pb n="KR2b0037_WYG_004-14a"/>
　晉侯至衡雍<hi>時鄭伯為楚師既敗而懼行成于晉晉侯及鄭伯盟于衡雍  衡雍即垣雍城</hi>
　<hi>在河南懷慶府原武縣水經注晉文公戰勝于楚周襄王勞之于此</hi>作王宫于踐土獻<lb/>
　楚俘于王駟介百乘徒兵千鄭伯傅王用平禮也<hi>用平</hi>
　<hi>王享晉文侯之禮</hi>王享醴命晉侯宥王命尹氏<hi>周世卿</hi>及王子<lb/>
　虎<hi>周卿士</hi>内史叔興父<hi>即内史興</hi>䇿命晉侯為侯伯賜之大<lb/>
　輅<hi>金輅</hi>之服戎輅<hi>戎車</hi>之服彤弓一彤矢百玈弓矢<lb/>
　千秬鬯一卣虎賁三百人曰王謂叔父敬服王命以<lb/>
　綏四國糾逖王慝晉侯三辭從命曰重耳敢再拜稽<lb/>
<pb n="KR2b0037_WYG_004-14b"/>
　首奉揚天子之丕顯休命受䇿以出出入三覲王子<lb/>
　虎盟諸侯于王庭<hi>左傳注王子虎臨盟不同歃故不書王庭踐土宫之庭</hi>曰皆<lb/>
　獎王室無相害也陳侯如㑹<hi>來不及盟</hi>諸侯朝于王所<hi>于是</hi>
　<hi>晉文公始霸</hi>
冬晉侯齊侯宋公魯侯蔡侯鄭伯陳子<hi>穆公款卒共公朔嗣未𦵏故稱子</hi>
莒子邾子秦人㑹于温<lb/>
　諸侯㑹于温討不服也<hi>為討衛許晉遂執衛侯以諸侯圍許</hi>
王狩于河陽<hi>今河南懷慶府孟縣河陽故城是</hi>諸侯朝于王所<lb/>
<pb n="KR2b0037_WYG_004-15a"/>
　晉侯召王以諸侯見且使王狩<hi>史記晉侯㑹諸侯于温欲率之朝周力未</hi>
　<hi>能恐有畔者乃使人言王狩于河陽孔子讀史至文公曰諸侯無召王王狩河陽者春秋諱之也</hi>
　<hi>伊川程子曰晉文公欲率諸侯以朝王正也懼其不能故譎以行之召王以就焉人獨見其召王之非而</hi>
　<hi>不見其欲朝之本心是以譎而揜其正也</hi>
晉人執衛侯歸之于京師<lb/>
　初衛侯聞楚師敗懼出奔楚遂適陳使元咺<hi>衛大夫</hi>奉<lb/>
　叔武<hi>衛侯弟夷叔</hi>以受盟或訴元咺于衛侯曰立叔武矣<lb/>
　其子角從公公殺之咺不廢命奉叔武以入守晉人<lb/>
<pb n="KR2b0037_WYG_004-15b"/>
　復衛侯衛侯先期入叔武將沐聞公至喜捉髪走出<lb/>
　前驅<hi>公子歂犬華仲</hi>射而殺之<hi>公知其無罪遂殺歂犬</hi>元咺出奔晉温<lb/>
　之㑹衛侯與元咺訟衛侯不勝<hi>元咺歸于衛立公子瑕</hi>晉人執<lb/>
　衛侯歸之于京師請殺之王曰不可夫君臣無獄今<lb/>
　元咺雖直不可聽也君臣皆獄父子將獄是無上下<lb/>
　也而叔父聽之一逆矣又為臣殺其君其安庸刑布<lb/>
　刑而不庸再逆矣一合諸侯而有再逆政余懼其無<lb/>
　後也于是置諸深室甯俞<hi>寗氏衛公族以邑為氏俞莊子速之子</hi>職納<lb/>
<pb n="KR2b0037_WYG_004-16a"/>
　槖饘焉<hi>槖衣囊饘麋也</hi>後㲄使醫衍酖衛侯甯俞貨醫使薄<lb/>
　其酖不死魯侯為之請納玉于王與晉侯皆十榖乃<lb/>
　釋衛侯衛侯使周<hi>歂</hi>冶<hi>厪</hi>殺元咺及公子瑕遂歸<lb/>
　于衛<hi>先是諸侯圍許晉侯有疾曹伯之豎侯獳貨筮史使以曹為觧晉侯復曹伯歸于曹</hi>
<hi>庚寅</hi>二十有一年夏六月王子虎魯侯晉人宋人齊人陳人蔡人<lb/>
秦人盟于翟泉<hi>在河南府洛陽縣故洛陽城中水經注榖水東流入洛陽縣之南池即故翟泉</hi>
<hi>也書考是盟春秋不書公王子虎  王人今依金氏前編書</hi>
　王子虎魯侯晉狐偃宋公孫固齊國歸父陳轅濤塗<lb/>
<pb n="KR2b0037_WYG_004-16b"/>
　秦小子憖盟于翟泉尋踐土之盟且謀伐鄭<lb/>
　<hi>陳氏傅良曰此晉初以大夫盟王子也大夫之交政于是始</hi>
<hi>辛夘</hi>二十有二年秋九月晉人秦人圍鄭<lb/>
　晉侯秦伯圍鄭鄭人以名寳行成晉弗許曰與我詹<lb/>
　而師還<hi>謂叔詹也詹前請殺晉侯</hi>詹請往鄭以詹與晉晉人將烹<lb/>
　之既而弗殺<hi>詹就烹據鼎耳而疾號曰自今以往知忠以事君者與詹同晉人舎之</hi>曰<lb/>
　欲得鄭君而甘心焉鄭恐乃間令使<hi>燭之武夜縋而出</hi>謂秦<lb/>
　伯曰亡鄭厚晉于晉得矣而秦未為利何不觧鄭得<lb/>
<pb n="KR2b0037_WYG_004-17a"/>
　為東道交秦伯遂與鄭人盟使杞子逄孫揚孫戌之<lb/>
　而還狐偃請擊之晉侯曰不可微夫人之力不及此<lb/>
　亦去之<hi>初鄭公子蘭出奔晉從于晉侯伐鄭請無與圍鄭許之使待命于東鄭石甲父侯宣多逆</hi>
　<hi>以為太子以求成于晉晉許之越二年鄭文公卒子蘭嗣是為穆公</hi>
冬使宰周公聘于魯魯公子遂<hi>即東門襄仲莊公子</hi>入聘<lb/>
　周公閱聘魯饗有昌歜<hi>昌蒲菹</hi>白<hi>熬稻/</hi>黒<hi>熬黍</hi>形鹽辭<lb/>
　曰國君文足昭也武可畏也則有備物之饗吾何以<lb/>
　堪之于是魯公子遂入聘京師<lb/>
<pb n="KR2b0037_WYG_004-17b"/>
<hi>壬辰</hi>二十有三年秋晉作五軍<lb/>
　初晉侯作三行以禦狄<hi>左傳注晉置三軍復増置三行以避天子六軍名</hi>至<lb/>
　是蒐于清原<hi>在山西絳州稷山縣西北</hi>舍三行而作五軍<hi>更為上下新軍</hi>
　使趙衰為卿<hi>為新軍帥</hi>後復舍二軍<hi>仍為三軍趙盾將中軍始為國政事在三</hi>
　<hi>十一年</hi>
冬十有二月衛遷于帝邱<hi>注見前</hi>
　狄圍衛衛遷帝邱卜曰三百年<hi>左傳疏衛自此年以後厯十九君積四百</hi>
　<hi>二十年衛元君乃徙野王後為秦所滅</hi>
<pb n="KR2b0037_WYG_004-18a"/>
<hi>癸巳</hi>二十有四年冬十有二月晉侯重耳卒<lb/>
　晉文公卒子驩立<hi>是為襄公</hi>是年楚鬬章請平于晉晉陽<lb/>
　處父<hi>晉大夫</hi>報之晉楚始通<lb/>
<hi>甲午</hi>二十有五年春二月秦人入滑夏四月晉人及姜戎<lb/>
<hi>姜姓之戎居晉南鄙</hi>敗秦師于殽<hi>即崤山在今河南府永寧縣</hi>
　杞子自鄭使告于秦曰鄭人使我掌其北門之管若<lb/>
　潛師以來國可得也秦伯訪諸蹇叔<hi>百里奚之友奚嘗游因于秦蹇</hi>
　<hi>叔收之及秦用奚奚薦之穆公穆公以厚幣迎為上大夫</hi>蹇叔曰勞師以襲逺不<lb/>
<pb n="KR2b0037_WYG_004-18b"/>
　可公辭焉召孟明西乞白乙<hi>史記百里奚子孟明視蹇叔子西乞術及白乙</hi>
　<hi>丙</hi>出師蹇叔子與師哭而送之<hi>蹇叔曰晉人禦師必于殽殽有二陵焉其</hi>
　<hi>南陵夏后臯之墓也其北陵文王之所避風雨也必死是間予收爾骨焉</hi>秦師遂東<hi>過周北門</hi>
　<hi>左右免胄而下起乘者三百乘王孫滿尚幼觀之曰秦師輕而無禮必敗</hi>及滑鄭商人弦<lb/>
　髙以牛十二犒師且使遽告于鄭鄭人使視客館則<lb/>
　束載厲兵秣馬矣遂辭焉<hi>杞子奔齊逄孫揚孫奔宋</hi>孟明曰鄭有<lb/>
　備矣不可冀也滅滑而還晉先軫曰秦違蹇叔而以<lb/>
　貪勤民天奉我也奉不可失敵不可縱必伐秦師遂<lb/>
<pb n="KR2b0037_WYG_004-19a"/>
　發命遽興姜戎子墨衰絰<hi>子謂晉侯凶服從戎故墨之</hi>敗秦師于<lb/>
　殽獲孟明西乞白乙以歸<hi>遂墨以𦵏文公晉于是始墨</hi>文嬴<hi>文公夫人</hi>
　請三帥使歸就戮于秦公許之<hi>先軫朝問秦囚公曰夫人請之吾舍之矣</hi>
　<hi>先軫怒曰武夫力而拘諸原婦人暫而免諸國墮軍實而長寇讐亡無日矣公使陽處父追之及諸河則</hi>
　<hi>在舟中矣</hi>三帥歸秦伯素服郊次哭曰孤違蹇叔以辱二<lb/>
　三子孤之罪也大夫何罪且吾不以一眚掩大德<lb/>
<hi>乙未</hi>二十有六年春二月癸亥日有食之<lb/>
夏使毛伯<hi>姬姓伯爵食采于毛地在畿内世為王卿士</hi>錫魯侯命魯叔孫得臣<lb/>
<pb n="KR2b0037_WYG_004-19b"/>
<hi>叔牙孫諡莊叔</hi>來拜命<lb/>
　魯僖公卒<hi>子興嗣是為文公</hi>王使毛伯衛如魯錫魯侯命魯<lb/>
　使叔孫得臣來京師拜賜命<lb/>
晉侯<hi>襄公</hi>來朝于温伐衛<lb/>
　晉文公之季年諸侯朝晉衛侯不朝使孔達<hi>衛大夫</hi>伐<lb/>
　鄭及是晉侯既祥使告于諸侯而伐衛及南陽先且<lb/>
　居<hi>先軫子</hi>曰效尤禍也請君朝王<hi>左傳注時王在温故勸之</hi>臣從師<lb/>
　晉侯朝王于温先且居胥臣伐衛圍戚<hi>古戚城在今直𨽻大名府</hi>
<pb n="KR2b0037_WYG_004-20a"/>
　<hi>開州</hi>取之衛人使告于陳陳侯<hi>穆公子共公朔</hi>曰更伐之我辭<lb/>
　之衛孔達帥師伐晉于是晉侯疆戚田<hi>正其疆界</hi>魯公孫<lb/>
　敖㑹之<hi>後晉以郤缺言復歸戚田于衛  郤缺芮之子</hi>
冬十月楚世子商臣弑其君頵<lb/>
　初楚子將以商臣為太子訪之令尹子上子上曰是<lb/>
　人也蠭目而豺聲忍人也不可立弗聽既又欲立子<lb/>
　職<hi>商臣庶弟</hi>而黜商臣商臣聞之未察告其師潘崇曰若<lb/>
　之何察之潘崇曰享江芊<hi>楚子妹</hi>而弗敬也從之江芊<lb/>
<pb n="KR2b0037_WYG_004-20b"/>
　怒曰呼役夫宜君王之欲殺女而立職也告潘崇曰<lb/>
　信矣乃以宫甲<hi>楚有東宫之卒</hi>圍楚子楚子請食熊蹯而死<lb/>
　<hi>熊掌難熟冀乆將有外救</hi>弗聽楚子縊商臣乃自立<hi>是為楚穆以太子之室與</hi>
　<hi>潘崇使為太師掌環列之尹</hi>
<hi>丙申</hi>二十有七年夏六月晉士縠<hi>士蔿子</hi>會宋公陳侯鄭伯魯公孫<lb/>
敖盟于垂隴<hi>今河南開封府滎澤縣有故隴城亦謂之都尉城即春秋垂隴</hi>
　晉司空士縠㑹諸侯及魯公孫敖盟于垂隴晉討衛<lb/>
　故也陳侯為衞請成于晉執孔達以説明年衛侯如<lb/>
<pb n="KR2b0037_WYG_004-21a"/>
　陳拜晉成又明年晉人歸孔達于衛衛侯如晉拜<lb/>
　<hi>陳氏𫝊良曰大夫而敵諸侯于是始</hi>
<hi>丁酉</hi>二十有八年夏秦伯伐晉誓于軍<lb/>
　殽之役晉人既歸秦帥秦大夫及左右皆言于秦伯<lb/>
　曰是孟明之罪也請殺之秦伯曰是孤之罪也孤實<lb/>
　貪以禍夫子夫子何罪復使為政明年孟明帥師伐<lb/>
　晉以報殽之役晉侯禦之戰于彭衙<hi>陜西同州府白水縣有衙縣故</hi>
　<hi>城今為彭衙堡即春秋彭衙</hi>秦師敗績秦伯猶用孟明孟明増修<lb/>
<pb n="KR2b0037_WYG_004-21b"/>
　國政重施于民晉趙衰言于諸大夫曰秦師又至將<lb/>
　必避之懼而増德不可當也至是秦伯伐晉濟河焚<lb/>
　舟<hi>今山西蒲州府永濟縣有孟盟橋即秦伯濟河焚舟處盟師必克因以名橋</hi>取王官<hi>王官</hi>
　<hi>城在蒲州府虞鄉縣南近王官谷</hi>及郊<hi>春秋彚纂注臨晉平陽間小邑</hi>晉人不出遂<lb/>
　自茅津濟<hi>今山西觧州平陸縣有沙澗渡亦名茅津渡在黄河北岸南對陜州即春秋茅津</hi>
　封殽中尸發喪哭之三日乃誓于軍<hi>作秦誓</hi>以申思不<lb/>
　用蹇叔之謀且曰令後世以記余過<lb/>
秋楚人圍江冬王叔會晉陽處父伐楚以救江<lb/>
<pb n="KR2b0037_WYG_004-22a"/>
　楚師圍江晉以告于王王叔<hi>桓公以王叔虎文公之子  爵系為氏</hi>及<lb/>
　晉陽處父伐楚以救江門于方城遇息公子朱而還<lb/>
　<hi>左傳注子朱楚伐江之帥聞晉師起而江兵觧故晉亦還</hi>
<hi>戊戌</hi>二十有九年秋楚人滅江<lb/>
　秦伯為之降服<hi>素服也</hi>出次<hi>辟正/寢</hi>不舉<hi>去盛/饌</hi>過數<hi>鄰國之禮</hi>
　<hi>有數秦伯過之</hi>大夫諌公曰同盟滅雖不能救敢不矜乎吾<lb/>
　自懼也<lb/>
命秦伯為西方諸侯伯<lb/>
<pb n="KR2b0037_WYG_004-22b"/>
　戎人由余自戎歸于秦<hi>由余其先晉人亡入戎能晉言戎王使覘秦秦伯賢之以</hi>
　<hi>内史廖言遺戎王以女樂而歸由余戎王說女樂由余數諌弗聽秦伯數使人間要由余由余遂降秦</hi>
　秦伯以客禮禮之用其謀伐戎益國十二開地千里<lb/>
　遂霸西戎王使召公過賜秦伯以金鼓命為西方諸<lb/>
　侯伯<lb/>
<hi>己亥</hi>三十年秋楚人滅六<hi>注見/前</hi>冬滅蓼<hi>今河南光州固始縣有蓼城岡古蓼國</hi>
　魯臧孫辰聞六與蓼滅曰臯陶庭堅不祀忽諸<hi>六蓼皆臯</hi>
　<hi>陶之後</hi>德之不建民之無援哀哉<lb/>
<pb n="KR2b0037_WYG_004-23a"/>
<hi>庚子</hi>三十有一年秦伯任好卒子罃嗣<hi>是為康公</hi>
　以子車氏<hi>秦大夫</hi>之三子奄息仲行鍼虎為殉<hi>秦自武公卒初</hi>
　<hi>以人從死</hi>皆秦之良也國人哀之為之賦黄鳥<hi>詩序秦風黄鳥哀三</hi>
　<hi>良也國人刺穆公以人從死而作是詩</hi>
<hi>辛丑</hi>三十有二年春三月魯取須句<hi>今山東泰安府東平州有須昌故城即湏句國</hi>
　須句風姓司太皥之祀魯僖公時邾人滅之成風<hi>僖公</hi>
　<hi>母風姓</hi>言于公公伐邾取須句而反其君至是魯取須<lb/>
　句<hi>絶太皥之祀</hi>置邾子之子焉<hi>左傳注邾文公子叛邾在魯故魯使為須句大夫</hi>
<pb n="KR2b0037_WYG_004-23b"/>
夏晉人及秦人戰于令狐<hi>令狐城在山西蒲州府猗氏縣今名令狐村</hi>晉先蔑<lb/>
<hi>即士伯</hi>奔秦<lb/>
　晉襄公卒太子夷臯少晉人以難故欲立長君趙盾<lb/>
　曰<hi>趙盾趙衰子狄女叔隗出</hi>立公子雍<hi>文公子仕秦為亞卿</hi>好善而長先君<lb/>
　愛之且近在秦秦舊好也足以為援乃使先蔑士㑹<lb/>
　<hi>士蒍之孫别邑于隨故亦曰隨季</hi>如秦逆公子雍<hi>賈季欲立文公子樂亦使召于陳趙</hi>
　<hi>盾殺諸郫賈季殺陽處父而奔狄  賈季即狐射姑偃之子</hi>秦伯<hi>康公</hi>送公子雍<lb/>
　于晉曰文公之入無衛故有吕郤之難乃多與之徒<lb/>
<pb n="KR2b0037_WYG_004-24a"/>
　衛晉太子母嬴<hi>穆嬴</hi>日抱太子以啼于朝曰先君何<lb/>
　罪其嗣亦何罪舍適嗣不立而外求君將焉寘此出<lb/>
　朝則抱以適趙氏頓首于趙盾曰先君奉此子而屬<lb/>
　諸子曰此子也才吾受子之賜不才吾唯子之怨今<lb/>
　君雖終言猶在耳而棄之若何趙盾與諸大夫皆患<lb/>
　嬴氏且畏偪<hi>畏國人以大義來偪巳</hi>乃背先蔑而立夷臯<hi>是為靈公</hi>
　以禦秦師訓卒利兵秣馬蓐食潛師夜起敗秦師于<lb/>
　令狐先蔑奔秦士㑹從之<lb/>
<pb n="KR2b0037_WYG_004-24b"/>
<hi>壬寅</hi>三十有三年秋八月王崩子壬臣立<hi>是為頃王</hi>
頃王<lb/>
<hi>癸夘</hi>元年春毛伯<hi>注見前</hi>如魯求金魯使叔孫得臣來京師𦵏<lb/>
襄王<lb/>
　先是襄王崩魯使公孫敖入弔不至以幣奔莒及將<lb/>
　𦵏毛伯如魯求金魯復使得臣來京師㑹𦵏<lb/>
三月楚人伐鄭晉人宋人魯人衛人許人救鄭<lb/>
　范山<hi>楚大夫</hi>言于楚子曰晉君少志不在諸侯北方可<lb/>
<pb n="KR2b0037_WYG_004-25a"/>
　圖也楚子師于狼淵<hi>左傳注潁川潁隂縣有狼陂  潁隂即今河南許州</hi>以伐<lb/>
　鄭囚公子堅公子厖及樂耳<hi>皆鄭大夫</hi>鄭及楚平魯公子<lb/>
　遂㑹晉趙盾宋華耦<hi>督曽孫</hi>衛孔達許大夫救鄭不及<lb/>
　後鄭復請成于晉<hi>盟于新城事在王六年縣新城宋地在今歸徳府商邱  西南</hi>晉<lb/>
　伐齊宋<hi>齊弑昭公子舍宋弑昭公俱詳後</hi>皆取賂而還鄭以晉不足<lb/>
　與遂盟于楚<hi>事在匡王五年</hi>
夏楚侵陳<lb/>
　楚子以陳服于晉侵之克壺邱<hi>左傳注陳邑</hi>秋楚公子朱<lb/>
<pb n="KR2b0037_WYG_004-25b"/>
　<hi>息公也</hi>復自東夷伐陳陳人敗之獲公子茷陳懼乃及<lb/>
　楚平<hi>左傳注以小勝大故懼而請平</hi>明年陳侯鄭伯㑹楚子于息遂及<lb/>
　蔡侯次于厥貉<hi>春秋彚纂注厥貉杜注地闕當在今陳州項城縣</hi>將伐宋宋<lb/>
　公<hi>成公子昭公杵臼</hi>逆楚子勞且請命遂道以田孟諸<hi>爾雅十藪</hi>
　<hi>宋有孟諸今河南歸德府商邱縣有孟諸澤</hi>後陳共公卒<hi>子平國立是為靈公</hi>楚不<lb/>
　禮焉陳遂受盟于晉于是楚復侵陳晉趙盾帥師救<lb/>
　之楚人囚晉觧揚<hi>晉大夫後復還晉</hi>晉師乃還<hi>事在匡王五年</hi>
<hi>乙巳</hi>三年冬十月魯叔孫得臣敗狄<hi>史記/作翟</hi>于鹹<hi>左傳注魯地</hi>
<pb n="KR2b0037_WYG_004-26a"/>
　鄋瞞<hi>左傳注狄國名防風氏之後漆姓</hi>侵齊遂伐魯魯侯使叔孫得<lb/>
　臣追之遂敗之于鹹獲長狄僑如<hi>左傳注鄋瞞國之君身長三丈榖梁</hi>
　<hi>傳射其目身横九畝斷其首而載之眉見于軾范甯榖梁集觧九畝五丈四尺</hi>殺之埋其首<lb/>
　于子駒之門<hi>左傳注魯郭門僑如骨節非常恐後世怪之故詳其處史記宋武公之世鄋瞞</hi>
　<hi>伐宋宋獲長翟縁斯晉之滅潞獲僑如弟焚如齊惠公二年鄋瞞伐齊獲其弟榮如衛人穫其季弟簡如</hi>
　<hi>鄋瞞由是遂亡</hi>
<hi>丙午</hi>四年冬十有二月晉人秦人戰于河曲<hi>左傳注在河東蒲坂縣蒲坂故城在今山西蒲州府</hi>
<hi>永濟縣黄河自永濟折而東入觧州之芮城謂之河曲</hi>
<pb n="KR2b0037_WYG_004-26b"/>
　秦為令狐之役伐晉取羈馬<hi>今蒲州府永濟縣有羈馬城亦謂之渉邱</hi>晉<lb/>
　人禦之從秦師于河曲臾駢<hi>趙盾屬大夫新佐上軍</hi>曰秦不能<lb/>
　乆請深壘固軍以待從之士㑹謂秦伯曰必臾駢為<lb/>
　此謀以老我師也趙穿<hi>趙夙庶孫</hi>有寵而弱好勇而狂若<lb/>
　使輕者肆焉其可秦軍遂掩晉上軍趙穿追之不及<lb/>
　怒將獨以其屬戰趙盾曰秦獲穿歸我何以報乃皆<lb/>
　出戰交綏<hi>綏郤也秦晉兵未至爭而兩退故曰交綏</hi>是夜秦師遁復侵晉<lb/>
　入瑕<hi>故瑕城在蒲州府臨晉縣</hi>晉患秦之用士㑹也使魏壽餘<hi>畢萬</hi>
<pb n="KR2b0037_WYG_004-27a"/>
　<lb/>
　<hi>之後</hi>偽以魏<hi>注見前</hi>叛降秦時秦師河曲魏人在東壽餘<lb/>
　曰請東人之能與夫二三有司言者吾與之先秦伯<lb/>
　使士㑹既濟魏人譟而還<hi>士㑹將行繞朝贈之以䇿曰子無謂秦無人吾謀適</hi>
　<hi>不用也秦人歸士㑹之帑其處者為劉氏</hi>
<hi>戊申</hi>六年春王崩子班立<hi>是為匡王</hi>
　頃王崩周公閱與王孫蘇爭政將訟于晉王<hi>匡王</hi>不<lb/>
　與王孫而訟<hi>理之也</hi>周公于晉晉趙盾平王室而復之<lb/>
<pb n="KR2b0037_WYG_004-27b"/>
　<hi>復使和好</hi>
秋七月有星孛入于北斗<hi>左傳注孛彗也既見而移入北斗</hi>
九月齊公子商人弑其君舍<lb/>
　齊昭公卒<hi>昭公孝公弟孝公卒昭公因開方殺其子而立</hi>子舍即位舍母魯<lb/>
　叔姬無寵舍無威商人驟施于國而多聚士舍立甫<lb/>
　三月商人弑之而讓公子元<hi>桓公子商人兄</hi>元曰爾求之乆<lb/>
　矣我能事爾商人乃自立<hi>是為懿公公子元不順懿公之為政終不曰公曰夫</hi>
　<hi>已氏</hi>
匡王<lb/>
<pb n="KR2b0037_WYG_004-28a"/>
<hi>己酉</hi>元年夏六月辛丑朔日有食之<lb/>
<hi>庚戌</hi>二年秋楚人秦人巴人<hi>今四川重慶府古巴/國巴縣其國都也</hi>滅庸<hi>注見前</hi>
　楚大饑戎伐之庸人率羣蠻以叛麇人<hi>文獻通考麇國在均州鄖</hi>
　<hi>鄉今湖北鄖陽府鄖縣故鄖鄉縣也</hi>率百濮<hi>杜預春秋釋例建寜南有濮夷各以邑落自聚故稱</hi>
　<hi>百濮地理今釋建寧故城在今荆州府石首縣</hi>聚于選<hi>左傳注楚地在今荆州府枝江縣南</hi>將<lb/>
　伐楚楚人謀徙于阪髙<hi>左傳注楚險地</hi>蒍賈曰不可我能往<lb/>
　冦亦能往不如伐庸夫麇與百濮謂我饑不能師故<lb/>
　伐我也若我出師必懼而歸乃出師旬有五日百濮<lb/>
<pb n="KR2b0037_WYG_004-28b"/>
　遂罷使廬戢棃<hi>廬盧戎也今湖北襄陽府南漳縣有中廬故城即廬國戢棃廬大夫</hi>侵<lb/>
　庸庸人逐之囚子揚窗<hi>戢棃官屬</hi>逸歸曰庸師衆不如復<lb/>
　大師且起王卒合而後進潘尫<hi>潘崇子字師叔</hi>曰不可姑又<lb/>
　與之遇以驕之乃與之遇七遇皆北庸人曰楚不足<lb/>
　與戰矣遂不設備楚子<hi>楚穆之子名旅是為楚莊</hi>乗馹㑹師于臨<lb/>
　品<hi>春秋彚纂注臨品地名在今襄陽府均州界</hi>分為二隊子越自石溪子<lb/>
　貝自仞<hi>左傳注石溪仞入庸道俱在均州界</hi>以伐庸秦人巴人從楚師<lb/>
　遂滅庸<lb/>
<pb n="KR2b0037_WYG_004-29a"/>
冬十有一月宋人弑其君杵臼<hi>昭公</hi>
　宋公子鮑<hi>昭公庶弟</hi>禮于國人宋饑竭其粟而貸之<hi>年自七十</hi>
　<hi>以上無不餽貽也國之材人無不事也親自桓以下無不恤也</hi>襄夫人<hi>襄公夫人</hi>助之施<lb/>
　宋公<hi>昭公</hi>無道國人奉公子鮑以因夫人夫人將使<lb/>
　公田而殺之公知之盡以寳行蕩意諸<hi>公子蕩孫以名為氏世為</hi>
　<hi>司城</hi>曰盍適諸侯公曰不能其大夫至于君祖母<hi>昭公成公</hi>
　<hi>子襄公孫</hi>以及國人諸侯誰納我盡以其寳賜左右使行<lb/>
　夫人使謂意諸去公對曰臣之而逃其難若後君何<lb/>
<pb n="KR2b0037_WYG_004-29b"/>
　公田孟諸未至夫人使帥甸<hi>郊甸之帥</hi>攻而殺之意諸死<lb/>
　焉公子鮑即位<hi>是為文公</hi>
<hi>壬子</hi>四年夏五月齊人弑其君商人<lb/>
　齊侯為公子時與邴歜之父爭田弗勝及即位掘而<lb/>
　刖之<hi>左傳注斷其尸足</hi>而使歜僕<hi>御車也</hi>納閻職之妻而使職<lb/>
　驂乘齊侯游于申池<hi>齊南城西門名申門左右有池</hi>二人浴于池歜<lb/>
　以扑抶<hi>擊也</hi>職職怒歜曰人奪汝妻而不怒一抶何<lb/>
　傷職曰與刖其父而不能病者何如乃共謀弑齊侯<lb/>
<pb n="KR2b0037_WYG_004-30a"/>
　納諸竹中歸舍爵而行<hi>飲酒訖乃去</hi>齊人立公子元<hi>是為惠公</hi>
冬十月魯侯興<hi>文公</hi>卒公子遂弑其君之子赤<hi>一名惡</hi>及公子視<lb/>
立公子倭<hi>是為宣公</hi>夫人姜氏歸于齊<lb/>
　魯文公二妃長妃姜<hi>哀姜</hi>生赤及視次妃嬴<hi>敬嬴</hi>生<lb/>
　倭嬴嬖而私事公子遂文公卒遂以倭長欲立之叔<lb/>
　仲彭生<hi>字惠伯叔牙孫别為叔仲氏</hi>不可遂乃之齊以立倭請齊<lb/>
　侯新立欲親魯許之遂歸殺赤及視而立倭以君命<lb/>
　召彭生其宰公冉務人止之曰入必死彭生曰死君<lb/>
<pb n="KR2b0037_WYG_004-30b"/>
　命可也乃入殺而埋之夫人姜氏歸于齊哭而過市<lb/>
　曰天乎仲為不道殺適立庶市人皆哭魯人謂之哀<lb/>
　姜<lb/>
莒弑其君庶其<hi>紀公</hi>
　莒子生太子僕又生季佗愛季佗而黜僕且多行無<lb/>
　禮于國僕因國人弑莒子以其寳玉奔魯魯侯命與<lb/>
　之邑季孫行父<hi>謚文子季友孫</hi>使司冦出諸境魯侯問其故<lb/>
　曰先大夫臧文仲教行父事君之禮曰見有禮于其<lb/>
<pb n="KR2b0037_WYG_004-31a"/>
　君者事之如孝子之養父母也見無禮于其君者誅<lb/>
　之如鷹鸇之逐鳥雀也夫僕弑君父其人則盗賊也<lb/>
　其器則姦兆也保而利之則主藏也是以去之<lb/>
<hi>甲寅</hi>六年春二月宋華元<hi>御事子督曽孫為右師</hi>及鄭公子歸生帥師戰于<lb/>
大棘<hi>今河南歸德府柘城縣西北有大棘城故址</hi>宋師敗績獲宋華元<lb/>
　鄭公子歸生受命于楚伐宋宋華元樂吕<hi>宋戴公曽孫為司冦</hi>
　禦之戰于大棘宋師敗績囚華元獲樂吕初華元殺<lb/>
　羊饗士其御羊斟不與及戰曰疇昔之羊子為政今<lb/>
<pb n="KR2b0037_WYG_004-31b"/>
　日之事我為政與入鄭師故敗宋人以兵車百乗文<lb/>
　馬百駟贖華元于鄭半入華元逃歸<hi>宋城華元巡功城者謳曰睅其</hi>
　<hi>目皤其腹棄甲而復于思于思棄甲復來元使謂之曰牛則有皮犀兕尚多棄甲則那役人曰縱其有皮</hi>
　<hi>丹漆若何華元曰去之夫其口衆我寡</hi>
秋九月晉趙盾弑其君夷臯<lb/>
　晉侯虐<hi>公羊傳靈公使諸大夫内朝處乎臺上引彈而彈之大夫趨而避丸是樂諸大夫出于朝</hi>
　<hi>有人荷畚自閨而出趙盾視之膳宰也熊蹯不熱以斗摮而殺之支觧使棄之</hi>趙盾驟諫晉<lb/>
　侯患之使鉏麑賊之晨往盾寢門已闢盛服將朝蚤<lb/>
<pb n="KR2b0037_WYG_004-32a"/>
　而假寐麑歎曰不忘恭敬民之主也賊民之主不忠<lb/>
　棄君之命不信有一于此不如死也觸槐而死晉侯<lb/>
　飲趙盾酒伏甲將攻盾其右提彌明知之趨登曰臣<lb/>
　侍君宴過三爵非禮也遂扶以下<hi>公嗾夫<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>明搏而殺之</hi>鬭且<lb/>
　出提彌明死之靈輙為公介<hi>公甲士</hi>倒㦸以禦公徒而<lb/>
　免盾<hi>初盾田首山舍于翳桑見靈輙餓食之舍其半問之曰願遺母盾使盡之而益與之簞食與肉</hi>
　<hi>使遺母至是既免盾問何故對曰翳桑之餓人也問其名居不告因亡去</hi>盾遂奔趙穿弑<lb/>
　晉侯于桃園盾未出山而復晉太史董狐<hi>周辛有之後</hi>書<lb/>
<pb n="KR2b0037_WYG_004-32b"/>
　曰趙盾弑其君以示于朝盾曰不然對曰子為正卿<lb/>
　亡不越境反不討賊非子而誰盾使趙穿逆公子黒<lb/>
　臀<hi>文公子</hi>于周而立之<hi>是為成公</hi>
冬十月王崩弟瑜立<hi>是為定王</hi>
定王<lb/>
<hi>乙夘</hi>元年春楚子伐陸渾之戎<hi>注見前</hi>
　楚子伐陸渾之戎遂至于雒觀兵于周疆王使王孫<lb/>
　滿<hi>周大夫</hi>勞楚子楚子問鼎之大小輕重對曰在德不<lb/>
<pb n="KR2b0037_WYG_004-33a"/>
　在鼎德之休明雖小重也其姦回昏亂雖大輕也天<lb/>
　祚明德有所底止成王定鼎于郟鄏<hi>注見前</hi>卜世三十<lb/>
　卜年七百周德雖衰天命未改鼎之輕重未可問也<lb/>
<hi>丙辰</hi>二年夏六月鄭公子歸生弑其君夷<hi>穆公子靈公</hi>
　楚人獻黿于鄭伯公子宋<hi>即子公</hi>與歸生<hi>即子家</hi>將見宋<lb/>
　食指動以示歸生曰他日我如此必嘗異味及入宰<lb/>
　夫將解黿相視而笑鄭伯問之歸生以告鄭伯食諸<lb/>
　大夫黿召宋而弗與宋遂染指于鼎嘗之而出鄭伯<lb/>
<pb n="KR2b0037_WYG_004-33b"/>
　怒欲殺宋宋與歸生謀先歸生不可宋反譖歸生歸<lb/>
　生懼而從之遂弑鄭伯鄭人立穆公之庶子堅<hi>是為襄公</hi>
　<hi>後歸生卒鄭人斲其棺逐其族</hi>
秋七月楚殺鬬椒<hi>即子越椒</hi>
　楚鬭般<hi>子文之子子揚</hi>為令尹椒為司馬蒍賈為工正賈譖<lb/>
　般而殺之椒為令尹賈為司馬椒又惡賈乃以若敖<lb/>
　氏之族圄賈于轑陽<hi>春秋彚纂注楚地漢武封江喜為轑陽侯即此</hi>而殺之<lb/>
　遂處烝野<hi>左傳注楚地</hi>將攻楚子師于漳澨<hi>漳水名澨水涯水經漳水</hi>
<pb n="KR2b0037_WYG_004-34a"/>
　<hi>出臨沮荆山注漳水南逕當陽縣右㑹沮陸臨沮今湖北襄陽府南漳縣當陽今縣屬湖北安  府沮水</hi>
　<hi>在其北</hi>楚子與若敖氏戰椒射楚子師退楚子鼔而進<lb/>
　之遂滅若敖氏初椒始生子文曰必殺之是子也熊<lb/>
　虎之狀而豺狼之聲弗殺必滅若敖氏子良<hi>子文弟椒之父</hi>
　不可子文以為大慼至是若敖氏果滅子文孫箴尹<lb/>
　<hi>官名</hi>克黄<hi>子揚子</hi>使于齊還及宋聞亂人曰不可入矣<lb/>
　克黄曰棄君之命獨誰受之君天也天可逃乎遂歸<lb/>
　復命自拘于司敗楚子思子文之治國曰子文無後<lb/>
<pb n="KR2b0037_WYG_004-34b"/>
　其何以勸善使復其所改命曰生<lb/>
<hi>己未</hi>五年河徙<hi>漢書溝洫志大司空掾王横言周譜定王五年河徙蔡沈尚書集傳程氏大昌曰周</hi>
<hi>時河徙砱礫胡渭禹貢錐指大昌禹貢論但云河徙故瀆無砱礫字蔡傳所引誤</hi>
　初大禹導河自積石<hi>即大雪山注見前阿考大雪山在今青海境内名  彌耶瑪勒</hi>
　<hi>津木遜山又闢展西南有大澤曰羅布淖爾即古蒲昌海葉爾羌和闐兩河東行注之即古于闐葱嶺兩</hi>
　<hi>河所謂合注蒲昌海潛行出于積石者大雪山西有山曰庫爾坤阿爾坦河出焉是即漢書所云河有重</hi>
　<hi>源者其東北有泉名鄂敦搭拉則元史所云星宿海也</hi>至孟津<hi>龍門底柱俱已見前兹不具載</hi>
　<hi>考河流自孟津以上至今不改</hi>過洛汭<hi>水曲流曰汭洛水入河處舊在鞏縣今在開封府汜水縣</hi>
<pb n="KR2b0037_WYG_004-35a"/>
　<hi>西北</hi>及至大伾<hi>即黎山在今河南/衛輝府濬縣東南</hi>乃釃二渠<hi>史記禹厮二渠以引</hi>
　<hi>河北載之髙地禹貢錐指二渠自黎陽宿胥口始一北流為大河一東流為漯川東北至千乗入海</hi>北<lb/>
　過降水<hi>即漳水以合絳水故亦名絳兼通為降也禹貢錐指河之經流自大伾西南折而北為宿</hi>
　<hi>胥口又東北合漳水是為北過降水</hi>至于大陸<hi>即廣阿澤在直𨽻趙州隆平縣東北跨保定府</hi>
　<hi>束鹿縣順德府鉅鹿任二縣及深州下流至寧晉縣為胡盧河</hi>又北播為九河<hi>注亦見前</hi>
　同為逆河入于海<hi>蘇軾書傳云逆河者既分為九又合為一以一逆八而入于海也</hi>
　帝堯八十載告厥成功至是凡一千六百七十六年<lb/>
　河始决宿胥口<hi>水經注宿胥口舊河水北入</hi>東徙漯川<hi>即禹釃二渠之一禹</hi>
<pb n="KR2b0037_WYG_004-35b"/>
　<hi>河由大伾之西而北流河徙後由大伾之南而東流于是禹河北過降水至大陸之道遂堙</hi>逕長<lb/>
　壽津<hi>在今衛輝府滑縣東北禹貢錐指河行漯川右經滑臺城又東北至長壽津</hi>與漯别<lb/>
　行<hi>水經謂之大河故瀆東北逕戚城西今直𨽻開州地又東北逕發干縣故城西今山東堂邑縣地西</hi>
　<hi>流逕鬲縣故城西今山東德州地又北逕安陵縣西今直𨽻吳橋縣地</hi>東北至成平<hi>今交</hi>
　<hi>河縣</hi>復合于禹故河<hi>水經注大河故瀆至東光縣故城西而北與漳水合禹貢錐指大河</hi>
　<hi>自宿胥口徙流至成平合漳水復歸禹河故道厯浮陽平舒至章武入海以今輿地言之濬縣滑縣開州</hi>
　<hi>及館陶堂邑平原德州吳橋東光交河滄州静海天津諸州縣界中皆周定王五年至西漢末大河之所</hi>
　<hi>行也</hi>此黄河大徙之始<lb/>
<pb n="KR2b0037_WYG_004-36a"/>
　<hi>余氏闕曰自周定王時河始東徙訖于漢而禹之故道遂失西京時受患特甚自瓠子再决遂流為屯氏</hi>
　<hi>諸河東都至唐河不為害者千有餘年至宋而河又南决乃由彭城合汴泗東流以入淮</hi>
冬晉侯宋公魯侯衛侯鄭伯曹伯㑹于黒壤<hi>今山西澤州府沁水縣有</hi>
<hi>烏嶺即春秋晉黒壤</hi>
　鄭及晉平公子宋之謀也故相鄭伯以㑹盟于黒壤<lb/>
　王叔<hi>桓公</hi>臨之以謀不睦<hi>左俾注王叔銜天子命臨諸侯不同歃故不書</hi>初<lb/>
　晉侯之立鄭舍楚即晉故楚人侵鄭<hi>王元年</hi>又三伐鄭<lb/>
　<hi>王之二年及三年四年</hi>取成而還<hi>取成于厲鄭伯逃歸</hi>至是復與晉盟于<lb/>
<pb n="KR2b0037_WYG_004-36b"/>
　是楚子復伐鄭<hi>事在王七年</hi>晉人救之既而鄭及楚平晉<lb/>
　以諸侯伐鄭遂取成焉<hi>事在王八年</hi>是冬楚伐鄭晉以諸<lb/>
　侯之師戍鄭<lb/>
<hi>庚申</hi>六年秋七月甲子日有食之既<lb/>
冬使單子<hi>單襄公韋昭國語注王卿士單朝</hi>聘于宋遂自陳聘于楚<lb/>
　王使單子聘于宋遂假道于陳以聘于楚火朝覿矣<lb/>
　<hi>火心星覿見也謂夏正十月晨見于辰</hi>道茀不可行候<hi>候人也</hi>不在疆司<lb/>
　空不視塗澤不陂川不梁野有庾積<hi>庾露積榖也</hi>場功未<lb/>
<pb n="KR2b0037_WYG_004-37a"/>
　畢道無列樹墾田若蓻<hi>發田曰墾蓻猶蒔也言其希少猶若蓻物</hi>膳宰不<lb/>
　致餼司里不授館國無寄寓縣無施舍民將築臺于<lb/>
　夏氏<hi>陳大夫夏徴舒之家</hi>及陳陳侯<hi>名平國恭公之子靈公</hi>與公孫寜儀<lb/>
　行父<hi>陳二卿</hi>南冠<hi>楚冠/也</hi>以如夏氏<hi>夏徴舒祖少西字子夏後遂以字為氏</hi>
　留賓弗見單子歸告王曰陳侯不有大咎國必亡<lb/>
<hi>辛酉</hi>七年夏魯仲孫蔑<hi>諡獻子文伯穀之子</hi>入聘<lb/>
　王徴聘于魯魯使仲孫蔑入聘王以為有禮厚賄之<lb/>
秋九月晉侯宋公衛侯鄭伯曹伯會于扈<hi>今河南懷慶府原武縣扈亭是</hi>晉荀<lb/>
<pb n="KR2b0037_WYG_004-37b"/>
林父帥師伐陳<lb/>
　初陳即楚晉趙盾衛孫免侵陳陳及晉平<hi>事在王四年</hi>于<lb/>
　是楚師伐陳取成而還<hi>在六年</hi>至是晉合諸侯于扈陳<lb/>
　侯不會荀林父以諸侯之師伐陳晉侯卒于扈乃還<lb/>
　<hi>晉成公卒子獳嗣是為景公</hi>
<hi>壬戌</hi>八年夏四月丙辰日有食之<lb/>
五年陳夏徴舒弑其君平國<lb/>
　陳侯與公孫寧儀行父通于夏姬<hi>左傳注夏姬鄭穆公女陳大夫御叔</hi>
<pb n="KR2b0037_WYG_004-38a"/>
　<hi>妻夏徴舒母</hi>皆衣其衵服<hi>婦人近衷/衣曰衵</hi>以戲于朝洩冶<hi>陳大夫</hi>
　諌曰君臣淫亂民何效焉陳侯以告二子遂殺洩冶<lb/>
　陳侯飲酒于夏氏謂行父曰徴舒似女對曰亦似君<lb/>
　徴舒病之伏弩廐門俟陳侯出弑之公孫寜儀行父<lb/>
　奔楚太子午奔晉徴舒自立為陳侯<lb/>
秋使王季子<hi>即劉康公公羊傳王母弟也左傳注季子王大夫故稱字其後食采于劉今河南府偃師</hi>
<hi>縣有劉聚亦曰劉亭即劉子邑</hi>聘于魯<hi>春秋書王聘止此</hi>
　報仲孫蔑之聘也發幣于大夫季孫行父仲孫蔑皆<lb/>
<pb n="KR2b0037_WYG_004-38b"/>
　儉叔孫僑如公孫歸父<hi>公子遂子</hi>皆侈歸王問魯大夫孰<lb/>
　賢對曰季孟<hi>孟即仲孫氏</hi>其長處魯乎叔孫東門<hi>遂居東門因以</hi>
　<hi>為氏</hi>其亡乎若家不亡身必不免王曰何故對曰臣聞<lb/>
　之寛肅宣惠君也敬恪恭儉臣也今二子者儉儉則<lb/>
　能足用用足則族可以庇二子者侈侈則不恤匱匱<lb/>
　而不恤憂必及之王曰幾何對曰東門之位不若叔<lb/>
　孫<hi>東門大夫叔孫卿也</hi>而泰侈焉不可以事二君叔孫之位不<lb/>
　若季孟<hi>叔孫下卿季孟上卿</hi>而亦泰侈焉不可以事三君<hi>王十六年</hi>
<pb n="KR2b0037_WYG_004-39a"/>
　<hi>歸父謀去三桓使如晉未反魯宣公薨三桓逐歸父遂奔齊簡王十一年僑如通于宣公夫人穆姜欲去</hi>
　<hi>季孟而專公室國人逐之亦出奔齊</hi>
<hi>癸亥</hi>九年夏楚子陳侯鄭伯盟于辰陵<hi>陳地今河南陳州府淮寜縣有辰亭即春</hi>
<hi>秋辰陵也</hi>
　楚子伐鄭及櫟<hi>注見前</hi>鄭公子去疾<hi>字子良穆公子</hi>曰晉楚不<lb/>
　務德而兵爭與其來者可也晉楚無信我焉得有信<lb/>
　乃從楚楚盟于辰陵陳鄭服也<hi>于時楚益强盛主盟列國</hi>
冬十月楚人殺陳夏徴舒楚子入陳<lb/>
<pb n="KR2b0037_WYG_004-39b"/>
　楚子伐陳謂陳人無動將討于少西氏遂入陳殺夏<lb/>
　徴舒轘諸栗門<hi>陳城門</hi>因縣陳申叔時諫曰<hi>時使于齊還</hi>夏<lb/>
　徴舒弑其君其罪大矣討而戮之君之義也今縣陳<lb/>
　貪其富也以討召諸侯而以貪歸之無乃不可乎楚<lb/>
　子曰善乃復封陳納公孫寜儀行父于陳迎太子午<lb/>
　于晉而立之<hi>是為成公</hi>鄉取一人焉以歸謂之夏州<hi>在今湖北</hi>
　<hi>漢陽府漢陽縣夏口北蘇秦說楚威王曰楚有夏州即莊王處陳人之所</hi>
<hi>甲子</hi>十年春楚子圍鄭<lb/>
<pb n="KR2b0037_WYG_004-40a"/>
　三月克之入自皇門<hi>鄭南門曰皇門</hi>至于逵路鄭伯肉袒牽<lb/>
　羊以迎楚子曰其君能下人必能信用其民矣庸可<lb/>
　幾乎退三十里而許之平潘尫入盟鄭公子去疾出<lb/>
　質<hi>鄭自此服于楚至王二十一年蟲牢之盟方與晉成</hi>
夏六月晉荀林父帥師及楚戰于邲<hi>鄭地今河南開封府鄭州東有邲城</hi>
晉師敗績<lb/>
　晉師救鄭<hi>荀林父將中軍先縠佐之士會將上軍郤克佐之趙朔將下軍欒書佐之趙括趙嬰</hi>
　<hi>齊為中軍大夫鞏朔韓穿為上軍大夫荀首趙同為下軍大夫韓厥為司馬  先縠且居之子趙朔盾之</hi>
<pb n="KR2b0037_WYG_004-40b"/>
　<hi>子欒書枝之孫趙括嬰齊同皆盾異母弟鞏朔即士莊伯韓穿韓氏族荀首林父弟韓厥萬曽孫</hi>及<lb/>
　河聞鄭既及楚平荀林父欲還曰無及于鄭而勦民<lb/>
　焉用之士㑹曰善㑹聞見可而進知難而退軍之善<lb/>
　政也兼弱攻昧武之善經也子姑整軍而經武乎猶<lb/>
　有弱而昧者何必楚先縠曰晉所以霸師武臣力也<lb/>
　今失諸侯不可謂力有敵而不從不可謂武且成師<lb/>
　以出聞敵彊而退非夫也以中軍佐濟韓厥謂林父<lb/>
　曰彘子<hi>即先縠</hi>以偏師陷子罪大矣事之不㨗惡有所<lb/>
<pb n="KR2b0037_WYG_004-41a"/>
　分與其專罪六人同之不猶愈乎不如進也師遂濟<lb/>
　楚子北師次于郔<hi>左傳注鄭邑即廩延</hi>將飲馬于河聞晉師既<lb/>
　濟欲還嬖人伍參欲戰令尹孫叔敖弗欲<hi>史記孫叔敖楚之處</hi>
　<hi>士虞邱相進之楚莊王為楚相施教導民政緩禁止吏無姦邪盗賊不起秋冬勸民山採春夏以水各得</hi>
　<hi>其所便民皆樂其生莊考孟子孫叔敖舉于海趙岐注叔敖隱處海濵楚  王舉之以為令尹其説與史</hi>
　<hi>記同杜預左傳注則從服䖍之説以叔敖為蒍賈之子即蒍艾獵也案左傳蒍賈為子越椒所殺叔敖或</hi>
　<hi>以是而隱處亦未可知今並存其説附注于此</hi>南轅反斾伍參曰晉之從政<lb/>
　者新未能行令其佐先縠剛愎不仁未肯用命晉師<lb/>
<pb n="KR2b0037_WYG_004-41b"/>
　必敗楚子告令尹改乗轅而北之次于管<hi>今開封府鄭州管城</hi>
　<hi>廢縣是</hi>以待晉師在敖鄗<hi>山名在開封府榮澤縣西北</hi>之間楚子使<lb/>
　求成于晉晉人許之盟有日矣魏錡<hi>魏犫子求公族未得</hi>及趙<lb/>
　旃<hi>趙穿子求卿未得</hi>請使召盟皆命而往<hi>郤克請設備先縠不可士㑹使鞏朔</hi>
　<hi>韓穿設七覆于敖前趙嬰齊使其徒先具舟于河</hi>魏錡遂請戰楚潘黨逐之<lb/>
　趙旃夜至楚軍席于軍門之外使其徒入之楚子逐<lb/>
　趙旃楚人懼其入晉軍遂出陣令尹命疾進師車馳<lb/>
　卒奔乗晉軍林父不知所為鼔于軍中曰先濟者有<lb/>
<pb n="KR2b0037_WYG_004-42a"/>
　賞中軍下軍爭舟舟中之指可掬也晉師右移上軍<lb/>
　未動士㑹殿其卒而退不敗<hi>楚熊負羈囚荀罃荀首以其族反之曰不以人</hi>
　<hi>子吾子其可得乎射連尹襄老獲之遂載其尸射公子榖臣囚之以二者還  荀罃首之子榖臣楚莊之</hi>
　<hi>子</hi>楚子軍于邲次于衡雍<hi>注見/前</hi>潘黨請築京觀<hi>積尸封土</hi>
　<hi>其上謂之京觀</hi>弗許祀于河作先君宫告成事而還晉師歸<lb/>
　林父請死晉侯欲許之士渥濁<hi>士氏族諡貞子</hi>諌曰林父進<lb/>
　思盡忠退思補過社稷之衛也若之何殺之晉侯使<lb/>
　復其位明年先縠召赤狄伐晉及清<hi>即清原</hi>晉人討邲<lb/>
<pb n="KR2b0037_WYG_004-42b"/>
　之敗與清之師殺先縠而滅其族<lb/>
冬十有二月楚子滅蕭<hi>注見前</hi>
　楚子伐蕭宋華椒<hi>華氏族</hi>以蔡人救蕭蕭人囚熊相宜<lb/>
　僚及公子丙<hi>皆楚大夫</hi>楚子曰勿殺吾退蕭人殺之楚子<lb/>
　怒遂圍蕭蕭潰申公巫臣<hi>屈蕩子</hi>曰師人多寒楚子巡<lb/>
　三軍拊而勉之三軍之士皆如挾纊<lb/>
<hi>丁夘</hi>十有三年夏五月宋人及楚人平<lb/>
　楚子使申舟<hi>即文之母畏</hi>聘于齊曰無假道于宋<hi>先是楚穆與宋</hi>
<pb n="KR2b0037_WYG_004-43a"/>
　<hi>公田于孟諸母畏抶宋公之僕故惡宋曰我必死楚子曰殺女我伐之</hi>及宋宋華元殺<lb/>
　之于是楚子圍宋宋使樂嬰齊告急于晉晉侯欲救<lb/>
　之伯宗<hi>晉大夫</hi>曰雖鞭之長不及馬腹天方授楚未可<lb/>
　與爭君其待之乃止使觧揚如宋使無降楚曰晉師<lb/>
　悉起將至矣鄭人囚而獻諸楚楚子賂之使反其言<lb/>
　不許三而許之登諸樓車使呼宋人而告之遂致其<lb/>
　君命楚子將殺之曰爾既許不榖而反之非我無信<lb/>
　女則棄之速即爾刑對曰君能制命為義臣能承命<lb/>
<pb n="KR2b0037_WYG_004-43b"/>
　為信義無二信信無二命君之賂臣不知命也受命<lb/>
　以出有死無霣又可賂乎臣之許君以成命也死而<lb/>
　成命臣之禄也死又何求楚子舍之以歸楚師將去<lb/>
　宋申犀<hi>申舟子</hi>稽首于馬前曰毋畏知死而不敢廢王<lb/>
　命王棄言焉申叔時僕<hi>為御也</hi>曰築室反耕者宋必聽<lb/>
　命從之宋人懼使華元夜入楚師<hi>公羊傳莊王圍宋軍有七日之糧耳</hi>
　<hi>盡此不勝將去而歸于是使司馬子反乘堙而閫宋城宋華元亦乗堙而出見之</hi>登子反<hi>公子</hi>
　<hi>側</hi>之床起之曰寡君使元以病告曰敝邑易子而食<lb/>
<pb n="KR2b0037_WYG_004-44a"/>
　析骸以爨雖然城下之盟有以國斃不能從也去我<lb/>
　三十里唯命是聽子反懼與之盟而告楚子退三十<lb/>
　里宋及楚平<hi>華元為質盟曰我無爾詐爾無我虞</hi>
王札子<hi>左傳注王札子王子札也經文倒札字公羊注天子之庶兄</hi>殺召伯毛伯<lb/>
　王孫蘇與召氏毛氏<hi>三人皆王卿士</hi>爭政使王子㨗<hi>即子札</hi>殺<lb/>
　召伯<hi>戴公</hi>毛伯<hi>衛其後立戴公之子襄</hi>
秋魯初税畆<lb/>
　履畝而稅也<hi>左傳注周法民耕百畝公田十畝借民力而治之稅不過此是十取其一今又</hi>
<pb n="KR2b0037_WYG_004-44b"/>
　<hi>履其餘畝復十收其一遂以為常故曰初</hi>
<hi>戊辰</hi>十有四年春三月晉獻狄俘<lb/>
　先是晉荀林父帥師滅赤狄潞氏<hi>潞赤狄别種今山西潞安府潞城縣</hi>
　<hi>東北有潞縣故城春秋潞子國</hi>晉侯使趙同獻俘于王不敬劉子<hi>即王</hi>
　<hi>季子劉康公</hi>曰不十年原叔<hi>趙同字</hi>必有大咎至是士會復<lb/>
　滅赤狄甲氏<hi>在今直𨽻廣平府雞澤縣境</hi>及留吁<hi>今潞安府屯留縣有純留故城</hi>
　<hi>即留吁國</hi>鐸辰<hi>留吁之屬</hi>再獻狄俘晉侯請于王以黻冕命士<lb/>
　㑹將中軍且為太傅<hi>左傳注太傅孤卿左傳疏天子太傅三公之官諸侯太傅孤卿</hi>
<pb n="KR2b0037_WYG_004-45a"/>
　<hi>之官上公得置孤卿一人晉為伯主雖侯亦得置孤卿</hi>于是晉國之盗逃奔于<lb/>
　秦<lb/>
夏成周宣榭火<hi>火公羊傳作災何休曰有室曰寢無室曰榭徐彦疏但有大殿無室名曰榭</hi>
　宣宫之榭<hi>何休曰宣王之廟也</hi>樂器藏焉<hi>何体曰中興所作樂器</hi>至是災<lb/>
冬晉侯使士會入聘<lb/>
　為毛召之難王室復亂王孫蘇奔晉晉人復之使士<lb/>
　㑹平王室<hi>國語作聘</hi>王享之殽烝<hi>升殽于/爼也</hi>原公<hi>原襄公周大夫</hi>相<lb/>
　禮士㑹私問其故<hi>享當體薦而殽烝故問</hi>王聞之召士㑹曰季<lb/>
<pb n="KR2b0037_WYG_004-45b"/>
　氏<hi>士㑹字季</hi>而弗聞乎王享有體薦<hi>半觧其體而薦之</hi>宴有折爼<lb/>
　<hi>體觧節折升之于爼</hi>公當享卿當宴王室之禮也士㑹不敢對<lb/>
　而退歸乃講聚三代之典禮修執秩<hi>秩常也可奉執以為常</hi>以<lb/>
　為晉法<lb/>
<hi>己巳</hi>十有五年夏六月癸卯日有食之<lb/>
晉侯魯侯衛侯曹伯邾子同盟于斷道<hi>晉地今山西沁州東有斷梁城即春</hi>
<hi>秋斷道</hi>
　晉侯使郤克徴㑹于齊齊侯<hi>頃公名無野惠公子</hi>帷婦人使觀<lb/>
<pb n="KR2b0037_WYG_004-46a"/>
　之郤克登婦人笑于房<hi>榖梁傳季孫行父秃晉郤克眇衛孫良夫跛曹公子手僂</hi>
　<hi>同時而聘于齊齊使秃者御秃者眇者御𦕈者跛者御跛者僂者御僂者蕭同姪子處臺上而笑之聞于</hi>
　<hi>客客不悦而去為孫良夫衛武公曽孫孫仲之後以字  氏蕭同姪子詳注後</hi>郤克怒先歸<lb/>
　請伐齊晉侯不許于是諸侯㑹于斷道辭齊人<hi>齊侯使髙</hi>
　<hi>固晏弱蔡朝南郭偃會髙固逃歸晉人執晏弱蔡朝南郭偃苗賁皇言于晉侯緩晏弱遂逸明年晉侯衛</hi>
　<hi>太子臧伐齊齊侯㑹晉侯盟于繒以公子疆為質于晉蔡朝南郭偃逃歸  髙固徯之孫晏弱齊公族嬰</hi>
　<hi>之父苗賁皇楚越椒子奔晉以食邑為氏</hi>是年晉士㑹請老郤克為政<lb/>
冬十有一月魯侯弟叔肸卒<hi>叔肸魯侯同母弟</hi>
<pb n="KR2b0037_WYG_004-46b"/>
　魯侯殺子赤叔肸非之與之財不受織屨而食終身<lb/>
　不食魯侯之食至是卒<lb/>
<hi>辛未</hi>十有七年春三月魯作邱甲<lb/>
　魯宣公卒子黒肱立<hi>是為成公</hi>為齊難故<hi>左傳注前年魯乞師于楚欲以</hi>
　<hi>伐齊楚師不出故懼</hi>作邱甲<hi>左傳注周禮九夫為井四井為邑四邑為邱邱十六井出戎馬一匹</hi>
　<hi>牛二頭四邱為甸甸六十四井出長轂一乗馬四匹牛十二頭甲士三人歩卒七十二人此甸所賦今魯</hi>
　<hi>使邱出之是重斂矣</hi>
<hi>壬申</hi>十有八年夏六月晉郤克魯季孫行父衛孫良夫曹公子首<lb/>
<pb n="KR2b0037_WYG_004-47a"/>
<hi>公羊榖梁作手</hi>及齊侯戰于鞌<hi>今山東濟南府厯城縣藥山南有鞌山舊傳晉伐齊戰于鞌即</hi>
<hi>此</hi>齊師敗績<lb/>
　先是齊伐魯北鄙取龍<hi>今山東泰安府泰安縣西南有龍鄉城即魯龍邑</hi>遂<lb/>
　南侵衛孫良夫帥師將侵齊與齊師遇戰于新築<hi>左傳</hi>
　<hi>注衛地春秋彚纂注今直𨽻大名府魏縣南有新築城</hi>衛師敗績<hi>新築人仲叔于奚救良夫</hi>
　<hi>良夫是以免衛人賞之邑辭請曲縣繁纓以朝許之後孔子聞之曰惜也不如多與之邑惟名與器不可</hi>
　<hi>以假人</hi>良夫如晉乞師魯臧孫許<hi>謚宣叔文仲子</hi>亦乞師于晉<lb/>
　皆主郤克克請八百乗晉侯許之郤克<hi>將中軍</hi>及士燮<lb/>
<pb n="KR2b0037_WYG_004-47b"/>
　<hi>將上軍為士燮即范文子士㑹之子㑹邑隨  隨氏後邑范遂為范氏</hi>欒書<hi>將下軍</hi>韓厥<lb/>
　<hi>為司馬</hi>將以救魯衛魯季孫行父帥師㑹之師從齊師<lb/>
　至于靡笄之下<hi>春秋彚纂注靡笄山名史記晉平公伐齊戰于靡下徐廣曰靡當作厯志</hi>
　<hi>曰厯山即左傳所謂靡笄之山也在厯城縣南</hi>陳于鞌邴夏御齊侯逄丑父<lb/>
　為右晉觧張御郤克鄭邱緩為右齊侯曰吾姑翦滅<lb/>
　此而朝食不介馬而馳之郤克傷于矢流血及屨未<lb/>
　絶鼔音觧張曰師之耳目在吾旗鼔吾子勉之左并<lb/>
　轡右援枹而鼔馬逸不能止師乗之齊師敗績逐之<lb/>
<pb n="KR2b0037_WYG_004-48a"/>
　三周華不注<hi>山名在厯城縣東北伏琛齊紀不讀如跗與詩鄂不之不同言此山孤秀如花</hi>
　<hi>跗也</hi>逄丑父與齊侯易位齊侯乃免<hi>韓厥及齊侯車逄丑父使公下如華</hi>
　<hi>泉取飲鄭周父載齊侯以免韓厥獻丑父郤克曰人不難以死免其君殺之不祥赦之</hi>晉師從<lb/>
　齊師及馬陘<hi>左傳注齊邑春秋彚纂注在今益都縣西南</hi>齊侯使國佐<hi>歸父</hi>
　<hi>子左傳作賓媚人注國佐也</hi>賂以紀甗<hi>玉甑/也</hi>玉磬<hi>甗磬皆齊滅紀所得</hi>與地<lb/>
　郤克曰必使耕者東畝<hi>壟畝皆東西行以利戎車</hi>且以蕭同叔子<lb/>
　為質<hi>左傳注同叔蕭君字齊侯外祖父子女也難斥言其母故逺言之公羊穀梁俱作蕭同姪子公</hi>
　<hi>羊曰齊君之母榖梁曰蕭同姪子之母范甯集觧蕭國也同姓也姪子字也其母更嫁齊惠公生頃公楚</hi>
<pb n="KR2b0037_WYG_004-48b"/>
　<hi>人滅蕭故隨其母在齊</hi>國佐曰使耕者東畝則是土齊也<hi>晉以齊為</hi>
　<hi>已之土地</hi>蕭同叔子齊君之母也齊君之母猶晉君之母<lb/>
　也不可請戰三戰不勝齊子之有也何必質晉人乃<lb/>
　許之盟于袁婁<hi>在青州府臨淄縣西博物記臨淄有袁婁</hi>使齊人歸魯汶<lb/>
　陽之田<hi>汶水注見前田在汶水之北故曰汶陽</hi>
晉使鞏朔獻齊㨗王命委于三吏<hi>左傳注三公也左傳疏曲禮曰五官之長</hi>
<hi>曰伯其擯于天子也曰天子之吏是知三公稱吏也</hi>
　晉侯使鞏朔獻㨗于王王弗見使單子<hi>襄公朝</hi>辭焉曰<lb/>
<pb n="KR2b0037_WYG_004-49a"/>
　兄弟甥舅侵敗王畧王命伐之告事而已不獻其功<lb/>
　所以敬親暱也今叔父遂有功于齊不使命卿鎮撫<lb/>
　王室而鞏伯實來未有職司于王室<hi>鞏朔上軍大夫名位不達王室</hi>
　又奸先王之禮<hi>謂獻齊㨗</hi>余雖欲于鞏伯其敢廢舊典以<lb/>
　忝叔父夫齊甥舅之國又大師之後也寜不亦滛從<lb/>
　其欲以怒叔父抑豈不可諫誨鞏朔不能對王使委<lb/>
　于三吏禮之如侯伯克敵使大夫告慶之禮降于卿<lb/>
　禮一等王以鞏伯宴而私賄之使相告之曰非禮也勿籍<lb/>
<pb n="KR2b0037_WYG_004-49b"/>
冬十有一月魯侯及楚人秦人宋人陳人衛人鄭人齊人曹人邾人<lb/>
薛人<hi>薛任姓國注見前</hi>鄫人盟于蜀<hi>魯地今泰安府泰安縣西有蜀亭</hi>
　初魯宣公求好于楚㑹楚莊卒<hi>子審嗣是為楚共</hi>宣公亦卒<lb/>
　<hi>皆在十六年</hi>不克作好及魯侯即位與晉盟<hi>赤棘之盟在十七年  赤</hi>
　<hi>棘晉地</hi>衛亦受盟于晉從伐齊故楚令尹嬰齊<hi>即子重</hi>帥<lb/>
　師侵衛遂及魯仲孫蔑往賂公衡<hi>成公子</hi>為質楚人許<lb/>
　平于是魯侯與蔡侯許男秦右大夫説宋華元陳公<lb/>
　孫寜衛孫良夫鄭公子去疾及齊國之大夫盟于蜀<lb/>
<pb n="KR2b0037_WYG_004-50a"/>
　是役也畏晉而竊與楚盟謂之匱盟<hi>私竊為盟盟終不固匱乏之道</hi>
　<hi>也蔡侯許男乗楚車謂之失位故春秋不書</hi>
<hi>癸酉</hi>十有九年冬十有二月晉作六軍<hi>左傳注僭王也</hi>
　韓厥趙括鞏朔韓穿荀騅<hi>荀氏族</hi>趙旃皆為卿賞鞌之<lb/>
　功也<hi>韓厥為新中軍趙括佐之鞏朔為新上軍韓穿佐之荀騅為新下軍趙旃佐之</hi>
<hi>乙亥</hi>二十有一年夏梁山崩<hi>梁山在陜西同州府韓城縣西北接郃陽縣界詩夹奕梁山爾</hi>
<hi>雅梁山晉望水經注河水南逕梁山原是也</hi>
　梁山崩壅河三日不流晉侯以傳召伯宗遇絳人問<lb/>
<pb n="KR2b0037_WYG_004-50b"/>
　之曰國主山川故山崩川竭君為之不舉降服<hi>損盛服</hi>
　乗縵<hi>車無文</hi>徹樂<hi>息八/音</hi>出次<hi>舍于/郊</hi>祝幣<hi>陳玉/帛</hi>史辭<hi>自罪責</hi>
　以禮焉如此而已伯宗遂以告晉侯從之<lb/>
冬十有一月王崩子夷立<hi>是為簡王</hi>
十有二月晉侯齊侯宋公<hi>文公子共公固</hi>魯侯衛侯鄭伯曹伯邾子把伯<lb/>
同盟于蟲牢<hi>即桐牢在河南開封府封邱縣後漢書郡國志陳留郡封邱有桐牢亭或曰古蟲牢</hi>
<hi>寰宇記俗謂之桐渦</hi>
　初晉侯以諸侯伐鄭鄭公子偃<hi>字子游穆公子</hi>禦之敗諸邱<lb/>
<pb n="KR2b0037_WYG_004-51a"/>
　輿<hi>左傳注鄭地</hi>使皇戌如楚獻㨗<hi>事在王十九年</hi>鄭襄公卒子費<lb/>
　嗣<hi>是為悼公</hi>使公孫申<hi>即叔/申</hi>疆許田許人敗諸展陂<hi>春秋彚纂</hi>
　<hi>注許地在今河南許州西北</hi>鄭伯<hi>悼公/</hi>伐許取鉏任泠敦之田<hi>春秋</hi>
　<hi>彚纂注俱在許州境</hi>晉欒書救許伐鄭楚公子側救鄭<hi>事在王二十年</hi>
　鄭伯與許男訟田于楚鄭伯不勝歸而請成于晉于<lb/>
　是諸侯盟于蟲牢鄭服也明年楚公子嬰齊伐鄭晉<lb/>
　欒書帥師救鄭又明年晉侯復盟諸侯于馬陵<hi>衛地今直</hi>
　<hi>𨽻大名府元城縣有馬陵城</hi>鄭獲楚鄖公鍾儀獻諸晉<hi>晉囚鍾儀于軍府晉</hi>
<pb n="KR2b0037_WYG_004-51b"/>
　<hi>侯見之南冠而縶使税之與之琴操南音范文子曰楚囚君子也盍歸之使合晉楚之成晉侯重為之禮</hi>
　<hi>而歸之事在簡王四年</hi>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷五<lb/>
</p>
<p>
</p>
  </div>
</body>
</text>
</TEI>
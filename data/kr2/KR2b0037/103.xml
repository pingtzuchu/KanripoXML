<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_103-1a"/>
欽定四庫全書<lb/>
御抛厯代通鑑輯覽卷一百四<lb/>
明<lb/>
英宗皇帝<lb/>
<hi>丁夘</hi>正統十二年春三月徙沙州衛之衆於山東<lb/>
　沙州衛都督訥格<hi>永樂二年沙州酋長琨濟楞□珠率衆來歸命置沙州衛處之尋以</hi>
　<hi>琨濟楞□衛事進秩都督同知訥格乃琨濟楞之長子襲父職為都督  按訥格舊作喃哥琨濟楞舊作</hi>
　<hi>困即來今並改後仿此</hi>等兄弟乖爭部衆多攜貳甘肅總兵官<lb/>
<pb n="KR2b0037_WYG_103-1b"/>
　任禮欲乘其機窘遷之内地㑹訥格亦來言請入居<lb/>
　甘肅禮遣使偕訥格撫諭其部衆而親帥兵隨其後<lb/>
　比至訥格之意中變其部下多欲奔衛拉特禮進兵<lb/>
　廹之收其全部入塞<hi>凡一千一百餘人</hi>帝命徙之山東<hi>居其頭目</hi>
　<hi>於東昌平山二衛分其部落為三屯居清平博平二縣</hi>自是沙州遂空已為罕<lb/>
　東<hi>明衛後廢地在今安西府燉煌縣東南</hi>所據初成祖置哈密沙州罕<lb/>
　東赤金四衛於嘉峪關<hi>在肅州西嘉峪山西麓明洪武初置冇城</hi>外屏蔽<lb/>
　西陲及是沙州先廢而諸衛亦漸不能自立肅州遂<lb/>
<pb n="KR2b0037_WYG_103-2a"/>
　多事<lb/>
國子監祭酒李時勉致仕<lb/>
　時勉以王振擅權不能諂事屢疏乞休至是始得命<lb/>
　朝臣及國子生出餞都門外者幾三千人鼓樂前導<lb/>
　觀者塞途商賈為罷市或逺送登舟俟舟發乃還無<lb/>
　不淚下<hi>先是南京祭酒陳敬宗秩滿入都王振慕其名欲置之門下㑹應天廵撫周帎亦在京振</hi>
　<hi>知其素與敬宗善令致意敬宗不可忱謂振曰陳公崛强未可以勢力致顧善書法公試以禮幣求書彼</hi>
　<hi>來謝或可一致耳振乃以文錦羊酒求書程于四箴敬宗書之而返其禮終不往見以故在南大學十七</hi>
<pb n="KR2b0037_WYG_103-2b"/>
　<hi>年不調後致仕歸與時勉先後卒</hi>
夏六月奪英國公張輔田<lb/>
　太監喜寜<hi>本降番</hi>侵輔田宅輔不從寜弟勝帥閹奴毆<lb/>
　輔家人妻墮孕死輔訴之帝宥寜勝而戍閹奴於邉<lb/>
　已而寜嗾青縣<hi>本宋清州明改青縣今縣屬天津府</hi>知縣奏輔占民田<lb/>
　二十頃帝命以田還民而置輔不問輔實未嘗占也<lb/>
　時王振視勲戚如奴𨽻諸勲戚亦望塵頓首呼曰翁<lb/>
　父惟輔獨與抗禮振亦致敬於輔及是輔既衰老又<lb/>
<pb n="KR2b0037_WYG_103-3a"/>
　數為喜寜所侮亦屈節以避禍矣<lb/>
秋八月甲申朔日食<lb/>
冬十一月以宋新為福建左布政使<lb/>
　新為福建參政與都指揮僉事鄧安進表至京以萬<lb/>
　金饋王振又囑安具疏薦之遂遷布政使新抵任後<lb/>
　計所費命縣官驗戶歛錢民不堪命由是盜賊四起<lb/>
以楊洪為總兵官鎮宣府<lb/>
　洪威望素著衛拉特使至托克托布哈額森皆致書<lb/>
<pb n="KR2b0037_WYG_103-3b"/>
　於洪并遺之馬洪聞於朝敕令受之而報以禮<lb/>
<hi>戊辰</hi>十三年春二月以宋儒楊時從祀孔子廟廷<lb/>
三月復遣王驥征麓川蠻<lb/>
　思機發竄匿孟養屢遣使入貢謝罪朝廷亦屢敕招<lb/>
　諭許以不死然心疑畏終不敢出詔總兵官沐斌<hi>字文</hi>
　<hi>□晟之子昻卒代鎮</hi>討之未幾以糧盡瘴作引還王振以斌師<lb/>
　出無功必欲生致思機發犂其巢穴意乃慊於是復<lb/>
　命驥總督軍務都督同知宫聚為平蠻將軍統兵十<lb/>
<pb n="KR2b0037_WYG_103-4a"/>
　五萬討之<lb/>
夏四月兩畿山東河南湖廣旱蝗陜西江西水<lb/>
五月禁用銅錢<lb/>
　洪武中鈔一貫折錢千文至是止折錢三文帝從御<lb/>
　史蔡愈濟言詔交易用錢者以阻鈔論追一萬貫全<lb/>
　家戍邉<hi>後至天順中始弛其禁</hi>
秋七月河決<lb/>
　一自新鄉<hi>隋縣今屬河南衛輝府</hi>漫曹濮抵東昌潰夀張沙灣<lb/>
<pb n="KR2b0037_WYG_103-4b"/>
　<hi>在夀張縣東南永樂初分黄河支流由此至臨清入衛河</hi>合大清河入海一自滎<lb/>
　澤漫原武經祥符南<hi>河舊在城北及是徙於城南</hi>又由陳留歴睢<lb/>
　亳入渦口<hi>注見前</hi>至懐逺<hi>宋軍元改縣今屬江南鳯陽府</hi>界入淮淹地<lb/>
　二千餘里壊城垣廬舎溺死男婦不可勝計<hi>自黄河全入於</hi>
　<hi>淮不復由大清河入海及是復自沙灣分流而東不專向徐吕於是二洪逐膠淺而臨凊以南運道亦益</hi>
　<hi>艱阻</hi>
京師飛蝗蔽天<lb/>
罷保舉<lb/>
<pb n="KR2b0037_WYG_103-5a"/>
　宣徳朝及正統初保舉得人最盛後漸奔競徇私者<lb/>
　有之教諭傅璿<hi>上虞人</hi>給事中余忭<hi>奉化/人</hi>御史涂謙<hi>豐城</hi>
　<hi>人</hi>屢以為言遂罷之由是進退人才大權一歸王振<lb/>
　矣<lb/>
八月福建賊鄧茂七作亂<lb/>
　茂七江西人亡命入閩為佃人素無頼其俗佃人輸<lb/>
　粟主家例餽少物茂七倡其黨令無餽而田主自往<lb/>
　受粟田主訴於縣縣逮茂七不赴下廵檢追躡茂七<lb/>
<pb n="KR2b0037_WYG_103-5b"/>
　殺弓兵數人上官聞遣軍三百捕之被殺幾盡廵檢<lb/>
　及縣官皆遇害茂七遂大剽掠攻沙縣尤溪<hi>二縣俱唐置今</hi>
　<hi>屬延平府</hi>進圍延平御史張海登城諭賊賊曰吾等皆良<lb/>
　民苦富民魚肉有司不我直耳乞貰死免三年徭役<lb/>
　即解散海以聞帝遣御史丁瑄<hi>史傳無里系</hi>勦撫而命都<lb/>
　督劉聚僉都御史張楷<hi>字式之慈谿人</hi>以大軍繼後時福建<lb/>
　兵衛久弛及茂七倡亂村氓聞風畏死又皆苦布政<lb/>
　使宋新貪虐於是相率從茂七為盜衆至數萬茂七<lb/>
<pb n="KR2b0037_WYG_103-6a"/>
　據陳山寨<hi>在沙縣西南陳山之麓</hi>自稱剷平王設官屬攻陷二<lb/>
　十餘縣都指揮范真指揮彭璽等先後被殺東南震<lb/>
　動帝以聚等兵少復命寜陽侯陳懋為平夷將軍保<lb/>
　定伯梁珤<hi>銘之子</hi>平江伯陳豫<hi>瑄之孫</hi>副之尚書金濓叅<lb/>
　贊軍務率京營江浙兵㑹討<lb/>
冬十一月幸大興隆寺<lb/>
　寺初名慶夀在禁城西金章宗時建王振重修之役<lb/>
　軍民萬餘人糜帑數十萬既成壯麗甲京師改賜新<lb/>
<pb n="KR2b0037_WYG_103-6b"/>
　額延崇國寺僧主之帝親傳法稱弟子公侯以下趨<lb/>
　走如行童焉<lb/>
<hi>己巳</hi>十四年春正月太白晝見<lb/>
二月御史丁瑄擊斬鄧茂七於延平<lb/>
　瑄始至先令人齎敕往撫茂七不肯降瑄馳沙縣圖<lb/>
　之<hi>賊渠林宗政等攻後坪瑄與都指揮雍埜邀擊斬首數百級擒其黨陳阿巖送京師伏誅</hi>及是<lb/>
　瑄因沙縣民羅汝先誘賊復攻延平瑄督兵分道衝<lb/>
　擊賊大敗遁走指揮劉福追之遂斬茂七餘賊在陳<lb/>
<pb n="KR2b0037_WYG_103-7a"/>
　山寨者聞茂七死復擁其兄子伯孫聚後洋<hi>在陳山之後通</hi>
　<hi>寜化</hi>攻刦州縣瑄擒斬其渠林子得鄭永祖等㑹陳懋<lb/>
　軍至諸將欲盡殱賊衆懋不可下令招之其黨多降<lb/>
　尋進攻賊寨破之伯孫走餘衆潰散懋遣兵分捕獲<lb/>
　伯孫送京師誅之先是劉聚張楷至建寜頓兵不進<lb/>
　日飲酒賦詩為樂及聞瑄破賊則疾馳至延平攘其<lb/>
　功瑄被脅依違具奏劉福心不平訴陳懋奏之詔責<lb/>
　瑄具狀楷等皆獲罪瑄有功不問然功亦竟不録<hi>當是</hi>
<pb n="KR2b0037_WYG_103-7b"/>
　<hi>時浙閩盗所在蜂起皆以誅王振為名諸將帥率玩冦而文吏督民兵拒賊□往多斬獲閩則建寜知府</hi>
　<hi>張瑛敗賊于建寜城外斬首五百餘級進擢暴政後以逐賊被執死之汀州推官王得仁撃擒賊渠陳景</hi>
　<hi>政等餘賊驚潰浙江則金華知府石瑁斬賊蘇牙于蘭谿處州知府張佑撃敗劇賊擒斬千餘人帝數䧏</hi>
　<hi>敕詰譲諸將諸將無以自解乃飾詞委咎文吏王振方欲殺朝士威衆於是栁華已死猶坐前奉詔捕盗</hi>
　<hi>措置失當致賊益熾遂籍其家男戍邉婦女入浣衣局御史汪澄坐前帥師㑹討受賊詐降不進兵御史</hi>
　<hi>柴文顯坐前按福建賊起匿不奏俱被極刑而宋新以貪虐致變反得長繫尋遇赦謫驛丞天下咸惡振</hi>
　<hi>之横而咎當時之失刑云建張瑛字彦華浙江建徳人王得仁名仁以字行新  人汪澄仁和人柴文顯</hi>
　<hi>浙江建徳人蘭谿唐縣今屬金華府</hi>
<pb n="KR2b0037_WYG_103-8a"/>
王驥撃思機發再破之思機發遁遂班師<lb/>
　驥自騰衝㑹師直抵金沙江<hi>其上流即大盈江出騰越州徼外經隴川芒市</hi>
　<hi>諸司界龍川江流入焉又南經孟養東始謂之金沙江下流至緬甸入海  考雲南金沙江有二一自東</hi>
　<hi>北至四川合大江一自西南至緬甸入南海二江異流而同名</hi>賊栅西岸官軍造浮<lb/>
　梁濟師大破之賊又栅鬼哭山<hi>方輿紀要一名鬼窟山在孟養西南</hi>巔<lb/>
　驥連破其十餘栅墜死者萬計而思機發竟脱去時<lb/>
　官軍已踰孟養至孟那海其地在金沙江西去麓川<lb/>
　千餘里<hi>諸蠻皆震讋曰自古漢人無渡金沙江者今王師至此豈天威邪</hi>驥慮大軍<lb/>
<pb n="KR2b0037_WYG_103-8b"/>
　逺涉餽餉不繼謀引還而諸蠻復擁思機發少子思<lb/>
　陸<hi>發蠻稱其長之號時思機發尚在故思陸不稱發</hi>據孟養驥知賊終不可<lb/>
　滅乃與思陸約立石金沙江為界誓曰石爛江枯爾<lb/>
　乃得渡思陸亦懼而聴命遂班師驥凡三討麓川卒<lb/>
　不能得思機發議者皆咎驥老師費財以一隅騷動<lb/>
　天下而㑹川衛<hi>注見前</hi>訓導詹英<hi>貴州人</hi>抗疏劾驥掩敗<lb/>
　為功奏下法司王振左右之得不問<hi>思機發至景泰五年為𬗟人所</hi>
　<hi>執送京師誅之</hi>
<pb n="KR2b0037_WYG_103-9a"/>
夏四月礦盜葉宗留為其黨陳鑑湖所殺巡撫浙江大<lb/>
理寺少卿張驥<hi>字仲徳安化人</hi>招鑑湖降之<lb/>
　鄧茂七之亂宗留鑑湖徃附之散掠浙江江西福建<lb/>
　諸境叅議耿定<hi>和州人</hi>僉事王晟<hi>鄆城/人</hi>敗没於麗水<hi>隋括</hi>
　<hi>蒼縣唐改麗水今為處州府治</hi>都指揮英剛禦之建陽<hi>晉縣今屬建寕府</hi>都<lb/>
　督陳榮與戰玉山<hi>唐縣今屬廣信府</hi>皆死監軍都御史張楷<lb/>
　檄永豐<hi>宋縣今屬吉安府</hi>知縣鄧顒<hi>樂昌人</hi>撃之被執不屈死<lb/>
　賊勢日熾逺近皆震及茂七誅二人擁衆如故至是<lb/>
<pb n="KR2b0037_WYG_103-9b"/>
　以酒色相角鑑湖遂殺宗留稱大王建偽號進圍處<lb/>
　州然是時官軍漸集鑑湖亦頗懼驥遣麗水丞丁寧<lb/>
　率老人王世昌等齎榜入其寨招之鑑湖遂降<hi>鑑湖至京</hi>
　<hi>帝宥其死繫錦衣獄尋釋充衛軍土木之變乗間亡歸被獲伏誅</hi>
五月命太監金英同法司録囚<lb/>
　築壇大理寺英張黄葢中坐尚書以下左右列坐九<lb/>
　卿抑於内官之下遂為永制<lb/>
以翰林侍讀學士張益<hi>字士謙江寕人</hi>入内閣預機務<lb/>
<pb n="KR2b0037_WYG_103-10a"/>
　益愽學强記三楊雅重之及是入直文淵閣<lb/>
六月旱<lb/>
熒惑入南斗<lb/>
南京謹身等殿災<lb/>
　是夜大風雨明日殿基生荆棘髙二尺詔修省大赦<lb/>
秋七月衛拉特分道入㓂<hi>按元自順帝北去阿裕錫哩違喇特古斯特穆爾皆其子</hi>
<hi>孫承緒國號尚存故凡南北交兵以興復為辭其名甚正至郭勒齊布尼雅錫哩等以逺族相繼簒立改號韃</hi>
<hi>靼後衛拉特漸强諸部相攜日尋攻擊如托克托布哈額森及小王子等皆弑逐吞併無復君臣之分自與順</hi>
<pb n="KR2b0037_WYG_103-10b"/>
<hi>帝嫡裔有殊今自特古斯特穆爾被弑以前既改書南侵以正其義而於額森火舉則仍書入冦以别之後並</hi>
<hi>倣此</hi>
　自正統初以來衛拉特遣使入貢王振以藻飾太平<lb/>
　為名賞賚金帛無筭凡所請乞亦無不予已而額森<lb/>
　以二千人貢馬號三千振怒其詐令禮部計口給餼<lb/>
　虛報者皆不與而所請又僅得五之一額森恚怒遂<lb/>
　誘挾諸部分道大舉入冦<hi>初額森欲舉兵内犯托克托布哈勸止之額森弗聴</hi>
　<hi>其部衆有來歸者言之帝不報及是額森遂借覈□貢使為兵端</hi>托克托布哈以烏<lb/>
<pb n="KR2b0037_WYG_103-11a"/>
　梁海冦遼東阿拉<hi>舊作阿喇今改後仿此</hi>知院㓂宣府并圍赤<lb/>
　城<hi>注見前</hi>又遣别將冦甘肅額森自擁衆從大同入至<lb/>
　貓兒莊<hi>在大同府陽髙縣北有堡</hi>叅將吳浩迎戰敗死西寕侯宋<lb/>
　瑛<hi>晟之子</hi>武進伯朱冕<hi>榮之子與璞俱練兵大同</hi>與額森戰於陽和<lb/>
　<hi>明衛今陽髙縣是</hi>為監軍太監郭敬所制遂敗歿敬伏草中<lb/>
　得免諸邉守將俱逃匿<hi>先是熒惑入南斗侍講徐珵語其友劉溥日禍不逺矣及</hi>
　<hi>是珵遣其妻子南歸妻重遷有難色珵怒日汝欲為衛拉特婦邪妻遂行  徐珵字元玉吳人後改名有</hi>
　<hi>貞</hi>
<pb n="KR2b0037_WYG_103-11b"/>
帝親征命郕王祁鈺居守<lb/>
　邉報日數十至王振勸帝親征兵部尚書鄺埜侍郎<lb/>
　于謙力言六師不宜輕出不聴吏部尚書王直率百<lb/>
　官再三諌亦不納遂下詔令郕王居守越三日車駕<lb/>
　即發京師振及英國公張輔諸公侯伯尚書侍郎以<lb/>
　下官軍私屬五十餘萬人從行倉卒就道軍中常夜<lb/>
　驚過居庸闗羣臣請駐蹕不允至宣府風雨大至邉<lb/>
　報益急羣臣交章請留振虓怒成國公朱勇等白事<lb/>
<pb n="KR2b0037_WYG_103-12a"/>
　皆膝行聴命尚書王佐鄺埜忤振意跪草中至暮不<lb/>
　得請欽天監正彭徳清振私人也告振曰象緯示儆<lb/>
　再前恐危乗輿振曰倘有此亦命也學士曹鼐曰臣<lb/>
　子不足惜主上係宗社安危豈可輕進振終不從至<lb/>
　陽和伏屍滿野衆益危懼<lb/>
八月師還潰於土木<hi>舊驛有堡在宣化府懷來縣西</hi>額森以帝北去<lb/>
　帝至大同王振尚欲北行郭敬宻止之始班師振初<lb/>
　議從紫荆闗道由蔚州邀帝幸其家既恐蹂其鄉禾<lb/>
<pb n="KR2b0037_WYG_103-12b"/>
　復改道宣府鄺埜再上章請疾驅入闗嚴兵為殿不<lb/>
　報又詣行殿申請振怒曰腐儒安知兵事再言必死<lb/>
　叱左右掖出之及發宣府額森兵襲軍後恭順侯吳<lb/>
　克忠<hi>本䝉古人其父巴圖特穆爾永樂中降賜姓名吳允誠按巴圖特穆爾舊作把都帖木見今改</hi>
　及其弟都督克勤禦之力戰死後軍潰散略盡成國<lb/>
　公朱勇永順伯薛綬<hi>本䝉古人其祖薛台洪武中降賜姓</hi>帥師四萬徃<lb/>
　援次鷂兒嶺<hi>在宣化縣東</hi>全軍俱覆次日次土木日未晡<lb/>
　去懐來僅二十里衆欲入保城中振輜重未至留待<lb/>
<pb n="KR2b0037_WYG_103-13a"/>
　之即駐營土木掘井二丈餘不得水人馬飢渴敵分<lb/>
　道自旁近口入都指揮郭懋拒戰終夜敵益増明日<lb/>
　圍御營不得發額森遣使請和帝詔曹鼐草勑許之<lb/>
　敵佯退振遽令移營回旋間行列已亂敵大呼四面<lb/>
　蹂躪入衆裸袒蹈藉死帝與親軍突圍不得出下馬<lb/>
　據地坐敵擁之去中官喜寕從振等皆死官軍死傷<lb/>
　者數十萬英國公張輔泰寕侯陳瀛<hi>珪曽孫</hi>駙馬都尉<lb/>
　井源<hi>尚宣宗女嘉興公主</hi>都督梁成王貴尚書王佐鄺埜直内<lb/>
<pb n="KR2b0037_WYG_103-13b"/>
　閣學士曹鼐張益等五十餘人皆死帝既人敵營敵<lb/>
　以校尉袁彬<hi>字文質江西新昌人</hi>來侍額森擁帝至宣府傳諭<lb/>
　楊洪羅亨信開門出迎城上人對曰所守者陛下城<lb/>
　池日暮不敢奉詔乃復擁帝至大同索金幣廣寕伯<lb/>
　劉安<hi>榮之子</hi>都督郭登<hi>字元登英之孫</hi>出謁登謀奪駕入城不<lb/>
　果額森遂擁帝北行<lb/>
皇太后命郕王監國<lb/>
　敗報聞<hi>帝入敵營之次日遣千户梁貴以袁彬書示懐來守臣言被留狀且索金帛守臣送至京</hi>
<pb n="KR2b0037_WYG_103-14a"/>
　<hi>師以是夜三鼔從西長安門入太后遣使賫金寳文綺載以八騎皇后錢氏盡括宫中物佐之詣額森營</hi>
　<hi>請還車駕</hi>羣臣聚哭於朝議戰守時京師疲卒羸馬不滿<lb/>
　十萬人情洶洶侍講徐珵言騐之天象稽之歴數天<lb/>
　命已去莫若且幸南京尚書胡濙首言不可侍郎于<lb/>
　謙曰欲遷者可斬京師天下根本一動則大事去矣<lb/>
　獨不見宋南渡事乎請速召勤王兵誓以死守學士<lb/>
　陳循是謙言力贊之太監興安厲聲曰若去陵廟將<lb/>
　誰與守金英因叱珵出之議遂定中外始有固志越<lb/>
<pb n="KR2b0037_WYG_103-14b"/>
　三日<hi>太后遣額森使不得報</hi>太后命郕王總百官大小事俱啟<lb/>
　王始行<lb/>
運通州糧入京<lb/>
　時議欲焚通州倉以絶冦資㑹應天巡撫周忱在京<lb/>
　言倉米數百萬可充京軍一嵗餉令自徃取則立盡<lb/>
　何至遂付灰燼于謙以為然王乃令京官及軍有能<lb/>
　運通州糧至京者官以脚值給之都御史陳鎰總其<lb/>
　事<lb/>
<pb n="KR2b0037_WYG_103-15a"/>
徴兩畿山東河南江北軍入衛<lb/>
令羣臣直言時事舉人才<lb/>
皇太后立皇子見深<hi>英宗長子即憲宗</hi>為皇太子<lb/>
以于謙為兵部尚書<lb/>
　謙上言京營兵械且盡宜亟遣官募義勇繕兵甲脩<lb/>
　戰具分兵九門列營郭外附郭居民皆徙入内文臣<lb/>
　如軒輗武臣如石亨<hi>渭南人</hi>楊洪栁溥皆宜倚任至軍<lb/>
　旅之事臣請以身當之不效則治臣之罪王深納焉<lb/>
<pb n="KR2b0037_WYG_103-15b"/>
　<hi>亨前戰陽和兵敗奔還降官及是以謙薦授後軍右都督尋封武清伯</hi>
籍王振家夷其族<lb/>
　郕王攝朝羣臣請族誅王振振黨馬順叱羣臣退給<lb/>
　事中王竑<hi>字公度河州人</hi>捽順髪罵曰汝倚振作威今尚敢<lb/>
　爾邪與衆共撃之立斃朝班大亂衛卒聲洶洶王懼<lb/>
　欲起于謙直前掖王止請王宣諭百官允其請衆乃<lb/>
　定尋執王山至令縛赴市磔之振族無少長皆斬籍<lb/>
　其家得金銀六十餘庫玉盤百珊瑚髙六七尺者二<lb/>
<pb n="KR2b0037_WYG_103-16a"/>
　十株他珍玩無算已而郭敬自大同逃歸亦籍其家<lb/>
　下獄錮之<hi>方于謙之止王諭衆也既定謙徐步出掖門吏部尚書王直最篤老執謙手曰國家</hi>
　<hi>正賴公耳今日雖百王直何益于是朝廷益倚重謙</hi>
封楊洪為昌平伯仍鎮宣府<lb/>
　額森以帝命誘洪開門者三洪皆不聴又令帝為書<lb/>
　遺洪洪封上之王遣使報洪曰此書偽也自今有書<lb/>
　悉拒毋受於是洪一意堅守<lb/>
以羅通為兵部員外郎提督守備居庸闗<lb/>
<pb n="KR2b0037_WYG_103-16b"/>
　初通自交阯還<hi>通拒守清化事見前</hi>改户部員外郎尋以事謫<lb/>
　廣東河泊所官<hi>掌收魚税未入流</hi>及是于謙薦之遂復以員<lb/>
　外郎守備居庸通上言聞敵送駕回京恐因之入㓂<lb/>
　大小闗口宜各増兵<hi>口凡三十有六可通人馬者七宜各增人千可通人不可通馬</hi>
　<hi>者二十九宜各增人百</hi>仍命大將一人統兵三萬分駐十營于<lb/>
　闗外從之<hi>通尋進郎中又擢副都御史</hi>
月晝明<lb/>
召前大理寺少卿薛瑄<lb/>
<pb n="KR2b0037_WYG_103-17a"/>
以翰林院脩撰商輅<hi>宏宏載淳安人</hi>彭時<hi>字純道安偪人</hi>入内閣預機務<lb/>
　以陳循髙榖舉也<hi>輅鄉㑹試及廷試皆第一士子艷稱三元明代惟輅一人而已</hi>
九月廣寕伯劉安以罪下獄<lb/>
　安以額森欲與帝結婣啟王王切責之尋自大同馳<lb/>
　至京師言帝已進已為侯廷臣劾安擅離守地自加<lb/>
　侯爵宜正典刑王令禁錮之尋得釋<hi>雲南鹽課提舉司吏目胡仲綸</hi>
　<hi>坐事入都奏言今日之事不可屈者有七萬乗之主壻於冦敵此不可屈者一也敵假議和使我無備二</hi>
　<hi>也和親之後驕尊自大三也索我金帛使我坐困四也以送駕為名乗機人犯五也過上乎詔誘取邉城</hi>
<pb n="KR2b0037_WYG_103-17b"/>
　<hi>六也欲求山後之地七也七者稍從其一則大事去矣今宜急命大同宣府守將固守城池整肅軍伍使</hi>
　<hi>敵不敢輕進果其送駕還京宻勅楊洪邀其歸路石亨據其險阨俟駕至闗堅閉勿出則戰無不勝而聖</hi>
　<hi>駕得還矣若不戰而和非計之得也事下禮部議行之</hi>
皇太后命郕王即位<hi>是為景帝</hi>
　廷臣合辭請太后曰車駕北狩皇太子㓜冲古云國<lb/>
　有長君社稷之福請定大計以安宗社太后允之羣<lb/>
　臣以太后㫖告王王驚讓再三避歸郕邸羣臣復固<lb/>
　請㑹都指揮岳謙使衛拉特還口傳帝㫖以王長且<lb/>
<pb n="KR2b0037_WYG_103-18a"/>
　賢令繼統以奉祭祀王始受命以明年為景泰元年<lb/>
遙尊帝為太上皇帝<lb/>
巡撫山西副都御史朱鑑<hi>字用明晉江人</hi>請罷内官監軍不從<lb/>
　鑑上言竊見王振亂天下江南冦發俱以誅振為名<lb/>
　夫事歸朝廷則治歸宦官則亂况今額森詭詐百端<lb/>
　徃來覘伺宜專將帥事權悉罷監軍中貴重懸賞格<lb/>
　鼓勸義旅庶大駕可還敵兵自退帝雖嘉納不能從<lb/>
　也已而山東布政使裴綸<hi>湖廣監利人</hi>言山東既有巡撫<lb/>
<pb n="KR2b0037_WYG_103-18b"/>
　又設内官鎮守有司供應以一科十實為擾民請下<lb/>
　廷議凡内地已有巡撫者鎮守内官悉召還京疏入<lb/>
　責綸陳狀綸服罪乃已<hi>時臨洮府同知田𤾉聴選知縣單字陜西舉人段堅工部</hi>
　<hi>辦事吏徐鎮俱上言請召還監軍鎮守中官詔以為祖宗舊制不可更皆不納其後南京軍匠餘丁華敏</hi>
　<hi>上書言宦官十害畧曰内官家積金銀珠玉動以萬計從何而至非内盜府藏即下朘民膏害一也怙勢</hi>
　<hi>矜寵<graphic n="KR4075" url="https://raw.githubusercontent.com/kanripo/KR-Gaiji/master/images/KR4075.png" mimeType="image/png"/>公侯邸舍興作工役勞擾軍民害二也家人外親皆市井無賴縱横豪悍任意為奸納栗補官貴</hi>
　<hi>賤洐雜害三也建造佛寺耗費不貲營一已之私破萬家之産害四也廣置田莊不入糧税寄户府縣不</hi>
　<hi>受征徭阡陌聨亘而民無立錐害五也家人中鹽虚占引數轉售他人倍支鉅萬壞國家之法奪商人之</hi>
<pb n="KR2b0037_WYG_103-19a"/>
　<hi>利害六也奏求塌房邀接商旅恃强賖買經嵗不還行賈坐敝莫敢誰何害七也賣放軍匠俾□月錢致</hi>
　<hi>内府乏人工役煩重捶楚不堪害八也置買物科以一料十虧官損民害九也監工所至非法酷刑軍匠</hi>
　<hi>塗炭害十也事下禮部寢不行</hi>
減浙江福建銀塲課<lb/>
以郭登為總兵官鎮大同<lb/>
　時大同壁壘蕭條城門晝閉登慷慨奮勵修城堞繕<lb/>
　器械拊循士卒弔死問傷親為裹創傅藥曰吾誓與<lb/>
　此城存亡不令諸君獨死也登初至士卒堪戰者纔<lb/>
<pb n="KR2b0037_WYG_103-19b"/>
　數百馬百餘匹不數年馬至萬五千精卒數萬大同<lb/>
　兵遂為天下最<lb/>
以楊信民<hi>名誠以字行浙江新昌人</hi>為僉都御史討廣東賊黄蕭養<lb/>
<hi>南海人</hi>
　蕭養以行刼被獲繋都司獄獄禁不嚴蕭養潛使人<lb/>
　納斧飯中至夜與囚百七十人皆破械出刦軍器局<lb/>
　收兵仗嘯聚海濵旬日間衆至萬餘人進圍廣州總<lb/>
　兵官張安敗死指揮僉事王清被殺圍三月不解鄉<lb/>
<pb n="KR2b0037_WYG_103-20a"/>
　民避賊至城者皆不納歸則盡為賊殺從賊者益衆<lb/>
　帝以信民為僉都御史徃討信民先為廣東叅議有<lb/>
　惠政士民聞其來皆喜信民至開城門發倉廪奬勸<lb/>
　士卒招降脅從者數萬人賊勢漸衰蕭養尅期請降<lb/>
　㑹信民暴卒賊聞之曰楊公死吾屬何望遂復大掠<lb/>
　明年四月都督董興討定之<hi>帝命興充副總兵督軍討蕭養興至廣州賊列</hi>
　<hi>千餘艘勢甚張興縱兵奮擊殺死者無數餘多就撫蕭養中流矢死函首以獻</hi>
冬十月額森奉上皇至大同遂入紫荆闗<lb/>
<pb n="KR2b0037_WYG_103-20b"/>
　先是都指揮僉事季鐸奉皇太后命詣上皇所告帝<lb/>
　即位及立皇太子鐸還帝復命鐸奉書上皇并致書<lb/>
　額森言即位之故額森以帝立㑹衆議欲大舉入冦<lb/>
　帝必南遷大都可有也叛閹喜寧<hi>從上皇北狩叛附額森為間諜</hi>復<lb/>
　盡以中國虚實告之教額森奉上皇至邉脅諸將開<lb/>
　闗召總兵鎮守官出見則留之可以得志額森以為<lb/>
　然乃詭言奉上皇還京至大同總兵官郭登不納遂<lb/>
　由陽和進䧟白羊口<hi>一作白楊在大同府天鎮縣北少西</hi>守備通政使<lb/>
<pb n="KR2b0037_WYG_103-21a"/>
　謝澤死之<hi>澤督兵扼山口㑹大風揚沙兵潰被殺</hi>抵紫荆闗喜寧與額<lb/>
　森弟大同王夾攻闗城守備都御史孫祥都指揮韓<lb/>
　青戰死敵遂入闗長驅而東<lb/>
詔諸王遣兵入衛<lb/>
以于謙提督各營軍馬<lb/>
　詔諸將皆受謙節制都指揮而下不用命者先斬以<lb/>
　狥然後奏聞<lb/>
京師戒嚴<lb/>
<pb n="KR2b0037_WYG_103-21b"/>
　廷議禦敵之䇿石亨請毋出師第堅壁以老之于謙<lb/>
　曰敵張甚矣如此則示弱令敵益輕我乃即分遣諸<lb/>
　將帥師二十二萬列陣九門外謙自與亨帥副總兵<lb/>
　范廣<hi>遼東人</hi>等陳徳勝門當額森悉閉諸城門絶士卒<lb/>
　返顧下令臨陣將不顧軍先退者斬其將軍不顧將<lb/>
　先退者後隊斬前隊於是將士知必死皆用命<lb/>
詔宣府遼東總兵官山東山西河南陜西巡撫皆入援<lb/>
額森犯京師于謙督諸將擊却之<lb/>
<pb n="KR2b0037_WYG_103-22a"/>
　額森自紫荆闗奉上皇過易州至良鄉<hi>父老進茶果羊酒</hi>進<lb/>
　次盧溝橋<hi>□官進果</hi>上皇作書三一奉皇太后一致帝一<lb/>
　諭文武羣臣額森列陳至西直門上皇止徳勝門外<lb/>
　是日都督髙禮毛福夀敗敵彰義門北<hi>殺數百人奪還所掠千餘</hi>
　<hi>口</hi>明日額森擁上皇登土城<hi>在徳勝門西北亦曰土城闗即古薊門遺址亦</hi>
　<hi>謂之薊邱</hi>喜寕嗾額森邀大臣迎駕帝以通政司叅議王<lb/>
　復為右通政中書舍人趙榮<hi>字孟仁其先西城人後家閩縣</hi>為太常<lb/>
　少卿出城朝見喜寕又嗾額森以二人官小邀于謙<lb/>
<pb n="KR2b0037_WYG_103-22b"/>
　石亨胡濙王直出見索金帛萬萬計復榮不得見上<lb/>
　皇而還廷臣欲議和遣人至軍中問謙　曰今日止<lb/>
　知有軍旅他非所敢聞已額森遣騎窺徳勝門謙亨<lb/>
　設伏空舍令數騎誘敵敵遂以萬騎來薄伏兵出范<lb/>
　廣發火器撃之額森弟博囉及平章茂諾海<hi>舊作卯那孫今</hi>
　<hi>改</hi>中礟死敵轉至西直門都督孫鏜<hi>字振逺東勝州人</hi>斬其<lb/>
　前鋒數人逐之敵益兵圍鏜鏜力戰不解㑹石亨分<lb/>
　兵至敵引退欲還土城居民皆升屋呼號爭投磚石<lb/>
<pb n="KR2b0037_WYG_103-23a"/>
　擊敵囂聲動地王竑毛福夀亦來援敵遥見旗幟不<lb/>
　敢復前額森初輕中國既至相持五日邀請既不應<lb/>
　戰又輙不利其别部攻居庸者復為羅通所敗<hi>敵五萬攻</hi>
　<hi>居庸㑹天大寒通汲水灌城水堅不得近七日敵遁走追擊之三戰三捷斬獲無筭</hi>額森氣大<lb/>
　沮喪又聞勤王師且至乃夜㧞營由良鄉而西大掠<lb/>
　所過州縣擁上皇出紫荆闗去帝以謙亨功大進封<lb/>
　亨武清侯加謙少保謙固辭不允<hi>敵之退也焚毁長獻景三陵寢殿而</hi>
　<hi>餘冦之未出闗者分屯畿内四出剿掠諸降人亦乗間並起帝以昌平伯楊洪充總兵官帥孫鏜范廣討</hi>
<pb n="KR2b0037_WYG_103-23b"/>
　<hi>捕之遣官修復陵寢</hi>
詔止勤王兵<lb/>
衛拉特托克托布哈遣使入貢<lb/>
　時衛拉特君臣鼎立額森專國兵最多托克托布哈<lb/>
　雖為汗兵較少阿拉知院兵又少三人外親内疎其<lb/>
　合衆南犯利多歸額森而害則均受至是托克托布<lb/>
　哈遣使入貢帝從胡濙王直等議厚賞賜以間之<lb/>
十一月脩沿邉闗隘<lb/>
<pb n="KR2b0037_WYG_103-24a"/>
上皇至衛拉特<lb/>
　額森以上皇至老營惟袁彬哈銘<hi>䝉古人幼隨其父為通事</hi>從<hi>彬同</hi>
　<hi>上皇寢天寒以脅温上皇足銘日侍左右</hi>初上皇入敵營之夕額森有異<lb/>
　志㑹雷震死其所乗馬而上皇寢幄復有異彩乃止<lb/>
　及是上皇所居毳帳毎夜有赤光奕奕繞其上若龍<lb/>
　蟠額森見之大驚異尋欲以妹進上皇上皇却之愈<lb/>
　敬服自是五七日必進宴置酒為夀稽首行君臣禮<lb/>
以左都督朱謙<hi>夏邑人</hi>鎮宣府僉都御史王竑鎮居庸闗<lb/>
<pb n="KR2b0037_WYG_103-24b"/>
　先是楊洪奉詔入援宣府人心危懼欲棄城走都御<lb/>
　史羅亨信仗劍軍門諭止之衆始定至是學士陳循<lb/>
　以洪善戰請帥所部留京羅通曉暢兵事請召還叅<lb/>
　洪軍務帝從之于謙言宣府京師之藩籬居庸京師<lb/>
　之門户今洪既留京通復召還宜更選重臣鎮守乃<lb/>
　以朱謙鎮宣府紀廣楊俊<hi>洪之子</hi>副之王竑及夏忠魯<lb/>
　瑄守居庸<lb/>
十二月尊皇太后為上聖皇太后<lb/>
<pb n="KR2b0037_WYG_103-25a"/>
以王驥充總兵官討貴州叛苖<lb/>
　初驥自麓川還㑹湖廣貴州諸苖所在蜂起圍平越<lb/>
　<hi>明衛後置軍民府今府屬貴州</hi>清平<hi>明衛今為縣屬都匀府</hi>諸衛貴州東路閉<lb/>
　驥至民遮道訴驥曰吾受命征麓川不受命討苖也<lb/>
　去之軍無紀律苗前後截擊死亡數萬比至武昌詔<lb/>
　還軍討苗㑹土木難作羣臣劾王振兼及驥朝議以<lb/>
　驥方在軍且倚之平苗置弗問至是苗益熾命驥佩<lb/>
　平蠻將軍印充總兵官討之<lb/>
<pb n="KR2b0037_WYG_103-25b"/>
尊生母賢妃吳氏<hi>丹徒人</hi>為皇太后立妃汪氏<hi>順天人</hi>為皇<lb/>
后<lb/>
慧星見<lb/>
　凡二十日始滅<lb/>
額森犯寕夏<lb/>
　喜寕勸額森西犯寕夏掠苑馬直趨江表居上皇南<lb/>
　京袁彬謂上皇曰天寒道逺陛下又不能騎徙取凍<lb/>
　飢且至彼而諸將不納奈何額森聞之怒欲殺彬上<lb/>
<pb n="KR2b0037_WYG_103-26a"/>
　皇力解乃止額森遂自冦寕夏掠人畜期月始退仍<lb/>
　留數千人於河套<hi>明史地理志大河自寕夏衛東北流過榆林衛北至廢勝州東北乃</hi>
　<hi>折而南所謂河套也一統志今為鄂爾多斯地</hi>時入寕夏為冦<lb/>
景皇帝<lb/>
<hi>庚午</hi>景泰元年春正月朔罷朝賀<lb/>
　以上皇在衛拉特也<lb/>
築城天夀山南<lb/>
　名曰永安以居陵衛官軍並移昌平縣治於内<hi>今順天府</hi>
<pb n="KR2b0037_WYG_103-26b"/>
　<hi>昌平州治即永安城也明正徳元年陞縣為州</hi>
始令輸納者給冠帶<lb/>
　户部議令軍民輸納者給冠帶官吏罪廢者輸草於<lb/>
　邉得復職帝用給事中翟敬議止給冠帶<hi>其輸納者或米或粟</hi>
　<hi>或豆或草或鞍馬或牛驢或銀始於宣府大同其後兩畿及諸布政司遼東皆行之而米之輸尤多已而</hi>
　<hi>監生郭佑言昨以國用耗乏謀國大臣欲紓一時之急令民納粟者賜冠帶今軍旅稍寕而行之如初是</hi>
　<hi>以空乏啟冦心也章下□議終不行</hi>
閠月郭登敗衛拉特於栲栳山<hi>在朔平府平魯縣西北</hi>
<pb n="KR2b0037_WYG_103-27a"/>
　冦入大同至沙窩<hi>在朔平府東北即沙楞河口</hi>登奮擊破之追奔<lb/>
　四十餘里又敗之栲栳山盡奪所掠而還自土木敗<lb/>
　後邉將無敢與冦戰登以八百騎破㓂數千軍氣益<lb/>
　振㨗聞封定襄伯後冦數至登屢擊却之<lb/>
二月帝耕耤田<lb/>
遣武清侯石亨都指揮同知楊能<hi>字文敬洪從子</hi>巡邉<lb/>
　帝用于謙議遣石亨率京軍三萬巡大同楊能統京<lb/>
　軍一萬五千巡宣府時有敵三人至大同欲朝廷通<lb/>
<pb n="KR2b0037_WYG_103-27b"/>
　好叅將許貴<hi>字用和江都人</hi>以聞事下兵部于謙言前遣指<lb/>
　揮季鐸岳謙徃敵而敵隨入冦通政王復少卿趙榮<lb/>
　不見上皇而還和不足恃明矣且我與敵不共戴天<lb/>
　理固不可和萬一和而彼肆無厭之求從之則坐困<lb/>
　不從則速變勢亦不得和貴居邉疆重地恇怯如此<lb/>
　何以敵愾移檄切責之自是邉將無敢言和者<lb/>
三月衛拉特復分道入冦<lb/>
　陽和大同偏頭闗<hi>五季北漠砦元改為闗明置偏闗所今為縣屬寕武府</hi>野狐<lb/>
<pb n="KR2b0037_WYG_103-28a"/>
　嶺<hi>注見前</hi>萬全衛皆被冦時邉將禦敵互有殺傷惟寕<lb/>
　夏慶陽朔州被敵殺掠甚衆<lb/>
叛閹喜寕伏誅<lb/>
　寕數誘額森入邉冦掠郭登諜知之聞於朝㑹上皇<lb/>
　以寕欲殺袁彬<hi>額森嘗謂上皇曰中朝若遣使來皇帝歸炎上皇曰汝自送我則可欲中</hi>
　<hi>朝遣使徒費徃返爾寕聞怒曰欲急歸者彬也乃欲殺彬</hi>患之言於額森使寕還<lb/>
　寕索禮物而令彬以宻書報宣府寕於獨石叅將楊<lb/>
　俊預伏兵城下具酒勞寕酒半伏發遂擒之送京師<lb/>
<pb n="KR2b0037_WYG_103-28b"/>
　羣臣雜治磔於市<hi>上皇聞寕誅曰自此邉境稍寕吾南歸有日矣</hi>
録土木死事諸臣後<lb/>
夏四月旱<lb/>
五月總督侍郎侯璡<hi>字廷玉澤州人</hi>破貴州苖<lb/>
　時羣苗西至龍里<hi>明衛今為縣屬貴陽府</hi>東至沅州<hi>注見前</hi>北至<lb/>
　武岡<hi>晉縣明初為府後改州今屬湖南寳慶府</hi>南至播州<hi>注亦見前</hi>不下二十<lb/>
　萬平越被圍已九月城中食盡掘草根煑弩革食之<lb/>
　而王驥頓兵辰沅不進巡按御史黄鎬<hi>字叔髙候官人</hi>置疏<lb/>
<pb n="KR2b0037_WYG_103-29a"/>
　竹筒中募土人乞援於朝乃更命保定伯梁珤都督<lb/>
　方瑛㑹湖廣總督侯璡帥師徃討時副總兵田禮已<lb/>
　解平越圍璡遣兵攻敗水西諸賊<hi>女土官阿推等作亂</hi>貴州道<lb/>
　始通又調雲南兵開畢節<hi>注見前</hi>諸路而自率兵攻破<lb/>
　紫塘<hi>蠻寨在平越府境</hi>等數十餘寨至重安江<hi>在平越府黄平州南源出</hi>
　<hi>苗境經湖南靖州界為黔楚要津</hi>與王驥兵㑹鎮逺道亦通已而璡<lb/>
　復檄方瑛攻賞改<hi>苗寨名</hi>諸寨擒偽王王阿同及阿趙<lb/>
　等而驥亦俘獲剗平王苗富蟲皆送京師伏誅<hi>是秋梁珤</hi>
<pb n="KR2b0037_WYG_103-29b"/>
　<hi>亦破湖廣苗㑹璡卒以王來代之明年春來與方瑛分兵連破二百餘寨苗衆縳其酋以降</hi>
朱謙敗衛拉特兵于宣府<lb/>
　衛拉特二千騎屯賈家營謙與叅將紀廣等力戰却<lb/>
　之封謙撫寕伯額森擾宣府大同意二城可旦夕下<lb/>
　而謙與郭登數以羸師挫其勁騎額森由是氣益沮<lb/>
衛拉特遣使請和<lb/>
　喜寕既誅額森失問諜所部兵多死傷而托克托布<lb/>
　哈王阿拉知院又皆擕貳于是額森決意請和又恥<lb/>
<pb n="KR2b0037_WYG_103-30a"/>
　自屈乃先令阿拉知院遣叅政旺札勒托歡<hi>舊作完者脱歡</hi>
　<hi>今改後仿此</hi>等至懐來議和邉將以聞帝用陳循言賚使<lb/>
　令還而以敕諭阿拉未行額森忽擁上皇至大同遣<lb/>
　使賫文書以講和為言而自率衆至城下郭登仍欲<lb/>
　謀奪上皇<hi>登朝服立月城内潛令人㐲城上俟上皇入即下月城閘板</hi>敵覺遂擁<lb/>
　上皇去登以使及書奏帝厚賚使令與旺扎勒托歡<lb/>
　偕還廷臣皆言宜遣使徃報太監興安出呼羣臣曰<lb/>
　公等欲報使孰為富弼文天祥者詞色交厲尚書王<lb/>
<pb n="KR2b0037_WYG_103-30b"/>
　直面折之安始語塞乃以給事中李實<hi>字孟誠合州人</hi>為禮<lb/>
　部侍郎大理寺丞羅綺為少卿及指揮馬顯等令齎<lb/>
　璽書徃諭衛拉特君臣未幾托克托布哈額森所遣<lb/>
　使丕勒瑪尼<hi>舊作皮兄焉</hi>哈瑪爾<hi>舊作黒麻今並改後仿此</hi>等復至言<lb/>
　於館伴云昨知院使來朝廷遣人偕徃今吾等乃可汗<lb/>
　及太師所命若不報使事必不濟尚書胡濙奏其言<lb/>
　廷議請簡四人徃帝命俟李實還議之<lb/>
秋七月遣右都御史楊善<hi>字思敬大興人</hi>等使衛拉特<lb/>
<pb n="KR2b0037_WYG_103-31a"/>
　先是阿拉知院使來吏部尚書王直首疏請迎上皇<lb/>
　及衛拉特君臣使相繼至直與廷臣復交章言之帝<lb/>
　不懌曰吾非貪此位而卿等强樹焉今復作紛紜何<lb/>
　衆不知所對于謙從容言曰天位已定寕復有他頋<lb/>
　理當奉迎萬一彼果懷詐我有辭矣帝意始釋㑹丕<lb/>
　勒瑪尼等將還乃命善及侍郎趙榮為正使以都指揮<lb/>
　同知王息錦衣衛千户湯𦙍勣<hi>字公讓東甌王和之曾孫</hi>等副之<lb/>
　賫金銀書幣徃衛拉特而李實適以額森使至述額<lb/>
<pb n="KR2b0037_WYG_103-31b"/>
　森語云迎使夕來大駕朝發廷議請更遣大臣帝曰<lb/>
　楊善既去不必更遣但以奉迎意敕諭額森足矣<lb/>
八月上皇發衛拉特<lb/>
　楊善奉使時賫賜額森金幣外餘無他賜善乃捐已<lb/>
　貲揣彼中所需者多市以徃既至館伴田氏亦中國<lb/>
　人留飲帳中善與語相得因以所賫遺之館伴喜明<lb/>
　日善謁額森亦大有所遺額森亦喜善因詰之曰太<lb/>
　上皇帝朝太師遣貢使必三千人嵗必再賚金幣載<lb/>
<pb n="KR2b0037_WYG_103-32a"/>
　途背盟見攻何也額森曰奈何削我馬價子帛多剪<lb/>
　裂前後使人徃多不歸又減嵗賜善曰馬價非削也<lb/>
　太師馬嵗増而不忍拒故微省之太師自度價比前<lb/>
　孰多帛剪裂者通事為之即太師貢馬有劣弱貂或<lb/>
　敝豈太師意邪貢使多至三四千人有為盜或犯他<lb/>
　法故自亡去中國留之何用賞賜惟據現在數浮於<lb/>
　人則不與非減也額森屢稱善善見額森辭色和因<lb/>
　曰太師再攻我屠戮數十萬太師部曲寕無損今還<lb/>
<pb n="KR2b0037_WYG_103-32b"/>
　上皇和好如故中國金帛日至不亦美乎額森曰上<lb/>
　皇歸何以處之善曰天位已定難以再移知院巴延<lb/>
　特穆爾勸額森留善而遣使要復上皇位額森懼失<lb/>
　信不可乃引善見上皇設宴奉餞額森自彈琵琶妻<lb/>
　妾奉酒令善坐善辭上皇曰太師命坐則坐善叩頭<lb/>
　少坐即起周旋其間額森頁左右曰有禮巴延等亦<lb/>
　各設宴畢額森築土臺坐上皇臺上率妻妾部長羅<lb/>
　拜臺下上皇行額森送數十里遣知院帥兵衛送而<lb/>
<pb n="KR2b0037_WYG_103-33a"/>
　自下馬伏地慟哭良乆去<lb/>
詔議迎上皇禮<lb/>
　禮部尚書胡濙具儀以上<hi>禮部堂上官迎龍虎臺錦衣具法駕迎居庸闗百官</hi>
　<hi>迎土城外諸將迎教場門上皇自安定門入進東安門於東北門南面坐皇帝謁見畢百官朝見上皇入</hi>
　<hi>居南城大内前龍虎臺注見</hi>傳㫖以一輿二馬迎於居庸闗至安<lb/>
　定門易法駕給事中劉福言禮太薄帝曰昨得上皇<lb/>
　書具言迎駕禮宜從減省朕豈得違之羣臣乃不敢<lb/>
　言㑹千户龔遂榮<hi>淮安人</hi>為書投高榖而匿其名言奉<lb/>
<pb n="KR2b0037_WYG_103-33b"/>
　迎宜厚主上當避位懇辭而後受命如唐肅宗迎上<lb/>
　皇故事榖袖之入朝與王直胡濙等共觀之直曰此<lb/>
　禮失而求諸野也濙欲以聞王文不可而給事中葉<lb/>
　盛<hi>字與中崑山人</hi>已奏之有詔索書濙等因以書進且言肅<lb/>
　宗迎上皇禮正可倣行帝不悦曰第從朕命無事紛<lb/>
　更乃遣太常少鄉許彬<hi>字道中寕陽人</hi>至宣府翰林侍讀商<lb/>
　輅至居庸迎上皇<hi>時帝索遂榮書所從得甚急遂榮自縛詣闕言之下詔獄坐遣久之</hi>
　<hi>得釋</hi>
<pb n="KR2b0037_WYG_103-34a"/>
上皇至京師入居南宫赦<lb/>
　上皇至自東安門入帝迎拜上皇答拜相持泣各述<lb/>
　授受意推遜良久帝遂送上皇至南宫百官隨入行<lb/>
　朝見禮赦天下<hi>詔詞有曰禮惟有隆而無替義則以卑而奉尊雖未酬復怨之私庶稍遂</hi>
　<hi>厚倫之願先是李實使上皇言于上皇曰南歸後當引咎自貴上皇滋不悦及至宣府僅命許彬草敕諭</hi>
　<hi>羣臣而已復辟後實竟斥為民</hi>
以刑部侍郎江淵<hi>字世用江津人</hi>兼翰林學士入内閣預機務<lb/>
　時苖衷罷以淵代之<hi>初淵與徐珵同宫侍講珵倡議南遷為太監金英叱出跟蹌過</hi>
<pb n="KR2b0037_WYG_103-34b"/>
　<hi>左掖門淵適至迎問之珵曰以吾議南遷不合也于是淵入具陳固守之䇿遂見知超擢刑郆侍郎及是</hi>
　<hi>叅預機務</hi>
九月御經筵<lb/>
　御史許士達<hi>歙縣人</hi>言經筵舊典毎月不過三日如遇<lb/>
　寒暑又輙停止一暴十寒聖學何以有成願陛下于<lb/>
　經筵之外日召儒臣講論經史騐之于古㑹之于心<lb/>
　以應無方之變帝優詔褒荅<lb/>
南京吏部尚書魏驥<hi>字仲房蕭山人</hi>致仕<lb/>
<pb n="KR2b0037_WYG_103-35a"/>
　初驥為吏部侍郎端慎勁直王振方陵虐公卿獨嚴<lb/>
　重驥稱先生尋調南京進尚書至是以請老至京大<lb/>
　學士陳循驥門生也請間曰公雖位冡宰未嘗立朝<lb/>
　願少待事在循輩而已驥正色曰君為輔臣當為天<lb/>
　下進賢才不得私一座主退語人曰渠以朝廷事如<lb/>
　一已事祗為私謀安得善終竟致仕去<hi>驥家居二十年布衣糲食</hi>
　<hi>不殖生産事兄教諭騏雖□益恭教子弟力田以理學朂後進時戴笠行田間過錢塘主簿𨽻呵之對曰</hi>
　<hi>魏驥復叱之曰蕭山魏驥簿倉皇謝驥慰而遣之後至成化中驥年九十有八朝廷以御史梁昉言遣行</hi>
<pb n="KR2b0037_WYG_103-35b"/>
　<hi>人存問賜羊酒命未至而驥已卒賜祭𦵏如禮諡文靖其子寛以驥遺言詣闕辭營𦵏乞以其金振飢民</hi>
　<hi>詔曰驥臨終遺命猶恐勞民可謂純臣矣其如所請</hi>
冬十一月禮部尚書胡濙請令百官賀上皇生日不許<lb/>
　未幾濙又請明年正旦百官朝上皇於延安門亦不<lb/>
　許<hi>自是嵗以為請詔皆免行給事中林聰欲上疏言之葉盛謂曰今上孝弟上皇盛徳兩宫帖然安静</hi>
　<hi>若益以言則渉衆易疑恐無中生有反為非便聰乃止御史盛㫤目盛曰已不為而又阻人為之邪盛曰</hi>
　<hi>此大事當熟慮惟安與静久長之道也  林聰字季聰寕徳人盛㫤吳江人</hi>
<hi>辛未</hi>二年眷正月令軍民輸納者世襲武職<lb/>
<pb n="KR2b0037_WYG_103-36a"/>
　都給事中金達疏諌不聴其後給事中曹凱<hi>字宗元益都人</hi>
　言近輸豆四千石以上得授指揮彼受禄十餘年費<lb/>
　已償矣復令世襲是以生民膏血養無功子孫而彼<lb/>
　取息長無窮也乞自今惟令帶俸不得任事帝然之<lb/>
　命已授者如故未就者悉如凱言<lb/>
度天下僧道<lb/>
　先是僧道三年一度帝特詔停之至是太監興安以<lb/>
　皇后㫖度僧道五萬餘人于謙上言今四方多流徙<lb/>
<pb n="KR2b0037_WYG_103-36b"/>
　之民三邉缺戰守之士度僧道太多恐乖本末帝不省<lb/>
二月吏部郎中李賢<hi>字原徳鄧州人</hi>上中興正本䇿<lb/>
　其目有十曰勤聖學顧箴警戒嗜慾絶玩好慎舉措<lb/>
　崇節儉畏天變勉貴近振士風結民心帝深嘉納命<lb/>
　翰林寫置左右備省覽<lb/>
夏四月遣都督僉事孫安守備獨石<lb/>
　初額森入犯獨石等八城<hi>獨石馬營雲州鵰鶚赤城龍門李家莊長安嶺凡八</hi>
　<hi>城</hi>俱殘毁議者欲棄之于謙曰棄之則不但宣府懐<lb/>
<pb n="KR2b0037_WYG_103-37a"/>
　來難守京師不免動揺乃薦安授以方畧率兵守之<lb/>
　安招士卒修城堡飭戰具弔死問傷流亡復業八城<lb/>
　遂完<lb/>
五月遺衛拉特托克托布哈書<lb/>
　上皇歸後托克托布哈及額森屢使致貢上皇所亦<lb/>
　有獻帝意欲絶衛拉特不復使使額森以為請尚書<lb/>
　王直金濓胡濙等皆言絶之恐啟釁帝曰遣使有前<lb/>
　事適以滋釁爾曩入冦時豈無使邪因敕額森曰前<lb/>
<pb n="KR2b0037_WYG_103-37b"/>
　者使徃小人言語短長遂致失好朕今不復遣而太<lb/>
　師請之甚無益也太師使朕皆優禮厚給之頋亦須<lb/>
　少人賞賚乃得從厚至是托克托布哈使又至送還所<lb/>
　掠招撫使高能等請通好直等復相繼言之帝曰使<lb/>
　臣不遣朕志素定乃享其使而以書報之<lb/>
復以楊洪鎮守宣府<lb/>
　洪奏言臣一門父子俱握重兵<hi>洪子俊為右都督管三千營兄子能都督</hi>
　<hi>同知信都督僉事俱充叅將</hi>盛滿難居乞賜休致不許居數月以<lb/>
<pb n="KR2b0037_WYG_103-38a"/>
　疾召還卒<hi>諡武襄洪久居宣府御軍嚴肅士馬精强為一時邉將冠</hi>
秋七月京師地震<lb/>
　南京亦震<lb/>
八月復午朝<lb/>
　自永樂初舉午朝<hi>事見前</hi>後漸罷不行至是復之<hi>舊制凡常</hi>
　<hi>朝内閣五府六部及諸司以次奏事及是定午朝議帝用學士陳循言命翰林院奏事在五府六部之前</hi>
冬十二月廣通王徽煠<hi>岷王楩第三子</hi>陽宗王徽焟<hi>楩第五子</hi>謀逆<lb/>
廢為庶人<lb/>
<pb n="KR2b0037_WYG_103-38b"/>
　徽煠惑家人叚友洪致仕都事干利賔等語<hi>謂徽煠有異相</hi>
　<hi>當王天下</hi>作偽勅分遣友洪及䝉能陳添仔等以銀印金<lb/>
　幣誘諸苗為亂<hi>封苗酋楊文伯等為侯令發兵來攻武岡文伯不敢受</hi>陽宗王<lb/>
　徽焟亦與通謀友洪歸為鎮南王徽煣<hi>楩第二子</hi>所執有<lb/>
　司以聞帝廢徽煠徽焟為庶人幽徽煠京師而錮徽<lb/>
　焟於鳯陽䝉能率苗兵二千至武岡聞事敗叛入廣<lb/>
　西稱䝉王紏生苗為亂<hi>久之能始誅事詳後</hi>
立團營<lb/>
<pb n="KR2b0037_WYG_103-39a"/>
　明初京營兵𨽻五軍都督府成祖北征分中軍左右<lb/>
　掖左右哨既旋師仍之謂之五軍營兼馬步隊專教<lb/>
　陣法已又置三千營掌車輦旗纛扈從出入隊皆騎<lb/>
　後征交阯得火器法置神機營隊皆步各提督以勲<lb/>
　臣内臣所謂三大營也<hi>其五都督府亦自名五軍掌府者治常行文書而已非特</hi>
　<hi>命不預營事</hi>及是于謙以營政久弛兵將不相習請選三<lb/>
　營軍十萬分五營團操名曰五團營其法五十人為<lb/>
　隊隊有長百人兩隊有領隊官千人冇把總五千人<lb/>
<pb n="KR2b0037_WYG_103-39b"/>
　有都指揮體統相維兵將相識量敵多寡以為調法<lb/>
　既而謙又請益兵五萬並前五營為十團營<hi>都指揮三十把</hi>
　<hi>總一百五十管隊官一千五百</hi>仍各統以武臣内臣而謙及石亨内<lb/>
　臣劉永成曹吉祥徃來提督其餘軍不在團營者歸<lb/>
　本營訓練以衛京師名曰老營由是京軍之制一變<lb/>
　<hi>已而謙繪陣圖上進依古法而變通之其為論甚悉帝然之命依法訓練謙號令明審日視指屈口奏悉</hi>
　<hi>合機宜石亨雖大將受成而已</hi>
以禮部侍郎王一寕<hi>台州仙居人</hi>祭酒蕭鎡<hi>字孟勤泰和人</hi>並兼翰<lb/>
<pb n="KR2b0037_WYG_103-40a"/>
林學士入内閣預機務<lb/>
　鎡先代李時勉為祭酒帝即位初以老疾辭國子生<lb/>
　三千人叩闕請留帝允之至是與一寕並以本官兼<lb/>
　學士入内閣<lb/>
額森弑其主托克托布哈<lb/>
　托克托布哈娶額森姊生子額森欲立之托克托布<lb/>
　哈不從額森亦疑其通中國將害已遂相攻托克托<lb/>
　布哈敗走額森追殺之收其妻子遣使獻㨗且貢馬<lb/>
<pb n="KR2b0037_WYG_103-40b"/>
　于謙上言額森雖悔過攄誠遣使入貢而罪大惡極<lb/>
　終不可容今其君臣自相仇殺是天授我復仇之機<lb/>
　臣請統團操軍馬分徃宣府大同討賊帝不從<lb/>
<hi>壬申</hi>三年春二月户部尚書金濓有罪下獄尋釋之<lb/>
　舊制秋糧輸米有折收銀布者夏税輸麥有折收絲<lb/>
　絹者帝即位詔免景泰二年税糧三之一濓檄有司<lb/>
　但減米麥其銀布絲絹徴如舊學士江淵以告帝詰<lb/>
　責户部濓言絲絹銀布詔書未載今國家多用若概<lb/>
<pb n="KR2b0037_WYG_103-41a"/>
　免國用何資言官交章劾之遂下都察院獄三月釋<lb/>
　之削太子太保改工部吏部尚書何文淵言理財非<lb/>
　濓不可遂復還户部<lb/>
三月詔錦衣衛官訪事<lb/>
夏五月廢皇太子見深為沂王立子見濟為皇太子<lb/>
　帝即位後久欲以見濟代太子而難于發言㑹廣西<lb/>
　土目黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>以私怨戕其兄思明土知府<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>并滅其家<lb/>
　<hi>
                        <graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>先以功屢擢都指揮使<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>其庶兄也<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>老子均襲/官非<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>意隂令其子率悍卒夜馳破府城㓕<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>家支</hi>
<pb n="KR2b0037_WYG_103-41b"/>
　<hi>解<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>父子瘞之後圃即引還明日<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>佯不知走思明/驚哭發喪而<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>僕福童于<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>子殺<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>時已見之并識</hi>
　<hi>其從人脱走訴憲司</hi>廵撫李棠以聞下有司治其事捕<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>父子<lb/>
　入獄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>急使其黨至京師行賂有教其迎合帝意者<lb/>
　乃上疏請易太子<hi>疏曰太祖百戰以取天下期傳之萬世徃年上皇輕身禦冦駕䧟北</hi>
　<hi>庭冦至都門幾䘮社稷不有皇上臣民何歸今且踰二年皇儲未建臣惟人心易揺多言難定爭奪一萌</hi>
　<hi>楇亂不息皇上即循遜讓之美復全天叙之倫恐事機叵測反覆靡常萬一羽翼長養權勢轉移委愛子</hi>
　<hi>於他人寄空名於大寳階除之下變為冦讐肘腋之間自相殘蹙此時悔之晚矣乞與親信文武大臣宻</hi>
　<hi>定大計以一中外之心絶覬覦之望</hi>疏入帝曰萬里之外乃有此忠臣<lb/>
<pb n="KR2b0037_WYG_103-42a"/>
　即下廷臣議且令釋<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>罪明日禮部尚書胡濙集羣<lb/>
　臣㑹議衆相顧莫敢發言惟都給事中李侃林聰御<lb/>
　史朱英<hi>字時傑桂陽人</hi>以為不可尚書王直亦有難色太監<lb/>
　興安厲聲曰此事不可已即以為不可者勿署名毋<lb/>
　得首䑕持兩端羣臣皆唯唯署議於是濙等上言陛<lb/>
　下膺天明命中興邦家統緒之傳宜歸聖子黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>奏<lb/>
　是制曰可禮部具儀擇日以聞即日簡置東宫官越<lb/>
　九日更封太子為沂王立見濟為太子<hi>詔曰天佑下民作之君實</hi>
<pb n="KR2b0037_WYG_103-42b"/>
　<hi>遺安於四海父有天下傳之子斯本固於萬年</hi>大赦天下命百官朔望朝太子<lb/>
　<hi>先是帝有易儲意恐文武大臣不從乃賜陳循髙榖白金各百兩江淵王一寕蕭鎡商輅半之以緘其口</hi>
　<hi>及太子立又加賜黄金各五十兩并賞諸親王公主及邉鎮文武内外羣臣有差而東宫公孤官皆兼支</hi>
　<hi>二俸</hi>
廢皇后汪氏立妃杭氏為皇后<lb/>
　帝初易太子獨汪后不可曰如監國之稱何帝不從<lb/>
　從后以太子杭妃所生遂讓焉<lb/>
封上皇子二人為王<lb/>
<pb n="KR2b0037_WYG_103-43a"/>
　見清<hi>上皇第二子萬宸妃出</hi>榮王<hi>天順復辟後改封徳/王居徳州復改濟南</hi>見淳<hi>上皇</hi>
　<hi>第四子王惠妃出</hi>許王<hi>明年薨</hi>
官顔孟二氏子孫各一人<lb/>
六月建大隆福寺<lb/>
　時太監興安用事佞佛甚於王振請帝建大隆福寺<lb/>
　費數十萬踰年始成帝尅期臨幸禮部郎中章綸<hi>字大</hi>
　<hi>經樂清人</hi>諌河東鹽運判官楊浩<hi>濟南人</hi>除官未行亦上章<lb/>
　言之帝乃止<lb/>
<pb n="KR2b0037_WYG_103-43b"/>
秋七月殺内使王瑶<lb/>
　御用監阮浪侍上皇於南宫上皇賜浪鍍金繡袋及<lb/>
　鍍金刀各一浪以與瑶錦衣指揮盧忠見之醉瑶酒<lb/>
　而竊之上變言浪傳上皇命以袋刀結瑶圖復位帝<lb/>
　震怒下浪瑶詔獄窮治之忠筮於術者仝寅<hi>安邑人</hi>寅<lb/>
　以大義折之且曰此大凶兆死不足贖忠懼佯狂以<lb/>
　冀免商輅及中官王誠言於帝曰忠病風無足信不<lb/>
　宜聴妄言傷大倫帝意少解乃並下忠獄坐以他罪<lb/>
<pb n="KR2b0037_WYG_103-44a"/>
　謫廣西立功錮浪於獄而瑶竟磔死<lb/>
江淵以母喪起復<lb/>
　初侍讀學士倪謙<hi>字克謙錢塘人</hi>遭喪淵薦謙為講官謙遂<lb/>
　奪哀至是御史周文言淵引謙正為今日地帝以事<lb/>
　既處分不問詔自今羣臣遭喪毋濫保<lb/>
冬十月以左都御史王文入内閣預機務<lb/>
　時閣中已有五人陳循最寵任髙穀與循不相能以<lb/>
　文彊悍欲引文自助乃請増閣員循舉其鄉人蕭維<lb/>
<pb n="KR2b0037_WYG_103-44b"/>
　禎榖舉文文方巡視江淮以中官王誠助遂召入閣<lb/>
　二品大臣入閣自文始文既居政府反與循比而不<lb/>
　附榖人謂榖自生一敵云<lb/>
遣諸將分鎮大同宣府<lb/>
　孫鏜石彪<hi>亨從子</hi>協守大同衛潁楊能協守宣府從于<lb/>
　謙請也謙又議上禦冦安邉十一事詔悉行之<lb/>
十一月己未朔日食<lb/>
于謙辭總督軍務不許<lb/>
<pb n="KR2b0037_WYG_103-45a"/>
　帝知謙深凡所陳奏無不從而謙亦毎事抒忠直陳<lb/>
　無隠由是人多忌之方敵初退都御史羅通劾謙上<lb/>
　功不實且言韓信起自行伍穰苴㧞于寒微宜博搜<lb/>
　將士中如信苴者與議軍事若今腰玉珥貂皆苟全<lb/>
　性命保爵禄之人未足與議也意葢詆謙與石亨輩<lb/>
　謙疏辨且乞罷請通指薦韓信穰苴其人者廷臣共<lb/>
　留謙又謂通志在滅賊無他帝兩解之及設團營謙<lb/>
　與石亨同事謙議論㫁制亨不能贊一辭銜之亨貪<lb/>
<pb n="KR2b0037_WYG_103-45b"/>
　縱自恣謙毎事裁抑亨不得逞益恨謙疏辭總兵官<lb/>
　不許謙上言祖宗朝本無總督邇因邉事孔棘命臣<lb/>
　兼領此一時之宜非經久之法即今敵情未定將任<lb/>
　宜專臣見石亨累奏辭職以臣為之軒輊也豈可以<lb/>
　臣之駑鈍使亨不得行其志乞解臣總督軍務俾亨<lb/>
　專任其事帝亦不允通與亨皆謙所薦舉顧前後齮<lb/>
　齕之而言者復捃摭不已諸御史屢以深文彈劾賴<lb/>
　帝力持之謙畧得盡其所施設然謙故性剛負才氣<lb/>
<pb n="KR2b0037_WYG_103-46a"/>
　遇事有不如意輙拊膺嘆曰此一腔熱血竟灑何地<lb/>
　視諸選耎大僚勲臣貴戚意頗輕之故憤怨者益衆<lb/>
　<hi>徳勝之㨗石亨功不如謙而得世侯内愧疏薦謙子冕詔赴京師謙辭不允冕至謙言國家多事臣子不</hi>
　<hi>得顧私恩且亨為大將不聞舉一幽隠㧞一行伍微賤以禆軍國而獨薦臣子於公議亦不協臣於軍功</hi>
　<hi>立杜徼倖決不敢以子監功亨復大恚帝嘗賜謙第謙辭每日留宿直廬器具蕭然素病痰疾作帝遣興</hi>
　<hi>安舒良徃視還奏謙服用過薄詔尚方製賜至醯菜皆備帝又親幸萬嵗山伐竹取瀝賜之或言龍謙太</hi>
　<hi>重興安曰彼日夜分國憂不問家産即彼去令朝廷何䖏更覔此人  于冕字景華</hi>
十二月額森使來廷臣請遣使報之不許<lb/>
<pb n="KR2b0037_WYG_103-46b"/>
　額森自弑托克托布哈後屢貢馬至是復遣使賀來<lb/>
　年正旦尚書王直等請遣使答之詔兵部議于謙言<lb/>
　臣職司馬知戰而已行人事非所聞帝從謙言遣使<lb/>
　議乃罷<hi>既而洗馬劉定之言北庭遣使宜敕羣臣公議不當但委兵部葢和戰皆所以待敵而兵</hi>
　<hi>部必不以和為請猶巫醫皆所以治病而巫者必不以藥為言各䕶其所短而欲見其所長也詔下羣臣</hi>
　<hi>更議給事中路璧以遣使有五不可帝以璧議為是使卒不遣  劉定之字主静永新人</hi>
<hi>癸酉</hi>四年春二月以黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>為前軍都督府同知<lb/>
　勅<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>馳驛至京召見便殿以<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>有機謀勇畧命治前<lb/>
<pb n="KR2b0037_WYG_103-47a"/>
　府事賜第居京師<hi>後太子卒<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>即仰藥死</hi>
三月鳯陽淮徐飢巡撫僉都御史王竑賑之<lb/>
　鳯陽淮安徐州大水道殣相望竑不待報輙開倉賑<lb/>
　之山東河南飢民亦相率就食竑以徐州廣運倉有<lb/>
　餘積欲發以賑典守中官不可竑曰民旦夕且為盜<lb/>
　若不吾從脱有變吾先斬若然後自請死耳中官憚<lb/>
　竑名不得已從之竑乃自劾專擅罪因言廣運所儲<lb/>
　僅支三月請令死罪以下得入栗贖帝從其議復命<lb/>
<pb n="KR2b0037_WYG_103-47b"/>
　侍郎鄒幹齎帑金馳赴聴竑便宜竑乃躬自巡行散<lb/>
　賑不足則令沿淮上下商舟量其大小出米作粥以<lb/>
　食飢民又勸冨民出米麥榖粟而以銀錢絹布叅之<lb/>
　分給被災之家全活二百一十餘萬賦牛種及招撫<lb/>
　復業者七萬九千餘户他境流移安輯者萬六百餘<lb/>
　家病者給藥死者具槥鬻子女者贖而歸之還籍者<lb/>
　予道里費民忘其飢頌聲大作<hi>歌曰生我者父母活我者巡撫</hi>初竑<lb/>
　奏淮揚飢帝憂甚及得竑自劾疏喜曰好都御史不<lb/>
<pb n="KR2b0037_WYG_103-48a"/>
　然飢死我百姓矣于是尚書金濓大學士陳循等頌<lb/>
　竑功就進左副都御史<hi>時濟寕亦飢帝命南京户部尚書沈翼賫帑三萬徃賑散</hi>
　<hi>給僅五千金餘歸之京庫竑劾翼奉使無狀請以銀易米備賑從之</hi>
夏四月始令生員納粟入國子監<lb/>
　先是元年六月命生員納糧倒馬闗者給冠帶至是<lb/>
　命輸粟八百石於臨清東昌徐州賑濟者入監讀書<lb/>
　循資出身尋減三百石行未幾以胡濙言遂罷<hi>共武中監</hi>
　<hi>生與薦舉人材叅用故其時太學生最盛迨薦舉既廢進士日重而監生漸輕至是納粟例開開封教授</hi>
<pb n="KR2b0037_WYG_103-48b"/>
　<hi>黄鑾首言其不可户部請俟倉庫稍寔停之于是不久即止然其後或遇嵗荒或因邉警或大興工作率</hi>
　<hi>據前例行之而軍民子弟亦得援生員之例以入監謂之民生亦謂之俊秀或竟謂之例監而監生日益</hi>
　<hi>輕矣</hi>
秋八月額森自立為汗<lb/>
　額森以兵力迫脅諸部東踰烏梁海西及赤斤哈宻<lb/>
　等遂自立為汗以其次子為太師遣使致書稱大元<lb/>
　特克紳汗<hi>舊作田盛可汗解云田盛猶言天聖也蓋當時禾通音譯以其與天聖相近遂以為</hi>
　<hi>解今改正并訂之</hi>末曰添元元年詔廷臣議報書所稱或以<lb/>
<pb n="KR2b0037_WYG_103-49a"/>
　為但勅諭來使不必賜書<hi>給事中林聰</hi>或以為宜仍稱太<lb/>
　師<hi>安逺侯栁溥</hi>或以為可稱衛拉特主<hi>郎中章綸</hi>而府部大臣<lb/>
　則僉言宜從北俗稱為汗帝從大臣議書稱衛拉特<lb/>
　汗賜之<lb/>
冬十月以徐有貞為左僉都御史治沙灣決河<lb/>
　有貞即徐珵以倡議南遷為太監興安金英所叱久<lb/>
　不得遷因謟事陳循以玉帶遺之且用星術言公帶<lb/>
　將玉矣無何循果加少保大喜㑹太子立因引為右<lb/>
<pb n="KR2b0037_WYG_103-49b"/>
　諭徳尋復薦為國子監祭酒帝曰是議南遷者邪為<lb/>
　人傾邪將壊諸生心術他大臣亦屢薦珵輙不用循<lb/>
　具以告珵曰若第更名無為内家習知也珵從之遂<lb/>
　改名有貞時河決沙灣已七年矣隨築隨決前後治<lb/>
　者皆無功廷臣共舉有貞乃擢僉都御史治之<lb/>
十一月皇太子見濟卒<hi>諡懐獻</hi>
<hi>甲戌</hi>五年春正月命平江侯陳豫<hi>以平賊功進封侯</hi>學士江淵撫<lb/>
輯山東河南兩淮軍民<lb/>
<pb n="KR2b0037_WYG_103-50a"/>
　時山東河南兩淮大寒人畜多凍死巡撫都御史王<lb/>
　竑以為言故有是命<hi>竑言頃冬春之交淮河氷抵海四十餘里人畜僵死萬餘弱者</hi>
　<hi>鬻妻子强者肆刦敓民困若此陛下端居九重大臣身處廊廟何由見之使目擊其狀未有不太息流涕</hi>
　<hi>者也陛下即位以來非不敬天畏民而天變民窮特甚者恐聖徳雖修而未至人倫雖正而未篤賢才用</hi>
　<hi>而未收其效邪佞去而未盡其類仁愛施而寔惠未溥財用省而上供未節刑罸寛而寃獄未伸工作停</hi>
　<hi>而匠□未息法制頒而尚有更張賦税免而或仍牽制生是干和遂召災變臣願陛下修厥徳以圖厥治</hi>
　<hi>欽天命法祖宗正倫理篤恩義戒逸樂絶異端廣仁愛釋猜疑修徳必致其誠進忠良逺邪佞公賞罰寛</hi>
　<hi>賦税節財用戒聚斂却貢獻罷工役圖治必盡其實如是而災變不息未之有也帝褒納之因勅内外臣</hi>
<pb n="KR2b0037_WYG_103-50b"/>
　<hi>工同加修省□彌災之道</hi>
三月減國子生額<lb/>
　監生二千餘人俱仰給官廪以户部侍郎孟鑑言留<lb/>
　年深者千餘人餘放歸<lb/>
命學士王文撫恤揚州及蘇常諸府<lb/>
　尚書儀銘<hi>字子新髙宻人智之子</hi>以江南北積雪沍寒死亡載<lb/>
　道奏請賑恤帝得奏即馳勅江淵王竑賑淮北而命<lb/>
　文賑揚州及蘇常諸府先是正統以來蘇松常鎮四<lb/>
<pb n="KR2b0037_WYG_103-51a"/>
　府糧自兑運外毎四石折白金一兩<hi>即金花銀事具前</hi>民以<lb/>
　為便後户部仍徴米輸淮徐凡一百餘萬石率三石<lb/>
　而致一石民多破家文以便宜停之又發廪賑飢民<lb/>
　三百六十餘萬<lb/>
夏四月壬午朔日食<lb/>
五月下禮部郎中章綸御史鍾同<hi>字世京永豐人</hi>於錦衣衛獄<lb/>
　先是懐獻太子既卒綸與同偕朝語及沂王皆泣下<lb/>
　因與約疏請復儲㑹定州獲北諜言額森使偵京師<lb/>
<pb n="KR2b0037_WYG_103-51b"/>
　將以秋初大舉深入同聞之上疏抗論時政因及復<lb/>
　儲事曰父有天下固當傳之於子乃者太子薨逝足<lb/>
　知天命有在今皇儲未建國本猶虗臣竊以為上皇<lb/>
　之子即陛下之子沂王天資厚重足令宗社有託伏<lb/>
　望擴天地之量敦友于之仁擇日具儀復還儲位實<lb/>
　祖宗無疆之休疏入帝不懌然猶下廷臣集議雖銜<lb/>
　同甚未發也越三日綸復陳修徳彌災十四事其言<lb/>
　惇孝弟云孝弟者百行之本願陛下退朝後朝謁兩<lb/>
<pb n="KR2b0037_WYG_103-52a"/>
　宫皇太后修問安視膳之儀上皇君臨天下十有四<lb/>
　年是天下之父也陛下親受册封是上皇之臣也上<lb/>
　皇傳位陛下是以天下讓也陛下奉為太上皇是天<lb/>
　下之至尊也願陛下於朔望或節日一幸南官率羣<lb/>
　臣朝見以展友于之情極尊崇之道又請復汪后於<lb/>
　中宫正天下之母儀還沂王於儲位定天下之大本<lb/>
　帝得疏遂大怒時日已暝宫門閉傳㫖自門隙中出<lb/>
　立執綸繫詔獄未幾并及同逼引主使拷掠備至㑹<lb/>
<pb n="KR2b0037_WYG_103-52b"/>
　大風揚沙天地晝晦獄得稍緩令錮之<lb/>
烏梁海三衛乞居大寕城不許<lb/>
　額森虐使三衛逼徙其部落於黄河穆納地<hi>穆納山名注見</hi>
　<hi>前</hi>三衛不能堪其酋竒里瑪<hi>舊作乞/克蠻</hi>格根特穆爾<hi>舊作</hi>
　<hi>革干帖木兒今並改後仿此</hi>等亡歸請得近邉屯駐因乞居大寕<lb/>
　廢城于謙以為不可乃止<lb/>
秋八月減兩京課鈔<lb/>
　時以鈔法不行令兩京市肆園場税悉納鈔户部按<lb/>
<pb n="KR2b0037_WYG_103-53a"/>
　月征之商民以為病或閉户不敢市易㧞園蔬伐果<lb/>
　木以避之給事中陳嘉猷<hi>餘姚人</hi>言兩京根本重地軍<lb/>
　民尤宜加恤豈可當嵗歉之時興擾民之政縱使鈔<lb/>
　法通而民已不聊生矣詔蔬果等暫免納鈔<lb/>
冬十月額森為阿拉所殺<lb/>
　額森恃强日益驕恣荒於酒色阿拉求為太師不許<lb/>
　且殺其二子阿拉怒遂率衆攻額森因數其三罪曰<lb/>
　漢兒血在汝身托克托布哈王血在汝身烏梁海血<lb/>
<pb n="KR2b0037_WYG_103-53b"/>
　亦在汝身天道好還今日汝當死額森無以應遂殺<lb/>
　之未幾韃靼部保喇<hi>舊作索來今改後仿此</hi>復殺阿拉奪額森<lb/>
　母妻並其玊璽求托克托布哈子穆爾格爾<hi>舊作麻兒可兒</hi>
　　<hi>今改後仿此</hi>立之號小王子自是衛拉特遂衰<hi>額森弟及諸子徃依</hi>
　　<hi>哈宻</hi>部衆分散而保喇與其屬瑪拉噶<hi>舊作毛里孩今改後仿此</hi>等<lb/>
　皆雄視部中韃靼勢復熾<hi>額森本托歡太師子額森既亡數傳至博汗其世次</hi>
　<hi>不可考博汗生子曰烏林台巴丹太師遂統部落是為準噶爾之始  按愽汗舊作孛汗烏林台巴丹舊</hi>
　<hi>作烏林台巴靼今並改正</hi>
<pb n="KR2b0037_WYG_103-54a"/>
十二月貶都給事中林聰為國子監學正<lb/>
　聰遇事敢言為執政大臣所疾王文尤惡之㑹聰甥<lb/>
　陳和為教官欲得近地便養文嗾御史黄溥劾聰下<lb/>
　廷訊坐專擅選法當斬胡濙不肯署稱疾不朝者數<lb/>
　日帝遣興安問疾濙曰老臣本無疾前日議事驚悸<lb/>
　至今不寕耳安問何為曰諫官有小罪而欲殺之所<lb/>
　以悸也安入告髙榖亦力言之聰遂得釋貶國子監<lb/>
　學正<lb/>
<pb n="KR2b0037_WYG_103-54b"/>
<hi>乙亥</hi>六年春正月改工部尚書石璞<hi>字仲玉臨漳人</hi>為兵部以學<lb/>
士江淵為工部尚書<lb/>
　淵在内閣好議論毎為同官所抑意忽忽不樂㑹于<lb/>
　謙以病在告詔推一尚書協理部事衆佯推淵淵欣<lb/>
　然不辭屬商輅草奏陳循王文宻示以石兵江工四<lb/>
　字淵在旁不知也比詔下淵大失望<lb/>
二月雨木氷<lb/>
　彌旬不解<lb/>
<pb n="KR2b0037_WYG_103-55a"/>
録囚<lb/>
　時中外繫囚有至十餘年者帝以災變命法司審録<lb/>
　之由是得減免死甚衆<lb/>
夏四月丙子朔日食<lb/>
韃靼遣使入貢<lb/>
　禮部言迤北未有君長請量減賞賜詔從舊給之以<lb/>
　慰其心<lb/>
五月帝禱雨南郊<lb/>
<pb n="KR2b0037_WYG_103-55b"/>
　以兩畿及各省旱蝗也<lb/>
予太監王誠等錦衣衛世職<lb/>
六月以宋儒朱子九世孫挺為翰林院五經博士世襲<lb/>
　尋復以宋儒程頤後克仁周敦頤十二代孫冕俱為<lb/>
　世襲博士<lb/>
秋七月徐有貞治沙灣決口成<lb/>
　有貞至張秋<hi>鎮名在泰安府東阿縣西南運河所經與夀張陽榖二縣接界</hi>上治河<lb/>
　三䇿一置水門<hi>畧言水性可使通流不可使堙塞故漢武堙瓠子終弗成功漢明疏汴河</hi>
<pb n="KR2b0037_WYG_103-56a"/>
　<hi>踰年著績古言治水者甚衆獨樂浪王景所述冶水門之法可取今請依景法損益其間置閘門於水而</hi>
　<hi>實其底令髙常水五尺小則枸之以濟運大則疏之使趨海則有通流之利無堙塞之患矣</hi>一開<lb/>
　支河<hi>畧言凡水勢火者宜分小者宜合分以去其害合以取其利今黄河勢大故恒衝决運河勢小</hi>
　<hi>故恒乾淺必分黄水入運河則可去其害而取其利請度黄河可分之地開河一道使水大不至泛溢為</hi>
　<hi>害小亦不至乾淺以阻漕運</hi>一濬運河議既定督漕都御史王竑<lb/>
　以漕渠淤淺滯運請急塞決口帝勅有貞如竑言有<lb/>
　貞守便宜言臨清河淺舊矣非因決口未塞也漕臣<lb/>
　但知塞決口為急不知秋冬雖塞來春必復決徒勞<lb/>
<pb n="KR2b0037_WYG_103-56b"/>
　無益臣不敢邀近功詔從其言有貞乃治渠起張秋<lb/>
　金堤<hi>注見前</hi>之首引而西南百里<hi>經濮陽濼博陵陂至夀張之沙河及東西</hi>
　<hi>影塘白嶺灣李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>凡五十里由李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>而上至竹口蓮花池抵火潴潭又五十里</hi>踰范曁濮又<lb/>
　上而西北經澶淵以接河沁内倚古金堤以為固外<lb/>
　恃梁山泊以為泄又置上下二閘以節宣之凡河流<lb/>
　之旁出而不順者築九堰以障之堰各長萬丈崇三<lb/>
　十有六尺厚什之栅木絡竹實之石而鍵以鐵凡五<lb/>
　百五十餘日而工成賜其渠名廣濟由是河水不東<lb/>
<pb n="KR2b0037_WYG_103-57a"/>
　衝沙灣而北出濟漕乃濬漕渠北至臨清南抵濟寕<lb/>
　建閘於東昌者八水道以平先是有貞始興工有謂<lb/>
　河決宜塞不宜疏者帝遣中使即問有貞出二壺而<lb/>
　穿其一為五竅注水其中五竅者先涸中使還報乃<lb/>
　決用其䇿及工將竣江淵請遣中官偕文武大臣督<lb/>
　京軍五萬人徃助役有貞言京軍一出日費不貲今<lb/>
　泄口已合決隄已堅但用沿河民夫自足集事乃止<lb/>
　葢自沙灣之決垂十年至有貞治之而決口始塞阿<lb/>
<pb n="KR2b0037_WYG_103-57b"/>
　鄄曹濮間田出沮洳者百數十萬頃山東河患少息<lb/>
　然亦㑹黄河南趨徐吕東流漸殺故有貞得奏厥功<lb/>
　云<hi>有貞初築決口下木石則皆若無者有貞思數日忽悟曰此下殆有龍窟耶吾有以制之矣乃鎔鐵</hi>
　<hi>下之不移時而决口塞有貞事竣還帝厚勞之尋復命巡視漕河明年杕山東大水河隄多壊惟有貞所</hi>
　<hi>築如故冇貞乃修舊隄決口自臨清至濟寕水患悉平還朝帝召見奬勞有加進左副都御史</hi>
太白晝見<lb/>
　帝即位後太白常晝見至是御史倪敬<hi>字汝敬無錫人</hi>以災<lb/>
　異頻仍請罷齋僧輟遊宴止興作疏入帝不懌未幾<lb/>
<pb n="KR2b0037_WYG_103-58a"/>
　都御史蕭維禎考察其屬諭令去之遂黜敬為典史<lb/>
八月杖南京大理少卿廖莊<hi>字安止吉水人</hi>於闕下謫為驛丞<lb/>
復杖禮部郎中章綸御史鍾同於獄同死綸仍錮獄<lb/>
　先一年莊在南京疏言臣曩見上皇遣使册封陛下<lb/>
　毎遇慶節必命羣臣朝謁東廡今上皇在南宫願陛<lb/>
　下時時朝見或講論家法或商確治道嵗時令節命<lb/>
　羣臣朝見以慰上皇之心又言太子者天下之本上<lb/>
　皇諸子陛下之猶子也宜令親儒臣督書䇿以待皇<lb/>
<pb n="KR2b0037_WYG_103-58b"/>
　嗣之生使天下臣民曉然知陛下有公天下之意疏<lb/>
　入不報及是莊以事至京詣東角門朝見帝憶前疏<lb/>
　大怒命杖八十謫定羌驛丞左右言事皆由鍾同倡<lb/>
　實罪魁帝乃封巨梃就獄中杖同及綸各百同竟死<lb/>
　綸死而復甦繋如故<hi>是年刑科給事中徐正請間言事亟詔入乃言上皇臨御嵗久</hi>
　<hi>沂王嘗位儲副天下臣民仰戴不宜居於南宫宜遷置所封之地以絶人望别選親王子育之宫中帝驚</hi>
　<hi>愕大怒立叱出之命謫逺任已復得其滛穢事遂謫戍鐵嶺衛又御史高平亦言城南多樹事叵測遂盡</hi>
　<hi>伐之時盛署上皇常倚𣗳憩息及伐樹得其故大懼至天順復辟後正平皆伏誅</hi>
<pb n="KR2b0037_WYG_103-59a"/>
冬十一月以方瑛為平蠻將軍討湖廣叛苖<lb/>
　初庶人徽煠既廢其家人䝉能竄入苗中為亂<hi>事具前</hi>
　詐作妖書紏生苗三萬餘攻龍里<hi>注見前</hi>新化<hi>明守禦所今為</hi>
　<hi>長官司屬黎平府</hi>銅鼓<hi>明衛今為錦屏縣屬黎平府</hi>諸城官軍屢𠞰不能<lb/>
　克至是帝命瑛為平蠻將軍尚書石璞總督軍務率<lb/>
　京軍討之時諸苗酋多與能相應合衆攻平溪衛<hi>明置</hi>
　<hi>今為玉屏縣屬思州府</hi>都指揮鄭泰以火鎗撃能能被創走泰<lb/>
　追斬之<hi>事在明年四月</hi>餘賊流刦武岡分䧟藕塘諸寨勢尚<lb/>
<pb n="KR2b0037_WYG_103-59b"/>
　熾已而瑛進駐沅州分三道一自清浪<hi>明衛今為清溪縣屬思州</hi>
　<hi>府</hi>一自平溪一自鎮逺㑹于賊境破鬼板等一百六<lb/>
　十餘寨<hi>在明年十二月</hi>䝉能餘黨以次平<lb/>
<hi>丙子</hi>七年春二月皇后杭氏崩<hi>諡肅孝</hi>
三月天鼓鳴<lb/>
夏四月慧星見<lb/>
　慧東北見於胃其光芒或長數尺或長丈餘自是月<lb/>
　至于六月凡兩月餘及十二月又復見于畢宿<lb/>
<pb n="KR2b0037_WYG_103-60a"/>
五月勅内外羣臣修省<lb/>
　以星變也<lb/>
六月𦵏肅孝皇后<lb/>
河決開封<lb/>
秋七月兩畿山東河南大水<lb/>
　自夏至秋大雨不止諸水並溢髙地丈餘<lb/>
以工匠蒯祥陸祥為工部侍郎<lb/>
　蒯祥以木工陸祥以石工俱累擢太僕寺少卿至侍<lb/>
<pb n="KR2b0037_WYG_103-60b"/>
　郎仍督工匠時稱為匠官<lb/>
八月浙江江西湖廣旱<lb/>
九月賜大學士王文陳循子俱明年㑹試<lb/>
　自設科以來輔臣子弟少登第者是秋文子倫循子<lb/>
　瑛應順天鄉試被黜文循搆考官劉儼黄諫欲殺之<lb/>
　臺省譁然髙穀言於帝曰大臣子與寒士競進已不<lb/>
　可况又不安於命欲殺考官可乎帝命翰林院禮部<lb/>
　覆閲貢士卷<hi>有優於倫瑛者有相等者亦有不及者</hi>勉徇二人意命其<lb/>
<pb n="KR2b0037_WYG_103-61a"/>
　子一體㑹試而心薄之<lb/>
冬十一月蠲天下景泰以前逋賦<lb/>
十二月帝有疾<lb/>
　罷明年元㑹<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_103-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批厯代通鑑輯覽卷一百四<lb/>
</p>
<p>
</p>
  </div>
</body>
</text>
</TEI>
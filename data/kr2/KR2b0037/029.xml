<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_029-1a"/>
欽定四庫全書<lb/>
御批歴代通鑑輯覽卷三十<lb/>
晉<hi>起武帝秦始元年乙酉至恭帝元熈二年庚申凡十二世十五帝共一百五十六年</hi>
世祖武皇帝<lb/>
　姓司馬氏名炎字安世河内温人<hi>楚漢間司馬卬為殷王都河内漢以</hi>
　<hi>其地為郡子孫因家焉自卬十三世為高祖懿</hi>晉國既建<hi>議立世子何曽以帝髪委地手過膝</hi>
　<hi>非人臣之相遂定</hi>帝由太子<hi>文帝以世子為太子事見前</hi>嗣為王遂代魏<lb/>
　稱帝并吴而一天下<lb/>
<pb n="KR2b0037_WYG_029-1b"/>
<hi>庚子</hi>太康元年春諸軍並進吴丞相張悌迎戰死之三月<lb/>
龍驤將軍王濬以舟師入石頭吴主皓出降<lb/>
　正月王渾出橫江<hi>浦名注見前</hi>攻吴鎮戍所向皆克二月<lb/>
　王濬唐彬攻丹陽<hi>此秭歸之丹陽注見前</hi>破之<hi>吴人于江磧要害之處並以鐡</hi>
　<hi>鎖横截之乂作鐵錐長丈餘暗置水中逆拒舟艦濬作大筏數十方百餘步令善水者以筏先行遇鐵錐</hi>
　<hi>錐輒著筏而去又作大炬長十餘丈大數十圍灌以麻油在船前遇鎖然炬燒之須臾融液㫁絶于是船</hi>
　<hi>無所礙</hi>遂克西陵荆門夷道<hi>注俱見前</hi>杜預向江陵遣牙門<lb/>
　周㫖等夜濟江襲樂鄉多張旗幟起火巴山<hi>在荆州府松滋</hi>
<pb n="KR2b0037_WYG_029-2a"/>
　<hi>縣西南山北有巴復村故名</hi>吴都督孫歆懼曰北來諸軍乃飛渡<lb/>
　江也㫖等伏兵虜之預遂進克江陵于是沅湘以南<lb/>
　州郡望風送印綬預仗節稱詔而綏撫之㑹詔濬與<lb/>
　胡奮王戎共平夏口武昌預當鎮靜零桂懐輯衡陽<lb/>
　預乃分兵益濬攻武昌下之預與衆軍㑹議<hi>或曰百年之冦</hi>
　<hi>未可盡克方春水生難于久駐宜俟來冬更為大舉預曰今兵威已振譬如破竹數節之後皆迎刃而解</hi>
　<hi>無復著手處也</hi>遂指授羣帥方略徑造建業吴丞相張悌督<lb/>
　沈瑩<hi>丹陽太守</hi>諸葛靚<hi>字仲思魏諸葛誕子誕死留吴</hi>等率三萬衆渡江<lb/>
<pb n="KR2b0037_WYG_029-2b"/>
　迎戰大敗靚走悌及瑩等皆被殺<hi>先是悌率衆至牛渚瑩曰上流諸軍</hi>
　<hi>素無戒備晉水軍必至此宜畜力以待之今若渡江與戰不幸而敗大事去矣悌曰吴之將亡賢愚所知</hi>
　<hi>及今渡江猶可決戰茍其喪敗同死社稷無所復恨若坐待蜀兵之至恐士衆散盡君臣俱降無復一人</hi>
　<hi>死難者不亦辱乎遂渡江與晉揚州刺史周浚戰于板橋大敗靚欲遁去使迎悌悌垂涕曰仲思今日是</hi>
　<hi>我死日也且我為兒童時便為卿家丞相所識抜常恐不得其死負名賢知顧今以身徇社稷復何道邪</hi>
　<hi>靚流涕而去悌遂為晉兵所殺并斬瑩等突牛渚山名在今江南太平府當塗縣西北其山下  入江處</hi>
　<hi>謂之采石磯元和志采石戍為六朝重鎮周浚字開林汝南安成人</hi>初詔書使王濬下<lb/>
　建平受杜預節度至建業受王渾節度濬至西陵預<lb/>
<pb n="KR2b0037_WYG_029-3a"/>
　以濬順流長驅威名已著不宜受制遂與書曰足下<lb/>
　既摧其西藩便當徑取建業討累世之逋冦釋吴人<lb/>
　之塗炭振旅還都亦曠世之一事也濬大悦表呈預<lb/>
　書及是張悌敗死<hi>掦州别駕何惲謂刺史周浚宜速渡江直指建業浚使白王渾渾曰</hi>
　<hi>受詔但屯江北不使輕進且詔令龍驤受我節度但當具君舟楫一時俱濟耳憚曰龍驤克萬里之冦以</hi>
　<hi>既成之功來受節度未之聞也且明公為上將見可而進豈一一須詔命乎渾不聴  何惲廬江灊人</hi>
　濬自武昌順流而下吴遣將軍張象帥舟師萬人拒<lb/>
　之望旗而降吴人大懼<hi>吴主嬖臣岑昏傾險諛佞為百姓患苦至是殿中親近數</hi>
<pb n="KR2b0037_WYG_029-3b"/>
　<hi>百人請誅昏吴主惶憒從之陶濬自武昌還謂吴主曰蜀船皆小今得二萬兵乘大船以戰自足破之于</hi>
　<hi>是合衆授濬節鉞未發而濆</hi>時琅邪王伷亦臨近境吴主分遣使<lb/>
　者奉書渾濬請降而送璽綬于伷濬舟師過三山<hi>在江</hi>
　<hi>寧府江寧縣西南寰宇記山有三峯南北相接吴時為津濟處</hi>渾遣信要與論事濬<lb/>
　舉帆直指建業報曰風利不得泊也是日濬戎卒八<lb/>
　萬方舟百里鼔譟入于石頭吴主皓面縛輿櫬詣軍<lb/>
　門降濬解縛焚櫬延請相見<hi>吴自大帝建元黃武至皓亡凡四主共五十九</hi>
　<hi>年</hi>琅邪王伷以皓致印綬于已遣使送皓洛陽<hi>朝廷聞吴</hi>
<pb n="KR2b0037_WYG_029-4a"/>
　<hi>已平羣臣皆賀上壽帝執爵流涕曰此羊太傅之功也驃騎將軍孫秀不賀南面流涕曰昔討逆以一校</hi>
　<hi>尉創業今後主舉江南而棄之悠悠蒼天此何人哉  孫秀吴大帝母弟匡之孫為吴夏口督以皓見疑</hi>
　<hi>弃晉</hi>
夏四月賜孫皓爵歸命侯遣使行荆揚除吴苛政<lb/>
　皓至泥頭面縛詣東陽門<hi>洛陽城東門名</hi>詔遣謁者解縛賜<lb/>
　以衣服車乘拜其子弟為郎吴之舊望隨才擢叙孫<lb/>
　氏將吏渡江者復十年百姓復二十年帝臨軒大㑹<lb/>
　引見皓謂曰朕設此座以待卿久矣皓曰臣于南方<lb/>
<pb n="KR2b0037_WYG_029-4b"/>
　亦設此座以待陛下賈充謂皓曰聞君在南方鑿人<lb/>
　目剝人面此何等刑也皓曰人臣有弑其君及姦回<lb/>
　不忠者則加此刑耳充黙然甚愧<hi>先是王濬之東下也吴城戍皆望風</hi>
　<hi>款附獨建平太守吾彦嬰城不下聞吴亡乃降帝以為金城太守諸葛靚逃竄不出帝與之有舊知其在</hi>
　<hi>姊琅邪王妃家因就見焉靚逃于厠帝逼見之靚流涕曰臣不能漆身皮面復見聖顔誠為慙愧詔以為</hi>
　<hi>侍中固辭不受歸于郷里終身不向朝廷而坐</hi>
封拜平吴功臣<lb/>
　王濬之入建業也其明日王渾乃濟江以濬不待己<lb/>
<pb n="KR2b0037_WYG_029-5a"/>
　意甚愧忿將攻濬濬參軍何攀<hi>字惠興蜀郡郫人</hi>勸濬送皓<lb/>
　與渾由是事得解何渾與周浚牋使諌止渾渾不納<lb/>
　表濬違詔不受節度渾子濟尚公主宗黨彊盛有司<lb/>
　請檻車徴濬帝弗許濬至京師與渾爭功不已帝命<lb/>
　廷尉劉頌<hi>字子雅廣陵人</hi>校其事以渾為上功濬為中功帝<lb/>
　以頌折法失理左遷京兆太守<hi>魏代漢改京兆為太守等于列郡</hi>乃<lb/>
　詔増渾邑八千户進爵為公以濬為輔國大將軍與<lb/>
　杜預王戎皆封縣侯諸將賞賜有差策告羊祜廟封<lb/>
<pb n="KR2b0037_WYG_029-5b"/>
　其夫人為萬嵗鄉君食邑五千户濬自以功大而為<lb/>
　渾父子黨與所抑每進見陳説或不勝忿憤徑出不<lb/>
　辭<hi>益州䕶軍范通謂曰卿功則美矣然恨所以居美者未盡善也卿旋斾之日角巾私第口不言平吴</hi>
　<hi>之事若有問者輒曰聖主之徳羣帥之功老夫何力之有此藺生所以屈㢘頗也濬曰吾始懲鄧艾之禍</hi>
　<hi>不得無言其終不能遣諸胷中是吾褊也</hi>時人咸以濬功重報輕為之憤<lb/>
　邑博士秦秀等上表訟之帝乃遷濬鎮軍大將軍<hi>杜預</hi>
　<hi>還襄陽以為天下雖安忘戰必危乃勤于講武申嚴戍守又引滍清水以浸田萬餘頃開楊口起夏水達</hi>
　<hi>巴陵通零桂之漕公私頼之預身不跨馬射不穿札而用兵制勝諸將莫及在鎮數餉遺洛中貴要或問</hi>
<pb n="KR2b0037_WYG_029-6a"/>
　<hi>其故預曰吾但恐為患不求益也陵滛淯水注見前楊口楊水之口水經注楊水逕竟  縣北入于沔謂</hi>
　<hi>之楊口是也竟陵故城在今安陸府天門縣其西南有楊口壘夏水在荆州府江陵縣東南首受大江下</hi>
　<hi>流入漢巴陵注亦見前</hi>
冬十月前將軍青州刺史胡威<hi>字伯武淮南壽春人</hi>卒<lb/>
　威為尚書時<hi>威由豫州刺史拜尚書復出為青州</hi>常諫時政之寛帝曰<lb/>
　尚書郎以下吾無所假借威曰巨之所陳豈在丞郎<lb/>
　令史正謂如臣等輩始可以肅化明法耳<hi>初威父質為魏荆州</hi>
　<hi>刺史有清績威往省之自驅驢單行既至見父止宿廄中及歸質賜以絹一匹威跪曰大人清白不識于</hi>
<pb n="KR2b0037_WYG_029-6b"/>
　<hi>何得此絹質曰此吾俸禄之餘故以為汝糧耳乃受之威入晉歴官宰牧嘗賜見帝問曰卿清孰與父清</hi>
　<hi>對曰臣父清恐人知臣清恐人不知臣不如也  質字文徳卒于荆州</hi>
詔罷州郡兵<lb/>
　是嵗以司𨽻所統郡置司州<hi>凡州十九郡國百七十三户二百四十五萬九</hi>
　<hi>千八百四十</hi>乃下詔曰自漢末四海分崩刺史内親民事<lb/>
　外領兵馬今天下為一當韜戢干戈刺史分職皆如<lb/>
　漢氏故事悉去州郡兵大郡置武吏百人小郡五十<lb/>
　人<hi>交州牧陶璜上言州兵未宜約損以示單虚僕射山濤亦言不宜去州郡武備帝不聴及永寧之後</hi>
<pb n="KR2b0037_WYG_029-7a"/>
　<hi>盗賊羣起州郡不能制天下遂大亂如濤所言然其後刺史復兼兵民之政州鎮愈重矣  陶璜字世瑛</hi>
　<hi>丹陽秣陵人</hi>
<hi>辛丑</hi>二年春三月選吴伎妾五千人入宫<lb/>
　帝既平吴頗事遊宴怠于政事掖庭殆將萬人<hi>嘗乘羊車</hi>
　<hi>恣其所之至便宴寢宮人競以竹葉挿户鹽汁灑地以引帝車  羊嗜竹葉而喜鹽故以引帝車</hi>后<lb/>
　父楊駿及弟珧濟<hi>字文通</hi>始用事勢傾内外時人謂之<lb/>
　三楊舊臣多被疎退山濤數有規諷帝雖知而不能<lb/>
　改<lb/>
<pb n="KR2b0037_WYG_029-7b"/>
冬十月鮮卑慕容涉歸<hi>王沈魏書漢桓帝時鮮卑檀石槐分其地為中東西三部其中</hi>
<hi>部大人曰柯最闕居慕容氏為大帥此為慕容氏之始晉書載記魏時燕代多冠步搖冠涉歸之祖好之遂襲</hi>
<hi>冠焉諸部因呼為步搖其後音訛為慕容或云慕二儀之徳繼三光之容遂以慕容為氏胡三省曰步搖之説</hi>
<hi>誕或云之説慕容臣子附㑹之辭</hi>冦昌黎<hi>魏郡晉因之地在今熱河塔子溝界  漢書地理志遼西</hi>
<hi>郡交黎應劭曰今昌黎水經注引之考三國魏志正始五年鮮卑内屬立昌黎縣以居之又晉書地理志昌黎</hi>
<hi>郡魏置據此則昌黎魏始立縣而復置郡應劭係後漢初平中太守去正始時已遠注疑有誤至今永平府之</hi>
<hi>昌黎縣乃漢絫縣地遼于此立廣寧縣為營州治金大定間改名曰昌黎非魏晉昌黎地也馮智舒質實所引</hi>
<hi>誤</hi>
<pb n="KR2b0037_WYG_029-8a"/>
　初鮮卑莫䕶跋始自塞外入居遼西棘城<hi>胡三省注在昌黎後</hi>
　<hi>慕容氏于此置縣元魏併入龍城  龍城即漢栁城注見前</hi>之北號慕容部<hi>胡三省曰</hi>
　<hi>慕容氏始見此</hi>至孫涉歸遷于遼東之北世附中國數從征<lb/>
　討有功拜大單于至是始叛冦昌黎<hi>自漢魏以來羌胡鮮卑降者多</hi>
　<hi>處之塞内諸郡其後數因忿恨殺害長吏漸為民患侍御史郭欽上疏曰魏初民少西北諸郡皆為戎居</hi>
　<hi>内及京兆魏郡𢎞農往往有之今雖服從若百年之後有風塵之警胡騎自平陽上黨不三日而至孟津</hi>
　<hi>北地西河太原馮翊安定上郡盡為狄庭矣宜及平吴之威謀臣猛將之略漸徙内郡雜胡于邊地峻四</hi>
　<hi>夷出入之防明先王荒服之制此萬世長策也不聴  郭欽西河人</hi>
<pb n="KR2b0037_WYG_029-8b"/>
揚州刺史周浚移鎮秣陵<lb/>
　吴民之未服者屢為冦亂浚皆討平之賓禮故老搜<lb/>
　求俊乂威惠並行吴人悦服<lb/>
<hi>壬寅</hi>三年春正月朔帝親祀南郊<lb/>
　禮畢帝問司𨽻校尉劉毅<hi>字仲雄東萊掖人</hi>曰朕可方漢何<lb/>
　帝對曰桓靈帝曰何至于此對曰桓靈賣官錢入官<lb/>
　庫陛下賣官錢入私門以此言之殆不如也帝大笑<lb/>
　曰桓靈不聞此言今朕有直臣固為勝之<hi>毅糾繩豪貴無所顧</hi>
<pb n="KR2b0037_WYG_029-9a"/>
　<hi>忌中䕶軍羊琇恃寵驕侈數犯法毅劾奏琇罪當死都官從事程衛徑馳入營收琇屬吏考問帝不得已</hi>
　<hi>免琇官未幾復使白衣領職琇景獻后之從父弟也後將軍王愷文明后之弟也散騎常侍石崇苞之子</hi>
　<hi>也三人皆富于財競以奢侈相高愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>澳釡崇以蠟代薪愷作紫絲步障四十里崇作錦步障五十里</hi>
　<hi>崇塗屋以椒愷用赤石脂帝每助愷嘗以珊瑚樹賜之高二尺許愷以示崇崇以鐵如意碎之愷怒崇曰</hi>
　<hi>不足多恨乃悉取其家珊瑚樹高三四尺者六七株如愷比者甚衆愷怳然自失車騎司馬傅咸上書曰</hi>
　<hi>先王之治天下食肉衣帛皆有其制奢侈之費甚于天災古者人稠地狹而有儲蓄由于節也今土廣人</hi>
　<hi>稀而患不足由于奢也欲時人崇儉當詰其奢奢不見詰轉相高尚無有窮極矣  羊琇字稚舒㤗山陽</hi>
　<hi>平人程衛字長元廣平曲周人王愷字君夫東海郯人石崇字李倫<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>盈之反餳也澳于到反沃也步障</hi>
<pb n="KR2b0037_WYG_029-9b"/>
　<hi>所以障蔽若今之罣罳</hi>
以張華都督幽州軍事<lb/>
　尚書張華以文學才識名重一時論者皆謂宜為三<lb/>
　公荀勗馮紞以伐吴之謀深疾之㑹帝問華誰可託<lb/>
　後事者華對以明徳至親莫如齊王由是忤㫖勗因<lb/>
　而譖之以華都督幽州<hi>華撫循夷夏譽望益振帝復欲徴之紞侍側從容語及鍾</hi>
　<hi>㑹紕曰㑹之反頗由太祖帝變色曰是何言邪紞免冠謝曰善御者必知六轡緩急之宜㑹才智有限而</hi>
　<hi>太祖誇奬無極使㑹自謂算無遺策功在不賞遂搆兇逆耳向令録其小能節以大禮則亂心無由生矣</hi>
<pb n="KR2b0037_WYG_029-10a"/>
　<hi>帝然之紞稽首曰陛下既然臣之言宜思堅氷之漸因屏左右而言曰陛下謀畫之臣著大功於天下據</hi>
　<hi>方鎮總戎馬者皆在聖慮矣帝黙然由是止不徴華</hi>
夏四月賈充死<hi>綱目書卒今改書</hi>
　充老病自憂諡傳<hi>去聲</hi>從子模<hi>字思範</hi>曰是非久自見不<lb/>
　可掩也至是死<hi>充無嗣妻郭槐欲以外孫韓謐為世孫曹軫諫曰禮無異姓為後之文槐</hi>
　<hi>表陳之云充遺意帝許之太常議諡博士秦秀曰充悖禮溺情以亂大倫昔鄫養外孫莒公子為後春秋</hi>
　<hi>書莒人滅鄫絶父祖之血食開朝廷之亂原案諡法昏亂紀度曰荒請諡荒公帝更曰武  韓謐字長深</hi>
　<hi>南陽堵陽人父壽字徳真母賈午充少女也莒人滅鄫見春秋魯襄公六年穀梁傳莒人滅鄫非滅也立</hi>
<pb n="KR2b0037_WYG_029-10b"/>
　<hi>異姓以莅祭祀滅亡之道也</hi>
冬十二月以齊王攸為大司馬都督青州軍事<lb/>
　齊王攸徳望日隆荀勗馮紞楊珧皆惡之紞言于帝<lb/>
　曰陛下詔諸侯之國宜從親者始齊王獨留京師可<lb/>
　乎勗曰百僚皆歸心齊王陛下試詔之國必舉朝以<lb/>
　為不可則臣言驗矣帝以為然乃以攸為大司馬都<lb/>
　督青州諸軍事于是羣臣皆切諫<hi>王渾曰攸至親盛徳宜贊朝政今出</hi>
　<hi>之國假以虚號而無典戎幹方之實懼非陛下追述先帝太后待攸之宿意也若以同姓寵之太厚則有</hi>
<pb n="KR2b0037_WYG_029-11a"/>
　<hi>吴楚逆亂之謀漢之吕霍王氏皆何人也歴觀古事輕重所在無不為害惟當任正道而求忠良耳若以</hi>
　<hi>智計猜物雖親見疑疏者庸可保乎</hi>帝不聴侍中王濟甄徳<hi>本姓郭氏魏明帝命</hi>
　<hi>為甄黃後黃即與明帝㓜女淑合葬者也事見前</hi>使其妻公主<hi>濟尚帝女常山公主徳尚</hi>
　<hi>文帝女京兆長公主</hi>俱入涕泣請帝留攸帝怒謂王戎曰兄弟<lb/>
　至親今出齊王自是朕家事而甄徳王濟連遣婦來<lb/>
　生哭人邪乃出濟徳<hi>明年正月命太常議崇錫齊王之物博士庾旉秦秀等曰古禮</hi>
　<hi>三公無職坐而論道不聞以方任嬰之今天下已定六合為家將數延三事與論太平之基而更出之違</hi>
　<hi>舊章矣祭酒曹志歎曰安有如此之才如此之親不得樹本助化而逺出海隅晉室之隆其殆矣乎乃極</hi>
<pb n="KR2b0037_WYG_029-11b"/>
　<hi>諫以為當如博士議帝大怒曰曹志尚不明吾心况四海乎且博士不答所問而答所不問橫造議論遂</hi>
　<hi>免志官除旉等名賜齊王備物殊禮人庾旉字允臧純之子曹志字允恭譙</hi>
<hi>癸卯</hi>四年春三月辛丑朔日食<lb/>
大司馬齊王攸卒<lb/>
　攸憤怨發病乞守先后陵不許御醫診視希㫖皆言<lb/>
　無疾河南尹向雄諫曰陛下子弟雖多然有徳望者<lb/>
　少齊王卧居京邑所益實深不可不思也帝不納雄<lb/>
　憤恚而卒攸疾轉篤猶催上道攸嘔血而薨<hi>初攸有寵于文</hi>
<pb n="KR2b0037_WYG_029-12a"/>
　<hi>帝每見攸輒撫床呼其小字曰此桃符座也幾為太子者數矣臨終為帝敘漢淮南王魏陳思王事而泣</hi>
　<hi>執攸手以授之王太后臨終亦流涕謂帝曰桃符性急而汝為兄不慈恐不能相容以是屬汝勿忘我言</hi>
　<hi>帝故愛攸甚篤已為荀勗馮紞所搆欲為身後之慮因出之及薨帝往臨喪哀慟不已馮紞侍側曰齊王</hi>
　<hi>名過其實天下歸之今自薨殞社稷之福也陛下何哀之過帝收淚而止</hi>
夏琅邪王伷卒<hi>諡曰武</hi>
　子覲<hi>字思祖</hi>嗣<hi>覲即元帝之父</hi>
冬河南荆揚大水<lb/>
歸命侯孫皓卒<lb/>
<pb n="KR2b0037_WYG_029-12b"/>
<hi>甲辰</hi>五年春正月龍見武庫井中<lb/>
　青龍二見武庫井中帝觀之有喜色百官將賀劉毅<lb/>
　曰昔龍降夏庭卒為周禍尋案舊典無賀龍之禮乃<lb/>
　止<lb/>
<hi>乙巳</hi>六年春正月尚書左僕射劉毅卒<lb/>
　初陳羣以吏部不能審覈天下之士故令郡國及州<lb/>
　各置中正<hi>事見前</hi>使銓次等級吏部憑以補授行之浸<lb/>
　久中正或非其人姦敝日滋毅嘗上疏請罷之<hi>疏曰中正</hi>
<pb n="KR2b0037_WYG_029-13a"/>
　<hi>之設損政者八高下逐彊弱是非隨興衰一人之身旬日異狀上品無寒門下品無勢族一也重其任而</hi>
　<hi>輕其人使駁論横于州里嫌隙結于大臣二也優劣易地首尾倒錯三也禁人訴訟使受枉者不獲上聞</hi>
　<hi>四也采譽于臺府納毀于流言任己則有不識之蔽聴受則有彼此之偏五也當官著效者或附卑品在</hi>
　<hi>官無績者更獲高敘抑功實而隆虛名長浮華而廢考績六也不狀其才之所宜而但第為九品以品取</hi>
　<hi>人或非才能之所長以狀取人則為本品之所限七也所下不彰其罪所上不列其善各任愛憎以植其</hi>
　<hi>私天下之人懈徳行而鋭人事八也由此論之職名中正實為姦府事名九品而有八損宜罷中正除九</hi>
　<hi>品更立一代之制</hi>帝雖善其言而終不能改<hi>衛瓘亦言魏乘喪亂之後人士</hi>
　<hi>流移考詳無地故立九品之制今九域同規無復懸屬異土宜盡除中正使舉善進才各由鄉論則浮競</hi>
<pb n="KR2b0037_WYG_029-13b"/>
　<hi>自息不報</hi>
以王渾為尚書左僕射<lb/>
　時渾子濟為侍中嘗坐事免官久之帝謂和嶠<hi>字長輿汝</hi>
　<hi>南西平人</hi>曰我將罵濟而後官之如何嶠曰濟俊爽恐不<lb/>
　可屈帝召濟責讓之既而曰頗知愧不濟曰尺布斗<lb/>
　粟之謠常為陛下愧之他人能令親者疏臣不能令<lb/>
　親者親以此愧陛下耳帝黙然<lb/>
旱<lb/>
<pb n="KR2b0037_WYG_029-14a"/>
秋八月丙戌朔日食<lb/>
<hi>丙午</hi>七年春正月甲寅朔日食<lb/>
司徒魏舒罷<lb/>
　舒稱疾遜位舒所為必先行而後言遜位之際莫有<lb/>
　知者<lb/>
<hi>丁未</hi>八年春正月戊申朔日食<lb/>
太廟殿陷秋九月改營之<hi>至十年夏始成</hi>
<hi>戊申</hi>九年春正月壬申朔日食<lb/>
<pb n="KR2b0037_WYG_029-14b"/>
夏六月庚子朔日食<lb/>
秋八月星隕如雨<lb/>
地震<lb/>
<hi>己酉</hi>十年夏四月鮮卑慕容廆<hi>字奕洛瓌</hi>降以為鮮卑都督<lb/>
　廆涉歸之子也先是涉歸死其弟刪簒立既而國人<lb/>
　殺刪迎廆立之涉歸與宇文部<hi>遼東鮮卑别部其先有大人曰普回因狩</hi>
　<hi>得玉璽文曰皇帝璽普回以為天授其俗謂天為宇謂君為文故號宇文部遂以為氏胡三省曰宇文氏</hi>
　<hi>始見此</hi>有隙廆請討之朝廷弗許廆怒入冦遼西殺掠<lb/>
<pb n="KR2b0037_WYG_029-15a"/>
　甚衆至是廆遣使請降詔以為鮮卑都督<hi>廆謁見東夷校尉何</hi>
　<hi>龕以士大夫禮巾衣詣門龕嚴軍以見之廆乃改服戎衣而入人問其故廆曰主人不以禮待客客何為</hi>
　<hi>哉龕聞之甚慚</hi>時宇文氏段氏<hi>遼西鮮卑别部有段日陸眷者以嵗饑逐食遼西遂招誘</hi>
　<hi>亡叛其衆漸盛曰徒河段</hi>方彊數侵掠廆廆卑辭厚禮以事之以<lb/>
　遼東僻逺遷于徒河<hi>漢縣魏省故城在今錦州府錦縣</hi>之青山<hi>後廆以大</hi>
　<hi>棘城為帝顓頊之墟復徙居之  大棘城在錦州府義州</hi>
冬十一月遣諸王假節之國督諸州軍事封子孫六人<lb/>
為王<lb/>
<pb n="KR2b0037_WYG_029-15b"/>
　帝極意聲色遂至成疾楊駿忌汝南王亮<hi>字子翼宣帝第四子</hi>
　以為大司馬都督豫州諸軍事使鎮許昌又徙皇子<lb/>
　南陽王柬<hi>字𢎞度</hi>為秦王都督闗中瑋<hi>字彦度</hi>為楚王都<lb/>
　督荆州允<hi>字欽度</hi>為淮南王都督揚江二州諸軍事<hi>胡三</hi>
　<hi>省注晉江州置于惠帝元康初此江二雨字疑衍文</hi>並假節之國立皇子乂<hi>字士</hi>
　<hi>度</hi>為長沙王穎<hi>字章/度</hi>成都王晏<hi>字平/度</hi>吴王熾<hi>即懐帝</hi>豫<lb/>
　章王演<hi>字宏度</hi>代王孫遹<hi>字熙/祖</hi>為廣陵王<hi>初帝以才人謝玖賜太子</hi>
　<hi>生遹宫中嘗夜失火帝登樓望之遹年五嵗牽帝裾入闇中曰暮夜倉猝宜備非常不可令照見人主帝</hi>
<pb n="KR2b0037_WYG_029-16a"/>
　<hi>竒之嘗稱遹似宣帝故天下咸歸仰之</hi>帝知太子不才然恃遹明慧故<lb/>
　無廢立之志復用王佑<hi>濟從兄</hi>謀以太子母帝柬瑋允<lb/>
　分鎮要害又恐楊氏之偪以佑為北軍中候典禁兵<lb/>
　<hi>帝為遹高選僚佐以散騎常侍劉寔志行清素命為之傅寔以時俗喜進趨少㢘讓嘗著崇讓論以為世</hi>
　<hi>爭則優劣難分時讓則賢智顯出當此時也能退身修己則讓之者多矣欲守貧賤不可得也馳鶩進趨</hi>
　<hi>而欲人見讓猶却行而求前也</hi>
以劉淵為匈奴北部都尉<lb/>
　淵輕財好施傾心接物五部豪傑幽冀名儒多往歸<lb/>
<pb n="KR2b0037_WYG_029-16b"/>
　之<lb/>
<hi>庚戊</hi>太熈元年<hi>孝惠皇帝永熈元年位是年正月改元太熈四月帝崩太子即  即改元永熈今依</hi>
<hi>蜀漢章武三年例大書太熈元年而以惠帝永熈元年分注于下</hi>夏四月以楊駿為太<lb/>
尉輔政帝崩太子衷即位<hi>是為惠帝</hi>尊皇后曰皇太后立皇<lb/>
后賈氏<lb/>
　帝疾篤楊駿獨侍疾禁中大臣皆不得在左右駿因<lb/>
　以私意改易要近樹其心腹㑹帝少間正色謂曰何<lb/>
　得便爾時汝南王亮尚未發乃令作詔以亮與駿同<lb/>
<pb n="KR2b0037_WYG_029-17a"/>
　輔政且欲擇朝士有聞望者佐之㑹帝復迷亂皇后<lb/>
　奏以駿輔政帝頷之后召華廙<hi>字長駿平原高唐人</hi>何劭<hi>字敬祖曽</hi>
　<hi>之子</hi>作詔授駿太尉都督中外諸軍録尚書事仍趣亮<lb/>
　赴鎮帝復小間問汝南王來未左右言未至遂崩太<lb/>
　子即位駿入居太極殿以虎賁百人自衛亮不敢臨<lb/>
　喪哭于大司馬門外表求過葬而行或告亮欲討駿<lb/>
　駿密遣兵圖之亮夜馳赴許昌乃免<lb/>
五月葬峻陽陵<hi>在洛陽縣北</hi>
<pb n="KR2b0037_WYG_029-17b"/>
　<hi>賀善贊曰武帝即位如置設諌官禁獻竒異往往有可觀者然暗于知子納紀賈氏而啓五王之亂蔽于</hi>
　<hi>信讒疏斥齊王而失燕翼之謀昧于防患尊寵劉淵而基亂華之禍蓋以位為樂而無深長之思故雖能</hi>
　<hi>開創帝業身歿而天下大亂矣</hi>
詔羣臣増位賜爵有差<lb/>
　楊駿自知素無美望欲普進封爵以求媚于衆將軍<lb/>
　傅祗<hi>字子莊嘏之子</hi>謂曰未有帝王始崩而臣下論功者也<lb/>
　駿不從詔中外羣臣増位賜爵有差復租調一年<hi>散騎</hi>
　<hi>侍郎何攀奏曰帝正位東宫二十餘年今承大業而班賞行爵優于革命之初輕重不倫且大晉卜世無</hi>
<pb n="KR2b0037_WYG_029-18a"/>
　<hi>窮制當垂後若有爵必進則數世之後莫非公侯矣不從</hi>
以楊駿為太傅大都督假黃鉞録朝政百官總己以聴<lb/>
　傅咸謂駿曰諒闇不行久矣今上謙沖委政于公而<lb/>
　天下不以為善懼明公未易當也周公大聖猶致流<lb/>
　言况上春秋非成王之年乎進退之宜明公當審思之<lb/>
　駿不從<hi>楊濟遺咸書曰諺云生子癡了官事官事未易了也咸復書曰衛公有言酒色殺人甚于</hi>
　<hi>作直坐酒色死人不為悔而逆畏以直致禍此由心不直正欲以茍且為明哲耳自古以直致禍者當由</hi>
　<hi>矯枉過正或不忠篤而舒以亢厲為聲故致忿耳安有悾悾忠益而反見怨疾乎</hi>駿以賈后<lb/>
<pb n="KR2b0037_WYG_029-18b"/>
　險悍多權略忌之以其甥段廣管機密張劭典禁兵<lb/>
　凡有詔命帝省訖入呈太后然後行之馮翊太守孫<lb/>
　楚<hi>字子荆太原中都人</hi>謂曰公以外戚居伊霍之任而不與宗<lb/>
　室共參萬幾禍至無日矣駿不從<hi>駿辟匈奴東部人王彰為司馬彰逃</hi>
　<hi>不受其友怪問之彰曰自古一姓二后鮮有不敗况楊太傅昵近小人踈逺君子專權自恣吾踰海塞以</hi>
　<hi>避之猶恐及禍奈何應其辟乎且武帝不惟社稷大計嗣子既不克負荷受遺復非其人天下大亂可立</hi>
　<hi>待也</hi>
秋八月立廣陵王遹為太子<lb/>
<pb n="KR2b0037_WYG_029-19a"/>
　遹既立以何劭裴楷王戎張華楊濟和嶠為師保拜<lb/>
　母謝氏為淑媛賈后常置謝氏于别室不聴與太子<lb/>
　相見初和嶠嘗言于武帝曰太子有淳古之風而末<lb/>
　世多偽恐不了陛下家事後與荀勗同侍武帝曰太<lb/>
　子近進卿可俱詣之既還勗等稱太子明識雅度嶠<lb/>
　曰聖質如初武帝不悅而起及是嶠從遹入朝賈后<lb/>
　使帝問曰卿昔謂我不了家事今定何如嶠曰臣昔<lb/>
　事先帝曽有是言言之不效國之福也<lb/>
<pb n="KR2b0037_WYG_029-19b"/>
以劉淵為匈奴五部大都督<lb/>
琅邪王覲卒<hi>諡曰恭</hi>
　子睿嗣<hi>即元帝考魏書以元帝為晉將牛金子冒姓司馬為琅邪王覲嗣晉書元帝紀云宣帝以</hi>
　<hi>元石圖有牛繼馬後故深忌牛氏酖其將牛金而琅邪恭王妃夏侯氏竟通小吏牛氏而生帝説互不同</hi>
　<hi>故通鑑不採今依考異之例附注于此</hi>
孝惠皇帝<lb/>
<hi>辛亥</hi>元康元年春三月皇后賈氏殺太傅楊駿廢皇太后<lb/>
為庶人<lb/>
<pb n="KR2b0037_WYG_029-20a"/>
　初賈后為太子妃常以妬手殺數人又以㦸擲孕妾<lb/>
　子隨刃墮武帝大怒將廢之楊后曰賈公閭有大勲<lb/>
　于社稷豈可以其女妬而忘之耶妃得不廢后數誡<lb/>
　厲妃妃不知其助己返以為恨至是不以婦道事太<lb/>
　后又欲預政為楊駿所抑殿中中郎孟觀<hi>字叔時渤海東光人</hi>
　李肇皆駿所不禮也賈后使黃門董猛與觀肇謀誅<lb/>
　駿廢太后又使報楚王瑋瑋許之乃求入朝既至觀<lb/>
　肇啟帝夜作詔誣駿謀反命東安公繇<hi>字思元琅邪武王子</hi>帥<lb/>
<pb n="KR2b0037_WYG_029-20b"/>
　殿中四百人討之瑋屯司馬門<hi>駿聞變召官屬謀之主簿朱振曰必閹豎</hi>
　<hi>為賈后謀不利于公宜燒雲龍門以脅之索造事者首引東宫及外營兵擁皇太子入宫取姦人殿内震</hi>
　<hi>懼必斬送之不然無以免難駿素怯懦不決乃曰雲龍門魏明帝所造功費甚大奈何燒之</hi>皇太<lb/>
　后題帛為書射城外曰救太傅者有賞賈后因宣言<lb/>
　太后同反尋殿中兵出燒駿府駿逃于廐就殺之遂<lb/>
　收珧濟及張劭段廣等皆夷三族珧臨刑告東安公<lb/>
　繇曰表在石函<hi>武帝立楊后珧上表請免異日同禍事具前</hi>可問張華繇<lb/>
　不聴賈后矯詔送太后于永寧宫復諷羣公奏曰皇<lb/>
<pb n="KR2b0037_WYG_029-21a"/>
　太后圖危社稷自絶于天陛下雖懐無己之情臣下<lb/>
　不敢奉詔中書監張華議皇太后非得罪于先帝今<lb/>
　黨其所親為不母于聖世宜依漢廢趙太后故事稱<lb/>
　武皇后居異宫以全始終有司奏請廢太后為庶人<lb/>
　詣金墉城詔可<hi>先是詔原駿妻龎氏以慰太后之心及太后廢有司復請以龎付廷尉行</hi>
　<hi>刑詔從之龎臨刑太后抱持號叫截髪稽顙上表賈后稱妾請全母命不省董養遊太學升堂嘆曰朝廷</hi>
　<hi>建斯堂將以何為乎每覽赦書謀反大逆皆赦至于殺祖父母父母不赦者以為王法所不容也公卿處</hi>
　<hi>議至此天人之理既滅大亂將作矣  董養字仲道陳留浚儀人</hi>
<pb n="KR2b0037_WYG_029-21b"/>
徴汝南王亮為太宰與太保衛瓘録尚書事<lb/>
　亮欲悦衆論誅楊駿功督將侯者千八十一人御史<lb/>
　中丞傅咸曰無功而獲厚賞則人莫不樂國之有禍<lb/>
　是禍原無窮也亮不從亮頗專權勢咸復諫亦不從<lb/>
　賈后族兄模從舅郭彰<hi>字叔武太原人</hi>女弟之子賈謐與楚<lb/>
　王瑋東安王繇<hi>繇以誅駿功進爵為王</hi>並預政后暴戾日甚繇<lb/>
　密謀廢后繇兄澹<hi>字思𢎞</hi>素惡繇屢譖于亮詔免繇官<lb/>
　廢徙帶方<hi>注見前</hi>于是謐彰權勢愈盛<hi>謐雖驕奢而喜延士大夫彰與</hi>
<pb n="KR2b0037_WYG_029-22a"/>
　<hi>石崇陸機機弟雲潘岳摰虞左思牽秀劉輿輿弟琨等皆附于謐號二十四友崇與岳尤諂每謐及廣成</hi>
　<hi>君郭槐出皆降車道左望塵而拜長潘岳字安仁滎陽中牟人摯以國為氏虞字仲冾  安人左思字太</hi>
　<hi>沖臨淄人牽秀字成叔魏牽招子劉輿字慶孫琨字越石中山魏昌人</hi>
夏六月皇后殺太宰亮太保瓘及楚王瑋<lb/>
　太宰亮太保瓘以北軍中候楚王瑋剛愎好殺欲奪<lb/>
　其兵權以裴楷代之瑋怒楷不敢拜復謀遣瑋之國<lb/>
　瑋長史公孫宏舎人岐盛<hi>周文王遷豐其支庶留岐者為岐氏</hi>勸瑋自<lb/>
　昵于賈后后留瑋領太子少傅盛素善于楊駿瓘惡<lb/>
<pb n="KR2b0037_WYG_029-22b"/>
　其反覆將收之盛乃因將軍李肇矯稱瑋命譖亮瓘<lb/>
　于賈后曰將謀廢立后素怨瓘且患二公秉政已不<lb/>
　得專恣六月使帝作手詔賜瑋曰太宰太保欲為伊<lb/>
　霍之事王宜宣詔屯諸宫門免亮瓘官夜使黃門齎<lb/>
　以授瑋瑋亦欲因此復私怨遂勒本軍復矯詔召三<lb/>
　十六軍遣宏肇以兵圍亮府清河王遐<hi>字深度</hi>收瓘長<lb/>
　史劉準謂亮曰此必姦謀府中俊乂如林猶可力戰<lb/>
　不聴遂為肇所執嘆曰我之赤心可破示天下也與<lb/>
<pb n="KR2b0037_WYG_029-23a"/>
　世子矩俱死瓘左右亦疑遐矯詔請拒之須自表得<lb/>
　報就戮未晚瓘不聴初瓘為司空帳下督榮晦有罪<lb/>
　斥遣之至是誨從遐收瓘輒殺瓘及子孫共九人盛<lb/>
　因説瑋誅賈郭以正王室瑋未決㑹天明張華使董<lb/>
　猛説賈后曰楚王既誅二公則威權盡歸之矣人主<lb/>
　何以自安宜以專殺之罪誅之乃遣殿中將軍齎騶<lb/>
　虞幡<hi>騶虞仁獸繡于幡上所以止兵</hi>麾衆曰楚王矯詔勿聴也衆皆<lb/>
　釋仗遂執瑋斬之宏盛夷三族<hi>衛瓘女遺國臣書曰先公名諡未顯一國</hi>
<pb n="KR2b0037_WYG_029-23b"/>
　<hi>無言春秋之失其咎安在太保主簿劉繇等執黄幡檛登聞鼓訟瓘寃乃詔族誅榮晦追復亮瓘爵位諡</hi>
　<hi>亮曰文成諡瓘曰成</hi>
以賈模張華裴頠<hi>字逸民秀之子</hi>為侍中並管機要<lb/>
　賈后專朝以模為散騎常侍加侍中謐與后謀以張<lb/>
　華庶姓無逼上之嫌而儒雅有籌略為衆望所依乃<lb/>
　以華為侍中中書監裴頠為侍中裴楷為中書令加<lb/>
　侍中與右僕射王戎並管機要華盡忠帝室彌縫遺<lb/>
　闕后雖兇險猶知敬重與模頠同心輔政故數年之<lb/>
<pb n="KR2b0037_WYG_029-24a"/>
　間雖闇主在上而朝野安靜<lb/>
<hi>壬子</hi>二年春二月皇后賈氏弑故皇太后楊氏于金墉城<lb/>
　時太后尚有侍御十餘人賈后悉奪之絶膳八日而<lb/>
　卒賈后恐太后有靈覆而殯之仍施諸厭術<lb/>
<hi>癸丑</hi>三年夏六月𢎞農雨雹<lb/>
　深三尺<lb/>
<hi>甲寅</hi>四年大饑<lb/>
司𨽻校尉傅咸卒<lb/>
<pb n="KR2b0037_WYG_029-24b"/>
　咸性剛簡風格峻整初為司𨽻上言貨賂流行所宜<lb/>
　深絶遂奏免河南尹澹等官京師肅然<lb/>
<hi>乙夘</hi>五年夏荆揚兖豫青徐六州大水<lb/>
冬十月武庫災<lb/>
　焚累代之寳<hi>漢高祖斬蛇劍孔子履等盡焚焉</hi>及二百萬人器械<lb/>
索頭分其國為三部<lb/>
　拓跋氏自悉禄立<hi>事見前</hi>三傳至禄官<hi>悉禄死弟綽立綽死沙漢汙子</hi>
　<hi>弗立弗死叔父禄官立後魏諡綽平帝諡弗思帝諡禄官昭帝</hi>禄官分國為三部一<lb/>
<pb n="KR2b0037_WYG_029-25a"/>
　居上谷之北濡源<hi>濡水即今灤河水經注濡水出禦彛鎮東南鎮故城在今宣化府赤</hi>
　<hi>城縣今灤河自縣之獨石口外發源東北流稍南與熱河會又東入遵化州界至永平府之樂亭縣入海</hi>
　之西禄官自統之一居代郡參合陂<hi>在今山西大同府陽高縣東北</hi>
　<hi>邊牆外</hi>之北使兄子猗㐌<hi>諡桓帝</hi>統之一居定襄之盛樂<lb/>
　故城<hi>注見前</hi>使猗㐌弟猗盧<hi>諡穆/帝</hi>統之代人衛操<hi>字徳元</hi>
　與從子雄<hi>字世逺</hi>及同郡箕<hi>魏書/作姬</hi>澹<hi>字世雅</hi>往依拓跋氏<lb/>
　説猗㐌猗盧招納晉人猗㐌悦之任以國事晉人附<lb/>
　者稍衆<hi>已而猗㐌度漠北廵因西略諸部降附者三十餘國</hi>
<pb n="KR2b0037_WYG_029-25b"/>
<hi>丙辰</hi>六年夏匈奴郝度元反<lb/>
　匈奴郝度元與馮翊北地馬蘭羌<hi>胡三省注羌居馬蘭山中因以為種</hi>
　<hi>落之號山在今陜西同州府白水縣西北</hi>盧水胡<hi>胡三省注胡居安定界</hi>俱反殺北<lb/>
　地太守征西大將軍趙王倫<hi>字子彛宣帝子</hi>信用嬖人孫秀<lb/>
　<hi>琅邪人</hi>與雍州刺史解系<hi>解氏晉大夫解揚之後系字少連濟南著人</hi>爭軍<lb/>
　事朝廷徴倫還以梁王肜<hi>字子徽宣帝子</hi>代之系表請誅秀<lb/>
　以謝氐羌張華以告肜使誅之秀友人為之説肜得<lb/>
　免倫遂用秀計深交賈郭賈后大愛信因求録尚書<lb/>
<pb n="KR2b0037_WYG_029-26a"/>
　事張華裴頠固執不可倫秀由是怨之<lb/>
秋八月秦雍氐羌齊萬年反冬十一月遣將軍周處等<lb/>
討之<lb/>
　初御史中丞周處彈劾不避權戚梁王肜嘗違法處<lb/>
　按劾之至是秦雍氐羌悉反其帥齊萬年僭帝號圍<lb/>
　涇陽<hi>注見前</hi>詔以處為建威將軍𨽻安西將軍夏侯駿<lb/>
　以討之<hi>中書令陳凖曰駿及梁王皆貴戚非將帥之才進不求名退不畏罪周處忠直果敢有仇</hi>
　<hi>無援宜詔孟觀以精兵萬人為處前鋒必能殄冠不然梁王當使處先驅而不救其敗必也朝廷不從</hi>
<pb n="KR2b0037_WYG_029-26b"/>
　<hi>陳準諶曽孫</hi>萬年聞處來曰周府君有文武才若專㫁而<lb/>
　來不可當也或受制于人此成禽耳<lb/>
闗中饑疫<lb/>
冬十二月略陽氐楊茂搜據仇池<hi>山名在階州成縣西三秦記山本名仇維</hi>
<hi>其上有池故曰仇池</hi>
　初略陽清水<hi>今縣屬秦州縣西有西城漢晉時故縣也</hi>氐楊駒始居仇池<lb/>
　<hi>仇池方百頃其旁平地二十餘里四面斗絶而高為羊腸盤道三十六回而上</hi>駒孫千萬附<lb/>
　魏封為百頃王千萬孫飛龍寖彊盛徙居略陽以其<lb/>
<pb n="KR2b0037_WYG_029-27a"/>
　甥令狐茂搜為子茂搜避齊萬年之亂帥部落還保<lb/>
　仇池自號輔國將軍右賢王闗中人士避亂者多依<lb/>
　之茂搜迎接撫納欲去者衛䕶資送之<hi>是後楊氏遂世據仇池</hi>
<hi>丁巳</hi>七年春正月將軍周處及齊萬年戰敗死之<lb/>
　齊萬年屯梁山<hi>在今陜西乾州西北胡渭曰雍州有二梁山一在韓城禹貢治梁及岐是</hi>
　<hi>也一在乾州孟子太王去邠踰梁山是也</hi>有衆七萬梁王肜夏侯駿使周<lb/>
　處以五千兵擊之處曰兵無後繼必敗不徒亡身為<lb/>
　國取恥肜駿逼遣之處攻萬年于六陌<hi>在乾州東今曰六陌鎮</hi>
<pb n="KR2b0037_WYG_029-27b"/>
　軍士未食肜促令速進自旦戰至暮斬獲甚衆弦絶<lb/>
　矢盡救兵不至左右勸處退處按劍曰是吾效節致<lb/>
　命之日也遂力戰而死朝廷雖以尤肜而亦不能罪<lb/>
　也<lb/>
秋七月雍秦旱疫<lb/>
　米斛萬錢<lb/>
九月以王戎為司徒<lb/>
　戎為三公與時浮沈無所匡救委事僚宷輕出遊放<lb/>
<pb n="KR2b0037_WYG_029-28a"/>
　<hi>性復貪吝園田徧天下每自執牙籌晝夜會計常若不足家有好李賣之恐人得種常鑽其核</hi>凡所<lb/>
　賞抜專事虚名阮咸之子瞻<hi>字千里</hi>嘗見戎戎問曰聖<lb/>
　人貴名教老莊明自然其㫖異同瞻曰將無同戎咨<lb/>
　嗟良久遂辟之時人謂之三語掾<hi>是時王衍為尚書令樂廣為河南尹</hi>
　<hi>皆善清談宅心事外朝野爭慕效之衍與弟澄好品題人物舉世以為儀凖衍神情明秀少時山濤見之</hi>
　<hi>曰何物老嫗生寧馨兒然誤天下蒼生者未必非此人也廣性冲約清逺與物無競每談論以約言析理</hi>
　<hi>厭人之心而其所不知黙如也凡論人必先稱其所長則短者自見澄及阮咸咸從子修胡母輔之謝鯤</hi>
　<hi>王尼畢卓皆以任放為達輔之嘗酣飲其子謙之厲聲呼其父字曰彦國年老不得為爾輔之歡笑呼入</hi>
<pb n="KR2b0037_WYG_029-28b"/>
　<hi>共飲卓比舎郎釀熟因夜至甕間盜飲為其掌酒者所縳明旦視之乃畢吏部也廣聞而笑之曰名教之</hi>
　<hi>中自有樂地何必乃爾初何晏等祖述老莊立論以為天地萬物皆以無為本無也者開物成務無往不</hi>
　<hi>存者也王衍之徒皆愛重之由是朝士大夫皆以浮誕為美廢弛職業裴頠著崇有論以釋其蔽曰談者</hi>
　<hi>深列有形之累盛稱空無之美于是立言虚無謂之元妙處官不親所職謂之雅逺奉身散其廉操謂之</hi>
　<hi>曠達故悖吉凶之禮忽容止之表瀆長㓜之序混貴賤之級無所不至夫萬物之生以有為分者也故心</hi>
　<hi>非事也而制事必由于心不可謂心為無也匹非器也而制器必須于匠不可謂匠非有也由此而觀濟</hi>
　<hi>有者皆有也虚無奚益于已有之羣生哉然習俗已成頠論亦不能救  王澄字平子戎從弟樂廣字彦</hi>
　<hi>輔南陽淯陽人阮修字宣子陳留尉氏人胡母輔之字彦國泰山奉高人謝鯤字㓜輿陳國陽夏人王尼</hi>
<pb n="KR2b0037_WYG_029-29a"/>
　<hi>字孝孫城陽人畢卓字茂世新蔡鮦陽人</hi>
<hi>戊午</hi>八年秋九月荆豫徐揚冀五州大水<lb/>
遣侍御史李苾慰勞漢川流民<lb/>
　初略陽巴氐李氏<hi>李氏之先世居巴中秦并天下以為黔中郡薄賦其口嵗出錢四十</hi>
　<hi>巴人呼賦為賨因謂之賨人漢末張魯據漢中李氏往依之魏武平魯徙李氏之衆于略陽北土名曰巴</hi>
　<hi>氐</hi>有子曰特<hi>字元/欽</hi>庠<hi>字元/序</hi>流<hi>字元通</hi>皆有才武善騎射<lb/>
　性任俠州黨多附之及齊萬年反闗中薦饑略陽天<lb/>
　水等六郡<hi>魏以漢略陽縣置郡晉因之後周廢</hi>民流移入漢川者數萬<lb/>
<pb n="KR2b0037_WYG_029-29b"/>
　家道路有疾病窮乏者特兄弟振救之由是得衆心<lb/>
　流民至漢中上書求寄食巴蜀朝議遣侍御史李苾<lb/>
　持節慰勞且監察之不令入劍閣苾受流民賂表言<lb/>
　流民十萬餘口非漢中一郡所能振贍蜀有倉儲宜<lb/>
　令就食從之由是散在梁<hi>晉分益州置梁州統漢中梓潼等八郡</hi>益不<lb/>
　可禁止特至劍閣太息曰劉禪有如此地面縛于人<lb/>
　豈非庸才邪<hi>胡三省曰李特事始此</hi>
<hi>己未</hi>九年春正月將軍孟觀討齊萬年獲之<lb/>
<pb n="KR2b0037_WYG_029-30a"/>
　張華薦觀有文武才使討齊萬年觀身當矢石大戰<lb/>
　十數皆破之遂禽萬年<hi>太子洗馬江統作徙戎論以警朝廷曰四夷之中戎狄為</hi>
　<hi>甚弱則畏服彊則侵叛是以有道之君待之有備禦之有常雖稽顙執贄而邊城不弛固守彊暴為冦而</hi>
　<hi>兵甲不加逺征期令境内獲安疆場不侵而已漢建武中馬援領隴西太守討叛羌徙其餘種于闗中居</hi>
　<hi>馮翊河東空地數嵗之後族類蕃息永初叛亂夷夏俱敝自此之後餘燼不盡小有際㑹輒復侵叛魏武</hi>
　<hi>帝徙武都氐于秦川以禦蜀蓋權宜之計今已受其敝矣夫闗中帝王所居而戎狄錯在此土士庶翫習</hi>
　<hi>侮其輕弱以貪悍之性挟憤怒之情候隙乘便輒為横逆此必然之勢也今宜及兵威方盛因其死亡流</hi>
　<hi>散徙諸羌著先零罕开析支之地徙請氐出還隴右著陰平武都之界各附本種返其舊土使屬國撫夷</hi>
<pb n="KR2b0037_WYG_029-30b"/>
　<hi>就安集之縱有猾夏之心絶逺中國隔閡山河為害不廣矣并州之胡本匈奴桀冦建安中使右賢王去</hi>
　<hi>卑誘質呼厨泉聴其部落散居六郡今為五部户至數萬驍勇便利倍于氐羌若有不虞則并州之域可</hi>
　<hi>為寒心正始中毋邱儉討高句驪徙其餘種于滎陽部户今以千計數世之後必至殷熾今百姓失職猶</hi>
　<hi>或亡叛犬馬肥充則有噬齧况于夷狄能不為變乎夫為邦者憂不在寡而在不安以四海之廣士民之</hi>
　<hi>富豈須夷虜在内然後取足哉此等皆可申諭發遣還其本域慰彼土思惠此中國于計為長也朝廷不</hi>
　<hi>能用陳江統字應元  留圉人</hi>
以成都王穎為平北將軍鎮鄴河間王顒<hi>字文載安平獻王孚之孫</hi>
為鎮西將軍鎮闗中<lb/>
<pb n="KR2b0037_WYG_029-31a"/>
　賈謐侍講東宫對太子倨傲穎見而叱之謐怒言于<lb/>
　賈后出之又以顒鎮闗中初武帝作石函之制非至<lb/>
　親不得鎮闗中顒輕財愛士朝廷以為賢故用之<lb/>
秋八月侍中賈模卒以裴頠為尚書僕射<lb/>
　賈后淫虐日甚私于太醫令程據等裴頠與賈模及<lb/>
　張華議廢后更立謝淑妃模華皆曰主上自無廢黜<lb/>
　之意而吾等專行之儻上心不以為然將若之何且<lb/>
　諸王方彊朋黨各異恐一旦禍起身死國危無益社<lb/>
<pb n="KR2b0037_WYG_029-31b"/>
　稷頠曰誠如公言然中宫逞其昏虐亂可立待也華<lb/>
　曰卿二人于中宫皆親戚言或見信宜數為陳禍福<lb/>
　之戒庶無大悖則天下尚未至于亂吾曹得以優游<lb/>
　卒嵗而已頠旦夕説其從母廣城君<hi>即充妻郭槐頠母亦郭氏</hi>令<lb/>
　戒諭賈后以親厚太子模亦數為后言禍福后反以<lb/>
　模為毀已而疎之模憂憤而卒頠雖后親屬然雅望<lb/>
　素隆四海唯恐其不居權位頠拜尚書僕射又詔專<lb/>
　任門下事頠上表固辭或謂曰君可以言當盡言于<lb/>
<pb n="KR2b0037_WYG_029-32a"/>
　中宫言而不從當逺引而去儻二者不立雖有十表<lb/>
　難以免矣頠不能從<hi>帝為人戅騃嘗在華林園聞蝦蟆謂左右曰此鳥者為官乎為</hi>
　<hi>私乎時天下荒饉百姓餓死帝聞之曰何不食肉糜由是權在羣下政出多門勢位之家更相薦託有如</hi>
　<hi>互市賈郭恣横貨賂公行南陽魯褒作錢神論以譏之又朝臣務以苛察相高每有疑議各立私意刑法</hi>
　<hi>不一獄訟繁滋尚書劉頌上疏極言乃下詔郎令史復出法駁案者隨事以聞然亦不能革也頠薦平陽</hi>
　<hi>韋忠于張華華辟之忠辭疾不起人問其故忠曰張茂先華而不實裴逸民慾而無厭棄典禮而附賊后</hi>
　<hi>此豈大丈夫之所為常恐其溺于深淵而餘波及我况可褰裳而就之哉關内侯索靖知天下將亂指洛</hi>
　<hi>陽宫門銅駝嘆曰㑹見汝在荆棘中耳元出法駁案者謂出于法之外而為駁議也魯褒字  道南陽人</hi>
<pb n="KR2b0037_WYG_029-32b"/>
　<hi>韋忠字子節平陽人索靖字㓜安敦煌人</hi>
冬十一月甲子朔日食<lb/>
十二月廢太子遹為庶人<lb/>
　初廣城君郭槐以賈后無子常勸后慈愛太子欲以<lb/>
　韓壽女為太子妃太子亦欲婚韓氏以自固壽妻賈<lb/>
　午及后皆不聴而為太子聘王衍少女太子聞衍長<lb/>
　女美而后為賈謐聘之心不能平頗以為言及廣城<lb/>
　君病臨終執后手令盡心于太子又曰趙粲<hi>武帝充華與后</hi>
<pb n="KR2b0037_WYG_029-33a"/>
　<hi>黨</hi>賈午必亂汝家后不從更與粲午謀害太子<hi>太子㓜有</hi>
　<hi>令名及長不好學惟與左右嬉戲后復使黃門輩誘之為奢虐由是名譽浸減或廢朝侍而縱遊逸于宫</hi>
　<hi>中為市使人屠酤手揣斤兩輕重不差其母本屠家女也故太子好之又好隂陽小數多所拘忌洗馬江</hi>
　<hi>統上書陳五事不從太子性剛知賈謐恃中宫驕貴不能假借之謐譖于后曰太子多畜私財以結小人</hi>
　<hi>者為賈氏故也不如早圖之后乃宣揚太子之短又詐為有娠内藁物産具取妹夫韓夀子養之時朝野</hi>
　<hi>咸知后有害太子之意左衛率劉卞以問張華華曰君欲如何卞曰東宫俊乂如林四率精兵萬人若得</hi>
　<hi>公命皇太子因朝入録尚書事廢賈后于金墉城兩黃門力耳華曰今天子當陽太子人子也吾又不受</hi>
　<hi>阿衡之命忽相與行此是無君父而以不孝示天下也雖能有成猶不免罪况權戚滿朝威柄不一成可</hi>
<pb n="KR2b0037_WYG_029-33b"/>
　<hi>必乎后頗聞之以卞為雍州刺史卞飲樂死  劉卞字叔龍東平須昌人</hi>十二月后詐稱<lb/>
　帝不豫召太子入朝既至置于别室遣婢陳舞以帝<lb/>
　命賜酒三升逼使盡飲之遂大醉后使黃門侍郎潘<lb/>
　岳作書草稱詔使書之文曰陛下宜自了不自了吾<lb/>
　當入了之中宫又宜速自了不自了吾當手了之并<lb/>
　與謝妃共要刻期兩發掃除患害太子醉迷遂依而<lb/>
　寫之字半不成后補成之以呈帝帝幸式乾殿召公<lb/>
　卿入以太子書示之曰遹書如此令賜死諸王公莫<lb/>
<pb n="KR2b0037_WYG_029-34a"/>
　有言者張華曰此國之大禍自古常因廢黜正嫡以<lb/>
　致喪亂願陛下詳之裴頠以為宜先檢校傳書者又<lb/>
　請比較太子手書恐有詐妄議至日西不決后懼事<lb/>
　變乃表免太子為庶人詔許之以其子霦臧尚皆幽<lb/>
　于金墉城王衍自表離婚許之殺謝淑媛霦亦尋卒<lb/>
<hi>庚申</hi>永康元年春正月皇后幽故太子遹于許昌三月殺<lb/>
之<lb/>
　賈后使黃門自首欲與太子為逆詔以首辭班示公<lb/>
<pb n="KR2b0037_WYG_029-34b"/>
　卿遣干兵衛太子幽于許昌<hi>自太子之廢衆情忿怒衛督司馬雅嘗給事東</hi>
　<hi>宫與殿中郎士猗等謀廢賈后復太子以張華裴頠安常保位難與行權右軍將軍趙王倫執兵柄性貪</hi>
　<hi>冒可假以濟事乃説孫秀曰今國無嫡嗣社稷將危大臣將起大事而公名奉侍中宫與賈郭親善太子</hi>
　<hi>之廢皆云豫知一朝事起禍必相及何不先謀之乎秀言于倫倫納焉遂告通事令史張林使為内應將</hi>
　<hi>發秀又謂倫曰太子聰明剛猛若還東宫必不受制于人明公素黨于賈后今雖建大功太子謂公特逼</hi>
　<hi>于百姓之望以免罪耳必不深徳明公不若遷延緩期賈后必害太子然後廢后為太子報讐豈徒免禍</hi>
　<hi>且可以得志倫然之秀因使人行反間言殿中人欲廢皇后迎太子后聞之甚懼</hi>三月后使<lb/>
　太醫令程據和毒藥遣黃門孫慮至許昌逼太子殺<lb/>
<pb n="KR2b0037_WYG_029-35a"/>
　之<lb/>
尉氏<hi>注見前</hi>雨血妖星見南方<hi>胡三省注星見妖而不知其名故但曰妖星</hi>太<lb/>
白晝見<hi>晉書天文志太白晝見與日爭明占曰彊國弱小國彊女主昌</hi>中台<hi>天文志三台六星兩</hi>
<hi>兩而居西近文昌二星曰上台為司命次二星曰中台為司中東二星日下台為司禄</hi>星坼<lb/>
　張華少子韙勸華遜位華曰天道幽逺不如靜以待<lb/>
　之<lb/>
夏四月辛夘朔日食<lb/>
趙王倫廢皇后賈氏為庶人殺之遂殺司空張華僕射<lb/>
<pb n="KR2b0037_WYG_029-35b"/>
裴頠自為相國追復故太子位號<lb/>
　趙王倫孫秀使司馬雅告張華曰趙王欲與公共匡<lb/>
　社稷為天下除害華拒之雅怒曰刃將加頸猶為是<lb/>
　言邪不顧而出倫矯詔敕三部司馬<hi>晉左右二衛有前驅由基彊弩</hi>
　<hi>三部司馬</hi>曰中宫與賈謐等殺太子今使車騎<hi>時倫以車騎將軍領</hi>
　<hi>右軍將軍</hi>入廢中宫汝等從命賜爵闗中侯不從者誅三<lb/>
　族衆皆從之開門夜入遣齊王冏<hi>字景治獻王攸之子</hi>將百人<lb/>
　排閤迎帝幸東堂召賈謐斬之<hi>齊王冏收后后見之驚曰卿何為來冏曰</hi>
<pb n="KR2b0037_WYG_029-36a"/>
　<hi>有詔收后后曰詔當從我出何詔也問起事者誰時梁王肜亦預謀因答曰梁趙后曰繫狗當繫頸反繋</hi>
　<hi>其尾何得不然乃出</hi>遂廢后為庶人收趙粲賈午考竟召八座<lb/>
　以上皆夜入殿倫陰與秀謀簒位欲先除朝望且報<lb/>
　宿怨乃執張華裴頠解系等于殿前<hi>華謂張林曰卿欲害忠臣邪林</hi>
　<hi>稱詔詰之曰卿為宰相太子之廢不能死節何也華曰式乾之議臣諌事具存可覆按也林曰諌而不從</hi>
　<hi>何不去位華無以對</hi>遂皆斬之夷三族倫送賈庶人于金墉誅<lb/>
　董猛孫慮程據等自為都督中外諸軍事相國侍中<lb/>
　孫秀等並據兵權文武封侯者數千人詔追復故太<lb/>
<pb n="KR2b0037_WYG_029-36b"/>
　子遹位號<hi>諡曰愍懐</hi>立其子臧<hi>字敬/文</hi>為臨淮王<hi>有司奏尚書令王衍</hi>
　<hi>備位大臣太子被誣志在茍免請禁錮終身從之</hi>已倫矯詔遣使齎金屑酒<lb/>
　至金墉城賜賈后死<hi>倫素庸愚復受制于孫秀秀為中書令威權震朝廷天下皆事</hi>
　<hi>秀而無求于倫倫欲收人望選用海内名徳之士以李重荀組為左右長史王堪劉謨為左右司馬束晳</hi>
　<hi>為記室荀崧陸機為參軍重知倫有異志辭疾不就倫逼之不已憂憤成疾扶曳受拜數日而卒  李重</hi>
　<hi>字茂曽江夏鍾武人荀組字大章勗之子王堪東平人劉謨沛國人束氏漢疎廣之後廣曽孫避難因去</hi>
　<hi>疎字之足改姓為束晳字廣微陽平元城人荀崧字景獻彧元孫</hi>
五月立臨淮王臧為皇太孫<lb/>
<pb n="KR2b0037_WYG_029-37a"/>
秋八月淮南王允討趙王倫不克而死<lb/>
　趙王倫以允為驃騎將軍領中䕶軍允性沈毅宿衛<lb/>
　將士皆畏服之知倫秀有異志謀討之倫秀轉允為<lb/>
　太尉外示優崇實奪其兵權允稱疾不拜遂率國兵<lb/>
　數百人直出大呼曰趙王反我討之從者左袒于是<lb/>
　從者甚衆遂圍相府倫與戰屢敗死者千餘人允結<lb/>
　陳于承華門前中書令陳淮<hi>胡三省注淮應作準</hi>欲應允言于<lb/>
　帝遣伏𦙍持白虎幡<hi>晉制有白虎騶虞二幡</hi>以解鬭<hi>胡三省注白虎威猛</hi>
<pb n="KR2b0037_WYG_029-37b"/>
　<hi>以麾軍進戰非解鬬也陳準以帝昏愚故託言解鬬而實以麾軍使倫兵見之知允之攻倫出于帝意也</hi>
　倫子汝陰王䖍在門下省陰與𦙍誓曰富貴當共之<lb/>
　𦙍乃詐言有詔助淮南王允不之覺開陳受詔𦙍因<lb/>
　殺之坐允夷滅者數千人<hi>初孫秀為小吏嘗事黃門郎潘岳岳屢撻之石崇之</hi>
　<hi>甥歐陽建素與倫有隙崇有愛妾緑珠秀求之不與及允敗秀因稱崇岳建奉允為亂收之崇嘆曰奴軰</hi>
　<hi>利吾財耳收者曰知財為禍何不早散之崇不能答初岳母常誚責岳曰汝當知足而乾沒不已乎及敗</hi>
　<hi>岳謝母曰負阿母遂皆族誅  歐陽建字堅石渤海人</hi>
以齊王冏為平東將軍鎮許昌<lb/>
<pb n="KR2b0037_WYG_029-38a"/>
　齊王冏以功遷遊擊將軍冏意不滿孫秀覺之且憚<lb/>
　其在内乃以為平東將軍出鎮許昌<lb/>
趙王倫自加九錫<lb/>
　孫秀議加倫九錫吏部尚書劉頌曰昔漢之錫魏魏<lb/>
　之錫晉皆一時之用非所通行周勃霍光其功至大<lb/>
　不聞有九錫之命也張林欲殺之秀曰殺張裴已傷<lb/>
　時望不可復殺頌乃止遂下詔加倫九錫<hi>倫及諸子頑鄙無識</hi>
　<hi>秀狡黠貪淫所與共事者皆邪佞之士惟競榮利無深謀逺略志趣乖異互相憎疾秀子㑹形貌短陋如</hi>
<pb n="KR2b0037_WYG_029-38b"/>
　<hi>奴僕之下者秀使尚帝女河東公主</hi>
冬十一月立皇后羊氏<lb/>
　后父尚書郎元之<hi>㤗山南城人</hi>孫秀黨也<hi>后外祖樂安孫旂與秀合族相</hi>
　<hi>善故秀立之元之封興晉侯</hi>
前益州刺史趙廞<hi>巴西人</hi>反<lb/>
　詔徴益州刺史趙廞為大長秋以成都内史耿滕代<lb/>
　之廞賈后之姻親也聞徴甚懼且以晉室衰亂陰有<lb/>
　據蜀之志乃傾倉廩賑流民厚遇李特兄弟以為爪<lb/>
<pb n="KR2b0037_WYG_029-39a"/>
　牙特等恃勢聚衆為盜滕至州文武千餘人迎之廞<lb/>
　遣兵逆戰滕敗死復殺西夷校尉陳總廞遂自稱益<lb/>
　州牧置僚屬易守令李庠等以四千騎歸廞廞委以<lb/>
　心膂使招合六郡壯勇萬人<hi>六郡謂秦州之略陽等六郡壯勇謂流民之壯</hi>
　<hi>勇者</hi>以㫁北道<hi>明年李庠為趙廞所殺李特怒遂攻廞殺之遣使詣洛陽陳廞罪狀詔以羅尚</hi>
　<hi>為益州刺史尚入蜀廣漢太守辛冉謂尚曰特等專為盜賊宜因會斬之尚不從  羅尚字敬之襄陽人</hi>
<hi>辛酉</hi>永寧元年<hi>是年正月趙王倫改元建始四月帝反正始改元永寧</hi>春正月以張<lb/>
軌<hi>字士彦安定烏氏人</hi>為涼州刺史<lb/>
<pb n="KR2b0037_WYG_029-39b"/>
　散騎常侍張軌以時方多難陰有保據河西之志故<lb/>
　求為涼州時盜賊縱橫鮮卑為冦軌悉討破之威著<lb/>
　西土<hi>胡三省曰張氏保據梁土始此</hi>
趙王倫自稱皇帝遷帝于金墉城殺太孫臧<lb/>
　趙王倫逼奪璽綬備法駕入宫即位帝出居金墉城<lb/>
　尊為太上皇廢皇太孫為濮陽王殺之以孫秀為侍<lb/>
　中中書監其餘黨與皆為卿將奴卒亦加爵位每朝<lb/>
　㑹貂蟬盈座時人為之諺曰貂不足狗尾續<hi>是嵗天下所舉</hi>
<pb n="KR2b0037_WYG_029-40a"/>
　<hi>賢良秀才孝廉皆不試郡國計吏及太學生年十六以上者皆署吏守令赦日在職者皆封侯郡縣綱紀</hi>
　<hi>並為孝亷廉吏府庫之儲不足以供賜與應侯者多鑄印不及或以白板封之</hi>
三月齊王冏及成都王穎河間王顒等舉兵討倫倫遣<lb/>
兵拒之<lb/>
　齊王冏遣使告成都王穎河間王顒常山王乂及新<lb/>
　野公歆<hi>字𢎞舒扶風武王駿子</hi>移檄征鎮稱逆臣孫秀迷誤趙<lb/>
　王當共討之有不從命誅及三族<hi>穎召鄴令盧志謀之志曰仗順討逆</hi>
　<hi>百姓必不召自至穎從之逺近響應至朝歌衆二十餘萬歆得冏檄未知所從嬖人王綏曰趙親而彊齊</hi>
<pb n="KR2b0037_WYG_029-40b"/>
　<hi>疎而弱宜從趙參軍孫洵大言曰趙王凶逆天下當共誅之何親疎彊弱之有歆乃從冏顒初用長史李</hi>
　<hi>含謀執冏使遣張方將兵助倫及聞二王兵盛復召方還更附二王  盧志字子道毓之孫孫洵楚之子</hi>
　<hi>李含字世容隴西狄道人張方河間人</hi>倫秀聞兵起大懼遣孫輔張泓<lb/>
　司馬雅帥兵拒冏秀子㑹及士猗許超率兵拒穎<lb/>
閏月丙戌朔日食<lb/>
自正月至于是月五星互經天縱橫無常<lb/>
夏四月成都王穎擊敗倫兵帥師濟河左衛將軍王輿<lb/>
等迎帝復位倫伏誅<lb/>
<pb n="KR2b0037_WYG_029-41a"/>
　張泓等與齊王冏戰于潁上<hi>潁水之上潁水注見前</hi>屢破之泓<lb/>
　攻冏營冏出兵擊破其别將泓等乃退成都王穎前<lb/>
　鋒至黃橋<hi>胡三省注朝歌西有黃澤水謂之黃雀溝橋當在其上</hi>為孫㑹士猗<lb/>
　許超所敗穎欲退盧志曰今我軍失利敵有輕我之<lb/>
　心不若更選精兵星行倍道出敵不意此用兵之竒<lb/>
　也穎從之倫賞黃橋之功猗超㑹皆持節由是軍政<lb/>
　不一且恃勝不設備穎擊之于湨水<hi>注見前湨梁</hi>㑹等大<lb/>
　敗穎乘勝長驅濟河自冏起兵百官軍士皆欲誅倫<lb/>
<pb n="KR2b0037_WYG_029-41b"/>
　秀及河北軍敗左衛將軍王輿帥營兵入宫三部司<lb/>
　馬為應于内攻孫秀于中書省斬之使黃門將倫還<lb/>
　第迎帝于金墉城自端門入升殿羣臣頓首謝罪分<lb/>
　遣使者慰勞三王賜倫死收其子誅之凡百官為倫<lb/>
　所拜者皆斥免臺省府衛僅有存者穎顒皆至洛陽<lb/>
　自興兵六十餘日戰鬭死者近十萬人<hi>先是孟觀監沔北軍冏檄</hi>
　<hi>至觀知天文以紫宫帝座無他變倫必不敗為之固守及倫誅其屬斬之傳首洛陽孫旂亦伏誅</hi>
六月以齊王冏為大司馬輔政成都王穎為大將軍河<lb/>
<pb n="KR2b0037_WYG_029-42a"/>
間王顒為太尉各還鎮<lb/>
　齊王冏入洛陽甲士數十萬威震京師詔以為大司<lb/>
　馬加九錫備物典策如宣景文武輔政故事成都王<lb/>
　穎為將軍都督中外諸軍事假黃鉞録尚書事加九<lb/>
　錫河間王顒為侍中太尉常山王乂為撫軍大將軍<lb/>
　進新野公歆爵為王歆説冏奪穎兵權乂亦勸穎圖<lb/>
　冏聞者憂懼盧志謂穎曰大王逕前濟河功無與二<lb/>
　然兩雄不俱立宜因太妃微疾求還定省委重齊王<lb/>
<pb n="KR2b0037_WYG_029-42b"/>
　以收四海之心穎從之表稱冏功徳宜委以萬幾即<lb/>
　辭歸鄴由是士民之譽皆歸穎<hi>冏辟劉殷為軍諮祭酒曹攄為記室江統</hi>
　<hi>茍晞參軍事張翰孫惠為掾顧榮王豹為主簿冏又封其將佐有功者葛旟等五人為縣公委以心膂號</hi>
　<hi>曰五公穎至鄴讓九錫殊禮表論興義功臣乞運河北邸閣米以賑陽翟饑民斂祭黃橋戰士旌顯其家</hi>
　<hi>皆盧志之謀也初冏疑中書郎陸機為趙王倫撰禪詔故欲殺之穎為辯理得免因表為平原内史以其</hi>
　<hi>弟雲為清河内史機友人顧榮戴淵以中國多難勸機還吴機以受穎全濟之恩且謂穎有時望可與立</hi>
　<hi>功遂留不去將劉殷字長盛新興人曹攄字顔逺譙人茍晞字道  河内山陽人張翰字季鷹吴人孫惠</hi>
　<hi>字徳施吴國富陽人顧榮字彦先雍之孫王豹順陽人戴淵字若思廣陵人</hi>
<pb n="KR2b0037_WYG_029-43a"/>
冬十月李特據廣漢進攻成都<lb/>
　初朝廷符下秦雍召還流民入蜀者遣御史馮該督<lb/>
　之李特兄輔自略陽至蜀言中國方亂不足復還特<lb/>
　以為然因納賂于刺史羅尚及該數為流民請留流<lb/>
　民感特多相率歸之㑹廣漢太守辛冉營柵衝要謀<lb/>
　掩流民流民大懼歸特愈衆旬日間至二萬人特乃<lb/>
　與弟流分為二管繕甲厲兵以待至是冉潛帥步騎<lb/>
　二萬襲特營特發伏擊之死者甚衆于是流民推特<lb/>
<pb n="KR2b0037_WYG_029-43b"/>
　行鎮北大將軍承制封拜流及兄輔弟驤皆號將軍<lb/>
　進兵攻冉于廣漢冉出戰屢敗奔徳陽<hi>後漢縣後周廢故城在今</hi>
　<hi>四川潼川府遂寧縣今綿州徳陽唐所置</hi>特入據郡進攻成都與蜀民約<lb/>
　法三章施捨振貸禮賢抜滯軍政肅然蜀民大悦尚<lb/>
　頻為特所敗乃阻長圍與特相拒求救于梁州及南<lb/>
　夷校尉<hi>明年河問王顒遣督䕶衙博討特軍梓潼朝廷復以張微為廣漢太守軍徳陽特使其子</hi>
　<hi>蕩䓁敗博兵博走衆降特自稱大將軍益州牧張微擊破特兵進攻其營李蕩引兵還救遂破微殺之李</hi>
　<hi>驤進攻成都李流軍城北羅尚遣精勇萬人攻驤驤與流合擊大破之還者什之一二  衙博姓名秦穆</hi>
<pb n="KR2b0037_WYG_029-44a"/>
　<hi>公子食采于衙因以為氏</hi>
<hi>壬戌</hi>泰安元年夏五月立清河王覃<hi>康王遐子</hi>為皇太子<lb/>
　齊王冏欲久專政以帝子孫俱盡大將軍穎有次立<lb/>
　之勢清河王覃武帝孫也方八嵗乃上表請立為皇<lb/>
　太子以冏為太子太師東海王越<hi>字元超宣帝弟高密王泰之子</hi>為<lb/>
　司空領中書監<lb/>
冬十二月河間王顒使長沙王乂殺齊王冏<lb/>
　齊王冏驕奢擅權中外失望<hi>侍中稽紹上疏曰存不忘亡易之善戒也臣願</hi>
<pb n="KR2b0037_WYG_029-44b"/>
　<hi>陛下無忘金墉大司馬無忘潁上大將軍無忘黄橋則禍亂之萌無由而兆矣冏耽于宴樂不入朝見坐</hi>
　<hi>拜百官符勅三臺選舉不均嬖寵用事南陽處士鄭方上書切諌孫惠亦以為宜思功成身退之道委重</hi>
　<hi>二王長揖歸藩冏不能用惠遂辭疾去冏謂曹攄曰或勸吾委權還國何如攄曰物禁太甚大王誠能居</hi>
　<hi>高慮危褰裳去之誠善之善者也冏不聴張翰顧榮皆慮及禍翰因秋風起思菰菜蓴羹鱸魚鱠歎曰人</hi>
　<hi>生貴適志耳富貴何為即引去榮故酣飲不省府事以廢職徙為中書侍郎潁川處士庾衮聞冏期年不</hi>
　<hi>朝歎曰晉室卑矣禍亂將興帥妻子逃于林慮山中王豹致牋于冏請悉遣王侯之國依周召之法以成</hi>
　<hi>都王為北州伯治鄴王自為南州伯治宛分河為界各統王侯以夾輔天子長沙王乂見豹牋謂冏曰小</hi>
　<hi>子離間骨肉何不銅駝下打殺冏乃鞭殺之豹將死曰縣吾頭大司馬門見兵之攻齊也  鄭方字子回</hi>
<pb n="KR2b0037_WYG_029-45a"/>
　<hi>南陽人庾衮字叔褒鄢陵人林慮山注見前</hi>冏以河間王顒本附趙王倫<lb/>
　恨之顒長史李含因説顒曰成都王至親有大功推<lb/>
　讓還藩甚得衆心齊王越親而專政朝廷側目今檄<lb/>
　長沙王使討齊齊王必誅長沙吾因以為齊罪而討<lb/>
　之去齊立成都除逼建親以安社稷大勲也顒從之<lb/>
　顒表陳冏罪請長沙王乂廢冏以穎輔政遂舉兵遣<lb/>
　李含張方等趨洛陽十二月顒表至冏大懼㑹百官<lb/>
　議之尚書王戎曰二王兵盛不可當也若以王就第<lb/>
<pb n="KR2b0037_WYG_029-45b"/>
　委權崇讓庶可求安冏從事中郎葛旟怒曰漢魏以<lb/>
　來王侯就第寧有得保妻子者邪議者可斬百官震<lb/>
　悚戎偽藥發墮厠得免李含屯陰盤<hi>故城在今西安府臨潼縣寰宇</hi>
　<hi>記後漢靈帝末移安定陰盤縣寄理于此晉屬京兆郡</hi>張方軍新安檄乂使討<lb/>
　冏乂將左右百餘人馳入宫閉諸門奉天子攻大司<lb/>
　馬府城内大戰帝幸上東門矢集御前羣臣死者相<lb/>
　枕連戰三日冏衆大敗執冏斬之同黨皆夷三族含<lb/>
　等引兵還長安乂雖在朝廷事無鉅細皆就鄴諮穎<lb/>
<pb n="KR2b0037_WYG_029-46a"/>
陳留王曹奐卒<hi>諡曰魏元皇帝</hi>
<hi>癸亥</hi>二年春二月羅尚大破李特斬之李流代領其衆<lb/>
　李特潛渡江擊羅尚尚軍散走蜀郡太守以少城降<lb/>
　<hi>華陽國志晉時益州治太城成都治少城胡三省曰太城成都府子城也少城惟西南北三壁東即太城</hi>
　<hi>之西墉</hi>特入據之赦境内改元建初蜀民相聚為塢者<lb/>
　皆送款于特特分流民于諸塢就食<hi>李流言于特曰諸塢新附宜質</hi>
　<hi>其大姓子弟聚兵自守以備不虞特怒曰大事已定但當安民何為更逆加疑忌使之離叛乎</hi>朝廷<lb/>
　遣荆州刺史宗岱等帥水軍三萬救尚軍勢甚盛諸<lb/>
<pb n="KR2b0037_WYG_029-46b"/>
　塢皆有二志功曹仕叡因言于尚密約諸塢刻期同<lb/>
　發二月尚遣兵掩襲特營諸塢皆應之特兵大敗斬<lb/>
　特傳首洛陽李流收餘衆還保赤祖<hi>胡三省注地名在綿竹東</hi>李<lb/>
　蕩中矛而死流以宗岱將至甚懼欲降李驤及特之<lb/>
　子雄<hi>字仲儶特第三子</hi>迭諫不納雄乃誘説流民與襲擊東<lb/>
　軍大破之㑹岱卒軍退流甚慙由是竒雄才軍事悉<lb/>
　以任之<hi>是年李雄攻殺汶山太守取郫城流徙據之已而流卒雄代領其衆衆推為益州牧雄攻</hi>
　<hi>走羅尚遂入成都府郫漢縣今屬成都</hi>
<pb n="KR2b0037_WYG_029-47a"/>
夏五月義陽<hi>魏縣晉為郡故城在今南陽府桐柏縣</hi>蠻張昌反詔以劉𢎞<lb/>
<hi>字李和沛國相人</hi>都督荆州軍事秋七月𢎞遣都䕶陶侃<hi>字士行鄱</hi>
<hi>陽人</hi>討昌昌走衆降<lb/>
　新野王歆督荆州為政嚴急失蠻夷心義陽蠻張昌<lb/>
　聚黨數千人為亂江夏太守弓欽討之不勝奔武昌<lb/>
　昌遂據江夏得山都縣吏邱沈更其姓名曰劉尼詐<lb/>
　云漢後奉以為主而自為相國建元神鳳江沔間所<lb/>
　在起兵應之旬月問衆至三萬<hi>皆著絳帽以馬尾作髯</hi>昌至樊<lb/>
<pb n="KR2b0037_WYG_029-47b"/>
　城歆出拒之衆潰為昌所殺詔以荆州刺史劉𢎞代<lb/>
　歆為鎮南將軍督荆州軍𢎞以南蠻長史陶侃為大<lb/>
　都䕶衙門將皮初<hi>皮氏樊仲皮之後</hi>為都戰帥進據襄陽昌<lb/>
　攻之不克其黨石氷冦揚州敗刺史陳徽諸郡盡沒<lb/>
　又破江州<hi>元康初割荆揚二州地置江州統豫章武昌等十郡</hi>攻武陵零陵豫<lb/>
　章武昌長沙<hi>注俱見前</hi>皆陷之于是荆江揚豫徐五州之<lb/>
　境多為昌所據昌更置牧守皆桀盜小人專以劫掠<lb/>
　為務𢎞遣陶侃等攻昌于竟陵<hi>注見前</hi>大破之昌逃于<lb/>
<pb n="KR2b0037_WYG_029-48a"/>
　下雋山<hi>胡三省注下雋縣之山也下雋注見前</hi>其衆悉降<hi>八月劉𢎞斬昌于清水初</hi>
　<hi>陶侃少孤貧為郡督郵長沙太守萬嗣見而異之命其子與結交後察孝㢘至洛陽郎中令楊晫薦之于</hi>
　<hi>顧榮侃由是知名既克張昌劉𢎞謂曰吾昔為羊公參軍謂吾後當居其處今觀卿必繼老夫矣時荆部</hi>
　<hi>守宰多闕𢎞請補選詔許之𢎞叙功詮徳隨才授任人皆服其公當表皮初補襄陽太守朝廷以初望淺</hi>
　<hi>更用𢎞婿夏侯陟𢎞語人曰夫治一國者宜以國為心必若姻親然後可用則荆州十郡安得十女婿然</hi>
　<hi>後為政哉乃表陟姻親舊制不得相監皮初之勲宜見酬報詔聴之𢎞于是勸課農桑寛刑省賦公私給</hi>
　<hi>足百姓愛之</hi>
河間王顒成都王穎舉兵反九月帝自將討穎顒將張<lb/>
<pb n="KR2b0037_WYG_029-48b"/>
方入城大掠<lb/>
　河間王顒初用李含計欲俟齊王冏殺長沙王乂而<lb/>
　討之遂廢帝立成都王穎以己為相既而不如所謀<lb/>
　穎亦恃功驕奢百度廢弛嫌乂在内不得逞其欲欲<lb/>
　與顒共攻乂<hi>盧志諫曰公委權辭寵時望美矣今宜頓軍闗外文服入朝此伯主之事也參</hi>
　<hi>軍邵續諌曰人有兄弟如左右手今公欲當天下之敵而先去其一手可乎穎皆不聴  邵續字嗣祖魏</hi>
　<hi>郡安陽人</hi>八月穎顒共表乂論功不平與僕射羊元之將<lb/>
　軍皇甫商<hi>安定朝那人</hi>專擅朝政請遣乂還國誅元之等<lb/>
<pb n="KR2b0037_WYG_029-49a"/>
　詔曰穎顒敢舉兵向闕吾將親率六軍以討之其以<lb/>
　乂為太尉都督中外諸軍事顒以張方為都督將精<lb/>
　兵七萬東趨洛陽穎引兵屯朝歌以陸機為前鋒都<lb/>
　督督王粹牽秀石超<hi>苞之子</hi>等軍二十餘萬向洛陽帝<lb/>
　如十三里橋乂使皇甫商將萬餘人拒張方于宜陽<lb/>
　方襲敗之帝軍于芒山<hi>羊元之憂懼而卒</hi>遂幸緱氏擊牽秀<lb/>
　走之張方入京城大掠死者萬計<lb/>
冬十月長沙王乂奉帝及穎兵戰于建春門<hi>洛城上東門</hi>大<lb/>
<pb n="KR2b0037_WYG_029-49b"/>
破之<lb/>
　帝自緱氏還宫穎遣將軍馬咸助陸機乂奉帝與機<lb/>
　戰于建春門乂司馬王瑚使數千騎繋㦸于馬以突<lb/>
　咸陳咸軍亂執而斬之機軍大敗赴七里澗<hi>在洛陽縣東水</hi>
　<hi>經注穀水東合七里澗澗有石梁别考陜州亦有七里澗古曹陽也與此</hi>死者如積水<lb/>
　為之不流<hi>初宦人孟玖有寵于穎玖欲用其父為邯鄲令右司馬陸雲固執不許玖深怨之玖</hi>
　<hi>弟超為小督未戰縱兵大掠機録其主者超將鐡騎直入麾下奪之顧謂機曰貉奴能作督不機司馬孫</hi>
　<hi>拯勸機殺之機不能用及戰超敗沒玖疑機殺之譖于穎曰機有二心于長沙牽秀等素謟事玖相與證</hi>
<pb n="KR2b0037_WYG_029-50a"/>
　<hi>之穎大怒使秀將兵收機機聞秀至釋戎衣著白祫與秀相見為牋辭穎既而嘆曰華亭鶴唳可復聞乎</hi>
　<hi>秀遂殺之穎又收雲及拯下獄玖催令殺雲夷三族獄吏掠拯數百兩踝骨見終言機寃吏知拯義烈謂</hi>
　<hi>曰二陸之枉誰不知之君何不愛身乎拯仰天嘆曰陸君兄弟世之竒才吾䝉知愛今既不能救其死忍</hi>
　<hi>復從而誣之乎玖等令獄吏詐為拯辭亦夷三族拯門人費慈宰意詣獄明拯寃拯譬遣之曰吾義不負</hi>
　<hi>二陸死自吾分卿何為爾邪曰君既不負二陸僕又安敢負君固言拯寃玖又殺之  華亭今江南松江</hi>
　<hi>府婁縣西有平原村即古華亭谷陸機故宅在其側孫拯吴郡人</hi>
十一月長沙王乂奉帝討張方不克穎進兵逼京師詔<lb/>
雍州刺史劉沈<hi>字道真燕國薊人</hi>討顒<lb/>
<pb n="KR2b0037_WYG_029-50b"/>
　長沙王乂奉帝攻張方方兵望見乘輿皆退走遂大<lb/>
　敗衆懼欲夜遁方曰勝負兵家之常善用兵者能因<lb/>
　敗為成今我更前作壘出其不意此竒策也乃夜潛<lb/>
　進逼洛城七里築壘數重外引廩穀以足軍食乂既<lb/>
　戰勝以為方不足憂聞方壘成攻之不利穎進逼京<lb/>
　師公私窮踧米石萬錢詔命所行一城而已驃騎主<lb/>
　簿祖逖<hi>字士雅范陽遒人</hi>言于乂曰劉沈忠義果毅雍州兵<lb/>
　力足制河間宜啟上詔沈發兵襲顒顒窘急必詔張<lb/>
<pb n="KR2b0037_WYG_029-51a"/>
　方以自救此良策也乂從之沈奉詔合七郡之衆凡<lb/>
　萬餘人趨長安<lb/>
<hi>甲子</hi>永興元年<hi>漢高祖劉淵元熈元年成太宗李雄建興元年  凡僭國二是年以後僭國初建及</hi>
<hi>嗣立或重改元者皆分注年下非此則不列</hi>春正月尚書令樂廣卒<lb/>
　廣女為成都王妃或譖諸太尉乂乂以問廣廣神色<lb/>
　不動徐曰廣豈以三男易一女哉乂猶疑之廣以憂<lb/>
　卒<lb/>
東海王越使張方殺長沙王乂穎入京師自為丞相尋<lb/>
<pb n="KR2b0037_WYG_029-51b"/>
還鎮鄴<lb/>
　乂屢破穎兵而未嘗虧奉上之禮城中糧食日窘士<lb/>
　卒無離心張方以為洛陽未可克欲還長安而東海<lb/>
　王越慮事不濟潛與殿中諸將夜收乂啟帝下詔免<lb/>
　乂官置金墉城大赦改元城既開將士見外兵不盛<lb/>
　悔之更謀劫出乂以拒穎越懼遣人密告張方方炙<lb/>
　殺之<hi>方將士皆為流涕</hi>穎入京師復還鎮于鄴詔以穎為丞<lb/>
　相越守尚書令穎遣石超等帥兵屯十二城門殿中<lb/>
<pb n="KR2b0037_WYG_029-52a"/>
　宿所忌者皆殺之悉代去宿衛兵<lb/>
雍州刺史劉沈及顒戰敗死之<lb/>
　顒屯軍于鄭<hi>注見前</hi>為東軍聲援聞沈起兵退入長安<lb/>
　急召張方方掠洛中官私奴婢萬餘人而西沈渡渭<lb/>
　而軍與顒戰屢敗之沈使衙博皇甫澹以精甲五千<lb/>
　襲長安入其門力戰至顒帳下沈兵來遲顒黨張輔<lb/>
　<hi>字世偉南陽西鄂人</hi>見其無繼橫擊之殺博及澹沈兵遂敗沈<lb/>
　南走被獲顒殺之<hi>沈為顒所獲謂顒曰知己之惠輕君臣之義重沈不可違天子之詔</hi>
<pb n="KR2b0037_WYG_029-52b"/>
　<hi>量强弱以苟全投袂之日期以必死葅醢之戮其甘如薺顒怒斬之新平太守張光數為沈畫計顒執而</hi>
　<hi>詰之光曰劉雍州不用鄙計故令大王得有今日顒壯之表為右衛司馬  張光字景武江夏鍾武人</hi>
二月穎廢皇后羊氏及太子覃<lb/>
廣陵度支陳敏<hi>字令通廬江人</hi>及議郎周玘<hi>字宣佩處之子</hi>擊張昌黨<lb/>
石氷于建康斬之<lb/>
　先是石氷據臨淮<hi>晉郡治盱眙盱眙注見前</hi>不下議郎周玘等起<lb/>
　兵江東討之推前吴興太守顧秘都督揚州九郡傳<lb/>
　檄州郡殺氷所署將吏于是前侍御史賀循<hi>字彦先卲之子</hi>
<pb n="KR2b0037_WYG_029-53a"/>
　廬江内史華譚<hi>字令思廣陵人</hi>及丹陽葛洪<hi>字稚川/句客人</hi>甘卓<hi>字季</hi>
　<hi>思寧之子</hi>皆起兵應秘氷遣其將拒玘玘擊斬之氷自臨<lb/>
　淮退趨壽春至是廣陵度支陳敏謂征東將軍劉準<lb/>
　曰此等烏合之衆其勢易離請為公破之時氷衆十<lb/>
　倍于敏準乃益敏兵敏擊之所向皆捷遂與玘合攻<lb/>
　斬氷揚徐二州平玘及賀循皆散衆還家不言功賞<lb/>
　朝廷以敏為廣陵相<lb/>
顒表穎為皇太弟自為太宰雍州牧<lb/>
<pb n="KR2b0037_WYG_029-53b"/>
秋七月東海王越奉帝征穎復皇后太子穎遣兵拒戰<lb/>
蕩陰<hi>漢縣故城在今河南彰徳府湯陰縣</hi>侍中嵇紹死之帝遂入鄴越走<lb/>
歸國<lb/>
　穎僭侈日甚嬖倖用事大失衆望東海王越與右衛<lb/>
　將軍陳眕勒兵入雲龍門以詔召三公百僚戒嚴討<lb/>
　穎石超奔鄴復皇后羊氏及太子覃越奉帝北征徴<lb/>
　前侍中嵇紹詣行在<hi>侍中秦準謂紹曰今往安危難測卿有佳馬乎紹正色曰臣子</hi>
　<hi>扈衛乘輿死生以之佳馬何為</hi>又檄召四方兵比至安陽<hi>漢縣今為彰徳府治</hi>
<pb n="KR2b0037_WYG_029-54a"/>
　衆十餘萬穎㑹羣僚問計東安王繇曰天子親征宜<lb/>
　釋甲縞素出迎請罪穎不從遣石超率衆拒戰乘輿<lb/>
　敗績于蕩陰帝頰中三矢百官侍御皆散嵇紹朝服<lb/>
　登輦以身衛帝兵人引紹斫之帝曰忠臣也勿殺對<lb/>
　曰奉太弟令惟不犯陛下一人耳遂殺紹血濺帝衣<lb/>
　<hi>帝墮于草中亡六璽超奉帝幸其營帝餒甚超進水左右奉秋桃</hi>穎迎帝入鄴改元<lb/>
　建武左右欲浣帝衣帝曰嵇侍中血勿浣也陳眕上<lb/>
　官已奉太子覃守洛陽越還東海孫惠勸邀結藩方<lb/>
<pb n="KR2b0037_WYG_029-54b"/>
　同奬王室越以惠為記室參軍與參謀議北軍中候<lb/>
　茍晞奔豫州都督范陽王虓<hi>字武㑹宣帝弟康王綏之子</hi>虓以為<lb/>
　兖州刺史<lb/>
幽州都督王浚<hi>字彭祖沈之子</hi>并州刺史東嬴公騰<hi>字元邁越之弟</hi>起<lb/>
兵討穎<lb/>
　初三王之討趙王倫也王浚擁衆挾兩端禁所部士<lb/>
　民不得赴三王召募穎陰圖之不克至是又稱詔徴<lb/>
　之浚遂與鮮卑段務目塵<hi>段日陸眷再傳為務目塵浚表為遼西公以女妻之</hi>
<pb n="KR2b0037_WYG_029-55a"/>
　<hi>目通鑑作勿今依晉書北史</hi>烏桓羯末及并州刺史東嬴公騰同<lb/>
　起兵討穎穎遣石超擊之<lb/>
八月穎殺東安王繇琅邪王睿走歸國<lb/>
　穎怨東安王繇前議殺之繇兄子琅邪王睿沈敏有<lb/>
　度量為左將軍與東海參軍王導<hi>字茂𢎞覽之孫</hi>善導以朝<lb/>
　廷多故每勸睿之國及繇死睿從帝在鄴恐及禍將<lb/>
　逃歸穎先勅闗津無得出貴人睿至河陽為津吏所<lb/>
　止從者宋典自後來以鞭拂睿而笑曰舎長官禁貴<lb/>
<pb n="KR2b0037_WYG_029-55b"/>
　人汝亦被拘邪吏乃聴過至洛陽迎太妃夏侯氏俱<lb/>
　歸國<hi>胡三省曰元帝中興事始此</hi>
張方復入京城廢皇后太子<lb/>
劉淵自稱大單于<lb/>
　初穎表匈奴左賢王劉淵監五部軍事使將兵在鄴<lb/>
　淵子聰<hi>字元明</hi>驍勇絶人博涉經史彎弓三百斤弱冠<lb/>
　遊京師名士莫不與交淵從祖宣<hi>字士則</hi>謂其族人曰<lb/>
　漢亡以來我單于徒有虚號斂手受役奄過百年左<lb/>
<pb n="KR2b0037_WYG_029-56a"/>
　賢王英武超世天茍不欲興匈奴必不虚生此人也<lb/>
　今司馬氏骨肉相殘四海鼎沸復呼韓邪之業此其<lb/>
　時矣乃相與謀推淵為大單于使其黨呼延攸<hi>顔師古漢</hi>
　<hi>書注匈奴中貴種有呼衍氏即今之呼延氏</hi>詣鄴告之淵白穎請歸㑹葬<lb/>
　勿許淵令攸先歸告宣等使招集五部聲言助穎實<lb/>
　欲叛之及幽并起兵淵説穎曰今二鎮跋扈恐非宿<lb/>
　衛及近郡士衆所能禦也請還説五部赴國難穎悦<lb/>
　拜淵為北單于參丞相軍事淵至左國城<hi>杜佑曰在離石北</hi>
<pb n="KR2b0037_WYG_029-56b"/>
　劉宣等上大單于之號二旬之間有衆五萬都于離<lb/>
　石<hi>戰國趙邑漢置縣晉為西河國治今山西汾州府永寧州是</hi>
幽并兵至鄴穎奉帝還洛陽浚大掠鄴而還<lb/>
　王浚東嬴公騰合兵敗石超于平棘<hi>注見前</hi>乘勝進軍<lb/>
　鄴中奔潰穎將數千騎奉帝御犢車南奔<hi>倉卒無齎中黃門被</hi>
　<hi>囊中齎私錢二千詔貸之于道中買飯食以瓦盆至温將謁陵帝喪履納從者之履下拜流涕張方迎帝</hi>
　<hi>還宫奔散者稍還百官粗備</hi>浚入鄴暴掠復還薊<hi>劉淵聞穎去鄴歎曰不用</hi>
　<hi>吾言逆自奔潰真奴才也然不可以不救將發兵擊鮮卑烏桓劉宣等諫曰晉人奴𨽻御我今其骨肉相</hi>
<pb n="KR2b0037_WYG_029-57a"/>
　<hi>殘是天棄彼而使我復呼韓邪之業也鮮卑烏桓我之氣類可以為援奈何擊之淵曰善大丈夫當為漢</hi>
　<hi>高魏武呼韓邪何足效哉宣等稽首曰非所及也</hi>
冬十月李雄自稱成都王<hi>是為後蜀以前有蜀漢故稱後以别之</hi>
　雄以范長生<hi>涪陵人</hi>有名徳為蜀人所重<hi>先是李流據郫城蜀民並</hi>
　<hi>保險結塢城邑皆空流衆饑乏長生以千餘家依青城山徐轝説長生給流軍糧流軍復振  青城山在</hi>
　<hi>成都府灌縣西南一名丈人山</hi>欲迎以為君長生不可雄遂即王位<lb/>
　約法七章以叔父驤為太傅兄始為太保李離為太<lb/>
　尉李國為太宰雄以國離有智謀事必咨而後行然<lb/>
<pb n="KR2b0037_WYG_029-57b"/>
　國離事雄彌謹<lb/>
劉淵自稱漢王<hi>是為前趙以後劉曜改號故統稱趙</hi>
　劉淵遷都左國城胡晉歸之者愈衆淵謂羣臣曰昔<lb/>
　漢有天下久長恩結于民吾漢氏之甥約為兄弟兄<lb/>
　亡弟紹不亦可乎乃建國號曰漢依高祖稱漢王尊<lb/>
　安樂公禪為孝懐皇帝以右賢王宣為丞相崔游為<lb/>
　御史大夫後部人陳元達<hi>字長宏</hi>為黃門郎族子曜<hi>字永</hi>
　<hi>明</hi>為建武將軍<hi>游固辭不受元達少有志操淵嘗招之不答及淵為王或謂曰君其懼乎</hi>
<pb n="KR2b0037_WYG_029-58a"/>
　<hi>元達笑曰不過二三日驛書必至其暮淵果徴之元達事淵屢進忠言退而削草雖子弟莫得知也曜生</hi>
　<hi>而眉白目有赤光㓜聰慧有膽識早孤養于淵及長儀觀魁偉性拓落不羣好讀書善屬文鐵厚一寸射</hi>
　<hi>而泂之劉聰重之以為漢世祖魏武帝之流</hi>
十一月張方遷帝于長安僕射荀藩<hi>字大堅勗長子</hi>立留臺于<lb/>
洛陽復皇后羊氏<lb/>
　張方在洛既久剽掠殆竭乃引兵入殿以所乘車迎<lb/>
　帝逼令上車帝垂涕從之<hi>帝令方具車載宫人寶物軍人因妻掠後宫分爭府</hi>
　<hi>藏割流蘇武帳為馬帴魏晉積蓄掃地無餘</hi>方擁帝及穎豫章王熾等趨<lb/>
<pb n="KR2b0037_WYG_029-58b"/>
　長安顒迎于霸上以征西府為宫惟僕射荀藩及司<lb/>
　𨽻劉暾<hi>字長升毅之子</hi>等在洛陽為留臺承制行事復稱永<lb/>
　安立羊后號東西臺<lb/>
十二月顒廢太弟穎更立豫章王熾為皇太弟<lb/>
　帝兄弟二十五人時存者惟穎熾及吴王晏晏材庸<lb/>
　下熾沖素好學故顒立之詔穎還第而以顒都督中<lb/>
　外又以東海王越為太傅與顒夾輔帝室王戎參録<lb/>
　朝政王衍為左僕射張方為中領軍録尚書事令州<lb/>
<pb n="KR2b0037_WYG_029-59a"/>
　郡蠲除苛政愛民務本清通之後當還東京<hi>時顒以四方乖</hi>
　<hi>離禍難不已故下此詔和解之冀獲少安越辭太傅不受</hi>
漢冦太原西河郡<lb/>
　漢王淵遣劉曜冦太原取泫氏<hi>漢縣北齊改高平今屬山西澤州府</hi>喬<lb/>
　晞冦西河取介休<hi>介休令賈渾不降晞殺之將納其妻宗氏罵晞而哭晞又殺之淵聞</hi>
　<hi>之大怒曰使天道有知喬晞望有種乎追還降秩四等收渾屍葬之  介休漢縣今屬汾州府</hi>
　<lb/>
　<lb/>
<pb n="KR2b0037_WYG_029-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷三十<lb/>
</p>
<p>
</p>
  </div>
</body>
</text>
</TEI>
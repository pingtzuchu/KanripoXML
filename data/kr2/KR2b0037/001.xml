<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_001-1a"/>
欽定四庫全書<lb/>
御批歴代通鑑輯覽卷一<lb/>
伏羲氏<hi>在位一百十五年傳十五世</hi>
太昊伏羲氏<lb/>
　帝生于成紀<hi>帝母居于華胥之渚履巨人跡意有所動虹且繞之因而始娠生帝于成紀</hi>
　<hi>華胥古國寰宇記藍田縣有華胥氏陵成紀故城在今甘肅秦州秦安縣</hi>以木徳繼天而<lb/>
　王故風姓有聖徳象日月之明故曰太昊<lb/>
都陳<hi>左傳陳太昊之墟鄭樵通志伏羲都陳宛邱城是也  宛邱今河南陳州府治是</hi>
<pb n="KR2b0037_WYG_001-1b"/>
始畫八卦<lb/>
　帝徳洽上下有龍馬<hi>説文龍鱗䖝之長玉篇馬武獸也此馬身而龍鱗故曰龍馬</hi>
　負圗出于河<hi>孔安國書傳伏羲氏王天下龍馬出河朱子河圖論圖之位一與六共宗而居</hi>
　<hi>乎北二與七為朋而居乎南三與八同道而居乎東四與九為友而居乎西五與十相守而居乎中</hi>乃<lb/>
　仰觀象于天俯察法于地中觀萬物之宜始畫八卦<lb/>
　卦有三爻因而重之為卦六十有四以通神明之徳<lb/>
　而卜筮自此生焉<hi>劉恕通鑑外紀伏羲徳洽上下天應以鳥獸文章地應以河圖洛書</hi>
　<hi>則而象之乃作易説本禮緯舍文嘉羅泌路史鄭樵通志皆因之考易大傳河出圖洛出書漢孔安國劉</hi>
<pb n="KR2b0037_WYG_001-2a"/>
　<hi>向父子班固俱以河圖授羲洛書錫禹宋邵子朱子並同今依書傳朱子為據餘説皆不取</hi>
敎民佃漁畜牧<lb/>
　民處草野逐捕禽獸茹毛飲血帝始結網罟以教佃漁<lb/>
　故曰伏羲養犧牲以充庖㕑故又曰庖犧<lb/>
以龍紀官<lb/>
　因龍馬之瑞故以龍名官號曰龍師春官為青龍<hi>又曰</hi>
　<hi>蒼龍</hi>氏夏官為赤龍氏秋官為白龍氏冬官為黒龍氏<lb/>
　中官為黄龍氏<hi>偽三墤伏羲以共工為上相栢黄為下相朱襄為飛龍氏昊英為潛龍氏</hi>
<pb n="KR2b0037_WYG_001-2b"/>
　<hi>大庭為居龍氏渾沌為降龍氏隂康為土龍氏栗陸為水龍氏命官之名與後十五世帝號多同今不取</hi>
作書契<lb/>
　上古結繩以紀事帝易之以書契百官以治萬民以<lb/>
　察<lb/>
作甲厯<lb/>
　帝始立周天厯度<hi>以定日月列星分度見晉書天文志</hi>乃作甲厯日月<lb/>
　嵗時<hi>日主晝月主夜日月相逐積三百六十晝夜為一嵗説見周髀算經</hi>自此而生焉<lb/>
　<hi>外紀伏羲有甲厯五運通志甲厯起于甲寅王應麟曰甲寅之説葢本通厯考大撓始作甲子若伏羲時</hi>
<pb n="KR2b0037_WYG_001-3a"/>
　<hi>已干支相配黄帝又何必命官重作乎今不取</hi>
制嫁娶<lb/>
　民男女無别帝制嫁娶以儷<hi>音麗偶數</hi>皮為禮正姓氏通<lb/>
　媒妁以重人倫之本而民始不凟<lb/>
造琴瑟<lb/>
　斲桐為琴繩絲為絃絃二十有七絙<hi>古登切</hi>桑為三十<lb/>
　六絃之瑟而樂音自是興焉<hi>伏羲樂曰立基亦曰扶來載孝經鈎命訣今不</hi>
　<hi>取</hi>
<pb n="KR2b0037_WYG_001-3b"/>
帝崩塟于陳<hi>太昊陵在今陳州府懐寧縣西北</hi>
　帝神靈首出開物成務立極萬世在位一百一十有<lb/>
　五年而崩傳十五帝曰女媧氏<hi>佐太昊正婚姻以重萬民之判是為神媒</hi>
　<hi>太昊沒共工氏作亂女媧誅之以治天下命臣隨作笙簧以通殊風娥陵制都良筦以一天下之音破五</hi>
　<hi>十絃之瑟為二十五絃而樂以和</hi>栢皇氏中央氏<hi>亦曰/中皇</hi>大庭氏<hi>具膺錄也</hi>
　<hi>三辰増輝五鳯異色都于曲阜故魯有大庭氏之庫亦曰朱顔氏</hi>栗陸氏驪連氏<hi>亦曰</hi>
　<hi>昆連</hi>渾沌氏<hi>亦曰/混敦</hi>赫胥氏<hi>其時之民鼔腹而㳺舎哺而嬉晝動夕息渇飲飢食莫知</hi>
　<hi>作善而作惡也</hi>尊盧氏昊英氏<hi>又曰/子英</hi>有巢氏<hi>上古聖人敎民巢居及其久也</hi>
<pb n="KR2b0037_WYG_001-4a"/>
　<hi>木處而顛有聖人教之編槿而廬緝雚而扉革有巢之化故亦號有巢氏</hi>朱襄氏<hi>又曰子襄</hi>葛<lb/>
　天氏<hi>其治世也不言而信不化而行其作樂也三人操牛尾投足以歌八闋是謂廣樂</hi>隂康<lb/>
　氏無懐氏<hi>其民廿食而樂居懐土而重生雞犬之音相聞民至老死不相往來命之曰無懐氏</hi>
　<hi>之民</hi>凡一千二百六十年而神農氏作<lb/>
神農氏<hi>在位一百四十年傳八世合五百二十年</hi>
炎帝神農氏<lb/>
　帝起于烈山<hi>帝母曰安登有神龍之感而生帝于烈山  烈山一名厲山在湖北徳安府隨</hi>
　<hi>州北荆州記厲郷縣有石穴昔神農生此世謂之神農穴</hi>故亦曰烈山氏長于姜<lb/>
<pb n="KR2b0037_WYG_001-4b"/>
　水<hi>在今陜西鳳翔府岐山縣東水經注岐水東逕姜氏城南為姜水</hi>故以姜為姓以<lb/>
　火徳代伏羲氏治天下故曰炎帝<lb/>
都陳遷曲阜<hi>皇甫謐帝王世紀炎帝都于陳又徙魯元和志曲阜古炎帝之墟曲阜今縣屬山東</hi>
<hi>兖州府</hi>
以火紀官<lb/>
　春官為大火夏官為鶉火秋官為西火冬官為北火<lb/>
　中官為中火<lb/>
初藝五穀<lb/>
<pb n="KR2b0037_WYG_001-5a"/>
　民茹草木食禽獸不知耕稼帝因天時相地宜斲木<lb/>
　為耜揉木為耒教民藝五榖而農事興焉<lb/>
始制醫藥<lb/>
　民有疾病未知藥石帝始味草木之滋察其寒温平<lb/>
　熱之性辨其君臣佐使之義神而化之遂作方書以<lb/>
　療民疾而醫道立矣復察水泉甘苦令人知所趨避<lb/>
　由是民無夭札之患天下宜之故號神農氏<lb/>
立市㕓<lb/>
<pb n="KR2b0037_WYG_001-5b"/>
　列㕓于國日中為市致天下之民聚天下之貨交易<lb/>
　而退各得其所<lb/>
夙沙氏<hi>英賢傳炎帝時侯國</hi>來歸<lb/>
　諸侯夙沙氏叛煑海為鹽<hi>説文古者夙沙煑海始謂之鹽</hi>不用帝命<lb/>
　其臣箕文諫而被殺帝益修厥徳夙沙之民自攻其<lb/>
　君而來歸<lb/>
帝崩于長沙<hi>今湖南長沙府</hi>之茶鄉<hi>今長沙府/茶陵州</hi>塟茶陵<hi>炎帝陵在今湖</hi>
<hi>南衡州府酃縣西</hi>
<pb n="KR2b0037_WYG_001-6a"/>
　帝興萬世生養之利法省而不煩威厲而不試其俗<lb/>
　樸重端慤不忿争而財足無制令而民従在位一百<lb/>
　四十年而崩傳八世<hi>譙周曰自神農至榆㒺相承八代</hi>曰帝臨魁<hi>炎帝</hi>
　<hi>子在位八十年</hi>帝承<hi>帝臨魁子在/位六十年</hi>帝明<hi>帝承子在位/四十九年</hi>帝宜<hi>帝明</hi>
　<hi>子在位四十五年</hi>帝來<hi>帝宜子在位/四十八年</hi>帝裏<hi>帝来子又曰帝居在位四十三年</hi>
　帝榆㒺<hi>帝裏曾孫神農氏之政至帝始衰諸侯攜貳帝居位之五十五年諸侯尊軒轅為天子降</hi>
　<hi>封帝于潞神農氏遂亾帝炎帝有别子曰柱佐帝播種五榖後世祀以為稷  裏有孫曰戯其後有勾龍</hi>
　<hi>為類頊后土能平九州辨土地之宜後世祀之以配社</hi>凡五百二十年而黄帝<lb/>
<pb n="KR2b0037_WYG_001-6b"/>
　氏作<lb/>
軒轅氏<hi>在位一百年</hi>
黄帝軒轅氏<lb/>
　少典氏<hi>神農時諸侯</hi>之子<hi>母曰附寳見電光繞斗感而有孕</hi>生帝于軒轅<lb/>
　之邱<hi>在今河南開封府新鄭縣</hi>故曰軒轅氏姓公孫<hi>長于姬水故又以姬為姓</hi>
　國于有熊<hi>即新鄭杜佑通典新鄭祝融之墟黄帝都于有熊亦在此也</hi>故亦曰有<lb/>
　熊氏<lb/>
誅蚩尤<hi>史記索隠古諸侯號</hi>于涿鹿<hi>山名在今直隷宣化府保安州南</hi>
<pb n="KR2b0037_WYG_001-7a"/>
　蚩尤好兵喜亂作刀㦸大弩以暴虐天下兼并諸侯<lb/>
　攻炎帝榆㒺榆㒺遜居涿鹿帝乃徴師諸侯與蚩尤<lb/>
　戰于涿鹿之野蚩尤作大霧軍士昬迷帝為指南車<lb/>
　以示四方<hi>陳殷曰車上用子午盤針以定四方是為指南</hi>遂擒蚩尤而戮之<lb/>
　<hi>史記炎帝欲侵陵諸侯軒轅乃修徳振兵與炎帝戰于阪泉之野三戰然後得其志説本大戴禮五帝徳</hi>
　<hi>篇考左傳晉文公將勤王使卜偃卜之曰吉遇黄帝戰于阪泉之兆然不言其與炎帝戰也若如戴徳史</hi>
　<hi>遷所云則放伐之事軒轅已先行之成湯何必更有慙徳且三戰得志其文尤不雅馴今不取</hi>
諸侯尊帝為天子<lb/>
<pb n="KR2b0037_WYG_001-7b"/>
　帝自涿鹿還諸侯咸尊帝為天子以代神農氏因有<lb/>
　土徳之瑞色尚黄故號曰黄帝<lb/>
以雲紀官<lb/>
　帝初受命適有雲瑞乃以雲名官春官為青雲夏官<lb/>
　為縉雲秋官為白雲冬官為黒雲中官為黄雲<lb/>
立六相暨史官<lb/>
　帝舉風后<hi>太昊之裔</hi>力牧太山稽常先大鴻<hi>史記封禪書鬼臾蓲號大</hi>
　<hi>鴻容臾蓲音  邱</hi>以治民命蒼頡為左史沮誦為右史<lb/>
<pb n="KR2b0037_WYG_001-8a"/>
制六書<lb/>
　蒼頡觀鳥獸蹄迒之跡體類象形而制字字有六義<lb/>
　一曰象形<hi>謂日月之類象形體而為之也</hi>二曰指事<hi>謂上下之類人在一上為上人</hi>
　<hi>在一下為下各指其事以為之也</hi>三曰㑹意<hi>謂武信之類止戈為武人言為信㑹合人意也</hi>
　四曰轉注<hi>謂考老之類左右相轉以為言也</hi>五曰諧聲<hi>謂江河之類皆以水為形</hi>
　<hi>以工可為聲也</hi>六曰假借<hi>謂令長之類一字兩用也</hi>使天下義理必歸文<lb/>
　字天下文字必歸六書<hi>循蜚紀以蒼頡為史皇又言剏成文字天為兩粟鬼為夜</hi>
　<hi>哭其説迂怪今不取</hi>
<pb n="KR2b0037_WYG_001-8b"/>
制陳法<lb/>
　帝衍握竒<hi>亦作機</hi>之法<hi>太平御覽風后為/黄帝衍握竒圖</hi>設五旗<hi>軍中所建</hi>
　<hi>具五方之色</hi>五麾<hi>牙旗也以牙為飾亦/具五色見出軍訣</hi>六毒<hi>與纛同軍中大旗也</hi>而<lb/>
　制其陳熊<hi>山獸春出冬蟄</hi>羆<hi>似熊/多力</hi>貔<hi>豹属出/貉國</hi>貅<hi>猛獸貔類</hi>以為前<lb/>
　行<hi>路史注此言勇鋭之士</hi>鵰<hi>鷙鳥似/鷹而大</hi>鶡<hi>毅鳥/似雉</hi>鴈<hi>隨陽/之鳥</hi>鸇<hi>鷂属即晨風</hi>
　以為左右<hi>路史注此言旗之所繪</hi>又命岐伯作鐲<hi>形如小鐘以節鼓</hi>鐃<lb/>
　<hi>似鈴無舌以止鼓</hi>鼓<hi>革音之器/為羣音長</hi>角<hi>形如筒軍/中所吹</hi>靈鞞<hi>騎上鼓</hi>神鉦<lb/>
　<hi>今之銅鑼</hi>以揚徳而建武<lb/>
<pb n="KR2b0037_WYG_001-9a"/>
立占天官<lb/>
　帝設靈臺立五官<hi>天地神民物類之官</hi>以叙五事命鬼臾蓲占<lb/>
　星羲和占日尚儀占月車區占風<lb/>
作甲子<lb/>
　帝命大撓探五行之情占斗柄<hi>即斗柄東北第七星也</hi>所建<hi>史記</hi>
　<hi>天官書攝提直斗杓所指以建時節</hi>始作甲子<hi>甲乙丙丁戊己庚辛壬癸謂之幹子丑寅夘辰</hi>
　<hi>巳午未申酉戌亥謂之枝枝幹相配以名日而定之以納音</hi>
作蓋天<hi>即渾天儀</hi>及調厯<hi>黄帝厯名</hi>
<pb n="KR2b0037_WYG_001-9b"/>
　命容成作葢天以象周天之形因五量<hi>起于黄鐘之龠合龠為合</hi>
　<hi>以十乗之為升斗斛是為嘉量</hi>定五氣<hi>五行/之氣</hi>起消息<hi>皇侃曰陽生為息隂死為消</hi>
　察發斂<hi>孟康曰春夏為發秋冬為斂</hi>以作調厯嵗紀甲寅日紀甲<lb/>
　子而時節定是嵗己酉朔旦日南至而獲神䇿<hi>神蓍也</hi>
　乃迎日推䇿<hi>推算以逆知時日</hi>造十六神厯積斜<hi>音餘</hi>分以置<lb/>
　閏配甲子而設蔀<hi>至朔同在日首謂之蔀</hi>于是時恵而辰従<lb/>
定算數<hi>即九章算法</hi>
　命𨽻首定數以率其羡要其㑹而律<hi>即律吕數因律起律以數成</hi>
<pb n="KR2b0037_WYG_001-10a"/>
　度<hi>分寸尺丈引所以度長短</hi>量<hi>注見/上</hi>衡<hi>所以任權而平銖兩斤石鈞之輕重</hi>由是成<lb/>
　焉<lb/>
造律吕作咸池之樂<lb/>
　帝命伶倫取竹嶰谿之谷<hi>昆侖之北谷</hi>㫁兩節間而吹之<lb/>
　以為黄鐘之宫<hi>律之最長者</hi>制十二筩以聴鳳<hi>靈鳥五采而文其雌</hi>
　<hi>凰</hi>凰之鳴其雄鳴六雌鳴亦六以比黄鐘之宫損益<lb/>
　相生<hi>下生者三分損一上生者三分益一</hi>為六律<hi>黄鍾太簇姑洗㽔賓夷則無射陽管為律</hi>
　六吕<hi>大吕應鍾南吕林鍾仲吕夾鍾隂管為吕</hi>又命榮猨鑄十二鐘<hi>金音之器</hi>
<pb n="KR2b0037_WYG_001-10b"/>
　以協月筩于是文之以五聲<hi>宫商角徴羽</hi>播之以八音<hi>金石</hi>
　<hi>絲竹匏土革木</hi>命大容作雲門大卷之樂中春之月乙卯之<lb/>
　辰日在奎<hi>西方奎十六星天之武庫</hi>始奏之命曰咸池<lb/>
作冕旒<hi>冠有旒曰冕垂玉曰旒</hi>正衣裳<lb/>
　帝作冕垂旒充纊<hi>細綿也</hi>為元衣黄裳以象天地之正<lb/>
　色旁觀翬翟草木之華乃染五采為文章以表貴賤<lb/>
作器用<lb/>
　命甯封為陶正赤將為木正以利器用揮作弓夷牟<lb/>
<pb n="KR2b0037_WYG_001-11a"/>
　作矢以威天下又命共鼓化狐刳木為舟剡木為楫<lb/>
　以濟不通邑夷作車以行四方服牛乗馬備物致用<lb/>
　而天下利矣<lb/>
作合宫<lb/>
　帝廣宫室之制遂作合宫<hi>又曰明庭</hi>以祀上帝享百神而<lb/>
　敷政焉<lb/>
作貨幣<lb/>
　范金<hi>五色之金</hi>為貨制金刀<hi>錢名/也</hi>立五幣<hi>金刀泉布帛</hi>以制國<lb/>
<pb n="KR2b0037_WYG_001-11b"/>
　用<lb/>
作内經<lb/>
　帝察五氣<hi>燥濕寒温涼</hi>立五運<hi>甲巳土乙庚金丙辛水丁壬木戊癸火</hi>洞性<lb/>
　命紀隂陽咨于歧伯而作内經復命俞跗雷公察明<lb/>
　堂究息脉巫彭桐君處方餌而人得以盡年<lb/>
敎民蠶<lb/>
　西陵氏之女嫘<hi>力追切</hi>祖為帝元妃始教民育蠶治絲<lb/>
　繭以供衣服而天下無皴瘃<hi>音逡祝寒瘍也</hi>之患後世祀為<lb/>
<pb n="KR2b0037_WYG_001-12a"/>
　先蠶<lb/>
畫野分州經土設井<lb/>
　帝方行天下<hi>史記帝拔山通道未嘗寧居遷徙往來以師兵為營衛</hi>東至海西<lb/>
　至崆峒<hi>山名在今甘肅肅州髙臺縣西南</hi>南至江<hi>注詳/後</hi>北逐葷粥<hi>史記</hi>
　<hi>匈奴傳唐虞以前有山戎葷粥獫狁居于北蠻</hi>合符釡山<hi>在今直隷宣化府保安州西南</hi>而<lb/>
　邑于涿鹿之阿<hi>括地志媯州有涿鹿故城本黄帝所都  唐媯州今保安州是</hi>于是<lb/>
　畫野分州得百里之國萬區命匠營國邑置左右大<lb/>
　監監于萬國萬國以和遂經土設井<hi>言其經界如井字也</hi>以塞<lb/>
<pb n="KR2b0037_WYG_001-12b"/>
　争端立步<hi>六尺為步</hi>制畝<hi>步百為畝</hi>以防不足使八家為井井<lb/>
　開四道而分八宅井一為鄰鄰三為朋朋三為里里<lb/>
　五為邑邑十為都都十為師師十為州分之於井而<lb/>
　計于州故地著<hi>猶言土著</hi>而數詳<lb/>
屈軼生于庭鳳凰巢于閣麒麟<hi>仁獸毛蟲之長牡曰麒牝曰麟</hi>逰于囿<lb/>
　帝順天地之紀風雨時若人無夭札物無疵癘有草<lb/>
　生于庭佞人入則指之名曰屈軼鳳凰巢于阿閣麒<lb/>
　麟逰于苑囿<lb/>
<pb n="KR2b0037_WYG_001-13a"/>
帝崩于荆山之陽塟橋山<hi>在今陜西鄜州中部縣西北亦曰子午山接甘肅慶陽府</hi>
<hi>真寧縣界黄帝陵在山上</hi>
　帝採首山<hi>在今河南許州襄城縣南</hi>之銅鑄三鼎于荆山<hi>在今河南陜州</hi>
　<hi>閿鄉縣南</hi>之陽八月既望鼎成崩焉其臣左徹感思取衣<lb/>
　冠几杖而廟祀之帥諸侯羣臣嵗時朝焉帝生而神<lb/>
　靈弱而能言幼而徇<hi>疾也</hi>齊<hi>速也</hi>長而敦敏成而聰明徳<lb/>
　配天地宰制羣動故民安樂不使而成不禁而止在<lb/>
　位百年而崩年一百十有一嵗有子二十五人其得<lb/>
<pb n="KR2b0037_WYG_001-13b"/>
　姓者十有四人<hi>曰祁已滕箴任旬嬉姞嬛衣二姬二酉别為十二姓</hi>元妃之子<lb/>
　摰嗣位為少昊氏<lb/>
金天氏<hi>在位八十四年</hi>
少昊金天氏<lb/>
　名摯<hi>亦曰元囂又曰清陽</hi>已姓黄帝之子<hi>母即嫘祖感大星如虹下臨華渚而生帝</hi>
　自窮桑<hi>在曲阜縣北</hi>登帝位以金徳王天下故曰金天氏<lb/>
　<hi>史記黄帝之子曰元囂是為青陽降居江水不得立漢書少昊帝考徳曰清凊者黄帝之子清陽也考少</hi>
　<hi>昊之立見于左傳故漢書因之史記之説非是</hi>
<pb n="KR2b0037_WYG_001-14a"/>
都曲阜<hi>左傳伯禽封于少昊之墟帝王世紀少昊自窮桑徙曲阜</hi>
以鳥紀官<lb/>
　帝之立也鳳鳥適至因以鳥紀官鳳鳥<hi>杜預左傳注鳯知天時</hi>
　氏為厯正元鳥<hi>燕也春分來秋分去</hi>氏司分伯趙<hi>伯勞也夏至鳴冬至止</hi>
　氏司至青鳥<hi>鶬鷃也立春鳴立夏止</hi>氏司唘丹鳥<hi>鷩雉也立秋來立冬去</hi>
　氏司閉是為厯正之四屬祝鳩<hi>鷦鳩孝鳥</hi>氏為司徒雎鳩<lb/>
　<hi>王鳩鷙而有别</hi>氏為司馬鳲鳩<hi>鴶鵴性/均平</hi>氏為司空爽鳩<hi>鷹也性鷙</hi>
　氏為司冦鶻鳩<hi>鶻鵰春來冬去</hi>氏為司事是為鳩<hi>聚也</hi>民之官<lb/>
<pb n="KR2b0037_WYG_001-14b"/>
　又立五雉<hi>雉有五種</hi>為五工正<hi>賈逵曰西鷷雉主攻木東鶅雉主塼埴南翟雉主攻</hi>
　<hi>金北鵗雉主攻皮伊洛之南為翬雉主飾五色</hi>利器用正度量以夷<hi>平也</hi>民立<lb/>
　九扈<hi>扈有九種</hi>為九農正<hi>賈逵曰春扈趣民耕夏扈趣民耘秋扈趣民斂冬扈趣民蓋蔵</hi>
　<hi>棘扈為果敺鳥行扈晝為民敺鳥宵扈夜為農敺獸桑扈為蠶敺雀老扈趣民收麥今不得晏起</hi>以<lb/>
　扈<hi>止也</hi>民無淫<lb/>
作大淵之樂<lb/>
　帝之御世諸福之物畢至爰書鸞<hi>似鳯多青</hi>鳳<hi>韋續字源少昊作鸞</hi>
　<hi>鳯書</hi>立建鼓<hi>大鼔/也</hi>制浮磬<hi>林之竒曰磬石取至輕者故謂之浮</hi>以通山川<lb/>
<pb n="KR2b0037_WYG_001-15a"/>
　之氣合樂以諧人神和上下是曰大淵<lb/>
帝崩塟于曲阜<hi>少昊陵在今曲阜縣東北</hi>
　帝能脩太昊之法象日月之明故曰少昊在位八十<lb/>
　四年而崩年百嵗嗣位為髙陽氏<lb/>
髙陽氏<hi>在位七十八年</hi>
顓頊髙陽氏<lb/>
　姬姓黄帝之孫黄帝元妃西陵氏生昌意昌意降居<lb/>
　若水<hi>即瀘水今名打沖河源出西畨逕四川寜逺府之西昌諸縣與金沙江合</hi>娶蜀山氏<lb/>
<pb n="KR2b0037_WYG_001-15b"/>
　女<hi>是為女樞感瑶光貫月之祥</hi>生帝帝年十嵗佐少昊二十即帝<lb/>
　位初國髙陽<hi>今河南開封府杞縣髙陽城是</hi>故號髙陽氏以水徳王<lb/>
　色尚赤<lb/>
都于帝邱<hi>今直隷大名府開州有濮陽故城漢書地理志濮陽古帝邱顓頊墟</hi>
始以民事紀官<lb/>
　以少昊之子重為木正曰勾芒該為金正曰蓐收脩<lb/>
　熈相代為水正曰元冥又以炎帝之後勾龍為后土<lb/>
　而帝之孫黎為火正曰祝融分治五方是為五官<lb/>
<pb n="KR2b0037_WYG_001-16a"/>
命重黎治神人<lb/>
　少昊之衰九黎<hi>尚書正義黎氏九人當時諸侯之為亂者</hi>亂徳民神雜揉<lb/>
　家為巫史民凟齊盟災禍薦臻帝乃命南正重司天<lb/>
　以屬神北正黎司地以屬民使復舊常無相輕凟民<lb/>
　用安生<lb/>
以建寅月為厯元<lb/>
　帝作厯以孟春之月為元是嵗正月朔旦立春五星<lb/>
　㑹于營室<hi>北方營室二星一曰元宫一曰清廟</hi>冰凍始泮蟄蟲始振雞<lb/>
<pb n="KR2b0037_WYG_001-16b"/>
　始三號天地萬物莫不應和故後世稱帝為厯宗<hi>晉書</hi>
　<hi>律厯志黄帝作調厯後顓帝以孟春月為元遂為厯宗</hi>
制九州<hi>馬端臨文獻通考顓帝創制九州</hi>
　帝始建九州<hi>兖冀青徐豫荆揚雍梁</hi>統領萬國北至幽陵<hi>即幽州</hi>
　南至交趾<hi>即南交</hi>西至流沙<hi>在今安西府敦煌縣西南地理今釋即古居延澤也</hi>
　<hi>其沙隨風流行故名</hi>東至蟠木<hi>東海/中山</hi>日月所照莫不砥<hi>平/也</hi>屬<hi>四逺</hi>
　<hi>皆平而來服屬</hi>
作承雲之樂<lb/>
<pb n="KR2b0037_WYG_001-17a"/>
　命飛龍氏㑹八風<hi>條風明庶風清明風景風涼風閻闔風不周風廣莫風是為八風</hi>
　之音為圭水之曲以召氣而生物浮金効珍鑄之為<lb/>
　鐘作五基六英之樂以享上帝朝羣侯名曰承雲<lb/>
帝崩塟于濮陽<hi>濮陽注見上顓帝陵在今河南衛輝府滑縣東北</hi>
　帝靜淵以有謀疏通而知事養材以任地載時以象<lb/>
　天依鬼神以制義治氣以教化潔誠以祭祀在位七<lb/>
　十八年崩年九十一嵗少昊之孫帝嚳嗣位是為髙<lb/>
　辛氏<lb/>
<pb n="KR2b0037_WYG_001-17b"/>
髙辛氏<hi>在位七十年</hi>
帝嚳髙辛氏<lb/>
　姬姓名夋<hi>七倫切</hi>少昊之孫父曰橋極帝生而神異自<lb/>
　言其名年十五佐帝頊受封于辛<hi>今河南歸徳府商邱縣南有髙辛里</hi>
　<hi>元和志帝嚳初封此</hi>年三十代髙陽氏為天子以肇基于辛故<lb/>
　曰髙辛氏以木徳王色尚黑<lb/>
都于亳<hi>今河南河南府偃師縣西有亳城帝王世紀契父帝嚳都此</hi>
作六英之樂<lb/>
<pb n="KR2b0037_WYG_001-18a"/>
　命咸黒典樂為聲歌名曰六英<lb/>
帝崩塟于頓丘<hi>頓丘故城在今直隷大名府清豐縣西南帝嚳陵在今河南衛輝府滑縣東北</hi>
　帝聰以知逺明以察㣲順天之義知民之急仁而威<lb/>
　恵而信執中而徧天下日月所照風雨所至莫不従<lb/>
　服在位七十年崩年百有五嵗帝元妃有邰氏女曰<lb/>
　姜嫄<hi>出祀郊禖見大人之跡履之震動有娠</hi>生棄次妃有娀氏女曰簡<lb/>
　狄<hi>春分元鳥降簡狄祈于郊禖<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>遺卵簡狄吞之而孕</hi>生契三妃陳鋒氏女曰<lb/>
　慶都<hi>有赤龍之感孕十四月</hi>生堯四妃娵訾氏女曰常儀生摯<lb/>
<pb n="KR2b0037_WYG_001-18b"/>
　帝崩摯嗣位<hi>帝王世紀摯母于四妃之中班最下而摯子兄弟年最長故登帝位</hi>九年<lb/>
　荒淫無度諸侯廢之而尊堯為天子是為陶唐氏<lb/>
陶唐氏<hi>在位一百嵗</hi>
帝堯陶唐氏<lb/>
　姬姓髙辛氏次子曰放勲育于母家伊侯之國<hi>今河南汝</hi>
　<hi>州伊陽縣</hi>後徙耆<hi>亦曰黎今山西/潞安府黎城縣</hi>故曰伊耆氏<hi>身長十尺龍顔日角</hi>
　<hi>眉有八彩</hi>年十三佐帝摯封植受封于陶<hi>今山東曹州府定陶縣是</hi>又<lb/>
　封于唐<hi>今直隷保定府唐縣是</hi>故為陶唐氏年十六諸侯廢帝<lb/>
<pb n="KR2b0037_WYG_001-19a"/>
　摯而尊為天子以火徳王色尚白<lb/>
<hi>甲辰</hi>元載帝即位<lb/>
都平陽<hi>漢書地理志河東郡平陽應劭曰堯都也平陽故城在今山西平陽府臨汾縣</hi>
命羲和治厯象<lb/>
　羲氏和氏重黎之後帝命治厯象授人時羲仲居嵎<lb/>
　夷<hi>東表之地胡渭禹貢錐指今朝鮮地</hi>理東作以殷仲春羲叔居南交<lb/>
　<hi>交跡之地地理今釋今安南國</hi>理南訛<hi>化/也</hi>以正夏至和仲居西<hi>西極之地</hi>
　<hi>地理今釋流沙以西皆是</hi>理西成以殷仲秋和叔居朔方<hi>北荒之地地理</hi>
<pb n="KR2b0037_WYG_001-19b"/>
　<hi>今釋大漠以北山川攸逺故稱朔方以為大界</hi>理朔易<hi>朔猶言蘇易改也</hi>以正冬至<lb/>
<hi>乙巳</hi>二載置閏法<lb/>
　帝既命羲和治厯象四時推候皆合積一朞而天有<lb/>
　餘度嵗有餘日于是又置閏法<hi>嵗有十二月月有三十日三百六十者一</hi>
　<hi>嵗之常數日與天會而多五日有竒為氣盈月與日會而少五日有竒為朔虚合氣盈朔虚而閏生焉</hi>
　日月氣候始參㑹後世章法<hi>三嵗一閏五嵗再閏十有九嵗七閏為一章</hi>
　昉于此<hi>金氏履祥曰章法雖云氣朔齊然猶有分秒之餘至二十七章為會三會為統三統為元</hi>
　<hi>積四千六百一十七年日月皆無餘分却得十一月甲子朔子時半冬至又為厯元矣</hi>
<pb n="KR2b0037_WYG_001-20a"/>
置諫鼓立謗木<lb/>
　置敢諫之鼔使天下得盡其言立誹謗之木使天下<lb/>
　得攻其過<lb/>
作戒<lb/>
　戒曰戰戰慄慄日謹一日人莫躓于山而躓于垤<lb/>
<hi>戊申</hi>五載越裳氏<hi>在交阯南明史外國傳占城國古越裳地秦為林邑縣漢曰象林晉以後為林</hi>
<hi>邑國後更號占城</hi>來朝<lb/>
　越裳氏重譯來朝獻大龜蓋千嵗方三尺餘背有科<lb/>
<pb n="KR2b0037_WYG_001-20b"/>
　斗文記開闢以來帝命錄之時有草生于庭曰蓂莢<lb/>
　十五之前日生一葉十五之後日落一葉小餘則一<lb/>
　葉厭而不落觀之可以知旬朔<lb/>
<hi>庚戌</hi>七載麒麟逰于郊藪<lb/>
　帝在位七年民不作忒鴟久<hi>山海經蒼梧之野有鴟久注即鵂鶹李時珍曰</hi>
　<hi>鴟同鴟惡鳥也久前編誤作又今改正</hi>逃于絶域麒麟逰于郊藪<lb/>
<hi>乙夘</hi>十有二載巡狩方嶽<lb/>
　帝臨民以十二<hi>十二載巡狩也</hi>一周流五嶽存鰥寡賑荒札<lb/>
<pb n="KR2b0037_WYG_001-21a"/>
　一民飢則曰我飢之一民寒則曰我寒之一民罹辜<lb/>
　則曰我陷之故民戴之如日月愛之如父母<lb/>
<hi>甲申</hi>四十有一載虞舜生<lb/>
　舜之先國于虞<hi>括地志故虞城在河北縣虞山之上酈道元云堯以女嬪于虞之地也河</hi>
　<hi>北故城在今山西解州平陸縣</hi>系出虞幕<hi>史記以舜為顓頊五世孫路史以五帝中舜獨不出</hi>
　<hi>于黄帝而仍依史記以敬康而下為舜之祖考左傳自幕至于瞽瞍無違命不言世數及名今故于幕之</hi>
　<hi>下瞍之上皆闕之</hi>父瞽瞍盲母握登<hi>有大虹/之感</hi>生舜于姚墟<hi>在今</hi>
　<hi>山西蒲州府永濟縣</hi>後居溈汭<hi>二水名在永濟縣首陽山下南曰溈北曰汭</hi>
<pb n="KR2b0037_WYG_001-21b"/>
<hi>癸巳</hi>五十載帝逰于康衢<lb/>
　帝逰康衢有童歌曰立我蒸民莫匪爾極不識不知<lb/>
　順帝之則有老人擊壤而歌曰日出而作日入而息<lb/>
　鑿井而飲耕田而食帝力于我何有哉<hi>帝又觀于華華封人祝曰</hi>
　<hi>使聖人富夀多男子帝曰多男多懼富則多事夀則多辱封人曰天生蒸民必授之以職多男而授之職</hi>
　<hi>何懼之有冨而使人分之何事之有天下有道與物皆昌天下無道修徳就閒千嵗厭世去而上仙乗彼</hi>
　<hi>白雲歸于帝鄉何辱之有縣華華山在今陜西同州府華隂  南</hi>
<hi>癸夘</hi>六十載虞舜以孝聞<lb/>
<pb n="KR2b0037_WYG_001-22a"/>
　舜母早喪瞽瞍更娶妻生象象傲瞍惑後妻愛少子<lb/>
　嘗欲殺舜舜盡孝悌之道日以篤謹年二十以孝聞<lb/>
　耕于厯山<hi>即雷首山今曰中條跨蒲州府永濟諸縣界</hi>人皆讓畔漁于雷<lb/>
　澤<hi>在雷首山下亦曰雷水</hi>人皆讓居陶于河濱<hi>今永濟縣北有陶城寰宇記舜</hi>
　<hi>陶河濱即此</hi>器不苦窳作什器<hi>猶言/什物</hi>于夀邱<hi>在今山東兖州府曲阜縣</hi>
　<hi>東</hi>就時<hi>謂逐時/以販</hi>于負夏<hi>鄭康成曰衞城</hi>所居一年成聚二年<lb/>
　成邑三年成都<lb/>
<hi>甲辰</hi>六十有一載洪水命鯀<hi>顓帝長子駱明之子</hi>治之功弗成<lb/>
<pb n="KR2b0037_WYG_001-22b"/>
　時龍門<hi>山名在今陜西同州府韓城縣東北</hi>未開吕梁<hi>亦山名在今山西汾州府永寜</hi>
　<hi>州東北</hi>未鑿河出孟門<hi>亦山名在今山西吉州西南</hi>之上江淮流通<lb/>
　<hi>河江淮注俱詳後</hi>無有平原髙阜帝求能治水者四岳<hi>掌方岳之</hi>
　<hi>官</hi>舉鯀帝乃封鯀為崇伯使治之鯀乃大興徒役作<lb/>
　九仞之城訖無成功<lb/>
<hi>癸丑</hi>七十載舉舜登庸<lb/>
　帝在位七十載以子朱嚚訟不可授乃詢四岳求遜<lb/>
　位四岳羣臣咸舉舜帝亦聞之于是以二女妻舜以<lb/>
<pb n="KR2b0037_WYG_001-23a"/>
　觀其内使九男與處以觀其外舜内行彌篤二女執<lb/>
　婦道九男皆益篤帝以舜為賢乃命以位<hi>金氏履祥曰書稱帝</hi>
　<hi>堯克明峻徳以親九族若如史記世系則堯之于舜為同髙祖之族而直妻以二女豈得謂之克明峻徳</hi>
　　<hi>故知堯舜不同出于黄帝也</hi>
舜舉八愷八元和五典叙百揆<lb/>
　髙陽氏有才子八人<hi>曰蒼舒隤敳檮戭大臨龎降庭堅仲容叔達  敳音皚檮音稠</hi>
　<hi>戭音演</hi>天下謂之八愷髙辛氏有才子八人<hi>曰伯奮仲堪叔獻季</hi>
　<hi>仲伯虎仲熊叔豹季貍</hi>天下謂之八元此十六族也世濟其羙<lb/>
<pb n="KR2b0037_WYG_001-23b"/>
　舜舉之使八愷主后土以揆百事八元布五教于四<lb/>
　方於是五典克従而無違教百揆時叙而無廢事<lb/>
<hi>甲寅</hi>七十有一載舜賔于四門流四凶族<lb/>
　帝鴻氏<hi>黄帝之後</hi>有不才子曰渾沌少昊氏有不才子曰<lb/>
　窮竒顓頊氏有不才子曰檮杌縉雲氏<hi>黄帝之官</hi>有不才<lb/>
　子曰饕餐天下謂之四凶舜投諸四裔于是四門穆<lb/>
　穆而無凶人<lb/>
<hi>乙夘</hi>七十有二載舜納于大麓<lb/>
<pb n="KR2b0037_WYG_001-24a"/>
　帝使舜入山林相視原隰雷雨大至衆懼失常舜行<lb/>
　不迷<lb/>
命舜攝位<lb/>
　帝曰咨爾舜天之厯數在爾躬允執厥中<lb/>
殛鯀于羽山<hi>在今江南海州贛榆縣東</hi>放驩兠<hi>堯時司徒杜預以為即渾沌説不足據</hi>
于崇山<hi>在今湖南澧州永定縣東</hi>
命禹治水<lb/>
　鯀既殛死乃命禹為司空使續父業禹與益<hi>顓頊之裔孫曰</hi>
<pb n="KR2b0037_WYG_001-24b"/>
　<hi>女修生大業大業生大費是為伯益</hi>稷<hi>即棄也</hi>同受命命諸侯百姓興人<lb/>
　徒以傅土禹乘四載<hi>水乗舟陸乗車泥乗輴山乗樏</hi>行山表木勞身<lb/>
　焦思以水之患莫大于河濟次之淮與江又次之乃<lb/>
　先治河始壺口<hi>禹導河自積石而施功則自壺口始于是闢龍門鑿厎柱自孟津而北疏</hi>
　<hi>為九河之積石山有二一曰大積石即今大雪山在今青海  西南境禹導河自此一曰小積石在今蘭</hi>
　<hi>州府河州西北古唐□山也壺口山在今山西吉州西南龍門注見上厎柱山在今河南陜州黄河之中</hi>
　<hi>有三門禹所鑿孟津在河南懐慶府孟縣南今曰河陽渡九河曰徒駭太史馬頰覆鬴胡蘇簡潔鈎盤鬲</hi>
　<hi>津爾雅疏徒駭是河之本道東出分為八枝也</hi>瀹濟自沇水<hi>濟之上源為沇東流為濟入于</hi>
<pb n="KR2b0037_WYG_001-25a"/>
　<hi>河溢為滎東出于陶丘北㑹于汶見沇水即濟源出今河南懐慶府濟源縣王屋山既  而伏復出為東</hi>
　<hi>西二池合流至温縣潛行絶河滎即滎澤亦曰滎瀆在今開封府滎陽縣南陶邱地名在今山東曹州府</hi>
　<hi>定陶縣西南汶水有五北汶嬴汶柴汶牟汶其一經流曰大汶出山東泰安府萊蕪縣與四汶合流舊自</hi>
　<hi>安民亭合濟</hi>導淮自桐栢<hi>㑹于泗沂栢桐柏山在今河南南陽府桐  縣淮水出其支山</hi>
　<hi>曰胎簪泗水出今山東兖州府泗水縣陪尾山四源並發故名沂水出今山東沂州府沂山舊沂入于泗</hi>
　<hi>泗入于淮今為運道所經俱已改流不具載</hi>導江自岷山<hi>别為沱過九江㑹于漢匯為彭</hi>
　<hi>蠡東為中江支岷山在今四川茂州及松潘衞連亘數千里其一  曰羊膞嶺江水所出沱有二一在梁</hi>
　<hi>州今四川成都府之郫江是一在荆州今湖北荆州府之夏水是九江即洞庭湖在今湖南岳州府接長</hi>
<pb n="KR2b0037_WYG_001-25b"/>
　<hi>沙常徳二府界沅漸辰無叙酉湘資澧九水滙焉故曰九江漢水出今陜西漢中府寧羌州嶓冡山是為</hi>
　<hi>東漢水至湖北之漢陽入于江彭蠡即鄱陽湖在今江西南康府與九江饒州諸府接界中江江之經流</hi>
　<hi>漢為北江彭蠡之支為南江</hi>皆注諸海是為四瀆<hi>獨發源而注海曰瀆</hi>四瀆<lb/>
　修而民宅土矣<hi>北條之水入于河濟南條之水入于江淮然後人得平土而居之</hi>
<hi>丙辰</hi>七十有三載正月朔舜受終于文祖<lb/>
　舜受終于帝始祖之廟以攝位告<lb/>
齊七政<lb/>
　在<hi>察也</hi>璿璣玉衡<hi>以玉為璣象天之運轉以璿珠飾之象星辰之位次以玉為横簫推其分</hi>
<pb n="KR2b0037_WYG_001-26a"/>
　<hi>度時節以窺天而與璣合後世渾天儀象蓋其法也</hi>以齊七政<hi>日月五星也</hi>
舉羣祀<lb/>
　類于上帝禋于六宗<hi>四時寒暑日月星水旱書六宗之説不一今従蔡沈  傳</hi>望<lb/>
　于山川徧于羣神<lb/>
覲羣后<lb/>
　輯五瑞<hi>公桓圭侯信圭伯躬圭子榖璧男蒲璧</hi>擇吉月日覲四岳羣牧<lb/>
　班瑞<lb/>
<hi>丁巳</hi>七十有四載巡守<hi>去聲下並同</hi>
<pb n="KR2b0037_WYG_001-26b"/>
　嵗二月東巡守至于岱宗<hi>泰山在今山東泰安府泰安縣</hi>柴望秩于<lb/>
　山川肆覲東后協時月正日同律度量衡修五禮<hi>吉凶</hi>
　<hi>軍賔嘉</hi>五玉三帛<hi>元纁/黄</hi>二生<hi>羔/雁</hi>一死<hi>雉/</hi>贄如五器<hi>同五禮之</hi>
　<hi>器</hi>卒乃復五月南巡守至于南岳<hi>衡山在今湖南衡州府衡山縣</hi>如<lb/>
　岱禮八月西巡守至于西岳<hi>華山注見前</hi>如初十有一月<lb/>
　朔巡守至于北岳<hi>恒山在今山西大同府渾源州</hi>如西禮歸格于藝<lb/>
　祖<hi>書傳藝文也孔穎逹曰藝祖文祖史變文耳</hi>用特<hi>特牲謂一牛也</hi>
流共工<hi>古之世官族也鄭樵曰共工氏蓋自伏羲之後子孫承傳以至堯舜之世</hi>于幽州<hi>今順</hi>
<pb n="KR2b0037_WYG_001-27a"/>
　<hi>天府宻雲縣東北有共城括地志舜流共工于此</hi>
<hi>己未</hi>七十有六載竄三苗<hi>國名吴起曰三苗之國左洞庭而右彭蠡是也考三苗即今湖</hi>
<hi>南溪峝諸苗其種不一故唐虞時即號三苗孔安國以為縉雲氏之子饕餮是専指一人而言説不足據</hi>于<lb/>
三危<hi>山名在今安西府敦煌縣南三峯聳峙如危欲墜故名</hi>
制五刑<lb/>
　象以典刑<hi>墨劓剕宫大辟五刑之正</hi>流宥五刑<hi>五刑可矜遣之逺去</hi>鞭作官<lb/>
　刑<hi>官府之刑</hi>扑作教刑<hi>學校/之刑</hi>金作贖刑<hi>罪之/極輕</hi>眚<hi>過/誤</hi>災<hi>不幸</hi>肆<lb/>
　赦怙<hi>有恃</hi>終<hi>再犯</hi>賊刑<lb/>
<pb n="KR2b0037_WYG_001-27b"/>
<hi>庚申</hi>七十有七載作大章之樂<lb/>
<hi>辛酉</hi>七十有八載神龜出于洛<hi>洛水出陜西雒南縣冢嶺山至河南鞏縣入河</hi>
　禹治水時有神龜負文而出列于背有數自一至九<lb/>
　<hi>蔡沈書傳戴九履一左三右七二四為肩六八為足此洛書之數也</hi>禹因而第之以成<lb/>
　九類<lb/>
<hi>癸亥</hi>八十載禹治水成功<lb/>
　禹八年于外三過其門而不入始冀州<hi>冀為帝都三面距河</hi>次<lb/>
　兖<hi>濟河為兖</hi>次青<hi>海岱/為青</hi>次徐<hi>海岱及/淮為徐</hi>次揚<hi>淮海/為揚</hi>次荆<hi>荆及衡陽</hi>
<pb n="KR2b0037_WYG_001-28a"/>
　<hi>為荆</hi>次豫<hi>荆河/為豫</hi>次梁<hi>華陽黒/水為梁</hi>次雍<hi>黒水西/河為雍</hi>通九川<hi>九州之川</hi>
　度九山<hi>九州之山</hi>陂九澤<hi>九州之澤</hi>任土作貢則壤成賦弼成<lb/>
　五服<hi>甸侯綏要荒</hi>外薄四海于是禹錫元圭告厥成功<hi>禹以</hi>
　<hi>元圭為贄而告成功水色黒故圭以元</hi>
<hi>甲子</hi>八十有一載分十二州<lb/>
　肇十有二州<hi>分冀之東為并州東北為幽州青之東北為營州</hi>封十有二山<lb/>
　<hi>毎州封表一山以為之鎮</hi>
封諸侯錫姓氏<lb/>
<pb n="KR2b0037_WYG_001-28b"/>
　封禹于夏<hi>帝王世紀禹受封在河南陽翟陽翟今開封府禹州是</hi>錫姓姒氏<hi>是為</hi>
　<hi>夏后氏</hi>統領州伯以巡十二部契于商<hi>括地志商洛縣契所封商洛故</hi>
　<hi>城在今陜西商州</hi>姓子氏<hi>是謂商/之始祖</hi>棄于邰<hi>今陜西乾州武功縣有故斄城棄所</hi>
　<hi>封</hi>姓姬氏<hi>是為周/之始祖</hi>四岳<hi>共工従孫為/四岳之官</hi>于吕<hi>今河南汝寧府新蔡</hi>
　<hi>縣有大呂亭古吕國</hi>姓姜氏又加賜伯益姓嬴氏<hi>是為秦趙之祖</hi>
<hi>癸未</hi>百載帝崩于成陽<hi>故城在今山東/曹州府濮州</hi>塟穀林<hi>即成陽今堯陵在泰</hi>
<hi>安府東平州</hi>
　帝欽明文思允恭克讓其仁如天其智如神就之如<lb/>
<pb n="KR2b0037_WYG_001-29a"/>
　日瞻之如雲存心于天下加志于窮民仁昭而義立<lb/>
　徳博而化廣故不賞而民勸不罰而民治在位百有<lb/>
　一年而崩年一百十七嵗百姓如喪考妣三載四海<lb/>
　遏密八音舜避帝之子于南河之南<hi>今濮州東有偃朱城括地志舜</hi>
　<hi>避丹朱于此</hi>天下不歸帝之子而之舜舜乃即天子位為<lb/>
　有虞氏<lb/>
有虞氏<hi>在位四十八載</hi>
帝舜有虞氏<lb/>
<pb n="KR2b0037_WYG_001-29b"/>
　姚姓曰重華<hi>淮南子舜二瞳子是為重明</hi>其先國于虞<hi>系見前</hi>故曰<lb/>
　有虞氏<lb/>
<hi>丙戌</hi>元載正月帝即位<lb/>
　帝服堯喪三年畢始格于文祖告即位以土徳王色<lb/>
　尚赤<lb/>
都蒲坂<hi>故城在今山西蒲州府永濟縣亦曰虞都城</hi>
詢四岳<lb/>
　闢四門明四目達四聰<lb/>
<pb n="KR2b0037_WYG_001-30a"/>
咨十二牧<lb/>
　帝曰食哉惟時柔逺<hi>寛而撫之</hi>能邇<hi>擾而/習之</hi>惇徳<hi>厚有徳</hi>允元<lb/>
　<hi>信仁人</hi>而難任人<hi>任古文作壬拒姦惡也</hi>蠻夷率服<lb/>
命九官<lb/>
　命禹宅百揆棄為后稷播百穀契為司徒敷五教臯<lb/>
　陶<hi>字庭堅髙陽氏子考路史以臯陶為少昊之後四世今依杜預左傳注</hi>作士明五刑<lb/>
　垂<hi>勾龍之子</hi>作共工主工師益作虞治山澤伯夷<hi>垂之子或曰四</hi>
　<hi>岳</hi>作秩宗典三禮䕫<hi>亦曰/后䕫</hi>典樂敎胄子龍<hi>路史曰晏龍</hi>作<lb/>
<pb n="KR2b0037_WYG_001-30b"/>
　納言出納帝命<lb/>
封堯子朱于丹<hi>今山東青州府臨朐縣東北有丹水竹書紀年堯處丹朱于丹水即此</hi>
　初堯讓天下于舜處子朱于丹淵<hi>即丹水</hi>為諸侯至是<lb/>
　封朱以奉堯祀禮樂如之謂之虞賓示弗臣也<lb/>
封弟象于有庳<hi>今湖南永州府道州有鼻亭水經注謂之有鼻墟即有庳也</hi>
　象雖為諸侯不為政使吏治其國而納其貢賦焉<lb/>
建學<lb/>
　太學曰上庠在西郊小學曰下庠在國中<lb/>
<pb n="KR2b0037_WYG_001-31a"/>
始養老<hi>皇侃曰養老之禮四三老五更一也子孫死王事養其父祖二也致仕之老三也庻人之老四</hi>
<hi>也</hi>
　養國老于上庠養庶老于下庠俱以燕禮<hi>一獻既畢皆坐而飲</hi>
　<hi>酒</hi>
禹臯陶陳謨<hi>書序臯陶矢厥謨禹成厥功帝舜申之作大禹臯陶謨益稷</hi>
<hi>丁亥</hi>二載作五絃琴<lb/>
　帝作五絃之琴以歌南風其詩曰南風之薫兮可以<lb/>
　觧吾民之愠兮南風之時兮可以阜吾民之財兮<lb/>
<pb n="KR2b0037_WYG_001-31b"/>
<hi>戊子</hi>三載考績<lb/>
　三考黜陟幽明<lb/>
<hi>庚寅</hi>五載作九韶樂<lb/>
　䕫為樂正正六律和五聲以通八風重黎欲求益人<lb/>
　帝曰一䕫足矣于是作箾韶樂九成百獸率舞鳳凰<lb/>
　來儀<lb/>
<hi>辛夘</hi>六載巡狩<lb/>
　帝五載一巡狩羣后徳讓貢正聲而九族<hi>奏</hi>具成<hi>諸侯</hi>
<pb n="KR2b0037_WYG_001-32a"/>
　<hi>貢其正聲而天子九奏之樂乃具成</hi>
　<hi>金氏履祥曰此採詩作樂之始</hi>
<hi>己亥</hi>十有四載帝作歌<lb/>
　帝庸作歌曰敕天之命惟時惟幾乃歌曰股肱喜哉<lb/>
　元首起哉百工熈哉臯陶拜手稽首颺言曰念哉率<lb/>
　作興事慎乃憲欽哉屢省乃成欽哉乃賡載歌曰元<lb/>
　首明哉股肱良哉庶事康哉又歌曰元首叢脞哉股<lb/>
　肱惰哉萬事堕哉于時景星出卿雲興百工相和而<lb/>
<pb n="KR2b0037_WYG_001-32b"/>
　歌帝乃偶之曰卿雲爛兮糺縵縵兮日月光華旦復<lb/>
　旦兮八伯<hi>東陽伯羲伯南頁伯羲伯西秋伯和伯北冬伯和伯</hi>進稽首曰明明<lb/>
　上天爛然星陳日月光華宏于一人<hi>十有五載帝載歌曰日月有常</hi>
　<hi>星辰有行四時順經萬姓允成於子論樂配天之靈遷于賢善莫不咸聴鼚乎鼓之軒乎舞之菁華既竭</hi>
　<hi>褰裳去之</hi>
<hi>丁巳</hi>三十有二載命禹攝位<lb/>
　帝之子商均不肖于是命禹攝位禹讓于臯陶帝曰<lb/>
　惟汝諧命之曰人心惟危道心惟微惟精惟一允執<lb/>
<pb n="KR2b0037_WYG_001-33a"/>
　厥中<lb/>
<hi>戊午</hi>三十有三載禹受命于神宗<lb/>
　禹受命于堯之廟率百官若帝之初<lb/>
<hi>辛酉</hi>三十有六載有苗<hi>三苗餘孽</hi>格<lb/>
　時有苗弗率帝命禹徂征禹誓師于衆奉辭伐罪三<lb/>
　旬苗民逆命益贊于禹班師振旅帝乃誕敷文徳舞<lb/>
　干羽于兩階七旬有苗格<lb/>
<hi>癸酉</hi>四十有八載帝崩于蒼梧<hi>山名亦曰九疑在今湖南永州府寧逺縣</hi>塟零<lb/>
<pb n="KR2b0037_WYG_001-33b"/>
陵<hi>帝舜陵在今寧逺縣東南</hi>
　帝濬哲文明温恭允塞臨下以簡御衆以寛徳若天<lb/>
　地而静虚化若四時而變物是以四方風動暢于異<lb/>
　類鳳翔麟至鳥獸馴徳年二十以孝聞三十堯舉之<lb/>
　五十攝天子事六十一代堯踐帝位踐位四十八年<lb/>
　年百有十嵗南巡遂崩于蒼梧之野三年喪畢禹避<lb/>
　帝之子于陽城<hi>故城在今河南府登封縣</hi>天下諸侯不歸帝之子<lb/>
　而歸禹禹乃即位為夏后氏<lb/>
<pb n="KR2b0037_WYG_001-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_001-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷一<lb/>
</p>
<p>
</p>
  </div>
</body>
</text>
</TEI>
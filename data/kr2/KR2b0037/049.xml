<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_049-1a"/>
欽定四庫全書<lb/>
御批厯代通鑑輯覽卷五十<lb/>
唐<hi>起高祖武徳元年戊寅至昭宣帝天祐四年丁卯凡二十帝十六世内附武后二十一年共二百九十年</hi>
唐祖神堯皇帝<lb/>
　帝姓李氏名淵字叔徳隴西成紀人西凉武昭王暠<lb/>
　七世孫祖虎仕西魏賜姓大野氏<hi>與李弼等八人佐周代魏有功皆為</hi>
　<hi>柱國號八柱國家</hi>父昞周世封唐公<hi>周代魏虎已卒追録其功封唐公使昞襲</hi>帝<lb/>
　生於長安<hi>日角龍庭體有三乳</hi>隋初襲父爵大業末為太原留<lb/>
<pb n="KR2b0037_WYG_049-1b"/>
　守㑹隋亂起兵入闗代隋稱帝<hi>因始封國建號曰唐</hi>遂平羣雄<lb/>
　而一天下<lb/>
<hi>甲申</hi>武徳七年<hi>綱目於是年以諸僭國已盡唯梁師都北附突厥乃正唐統特用大書今依之</hi>
春正月置大中正<lb/>
　依周齊舊制州置中正一人掌知州内人物品量望<lb/>
　第以門望高者領之無品秩<lb/>
二月封高麗王建武<hi>元之子</hi>為遼東王<lb/>
　帝以隋末戰士多没於高麗賜建武書令悉遣還乃<lb/>
<pb n="KR2b0037_WYG_049-2a"/>
　索高麗人在中國者歸之建武奉詔遣還前後萬數<lb/>
　又請頒厯乃遣使册封之<lb/>
置州縣鄉學<lb/>
　詔州縣鄉皆置學有明一經以上者咸以名聞<lb/>
帝詣國子學釋奠於先聖先師<lb/>
　詔王公子弟皆就學<lb/>
三月初定官制<lb/>
　以太尉司徒司空為三公次尚書門下中書秘書殿<lb/>
<pb n="KR2b0037_WYG_049-2b"/>
　中内侍為六省次御史臺次太常至太府為九寺<hi>太常</hi>
　<hi>光禄衛尉宗正太僕大理鴻臚司農太府凡九寺</hi>次將作監次國子學次天<lb/>
　策上將府次左右衛至左右領衛為十四衛<hi>親勲翊驍武威</hi>
　<hi>及領軍各衛皆有左右凡十四</hi>　宫置三師<hi>太師太/傅太保</hi>三少<hi>少師少傅少保</hi>詹<lb/>
　事及兩坊<hi>門下典書</hi>三寺<hi>家令率/更僕</hi>十率府<hi>左右衛率左右宗衛率左右虞</hi>
　<hi>候率左右監門率左右内率</hi>王公置府佐國官公主置邑司並為<lb/>
　京職事官州縣鎮戍為外職事官自開府儀同三司<lb/>
　至將仕郎二十八階<hi>從一品至正四品六階從四品至從九品正從皆有上下凡二</hi>
<pb n="KR2b0037_WYG_049-3a"/>
　<hi>十二階共為二十八階</hi>為文散官驃騎大將軍至陪戎副尉三<lb/>
　十一階<hi>從一品至從二品三階正三品至從九品正從皆有上下凡二十八階共為三十一階</hi>
　為武散官上柱國至武騎尉十二等<hi>十二轉上柱國十一轉柱國十</hi>
　<hi>轉上䕶軍九轉䕶軍八轉上輕車都尉七轉輕車都尉六轉上騎都尉五轉騎都尉四轉驍騎尉三轉飛</hi>
　<hi>騎尉二轉雲騎尉一轉武騎尉</hi>為勲官<lb/>
夏四月頒新律令<lb/>
　比開皇舊制増新格五十三條<lb/>
初定均田租庸調法<hi>前已定租庸調法今因均田而又定之</hi>
<pb n="KR2b0037_WYG_049-3b"/>
　丁中之民<hi>謂十六以上</hi>給田一頃篤疾減什之六寡妻妾<lb/>
　減七皆以什之二為世業八為口分每丁嵗入租粟<lb/>
　二石<hi>新唐志丁嵗輸粟二斛稻三斛謂之租</hi>調隨土地所宜綾絹絁<hi>式支</hi>
　<hi>反絲經枲緯曰絁</hi>布<hi>新唐志隨鄉所出絹二疋綾絁二丈布加五之一緜三兩麻三斤非蠶鄉則輸</hi>
　<hi>銀十四兩</hi>嵗役二旬不役則收其傭日三尺<hi>新唐志用人之力嵗二十</hi>
　<hi>日閏加二日不役者日為絹三尺</hi>有事而加役者旬有五日免其調<lb/>
　三旬租調俱免水旱蟲霜為災什損四以上免租損<lb/>
　六以上免調損七以上課役俱免凡民貲業分九等<lb/>
<pb n="KR2b0037_WYG_049-4a"/>
　百户為里五里為鄉四家為鄰四鄰為保在城邑者<lb/>
　為坊田野者為村食禄之家無得與民爭利工商雜<lb/>
　類無與士伍男女始生為黄四嵗為小十六為中二<lb/>
　十為丁六十為老嵗造計帳三年造户籍<lb/>
六月慶州<hi>即𢎞化郡唐仍為州注見前</hi>都督楊文幹反遣秦王世民<lb/>
討平之<lb/>
　初齊王元吉勸太子建成除秦王世民曰當為兄手<lb/>
　刃之世民從上幸元吉第元吉伏甲欲刺之建成止<lb/>
<pb n="KR2b0037_WYG_049-4b"/>
　之元吉愠曰為兄計耳于我何有建成擅募驍勇二<lb/>
　千餘人為東宫衛士發幽州突驍三百置宫東諸坊<lb/>
　慶州都督楊文幹嘗宿衛東宫建成與之親厚私使<lb/>
　募壯士送長安至是上幸仁智宫<hi>新唐志坊州宜君縣有仁智宫武徳</hi>
　<hi>七年置</hi>建成居守世民元吉皆從建成使元吉就圖世<lb/>
　民又使郎將以甲遺文幹使之舉兵表裏相應郎將<lb/>
　至中途告變上怒召建成建成懼不敢赴詹事主簿<lb/>
　趙𢎞智<hi>河南新安人</hi>勸其貶損車服屏從者詣上謝罪建<lb/>
<pb n="KR2b0037_WYG_049-5a"/>
　成乃詣仁智宫見上叩頭謝罪奮身自擲上怒不解<lb/>
　置之幕下以兵守之馳召文幹文幹遂發兵反上召<lb/>
　秦王世民告之曰文幹事連建成恐應之者衆汝宜<lb/>
　自行還立汝為太子吾不能效隋文帝自誅其子當<lb/>
　封建成為蜀王蜀兵脆弱他日茍能事汝汝宜全之<lb/>
　不能事汝汝取之易耳世民既行元吉與妃嬪更迭<lb/>
　為建成請封徳彛復為營解於外上意遂變遣建成<lb/>
　還守京師惟責以兄弟不睦歸罪于王珪韋挺<hi>冲之子</hi>
<pb n="KR2b0037_WYG_049-5b"/>
　杜淹並流嶲州<hi>即漢越嶲郡注見前</hi>文幹䧟寧州<hi>西魏置隋大業中改北地</hi>
　<hi>郡唐仍為州今屬甘肅慶陽府</hi>世民軍至其黨殺之傳首京師<lb/>
秋閏七月突厥入㓂遣秦王世民將兵禦之<lb/>
　或説上曰突厥所以屢寇闗中者以子女玉帛皆在<lb/>
　長安故也若焚長安而不都則强冦自息矣上欲從<lb/>
　之秦王世民諫曰外侮為患自古有之奈何為此以<lb/>
　貽四海羞願假數年之期臣請繫頡利之頸致之闕<lb/>
　下若其不效遷都未晚上曰善建成與妃嬪因共譖<lb/>
<pb n="KR2b0037_WYG_049-6a"/>
　世民曰突厥犯邊得賂則退秦王外託禦冦之名内<lb/>
　欲總兵權成其簒奪耳上大怒召世民責之㑹有司<lb/>
　奏突厥内冦上乃改容勞勉詔世民元吉將兵出豳<lb/>
　州<hi>西魏置隋廢唐仍為州後改為邠今州𨽻陜西</hi>以禦之八月突厥受盟而<lb/>
　還<hi>時頡利突利二可汗舉國入寇世民遇于豳州元吉懼不敢出世民帥騎馳詣敵陳告之曰我秦王</hi>
　<hi>也可汗能鬭獨出與我鬭若以衆來我直以此百騎相當耳頡利不能測笑而不應世民又前遣騎告突</hi>
　<hi>利曰爾往與我盟有急相救今乃引兵相攻何無香火之情也頡利聞之疑突利與世民有謀乃遣使謂</hi>
　<hi>世民曰王不須進我但與王申盟約耳乃引兵稍却㑹大雨世民曰敵所恃者弓矢耳今積雨彌時筋膠</hi>
<pb n="KR2b0037_WYG_049-6b"/>
　<hi>俱解吾刀槊犀利此而不乗將復何待乃潛師冐雨而進突厥大驚頡利欲戰突厥不可乃請和親世民</hi>
　<hi>許之突利因自託于世民世民亦以恩意撫之與盟而去  突利本始畢子名什鉢畢頡利立以為可汗</hi>
　<hi>使居東</hi>上毎有寇盗輙命世民討之事平之後猜嫌益<lb/>
　甚<lb/>
命韋仁夀<hi>萬年人</hi>檢校南寧州<hi>注見前</hi>都督<lb/>
　仁夀性寛厚有識度初為蜀郡司法書佐所論囚至<lb/>
　市猶西向為仁夀禮佛然後死時西南夷内附朝廷<lb/>
　遣使撫之類皆貪縱逺民患之上聞仁夀名命檢校<lb/>
<pb n="KR2b0037_WYG_049-7a"/>
　南寧州都督仁夀既受命將兵五百人至西洱河<hi>注見</hi>
　<hi>前</hi>周厯數千里逺人望風歸附仁夀承制置七州十<lb/>
　五縣各以其豪帥為刺史縣令法令清肅逺人悦服<lb/>
　各遣子弟入貢<lb/>
<hi>乙酉</hi>八年春正月以張鎮周為舒州<hi>唐以同安郡置同安注見前</hi>都督<lb/>
　鎮周舒州人也到州就故宅召親故酣宴十日贈以<lb/>
　金帛泣與之别曰今日張鎮周猶得與故人歡飲明<lb/>
　日之後則舒州都督治百姓耳自是犯法者一無所<lb/>
<pb n="KR2b0037_WYG_049-7b"/>
　縱境内肅然<lb/>
詔許突厥吐谷渾互市<lb/>
　突厥吐谷渾各請互市詔皆許之先是中國喪亂民<lb/>
　乏耕牛至是資于兩地雜畜被野<lb/>
秋七月突厥寇邊詔右衛大將軍張瑾禦之敗績<lb/>
　先是上與突厥書用敵國禮至是上謂侍臣曰突厥<lb/>
　貪婪無厭朕將征之自今勿復為書皆用詔敇突厥<lb/>
　遂寇靈相潞沁韓朔<hi>潞州後周置今山西潞安府是沁州唐以義寧郡置今州𨽻山</hi>
<pb n="KR2b0037_WYG_049-8a"/>
　<hi>西韓州後周置今潞安府襄垣縣是餘注俱見前</hi>等州張瑾與戰太谷<hi>隋縣今屬</hi>
　<hi>太原府</hi>全軍皆没瑾僅以身免長史温彦博為敵所執<lb/>
　敵以彦博職在機近問以國家兵糧虛實彦博不對<lb/>
　敵遷之隂山<hi>注見前</hi>靈州都督任城王道宗擊破敵兵<lb/>
　頡利遣使請和而退<hi>後突厥歸欵彦博乃得還</hi>
九月令太府檢校諸州權量<lb/>
<hi>丙戌</hi>九年春二月初令州縣里閈各祀社稷<lb/>
　初令州縣祀社稷士民里閈亦相從立社各申祈報<lb/>
<pb n="KR2b0037_WYG_049-8b"/>
　用洽鄉黨之歡<lb/>
夏沙汰僧道<lb/>
　太史令傅奕上疏請除佛法<hi>疏曰佛在西域言妖路逺漢譯梵書恣其假託</hi>
　<hi>使不忠不孝削髪而揖君親游乎游食易服以逃租賦偽啓三途謬張六道遂使愚迷妄求功徳不憚科</hi>
　<hi>禁輕犯憲章且生死夭夀由于自然刑徳威福闗之人主貧富貴賤功業所招而愚僧矯詐皆云由佛竊</hi>
　<hi>人主之權擅造化之力其為害政良可悲矣自漢以前初無佛法君明臣忠祚長年乆自立畨神𦍑戎亂</hi>
　<hi>起主庸臣佞政虐祚短梁武齊襄足為明鏡今天下僧尼數盈十萬請令匹配即成十萬餘户産育男女</hi>
　<hi>十年長養一紀教訓可以足兵途三塗六道胡三省注釋氏以地獄餓鬼畜生為三  言為惡者必墮此</hi>
<pb n="KR2b0037_WYG_049-9a"/>
　<hi>也又添阿修羅天神地祇為六道</hi>詔百官議之惟太僕卿張道源是<lb/>
　奕言蕭瑀曰佛聖人也而奕非之非聖人者無法當<lb/>
　治其罪奕曰人之大倫莫如君父佛以世嫡而叛其<lb/>
　父<hi>釋典謂佛以王太子出家</hi>以匹夫而抗天子<hi>釋氏之法不拜君親</hi>蕭瑀不<lb/>
　生于空桑<hi>昔有莘氏女採桑于伊川得嬰兒于空桑中是為伊尹説見列子</hi>乃遵無<lb/>
　父之教非孝者無親瑀之謂矣瑀不能對但合手曰<lb/>
　地獄之設正為是人上亦惡沙門道士茍避征徭不<lb/>
　守戒律詔命有司沙汰天下僧尼道士女冠其精勤<lb/>
<pb n="KR2b0037_WYG_049-9b"/>
　練行者遷大寺觀庸猥麄穢者勒還鄉里京師留三<lb/>
　寺二觀諸州各留一所<hi>已而復罷是命</hi>
六月太白經天秦王世民殺太子建成齊王元吉立世<lb/>
民為皇太子决軍國事<lb/>
　世民既與建成元吉有隙以洛陽形勝之地恐一朝<lb/>
　有變欲出保之乃以行臺尚書温大雅鎮洛陽建成<lb/>
　夜召世民飲酒而酖之世民暴心痛吐血數升上謂<lb/>
　世民曰首建大謀削平海内皆汝之功吾欲立汝為<lb/>
<pb n="KR2b0037_WYG_049-10a"/>
　嗣而汝固辭且建成為嗣日乆吾不忍奪也觀汝兄<lb/>
　弟似不相容不可同處當遣汝居洛陽自陜以東皆<lb/>
　主之仍建天子旌旗如漢梁孝王故事世民泣辭不<lb/>
　許將行建成元吉相與謀曰秦王若至洛陽不可復<lb/>
　制不如留之長安則一匹夫取之易矣乃宻令數人<lb/>
　上封事言秦王左右聞往洛陽無不喜躍觀其志趣<lb/>
　恐不復來上乃止元吉宻請殺世民秦府僚佐皆惶<lb/>
　懼不知所出行臺郎中房元齡謂長孫無忌曰今嫌<lb/>
<pb n="KR2b0037_WYG_049-10b"/>
　隙已成一旦禍機竊發豈惟府朝塗地乃實社稷之<lb/>
　憂莫若勤王行周公之事以安家國存亡之機正在<lb/>
　今日無忌以告世民召杜如晦謀之亦勸世民如元<lb/>
　齡言<hi>建成元吉以秦府多驍將欲誘之使為己用宻以金銀器一車贈尉遲敬徳敬徳辭不受以告</hi>
　<hi>世民世民曰公心如山嶽雖積金至斗知公不移元吉乃譖敬徳于上將殺之世民固請得免又譖程知</hi>
　<hi>節出為康州刺史知節謂世民曰大王股肱羽翼盡矣身何能乆知節以死不去願早决計建成謂元吉</hi>
　<hi>曰秦府智畧之士可憚者獨房元齡杜如晦耳皆譖之于上而逐之</hi>長孫無忌與其舅<lb/>
　高士亷<hi>名儉以字行齊清河王岳之孫</hi>將軍侯君集<hi>豳州三水人</hi>及尉遲<lb/>
<pb n="KR2b0037_WYG_049-11a"/>
　敬徳等日夜勸世民决計世民猶豫<hi>問于李靖及李世勣皆辭世民</hi>
　<hi>由是重二人</hi>㑹突厥入塞建成薦元吉將兵擊之元吉請<lb/>
　尉遲敬徳等與之俱又悉簡秦府精卒以益其軍率<lb/>
　更丞王晊宻告世民曰太子語齊王吾與秦王餞汝<lb/>
　于昆明池使壯士拉殺之因遣人説上授我以國而<lb/>
　立汝為太弟世民以告長孫無忌無忌等請先事圖<lb/>
　之世民歎曰骨肉相殘古今大惡吾誠知禍在朝夕<lb/>
　欲俟其發然後以義討之不亦可乎敬徳曰大王不<lb/>
<pb n="KR2b0037_WYG_049-11b"/>
　用敬徳之言敬徳將竄身草澤不能留居大王左右<lb/>
　交手受戮也無忌曰不從敬徳之言無忌亦當相隨<lb/>
　而去世民訪之府僚衆曰大王以舜為何如人曰聖<lb/>
　人也衆曰使舜浚井而不出塗廩而不下則井中之<lb/>
　泥廩上之灰耳安能澤被天下法施後世乎世民命<lb/>
　卜之幕僚張公謹<hi>字宏慎魏州繁水人</hi>自外來見之取龜投地<lb/>
　曰卜以决疑不疑何卜世民意乃決于是太白再經<lb/>
　天傅奕宻奏太白見秦分秦王當有天下上以其狀<lb/>
<pb n="KR2b0037_WYG_049-12a"/>
　授世民于是世民宻奏建成元吉滛亂後宫且曰兄<lb/>
　弟專欲殺臣似為世充建徳報讎臣今永違君親亦<lb/>
　實耻見諸賊于地下上驚報曰明當鞠問汝宜早參<lb/>
　明日世民率長孫無忌等伏兵于元武門建成與元<lb/>
　吉俱入<hi>先是張媫妤竊知世民表意馳語建成建成召元吉謀之元吉曰宜勒兵不朝以觀形勢</hi>
　<hi>建成曰兵偹已嚴當俱入參自問消息也乃俱入</hi>至臨湖殿覺有變欲還世<lb/>
　民追射建成殺之尉遲敬徳射殺元吉于是東宫齊<lb/>
　府將帥薛萬徹等帥衆大至攻元武門敬徳以二人<lb/>
<pb n="KR2b0037_WYG_049-12b"/>
　首示之乃頗散去上方泛舟海池<hi>在太極宫中</hi>世民使敬<lb/>
　徳入侍敬徳貫甲持矛直至上所奏曰太子齊王作<lb/>
　亂秦王兵已誅之矣恐驚動陛下遣臣宿衛上謂裴<lb/>
　寂等曰不圖今日乃見此事當如之何蕭瑀陳叔達<lb/>
　曰建成元吉本不預義謀又無功于天下疾秦王功<lb/>
　高望重共為姦謀今秦王已討而誅之陛下若處以<lb/>
　元良委之國務無復事矣上曰此吾之夙心也時秦<lb/>
　府兵與二宫左右戰猶未巳敬徳請降手勅令内外<lb/>
<pb n="KR2b0037_WYG_049-13a"/>
　諸軍一受秦王節度衆然後定上召世民撫之世民<lb/>
　跪吮上乳號慟乆之建成元吉諸子皆坐誅遂立世<lb/>
　民為皇太子軍國庻事悉委太子處决然後奏聞太<lb/>
　子命縱禁苑鷹犬罷四方貢獻聽百官各陳治道政<lb/>
　令簡肅中外大悦<lb/>
　<hi>司馬氏光曰立嫡以長禮之正也然高祖所以有天下皆太宗之功隱太子以庸劣居其右地嫌勢逼必</hi>
　<hi>不相容鄉使高祖有文王之明隱太子有㤗伯之賢太宗有子臧之節則亂何自而生哉既不能然太宗</hi>
　<hi>始欲俟其先發然後應之如此則事非獲已猶為愈也既而為羣下所逼遂至喋血禁門推刃同氣貽譏</hi>
<pb n="KR2b0037_WYG_049-13b"/>
　<hi>千古惜哉</hi>
以魏徵王珪為諫議大夫<lb/>
　初洗馬魏徵常勸建成早除秦王及建成敗太子召<lb/>
　徵謂曰汝何離間我兄弟徵舉止自若對曰先太子<lb/>
　早從徵言必無今日之禍太子改容禮之引為詹事<lb/>
　主簿亦召王珪韋挺于嶲州皆以為諫議大夫<lb/>
帝自稱太上皇<lb/>
廬江王瑗<hi>字徳珪太祖之孫</hi>反幽州將軍王君廓殺之<lb/>
<pb n="KR2b0037_WYG_049-14a"/>
　初上以瑗為幽州都督又以其懦怯非將帥才使王<lb/>
　君廓佐之君廓故羣盗勇悍險詐瑗推心倚仗之太<lb/>
　子建成謀害秦王密與瑗相結建成死詔遣使馳驛<lb/>
　召瑗瑗心不自安謀于君廓君廓欲取瑗以為功乃<lb/>
　曰大王若入必無全理瑗曰我今以命託公舉事決<lb/>
　矣乃發驛徵兵又召燕州刺史王詵計事欲除君廓<lb/>
　以詵代之君廓知之往見詵斬之持其首告衆曰李<lb/>
　瑗與王詵同反汝何故從之取族滅乎遂帥麾下踰<lb/>
<pb n="KR2b0037_WYG_049-14b"/>
　城而入執瑗縊之詔以君廓為幽州都督以瑗家口<lb/>
　賜之<hi>建成元吉之黨亡在民間雖更赦令猶不自安徼幸者爭告捕以邀賞諫議大夫王珪以啓太</hi>
　<hi>子太子令事連東宫齊王及李瑗者並不得告違者反坐遣魏徵宣慰山東聽以便宜從事徵至磁州遇</hi>
　<hi>州縣錮送前太子千牛李志安齊王䕶軍李思行詣京師徵曰前宫齊府左右已赦不問今復送思行等</hi>
　<hi>則誰不自疑遂皆解縱之太子聞之甚喜</hi>
秋八月太子即位<lb/>
　詔傳位于太子太子固辭不許乃即位<lb/>
放宫女三千餘人<lb/>
<pb n="KR2b0037_WYG_049-15a"/>
立妃長孫氏<hi>晟之女</hi>為皇后<lb/>
　后少好讀書造次必循禮法上為秦王后奉事高祖<lb/>
　承順妃嬪甚有内助及為后務崇節儉服御取給而<lb/>
　已上深重之嘗與之議賞罰后辭曰牝雞之晨惟家<lb/>
　之索妾婦人安敢預聞政事固問之終不對<lb/>
突厥入寇至便橋<hi>即西渭橋在咸陽縣西南三輔決録長安城西門曰便門門北與橋對因</hi>
<hi>號便橋</hi>帝出禦之突厥請盟而退<lb/>
　梁師都所部離叛國寖衰弱乃朝于突厥勸令入寇<lb/>
<pb n="KR2b0037_WYG_049-15b"/>
　于是頡利突利二可汗合兵十餘萬騎寇涇州<hi>注見前</hi>
　頡利進至渭水便橋之北遣其心腹執失思力入見<lb/>
　以觀虛實執失思力盛稱二可汗將兵百萬今至矣<lb/>
　上讓之曰吾與汝可汗靣結和親贈遺無算今汝可<lb/>
　汗背盟入寇全忘大恩自誇彊盛我今先斬汝矣執<lb/>
　失思力懼乃囚之上與高士亷房元齡等六騎徑詣<lb/>
　渭水上與頡利隔水而語責以負約突厥大驚皆下<lb/>
　馬羅拜俄而諸軍繼至旌甲蔽野頡利見執失思力<lb/>
<pb n="KR2b0037_WYG_049-16a"/>
　不返而上輕出軍容甚盛有懼色上麾諸軍使郤而<lb/>
　布陳獨留與頡利語蕭瑀叩馬固諫上曰突厥所以<lb/>
　敢傾國而來者以我國内有難朕新即位謂我不能<lb/>
　抗禦也我若示之以弱敵必放心大掠不可復制故<lb/>
　朕輕騎獨出示若輕之震曜軍容使知必戰敵既深<lb/>
　入必有懼心與戰則克與和則固制服突厥在此舉<lb/>
　矣是日頡利來請和詔許之斬白馬與盟于便橋之<lb/>
　上突厥引兵退<hi>蕭瑀請曰突厥未和之時諸將爭欲戰陛下不許而敵自退其策安在上</hi>
<pb n="KR2b0037_WYG_049-16b"/>
　<hi>曰突厥之衆多而不整君臣之志惟賄是求昨其達官皆來謁我我若醉而縛之因擊其衆伏兵邀其前</hi>
　<hi>大軍躡其後覆之如反掌耳然吾即位日淺國家未安一與敵戰結怨既深彼或懼而修備則吾未可以</hi>
　<hi>得志也故卷甲韜戈啗以金帛彼既得所欲志必驕惰然後飬威俟釁一舉可滅也將欲取之必固與之</hi>
　<hi>此之謂也瑀謝不及</hi>
九月引諸衛將卒習射于顯徳殿<lb/>
　上日引諸衛將卒數百人習射殿庭諭之曰朕不使<lb/>
　汝曹穿池築苑專習弓矢居閒無事則為汝師突厥<lb/>
　入寇則為汝將庻幾中國之民可以少安羣臣多諫<lb/>
<pb n="KR2b0037_WYG_049-17a"/>
　曰于律以兵刃至御在所者絞今使將卒習射殿庭<lb/>
　萬一狂夫竊發出于不意非所以重社稷也上曰王<lb/>
　者視四海為一家封域之内皆朕赤子朕一一推心<lb/>
　置其腹中奈何宿衛之士亦加猜忌乎由是人思自<lb/>
　勵數年之間悉為精鋭<hi>上嘗言吾自少經畧四方頗知用兵之要毎觀敵陳則知</hi>
　<hi>彊弱嘗以吾弱當其彊彊當其弱彼乘吾弱逐奔不過數十百歩吾乗其弱必出其陳後反而擊之無不</hi>
　<hi>潰敗所以取勝多在此也</hi>
定勲臣爵邑<lb/>
<pb n="KR2b0037_WYG_049-17b"/>
　上靣定勲臣爵邑命陳叔達唱名示之且曰所叙未<lb/>
　當宜各自言于是諸將爭功不已淮安王神通曰臣<lb/>
　舉兵闗西首應義旗今房元齡杜如晦等專弄刀筆<lb/>
　功居臣上臣竊不服上曰叔父雖首倡舉兵蓋亦自<lb/>
　營脱禍及竇建徳吞噬山東叔父全軍覆没劉黒闥<lb/>
　再合餘燼叔父望風奔北元齡等運籌帷幄坐安社<lb/>
　稷論功行賞固宜居叔父之先諸將乃相謂曰陛下<lb/>
　至公淮安王尚無所私吾儕何敢不安其分遂皆悦<lb/>
<pb n="KR2b0037_WYG_049-18a"/>
　服<hi>房元齡嘗言秦府舊人未遷官者皆嗟怨上曰王者至公無私故能服天下之心設官分職以為民</hi>
　<hi>也當擇賢才而用之豈以新舊為先後哉其後或請追秦府舊兵入宿衛上曰朕以天下為家惟賢是與</hi>
　<hi>豈舊兵之外皆無可信者乎汝之此意非所以廣朕徳于天下也</hi>
置𢎞文館<lb/>
　上于𢎞文殿聚四部書<hi>分為四類曰經史子集以甲乙丙丁為次</hi>二十餘<lb/>
　萬卷置𢎞文館于殿側選天下文學之士虞世南褚<lb/>
　亮姚思亷歐陽詢<hi>字信本紇之子</hi>蔡允恭蕭徳言<hi>字文行系出蘭陵徙</hi>
　<hi>闗中</hi>等以本官兼學士令更日宿直聽朝之隙引入内<lb/>
<pb n="KR2b0037_WYG_049-18b"/>
　殿講論前言往行商確政事或至夜分乃罷<hi>上謂侍臣曰朕</hi>
　<hi>觀煬帝文辭奥博亦知是堯舜而非桀紂然行事何其相反也魏徵對曰人君雖聖哲猶當虛己以受人</hi>
　<hi>故智者獻其謀勇者竭其力煬帝恃其俊才驕矜自用故口誦堯舜之言而身為桀紂之行曽不自知以</hi>
　<hi>至覆亡也上曰前事不逺吾屬之師也問上問給事中孔穎逹曰論語以能問于不能以多  于寡有若</hi>
　<hi>無實若虚何謂也穎達具釋其義以對且曰非獨匹夫如是帝王内藴神明外當元黙若位居尊極炫耀</hi>
　<hi>聰明以才陵人飾非拒諫則下情不通取亡之道也  上曰朕毎臨朝欲發一言未嘗不三思恐為民害</hi>
　<hi>是以不多言知起居事杜正倫曰臣職在記言陛下之言失臣必書之豈徒有害于今亦恐貽譏于後</hi>
　<hi>上謂裴寂曰比多上書言事者朕皆黏之屋壁得出入省覽數思治道或深夜方寢公軰亦當恪勤職事</hi>
<pb n="KR2b0037_WYG_049-19a"/>
　<hi>副朕此意與有上書請去佞臣者上問佞臣謂誰對曰願陛下  羣臣言或陽怒以試之彼執理不屈者</hi>
　<hi>直臣也畏威順㫖者佞臣也上曰君源也臣流也濁其源而求其流之清不可得矣君自為詐何以責臣</hi>
　<hi>下之直乎朕方以至誠治天下卿策雖善朕不取也  上與羣臣論止盗或請重法以禁之上曰朕當去</hi>
　<hi>奢省費輕徭薄賦選用亷吏使民衣食有餘則自不為盗安用重法邪自是數年之後海内升平路不拾</hi>
　<hi>遺外户不閉商旅野宿焉以上嘗曰君依于國國依于民刻民以奉君猶割肉  充腹腹飽而身斃君富</hi>
　<hi>而國亡矣然人君之患不自外來常由身出蓋欲盛則費廣費廣則賦重賦重則民愁而國危朕常以此</hi>
　<hi>思之不敢縱欲也同上謂公卿曰昔禹鑿山治水而民無謗讟者與人  利故也秦始皇營宮室而民怨</hi>
　<hi>叛者病人以利己故也夫美麗珍竒固人之所欲若縱之不已則危亡立至朕欲營一殿材用已具鑒秦</hi>
<pb n="KR2b0037_WYG_049-19b"/>
　<hi>而止王公以下宜體朕此意由是二十年間風俗素樸衣無錦繡公私富給  上謂侍臣曰吾聞西域賈</hi>
　<hi>胡得美珠剖身以藏之有諸侍臣曰有之上曰人皆知笑彼之愛珠而不愛其身也吏受賕抵法與帝王</hi>
　<hi>狥奢欲而亡國者何以異于胡之可笑邪朕與公輩宜戮力相輔庻免為人笑也  上患吏多受賕宻使</hi>
　<hi>左右試賂之有司門令史受絹一匹上欲殺之民部尚書裴矩諫曰為吏受賂罪誠當死但陛下使人遺</hi>
　<hi>之而受乃陷人于法也上悦告羣臣曰裴矩能當官力爭不為靣從儻毎事皆然何憂不治  杜正倫相</hi>
　<hi>州洹水人</hi>
冬十月丙辰朔日食<lb/>
詔追封故太子為息隱王齊王為海陵刺王改塟之<lb/>
<pb n="KR2b0037_WYG_049-20a"/>
　後詔復息隱王為隱太子海陵刺王號巢刺王<lb/>
立子承乾<hi>字明徳長孫皇后出</hi>為皇太子<lb/>
　承乾生八年矣<lb/>
十一月降宗室郡王為縣公<lb/>
　初上皇欲彊宗室自三從昆弟以上皆為王至是上<lb/>
　問羣臣徧封宗子于天下利乎封徳彝對曰前世唯<lb/>
　皇子及兄弟乃為王今封爵太廣恐非所以示天下<lb/>
　至公上曰然朕為天子所以養百姓也豈有勞百姓<lb/>
<pb n="KR2b0037_WYG_049-20b"/>
　以養已之宗族乎降宗室郡王皆為縣公惟有功者<lb/>
　數人不降<lb/>
十二月遣使㸃兵<lb/>
　上勵精求治數引魏徵入卧内訪以得失徵知無不<lb/>
　言上皆欣然嘉納上遣使㸃兵封徳彝奏中男雖未<lb/>
　十八其壯大者亦可并㸃上從之敇出徵固執以為<lb/>
　不可上怒召而讓之對曰夫兵在御之得其道耳何<lb/>
　必多取細弱以増虛數乎且陛下毎云吾以誠信御<lb/>
<pb n="KR2b0037_WYG_049-21a"/>
　天下今即位未幾失信者數矣上愕然曰何也對曰<lb/>
　陛下初詔悉免負逋官物<hi>謂負欠官物而逃逋者免追償也</hi>有司以<lb/>
　為負秦府國司者非官物徵督如故陛下以秦王升<lb/>
　為天子國司之物非官物而何又曰闗中免二年租<lb/>
　調闗外給復一年既而繼有敕云已役已輸者以來<lb/>
　年為始散還之後方復更徵百姓固已不能無怪今<lb/>
　復㸃為兵何謂來年為始乎又陛下所與共治天下<lb/>
　者在于守宰至于㸃兵獨疑其詐豈所謂以誠信為<lb/>
<pb n="KR2b0037_WYG_049-21b"/>
　治乎上悦從之<lb/>
以張元素<hi>蒲州虞鄉人</hi>為侍御史<lb/>
　上聞景州録事參軍張元素名召見問以政道對曰<lb/>
　隋主自專庻務不任羣臣以一人之智決天下之務<lb/>
　借使得失相半乖謬已多下諛上蔽不亡何待陛下<lb/>
　誠能擇羣臣而分任以事考其成敗何憂不治上善<lb/>
　其言擢為侍御史<lb/>
以張藴古<hi>洹水人</hi>為大理丞<lb/>
<pb n="KR2b0037_WYG_049-22a"/>
　前幽州記室張藴古上大寶箴<hi>其畧曰聖人受命拯溺亨屯故以一人治</hi>
　<hi>天下不以天下奉一人又曰壯九重于内所居不過容膝彼昏不知瑶其臺而瓊其室羅八珍于前所食</hi>
　<hi>不過適口惟狂罔念邱其糟而池其酒又曰勿汶汶而闇勿察察而明雖冕旒蔽目而視于未形雖黈纊</hi>
　<hi>塞耳而聽于無聲</hi>上嘉之賜以束帛除大理丞<lb/>
太宗文武皇帝<lb/>
　帝名世民高祖次子<hi>方四嵗有書生見之曰龍鳳之姿天日之表其年幾冠必能濟</hi>
　<hi>世安民書生去高祖使人追之不見乃採其語為名</hi>年十八首勸高祖起兵初<lb/>
　封趙公進爵秦王高祖平定天下皆帝之功也建成<lb/>
<pb n="KR2b0037_WYG_049-22b"/>
　元吉既斃高祖立為太子遂傳位焉<lb/>
<hi>丁亥</hi>貞觀元年春正月宴羣臣<lb/>
　上宴羣臣奏秦王破陳樂上曰朕昔受委專征民間<lb/>
　遂有此曲雖非文徳之雍容然功業所由不敢忘也<lb/>
　封徳彝曰陛下以神武平海内文德豈足比乎上曰<lb/>
　勘亂以武守成以文文武之用各隨其時卿謂文不<lb/>
　及武斯言過矣<lb/>
制諫官隨宰相入閣<hi>太極殿東西兩廡之間也</hi>議事<lb/>
<pb n="KR2b0037_WYG_049-23a"/>
　中書門下及三品以上入閣議事皆命諫官隨之有<lb/>
　失輙諫<lb/>
更定律令<lb/>
　命吏部尚書長孫無忌與法官更議定律令寛絞刑<lb/>
　五十條為斷右趾上曰肉刑廢已久宜有以易之于<lb/>
　是有司請改為加役流流三千里居作三年從之<lb/>
以戴胄為大理少卿<lb/>
　上以選人多詐冐資䕃敕令自首不首者死未幾有<lb/>
<pb n="KR2b0037_WYG_049-23b"/>
　詐冐事覺者上欲殺之胄奏據法應流上怒曰卿欲<lb/>
　守法而使朕失信乎對曰敇者出于一時之喜怒法<lb/>
　者國家所以布大信于天下也陛下忿選人之多詐<lb/>
　故欲殺之既而知其不可復斷之以法此乃忍小忿<lb/>
　而存大信也上曰卿能執法朕復何憂胄前後犯顔<lb/>
　執法言如泉湧上皆從之天下由是無寃獄<hi>將軍長孫順徳</hi>
　<hi>受人餽絹事覺上于殿庭賜絹數十匹大理少卿胡演以為不可上曰彼有人性得絹之辱甚于受刑如</hi>
　<hi>不知愧一禽獸耳殺之何益  長孫順徳無忌族叔</hi>
<pb n="KR2b0037_WYG_049-24a"/>
二月分天下為十道<lb/>
　隋末豪傑據地自相雄長唐興相帥來歸上皇割置<lb/>
　州縣以寵禄之上以民少吏多大加併省因山川形<lb/>
　便分為十道曰闗内<hi>領雍華同商岐邠隴涇原寧慶鄜坊丹延靈㑹鹽夏綏銀豐勝</hi>
　<hi>等州</hi>河南<hi>領洛汝陜虢鄭滑許穎陳豫汴宋亳徐泗豪鄆齊曹濮淄青萊棣兗海沂宻等州</hi>河<lb/>
　東<hi>領蒲晉絳汾隰并南汾箕沁嵐石忻代朔蔚澤潞等州</hi>河北<hi>領懐魏博相衛貝邢洺恒冀深</hi>
　<hi>趙滄徳易定幽瀛燕北燕檀營平等州</hi>山南<hi>領荆峽歸䕫澧朗忠涪萬襄唐隨鄧均房郢復金梁</hi>
　<hi>洋利鳯興成扶文集壁巴蓬通開隆果渠等州</hi>隴右<hi>領秦渭河鄯蘭武洮岷廓疊宕涼𤓰沙甘肅等</hi>
<pb n="KR2b0037_WYG_049-24b"/>
　<hi>州</hi>淮南<hi>領揚楚徐和壽廬舒/光蘄黄安申等州</hi>江南<hi>領潤常蘇湖杭睦越衢婺括台福建</hi>
　<hi>泉宣歙池洪江鄂岳饒信䖍吉袁撫潭衡永道郴邵黔辰夷思南等州</hi>劍南<hi>領益嘉眉卭簡資嶲</hi>
　<hi>雅南㑹翼維松姚戎梓遂綿始合龍普渝陵榮瀘等州</hi>嶺南<hi>領廣韶循潮康瀧端新封潘春羅南</hi>
　<hi>石高東合崖振邕南方南簡淳欽南尹象藤桂梧賀連南昆靜樂南恭融容牢繡南扶越南義交陸峯愛</hi>
　<hi>驩等州</hi>
三月皇后帥内外命婦親蠶<lb/>
閏月癸丑朔日食<lb/>
命京官五品以上更宿中書内省<lb/>
<pb n="KR2b0037_WYG_049-25a"/>
　上謂太子少師蕭瑀曰朕少得良弓十數自謂無以<lb/>
　加近以示弓工乃曰皆非良材木心不正則脉理皆<lb/>
　邪弓雖勁而發矢不直朕以弓矢定四方識之猶未<lb/>
　能盡况天下之務乎乃命京官五品以上更宿中書<lb/>
　内省數延見問民疾苦政事得失<lb/>
夏五月苑君璋降<lb/>
　初君璋數引突厥入寇至是見頡利政亂知其不足<lb/>
　恃遂帥衆來降<lb/>
<pb n="KR2b0037_WYG_049-25b"/>
六月僕射封徳彝死<lb/>
　初上令封徳彝舉賢乆無所舉上詰之對曰非不盡<lb/>
　心但于今未有竒才耳上曰君子用人如器各取所<lb/>
　長古之致治者豈借才于異代乎正患己不能知安<lb/>
　可誣一世之人徳彝慙而退及是病死<hi>徳彞險佞隠刺之亂數進</hi>
　<hi>忠䇿于上又白太子曰為四海不顧其親乞羹者謂何及上皇議廢立徳彞復諫止當時語秘無知者及</hi>
　<hi>徳彞死後事寖聞侍御史唐臨追劾奸狀詔削徳彞官爵改其諡明曰繆  唐臨字本徳京兆長安人</hi>
以蕭瑀為左僕射<lb/>
<pb n="KR2b0037_WYG_049-26a"/>
　初瑀與德彝有隙<hi>瑀薦德彝于上皇以為中書令及上即位瑀為僕射毎議事已定徳</hi>
　<hi>彞至上前輙反之由是有隙</hi>時房元齡杜如晦新用事皆疎瑀而<lb/>
　親徳彜瑀不能平遽上封事論之由是忤㫖㑹瑀及<lb/>
　陳叔達忿爭于上前皆坐不敬免官至是復以瑀為<lb/>
　左僕射<hi>上與侍臣論周秦修短瑀對曰紂為不道武王征之周及六國無罪始皇滅之得天下雖</hi>
　<hi>同立心則異上曰公知其一未知其二周得天下増修仁義秦得天下益尚詐力此修短之所以殊也蓋</hi>
　<hi>取之或可以逆而守之不可以不順也瑀謝不及</hi>
山東旱詔所在賑䘏蠲其租賦<lb/>
<pb n="KR2b0037_WYG_049-26b"/>
秋七月以長孫無忌為右僕射<lb/>
　無忌與上為布衣交加以外戚有佐命功上委以心<lb/>
　腹欲相者數矣皇后固請曰妾備位椒房貴寵極矣<lb/>
　誠不願兄弟執國政吕霍上官可為切骨之戒上不<lb/>
　聽卒用之<lb/>
九月庚戌朔日食<lb/>
冬十月嶺南酋長馮盎遣子入朝<lb/>
　初盎與諸酋長迭相攻擊諸州皆奏盎反上欲發兵<lb/>
<pb n="KR2b0037_WYG_049-27a"/>
　討之魏徵諫曰嶺南瘴癘險遠不可以宿大兵且告<lb/>
　者已數年而盎兵未嘗出境此不反明矣若遣信臣<lb/>
　示以至誠可不煩兵而服上乃遣使諭之盎遣其子<lb/>
　智戴隨使者入朝上曰魏徵一言勝十萬之師不可<lb/>
　不賞乃賜絹五百匹<hi>後盎入朝㑹諸洞獠反詔盎討平之上美其功前後賞賜不可</hi>
　<hi>勝數</hi>
十二月詔殿中侍御史崔仁師<hi>定州安喜人</hi>按獄青州<lb/>
　青州有謀反者逮捕滿獄詔崔仁師等覆按之仁師<lb/>
<pb n="KR2b0037_WYG_049-27b"/>
　至止坐魁首十餘人孫伏伽謂仁師曰足下平反者<lb/>
　多恐人情貪生見其徒侶得免未肯甘心耳仁師曰<lb/>
　凡治獄當以仁恕為本豈可自規免罪知其寃而不<lb/>
　為伸耶萬一誤有所縱以一身易十囚之死亦所願<lb/>
　也及敇使至更訊諸囚皆曰崔公平恕無枉請速就<lb/>
　死無一人異辭者<lb/>
以孫伏伽為諫議大夫<lb/>
　上好騎射孫伏伽諫曰天子居則九門行則驚蹕非<lb/>
<pb n="KR2b0037_WYG_049-28a"/>
　欲茍自尊嚴乃為社稷生民計也夫走馬射的乃少<lb/>
　年諸王所為非今日天子事業也既非所以安養聖<lb/>
　躬又非所以儀刑後世臣竊為陛下不取上悦以伏<lb/>
　伽為諫議大夫<hi>上神采英毅羣臣進見皆失舉措上知之毎假以辭色嘗謂公卿曰人欲</hi>
　<hi>自見其形必資明鏡君欲自知其過必待忠臣茍其君愎諫自賢其臣阿諛順旨君既失國臣豈能獨全</hi>
　<hi>如隋煬帝虞世基者亦足以觀矣公輩宜用此為戒事有得失無惜盡言也</hi>
命吏部四時選集併省吏員<lb/>
　隋世選人十一月集至春而罷人患其期促至是吏<lb/>
<pb n="KR2b0037_WYG_049-28b"/>
　部侍郎劉林甫<hi>魏州觀城人</hi>奏四時聽選隨闕注擬人以<lb/>
　為便唐𥘉士大夫以亂離之後不樂仕進官員不充<lb/>
　州府多以赤牒補官至是皆勒赴省選集者七千餘<lb/>
　人林甫隨材銓敘各得其所時人稱之<hi>時闗中米貴始分人于洛</hi>
　<hi>陽選</hi>上謂房元齡曰官在得人不在員多遂併省之留<lb/>
　文武總六百四十三員<lb/>
徵隋秘書監劉子翼<hi>字小心常州晉陵人</hi>不至<lb/>
　子翼有學行性剛直朋友有過常靣責之李百藥<hi>字重</hi>
<pb n="KR2b0037_WYG_049-29a"/>
　<hi>規德林子</hi>常稱劉四雖復罵人人終不恨是嵗有詔徵之<lb/>
　辭以母老不至<lb/>
以李乾祐<hi>長安人</hi>為侍御史<lb/>
　鄃<hi>注見前</hi>令裴仁軌私役門夫上怒欲斬之殿中侍御<lb/>
　史李乾祐諫曰法者陛下所與天下共也今仁軌坐<lb/>
　輕罪而抵極刑臣恐人無所措手足矣上悦從之以<lb/>
　乾祐為侍御史<hi>上嘗語及闗中山東人意有同異殿中侍御史張行成曰天子以四海為</hi>
　<hi>家今有東西之異示人以隘上善其言厚賜之  張行成字徳立定州義豐人</hi>
<pb n="KR2b0037_WYG_049-29b"/>
鴻臚卿鄭元璹還自突厥<lb/>
　初突厥既彊敕勒諸部分散有薛延陀<hi>先與薛種雜居後滅延陀</hi>
　<hi>部有之號薛延陀姓一利咥氏</hi>回紇<hi>先曰袁紇亦曰烏紇至隋始稱回紇姓藥葛羅氏</hi>都播<lb/>
　<hi>亦曰都波南接回紇</hi>骨利幹<hi>居澣/海北</hi>多濫葛<hi>亦曰多濫葛/在薛延陀東</hi>同羅<hi>在薛</hi>
　<hi>延陀北</hi>僕固<hi>亦曰僕骨在/多濫葛東</hi>㧞野古<hi>或為㧞曵固/東隣靺<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>
                    </hi>思結<hi>存延</hi>
　<hi>陀故邪</hi>渾<hi>在諸部/最南</hi>斛薛<hi>處多羅/葛北</hi>奚結<hi>處同/羅北</hi>阿跌<hi>亦曰訶咥</hi>契<lb/>
　苾<hi>在馬耆西北</hi>白霫<hi>居鮮卑故地</hi>等十五部皆居磧北頡利政<lb/>
　亂薛延陀回紇等叛之頡利不能制㑹大雪羊馬多<lb/>
<pb n="KR2b0037_WYG_049-30a"/>
　死民大饑鴻卿鄭元璹使還言于上曰突厥之興衰<lb/>
　專以羊馬為候今突厥民饑畜瘦將亡之兆也羣臣<lb/>
　多勸上乘間擊之上曰背盟不信利災不仁乘危不<lb/>
　武縱其種落盡叛六畜無餘朕終不擊必待有罪然<lb/>
　後討之<lb/>
<hi>戊子</hi>二年春正月長孫無忌罷<lb/>
　時有密表稱無忌權寵過盛者上以表示之曰朕于<lb/>
　卿洞然無疑故以示卿若各懐所聞而不言則君臣<lb/>
<pb n="KR2b0037_WYG_049-30b"/>
　之意有不通無忌自懼滿盈固求遜位皇后又内為<lb/>
　之請上乃許之<lb/>
置六司侍郎<hi>副六司尚書</hi>左右司郎中<lb/>
三月戊寅朔日食<lb/>
詔自今大辟並令兩省四品及尚書議之<lb/>
　大理進毎月囚帳上命自今大辟皆令中書門下四<lb/>
　品以上及尚書議之庻無寃濫既而引囚至岐州刺<lb/>
　史鄭善果上曰善果官品不卑豈可使與諸囚為伍<lb/>
<pb n="KR2b0037_WYG_049-31a"/>
　自今三品以上犯罪聽于朝堂俟進止<lb/>
關内旱饑赦天下<lb/>
　上嘗謂侍臣曰古語有之赦者小人之幸君子之不<lb/>
　幸一嵗再赦善人喑啞夫養稂莠者害嘉榖赦有罪<lb/>
　者賊良民故朕即位以來不欲數赦恐小人恃之輕<lb/>
　犯憲章故也至是以連年水旱赦天下且曰使年豐<lb/>
　穀稔天下乂安移災朕身是所願也㑹所在有雨民<lb/>
　大悦<lb/>
<pb n="KR2b0037_WYG_049-31b"/>
夏四月突厥突利可汗請入朝<lb/>
　初突厥頡利可汗以薛延陀回紇等叛遣突利討之<lb/>
　敗還拘而撻之突利由是怨表請入朝上謂侍臣曰<lb/>
　嚮者突厥方彊憑陵中夏由是驕恣以失其民今困<lb/>
　窮如是朕聞之且喜且懼何則突厥衰則邊境安故<lb/>
　喜然朕或失道亦將如此卿曹不惜苦諫以輔不逮<lb/>
遣右衛大將軍柴紹等討梁師都其下殺之以降以其<lb/>
地為夏州<hi>師都自起兵至滅凡十二年  夏州注見前</hi>
<pb n="KR2b0037_WYG_049-32a"/>
六月祖孝孫<hi>幽州范陽人</hi>奏唐雅樂<lb/>
　初上皇命孝孫定雅樂孝孫以為梁陳之音多吳楚<lb/>
　周齊之音多邊徼于是考古聲作唐雅樂凡八十四<lb/>
　調<hi>毎律皆具七音十二律共成八十四調</hi>三十一曲<hi>平調清調房中樂遺音也皆用前代</hi>
　<hi>歌辭</hi>十二和<hi>曰豫和順和永和肅和雍和壽和舒和太和昭和休和正和承和皆樂曲之名</hi>至<lb/>
　是奏之上曰禮樂者聖人緣物以設教治之隆替豈<lb/>
　由于此杜淹曰齊之將亡作伴侣曲陳之將亡作玉<lb/>
　樹後庭花其聲哀思聞者悲泣豈可謂治不在樂乎<lb/>
<pb n="KR2b0037_WYG_049-32b"/>
　上曰悲喜在心非由樂也將亡之政民必愁苦故聞<lb/>
　樂而悲矣今二曲俱存為公奏之公豈悲乎魏徵曰<lb/>
　樂在人和不在聲音也<lb/>
畿内蝗<lb/>
　上入苑中見蝗掇數枚祝之曰民以穀為命而汝食<lb/>
　之寧食吾之肺腸欲吞之左右諫曰惡物或成疾上<lb/>
　曰朕為民受災何疾之避遂吞之是嵗蝗不為災<lb/>
秋九月詔非大瑞不得表聞<lb/>
<pb n="KR2b0037_WYG_049-33a"/>
　上曰比見羣臣屢上祥瑞夫家給人足而無瑞不害<lb/>
　為堯舜百姓愁怨而多瑞不免為桀紂後魏之世吏<lb/>
　焚連理木煮白雉而食之豈足為至治乎乃詔自今<lb/>
　大瑞聽表聞餘申所司而已<hi>嘗有白鵲巢于寢殿槐上合歡如腰鼓左右稱</hi>
　<hi>賀上曰我嘗笑隋煬帝好祥瑞瑞在得賢此何足賀命毁其巢</hi>
出宫女三千餘人<lb/>
　天少雨中書舍人李百藥言往年雖出宫人無用者<lb/>
　尚多隂氣鬱積亦足致旱上命簡出之前後三千餘<lb/>
<pb n="KR2b0037_WYG_049-33b"/>
　人<lb/>
冬十月殺瀛州刺史盧祖尚<hi>字季良光州樂安人</hi>
　上以盧祖尚亷平公直欲遣鎮撫交趾祖尚既謝而<lb/>
　復悔之以疾辭上遣杜如晦等諭旨祖尚固辭上大<lb/>
　怒曰我使人不行何以為政命斬于朝堂尋悔之他<lb/>
　日與侍臣論齊文宣帝之人魏徴對曰齊文宣狂暴<lb/>
　然人與之爭事理屈則從之有青州長史魏愷使梁<lb/>
　還除光州<hi>注見前</hi>長史不肯行文宣怒而責之愷曰臣<lb/>
<pb n="KR2b0037_WYG_049-34a"/>
　先任大州使還有勞無過更得小州所以不行文宣<lb/>
　赦之此所以長也上曰然曩者盧祖尚雖失人臣之<lb/>
　義朕殺之亦為太暴由此言之不如文宣矣命復其<lb/>
　官廕<hi>徵容貎不逾中人而有膽畧善回人主意毎犯顔苦諫或逢上怒甚卒亦為之霽威上嘗得佳</hi>
　<hi>鷂自臂之望見徵來匿懐中徴奏事故乆鷂竟死懐裝中嘗謁告上冡還言于上曰人言陛下欲幸南山嚴</hi>
　<hi>已畢而意不行何也上笑曰初實有此心畏卿嗔故中輟耳</hi>
十一月以王珪為侍中<lb/>
　故事軍國大事則中書舍人各執所見雜署其名謂<lb/>
<pb n="KR2b0037_WYG_049-34b"/>
　之五花判事中書侍郎中書令省審之給事中黄門<lb/>
　侍郎駁正之至是上謂珪曰國家本置中書門下以<lb/>
　相檢察正以人心所見互有不同茍論難往來務求<lb/>
　至當捨己從人亦復何傷比來或䕶己短遂成怨隙<lb/>
　或避私怨知非不正順一人之顔情為兆民之深慮<lb/>
　此乃亡國之政煬帝之世是也當時羣臣如此必皆<lb/>
　自為有智禍不及身及天下之亂家國兩亡其幸免<lb/>
　者亦為時論所貶終古不磨卿曹各當徇公忘死勿<lb/>
<pb n="KR2b0037_WYG_049-35a"/>
　雷同也後又謂侍臣曰中書門下機要之司詔敇有<lb/>
　不便者皆應論執比來惟覩順從不聞違異若但行<lb/>
　文書則誰不可為何必擇才也房元齡等皆頓首謝<lb/>
　<hi>上嘗謂珪曰開皇中旱隋文帝不許賑給而令百姓就食山東比至末年天下儲積可供五十年煬帝恃</hi>
　<hi>之卒亡天下但使倉庾之積足以備凶年其餘何用哉  上又嘗問珪曰近世治不及古何也對曰漢世</hi>
　<hi>尚經術宰相多用儒士故風俗淳厚近世重文輕儒參以法律此治化之所以益衰也上然之  上閒居</hi>
　<hi>與珪語有美人侍側指示珪曰此廬江王瑗之姬也瑗殺其夫而納之珪避席曰陛下以廬江納之為是</hi>
　<hi>邪非邪上曰殺人而取其妻卿何問是非對曰昔齊桓公知郭公之所以亡由善善而不能用然棄其所</hi>
<pb n="KR2b0037_WYG_049-35b"/>
　<hi>言之人管仲以為無異于郭公今此美人尚在左右臣以為聖心是之也上悦即出之  上使祖孝孫教</hi>
　<hi>宫人樂不稱㫖者責之珪與温彦博諫曰孝孫雅士今乃使之教宫人又從而譴之臣竊以為不可上怒</hi>
　<hi>曰卿等當竭忠直以事我乃為孝孫遊説邪彦博拜謝珪不拜曰陛下責臣以忠直今臣所言豈私曲邪</hi>
　<hi>上黙然而罷明日謂房元齡曰自古帝王納諫誠難朕昨責二公至今悔之卿等勿為此不盡言也  廬</hi>
　<hi>江王瑗唐宗室前反幽州為王君廓所殺</hi>
詔舉堪縣令者<lb/>
　上曰為朕養民者惟在都督刺史朕嘗疏其名于屏<lb/>
　風坐卧觀之得其在官善惡之跡皆注于名下以備<lb/>
<pb n="KR2b0037_WYG_049-36a"/>
　黜陟縣令尤為親民不可不擇乃命五品以上各舉<lb/>
　堪為縣令者以名聞<lb/>
詔自今奴告主者斬之<lb/>
　上曰比有奴告主反者夫謀反不能獨為何患不發<lb/>
　何必使奴告之邪自今奴告之勿受仍斬之<lb/>
遣使立薛延陀夷男為真珠可汗<lb/>
　突厥北邊多叛頡利歸薛延陀共推其俟斤夷男為<lb/>
　可汗夷男不敢當上方圖頡利乃遣使閒道册拜夷<lb/>
<pb n="KR2b0037_WYG_049-36b"/>
　男為真珠毘伽可汗賜以鼓纛夷男建牙于大漠之<lb/>
　鬱督軍山下<hi>在漠北今哈爾哈地考是山唐厯以為即都尉犍山後入回紇又謂之烏徳鞬</hi>
　<hi>山</hi>回紇㧞野古阿跌同羅僕骨白霫諸部皆屬焉<lb/>
<hi>己丑</hi>三年春正月耕耤東郊<lb/>
裴寂卒<lb/>
　司空裴寂坐與妖人交通免官上數之曰計公勲庸<lb/>
　安得至此武徳之際貨賂公行紀綱紊亂皆公之由<lb/>
　也尋復有罪流靜州<hi>唐置今廣西平樂府昭平縣是</hi>將詔還㑹卒<lb/>
<pb n="KR2b0037_WYG_049-37a"/>
二月以房元齡杜如晦為僕射魏徵守秘書監參預朝<lb/>
政<lb/>
　上謂元齡如晦曰公為僕射當廣求賢人隨才授任<lb/>
　比聞聼訟日不暇給安能助朕求賢乎因勅尚書細<lb/>
　務屬左右丞惟大事當奏者乃關僕射<hi>上嘗謂元齡等曰為政莫</hi>
　<hi>若至公昔諸葛亮竄廖立李嚴于南夷亮卒而二人哭泣有死者非至公能如是乎又高熲相隋公平識</hi>
　<hi>治體隋之興亡繫熲存没朕慕前世之明君卿等不可不法前世之賢相也  元齡明逹吏事輔以文學</hi>
　<hi>夙夜盡心惟恐一物失所用法寛平聞人有善若已有之不以求備取人不已以長格物與如晦引㧞士</hi>
<pb n="KR2b0037_WYG_049-37b"/>
　<hi>類常如不及上毎與元齡謀事必曰非如晦不能決及如晦至卒用元齡之䇿葢元齡善謀如晦能斷也</hi>
　<hi>二人同心徇國故唐世稱賢相推房杜焉無或告魏徴私其親戚上使御史大夫温彦博按之  狀言于</hi>
　<hi>帝曰徵不存形跡以避嫌疑亦有可貴上因讓徴曰自今宜存形跡徴曰君臣同體宜相與盡誠若但存</hi>
　<hi>形跡則國之興喪未可知也臣不敢奉詔上曰吾已悔之徴再拜曰臣幸得奉事願使臣為良臣勿使臣</hi>
　<hi>為忠臣上曰忠良有異乎對曰稷契臯陶君臣協心俱享尊榮所謂良臣龍逢比干靣折廷爭身誅國亡</hi>
　<hi>所謂忠臣上悦則上問魏徵曰人主何為而明何為而暗對曰兼聽  明偏聽則暗昔堯清問下民舜明</hi>
　<hi>目逹聰故共鯀驩苗不能蔽也秦二世偏信趙高以成望夷之禍梁武帝偏信朱异以取臺城之辱隋煬</hi>
　<hi>帝偏信虞世基以致彭城閣之變是故人君兼聽廣納則貴臣不得壅蔽而下情得上通也上曰善  上</hi>
<pb n="KR2b0037_WYG_049-38a"/>
　<hi>謂魏徵曰齊後主周天元皆重歛百姓厚自奉養力竭而亡譬如饞人自噉其肉肉盡而斃何其愚也然</hi>
　<hi>二主孰為最劣對曰齊後主懦弱政出多門周天元驕暴威福在己雖同為亡國齊主尤劣也  上謂侍</hi>
　<hi>臣曰人言天子至尊無所畏憚朕則不然上畏皇天之鑒臨下憚羣臣之瞻仰兢兢業業猶恐不合天意</hi>
　<hi>未副人望魏徴曰此誠至治之要願陛下謹終如始則善矣</hi>
夏六月以馬周<hi>字賔王博州荏平人</hi>為監察御史<lb/>
　周客遊長安舍于中郎將常何之家㑹以旱求言何<lb/>
　武人不學周代之陳便宜二十餘條上怪問之何對<lb/>
　曰此臣家客馬周為臣具草耳上即召見與語甚悦<lb/>
<pb n="KR2b0037_WYG_049-38b"/>
　除監察御史以何為知人賜絹三百匹<lb/>
秋八月己巳朔日食<lb/>
冬十一月以荀悦漢紀賜都督李大亮<lb/>
　上遣使至梁州都督李大亮有佳鷹使者諷使獻之<lb/>
　大亮密奏曰陛下乆絶畋遊而使者求鷹若陛下之<lb/>
　意深乖昔旨如其自擅乃是使非其人上悦手詔褒<lb/>
　美賜以荀悦漢紀<lb/>
以李靖為定襄道行軍總管統諸軍討突厥<lb/>
<pb n="KR2b0037_WYG_049-39a"/>
　初薛延陀真珠可汗遣其弟入貢突厥頡利可汗大<lb/>
　懼始遣使稱臣請尚公主<hi>代州都督張公謹上言突厥可取之狀曰頡利縱欲</hi>
　<hi>逞暴誅忠良暱姦佞一也諸部皆叛二也突利諸設皆得罪無所自容三也塞北霜旱餱糧乏絶四也疏</hi>
　<hi>其族類親委諸部大軍一臨必生内變五也華人入北所在嘯聚大軍出塞自然響應六也</hi>上以<lb/>
　頡利既請和親復援梁師都命李靖為行軍司馬將軍總<lb/>
　管討之以張公謹為副復以李世勣柴紹薛萬徹為諸道<lb/>
　總管衆合十餘萬皆受靖節度分道出撃突厥<lb/>
十二月突厥突利可汗入朝<lb/>
<pb n="KR2b0037_WYG_049-39b"/>
　上曰往者太上皇以百姓之故稱臣于突厥朕嘗痛<lb/>
　心馬今單于稽顙可雪前恥<lb/>
　上䇿朕今治安中國而四夷自服豈非上策乎<lb/>
閏月蠻酋謝元深<hi>東謝蠻也又有南謝蠻皆南蠻别種在黔州之西</hi>等來朝<lb/>
　時逺方諸國來朝貢者甚衆服裝詭異中書侍郎顔<lb/>
　師古請作王㑹圖<hi>汲冡周書有王㑹篇</hi>以示後從之<hi>是嵗户部表中國人</hi>
　<hi>自塞外歸及四夷前後附降者男女一百二十餘萬口</hi>
<hi>庚寅</hi>四年春二月李靖襲破突厥于陰山頡利可汗遁走<lb/>
<pb n="KR2b0037_WYG_049-40a"/>
　李靖帥驍騎三千自馬邑進夜襲定襄破之頡利不<lb/>
　意靖倉卒至大驚徙牙于磧石靖復遣諜離其心腹<lb/>
　頡利所親康蘇密以隋蕭后及楊政道來降李世勣<lb/>
　出雲中<hi>此古雲中城也注見前唐于恒安鎮置雲州亦曰雲中郡今大同府是</hi>戰于白<lb/>
　道<hi>在今歸化城北水經注芒干水西南徑白道南谷口即此</hi>亦大破之頡利既敗<lb/>
　竄于鐡山<hi>在陰山之北</hi>衆尚十餘萬遣執失思力入見謝<lb/>
　罪求朝上遣鴻臚卿唐儉等慰撫之又詔李靖將兵<lb/>
　迎之頡利外為卑辭内實猶豫謀走磧北靖引兵與<lb/>
<pb n="KR2b0037_WYG_049-40b"/>
　世勣㑹白道謀襲頡利<hi>靖等謀曰頡利雖敗其衆猶盛走度磧北則難圖矣今詔</hi>
　<hi>使至彼敵必自寛若選萬騎襲之不戰可擒矣張書公曰詔書許降使者在彼奈何擊之靖曰此韓信所</hi>
　<hi>以破齊也唐儉輩何足惜</hi>遂勒兵夜發世勣斷之頡利見儉來大<lb/>
　喜靖前鋒去牙帳七里頡利始知之乘千里馬先走<lb/>
　其衆遂潰唐儉脱身得歸靖殺義成公主斬首萬餘<lb/>
　級係男女十餘萬世勣軍磧口酋長皆帥衆降世勣<lb/>
　虜五萬餘口而還<lb/>
三月四夷君長詣闕請帝為天可汗許之<lb/>
<pb n="KR2b0037_WYG_049-41a"/>
　四夷君長詣闕請上為天可汗上曰我為大唐天子<lb/>
　又下行可汗事乎羣臣及四夷皆稱萬嵗是後以璽<lb/>
　書賜西北君長皆稱天可汗<lb/>
蔡公杜如晦卒<hi>諡曰成</hi>
　如晦疾篤上遣太子問疾又自臨視之及卒上語及<lb/>
　必流涕謂房元齡曰公與如晦同佐朕今獨見公不<lb/>
　見如晦矣<lb/>
夏四月行軍副總管張寶相擒突厥利可汗以獻<lb/>
<pb n="KR2b0037_WYG_049-41b"/>
　頡利敗走往依沙鉢羅設<hi>突厥官名</hi>蘇尼失<hi>啓民之弟</hi>部落任<lb/>
　城王道宗引兵逼之使蘇尼失執頡利軍行副總管<lb/>
　張寶相取之以獻蘇尼失舉衆來降漠南遂空上御<lb/>
　樓受俘館之太僕上皇聞之歎曰漢高祖困白登不<lb/>
　能報今吾子能滅突厥吾付託得人復何憂哉<hi>突厥既亡</hi>
　<hi>其部落或北附薛延陀或西奔西域其降唐者尚十萬餘口詔羣臣議區處之宜温彦博請漢建武故事</hi>
　<hi>置于塞下順其土俗以實空虛之地使為中國扞蔽魏徵以為突厥弱則請服彊則叛亂若留之中國數</hi>
　<hi>年之後蕃滋倍多必為腹心之疾西晉之禍前世之明鑑也宜縱之使還故土便上卒用彦博策處突厥</hi>
<pb n="KR2b0037_WYG_049-42a"/>
　<hi>降衆東自幽州西自靈州分突利故地為四州又分頡利故地為六州左置定襄右置雲中二都督府以</hi>
　<hi>統其衆以突利為順州都督頡利為右衛大將軍其餘拜官有差因而入居長安者近萬家  定襄都督</hi>
　<hi>僑治寧朔雲中都督僑治朔方順州都督僑治營州南五栁戍</hi>
詔訟不決者聽于東宫上啓<lb/>
　詔訟者經尚書省判不服聽于東宫上啓委太子裁<lb/>
　決然後聞奏<lb/>
六月修洛陽宫<lb/>
　給事中張元素上書曰陛下初平洛陽凡隋氏宫室<lb/>
<pb n="KR2b0037_WYG_049-42b"/>
　之宏侈者皆令毁之曾未十年復加營繕何前日惡<lb/>
　之而今日效之也且以今日財力何如隋氏陛下役<lb/>
　瘡痍之人襲亡隋之弊恐又甚于煬帝矣上即為之<lb/>
　罷役魏徴聞之歎曰張公論事有回天之力可謂仁<lb/>
　人之言矣<hi>已而復命將作大匠竇璡修之璡鑿池築山雕飾華靡大怒遂令毁之免璡官</hi>
秋七月甲子朔日食<lb/>
勅百司詔勅未便者皆執奏<lb/>
　上問房元齡蕭瑀曰隋文帝何如主也對曰文帝勤<lb/>
<pb n="KR2b0037_WYG_049-43a"/>
　于為治臨朝或至日昃五品以上引坐論事衛士傳<lb/>
　餐而食雖性非仁厚亦勵精之主也上曰公得其一<lb/>
　未知其二文帝不明而喜察不明則照有不通喜察<lb/>
　則多疑于物事皆自決不任羣臣一日萬幾豈能一<lb/>
　一中理羣臣既知其意唯取決受成雖有愆違莫敢<lb/>
　諫諍此所以二世而亡也朕則不然擇天下賢才置<lb/>
　之百官天下之事闗由宰相審熟便安然後奏聞有<lb/>
　功則賞有罪則刑誰敢不竭心力以修職業乎因勅<lb/>
<pb n="KR2b0037_WYG_049-43b"/>
　百司自今詔敕行下有未便者皆應執奏母阿從<lb/>
以李大亮為西北安撫大使<lb/>
　西突厥種落散在伊吾<hi>注見前</hi>詔以李大亮為安撫大<lb/>
　使貯糧磧口以賑之大亮言欲懐逺者必先安近中<lb/>
　國如本根四夷為枝葉疲中國以奉四夷猶㧞本根<lb/>
　以益枝葉也今招致西突厥但有勞費未見有益不<lb/>
　如罷之其或自立君長求内屬者羈縻受之使居塞<lb/>
　外為中國藩蔽上從之<hi>未幾伊吾來降以其地置西伊州  唐伊州故城在今哈</hi>
<pb n="KR2b0037_WYG_049-44a"/>
　<hi>宻境</hi>
詔定常服差等<lb/>
　三品以上服紫四品五品服緋六品七品服緑八品<lb/>
　服青婦人從其夫色<lb/>
九月以張儉<hi>字師約京兆新豐人</hi>檢校代州都督<lb/>
　思結部落饑貧張儉招集之其不來者仍居磧北親<lb/>
　屬私相往還儉亦不禁及儉代去思結將叛詔儉往<lb/>
　察之儉單騎説諭徙之代州即以儉撿校代州都督<lb/>
<pb n="KR2b0037_WYG_049-44b"/>
　儉因勸使營田嵗大稔儉又恐其蓄積多有異志奏<lb/>
　請和糴以充邊儲部落喜營田轉力而邊備實焉<lb/>
冬十一月除鞭背刑<lb/>
　上讀明堂鍼灸書云人五臟之系咸附于背故有是<lb/>
　命<lb/>
高昌王麴文㤗入朝<lb/>
　文㤗入朝西域諸國皆因文㤗請朝上令文㤗使人<lb/>
　迎之魏徴諫曰昔光武不聽西域送侍子置都䕶以<lb/>
<pb n="KR2b0037_WYG_049-45a"/>
　為不以蠻夷勞中國前者文㤗之來縁道供億甚苦<lb/>
　若諸國皆來將不勝其弊姑聽其商賈往來與邊民<lb/>
　交市則可矣倘以賔客遇之非中國之利也時所使<lb/>
　人已行上遽止之<lb/>
大有年<lb/>
　先是元年闗中饑米斗直絹一匹二年天下蝗三年<lb/>
　大水上勤而撫之民雖東西就食未嘗嗟怨是嵗天<lb/>
　下大稔流散者咸歸鄉里米斗不過三四錢終嵗斷<lb/>
<pb n="KR2b0037_WYG_049-45b"/>
　死刑纔三十九人東至海南及五嶺皆外戸不閉<lb/>
　行旅不齎糧取給于道路焉<hi>上之初即位也嘗與羣臣語及教化上曰今承</hi>
　<hi>大亂之後恐斯民未易化也魏徵對曰不然久安之民驕佚驕佚則難教經亂之民愁苦愁苦則易化譬</hi>
　<hi>飢者易為食渴者易為飲也上深然之封徳彞曰三代以還人漸澆訛故秦任法律漢雜霸道葢欲化而</hi>
　<hi>不能豈能之而不欲耶魏徵書生不識時務信其虛論必敗國家徵曰五帝三王不易民而化湯武皆承</hi>
　<hi>大亂之後身致太平若謂古人淳樸漸至澆訛則至于今日當悉化為鬼魅矣人主安得而治之上卒從</hi>
　<hi>徵言至是上謂長孫無忌曰貞觀之初言者皆云人主當獨運威權不可委之臣下又云宜震耀威武征</hi>
　<hi>討四夷惟魏徵勸朕偃武修文中國既安四夷自服朕用其言今頡利成擒其酋長并帯刀宿衛皆襲衣</hi>
<pb n="KR2b0037_WYG_049-46a"/>
　<hi>冠徵之力也但恨不使封徳彝見之耳徴爯拜謝曰此皆陛下威徳臣何力之有焉帝曰朕能任公公能</hi>
　<hi>稱朕所任則其功豈獨在朕乎上又謂侍臣曰朕有二喜一懼比年豐稔斗粟三錢一喜也北方久服邊</hi>
　<hi>鄙無虞二喜也治安則驕侈易生驕侈則危亡立至此一懼也房元齡奏閲府庫甲兵逺勝隋世上曰甲</hi>
　<hi>兵武備誠不可闕然煬帝甲兵豈不足邪卒亡天下若公等盡力使百姓乂安此乃朕之甲兵也</hi>
<hi>辛夘</hi>五年春正月詔僧道致拜父母<lb/>
皇太子冠<lb/>
　有司言皇太子冠用二月吉請造兵備儀仗上曰東<lb/>
　作方興宜改用十月少傅蕭瑀奏據陰陽書不若二<lb/>
<pb n="KR2b0037_WYG_049-46b"/>
　月上曰吉凶在人若動依陰陽不顧禮義吉可得乎<lb/>
　循正而行自與吉㑹農時急務不可失也<lb/>
詔諸州剗削京觀加土為墳<lb/>
以金帛賜突厥贖男女八萬口<lb/>
秋八月殺大理丞張藴古<lb/>
　河内人李好徳有心疾妄為妖言大理丞張藴古按<lb/>
　之奏好德實被疾不當坐治書侍御史權萬紀<hi>京兆萬年</hi>
　<hi>人</hi>劾奏藴古相州人而好徳兄厚徳為其刺史故藴<lb/>
<pb n="KR2b0037_WYG_049-47a"/>
　古阿意縱之上怒斬之既而悔之因詔自今有死罪<lb/>
　雖令即決仍三覆奏乃行刑<hi>萬紀與李御史李仁發俱以告訐有寵大臣數</hi>
　<hi>被譴怒魏徵諫曰此等小人不識大體以訐為直以讒為忠陛下非不知其無堪但取其無所避忌欲以</hi>
　<hi>警䇿羣臣耳而彼挾恩依勢逞其姦謀凡所彈射皆非有罪陛下縱未能舉善以厲俗奈何昵姦以自損</hi>
　<hi>乎上黙然既而萬紀等皆得罪</hi>
九月帝獵于後苑<lb/>
　上逐兎于後苑將軍執失思力<hi>本突厥酋長</hi>諫之曰天命<lb/>
　陛下為華夷父母奈何自輕上又將逐鹿執失思力<lb/>
<pb n="KR2b0037_WYG_049-47b"/>
　脱巾解𢃄跪而固諫上為之止<lb/>
冬十月詔議封建<lb/>
　初上問公卿以享國久長之策蕭瑀對曰三代封建<lb/>
　而長久秦孤立而速亡上以為然至是令羣臣議之<lb/>
　<hi>魏徵以為京畿税少多資畿外若盡以封建經費頓闕又燕秦趙代俱帶外夷若有警急追兵内地難以</hi>
　<hi>奔赴李百藥以為勲戚子孫皆有民社易世之後將驕滛自恣攻戰相殘害民尤深不若守令之迭居也</hi>
　<hi>顔師古以為不若分王宗子勿令過大間以州縣雜錯而居互相維持足扶京室為置官僚皆省司選用</hi>
　<hi>法令之外不得擅作威刑朝貢禮儀具為條式一定此度萬代無虞于是詔宗室勲賢宜令作鎮籓部貽</hi>
<pb n="KR2b0037_WYG_049-48a"/>
　<hi>厥子孫所司明為條例定等級以聞</hi>
十一月林邑新羅<hi>弁韓苗裔居漢樂浪地今為朝鮮□慶尚道</hi>入貢<lb/>
　先是林邑獻大珠<hi>石珠也日中以艾藉珠輒火出</hi>有司以其表辭不<lb/>
　順請討之上不許至是林邑復獻五色鸚鵡新羅獻<lb/>
　美女<hi>魏徵以為不宜受上曰林邑鸚鵡猶能自言其苦寒思歸其國况女逺别親戚乎</hi>各付<lb/>
　使者歸之<lb/>
十二月開党項<hi>注見前</hi>之地為十六州<lb/>
　党項内屬者前後三十萬口<lb/>
<pb n="KR2b0037_WYG_049-48b"/>
制自今決死刑者皆覆奏決日徹樂減饍<lb/>
　上謂侍臣曰朕以死刑至重故令三覆葢欲思之詳<lb/>
　熟也而有司須臾之間三覆已訖又斷獄者惟據律<lb/>
　文雖情在可矜而不敢違法其間豈能盡無寃乎古<lb/>
　者刑人君為之徹樂減饍朕庭無常設之樂然常為<lb/>
　之不啖酒肉但未有著令耳于是制決死囚者二十<lb/>
　中五覆奏下諸州者三覆奏行刑之日尚食勿進酒<lb/>
　肉内教坊<hi>武徳中置以𨽻㪚樂</hi>及太常不舉樂皆令門下覆視<lb/>
<pb n="KR2b0037_WYG_049-49a"/>
　有據法當死而情可矜者錄狀以聞由是全活甚衆<lb/>
　<hi>上嘗與侍臣論獄魏徵曰煬帝時嘗有盗發捕得拷訊服罪者二千餘人悉令斬之大理丞張元濟尋其</hi>
　<hi>狀惟五人嘗為盗餘皆平民竟不敢執奏盡殺之上曰此豈惟煬帝無道其臣亦不盡忠君臣如此何得</hi>
　<hi>不亡公等宜戒之上又嘗謂執政曰朕常恐因喜怒妄行賞罰故欲公等極諫公等亦宜受人諫不可以</hi>
　<hi>已之所欲惡人違之茍自不能受諫安能諫人</hi>
康國<hi>西域國其王姓温本月支氏居祁連北為突厥所破稍南依蔥嶺即有其地支數分為九國康其一</hi>
<hi>也</hi>求内附<lb/>
　康國求内附上曰前代帝王好招來絶域以求逺服<lb/>
<pb n="KR2b0037_WYG_049-49b"/>
　之名無益于用而糜弊百姓今康國内附儻有急難<lb/>
　于義不得不救師行萬里豈不疲勞勞百姓以取虛<lb/>
　名朕不為也遂不受<hi>上謂侍臣曰治國如治病病雖愈猶宜將䕶儻遽自放縱病復</hi>
　<hi>作則不可救矣今中國幸安四夷俱服誠自古所稀然朕日甚一日惟懼不終故欲數聞卿輩諫爭也魏</hi>
　<hi>徵曰内外治安臣不以為喜惟喜陛下居安思危耳</hi>
<hi>壬辰</hi>六年春正月乙卯朔日食<lb/>
羣臣請封禪不許<lb/>
　初羣臣數請封禪上曰卿輩皆以封禪為帝王盛事<lb/>
<pb n="KR2b0037_WYG_049-50a"/>
　朕意不然若天下乂安家給人足雖不封禪庸何傷<lb/>
　乎昔秦始皇封禪而漢文帝不封禪後世豈以文帝<lb/>
　不若始皇邪且事天掃地而祭何必登泰山之巓封<lb/>
　數尺之土然後可以展其誠敬乎已而羣臣固請不<lb/>
　已上亦欲從之魏徵獨以為不可上曰公不欲朕封<lb/>
　禪者以功未髙邪徳未厚邪中國未安四夷未服邪<lb/>
　年穀未豐符瑞未至邪對曰今雖有此六者然戸口<lb/>
　未復倉廩尚虛車駕東巡供頓勞費又伊洛以東灌<lb/>
<pb n="KR2b0037_WYG_049-50b"/>
　莽極目而逺夷君長皆當扈從此乃引戎狄入腹中<lb/>
　而示之以虛弱也况賞賚不貲未厭逺人之望給復<lb/>
　連年不償百姓之勞崇虚名而受實害陛下將焉用<lb/>
　之㑹河南北數州大水事遂寢<hi>明年羣臣復以為請上喻以舊有氣疾恐</hi>
　<hi>登髙増劇乃止</hi>
　<hi>范氏祖禹曰封禪實自秦始古無有也太宗方明而佞者猶倡其議獨魏徵以為時未可而亦不以為非</hi>
　<hi>也後議其禮徵亦與焉髙宗明皇遂踵而行之終唐之世惟栁宗元以封禪為非世俗之惑可勝歎焉</hi>
三月如九成宫<hi>即隋仁壽宫帝修之因更名</hi>
<pb n="KR2b0037_WYG_049-51a"/>
　上幸九成宫避暑監察御史馬周上疏曰大安宫<hi>太上</hi>
　<hi>皇所居</hi>在城西制度卑小而車駕獨為避暑之行是太<lb/>
　上皇留暑中而陛下居凉處也温凊之禮臣竊有所<lb/>
　未安且太上皇春秋已髙陛下宜朝夕視膳今九成<lb/>
　宫去京師三百餘里太上皇或時思念陛下陛下何<lb/>
　以赴之然今行計已成不可復止願速示返期以解<lb/>
　衆惑上深納之<lb/>
以長樂公主<hi>帝第五女長孫皇后所生</hi>嫁長孫冲<lb/>
<pb n="KR2b0037_WYG_049-51b"/>
　長樂公主將出降敕有司資送倍于永嘉長公主<hi>髙祖</hi>
　<hi>女唐制姑為大長公主姊妹為長公主女為公主</hi>魏徴諫曰昔漢明帝欲封<lb/>
　皇子曰我子豈得與先帝子比皆令半楚淮陽今奈<lb/>
　何資送公主反倍于長主乎上入告皇后后歎曰妾<lb/>
　數聞陛下稱重魏徵不知其故今觀其引禮義以抑<lb/>
　人主之私情乃知真社稷之臣也因請遣中使厚賜<lb/>
　徵且語之曰聞公正直乃今見之願公常秉此心勿<lb/>
　轉移也<hi>上嘗罷朝怒曰會須殺此田舍翁后問謂誰上曰魏徵毎廷辱我后退具朝服曰妾聞主</hi>
<pb n="KR2b0037_WYG_049-52a"/>
　<hi>明臣直今魏徵直由陛下之明故也妾敢不賀上乃悦</hi>
秋閏七月宴近臣于丹霄殿<lb/>
　上宴近臣于丹霄殿長孫無忌曰王珪魏徵昔日仇<lb/>
　讎不謂今日得同此宴上曰徵珪盡心所事故我用<lb/>
　之然徵每諫我不從我與之言輒不應何也魏徵對<lb/>
　曰臣以事為不可故諫若陛下不從而臣應之則事<lb/>
　遂施行故不敢應上曰應而復諫何傷對曰昔舜戒<lb/>
　羣臣爾無面從退有後言臣心知其非而口應陛下<lb/>
<pb n="KR2b0037_WYG_049-52b"/>
　乃面從也豈稷契事舜之意邪上大笑曰人言魏徵<lb/>
　舉止疎慢我視之更覺嫵媚正為此耳徵起拜謝曰<lb/>
　陛下開臣使言故臣得盡其愚若陛下拒而不受臣<lb/>
　何敢數犯顔色乎<hi>上謂王珪曰元齡以下卿宜悉加品藻且自謂與數子何如曰孜孜</hi>
　<hi>奉國知無不為臣不如房元齡才兼文武出將入相臣不如李靖敷奏詳明出納唯允臣不如彦博處繁</hi>
　<hi>治劇衆務畢舉臣不如戴冑耻君不及堯舜以諫諍為己任臣不如魏徵至于激濁揚清嫉惡好善臣于</hi>
　<hi>數子亦有徵長上深以為然衆亦服其確論勿上指殿屋謂侍臣曰治天下如建此屋營構既成  數改</hi>
　<hi>移茍易一欀正一瓦踐履動摇必有所損若慕竒功變法度不恒其徳勞擾實多  上曰人主惟一心而</hi>
<pb n="KR2b0037_WYG_049-53a"/>
　<hi>攻之者甚衆或以勇力或以辯口或以諂䛕或以奸詐或以嗜慾輻輳攻之各求自售以取寵禄人主稍</hi>
　<hi>懈而受其一則危亡隨之此其所以難也事丄嘗臨朝謂侍臣曰朕為人主常兼將相之事給  中張行</hi>
　<hi>成退而上書以為禹不矜伐而天下莫與之争陛下撥亂反正羣臣誠不足望清光然不必臨朝言之以</hi>
　<hi>萬乘之尊乃與羣臣校功争能臣竊為陛下不取上甚善之</hi>
九月如慶善宫<hi>元和志在武功縣南臨渭水</hi>
　慶善宫上生時故宅也因宴賦詩被之管絃命曰功<lb/>
　成慶善樂使童子八佾為九功之舞大宴㑹與破陳<lb/>
　舞偕奏于庭<hi>同州刺史尉遲敬徳與坐者争長毆任城王道宗目幾眇上不懌而罷謂敬徳</hi>
<pb n="KR2b0037_WYG_049-53b"/>
　<hi>曰朕欲與卿等共保富貴然卿居官數犯法乃知韓彭葅醢非髙祖之罪也敬徳由是始懼而自戢</hi>
<hi>癸巳</hi>七年春正月宴元武門奏七徳九功舞<lb/>
　更名破陳樂曰七徳舞太常卿蕭瑀以為形容未盡<lb/>
　請并寫武周仁杲建徳世充擒獲之狀上曰彼皆一<lb/>
　時英雄朝臣或嘗北面事之覩其故主屈辱之狀能<lb/>
　不傷乎瑀謝不及<hi>魏徵欲上偃武修文毎侍宴見七徳舞輒俛首不視見九功舞則諦</hi>
　<hi>觀之</hi>
王珪罷以魏徵為侍中<lb/>
<pb n="KR2b0037_WYG_049-54a"/>
　上與侍臣論安危之本温彦博曰願陛下常如貞觀<lb/>
　初則善矣上曰朕比來怠于為政乎魏徵曰貞觀之<lb/>
　初陛下節儉求諫不倦比來營繕微多諫者頗有忤<lb/>
　㫖此所以異耳帝欣然納之<hi>上問魏徵曰羣臣上書可采及召對多失次何</hi>
　<hi>也對曰臣觀百司奏事常數日思之及至上前三分不能道一况諫者拂意觸忌非陛下借之辭色豈敢</hi>
　<hi>盡其情哉上由是接羣臣辭色愈温嘗曰煬帝多猜忌對羣臣多不語朕則不然君臣相親如一體耳</hi>
　<hi>上謂侍臣曰朕比來決事或不能皆如律令公輩以為事小不復執奏夫事無不由小以致大此乃危亡</hi>
　<hi>之端也昔龍逄忠諫而死朕每痛之焬帝驕暴而亡公輩所親見也公輩常宜為朕思焬帝之亡朕常為</hi>
<pb n="KR2b0037_WYG_049-54b"/>
　<hi>公輩念龍逄之死何患君臣不相保乎子上謂魏徵曰為官擇人不可造次用一君子則君  皆至用一</hi>
　<hi>小人則小人競進對曰然天下未定則専取其才不考其行喪亂既平則非才行兼備不可用也</hi>
造渾天儀<lb/>
　直太史李淳風<hi>岐州雍人</hi>以靈臺候儀<hi>後魏斛蘭所作</hi>制度疎畧<lb/>
　但有赤道更請造渾天黄道儀至是奏之<hi>淳風上言自漢洛下</hi>
　<hi>閑作渾儀其後賈逵張衡皆有之而推驗七曜並循赤道葢渾儀無黄道久矣上因詔為之儀表裏三重</hi>
　<hi>一曰六合儀二曰三辰儀三曰四游儀皆用銅為之</hi>
秋九月山東四十餘州水遣使賑之<lb/>
<pb n="KR2b0037_WYG_049-55a"/>
赦死囚三百九十人<lb/>
　先是上親録繫囚見應死者憫之縱使歸家期以來<lb/>
　秋來就死仍敕天下死囚皆縱遣使至期來詣京師<lb/>
　至是皆如期自詣朝堂上皆赦之<lb/>
冬十一月以長孫無忌為司空<lb/>
　無忌固辭曰臣忝預外戚恐天下謂陛下為私上曰<lb/>
　吾為官擇人惟才是與茍不才雖親不用如有才雖<lb/>
　讐不棄今日之舉非私親也<lb/>
<pb n="KR2b0037_WYG_049-55b"/>
十二月帝奉太上皇置酒未央宫<lb/>
　上從上皇宴故漢未央宫上皇命頡利可汗起舞馮<lb/>
　智戴<hi>盎之子</hi>詠詩既而笑曰胡越一家古未有也帝捧<lb/>
　觴上壽曰此皆陛下教誨非臣智力所及昔漢髙祖<lb/>
　亦從太上皇宴此宫妄自矜大臣不取也上皇大悦<lb/>
賜太子庶子于志寧孔頴達等金帛<lb/>
　帝謂志寧曰朕年十八猶在民間民之疾苦情偽無<lb/>
　不知之及區處世務猶有差失况太子生長深宫百<lb/>
<pb n="KR2b0037_WYG_049-56a"/>
　姓艱難耳目所未渉能無驕逸乎卿等不可不極諫<lb/>
　太子好嬉戲頗虧禮法志寧與頴達數直諫上聞而<lb/>
　嘉之各賜金一斤帛五百匹<lb/>
削工部尚書段綸階<lb/>
　綸奏徵巧匠上令試之綸使造傀儡<hi>木偶戲也列子周穆王時偃師</hi>
　<hi>為木人能歌舞即此</hi>上曰求巧工以供國事今先造戲具豈百<lb/>
　工相戒毋作淫巧之意邪乃削綸階<lb/>
<hi>甲午</hi>八年春正月以李靖等為黜陟大使分行天下<lb/>
<pb n="KR2b0037_WYG_049-56b"/>
　上欲分遣大臣循行黜陟未得其人李靖薦魏徵上<lb/>
　曰徵箴規朕失不可一日離左右乃命靖等十三人<lb/>
　分行天下察長吏賢不肖問民間疾苦禮髙年賑窮<lb/>
　乏褒善良起淹滯俾使者所至如朕親覩<lb/>
夏五月辛未朔日食<lb/>
秋七月山東河南大水<lb/>
冬十月以李靖為特進<lb/>
　先是靖拜右僕射<hi>靖性沉厚毎與時宰議政恂恂如不能言</hi>既而以疾辭<lb/>
<pb n="KR2b0037_WYG_049-57a"/>
　位上曰朕嘉公意欲以公為一代楷模故不相違乃<lb/>
　拜特進俟疾小瘳間三二日一至中書門下平章政<lb/>
　事<hi>歐陽修曰平章事之名始于此</hi>
吐蕃<hi>本西羌屬姓勃窣野居析支水西在吐谷渾西南今西藏地是</hi>遣使入貢<hi>劉友益曰此吐</hi>
<hi>蕃通中國之始</hi>
　吐蕃自隋以來未嘗通中國其王稱贊普俗不言姓<lb/>
　王族皆曰論官族皆曰尚近世浸彊勝兵數十萬贊<lb/>
　普棄宗弄讚有勇畧四鄰畏之遣使入貢仍請昏詔<lb/>
<pb n="KR2b0037_WYG_049-57b"/>
　遣使者往慰諭之<lb/>
吐谷渾寇凉州以李靖為大總管帥諸軍討之<lb/>
　吐谷渾可汗伏允老耄其臣天柱王用事數入塞侵<lb/>
　盗詔大舉討之上欲以李靖為將為其老重勞之靖<lb/>
　聞之請行上大悦以靖為西海道行軍大總管節度<lb/>
　諸軍討之<lb/>
聘鄭氏為充華<hi>唐婦官九嬪之一</hi>既而罷之<lb/>
　帝聘鄭仁基女為充華冊使將發魏徵聞其嘗許嫁<lb/>
<pb n="KR2b0037_WYG_049-58a"/>
　士人陸爽遽上表諌帝大驚自責命停冊使房元齡<lb/>
　等奏許嫁無顯狀爽亦表言初無此議帝謂徵曰羣<lb/>
　臣或容希合爽亦自陳何也對曰彼以陛下為外雖<lb/>
　捨之或隂加罪譴故爾帝笑曰朕之言不能使人必<lb/>
　信如此邪<lb/>
以皇甫徳參為監察御史<lb/>
　中牟丞皇甫徳參上言修洛陽宫勞人收地租厚斂<lb/>
　俗好髙髻葢宫中所化上怒謂房元齡等曰徳參欲<lb/>
<pb n="KR2b0037_WYG_049-58b"/>
　國家不役一人不收斗租宫人皆無髪乃可其意邪<lb/>
　欲罪之魏徵曰言不激切不能動人主之心陛下擇<lb/>
　焉可也上曰朕罪此人則誰復敢言者乃賜絹二十<lb/>
　匹他日徵奏言陛下近日不好直言雖勉强含容非<lb/>
　曩時之豁如上乃更加優賜拜監察御史<hi>中書舍人髙季輔上</hi>
　<hi>言外官卑品猶未得禄饑寒切身難保清白宜量加優給然後可責以不貪比見帝子拜諸叔叔皆答拜</hi>
　<hi>紊亂昭穆宜訓之以禮上善之髙季輔名馮以字行徳州蓚人</hi>
<hi>乙未</hi>九年夏五月太上皇崩<lb/>
<pb n="KR2b0037_WYG_049-59a"/>
　先是上皇徙居大安宫<hi>在三年</hi>及是崩于垂拱殿<lb/>
李靖伐吐谷渾破之<lb/>
　任城王道宗擊破吐谷渾其可汗伏允悉燒野草輕<lb/>
　兵走入磧諸將以為馬無草未可深入侯君集曰虜<lb/>
　一敗之後鼠逃鳥散取之易于拾芥此而不乗後必<lb/>
　悔之李靖從之中分其軍為兩道靖與薛萬均李大<lb/>
　亮由北道君集與道宗由南道靖等敗吐谷渾于牛<lb/>
　心堆<hi>在今西寧邊外湟河西水經注牛心川水東北流逕牛心堆又東北入湟水</hi>又敗諸<lb/>
<pb n="KR2b0037_WYG_049-59b"/>
　赤水源<hi>在今青海南隋于此置赤水縣</hi>君集道宗引兵行無人之境<lb/>
　二千餘里盛夏降霜人齕氷馬噉雪追及伏允于烏<lb/>
　海<hi>在青海漢哭山西</hi>與戰大破之靖督諸軍經積石河源<hi>唐書</hi>
　<hi>吐谷渾傳君集道宗次星宿川望積石山覽觀河源  星宿川即元史所云星宿海積石山即唐人所云</hi>
　<hi>大積石注俱詳見前</hi>窮其西境襲破伏允牙帳斬首數千級獲<lb/>
　雜畜二十餘萬伏允子順斬天柱王來降伏允脱身<lb/>
　走衆散稍盡為左右所殺國人立順為可汗詔以為<lb/>
　西平郡王順未能服其衆<hi>順久質中華國人不附</hi>命李大亮將<lb/>
<pb n="KR2b0037_WYG_049-60a"/>
　精兵數千為其聲援既而順竟為國人所殺上復使<lb/>
　侯君集將兵立其子諾曷鉢為可汗<hi>總管髙甑生後軍期李靖按之</hi>
　<hi>甑生誣靖謀反按驗無狀甑生坐減死徙邉或言甑生秦府功臣宜寛其罪上曰國家功臣多矣若甑生</hi>
　<hi>獲免則人人犯法安可復禁乎靖自是闔門杜絶賓客雖親戚不見</hi>
秋七月詔禮官議廟制<lb/>
　諫議大夫朱子奢請立三昭三穆而虚太祖之位于<lb/>
　是増修太廟附𢎞農府君<hi>名重耳涼武昭王之孫</hi>及髙祖并舊<lb/>
　神主四為六室房元齡等議以凉武昭王為始祖于<lb/>
<pb n="KR2b0037_WYG_049-60b"/>
　志寧以為武昭王非王業所因不可為始祖上從之<lb/>
冬十月葬獻陵<hi>在今西安府三原縣東南</hi>
　初詔山陵依漢長陵<hi>漢髙祖陵</hi>故事秘書監虞世南上疏<lb/>
　以為陛下聖徳度越唐虞葬親乃以秦漢為法臣竊<lb/>
　為陛下不取願依白虎通為三仞之墳節損制度刻<lb/>
　石陵旁藏書宗廟用為子孫之法疏奏不報世南復<lb/>
　奏上乃詔有司議之房元齡等以為漢長陵九丈原<lb/>
　陵<hi>光武陵</hi>髙六丈今九丈則太崇三仞則太卑請依原<lb/>
<pb n="KR2b0037_WYG_049-61a"/>
　陵之制從之<hi>又詔太原立髙祖廟秘書監顔師古以為寢廟應在京師漢世郡國立廟非禮</hi>
　<hi>乃止</hi>
　<hi>史臣曰髙祖之興因時特起其有天下年幾三百可謂盛哉豈非人厭隋亂而䝉徳澤繼以太宗之治紀</hi>
　<hi>綱法度後世有以憑藉扶持而能永其天命歟</hi>
十一月以蕭瑀為特進參預政事<lb/>
　上曰武徳季年髙祖有廢立之心而未定我不為兄<lb/>
　弟所容實有功髙不賞之懼斯人也不可以利誘不<lb/>
　可以死脅真社稷臣也因賜瑀詩曰疾風知勁草板<lb/>
<pb n="KR2b0037_WYG_049-61b"/>
　蕩識誠臣<lb/>
<hi>丙申</hi>十年春二月以荆王元景<hi>髙祖之子</hi>等為諸州都督<lb/>
　諸王之藩上與之别曰兄弟之情豈不欲常共處邪<lb/>
　但以天下之重不得不爾諸子尚可復有兄弟不可<lb/>
　復得因流涕嗚咽不能止<hi>魏王泰為相州都督不之官上以泰好文學特命于</hi>
　<hi>其府别置文學館聽自引召學士泰有寵于上或言諸大臣多輕之上怒召諸大臣讓之曰隋文帝時大</hi>
　<hi>臣皆為諸王所頓躓我若縱之豈不能折辱公輩邪房元齡等皆謝魏徵正色曰若綱紀大壊固所不論</hi>
　<hi>聖明在上魏王必無頓辱羣臣之理隋文帝驕其諸子卒皆夷滅又足法乎上悦曰朕以私愛忘公義及</hi>
<pb n="KR2b0037_WYG_049-62a"/>
　<hi>聞公言方知理屈人主發言何得容易乎</hi>
夏六月皇后長孫氏崩<lb/>
　后性仁孝儉素好讀書常與上從容啇畧古事因而<lb/>
　獻替禆益𢎞多<hi>撫視庶孽逾于所生妃嬪以下無不愛戴訓諸子常以謙儉為先</hi>及<lb/>
　疾篤與上訣時房元齡以譴歸第后曰元齡事陛下<lb/>
　久小心慎密茍無大故不可棄也妾之本宗因縁葭<lb/>
　莩以致禄位既非徳舉易致顛危欲保全之慎勿處<lb/>
　之權要更願陛下親君子逺小人納忠諫屏讒慝省<lb/>
<pb n="KR2b0037_WYG_049-62b"/>
　作役止遊畋則妾死不恨矣后嘗采自古婦人得失<lb/>
　事為女則三十卷及崩宫司奏之上覽之悲慟以示<lb/>
　近臣曰皇后此書足以垂範百世朕非不知天命而<lb/>
　為無益之悲但入宫不復聞規諫之言失一良佐故<lb/>
　不能忘懐耳乃召元齡使復其位<lb/>
秋禁上書告訐者<lb/>
　上謂羣臣曰朕開直言之路以利國也而比來上封<lb/>
　事者多訐人細事自今復有為是者朕當以讒人罪<lb/>
<pb n="KR2b0037_WYG_049-63a"/>
　之<lb/>
冬十一月葬文徳皇后<lb/>
　帝念后不已于苑中作層觀以望昭陵嘗引魏徵同<lb/>
　登使視之徵熟視之曰臣昏眊不能見上指示之徵<lb/>
　曰臣以為陛下望獻陵若昭陵則臣固見之矣上泣<lb/>
　為毁觀<lb/>
十二月朱俱波甘棠<hi>皆西域國名</hi>遣使入貢<lb/>
　朱俱波<hi>亦曰朱俱槃即漢子合國</hi>在蔥嶺之北去𤓰州三千八百<lb/>
<pb n="KR2b0037_WYG_049-63b"/>
　里甘棠在大海南<hi>在西海之南崑崙人也</hi>上曰中國既安四夷<lb/>
　自服然朕不能無懼昔秦始皇威振胡越二世而亡<lb/>
　惟諸公匡其不逮耳<lb/>
黜治書侍御史權萬紀<lb/>
　萬紀上言宣饒<hi>唐宣州今江南寧國府是饒州注見前</hi>銀大發采之嵗<lb/>
　可得數百萬緡上曰朕貴為天子所乏者非財也但<lb/>
　恨無嘉言可以利民耳與其得數百萬緡何如得一<lb/>
　賢才卿未嘗進一賢才而専言銀利昔堯舜抵璧于<lb/>
<pb n="KR2b0037_WYG_049-64a"/>
　山投珠于谷漢之桓靈乃聚錢為私藏卿欲以桓靈<lb/>
　俟我邪是日黜萬紀使還家<lb/>
更命統軍别將為折衝果毅都尉<hi>統軍為折衝都尉别將為果毅都尉</hi>
　凡十道置府六百三十四而關内二百六十一皆𨽻<lb/>
　諸衛及東宫六率<hi>注見前</hi>凡上府兵千二百人中府千<lb/>
　人下府八百人三百人為團團有校尉五十人為隊<lb/>
　隊有正十人為火火有長毎人兵甲糧裝各有數輸<lb/>
　之庫征行給之二十為兵六十而免能騎射者為越<lb/>
<pb n="KR2b0037_WYG_049-64b"/>
　騎其餘為歩兵毎嵗季冬折衝都尉帥以教戰當給<lb/>
　馬者官與直當宿衛者番<hi>猶班也</hi>上兵部以逺近給番<lb/>
　逺疎近數皆一月而更<lb/>
　<lb/>
　<lb/>
　<lb/>
　<lb/>
御批厯代通鑑輯覽卷五十<lb/>
</p>
<p>
</p>
  </div>
</body>
</text>
</TEI>
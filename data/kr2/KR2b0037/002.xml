<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_002-1a"/>
欽定四庫全書<lb/>
御批厯代通鑑輯覽卷二<lb/>
夏<hi>起禹丙子至桀甲午凡十七王十四世四百三十九年其桀之乙未兩繫於夏商之代紀數則屬於商</hi>
夏后氏大禹<hi>史記帝禹</hi>
　姒姓顓頊之孫鯀之子生於石紐<hi>譙周蜀本紀禹本汶山郡廣柔縣人</hi>
　<hi>生于石紐廣柔廢縣在今四川茂州汶川縣西北地有石紐村元和志禹所生處考唐書地理志茂州石</hi>
　<hi>泉縣有石紐山石泉今屬龍安府山下有大禹廟祖傳禹以六月六日生此今以蜀紀元和志為據</hi>長<lb/>
　於西羌<hi>今洮岷松茂古為西羌</hi>封夏伯故曰伯禹天下宗之故<lb/>
<pb n="KR2b0037_WYG_002-1b"/>
　曰大禹<lb/>
<hi>丙子</hi>元嵗王即位國號夏<lb/>
　王既為衆所歸乃即天子位因所封國為有天下之<lb/>
　號以金徳王<lb/>
都安邑<hi>今山西解州夏縣北有安邑故城禹所都帝王世紀禹先封陽翟後都安邑</hi>
以建寅月為嵗首改載曰嵗<lb/>
　天開于子地闢于丑人生于寅嵗首建寅得人之正<lb/>
　是謂人統<hi>以平旦為朔</hi>
<pb n="KR2b0037_WYG_002-2a"/>
　<hi>朱子論語注夏以寅為人正商以丑為地正周以子為天正然時以作事嵗月自當以人為紀故孔子甞</hi>
　<hi>曰吾得夏時焉而又以告顔子也</hi>
色尚黒<lb/>
　牲用元戎事乘驪<hi>馬深黒色</hi>朝燕服収<hi>冕屬取斂髪之義</hi>冠而黒<lb/>
　衣<lb/>
封丹朱於唐<hi>即堯初所封注見前</hi>商均於虞<hi>今河南歸徳府虞城縣</hi>
立貢法<lb/>
　一夫受田五十畝毎夫計其五畝之入以為貢<lb/>
<pb n="KR2b0037_WYG_002-2b"/>
建學<lb/>
　國學曰學大學為東序在國中小學為西序在西郊<lb/>
　鄉學曰校<lb/>
養老<lb/>
　養國老於東序養庶老於西序俱以饗禮<hi>體薦不食爵盈不飲</hi>
　<hi>立而不坐以尊卑為獻數畢而止</hi>
作大夏樂<lb/>
　命臯陶為夏籥九成<hi>淮南子夏后氏其樂夏籥九成  籥樂器也</hi>昭成功也<lb/>
<pb n="KR2b0037_WYG_002-3a"/>
定車制<lb/>
　初黄帝作車少昊加牛奚仲<hi>任姓黄帝之後封于薛是為薛之始祖薛故城</hi>
　<hi>在今山東兖州府滕縣</hi>加馬王乃命仲為車正建綏<hi>讀為𬎼/即干旄</hi>斾<hi>繼旐</hi>
　<hi>曰斾旗尾也</hi>以别尊卑等級<lb/>
以五聲聽治<lb/>
　掲鐘鼓磬<hi>石音之噐</hi>鐸<hi>鈴/屬</hi>鞀<hi>與鼗同小鼓也</hi>五器於庭而銘于簨<lb/>
　簴<hi>横曰簨直曰簴所以懸樂噐</hi>曰導寡人以道者撾鼓喻以義者<lb/>
　鼓鐘告以事者振鐸語以憂者擊磬有獄訟者揮鞀<lb/>
<pb n="KR2b0037_WYG_002-3b"/>
　常曰吾不恐四海之士留於道路恐其留吾門也故<lb/>
　甞一沐三握日中不暇食以禮有道之士焉<lb/>
絶㫖酒<lb/>
　儀狄<hi>人名戰國䇿昔者帝女令儀狄作酒路史以儀狄為帝女非是</hi>作酒王飲而甘<lb/>
　之曰後世必有以酒亡其國者遂疏儀狄而絶旨酒<lb/>
㑹諸侯于塗山<hi>在今江南鳯陽府懐逺縣山南有禹㑹村</hi>
　承唐虞之盛執玉帛者萬國<lb/>
<hi>丁丑</hi>二嵗臯陶薨<lb/>
<pb n="KR2b0037_WYG_002-4a"/>
　王舉臯陶將授政而臯陶薨封其後于英<hi>今江南六安州英山</hi>
　<hi>縣有古英氏城史記索隠臯陶之後封此後改為蓼國</hi>六<hi>今六安州古六國也</hi>
舉益為相<lb/>
<hi>戊寅</hi>三嵗考功<lb/>
<hi>己夘</hi>四嵗鑄九鼎<lb/>
　王復九州九牧貢金鑄鼎象物使民知神姦入山林<lb/>
　川澤不逢不若用能協于上下以承天休<lb/>
<hi>庚辰</hi>五嵗廵狩<lb/>
<pb n="KR2b0037_WYG_002-4b"/>
　王出見罪人下車問而泣之左右曰罪人不順道君<lb/>
　王何為痛之王曰堯舜之人皆以堯舜之心為心寡<lb/>
　人為君百姓各自以其心為心是以痛之王濟江<hi>注見</hi>
　<hi>前</hi>黄龍負舟舟人恐王神色不變曰吾受命于天竭<lb/>
　力以勞萬民生性也死命也龍何為者須臾龍俛首<lb/>
　低尾而逝<lb/>
<hi>癸未</hi>八嵗㑹諸侯于㑹<hi>與檜/同</hi>稽<hi>今浙江紹興府㑹稽縣以㑹稽山名在縣東南</hi>
防風氏<hi>今浙江湖州府武康縣古防風氏國</hi>後至戮之<lb/>
<pb n="KR2b0037_WYG_002-5a"/>
王崩葬㑹稽<hi>大禹陵在㑹稽山</hi>
　王㑹諸侯計功而崩因葬焉命曰㑹稽<hi>㑹稽者㑹計也</hi>王敏<lb/>
　給克齊其徳不違其仁可親其言可信聲為律身為<lb/>
　度不寳尺璧而貴寸隂聞善言則拜見耕者五耦而<lb/>
　式過十室之邑必下為有秉徳之士存焉是時天下<lb/>
　殷盛公家有三十年之積私家有九載之儲政令流<lb/>
　行百姓親睦王年十四而始用九十三而踐位百嵗<lb/>
　而崩在位八年既崩益避王之子于箕山<hi>在今河南河南府登</hi>
<pb n="KR2b0037_WYG_002-5b"/>
　<hi>封縣</hi>之隂天下不歸益而歸王之子啟乃即天子位<lb/>
后啟<lb/>
　禹娶塗山氏<hi>漢書地理志九江郡當塗應劭曰禹所娶塗山侯國也  當塗故城在今鳯陽</hi>
　<hi>府懐逺縣</hi>生啓荒度土功過門弗入塗山氏能明訓教啟<lb/>
　化其徳卒成令名<hi>見列女傳</hi>
<hi>甲申</hi>元嵗諸侯奉嗣子即位<lb/>
　<hi>金氏履祥曰三代以來嗣君皆踰年而穪元與堯舜禹之間不同故胡氏大紀于啟甲申書元今從之</hi>
<hi>乙酉</hi>二嵗伯益歸政就國<lb/>
<pb n="KR2b0037_WYG_002-6a"/>
　後益薨王嵗以犧牲祀之<lb/>
<hi>丙戌</hi>三嵗大享於鈞臺<hi>在今河南開封府禹州大陵道之西俗曰臺陂亦曰啟筮亭地      記</hi>
<hi>昔夏后啟筮享神于大陵即此</hi>
　王既即位諸侯㑹同乃即鈞臺而大享焉<lb/>
伐有扈<hi>今陜西西安府鄠縣夏扈國</hi>
　有扈氏不服王伐之召六卿而誓曰有扈氏威侮五<lb/>
　行怠棄三正<hi>天地人之正道</hi>天用𠞰絶其命今予惟恭行天之<lb/>
　罰大戰于甘<hi>今鄠縣西南有甘亭啟誓師處亦曰甘澤</hi>遂滅有扈<lb/>
<pb n="KR2b0037_WYG_002-6b"/>
<hi>壬辰</hi>九嵗序九辯九歌<hi>朱子楚辭集注九辯九歌皆禹樂</hi>
　禹象功作樂曰九辯九歌王敬承禹功乃序其樂而<lb/>
　歌之<lb/>
王崩子太康立<lb/>
　王繼世而有天下持禹之功不替徳教施於四海在<lb/>
　位九年而崩年九十一<lb/>
后太康<lb/>
<hi>癸巳</hi>元嵗<lb/>
<pb n="KR2b0037_WYG_002-7a"/>
　王尸位以逸豫滅厥徳黎民咸貳夏政始衰<lb/>
<hi>辛亥</hi>十有九歳王畋于洛表<hi>洛水注/見前</hi>羿距王於河<hi>洛在河南羿距</hi>
<hi>于河北</hi>王居陽夏<hi>今河南陳州府太康縣</hi>
　王畋于有洛之表十旬弗反有窮后羿<hi>蔡沈書傳窮國名羿窮國</hi>
　<hi>君之名</hi>因民弗忍距于河王不得入國遂築陽夏之城<lb/>
　而居焉<hi>太康縣陽夏故城路史夏太康所築</hi>
五子作歌<lb/>
　太康失邦昆弟五人須於洛汭<hi>洛水入河之處</hi>乃述大禹之<lb/>
<pb n="KR2b0037_WYG_002-7b"/>
　戒以作歌<hi>其一曰皇祖有訓民可近不可下民為邦本本固邦寧予視天下愚夫愚婦一能勝</hi>
　<hi>予一人三失怨豈在明不見是圖子臨兆民凛乎若朽索之馭六馬為人上者奈何不敬其二曰訓有之</hi>
　<hi>内作色荒外作禽荒甘酒嗜音峻宇雕墻有一于此未或不亡其三曰惟彼陶唐有此冀方今失厥道亂</hi>
　<hi>其紀綱乃底㓕亡其四曰明明我祖萬邦之君有典有則貽厥子孫關石和鈞王府則有荒墜厥緒覆宗</hi>
　<hi>絶祀其五曰嗚呼曷歸余懐之悲萬姓仇于予將疇依鬰陶乎予心顔厚有忸怩弗慎厥徳雖悔可追</hi>
<hi>辛酉</hi>二十有九嵗王崩於陽夏弟仲康立<lb/>
　王在位十九嵗失政十嵗而崩<lb/>
后仲康罔<lb/>
<pb n="KR2b0037_WYG_002-8a"/>
　五子之一<lb/>
<hi>壬戌</hi>元嵗命𦙍侯<hi>𦙍國名路史以為利之𦙍山地在今四川保寧府廣元縣</hi>掌六師<lb/>
秋九月朔辰弗集于房<lb/>
　<hi>劉氏炫曰房所舍之次也集㑹也㑹合也不合則日蝕可知</hi>
<hi>癸亥</hi>二嵗命𦙍侯征羲和<lb/>
　侯告于衆曰羲和顛覆厥徳沈亂于酒畔官離次俶<lb/>
　擾天紀遐棄厥司乃季秋月朔辰弗集于房瞽奏鼓<lb/>
　嗇夫馳庶人走羲和尸厥官罔聞知政典曰先時者<lb/>
<pb n="KR2b0037_WYG_002-8b"/>
　殺無赦不及時者殺無赦今予以爾衆士奉將天罰<lb/>
　爾衆士同力王室尚弼余欽承天子威命<lb/>
　<hi>林氏之竒曰仲康即位之始即能用𦙍侯掌六師以收兵權羲和之罪雖曰沈亂于酒然黨于羿同惡相</hi>
　<hi>濟𦙍侯承王命征之以剪羿之羽翼故終仲康之世羿不得以逞</hi>
<hi>甲子</hi>三嵗羿滅伯封<lb/>
　伯封后䕫之子也羿滅之䕫是以不祀<lb/>
　<hi>金氏履祥曰左傳所載伯封事似失之誣不具録據路史禹命伯封叔作衍厯是伯封夏之天官仲康征</hi>
　<hi>羲和而夷羿滅伯封直與王室爭諸侯耳</hi>
<pb n="KR2b0037_WYG_002-9a"/>
<hi>甲戌</hi>十有三嵗王崩子相立<lb/>
后相<lb/>
<hi>乙亥</hi>元嵗徙都商邱<hi>今河南歸徳府商邱縣</hi>
　王為羿所逼遷于商邱依斟灌<hi>今山東青州府夀光縣東北有斟灌城應</hi>
　<hi>劭曰古斟灌禹後</hi>斟尋氏<hi>今山東萊州府濰縣東有斟亭應劭曰古斟尋禹後</hi>
征畎夷<hi>九夷之一</hi>
<hi>辛巳</hi>七嵗畎夷來賓<lb/>
　自太康失政四夷背叛及王即位始征畎夷七嵗然<lb/>
<pb n="KR2b0037_WYG_002-9b"/>
　後來賓<lb/>
<hi>壬午</hi>八嵗寒<hi>國名今山東萊州府濰/縣東有寒亭古寒國</hi>浞<hi>寒君之子</hi>殺羿<lb/>
　羿自鉏<hi>今河南衛輝府滑縣有鉏城羿初居于此</hi>遷于窮石<hi>左傳注河南有窮谷羿所</hi>
　<hi>遷也</hi>因夏民以代夏政恃其善射不修民事而淫于原<lb/>
　獸棄武羅伯因熊髠尨圍<hi>四人皆羿之臣也</hi>而用伯明氏<hi>寒國</hi>
　<hi>之君</hi>之讒子寒浞使為已相浞行媚于内施賄于外愚<lb/>
　弄其民而虞<hi>同娯</hi>羿于田樹之詐慝以取其國外内咸<lb/>
　服羿猶不悛將歸自田家衆逄<hi>音尨</hi>䝉<hi>路史作龎門</hi>殺而烹<lb/>
<pb n="KR2b0037_WYG_002-10a"/>
　之<lb/>
<hi>壬寅</hi>二十有八嵗寒浞使其子澆弑王於帝邱<hi>注見前</hi>王<lb/>
后緡歸于有仍<hi>路史仍太昊後即任也地在今山東兖州府濟寧州</hi>臣靡奔有<lb/>
鬲氏<hi>今山東濟南府徳州北有鬲縣故城古鬲國</hi>
　浞因羿室生澆<hi>即奡</hi>及豷使澆用師滅斟灌斟尋遂弑<lb/>
　王王后緡方娠逃出自竇歸于有仍遺臣靡奔有鬲<lb/>
　浞乃處澆于過<hi>今萊州掖縣北有過鄉括地志寒浞處澆于此</hi>處豷于戈<hi>左傳</hi>
　<hi>注戈在鄭宋之間孔頴達曰傳所云鄭宋之隙地戈嵒錫是也</hi>
<pb n="KR2b0037_WYG_002-10b"/>
后少康<lb/>
<hi>癸夘</hi>元嵗相后緡生少康于有仍<lb/>
　<hi>金氏履祥曰癸卯以後皇極經世缺四十年不書胡氏大紀即以少康所生之年為元嵗葢少康既生則</hi>
　<hi>夏統不絶今從之</hi>
<hi>甲子</hi>二十有二嵗少康自有仍奔虞<hi>注見前</hi>
　少康為仍牧正惎<hi>毒也</hi>澆能戒<hi>備/也</hi>之澆使椒<hi>澆臣</hi>求之逃<lb/>
　奔有虞為之庖正虞思<hi>虞君</hi>于是妻之以二姚而邑諸<lb/>
　綸<hi>今虞城縣東南有綸城括地志夏少康邑</hi>有田一成有衆一旅能布其<lb/>
<pb n="KR2b0037_WYG_002-11a"/>
　徳而兆其謀以収夏衆撫其官職<lb/>
<hi>壬午</hi>四十嵗靡誅寒浞立王王誅澆及豷<lb/>
　靡自有鬲氏收二國<hi>灌尋</hi>之燼以滅浞而立少康少康<lb/>
　使女艾<hi>少康臣路史女作汝</hi>諜<hi>候/也</hi>澆使季杼<hi>少康子</hi>誘豷遂滅過戈<lb/>
　復禹之績祀夏配天不失舊物<lb/>
　<hi>胡氏宏曰少康靡鬲受困阨而不渝濱死亡而不怠兢兢業業經營四十年然後克殄无凶不失舊物故</hi>
　<hi>唐臣虞世南論歴代中興之主以少康為冠</hi>
方夷<hi>亦九夷之一</hi>來賓<lb/>
<pb n="KR2b0037_WYG_002-11b"/>
　夷人久畔王既立遂賓於王門獻其樂舞<lb/>
<hi>癸夘</hi>六十有一嵗封庶子無余于越<hi>是為於越之祖</hi>
　禹葬㑹稽太康而後嵗弗及祀王乃封其少子於越<lb/>
　號曰無余從民所居居于秦餘<hi>今㑹稽縣東有侯城水經注越無余初居</hi>
　<hi>于此</hi>春秋奉禹祀<lb/>
王崩子杼立<lb/>
　王生長艱危備嘗險阻卒成再造之功為中興之主<lb/>
　年四十而復國在位實二十二嵗<lb/>
<pb n="KR2b0037_WYG_002-12a"/>
后杼<hi>史記作予路史作伯杼前編作季杼</hi>
<hi>甲辰</hi>元嵗<lb/>
<hi>戊申</hi>五嵗征東海伐三夀<hi>路史以為即平夀今萊州府濰縣有平夀故城</hi>
<hi>庚申</hi>十有七嵗王崩子槐立<lb/>
　王佐少康勘定寒氏之亂帥禹之道故夏后氏報焉<lb/>
　<hi>宗其有徳也</hi>
后槐<hi>帝王世紀作芬</hi>
<hi>辛酉</hi>元嵗<lb/>
<pb n="KR2b0037_WYG_002-12b"/>
<hi>丙戌</hi>二十有六嵗王崩子芒立<lb/>
后芒<hi>史記芒一名和</hi>
<hi>丁亥</hi>元嵗以元圭賓于河乃東狩于海<lb/>
<hi>甲辰</hi>十有八嵗王崩子泄立<lb/>
后泄<hi>路史作洩是為世宗</hi>
<hi>乙巳</hi>元嵗加六夷爵命<lb/>
　畎夷白夷赤夷元夷風夷陽夷六屬來王於是始加<lb/>
　爵命<lb/>
<pb n="KR2b0037_WYG_002-13a"/>
<hi>庚申</hi>十有六嵗王崩子不降立<lb/>
后不降<hi>世紀作帝降</hi>
<hi>辛酉</hi>元嵗<lb/>
<hi>丙寅</hi>六嵗伐九苑<hi>戎名</hi>
<hi>己未</hi>五十有九嵗王崩弟扃立<lb/>
后扄<hi>路史或曰髙陽</hi>
<hi>庚申</hi>元嵗<lb/>
<hi>庚辰</hi>二十有一嵗王崩子厪立<lb/>
<pb n="KR2b0037_WYG_002-13b"/>
后厪<hi>世紀一名頓</hi>
<hi>辛巳</hi>元嵗<lb/>
<hi>辛丑</hi>二十有一嵗王崩不降之子孔甲立<lb/>
后孔甲<lb/>
<hi>壬寅</hi>元嵗<lb/>
<hi>甲辰</hi>三嵗以劉累<hi>陶唐氏之後生而有文在手曰劉累因以為名</hi>為御龍氏<lb/>
　時天降二龍雌雄各一王不能食<hi>音嗣</hi>有劉累者學擾<lb/>
　龍于豢龍氏<hi>左傳飂叔安裔子曰董父能擾畜龍以服事舜舜賜之姓曰董氏為豢龍</hi>能<lb/>
<pb n="KR2b0037_WYG_002-14a"/>
　飲食之王嘉累賜氏曰御龍龍一雌死潛醢以食王<lb/>
　既而王使求之累懼奔魯<hi>今河南汝州魯山縣</hi>
採首山<hi>注見前</hi>鐡鑄劒<hi>陶𢎞景古今録作八嵗今依前編輯</hi>
<hi>戊辰</hi>二十有七嵗商湯生<lb/>
　契封于商十二傳而至主癸<hi>契生昭明昭明生相土相土生昌若昌若生</hi>
　<hi>曹圉曹圉生㝠㝠生振振生㣲㣲生報丁報丁生報乙報乙生報丙報丙生主壬主壬生主癸主癸</hi>生<lb/>
　履是為成湯<hi>帝王世紀主癸之妃扶都見白氣貫月感而生湯</hi>
<hi>壬申</hi>三十有一嵗王崩子臯立<lb/>
<pb n="KR2b0037_WYG_002-14b"/>
　王好事鬼神肆行滛亂作破斧之歌是為東音諸侯<lb/>
　化之夏政日衰<lb/>
后臯<lb/>
<hi>癸酉</hi>元嵗<lb/>
<hi>癸未</hi>十有一嵗王崩子發立<lb/>
后發<hi>路史作敬發亦曰發惠</hi>
<hi>甲申</hi>元嵗<lb/>
<hi>壬寅</hi>十有九嵗王崩子癸立<hi>是為桀</hi>
<pb n="KR2b0037_WYG_002-15a"/>
后癸<lb/>
<hi>癸夘</hi>元嵗<lb/>
　王淫虐有殊力能伸鈎索鐡生裂兕虎負恃其勇不<lb/>
　務徳而武傷百姓有趙梁者教為無道勸以貪狠百<lb/>
　姓弗堪<lb/>
<hi>甲子</hi>二十有二嵗公劉<hi>路史公劉去后/稷葢十餘世</hi>遷于豳<hi>今陜西邠州三水縣</hi>
<hi>有豳城公劉所居</hi>
　初舜封后稷于郃<hi>注見前</hi>子孫實世稷官服事虞夏傳<lb/>
<pb n="KR2b0037_WYG_002-15b"/>
　至不窋<hi>史記以不窋為后稷之子譙周引國語辯之以為不合事情張守節羅泌等亦言其非辭</hi>
　<hi>繁不具載</hi>值夏道衰去稷弗務用失其官竄于戎狄之間<lb/>
　<hi>程大昌曰慶州有不窋城  慶州今甘肅慶陽府是</hi>再世至公劉<hi>不窋生鞠鞠生公劉</hi>乃<lb/>
　徙于豳復修后稷之業百姓懷之多徙而歸焉周道<lb/>
　之興自此始<lb/>
<hi>乙亥</hi>三十有三嵗伐蒙山有施氏進妺喜<hi>韋昭國語注有施喜姓國妹其女也</hi>
　自孔甲之後王室徳政日衰諸侯或不朝王伐䝉<lb/>
　山有施氏有施氏進女妹喜王嬖之所言皆聽妹喜<lb/>
<pb n="KR2b0037_WYG_002-16a"/>
　好聞裂繒聲王發繒裂之以順適其意為瓊室象廊<lb/>
　瑶臺玉牀行淫縱樂政事怠廢又為肉山脯林酒池<lb/>
　可以運舟一鼓而牛飲者三千人以為戲劇<lb/>
<hi>丁丑</hi>三十有五嵗商湯嗣為諸侯始居亳<hi>周書立政三亳皇甫謐曰䝉為</hi>
<hi>北亳即景亳湯受命之地榖熟為南亳湯初所都偃師為西亳湯後所都盤庾徙此  北亳今歸徳府商邱縣</hi>
<hi>之薄縣故城是南亳今商邱縣之南亳城是西亳今河南府之亳城是</hi>
　自契至于成湯八遷<hi>契居商昭明居砥石相土居商邱湯居亳孔頴逹曰事見經傳</hi>
　<hi>者有此四遷餘未詳聞</hi>湯始居亳<hi>即南亳</hi>
<pb n="KR2b0037_WYG_002-16b"/>
<hi>戊寅</hi>三十有六嵗商湯征葛<hi>今歸徳府寧陵縣有葛鄉夏葛伯國</hi>
　湯為方伯得専征伐葛伯不祀湯始征之<hi>書序湯征葛伯作湯</hi>
　<hi>征今其篇亡</hi>
<hi>己夘</hi>三十有七嵗商湯進伊尹<lb/>
　伊尹名摰<hi>皇甫謐曰力收之後生於空桑尹今開封府杞縣西有空桑城寰宇記伊  生於此</hi>
　耕於有莘<hi>今山東曹州府曹縣北有莘城古莘國</hi>之野湯三使往聘之<lb/>
　尹乃就湯湯薦尹于王自亳凡五適夏告以堯舜之<lb/>
　道王終不聽<lb/>
<pb n="KR2b0037_WYG_002-17a"/>
<hi>壬午</hi>四十嵗伊尹復歸亳<lb/>
　王與羣臣俱沈湎于酒羣臣相持而歌曰盍歸于薄<lb/>
　<hi>即亳</hi>薄亦大兮伊尹聞之進告於王曰天命之亡有日<lb/>
　矣王啞然笑曰吾有天下如天之有日也日有亡乎<lb/>
　日亡吾乃亡耳于是伊尹接履而趨復歸于亳<hi>書序伊尹</hi>
　<hi>去亳適夏既醜有夏復歸于亳入自北門遇汝鳩汝方作汝鳩汝方金氏履祥曰孟子伊尹五就湯桀之</hi>
　<hi>説或本此書惜其篇亡不可考矣</hi>
　<hi>蘇氏轍曰伊尹以處士從湯及其適夏湯與知之其君臣之心以為伐桀以濟斯世不若使尹事桀以止</hi>
<pb n="KR2b0037_WYG_002-17b"/>
　<hi>其亂雖使夏不亡啇不興無恨也及其不可復輔于是舍而歸商耳其後文王事紂亦為之三公至將囚</hi>
　<hi>而殺之然後棄之而西葢湯之于桀文王之于紂其不欲遽取之者如此此所以為湯文而非後世之所</hi>
　<hi>能及也與</hi>
<hi>甲申</hi>四十有二嵗囚商湯于夏臺<hi>即釣臺</hi>既而釋之<lb/>
　湯出見人張網四面湯解其三面祝曰欲左者左欲<lb/>
　右者右惟不用命者乃入吾網諸侯聞之曰湯徳及<lb/>
　禽獸歸之者四十餘國王疾其大得諸侯和也召之<lb/>
　囚于夏臺已而得釋<lb/>
<pb n="KR2b0037_WYG_002-18a"/>
<hi>壬辰</hi>五十嵗㑹諸侯于有仍氏<hi>注見/前</hi>有緡氏<hi>今山東兖州府金鄉縣有</hi>
<hi>東緡故城夏有緡國</hi>叛攻克之<lb/>
　王肆其侈心為有仍之㑹有緡氏見王汰侈弗善也<lb/>
　引師先歸王怒率諸侯攻克之愈自矜肆諸侯韋氏<lb/>
　<hi>今衛輝府滑縣有韋城廢縣古豕韋氏國彭姓</hi>顧氏<hi>今曹州府范縣有古顧城夏顧國</hi>昆吾<lb/>
　氏<hi>今直隸大名府開州有昆吾故城夏昆吾國與顧國俱已姓</hi>助王之惡以虐其<lb/>
　民<lb/>
<hi>癸巳</hi>五十有一嵗太史令終古犇商<lb/>
<pb n="KR2b0037_WYG_002-18b"/>
　王鑿池為夜宮男女雜處三旬不朝終古執圖法泣<lb/>
　諫不聽遂奔商<lb/>
冬十月鑿山穿陵以通于河<lb/>
　諫者曰洩天氣發地藏天子失道後必有敗王殺之<lb/>
　耆老或諫王又殺之王見籙書云亡夏者桀于是大<lb/>
　誅豪傑大費<hi>即伯益</hi>之後曰費昌徙族以歸于湯<lb/>
<hi>甲午</hi>五十有二嵗殺諌臣關龍逢<hi>音尨</hi>
　王不道愈甚闗龍逄進諌曰古之人君愛民節用享<lb/>
<pb n="KR2b0037_WYG_002-19a"/>
　國之日長今王用財若無窮殺人若弗勝亡無日矣<lb/>
　盍少悛乎不聽龍逄立而不去王怒遂殺之<lb/>
兩日鬬五星錯行泰山崩伊洛竭<hi>伊水出陜州盧氏縣熊耳山至河南府偃</hi>
<hi>師縣入洛洛水注見前</hi>
<hi>乙未</hi>五十有三嵗湯伐昆吾遂攻鳴條<hi>今山西解州安邑縣有鳴條岡</hi>王<lb/>
師敗王奔南巢<hi>今江南盧州府巢縣有桀王城桀奔此</hi>夏亡<lb/>
　昆吾氏為亂湯乃興師率諸侯伊尹相湯湯自把鉞<lb/>
　以伐昆吾遂誓師攻鳴條<hi>書序伊尹相湯伐桀戰于鳴條之野作湯誓</hi>王<lb/>
<pb n="KR2b0037_WYG_002-19b"/>
　師敗績王奔南巢因放焉<hi>書傳王出太行渉河奔南巢湯縱而不迫故稱放</hi>
　後三年卒於亭山<hi>淮南子作歴山即今江南和州歴陽山</hi>王滅徳任威<lb/>
　棄義聽讒諸侯危其位大夫隠其道舉事戾于天發<lb/>
　令逆其時遂至于亡自禹至桀十七君十四世合計<lb/>
　共四百三十有九年<hi>邵子經世書夏起自禹丁巳葢統攝政之年而紀之也繫夏亡於桀</hi>
　<hi>之甲午葢以乙未嵗為湯革命之年也今自禹丙子即位至桀乙未奔南巢總而計之其乙未嵗兩繫于夏商之代</hi>
商<hi>起湯乙未至紂戊寅凡二十八王十六世六百四十四年其紂之己卯兩繫于商周之代紀數則屬于周</hi>
商王成湯<lb/>
<pb n="KR2b0037_WYG_002-20a"/>
　子姓名履一曰天乙契之十三世孫<hi>系見前</hi>以有武徳<lb/>
　亦曰武王<hi>詩商頌武王載斾史記湯號曰武王</hi>
<hi>乙未</hi>十有八祀<hi>即夏桀五十三年</hi>春三月王即位于亳國號商<lb/>
　王歸自克夏諸侯咸推王為天子王再拜而讓者三<lb/>
　乃即位于亳<hi>帝王世紀湯歸于亳再拜而從諸侯之位曰天下惟有道者宜處之三讓乃即</hi>
　<hi>天子位</hi>因所封國為有天下之號以水德王<lb/>
　<hi>金氏履祥曰古史不載湯改元劉道原載之非其實也湯之元已立于桀之三十六嵗又可改乎</hi>
都亳<hi>史記正義湯即位都南亳後徙西亳</hi>
<pb n="KR2b0037_WYG_002-20b"/>
改建丑月為嵗首嵗曰祀<lb/>
　十二月建丑得地之正是為地統<hi>以雞鳴為朔</hi>
色尚白<lb/>
　牲用白牡戎事乘翰<hi>白馬</hi>朝燕服冔<hi>音許取覆飾之義</hi>冠而縞<lb/>
　衣<lb/>
大誥諸侯<hi>書序湯既黜夏命作湯誥</hi>
　諸侯來朝乃作誥與天下更始<lb/>
以伊尹仲虺<hi>即萊朱奚仲之後</hi>為相<lb/>
<pb n="KR2b0037_WYG_002-21a"/>
　伊尹為左相仲虺為右相虺因王放桀有慚徳乃作<lb/>
　誥以釋之<hi>書序湯歸自夏至于大坰仲虺作誥傳大坰地名</hi>
立禹後及古聖賢之裔封孤竹<hi>今直隸永平府古孤竹國神農之後史記索隠</hi>
<hi>孤竹君商湯所封應劭曰姓墨胎氏</hi>等國有差<lb/>
　告羣臣曰古禹臯陶久勞於外四瀆已修萬民乃有<lb/>
　居后稷降播農殖百榖三公咸有功于民故後有立<lb/>
　<hi>禹之後封杞後為東樓公周再封稷之後公劉居豳臯陶之後咎單為司空伯益之後費昌亦為諸侯奚</hi>
　<hi>仲之後仲虺為相</hi>
<pb n="KR2b0037_WYG_002-21b"/>
制爵禄<lb/>
　制爵公侯<hi>皆百里</hi>伯<hi>七十/里</hi>子男<hi>皆五十里不能五十里曰附庸</hi>凡五等<lb/>
　諸侯之上大夫卿下大夫上士中士下士亦五等天<lb/>
　子之三公視諸侯卿視伯大夫視子男元士視附庸<lb/>
　制禄凡國之君皆十卿禄卿四大夫禄<hi>次國三大夫小國倍</hi>下<lb/>
　大夫倍上士上士倍中士中士倍下士下士視上農<lb/>
　夫庶人在官者<hi>府史胥徒之属</hi>其禄視農夫上<hi>食九人次食八人</hi>中<lb/>
　<hi>食七人次食六人</hi>下<hi>食五人</hi>之次為差<lb/>
<pb n="KR2b0037_WYG_002-22a"/>
　<hi>金氏履祥曰王制與周禮不同舊説以為殷禮故依胡氏採録以見成湯紀綱天下之大規</hi>
立助法<lb/>
　為井田之制以六百三十畝之地盡為九區區七十<lb/>
　畝中為公田其外八家各授一區但借其力以助耕<lb/>
　公田而不復税其私田故曰助<lb/>
建學<lb/>
　國學曰學大學為右學在西郊小學為左學在國中<lb/>
　鄉學曰序<lb/>
<pb n="KR2b0037_WYG_002-22b"/>
養老<lb/>
　養國老于右學飬庶老于左學俱以食禮<hi>有飯有殽設酒而不</hi>
　<hi>飲以飯為主</hi>
制官刑<lb/>
　儆于有位曰敢有恒舞于宫酣歌于室時謂巫風<hi>常歌</hi>
　<hi>常舞若巫覡然</hi>敢有殉于貨色恒于遊畋時謂淫風<hi>過而無度</hi>敢<lb/>
　有侮聖言逆忠直逺耆徳比頑童時謂亂風<hi>悖禮曰亂</hi>惟<lb/>
　兹三風十愆卿士有一于身家必喪邦君有一于身<lb/>
<pb n="KR2b0037_WYG_002-23a"/>
　國必亡臣下不匡其刑墨具訓于䝉士<lb/>
始作囿<lb/>
　取禽獸以奉宗廟<lb/>
作器用之銘<lb/>
　諸器用皆作銘以自警戒其盤銘曰茍日新日日新<lb/>
　又日新<lb/>
作大濩樂<lb/>
　命伊尹作樂曰大濩<hi>吕氏春秋湯放桀黔首安寧乃命伊尹作為大濩</hi>
<pb n="KR2b0037_WYG_002-23b"/>
<hi>丙申</hi>十有九祀大旱<lb/>
祀棄以配稷<lb/>
　舊以農<hi>炎帝子柱</hi>配稷至是大旱易以棄配<lb/>
<hi>戊戌</hi>二十有一祀鑄金幣<lb/>
　伊尹言于王發莊山<hi>鹽鐡論作嚴山考漢書蜀嚴道有銅山後漢避諱改莊為嚴此</hi>
　<hi>莊山葢即嚴道之銅山也</hi>之金鑄幣以賑民<lb/>
<hi>辛丑</hi>二十有四祀禱于桑林<hi>地名吕氏春秋周封湯後于宋以奉桑林據此桑林當在</hi>
<hi>宋地</hi>雨<lb/>
<pb n="KR2b0037_WYG_002-24a"/>
　大旱七年王禱于桑林之野祝曰毋以予一人之不<lb/>
　敏傷民之命以六事自責曰政不節與民失職與宫<lb/>
　室崇與女謁盛與苞苴行與䜛夫昌與言未已大雨<lb/>
　方數千里<hi>胡宏大紀湯禱桑林而雨天下讙洽遂作桑林之樂名曰大濩前編載之考左傳宋</hi>
　<hi>公享晉侯于楚邱請以桑林注桑林殷天子樂孔頴逹疏曰湯樂大濩其曰桑林先儒無説唯皇甫謚云</hi>
　<hi>殷樂一名桑林然亦無文可憑今依孔疏大紀之説不取</hi>
<hi>丁未</hi>三十祀王崩葬汾陰<hi>成湯陵在今山西蒲州府榮河縣文獻通考宋太祖初給守陵户</hi>
廟號烈祖孫太甲立<lb/>
<pb n="KR2b0037_WYG_002-24b"/>
　王天錫智勇用集大命與人不求備檢身若不及旁<lb/>
　求俊彦子惠困窮克寛克仁兆民允懷立十八祀而<lb/>
　革夏正踐天子位十三祀而崩年百嵗子太丁早卒<lb/>
　外丙二年<hi>言止二嵗</hi>仲壬四年<hi>止四嵗</hi>伊尹奉太丁之子太<lb/>
　甲即位<hi>考孟子外丙二年仲壬四年史記以為即位二年四年而崩趙岐孟子注並同程子則謂</hi>
　<hi>古人謂嵗為年湯崩時外丙二嵗仲壬四嵗惟太甲差長故立之大紀亦言成湯必不舍孫而立子且經</hi>
　<hi>世書亦無外丙仲壬名世辨之尤詳今以程子為據不從史記</hi>
王太甲<lb/>
<pb n="KR2b0037_WYG_002-25a"/>
<hi>戊申</hi>元祀伊尹奉王見于祖<hi>書序太甲元年伊尹作伊訓肆命徂后凡三篇其二亡</hi>
　伊尹祠于先王奉嗣王祇見厥祖百官總已以聽冡<lb/>
　宰伊尹乃明言烈祖之成徳以訓于王<lb/>
王居于桐宫<hi>書傳枬湯葬地元和志聞喜縣桐鄉故城在縣西南舊以為伊尹放太甲之所今考</hi>
<hi>其地與榮河湯陵近</hi>
　王習與性成欲敗度縱敗禮㒺念聞伊尹之戒伊尹<lb/>
　乃營桐宫而居之曰密邇先王其訓無俾世迷<lb/>
<hi>己酉</hi>二祀王在桐宫<lb/>
<pb n="KR2b0037_WYG_002-25b"/>
<hi>庚戌</hi>三祀伊尹奉王歸于亳<lb/>
　王居桐三年處仁遷義伊尹以冕服奉王歸亳復政<lb/>
　于王<hi>書疏太甲自初立至放而歸伊尹毎進言以戒史叙其事作太甲三篇</hi>
以伊尹為保衡<hi>書疏湯時伊尹為阿衡至太甲改為保衡言為天下所取安所取平也</hi>
伊尹告歸<lb/>
　伊尹既復政將告歸又陳戒于王<hi>作戒有一徳</hi>王益修厥<lb/>
　徳諸侯咸服百姓以寧<lb/>
<hi>庚辰</hi>三十有三祀王崩廟號太宗子沃丁立<lb/>
<pb n="KR2b0037_WYG_002-26a"/>
　商代祖有功而宗有徳王克終湯業故號曰太宗<lb/>
王沃丁<lb/>
<hi>辛巳</hi>元祀<lb/>
<hi>戊子</hi>八祀保衡伊尹薨<lb/>
　王親弔臨祀以太牢以三公禮葬之于亳<hi>皇覽伊尹冡在已氏</hi>
　<hi>平利鄉曹已氏故城在今山東曹州府  縣縣東南有伊尹墓</hi>
以咎單為相<lb/>
　咎單訓伊尹之事作書以告于王<hi>篇名沃丁今亡</hi>
<pb n="KR2b0037_WYG_002-26b"/>
<hi>己酉</hi>二十有九祀王崩弟太庚立<lb/>
王太庚<lb/>
　啇世兄終弟及者自太庚始<lb/>
<hi>庚戌</hi>元祀<lb/>
<hi>甲戌</hi>二十有五祀王崩子小甲立<lb/>
王小甲<lb/>
<hi>乙亥</hi>元祀<lb/>
<hi>辛夘</hi>十有七祀王崩弟雍已立<lb/>
<pb n="KR2b0037_WYG_002-27a"/>
王雍已<lb/>
<hi>壬辰</hi>元祀<lb/>
　王居位不能綱紀庶政號令不行諸侯或不朝商道<lb/>
　始衰<lb/>
<hi>癸夘</hi>十有二祀王崩弟太戊立<lb/>
王太戊<lb/>
　小甲之弟太庚之子<lb/>
<hi>甲辰</hi>元祀以伊陟臣扈為相巫咸佐之<hi>巫咸臣姓名天文家謂殷宣夜之法</hi>
<pb n="KR2b0037_WYG_002-27b"/>
<hi>巫咸為之</hi>
　陟尹之子也與扈及咸輔王大修成湯之政商道復興<lb/>
桑穀共生于朝<hi>書序伊陟贊于巫咸作咸又四篇今亡</hi>
　時有祥桑榖共生于朝<hi>書傳祥妖怪二木共生不恭之罰</hi>一暮大拱<lb/>
　王懼伊陟曰臣聞妖不勝徳王其修徳王從之三日<lb/>
　而祥桑枯死<lb/>
<hi>丙午</hi>三祀諸侯畢朝<lb/>
　王修先王之政明飬老之禮早朝晏退問疾弔喪三<lb/>
<pb n="KR2b0037_WYG_002-28a"/>
　年逺方慕義重譯而至者七十六國<lb/>
<hi>戊午</hi>七十有五祀王崩葬河北<hi>中宗陵在今河南彰徳府内黄縣宋開寳間樹碑</hi>
廟號中宗子仲丁立<lb/>
　王嚴恭寅畏天命自度治民祇懼不敢荒寧成湯之<lb/>
　後至王而中興焉<lb/>
王仲丁<lb/>
<hi>巳未</hi>元祀<lb/>
<hi>甲子</hi>六祀遷都于囂<hi>史記作隞即敖山在今開封府滎澤縣西北水經注山上有城即仲丁所遷</hi>
<pb n="KR2b0037_WYG_002-28b"/>
<hi>辛未</hi>十有三祀王崩國内亂弟外壬立<lb/>
王外壬<lb/>
<hi>壬申</hi>元祀<lb/>
<hi>丙戌</hi>十有五祀王崩弟河亶甲立<lb/>
王河亶甲<lb/>
<hi>丁亥</hi>元祀徙都于相<hi>今彰徳府内黄縣南有殷城括地志河亶甲所都</hi>
　囂有河決之患故遷相商復衰<lb/>
<hi>乙未</hi>九祀王崩子祖乙立<lb/>
<pb n="KR2b0037_WYG_002-29a"/>
王祖乙<lb/>
<hi>丙申</hi>元祀徙都耿<hi>今山西蒲州府河津縣有耿城水經注商祖乙徙此</hi>
　時相又有河決之患爰自相而遷于耿<lb/>
<hi>甲辰</hi>九祀耿圮徙邢<hi>今直𨽻順徳府邢臺縣通典商祖乙遷邢即此</hi>
　耿復為水所圮乃徙邢而都焉<hi>書序仲丁遷囂作仲丁河亶甲居相作河</hi>
　<hi>亶甲祖乙圯于耿作祖乙今其篇皆亡</hi>
以巫賢為相<lb/>
　賢咸之于也為相任職諸侯賓服天下大和<lb/>
<pb n="KR2b0037_WYG_002-29b"/>
<hi>乙夘</hi>十有九祀王崩子祖辛立<lb/>
王祖辛<lb/>
<hi>甲寅</hi>元祀<lb/>
<hi>庚午</hi>十有六祀王崩弟沃甲立<lb/>
王沃甲<lb/>
<hi>辛未</hi>元祀<lb/>
<hi>乙未</hi>二十有五祀王崩國亂祖辛之子祖丁立<lb/>
王祖丁<lb/>
<pb n="KR2b0037_WYG_002-30a"/>
<hi>丙申</hi>元祀<lb/>
<hi>丁夘</hi>三十有二祀王崩沃甲之子南庚立<lb/>
王南庚<lb/>
<hi>戊辰</hi>元祀<lb/>
<hi>壬辰</hi>二十有五祀王崩祖丁之子陽甲立<lb/>
王陽甲<lb/>
<hi>癸巳</hi>元祀諸侯不朝<lb/>
　自仲丁以來廢適而更立諸弟子諸弟子或爭相代<lb/>
<pb n="KR2b0037_WYG_002-30b"/>
　立比九世亂于是諸侯莫朝<lb/>
<hi>己亥</hi>七祀王崩弟盤庚立<lb/>
王盤庚<lb/>
<hi>庚子</hi>元祀遷都于殷<hi>即西亳今偃師</hi>改國號曰殷<lb/>
　時都河北已久宫室奢侈民居墊隘水泉潟鹵不可<lb/>
　以行政化王欲徙成湯之故都臣民安土重遷咸相<lb/>
　咨怨王乃作書告諭<hi>書序盤庚將治亳殷民咨胥怨作盤庚三篇</hi>渡河而<lb/>
　南復居于亳改國號曰殷<hi>故曰亳殷</hi>遵湯之徳行湯之政<lb/>
<pb n="KR2b0037_WYG_002-31a"/>
　商道復興諸侯來朝<lb/>
<hi>丁夘</hi>二十有八祀王崩弟小辛立<lb/>
王小辛<lb/>
<hi>戊辰</hi>元祀<lb/>
　殷道復衰<lb/>
<hi>戊子</hi>二十有一祀王崩弟小乙立<lb/>
王小乙<lb/>
<hi>己丑</hi>元祀<lb/>
<pb n="KR2b0037_WYG_002-31b"/>
<hi>甲寅</hi>二十有六祀豳亶父遷于岐<hi>岐山在今陜西鳯翔府岐山縣東北顔師古曰</hi>
<hi>其山兩岐故名</hi>改國曰周<hi>今岐山縣有周原帝王世紀周之名以此</hi>
　亶父號古公繼公劉居豳<hi>世本公劉慶節皇僕差弗偽揄公非辟方高園侯牟</hi>
　<hi>亞園雲都組紺諸盩亶父闕考史記慶節以下較世本名或不同世有  漏今故不採</hi>能修世<lb/>
　業狄人侵之乃遷岐山之下民從之者如市改號其<lb/>
　國曰周<hi>後漢書郡國志美陽有周城美陽故城在今鳯翔府岐山縣</hi>
<hi>丙辰</hi>二十有八祀王崩子武丁立<lb/>
王武丁<lb/>
<pb n="KR2b0037_WYG_002-32a"/>
<hi>丁巳</hi>元祀王宅憂以甘盤為相<lb/>
　王舊學于甘盤至是踐位以甘盤為相亮陰<hi>皆同庵</hi>三<lb/>
　年不言百官總已以聽于冡宰<lb/>
<hi>己未</hi>三祀得傅説為相<lb/>
　王既免喪猶不言羣臣咸諌王于是思建良輔夜夢<lb/>
　得聖人曰説以夢所見視羣臣百吏皆非乃使百工<lb/>
　圖其像求之野時説為胥靡築于傅嚴<hi>史記作險今山西解州平</hi>
　<hi>陸縣有聖人窟説版築處</hi>得之見王王曰是也與之語果聖人爰<lb/>
<pb n="KR2b0037_WYG_002-32b"/>
　立為相以傅巖姓之號曰傅説<hi>作説命三篇</hi>
命説總百官咨學于説<lb/>
　王曰來汝説爾惟訓于朕志説曰王人求多聞時惟<lb/>
　建事學于古訓乃有獲惟學遜志務時敏厥修乃來<lb/>
　允懷于茲道積于厥躬<lb/>
<hi>戊子</hi>三十有二祀肜<hi>音融祭之明日又祭曰肜</hi>有雉雊于鼎<lb/>
　肜祭禰廟有飛雉升鼎耳而雊王懼祖已<hi>奚仲之後</hi>曰王<lb/>
　勿憂先修政事乃作書以訓于王<hi>曰髙宗肜日</hi>王修政行<lb/>
<pb n="KR2b0037_WYG_002-33a"/>
　徳天下咸驩<lb/>
伐鬼方<hi>朱子詩經集傳商頌殷武祀高宗之樂易曰髙宗伐鬼方三年克之葢謂此與  考鬼方後漢</hi>
<hi>書通典通考皆以為西戎王應麟曰大戴禮帝繫篇陸證終娶鬼方氏生子六人六曰季連芉姓楚其後也可以</hi>
<hi>朱子集傳之説今依之</hi>
　鬼方恃固而擾諸夏王伐之三年乃克自是内外無<lb/>
　患殷道復興<lb/>
<hi>乙夘</hi>五十有九祀王崩葬西華<hi>殷髙宗陵在今陳州府西華縣宋太祖初給守陵戸</hi>
廟號高宗子祖庚立<lb/>
<pb n="KR2b0037_WYG_002-33b"/>
　王為王子時父小乙欲其知民疾苦使居民間與小<lb/>
　民出入同事故于稼穡艱難備嘗知之及即位不敢<lb/>
　荒寧嘉靖殷邦至于小大無時或怨遂成中興之業<lb/>
王祖庚<lb/>
<hi>丙辰</hi>元祀<lb/>
<hi>壬戌</hi>七祀王崩弟祖甲立<lb/>
王祖甲<lb/>
　初高宗欲廢祖庚而立王王以為不義而逃去及祖<lb/>
<pb n="KR2b0037_WYG_002-34a"/>
　庚崩國人卒立之<lb/>
<hi>癸亥</hi>元祀<lb/>
<hi>庚寅</hi>二十有八祀周古公亶父薨子季歴嗣<lb/>
　古公三子長曰太伯次曰仲雍<hi>一名虞仲</hi>少曰季歴季歴<lb/>
　娶太任<hi>摯國之仲女任姓路史摯祖已封今蔡州之平輿有摯亭  平輿故城在今河南汝寧府</hi>
　<hi>汝陽縣</hi>端一誠莊惟徳之行生子昌有聖瑞<hi>史記正義引赤雀銜</hi>
　<hi>丹書止于昌户為聖瑞今不取</hi>古公欲傳國以及之曰我世當有興<lb/>
　者其在昌乎太伯仲雍知指乃以採藥為名逃之荆<lb/>
<pb n="KR2b0037_WYG_002-34b"/>
　蠻<hi>即勾呉地界楚越故曰荆蠻</hi>㫁髮文身以讓季歴至是古公薨<lb/>
　季歴嗣<hi>是為公季</hi>
<hi>乙未</hi>三十有三祀王崩子廪辛立<lb/>
　王在田間久故即位之後知小人之依能保惠于庶<lb/>
　民<hi>史記祖甲淫亂殷後衰與尚書無逸異孔傳以祖甲為太甲與蔡傳異</hi>
王廩辛<lb/>
<hi>丙申</hi>元祀<lb/>
<hi>辛丑</hi>六祀王崩弟庚丁立<lb/>
<pb n="KR2b0037_WYG_002-35a"/>
王庚丁<lb/>
<hi>壬寅</hi>元祀<lb/>
<hi>壬戌</hi>二十有一祀王崩子武乙立<lb/>
王武乙<lb/>
<hi>癸亥</hi>元祀<lb/>
<hi>甲子</hi>二祀遷都河北<hi>即朝歌帝王世紀武乙徙朝歌故城在今衛輝府淇縣</hi>
<hi>丙寅</hi>四祀王畋于河渭震死子太丁立<lb/>
　王無道為偶人謂之天神與之博令人為行<hi>代之行也</hi>天<lb/>
<pb n="KR2b0037_WYG_002-35b"/>
　神不勝乃僇辱之為革囊盛血仰而射之命曰射天<lb/>
　獵于河渭之間暴雷震死<lb/>
王太丁<lb/>
<hi>丁夘</hi>元祀<lb/>
<hi>己巳</hi>三祀王崩子帝乙立<lb/>
王帝乙<lb/>
<hi>庚午</hi>元祀命周公季歴為牧師加九命作伯<lb/>
　季歴篤行于義諸侯順之嘗伐西落鬼戎<hi>諸戎皆西羌之種</hi>
<pb n="KR2b0037_WYG_002-36a"/>
　至是又伐余無始呼翳徒之戎皆克之王嘉其功錫<lb/>
　之圭瓚秬鬯加九命為侯伯<lb/>
<hi>丙子</hi>七祀周公季歴薨世子昌嗣為西伯<hi>是為周文王</hi>
　西伯遵后稷公劉之業則古公公季之法篤仁敬老<lb/>
　慈幼禮下賢者日中不暇食以待士孤竹<hi>注見前</hi>君之<lb/>
　二子伯夷叔齊譲國不受聞西伯善養老往歸之泰<lb/>
　顛閎夭散宜生<hi>書傳泰閎散皆氏顛夭宜生皆名</hi>鬻子<hi>顓頊之裔名熊</hi>辛甲<lb/>
　<hi>殷臣</hi>亦皆歸焉嘗行于野見枯骨命吏瘞之吏曰此無<lb/>
<pb n="KR2b0037_WYG_002-36b"/>
　主矣西伯曰有天下者天下之主有一國者一國之<lb/>
　主吾固其主矣以棺衾葬之天下聞之曰西伯澤及<lb/>
　枯骨况于人乎<lb/>
<hi>壬辰</hi>二十有三祀西伯昌生子發<lb/>
　西伯娶有莘氏聖女曰太姒<hi>今陜西同州府郃陽縣有莘里古莘國寰宇記</hi>
　<hi>武王母太姒即此國女孫伊尹耕處别為一莘非郃陽渭涘之莘</hi>西伯治外太姒治<lb/>
　内德政流布風化大興太姒有十子長伯邑考蚤卒<lb/>
　次發性慈和有聖德西伯以為世子次旦仁聖多材<lb/>
<pb n="KR2b0037_WYG_002-37a"/>
　藝西伯任以政<hi>管叔鮮蔡叔度曹叔振鐸郕叔武霍叔處康叔封𣆀季載皆太姒子</hi>
<hi>丙午</hi>三十有七祀王崩子卒立<hi>是為紂</hi>
　王長子曰微子啟啟母賤不得立少子辛辛母正后<lb/>
　立為嗣<lb/>
王受辛<lb/>
<hi>丁未</hi>元祀<lb/>
　王資辯㨗疾聞見甚敏材力過人性汰侈好酒色始<lb/>
　為象箸箕子<hi>王諸父封箕子爵也今山西遼州榆社縣有箕城</hi>歎曰今為象<lb/>
<pb n="KR2b0037_WYG_002-37b"/>
　箸必為玉杯玉杯象箸必將食熊蹯豹胎他又將稱<lb/>
　是王求足欲天下殆哉<lb/>
<hi>甲寅</hi>八祀伐有蘇<hi>路史已姓國寰宇記古蘇城在濟源西北</hi>獲妲己<lb/>
　王伐有蘇氏得其美女妲己嬖之惟其言是聽使師<lb/>
　涓<hi>一作師延</hi>作朝歌北鄙之音北里之舞靡靡之樂造鹿<lb/>
　臺<hi>廣三里高千尺遺址在今衞輝府淇縣</hi>為瓊室玉門厚賦斂以實鹿<lb/>
　臺之財盈鉅橋<hi>倉名在今直𨽻廣平府曲周縣東北</hi>之粟大聚樂戲于<lb/>
　沙邱<hi>臺名在今直𨽻順徳府平鄉縣東北</hi>以酒為池縣肉為林使男女<lb/>
<pb n="KR2b0037_WYG_002-38a"/>
　裸而相逐其間宫中九市為長夜之飲百姓怨望諸<lb/>
　侯有叛者妲己以為法輕威不立王乃為銅柱以膏<lb/>
　塗之加于爇炭之上使有罪者縁焉輒墮炭中王與<lb/>
　妲己相為笑樂名曰炮烙之刑<lb/>
<hi>丁巳</hi>十有一祀囚西伯于羑<hi>音/酉</hi>里<hi>今河南彰徳府湯隂縣有牖城魏書地形志即</hi>
<hi>羑里字音相近古通用</hi>
　王以西伯昌九侯<hi>一作鬼侯史記注鄴縣有九侯城城在今彰徳府涉縣</hi>鄂侯<lb/>
　<hi>一作邘後漢書郡國志河内懷有邘城城在今河南懷慶河内縣</hi>為三公九侯有女<lb/>
<pb n="KR2b0037_WYG_002-38b"/>
　納于王女不喜淫王怒殺之而醢九侯鄂侯爭之并<lb/>
　脯鄂侯王又剖孕婦視其胎斮朝渉之脛視其髓西<lb/>
　伯聞之竊嘆崇侯虎<hi>今西安府鄠縣夏為扈殷為崇</hi>知之以告王且<lb/>
　曰西伯將叛王怒囚西伯于羑里西伯曰父有不慈<lb/>
　子不可以不孝君有不明臣不可以不忠豈有君而<lb/>
　可叛乎乃演易作六十四卦彖辭<lb/>
<hi>己未</hi>十有三祀釋西伯賜弓矢鈇鉞使専征伐<lb/>
　西伯之臣日夜憂懼謀救其君竭國中珍寳良馬因<lb/>
<pb n="KR2b0037_WYG_002-39a"/>
　嬖臣費仲<hi>費昌之後</hi>以獻諸侯亦為西伯請王乃赦西伯<lb/>
　西伯出而獻洛西之地<hi>沮洛之西今陜西延安府宜州諸縣界非伊洛也</hi>請<lb/>
　除炮烙之刑許之賜弓矢鈇鉞使専征伐<lb/>
<hi>庚申</hi>十有四祀虞<hi>今山西解州平陸縣有虞城/殷虞國舜之後是為西虞</hi>芮<hi>今解州芮城縣</hi>
<hi>有芮故城殷芮國</hi>質成于周<lb/>
　虞芮之君相與爭田久而不平乃相與朝周入其境<lb/>
　耕者讓畔行者讓路入其邑男女異路斑白不提挈<lb/>
　入其朝士讓為大夫大夫讓為卿二國之君感而相<lb/>
<pb n="KR2b0037_WYG_002-39b"/>
　謂曰我等小人不可以履君子之庭乃相讓以其所<lb/>
　爭為閒田<hi>今平陸縣有閒原俗呼讓畔城</hi>天下聞而歸之者四十餘國<lb/>
<hi>辛酉</hi>十有五祀西伯得吕尚于渭陽<hi>渭水出甘肅渭源縣鳥鼠同穴山至華陰</hi>
<hi>縣入河水北曰陽</hi>
　尚四岳之裔也西伯將出獵卜之曰非龍非彲非熊<lb/>
　非羆所獲霸王之輔于是西伯獵果遇尚于渭水之<lb/>
　陽時年已七十餘與語大悦曰自吾先君太公曰當<lb/>
　有聖人適周子真是耶吾太公望子乆矣故號之曰<lb/>
<pb n="KR2b0037_WYG_002-40a"/>
　太公望載與俱歸立為師<hi>武王尊為師尚父</hi>
<hi>壬戌</hi>十有六祀西伯伐密須<hi>今甘肅平涼府靈臺縣有隂密故城殷密須國</hi>
　初西伯問太公孰可伐太公曰密須管叔曰其君彊<lb/>
　明伐之不可太公曰先王伐逆不伐順伐險不伐易<lb/>
　遂自阮<hi>國名在平涼府涇州</hi>徂共<hi>阮之邑今涇州共池是</hi>而及密須密須<lb/>
　人自縳其君而來歸<lb/>
<hi>乙丑</hi>十有九祀西伯伐崇<hi>注見/前</hi>作豐邑<hi>豐即崇國地雍録文王都豐在鄠縣</hi>
<hi>豐水之西有豐宮</hi>徙都之<lb/>
<pb n="KR2b0037_WYG_002-40b"/>
　西伯伐崇令曰無殺人無壊屋無塞井無伐木無掠<lb/>
　六畜違者不赦三旬崇弗降乃攻滅之作邑於豐遂<lb/>
　徙都焉<lb/>
<hi>丙寅</hi>二十祀西伯昌薨世子發嗣<hi>是為周武王</hi>
　西伯寢疾謂世子曰見善勿怠時至勿疑去非勿處<lb/>
　此三者道之所以止也世子再拜受教西伯薨葬于<lb/>
　畢<hi>周文王陵在今陜西西安府咸陽縣</hi>周有天下乃追諡曰文王<lb/>
<hi>丁丑</hi>三十有一祀西伯發戡黎<hi>書大傳史記俱作耆注見帝堯伊耆下</hi>
<pb n="KR2b0037_WYG_002-41a"/>
　王以費仲為政費仲善諛好利又用蜚亷<hi>伯益裔善走</hi>惡<lb/>
　來<hi>蜚亷子有力</hi>蜚亷惡來善讒讟諸侯益疎黎侯近于王<lb/>
　畿不恭王命王方日夜極意聲色不知治也西伯伐<lb/>
　而勝之祖伊<hi>祖已後</hi>知周徳日盛既已戡黎勢必及殷<lb/>
　恐懼而奔告于王<hi>作西伯戡黎</hi>王曰我生不有命在天祖<lb/>
　伊反曰王不可諫矣<hi>考戡黎之事自史遷以為文王于是傳注皆從其説金氏履祥</hi>
　<hi>曰文王三分天下有其二以服事殷豈遽稱兵天子之畿且祖伊之言如是其急呉氏□以為戡黎之役</hi>
　<hi>當在伐紂之時其説誠然因并引大紀及吕祖謙諸儒之説而以戡黎係武王今從之</hi>
<pb n="KR2b0037_WYG_002-41b"/>
<hi>戊寅</hi>三十有二祀殺少師比干<hi>王諸/父</hi>囚太師箕子<hi>注見上</hi>微<lb/>
子<hi>即啟王庶兄封微子爵也今山西潞安府潞城縣有微子城</hi>去之<lb/>
　少師比干彊諫王大怒曰比干自以為聖人吾聞聖<lb/>
　人心有七竅信有諸乎乃殺比干剖視其心箕子懼<lb/>
　被髪佯狂而為奴王又囚之微子既數諫度王終不<lb/>
　能聽遂去之以存宗祀<hi>書序殷既錯天命微子作誥父師少師書傳告二師而去紂</hi>
<hi>己夘</hi>三十有三祀西伯發大㑹諸侯于孟津<hi>注見前</hi>誓師渡河<lb/>
　諸侯不期而㑹者八百國西伯徇師而誓<hi>作泰誓三篇</hi>遂<lb/>
<pb n="KR2b0037_WYG_002-42a"/>
　逾孟津<hi>史記武王東觀兵至于盟津渡河中流白魚躍入王舟中王取以祭既渡有火自上復于</hi>
　<hi>下至于王屋流為烏其色赤其聲魄時諸候㑹者皆曰紂可伐矣王曰天命未可乃引師還居二年乃復</hi>
　<hi>伐紂考書序惟十有一年武王伐殷一月戊午師渡孟津作泰誓三篇蔡沈集傳曰十一年十三年之誤</hi>
　<hi>也序本依倣經文偶誤三而為一漢孔氏遂以為十遂一年觀兵十三年伐紂司馬遷因之訛謬相承後儒</hi>
　<hi>以為實然不知武王葢未有觀兵之事也蔡傳之説葢本伊川程子并朱子書今從之</hi>
王率衆拒周師于牧野<hi>地理今釋牧一作坶在今衛輝府淇縣南</hi>兵潰王自<lb/>
焚商亡<lb/>
　周師既渡孟津陳于商郊王發兵七十萬人拒之牧<lb/>
<pb n="KR2b0037_WYG_002-42b"/>
　野西伯臨戰誓衆<hi>作牧誓</hi>左仗黄鉞右秉白旄以麾王<lb/>
　師雖衆皆無戰心倒戈以開周師周師馳之皆奔潰<lb/>
　王反走登鹿臺衣其寳玉衣自燔而死王言足以拒<lb/>
　諌知足以飾非矜人臣以能以為皆出已下播棄黎<lb/>
　老崇信姦囘慢神虐民婦言是聽身死國亡天下之<lb/>
　惡歸焉商自成湯受命至紂傳二十八王十六世合<lb/>
　計共六百四十有四年<lb/>
御批厯代通鑑輯覽卷二<lb/>
<pb n="KR2b0037_WYG_002-43a"/>
欽定四庫全書<lb/>
御批厯代通鑑輯覽卷三<lb/>
周<hi>起武王十三年己卯至赧王五十九年己巳凡三十七王三十三世八百六十七年又東周君七年共八</hi>
<hi>百七十四年</hi>
武王<lb/>
　姬姓名發后稷之後<hi>系見前</hi>嗣文王為西伯興師伐紂<lb/>
　遂革殷命<lb/>
<hi>己夘</hi>十有三年春<hi>即商紂三十三祀</hi>王即位國號周<lb/>
<pb n="KR2b0037_WYG_002-43b"/>
　王既克商商之百姓咸待于郊王使告曰上天降休<lb/>
　商人皆拜王亦答拜翼日命除道修社王入商宫諸<lb/>
　侯百官畢從釁社而告<hi>史記作尹佚䇿祝今依帝王世紀</hi>曰殷之末<lb/>
　孫季紂殄廢先王明徳侮蔑神祇不祀昏暴商邑百<lb/>
　姓其章顯聞于天肆子小子膺受大命革殷受天明<lb/>
　命王載拜稽首乃出改有天下之號曰周以木徳王<lb/>
封紂子禄父<hi>武庚名</hi>為殷侯<lb/>
　封禄父以殷之餘民因殷初定未集乃使弟管叔鮮<lb/>
<pb n="KR2b0037_WYG_002-44a"/>
　蔡叔度相禄父治殷<lb/>
復商舊政<lb/>
　命召公釋箕子之囚命畢公釋百姓之囚表商容<hi>商之</hi>
　<hi>賢臣</hi>之閭命南宫括散鹿臺之財發鉅橋之粟以振貧<lb/>
　弱命南宫括史佚展九鼎寶玉命閎夭封比干之墓<lb/>
　<hi>比干墓在衞輝府汲縣北</hi>于是萬姓悦服<lb/>
夏四月王歸至豐諸侯受命于周<lb/>
　王來自商至于豐乃偃武修文歸馬于華山<hi>注見前</hi>之<lb/>
<pb n="KR2b0037_WYG_002-44b"/>
　陽放牛于桃林<hi>山海經夸父山北有林焉名曰桃林地在今陜西潼關㕔東南</hi>之野<lb/>
　庶邦冡君暨百工受命于周<lb/>
大封建諸侯于天下<lb/>
　封黄帝之後于薊<hi>今順天府大與縣周初薊國</hi>帝堯之後于祝<hi>今山</hi>
　<hi>東濟南府長清縣有祝阿故城古祝國</hi>帝舜之後于陳<hi>都宛邱注見前</hi>是為三<lb/>
　恪復封夏后氏之後<hi>東樓公</hi>于把<hi>今河南開封府把縣</hi>與殷之武<lb/>
　庚是為二王之後又封師尚父于齊<hi>都營邱故城在今山東青</hi>
　<hi>州府昌樂縣</hi>弟周公旦于魯<hi>今曲/阜縣</hi>召公奭<hi>周之/支族</hi>于燕<hi>史記正義</hi>
<pb n="KR2b0037_WYG_002-45a"/>
　<hi>召公始封在北平無終縣以燕山為名  無終今順天府薊州</hi>庻叔髙于畢<hi>今陜西西安府</hi>
　<hi>咸陽縣畢原畢公邑</hi>皆留相王室封弟叔鮮于管<hi>今開封府鄭州有管城鮮</hi>
　<hi>所封也</hi>叔度于蔡<hi>今河南汝寧府上蔡/縣故蔡城度所封</hi>叔處于霍<hi>今山西平</hi>
　<hi>陽府霍州有霍城處所封</hi>以監殷是為三監餘各以次受封<hi>封兄弟之</hi>
　<hi>國康叔封于衞叔振鐸于曹叔武于郕季戴于聃庶弟叔繡于滕叔鄭于毛封同姓之國諸叔于郜于郇于</hi>
　<hi>雍于原于酆虢仲于西虢虢叔于東虢泰伯仲雍之後周章于呉章之弟于夏墟為虞封異姓之國神農</hi>
　<hi>之後于焦少昊之後于莒祝融之後于邾四岳之後于許仲虺弟雍滑之後于薛  衞今河南衞輝府淇</hi>
　<hi>縣有朝歌故城康叔郕封此曹今山東曹州府定陶縣有曹故城振鐸封此  史記作成今山東兖州府寧</hi>
<pb n="KR2b0037_WYG_002-45b"/>
　<hi>陽縣有成縣故城叔武封此聃國于那處今湖北安陸府荆門州那口城是滕今兖州府滕縣西南有滕</hi>
　<hi>城叔繡所封毛春秋㑹纂注國在河南府宜陽縣郜今曹州府城武縣有郜城周郜國郇今山西蒲州府</hi>
　<hi>猗氏縣有郇城周郇國雍今河南懐慶府修武縣有雍城周雍國原今懐慶府濟源縣有原城周原國酆</hi>
　<hi>今西安府鄠縣有酆城周酆國西虢今陜西鳳翔府實雞縣之虢城是東虢今河南開封府河隂縣之虢</hi>
　<hi>亭是呉今江南常州府無錫縣有梅里鄉泰伯所居是為勾呉虞即西虞本舜後所封周以封仲雍後西</hi>
　<hi>虞注見前焦今河南陜州之焦城是莒今山東沂州府之莒州是邾今兖州府鄒縣之古邾城是許今河</hi>
　<hi>南許州是薛注見前</hi>
祀于祖廟追王太王王季文王遂定諡法<lb/>
<pb n="KR2b0037_WYG_002-46a"/>
　始定祀先之禮諱名立諡追王古公亶父曰太王季<lb/>
　歴曰王季文考曰文王自祖紺以上至后稷以天子<lb/>
　之禮祀焉<lb/>
柴于上帝望于山川<lb/>
　告武成也<lb/>
以建子月為歲首改祀曰年<lb/>
　十一月建子得天之正是謂天統<hi>以夜半為朔</hi>
色尚赤<lb/>
<pb n="KR2b0037_WYG_002-46b"/>
　牲用騂<hi>赤色</hi>戎事乘騵<hi>駵馬/白腹</hi>朝燕服冕<hi>注見前</hi>而元衣<lb/>
立徹法<lb/>
　一夫受田百畝鄉遂<hi>郊門之内</hi>用貢法十夫有溝<hi>田不井授但為</hi>
　<hi>溝洫</hi>都鄙<hi>郊外之地</hi>用助法八家同井耕則通力而作收則<lb/>
　計畝而分故謂之徹<lb/>
建學<lb/>
　國中並立四代之學辟雍<hi>王制天子曰辟廱注辟明廱和也雍與廱同</hi>居<lb/>
　中北虞學東夏學西殷學是為大學又建虞庠于西<lb/>
<pb n="KR2b0037_WYG_002-47a"/>
　郊夏序于州殷校于黨皆鄉學是為小學俱祀先聖<lb/>
　先師人生八歲自王公至庶人之子弟俱入小學十<lb/>
　五歲自天子之元子衆子以至公卿大夫元士之適<lb/>
　子及凡民之俊秀皆入大學凡入學以齒太子亦齒<lb/>
　焉春秋教以禮樂冬夏教以詩書<lb/>
養老<lb/>
　養國老于東膠<hi>大學在王宮之東膠糾也</hi>庶老于虞庠兼用燕饗<lb/>
　食禮<hi>春夏用絲饗禮秋冬用食禮</hi>憲<hi>法也法其徳行</hi>而乞言袒而割牲執<lb/>
<pb n="KR2b0037_WYG_002-47b"/>
　醬而饋執爵而酳<hi>以酒潄口曰酳</hi>
受丹書之戒作銘自警<lb/>
　王召士大夫而問曰惡有藏之約行之博萬世可以<lb/>
　為子孫恒者乎師尚父進丹書于王道其言曰敬勝<lb/>
　怠者吉怠勝敬者滅義勝欲者從欲勝義者㓙王聞<lb/>
　之惕若恐懼退而為戒書于席之四端及機鑑盥盤<lb/>
　楹杖帶履觴豆户牖劍弓矛各有銘馬<hi>席前左端之銘曰安樂必</hi>
　<hi>敬右端之銘曰無行可悔後左端之銘曰一反一側亦不可以忘右端之銘曰所鑑不逺視爾所代機之</hi>
<pb n="KR2b0037_WYG_002-48a"/>
　<hi>銘曰皇皇惟敬口生㖃口戕口鑑之銘曰見爾前慮爾後盥盤之銘曰與其溺于人也寧溺于淵溺于淵</hi>
　<hi>猶可游也溺于人不可救也楹之銘曰母曰胡殘其禍將然母曰胡害其禍將大母曰胡傷其禍將長杖</hi>
　<hi>之銘曰惡平危于忿㚄惡乎失道于嗜慾惡乎相忘于富貴帶之銘曰火滅修容愼戒必恭恭則夀履屨</hi>
　<hi>之銘曰愼之勞勞則富觴豆之銘曰食自杖食自杖戒之憍憍則逃户之銘曰夫名難得而易失無懃弗</hi>
　<hi>志而曰我知之乎無懃弗及而曰我杖之乎擾阻以泥之若風將至必先搖搖雖有聖人不能為謀也牖</hi>
　<hi>之銘曰隨天時地之財敬祀皇天敬以先時劍之銘銘曰帶之以為服動必行徳行徳則興背徳則崩弓之</hi>
　<hi>曰屈伸之義廢興之行無忘自過予之銘曰造矛造孫矛少間弗忍終身之羞予一人所聞以戒後世之子</hi>
訪道于箕子<lb/>
<pb n="KR2b0037_WYG_002-48b"/>
　禹治洪水洛出書<hi>注見前</hi>法而陳之為洪範九疇至是<lb/>
　王訪箕子以天道箕子乃推衍增益以成其篇<hi>初一日五</hi>
　<hi>行次二日敬用五事次三日農用八政次四日協用五紀次五日建用皇極次六日又用三徳次七日明</hi>
　<hi>用稽疑次八日驗用庶徴次九日嚮用五福威用六極</hi>箕子不欲臣周亡于朝<lb/>
　鮮<hi>今髙麗國</hi>王因以封之<lb/>
作大武樂<lb/>
　象武功定天下也<hi>詳見左傳樂記不具載</hi>
殷伯夷叔齊<hi>伯夷姓墨胎名允字公信夷諡也叔齊名智字公達齊亦諡也</hi>餓死于首<lb/>
<pb n="KR2b0037_WYG_002-49a"/>
陽山<hi>注見前</hi>
　初王伐紂伯夷叔齊扣馬而諫左右欲兵之太公曰<lb/>
　此義人也扶而去之及王平殷亂天下宗周伯夷叔<lb/>
　齊恥之隠于首陽義不食周粟採薇而食之卒以餓<lb/>
　死<hi>古史考夷齊採薇野有婦人曰子不食周粟此亦周之草木也于是餓死</hi>
<hi>庚辰</hi>十有四年西旅<hi>西方之戎/有國名旅</hi>貢獒<hi>犬髙四尺曰獒</hi>
　時九夷八蠻<hi>夷蠻四夷之通稱八九言其非一</hi>通道來貢西旅底貢<lb/>
　厥獒太保召公奭以獒非常貢明王不貴異物乃作書<lb/>
<pb n="KR2b0037_WYG_002-49b"/>
　訓王名曰旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>
肅愼氏<hi>今寧古塔地</hi>貢矢<lb/>
　楛矢石砮<hi>楛木之矢以石為鏃</hi>長尺有咫王欲昭令徳之致遠<lb/>
　銘其括曰肅愼氏之貢矢<lb/>
遷都于鎬<hi>帝王世紀武王遷鎬鎬池即其故都水經注自漢武穿昆明池基溝淪䧟無可考</hi>
　自太王居岐名國為周是為岐周至王自豐宅鎬是<lb/>
　為宗周于是建辟廱興禮樂周道四達無思不服<lb/>
王不豫周公旦告于祖考翼日瘳<lb/>
<pb n="KR2b0037_WYG_002-50a"/>
　公為三壇同墠<hi>築土曰壇除土曰墠</hi>為壇于南方北面植璧秉<lb/>
　圭乃告太王王季史乃册祝請以身代歸納䇿于金<lb/>
　縢匱中王翼日乃瘳<lb/>
<hi>壬午</hi>十有六年箕子來朝<lb/>
　箕子過故殷墟傷故都宫室毁圯禾黍生焉欲哭不<lb/>
　可欲泣則近婦人故作麥秀之歌曰麥秀漸漸兮禾<lb/>
　黍油油兮彼狡童兮不與我好兮殷之遺民聞之莫<lb/>
　不流涕<lb/>
<pb n="KR2b0037_WYG_002-50b"/>
<hi>乙酉</hi>十有九年冬十有二月王崩子誦立<hi>是為成王</hi>
　王丕承文王之烈一戎衣而有天下建官惟賢位事<lb/>
　惟能埀拱而天下治嗣西伯十有三年踐天子位七<lb/>
　年崩<hi>禮記年九午三竹書紀年年五十有四</hi>周公旦奉元子誦立<lb/>
　<hi>金氏履祥曰戴記文王世子篇文王九十七乃終武王九十三而終若如其言武王八十一而生成王後</hi>
　<hi>此又生唐叔虞焉人情事理所必不然也今依竹書紀年之年以正戴記之訛云</hi>
成王<lb/>
　武王納太公望之女曰邑姜生王至是武王崩王立<lb/>
<pb n="KR2b0037_WYG_002-51a"/>
　年十有三周公旦相王踐阼而治<lb/>
<hi>丙戌</hi>元年王諒闇周公旦為冡宰總百官<hi>史記武王崩成王少周公恐諸</hi>
<hi>侯畔周乃攝行政當國凡七年成王長乃反政考周書蔡仲之命惟周公位冡宰正百工蔡沈書集傳曰此言</hi>
<hi>武王崩時也成王在諒闇周公居冡宰百官總已以聽乃古今之通道非如荀卿所謂攝天子之位也三年之</hi>
<hi>喪二十五月而畢周公固未嘗攝亦非有七年而後還政之事也今依蔡傳不取史記之説</hi>
夏葬武王于畢<hi>武王陵在西安府咸陽縣文王陵在南武王陵在北</hi>
王冠<lb/>
　周公既葬武王乃冠王以朝于廟而見諸侯使祝雍<lb/>
<pb n="KR2b0037_WYG_002-51b"/>
　作頌雍之辭曰使王近于民遠于佞嗇于時<hi>嗇受也不奪民</hi>
　<hi>時也</hi>惠于財親賢而任能其頌曰令月吉日王始加元<lb/>
　服去王㓜志服衮職欽若昊天六合是式率爾祖考<lb/>
　永永無極<lb/>
周公旦誥召公奭<lb/>
　召公為保周公為師相王左右召公不悦周公作君<lb/>
　奭以告之于是召公乃悦與周公夾輔王室自陜<hi>今河</hi>
　<hi>南陜州</hi>以西召公主之自陜以東周公主之<lb/>
<pb n="KR2b0037_WYG_002-52a"/>
　<hi>金氏履祥曰君奭之書胡氏謂在成王幼年今考書中言意率已可見因從其説係于元年之下</hi>
封伯禽為魯侯<lb/>
　周公留相王室使其子伯禽代就封于魯周公戒伯<lb/>
　禽曰我文王之子武王之弟今王之叔父我于天下<lb/>
　亦不賤矣然一沐三握髪一飯三吐哺起以待士猶<lb/>
　恐失天下之賢人子之魯愼毋以國驕人初太公封<lb/>
　于齊五月而報政周公曰何速也曰吾簡其君臣禮<lb/>
　從其俗伯禽至魯三年而後報政周公曰何遲也曰<lb/>
<pb n="KR2b0037_WYG_002-52b"/>
　變其俗革其禮喪三年而後除之周公曰後世其北<lb/>
　面事齊乎夫政不簡不易民不能近平易近民民必<lb/>
　歸之<lb/>
<hi>丁亥</hi>二年周公居東<lb/>
　時管叔及羣弟<hi>蔡叔霍叔</hi>流言于國日公將不利于孺子<lb/>
　周公乃告二公<hi>書傳謂太公召公</hi>曰我之弗辟<hi>去聲</hi>我無以<lb/>
　告我先王遂居東取易三百八十四爻各繫以辭憂<lb/>
　武庚必叛王室必搖乃作鴟鴞之詩以貽王<hi>詩序豳風鴟鴞</hi>
<pb n="KR2b0037_WYG_002-53a"/>
　<hi>周公救亂也成王未知周公之志公乃為詩以貽王</hi>
<hi>戊子</hi>三年秋大雷風迎周公于東<lb/>
　周公居東二年王知罪在管蔡是年秋大熟未穫天<lb/>
　大雷電以風禾盡偃大木斯㧞王與大夫盡弁以啓<lb/>
　金縢之書見公請代武王之説王執書以泣親逆<hi>迎也</hi>
　公出郊天乃雨反風禾盡起歲則大熟<lb/>
管叔鮮及蔡叔度霍叔處以武庚叛王命周公討平之<lb/>
　王迎周公歸三叔懼挾武庚以叛奄<hi>地理今釋兖州府曲阜縣奄里</hi>
<pb n="KR2b0037_WYG_002-53b"/>
　<hi>括地志云奄國之地</hi>及淮夷<hi>淮水注見前淮夷/淮南北近海之夷</hi>徐戎<hi>地理今釋泗州徐城</hi>
　<hi>廢縣古徐國</hi>皆應之王乃命周公東征大誥天下<hi>作大誥</hi>周<lb/>
　公殺武庚誅管叔囚蔡叔于郭鄰<hi>郭亦周書作虢鄰鄉遂之地</hi>降<lb/>
　霍叔為庶人命伯禽帥師平徐戎定魯寧淮夷師還周<lb/>
　公作東山之詩以勞士卒<hi>朱子詩傳東山周公東征既歸作此以勞歸卒</hi>
封微子啓于宋<hi>今歸徳府商邱縣宋地古閼伯之墟通志周封微子于宋以為商後故曰商邱</hi>
　使紹殷後修其禮物作賓王家<hi>作微子之命</hi>
<hi>己丑</hi>四年王朝于廟<lb/>
<pb n="KR2b0037_WYG_002-54a"/>
　延訪羣臣羣臣進戒<hi>詩序閔予小子嗣王朝于廟也訪落王謀于廟也敬之羣臣進</hi>
　<hi>戒也小毖嗣王求助也</hi>
周公作立政<lb/>
　周公戒王以用人之道作立政<hi>于是淮奄未盡平公以武不可弛故于篇</hi>
　<hi>終告王曰其克詰爾戎兵以陟禹之迹方行天下至于海表罔有不服以覲文王之耿光以揚武王之大</hi>
　<hi>烈</hi>
　<hi>金氏履祥曰立政亦成王初年之書故其官名與周禮未盡合胡氏大紀係于四年之下是為得之</hi>
王伐淮夷踐<hi>滅也</hi>奄<hi>書序書傳俱以踐奄在營洛之後金氏前編以多士篇有朕昔來自奄之</hi>
<pb n="KR2b0037_WYG_002-54b"/>
<hi>文因以多方紀士之前今從之</hi>多<lb/>
　奄及淮夷復叛王乃東征淮夷遂滅奄遷其君于蒲<lb/>
　姑<hi>史記作薄姑今山東青州府博平縣東北有薄姑城</hi>
<hi>庚寅</hi>五年遷殷民于洛邑<hi>今河南府洛陽縣東有洛陽故城周遷殷民于此</hi>
　王來自奄遷殷之餘民于洛邑歸至宗周作多方以<lb/>
　誥庶邦<lb/>
蒐于岐陽<hi>岐山注見前</hi>
　因盟諸侯<lb/>
<pb n="KR2b0037_WYG_002-55a"/>
<hi>辛夘</hi>六年正百官<hi>書序成王滅淮夷還歸在豐作周官</hi>
　立太師太傅太保曰三公少師少傅少保曰三孤冡<lb/>
　宰<hi>掌邦治</hi>司徒<hi>掌邦/教</hi>宗伯<hi>掌邦/禮</hi>司馬<hi>掌邦/政</hi>司宼<hi>掌邦禁</hi>司<lb/>
　空<hi>掌邦士</hi>為六卿六卿分職各率其屬以倡九牧<hi>九州之牧</hi>
　<hi>伯</hi>阜成兆民<lb/>
制禮作樂<lb/>
　制周禮以經邦國曲禮以節威儀<hi>禮記䟽經禮三百周官是也周官三</hi>
　<hi>百六十舉其成數故曰三百曲禮三千儀禮是也履行五禮之别委曲繁廣故曰三千</hi>總其凡<lb/>
<pb n="KR2b0037_WYG_002-55b"/>
　有五曰吉凶軍賔嘉舉其大有六曰冠婚喪祭鄉<hi>鄉射</hi>
　<hi>鄉飲酒</hi>相見作樂曰勺<hi>詩作/酌</hi>以告成大武<hi>頌武王之功以告成于廟</hi>
　<hi>也</hi>又分六樂而序之以祀以祭以享<hi>奏黄鍾歌大吕舞雲門以祀天</hi>
　<hi>神奏太簇歌應鍾舞咸池以祭地祗奏姑洗歌南吕舞大韶以祀四望奏㽔賓歌函鍾舞大夏以祭山川</hi>
　<hi>奏夷則歌小吕舞大濩以享先妣姜嫄奏無射歌夾鍾舞大武以享先祖</hi>　奏房中之樂<hi>關雎</hi>
　<hi>為房中之樂</hi>以歌后妃之徳<lb/>
越裳氏<hi>注見前</hi>來朝<lb/>
　越裳氏重三譯而來獻白雉周公曰徳澤不加君子<lb/>
<pb n="KR2b0037_WYG_002-56a"/>
　不享其贄政令不施君子不臣其人譯曰吾國之黄<lb/>
　耉曰天無烈風淫雨海不揚波三年矣意中國有聖<lb/>
　人乎于是來朝周公致薦于宗廟使者迷其歸路公<lb/>
　錫駢車五乘皆為指南之制使者載之期年而至其<lb/>
　國<lb/>
<hi>壬辰</hi>七年營東都<hi>今河南府洛陽縣西有河南廢縣即周東都漢書地理志河南郡河南故郟鄏</hi>
<hi>地周武王遷九鼎周公營以為都</hi>
　初武王克商遷九鼎于洛邑将營都而未果<hi>考史記武王謂</hi>
<pb n="KR2b0037_WYG_002-56b"/>
　<hi>周公曰我南望三塗北望嶽鄙顧詹有河粤詹洛伊母逺天室營周居于洛邑而後去語出逸周書度邑</hi>
　<hi>篇河三塗山名在河南府嵩縣西南嶽鄙杜預曰  北太行山鄙都鄙近嶽之邑伊水注見前</hi>至是<lb/>
　王欲如武王之志命召公先之洛相宅<hi>書序成王欲宅洛邑使召公先相宅作召誥</hi>
　周公復卜<hi>澗水東瀘水西洛澗水出河南府澠池縣白石山瀍水出  陽縣糓城山俱入洛</hi>
　申視卒營築<hi>書序周公往營成周使來告卜作洛誥</hi>謂之東都曰此四<lb/>
　方入貢道里均也于是王至新邑<hi>洛誥戊辰王在新邑</hi>朝諸侯<lb/>
　祀清廟<hi>詩序淸廟祀文王也既成洛邑朝諸侯率以祀文王焉</hi>定鼎于郟鄏<hi>帝王</hi>
　<hi>世紀河南有郟鄏陌其南名定鼎門葢鼎所從入也</hi>卜世三十卜年七百王歸<lb/>
<pb n="KR2b0037_WYG_002-57a"/>
　命周公留後分正東都<hi>分别其民正定其居也</hi>
設南郊<hi>郊之祭兆于南郊就陽位也</hi>建明堂<hi>在國之南辰巳之地髙三丈方三百步上圓下</hi>
<hi>方八牕四闥其室考工記作五室大戴禮作九室楊復曰五室取五方之義九室則五方之外必備四隅也九</hi>
<hi>室之制視五室為尤備</hi>
　郊祀后稷以配天<hi>詩序思文后稷配天也朱子曰為壇而祭故謂之天</hi>宗祀文<lb/>
　王于明堂以配上帝<hi>詩序我將祀文王于明堂也朱子曰祭子屋下而以神祗祭之</hi>
　<hi>故謂之帝</hi>
立大社<lb/>
<pb n="KR2b0037_WYG_002-57b"/>
　東青土南赤土西白土北驪<hi>黒色</hi>土中央黄土<hi>凡建諸侯鑿取</hi>
　<hi>其方一面之土苞以黄土苴以白茅以為土封故曰受削土于王室</hi>
<hi>癸巳</hi>八年三月<hi>金氏前編以為營洛之三月蔡氏書集傳以為次年之三月今從書集傳</hi>周公<lb/>
誥殷士于新邑<lb/>
　周公既營洛邑又卜瀍水東為下都<hi>即今洛陽故城是</hi>曰成<lb/>
　周遷殷民處之<hi>前既遷矣此復安集之也</hi>乃以王命告作多士<hi>集傳</hi>
　<hi>曰商民遷洛者亦有有位之士故周公以王命告之</hi>
封蔡叔子胡于蔡<hi>書序蔡叔既没王命蔡仲踐諸侯位作蔡仲之命</hi>
<pb n="KR2b0037_WYG_002-58a"/>
　蔡叔度既没其子胡率徳改行周公舉以為卿士言<lb/>
　于王復封之蔡以奉蔡叔之祀<lb/>
<hi>甲午</hi>九年封弟叔虞為唐侯<hi>今山西平陽府翼城縣西有唐城叔虞所封史記唐在河</hi>
<hi>汾之東方百里即此</hi>
　堯之裔封于唐<hi>寰宇記夏后時封劉累之孫于此</hi>至是唐為亂王滅<lb/>
　之與弟叔虞戱削桐葉為珪曰以此封若史佚請擇<lb/>
　日王曰吾與之戲耳史佚曰天子無戲言言則史書<lb/>
　之禮成之樂歌之遂封叔虞為唐侯<lb/>
<pb n="KR2b0037_WYG_002-58b"/>
　<hi>柳氏宗元曰王者之言要于其當設有不當雖十易之不為病若必遂從而成之不幸而王以桐葉戲婦</hi>
　<hi>寺亦将舉而從之乎</hi>
<hi>乙未</hi>十年王㳺于卷阿<hi>卷曲也阿大陵也</hi>
　召公從因王之歌作卷阿之詩以進戒<hi>詩序卷阿召康公戒成王</hi>
　<hi>也</hi>
<hi>丙申</hi>十有一年周公作無逸<lb/>
　周公欲王知稼穡之艱難先已備陳七月之詩<hi>朱子詩集</hi>
　<hi>傳周公以成王未知稼穡之艱難故陳后稷公劉風化之所由使瞽曚朝夕諷誦以教之</hi>至是在<lb/>
<pb n="KR2b0037_WYG_002-59a"/>
　豐又作無逸之書以訓于王<lb/>
周公薨<hi>諡曰文</hi>
　公在豐病將殁曰必葬我成周以明吾不敢離王既<lb/>
　薨王葬公于畢<hi>長安志周公墓在成陽縣東北</hi>從文王以明不敢臣<lb/>
　也復以公有大勲勞命魯公世祀以天子禮樂<lb/>
　<hi>程子曰周公之功固大矣皆臣子分所當為魯安得獨用天子禮樂哉成王之賜伯酓之受皆非也</hi>
命君陳治東都<hi>作君陳</hi>
　周公既殁以君陳代公分正東郊<hi>天子之國五十里為近郊下都在洛</hi>
<pb n="KR2b0037_WYG_002-59b"/>
　<hi>師之東故曰東郊</hi>
<hi>丁酉</hi>十有二年廵狩<lb/>
　諸侯朝于方嶽因行黜陟之典<lb/>
<hi>戊戌</hi>十有三年作九府<hi>太府玉府内府外府泉府天府職内職幣職金</hi>圜法<lb/>
　初虞夏商之世幣金三品<hi>或黄或白或赤</hi>至是太公望立九<lb/>
　府圜法錢圜函方輕重以銖布帛廣二尺二寸為幅<lb/>
　長四丈為疋<lb/>
<hi>庚戌</hi>二十有五年大㑹諸侯于東都<lb/>
<pb n="KR2b0037_WYG_002-60a"/>
　四夷各以其方物至史臣為作王㑹之篇<lb/>
<hi>壬戌</hi>三十有七年夏四月王崩子釗立<hi>是為康王</hi>
　四月王不懌甲子召太保及羣臣受顧命<hi>書序成王將崩作顧</hi>
　<hi>命</hi>敬保元子釗越翼日乙丑王崩太保命逆元子釗<lb/>
　于南門之外入翼室恤宅宗<hi>引入路寢東夾室為居憂宗主也</hi>癸<lb/>
　酉元子釗麻冕黼裳<hi>吉服也</hi>受冊命即位朝見諸侯<lb/>
　于應門内<hi>太保率西方諸侯入應門左畢公率東方諸侯入應門右</hi>諸侯聽命出<lb/>
　<hi>書序康王誥諸侯作康王之誥</hi>乃釋冕反喪服<lb/>
<pb n="KR2b0037_WYG_002-60b"/>
葬于畢<hi>成王陵在文王陵西南</hi>
　王在位三十七年祇勤于徳夙夜不逮興禮樂立制<lb/>
　度民和睦而頌聲作<lb/>
康王<lb/>
<hi>癸亥</hi>元年朝于豐宫<lb/>
　徧告諸侯宣示文武之功業<lb/>
<hi>乙丑</hi>三年吉禘于先王<lb/>
　遂定樂歌<lb/>
<pb n="KR2b0037_WYG_002-61a"/>
<hi>甲戌</hi>十有二年夏六月命畢公保釐東郊<hi>保安釐正也</hi>
　王自宗周至于豐冊命畢公分居里成周郊<hi>帝王世紀分民</hi>
　<hi>之居里于成周之郊尚書集傳即經文表厥宅里殊厥并疆也</hi>作畢命<lb/>
<hi>戊子</hi>二十有六年召公薨<hi>諡曰康</hi>
　初公治西方甚得民和有司請召民公曰不勞一身<lb/>
　而勞百姓非吾先君文王之志也乃廵行鄉邑聽斷<lb/>
　于棠樹之下及卒人思其政不忍伐棠樹作甘棠之<lb/>
　詩歌詠之<hi>詩序甘棠美召公也召今河南陜州有甘棠驛以  公名</hi>
<pb n="KR2b0037_WYG_002-61b"/>
王崩子瑕立<hi>是為昭王</hi>
　王克臻洪業敬恭神人四裔賓服海内晏然百姓興<lb/>
　于禮義囹圄空虛刑措不用四十餘年有唐虞之風<lb/>
　焉<lb/>
葬于畢<hi>康王陵在文王陵東南</hi>
昭王<lb/>
<hi>己丑</hi>元年<lb/>
　王之時王道缺微周始衰<lb/>
<pb n="KR2b0037_WYG_002-62a"/>
<hi>壬寅</hi>十有四年魯公子㵒<hi>音/費</hi>弑其君宰<hi>伯禽之/孫幽公</hi>而自立<hi>是為魏公</hi>
　<hi>金氏履祥曰弑君爭國之禍自是始而王不能討失政甚矣</hi>
<hi>己夘</hi>五十有一年有光五色貫紫微<hi>紫宫垣十五星一日紫微大帝之座天子之常</hi>
<hi>居也</hi>井水溢王崩于漢子滿立<hi>是為穆王</hi>
　王南廵狩反濟漢<hi>漢水注見前</hi>漢濵之人以膠船進王至<lb/>
　中流膠液船解王及祭公<hi>周公後伯爵</hi>皆溺焉<hi>大紀王隕于漢王右</hi>
　<hi>辛餘靡振王以濟王遂發疾崩</hi>
穆王<lb/>
<pb n="KR2b0037_WYG_002-62b"/>
　王生于昭王之二年<hi>國語昭王娶于房曰房后生穆王</hi>至是即位年<lb/>
　已五十餘<lb/>
<hi>庚辰</hi>元年築祗宫<hi>圻内逰觀之宮</hi>
<hi>壬午</hi>三年命君牙為大司徒伯冏為太僕正<hi>作君牙及冏命</hi>
<hi>丙申</hi>十有七年王西廵狩徐戎叛<hi>徐戎注見前</hi>王歸征克之<lb/>
　王得八駿馬<hi>一赤驥二盜驪三白義四渠黄五驊騮六騧騟七騄耳八山子</hi>有造父<lb/>
　者<hi>蜚亷之後</hi>以善御幸遂西廵狩樂而忘歸四方諸侯爭<lb/>
　訟無所質正咸歸于徐<hi>嬴姓國子爵地方五百里徐子行仁義故諸侯多歸之</hi>
<pb n="KR2b0037_WYG_002-63a"/>
　徐子得朱弓赤矢以為天瑞自稱偃王朝之者三十<lb/>
　六國王聞徐子僭號恐遂稱受命乃命造父御一日<lb/>
　千里長驅而歸使楚人伐徐徐子不忍鬬其民北走<lb/>
　彭城<hi>今徐州府銅山縣</hi>百姓從之者以萬數徐子將死曰吾<lb/>
　頼于文徳不明武備故至此<lb/>
封造父于趙城<hi>今平陽府趙城縣有故城在縣西南即造父之邑</hi>
　以御八駿功故封其後為趙氏<hi>至晉趙衰始著</hi>
<hi>甲寅</hi>三十有五年征犬戎<hi>西戎名舜竄三苗子三危其後繁熾夏之衰犬戎入居邠岐間</hi>
<pb n="KR2b0037_WYG_002-63b"/>
　時王將征犬戎祭公謀父諫曰不可先王耀徳不觀<lb/>
　兵王不聽遂征之得四白狼四白鹿以歸自是荒服<lb/>
　者不至<lb/>
<hi>己丑</hi>五十年命吕侯<hi>吕國名/注見前</hi>作吕<hi>亦作甫</hi>刑<lb/>
　王命吕侯為大司宼作修刑辟<hi>周制五刑凡二千五百王増至三千</hi>訓<lb/>
　夏贖刑<hi>訓暢夏后時贖刑之法制為五罰墨辟疑赦其罰百鍰劓辟疑赦其罰惟倍剕辟疑赦其</hi>
　<hi>罰倍差宮辟疑赦其罰六百鍰大辟疑赦其罰千鍰</hi>以詰四方<lb/>
　<hi>蔡氏沈曰吕命専訓贖刑夲舜典金作贖刑之語以行其一切權宜之計然其哀矜惻怛猶有三代忠厚</hi>
<pb n="KR2b0037_WYG_002-64a"/>
　<hi>之遺意</hi>
<hi>甲戌</hi>五十有五年王崩于祗宫子繄扈立<hi>是為共王</hi>
　王之初思保位為難欲自警寤作史記書事之要戒<lb/>
　俾戎夫<hi>官名</hi>言之朔望以聞厥後欲肆其心周行天<lb/>
　下祭公謀父作祈招之詩<hi>祈父周司馬招其名也詩云祈招之愔愔式昭徳音</hi>
　<hi>思我王度式如玉式如金刑民之力而無醉飽之心</hi>以止王心是以獲没于祗<lb/>
　宫<lb/>
共王<lb/>
<pb n="KR2b0037_WYG_002-64b"/>
<hi>乙亥</hi>元年<lb/>
<hi>丁丑</hi>三年滅宻<hi>密國即密須地注見前</hi>
　王游于涇上<hi>涇水出甘肅平涼縣筓頭山至西安府髙陵縣入渭</hi>密公從有三<lb/>
　女奔之其母曰必致之王夫女三為粲美物也而何<lb/>
　徳以堪之密公不獻一年王滅密<lb/>
<hi>丙戌</hi>十有二年王崩子囏立<hi>是為懿王</hi>
懿王<lb/>
<hi>丁亥</hi>元年徙都于槐里<hi>漢書地理志右扶風槐里周曰犬邱懿王都之故城在今西安府興</hi>
<pb n="KR2b0037_WYG_002-65a"/>
<hi>平縣東南</hi>
<hi>辛亥</hi>二十有五年王崩共王弟辟方立<hi>是為孝王</hi>
孝王<lb/>
<hi>壬子</hi>元年<lb/>
<hi>甲子</hi>十有三年封非子于秦<hi>地理今釋今陜西秦州有秦亭非子所封</hi>
　非子惡來革之後<hi>秦世譜惡來女防旁臯大凡大駱非子</hi>居犬邱好馬<lb/>
　善養息之王使主馬于汧<hi>水名在鳳翔府汧陽縣入渭</hi>渭<hi>注見前</hi>之<lb/>
　間馬大蕃息乃分土為附庸邑之秦曰昔伯翳為舜<lb/>
<pb n="KR2b0037_WYG_002-65b"/>
　主畜多息故有土錫姓曰嬴今其後亦為朕息馬其<lb/>
　使續嬴氏祀號曰秦嬴<lb/>
大雨雹江漢冰<lb/>
　<hi>胡氏一桂曰嬴秦始封而災異即見履霜之象已兆于此</hi>
<hi>丙寅</hi>十有五年王崩懿王子燮立<hi>是為夷王</hi>
夷王<lb/>
　主為懿王太子孝王崩諸侯復立為王<lb/>
<hi>丁夘</hi>元年覲禮廢<lb/>
<pb n="KR2b0037_WYG_002-66a"/>
　覲禮天子不下堂而見諸侯王徳諸侯之立已始下<lb/>
　堂而見降與抗禮<lb/>
<hi>己巳</hi>三年命虢公<hi>虢注見前杜預/曰二虢皆公爵</hi>伐太原之戎<hi>後漢書西羌傳穆王</hi>
<hi>遷戎于太原舊説以為即山西太原顧炎武曰在今甘肅平涼府固原州後魏立原州以古太原而名</hi>
　至于俞泉<hi>地名</hi>獲馬千匹<lb/>
<hi>甲戌</hi>八年楚子熊渠伐庸<hi>今湖北鄒陽府/竹山縣古庸國</hi>揚粤<hi>漢書南粤王傳略定</hi>
<hi>揚粤師古曰本揚州之分故云揚粤</hi>至于鄂<hi>今湖北武昌府武昌縣有鄂城</hi>
　熊渠之先曰鬻熊<hi>注見前</hi>事文王有勤勞成王時封其<lb/>
<pb n="KR2b0037_WYG_002-66b"/>
　後<hi>曰熊繹鬻熊曾孫</hi>于楚<hi>先曰荆後/改曰楚</hi>錫以子男之田姓芈<hi>音弭</hi>
　氏居丹陽<hi>今湖北宜昌府歸州有古丹陽城楚始封此曰西楚後徙枝江亦曰丹陽是為南楚</hi>
　<hi>今荆州府枝江縣是</hi>傳至熊渠<hi>熊繹五世孫</hi>王室微諸侯相伐熊渠<lb/>
　甚得江漢間民和乃興兵西伐庸東侵楊粤至于鄂<lb/>
　熊渠曰我蠻夷也不與中國之號諡乃立其諸子為<lb/>
　王<hi>長子康為句亶王中子紅為鄂王少子執疵為越章王</hi>分處江上<hi>厲王時熊渠畏王伐</hi>
　<hi>楚去其王號</hi>
<hi>壬午</hi>十有六年王崩子胡立<hi>是為厲王</hi>
<pb n="KR2b0037_WYG_002-67a"/>
殺齊侯不辰<hi>太公元孫哀公</hi>
　紀侯<hi>姜姓今青州府壽光縣有紀城紀侯國</hi>譖齊侯于王王烹齊侯而<lb/>
　立其弟靜<hi>是為胡公徙治薄姑</hi>
厲王<lb/>
<hi>癸未</hi>元年<lb/>
　王暴虐詩人作刺<hi>召穆公作民勞蕩凡伯作板芮伯作桑柔皆以刺王</hi>
<hi>辛丑</hi>十有九年齊公子山弑其君靜而自立<hi>是為獻公</hi>
　哀公之同母少弟山怨胡公乃與其黨襲殺胡公而<lb/>
<pb n="KR2b0037_WYG_002-67b"/>
　自立盡逐胡公子徙治臨淄<hi>故城在今臨淄縣北亦曰齊城</hi>
<hi>壬子</hi>三十年以榮夷公為卿士<hi>墨子厲王染于榮夷終論語疏榮公武王時為天子</hi>
<hi>公卿夷公蓋其後也</hi>
　王好利說榮夷公芮良夫<hi>姬姓伯爵世為王朝卿士食采于苪今山西苪城縣</hi>
　諫曰榮公好專利而不知大難夫利百物之所生也<lb/>
　天地之所載也王人者將導利而布之上下猶日怵<lb/>
　愓懼怨之來也今王專利其可乎榮公若用周必敗<lb/>
　王不聽卒以為卿士諸侯不享<lb/>
<pb n="KR2b0037_WYG_002-68a"/>
<hi>乙夘</hi>三十有三年使衞巫<hi>衛國之巫</hi>監謗<lb/>
　王無道國人謗王召公<hi>召康公之後穆公虎世輔王室食采于召今鳳翔府岐山縣召</hi>
　<hi>亭是</hi>諫曰民不堪命矣王怒得衞巫使監謗者以告則殺<lb/>
　之國人莫敢言道路以目王喜告召公曰吾能弭謗矣<lb/>
　召公曰是障之也防民之口甚于防川是故為川者決之<lb/>
　使導為民者宣之使言若壅其口其與能幾何王不聽<lb/>
<hi>己未</hi>三十有七年王出居于彘<hi>今平陽府霍州有彘城元和志即周厲王所奔之地</hi>
　王心戾虐萬民弗忍乃相與畔襲王王出奔于彘太<lb/>
<pb n="KR2b0037_WYG_002-68b"/>
　子靖匿召公家國人圍之召公曰昔吾驟諫王王不<lb/>
　聽故至此今殺王太子王其以我為讐而懟怒乎夫<lb/>
　事君者險而不懟怨而不怒况事王乎乃以其子代<lb/>
　王太子太子竟得脱<lb/>
<hi>庚申</hi>三十有八年王在彘共和行政<lb/>
　召公周公<hi>周公元子伯禽就封于魯次子留相王室世為周公食采于雍今陜西鳳翔縣</hi>二<lb/>
　相以太子靖㓜相與協和共理國事號曰共和<lb/>
　五十有一年王崩于彘周公召公奉太子靖即位<hi>是為宣王</hi>
<pb n="KR2b0037_WYG_002-69a"/>
　初太子長于召公之家共和十四年厲王崩二相乃<lb/>
　共立之為王輔之修政諸侯復宗周<lb/>
宣王<lb/>
<hi>甲戌</hi>元年命秦仲征西戎<lb/>
　初厲王之時西戎反王室滅太邱大駱<hi>非子父</hi>之族王<lb/>
　即位命秦仲為大夫率其國人征之<lb/>
命尹吉甫<hi>路史少昊子般封尹在汾州及周為尹氏采邑有吉甫墓</hi>北伐玁狁<hi>北狄</hi>
　時玁狁内侵逼近京邑<hi>詩玁允匪茹整居焦獲侵鎬及方至于涇陽  焦獲爾雅</hi>
<pb n="KR2b0037_WYG_002-69b"/>
　<hi>十藪之一在今西安府涇陽縣鎬劉向以為千里之鎬非鎬京也方即朔方朱子曰靈夏等州地涇陽涇</hi>
　<hi>水之北也</hi>王命吉甫北伐逐之太原<hi>注見前</hi>而歸于是有六<lb/>
　月之詩<hi>詩序六月宣王北伐也</hi>
<hi>乙亥</hi>二年命方叔<hi>詩傳周卿士五官/之長故曰元老</hi>南征荆蠻<hi>即楚</hi>
　時荆蠻背叛方叔嘗預北伐有功<hi>詩顯允方叔征伐玁狁蠻荆來威</hi>
　王命率師南征荆蠻來服于是有采芑之詩<hi>詩序采芑宣王</hi>
　<hi>南征也</hi>
命召虎平淮夷<hi>淮南之夷</hi>
<pb n="KR2b0037_WYG_002-70a"/>
　淮夷不服王命召虎率師循江漢討平之<hi>詩江漢湯湯武夫洸</hi>
　<hi>洸經營四方告成于王</hi>疆理其地南至于海<hi>詩于疆于理至于南海</hi>師還<lb/>
　鍚虎圭瓚秬鬯以嘉其勲尹吉甫乃賦江漢之詩以<lb/>
　美之<hi>詩序江漢尹吉甫美宣王也能興衰撥亂命召穆公平淮夷</hi>
王親征徐戎<hi>在淮之北</hi>
　王既命召虎平淮南之夷乃親率六師<hi>太師皇父為帥程伯休父</hi>
　<hi>為司馬</hi>以征淮北徐方來庭召虎作常武之詩美王因<lb/>
　以為戒<hi>詩序常武召穆公美宣王也有常徳以立武事因以為戒孔疏戒者就常徳之中而戒使</hi>
<pb n="KR2b0037_WYG_002-70b"/>
　<hi>常行也</hi>
<hi>己夘</hi>六年大旱<hi>自二年不雨至于是年</hi>
　王承厲王之烈内有撥亂之志遇烖而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>側身修行<lb/>
　欲消去之天下喜于王化復行百姓見憂<hi>天下百姓見被矜憂</hi>
　仍叔<hi>仍氏叔字周大夫</hi>作雲漢之詩以美之<lb/>
秦仲死于西戎命其子伐戎破之<lb/>
　西戎殺秦仲仲有子五人<hi>長者為莊公</hi>王召其昆弟與兵<lb/>
　七千使伐西戎破之于是與其先大駱犬邱之地<hi>與荘</hi>
<pb n="KR2b0037_WYG_002-71a"/>
　<hi>公</hi>為西垂大夫<hi>今甘肅秦州有西縣故城秦莊公所居漢為縣後廢</hi>
<hi>辛巳</hi>八年廵狩東都<lb/>
　王内修政事外復文武之境土乃選車徒備器械㑹<lb/>
　諸侯于東都因以田獵講武詩人作車攻吉日<hi>詩序車攻</hi>
　<hi>宣王復古也吉日美宣王田也</hi>
<hi>乙酉</hi>十有二年立魯侯敖<hi>魏公之孫武公</hi>之少子□為魯世子<lb/>
　魯侯與長子括少子□來朝王愛□欲立為魯世子<lb/>
　樊仲山甫<hi>大王子虞仲支孫食采于樊亦曰陽樊今河南懐慶府濟源縣皮城是也</hi>諫曰<lb/>
<pb n="KR2b0037_WYG_002-71b"/>
　不可不順必犯犯王命必誅故出令不可不順也若<lb/>
　魯從之諸侯效之王命將有所壅若不從而誅之是<lb/>
　自誅王命也王卒立之<hi>是為懿公</hi>其後括之子伯御弑□<lb/>
　而自立<hi>事在二十十一年</hi>
不耤千畝<hi>文獻通考周制天子孟春之月擇元辰帥公卿諸侯大夫躬耕耤田千畆于南郊冕而朱</hi>
<hi>紘躬秉耒天子三推三公五推卿諸侯九推庶人終畆厲王時耤田禮廢宣王不復遵古</hi>
　王不修耤于千畝虢公諫曰民之大事在農是故稷<lb/>
　為大官惟農是務三時務農而一時講武故征則有<lb/>
<pb n="KR2b0037_WYG_002-72a"/>
　威守則有財若是乃能媚于神而和于民今天子欲<lb/>
　修先王之緒而棄其大功匱神乏祀而困民之財何<lb/>
　以求福用民王弗聽<lb/>
<hi>乙未</hi>二十有二年王后姜氏諫王<lb/>
　姜后賢而有徳王嘗晏起后脱簪弭待罪于永巷使<lb/>
　其傅母通言于王曰妾不才至使君王失禮而晏朝敢<lb/>
　請罪王曰寡人不徳實自生過非夫人之罪也遂勤于<lb/>
　政早朝晏退繼文武之迹成中興之業為周世宗<lb/>
<pb n="KR2b0037_WYG_002-72b"/>
封弟友于鄭<hi>西周畿内邑今陜西華川鄭縣故城是後徙虢鄶之間今河南新鄭縣是其餘民南</hi>
<hi>保漢中今漢中府南鄭縣是</hi>
　友厲王少子王封之鄭并賜之祊田<hi>今山東沂州府費縣有故祊城</hi>
　天子廵狩助祭泰山湯沭之邑<lb/>
<hi>乙巳</hi>三十有二年伐魯誅伯御立魯侯之弟稱<hi>是為孝公</hi>
　王既誅伯御問魯公子能導<hi>一作訓</hi>順諸候者以為魯<lb/>
　後樊仲山甫曰懿公之弟稱肅恭明神敬事耆老賦事<lb/>
　行刑必問于遺訓咨于故實王曰是能訓治其民矣<lb/>
<pb n="KR2b0037_WYG_002-73a"/>
　乃命魯侯稱于夷宫<hi>祖夷王廟也</hi>
<hi>癸丑</hi>四十年料民于太原<hi>注見前</hi>
　初王伐姜戎<hi>四岳之裔初居𤓰州後徙中土</hi>敗積于千畝<hi>地名在今山西遼州</hi>
　乃料民<hi>簡料其數</hi>于太原仲山甫諫曰民不可料也古者<lb/>
　司民協孤終<hi>協考孤㓜終死也</hi>司商協民姓<hi>别生分類</hi>司徒協<lb/>
　旅<hi>師旅</hi>司宼協禁<hi>罪𨽻刑/死之數</hi>牧協職<hi>物色/之數</hi>工協革<hi>牛馬羊之皮</hi>
　場協入<hi>知粟數</hi>廩協出<hi>知用/數</hi>而又治農于朝<hi>千畝田也</hi>蒐于<lb/>
　農隙耨穫亦于耤<hi>王亦至于耤考課</hi>獮于既蒸狩于畢時是<lb/>
<pb n="KR2b0037_WYG_002-73b"/>
　皆習民數者也又何料焉且無故而料民天所惡也<lb/>
　害于政而妨于後嗣王卒料之<lb/>
<hi>丙辰</hi>四十有三年殺杜伯<hi>西安府長安縣有杜城水經注周杜伯國</hi>
　王將殺杜伯而非其罪伯之友左儒爭之九復之而<lb/>
　王不許王曰汝别君<hi>猶背也</hi>而異友儒曰君道友逆則<lb/>
　順君以誅友友道君逆則順友以違君王卒殺杜伯儒<lb/>
　死之<hi>杜伯子叔隰奔晉為士氏</hi>
<hi>己未</hi>四十有六年王崩子湼立<hi>史記作宮湼是為幽王</hi>
<pb n="KR2b0037_WYG_002-74a"/>
　<hi>金氏履祥曰宣王初年有志撥亂周道復興然不克有終如廢魯適不耤千畝料民太原殺杜伯大畧可</hi>
　<hi>見其後幽王繼之卒以東遷</hi>
幽王<lb/>
<hi>庚申</hi>元年立姜氏<hi>申候/女</hi>為王后宜臼<hi>申后子</hi>為太子<lb/>
<hi>壬戌</hi>三年納褒姒<hi>褒國名今陜西漢中府褒城縣古褒國</hi>
　初宣王之時童謠曰檿弧箕服<hi>山桑為弓箕木為矢房</hi>實亡周<lb/>
　國于是王聞之有夫婦鬻是噐者上使執而戮之府<lb/>
　之小妾生女而非王子也懼而棄之<hi>國語史伯曰夏之衰褒之神化</hi>
<pb n="KR2b0037_WYG_002-74b"/>
　<hi>為二龍以同于王庭而言夏后卜請其漦櫝而藏之及殷周莫之發也厲王之末發而觀之漦流于庭不</hi>
　<hi>可除王使婦人不幃而譟之化為元黿以入于王府府之童妾未既齓而遭之既笄而孕不夫而育故懼</hi>
　<hi>而棄之</hi>為弧服者方逃于道收之以奔于褒後褒姁有<lb/>
　獄請入此女于王以贖其罪是為褒姒至是王入後宫<lb/>
　愛而納之生子伯服<lb/>
三川震<hi>三川涇洛渭也地震故三川亦動</hi>
　伯陽父曰<hi>唐固曰伯陽父周柱下史老子也</hi>周將亡矣天地之氣隂<lb/>
　伏而不能出陽廹而不能蒸于是有地震今三川實<lb/>
<pb n="KR2b0037_WYG_002-75a"/>
　震是陽失其所而塡隂也<hi>韋昭曰為隂所鎮</hi>陽失而在隂<hi>韋昭</hi>
　<hi>曰在隂下也</hi>源必塞源塞國必亡昔伊洛竭而夏亡河竭<lb/>
　而商亡今周徳若二代之季矣其川源又塞塞必竭<lb/>
　川竭山必崩山崩川竭亡之徴也若國亡不過十年<lb/>
　數之紀也是歲三川竭岐山崩<lb/>
<hi>甲子</hi>五年廢申后及太子宜臼以褒姒為后伯服為太子<lb/>
　褒姒與虢石父比譖廢申后太子褒姒立為后伯服<lb/>
　為太子宜臼出奔申<hi>國名姜姓四岳之裔今河南南陽府南陽縣有申城申侯國</hi>
<pb n="KR2b0037_WYG_002-75b"/>
　太史伯陽曰禍成矣無可奈何褒姒不好笑王悦之<lb/>
　萬方故不笑乃無故舉烽火諸侯悉至至而無冦褒<lb/>
　姒乃大笑<lb/>
<hi>乙丑</hi>六年冬十月辛卯朔日有食之<lb/>
　于是有十月之交詩<hi>詩序十月之交大夫刺幽王也</hi>
<hi>丁夘</hi>八年以鄭伯友為司徒<lb/>
　友為司徒甚得周衆問于史伯曰王室多故予安逃<lb/>
　死乎史伯曰獨雒之東土河濟之南可居公曰何以<lb/>
<pb n="KR2b0037_WYG_002-76a"/>
　對曰地近虢<hi>東虢注見前</hi>檜<hi>妘姓國居蔡洧之間今開封府密縣有檜城</hi>虢檜<lb/>
　之民貪而好利百姓不附今公為司徒民皆愛公公<lb/>
　誠請居之虢檜之君見公方用事輕分公地虢檜之<lb/>
　民皆公之民也友曰善于是言于王徙其民雒東虢<lb/>
　檜果獻十邑<hi>後武公竟取十邑而滅虢檜</hi>
<hi>庚午</hi>十有一年申侯以犬戎入宼弑王鄭伯友死之晉衞<lb/>
秦皆以兵来救立故太子宜臼<hi>是為平王</hi>
　王欲殺故太子宜臼求之于申申侯弗與召西夷犬<lb/>
<pb n="KR2b0037_WYG_002-76b"/>
　戎攻王王舉烽火徴兵兵莫至犬戎遂弑王于驪山<lb/>
　下<hi>山在西安府臨潼縣東南</hi>虜褒姒鄭伯友死于戰秦<hi>襄公</hi>力戰<lb/>
　破戎衞侯和<hi>既武公康叔九世孫</hi>從晉侯仇<hi>叔虞封唐傳子燮改國為晉燮八傳</hi>
　<hi>為文侯仇</hi>合諸侯兵逐戎黜伯服鄭世子掘突<hi>武公</hi>收父散<lb/>
　兵從諸侯東迎太子宜臼立之<lb/>
　<lb/>
　<lb/>
御批厯代通鑑輯覽卷三<lb/>
</p>
<p>
</p>
  </div>
</body>
</text>
</TEI>
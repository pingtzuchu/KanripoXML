<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_090-1a"/>
欽定四庫全書<lb/>
御批歴代通鑑轉覽卷九十一<lb/>
宋<lb/>
寧宗皇帝<lb/>
<hi>辛巳</hi>嘉定十四年<hi>金興定五年</hi>春三月金兵破黄蘄州引還扈<lb/>
再興李全追擊敗之<lb/>
　初金人攻蘄知州李誠之<hi>字茂欽婺州東陽人</hi>百計禦之㑹黄<lb/>
　州失守金人併兵來攻城始破誠之併其妻子官屬<lb/>
<pb n="KR2b0037_WYG_090-1b"/>
　皆死之金兵退再興邀擊于天長敗之及渡淮北去<lb/>
　全又大敗之<hi>宋元通鑑金人圍黄州州守何大節取郡印佩之誓以死守一夕輿兵忽奔告</hi>
　<hi>曰城䧟矣擁之登車敵兵已集大節自沉于江而死時以誠之大節二人等死誠之果決特為褒贈立廟</hi>
　<hi>大節遲迴等于棄城遁走所載與續綱目不同今並注于此</hi>
夏五月甲申朔日食<lb/>
䝉古取金東平使嚴實石珪守之金以呼爾噶行省于<lb/>
邳州王庭玊行元帥府于黄陵岡<lb/>
　東平被圍久糧道復絶行省呼爾噶監軍王庭玊不<lb/>
<pb n="KR2b0037_WYG_090-2a"/>
　能守率衆南趨邳州䝉古蘇嚕克圖<hi>舊作唆嚕怱禿今改</hi>邀擊<lb/>
　斬首七千級嚴實遂入城建行省于府第先是穆呼<lb/>
　哩以東平不下將還謂千户薩哩台曰東平破可命<lb/>
　嚴實石珪分城内南北以守之遂去至是薩哩台以<lb/>
　穆瑚黎命中分其城以嚴實撫安東平以北恩博等<lb/>
　州石珪移治曹州<hi>已而金王庭玉取曹州殺石珪</hi>
六月立沂王嗣子貴和為皇子更名竑<lb/>
　帝以國本未立命選太祖十世孫年十五歳以上者<lb/>
<pb n="KR2b0037_WYG_090-2b"/>
　教育宫中如髙宗檡普安王故事于是立貴和為皇<lb/>
　子以貴誠為秉義郎<hi>貴誠初名與莒燕懿王徳昭之後希瓐之子也母全氏家于紹</hi>
　<hi>興山隂縣初慶元人余天錫為史彌逺府童子師性謹厚彌逺器重之彌逺在相位久以帝未有儲嗣而</hi>
　<hi>沂靖惠王近屬亦未有後欲借沂王置後為名隂擇宗室中可立者以備皇子之選㑹天錫告還鄉秋試</hi>
　<hi>彌逺宻語之曰今沂王無後宗子賢厚者幸具以来天錫渡浙舟抵越西門㑹天大雨過全保長家避雨</hi>
　<hi>保長知為丞相客具雞黍甚肅須臾有二子侍立天錫異而問之保長曰此吾外孫越與莒與芮也日者</hi>
　<hi>嘗言二兒後當極貴天錫因憶彌逺言及還臨安以告之彌逺命召二子来保長大喜鬻田治衣冠集姻</hi>
　<hi>黨送之且詫其遇及見彌逺善相大竒之恐事□不便遽使復歸保長大慙逾年彌逺忽謂天錫曰二子</hi>
<pb n="KR2b0037_WYG_090-3a"/>
　<hi>可復來乎天錫召之保長辭謝不遣彌逺乃使天錫宻諭保長曰二子長者最貴宜還撫于其父家遂載</hi>
　<hi>至臨安及貴和立為皇子乃補與莒東義郎賜名貴誠年十七矣</hi>
京湖制置大使趙方卒<lb/>
　方病革曰未死一日當立一日紀綱及卒人皆思之<lb/>
　<hi>方少從張栻學初知青陽縣告其守史彌逺曰催科不擾是催科中撫字刑罰無差是刑罰中教化人以</hi>
　<hi>為名言方守襄漢十年以戰為守合官民兵為一體通制總司為一家許國之忠應變之畧隐然有樽爼</hi>
　<hi>折衝之風故金人擾邊淮蜀大困而京西一境獨全能用名人如陳䀭游九功畢皆抜為大吏扈再興孟宗</hi>
　<hi>政皆自土豪推誠擢任致其死力卒為名將故能藩屏一方使朝廷無北顧之憂  游九功字勉之建陽</hi>
<pb n="KR2b0037_WYG_090-3b"/>
　<hi>人</hi>
九月立宗室貴誠為沂王後<lb/>
　貴誠凝重寡言潔修好學每朝參待漏他人或笑語<lb/>
　貴誠獨儼然出入殿庭矩度有常見者斂容彌逺益<lb/>
　異之至是立為沂靖恵王後<lb/>
冬十月䝉古穆呼哩侵夏夏人以兵附之遂取金葭州<lb/>
及綏徳州十一月圍延安府<lb/>
　穆呼哩由東勝州涉河而西夏主懼遣塔爾海<hi>舊作塔海</hi>
<pb n="KR2b0037_WYG_090-4a"/>
　<hi>今改</hi>監府等宴穆呼哩於河南且遣塔海<hi>舊作塔哥今改</hi>甘布<lb/>
　<hi>舊作甘普今改</hi>將兵五萬屬焉十月穆呼哩引兵東行入葭<lb/>
　州<hi>金將王公佐遁</hi>以石天應權行臺守葭自將兵攻綏徳破<lb/>
　兩寨夏主遣瑪爾布<hi>舊作迷僕今改</hi>帥衆㑹之瑪爾布問穆<lb/>
　呼哩相見之儀曰汝主見我主即其禮也瑪爾布曰<lb/>
　未受主命不敢即拜因引衆去至是穆呼哩進攻延<lb/>
　安瑪爾布始贄馬而拜金元帥哈逹<hi>即完顔瞻字景山舊作合逹今</hi>
　<hi>改</hi>與納哈塔邁珠禦之哈逹以兵三萬陳于城東䝉<lb/>
<pb n="KR2b0037_WYG_090-4b"/>
　古將䝉古布哈先以騎士三千趨之約半夜伏發穆<lb/>
　呼哩乃命軍士銜枚潛進伏于城東兩谷間明日蒙<lb/>
　古布哈望見金兵佯棄旗鼓走金兵追之穆呼哩出<lb/>
　伏兵乗其後鼓鼙震天金兵大亂穆呼哩追殺七千<lb/>
　餘人哈逹走入延安城堅壁不出穆呼哩以城池堅<lb/>
　深猝不可抜乃留軍圍之而自將兵南攻鄜坊等州<lb/>
四川宣撫使安丙卒詔以崔與之<hi>字正子廣州人</hi>為四川制置<lb/>
使盡䕶蜀軍<lb/>
<pb n="KR2b0037_WYG_090-5a"/>
　丙在四川以攻為守威績甚著朝廷賴之及卒詔與<lb/>
　之盡䕶四蜀之師與之開誠布公拊循將士人人悅<lb/>
　服軍政復立<lb/>
張林叛降䝉古穆呼哩以林行山東東路都元帥李福<lb/>
自膠西逃歸<lb/>
　李全既併將漣水忠義益驕悍輕朝廷<hi>及遊金山作佛事以薦國</hi>
　<hi>殤知鎮江府喬行簡方舟逆全大合樂以享之全歸語其徒曰江南佳麗無比正須若等一到始造舭<graphic n="KR2917" url="https://raw.githubusercontent.com/kanripo/KR-Gaiji/master/images/KR2917.png" mimeType="image/png"/>
                    </hi>
　<hi>舟謀爭舟楫之利焉陽喬行簡字壽朋婺州東  人</hi>膠西當登寧海之衝百貨<lb/>
<pb n="KR2b0037_WYG_090-5b"/>
　輻輳全使其兄福守之為窟宅計時互市始通北人<lb/>
　尤重南貨價增十倍全誘商人至山陽以舟浮其貨<lb/>
　而中分之自淮轉海逹于膠西福又具車輦之而稅<lb/>
　其半乃聴往諸郡貿易車夫皆督辦于張林林不能<lb/>
　堪林財計仰六鹽場福恃弟有恩于林欲分其半林<lb/>
　許福恣取鹽而不分場福怒曰若背恩邪待與都統<lb/>
　提兵取君頭耳林懼其黨李馬兒說林歸䝉古林遂<lb/>
　以京東諸郡請降于䝉古穆呼哩以林行山東東路<lb/>
<pb n="KR2b0037_WYG_090-6a"/>
　益都滄景濵棣等州都元帥府事福狼狽走還楚州<lb/>
　林猶遺賈涉書言非已叛實由李福也<hi>已而知濟南府种贇討張</hi>
　<hi>林林敗走李全入青州據之  事在十五年五月</hi>
閏十二月遣使如䝉古<lb/>
　通好也䝉古尋遣使来報<lb/>
<hi>壬午</hi>十五年<hi>金元光元年</hi>春正月庚戌朔受恭膺天命寶于大<lb/>
慶殿大赦<lb/>
　初鎮江都統翟朝宗得璽于金師獻于朝既而趙拱<lb/>
<pb n="KR2b0037_WYG_090-6b"/>
　又得玊印文與璽同而加大朝廷喜受之行慶賀禮<lb/>
　大赦<hi>賈渉遺書彌逺謂天意隱而難知人事切而易見當思今日人事尚未有可答天意彌逺不懌</hi>
二月金人復来侵夏五月淮兵襲敗之<lb/>
　金主以朝廷絶嵗幣國用困乃命元帥左監軍額爾<lb/>
　克行元帥府事節制三路軍馬同簽書樞密院事時<lb/>
　全副之由頴夀進渡淮敗官軍于高塘市<hi>今曰高塘鎮在潁州</hi>
　<hi>府霍邱縣西</hi>攻固始縣破廬州將焦思忠兵旣而獲生口<lb/>
　言全之姪青受宋詔與全兵相拒全匿之五月額爾<lb/>
<pb n="KR2b0037_WYG_090-7a"/>
　克引衆還距淮二十里諸軍將渡全矯稱密詔諸軍<lb/>
　且留收淮南麥下令人穫三石以給軍衆惑之留三<lb/>
　日額爾克謂全曰今淮水淺狹可以逺濟若值暴漲<lb/>
　宋乘其後將不得完歸矣全力拒之是夕大雨明日<lb/>
　淮水暴漲乃為橋渡軍官軍襲之全兵大敗橋壞全<lb/>
　以輕舟先濟士卒皆覆沒金之兵財由是大竭金主<lb/>
　詔數全罪而誅之<lb/>
進封子竑為濟國公以貴誠為邵州防禦使<lb/>
<pb n="KR2b0037_WYG_090-7b"/>
　竑好鼓琴史彌逺買美人善鼓琴者納諸竑而厚撫<lb/>
　其家使瞷竑動息美人知書慧黠竑嬖之時楊皇后<lb/>
　専國政彌逺用事久宰執侍從臺諫藩閫皆所引薦<lb/>
　莫敢誰何權勢熏灼竑心不能平嘗書楊后及彌逺<lb/>
　之事于几上曰彌逺當決配八千里又嘗指宫壁輿<lb/>
　地圖瓊厓曰吾他日得志置史彌逺于此又嘗呼彌<lb/>
　逺為新恩以他日非新州則恩州也彌逺聞之大懼<lb/>
　思以處竑而竑不知眞徳秀時兼宫教諫竑曰皇太<lb/>
<pb n="KR2b0037_WYG_090-8a"/>
　子若能孝于慈母而敬大臣則天命歸之矣否則深<lb/>
　可慮也竑不聴一日彌逺為其父浩飯僧浄慈寺與<lb/>
　國子學録鄭清之<hi>字徳源鄞人</hi>登慧日閣屏人語曰皇子<lb/>
　不堪負荷聞後沂邸者甚賢今欲擇講官君其善訓<lb/>
　導之事成彌逺之坐即君坐也然言出于彌逺之口<lb/>
　入于君之耳若一語泄吾與君皆族矣清之曰不敢<lb/>
　乃以清之兼魏惠王府學教授清之日教貴誠為文<lb/>
　又購高宗御書俾習焉清之謁彌逺即示以貴誠詩<lb/>
<pb n="KR2b0037_WYG_090-8b"/>
　文翰墨譽之不容口彌逺嘗問清之曰吾聞皇姪之<lb/>
　賢已熟大要竟如何清之曰其人之賢更僕不能數<lb/>
　然一言以斷之曰不凡彌逺頷之再三䇿立之意益<lb/>
　堅乃日媒孽竑之失于帝覬帝廢竑立貴誠而帝不<lb/>
　悟其意<lb/>
秋八月長星見西方<lb/>
　蒙古耶律楚材謂其主曰女眞將昜主矣<lb/>
九月大名忠義彭義斌復京東州縣嚴實將晁海以青<lb/>
<pb n="KR2b0037_WYG_090-9a"/>
崖崓降<lb/>
冬十月䝉古穆呼哩取金河中以石天應權河東闗陜<lb/>
行臺<lb/>
　穆呼哩所過州縣皆下時金于牛心寨<hi>在吉州西</hi>僑治吉<lb/>
　州事穆呼哩自隰州攻之知州楊貞<hi>字正甫吉州人</hi>令妻孥<lb/>
　先墜崖己從之皆死<hi>考一統志楊貞築牛心寨以拒元兵子克義戰歿元兵攻之急</hi>
　<hi>命其子克敬克讓俱死妻孟氏自經乃南望再拜自投河中所載較詳今附注于此</hi>穆呼哩入<lb/>
　寨留兵守之且使䝉古布哈引遊騎出秦隴以為聲<lb/>
<pb n="KR2b0037_WYG_090-9b"/>
　援及相視山川夷險而自將兵下孟州晉陽霍邑等<lb/>
　寨召石天應謂之曰河中為河東要郡擇守非君不<lb/>
　可乃以天應權行臺平陽太原吉隰等帥並受節制<lb/>
　穆呼哩遂趨長安使烏哈納台布哈<hi>舊作兀胡乃太不花今改</hi>屯<lb/>
　守之遣昻吉<hi>舊作安赤今改</hi>將兵斷潼闗<lb/>
十一月䝉古穆呼哩取金同州節度使完顏額爾克死<lb/>
之<lb/>
十二月以李全為保寧節度使京東河北鎮撫副使<lb/>
<pb n="KR2b0037_WYG_090-10a"/>
　初史彌逺欲加全官賈涉止之及加節鉞涉歎曰朝<lb/>
　廷但知官爵可以得其心寧知驕則將至于不可勸<lb/>
　耶<lb/>
蒙古主特穆津入西域滅回回國<hi>即黙迪納國明史西域傳黙迪納回回祖</hi>
<hi>國也相傳其祖國王瑪哈木瑪特生而神靈盡臣服西域諸國尊為排哈木巴爾猶言天使也其教以事天為</hi>
<hi>主而無像設隋開皇間始傳其教入中國迄元世其人遍于四方  續綱目是條提綱書䝉古主入西域屠宻</hi>
<hi>爾城滅回回國大掠忻都而還考元史太祖紀十七年壬午西域主扎拉迪音出奔與宻爾汗合帝自將擊之</hi>
<hi>擒瑪里克汗扎拉迪音遁去追之不獲十八年癸未定西域諸城置逹嚕噶齊監治之十九年甲申帝至東印</hi>
<pb n="KR2b0037_WYG_090-10b"/>
<hi>度國角端見班師據此則回回之滅與角端之見事隔兩年續綱目併作一條非是今于是條提綱但書䝉古</hi>
<hi>主滅回回國而以忻都角端之見附叙目中仍加已而二字以别先後  黙迪納舊作黙徳那排哈本巴爾舊</hi>
<hi>作𣲖噶木巴爾宻爾舊作宻里扎拉迪音舊作扎拉丁瑪里克汗舊作宻里汗今改</hi>
　先是䝉古主遣子卓沁察罕台烏格台圖壘分攻鄂<lb/>
　托羅爾<hi>舊作斡脱羅兒今改</hi>玉龍哈實等城而自將攻都哩木<lb/>
　<hi>舊作迭里密今改</hi>巴喇勒台<hi>舊作班勒/訖今改</hi>城<hi>方與紀要諸城皆在天方國境天方</hi>
　<hi>古筠沖地舊日天堂亦曰黙伽在西域極西考西域圖志和闐回部所屬六城有玊隴哈什葢即元時所</hi>
　<hi>謂玉龍城也</hi>遂圍塔爾哈<hi>舊作塔里/寒今改</hi>寨<hi>方輿紀要在黙廸納境地近天方</hi>
<pb n="KR2b0037_WYG_090-11a"/>
　進薄回回國其王委國而去<hi>續綱目作选匿海嶼不旬日瘐死</hi>于是<lb/>
　擊定西域諸城置逹嚕噶齊<hi>猶華言掌印官也</hi>監治之已而<lb/>
　蒙古主進掠痕都<hi>即印度也方輿紀要漢身毒國六朝及唐謂之天竺宋時謂之忻都</hi>
　<hi>後又訛為印度有東西南北中五國所謂五印度是也</hi>次鐵門闗<hi>明史西域傳撒馬兒罕渴</hi>
　<hi>石城西有石峽兩崖如斧劈其口有門色如鐵番人號為鐵門闗設兵守之賽瑪爾堪古罽賔國舊作撒</hi>
　<hi>馬兒罕今改</hi>侍衛見一獸<hi>鹿形馬尾緑色而獨角</hi>能為人言謂之曰汝<lb/>
　君宜早還䝉古主怪之以問耶律楚材對曰此獸名<lb/>
　角端解四夷語是惡殺之象今大軍西征已四年盖<lb/>
<pb n="KR2b0037_WYG_090-11b"/>
　上天惡殺遣之告陛下願承天心宥此數國人命實<lb/>
　無疆之福䝉古主遂班師<lb/>
<hi>癸未</hi>十六年<hi>金元光/二年</hi>春正月金元帥都監侯孝順<hi>河東人按侯孝</hi>
<hi>雜順舊作侯小叔  今改後仿此</hi>取河中殺䝉古石天應<lb/>
　穆呼哩攻鳯翔府晝夜苦戰四十餘日不下將由河<lb/>
　中北還金元帥右都監侯孝順襲河中破之殺石天<lb/>
　應焚浮橋而退穆呼哩以天應子烏格<hi>按烏格舊作斡可今改後</hi>
　<hi>仿此</hi>代領其衆<hi>初金主命元帥都監阿嚕岱守河中阿嚕岱恇怯不能軍竭民膏血為浚築之</hi>
<pb n="KR2b0037_WYG_090-12a"/>
　<hi>計及絳州破阿嚕岱益懼馳奏河中孤城不可守有㫖親視果不可守則棄之無至資敵阿嚕岱遂棄河</hi>
　<hi>中燒民居官舍一二日而盡尋有言河中重鎮國家基本所在設為敵人所據則大河之險我不得專恃</hi>
　<hi>矣金主命有司復修葺之終不能成故隨守隨䧟</hi>
三月䝉古穆呼哩卒于解州<lb/>
　穆呼哩自河中帥師還至解州聞喜縣以疾卒穆呼<lb/>
　哩雄勇善謀與博爾濟<hi>阿爾拉氏納固爾傲拉之子朔方人</hi>博勒呼<hi>厚新</hi>
　<hi>氏</hi>齊拉衮<hi>按博爾濟舊作博爾术阿爾拉舊作阿兒剌納固爾傲拉舊作納忽阿兒蘭博勒呼</hi>
　<hi>舊作博兒忽厚新舊作許兀慎齊拉衮舊作赤老温今並改後仿此</hi>等俱以忠勇事蒙<lb/>
<pb n="KR2b0037_WYG_090-12b"/>
　古主時號為都爾本庫嚕克<hi>舊作撥里斑曲律今改</hi>猶華言四<lb/>
　傑也四人之子孫皆領宿衛號四集賽<hi>舊作怯薛今改</hi>出官<lb/>
　則為輔相焉<lb/>
夏六月淮東制置使賈渉卒<lb/>
　渉以李全驕暴難制力求還朝在道卒<hi>初涉欲制忠義兵乃以翟</hi>
　<hi>朝宗統鎮江副司八千人屯楚州城中又分帳前忠義萬人命趙邦永高友統五千屯城西王暉于潭統</hi>
　<hi>五千屯淮隂李全輕鎮江兵而忌帳前忠義乃數稱髙友等勇遇出軍必請以自隨渉不許全毎宴麾下</hi>
　<hi>併召涉帳前將校于是帳前亦願隸全然未能合也及涉卒邱夀邁攝帥事全請曰忠義烏合尺籍鹵莽</hi>
<pb n="KR2b0037_WYG_090-13a"/>
　<hi>莫若别置新籍一納諸朝一申制閫一留全所庶功過有考請給無弊夀邁從之全乃合帳前忠義與已</hi>
　<hi>軍盡籍之而併統其軍壽邁不悟</hi>
秋八月金將納哈塔陸格<hi>舊作納合六哥今改後仿此</hi>殺呼爾噶謀<lb/>
邳州降附金人殺之<lb/>
　呼爾噶御下嚴邳州從宜經畧使納哈塔陸格殺之<lb/>
　遂據州反與䝉古將李二措致書海州言欲来附李<lb/>
　全麾下周岊得之以報全全喜遣王喜兒以兵二千<lb/>
　應接而已繼之二措納喜兒而囚之全若攻邳四面<lb/>
<pb n="KR2b0037_WYG_090-13b"/>
　阻水二措積勁弩備之全不得進合兵索戰而敗欲<lb/>
　還楚州㑹濵棣有亂乃引兵趨青州金行院總帥約<lb/>
　赫徳<hi>舊作牙吾答今改後仿此</hi>討殺陸格復其城<lb/>
九月庚子朔日食<lb/>
冬十二月以許國為淮東制置使<lb/>
　初淮西都統許國奉祠家居欲傾賈涉而代之數言<lb/>
　李全必反涉卒㑹召國入對國疏全姦謀益深反狀<lb/>
　已著非有豪傑不能消弭葢自鬻也遂易國文階為<lb/>
<pb n="KR2b0037_WYG_090-14a"/>
　淮東安撫制置使兼知楚州命下聞者驚愕淮東參<lb/>
　幕徐晞稷雅意開閫及聞國用乃注釋國疏以寄全<lb/>
　全不樂<lb/>
金主珣殂子守緒立<hi>是為金哀宗</hi>
　金主疾革時已暮夜近臣皆出惟前朝資政夫人鄭<lb/>
　氏以年老侍側金主知其可託謂之曰速召太子主<lb/>
　後事言絶而殂夫人秘之是夕后妃問安寢閣龎貴<lb/>
　妃隂狡機慧常以其子英王守純年長不得立懷怨<lb/>
<pb n="KR2b0037_WYG_090-14b"/>
　鄭氏恐其為變即紿之曰上方更衣后妃可少休他<lb/>
　室伺其入遽鑰之急召大臣傳遺詔立皇太子守緒<lb/>
　始啟户出后妃發喪太子方入宫英王已先至太子<lb/>
　知之分遣樞宻院官及東宫親衛軍官伊喇布哈<hi>本契</hi>
　<hi>丹人按伊拉布哈舊作移剌蒲阿今改後仿此</hi>集軍三萬餘于東華門街部<lb/>
　署既定命䕶衛四人監守純于近侍局乃即位于柩<lb/>
　前<lb/>
䝉古攻夏夏主遵頊傳國于其子徳旺<lb/>
<pb n="KR2b0037_WYG_090-15a"/>
　遵頊自稱上皇徳旺改元乾定未幾遵頊卒<hi>徳旺號之曰神</hi>
　<hi>宗</hi>
<hi>甲申</hi>十七年<hi>金哀宗守緒正大元年</hi>春三月召崔與之為禮部尚書<lb/>
以鄭損為四川制置使與之辭不拜<lb/>
　與之治蜀將士輯睦府藏充實至是以疾歸廣州蜀<lb/>
　人肖其像祠焉<lb/>
金使人來請和<lb/>
　金主遣尚書令史李唐英至滁州通好既而復遣樞<lb/>
<pb n="KR2b0037_WYG_090-15b"/>
　宻判官伊喇布哈率兵至光州榜諭軍民更不南侵<lb/>
秋閏八月帝崩史彌逺矯詔立沂王子貴誠更名昀<hi>是為</hi>
<hi>理宗</hi>尊皇后為皇太后同聴政封皇子竑為濟王出居湖<lb/>
州<lb/>
　八月丙戍帝不豫史彌逺遣鄭清之往沂王府告貴<lb/>
　誠以將立之意貴誠黙不應清之曰丞相以清之從<lb/>
　遊久故使布腹心今不答一語則清之將何以答丞<lb/>
　相貴誠始拱手徐言曰紹興老母在清之以告史彌<lb/>
<pb n="KR2b0037_WYG_090-16a"/>
　逺益相與嘆其不凡壬辰帝疾篤彌逺稱詔以貴誠<lb/>
　為皇子改賜名昀授武泰軍節度使封成國公閠月<lb/>
　丁酉帝崩彌逺遣皇后兄子谷<hi>本開封人居上虞</hi>石<hi>字介之谷之弟</hi>
　以廢立事白后后不可曰皇子竑先帝所立豈敢擅<lb/>
　變谷等一夜七往返后終不許谷等乃拜泣曰内外<lb/>
　軍民皆已歸心苟不立之禍變必生則楊氏無噍類<lb/>
　矣后黙然良久曰其人安在彌逺即于禁中遣快行<lb/>
　宣昀令之曰今所宣是沂靖惠王府皇子非萬歲巷<lb/>
<pb n="KR2b0037_WYG_090-16b"/>
　皇子苟誤則汝皆處斬皇子竑時聞帝崩跋足以需<lb/>
　宣召久而不至乃屬目墻壁間見快行過其府而不<lb/>
　入疑焉已爾擁一人徑過天暝不知為誰甚惑之昀<lb/>
　入宫見后后拊其背曰汝今為吾子矣彌逺引昀至<lb/>
　柩前舉哀畢然後召竑竑聞命即赴至則每過宫門<lb/>
　禁衛拒其從者彌逺亦引竑至柩前舉哀畢引出帳<lb/>
　殿帥夏震守之遂召百官立班聽遺制則引竑至舊<lb/>
　班竑愕然曰今日之事我豈當仍在此班震紿之曰<lb/>
<pb n="KR2b0037_WYG_090-17a"/>
　未宣制前當在此宣制後乃即位竑以為然已而遥<lb/>
　見殿上燭影中有人在御座則昀已即位矣宣制畢<lb/>
　閤門宣贊呼百官拜賀竑不肯拜震捽其首下拜遂<lb/>
　稱遺詔以竑為開府儀同三司封濟陽郡王判寧國<lb/>
　府尊楊皇后曰皇太后埀簾同聴政詔遵孝宗故事<lb/>
　宫中自服三年喪尋進封竑為濟王出居湖州<lb/>
九月詔傅伯成<hi>字景初察之孫</hi>為顯謨閣學士楊簡<hi>字敬仲慈谿人</hi>為<lb/>
寶謨閣學士辭不至<lb/>
<pb n="KR2b0037_WYG_090-17b"/>
　史彌逺欲收衆望勸帝褒表老儒遂詔傅伯成楊簡<lb/>
　及柴中行<hi>字與之餘千人</hi>俱奉朝請伯成簡辭不至<lb/>
以真徳秀直學士院魏了翁為起居郎<lb/>
　初以徳秀及禮部侍郎程珌<hi>字懷古休寧人</hi>吏部侍郎朱著<lb/>
　<hi>閩縣人綽之孫</hi>並兼侍讀工部侍郎葛洪<hi>字容父婺州東陽人</hi>起居郎<lb/>
　喬行簡宗正少卿陳貴誼<hi>字正甫福清人</hi>軍器監王暨並兼<lb/>
　侍講尋又以徳秀直學士院召魏了翁為起居郎<hi>徳秀</hi>
　<hi>之為起居舍人兼宫講也言事不避權貴且惓惓于復讐知史彌逺欲以爵禄縻天下士慨然謂劉爚曰</hi>
<pb n="KR2b0037_WYG_090-18a"/>
　<hi>吾徒須急引去使廟堂知世有不肯為從官者遂力請外至是自知潭州召還入對勸帝容受直言召用</hi>
　<hi>賢臣固結人心為本帝開納之了翁當開禧初以武學博士召試學士院對策諫開邊事御史徐相劾了</hi>
　<hi>翁在妄了翁亦以親老出知嘉定府尋築室白鶴山下以所聞于輔廣李燔者開門授徒士争負笈從之</hi>
　<hi>由是蜀人盡知義理之學及為潼川轉運判官上疏乞與周敦頤張載程顥程頤錫爵定諡示學者趨向</hi>
　<hi>朝廷從之在白鶴山亦名四明山  卭州西</hi>
追封希瓐為榮王以其子與芮襲封奉祀<lb/>
　帝追封所生父希瓐為榮王生母全氏為國夫人而<lb/>
　弟與芮嗣之<lb/>
<pb n="KR2b0037_WYG_090-18b"/>
冬十月金及夏平<lb/>
　夏人自貞祐初與金以小故生釁構難十年一勝一<lb/>
　負遂至精銳俱盡兩國皆弊至是夏遣其吏部尚書<lb/>
　李仲諤修好于金稱弟不臣各用本國年號金遣禮<lb/>
　部尚書鄂吞良弼<hi>舊作奥敦良弼今改後仿此</hi>報之<lb/>
理宗皇帝<lb/>
<hi>乙酉</hi>寶慶元年<hi>金正大二年</hi>春正月湖州潘壬起兵謀立濟王<lb/>
竑既而竑討壬壬走史彌逺矯詔殺竑追貶為巴陵郡<lb/>
<pb n="KR2b0037_WYG_090-19a"/>
公<lb/>
　湖州人潘壬與其從兄甫弟丙以史彌逺廢立不平<lb/>
　欲奉濟王而立之乃遣甫宻告于李全全欲坐視成<lb/>
　敗陽與之期日遣兵而實無意也壬等信之遂部分<lb/>
　其衆以待及期全兵不至壬等懼事泄乃以其黨雜<lb/>
　販鹽盜千餘人結束如全軍狀揚言自山東來夜入<lb/>
　州城求濟王王聞變匿水竇中壬尋得之擁至州治<lb/>
　以黄袍加王身王號泣不從壬等彊之王不得已乃<lb/>
<pb n="KR2b0037_WYG_090-19b"/>
　與約曰汝能勿傷太后官家乎衆許諾遂發軍資庫<lb/>
　金帛㑹子犒軍知州謝周卿率官屬入賀壬等乃偽<lb/>
　為李全榜揭于門數史彌逺廢立罪且曰今領精兵<lb/>
　二十萬水陸並進人皆聳動比明視之則皆太湖漁<lb/>
　人及巡尉兵卒耳王知事不成乃遣王元春告于朝<lb/>
　而帥州兵討壬壬變名走楚州甫丙皆死元春至行<lb/>
　在史彌逺懼甚急召殿司將彭壬帥師赴之至則事<lb/>
　平矣潘壬至楚州將渡淮為小校明亮所獲送臨安<lb/>
<pb n="KR2b0037_WYG_090-20a"/>
　斬之彌逺忌竑詐言竑有疾令余天錫召醫入湖州<lb/>
　視之天錫至假稱諭㫖逼竑縊于州治以疾薨聞尋<lb/>
　詔追貶為巴陵郡公又降為縣公改湖州為安吉州<lb/>
　<hi>起居郎魏了翁金部員外郎洪咨䕫相繼言竑之寃及禮部侍郎直學士院真徳秀入對因曰陛下初膺</hi>
　<hi>大寳不幸處人倫之變有所未盡流聞四方所損非淺霅川之變非濟邸本志前有避匿之迹後聞捕討</hi>
　<hi>之謀情状本末灼然可考願詔有司討論雍熙進封秦邸舍罪恤孤故事斟酌行之雖濟王未有子息興</hi>
　<hi>滅繼絶在陛下耳帝曰朝廷待濟王亦至矣徳秀曰若謂此事置處盡善臣未敢以為然觀舜所以處象</hi>
　<hi>則陛下不及舜明甚人主但當以二帝三王為師帝曰一時倉卒耳徳秀曰此已往之咎願陛下進徳修</hi>
<pb n="KR2b0037_WYG_090-20b"/>
　<hi>學以掩前失和洪咨夔字舜俞於潜人霅川湖州有霅水故名元  志霅水一名苕溪源出天目山逕湖</hi>
　<hi>州南下流與餘不諸溪合入太湖</hi>
䝉古武仙殺史天倪天倪弟天澤<hi>字潤甫秉直季子</hi>討仙仙走<lb/>
西山天澤復入真定<lb/>
　武仙聞彭義斌復山東州縣乃叛䝉古殺都元帥史<lb/>
　天倪天倪弟天澤時䕶母歸燕府僚王守道<hi>元史作王縉</hi>
　追天澤于道告之故且曰變起倉卒部曲散在近郊<lb/>
　若能返斾當不招自至天澤曰不共國之讐死亦當<lb/>
<pb n="KR2b0037_WYG_090-21a"/>
　往况不死邪遂傾貲裝易鎧仗南還行次滿城得士<lb/>
　馬甚衆遣監軍李伯祐詣國王博囉<hi>穆呼哩之子嗣為國王舊作孛</hi>
　<hi>魯今改</hi>言状且乞濟師博囉即命天澤嗣兄河北西路<lb/>
　都元帥遣薩納台<hi>圗伯特克<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>特氏舊作□乃台元/史作省乃台圖伯特克<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>特舊作</hi>
　<hi>禿伯怯烈今改後仿此</hi>率鋭卒三千援之合勢進攻仙仙驍將<lb/>
　葛鐡搶擁衆來拒天澤迎擊之乘勝至中山畧無<lb/>
　極<hi>漢毋極縣唐改無今縣屬正定府</hi>拔趙州仙敗奔西山天澤遂復<lb/>
　真定<hi>已而武仙夜襲真定天澤奔藁城未㡬天澤以藁城之兵入真定襲仙仙復走西山  漢藁城</hi>
<pb n="KR2b0037_WYG_090-21b"/>
　<hi>縣唐改藁平宋復舊今縣屬正定府</hi>
二月李全作亂焚楚州許國走死以徐晞稷為制置使<lb/>
撫之<lb/>
　許國至鎮<hi>李全妻楊氏郊迓國辭不見楊氏慚而歸</hi>既視事痛抑北軍有<lb/>
　與南軍競者無曲直偏坐之犒賞十損八九全自青<lb/>
　州致書于國國誇于衆曰全仰我養育我畧示威即<lb/>
　奔走不暇矣全故留青州國不能致乃數致厚餽邀<lb/>
　全還劉慶福亦使人覘國意向國左右語覘者曰制<lb/>
<pb n="KR2b0037_WYG_090-22a"/>
　置無害汝等意慶福以報全全集將校曰我不叅制<lb/>
　閫則曲在我今不計生死必往遂還楚州上謁賔贊<lb/>
　戒全曰節使當庭參制使必免禮及庭趨國端坐納<lb/>
　全拜不為止全怒<hi>退曰全歸本朝拜人多矣但恨汝非文臣本與我等汝向以淮西都</hi>
　<hi>統謁賈制帥亦免汝拜汝有何勲業一旦位我上便不相假借邪全赤心報朝廷不反也</hi>國繼設<lb/>
　盛㑹宴全遺勞加厚全終不樂慶福謁國之幕客章<lb/>
　夢先夢先令隔幕貎諾慶福亦怒既而全欲往青州<lb/>
　恐國苛留自計曰彼所争者拜耳拜而得志吾何愛<lb/>
<pb n="KR2b0037_WYG_090-22b"/>
　焉更折節為禮因㑹集間出劄白事國見其細故判<lb/>
　從之全即席再拜謝自是動息必請得請必拜國大<lb/>
　喜語家人曰吾折伏此虜矣全往青州尋遣慶福還<lb/>
　楚為亂<hi>國集兩淮馬歩軍十三萬大閲楚城外以挫北人之心全妻楊氏及軍校留者懼其謀已</hi>
　<hi>内自為備適湖州潘壬事敗全黨益不安或教楊氏畜一妄男子指謂人曰此宗室也且語僚佐曰㑹令</hi>
　<hi>汝為朝士潜約盱眙四軍為應盱眙四將不從于是慶福謀中輟止欲快意于國計議官苟夢玉知之以</hi>
　<hi>告國國曰但使反反即殺我豈文儒不知兵者邪夢玉懼禍及求檄往盱眙復告慶福曰制使欲圖汝兩</hi>
　<hi>為自結之計</hi>及是國晨起視事忽露刃充庭客駭走國厲<lb/>
<pb n="KR2b0037_WYG_090-23a"/>
　聲曰不得無禮矢已及顙流血蔽面而走亂兵悉害<lb/>
　其家大縱火焚官寺兩司積蓄盡為賊有親兵數十<lb/>
　人翼國登城樓縋城走伏道堂中宿焉是日慶福首<lb/>
　殺夢先以報其辱明日國縊于途事聞史彌逺懼激<lb/>
　他變欲事含忍以徐晞稷嘗倅楚守海得全歡心乃<lb/>
　授晞稷制使令屈意撫全全聞國死自青州還楚徉<lb/>
　責慶福不能弹壓致忠義之閧斬數人上表待罪朝<lb/>
　廷不問知揚州趙范得制置使印于潰卒中以授晞<lb/>
<pb n="KR2b0037_WYG_090-23b"/>
　稷晞稷至楚全及門下馬拜庭下晞稷䧏等止之賊<lb/>
　衆乃悦<hi>晞稷至以恩府稱全恩堂稱楊氏而手足倒置矣</hi>
三月葬永茂陵<hi>在㑹稽縣東南寳山</hi>
　<hi>史臣曰寜宗初年召用宿儒引拔善類其政可觀中更韓伲胄内蓄羣姦指正為偽外桃彊鄰流毒淮甸</hi>
　<hi>函首求成國體虧矣及史彌逺擅權幸帝耄荒竊弄威福至于皇儲國統亦得乘機伺間遂其廢立之私</hi>
　<hi>他可知矣</hi>
夏四月太后以疾罷聴政<lb/>
五月李全襲彭義斌于恩州義斌敗之<lb/>
<pb n="KR2b0037_WYG_090-24a"/>
　許國既死李全牒彭義斌于山東曰許國謀反已伏<lb/>
　誅矣兩軍並聴我節制義斌大罵曰逆賊背國厚恩<lb/>
　擅殺制使我必報此讐乃斬齎牒人南向告天誓衆<lb/>
　見者憤激五月全自青州攻東平不克乃攻恩州義<lb/>
　斌出兵與戰全敗走獲其馬二千劉慶福引兵救全<lb/>
　又敗全退保山崓抽山陽忠義軍以北楊氏及劉全<lb/>
　皆欲親赴難㑹全遣人求徐晞稷書與義斌連和乃<lb/>
　止義斌致書沿江制置使趙善湘<hi>字清臣濮安懿王五世孫</hi>曰不<lb/>
<pb n="KR2b0037_WYG_090-24b"/>
　誅逆全恢復不成但能遣兵扼淮進據漣海以蹙之<lb/>
　斷其南路此賊必擒賊平之後收復一京三府然後<lb/>
　義斌戰河北盱眙諸將襄陽騎士戰河南神州可復<lb/>
　也盱眙四總管亦各遣使致書乞助討賊知揚州趙<lb/>
　范亦以為言史彌逺令諭范無出位專兵各享安静<lb/>
　之福范復以書力論之彌逺不聴<lb/>
六月加史彌逺太師封魏國公<lb/>
　彌逺辭太師許之<lb/>
<pb n="KR2b0037_WYG_090-25a"/>
彭義斌圍東平嚴實請和秋七月義斌徇真定實以䝉<lb/>
古兵來襲義斌死之京東州縣盡䧟<lb/>
　義斌既克山東復納李全降兵兵勢大振遂圍東平<lb/>
　嚴實潜約䝉古將博囉罕<hi>舊作孛里海今改</hi>合兵攻之兵乆<lb/>
　不至城中食盡乃與義斌連和義斌亦欲藉實取河<lb/>
　朔而後圖之遂以兄禮事實時實衆尚數千義斌不<lb/>
　之奪而留所掠實青厓之家屬不遣七月義斌下真<lb/>
　定道西山與博囉罕等軍相望義斌分實以帳下兵<lb/>
<pb n="KR2b0037_WYG_090-25b"/>
　陽助而陰伺之實知勢迫即赴博囉罕軍與之合遂及<lb/>
　義斌戰于内黄之五馬山<hi>在内黄縣西</hi>義斌兵潰史天澤<lb/>
　以鋭卒畧其後遂擒義斌説之䧏義斌厲聲曰我大<lb/>
　宋臣義豈為他臣屬邪遂死之于是京東州縣復為<lb/>
　實有實所統有全魏十分齊之三魯之九凡五十四<lb/>
　城後又割大名彰徳外屬而益以徳兖濟單四州時<lb/>
　所在殘毁獨實所統治安四方之民爭赴之<lb/>
贈張九成官爵録程頤後<lb/>
<pb n="KR2b0037_WYG_090-26a"/>
　帝以九成正色立朝有中興明道之功贈太師追封<lb/>
　崇國公<hi>謚文忠</hi>九成研思經學多所訓解然早與學佛<lb/>
　者㳺故議論多偏尋又詔求程頤後得四世孫源以<lb/>
　為籍田令<lb/>
以梁成大<hi>字謙之福州人</hi>為監察御史罷直學士院真徳秀金<lb/>
部員外郎洪咨夔<lb/>
　時論濟王事者衆史彌逺患之成大以知縣秩滿待<lb/>
　選謟事彌逺家幹者萬昕昕一日言真徳秀當逐成<lb/>
<pb n="KR2b0037_WYG_090-26b"/>
　大曰某若入臺必能辦此事昕為達其語遂擢御史<lb/>
　成大因與莫澤李知孝<hi>字孝先光之孫</hi>共為彌逺鷹犬凡忤<lb/>
　彌逺意者三人必相繼擊之于是給事中王塈等駁<lb/>
　徳秀所主濟王贈典莫澤等繼劾之遂命提舉玉隆<lb/>
　宫咨夔亦言濟王寃成大等復交劾之鐫二秩由是<lb/>
　名人賢土排斥殆盡<hi>人目成大知孝與莫澤為三凶且謂成大為成犬</hi>
冬十月蒙古主伐夏取甘肅州西凉府十一月取靈州<lb/>
進次鹽州川<lb/>
<pb n="KR2b0037_WYG_090-27a"/>
　以西夏納仇人伊克和實衮<hi>舊制亦臘喇翔昆今改</hi>及不入質<lb/>
　子也<lb/>
以李知孝為右正言<lb/>
　知孝附史彌逺而忌真徳秀魏了翁之鯁直乃上疏<lb/>
　陰詆之<hi>略曰士大夫汲汲好名正救之力少而附和沽激之意多扶持之意㣲而詆訾扇搖之意</hi>
　<hi>勝既慮君上之或不能用又恐朝廷之或不能容姑為激怒之辭退俟斥逐之命始則慷慨而激烈終則</hi>
　<hi>懇切而求去將以樹竒節而立令名此則臣之所未解也踰月復言近年諸老凋零後學晚出不見前輩</hi>
　<hi>不聞義理不講綱常識見鄙陋議論偏詖更唱迭和蠱惑人心此風披扇為害實深各務靖共以杜禍萌</hi>
<pb n="KR2b0037_WYG_090-27b"/>
　遂進拜右正言<lb/>
貶魏了翁官居之靖州罷真徳秀祠禄<lb/>
　先是大理評事胡夢昱上書言濟王不當廢言甚切<lb/>
　直史彌逺諷李知孝劾之除名編管象州時魏了翁<lb/>
　出闗餞夢昱知孝遂引了翁首倡異論將擊之彌逺<lb/>
　猶畏公議外示優禮改權工部侍郎了翁力以疾辭<lb/>
　乃出知常徳府<hi>夢昱尋卒于貶所</hi>越二日諫議大夫朱端常<lb/>
　劾了翁欺世盜名朋邪謗國徳秀奏劄詆誣詔了翁<lb/>
<pb n="KR2b0037_WYG_090-28a"/>
　落職奪三秩靖州居住徳秀落煥章閣待制罷祠知<lb/>
　孝復上書乞追削流竄徳秀以正典刑梁成大亦奏<lb/>
　了翁已從追竄人猶以為罪大罰輕徳秀狂僭悖謬<lb/>
　不減了翁相羊<hi>同倘佯</hi>家食冝削秩貶竄一例施行彌<lb/>
　逺勸帝下其章帝曰仲尼不為己甚乃止成大貽書<lb/>
　所親曰真徳秀乃真小人魏了翁乃偽君子此舉大<lb/>
　快公論識者笑之<hi>了翁至靖湖湘江浙之士不逺千里負書從學乃著九經要義百卷</hi>
　<hi>訂定精密先儒所未有也徳秀既歸浦城修讀書記語門人曰此人君為治之門如有用我者執此以徃</hi>
<pb n="KR2b0037_WYG_090-28b"/>
給京軍緡錢<lb/>
　以雪寒給在京諸軍緡錢有差出戍之家倍之自是<lb/>
　慶祥災異淫雨雪寒咸給之<lb/>
䝉古使人如高麗未至盜殺之<lb/>
　自是高麗與蒙古不通<lb/>
<hi>丙戌</hi>二年<hi>金正大三年</hi>春正月贈陸九齡等官録張栻吕祖謙<lb/>
陸九淵後<lb/>
　詔贈陸九齡直秘閣<hi>謚文逹</hi>沈煥<hi>字叔晦/定海人</hi>直華文閣<hi>謚端</hi>
<pb n="KR2b0037_WYG_090-29a"/>
　<hi>憲</hi>録張栻吕祖謙陸九淵子孫官各有差<hi>沈煥九淵門人人品</hi>
　<hi>高明不苟自恕常曰晝觀諸妻子夜卜諸夢寐兩者無愧始可以言學仕終舒州通判</hi>
三月建昭勲崇徳閣<lb/>
　趙普曹彬薛居正石熈載潘美李沆王旦李繼隆王<lb/>
　曾吕夷簡曹瑋韓琦曾公亮富弼司馬光韓忠彦吕<lb/>
　頤浩趙鼎韓世忠張浚陳康伯史浩葛邲後益以趙<lb/>
　汝愚凡二十四人皆圗形其上<lb/>
䝉古圍李全于青州<lb/>
<pb n="KR2b0037_WYG_090-29b"/>
　全北剽山東挾朝廷以疑䝉古䝉古攻之全大小百<lb/>
　戰終不利嬰城自守䝉古築長圍夜布狗砦全糧援<lb/>
　路絶與兄福謀福曰二人俱死無益也汝身係南北<lb/>
　輕重我當死守孤城汝間道南歸提兵赴援可尋生<lb/>
　路全曰數十萬勁敵未易支也全朝出城夕䧟不如<lb/>
　兄歸于是全留青福還楚<lb/>
秋七月夏主徳旺以憂卒弟子晛立<lb/>
　蒙古主子夏城邑多降徳旺憂悸而卒國人立晛<hi>號徳</hi>
<pb n="KR2b0037_WYG_090-30a"/>
　<hi>旺曰獻宗</hi>
八月金置益政院説書<lb/>
　金主詔設置政院于内庭以禮部尚書楊雲翼<hi>字之美贊</hi>
　<hi>皇人家樂平</hi>等為説書官雲翼天性雅重博學能文明于<lb/>
　政事直言敢諌與翰林學士趙秉文<hi>字周臣磁州滏陽人</hi>同為<lb/>
　時所重<lb/>
徐晞稷罷以劉琸為淮東制置使<lb/>
　朝廷聞李全為䝉古所圍稍欲圖之以晞稷畏懦謀<lb/>
<pb n="KR2b0037_WYG_090-30b"/>
　易帥劉琸雅意建閫使鎮江副都統彭<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>延譽<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>亦<lb/>
　埀涎代琸從臾尤力故以琸代晞稷<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>代琸知盱眙<lb/>
冬十一月盱眙忠義夏全作亂逐劉琸以衆降金<lb/>
　琸至楚州心知不能制馭盱眙四總管惟以鎮江兵<lb/>
　三萬自隨夏全請從琸素畏其狡不許彭<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>自以資<lb/>
　望視琸更淺曰琸止夏全是欲遺患盱眙琸猶憚夏<lb/>
　全我何能用乃激夏全曰楚城賊黨不滿三千徤將<lb/>
　又在山東劉制使圖之収功在旦夕太尉曷不徃赴<lb/>
<pb n="KR2b0037_WYG_090-31a"/>
　事㑹夏全忻然帥兵徑入楚城時青亦自淮隂入屯<lb/>
　城内琸駭懼時傳李全已死李福欲分兵赴青州琸<lb/>
　令夏全盛陳兵楚城李全之黨震恐李全妻楊氏使<lb/>
　人行成于夏全<hi>謂曰將軍非山東歸附邪狐死兎悲李氏滅夏氏寧獨存願將軍埀盻全</hi>
　<hi>諾楊氏盛飾出迎與按行營壘曰人傳三哥死吾一婦人安能自立便當事太尉為夫子女玉帛干戈倉</hi>
　<hi>廩皆太尉有望即領此城無多言也夏全心動乃置酒歡甚飲酣就寢如歸</hi>於是轉讐為<lb/>
　好反與福謀逐琸遂圍楚州治焚官民舎殺守藏吏<lb/>
　取貨物時琸精兵尚萬人窘束不能發一令太息而<lb/>
<pb n="KR2b0037_WYG_090-31b"/>
　已夜半琸縋城僅以身免鎮江軍與賊戰死者大半<lb/>
　將校多死器甲錢粟悉為賊有琸步至揚州借兵自<lb/>
　衛夏全既逐琸暮歸李全營楊氏拒之全恐楊氏圖<lb/>
　已因大掠趨盱𣅿欲為亂盱眙將張惠范成進閉城<lb/>
　門夏全不得入狼狽降金朝廷聞之大怒琸自劾未<lb/>
　幾死<lb/>
<hi>丁亥</hi>三年<hi>金正大四年</hi>春正月以姚翀為淮東制置使<lb/>
　朝廷以姚翀嘗與李全交驩故命之翀朝辭帝謂曰<lb/>
<pb n="KR2b0037_WYG_090-32a"/>
　南北皆吾赤子何分彼此卿直為朕撫定之翀至楚<lb/>
　城東<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟以治事間入城見李全妻楊氏用徐晞稷<lb/>
　故事而禮過之楊氏許翀入城翀乃入寄治僧寺中<lb/>
　極意娛之<lb/>
贈朱熹太師信國公<lb/>
　熹先諡曰文至是詔曰朕觀朱熹集註大學論語孟<lb/>
　子中庸發揮聖賢藴奥有補治道朕勵治講學緬懐<lb/>
　典刑可特贈熹太師追封信國公踰月熹子工部侍<lb/>
<pb n="KR2b0037_WYG_090-32b"/>
　郎因入對言人主學問之要帝曰先卿中庸序言之<lb/>
　甚詳朕讀之不釋手恨不與之同時也<hi>紹定中改封徽國公</hi>
夏五月李全以青州降䝉古<lb/>
　全被圍一年食牛馬及人且盡將自食其軍全欲降<lb/>
　懼衆異議乃焚香南向再拜欲自經而死其黨鄭衍<lb/>
　徳田四救之曰譬如為衣有身愁無袖邪今北歸未<lb/>
　必非福全乃降于䝉古<lb/>
䝉古遣使責嵗幣于金<lb/>
<pb n="KR2b0037_WYG_090-33a"/>
六月戊申朔日食<lb/>
楚州忠義李福作亂逐姚翀詔以統制楊紹雲兼淮東<lb/>
制置使改楚州為淮安軍<lb/>
　劉慶福在山陽自知已為厲階懐不自安欲圖李福<lb/>
　以贖罪于朝福知之亦謀殺慶福于是二人互相猜<lb/>
　忌不復相見一日福偽稱疾不出旬餘慶福徃候之<lb/>
　福乃躍起㧞刀傷慶福慶福走左右殺之福以慶福<lb/>
　首納于姚翀翀大喜時楚州自夏全之亂儲積無餘<lb/>
<pb n="KR2b0037_WYG_090-33b"/>
　綱運不續賊黨籍籍謂福所致福畏衆口數見翀促<lb/>
　之翀謝以朝廷頒給未下至是福來衆怒與李全妻<lb/>
　楊氏謀召翀飲翀至而楊氏不出就坐賔次左右散<lb/>
　去福兵欲害翀鄭衍徳救之得免去鬚髪縋城夜走<lb/>
　歸明州死朝廷以淮亂相仍遣帥必斃始欲輕淮而<lb/>
　重江楚州不復建閫就以其帥楊紹雲兼制置改楚<lb/>
　州為淮安軍命通判張國明權守視之若覊縻州然<lb/>
金遣使請和于蒙古<lb/>
<pb n="KR2b0037_WYG_090-34a"/>
䝉古主滅夏以夏主晛歸<hi>夏自元昊稱帝至晛亡凡十主合二百一年</hi>
　䝉古主盡克夏城邑其民穿鑿土石以避鋒鏑免者<lb/>
　百無一二白骨蔽城蒙古主避暑于六盤山<hi>注見前</hi>踰<lb/>
　月夏主睍力屈出降遂縶以歸夏亡<hi>時諸將争掠子女財帛耶律楚</hi>
　<hi>材獨取書數部大黄兩駝而已既而軍士病疫惟得大黄可愈楚材用之可活萬人</hi>
秋七月張林等歸淮安討李福斬之<lb/>
　李全之黨以贍軍錢糧不繼屢有怨心全將國安用<lb/>
　閻通歎曰我曹米外日受銅錢二百楚州物賤可以<lb/>
<pb n="KR2b0037_WYG_090-34b"/>
　樂生而劉慶福為不善怨讐相尋使我曹無所衣食<lb/>
　時張林邢徳亦在楚自謂嘗受朝廷恩中遭全間貳<lb/>
　今歸于此豈可不與朝廷立事王義深嘗為全所辱<lb/>
　五人相謂曰朝廷不降錢糧為有反者未除耳乃共<lb/>
　議殺李福及全妻楊氏以獻遂帥衆趨楊氏家福走<lb/>
　出邢徳手刃之相屠者數百人有郭統制者殺全次<lb/>
　子通及全妾劉氏妄稱楊氏函其首并福首獻于楊<lb/>
　紹雲馳送臨安傾朝皆喜<lb/>
<pb n="KR2b0037_WYG_090-35a"/>
詔知盱眙軍彭<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>及時青經理淮東八月<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>將張惠等<lb/>
執<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>以盱眙降金<lb/>
　時檄<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>及總管張惠范成進時青并兵徃楚州使便<lb/>
　冝盡戮李全餘黨<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>輕儇不為惠等所服得檄不敢<lb/>
　自決請制府及朝廷處之朝議以時青望重檄青區<lb/>
　畫青恐禍及密遣人報全于青州遷延不決惠成進<lb/>
　以朝檄專委青不及已乃歸盱眙設燕邀<graphic n="KR1496" url="https://raw.githubusercontent.com/kanripo/KR-Gaiji/master/images/KR1496.png" mimeType="image/png"/>乘其醉<lb/>
　縳之渡淮以盱𣅿降于金金人俾惠專制河南以拒<lb/>
<pb n="KR2b0037_WYG_090-35b"/>
　䝉古而使總帥完顔額爾克戍之<lb/>
䝉古以李全行省事于山東淮南全自青州復入淮安<lb/>
殺張林<lb/>
　全得時青報慟哭力告蒙古大將求南還不許全因<lb/>
　斷一指以示之誓還南必叛䝉古大將乃承制授全<lb/>
　山東淮南行省得專制山東歲獻金幣全遂與䝉古<lb/>
　張宣差及通事數人還楚州服蒙古衣冠文移紀甲<lb/>
　子而無年號楊紹雲聞其至遂留楊州不還王義深<lb/>
<pb n="KR2b0037_WYG_090-36a"/>
　奔金國安用張林殺邢徳以自贖郭統制亦為全所<lb/>
　殺既而全誘殺時青併其衆<lb/>
冬十二月金封李全為淮南王全不受<lb/>
　時全敗完顔額爾克于龜山故也<lb/>
䝉古兵入闗外<hi>謂大散闗以外</hi>諸隘四川制置使鄭損棄三闗<lb/>
<hi>方輿紀要此三闗謂陽平白水仙人也漢中西面之險以三闗為最考陽平闗在漢中府寜羗州東北古陽安</hi>
<hi>闗地六朝以後謂之陽平非二國時白馬城之陽平闗也注已詳前白水闗在寜羗州西南與四川昭化縣接</hi>
<hi>界仙人闗注見前</hi>逃歸<lb/>
<pb n="KR2b0037_WYG_090-36b"/>
　先是䝉古自鳯翔侵京兆入之闗中大震及是䝉古<lb/>
　復以兵破闗外諸隘至武階<hi>注見前</hi>鄭損棄沔州<hi>宋開禧中</hi>
　<hi>置今漢中府略陽縣是</hi>而遁于是三闗不守時金人盡棄河北<lb/>
　山東闗陜惟併力守河南保潼闗自洛陽三門<hi>注見前</hi>
　析津<hi>即禹貢析城山在今澤州府陽城縣西南</hi>東至邳州之源雀鎮<hi>在邳州東</hi>
　<hi>北</hi>東西二千餘里立四行省帥精兵二十萬以守禦<lb/>
　之議者乞謹邉備以防南侵帝命樞臣采其計<lb/>
䝉古主特穆津殂于六盤山少子圖壘監國<lb/>
<pb n="KR2b0037_WYG_090-37a"/>
　蒙古主在六盤山病革謂左右曰金精兵在潼闗南<lb/>
　據連山北限大河難以遽破若假道于宋宋金世讐<lb/>
　必能許我則下兵唐鄧直𢷬大梁金急必徴兵潼闗<lb/>
　然以數萬之衆千里赴援人馬疲弊雖至弗能戰破<lb/>
　之必矣言訖而殂<hi>年六十六葬起輦各廟號太祖帝起輦谷在漠外方輿紀要元諸</hi>
　<hi>皆葬此不加築為陵</hi>第四子圖壘監國<lb/>
　<hi>史臣曰元太祖深沉有大略用兵如神故能滅國四十遂平西夏其竒勲偉績甚衆惜乎當時史官不備</hi>
　<hi>或多失于紀載云</hi>
<pb n="KR2b0037_WYG_090-37b"/>
蒙古入西河州知州事陳寅<hi>寳謨閣待制感之子</hi>死之<lb/>
　蒙古兵薄西和城寅率民兵晝夜苦戰援兵不至城<lb/>
　陷寅謂妻杜氏曰若速自為計杜厲聲曰安有生同<lb/>
　君禄死不共王事者即飲藥自殺二子及婦俱死母<lb/>
　旁寅斂而焚之乃自伏劒死賓客同死者二十八人<lb/>
　<hi>事聞贈右文殿修撰謚襄節</hi>
<hi>戊子</hi>紹定元年<hi>金正大/五年</hi>春三月金將完顔禪華善<hi>名彛字艮佐世</hi>
<hi>以小字行豐州人舊作陳和尚今改</hi>大敗䝉古兵于大昌原<hi>在慶陽府寧州東南宋史</hi>
<pb n="KR2b0037_WYG_090-38a"/>
<hi>地理志寧州定平有大昌鎮</hi>
　䝉古兵入大昌原金平章政事完顔哈達問誰可為<lb/>
　前鋒者忠孝軍提控完顔禪華善出應命許之禪華<lb/>
　善即擐甲上馬以四百騎大敗蒙古八千之衆士氣<lb/>
　皆倍葢自有䝉古之難二十年間始有此捷奏功第<lb/>
　一名震國中授定逺大將軍世襲穆昆忠孝一軍皆<lb/>
　回紇奈曼混渾及中原被俘避罪而歸者鷙狠難制<lb/>
　禪華善御之有方坐作進退皆中陳式所過州邑秋<lb/>
<pb n="KR2b0037_WYG_090-38b"/>
　毫無犯毎戰則先登陷陣諸軍倚以為重已而禪華<lb/>
　善復敗䝉古于衛州<hi>在正大六年</hi>後又敗蒙古蘇布特<hi>䝉古</hi>
　<hi>烏梁海人按蘇布特舊作速不臺梁海罕舊作兀良合今並改</hi>于倒回谷<hi>在正大八年  倒回</hi>
　<hi>谷在西安府藍田縣七盤山舊志唐貞觀中刺史記西華以七盤山路險峻開新道七百里回山取途故</hi>
　<hi>有倒回之名</hi>
夏六月壬寅朔日食<lb/>
冬十一月雷<lb/>
<hi>己丑</hi>二年<hi>金正大六年台䝉古太宗却特烏格  元年</hi>秋八月蒙古烏格台立<lb/>
<pb n="KR2b0037_WYG_090-39a"/>
<hi>是為元太宗</hi>
　烏格台自和博<hi>在和林北舊作霍博今改</hi>而来會䘮于是耶律楚<lb/>
　材以太祖遺詔召諸王畢㑹請立烏格台時圖壘監<lb/>
　國諸王意猶豫未决楚材言于監國曰此社稷大計若<lb/>
　不早定恐生他變監國乃與諸王奉烏格台即位于<lb/>
　和林東奎騰阿喇勒<hi>在和林東舊作庫鐵烏阿剌里今改</hi>之地時因庶<lb/>
　事草創儀制簡率楚材始定册立禮儀俾皇族諸王<lb/>
　尊長皆就班列以拜又中原新定未有號令長吏皆<lb/>
<pb n="KR2b0037_WYG_090-39b"/>
　得自專生殺稍有忤意刀鋸隨之至有全家被禍者<lb/>
　楚材以為言命禁絶之<lb/>
冬十二月䝉古始定算賦<lb/>
　中原以戸西域以丁䝉古以牛馬羊<lb/>
䝉古以史天澤等為萬戸分守中原<lb/>
䝉古以史天澤劉哈瑪爾<hi>本名嶷字孟方濟南人舊作黒馬今改</hi>蕭札拉<lb/>
為萬戸分統漢兵真定河間大名東平濟南五路隸天<lb/>
澤平陽宣徳等路𨽻哈瑪爾<lb/>
<pb n="KR2b0037_WYG_090-40a"/>
<hi>庚寅</hi>三年<hi>金正大七年</hi>春二月起復趙范趙葵節制鎮江滁州<lb/>
軍馬<lb/>
　范葵時丁母憂求解官不許乃卒哭俱復視事<lb/>
䝉古立十路課稅所<lb/>
　初䝉古太祖征西域倉庫無斗粟尺帛之儲於是羣<lb/>
　臣咸言雖得漢人亦無所用不若盡殺之使草木暢<lb/>
　茂以為牧地耶律楚材曰夫以天下之廣四海之富<lb/>
　何求而不得但不為耳誠均定中原地税商税酒醋鹽<lb/>
<pb n="KR2b0037_WYG_090-40b"/>
　鐵山澤之利周嵗可得銀五十萬兩絹八萬疋粟四<lb/>
　十餘萬石何為無用哉太祖曰誠如卿言則國用有<lb/>
　餘矣卿試為之至是楚村奏立十路課稅所設使副<lb/>
　二員悉用士人楚材因間進說周孔之教且謂天下<lb/>
　雖得之馬上不可以馬上治䝉古主深然之由是文<lb/>
　臣漸進用矣<lb/>
夏五月以李全為彰化保康節度使京東鎮撫使全不<lb/>
受命遂罷知揚州翟朝宗<lb/>
<pb n="KR2b0037_WYG_090-41a"/>
　全自還楚即厚募人為兵不限南北全知東南利舟<lb/>
　楫謀習水戰米商至悉併舟糴之留其舵工以一教<lb/>
　十又遣人泛江湖市桐油黏筏厚募南匠大治舭<graphic n="KR2917" url="https://raw.githubusercontent.com/kanripo/KR-Gaiji/master/images/KR2917.png" mimeType="image/png"/>
　船自淮口及海相望時時試舟於射陽湖<hi>在淮安府阜寧縣北</hi>
　<hi>與鹽城實應分界即古射陂也</hi>及海洋復以糧少為辭遣海舟自蘇州<lb/>
　洋入平江嘉興告糴實欲習海道以覘畿甸然以山<lb/>
　東經理未定而嵗貢䝉古者不可缺故外恭順朝廷<lb/>
　以就錢糧因以貿貨輸蒙古朝廷亦以全往来山東<lb/>
<pb n="KR2b0037_WYG_090-41b"/>
　得以少寛北顧之憂遣餉不絶全因縱遊説于朝復<lb/>
　請建閫山陽又遣使入金且欲銷朝廷兵備乃遣軍<lb/>
　士穆椿潛入京師皇城縦火焚前軍器庫于是先朝<lb/>
　兵甲盡䘮<hi>全欲先據楊州以渡江分兵徇通泰以趨海共下皆曰通泰鹽場在焉莫若先取為</hi>
　<hi>家計且使朝廷失鹽利全欲朝廷不為備且雖反不敢□絶其給乃挾䝉古李宣差來宣差以恫疑虚喝</hi>
　<hi>而䝉古實未常資全兵其李宣差則青州貲藥入也</hi>朝廷雖知其姦姑事苟安<lb/>
　不之詰及全糴麥舟過鹽城<hi>漢鹽瀆縣晉改鹽城今縣屬淮安府</hi>知揚州<lb/>
　翟朝宗嗾尉兵奪之全怒以捕盗為名水陸數萬徑<lb/>
<pb n="KR2b0037_WYG_090-42a"/>
　擣鹽城戍將陳益樓彊知縣陳遇皆遁全入城據之<lb/>
　朝宗倉皇遣幹官王節懇全退師全不許留鄭祥董<lb/>
　友守鹽城而自提兵還楚州以狀白于朝曰遣兵捕<lb/>
　盜過鹽城縣令自棄城遁去慮軍民驚擾不免入城<lb/>
　安衆朝廷乃授全莭鉞令釋兵命制置司幹官往諭<lb/>
　之全曰朝廷待我如小兒啼則與果不受制命朝廷<lb/>
　為罷朝宗命通判趙璥夫攝州事趙范趙葵深以全必<lb/>
　反為慮累疏力言之史彌逺不納<lb/>
<pb n="KR2b0037_WYG_090-42b"/>
秋八月䝉古史天澤攻武仙于汲仙敗走胡嶺闗<hi>在懐慶府</hi>
<hi>濟源縣西亦名虎嶺闗</hi>
　先是天澤擊仙仙自西山敗走汲縣<hi>金史作仙走汴京與此異</hi>金<lb/>
　復封仙為恒山公置府衛州至是天澤合諸軍圍之<lb/>
　金將完顔哈逹率衆来援䝉古諸軍皆北天澤獨以<lb/>
　千人繞出其後諸軍合攻之仙逸去屯胡嶺闗天澤<lb/>
　遂取衛州<lb/>
冬十月以趙善湘為江淮制置使<lb/>
<pb n="KR2b0037_WYG_090-43a"/>
　李全造舟益急招沿海亡命為水手又紿趙璥夫以<lb/>
　䝉古為辭邀増五千人錢糧求誓書鐵劵朝廷猶遣<lb/>
　餉不絶全得米即自轉輸淮海入鹽城以贍其衆他<lb/>
　軍士見者曰朝廷惟恐賊不飽我曹何力殺賊射陽<lb/>
　湖人至有養北賊戕淮民之語聞者太息時史彌逺<lb/>
　多在告諸執政又不以為意獨鄭清之深憂之力勸<lb/>
　帝討全帝乃以趙善湘制置江淮許便宜従事然猶<lb/>
　有内圖進討外用調停之説惟趙范趙葵兄弟力請<lb/>
<pb n="KR2b0037_WYG_090-43b"/>
　進兵討之<lb/>
䝉古主帥衆入陕西金以完顔哈逹伊喇布哈行省事<lb/>
于閺卿以備潼闗<lb/>
　初䝉古使翁鄂羅<hi>舊作幹骨欒今改</hi>至陕西議和金行省伊<lb/>
　喇布哈赫舍里約赫徳等懼其泄事機留之已而䝉<lb/>
　古圍慶陽布哈擊敗之圍遂解布哈志意驕滿乃遣<lb/>
　翁鄂羅還謂之曰我已準備軍馬能戰則来翁鄂羅<lb/>
　還見䝉古主白之䝉古主怒即與其弟圖壘帥衆入<lb/>
<pb n="KR2b0037_WYG_090-44a"/>
　陜西翶翔京兆同華之間破諸山砦柵六十餘所遂<lb/>
　趨鳯翔金以平章政事完顔哈逹及伊喇布哈行省<lb/>
　閺卿以備之<lb/>
十二月李全㓂揚州趙范趙葵㑹師擊敗之<lb/>
　全突至揚州灣頭<hi>即茱萸灣一曰東塘注見前</hi>揚州副都統丁勝<lb/>
　拒之全乃攻城南門趙璥夫得史逺彌逺書許増萬<lb/>
　五千名糧勸全歸楚州即遣劉易就全壘示之全笑<lb/>
　曰丞相勸我歸丁都統與我戰非相紿邪擲書不受<lb/>
<pb n="KR2b0037_WYG_090-44b"/>
　璥夫恐亟發牌印迓趙范于鎮江范亦克日約葵葵<lb/>
　帥雄勝寜淮武定強勇四軍萬四千赴之時全引兵<lb/>
　攻泰州知州宋濟迎降全入坐郡治盡收其子女貨<lb/>
　幣將趨揚州聞范葵已入揚城<hi>全鞕鄭衍徳曰我計先取揚州渡江爾曹</hi>
　<hi>勸我取通泰今二趙已入揚州矣江其可渡邪既而曰今惟有徑𢷬揚州耳</hi>遂分兵守泰<lb/>
　而悉衆攻揚州至灣頭立砦據運河之衝使胡義将<lb/>
　先鋒駐平山堂以伺三城<hi>舊志周顯徳中克揚州韓令坤以故城大難守于城</hi>
　<hi>東南隅築小城以治已而李重進改築于故城之南謂之西城宋紹興中郭棣知揚州以重進所築處勢</hi>
<pb n="KR2b0037_WYG_090-45a"/>
　<hi>卑渫復就故城遺址建築大城所謂三城</hi>機便全攻東門葵親搏戰全將<lb/>
　張友呼城門請葵出葵出與全隔濠立馬相勞苦問<lb/>
　全来為何全曰朝廷動見猜疑今復絶我糧餉我非<lb/>
　背叛索錢糧耳葵曰朝廷待汝以忠臣孝子而乃反<lb/>
　戈攻陷城邑朝廷安得不絶汝錢糧汝云非叛欺人<lb/>
　乎欺天乎全無以對彎弓抽矢向葵而去自是屢戰<lb/>
　全兵多敗宗雄武獻䇿曰城中素無薪且儲蓄為總<lb/>
　領所支借殆盡若築長圍三城自困全乃悉衆及驅<lb/>
<pb n="KR2b0037_WYG_090-45b"/>
　鄉農凡數十萬列砦圍三城制司總所糧援俱絶范<lb/>
　葵命三城諸門各出兵刼寨舉火為期夜半縦兵衝<lb/>
　擊殱賊甚衆自是全一意長圍以持乆困官軍不復<lb/>
　薄城全張葢奏樂于平山堂布置築圍范令諸門以<lb/>
　輕兵牽制親帥將士出堡砦西攻之全分兵諸門鏖<lb/>
　戰自辰至未殺傷相當明日范出師大戰獲全糧數<lb/>
　十艘葵亦戰敗之<lb/>
詔史彌逺十日一赴都堂治事<lb/>
<pb n="KR2b0037_WYG_090-46a"/>
立皇后謝氏<hi>天台人故相深甫之孫</hi>
　后父渠伯早世産業破壊后躬親汲飪帝即位議擇<lb/>
　中官楊太后以謝深甫有援已功<hi>楊后立于寕宗嘉泰二年時深甫為</hi>
　<hi>丞相然宋史楊后及深甫傳俱不言援立之事惟謝后傳載之今依續綱目従謝后傳輯</hi>命選謝<lb/>
　氏女謝氏獨后在室<hi>后生而黧黑翳一目兄弟欲納入宫諸父櫸伯不可曰即奉詔</hi>
　<hi>納女當厚奉資裝異時不過一老官婢事奚益㑹元夕縣有鵲来巢燈山衆以為后妃之象櫸伯不能止乃</hi>
　<hi>共送后就道后旋病疹良已膚蜕瑩白如玉醫又藥去翳</hi>遂與賈涉女同入宫賈<lb/>
　女有殊色帝欲立之太后曰謝女端重有福宜正中<lb/>
<pb n="KR2b0037_WYG_090-46b"/>
　宫左右亦相竊語曰不立真皇后乃立假皇后邪帝<lb/>
　不能奪賈妃專寵後宫后處之裕如不以介懐太后<lb/>
　益賢之帝禮遇日加<lb/>
<hi>辛卯</hi>四年<hi>金正大八年</hi>春正月趙范趙葵大敗李全于揚州城<lb/>
下全走死新塘<hi>在揚州府城北上接雷塘下連運河</hi>
　全浚圍城塹范葵遣諸將出揚州東門掩擊全走土<lb/>
　城官軍躡之蹂溺甚衆范陳于西門賊閉壘不出葵<lb/>
　曰賊俟我收兵而出爾乃伏騎破垣間收步卒誘之<lb/>
<pb n="KR2b0037_WYG_090-47a"/>
　賊兵數千果趨濠側李虎力戰城上矢石如雨注賊<lb/>
　退有頃賊别隊自東北馳至范葵揮歩騎夹浮橋弔<lb/>
　橋並出為三迭陳以待之自己至未與賊大戰别遣<lb/>
　虎等以馬步五百出賊背而葵率輕兵横衝之三道<lb/>
　夹擊賊敗走<hi>始全反謀已成然多顧忌且懼其黨不順而邊陲喜事者欲抉全為重遂贊成</hi>
　<hi>之故全決計反及趙善湘趙范趙葵用事聲罪致討罷支錢糧攻城不得欲戰不利始大悔</hi>已而<lb/>
　置酒髙會于平山堂有堡塞候卒識全槍垂雙拂為<lb/>
　號以告范范喜謂葵曰此賊勇而輕若出必成擒矣<lb/>
<pb n="KR2b0037_WYG_090-47b"/>
　乃悉精鋭數千而西取官軍素為賊所易者張其旗<lb/>
　幟以誘之全望見突鬬而前范麾兵並進葵親摶戰<lb/>
　諸軍爭奮賊始疑非前日軍欲走入土城李虎軍已<lb/>
　塞其甕門全窘従數十騎北走葵率諸將以制勇寧<lb/>
　淮二軍蹙之全趨新塘淖深數尺㑹乆晴浮戰塵如<lb/>
　燥壤全騎過之皆陷淖中不能自拔制勇軍追及奮<lb/>
　長槍三十餘亂刺之全呼曰無殺我我乃頭目羣卒<lb/>
　捽其尸而分其鞍馬器甲並殺三十餘人皆將校也<lb/>
<pb n="KR2b0037_WYG_090-48a"/>
　全死餘黨欲潰國安用不従議推一人為首莫肯相<lb/>
　下欲還淮安奉全妻楊氏范葵追擊大破之乃㪚去<lb/>
　范還揚州㨗聞加趙善湘江淮制置大使范淮東安<lb/>
　撫使葵淮東提刑善湘季子汝楳史彌逺壻也奏請<lb/>
　無阻而善湘亦以范葵進止有方慰藉殷勤故能成<lb/>
　功<lb/>
䝉古圍金鳯翔夏四月克之<lb/>
　䝉古圍金鳯翔府金行省哈逹布哈逗留不進金主<lb/>
<pb n="KR2b0037_WYG_090-48b"/>
　遣樞密判官白華<hi>字文舉粤州人</hi>往諭之哈達布哈言北兵<lb/>
　勢盛不可輕進白華還金主復遣諭以鳯翔圍久恐<lb/>
　守者不能支可領軍出闗略與渭北軍交手計北軍<lb/>
　聞之必當奔赴少紓鳯翔之急哈達布哈乃始出闗<lb/>
　行至華陰界與渭北軍交戰比晩收軍入闗不復顧<lb/>
　鳯翔矣䝉古遂取鳯翔哈逹布哈遷京兆民于河南<lb/>
　使完彦慶善努戍之<lb/>
五月趙范趙葵等收復淮安<lb/>
<pb n="KR2b0037_WYG_090-49a"/>
　趙范趙葵復帥步騎十萬攻鹽城屢敗賊衆遂薄淮<lb/>
　安城殺賊萬計焚二千餘家城中哭聲震天五月淮<lb/>
　安五城<hi>此賊所築以屯兵者</hi>俱破斬首數千燒砦柵萬餘家淮<lb/>
　北賊歸赴援舟師又勦擊焚其水柵夷五城餘址賊<lb/>
　始懼王旻趙必勝全子才等移砦西門與賊大戰又<lb/>
　敗之全妻楊氏謂鄭衍徳曰二十年梨花槍天下無敵<lb/>
　手今事勢已去撑拄不行汝等未降者以我在故耳<lb/>
　遂絶淮而去其黨即遣馮垍等納欵軍門趙范許之<lb/>
<pb n="KR2b0037_WYG_090-49b"/>
　淮安遂平<lb/>
國安用降䝉古以為山東都元帥<lb/>
　安用従李全妻楊氏走山東降于䝉古䝉古以為都<lb/>
　元帥行省山東<lb/>
䝉古侵金使蘇巴爾罕<hi>舊作逺不罕今改</hi>來假道秋七月至沔<lb/>
州統制張宣殺之<lb/>
　初金降人李昌國言于家古圖壘曰金遷汴將二十<lb/>
　年其所恃以安者潼闗黄河耳若出寳雞以侵漢中<lb/>
<pb n="KR2b0037_WYG_090-50a"/>
　不一月可達唐鄧大事集矣圖壘然之至是白于䝉<lb/>
　古主䝉古主乃㑹諸將期以明年正月合南北軍攻汴<lb/>
　遣圖壘先趨寳雞蘇巴爾罕来假道淮東以趨河南<lb/>
　且請以兵會之至沔州青野原<hi>注見前</hi>統制張宣殺之<lb/>
　圖壘聞蘓巴爾罕死曰宋自食言背盟棄好今日之<lb/>
　事曲直有歸矣<lb/>
八月䝉古圖壘入武休破興元遂侵仙人闗<hi>注俱見前</hi>
　䝉古圖壘分騎兵三萬入大㪚關攻破鳯州徑趨華<lb/>
<pb n="KR2b0037_WYG_090-50b"/>
　陽<hi>今漢中府洋縣北有華陽山元魏置華縣以此名後廢</hi>屠洋州攻武休開生<lb/>
　山截焦崖<hi>棧道名輿程記連雲棧有焦崖舖</hi>出武休東南遂圍興元<lb/>
　軍民敗走死于沙<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>者數十萬分軍而西西軍由别<lb/>
　路入沔州取大安軍路開魚鼈山<hi>在寜羌州東南</hi>撤屋為筏<lb/>
　渡嘉陵江入闗堡並江趨葭萌略地至西水縣<hi>後周縣元</hi>
　<hi>省故城在今四川保寧府䦘中縣</hi>破城寨百四十而還東軍屯于興<lb/>
　元洋州之間以趨饒風闗<hi>注亦見前</hi>
䝉古主以耶律楚材為中書令<lb/>
<pb n="KR2b0037_WYG_090-51a"/>
　楚才奏諸路州縣長吏專理民事萬户府專總軍政<lb/>
　課税所專掌錢穀各不用相統攝著為令䝉古主至<lb/>
　雲中諸路所貢課額銀幣及倉廩物料文簿具陳于<lb/>
　前悉符楚材元奏之數笑曰卿何使錢幣流入如此<lb/>
　即日授以中書省印俾領其事事無巨細一以委之<lb/>
九月太廟火<lb/>
　丙戌夜臨安火延及太廟三省六部御史臺秘書省<lb/>
　玉牒所惟丞相史彌逺府獨存葢殿帥馮榯率衛卒<lb/>
<pb n="KR2b0037_WYG_090-51b"/>
　力救之也帝素服減膳徹樂宰執降官封一品<hi>太常少卿</hi>
　<hi>度正國史院編修官李心傳上疏言宗廟之制未合于古兹縁災異宜舉行之詔兩省侍從臺諫集議之</hi>
　<hi>遂求直言籍田令徐清叟上疏乞為濟王置後以和異氣帝不省  度正字周卿合州人李心傳字微之</hi>
　<hi>舜臣之子徐清叟字真翁應龍之子</hi>
䝉古攻金河中取之<lb/>
　蒙古主圍河中急金完顔慶善努棄京兆東還簽樞<lb/>
　草火額爾克元帥板子額爾克<hi>俱内族一得賊好以草火燒之一嘗誤呼</hi>
　<hi>宫中牙牌為板子時人以其兩人同時同名故加比號以别之</hi>懼軍力不足截故城<lb/>
<pb n="KR2b0037_WYG_090-52a"/>
　之半以守䝉古築松樓髙二百尺下瞰城中土山地<lb/>
　穴百道並進晝夜力戰樓櫓俱盡白戰又半月力竭<lb/>
　城破草火額爾克猶親搏戰數十合始被擒就死板<lb/>
　子額爾克以敗卒三千奪船走閺鄉初板子額爾克<lb/>
　在鳯翔為監戰奉御陸爾<hi>舊作六兒今改</hi>所制有隙及改河<lb/>
　中總帥同赴召陸爾遂譖其奉㫖防秋畏怯違避金<lb/>
　主信之至是怒其不能死節因杖殺之<lb/>
冬十月蜀口諸郡陷于䝉古<lb/>
<pb n="KR2b0037_WYG_090-52b"/>
　四川制置使桂如淵逃歸詔以李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>為四川制置使<lb/>
　知成都府趙顔呐<hi>字敏若彭州人</hi>副之知興元府初彦呐治<lb/>
　西和五年安丙待之甚厚崔與之以彦呐大言無實<lb/>
　必誤國事不可付以邊閫朝廷不從<lb/>
䝉古伐髙麗<lb/>
　以其殺使者珠古<lb/>
十一月䝉古圖壘入饒風闗十二月渡漢江金完顔哈<lb/>
逹伊喇布哈自順陽<hi>漢侯邑晉置郡宋為縣元省故城在今南陽府淅川縣</hi>還鄧<lb/>
<pb n="KR2b0037_WYG_090-53a"/>
州䝉古追之獲其輜重<lb/>
　圖壘攻饒風闗入之由金州而東將趨汴京民皆入<lb/>
　保城壁險阻以避之金主召宰執臺諫入議皆曰北<lb/>
　軍冒萬里之險厯二年之乆方入武休其勞苦已極為<lb/>
　吾計者以兵屯雎鄭昌武<hi>今河南許州金為昌武軍節度使</hi>歸徳<hi>金改</hi>
　<hi>宋應天府為歸徳府今府屬河南</hi>及京畿諸縣以大將守洛陽潼闗<lb/>
　懐孟等處嚴兵備之京師積糧數百萬斛令河南州<lb/>
　郡堅壁清野彼欲攻不能欲戰不得師老食盡不擊<lb/>
<pb n="KR2b0037_WYG_090-53b"/>
　自歸矣金主太息曰南渡二十年所在之民破田宅<lb/>
　鬻妻子以養軍士今敵至不能迎戰徒以自保京城<lb/>
　雖存何以為國天下其謂我何朕思之熟矣存亡有<lb/>
　天命惟不負吾民可也乃召諸將屯襄鄧十二月哈<lb/>
　達布哈帥諸軍入鄧州楊古延<hi>一名沃哩賜姓烏林噶朔州静邊官</hi>
　<hi>荘人按楊古延舊作楊沃衍沃哩舊作斡烈烏林噶舊作兀林答今並改後倣此</hi>禪華善武仙兵<lb/>
　皆㑹之遂出屯順陽圖壘將兵屯漢江哈達布哈召<lb/>
　諸將議由光化截江與戰及放之渡江而後戰孰是<lb/>
<pb n="KR2b0037_WYG_090-54a"/>
　張惠阿達茂<hi>舊作按得木今改</hi>皆曰截江便縦之渡則我腹<lb/>
　空虚必為所潰布哈曰使彼在沙磧且當往求之况<lb/>
　自来乎未㡬䝉古兵畢渡哈達布哈始進至禹山<hi>在南</hi>
　<hi>陽府鄧州西南</hi>分據地勢列步卒于前山騎士於山後䝉古<lb/>
　兵觀之竟不前陣㪚如雁趐轉山麓出金騎兵之後<lb/>
　分三隊而来哈達曰今日之勢未可戰也俄蒙古兵<lb/>
　少突前金兵不得不戰短兵接三合䝉古兵少郤其<lb/>
　在西者望布哈親軍環繞甲騎後而突之金富察鼎<lb/>
<pb n="KR2b0037_WYG_090-54b"/>
　珠<hi>舊作定住今改</hi>力戰始退哈達曰彼衆號三萬輜重居其<lb/>
　一今相持二三日彼不得食乗其却而擁之必勝布<lb/>
　哈曰江路已絶黄河不氷彼入重地將安歸乎何以<lb/>
　速為遂不逐明日䝉古兵忽不見邏騎還始知在光化<lb/>
　對岸棗林中晝作食夜不下馬已四日林外不聞音<lb/>
　響哈達布哈議入鄧州就糧辰巳間到林後䝉古忽<lb/>
　至哈達布哈迎戰交接之際䝉古以百騎邀兩省輜<lb/>
　重而去金兵幾不成列逮夜二鼓哈達布哈乃入鄧<lb/>
<pb n="KR2b0037_WYG_090-55a"/>
　州城懼軍士迷路鳴鐘招之哈達布哈隠其敗以大<lb/>
　捷聞百官表賀諸相置酒省中左丞李蹊且喜且泣曰<lb/>
　非今日之㨗生靈之禍可勝言哉葢以為實然也于<lb/>
　是民保城壁者皆散還鄉社不數日蒙古㳺騎突至<lb/>
　多被俘獲<lb/>
新作太廟<lb/>
<hi>壬辰</hi>五年<hi>金天興/元年</hi>春正月以孟珙<hi>字璞玉宗政字</hi>為京西兵馬軡<lb/>
轄屯棗陽<lb/>
<pb n="KR2b0037_WYG_090-55b"/>
　初珙父宗政知棗陽招唐鄧蔡州壯士三萬餘人號<lb/>
　忠順軍命江海統之衆不服制置司以珙代海珙分<lb/>
　其軍為三衆皆帖然珙又剏平堰于棗陽自城至軍<lb/>
　西十八里由八壘河經漸水<hi>即濜水今亦曰沙河在棗陽縣西南入白水</hi>
　側水跨九阜建通天槽八十有三丈溉田十萬傾立<lb/>
　十莊三轄使軍民分屯邊儲豐足珙又命忠順軍家<lb/>
　自畜馬官給芻粟馬益蕃息至是以母憂起復駐劄<lb/>
　棗陽<lb/>
<pb n="KR2b0037_WYG_090-56a"/>
以史嵩之<hi>字子由鄞人</hi>為京湖制置使<lb/>
　知襄陽府<lb/>
䝉古主自白坡<hi>即白波鎮在懷慶府孟縣西南宋初河清縣嘗治此後徙</hi>渡河次鄭<lb/>
州使其將蘓布特圍金汴京<lb/>
　䝉古主用西夏人實克<hi>舊作恤可今改</hi>計自河中由河清縣<lb/>
　<hi>唐置金徙治孟津渡因改曰孟津此稱清河葢指舊名也今屬河南府</hi>白坡渡河遣人<lb/>
　馳報圖壘以師來㑹䝉古主遂入鄭州遣蘇布特攻<lb/>
　汴城金主召羣臣議所守有言珠格髙琪所築裏城<lb/>
<pb n="KR2b0037_WYG_090-56b"/>
　決不可守外城決不可棄于是決計守外城命修樓<lb/>
　櫓器具時京城諸軍不滿四萬而城周百二十里不<lb/>
　能徧守故議以遷避之民充軍又召在京軍官假借<lb/>
　而用得百餘人又集京東西沿河舊屯兩都尉及衛<lb/>
　州義軍四萬并丁壯二萬分置四面每面選千名飛<lb/>
　虎軍以專救應然亦不能軍矣<hi>金主命翰林學士趙秉文為赦文改元布</hi>
　<hi>宣悔悟哀痛之意指事陳義辭情俱盡聞者莫不感勵洛陽人至于慟哭</hi>
金完顔哈達伊喇布哈引兵援汴及䝉古圖壘戰于三<lb/>
<pb n="KR2b0037_WYG_090-57a"/>
峯<hi>山名在開封府禹州西南</hi>大敗忠孝軍總領完顔禪華善死之<lb/>
　䝉古兵自禹山之戰㪚漫而北所過州縣無不降破<lb/>
　遂自唐州以趨汴京金二行省自鄧州赴援步騎十<lb/>
　五萬䝉古以騎三千尾之哈達等謀曰敵兵止三千<lb/>
　而我不戰是弱也金軍至鈞州<hi>金開封府禹州金曰鈞州</hi>沙河<hi>即湏</hi>
　<hi>水在禹州東北</hi>蒙古兵不戰而退金軍方盤營䝉古兵復来<lb/>
　襲金軍不得休息食飲且行且戰至黄榆店望鈞州<lb/>
　二十五里雨雪不能進忽得旨云兩省軍悉赴京師<lb/>
<pb n="KR2b0037_WYG_090-57b"/>
　哈達等遂發䝉古兵自北渡者畢集前後以大樹塞<lb/>
　道金將楊古延奪路得之金軍遂進次于三峯山軍<lb/>
　士有不食至三日者䝉古兵與河北兵合四面圍之<lb/>
　熾薪燔肉更迭休息乗金困憊乃開鈞州路縦之走<lb/>
　而以生兵夹擊之金軍遂潰聲如崩山武仙率三十<lb/>
　騎入竹林中遂走密縣揚古延樊澤張惠步持大搶<lb/>
　奮戰而死<hi>考金史楊古延傳三峯山之敗古延走鈞州部曲勸之降古延劍斫之望汴京再拜</hi>
　<hi>自縊死與此所載不同</hi>哈逹知大事已去欲下馬戰而布哈已<lb/>
<pb n="KR2b0037_WYG_090-58a"/>
　失所在哈達乃與襌華善等以數百騎走入鈞州䝉<lb/>
　古主時在鄭州聞圖壘與金相持遣昆布哈<hi>宗王伯勒格特</hi>
　<hi>季子按昆布哈舊作口温不花伯勒格持依舊作别里古台今並改</hi>齊拉衮等赴之至<lb/>
　則金軍已潰于是乃合攻鈞州塹其城外哈達匿窟<lb/>
　室中城破䝉古兵發而殺之因揚言曰汝家所恃惟<lb/>
　黄河與哈逹耳今哈達為我殺黄河為我有不降何<lb/>
　待禪華善趨避隠處殺掠稍定乃出自言曰我金國<lb/>
　大將欲見白事䝉古兵士以數騎夾之詣圖壘問其<lb/>
<pb n="KR2b0037_WYG_090-58b"/>
　姓名曰我忠孝軍總領禪華善也大昌原衛州倒囘<lb/>
　谷之勝皆我也我死亂軍中人將謂我負國家今日<lb/>
　明白死天下必有知我者䝉古兵欲其降不肯乃斫<lb/>
　足脛折之劃口吻至耳噀血而呼至死不屈䝉古將<lb/>
　有義之者以馬潼酹而祝曰好男子他日再生當令<lb/>
　我得之布哈走䝉古兵追躡擒之械至官山<hi>在禹州東北</hi>
　圖壘欲降之往復數百言終不從唯曰我金國大臣<lb/>
　惟當金國境内死耳遂殺之金之健將鋭卒自是俱<lb/>
<pb n="KR2b0037_WYG_090-59a"/>
　盡不復可為矣<lb/>
二月金陜西諸將棄潼闗東還䝉古追及之于鐵嶺<hi>在陕</hi>
<hi>州盧氏縣北</hi>皆殺之<lb/>
　初金聞䝉古入饒風闗遣圖克坦烏登<hi>舊作兀典今改</hi>行省<lb/>
　閺鄉以備潼闗圖克坦百家為闗陕總帥便宜行事<lb/>
　㑹阿里哈<hi>舊作阿里合今改</hi>傳㫖召烏登援汴烏登遂與潼<lb/>
　闗總帥納哈塔舎音<hi>舊作納合合閏今改</hi>及秦藍總帥完顔重<lb/>
　喜等帥軍十一萬騎五千盡撤秦藍諸闗之備従虢<lb/>
<pb n="KR2b0037_WYG_090-59b"/>
　入陕金守將李平以潼闗降于䝉古䝉古兵遂長驅<lb/>
　至陕烏登發閺鄉軍士各以老幼自隨由西南徑入<lb/>
　大山氷雪中部將多叛去蒙古聞之自盧氏以數百<lb/>
　騎追及之山路積雪晝日凍釋泥淖及脛隨軍婦女<lb/>
　棄擲老幼哀號盈路行至鐵嶺欲戰而饑憊于是重<lb/>
　喜先降䝉古斬之于馬前金兵遂大潰烏登舍音従<lb/>
　數十騎走山谷間追騎擒之皆被殺<lb/>
蒙古取金睢州遂圍歸徳府不克<lb/>
<pb n="KR2b0037_WYG_090-60a"/>
　蒙古圍金歸徳金行省實嘉紐勒勸<hi>本名十六舊作石盞女魯歡今改後</hi>
　<hi>仿此</hi>命經歴冀禹錫守禦禹錫竭其材智故得不破<lb/>
金復以完彦薩布為左丞相<lb/>
　先是完顔薩布謂都事商衡<hi>字平叔曹州人</hi>曰古來宰相必<lb/>
　用文人以共知為相之道薩布何所知使居此位吾<lb/>
　特恐他日史官書某時以某為相而亡國遂請致仕<lb/>
　至是蒙古攻汴日急財匱援絶金主大懼平章政事<lb/>
　拜甡<hi>内族名承裔系出世祖諸孫按拜甡按作白撤今改後倣此</hi>以為勢必講和<lb/>
<pb n="KR2b0037_WYG_090-60b"/>
　和議定則首相當往為質乃力請金主起復薩布為<lb/>
　相且括汴京民軍二十萬分𨽻諸帥<lb/>
三月䝉古圍洛陽金警巡使齊克紳<hi>河中射糧軍子弟</hi>力戰却<lb/>
之<lb/>
　䝉古立砲攻洛洛城中唯三峯潰卒三四千及忠孝<lb/>
　軍百餘守禦而已留守薩哈連<hi>内族字安之按薩哈連舊作撒合輦今改</hi>
　疽發于背不能軍遂投濠水死已而元帥任守貞復<lb/>
　立府事及守貞援汴河南人推齊克紳為府僉事<hi>紳貎</hi>
<pb n="KR2b0037_WYG_090-61a"/>
　<hi>極寝陋而膂力過人</hi>領所有軍二千五百人甫三日䝉古圍其<lb/>
　三面紳括衣帛為幟立之城上率士卒赤身而戰以<lb/>
　壯士數百往求救應大呼以憨子軍為號其聲勢與<lb/>
　萬衆無異兵器已盡以錢為鏃得䝉古兵一箭截而<lb/>
　為四以筒鞭發之又創遏礟用不過數人能發大石<lb/>
　于百步外所擊無不中紳奔走四應所至必捷蒙古<lb/>
　益兵力攻凡三月餘不能抜乃退<lb/>
金遣曹王額爾克為質于䝉古請和夏四月䝉古退軍<lb/>
<pb n="KR2b0037_WYG_090-61b"/>
河洛<lb/>
　䝉古主將北還遣使自鄭州至汴諭金主降金主乃<lb/>
　封荆王守純<hi>宣宗子</hi>子額爾克為曹王命尚書左丞李<lb/>
　蹊送之䝉古為質請和諫議大夫費摩阿固岱<hi>舊作阿虎</hi>
　<hi>帶今改</hi>為講和使未行䝉古蘇布特聞之曰我受命攻<lb/>
　城不知其他也乃立攻具沿濠列木柵驅漢俘及婦<lb/>
　女老幼負新草填濠頃刻平十餘步平章拜甡以議<lb/>
　和不敢與戰城中喧閧金主聞之従六七騎出端門<lb/>
<pb n="KR2b0037_WYG_090-62a"/>
　時新雨淖車駕忽出都人驚愕失措俱跪于道傍老<lb/>
　幼遮擁至有誤觸金主衣者少頃宰相従官皆至進<lb/>
　笠不受曰軍中暴露我何用此西南軍士五六十輩<lb/>
　進曰北兵填濠過半平章傳令勿放一鏃恐壊和事<lb/>
　豈有此計邪金主曰朕以生靈之故稱臣進奉無不<lb/>
　順従止有一子養未長成令往作質于軍矣汝等略<lb/>
　忍待曹王出韃靼不退汝等死戰未晚是日曹王行<lb/>
　䝉古兵併力進攻<hi>金造礟石取艮嶽太湖靈壁假山為之大小各有斤重其圓如燈毬</hi>
<pb n="KR2b0037_WYG_090-62b"/>
　<hi>之狀䝉古用礟則破大磑或碌碡為二三皆用之攢竹礟有至十三稍者餘礟稱是毎城一角置礟百餘</hi>
　<hi>杖更迭上下晝夜不息數日石幾與裏城平父老所𫝊周世宗築京城取虎牢土為之堅宻如鐡受礟所</hi>
　<hi>擊唯凹而已金募死士千人穴城由壕徑渡燒其礟生城上懸紅紙燈為應約燈起渡壕又為蒙古所覺又放紙鳶置文書</hi>
　<hi>其上至䝉古營則斷之以誘被俘者矣識者謂宰相欲以紙鳶紙燈退敵難</hi>蒙古攻城<lb/>
　十六晝夜内外死者以百萬計蘇布特知不可取乃<lb/>
　為好語曰兩國已講和更相攻邪金人因就應之乃<lb/>
　遣户部侍郎楊居仁<hi>字行之大興人</hi>出宜秋門以酒炙犒蒙<lb/>
　古兵且以金帛珍異賂之蘇布特乃許退兵㪚屯河<lb/>
<pb n="KR2b0037_WYG_090-63a"/>
　洛之間參政特嘉喀齊喀<hi>舊作赤盞合喜今改</hi>以守城為已功<lb/>
　欲率百人入賀參政内族色埓<hi>南陽郡王襄之子</hi>曰城下之<lb/>
　盟春秋以為恥况以罷攻為可賀耶喀齊喀怒曰社<lb/>
　稷不亡君后免難汝等不以為喜耶乃命趙秉文為<lb/>
　表先是䝉古攻城時金主母明惠皇后陵被發秉文<lb/>
　曰春秋新宫災三日哭今園陵如此酌之以禮當慰<lb/>
　不當賀事乃已金主御端門肆赦改元天興詔内外<lb/>
　官民能完復州郡者功賞有差上書不得稱聖改聖<lb/>
<pb n="KR2b0037_WYG_090-63b"/>
　㫖為制㫖釋衛紹王族禁錮汴京解嚴步兵始出封<lb/>
　邱門外采蔬薪<lb/>
金命其平章政事完顔拜甡致仕<lb/>
　拜甡恇怯無能性復貪鄙軍士怨憤其不戰拜甡不<lb/>
　自安謂尚書令史元好問<hi>字裕之太原秀容人</hi>曰我妨賢路乆<lb/>
　矣得退為幸為我撰乞致仕表頃之金主已遣使持<lb/>
　詔至其第令致仕軍士猶欲殺之拜甡懼一夕數遷<lb/>
　金主以親軍二百陰為之衛軍士無以泄其憤遂相<lb/>
<pb n="KR2b0037_WYG_090-64a"/>
　率毁其别墅而後已<lb/>
五月金汴京大疫<lb/>
　凡五十日諸門出柩九十餘萬貧不能葬者不在是<lb/>
　數尋以疫後園户僧道醫師鬻棺者擅厚利命有司<lb/>
　倍征之以助國用<lb/>
秋七月金殺䝉古使者三十餘人<lb/>
　金飛虎卒申福等殺䝉古行人唐慶等三十餘人于<lb/>
　館金主不問和議遂絶<lb/>
<pb n="KR2b0037_WYG_090-64b"/>
蒙古國安用降金金封為兖王行東京尚書省事賜姓<lb/>
名完顔永安<hi>舊作用安今改後仿此</hi>
　先是金徐州軍亂國安用入據之<hi>埽兵總領王祐張興都統豐新等夜</hi>
　<hi>燒草場作亂逐行省圖克坦伊都安用率兵入徐斬祐等以豐新為帥主徐州事  按圖克坦伊都舊作</hi>
　<hi>徒單益都豐新舊作豐仙今並改</hi>至是金宿州東面總帥劉安國邳<lb/>
　州杜政皆以州歸之<hi>安用逐據三州</hi>䝉古帥額蘇倫<hi>䝉古氏舊作阿</hi>
　<hi>木魯今改</hi>怒曰此三州我當取安用何人輙受其降遣將<lb/>
　張進率兵入徐欲圖安用安用懼乃與徐州總帥王<lb/>
<pb n="KR2b0037_WYG_090-65a"/>
　徳全刦殺張進及海州元帥田福等數百人乃還邳<lb/>
　州㑹山東諸州及徐邳宿三州主帥刑白馬結盟誓<lb/>
　歸金既盟諸將皆散去安用無所歸遂同徳全安國<lb/>
　因宿州従宜重僧弩<hi>舊作衆僧奴今改後仿此</hi>自通于金重僧弩<lb/>
　以聞金主遣近侍直長因世英等持手詔至邳封拜<lb/>
　安用賜姓改名且以空頭河朔山東赦文使得便宜<lb/>
　從事<hi>先是重僧弩遣使未報安國即服金衣冠及聞使至復猶豫不決遣迎使者監于州廨問所以</hi>
　<hi>来使者對以封建事安用意頗順明日出見使者跪揖如等夷坐定使人取金所賜物徧觀之喜見顔色</hi>
<pb n="KR2b0037_WYG_090-65b"/>
　<hi>乃設宴拜受如儀令主事常謹隨世英奉表入謝從金所賜姓名為完顔永安金主遣世英賜以鉄劵虎</hi>
　<hi>符龍文衣玉魚帶及郡王宣世襲千户宣各十聴同盟可賜者賜之世英過徐徳全安國説之曰朝廷恩</hi>
　<hi>命豈宜出自永安郡王宣吾二人最當得者乞就留之世英乃留郡王宣世襲千户由是與永安有隙已</hi>
　<hi>而永安徴兵徐宿欲圖山東徳全安國不應永安駐師徐州城下遣人殺安國因攻徐州三月不能下退</hi>
　<hi>還漣水以軍食不給来乞糧朝廷許之永安即日改従宋衣冠而陰降于金糧乏軍多流亡</hi>
金恒山公武仙等㑹兵救汴八月遇蒙古于京水<hi>即今開封</hi>
<hi>府賈魯河源出榮陽縣髙渚山自鄭州以上謂之京水鄭州以下謂之賈魯河以元賈魯濬此故名</hi>皆潰<lb/>
　初三峯之敗仙走南陽收潰軍十萬人屯留山<hi>在汝州郟</hi>
<pb n="KR2b0037_WYG_090-66a"/>
　<hi>縣西北隋書地理志郟縣城有大留山即此今亦謂之大劉山</hi>汴京被圍金主召仙<lb/>
　與鄧州行省完顔色埓鞏昌總帥完顔呼沙呼<hi>即完顔仲</hi>
　<hi>徳海蘭路人按呼沙呼舊作怱斜虎今改後倣此</hi>合兵入援仙至密縣東遇<lb/>
　䝉古兵即按軍眉山店<hi>在密縣東北眉當作梅以地近梅山故名</hi>報色埒<lb/>
　曰阻澗結營待仙至俱進色埒急欲至汴不聴金主<lb/>
　又命樞密使持嘉喀齊喀帥兵應仙色埓等至京水<lb/>
　䝉古乗之不戰而潰仙亦敗走還留山喀齊喀屯中<lb/>
　牟三日聞色埓軍潰即夜棄輜重馳還<hi>喀齊喀被劾廢居汴常鞅</hi>
<pb n="KR2b0037_WYG_090-66b"/>
　<hi>鞅不樂後為崔立所殺</hi>
閏九月彗出于角<lb/>
　帝避殿減善撒樂詔中外臣僚指陳缺失無所𨼆諱<lb/>
　諸路監司察守令之貪亷仁暴及民間利便疾苦以<lb/>
　聞<lb/>
髙麗盡殺䝉古所署官䝉古伐之<lb/>
　髙麗盡殺䝉古所署官逹嚕喀齊帥衆入海島䝉古<lb/>
　薩喇達<hi>舊作撒里塔今改</hi>伐之卒于軍<lb/>
<pb n="KR2b0037_WYG_090-67a"/>
金括粟民間<lb/>
　金主以和議既絶懼兵再至乃復僉民兵為守禦備<lb/>
　遂括汴京粟以完顔珠赫<hi>字仲平後死崔立之難按珠赫舊作珠顥今改後倣</hi>
　<hi>此</hi>等主之置局以推舉為名珠赫諭民曰汝當従實<lb/>
　推唱果如一旦糧食盡令汝妻子作軍食復能吝否既<lb/>
　而罷括粟復以進奉取之且賣官及令民買進士第<lb/>
　前御史大夫内族哈昭<hi>一名永錫按哈昭舊作合周今改後倣此</hi>復覬進<lb/>
　用建言京城括粟尚可得百萬石金主乃命哈昭為<lb/>
<pb n="KR2b0037_WYG_090-67b"/>
　參知政事與左丞李蹊復括之<hi>哈昭先令各家自實壯者存石三斗幼者</hi>
　<hi>半之仍書其數門首敢有匿者以升斗論罪京城三十六坊各選深刻者主之完顔玖珠尤酷暴有寡婦</hi>
　<hi>二口實豆六斗内有蓬子約三升玖珠笑曰吾得之為矣執寡婦以令衆婦泣愬曰妾夫死于兵姑老不能</hi>
　<hi>飬故雜蓬粃以自食耳非敢以為軍儲也且三升六斗之餘也玖珠不聴竟杖死聞者股栗盡棄其餘于</hi>
　<hi>糞溷中或白于李蹊蹊顰蹙曰白之參政及白哈昭哈昭曰人云花又不損蜜又得成余謂花不損何由</hi>
　<hi>成蜜且京城危急今欲存社稷耶存百姓耶衆莫敢言所括不能三萬斛而滿城蕭然死者相枕貧富束</hi>
　<hi>手待斃而已遂至人相食金主聞之命出倉米作粥以食餓者翰林直學士錫黙爱實嘆曰與其食之寧</hi>
　<hi>如勿奪為奉御博諾所告金主怒送愛實有司賴近侍李大莭救免  錫黙爱實字正之䇿論進士按完</hi>
<pb n="KR2b0037_WYG_090-68a"/>
　<hi>顔玖珠舊作完顔乆住錫黙愛實舊作斜卵愛實博諾舊作把奴今並改</hi>
冬十月金盱眙守將以城来歸詔改為昭信軍<lb/>
䝉古圖壘卒<hi>夜追謚睿宗</hi>
　圖壘生六子長莽賫扣<hi>即憲宗舊作䝉哥</hi>次黙爾根<hi>舊作木兒哥</hi>
　三胡土克圖<hi>舊作怱覩都</hi>四呼必賚<hi>即世宗舊/作怱必烈</hi>五實喇<hi>舊作</hi>
　<hi>旭烈</hi>六額哷布格<hi>舊作阿里不哥今並改後倣此</hi>
金以江世顯<hi>字仲明鞏昌鹽川人</hi>為鞏昌便宜總帥<lb/>
　初世顯以戰功為征行従宜分治陕西西路時調度<lb/>
<pb n="KR2b0037_WYG_090-68b"/>
　窘廹世顯發家資率豪右助邊鄰郡效之軍餉遂足<lb/>
　金主以呼沙呼為鞏昌總帥世顯同知府事二人盡<lb/>
　忠固守以抗䝉古及呼沙呼勤王東下而潰乃以世<lb/>
　顯代之世顯勵志自奮糧械精贍<lb/>
十二月皇太后楊氏崩<hi>謚恭聖仁烈</hi>
　詔外朝以日易月宫中行三年䘮<lb/>
䝉古遣使来議伐金許之<lb/>
　䝉古再遣王楫<hi>字巨川鳯翔虢縣人</hi>来京湖議夾攻金史嵩之<lb/>
<pb n="KR2b0037_WYG_090-69a"/>
　以聞朝臣皆以為可遂復讐之舉獨趙范不喜曰宣<lb/>
　和海上之盟厥初甚堅迄以取禍不可不鑒帝不従<lb/>
　命嵩之報使許之嵩乃遣鄒伸之徃報䝉古許俟成功<lb/>
　以河南地来歸<lb/>
金主守緒出奔河北䝉古蘇布特復圍汴<lb/>
　汴京糧盡援絶勢益危急召諸臣入議或言歸徳四<lb/>
　面皆水可以自保或言宜沿西山入鄧或言設欲入鄧<lb/>
　䝉古蘇布特在汝州不如取陳蔡路轉往鄧下金主<lb/>
<pb n="KR2b0037_WYG_090-69b"/>
　未决乃起院判白華為右司郎中問之華言歸徳城<lb/>
　雖堅乆而食盡坐以待斃決不可往既汝州有蘇布<lb/>
　特則鄧下亦不可往計今事勢當直赴汝州與之一<lb/>
　決然汝州戰不如半途戰半途戰不如出城戰葢我<lb/>
　軍食力猶在若便得戰存亡決此一舉外則可以激<lb/>
　三軍之氣内則可以慰都人之心或止為避遷之計人<lb/>
　心顧戀家業未必毅然従行可詳審之金主不従翌<lb/>
　日集軍士于大慶殿諭以京城食盡今擬親出遂以<lb/>
<pb n="KR2b0037_WYG_090-70a"/>
　右丞相薩布平章拜甡等帥諸軍扈従參知政納紳<lb/>
　<hi>即完顔納紳字正甫蘇哷之弟按納紳舊作奴申今改後仿此</hi>樞副兼知開封薩尼<lb/>
　雅布<hi>舊作習揑阿不今改後仿此</hi>等留守金主乃發汴京與太后<lb/>
　皇后妃公主别大慟至開陽門詔諭留守兵士曰社<lb/>
　稷宗廟在此汝等壯士毋以不預進發之數便謂無<lb/>
　功若保無虞將来功賞豈在戰士下聞者皆灑泣是<lb/>
　日鞏昌元帥呼沙呼援兵至言于金主曰京西三百<lb/>
　里之間無井竈不可往金主遂决意東行進次黄陵<lb/>
<pb n="KR2b0037_WYG_090-70b"/>
　岡諸將請幸河朔金主従之䝉古蘇布特聞金主東<lb/>
　走復進圍汴京<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷九十一<lb/>
</p>
<p>
</p>
  </div>
</body>
</text>
</TEI>
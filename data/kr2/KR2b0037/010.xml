<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_010-1a"/>
欽定四庫全書<lb/>
御批歴代通鑑輯覽卷十一<lb/>
秦<hi>起始皇二十六年庚辰至二世三年甲午凡二帝十五年</hi>
始皇帝<lb/>
　嬴姓<hi>伯益之裔非子封秦詳見前</hi>名政莊襄王子<hi>生于趙故初姓趙氏後歸秦</hi>
　嗣為王遂滅六國并天下<lb/>
<hi>庚辰</hi>二十六年王賁襲齊王建降遂滅齊<hi>田齊自太公和至王建凡七傳</hi>
<hi>而為秦所滅</hi>
<pb n="KR2b0037_WYG_010-1b"/>
　初齊王建年少國事皆決于君王后<hi>襄王后太史氏</hi>君王后<lb/>
　事秦謹與諸侯信齊亦東邊海上秦日夜攻三晉燕<lb/>
　楚五國各自救以故王建立四十餘年不受兵及君<lb/>
　王后卒后勝<hi>魯有郈氏其後去邑從后</hi>相齊與賓客多受秦間金<lb/>
　勸王朝秦不修戰備不助五國攻秦秦以故得滅五<lb/>
　國<hi>齊王將朝秦雍門司馬曰所為立王者為社稷邪為王邪王曰為社稷司馬曰為社稷立王王何以</hi>
　<hi>去社稷入秦王乃還即墨大夫聞之見王曰齊地方數千里帶甲數百萬今三晉大夫不便秦而在鄄阿</hi>
　<hi>之間者百數王收而與之數萬之衆使收晉故地即臨晉之闗可入矣鄢郢大夫不欲為秦而在城南下</hi>
<pb n="KR2b0037_WYG_010-2a"/>
　<hi>者百數王收而與之數萬之衆使收楚故地即武闗可入矣如此則齊威可立秦國可亡何西面而事秦</hi>
　<hi>邪王不聴州臨晉闗即古蒲津闗今曰大慶闗在同  府朝邑縣東餘注俱見前</hi>至是王賁<lb/>
　自燕南攻齊猝入臨淄民莫敢格者建遂降秦遷之<lb/>
　共<hi>注見前</hi>處之松栢之間餓而死<hi>齊人怨建聽姦人賓客不蚤與諸侯合從</hi>
　<hi>以亡其國歌之曰松邪栢邪住建共者客邪</hi>
初號皇帝除諡法<lb/>
　王既并天下令丞相御史<hi>秦官一名曰柱後史即周柱下史也主四方文書</hi>
　議帝號于是丞相綰<hi>王綰</hi>御史大夫<hi>侍御史之率/故稱大夫</hi>劫<hi>馮劫</hi>
<pb n="KR2b0037_WYG_010-2b"/>
　廷尉<hi>秦官掌刑辟</hi>斯<hi>李/斯</hi>等皆曰陛下<hi>陛階也蔡邕曰天子必有近臣立于陛側</hi>
　<hi>羣臣與天子言不敢指斥故呼在陛下者與之言因卑逹尊之意也</hi>平定天下海内為<lb/>
　郡縣自上古以來五帝所不及臣等謹與博士<hi>秦官掌通</hi>
　<hi>古今</hi>議曰古有天皇地皇泰皇<hi>史記索隱泰皇人皇也</hi>泰皇最貴<lb/>
　請上尊號王為泰皇命<hi>除拜遣議曰命</hi>為制<hi>謂制度/之命</hi>令<hi>希告中外</hi>
　<hi>曰令</hi>為詔<hi>告/也</hi>天子自稱曰朕<hi>古者君臣之間通稱曰朕自秦定制唯天子獨稱之</hi>
　王曰去泰著皇采上古帝位號號曰皇帝他如議追<lb/>
　尊莊襄王為太上皇制曰死而以行為諡是子議父<lb/>
<pb n="KR2b0037_WYG_010-3a"/>
　臣議君也甚無謂自今以來除諡法朕為始皇帝後<lb/>
　世以計數二世三世至于萬世傳之無窮<lb/>
定為水徳以十月為嵗首<lb/>
　初齊人鄒衍<hi>鄒以邑為氏衍居齊稷下與鄒奭並著書言治亂齊人頌之曰談天衍雕龍奭</hi>
　論著終始五徳之運<hi>漢書注如淳曰衍書有五徳終始五徳各以其勝為行章潢圖</hi>
　<hi>書編五運之説始于鄒衍漢賈誼司馬遷從衍相勝之説劉向父子則以相生為言主相勝者以火能滅</hi>
　<hi>金即以火勝金金能尅木即以金勝木論相生者則曰帝出乎震故庖犧氏始受木徳後以母傳子終而</hi>
　<hi>復始</hi>始皇采用其説以為周得火徳<hi>胡三省注衍以周得火徳蓋以火流</hi>
<pb n="KR2b0037_WYG_010-3b"/>
　<hi>王屋為周受命之符且服色尚赤故也</hi>秦代周從所不勝為水徳于是<lb/>
　更命河為徳水始改年朝賀皆自十月朔衣服旌旄<lb/>
　節旗皆尚黑<hi>水北方故黑色</hi>數以六為紀<hi>水成數六故以六寸為符六尺為步</hi>
　事統尚法<hi>臣瓚曰水陰陰主刑殺故尚法令</hi>
分天下為三十六郡銷兵器徙豪傑於咸陽<lb/>
　丞相綰等言諸侯初破燕齊荆<hi>避莊襄王諱故以楚為荆</hi>地逺不<lb/>
　為置王無以填之請立諸子始皇下其議廷尉斯曰<lb/>
　周封子弟同姓甚衆然後屬疎逺相攻擊如仇讐天<lb/>
<pb n="KR2b0037_WYG_010-4a"/>
　子弗能禁今海内賴陛下神靈一統皆為郡縣諸子<lb/>
　功臣以公税賦重賞賜之甚足易制天下無異意則<lb/>
　安寧之術也置諸侯不便始皇曰天下共苦戰鬭不<lb/>
　休以有侯王賴宗廟天下初定又復立國是樹兵也<lb/>
　而求其寧息豈不難哉廷尉議是分天下為三十六<lb/>
　郡<hi>三川河東南陽南郡九江鄣郡㑹稽潁川碭郡泗水薛郡東郡琅琊齊郡上谷漁陽右北平遼西遼</hi>
　<hi>東代郡鉅鹿邯鄲上黨太原雲中九原雁門上郡隴西北地漢中巴郡蜀郡黔中長沙凡三十五郡與内</hi>
　<hi>史為三十六郡</hi>郡置守<hi>掌治/郡</hi>尉<hi>掌佐守典/武職甲卒</hi>監<hi>御史掌監郡</hi>更命民<lb/>
<pb n="KR2b0037_WYG_010-4b"/>
　曰黔首<hi>黔黒也凡民以黒巾覆頭故曰黔首</hi>收天下兵聚咸陽銷以為<lb/>
　鐘鐻<hi>與虞同音巨所以懸鐘</hi>金人<hi>凡十二重各千石置宫庭中漢書五行志始皇二十六年</hi>
　<hi>有大人長五丈足履六尺凡十二人見于臨洮始皇以為瑞銷兵器作金人以象之</hi>一法度衡<lb/>
　石丈尺徙天下豪傑于咸陽十二萬户<lb/>
築宫咸陽北坂<hi>徐廣曰在長安西北漢武時别名渭城寰宇記故渭城在咸陽東北</hi>上<lb/>
　初諸廟及章臺<hi>在陜西西安府長安縣故城西南隅</hi>上林<hi>在長安縣西及盩厔鄠縣</hi>
　<hi>界秦舊苑漢武帝更増廣之</hi>皆在渭南及破諸侯寫放其宫室作<lb/>
　之咸陽北坂上南臨渭自雍門<hi>徐廣曰在高陵縣高陵注見前</hi>以東<lb/>
<pb n="KR2b0037_WYG_010-5a"/>
　至涇渭殿屋複道<hi>築起為道不與民庶相雜</hi>周閣<hi>周馳架木為棚而行名曰閣道</hi>
　相屬所得諸侯美人鐘鼓以充入之明年復作信宫<lb/>
　<hi>即長信宫作于渭南已而以宫象天極更名極廟故址在今咸陽縣境</hi>及甘泉前殿<hi>闗輔</hi>
　<hi>記林光宫一名甘泉宫始皇造在池陽縣西  池陽故城在今西安府涇陽縣西北</hi>治馳道<hi>天子</hi>
　<hi>所行道孔頴達曰如今御路也</hi>于天下<hi>是年帝巡隴西北地至雞頭山過回中  秦隴西郡今甘</hi>
　<hi>肅臨洮鞏昌諸府地北地郡今甘肅平涼慶陽諸府地雞頭山亦曰笄頭山在今平涼府平涼縣西考史</hi>
　<hi>記黄帝西至崆峒登雞頭括地志以崆峒在肅州雞頭在原州又以雞頭為即崆峒今按史記原文崆峒</hi>
　<hi>雞頭自是兩山括地志前説為是後説為非回中宮在鳯翔府隴州西北今曰回城</hi>
<pb n="KR2b0037_WYG_010-5b"/>
<hi>壬午</hi>二十八年帝東巡封泰山<hi>積土為封謂負土于山上壇而祭之泰山注見前</hi>
禪梁父<hi>除地為墠後改曰禪梁父泰山下小山在今山東泰安府新泰縣西</hi>遂遊海上求<lb/>
神仙南渡江乃還<lb/>
　始皇東行郡縣祠鄒嶧山<hi>亦曰繹山在山東兖州府鄒縣東南禹貢嶧陽詩魯</hi>
　<hi>頌鳬繹即此</hi>頌秦功業召魯儒生至泰山下議封禪<hi>或曰古者</hi>
　<hi>封禪為蒲車惡傷山之土石草木掃地而祭席用葅稭議各乖異  葅音祖茅藉也稭讀曰戛禾槀也去</hi>
　<hi>其皮以為席</hi>始皇以其難施用遂絀儒生除車道上自山<lb/>
　陽至巔立石頌徳從陰道下禪于梁父封藏皆秘之<lb/>
<pb n="KR2b0037_WYG_010-6a"/>
　世不得而記也<hi>始皇上泰山中坂遇暴風雨休于樹下因封其樹為五大夫</hi>遂東<lb/>
　遊海上祠山川八神<hi>史記封禪書八神一曰天主祠天齊淵水二曰地主祠泰山梁</hi>
　<hi>父三曰兵主祠蚩尤四曰陰主祠三山五曰陽主祠之罘六曰月主祠之萊七曰日主祠成山八曰四時</hi>
　<hi>主祠琅琊</hi>南登琅琊<hi>山名在今山東青/州府諸城縣東南</hi>作臺<hi>水經注臺基三層層高五</hi>
　<hi>丈</hi>刻石<hi>徙黔首三萬户于臺下/立石刻頌秦徳明得意</hi>初燕人宋無忌<hi>史記索隱</hi>
　<hi>白澤圖云火之精曰宋無忌蓋其人火仙也</hi>羨門子高<hi>綱目集覽應劭曰羨門古仙人也字</hi>
　<hi>子高居碣石山上一曰羨門髙</hi>之徒稱有仙道形解<hi>即尸解</hi>銷化之術<lb/>
　自齊威宣燕昭王皆信之使人入海求蓬萊方丈瀛<lb/>
<pb n="KR2b0037_WYG_010-6b"/>
　洲云此三神山在渤海中<hi>初學記東海之别有渤澥故東海共稱渤海又曰滄</hi>
　<hi>海</hi>去人不逺患且至則風引船去嘗有至者諸仙人<lb/>
　及不死藥皆在焉<hi>其物禽獸盡白黄金銀為宫闕未至望之如雲及到三神山反居水</hi>
　<hi>下臨之風輒引去終莫能至云</hi>至是方士徐市<hi>徐氏徐子之後以國為氏</hi>等上書<lb/>
　請得齋戒與童男女求之于是遣市發童男女數千<lb/>
　人入海船交海中皆以風為解曰未能至望見之焉<lb/>
　始皇還過彭城<hi>注見前</hi>齋戒禱祠欲出周鼎泗水<hi>史記封禪</hi>
　<hi>書秦滅周周九鼎入于秦或曰宋太邱社亡而鼎沒于泗水彭城下</hi>使千人沒水求之<lb/>
<pb n="KR2b0037_WYG_010-7a"/>
　弗得<hi>水經注泗水南逕彭城縣故城東秦始皇求周鼎不得所謂鼎洑也</hi>乃西南渡淮<lb/>
　浮江至湘山祠<hi>湘山一名君山亦曰洞庭山在湖南岳州府巴陵縣西南洞庭湖中水經</hi>
　<hi>注是山湘君之所遊處故曰君山湘君舜二妃也君山有湘妃廟</hi>逢大風幾不能渡<lb/>
　上問湘君何神博士對曰堯女舜妻葬此始皇大怒<lb/>
　使刑徒三千人伐湘山樹赭<hi>赤也</hi>其山遂自南郡<hi>注見前</hi>
　由武闗歸<lb/>
<hi>癸未</hi>二十九年帝東遊至陽武<hi>秦縣今屬河/南開封府</hi>韓人張良<hi>字子</hi>
<hi>房皇甫謐曰良韓之公族姬姓秦索賊急乃更姓名</hi>狙擊<hi>狙玃屬狙伺物必伏而候之故凡伏而擊者為</hi>
<pb n="KR2b0037_WYG_010-7b"/>
<hi>狙擊</hi>誤中副車<hi>屬車也應劭漢官儀天子屬車三十六乘</hi>令天下大索十日不<lb/>
得<lb/>
　初韓人張良五世相韓<hi>良大父開地相韓昭侯宣惠王襄哀王父平相釐王桓惠</hi>
　<hi>王</hi>及韓亡良散千金之産弟死不葬欲為韓報仇始<lb/>
　皇東遊至陽武博浪沙中<hi>今陽武縣有故城在縣東南秦陽武城也博浪沙在</hi>
　<hi>其南</hi>良令力士操鐵錐<hi>良嘗學禮淮陽東見倉海君得力士為鐵錐重百二十斤</hi>狙<lb/>
　擊始皇誤中副車始皇驚求弗得令天下大索十日<lb/>
　良乃更姓名亡匿下邳<hi>秦縣故城在今江南徐州府邳州東</hi>
<pb n="KR2b0037_WYG_010-8a"/>
<hi>乙酉</hi>三十一年更名臘<hi>禮記月令注臘即周禮所謂蜡祭也蔡邕獨斷臘者嵗終大祭縱吏</hi>
<hi>民燕飲</hi>曰嘉平<lb/>
　自惠文王十二年初臘至是改曰嘉平<hi>茅盈内紀先是邑有歌謠</hi>
　<hi>曰神仙得者茅初成帝欲學之臘嘉平始皇聞之欣然有尋仙之意遂改臘曰嘉平</hi>是年命黔<lb/>
　首自實田<hi>自具頃畆實數也</hi>
<hi>丙戌</hi>三十二年帝巡北邊使將軍䝉恬伐匈奴<lb/>
　先是帝之碣石<hi>刻碣石門壊城郭決通隄防絫孔安國書傳碣石海畔山水經注  縣碣</hi>
　<hi>石山枕海山有大石如柱形世名天橋柱絫縣故城在今直𨽻永平府昌黎縣南</hi>使燕人盧<lb/>
<pb n="KR2b0037_WYG_010-8b"/>
　生<hi>姜姓之後封于盧以國為氏</hi>求羨門子高還奏録圖書曰亡秦<lb/>
　者胡也始皇乃巡北邊遣將軍䝉恬發兵三十萬人<lb/>
　北伐䝉恬斥逐匈奴收河南地<hi>秦為新秦中漢為朔方郡隋唐為勝州豐</hi>
　<hi>州明為河套今為鄂爾多斯地</hi>為四十四縣築長城起臨洮<hi>秦縣今甘肅鞏</hi>
　<hi>昌府岷州是以地臨洮水故名洮水出鞏昌府洮州西傾山逕蘭州府臯蘭縣入黃河</hi>至遼東<lb/>
　<hi>今府盛京奉天府東南境及錦州  東北境皆秦遼東郡地</hi>延袤<hi>延長也南北曰袤</hi>萬餘<lb/>
　里恬常居上郡<hi>今陜西綏徳州秦上郡治</hi>統治之<hi>事在三十三年</hi>始皇復<lb/>
　使恬除直道道九原<hi>注見前</hi>抵雲陽<hi>故城在陜西西安府涇陽縣西北</hi>
<pb n="KR2b0037_WYG_010-9a"/>
　塹山堙谷千八百里數年不就<hi>事在三十五年</hi>
<hi>丁亥</hi>三十三年略取南越<hi>即百越亦曰揚越漢書注南越芈姓與楚同祖國語曰芈姓䕫</hi>
<hi>越是也</hi>地置桂林<hi>今廣西桂林平欒/及梧潯栁諸府地</hi>南海<hi>今廣東廣韶潮惠肇高南雄諸</hi>
<hi>府地</hi>象郡<hi>其地廣逺今廣東亷雷二府廣西慶逺太平諸府及安南國皆是</hi>
　發諸嘗逋亡人及贅壻<hi>史記集解男無聘財以身自質于妻家曰贅索隱曰如人</hi>
　<hi>身之有肬贅也</hi>賈人為兵略取南越陸梁地<hi>史記正義嶺南人多處山陸間</hi>
　<hi>其性强梁故曰陸梁</hi>置三郡以謫徙民五十萬人戍五嶺<hi>水經注五</hi>
　<hi>嶺最東曰大庾第二曰騎田第三曰都龎第四曰萌渚最西曰越城  大庾在今廣東南雄府保昌縣北</hi>
<pb n="KR2b0037_WYG_010-9b"/>
　<hi>騎田一曰上嶺山又曰黃岑山在今湖南郴州南都龎亦曰永明嶺在今湖南永州府永明縣北萌渚在</hi>
　<hi>今永州府江華縣西南越城亦曰始安嶺在今廣西桂林府興安縣北</hi>與越雜處<lb/>
彗星見<lb/>
<hi>戊子</hi>三十四年燒詩書百家語<lb/>
　始皇置酒咸陽宫僕射<hi>秦官顔師古曰僕主也射如字古者重武事每官必有主</hi>
　<hi>射督課之故名</hi>周青臣<hi>周之後人號曰周家因以為氏</hi>進頌曰陛下平定海<lb/>
　内以諸侯為郡縣上古所不及始皇悦博士淳于越<lb/>
　<hi>春秋州公亦曰淳于公其後以國為氏</hi>曰殷周之王千餘嵗封子弟功<lb/>
<pb n="KR2b0037_WYG_010-10a"/>
　臣自為枝輔今陛下富有四海而子弟為匹夫卒有<lb/>
　田恒六卿之臣<hi>田恒篡齊六卿分晉事俱見前</hi>何以相救事不師古<lb/>
　而能長久非所聞也始皇下其議丞相李斯言五帝<lb/>
　不相復三王不相襲越言乃三代之事何足法也異<lb/>
　時諸侯並爭厚招遊學今天下已定法令出一諸生<lb/>
　不師今而學古聞令下則各以其學議之入則心非<lb/>
　出則卷議誇主以為名異趣以為高率羣下以造謗<lb/>
　如此弗禁則主勢降乎上黨與成乎下臣請史官非<lb/>
<pb n="KR2b0037_WYG_010-10b"/>
　秦記皆燒之非博士官所職天下有藏詩書百家語<lb/>
　者皆詣守尉雜燒之偶語詩書者棄市以古非今者<lb/>
　族吏見知不舉與同罪令下三十日不燒黥為城旦<lb/>
　<hi>黥墨刑城旦旦起行治城四嵗刑也</hi>所不去者醫藥卜筮種樹之書欲<lb/>
　學法令者以吏為師制曰可<lb/>
<hi>己丑</hi>三十五年營朝宫作前殿阿房<hi>亦曰阿城在陝西西安府長安縣西北史</hi>
<hi>記阿房宫未成成欲更令名名之作宮阿房故天下謂之阿房宫索隱此以形名宫言其四阿旁廣也</hi>
　始皇以咸陽人多先王宫廷小乃營朝宫渭南上林<lb/>
<pb n="KR2b0037_WYG_010-11a"/>
　苑中先作前殿阿房東西五百步南北五十丈上可<lb/>
　以坐萬人下可以建五丈旗周馳為閣道自殿下直<lb/>
　抵南山<hi>在西安府南自終南太白連延至商嶺皆是</hi>表山巔以為闕複道<lb/>
　渡渭屬之咸陽隱宫<hi>史記正義餘刑見于市朝宫刑一百日隱于蔭室故曰隱宫下</hi>
　<hi>蠶室是也</hi>徒刑<hi>奴役也以罪供徭作</hi>者七十餘萬人分作阿房驪山<lb/>
　闗中<hi>闗中記東自函闗西至隴闗二闗之間謂之闗中</hi>計宫三百闗外四百<lb/>
　餘因徙三萬家驪邑<hi>臨潼縣東有驪戎城秦驪邑漢改曰新豐</hi>五萬家雲<lb/>
　陽<hi>注見前</hi>盧生説始皇㣲行以避惡鬼所居宫毋令人<lb/>
<pb n="KR2b0037_WYG_010-11b"/>
　知然後不死之藥始可得也始皇乃令咸陽旁三百<lb/>
　里内宮觀複道相連帷帳鐘鼓美人充之各按署不<lb/>
　移徙所行幸有言其處者死于是羣臣莫知行之所<lb/>
　在受決事者悉于咸陽宫<hi>始皇嘗從梁山宫望見丞相車騎甚衆弗善也或告</hi>
　<hi>丞相丞相損之始皇怒曰此中人泄吾語捕時在旁者盡殺之  梁山宫在陜西乾州永夀縣西北</hi>
阬諸生使長子扶蘇監蒙恬軍<lb/>
　侯生<hi>説苑曰韓客</hi>盧生相與譏議始皇因亡去始皇聞之<lb/>
　大怒曰諸生或為妖言以亂黔首使御史按問之<hi>秦制</hi>
<pb n="KR2b0037_WYG_010-12a"/>
　<hi>御史掌討姦猾治大獄</hi>諸生傳<hi>音轉</hi>相告引乃自除犯禁者四百<lb/>
　六十餘人皆阬之咸陽<hi>臨潼縣西南舊有阬儒谷唐明皇改曰旌儒鄉</hi>長子<lb/>
　扶蘇諫曰諸生皆誦法孔子今以重法繩之臣恐天<lb/>
　下不安始皇怒使北監䝉恬軍于上郡<lb/>
<hi>庚寅</hi>三十六年星隕東郡<hi>秦取魏地置東郡治濮陽今直隷大名府開州是</hi>為石<lb/>
　有墜星下東郡至地為石或刻其石曰始皇死而地<lb/>
　分使御史逐問莫服盡誅石旁居人燔其石<hi>是秋有使者從</hi>
　<hi>闗東夜過華陰有人持璧遮使者曰為吾遺滈池君因言曰今年祖龍死使者問其故忽不見置其璧去</hi>
<pb n="KR2b0037_WYG_010-12b"/>
　<hi>使者奉璧具以聞始皇黙然良久曰山鬼固不過知一嵗事退而使御府視璧乃二十八年行渡江所沈</hi>
　<hi>璧也曰滈池君服䖍曰水神也祖龍蘇林  祖始也龍人君象謂始皇</hi>
<hi>辛夘</hi>三十七年帝東巡至沙邱<hi>注見/前</hi>崩丞相李斯宦者<hi>奄宦</hi>
<hi>中官也</hi>趙高<hi>諸趙疎逺屬</hi>矯遺詔立少子胡亥為太子殺扶蘇<lb/>
及䝉恬還至咸陽胡亥襲位<hi>是為二世皇帝</hi>
　十月癸丑始皇出遊丞相斯從少子胡亥愛慕請從<lb/>
　許之至雲夢<hi>澤名在今湖北徳安府安陸縣南本二澤雲在江北夢在江南方八九百里後</hi>
　<hi>悉為邑居聚落因併稱之曰雲夢</hi>望祀虞舜于九疑山<hi>在今湖南永州府寧逺縣</hi>
<pb n="KR2b0037_WYG_010-13a"/>
　<hi>南九峯相似望而疑之故名</hi>浮江下渡海渚<hi>史記正義括地志以海渚在舒州按舒州</hi>
　<hi>在江之中疑海字誤</hi>過丹陽<hi>秦縣故城在今太平府當塗縣東名丹陽鎮考丹陽有楚丹陽吴丹</hi>
　<hi>陽楚丹陽熊繹所封在今歸州及枝江者是也吴丹陽秦為縣漢因之在當塗者是也後漢武帝置丹陽</hi>
　<hi>郡乃于縣稱小丹陽以别之</hi>至錢塘<hi>今縣浙江/杭州府治</hi>臨浙江<hi>水波惡乃西百二十</hi>
　<hi>里從陿中渡州浙江注見前陿中在今杭  府餘杭縣</hi>上㑹稽<hi>注見前</hi>祭大禹望<lb/>
　于南海立石頌徳還過吴從江乘<hi>故城在今江寧府句客縣北</hi>渡<lb/>
　並海上北至琅琊之罘<hi>山名在今山東登州府福山縣東北</hi>見巨魚射<lb/>
　殺之<hi>始皇夢與海神戰如人狀占之博士曰神不可見以大魚蛟龍為候乃命以連弩候魚出射之</hi>
<pb n="KR2b0037_WYG_010-13b"/>
　<hi>自琅琊至成山弗見至之罘見巨魚射殺一魚</hi>西至平原津<hi>平原趙邑注見前</hi>而病<lb/>
　始皇惡言死羣臣莫敢言死事病益甚乃令中車府<lb/>
　令<hi>秦官屬太僕</hi>行符璽事趙高為書賜扶蘇曰與喪㑹咸<lb/>
　陽而葬未付使者七月始皇崩于沙邱丞相斯恐諸<lb/>
　公子及天下有變秘不發喪棺載輼涼車<hi>卧車也有牕牖閉則</hi>
　<hi>温開則涼故名後因載喪飾以栁翣遂為喪車</hi>中所至上食奏事如故獨胡<lb/>
　亥趙高及所幸宦者五六人知之初始皇尊寵蒙氏<lb/>
　恬任外將恬弟毅常居中參謀議名為忠信趙高者<lb/>
<pb n="KR2b0037_WYG_010-14a"/>
　生而隱宫始皇聞其强力通獄法以為中車府令使<lb/>
　教胡亥決獄嘗有罪使毅治之毅當高法應死始皇<lb/>
　赦之復其官高既幸于胡亥又怨䝉氏乃與胡亥謀<lb/>
　詐以始皇命誅扶蘇而立胡亥為太子胡亥然之高<lb/>
　曰不與丞相謀恐事不成乃見李斯曰上賜長子書<lb/>
　及符璽皆在胡亥所定太子在君侯與高之口耳事<lb/>
　將何如斯曰安得亡國之言此非人臣所當議也高<lb/>
　曰君侯材能智慮功高無怨長子信之孰與䝉恬斯<lb/>
<pb n="KR2b0037_WYG_010-14b"/>
　曰皆不及也高曰長子即位必用恬為丞相君侯終<lb/>
　不懐通侯<hi>應劭曰舊曰徹侯徹通也言其上通王室也後避漢武諱故曰通侯</hi>之印歸<lb/>
　鄉里明矣胡亥仁慈篤厚可以為嗣願君審計而定<lb/>
　之斯以為然乃相與矯詔立胡亥為太子更為書賜<lb/>
　扶蘇數以不能立功數上書誹謗怨望而恬不矯正<lb/>
　皆賜死扶蘇發書泣欲自殺恬曰陛下使臣將三十<lb/>
　萬衆守邊長子為監此天下重任也今一使者來安<lb/>
　知其非詐復請而死未暮也扶蘇曰父賜子死尚安<lb/>
<pb n="KR2b0037_WYG_010-15a"/>
　復請即自殺恬不肯死使者屬吏繫諸陽周<hi>故城在今甘肅</hi>
　<hi>慶陽府真寧縣北</hi>更置李斯舎人為䕶軍<hi>秦有䕶軍都尉</hi>還報胡亥<lb/>
　知扶蘇已死即欲釋恬㑹毅出禱山川還高曰先帝<lb/>
　欲立太子久矣而毅以為不可不若誅之乃繫諸代<lb/>
　遂從井陘抵九原<hi>㑹暑輼車臭乃詔從官令車載一石鮑魚以亂之  鮑魚䱒魚也</hi>
　從直道至咸陽發喪胡亥襲位趙高用事日夜毁惡<lb/>
　蒙氏二世遂殺恬兄弟<hi>兄子子嬰諫曰䝉氏秦之大臣一旦棄之而立無節行之</hi>
　<hi>人是使羣臣不相信而鬭士之意離也二世不聴使御史曲宫之代賜毅死又遣使者至陽周怙對使者</hi>
<pb n="KR2b0037_WYG_010-15b"/>
　<hi>曰吾積功信于秦四世矣今將共三十餘萬身雖囚繫其勢足以倍畔然自知必死而守義者不敢辱先</hi>
　<hi>人之教而忘先帝也乃吞藥自殺</hi>
九月葬驪山<hi>注見前</hi>
　下錮三泉<hi>冶銅錮塞下至三重之泉</hi>竒器珍怪徙藏滿之令匠作<lb/>
　機弩有穿近者輒射之以水銀為百川江河大海機<lb/>
　相灌輸上具天文下具地理後宫無子者皆令從死<lb/>
　葬既已工匠為機者盡閉之無復得出<lb/>
二世皇帝<lb/>
<pb n="KR2b0037_WYG_010-16a"/>
<hi>壬辰</hi>元年<hi>綱目于是嵗即分列楚趙齊燕魏諸國考諸國不久即滅亡今不更為分注二年三年所建國</hi>
<hi>亦倣此</hi>冬十月大赦<lb/>
春帝東行至碣石並海南至㑹稽而還<lb/>
　二世東行郡縣李斯從盡刻始皇所立刻石旁著大<lb/>
　臣從者姓名以章先帝成功盛徳<lb/>
夏四月殺諸公子公主<lb/>
　二世謂趙高曰人生居世間猶騁六驥過決隙<hi>決裂也裂</hi>
　<hi>開之隙言其狹小</hi>也吾欲悉耳目之所好窮心志之所樂以<lb/>
<pb n="KR2b0037_WYG_010-16b"/>
　終吾年壽可乎高曰此賢主之所能行而昬亂主之<lb/>
　所禁也然沙邱之謀諸公子及大臣皆疑焉今陛下<lb/>
　初立此其意怏怏皆不服恐為變陛下安得為此樂<lb/>
　乎二世曰為之奈何高曰嚴法刻刑誅滅大臣宗室<lb/>
　收舉遺民貧者富之賤者貴之盡除故臣更置所親<lb/>
　信陛下則高枕肆志寵樂矣二世然之乃更為法律<lb/>
　益務刻深大臣諸公子有罪輒下高鞫治公子十二<lb/>
　人僇死咸陽市十公主矺<hi>竹格反磓也</hi>死于杜<hi>即杜陵故城在西安</hi>
<pb n="KR2b0037_WYG_010-17a"/>
　<hi>府咸寧縣東南</hi>相連逮者不可勝數<hi>公子將閭昆弟三人囚于内宫將殺之將閭仰</hi>
　<hi>而呼天者三兄弟皆自殺公子高欲奔恐收族上書請從死先帝得葬驪山之足二世大悦賜錢以葬</hi>
復作阿房宫<lb/>
　初始皇作阿房未就而崩遂罷其役至是二世復營<lb/>
　之并徴材士<hi>如淳曰有材多力之士</hi>五萬人為衛狗馬禽獸當<lb/>
　食者多調郡縣轉輸菽粟芻稾皆令自齎糧食咸陽<lb/>
　三百里内不得食其穀<lb/>
秋七月陳勝<hi>字涉陽城人</hi>吴廣<hi>字叔陽/夏人</hi>起兵于蘄<hi>今江南鳳陽府宿州</hi>
<pb n="KR2b0037_WYG_010-17b"/>
<hi>南蘄縣故城是</hi>勝自立為楚王以廣為假王擊滎陽<hi>注見前</hi>
　是時發閭左<hi>閭里門應劭曰秦以謫發戍先發吏有過及贅壻賈人嘗有市籍者曹輩盡復</hi>
　<hi>入閭取其左發之未及發右而秦亡顔師古曰閭左之釋應最得之</hi>戍漁陽<hi>故城在順天府密雲</hi>
　<hi>縣西南</hi>者九百人屯大澤鄉<hi>在宿州西南</hi>陳勝吴廣為屯長<lb/>
　㑹天大雨道不通度已失期法皆斬勝廣乃相與謀<lb/>
　<hi>勝曰天下苦秦久矣今誠以吾衆為天下倡宜多應者廣以為然</hi>共殺將尉<hi>尉官名將領戍</hi>
　<hi>卒故曰將尉</hi>召令徒屬曰公等皆失期當斬假令毋斬而<lb/>
　戍死者固什六七且壯士不死則已死則舉大名耳<lb/>
<pb n="KR2b0037_WYG_010-18a"/>
　王侯將相寧有種乎衆皆從之乃詐稱公子扶蘇<hi>扶蘇</hi>
　<hi>被殺百姓未知其死</hi>項燕<hi>燕之死或以為亡去</hi>為壇而盟稱大楚勝自立<lb/>
　為將軍廣為都尉攻大澤鄉抜之攻蘄蘄下徇蘄以<lb/>
　東行收兵比至陳車六七百乘騎千餘卒數萬人陳<lb/>
　守丞戰死遂入據之初大梁人張耳陳餘<hi>耳及魏公子無忌時</hi>
　<hi>為客餘年少父事耳為刎頸交</hi>在陳為里監門<hi>秦滅魏重賞購二人二人變姓名俱之陳</hi>
　<hi>為監門以自食</hi>陳勝既入陳耳餘詣門上謁勝素聞二人賢<lb/>
　見之大喜陳中豪傑父老請立勝為楚王勝以問耳<lb/>
<pb n="KR2b0037_WYG_010-18b"/>
　餘對曰秦為無道滅人社稷暴虐百姓將軍出萬死<lb/>
　之計為天下除殘今始至陳而王之示天下私願將<lb/>
　軍毋王急引兵而西遣人立六國後自為樹黨如此<lb/>
　野無交兵<hi>六國皆為與國則兵不交鋒</hi>誅暴秦據咸陽以令諸侯<lb/>
　則帝業成矣不聴遂自立為王號張楚<hi>劉徳曰若云張大楚國也</hi>
　<hi>相勝少時嘗與人傭耕隴上悵然甚久曰茍富貴無  忘傭者笑曰若為傭耕何富貴也勝太息曰嗟乎</hi>
　<hi>燕雀安知鴻鵠之志哉及為王其故嘗與傭耕者聞之乃之陳伺勝出遮道而呼勝乃載與俱歸入宫見</hi>
　<hi>殿屋帷帳曰夥頤涉之為王沈沈者  夥頤方言嘆其物盛大而多之辭</hi>當是時諸郡縣<lb/>
<pb n="KR2b0037_WYG_010-19a"/>
　苦秦法皆殺其長吏以應勝使從東方來以反者聞<lb/>
　二世怒下之吏後至者曰羣盜鼠竊狗偷郡守尉方<lb/>
　捕逐今盡得不足憂也乃悦勝以廣為假王監諸將<lb/>
　擊滎陽廣尋為裨將田臧所殺<hi>廣圍滎陽李斯子由為三川守拒之廣不</hi>
　<hi>能下田臧以廣不知兵矯勝令殺之而奉其首于勝勝即以臧為上將西迎秦軍臧敗死事在二年</hi>
楚遣諸將徇趙魏以周文為將軍將兵至戲<hi>今臨潼縣東北有戲</hi>
<hi>亭戲水所逕戲水出驪山入渭</hi>少府<hi>秦官掌山林/池澤之税</hi>章邯<hi>齊太公支孫封鄣其後去邑為</hi>
<hi>章氏邯字少榮</hi>拒之楚兵敗走<hi>綱目于是條大書楚以周文為將軍將兵伐秦劉友益曰夷秦</hi>
<pb n="KR2b0037_WYG_010-19b"/>
<hi>于列國也考史例紀一朝之事則以一朝為統秦雖無道二世猶居帝位綱目既用以紀年不應直斥為秦且</hi>
<hi>于此以後既已書秦而望夷之弑則又書帝書法亦不畫一今于提綱改書其目及分注依左傳稱周人之例</hi>
<hi>仍稱秦漢以後各朝皆同此</hi>
　張耳陳餘請兵略趙地勝以所善陳人武臣<hi>武氏宋武公之</hi>
　<hi>後以諡為氏</hi>為將軍耳餘為校尉予卒三千人徇趙又令<lb/>
　魏人周市徇魏聞周文陳之賢人<hi>文名章嘗為項燕軍視日事春申君</hi>
　<hi>日視日占時  吉凶之官</hi>習兵與之將軍印使西擊秦勝既遣周<lb/>
　文有輕秦之意不復設備博士孔鮒<hi>斌之子字子魚孔子八世孫陳</hi>
<pb n="KR2b0037_WYG_010-20a"/>
　<hi>涉之王魯諸生持孔氏禮器歸之故鮒為涉博士</hi>諫曰臣聞兵法不恃敵之<lb/>
　不我攻恃吾之不可攻今王恃敵而不自恃若跌而<lb/>
　不振悔無及也不聴文行收兵車千乘卒數十萬至<lb/>
戲軍焉二世乃大驚少府章邯請赦驪山徒悉發以<lb/>
　擊楚軍大敗之周文走<hi>出闗至澠池自刎死事在二年</hi>
八月楚將武臣自立為趙王<lb/>
武臣等從白馬渡河<hi>白馬津名注見前</hi>收兵得數萬人號武<lb/>
　信君下趙十餘城餘皆城守乃引兵擊范陽<hi>秦縣故城在今</hi>
<pb n="KR2b0037_WYG_010-20b"/>
<hi>直𨽻保定府定興縣</hi>范陽人蒯徹<hi>晉大夫蒯得食采于蒯後以為氏徹史記避漢武諱改曰</hi>
　<hi>通</hi>説武臣曰范陽令徐公畏死而貪欲降君君無以<lb/>
　為秦所置吏誅殺而以侯印授之使馳驅燕趙之間<lb/>
　則燕趙諸城可無戰而降矣從之不戰而下者三十<lb/>
　餘城張耳陳餘怨陳王不以為將軍而以為校尉又<lb/>
　聞周文敗走乃勸武臣自立為趙王餘為大將軍耳<lb/>
　為丞相使人報陳王陳王大怒欲族武臣家柱國房<lb/>
　君<hi>姓蔡名賜上蔡人為勝上柱國</hi>諫曰秦未亡而誅武信君等家此<lb/>
<pb n="KR2b0037_WYG_010-21a"/>
　生一秦也不如因而賀之使急引兵擊秦陳王從其<lb/>
　計使使者賀趙趣發兵西入闗耳餘勸武臣毋西兵<lb/>
　而北徇燕代南收河内以自廣武臣以為然因不西<lb/>
　兵使韓廣畧燕李良畧常山張黶畧上黨<lb/>
九月劉邦起兵于沛<hi>今縣屬江南徐州府</hi>自立為沛公<hi>漢高祖事始此</hi>
　劉邦字季沛豐邑<hi>應劭曰沛縣豐鄉也</hi>中陽里人為人隆準龍<lb/>
　顔<hi>隆高準鼻顔額顙也</hi>愛人喜施意豁如也有大度不事家人<lb/>
　生産作業初為泗上亭長<hi>秦法十里一亭亭長主亭之吏今沛縣東有泗水亭</hi>
<pb n="KR2b0037_WYG_010-21b"/>
　<hi>括地志漢高祖㣲時為亭長于此常繇咸陽縱觀秦皇帝喟然太息曰大丈夫當如此也</hi>單父<hi>秦縣</hi>
　<hi>故城在今山東曹州府單縣南</hi>人吕公好相人竒其狀貌以女妻之<lb/>
　<hi>即吕后</hi>既而為縣送徒驪山徒多道亡自度比至皆亡<lb/>
　之到豐西止飲夜乃解縱所送徒曰公等皆去吾亦<lb/>
　從此逝矣徒中壯士願從者十餘人季被酒夜徑澤<lb/>
　中有大蛇當徑季抜劍斬蛇有老嫗哭曰吾子白帝<lb/>
　子也化為蛇當道今赤帝子殺之因忽不見季亡匿<lb/>
　芒碭山<hi>在徐州府碭山縣東與河南歸徳府永城縣接界</hi>中數有竒怪<hi>所居上常</hi>
<pb n="KR2b0037_WYG_010-22a"/>
　<hi>有雲氣吕后與人從往即得之</hi>沛中子弟聞之多欲附者及陳勝起<lb/>
　沛令欲應之掾主吏<hi>秦制官各有掾屬正曰掾副曰屬主吏功曹也</hi>蕭何曹<lb/>
　參<hi>蕭與曹皆以國為氏何參俱沛人</hi>曰君為秦吏今背之恐子弟不<lb/>
　聴願召諸亡在外者以劫衆乃召劉季季之衆已數<lb/>
　十百人矣令悔閉城<hi>欲誅蕭曹蕭曹恐踰城保劉季</hi>季乃書帛射城<lb/>
　上遺沛父老為陳利害父老乃率子弟殺令迎季立<lb/>
　以為沛公蕭曹為收子弟得二三千人以應諸侯<hi>祠黃</hi>
　<hi>帝旗幟皆赤</hi>
<pb n="KR2b0037_WYG_010-22b"/>
楚項梁起兵于吴<lb/>
　項梁下相<hi>故城在今江南徐州府宿遷縣西</hi>人楚將項燕子也嘗殺<lb/>
　人與兄子籍避仇吴中吴中賢士大夫俱出其下<hi>吴中</hi>
　<hi>每有大繇役及喪梁常主辦陰用兵法部勒賓客及子弟以是知其能</hi>籍字羽少時學<lb/>
　書不成去學劍又不成梁怒之籍曰書足記姓名而<lb/>
　已劍一人敵不足學學萬人敵梁乃教籍兵法籍大<lb/>
　喜略知其意又不肯竟學籍長八尺餘力能扛<hi>舉也</hi>鼎<lb/>
　才器過人<hi>始皇東遊㑹稽渡浙江梁與籍觀籍曰彼可取而代也梁掩其口曰無妄言族矣</hi>
<pb n="KR2b0037_WYG_010-23a"/>
　㑹稽守殷通<hi>武王克商子孫分散以殷為氏</hi>素賢梁聞陳勝起欲發<lb/>
　兵應勝使梁將梁請召籍籍入梁眴<hi>音舜動目而使之也</hi>籍籍<lb/>
　抜劍斬守梁持守頭佩其印綬<hi>門下驚擾籍所擊殺數十百人府中皆讋</hi>
　<hi>伏莫敢起</hi>召故所知豪吏諭以所為起大事遂舉吴中兵<lb/>
　收下縣得精兵八千人<hi>梁部署豪傑為校尉候司馬有一人不得官自言梁曰某</hi>
　<hi>時某喪使公主某事不能辦以故不任公衆乃皆服</hi>梁自為㑹稽守籍為裨將<lb/>
　<hi>籍時年二十四</hi>
齊田儋自立為齊王<lb/>
<pb n="KR2b0037_WYG_010-23b"/>
　儋故齊王族也與從弟榮榮弟横皆豪健宗彊能得<lb/>
　人周市略地至狄<hi>注見前</hi>儋殺狄令而召豪吏子弟曰<lb/>
　諸侯皆反秦自立齊古之建國儋田氏當王遂自立<lb/>
　擊市走之東略定齊地<lb/>
趙將韓廣自立為燕王<lb/>
　韓廣至燕燕豪傑立以為王<hi>廣以其母在趙不許燕人曰楚不敢害趙王將</hi>
　<hi>相之家趙安敢害將軍母乎廣乃立居數月趙奉其母歸之</hi>趙王與張耳陳餘北<lb/>
　略地燕界趙王間出為燕軍所得囚之欲求割地使<lb/>
<pb n="KR2b0037_WYG_010-24a"/>
　者數往燕輒殺之有厮養<hi>韋昭曰析薪為厮炊烹為養</hi>卒走燕壁<lb/>
　見燕將曰君知張耳陳餘何欲曰欲得其王耳卒曰<lb/>
　君未知此兩人所欲也夫武臣張耳陳餘杖馬箠下<lb/>
　趙數十城此亦各欲南面而王顧其勢初定且以少<lb/>
　長先立武臣今趙地已服此兩人方欲分趙而王今<lb/>
　君乃囚趙王此兩人名為求王實欲燕殺之而分趙<lb/>
　自立夫以一趙尚易燕况以兩賢王左提右挈而責<lb/>
　殺王之罪滅燕易矣燕將乃歸趙王卒為御而歸<lb/>
<pb n="KR2b0037_WYG_010-24b"/>
楚將周市立魏公子咎為魏王而相之<lb/>
　周市已定魏地魏人欲立為王市曰天下昏亂忠臣<lb/>
　乃見必立魏王後乃可齊趙各遣使立市市不受時<lb/>
　魏故公子甯陵君咎<hi>甯陵注見前</hi>在陳王所市迎之使五<lb/>
　反陳王乃遣咎市立為王而相之<lb/>
秦廢衛君角為庶人<hi>衛自康叔至君角凡三十七傳而為秦滅</hi>
　初秦并天下而衛獨存至是二世廢之衛祀遂絶<lb/>
<hi>癸巳</hi>二年趙將李良弑其君武臣張耳陳餘立趙歇為王<lb/>
<pb n="KR2b0037_WYG_010-25a"/>
　李良已定常山還報趙王復使略太原至井陘還請<lb/>
　益兵<hi>時秦兵方塞井陘道</hi>道逢趙王姊良以為王伏謁道旁王<lb/>
　姊醉不知其將使騎謝之良起慚其從官從官或請<lb/>
　追殺之良先得秦將書詐為二世招良意欲反趙未<lb/>
　決因此怒使人追殺王姊遂襲邯鄲殺武臣趙人多<lb/>
　為張耳陳餘耳目者故兩人得脱收散兵得數萬人<lb/>
　擊李良良敗走歸章邯客或説耳餘曰兩君羇旅難<lb/>
　可獨立立趙後輔以誼可就功乃求得歇立之居信<lb/>
<pb n="KR2b0037_WYG_010-25b"/>
　都<hi>今直𨽻冀州是故城在州治東北</hi>
章邯等擊敗楚軍楚莊賈弑其君勝降吕臣討殺賈復<lb/>
以陳為楚<lb/>
　二世益發兵遣長史<hi>秦官丞相屬</hi>司馬欣都尉<hi>秦官名</hi>董翳<lb/>
　<hi>晉董狐之裔</hi>佐章邯擊楚柱國房君殺之又進擊陳西軍<lb/>
　張賀陳王出監戰軍敗張賀死臘月<hi>張晏曰秦之臘月夏之九月</hi>
　陳王至下城父<hi>今江南潁州䝉城縣西北有下城父聚以近故城父縣故加下</hi>其御<lb/>
　莊賈殺之以降陳王故涓人<hi>即中涓顔師古曰主居中而潔除之人</hi>吕<lb/>
<pb n="KR2b0037_WYG_010-26a"/>
　臣為蒼頭軍<hi>蒼頭注見前</hi>起攻陳殺賈復以陳為楚葬陳<lb/>
　王于碭<hi>今江南徐州府碭山縣有故碭城在縣南</hi>諡曰隱<hi>初勝既為王故人皆往依之妻</hi>
　<hi>之父亦往焉勝以衆賓待之長揖不拜妻之父怒而去故人出入或言勝故情勝聞而斬之諸故人皆引</hi>
　<hi>去以朱防為中正胡武為司過主司羣臣以苛察為忠諸將不親附以及于敗</hi>
秦嘉<hi>魯有秦董父其後以邑為氏又嬴秦之支以國為氏</hi>立景駒<hi>楚公族</hi>為楚王<lb/>
　陳王初起時淩<hi>秦縣故城在今江南徐州府宿遷縣東南</hi>人秦嘉銍<hi>秦縣今江</hi>
　<hi>南鳳陽府宿州西南有銍城</hi>人董緤符離<hi>今宿/州</hi>人朱雞石取慮<hi>音秋</hi>
　<hi>閭秦縣故城在今徐州府睢寧縣西南</hi>人鄭布徐<hi>本徐國楚滅之為縣徐國注見前</hi>人<lb/>
<pb n="KR2b0037_WYG_010-26b"/>
　丁疾等皆特起將兵圍東海<hi>今江南海州</hi>守于郯<hi>今郯城縣屬山</hi>
　<hi>東沂州府</hi>陳王聞使武平君畔為將軍監郯下軍秦嘉不<lb/>
　受命自立為大司馬殺武平君畔及陳王軍破嘉乃<lb/>
　立景駒為楚王<lb/>
左右校<hi>秦官即左右校尉</hi>攻陳下之吕臣走得英布<hi>英氏臯陶之後以國</hi>
<hi>為氏</hi>軍還復取陳<lb/>
　英布六<hi>春秋六國秦為縣六國注見前</hi>人嘗坐法黥<hi>故曰黥布</hi>論輸驪山<lb/>
　驪山之徒數十萬人布皆與其徒長豪傑交通乃亡<lb/>
<pb n="KR2b0037_WYG_010-27a"/>
　之江中為羣盜番陽<hi>今縣曰鄱陽屬江西饒州府</hi>令吴芮甚得江<lb/>
　湖間心號曰番君布往見之其衆已數千人番君以<lb/>
　女妻之使將其兵擊秦吕臣方敗走與布遇乃以其<lb/>
　兵還破秦軍陳復為楚布引兵而東<lb/>
沛公得張良以為廏將<hi>主馬官</hi>
　初沛公破秦軍于豐<hi>秦為鄉今縣屬徐州府</hi>令雍齒<hi>雍氏周雍伯之後以</hi>
　<hi>國為氏</hi>守之而之薛<hi>注見前</hi>齒雅不欲屬沛公魏人招之<lb/>
　即反為魏守豐沛公引兵攻之不能取聞景駒新立<lb/>
<pb n="KR2b0037_WYG_010-27b"/>
　在留<hi>秦縣今為留城鎮在徐州府沛縣東</hi>往從之時張良亦聚少年百<lb/>
　餘人欲往從景駒遇沛公于下邳<hi>注見前</hi>遂屬焉沛公<lb/>
　拜良為廏將良數以太公兵法説沛公沛公善之常<lb/>
　用其策為他人言皆不省良曰沛公殆天授遂留不<lb/>
　去<hi>景駒使沛公與秦戰不利攻碭下抜之得兵五六千人還擊豐不</hi>
項梁擊景駒殺之夏六月立楚懐王孫心為楚懐王韓<lb/>
公子成為韓王<lb/>
　廣陵<hi>今江南揚州府治秦為廣陵縣</hi>人召平<hi>召氏召公之後以邑為氏</hi>為楚徇廣<lb/>
<pb n="KR2b0037_WYG_010-28a"/>
　陵未下聞陳王敗乃渡江矯王令拜項梁為上柱國<lb/>
　曰江東已定急引兵西擊秦梁乃以八千人渡江而<lb/>
　西聞陳嬰已下東陽<hi>秦縣故城在今江南泗州天長縣西北</hi>遣使欲與<lb/>
　連和俱西<hi>陳嬰者故東陽令史素信謹稱長者東陽少年殺其令相聚二萬人欲立嬰為王嬰</hi>
　<hi>母曰暴得大名不祥不如有所屬事成猶得封侯事敗易以亡非世所指名也嬰乃謂軍吏曰項氏世世</hi>
　<hi>將家有名于楚今欲舉大事將非其人不可衆從之</hi>嬰以兵屬梁及渡淮英布<lb/>
　蒲將軍亦以兵屬焉梁衆凡六七萬人軍下邳梁曰<lb/>
　陳王首事戰不利未聞所在今秦嘉立景駒大逆無<lb/>
<pb n="KR2b0037_WYG_010-28b"/>
　道乃進兵擊殺嘉駒走死至薛沛公往見之梁予卒<lb/>
　五千人還抜豐<hi>雍齒奔魏</hi>使項羽攻襄城<hi>注見前</hi>不下已抜<lb/>
　皆阬之梁聞陳王定死召諸别將㑹薛計事<hi>時沛公亦從沛</hi>
　<hi>往</hi>居鄛<hi>亦作巢秦縣故城在今江南廬州府巢縣</hi>人范増年七十好竒計<lb/>
　往説梁曰陳勝敗固當夫秦滅六國楚最無罪自懐<lb/>
　王入秦不反楚人憐之至今故楚南公<hi>漢書藝文志南公三十一</hi>
　<hi>篇陰陽家流</hi>曰楚雖三户亡秦必楚<hi>言楚怨秦雖三户猶足亡秦後項羽破章</hi>
　<hi>邯于三戸津邯降羽秦遂亡乃讖也</hi>今勝首事不立楚後而自立其勢<lb/>
<pb n="KR2b0037_WYG_010-29a"/>
　不長今君起江東楚蠭起之將皆爭附君者以君世<lb/>
　世楚將為能復楚之後也梁然其言乃求得懐王孫<lb/>
　心于民間為人牧羊六月立以為楚懐王從民望也<lb/>
　都盱眙<hi>今縣屬江南泗州</hi>以陳嬰為上柱國梁自號武信君<lb/>
　張良説梁曰君已立楚後韓公子橫陽君成最賢可<lb/>
　立為王益樹黨梁從之立為韓王以良為司徒西略<lb/>
韓地<hi>得數城秦輒復取之</hi>往來為游兵潁川<hi>秦郡注見前</hi>
章邯擊魏齊楚救之齊王儋魏相市敗死魏王咎自殺<lb/>
<pb n="KR2b0037_WYG_010-29b"/>
　章邯擊魏王于臨濟<hi>後漢書郡國志陳留郡平邱有臨濟亭齊田儋死此  平邱注</hi>
　<hi>見前</hi>魏使周市求救于齊楚齊王及楚將項它皆將兵<lb/>
隨市救魏章邯夜銜枚擊大破之殺齊王及周市魏<lb/>
　王為其民約降約定自燒殺其弟豹走楚<lb/>
齊人立田假為王故王儋弟榮逐假立儋子市為王而<lb/>
相之<lb/>
　假王建弟也齊人聞田儋死立以為王田角為相田<lb/>
　間為將儋弟榮收儋餘兵走東阿<hi>春秋柯邑秦曰東阿柯邑注見前</hi>
<pb n="KR2b0037_WYG_010-30a"/>
　章邯追圍之項梁引兵擊破章邯軍章邯走而西田<lb/>
　榮東歸項梁獨追北<hi>梁别遣項羽沛公攻城陽屠之復攻定陶西畧地至雍邱與秦</hi>
　<hi>軍戰破之斬李由見城陽定陶雍邱注俱  前</hi>八月田榮逐王假<hi>假亡走楚田角走趙</hi>
　<hi>田間前使趙因留不敢歸</hi>立儋子市為王榮相之田橫為將平齊<lb/>
　地<hi>項梁追逐秦軍數使使者趣齊兵俱西榮曰楚殺田假趙殺田角田間乃發兵楚趙不許田榮怒終</hi>
　<hi>不肯出兵</hi>
下右丞相去疾左丞相斯吏去疾自殺斯要斬夷三族<lb/>
以宦者趙高為中丞相<lb/>
<pb n="KR2b0037_WYG_010-30b"/>
　二世數誚讓李斯居三公位如何令盜如此斯恐懼<lb/>
　重爵禄不知所出乃阿二世意請修申韓之術行督<lb/>
　責之道且言督責必則所求得羣臣百姓救過不給<lb/>
　何變之敢圖二世悦于是行督責益嚴刑者相半于<lb/>
　道民益駭懼思亂郎中令趙高恃恩專恣多以私怨<lb/>
　殺人恐大臣言之乃説二世曰天子所以貴者但以<lb/>
　聞聲羣臣莫得見其面故號曰朕且陛下富于春秋<lb/>
　未必盡通諸事今坐朝廷譴舉有不當則見短于大<lb/>
<pb n="KR2b0037_WYG_010-31a"/>
　臣非所以示神明也不如深拱禁中與臣及侍中<hi>秦官</hi>
　<hi>應劭曰入侍天子故曰侍中</hi>習法者待事來揆之則大臣不敢奏<lb/>
　疑事天下稱聖主矣二世乃不坐朝廷事皆決于高<lb/>
　高知李斯將以為言乃見斯曰闗東羣盜多而上益<lb/>
　發繇役聚狗馬無用之物君何不諫斯曰上居深宫<lb/>
　欲見無間高曰請候上間語君于是待二世方燕樂<lb/>
　婦女在前使人告斯可奏事矣斯至上謁如此者三<lb/>
　二世怒高因曰沙邱之謀丞相與焉今陛下為帝而<lb/>
<pb n="KR2b0037_WYG_010-31b"/>
　丞相貴不益其意亦望裂地而王矣且丞相長男由<lb/>
　守三川楚盜陳勝等皆丞相傍縣之子<hi>傍縣近縣也斯上蔡人與</hi>
　<hi>勝陽城相近故云傍縣之子猶言子弟也</hi>以故公行過三川守不肯擊高<lb/>
　聞其文書相往來未得其審故未敢以聞二世欲案<lb/>
　丞相恐不審乃先使人按驗三川守與盜通狀斯聞<lb/>
　之乃上書言趙高罪二世曰趙君為人精廉彊力下<lb/>
　知人情上能適朕朕非屬趙君當誰任哉斯又與右<lb/>
　丞相馮去疾將軍馮劫進諫請且止阿房宫作者減<lb/>
<pb n="KR2b0037_WYG_010-32a"/>
　四邊戍轉<hi>戍征戍也轉轉運也</hi>二世曰君不能禁盜又欲罷先<lb/>
　帝所為是上無以報先帝次不為朕盡忠力何以在<lb/>
　位下吏按罪去疾劫自殺斯自負其辯有功無反心<lb/>
　乃就獄二世屬高治之責與由反狀榜掠千餘斯不<lb/>
　勝痛自誣服<hi>斯從獄中上書自陳前功幸二世寤而赦之高棄去不奏而使其客詐為御史</hi>
　<hi>謁者侍中更往來覆訊斯斯更以實對輒復榜之後二世使人驗斯斯以為如前終不更言所使案三川</hi>
　<hi>守由者至則楚兵已擊殺之矣高皆妄為反辭以相傅</hi>遂具斯五刑論<hi>秦法當三族者</hi>
　<hi>皆先黥劓斬左右趾笞殺之梟其首俎其骨肉于市謂之具五刑</hi>要斬咸陽市斯顧<lb/>
<pb n="KR2b0037_WYG_010-32b"/>
　謂其中子曰吾欲與若復牽黃犬出上蔡東門逐狡<lb/>
　兔豈可得乎遂父子相哭而夷三族二世乃以高為<lb/>
　中丞相事皆決焉<lb/>
章邯擊破楚軍于定陶項梁死<lb/>
　項梁既破章邯東阿西北至定陶又破之益輕秦有<lb/>
　驕色宋義<hi>宋以國為氏</hi>諫曰戰勝而將驕卒惰者敗今卒<lb/>
　少惰矣秦兵日益臣為君畏之梁不聴<hi>使宋義于齊道遇齊使者</hi>
　<hi>高陵君顯曰公將見武信君乎曰然曰臣論武信君必敗公徐行即免死疾行則及禍</hi>二世悉<lb/>
<pb n="KR2b0037_WYG_010-33a"/>
　起兵益章邯擊楚軍大破之定陶項梁死項羽沛公<lb/>
　方攻陳留<hi>秦縣今屬河南開封府臣瓚曰宋亦有留此留屬陳故名陳留</hi>聞梁死與<lb/>
　吕臣俱引兵而東<hi>吕臣軍彭城東項羽軍彭城西沛公軍碭</hi>已而楚懐王<lb/>
　自盱眙都彭城并吕臣項羽軍自將之<hi>以吕臣為司徒其父青為</hi>
　<hi>令尹沛公為碭郡長封武安侯號項羽為魯公封長安侯</hi>
楚立魏豹為魏王<lb/>
　豹之走楚楚王與卒數千人使徇魏地豹下二十城<lb/>
　乃立為魏王<lb/>
<pb n="KR2b0037_WYG_010-33b"/>
章邯擊趙圍趙王于鉅鹿<hi>今直𨽻順徳府内鄉縣本趙鉅鹿邑秦置縣為鉅鹿郡治</hi>
<hi>漢因之後魏改曰内鄉今之鉅鹿縣乃漢南䜌縣隋改曰鉅鹿者也</hi>楚以宋義為上將軍<lb/>
救之<lb/>
　章邯既破項梁以楚地兵不足憂乃北擊趙破邯鄲<lb/>
　張耳以趙王走入鉅鹿王離<hi>王翦之孫</hi>圍之陳餘北收兵<lb/>
　得數萬人軍鉅鹿北章邯軍其南<hi>築甬道屬河饟王離王離兵食多攻</hi>
　<hi>益急</hi>趙數請救于楚楚王聞宋義先策武信軍必敗<hi>義所</hi>
　<hi>遇齊使者高陵君顯在楚言于楚王以義為知兵</hi>召與計事大説之以為上<lb/>
<pb n="KR2b0037_WYG_010-34a"/>
　將軍項羽為次將范増為末將以救趙義號卿子冠<lb/>
　軍<hi>卿子人相褒尊之辭冠軍言其在諸軍之上</hi>諸别將皆屬焉<lb/>
楚遣沛公西入闗<lb/>
　初楚懐王與諸將約先入定闗中者王之是時秦兵<lb/>
　尚彊諸將莫利先入闗獨項羽怨秦殺項梁奮<hi>憤激也</hi>
　願與沛公西入闗諸老將皆曰項羽為人慓悍猾賊<lb/>
　所過無不殘滅且楚進取數敗<hi>謂陳涉項梁</hi>不如更遣長<lb/>
　者扶義而西告喻秦父兄秦父兄苦其主久矣今誠<lb/>
<pb n="KR2b0037_WYG_010-34b"/>
　得長者往無侵暴宜可下羽不可遣獨沛公素寛大<lb/>
　長者可遣王乃遣沛公收陳王項梁散卒以西<lb/>
<hi>甲午</hi>三年楚次將項籍矯殺宋義而代之大破章邯軍虜<lb/>
王離<lb/>
　宋義至安陽<hi>今山東曹州府曹縣東有安陽城即宋義留兵處</hi>留四十六日<lb/>
　不進項羽曰秦圍趙急宜疾引兵渡河楚擊其外趙<lb/>
　應其内破秦軍必矣宋義曰今秦攻趙戰勝則兵罷<lb/>
　我承其敝不勝則我鼓行而西必舉秦矣因下令曰<lb/>
<pb n="KR2b0037_WYG_010-35a"/>
　有猛如虎狠如羊貪如狼强不可使者皆斬之遣其<lb/>
　子襄相齊送之無鹽<hi>故城在今山東泰安府東平州東</hi>飲酒高㑹天<lb/>
　寒大雨士卒凍飢項羽曰今嵗飢民貧卒食半粟而<lb/>
　飲酒高㑹不引兵渡河因趙食并力攻秦乃曰承其<lb/>
　敝夫以秦之彊攻新造之趙其勢必舉何敝之承且<lb/>
　國兵新破王坐不安席掃境内而屬將軍國家安危<lb/>
　在此一舉今不恤士卒而徇其私非社稷之臣也晨<lb/>
　朝義即其帳中斬之出令軍中曰宋義與齊謀反楚<lb/>
<pb n="KR2b0037_WYG_010-35b"/>
　楚王陰令籍誅之諸將莫敢枝梧相與共立羽為假<lb/>
　上將軍<hi>追宋義子及之齊殺之</hi>遣使報命于王王因以羽為上<lb/>
　將軍<hi>鉅鹿城中兵少食盡張耳數召陳餘餘不敢前耳又使張黶陳澤讓之要與俱死餘使黶澤將</hi>
　<hi>五千人先嘗秦軍皆沒</hi>羽使當陽君<hi>即黥/布</hi>蒲將軍<hi>顔師古曰布與蒲將軍乃</hi>
　<hi>二人服䖍以為一人非</hi>將二萬人渡河絶秦甬道戰少利<hi>言其稍有</hi>
　<hi>利也</hi>羽乃悉引兵渡河已渡皆沈船破釡甑燒廬舎持<lb/>
　三日糧以示士卒必死無還心與秦軍遇九戰皆破<lb/>
　之章邯引却遂虜王離時諸侯軍鉅鹿者十餘壁<hi>齊將</hi>
<pb n="KR2b0037_WYG_010-36a"/>
　<hi>田都燕將臧荼及齊王建孫田安來救張耳子敖亦北收代兵得萬餘人皆壁陳餘軍旁</hi>莫敢縱<lb/>
　兵及楚擊秦皆從壁上觀楚戰士無不一當十呼聲<lb/>
　動天地諸侯軍人人惴恐既破秦軍諸侯將入轅門<lb/>
　<hi>張晏曰軍行以車為陳轅相向為門</hi>膝行而前莫敢仰視羽由是始為<lb/>
　諸侯上將軍兵皆屬焉<hi>趙王及張耳出鉅鹿城謝諸侯張耳責讓陳餘問黶澤所</hi>
　<hi>在疑餘殺之餘怒解印綬與耳耳不受餘起如厠客或説耳急取之耳乃佩其印綬收其麾下餘遂與數</hi>
　<hi>百人去河上澤中漁獵二人由此有隙</hi>
沛公擊昌邑<hi>秦縣故城在今山東兖州府金鄉縣西北</hi>彭越<hi>彭氏大彭之後以國為氏</hi>以<lb/>
<pb n="KR2b0037_WYG_010-36b"/>
兵從<lb/>
　越昌邑人嘗漁鉅野澤<hi>即禹貢大野在山東曹州府鉅野縣北澤最廣大元末為</hi>
　<hi>黃河所決遂涸</hi>中為羣盜楚兵起澤間年少相聚百餘人請<lb/>
　越為長越謝曰臣不願也彊請乃許之與期旦日日<lb/>
　出㑹後期者斬至期多後或至日中于是越謝曰臣<lb/>
　老諸君彊以為長今期多後不可盡誅誅最後者一<lb/>
　人皆笑曰何至是請後不敢越竟斬之徒屬皆驚莫<lb/>
　敢仰視乃略地收散卒得千餘人至是以其兵歸沛<lb/>
<pb n="KR2b0037_WYG_010-37a"/>
　公<lb/>
沛公使酈食其<hi>酈音歴黃帝支孫封酈後以為氏食其音異基</hi>説陳留下之<lb/>
　沛公過高陽<hi>此杞縣之高陽城注見前</hi>高陽人酈食其家貧落魄<lb/>
　<hi>顔師古曰失業無次也</hi>為里監門<hi>時諸將略地過者皆握齱好苛禮自用不能聴大度之言</hi>
　<hi>酈生深自匿</hi>沛公麾下有騎士適食其里中子食其使言<lb/>
　于沛公<hi>酈生謂騎士曰吾聞沛公慢而易人多大畧此真吾所願從遊若見沛公謂曰臣里中有</hi>
　<hi>酈生年六十餘長八尺人皆謂之狂生生自謂我非狂騎士曰沛公不好儒諸客冠儒冠來者沛公輒解</hi>
　<hi>其冠溲溺其中與人言常大罵未可以儒生説也酈生曰第言之騎士從客言如生所誡者</hi>沛公<lb/>
<pb n="KR2b0037_WYG_010-37b"/>
　至傳舎使召酈生酈生至入謁沛公方踞床使兩女<lb/>
　子洗足酈生長揖不拜曰足下欲助秦攻諸侯乎且<lb/>
　欲率諸侯破秦也沛公罵曰豎儒天不同苦秦久矣<lb/>
　故諸侯相率而攻秦何謂助秦攻諸侯乎酈生曰必<lb/>
　聚徒合義兵誅無道秦不宜倨見長者于是沛公輟<lb/>
　洗攝衣延生上坐問計生曰足下兵不滿萬欲以徑<lb/>
　入彊秦此所謂探虎口者也夫陳留天下之衝又多<lb/>
　積聚臣善其令請得使之令下<hi>令使下降也</hi>即不聴足下<lb/>
<pb n="KR2b0037_WYG_010-38a"/>
　引兵攻之臣為内應于是遣酈生行而引兵隨之遂<lb/>
　下陳留號生為廣野君為説客使諸侯生弟商亦聚<lb/>
　衆四千人來屬沛公沛公使將陳留兵以從<lb/>
章邯以軍降楚<lb/>
　章邯軍棘原<hi>在直𨽻順徳府平鄉縣南</hi>項羽軍漳南<hi>漳水之南漳水注見前</hi>
　相持未戰二世使人讓邯邯恐使長史欣請事留司<lb/>
　馬門<hi>顔師古曰宫垣之内兵衛所在四面皆有司馬司馬主武事故總謂宫之外門為司馬門</hi>三<lb/>
　日趙高不見欣恐走還<hi>不敢出故道趙高果使人追之不及</hi>至軍報曰<lb/>
<pb n="KR2b0037_WYG_010-38b"/>
　趙高用事于中下無可為者今戰勝高疾吾功不勝<lb/>
　不免于死願熟計之陳餘亦遺邯書<hi>書曰將軍為秦將三嵗所亡失</hi>
　<hi>已十數萬而諸侯並起兹益多彼趙高素䛕日久今事急亦恐二世誅之故欲以法誅將軍以塞責使人</hi>
　<hi>更代以脱其禍將軍有功亦誅無功亦誅且天之亡秦無愚智皆知之將軍何不與諸侯為從南面稱孤</hi>
　<hi>孰與身伏斧鑕妻子為戮乎</hi>章邯狐疑陰使羽約未成羽遣蒲將<lb/>
　軍引兵渡三户<hi>漳水津也孟康曰在鄴西</hi>與秦戰再破之羽又擊<lb/>
　敗之汙水<hi>在臨漳縣西南出武安山入漳今絶</hi>上邯遂請降羽乃與盟<lb/>
　于洹水<hi>注見前</hi>南立以為雍王置楚軍中使長史欣將<lb/>
<pb n="KR2b0037_WYG_010-39a"/>
　秦軍行前<hi>顔師古曰謂居前而行</hi>
沛公入武闗<lb/>
　沛公南攻潁川<hi>秦郡注見前</hi>因張良畧韓地<hi>文穎曰潁南北皆韓地以</hi>
　<hi>良累世相韓故因之</hi>出轘轅<hi>山名在河南府偃師縣東南元和志山路險阻凡十二曲將去復還</hi>
　<hi>故曰轘轅</hi>畧南陽南陽守齮戰敗走保宛<hi>今河南南陽府南陽縣楚宛邑</hi>
　<hi>秦為縣隋始改今名</hi>沛公引兵過之張良曰公雖欲急入闗秦<lb/>
　兵尚衆距險今不下宛宛從後擊彊秦在前此危道<lb/>
　也沛公乃夜從他道還圍宛齮舎人陳恢踰城見沛<lb/>
<pb n="KR2b0037_WYG_010-39b"/>
　公約降<hi>恢曰聞足下約先入咸陽者王之今足下留守宛宛郡縣連城數十其吏民自以為降必</hi>
　<hi>死故皆堅守乘城足下盡日止攻士死傷者必多引兵去宛宛必隨足下後足下前則失咸陽之約後有</hi>
　<hi>彊宛之患為足下計莫若約降封其守因使止守引其甲卒與之西諸城未下者聞聲爭開門而待足下</hi>
　<hi>矣沛公曰善</hi>許之七月齮降封殷侯<hi>恢封千户</hi>引兵而西無不<lb/>
　下者所過令毋得鹵<hi>與虜同</hi>掠秦民皆喜八月遂入武<lb/>
　闗<lb/>
趙高弑帝于望夷宫<hi>在西安府涇陽縣東南</hi>立子嬰為王子嬰誅<lb/>
高夷三族<lb/>
<pb n="KR2b0037_WYG_010-40a"/>
　趙高欲專秦權恐羣臣不聴乃持鹿獻于二世曰馬<lb/>
　也二世笑曰丞相誤耶謂鹿為馬問左右或黙或言<lb/>
　鹿高因陰中諸言鹿者以法後羣臣皆畏之莫敢言<lb/>
　其過高前數言闗東盜無能為及是沛公已破武闗<lb/>
　二世使責讓高高懼與其壻咸陽令閻樂<hi>閻以鄉為氏</hi>謀<lb/>
　弑二世時二世將祠涇水<hi>二世夢白虎齧其左驂馬殺之卜曰涇水為祟故欲</hi>
　<hi>祠涇</hi>齋于望夷宫高詐為有大賊令樂發吏卒至宫殿<lb/>
　門縛衛令<hi>秦衛尉掌宫門屯兵屬有衛士令</hi>僕射<hi>注見/前</hi>殺之射郎<hi>秦官</hi>
<pb n="KR2b0037_WYG_010-40b"/>
　<hi>掌守門户</hi>宦者或走或格格者輒死樂與高弟郎中令成<lb/>
　俱入射上幄坐幃二世怒召左右惶擾不鬭有宦者<lb/>
　一人侍不去二世謂曰公何不早告我乃至于此對<lb/>
　曰使臣早言皆已誅安得至今樂前數二世曰足下<lb/>
　驕恣誅殺無道天下皆畔其自為計二世曰吾願得<lb/>
　一郡為王弗許願為萬户侯又弗許願與妻子為黔<lb/>
　首樂曰臣受命丞相為天下誅足下足下雖多言臣<lb/>
　不敢報麾其兵進二世自殺趙高召諸大臣公子告<lb/>
<pb n="KR2b0037_WYG_010-41a"/>
　曰秦故王國始皇君天下故稱帝今六國復立宜為<lb/>
　王如故便乃立子嬰為秦王以黔首葬二世杜南宜<lb/>
　春苑<hi>在西安府咸寧縣南漢曰宜春下苑</hi>中九月趙高令子嬰齋廟見<lb/>
　受璽齋五日高使人請子嬰子嬰稱病不行<hi>子嬰與其二子</hi>
　<hi>及宦者韓□謀曰丞相殺二世恐羣臣誅之乃詐以義立我聞高與楚約滅秦而分王闗中今使我見廟</hi>
　<hi>此欲因廟中殺我我稱病不行丞相必自來來則殺之</hi>高自往請子嬰遂刺殺<lb/>
　高三族其家以徇<lb/>
沛公擊嶢闗<hi>即藍田闗在西安府藍田縣東南</hi>破之<lb/>
<pb n="KR2b0037_WYG_010-41b"/>
　先是趙高既弑二世使人與沛公約分王闗中沛公<lb/>
　不許及子嬰誅殺高遣將將兵距嶢闗沛公欲擊之<lb/>
　張良曰秦兵方彊願益張旗幟為疑兵而使酈生陸<lb/>
　賈<hi>齊宣王少子通封陸鄉因收為氏賈楚人</hi>往説秦將啗以利秦將果欲<lb/>
　連和沛公欲許之良又曰不如因其怠而擊之沛公<lb/>
　引兵繞嶢闗踰蕢山<hi>在藍田縣南</hi>擊秦軍大破之<lb/>
　<lb/>
御批歴代通鑑輯覽卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_051-1a"/>
欽定四庫全書<lb/>
御批厯代通鑑輯覽卷五十二<lb/>
唐<lb/>
高宗皇帝<lb/>
<hi>丙辰</hi>顯慶元年春正月以太子忠為梁王立代王𢎞<hi>皇后子</hi>
為皇太子<lb/>
　先是許敬宗奏曰在東宫者所出本微今知國家已<lb/>
　有正嫡必不自安恐非宗廟之福至是上遂廢忠而<lb/>
<pb n="KR2b0037_WYG_051-1b"/>
　立𢎞<hi>忠既廢官屬無敢見者右庶子李安仁獨候見泣涕拜辭而去  李安仁綱之孫</hi>
二月贈武士彠司徒賜爵周國公<lb/>
夏六月詔以高祖配昊天于圜丘太宗配五帝于明堂<lb/>
秋七月貶侍御史王義方<hi>泗州連水人</hi>為萊州<hi>注見前</hi>司户<lb/>
　李義府恃寵用事洛州婦人淳于氏美色繫大理獄<lb/>
　義府屬大理丞畢正義枉法出之將納為妾事覺上<lb/>
　命給事中劉仁軌鞫之義府逼正義自縊以滅口上<lb/>
　知而不問侍御史王義方奏曰義府擅殺六品寺丞<lb/>
<pb n="KR2b0037_WYG_051-2a"/>
　漸不可長對仗叱義府令下義府顧望不退義方三<lb/>
　叱義府始趨出義方乃讀彈文上以義方毁辱大臣<lb/>
　貶之<hi>義方將劾奏白其母曰義方為御史視姦臣不紏則不忠紏之則身危而憂及于親為不孝奈</hi>
　<hi>何母曰昔王陵之母殺身以成子之名汝能盡忠以事君吾死不恨義方乃奏之</hi>
九月括州<hi>隋置今浙江處州府是</hi>暴風海溢<lb/>
<hi>丁巳</hi>二年春正月以蘇定方<hi>名烈以字行/冀州武邑人</hi>為伊麗<hi>即今伊犂在巴</hi>
<hi>里坤北</hi>道行軍總管討沙鉢羅<lb/>
　先是上遣使册拜西突厥真珠葉䕶<hi>乙毗咄陸之子</hi>為可汗<lb/>
<pb n="KR2b0037_WYG_051-2b"/>
　至碎葉城<hi>唐書地里志馬者都督府有碎葉城西域傳出安西至葱嶺贏二千里度雪海春夏</hi>
　<hi>常雨雪北行贏千里得細葉川東曰熱海地寒不凍其西有碎葉城  考唐碎葉川亦曰素葉水在伊麗</hi>
　<hi>河西今伊犂河西之水最大者為圖斯庫爾葢即碎葉舊蹟也其水周廣六百餘里</hi>為沙鉢羅<lb/>
　所拒遣程知節等討之不克至是乃以蘇定方為總<lb/>
　管督諸軍自北道進討<lb/>
夏五月帝始隔日視事<lb/>
　上自即位每日視事宰相奏天下無虞請隔日視事<lb/>
　許之<lb/>
<pb n="KR2b0037_WYG_051-3a"/>
遣天竺方士歸國<lb/>
　王元䇿之破天竺也<hi>事見前</hi>得方士娑婆寐以歸自言<lb/>
　有長生之術太宗頗信之發使四方采藥藥竟不就<lb/>
　放還上即位復詣長安上仍遣歸謂侍臣曰自古安<lb/>
　有神仙秦始皇漢武帝求之卒無所成果有不死之<lb/>
　人今皆安在李勣對曰此人再來容髪衰白已改于<lb/>
　前何能長生陛下遣之内外皆喜娑婆寐竟未及行<lb/>
　而死<lb/>
<pb n="KR2b0037_WYG_051-3b"/>
秋八月貶韓瑗來濟禇遂良皆為遠州刺史<lb/>
　先是詔以禇遂良為桂州都督<hi>事見前</hi>至是許敬宗李<lb/>
　義府誣奏韓瑗來濟與禇遂良潛謀不軌以桂州用<lb/>
　武之地授遂良都督欲為外援遂皆坐貶瑗振州<hi>唐置</hi>
　<hi>今瓊州府崖州是</hi>濟台州<hi>後復徙庭州是台州唐置今浙江台州府  庭州注見前</hi>遂良<lb/>
　愛州<hi>梁置地在今安南國</hi>桞奭象州<hi>隋置今屬廣西桞州府</hi>
詔廢六天<hi>唐書禮樂志自鄭康成以昊天上帝者天皇大帝北辰耀魄寳也青帝靈威仰赤帝赤熛</hi>
<hi>怒黄帝含樞紐白帝白招拒黒帝叶光紀者五天也由是有六天之説</hi>之祀合方丘神州<lb/>
<pb n="KR2b0037_WYG_051-4a"/>
<hi>注見前</hi>為一祭<hi>禮樂志貞觀禮冬至祀昊天上帝于圜丘正月辛日祀感生帝靈威仰于南郊以祈</hi>
<hi>穀孟夏雩于南郊季秋大享于明堂皆祀五天帝顯慶二年禮官等議盡黜鄭説南郊祈穀孟夏雩明堂大享</hi>
<hi>皆祀昊天上帝又武徳中冬至及孟夏雩祭皇地祇于方丘孟冬祭神州地  于北郊至是合為一祭</hi>
冬十月蘇定方擊沙鉢羅獲之分立興昔亡繼往絶二<lb/>
可汗<lb/>
　蘇定方至曵咥河<hi>胡三省注在伊麗河東</hi>西沙鉢羅帥兵十萬<lb/>
　拒戰定方擊敗之斬獲數萬㑹大雪平地二尺軍中<lb/>
　咸請俟晴而行定方曰虜恃雪深謂我不能進必且<lb/>
<pb n="KR2b0037_WYG_051-4b"/>
　休息亟追之可及也乃兼行至其牙帳縱兵擊之斬<lb/>
　獲又數萬沙鉢羅脱走趨石國<hi>注見前</hi>定方于是息兵<lb/>
　諸部各歸所居通道路置郵驛掩骸骨問疾苦畫彊<lb/>
　場復生業凡為沙鉢羅所掠者悉還給之十姓<hi>五咄陸五</hi>
　<hi>弩失卑</hi>安堵如故乃命蕭嗣業<hi>鈞兄子</hi>將兵追沙鉢羅獲<lb/>
　之分西突厥地置崑陵<hi>居碎葉川西</hi>濛池<hi>居碎葉川東</hi>二都䕶<lb/>
　府以彌射<hi>逹頭可汗五世族孫</hi>為興昔亡可汗押五咄陸部落<lb/>
　歩真<hi>彌射族兄二人俱太宗世來降</hi>為繼往絶可汗押五弩失畢部<lb/>
<pb n="KR2b0037_WYG_051-5a"/>
　落<lb/>
以洛陽宫為東都<lb/>
以劉祥道<hi>字同壽觀城人林甫之子</hi>為黄門侍郎知選事<lb/>
　祥道以取士傷濫每年入流之數二千四百有餘内<lb/>
　外文武官<hi>自一品至九品</hi>萬三千四百六十五員約準三十<lb/>
　年則萬三千餘人畧盡矣若年别入流者五百人足<lb/>
　充所湏之數望有釐革而大臣懼于改作事遂寢<lb/>
<hi>戊午</hi>三年春正月詔行新禮<lb/>
<pb n="KR2b0037_WYG_051-5b"/>
　先是議者謂貞觀禮節文未備故命長孫無忌等修<lb/>
　之時許敬宗李義府用事所損益多希㫖學者非之<lb/>
　博士蕭楚材等以為凶事非臣子所宜言敬宗義府<lb/>
　深然之焚國恤篇凶禮遂闕<lb/>
夏五月徙安西都䕶府于龜兹<lb/>
　初龜兹王布失畢與其相那利互來告難<hi>王之妻與那利通由</hi>
　<hi>是君臣獖阻</hi>上兩召之囚那利遣使送布失畢歸國龜兹<lb/>
　將羯獵顛發衆拒之詔發兵討誅羯獵顛乃徙安西<lb/>
<pb n="KR2b0037_WYG_051-6a"/>
　都䕶府于龜兹高昌但為西州都督府<lb/>
冬十一月貶杜正倫為横州<hi>唐置今屬廣西南寜府</hi>刺史李義府<lb/>
為普州<hi>後周置宋廢故城在今四川潼川府安岳縣</hi>刺史<lb/>
　李義府兼中書令有寵于上諸子孩抱者並列清貴<lb/>
　而義府貪冐無厭賣官鬻獄其門如市中書令杜正<lb/>
　倫每以先進自處由是有隙訟于上前上兩責之<hi>未幾</hi>
　<hi>義府復召為吏部尚書</hi>
鄂公尉遲敬徳卒<hi>謚忠武</hi>
<pb n="KR2b0037_WYG_051-6b"/>
　敬徳晩年閒居學延年術不交通賓客凡十六年卒<lb/>
愛州刺史禇遂良卒<lb/>
<hi>己末</hi>四年夏四月削太尉趙公長孫無忌官封黔州<hi>注見前</hi>
安置<lb/>
　武后以長孫無忌受重賜而不助已深怨之以于志<lb/>
　寧中立不言亦不悦令許敬宗伺其隙而陷之㑹人<lb/>
　告太子洗馬韋季方罪勅敬宗與辛茂將<hi>時為侍中</hi>鞫之<lb/>
　季方自刺不死敬宗因誣奏季方欲與無忌謀反上<lb/>
<pb n="KR2b0037_WYG_051-7a"/>
　驚曰舅為小人所間小生疑阻則有之何至于反敬<lb/>
　宗曰反狀已具願陛下勿疑上泣曰我家不幸往年<lb/>
　高陽公主與房遺愛謀反今元舅復然將若之何對<lb/>
　曰遺愛乳臭兒與一女子謀反勢何所成無忌與先<lb/>
　帝謀取天下天下服其智為宰相三十年百姓畏其<lb/>
　威若一旦竊發内外響應陛下遣誰當之乎上曰朕<lb/>
　决不忍加刑于無忌敬宗對曰漢文帝漢之賢主也<lb/>
　其舅薄昭止坐殺人帝使公卿哭而殺之後世不以<lb/>
<pb n="KR2b0037_WYG_051-7b"/>
　為非今無忌謀移社稷其罪與昭不可同年而語陛<lb/>
　下少更遷延臣恐變生肘腋悔無及矣上以為然竟<lb/>
　不引問詔削無忌官封黔州安置敬宗又奏無忌謀<lb/>
　逆由禇遂良柳奭韓瑗搆扇而成于志寧亦其黨也<lb/>
　于是詔追削遂良官爵除奭瑗名免志寧官<lb/>
六月改氏族志為姓氏録<lb/>
　初太宗修氏族志升降去取時稱允當至是許敬宗<lb/>
　等以其書不叙武氏本望奏請改之以后族為第一<lb/>
<pb n="KR2b0037_WYG_051-8a"/>
　等其餘悉以仕唐官品髙下為準于是士卒以軍功<lb/>
　至位五品者豫士流時人謂之勲格<lb/>
詔許敬宗議封禪儀<lb/>
　敬宗請以高祖太宗俱配上帝太穆文徳二后並配<lb/>
　地祇從之<lb/>
秋七月殺長孫無忌柳奭韓瑗<lb/>
　七月詔御史追柳奭韓瑗枷鎻詣京師敬宗又遣袁<lb/>
　公輸詣黔州再鞫長孫無忌逼令自縊詔斬瑗奭瑗<lb/>
<pb n="KR2b0037_WYG_051-8b"/>
　已死發騐而還籍没三家近親皆流嶺南為奴婢<hi>長孫</hi>
　<hi>氏柳氏縁無忌奭貶降者十三人高履行貶永州刺史于志寧貶榮州刺史于氏貶者九人自是政歸中</hi>
　<hi>宫矣廉髙履行士  之子</hi>
冬十月思結反<hi>鐵勒别部注見前</hi>遣蘇定方討降之<hi>俟斤都曼降</hi>
<hi>庚申</hi>五年春二月帝如并州<lb/>
　皇后宴親戚故舊鄰里于朝堂婦人于内殿頒賜有<lb/>
　差詔并州婦人年八十已上皆版授郡君<lb/>
夏六月丙寅朔日食<lb/>
<pb n="KR2b0037_WYG_051-9a"/>
秋七月廢梁王忠為庶人<lb/>
　梁王忠年浸長頗不自安或衣婦人服以備刺客又<lb/>
　數自占吉凶有告其事廢為庶人徙黔州<lb/>
遣蘇定方等伐百濟降之<lb/>
　初百濟恃高麗之援數侵新羅新羅王上表求救詔<lb/>
　蘇定方等率水陸十萬以伐之定方引軍自成山<hi>在今</hi>
　<hi>山東登州府文登縣南</hi>濟海直趨其都百濟傾國來戰大敗之<lb/>
　百濟王義慈降<hi>定方前後凡滅三國皆生擒其王慈謂西突厥沙鉢羅思結都曼及義</hi>
<pb n="KR2b0037_WYG_051-9b"/>
　<hi>也</hi>詔以其地置熊津<hi>城在今朝鮮國全州西北</hi>等五都督府明年<lb/>
　百濟故將福信迎立其故王子扶餘豐檢校帶方州<lb/>
　<hi>即帶方郡注見前</hi>刺史劉仁軌擊破之<hi>先是蘇定方軍還留郎將劉仁願守百濟</hi>
　<hi>城王文度為熊津都督文度濟海卒福信遂迎扶餘豐立之引兵圍仁願時劉仁軌坐罪白衣從軍詔以</hi>
　<hi>為帶方州刺史統文度衆并□新羅兵救仁願仁軌御軍嚴整所向皆克㧞其數城既而福信與扶餘豐</hi>
　<hi>浸相猜忌豐襲殺福信遣使詣髙麗倭國乞援  倭國即日本注見前</hi>又明年九月熊<lb/>
　津道總管孫仁師及仁軌等大破百濟餘衆及倭國<lb/>
　兵百濟悉平<hi>仁師將兵浮海而進仁軌軍勢大振與倭兵遇四戰皆㨗扶餘豐奔髙麗子忠</hi>
<pb n="KR2b0037_WYG_051-10a"/>
　<hi>勝等帥衆降初仁軌檢校帶方請唐厯及廟諱而行人問其故曰吾欲削平東方頒示本朝正朔及百濟</hi>
　<hi>平仁軌留鎮卒皆如言仁軌又上疏以戍兵疲弊請厚加慰賚以鼔士心復表用扶餘隆使招集餘衆上</hi>
　<hi>深納之遣兵渡海以代舊戍以扶餘隆為熊津都尉使</hi>
冬十月初令皇后决百司奏事<lb/>
　上初苦風眩不能視百司奏事或使皇后决之后性<lb/>
　明敏渉獵文史處事皆稱㫖由是始委以政事權與<lb/>
　人主侔矣<lb/>
<hi>辛酉</hi>龍朔元年夏四月遣兵部尚書任雅相<hi>渭南人</hi>等征髙麗<lb/>
<pb n="KR2b0037_WYG_051-10b"/>
　時任雅相等及諸胡凡三十五軍水陸並進上欲<lb/>
　自將大軍繼之皇后表諌乃止蘇定方破高麗于浿<lb/>
　江<hi>注見前</hi>屢戰皆㨗遂圍平壤城高麗葢蘇文遣其子<lb/>
　男生以精兵數萬守鴨緑水契苾何力至值冰大合<lb/>
　引衆乘冰鼓譟而進高麗大潰斬首三萬級餘衆悉<lb/>
　降㑹有詔班師何力乃還<hi>已而任雅相卒于軍蘇定方圍平壤乆不下引軍還</hi>
六月以西域諸國為州府<lb/>
　凡府八州七十六<lb/>
<pb n="KR2b0037_WYG_051-11a"/>
徙潞王賢<hi>字明允即章懷大子</hi>為沛王<lb/>
　潞王賢聞王勃<hi>字子安通之孫</hi>善屬文召為修撰時諸王鬭<lb/>
　雞勃戲為檄周王<hi>即中宗</hi>雞文上見之怒曰此乃交搆<lb/>
　之漸斥勃出沛府<lb/>
<hi>壬戌</hi>二年春正月改百官名<lb/>
　以門下省為東臺中書省為西臺尚書省為中臺侍<lb/>
　郎為左相中書令為右相僕射為匡政左右丞為肅<lb/>
　儀尚書為太常伯侍郎為少常伯其餘並以義訓更<lb/>
<pb n="KR2b0037_WYG_051-11b"/>
　其名而職任如故<lb/>
三月鐵勒道行軍大總管鄭仁泰等擊敗鐵勒于天山<lb/>
<hi>注見前</hi>
　先是回紇同羅僕固犯邉詔以鄭仁泰為鐵勒道行<lb/>
　軍大總管督諸軍討之及是鐵勒九姓<hi>曰藥羅葛曰胡咄葛曰啒</hi>
　<hi>羅勿曰貊歌息紇曰阿勿嘀曰葛薩曰斛嗢索曰藥勿葛曰溪野勿</hi>聞仁泰至合衆十<lb/>
　餘萬以拒之選驍健者數十人挑戰薛仁貴發三矢<lb/>
　殺三人餘皆下馬請降仁貴悉坑之度磧北擊其餘<lb/>
<pb n="KR2b0037_WYG_051-12a"/>
　衆獲葉䕶兄弟三人而還軍中歌之曰將軍三箭定<lb/>
　天山壯士長歌入漢闗<hi>思結多滋葛等部落先保天山已而迎降仁泰等縱兵擊</hi>
　<hi>掠虜相宰遠遁仁泰將輕騎赴之踰大磧至仙蕚河不見虜糧盡而還值大雪士卒饑凍此入塞餘兵□</hi>
　<hi>八百人司憲大夫楊徳裔劾奏詔釋不問以契苾何力為鐵勒道安撫使安輯餘衆仙蕚河一名仙蛾河</hi>
　<hi>在回紇牙北六百里</hi>
冬十月䫻<hi>越筆反</hi>海<hi>西域水名</hi>總管蘇海政矯詔殺興昔亡可汗<lb/>
　䫻海道總管蘓海政受詔討龜兹敕興昔亡繼往<lb/>
　絶二可汗發兵與俱繼往絶素與興昔亡有怨密請<lb/>
<pb n="KR2b0037_WYG_051-12b"/>
　海政矯敕收斬之其部落亡走海政追討平之繼往<lb/>
　絶尋死十姓<hi>注見前</hi>無主附于吐蕃<hi>劉友益曰十姓皆附吐蕃而唐世吐</hi>
　<hi>蕃之祸始此矣</hi>
西突厥冦庭州刺史來濟死之<lb/>
　西突厥冦庭州刺史來濟將兵拒之謂其衆曰吾乆<lb/>
　當死幸蒙存全以至今日當以身報國遂不釋甲胄<lb/>
　赴敵而死<lb/>
<hi>癸亥</hi>三年春正月以李義府為右相夏四月除名流嶲州<lb/>
<pb n="KR2b0037_WYG_051-13a"/>
<hi>隋置今四川寧遠府是</hi>
　義府兼知選事恃勢賣官怨讟盈路上從容戒之義<lb/>
　府勃然變色曰誰告陛下緩歩而去上不悦義府又<lb/>
　與術者微服出城候望氣色或告義府隂有異圖鞫<lb/>
　之有實詔除名流嶲州朝野稱慶<hi>後二年東封大赦惟長流人不聼還</hi>
　<hi>義府憂憤發病而死</hi>
蓬萊宮<hi>故址在今西安府咸寕縣東</hi>成<lb/>
　初隋文帝遷長安城立宫于西北隅至是營蓬萊宫<lb/>
<pb n="KR2b0037_WYG_051-13b"/>
　于其東北制度宏壯于舊門曰丹鳯殿曰含元移仗<lb/>
　居之名故宫曰西内新宫曰東内亦曰大明宫云<lb/>
五月詔鄭仁泰等分屯涼鄯<hi>二州注並見前</hi>以備吐蕃<lb/>
　吐蕃吐谷渾互相攻各上表論曲直求援上不許吐<lb/>
　蕃擊吐谷渾大破之吐谷渾可汗曷鉢與𢎞化公主<lb/>
　帥數千帳棄國走涼州上以鄭仁泰等分屯涼鄯備<lb/>
　吐蕃又以蘇定方節度諸軍授吐谷渾吐蕃表吐谷<lb/>
　渾之罪且請和詔責讓之<hi>劉友益曰吐蕃于是始彊</hi>
<pb n="KR2b0037_WYG_051-14a"/>
<hi>甲子</hi>麟德元年春正月以殷王旭輪<hi>後更名旦即睿宗</hi>為單于大<lb/>
都䕶<lb/>
　初李靖破突厥遷三百帳于雲中城阿史徳氏為其<lb/>
　長至是部落漸衆請立可汗以統之上曰今之可汗<lb/>
　古之單于也故更為單于都䕶府而使皇子殷王遙<lb/>
　領之<lb/>
秋七月詔以三年正月封禪<lb/>
冬十二月殺同三品上官儀<hi>字游韶陜人</hi>劉祥道罷梁王忠<lb/>
<pb n="KR2b0037_WYG_051-14b"/>
賜死<lb/>
　初武后屈身忍辱奉順上意故上排羣議而立之及<lb/>
　得志專作威福上動為所制不勝其忿㑹宦者王伏<lb/>
　勝發其使道士郭行真出入禁中為厭禱事上密召<lb/>
　上官儀議之儀因言后専恣請廢之上即命草詔左<lb/>
　右奔告于后后遽詣上自訴上羞縮不忍乃曰我初<lb/>
　無此心皆上官儀教我儀先與伏勝俱事故太子忠<lb/>
　后于是使許敬宗誣奏儀伏勝與忠謀大逆儀下獄<lb/>
<pb n="KR2b0037_WYG_051-15a"/>
　及伏勝皆死妻子籍没賜忠死于流所右相劉祥道<lb/>
　坐與儀善罷朝士流貶者甚衆自是上每視事則后<lb/>
　垂簾于後政無大小皆預聞之天下大權悉歸中宫<lb/>
　天子拱手而已中外謂之二聖<lb/>
<hi>乙丑</hi>二年夏五月行麟徳厯<lb/>
　李淳風以戊寅厯推歩浸踈乃増損劉焯皇極厯更<lb/>
　撰麟徳厯行之<lb/>
冬十月車駕發東都十二月至泰山<lb/>
<pb n="KR2b0037_WYG_051-15b"/>
　皇后表稱封禪祭皇地祗太后昭配而令公卿行事<lb/>
　禮有未安請帥内外命婦奠獻詔禪社首<hi>山名在泰安府西南</hi>
　<hi>上有壇</hi>以皇后為亞獻越國太妃燕氏<hi>越王貞之母太宗妃也</hi>為<lb/>
　終獻廢藁秸陶匏用茵褥罍爵文舞用功成慶善之<lb/>
　樂武舞用神功破陳之樂上發東都華戎衛從數百<lb/>
　里不絶時比歲豐稔米斗至五錢麥豆不列于市<hi>上元</hi>
　<hi>濮陽左相竇徳元騎從上問濮陽謂之帝邱何也徳元不能對許敬宗自後躍馬面前曰昔顓頊居此故</hi>
　<hi>謂之帝邱上稱善敬宗退謂人曰大臣不可以無學徳元曰人各有能有不能吾不強對以所不知此吾</hi>
<pb n="KR2b0037_WYG_051-16a"/>
　<hi>所能也李勣曰敬宗多聞信美矣徳元之言亦善也  張公藝九世同居北齊降唐皆旌表其門上幸其</hi>
　<hi>宅問所以能之故公藝書忍字百餘以進上善之賜以縑帛  濮陽注見前竇徳元威之從子張公藝夀</hi>
　<hi>張人</hi>
<hi>丙寅</hi>乾封元年春正月封泰山禪社首<lb/>
　正月朔祀昊天上帝于泰山南明日祭泰山封玉牒<lb/>
　藏之石䃭<hi>音感石篋也纒以金繩封以金泥</hi>又明日降禪于社首祭<lb/>
　皇地祇上初獻畢執事者皆趨下宦者執帷皇后升<lb/>
　壇亞獻帷帟皆以錦繡為之赦天下改元文武官賜<lb/>
<pb n="KR2b0037_WYG_051-16b"/>
　爵加階有差<hi>先是階無泛加皆以勞考叙進至五品三品仍奏取進止至是始有泛階比及</hi>
　<hi>末年服緋者滿朝矣</hi>
車駕還過曲阜祠孔子<lb/>
　贈太師祭以少牢<lb/>
至亳州<hi>後周置今屬潁州府</hi>尊老君<hi>即老子</hi>為太上元元皇帝<lb/>
　至亳州謁老君廟上尊號<lb/>
夏四月車駕還京師<lb/>
五月鑄乾封泉寶錢<lb/>
<pb n="KR2b0037_WYG_051-17a"/>
　錢一當十俟期年盡廢舊錢<hi>已而錢帛踊貴商價不行罷之</hi>
秋七月以劉仁軌為右相<lb/>
　初仁軌為給事中按畢正義事<hi>事具前</hi>李義府怨之出<lb/>
　為青州刺史㑹討百濟仁軌當浮海運糧遭風失船<lb/>
　命監察御史袁異式往鞫之異式承義府風㫖逼令<lb/>
　仁軌引决仁軌不從異式具獄以聞上命除名以白<lb/>
　衣從軍自效及仁軌為大司憲<hi>即御史大夫</hi>異式懼不自<lb/>
　安仁軌瀝觴告之曰仁軌若念疇昔之事有如此觴<lb/>
<pb n="KR2b0037_WYG_051-17b"/>
　既知政事薦為司元大夫監察御史杜易簡<hi>襄陽人預之裔</hi>
　謂人曰斯所謂矯枉過正矣<lb/>
皇后殺其從兄武惟良懐運<lb/>
　初武士彠卒其子元慶元爽<hi>前妻相里氏出</hi>及兄子惟良懐<lb/>
　運皆不禮于后母楊氏楊氏深銜之后既立楊氏號<lb/>
　榮國夫人后長姊<hi>楊氏出</hi>號韓國夫人惟良等皆列朝<lb/>
　廷后上疏請出惟良等為遠州刺史外示謙抑實惡<lb/>
　之也<hi>元慶以戞卒元爽坐事流振州而死</hi>韓國及其女皆得幸于上韓<lb/>
<pb n="KR2b0037_WYG_051-18a"/>
　國尋卒其女賜號魏國夫人后嫉之㑹惟良懐運朝<lb/>
　覲至京師因獻食后宻置毒醢中使魏國食之暴卒<lb/>
　因歸罪于惟良懐運誅之改其姓為蝮氏<lb/>
冬十二月以李勣為遼東大總管伐高麗<lb/>
　先是高麗泉葢蘇文死長子男生<hi>字元徳</hi>代為莫離支<lb/>
　出巡諸城其弟男建男産居守或搆之<hi>謂二弟曰男生欲除二弟</hi>
　<hi>又告男生曰二弟欲拒兄不納男生遣人偵伺二弟收掩得之以王命召男生男生不敢歸</hi>男建<lb/>
　遂自為莫離支發兵以拒男生男生走保别城遣其<lb/>
<pb n="KR2b0037_WYG_051-18b"/>
　子獻誠詣闕求救詔以契苾何力為安撫使龎同善<lb/>
　為行軍總管發兵救之已而同善大破高麗兵男生<lb/>
　帥衆與之㑹至是詔復以李勣為大總管郝處俊<hi>安陸</hi>
　<hi>人</hi>副之同討高麗<hi>何力同善並受勣處分</hi>
<hi>丁夘</hi>二年春正月耕耤田<lb/>
　有司進耒耜加以琱飾上曰耒耜農夫所執豈宜如<lb/>
　此之麗命易之既而耕之九推乃止<lb/>
夏六月以楊𢎞武<hi>素弟岳之子</hi>戴至德<hi>胄之/兄</hi>李安期<hi>百藥子</hi>趙<lb/>
<pb n="KR2b0037_WYG_051-19a"/>
仁本<hi>渭州隴西人</hi>並同三品張文瓘<hi>字稚圭貝/州武城人</hi>參知政事<hi>考唐</hi>
<hi>書高宗紀乾封二年六月東臺舍人張文瓘參知政事總章二年二月文瓘為東臺侍郎與李敬元同三品百</hi>
<hi>官志同三品入銜自文瓘始通鑑于乾封二年總章二年並書文瓘同三品恐有誤令依唐書改</hi>
　時造蓬萊上陽<hi>在洛陽宫西</hi>合璧<hi>亦洛陽别宫</hi>等宫頻征伐四<lb/>
　夷廐馬萬匹倉庫漸虚張文瓘諫曰隋鑒不遠願勿<lb/>
　使百姓生怨上納其言減廐馬數千匹<hi>上屢責侍臣不進賢李安</hi>
　<hi>期對曰比來公卿有所薦引為讒者已指為朋黨滯淹者未獲伸而在位者先獲罪是以各務杜口耳陛</hi>
　<hi>下果推至誠以待之其誰下願舉所知邪上深以為然</hi>
<pb n="KR2b0037_WYG_051-19b"/>
秋八月己丑朔日食<lb/>
<hi>戊辰</hi>總章元年夏四月彗星見于五車<hi>五車五星在畢北主天子五兵</hi>
　彗星見上避正殿減膳徹樂許敬宗等奏請復常曰<lb/>
　彗星見東北高麗將滅之兆也上曰朕之不徳謫見<lb/>
　于天豈可歸咎小夷且高麗之百姓亦朕之百姓也<lb/>
　不許彗尋滅<lb/>
秋九月李勣㧞平壤高麗王藏降高麗悉平冬十二月<lb/>
置安東都䕶府<lb/>
<pb n="KR2b0037_WYG_051-20a"/>
　先是李勣㧞高麗新城遂進攻一十六城皆下之<hi>行軍</hi>
　<hi>管記元萬頃作檄髙麗文曰不知守鴨緑之險男建報曰謹聞命矣即移兵據之唐兵不得渡上聞之流</hi>
　<hi>萬頃于嶺南王元萬頃河南人魏京兆  子推後</hi>已而左武衛將軍薛仁貴<lb/>
　擊破高麗兵于金山乘勝將攻扶餘城<hi>扶餘固之故城</hi>諸將<lb/>
　以其兵少止之仁貴曰兵不必多顧用之何如耳遂<lb/>
　為前鋒以進與高麗戰大破之殺獲萬餘人遂㧞扶<lb/>
　餘城餘四十城皆望風請服及是勣等進攻大行城<lb/>
　<hi>在朝鮮國咸興府西南</hi>㧞之諸軍皆㑹進至鴨緑栅破之圍平<lb/>
<pb n="KR2b0037_WYG_051-20b"/>
　壤月餘高麗王藏遣泉男産詣勣降男建猶閉門拒<lb/>
　守以軍事委僧信城信城開門勣縱兵登城男建自<lb/>
　刺不死遂擒之高麗悉平<hi>凡收五部百六十七城户六十九萬</hi>十二月<lb/>
　李勣將至上命以高藏等獻于昭陵具軍容奏凱歌<lb/>
　入京師獻于太廟上受俘于含元殿分高麗為九都<lb/>
　督府四十二州百縣置安東都䕶府于平壤以統之<lb/>
　擢其酋長有功者為都督刺史縣令與華人參理以<lb/>
　薛仁貴檢校安東都䕶總兵二萬人以鎮撫之<hi>初高麗有</hi>
<pb n="KR2b0037_WYG_051-21a"/>
　<hi>秘記云不及九百年當有八十大將滅之髙氏自漢有國至是凡九百年而李勣為大將滅髙麗年正八</hi>
　<hi>十云</hi>
京師山東江淮旱饑<lb/>
<hi>己巳</hi>二年春二月以張文瓘李敬元<hi>亳州/譙人</hi>並同三品<hi>同三品入</hi>
<hi>銜自此始</hi>
以盧承慶<hi>字子餘思道孫</hi>為司刑太常伯<lb/>
　承慶嘗考内外官有一官督運遭風失米承慶考之<lb/>
　曰監運損糧考中下其人容色自若無言而退承慶<lb/>
<pb n="KR2b0037_WYG_051-21b"/>
　重其雅量改注曰非力所及考中中既無喜色亦無<lb/>
　愧詞又改曰寵辱不驚考中上<hi>時渭南尉彭城劉延祐弱冠政事為畿縣</hi>
　<hi>最李勣謂曰足下春秋甫爾遽擅大名宜稍自貶柳無為獨出人古也</hi>
詔定明堂制度<lb/>
　定明堂制度其基八觚<hi>方稜也</hi>其宇上圓覆以清陽玉<lb/>
　葉<hi>瓦名清陽為天玉者寳其名葉者薄其質也</hi>其門墻階級牕櫺<hi>盧經反牕隔也</hi>
　楣<hi>棟下横木</hi>柱柳<hi>魚剛反斜角/謂之飛柳</hi>楶<hi>子結反梁/上欂櫨</hi>枅<hi>堅夷反柱上横木</hi>
　栱<hi>居竦反大杙也</hi>皆法天地隂陽律厯之數以衆議未决又<lb/>
<pb n="KR2b0037_WYG_051-22a"/>
　㑹饑饉竟不果立<lb/>
夏六月戊申朔日食<lb/>
秋八月詔幸涼州不果行<lb/>
　詔以十月幸涼州時隴右虚耗議者多以為不宜遊<lb/>
　幸上聞之詔五品以上謂曰自古帝王莫不巡狩故<lb/>
　朕欲巡視遠俗若其不可何不面陳而退有後言邪<lb/>
　宰相以下皆不敢言詳刑大夫<hi>即大理少卿</hi>來公敏曰巡<lb/>
　狩雖帝王常事然今高麗餘冦尚多西邉兵亦未息<lb/>
<pb n="KR2b0037_WYG_051-22b"/>
　隴右户口彫弊鑾輿所至供億百端外間實有竊議<lb/>
　但明制已行故羣臣不敢陳論耳上善其言為之罷<lb/>
　行<lb/>
九月大風海溢<hi>永嘉安固諸縣温永嘉本漢永寧縣隋更名今為浙江  州府治安固晉縣吳</hi>
<hi>越改瑞安今𨽻温州府</hi>
　漂六千餘家<lb/>
冬十一月李勣卒<hi>謚曰貞武</hi>
　勣寢疾謂弟弼曰我見房杜平生勤苦僅立門户遭<lb/>
<pb n="KR2b0037_WYG_051-23a"/>
　不肖子蕩覆無餘吾此諸子今以付汝謹察視之其<lb/>
　有志氣不倫交遊非類者皆先撾殺然後以聞及卒<lb/>
　孫敬業嗣<hi>勣為將有謀善斷戰勝則歸功于下所得金帛悉散之將士故人思致死所向克㨗</hi>
　<hi>臨事選將必訾相其狀貎豐厚者遣之或問其故勣曰薄命之人不足與成功名閨門雍睦而嚴其姊嘗</hi>
　<hi>病勣親為作粥風回爇其鬚鬢姊曰僕妾幸多何自苦如是勣曰非然也顧姊老勣亦老雖乆欲為姊煮</hi>
　<hi>粥其可得乎常謂人我年十二三時為亡頼□逢人則殺十四五為難當賊有所不愜則殺之十七八為</hi>
　<hi>□賊臨陳乃殺人二十為大將用兵以救人死及是年八十卒</hi>
定銓注法<lb/>
<pb n="KR2b0037_WYG_051-23b"/>
　時承平既乆選人益多司列少常伯<hi>即吏部侍郎</hi>裴行儉<lb/>
　始與員外郎張仁禕設長名姓厯牓引銓注之法又<lb/>
　定州縣升降官資高下其後遂為永制無能革之者<lb/>
　大約唐之選法取人以身<hi>體貎豐偉</hi>言<hi>言辭/辨正</hi>書<hi>楷法/遒美</hi>判<hi>文理</hi>
　<hi>優長</hi>計資量勞而擬官始集而試觀其書判已試而銓<lb/>
　察其身言已銓而注<hi>注其姓名官職</hi>詢其便利已注而唱集<lb/>
　衆告之然後類以為甲<hi>甲乙次序</hi>先簡僕射乃上門下給<lb/>
　事中讀侍郎省侍中審之不當者駁下既審然後上<lb/>
<pb n="KR2b0037_WYG_051-24a"/>
　聞主者受㫖奉行各給以符謂之告身兵部武選亦<lb/>
　然課試之法以騎射及翹闗<hi>長丈七尺徑三寸半試者凡十舉其後端出手</hi>
　<hi>毋過一尺</hi>負米<hi>負米五斛行二十歩</hi>人有格限未至而能試文三篇<lb/>
　謂之宏詞試判三條謂之㧞萃入等者得不限而受<lb/>
　其黔中嶺南閩中州縣官不由吏部委都督選擇土<lb/>
　人補授凡居官以年為考<hi>一年一考</hi>六品以下四考為滿<lb/>
　<hi>有劉暁者上疏論之曰今選曹以檢勘為公道書判為得人殊不知考其徳行才能况書判借人者衆矣</hi>
　<hi>又禮部取士專用文章為甲乙故天下之士皆捨徳行而趨文藝有朝登甲科而夕陷刑辟者雖日誦萬</hi>
<pb n="KR2b0037_WYG_051-24b"/>
　<hi>言何闕理體文成七歩未足化人取士以徳行為先文藝為末則多士雷奔四方風動矣</hi>
<hi>庚午</hi>咸亨元年春三月敕突厥酋長子弟給事東宫<lb/>
　西臺舍人徐齊𥅆<hi>字將道湖州長城人</hi>上疏曰皇太子當引文<lb/>
　學端良之士寘左右豈可使醜類入侍軒闥又奏齊<lb/>
　獻公<hi>長孫晟</hi>即陛下外祖雖子孫有犯豈應上延祖禰<lb/>
　今周忠孝公<hi>武士彠</hi>廟甚修而齊廟毁廢非所以彰孝<lb/>
　理之風也上皆從之<lb/>
夏六月壬寅朔日食<lb/>
<pb n="KR2b0037_WYG_051-25a"/>
秋八月薛仁貴擊吐蕃敗績<lb/>
　初吐蕃陷西域十八州又與于闐襲龜兹撥換城陷<lb/>
　之詔罷龜兹于闐焉耆疏勒四鎮以薛仁貴為大總<lb/>
　管阿史那道真郭待封<hi>孝恪子</hi>副之以討吐蕃待封先<lb/>
　與仁貴並列恥居共下仁貴所言多違之至大非川<lb/>
　<hi>在青海西今曰布喀河</hi>仁貴帥所部前行擊吐蕃于河口<hi>積石河口</hi>
　斬獲甚衆進屯烏海<hi>注見前</hi>待封將輜重徐進遇吐蕃<lb/>
　敗走仁貴退屯大非川吐蕃就擊之唐兵敗死畧盡<lb/>
<pb n="KR2b0037_WYG_051-25b"/>
　與欽陵<hi>禄東贊之子</hi>約和而還仁貴待封皆免死除名<hi>欽陵</hi>
　<hi>與弟贊婆悉多于勃論皆有才畧欽陵代父秉政三弟將兵居外鄰國畏之</hi>
闗中旱饑<lb/>
閏月皇后以旱請避位不許<lb/>
加贈武士彠為太原王夫人為妃<lb/>
冬十月詔官名復舊<lb/>
<hi>辛未</hi>二年冬十一月甲午朔日食<lb/>
<hi>壬申</hi>三年春二月徙吐谷渾于靈州<lb/>
<pb n="KR2b0037_WYG_051-26a"/>
　吐谷渾畏吐蕃徙靈州<hi>以鳴沙縣地置安樂州處之鳴沙故城在今寧夏府中衛</hi>
　<hi>縣</hi>其故地皆入于吐蕃<lb/>
夏四月吐蕃遣使入貢<lb/>
　吐蕃遣其大臣仲琮入貢上問以吐蕃風俗對曰吐<lb/>
　蕃地薄氣寒風俗樸魯然法令嚴整上下一心議事<lb/>
　常自下而起因人所利而行之斯所以能持乆也<hi>上又</hi>
　<hi>詰以奪吐谷渾地及敗薛仁貴事仲琮頓首曰臣受命來獻他非所聞上厚賜而遣之</hi>
秋八月許敬宗死<lb/>
<pb n="KR2b0037_WYG_051-26b"/>
　敬宗先致仕及是死<hi>太常博士袁思古以敬宗嘗奏流其子于嶺南又以女嫁蠻酋</hi>
　<hi>多納其貨按謚法名與實爽曰繆請以諡之敬宗孫彦伯訟請改諡博士王福畤曰昔晉司空何曾以日</hi>
　<hi>食萬錢得諡為繆敬宗不逮于曽而飲食男女之累過之諡之曰繆無負許氏矣詔五品以上更議禮部</hi>
　<hi>尚書楊忠敬曰過而能改曰㳟請諡曰㳟女敬宗以婢為繼室其子昻烝之敬宗奏斥昻又以  嫁□盎</hi>
　<hi>子王福畤通之子</hi>
冬十一月戊子朔日食<lb/>
以邢文偉<hi>全椒人</hi>為右史<hi>即起居/舍人</hi>王及善<hi>邯鄲人</hi>為左千牛<lb/>
衛將軍<hi>唐官掌宿衛侍從</hi>
<pb n="KR2b0037_WYG_051-27a"/>
　太子罕接宫臣典膳丞邢文偉輙減所供膳上書諫<lb/>
　太子納之上聞之曰直士也擢為右史太子因宴集<lb/>
　命宫臣擲倒<hi>唐散樂有擲倒伎</hi>次至右奉裕率<hi>唐東宫官</hi>王及善<lb/>
　及善曰擲倒自有伶官臣若奉令恐非所以羽翼殿<lb/>
　下也太子謝之上聞之賜及善縑百匹尋遷左千牛<lb/>
　衛將軍<lb/>
<hi>癸酉</hi>四年春三月詔劉仁軌修改國史<lb/>
　以許敬宗等所記多不實故也<lb/>
<pb n="KR2b0037_WYG_051-27b"/>
秋七月婺州大水<lb/>
<hi>甲戊</hi>上元元年春正月以劉仁軌為雞林<hi>帝以新羅國為雞林州</hi>道<lb/>
大總管討新羅<lb/>
　新羅王法敏既納高麗叛衆又據百濟故地詔削法<lb/>
　敏官爵其弟仁問在京師立為王使歸國<hi>明年二月仁軌大破</hi>
　<hi>新羅之衆于七重城新羅遣使謝罪上赦之復法敏官爵仁問改封臨海郡公</hi>
三月辛夘朔日食<lb/>
以武承嗣<hi>后兄元爽子</hi>為周國公<lb/>
<pb n="KR2b0037_WYG_051-28a"/>
秋八月帝稱天皇后稱天后<lb/>
九月追復長孫無忌官爵<lb/>
　以無忌曽孫翼襲爵趙公聼陪葬昭陵<lb/>
大酺<lb/>
　太酺上御翔鸞閣<hi>含元殿東閣曰朔鸞西曰棲鳯</hi>觀之分音樂為東<lb/>
　西朋使雍王賢主東朋周王顯主西朋角勝為樂郝<lb/>
　處俊諫曰二王春秋尚少志趣未定當推梨讓棗相<lb/>
　親如一今分二朋遞相誇競非所以崇禮義勸敦睦<lb/>
<pb n="KR2b0037_WYG_051-28b"/>
　也上瞿然曰卿遠識非衆人所及也遽止之<lb/>
天后表便宜十二條詔行之<lb/>
　后以國家聖緒出元元皇帝請令王公以下皆習老<lb/>
　子令明經舉人試䇿又請自今父在為母服齊衰三<lb/>
　年又京官八品以上量加俸禄及他便宜合十二條<lb/>
　詔書褒美皆行之<lb/>
<hi>乙亥</hi>二年春三月天后祀先蠶<lb/>
　天后祀先蠶于邙山之陽百官及朝集使皆陪位<hi>時上</hi>
<pb n="KR2b0037_WYG_051-29a"/>
　<hi>苦風眩議使天后攝政郝處俊諫曰天子理外后理内天之道也昔魏文帝著令雖有㓜主不許皇后臨</hi>
　<hi>朝所以杜禍亂之萌陛下奈何以高祖太宗之天下不傳之子孫而委之天后乎中書侍郎李義琰曰處</hi>
　<hi>俊之言至忠陛下宜聼之上乃止天后多引文學之士元萬頃劉禕之等使之撰列女傳臣軌百僚新戒</hi>
　<hi>樂書凡千餘卷時密令參决表奏以分宰相之權時人謂之北門學士  李義琰魏州昌樂人劉禕之字</hi>
　<hi>希美子翼之子</hi>
夏四月太子𢎞薨諡孝敬皇帝立雍王賢為太子<lb/>
　太子𢎞仁孝謙謹上甚愛之中外屬心天后方逞其<lb/>
　志太子奏請數忤㫖義陽宣城二公主蕭淑妃女也<lb/>
<pb n="KR2b0037_WYG_051-29b"/>
　幽于掖庭年踰三十太子見之驚惻奏請出降上許<lb/>
　之天后怒即日以公主配當上翊衛<hi>權毅王朂</hi>太子尋薨<lb/>
　時人以為天后酖之也詔追諡為孝敬皇帝<hi>胡三省曰帝子</hi>
　<hi>諡皇帝始此</hi>
秋八月以戴至徳劉仁軌為左右僕射張文瓘為侍中<lb/>
郝處俊為中書令李敬元同三品<lb/>
　劉仁軌戴至徳更日受牒訴仁軌常以美言許之至<lb/>
　徳必據理難詰未嘗與奪實有寃結者宻為奏辨由<lb/>
<pb n="KR2b0037_WYG_051-30a"/>
　是時譽皆歸仁軌或問其故至徳曰威福者人主之<lb/>
　柄人臣安得盗取上聞深重之<hi>有老嫗欲詣仁軌陳牒誤詣至徳至徳覽</hi>
　<hi>之未終嫗曰本謂是解事僕射乃不解事僕射邪歸我牒至徳笑而授之時人稱其長者</hi>文瓘時<lb/>
　兼大理卿囚聞改官皆慟哭文瓘性嚴正諸司奏議<lb/>
　多所紏駁上甚委之<lb/>
<hi>丙子</hi>儀鳯元年秋八月始遣使詣桂廣交<hi>綱目作文今依通鑑改</hi>黔<lb/>
等都督府注擬<lb/>
　敕廣桂等都督府比來注擬簡擇未精自今每四年<lb/>
<pb n="KR2b0037_WYG_051-30b"/>
　遣五品以上官充使仍令御史同往注擬時人謂之<lb/>
　南選<lb/>
九月以狄仁傑<hi>字懷英太原人</hi>為侍御史<lb/>
　將軍權善才中郎將范懐義誤斫昭陵栢當除名上<lb/>
　特命殺之大理丞狄仁傑奏罪不當死上曰我不殺<lb/>
　則為不孝仁傑固執不已上怒令出仁傑曰犯顔直<lb/>
　諫自古以為難臣以為遇桀紂則難遇堯舜則易夫<lb/>
　法不至死而陛下特殺之是法不信于人也人何所<lb/>
<pb n="KR2b0037_WYG_051-31a"/>
　措其手足且張釋之有言設有盗長陵一抔土陛下<lb/>
　何以處之今以一栢殺二將軍後代謂陛下為何如<lb/>
　矣臣不敢奉詔者恐陷陛下于不道且羞見釋之于<lb/>
　地下也上怒觧遂貸之仍擢仁傑為侍御史<hi>初仁傑為并州</hi>
　<hi>法曺同僚鄭崇質當使絶域崇質母老且病仁傑曰彼母如此豈可復使之有萬里之憂詣長史藺仁基請</hi>
　<hi>代之行仁基素與司馬李孝廉不協因相謂曰吾輩豈可不自愧乎遂相與輯睦</hi>
冬十月祫享太廟<lb/>
　用太學博士史璨議禘後三年而祫祫後二年而禘<lb/>
<pb n="KR2b0037_WYG_051-31b"/>
　<hi>唐書禮樂志禮三年一祫五年一禘上元三年詔有司議禘祫年數史璨等議春秋魯禘五年而再祭盖</hi>
　<hi>後禘去前禘五年而祫常在禘後三年時以其言有經據從之</hi>
安置郇王素節<hi>帝之子蕭淑妃出</hi>于袁州<hi>隋置今為府属江西</hi>
　素節警敏好學天后惡之以為申州<hi>後周置今汝寕府信陽州是</hi>
　刺史素節以久不得入覲著忠孝論后見之誣以贓<lb/>
　賄降封鄱陽王袁州安置<hi>祀王上金後宫楊氏出也后惡楊氏徙金澧州安置</hi>
　<hi>後武承嗣諷有司誣奏上金與素節謀反皆縊死  澧州隋置今𨽻湖南</hi>
<hi>丁丑</hi>二年春二月以髙藏為朝鮮王扶餘隆為𢃄方王<lb/>
<pb n="KR2b0037_WYG_051-32a"/>
　以高藏為朝鮮王遣歸遼東安輯高麗餘衆髙麗先<lb/>
　在諸州者<hi>總章二年徙髙麗戸于江淮山南京西諸州</hi>遣與俱歸扶餘隆<lb/>
　為𢃄方王亦遣歸安輯百濟餘衆仍移安東都䕶府<lb/>
　于新城以統之<hi>藏至遼東謀叛召還徙卬州而死髙麗舊城没于新羅餘衆散入靺鞨隆</hi>
　<hi>亦不敢還故地髙氏扶餘氏遂亡  卬州註前見</hi>
夏四月河南北旱<lb/>
　遣御史中丞崔謐等分道賑給侍御史劉思立<hi>寕陵人</hi>
　上疏曰麥秀蠶老農事方殷聚集參迎妨廢不少既<lb/>
<pb n="KR2b0037_WYG_051-32b"/>
　緣賑給須立簿書本欲安存更成煩擾伏望且委州<lb/>
　縣賑給疏奏謐等遂不行<lb/>
詔廢顯慶新禮<lb/>
　詔以顯慶新禮多不師古其五禮并依周禮行事自<lb/>
　是禮官益無憑守每大禮臨時撰定<lb/>
秋八月徙周王顯為英王<hi>更名哲</hi>
<hi>戊寅</hi>三年春正月百官四夷朝天后于光順門<lb/>
以李敬元為洮河道大總管秋九月敬元與吐蕃戰敗績<lb/>
<pb n="KR2b0037_WYG_051-33a"/>
　先是詔以劉仁軌鎮洮河軍<hi>胡三省註鄯州城内有洮河軍  鄯州今</hi>
　<hi>西寕府碾伯縣是</hi>仁軌每有奏請多為李敬元所抑由是怨<lb/>
　之知敬元非將帥才薦之使守西邉敬元固辭上曰<lb/>
　仁軌須朕朕亦自徃卿安得辭乃以敬元代仁軌大<lb/>
　發兵討吐蕃九月敬元將兵十八萬與吐蕃將論欽<lb/>
　陵戰於青海副總管劉審禮<hi>徳威子</hi>深入敗没敬元按<lb/>
　兵不救狼狽還走虜追擊之員外將軍黒齒常之<hi>百濟</hi>
　<hi>西部人</hi>夜帥死士襲擊虜營虜乃遁去敬元收餘衆還<lb/>
<pb n="KR2b0037_WYG_051-33b"/>
　鄯州上嘉常之之功擢拜左武衞將軍<hi>敬元之西征也監察御史</hi>
　<hi>復師徳應猛士詔從軍及敗勅師徳収集散亡軍乃  振因命使于吐蕃吐蕃將論贊婆迎之師徳宣導</hi>
　<hi>上意論以禍福贊婆甚悦為之數年不犯邉上以吐蕃為憂太學生魏元忠上封書曰理國之要在文與</hi>
　<hi>武今言文者則以辭華為首而不及經綸言武者則以騎射為先而不知方畧故陸機著論辨亡無救河</hi>
　<hi>梁之敗飬由基射穿七扎不濟鄢陵之師此已然之明效也古語有之兵無强弱將有巧拙故選將當以</hi>
　<hi>智畧為本勇力為末今朝廷用人類取將門子弟及死事之家後皆庸人豈足當閫外之任古之名將皆</hi>
　<hi>出貧賤而立殊功未聞其家代為將也夫賞罰者軍國之切務有功不賞有罪不誅雖堯舜不能致理近</hi>
　<hi>日蘇定方征遼東李勣破平壤賞絶不行大非川之敗  仁貴郭待封等不即重誅臣恐吐蕃之平非旦</hi>
<pb n="KR2b0037_WYG_051-34a"/>
　<hi>夕可冀也又出師之要全資馬力請開蓄馬之禁使百姓皆得蓄馬若官軍大舉增價市之則皆為官有</hi>
　<hi>矣上善其言召見令直中書省仗内供奉城人師徳字宗仁鄯州原武人魏元忠宋州東</hi>
<hi>己夘</hi>調露元年春正月幸東都司農卿韋𢎞機<hi>京兆萬年人</hi>免<lb/>
　𢎞機作上陽等宫制度壯麗侍御史狄仁傑劾奏𢎞<lb/>
　機導上為奢㤗免其官左司郎中王本立恃恩用事<lb/>
　朝廷畏之仁傑奏其姦上特原之仁傑曰陛下何惜<lb/>
　罪人以虧王法必欲曲赦本立請棄臣于無人之境為<lb/>
　忠貞之誡本立竟得罪由是朝建肅然<lb/>
<pb n="KR2b0037_WYG_051-34b"/>
夏四月命太子賢監國<lb/>
　太子處事明審時人稱之<lb/>
六月遣吏部侍郎裴行儉立波斯<hi>西域國大月氏别種居逹遏水西距長安</hi>
<hi>萬五千里而贏</hi>王行儉襲執西突厥阿史那都支以歸<lb/>
　初西突厥阿史那都支及其别帥李遮匐與吐蕃連<lb/>
　和侵逼安西朝議欲發兵討之吏部侍郎裴行儉曰<lb/>
　今波斯王卒其子質京師<hi>先是波斯為大食所滅其王卑路斯入朝尋死其子</hi>
　<hi>泥洹斯為質在京師</hi>宜遣使送歸道過二虜以便宜取之可不<lb/>
<pb n="KR2b0037_WYG_051-35a"/>
　血刃而擒也上從之乃命行儉册立波斯王行儉奏<lb/>
　肅州刺史王方翼<hi>字仲翔廢王后從弟</hi>為副過西州揚言須稍<lb/>
　涼西上都支覘知之遂不設偹行儉召四鎮<hi>安西四鎮已見</hi>
　<hi>前</hi>酋長謂曰昔在此州縱獵甚樂今欲尋舊賞誰能<lb/>
　從者諸胡子弟爭請行近得萬人行險陽為畋獵校<lb/>
　勒部伍数日遂倍道西進去都支部落十餘里遣使<lb/>
　問其安否召與相見都支計無所出帥子弟迎謁遂<lb/>
　擒之簡其精騎進掩遮匐遮匐亦降于是囚都支遮<lb/>
<pb n="KR2b0037_WYG_051-35b"/>
　匐以歸遣波斯王自還其國留王方翼于安西使築<lb/>
　碎葉城<hi>馬耆都督府所治城四面十二門為屈曲隠出伏没之狀西域胡縱觀莫測方畧悉献珍</hi>
　<hi>寳</hi>
冬十月單于府突厥反遂寇定州<lb/>
　單于大都䕶府<hi>注見前</hi>突厥阿史德溫傅奉職二部俱<lb/>
　反立阿史那泥熟匐為可汗二十四州<hi>皆塞州北</hi>酋長皆<lb/>
　叛應之衆数十萬遣長史蕭嗣業等將兵討之嗣業<lb/>
　等先戰屡㨗因不設備㑹大雪突厥夜襲其營嗣業<lb/>
<pb n="KR2b0037_WYG_051-36a"/>
　狼狽㧞營走衆遂大亂為虜所敗突厥遂寇定州刺<lb/>
　史霍王元軌命開門偃旗虜疑有伏懼而遁<hi>州人李嘉運與</hi>
　<hi>虜通謀事泄上令元軌窮其黨與元軌曰强寇在境人心不安若多所逮繫是驅之使叛也乃獨殺嘉運</hi>
　<hi>餘無所問上大喜自是朝廷有大事上多密敕問之</hi>
<hi>庚辰</hi>永隆元年春三月以裴行儉為定㐮道大總管討突<lb/>
厥平之<lb/>
　初上謂裴行儉曰卿大武兼資今授卿二職乃除禮<lb/>
　部尚書右衛大將軍為定㐮道行軍大總管將兵三<lb/>
<pb n="KR2b0037_WYG_051-36b"/>
　十餘萬以討突厥至是行險大破突厥于黒山<hi>在今歸化</hi>
　<hi>城故豐州北</hi>檎奉職泥熟匐為其下所殺以首來降<hi>先是行儉</hi>
　<hi>至朔州謂其下曰撫士貴誠致敵尚詐乃為糧車三百乗毎車㐲壯士五人各持陌刀勁弩以羸兵為之</hi>
　<hi>援且㐲精兵于險要以待之虜果至羸兵棄車散走虜驅車就水革觧鞍牧馬欲取糧壯士自軍中躍出</hi>
　<hi>撃之虜驚走復為伏兵所邀殺後殆盡自是運糧行者虜莫敢近軍至單于府北抵暮下營掘塹已周行</hi>
　<hi>儉遽命移就髙崗諸將皆言士卒已安不可動行險不從趣使移是夜風雨暴至前所营地水深丈餘諸</hi>
　<hi>將驚服問其故行儉笑曰自今但從我命不必問其所由知也後二年突厥阿史那伏念自立為可汗與</hi>
　<hi>阿史徳温傅連兵為宼詔復以行儉為總管討之行儉多縱反間伏念等浸相猜貳行儉遣禆將程務挺</hi>
<pb n="KR2b0037_WYG_051-37a"/>
　<hi>掩襲伏念伏念窮廹執温傅以降餘黨悉平  陌刀大刀也程務挺名振之子</hi>
秋七月吐蕃寇河源<hi>隋故郡在今青海南即吐谷渾赤水城也</hi>
　先是吐蕃贊普死子器弩悉弄立<hi>年始八嵗上命裴行儉乘間圖之行</hi>
　<hi>儉曰欽陵為政大臣輯睦未可圖也乃止</hi>至是入宼河源將軍黒齒常之<lb/>
　擊郤之常之以河源衝要欲加兵戍之而轉輸險逺<lb/>
　乃廣置𤇺戍七十餘所開屯田五千餘頃歲收五百<lb/>
　餘萬石由是戰守有備焉先是劍南募兵于茂州<hi>唐置</hi>
　<hi>今州𨽻四川</hi>築安戎城<hi>在茂州西</hi>以斷吐蕃之路吐蕃攻陷其<lb/>
<pb n="KR2b0037_WYG_051-37b"/>
　城以兵據之由是西洱<hi>注見前</hi>諸蠻皆降于吐蕃吐蕃<lb/>
　之地東接涼松茂嶲等州南鄰天竺西陷亀兹疏勒<lb/>
　等四鎮北抵突厥地方萬餘里諸胡之盛莫與為比<lb/>
八月廢太子賢為庻人立英王哲為皇太子<lb/>
　太子賢聞宫中竊議以賢為天后姊韓國夫人所生<lb/>
　内自疑懼方士明崇儼<hi>偃師人</hi>以厭勝之術為天后所<lb/>
　信官至正諫大夫嘗密稱太子不堪承継英王貌類<lb/>
　太宗㑹崇儼為人所殺天后遂疑太子所為太子頗<lb/>
<pb n="KR2b0037_WYG_051-38a"/>
　好聲色與戸奴狎昵天后使人告其事鞫之于馬坊<lb/>
　得皂甲数百領以為反具上素愛太子欲宥之天后<lb/>
　不可遂廢為庶人黨與皆伏誅<lb/>
冬十一月壬申朔日食<lb/>
<hi>辛已</hi>開耀元年春正月宴百官及命婦于麟德殿<lb/>
　以立太子宴百官及命婦于宣政殿引九部伎及散<lb/>
　樂自宣政門入太常博士袁利貞<hi>昂之曽孫</hi>上疏以為正寢<lb/>
　非命婦宴㑹之地路門非倡優進御之所請命婦<lb/>
<pb n="KR2b0037_WYG_051-38b"/>
　曽于别殿九部伎自東西門入而停散樂上乃更命<lb/>
　置宴于麟徳殿賜利貞帛百匹<hi>利貞族孫誼為蘇州刺史自以其先宗太</hi>
　<hi>尉淑以來盡忠帝室琅邪王氏雖奕世台鼎而為厯代佐命耻與為比嘗曰所貴于名家者為世篤忠貞</hi>
　<hi>才行相継故也彼鬻婚姻求祿利者又鳥足貴乎</hi>
三月以劉仁軌為太子少傅<lb/>
　少府監裴匪舒為上造鏡殿上與仁軌觀之仁軌驚<lb/>
　趨下殿上問其故對曰天無二日土無二主適視四<lb/>
　壁有数天子不祥孰甚焉上遽命剔去<hi>匪舒善營利奏賈苑中馬</hi>
<pb n="KR2b0037_WYG_051-39a"/>
　<hi>糞歳得錢二萬緍上以問仁軌對曰利則厚矣竊恐後代稱唐家賣馬糞非嘉名也乃止</hi>
秋七月太平公主<hi>武后女</hi>適薛紹<hi>汾隂人</hi>
　紹母太宗女城陽公主也紹兄顗以公主寵盛深憂<lb/>
　之以問族祖戸部郎中克構克構曰帝甥尚主國家<lb/>
　故事茍以恭慎行之何傷然諺曰娶婦得公主無事<lb/>
　取官府亦不得不懼也<lb/>
徴處士田遊巖<hi>京兆三原人</hi>為太子洗馬<lb/>
　遊巖隠居㤗山上東封嘗幸其廬徴為洗馬無所規<lb/>
<pb n="KR2b0037_WYG_051-39b"/>
　益右衛副率蔣儼<hi>義興人綱目作薛儼今依唐書改</hi>以書責之曰足<lb/>
　下負巢由之峻節傲唐虞之聖主屈萬乘之重申三<lb/>
　顧之榮將以輔道儲貳漸染芝蘭耳皇太子春秋鼎<lb/>
　盛聖道未明足下乃唯唯而無一談悠悠以卒年歳<lb/>
　何以塞聖主調䕶之寄乎遊巖不能答<lb/>
冬十月丙寅朔日食<lb/>
徙故太子賢於巴州<hi>注見前</hi>
<hi>壬午</hi>永淳元年春二月立孫重照為皇太孫<lb/>
<pb n="KR2b0037_WYG_051-40a"/>
　上欲令開府置僚屬問吏部郎中王方慶<hi>名綝以字行本丹陽</hi>
　<hi>人後徙咸陽</hi>對曰未聞太子在東宫而更立太孫者也上<lb/>
　曰自我作古可乎對曰三王不相襲禮何為不可乃<lb/>
　奏置師傅等官既而上疑其非法竟不補授<lb/>
夏四月甲子朔日食<lb/>
關中饑上幸東都<lb/>
　上以關中飢饉米斗三百將幸東都留太子監國使<lb/>
　劉仁軌裴炎<hi>字子隆聞喜人</hi>薛元超<hi>收之/子</hi>輔之<hi>時出幸倉猝扈從之士有</hi>
<pb n="KR2b0037_WYG_051-40b"/>
　<hi>餓死者上慮道路多草竊命監察御史魏元忠檢校元忠閲赤縣獄得盗一人神采語言異于衆命釋桎</hi>
　<hi>梏襲冠帶乘驛以從與共食宿託以詰盗及東都士馬萬數不亡一錢  赤縣唐京師所理長安萬年二</hi>
　<hi>縣是也</hi>
聞喜公裴行儉卒<hi>謚曰憲</hi>
　行儉有知人之鍳初王勃與楊烱<hi>華隂人</hi>盧照鄰<hi>字昇之范</hi>
　<hi>陽人</hi>駱賔王<hi>義烏人</hi>皆以文章有盛名李敬元尤重之行<lb/>
　儉曰士之致逺者當先器識而後才藝勃等雖有文<lb/>
　華而浮躁淺露豈享爵禄之器邪楊子稍沉静應至<lb/>
<pb n="KR2b0037_WYG_051-41a"/>
　令長餘得令終幸矣既而勃渡海墮水烱終于盈川<lb/>
　<hi>唐置故城在今浙江衢州府西安縣</hi>令照鄰惡疾赴水死賔王反誅皆<lb/>
　如行儉言<hi>行儉為將帥所引偏禆後多為名將破阿史那都支得馬腦盤廣二尺餘以示將士</hi>
　<hi>軍士捧以升階跌而碎之惶恐叩頭流血行儉笑曰爾非故為何至于是不復有追惜之色</hi>
以郭待舉<hi>潁川人</hi>岑長倩<hi>文本/從子</hi>郭正一<hi>定州皷/城人</hi>魏元同<hi>字和</hi>
<hi>初皷城人</hi>並中書門下同承受進止章平事<hi>唐書百官志平章事入銜自待</hi>
<hi>舉等始</hi>
　上欲用待舉等謂中書令崔知温<hi>字體仁許州鄢陵人</hi>曰待舉<lb/>
<pb n="KR2b0037_WYG_051-41b"/>
　等資任尚淺且令預聞政事未可與卿等同名自是<lb/>
　外司四品以下知政事者始以平章事為名<hi>先是元同為吏</hi>
　<hi>部侍郎上言曰人君之體當委任而責成功所委者當則所用者自精周穆王命伯問為大僕正曰慎簡</hi>
　<hi>乃僚是使羣司各自求其小者而天子命其大者也漢氏得人皆自州縣補署五府辟召然後升于天朝</hi>
　<hi>魏晉以來始專委選部夫以天下之大士人之衆而委之𢾗人之手用刀筆以量才案簿書而察行倡使</hi>
　<hi>平如權衡明如水鏡猶力有所極照有所窮况所委非人而有愚閽阿私之弊乎願畧依周漢之規以救</hi>
　<hi>晉魏之失疏奏不納</hi>
五月洛水溢關中旱蝗<lb/>
<pb n="KR2b0037_WYG_051-42a"/>
　東都霖雨洛水溢溺民居千餘家關中先水後旱蝗<lb/>
　継以疾疫米斗四百兩京間死者相枕于路人相食<lb/>
秋七月作奉天宫<lb/>
　上既封㤗山欲遍封五嶽作奉天宫于嵩山之南監<lb/>
　察御史裏行李善感諫曰陛下封泰山告太平致羣<lb/>
　瑞與三皇五帝比隆矣数年不稔餓殍相望四夷交<lb/>
　侵兵車歲駕陛下冝恭黙思道以禳災譴更廣行宫<lb/>
　室勞役不休天下莫不失望上不納自禇遂良韓瑗<lb/>
<pb n="KR2b0037_WYG_051-42b"/>
　之死中外以言為諱㡬二十年及善感始諫天下皆<lb/>
　嘉謂之鳯鳴朝陽<hi>上遣宦者沿江徙異竹所在縱暴荆州長史蘇良嗣囚之上疏切諫</hi>
　<hi>以為致逺方異物煩擾道路恐非聖人愛人之意上手詔慰論令棄竹江中  蘇良嗣世長之子</hi>
零陵王明自殺<lb/>
　初曺王明以太子賢黨降封零陵王黔州安置至是<lb/>
　都督謝祐希天后意逼使自殺上深惜之黔府官屬<lb/>
　皆坐免官<hi>祐後寢于平閣夜失其首及明子後為天后所殺有司籍其家得祐首漆為穢器題</hi>
　<hi>云謝祐乃知明子使刺客服之也</hi>
<pb n="KR2b0037_WYG_051-43a"/>
突厥骨篤禄寇并州薛仁貴大破之<lb/>
　突厥餘黨阿史那骨篤祿阿史徳元珍等招集亡散<lb/>
　據黒沙城反宼并州代州都督薛仁貴將兵擊之虜<lb/>
　問唐大將為誰應之曰薛仁貴虜曰吾聞仁貴流象<lb/>
　州<hi>注見前</hi>死久矣何紿我也仁貴免胄示之面虜相頋<lb/>
　失色下馬列拜稍稍引去仁貴因奮擊大破之<hi>明年五月</hi>
　<hi>骨篤祿宼蔚州殺刺史豐州都督崔智辨將兵邀之為虜所擒朝議欲廢豐州司馬唐休璟上言豐州阻</hi>
　<hi>河為固居賊衝要今若廢之則潰河之地恐為賊有非國家之利也乃止  蔚州注見前豐州隋置故城</hi>
<pb n="KR2b0037_WYG_051-43b"/>
　<hi>在今鄂爾多斯右翼唐休璟名璿以字行京兆始平人</hi>
以婁師徳為河源軍經畧副使<lb/>
　吐蕃宼河源師德將兵擊之于白水澗<hi>在西寕府西北</hi>八戰<lb/>
　八㨗上以師德為比部<hi>刑部尚書屬</hi>員外郎左驍騎郎將<lb/>
　充使曰卿有大武材勿辭也<lb/>
<hi>癸未</hi>𢎞道元年夏四月綏州部落稽<hi>注見前</hi>作亂討平之<lb/>
　部落稽白鐵余<hi>余姓之鐵工因以為號</hi>埋銅佛于地中久之草<lb/>
　生其上紿鄉人曰吾于此数見佛光集衆掘地果得<lb/>
<pb n="KR2b0037_WYG_051-44a"/>
　之因曰得見聖佛者百疾皆愈逺近赴之数年歸信<lb/>
　者衆遂謀作亂據城平縣<hi>本西魏城中縣隋更名衆廢故城在今綏徳州清澗</hi>
　<hi>縣</hi>稱皇帝置百官遣右武衛將軍程務挺與王方翼<lb/>
　討之擒白鐡余餘黨悉平<lb/>
秋七月詔以來年有事于嵩山冬十一月詔罷之<lb/>
　詔封嵩山已而上疾甚故罷<hi>上苦頭重不能視召侍醫秦鳴鶴診之請刺頭</hi>
　<hi>出血可愈天后不欲上疾愈怒曰此可斬也乃欲于天子頭刺血上曰但刺之未必不住乃刺二穴上曰</hi>
　<hi>吾目似明矣后舉手加額曰天賜也自負綵百匹以賜鳴鶴</hi>
<pb n="KR2b0037_WYG_051-44b"/>
詔太子監國以裴炎劉景先<hi>祥道子本名齊賢後更名</hi>郭正一兼東<lb/>
宫平章事<lb/>
十二月帝崩太子即位<hi>是為中宗</hi>尊天后為皇太后<lb/>
　上疾甚夜召裴炎入受遺詔遂崩遺詔太子柩前即<lb/>
　位軍國大事有不决者兼取天后進止越六日太子<lb/>
　即位尊天后為皇太后政事咸取决焉<lb/>
以劉仁軌為左僕射裴炎為中書令劉景先為侍中<lb/>
　故事宰相于門下省議事謂之政事堂及裴炎遷中<lb/>
<pb n="KR2b0037_WYG_051-45a"/>
　書令始遷政事堂于中書省<lb/>
中宗皇帝<lb/>
<hi>甲申</hi>嗣聖元年<hi>二月睿宗文明元年九月太后光宅元年</hi>春正月立妃韋氏為<lb/>
皇后<lb/>
二月太后廢帝為廬陵王立豫王旦<hi>𢎞道元年以相王徙封更名</hi>
　帝欲以后父韋元貞<hi>京兆萬年人</hi>為侍中裴炎固爭帝怒<lb/>
　曰我以天下與韋元貞何不可而惜侍中邪炎懼白<lb/>
　太后密謀廢立太后集百官于乾元殿勒兵宣令廢<lb/>
<pb n="KR2b0037_WYG_051-45b"/>
　帝為廬陵王帝曰我何罪太后曰汝欲以天下與韋<lb/>
　元貞何得無罪乃幽于别所立豫王旦為皇帝<hi>即睿宗</hi>
　妃劉氏為皇后永平王成器<hi>豫王子</hi>為太子廢太孫重<lb/>
　照為庻人改元文明旦居别殿不得有所豫政事皆<lb/>
　決于太后<hi>有飛騎十餘人飲于坊曲一人言曏知别無勲賞不若奉廬陵一人起告之座未散</hi>
　<hi>皆捕繫羽林獄言者斬餘皆絞告者除五品官告密之端自此興</hi>
太后以劉仁軌為西京留守<lb/>
　仁軌上疏辭以衰老不堪居守因陳吕后禍敗之事<lb/>
<pb n="KR2b0037_WYG_051-46a"/>
　以申規戒太后璽書慰諭之<lb/>
太后始御紫宸殿<hi>洛陽宫内朝之殿</hi>
　太后御武成殿<hi>在洛陽宫内東北</hi>皇帝<hi>豫王也</hi>帥王公以下上<lb/>
　尊號自是太后常御紫宸殿施黲紫<hi>紫色之淺者</hi>帳以視<lb/>
　朝<lb/>
三月太后殺故太子賢<lb/>
　初太后命將軍邱神勣<hi>和之孫</hi>詣巴州檢校故太子賢<lb/>
　宅以備外虞風使殺之至是神勣逼賢自殺太后乃<lb/>
<pb n="KR2b0037_WYG_051-46b"/>
　歸罪神勣貶之而追封賢為雍王尋復以神勣為金<lb/>
　吾將軍<lb/>
夏四月太后遷帝于房州<hi>即房陵注見前</hi>又遷于均州<hi>注亦見前</hi>秋<lb/>
七月温州<hi>唐置今為府屬浙江</hi>大水<lb/>
　流四千餘家<hi>括州亦大水流二千餘家</hi>
八月塟乾陵<hi>在乾州西北</hi>
　<hi>賀善賛曰髙宗瀆亂人倫委政房閑㡬貽宗社之禍可勝罪哉</hi>
太后以尚書左丞馮元常<hi>安陽人子琮曾孫</hi>為隴州<hi>西魏置今屬鳯翔府</hi>
<pb n="KR2b0037_WYG_051-47a"/>
刺史<lb/>
　初元帝為髙宗所委常密言中宫威權太后宜稍抑<lb/>
　損髙宗深然其言而不能用及太后稱制四方爭言<lb/>
　符瑞嵩陽献瑞石元常奏言狀渉諂詐不可誣罔天<lb/>
　下太后不悦出之<lb/>
九月太后改元及服色官名<lb/>
　太后改元光宅旗幟皆從金色八品服碧<hi>髙宗上元初敕文武</hi>
　<hi>官三品以上服紫四品深緋五品淺緋六品深緑七品淺綠八品深青九品淺青</hi>東都為神<lb/>
<pb n="KR2b0037_WYG_051-47b"/>
　都尚書省為文昌臺僕射為左右相六曹為天地四<lb/>
　時六官門下省為鸞臺中書省為鳯閣侍中為納言<lb/>
　中書令為内史御史臺分為左右肅政臺其餘悉以<lb/>
　義改類之<lb/>
太后立武氏五廟<hi>通鑑綱目俱作七廟考唐書武后傳光宅元年追尊武氏五代祖為公髙</hi>
<hi>曽祖考皆為王遣使者告五世廟室裴炎傳武承嗣請立武氏七廟炎諫太后不悦而罷又武后紀天授元年</hi>
<hi>九月改國號周立武氏七廟□光宅初本欲立七廟以裴炎諫止立五廟及天授改國乃于五廟之外又立周</hi>
<hi>文王及平王少子武二廟共為七廟也綱目因仍通鑑原文未及詳考本史故于是年綱書七廟而目則止及</hi>
<pb n="KR2b0037_WYG_051-48a"/>
<hi>五世天授改國目中則詳記所立之七廟前後似未明晰今依唐書改正</hi>
　太后以武承嗣同三品承嗣請追王其祖立武氏七<lb/>
　廟裴炎諫曰太后母臨天下當示至公不可私于所<lb/>
　親獨不見吕氏之敗乎太后曰吕氏以權委生者故<lb/>
　敗今吾追尊亡者何傷乎對曰事當防微杜漸不可<lb/>
　長耳太后不悅尊五代祖為公妣為夫人髙曽祖考<lb/>
　為王妣皆為妃<lb/>
英公李敬業起兵揚州太后遣將軍李孝逸<hi>淮安王神通子</hi>撃之<lb/>
<pb n="KR2b0037_WYG_051-48b"/>
　時諸武用事唐宗室人人自危衆心憤惋㑹栁州<lb/>
　司馬英公李敬業<hi>本眉州刺州坐事貶</hi>及弟敬猷<hi>盩厔令免官</hi>唐之<lb/>
　竒<hi>給事中貶括蒼令</hi>駱賔王<hi>貶臨/海丞</hi>杜求仁<hi>正倫之姪以詹事司直貶黟令</hi>魏<lb/>
　思温<hi>御史被黜</hi>皆失職怨望乃謀起兵遂矯詔殺揚州長<lb/>
　史開府庫赦囚徒旬日間得勝兵十餘萬復稱嗣聖<lb/>
　元年敬業自稱匡復上將復求得貎類濮王賢者置<lb/>
　之軍中云賢不死逃至此令其舉兵移檄州縣<hi>畧曰偽<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>
                    </hi>
　<hi>朝武氏者人非温順地實寒微昔充太宗下陳嘗以更衣入侍洎乎晩節穢亂春宫宻隱先帝之私隂圖後</hi>
<pb n="KR2b0037_WYG_051-49a"/>
　<hi>庭之嬖踐元后于翬翟陷吾君于聚麀殺姊屠兄弑君䲴母人神之所同嫉天地之所不容包藏禍心竊</hi>
　<hi>窺神器君之愛子幽之于别宫賊之宗盟在委之以重任一抔之土未乾六尺之孤何</hi>太后見<lb/>
　檄問誰所為或對曰駱賔王太后曰宰相之過也人有<lb/>
　如此才而使之流落不偶乎遣左玉鈐衛大將軍李<lb/>
　孝逸將兵三十萬以討敬業追削其祖考官爵發冡<lb/>
　斵棺復姓徐氏<lb/>
太后殺侍中裴炎以騫味道<hi>騫氏閔子騫之後以字為氏味道蘭州金城人</hi>為<lb/>
内史李景諶同平章事<lb/>
<pb n="KR2b0037_WYG_051-49b"/>
　武承嗣與從父弟三思<hi>元慶之子</hi>以韓王元慶魯王靈䕫<lb/>
　<hi>二王皆髙祖子</hi>屬尊位重屡勸太后因事誅之太后謀于執<lb/>
　政裴炎固爭及李敬業舉兵太后問計于炎對曰皇<lb/>
　帝年長不親政事故豎子得以為辭若太后反政則<lb/>
　不討自平矣承嗣因使監察御史崔詧<hi>藍田人</hi>言炎有<lb/>
　異圖太后命左肅政大夫騫味道鞫之鳳閣舎人李<lb/>
　景諶證炎必反劉景先胡元範<hi>中州義陽人為鳯閣侍郎</hi>明其必不<lb/>
　反遂并下獄以騫味道檢校内史李景諶平章事斬<lb/>
<pb n="KR2b0037_WYG_051-50a"/>
　裴炎于都亭籍没其家無甔石之儲景先等流貶有<lb/>
　差<hi>炎弟子太僕寺丞伷先年十七上封事求見曰陛下為李氏婦先帝棄天下遽攬朝政變易嗣子踈</hi>
　<hi>□李氏封崇諸武伯父忠于社稷反誣以罪戮及子孫陛下所為如是臣實惜之陛下早宜復子明辟髙</hi>
　<hi>枕深居則宗族可全不然天下一變不可復救矣太后怒命于朝堂杖而流之</hi>
李敬業取潤州<hi>唐置今江南鎮江府是</hi>李孝逸擊殺之<lb/>
　初魏思温說李敬業直指洛陽薛仲璋以不如先取<lb/>
　常潤為定霸之基思温曰山東豪傑以武氏專制憤<lb/>
　惋不平聞公舉事皆蒸麥為糧伸鋤為兵以俟南軍<lb/>
<pb n="KR2b0037_WYG_051-50b"/>
　之至不乘此勢以立大功乃更自謀巢穴逺近聞之<lb/>
　其誰不解體敬業不從將兵渡江陷潤州<hi>思温謂社求仁曰兵</hi>
　<hi>勢合則彊分則弱敬業不并力渡淮收山東之衆以取洛陽敗在眼中矣</hi>敬業聞李孝逸將<lb/>
　至囘軍拒之屯下阿溪<hi>在揚州府髙郵州西北</hi>使敬猷逼淮隂<lb/>
　孝逸軍至臨淮戰不利監軍御史魏元忠曰天下安<lb/>
　危在兹一舉今大軍久留不進萬一朝廷更命他將<lb/>
　以代將軍將軍何辭以逃逗撓之罪乎孝逸乃引軍<lb/>
　而前元忠請先擊敬猷孝逸從之敬猷走敬業勒兵<lb/>
<pb n="KR2b0037_WYG_051-51a"/>
　阻溪拒守元忠復言于孝逸因風縱火敬業大敗將<lb/>
　走入海其將王那相斬敬業等首以降餘黨皆捕得<lb/>
　傳首神都<lb/>
　<hi>胡氏寅曰元忠智謀誠為可用然其言曰天下安危在此一舉夫敬業敗則武氏愈安何繫于唐室乎</hi>
太后殺單于道安撫大使程務挺<lb/>
　初裴炎下獄務挺密表申理至是或譖務挺與炎及<lb/>
　敬業通謀太后遣使即軍中斬之突厥宴飲相慶太<lb/>
　后以王方翼與務挺相善流崖州而死<hi>先是方翼為安西郡䕶擊</hi>
<pb n="KR2b0037_WYG_051-51b"/>
　<hi>破那史那車簿及三姓咽麫等西突厥遂平以廢后近屬竟不録功至是遂流死  三姓咽麫鐡勒别部</hi>
<hi>乙酉</hi>二年<hi>太后垂/拱元年</hi>春正月帝在均州<hi>劉友益曰每嵗首必書帝所在存正統也</hi>
三月太后遷帝于房州<lb/>
太后頒垂拱格<lb/>
夏五月太后制百官及百姓皆得自舉<lb/>
秋七月太后以僧懐義為白馬寺主<lb/>
　懐義得幸于太后太后以為白馬寺主<hi>懐義鄂人本姓馮名小寳</hi>
　<hi>賣藥洛陽市因千金公主以進遂得幸于太后欲令出入禁中因度為僧又以其家寒徵令與駙馬都尉</hi>
<pb n="KR2b0037_WYG_051-52a"/>
　<hi>薛紹合族紹以季父事之</hi>懐義乘御馬朝貴皆匐匍禮謁武承嗣<lb/>
　三思皆執僮僕之禮懐義皆聚無頼少年度為僧縱<lb/>
　横犯法人莫敢言御史馮思朂屡以法繩之懷義遇<lb/>
　諸塗令從者毆之㡬死太后託言懐義有巧思使入<lb/>
　宫營造補闕王求禮<hi>許州長社人</hi>表請閹之庻不亂宫闥<lb/>
　表寢不出<lb/>
<hi>丙戌</hi>三年<hi>太后垂拱二年</hi>春正月帝在房州<lb/>
太后歸政于豫王旦尋復稱制<lb/>
<pb n="KR2b0037_WYG_051-52b"/>
　太后下詔歸政豫王<hi>綱目于武后稱制後中宗睿宗自稱諡以别今以目從綱中宗</hi>
　<hi>稱帝睿宗仍稱豫王</hi>知太后非誠心奉表固辭太后復臨朝稱<lb/>
　制<lb/>
二月辛未朔日食<lb/>
三月太后置銅匭受密奏<lb/>
　太后自徐敬業之反疑天下人多圖已又自以久專<lb/>
　國事内行不正知宗室大臣怨望不服欲大誅殺以<lb/>
　威之乃盛開告密<hi>有告密者給馬供食使詣行在所農夫樵人皆得召見或不次除官</hi>
<pb n="KR2b0037_WYG_051-53a"/>
　<hi>無實者不問于是四方告密者蜂起</hi>有魚保家者請鑄銅為匭以受天<lb/>
　下密奏其器一室四壁上各有竅可入不可出太后<lb/>
　善之未㡬其怨家投匭告保家嘗為徐敬業作兵器<lb/>
　遂伏誅胡人索元禮因告密召見擢為遊擊將軍令<lb/>
　按制獄元禮性殘忍推一人必令引数千百人于是<lb/>
　周興<hi>長安人</hi>來俊臣<hi>萬年人</hi>之徒效之興累遷至秋官侍<lb/>
　郎俊臣至御史中丞皆養無賴𢾗百人意所欲䧟則使<lb/>
　數處俱告之辭狀俱同既下獄則以威刑脅之無<lb/>
<pb n="KR2b0037_WYG_051-53b"/>
　不誣服又造告密羅織經数千言網羅無故織成反<lb/>
　狀構造布置皆有支節其訊囚酷法有定百脉突地<lb/>
　吼死猪愁求破家反是實等號中外畏之甚于虎狼<lb/>
　<hi>麟臺正字陳子昂上疏曰執事者疾徐敬業首亂唱禍將息姦源遂使陛下大開詔獄重設嚴刑有迹涉</hi>
　<hi>嫌疑辭相逮引莫不窮捕考按至有姦人熒惑乘險相誣紏告疑似冀圖爵賞及其窮竟百無一實陛下</hi>
　<hi>仁恕又屈法容之遂使姦悪之黨快意相讐天下喁喁莫知寕所臣聞隋之末代天下犹平楊元感作亂</hi>
　<hi>不踰月而敗天下之弊未至土崩焬帝不悟專行屠戮大窮黨與遂至殺人如麻流血成澤天下靡然始</hi>
　<hi>思為亂前事之不忘後事之師也伏惟陛下念之太后不聴子昂又嘗上疏曰宰相陛下之腹心刺史縣</hi>
<pb n="KR2b0037_WYG_051-54a"/>
　<hi>令陛下之手足未有無腹心手足而能獨理者皆不可以不擇也又曰天下有危機禍福因之而生百姓</hi>
　<hi>是也百姓安則樂其生不安則輕其死輕其死則天下乱矣  陳子昂字伯玉梓州射洪人</hi>
夏六月太后以岑長倩為内史蘇良嗣韋待價<hi>挺之子</hi>為<lb/>
左右相韋思謙為納言<lb/>
　良嗣為相遇懷義于朝堂懐義偃蹇不為禮良嗣大<lb/>
　怒命左右批其頰懐義訴于太后太后曰阿師當于<lb/>
　北門出入南牙宰相所徃來勿犯也<lb/>
秋九月有山出于新豐<lb/>
<pb n="KR2b0037_WYG_051-54b"/>
　雍州言新豐縣東南有山踊出太后改新豐為慶山<lb/>
　縣江陵人俞文俊上書言天氣不和而寒暑併人氣<lb/>
　不和而疣贅生地氣不和而塠阜出今陛下以女主<lb/>
　處陽位反易剛柔故地氣塞隔而山變為災陛下謂<lb/>
　之慶山臣以為非慶也伏惟側身修德以答天譴不<lb/>
　然禍今至矣太后怒流之嶺外<lb/>
<hi>丁亥</hi>四年<hi>大后垂拱三年</hi>春正月帝在房州<lb/>
夏四月太后殺同三品劉禕之<lb/>
<pb n="KR2b0037_WYG_051-55a"/>
　禕之竊謂鳳閣舍人賈大隱<hi>洺州永年人</hi>曰太后廢昏立<lb/>
　明安用臨朝稱制不如反政以安天下之心大隠密<lb/>
　奏之太后不悦或誣禕之受金太后命王本立推之<lb/>
　本立宣勅示之禕之曰不經鳯閣鸞臺何名為敕太<lb/>
　后怒賜死<hi>禕之初下獄豫王為之上疏申理親友皆賀之禕之曰此乃所以速吾死也<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>刑沐</hi>
　<hi>浴神色自若草謝表立成数紙</hi>
秋七月突厥宼朔州太后遣黑齒常之擊之<lb/>
　突厥骨篤禄寇朔州太后遣黒齒常之李多祚擊之<lb/>
<pb n="KR2b0037_WYG_051-55b"/>
　突厥走散磧北<hi>多祚世為靺鞨酋長以軍功賜姓得入宿衛常之每得賞賜皆分將士有</hi>
　<hi>善馬為軍士所損官属請笞之常之曰奈何以私馬笞官兵乎卒不問</hi>
九月虢州人楊初成矯詔募人迎帝于房州太后殺之<lb/>
冬十月太后流李孝逸于儋州<hi>唐置今属廣東瓊州府</hi>
　孝逸自克徐敬業聲望甚重武承嗣等悪而譖之出<lb/>
　為施州<hi>後周置今湖北施南府是</hi>刺史至是承嗣誣孝逸自言當<lb/>
　有天分太后以孝逸有功滅死除名流儋州卒<lb/>
太后罷御史監軍<lb/>
<pb n="KR2b0037_WYG_051-56a"/>
　太后欲遣韋待價擊吐蕃韋方質奏請遣御史監軍<lb/>
　太后曰古者明君遣將閫外之事悉以委之比聞御<lb/>
　史監軍軍法事皆承禀以下制上非令典也且何以<lb/>
　責其有功遂罷之<lb/>
大饑<lb/>
<hi>戊子</hi>五年<hi>太后垂拱四年</hi>春正月帝在房州<lb/>
太后立崇先廟<lb/>
　太后立崇先廟以享武氏祖考命有司議室数博<lb/>
<pb n="KR2b0037_WYG_051-56b"/>
　士周悰請為七室減唐太廟為五室春官侍郎賈大隱<lb/>
　奏禮天子七廟諸侯五廟百王不易崇先廟室應如<lb/>
　諸侯之数國家宗廟不應輙有變移太后乃止<lb/>
二月太后毁乾元殿作明堂<lb/>
　初太宗髙宗之世屢欲立明堂諸儒議其制度不決<lb/>
　而止至是太后獨與北門學士議其制諸儒以為明<lb/>
　堂當在國陽丙巳之南三里之外七里之内太后以<lb/>
　為逺毁乾元殿以其地為之以僧懷義為之使凡役<lb/>
<pb n="KR2b0037_WYG_051-57a"/>
　数萬人<lb/>
夏四月太后殺太子舎人郝象賢<lb/>
　象賢處俊之孫也初太后有憾于處俊㑹奴誣告象<lb/>
　賢反遂族誅之象賢臨刑極口罵太后發揚宫中隠<lb/>
　慝自是法官刑人先以木丸塞其口<lb/>
五月太后加號聖母神皇<lb/>
　武承嗣使人作瑞石文曰聖母臨人永昌帝業使人<lb/>
　献之曰獲之洛水太后喜命曰寳圖詔當拜洛受圖<lb/>
<pb n="KR2b0037_WYG_051-57b"/>
　<hi>以洛水為永昌水</hi>告謝于郊御明堂朝群臣命諸州都督刺<lb/>
　史宗戚並㑹神都先加尊號<lb/>
六月丁亥朔日食<lb/>
河南廵撫大使狄仁傑奏焚滛祠<lb/>
　仁傑以吳楚多滛祠奏焚其一千七百餘所獨留夏<lb/>
　禹吳太伯季扎伍員四祠<lb/>
秋八月琅邪王冲<hi>越王貞子</hi>越王貞<hi>太宗子</hi>舉兵匡復不克而<lb/>
死<lb/>
<pb n="KR2b0037_WYG_051-58a"/>
太后遂大殺唐宗室<lb/>
　太后潛謀革命稍除宗室韓王元嘉等内不自安密<lb/>
　有匡復之志及后將受圖召宗室朝明堂諸王遞相<lb/>
　驚曰神皇欲因此盡收宗室誅之于是元嘉子黄公<lb/>
　譔詐為皇帝<hi>中宗</hi>璽書分告諸王令各起兵琅邪王<lb/>
　冲募兵得五千人擊武水<hi>隋縣五代周廢故城在今東昌府聊城縣</hi>不克<lb/>
　還走博州<hi>隋置今東昌府是</hi>為門者所殺越王貞聞冲起亦<lb/>
　舉兵豫州<hi>注見前</hi>未㡬戰潰自殺初諸王徃來相結約<lb/>
<pb n="KR2b0037_WYG_051-58b"/>
　未定而冲先廢惟貞狼狽應之諸王皆不敢發故敗<lb/>
　太后削貞父子屬籍更姓虺民并欲悉誅韓魯諸王<lb/>
　命監察御史蘇珦<hi>藍田人</hi>按之無騐太后召詰之珦抗<lb/>
　論不囘太后曰卿大雅之士朕當别有任使此獄不<lb/>
　必卿也使周興等按之乃收韓王元嘉魯王靈䕫黄<lb/>
　公譔等于東都逼使自殺親黨皆誅<hi>常樂大長公主髙祖女也下嫁</hi>
　<hi>趙瓌瓌時為壽州刺史貞將起兵遣使告之公主謂使者曰李氏危若朝露諸王先帝之子不捨生取義</hi>
　<hi>欲何須邪大大夫當為忠義鬼無為使死也及貞敗亦坐死</hi>霍王元軌江都王緒<lb/>
<pb n="KR2b0037_WYG_051-59a"/>
　<hi>元軌子</hi>東莞公融<hi>虢王鳯子髙祖孫</hi>皆坐與二王通謀為太后<lb/>
　所殺紀王愼<hi>太宗子</hi>獨不與謀亦坐徙巴州道卒<hi>慎女東光</hi>
　<hi>縣主楚媛適司儀郎裴仲將相敬如賔時宗女皆以驕奢相尚誚媛之儉素楚媛曰自古女子皆以恭儉</hi>
　<hi>為美縱侈為悪富貴儻來之物何足驕人衆皆慙服及聞慎卒號慟嘔血不御膏沐垂二十年越王貞之</hi>
　<hi>敗也太后以狄仁傑為豫州刺史時貞黨坐者六七百家當籍没者五千口仁傑密奏彼皆詿誤而臣欲</hi>
　<hi>顯奏似為逆人申理不言又乖陛下仁恤之㫖太后特原之皆流豐州仁傑先為寕州刺史有德政及是</hi>
　<hi>流者道過寕州父老迎勞曰我狄使君活汝邪相携哭于徳政碑下三日而後行</hi>
太后拜洛受圖<lb/>
<pb n="KR2b0037_WYG_051-59b"/>
　太后拜洛受圖豫王及太子皆從内外百官蠻夷酋<lb/>
　長各依方叙立文物鹵簿之盛唐興以來未之有也<lb/>
明堂成作天堂<lb/>
　明堂髙二百九十四尺方三百尺凡層三下層法四<lb/>
　時各隨方色中層法十二辰上為圓蓋九龍捧之上<lb/>
　層法二十四氣亦為圓蓋上施鐡鳯高一大飾以黄<lb/>
　金號曰萬象神宫又于明堂北起天堂五級以貯大<lb/>
　像<hi>懐義所作夾紵大像也</hi>至三級則俯視明堂矣以懐義為威<lb/>
<pb n="KR2b0037_WYG_051-60a"/>
　衛大將軍梁國公侍御史王求禮上書曰古之明堂<lb/>
　茅茨不剪采椽不斵今者飾以珠玉圖以丹青瓊臺<lb/>
　瑤室無以加也不報<lb/>
<hi>己丑</hi>六年<hi>太后永昌元年</hi>春正月帝在房州<lb/>
太后大饗萬象神宫<lb/>
　太后服袞冕搢大珪執鎮珪為初獻豫王為亞獻太<lb/>
　子為終獻周國先王<hi>武氏祖父</hi>亦與饗焉禮畢御門大赦<lb/>
　布政于明堂頒九條以訓百官<hi>又尊周忠孝王為太皇妣為太后墓曰昊</hi>
<pb n="KR2b0037_WYG_051-60b"/>
　<hi>陵順陵</hi>
夏四月太后殺汝南王煒<hi>蔣王惲子太宗孫</hi>鄱陽公諲<hi>道王元慶子髙</hi>
<hi>祖孫</hi>等十三人及天官侍郎鄧元挺<hi>藍田人</hi>
　諲謀迎帝<hi>中宗</hi>于房陵以問元挺煒又嘗謂元挺曰欲<lb/>
　為急計何如元挺皆不應坐知反不告同誅<hi>是冬太后又殺</hi>
　<hi>鄭王璥等六人滕王修琦等六人免死流嶺南  璥元懿子修琦元嬰子皆髙祖孫嗣王</hi>
五月太后以僧懐義為新平軍<hi>注見前</hi>大總管討突厥<lb/>
　懐義行至紫河<hi>在今歸化城南</hi>不見虜刻石紀功而還<hi>明年復命</hi>
<pb n="KR2b0037_WYG_051-61a"/>
　<hi>懐義北討辱罷</hi>
秋七月太后殺内史張光輔<hi>京兆人</hi>
　徐敬業之敗也弟敬真流繡州<hi>唐置治常林故城在今廣西潯州府桂平</hi>
　<hi>縣</hi>將奔突厥為吏所獲敬真多引海内知識冀以免<lb/>
　死誣内史張光輔私論圖䜟隂懐兩端遂被誅<hi>初越王貞</hi>
　<hi>等起兵太后遣兵擊之命光輔節度光輔乆留孫州多殺無辜狄仁傑謂曰亂河南者一越王貞今官軍</hi>
　<hi>暴掠殺人丹野是一貞死萬貞生恨不得尚方斬馬劍加明公頸雖死如歸耳光輔奏之仁傑坐貶至是</hi>
　<hi>敬真誣光輔在豫州時有異圖遂誅</hi>秋官尚書張楚金<hi>祁人道源族孫</hi>陜州刺<lb/>
<pb n="KR2b0037_WYG_051-61b"/>
　史郭正一鳯閣侍郎元萬頃洛陽令魏元忠皆當死<lb/>
　臨刑太后使馳騎赦之當刑者皆喜躍讙呼元忠獨<lb/>
　安坐自如既宣敕乃徐起拜竟無憂喜之色遂流嶺<lb/>
　南是日隂雲四塞既釋楚金等天氣晴霽<hi>初太后問陳子昻為</hi>
　<hi>政之要子昻上疏以為宜緩刑崇徳息兵革省賦役撫慰宗室各使自安辭婉意切其論甚美及楚金等</hi>
　<hi>免死又上疏曰比者勅免楚金等死是日初有風雨變為景雲臣聞隂慘者刑也陽舒者徳也聖人法天</hi>
　　<hi>天亦助聖今又隂雨臣恐過在獄官惟陛下嚴懲酷吏使天下咸服豈非至德克明哉</hi>
閏月太后殺同平章事魏元同<lb/>
<pb n="KR2b0037_WYG_051-62a"/>
　魏元同素與裴炎善時人以其終始不渝謂之耐乆<lb/>
　朋周興素惡元同誣之曰元同言后老矣不若奉嗣<lb/>
　君為耐乆太后怒賜死于家或教之告密冀得召見<lb/>
　自陳元同歎曰人殺鬼殺等耳豈能作告密人邪乃<lb/>
　就死自餘内外大臣坐死及流貶甚衆<hi>彭州長史劉易從為徐敬</hi>
　<hi>真所引就州誅之易從為人仁孝忠謹將刑于市吏民憐其無辜遠近奔走竸解衣投地曰為長吏求㝠</hi>
　<hi>福有司平準直十餘萬興等又誣武衛大將軍黑齒常之謀反徵下獄常之縊死</hi>
冬十一月太后享萬象神宫始用周正<lb/>
<pb n="KR2b0037_WYG_051-62b"/>
　改十一月為正月十二月為臘月夏正月為一月<lb/>
太后自名曌<hi>即照字</hi>改詔曰制<lb/>
　鳯閣侍郎宗秦客<hi>蒲州人太后從父姊之子</hi>改造十二字<hi>照為曌天為□</hi>
　<hi>地為□日為□月為□星為□召為□臣為□人為□載為□年為  正為□</hi>以獻至是行<lb/>
　之<lb/>
除唐宗室屬籍<lb/>
　從周興之請也<lb/>
御批厯代通鑑輯覽卷五十二<lb/>
</p>
<p>
</p>
  </div>
</body>
</text>
</TEI>
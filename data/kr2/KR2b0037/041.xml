<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_041-1a"/>
欽定四庫全書<lb/>
御批厯代通鑑輯覽巻四十<lb/>
南北朝<lb/>
<hi>庚梁晉通元年子魏正光元年</hi>春正月丙子<hi>月之二日</hi>日食<lb/>
秋七月魏侍中元乂殺太傅清河王懌幽太后於北宫<lb/>
　魏清河王懌羙風儀胡太后逼而幸之然素有才能<lb/>
　輔政多所匡益好學禮士時望甚重侍中元乂恃寵<lb/>
　驕恣懌每裁之以法衞将軍劉騰權傾内外吏部用<lb/>
<pb n="KR2b0037_WYG_041-1b"/>
　其弟為郡懌抑而不奏乂騰皆怨之乃使主食胡定<lb/>
　自列云懌貨定使毒魏主魏主時年十一信之乂奉<lb/>
　魏主御顯陽殿騰閉永巷門太后不得出懌入乂命<lb/>
　宗士執之騰以詔集公卿論懌大逆遂殺懌復詐為<lb/>
　太后詔自稱有疾還政魏主幽太后於北宫魏主亦<lb/>
　不得省見裁聼傳食而已太后不免饑寒乃嘆曰養<lb/>
　虎得噬我之謂矣<hi>乂與驣表裏擅權乂為外禦騰為内防常直禁省威振内外先是公</hi>
　<hi>卿議懌時衆畏乂騰無敢異者唯僕射新泰公㳺肇抗言以為不可終不下署及懌被殺肇憤悒而卒朝</hi>
<pb n="KR2b0037_WYG_041-2a"/>
　<hi>野皆為喪氣</hi>
梁江淮海溢<lb/>
魏相州刺史中山王熈<hi>字貞興英之子</hi>起兵討元乂不克而死<lb/>
弟畧<hi>字儁興</hi>奔梁梁以為中山王<lb/>
　熈與弟畧<hi>給事黄門侍郎</hi>纂<hi>字紹興司徒祭酒</hi>皆為清河王懌所厚<lb/>
　聞懌死起兵于鄴表請誅元乂劉騰長史桞元章等<lb/>
　執之元乂遣使斬之於鄴<hi>熈首至洛陽親故莫敢視前驍騎將軍刁整獨收而</hi>
　<hi>藏之壅刁整字景智  之孫</hi>畧亡與故人司馬始賔<hi>河内人</hi>依西河<lb/>
<pb n="KR2b0037_WYG_041-2b"/>
　太守刁䨇<hi>字子山雍族孫</hi>䨇匿之經年時購畧甚急畧懼䨇<lb/>
　曰會有一死所難遇者為知己死耳願不以為慮畧<lb/>
　固求南奔䨇乃使從子昌送畧渡江梁主封畧為中<lb/>
　山王<lb/>
梁車騎将軍永昌<hi>晋縣隋省故城在今湖南水州府祁陽縣</hi>侯韋叡卒<hi>諡曰嚴</hi>
　時梁主方崇釋氏士民無不從風而靡獨叡自以位<lb/>
　居大臣不欲與俗俯仰所行畧如平日至是卒<lb/>
冬十一月魏立阿那瓌<hi>伏跋可汗之弟</hi>為蠕蠕王<lb/>
<pb n="KR2b0037_WYG_041-3a"/>
　先是柔然殺伏䟦可汗其弟阿那瓌立<hi>伏䟦忽亡其幼子祖惠有</hi>
　<hi>巫地萬言祖惠今在天上我能呼之乃於大澤中施帳幄祀天神祖惠忽在帳中自云恒在天上㐲䟦大</hi>
　<hi>喜號地萬為聖女納為可賀敦信用其言干亂國政祖惠浸長語其母曰我常在地萬家上天者地萬教</hi>
　<hi>我也其母以告㐲䟦不信既而地萬譖祖惠殺之伏䟦母侯吕陵氏遣其大臣具列等殺地萬升殺伏䟦</hi>
　<hi>立阿那瓌為可汗</hi>阿那瓌立十日其族兄示發撃之阿<lb/>
　瓌戰敗奔魏<hi>示發殺侯吕陵氏</hi>至是魏主使京兆王繼侍<lb/>
　中崔迎之賜勞甚厚引見置宴立為朔方公蠕蠕<lb/>
　王<hi>時魏方强盛于洛水橋南御道東作金陵燕然扶桑崦嵫四舘道西立歸正歸徳慕化慕義四</hi>
<pb n="KR2b0037_WYG_041-3b"/>
　<hi>里以處四方降者及阿那瓌入朝以燕然舘處之阿那瓌屢求反國朝議異同不决以金百斤賂元乂遂</hi>
　<hi>聴北歸</hi>
魏遣使如梁<lb/>
　梁魏始復通好<lb/>
<hi>辛梁普通二年丑魏正光二年</hi>春正月梁置孤獨園<lb/>
　置於建康以收養窮民<lb/>
二月魏元乂殺將軍奚康生以宦者劉騰為司空京兆<lb/>
王繼<hi>繼以江陽王徙封京兆</hi>為太保崔光為司徒<lb/>
<pb n="KR2b0037_WYG_041-4a"/>
　魏胡太后之幽北宫也右衛将軍奚康生預其謀元<lb/>
　乂劉騰深相委託三人常俱宿禁中康生性麤武乂<lb/>
　稍憚之康生亦㣲懼不安及是魏主朝太后於西林<lb/>
　園文武侍座酒酣迭舞康生乃為力士舞每顧視太<lb/>
　后舉手蹈足為執殺之勢太后解其意會曰暮太后<lb/>
　欲留魏主宿宣光殿<hi>在宮</hi>北既入閤康生乘酒勢将出<lb/>
　處分元又執而殺之<hi>光祿勲賈粲紿大后下殿閉之遂擕魏主還南宮</hi>以劉<lb/>
　騰為司空<hi>八座九卿常旦造騰宅參其顔色然後赴省府公私屬請唯視貨多少刻剥六鎮歳</hi>
<pb n="KR2b0037_WYG_041-4b"/>
　<hi>入以巨萬萬計逺近若之</hi>京兆王繼自以父子權位太盛請以司<lb/>
　徒讓崔光故有是授<hi>魏宦者為三公自劉騰始未幾騰死</hi>
秋七月梁以裴邃為豫州刺史<lb/>
　梁義州<hi>胡三省注此義州在齊安郡木蘭縣界  木蘭故城在今黄州府黄安縣</hi>刺史文<lb/>
　僧明以州降魏魏軍來援梁以裴邃為信武将軍假<lb/>
　節督衆軍徃討邃深入魏境魏所署義州刺史封夀<lb/>
　據檀公峴<hi>水經决水出雲婁縣大别山酈注俗謂之檀公峴  雲婁故城在今河南光州商城</hi>
　<hi>縣</hi>邃撃破之遂圍其城夀請降復取義州魏遣張普<lb/>
<pb n="KR2b0037_WYG_041-5a"/>
　惠救之不及梁乃以邃為豫州刺史鎮合肥<hi>邃欲襲夀陽隂</hi>
　<hi>結夀陽民為内應恐魏覺之先移魏揚州云聞欲脩白捺故城稍相侵逼此亦湏營歐陽䕶交境之備魏</hi>
　<hi>揚州刺史長孫雅謀于僚佐録事參軍楊侃曰白捺小城本非形勝邃好狡數今集兵遣移恐有他意雅</hi>
　<hi>乃命侃報移曰彼之纂兵想别有意何為妄搆白捺他人有心予忖度之勿謂秦無人也邃得移以為魏</hi>
　<hi>人已覺即散其兵史白捺故城在今鳳陽府故馬頭戍東北長孫稚北  作幼孝文帝賜名字承業道生</hi>
　<hi>之曽孫楊侃字士業播之子</hi>
冬十月魏分柔然為二國<lb/>
　先是魏遣兵送阿那瓌返國會柔然已立婆羅門為<lb/>
<pb n="KR2b0037_WYG_041-5b"/>
　可汗<hi>阿那瓌之南奔也其從父兄婆羅門討示發破之國人遂推婆羅門為彌偶可社句可汗</hi>魏<lb/>
　遣使者諜云具仁<hi>魏内入諸姓有諜云氏具仁其名也</hi>往諭之婆羅門<lb/>
　遣其大臣以兵二千迎阿那瓌阿那瓌懼不敢進請<lb/>
　還洛陽至是高車王伊匐撃婆羅門大破之婆羅門<lb/>
　帥十部落詣凉州請降于魏柔然餘衆相帥迎阿那<lb/>
　瓌阿那瓌乞兵送還詔中書門下博議凉州刺史袁<lb/>
　翻<hi>字景翔陳郡項人</hi>以為蠕蠕二主宜並存之居阿那瓌于<lb/>
　東處婆羅門於西分其降民各有攸屬此安邉保塞<lb/>
<pb n="KR2b0037_WYG_041-6a"/>
　之長計也朝議是之乃置阿那瓌於吐若奚泉<hi>胡三省注</hi>
　<hi>泉在懐朔鎮北無極山下</hi>婆羅門於故西海郡<hi>胡三省注此西海非王莽所置郡後</hi>
　<hi>漢興平中武威太守張稚請置四海郡于居延葢即此  居延注見前</hi>明年冬婆羅門<lb/>
　叛魏魏討而執之<hi>婆羅門亡歸嚈噠魏平西長史費穆討之簡精騎伏山谷以步兵之</hi>
　<hi>嬴者為外營婆羅門至奮撃破之婆羅門為凉州軍之所擒後卒于洛陽  嚈噠國名本大月氐種在于闐</hi>
　<hi>西其後音訛為悒怛國費穆魏西方費連氏後改為費氏穆字朗興代人</hi>又明年春柔然<lb/>
　饑魏遣使撫之阿那瓌執魏使者犯魏邊魏遣尚<lb/>
　書令李崇僕射元纂者撃之不及而還<hi>阿那瓌以其國大饑帥衆</hi>
<pb n="KR2b0037_WYG_041-6b"/>
　<hi>入魏境求賑給魏以左丞元孚為行臺持節撫之阿那瓌衆號三十萬隂有異志遂拘留孚引兵而南所</hi>
　<hi>過剽掠至平城乃聴孚還有司奏孚辱命抵罪遣李之崇元纂帥騎十萬討阿那瓌阿那瓌驅民北遁崇追</hi>
　<hi>三千餘里不及而還纂遣参軍于謹追至郁對原前後十七戰屢破之  元孚字秀和臨淮王譚之孫于</hi>
　<hi>謹字思敬栗磾六世孫郁對原在今歸化城西</hi>
<hi>壬梁普通三年寅魏正光三年</hi>夏五月壬辰日食既<lb/>
冬十一月魏行正光歴<lb/>
　以壬子為元應魏之水徳命曰正光歴行之<lb/>
梁西豐<hi>晉縣随省故城在今江西府州府臨州縣</hi>侯正徳奔魏既而逃歸<lb/>
<pb n="KR2b0037_WYG_041-7a"/>
　初梁主養臨川王宏之子正徳為子及太子統生正<lb/>
　徳還本賜爵西豐侯怏怏不滿意常蓄異謀是歳奔<lb/>
　魏魏人待之甚薄正徳逃歸梁主泣而誨之復其封<lb/>
　爵<lb/>
<hi>癸梁普通四年夘魏正光四年</hi>夏四月魏沃野鎮<hi>注見前</hi>民破六韓㧞陵<lb/>
<hi>南單于之苖裔其先曰潘六奚子孫遂以為氏後音訛為破六韓又曰破洛汗</hi>反<hi>劉友益曰元魏之亂始此</hi>
　元乂始執政矯情自餙時事得失頗以關懐既得志<lb/>
　遂矯愎貪吝嗜酒好色與奪任情紀綱壊亂父京兆<lb/>
<pb n="KR2b0037_WYG_041-7b"/>
　王継尤貪縱受賂遺請囑有司無敢違者牧令守長<lb/>
　率皆貪汚由是百姓困窮人人思亂沃野鎮民破六<lb/>
　韓抜陵遂聚衆反攻殺鎮将華夷響應拔陵南侵遣<lb/>
　别帥衛可孤攻圍武川<hi>魏六鎮從西之第三鎮在今歸化城北</hi>懐朔<hi>注見</hi>
　<hi>前六鎮懷朔最西</hi>二鎮尖山<hi>魏縣屬神武郡故城在今山西寕武府神池縣</hi>賀拔度<lb/>
　拔<hi>魏内八諸姓有賀拔氏與魏同出隂山</hi>及其三子允<hi>字可/泥</hi>立<hi>字破胡</hi>岳<lb/>
　<hi>字可斗泥</hi>皆有材勇懐朔鎮将楊鈞擢度拔為統軍三子<lb/>
　為軍主以拒之<lb/>
<pb n="KR2b0037_WYG_041-8a"/>
冬魏司徒崔光卒<lb/>
　光以舊徳于忠元乂用事皆尊敬之事多咨決而不<lb/>
　能救裴郭清河之死<hi>事俱見前</hi>時人比之張禹胡廣光且<lb/>
　死薦都官尚書賈思伯<hi>字仕休齊郡益都人</hi>為侍講魏主從思<lb/>
　伯受春秋思伯雖貴傾身下士或問思伯公何以能<lb/>
　不驕思伯曰衰至便驕何常之有當時以為雅談<lb/>
十一月癸未朔日食<lb/>
十二月梁鑄鐡錢<lb/>
<pb n="KR2b0037_WYG_041-8b"/>
　梁初惟揚荆郢江湘梁益用錢交廣用金銀餘州雜<lb/>
　以穀帛交易後鑄五銖錢而民間私用古錢禁之不<lb/>
　能止乃議罷銅錢鑄鐡錢<lb/>
<hi>甲梁普通五年辰魏正光五年</hi>春三月魏遣臨淮王彧<hi>字文若太武帝元孫</hi>討破<lb/>
六韓拔陵夏五月彧兵敗績復遣都督李崇討之<lb/>
　魏以臨淮王彧都督諸軍討破六韓拔陵衛可孤攻<lb/>
　懐朔鎮經年外援不至楊鈞使賀拔勝詣彧告急勝<lb/>
　募敢死少年十餘騎夜伺隙潰圍出見彧説之曰懐<lb/>
<pb n="KR2b0037_WYG_041-9a"/>
　朔一陷武川亦危雖有良平不能為計矣彧許為出<lb/>
　師勝還復突圍而入未幾武川陷懐朔亦潰勝父子<lb/>
　俱為可孤所俘五月彧與拔陵戰于五原<hi>注見前</hi>兵敗<lb/>
　賊勢曰甚魏主引羣臣問計尚書元修義<hi>字壽安汝隂王天賜</hi>
　<hi>子</hi>請遣重臣督軍鎮恒朔以捍㓂乃加李崇使持節<lb/>
　北討大都督命将軍崔暹<hi>字季倫挺族孫</hi>廣陽王深<hi>魏書作淵字智</hi>
　<hi>逺太武帝曽孫</hi>皆受節度既而崔暹與拔陵戰于白道<hi>在今歸化</hi>
　<hi>城北水經注芒干水西南逕白道南谷口即此</hi>大敗拔陵并力攻李崇崇不<lb/>
<pb n="KR2b0037_WYG_041-9b"/>
　能禦引還雲中詔徵崔暹繋廷尉暹賂元乂卒得不<lb/>
　坐<hi>已而季崇引祖瑩為長史廣陽王深奏瑩詐增首級盗沒軍資瑩坐除名崇亦免官微還  祖瑩字</hi>
　<hi>元珍范陽道人</hi>
六月魏秦州莫折大提<hi>莫折關西複姓大提其名也</hi>反陷高平大提<lb/>
死子念生代領其衆<lb/>
　魏秦州刺史李彦殘虐城内薛珍等執而殺之推其<lb/>
　黨莫折大提為秦王南秦州<hi>魏置治洛谷故城在今階州成縣</hi>人亦<lb/>
　殺刺史崔遊以城應大提大提遣其黨襲高平克之<lb/>
<pb n="KR2b0037_WYG_041-10a"/>
　殺鎮将行臺大提尋卒子念生自稱天子<hi>改元天建</hi>魏以<lb/>
　雍州刺史元志<hi>字猛畧河間公齊之孫</hi>為征西都督討之念生<lb/>
　遣其弟天生将兵下隴志與戰兵敗退保岐州已城<lb/>
　陷志被殺<hi>魏自破六韓拔陵反冦盜蜂起髙平勅勒部長胡琛反自稱髙平王魏将盧祖遷撃</hi>
　<hi>破之琛北走復冦豳夏等州凉州幢帥于菩提反執刺史宋頴頴宻求救于吐谷渾伏連籌将兵討平之</hi>
　<hi>營州民就徳興反自稱燕王黄門侍郎盧同持節慰諭之徳興降而復叛朔方蕃反圍夏州刺史源子雍</hi>
　<hi>轉戰九旬始平之又汾州諸部亦反邊鎮騷然迄無寕土  就徳興魏西方諸姓莬賴氏後改為就氏源</hi>
　<hi>子雍字靈和懐之子</hi>
<pb n="KR2b0037_WYG_041-10b"/>
秋八月魏改鎮為州<lb/>
　初李崇北征柔然<hi>事見前</hi>長史魏蘭根<hi>字恵卿鉅鹿下曲陽人</hi>説<lb/>
　崇請改鎮為州<hi>蘭根曰昔縁邊初置諸鎮地廣人稀或徵發中原強宗子弟或國之肺腑</hi>
　<hi>寄以爪牙中年以來有司乖實號曰府户役用厮養官婚班齒致失清流而本宗舊類各居榮顯顧瞻彼</hi>
　<hi>此理當憤怨宜改鎮為州分置郡縣凡是府户悉免為民入仕次第悉凖其舊文武兼用威恩並施國家</hi>
　<hi>庶無北顧之慮</hi>崇為之奏聞事寢不報及破六韓拔陵反臨<lb/>
　淮王彧戰敗魏主謂崇前奏聞鎮户非冀之心致有<lb/>
　今日之患特以崇貴戚重望故復用之既而崔暹又<lb/>
<pb n="KR2b0037_WYG_041-11a"/>
　敗廣陽王深復申崇説<hi>深上言自定鼎伊洛邉任益輕唯庇滯凡才乃出為鎮将</hi>
　<hi>轉相模習專事聚斂或諸方姦吏犯罪配邉為之指蹤政以賄立邉人無不切齒及阿那瓌背恩縱掠發</hi>
　<hi>奔命追之十五萬衆不日而還邉人見之遂輕中國李崇求改鎮為州都亦先覺朝廷未許而㧞陵為亂</hi>
　<hi>此叚之舉指望銷平而崔暹隻輪不反将士之情莫不解體今日所慮非止西北将恐諸鎮等亦如此天</hi>
　<hi>下之事何可易量</hi>書奏不省至是東西敕勒部皆叛附于㧞<lb/>
　陵魏主始思崇深之言詔諸州鎮軍貫<hi>籍也</hi>非有罪<lb/>
　配𨽻者皆免為民改鎮為州以酈道元<hi>字善長範之子</hi>為大<lb/>
　使撫慰六鎮<hi>時六鎮已盡叛道元不果行</hi>
<pb n="KR2b0037_WYG_041-11b"/>
魏秀容<hi>有二一為北秀容亦曰梁郡城在今山西朔平府朔州寰宇記梁郡城北接朔州即爾朱氏所</hi>
<hi>封是也一為南秀容今名秀容都在太原府嵐縣南水經注秀容䕶軍治去汾水六十里是也</hi>人乞伏<lb/>
莫于反部長爾朱榮<hi>字天寶北秀容人羽徤之元孫  羽健封秀容川事具前</hi>討平<lb/>
之<lb/>
　榮御衆嚴整以討賊功進封博陵郡公時四方兵起<lb/>
　榮隂散其畜牧資財<hi>榮父新興畜牧蓄息牛羊馬駝色别為羣彌漫山谷魏每出師</hi>
　<hi>新興輙獻馬及資糧以助軍及是榮悉散之</hi>招合驍勇結内豪傑于是侯<lb/>
　景司馬子如賈顯度<hi>顯智之兄</hi>叚榮<hi>字子荗姑/城武威人</hi>竇泰<hi>字世寜太</hi>
<pb n="KR2b0037_WYG_041-12a"/>
　<hi>安桿殊人</hi>皆往依之<hi>爾朱榮事始此</hi>
冬十月梁取魏建陵<hi>漢侯國後魏為縣周廢故城在今海州沐陽縣建陵山下</hi>曲木<lb/>
<hi>當作曲沭戍名在建陵山西水經注魏正光中立大堨遏沭水西流置城防之曰曲沐戌</hi>琅邪等城<lb/>
　先是梁徐州刺史成景儁<hi>字超范陽人</hi>拔魏睢陵<hi>漢縣齊廢故城</hi>
　<hi>在今徐州府睢寧縣</hi>北兖州刺史趙景悦圍荆山<hi>城名在今鳳陽府懷逺縣</hi>
　<hi>北</hi>豫州刺史督征討諸軍事裴邃帥騎襲夀陽克其<lb/>
　外郭魏揚州刺史長生稚禦之一日九戰梁後軍不<lb/>
　至邃引兵還及是邃攻建陵城克之拔曲木将軍彭<lb/>
<pb n="KR2b0037_WYG_041-12b"/>
　寳孫拔琅邪邃復拔狄城<hi>亦名狄邱城在鳳陽府夀州南</hi>甓城<hi>在今頴州</hi>
　<hi>府霍邱縣東</hi>進屯黎漿<hi>亭名在夀州東南水經注芍陵水東逕黎漿亭南即此</hi>魏東<lb/>
　海太守以司吾城<hi>漢縣宋省故城在今徐州府宿遷縣</hi>降将軍曹世宗<lb/>
　拔曲陽<hi>漢侯國後漢曰西曲陽晉省故城在今鳳陽府鳳臺縣</hi>秦墟<hi>戍名在鳳臺縣水經</hi>
　<hi>注洛水逕曲陽故城北厯秦墟即此</hi>魏守将多棄城走<lb/>
十二月梁復取三關<hi>注見前</hi>圍魏郢州<hi>注亦見前</hi>不克<lb/>
　梁将軍李國興等攻魏義陽三闗皆克之國興進圍<lb/>
　郢州近百日魏援軍至國興引還<hi>明年春正月梁取魏南鄉郡及馬圈</hi>
<pb n="KR2b0037_WYG_041-13a"/>
　<hi>等城俱南鄉馬圈注  見前</hi>
梁以散騎常侍朱异<hi>字彦和錢塘人</hi>掌機政<hi>劉友益曰梁之禍自朱异始故誌之</hi>
　梁太子詹事周捨坐事免朱异代掌機密异多藝能<lb/>
　精力敏贍梁主任之<lb/>
<hi>乙梁普通六年己魏孝昌元年</hi>春正月魏徐州刺史元法僧反魏發兵<lb/>
討之遂降梁<lb/>
　法僧素附元乂見乂驕恣恐禍及己将謀為逆魏遣<lb/>
　中書舍人張文伯至彭城法僧曰吾欲與卿去危從<lb/>
<pb n="KR2b0037_WYG_041-13b"/>
　安能從我乎文伯曰我寜死見文陵<hi>孝文帝陵</hi>松栢安能<lb/>
　去忠義而從叛逆乎法僧殺之遂殺行臺高諒稱帝<lb/>
　改元魏發兵撃之法僧遣其子景仲降梁<hi>安東長史元顯和與法僧</hi>
　<hi>戰被擒法僧執其手慰論之顯和曰與翁皆出皇家一朝以地外叛獨不畏良史乎我寕為忠鬼不能為</hi>
　<hi>叛臣法僧殺之帝元顯和麗之子景穆  曽孫</hi>梁以元畧為大都督與将軍<lb/>
　陳慶之<hi>字子雲義興國小人</hi>等将兵應接魏安樂王鑒<hi>字長文文成帝</hi>
　<hi>曾孫</hi>擊元畧于彭城南畧大敗鑒不設備法僧出撃大<lb/>
　破之梁以法僧為司空封始安郡公<hi>法僧至建康梁主寵待甚厚元</hi>
<pb n="KR2b0037_WYG_041-14a"/>
　<hi>畧惡其為人與之言未嘗笑</hi>
魏行臺蕭寳寅都督崔延伯討莫折天生敗之岐雍隴<lb/>
東皆平<lb/>
　先是魏以元修義為西道行臺督諸軍討莫折念生<lb/>
　既而修義得風疾乃以蕭寳寅代之至是莫折天生<lb/>
　軍于黒水<hi>郎古芒水在西安府盩厔縣東南水經注芒水出南山芒谷入于渭長安志芒谷亦</hi>
　<hi>名黒水谷其水黒色故名</hi>兵勢甚盛魏以崔延伯為西道都督與<lb/>
　寳寅俱軍于馬嵬<hi>坡名在西安府興平縣西今□鎮</hi>延伯驍勇寳寅<lb/>
<pb n="KR2b0037_WYG_041-14b"/>
　趣之使戰延伯乃選精兵數千西渡黒水揚威脇之<lb/>
　徐引兵還<hi>天生見延伯衆少開營逐之蹙延伯于水次寳寅望之失色延伯自為後殿不與之</hi>
　<hi>戰使其衆先渡部伍嚴整天生兵不敢撃寳寅喜曰崔君之勇闗張不如延伯曰此賊非老奴敵也明公</hi>
　<hi>但安坐觀老奴破之</hi>明日延伯勒兵出戰身先士卒䧟其前鋒<lb/>
　将士盡鋭競進大破之俘斬十餘萬追奔及小隴<hi>郎隴</hi>
　<hi>山元和志小隴山在清水縣一名隴底亦曰分水嶺其大隴山在隴城縣東  隴城故城在今秦州清水</hi>
　<hi>縣東北</hi>岐雍及隴東皆平将士稽留採掠天生遂塞隴<lb/>
　道由是諸軍不能前進<hi>寳寅破苑川俘其民以美女十人賞岐州刺史魏蘭根辭</hi>
<pb n="KR2b0037_WYG_041-15a"/>
　<hi>曰縣介彊冦不能自立故附從以救死官軍之至宜矜而撫之奈何助賊為虐乎悉求其父兄而歸之</hi>
　<hi>苑川姚秦縣故城今在鳳翔府寳雞縣東非隴西之苑川也</hi>
梁裴邃敗魏師於夀陽<lb/>
　梁裴邃拔魏新蔡郡<hi>本漢縣晉置郡隋以後仍為縣今屬河南汝寕府</hi>梁主<lb/>
　招西昌侯淵藻将衆前驅豫章王綜<hi>字世謙武帝第二子</hi>與諸將<lb/>
　繼進邃㧞鄭城<hi>在今頴州府頴上縣南舊唐書地理志頴上縣舊治鄭城武徳四年移今</hi>
　<hi>理王㓜學馮智舒俱以為開封之鄭州考鄭州置于後周魏時尚未有州之名集覽質實俱誤</hi>汝潁<lb/>
　之間所在響應魏河間王琛等憚邃威名軍于城父<lb/>
<pb n="KR2b0037_WYG_041-15b"/>
　<hi>注見前</hi>累月不進魏主遣使賫齋庫刀<hi>胡三省注千牛刀也示以逗留</hi>
　<hi>即将斬之</hi>趣之琛至夀陽引兵出撃邃為四甄<hi>軍號也</hi>以待<lb/>
　之使将軍李祖憐先挑戰而偽退琛等悉衆追之四<lb/>
　甄競發魏師大敗斬首萬餘級琛走入城不敢復出<lb/>
　<hi>邃深沉有思畧為政寛明将吏爱而憚之未幾卒以夏侯亶代之  夏侯亶字世龍詳之子</hi>
二月魏元乂解領軍<lb/>
　魏劉騰既死胡太后及魏主左右防衛微緩元乂亦<lb/>
　自寛時出遊不返太后對魏主謂羣臣曰今隔絶我<lb/>
<pb n="KR2b0037_WYG_041-16a"/>
　母子不聴徃來我當出家修道于閒居寺耳因自欲<lb/>
　下髪魏主及羣臣涕泣固請太后聲色愈厲魏主乃<lb/>
　宿于嘉福殿積數日遂與太后密謀黜乂魏主深匿<lb/>
　形迹乂殊不以為疑丞相高陽王雍雖位居乂上而<lb/>
　深畏憚之㑹太后與魏主遊洛水雍邀二宫幸其第<lb/>
　相與定圖乂之計于是太后謂乂曰元郎若忠于朝<lb/>
　廷何故不去領軍以餘官輔政乂甚懼免冠求解領<lb/>
　軍許之<lb/>
<pb n="KR2b0037_WYG_041-16b"/>
夏四月魏太后復臨朝誅其尚書令元乂以元順<hi>字子和任</hi>
<hi>城王澄之子</hi>為侍中鄭儼<hi>字季然羲/之兄孫</hi>徐紇<hi>字武伯樂安博昌人</hi>李神軌<lb/>
<hi>崇之子</hi>為中書舍人<lb/>
　元乂雖解兵權猶總内外魏主以潘嬪之訴<hi>潘嬪有寵于魏</hi>
　<hi>主宦官張景嵩説之云乂欲害嬪嬪泣訴于魏主曰又非獨欲殺妾又将不利于陛下魏主信之</hi>因<lb/>
　乂出宿解乂侍中明旦乂将入宫門者不納太后遂<lb/>
　復臨朝攝政詔削劉騰官爵除乂名為民<hi>清河國郎中韓子熈</hi>
　<hi>上書為清河王懌訟寃乞誅乂等太后命發劉騰墓散其骨盡殺其養子侯剛亦坐黜死于家唯乂以太</hi>
<pb n="KR2b0037_WYG_041-17a"/>
　<hi>后妹夫故未忍誅韓子熙字元雍麒麟之孫也</hi>先是黄門侍郎元順以剛直忤乂出<lb/>
　為齊州<hi>魏置今山東濟南府是</hi>刺史太后徴還為侍中侍坐于太后<lb/>
　乂妻在太后側順指曰陛下奈何以一妹之故不正元乂<lb/>
　之罪使天下不得伸其怨憤太后嘿然未幾有告乂謀誘<lb/>
　六鎮降户将反於定州<hi>今直𨽻定州本魏置</hi>魏主亦以為言乃賜乂<lb/>
　死<hi>江陽王繼廢於家以病卒</hi>初鄭儼為胡國珍参軍得幸於太后徐紇<lb/>
　諂事清河王懌為懌所厚李神軌亦得幸於太后皆拜中<lb/>
　中舍人<hi>鄭儼以徐紇有智數仗為謀主訖以儼有内寵傾身承接共相表裏勢傾内外號為徐鄭儼累</hi>
<pb n="KR2b0037_WYG_041-17b"/>
　<hi>遷至中書令紇累遷至給事黄門侍郎仍領舍人總攝中書門下之事軍國詔令莫不由之紇粗有文學機辯</hi>
　<hi>彊力終日治事畧無休息時有急詔造次俱成不失事理然無經國大體見人矯為恭謹逺近輻輳之</hi>
胡琛遣其将万俟<hi>音墨其魏十姓之一</hi>醜奴冦魏涇州<hi>魏置今属甘肅平凉</hi>
<hi>府</hi>崔延伯敗死<lb/>
　胡琛據髙平遣万俟醜奴冦涇州魏将軍盧祖遷<lb/>
　討之不克蕭寳寅崔延伯既破莫折天生引兵㑹祖<lb/>
　遷等于安定<hi>漢縣屬安定郡故城在今涇州</hi>醜奴以輕騎挑戰延伯<lb/>
　恃勇擊之大敗寳寅退保安定延伯耻其敗獨出襲<lb/>
<pb n="KR2b0037_WYG_041-18a"/>
　賊中流矢卒于是賊勢益盛而羣臣自外來者皆言<lb/>
　賊弱以求悦媚將帥求益兵者徃徃不與<lb/>
六月梁豫章王綜叛降魏魏師入彭城立綜為丹陽王<lb/>
更名贊<lb/>
　初梁主納齊東昏侯寵姬吳淑媛七月而生綜宫中<lb/>
　多疑之淑媛寵衰怨望謂綜曰汝七月生兒安得比<lb/>
　諸皇子然汝太子次弟幸保富貴勿泄也因相抱而<lb/>
　泣綜由是自疑<hi>每夜于静室私祭齊氏七廟聞俗説割血瀝骨滲則為父子遂潛發東昏</hi>
<pb n="KR2b0037_WYG_041-18b"/>
　<hi>侯冢并自殺一男試之皆騐于是常懐異志</hi>屢求邊任梁主未之許會魏<lb/>
　元法僧降梁主命綜總督諸軍攝徐州事魏臨淮王<lb/>
　彧兵逼彭城勝負乆未决梁主慮綜敗沒敕引軍還<lb/>
　綜恐不復得至北邊乃密送降欵於彧夜投彧軍及<lb/>
　旦齋閤不開魏軍呼曰豫章王昨夜已來在我軍中<lb/>
　汝等尚欲何為城中求王不獲軍遂大潰魏人入彭<lb/>
　城乘勝追撃梁將士死者什七八惟陳慶之率所部<lb/>
　還<hi>梁主聞之大駭有司奏削綜爵土絶屬籍尋復赦之</hi>綜至洛陽見魏主還就<lb/>
<pb n="KR2b0037_WYG_041-19a"/>
　館為東昏侯舉哀服斬衰三年拜司空封丹陽王更<lb/>
　名贊<hi>綜長史江革司馬祖暅之皆為魏所獲安豐王延明聞其才名厚遇之革稱足疾不拜延明使</hi>
　<hi>暅之作欹器銘革唾罵之延明令革作寺碑革辭延明将箠之革厲聲曰江革行年六十得死為幸誓不</hi>
　<hi>為人執筆延明知其不可屈乃止  安豐王延明文成帝之孫</hi>
西部鐡勒<hi>其先匃奴之苗裔種類最多自西海以東依山據谷往往不絶</hi>降魏魏廣陽<lb/>
王深撃拔陵破之降其衆二十萬<lb/>
　破六韓拔陵圍魏廣陽王深于五原深拔軍向朔州<lb/>
　<hi>先是賀拔度拔父子為衛可孤所獲度拔與宇文肱糾合鄉里豪傑襲可孤殺之度拔尋與鐵勒戰死其</hi>
<pb n="KR2b0037_WYG_041-19b"/>
　<hi>子勝奔恒州為廣陽王深軍主至是深被圍勝開門出戰賊稍退深乃得向朔州  朔州魏改懐朔鎮置</hi>
　<hi>在今吳喇忒東北今朔平府之朔州乃北齊所置宇文肱豆逸歸之元孫周太祖宇文泰父也</hi>㕘軍<lb/>
　于謹以冦盜蜂起非専用武力可勝謹兼通諸國語<lb/>
　乃請于深單騎詣叛寇營見其部長開示恩信于是西<lb/>
　鐵勒部之長乜<hi>母野反北庭姓</hi>列河等詣深降深據險要伏<lb/>
　兵以待拔陵邀撃乜列河伏發拔陵大敗初阿那瓌<lb/>
　為魏討拔陵敗之自稱敕連頭兵豆伐可汗及是頭<lb/>
　兵可汗大破拔陵拔陵南徙渡河前後降附者二十<lb/>
<pb n="KR2b0037_WYG_041-20a"/>
　萬人<hi>深與行臺元纂表乞于恒州北别立郡縣安置降户魏主不從詔分處之于冀定瀛三州就食</hi>
　<hi>深謂纂曰此輩復為乞活矣明年㧞陵誘殺胡琛未㡬㧞陵為柔然所殺  乞活晉惠帝末吏民就穀冀</hi>
　<hi>州謂之乞活事具前</hi>
秋八月魏柔元鎮<hi>胡三省注鎮在漢且如縣西北塞外牆外且如故城在今大同府天鎮縣北邊</hi>
民杜洛周反于上谷<lb/>
　洛周反于上谷改元真王攻沒郡縣高歡蔡儁尉景<lb/>
　叚榮彭樂<hi>安定人</hi>皆從之魏以常景<hi>字永昌爽之孫</hi>為行臺與<lb/>
　都督元譚<hi>趙郡王幹之子</hi>討之<lb/>
<pb n="KR2b0037_WYG_041-20b"/>
冬十二月魏荆郢羣蠻叛魏討敗之<lb/>
　魏方有事西北二荆<hi>胡三省注西荆治上洛北荆治襄城  上洛襄城注具見前</hi>
　西郢<hi>胡三省注治汝南真陽縣真陽今日正陽屬汝寕府</hi>羣蠻皆反魏主以臨<lb/>
　淮王彧討之辛雄<hi>字世賔隴西狄道人</hi>為行臺左丞趣葉城<hi>卽漢</hi>
　<hi>葉縣注見前</hi>彧軍屯汝上<hi>汝水之上</hi>州郡争來請救彧不欲應<lb/>
　之又恐後有得失之責邀雄符下<hi>尚書行臺符也</hi>雄遂符彧<lb/>
　令速赴撃羣蠻聞之皆散走<hi>是時魏主欲自出討賊已而不果雄自軍中上</hi>
　<hi>䟽曰凡人所以臨陣忘身觸白刃而不憚者一求榮名二貪重賞三畏刑罰四避禍難非此數者雖聖主</hi>
<pb n="KR2b0037_WYG_041-21a"/>
　<hi>不能使其臣慈父不能厲其子矣明主深知其情故賞必行罰必信使親疎貴賤勇怯賢愚聞鐘鼓之聲</hi>
　<hi>見旌旗之列莫不奮激競赴敵塲豈厭乆生而樂速死哉利害懸于前欲罷不能耳自秦隴逆節蠻左亂</hi>
　<hi>常已厯數年擇禦之師敗多勝少跡其所由皆不明賞罰故也陛下雖降明詔賞不移時然将士之勲厯</hi>
　<hi>稔不决亡軍之卒晏然在家是故節士無所勸慕庸人無所畏懾進而撃賊死交而賞賖退而迯散身全</hi>
　<hi>而無罪比其所以望敵奔沮而莫肯盡力者也陛下誠能號令必信賞罰必行則軍威張□賊息矣疏奏</hi>
　<hi>不省</hi>
<hi>丙梁普通七年午魏孝昌二年</hi>春正月魏五原降户鮮于修禮反<lb/>
　鮮于修禮帥北鎮流民反于定州之左城<hi>即左人城在今保定</hi>
<pb n="KR2b0037_WYG_041-21b"/>
　<hi>府唐縣水經注滱水逕左人城南即此</hi>魏以楊州刺史長孫稚為北道<lb/>
　大都督討之行至鄴詔復以河間王琛代稚稚表言<lb/>
　前在淮南與琛有隙難受其節度不聼至滹沱修禮<lb/>
　邀撃之琛不救稚大敗皆坐除名<lb/>
夏四月魏以元順為太常卿<lb/>
　城陽王徽<hi>字顯順景穆帝之孫</hi>與黄門郎徐紇毁侍中元順出<lb/>
　為太常卿<hi>順奉辭時紇侍側順指之曰此魏之宰嚭魏國不亡此終不死紇脅肩而出順叱之</hi>
　<hi>曰爾刀筆小才正堪供几案之用豈應汚辱門下斁我彜倫因振衣而起太后黙然</hi>
<pb n="KR2b0037_WYG_041-22a"/>
五月元畧自梁歸于魏魏以為侍中<lb/>
　畧自至江南晨夕哭泣常如居喪及是元乂死胡太<lb/>
　后遣江革祖暅之<hi>以豫章王綜叛没魏事具前</hi>南還以求畧梁主<lb/>
　禮遣之太后拜畧侍中賜爵東平王遷尚書令委任<lb/>
　之然徐鄭用事畧亦不敢違也<lb/>
魏復以廣陽王深為北道大都督<lb/>
　先是魏北鎮降户在恒州者欲奉廣陽王深為主深<lb/>
　懼上書請還京師詔以左衛将軍楊津<hi>字羅漢播之弟</hi>代深<lb/>
<pb n="KR2b0037_WYG_041-22b"/>
　為都督深故與城陽王徽有隙<hi>深通于徽妃于氏故怨之</hi>徽因此<lb/>
　搆之及深至洛陽魏主敕徽深因晏會令相和解徽<lb/>
　銜不已會河間王琛等為鮮于修禮所敗乃復以深<lb/>
　為大都督討之使章武王融<hi>字永興景穆帝曾孫</hi>裴衍<hi>字文和叔業兄</hi>
　<hi>子</hi>為左右都督並受節制徽復譖深恐有異志后敕<lb/>
　融衍潛為之備深懼事無大小不敢自決后使問其<lb/>
　故對曰徽銜臣次骨朝夕欲陷臣于不測之誅臣何<lb/>
　以自安若使徽出臨外州臣無内頋之憂庶可以畢<lb/>
<pb n="KR2b0037_WYG_041-23a"/>
　命賊庭展其忠勇太后不聼徽與鄭儼等更相阿黨<lb/>
　外似柔謹内實忌克賞罰任情魏政愈亂<lb/>
秋八月賊帥元洪業殺鮮于修禮降魏其黨葛榮復殺<lb/>
洪業自領其衆<lb/>
魏安北将軍爾朱榮執肆州刺史而以爾朱羽生代之<lb/>
　魏以榮為安北将軍都督恒朔二州軍事榮過肆州<lb/>
　刺史尉慶賓閉城不納榮怒攻㧞之乃署其從叔羽<lb/>
　生為刺史執慶賓還秀容自是兵威漸盛魏朝不能<lb/>
<pb n="KR2b0037_WYG_041-23b"/>
　制<hi>初賀㧞允及弟勝岳在恒州已而平城為鮮于阿胡所䧟岳奔榮勝奔肆州至是榮得勝大喜曰得</hi>
　<hi>卿兄弟天下不足平也以為别将軍中大事多與之謀</hi>
葛榮襲殺魏都督章武王融廣陽王深<lb/>
　榮以新得大衆上下未安遂北渡瀛州魏廣陽王深<lb/>
　引兵躡之榮東攻章武王融殺之自稱天子深聞融<lb/>
　敗不進<hi>侍中元晏宣言於太后曰廣陽王盤桓不進坐國非望于謹智畧通人為其謀主風塵之</hi>
　<hi>際非陛下之純臣也太后詔牓省門募能獲謹者有重賞謹聞之謂深曰今女主臨朝信用䜛佞茍不明</hi>
　<hi>殿下素心恐禍至無日謹請束身歸罪遂詣牓下有司以聞太后引見大怒謹備論深忠欵兼陳停軍之</hi>
<pb n="KR2b0037_WYG_041-24a"/>
　<hi>狀太后意解遂捨之</hi>既而深引軍還趨定州刺史楊津疑其有<lb/>
　異志遣都督毛謚討之深間行至博陵逢葛榮遊騎<lb/>
　刼以詣榮賊徒見深頗有喜者榮惡而殺之城陽王<lb/>
　徽遂誣深降賊録其妻子深府佐宋遊道<hi>敦煌人繇之元孫</hi>
　為之訴理乃得釋<lb/>
冬十一月梁侵魏取夀陽<lb/>
　梁主乘淮堰水盛遣豫州刺史夏侯亶等侵魏魏揚<lb/>
　州刺史李憲以夀陽降梁陳慶之入據其城凡降城<lb/>
<pb n="KR2b0037_WYG_041-24b"/>
　五十二獲男女七萬五千復以夀陽為豫州改合肥<lb/>
　為南豫州以亶為二州刺史夀陽乆罹兵革民多流<lb/>
　散亶輕刑薄賦務農省役頃之民户復充<lb/>
魏幽州民執行臺常景叛降杜洛周<lb/>
　先是杜洛周帥衆掠薊南趣范陽<hi>魏郡隋廢故城在今順天府涿州</hi>
　行臺常景屢撃破之至是幽州民執景叛降于洛周<lb/>
　<hi>魏盗賊日滋征討不息國用耗竭預徵六年租調猶不足乃罷百官酒肉税入市者人一錢百姓嗟怨吏</hi>
　<hi>部郎中辛雄上疏曰夷夏之民相聚為亂正以守令不得其人百姓不堪命故也宜及此時早加慰撫但</hi>
<pb n="KR2b0037_WYG_041-25a"/>
　<hi>郡縣選舉由來共輕貴遊儁才莫肯居此宜改其弊妙盡才望不拘停年三載黜陟稱職者補在京名官</hi>
　<hi>不厯守令不得為内職則人思自勉枉屈可伸彊暴自息矣不聼</hi>
<hi>丁梁大通元年未魏孝昌三年</hi>春正月葛榮䧟魏殷州刺史崔楷<hi>字季則博</hi>
<hi>陵安平人</hi>死之榮遂圍冀州<lb/>
　葛榮自破章武廣陽二王之後鋒不可當魏分定相<lb/>
　二州置殷州<hi>領鉅鹿䓁四郡治廣阿平鉅鹿注見前廣阿今趙州隆  縣是</hi>以崔楷<lb/>
　為刺史楷表乞兵糧不許或勸楷單騎之官楷曰吾<lb/>
　聞食人之禄者憂人之事吾獨徃将士誰肯固志哉<lb/>
<pb n="KR2b0037_WYG_041-25b"/>
　遂合家赴州榮逼殷州城或勸减弱小避之楷遣幼<lb/>
　子及一女夜出既而悔之曰人謂吾心不固虧忠而<lb/>
　全愛也遂追還時州既新立了無禦備之具将士爭<lb/>
　奮皆曰崔公尚不惜百口吾屬何爱一身連戰半旬<lb/>
　死者相枕終無叛志城䧟楷執節不屈榮殺之遂圍<lb/>
　冀州<lb/>
魏蕭寶寅討莫折念生敗績魏以楊椿<hi>字延夀津之兄</hi>為行臺<lb/>
　寳寅出兵累年将士疲弊至是大敗于涇陽汧城岐<lb/>
<pb n="KR2b0037_WYG_041-26a"/>
　州皆降于賊幽州刺史畢祖暉<hi>東平須昌人</hi>戰沒闗中大擾<lb/>
　雍州刺史楊椿募民拒守詔以椿為行臺節度闗<lb/>
　西諸将<hi>右民郎路思令上疏曰比年将帥多寵貴子孫軒眉攘腕以攻戰自許及臨大敵鋭氣頓</hi>
　<hi>盡器械不精進止無節以當負險之衆敵數戰之寇欲不敗得乎是以兵知必敗始集而先逃将帥畏敵</hi>
　<hi>遷延而不進國家謂官賞尚輕屢加寵賚帑藏空竭民財殫盡遂使賊徒益甚生民凋敝凡以此也夫徳</hi>
　<hi>可感義夫恩可勸死士今若明賞罰練士卒修器械先遣辯士曉以禍福如其不悛以順討逆何異勵蕭</hi>
　<hi>斧而伐朝菌鼓洪爐而燎毛髪哉弗聴平右民郎晉置左右民曹各有郎路思令陽  人</hi>
莫折天生冦魏雍州敗死衆潰<lb/>
<pb n="KR2b0037_WYG_041-26b"/>
　天生冦雍州蕭寳寅部将羊侃<hi>字祖忻泰山梁父人</hi>𨼆身塹中<lb/>
　射殺之其衆皆潰<hi>是秋秦州人殺莫折念生降魏</hi>
魏以房景伯<hi>字良暉清河東武城人</hi>為東清河太守<lb/>
　魏東清河郡<hi>宋僑置清河郡于般陽後沒于魏為東清河郡  般陽注見前</hi>山賊羣<lb/>
　起詔以房景伯為太守郡民劉簡虎嘗無禮于景伯<lb/>
　舉家亡去景伯禽之署其子為掾令諭山賊賊以景<lb/>
　伯不念舊惡相帥出降<hi>景伯母崔氏通經有明識貝邱婦人列其子不孝景伯白</hi>
　<hi>其母母曰民未知禮義何足深責乃召其母與之對榻共食使其子侍立堂下觀景伯供食未句日悔過</hi>
<pb n="KR2b0037_WYG_041-27a"/>
　<hi>求還崔氏曰此雖靣慙其心未也且置之凡二十餘日其子叩頭流血母涕泣乞還然後聴之卒以孝聞</hi>
梁主捨身于同㤗寺<hi>劉友益曰書捨身始此</hi>
　梁主作同㤗寺又開大通門以對之遂幸寺捨身大<lb/>
　赦改元<lb/>
夏四月魏復以蕭寳寅為西討大都督<lb/>
　寳寅之敗也免為庶人至是楊椿有疾求解復以寳<lb/>
　寅代之<hi>椿子昱将適洛陽椿謂之曰當今雍州無踰寳寅者但其上佐朝廷應遣心膂重人何得</hi>
　<hi>在其牒用且寶寅不藉刺史為榮吾觀其得州喜甚恐有異心汝當以此意啓二聖并白宰輔更遣長史</hi>
<pb n="KR2b0037_WYG_041-27b"/>
　<hi>司馬防城都督欲安闗中正須三人耳不然必成深憂昱如言啓聞不聴  楊昱字元晷</hi>
秋八月魏李神軌殺高謙之<hi>字道讓遼東人</hi>
　初魏侍御史高道穆<hi>名恭之以字行</hi>奉使相州按前刺史李<lb/>
　世哲奢縱不法至是世哲弟神軌用事道穆兄謙之<lb/>
　家奴訴良<hi>謂壓良為賤</hi>神軌執謙之繋廷尉會赦将出神<lb/>
　軌啓太后先賜謙之死朝士哀之<lb/>
冬十月梁将湛僧智夏侯䕫<hi>字季龍亶之弟</hi>圍魏廣陵<hi>魏置東豫州治</hi>
<hi>廣陵城今光州息縣是</hi>克之<lb/>
<pb n="KR2b0037_WYG_041-28a"/>
　湛僧智圍魏東豫州刺史元慶和<hi>汝隂王天賜之子</hi>于廣陵<lb/>
　入其郛魏將元顯伯率軍赴援僧智逆撃破之梁司<lb/>
　州刺史夏侯䕫自武陽<hi>武陽關也</hi>來㑹僧智斷魏軍歸路<lb/>
　慶和方築柵以自固聞䕫至遂請降䕫讓僧智僧智<lb/>
　曰慶和志欲降公僧智今往必乖其意且僧智所將<lb/>
　應募烏合之人不可御以法公持軍素嚴必無侵暴<lb/>
　受降納附深得其宜䕫乃登城㧞魏幟建梁幟慶和<lb/>
　束兵而出吏民安堵顯伯宵遁梁軍追之斬獲萬計<lb/>
<pb n="KR2b0037_WYG_041-28b"/>
　梁主以僧智鎮廣陵䕫鎮安陽<hi>此為南安陽魏屬義陽郡隋廢故城在今</hi>
　<hi>汝南府正陽縣</hi>遣别将屠楚城<hi>亦曰楚王城在信陽州北</hi>由是義陽北道<lb/>
　遂與魏絶<lb/>
梁将陳慶之攻魏渦陽<hi>注見前</hi>克之<lb/>
　梁領軍曹仲宗直閣陳慶之攻魏渦陽魏遣征南将<lb/>
　軍元昭等率馬歩五萬來救前軍去城四十里<hi>先是尋陽</hi>
　<hi>太守韋放将兵來會魏兵奄至放營未立麾下纔二百人放免胄下馬據胡牀處分士皆死戰莫不一以</hi>
　<hi>當百魏兵遂退至是放謂慶之曰魏兵前鋒必輕鋭與戰若捷不足為功如其不利沮我軍勢不如勿撃</hi>
<pb n="KR2b0037_WYG_041-29a"/>
　<hi>慶之曰魏兵逺來疲倦去我尚逺必不見疑宜及其未集出其不意必無不敗之理  放字元直叡之子</hi>
　慶之與麾下二百騎奔擊破其前軍還與諸將連營<lb/>
　而進背渦陽城與魏軍相持自春至冬數十百戰將<lb/>
　士疲弊聞魏欲築壘于軍後仲宗等恐腹背受敵謀<lb/>
　欲還慶之杖節軍門曰吾聞置兵死地乃可求生須<lb/>
　敵大合然後與戰審欲班師慶之别有密敕犯者依<lb/>
　敇行之乃止魏作十三城欲以控制梁軍慶之銜枚<lb/>
　夜出䧟其四城渦陽城主王緯乞降所餘九城兵甲<lb/>
<pb n="KR2b0037_WYG_041-29b"/>
　猶盛乃陳其俘馘鼓噪而攻之遂大奔潰斬獲畧盡<lb/>
　尸咽渦流<lb/>
魏蕭寳寅殺關右大使酈道元舉兵反魏遣行臺長孫<lb/>
稚討之<lb/>
　蕭寳寅之敗于涇也自念出師累年糜費不貲一旦<lb/>
　覆敗内不自安魏主亦疑之中尉酈道元性嚴猛汝<lb/>
　南王悦<hi>孝文帝之子</hi>嬖人弄權道元殺之并劾悦時寳寅<lb/>
　反狀已露悦乃奏以道元為關右大使寳寅聞之謂<lb/>
<pb n="KR2b0037_WYG_041-30a"/>
　為取已甚懼長安輕薄子弟勸使舉兵寶寅以問<lb/>
　河東桞楷楷曰謡言鸞生十子九子毈<hi>徒玩反卵壞也齊明帝名</hi>
　<hi>鸞寶寅其第六子</hi>一子不毈闗中亂亂治也大王能治闗中<lb/>
　何所疑寶寅遂遣將攻殺道元<hi>時行臺郎中蘇湛以病卧家寶寅令其姨</hi>
　<hi>弟姜儉説之曰道元之來事不可測吾不能坐受死亡不復作魏臣矣生死榮辱與卿共之湛入哭曰王</hi>
　<hi>本以窮烏投人朝廷假王羽冀以至於此屬國歩多虞不能竭忠報徳乃欲秉人問隙守闗問鼎魏徳雖</hi>
　<hi>衰天命未改湛不能以百口為王族滅願賜駭骨歸鄉里庻得病死下見先人寳寅素重湛且知其不為</hi>
　<hi>己用聴還武功人蘇湛字景儁武功</hi>自稱齊帝改元置官長史毛遐<lb/>
<pb n="KR2b0037_WYG_041-30b"/>
　<hi>字宏逺北地山原人</hi>與弟鴻賓帥氐羌兵拒之魏以長孫稚為<lb/>
　行臺討寳寅正平<hi>魏郡故城在今山西絳州</hi>民薛鳯賢薛修義亦<lb/>
　聚衆河東東西連結以應寳寅詔都督宗正珍孫<hi>宗正</hi>
　<hi>以官為氏珍孫其名也</hi>討之<lb/>
十一月葛榮䧟魏冀州殺都督源子邕裴衍遂㓂相州<lb/>
　葛榮乆逼信都魏詔加子邕鎮北將軍為北討都督<lb/>
　時相州刺史樂安王鑒<hi>字紹逹文成帝孫</hi>據鄴反敕子邕先<lb/>
　討之子邕進圍鄴城與裴衍等攻鑒誅之已而信都<lb/>
<pb n="KR2b0037_WYG_041-31a"/>
　城䧟乃除子邕冀州刺史使討葛榮<hi>先是冀州刺史元孚帥勵將士</hi>
　<hi>晝夜拒守糧儲既暍外無救援及城䧟與兄祐俱被執榮大集將士議其死生孚兄弟爭相死都督潘紹</hi>
　<hi>等數百人皆叩頭請死以活使君榮曰此皆魏之忠臣義士也皆免之</hi>衍復表求同行<lb/>
　許之子邕言衍行臣請留臣行請留衍若必同行敗<lb/>
　在旦夕不聴行至漳水榮率衆十萬撃之果敗俱死<lb/>
　時相州聞冀州䧟人不自保刺史李神<hi>恒農人</hi>志氣自<lb/>
　若撫勉將士大小致力榮盡鋭攻之卒不能克<lb/>
<hi>戊梁大通二年魏孝昌四年敬申宗孝莊帝子攸永安元年</hi>春正月杜洛周䧟魏定<lb/>
<pb n="KR2b0037_WYG_041-31b"/>
州執行臺楊津遂䧟瀛州<lb/>
　先是魏津為北道行臺<hi>孝昌二年津為北道都督尋改行臺</hi>守定州<lb/>
　時鮮于修禮杜洛周殘掠州境津孤城獨立在兩宼<lb/>
　之間<hi>津積貯柴粟修理戰具更營雉堞賊每來攻機械競發又于城中去城十歩掘地至泉廣作地</hi>
　<hi>道潛兵涌出置爐鑄鐡持以灌賊賊相語曰不畏利槊堅城惟畏楊公鐡星</hi>津潛使人以<lb/>
　鐡劵説賊黨賊黨有應津者遺津書曰所以圍城正<lb/>
　為取北人耳宜盡殺之不然必為患津悉收北人納<lb/>
　于城中而不殺衆感其仁及葛榮統衆使人説津津<lb/>
<pb n="KR2b0037_WYG_041-32a"/>
　斬其使固守三年洛周圍之魏不能救長史李裔引<lb/>
　賊入執津瀛州刺史元寧以城降賊<lb/>
魏長孫稚討蕭寳寅敗之寶寅奔万俟醜奴<lb/>
　寶寅圍馮翊長孫稚軍至恒農行臺左丞楊侃謂稚<lb/>
　曰賊據潼關守禦已固不如北取蒲坂渡河而西入<lb/>
　其腹心則華州<hi>魏于馮翊那置華州</hi>之圍不戰自觧稚從之遣<lb/>
　其子子彦與侃率兵北渡據石錐壁<hi>石錐山之壁也山在今山西蒲</hi>
　<hi>州府虞卿縣</hi>時薛修義方圍河東侃乃班告曰若送降名<lb/>
<pb n="KR2b0037_WYG_041-32b"/>
　者各自還村俟臺軍舉三烽當亦舉烽相應無應烽<lb/>
　者乃賊黨也當進撃屠之以所獲賞軍于是村民轉<lb/>
　相告語雖實未降者亦詐舉烽一宿之間火光遍數<lb/>
　百里賊圍城者不測各散歸修義亦逃還與薛鳳<lb/>
　賢<hi>鳳賢時據安邑</hi>俱請降稚遂克潼關<hi>㑹有詔廢鹽池税推上表曰臣前違嚴㫖</hi>
　<hi>不先討闗賊徑解河東者非緩長安而急蒲坂誠以一失鹽池則三軍乏食也鹽税一年準絹三十萬疋</hi>
　<hi>昔高祖昇平之年猶創鹽官加典䕶沉今國用不足徵六年之粟折來歳之資此皆奪人私財事不獲己</hi>
　<hi>豈若寳天産之貨而均贍以理乎臣已輙符所部依常收稅</hi>寳寅將侯終徳因其<lb/>
<pb n="KR2b0037_WYG_041-33a"/>
　敗襲寳寅寳寅奔万俟醜奴<lb/>
葛榮殺杜洛周并其衆<lb/>
魏太后胡氏進毒弑其主詡而立臨洮王<hi>魏書京兆王愉傳胡太后</hi>
<hi>追封愉為臨洮王子寳月襲明帝紀作寳暉通鑑依帝紀</hi>世子釗<lb/>
　魏胡太后再臨朝以來嬖倖用事政事縱弛盗賊蠭<lb/>
　起封疆日蹙魏主年侵長太后自以所為不謹凡魏<lb/>
　主所愛信者輙以事去之務為壅蔽不使知外事由<lb/>
　是母子之間嫌隙日深是時車騎將軍爾朱榮兵彊<lb/>
<pb n="KR2b0037_WYG_041-33b"/>
　高歡段榮等皆歸之<hi>歡與榮等先在杜洛周黨中欲圖洛周不果逃奔爾朱榮</hi>并<lb/>
　州刺史元天穆<hi>髙凉王孤五世孫</hi>與榮善榮常與天穆及賀<lb/>
　㧞岳密謀舉兵入洛二人皆勸成之遂舉兵塞井陘<lb/>
　時魏主亦惡鄭儼徐紇等偪于太后不能去密詔榮<lb/>
　舉兵内向欲以脅太后榮以高歡為前鋒<hi>初劉貴屢薦高歡于</hi>
　<hi>榮榮見其憔悴未之竒也廐有悍馬命歡翦之歡不加覊絆而翦之竟不蹄齧起謂榮曰御惡人亦如是</hi>
　<hi>矣榮竒其言坐之牀下屏左右訪以時事歡曰今天子闇弱太后淫亂嬖孽擅命朝政不行以明公雄武</hi>
　<hi>乗時奮發討鄭儼徐紇之罪以清帝側覇業可舉鞭而成也榮大悦自是每叅軍事</hi>至上黨魏<lb/>
<pb n="KR2b0037_WYG_041-34a"/>
　主復以私詔止之儼紇恐禍及己隂與太后謀酖魏<lb/>
　主弑之偽立皇子為帝既而下詔曰潘嬪所生實皇<lb/>
　女也<hi>先是潘嬪生女太后詐言皇子大赦改元</hi>臨洮世子釗高祖之孫應<lb/>
　立遂迎釗即位生三年矣爾朱榮聞之大怒乃抗表<lb/>
　曰大行皇帝背棄萬方海内咸稱酖毒致禍又立皇<lb/>
　女虚行赦宥上欺天地下惑朝野已乃選君于孩提<lb/>
　之中實使奸豎專朝隳亂綱紀今羣盗沸騰鄰敵窺<lb/>
　窬而欲以未言之兒鎮安天下不亦難乎願聴臣赴<lb/>
<pb n="KR2b0037_WYG_041-34b"/>
　闕叅預大議問侍臣帝崩之由訪禁衛不知之狀以<lb/>
　徐鄭之徒付之司敗雪同天之恥謝逺近之怨然後<lb/>
　更擇宗親以承寳祚<lb/>
三月魏爾朱榮舉兵晉陽夏四月至河陽立長樂王子<lb/>
攸<hi>彭城王勰之子是為孝莊帝</hi>沈太后胡氏及㓜主釗于河殺王公<lb/>
以下二千人自為都督中外諸軍事封太原王遂入洛<lb/>
陽<lb/>
　爾朱榮舉兵發晉陽太后聞之甚懼詔以李神軌為<lb/>
<pb n="KR2b0037_WYG_041-35a"/>
　大都督率衆拒之先是榮抗表之始遣從子天光親<lb/>
　信奚毅等入洛與從弟世隆<hi>字榮宗</hi>密議廢立<hi>榮與元天穆以</hi>
　<hi>彭城王勰有忠勲其子長樂王子攸有令望欲立之</hi>天光等乃見長樂王子攸<lb/>
　具論榮心子攸許之天光等還北榮猶疑所立乃以<lb/>
　銅鑄顯祖諸子孫像惟子攸獨成榮乃舉兵及是師<lb/>
　次河内遣人密迎子攸時太后遣别將鄭先䕶<hi>滎陽開封</hi>
　<hi>人</hi>鄭季明<hi>先䕶/從弟</hi>守河橋四月子攸潛自高渚<hi>在孟津縣</hi>會<lb/>
　榮于河陽乃濟河即位以榮為都督中外諸軍事封<lb/>
<pb n="KR2b0037_WYG_041-35b"/>
　太原王先䕶季明開城納之將軍費穆亦降徐紇鄭<lb/>
　儼皆亡走太后落髮出家榮召百官奉壐綬備法駕<lb/>
　迎魏主于河橋遣騎執太后及㓜主至河陰沈之河<lb/>
　榮至陶渚<hi>即陶河在今懐慶府孟縣南水經注孟澤又謂之陶河是也</hi>引百官集<lb/>
　于行宫西北列兵騎圍之責以天下喪亂肅宗暴崩<lb/>
　不能匡弼之罪因縱兵殺之自丞相高陽王雍以下<lb/>
　死者二千餘人<hi>榮令其軍士言元氏既滅爾朱氏興皆稱萬嵗乃命數十人投刀走行宫</hi>
　<hi>殺魏主之兄彭城王劭弟始平王子正遷魏主于河橋置之幕下魏主憂憤使人諭榮曰帝王迭興盛衰</hi>
<pb n="KR2b0037_WYG_041-36a"/>
　<hi>無常今四方瓦解將軍奮袂而起所向無前此天意非人力也宜以此時早正位號若能存魏社稷亦當</hi>
　<hi>更擇賢親而輔之時高歡勸榮稱帝左右多同之賀㧞垂進曰將軍首舉義兵志除奸逆大勲未立遽有</hi>
　<hi>此謀正可速禍未見其福榮乃自鑄金為像數四不成命參軍劉靈助卜之亦曰未可榮亦精神恍惚不</hi>
　<hi>自支持乆而方悟深自悔曰惟當以死謝朝廷是夜復迎魏主還營叩頭請死榮所從兵騎殺朝士既多</hi>
　<hi>不敢入洛榮乃議欲遷都其將汎禮固諫乃奉魏主入城大赦時百官蕩盡帷散騎常侍山偉一人拜赦</hi>
　<hi>洛中士民逃竄值宿空虚官守曠廢榮乃遣使巡城勞問于是朝士稍出人心粗安榮猶執遷都議都官</hi>
　<hi>尚書元諶爭之榮忽曰河隂之役君應知之諶曰天下事當與天下論之奈何以河隂之酷恐元諶乎諶</hi>
　<hi>國之宗室位居常伯正使今日碎首流腸亦無所懼榮大怒欲扺諶罪諶顔色自若乃赦之榮因入見重</hi>
<pb n="KR2b0037_WYG_041-36b"/>
　<hi>謝河橋之事誓言無復二心魏主亦為榮誓言無疑心榮喜求酒飲之熟寐魏主欲誅之左右不可乃止</hi>
　<hi>即以牀轝向中常侍省榮夜半方覺自此不復宿禁中矣  彭城王劭字子訥勰嫡子劉靈助燕郡人山</hi>
　<hi>偉字仲才洛陽人元諶字興伯趙郡王幹子</hi>
魏徐紇奔㤗山鄭儼伏誅<lb/>
　紇奔㤗山依太守羊侃儼與從兄滎陽太守仲明謀<lb/>
　據郡起兵為部下所殺<hi>已而統勸侃據郡降梁魏遣兵討之紇與侃俱奔梁</hi>
魏汝南王悅臨淮王彧北海王顥<hi>字子明詳之子</hi>出奔梁<lb/>
　三王以魏室方亂俱出奔梁已而彧以魏主定位求<lb/>
<pb n="KR2b0037_WYG_041-37a"/>
　還梁主惜其才而不能違遣之<lb/>
五月魏立肅宗嬪爾朱氏為后<hi>劉友益曰書立肅宗嬪深醜之也</hi>
　榮女先為肅宗嬪榮欲魏主納以為后魏主疑之黄<lb/>
　門侍郎祖瑩曰昔文公在秦懐嬴入侍事有反經合<lb/>
　義陛下有何疑焉遂從之榮大悦<lb/>
爾朱榮還晉陽以元天穆為侍中録尚書事兼領軍將<lb/>
軍<lb/>
　榮令元天穆入洛陽朝廷要官悉用其心腹為之<lb/>
<pb n="KR2b0037_WYG_041-37b"/>
魏詔聴民入粟<lb/>
　時乗䘮亂之後倉廪虚竭始詔入粟八千石者賜爵<lb/>
　散侯五百石者賜出身<lb/>
梁遣將軍曹義宗圍魏荆州<hi>魏置荆州于穰縣今南陽府鄧州是</hi>
　義宗圍魏荆州堰水灌城不没者數板時魏方多難<lb/>
　不能救城中糧盡刺史王羆<hi>字熊羆京兆覇城人</hi>煮粥與將士<lb/>
　均食毎出戰不擐甲胄仰天大呼曰州城孝文皇帝<lb/>
　所置天若不祐國家令箭中王羆額不爾王羆必富<lb/>
<pb n="KR2b0037_WYG_041-38a"/>
　破賊歴三年前後摶戰甚衆亦不被傷<hi>已而魏遣将軍費穆南救</hi>
　<hi>獲曹義宗荆州之圍始解</hi>
魏免其侍郎高乾<hi>字乾邕渤海蓚人</hi>高昻<hi>字敖曹</hi>官<lb/>
　先是爾朱榮之向洛也高乾與弟昻季武<hi>字子通</hi>皆逃<lb/>
　奔齊州聞河陰之亂遂集流民起兵于河濟之間頻<lb/>
　破州軍至是乃降魏主以乾及昻皆有舊俱以為侍<lb/>
　郎爾朱榮以乾兄弟前為叛亂不應復居近要魏主<lb/>
　乃聴解官歸昻復抄掠榮誘執之<lb/>
<pb n="KR2b0037_WYG_041-38b"/>
秋九月葛榮圍魏相州爾朱榮討擒之冀定滄瀛殷皆<lb/>
平<lb/>
　葛榮引兵圍鄴衆號百萬爾朱榮帥精騎七千討之<lb/>
　以侯景為前驅號令嚴明戰士同奮身自䧟陳出于<lb/>
　賊後表裏合撃遂大破之<hi>初葛榮聞爾朱榮之來也乃自鄴以北列陳數十里</hi>
　<hi>箕張而進爾朱榮潛軍山谷為竒兵分督将已上三人為一處處有數百騎楊塵鼓譟使賊不測多少又</hi>
　<hi>以人馬逼逐刀不如棒勒軍士各置袖棒一枚置馬側至戰時不聴斬級以棒棒之分命壯勇所向衝突</hi>
　擒葛榮餘衆悉降縱其所之羣情大喜數十萬衆一<lb/>
<pb n="KR2b0037_WYG_041-39a"/>
　朝盡㪚擢其渠帥量才授任檻車送葛榮赴洛斬之<lb/>
　五州皆平<hi>初字文肱從鮮于修禮戰死其子泰從葛榮至是爾朱榮愛其才以為統軍  泰字</hi>
　<hi>黒顔即後周太祖</hi>
魏爾朱榮自為大丞相<lb/>
冬十月梁立元顥為魏王遣將軍陳慶之將兵納之<lb/>
<hi>巳梁中大通元年酉魏永安二年</hi>春正月魏主追尊其父勰為皇帝<lb/>
　魏主追尊彭城武宣王為文穆皇帝廟號肅祖遷神<lb/>
　主于太廟而以高祖為伯考<hi>臨淮王彧諫曰漢光武至元帝屬踈服絶猶身</hi>
<pb n="KR2b0037_WYG_041-39b"/>
　<hi>奉子道入繼大宗别祀南頓君于舂陵况肅祖與高祖親北面為臣乎二后皆将配享此為君臣並筵叔</hi>
　<hi>嫂同室臣切以為不可不聼請去帝著皇亦不聼尋復尊兄劭帝號彧又諫亦不聼</hi>
夏四月魏王顥㧞榮城<hi>胡三省注當作堂城即春秋沙隨地  沙隨注見前</hi>稱皇<lb/>
帝<lb/>
　顥與慶之進㧞榮城有衆七千遂即帝位于睢陽城<lb/>
　南攻魏行臺濟隂王暉業<hi>景穆帝曽孫</hi>于考城<hi>後漢縣今屬河南歸</hi>
　<hi>徳府</hi>擒之<hi>初河間邢果反元天穆將討之以顥北上乃集文武議之皆曰杲衆彊盛宜以為先尚書</hi>
　<hi>薛琡曰邢果鼠竊狗偷非有逺志顥帝室近親來稱義舉其勢難測宜先去之天穆不從顥遂得乗虚深</hi>
<pb n="KR2b0037_WYG_041-40a"/>
　<hi>入天穆尋撃果平之</hi>
五月魏王顥取梁國滎陽虎牢<lb/>
　顥克梁國遣陳慶之攻魏滎陽時魏都督楊昱據滎<lb/>
　陽慶之攻之未㧞元天穆等至梁士卒皆恐慶之諭<lb/>
　将士曰君等殺人父兄掠人子女多矣天穆之衆皆<lb/>
　仇讐也然我衆纔七千寇三十餘萬今日惟有必死<lb/>
　乃可得生當及其未盡至急取其城而據之耳乃鼓<lb/>
　之将士蟻附而入執楊昱諸将請殺之顥曰我聞梁<lb/>
<pb n="KR2b0037_WYG_041-40b"/>
　主數稱袁昻之忠<hi>梁主初立袁昻不降事見前</hi>今奈何殺昱乎俄<lb/>
　而天穆等引兵圍城慶之力戰破之進㧞虎牢<lb/>
魏主子攸奔河南顥入洛陽以陳慶之為車騎大将軍<lb/>
　魏主子攸将出未知所之或勸之長安中書舍人高<lb/>
　道穆曰闗中荒殘何可復往顥乘虚深入陛下若親<lb/>
　帥宿衛背城一戰臣等竭其死力破顥必矣或恐勝<lb/>
　負難期則車駕不若渡河徴天穆及榮引兵進討此<lb/>
　萬全之策也子攸遂走河内臨淮王彧安豐王延明<lb/>
<pb n="KR2b0037_WYG_041-41a"/>
　帥百僚迎魏王顥顥入洛陽以慶之為車騎大將軍<lb/>
　慶之進撃大梁下之<hi>先是元天穆㧞大梁顥使慶之撃之天穆將北走郎中温子昇</hi>
　<hi>曰顥新入人情朱安撃之必克平定京邑奉迎大駕桓文之舉也捨此北渡竊為大王惜之天穆不能用</hi>
　<hi>及是費穆攻虎牢將抜聞天穆走遂降魏王顥責以河隂之事而殺之  温子昇字鵬舉太原人</hi>顥<lb/>
　命黄門侍郎祖瑩作書遺子攸曰朕泣請梁朝誓在<lb/>
　復耻正欲問罪于爾朱出卿于虎口耳河南州郡多<lb/>
　附于顥齊州刺史沛郡王欣<hi>字慶樂廣陵王羽之子</hi>集文武議<lb/>
　所從軍司崔光韶<hi>亮從父弟</hi>抗言曰元顥受制于梁引冦<lb/>
<pb n="KR2b0037_WYG_041-41b"/>
　讐之兵以覆宗國此魏之賊臣亂子也豈惟大王家<lb/>
　事所宜切齒下官等皆荷朝眷未敢仰從衆皆是之<lb/>
　欣乃斬顥使<lb/>
閏六月魏爾朱榮渡河魏王顥走死陳慶之走歸梁魏<lb/>
王子攸歸洛陽榮自為天柱大將軍<lb/>
　魏王顥以數千之衆轉戰尅㨗據有都邑號令自己<lb/>
　天下人情想其風政而顥遽驕怠近習于政日夜縱<lb/>
　飲不惜軍國所統南兵凌暴市里朝野失望高子儒<lb/>
<pb n="KR2b0037_WYG_041-42a"/>
　<hi>字孝禮道穆兄子</hi>自洛陽出從子攸子攸問之子儒曰顥敗<lb/>
　在旦夕不足憂也爾朱榮馳見子攸于長子子攸即<lb/>
　日南還榮為前驅旬日之間兵衆大集顥既得志謀<lb/>
　叛梁以事難未平藉陳慶之兵力故外同内異言多<lb/>
　猜忌慶之亦密為之備<hi>慶之謂顥曰今逺來至此未服者尚多彼若知我虚實連</hi>
　<hi>兵四合将何以禦之宜更請兵于梁顥欲從之安豐王延明曰慶之兵已難制今更増其衆寧肯復為人</hi>
　<hi>用乎顥遂不用慶之言軍副馬佛念謂慶之曰將軍功高勢重為魏所疑一旦變生不測可無虞乎不若</hi>
　<hi>乘其無備殺顥㨿洛此千載一時也慶之不從</hi>及爾朱榮兵至慶之守北中<lb/>
<pb n="KR2b0037_WYG_041-42b"/>
　城<hi>今曰下孟鎮在懐慶府孟縣南</hi>顥據南岸慶之三日十一戰殺傷<lb/>
　甚衆榮議還北圖後舉黄門侍郎楊侃曰用兵者何<lb/>
　嘗不散而復合瘡愈更戰况今未有所損豈可以一<lb/>
　事不諧而衆謀頓廢乎今四方顒顒視公此舉遽復<lb/>
　引歸民情失望不若多為桴筏間以舟楫數百里中<lb/>
　皆為渡勢使顥不知所防一旦得渡必立大功榮乃<lb/>
　使爾朱兆<hi>字萬仁榮從子</hi>與賀㧞勝縛筏夜渡顥軍潰失據<lb/>
　帥麾下南走慶之收衆結陳而還榮追之會嵩高水<lb/>
<pb n="KR2b0037_WYG_041-43a"/>
　漲慶之軍士死散畧盡乃削鬚髮為沙門間行還建<lb/>
　康中軍大都督楊津迎魏主子攸于北邙流涕謝罪<lb/>
　子攸遂入洛陽加榮天柱大将軍顥至臨頴為人所<lb/>
　殺<hi>慶之自魏還特重北人朱异問之慶之曰吾始以為大治以北皆戎羌之鄉比至洛陽乃知衣冠人</hi>
　<hi>物非江東所及也奈何輕之</hi>
秋七月魏以髙道穆為中尉<lb/>
　魏主之姊夀陽公主行犯清路道穆撃破其車公主<lb/>
　立訴之魏主曰中尉清直豈可以私責之道穆見魏<lb/>
<pb n="KR2b0037_WYG_041-43b"/>
　主魏主勞之道穆免冠謝魏主曰朕愧卿卿何謝也<lb/>
魏始鑄永安五銖錢<lb/>
　魏多細錢米斗幾直千髙道穆上表曰在市八十一<lb/>
　錢得銅一斤私造薄錢斤嬴二百既示之以深利又<lb/>
　随之以重刑抵罪雖多姦鑄彌衆今錢徒有五銖之<lb/>
　文而無二銖之實置之水上殆欲不沉此乃朝廷科<lb/>
　防不切之故也宜改鑄大錢一斤七十文載年號以<lb/>
　記其始則私鑄無利而自息矣楊侃亦乞聴官民並<lb/>
<pb n="KR2b0037_WYG_041-44a"/>
　鑄使民樂為而弊自改從之<lb/>
魏巴州<hi>此魏巴州州有隆城鎮地在今保寜府東北州治無考其梁巴州隋曰清化郡唐仍為州今屬</hi>
<hi>保定府在府東</hi>叛附于梁<lb/>
　初魏以梁益荒逺更立巴州以統諸獠凡二十餘萬<lb/>
　户以巴渠嚴始欣為刺史始欣貪慕諸獠反圍城行<lb/>
　臺魏子建<hi>字敬忠鉅鹿下曲陽人</hi>撫諭之乃散始欣恐獲罪隂<lb/>
　請降梁子建囚始欣既而魏以傳豎眼為行臺豎眼<lb/>
　初至相賀<hi>豎眼先為東益州刺史救元法僧事見前</hi>既而病其子敬紹奢<lb/>
<pb n="KR2b0037_WYG_041-44b"/>
　滛貪暴始欣賂敬紹得還巴州遂降于梁敬紹隂有<lb/>
　保據南鄭之志誘山民圍城欲為内應圍合而謀洩<lb/>
　将士殺之豎眼耻恚而卒<hi>明年春魏復取巴州</hi>
九月梁主捨身于同泰寺<lb/>
　梁主再幸同泰寺設大㑹釋御服持法衣行清浄大<lb/>
　捨素牀瓦器乗小車役私人見為四衆講湼槃經<hi>王幼</hi>
　<hi>學曰梵語湼槃華言示寂也</hi>羣臣以錢一億萬奉贖表請還宫三<lb/>
　請乃許<lb/>
<pb n="KR2b0037_WYG_041-45a"/>
魏討葛榮餘黨韓樓于幽州平之<lb/>
　先是葛榮餘黨韓樓據幽州反北邊被其患爾朱榮<lb/>
　以賀㧞勝鎮中山樓畏勝不敢出至是榮復使大都<lb/>
　督侯淵<hi>神武尖山人</hi>討樓淵廣張軍聲多設攻具帥數百<lb/>
　騎深入去薊百餘里值賊淵潛伏以乘其背大破之<lb/>
　俘五千人皆還其馬縱使入城左右皆諌淵曰我兵<lb/>
　少不可力戰為竒計以間之乃可克也度其已至帥<lb/>
　騎夜進昧旦叩其城門樓果疑降卒為内應遂走追<lb/>
<pb n="KR2b0037_WYG_041-45b"/>
　擒之詔以淵為平州刺史鎮范陽<hi>先是淵配卒甚少或以為言榮曰侯</hi>
　<hi>淵總大衆未必能用若臨機設變是其所長至是果如其言</hi>
冬十月乙酉朔日食<lb/>
十二月梁以陳慶之為北兖州<hi>齊僑置治淮隂今淮安府清河縣是</hi>刺史<lb/>
　時有妖賊僧彊自稱天子土豪蔡伯龍起兵應之衆<lb/>
　至三萬攻陷北徐州<hi>亦齊僑置治鍾離鍾離注見前</hi>慶之討斬之<lb/>
<hi>庚梁中大通二年魏永安戊三年主曄建明元年</hi>春三月魏遣都督爾朱天光<lb/>
<hi>榮從兄子</hi>討万俟醜奴夏四月獲之遂克髙平獲蕭寳寅皆<lb/>
<pb n="KR2b0037_WYG_041-46a"/>
誅之<lb/>
　蕭寶寅之奔万俟醜奴也醜奴以寳寅為太傅醜奴<lb/>
　數侵擾闗中魏爾朱榮遣賀拔岳討之岳私謂其兄<lb/>
　勝曰醜奴勍敵也攻之不勝固有罪勝之䜛嫉得生<lb/>
　願得爾朱氏一人為帥而佐之勝言于榮榮以爾朱<lb/>
　天光為都督以岳及侯莫陳悦<hi>侯莫陳代北三字姓悦代人</hi>為左<lb/>
　右都督配軍士千人岳擊赤水<hi>亦曰小赤水在今同州府華州西</hi>蜀<lb/>
　賊<hi>蜀人之遷關中者相聚為賊</hi>得馬二千匹簡其壯健以充軍三<lb/>
<pb n="KR2b0037_WYG_041-46b"/>
　月醜奴自將圍岐州遣尉遲<hi>魏之别部後以為氏</hi>菩薩攻圍趣<lb/>
　栅賀拔岳救之菩薩等已抜栅還岳故殺掠其吏民<lb/>
　以挑之菩薩帥歩騎二萬至渭北岳誘擒之<hi>岳于横岡設伏</hi>
　<hi>以輕騎数十隔水與語明日復引百餘騎與語稍引而東至水淺可涉處岳即馳馬東出賊以為走棄歩</hi>
　<hi>卒輕騎渡河追之半渡岡東岳還擊之賊敗走岳令賊下馬者勿殺賊悉投馬俄獲三千人馬亦無遺遂</hi>
　<hi>擒菩薩</hi>仍渡渭北降歩卒萬餘收其輜重醜奴聞之棄<lb/>
　岐州北走安定四月天光至汧渭之間停車收馬宣<lb/>
　言俟秋更進獲覘者縱之醜奴信之散衆歸耕據險<lb/>
<pb n="KR2b0037_WYG_041-47a"/>
　立栅天光知其勢分密嚴夜發黎明圍其大栅拔之<lb/>
　所得俘囚皆縱遣之諸栅皆降天光徑扺安定醜奴<lb/>
　走追及于平凉侯莫陳崇單騎入賊生擒醜奴衆皆<lb/>
　披靡後騎益集遂大破之天光進克高平執蕭寳寅<lb/>
　皆送洛陽斬醜奴于市賜寳寅死<hi>是秋天光討醜奴餘黨滅之于是三</hi>
　<hi>秦河渭𤓰凉鄯州皆平州三秦秦東秦南秦也河州魏置今屬甘肅蘭州渭  魏置今陜西鞏昌府是瓜</hi>
　<hi>州漢敦煌地今甘肅安西府是凉州魏置今甘肅凉州府是鄯魏置今甘肅西寕府是</hi>
梁以元悦為魏王<lb/>
<pb n="KR2b0037_WYG_041-47b"/>
　時汝南王悦尚在梁梁主聞顥敗乃復以悦為魏王<lb/>
　<hi>後爾朱榮入洛悦知事不及遂南還</hi>
魏以宇文泰為征西将軍行原州<hi>魏置今甘肅平涼府固原州是</hi>事<lb/>
　始宇文泰為爾朱榮統軍後從賀㧞岳討元顥于洛<lb/>
　陽以功封寕都子遂從岳入關平万俟醜奴魏主遷<lb/>
　泰為征西将軍行原州事時關隴彫弊泰撫以恩信<lb/>
　民皆感悦曰早遇宇文君吾輩豈從亂乎<lb/>
秋九月長星見<lb/>
<pb n="KR2b0037_WYG_041-48a"/>
魏爾朱榮至洛陽與元天穆皆伏誅<lb/>
　爾朱榮雖居外藩遥制朝政<hi>魏主性勤政事數親覽詞讼理寃獄榮聞之不</hi>
　<hi>悦榮使其從弟僕射世隆攝選啟北人為河南諸州魏主未許太宰并州刺史元天穆曰天柱有大功若</hi>
　<hi>請普代天下官恐陛下亦不得違魏主正色曰天柱若不為人臣朕亦須代若猶存臣節無代天下百官之</hi>
　<hi>理榮聞之大恚恨</hi>爾朱后性復妬忌<hi>后數忿恚曰天子由我家置立今便如此我父</hi>
　<hi>本即自作今亦復决怏復决言今當作天子决計不疑也</hi>魏主外逼于榮内迫于<lb/>
　后恒怏怏不樂城陽王徽待中李彧<hi>字子文冲之孫</hi>勸魏主<lb/>
　除榮侍中楊侃僕射元羅<hi>字仲綱乂之弟</hi>膠東侯李侃晞<hi>惠之</hi>
<pb n="KR2b0037_WYG_041-48b"/>
　<hi>從孫</hi>亦預其謀會榮請入朝徽等勸因其入刺殺之魏<lb/>
　主疑未定而謀頗泄人懐憂懼爾朱世隆疑有變乃<lb/>
　為匿名書云天子欲殺天柱取以白榮榮恃其彊不<lb/>
　以為意九月至洛陽魏主即欲殺之以天穆在并州<lb/>
　恐為後患故忍未發并召天穆人有告榮以魏主之<lb/>
　謀榮具奏之魏主曰外人亦言王欲害我豈可信耶<lb/>
　于是榮不自疑及天穆至<hi>魏王召中書舍人温子昇告以殺榮狀并問以殺董</hi>
　<hi>卓事子昇具道本末魏主曰王允若赦凉州人必不至此良乆又曰吾寜為高貴郷公死不為常道鄉公</hi>
<pb n="KR2b0037_WYG_041-49a"/>
　<hi>生若殺榮與天穆而赦其黨亦應不動耳</hi>乃伏兵明光殿東序聲言皇子<lb/>
　生遣徽馳告榮榮與天穆俱入<hi>温子昇預作赦文執以出遇榮問之子昇</hi>
　<hi>色不變曰敕榮不取視</hi>入坐李侃晞等抽刀從東户入榮即起<lb/>
　趣御坐魏主先横刀膝下遂手刅之天穆亦死内外<lb/>
　喜譟百官入賀魏主登門大赦遣武衛将軍奚毅将<lb/>
　兵鎮北中城<hi>先是魏主謀誅榮以毅為榮所親信不敢與之言情毅曰臣寕死陛下不能事</hi>
　<hi>契賊及榮至洛陽毅見魏主請問魏主知其誠乃與之定議</hi>是夜爾朱世隆帥榮<lb/>
　部曲走屯河隂<hi>先是榮黨田怡聞變議攻宫門賀拔勝朱止之及世隆走勝亦不從魏主甚嘉之</hi>
<pb n="KR2b0037_WYG_041-49b"/>
　<hi>瑞雖為榮所委而善處朝廷之間魏主亦善遇之故瑞從世隆走而中道逃還  朱瑞字元龍代郡桑</hi>
　<hi>乾人</hi>
魏僕射爾朱世隆反與汾州刺史爾朱兆立長廣王曄<lb/>
<hi>字華興中山王英之弟子</hi>于長子冬十二月入洛陽遷其主子攸于<lb/>
晉陽而弑之<lb/>
　世龍将還北司馬子如曰天下恟恟唯彊是視今若<lb/>
　北走則示人以弱恐變生肘腋不如分兵守河橋還<lb/>
　軍京師出其不意或可成功世隆從其言遂攻河橋<lb/>
<pb n="KR2b0037_WYG_041-50a"/>
　殺奚毅據北中城魏朝大懼十月世隆遣爾朱拂律<lb/>
　歸将契騎一千皆白衣來郭下魏主遣謂之曰太原<lb/>
　王立功不終隂圖釁逆罪止榮身餘皆不問若降官<lb/>
　爵如故拂律歸曰願得太原王尸生死無恨因涕泣<lb/>
　羣黨皆慟哭聲震城邑魏主募敢死士討世隆一日得<lb/>
　萬人與拂律歸等戰于廓外不克魏主集羣臣傳議<lb/>
　皆恇懼不知所出散騎常侍李苗請募人從馬渚<hi>亦曰</hi>
　<hi>河中渚在河南府孟津縣</hi>上流乗船夜下縱火船焚橋爾朱氏兵<lb/>
<pb n="KR2b0037_WYG_041-50b"/>
　溺死者甚衆南援不至苗赴水死世隆亦收兵北遁<lb/>
　詔行臺源子恭鎮太行丹谷<hi>在今山西澤州府鳯臺縣西南水經注丹水南</hi>
　<hi>流注于丹谷即此</hi>築壘防之汾州刺史爾朱兆聞榮死自汾<lb/>
　州帥騎據晉陽世隆至長子兆來㑹之共推太原太<lb/>
　守長廣王曄即位世隆兄仲逺亦起兵徐州向洛陽<lb/>
　魏主以城陽王徽總統内外徽憂怖不知所出性多<lb/>
　忌嫉又靳財貨故徒有靡費而恩不感物十一月仲<lb/>
　逺陷西兖州<hi>注見前</hi>賀拔勝戰敗降之兆引兵向洛召<lb/>
<pb n="KR2b0037_WYG_041-51a"/>
　高歡歡不至<hi>初爾朱榮常從容問左右曰一旦無我誰可主軍衆以兆對榮曰兆雖勇然所</hi>
　<hi>將不過三千騎多則亂矣堪代我者惟賀六渾耳因戒兆曰爾非其匹終當為其穿鼻乃以高歡為晉州</hi>
　<hi>刺史及兆引兵向洛召歡曰兆狂愚如是而敢為悖逆吾勢不能乆事爾朱矣乃以山蜀未平辭不至</hi>
　兆遂輕騎渉河叩宫門宿衛散走魏主歩出雲龍門<lb/>
　外遇城陽王徽乗馬走屢呼之不顧而去兆執魏主<lb/>
　鎻之撲殺王子縱兵大掠殺臨淮王彧等<hi>徽齎金百斤馬五十</hi>
　<hi>匹以前洛陽令㓂租仁一門三刺史皆已所引㧞故往投之祖仁私謂子弟曰今日富貴至矣乃怖徽以</hi>
　<hi>捕将至令其逃于他所使人于路邀殺之送首于兆兆不之賞既而兆夢徽謂已曰吾有金二百斤馬八</hi>
<pb n="KR2b0037_WYG_041-51b"/>
　<hi>匹在祖仁家卿可取之兆捕祖仁依夢徵之不得殺之</hi>世隆仲逺皆至洛陽兆<lb/>
　責世隆曰叔父在朝如何令天柱受禍按劍瞋目聲<lb/>
　色甚勵世隆遜謝然後得已由是深恨之兆遷魏主<lb/>
　于晉陽高歡聞之帥騎邀之不及因與兆書為陳禍<lb/>
　福兆不納竟弑之三級佛寺<hi>初世隆等徵兵于泰寧大守房謨謨斬其使及</hi>
　<hi>兆得志其黨是蘭安定執謨繫州獄郡中蜀人聞之皆叛安定給謨弱馬令往慰勞諸賊見謨遥拜謨先</hi>
　<hi>所乗馬别給将士戰敗蜀人得之善養之皃童婦女競投草粟曰此房公馬也世隆聞之以為長史  㤗</hi>
　<hi>寜魏郡故城在今山西澤州府心水縣房謨字敬放河南洛陽人是蘭代北複姓</hi>
<pb n="KR2b0037_WYG_041-52a"/>
魏紇豆陵<hi>代北三字姓</hi>歩蕃大破爾朱兆于晉州兆及晉州<lb/>
刺史高歡擊殺之兆使歡統六鎮<lb/>
　先是魏主既殺爾朱榮詔河西賊帥紇豆陵歩蕃襲<lb/>
　秀容兵勢甚盛爾朱兆自洛陽急還晉陽以禦之至<lb/>
　是秀蕃大破兆軍于秀容南逼晉陽兆懼使人召高<lb/>
　歡并力賀㧞馬過兒請緩行以弊之歡往往逗留歩<lb/>
　蕃兵日盛兆屢敗告急歡乃往從之與兆進兵合擊<lb/>
　大破斬之兆徳歡相與誓為兄弟初葛榮歩衆流入<lb/>
<pb n="KR2b0037_WYG_041-52b"/>
　并肆者二十餘萬為契部陵暴皆不聊生大小二十<lb/>
　六反誅夷者半猶謀亂不止兆患之問計于歡歡曰<lb/>
　六鎮反殘不可盡殺宜選腹心使統之有犯者罪其<lb/>
　帥則所罪者寡矣兆曰善誰可者賀㧞允請使歡領<lb/>
　之歡毆允折齒曰天下事取捨在王何敢妄言請殺<lb/>
　之兆以歡為誠遂以其衆委焉歡遂出宣言受委統<lb/>
　州鎮兵可集汾東受號令乃建牙陽曲川<hi>漢陽曲縣今忻州定</hi>
　<hi>襄縣是也後漢末移縣于太原今為太原府治</hi>軍士素惡兆而樂屬歡莫不<lb/>
<pb n="KR2b0037_WYG_041-53a"/>
　皆至<hi>歡又請以并肆降户就食山東兆從之慕容紹宗諫曰高公雄才盖世復使握大兵于外譬如</hi>
　<hi>借蛟龍以雲雨将不可制矣兆曰有香火重誓何慮耶紹宗曰親兄弟尚不可信何論香火時兆左右已</hi>
　<hi>受歡金因稱紹宗與歡有隙兆怒囚紹宗趣歡發歡道逢爾朱榮妻北鄉長公主自洛陽來有馬三百匹</hi>
　<hi>盡奪之兆聞之乃釋紹宗而問之紹宗曰此猶是掌握中物也兆乃自追歡至襄垣㑹漳水暴漲歡隔水</hi>
　<hi>拜曰借馬非他備山東盜也王信讒來追今不辭度水而死恐此衆便叛兆因輕馬度水謝歡引頸授刀</hi>
　<hi>使歡斫之歡大哭曰自天柱之薨賀六渾更何所仰但願大家十萬歲得伸力用耳大家何忍出此言兆</hi>
　<hi>乃投刀復斬白馬與歡為誓因留宿夜飯尉景伏壯士欲執兆歡止之曰今殺之其黨必奔歸結聚兵饑</hi>
　<hi>馬瘦不可與敞若英雄乘之而起則為害滋甚兆雖驍勇兇悍無謀不足圖也旦日兆歸營復召歡歡将</hi>
<pb n="KR2b0037_WYG_041-53b"/>
　<hi>詣之長史孫騰牽歡衣乃止</hi>
魏齊州亂刺史蕭贊走死<lb/>
　齊州附于爾朱兆贊走卒于陽平<hi>漢縣隋改白莘今屬山東東昌府</hi>
　梁人竊其柩以歸梁主猶以子禮葬之陵次<lb/>
梁以陳慶之為南北司州<hi>南司州治安陸北司州注見前</hi>刺史<lb/>
　慶之屢破魏兵遂罷義陽鎮兵停水陸漕運江湖諸<lb/>
　州並得休息開田六千頃二年之後倉廪充實<lb/>
御批厯代通鑑輯覽卷四十二<lb/>
</p>
<p>
</p>
  </div>
</body>
</text>
</TEI>
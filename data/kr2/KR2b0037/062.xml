<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_062-1a"/>
欽定四庫全書<lb/>
御批厯代通鑑輯覽卷六十三<lb/>
唐<lb/>
僖宗皇帝<lb/>
<hi>己□</hi>乾符六年春正月高駢遣將分道擊黄巢大破之巢<lb/>
趣廣南<lb/>
　高駢遣其將張璘梁纘分道擊黄巢屢破之降其將<lb/>
　秦彦<hi>徐州人</hi>畢師鐸<hi>寃句/人</hi>李罕之<hi>項城人</hi>等巢遂趣廣南<lb/>
<pb n="KR2b0037_WYG_062-1b"/>
夏四月庚申朔日食<lb/>
以王鐸為行營招討都統<lb/>
　上以羣盜為憂王鐸曰臣在朝不足分陛下之憂請<lb/>
　自督諸將討之詔以鐸為荆南節度使行營都統鐸<lb/>
　奏以李係為副使將精兵五萬屯潭州<hi>隋置今湖南長沙府是</hi>
　以拒黄巢<hi>係晟之曽孫也有口才而實無勇畧鐸以其家世良將故奏用之</hi>
秋七月黄巢陷廣州節度使李迢死之<lb/>
　黄巢上表求廣州節度使上命大臣議之左僕射于<lb/>
<pb n="KR2b0037_WYG_062-2a"/>
　琮以為廣州市舶寶貨所聚豈可令賊得之宰相請<lb/>
　除巢率府率<hi>唐置左右衛率府率各一人掌東宮兵仗羽衛</hi>從之巢得告身<lb/>
　大怒詬執政急攻廣州陷之執節度使李迢使草表<lb/>
　迢曰予代受國恩親戚滿朝腕可斷表不可草巢殺<lb/>
　之<hi>高駢奏請遣兵馬使張璘將兵五千于彬州守險留後王重任將兵八千于循潮二州邀遮自將萬</hi>
　<hi>人自大庾嶺趣廣州擊巢巢必逃遁乞敇王鐸以兵三萬守梧昭桂永四州之險不許  大庾嶺即梅嶺</hi>
　<hi>注見前梧州唐置今廣西梧州府是昭州亦唐置今廣西平樂府是永州隋置今湖南永州府是餘注並</hi>
　<hi>見前</hi>
<pb n="KR2b0037_WYG_062-2b"/>
冬十月以高駢為淮南節度使充鹽鐵轉運使周寶<hi>字上</hi>
<hi>珪平州盧龍人</hi>為鎮海節度使<hi>綱目于是條提綱高駢為淮南節度使下不書周寶為鎮海節</hi>
<hi>度使而書崔安潛為西川節度使考唐書崔安潛傳乾符初安潛代高駢領西川節度使又高駢傳駢自西川</hi>
<hi>徙荆南再授鎮海是安潛之領西川在高駢徙節鎮海之前不在是年也提綱所書似安潛于是年始受西川</hi>
<hi>之命與本傳不符今依通鑑書周寶為鎮海不書安潛為西川再考通鑑是年三月有記安潛置黄頭軍事綱</hi>
<hi>目移載于此今補注于後陳敬瑄為西川節度使條目</hi>
黄巢陷潭州遣其將尚讓逼江陵王鐸走守將劉漢宏<lb/>
<hi>兗州人</hi>作亂<lb/>
<pb n="KR2b0037_WYG_062-3a"/>
　黄巢在嶺南士卒罹瘴疫死者什三四其徒勸之北<lb/>
　還以圖大事巢乃自桂州編筏沿湘而下抵潭州李<lb/>
　係不敢出巢攻陷之<hi>係奔朗州</hi>遣尚讓進逼江陵衆號五<lb/>
　十萬江陵兵不滿萬王鐸留其將劉漢宏守江陵自<lb/>
　帥衆趣襄陽漢宏大掠北歸為盜後數日賊乃至<hi>漢宏</hi>
　<hi>尋寇宋兗遂掠申光詔諸道兵討之漢宏乃降</hi>
十一月山南東道節度使劉巨容大破黄巢于荆門<hi>注見前</hi>
　黄巢趣襄陽劉巨容與江西招討使曹全晸合兵屯<lb/>
<pb n="KR2b0037_WYG_062-3b"/>
　荆門闗以拒之賊至巨容伏兵林中全晸逆戰陽敗<lb/>
　以誘賊伏發大破之俘斬什七八賊渡江東走或勸<lb/>
　巨容窮追巨容曰國家喜負人有急則撫存將士不<lb/>
　愛官賞事寧則棄之或更得罪不若留賊以為富貴<lb/>
　之資衆乃止全晸渡江追賊㑹朝廷除代亦還由是<lb/>
　賊勢復振陷鄂州掠饒<hi>今饒州府</hi>信<hi>今廣信府</hi>等十五州衆至<lb/>
　二十萬<lb/>
十二月王鐸罷以盧攜同平章事<lb/>
<pb n="KR2b0037_WYG_062-4a"/>
　初盧攜嘗薦高駢可為都統至是駢將屢破賊乃復<lb/>
　以攜為相凡王鐸鄭畋所除將帥多易置之<lb/>
<hi>庚子</hi>廣明元年春二月殺左拾遺侯昌業<lb/>
　昌業以盜賊滿關東而上專務遊戲賞賜無度田令<lb/>
　孜專權無上社稷將危上疏極諫上大怒召昌業至<lb/>
　内侍省賜死<hi>上善騎射劍槊法算至于音律蒱博無不精妙好蹴鞠鬬雞尤善擊毬甞謂優</hi>
　<hi>人石野猪曰朕若應擊毬進士舉須為狀元對曰若遇堯舜作禮部侍郎恐陛下不免駁放上笑而已</hi>
改楊子院為發運使<lb/>
<pb n="KR2b0037_WYG_062-4b"/>
　從高駢之請也度支以用度不足奏借富戸胡商貨<lb/>
　財之半駢上言天下盜賊蜂起皆出于饑寒獨富户<lb/>
　胡商未耳乃止<lb/>
三月以陳敬瑄為西川節度使<lb/>
　崔安潛之鎮許昌也<hi>安潛先為忠武節度使</hi>田令孜為其兄陳<lb/>
　敬瑄<hi>令孜本姓陳氏冒宦者姓為田敬瑄素微賤為餅師</hi>求兵馬使不得既而<lb/>
　安潛代高駢鎮蜀<hi>蜀兵怯弱安潛募陳許壯士與蜀人相雜訓練得三千人皆戴黄帽</hi>
　<hi>號黄頭軍又奏乞洪州弩手教蜀人用弩走丸而射之選得千人號神機營蜀兵由是浸彊</hi>敬瑄<lb/>
<pb n="KR2b0037_WYG_062-5a"/>
　因緣令孜得隸神策<hi>累遷大將軍</hi>至是令孜見關東羣盜<lb/>
　日熾隂為幸蜀之計奏以敬瑄及其腹心楊師立王<lb/>
　勗羅元杲鎮三川上令四人擊毬賭之敬瑄得第一<lb/>
　籌即以為西川節度使代安潛師立鎮東川勗鎮興<lb/>
　元<lb/>
以鄭從讜<hi>字正求餘慶之孫乾符五年九月同平章事</hi>為河東節度使<lb/>
　河東軍屢亂<hi>乾符六年軍亂殺節度使崔季康是年正月復亂殺節度使康傳圭</hi>兵益<lb/>
　驕故以宰相鎮之從讜奏以王調劉從龜<hi>字子長</hi>崇魯<lb/>
<pb n="KR2b0037_WYG_062-5b"/>
　<hi>字郊文皆政會七世孫</hi>趙崇為參佐時人謂之小朝廷言名士<lb/>
　之多也<hi>從讜貌温而氣勁多謀而善斷將士欲為惡者輙先覺誅之知張彦球有方畧本心非欲</hi>
　<hi>為亂乃獨推首亂者殺之慰諭彦球委以兵柄彦球為盡死力卒獲其用</hi>
以高駢為諸道行營都統<lb/>
　盧攜奏以駢為都統駢乃傳檄徵天下兵且廣召募<lb/>
　得兵七萬威望大振攜病風不能行内挾田令孜外<lb/>
　倚高駢寵遇甚厚貨賂公行豆盧瑑無他才附之崔<lb/>
　沆時有啓陳常為所阻<lb/>
<pb n="KR2b0037_WYG_062-6a"/>
夏五月以李順融為樞密使<lb/>
　始降白麻與將相同<lb/>
六月黄巢别將陷睦婺州<hi>睦州注見前婺州隋置今浙江金華府是</hi>
　黄巢屯信州遇疾疫卒徒多死張璘急擊之巢以金<lb/>
　啗璘且致書請降于高駢駢欲誘致之許為之求節<lb/>
　鉞時昭義感化義武等軍皆至淮南駢恐分其功乃<lb/>
　奏賊不日當平不煩諸道兵悉遣歸之賊知之乃告<lb/>
　絶請戰駢怒令璘擊之兵敗璘死巢勢復振陷睦婺<lb/>
<pb n="KR2b0037_WYG_062-6b"/>
　兩州尋復陷宣州<hi>注見前</hi>
遣宗正少卿李龜年使南詔與和親<lb/>
　初南詔遣使求和親<hi>事具前</hi>比使還西川節度使崔安<lb/>
　潛表以崔澹之議為是<hi>澹以和親不可許亦具前</hi>上命宰相議之<lb/>
　盧攜豆盧瑑曰蠻數犯邊天下疲弊致百姓困為盜<lb/>
　賊皆蠻故也不若且遣使臣報復縱未得其稱臣奉<lb/>
　貢且不使之懐怨犯邊亦可矣乃詔陳敬瑄許其和<lb/>
　親而不稱臣以宗正少卿李龜年充使賜以金帛<hi>中和</hi>
<pb n="KR2b0037_WYG_062-7a"/>
　<hi>初南詔上表欵附後遂以宗女妻之</hi>
秋七月黄巢渡江<lb/>
　黄巢自采石渡江圍天長<hi>唐縣今屬泗州</hi>六合<hi>即古堂邑隋置縣今屬江</hi>
　<hi>寧府</hi>兵勢甚盛淮南將畢師鐸言于高駢曰朝廷倚公<lb/>
　為安危今賊數十萬衆乘勝長驅若不據險擊之使<lb/>
　踰長淮必為大患駢以諸道兵已散張璘復死自度<lb/>
　力不能制不敢出兵且上表告急先是盧攜謂駢有<lb/>
　文武長才若悉委以兵柄黄巢不足平及表至人情<lb/>
<pb n="KR2b0037_WYG_062-7b"/>
　大駭詔書責駢駢遂稱風痺不復出戰<hi>巢衆號十五萬副都統曹</hi>
　<hi>全晸以六千人與之戰顧有斬獲以衆寡不敵退屯泗上以候援軍而駢竟不之救賊遂擊破全晸悉衆</hi>
　<hi>渡淮</hi>
李可舉<hi>幽州節度使</hi>討李克用大破之李琢<hi>蔚朔節度使</hi>討李國<lb/>
昌敗之國昌克用亡走達靼<hi>靺鞨别部居于隂山靼當割反  劉友益曰逹靼始</hi>
<hi>見此</hi>
　先是李琢與李可舉及吐谷渾都督赫連鐸共討沙<lb/>
　沱沙沱大將高文集以朔州降至是李克用引兵擊<lb/>
<pb n="KR2b0037_WYG_062-8a"/>
　文集可舉遣兵邀之于藥兒嶺<hi>胡三省注在雄武軍西雄武軍注見前</hi>
　大破之殺萬七千餘人李盡忠程懐信皆死琢及赫<lb/>
　連鐸進攻蔚州李國昌戰敗部衆皆潰獨與克用及<lb/>
　宗族北入達靼<hi>後數月赫連鐸隂賂達靼使取之克用知之時與其豪帥遊獵置馬鞭木</hi>
　<hi>葉或懸針射之無不中豪帥心服又置酒與飲酒酣克用言曰吾得罪天子願效忠而不得今聞黄巢北</hi>
　<hi>來必為中原患一旦天子若赦吾羅得與公輩南向共立大功不亦快乎人生幾何誰能老死沙磧邪達</hi>
　<hi>靼知無留意乃止</hi>
冬十一月黄巢陷東都<lb/>
<pb n="KR2b0037_WYG_062-8b"/>
　黄巢既渡淮所過不虜掠惟取丁壯以益兵遂陷申<lb/>
　州入潁宋徐兗之境自稱天補大將軍轉牒諸軍云<lb/>
　各宜守壘勿犯吾鋒吾將入東都即至京邑自欲問<lb/>
　罪無預衆人<hi>胡三省注言已欲問罪于朝廷與衆人無預也</hi>京師聞之大恐<lb/>
　盧攜稱疾不出豆盧瑑崔沆請發闗内及神策軍守<lb/>
　潼闗上對宰相泣下田令孜陳幸蜀之計瑑和之上<lb/>
　不懌令且發兵守潼闗令孜薦張承範等使將兵以<lb/>
　令孜為都指揮制置招討等使巢入東都境汝鄭把<lb/>
<pb n="KR2b0037_WYG_062-9a"/>
　截使齊克讓收軍退保潼闗奏乞早遣糧援上命選<lb/>
　兩神䇿弩手得二千八百人令張承範等將以赴之<lb/>
　巢陷東都留守劉允章帥百官迎謁巢入城勞問閭<lb/>
　里晏然田令孜奏募坊市數千人以補兩軍<lb/>
以周岌為忠武節度使秦宗權<hi>上蔡人</hi>為蔡州刺史<lb/>
　初忠武節度使薛能遣牙將秦宗權調發至蔡州會<lb/>
　許州亂大將周岌逐能而殺之<hi>時詔諸道發兵屯溵水徐州兵過許昌大</hi>
　<hi>譟能慰撫之乃定時周岌亦引兵赴溵水聞之遽還襲殺徐卒以能待徐卒厚并殺之  溵水注見前</hi>
<pb n="KR2b0037_WYG_062-9b"/>
　自稱留後宗權託云赴難選募蔡兵遂逐刺史據其<lb/>
　城及是詔以岌帥忠武岌即表宗權為刺史<lb/>
十二月黄巢入潼闗<lb/>
　張承範等發京師神䇿軍士皆長安富家子賂宦官<lb/>
　竄名軍籍厚得廩賜未嘗更戰陳聞當出征父子聚<lb/>
　泣多以金帛雇病坊貧人代行往往不能操兵是日<lb/>
　上御章信門樓臨遣之承範進言聞黄巢擁數十萬<lb/>
　之衆鼓行而西齊克讓以饑卒萬人依托闗下今遣<lb/>
<pb n="KR2b0037_WYG_062-10a"/>
　臣以二千餘人屯於闗上而未聞為饋餉之計以是<lb/>
　觀之臣竊寒心願陛下趣諸道精兵早為繼援上曰<lb/>
　卿輩第行兵尋至矣十二月承範等至潼闗與克讓<lb/>
　軍皆絶糧黄巢軍抵闗下不見其際呼聲振河華克<lb/>
　讓力戰自午至酉士卒饑甚遂潰克讓走入闗賊急<lb/>
　攻潼闗承範悉力拒之賊自闗左禁阬<hi>即□峪口也在潼闗南平</hi>
　<hi>時禁人往來以榷征税謂之禁阬</hi>入夾攻潼闗闗上兵潰承範變服<lb/>
　脱走巢入華州留其將喬鈐守之<lb/>
<pb n="KR2b0037_WYG_062-10b"/>
以黄巢為天平節度使<lb/>
　先是巢將渡淮豆盧瑑請以天平節鉞授巢俟其到<lb/>
　鎮討之盧攜以為不可乃止及是復下制授之<lb/>
以王徽<hi>字昭文京兆人</hi>裴澈<hi>休従子</hi>同平章事盧攜自殺<lb/>
　田令孜聞巢已入闗恐天子責己乃歸罪于攜貶為<lb/>
　賓客分司而薦徽澈為相攜仰藥死<lb/>
黄巢入長安帝走興元<lb/>
　鳯翔博野<hi>長慶初李寰以博野兵三千歸京師留戍鳯翔名博野軍</hi>援兵至渭橋<lb/>
<pb n="KR2b0037_WYG_062-11a"/>
　見新軍<hi>田令孜所募</hi>衣裘温鮮大怒掠之更為賊鄉導以<lb/>
　趣長安既入城令孜帥神䇿兵五百奉帝自金光門<lb/>
　出惟福穆澤夀四王<hi>夀王即昭宗餘無考</hi>及妃嬪數人従行百<lb/>
　官皆莫之知晡時賊前鋒入長安金吾將軍張直方<lb/>
　帥文武數十人迎于灞上巢入城數日其徒各出大<lb/>
　掠巢不能禁尤憎官吏得皆殺之上趣駱谷鳯翔節<lb/>
　度使鄭畋謁于道次請留鳯翔上曰朕不欲密邇巨<lb/>
　寇且幸興元徵兵以圖收復卿可糾合鄰道勉建大<lb/>
<pb n="KR2b0037_WYG_062-11b"/>
　勲畋曰道路梗澁奏報難通請得便宜從事許之<lb/>
黄巢僭號<lb/>
　巢殺唐宗室在長安者無遺類遂入宫自稱大齊皇<lb/>
　帝改元金統唐官三品以上悉停四品以下如故以<lb/>
　尚讓為太尉命朱温屯東渭橋<hi>温碭山人少孤貧與兄昱存依萧縣劉崇</hi>
　<hi>家崇數笞辱之崇母獨憐之戒家人曰朱三非常人也汝曹善遇之  胡三省曰朱温始此</hi>豆盧<lb/>
　瑑崔沆于琮劉鄴匿民間巢搜獲皆殺之廣徳公主<lb/>
　曰我唐室之女誓與于僕射俱死賊并殺之將作監<lb/>
<pb n="KR2b0037_WYG_062-12a"/>
　鄭綦庫部郎中鄭係義不降賊舉家自殺張直方多<lb/>
　納亡命匿公卿于複壁巢殺之<lb/>
鳯翔節度使鄭畋合鄰道兵討賊<lb/>
　鄭畋還鳯翔召將佐議拒賊皆曰賊勢方熾且宜従<lb/>
　容以俟兵集乃圖收復畋曰諸君勸畋臣賊乎因悶<lb/>
　絶仆地不能言會巢使者以詔書至監軍與之宴樂<lb/>
　奏將佐以下皆哭使者怪之幕客靳儲曰以相公風<lb/>
　痺不能來故悲耳民間聞者莫不泣畋聞之曰吾固<lb/>
<pb n="KR2b0037_WYG_062-12b"/>
　知人心尚未厭唐賊授首無日矣乃刺指血為表遣<lb/>
　使詣行在召將佐諭以逆順皆聴命刺血與盟完城<lb/>
　塹繕器械訓士卒密約鄰道合兵討賊鄰道皆許諾<lb/>
　時禁軍分鎮闗中者尚數萬畋使人招之皆至軍勢<lb/>
　大振巢遣人齎詔召畋畋斬之<lb/>
車駕至興元詔諸道出兵收復京師<lb/>
義成節度使王處存<hi>京兆萬年人</hi>舉兵入援<lb/>
　處存聞長安失守號哭累日不俟詔命舉軍入援遣<lb/>
<pb n="KR2b0037_WYG_062-13a"/>
　千人間道詣興元衛車駕<lb/>
黄巢遣朱温攻河中節度使王重榮<hi>太原祁人</hi>與戰大破之<lb/>
遂入援<lb/>
　黄巢之入闗也王重榮為河中留後請降于巢既而<lb/>
　巢遣使調發河中吏民不勝其苦重榮謂衆曰始吾<lb/>
　屈節以紓患今調發不已亡無日矣悉驅巢使者殺<lb/>
　之巢遣朱温擊河中重榮與戰大破之獲糧仗四十<lb/>
　餘船遣使與王處存結盟引兵營于渭北<lb/>
<pb n="KR2b0037_WYG_062-13b"/>
<hi>辛丑</hi>中和元年春正月帝幸成都<lb/>
　陳敬瑄遣兵奉迎請幸成都田令孜亦勸上上従之<lb/>
以蕭遘<hi>字得聖寘之子</hi>王鐸同平章事<lb/>
　上次綿州以遘同平章事及至成都以鐸守司徒復<lb/>
　同平章事<hi>時裴澈亦自賊中奔詣行在</hi>
二月加高駢東面都統<lb/>
　上遣使趣駢討黄巢道路相望駢終不出兵<lb/>
三月以鄭畋為京城四面諸營都統<lb/>
<pb n="KR2b0037_WYG_062-14a"/>
　詔以畋為都統蕃漢將士赴難有功者並聴其墨敕<lb/>
　除官畋奏以涇原節度使程宗楚為副都統<hi>黄巢遣尚讓帥衆五</hi>
　<hi>萬寇鳯翔畋使司馬唐𢎞夫伏兵要害自以兵數千陳于高岡賊以畋書生輕之鼓行而前伏發大敗于</hi>
　<hi>龍尾陂斬首二萬餘級東龍尾陂在鳯翔府岐山縣</hi>
赦李克用遣李友金召之<lb/>
　友金克用族父也前與高文集同降及是代北監軍<lb/>
　陳景思帥之入援至絳州以賊勢方盛乃俱還代州<lb/>
　募兵得三萬人屯于崞西<hi>崞縣之西也崞縣注見前</hi>友金因説景<lb/>
<pb n="KR2b0037_WYG_062-14b"/>
　思曰吾兄司徒父子勇畧遇人為衆所服請奏天子<lb/>
　赦其罪召以為帥則代北之人一麾響應賊不足平<lb/>
　也景思遣使言之詔如所請友金以五百騎迎之克<lb/>
　用帥達靼諸部萬人來赴<lb/>
鄭畋傳檄天下合兵討賊<lb/>
　宥州<hi>注見前</hi>刺史拓䟦思恭本党項羌也紏合夷夏兵<lb/>
　㑹鄜延節度使李孝昌同盟討賊奉天鎮使齊克儉<lb/>
　遣使詣鄭畋求自效畋乃傳檄天下合兵討賊時天<lb/>
<pb n="KR2b0037_WYG_062-15a"/>
　子在蜀詔令不通天下謂朝廷不能復振及得畋檄<lb/>
　爭發兵應之賊懼不敢復窺京西而諸道并四夷貢<lb/>
　獻行在不絶蜀中府庫充實賞賜不乏士卒欣悅<lb/>
夏四月官軍入長安黄巢走還襲之殺副都統程宗楚<lb/>
鳯翔司馬唐𢎞夫復據長安<lb/>
　是時唐𢎞夫屯渭北王重榮屯沙苑王處存屯渭橋<lb/>
　拓䟦思恭屯武功鄭畋屯盩屋𢎞夫乘龍尾之捷進<lb/>
　薄長安黄巢帥衆東走程宗楚先入𢎞夫繼至處存<lb/>
<pb n="KR2b0037_WYG_062-15b"/>
　帥鋭卒五千夜入城民讙呼出迎爭以瓦礫擊賊軍<lb/>
　士釋兵入第舎掠金帛妓妾賊露宿灞上詢知官軍<lb/>
　不整還襲之大戰長安中宗楚𢎞夫死軍士死者什<lb/>
　八九處存收餘衆還營巢復入長安縱兵屠殺流血<lb/>
　成川謂之洗城諸軍皆退<lb/>
五月高駢移檄討賊出屯東塘<hi>即茱萸灣在今掦州府江都縣東北亦曰灣頭</hi>
　有雙雉集廣陵府舎占者以為城邑將空之兆駢惡<lb/>
　之乃移檄四方云將入討黄巢發兵八萬舟二千艘<lb/>
<pb n="KR2b0037_WYG_062-16a"/>
　出屯東塘諸將數請行期駢託風濤為阻竟不發<lb/>
忠武監軍楊復光克鄧州<lb/>
　黄巢之陷長安也周岌降之甞以夜晏急召監軍楊<lb/>
　復光左右曰周公臣賊將不利於内侍不可往復光<lb/>
　曰事已如此義不圖全即詣之酒酣岌言及本朝復<lb/>
　光泣下良久曰丈夫所感者恩義耳公自匹夫為公<lb/>
　侯奈舎十八葉天子而臣賊乎岌亦流涕曰吾不能<lb/>
　獨拒戰故貌奉而心圖之今日召公正為此耳因瀝<lb/>
<pb n="KR2b0037_WYG_062-16b"/>
　酒為盟分軍八千人為八都遣牙將鹿晏𢎞晉暉<hi>皆許</hi>
　<hi>州人</hi>王建<hi>字光圖/舞陽人</hi>韓建<hi>字佐時/長社人</hi>張造李師泰<hi>亦皆許州人</hi>龎<lb/>
　從<hi>曹州人後更名師古</hi>等<hi>考異曰上書八都而下止有王建等七人姓名諸書無可考也</hi>將之<lb/>
　時朱温方陷鄧州復光帥八都以擊温敗之遂克鄧<lb/>
　州<hi>胡三省曰王建始見此</hi>
六月以鄭畋為司空同平章事都統如故<lb/>
李克用陷忻代州<lb/>
　克用牒河東稱奉詔將兵討黄巢令具頓遞鄭從讜<lb/>
<pb n="KR2b0037_WYG_062-17a"/>
　閉城設備而犒給之克用累日不發縱沙陀剽掠城<lb/>
　中大駭尋引兵還陷忻代留居代州<hi>既而克用復寇蔚州</hi>
秋七月西川黄頭軍作亂討平之<lb/>
　田令孜為行在都指揮處置使頒賜從駕諸軍無虚<lb/>
　日不及蜀軍頗有怨言令孜宴土<hi>蜀軍</hi>客<hi>従駕軍</hi>都頭<lb/>
　<hi>唐中業以後一部之軍謂之一都其部帥呼為都頭</hi>以金杯行酒賜之都頭皆<lb/>
　拜受黄頭軍使郭琪獨不受起言曰蜀軍與諸軍同<lb/>
　宿衛而賞賜懸殊頗有觖望恐萬一致變願軍容減<lb/>
<pb n="KR2b0037_WYG_062-17b"/>
　諸將之賜以均蜀軍使土客如一則上下幸甚令孜<lb/>
　黙然<hi>有□目琪曰汝有功邪答曰琪生長山東征戍邊鄙甞與党項契丹數十戰又甞征吐谷渾傷</hi>
　<hi>脇腸出線縫復戰</hi>乃自酌酒于别樽以賜琪琪知其毒不得<lb/>
　已飲之歸殺一婢吮其血以解毒吐黑汁數升遂帥<lb/>
　所部作亂令孜奉天子保東城閉門登樓命諸軍擊<lb/>
　之琪夜突圍出奔高駢于廣陵<hi>琪至江岸兵衆皆散唯一吏從琪解印劍</hi>
　<hi>授之令齎詣陳敬瑄且教之曰汝見陳公言郭琪渡江我以劍擊之墜水尸隨湍流下矣陳公必據汝言</hi>
　<hi>懸榜安衆汝得厚賞吾家亦可保無恙也遂逸去敬瑄果免其家</hi>
<pb n="KR2b0037_WYG_062-18a"/>
殺左拾遺孟昭圖<lb/>
　上日夕專與宦官同處議天下事待外臣殊薄左拾<lb/>
　遺孟昭圖上疏曰治安之代遐邇猶應同心多難之<lb/>
　時中外尤當一體去冬車駕西幸不告南司遂使宰<lb/>
　相以下悉為賊所屠前夕黄頭軍亂陛下亦不召宰<lb/>
　相朝臣至今未知聖躬安否夫天下者高祖太宗之<lb/>
　天下非北司之天下天子者九州四海之天子非北<lb/>
　司之天子北司未必盡可信南司未必盡無用若天<lb/>
<pb n="KR2b0037_WYG_062-18b"/>
　子與宰相了無闗涉朝臣皆若路人恐收復之期尚<lb/>
　勞宸慮疏入令孜屏不奏矯詔貶昭圖嘉州<hi>後周置今四川</hi>
　<hi>嘉定府是</hi>司户遣人沉於蟇頤津<hi>在眉州東蟇頤山下山臨江津即玻璃江也</hi>
　聞者氣塞<lb/>
八月星交流如織或大如杯椀<lb/>
感化牙將時溥<hi>彭城人</hi>殺節度使支詳詔以溥為留後<lb/>
　支詳遣時溥陳璠將兵入闗討黄巢至東都矯稱詳<lb/>
　命還師而東及彭城詳迎勞甚厚溥説詳曰衆心見<lb/>
<pb n="KR2b0037_WYG_062-19a"/>
　迫請公解印以相授詳不能制璠謂溥曰支僕射有<lb/>
　惠于徐人不殺必成後悔溥不許送詳歸朝璠伏甲<lb/>
　于七里亭<hi>亭去徐州七里因名</hi>并其家屬殺之詔以溥為留後<lb/>
　溥表璠為宿州刺史尋殺之<hi>溥甞因食中毒疑判官李凝古殺之凝古父損</hi>
　<hi>為散騎常侍在成都溥奏凝古父同謀田令孜受其賂令御史臺鞫之蕭遘奏曰李凝古行毒事出曖昧</hi>
　<hi>父損相别數年安得誣以同謀溥恃功亂法欲殺天子侍臣若狥其欲朝廷何以自立損乃得免時令孜</hi>
　<hi>專權羣臣莫敢迕視惟遘屢與爭辨朝廷倚之</hi>
夀州人王緒作亂陷光州<lb/>
<pb n="KR2b0037_WYG_062-19b"/>
　夀州屠者王緒與妹夫劉行全聚衆五百盜據本州<lb/>
　月餘復陷光州有衆萬餘人秦宗權表為光州刺史<lb/>
　固始縣佐<hi>唐制諸縣丞簿尉以下有司功司户諸佐</hi>王潮<hi>字信成光州固始人</hi>及弟<lb/>
　審邽<hi>字次都</hi>審知<hi>字信通</hi>皆以材氣知名緒以潮為軍正<lb/>
　信用之<hi>胡三省曰王潮事始此</hi>
九月高駢罷兵還府<lb/>
　駢與鎮海節度使周寳俱出神策軍駢以兄事寳及<lb/>
　封壤相鄰數爭細故遂有隙駢檄寳入援寳治舟師<lb/>
<pb n="KR2b0037_WYG_062-20a"/>
　以俟之怪其久不行幕客或曰高公有併吞江東之<lb/>
　志聲云入援未必非圖我也㑹駢使人約寳面㑹𤓰<lb/>
　洲<hi>在揚州府江都縣南江濱有城為南北襟要地</hi>議軍事寳辭疾不往由是<lb/>
　遂為深仇駢留東塘百餘日詔屢趣之駢上表託以<lb/>
　寳將為後患復罷兵還府<hi>駢召董昌至廣陵錢鏐説昌曰觀高公無討賊心不</hi>
　<hi>若去之昌従之自石鐃引兵入據杭州周寳表為杭州刺史</hi>
冬十月鳯翔行軍司馬李昌言作亂鄭畋赴行在<lb/>
　李昌言將兵屯興平時鳯翔倉庫虚竭犒賞稍薄昌<lb/>
<pb n="KR2b0037_WYG_062-20b"/>
　言因激怒其衆引軍還襲府城鄭畋登城謂之曰行<lb/>
　軍茍能戢兵愛人為國滅賊亦可以順守矣乃以留<lb/>
　務委之即日西赴行在詔以畋為太子少𫝊分司昌<lb/>
　言為鳯翔節度使<lb/>
<hi>壬寅</hi>二年春正月以王鐸為諸道行營都統<lb/>
　王鐸以高駢無心討賊自以身為首相發憤請行懇<lb/>
　欵流涕至于再三上許之以鐸充都統罷高駢但領<lb/>
　鹽鐵轉運使驛召崔安潛為副都統以周岌王重榮<lb/>
<pb n="KR2b0037_WYG_062-21a"/>
　為司馬諸葛爽<hi>青州博昌人</hi>康寔為先鋒使又以王處存<lb/>
　李孝昌拓䟦思恭為京城三面都統以楊復光為南<lb/>
　面營都監使<lb/>
二月以鄭畋為司空同平章事<lb/>
　軍事一以咨之<lb/>
夏四月王鐸以諸道兵逼長安<lb/>
　鐸將兩川興元之軍屯靈感寺<hi>在西安府富平縣</hi>涇原屯京<lb/>
　西易定河中屯渭北邠寧鳯翔屯興平保大定難屯<lb/>
<pb n="KR2b0037_WYG_062-21b"/>
　渭橋忠武屯武功官軍四集巢勢日蹙號令所行不<lb/>
　出同華<hi>時長安城中斗米直三十緡賣人為糧以肥瘠論價</hi>
五月加高駢侍中罷鹽鐵轉運使<lb/>
　駢既失兵柄復解利權攘袂大詬上表自訴言辭不<lb/>
　遜上命鄭畋草詔切責之駢臣節既虧貢賦遂絶<hi>駢好</hi>
　<hi>神仙寵信方士吕用之用之引其黨張守一等共蠱惑駢駢與鄭畋有隙用之謂曰宰相有遣劍客來刺</hi>
　<hi>公者今夕至矣惟張先生可以禦之駢請于守一守一乃使駢衣婦人服潛于他室而代駢居寢中夜擲</hi>
　<hi>銅器于堦令鏗然有聲又密以彘血灑庭宇如格鬬之狀及旦笑謂駢曰幾落奴手駢泣謝之用之刻青</hi>
<pb n="KR2b0037_WYG_062-22a"/>
　<hi>石為竒字曰玉皇授白雲先生髙駢密令左右置道院香案駢得之驚喜用之曰玉皇以公焚修功著将</hi>
　<hi>補真官計鸞鶴不日當降是後駢于道院庭中刻木鶴時著羽服跨之用之又欲以兵威脅制諸将請募</hi>
　<hi>驍勇二萬人號莫邪都駢即以張守一及用之為軍使置将吏如帥府又慮人泄其姦謀乃言于駢曰神</hi>
　<hi>仙不難致但恨學道者不能絶俗累故不肯降臨耳駢乃悉去姬妾謝絶人事賓客将吏皆不得見有不</hi>
　<hi>得已見之者皆先令沐浴齋祓拜起纔竟已復引出由是用之専行威福無所忌憚而境内亦不復知有</hi>
　<hi>駢矣</hi>
六月蜀中羣盗起<lb/>
　先是卭州牙官阡能<hi>西蜀夷有阡姓</hi>因公事違期亡命為<lb/>
<pb n="KR2b0037_WYG_062-22b"/>
　盗踰月衆至萬人横行卭雅于是羣盗並起<hi>羅渾擎句胡僧</hi>
　<hi>羅夫子韓求</hi>各聚衆數千人應之官軍與戰大敗<hi>官軍恐獲罪多執村</hi>
　<hi>民為俘陳敬瑄不問悉斬之其中亦有老弱婦人或問之皆曰我方治田續麻官軍忽繫虜以來不知何罪</hi>既<lb/>
　而峽賊韓秀昇<hi>唐書作故涪州刺史</hi>屈行從以兵㫁峽江路<hi>即三峽之路</hi>
　為盗陳敬瑄遣兵討之復為所敗<hi>江淮貢賦㫁絶雲安淯井路不通乏</hi>
　<hi>鹽鹽雲安後周縣今曰雲陽属四川夔州府縣有  井淯井在四川叙州府長寧縣北産鹽</hi>敬瑄<lb/>
　乃以押牙髙仁厚<hi>史傳不詳里系</hi>為都招討指揮使先討<lb/>
　阡能等平之<hi>仁厚獲阡能謀者温言慰問謂曰汝歸潜語諸寨我明日且戰有能釋甲</hi>
<pb n="KR2b0037_WYG_062-23a"/>
　<hi>迎者當署背為歸順字遂縱之去命諸將毁柵鼓而前羅渾擎設伏詐降仁厚遣將不持兵入諭其衆皆</hi>
　<hi>真降渾擎窮而走衆執之仁厚曰愚人不足語乃署降衆背令前驅過諸寨則大呼曰羅渾擎已降大軍</hi>
　<hi>至矣因示以背字寨中皆爭出降執句胡僧斬韓求羅夫子奔阡能寨謀決戰會前驅者至衆皆不應羅</hi>
　<hi>夫子自到衆挈其首縛阡能以獻仁厚出兵凡六日五賊皆平餘衆悉降</hi>明年敬瑄復奏<lb/>
　以仁厚為行軍司馬討峽路羣盜仁厚攻焚賊寨鑿<lb/>
　沉其舟<hi>賊精兵盡在舟中而資糧子女則皆在寨仁厚訪知之乃揚兵江上久之不戰潛遣千人</hi>
　<hi>直薄賊寨火而譟之賊率舟兵救火仁厚令善泅者鑿其舟皆沉衆惶懼多潰仁厚遣兵于要路遮擊且</hi>
　<hi>招之</hi>賊衆執秀昇行従以降<hi>仁厚問狀秀昇曰自大中皇帝晏駕天下無復公道</hi>
<pb n="KR2b0037_WYG_062-23b"/>
　<hi>紐解□絶今日反者豈獨秀昇杋上之肉惟所烹醘仁厚愀然械送行在斬之</hi>
秋七月以鍾傳為江西觀察使<lb/>
　初王仙芝寇掠江西高安<hi>唐縣今為江西瑞州府治</hi>人鍾傳聚蠻<lb/>
　獠依山為堡衆至萬人仙芝陷撫州<hi>唐置今為府屬江西</hi>而不<lb/>
　能守傳入據之詔即以為刺史至是又據洪州<hi>注見前</hi>
　朝廷遂以傳為觀察使傳既去撫州南城<hi>漢縣今為江西建昌</hi>
　<hi>府治</hi>人危全諷復據之遣其弟存昌據信州<hi>傳尋拜鎮南節度使</hi>
　<hi>攻撫州久不下傳自率兵圍之會城中夜起火諸將請急攻傳曰君子不迫人之危乃掃地祭天嚮城再</hi>
<pb n="KR2b0037_WYG_062-24a"/>
　<hi>拜祝曰全諷不降非民之罪願天止火全諷聞之即降傳居江西三十年累拜太保中書令封南平王</hi>
八月劉漢宏寇杭州董昌擊破之<lb/>
　先是劉漢宏既降以為宿州刺史漢宏怨朝廷賞薄<lb/>
　乃復以為浙東觀察使至是漢宏遣其弟漢宥將兵<lb/>
　二萬營于西陵<hi>注見前</hi>謀併浙西董昌遣兵馬使錢鏐<lb/>
　拒之鏐夜濟江襲其營大破之<lb/>
九月朱温以華州降王鐸以為同華節度使<lb/>
　朱温見黄巢兵勢日蹙知其將亡遂舉州降<lb/>
<pb n="KR2b0037_WYG_062-24b"/>
冬十月以朱温為河中行營招討副使賜名全忠<lb/>
以王敬武<hi>青州人</hi>為平盧留後<lb/>
　平盧大將王敬武逐其節度使安師儒自稱留後朝<lb/>
　廷因而授之時諸道兵皆㑹關中獨平盧不至王鐸<lb/>
　遣判官張濬<hi>字禹川河間人</hi>往説之敬武已受黄巢官爵不<lb/>
　出迎濬見而責之曰公為藩臣侮慢詔使不能事上<lb/>
　何以使下敬武愕然謝之既宣詔將士皆不應濬徐<lb/>
　諭之曰人生當先曉逆順次知利害黄巢販鹽虜耳<lb/>
<pb n="KR2b0037_WYG_062-25a"/>
　公等捨累葉天子而臣之果何利哉今天下勤王之<lb/>
　師皆集京畿而淄青獨不至一旦賊平天子返正公<lb/>
　等何面目見天下之人乎將士皆改容引咎曰諫議<lb/>
　<hi>濬以諫議大夫為判官</hi>之言是也敬武即發兵従濬而西<lb/>
十一月李克用將沙陀趣河中<lb/>
　黄巢兵勢尚彊王重榮謀于都監楊復光復光曰鴈<lb/>
　門李僕射驍勇有彊兵素有徇國之志所以不來者<lb/>
　以與河東結隙耳若以朝旨諭鄭公而召之必來則<lb/>
<pb n="KR2b0037_WYG_062-25b"/>
　賊不足平矣時王鐸在河中乃以墨敕召克用諭鄭<lb/>
　從讜克用遂將沙陀萬七千人趣河中不敢入太原<lb/>
　境獨以數百騎過晉陽城下别從讜從讜厚贈之<lb/>
十二月以李克用為鴈門節度使<lb/>
　克用將兵四萬至河中皆衣黑賊憚之曰鵶軍至矣<lb/>
　皆避其鋒<lb/>
<hi>癸卯</hi>三年春正月李克用敗賊將黄揆<hi>巢之弟</hi>于沙苑王鐸<lb/>
以克用為東北面行營都統<lb/>
<pb n="KR2b0037_WYG_062-26a"/>
以王鐸為義成節度使<lb/>
　田令孜欲歸重北司稱鐸討黄巢久無功卒用楊復<lb/>
　光策召沙陀而破之故罷鐸兵柄以悅復光<lb/>
以田令孜為十軍十二衛觀軍容使<lb/>
　令孜自以建議幸蜀收傳國寳列聖真容散家財犒<lb/>
　軍為已功令宰相請加賞故有是命<lb/>
魏博節度使韓簡寇鄆州及河陽其將樂行逹殺之<hi>自韓</hi>
<hi>允中據魏博至簡凡二世十二年</hi>詔以為留後<hi>賜名彦禎尋以為節度使</hi>
<pb n="KR2b0037_WYG_062-26b"/>
成徳節度使王景宗卒以其子鎔為留後<hi>鎔生方十嵗</hi>
三月李克用圍華州黄巢遣尚讓救之克用逆戰破之<lb/>
　巢兵數敗食復盡陰為遁計發兵三萬搤<hi>於革反</hi>藍田<lb/>
　道<hi>所以通武闗南走之路</hi>遣尚讓救華州李克用及王重榮引<lb/>
　兵逆戰破之克用進軍渭橋毎夜令其將薛志勤康<lb/>
　君立潛入長安焚積聚斬虜而還賊中大驚<lb/>
以楊行愍<hi>字化源合肥人後更名行密</hi>為廬州刺史<lb/>
　行愍本廬州牙將勇敢屢有戰功<hi>都將忌之屢遣戍行愍過辭都將陽</hi>
<pb n="KR2b0037_WYG_062-27a"/>
　<hi>為好言問所乏對曰唯少公頭耳即斬之自稱八營都知兵馬使刺史不能制薦於高駢</hi>高駢以<lb/>
　為押牙知廬州事朝廷因而命之行愍聞州人王勗<lb/>
　賢召欲用之固辭問其子弟曰子潛好學愼密可任<lb/>
　以事弟子稔有氣節可為將行愍召潛置門下以稔<lb/>
　及定逺人季章為騎將<hi>胡三省曰楊行密事始此</hi>
夏四月李克用破黄巢收復長安<lb/>
　李克用與忠武將龎従河中將白志遷等引兵先進<lb/>
　與黄巢軍戰于渭南一日三捷義成義武諸軍繼之<lb/>
<pb n="KR2b0037_WYG_062-27b"/>
　賊衆大奔克用等入京師巢焚宫室遁去多遺珍寳<lb/>
　于路官軍爭取之不急追賊遂逸去詔克用同平章<lb/>
　事斬巢相崔璆克用時年二十八于諸將最少而兵<lb/>
　勢最彊破黄巢復長安功第一諸將皆畏之<hi>克用一目微眇</hi>
　<hi>時人謂之獨眼龍</hi>
六月黄巢取蔡州節度使秦宗權降之合兵圍陳州<lb/>
　巢使其驍將孟楷擊蔡州宗權逆戰而敗遂稱臣于<lb/>
　巢初陳州刺史趙犨<hi>陳州宛邱人</hi>謂將佐曰巢不死長安<lb/>
<pb n="KR2b0037_WYG_062-28a"/>
　必東走陳其衝也不可不為之備乃完城塹繕甲兵<lb/>
　積芻粟六十里之内民有資糧者悉徙之入城多募<lb/>
　勇士使子弟分將之楷果移兵擊陳犨先示之弱伺<lb/>
　其無備襲擊殺獲殆盡擒楷斬之巢聞之怒與宗權<lb/>
　合兵圍城掘塹五重百道攻之陳人大恐犨諭之曰<lb/>
　忠武素著義勇陳州號為勁兵况吾家久食陳禄誓<lb/>
　與此州存亡且徇國而死不愈于臣賊而生乎有異<lb/>
　議者斬數引鋭兵開門擊賊破之巢益怒營于州北<lb/>
<pb n="KR2b0037_WYG_062-28b"/>
　為持久之計<hi>時民間無積聚賊掠人為糧生投碓磑并骨食之號其處曰舂磨塞</hi>已而<lb/>
　犨求救于鄰道朱全忠救之敗賊于鹿邑<hi>全忠遂據亳州  鹿</hi>
　<hi>邑隋縣今屬河南歸徳府</hi>
以劉謙<hi>一名知謙字徳光其先上蔡人後家南海</hi>為封州刺史<lb/>
　初謙為嶺南小校節度使韋宙竒之妻以兄女及是<lb/>
　謙屢擊盜有功故有是命<hi>胡三省曰劉謙事始此</hi>
秋七月以朱全忠為宣武節度使<lb/>
　時汴宋荐饑驕軍難制外有大敵衆心危懼而全忠<lb/>
<pb n="KR2b0037_WYG_062-29a"/>
　勇氣益振<lb/>
左驍衛上將軍楊復光卒于河中<hi>尹起莘曰復光宦者而□其爵予其忠于</hi>
<hi>王室也</hi>
　復光慷慨善忠義善撫士卒及卒軍中慟哭累日八<lb/>
　都將各以其衆散去田令孜素忌復光聞其卒甚喜<lb/>
　因擯斥其兄樞密使復恭為飛龍使<hi>令孜專權人莫與之抗惟復恭</hi>
　<hi>數與之爭得失故令孜惡之</hi>
鄭畋罷為太子太保<lb/>
<pb n="KR2b0037_WYG_062-29b"/>
　畋雖當播越猶謹法度田令孜為判官呉圓求郎官<lb/>
　畋不許陳敬瑄欲立于宰相之上畋以故事使相<hi>唐時</hi>
　<hi>節度使帶平章事及三公者謂之使相</hi>品秩雖高皆居首相之下固爭<lb/>
　之二人乃令鳯翔節度使李昌言上言軍情猜忌不<lb/>
　可令畋扈從過此乃罷之<lb/>
冬十月李克用取潞州<lb/>
　昭義節度使孟方立<hi>邢州人</hi>以潞州地險人勁屢簒主<lb/>
　帥欲遷治所于邢州潞人不悦潛乞師于李克用克<lb/>
<pb n="KR2b0037_WYG_062-30a"/>
　用遣其弟克修<hi>字崇逺</hi>擊之取潞州是後克用每嵗出<lb/>
　兵爭山東三州<hi>邢洺磁</hi>之人半為俘馘野無稼穡矣<lb/>
十二月忠武將鹿晏𢎞<hi>楊復光八都將之一</hi>據興元<lb/>
　晏𢎞帥所部自河中南掠襄鄧金洋所過屠滅聲云<lb/>
　西赴行在至興元遂逐節度使牛勗自稱留後<hi>時楊復光</hi>
　<hi>既卒故晏𢎞散而謀割據</hi>
<hi>甲辰</hi>四年春二月東川節度使楊師立舉兵反三月詔以<lb/>
高仁厚為留後將兵討之<lb/>
<pb n="KR2b0037_WYG_062-30b"/>
　高仁厚之討韓秀昇也陳敬瑄語之曰成功而還當<lb/>
　奏以東川相賞楊師立聞之怒令孜恐其為亂徵為<lb/>
　右僕射師立得詔書不受代殺官告使<hi>奉僕射告身于師立者</hi>
　及監軍使舉兵進屯涪城移檄行在及諸道數陳敬<lb/>
　瑄十罪自言集本道將士十五萬人長驅問罪詔仁<lb/>
　厚討之<lb/>
夏四月李克用會許汴徐兗之軍于陳州黄巢退走<lb/>
　黄巢兵尚彊周岌時溥朱全忠等求救于李克用克<lb/>
<pb n="KR2b0037_WYG_062-31a"/>
　用將蕃漢兵五萬救之巢圍陳州幾三百日趙犨兄<lb/>
　弟與之大小數百戰雖兵食將盡而衆心益固克用<lb/>
　㑹許汴徐兗之軍于陳州攻尚讓于太康㧞之巢聞<lb/>
　之懼解圍而去<lb/>
五月黄巢趣汴州李克用等追擊大破之尚讓帥衆降<lb/>
巢收餘衆奔兗州<lb/>
　五月大雨平地深三尺許巢營為水所漂且聞李克<lb/>
　用將至遂引兵東北趣汴州至尉氏尚讓以驍騎五<lb/>
<pb n="KR2b0037_WYG_062-31b"/>
　千進逼大梁全忠復告急于克用克用追之及于中<lb/>
　牟北至滿渡<hi>胡三省注汴河津濟之地</hi>乘其半濟奮擊大破之殺<lb/>
　萬餘人賊遂潰尚讓帥其衆降巢踰汴而北克用追<lb/>
　擊之于封邱又破之巢收餘衆近千人東奔兗州克<lb/>
　用追至寃句騎能屬者纔數百人晝夜行二百餘里<lb/>
　以糧盡還汴州獲巢幼子及乘輿服器等物得所掠<lb/>
　男女萬餘人縱遣之<lb/>
李克用至汴州朱全忠襲之克用走還<lb/>
<pb n="KR2b0037_WYG_062-32a"/>
　李克用至汴州全忠固請入城館于上源驛<hi>在開封府城南</hi>
　就置酒甚恭克用乘酒使氣語頗侵之全忠不平薄<lb/>
　暮罷酒從者皆醉宣武將楊彦洪密與全忠謀連車<lb/>
　塞路發兵圍驛而攻之克用醉不之聞侍者郭景銖<lb/>
　扶克用匿床下以水沃其面而告之克用始張目援<lb/>
　弓而起須臾烟火四合㑹大雨震電天地晦冥親兵<lb/>
　薛志勤扶克用隨電光縋城得出全忠誤射彦洪殪<lb/>
　之克用還軍中<hi>克用妻劉氏多智畧左右先歸者以變告劉氏神色不動立斬之險召大</hi>
<pb n="KR2b0037_WYG_062-32b"/>
　<hi>將約束謀保軍以還比明克用至欲勒兵攻全忠劉氏曰此當訴言朝廷若擅舉兵相攻則天下孰能辨其曲</hi>
　<hi>直且彼得以辭矣克用從之</hi>引兵去移書責全忠全忠復書曰前<lb/>
　夕之變僕不之知朝廷自遣使者與楊彦洪為謀彦<lb/>
　洪既伏其辜惟公諒察克用乃歸晉陽<hi>克用養子嗣源年十七從</hi>
　<hi>克用自上源出矢石之間獨無所傷嗣源本胡人名邈佶烈無姓克用擇軍中驍勇者皆養為子韓嗣昭</hi>
　<hi>張嗣本駱嗣恩張存信孫存進王存賢安存孝皆以養子冒姓李氏所謂義兒也  李嗣源即後唐明宗</hi>
　<hi>始見此韓嗣昭汾州太谷縣民家子張嗣本鴈門人駱嗣恩吐谷澤部人張存信回鶻張政子孫存進振</hi>
　<hi>武人王存賢本名賢許州人安存孝本名敬思代州飛狐人</hi>
<pb n="KR2b0037_WYG_062-33a"/>
六月東川將吏斬楊師立降詔以高仁厚為東川節度<lb/>
使<lb/>
　先是高仁厚至徳陽<hi>此唐所置徳陽縣也今屬綿州漢故縣在今潼川府射洪縣</hi>
　楊師立遣其將鄭君雄等據鹿頭闗以拒仁厚擊敗<lb/>
　之<hi>仁厚陳于闗下君雄等悉衆出戰仁厚設伏于陳後陽敗走君雄等追之伏發大敗遁還</hi>遂進<lb/>
　圍梓州<hi>東川節度所治</hi>久之不下仁厚乃為書射城中遺其<lb/>
　將士諭降及是鄭君雄大呼于衆曰天子所誅者元<lb/>
　惡耳他人無預也衆大譟突入府師立自殺君雄挈<lb/>
<pb n="KR2b0037_WYG_062-33b"/>
　其首出降詔以仁厚為東川節度使<hi>後仁厚為陳敬瑄所殺</hi>
尚讓敗黄巢于瑕邱<hi>注見前</hi>賊黨斬巢以降<lb/>
　尚讓追黄巢至瑕邱敗之巢衆殆盡巢甥林言斬巢<lb/>
　兄弟妻子首將詣時溥沙陀軍奪之并斬言首以獻<lb/>
　于溥<lb/>
天平節度使朱瑄<hi>新舊書五代史俱作朱宣宋州下邑人徐無黨曰俗以宣為瑾兄于名加</hi>
<hi>玉非也今從通鑑作瑄</hi>擊秦宗權敗之<lb/>
　秦宗權縱兵四出侵噬鄰道天平節度使朱瑄<hi>瑄先為天</hi>
<pb n="KR2b0037_WYG_062-34a"/>
　<hi>平牙將署濮州刺史留後曹存寔戰死瑄守鄆州有功拜節度使</hi>有衆三萬從父弟<lb/>
　瑾勇冠三軍朱全忠為宗權所攻勢甚窘求救于瑄<lb/>
　瑄遣瑾將兵救之敗宗權于合鄉<hi>馮智舒曰在徐州沛縣即古互鄉</hi>
　全忠徳之與瑄約為兄弟<lb/>
秋七月時溥獻黄巢首<lb/>
　時溥遣使獻黄巢首并其姬妾上御樓受之宣問姬<lb/>
　妾汝曹皆勲貴子女何為從賊其居首者對曰狂賊<lb/>
　㓙逆國家以百萬之衆失守宗祧播遷巴蜀今陛下<lb/>
<pb n="KR2b0037_WYG_062-34b"/>
　乃以不能拒賊責一女子置公卿將帥于何地乎上<lb/>
　皆戮之<lb/>
李克用表乞討朱全忠詔諭解之<lb/>
　李克用之還晉陽也大治兵甲奉表自陳為朱全忠<lb/>
　所圖將佐三百餘人并牌印皆没不返乞遣使按問<lb/>
　發兵討之朝廷方務姑息得表大恐但優詔和解之<lb/>
　克用前後八表稱全忠隂狡禍賊異日必為國患惟<lb/>
　乞下詔削其官爵臣自帥本道兵討之上累遣楊復<lb/>
<pb n="KR2b0037_WYG_062-35a"/>
　恭等諭旨稱吾深知卿寃方事之殷姑存大體克用<lb/>
　終鬱不平時藩鎮相攻者朝廷不復為之辯曲直由<lb/>
　是互相吞噬惟力是視皆無所稟受矣<lb/>
八月進李克用爵為隴西郡王<lb/>
　李克用請以其弟克修鎮潞從之由是昭義分為二<lb/>
　<hi>澤潞為一鎮邢洺磁為一鎮</hi>
九月以王徽知京兆事<lb/>
　上以長安宫室焚毁故久留蜀未歸以徽為京兆尹<lb/>
<pb n="KR2b0037_WYG_062-35b"/>
　招撫流散繕治宫室<lb/>
冬十一月鹿晏𢎞據許州詔以為忠武節度使<lb/>
　晏𢎞之去河中也王建韓建張造晉暉李師泰各帥<lb/>
　其衆與之俱晏𢎞猜忍衆心不附田令孜密遣人誘<lb/>
　之二建與張造晉暉李師泰帥衆數千奔行在令孜<lb/>
　養以為假子拜諸衛將軍使各將其衆號隨駕五都<lb/>
　又遣諸將討晏𢎞晏𢎞棄興元䧟襄州<hi>劉巨容奔成都巨容能燒藥為黄金</hi>
　<hi>田令孜求其方不與後遂殺之滅其族</hi>轉掠房鄧還據許州<hi>節度使周岌棄城走</hi>
<pb n="KR2b0037_WYG_062-36a"/>
　晏𢎞遂自為留後朝廷不能討因以為節度使<hi>後二年秦</hi>
　<hi>宗權陷許州殺晏𢎞</hi>
田令孜殺内常侍曹知慤<lb/>
　初宦者曹知慤<hi>華原人</hi>有膽畧黄巢陷長安知慤集壯<lb/>
　士據嵯峨山<hi>注見前</hi>數遣人變服夜入長安攻賊營賊<lb/>
　驚疑不自安朝廷聞而嘉之就除内常侍田令孜惡<lb/>
　之矯詔使邠寧將王行瑜<hi>邠州人</hi>襲殺之令孜由是益<lb/>
　驕横禁制天子不得有所主斷上時語左右而流涕<lb/>
<pb n="KR2b0037_WYG_062-36b"/>
十二月以陳巖為福建觀察使<lb/>
　初黄巢轉掠福建建州人陳巖聚衆數千保鄉里號<lb/>
　九龍軍觀察使鄭鑑表以自代巖為治有威惠閩人<lb/>
　安之<lb/>
盜殺中書令王鐸<lb/>
　先是鐸以朱全忠驕悍難制表請還朝詔徙鐸義昌<lb/>
　節度使<hi>太和中置治滄州</hi>鐸厚于奉養及是過魏州侍妾成<lb/>
　列服御鮮華魏博節度使樂彦禎之子從訓圍而殺<lb/>
<pb n="KR2b0037_WYG_062-37a"/>
　之掠其侍妾彦禎以遇盜聞朝廷不能詰<lb/>
<hi>乙巳</hi>光啓元年春正月詔招撫秦宗權<lb/>
　黄巢雖平宗權復熾寇掠焚剪其殘暴又甚于巢軍<lb/>
　行未始轉糧車載鹽屍以從北至衛滑西及關輔東<lb/>
　盡青齊南出江淮極目千里無復烟火上將還長安<lb/>
　畏宗權為患詔招撫之<lb/>
車駕發成都<lb/>
王緒陷汀漳二州<hi>皆唐置今俱為府屬福建</hi>
<pb n="KR2b0037_WYG_062-37b"/>
　秦宗權責租賦于光州刺史王緒不能給宗權怒發<lb/>
　兵擊之緒懼悉舉光夀二州兵五千人渡江轉掠江<lb/>
　洪䖍州是月陷汀漳然皆不能守也<lb/>
三月車駕至京師<lb/>
　京師荆棘滿城狐兎縱横上凄然不樂時朝廷號令<lb/>
　所及惟河西山南劍南嶺南數十州而已<lb/>
秦宗權僭號詔以時溥為行營都統討之<lb/>
李可舉王鎔寇易定王處存擊破之<lb/>
<pb n="KR2b0037_WYG_062-38a"/>
　盧龍節度使李可舉成徳節度使王鎔惡李克用之<lb/>
　彊而義武節度使王處存與克用親善又河北唯義<lb/>
　武尚屬朝廷可舉等慮其害己約共滅而分之可舉<lb/>
　遣其將李全忠<hi>范陽人</hi>攻易州鎔亦遣將攻無極<hi>漢縣今屬</hi>
　<hi>正定府</hi>盧龍裨將劉仁恭<hi>深州人</hi>穴地入城陷易州李克<lb/>
　用自將救無極大敗成徳兵拔新城處存夜遣兵䝉<lb/>
　羊皮襲盧龍軍復取易州<lb/>
夏六月盧龍將李全忠殺李可舉而代之<lb/>
<pb n="KR2b0037_WYG_062-38b"/>
　全忠既喪師恐獲罪還襲幽州李可舉自焚死全忠<lb/>
　自為留後<lb/>
秦宗權遣將孫儒<hi>河南人</hi>陷東都<lb/>
　留守李罕之與儒相拒數月兵少食盡棄城西保澠<lb/>
　池儒據東都月餘焚掠而去城中寂無雞犬<lb/>
秋七月殺右補闕常濬<lb/>
　濬上疏曰陛下姑息藩鎮太甚是非功過駢手并足<lb/>
　致天下紛紛若此猶未之寤宜稍振典刑以威四方<lb/>
<pb n="KR2b0037_WYG_062-39a"/>
　田令孜曰此疏傳于藩鎮豈不致其猜忿貶濬萬州<lb/>
　<hi>唐置今屬廣東瓊州府</hi>司户尋賜死<lb/>
八月以趙犨為蔡州節度使<lb/>
　秦宗權攻鄰道二十餘州陷之唯陳距蔡百餘里兵<lb/>
　力甚弱刺史趙犨日與宗權戰宗權不能屈詔以犨<lb/>
　為蔡州節度使犨徳朱全忠之援凡所調發無不立<lb/>
　至<lb/>
王緒前鋒將擒緒奉王潮為將軍<lb/>
<pb n="KR2b0037_WYG_062-39b"/>
　王緒至漳州以道險糧少令軍中毋得以老弱自隨<lb/>
　犯者斬唯王潮兄弟挾其母以從緒責之曰軍皆有<lb/>
　法未有無法之軍汝違吾令而不誅是無令也潮等<lb/>
　曰人皆有母未有無母之人將軍奈何使人棄其母<lb/>
　乎緒怒命斬其母潮等曰潮等事母如事將軍既殺<lb/>
　其母安用其子請先母死將士皆為之請乃舎之有<lb/>
　望氣者謂緒曰軍中有王者氣于是緒見將卒有勇<lb/>
　畧及氣質魁岸者皆殺之衆皆自危行至南安<hi>隋縣今属</hi>
<pb n="KR2b0037_WYG_062-40a"/>
　<hi>福建泉州府</hi>潮説其前鋒將伏壯士篁中擒緒反縛以徇<lb/>
　遂奉潮為將軍引兵將還光州約其屬所過秋毫無<lb/>
　犯行及沙縣<hi>唐縣今屬福建延平府</hi>泉州人張延魯等以刺史<lb/>
　廖彦若貪暴帥耆老奉牛酒請潮為州將潮乃引兵<lb/>
　圍泉州<hi>既而潮拔泉州殺廖彦若聞觀察陳巖威名不敢犯福州境遣使降之巖表潮為泉州刺</hi>
　<hi>史潮沈勇有智畧招懐離散均賦繕兵吏民悦服王緒自殺</hi>
冬十月田令孜遣朱玫<hi>邠州人</hi>李昌符<hi>昌言之弟</hi>攻河中李克<lb/>
用救之十二月進逼京城<lb/>
<pb n="KR2b0037_WYG_062-40b"/>
　先是田令孜自兼兩池榷鹽使<hi>安邑解縣兩池舊隷鹽鐵中和以來河中</hi>
　<hi>節度使王重榮專之嵗獻三千車以供國用令孜奏復舊制自兼兩池使</hi>收其利以贍軍<lb/>
　徙河中節度使王重榮為泰寧節度使<hi>方鎮表昭宗乾寜四年始</hi>
　<hi>賜號沂海節度使為泰寧軍此云泰寧葢史臣追叙之文也</hi>重榮自以有復京城<lb/>
　功為令孜所擯不肯之兖州表數令孜十罪令孜結<lb/>
　邠寧節度使朱玫鳯翔節度使李昌符<hi>李昌言卒表以昌符為節</hi>
　<hi>度使</hi>以抗之重榮求救于李克用克用方怨朝廷不罪<lb/>
　朱全忠選兵市馬聚結諸胡議攻汴州報曰待吾先<lb/>
<pb n="KR2b0037_WYG_062-41a"/>
　滅全忠還掃鼠輩如秋葉耳重榮曰待公自關東還<lb/>
　吾為虜矣不若先除君側之惡退擒全忠易矣時玫<lb/>
　昌符亦陰附于全忠克用乃上言玫昌符與全忠相<lb/>
　表裏欲共滅臣臣不得不自救已集蕃漢兵十五萬<lb/>
　決以來年濟河北討二鎮不近京城保無驚擾還滅<lb/>
　全忠以雪讐耻上遣使者諭釋冠蓋相望玫欲朝廷<lb/>
　討克用數遣人潛入京城燒積聚殺近侍聲云克用<lb/>
　所為于是京師震恐令孜遣玫昌符將本軍及神策<lb/>
<pb n="KR2b0037_WYG_062-41b"/>
　等軍合三萬人屯沙苑以討重榮重榮發兵拒之告<lb/>
　急于克用克用引兵赴之與重榮俱壁沙苑表請誅<lb/>
　令孜及玫昌符詔和解之克用不聽十二月合戰玫<lb/>
　昌符大敗克用進逼京城令孜奉天子幸鳯翔長安<lb/>
　宫室為亂兵焚掠無孑遣矣<lb/>
<hi>丙午</hi>二年春正月田令孜刦帝如寳雞<hi>即漢陳倉唐改名陳倉注見前</hi>
　李克用還軍河中與王重榮同表請上還宫因罪狀<lb/>
　田令孜請誅之令孜引兵入宫刦上幸寳雞從者纔<lb/>
<pb n="KR2b0037_WYG_062-42a"/>
　數百人宰相朝臣皆不知翰林承旨杜讓能<hi>字羣懿審權子</hi>
　獨追及之明日乃有太子少保孔緯<hi>字化文戣之孫</hi>等數人<lb/>
　繼至太廟神主皆失之上以緯為御史大夫使還召<lb/>
　百官時田令孜弄權再致播遷天下共忿疾之朱玫<lb/>
　李昌符亦恥為之用且憚蒲晉之彊更與之合蕭遘<lb/>
　召玫亟迎車駕玫引歩騎五千至鳯翔孔緯詣宰相<lb/>
　宣詔蕭遘裴澈以令孜在上側辭疾不見緯令臺史<lb/>
　趣百官赴行在皆辭以無袍笏緯召三院御史泣謂<lb/>
<pb n="KR2b0037_WYG_062-42b"/>
　曰布衣親舊有急猶當赴之豈有天子䝉塵而臣子<lb/>
　累召不徃邪御史請辦裝數日而行緯拂衣而起曰<lb/>
　吾妻病垂死且不顧諸君善自為謀請從此辭遂復<lb/>
　走行在<lb/>
朱玫李昌符追逼車駕帝復走入大散關<hi>注見前</hi>
　邠岐兵追逼乘輿鉦鼓之聲聞于行宫田令孜奉上<lb/>
　發寳雞神策軍使王建以長劍五百前驅奮擊乘輿<lb/>
　乃得前上以傳國寳授建使負之以從登大散嶺李<lb/>
<pb n="KR2b0037_WYG_062-43a"/>
　昌符焚閣道丈餘將摧折矣王建挾上自煙焰中躍<lb/>
　過夜宿板下<hi>上枕建膝而寢既覺始進食解御袍賜建曰以其有淚痕故也</hi>比明車<lb/>
　駕纔入散關玫至攻不能克嗣襄王煴<hi>肅宗元孫</hi>以疾留<lb/>
　遵塗驛<hi>唐書煴本傳驛在石鼻  石鼻城在寳雞縣東</hi>為玫所得與之俱還<lb/>
　鳯翔<hi>克用還太原重榮與玫昌符復表請誅田令孜</hi>
三月帝至興元<lb/>
　朱玫李昌符使山南西道節度使石君渉柵險要燒<lb/>
　郵驛上由他道以進山谷﨑嶇邠軍迫其後危殆者<lb/>
<pb n="KR2b0037_WYG_062-43b"/>
　數四僅得達山南君渉棄鎮走歸朱玫鳯翔百官蕭<lb/>
　遘等罪狀田令孜及其黨韋昭度<hi>字正己京兆人因供奉僧澈結宦官</hi>
　<hi>得同平章事</hi>請誅之詔加王重榮應接糧料使調其榖十<lb/>
　五萬斛以繼國用重榮表稱令孜未誅不奉詔詔遣<lb/>
　王建帥部兵戍三泉<hi>唐縣故城在今陜西漢中府寧羌州</hi>遥領璧州<hi>唐置</hi>
　<hi>今四川保寧府通江縣是</hi>刺史將帥遥領州鎮自此始<lb/>
以孔緯杜讓能同平章事<lb/>
　上之在寳雞也孔緯度朱玫必反請速幸梁州翌日<lb/>
<pb n="KR2b0037_WYG_062-44a"/>
　車駕已發而玫兵至微緯言幾殆及是以緯與杜讓<lb/>
　能俱同平章事讓能從上在險難中未甞暫去左右<lb/>
　上勞之曰古謂忠于所事卿無負矣讓能謝曰臣世<lb/>
　蒙國恩陛下不以臣不肖使扞牧圉臨難苟免臣之<lb/>
　恥也<lb/>
夏四月朱玫奉襄王煴權監軍國事還京師以鄭昌圖<lb/>
<hi>字光業餘慶從孫</hi>同平章事<lb/>
　朱玫以田令孜在天子左右終不可去言于蕭遘曰<lb/>
<pb n="KR2b0037_WYG_062-44b"/>
　主上播遷六年將士冒矢石百姓供饋餉戰死餓死<lb/>
　十減七八僅能復京城主上更以勤王之功為敇使<lb/>
　之榮委以大權使墮綱紀騷擾藩鎮召亂生禍玫昨<lb/>
　奉尊命來迎大駕不䝉信察反類脅君吾輩報國之<lb/>
　心極矣戰賊之力殫矣安能垂頭弭耳受制于閽寺之<lb/>
　手哉李氏子孫尚多相公盍改圖以利社稷乎遘曰<lb/>
　主上無大過惡正以令孜專權肘腋致坐不安席近<lb/>
　日初無行意令孜陳兵帳前迫脅以行足下盡心王<lb/>
<pb n="KR2b0037_WYG_062-45a"/>
　室止有引兵還鎮拜表迎鑾廢立重事遘不敢聞命<lb/>
　玫出宣言曰我立李氏一王敢異議者斬遂逼鳯翔<lb/>
　百官奉襄王煴權監軍國事承制封拜帥百官奉煴<lb/>
　還京師使遘為册文遘不從乃使兵部侍即鄭昌圖<lb/>
　為之以昌圖同平章事<hi>玫以蕭遘為太子太保遘稱疾辭其弟蘧為永樂令往從</hi>
　<hi>之在永樂唐縣宋省故城  今山西蒲州府</hi>
田令孜自為西川監軍<lb/>
　田令孜自知不為天下所容力薦楊復恭為中尉自<lb/>
<pb n="KR2b0037_WYG_062-45b"/>
　除西川監軍往依陳敬瑄復恭斥令孜之黨出王建<lb/>
　為利州刺史<lb/>
五月朱玫自加侍中以裴澈判度支高駢兼中書令吕<lb/>
用之為嶺南東道節度使<lb/>
　朱玫承制大行封拜以悦藩鎮受其命者什六七高<lb/>
　駢仍奉牋勸進吕用之建牙開幕一與駢同凡駢之<lb/>
　腹心及將校能任事者皆逼以從已不復咨稟駢頗<lb/>
　疑之欲收其權而無如之何用之亦懼訪于其黨鄭<lb/>
<pb n="KR2b0037_WYG_062-46a"/>
　杞杞曰寧我負人無人負我<lb/>
六月詔扈蹕都將楊守亮<hi>曹州人本姓訾為楊復光養子冒姓楊氏</hi>與王重<lb/>
榮李克用共討朱玫<lb/>
　初李昌符與朱玫謀立襄王既而玫自為宰相昌符<lb/>
　怒更通表興元玫遣王行瑜將兵五萬追乘輿屯鳯<lb/>
　州<hi>後周置明為縣今屬陜西漢中府</hi>是時諸道貢賦多之長安興元<lb/>
　從官衛士皆乏食上涕泣不知為計杜讓能曰楊復<lb/>
　光與王重榮同破黄巢相親善復恭其兄也若遣重<lb/>
<pb n="KR2b0037_WYG_062-46b"/>
　臣往諭重榮以大義且致復恭之意宜有回慮上從<lb/>
　之重榮即聴命表獻絹十萬匹且請討朱玫以自贖<lb/>
　襄王煴遣使者至晉陽賜李克用詔言上已晏駕吾<lb/>
　為藩鎮所推今已受册克用大怒其大將葢寓<hi>蔚州人</hi>
　因説曰鑾輿播遷天下皆歸咎于我今不誅朱玫黜<lb/>
　李煴無以自湔洗克用從之燔詔書囚使者遣使上<lb/>
　表移檄進討詔以扈蹕都將楊守亮將兵二萬出金<lb/>
　州與重榮克用共討朱玫先是山南之人皆言克用<lb/>
<pb n="KR2b0037_WYG_062-47a"/>
　與朱玫合人情恟懼表至上出示從官并諭山南諸<lb/>
　鎮由是帖然然克用表猶以朱全忠為言上使楊復<lb/>
　恭以書諭之云俟三輔事寧别有進止<lb/>
秋七月朱玫遣王行瑜寇興州<hi>即後魏武興郡注見前</hi>詔神策都<lb/>
將李茂貞<hi>深州博野人本姓宋名文通以功賜姓名</hi>拒之<hi>胡三省曰李茂貞始此</hi>
以周岳為武安軍節度使<lb/>
　初江西將閔勗<hi>唐書作頊</hi>戍安南還過潭州逐觀察使自<lb/>
　為留後詔以為欽化軍節度使時武陵蠻雷滿據朗<lb/>
<pb n="KR2b0037_WYG_062-47b"/>
　州<hi>滿本漁師高駢在荆南擢領蠻軍從駢廣陵逃歸聚衆據州</hi>陬溪<hi>武陵地</hi>人周岳<lb/>
　據衡州<hi>岳嘗與滿鬬欲殺之及聞滿已得志遂陷衡州逐刺史</hi>石門<hi>隋縣今屬澧州</hi>蠻<lb/>
　向瓌據澧州<hi>集夷獠數千攻陷州城</hi>詔皆授為刺史至是岳發<lb/>
　兵攻潭州勗招淮西將黄皓入城共守皓遂殺勗岳<lb/>
　攻㧞州城擒皓殺之詔更欽化軍曰武安以岳為節<lb/>
　度使<lb/>
八月盧龍節度使李全忠卒以其子匡威為留後<lb/>
冬十月朱玫立襄王煴稱帝改元<hi>改元建貞遙尊上為太上元皇聖帝</hi>
<pb n="KR2b0037_WYG_062-48a"/>
十一月董昌取越州<lb/>
　董昌謂錢鏐曰汝能取越州吾以杭州授汝鏐遂將<lb/>
　兵攻克之劉漢宏走台州刺史杜雄執送昌斬之昌<lb/>
　遂徙鎮越州以鏐知杭州事<hi>已而詔以昌為浙東觀察使鏐為杭州刺史</hi>
十二月王行瑜還長安斬朱玫煴奔河中王重榮殺之<lb/>
傳首行在<lb/>
　楊復恭傳檄關中曰得朱玫首者以靜難節度使賞<lb/>
　之王行瑜戰數敗與其下謀曰今無功歸亦死曷若<lb/>
<pb n="KR2b0037_WYG_062-48b"/>
　與汝曹斬玫首定京城迎大駕取邠寧節鉞乎衆從<lb/>
　之遂引兵還長安玫怒責之曰汝欲反邪行瑜曰吾<lb/>
　不反欲誅反者耳遂擒斬之并殺其黨數百人諸軍<lb/>
　大亂裴澈鄭昌圖奉襄王奔河中重榮詐為奉迎執<lb/>
　煴殺之百官死者殆半函煴首送行在<hi>刑部請御南門獻馘百官</hi>
　<hi>畢賀太常博士殷盈孫曰煴為賊臣所逼正以不能死節為罪耳禮公族罪在大辟君為之素服不舉今</hi>
　<hi>煴已就誅宜廢為庶人而葬其首其獻馘稱賀之禮請俟朱玫首至而行之従之  殷盈孫侑之孫也</hi>
孫儒陷河陽<lb/>
<pb n="KR2b0037_WYG_062-49a"/>
　初忠武決勝指揮使孫儒與龍驤指揮使劉建鋒<hi>字鋭</hi>
　<hi>端蔡州朗山人</hi>戍蔡州拒黄巢馬殷<hi>字覇圖許州鄢陵人</hi>隸軍中以材<lb/>
　勇聞及秦宗權叛儒等皆屬焉宗權遣儒將兵攻陷<lb/>
　鄭州進陷河陽儒自稱節度使張全義<hi>字國維濮州濮縣人本名</hi>
　<hi>言後賜名</hi>據懐州李罕之據澤州以拒之<hi>胡三省曰馬殷始見此</hi>
天平牙將朱瑾逐泰寧節度使齊克讓而代之<lb/>
　瑾將襲兖州乃求昏于克讓而盛飾車服私蔵兵甲<lb/>
　以赴之親迎之夕甲士竊發逐克讓而代之<lb/>
<pb n="KR2b0037_WYG_062-49b"/>
<hi>丁未</hi>三年春正月以王行瑜為靜難軍節度使李茂貞領<lb/>
武定節度使<hi>時以洋州為武定節鎮</hi>楊守亮為山南西道節度使<lb/>
二月流田令孜于端州<lb/>
　令孜依陳敬瑄竟不行<lb/>
代北節度使李國昌卒<lb/>
三月誅偽宰相蕭遘鄭昌圖裴澈<lb/>
　時朝士受煴官者甚衆法司皆處以極法杜讓能力<lb/>
　爭之免者什七八<hi>胡寅曰蕭遘之罪固可以死然有拒朱玫之言有罪狀田令孜之奏</hi>
<pb n="KR2b0037_WYG_062-50a"/>
　<hi>有不撰偽册棄官歸永樂之節若裴鄭則身相襄王事有間矣杜讓能為餘人力爭而不為遘區别惜哉</hi>
車駕至鳯翔<lb/>
　李昌符恐車駕還京雖不治前過恩賞必踈乃以宫<lb/>
　室未完固請駐蹕府舎従之<lb/>
鎮海軍亂節度使周寳奔常州<lb/>
　寳募親軍千人號後樓兵倍其廩給軍中皆怨而後<lb/>
　樓兵浸驕不可制寳溺于聲色不親政事有言軍中<lb/>
　怨望者寳曰亂則殺之軍將劉浩帥其黨作亂後樓<lb/>
<pb n="KR2b0037_WYG_062-50b"/>
　兵亦叛寳奔常州浩迎度支催勘使薛朗入為留後<lb/>
　<hi>高駢聞寳敗遣使饋以虀粉寳怒投于地曰若有吕用之在難方作毋誚我已而錢鏐迎寳至杭州寳尋</hi>
　<hi>卒鏐遂取常潤擒薛朗以歸殺之</hi>
利州刺史王建襲閬州而據之<lb/>
　山南西道節度使楊守亮忌王建驍勇屢召之建懼<lb/>
　不往周庠<hi>許州人</hi>説建曰唐祚將終藩鎮互相吞噬皆<lb/>
　無雄材逺畧不能戡濟多難公勇而有謀得士卒心<lb/>
　立大功者非公而誰然葭萌四戰之地難以久安閬<lb/>
<pb n="KR2b0037_WYG_062-51a"/>
　州地僻人富刺史楊茂實不修職貢若表其罪興兵<lb/>
　討之可一戰而擒也建從之召募溪洞酋豪有衆八<lb/>
　千沿嘉陵江<hi>即古西漢水源出秦州嶓冢山逕階州寧羌又南逕四川之保寧順慶諸府下</hi>
　<hi>流入于涪水</hi>而下襲閬州逐茂實自稱防禦使招納亡命<lb/>
　軍勢益盛<hi>部將張處裕説建遣使奉表天子仗大義以行師綦毋諫復説建養士愛民以觀天</hi>
　<hi>下之變建皆從之州張處裕綦母諌皆許  人</hi>
夏四月淮南都將畢師鐸等發兵討呂用之克揚州用<lb/>
之亡走師鐸執高駢而幽之<lb/>
<pb n="KR2b0037_WYG_062-51b"/>
　高駢遣畢師鐸將兵屯高郵備秦宗權師鐸與吕用<lb/>
　之有隙疑懼不自安謀于腹心皆勸師鐸起兵誅用<lb/>
　之師鐸以淮寧軍使鄭漢章亦素切齒于用之乃夜<lb/>
　與百騎潛詣之漢章大喜發兵千餘人從師鐸至高<lb/>
　郵與鎮遏使張神劒<hi>淮南人名雄善用劒故謂之神劒</hi>割臂瀝酒飲<lb/>
　之推師鐸為行營使移書境内言誅用之及張守一<lb/>
　諸葛殷<hi>亦用之黨</hi>之意神劒請留高郵師鐸漢章以兵前<lb/>
　至廣陵<hi>城中驚擾用之不以白駢駢登□聞喧譟聲左右乃以變告駢驚急召用之詰之用之徐</hi>
<pb n="KR2b0037_WYG_062-52a"/>
　<hi>對曰己隨宜區處倘或不已止煩元女一力士耳駢曰近者覺君之妄多矣君善為之勿使吾為周侍中</hi>
　<hi>用之慚懼而退</hi>師鐸以廣陵城堅兵多遣其屬孫約詣宣州<lb/>
　乞師于觀察使秦彦且許以克城之日迎彦為師彦<lb/>
　遣其將秦稠將兵三千助師鐸攻羅城克之用之亡<lb/>
　走駢保子城師鐸縱兵大掠駢命撤備與師鐸相見<lb/>
　交拜如賔主之儀署節度副使承制加左僕射鄭漢<lb/>
　章等遷官有差都虞候申及説駢曰逆黨不多諸門<lb/>
　尚未有守者令公及此夜出發諸鎮兵還取府城此<lb/>
<pb n="KR2b0037_WYG_062-52b"/>
　轉禍為福之計也若一二日事定恐浸艱難及亦不<lb/>
　得在左右矣駢猶豫不從明日師鐸果分兵守諸門<lb/>
　捜捕用之親黨悉誅之遣使趣秦彦過江<hi>或説師鐸曰僕射曏</hi>
　<hi>者舉兵葢以用之輩姦邪暴横高令公不能區理故順衆心為一方去害今用之既敗軍府廓然僕射宜</hi>
　<hi>奉高公而佐之但總其兵權以號令誰敢不服用之乃淮南一叛將耳移書所在立可梟擒如此則外有</hi>
　<hi>推奉之名内得兼并之實使高公聰明必知内愧如其不悛乃杌上肉耳奈何以此功業付之他人不若</hi>
　<hi>亟止秦司空彼必未敢輕進就使他日責我以負約猶不失為高氏忠臣也師鐸不從以告鄭漢章漢章</hi>
　<hi>曰此智士也求之不復見</hi>既而師鐸獲諸葛殷杖殺之迎駢入道<lb/>
<pb n="KR2b0037_WYG_062-53a"/>
　院并收其親黨十餘人幽之<lb/>
秦宗權攻汴州朱全忠拒擊大破之<lb/>
　秦宗權悉力攻汴州朱全忠患兵少以朱珍<hi>徐州豐人</hi>為淄<lb/>
　州<hi>唐置今濟南府淄川縣是</hi>刺史募兵于東道珍至淄青旬日得萬<lb/>
　餘人又襲青州獲馬千匹還至大梁全忠喜曰吾事<lb/>
　濟矣時蔡兵數萬還汴城列三十六寨全忠謂諸将<lb/>
　曰彼未知朱珍之至宜出其不意擊之乃自引兵攻<lb/>
　之連㧞四寨斬萬餘級蔡人大驚以為神宗權自引<lb/>
<pb n="KR2b0037_WYG_062-53b"/>
　精兵會之全忠求救于兖鄆朱瑄朱瑾皆引兵赴<lb/>
　之義成軍亦至<hi>時全忠已併義成軍</hi>全忠以四鎮兵攻宗權<lb/>
　大破之宗權宵遁蔡人之守東都河陽許汝懐鄭<lb/>
　陜虢者聞宗權敗皆棄去宗權之勢自是稍衰<lb/>
宣州觀察使秦彦入揚州廬州刺史揚行密引兵攻<lb/>
之<lb/>
　畢師鐸之攻廣陵也呂用之詐為髙駢牒署廬州刺<lb/>
　史楊行密行軍司馬遣兵入援廬江人袁襲說行密<lb/>
<pb n="KR2b0037_WYG_062-54a"/>
　曰高公昏惑用之姦邪師鐸悖逆凶徳參㑹而求兵<lb/>
　于我此天以淮南授明公也趣赴之行密從之至天長<lb/>
　用之及張神劍皆以其衆歸之<hi>時神劍求貨于師鐸不得故怒而歸行密</hi>
　㑹秦彦將兵三萬入廣陵自稱權知節度事行密遂<lb/>
　帥諸軍抵廣陵彦閉城自守遣秦稠出戰敗死士卒<lb/>
　死者什七八<hi>已而秦彦悉出城中兵使畢師鐸鄭漢章將之陳于城西延衺數里行密積金</hi>
　<hi>帛糧米于一寨伏兵其傍自將衝陳兵始交行密陽敗廣陵兵追之入寨縱掠伏兵四起俘斬殆盡</hi>
六月李昌符作亂敗走以李茂貞為招討使討之<lb/>
<pb n="KR2b0037_WYG_062-54b"/>
　天威都頭楊守立<hi>本姓胡楊復恭養子</hi>與李昌符爭道麾下相<lb/>
　毆帝命中使諭之不止昌符遂擁兵燒行營守立與<lb/>
　戰昌符敗走保隴州詔遣李茂貞討之<lb/>
河中軍亂殺節度使王重榮詔以王重盈代之<lb/>
　重榮用法嚴末年尤甚牙將常行儒作亂攻重榮殺<lb/>
　之制以其弟重盈為䕶國節度使執行儒殺之<lb/>
以李罕之為河陽節度使張全義為河南尹<lb/>
　孫儒既去河陽李罕之召張全義于澤州與之收合<lb/>
<pb n="KR2b0037_WYG_062-55a"/>
　餘衆罕之據河陽全義據東都共求救于河東李克<lb/>
　用表罕之為河陽節度使全義為河南尹初東都洊<lb/>
　經寇亂居民不滿百户全義選麾下十八人材器可<lb/>
　任者人給一旗一榜謂之屯將使詣十八縣故墟落<lb/>
　中植旗張榜招懐流散勸之樹藝蠲其租税由是民<lb/>
　歸之者如市又選壯者教之戰以禦寇盜數年之後<lb/>
　都城坊曲漸復舊觀諸縣户口率皆歸復桑麻蔚然<lb/>
　野無曠土其勝兵者大縣至七千人小縣不減二千<lb/>
<pb n="KR2b0037_WYG_062-55b"/>
　人為之置令佐以治之<hi>全義明察人不能欺而為政寛簡出見田疇美者輒下馬</hi>
　<hi>與僚佐共觀之召田主勞以酒食有蠶麥善收者或親至其家悉呼出老幼賜以茶綵衣物民間言張公</hi>
　<hi>不喜聲伎見之未嘗笑獨見佳麥良繭則笑耳有田荒穢者則集衆杖之或訴以乏人牛則召其鄰里責</hi>
　<hi>使助之由是鄰里有無相助比户豐實凶年不饑遂成富庶焉</hi>
秋八月李茂貞平隴州李昌符伏誅詔以茂貞為鳯翔<lb/>
節度使<lb/>
朱全忠取曹州<lb/>
　全忠欲兼兖鄆而以朱瑄兄弟有功于己攻之無名<lb/>
<pb n="KR2b0037_WYG_062-56a"/>
　乃誣瑄招誘宣武軍士遣其將朱珍葛從周<hi>字通美濮州鄄</hi>
　<hi>城人</hi>襲曹州拔之又攻濮州與兖鄆兵戰于劉橋<hi>在曹州府</hi>
　<hi>范縣西南</hi>殺數萬人瑄瑾僅以身免<hi>朱珍尋拔濮州進攻鄆州朱瑄遣其將詐</hi>
　<hi>降于珍珍引兵赴之瑄開門納汴軍閉而殺之珍走瑄復取曹州</hi>
九月以張濬同平章事<lb/>
　初李克用素薄濬之為人及聞其作相私謂詔使曰<lb/>
　張公好虛談而無實用朝廷採其虛名而用之異日<lb/>
　交亂天下必是人也濬聞而銜之<lb/>
<pb n="KR2b0037_WYG_062-56b"/>
秦彦殺高駢<lb/>
　高駢在道院左右無食秦彦與畢師鐸出師屢敗疑<lb/>
　駢為厭勝外圍益急恐駢黨為内應乃殺駢并其子<lb/>
　弟甥姪同坎瘞之楊行密聞之帥士卒縞素向城大<lb/>
　哭三日<hi>初駢之在成都殺突將也有一婦人臨刑㦸手大罵曰我必訴于上帝使汝他日舉家屠</hi>
　<hi>滅如我今日至是卒如其言</hi>
冬十月楊行密克揚州<lb/>
　廣陵城中無食草根木實皆盡以菫泥<hi>黏土也</hi>為餅食<lb/>
<pb n="KR2b0037_WYG_062-57a"/>
　之餓死者大半宣軍掠人詣肆賣之驅縛屠割流血<lb/>
　滿市部將張審威師麾下登城啓關納外兵守者皆<lb/>
　不鬭而潰先是彦師鐸信重妖尼奉仙至是問計奉<lb/>
　仙曰走為上策乃奔東塘行密入城改殯駢及其族<lb/>
　城中遺民纔數百家饑羸非復人狀行密輦西寨米<lb/>
　以賑之自稱淮南留後<lb/>
十一月秦宗權遣孫儒攻揚州屠高郵<lb/>
　秦宗權遣其弟宗衡將兵萬人渡淮與楊行密爭揚<lb/>
<pb n="KR2b0037_WYG_062-57b"/>
　州以孫儒為副張佶<hi>長安人</hi>劉建鋒馬殷及宗權族弟<lb/>
　彦暉皆從抵廣陵城西據行密故寨秦彦畢師鐸引<lb/>
　兵與合未幾宗權召宗衡等還蔡拒朱全忠孫儒知<lb/>
　宗權勢不能久稱疾不行宗衡屢促之儒怒殺之傳<lb/>
　首于全忠分兵掠鄰州衆至數萬以揚州城下乏食<lb/>
　還襲高郵屠之<hi>張神劍逃歸揚州行密殺之而阬其衆秦彦畢師鐸鄭漢章尋為孫儒所</hi>
　<hi>殺</hi>
閏月以朱全忠兼淮南節度使<lb/>
<pb n="KR2b0037_WYG_062-58a"/>
　朝廷以淮南久亂以全忠兼節度使感化節度使時<lb/>
　溥自以先進為都統顧不得淮南而全忠得之意甚<lb/>
　恨望全忠以書假道于溥溥不許徐汴始搆怨<hi>全忠多權</hi>
　<hi>數將佐莫測其所為惟館驛廵官敬翔能逆知之往往助其所不及全忠大悅自恨得翔晩凡軍機民政</hi>
　<hi>悉以咨之馮敬翔字子振同州  翊人</hi>
王建攻成都不克退屯漢州<lb/>
　王建既據閬州東川節度使顧彦朗<hi>豐州人</hi>畏之數遣<lb/>
　使問饋陳敬瑄恐其合兵圖已謀于田令孜令孜曰<lb/>
<pb n="KR2b0037_WYG_062-58b"/>
　建吾子也今折簡召之可致麾下遣使召之建大喜<lb/>
　留其家于梓州帥麾下精兵一千與從子宗鐬假子<lb/>
　宗瑶<hi>本姜郢燕人</hi>宗弼<hi>本魏𢎞/□許人</hi>宗侃<hi>本田師/侃許人</hi>宗弁<hi>本鹿弁</hi>俱<lb/>
　西至鹿頭關西川參謀李乂謂敬瑄曰王建虎也奈<lb/>
　何延之入室彼安肯為公下乎敬瑄悔遣人止之建<lb/>
　怒破關而進拔漢州敬瑄遣使讓之對曰十軍阿父<lb/>
　召我來及門而拒之重為顧公所疑進退無歸矣令<lb/>
　孜登樓慰諭之建與諸軍羅拜曰今既無歸且辭阿<lb/>
<pb n="KR2b0037_WYG_062-59a"/>
　父作賊矣彦朗發兵助之急攻成都三日不克退屯<lb/>
　漢州敬瑄告難于朝詔遣中使和解之不從<lb/>
楊行密斬呂用之<lb/>
　呂用之之在天長也紿楊行密曰用之有銀五萬鋌<lb/>
　埋于所居克城之日願備麾下一醉之資至是行密<lb/>
　閲士卒顧用之曰僕射許此曹銀何食言邪因牽下<lb/>
　腰斬之怨家刳割立盡<hi>發其中堂得桐人書駢姓名于胸桎梏而釘之</hi>張守<lb/>
　一亦歸行密復為諸將合仙丹又欲干軍府之政行<lb/>
<pb n="KR2b0037_WYG_062-59b"/>
　密怒而殺之<lb/>
<hi>戊申</hi>文徳元年春正月以朱全忠為蔡州四面行營都統<lb/>
　蔡將石璠寇陳亳朱全忠遣朱珍葛從周將兵擊擒<lb/>
　之詔以全忠為都統代時溥諸鎮兵皆受節制<lb/>
二月以楊行密為淮南留後<lb/>
　朱全忠之兼淮南節度也使其將張廷範<hi>本優人</hi>致朝<lb/>
　命于行密以行密為副使又以李璠為留後廷範至<lb/>
　廣陵行密厚禮之及聞李璠來怒有不受之色廷範<lb/>
<pb n="KR2b0037_WYG_062-60a"/>
　密使人白全忠宜自以大軍赴鎮全忠從之至宋州<lb/>
　廷範逃歸曰行密未可圖也乃奏以為留後<hi>時李璠為時溥</hi>
　<hi>所襲不得至廣陵</hi>
帝至長安<lb/>
魏博軍亂逐其節度使樂彦禎推牙將羅𢎞信<hi>字徳孚貴鄉人</hi>
知留後事<lb/>
　彦禎驕泰不法子從訓凶險聚亡命為親兵牙兵疑<lb/>
　之籍籍不已從訓逃出彦禎以為相州刺史從訓遣<lb/>
<pb n="KR2b0037_WYG_062-60b"/>
　人至魏運甲兵金帛交錯于路牙兵益疑彦禎懼請<lb/>
　避位為僧衆推牙將羅𢎞信知留後事既而𢎞信殺<lb/>
　彦禎及従訓詔以𢎞信為魏博留後<lb/>
張全義襲河陽李罕之奔澤州<lb/>
　初罕之與全義割臂為盟相得歡甚罕之勇而無謀<lb/>
　性復貪暴意輕全義聞其勤儉力穡笑曰此田舎一<lb/>
　夫耳屢求穀帛全義皆與之小不如所欲輙械主吏<lb/>
　杖之河南將佐皆憤怒全義竭力奉之罕之益驕罕<lb/>
<pb n="KR2b0037_WYG_062-61a"/>
　之所部不耕稼專以剽掠為資至是悉衆攻降絳州<lb/>
　進攻晉州全義潛發屯兵夜襲河陽黎明入城罕之<lb/>
　踰垣走全義盡俘其家遂兼領河陽節度使罕之奔<lb/>
　澤州求救于李克用已而克用遣兵攻河陽朱全忠<lb/>
　救却之以丁㑹<hi>壽春人</hi>為留後全義復為河南尹全義<lb/>
　徳全忠援已盡心附之<hi>罕之據澤州日事寇鈔懐孟晉絳數百里間州無刺史縣</hi>
　<hi>無令長田無麥禾邑無煙火者殆將十年</hi>
三月戊戌朔日食既<lb/>
<pb n="KR2b0037_WYG_062-61b"/>
立壽王傑<hi>懿宗第七子</hi>為皇太弟帝崩太弟即位<hi>是為昭宗</hi>
　上疾大漸皇弟吉王保長而賢羣臣屬望十軍觀軍<lb/>
　容使楊復恭請立其弟夀王傑是日下詔立傑為皇<lb/>
　太弟監軍國事中尉劉季述遣兵迎傑入居少陽院<lb/>
　宰相以下就見之上崩遺制太弟即位更名敏<hi>後復更名</hi>
　<hi>□</hi>太弟體貌明粹有英氣喜文學既踐阼以僖宗威<lb/>
　令不振朝廷日卑有恢復前烈之志尊禮大臣夢想<lb/>
　賢豪中外忻忻焉<lb/>
<pb n="KR2b0037_WYG_062-62a"/>
夏四月孫儒襲揚州陷之<lb/>
　孫儒陷揚州自稱節度使楊行密將奔海陵袁襲勸<lb/>
　行密歸廬州再為進取之計從之<hi>行密畏孫儒之逼欲襲洪州袁襲曰</hi>
　<hi>鍾傳定江西已久兵彊食足未易圖也趙鍠新得宣州怙亂殘暴衆心不附公宜卑禮厚幣説和州孫端</hi>
　<hi>上元張雄使自采石濟江侵其境彼必來逆戰公自銅官濟江㑹之破鍠必矣行密從之  孫端和州刺</hi>
　<hi>史張雄泗州漣水人先據蘓州後屯上元趙鍠秦彦赴揚州時補為宣歙觀察使銅官山名在池州府南</hi>
　<hi>陵縣西元和志作利國山出銅</hi>
以郭禹<hi>本成汭青州人因亡命更姓名</hi>為荆南留後<lb/>
<pb n="KR2b0037_WYG_062-62b"/>
　禹初為荆南節度使陳儒<hi>江陵人</hi>牙將㑹荆南叛將張<lb/>
　瓌<hi>滑州人</hi>襲江陵逐儒而代之<hi>時雷滿屢攻掠荆南儒以瓌為行軍司馬使擊</hi>
　<hi>滿瓌因還兵攻逐儒</hi>欲殺禹禹亡走襲歸州據之既而秦宗權<lb/>
　遣兵攻江陵久之<hi>凡二年死者相枕</hi>城陷瓌死至是禹擊荆<lb/>
　南守將王建肇棄城走朝廷以禹為留後<hi>荆南荒亂之餘民版</hi>
　<hi>無幾禹撫集彫殘通商務農未再朞自占者萬餘户時鎮國節度使韓建勸課農桑亦以治顯人謂之北</hi>
　<hi>韓南郭其後詔以禹為節度使禹奏復姓名為成汭</hi>
五月朱全忠擊蔡州克其外城<lb/>
<pb n="KR2b0037_WYG_062-63a"/>
　全忠既得洛孟無西顧之憂乃發兵擊秦宗權大破<lb/>
　之克北關門宗權守中州<hi>蔡州中城也</hi>全忠分諸將為二<lb/>
　十八寨以環之<lb/>
六月以韋昭度為西川節度使兼西川招撫使<lb/>
　陳敬瑄與王建相攻貢賦中絶建以成都尚彊欲罷<lb/>
　兵周庠綦母諫以為不可請據卭州為根本建曰吾<lb/>
　在軍中久觀用兵者不倚天子之重則衆心易離不<lb/>
　若疏敬瑄之罪表請朝廷命大臣為帥而佐之則功<lb/>
<pb n="KR2b0037_WYG_062-63b"/>
　庶可成乃使周庠草表請討敬瑄以贖罪因求卭州<lb/>
　顧彦朗亦表請赦建罪移敬瑄他鎮以靖兩川<hi>初黄巢之</hi>
　<hi>亂上為夀王従幸蜀徒行疲乏卧磻石上田令孜自後至以鞭抶之使前上心銜之及即位使人監西川</hi>
　<hi>軍令孜不奉詔</hi>上方憤藩鎮跋扈欲以威制之㑹得彦朗建<lb/>
　表以令孜所恃者敬瑄耳乃以昭度兼兩川招撫制<lb/>
　置等使徵敬瑄為龍武統軍尋詔割卭蜀黎雅置永<lb/>
　平軍以建為節度使削敬瑄官爵<lb/>
冬十月葬靖陵<hi>在陜西乾州東北</hi>
<pb n="KR2b0037_WYG_062-64a"/>
　<hi>史臣曰懿僖昏庸相繼乾符之際嵗大旱蝗民愁盗起其亂遂不可復支蓋亦天人之㑹歟</hi>
昭宗皇帝<lb/>
<hi>己酉</hi>龍紀元年春二月秦宗權伏誅<lb/>
　先是蔡將申叢執宗權以降朱全忠檻送京師至是<lb/>
　伏誅<hi>京兆尹孫揆監刑宗權于檻車中引首謂揆曰尚書察宗權豈反者邪但輸忠不效耳觀者皆</hi>
　<hi>笑遂斬于獨栁人孫揆字聖圭武水</hi>
三月進朱全忠爵為東平郡王<lb/>
夏六月李克用拔磁洺殺孟方立<lb/>
<pb n="KR2b0037_WYG_062-64b"/>
　李克用大發兵遣李罕之李存孝攻孟方立拔磁洺<lb/>
　方立遣大將馬溉將兵數萬拒之大敗克用乘勝進<lb/>
　攻邢州方立性猜忌諸將不為用慙懼飲藥死弟遷<lb/>
　素得士心衆舉為留後求援于宣武宋全忠遣大將<lb/>
　王䖍裕<hi>琅琊臨沂人</hi>將精兵赴之<lb/>
以楊行密為宣歙觀察使<lb/>
　先是行密自糝潭<hi>鎮名在廬州府無為州南濵江</hi>濟江孫端張雄為<lb/>
　趙鍠所敗鍠將蘇塘將兵屯曷山<hi>亦名四合山在太平府當塗縣西南</hi>
<pb n="KR2b0037_WYG_062-65a"/>
　行密擊之塘大敗行密遂圍宣州至是城中食盡人<lb/>
　相啗指揮使周進思據城逐趙鍠鍠將奔廣陵田頵<lb/>
　<hi>字徳仁合肥人</hi>追擒之未幾城中執進思以降行密入宣州<lb/>
　諸將爭取金帛徐温<hi>字敦美海州朐山人</hi>獨據米囷為粥以食<lb/>
　餓者<hi>胡三省曰徐温始見此</hi>鍠將周本<hi>宿松人</hi>勇冠軍中行密以<lb/>
　為裨將鍠之敗也左右皆散惟李徳誠<hi>西華人</hi>不去行<lb/>
　密以宗女妻之詔以行密為觀察使<hi>朱全忠與鍠有舊遣使求之袁</hi>
　<hi>襲勸行密斬首還之未幾襲卒行密哭之曰天不欲成吾大功邪何為折吾股肱也</hi>
<pb n="KR2b0037_WYG_062-65b"/>
秋七月朱全忠攻徐州不克引兵還<lb/>
　先是全忠遣兵攻徐州大破其兵宿州降至是全忠<lb/>
　復遣朱珍拔蕭縣據之時溥與相拒全忠欲自往臨<lb/>
　之珍命諸軍皆葺馬廐李唐賓<hi>陜州人</hi>部將嚴郊獨惰<lb/>
　慢軍吏責之唐賓怒見珍訴之珍怒斬唐賓白全忠<lb/>
　云唐賓謀叛敬翔恐全忠乘怒倉猝處置違宜故留<lb/>
　使者逮夜然後白之全忠果大驚翔因為畫策收唐<lb/>
　賓妻子繫獄遣騎往慰撫軍中始安七月全忠至珍<lb/>
<pb n="KR2b0037_WYG_062-66a"/>
　出迎執而誅之進擊時溥會大雨引兵還<lb/>
冬十月平盧節度使王敬武卒<lb/>
　軍中推其子師範為留後<lb/>
十月帝祀圜丘<lb/>
　上將祀圜丘故事中尉樞密皆䙆<hi>暌桂反衣裾分也</hi>衫侍從<lb/>
　僖宗之世已具襴<hi>袍下施横幅緋紫各視其品</hi>笏至是又令有司<lb/>
　制法服<hi>謂冕服佩劍</hi>孔緯及諫官禮官皆以為不可上出<lb/>
　手札諭之曰卿等所論至當事有從權勿以小瑕遂<lb/>
<pb n="KR2b0037_WYG_062-66b"/>
　妨大禮于是宦者始服劒佩侍祠<hi>上在藩邸素疾宦官及即位楊復恭</hi>
　<hi>恃援立功所為皆不□上意不平政事多謀于宰相孔緯張濬勸上舉大中故事抑宦者權復恭常乘肩</hi>
　<hi>輿至太極殿是日上與宰相言及四方反者孔緯曰恭陛下左右有將反者况四方乎上矍然問之緯指復</hi>
　<hi>曰復恭陛下家奴乃肩輿造前殿多養壯士為假子使典禁兵或為方鎮非反而何復恭曰子壯士欲以收士</hi>
　<hi>心衛國家豈反邪上曰然則何不使姓李而姓楊乎復恭無以對復恭假子天威軍使守立勇冠六軍上</hi>
　<hi>欲討復恭恐守立為亂謂復恭曰朕欲得守立在左右復恭見之上賜姓名李順節使掌六軍管鑰不朞</hi>
　<hi>年擢至天武都頭俄加平章事及謝日臺吏申請班見百僚孔緯判不集順節不悦他日語微及之緯曰</hi>
　<hi>宰相師長百僚故有班見相公職為都頭而于政事堂班見百僚于意安乎順節不敢復言  天武都頭</hi>
<pb n="KR2b0037_WYG_062-67a"/>
　<hi>田令孜募新軍為五十四都天武其一也判不集謂判臺申不使集百官</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_062-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷六十三<lb/>
</p>
<p>
</p>
  </div>
</body>
</text>
</TEI>
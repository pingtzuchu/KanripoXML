<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_043-1a"/>
欽定四庫全書<lb/>
御批歴代通鑑輯覽卷四十四<lb/>
南北朝<lb/>
<hi>丁梁大清元年魏大統十卯三年東魏武定五年</hi>春正月己亥朔日食<lb/>
　不盡如鈎<lb/>
梁以湘東王繹為荆州刺史<lb/>
　初繹為荆州有㣲過廬陵王續代之以狀聞至是續<lb/>
　卒繹聞之喜入閣而躍屧為之破梁主復以繹刺荆<lb/>
<pb n="KR2b0037_WYG_043-1b"/>
　州<lb/>
東魏大丞相勃海王髙歡卒<hi>綱目于髙歡宇文㤗之卒俱具官爵與曹操司馬懿</hi>
<hi>同例今依之</hi>
　先是髙歡病使太原公洋鎮鄴而徴世子澄赴晉陽<lb/>
　至是病篤謂澄曰侯景専制河南十四年矣常有飛<lb/>
　揚䟦扈之志顧我能畜養非汝所能駕馭也今四方<lb/>
　未定勿遽發哀庫狄千斛律金並性遒直終不負汝<lb/>
　堪敵侯景者惟有慕容紹宗我故不貴之畱以遺汝又<lb/>
<pb n="KR2b0037_WYG_043-2a"/>
　曰叚孝先忠亮仁厚智勇兼備軍旅大事宜共籌之<lb/>
　遂卒<hi>歡性深宻終日儼然人不能測馭軍嚴肅聽斷明寮雅尚儉素刀劒鞍勒無金玉之飾及卒澄</hi>
　<hi>秘不發喪惟行臺丞陳元康知之</hi>
東魏大行臺侯景以河南降魏二月景復以河南叛附<lb/>
於梁梁封景為河南王遣兵援之<lb/>
　景聞歡病篤用其行臺郎王偉<hi>潁川人</hi>計擁兵自固歡<lb/>
　卒遂以河南降魏<hi>景右足偏短弓馬非其長而多謀算諸將高敖曹彭樂等皆勇冠一</hi>
　<hi>時景常輕之睿言於髙歡願得兵三萬横行天下要湏濟江縛取蕭衍老公以為太平寺主歡使將兵十</hi>
<pb n="KR2b0037_WYG_043-2b"/>
　<hi>萬専制河南景素輕髙澄嘗曰高王在吾不敢有異王没吾不能與鮮卑小兒共事矣及歡疾篤澄詐為</hi>
　<hi>歡書以召景先是景與歡約曰今握兵在逺人易為詐所賜書背請加微㸃至是景得書無㸃辭不至遂</hi>
　<hi>叛</hi>魏以景為太傅大行臺景執豫襄廣州<hi>注俱見前</hi>刺史<lb/>
　潛遣兵襲西兖州<hi>魏置治定陶</hi>刺史邢子才掩捕獲之因<lb/>
　散檄東方諸州各為之備高澄遣韓軌<hi>字伯年太安狄那人</hi>督<lb/>
　諸軍討之二月景又遣郎中丁和奉表於梁請舉河<lb/>
　南十三州<hi>豫廣預荆襄兖南兖濟東豫洛陽北荆北揚  魏北荆州治陸軍北揚州治項城餘</hi>
　<hi>注俱見前</hi>内附梁主召羣臣廷議僕射謝舉<hi>字言揚朏弟渝之子</hi>等<lb/>
<pb n="KR2b0037_WYG_043-3a"/>
　皆曰頃與魏和邊境無事不宜納其叛臣梁主曰機<lb/>
　會難得豈宜膠柱<hi>先是正月乙卯梁主夢中原牧守皆以地來降旦見朱异告之异曰</hi>
　<hi>此宇内渾一之兆也及丁和至稱景定訃寳以正月乙卯梁主愈神之然意猶未決嘗獨言我國家如金</hi>
　<hi>甌無一傷缺今忽受景地詎是事宜脱至紛紜悔之何及朱异揣知梁主意對曰今景分魏土之半以來</hi>
　<hi>自非天誘其𠂻何以至此若拒而不納恐絶後來之望願陛下無疑梁主從之</hi>梁主以景為<lb/>
　大將軍封河南王都督河南北諸軍事遣司州刺史<lb/>
　羊鴉仁<hi>字孝穆㤗山鉅平人</hi>督兖州桓和仁州<hi>梁置治赤坎故城在今鳯陽府</hi>
　<hi>靈壁縣</hi>湛海珍等將兵三萬趣懸瓠以應之<hi>平西諮議周𢎞正吾</hi>
<pb n="KR2b0037_WYG_043-3b"/>
　<hi>占侯前此謂人曰國家數年後當有兵起及聞納景曰亂階在此矣</hi>
三月梁主復捨身於同㤗寺<lb/>
　梁主至是三捨身矣<hi>羣臣奉贖如大通故事</hi>
夏四月東魏髙澄如鄴<lb/>
　澄慮諸州有變乃自出巡撫因朝于鄴東魏主與之<lb/>
　宴澄起舞識者知其不終<lb/>
　<hi>胡氏三省曰昔周景王喪太子及后以䘮賓宴叔向知其不終今高澄䘮父死由未寒㤀哀從欒尚為有</hi>
　<hi>人心乎</hi>
<pb n="KR2b0037_WYG_043-4a"/>
六月東魏遣兵討侯景魏遣兵救之徴景入朝景不受<lb/>
命魏師乃還<lb/>
　東魏髙澄遣將軍元柱等將兵數萬襲景大敗景以<lb/>
　梁羊鴉仁等軍猶未至乃退保頴川東魏復遣韓軌<lb/>
　等兵圍之景懼割東荆北兖<hi>胡三省注當作北荆</hi>魯陽長社四<lb/>
　城賂魏以求救僕射于謹曰景姦詐難測未可遣兵<lb/>
　荆州刺史王思政以為不若因機進取即引兵自魯陽<lb/>
　向陽翟宇文㤗聞之遣太尉李弼儀同趙貴將兵赴<lb/>
<pb n="KR2b0037_WYG_043-4b"/>
　潁川韓軌等聞魏師將至引兵還鄴景欲因會執弼<lb/>
　與貴而奪其軍貴疑之不往欲誘景入營執之弼止<lb/>
　之羊鴉仁遣兵至汝水弼等引兵還長安王思政入<lb/>
　據潁川景引軍出屯懸瓠復使乞兵於魏宇文㤗遺<lb/>
　同軌<hi>西魏郡隋廢故城在今河南府永寜縣</hi>防主韋法保<hi>名祐以字行京兆山北人</hi>
　等將兵助之召景入朝景因叛計未成厚撫法保等<lb/>
　辭不赴<hi>先是左丞王悦言于㤗曰景既能背徳于髙氏豈肯盡節于朝廷今益之以兵竊恐朝廷</hi>
　<hi>貽笑將來也法保長史裴寛亦曰侯景狡詐必不入關欲托欵于公恐未可信若伏兵斬之亦一時之功</hi>
<pb n="KR2b0037_WYG_043-5a"/>
　<hi>也不爾即應深為之備法保然之遂辭還鎮王思政亦覺其詐分布諸軍據景各州鎮至是景果辭不入</hi>
　<hi>朝王悦字衆喜藍田人</hi>㤗召諸軍還以思政都督河南諸軍事<lb/>
　景遂決意降梁羊鴉仁遂入懸瓠<hi>高澄以書諭景使還許以豫州刺史</hi>
　<hi>還其妻子景不聼</hi>
秋七月梁遣貞陽侯淵明<hi>字靖通長沙王懿之子</hi>督諸將侵東魏<lb/>
　梁主下詔大舉伐東魏欲以鄱陽王範<hi>字世儀忠烈王恢之子</hi>
　為元帥朱异曰鄱陽雄豪蓋世得人死力然所至殘<lb/>
　暴非弔民之才且陛下昔登北顧亭<hi>在今鎮江府丹徒縣北固山上</hi>
<pb n="KR2b0037_WYG_043-5b"/>
　謂江右有反氣骨肉為戎首今冝詳擇梁主曰會理<lb/>
　<hi>字長才南康王續之子</hi>何如對曰陛下得之矣遂以會理與貞<lb/>
　陽侯淵明分督諸將會理庸懦驕倨不禮淵明淵明<lb/>
　宻告朱异追還代之<lb/>
東魏髙澄還晉陽自為都督中外諸軍録尚書事勃海<lb/>
王<lb/>
　髙澄將歸晉陽以其弟洋為京畿大都督留鄴遂歸<lb/>
　發喪東魏主贈歡相國齊王備九錫殊禮<hi>諡曰獻武</hi>以澄<lb/>
<pb n="KR2b0037_WYG_043-6a"/>
　為大丞相督中外錄尚書事澄辭丞相許之<hi>澄虚葬歡于漳</hi>
　<hi>水之西而潛鑿□山石窟佛寺之旁為穴納其柩而塞之殺羣匠及齊亡一匠之子知之發石取金而逃</hi>
　<hi>宇皷山在彰徳府武安縣南寰  記山有石皷二鳴則兵起</hi>
東魏髙澄入鄴幽其主於宫中殺侍講荀濟<hi>字子通潁川人</hi>等<lb/>
而還<lb/>
　東魏主多力善射好文學時人以為有孝文風烈髙<lb/>
　澄深忌之使崔季舒察魏主動靜<hi>始髙歡自病逐君之醜事魏主禮甚</hi>
　<hi>莽事無大小必以聞可否聼㫖每侍宴俯伏上夀魏主設法會乗輦行香歡執香爐步從鞠躬屏氣承望</hi>
<pb n="KR2b0037_WYG_043-6b"/>
　<hi>顔色及澄當國倨傲特甚</hi>澄嘗侍宴舉大觴屬魏主魏主不勝忿<lb/>
　曰自古無不亡之國朕亦何用此生為澄怒罵使季<lb/>
　舒拳毆魏主奮衣而出魏主不堪憂辱詠謝靈運詩<lb/>
　曰韓亡子房奮秦帝魯連恥侍講荀濟知魏主意乃<lb/>
　與祠部郎中元瑾華山王大噐<hi>鷙之子</hi>等謀誅澄於宫<lb/>
　中作土山開地道向北城至於秋門門者覺之以告<lb/>
　澄澄勒兵入宫見魏主不拜而坐曰陛下何意反魏<lb/>
　主正色曰自古惟聞臣反君未聞君反臣必欲弑逆<lb/>
<pb n="KR2b0037_WYG_043-7a"/>
　緩速在王澄乃下牀叩頭大啼謝罪居三日幽魏主<lb/>
　於含章堂烹濟等於市遂還晉陽<hi>濟少居江東博學能文與梁主有布</hi>
　<hi>衣之舊知梁主有大志然負氣不服常謂人曰會於盾鼻上磨墨檄之梁主甚不平及即位或薦之梁主</hi>
　<hi>曰亂俗好反不可用也濟上書諫梁主崇信佛去塔寺奢費梁主大怒欲斬之未异宻告之濟逃奔東魏</hi>
　<hi>澄以為侍講及敗下辯曰自傷年紀摧頺功名不立故欲挾天子誅權臣澄欲宥其死親問之曰荀公何</hi>
　<hi>意反濟曰奉詔誅髙澄何反邪逐烹之</hi>
九月梁堰泗水及東魏彭城冬十一月東魏行臺慕容<lb/>
紹宗撃敗之獲蕭淵明<lb/>
<pb n="KR2b0037_WYG_043-7b"/>
　梁主命侍中羊侃與淵明堰泗水于寒山<hi>在今徐州府銅山縣</hi>
　<hi>東南</hi>以灌彭城俟得彭城乃進軍與侯景掎角東魏遣<lb/>
　大都督髙岳救彭城欲以潘樂<hi>字相貴廣寧石門人</hi>為副陳元<lb/>
　康曰樂緩於機變不如慕容紹宗且先王之命也乃<lb/>
　以紹宗為東南道行臺與岳□偕行景聞紹宗來叩<lb/>
　鞍有懼色曰誰教鮮卑兒解遣紹宗來若然髙王定<lb/>
　未死邪紹宗帥衆十萬據槖駝峴<hi>在銅山縣北</hi>羊侃勸淵<lb/>
　明乗其逺來撃之不從侃乃帥所領出屯堰上紹宗<lb/>
<pb n="KR2b0037_WYG_043-8a"/>
　至攻營淵明醉不能起諸將皆不敢出兖州刺史胡<lb/>
　貴孫獨帥麾下與戰斬首二百東魏兵敗走初景常<lb/>
　戒梁人曰逐北不過二里紹宗將戰以梁人輕悍恐<lb/>
　其衆不能支引將卒謂之曰我當陽退誘呉兒使前<lb/>
　爾撃其背至是梁人不用景言乗勝深入東魏將卒<lb/>
　以紹宗之言為信掩擊之梁兵大敗淵明貴孫皆為<lb/>
　所虜失亡士卒數萬人羊侃結陳徐還梁主聞之驚<lb/>
　駭幾欲墮牀歎曰吾得無復為晉家乎<hi>高澄使軍司杜弼作檄移</hi>
<pb n="KR2b0037_WYG_043-8b"/>
　<hi>梁朝略曰侯景以鄙俚之夫遭風雲之會位班三事邑啓萬家而離披不已意亦可見彼乃授之以利噐</hi>
　<hi>誨之以慢藏使其勢得容奸時堪乗便終恐倔彊不掉狼戾難馴横使江淮士子荆揚人物死亡矢石之</hi>
　<hi>下天折霧露之中彼梁主者輕險有素老耄及之用舍乖方廢立戾所矯情動俗飾智驚愚毒螫滿懐妄</hi>
　<hi>敦戒業災異降于上怨讟興于下傳險躁之風俗任輕薄之子孫朋黨路開兵權在外必將禍生骨肉釁</hi>
　<hi>起腹心外奔中潰今實其時其後梁室禍敗皆如弼言  杜弼字輔元中山曲陽人</hi>
十二月梁立元貞<hi>魏故咸陽王禧之孫</hi>為咸陽王<lb/>
　侯景遣王偉說梁主曰髙澄幽元善見於金墉殺諸<lb/>
　元六十餘人河北物情俱念其主請立元氏一人以<lb/>
<pb n="KR2b0037_WYG_043-9a"/>
　從人望則陛下有繼絶之名臣景有立功之效梁主<lb/>
　然之乃以太子舍人元貞為咸陽王<hi>初貞父樹南奔已而北還被殺</hi>
　<hi>貞遂留梁</hi>資以兵力貞渡江即位儀衛以乗輿之副給之<lb/>
侯景敗東魏兵於渦陽<lb/>
　慕容紹宗既敗淵明遂引軍撃侯景景退保渦陽紹<lb/>
　宗士卒十萬鳴皷長驅而進景命戰士皆被短甲執<lb/>
　短刀入東魏陳但低視斫人脛馬足東魏兵遂敗紹<lb/>
　宗奔譙城裨將斛律光<hi>字明月金之子</hi>張恃顯復進軍渦水<lb/>
<pb n="KR2b0037_WYG_043-9b"/>
　亦不利而還<lb/>
<hi>戊梁太清二年魏大統十辰四年東魏武定六年</hi>春正月東魏慕容紹宗撃侯景<lb/>
景衆潰走襲據夀春<hi>南史作夀陽考夀陽本夀春晉更名魏復舊故南北朝二名每互稱</hi>
梁以為南豫州牧<lb/>
　慕容紹宗以鐵騎五千夾撃侯景景誑其衆曰汝家<lb/>
　屬己為高澄所殺衆信之紹宗遥呼曰汝家屬並完<lb/>
　若歸官勲如舊景士卒不樂南渡遂大潰景與數騎<lb/>
　自硤石濟淮稍收散卒得歩騎八百人晝夜兼行追<lb/>
<pb n="KR2b0037_WYG_043-10a"/>
　軍不敢逼使謂紹宗曰景若就擒公復何用紹宗乃<lb/>
　縱之景奔至夀春紿梁監南豫州事韋黯<hi>字務直叡之子</hi>開<lb/>
　門納之遂據其城<hi>馬頭戊主劉神茂素為黷所不容聞景敗將至故往侯之景問曰夀</hi>
　<hi>陽去此不逺欲往投之韋黯其納我乎神茂曰黯監州耳王若至黯必出迎因而執之可以集事得城之</hi>
　<hi>後徐以啟聞朝廷喜王南歸必不責也景執其手曰天教也遂行夜至城下黯授甲登陴不納景謂神茂</hi>
　<hi>曰事不諧矣對曰黯懦而寡智可說下也乃遣夀陽人徐思玉入說黯黯不許思玉曰國家付君以閫外</hi>
　<hi>之略若魏兵追至河南王見殺君豈得獨存縱存何顔以見朝廷邪黯乃開門納景景遣其將分守四</hi>
　<hi>門詰責黯將斬之既而撫手大笑置酒極歡</hi>梁朝聞景敗咸以為憂詹事何<lb/>
<pb n="KR2b0037_WYG_043-10b"/>
　敬容言於太子曰得景遂死深為朝廷之福太子失<lb/>
　色問其故敬容曰景翻覆叛臣終當亂國景遣使以<lb/>
　敗聞乞自貶梁主不許以景為南豫州牧<hi>光禄大夫蕭介諌曰</hi>
　<hi>侯景以凶狡之才荷髙歡卯翼之遇歡墳土未乾即還反噬逆力不逮乃復逃死闗西宇文不容故復投</hi>
　<hi>身于我陛下前者所以受之正欲比屬國降胡冀獲一戰之效耳今既亡師失地直是境上之匹夫陛下</hi>
　<hi>愛匹夫而棄與國臣竊不取若猶待其歳暮之效則彼棄鄉國如脫屣背君親如遺芥豈知逺慕聖徳為</hi>
　<hi>江淮之統臣乎梁主歎其忠而不能用  蕭介字茂鏡思話之孫</hi>
正月東魏求成於梁<lb/>
<pb n="KR2b0037_WYG_043-11a"/>
　高澄數遣書求好于梁梁主未之許澄乃令蕭淵明<lb/>
　奉啓于梁<hi>先是淵明至鄴送于晉陽髙澄待之甚厚至是澄謂淵明曰若梁主不忘舊好諸人</hi>
　<hi>並即遣還侯景家屬亦當同遣于是淵明遣人奉啓還梁</hi>梁主與朝臣議之朱异<lb/>
　等皆以為便司農卿傅岐<hi>字景平北地靈州人</hi>獨曰此髙澄設<lb/>
　間欲令侯景自疑而作亂耳若許通好正墮其計中<lb/>
　异等固執宜和梁主亦厭用兵乃許之使還過夀陽<lb/>
　侯景知之攝問具服乃啓梁主曰髙澄忌賈在翟惡<lb/>
　會居秦<hi>春秋晉靈公時隋會在秦賈季在翟晉人患之見左傳</hi>求盟請和冀除<lb/>
<pb n="KR2b0037_WYG_043-11b"/>
　其患若臣死有益萬殞無辭惟恐千載有穢良史又<lb/>
　致書於异餉金三百兩异納金而不通其啓梁主遂<lb/>
　遣使弔澄景又啓曰臣與髙氏釁隙已深今陛下復<lb/>
　與連和使臣何地自處梁主報之曰朕與公大義已<lb/>
　定豈有成而相納敗而相棄乎景乃詐為鄴中書求<lb/>
　以淵明易景梁主以朱异言復書曰貞陽旦至侯景<lb/>
　夕返景謂左右曰我固知呉老公薄心膓王偉説景<lb/>
　曰今坐聼亦死舉大事亦死唯王圖之於是始為反<lb/>
<pb n="KR2b0037_WYG_043-12a"/>
　計<lb/>
夏五月梁遣散騎常侍徐陵<hi>字孝穆摛之子</hi>如東魏<lb/>
　復修好也<lb/>
六月天裂於西北<lb/>
　長十丈濶二丈光出如電其聲若雷<lb/>
秋七月庚寅朔日食<lb/>
八月梁侯景反夀春梁主遣邵陵王綸督諸軍討之<lb/>
　侯景聞徐陵等使魏反謀益甚元貞知景有異志累<lb/>
<pb n="KR2b0037_WYG_043-12b"/>
　啓還朝景謂曰河北事雖不果江南何慮失之貞懼<lb/>
　逃歸建康具以事聞梁主不問景知臨賀王正徳屢<lb/>
　以貪暴得罪隂養死士幸國家有變乃遣徐思玉致<lb/>
　牋曰天子年尊姦臣亂國大王屬當儲貳景雖不敏<lb/>
　實思自效正徳大喜報之曰僕為其内公為其外何<lb/>
　有不濟機事在速今其時矣<hi>合州刺史鄱陽王範宻啓景謀朱异以為必無</hi>
　<hi>此理梁主乃報範曰景孤危寄命安能反乎範復請自以合肥之衆討之梁主不許朱异謂其使曰王遂</hi>
　<hi>不許朝廷有一客耶自是不復通範啓景邀羊鴉仁同反鴉仁執其使以聞异曰景何能為以使者付獄</hi>
<pb n="KR2b0037_WYG_043-13a"/>
　<hi>俄解遣之景益無所憚啓梁主乞都督江西如不許即帥甲騎向閩越梁主遣使喻解之  合州梁置治</hi>
　<hi>合肥</hi>景遂反于夀陽以誅中領軍朱异少府卿徐驎太<lb/>
　子右衛率陸驗制局監周石珍為名<hi>驎驗皆呉郡人石珍丹陽人時</hi>
　<hi>謂之三蠧</hi>异等皆以驕佞驕貪蔽主弄權為時所疾故景<lb/>
　託以興兵梁主聞景反笑曰是何能為吾折箠笞之<lb/>
　耳詔以鄱陽王範封山侯正表<hi>臨川王宏子</hi>司州刺史柳<lb/>
　仲禮<hi>慶逺之孫</hi>散騎常侍裴之高<hi>字如山邃兄子</hi>為四道都督邵<lb/>
　陵王綸持節兼督衆軍以討景<lb/>
<pb n="KR2b0037_WYG_043-13b"/>
冬十月梁臨賀王正徳叛引侯景兵渡江梁主命宣城<lb/>
王大噐<hi>字仁宗太子綱長子</hi>將軍羊侃督軍禦之<lb/>
　侯景聞臺軍討已問策於王偉偉曰邵陵若至必為<lb/>
　所困不如决志東向直掩建康臨賀反其内大王攻<lb/>
　其外天下不足定也兵貴神速今宜即進乃詐稱出<lb/>
　獵十月襲譙州<hi>梁置今江南滁州是</hi>執刺史蕭㤗攻歴陽太守<lb/>
　莊鐵以城降說景速趨建康景乃以鐡為導引兵臨<lb/>
　江梁主問䇿于尚書羊侃侃以一千人急據采石令<lb/>
<pb n="KR2b0037_WYG_043-14a"/>
　邵陵王襲取夀陽使景進不得前退失巢穴烏合之<lb/>
　衆自然瓦解朱异曰景必無渡江之志遂寢其議侃<lb/>
　曰今兹敗矣梁主以正徳督諸軍屯丹陽正徳遣大<lb/>
　船數十艘詐稱載荻宻以濟景景遂自横江濟於采<lb/>
　石有馬數百匹兵八千人是夕梁朝始命戒嚴景分<lb/>
　兵襲姑孰至慈湖建康大駭梁主悉以内外軍付太<lb/>
　子以宣城王大噐都督城内諸軍事羊侃為軍師將<lb/>
　軍副之是時梁興四十七年境内無事賊至猝迫公<lb/>
<pb n="KR2b0037_WYG_043-14b"/>
　私駭震軍旅指撝一決于侃侃膽力俱壯太子深仗<lb/>
　之<lb/>
蕭正徳引侯景圍梁臺城十一月景以正徳稱帝<lb/>
　景至朱雀桁南太子猶未知正徳之情使守宣陽門<lb/>
　庾信<hi>字子山肩吾子</hi>守朱雀門欲開大桁以挫賊鋒正徳止<lb/>
　之俄而景至信乃帥衆開桁見景軍皆鐵面遂棄軍<lb/>
　走正徳之黨復閉桁渡景正徳帥衆迎之<hi>先是大同中童謡曰</hi>
　<hi>青絲白馬夀陽來至是景乘白馬青絲為轡欲以應謡云</hi>景軍乗勝至闕下城中<lb/>
<pb n="KR2b0037_WYG_043-15a"/>
　恟懼羊侃詐稱得射書云邵陵王綸西昌侯淵藻援<lb/>
　兵已至近路衆乃少安石頭降景景遣于子悦守之<lb/>
　列兵繞臺城百道俱攻羊侃隨機禦之<hi>景作木驢數百攻城城上</hi>
　<hi>投石碎之景更為尖頂石不能破侃使作雉尾炬灌以膏蠟業擲焚之</hi>景攻既不克士<lb/>
　卒死傷多乃築長圍以絶内外侃子鷟為景所獲執<lb/>
　以示侃侃曰我傾宗報主猶恨不足豈計一子幸早<lb/>
　殺之數日復持來侃引弓射之景以其忠義亦不之<lb/>
　殺十一月朔正徳即帝位以景為丞相景攻東府三<lb/>
<pb n="KR2b0037_WYG_043-15b"/>
　日克之聲言梁主已殂雖城中亦以為然太子請梁<lb/>
　主廵城衆心粗安<hi>先是景之濟江也南津校尉江子一欲以舟師邀景會其衆潰于一</hi>
　<hi>奔還梁主責之子一拜謝曰臣以身許國常恐不得其死今所部皆棄臣去臣以一夫安能撃賊若賊遂</hi>
　<hi>能至此臣誓當碎身以贖前罪至是與弟左丞子四東宫主帥子五帥所領百餘人開門出戰子一直抵</hi>
　<hi>賊營徑前刺賊從者不繼賊解其肩而死子四子五相謂曰與兄俱出何面獨旋皆免胄赴賊死臨川太</hi>
　<hi>守陳昕奉敕守采石未至而景濟已為景所擒欲用之昕不可景使其黨范桃棒囚之昕因說桃棒使殺</hi>
　<hi>王偉宋子仙而降桃棒從之潛遣昕夜縋入城梁主大喜鐫銀券賜桃棒許以封王即有景衆太子恐其</hi>
　<hi>詐召公卿會議不即開門俄而桃棒事泄景拉殺之陳昕不知如期而出景逼使射書城中言桃棒今入</hi>
<pb n="KR2b0037_WYG_043-16a"/>
　<hi>因𠂻甲隨之昕不肯期以必死景乃殺之之江子一字元亮濟陽考城人陳昕字君章慶之  子</hi>
梁荆州刺史湘東王繹移檄遣兵赴援<lb/>
　荆州刺史湘東王繹移檄所督湘州刺史河東王譽<lb/>
　雍州刺史岳陽王詧江州刺史當陽公大心<hi>字仁恕大噐之</hi>
　<hi>弟</hi>郢州刺史南平王恪<hi>字敬則偉之子</hi>等發兵入援繹自將<lb/>
　鋭卒三萬發江陵<hi>先是侯景募人奴降者悉免為良得朱异奴以為儀同三司使乗良</hi>
　<hi>馬衣錦袍于城下仰詬异曰汝五十年仕官方得中領軍我始事侯王已為儀同矣于是三日之中羣奴</hi>
　<hi>出就景者以千數景皆厚撫之爭為之致死至是异遺景書為陳禍福景報書并告城中士民曰梁至近</hi>
<pb n="KR2b0037_WYG_043-16b"/>
　<hi>歳以來權倖用事割剝齊民以供嗜欲公等試觀今日國家池苑王公第宅僧尼寺塔及在位庻僚姬姜</hi>
　<hi>百室僕從數千不耕不織錦衣玉食不奪百姓從何得之僕所以趨赴闕庭指誅權佞非傾社稷今城中</hi>
　<hi>指望四方入援吾觀王侯諸將志在全身誰能竭力致死與吾爭勝負哉</hi>
梁邵陵王綸還軍赴援侯景撃之大潰<lb/>
　邵陵王綸行至鍾離聞侯景已渡采石晝夜兼道旋<lb/>
　軍入援遂率歩騎三萬自京口西上景遣軍拒之前<lb/>
　譙州刺使趙伯超曰若從黄城大路必與賊遇不如<lb/>
　徑指鍾山<hi>在今江寜府上元縣東北亦曰蔣山呉孫權避祖諱更名</hi>突據廣莫門<lb/>
<pb n="KR2b0037_WYG_043-17a"/>
　出賊不意城圍必解矣綸從之夜行失道迂二十餘<lb/>
　里旦營于蔣山景見之大駭悉送所掠婦女珍寳于<lb/>
　石頭具舟欲走分兵攻綸綸與戰破之景陳兵於覆<lb/>
　舟山北綸進軍元武湖<hi>在上元縣北亦曰後湖</hi>相持不戰至暮<lb/>
　景更約明日會戰綸許之安南侯駿<hi>字徳潁長沙王懿之子</hi>見<lb/>
　景軍退以為走即與壯士逐之景旋軍撃之駿敗走<lb/>
　趣綸軍景乗勝追撃之諸軍皆潰綸奔朱方<hi>景擒西豐公大</hi>
　<hi>春主帥霍俊等還至城下使言曰邵陵已為亂兵所殺俊獨曰王小失利己全軍還京口城中但堅守援</hi>
<pb n="KR2b0037_WYG_043-17b"/>
　<hi>軍尋至賊以刀毆其背俊辭色彌厲正徳殺之時鄱陽王範將兵入援軍於蔡州封山侯正表鎮鍾離叛</hi>
　<hi>附侯景景以為郡王正表乃于歐陽立栅以斷援軍帥衆欲襲廣陵廣陵令劉詢以告南兖州刺史南康</hi>
　<hi>王會理十二月會理使詢帥兵夜襲正表破之弟朱方歐陽注俱見前西豐公大春字仁經大心之  封</hi>
　<hi>山侯正表正徳之弟</hi>
梁將軍羊侃卒<lb/>
　先是侯景於臺城東西起二土山以臨城城中亦起<lb/>
　土山以應之㑹大雨城内土山崩賊乗之垂入羊侃<lb/>
　令多擲火為火城以斷其路徐於内築城賊不能進<lb/>
<pb n="KR2b0037_WYG_043-18a"/>
　至是侃以疾卒城中益懼<hi>已而景土山稍逼城中右衛將軍柳津命作地道以</hi>
　<hi>取其土外山崩壓賊且盡景乃棄土山自焚其攻具引元武湖水以灌城中闕前皆為洪流  桞津字元</hi>
　<hi>舉仲禮之父</hi>
梁散騎常侍韋粲<hi>字長倩放之子</hi>及東西道都督裴之高桞仲<lb/>
禮等各以兵入援推仲禮為大都督<lb/>
　梁主徴衡州刺史韋粲為散騎常侍以歐陽頠<hi>字靖世長</hi>
　<hi>沙臨湘人</hi>監州事粲至廬陵<hi>漢縣呉置郡今仍為縣為江西吉安府冶</hi>聞亂簡<lb/>
　閲部下得精兵五千倍道赴援至豫章聞景已渡江<lb/>
<pb n="KR2b0037_WYG_043-18b"/>
　内史劉孝儀<hi>名潛以字行勔之孫</hi>置酒粲怒以杯抵地曰賊已<lb/>
　渡江便逼宫闕韋粲今日何情飲酒即馳馬出行至<lb/>
　南洲外弟司州刺史桞仲禮亦率歩騎至横江粲即<lb/>
　送糧仗併散私財以賞其戰士裴之髙自張公州<hi>即蔡</hi>
　<hi>洲</hi>遣船渡江粲仲禮及羊鴉仁等合軍屯新林粲議<lb/>
　推仲禮為大都督裴之髙自以年位耻居其下粲單<lb/>
　舸至之髙營切讓之曰今二宫危逼猾冦滔天臣子<lb/>
　當戮力同心豈可自相矛楯豫州必欲立異鋒鏑便<lb/>
<pb n="KR2b0037_WYG_043-19a"/>
　有所歸之髙垂泣致謝遂推仲禮為大都督<hi>景囚之髙弟姪</hi>
　<hi>子孫列于陣前以鼎鑊刀鋸隨其後謂曰裴公不降今即烹之之高召善射者使射其子不中</hi>仲禮<lb/>
　以晦夜入粲營部分軍衆旦日會戰諸將各有據守<lb/>
　仲禮謂粲曰青塘<hi>即青溪塘青溪注見前</hi>要地非兄不可乃令<lb/>
　粲頓青塘<lb/>
<hi>已梁太清三年魏大統十已五年東魏武定七年</hi>春正月侯景襲梁援軍韋粲<lb/>
死之柳仲禮撃景敗之<lb/>
　正月朔桞仲禮徙營大桁會大霧韋粲軍迷失道比<lb/>
<pb n="KR2b0037_WYG_043-19b"/>
　及青塘夜已過半立栅未合侯景亟帥鋭卒攻之粲<lb/>
　使軍主鄭逸逆撃之命直閣將軍劉叔允以舟師截<lb/>
　其後叔允不敢進逸遂敗景乗勝入粲營左右牽粲<lb/>
　避賊粲不動叱子弟力戰遂與子尼及弟助警搆從<lb/>
　弟昻皆戰死親戚死者數百人仲禮方食投箸被甲<lb/>
　與其麾下百騎馳徃救之與景戰大破之斬首數百<lb/>
　級溺死千餘人仲禮矟將及景賊將自後斫仲禮中<lb/>
　肩景得免自是不敢復濟南岸仲禮亦氣索不復言<lb/>
<pb n="KR2b0037_WYG_043-20a"/>
　戰矣<hi>邵陵王綸復収散卒自東道至列營桁南亦推桞仲禮為大都督</hi>
梁中領軍朱异死<lb/>
　朝野以侯景之禍共尤朱异异慚憤而死梁主痛惜<lb/>
　特贈僕射<hi>初侯景叛傳岐以所聞責异异曰外間謗讟知之久矣心茍無愧何惜人言岐謂人</hi>
　<hi>曰朱彦和將死矣恃謟以求容肆辯以拒諌聞難而不懼知惡而不改天奪其鑒其能久乎及景圍臺城</hi>
　<hi>梁主登南樓望賊顧謂异曰四郊多壘誰之罪歟异流汗不能對遂發病死</hi>
梁北徐州刺史蕭正表以州叛降東魏<lb/>
梁援軍撃侯景天門<hi>注見前</hi>太守樊文皎戰死<lb/>
<pb n="KR2b0037_WYG_043-20b"/>
　臺城與援軍信命久絶<hi>時有羊車兒獻䇿作紙鳶載敕因風放之賊以為厭勝射</hi>
　<hi>下之</hi>援軍募人能入城送啟者李朗請先受鞭詐為得<lb/>
　罪叛投賊因得入城城中方知援兵四集舉城皷譟<lb/>
　諸軍渡淮攻東府前栅焚之高州刺史李遷仕及樊<lb/>
　文皎帥鋭卒五千獨進深入所向摧靡至菰首橋<hi>在青</hi>
　<hi>溪上</hi>東景將宋子仙伏兵撃之文皎戰死遷仕遁還仲<lb/>
　禮神情傲狼陵蔑諸將邵陵王綸每日執鞭至門亦<lb/>
　移時不見由是與綸及諸將有隙互相猜阻莫有戰<lb/>
<pb n="KR2b0037_WYG_043-21a"/>
　心<hi>援軍初至建康士民扶老携㓜以侯之纔過淮即縱兵剽掠由是士民失望賊中有謀應官軍者聞</hi>
　<hi>之亦止</hi>
二月梁以侯景為大丞相與之盟敕止援軍湘東王繹<lb/>
次于武城<hi>在今湖北漢陽府黄陂賖水經注武口水南至武城入大江即此</hi>
　時援軍四集王偉因勸景偽表求和<hi>初臺城之閉也公卿以食為念</hi>
　<hi>男女貴賤並出負采取諸府藏錢帛聚徳陽堂而不備薪芻魚鹽至是壞尚書省為薪徹薦剉以飼馬軍</hi>
　<hi>士或煮鎧熏鼠捕雀而食之屠馬於省殿間雜以人肉食者必病侯景衆亦饑抄掠無所獲東城有米可</hi>
　<hi>支一年援軍斷其路景甚患之王偉請偽求和以緩其勢運米入石頭然後休士息馬繕修噐械伺其懈</hi>
<pb n="KR2b0037_WYG_043-21b"/>
　<hi>怠撃之景乃拜表求和</hi>太子白梁主請許之梁主怒曰和不如<lb/>
　死太子固請梁主遲回久之乃曰汝自圖之勿令取<lb/>
　笑千載遂報許之景乞割江右四州之地并求宣城<lb/>
　王大噐出送然後濟江中領軍傅岐固争曰豈有賊<lb/>
　舉兵圍宫闕而復與之和乎此特欲却援軍耳且宣<lb/>
　城嫡嗣之重國命所繋豈可為質梁主乃以大噐之<lb/>
　弟石城公大款質于景敕諸軍不得復進詔以景為<lb/>
　大丞相豫州牧設壇門外遣僕射王克<hi>彧之曽孫</hi>與王偉<lb/>
<pb n="KR2b0037_WYG_043-22a"/>
　等盟既盟而景圍不解專修鎧仗了無去志<hi>南康王會理等</hi>
　<hi>至馬卭洲景請敕還南岸太子從之景又啓曰永安侯確直閣趙威方頻隔栅見垢云天子自與汝盟我</hi>
　<hi>終當破汝乞召確及威方入即當引路梁主召確確累辭不入邵陵王綸泣謂確曰圍城既久聖主憂危</hi>
　<hi>臣子之情切於湯火故且盟而遣之更申後計成命已決何得拒違確曰侯景雖云欲去而不解長圍其</hi>
　<hi>意可見入城何益綸大怒故斬之確乃流涕入城梁主常蔬食至是蔬茹皆絶乃食雞子綸乃因使上雞</hi>
　<hi>子數百枚侯馬卭州在江寜府上元縣西北永安  確字仲正邵陵王綸子</hi>湘東王繹軍<lb/>
　於郢州之武城與河東王譽<hi>湘洲刺史軍青草湖巴湖在今湖北岳州府</hi>
　<hi>陵縣西南洞庭之南溪也</hi>桂陽王慥<hi>字元貞簡王融孫為信州刺史軍西峽口  梁信州今四</hi>
<pb n="KR2b0037_WYG_043-22b"/>
　<hi>川䕫州府是西峽即西陵峽也</hi>皆託言四方援兵未集淹留不進<hi>參軍</hi>
　<hi>蕭賁骨鯁士也以繹不早下心非之常與繹雙六食子未下賁曰殿下都無下意繹深銜之會得梁主敕</hi>
　<hi>繹徙旋師賁曰景以人臣舉兵向闕今若放兵童子能斬之矣必不為也大王以十萬之衆未見賊而退</hi>
　<hi>奈何繹不悦未㡬因事殺之故雙六古博戱之雙子宜雙行邊宜得六  名曰雙六</hi>
三月侯景䧟梁臺城自稱大都督録尚書事邵陵王綸奔<lb/>
會稽柳仲禮等叛降景景廢蕭正徳以為大司馬已而<lb/>
殺之<lb/>
　侯景既運東府米入石頭援軍復不相統壹王偉乃<lb/>
<pb n="KR2b0037_WYG_043-23a"/>
　說景背盟景遂啓陳梁主十失梁主覽啓慚怒三月<lb/>
　朔城内設壇告天地以景違盟舉烽鼓譟<hi>初閉城之日男女十</hi>
　<hi>餘萬擐甲者二萬餘人被圍既久死者十八九乗城不滿四千人率皆羸喘衆心猶望外援桞仲禮唯聚</hi>
　<hi>妓置酒作樂諸將日徃請戰仲禮不許安南侯駿説邵陵王綸曰城危如此而都督不救若萬一不虞殿</hi>
　<hi>下何顔自立於世今宜分軍為三道出賊不意攻之可以得志綸不從仲禮父津登城謂仲禮曰汝君父</hi>
　<hi>在難不能竭力百世之後謂汝為何仲禮亦不以為意梁主問策於津對曰陛下有邵陵臣有仲禮不忠</hi>
　　<hi>不孝賊何由乎</hi>南康王會理與羊鴉仁趙伯超等進營於東<lb/>
　府城北約夜渡軍為景所敗於是景復攻城晝夜不<lb/>
<pb n="KR2b0037_WYG_043-23b"/>
　息邵陵世子堅屯太陽門終日蒱飲不恤吏士其書<lb/>
　佐董勛華白曇朗<hi>通鑑作熊曇朗今依南史侯景傳</hi>夜引景衆登城<lb/>
　永安侯確力戰不能却乃排闥入啓梁主云城已䧟<lb/>
　梁主安卧不動歎曰自我得之自我失之亦復何恨<lb/>
　因謂確曰速去語汝父勿以二宫為念景入見於太<lb/>
　極東堂以甲士五百人自衛稽顙殿下典儀引就三<lb/>
　公榻梁主神色不變問曰卿在軍中日久無乃為勞<lb/>
　景不敢仰視汗流被面復至永福省見太子太子亦<lb/>
<pb n="KR2b0037_WYG_043-24a"/>
　無懼容侍衛皆驚散惟俆摛殷不害<hi>字長卿陳郡長平人</hi>侍側<lb/>
　摛謂景曰當以禮見景乃拜退謂其黨曰吾常跨鞍<lb/>
　對陣矢刃交下而意氣安緩了無怖心今見蕭公使<lb/>
　人自慴豈非天威難犯吾不可以再見之于是悉撤<lb/>
　兩宫侍衞縱兵掠乗輿服御宫人皆盡收朝士王侯<lb/>
　送永福省矯詔大赦自加大都督中外諸軍録尚書<lb/>
　事以詔命解外援軍桞仲禮召諸將議之邵陵王綸<lb/>
　曰今日之命委之將軍仲禮熟視不對裴之髙王僧<lb/>
<pb n="KR2b0037_WYG_043-24b"/>
　辯曰將軍擁衆百萬致宫闕淪没正當悉力决戰何<lb/>
　所多言仲禮竟無一言諸軍乃散綸奔會稽仲禮及<lb/>
　羊鴉仁王僧辯趙伯超並開營降賊軍士歎憤<hi>仲禮等入</hi>
　<hi>城先拜景而後見梁主梁主不與言見津津慟哭曰汝非我子何勞相見</hi>景遣仲禮歸司<lb/>
　州僧辯歸竟陵初臨賀王正徳與景約平城之日不<lb/>
　得全二宫及城開正徳率衆揮刃欲入景先使其徒<lb/>
　守門乃不果入景更以正徳為大司馬正徳入見梁<lb/>
　主拜且泣梁主曰啜其泣矣何嗟及矣已而正徳怨<lb/>
<pb n="KR2b0037_WYG_043-25a"/>
　景賣己密書召鄱陽王範使以兵入景遮得其書縊<lb/>
　殺之<lb/>
梁湘東王繹歸江陵殺桂陽王慥<lb/>
　初梁張纘<hi>字伯緒𢎞策之子</hi>為湘州刺史梁主以河東王譽<lb/>
　代之徙纘代岳陽王詧刺雍州纘素恃才輕譽譽深<lb/>
　銜之及至州留纘不遣纘輕舟夜遁將之雍部復慮<lb/>
　詧拒之纘與湘東王繹有舊欲因之以殺譽兄弟乃<lb/>
　如江陵及臺城䧟諸王各還州鎮譽歸湘州信州刺<lb/>
<pb n="KR2b0037_WYG_043-25b"/>
　史桂陽王慥留軍江陵欲待繹至拜謁乃還纘遺繹<lb/>
　書曰河東欲襲江陵岳陽共謀不逞江陵軍士朱榮<lb/>
　亦遣使告繹云桂陽留此欲應譽詧繹懼自蠻中歩<lb/>
　道馳歸江陵囚慥殺之荆湘由是搆隙<hi>繹厚資遣纘赴鎮詧初不</hi>
　<hi>赴援聞臺城已䧟遂執纘纘後為守門者所殺</hi>
梁宣城呉興起兵拒侯景<lb/>
　侯景遣董紹先至廣陵南康王會理以州授之遣于<lb/>
　子悅略呉郡太守袁君正<hi>昻之子</hi>以郡降<hi>紹先子悦所將皆羸兵數</hi>
<pb n="KR2b0037_WYG_043-26a"/>
　<hi>百廣陵僚佐説會理殺紹先發兵拒守與魏連和會理不能用新城戍主戴僧逷勸君正閉關拒賊賊乏</hi>
　<hi>食立可饑死君正亦不從杭新城呉縣晉以後因之今屬浙江  州府</hi>景又遣來亮入<lb/>
　宛陵宣城太守楊白華<hi>一名華魏將大眼子奔于梁胡三省注華讀作花</hi>誘<lb/>
　而斬之景遣其將李賢明攻之不克御史中丞沈浚<lb/>
　<hi>字叔源武康人</hi>避難東歸與呉興太守張嵊<hi>字四山魏之子</hi>起兵討<lb/>
　景景號令所行唯呉郡以西南陵<hi>注見前</hi>以北而起<hi>後景</hi>
　<hi>攻宣城白華力屈乃降景以其北人釋之</hi>
東魏攻魏頴川魏人撃之殺其將慕容紹宗劉豐生<lb/>
<pb n="KR2b0037_WYG_043-26b"/>
　東魏髙岳及慕容紹宗劉豐生等攻魏王思政於潁<lb/>
　川踰年不克豐生違䇿堰洧水<hi>注見前</hi>以灌之城多崩<lb/>
　頺王思政身當矢石與士卒同勞苦城中泉涌懸釜<lb/>
　而炊宇文㤗遣趙貴督東南諸州兵救之阻水不得<lb/>
　前東魏人使善射者乗大艦臨城射之城垂䧟紹宗<lb/>
　豐生臨堰視之暴風忽至飄船向城城上人以長鈎<lb/>
　牽船弓弩亂發二人俱死<lb/>
夏五月梁主衍殂太子綱立<lb/>
<pb n="KR2b0037_WYG_043-27a"/>
　梁主為侯景所制飲膳亦為裁節憂憤成疾口苦索<lb/>
　蜜不得再曰荷荷遂殂<hi>年八十六</hi>景秘不發䘮太子嗚咽<lb/>
　流涕不敢泄聲既而發䘮遂即位立宣城王大噐為<lb/>
　太子<hi>是冬葬武帝於修陵廟號髙祖初髙祖之末建康士民爭尚豪華糧無半年之儲常資四方委</hi>
　<hi>輸及侯景亂道路斷絶人至相食不免餓死存者百無一二貴戚豪族皆自出採稆填委溝壑不可勝紀</hi>
六月梁湘東王繹殺太常卿劉之遴<hi>字思貞南陽湼陽人</hi>
　初侯景將使之遴授臨賀王正徳璽綬之遴剃髪僧<lb/>
　服而逃之遴博學能文嘗為湘東王繹長史將歸江<lb/>
<pb n="KR2b0037_WYG_043-27b"/>
　陵行至夏口繹素嫉其才宻送藥殺之而自為誌銘<lb/>
　厚其賻贈<lb/>
東魏髙澄克潁川以王思政歸魏師還<lb/>
　東魏髙岳既失慕容紹宗等志氣沮䘮不敢復逼長<lb/>
　社<hi>潁川郡冶</hi>陳元康言於髙澄曰王自輔政以來未有殊<lb/>
　功今潁川垂陷願王自以為功澄從之自將攻長社<lb/>
　親臨作堰堰三决澄怒推負土者及囊并塞之城中<lb/>
　無鹽孿腫死者什八九水入城壞澄令城中曰有能<lb/>
<pb n="KR2b0037_WYG_043-28a"/>
　生致王大將軍者封侯若有損傷左右皆斬王思政<lb/>
　帥衆據土山告之曰吾力屈討窮惟當以死謝國因<lb/>
　仰天大哭西向再拜欲自刎衆共執之不得引决澄<lb/>
　遣趙彦深執手申意延而禮之潁川既陷宇文㤗以<lb/>
　侯景所獻諸城道路阻絶令諸將授軍還<hi>髙澄遇思政甚重祭</hi>
　<hi>酒盧潛曰思政不能死節亦何足重澄曰我有盧潛乃是更得一王思政潛度世之曽孫也</hi>
梁湘東王繹自稱假黄鉞大都督中外諸軍承制<lb/>
梁永安侯確謀討侯景不克而死<lb/>
<pb n="KR2b0037_WYG_043-28b"/>
　景愛永安侯確之勇常寘左右邵陵王綸潛遣人呼<lb/>
　之確曰景輕佻一夫力耳我欲手刃之恨未得其便<lb/>
　卿還啓家王勿以確為念景與確逰鍾山確引弓射<lb/>
　鳥因欲射景弦斷不發景覺而殺之<lb/>
梁湘東王繹使其世子方等<hi>字實相</hi>攻湘州刺史河東王<lb/>
譽譽撃之方等敗死秋七月繹復遣信州刺史鮑泉<hi>字潤</hi>
<hi>岳東海人</hi>撃譽<lb/>
　梁湘州刺史河東王譽驍勇得士心湘東王繹將討<lb/>
<pb n="KR2b0037_WYG_043-29a"/>
　侯景遣使督其糧衆譽不受令繹世子方等請討之<lb/>
　<hi>方等徐妃所出妃多失行故方等亦無寵侯景圍臺城方等將兵入援每戰親當矢石以死節自任及城</hi>
　<hi>陷還江陵收集士馬甚得衆和繹始歎其能</hi>繹乃以少子方矩<hi>字徳規</hi>代譽<lb/>
　使方等將兵送之至麻溪<hi>在今長沙府長沙縣北水經注湘水又東合麻溪水</hi>
　<hi>口即此</hi>譽撃之方等軍敗溺死方矩収餘衆還<hi>先是繹以方等</hi>
　<hi>之能入告徐妃妃不對垂泣而退繹怒疏妃穢行牓于大閤方等見之益懼及方等敗死繹無戚容會寵</hi>
　<hi>妃王氏生子而卒繹疑徐妃為之逼令自殺妃赴井死</hi>繹復遣竟陵太守王僧<lb/>
　辯信州刺史鮑泉撃譽刻日就道僧辯請申期繹怒<lb/>
<pb n="KR2b0037_WYG_043-29b"/>
　斫之㡬死仍送獄泉遂將兵獨行<lb/>
梁合州刺史翻陽王範以州附於東魏以乞師<lb/>
　範聞臺城䧟戒嚴欲入僚佐咸説之曰今魏人已據<lb/>
　夀陽大王移足則虜必窺合肥範乃止會髙澄遣李<lb/>
　伯穆逼合肥範方謀討侯景藉東魏為援乃以合州<lb/>
　輸伯穆送二子於鄴以乞師出屯濡須以待上㳺之<lb/>
　軍久之不至東魏亦不為出師範糧乏進退無計乃<lb/>
　西軍樅陽<hi>範遣信告江州刺史尋陽王大心大心以湓城處之既至興大心相猜大心築壘以備之</hi>
<pb n="KR2b0037_WYG_043-30a"/>
　<hi>市糴不通範衆無所得食多餓死範憤愧而卒  樅陽溢賊注俱見前</hi>
盗殺東魏大將軍髙澄於鄴<lb/>
　先是髙澄如鄴封齊王加殊禮將佐請受之陳元康<lb/>
　以為未可至是澄復詣鄴<hi>澄謂濟隂王暉業曰比讀何書暉業曰数尋伊霍之</hi>
　<hi>傳不讀曹馬之書</hi>澄前獲梁衡州刺史蘭欽<hi>字休明中昌魏人</hi>子京<lb/>
　以為膳奴欽請贖之不許京屢自訴澄杖之曰更訴<lb/>
　當殺汝京遂與其黨六人謀作亂會澄與陳元康楊<lb/>
　愔崔季舒屏左右謀受禪京進食寘刀盤下殺之愔<lb/>
<pb n="KR2b0037_WYG_043-30b"/>
　季舒走匿元康以身蔽澄亦被傷<hi>是夕卒</hi>初澄以太原<lb/>
　公洋次長忌之洋深自晦匿每退朝閉閤静坐雖對<lb/>
　妻子或竟日不言及變起洋聞之神色不動入討羣<lb/>
　賊斬而臠之秘不發䘮勲貴以重兵皆在并州勸洋<lb/>
　早如晉陽洋從之夜召督䕶唐邕<hi>字道和晉陽人</hi>使部分將<lb/>
　士鎮遏四方須叟而畢<hi>東魏主聞澄死竊謂左右曰大將軍死似是天意威權當</hi>
　<hi>復歸帝室矣洋留高岳高隆之司馬子如楊愔守鄴入謁東魏主從甲士八千人登階者二百餘人皆攘</hi>
　<hi>袂扣刀若對嚴敵令主者傳奏曰臣有家事須詣晉陽再拜而出東魏主失色目送之曰此人又似不相</hi>
<pb n="KR2b0037_WYG_043-31a"/>
　<hi>容朕不知死在何日</hi>
九月侯景陷呉興梁太守張嵊御史中丞沈浚死之<lb/>
　景使侯子鑒寇呉興呉興兵力寡弱張嵊書生不閑<lb/>
　軍旅或勸嵊効袁君正迎降嵊歎曰袁氏世濟忠貞<lb/>
　不意君正一旦隳之吾豈不知此難久全但以身許<lb/>
　國有死無貳耳戰敗還府整服安坐子鑒執送建康<lb/>
　景欲活之嵊曰吾忝任專城朝廷傾危不能匡復速死<lb/>
　為幸景猶欲存其一子嵊曰吾一門已在鬼録不就<lb/>
<pb n="KR2b0037_WYG_043-31b"/>
　爾虜求恩景怒盡殺之并殺沈沒<hi>初景既背盟又復請和高祖遣浚詣</hi>
　<hi>景所浚見景無去志發憤責之景横刀於膝嗔目叱之浚曰負恩亡義逢棄詛盟固天地所不容沈浚五</hi>
　<hi>十之年常恐不得死所何為以死相懼邪因徑去不顧景以其忠直捨之及是卒被殺</hi>
梁岳陽王詧攻江陵湘東王繹遣兵襲襄陽詧遁還繹<lb/>
使竟陵太守王僧辯攻湘州<lb/>
　鮑泉攻湘州河東王譽迎戰而敗退保長沙泉圍之<lb/>
　岳陽王詧留叅軍蔡大實<hi>字敬位濟陽考城人</hi>守襄陽帥衆伐<lb/>
　江陵以救湘州湘東王繹大懼時新興<hi>晉僑郡隋改縣曰安興唐</hi>
<pb n="KR2b0037_WYG_043-32a"/>
　<hi>省故城在今荆州府江陵縣</hi>大守杜崱<hi>杜陵人懐寶之子</hi>在詧軍繹與之<lb/>
　有舊宻邀之崱帥所部降其兄岸請以五百騎襲襄<lb/>
　陽距城三十里城中始覺蔡大寶奉詧母登城拒戰<lb/>
　詧聞之遁還岸亦走繹出王僧辯于獄代泉攻長沙<lb/>
　<hi>邵陵王綸致書于繹曰今社稷危耻創巨痛深惟應剖心嘗膽泣血枕戈其餘小忿或宜容貰若外難未</hi>
　<hi>除家禍仍搆料今訪古未或不亡夫征戰之理唯求克勝至於骨由之戰愈勝愈酷勞兵損義虧失多矣</hi>
　<hi>弟若䧟洞庭不戢兵刃雍州疑迫何以自安必引魏軍以求形援弟若不安國家去矣繹不從綸流涕曰</hi>
　<hi>天下之事一至於斯湘州若敗吾亡無日矣</hi>
<pb n="KR2b0037_WYG_043-32b"/>
冬十一月梁湘東王繹遣兵攻襄陽岳陽王詧乞師於魏<lb/>
魏遣開府楊忠率師救之<lb/>
　詧既與湘東王繹為敵恐不能自存遣使求援於魏<lb/>
　請為附庸繹使桞仲禮鎮竟陵以圖詧詧懼遣其妃<lb/>
　王氏及世子嶚<hi>字道逺</hi>為質於魏宇文㤗欲經畧江漢<lb/>
　以楊忠都督三荆<hi>注見前</hi>諸軍鎮穰城仲禮帥衆趣襄<lb/>
　陽㤗遣忠及僕射長孫儉<hi>本名慶明嵩五世孫</hi>將兵撃仲禮以<lb/>
　救詧<lb/>
<pb n="KR2b0037_WYG_043-33a"/>
十二月侯景䧟錢塘㑹稽執梁刺史南郡王大連<hi>字仁靖大</hi>
<hi>欵之弟</hi>
　宋子仙䧟錢塘乗勝渡浙江至會稽邵陵王綸奔鄱陽<lb/>
　時會稽豐沃勝兵數萬糧伏山積東人懲侯景殘虐咸<lb/>
　樂為用而大連朝夕酣飲不恤軍士司馬留異<hi>東陽長山人</hi>
　凶狡殘暴為衆所患大連悉以軍委之子仙至大連棄城<lb/>
　走異以兵衆降為子仙鄉導追及大連執送建康大<lb/>
　連猶醉不之知於是三呉<hi>呉郡呉興會稽是為三呉</hi>盡沒於景<lb/>
<pb n="KR2b0037_WYG_043-33b"/>
梁始興太守陳霸先起兵討侯景<lb/>
　先是梁廣州刺史元景仲<hi>法僧之子</hi>謀應侯景<hi>景以景仲元氏之族</hi>
　<hi>遣信許奉為主</hi>陳覇先以兵討之景仲敗死霸先迎定州<hi>注見</hi>
　<hi>前</hi>刺史蕭勃<hi>呉平侯景之子</hi>鎮廣州勃以霸先監始興郡事<lb/>
　至是霸先結郡中豪傑將討景遣杜僧明將二千人<lb/>
　頓於嶺上勃遣人止之霸先曰京都覆没君辱臣死<lb/>
　君侯體則皇枝任重方岳不能赴援遣僕一軍猶賢<lb/>
　乎已而更止之乎乃遣使間道詣湘東王繹受節度<lb/>
<pb n="KR2b0037_WYG_043-34a"/>
　<hi>霸先至大庾嶺南康土豪蔡路養以兵拒之其黨蕭摩訶年十三單騎出戰無敢當者霸先擊之路養敗</hi>
　<hi>走摩訶降霸先遂進軍南康湘東王繹承制以霸先為交州刺史  大庾領南康注俱見前蕭摩訶字元</hi>
　<hi>允蘭陵人</hi>
東魏取梁司州<lb/>
　先是梁東徐北青州<hi>梁於下邳郡置東徐州又於東海懐仁縣置南北二青州下邳</hi>
　<hi>注見前懐仁廢縣在今海州贑榆縣</hi>皆降於東魏東魏遂取梁青州<hi>郎南</hi>
　<hi>青州</hi>及山陽郡<hi>今懐安/府是</hi>已而又取淮隂<hi>注見前</hi>至是復取<lb/>
　司州於是東魏盡有淮南之地<lb/>
<pb n="KR2b0037_WYG_043-34b"/>
<hi>庚梁太宗簡文帝綱大寳元年魏大統十六年東魏武午定八年齊顯祖文宣帝高洋天保元年  是嵗東魏</hi>
<hi>亡齊代</hi>春正月東魏高洋自為丞相都督中外諸軍錄尚<lb/>
書事封齊王<lb/>
梁邵陵王綸至江夏自稱都督中外諸軍承制<lb/>
　綸自鄱陽進至九江尋陽王大心以江州讓之綸不<lb/>
　受引兵西上至江夏南平王恪以郢州讓之亦不受<lb/>
　乃推綸為假黄鉞都督承制<lb/>
梁祖皓<hi>暅之之子</hi>起兵廣陵殺侯景將董紹先二月景陷廣<lb/>
<pb n="KR2b0037_WYG_043-35a"/>
陵皓死之<lb/>
　廣陵人來嶷<hi>字徳山</hi>説前太守祖皓曰董紹先輕而無<lb/>
　謀人情不附襲而殺之此壯士之任耳今欲糾帥義<lb/>
　勇奉戴府君若其克㨗可立桓文之勲必天未悔禍<lb/>
　猶足為梁室忠臣皓曰此僕所願也乃相與糾合勇<lb/>
　士百餘人襲廣陵斬董紹先馳檄逺近推蕭勔<hi>勃之弟</hi>
　為刺史景遣郭元建攻之皓嬰城固守未幾城陷皓<lb/>
　被執景車裂之遂屠廣陵嶷闔門皆被害<hi>一子逃免後仕於陳</hi>
<pb n="KR2b0037_WYG_043-35b"/>
魏師進次石城<hi>注見前</hi>梁湘東王繹請盟魏師還<lb/>
　先是魏楊忠圍梁安陸栁仲禮馳還救之兵敗被執<lb/>
　安陸竟陵皆降於忠於是漢東盡入於魏至是忠乘<lb/>
　勝至石城欲進逼江陵梁湘東王繹遣舍人庾恪説<lb/>
　忠曰詧來伐叔而魏助之何以使天下歸心忠遂停<lb/>
　湕北<hi>湕一作建今荆門州有建水亦曰建陽河</hi>繹請送質求和魏人許之<lb/>
　乃盟而還<lb/>
梁旱蝗<lb/>
<pb n="KR2b0037_WYG_043-36a"/>
　時江南連年旱蝗江楊尤甚百姓流亡草根木葉食<lb/>
　之皆盡富室或衣羅綺懐金玉而死白骨成聚如邱<lb/>
　隴焉<lb/>
夏四月梁王僧辯克湘州殺河東王譽<lb/>
　初湘東世子方等之死湘州將周鐵虎<hi>陳書本傳不知何許人南</hi>
　<hi>史同</hi>功最多譽委遇甚重至是僧辯得鐵虎命烹之呼曰<lb/>
　侯景未滅奈何殺壯士僧辯竒其言而釋之<lb/>
梁湘東王繹移檄討侯景<lb/>
<pb n="KR2b0037_WYG_043-36b"/>
　繹聞高祖之喪以長沙未下匿之至是始發喪刻檀<lb/>
　為高祖像事之甚謹動静必咨焉以天子制於賊臣<lb/>
　不肯從大寳之號猶稱太清四年下令大舉討侯景<lb/>
　移檄遠近<lb/>
五月東魏髙洋稱皇帝廢東魏主善見為中山王<hi>東魏主在</hi>
<hi>位十七年而亡</hi>
　東魏徐之才<hi>丹陽人</hi>宋景業<hi>廣宗/人</hi>善圖䜟因髙徳政<hi>字七貞勃海蓚</hi>
　<hi>人</hi>勸齊王洋受魏禪<hi>先是童謡曰一束藁両頭然河邊羖䍽飛上天藁然兩頭於文</hi>
<pb n="KR2b0037_WYG_043-37a"/>
　<hi>為髙河邊羖䍽為水邊羊齊王名也於是之才等勸洋受禪</hi>洋以告婁太妃太妃<lb/>
　曰汝父如龍汝兄如虎猶以天位不可妄據終身北<lb/>
　面汝獨何人欲行舜禹之事乎洋以告之才之才曰<lb/>
　正為不及父兄故宜早升尊位耳<hi>洋使徳政如鄴未還郎擁兵而東至</hi>
　<hi>平都城召諸勲貴議之莫敢對長史杜弼曰闗西國之勍敵今若受禪彼必挾天子稱義兵而東王何以</hi>
　<hi>待之乎徐之才曰彼亦欲為王所為縱其屈彊不過隨我稱帝耳弼無以應徳政至鄴公卿莫有應者司</hi>
　<hi>馬子如逆洋於遼陽固言未可洋遂還居常不悦景業復勸之  平都城在今山西遼州和順縣遼陽今</hi>
　<hi>遼州是</hi>洋乃發晉陽東魏進洋位相國總百揆備九錫<lb/>
<pb n="KR2b0037_WYG_043-37b"/>
　洋至鄴使侍中張亮等見東魏主逼以禪位魏主斂<lb/>
　容曰推挹已乆今當遜避乃下御座歩就東廊詠後<lb/>
　漢書獻帝贊求入與六宮别舉宮皆哭直長趙道徳<lb/>
　以故犢車一乘送出雲龍門百僚拜辭遂遷於北城<lb/>
　遣彭城王韶等奉璽綬禪位於齊齊王洋郎皇帝位<lb/>
　於南郊封東魏主為中山王<hi>追尊獻武王文襄王皆為皇帝獻武廟號高祖文</hi>
　<hi>襄廟號世宗尊王太妃為皇太后降魏朝封爵有差是月齊主立趙郡李后宗女為皇后后子殷為太子</hi>
梁武陵王紀遣其世子圖照<hi>字明周</hi>將兵赴援次於白帝<lb/>
<pb n="KR2b0037_WYG_043-38a"/>
　時梁境唯荆益所部尚完實益州刺史武陵王紀移<lb/>
　告征鎮使世子圓照帥兵受湘東王節度繹授以信<lb/>
　州刺史令屯白帝未許東下<lb/>
魏立蕭詧為梁王詧朝於魏<lb/>
　魏人欲令岳陽王詧發哀嗣位詧辭乃遣使命詧為<lb/>
　梁王建臺置百官詧遂入朝於魏<hi>詧自是為北朝附庸</hi>
梁高州刺史李遷仕反高涼<hi>後漢郡梁為高州治故城在今肇慶府陽江縣</hi>太<lb/>
守馮寳妻洗氏討敗之<lb/>
<pb n="KR2b0037_WYG_043-38b"/>
　梁高涼太守馮寳故北燕主𢎞之族也<hi>初北燕主𢎞奔髙麗使其</hi>
　<hi>族人馬業以三百人浮海奔宋因留新會自業至孫融世為羅州刺史融子寳為高涼太守  新會宋郡</hi>
　<hi>隨改為縣今屬廣州府羅州梁置治石龍故城在今高州府化州</hi>娶高涼洗氏氏多<lb/>
　籌畧善用兵部衆皆服之高州刺史李遷仕遣使召<lb/>
　寳寳欲徃洗氏止之曰刺史無故不應召太守此必<lb/>
　欲詐君共反耳且無徃以觀其變數日遷仕果反遣<lb/>
　主帥杜平虜將兵逼南康陳霸先使周文育擊之洗<lb/>
　氏謂寳曰平虜今與官相拒勢不得還遷仕在州無<lb/>
<pb n="KR2b0037_WYG_043-39a"/>
　能為也君宜遣使卑辭厚禮告以欲遣婦參彼必喜<lb/>
　而無備我將千餘人歩擔雜物唱言輸賧<hi>蠻人以貨為賧</hi>得<lb/>
　至柵下破之必矣寳從之遷仕果不設備洗氏襲擊<lb/>
　大破之遷仕走保寧都<hi>吳新都縣宋改名今為州𨽻江西</hi>文育亦擊<lb/>
　走平虜據其城<hi>洗氏與霸先會於贛石還謂寳曰陳都督非常人也甚得衆心必能平賊</hi>
　<hi>宜厚資之明年二月霸先擊斬遷仕進兵江州湘東王□以為江州刺史  贛石郎今贛江之十八灘難</hi>
　<hi>多臣石陳書髙祖紀所云南康贛石是也</hi>
秋七月侯景陷江州及豫章<lb/>
<pb n="KR2b0037_WYG_043-39b"/>
　初東魏遣牒云洛<hi>牒云代北複姓洛武川人</hi>等迎鄱陽世子嗣<hi>字長</hi>
　<hi>𦙍</hi>使鎮皖城未行侯景遣任約將兵宼江州洛等引<lb/>
　去嗣失援敗死約遂畧地至湓城㝷陽王大心出兵<lb/>
　戰敗遂以州降鄱陽將侯瑱<hi>字伯玉巴西人</hi>據豫章景遣于<lb/>
　慶畧地南至瑱力屈亦降景以瑱同姓待之甚厚質<lb/>
　其妻子遣隨慶狥蠡南<hi>彭蠡之南</hi>諸郡<lb/>
齊定律始立九等户<hi>户有上中下三等毎等又分上中下是為九等</hi>
　齊主初立勵精為治趙道徳以事屬黎陽太守房超<lb/>
<pb n="KR2b0037_WYG_043-40a"/>
　<hi>清河人</hi>超不發書棓殺其使齊主善之命守宰各設棓<lb/>
　以誅屬請之使乆之中郎宋軌奏曰若受使請賕猶<lb/>
　致大戮身為枉法何以加罪乃罷之㝷詔僕射薛淑<lb/>
　等取魏麟趾格討論損益以為齊律簡練六坊之人<lb/>
　每一人必當百人任<hi>保任也</hi>其臨陳必死然後取之謂<lb/>
　之百保鮮卑又簡華人勇力者謂之勇士以備邊要<lb/>
　始立九等之户富者税其錢貧者役其力<lb/>
九月梁湘東王繹取郢州邵陵王綸奔齊昌<hi>南齊郡今黄州府蘄</hi>
<pb n="KR2b0037_WYG_043-40b"/>
<hi>州是</hi>侯景兵襲之綸遂奔齊齊以為梁王<lb/>
　邵陵王綸大修鎧仗將討侯景湘東王繹惡之遣王<lb/>
　僧辯鮑泉帥舟師襲之至鸚鵡洲<hi>在今武昌府江夏縣西南江中</hi>綸<lb/>
　遣其子礩將兵擊之且以書責僧辯曰將軍前年殺<lb/>
　人之姪今歲伐人之兄以此求榮恐天下不許僧辯<lb/>
　送書於繹繹命進軍綸乃集其麾下於西園涕泣言<lb/>
　曰我本無他志在滅賊湘東常謂與之争帝遂爾見<lb/>
　伐今日欲守則交絶糧儲欲戰則取笑千載不容無<lb/>
<pb n="KR2b0037_WYG_043-41a"/>
　事受縛當於下流避之麾下壯士争出請戰不從綸<lb/>
　與礩登舟北出僧辯入據郢州繹以其世子方諸<hi>字明</hi>
　<hi>智</hi>為刺史綸與左右輕舟奔武昌已稍収㪚卒屯於<lb/>
　齊昌遣使請降於齊齊以綸為梁主任約進宼西陽<lb/>
　<hi>注見前</hi>武昌綸引齊兵未至移營馬柵<hi>在今黄州府黄岡縣北</hi>距<lb/>
　西陽八十里任約聞之遣叱羅通<hi>叱羅代北複姓通名</hi>等襲之<lb/>
　綸不為備策馬亡走至汝南<hi>晉僑郡故城在今武昌府江夏縣水經注晉咸</hi>
　<hi>和中户口南渡因置斯郡</hi>魏城主李素綸故吏也開城納之任約<lb/>
<pb n="KR2b0037_WYG_043-41b"/>
　遂據西陽武昌<hi>綸在汝南修城池集士辛將圖安陸魏字文㤗遣楊忠攻拔汝南執綸殺</hi>
　<hi>之投屍江岸岳陽王詧迎葬襄陽</hi>
侯景自稱漢王<lb/>
　景又自加宇宙大將軍都督六合諸軍事梁主驚曰<lb/>
　將軍乃有宇宙之號乎<lb/>
冬十月魏宇文泰伐齊不戰而還洛陽平陽皆降於齊<lb/>
　泰以齊主稱帝伐之自恒農為橋濟河至建州<hi>此西魏僑</hi>
　<hi>置之州今絳州絳縣是</hi>齊主自將出頓東城<hi>今在太原府太原縣汾水東</hi>泰<lb/>
<pb n="KR2b0037_WYG_043-42a"/>
　聞其軍容嚴盛歎曰高歡不死矣㑹乆雨畜產皆死<lb/>
　乃還於是河南自洛陽河北自平陽以東皆入於齊<lb/>
梁寧州<hi>注見前</hi>刺史徐文盛<hi>字道茂/彭城人</hi>敗侯景兵於貝磯<hi>水經</hi>
<hi>注江水東過邾縣南又東逕貝磯邾縣今黄州府黄岡縣是</hi>
　初梁寧州刺史徐文盛募兵討侯景湘東王繹使將<lb/>
　兵東下與任約遇軍貝磯任約逆戰文盛大破之進<lb/>
　軍大舉口<hi>舉水入江之口舉水出黄州府麻城縣今黄岐亭河至黄岡入江</hi>侯景以<lb/>
　約守西陽乆不能進自出屯晉煕<hi>晉郡唐改舒州今安慶府是</hi>
<pb n="KR2b0037_WYG_043-42b"/>
侯景殺南康王㑹理武林侯諮<hi>字世㳟鄱陽王範之子</hi>
　南康王㑹理以侯景旣出建康空虚與栁敬禮<hi>仲禮之弟</hi>
　西鄉侯勸東鄉侯勔<hi>皆吳平候景之子</hi>謀起兵誅王偉建安<lb/>
　侯賁<hi>正徳弟正立之子</hi>中宿世子子邕<hi>中宿世子中宿侯之世子子邕始興王憺</hi>
　<hi>之孫</hi>以告偉偉収㑹理等殺之<hi>錢塘禇冕以會理故舊捶掠千計終無異言會</hi>
　<hi>理隔壁謂之曰卿雖忍死明我我心實欲殺賊冕□不服景乃宥之</hi>梁主旣立景防衛<lb/>
　甚嚴唯武林侯諮及僕射王克舍人殷不害並以文<lb/>
　弱得出入卧内講論而已及是克不害懼禍稍自疎<lb/>
<pb n="KR2b0037_WYG_043-43a"/>
　諮獨不去景惡之使人殺之封賁為竟陵王子邕為<lb/>
　隨王賜姓侯氏<lb/>
魏初作府兵<hi>胡三省曰唐府兵本此</hi>
　魏宇文泰始籍民之才力者為兵府身租庸調一切<lb/>
　蠲之<hi>凡受田之丁歳輸粟謂之租隨鄉所出輸絹綾絲麻布無則輸銀謂之調用民之力嵗二十日</hi>
　<hi>閏加二日不役則折絹謂之庸旣籍為兵則皆免之</hi>以農隙講閲戰陳馬畜糧<lb/>
　備六家供之合為百府每府一郎將主之分屬二十<lb/>
　四軍凡十二大將軍每大將軍各統開府二人開府<lb/>
<pb n="KR2b0037_WYG_043-43b"/>
　各領一軍<lb/>
齊行天保歴<lb/>
　宋景業所造也<lb/>
<hi>辛梁大寳二年魏太統未十七年齊天保二年</hi>春三月魏主寳炬殂太子欽立<lb/>
<hi>是為廢帝</hi>
齊以梁湘東王繹為梁相國承制<lb/>
閏月梁除文盛伐侯景敗之<lb/>
　文盛攻克武昌任約告急侯景自帥衆西上以太子<lb/>
<pb n="KR2b0037_WYG_043-44a"/>
　大器為質留王偉居守至西陽與徐文盛夾江築壘<lb/>
　文盛擊破之景遁還營<lb/>
夏四月侯景陷梁郢州執刺史蕭方諸徐文盛奔江陵<lb/>
　方諸年十五恃文盛在近不設備日以蒱酒為樂侯<lb/>
　景使宋子仙任約襲之入其城方諸迎拜鮑泉匿牀<lb/>
　下擒以送景景因風便中江舉帆遂越文盛等軍直<lb/>
　入江夏文盛衆懼而潰逃歸江陵<lb/>
梁湘東王繹遣大都督王僧辯伐侯景次巴陵景攻之<lb/>
<pb n="KR2b0037_WYG_043-44b"/>
不克六月繹使胡僧佑<hi>字願果南陽冠軍人</hi>擊景敗之獲其將任<lb/>
約景遁還<lb/>
　湘東王繹以王僧辯為大都督帥諸將東擊景至巴<lb/>
　陵聞郢州陷因留戍之繹遺僧辯書曰賊既乘勝必<lb/>
　將西下不勞逺擊但守巴邱<hi>山名在今岳州府城内</hi>以逸待勞<lb/>
　無不克矣<hi>繹又謂僚佐曰景若水歩兩道直指江陵此上䇿也據夏首積兵糧中䇿也悉力攻</hi>
　<hi>巴陵下䇿也巴陵城小而固僧辯可任景攻不拔野無所掠暑疫時起食盡兵疲破之必矣  夏首夏水</hi>
　<hi>之首江之汜也在武昌江中</hi>乃命徐嗣徽自岳陽杜崱自武陵引<lb/>
<pb n="KR2b0037_WYG_043-45a"/>
　兵㑹僧辯景使丁和守夏首宋子仙為前驅趣巴陵<lb/>
　分遣任約直指江陵景帥大兵水歩繼進於是緣江<lb/>
　戍邏望風請服僧辯乘城固守偃旗臥鼓安若無人<lb/>
　<hi>先是巴陵刺史王珣降景至是景濟江執珣至城下使説其弟宜州刺史琳琳曰兄受命討賊不能死難</hi>
　<hi>曾不内慚反欲陽誘取弓射之珣慚而退  王琳字子珩會稽山隂人</hi>景百道攻城城<lb/>
　中鼓譟矢石雨下殺賊甚衆景乃退僧辯著綬乘輿<lb/>
　奏鼓吹廵城景軍飢疫死傷大半繹遣胡僧祐援巴<lb/>
　陵戒之曰賊若水戰以大艦臨之必克若歩戰鼓棹<lb/>
<pb n="KR2b0037_WYG_043-45b"/>
　就巴陵不須交鋒也僧祐至湘浦<hi>亦曰三江浦在巴陵縣北</hi>景遣<lb/>
　任約帥鋭卒據白塉<hi>亭名在岳州府華容縣西南</hi>待之僧佑由他<lb/>
　路西上潛引兵至赤沙亭<hi>即赤亭城在華容縣南</hi>㑹信州刺史<lb/>
　陸法和<hi>北齊書本傳不知何許人</hi>至與之合軍法和有異術隠於<lb/>
　百里洲<hi>在荆州府枝江縣東</hi>豫言多中人莫能測至是以任約<lb/>
　向江陵請行既至與僧祐縱兵擊之約兵大潰殺溺<lb/>
　甚衆擒約送江陵景焚營遁約至繹赦之<hi>繹復遣王僧辯引兵</hi>
　<hi>東下至漢口攻魯山擒賊將支化仁至郢州四面攻之宋子仙等困蹙乞輸城而還僧辯偽許之命結船</hi>
<pb n="KR2b0037_WYG_043-46a"/>
　<hi>百艘以安其意子仙將發僧辯命杜龕帥精勇千人攀牒而上鼓譟奄進水軍士宋遙帥樓船暗江雲合</hi>
　<hi>子仙走至白楊浦大破之周鐵虎生擒子仙送江陵斬之  杜龕崱兄子暗江雲合言船多如雲江為之</hi>
　<hi>暗也</hi>
梁湘東王繹誘江安侯圓正<hi>字明允武陵王紀之子</hi>執之<lb/>
　江安侯圓正為西陽太守寛和好施歸附者衆有兵<lb/>
　一萬湘東王繹欲圖之署為平南將軍及至囚之分<lb/>
　其部曲使告其罪荆益之釁自此起<lb/>
秋八月侯景廢梁主綱殺太子大器而立豫章王棟<hi>字元</hi>
<pb n="KR2b0037_WYG_043-46b"/>
<hi>吉安王歡之子</hi>
　初景旣克建康常言吳兒怯昜取須定中原然後為<lb/>
　帝後納溧陽公主<hi>梁主之女景甚愛之</hi>妨於政事王偉屢諫景<lb/>
　以告主主怒偉恐為所讒因説景除梁主及景自巴<lb/>
　陵敗歸猛將多死自恐不能义存偉因説以廢立景<lb/>
　從之遣彭儁等帥兵入殿廢梁主為晉安王幽於永<lb/>
　福省殺太子大器及王侯在建康者二十餘人迎豫<lb/>
　章王棟立之已而景欲迎梁主復位以棟為太孫王<lb/>
<pb n="KR2b0037_WYG_043-47a"/>
　偉曰廢立大事豈可數改耶乃止<lb/>
冬十月侯景弑梁主綱<lb/>
　王偉説侯景殺梁主綱以絶衆心景從之使偉與彭<lb/>
　儁王修纂進酒梁主知將殺己盡醉而寢儁進土囊<lb/>
　修纂坐其上而殂<lb/>
十一月侯景廢梁主棟自稱漢帝<lb/>
　景即位於南郊還登太極殿其黨數萬皆吹脣呼譟<lb/>
　而上封梁主棟為淮隂王鎖於密室景居禁中非故<lb/>
<pb n="KR2b0037_WYG_043-47b"/>
　舊不得見由是諸將多怨望<lb/>
十二月齊主洋弑中山王<lb/>
　齊主每出入常以中山王自隨王妃太原公主恒為<lb/>
　之嘗飲食䕶視之至是齊主飲公主酒使人鴆王殺<lb/>
　之并其三子<hi>諡曰魏孝静帝葬於鄴西後忽掘而投之漳水</hi>
齊主殺羙陽公元暉業<lb/>
　彭城公元韶以高氏壻寵遇異於諸元羙陽公元暉<lb/>
　業以位望隆重志氣不倫尤為齊主所忌嘗於宫門<lb/>
<pb n="KR2b0037_WYG_043-48a"/>
　外罵韶曰爾不及一老嫗負璽與人何不擊碎之<hi>謂漢</hi>
　<hi>元皇后投璽缺角詔何故奉璽與齊</hi>我出此言知即死爾亦詎得幾時<lb/>
　齊主聞而殺之<hi>齊主剃韶鬚髯施粉黛衣婦人衣以自隨曰我以彭城為嬪御乆之太史</hi>
　<hi>奏當除舊布新齊主問韶曰漢光武何故中興韶曰為誅諸劉不盡於是齊主誅諸元二十五家韶幽於</hi>
　<hi>地牢而死未幾齊主盡滅元氏之族唯元文遙等數家得免  元文遙字徳遠魏常山王遵五世孫</hi>
<hi>壬梁世祖孝元帝繹承聖元年申魏主欽元年齊天保三年</hi>春正月突厥土門襲柔<lb/>
然殺頭兵可汗自號伊利可汗<hi>劉友益曰突厥始稱可汗</hi>
　突厥土門襲擊柔然大破之頭兵可汗自殺土門自<lb/>
<pb n="KR2b0037_WYG_043-48b"/>
　號伊利可汗號其妻為可賀敦子弟謂之特勒别將<lb/>
　兵者皆謂之設<lb/>
二月梁湘東王繹遣王僧辯陳霸先討侯景<lb/>
　先是王僧辯乘勝下湓城陳霸先引兵來會<hi>侯景將于慶自</hi>
　<hi>鄱陽還豫章侯瑱閉門拒之䖍走江州及僧辯至慶棄城走</hi>湘東王繹命僧辯且<lb/>
　頓㝷陽以俟諸軍之集至是繹始命僧辯督諸軍東<lb/>
　發舳艫數百里陳霸先帥甲士三萬舟艦二千自南<lb/>
　江<hi>即贛水也自南來注彭蠡北入於江故謂之南江</hi>出湓口㑹僧辯於白茅<lb/>
<pb n="KR2b0037_WYG_043-49a"/>
　灣<hi>在九江府徳化縣北</hi>築壇歃血其讀盟文流涕慷慨<lb/>
三月梁王僧辯陳霸先擊敗侯景景亡走吳<lb/>
　王僧辯等至蕪湖景聞之懼侯子鑒據姑孰南洲以<lb/>
　拒西師僧辯至子鑒帥歩騎挑戰又以鵃䑠<hi>音鳥了長船也</hi>
　<hi>两旁著棹徃來如飛</hi>千艘載戰士僧辯麾細船皆退留大艦夾<lb/>
　泊兩岸子鑒之衆謂水軍欲退徑出趣之大艦斷其<lb/>
　歸路鼓譟大呼合戰中江子鑒大敗僅以身免<hi>先是景戒</hi>
　<hi>子鑒曰西人善水戰勿與争鋒若歩騎一交必當可破及聞子鑒敗大懼涕下覆面引衾而臥良乆方起</hi>
<pb n="KR2b0037_WYG_043-49b"/>
　<hi>曰誤殺乃公</hi>僧辯督諸軍乘潮入淮景塞淮口緣淮作城<lb/>
　十餘里中樓堞相接僧辯問計於陳霸先霸先曰前<lb/>
　栁仲禮數十萬兵隔水而坐韋粲在青溪竟不渡岸<lb/>
　賊登高望之表裏俱盡故能敗我今圍石頭須度北<lb/>
　岸諸將若不能當鋒霸先請徃乃進於石頭西落星<lb/>
　山<hi>在上元縣東北</hi>築柵僧辯進軍招提寺北景帥衆萬餘人<lb/>
　鐵騎八百餘匹陳於西州<hi>六朝時楊州治所</hi>之西霸先命諸<lb/>
　將分處置兵以分其勢景衝官軍官軍小縮霸先遣<lb/>
<pb n="KR2b0037_WYG_043-50a"/>
　將軍徐度<hi>字孝節安陸人</hi>將弩手二千横截其後景兵却霸<lb/>
　先與王琳杜龕等以鐵騎乘之僧辯以大軍繼進景<lb/>
　兵敗入柵其將盧暉略以石頭降僧辯入據之景與<lb/>
　霸先殊死戰景帥百餘騎棄矟執刀左右衝陳不動<lb/>
　衆遂大潰景至闕下不敢入臺與其黨百餘騎東走<lb/>
　入吳<hi>僧辯不戢軍士剽掠居民號泣滿道是夜軍士遺火焚大極殿及東西堂寳器羽儀輦輅無遺</hi>
　<hi>明日乃命侯瑱等帥精甲追景王克等帥臺内舊臣迎僧辯於道僧辯問克璽綬何在克良乆曰趙平原</hi>
　<hi>持去僧辯曰王氏百世鄉族一朝墜矣  趙平原景侍中趙思賢也</hi>僧辯迎太宗梓宫<lb/>
<pb n="KR2b0037_WYG_043-50b"/>
　升朝堂帥百官哭踊如禮上表勸進於湘東王且迎<lb/>
　都建業不許<hi>景黨侯子鑒等皆降齊獲王偉送建康僧辯啟陳霸先鎮京口</hi>
梁湘東王繹殺豫章王棟<lb/>
　王僧辯之發江陵也啟湘東王曰平賊之後嗣君何<lb/>
　以為禮王曰六門之内自極兵威僧辯曰討賊之謀<lb/>
　臣為己任成濟之事請别舉人王乃密諭朱買臣使<lb/>
　為之所及景敗豫章王棟及二弟橋樛相扶出於密<lb/>
　室逢杜崱於道為去其鎖二弟曰今日始免横死矣<lb/>
<pb n="KR2b0037_WYG_043-51a"/>
　棟曰倚伏難知吾猶有懼買臣呼之就船並沈於水<lb/>
夏四月梁武陵王紀稱帝於成都<lb/>
　紀頗有武略在蜀十七年南開寧州越雋西通資陵<lb/>
　<hi>西域國</hi>吐谷渾内修耕桑鹽鐵之政外通商賈逺方之<lb/>
　利故能殖其財用器甲殷積有馬八千匹聞候景陷<lb/>
　臺城湘東王繹將討之謂僚佐曰七官文士豈能匡<lb/>
　濟長史劉孝勝<hi>孝儀之弟</hi>等勸紀稱帝會内寢殿柱繞節<lb/>
　生花紀以為己瑞遂即帝位立子圓照為太子司馬<lb/>
<pb n="KR2b0037_WYG_043-51b"/>
　王僧略<hi>僧辯之弟</hi>參軍徐怦<hi>勉從/子</hi>固諫不從<hi>初臺城之圍怦勸紀速入</hi>
　<hi>援紀意不欲行内銜之會人告悍反紀謂曰以□舊情當使諸子無恙對曰生兒悉如殿下留之何益紀乃盡誅之</hi>
　<hi>亦殺僧略水□侯撝嘆曰王事不成矣吾人國之基也今先殺之不亡何待  永□候偽字智遐安成王秀之子</hi>
侯景伏誅<lb/>
　侯瑱追及景於松江<hi>今日吳淞江自太湖分流逕蘇州府之吳江長洲諸縣界至太</hi>
　<hi>倉州寳山縣含黄浦入海</hi>進擊敗之斬彭儁等景與腹心數十人<lb/>
　單船走將入海羊侃之子鵾為景都督殺之送尸建<lb/>
　康傳首江陵截其手送於齊暴景尸於市士民争取<lb/>
<pb n="KR2b0037_WYG_043-52a"/>
　食之并骨皆盡溧陽公主亦豫食焉景五子在北齊<lb/>
　皆殺之<hi>是月始葬蕳文帝廟號曰太宗</hi>
盜竊梁傳國璽歸之於齊<lb/>
　侯景之敗也以傳國璽自隨使其侍中趙思賢掌之<lb/>
　曰若我死宜沈於江思賢濟江遇盗從者棄之草間<lb/>
　至廣陵以告郭元建元建取之送鄴<lb/>
梁以王僧辯為司徒陳霸先為征虜將軍開府儀同三司<lb/>
　賞平侯景之功也<lb/>
<pb n="KR2b0037_WYG_043-52b"/>
王偉等伏誅<lb/>
　王僧辯送王偉等於江陵偉於獄中上詩湘東王愛<lb/>
　其才欲宥之有言於王者曰偉作檄文甚佳王求得<lb/>
　之見其有湘東一目之語乃怒誅之<hi>偉檄云項羽重瞳尚有烏江之</hi>
　<hi>敗湘東一目寧為赤縣所歸王大怒釘其舌於柱剜腹臠肉而殺之</hi>
梁以魯悉逹<hi>字志通扶風人</hi>為北江州<hi>梁置治鹿城鹿城注見前</hi>刺史<lb/>
　扶風<hi>晉僑郡治筑口在今襄陽府榖城縣</hi>魯悉逹糾合鄉人以保新蔡<lb/>
　<hi>是為南新蔡郡晉置故城在今黄州府黄梅縣</hi>力田蓄榖時江東饑亂餓死<lb/>
<pb n="KR2b0037_WYG_043-53a"/>
　者什八九遺民携老㓜歸之悉逹分給糧廪全濟甚<lb/>
　衆招集晉熙<hi>注見前</hi>等五郡盡有其地使其弟廣逹<hi>字遍</hi>
　<hi>覽</hi>將兵從王僧辯討侯景故因而命之<lb/>
齊人侵梁圍秦郡<hi>梁置今江寧府六合縣是</hi>陳霸先擊敗之<lb/>
　齊主遣潘樂郭元建將兵圍秦郡行臺辛術<hi>字懐哲狄道人</hi>
　諫曰朝廷與湘東王信使不絶陽平<hi>齊郡梁移置安宜故城在今揚</hi>
　<hi>州府寳應縣</hi>侯景之土取之可也今王僧辯已遣嚴超逹<lb/>
　守秦郡何得争之且水潦方降不如班師不從陳覇<lb/>
<pb n="KR2b0037_WYG_043-53b"/>
　先命徐度引兵助守齊衆七萬攻之甚急僧辯使杜<lb/>
　崱救之霸先亦自毆陽來㑹與戰破之斬首萬餘級<lb/>
　<hi>是時齊政煩賊重江北之民不樂屬齊廣陵僑人朱盛等聚黨謀襲殺齊刺史遣使求援霸先因進圍廣</hi>
　<hi>陵齊主使告霸先曰若釋圍必歸廣陵歴陽两城霸先乃引還江北之民從濟江者萬餘口</hi>
齊以辛術為吏部尚書<lb/>
　自魏遷鄴以來大選之職知名者數人互有得失高<lb/>
　澄少年高朗所弊者疎袁叔德<hi>名聿修魏中書令翻之子</hi>沉密謹<lb/>
　厚所傷者細楊愔風流辯給取士失於浮華惟術性<lb/>
<pb n="KR2b0037_WYG_043-54a"/>
　尚貞明取士必以才器循名責實新舊參舉管庫必<lb/>
　擢門閥不遺考之前後最為折衷<lb/>
梁秦梁刺史蕭循<hi>南史作修字世和武林侯諮弟封宜豐侯</hi>以州降魏已復<lb/>
歸於梁<lb/>
　先是魏將軍逹奚武侵梁南鄭梁秦梁二州刺史蕭<lb/>
　循遣參軍劉璠<hi>字寳義沛人</hi>請救於武陵王紀<hi>是時侯景方逼江陵</hi>
　<hi>湘東王求援於魏令循以南鄭輸魏循不可故魏伐之</hi>紀遣潼州<hi>梁置今四川綿州是</hi>刺<lb/>
　史楊乾運敕之至劍北<hi>大劍山之北</hi>乾運戰敗璠被執送<lb/>
<pb n="KR2b0037_WYG_043-54b"/>
　長安循守南鄭武圍之乆不下遣行臺左丞栁帶韋<lb/>
　<hi>字孝孫河東人</hi>入城説曰足下所固者險所恃者援所保者<lb/>
　民今險不足固援不可恃民不可保而宗國喪亂社<lb/>
　稷無主欲誰為<hi>去聲</hi>為忠乎循乃降於是劍北皆入<lb/>
　於魏循至長安宇文泰待之甚厚未幾遣還江陵<hi>循之</hi>
　<hi>降也劉璠先已至魏宇文㤗遇之如舊交泰許循南還乆而未遣從容問璠曰我於古誰比對曰璠常以</hi>
　<hi>公為湯武今日所見曽桓文之不如泰曰何也對曰齊桓存三亡國晉文不失信於伐原語未竟泰撫掌</hi>
　<hi>曰我解爾意乃厚禮循而遣之循以文武千家自隨湘東王疑之遣使覘察命劫竊其財循啟輸馬仗王</hi>
<pb n="KR2b0037_WYG_043-55a"/>
　<hi>乃安之</hi>
冬十月梁湘州刺史王琳下獄其長史陸納入於湘州<lb/>
以叛<lb/>
　琳本㑹稽兵家其姊妹皆入湘東王宫故琳少在王<lb/>
　左右琳好勇傾身下士所得賞賜不以入家麾下萬<lb/>
　人多江淮羣盗從王僧辯平侯景與杜龕功居第一<lb/>
　在建康恃寵縱暴僧辯不能禁乃密啟王請誅琳王<lb/>
　以琳為湘州琳自疑及禍使長史陸納帥部曲赴州<lb/>
<pb n="KR2b0037_WYG_043-55b"/>
　身詣江陵謂納等曰吾若不返子將安之咸曰請死<lb/>
　之相泣而别至江陵王下琳吏以子方略代琳以黄<lb/>
　羅漢為長史使與太舟卿<hi>本梁都水使者天監中改位列卿之末</hi>張載<lb/>
　至巴陵據琳軍載有寵於王御下峻刻荆人疾之如<lb/>
　讐至軍陸納及士卒並哭不受命殺載以羅漢清謹<lb/>
　而免之與諸將引兵襲據湘州<lb/>
十一月梁主繹立<hi>是為元帝</hi>
　梁公卿藩鎮數勸進於湘東王王遂即位於江陵是<lb/>
<pb n="KR2b0037_WYG_043-56a"/>
　日不升正殿公卿陪位而已<hi>侯景之亂州郡大半入魏自巴陵以下至建康</hi>
　<hi>以長江為限荆州界北盡武寧西拒硤口嶺南復為蕭勃所據詔令所行千里而近民户著籍不盈三萬</hi>
　<hi>在武寧晉郡隋廢故城  今安陸府荆門州</hi>
梁以蕭循為湘州刺史陸納襲巴陵循擊敗之<lb/>
　梁主徴王僧辯等與蕭循共討陸納循軍巴陵以待<lb/>
　之頃之納請降求送妻子循曰此詐也必將襲我乃<lb/>
　密為之備納果夜以輕兵繼至鼓譟軍中皆驚循坐<lb/>
　胡牀於壘門望之略無懼色徐部分將士擊之獲其<lb/>
<pb n="KR2b0037_WYG_043-56b"/>
　一艦納退保長沙<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷四十四<lb/>
</p>
<p>
</p>
  </div>
</body>
</text>
</TEI>
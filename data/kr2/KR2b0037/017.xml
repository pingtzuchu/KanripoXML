<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_017-1a"/>
欽定四庫全書<lb/>
御批歴代通鑑輯覽卷十八<lb/>
漢<lb/>
孝元皇帝<lb/>
<hi>癸酉</hi>初元元年春正月𦵏孝宣皇帝杜陵<hi>在西安府咸寜縣東南考漢書</hi>
<hi>帝本紀凡書葬皆曰葬某陵孝宣葬于元帝元年故特書謚以别今依之</hi>
　<hi>吕氏祖謙曰宣帝標核名實信賞必罰功光祖宗業垂後嗣然用恭順而啟元帝之信宦者貴許史而啟</hi>
　<hi>成帝之任外戚殺趙□韓楊而啟哀帝之誅大臣故論其功則為中興之君論其過亦為基禍之主</hi>
<pb n="KR2b0037_WYG_017-1b"/>
大赦<lb/>
　是月以三輔太常郡國公田及苑可省者振業貧民<lb/>
　賦貸種食<hi>顔師古曰賦給與之也貸假也</hi>
三月立皇后王氏<hi>即王政君</hi>
　后父禁有四女八男后次女也長男鳯<hi>字孝卿</hi>次曼<hi>字元</hi>
　<hi>卿</hi>譚<hi>字子/元</hi>崇<hi>字少/子</hi>商<hi>字子/夏</hi>立<hi>字子/叔</hi>根<hi>字稚/卿</hi>逢時<hi>字季卿</hi>
　禁多取傍妻惟鳯崇與后同母<hi>母李禁適妻任后任身夢月入其懷後以</hi>
　<hi>妬出</hi>后既立禁封平陽侯<hi>食邑東郡永光二年禁卒鳯嗣侯</hi>
<pb n="KR2b0037_WYG_017-2a"/>
夏六月大疫<lb/>
　詔大官省膳減樂府員省苑馬以振困乏<lb/>
秋九月關東大水饑<lb/>
　關東郡國十一大水饑人或相食轉旁郡錢榖以相<lb/>
　救<lb/>
以貢禹<hi>貢氏子貢之後以字為氏禹字少翁琅邪人</hi>為諫大夫<lb/>
　上素聞王吉貢禹皆明經潔行<hi>吉與禹為友世稱王陽在位貢禹彈冠言</hi>
　<hi>其取舍同也</hi>遣使者徴之吉道病卒<hi>上悼之遣使者弔祠焉</hi>禹至拜<lb/>
<pb n="KR2b0037_WYG_017-2b"/>
　諫大夫問以政事禹言古者人君節儉什一而税亡<lb/>
　他賦役故家給人足髙祖文景宫女不過十餘廐馬<lb/>
　百餘匹故時齊三服官<hi>李斐曰齊國舊有三服之官春獻冠幘縰為首服紈素為</hi>
　<hi>冬服輕綃為夏服凡三</hi>輸物不過十笥今工作數千嵗費鉅萬<lb/>
　廐馬食粟將萬匹惟陛下深察古道從其儉者天生<lb/>
　聖人葢為萬民非獨使自娛樂已也帝善其言下詔<lb/>
　令諸宫舘希幸御者勿膳治太僕減穀食馬水衡省<lb/>
　肉食獸省宜春下苑以與貧民遷禹為光禄大夫<lb/>
<pb n="KR2b0037_WYG_017-3a"/>
初置戊巳校尉<hi>師古曰甲乙丙丁庚辛壬癸皆有正位惟戊巳寄冶今所置校尉亦無常居故</hi>
<hi>以戊巳為名也有戊校尉已核尉有丞司馬各一人候五人</hi>
　使屯田車師故地<hi>宣帝元康二年以車師地與匈奴今匈奴欵服故復屯田其地</hi>
<hi>甲戌</hi>二年春正月下蕭望之周堪及宗正劉更生<hi>字子政陽城侯</hi>
<hi>徳子後改名向</hi>獄皆免為庶人<lb/>
　時史高以外屬領尚書事望之堪副之二人皆以師<lb/>
　傅舊恩<hi>望之前以御史大夫左遷太子太傅堪亦前為太子少傅</hi>帝任之數宴見<lb/>
　言治亂陳王事選宗室明經有行劉更生給事中與<lb/>
<pb n="KR2b0037_WYG_017-3b"/>
　侍中金敞<hi>日磾姪安上之子</hi>並拾遺左右四人同心謀議勸<lb/>
　導上以古制多所匡正史髙充位而已由是與望之<lb/>
　有隙中書令<hi>臣瓚曰漢初中人有中謁者今孝武加為中書謁者令百官表中書謁者黄門</hi>
　<hi>諸僕射署長中黄門皆屬焉</hi>𢎞恭<hi>沛/人</hi>僕射<hi>註見/前</hi>石顯<hi>濟南人</hi>自宣帝<lb/>
　時久典樞機及帝即位多疾以顯中人無外黨遂委<lb/>
　以政事事無大小因顯自決顯巧慧能深得人主微<lb/>
　㫖内深賊持詭辯以中傷人與高表裏望之既患許<lb/>
　史放縱又疾恭顯擅權建白以為中書政本國家樞<lb/>
<pb n="KR2b0037_WYG_017-4a"/>
　機宜以通明公正處之武帝遊宴後庭故用宦者非<lb/>
　古制也宜罷中書宦官應古不近刑人之義帝不聼<lb/>
　而出更生為宗正望之堪數薦名儒以備諫官鄭朋<lb/>
　<hi>㑹稽人</hi>隂欲附望之上疏言許史罪過堪白令待詔金<lb/>
　馬門<hi>註見前</hi>後知其傾邪絶不與道朋怨恨更求入許<lb/>
　史推所言事曰皆堪更生教我待詔華龍欲入堪等<lb/>
　堪等不納亦與朋相結恭顯乃令二人告望之等欲䟽<lb/>
　退許史狀事下恭顯推問恭顯因奏望之堪更生朋黨<lb/>
<pb n="KR2b0037_WYG_017-4b"/>
　相稱舉毁離親戚欲以專擅權勢為臣不忠請召致廷<lb/>
　尉時上初即位不省召致廷尉為送獄可其奏後上召<lb/>
　堪更生曰繫獄上大驚曰非但廷尉耶以責恭顯皆<lb/>
　叩頭謝上曰令出視事恭顯使高説上皆免為庶人<lb/>
二月隴西地震<lb/>
　壊太上皇廟敗城郭室屋壓殺人衆是秋七月地復<lb/>
　震<lb/>
夏四月立子驁為皇太子<lb/>
<pb n="KR2b0037_WYG_017-5a"/>
　待詔鄭朋奏張敞先帝名臣宜𫝊太子上問蕭望之<lb/>
　望之曰敞能吏任治繁亂材輕非師傅之器上欲以<lb/>
　為左馮翊㑹敞病卒<lb/>
冬賜蕭望之爵闗内侯<lb/>
　詔曰故前將軍望之𫝊朕八年道以經術厥功茂焉<lb/>
　其賜爵闗内侯食邑朝朔望坐次將軍<lb/>
以周堪劉更生為中郎尋繫獄免十二月蕭望之自殺<lb/>
以宦者石顯為中書令<lb/>
<pb n="KR2b0037_WYG_017-5b"/>
　上復徵周堪劉更生欲以為諫大夫恭顯白以為中<lb/>
　郎上器重蕭望之不已欲倚以為相恭顯許史皆側<lb/>
　目更生乃使其外親上變事言地震殆為恭等宜退<lb/>
　恭顯以彰蔽善之罰進望之等以通賢者之路恭顯<lb/>
　疑更生所為請考姦詐辭服遂繫獄<hi>下太𫝊韋元成諫大夫貢禹與</hi>
　<hi>廷尉雜考劾更生前為九卿坐與望之謀棑許史而欲専權幸不伏誅復䝉徵用又教人言變事誣㒺不</hi>
　<hi>道</hi>免為庶人會望之子伋<hi>官散騎中郎</hi>亦上書訟望之前<lb/>
　事事下有司復奏望之教于上書失大臣體請逮捕<lb/>
<pb n="KR2b0037_WYG_017-6a"/>
　上曰太傅素剛安肯就吏顯等曰人命至重望之所<lb/>
　坐語言薄罪必無所憂乃可其奏顯等令謁者召望<lb/>
　之因急發執金吾車騎圍其第望之以問門下生朱雲<lb/>
　<hi>魯人徙平陵事望之受論語時顯用事百僚畏之惟御史中丞陳咸年少抗節不附顯等而與雲相結  陳咸</hi>
　<hi>字子康萬年子</hi>雲好節士勸望之自裁望之嘆曰吾嘗備位<lb/>
　將相年踰六十矣老入牢獄茍求生活不亦鄙乎飲<lb/>
　鴆自殺帝聞之驚拊手曰曩固疑其不就牢獄果然<lb/>
　殺吾賢傅卻食涕泣召顯等責問以議不詳皆免冠<lb/>
<pb n="KR2b0037_WYG_017-6b"/>
　謝良久然後已<hi>詔令長子伋嗣為闗内侯每歳時遣使祭其家</hi>是歳恭死遂<lb/>
　以顯為中書令<lb/>
<hi>乙亥</hi>三年春罷珠崖郡<lb/>
　珠崖諸縣叛<hi>儋耳珠崖民暴惡數犯吏自武帝元鼎六年置郡至昭帝始元元年凡六反五</hi>
　<hi>年罷儋耳郡並屬珠崖宣帝神爵三年珠崖三縣反甘露九年九縣反輙發兵擊定之至是又叛</hi>發<lb/>
　兵擊之連年不定上與有司議大發軍待詔賈捐之<lb/>
　<hi>誼曽孫</hi>曰臣聞秦興兵逺攻貪外虚内而天下潰叛孝<lb/>
　武皇帝厲兵馬以攘四夷賦繁役重冦賊並起是皆<lb/>
<pb n="KR2b0037_WYG_017-7a"/>
　廓地泰大征伐不休之故也今闗東民困流離道路<lb/>
　至嫁妻賣子法不能禁此社稷之憂也願遂棄珠崖<lb/>
　専用恤闗東為憂奏上<hi>上以問丞相御史御史大夫陳萬年以為當擊丞相于定</hi>
　<hi>國以為前日興兵擊之䕶軍都尉校尉及丞凡十一人還者二人卒士及轉輸死者萬人以上費用三萬</hi>
　<hi>萬餘尚不能降今闗東困乏民難摇動捐之議是</hi>從之詔罷珠崖郡民有慕<lb/>
　義欲内屬便處之不欲勿彊<lb/>
以周堪為光祿勲張猛<hi>堪弟子</hi>為光祿大夫給事中<lb/>
<hi>丁丑</hi>五年春正月以周子南君<hi>名延其祖父姬嘉武帝時封</hi>為周承休<lb/>
<pb n="KR2b0037_WYG_017-7b"/>
<hi>故城在今河南汝州漢立周後國于此後廢</hi>侯<lb/>
夏四月有星孛于參<hi>漢書天文志參為白虎三星直者是為衡石下有三星鋭曰罰為斬</hi>
<hi>艾事其外四星左右肩股也</hi>
六月以貢禹為御史大夫<lb/>
　禹由光禄大夫遷長信少府帝用禹言詔大官毋日<lb/>
　殺所具各減半罷角抵齊三服官北假田官<hi>北假地名在吳</hi>
　<hi>喇忒西北史記秦使蒙恬渡河據陽山北假中即此</hi>鹽鐵官常平倉博士弟子<lb/>
　母置員以廣學者省刑罰七十餘事時御史大夫陳<lb/>
<pb n="KR2b0037_WYG_017-8a"/>
　萬年卒以禹代之禹在位數言得失書數十上帝嘉<lb/>
　之十二月卒以長信少府薛廣徳<hi>字長卿沛郡相人</hi>為御史<lb/>
　大夫<lb/>
<hi>戊寅</hi>永光元年春正月郊泰畤<lb/>
　上郊㤗畤禮畢因留射獵薛廣徳曰闗東困極人民<lb/>
　流離陛下日撞亡秦之鐘聴鄭衛之樂臣誠悼之今<lb/>
　士卒暴露從官勞倦陛下亟反宫與百姓同樂天下<lb/>
　幸甚上即日還<hi>是秋上酎祭宗廟出便門欲御樓船廣徳當乘車免冠頓首曰宜從橋詔</hi>
<pb n="KR2b0037_WYG_017-8b"/>
　<hi>曰大夫冠廣徳曰陛下不聴臣臣自刎以血汙車輪陛下不得入廟矣上不悅光祿大夫張猛進曰臣聞</hi>
　<hi>主聖臣直乘船危就橋安聖主不乘危御史大夫言可聴上曰曉人不當如是耶乃從橋</hi>
丞相定國御史大夫廣徳罷以韋元成為御史大夫<lb/>
　上自即位連年災害言者歸咎大臣于是上以朝日<lb/>
　引見丞相責以職事定國等惶恐上書自劾乞骸骨<lb/>
　乃賜安車駟馬黄金罷就第<lb/>
城門校尉諸葛豐<hi>葛伯之後居琅邪諸縣人謂之諸葛遂以為氏豐字少季琅邪人</hi>有<lb/>
罪免左遷周堪為河東太守張猛為槐里<hi>註見前</hi>令<lb/>
<pb n="KR2b0037_WYG_017-9a"/>
　石顯憚堪猛等數譛毁之劉更生懼其傾危上封事<lb/>
　諌<hi>畧曰臣聞舜命九官濟濟相讓和之至也衆臣和于朝則萬物和于野和氣致祥乖氣致異正臣進</hi>
　<hi>者治之表正臣陷者亂之機也夫執狐疑之心者來䜛賊之口持不斷之意者開羣枉之門䜛邪進則衆</hi>
　<hi>賢退羣枉盛則正士消今用賢如轉石去邪如㧞山如此望隂陽之調不亦難乎陛下誠深思天地之心</hi>
　<hi>以揆當世之變杜閉羣枉之門廣開衆正之路決斷狐疑分别猶豫則百異消滅而衆祥並至太平之基</hi>
　<hi>萬世之利也</hi>顯見其書愈與許史比而怨更生等是歲夏<lb/>
　寒日青顯及許史皆言堪猛用事之咎帝内重堪又<lb/>
　患衆口浸潤無所取信時長安令楊興以材能幸常<lb/>
<pb n="KR2b0037_WYG_017-9b"/>
　稱譽堪帝欲以為助乃問興朝臣斷<hi>魚巾反</hi>斷<hi>爭辨之意</hi>不<lb/>
　可光祿勲何耶興傾巧謂帝疑堪因順㫖曰堪非獨<lb/>
　不可于朝廷即州里亦不可也臣前見衆人以為當<lb/>
　誅故言堪不可誅為國養恩也帝于是疑之城門校<lb/>
　尉諸葛豐以剛直著名上書告堪猛罪帝不直豐乃<lb/>
　詔御史曰豐前數稱堪猛之美為司𨽻校尉専作苛<lb/>
　暴<hi>京師為之語曰問何濶逢諸葛言何久不見以逢諸葛故也</hi>朕不忍下吏以為<lb/>
　城門校尉不内省已而反怨堪猛告按無證之辭暴<lb/>
<pb n="KR2b0037_WYG_017-10a"/>
　揚難騐之罪毁譽恣已不顧前言其免為庶人豐言<lb/>
　堪猛貞信不立朕惜其才能未有所效其左遷堪為<lb/>
　河東太守猛槐里令<lb/>
待詔賈捐之棄市<lb/>
　初捐之與楊興善捐之數短石顯以故不得官希復<lb/>
　進見興新以材能得幸捐之欲得召見謂興曰京兆<lb/>
　尹缺使我得見言君蘭<hi>興字</hi>京兆尹可立得興曰君房<hi>捐之</hi>
　<hi>字</hi>下筆言語妙天下使君房為尚書令勝五鹿充宗<lb/>
<pb n="KR2b0037_WYG_017-10b"/>
　<hi>風俗通五鹿衛邑晉文公封舅犯于此後因為氏充宗頓邱人顯之黨時為少府</hi>逺甚捐之<lb/>
　曰令我得代充宗君蘭為京兆京兆郡國首尚書百<lb/>
　官本天下真大治士則不隔矣興曰顯方信用今欲<lb/>
　進用且與合意即得入矣即共為薦顯奏稱其美捐<lb/>
　之又作薦興奏以為可試守京兆尹顯聞其謀白之<lb/>
　帝乃下興捐之獄令顯治之捐之坐㒺上不道棄市<lb/>
　興髠鉗為城旦<lb/>
<hi>己卯</hi>二年春二月以韋元成為丞相<hi>元成前削一級為闗内侯至是為相復封</hi>
<pb n="KR2b0037_WYG_017-11a"/>
<hi>扶陽侯</hi>
三月壬戌朔日食<lb/>
夏六月以匡衡<hi>匡以邑為氏衡字稚圭東海承人</hi>為光祿大夫<lb/>
　衡為給事中<hi>初衡以明經稱諸儒為之語曰無説詩匡鼎來匡説詩解人頭長安令楊興說</hi>
　<hi>史高辟為議曹髙薦于上上以為郎中博士遷給事中</hi>上問以地震日食之變<lb/>
　衡上疏曰陛下閔愚民觸法抵禁比年大赦使得自<lb/>
　新天下幸甚臣竊見大赦之後姦邪不為衰止此殆<lb/>
　導之未得其務也今天下貪財賤義亷恥之節薄<lb/>
<pb n="KR2b0037_WYG_017-11b"/>
　淫辟之意縱茍合徼幸以身設<hi>施也</hi>利不改其原雖歳<lb/>
　赦之刑猶難使錯而不用也臣愚以為宜曠然大變<lb/>
　其俗夫朝廷者天下之楨榦也公卿相與循禮恭讓<lb/>
　則民興行寛柔和惠則衆相愛二者明王所以不嚴<lb/>
　而成化也今長安天子之都親承聖化然其習俗無<lb/>
　以異于逺方郡國來者無所法則或見侈靡而放效<lb/>
　之此教化之原本風俗之樞機宜先正者也臣聞天<lb/>
　人之際精祲<hi>氣也</hi>有以相盪善惡有以相推事作乎下<lb/>
<pb n="KR2b0037_WYG_017-12a"/>
　者象動乎上隂變則靜者動陽蔽則明者晻水旱之<lb/>
　災隨類而至陛下祇畏天戒哀閔元元宜省靡麗考<lb/>
　制度近中正逺巧佞以崇至仁匡失俗道徳鴻于京<lb/>
　師淑問揚乎疆外然後大化可成禮譲可興也上悦<lb/>
　其言遷衡為光禄大夫<lb/>
秋七月隴西羌反遣右將軍馮奉世將兵擊破之<lb/>
　羌反上詔丞相元成等入議右將軍馮奉世曰西羌<lb/>
　近在境内背叛不以時誅無以制逺臣願帥師討之<lb/>
<pb n="KR2b0037_WYG_017-12b"/>
　上問用兵之數對曰臣聞善用兵者役不再興糧不<lb/>
　三載師不乆暴而天誅亟決今叛羌無慮三萬人法<lb/>
　當倍用六萬人然羌戎之兵器不犀利可用四萬人<lb/>
　一月足以決丞相御史皆以為民方收歛發萬人屯<lb/>
　守之具足奉世曰不可以萬人分屯三處戰則剉兵<lb/>
　病師守則百姓不救如此怯弱之形見羌人乘利諸<lb/>
　種並和將相扇而起故少發師而曠日與一舉而疾<lb/>
　决利害相萬也固争之不能得有詔益二千人遣奉<lb/>
<pb n="KR2b0037_WYG_017-13a"/>
　世到隴西分屯三處䕶軍都尉韓昌先遣兩校尉與<lb/>
　羌戰為所破殺奉世具上地形部衆多少之計願益<lb/>
　三萬六千人上為發六萬人<hi>以太常任千秋為奮威將軍將五校並進</hi>冬<lb/>
　十月大破羌俘斬首數千級餘皆走出塞<hi>明年奉世還賜爵闗</hi>
　<hi>内侯</hi>
<hi>庚辰</hi>三年春三月立子康為濟陽<hi>故城在河南開/封府蘭陽縣</hi>王<hi>後徙山陽</hi>
<hi>復徙定陶王傅昭儀子</hi>
冬十一月地震雨水<lb/>
<pb n="KR2b0037_WYG_017-13b"/>
<hi>辛巳</hi>四年夏六月戊寅晦日食以周堪為光禄大夫張猛<lb/>
為大中大夫堪卒猛自殺<lb/>
　上以日食召諸前言日變在堪猛者責問皆稽首謝<lb/>
　因下詔稱堪之美徴拜光禄大夫領尚書事猛復為<lb/>
　大中大夫給事中石顯管尚書尚書五人<hi>漢舊儀尚書四人為</hi>
　<hi>四曹常侍尚書主丞相御史事二千石尚書主刺史二千石事户曹尚書主庶人上書事主客尚書主外</hi>
　<hi>國事成帝始置五人有三公曹主斷獄事是時尚書五員止四人胡三省曰顯與牢梁五鹿充宗伊嘉陳順</hi>
　<hi>人皆典領尚書雖未有定員寳亦五人也</hi>皆其黨堪希得見常因顯白事<lb/>
<pb n="KR2b0037_WYG_017-14a"/>
　事決顯口㑹堪疾咽不能言而卒顯誣譖猛令自殺<lb/>
　于公車<hi>劉更生傷之乃著疾讒擿要□危及世頌凡八篇以悼之更生亦坐廢十餘年</hi>
冬十月罷祖宗廟在郡國者<lb/>
　初貢禹奏言孝惠孝景廟皆親盡宜毁又郡國立廟<lb/>
　不應古禮宜正定<hi>髙祖時令諸侯王國都皆立太上皇廟至惠帝尊高帝廟為太祖廟</hi>
　<hi>景帝尊孝文廟為太宗廟行所幸郡國各立太祖太宗廟至宣帝本始二年復尊孝武廟為世宗廟行所</hi>
　<hi>廵守亦立焉凡祖宗廟在郡國六十八廟合百六十七所而京師自高祖下至宣帝與太上皇悼皇考各</hi>
　<hi>自居陵旁立廟而昭靈后武哀王昭哀后孝文太后孝昭太后衛思后戾太子戾后亦各有寢園故禹請</hi>
<pb n="KR2b0037_WYG_017-14b"/>
　<hi>毁之哀昭靈后髙祖母武哀王髙祖兄昭  后高祖姊衛恩后戾太子母</hi>帝是其議至是<lb/>
　行之<hi>時禹巳先卒</hi>尋復從韋元成議毁太上皇孝惠帝寢<lb/>
　廟園其後又罷孝文太后孝昭太后寢園<hi>事在建昭元年後五</hi>
　<hi>年復太上皇寢廟園原廟昭靈后武哀王昭哀公衛思后園竟寜元年春又復孝恵帝寢廟園孝文太后</hi>
　<hi>孝昭太后寢園五月復悉毁之至成帝河平二年以無繼嗣又復太上皇之寢廟園</hi>
<hi>壬午</hi>五年秋潁川大水<lb/>
以匡衡為太子少傅<lb/>
　上好儒術文辭頗改宣帝之政言事者多進見又傅<lb/>
<pb n="KR2b0037_WYG_017-15a"/>
　昭儀<hi>傅出商傅説之後以地為氏</hi>及濟陽王康愛幸逾于皇后太<lb/>
　子衡上疏曰臣聞治亂安危之機在乎審所用心傳<lb/>
　曰審好惡理性情而王道畢矣治性之道必審已之<lb/>
　所有餘而彊其所不足蓋聰明疏通者戒于太察寡<lb/>
　聞少見者戒于壅蔽猛勇剛强者戒于太暴仁愛温<lb/>
　良者戒於無斷湛静安舒者戒于後時廣心浩大者<lb/>
　戒于遺忘必審已之所當戒而齊之以義然後巧偽<lb/>
　之徒不敢比周而望進臣又聞室家之道修而天下<lb/>
<pb n="KR2b0037_WYG_017-15b"/>
　之理得故聖王必慎后妃之際别嫡長之位卑不踰<lb/>
　尊新不先故嫡子冠乎阼衆子不得與列所以貴正<lb/>
　體而别嫌疑也非虚加其禮文而已如當親者疏當<lb/>
　尊者卑則巧佞之姦因時而動以亂國家故聖人慎<lb/>
　防其端禁于未然不以私恩害公義𫝊曰正家而天<lb/>
　下定矣<lb/>
河決<lb/>
　初武帝既塞宣防<hi>見元封二年</hi>河復北決于館陶分為屯<lb/>
<pb n="KR2b0037_WYG_017-16a"/>
　氏河<hi>漢書地理志魏郡館陶河水别出為屯氏河東北至章武入海過郡四行千五百里水經大河</hi>
　<hi>故瀆自沙邱堰南分屯氏河出焉大今山東之館陶冠縣邱縣茌平高唐州及直𨽻之  名景州寧津南</hi>
　<hi>皮滄州鹽山俱有屯氏河故道</hi>東北入海<hi>寰宇記毛河在清池縣西南至鹽山入海蓋自隋時</hi>
　<hi>誤以屯氏為毛氏後遂直稱為毛河也天清池故城在今直隸滄州鹽山今縣屬直隸  津府</hi>廣深<lb/>
　與大河等<hi>言其與黄河經流相等也馮智舒以大河源出登州棲霞至福山入海謬矣</hi>故<lb/>
　因其自然不隄塞也是歲河决于清河<hi>漢郡註見前</hi>靈<hi>漢縣</hi>
　<hi>故城在今山東東昌府髙唐州</hi>鳴犢口<hi>顔師古曰清河郡之靈縣鳴犢口也今故瀆在髙唐州南</hi>
　而屯氏河絶<hi>考漢書地理志鳴犢河東北至蓚入屯氏河其曰絶者言蓚縣以上之瀆也蓚</hi>
<pb n="KR2b0037_WYG_017-16b"/>
　<hi>縣注見前</hi>
<hi>癸未</hi>建昭元年春正月隕石于梁<lb/>
冬帝如長楊射熊館<hi>長楊宫名在盩厔縣東南三輔黄圖宫中有垂楊數畆門曰射熊</hi>
　布車騎大獵復幸虎圈<hi>注見前</hi>鬬獸後宫皆坐熊佚出<lb/>
　圏攀檻欲上殿左右貴人傅昭儀等皆驚走馮倢伃<lb/>
　<hi>左將軍奉世女</hi>直前當熊而立左右格殺熊上問人情驚懼<lb/>
　何故前當熊偼伃對曰猛獸得人而止妾恐熊至御<lb/>
　坐故以身當之上嗟嘆倍敬重焉傅昭儀慙于是與<lb/>
<pb n="KR2b0037_WYG_017-17a"/>
　馮偼伃有隙<lb/>
<hi>甲申</hi>二年夏六月立子興<hi>馮偼/伃出</hi>為信都<hi>即廣川國廣/川注見前</hi>王<hi>後徙</hi>
<hi>中山薨子衎嗣即平帝</hi>
秋殺魏郡太守京房<hi>字君明頓邱人本姓李推易自定為京氏</hi>
　房學易于焦延壽<hi>梁人字贛亦曰焦贛以郡吏察舉補小黄令</hi>延夀常曰得<lb/>
　我道以亡身者京生也其説長于災變分六十四卦<lb/>
　更直日用事<hi>孔頴達易正義卦氣起中孚故離坎震兌各主其一方其餘六十卦卦有六爻</hi>
　<hi>爻主一日凡主三百六十日餘有五日四分日之一每日分為八十分五日分四百分四分日之一又分</hi>
<pb n="KR2b0037_WYG_017-17b"/>
　<hi>為二十分六十卦分之卦各得七分是每爻直一日有竒而毎卦直六日七分也</hi>以風雨寒<lb/>
　温為候各有占騐<hi>房好鍾律知音聲</hi>以孝廉為郎屢言災異<lb/>
　有騐上說之數召見問房對曰古帝王以功舉賢則<lb/>
　萬化成瑞應著末世以毁譽取人故功業廢而致災<lb/>
　異宜令百官各試其功災異可息詔使房作其事房<lb/>
　奏考功課吏法上意嚮之時石顯專權房嘗宴見問<lb/>
　上曰幽厲之君何以危所任者何人也上曰君不明<lb/>
　而所任者巧佞房曰齊桓公秦二世亦嘗聞此君而<lb/>
<pb n="KR2b0037_WYG_017-18a"/>
　笑之然所任䜿刁趙髙政治日亂何不以幽厲卜之<lb/>
　而覺寤乎上曰唯有道者能以往知來耳房免冠頓<lb/>
　首<hi>言春秋紀二百四十二年災異以示萬世今陛下即位以來日月失明星辰逆行山崩泉湧地震石</hi>
　<hi>隕夏霜冬雷春凋秋榮水旱螟蟲民人飢偹疫盗賊不禁刑人滿市春秋所紀災異盡</hi>因曰陛下<lb/>
　視今為治邪為亂邪上曰亦極亂耳尚何道房曰今<lb/>
　所任者誰與上曰然幸其愈于彼又以為不在此人<lb/>
　也房曰前世之君亦皆然矣臣恐後之視今猶今之<lb/>
　視前也上良乆廼曰今為亂者誰哉房曰明主冝自<lb/>
<pb n="KR2b0037_WYG_017-18b"/>
　知之上曰不知也如知何故用之房曰上所最信任<lb/>
　與圖事帷幄之中進退天下之士者是矣房指石顯<lb/>
　上亦知之謂房曰己諭後卒不能退顯顯與五鹿充<lb/>
　宗疾房欲逺之建言以房為魏郡太守得以考功法<lb/>
　治郡房去月餘顯知房與張博為淮陽王求朝奏草<lb/>
　<hi>博淮王陽之舅從房受學以女妻房博知帝欲用房而為衆所排欲令王上書求入朝以助房因記房所</hi>
　<hi>説災異及為王求朝奏草皆持以與王</hi>告房等泄漏省中語誹謗政治<lb/>
　詿誤諸侯王皆下獄棄市妻子徙邉<hi>初房見帝道幽厲事出為御史</hi>
<pb n="KR2b0037_WYG_017-19a"/>
　<hi>大夫鄭𢎞言之𢎞亦坐免為庶人自殺  鄭𢎞字稚卿泰山剛人</hi>
下御史中丞陳咸獄髠為城旦<lb/>
　初咸以父萬年任為郎有異材抗直數言事<hi>萬年嘗教戒之</hi>
　<hi>語至夜半咸睡萬年怒欲杖之咸叩頭謝曰具曉其言大要教我謟也萬年乃不復言</hi>及遷御史<lb/>
　中丞數毁石顯坐與槐里令朱雲善泄漏省中語<hi>有司</hi>
　<hi>考雲風吏殺人上問雲治行丞相元成奏雲暴虐無狀咸聞語雲雲上書自訟丞相具發其事</hi>下獄<lb/>
　髠為城旦雲亦廢錮<hi>顯威權日盛與中書僕射牢梁少府五鹿充宗結為黨友諸依</hi>
　<hi>附者得寵位民歌之曰牢邪石邪五鹿客邪印何纍纍綬若若邪顯聞衆人洶洶言已殺蕭望之恐天下</hi>
<pb n="KR2b0037_WYG_017-19b"/>
　<hi>學士訕已以貢禹明經著節乃深自結納薦禹位厯九卿禮事之甚備帝常使至諸官有所徴發先自白</hi>
　<hi>恐後宫門閉請使詔吏開門上許之顯故投夜還稱詔開門入後果有告顯矯詔開宫門上笑以其書示</hi>
　<hi>顕顕因泣曰陛下過私小臣屬任以事羣下無不嫉妬欲陷害臣者事如此非一願歸樞機之職受後宫</hi>
　<hi>掃除之役死無所恨惟陛下哀憐以此全活小臣上憐之益勉勞顕顕之設變詐以自觧免取信人主者</hi>
　<hi>皆此類也</hi>
閏八月太皇太后崩<hi>昭帝上官后</hi>
冬十一月齊楚地震<lb/>
　大雨雪樹折屋壊<lb/>
<pb n="KR2b0037_WYG_017-20a"/>
<hi>乙酉</hi>三年夏六月丞相元成卒<hi>謚曰共</hi>秋七月以匡衡為丞<lb/>
相<hi>封樂安侯</hi>
冬西域副校尉陳湯<hi>字子公山陽瑕邱人</hi>矯制發兵與都䕶甘延<lb/>
夀<hi>字君况北地郁郅人</hi>襲擊匈奴郅支單于于康居斬之<lb/>
　郅支單于自徙居堅昆<hi>在單于庭之西今鄂羅斯南境地</hi>怨漢擁䕶<lb/>
　呼韓邪而不助已困辱使者江廼始等遣使求侍子<lb/>
　<hi>即駒于利受見甘露二年</hi>漢遣衛司馬谷吉<hi>長安/人</hi>送之<hi>貢禹匡衡以為郅支</hi>
　<hi>嚮化未醇所在絶逺宜令使者送其子至塞而還吉願送至庭許之</hi>既至為郅支所殺<lb/>
<pb n="KR2b0037_WYG_017-20b"/>
　郅支自知負漢又聞呼韓邪益强恐見襲擊㑹康居<lb/>
　遣使迎郅支欲與合兵取烏孫郅支素怨烏孫遂引<lb/>
　兵西康居王以女妻郅支欲倚其威以脅諸國郅支<lb/>
　數借兵擊烏孫深入至赤谷城<hi>烏孫大昆彌治于此</hi>烏孫西邊<lb/>
　空虚不居者且千里郅支自以大國又乘勝驕不為<lb/>
　康居王禮漢遣使三輩至康居求谷吉等死皆困辱<lb/>
　之不奉詔陳湯乃與甘延夀謀襲郅支<hi>湯曰西域本屬匈奴今郅</hi>
　<hi>支威名逺聞常為康居畫計欲降服烏孫大宛如得此二國久之必為中國患今發屯田吏士敺從烏孫</hi>
<pb n="KR2b0037_WYG_017-21a"/>
　<hi>衆兵直指其城下彼亡則無所之守則不自保千載之功可一朝而成也延夀欲奏請湯曰國家與公卿</hi>
　<hi>議大䇿非凡所見事必不従</hi>㑹延壽病湯獨矯制發諸國兵及屯<lb/>
　田吏士四萬餘人上疏自劾陳言兵狀即日引軍<hi>分為</hi>
　<hi>六校其三校從南道踰葱嶺其三校都䕶自將發温宿國從北道  温宿國治温宿城去長安八千五百</hi>
　<hi>五十里</hi>進薄康居城下鹵楯在前㦸弩在後土城外有<lb/>
　木城發薪燒之四面火起吏士喜大呼乘之康居引<lb/>
　郤漢兵推鹵楯並入土城中單于被創死斬其首傳<lb/>
　至京師縣藁街<hi>顔師古曰藁街街名蠻夷邸在此街也</hi>十日<hi>四年以誅郅支告祠</hi>
<pb n="KR2b0037_WYG_017-21b"/>
　<hi>郊廟赦天下羣臣置酒上夀</hi>
<hi>丁亥</hi>五年夏六月壬申晦日食<lb/>
<hi>戊子</hi>竟寜元年春正月匈奴單于來朝<lb/>
　匈奴呼韓邪單于聞郅支既誅且喜且懼入朝自言<lb/>
　願壻漢氏以自親帝以後宫良家子王嬙<hi>字昭君南郡秭歸人</hi>
　<hi>王穰之女</hi>賜之單于喜上書願保塞請罷邊備以休天子<lb/>
　民人議者皆以為便郎中侯應習邊事以為不可許<lb/>
　上問状應以十事對<hi>畧曰臣聞北邊塞外有隂山東西千餘里草木茂盛多禽獸本</hi>
<pb n="KR2b0037_WYG_017-22a"/>
　<hi>冒頓依阻其中治作弓矢來出為冦孝武世斥奪此地建塞徼起亭隧築外城設屯戍以守之邊境得用</hi>
　<hi>少安邊長老言匈奴失陰山之後過之未嘗不哭也如罷備塞戍卒示外國之大利不可一也前已罷外</hi>
　<hi>城省亭隧纔足候望通烽火安不忘危不可復罷二也中國愚民猶尚犯禁何况匈奴豈能必不犯約三</hi>
　<hi>也中國設關梁置屯戍非獨為匈奴亦為諸屬國降民逃亡四也西羗保塞漢吏民貪利侵盜以此怨起</hi>
　<hi>而背叛今罷乘塞則生嫚易分争之漸五也往者從軍多没不還子孫貧困必出亡從之六也邊人奴婢</hi>
　<hi>愁苦聞匈奴中樂欲亡者多七也盜賊犯法亡走北出八也起塞以來卒徒勞苦功費久逺不深慮其終</hi>
　<hi>始欲以一切省繇戍卒有他變障塞破壊當更繕治累世之功不可卒復九也單于自以保塞守禦請求</hi>
　<hi>無已小失其意則不可測十也賀隂山徐廣曰在五原北考陰山横障漠北起寧夏  蘭山當河套北亘</hi>
<pb n="KR2b0037_WYG_017-22b"/>
　<hi>吳喇忒歸化城之境蜿蜒而東隨地易名蓋數千里侯應以為東西千餘里亦約畧言之耳</hi>對奏<lb/>
　上詔勿議罷邊塞事使許嘉<hi>延壽子大司馬車騎將軍襲封平恩侯</hi>諭<lb/>
　單于曰單于上書嚮慕禮義所以為民計者甚厚朕<lb/>
　甚嘉之中國四方皆有關梁障塞非獨以備塞外亦<lb/>
　以防中國姦邪放縱出為冦害也敬諭單于之意朕<lb/>
　無疑焉單于謝曰愚不知大計天子幸使大臣告語<lb/>
　甚厚<hi>歸號王嬙為寧胡閼氏</hi>
三月以張譚為御史大夫<lb/>
<pb n="KR2b0037_WYG_017-23a"/>
　初石顯見馮奉世父子為公卿著名女又為昭儀<hi>由偼</hi>
　<hi>伃進昭儀昭儀位視丞相爵比諸侯王帝時始置</hi>心欲附之薦昭儀兄逡<hi>字子</hi>
　<hi>望</hi>修敕宜侍帷幄帝召見逡逡因言顯專權帝怒罷<lb/>
　逡及御史大夫缺<hi>二月李延夀卒</hi>在位多舉逡兄大鴻臚野<lb/>
　王<hi>字君卿</hi>行能第一帝以問顯顯曰九卿無出野王者<lb/>
　然親昭儀兄臣恐後世必以陛下私後宫親以為三<lb/>
　公上曰善乃以太子少傅張譚為御史大夫<lb/>
以召信臣<hi>字翁卿九江夀春人</hi>為少府<lb/>
<pb n="KR2b0037_WYG_017-23b"/>
　信臣先為南陽太守後遷河南治行常第一好為民<lb/>
　興利躬耕勸稼稀有安居通溝瀆起水門提閼<hi>閼所以壅</hi>
　<hi>水</hi>以廣灌溉禁止奢靡務於儉約案其不法以示好<lb/>
　惡其化大行户口增倍吏民親愛號曰召父徵為少府請<lb/>
　諸離宮稀幸者勿復治省樂府諸戱及大官不時非<lb/>
　法之物歲省數十萬<lb/>
夏侯甘延夀為義成侯賜陳湯爵闗内侯<lb/>
　初石顯常欲以姊妻甘延夀延夀不取而陳湯素貪<lb/>
<pb n="KR2b0037_WYG_017-24a"/>
　所鹵獲財物入塞多不法司𨽻校尉繫吏士案騐之<lb/>
　湯上疏言臣與吏士共誅郅支萬里振旅宜有使者<lb/>
　勞迎今司隸反收繫案騐是為郅支報讐也帝立出<lb/>
　吏士令縣道具酒食以過軍既至論功顯與匡衡以<lb/>
　為延夀湯興師矯制幸得不誅如復加爵土則後奉<lb/>
　使者争欲乘危徼幸為國招難帝内嘉延夀湯功而<lb/>
　重違衡顯之議久之不决劉向上疏頌其功<hi>疏曰郅支囚殺</hi>
　<hi>使者傷威毁重陛下欲誅之意未嘗有忘延夀湯承聖指倚神靈出百死入絶域斬郅支之首掃谷吉之</hi>
<pb n="KR2b0037_WYG_017-24b"/>
　<hi>耻且使呼韓喜懼稽首來賔願守北藩累世稱臣勲莫大焉論大功者不録小過舉大美者不疵小瑕宜</hi>
　<hi>以時除過勿治尊寵爵位以勸有功</hi>于是封延夀為義成侯長水校尉<lb/>
　賜湯爵闗内侯射聲校尉<hi>時杜欽上疏訟馮奉世破莎車功帝以先帝時事不復錄</hi>
五月帝崩<lb/>
六月太子驁即位<hi>是為孝成帝</hi>
　太子少好經書寛博謹慎後幸酒<hi>晉灼曰好酒也</hi>樂<hi>五孝反</hi>燕<lb/>
　樂而傅昭儀子山陽王康有材藝<hi>上好音樂或置鼙鼓殿下自臨軒檻</hi>
　<hi>上隤銅丸以撾鼓中嚴鼓之節後宫左右知音者皆莫能而山陽王亦能之</hi>帝數稱之駙<lb/>
<pb n="KR2b0037_WYG_017-25a"/>
　馬都尉史丹<hi>高之子</hi>進曰凡所謂材者敏而好學温故<lb/>
　知新皇太子是也若乃器人于絲竹鼓鼙之間則是<lb/>
　陳惠李微<hi>服䖍曰二人皆黄門鼓吹</hi>高于匡衡可相國也于是帝<lb/>
　默然而笑<hi>其後中山哀王薨太子前弔王帝少弟與太子游學相長大上悲不能自止而太子不哀上大</hi>
　<hi>恨曰安有人不慈仁而可奉宗廟為民父母者乎以責誚丹丹免冠謝曰臣誠見陛下哀痛感損切戒太子母</hi>
　<hi>哭泣感傷陛下臣罪當死上意乃解</hi>及寢疾數問尚書以景帝時立膠<lb/>
　東王故事<hi>見景帝中元六年</hi>史丹以親宻臣得侍疾候上獨<lb/>
　寢時直入卧内頓首伏青蒲<hi>應劭曰以青規地曰青蒲自非皇后不得至此</hi>
<pb n="KR2b0037_WYG_017-25b"/>
　上涕泣言曰皇太子以嫡長立天下莫不歸心今者<lb/>
　道路流言以為太子有動摇之議審若此公卿以下<lb/>
　必以死争臣願先賜死以示羣臣帝意感悟曰無有<lb/>
　此議且皇后謹慎先帝又愛太子吾豈可違指吾病<lb/>
　寖加恐不能自還善輔道太子丹唏嘘而起太子遂<lb/>
　定至是即位<lb/>
以元舅王鳳為大司馬大將軍領尚書事<lb/>
　<hi>尹氏起莘曰此外戚得權之始新莽篡弑之漸履霜堅冰可不戒哉</hi>
<pb n="KR2b0037_WYG_017-26a"/>
秋七月葬渭陵<hi>永光四年以渭城夀陵亭部原上為初陵詔勿治縣邑既葬號渭陵在今西安</hi>
<hi>府咸陽縣東北</hi>
　<hi>史臣曰元帝寛宏恭儉少而好儒及即位徵用儒生委之以政貢薛韋匡迭為宰相而帝牽制文義優柔</hi>
　<hi>不斷孝宣之業衰焉</hi>
孝成皇帝<lb/>
<hi>己丑</hi>建始元年春正月石顯以罪免歸道死<lb/>
　時顯徙為中太僕<hi>掌皇太后輿馬不常置</hi>不復典權丞相御史<lb/>
　奏顯舊惡免官徙歸故郡憂懣道死因左遷少府五<lb/>
<pb n="KR2b0037_WYG_017-26b"/>
　鹿充宗為元莬太守御史中丞伊嘉為雁門都尉及<lb/>
　牢梁陳順皆免官司隸校尉王尊<hi>字子贛涿郡髙陽人</hi>劾奏丞<lb/>
　相衡御史大夫譚知顯等專權擅勢為海内害不以<lb/>
　時白奏行罰而阿䛕曲從附下罔上無大臣輔政之<lb/>
　義皆不道事在赦前及赦後衡譚奏顯不自陳不忠<lb/>
　之罪反言先帝任用傾覆之徒百官畏之甚于主上<lb/>
　失大臣體于是衡慙懼謝罪上丞相侯印綬帝新即<lb/>
　位重傷大臣乃左遷尊為高陵<hi>注見前</hi>令然羣下多是<lb/>
<pb n="KR2b0037_WYG_017-27a"/>
　尊者衡由是黙黙不自安<hi>尊初為益州刺史行部邛郲有九折坂前琅邪王陽</hi>
　<hi>過之嘆曰奉先人遺體奈何數乘此險遂以病去及尊至其坂曰此非王陽所畏也邪叱其馭驅之曰王</hi>
　<hi>陽為孝子王尊為忠臣西九折坂在四川雅州府榮經縣之  卭郲山</hi>
有星孛于營室<hi>營室二星天子之宫軍糧之府又土功事</hi>
封舅光禄大夫崇為安成侯賜譚商立根逢時爵闗内<lb/>
侯<hi>後崇卒有遺腹子奉世嗣侯</hi>
夏四月黄霧四塞<lb/>
　詔博問公卿大夫無有隠諱諫大夫楊興博士駟勝<lb/>
<pb n="KR2b0037_WYG_017-27b"/>
　等皆以為隂盛侵陽之氣也高祖之約非功臣不侯<lb/>
　今太后諸弟皆以無功為侯外戚未曾有也大將軍<lb/>
　鳳懼上書辭職優詔不許<lb/>
秋八月有兩月相承<hi>服䖍曰相承在上下也</hi>晨見東方<lb/>
九月流星光燭地<lb/>
　長四五丈委曲蛇形貫紫宮<hi>注見前</hi>
冬十二月作南北郊罷甘泉汾隂祠<lb/>
　匡衡奏言祭天于南郊就陽之義也瘞地<hi>顔師古曰祭地曰瘞</hi>
<pb n="KR2b0037_WYG_017-28a"/>
　<hi>薶故云瘞地</hi>于北郊即隂之象也往者孝武帝于雲陽<hi>注見</hi>
　<hi>前</hi>立㤗畤郊見皇天反北之㤗隂于汾隂祠后土反<lb/>
　東之少陽與古殊制宜徙置長安定南北郊為萬世<lb/>
　基上從之既定衡又言享帝之義貴誠上質紫壇偽<lb/>
　飾女樂<hi>顔師古曰漢舊儀祭天用六綵綺席六重用玉几玉飾器凡七十女樂使童男童女俱歌</hi>
　<hi>也</hi>及鸞路騂駒龍馬石壇之類宜皆勿修又雍鄜宻<lb/>
　上下畤本秦所立不當遵上皆從焉<hi>明年復奏罷陳寳祠  祠在今</hi>
　<hi>陜西鳯翔府寳雞縣史記封禪書秦文公獲若石于陳倉北坂城祠之其神來常以夜光輝若流星從東</hi>
<pb n="KR2b0037_WYG_017-28b"/>
　<hi>南來集于祠城則若雄雞其聲殷云以一牢祠命曰陳寳</hi>
<hi>庚寅</hi>二年春正月始親祠南郊<lb/>
　赦奉郊縣<hi>長安奉南郊長陵奉北郊</hi>減天下賦算錢四十<lb/>
三月始祠后土于北郊<lb/>
立皇后許氏<lb/>
　后車騎將軍嘉之女元帝傷母恭哀后居位日淺遭<lb/>
　霍氏之辜故選嘉女以配太子至是立為后<hi>帝自為太子時</hi>
　<hi>以好色聞及即位皇太后詔采良家女以備後宮杜欽説王鳯曰主上富于春秋未有適嗣方鄉術入學</hi>
<pb n="KR2b0037_WYG_017-29a"/>
　<hi>將軍宜建九女之制詳擇行義之家求淑女之質母必有聲色技能為萬世大法鳯不能用  公羊傳諸</hi>
　<hi>侯一娶九女故欽曰九女之制</hi>
夏大旱<lb/>
<hi>辛卯</hi>三年秋大雨京師民訛言大水至<lb/>
　闗内大雨四十餘日京師民相驚言大水至奔走相<lb/>
　蹂躪長安中大亂王鳳以為太后與上及後宮可御<lb/>
　船令民上城避水王商<hi>宣帝舅樂昌侯武之子嗣爵為左將軍</hi>曰此必<lb/>
　訛言不宜重驚百姓乃止有頃稍定問之果訛言上<lb/>
<pb n="KR2b0037_WYG_017-29b"/>
　于是美壯商之固守數稱其議而鳯大慙恨<lb/>
八月䇿免大司馬車騎將軍許嘉<lb/>
　欲專任王鳯故免嘉<lb/>
冬十二月戊申朔日食夜地震未央宮殿中詔舉直言<lb/>
極諫之士<lb/>
　杜欽<hi>延年子字子夏茂陵杜鄴與欽同姓字俱以材能稱欽目偏盲故京師謂欽盲杜子夏以相别</hi>
　<hi>欽惡以疾見詆乃為小冠由是京師更謂欽小冠杜子夏云</hi>谷永<hi>吉之子字子雲</hi>上對皆<lb/>
　以為女寵太盛嫉妬專上將害繼嗣之咎<lb/>
<pb n="KR2b0037_WYG_017-30a"/>
丞相樂安侯匡衡有罪免為庶人<lb/>
　初衡子昌為越騎校尉醉殺人繫獄昌弟謀篡<hi>奪取也</hi>
　昌事發覺衡徒跣待罪帝優禮之至是司隸校尉劾<lb/>
　衡多取封邑四百頃免為庻人終于家<lb/>
<hi>壬辰</hi>四年春正月隕石于亳<hi>注見/前</hi>四于肥纍<hi>漢縣即春秋肥子國注見</hi>
<hi>前</hi>二<lb/>
罷中書宦官初置尚書員五人<hi>注已見前</hi>
三月以王商為丞相<lb/>
<pb n="KR2b0037_WYG_017-30b"/>
夏四月雨雪復召直言極諫之士詣白虎殿<hi>三輔黄圖未央宫有</hi>
<hi>白虎殿</hi>對䇿<lb/>
　時上委政王鳯議者多歸咎焉谷永以鳯方柄用陰<lb/>
　欲自托乃曰方今四夷賔服皆為臣妾骨肉大臣有<lb/>
　申伯之忠無重合<hi>馬何羅弟通封重合侯事見前</hi>安陽<hi>上官桀事見前</hi>博陸<lb/>
　<hi>霍禹事見前</hi>之亂竊恐陛下歸咎無辜重失天心不可之<lb/>
　大者也誠宜深察愚言解偏駁之患使列妾得人人<lb/>
　更進益納宜子婦人以慰釋皇太后之憂愠解謝上<lb/>
<pb n="KR2b0037_WYG_017-31a"/>
　帝之譴怒杜欽亦倣此意上以永為光禄大夫<lb/>
秋桃李實<lb/>
河決<lb/>
　先是清河都尉馮逡<hi>逡由長樂屯衛司馬遷都尉</hi>奏言郡承河上<lb/>
　流土壤輕脆易傷頃所以無大害者以屯氏河通兩<lb/>
　川分流也今屯氏河塞靈鳴犢口又益不利獨一川<lb/>
　兼受數河之任雖高増隄防終不能泄九河<hi>注見前</hi>今<lb/>
　既難明屯氏河絶未久其處易浚又其口所居高于<lb/>
<pb n="KR2b0037_WYG_017-31b"/>
　分殺水力道里便宜可復浚以助大河泄暴水備非<lb/>
　常事下丞相御史議格不行至是大雨十餘日河果<lb/>
　決于舘陶及東郡金隄凡灌四郡三十二縣水居地<lb/>
　深者三丈事聞以御史大夫尹忠對方畧疏濶切責<lb/>
　之忠自殺遣大司農非調<hi>人名非子之後以名為氏</hi>調均錢榖存<lb/>
　給所灌之郡<hi>顔師古曰調發均平錢榖于遭水之郡使存給也</hi>謁者發河南<lb/>
　以東漕船五百㮴<hi>先勞反</hi>徙民避水<lb/>
大將軍鳯以陳湯為從事中郎<lb/>
<pb n="KR2b0037_WYG_017-32a"/>
　帝初即位匡衡奏陳湯奉使顓命盜所收康居財物<lb/>
　湯坐免後湯以言事不實<hi>湯言康居侍子非王子按騐實王子也</hi>下獄<lb/>
　當死谷永上疏訟湯曰君子聞鼓鼙之聲則思將帥<lb/>
　之臣湯前斬郅支威震百蠻今坐言事非是欲致之<lb/>
　大辟非所以厲死難之臣也書奏乃詔出湯奪爵為<lb/>
　士伍㑹西域都尉叚㑹宗<hi>字子松上邽人</hi>為烏孫所圍驛騎<lb/>
　上書鳯言湯多籌䇿習外國事可問上召見宣室示<lb/>
　以㑹宗奏湯知烏孫瓦合不能乆攻屈指計曰不出<lb/>
<pb n="KR2b0037_WYG_017-32b"/>
　五日當有吉語聞居四日軍書到言已解鳳奏以為<lb/>
　從事中郎幕府事一决于湯<hi>後湯坐惑衆不道免為庶人徙邊議郎耿育復</hi>
　<hi>訟其寃乃赦還長安卒</hi>
<hi>癸巳</hi>河平元年春以王延世<hi>犍為資中人</hi>為河隄使者塞河决<lb/>
　杜欽薦王延世為河隄使者延世以竹落長四丈大<lb/>
　九圍<hi>集覽落與絡通以竹蔑為外藩而籠絡之</hi>盛以小石兩船夾載而下<lb/>
　之三十六日隄成于是改元河平以延世為光禄大<lb/>
　夫賜爵闗内侯<hi>後二嵗河復决平原流入濟南千乘所敗壊者半建始時復遣延世同丞</hi>
<pb n="KR2b0037_WYG_017-33a"/>
　<hi>相史楊焉治之六月乃成</hi>
夏四月己亥晦日食詔百官陳過失<lb/>
　時許皇后專寵後宫希得進見中外皆憂上無繼嗣<lb/>
　劉向杜欽谷永皆以為言上于是減省椒房掖庭用<lb/>
　度皆如竟寧以前故事<lb/>
秋減死刑省律令<lb/>
　詔曰今大辟之刑千有餘條律令煩多百有餘萬言<lb/>
　竒<hi>居宜反</hi>請<hi>謂于常文之外主者/别有所請以定罪也</hi>他比<hi>毗至反謂引他類以比附之稍</hi>
<pb n="KR2b0037_WYG_017-33b"/>
　<hi>増律條也</hi>日以益滋自明習者不知所由欲以曉諭衆庶<lb/>
　不亦難乎其議減死刑及可蠲除約省者令較然易<lb/>
　知條奏時有司不能廣宣上意徒鉤摭㣲細毛舉數<lb/>
　事以塞詔而已<lb/>
<hi>甲午</hi>二年春正月沛郡<hi>本秦泗水漢改曰沛治相故城在今江南鳯陽府宿州</hi>鐵官<lb/>
冶鐵飛<hi>劉友益曰金失其性也</hi>
夏楚國雨雹<lb/>
　大如釡<lb/>
<pb n="KR2b0037_WYG_017-34a"/>
悉封諸舅為列侯<lb/>
　王譚為平阿侯商為成都侯立為紅陽侯根為曲陽<lb/>
　侯逢時為高平侯五侯同日封故世謂之五侯<lb/>
免京兆尹王尊官復以為徐州刺史<lb/>
　先是尊因王鳯薦<hi>時南山盗宗傰等為吏民害校尉傅剛不能禽故薦尊</hi>徵為<lb/>
　諫大夫守京輔都尉行京兆尹事旬月間盜賊清遷<lb/>
　光禄大夫守京兆尹凡三歲御史大夫張尊奏尊暴<lb/>
　虐免官吏民多惜之湖三老<hi>注見前</hi>公乘興等上書訟<lb/>
<pb n="KR2b0037_WYG_017-34b"/>
　尊治京兆尹前所希有今御史大夫奏尊原其所以<lb/>
　出御史丞楊輔與尊有怨外依公事傅致奏文臣等<lb/>
　竊痛尊修身砥節功著職修昨以京師賊亂選用為<lb/>
　卿賊亂既除即以佞巧廢黜一尊之身三期之間乍<lb/>
　賢乍佞豈不甚哉于是復以尊為徐州刺史<hi>後遷東郡太守</hi>
　<hi>久之河水溢尊親祀水神請以身填金隄因止宿隄上及水盛隄壞吏民奔走尊立不動水波稍郤三老</hi>
　<hi>朱英等奏狀上嘉之秩尊中二千石數嵗卒于官</hi>
<hi>乙未</hi>三年春二月犍為地震山崩<lb/>
<pb n="KR2b0037_WYG_017-35a"/>
　壅江水逆流<lb/>
秋八月乙卯晦日食<lb/>
求遺書<lb/>
　帝以中秘書頗散亡使謁者陳農求遺書于天下詔<lb/>
　光禄大夫劉向校之向以王氏權位太甚而上方嚮<lb/>
　詩書古文乃因尚書洪範集合上古以來厯春秋六<lb/>
　國至秦漢符瑞災異之記推迹行事著其占騐號曰<lb/>
　洪範五行傳論奏之帝心知向忠故為鳯兄弟起此<lb/>
<pb n="KR2b0037_WYG_017-35b"/>
　論也然終不能奪王氏權<lb/>
<hi>丙申</hi>四年春正月匈奴單于來朝<lb/>
　初呼韓邪單于死子復株絫若鞮單于<hi>名雕陶莫臯</hi>立<hi>事在</hi>
　<hi>建始二年</hi>因遣右臯林王伊邪莫演奉獻既罷伊邪莫演<lb/>
　自言欲降議者言宜受之谷永杜欽以為單于稱臣<lb/>
　無有二心今既享其聘貢之職而更受其逋逃之臣<lb/>
　是貪一夫之得而失一國之心也假令單于初立使<lb/>
　之詐降以卜吉凶或設為反間欲因而生隙受之適<lb/>
<pb n="KR2b0037_WYG_017-36a"/>
　合其䇿使得歸曲而責直此誠邉境安危之原不可<lb/>
　不詳也不如勿受以昭日月之信抑諼詐之謀上從<lb/>
　之至是單于遂入朝<hi>丞相王商多質有威重容貌絶人單于拜謁商仰視大畏之遷</hi>
　<hi>延却退上聞而嘆曰真漢相矣</hi>
三月癸丑朔日食<lb/>
夏四月詔收丞相樂昌侯王商印綬商以憂卒<lb/>
　琅邪太守楊彤與王鳯連昏其郡有災害商按問之<lb/>
　鳯以為請商不聴竟奏免彤奏寝不下鳯以是怨商<lb/>
<pb n="KR2b0037_WYG_017-36b"/>
　使人告商滛亂事上以為暗昧之過不足以傷大臣<lb/>
　鳯固争下其事司隸大中大夫張匡素佞巧復上書<lb/>
　極言詆商詔勿治鳯固争之乃使使者收商丞相印<lb/>
　綬商免相三日發病嘔血卒諡戾侯<hi>子弟親屬皆出補吏莫得留給</hi>
　<hi>事宿衛者有司請除國邑詔子安嗣侯</hi>
以張禹<hi>字子文河内軹人徙蓮勺</hi>為丞相<hi>封安昌侯</hi>
　上為太子受論語于禹<hi>禹從琅邪王陽膠東庸生問論語以博士鄭寛薦詔授太</hi>
　<hi>子論語</hi>及即位賜爵闗内侯拜光禄大夫給事中與王<lb/>
<pb n="KR2b0037_WYG_017-37a"/>
　鳯並領尚書禹内不自安數病上書求退上不許撫<lb/>
　待愈厚遂以為相<lb/>
罽賔<hi>治循鮮城去長安萬二千二百里明史西域𫝊撒馬兒罕即漢罽賔地隋曰漕國唐復曰罽賔去嘉</hi>
<hi>峪闗九千六百里</hi>遣使來獻<lb/>
　初武帝通西域罽賔以絶逺漢兵不能至獨不服數<lb/>
　剽殺漢使元帝時遣使者上書謝帝放其使者于懸<lb/>
　度<hi>去陽闗五千八百八十八里在烏秅國之西本石山也谿谷不通以繩索相引而度</hi>絶而不<lb/>
　通至是復遣使來獻漢欲遣使者報送其使杜欽説<lb/>
<pb n="KR2b0037_WYG_017-37b"/>
　王鳯曰罽賔前親逆節故絶而不通今悔過來而奉<lb/>
　獻者皆行賈賤人欲通貨市買以獻為名使者承至<lb/>
　尊之命送蠻夷之賈非計也業已受節可送至皮山<lb/>
　<hi>國名治皮山城去長安萬五十里西南當罽賔道</hi>而還于是鳯白從欽言罽<lb/>
　賔實利賞賜賈市其使數年而一至云<hi>罽賔民巧雕文刻鏤治宫</hi>
　<hi>室織罽刺文繡以金銀為錢文為騎馬幕為人面出封牛孔雀珠璣珊瑚虎魄流離明史西域傳其國𫝊</hi>
　<hi>有照世杯光明洞澈照之可知世事云</hi>
<hi>丁酉</hi>陽朔<hi>以前年山陽火生石中故改元</hi>元年春二月丁未晦日食<lb/>
<pb n="KR2b0037_WYG_017-38a"/>
冬下京兆尹王章<hi>字仲卿泰山鉅平人</hi>獄殺之<lb/>
　章初為中郎將毁中書令石顯為顯所䧟免官及帝<lb/>
　立擢司隸校尉遷京兆尹時大將軍鳯用事上謙譲<lb/>
　無所顓章素剛直敢言雖為鳯所舉非鳯專權不親<lb/>
　附鳯乃奏封事言日食之咎帝召見延問<hi>上即位數年無繼嗣</hi>
　<hi>定陶王來朝太后與上承先帝意遇王甚厚留之不遣歸國旦夕侍上甚見親重鳯心不便㑹日食因言</hi>
　<hi>日食陰盛之象定陶王當奉藩在國今留侍京師詭正非常故天見戒宜遣之國帝不得已許之王辭去</hi>
　<hi>上與涕泣而訣</hi>章因對曰陛下未有繼嗣引近定陶王所以<lb/>
<pb n="KR2b0037_WYG_017-38b"/>
　承宗廟奉社稷上順天心下安百姓何故致災異災<lb/>
　異之發為大臣顓政者也今鳯不自省責反歸咎于<lb/>
　定陶王建遣之國欲使天子孤立于上顓擅朝事以<lb/>
　便其私且鳯誣罔不忠非一事也前丞相商守正不<lb/>
　随為鳯所罷身以憂死鳯小婦弟張美人已嘗適人<lb/>
　託以為宜子内之後宫以私其妻弟此三者皆大事<lb/>
　陛下所自見足以知其餘鳯不可令典事宜選忠賢<lb/>
　以代之上聞章言感悟謂章曰君試為朕求可以自<lb/>
<pb n="KR2b0037_WYG_017-39a"/>
　輔者章薦琅邪太守馮野王鳯聞甚懼杜欽令鳯上<lb/>
　疏乞骸骨辭甚哀太后聞之埀涕不食上乃彊起鳯<lb/>
　而使尚書劾章<hi>奏章知野王前以王舅出補吏而私薦之阿附諸侯又張美人體御至尊</hi>
　<hi>非所宜言</hi>下章吏廷尉致其大逆罪章竟死獄中<hi>初章為諸生獨</hi>
　<hi>與妻居章疾病無被臥牛衣中與妻決涕泣後章為京兆欲上封事妻止之曰人當知足獨不念牛衣中</hi>
　<hi>涕泣時耶章曰非女子所知也書上果下獄妻子皆收繫章小女年可十二夜起號哭曰平時獄上呼囚</hi>
　<hi>數常至九今八而止我君素剛先死者必君問之果死</hi>妻子皆徙合浦自是公<lb/>
　卿見鳯側目而視<hi>野王懼不自安遂病滿三月賜告歸杜陵就醫藥鳯風御史劾奏野</hi>
<pb n="KR2b0037_WYG_017-39b"/>
　<hi>王賜告養病而私自持虎符出界歸家奉詔不敬免官</hi>
以薛宣<hi>字贛君東海郯人</hi>為左馮翊<lb/>
　宣為郡所至有聲迹<hi>宣由長安令補御史中丞出為臨淮太守遷陳留太守</hi>及<lb/>
　為左馮翊屬令有楊湛謝游皆貪猾不遜宣察湛有<lb/>
　改過之效乃宻書曉之游自以大儒輕宣獨移書顯<lb/>
　責之二人得檄皆解印綬去宣得吏民罪名即告其<lb/>
　縣長吏使自行罰曰不欲代縣治奪賢令長名也<lb/>
<hi>戊戌</hi>二年夏四月以王音<hi>太后從弟</hi>為御史大夫<lb/>
<pb n="KR2b0037_WYG_017-40a"/>
　于是王氏愈盛郡國守相刺史皆出其門五侯羣弟<lb/>
　争為奢侈賂遺珍寳四面而至然皆好士養賢傾財<lb/>
　施予賔客競為之聲譽劉向上封事極諫曰王氏一<lb/>
　姓乘朱輪華轂者二十三人青紫貂蟬充盈幄内大<lb/>
　將軍秉事用權五侯驕奢僭盛依東宮<hi>顔師古曰東宮太后所居</hi>
　之尊假甥舅之親以為威重筦執樞機朋黨比周稱<lb/>
　譽者登進忤恨者誅傷排擯宗室孤弱公族外戚僭<lb/>
　貴未有如王氏者也物盛必有非常之變先見為其<lb/>
<pb n="KR2b0037_WYG_017-40b"/>
　人㣲象王氏先祖墳墓在濟南者其梓柱生枝葉扶<lb/>
　疎上出屋根揷地中事勢不兩大王氏與劉氏不並<lb/>
　立如下有㤗山之安則上有累卵之危陛下為人子<lb/>
　孫守持宗廟而令國祚移于外親縱不為身奈宗廟<lb/>
　何宜發明詔援近宗室疏逺外戚子子孫孫無疆之<lb/>
　計也書奏帝召見向嘆息悲傷其意曰君且休矣吾<lb/>
　將思之然終不能用其言<lb/>
秋關東大水<lb/>
<pb n="KR2b0037_WYG_017-41a"/>
<hi>己亥</hi>三年春三月隕石東郡八<lb/>
秋八月大司馬大將軍鳯卒九月以王音為大司馬車<lb/>
騎將軍詔王譚位特進領城門兵<lb/>
　王鳯疾上臨問之執手涕泣曰將軍病如有不可言<lb/>
　平阿侯譚次將軍矣鳯頓首泣曰譚等雖至親行皆<lb/>
　奢僭不如御史大夫音謹敕臣敢以死保之初譚倨<lb/>
　不肯事鳯而音敬鳯卑恭如子故鳯薦之鳯卒上以<lb/>
　音代鳯而詔譚領城門兵由是譚音相與不平<lb/>
<pb n="KR2b0037_WYG_017-41b"/>
<hi>庚子</hi>四年夏四月雨雪<lb/>
以王駿<hi>吉之子</hi>為京兆尹<lb/>
　駿經明行修以陳咸匡衡薦遷諫大夫厯官至少府<lb/>
　帝欲大用之出為京兆京兆典京師于三輔尤為劇<lb/>
　唯趙廣漢張敞王尊王章及駿皆有能名故京師稱<lb/>
　曰前有趙張後有三王<lb/>
<hi>辛丑</hi>鴻嘉元年春二月帝始㣲行<lb/>
　上從期門郎或私奴或乘小車或皆騎出入市里郊<lb/>
<pb n="KR2b0037_WYG_017-42a"/>
　野逺至旁縣鬬雞走馬常自稱富平侯家人富平侯<lb/>
　者侍中張放也<hi>放安世元孫元帝妹敬武公主之子取皇后弟平恩侯許嘉女襲封富平</hi>
　<hi>侯為侍中中郎將監長樂屯兵儀比將軍與上同臥起</hi>寵幸無比故假稱之<lb/>
三月丞相禹罷夏四月以薛宣為丞相<hi>封高陽侯</hi>
　禹以老病罷朝朔望位特進賞賜甚厚宣為相<hi>宣以左馮</hi>
　<hi>翊遷少府谷永言宣經術文雅足以謀王體㫁國論乃擢為御史大夫遂相</hi>官屬譏其煩<lb/>
　碎無大體不稱賢也<lb/>
<hi>壬寅</hi>二年春三月飛雉集未央宮承明殿<hi>三輔黄圖未央宮有承明殿</hi>
<pb n="KR2b0037_WYG_017-42b"/>
　博士行大射禮<hi>胡三省注古者天子諸侯大夫士皆有大射之禮博士所行士之射禮也</hi>
　有飛雉集于庭登堂而雊又集太常宗正丞相御史<lb/>
　車騎府又集未央宮承明殿王音言曰天地之氣以<lb/>
　類相應譴告人君甚㣲而著雉者聴察先聞雷聲故<lb/>
　經載高宗雊雉之異<hi>事見前</hi>以明轉禍為福之騐今以<lb/>
　博士行禮之日大衆聚㑹飛集于庭厯階登堂厯三<lb/>
　公之府典宗廟骨肉之官然後入宮宿留其曉人備<lb/>
　具深切雖人道相戒何以過是<hi>後帝使詔音曰聞捕得雉毛羽頗摧折類</hi>
<pb n="KR2b0037_WYG_017-43a"/>
　<hi>拘執者得無人為之音復對曰誰為佞謟之語誣亂聖聴如此陛下即位十五年繼嗣不立日日駕車而</hi>
　<hi>出流聞海内皇天數見災異尚不能感動陛下臣子何望獨有極言待死命在朝暮而已如有不然高祖</hi>
　<hi>天下當以誰屬乎宜謀于賢知克已復禮以求天意則繼嗣可立災異尚可銷也</hi>
<hi>癸卯</hi>三年夏王氏五侯有罪詣闕謝赦不誅<lb/>
　王氏五侯争以奢侈相尚商嘗病從上借明光宮後<lb/>
　又穿城引水注第中大陂以行船立羽葢張周帷上<lb/>
　幸商第見而衘之後㣲行出過曲陽侯第又見園中<lb/>
　土山漸臺象白虎殿于是怒以讓車騎將軍音商根<lb/>
<pb n="KR2b0037_WYG_017-43b"/>
　欲自黥劓以謝太后上大怒使尚書責問司隸京兆<lb/>
　知商等奢僭不軌阿縱不舉奏又賜音䇿書曰外家<lb/>
　宗族彊上一身寖弱日久今將一施之<hi>師古曰行刑罰</hi>君其<lb/>
　召諸侯令待府舍是日詔尚書奏文帝時誅將軍薄<lb/>
　昭故事音藉槀請罪商立根皆負斧質謝上竞不忍<lb/>
　誅<lb/>
冬十一月廢皇后許氏<lb/>
　初許皇后與班偼伃<hi>班氏楚鬬班之後以名為氏偼伃越騎校尉况女</hi>皆有<lb/>
<pb n="KR2b0037_WYG_017-44a"/>
　寵上嘗游後庭欲與偼伃同輦辭曰觀古圖畫聖賢<lb/>
　之君皆有名臣在側三代末主乃有嬖妾今欲同輦<lb/>
　得無近似之乎上善其言而止太后聞之喜曰古有<lb/>
　樊姬<hi>列女傳樊姬楚荘王夫人王好獵姬數諫不聴乃不食禽獸肉二年王感悟之而勤政事</hi>今<lb/>
　有班偼伃後帝㣲行過陽阿主家悦歌舞者趙飛燕<lb/>
　召入宫大幸女弟復召入<hi>姿性尤醲粹左右皆嘖嘖嘆賞有宣帝時披香博士</hi>
　<hi>淖方城在帝後唾曰此禍水也滅火必矣</hi>姊弟俱為偼伃貴傾後宮于是<lb/>
　譖告許皇后班偼伃祝詛主上<hi>后姊平安剛侯夫人謁等為媚道祝詛後</hi>
<pb n="KR2b0037_WYG_017-44b"/>
　<hi>宮有身者王美人及王鳯等事發覺太后大怒下吏考問謁等誅死</hi>許后廢處昭臺宮<lb/>
　考問班偼伃對曰妾聞死生有命富貴在天修正尚<lb/>
　未䝉福為邪欲以何望使鬼神有知不受不臣之愬<lb/>
　如其無知愬之何益故不為也上善其對赦之偼伃<lb/>
　乆恐見危乃求共養太后于長信宮上許之<hi>後帝崩偼伃充</hi>
　<hi>奉園陵卒因葬園中</hi>
<hi>甲辰</hi>四年秋河水溢<lb/>
　渤海清河信都河水湓溢灌縣邑三十一敗官亭民<lb/>
<pb n="KR2b0037_WYG_017-45a"/>
　舍四萬餘所李尋<hi>平陵人字子長治尚書好洪範災異</hi>等奏言議者常<lb/>
　欲索九河故道而穿之<hi>時河隄都尉許商與丞相史孫禁共行視圖方畧禁以為</hi>
　<hi>可决平原金隄間開道大河令入故篤馬河至海五百里商以為古九河有徒駭胡蘓鬲津今見在成平</hi>
　<hi>東光鬲界中相去二百餘里今河雖數移徙不離此域禁所欲開在九河南失水之迹不可許公卿皆從</hi>
　<hi>商言曰篤馬河在山東平原縣逕樂陵陽信其入海處亦  陷河徒駭河胡渭以為即禹河入海故道注</hi>
　<hi>見前胡蘓河在直𨽻東光縣今縣有胡蘓亭于欽齊乘曰滄州南有大連澱即胡蘓也鬲津河在今山東</hi>
　<hi>德州逕德平樂陵至海豐入海成平鬲皆漢縣注見前東光今縣屬直𨽻河間府</hi>今因其自<lb/>
　決可且勿塞以觀水勢河欲居之當稍自成川跳出<lb/>
<pb n="KR2b0037_WYG_017-45b"/>
　沙土然後順天心而圖之必有成功而用財力寡于<lb/>
　是遂止不塞朝臣數言百姓可哀上遣使者振贍之<lb/>
冬以趙䕶<hi>河東都尉</hi>為廣漢太守討賊鄭躬等平之<lb/>
　先是廣漢鄭躬等篡囚徒盜庫兵自稱山君<hi>事在三年</hi>時<lb/>
　黨與寖廣犯厯四縣拜䕶為太守發郡中及蜀郡兵<lb/>
　合三萬人擊之或相捕斬除罪旬月平遷䕶為執金<lb/>
　吾<hi>後陳留樊並山陽鐵官徒蘓令復攻殺長吏自稱將軍延厯數郡皆即捕誅事在水始三年</hi>
王譚卒詔王商位特進領城門兵<lb/>
<pb n="KR2b0037_WYG_017-46a"/>
　譚卒上悔前廢之不輔政而薨也乃復詔成都侯商<lb/>
　以特進領城門兵<hi>置幕府得舉吏如將軍</hi>杜鄴説音宜承聖意<lb/>
　加異往時每議必與及之音由是與商親宻<lb/>
<hi>乙巳</hi>永始元年夏四月封趙臨為成陽侯下諫大夫劉輔<lb/>
<hi>河間宗室</hi>獄論為鬼薪<lb/>
　上欲立趙偼伃為皇后皇太后嫌其所出微難之太<lb/>
　后姊子淳于長<hi>魏郡元城人少為黄門郎以王鳯薦至九卿</hi>往來通語歲<lb/>
　餘始許之乃先封偼伃父臨為成陽侯劉輔上言臣<lb/>
<pb n="KR2b0037_WYG_017-46b"/>
　聞天之所與必先賜以符瑞天之所違必先降以災<lb/>
　變此自然之占騐也昔武王周公承順天地以饗魚<lb/>
　烏之瑞然猶君臣祗懼動色相戒况于季世不䝉繼<lb/>
　嗣之福屢受威怒之異者乎雖夙夜自責改過易行<lb/>
　妙選有德之世考卜窈窕之女以承宗廟順神祗子<lb/>
　孫之祥猶恐晚暮今乃觸情縱欲傾于卑賤之女欲<lb/>
　以母天下惑莫大焉書奏詔繫掖庭秘獄<hi>顔師古曰漢書舊儀</hi>
　<hi>掖庭詔獄令丞宦者為之主理婦人女官也</hi>于是辛慶忌<hi>武賢子字子真</hi>亷褒師<lb/>
<pb n="KR2b0037_WYG_017-47a"/>
　丹<hi>師以官為氏丹字仲公琅琊東武人</hi>谷永俱上書救援<hi>畧曰臣聞明王垂寛容之</hi>
　<hi>聽不罪狂狷之言然後百僚竭忠不懼後患竊見劉輔前以縣令求見擢為諫大夫旬月之間下秘獄臣</hi>
　<hi>愚以為輔新從下土來未知朝廷體獨觸忌諱不足深過如有大惡宜暴治理官與衆共之惟陛下留神</hi>
　<hi>省察</hi>上乃徙繋輔共公獄<hi>師古曰少府之屬官也亦有詔獄</hi>減死罪一<lb/>
　等論為鬼薪終于家<lb/>
五月封太后弟子莽為新都侯<hi>國南陽新野之都鄉</hi>
　太后兄弟八人獨弟曼早死不侯子莾幼孤時五侯<lb/>
　侈靡子弟以輿馬聲色佚游相高莽因折節為恭儉<lb/>
<pb n="KR2b0037_WYG_017-47b"/>
　勤身博學被服如儒生事母及寡嫂養孤兄子行甚<lb/>
　敕備又外交英俊内事諸父曲有禮意鳯且死以莽<lb/>
　託太后及帝拜黄門郎乆之成都侯商又請分戸邑<lb/>
　封莽至是封新都侯遷騎都尉光禄大夫侍中宿衛<lb/>
　謹敕爵位益尊節操愈謙振施賔客家無所餘收贍<lb/>
　名士交結將相故在位更推薦之虚譽隆洽傾其諸<lb/>
　父矣<lb/>
六月立偼伃趙氏為皇后<lb/>
<pb n="KR2b0037_WYG_017-48a"/>
　后既立寵少衰而其女弟絶幸為昭儀居昭陽宫皆<lb/>
　以黄金白玉明珠翠羽飾之自後宫未嘗有焉后居<lb/>
　别館多通侍郎宫奴多子者然卒無子光禄大夫劉<lb/>
　向以為王教由内及外自近者始于是采取詩書所<lb/>
　載賢妃貞婦興國顯家及孽嬖為亂亡者序次為列<lb/>
　女傳又采傳記行事著新序説苑奏之數上疏言得<lb/>
　失陳法戒上雖不能盡用然内嘉其言常嗟嘆之<lb/>
秋七月詔罷昌陵反故陵勿徙吏民<lb/>
<pb n="KR2b0037_WYG_017-48b"/>
　初元帝儉約渭陵不復徙民起邑至帝以渭城延陵<lb/>
　亭部<hi>在今西安府咸陽縣西北</hi>為初陵數年復樂霸陵曲亭南更<lb/>
　起昌陵營之將作大將解萬年自詭三年可成請徙<lb/>
　郡國豪傑于昌陵帝從之制度泰奢功久不就劉向<lb/>
　上書諫<hi>畧曰孝文皇帝嘗美石椁之固張釋之曰使其中有可欲雖錮南山猶有隙夫死者無終</hi>
　<hi>極而國家有廢興故釋之之言為無窮計也黄帝堯舜禹湯文武周公邱隴皆小葬具甚㣲其賢臣孝子</hi>
　<hi>亦承命順意而薄葬之此誠奉安君父忠孝之至也孔子葬母于防墳四尺延陵季子葬其子封墳掩坎</hi>
　<hi>其高可隐故仲尼孝子而延陵慈父舜禹忠臣周公弟弟其葬君親骨肉皆㣲薄非茍為儉誠便于體也</hi>
<pb n="KR2b0037_WYG_017-49a"/>
　<hi>秦始皇葬于驪山之阿下錮三泉上崇山墳數年之間項籍燔其宫室營宇牧兒持火照求亡羊失火燒</hi>
　<hi>其藏椁是故德彌厚者葬彌薄知愈深者葬愈㣲邱隴彌高宫廟甚麗發掘必速唯陛下上覽明聖之制</hi>
　<hi>以為則下觀亡秦之禍以為戒</hi>上感其言詔罷昌陵反故陵勿徙吏<lb/>
　民萬年以邪佞徙敦煌<lb/>
封蕭何六世孫喜為酇侯<lb/>
　喜時為南䜌<hi>漢縣隋更名鉅鹿今屬直𨽻順德府</hi>長以杜業請故封<hi>喜𫝊</hi>
　<hi>至曽孫禹更為蕭鄉侯王莽敗絶</hi>
八月太皇太后崩<hi>宣帝卭成王皇后</hi>
<pb n="KR2b0037_WYG_017-49b"/>
九月黒龍見東萊<lb/>
丁巳晦日食<lb/>
<hi>丙午</hi>二年春正月大司馬車騎將軍音卒<hi>諡曰敬</hi>
　王氏惟音為修整數諫正有忠節<hi>子舜嗣為太僕侍中</hi>
二月星隕如雨是月乙酉晦日食<lb/>
　谷永為凉州刺史奏事京師上使尚書問永所欲言<lb/>
　時帝溺于燕樂皇太后與王商等深以為憂乃使永<lb/>
　因天變切諫而勸上納用之永亦知有内應展意無<lb/>
<pb n="KR2b0037_WYG_017-50a"/>
　所依違遂具疏對<hi>畧言去年九月龍見日食今年二月星隕日食六月之間大異四發</hi>
　<hi>三代之末未嘗聞也臣聞三代所以隕䘮者皆由婦人與羣惡沈湎于酒秦所以亾者養生㤗奢奉終泰</hi>
　<hi>厚也今陛下兼而有之建始河平之際許班熏灼四方女寵極矣今之後起什倍于前掖庭獄阱生入死</hi>
　<hi>出者不可勝數是以日食再既以昭其辜陛下棄萬乘之至貴樂家人之賤事聚僄輕無義小人以為私</hi>
　<hi>客數離深宮晨夜與羣小相随烏集吏民之家亂服共坐沈湎媟嫚典門户奉宿衛之臣執干戈而守空</hi>
　<hi>宮公卿百僚不知陛下所在積數年矣陛下輕奪民財不愛民力去高敞初陵改作昌陵大興繇役靡敝</hi>
　<hi>天下五年不成而後反故百姓怨恨上下俱匱無以相救漢興九世繼體之主或以中興或以治安陛下</hi>
　<hi>獨違道縱欲輕身妄行無繼嗣之福有危亡之憂為人後嗣如此豈不負哉誠肯昭然逺寤舊愆畢改新</hi>
<pb n="KR2b0037_WYG_017-50b"/>
　<hi>德既章則大異可銷天命可復社禝宗廟可保</hi>對上上大怒王商宻摘永令<lb/>
　發去上使侍御史收永敕過交道廐<hi>在今西安府咸陽縣西北</hi>者<lb/>
　勿追御史不及永還上意亦解<lb/>
三月以王商為大司馬衛將軍王立位特進領城門<lb/>
兵<lb/>
侍中張放以罪左遷北地都尉<lb/>
　上嘗與張放等宴飲禁中皆引滿舉白談笑大噱時<lb/>
　乘輿幄坐屏風畫紂醉踞妲己作長夜之樂侍中班<lb/>
<pb n="KR2b0037_WYG_017-51a"/>
　伯<hi>况之子偼伃之弟以王鳳薦由中常侍至侍中光禄大夫</hi>久疾新起入見上指<lb/>
　畫問之曰此圖何以示戒伯對曰沈湎于酒㣲子所<lb/>
　以告去也式號式謼大雅所以流連也詩書淫亂之<lb/>
　戒其原皆在于酒上乃喟然嘆曰吾久不見班生今<lb/>
　日復聞讜言放等不懌稍自引起更衣因罷出後上<lb/>
　朝東宫太后泣曰帝間顔色瘦黒班侍中本大將軍<lb/>
　所舉宜寵異之以輔聖徳遣富平侯且就國上曰諾<lb/>
　時上諸舅皆害放寵聞太后言風丞相薛宣御史大<lb/>
<pb n="KR2b0037_WYG_017-51b"/>
　夫翟方進<hi>字子威汝南上蔡人</hi>奏放罪惡上不得已左遷放為<lb/>
　北地都尉數月徵入為侍中復出為天水屬國都尉<lb/>
　上雖愛放然上迫太后下用大臣故常涕泣而遣之<lb/>
　既去璽書勞問不絶<hi>後放歸侍母疾疾瘳出為河東都尉復徴為侍中丞相翟方進</hi>
　<hi>復奏放上不得已免放賜錢五百萬因遣就國及帝崩放思慕哭泣而死</hi>
冬十二月䇿免丞相宣及御史大夫翟方進復以方進<lb/>
為丞相<hi>封髙陵侯</hi>孔光<hi>字子夏孔子十四世孫霸之子</hi>為御史大夫<lb/>
　太皇太后王氏崩喪事倉卒吏賦歛以趨辦<hi>師古曰趨讀曰</hi>
<pb n="KR2b0037_WYG_017-52a"/>
　<hi>趣與促同言茍取辦</hi>上以過丞相御史䇿免宣為庶人方進左<lb/>
　遷執金吾丞相官缺羣臣多舉方進上亦器其能擢<lb/>
　方進為丞相以光為御史大夫<hi>方進公潔請托不行持法刻深任勢立威</hi>
　<hi>中傷甚多陳咸朱博蕭育逄信孫閎之屬皆京師世家以材能少歴牧守列卿知名當世方進據法以彈</hi>
　<hi>皆罷退之有言其挾私詆罪者上以方進所舉應科不以為非也光領尚書典樞機十餘年上有所問據</hi>
　<hi>經法以心所安而對不希指茍合如或不從不敢强爭以是久而安時有所言輙削草藁以為章主之過</hi>
　<hi>以奸忠直人臣大罪也有所薦舉惟恐其人聞知沐日歸休兄弟妻子燕語終不及朝省政事或問光温</hi>
　<hi>室樹皆何木也光不應更荅以他語其不泄如是</hi>
<pb n="KR2b0037_WYG_017-52b"/>
<hi>丁未</hi>三年春正月己卯晦日食<lb/>
冬十月復泰畤汾隂五畤陳寳祠<lb/>
　初帝罷甘泉泰畤<hi>事在建始元年</hi>其日大風壞甘泉竹宫<hi>禮樂</hi>
　<hi>志武帝用事甘泉圜丘至夜常有神光天子自竹宫而望拜韋昭曰以竹為宫天子居中漢舊儀云竹宫</hi>
　<hi>去壇三里</hi>折㧞畤中樹木十圍以上百餘帝異之以問劉<lb/>
　向對曰家人尚不欲絶種祠况于國之神寳舊畤且<lb/>
　其始立皆有神祇感應誠未易動上意恨<hi>顔師古曰悔也</hi>之<lb/>
　又以久無繼嗣令詔有司復甘泉泰畤汾隂后土如<lb/>
<pb n="KR2b0037_WYG_017-53a"/>
　故及雍五畤陳倉陳寳祠是時上頗好鬼神方術祠<lb/>
　祭費用多谷永上書曰臣聞明于天地之性不可惑<lb/>
　以神怪知萬物之情不可㒺以非類諸背仁義之正<lb/>
　道不遵五經之法言而盛稱竒怪鬼神及有仙人服<lb/>
　食不終之藥黄白變化之術者皆詐偽欺㒺聴其言<lb/>
　洋洋滿耳若將可遇求之盪盪如繫風捕景終不可<lb/>
　得是以明主拒而不聴聖人絶而不語惟陛下拒絶<lb/>
　此類毋令姦人有所闚𨵦上善其言<hi>後帝崩復南北郊長安如故哀</hi>
<pb n="KR2b0037_WYG_017-53b"/>
　<hi>帝建平二年又復甘泉泰畤汾隂后土祠至平帝元始五年復南北郊如匡衡等議</hi>
故南昌尉梅福<hi>九江夀春人明尚書榖梁春秋為郡文學補南昌尉</hi>上書不報<lb/>
　福數因縣道上變事<hi>顔師古曰附縣道之使而封奏也</hi>輒報罷至是<lb/>
　復上書曰士者國之重器得士則重失士則輕臣聞<lb/>
　齊桓之時有以九九見者<hi>顔師古曰九九算術若今九章之類</hi>桓公不<lb/>
　逆今臣所言非特九九也自陽朔以來羣臣皆承順<lb/>
　上指莫有執正故京兆尹王章面引廷争戮及妻子<lb/>
　折直士之節結諌臣之舌天下以言為戒最國家之<lb/>
<pb n="KR2b0037_WYG_017-54a"/>
　大患也往者不可及來者猶可追方今君命犯而主<lb/>
　威奪外戚之權日以益隆陛下不見其形願察其景<lb/>
　建始以來日食地震三倍春秋水災亡與比數隂盛<lb/>
　陽微金鐵為飛<hi>事見前</hi>此何景也親親之道全之為右<lb/>
　今迺尊寵其位授以魁柄勢凌于君權隆于主然後<lb/>
　防之亦亡及已上不納<hi>時福家居常以讀書養性為事至元始中王莽顓政福一</hi>
　<hi>朝棄妻子去人𫝊以為仙其後有見之于㑹稽者變名姓為吳市門卒云</hi>
<hi>戊申</hi>四年秋七月辛未晦日食<lb/>
<pb n="KR2b0037_WYG_017-54b"/>
以何武<hi>字君公蜀郡郫縣人</hi>為京兆尹<lb/>
　武為吏守法盡公進善退惡所居無赫赫名去後常<lb/>
　見思其為刺史時二千石有罪應時輙奏行部必先<lb/>
　即學宫見諸生問以得失然後入傳舍問墾田美惡<lb/>
　已見二千石<hi>後以所舉方正詭衆虚偽坐左遷楚内史又遷沛郡太守復入為廷尉</hi>
　<lb/>
　<lb/>
御批歴代通鑑輯覽卷十八<lb/>
</p>
<p>
</p>
  </div>
</body>
</text>
</TEI>
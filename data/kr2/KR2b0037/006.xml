<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_006-1a"/>
欽定四庫全書<lb/>
御批歴代通鑑輯覽卷七<lb/>
周<lb/>
景王<lb/>
<hi>戊辰</hi>十有二年使詹伯<hi>詹桓伯/周大夫</hi>如晉晉使趙成<hi>趙武之子謚景子</hi>
來致閻田<hi>氏族畧唐叔虞之後晉成公子懿食采于閻春秋彚纂注閻屬晉與甘相近之邑</hi>
　甘人<hi>甘大夫襄</hi>與晉閻嘉<hi>閻大夫</hi>爭閻田晉梁丙張趯率陰<lb/>
　戎<hi>即陸渾戎</hi>伐潁<hi>今河南府登封縣有陽城廢縣周潁邑</hi>王使詹伯辭于晉<lb/>
<pb n="KR2b0037_WYG_006-1b"/>
　曰我自夏以后稷魏駘<hi>即邰</hi>芮岐畢吾西土也及武<lb/>
　王克商蒲姑商奄吾東土也巴濮楚鄧吾南土也肅<lb/>
　慎燕<hi>以上諸國注俱見前</hi>亳<hi>春秋釋例亳小國與燕近</hi>吾北土也吾何邇封<lb/>
　之有文武成康之建母弟以蕃屏周亦其廢墜是為<lb/>
　豈如弁髦<hi>弁冠也童子垂髦始冠</hi>而因以敝之<hi>謂既冠而三加成禮則棄其始</hi>
　<hi>冠</hi>我在伯父猶衣服之有冠冕水木之有本源民人<lb/>
　之有謀主也伯父若裂冠毁冕拔本塞源專棄謀主<lb/>
　雖戎狄其何有余一人羊舌肸謂韓起曰文之霸也<lb/>
<pb n="KR2b0037_WYG_006-2a"/>
　翼戴天子而加之以共自文以來世有衰徳而暴滅<lb/>
　宗周以宣示其侈諸侯之貳不亦宜乎且王辭直子<lb/>
　其圗之起乃使趙成如京師致閻田反潁俘王亦使賓<lb/>
　滑<hi>周大夫</hi>執甘大夫襄以說于晉晉人禮而歸之<lb/>
<hi>己巳</hi>十有三年齊欒施<hi>子雅之子子欒/之孫以字為氏</hi>髙彊<hi>子尾之子子高之孫亦以</hi>
<hi>字為氏</hi>奔魯<lb/>
　齊欒高氏多怨彊于陳鮑氏而惡之有告陳無宇曰<lb/>
　子旗<hi>欒施字</hi>子良<hi>髙彊字</hi>將攻陳鮑亦告鮑氏無宇授甲<lb/>
<pb n="KR2b0037_WYG_006-2b"/>
　以如鮑氏鮑國<hi>謚文子叔牙元孫</hi>亦授甲矣遂伐欒髙氏髙<lb/>
　彊曰先得公陳鮑焉往遂伐虎門晏嬰端委立于虎<lb/>
　門之外四族召之無所往齊侯召之而後入齊侯使<lb/>
　王黒<hi>齊大夫</hi>以靈姑銔<hi>齊侯/旗名</hi>率戰于稷<hi>齊有稷門</hi>欒髙敗又<lb/>
　敗諸荘<hi>城内之里</hi>國人追之又敗諸鹿門<hi>齊東南門</hi>欒施髙彊<lb/>
　奔魯陳鮑分其室晏嬰謂無宇必致諸公譲徳之主<lb/>
　也義利之本也藴利生孽姑使無藴乎無宇盡致諸<lb/>
　齊侯而請老于莒<hi>齊邑本取于莒故亦曰莒</hi>初晏嬰如晉羊舌肸<lb/>
<pb n="KR2b0037_WYG_006-3a"/>
　問曰齊其何如嬰曰齊其為陳氏矣齊舊四量豆區<lb/>
　釡鍾四升為豆各自其四以登于釡<hi>四豆為區區斗六升四區為釡</hi>
　<hi>釡六斗四升登成也</hi>釡十則鍾<hi>六斛/四斗</hi>陳氏三量皆登一焉<hi>豆區釡各</hi>
　<hi>加舊量之一</hi>鍾乃大矣<hi>陳氏亦以十釡為鍾三量既加則鍾自大</hi>以家量貸而<lb/>
　以公量收之<hi>貸厚而收薄</hi>國之諸市踊<hi>則足者屨</hi>貴屨賤民人<lb/>
　疾痛而或燠休之欲無獲民将焉辟之至是無宇于<lb/>
　公子公孫之無禄者私分之邑國之貧約者私與之<lb/>
　粟由是益得齊衆心穆孟姬<hi>景公母</hi>為之請髙唐<hi>故城在今</hi>
<pb n="KR2b0037_WYG_006-3b"/>
　<hi>山東濟南府禹城縣西南</hi>陳氏始大<lb/>
<hi>庚午</hi>十有四年楚子虔誘蔡侯般殺之于申楚師滅蔡執<lb/>
蔡世子有以歸用之<lb/>
　楚子在申召蔡侯蔡侯將往蔡大夫曰楚貪而無信<lb/>
　惟蔡于憾今幣重而言甘誘我也不如無往蔡侯不<lb/>
　可楚子伏甲而饗蔡侯于申醉而殺之<hi>刑其士七十人</hi>公子<lb/>
　棄疾帥師圍蔡<hi>晉韓起問于叔向曰楚其克乎對曰克哉蔡侯獲罪于其君天將假手于</hi>
　<hi>楚以斃之何故不克然肸聞之不信以幸不可再也楚討于陳曰將定而國陳人聽命而遂縣之今又誘</hi>
<pb n="KR2b0037_WYG_006-4a"/>
　<hi>蔡而殺其君以圍其國雖幸而克必受其咎</hi>于是晉㑹諸侯之大夫于厥<lb/>
　憖<hi>左傳注地闕</hi>以謀救蔡王使單子㑹之晉人請蔡子楚<lb/>
　楚弗許遂滅蔡用𨼆太子于岡山<hi>左傳注闕</hi>申無宇曰不<lb/>
　祥五牲<hi>牛羊豕犬雞</hi>不相為用况用諸侯乎王必悔之楚<lb/>
　子城陳蔡不羹<hi>有二其一在河南許州襄城縣是為西不羹其一在南陽府舞陽縣是為</hi>
　<hi>東不羹</hi>使棄疾為蔡公問申無宇曰棄疾在蔡何如對<lb/>
　曰臣聞親不在外覊不在内今棄疾在外鄭丹<hi>即鄭子革</hi>
　<hi>以子孔之難奔楚事在靈王十八年</hi>在内君其少戒楚子曰國有大城<lb/>
<pb n="KR2b0037_WYG_006-4b"/>
　何如對曰鄭京櫟實殺曼伯<hi>左傳注檀伯也櫟大夫厲公殺之得櫟又并京</hi>
　宋蕭亳實殺子㳺齊渠邱<hi>即雍廩</hi>實殺無知衛蒲戚實<lb/>
　出獻公<hi>事俱見前</hi>由是觀之則害于國末大必折尾大不<lb/>
　掉君所知也<hi>後楚平即位蔡遂復事具後</hi>
<hi>辛未</hi>十有五年原伯絞奔郊<hi>周之郊</hi>甘人弑甘公過<lb/>
　原伯絞虐原輿人<hi>衆人也</hi>逐絞立公子跪尋<hi>絞之弟</hi>絞奔<lb/>
　郊甘公過<hi>即悼公</hi>欲去成景之族<hi>廿成公景公之後</hi>成景之族<lb/>
　遂殺甘公而立成公之孫鰌<hi>是為平公</hi>
<pb n="KR2b0037_WYG_006-5a"/>
魯公子憖奔齊<lb/>
　季孫意如<hi>悼子紇之子謚平子</hi>不禮于南蒯<hi>季氏邑宰南遺之子</hi>蒯謂公<lb/>
　子憖<hi>字子仲</hi>曰吾出季氏而歸其室于公子更<hi>代也</hi>其<lb/>
　位我以費為公臣憖許之告魯侯遂從魯侯如晉<hi>晉平</hi>
　<hi>公卒子夷立是為昭公魯侯如晉朝嗣君晉辭之至河乃復憖遂如晉</hi>南蒯懼不克以<lb/>
　費<hi>季氏邑今山東沂州府費縣有故城在縣西北</hi>叛如齊憖還及郊聞費叛<lb/>
　遂奔齊初南蒯將適費飲鄉人酒鄉人或歌之曰我<lb/>
　有圃生之把乎從我者子乎去我者鄙乎倍其鄰者<lb/>
<pb n="KR2b0037_WYG_006-5b"/>
　耻乎已乎已乎非吾黨之士乎後二年費人叛南蒯<lb/>
　南蒯奔齊侍飲于齊侯齊侯曰叛夫對曰臣欲張公<lb/>
　室子韓晳<hi>齊大夫</hi>曰家臣欲張公室罪莫大焉齊侯歸<lb/>
　費于魯使鮑國致之<lb/>
<hi>壬申</hi>十有六年楚公子比自晉歸于楚弑其君䖍于乾谿<lb/>
<hi>在今江南潁州府亳州</hi>公子棄疾殺<hi>公羊作弑</hi>公子比<lb/>
　楚師伐徐以懼呉楚子次于乾谿為之援時蔡公棄<lb/>
　疾主方城之外有觀從者<hi>觀起子楚共轘觀起從奔蔡事在靈王二十一年</hi>
<pb n="KR2b0037_WYG_006-6a"/>
　在蔡事朝呉<hi>故蔡大夫聲子之子</hi>㑹薳氏之族<hi>楚子殺薳掩而取其室  掩蒍</hi>
　<hi>賈曽孫</hi>及薳居<hi>掩之族楚/子奪其田</hi>許圍<hi>許大夫遷/許而質之</hi>蔡洧<hi>洧仕楚楚滅蔡</hi>
　<hi>其父死焉</hi>蔓成然<hi>字子旗鬬韋龜子楚子奪其邑</hi>為楚子所不禮因羣喪<lb/>
　職之族啟越大夫常夀過<hi>申之㑹常壽過戮焉殺正義曰徇之于軍而不  故</hi>
　<hi>猶在楚</hi>作亂從乃召公子比<hi>即子于/前奔晉</hi>公子黒肱<hi>即子晳時在鄭</hi>襲<lb/>
　蔡見蔡公脅而盟之蔓成然故事蔡公蔡朝呉亦欲<lb/>
　復蔡于是公子比公子黒肱公子棄疾蔓成然蔡朝<lb/>
　呉帥陳蔡不羹許葉之師入楚殺大子禄及公子罷<lb/>
<pb n="KR2b0037_WYG_006-6b"/>
　敵比為王黒肱為令尹棄疾為司馬使觀從從師于<lb/>
　乾谿令曰先至者復其田里師潰而歸楚子聞二子<lb/>
　死自投于車下既而曰余殺人子多矣能無及乎遂<lb/>
　㳂夏<hi>左傳注漢別名</hi>將欲入鄢<hi>即鄢郢今襄陽府宜城縣是</hi>芋尹申無宇<lb/>
　之子亥求得之<hi>史記靈王獨徬徨山中野人莫敢入不食三日飢不能起</hi>以歸尋<lb/>
　縊于申亥氏觀從謂比曰不殺棄疾雖得國猶受禍<lb/>
　比曰余不忍也從曰人將忍子吾不忍俟乃行國毎<lb/>
　夜駭<hi>時不知楚靈死畏其復來</hi>曰王入矣乙夘夜棄疾使周走而<lb/>
<pb n="KR2b0037_WYG_006-7a"/>
　呼曰王至矣國人大驚使蔓成然走告比及黒肱曰<lb/>
　王至矣君早自圗可以無辱又有呼而走至者二子<lb/>
　皆自殺棄疾即位名曰熊居<hi>是為楚平左傳楚共王有寵子五人無適立乃</hi>
　<hi>以璧見于羣望曰請神擇于此五人者使主社稷當璧而拜者神所立也既與巴姬宻埋璧于大室之庭</hi>
　<hi>使五人齋而入拜康王跨之靈王肘加焉子干子晳皆逺之平王弱抱而入再拜皆壓紐</hi>葬比于<lb/>
　訾<hi>楚地在今汝寜府信陽州</hi>曰訾敖殺囚衣之王服而流諸漢以<lb/>
　靖國人使蔓成然為令尹初楚靈卜曰余尚得天下<lb/>
　不吉投龜詬天而呼曰是區區者而不余畀余必自<lb/>
<pb n="KR2b0037_WYG_006-7b"/>
　取之民患其無厭故從亂如歸是冬吳因楚亂遂滅<lb/>
　州來<lb/>
劉子<hi>獻公摯</hi>晉侯齊侯宋公魯侯衛侯鄭伯<hi>簡公子定公寜</hi>曹伯<lb/>
莒子邾子滕子薛伯把伯小邾子㑹于平邱<hi>今河南開封府陳留</hi>
<hi>縣北有平邱故城</hi>同盟魯侯不與盟<lb/>
　晉成虒祁<hi>晉平公築虒祁之宫鄭伯及魯叔弓如晉賀事在王十一年  虒祁宫故址在今山</hi>
　<hi>西絳州南魯叔弓諡敬子叔肸曽孫</hi>諸侯朝而歸者皆有貳心羊舌肸<lb/>
　曰諸侯不可以不示威乃並徴㑹遂合諸侯于平邱<lb/>
<pb n="KR2b0037_WYG_006-8a"/>
　晉人將尋盟齊人不可晉侯使羊舌肸告劉子劉子<lb/>
　曰盟以底信君茍有信諸侯不貳何患焉告之以文<lb/>
　辭董之以武師雖齊不許君庸多矣天子之老請帥<lb/>
　王賦元戎十乘以先啟行遲速惟命羊舌肸告于齊<lb/>
　齊人聽命肸曰諸侯有間矣不可以不示衆乃治兵<lb/>
　建而不斾既而斾之諸侯畏之同盟鄭公孫僑爭承<lb/>
　<hi>貢賦之次</hi>曰昔天子班貢輕重以列列尊貢重周之制也<lb/>
　鄭伯男也<hi>鄭爵列伯子男</hi>而使從公侯之貢懼弗給也自日<lb/>
<pb n="KR2b0037_WYG_006-8b"/>
　中以爭至于昏晉人許之是㑹晉以邾莒之愬<hi>魯季孫伐</hi>
　<hi>莒取郠用人于亳社事在王十二年</hi>辭魯侯故魯侯不與盟晉執季孫<lb/>
　意如以歸子服湫從<hi>即子服惠伯</hi>湫私于荀呉曰魯兄弟<lb/>
　也若為夷棄之使事齊楚其何瘳于晉子其圗之呉<lb/>
　以告韓起且曰楚滅陳蔡不能救而為夷執親將焉<lb/>
　用之乃歸季孫<lb/>
蔡侯廬<hi>隱太子之子是為平公</hi>歸于蔡陳侯吳<hi>悼太子之子是為惠公</hi>歸于<lb/>
陳<lb/>
<pb n="KR2b0037_WYG_006-9a"/>
　楚子既以詐自立恐國人及諸侯叛之乃復陳蔡之<lb/>
　地而立其後歸鄭之侵地施惠百姓存恤國中<lb/>
<hi>甲戌</hi>十有八年呉子夷末<hi>公羊作夷昧史記作餘昧</hi>卒<lb/>
　夷末之初立使屈狐庸<hi>申公巫臣子留呉為行人</hi>聘于晉趙文子<lb/>
　<hi>趙武</hi>問曰延州來季子<hi>季札封延陵故曰延陵季子今常州府武進縣也後吳滅</hi>
　<hi>州來復以封札故又曰延州来狐庸聘晉吳尚未滅州来曰延州来者後人追記之辭</hi>其果立<lb/>
　乎對曰不立今嗣君甚徳而度有呉國者必此君之<lb/>
　子孫季子守節者也雖有國不立至是夷末卒欲授<lb/>
<pb n="KR2b0037_WYG_006-9b"/>
　季札季札讓逃去呉人曰先王<hi>時呉亦僭號</hi>有命兄卒弟<lb/>
　代必致季子季子今逃位則王夷末後立今卒其子<lb/>
　當代乃立夷末之子僚<lb/>
夏六月丁巳朔日有食之<lb/>
晉荀呉帥師伐鮮虞<hi>白狄别種今直隸正定府新樂縣有新市故城春秋鮮虞國</hi>
　初荀呉假道于鮮虞遂入昔陽<hi>今正定府藁城縣有昔陽城</hi>滅肥<lb/>
　<hi>今藳城縣西南有肥累城春秋肥國</hi>以肥子緜臯歸<hi>事在王十五年</hi>至是荀呉<lb/>
　復以師伐鮮虞圍鼓<hi>今正定府晉州春秋鼔國州西有鼔聚</hi>鼔人或請<lb/>
<pb n="KR2b0037_WYG_006-10a"/>
　以城叛呉弗許使鼔人殺叛人而繕守備圍鼓三月<lb/>
　鼓人或請降使其民見曰猶有食色姑修而城鼓人<lb/>
　告食竭力盡而後取之克鼓而反不戮一人以鼓子<lb/>
　䳒<hi>恱全反</hi>鞮歸<hi>明年荀寅又滅陸渾之戎以其貳于楚也</hi>
<hi>丙子</hi>二十年夏六月甲戌朔日有食之<lb/>
郯子<hi>今山東沂州府郯城縣春秋郯子國少昊後嬴姓</hi>朝于魯<lb/>
　郯子朝魯魯侯與之宴叔孫婼<hi>叔孫豹之子謚昭子</hi>問曰少皥<lb/>
　氏鳥名官何故也郯子曰吾祖也昔者黄帝氏以雲<lb/>
<pb n="KR2b0037_WYG_006-10b"/>
　紀炎帝氏以火紀太皥氏以龍紀<hi>俱見前</hi>我髙祖少皥<lb/>
　摯之立也鳳鳥適至故紀于鳥為鳥師而鳥名<hi>鳯鳥各氏</hi>
　<hi>已見前</hi>自顓頊以來不能紀逺乃紀于近為民師而命<lb/>
　以民事孔子聞之見于郯子而學之既而告人曰吾<lb/>
　聞之天子失官學在四夷猶信<lb/>
楚人及呉戰于長岸<hi>今江南太平府當塗縣有天門山在縣西南寰宇記楚獲吳餘皇于</hi>
<hi>此與和州梁山相對時人呼為東梁山西梁山</hi>
　呉伐楚陽匄<hi>楚穆曾孫字子瑕</hi>為令尹卜戰不吉公子魴<hi>司馬</hi>
<pb n="KR2b0037_WYG_006-11a"/>
　<hi>子魚</hi>曰我得上流何故不吉請改卜之吉戰于長岸魴以<lb/>
　其屬先死楚師繼之大敗呉師獲其乗舟餘皇<hi>呉舟名</hi>
　使隨人與後至者守之環而塹之及泉呉公子光<hi>諸樊</hi>
　<hi>子即闔閭</hi>使長鬛者三人潛伏于舟側曰我呼餘皇則對<lb/>
　師夜從之三呼皆迭對楚人從而殺之楚師亂呉人<lb/>
　大敗之取餘皇以歸<lb/>
<hi>丁丑</hi>二十有一年宋衛陳鄭災<lb/>
　二十年之冬有星孛于大辰<hi>爾雅大辰房心尾也</hi>西及漢<hi>左傳注夏</hi>
<pb n="KR2b0037_WYG_006-11b"/>
　<hi>之八月辰星見在天漢西今孛星出辰西光芒東及天漢</hi>魯申須<hi>魯大夫</hi>曰彗以除<lb/>
　舊布新今除于火<hi>大辰為大火之次</hi>火出<hi>火尚伏當須火出</hi>必布焉<lb/>
　諸侯其有火災乎梓慎<hi>亦魯大夫</hi>曰若火作當在宋衛陳<lb/>
　鄭<hi>宋大辰之虚陳太皥之虚鄭祝融之虚皆火房也衛顓頊之虚星為大水水火之牡也  火房火之</hi>
　<hi>舍衛星營室營室水也牡雄也水畏火故丁為壬妃</hi>至是夏五月火<hi>即心星</hi>始昏<lb/>
　見越七日壬午宋衛陳鄭皆火<hi>鄭子産使徙大龜徙主祏于周廟使府人</hi>
　<hi>庫人各儆其事司馬司冦列居火道行火所焮城下之人伍列登城明日書焚室而寛其征與之材三日</hi>
　<hi>哭國不市使行人告于諸侯宋衛皆如是惟陳不救火</hi>初鄭禆竈<hi>鄭大夫</hi>言于公<lb/>
<pb n="KR2b0037_WYG_006-12a"/>
　孫僑曰宋衛陳鄭將同日火若我用瓘斚玉瓚<hi>欲以禳火</hi>
　鄭必不火僑弗與既火竈曰不用吾言鄭又將火鄭<lb/>
　人請用之僑不可曰天道逺人道邇竈安知天道是<lb/>
　亦多言矣豈不或信<hi>謂多言者或時有中</hi>遂不與亦不復火<hi>明年</hi>
　<hi>鄭大水龍鬬于時門之外洧淵國又請為禜焉子産于弗許曰我鬬龍不我覿也龍鬬我獨何覿焉我無求</hi>
　<hi>龍龍亦無求于我乃止故時門鄭南城門洧淵水經注洧水逕新鄭  城又東為洧淵水</hi>
鑄大錢<hi>韋昭國語注大錢者大于舊其賈重唐尚書云大錢重十二銖</hi>
　王將鑄大錢單子<hi>穆公名旗單靖公之曽孫</hi>曰不可古者天災降<lb/>
<pb n="KR2b0037_WYG_006-12b"/>
　戾于是量資幣權輕重以振救民民患輕則為之作<lb/>
　重幣以行之于是乎有母權子而行<hi>重曰母輕曰子</hi>民皆得<lb/>
　焉若不堪重則多作輕而行之亦不廢重于是乎有<lb/>
　子權母而行小大利之今王廢輕而作重民失其資<lb/>
　能無匱乎若匱王用將有所乏乏則將厚取于民民<lb/>
　不給將有逺志是離民也王其圗之弗聽<lb/>
<hi>戊寅</hi>二十有二年許世子止弑其君買<hi>悼公</hi>
　許男瘧飲太子止之藥卒止曰我與夫殺者不立乎<lb/>
<pb n="KR2b0037_WYG_006-13a"/>
　其位以與其弟虺哭泣歠飦粥嗌不容粒未踰年而<lb/>
　死<lb/>
　<hi>胡氏安國曰君有疾飲藥臣先嘗之父有疾飲藥子先嘗之蓋言慎也止不擇醫而輕用其藥藥不先甞</hi>
　<hi>而悮進于君是有忽君父之心而不慎矣此簒弑之萌堅氷之漸加之以大惡而不得辭也</hi>
<hi>己夘</hi>二十有三年孔子至京師既而反魯<lb/>
　孔子將適京師南宫适言于魯侯魯侯與之乗車两<lb/>
　馬俾适俱往孔子既至問禮于老子<hi>史記老子姓李氏名耳字伯陽</hi>
　<hi>謚聃周守蔵室之史也孔子將問禮于老子老子曰君子得其時則駕不得其時則蓬累而行吾聞之良</hi>
<pb n="KR2b0037_WYG_006-13b"/>
　<hi>賈深藏若虚君子盛徳容貌若愚孔子去謂弟子曰吾見老子其猶龍乎</hi>問樂于萇𢎞<hi>周大</hi>
　<hi>夫樂記賔牟賈侍坐于孔子言及樂孔子曰我所聞于萇𢎞亦如是</hi>歴郊社之所考明<lb/>
　堂之則<hi>家語孔子觀于明堂覩四門墉有堯舜與桀紂之象孔子曰明鏡可以察形往古者所以</hi>
　<hi>知今人主不務襲迹于其所以安存而急急于所以危亡是無異于却走而欲求及前人也</hi>察廟<lb/>
　朝之度<hi>家語孔子入后稷之廟廟堂右階之前有金人焉三緘其口而銘其背曰古之慎言人也</hi>
　<hi>孔子顧謂弟子曰行身如此豈以口過患哉</hi>于是反乎魯弟子稍益進焉<lb/>
楚世子建奔宋楚殺其傅伍奢<hi>伍舉子</hi>及子尚伍員<hi>亦曰伍胥</hi>
奔吳<lb/>
<pb n="KR2b0037_WYG_006-14a"/>
　楚子生太子建使伍奢為之師費無極為少師建聘<lb/>
　于秦無極與逆勸王取之請大城城父<hi>楚邑漠為父城縣故邑在</hi>
　<hi>今河南汝州寳豐縣考楚城父有二一以遷許具見後一即此</hi>而寘太子焉<hi>無極曰太子通</hi>
　<hi>北方王收南方是得天下也王悅從之</hi>故建居城父無極譖建于楚子<lb/>
　曰建與伍奢將以方城之外叛齊晉輔之其事集矣<lb/>
　楚子信之執伍奢使城父司馬奮揚殺太子未至而<lb/>
　使遣之<hi>知太子寃故遣令去</hi>太子奔宋無極曰奢之子材若在<lb/>
　吳必憂楚國盍以免其父召之楚子使召之曰来吾<lb/>
<pb n="KR2b0037_WYG_006-14b"/>
　免爾父棠君尚<hi>尚為棠邑大夫棠今江南江寜府六合縣</hi>謂其弟員曰吾<lb/>
　知不逮我能死爾能報爾其勉之伍尚歸奢聞員不<lb/>
　来曰楚君大夫其旰食乎楚人皆殺之員如呉言伐<lb/>
　楚之利于吳子公子光曰是宗為戮而欲反其讎不<lb/>
　可從也員曰彼將有他志<hi>知其欲弑僚</hi>余姑為之求士而<lb/>
　鄙以待之乃見鱄設諸<hi>史記作專諸堂邑人</hi>焉而耕于鄙<lb/>
盗殺衛侯之兄縶<hi>衛靈公同母兄以足疾不立事見前</hi>
　衛公孟縶狎齊豹<hi>衛大夫齊惡子</hi>奪之司冦與鄄<hi>衛邑注見前</hi>有<lb/>
<pb n="KR2b0037_WYG_006-15a"/>
　役則反之無則取之故齊豹作亂衛侯在平夀<hi>衛下邑</hi>
　縶有事于蓋獲<hi>衛郭門</hi>之門外齊子氏帷于門外而伏<lb/>
　甲焉縶出齊氏擊殺之衛侯聞亂遂如死鳥<hi>衛郭門外地</hi>
　北宫氏之宰<hi>北宫喜先與齊豹同謀及是豹使人召喜其宰不知殺之  喜佗之子謚貞子</hi>
　攻齊氏滅之衛侯遂入初齊豹見宗魯于縶為骖乗<lb/>
　將作亂謂之曰勿與乗吾將殺之對曰吾由子事公<lb/>
　孟子行事乎吾將死之以周<hi>猶終竟也</hi>事子而歸死于公<lb/>
　孟及難作宗魯死焉孔子弟子琴牢<hi>衛人字子開一字張故亦曰琴</hi>
<pb n="KR2b0037_WYG_006-15b"/>
　<hi>張</hi>聞之將往弔孔子曰齊豹之盗而孟縶之賊<hi>言齊豹所</hi>
　<hi>以為盗孟縶所以見賊皆由宗魯</hi>女何弔焉君子不食姦不受亂不<lb/>
　為利疚于囬不以囬待人不蓋不義不犯非禮<lb/>
齊侯與其大夫晏嬰適魯問禮<lb/>
　齊侯獵魯郊因入魯與晏嬰俱問魯禮舍于公館迎<lb/>
　孔子至與語<hi>齊侯曰秦穆公國小處僻其霸何也孔子對曰秦國雖小其志大處雖僻其政</hi>
　<hi>中首㧞五羖爵之大夫與語三日授之以政雖王可也其霸小矣</hi>齊侯說<lb/>
鄭大夫公孫僑卒<lb/>
<pb n="KR2b0037_WYG_006-16a"/>
　公孫僑有疾謂㳺吉<hi>即子太叔公孫蠆子</hi>曰我死子必為政惟<lb/>
　有徳者能以寛服民其次莫如猛夫火烈民望而畏<lb/>
　之故鮮死焉水懦弱民狎而翫之則多死焉故寛難<lb/>
　疾數月而卒孔子聞之出涕曰古之遺愛也<lb/>
<hi>庚辰</hi>二十有四年鑄無射<hi>左傳注無射鐘名其聲于律中無射之管故以律名鐘</hi>
　王將鑄無射而為之大林<hi>韋昭國語註大林無射之之覆也作無射而以大林覆</hi>
　<hi>其律中林鍾也</hi>單子<hi>穆公旗</hi>曰不可先王之制鐘也大不過鈞<lb/>
　<hi>鈞所以鈞音之法以木長七尺有弦繫之以為鈞法</hi>重不過石<hi>百二十斤為石</hi>今作鐘<lb/>
<pb n="KR2b0037_WYG_006-16b"/>
　不度<hi>不中鈞石之數</hi>無益于樂而鮮民財將焉用之王弗聽<lb/>
　問之伶州鳩<hi>伶司樂官州鳩名也</hi>對曰臣聞政象樂樂從和<hi>八音</hi>
　<hi>克諧</hi>和從平<hi>細大/不踰</hi>故曰樂政今細抑大陵不容于耳<hi>細無</hi>
　<hi>射大林鍾大聲陵之細聲抑而不聞</hi>非和也聽聲越<hi>言迃/也</hi>逺<hi>無射之聲為大林所</hi>
　<hi>陵聽之㣲細迃逺</hi>非平也妨正匱財聲不和平非宗官<hi>宗伯樂官</hi>
　<hi>屬焉</hi>之所司也亦不聽<lb/>
秋七月壬午朔日有食之<lb/>
<hi>辛巳</hi>二十有五年宋華亥<hi>華合比弟王九年合/比奔衛亥代為右師</hi>向寧<hi>向戌子</hi>
<pb n="KR2b0037_WYG_006-17a"/>
華定<hi>華椒孫</hi>奔楚<lb/>
　宋公<hi>平公子元公佐</hi>惡華向<hi>華氏向氏</hi>華定華亥與向寜謀曰亡<lb/>
　愈于死先諸華亥乃誘羣公子而殺之<hi>公子寅公子御戎公子朱</hi>
　<hi>公子固公孫援公孫丁</hi>遂刼宋公取太子<hi>即景/公欒</hi>及公母弟<hi>公子辰及</hi>
　<hi>地</hi>以為質宋公亦質華向之子<hi>亥子無慼寕子羅定子啟</hi>與華氏<lb/>
　盟<hi>時公子城與華氏戰不勝遂奔晉</hi>既而宋公殺華向之質而攻之<lb/>
　<hi>向寕將殺太子華亥曰千君而出又殺其子其誰納我使華牼歸太子及二公子</hi>華亥向寜<lb/>
　華定奔陳<hi>事在王二十三年</hi>先是宋公將攻華氏請于華費<lb/>
<pb n="KR2b0037_WYG_006-17b"/>
　遂<hi>華氏之族時為大司馬</hi>費遂曰敢不聽命及華向奔費遂子<lb/>
　貙為少司馬多僚為御士多僚惡貙譖諸宋公宋公<lb/>
　將逐貙貙家臣張匄殺多僚刼費遂而召亡人華亥<lb/>
　向寜華定自陳入于宋以南里<hi>宋里名</hi>叛華登<hi>費遂之子先奔</hi>
　<hi>在呉</hi>以呉師救之齊烏枝鳴<hi>齊大夫/方戍宋</hi>及宋厨人濮<hi>厨邑大夫</hi>
　<hi>名濮</hi>敗呉師于鴻口<hi>左傳注梁國睢陽縣有鴻口亭  睢陽今河南歸徳府啇邱縣</hi>遂<lb/>
　敗華氏<hi>齊烏枝鳴請皆用劍從之華氏北復即之厨人濮以裳裏首而荷以走曰得華登矣遂敗</hi>
　<hi>之新里</hi>于是公子城以晉師至曹翰胡<hi>曹大夫</hi>㑹晉荀呉<lb/>
<pb n="KR2b0037_WYG_006-18a"/>
　齊苑何忌<hi>齊大夫</hi>衛公子朝與華氏戰大敗之圍諸南<lb/>
　里華登如楚乞師<hi>事在王二十四年</hi>至是楚薳越以師逆華<lb/>
　氏且告于宋諸侯之戍請出華氏以為楚功宋人從<lb/>
　之華亥向寕華定華貙華登俱出奔楚<lb/>
王崩王室亂<lb/>
　王穆后生太子夀先卒<hi>在王十五年</hi>次子猛及母弟匄無<lb/>
　寵庶子朝有寵于王王欲立之未果<hi>王殺下門子子猛傅也時子朝</hi>
　<hi>之傅賓起適郊見雄雞自斷其尾問之侍者曰憚其犧也遽歸告王曰雞憚其犧信畜矣人犠實難已犠</hi>
<pb n="KR2b0037_WYG_006-18b"/>
　<hi>何害王弗應犧人犧喻子猛難去聲言寵異他人易致禍難也已  喻子朝言寵異在已自無患害也</hi>
　至是王田北山<hi>即北邙山亦曰郟山在河南府洛陽縣東北</hi>有心疾崩于<lb/>
　榮錡氏<hi>河南府鞏縣有榮錡澗周榮公食邑</hi>劉子<hi>時劉獻公摯卒單穆公立其庶子劉蚠亦</hi>
　<hi>曰劉卷是為文公</hi>單子<hi>穆公/旗</hi>奉王子猛<hi>攻賔起殺之盟羣王子于單氏</hi>葬景<lb/>
　王王子朝因舊官百工之喪職者與靈景之族<hi>靈王景王</hi>
　<hi>之子孫</hi>作亂逐劉子劉子奔揚<hi>春秋彚纂注揚周邑即揚拒泉臯之揚</hi>單<lb/>
　子逆王猛于莊宫<hi>莊王之廟</hi>以歸王子還<hi>子朝之黨</hi>夜取王猛<lb/>
　以如莊宫單子出奔于平畤<hi>左傳注周地</hi>羣王子追之單<lb/>
<pb n="KR2b0037_WYG_006-19a"/>
　子殺王子還及姑發弱鬷延定稠<hi>八子皆靈景之族因戰而殺之</hi>子<lb/>
　朝奔京劉子單子欲告急于晉以王猛居于皇<hi>今河南府</hi>
　<hi>鞏縣西有皇亭即皇也</hi>晉籍談荀躒<hi>荀盈之子/謚文子</hi>帥九州之戎<hi>即陸</hi>
　<hi>渾戎州鄉屬也五州為鄉</hi>及焦瑕温原之師納王猛于王城<lb/>
王子猛卒<hi>左傳註未即位故不言崩</hi>母弟匄立<hi>是為敬王</hi>
　王猛雖立未及即位故不成喪<hi>後追謚為悼王</hi>
冬十二月癸夘朔日有食之<lb/>
敬王<lb/>
<pb n="KR2b0037_WYG_006-19b"/>
<hi>壬午</hi>元年王居狄泉<hi>註見前</hi>尹氏立王子朝地震<lb/>
　王子朝入于尹尹圉<hi>即尹文公</hi>誘劉佗<hi>劉子族</hi>殺之召伯奐<lb/>
　南宫極以成周人戍尹單子劉子樊齊以王如劉王<lb/>
　子朝入于王城是秋地震南宫極震<hi>為屋所壓而死</hi>萇𢎞私<lb/>
　謂劉子曰周之亡也其三川震<hi>事見前</hi>今西王<hi>王子朝在王城</hi>
　<hi>故曰西王</hi>之大臣亦震天棄之矣東王<hi>王居狄泉在王城東故曰東王</hi>必<lb/>
　大克<lb/>
<hi>癸未</hi>二年王在狄泉<lb/>
<pb n="KR2b0037_WYG_006-20a"/>
　晉侯使士彌牟<hi>文伯匄之子諡景伯</hi>涖問王室之故彌牟立于<lb/>
　乾祭<hi>王城北門</hi>而問于介<hi>大也</hi>衆晉人乃辭王子朝不納<lb/>
　其使<hi>衆言子朝曲故</hi>徴㑹諸侯期以明年<hi>明年晉趙鞅宋樂大心魯叔詣衛北</hi>
　<hi>宫喜鄭㳺吉曹人邾人滕人薛人小邾人㑹于黄父謀王室也趙鞅令諸侯之大夫輸王粟具戍人曰明</hi>
　<hi>年將納王魯趙鞅武之孫謚簡子樂大心樂喜族孫  叔詣叔弓之孫黄父注見前</hi>
夏五月乙未朔日有食之<lb/>
呉滅巢<lb/>
　先是呉伐州来<hi>吳縣州来楚復取而城之</hi>楚薳越以諸侯之師救<lb/>
<pb n="KR2b0037_WYG_006-20b"/>
　之呉用公子光謀<hi>光請分師先犯胡沈與陳必先奔諸侯之師摇楚必大奔呉子從之</hi>
　敗頓胡沈蔡陳許之師于雞父<hi>今江南鳯陽府夀州有雞備亭即春秋雞</hi>
　<hi>父</hi>至是楚子為舟師以略呉疆及圉陽<hi>左傳注楚地</hi>而還<lb/>
　呉人踵楚邊人不備遂滅巢及鍾離沈尹戍<hi>楚公子貞封于</hi>
　<hi>沈其後以邑為氏今陳州府沈縣有沈城是其地也非沈國之沈</hi>曰王一動而亡二<lb/>
　姓之帥幾如是而不及郢<lb/>
<hi>甲申</hi>三年魯侯攻其大夫季孫意如不克出奔齊<lb/>
　魯侯欲去季氏<hi>季孫意如以季姒之譖殺申夜姑季公若為之請不得因謀于公子務人</hi>
<pb n="KR2b0037_WYG_006-21a"/>
　<hi>欲去季氏務人使其弟告公曰季姒意如庶叔公鳥妻申夜姑公鳥家臣公若亦  公亥公鳥弟公子務</hi>
　<hi>人即公為昭公子</hi>以告臧孫<hi>臧昭伯名賜/臧為之子</hi>臧孫以難<hi>先是賜之從弟</hi>
　<hi>㑹為讒于臧氏而逃于季氏臧氏執旃季氏怒拘臧氏老</hi>告郈孫<hi>郈昭伯名惡惠公之後</hi>郈<lb/>
　孫以可勸<hi>先是季郈之雞鬬季氏介其雞郈氏為之金距季孫怒益宫于郈氏且讓之故郈孫</hi>
　<hi>怨意如</hi>告子家覊<hi>公子遂之子歸父别為子家氏覊謚懿伯公羊作駒</hi>覊曰讒人<lb/>
　以君徼幸事若不克君受其名不可為也<hi>公羊傳昭公將殺季</hi>
　<hi>氏告子家駒駒曰牛馬維婁委已者也而柔焉季氏得民衆乆矣君無多辱焉  維婁繋馬曰維繫牛曰</hi>
　<hi>婁委食也言牛馬之于食已者則柔順之</hi>魯侯不從遂伐季氏殺季堅<hi>意如</hi>
<pb n="KR2b0037_WYG_006-21b"/>
　<hi>弟亦曰公之</hi>于門意如請待于沂上<hi>此魯沂水源出尼山逕曲阜縣入于泗今</hi>
　<hi>曰西沂河</hi>以察罪弗許請囚于費弗許請以五乗亡弗許<lb/>
　子家覊曰許之日入慝作弗可知也弗聽叔孫氏之<lb/>
　司馬鬷戾以其衆救季氏孟氏從之殺郈孫伐公徒<lb/>
　魯侯與臧孫賜如墓謀遂奔齊<hi>臧孫賜子家覊從</hi>齊侯唁于<lb/>
　野井<hi>今山東濟南府齊河縣有野井亭</hi>取鄆<hi>魯有二鄆此為西鄆在曹州府鄆城縣其東鄆</hi>
　<hi>在沂州府沂水縣與莒近</hi>以居之先是有鸜鵒巢于魯師已<hi>魯大夫</hi>
　曰吾聞文武之世童謡有曰鸜之鵒之公出辱之鸜<lb/>
<pb n="KR2b0037_WYG_006-22a"/>
　鵒之羽公在外野往饋之馬鸜鵒跦跦公在乾侯徴<lb/>
　褰與襦鸜鵒之巢逺哉遥遥裯父喪勞宋父以驕鸜<lb/>
　鵒鸜鵒往歌来哭童謡如是其將及乎未幾魯侯遂<lb/>
　出<hi>時叔孫婼在闞及歸謂季孫曰人誰不死子以逐君成名子孫不忘不亦傷乎季孫曰茍使意如得</hi>
　<hi>改事君所謂生死而肉骨也叔孫從公于齊與公言于幄内曰將安衆而納公公使歸季孫有異志叔孫</hi>
　<hi>齊于其寢使祝宗祈死遂卒縣叔孫婼謚昭子豹之庶子闞魯地今兖州府汶上  南旺湖中有闞亭</hi>
<hi>孔孑</hi>子適齊<lb/>
　孔子以魯亂適齊<hi>史記為高昭子家臣通乎景公  高昭子名張偃之子</hi>齊侯<lb/>
<pb n="KR2b0037_WYG_006-22b"/>
　問政于孔子說欲封以尼谿之田晏嬰不可齊侯惑<lb/>
　之孔子遂行反乎魯<lb/>
<hi>乙酉</hi>四年王入于成周尹氏召氏<hi>左傳注召伯當言召氏疏曰召氏族出奔召伯</hi>
<hi>身不奔也</hi>毛伯以王子朝奔楚<lb/>
　先是<hi>王三年</hi>尹氏渉于鞏<hi>由鞏/渉洛</hi>焚東訾<hi>今河南府鞏縣有東訾聚俗呼</hi>
　<hi>訾店</hi>及是單子如晉告急晉知躒<hi>即荀躒</hi>趙鞅帥師納王<lb/>
　使女寛<hi>晉大夫</hi>守闕塞<hi>即伊闕亦曰龍門山在河南府洛陽縣南</hi>王師起于<lb/>
　滑<hi>今河南府偃師縣有緱氏故城本滑國秦滅之周鄭分有其地</hi>次于尸<hi>今偃師縣有尸鄉</hi>
<pb n="KR2b0037_WYG_006-23a"/>
　晉師克鞏召伯盈<hi>奐之子諡簡公</hi>逐王子朝朝及召氏之族<lb/>
　毛伯得尹氏固南宫嚚<hi>極之子</hi>奉周之典籍以奔楚召<lb/>
　伯逆王于尸及劉子單子盟王入于成周<hi>即周下都在王城之</hi>
　<hi>東敬王徙都于此今洛陽故城是也</hi>晉師使成公般<hi>晉大/夫</hi>戍之而還<hi>七年</hi>
　<hi>尹氏固自楚歸京師京師殺之并殺召伯盈及原伯魯之子十五年楚亂王人殺王子朝于楚</hi>
<hi>丙戌</hi>五年呉弑其君僚<lb/>
　吳子因楚喪<hi>楚平卒子壬立是為楚昭</hi>使公子掩餘燭庸<hi>皆僚母弟</hi>伐<lb/>
　之復使季札聘于上國以觀諸侯公子光告鱄設諸<lb/>
<pb n="KR2b0037_WYG_006-23b"/>
　曰我王嗣也吾欲求之事若克季子雖至不我廢也<lb/>
　鱄設諸曰王可弑也光乃伏甲于堀室而享呉子光<lb/>
　偽足疾入于堀室鱄設諸寘劍于魚中以進遂弑呉<lb/>
　子<hi>鱄設諸鈹交于胷而死</hi>光遂自立<hi>是為闔閭以鱄設諸子為卿</hi>季札至曰<lb/>
　茍先君無廢祀民人無廢主社稷有奉國家無傾乃<lb/>
　吾君也吾誰敢怨復命哭墓復位而待<hi>掩餘奔徐燭庸奔鍾吾</hi>
晉士鞅宋樂祁犂<hi>樂喜孫字子梁</hi>衛北宫喜曹人邾人滕人㑹<lb/>
于扈<lb/>
<pb n="KR2b0037_WYG_006-24a"/>
　諸侯之大夫㑹于扈令戍成周且謀納魯侯晉士鞅<lb/>
　取貨于季孫而為之辭魯侯遂不得復<hi>先是齊侯將納魯侯季氏</hi>
　<hi>家臣申豐以錦賂梁邱據據言于齊侯乃止</hi>是冬晉籍談致諸侯之戍于<lb/>
　成周<lb/>
楚殺費無極<lb/>
　初無極以讒去蔡朝吳<hi>朝呉在蔡無極欲去之謂蔡人曰王惟信呉故處之蔡二</hi>
　<hi>三子莫之如也而在其上弗圗必及于難蔡人逐朝呉楚子怒無極曰呉在蔡蔡必速飛去呉所以翦其</hi>
　<hi>翼也事在景王十八年</hi>出蔡侯朱<hi>即平公無極取貨于平公之弟東國謂蔡人曰楚王將立</hi>
<pb n="KR2b0037_WYG_006-24b"/>
　<hi>東國若不先從王欲楚必圍蔡蔡人懼出朱而立東國是為悼公事在景王二十八年</hi>逐太子<lb/>
　建殺連尹奢<hi>即伍奢事俱在前</hi>國人惡之既又與鄢將師比<lb/>
　譖郤宛<hi>字子惡</hi>于令尹囊瓦<hi>公子囊子/字子常</hi>殺之<hi>無極謂令尹曰子惡</hi>
　<hi>欲飲子酒又謂子惡令尹欲飲酒于子子惡五曰我賤人無以酬之無極曰令尹好甲兵取五甲  兵寘</hi>
　<hi>諸門令尹必觀從以酬之及饗日無極謂令尹曰吾幾禍子甲在門矣令尹使視郤氏則有甲焉召鄢將</hi>
　<hi>師而告之遂攻郤氏爇之盡滅其族黨事在王四年</hi>國人莫不謗令尹沈尹戌言于<lb/>
　囊瓦曰無極殺不辜以興大謗幾及子矣呉新有君<lb/>
　疆埸曰駭國若有大事子其危哉囊瓦乃殺無極與<lb/>
<pb n="KR2b0037_WYG_006-25a"/>
　鄢將師盡滅其族以說于國<lb/>
<hi>丁亥</hi>六年晉殺其公族祁盈<hi>奚之孫/午之子</hi>及楊食我<hi>字伯石羊舌肸子肸</hi>
<hi>食邑子楊為楊氏</hi>
　晉祁勝與鄔臧<hi>勝與臧皆祁氏家臣</hi>通室<hi>易其妻</hi>祁盈執之勝賂<lb/>
　荀躒躒言于晉侯晉侯執祁盈盈之臣殺勝與臧晉<lb/>
　遂殺祁盈及楊食我食我盈之黨也于是滅祁氏羊<lb/>
　舌氏分其田以為縣<hi>祁氏之田七縣羊舌氏之田三縣祁氏晉獻侯之後羊舌氏靖</hi>
　<hi>侯之後既滅晉之公族殆盡</hi>
<pb n="KR2b0037_WYG_006-25b"/>
<hi>己丑</hi>八年呉滅徐徐子章羽<hi>左傳公羊俱作禹</hi>奔楚<lb/>
　呉子伐徐防山以水之<hi>壅山之水以灌</hi>于是滅徐徐子斷其<lb/>
　髪携其夫人以逆呉子呉子唁而送之遂奔楚呉子<lb/>
　問于伍員曰初而言伐楚余知其可而恐其使余往<lb/>
　也又惡人之有余之功也今余將自有之伐楚何如<lb/>
　對曰楚執政衆而乖莫適任患若為三師以肄<hi>猶勞也</hi>
　焉一師至彼必皆出彼出則歸彼歸則出楚必道敝<lb/>
　亟肄以罷之多方以誤之既罷而後以三軍繼之必<lb/>
<pb n="KR2b0037_WYG_006-26a"/>
　大克之闔閭從之楚于是始病<lb/>
<hi>庚寅</hi>九年魯季孫意如㑹晉荀躒于適歴<hi>左傳注晉地</hi>
　先是魯侯如晉<hi>事在王六年</hi>次于乾侯<hi>今直𨽻廣平府成安縣有斥邱故城</hi>
　<hi>春秋晉乾侯邑</hi>既而歸鄆<hi>在王/七年</hi>至是復在乾侯晉侯<hi>時晉頃公卒子</hi>
　<hi>午立是為定公</hi>將以師納之范鞅請召季孫而使私焉<hi>鞅私告季</hi>
　<hi>孫曰子必来我受其無咎</hi>于是意如遂㑹荀躒于適歴從荀躒如<lb/>
　乾侯荀躒以晉侯之命唁魯侯且請入魯侯卒不肯<lb/>
　見意如荀躒退謂意如曰君怒未怠子姑歸祭<hi>謂其歸攝</hi>
<pb n="KR2b0037_WYG_006-26b"/>
　<hi>君事</hi>
冬十有二月辛亥朔日有食之<lb/>
<hi>辛夘</hi>十年呉伐越<lb/>
　呉始用師于越晉史黒<hi>晉太史蔡墨</hi>曰不及四十年越其<lb/>
　有呉乎越得嵗而呉伐之必受其凶<hi>左傳注是年嵗在星紀星紀呉</hi>
　<hi>越之分也嵗星所在其國多福呉先用兵故反受其殃</hi>
晉韓不信<hi>韓起孫謚簡子</hi>齊髙張宋仲幾<hi>仲氏宋公子成之後幾江之孫為左師</hi>
魯仲孫何忌衛世叔申<hi>太叔儀孫</hi>鄭國㕘<hi>公孫僑子</hi>曹人莒人薛<lb/>
<pb n="KR2b0037_WYG_006-27a"/>
人把人小邾人城成周<lb/>
　王使富辛與石張<hi>俱王大夫</hi>如晉請城成周晉范鞅謂魏<lb/>
　舒曰與其戍周不如城之于是晉魏舒韓不信来京<lb/>
　師合諸侯之大夫于狄泉尋盟且令城成周己丑士<lb/>
　彌牟營成周計丈數揣高卑度厚薄仞溝洫物土方<lb/>
　議逺邇量事期計徒庸慮財用書餱糧以令役于諸<lb/>
　侯屬役賦文書以授帥<hi>左傳疏既號令下役之事以告諸侯令諸國國各出若干</hi>
　<hi>之役各築若干之文故曰屬役賦文書以授帥帥諸侯之大夫也</hi>而效諸劉子韓不<lb/>
<pb n="KR2b0037_WYG_006-27b"/>
　信臨之以為成命城三旬而畢乃歸諸侯之戍<hi>是役宋仲</hi>
　<hi>㡬不受功齊高張後晉人執宋仲幾歸諸京師</hi>
魯侯卒于乾侯季孫意如廢世子而立公子宋<hi>昭公之弟是為</hi>
<hi>定公</hi>
　魯侯出奔在外凡八年至是卒<hi>卒于十二月</hi>明年叔孫不<lb/>
　敢<hi>婼之子謚成子</hi>逆昭公之喪于乾侯叔孫請見子家覊覊<lb/>
　辭叔孫使告之曰若公子宋主社稷羣臣之願也凡<lb/>
　從君出而可以入者惟子是聽子家氏禾有後季孫<lb/>
<pb n="KR2b0037_WYG_006-28a"/>
　願與子從政對曰若立君則有卿大夫與守龜在覊<lb/>
　弗敢知若從君者則貎而出者<hi>以義從公與季氏無怨</hi>入可也<lb/>
　冦而出者<hi>與季氏為冦</hi>行可也若覊也則君<hi>謂昭公</hi>知其出<lb/>
　未知其入覊將逃也喪及壊隤<hi>注見前</hi>公子宋先入從<lb/>
　昭公者皆自壞隤反公子宋即位季孫葬昭公于墓<lb/>
　道南孔子為司冦溝而合諸墓<hi>魯羣公墓在闞昭道公墓别葬先君墓</hi>
　<hi>之外孔子自昭公墓道為溝使與先君墓合明臣無貶君之義也</hi>
<hi>癸巳</hi>十有二年盗殺鞏伯<hi>簡公</hi>
<pb n="KR2b0037_WYG_006-28b"/>
　鞏伯棄其子弟而好用逺人鞏氏之羣子弟賊鞏伯<lb/>
<hi>乙未</hi>十有四年劉子晉侯宋公<hi>元公子景/公頭曼</hi>魯侯蔡侯<hi>悼公弟昭</hi>
<hi>公申</hi>衛侯陳子<hi>陳惠公卒子懐公/桞立未葬書子</hi>鄭伯<hi>定公子/獻公蠆</hi>許男<hi>悼公子斯</hi>
曹伯<hi>隱公通</hi>莒子邾子頓子胡子滕子薛伯把伯小邾子<lb/>
齊國夏<hi>國佐子諡惠子</hi>㑹于召陵侵楚<lb/>
　初蔡侯如楚令尹囊瓦三年止之<hi>蔡侯為两佩两裘獻其一于楚子而</hi>
　<hi>自服其一令尹欲之弗與故止之</hi>及歸<hi>時唐侯如楚有两肅爽馬令尹欲之弗與亦三年止之唐</hi>
　<hi>人竊馬以獻乃歸唐侯蔡人聞之因請獻佩蔡侯遂歸</hi>遂如晉請伐楚于是劉<lb/>
<pb n="KR2b0037_WYG_006-29a"/>
　子合諸侯于召陵謀伐楚晉荀寅<hi>荀呉子謚文子</hi>求貨于蔡<lb/>
　侯弗得言于范鞅曰國家方危諸侯方貳將以襲敵<lb/>
　不亦難乎吾自方城以来<hi>靈王十五年晉敗楚侵方城</hi>楚未可以<lb/>
　得志祗取勤焉乃辭蔡侯<hi>晉人假羽旄于鄭鄭人與之明日或斾以㑹晉于是</hi>
　<hi>失諸侯</hi>盟于皋鼬<hi>今河南許州臨潁縣有城皋亭即鄭皋鼬邑</hi>將長蔡于衛<lb/>
　劉子以衛祝佗<hi>衛大祝子魚</hi>言與范鞅謀之長衛侯是夏<lb/>
　蔡滅沈<hi>沈人不㑹于召陵晉使蔡人滅之</hi>秋劉子卷卒<hi>謚曰文公</hi>
蔡侯以呉子及楚人戰于柏舉<hi>名勝志麻城縣東北有柏子山縣東有舉水柏舉之</hi>
<pb n="KR2b0037_WYG_006-29b"/>
<hi>名蓋合山水而得之今麻城縣𨽻湖北黄州府</hi>楚師敗績吳入郢<lb/>
　自楚子即位無嵗不有呉師<hi>伍員為呉行人伯州犂之孫嚭為呉太宰同謀</hi>
　<hi>楚</hi>蔡侯因之質其子于呉以呉子及唐侯<hi>今湖北徳安府隨州</hi>
　<hi>有古唐城亦有上唐郷故唐國</hi>伐楚楚令尹囊瓦禦之陳于柏舉呉<lb/>
　子之弟夫槩以其屬五千擊囊瓦之卒卒奔楚師亂<lb/>
　呉師大敗之囊瓦奔鄭呉從楚師五戰及郢楚子取<lb/>
　其妹季芊以出呉入郢<hi>穀梁傳壊宗廟徙陳器撻平王之墓</hi>以班處宫<lb/>
　<hi>榖梁傳君居其君之寢而妻其君之妻大夫居其大夫之寢而妻其大夫之妻蓋有欲妻君之母者</hi>楚<lb/>
<pb n="KR2b0037_WYG_006-30a"/>
　子濟江入于雲中<hi>盗攻之奔鄖鄖公鬬辛之弟懐以平王殺其父曼成然將弑楚子辛</hi>
　<hi>曰君討臣誰敢讐之必犯是余將殺汝陸縣  雲中即雲夢澤在今湖北徳安府安</hi>遂奔隨呉人<lb/>
　從之謂隨人曰周之子孫在漢川者楚實盡之天誘<lb/>
　其衷致罰于楚而君又竄之周室何罪隨人卜之不<lb/>
　吉辭呉呉人乃退<lb/>
<hi>丙申</hi>十有五年春三月辛亥朔日有食之<lb/>
於越入呉<lb/>
　呉師在楚越遂入呉<lb/>
<pb n="KR2b0037_WYG_006-30b"/>
楚申包胥<hi>楚大夫姓公孫封于申故號申包胥</hi>以秦師救楚呉師敗還楚<lb/>
子入于郢<lb/>
　初伍員與申包胥友其亡也謂申包胥曰我必復楚<lb/>
　國申包胥曰子能復之我必能興之及楚子在隨<hi>史記</hi>
　<hi>申包胥亡于山中使人謂伍子胥曰子之報讐其已我甚乎吾聞之人衆者勝天天定亦能勝人子胥曰為</hi>
　<hi>謝申包胥吾日暮途逺吾故倒行而逆施之</hi>申包胥如秦乞師秦伯使辭<lb/>
　焉曰子姑就館將圗而告對曰寡君越在草莾下臣<lb/>
　何敢即安立依于庭墻而哭日夜不絶聲勺飲不入<lb/>
<pb n="KR2b0037_WYG_006-31a"/>
　口七日秦伯<hi>景公子哀公</hi>為之賦無衣<hi>詩秦風篇杜預曰取其修我戈矛與</hi>
　<hi>子同仇與子偕作與子偕行</hi>九頓首而坐秦師乃出于是申包胥<lb/>
　以秦師至楚使楚人先與呉人戰而自稷<hi>春秋彚纂注稷楚地</hi>
　<hi>在今河南南陽府桐柏縣境</hi>㑹之呉師敗呉子乃歸<hi>楚公子結滅唐呉夫槩歸</hi>
　<hi>自立與闔閭戰而敗奔楚楚封為棠谿氏地棠谿城在今汝寕府西平縣即古房子國</hi>楚子入<lb/>
　于郢賞申包胥申包胥曰吾為君非為身也君既定<lb/>
　矣又何求遂逃賞<hi>明年楚公子申為令尹遷郢于鄀以定楚國  公子申即子西楚昭</hi>
　<hi>弟鄀亦作若漢書地理志南郡若楚昭王自郢徙此今襄陽府宜城縣有若縣故城</hi>
<pb n="KR2b0037_WYG_006-31b"/>
<hi>丁酉</hi>十有六年鄭㳺速帥師滅許以許男斯歸<hi>許白文叔受封至斯</hi>
<hi>十八傳而為鄭滅後楚又立元公成至戰國初復滅</hi>
　初許畏鄭偪遷葉<hi>許靈公畏鄭偪請遷于楚楚遷之于葉今河南南陽府葉縣是也事在</hi>
　<hi>簡王十年</hi>後又遷夷<hi>楚公子棄疾遷許于夷即城父今江南潁州府亳州有城父故城即陳夷</hi>
　<hi>邑事在景王十二年</hi>遷白羽<hi>楚以左尹勝言遷許于白羽即析也今河南南陽府内鄉縣析縣故</hi>
　<hi>城是事在景王二十一年</hi>遷容城<hi>在今業縣西事在王十四年</hi>几四遷皆依于<lb/>
　楚至是楚為吳敗鄭遂滅之<lb/>
儋翩<hi>靈王弟儋季之後</hi>作亂<lb/>
<pb n="KR2b0037_WYG_006-32a"/>
　儋翩率子朝之徒因鄭人以作亂于是鄭伐馮<hi>左傳注周</hi>
　<hi>邑</hi>滑<hi>注見/前</hi>胥靡<hi>今河南府偃師/縣有胥靡城</hi>負黍<hi>今河南府登封縣有負黍聚</hi>
　狐人<hi>後漢書郡國志潁陰有狐宗鄉古狐人亭也潁隂今河南許州</hi>闕外<hi>伊闕外之邑在洛陽</hi>
　晉閻沒戍京師且城胥靡王處于姑蕕<hi>左傳注周邑</hi>以避<lb/>
　亂明年儋翩據儀栗<hi>左傳注周邑</hi>以叛單子<hi>穆公子謚武公</hi>劉子<lb/>
　<hi>文公子諡桓公</hi>敗尹氏<hi>儋翩/之黨</hi>于窮谷遂逆王于慶氏<hi>守姑蕕大夫</hi>
　晉籍秦<hi>談之子</hi>送王王入于王城館于公族黨氏<hi>周大夫</hi>
　而後朝于莊宫<hi>又明年單子伐榖城簡城劉子伐儀栗盂以定王室  榖城在洛陽縣西</hi>
<pb n="KR2b0037_WYG_006-32b"/>
　<hi>北簡城杜註闕孟即䢴今懷慶府河内縣有邗臺左傳王取邗蒍之田是也</hi>
<hi>戊戌</hi>十有七年齊侯鄭伯盟于鹹<hi>諸侯始復特盟</hi>
　齊侯鄭伯盟于鹹徴㑹于衛衛侯欲叛晉諸大夫不<lb/>
　可使北宫結如齊而私于齊侯曰執結以侵我齊侯<lb/>
　從之<lb/>
　<hi>陳氏傅良曰此特相盟也特相盟自齊桓以来未之有于是再見諸侯無主盟矣是故石門志諸侯之合也</hi>
　<hi>于鹹志諸侯之散也</hi>
<hi>己亥</hi>十有八年盗竊魯寳玉大弓<hi>榖梁傳寳玉者封圭也大弓者武王之戎弓也</hi>
<pb n="KR2b0037_WYG_006-33a"/>
　魯陽虎<hi>季氏家臣亦曰陽貨</hi>欲去三桓以季寤<hi>桓子之弟桓子名斯意如之子</hi>
　更季氏<hi>代桓子</hi>叔孫輒<hi>叔孫氏/庶子</hi>更叔孫氏<hi>代武叔州仇武叔不敢之</hi>
　<hi>子</hi>已更孟氏<hi>代懿子/何忌</hi>將享季氏于蒲圃<hi>魯東門外塲圃</hi>而殺<lb/>
　之孟氏先備<hi>公歛處父知虎欲為亂請孟孫先備乃選圉人之壯者三百人偽為築室于門</hi>
　<hi>外虎以季孫將如蒲圃季孫謂御者騁而入孟氏築者闔門射殺虎之弟越</hi>陽虎遂刼魯<lb/>
　侯與叔孫州仇伐孟氏成宰公歛陽<hi>即處父</hi>帥成人自<lb/>
　上東門入與陽氏戰于南門之内又戰于棘下<hi>城内地名</hi>
　陽氏敗陽虎說甲如公宫取寳玉大弓以出入于讙<lb/>
<pb n="KR2b0037_WYG_006-33b"/>
　陽關<hi>今山東泰安府肥城縣有下讙亭即魯讙地陽闗在兖州府寜陽縣</hi>以叛明年陽虎<lb/>
　歸寳玉大弓奔齊請師以伐魯齊侯將許之鮑國諫<lb/>
　曰陽虎有寵于季氏而將殺季孫以不利魯國君富<lb/>
　于季氏而大于魯國兹陽虎所欲傾覆也魯免其疾<lb/>
　而君又收之無乃害乎齊侯執陽虎囚諸西鄙虎逃<lb/>
　奔晉適趙氏孔子曰趙氏其世有亂乎<hi>陽虎既奔公山不狙以費</hi>
　<hi>叛季氏召孔子孔子欲往亦卒不行不狃季氏宰即費子洩論語作弗擾</hi>
<hi>庚子</hi>十有九年魯以孔子為中都宰<lb/>
<pb n="KR2b0037_WYG_006-34a"/>
　孔子初仕為中都宰制為養生送死之節長㓜異食<lb/>
　強弱異任男女别塗路無拾遺器不彫偽為四寸<hi>木之厚</hi>
　之棺五寸之槨因邱陵為墳不封不樹行之一年四<lb/>
　方之諸侯則焉<lb/>
<hi>辛丑</hi>二十年魯以孔子為大司冦<lb/>
　孔子由中都宰為司空乃别五土之性<hi>一曰山林二曰川澤三曰</hi>
　<hi>邱陵四曰墳衍五曰原隰</hi>而物各得其所生之宜由司空為大司<lb/>
　冦設法而不用無姦民<lb/>
<pb n="KR2b0037_WYG_006-34b"/>
魯侯㑹齊侯于夾谷<hi>今山東泰安府莱蕪縣有夾谷峪肇域記魯定公會齊侯于此</hi>
　齊侯使使告魯為好㑹㑹于夾谷孔子相告魯侯曰<lb/>
　臣聞有文事者必有武備古者諸侯出疆必具官以從請<lb/>
　具左右司馬魯侯從之及㑹獻酢既畢齊有司請奏<lb/>
　四方之樂于是旍旄羽祓<hi>音弗舞者所執周禮有祓舞</hi>矛㦸劍撥<lb/>
　<hi>音伐大楯也</hi>鼓噪而至孔子趨而進曰吾两君為好㑹夷<lb/>
　狄之樂何為于此請命有司齊侯心怍麾而去之有<lb/>
　頃齊有司請奏宫中之樂優倡侏儒為戱而前孔子<lb/>
<pb n="KR2b0037_WYG_006-35a"/>
趨而進曰匹夫熒惑諸侯者罪當誅請命有司齊侯<lb/>
懼而動知義不若乃歸謂晏嬰曰寡人獲過于魯君<lb/>
　如之何嬰曰君子謝過以質小人謝過以文齊嘗侵<lb/>
魯邑請皆還之齊乃歸魯鄆讙<hi>注俱見前</hi>龜陰<hi>田在龜山之北龜山</hi>
　<hi>在今泰安府新泰縣</hi>田<hi>今泰安府泰安縣有謝過城寰宇記齊人歸魯田以謝過後人因名  考夾谷</hi>
　<hi>之會春秋彚纂削去左傳不録今採史記輯</hi>
<hi>癸夘</hi>二十有二年魯墮郈<hi>今山東㤗安府東平州/有郈城魯叔孫氏邑</hi>及費<hi>注見</hi>
<hi>前</hi>圍成<hi>注見前</hi>弗克<lb/>
<pb n="KR2b0037_WYG_006-35b"/>
　孔子言于魯侯曰臣不藏甲大夫無百雉之城使仲<lb/>
　由<hi>弁人字子路亦曰季路</hi>為季氏宰將墮三都于是叔孫氏墮<lb/>
　郈季氏將墮費公山不狃叔孫輙帥費人以襲魯孔<lb/>
　子使申句須樂頎<hi>皆魯大夫</hi>伐之敗諸姑蔑<hi>括地志姑蔑故城在泗水</hi>
　<hi>縣東東泗水縣今隸山  兖州府</hi>不狃輒奔齊遂墮費將墮成公歛<lb/>
　陽謂孟孫曰墮成齊人必至于北門且成孟氏之保<lb/>
　障無成是無孟氏也子偽不知吾將不墮冬魯侯圍<lb/>
　成弗克<lb/>
<pb n="KR2b0037_WYG_006-36a"/>
<hi>甲辰</hi>二十有三年晉趙鞅入于晉陽<hi>今山西太原府大原縣有晉陽故城春秋</hi>
<hi>晉邑屬趙氏</hi>以叛茍寅士吉射<hi>士鞅子諡昭子</hi>入于朝歌以叛趙鞅<lb/>
歸于晉<lb/>
　趙鞅謂邯鄲午<hi>趙勝子别邑邯鄲因以為氏邯鄲今縣屬直隸廣平府</hi>曰歸我<lb/>
　衛貢五百家吾舍諸晉陽<hi>二十年趙鞅圍衛衛懼貢五百家鞅置之邯鄲今欲</hi>
　<hi>徙置晉陽</hi>午許諾歸告其父兄皆曰不可鞅怒殺午圍邯<lb/>
　鄲邯鄲午荀寅之甥寅士吉射之姻也相與睦故不<lb/>
　與圍邯鄲將作亂董安于<hi>趙氏家臣</hi>聞之告鞅曰先備諸<lb/>
<pb n="KR2b0037_WYG_006-36b"/>
　鞅不可范氏中行氏伐趙氏鞅奔晉陽晉人圍之荀<lb/>
　躒韓不信魏曼多<hi>魏舒孫諡襄子</hi>與寅吉射相惡欲逐之躒<lb/>
　言于晉侯曰君命大夫始禍者死今三臣始禍而獨<lb/>
　逐鞅刑不均矣請皆逐遂奉晉侯伐范氏中行氏寅<lb/>
　與吉射將伐晉侯齊髙彊<hi>前奔魯適晉</hi>曰三折肱知為良<lb/>
　醫唯伐君為不可我以伐君在此矣弗聽遂伐晉侯<lb/>
　國人助晉侯寅吉射敗奔朝歌韓魏以趙氏為請鞅<lb/>
　入于絳盟于公宫<hi>明年荀躒告于趙氏請殺董安于恐其為政于趙氏也趙孟患之安</hi>
<pb n="KR2b0037_WYG_006-37a"/>
　<hi>于曰吾死而晉國寕趙氏定焉用生乃縊而死趙氏祀安于于廟</hi>
魯以孔子攝相事<lb/>
　孔子由魯司冦攝行相事七日而誅少正夘戮之两<lb/>
　觀之下<hi>荀子門人問孔子曰少正夘魯之聞人夫子為政而始誅之得無失乎孔子曰人有大惡</hi>
　<hi>者五而竊盗不與焉一曰心逆而險二曰行僻而堅三曰言偽而辨四曰記醜而博五曰順非而澤此五</hi>
　<hi>者有一于人不得免于君子之誅而少正夘兼有之故不可不誅也</hi>與聞國政三月政<lb/>
　化大行男女行者别于塗道不拾遺男尚忠信女尚<lb/>
　貞順四方客至不求有司<hi>有司常供其職客至不求有司存焉</hi>皆如歸<lb/>
<pb n="KR2b0037_WYG_006-37b"/>
　焉<hi>家語魯之販羊有沈猶氏者常朝飲其羊以詐市人有公慎氏者妻滛不制有慎潰氏者奢侈踰法</hi>
　<hi>魯之鬻六畜者飾之以儲價及孔子為政沈猶氏不敢朝飲其羊公慎氏出其妻慎潰氏越境而徙鬻牛</hi>
　<hi>馬者不儲價賣羔豚者不加飾</hi>
齊人歸女樂于魯孔子適衛<lb/>
　孔子相魯齊人懼欲敗其政乃選好女子八十人衣<lb/>
　以文飾而舞容璣<hi>舞曲名史記作康樂</hi>及文馬三十駟遺魯君<lb/>
　陳于魯城南髙門<hi>魯南門本曰稷門僖公更髙大之因改名</hi>外季孫斯㣲<lb/>
　服往觀之再三將受焉乃語魯君為周道㳺觀之終<lb/>
<pb n="KR2b0037_WYG_006-38a"/>
　日怠于政事仲由言于孔子曰夫子可以行矣孔子<lb/>
　曰魯今且郊如致膰于大夫則吾猶可以止季孫既<lb/>
　受女樂三日不聽政又不致膰俎孔子遂行適衛主<lb/>
　于顔濁鄒<hi>孟子作顔讎由</hi>
<hi>乙巳</hi>二十有四年楚公子結<hi>即子期</hi>陳公孫佗人帥師滅頓<lb/>
以頓子牂歸<lb/>
　頓子欲事晉背楚而絶陳好于是楚滅頓<hi>明年楚又滅胡以胡</hi>
　<hi>子豹歸</hi>
<pb n="KR2b0037_WYG_006-38b"/>
於越敗呉于檇李<hi>公羊作醉李今浙江嘉興府秀水縣有檇李故城即呉越戰處</hi>吳子<lb/>
光卒<lb/>
　吳伐越越子勾踐禦之<hi>越至允常始彊勾踐允常之子</hi>陳于檇李越<lb/>
　子使罪人三行屬劍于頸而自剄吳師屬之目越人<lb/>
　因而大敗之靈姑浮<hi>越大夫</hi>以戈擊闔閭闔閭傷將指<lb/>
　<hi>足大指</hi>還卒于陘<hi>去擕李七里</hi>子夫差立夫差使人立于庭<lb/>
　茍出入必謂己曰夫差而忘越王之殺而父乎則對<lb/>
　曰唯不敢忘三年乃報越<lb/>
<pb n="KR2b0037_WYG_006-39a"/>
使石尚歸脤于魯<hi>公羊傳石尚者何天子之士也脤者何俎實也腥曰脤熟曰膰</hi>
　石尚言于王曰乆矣周之不行禮于魯也<hi>自定王八年王季子</hi>
　<hi>聘魯後未嘗行禮于魯</hi>請行脤于是歸脤于魯<hi>王室與魯之交止此</hi>
衛世子蒯聵出奔宋<lb/>
　衛侯為夫人南子<hi>宋女也</hi>召宋朝<hi>宋公子舊通于南子在宋故呼之</hi>太<lb/>
　子蒯聵適齊適宋野野人歌之曰既定爾婁豬<hi>豕子豬喻</hi>
　<hi>南子</hi>盍歸吾艾豭<hi>牡豕喻宋朝</hi>太子羞之歸而朝夫人戲陽<lb/>
　速從太子三顧夫人見其色啼而走曰蒯聵将殺余<lb/>
<pb n="KR2b0037_WYG_006-39b"/>
　蒯聵奔宋<hi>後如晉</hi>盡逐其黨<hi>公孟彄奔鄭又奔齊人之考劉氏敞曰蒯聵聞野    歌</hi>
　<hi>其心慙焉則以謂夫人夫人惡其斥已滛則啼而走言太子殺余以誣之靈公惑于南于言必聽從故逐</hi>
　<hi>蒯聵此其真也不當如左氏所記今依其說節刪左傳輯</hi>
孔子自衛適陳復反于衛<lb/>
　孔子居衛十月将適陳過匡<hi>注見前</hi>匡人以為陽虎而<lb/>
　拘之<hi>史記陽虎嘗暴匡人孔子狀類陽虎拘焉</hi>既解<hi>家語子路将戰孔子止之曰歌予和汝子</hi>
　<hi>路彈琴而歌孔子和之曲三終匡人解甲而罷</hi>還衛主蘧瑗見南子<hi>史記靈公夫人</hi>
　<hi>南子願見孔子孔子辭謝不得已而見之</hi>明年去適宋宋司馬桓魋<hi>即尚魋尚</hi>
<pb n="KR2b0037_WYG_006-40a"/>
　<hi>戍孫</hi>欲殺之<hi>史記孔子去曹適宋與弟子習禮大樹下桓魋欲殺孔子㧞其樹</hi>遂去適<lb/>
　陳主司城貞子是嵗魯定公卒<hi>子蔣立是為哀公</hi>孔子居陳<lb/>
　三嵗<hi>史記孔子至陳嵗餘有隼集于陳庭而死楛矢貫之石砮長尺有咫陳湣公使使問孔子孔子</hi>
　<hi>曰隼来逺矣此肅慎氏之矢也昔武王克商肅慎氏貢楛矢石砮長尺有咫王以矢分大姬配虞胡公而</hi>
　<hi>封諸陳試求之故府果得之居三嵗陳常被冦于是去陳</hi>反于衛<hi>家語孔子適衛出于蒲㑹公叔</hi>
　<hi>氏以蒲叛止孔子曰茍無適衛吾出子乃盟而出之遂適衛子貢曰盟可負乎孔子曰要盟非義也衛侯</hi>
　<hi>聞孔子来郊迎問伐蒲孔子曰可哉衛侯卒不果伐  蒲衛邑今大名府長垣縣是</hi>衛侯不能<lb/>
　用<hi>史記靈公老怠于政不用孔子</hi>晉趙氏家臣佛肸<hi>趙鞅/邑宰</hi>以中牟<hi>史記</hi>
<pb n="KR2b0037_WYG_006-40b"/>
　<hi>趙簡子攻范中行伐中牟佛肸畔鄭中牟史記索隱此趙之中牟在河北非  中牟</hi>畔召孔子<lb/>
　孔子欲往亦不果將西適晉見趙鞅至河而反<hi>史記孔子</hi>
　<hi>至于河聞竇鳴犢舜華之死也臨河而嘆曰羙哉水洋洋乎余之不濟此命也夫乃還息于陬鄉作陬操</hi>
　<hi>以哀之琴操孔子作息陬操辭曰乾澤而漁蛟龍不㳺覆巢毁卯鳯不翔留慘余心悲還原息陬  竇鳴</hi>
　<hi>犢舜華皆賢大夫趙簡子未得志時須以為政及得志皆殺之</hi>復處于衛<hi>仍主蘧伯玉</hi>
<hi>丙午</hi>二十有五年秋八月庚辰朔日有食之<lb/>
<hi>丁未</hi>二十有六年吳子敗越于夫椒<hi>通典包山一名夫椒山即西洞庭山也在今江</hi>
<hi>南蘇州府呉縣西南太湖中</hi>
<pb n="KR2b0037_WYG_006-41a"/>
　呉夫差敗越于夫椒報檇李也遂入越越子以甲楯<lb/>
　五千保于㑹稽<hi>注見前</hi>使大夫種<hi>文種字子禽先為楚宛令後仕越</hi>因<lb/>
　呉太宰嚭以行成呉子將許之伍員曰不可臣聞之<lb/>
　樹徳莫如滋去疾莫如盡勾踐與我同壤而世為仇<lb/>
　讎于是乎克而弗取將又存之違天而長冦讎後雖<lb/>
　悔之不可食已<hi>食消已止也</hi>弗聽退而告人曰越十年生<lb/>
　聚十年教訓二十年之後呉其為沼乎越及呉平夫<lb/>
　差既克越乃修怨于陳遂侵陳<hi>國語勾踐棲于㑹稽召范蠡而問焉對曰</hi>
<pb n="KR2b0037_WYG_006-41b"/>
　<hi>持盈者與天定傾者與人節事者與地勾踐曰與人柰何對曰卑辭尊禮玩好女樂尊之以名如此不已</hi>
　<hi>又身與之市勾踐乃令大夫種行成于呉来而復往曰請委管籥屬國家以身隨之呉許諾乃令大夫種</hi>
　<hi>守于國與范蠡入宦于呉三年而呉人遣之</hi>
<hi>戊申</hi>二十有七年衛侯元卒晉趙鞅帥師納衛世子蒯聵<lb/>
于戚<lb/>
　初衛侯將立公子郢<hi>字子南靈公庶子</hi>郢辭及是衛侯卒夫<lb/>
　人命公子郢為太子曰君命也郢曰亡人之子輙在<lb/>
　乃立輙<hi>是為出公</hi>于是晉趙鞅納故太子蒯聵于戚宵迷<lb/>
<pb n="KR2b0037_WYG_006-42a"/>
　陽虎曰右河而南必至焉<hi>水經注大河故瀆東北逕戚城西此定王後河徙道</hi>
　<hi>也時晉軍自西来渡河不知戚處陽虎欲逆河之右而南行</hi>使蒯聵絻<hi>始發喪之服</hi>八<lb/>
　人衰絰偽自衛逆者告于門哭而入遂居之<hi>時晉荀寅士吉</hi>
　<hi>射在朝歌齊人輸之粟鄭罕達送之與趙鞅遇于戚鞅以蒯聵與罕逹戰于鐡鄭師敗績  罕逹字子姚</hi>
　<hi>虎之孫鐡邱名在大名府開州北</hi>
蔡遷于州来<lb/>
　先是楚以柏舉之故圍蔡使疆于江汝<hi>漢書地理志髙陵山汝水</hi>
　<hi>所出至新蔡入淮汝髙陵山即伏牛山在今河南府嵩縣新蔡今縣隸  寜府此汝水故道自元時作堨</hi>
<pb n="KR2b0037_WYG_006-42b"/>
　<hi>舞陽其流遂北合于潁</hi>之間而還<hi>左傳注楚欲使蔡徙國于江水之北汝水之南蔡權聽命</hi>
　<hi>故楚師還</hi>蔡于是請遷于呉<hi>楚既還蔡/叛而就吳</hi>至是吳洩庸<hi>吳大夫</hi>
　如蔡納聘而稍納師<hi>蔡不即遷故因聘襲之</hi>師畢入衆知之蔡<lb/>
　侯告大夫<hi>殺公子駟以說</hi>哭而遷墓遂遷于州来<hi>後二年蔡侯將如呉</hi>
　<hi>諸大夫恐其又遷公孫翩射而弑之文之鍇殺翩立昭侯子朔是為成侯</hi>
<hi>己酉</hi>二十有八年殺大夫萇𢎞<lb/>
　劉氏<hi>王室卿士</hi>范氏<hi>晉大/夫</hi>世為婚姻萇𢎞事劉文公<hi>劉子卷</hi>
　故與范氏<hi>右士吉射</hi>晉趙鞅以為討于是殺萇𢎞是冬趙<lb/>
<pb n="KR2b0037_WYG_006-43a"/>
　鞅圍朝歌荀寅犯師而出奔邯鄲明年趙鞅圍邯鄲<lb/>
　邯鄲降荀寅奔鮮虞齊國夏伐晉㑹鮮虞納荀寅于<lb/>
　柏人<hi>今直隸順徳府唐山縣有柏人故城</hi>又明年晉圍柏人荀寅士吉<lb/>
　射奔齊<lb/>
<hi>庚戌</hi>二十有九年晉人執戎蠻子赤<hi>今河南汝州有蠻城亦曰鄤鄉春秋戎蠻</hi>
<hi>子國</hi>歸于楚<lb/>
　楚人既克夷虎<hi>蠻夷叛楚者</hi>乃謀北方左司馬眅申公夀<lb/>
　餘葉公諸梁<hi>皆楚大夫諸梁字子髙沈尹戌子</hi>為一昔之期<hi>夜結期明日即</hi>
<pb n="KR2b0037_WYG_006-43b"/>
　<hi>襲</hi>襲梁<hi>今汝州有/梁縣故城</hi>及霍<hi>汝州有霍陽聚/以霍陽山名</hi>單浮餘<hi>亦楚大夫</hi>
　圍蠻氏蠻氏潰蠻子赤奔陰地<hi>河南山北自上雒以東至陸渾</hi>楚人<lb/>
　使謂晉陰地之命大夫<hi>特命總監陰地之大夫</hi>士<hi>蔑</hi>曰晉楚有<lb/>
　盟好惡同之若將不廢寡君之願也不然將通于少<lb/>
　習<hi>山名在今陜西商州其下即武關</hi>以聽命士蔑請諸趙鞅鞅許之<lb/>
　士蔑乃執蠻子與其五大夫以畀楚人楚誘其遺民盡<lb/>
　俘以歸<hi>景王十九年楚誘戎蠻子嘉殺之遂取蠻氏既而復立其子至是蠻氏遂亡</hi>
御批歴代通鑑輯覽卷七<lb/>
</p>
<p>
</p>
  </div>
</body>
</text>
</TEI>
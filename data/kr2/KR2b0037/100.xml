<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_100-1a"/>
欽定四庫全書<lb/>
御批厯代通鑑輯覽卷一百一<lb/>
明<lb/>
太祖皇帝<lb/>
<hi>子卯</hi>洪武二十年春正月以馮勝為征虜大將軍帥師征納克楚<lb/>
　元太尉納克楚擁衆數十餘萬屯金山<hi>明史地理志遼東三</hi>
　<hi>萬衛西北有金山方輿紀要山東南距衞三百五十里考明三萬衞今為奉天府開原縣金山蓋在縣邊門外</hi>
　數侵遼東帝以勝為大將軍傅友徳藍玉為副帥師<lb/>
<pb n="KR2b0037_WYG_100-1b"/>
　二十萬征之諭曰納克楚詭詐爾等且駐師通州先<lb/>
　遣人覘其出沒彼若在慶州<hi>遼置後廢故城在今巴林西北</hi>宜以輕<lb/>
　騎掩其不備慶州既克全師徑擣金山出彼不意必<lb/>
　成擒矣復遣前所獲之元將鼐喇固<hi>舊作乃剌吾今改後仿此</hi>北<lb/>
　還以書諭納克楚等既而勝至通州聞敵騎有屯慶<lb/>
　州者藍玉乗大雪帥輕騎襲破之斬平章郭勒<hi>舊作果來</hi>
　<hi>今改</hi>擒其子布喇竒勝出松亭關築大寧寛河㑹州富<lb/>
　峪四城<hi>方輿紀要自喜峯口而北一百二十里有故松亭關遼金戍守處也其相近者曰寛河城</hi>
<pb n="KR2b0037_WYG_100-2a"/>
　<hi>自是而東北曰㑹州城由㑹州而東曰富峪城又東北為大寧新城俱洪武時築</hi>駐兵大寧<lb/>
焚錦衣衞刑具<lb/>
　時天下重罪逮至京者多收繫錦衣衞斷治適有富<lb/>
　民繫衞獄用事者非法凌虐帝聞之怒曰訊鞫法司<lb/>
　事也或令錦衣衞審之欲先得其情耳豈令其鍛鍊<lb/>
　邪執用事者治之悉焚其刑具以囚送刑部<hi>既而復申明其</hi>
　<hi>禁詔内外獄毋得上錦衣衞大小咸經三法司  事在二十六年</hi>
夏六月馮勝至金山納克楚降<lb/>
<pb n="KR2b0037_WYG_100-2b"/>
　勝自大寧帥師趨金山遣使送鼐喇固還至松花河<lb/>
　<hi>即松花江注見前</hi>納克楚見之大驚相勞問鼐喇固述帝恩<lb/>
　徳納克楚心動遣左丞劉特黙齊<hi>舊作劉探馬赤今改</hi>等來獻<lb/>
　馬勝受之而引兵徑踰金山降全國公和通<hi>舊作觀童今改</hi>
　<hi>後仿此</hi>進壓納克楚營而軍初納克椘分兵為三營<hi>一曰</hi>
　<hi>榆林深處一曰養鵝莊一曰龍安伊圖河流龍安即金隆安府注見前伊圖河在龍安城東下  入松花</hi>
　<hi>江按伊圖河舊作一秃河今改</hi>畜牧蕃盛及是為大軍所逼又已先<lb/>
　入鼐喇固言意猶豫不決因遣使陽為請降以覘兵<lb/>
<pb n="KR2b0037_WYG_100-3a"/>
　勢勝遣藍玉往受之納克楚所遣使亦還報極言大<lb/>
　將軍兵盛納克楚乃仰天歎曰天弗使吾有此衆矣<lb/>
　遂率數百騎詣玉玉大喜飲以酒納克楚酌酒酬玉<lb/>
　玉解衣衣之納克楚不肯服玉亦不飲爭讓久之納<lb/>
　克楚取酒澆地顧其下咄咄語鄭國公常茂在坐其<lb/>
　麾下有解䝉古語者密告茂納克楚將遁矣茂直前<lb/>
　搏之納克楚驚起欲就馬茂拔刀斫傷其臂不得騎<lb/>
　都督耿忠擁以見勝勝重禮之使忠與同寢食納克<lb/>
<pb n="KR2b0037_WYG_100-3b"/>
　楚將士妻子十餘萬衆在松花河北聞納克楚傷驚<lb/>
　潰有欲來追者勝遣和通諭降之先後凡二十餘萬<lb/>
　人所獲輜重馬畜亘百餘里<hi>勝之趨金山也臨江侯陳鏞失道戰殁及師還</hi>
　<hi>都督濮英以兵三千殿後為潰卒所邀襲馬踣被執英絶食不言乗間引佩刀刺腹死初帝聞捷即馳諭</hi>
　<hi>勝留兵五萬于大寜防後患散處降衆瀋陽崖頭間與遼東兵參住耕牧而勝以常茂驚潰敵衆懼不測</hi>
　<hi>乃盡俘其衆内徙大寧兵亦悉拔歸時納克楚潰卒散匿者尚數萬聞之設伏于途謀竄取大軍過不敢</hi>
　<hi>發英後至猝為所乗三千人殲焉事聞詔追封英金山侯以米帛給鏞家納克楚至京帝召見慰勞甚至</hi>
　<hi>封海西侯鼐喇固亦授千戸賜金帛</hi>
<pb n="KR2b0037_WYG_100-4a"/>
秋七月太白三辰晝見<lb/>
八月収馮勝大将軍印召還以藍玉攝軍事<lb/>
　勝奏常茂激變状<hi>茂勝女壻也其在軍以不得任偏禆将意邑邑不樂勝毎誚責之茂</hi>
　<hi>應之慢勝益怒未有以發也㑹有納克楚事故多增飾其状</hi>械繫至闕㑹有言勝<lb/>
　多匿良馬使閽者行酒于納克楚妻求大珠異寶王<lb/>
　子死二日强娶其女失降附心茂亦訐奏勝諸不法<lb/>
　事且言勝無以自解故委罪于茂帝怒下詔切責勝<lb/>
　収其大将軍印以藍玉代之尋命勝就第鳯陽奉朝<lb/>
<pb n="KR2b0037_WYG_100-4b"/>
　請安置茂于龍州<hi>宋置元為萬户府明仍為州土官趙氏世襲今改下龍上龍二司屬</hi>
　<hi>廣西太平府</hi>
九月置大寧都指揮使司<lb/>
　司治大寧义置大寧中左右及㑹州等衛皆隸焉<hi>明年</hi>
　<hi>改為北平行都司</hi>
詔商税無定額<lb/>
　户部言天下税課視舊有虧宜以洪武十八年所収<lb/>
　為定額帝曰商税多寡嵗有不同限以定額豈不病<lb/>
<pb n="KR2b0037_WYG_100-5a"/>
　民不從<lb/>
以藍玉為大将軍帥師北伐<lb/>
　帝以故元特古斯特穆爾尚在終為邊患乃即軍中<lb/>
　拜玉為大将軍延安侯唐勝宗<hi>濠人</hi>武定侯郭英<hi>興之</hi>
　<hi>弟</hi>副将都督耿忠孫恪<hi>興祖/之子</hi>為左右參将<hi>明初設無品級亦無</hi>
　<hi>定員多以勲戚充之其後秩在副總兵下逰撃次之</hi>率師十五萬往征之<hi>是冬元将</hi>
　<hi>托克托等降于王</hi>
冬十一月命湯和築瀕海城防倭<lb/>
<pb n="KR2b0037_WYG_100-5b"/>
　先是帝以倭患命和廵視浙江福建沿海諸城<hi>事在十七</hi>
　<hi>年</hi>既而又命江夏侯周徳興于福建濵海四郡<hi>福漳泉興</hi>
　<hi>化四府</hi>築城練兵以備之<hi>德興往四郡相視形勢築城十有六民户三丁取一以充</hi>
　<hi>戍卒事在是年四月</hi>至是和已請老㑹倭冦上海<hi>元縣今屬松江府</hi>帝<lb/>
　召和謂曰卿雖老强為朕一行和請與方鳴謙俱鳴<lb/>
　謙國珍從子也習海事帝訪以禦倭䇿鳴謙曰倭海<lb/>
　上來則海上禦之耳請量地逺近置衛所陸聚歩兵<lb/>
　水具戰艦砦壘錯置其間則倭不得入入亦不得傅<lb/>
<pb n="KR2b0037_WYG_100-6a"/>
　岸其兵則籍近海民四丁取一以充無煩客兵也帝<lb/>
　以為然命和董其事和乃度地淅東西置衛所並海<lb/>
　築城五十有九選壮丁五萬八千餘人戍之<hi>始和選壮丁三</hi>
　<hi>萬五千人築城盡發州縣錢及籍罪人貲給役役夫往往過望而民不能無擾浙人頗苦之或謂和曰民</hi>
　<hi>讟矣奈何和曰成逺算者不恤近怨任大事者不顧細謹國無備及于戈鋋井里将墟餘何有焉復有讟</hi>
　<hi>者齒吾劍踰年而城成海防大飭其後嘉靖間東南苦倭患和所築城堅緻乆而不圮民多頼以相保咸</hi>
　<hi>歌思之請于朝立廟祀焉</hi>
<hi>戊辰</hi>二十一年春正月詔治有司匿災者罪<lb/>
<pb n="KR2b0037_WYG_100-6b"/>
　青州饑有司匿不以聞詔逮治之且著為令<lb/>
三月沐英討思倫發破走之<lb/>
　先是思倫發誘羣蠻冦馬龍他郎甸<hi>今雲南元江府新平縣西北有</hi>
　<hi>故新花州舊為馬龍他郎二甸地明并為州今裁</hi>之摩沙勒<hi>寨名在故新化州東南其地羣</hi>
　<hi>山夾江險隘如峽</hi>沐英遣将擊敗之至是思倫發悉舉其衆<lb/>
　復冦定邊<hi>明縣屬楚雄府今併入䝉化府置廵司于此</hi>號三十萬英選騎<lb/>
　三萬馳救置火礮勁弩為三行蠻驅百象被甲翼以<lb/>
　標鎗鋭甚英分軍為三都督馮誠居前都督同知寗<lb/>
<pb n="KR2b0037_WYG_100-7a"/>
　正左湯昭右英與将士約有功者賞退衂者斬因乗<lb/>
　風大呼礮弩並發象皆反走賊殊死鬬左軍少却英<lb/>
　登髙望之取佩刀命左右斬帥首來左帥見一人握<lb/>
　刀馳下恐奮呼突陳大軍乗之無不一當百蠻大敗<lb/>
　斬馘四萬餘生獲象三十七賊師各被百餘矢伏象<lb/>
　背死思倫發遁去<hi>明年思倫發遣使入貢謝罪麓川平緬遂平</hi>
夏四月藍玉襲破元特古斯特穆爾于捕魚兒海<hi>在今克什</hi>
<hi>克騰西北周數十里</hi>獲其子廸保努<hi>舊作他保奴今改後仿此</hi>
<pb n="KR2b0037_WYG_100-7b"/>
　玉以大軍出大寧至慶州聞特古斯特穆爾在捕魚<lb/>
　兒海遂間道馳進至百眼井不見敵玉欲還定逺侯<lb/>
　王弼曰吾等提十萬衆深入至此無所得何以復命<lb/>
　玉曰然令軍士穴地而㸑毋使見烟火乗夜馳至捕<lb/>
　魚兒海黎明去敵營八十餘里時大風揚沙晝晦軍<lb/>
　行無知者敵不設備弼為先鋒大破之斬太尉曼濟<lb/>
　等降其衆特古斯特穆爾以其太子添保努<hi>舊作天保奴今</hi>
　<hi>改後仿此</hi>等數十騎遁獲其次子廸保努及妃主以下百<lb/>
<pb n="KR2b0037_WYG_100-8a"/>
　餘人官屬三千男女七萬馬牛駝羊十五萬奏㨗京<lb/>
　師帝大悦遣使齎勅勞玉比之衛青李靖云<hi>廸保努及妃主</hi>
　<hi>至京帝命有司給第宅廩餼既有言玉私元主妃事帝怒玉無禮切貴玉妃聞而自縊廸保努由是有怨</hi>
　<hi>言帝聞之曰朕甞與儒臣議欲封之以盡待亡國之禮迪保努乃若是豈可使復居内地于是遣使送往</hi>
　<hi>琉球仍厚貲遣之時元四大王乆匿山中其下逃㪚畧盡四大王窮蹙詣晉王府降帝命徙之雲南是年</hi>
　<hi>納克楚亦卒以其子察罕為瀋陽侯後坐藍黨死</hi>
髙麗李成桂囚其王禑而立禑之子昌<lb/>
　禑欲冦遼東使成桂繕兵成桂遣兵屯艾州以糧不繼而<lb/>
<pb n="KR2b0037_WYG_100-8b"/>
　退禑怒殺成桂之子成桂還兵攻之囚□逼使遜位于<lb/>
　其子昌既而又以禑本辛肫子禑之子亦不可為王氏<lb/>
　後乃廢昌别求王氏疎屬定昌國院君瑶立之<hi>事在二十二年</hi>
五月甲戌朔日食<lb/>
六月信國公湯和歸鳯陽<lb/>
　帝春秋寖髙不欲諸将乆典兵未有以發也和以間從容<lb/>
　乞骸骨帝大悦賜鈔治第鳯陽並為諸公侯治第至是<lb/>
　第成和築城海上還率妻子陛辭帝褒諭之賜賚甚厚<lb/>
<pb n="KR2b0037_WYG_100-9a"/>
秋七月以解縉<hi>字大紳吉水人</hi>為監察御史<lb/>
　縉為中書庶吉士甚見愛重一日帝在大庖西室諭<lb/>
　縉曰朕與爾義則君臣恩猶父子當知無不言縉即<lb/>
　上封事萬言<hi>略曰臣聞令數改則民疑刑太繁則民玩國初至今将三十載無幾時不變之</hi>
　<hi>法無一日無過之人臣聞陛下鋤根剪蔓誅其奸逆矣未聞褒一大善賞延于世始終勿替者</hi>
　<hi>也或朝賞而暮戮或忽罪而忽赦陛下每多自悔之時輙有無及之嘆是非私意使然存養之</hi>
　<hi>功少加宻耳若夫祀天宜復掃地之規尊祖宜備七廟之制奉天不宜為筵宴之所文淵猶未</hi>
　<hi>備館閣之隆太常非俗樂可肄官妓非人道所為禁絶倡優易置寺閹執㦸墀陛皆用俊良勿</hi>
<pb n="KR2b0037_WYG_100-9b"/>
　<hi>興土木之工勿貪四裔之地減細縣省冗官痛懲法外威刑永革禁城工役婦女非帷簿不修</hi>
　<hi>母令逮繫大臣有過惡當誅不宜加辱近嵗臺綱不肅以刑名輕重為能事以問囚多寡為勲</hi>
　<hi>勞御史糾弹皆承宻㫖毎聞上有赦宥則必過為執持意謂如此則上恩愈重此皆小人趨媚</hi>
　<hi>効勞之細術陛下何不肝膽而鏡照之哉陛下進人不擇賢否授職不量輕重椎埋嚚悍之夫</hi>
　<hi>闒茸下愚之輩朝捐刀鑷暮雍冠裳左棄筐篋右綰組符雖日立賢無方亦盍忱詢有徳古者</hi>
　<hi>善惡鄉鄰必記今互知之法雖嚴而訓告之方未備臣欲求古人治家睦鄰之法若古藍田吕</hi>
　<hi>氏鄉約今義門鄭氏家範布之天下世臣大族率先以勸将見作新於變至子比屋可封不難</hi>
　<hi>矣臣聞地有盛哀物有盈虚而商税之徴專皆定額既税于所産之地又税于所過之津何奪</hi>
<pb n="KR2b0037_WYG_100-10a"/>
　<hi>民之利如此宻也且多貧下之家不免抛膏荒之咎無前日之生植有前日之税糧或</hi>
　<hi>腴而税反輕瘠鹵而税反重此里胥之弊也或拯困而革弊莫若行授田均田之法</hi>
　<hi>兼常平義倉之舉積之以漸至有九年之食無難者夫連坐起于秦法孥戮本于偽</hi>
　<hi>書今為善者妻子未必䝉榮有過者里胥以陷其罪况律以人倫為重而有給配婦</hi>
　<hi>女之條聼之于不義則又何取夫節義哉同寅恊恭相倡以禮今内外百司捶楚屬</hi>
　<hi>官甚于奴𨽻是使柔懦之徒蕩無亷恥甚非所以勵風節也臣但知罄竭愚衷急于</hi>
　<hi>陳獻所奏畧無次序惟陛下垂鍳</hi>書奏帝稱其才尋改為<lb/>
　御史<hi>縉未授御史時甞入兵部堂索皂𨽻語嫚尚書沈溍以聞帝曰縉以沉□自恣</hi>
<pb n="KR2b0037_WYG_100-10b"/>
　<hi>遂命為御史既而縉復代郎中王國用草疏為李善長申雪又甞為同官夏長文草疏劾都御史袁泰于</hi>
　<hi>是大臣皆惡之㑹有詔近臣父皆得入覲縉父開至帝召謂曰大器晚成若以而子歸益令進學後十年</hi>
　<hi>來用未晚也遂罷歸</hi>
九月勑天下衛所屯田<lb/>
　嵗得糧五百餘萬石<lb/>
越州<hi>本苦麻蠻部元時内屬因置越州明改衛今裁故城在曲靖府南寧縣  苦麻元史作普麽今依明</hi>
<hi>史土司傳</hi>蠻叛命沐英傅友德討之<lb/>
　越州土酋阿資故知州龍海子也沐英南征時駐兵<lb/>
<pb n="KR2b0037_WYG_100-11a"/>
　其地諭降龍海奏以為知州未幾即叛英以計擒之<lb/>
　徙遼東阿資襲父職益桀驁至是反帝命英友德㑹<lb/>
　兵討之<hi>友徳道過平彛以其山險峻留兵千人守之進擊阿資于普安大破之蠻衆攀崖緣壁墜</hi>
　<hi>死者不可勝數阿資遁還越州初阿資之叛也揚言曰國家有萬軍之勇我地有萬山之險豈能盡滅我</hi>
　<hi>輩英乃請置越州馬龍二衛距其險要又分兵勦捕阿資窮蹙遂請降  平彛明衛今改縣屬曲靖府馬</hi>
　<hi>龍明初為衛後改州今州亦屬曲靖府</hi>
以卓敬<hi>字惟恭瑞安人</hi>為户科給事中<lb/>
　敬鯁直無所避時制度未備諸王服乗擬天子敬乗<lb/>
<pb n="KR2b0037_WYG_100-11b"/>
　間言京師天下視效陛下于諸王不早辨等威而使<lb/>
　服飾與太子埓嫡庶相亂尊卑無序何以令天下帝<lb/>
　笑曰爾言是朕未慮及此益器重之<hi>他日敬與同官進見適八十一</hi>
　<hi>人帝命改官為元士尋以六科為政事本源又改日源士巳復稱給事中</hi>
冬十月元伊遜岱爾<hi>舊作也速迭兒今改</hi>弑其主特古斯特穆爾<lb/>
　特古斯特穆爾既遁将依丞相耀珠<hi>舊作咬住今改</hi>于和林<lb/>
　行至圖拉河為其下伊遜岱爾所襲衆遂㪚獨與十<lb/>
　六騎俱耀珠來迎欲共往依庫庫特穆爾<hi>舊作濶濶帖木兒與</hi>
<pb n="KR2b0037_WYG_100-12a"/>
　<hi>前卷係兩人</hi>㑹大雪不得發伊遜岱爾兵猝至遂遇害并<lb/>
　殺添保努<hi>自是不復紀年五傳至堒特穆爾被弑有郭勒齊者簒立稱汗去國號遂稱韃靼云</hi>
　<hi>郭按堒特穆爾舊作坤帖木兒  勒齊舊作鬼力赤今並改</hi>
十二月安南黎季犛廢其王煒尋弑之<lb/>
　陳叔明立三嵗傳其弟煓煓死弟煒代立其相黎季<lb/>
　犛竊柄廢煒殺之立叔明子曰焜主國事<lb/>
<hi>己巳</hi>二十二年春正月改大宗正院<hi>洪武初設</hi>為宗人府<lb/>
　府設令一人左右宗正宗人各一人並以親王領之<lb/>
<pb n="KR2b0037_WYG_100-12b"/>
　<hi>其後以勲戚大臣攝府事不備官</hi>
二月禁武臣預民事<lb/>
湖廣千户夏得忠作亂靖寧侯葉昇<hi>合肥人</hi>討之得忠伏誅<lb/>
　得忠誘九溪<hi>即九渡溪在湖南澧州慈利縣西南水經注九渡水南出九渡山山下有溪亦</hi>
　<hi>以九渡為名</hi>洞蠻為冦昇同胡海等討之潛兵出賊後掩<lb/>
　擊擒得忠斬之置九溪永定二衛<hi>九溪故衛在□州安福縣北永定故</hi>
　<hi>衛在安福縣西今俱廢</hi>
夏五月置泰寧朶顔福餘三衛<lb/>
<pb n="KR2b0037_WYG_100-13a"/>
　三衛之地本烏梁海<hi>舊作兀良哈按元史蘇布特傳稱為兀良哈氏即現今喀喇沁</hi>
　<hi>旗之以烏梁海為姓氏是也今□一改正後文俱仿此</hi>所居在元時為大寧路<lb/>
　迤北境洪武初元遼王惠寧王朶顔元帥府内附已<lb/>
　數為韃靼所抄乃即其地置三衛曰泰寧<hi>今土黙特阿嚕科爾</hi>
　<hi>沁等部為泰寕衛故地</hi>曰朶顔<hi>今喀喇沁□漢奈曼翁牛特巴林等部及熱河五㕔為朶顔衛</hi>
　<hi>故地</hi>曰福餘<hi>今科爾沁郭爾羅斯杜爾伯特札賚特等部為福餘□故地</hi>俾部長各<lb/>
　領其衆互為聲援獨朶顔地險而强<lb/>
秋九月丙寅朔日食<lb/>
<pb n="KR2b0037_WYG_100-13b"/>
冬十二月遷周王橚于雲南尋止之<lb/>
　橚擅棄其國來居鳯陽帝怒命遷之雲南尋止勿徙<lb/>
　使居京師<hi>至二十五年復勅歸藩</hi>
<hi>庚午</hi>二十三年春正月命晉王棡燕王棣帥師北伐<lb/>
　命傅友徳等以北平兵從燕王王弼等以山西兵從<lb/>
　晉王征耀珠及鼐爾布哈<lb/>
二月河決歸徳<lb/>
　決歸徳東南鳯池口徑夏邑永城諸縣發十三衛士<lb/>
<pb n="KR2b0037_WYG_100-14a"/>
　卒與歸徳民并力築之及秋又決開封<lb/>
三月燕王棣至迤都<hi>山名舊作迤都今改</hi>元太尉鼐爾布哈等降<lb/>
　棣出古北口偵知鼐爾布哈營迤都冐大雪馳進去<lb/>
　敵一磧先遣指揮和通往和通故善鼐爾布哈至則<lb/>
　相持泣頃之大軍壓其營鼐爾布哈及耀珠等驚欲<lb/>
　遁和通止之引見棣賜酒食慰諭遣還鼐爾布哈喜<lb/>
　過望遂偕耀珠等來降既而命元䧏軍赴北平聼燕<lb/>
　王調用棣兵自此益强<lb/>
<pb n="KR2b0037_WYG_100-14b"/>
夏四月潭王梓自焚死<lb/>
　梓英敏好學嘗㑹府僚設醴賦詩品其高下而賚予<lb/>
　之妃於氏都督顯女也顯與子琥坐胡惟庸黨誅梓<lb/>
　不自安帝遣使召之大懼與其妃自焚死<hi>梓無子國除先是魯</hi>
　<hi>王楦薨檀善詩歌好餌金石藥毒發而死帝命禮臣議喪禮曰父子天性諡法公議朕不得以私恩廢公</hi>
　<hi>議特諡曰荒</hi>
閏月詔期服不得奔喪<lb/>
　初百官聞祖父母伯叔兄弟喪俱奔赴吏部言一人<lb/>
<pb n="KR2b0037_WYG_100-15a"/>
　或連遭五六期服或道路數千則居官日少更易繁<lb/>
　數曠官廢事莫此為甚請自今期年服不許奔喪從<lb/>
　之<lb/>
五月以楊靖<hi>字仲寧山陽人</hi>為刑部尚書<lb/>
　時詔在京官三年皆遷調著為令靖以戸部尚書改<lb/>
　刑部帝諭曰愚民犯法如啗飲食嗜之不知止設法<lb/>
　防之犯益衆惟推恕行仁或能感化靖承㫖治獄明<lb/>
　察而不事深文在部多所平反帝嘉納之<hi>靖嘗鞫一武弁門卒</hi>
<pb n="KR2b0037_WYG_100-15b"/>
　<hi>檢其身得大珠僚屬驚異靖徐曰偽也安有珠大如此者立碎之帝聞歎曰靖此舉有四善焉不獻朕以</hi>
　<hi>求容悦一也不究其所投獻息大獄二也不奬門卒杜小人僥倖三也千金之珠猝然至前斥以為偽而</hi>
　<hi>碎之有過人之智應變之才四也</hi>
賜韓國公李善長死<lb/>
　先是善長弟存義安置崇明善長不謝帝銜之至是<lb/>
　善長年七十七耄不檢下嘗欲營第從信國公湯和<lb/>
　假衞卒三百人和以聞四月京民有坐罪應徙邊者<lb/>
　善長數請免其私親丁斌等帝怒按斌斌故給事胡<lb/>
<pb n="KR2b0037_WYG_100-16a"/>
　惟庸家因言存義等往時交通惟庸狀命逮存義鞫<lb/>
　之詞連善長于是御史交章劾善長坐以大逆㑹星<lb/>
　變言者謂其占當移大臣遂賜善長死并殺其家屬<lb/>
　七十餘人子祺尚臨安公主免死徙江浦吉安侯陸<lb/>
　仲亨延安侯唐勝宗平涼侯費聚南雄侯趙庸河南<lb/>
　侯陸聚宜春侯黄彬豫章侯胡美滎陽侯鄭遇春等<lb/>
　皆同時坐惟庸黨死帝條列其罪作姦黨録布告天<lb/>
　下<hi>既而虞部郎中王國用上言善長與陛下同心出萬死以取天下勲臣第一生封公死封王男尚公</hi>
<pb n="KR2b0037_WYG_100-16b"/>
　<hi>主親戚拜官人臣之分極矣藉令欲自圖不軌尚未可知而今謂其欲佐胡惟庸使善長佐惟庸事成不</hi>
　<hi>過勲臣第一而已寧復有加于今日且善長豈不知天下之不可倖取當元之季欲為此者何限莫不身</hi>
　<hi>為<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>粉覆宗絶祀善長胡乃以衰倦之年身蹈之也凡為此者必有深讎急變大不得已或至相挾以求</hi>
　<hi>脱禍今善長子祺托陛下骨肉親無纖介嫌何苦而忽為此若謂天象告變大臣當災殺之以應天象則</hi>
　<hi>尤不可臣恐天下聞之謂功臣且如此四方因之解體也臣亦知善長已死言之無益願陛下作戒將來</hi>
　<hi>耳帝覽之亦不罪也</hi>
秋七月崇明海門<hi>注俱見前</hi>海溢<lb/>
　詔遣官賑之發民二十五萬築堤<lb/>
<pb n="KR2b0037_WYG_100-17a"/>
八月詔毋以吏卒充選舉<lb/>
九月庚寅朔日食<lb/>
冬十二月罷天下嵗織文綺<lb/>
<hi>辛未</hi>二十四年春三月戊子朔日食<lb/>
夏四月河決原武<lb/>
　河水暴溢決原武黒洋山<hi>在縣北與陽武接界</hi>東經開封城北<lb/>
　又東南由陳州項城<hi>隋縣今屬陳州府</hi>太和<hi>宋泰和縣明改泰為太今縣屬</hi>
　<hi>潁州府</hi>潁州潁上東至壽州正陽鎮<hi>在州西與潁上縣之西正陽夾淮相</hi>
<pb n="KR2b0037_WYG_100-17b"/>
　<hi>對亦名東正陽</hi>全入于淮而賈魯河故道遂淤又由曹州鄆<lb/>
　城漫東平之安山<hi>注見前</hi>元㑹通河故道亦淤<hi>明年復決陽武</hi>
　<hi>汜陳州中牟等十一州縣詔發民丁及十七衞軍士修築河堤㑹其冬大寒役遂罷</hi>
封子十人為王<lb/>
　㮵<hi>帝第十六子余妃出</hi>為慶王<hi>封寧/夏</hi>權<hi>帝第十七/子楊妃出</hi>寧王<hi>封大寧</hi>楩<lb/>
　<hi>帝第十八子周妃出</hi>岷王<hi>封岷州尋/徙雲南</hi>橞<hi>帝第十九子/郭惠妃出</hi>谷王<hi>封宣府</hi>
　松<hi>帝第二十子周妃出</hi>韓王<hi>封開/原</hi>模<hi>帝第二十一/子趙妃出</hi>瀋王<hi>封潞州</hi>楹<lb/>
　<hi>帝第二十二子</hi>安王<hi>封平/涼</hi>桱<hi>帝第二十三/子李賢妃出</hi>唐王<hi>封南/陽</hi>棟<hi>帝第二十</hi>
<pb n="KR2b0037_WYG_100-18a"/>
　<hi>四子劉惠妃出</hi>郢王<hi>封安/陸</hi>㰘<hi>帝第二十五/子葛麗妃出</hi>伊王<hi>封洛陽</hi>
秋八月命皇太子巡撫陜西<lb/>
　帝念天下形勢在西北欲徙都關中先遣太子相宅<lb/>
　故有是命<hi>秦王樉聞帝欲徙都有怨言帝怒召至京錮之及太子還始令歸藩</hi>
冬十月以馮堅為僉都御史<lb/>
　堅南豐縣典史上書言九事一曰養聖躬清心省事<lb/>
　以為民社之福二曰擇老成輔導諸王使正色直言<lb/>
　以圖匡救三曰務農講武屯戍邊圉以備不虞四曰<lb/>
<pb n="KR2b0037_WYG_100-18b"/>
　精選有司旌别屬吏使人勇于自治五曰褒祀典俾<lb/>
　末俗有所興勸六曰省宦寺以防内權七曰調易邊<lb/>
　將以防外患八曰採廉能以懲貪墨九曰㑹關防以<lb/>
　革奸弊書奏帝嘉之稱其知時務達事變又謂侍臣<lb/>
　曰堅言調易邊將則未然邊將數易則兵力勇怯敵<lb/>
　情出沒山川形勢無以備知倘得趙充國班超者又<lb/>
　何以數易為哉乃擢堅僉都御史<hi>堅在院頗持大體尋卒于官</hi>
十一月皇太子還京師<lb/>
<pb n="KR2b0037_WYG_100-19a"/>
　太子還上陜西地圖遂病病中猶上言經畧建都事<lb/>
<hi>壬申</hi>二十五年夏四月皇太子標卒<hi>諡懿文</hi>
　帝御東角門召羣臣曰太子不幸至此古云國有長<lb/>
　君社稷之福朕意欲立燕王何如學士劉三吾<hi>名如孫以</hi>
　<hi>字行茶陵人</hi>進曰皇孫年富世嫡之子子歿孫承嫡統禮<lb/>
　也即立燕王置秦晉二王于何地帝大哭而罷然以<lb/>
　三吾言立孫之意遂決<hi>太子初師事宋濂通經史大義帝命裁決庶務寛仁明敏</hi>
　<hi>于刑獄多所減省天性友愛秦周諸王數有過輒調獲之使歸國或告晉王有異謀者太子陜西還偕之</hi>
<pb n="KR2b0037_WYG_100-19b"/>
　<hi>至京為涕泣以請帝乃感悟王亦更以恭慎聞</hi>
建昌衞<hi>今四川寧逺府明為建昌衞</hi>指揮使伊嚕特穆爾叛命藍玉<lb/>
討誅之<lb/>
　伊嚕特穆爾合徳昌<hi>元路明為千戸所今曰西昌縣為寧逺府治</hi>㑹川<hi>元路</hi>
　<hi>明改衛今為㑹理州屬寧逺府</hi>等諸畨攻建昌轉攻蘇州<hi>元置明改衛今為冕</hi>
　<hi>寧縣屬寧逺府</hi>玉遣四川指揮瞿能<hi>合肥/人</hi>討之至雙狼寨<hi>一作</hi>
　<hi>雙浪寨在西昌縣水砦關西北</hi>擒其將賊衆大潰伊嚕特穆爾遁去<lb/>
　能督兵追捕進至達崇河又敗之伊嚕特穆爾乃走<lb/>
<pb n="KR2b0037_WYG_100-20a"/>
　柏興州<hi>州當作府今寧逺府鹽源縣元為柏興府明初因之後改鹽井衞</hi>玉遣百戸<lb/>
　毛海誘縛其父子送京師誅之盡降其衆<lb/>
六月西平侯沐英卒<hi>諡昭靖</hi>
　英先後雲南十年威惠並著嘗入朝帝勞之曰使我<lb/>
　高枕無南顧憂者汝英也及是卒軍民巷哭逺夷皆<lb/>
　為流涕追封黔寧王<hi>英沈毅寡言笑好賢禮士撫卒伍有恩未嘗妄殺在滇百務具</hi>
　<hi>舉簡守令課農桑墾屯田百餘萬畝滇池隘浚而廣之通鹽井之利以來商旅民以便安</hi>子春<hi>字景</hi>
　<hi>春</hi>晟<hi>字景/茂</hi>昂<hi>字景髙</hi>相繼鎮守<lb/>
<pb n="KR2b0037_WYG_100-20b"/>
秋七月高麗李成桂逐其君瑶而自立<lb/>
　成桂在國威權日盛瑶雖為所立慮禍必將及已與<lb/>
　近臣圖之事泄成桂遂逐瑶而自立<hi>王氏自五代時得國傳數百年</hi>
　<hi>至是遂絶</hi>尋以國人表請命帝以高麗僻在海隅非中國<lb/>
　所治詔聽之既而成桂又請更國號帝命仍古號曰<lb/>
　朝鮮<lb/>
改詹事院為府<lb/>
　先是東宫官設詹事院多以大臣領之不置僚屬至<lb/>
<pb n="KR2b0037_WYG_100-21a"/>
　是改院為府設詹事<hi>秩正三品</hi>及少詹事<hi>正四/品</hi>等官<hi>左右春坊</hi>
　<hi>各設大學士庶子及諭徳中允贊善司經局設洗馬其外又有司直司諫清紀隨時設之不常置</hi>
竄岢嵐州學正吳從權山陰縣教諭張恒于逺方<lb/>
　從權恒給由至京<hi>明史百官志凡内外官給由吏部考功司掌之三年初考六年再考</hi>
　<hi>並引請九年通考奏請綜其稱職不稱職而黜陟之</hi>帝召問民間疾苦從權恒<lb/>
　皆言職在課士民事無所知帝曰宋胡瑗教授蘇湖<lb/>
　設經義治事二齋兵農水利無不兼之當時得人稱<lb/>
　盛爾二人既不通世務罔識民情則平日所教何事<lb/>
<pb n="KR2b0037_WYG_100-21b"/>
　生徒中縱有人材亦為爾輩所壞矣遂命竄之逺方<lb/>
　且榜示天下學校以為鑒戒<lb/>
八月給公侯嵗禄<lb/>
　初帝賜勲臣公侯丞相以下莊田多者百頃又賜諸<lb/>
　武臣公田以其租入充禄勲臣莊佃多倚威干禁帝<lb/>
　每召諸臣戒諭之至是給嵗禄歸賜田于官<lb/>
九月立孫允炆為皇太孫<lb/>
　允炆太子第二子也<hi>繼妃吕氏出</hi>既立為太孫帝命裁決<lb/>
<pb n="KR2b0037_WYG_100-22a"/>
　庶務寛厚亦如太子縁其意而有加焉中外莫不頌<lb/>
　徳<hi>帝嘗大怒有所誅譴退朝怒未已太孫從容進曰如得其情哀矜勿喜是或一道也帝意解邏者獲</hi>
　<hi>盜七太孫目之言于帝曰六人者盜其一非是訊之果然帝問何以知之對曰周禮聽獄色聽為先此人</hi>
　<hi>眸子瞭然顧視端詳必非盜也帝喜曰治獄貴通經信然</hi>
詔求精曉厯數之士<lb/>
　其數往知來試無不驗者爵封侯<hi>山東國子生周敬心上言臣聞國祚</hi>
　<hi>修短在徳厚薄不在厯數陛下但當修徳皇祚自傳萬世何必問諸小技之人又言陛下連年北征臣民</hi>
　<hi>皆以為欲得傳國寶臣聞傳國寶出自楚平王秦始皇名之曰璽易曰聖人之大寶曰位何以守位曰仁</hi>
<pb n="KR2b0037_WYG_100-22b"/>
　<hi>是知仁乃人君之寶玉璽非寶也昔者三代聖王不知有璽天下治安享國長久秦始制璽不旋踵而亡</hi>
　<hi>陛下奈何忽大璽而求小璽也又言方今户口雖多而勞民者衆倉廩雖實而民窮者多教化博而民不</hi>
　<hi>悦法度嚴而民不從昔汲黯言于漢武帝曰陛下内多欲而外施仁義奈何欲效唐虞之治乎今國則願</hi>
　<hi>富兵則願强土地則願廣人民則願衆于是多取軍卒廣積税糧征伐不休營造無極如之何其可治也</hi>
　<hi>又言洪武十二年欽録天下官吏十三年連坐胡黨十九年逮官吏積年為民害者二十三年大戮京民</hi>
　<hi>妄立罪名不分臧否豈無善良偶入詿誤之中者昔漢時誤殺一孝婦東海枯旱三年方今四方水旱未</hi>
　<hi>臻大稔未必不由殺戮無辜感傷和氣之所致也疏入帝頗採納其言</hi>
以方孝孺<hi>字希直一字希古寧海人克勤之子</hi>為漢中教授<lb/>
<pb n="KR2b0037_WYG_100-23a"/>
　孝孺少好學恒以明王道致太平為己任十五年以<lb/>
　沈薦召見帝喜其舉止端正謂太子曰此莊士當老<lb/>
　其才禮遣還至是又以薦召至帝曰今非用孝孺時<lb/>
　除漢中教授蜀王椿聞其賢聘為世子師名其讀書<lb/>
　之廬曰正學<lb/>
冬十二月徵安陸知州余彦誠<hi>徳興人</hi>下吏尋釋之<lb/>
　彦誠以徵税愆期逮州民楊么等伏闕乞留帝賜宴<lb/>
　遣還么等亦預宴時帝操重典繩羣下守令坐小過<lb/>
<pb n="KR2b0037_WYG_100-23b"/>
　輒逮繫其部民走闕下乞留旋遣還且加賞賚有因<lb/>
　以超擢者<lb/>
<hi>癸酉</hi>二十六年春二月涼國公藍玉以罪誅<lb/>
　玉有勇畧數總大軍多立功帝遇之厚寖驕蹇自恣<lb/>
　多畜莊奴假子乗勢漁獵嘗占東昌民田御史按問<lb/>
　玉捶逐御史北征還夜叩喜峯關關吏不即納玉縱<lb/>
　兵毁關入帝聞之不樂又以私元主妃事<hi>事見前</hi>鐫其<lb/>
　過于券玉猶不悛及西征歸皇太孫立以玉兼太子<lb/>
<pb n="KR2b0037_WYG_100-24a"/>
　太傅而馮勝傅友徳俱兼太子太師玉攘袂大言曰<lb/>
　我固不當為太師邪比奏事多不聼益怏怏語所親<lb/>
　曰上疑我矣至是錦衣衛指揮蔣瓛告玉謀反廷鞫<lb/>
　之獄詞云玉與鶴慶侯張翼<hi>臨淮人</hi>普定侯陳桓<hi>濠人</hi>
　景川侯曹震舳艫侯朱夀東莞伯何榮<hi>真之子</hi>及吏部<lb/>
　尚書詹徽<hi>字資善同之子</hi>户部侍郎傅友文等謀為變将伺<lb/>
　帝出耤田舉事獄具族誅之列侯以下當黨夷㓕者<lb/>
　萬五千人于是元功宿将相繼盡矣<hi>玉常遇春妻弟懿文太子元妃</hi>
<pb n="KR2b0037_WYG_100-24b"/>
　<hi>常氏遇春女也以遇太子遇玉厚玉初征納克楚還言于太子曰臣觀燕王在國隂有不臣心又聞望氧</hi>
　<hi>者言燕有天子氣殿下宜審之太子曰燕王事我甚恭謹玉曰殿下遇臣厚故敢怖悃忱燕王聞而銜之</hi>
　<hi>及太子薨燕王來朝帝問曰民間近謂朕若何對曰諸公侯縱恣無度不誅将有尾大不掉憂帝由此愈</hi>
　<hi>疑忌功臣王歸不數月而玉禍作</hi>
三月命晉王棡燕王棣節制山西北平軍事<lb/>
　詔二王軍中事大者方以聞宋國公馮勝潁國公傳<lb/>
　友徳並受節制<lb/>
夏四月詔有司賑饑毋俟報<lb/>
<pb n="KR2b0037_WYG_100-25a"/>
旱詔羣臣言事理獄囚<lb/>
秋七月甲辰朔日食<lb/>
九月以鄭濟<hi>浦江人宋鄭綺七世孫</hi>為左庶子王懃<hi>浦江人澄之孫</hi>為右<lb/>
庶子<lb/>
　初東宫官屬缺命廷臣舉孝義篤行之士尚書嚴震<lb/>
　直<hi>字子敏烏程人</hi>以浦江鄭氏對<hi>義門鄭氏見前</hi>帝曰朕素知鄭更<lb/>
　聞其里王氏力行鄭氏家法<hi>初浦江王澄慕義門鄭氏家法命其子效之澄</hi>
　<hi>卒子三人能承父志同居無間言</hi>可用以勵天下乃徵兩家子弟詣<lb/>
<pb n="KR2b0037_WYG_100-25b"/>
　闕濟懃遂並拜官<hi>鄭氏自其七世祖綺至濟兄弟累世同居㡬三百年胡惟庸之獄有</hi>
　<hi>告鄭氏交通者濟兄濓湜争入獄帝聞特召見立櫂湜福建参議命舉所知是舉王澄孫應以對亦椶參</hi>
　<hi>議應懃從兄也及是濟懃又並授東宫官天下榮之王氏之名遂與鄭氏埓云</hi>
十二月户部奏是嵗天下户口之數<lb/>
　户一千六百五萬二千八百六十口六千五十四萬<lb/>
　五千八百十二<lb/>
<hi>甲戌</hi>二十七年春正月發天下預備倉穀貸貧民<lb/>
三月命工部藏兵甲<lb/>
<pb n="KR2b0037_WYG_100-26a"/>
　帝以四方底定命工部収兵甲裹而藏之示弗復用<lb/>
秋八月遣使修天下水利<lb/>
　帝諭工部湖堰陂塘可蓄洩以備旱澇者皆因地勢<lb/>
　修治之乃分遣國子生遍詣天下督修水利凡開塘<lb/>
　堰四萬九百八十七處<lb/>
九月命禮部議旌表例<lb/>
　日照縣<hi>金置今縣屬山東沂州府</hi>民江伯兒母病割脇肉以療不<lb/>
　愈禱岱嶽祠誓以母病愈當殺子祀神已而母病果<lb/>
<pb n="KR2b0037_WYG_100-26b"/>
　愈竟殺其三嵗子山東守臣以聞帝怒曰父子天性<lb/>
　小民無知滅倫害理亟宜治罪遂逮伯兒杖之百遣<lb/>
　戍海南因下禮官議旌表例議曰卧氷刲股前古未<lb/>
　聞皆由愚昧之徒務為詭異希求旌表割股不已至<lb/>
　于割肝割肝不已至于殺子違道傷生莫此為甚自<lb/>
　今卧氷割股聴人子所為不在旌表之例制曰可<lb/>
冬十一月賜潁國公傅友徳死<lb/>
　友徳身冐百死自偏禆至大将每戰必先士卒以故<lb/>
<pb n="KR2b0037_WYG_100-27a"/>
　所至立功二十五年友徳請懐逺田千畆帝不悦曰<lb/>
　禄賜不薄矣復侵民利何居爾不聞公儀休事邪及<lb/>
　是竟賜死未幾定遠侯王弼亦賜死<hi>友徳與蓝王先後同統兵俱有</hi>
　<hi>功及玊誅友徳内懼玉弼曰上春秋髙旦死夕且盡我輩奈何帝聞之故友徳□弼皆</hi>
<hi>乙亥</hi>二十八年春正月越州蠻復叛西平侯沐春討平之<lb/>
　阿資屢降屢叛春與都督何福<hi>鳯陽人</hi>率師營越州城<lb/>
　北伏精兵道左以羸卒誘賊賊悉衆出伏起大敗之<lb/>
　阿資亡出谷中春詷知所在樹壘斷其糧道已出不<lb/>
<pb n="KR2b0037_WYG_100-27b"/>
　意𢷬其巢遂擒阿資斬之俘其黨越州平<lb/>
二月賜宋國公馮勝死<lb/>
　勝自金山歸不復将大兵數以細故失帝意藍玉誅<lb/>
　之月與傅友徳山西召還至是亦賜死<hi>勝嘗築稻埸瘞甔其下以</hi>
　<hi>碌碡碾之取有鞺鞳聲走馬其旁以為樂邑有樊父者勝兄國用妻家也有所干索于勝勝不予樊父遂</hi>
　<hi>告勝家居不法場下悉瘞兵器帝召勝賜之酒曰朕不問也勝至夕暴卒</hi>
秋八月命都督楊文等討龍州<lb/>
　龍州土司也洪武初其酋趙貼堅歸附詔以為知州<lb/>
<pb n="KR2b0037_WYG_100-28a"/>
　許世襲貼堅死無子從子宗壽當嗣㑹常茂以罪戍<lb/>
　州貼堅妻黄以愛女予茂為小妻擅州事無何茂病<lb/>
　死黄與宗壽相告訐帝以逺人釋不問宗壽卒得嗣<lb/>
　已而或搆蜚語言茂匿龍州實不死宗壽知狀帝怒<lb/>
　命宗壽捕茂并諭都督府檄宗壽詣闕宗壽懼遷延<lb/>
　不敢出廣西守臣奏宗壽抗命且言奉議諸蠻<hi>奉議州宋</hi>
　<hi>置明改衞今仍為州屬廣西鎮安府</hi>皆梗化乃以文為征南將軍指揮<lb/>
　使韓觀<hi>字彦賓虹人</hi>都督僉事宗晟<hi>字景陽定逺人</hi>為副發江西<lb/>
<pb n="KR2b0037_WYG_100-28b"/>
　湖廣諸衞兵討之復命致仕尚書唐鐸往諭宗壽文<lb/>
　等師未至鐸還奏茂實前死宗壽亦伏罪請朝乃罷<lb/>
　征龍州令文等移師討奉議諸蠻平之<lb/>
信國公湯和卒<hi>諡襄武</hi>
　和晩年益為恭慎入聞國論一語不敢外泄當時公<lb/>
　侯諸宿將先後麗法稀得免者和獨享壽考以功名<lb/>
　終卒年七十追封東甌王<lb/>
九月頒皇明祖訓<lb/>
<pb n="KR2b0037_WYG_100-29a"/>
　初帝命儒臣編祖訓録其目十有三<hi>曰箴戒持守嚴祭祀謹出入慎</hi>
　<hi>國政禮儀法律内令内官職制兵衞營繕供用</hi>既成帝自為之序<hi>事在洪武六年</hi>至<lb/>
　是更定名曰皇明祖訓頒示内外諸司且諭曰後世<lb/>
　有敢言更制者以姦臣論毋赦<lb/>
<hi>丙子</hi>二十九年春二月命燕王棣帥師巡邊<lb/>
　先是寧王權言近者騎兵巡塞得北寇蹤跡恐有邊<lb/>
　警帝乃命燕王棣揀精騎巡大寧全寧沿河南北覘<lb/>
　敵所在掩擊之既而棣至察察爾山<hi>舊作徹徹兒山今改</hi>遇敵<lb/>
<pb n="KR2b0037_WYG_100-29b"/>
　大敗之擒其將布琳特穆爾<hi>舊作孛林帖木兒</hi>又追敗哈拉<lb/>
　固<hi>舊作哈剌兀今並改後仿此</hi>于烏梁海城而還<lb/>
秋九月大賚致仕武臣<lb/>
　凡二千五百人悉召入朝大賚之復命各晉秩一級<lb/>
<hi>丁丑</hi>三十年春二月白虹亘天貫日<lb/>
夏五月壬子朔日食<lb/>
命楚王楨湘王柏帥師討古州叛蠻<lb/>
　先是古州蠻林寛作亂陷龍里<hi>元塞置長官司今司屬貴州黎平府</hi>守<lb/>
<pb n="KR2b0037_WYG_100-30a"/>
　将呉得井孚戰死<hi>事聞詔皆恤贈</hi>帝以齊讓為平羌将軍討<lb/>
　之既而寛犯新化<hi>明初置府後廢今為長官司屬黎平府</hi>攻平茶<hi>明守禦所</hi>
　<hi>今廢故城在黎平府東</hi>勢益熾乃命楚王楨帥師湘王柏副之<lb/>
　由黔陽<hi>注見前</hi>辰溪<hi>隋縣今屬湖南辰州府</hi>進勦二王不臨軍而<lb/>
　請餉三十萬帝屢詰責之以讓逗遛不進命都督楊<lb/>
　文充總兵官往代文未至讓俘寛以獻帝卒誅讓命<lb/>
　文討寛餘黨悉平之<hi>時貴州水西土司酋居宗必登等亦叛帝命顧成㑹何福等討之</hi>
　<hi>成擊斬數千人必登逺遁成以討擒其黨魁並誅之水西平  水西注見前</hi>
<pb n="KR2b0037_WYG_100-30b"/>
六月䇿試禮部下第舉人<lb/>
　是春㑹試北士多黜落既廷試諸生上言考官劉三<lb/>
　吾白信蹈皆南人私其鄉帝怒命侍讀張信等覆閲<lb/>
　下第卷得六十一人以進不稱㫖或又言三吾信蹈<lb/>
　囑信等故以陋卷呈帝益怒親試䇿問擢武城人韓<lb/>
　克忠為第一餘皆北士信蹈及信等論死三吾以老<lb/>
　戍邊<hi>先是㑹試榜發泰和宋琮為第一琮善易學既登第官檢討悵然語人曰翰苑當有厄吾其竄</hi>
　<hi>乎既而考官禍作琮亦遣戍</hi>
<pb n="KR2b0037_WYG_100-31a"/>
秋八月沔縣吏髙福興作亂命征西将軍耿炳文討誅之<lb/>
　福興及縣民田九成等謀為亂教諭王樸知之言于<lb/>
　衛衛發兵捕之次陽平闗賊大集逆戰官軍敗賊遂<lb/>
　入略陽殺知縣吕昌焚徽州殺學正顔叙彬陜蜀番<lb/>
　民皆響應炳文時練兵陜西帝命移軍討之炳文駐<lb/>
　文縣遣将分道追勦未幾福興就擒并獲其黨悉誅<lb/>
　之<lb/>
九月平緬蠻刀幹孟逐其宣慰使思倫發詔沐春討之<lb/>
<pb n="KR2b0037_WYG_100-31b"/>
　平𬗟部長刀幹孟叛<hi>平𬗟俗不好佛㑹有僧自雲南至思倫發尊信之又有金齒成</hi>
　<hi>卒逃入其境思倫發喜其技能俾繫金帶與僧俱位諸部長上刀幹孟恕故叛</hi>攻騰衝思倫<lb/>
　發走雲南沐春送至京師帝憫之命春與何福等討<lb/>
　幹孟遣思倫發還諭春先以兵送之金齒<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>幹孟來<lb/>
　迎不應乃遣何福等将兵五千踰髙良公山<hi>亦曰髙黎共山</hi>
　<hi>又名崑崙岡在永昌府騰越州東䝉氏時階封西嶽</hi>直𢷬南甸<hi>元路明置府又改州今為宣撫</hi>
　<hi>司屬永昌府</hi>大破之斬其酋刀名孟回軍繫景罕寨<hi>在永昌府</hi>
　<hi>路江安撫司西南</hi>賊慿髙堅守官兵糧且盡福告急春帥五<lb/>
<pb n="KR2b0037_WYG_100-32a"/>
　百騎救之乗夜渡潞江<hi>亦曰怒江以波濤洶湧故名源出吐蕃西南流經麗江永</hi>
　<hi>昌諸府界下流至緬甸入南海䝉氏僭封四瀆之一</hi>連破二寨幹孟乞䧏帝不<lb/>
　許<hi>既而春卒幹孟竟不䧏何福帥兵討之擒斬幹孟思倫發始歸平𬗟  事在明年</hi>
<hi>戊寅</hi>三十一年夏五月帝不豫<lb/>
　臨朝決事如平時<lb/>
命都督楊文從燕王棣武定侯郭英從遼王植備邊開<lb/>
平俱聼燕王節制<hi>考明太祖實録是年五月命燕王棣遼王植備邊開平成祖實録則云是</hi>
<hi>年五月太祖不豫造中官召王已至淮敕令歸藩二書一言令王北行一言召王南來俱在是年五月矛盾</hi>
<pb n="KR2b0037_WYG_100-32b"/>
<hi>殊甚益成祖實録所載皆舉兵後之飾辭其後史官遂筆而書之不足為據今依太祖實録特書此條以証成</hi>
<hi>祖實録之妄皆顛此</hi>
閏月帝崩<lb/>
　遺詔皇太孫允炆仁明孝友天下歸心宜登大位諸<lb/>
　王臨國中毋至京師<lb/>
太孫允炆即位<lb/>
　以明年為建文元年<lb/>
詔行三年喪<lb/>
<pb n="KR2b0037_WYG_100-33a"/>
　羣臣請以日易月帝曰朕非效古人亮陰不言也朝<lb/>
　則麻冕裳退則齊衰杖絰食則饘粥郊社宗廟如常<lb/>
　禮遂命定儀以進<lb/>
葬孝陵<hi>在江寧府上元縣東北朝陽門外當鍾山之陽今設陵户守衞禁樵牧</hi>
　七日而葬遵遺詔也諡曰高皇帝廟號太祖<hi>時諸王尚未聞</hi>
　<hi>喪遂援遺詔止毋㑹葬</hi>
　<hi>明史贊曰太祖崛起布衣奄奠海宇西漢以後所未有也懲元政廢弛治尚嚴峻而能禮致耆儒考禮定</hi>
　<hi>樂昭揭經義尊崇正學修人紀重風教五府六部官職相維置衞屯田兵食俱足武定禍亂文致太平太</hi>
<pb n="KR2b0037_WYG_100-33b"/>
　<hi>祖實身兼之</hi>
詔文臣五品以上及州縣正官各舉所知<lb/>
　非其人者坐之<lb/>
六月省州縣汰冗費<lb/>
户部侍郎卓敬請徙封燕王棣于南昌不聽<lb/>
　敬密疏言燕王知慮絶人酷類先帝北平形勝地士<lb/>
　馬精强金元所由興也宜徙封南昌萬一有變亦易<lb/>
　控制疏入翌日帝召謂敬曰燕王朕骨肉至親卿何<lb/>
<pb n="KR2b0037_WYG_100-34a"/>
　得及此敬叩頭曰臣所言天下大計願陛下察之帝<lb/>
　曰卿休矣事遂寢<lb/>
召方孝孺為翰林院侍講<lb/>
　帝在東宫時素聞孝孺賢及即位自漢中馳驛召還<lb/>
　日侍左右備顧問讀書有疑即使講解臨朝奏事臣<lb/>
　僚面議可否或命孝孺就扆前批答之<lb/>
以齊泰<hi>溧水人初名徳太祖賜名泰</hi>為兵部尚書黄子澄<hi>名湜以字行分宜人</hi>
為太常寺卿參預國事<lb/>
<pb n="KR2b0037_WYG_100-34b"/>
　泰習邊事初為兵部侍郎太祖嘗問邊將姓名泰歴<lb/>
　數無遺又問諸圖籍出袖中手冊以進簡要詳密大<lb/>
　奇之子澄先以翰林院修撰充東宫伴讀時帝方立<lb/>
　為太孫一日坐東角門謂曰諸王尊屬擁重兵奈何<lb/>
　對曰諸王䕶衞兵僅足自守倘有變臨以六師其誰<lb/>
　能支漢七國非不强卒底滅亡順逆之理異也至是<lb/>
　遂命泰與子澄同參國政時燕周齊湘代岷諸王相<lb/>
　煽動流言聞于朝帝謂子澄曰先生憶昔東角門之<lb/>
<pb n="KR2b0037_WYG_100-35a"/>
　言乎對曰不敢忘<lb/>
秋七月長星西隕<lb/>
　詔行寛政赦有罪蠲逋税<lb/>
周王橚有罪廢為庶人<lb/>
　橚子有㷲告橚謀不軌辭連燕齊湘三王帝問齊泰<lb/>
　黄子澄泰欲先圖燕子澄曰不然周齊湘代岷諸王<lb/>
　在先帝時多不法今告變者已在周矣莫若先取之<lb/>
　周燕之母弟削周是剪燕之手足而燕可圖也謀定<lb/>
<pb n="KR2b0037_WYG_100-35b"/>
　乃命曹國公李景隆<hi>文忠子小字九江</hi>以備邊為名猝至開<lb/>
　封圍王宫執之以歸帝尋欲釋之泰子澄不可未決<lb/>
　出相語曰上婦人之仁耳事勢如此安可不斷明日<lb/>
　復言之乃廢橚為庶人竄蒙化諸子皆别徙<lb/>
八月詔天下衞所軍單丁者放為民<lb/>
冬十月熒惑守心<lb/>
前都督府斷事<hi>百官志五軍都督府俱設斷事官秩從五品</hi>高巍<hi>遼州人</hi>上書<lb/>
言時政<lb/>
<pb n="KR2b0037_WYG_100-36a"/>
　巍在洪武時以孝行旌試都督府斷事尋謫戍貴州<lb/>
　及帝即位赦還遼州知州王欽辟巍應詔時用事者<lb/>
　方議削諸藩巍獨上書請加恩<hi>畧曰高皇帝分封諸王比之古制既皆過</hi>
　<hi>當諸王又率多驕逸不法違犯朝制不削則朝廷紀綱不立削之則傷親親之恩賈誼曰欲天下治安莫</hi>
　<hi>若衆建諸侯而少其力力少則易使以義國小則無邪心今盍師其意勿施鼂錯削奪之謀而效主父偃</hi>
　<hi>推恩之䇿如此則藩王之權不削而自削矣臣又願益隆親親之禮嵗時伏臘使人餽問賢者下詔褒賞</hi>
　<hi>之驕逸違制者初犯容之再犯赦之三犯不改則告太廟廢處之豈有不順服者哉</hi>書奏帝頗<lb/>
　嘉之然不能用<hi>後燕師起巍請使燕軍説令休兵歸藩代朝廷十萬師帝壯其言許之巍</hi>
<pb n="KR2b0037_WYG_100-36b"/>
　<hi>至燕自稱國朝處士上書燕王極陳禍福且言大喪未終毒興師旅其與夷齊秦伯讓國求仁之義不大</hi>
　<hi>徑庭乎雖大王有肅清朝廷之心天下不無簒奪嫡統之議即幸而不敗謂大王何如人哉書屢上不報</hi>
　<hi>遂自拔南歸</hi>
頒示御史尹昌隆<hi>字彦謙泰和人</hi>諫疏于天下<lb/>
　帝有疾晏朝昌隆疏諌<hi>畧曰昔太祖高皇帝雞鳴而起昧爽而朝百官戒懼不敢</hi>
　<hi>稍怠陛下嗣膺大業宜追繩祖武未明求衣日旰忘食今乃即于晏安日上數刻猶未臨朝恐自此上下</hi>
　<hi>懈弛曠職廢業非社稷福也</hi>左右請以疾諭之帝曰直諌難得何<lb/>
　可沮也其以疏宣示天下使咸知朕過<lb/>
<pb n="KR2b0037_WYG_100-37a"/>
十二月賜天下明年田租之半<lb/>
以工部侍郎張昺<hi>澤州人</hi>為北平布政使都指揮使謝貴<lb/>
張信<hi>臨淮人</hi>掌北平都司事<lb/>
　自帝為太孫中外屬望獨燕王棣心不平常懷窺覬<lb/>
　及即位削藩議起僧道衍勸棣為逆棣曰民心向彼<lb/>
　奈何道衍曰臣知天道安問人心乃進相士袁珙<hi>鄞人</hi>
　<hi>善相術棣召見珙諦視曰龍行虎步日角插天太平天子也年四十鬚過臍即登大寶矣已見藩邸諸校</hi>
　<hi>卒皆許以公侯將帥棣由此益自喜逆謀遂決</hi>及卜者金忠<hi>鄞人善易卜</hi>自是棣<lb/>
<pb n="KR2b0037_WYG_100-37b"/>
　陰事一切與道衍謀<hi>棣居元故宫道衍練兵後苑穴地作重屋周繚厚垣密甃瓴甋</hi>
　<hi>瓦缶日夜鑄軍器畜鵝鴨亂其聲</hi>久之事益露上變者日甚帝問齊<lb/>
　泰黄子澄子澄曰先發者制人請討之泰曰方今有<lb/>
　邊報但當以防邊為名發軍戍開平䕶衞精鋭悉調<lb/>
　出塞羽翼既除雖欲為變不能矣帝然之乃更置守<lb/>
　臣並受密命伺察燕事<hi>尋命都督宋忠督兵屯開平以燕䕶衞卒隸之又調北平</hi>
　<hi>二衛于彰徳諸處</hi>
惠皇帝<lb/>
<pb n="KR2b0037_WYG_100-38a"/>
<hi>己卯</hi>建文元年春正月修太祖實録<lb/>
　以禮部侍郎兼翰林院學士董倫<hi>字安常恩縣人</hi>等為總裁<lb/>
　官侍講方孝孺副之徵布衣楊士奇<hi>名寓以字行泰和人</hi>等充<lb/>
　編纂官<lb/>
二月追尊皇考曰孝康皇帝<lb/>
　廟號興宗妣常氏為孝康皇后<lb/>
尊母吕氏<hi>壽州人太常卿本之女</hi>為皇太后立妃馬氏<hi>光禄少卿全之女</hi>
為皇后子文奎<hi>皇后出</hi>為皇太子<lb/>
<pb n="KR2b0037_WYG_100-38b"/>
封弟三人為王<lb/>
　允熥吳王允熞衡王允熙徐王<hi>俱不之藩</hi>
更定官制<lb/>
　用方孝孺等議内外品官階勲悉仿周禮更定<hi>殿閣大學</hi>
　<hi>士並去大字升六部尚書為正一品設左右侍中位侍郎上改都察院為御史府都御史為御史大夫罷</hi>
　<hi>十二道為左右兩院通政使司為寺大理寺為司詹事府増置資徳院翰林院復設承㫖改侍讀侍講學</hi>
　<hi>士為文學博士設文翰文史二館文翰以居侍讀侍講文史以居修撰編修檢討餘内外大小諸司悉有</hi>
　<hi>所更定</hi>又撰禮制頒行天下然無濟實事徒為燕王棣藉口<lb/>
<pb n="KR2b0037_WYG_100-39a"/>
命刑部侍郎暴昭<hi>潞州人</hi>戸部侍郎夏原吉<hi>字維喆其先徳興人徙湘</hi>
<hi>隂</hi>等充採訪使分巡天下<lb/>
　凡使二十四人敕奬廉平黜貪墨便宜行事昭至北<lb/>
　平得燕王棣諸不法狀密奏之請預為備<lb/>
三月京師地震<lb/>
夏四月湘王柏自焚死齊王榑代王桂有罪廢為庶人<lb/>
　柏膂力過人握刀槊弓矢馳馬若飛至是有告其反<lb/>
　者帝遣使即訊柏焚其宫室彎弓躍馬投火中死柏<lb/>
<pb n="KR2b0037_WYG_100-39b"/>
　累歴塞上以武功自喜時與燕通為府中人所告㑹<lb/>
　代邸亦上變乃廢二王為庶人錮榑京師幽桂大同<lb/>
　<hi>户部侍郎郭任以朝廷不先圖燕而徒削奪諸藩乃上言天下事先本後末則易成今日北討周南征湘</hi>
　<hi>舎其本而末是圖非䇿也且兵貴神速苟曠日持久鋭氣既竭姑息隨之所謂强弩之末勢不能穿魯縞</hi>
　<hi>徒坐自困耳帝不能從  郭任丹徒人</hi>
遣燕世子高熾及其弟高煦高燧還北平<lb/>
　太祖崩時燕王棣遣三子入臨京師高煦勇悍無賴<lb/>
　其舅徐輝祖<hi>達之子燕王妃徐氏達女也</hi>切戒之不聽至是棣因<lb/>
<pb n="KR2b0037_WYG_100-40a"/>
　稱病乞三子歸齊泰欲遂收之黄子澄曰不若遣歸<lb/>
　使彼不疑因遣還棣喜曰吾父子復得相聚天贊我<lb/>
　也<hi>高煦瀕行入輝祖廏盜善馬徑去輝祖追之已渡江矣途中輒殺吏民至涿州又殺驛丞于是朝臣</hi>
　<hi>舉以責燕燕謀益急</hi>
六月岷王楩有罪廢為庶人<lb/>
　西平侯沐晟奏楩不法廢為庶人徙漳州<lb/>
秋七月燕王棣舉兵反<lb/>
　棣以僧道衍為謀主䕶衞張玉<hi>字世美祥符人</hi>朱能<hi>懷逺人</hi>為<lb/>
<pb n="KR2b0037_WYG_100-40b"/>
　爪牙選將校勾軍卒部署已定問道衍師期對曰未<lb/>
　也棣始稱病既稱病篤<hi>或佯狂赴市奪飲食或臥土壤中大暑圍火爐猶揺首顫</hi>
　<hi>曰寒甚</hi>㑹燕山衞百戸倪諒告變帝下詔讓棣遣中官<lb/>
　逮王府僚屬北平都指揮使謝貴布政使張昺以軍<lb/>
　士列九門防守都指揮張信叛附于棣以情輸之<hi>信與</hi>
　<hi>貴昺同受密敕擒棣信母知之以為不可信乃三造棣府辭不見于是乗婦人輿入拜床下棣佯為病瘋</hi>
　<hi>不言信曰王果有恙耶今朝廷敕臣執王宜早為計棣聞信言覺其誠呼為恩張下拜曰生我一家者子</hi>
　<hi>也</hi>棣乃用道衍計令張玉朱能潛納勇士八百人入<lb/>
<pb n="KR2b0037_WYG_100-41a"/>
　府守衞及朝使至棣偽縛官校置庭中紿貴昺入執<lb/>
　殺之張玉等率勇士奪九門燕府長史葛誠䕶衞指<lb/>
　揮盧振初皆與貴昺謀誅棣至是並遇害夷其族伴<lb/>
　讀余逢辰<hi>字彦章宣城人</hi>泣諫殺之參政郭資<hi>武安人</hi>副使墨<lb/>
　麟僉事吕震<hi>字克聲臨潼人</hi>並降棣棣乃上書于朝指齊泰<lb/>
　黄子澄為奸臣請入清君側遂自署官屬稱其兵曰<lb/>
　靖難尋陷薊州奪居庸關破懷來都督宋忠戰敗死<lb/>
　之于是通州遵化永平密雲諸守將皆以城叛衆至<lb/>
<pb n="KR2b0037_WYG_100-41b"/>
　數萬<lb/>
谷王橞自宣府奔京師<lb/>
　宣府地近北平燕兵既破懷來宣府震恐橞棄其國<lb/>
　走還京師<lb/>
詔削棣屬籍命長興侯耿炳文帥兵討之<lb/>
　棣反書聞帝告太廟削棣屬籍廢為庶人詔示天下<lb/>
　以炳文太祖時宿將拜征虜大將軍<hi>時開國勲臣多已物故獨炳文</hi>
　<hi>尚在朝廷倚重然年已六十五矣</hi>駙馬都尉李堅都尉甯忠副之帥<lb/>
<pb n="KR2b0037_WYG_100-42a"/>
　師討燕尋命安陸侯吳傑江陰侯吳高<hi>良之子</hi>都督耿<lb/>
　瓛<hi>炳文子</hi>都指揮盛庸<hi>史無里系</hi>等分道並進設平燕布政<lb/>
　于真定以暴昭掌之<hi>棣既反齊泰黄子澄益慷慨任事請聲其罪以致討或難之泰</hi>
　<hi>曰名其為賊敵乃可克名正言順又何疑焉自是命將興師皆二人主之</hi>
八月耿炳文及棣戰于滹沱河北敗績<lb/>
　炳文次真定使先鋒九千人駐雄縣值中秋不設備<lb/>
　燕將張玉夜半疾驅襲陷之又陷鄚州炳文部將張<lb/>
　保叛降于棣時大兵號三十萬先至者十三萬分營<lb/>
<pb n="KR2b0037_WYG_100-42b"/>
　滹沱河南北棣欲與北軍戰懼南軍乗之乃縱保歸<lb/>
　揚言燕王率兵且至誘炳文移軍盡北渡河棣率張<lb/>
　玉譚淵<hi>清流人</hi>等循河蹴擊炳文軍不得成列大敗喪<lb/>
　師三萬副將李堅甯忠都督顧成皆被執炳文退保<lb/>
　真定棣圍之三日以炳文老將未可克乃引去<lb/>
召耿炳文還以李景隆代之<lb/>
　炳文敗帝商代者黄子澄薦曹國公李景隆<hi>景隆讀書通典</hi>
　<hi>故與方孝孺友善有名公卿間故子澄薦之</hi>齊泰極言不可帝不聽賜景<lb/>
<pb n="KR2b0037_WYG_100-43a"/>
　隆通天犀帶親為推輪餞之江滸景隆至徳州收集<lb/>
　炳文將卒并調諸路兵五十萬進營河間當是時帝<lb/>
　傾國兵以畀景隆謂燕可旦夕破棣聞之顧大喜曰<lb/>
　昔漢高止能將十萬景隆何才乃以五十萬付之是<lb/>
　自坑其衆也吾破之必矣㑹吳高耿瓛楊文方圍永<lb/>
　平棣語諸將曰景隆知我在此必不敢至不若往援<lb/>
　永平以致其師吳高怯不敢戰聞我至必走是我一<lb/>
　舉解永平圍而破景隆也遂帥師援永平吳高盡棄<lb/>
<pb n="KR2b0037_WYG_100-43b"/>
　輜重走退保山海關景隆知燕兵出果引軍趨北平直薄<lb/>
　城下築壘九門燕世子高熾堅守夜遣勇士縋城出斫<lb/>
　營營中驚擾驟退都督瞿能攻張掖門<hi>即今西直門見方輿紀要</hi>
　垂克景隆忌能功令止之燕人夜汲水沃城明日冰<lb/>
　凝不能上<hi>御史韓郁上言諸王親則太祖遺體貴則孝康皇帝手足尊則陛下叔父乃豎儒偏</hi>
　<hi>見病藩封太重疑慮太深于是周王既廢湘王自焚齊代相繼被摧為計者必曰兵不加則禍必稔今燕</hi>
　<hi>舉兵兩月矣前後調兵不下五十萬而一矢無獲將不效謀士不效力徒使中原赤子困于轉輸民不聊</hi>
　<hi>生日甚一日臣恐陛下之憂方深也諺曰親者割之不斷疎者屬之不堅此言深有至理願陛下少垂鑑</hi>
<pb n="KR2b0037_WYG_100-44a"/>
　<hi>察興滅繼絶釋代王之囚封湘王之墓還周王于京師迎楚蜀為周公俾各命世子持書勸燕罷兵守藩</hi>
　<hi>慰宗廟之靈明詔天下篤厚親親宗社幸甚不聽</hi>
冬十月誘執寧王權奪其衆及朶顔三衞歸北平<lb/>
　權國大寧大寧東連遼左西接宣府為巨鎮所屬朶<lb/>
　顔三衞騎皆驍勇善戰燕兵起朝廷慮權與燕合召<lb/>
　權及遼王植歸京師植泛海還權不至坐削䕶衞棣<lb/>
　聞之喜為書遺權至是以單騎入大寧詭言窮蹙求<lb/>
　救執權手大慟求代草表謝罪而陰令吏士結三衞<lb/>
<pb n="KR2b0037_WYG_100-44b"/>
　部長及諸戍卒及辭去權祖之郊外伏兵起擁權行<lb/>
　三衞彍騎及諸戍卒一呼畢集守將朱鑑不能禦力<lb/>
　戰死王府妃妾世子皆隨入松亭關歸北平棣以其<lb/>
　衆分隸各軍大寧城為空<lb/>
十一月李景隆及棣戰于鄭村壩<hi>在順天府大興縣東</hi>敗績奔徳<lb/>
州<lb/>
　諸軍方圍北平燕兵乗勝抵城下城中兵鼓譟出内外<lb/>
　夾攻諸軍皆潰亡士卒十餘萬明年春棣兵陷蔚<lb/>
<pb n="KR2b0037_WYG_100-45a"/>
　州<hi>注見前</hi>攻大同使景隆疲于奔命景隆自紫荆關<hi>在易</hi>
　<hi>州西即太行蒲陰陘也地記太行第七陘為蒲陰宋時謂之金陂關金元以來始名紫荆</hi>赴援燕<lb/>
　兵已旋居庸官軍多凍餒死者不見敵而還<lb/>
罷兵部尚書齊泰太常寺卿黄子澄<lb/>
　棣以前所上書不報再上書請去泰子澄帝為罷二<lb/>
　人以謝燕陰留之京師仍參密議<lb/>
<hi>庚辰</hi>二年春正月均江浙田賦<lb/>
　初太祖時屢蠲蘇松嘉湖極重田賦<hi>事具前</hi>至是帝復<lb/>
<pb n="KR2b0037_WYG_100-45b"/>
　下詔減免畝不得過一斗<hi>後永樂中盡革帝政浙西賦復重</hi>
夏四月李景隆敗棣于白溝河再戰景隆敗績奔徳州<lb/>
　景隆大誓師于徳州㑹武定侯郭英安陸侯吳傑等<lb/>
　合軍六十萬進次白溝河列陳數十里棣先營蘇家<lb/>
　橋<hi>在霸州東文安縣北</hi>已由西北循河而進都督平安<hi>滁人</hi>預<lb/>
　伏兵河側棣至伏發安挺矛直前瞿能父子亦奮擊<lb/>
　所向披靡戰至暝棣以三騎遁迷失道下馬伏地視<lb/>
　河流辨東西始知營壘所在是日也棣幾殆安失馬<lb/>
<pb n="KR2b0037_WYG_100-46a"/>
　百餘匹而已明日再戰能及安𢷬燕將房寛陣敗之<lb/>
　景隆揮騎繞出棣後大戰良久景隆軍飛矢如雨棣<lb/>
　三易馬矢盡揮劍劍折阻于堤幾為瞿能所獲力走<lb/>
　登隄佯引鞭招後繼者景隆疑有伏不敢前㑹高煦<lb/>
　救至棣乃得免比日晡能復引衆搏戰大呼殺賊指<lb/>
　揮俞通淵<hi>通海之弟</hi>滕聚俱以兵赴之㑹旋風起折景隆<lb/>
　大將旗陳動棣以勁騎繞其後乗風縱火烟焰漲天<lb/>
　能父子及通淵聚皆死安與朱能戰亦敗官軍大亂<lb/>
<pb n="KR2b0037_WYG_100-46b"/>
　奔聲如雷郭英潰而西景隆潰而南盡棄其所賜璽<lb/>
　書斧鉞走徳州<lb/>
五月棣陷徳州進攻濟南<lb/>
　燕兵乗勝進攻徳州未至景隆先奔燕兵入城得糧<lb/>
　儲百餘萬石勢益張參政鐵鉉<hi>鄧州人</hi>趨濟南<hi>時高巍自燕還</hi>
　<hi>與鉉遇臨邑值五日誓酒同盟遂偕入城  臨邑漢置今屬濟南府</hi>與都督盛庸等誓<lb/>
　以死守景隆往依之燕兵遂攻濟南時景隆兵在城<lb/>
　下者尚十餘萬棣乗其未陳馳擊之景隆大敗南走<lb/>
<pb n="KR2b0037_WYG_100-47a"/>
　帝用齊泰黄子澄計遣使議和以緩之棣不聽<hi>帝命尚寳</hi>
　<hi>司丞李得成如棣軍諭罷兵棣不從得成遂附于棣  尚實司洪武初置掌符璽卿秩正五品少卿從五</hi>
　<hi>品丞正六品</hi>射書城中諭降不下棣堰水灌之鉉乃佯令<lb/>
　守陴者皆哭撤守具出居民于城外伏地請降預懸<lb/>
　鐡板城門上伏壮士闉堵中候棣入下板擊之别設<lb/>
　伏斷城外橋棣聞濟南降大喜以其地當要㑹得之<lb/>
　斷南北道則江淮可圖也遂下令受降翌日乗馬張<lb/>
　葢鼓吹徐行至城門軍士失約棣未入板驟下傷棣<lb/>
<pb n="KR2b0037_WYG_100-47b"/>
　馬首急易從馬奔及橋伏兵起橋倉卒不可斷遂得<lb/>
　逸棣憤甚築長圍晝夜攻之<hi>鐵板詐降之説出明李賢古穰雜録國史考異</hi>
　<hi>以為文皇善用兵不應妄信輕率若此明舊史例議深以為然考賢在天順朝去革除時未逺功臣尚有</hi>
　<hi>在者見聞必非無據考異之説為成祖諱耳何足為深信今仍依遜國記中諸書採輯</hi>
秋八月承天門災<lb/>
　方孝孺建議改謹身殿為正心殿午門為端門端門<lb/>
　為應門承天門為臯門前門為路門從之<lb/>
都督盛庸參政鐡鉉擊敗棣兵于濟南復德州<lb/>
<pb n="KR2b0037_WYG_100-48a"/>
　時平安營單家橋<hi>在河間府獻縣南為南北通途滹沱河之分流黑龍港河經其下</hi>
　謀出御河奪燕餉舟又選水卒五千人渡河攻德州<lb/>
　鉉與庸乗夜出兵掩撃燕衆大敗解國去鉉等乗勝<lb/>
　復德州帝聞擢鉉山東布政使參贊軍務尋進兵部<lb/>
　尚書封盛庸厯城侯拜平燕将軍于是庸進駐德州<lb/>
　吴傑平安守定州徐凱屯滄州相犄角以困北平<lb/>
九月詔録洪武功臣罪廢者後<lb/>
冬十月詔李景隆還赦不誅<lb/>
<pb n="KR2b0037_WYG_100-48b"/>
　御史大夫練子寧<hi>名安以字行新淦人</hi>宗人府經厯宋徵御史<lb/>
　葉希賢<hi>松陽人</hi>並言景隆失律喪師懐二心宜誅黄子<lb/>
　澄亦請正其罪以謝天下皆不聽子澄拊膺曰大事<lb/>
　去矣薦景隆誤國萬死不足贖罪<lb/>
十二月盛庸大敗棣于東昌斬其将張玉棣遁還<lb/>
　先是棣襲滄州執徐凱斬萬餘級降三千人譚淵一<lb/>
　夜盡殺之棣自長蘆渡河至德州遣人至城下招盛<lb/>
　庸庸堅壁不出燕兵掠臨清大名越汶上至濟寧庸<lb/>
<pb n="KR2b0037_WYG_100-49a"/>
　與鐡鉉屯兵東昌以邀之棣率兵薄營庸開陣縱棣<lb/>
　入圍之數重斬其驍将張玉已而朱能率番騎來救<lb/>
　殊死鬭翼棣潰圍出以百騎出館陶引還北平庸軍<lb/>
　勢大振自燕人犯順轉鬬兩年鋒鋭甚至是失将燕<lb/>
　軍奪氣其後定計南下皆由徐沛不敢復道山東<lb/>
<hi>辛巳</hi>三年春正月復齊泰黄子澄官<lb/>
　以東昌㨗告太廟命泰子澄任職如故<lb/>
三月盛庸敗棣于夾河<hi>在冀州武邑縣南漳水分流也又東入滹沱</hi>斬其将<lb/>
<pb n="KR2b0037_WYG_100-49b"/>
譚淵復戰敗績<lb/>
　棣恥東昌之敗意殆欲稍休道衍力趣之<hi>謂棣曰臣前言師行</hi>
　<hi>必克但費兩日兩日者昌字也自此全勝矣</hi>棣遂復率衆南出保定盛庸<lb/>
　營夾河棣将輕騎來覘掠陣過庸遣千騎追之斬其<lb/>
　将譚淵燕軍大挫而朱能張武<hi>溂陽人</hi>等殊死鬬棣自<lb/>
　以鐡騎貫陣與能合官軍稍却日暮各歛兵棣以十<lb/>
　餘騎逼庸營野宿及明起視以在圍中乃從容引馬<lb/>
　鳴角穿營而去庸與諸将皆以帝有詔毋使朕負殺<lb/>
<pb n="KR2b0037_WYG_100-50a"/>
　叔父名倉卒相顧愕眙不敢發一矢明日復戰棣軍<lb/>
　東北庸軍西南自辰至未勝負畧相當忽大風東北<lb/>
　起飛埃蔽天庸軍面迎砂礫咫尺不辨物棣兵縱左<lb/>
　右翼横撃斬首數萬庸大敗走德州時吴傑平安自<lb/>
　真定引軍來㑹聞庸敗引還棣以計誘之出戰傑安<lb/>
　列陣滹沱河南棣率驍騎循河繞出陣後安發强弩<lb/>
　射燕兵矢集棣旗如蝟毛死者甚衆亦遇大風㧞樹<lb/>
　聲如雷安遂敗仍走入真定<hi>庸之斬譚淵也其麾下驍将皂旗張楚智亦皆</hi>
<pb n="KR2b0037_WYG_100-50b"/>
　<hi>陷沒皂旗張者名張能力援千斤毎戰揮皂旗先登輙勝軍中故以皂旗為之名戰死時猶執皂旗不仆</hi>
　<hi>云智被執棣欲降之不屈而死</hi>
貶齊泰黄子澄諭棣罷兵棣不奉詔<lb/>
　帝聞庸軍敗大懼詔竄泰子澄于外宻令為募兵計棣<lb/>
　聞二人已竄上書請罷盛庸吴傑平安兵帝以問方<lb/>
　孝孺孝孺曰燕兵乆頓大名天暑雨當不戰自疲急<lb/>
　令遼東諸将入山海闗攻永平真定諸将度盧溝搗<lb/>
　北平彼必歸救我以大兵攝其後可成擒也今其奏<lb/>
<pb n="KR2b0037_WYG_100-51a"/>
　事適至宜且與報書往返踰月使彼将士心懈我謀<lb/>
　定勢合進而蹴之不難矣帝以為然乃遣大理寺少<lb/>
　卿薛嵓<hi>閿鄉人</hi>往報詔赦燕罪令罷兵歸藩棣不奉詔<lb/>
　未幾盛庸吴傑平安分道斷燕餉道棣患之復遣其<lb/>
　指揮使武勝上書伸前請帝将許之孝孺曰兵罷不<lb/>
　可復聚願毋為所惑帝乃誅勝以絶燕<lb/>
夏六月棣将李逺<hi>懐逺人</hi>冦沛縣焚糧艘<lb/>
　官軍駐德州資糧皆道徐沛棣遣李逺以輕兵六千<lb/>
<pb n="KR2b0037_WYG_100-51b"/>
　詐為官軍袍鎧由濟寧至沛焚糧艘數萬河水盡熱<lb/>
　魚鼈皆浮死盛庸遣都督袁宇帥三萬騎追之為逺<lb/>
　伏兵所敗<lb/>
秋七月都督僉事平安攻北平不克<lb/>
　燕兵掠彰德陷林縣安在真定度北平空虚帥萬騎<lb/>
　攻之棣方軍大名遣将馳救安戰不利引還時大同<lb/>
　守将房昭引兵入紫荆闗據易州西水寨以窺北平<lb/>
　棣引兵圍之都指揮花英等往援大敗棣勒兵還北<lb/>
<pb n="KR2b0037_WYG_100-52a"/>
　平<lb/>
冬十二月詔駙馬都尉梅殷<hi>字伯殷夏邑人汝南侯思祖從子</hi>鎮淮安<lb/>
　殷尚寧國公主太祖春秋髙諸王强盛甞受宻詔輔<lb/>
　皇太孫至是命充總兵官鎮淮安<lb/>
棣大舉南犯<lb/>
　棣稱兵三年親戰陣冐矢石屢瀕于危所陷城邑兵<lb/>
　去旋復為朝廷守故不敢决意南下無何有以中官<lb/>
　奉使侵暴為言者詔所在有司繫獄于是中官宻遣<lb/>
<pb n="KR2b0037_WYG_100-52b"/>
　人赴燕言京師空虚可取状棣慨然曰頻年用兵何<lb/>
　時已乎要當臨江一决不復返顧矣遂大出兵明年<lb/>
　春連陷東平濟陽諸州縣斷徐州餉道破蕭沛及宿<lb/>
　州<hi>時州縣官以城陷先後死難者獻縣知縣向朴集兵民兵與燕将戰被執懐印死濟陽教諭王省為燕</hi>
　<hi>所執詞義慷慨衆舍之省歸坐明倫堂伐鼓集諸生謂曰若等知此堂何名今日君臣之義何如因大哭</hi>
　<hi>以頭觸柱死東平州吏目鄭華由行人司貶官燕兵至長吏皆棄城走華獨固守城破與其妻蕭氏皆死</hi>
　<hi>之沛縣知縣顔伯瑋守沛指揮王顯開門降伯瑋冠帶升堂自經死其子有為伯瑋先遣歸侍父不忍去</hi>
　<hi>亦自刎伯瑋旁主簿唐子清典史黄謙俱被執諭之降皆曰願随顔公地下俱死蕭縣知縣鄭恕亦以城</hi>
<pb n="KR2b0037_WYG_100-53a"/>
　<hi>破不屈死籍其家二女俱死焉伯向樸慈谿人王省字子職吉水人鄭華臨海人顔  瑋名瓌以字行廬</hi>
　<hi>陵人唐魯公真卿後鄭恕仙居人</hi>
<hi>壬午</hi>四年春正月命魏國公徐輝祖帥師禦棣兵于山東<lb/>
召故周王橚還京師<lb/>
夏四月官軍連敗棣兵于淮北尋召輝祖還<lb/>
　棣軍小河<hi>即古睢水舊自河南永城縣流逕宿州靈璧至宿遷入泗後宿州以上已成平陸其</hi>
　<hi>在睢寧宿遷者謂之小河</hi>都督何福擊敗之斬其將陳文平安轉<lb/>
　戰至北阪幾獲棣番騎王騏躍入陣掖棣去適輝祖<lb/>
<pb n="KR2b0037_WYG_100-53b"/>
　來㑹戰于齊眉山<hi>在鳯陽府靈璧縣西南山開八字如列眉然</hi>斬其將李<lb/>
　斌時王師再捷燕人大懼㑹淮土盛暑濕蒸諸將請<lb/>
　旋師觀釁棣不從<hi>棣集諸將下令曰欲渡河者左諸將從左棣怒曰任汝曹所之乃不</hi>
　<hi>敢復請</hi>而帝聞訛言謂燕兵已北召輝祖還福軍遂孤<lb/>
五月遼東兵潰于直沽<lb/>
　先是帝命楊文帥遼東兵十萬赴濟南與鐵鉉合以<lb/>
　斷棣後及是至直沽軍潰無一人至濟南者<lb/>
棣兵渡淮陷揚州<lb/>
<pb n="KR2b0037_WYG_100-54a"/>
　何福移營靈璧欲持久老燕師而糧運為燕所阻平<lb/>
　安分兵往迎棣帥精鋭横擊斷其軍為二福開壁往<lb/>
　援俱敗走諸將請移駐淮河就糧夜令軍中聞三礟<lb/>
　即走翼日燕兵猝薄壘亦發礟三福軍以為己礟也<lb/>
　爭趨門出燕兵乗之遂大亂人馬墜壕塹俱滿福單<lb/>
　騎走安及都督陳暉侍郎陳性善<hi>名復初以字行山陰人</hi>等三<lb/>
　十七人皆被執<hi>棣尋釋性善歸令説朝臣性善朝服躍馬入于河以死</hi>盛庸獨<lb/>
　軍而南以兵數萬戰艦數千列淮南岸棣兵不得渡<lb/>
<pb n="KR2b0037_WYG_100-54b"/>
　遣使至淮安假道于駙馬都尉梅殷殷劓其使<hi>棣先以進</hi>
　<hi>香為名殷答曰進香皇考有禁不遵者為不孝棣復書言今興兵誅君側惡天命有歸非人力所能沮殷</hi>
　<hi>乃割其使耳鼻縱之歸</hi>曰留汝口還為而王言君臣大義棣氣<lb/>
　沮鳳陽守徐安亦拆浮橋絶舟楫以遏燕棣乃令邱<lb/>
　福<hi>鳳陽人</hi>朱能等帥驍勇數百人潛自上流以漁舟濟<lb/>
　猝薄庸軍鳴礟庸軍驚突擊之庸敗走盡獲其戰艦<lb/>
　遂渡淮下泗州出天長進陷揚州<hi>都指揮使崇剛巡按御史王彬攖城</hi>
　<hi>固守指揮王禮江都知縣張本縳剛彬開門以降剛彬見棣皆不屈死  王彬字文質東平人</hi>
<pb n="KR2b0037_WYG_100-55a"/>
徵天下兵勤王<lb/>
　帝遣御史大夫練子寧侍郎黄觀<hi>字伯澖一字尚賓貴池人</hi>修撰<lb/>
　黄叔英<hi>字原采黄巖人</hi>等分道徵兵蘇州知府姚善<hi>字克一安陸人</hi>
　首以兵入衞請召還齊泰黄子澄帝從之<hi>時寧波知府王璡徽</hi>
　<hi>州知府陳彦回樂平知縣張彦方前永清典史周縉各帥兵入援後彦回彦方皆被誅縉遣戍璡獨得免</hi>
　<hi>又有松江同知榜募勤王義勇斥燕兵乖恩悖道後磔于市  王璡字器之日照人陳彦回字士淵莆田</hi>
　<hi>人張彦方龍泉人周縉字伯紳武昌人松江同知或曰周繼瑜然史無可攷</hi>
下罪已詔遣慶成郡主詣燕軍<lb/>
<pb n="KR2b0037_WYG_100-55b"/>
　時棣兵往來江上江南北郡縣俱密已輸欵詔下京<lb/>
　師内外臣民慟哭而已方孝孺曰事急矣可遣人許<lb/>
　以割地稽延數日俟募兵漸集然後決戰江上乃<lb/>
　遣慶成郡主往燕軍請割地罷兵郡主棣從姊也見<lb/>
　棣述太后及帝意棣曰吾此來欲得奸臣不在土地<lb/>
　郡主黙然遂辭歸<hi>帝命諸將集舟師江上為守禦計兵部侍郎陳植監戰植慷慨誓師</hi>
　<hi>部將殺之以降棣殺部將具棺殮植瘞之植廬江人</hi>
六月棣兵渡江犯京師谷王橞及李景隆迎降京師陷<lb/>
<pb n="KR2b0037_WYG_100-56a"/>
帝不知所終<lb/>
　盛庸徐輝祖等敗棣兵于浦子口<hi>在江寧府江浦縣東為南北津要有</hi>
　<hi>城今設守備駐此</hi>㑹高煦引番騎來援殊死鬭庸軍退駐高<lb/>
　資港<hi>在鎮江府丹徒縣西北通大江接儀徵</hi>都督僉事陳垣<hi>字彦純合肥人</hi>以<lb/>
　舟師叛附于棣棣率兵自瓜洲渡江庸敗走鎮江守<lb/>
　將童浚率衆降棣進軍龍潭帝命諸王分守都城遣<lb/>
　景隆及兵部尚書茹瑺<hi>衡山人</hi>都督王佐詣燕師講和<lb/>
　棣曰吾無罪而削為庶人今救死何以地為景隆等<lb/>
<pb n="KR2b0037_WYG_100-56b"/>
　不能發一語遽還帝復令谷王橞安王楹往棣卒不<lb/>
　奉詔左右或勸帝他往以圖復興方孝孺請堅守京<lb/>
　城待四方援兵即事不濟當死社稷棣尋進兵屯金<lb/>
　川門左都督徐増壽謀内應帝手劍斬之橞景隆守<lb/>
　金川門登城望見棣麾蓋開門迎降御史連楹<hi>襄垣人</hi>
　叩馬欲刺棣被殺都城陷宫中火起帝不知所終棣<lb/>
　遣中使出后屍于火詭云帝屍越八日用學士王景<lb/>
　<hi>字景彰松陽人</hi>言備禮葬之然葬地所在後無聞焉或曰帝<lb/>
<pb n="KR2b0037_WYG_100-57a"/>
　由地道出亡其後滇黔巴蜀間皆傳有帝為僧時往<lb/>
　來跡世遂以帝為遜國云<hi>遜國之説明舊史例議力辨其妄且言建文帝闔宫</hi>
　<hi>自焚身殉社稷死之正也後人心惡成祖誅夷忠烈之慘而不忍建文之遽殞故詭言削髮出亡以明帝</hi>
　<hi>之不死于火耳此其言誠是但據王鏊陸樹聲薛應旂鄭曉朱國楨等所載諸書皆歴歴可考雖有舛訛</hi>
　<hi>或未必悉由附㑹且史傳稱黄觀募兵未還或謂曰宫中火帝已失後神宗時嘗命閣臣録帝在滇詩以</hi>
　<hi>進似又非盡無稽者第事難徵覈姑從闕疑今故附録出亡之畧而復辨之如此</hi>
　<hi>明史贊曰惠帝天資仁厚踐阼之初親賢好學召用方孝孺等典章制度鋭意復古其除軍衛單丁減蘇</hi>
　<hi>松重賦皆惠民之大者乃革命而後紀元復稱洪武嗣是子孫臣庶以紀載為嫌草野傳疑遂多訛</hi>
<pb n="KR2b0037_WYG_100-57b"/>
　<hi>謬矣</hi>
棣自立為皇帝<lb/>
　棣入京編修楊榮<hi>字勉仁建安人</hi>迎謁馬首曰殿下先謁陵<lb/>
　乎先即位乎棣遽趨謁陵畢羣臣備法駕迎謁奉天<lb/>
　殿即皇帝位<hi>茹瑺入賀迎謂曰瑺吾今日得罪天地祖宗奈何瑺頓首曰陛下應天順人何</hi>
　<hi>謂得罪乃大悦</hi>
削魏國公徐輝祖爵<lb/>
　輝祖當燕師渡江猶引兵力戰京師陷諸武臣咸迎<lb/>
<pb n="KR2b0037_WYG_100-58a"/>
　附勸進輝祖獨守父祠於是下吏命引罪不屈削爵<lb/>
　幽私第<hi>永樂五年輝祖卒帝乃命輝祖長子欽嗣封神宗時録建文忠臣以輝祖為首追贈太師</hi>
　<hi>諡忠貞</hi>
殺兵部尚書齊泰太常卿黄子澄文學博士方孝孺皆<lb/>
夷其族坐黨死者數百人<lb/>
　初帝發北平僧道衍以孝孺為囑曰城下之日彼必<lb/>
　不降幸勿殺之殺孝孺天下讀書種子絶矣帝頷之<lb/>
　及陷京師即大索孝孺等五十餘人鎮撫伍雲縛孝<lb/>
<pb n="KR2b0037_WYG_100-58b"/>
　孺至帝以道衍言顧左右收之曰勿令遽死及是召<lb/>
　草登極詔孝孺悲慟聲徹殿陛帝降榻勞曰先生無<lb/>
　自苦朕欲法周公輔成王耳孝孺曰成王安在帝曰<lb/>
　彼自焚死曰何不立成王之子帝曰國賴長君曰何<lb/>
　不立成王之弟帝曰此朕家事顧左右授筆札孝孺<lb/>
　投筆于地哭且罵復强之乃大書燕賊簒位四字帝<lb/>
　大怒命繫獄㑹泰子澄亦至<hi>秦自廣徳往他郡收兵有識其馬者曰此齊尚</hi>
　<hi>書馬也遂執之子澄至太倉亦為人所執械至京</hi>帝親詰之抗辨不屈遂命<lb/>
<pb n="KR2b0037_WYG_100-59a"/>
　與孝孺同磔于市孝孺慷慨就戮賦絶命詞而死<hi>詞曰</hi>
　<hi>天降亂離兮孰知其由奸臣得計兮謀國用猶忠臣發憤兮血淚交流以此徇君兮抑又何求嗚呼哀哉</hi>
　<hi>庶不我尤</hi>其門人廖鏞<hi>永忠/之孫</hi>廖銘<hi>鏞之弟</hi>檢遺骸瘞聚寶門<lb/>
　外山上尋被逮與胡子昭<hi>字仲常榮縣人刑部侍郎</hi>盧原質<hi>字希魯寧</hi>
　<hi>海人太常少卿</hi>鄭公智<hi>字叔貞寧/海人御史</hi>林嘉猷<hi>名昇以字行寧海人陜西僉事</hi>鄭<lb/>
　居貞<hi>閩人河南參政</hi>俱坐死泰從兄弟俱坐死子澄族人無<lb/>
　少長皆斬孝孺弟孝友亦死妻鄭氏及二子中憲中<lb/>
　愈先自經二女投秦淮河宗族親友及門下士坐誅<lb/>
<pb n="KR2b0037_WYG_100-59b"/>
　者廖鏞等而外復數百人<hi>遜國名臣傳云孝孺大書數字投筆于地曰死即死</hi>
　<hi>詔不可草帝大怒曰汝焉能遽死朕當滅汝十族紀事本末採其説改作文皇大聲曰汝獨不顧九族乎</hi>
　<hi>孝孺曰便十族奈我何乃收其門生廖鏞林嘉猷等為一族並坐然後詔磔孝孺于市舊史例議以鏞嘉</hi>
　<hi>猷逮論在孝孺死後十族之説非實今亦不採附注于此</hi>
殺御史大夫練子寧戸部侍郎卓敬夷其族<lb/>
　子寧縛至語不遜磔于市夷其族姻戚俱戍邊敬先建<lb/>
　議徙燕帝責以離間骨肉猶憐其才命繫獄使<lb/>
　人諷以管仲魏徵事敬曰人臣委質有死無二先<lb/>
<pb n="KR2b0037_WYG_100-60a"/>
　皇帝曽無過舉一旦横行簒奪恨不即死見故君<lb/>
　地下乃更欲臣我耶僧道衍故與敬有隙進曰敬<lb/>
　言誠見用上寧有今日乃斬之夷三族時殉難者<lb/>
　太常少卿廖昇<hi>襄陽人</hi>最先死<hi>燕師渡江朝廷遣使請割地不許昇聞而</hi>
　<hi>慟哭自縊死珣難諸臣昇死最先後追戮詔下亦首及昇</hi>未幾修撰王艮<hi>字敬止吉</hi>
　<hi>水人</hi>飲酖死<hi>城陷前一日艮與胡廣解縉俱集司業吳溥舎縉陳説大義廣亦奮激慷慨艮</hi>
　<hi>獨流涕不言三人去溥子與弼尚幼歎曰胡叔能死節大佳溥曰不然獨王叔死耳言未畢聞廣呼</hi>
　<hi>家人謹視豬溥曰一豬尚不舎能舎生乎須臾艮舎哭飲酖死矣  胡廣字光大吉水人吳溥崇仁</hi>
<pb n="KR2b0037_WYG_100-60b"/>
　<hi>人與弼字子傳</hi>都給事中龔泰<hi>義烏/人</hi>投城下死<hi>宫中火起泰馳赴燕</hi>
　<hi>軍被縛以非姦黨釋不殺自投城下死</hi>葉福<hi>侯官/人</hi>守門死<hi>福守金川門燕兵入</hi>
　<hi>死之</hi>衡府紀善周是修<hi>名徳以字行泰和人</hi>江西副使程本立<lb/>
　<hi>字原道崇徳人大程子之後</hi>自經死<hi>是修為衡府糺善王未之藩留京師城陷具衣冠為</hi>
　<hi>贊繫衣帶間入應天府學拜先師畢自經于尊經閣本立由僉都御史改官未行燕兵入亦自經</hi>
　大理寺丞鄒瑾<hi>永豐人</hi>御史魏冕<hi>瑾之/甥</hi>同自殺<hi>燕兵至金</hi>
　<hi>川門徐增壽徘徊殿庭有迎納意冕帥諸御史毆之幾死惠帝倉皇罷朝冕與瑾大呼請速加誅明</hi>
　<hi>日宫中火起冕自殺瑾亦死之同邑鄒樸□秦府長史聞瑾死憤激不食卒</hi>皆在帝<lb/>
<pb n="KR2b0037_WYG_100-61a"/>
　未即位前嗣是相繼死者禮部尚書陳迪<hi>字景道宣城人督運</hi>
　<hi>軍儲聞變趨京師帝已即位召迪責問迪抗聲不屈與子六人同<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>于市户部主事巨敬與迪同執亦不</hi>
　<hi>屈死敬平凉人</hi>刑部尚書暴昭<hi>昭自真定召還金川門陷出亡被執不屈磔死</hi>侯泰<lb/>
　<hi>字順懐南和人督餉淮安聞京師陷行至髙郵被執不屈死</hi>户部侍郎郭任<hi>任與同官</hi>
　<hi>盧迥主調兵食燕師入二人同被執不屈死  盧迥仙居人</hi>禮部侍郎黄觀<hi>觀募兵至</hi>
　<hi>安慶京師陷或告曰宫已焚帝失所在新天子即位三日矣觀命舟至羅刹磯朝服東向拜投湍急處死</hi>
　<hi>觀妻翁及二女在京先投秦淮河死觀同官有黄魁者燕師入亦不屈死  羅刹磯在池州府東流縣西</hi>
　<hi>濵江方輿紀要巖石森立舟帆艱險</hi>副都御史茅大芳<hi>名誧以字行泰興人京城陷與</hi>
<pb n="KR2b0037_WYG_100-61b"/>
　<hi>僉都御史周璿同被執皆不屈死大芳子二人亦死</hi>大理少卿胡閏<hi>字松友鄱陽人燕師</hi>
　<hi>起晝夜畫軍事帝即位召閏不屈死籍其家長子論死㓜子戍邊女郡奴方四嵗或提入功臣家稍長識</hi>
　<hi>大義日以㸑灰汚面髪長二寸即剪之洪熙初赦還猶處女誓不嫁人鄉人敬之皆曰此真忠臣女也</hi>
　修撰王叔英<hi>叔英募兵至廣徳聞京城不守沐浴具衣冠書絶命辭蔵衣裾聞自經死待御</hi>
　<hi>史林英亦募兵經廣徳知事無成亦自經死</hi>左拾遺戴德彛<hi>奉化人由翰林侍講改官</hi>
　<hi>帝即位召見不屈死之</hi>給事中陳繼之<hi>莆田/人</hi>韓永<hi>西安人京師破二人俱不</hi>
　<hi>屈死</hi>御史髙翔<hi>朝邑人帝即位被召欲用之翔喪服入見語不遜族之發其先冢親黨徙極邊</hi>
　<hi>髙氏産皆加税曰今世世罵翔也</hi>謝昇<hi>諸城人與同官懐寧甘霖聊城丁志方皆以被逮不屈誅</hi>
<pb n="KR2b0037_WYG_100-62a"/>
　<hi>又有董鏞者諸御史時時㑹其家誓以死報國城破後坐逆黨死</hi>宗人府經厯宋徵<lb/>
　<hi>甞疏請削罪藩屬籍燕師入不屈死</hi>刑部主事徐子權<hi>新淦人聞練子寧死痛哭賦詩</hi>
　<hi>自經死</hi>浙江按察司王良<hi>字天性祥符人建文中官刑部侍郎未減燕府人罪不當</hi>
　<hi>上指出為浙江按察使帝即位頗德良遣使召之良将斬使者衆刦之去良集諸司印九于私第積薪自</hi>
　<hi>焚印俱毁帝以良毁印徙其家于邊</hi>蘇州知府姚善<hi>善督五府兵勤王未及戰燕師入索</hi>
　<hi>黄子澄急子澄匿善所約共航海起兵善曰公可去善守土與城存亡耳子澄去善為麾下縳以獻不屈</hi>
　<hi>死</hi>漳州教授陳思賢<hi>茂名人帝即位詔至痛哭不出迎帥生員伍性原陳應宗林珏</hi>
　<hi>鄒君黙曾廷瑞吕賢即明倫堂為建文帝哭臨有司執送京師思賢及六生皆死</hi>先後死不<lb/>
<pb n="KR2b0037_WYG_100-62b"/>
　一時既而給事中黄鉞<hi>字叔揚常熟人</hi>赴水死<hi>建文中鉞丁父憂聞變杜</hi>
　<hi>門不出明年以户科召鉞自投于水其家以溺死聞故得不坐</hi>御史曾鳯韶<hi>廬陵人</hi>自<lb/>
　剄死<hi>鳯韶以御史歸里帝即位起原官不赴又以侍郎召鳯韶刺血書衣襟為絶命辭自殺</hi>王<lb/>
　度<hi>字子中歸善人</hi>謪戍死<hi>度素與方孝孺善以逆黨戍廣西坐語不遜族</hi>谷府長史<lb/>
　劉璟<hi>誠意伯基次子</hi>下獄死<hi>燕師起璟隨谷王歸京師尋參李景隆軍事景隆敗歸青田帝</hi>
　<hi>即位召之以疾辭逮至京猶稱殿下且云殿下百世後逃不得一簒字下獄自經死</hi>死皆在後<lb/>
　他若御史葉希賢以姦黨被戮牛景先走死蕭寺或<lb/>
　又以二人為不死<hi>希賢或曰從帝為僧出亡名應賢或又曰後為雪菴和尚景先或曰</hi>
<pb n="KR2b0037_WYG_100-63a"/>
　<hi>帝出亡後往來帝所號東湖樵夫</hi>並附録存疑<hi>方燕師入金川門朝臣棄位去者四十餘</hi>
　<hi>人世遂有相傳程濟及河西傭補鍋匠之屬濟朝邑人建文末官編修金川門啟濟亡去或曰惠帝為僧</hi>
　<hi>出亡濟從之莫知所終河西傭為傭荘浪魯氏冬月常披葛衣乆之有京朝官至識傭欲與語走避之後</hi>
　<hi>荘浪補鍋匠往來川中業補鍋一日于䕫州市遇一人相顧愕然已相持哭其人曰馮翁能為詩後題馬</hi>
　<hi>二子或馬公或塞馬先生二人者後皆不知所終又有㑹稽雲門寺僧若耶溪樵及金華玉山樵者或皆</hi>
　<hi>謂建文遺臣然姓名爵里莫可得而考也他若樂清臨海二樵夫聞惠帝崩投水死儲福為燕山衛卒北</hi>
　<hi>平兵起逃去復勾入籍中不食死龔翊為金川門軍門□慟哭遂隠而死雖正史未為詳載而遜國諸書</hi>
　<hi>所録節烈凜然有禆名教今並註于此以備稽考</hi>
<pb n="KR2b0037_WYG_100-63b"/>
秋七月革建文年號<lb/>
　以是年為洪武三十五年明年為永樂元年凡建文<lb/>
　中所更政令條格悉罷復舊<hi>革除之説議論紛如考當時成祖不欲用惠帝</hi>
　<hi>年號又不欲季夏改元故于即位之初仍以洪武三十五年為紀説者遂謂止改是年不知詔内所云止</hi>
　<hi>就現在而計遂舉是嵗六月為例以便遵循實則前三年皆以並從改革故當時欽天監所進厯日直書</hi>
　<hi>洪武三十二年至三十五年其後史官修永樂實録于洪武三十五年六月以前但書元二三四年而無</hi>
　<hi>號葢其子孫曲為遷就以掩其非而不知其轉相矛盾夫紀年必有號自漢武帝以來厯代皆然若去其</hi>
　<hi>號而但紀其年則所謂元二三四年者将于何屬雖欲不為之革除而不得也在從前王世貞申時行輩</hi>
<pb n="KR2b0037_WYG_100-64a"/>
　<hi>諱其祖宗朝事故多飾詞偏䕶而舊史例議乃據其説而力辨當時並無革除之事又安足為定論乎</hi>
遷孝康皇帝主于園陵<lb/>
　仍稱懿文太子太后吕氏仍稱太子妃徙居園陵吳<lb/>
　衡徐三王俱降封尋廢允熥允熞為庶人錮鳳陽允<lb/>
　熙奉太子祀未幾暴卒<lb/>
召陳瑛<hi>滁人</hi>為左副都御史<lb/>
　建文初瑛為北平按察使受燕府金錢通密謀僉事<lb/>
　湯宗<hi>字正傳浙江平陽人</hi>白于朝逮謫廣西至是召為副都御史<lb/>
<pb n="KR2b0037_WYG_100-64b"/>
　署院事瑛天性殘忍受寵任益務深刻言廷臣効死<lb/>
　建文者如黄觀廖昇王叔英周是修王良顔伯煒輩<lb/>
　其心與叛逆等請追戮之帝不聽後瑛閲方孝孺等<lb/>
　獄詞遂簿觀叔英等家疏族外親莫不連染胡閏之<lb/>
　獄所籍數百家號寃聲徹天兩列御史皆掩泣瑛謂<lb/>
　人曰若不以叛逆處此輩則吾為無名于是諸忠臣<lb/>
　無遺種矣<lb/>
八月以侍讀解縉編修黄淮<hi>字宗豫永嘉人</hi>入直文淵閣侍讀<lb/>
<pb n="KR2b0037_WYG_100-65a"/>
胡廣修撰楊榮編修楊士竒檢討金幼孜<hi>名善以字行新淦人</hi>胡<lb/>
儼<hi>字若思南昌人</hi>同入直預機務<lb/>
　縉在建文中以董倫薦<hi>縉先入臨太祖為有司所劾謫河州衛吏上書于倫故倫</hi>
　<hi>薦之</hi>官翰林待詔<hi>秩九品不常設</hi>帝即位擢侍讀與淮常立御<lb/>
　榻左備顧問或至夜分帝就寝猶賜坐榻前語機宻<lb/>
　至是命七人同入直預機務謂之内閣内閣之名自<lb/>
　此始參預機務亦自此始<lb/>
執兵部尚書鐡鉉至不屈殺之<lb/>
<pb n="KR2b0037_WYG_100-65b"/>
　初燕兵渡江鉉屯淮上師亦潰<hi>髙巍聞京城陷經死驛舍</hi>至是執<lb/>
　鉉至反背坐廷中令其一囘顧終不可遂磔于市以<lb/>
　鉉非朝臣故不族其父母年皆八十餘安置海南<lb/>
殺御史大夫景清夷其族<lb/>
　清倜儻尚大節燕師入諸臣死者甚衆清獨委蛇班<lb/>
　行人怪之一日早朝衣緋懐刃入先是欽天監奏異<lb/>
　星赤色犯帝座甚急帝故疑清及朝搜得所蔵刃詰<lb/>
　責之清奮起曰欲為故王報讐耳遂磔于市族之籍<lb/>
<pb n="KR2b0037_WYG_100-66a"/>
　其鄉轉相攀染謂之𤓰蔓抄村里為墟<hi>考王鏊守溪筆記載景消</hi>
　<hi>事云文皇至金川門百官迎拜江次清獨直立罵不已乃命左右抉其齒且抉且罵含血直噀上衣乃命</hi>
　<hi>醢之罪及九族乆之上晝寢夢清入殿追之上曰清猶能為厲邪乃籍其鄉轉相攀□謂之𤓰蔓抄其説</hi>
　<hi>與遜國記表忠録諸書不同然以清死難在成祖未即位之前較之緋衣行刺似為近理今附註于此</hi>
九月論邱福等三十人功封爵有差<lb/>
　邱福淇國公朱能成國公張武<hi>封成陽侯</hi>等侯者十四人<lb/>
　<hi>陳珪泰州人封泰寧侯鄭亨合肥人封武安侯孟善海豊人封保定侯火真䝉古人封同安侯顧成字景</hi>
　<hi>韶江都人封鎮逺侯王忠孝感人封靖安侯王聰蘄水人封武城侯徐忠合肥人封永康侯張信臨淮人</hi>
<pb n="KR2b0037_WYG_100-66b"/>
　<hi>封隆平侯李逺封安平侯鄭亮合肥人封成安侯房寛陳州人封思恩侯王寧封永春侯</hi>徐祥<hi>大冶</hi>
　<hi>人封興安伯</hi>等伯者十四人<hi>徐理西平人封武康伯李濬和州人封襄城伯張輔字文</hi>
　<hi>弼玉長子封信安伯唐雲封新昌伯譚忠淵子封新寧伯孫巖鳯陽人封應城伯房勝景陵人封冨昌伯</hi>
　<hi>趙彛虹人封忻城伯陳旭全椒人封雲陽伯劉才字子才霍邱人封廣恩伯茹瑺封忠誠伯王佐封順昌</hi>
　<hi>伯陳瑄封平江伯又追封張玉榮公公譚淵崇安侯徐増夀武陽侯陳亨涇國公王真金鄉侯亨夀州人</hi>
　<hi>真咸寧人</hi>
冬十月重修太祖實録<lb/>
　以建文中所修是非失實乃重修之命李景隆茹瑺<lb/>
<pb n="KR2b0037_WYG_100-67a"/>
　監修前纂修官知府葉惠仲<hi>臨海人先以知縣充修實録書成遷南昌知府</hi>
　以直書帝起兵事族誅<lb/>
十一月立妃徐氏為皇后<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_100-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批厯代通鑑輯覽卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_026-1a"/>
欽定四庫全書<lb/>
御批厯代通鑑輯覽卷二十七<lb/>
後漢<lb/>
孝獻皇帝<lb/>
<hi>庚辰</hi>建安五年春正月曹操殺車騎將軍董承遂擊劉備<lb/>
破之備奔冀州<lb/>
　董承等謀洩曹操殺之皆夷三族操欲自擊劉備諸<lb/>
　將皆曰與公爭天下者袁紹也今紹方來而棄之東<lb/>
<pb n="KR2b0037_WYG_026-1b"/>
　紹乘人後若何操曰劉備人傑也今不擊必為後患<lb/>
　郭嘉曰紹性遲而多疑來必不速備新起衆心未附<lb/>
　急擊之必敗操師遂東田豐說袁紹曰曹劉連兵未<lb/>
　可卒解公舉軍而襲其後可一往而定紹辭以子疾<lb/>
　豐舉杖擊地曰嗟乎遭難遇之時而以嬰兒之病失<lb/>
　其㑹惜哉事去矣操擊劉備破之獲其妻子進拔下<lb/>
　邳禽闗羽備由青州奔袁紹<hi>袁譚故備茂才也以步騎迎備至平原遣使白</hi>
　<hi>紹</hi>紹去鄴二百里迎之<lb/>
<pb n="KR2b0037_WYG_026-2a"/>
二月曹操還官渡袁紹進軍黎陽夏四月紹遣兵攻白<lb/>
馬<hi>注見前</hi>操擊破之斬其將顔良文醜<lb/>
　操還官渡紹乃議攻許田豐諫<hi>豐曰曹操既破劉備則許下非復空虚且</hi>
　<hi>曹操善用兵衆雖少未可輕也今不如以久待之據山河之固擁四州之衆蕳其精鋭乘虛迭出救右則</hi>
　<hi>擊其左救左則擊其右我未勞而彼已困不及三年可坐克也</hi>紹不從豐復彊諫紹<lb/>
　以為沮衆械繫之于是移檄州郡數操罪惡<hi>陳琳為之辭</hi>
　二月進軍黎陽<hi>沮授臨行會其宗族散財與之曰軍之破敗在此舉矣揚雄有言六國蚩</hi>
　<hi>蚩為羸弱姬其今之謂乎</hi>紹遣顔良攻白馬沮授曰良性促狹雖<lb/>
<pb n="KR2b0037_WYG_026-2b"/>
　驍勇不可獨任紹不聽四月操引軍兼行趣白馬良<lb/>
　來逆戰關羽望見良麾葢䇿馬刺良于萬衆之中斬<lb/>
　其首而還紹軍莫能當者遂解白馬之圍徙其民而<lb/>
　西紹渡河追之沮授諫紹復不從<hi>授臨濟歎曰上盈其志下務其功悠</hi>
　<hi>悠黄河吾其濟乎遂以疾辭紹不許而意恨之</hi>軍至延津<hi>杜預左傳注陳留酸棗縣北有延津</hi>
　<hi>注酸棗  見前</hi>南操勒兵駐營南阪下令騎解鞍放馬用荀<lb/>
　攸計陳輜重餌敵紹騎將文醜與劉備將五六千騎<lb/>
　前後至諸將曰可上馬操曰未也有頃騎至稍多或<lb/>
<pb n="KR2b0037_WYG_026-3a"/>
　分趣輜重操曰可矣乃皆上馬縱擊大破之斬醜醜<lb/>
　良皆紹名將再戰斬之紹軍奪氣<hi>初曹操壯闗羽之為人而察其無留</hi>
　<hi>意使張遼以其情問之羽歎曰吾極知曹公待我厚然我受劉將軍恩誓以共死不可背之要當立效以</hi>
　<hi>報曹公乃去耳遼以報操操義之及殺良操知其必去重加賞賜羽盡封其所賜拜書告辭而奔劉備于</hi>
　<hi>袁軍左右欲追之操曰彼各為其主勿追也</hi>
孫策卒弟權代領其衆<lb/>
　策欲乘虚襲許郡署未發會先所殺呉郡太守許貢<lb/>
　奴客<hi>初貢為朱治所逐南依山賊嚴白虎䇿皆擊殺之貢奴客欲為報仇</hi>因策出獵伏<lb/>
<pb n="KR2b0037_WYG_026-3b"/>
　篁竹中射之中頰創甚召張昭等謂曰中國方亂以<lb/>
　呉越之衆三江<hi>韋昭曰呉松江錢塘江浦陽江也考三江諸說不一此指呉越而言韋說</hi>
　<hi>為近</hi>之固足以觀成敗公等善相吾弟呼權佩以印綬<lb/>
　謂曰決機于兩陳之間與天下爭衡卿不如我舉賢<lb/>
　任能各盡其心以保江東我不如卿遂卒<hi>時年二十六</hi>權<lb/>
　悲號未視事昭曰孝廉此寧哭時邪乃易權服扶上<lb/>
　馬使出巡軍上表朝廷下移屬城中外將校各令奉<lb/>
　職周瑜自巴邱<hi>初䇿定豫章分置廬陵郡留瑜鎮巴邱  裴松之曰瑜所鎮今巴邱縣也</hi>
<pb n="KR2b0037_WYG_026-4a"/>
　<hi>考巴邱縣晋屬廬陵郡梁改曰巴山故城在今江西撫州府崇仁縣</hi>將兵赴䘮留與張<lb/>
　昭共掌衆事時流寓之士皆以安危去就為意未有<lb/>
　君臣之固昭與瑜等謂權可與共成大業遂委心而<lb/>
　服事焉<lb/>
秋九月庚午朔日食<lb/>
袁紹攻曹操于官渡冬十月操襲破其輜重紹軍大潰<lb/>
　袁紹軍陽武<hi>秦置縣兩漢列代皆因之今屬河南開封府</hi>沮授説曰北兵<lb/>
　雖衆而勁果不及南南兵雖精而資儲不如北南幸<lb/>
<pb n="KR2b0037_WYG_026-4b"/>
　于急戰北利在緩師宜徐持久曠以日月紹不從進<lb/>
　營稍前東西數十里操亦分營與相當遂合戰操軍<lb/>
　不勝復還堅壁<hi>紹為髙櫓起土山射营中營中皆䝉□而行操乃為霹靂車發石擊紹□</hi>
　<hi>皆破紹又為地道攻操操輒于内為長塹拒之</hi>操衆少糧盡士卒疲乏乃與<lb/>
　荀彧書議欲還許彧報曰紹悉衆聚官渡欲與公決<lb/>
　勝負公以至弱當至彊若不能制必為所乘是天下<lb/>
　之大機也且紹能聚人而不能用情見勢竭必將有<lb/>
　變此用竒之時不可失也操乃堅壁持之紹運穀車<lb/>
<pb n="KR2b0037_WYG_026-5a"/>
　數千乘至官渡操擊燒之十月紹復遣軍運榖使淳<lb/>
　于瓊等將兵送之沮授請别為支軍于表<hi>支别表外也</hi>以<lb/>
　絶曹操之鈔紹不從瓊宿烏巢<hi>澤名在延津縣東南</hi>去紹營四<lb/>
　十里㑹許攸怒紹奔操説操襲瓊<hi>先是許攸謂紹曰曹操悉師拒我許</hi>
　<hi>下勢必空弱若分邉輕軍星行掩襲許可㧞也許㧞則奉迎天子以討操操成禽矣紹不從㑹攸家犯法</hi>
　<hi>審配収擊之攸怒遂奔曹操聞其來跣出迎之撫掌笑曰子卿逺來吾事濟矣既入坐謂操曰今有幾糧</hi>
　<hi>乎操詭言可支一嵗既曰半嵗攸皆以為不實操乃曰向言戲之其實可支一月為之奈何攸曰袁氏輜</hi>
　<hi>重萬餘乘在故市烏巢屯軍無嚴備若輕兵襲之燔其積聚不過三日袁氏自敗也</hi>操大喜乃<lb/>
<pb n="KR2b0037_WYG_026-5b"/>
　留荀攸曹洪守營自將歩騎五千用袁軍旗幟銜枚<lb/>
　縳馬口夜從間道出人抱束薪至屯放火瓊營驚亂<lb/>
　操急擊之紹聞操擊瓊謂其子譚曰就操破瓊吾㧞<lb/>
　其營彼固無所歸矣乃使其將張郃<hi>字儁乂河間鄚人</hi>等攻<lb/>
　操營而但遣輕騎救瓊騎至烏巢操士卒殊死戰大<lb/>
　破之斬瓊等盡燔其糧榖張郃等攻操營不能下聞<lb/>
　瓊已破乃焚攻具詣操降于是紹軍驚擾大潰紹及<lb/>
　譚等幅巾乘馬與八百騎渡河操追之不及盡収其<lb/>
<pb n="KR2b0037_WYG_026-6a"/>
　輜重圖書珍寳餘衆降者操盡阬之前後所殺七萬<lb/>
　餘人<hi>沮授為操軍所執大呼曰授不降也操與之有舊遂赦而厚遇焉授尋謀歸袁氏操乃殺之操</hi>
　<hi>収紹書中得許下及軍中人書皆焚之曰當紹之彊孤猶不能自保况衆人乎</hi>紹走至黎陽<lb/>
　北餘衆稍復歸之旣還遂殺田豐<hi>或謂田豐曰君必見重矣豐曰公貌</hi>
　<hi>寛而内忌若勝而喜猶能赦我今戰敗而恚吾不望生紹還謂僚屬曰吾不用田豐言果為所笑遂殺之</hi>
　紹外寛雅有局度喜怒不形于色而性矜愎自高短<lb/>
　于從善故至于敗<hi>冀州城邑多降于操紹歸復擊定之明年夏操揚兵河上擊破紹倉</hi>
　<hi>亭軍</hi>
<pb n="KR2b0037_WYG_026-6b"/>
有星孛于大梁<hi>晉書天文志自胃七度至畢十度曰大梁之次</hi>
以孫權為討虜將軍<lb/>
　曹操聞孫策死欲因喪伐之張紘諫曰乘人之喪旣<lb/>
　非古義若其不克成讐棄好不如因而厚之操即表<lb/>
　權為討虜將軍領㑹稽太守操欲令紘輔權内附乃<lb/>
　以紘為㑹稽都尉紘至吳太夫人以權年少委紘與<lb/>
　張昭共輔之紘思惟補察知無不為魯肅將北還周<lb/>
　瑜止之因薦于權權與語悦之引肅合榻對飲問計<lb/>
<pb n="KR2b0037_WYG_026-7a"/>
　肅曰漢室不可復興曹操不可卒除為將軍計惟有<lb/>
　保守江東以觀天下之釁耳若因北方多務𠞰除黄<lb/>
　祖進伐劉表竟長江所極據而有之此王業也張昭<lb/>
　毁肅年少麄踈權益貴重之<lb/>
張魯據漢中<hi>後漢郡治南鄭注見前</hi>
　張魯以劉璋闇懦不復承順璋怒殺其母及弟魯遂<lb/>
　據漢中<hi>魯以鬼道殺民自號師君其來學道者初皆名鬼卒受本道已信號祭酒各領部衆犯法</hi>
　<hi>者三原然後行刑不置長吏皆以祭酒為治民夷便之</hi>後復襲取巴郡<hi>後漢郡治江州</hi>
<pb n="KR2b0037_WYG_026-7b"/>
　<hi>注見前</hi>朝廷力不能征遂就寵魯為鎮民中郎將領漢<lb/>
　寧<hi>章懷注建安二年置郡</hi>太守通貢獻而已<hi>魯雄據巴漢垂三十年</hi>
<hi>辛巳</hi>六年春三月丁卯朔日食<lb/>
秋九月曹操擊劉備于汝南備奔荆州<lb/>
　先是袁紹遣劉備畧汝南<hi>汝南黄巾劉辟叛操附紹紹遣備將兵助辟</hi>郡<lb/>
　縣多應之曹操遣曹仁<hi>字子孝操從弟</hi>擊備備走還紹軍隂<lb/>
　欲離紹乃説紹南連劉表紹遣備將本兵復至汝南<lb/>
　與龔都等合操遣其將蔡陽擊之為備所殺<hi>事在五年</hi>至<lb/>
<pb n="KR2b0037_WYG_026-8a"/>
　是操自將擊備備奔劉表<hi>都等皆散</hi>表聞備至自出郊迎<lb/>
　以上賔禮待之益其兵使屯新野<hi>已而表遣備北侵與曹操將夏侯惇</hi>
　<hi>于禁等相拒于博望久之備設㐲兵一旦自燒屯偽遁惇與禁等追之為伏兵所破備在荆州數年嘗于</hi>
　<hi>表坐起至厠慨然流涕表怪問備備曰吾嘗身不離鞍髀肉皆消今不復騎髀裏肉生日月如流老將至</hi>
　<hi>矣而功業不能建是以悲耳</hi>
<hi>壬午</hi>七年春正月曹操復進軍官渡夏五月袁紹卒㓜子<lb/>
尚襲行州事長子譚出屯黎陽操攻敗之<lb/>
　袁紹慙憤發病嘔血卒初紹有三子譚<hi>字顯思</hi>熙<hi>字顯雍</hi>
<pb n="KR2b0037_WYG_026-8b"/>
　尚<hi>字顯甫</hi>紹後妻劉氏愛尚紹欲以為後乃以譚繼兄<lb/>
　後出為青州刺史<hi>沮授諫曰世稱萬人逐免一人獲之貪者悉止分定故也譚當為嗣</hi>
　<hi>而斥使居外禍其始此矣紹曰吾欲令諸子各據一州以視其能于是使熙為幽州刺史甥髙幹為并州</hi>
　<hi>刺史</hi>逢紀審配素為譚所疾辛評<hi>陽翟人/辛毗兄</hi>郭圖<hi>字公則潁川人</hi>
　皆附于譚而與配紀有隙及紹卒衆以譚長欲立之<lb/>
　配等恐譚立而評等為害遂矯紹遺命奉尚為嗣譚<lb/>
　至不得立自稱車騎將軍屯黎陽尚少與之兵而使<lb/>
　紀隨之譚求益兵配等不與譚怒殺紀曹操攻譚尚<lb/>
<pb n="KR2b0037_WYG_026-9a"/>
　自將助之與操相拒譚尚數敗<hi>尚遣其將郭援高幹共攻河東發使與馬</hi>
　<hi>騰等連兵援所經城邑皆下河東郡吏賈逵守絳援攻之急父老約援不害逵乃降援許之既而使逵為</hi>
　<hi>將逵不屈援怒將斬之或㐲其上以救之吏民皆乗城呼曰負約殺我賢君寧俱死耳援乃囚逵壺闗有</hi>
　<hi>祝公道者夜盜出之援軍至平陽鍾繇遣使説馬騰為言利害騰乃遣其子超將兵與繇㑹援將渡汾為</hi>
　<hi>營濟未半繇擊大破之援繇之甥也校尉龎徳斬之繇見其頭而哭德謝繇繇曰援雖我甥國之賊也何</hi>
　<hi>謝之有字絳漢縣後漢曰絳邑即春秋晉新田注見前賈逵  梁道襄陵人馬超字孟起龎徳字令明南</hi>
　<hi>安狟道人狟音桓</hi>
曹操責孫權任子權不受命<lb/>
<pb n="KR2b0037_WYG_026-9b"/>
　曹操下書責孫權任子權召羣僚㑹議張昭等猶豫<lb/>
　不决權引周瑜詣吳太夫人前定議瑜曰昔楚國初<lb/>
　封不滿百里繼嗣賢能廣土開境遂據荆陽至于南<lb/>
　海傳業延祚九百餘年今將軍承父兄餘資兼六郡<lb/>
　之衆兵精糧多將士用命鑄山煮海境内富饒有何<lb/>
　逼廹而欲送質質一入不得不與曹氏相首尾與相<lb/>
　首尾則命召不得不徃如此見制于人極不過一侯<lb/>
　印僕從十餘人車數乘馬數匹豈與南面稱孤同哉<lb/>
<pb n="KR2b0037_WYG_026-10a"/>
　不如勿遣徐觀其變若曹氏能率義以正天下將軍<lb/>
　事之未晩若為暴亂彼自亡之不暇焉能害人吳大<lb/>
　夫人謂權曰公瑾議是也公瑾與伯符同年小一月<lb/>
　耳我視之如子汝其兄事之遂不送質<lb/>
<hi>癸未</hi>八年春二月曹操攻黎陽譚尚敗走夏四月操追至<lb/>
鄴還譚攻尚不克<lb/>
　曹操攻黎陽譚尚敗走還鄴操追至鄴諸將欲遂攻<lb/>
　之郭嘉曰哀紹愛此二子莫適立也今權力相侔各<lb/>
<pb n="KR2b0037_WYG_026-10b"/>
　有黨與急之則相保緩之則争心生不如南向荆州<lb/>
　以待其變變成而後擊之可一舉定也操曰善留賈<lb/>
　信守黎陽而還譚謂尚曰今曹軍退人懐歸志及其<lb/>
　未濟出兵掩之可令大潰此䇿不可失也尚疑而不<lb/>
　許譚大怒攻尚譚敗引兵還南皮<hi>譚别駕王修自青州來救譚譚欲更</hi>
　<hi>還攻尚修曰兄弟者左右手也今與人鬬而斷其右手曰我必勝其可乎夫棄兄弟而不親天下其誰親</hi>
　<hi>之譚不從治南皮注見前王修字叔  北海營陵人</hi>
秋八月曹操擊劉表尚圍譚于平原冬十月操還救却<lb/>
<pb n="KR2b0037_WYG_026-11a"/>
之<lb/>
　曹操擊劉表軍于西平<hi>漢縣厯代因之今屬河南汝寧府</hi>袁尚攻袁<lb/>
　譚大破之譚奔平原尚圍之急譚遣辛毗<hi>字佐治評之弟</hi>詣<lb/>
　操謂救<hi>劉表以書諫譚勸其捐忿思義又與尚書曰青州天性峭急迷于曲直君當先除曹操以</hi>
　<hi>卒先公之恨事定之後乃議其曲直之計不亦善乎若還而不反則是韓盧東郭自困于前而遺田父之</hi>
　<hi>獲也譚尚皆不從山韓盧良犬東郭㕙狡兔戰國䇿韓盧逐東郭㕙騰  者五環山者三犬兔俱疲田父</hi>
　<hi>見而獲之</hi>毗至西平諸將皆疑荀攸勸操許之<hi>諸將多以劉表方彊</hi>
　<hi>宜先平之荀攸曰天下方有事而表坐保江漢之間其無四方之志可知袁氏據四州之地帶甲數十萬</hi>
<pb n="KR2b0037_WYG_026-11b"/>
　<hi>使二子和睦以守其成業天下之難未息也今兄弟搆惡其勢不兩全若有所并則力専力專則難圖也</hi>
　<hi>及其亂而取之天下定矣操從之</hi>後數日操更欲先平荆州使譚尚<lb/>
　自敝辛毗復說操<hi>操謂毗曰譚必可信尚必可克不毗曰明公無問信與詐也直當論</hi>
　<hi>其勢耳袁氏兄弟讒閱連年戰伐今往攻鄴尚不還救即不能自守還救即譚踵其後此乃天亡尚之時</hi>
　<hi>也天以尚與明公明公不取而伐荆州失用兵之本矣操曰善</hi>乃許譚平十月操至<lb/>
　黎陽尚聞操渡河乃釋平原還鄴操引軍還<lb/>
<hi>甲申</hi>九年春二月袁尚復攻譚夏四月曹操攻鄴秋七月<lb/>
尚還戰敗走幽州操遂入鄴<hi>自</hi>領冀州牧<lb/>
<pb n="KR2b0037_WYG_026-12a"/>
　正月曹操濟河遏淇水<hi>出河南懐慶府林縣西山流逕衛輝府淇縣東南入衛</hi>
　入白溝<hi>今淇水入衛自濬縣以下謂之白溝水經注其水逕宿胥故瀆東流為白溝是也王㓜學</hi>
　<hi>馮智舒以為宋遼分界之白溝考此河在今直隸新城雄縣去淇水甚遠無由得入其説非是</hi>以通<lb/>
　糧道二月尚復攻譚審配諫不聼乃留配守鄴四月<lb/>
　操至鄴為土山地道以攻之又攻絶其糧道五月鑿<lb/>
　塹圍城周圍四十里初令淺示若可越配望見笑之<lb/>
　不出爭利操一夜濬之廣深二丈引漳水<hi>水經注漳水逕鄴縣</hi>
　<hi>西</hi>以灌之城中餓死者過半七月尚還救鄴<hi>先使李孚入城</hi>
<pb n="KR2b0037_WYG_026-12b"/>
　<hi>孚研問事杖繫馬邊自著平上幘投暮詐稱都督歴北圍而東呵責守圍將士隨輕重行罰遂歴曹營前</hi>
　<hi>至南圍責怒守者収縳之遂開其圍馳到城下呼城上人得入操聞笑曰此非徒得入也方且復出孚知</hi>
　<hi>圍不可後胃乃請配悉出城中老㓜以省榖夜持白竿出降孚升降人服隨軰夜出突圍得去  李孚鉅</hi>
　<hi>鹿人</hi>尚兵循西山而東去鄴十七里為營夜舉火以示<lb/>
　城中配出兵城北以應操逆擊之敗還尚亦敗走營<lb/>
　曲漳<hi>漳水之曲</hi>操遂圍之尚懼求降不聴衆潰奔中山審<lb/>
　配殺辛毗家屬令士卒堅守死戰伏弩射操幾中配<lb/>
　兄子榮開門納操兵配拒戰被執毗以馬鞭擊其頭<lb/>
<pb n="KR2b0037_WYG_026-13a"/>
　而罵之配顧曰狗輩正由汝曹破我冀州恨不得殺<lb/>
　汝也操引見配欲活之配意氣壯烈終無撓辭遂斬<lb/>
　之操乃臨祀紹墓哭之流涕慰勞紹妻還其家人寳<lb/>
　物賜繒絮廪食九月詔以操領冀州牧操讓還兖州<lb/>
　<hi>操辟崔琰為别駕謂曰昨按户籍可得三十萬衆故為大州也琰對曰今九州幅裂二袁親尋干戈冀方</hi>
　<hi>烝庶暴骨原野未聞王師存問風俗敕其塗炭而唯以校計甲兵為先□豈鄙州士女所望于明公哉操</hi>
　<hi>改容以謝許攸恃功嫚操嘗于衆坐呼操小字操不樂後竟殺之  崔琰字季珪東武城人裴松之曰曹</hi>
　<hi>操一名吉利小字阿瞞</hi>
<pb n="KR2b0037_WYG_026-13b"/>
冬十月有星孛于東井<lb/>
丹陽郡吏殺其太守孫翊翊妻徐氏討殺之<lb/>
　丹陽督媯覽丞戴員殺太守孫翊覽欲逼取翊妻徐<lb/>
　氏徐紿之曰乞湏晦日設祭除服然後聼命潛使所<lb/>
　親語翊舊將孫高傅嬰等與共圖覽高嬰涕泣許諾<lb/>
　宻呼翊時侍養者二十餘人與盟誓合謀晦日設祭<lb/>
　徐哭泣盡哀畢乃除服薫香沐浴言笑懽悦覽宻覘<lb/>
　無復疑意徐呼髙嬰置戸内使人召覽入適得一拜<lb/>
<pb n="KR2b0037_WYG_026-14a"/>
　徐大呼二君可起高嬰俱出共殺覽餘人即就外殺員<lb/>
　徐氏乃還縗絰奉覽員首以祭翊墓舉軍震駭孫權<lb/>
　聞亂自椒邱<hi>注見前</hi>還族誅覽員餘黨擢高嬰為牙門<lb/>
　<hi>將名</hi>其餘賞賜有差<lb/>
<hi>乙酉</hi>十年春正月曹操攻破袁譚于南皮斬之<lb/>
　初操之入鄴也袁譚復背操<hi>畧取諸郡攻尚于中山敗之悉取其衆</hi>操<lb/>
　遺書責譚然後進討譚奔南皮<hi>事在九年</hi>至是操攻南皮<lb/>
　急譚出戰軍未合而破譚走追斬之告諭吏民各安<lb/>
<pb n="KR2b0037_WYG_026-14b"/>
　故業斬郭圖等及其妻子王修詣操乞収𦵏譚尸許<lb/>
　之辟為司空掾<hi>郭嘉説操多辟青冀幽并名士為據屬曹操從之初官渡之戰陳琳為袁</hi>
　<hi>紹作檄書數操連及家世極具醜詆及是琳歸曹操祖操曰卿昔為本初移書但可罪狀孤身何乃上及父</hi>
　<hi>邪琳謝罪操釋之使與阮瑀俱管記室  阮瑀字元瑜陳留尉氏人</hi>
幽州將吏逐刺史袁熙遣使降曹操熙尚俱奔烏桓<lb/>
　袁熙為其將焦觸張南所攻與尚俱奔遼西烏桓觸<lb/>
　等降曹皆封列侯<hi>觸驅率守令背袁向曹陳兵數萬殺白馬而盟令曰敢違者斬衆莫</hi>
　<hi>敢仰視各以次㰱别駕韓珩曰吾受袁公父子厚恩今其破亡智不能救勇不能死于義闕矣若乃北面</hi>
<pb n="KR2b0037_WYG_026-15a"/>
　<hi>曹氏所不能為也一座失色觸曰夫舉大事當立大義事之濟否不待一人可卒珩志以厲事君乃捨之</hi>
　<hi>佩韓珩字子  代郡人</hi>
以荀恱<hi>字仲豫淑之孫</hi>為侍中<lb/>
　時政移曹氏恱志在獻替而謀無所用乃作申鑒五<lb/>
　篇奏之<hi>畧曰為政之術先屏四患乃崇五政偽亂俗私壊法放越軌奢敗制四者不除則政未由</hi>
　<hi>行矣是謂四患興農桑以養其生審好惡以正其俗宣文教以章其化立武備以秉其威明賞罰以統其</hi>
　<hi>法是謂五政人不畏死不可懼以罪人不樂生不可勸以善故在上者先豐民財以定其志是謂養生善</hi>
　<hi>惡要乎功罪毁譽效于準騐聴言青事舉名察實無或詐偽以蕩衆心故俗無姦怪民無淫風是謂正俗</hi>
<pb n="KR2b0037_WYG_026-15b"/>
　<hi>榮辱者賞罰之精華也故禮教榮辱以加君子化其情也桎梏鞭扑以加小人化其形也若教化之廢推</hi>
　<hi>中人而墜于小人之域教化之行引中人而納于君子之塗是謂章化在上者必有武備以戒不虞安居</hi>
　<hi>則寄之内政有事則用之軍旅是謂秉威賞罰政之柄也人主不妄賞非愛其財也賞妄行則善不勸矣</hi>
　<hi>不妄罰非矜其人也罰妄行則惡不懲矣賞不勸謂之止善罰不懲謂之縱惡在上者能不止下為善不</hi>
　<hi>縱下為惡則國法立矣是謂統法四惡既蠲五政又立行之以誠守之以固簡而不怠疎而不失垂拱揖</hi>
　<hi>讓而海内平矣</hi>
<hi>丙戌</hi>十一年春正月有星孛于北斗<lb/>
三月曹操破髙幹于并州斬之<lb/>
<pb n="KR2b0037_WYG_026-16a"/>
　先是袁尚敗走髙幹以并州降操仍以為刺史<hi>事在九年</hi>
　既而幹復以州叛舉兵守壺口闗<hi>在今山西潞安府長治縣壺口山下</hi>
　<hi>與壺關縣接界書通鑑作壺關口今依范  袁紹傳</hi>操遣其將樂進<hi>字文謙陽平人</hi>李<lb/>
　典<hi>字曼成鉅野人</hi>擊之不拔<hi>事在十年</hi>至是操自征幹幹留其將<lb/>
　守城自詣匈奴單于求救不得獨與數騎亡欲南奔<lb/>
　荆州上洛<hi>漢縣今陜西商州是</hi>都尉王琰斬之<hi>幹之初叛也河内張晟聚衆冦</hi>
　<hi>崤渑間河東掾衛固范先等皆與幹通操用荀彧言以杜畿為河東太守固等使兵絶陜畿譌道從郖津</hi>
　<hi>波既至郡陽奉固先以訃縻之稍分散其衆會操徵馬騰等至擊固先及張晟等皆破斬之于是畿務崇</hi>
<pb n="KR2b0037_WYG_026-16b"/>
　<hi>寛惠勸耕桑課畜牧百姓豐實然後興學校修戎事河東遂安初山陽仲長統遊學至并州遇髙幹幹善</hi>
　<hi>遇之訪以世事統謂幹曰君有雄志而無雄才好士而不能擇人所以為君深戒也幹不忧統去之幹死</hi>
　<hi>荀彧舉統尚書郎此郖津水經注河水東逕湖縣故城北右合門水于  有郖津之名湖縣注見前杜畿</hi>
　<hi>字伯侯杜陵人仲長統注見前</hi>
<hi>丁亥</hi>十二年夏曹操擊烏桓秋八月破之斬蹋頓<hi>烏桓王名邱力</hi>
<hi>居從子</hi>袁熙袁尚奔遼東公孫康<hi>度之子</hi>斬之<lb/>
　烏桓蹋頓素為袁紹所厚<hi>紹立蹋頓為單于事具前</hi>故袁尚兄弟<lb/>
　歸之數入塞為冦欲助尚復故地操將擊之先鑿平<lb/>
<pb n="KR2b0037_WYG_026-17a"/>
　虜泉州二渠<hi>平虜故渠在今直𨽻天津府滄州東北泉州漢縣故城在今順天府武清縣渠</hi>
　<hi>故道在寶坻縣東南</hi>以通運時諸將皆曰袁尚亡虜蹋頓豈能<lb/>
　為用今深入征之劉備必說劉表以襲許萬一為變<lb/>
　事不可悔郭嘉曰袁紹有恩于民夷而尚兄弟生存<lb/>
　今舍而南征尚因烏桓之資招其死主之臣<hi>言欲為其主致</hi>
　<hi>死之臣</hi>民夷俱應恐青冀非吾有也表坐談客耳自知<lb/>
　才不足以御備重任之則恐不能制輕任之則備不<lb/>
　為用雖虚國逺征公無憂矣操從之初袁紹數遣使<lb/>
<pb n="KR2b0037_WYG_026-17b"/>
　召田疇疇皆拒之然每忿烏桓多殺其本郡冠蓋<hi>謂有</hi>
　<hi>冠蓋之士大夫</hi>意欲討之而力未能至是操遣使辟之疇即<lb/>
　至隨軍次無終<hi>漢縣注見前</hi>時方夏水雨濱海道不通疇<lb/>
　曰此道秋夏有水為難久矣舊北平郡治在平岡<hi>故城</hi>
　<hi>在今熱河八溝後漢移郡治土垠注見前</hi>道出盧龍<hi>古塞名明史地理志在永平府西北</hi>達<lb/>
　于栁城<hi>漢縣故城在今熱河塔子溝</hi>自建武以來陷壊絶㫁尚有<lb/>
　微徑若回軍從盧龍口越白檀<hi>漢縣今熱河地是</hi>之險出空<lb/>
　虛之地路近而便掩其不備蹋頓可不戰而禽也操<lb/>
<pb n="KR2b0037_WYG_026-18a"/>
　令疇將其衆為鄉導上徐無山塹山堙谷五百餘里<lb/>
　經白檀歴平岡渉鮮卑庭東指桞城未至二百里虜<lb/>
　乃知之尚熙與蹋頓等將數萬騎逆軍八月操登白<lb/>
　狼山<hi>水經注山在右北平石城縣西石城故城在今八溝界</hi>卒與虜遇縱兵擊<lb/>
　之虜衆大潰斬蹋頓降者二十餘萬尚熙奔遼東九<lb/>
　月操引還公孫康<hi>九年度卒康嗣立</hi>誘尚熙斬之<hi>康伏兵于廐請尚熙</hi>
　<hi>入未及坐遂禽之</hi>送其首<hi>操梟尚首令敢哭者斬牽招獨設祭悲哭操義之舉為茂才封田疇</hi>
　<hi>為亭侯疇固讓不受後操復欲封之使夏侯惇喻意疇曰□負義逃竄蒙恩全活為幸多矣豈可賣盧龍</hi>
<pb n="KR2b0037_WYG_026-18b"/>
　<hi>之塞以易賞祿哉惇以白操操知不可屈乃拜議郎  牽姓招字子經安平觀津人</hi>　操之北伐<lb/>
　也劉備説劉表襲許表不能用至是表謂備曰不用<lb/>
　君言故為失此大㑹備曰今天下分裂日尋干戈事<lb/>
　㑹之來豈有終極若能應之于後者則此未足為恨<lb/>
　也<lb/>
冬十月有星孛于鶉尾<hi>晉書天文志自張十七度至軫十一度為鶉尾之次楚之分野</hi>
劉備見諸葛亮<hi>字孔明琅邪陽都人</hi>于隆中<hi>山名在今湖北襄陽府襄陽縣西</hi>
　初琅邪諸葛亮寓居襄陽隆中毎自比管仲樂毅時<lb/>
<pb n="KR2b0037_WYG_026-19a"/>
　人莫之許也惟潁川徐庶<hi>字元直</hi>與崔州平<hi>安平人烈之子</hi>然<lb/>
　之劉備訪士于襄陽司馬徽<hi>字徳操善知人同郡龎徳公稱為水鏡</hi>徽<lb/>
　曰儒生俗士豈識時務識時務者在乎俊傑此間自<lb/>
　有伏龍鳯雛備問為誰曰諸葛孔明龎士元也<hi>龎統字士</hi>
　<hi>元徳公從子德公嘗謂孔明為卧龍士元為鳯雛</hi>徐庶亦謂備曰諸葛孔明<lb/>
　卧龍也將軍豈願見之乎備曰君與俱來庶曰此人<lb/>
　可就見不可屈致也將軍宜枉駕顧之備由是詣亮<lb/>
　几三徃乃見因屏人曰漢室傾頽姦臣竊命孤不度<lb/>
<pb n="KR2b0037_WYG_026-19b"/>
　徳量力欲伸大義于天下而智術淺短遂用猖獗至<lb/>
　于今日然志猶未已君謂計將安出亮曰今曹操已<lb/>
　擁百萬之衆挾天子而令諸侯此誠不可與爭鋒孫<lb/>
　權據有江東已歴三世國險而民附賢能為之用此<lb/>
　可與為援而不可圖也荆州北據漢沔利盡南海東<lb/>
　連吳㑹西通巴蜀此用武之國而其主不能守此殆<lb/>
　天所以資將軍也益州險塞沃野千里天府之土劉<lb/>
　璋闇弱張魯在北民殷國富而不知存䘏知能之士<lb/>
<pb n="KR2b0037_WYG_026-20a"/>
　思得明君將軍既帝室之胄信義著于四海若跨有<lb/>
　荆益保其巖阻西和諸戎南撫夷越外結孫權内修<lb/>
　政理天下有變則命一上將將荆州之軍以向宛洛<lb/>
　將軍身率益州之衆出于秦川百姓孰敢不簞食壺<lb/>
　漿以迎將軍者乎誠如是則霸業可成漢室可興矣<lb/>
　備曰善于是與亮情好日宻闗羽張飛不悦備解之<lb/>
　曰孤之有孔明猶魚之有水也願諸君勿復言羽飛<lb/>
　乃止<lb/>
<pb n="KR2b0037_WYG_026-20b"/>
<hi>戊子</hi>十三年春孫權擊江夏太守黄祖破斬之<lb/>
　初巴郡甘寧<hi>字興霸</hi>將其僮客就劉表觀表事勢終必<lb/>
　無成欲東入吳黄祖在夏口<hi>在湖北漢陽府漢陽縣東漢水入江之口也一</hi>
　<hi>曰魯口今曰漢口</hi>軍不得過乃留依祖祖以凡人畜之㑹孫<lb/>
　權擊祖祖軍敗走寧遂奔吳獻策孫權<hi>寧曰今漢祚日㣲曹操終</hi>
　<hi>為篡盗南荆形便誠國之西勢也劉表慮既不遠兒子又劣當早圍之不可後操圖之之計宜先取黄祖</hi>
　<hi>祖今昏老已甚財榖並乏戰具不修其破可必一破祖軍鼓行而西西據楚闗大勢彌廣即可漸規巴蜀</hi>
　<hi>矣闗楚闗即扞  注見前</hi>權深納之遂西擊黄祖祖以舟兵拒戰<lb/>
<pb n="KR2b0037_WYG_026-21a"/>
　都尉吕蒙<hi>字子明汝南富陂人</hi>破其前鋒<hi>親梟都督陳就首</hi>偏將軍董<lb/>
　襲<hi>字元代餘姚人</hi>司馬凌統<hi>字公績/餘杭人</hi>等盡鋭攻之<hi>祖横兩蒙衝以大紲</hi>
　<hi>繫矴千弩交射襲與統率敢死士突入蒙衝以刀㫁紲蒙衝横流軍遂進傅其城屠之</hi>祖挺身<lb/>
　走追斬之<lb/>
夏六月罷三公官曹操自為丞相<lb/>
　操以崔琰為西曹掾毛玠為東曹掾司馬朗<hi>字伯逹河内温</hi>
　<hi>人</hi>為主簿弟懿<hi>字仲逹即晉高祖</hi>為文學掾琰玠並典選舉<lb/>
　其所舉用皆清正之士雖有盛名而行不由本者終<lb/>
<pb n="KR2b0037_WYG_026-21b"/>
　莫得進由是士以亷節自勵雖貴寵之臣輿服不敢<lb/>
　過度長吏還者垢面羸衣獨乘柴車軍吏入宿朝服<lb/>
　徒行操聞之歎曰用人如此使天下人人自治吾復<lb/>
　何為哉懿少聰逹多大畧琰謂朗曰君弟聰亮明允<lb/>
　剛㫁英特非子所及也操聞而辟之懿辭以風痺操<lb/>
　怒欲収之懿懼就職<hi>胡三省曰司馬懿始此</hi>
秋七月曹操擊劉表<lb/>
八月曹操殺大中大夫孔融夷其族<lb/>
<pb n="KR2b0037_WYG_026-22a"/>
　融恃其才望數戲侮曹操又上書言宜準古王畿之<lb/>
　制千里寰内不以封建諸侯操疑融所論建漸廣益<lb/>
　憚之融與御史大夫郗慮<hi>郗氏蘓忿生支子封郗邑因氏焉慮字鴻豫山陽髙</hi>
　<hi>平人</hi>有隙慮承操㫖奏融昔在北海招合徒衆欲規不<lb/>
　軌與孫權使語謗訕朝廷又與禰衡更相贊揚衡謂<lb/>
　仲尼不死融答顔回復生大逆不道操遂收融并其<lb/>
　妻子<hi>融被收時二子年八嵗方奕棊端坐不起左右問之答曰安有巢毁而卵不破乎遂俱見收</hi>
　皆殺之<hi>初京兆脂習與融善每□融剛直大過必罹世患及融死許下莫敢收者習往撫尸曰文舉</hi>
<pb n="KR2b0037_WYG_026-22b"/>
　<hi>捨我死我何之用生為操收習欲殺之既而赦    脂姓習字元升</hi>
劉表卒九月曹操至新野表子琮舉州降<lb/>
　初劉表二子琦琮表為琮取其後妻蔡氏之姪蔡氏<lb/>
　因愛琮而惡琦遂出琦為江夏太守<hi>琦嘗與諸葛亮謀自安之術亮</hi>
　<hi>不對後乃與亮登樓去梯謂亮曰今日上不至天下不至地言出于子口而入于吾耳可以言未亮曰君</hi>
　<hi>不見申生在内而危重耳居外而安乎琦意感悟㑹黄祖死琦遂求代其任</hi>及表卒蔡瑁<lb/>
　<hi>表妻弟</hi>張允<hi>表外甥</hi>等奉琮為嗣未幾曹操軍至蒯越等<lb/>
　勸琮降操琮從之九月操至新野琮舉州降操遂進<lb/>
<pb n="KR2b0037_WYG_026-23a"/>
　兵<lb/>
劉備奔江陵曹操追至當陽<hi>漢縣今屬湖北安陸府</hi>及之備走夏<lb/>
口<lb/>
　劉備屯樊<hi>即今樊城在㐮陽縣北南臨漢水</hi>不意操軍卒至至宛乃<lb/>
　知之<hi>裴松之蜀志補注劉琮乞降不敢告備備久之乃覺時曹公已在宛備大驚駭通鑑採之考宛</hi>
　<hi>在新野之北琮降在新野操已過宛而南及備聞知不應復在宛也今依蜀志本文而以裴注附見</hi>遂<lb/>
　將其衆去過襄陽或勸備攻琮荆州可得備曰吾不<lb/>
　忍也乃駐馬呼琮琮懼不能起琮左右及荆州人多<lb/>
<pb n="KR2b0037_WYG_026-23b"/>
　歸備比至當陽衆十餘萬人輜重數千輛日行十餘<lb/>
　里别遣闗羽乘船㑹江陵或謂備宜速行保江陵今<lb/>
　擁大衆被甲者少曹公兵至何以拒之備曰夫濟大<lb/>
　事必以人為本今人歸吾吾何忍棄去操以江陵有<lb/>
　軍實恐備據之乃釋輜重將精騎急追之及于當陽<lb/>
　之長阪<hi>在今縣東北</hi>備棄妻子與諸葛亮張飛趙雲等數<lb/>
　十騎走<hi>徐庶母為操所獲庶辭備指其心曰本欲與將軍共圖王霸之業者以此方寸地也今已</hi>
　<hi>失老母方寸亂矣無益于事請從此别遂詣操</hi>張飛拒後據水㫁橋瞋目横<lb/>
<pb n="KR2b0037_WYG_026-24a"/>
　矛曰身是張益徳也可來共決死操兵無敢近者趙<lb/>
　雲身抱備子禪<hi>或言雲已北走備曰子龍不棄我走也頃之雲至</hi>適與闗羽<lb/>
　船會得濟沔遇劉琦衆萬餘人與俱到夏口　　一<lb/>
冬十月癸未朔日食<lb/>
曹操東下孫權遣周喻魯肅等與劉備迎擊于赤璧<hi>山名</hi>
<hi>在今湖北武昌府嘉魚縣西北江濱水經注江水東逕赤壁山北即此</hi>大破之操引還<lb/>
　曹操進兵江陵遂順流東下時魯肅為孫權使襄陽<lb/>
　不及與劉備同往樊口<hi>初肅言于孫權曰荆州與國鄰接江山險固士民殷富若</hi>
<pb n="KR2b0037_WYG_026-24b"/>
　<hi>據而有之此帝王之資也今劉表新亡二子不協劉備天下梟雄與操有隙若與彼協心上下齊同則宜</hi>
　<hi>撫安與結盟好如有離違宜别圖之以濟大事肅請得奉命弔表二子幷說備使撫表衆同心一意共治</hi>
　<hi>曹操備必喜而從命如其克諧天下可定矣今不速往恐為操所先彬即遣肅行比至南郡而琮已降肅</hi>
　<hi>遂迎備于當陽長阪宣權㫖致殷勤之意且曰孫討虜已據有六郡兵精糧多足以立事今為君計莫若</hi>
　<hi>遣心腹自結于東以共濟世業備甚恱肅又謂諸葛亮曰我子瑜友也即共定交  樊口在今湖北武昌</hi>
　<hi>府西北子瑜亮兄瑾字時為權長史</hi>于是諸葛亮謂備曰事急矣請奉<lb/>
　命求救于孫將軍遂與肅俱詣孫權見于柴桑<hi>漢縣故城</hi>
　<hi>在今江西九江府徳化縣</hi>說曰海内大亂將軍起兵江東劉豫州<lb/>
<pb n="KR2b0037_WYG_026-25a"/>
　収衆漢南與曹操並爭天下今操芟夷大難畧已平<lb/>
　矣遂破荆州威震四海英雄無用武之地故豫州遁<lb/>
　逃至此願將軍量力而處之若能以吳越之衆與中<lb/>
　國抗衡不如早與之絶若不能何不按兵束甲北面<lb/>
　而事之今將軍外托服從之名而内懐猶豫之計事<lb/>
　急而不㫁禍至無日矣權曰茍如君言劉豫州何不<lb/>
　遂事之乎亮曰田横齊之壯士耳猶守義不辱况劉<lb/>
　豫州王室之胄英才蓋世衆士仰慕若事之不濟此<lb/>
<pb n="KR2b0037_WYG_026-25b"/>
　乃天也安能復為之下乎權勃然曰吾不能舉全吳<lb/>
　之地十萬之衆受制于人吾計决矣非劉豫州莫可<lb/>
　以當曹操者然豫州新敗安能抗此難乎亮曰豫州<lb/>
　軍雖敗于長阪今戰士還者及闗羽水軍精甲萬人<lb/>
　劉琦合江夏戰士亦不下萬人曹操之衆逺來疲敝<lb/>
　聞追豫州輕騎一日一夜行三百餘里此所謂强弩<lb/>
　之末勢不能穿魯縞者也故兵法忌之曰必蹶上將<lb/>
　軍且北方之人不習水戰又荆州之民附操者偪兵<lb/>
<pb n="KR2b0037_WYG_026-26a"/>
　勢耳非心服也今將軍誠能命猛將統兵數萬與豫<lb/>
　州協規同力破曹軍必矣操軍敗必北還如此則荆<lb/>
　呉之勢强鼎足之形成矣成敗之機在于今日權大<lb/>
　恱<hi>時操遺權書曰近者奉辭伐罪劉琮束手今治水軍八十萬衆方與將軍會獵于呉權以示羣下莫</hi>
　<hi>不失色張昭等曰曹公挾天子以征四方拒之不順且將軍大勢可以拒操者長江也今操得荆州水軍</hi>
　<hi>䝉衝鬬艦乃以千數浮以沿江水陸俱下此為長江之險已與我共之矣而勢力衆寡又不可論愚謂不</hi>
　<hi>如迎之魯肅獨不言權起更衣肅追于宇下權知其意執肅手曰卿欲何言肅曰向察衆人之議専欲悞</hi>
　<hi>將軍今肅可迎操耳如將軍不可也何以言之今肅迎操操當以肅還付鄉黨品其名位猶不失下曹從</hi>
<pb n="KR2b0037_WYG_026-26b"/>
　<hi>事乗犢車從吏卒交遊士林累官故不失州郡也將軍迎操欲安所歸乎願定大計莫用衆人之議也權</hi>
　<hi>歎息曰諸人持議甚失孤望今卿廓開大計正與孤同</hi>時周瑜受使至番陽<hi>注見</hi>
　<hi>前</hi>肅勸權召瑜還瑜至謂權曰操雖托名漢相實漢<lb/>
　賊也將軍以神武雄才兼仗父兄之烈割據江東地<lb/>
　方數千里兵精足用英雄樂業當横行天下為國家<lb/>
　除殘去穢况操自送死而可迎之邪請為將軍籌之<lb/>
　今北土未平馬超韓遂為操後患而舍鞍馬仗舟楫<lb/>
　與呉越爭衡又今盛寒馬無藁草驅中國士衆逺涉<lb/>
<pb n="KR2b0037_WYG_026-27a"/>
　江湖之間不習水土必生疾病此數者用兵之患也<lb/>
　而操皆冐行之將軍禽操宜在今日瑜請得精兵數<lb/>
　萬人進徃夏口保為將軍破之權曰老賊欲廢漢自<lb/>
　立久矣徒忌二袁吕布劉表與孤耳今數雄已滅惟<lb/>
　孤尚存孤與老賊勢不兩立君言當擊甚與孤合此<lb/>
　天以君授孤也因拔刀斫前奏案曰諸將吏敢有復<lb/>
　言當迎操者與此案同遂選三萬人以周瑜程普<hi>字徳</hi>
　<hi>諄右北平土垠人</hi>為左右督與備并力逆操以魯肅為贊軍<lb/>
<pb n="KR2b0037_WYG_026-27b"/>
　校尉助畫方畧進與操遇于赤壁時操軍已有疾疫<lb/>
　初一交戰操軍不利引次江北瑜等在南岸瑜部將<lb/>
　黄蓋<hi>字公覆零陵人</hi>曰今冦衆我寡難以持久操軍方連船<lb/>
　艦首尾相接可燒而走也乃取蒙衝鬬艦十艘載燥<lb/>
　荻枯柴灌油其中裹以帷幕上建旌旗豫備走舸繫<lb/>
　于其尾先以書遺操詐云欲降時東南風急蓋以十<lb/>
　艦最著前中江舉㠶餘船以次俱進操軍吏士皆出<lb/>
　營立觀指言蓋降去北軍二里餘同時發火火烈風<lb/>
<pb n="KR2b0037_WYG_026-28a"/>
　猛船徃如箭燒盡北船延及岸上營落頃之煙燄張<lb/>
　天人馬燒溺死者甚多瑜等率輕鋭繼其後雷鼓大<lb/>
　進北軍大壊操引軍從華容<hi>漢縣故城在今荆州府監利縣今岳州府之華</hi>
　<hi>容隋所置</hi>道歩走遇泥濘道不通天又大風悉使羸兵負<lb/>
　草塡之騎乃得過蹈藉死者甚衆<hi>軍既出操乃大喜諸將問之操曰劉</hi>
　<hi>備吾儔也但得計少晚向使早放火吾徒無類矣備尋放火無所及</hi>劉備周瑜水陸并<lb/>
　進追至南郡操軍死者大半乃引軍北還<lb/>
十二月劉備徇荆州江南諸郡降之<lb/>
<pb n="KR2b0037_WYG_026-28b"/>
　劉備表劉琦為荆州刺史引兵南徇武陵長沙桂陽<lb/>
　零陵<hi>注俱見前</hi>皆降之備以諸葛亮為軍師中郎將督諸<lb/>
　郡賦税以充軍實<lb/>
孫權使其將賀齊<hi>賀本慶氏避漢安帝父諱改賀氏齊字公苗會稽山隂人</hi>討黟<hi>音醫</hi>
<hi>漢縣今屬江南徽州府</hi>賊平之<lb/>
　先是權破黄祖還復遣兵討平山越<hi>越種散而山處者丹陽豫章㑹</hi>
　<hi>稽皆有之</hi>及是黟賊帥陳僕等二萬戸屯林歴山<hi>在黟縣西南</hi>
　四面壁立齊募輕㨗士夜于隠處以鐵戈拓山而上<lb/>
<pb n="KR2b0037_WYG_026-29a"/>
　懸布以援下人得上者百餘人分布四面鳴鼓角賊<lb/>
　守路者皆驚走大軍上攻破之以其地置新都郡<hi>今徽</hi>
　<hi>州府是</hi>齊為太守<lb/>
<hi>己丑</hi>十四年秋七月曹操軍合肥<hi>漢縣今為江/南廬州府治</hi>開芍陂<hi>在今</hi>
<hi>江南鳯陽府夀州南亦曰安豐塘</hi>屯田<lb/>
　先是孫權圍合肥久不下曹操自荆州還遣兵救之<lb/>
　未至權退<hi>揚州别駕蔣濟詐言救至遣使齎書語城中為權軍所獲權信之遂燒圍走  蔣濟</hi>
　<hi>字子通楚國人</hi>至是操治水軍自渦入淮<hi>渦河古蒗蕩渠分流也自河南之陳</hi>
<pb n="KR2b0037_WYG_026-29b"/>
　<hi>州歸徳逕江南鳯陽府之懐逺縣入淮謂之渦口</hi>出肥水<hi>源出合肥逕夀州入淮</hi>軍合<lb/>
　肥故揚州刺史劉馥<hi>字元頴沛國人為刺史恩化大行十三年卒</hi>嘗治芍<lb/>
　陂以溉稻田<hi>水經注陂周一百二十里楚相孫叔敖所造</hi>于是操復開之<lb/>
冬十月荆州地震<lb/>
十二月孫權表劉備領荆州牧<lb/>
　初曹操北還留曹仁守江陵樂進守襄陽周瑜進至<lb/>
　南郡與仁隔江未戰甘寧徑前據夷陵仁分遣兵騎<lb/>
　圍之急瑜用吕蒙計<hi>䝉謂瑜曰留凌公績于江陵蒙與君行解圍釋急勢亦不久䝉</hi>
<pb n="KR2b0037_WYG_026-30a"/>
　<hi>保公績能十日守也瑜從之</hi>身與䝉西救寧大破仁兵而還乃渡<lb/>
　江屯北岸與仁相拒至是嵗餘瑜所攻擊殺傷甚衆<lb/>
　仁遂委城走<hi>權以瑜領南郡太守屯江陵程普領江夏太守治沙羡吕範領彭澤太守吕䝉</hi>
　<hi>領尋陽令縣沙羡漢縣故城在今湖北武昌府江夏縣彭澤漢  故城在今江西九江府湖口縣孫權置</hi>
　<hi>郡尋廢尋陽注見前吕範字子衡汝南細陽人</hi>會劉琦卒權以備領荆州牧<lb/>
　周瑜分南岸地以給備備立營于油口<hi>油江口也今曰油河在荆</hi>
　<hi>州府公安縣西</hi>改名公安權以妹妻備妹才㨗剛猛有諸兄<lb/>
　風侍婢百餘人皆執刀侍立備每入心常凛凛<hi>曹操宻遣</hi>
<pb n="KR2b0037_WYG_026-30b"/>
　<hi>辯士蔣幹布衣烏巾私行説周瑜瑜出迎立謂之曰子翼良苦逺渉江湖為曹氏作説客邪因延幹與周</hi>
　<hi>觀營中行視倉庫軍資器仗訖還飲宴示之侍者服餙珍玩之物因謂幹曰丈夫處世遇知己之主外託</hi>
　<hi>君臣之義内結骨肉之恩言行計從禍福共之假使蘇張更生能移其意乎幹但笑終無所言還白操稱</hi>
　<hi>瑜雅量高致非言辭所能間也  蔣幹字子翼九江人</hi>
<hi>庚寅</hi>十五年春曹操下令求才<lb/>
　丞相掾和洽<hi>字陽士汝南西平人</hi>言于操曰天下之人才德各<lb/>
　殊不可以一節取也今朝廷之議吏有著新衣乘好<lb/>
　車者謂之不清形容不飭衣裘敝壊者謂之亷潔至<lb/>
<pb n="KR2b0037_WYG_026-31a"/>
　令士大夫故汚辱其衣藏其輿服朝府大吏或自挈<lb/>
　壺飱以入官寺夫立教觀俗貴處中庸為可繼也今<lb/>
　崇一概難堪之行以檢殊途勉而行之必有疲瘁而<lb/>
　或容隠偽矣操善之下令求才<lb/>
二月乙巳朔日食<lb/>
冬曹操作銅雀臺于鄴<hi>後曹操又作金虎氷井二臺故址皆在今河南彰徳府臨漳縣</hi>
<hi>西南名曰三臺</hi>
十二月曹操讓還三縣<lb/>
<pb n="KR2b0037_WYG_026-31b"/>
　操上所封三縣因遂下令<hi>令曰孤始舉孝亷自以本非巖穴知名之士恐為人</hi>
　<hi>所凡愚欲好作政教以立名譽故在濟南除殘去穢平心選舉以是為豪强所忿恐致家禍故以病還郷</hi>
　<hi>里乃于譙東五十里築精舍欲秋夏讀書冬春射獵為二十年規待天下清乃出仕耳然不能得如意徴</hi>
　<hi>為典軍校尉意更為國家討賊立功使題墓道言漢故征西將軍曹侯之墓此其志也遭值董卓之難興</hi>
　<hi>舉義兵破降黄巾又討擊袁術摧破袁紹梟其二子復定劉表遂平天下身為宰相人臣之貴已極意望</hi>
　<hi>已過矣設使國家無有孤不知當幾人稱帝幾人稱王或者見孤彊盛妄相忖度言有不遜之志每用耿</hi>
　<hi>耿然欲孤便爾委兵歸國實不可也何者誠恐離兵為人所禍既為子孫計又已敗則國家傾危是以不</hi>
　<hi>得慕虛名而處實祸也然封兼四縣食戸二萬何徳堪之今上還三縣但食武平萬戸且以分損謗議少</hi>
<pb n="KR2b0037_WYG_026-32a"/>
　<hi>減孤之責也</hi>
孫權南郡守將周瑜卒權以魯肅代領其兵<lb/>
　劉表故吏士多歸劉備備以周瑜所給地少不足以<lb/>
　容其衆乃自詣孫權求都督荆州瑜因上疏請權留<lb/>
　備<hi>疏曰劉備以梟雄之姿而有闗羽張飛熊虎之將必非久屈為人用者謂宜徙備置吳盛為築宫室</hi>
　<hi>多其美女玩好以娛其耳目而分羽飛各置一方使如瑜者挾與攻戰大事可定也今猥割土地以資業</hi>
　<hi>之聚此三人俱在疆埸恐蛟龍得雲雨終非池中物也</hi>權不從備還聞之歎曰<lb/>
　天下智謀之士所見畧同前時孔明諫孤莫行其意<lb/>
<pb n="KR2b0037_WYG_026-32b"/>
　亦慮此也瑜詣京<hi>京口城也今江南鎮江府治是</hi>見權請與權從弟<lb/>
　奮威將軍瑜<hi>字仲異</hi>俱進取蜀并張魯與馬超結援還<lb/>
　據襄陽以蹙曹權許之瑜還治裝道病困與權牋曰<lb/>
　方今曹操在北疆埸未静劉備寄寓有似養虎天下<lb/>
　之事未知終始魯肅忠烈臨事不茍可以代瑜倘所<lb/>
　言可採瑜死不朽矣卒于巴邱<hi>裴松之曰瑜卒之處在今之巴陵與前所</hi>
　<hi>鎮巴邱名同處異南巴陵晉縣以巴邱山名今為湖  岳州府治</hi>權聞之哀慟曰公<lb/>
　瑾有王佐之資今忽短命孤何賴哉遂以魯肅為奮<lb/>
<pb n="KR2b0037_WYG_026-33a"/>
　武校尉代瑜領兵肅勸權以荆州借劉備與共拒曹<lb/>
　操權從之<hi>初權謂吕蒙曰卿今當塗掌事不可不學䝉辭以軍中多務權曰孤豈欲卿治經為</hi>
　<hi>博士邪但當渉獵見徃事耳卿言多務孰若孤孤嘗讀書自以為大有所益䝉乃就學及肅過尋陽與䝉</hi>
　<hi>議論大驚曰卿今者才畧非復吳下阿䝉䝉曰士别三日即更刮目相待大兄何見事之晚乎肅遂拜䝉</hi>
　<hi>母結友而去</hi>
劉備以龎統為治中從事<lb/>
　劉備以龎統守耒陽<hi>漢縣今屬湖南衡州府</hi>令不治免魯肅遺<lb/>
　備書曰士元非百里才也使處治中别駕之任始當<lb/>
<pb n="KR2b0037_WYG_026-33b"/>
　展其驥足耳諸葛亮亦言之備與統談大器之遂用<lb/>
　統為治中親待亞亮並為軍師中郎將<lb/>
孫權以歩隲<hi>晉歩楊之後以邑為氏隲字子山淮隂人</hi>為交州刺史<hi>漢交州治南海</hi>
<hi>今廣州府是</hi>
　初士燮<hi>字彦威蒼梧人</hi>為交阯太守表其三弟領合浦九真<lb/>
　南海三郡燮體器寛厚中國士人多徃依之雄長一<lb/>
　州威尊無上<hi>出入鳴鐘磬備其威儀笳簫鼓吹車騎滿道邊人夾轂焚香其貴重若此</hi>而<lb/>
　不廢貢職至是權以隲為刺史燮率兄弟奉承節度<lb/>
<pb n="KR2b0037_WYG_026-34a"/>
　遣子入質由是嶺南始服於權<lb/>
<hi>辛夘</hi>十六年春正月曹操以其子丕<hi>字子桓</hi>為五官中郎將<lb/>
為丞相副三月馬超韓遂等反秋曹操擊破之<lb/>
　初馬騰韓遂結為異姓兄弟既而更為讐敵朝廷遣<lb/>
　使和解之後曹操徴騰為衛尉使其子超代領部曲<lb/>
　至是操遣鍾繇討張魯而使夏侯淵<hi>字妙才惇族弟</hi>出河東<lb/>
　與繇㑹闗中諸將疑為襲已于是馬超韓遂等十部<lb/>
　皆反其衆十萬屯據潼闗<hi>在今陜西同州府華隂縣東歴代皆為要地</hi>七<lb/>
<pb n="KR2b0037_WYG_026-34b"/>
　月曹操自將擊之八月至潼闗與超等夾闗而軍操<lb/>
　急持之而潛遣二將渡蒲阪津<hi>即蒲闗在今山西蒲州府永濟縣西</hi>據<lb/>
　河西為營閏月操北渡河<hi>兵衆先渡操獨與虎士百餘人留南岸斷後馬超將</hi>
　<hi>歩騎萬餘人攻之矢下如雨操據胡床不動許褚扶操上船船工中流矢死禇左手舉鞍蔽操右手刺船</hi>
　<hi>校尉丁斐放牛馬以餌賊賊亂取之操乃得渡  許禇字仲康譙人</hi>循河為甬道而南<lb/>
　超等退拒渭口<hi>渭水入河之處漢曰船司空在今華隂縣東北</hi>操乃多設疑<lb/>
　兵潛以舟載兵入渭作浮橋夜分兵結營于渭南超<lb/>
　等夜攻營伏兵擊破之九月進軍渡渭超等數挑戰<lb/>
<pb n="KR2b0037_WYG_026-35a"/>
　不許固請割地送任子操用賈詡計<hi>操問詡計詡曰離之而已操曰</hi>
　<hi>解</hi>乃偽許之而離間超遂使相猜疑<hi>韓遂請與操相見操與遂有舊</hi>
　<hi>于是交焉語移時不及軍事但説京都舊故拊手歡笑既罷超等問遂曹公何言遂曰無所言也超等疑</hi>
　<hi>之他日操與遂書多所㸃竄如遂改定者超等愈疑遂</hi>操乃與克日會戰先以<lb/>
　輕兵挑之戰良久乃縱虎騎夾擊大破之超遂奔涼<lb/>
　州<hi>諸將問曰初賊守潼闗渭北道缺不從河東擊馮翊而反守潼闗引日而後北渡何也操曰若吾入</hi>
　<hi>河東賊必引守諸津則西河未可渡吾故盛兵何潼闗使賊悉衆南守而西河之備虛故兩將得取西河</hi>
　<hi>然後引軍北渡賊不能與吾爭連車樹柵為甬道而南既為不可勝且以示弱度渭為堅壘盧至不出所</hi>
<pb n="KR2b0037_WYG_026-35b"/>
　<hi>以驕之也故賊不為營壘而求割地吾順言許之使自安而不為備因畜士卒之力一旦擊之所謂疾雷</hi>
　<hi>不及掩耳兵之變化固非一道也</hi>十月操軍追至安定將還參軍事<lb/>
　楊阜謂操曰超有信布之勇甚得羗胡心若軍還而<lb/>
　不嚴為之備隴上諸郡非國家有也會北方有事<hi>河間</hi>
　<hi>田銀蘇伯反</hi>留夏侯淵屯長安遂還<hi>銀等尋皆破滅</hi>明年操誅馬<lb/>
　騰夷三族于是超率諸戎攻取郡縣殺刺史太守盡<lb/>
　兼隴右之衆楊阜與姜叙<hi>字伯奕</hi>趙昻<hi>字偉章皆冀人</hi>起兵破<lb/>
　超<hi>阜叙起鹵城昻據祁山隂遣人至冀使梁寛趙衢為内應衢詭説超使自出戰而與寛閉門超戰不</hi>
<pb n="KR2b0037_WYG_026-36a"/>
　<hi>克又不得入進退失據乃走鞏鹵城胡三省注在西縣冀縣之間祁山在甘肅  昌府西和縣西北</hi>超<lb/>
　南奔漢中<hi>先是阜欲討超而未得其便姜叙阜外兄也方屯歴城阜徃見叙及其母因具説情</hi>
　<hi>事歔郗悲甚敘母慨然曰咄伯奕人誰不死死于忠義得其所矣但當速發勿復顧我因敕敘與阜及趙</hi>
　<hi>昻等定計時昻子月已質于超謂妻異曰吾謀如是奈月何異厲聲曰雪君父之大耻喪元不足為重况</hi>
　<hi>一子哉已超走歴城執叙母母怒罵超超殺之及昻子月以去  歴城杜佑曰在同谷郡西同谷今甘肅</hi>
　<hi>階州成縣是</hi>
冬劉璋遣使迎劉備備留兵守荆州而西璋使備擊張<lb/>
魯<lb/>
<pb n="KR2b0037_WYG_026-36b"/>
　扶風法正<hi>字孝直郿人</hi>為劉璋軍議校尉璋不能用别駕<lb/>
　張松與正善前使荆州不為曹操所禮松恨因勸璋<lb/>
　絶操而結劉備璋曰誰可使者松乃舉正正辭謝佯<lb/>
　為不得已而行比還為松説備有雄畧宻謀奉戴以<lb/>
　為州主會鍾繇欲向漢中璋懼松因説曰曹公兵無<lb/>
　敵于天下若因張魯之資以取蜀土誰能禦之劉豫<lb/>
　州使君之宗室而曹公之深讐也善用兵若使之討<lb/>
　魯魯必破魯破則益州强曹公雖來無能為也璋然<lb/>
<pb n="KR2b0037_WYG_026-37a"/>
　之遣正迎備<hi>主簿黄權諌曰左將軍有驍名今以部曲遇之則不滿其心以客禮待之則一</hi>
　<hi>國不容二君若客有泰山之安則主有累卵之危不若閉境以待時清璋不納  黄權字公衡閬中人</hi>
　正至荆州隂説備取益州備疑未决龎統曰荆州荒<lb/>
　殘人物殫盡東有孫車騎北有曹操難以得志今益<lb/>
　州戸口百萬土沃財富誠得以為資大業可成也備<lb/>
　曰今指與吾水火者曹操也操以急吾以寛操以暴<lb/>
　吾以仁操以譎吾以忠每與操反事乃可成耳今以<lb/>
　小利而失信義于天下奈何統曰亂離之時固非一<lb/>
<pb n="KR2b0037_WYG_026-37b"/>
　道所能定也且兼弱攻昧逆取順守古人所貴若事<lb/>
　定之後封以大國何負于信今日不取終為人利耳<lb/>
　備以為然乃留諸葛亮闗羽等守荆州自將歩卒數<lb/>
　萬而西<hi>孫權聞備西上遣船迎妹而夫人欲將備子禪去張飛趙雲勒兵截江乃得禪還</hi>劉<lb/>
　璋敕在所供奉贈遺以巨億計巴郡太守嚴顔<hi>蜀人</hi>拊<lb/>
　心歎曰此所謂獨坐窮山放虎自衛也備北詣涪<hi>注見</hi>
　<hi>前</hi>璋率兵三萬徃會之歡飲百餘日璋增備兵厚加<lb/>
　資給使擊張魯備北到葭萌<hi>漢縣故城在今四川保寜府廣元縣</hi>厚樹<lb/>
<pb n="KR2b0037_WYG_026-38a"/>
　恩德以収衆心<lb/>
<hi>壬辰</hi>十七年春正月曹操還鄴贊拜不名入朝不趨劍履<lb/>
上殿<lb/>
夏六月庚寅晦日食<lb/>
孫權徙治建業<hi>今江南江寧府治本楚金陵邑秦改曰秣陵置縣兩漢因之三國孫權建都于</hi>
<hi>此名曰建業晉避諱又改曰建康至唐始定為上元江寜二縣</hi>
　初張紘以秣陵山川形勝勸孫權以為治所劉備亦<lb/>
　勸權居之權于是作石頭城<hi>在今上元縣西石城山下</hi>徙治秣陵<lb/>
<pb n="KR2b0037_WYG_026-38b"/>
　改號建業<hi>權遣紘還吳迎家道病卒留牋曰人情憚難而趨易好同而惡異𫝊曰從善如登從</hi>
　<hi>惡如崩言善之難也人君承基據勢無假于人而忠臣挾難進之術吐逆耳之言其不合也不亦宜乎故</hi>
　<hi>明君寤之求賢如飢渴受諫而不厭抑情損欲而以義斷恩也權省書為之流涕</hi>
權作濡須塢<hi>濡須水名源出巢湖夾水立塢狀如偃月在今江南廬州府巢縣東南與無為州接</hi>
冬十月曹操擊權至濡須<lb/>
　吕䝉聞曹操欲東兵説孫權夾濡須水口立塢諸將<lb/>
　皆曰上岸擊賊洗足入船何用塢為䝉曰兵有利鈍<lb/>
　戰無百勝如有邂逅敵歩騎蹙人不暇及水其得入<lb/>
<pb n="KR2b0037_WYG_026-39a"/>
　船乎權遂從之已曹操撃權至濡須權禦之相拒累<lb/>
　月<hi>操出濡須作油船夜渡洲上權以水軍圍取得三千餘人其没溺者亦數千人權數挑戰操堅守不</hi>
　<hi>出權乃自乗輕舟從濡須口入操軍諸將皆以為是挑戰者欲擊之操曰此必孫權欲身見吾軍部伍也</hi>
　<hi>敕軍中皆精嚴弓弩不得妄發權行五六里廻環作鼓吹操見權舟船器仗軍伍齊肅喟然歎曰生子當</hi>
　<hi>如孫仲謀若劉景升子豚犬耳</hi>至明年正月權為牋與操説春水方<lb/>
　生公宜速去操語諸將曰權不欺孤遂撤軍還<lb/>
侍中光祿大夫參軍事荀彧自殺<lb/>
　先是董昭與諸將議以丞相宜進爵國公九錫備物<lb/>
<pb n="KR2b0037_WYG_026-39b"/>
　以彰殊勲荀彧以為曹公本興義兵以匡朝寧國秉<lb/>
　忠貞之誠守退讓之實君子愛人以徳不宜如此操<lb/>
　由是不悦及擊孫權表請彧勞軍于譙因輙留彧以<lb/>
　侍中光祿大夫持節參丞相軍事操向濡須彧以病<lb/>
　留壽春飲藥而卒<lb/>
十二月有星孛于五諸侯<hi>晉書天文志五諸侯五星在東井北</hi>
劉備據涪城<lb/>
　時曹操方攻孫權權呼備自救<hi>先是備在葭萌龎統言于備曰今隂選精</hi>
<pb n="KR2b0037_WYG_026-40a"/>
　<hi>兵晝夜兼道徑襲成都一舉便定此上計也楊懷髙沛璋之名將各仗强兵據守關頭聞數諫璋使遣將</hi>
　<hi>軍還荆州將軍遣與相聞説荆州有急欲還救之二子喜必來見因此執之進取其兵乃回成都此中計</hi>
　<hi>也退還白帝連引荆州徐還圗之此下計也備然其中計  關頭即白水闗在今四川保寧府昭化縣白</hi>
　<hi>帝城名公孫述所築在今四川夔州府奉節縣</hi>備貽書璋曰孫氏與孤本為<lb/>
　唇齒而闗羽兵弱今不徃救則操必取荆州轉侵州<lb/>
　界其憂甚于張魯因求益萬兵及資糧璋但許兵四<lb/>
　千餘皆給半備因激怒其衆曰吾為益州征彊敵師<lb/>
　徒勞瘁而積財吝賞何以使士大夫死戰乎張松書<lb/>
<pb n="KR2b0037_WYG_026-40b"/>
　與備曰今大事垂立如何釋此去乎璋聞之収斬松<lb/>
　敕闗戍勿復得與備通備大怒召懐沛責以無禮斬<lb/>
　之勒兵徑至關頭并其兵進據涪城<lb/>
<hi>癸巳</hi>十八年春正月并十四州為九州<lb/>
　省司𨽻及幽并涼交四州為冀豫兖青徐揚荆雍益<lb/>
　九州而冀州兼有幽并二州及司𨽻之河東河内馮<lb/>
　翊扶風四郡<hi>胡三省曰此曹操欲廣其所統以制天下耳</hi>
夏五月曹操自立為魏公加九錫<lb/>
<pb n="KR2b0037_WYG_026-41a"/>
　封凡十郡以丞相領冀州牧如故<lb/>
秋七月魏始建宗廟社稷<lb/>
冬十一月魏初置尚書侍中六卿<lb/>
　以荀攸為尚書令涼茂<hi>字伯方山陽昌邑人</hi>為僕射毛玠崔琰<lb/>
　常林<hi>字伯槐河内温人</hi>徐奕<hi>字季才/東莞人</hi>何䕫<hi>字叔龍陳郡陽夏人</hi>為尚書<lb/>
　王粲<hi>字仲宣髙平人</hi>杜襲<hi>字子緒潁川定林人</hi>衛凱和洽為侍中鍾繇<lb/>
　為大理王修為大司農袁渙為郎中令行御史大夫<lb/>
　事陳羣為御史中丞<hi>時操欲復肉刑令曰昔陳鴻臚以為死刑有可加于仁恩者御</hi>
<pb n="KR2b0037_WYG_026-41b"/>
　<hi>史中丞能申其父之論乎羣對曰臣父紀以為漢除肉刑而加増笞法本興仁惻而死者更衆所謂名輕</hi>
　<hi>而實重者也名輕則易犯實重則傷民且殺人價死合于古制至于傷人或殘毁其體而裁剪毛髪非其</hi>
　<hi>理也若用古刑使淫者下蠶室盗者刖其足則永無淫放穿窬之姦矣夫三十之屬雖未可悉復若斯數</hi>
　<hi>者時之所患宜先施用議者惟鍾繇與羣議同餘皆以為未可行操以軍事未罷顧衆議而止</hi>
<hi>甲午</hi>十九年春三月曹操進位諸侯王上<lb/>
夏閏五月孫權使其將吕䝉攻皖城破之<lb/>
　初曹操恐濵江郡縣為權所畧徴令内徙民轉相驚<lb/>
　户十餘萬皆東渡江其地遂虛合肥以南惟有皖城<lb/>
<pb n="KR2b0037_WYG_026-42a"/>
　操以朱光為廬江太守屯皖大開稻田吕蒙言于孫<lb/>
　權曰皖田肥美若一収熟彼衆必増宜早除之權乃<lb/>
　親攻皖城<hi>諸將欲作土山添攻具吕蒙曰治攻具及土山必歴日乃成城備既修外救亦至不</hi>
　<hi>可圖也今觀此城不能甚固以三軍鋭氣四面並攻不移時可㧞全勝之道也權從之</hi>䝉薦甘<lb/>
　寧為升城督寧持練緣城䝉以精鋭繼之手執枹鼓<lb/>
　士卒皆騰踴侵晨進攻食時破之獲朱光及男女數<lb/>
　萬口權拜䝉為廬江太守還屯尋陽<lb/>
劉備入成都自領益州牧以諸葛亮為軍師將軍<lb/>
<pb n="KR2b0037_WYG_026-42b"/>
　先是劉璋遣其將吳懿<hi>蜀志作臺字子遠陳留人</hi>等拒備皆敗退<lb/>
　詣軍降備遂分定諸縣進圍雒城<hi>漢置雒縣後漢為廣漢郡治故城在</hi>
　<hi>今四川成都府漢州</hi>至是諸葛亮留闗羽守荆州與張飛趙雲<lb/>
　將兵泝流克巴東<hi>劉璋分巴郡置巴東郡今䕫州府是</hi>破巴郡獲太守<lb/>
　嚴顔<hi>飛呵顔曰何以不降顔曰卿等無狀侵奪我州我州但有斷頭將軍無降將軍也飛怒令牽去</hi>
　<hi>斫頭顔容止不變曰斫頭便斫頭何為怒也飛壯而釋之引為賔客</hi>備圍雒城且一年<lb/>
　龎統中流矢卒法正牋與劉璋曰左將軍舊心依依<lb/>
　實無薄意可圖變化以保尊門璋不答雒城潰備進<lb/>
<pb n="KR2b0037_WYG_026-43a"/>
　圍成都亮飛雲引兵來會馬超知張魯不足與計事<lb/>
　亦來請降備令引兵屯城北城中震怖璋遂開城出<lb/>
　降備遷璋公安盡歸其財物佩以振威將軍印綬備<lb/>
　入成都自領益州牧以諸葛亮為軍師將軍時董和<lb/>
　<hi>字㓜宰南郡枝江人</hi>黄權李嚴<hi>字正方/南陽人</hi>等本璋所任用<hi>和為益州大守</hi>
　<hi>權為府主簿嚴為䕶軍</hi>吳懿費觀<hi>字賔伯江/夏鄳人</hi>等皆璋之姻親<hi>璋兄</hi>
　<hi>瑁取懿妹璋母費氏</hi>彭羕<hi>字永年/廣漢人</hi>璋所擯棄<hi>羕為人所毁璋髠鉗為徒𨽻</hi>劉<lb/>
　巴<hi>字子初零陵人</hi>宿昔所忌恨<hi>備自新野南奔巴不從備而北詣操後入蜀璋欲迎備巴</hi>
<pb n="KR2b0037_WYG_026-43b"/>
　<hi>又諫之</hi>皆處之顯任盡其器能有志之士無不競勸益<lb/>
　州之民是以大和<hi>或欲以成都名田宅分賜諸將趙雲曰霍去病以匈奴未滅無用家</hi>
　<hi>為今國賊非但匈奴未可求安也須天下都定各反桑梓歸耕本土乃其宜耳益州人民初罹兵革田宅</hi>
　<hi>皆可歸還令安居復業乃可役調得其歡心不宜奪之以私所愛也備從之諸葛亮治蜀頗尚嚴峻人多</hi>
　<hi>怨者法正謂曰昔髙祖入關約法三章秦民知徳願君緩刑弛禁以慰此州之望亮曰君知其一未知其</hi>
　<hi>二秦以無道政苛民怨髙祖因之可以宏濟劉璋暗弱自馬以來政徳不舉威刑不肅君臣之道漸以陵</hi>
　<hi>替寵之以位位極則賤順之以恩恩竭則慢所以致敝實由于此吾今威之以法法行則知恩限之以爵</hi>
　<hi>爵加則知榮榮恩並濟上下有節為治之要于斯著矣</hi>
<pb n="KR2b0037_WYG_026-44a"/>
秋七月曹操擊孫權<lb/>
　操將擊孫權參軍𫝊幹<hi>字彦林北地人</hi>諫曰今天下未承王<lb/>
　命者唯吳與蜀然吳有長江之險蜀有崇山之阻難<lb/>
　以威服易以徳懐可且按甲寢兵全威養徳以道制<lb/>
　勝操不從留少子植<hi>字子建</hi>守鄴以邢顒<hi>字子昻河間鄭人</hi>為<lb/>
　植家丞<hi>顒防閑以禮無所屈撓由是不合庶子劉楨美文辭植親愛之楨曰君侯採庶子之春華</hi>
　<hi>忘家丞之秋實為上招謗其罪不小愚實懼馬  劉楨字公幹東平人</hi>操進軍合肥至<lb/>
　十月無功而還<lb/>
<pb n="KR2b0037_WYG_026-44b"/>
冬十月夏侯淵討枹罕賊宋建斬之<lb/>
　初隴西宋建因涼州亂自號河首平漢王聚衆枹罕<lb/>
　改元置百官三十餘年至是操遣夏侯淵自興國<hi>城名</hi>
　<hi>在今秦州秦安縣</hi>討之屠枹罕斬建淵先破走韓遂于長離<lb/>
　<hi>川名在秦安縣</hi>悉降馬超餘衆畧定諸羌明年金城諸將斬<lb/>
　送遂首于是涼州悉平<lb/>
十一月曹操弑皇后伏氏及皇子二人<lb/>
　帝自都許以來守位而已左右侍御莫非曹氏之人<lb/>
<pb n="KR2b0037_WYG_026-45a"/>
　議郎趙彦嘗為帝陳言時策操惡而殺之操後以事<lb/>
　入見殿中帝不任其懼因曰君若能相輔則厚不爾<lb/>
　幸垂恩相捨操失色俛仰求出舊儀三公引兵朝見<lb/>
　令虎貢執刀挾之操出汗流浹背自後不復朝請董<lb/>
　承女為貴人操誅承求貴人殺之帝以貴人有<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>為<lb/>
　請不得伏后懼與父完書令宻圖之至是事泄操使<lb/>
　郗慮持節䇿収皇后璽綬以尚書令華歆為副勒兵<lb/>
　入宫収后后閉户藏壁中歆壊戸發壁就牽后出時<lb/>
<pb n="KR2b0037_WYG_026-45b"/>
　帝在外殿后披髪徒跣行泣過訣曰不能復相活邪<lb/>
　帝曰我亦不知命在何時顧謂慮曰郗公天下寧有<lb/>
　是邪遂將后下暴室以幽死所生二皇子皆酖殺之<lb/>
　兄弟及宗族死者百餘人<lb/>
<hi>乙未</hi>二十年春正月立貴人曹氏<hi>操之女</hi>為皇后<lb/>
劉備孫權分荆州備使闗羽守江陵權使魯肅屯陸口<lb/>
<hi>陸水入江之口在今湖北武昌府嘉魚縣西南亦曰陸溪口</hi>
　孫權以劉備已得益州令諸葛瑾從備求荆州備曰<lb/>
<pb n="KR2b0037_WYG_026-46a"/>
　須得涼州當以荆州相與權忿曰此假而不反乃欲<lb/>
　虛辭引嵗也遂置長沙零陵桂陽長史闗羽逐之權<lb/>
　遣吕䝉襲奪三郡備引兵自至公安遣羽爭之孫權<lb/>
　進住陸口使魯肅將萬人屯益陽<hi>漢縣今屬湖南長沙府</hi>以拒<lb/>
　羽肅邀羽相見因責數羽羽曰烏林<hi>磯名在今湖北安陸府沔陽州</hi>
　<hi>東南江濵水經注江水又東逕烏林南即黄公覆敗魏武處考三國志赤壁之戰多作烏林盖赤壁在江</hi>
　<hi>之南烏林在江之北故互言之也</hi>之役左將軍身在行伍戮力破敵<lb/>
　豈得徒勞無一塊土而足下來欲収地邪肅曰不然<lb/>
<pb n="KR2b0037_WYG_026-46b"/>
　始與豫州覲于長阪豫州之衆不當一校計窮慮極<lb/>
　圖欲遠竄主上矜愍豫州身無處所不愛土地士民<lb/>
　之力以濟其患而豫州愆德墮好今已藉手西州又<lb/>
　欲剪并荆土斯葢凢夫所不忍行而况整領人物之<lb/>
　主乎羽無以答會聞曹操將攻漢中備乃求和于權<lb/>
　權令諸葛瑾報命遂分荆州以湘水<hi>源出廣西桂林府興安縣逕湖</hi>
　<hi>南之永州衡州至長沙府湘隂縣滙于洞庭</hi>為界長沙江夏桂陽以東屬<lb/>
　權南郡零陵武陵以西屬備<hi>瑾每奉使至蜀與弟亮但公會相見退無私靣</hi>
<pb n="KR2b0037_WYG_026-47a"/>
秋七月曹操取漢中張魯降<lb/>
　操軍至陽平<hi>闗名在陜西漢中府沔縣西北即白馬城也今寧羌州亦有關名陽平乃後代</hi>
　<hi>所置</hi>張魯欲降其弟衛不肯率衆拒闗堅守操攻之不<lb/>
　能拔欲引軍還會前軍夜迷誤入張衛别營營中大<lb/>
　驚退散操進兵攻之衛等夜遁魯衆潰奔巴中<hi>魯左右欲</hi>
　<hi>悉燒寳貨倉庫魯曰本欲歸命國家而意未得達今避鋒鋭非有惡意寳貨倉庫國家之有遂封藏而去</hi>
　操入南鄭遣人慰喻魯復漢寧為漢中留夏侯淵張<lb/>
　郃守之而還<hi>主簿司馬懿言于操曰劉備以詐力虜劉璋蜀人未附而遠爭江陵此機不可</hi>
<pb n="KR2b0037_WYG_026-47b"/>
　<hi>失也今克漢中益州震動進兵臨之勢必瓦解聖人不可違時亦不可失時也操曰人苦無足既得隴復</hi>
　<hi>望蜀邪遂還</hi>是冬張魯自巴中將餘衆降拜魯鎮南將軍<lb/>
　封閬中侯<hi>魯將閻圃及五子皆為列侯</hi>
冬十月始置名號侯以賞軍功<hi>裴松之曰虛封葢自此始</hi>
<hi>丙申</hi>二十一年夏四月曹操自進爵魏王殺其尚書崔琰<lb/>
　初崔琰薦鉅鹿楊訓操禮辟之及操進爵訓發表稱<lb/>
　頌或笑訓希世浮偽琰失舉琰取其草視之與訓書<lb/>
　曰省表事佳耳時乎時乎會當有變琰本意譏論者<lb/>
<pb n="KR2b0037_WYG_026-48a"/>
　好譴呵而不尋情理有與琰不平者白之操怒以琰<lb/>
　意指不遜収付獄髠為徒𨽻白者復云琰對賔客虬<lb/>
　須直視若有所瞋遂賜琰死毛玠傷琰無辜心不悦<lb/>
　人復白玠怨謗亦収付獄<hi>桓階和洽為之陳理操曰此捐君臣恩義妄為死友</hi>
　<hi>怨歎殆不可忍也洽曰玠剛直忠公不宜有此然人情難保要宜考覈兩騐其實玠信有謗言當肆之市</hi>
　<hi>朝若無此言言事者誣大臣以誤主聽臣竊不安操遂不窮治玠遂免黜</hi>時西曹掾丁儀<lb/>
　<hi>字正禮沛郡人</hi>用事玠之獲罪儀有力焉羣下側目<hi>何䕫徐奕獨不</hi>
　<hi>事儀儀譖奕出之傅選謂䕫宜少下之䕫曰為不義適足害身焉能害人</hi>
<pb n="KR2b0037_WYG_026-48b"/>
五月己亥朔日食<lb/>
秋七月南匈奴單于入朝于魏遂留居鄴<lb/>
　初南匈奴久居塞内與編户大同而不輸貢賦議者<lb/>
　恐其戸口滋蔓浸難禁制欲豫為之防至是單于呼<lb/>
　厨泉入朝于魏操因留之于鄴使右賢王去卑監其<lb/>
　國單于嵗給綿絹錢糓如列侯子孫襲號分其衆為<lb/>
　五部各立其貴人為帥<hi>分為左右前後中五部散居并州諸郡監國者居平陽</hi>
　選漢人為司馬以監督之<lb/>
<pb n="KR2b0037_WYG_026-49a"/>
<hi>丁酉</hi>二十二年春正月曹操擊孫權軍三月權降<lb/>
　先是孫權圍合肥魏將張遼李典擊之大敗而還<hi>權為</hi>
　<hi>張遼所掩襲甘寧凌統等以死扞敵權乘駿馬越津橋得去事在二十年</hi>至是操擊權進<lb/>
　軍居巢權保濡湏操逼攻之權退走三月操引軍還<lb/>
　權遣使請降操報之<hi>權留將軍周泰督濡須諸將以泰寒門不服權會諸將樂飲命</hi>
　<hi>秦解衣手指其創痕流涕曰㓜平卿為孤兄弟戰如熊虎被創數十吾亦何心不待卿以骨肉之恩委卿</hi>
　<hi>以兵馬之重乎諸將皆服  周泰字㓜平下蔡人</hi>
夏四月曹操用天子車服出入警蹕<lb/>
<pb n="KR2b0037_WYG_026-49b"/>
　冕十二旒<hi>旒垂玉也十二以象天數</hi>乘金根車<hi>以金為餙輪皆朱</hi>駕六馬<lb/>
　設五時副車<hi>各如方色焉亦如之</hi>
冬十月魏以世子丕為王太子<lb/>
　初操娶丁夫人無子妾劉氏生子昻卞氏生四子丕<lb/>
　彰<hi>字子文</hi>植熊於是出丁夫人而立卞氏為繼室植性<lb/>
　機警多藝能才藻敏贍操愛之操欲以女妻丁儀丕<lb/>
　以儀目眇止之儀由是怨丕遂與弟廙<hi>字敬禮</hi>及楊修<lb/>
　<hi>字祖徳彪之子</hi>數稱植才勸操立以為嗣他日操屏人問賈<lb/>
<pb n="KR2b0037_WYG_026-50a"/>
　詡詡嘿然不對操問其故詡曰屬有所思故不即對<lb/>
　耳操曰何思詡曰思袁本初劉景升父子也操大笑<lb/>
　<hi>操嘗出征丕植並送植稱述功德發言有章左右屬目操亦悦焉丕悵然自失吳質耳語曰王當行流涕</hi>
　<hi>可也及辭丕流涕而拜操及左右咸歔欷于是皆以植多華辭而誠心不及也  吳質字季重濟隂人</hi>
　植既任性而行不自雕餙丕御之以術矯情自飾宫<lb/>
　人左右並為之稱説故遂定為太子<hi>丕抱議郎辛毗頸而言曰辛君</hi>
　<hi>知我喜不毗以告其女憲英憲英曰太子代君主宗廟社稷者也代君不可以不戚主國不可以不懼宜</hi>
　<hi>戚宜懼而反以為喜何以能久魏其不昌乎</hi>久之植乗車行馳道中開司<lb/>
<pb n="KR2b0037_WYG_026-50b"/>
　馬門出操大怒公車令坐死由是重諸侯科禁而植<lb/>
　寵日衰<lb/>
劉備進兵漢中曹操遣將軍曹洪拒之<lb/>
　張魯之走巴中也劉備遣黄權迎之<hi>權言于備曰若失漢中則三巴</hi>
　<hi>不振此為割蜀之股臂也于是迎魯</hi>而魯已降操操遣張郃徇三巴<hi>巴郡</hi>
　<hi>巴東巴西為三巴巴東注見前巴西劉璋所置郡治閬中今保寧府治是也</hi>巴西太守張<lb/>
　飛襲擊郃大破之郃走還南鄭<hi>事在二十年</hi>至是法正説<lb/>
　劉備曰曹操一舉而降張魯定漢中不因此勢以圖<lb/>
<pb n="KR2b0037_WYG_026-51a"/>
　巴蜀而留夏侯淵張郃屯守身遽北還此非其志不<lb/>
　逮而力不足也必將内有憂逼故耳今策淵郃才畧<lb/>
　不勝國之將帥舉衆徃討必可克之克之之日廣農<lb/>
　積榖觀釁伺隙上可以傾覆寇敵尊奬王室中可以<lb/>
　蠶食雍涼廣拓境土下可以固守要害為持久之計<lb/>
　此蓋天以與我時不可失也備乃進兵遣張飛馬超<lb/>
　吳蘭等屯下辨<hi>後漢武都郡治故城在今甘肅階州成縣</hi>操遣曹洪拒之<lb/>
　<hi>明年曹洪擊吳蘭斬之張飛馬超走備屯陽平攻張郃等不克</hi>
<pb n="KR2b0037_WYG_026-51b"/>
孫權陸口守將魯肅卒權以吕蒙代之<lb/>
孫權遣陸遜<hi>字伯言吳人</hi>討丹陽山越<hi>注見前</hi>平之<lb/>
　陸遜言于權曰克敵寧亂非衆不濟而山冦未平難<lb/>
　以圖遠可大部伍取其精鋭權從之會丹陽賊帥費<lb/>
　棧作亂扇動山越權命遜討破之遂部伍東三郡<hi>丹陽</hi>
　<hi>新都會稽也</hi>强者為兵羸者補戸得精卒數萬人宿惡蕩<lb/>
　除所過肅清<hi>會稽太守淳于式表遜枉取民人遜後詣都言次稱式佳吏權曰式白君而君</hi>
　<hi>薦之何也遜對曰式意欲養民是以白遜遜豈可復毁式以亂聖聼乎權曰此誠長者之事顧人不能為</hi>
<pb n="KR2b0037_WYG_026-52a"/>
　<hi>耳</hi>
<hi>戊戌</hi>二十三年春正月少府耿紀<hi>字季行秉元孫</hi>司直韋晃太醫<lb/>
令吉本<hi>吉氏周尹吉甫之後本范書作㔻或又作平</hi>等起兵討曹操不克死<lb/>
之<lb/>
　時有京兆金禕<hi>字徳偉日磾之後</hi>自以世為漢臣乃發憤與<lb/>
　紀等起兵欲挾天子以伐魏南援劉備不克而死<hi>時操</hi>
　<hi>在□留丞相長史王必典兵督許中事紀等率衆夜攻必射必中肩會天明衆潰紀等皆被誅必尋亦以</hi>
　<hi>創死</hi>
<pb n="KR2b0037_WYG_026-52b"/>
三月有星孛于東方<lb/>
秋七月曹操擊劉備九月至長安<lb/>
<hi>己亥</hi>二十四年春正月劉備擊夏侯淵破斬之<lb/>
　初夏侯淵戰雖數勝曹操常戒之曰為將當有怯弱<lb/>
　時不可但恃勇也將當以勇為本行之以智計若但<lb/>
　任勇則一匹夫敵耳及是與劉備相拒踰年備自陽<lb/>
　平南渡沔水緣山稍前營于定軍山<hi>在今漢中府沔縣東南</hi>淵<lb/>
　引兵爭之法正曰可擊矣備使討虜將軍黄忠<hi>字漢升南</hi>
<pb n="KR2b0037_WYG_026-53a"/>
　<hi>陽人</hi>乗高鼔譟攻之淵軍大敗遂斬之張郃引兵還督<lb/>
　軍杜襲収斂散卒推郃為軍主衆心乃定<lb/>
二月壬子晦日食<lb/>
夏五月劉備取漢中<lb/>
　操自長安出斜谷軍遮要以臨漢中劉備曰曹公雖<lb/>
　來無能為也我必有漢川矣乃斂衆拒險終不交鋒<lb/>
　操運米北山下黄忠引兵欲取之過期不還趙雲將<lb/>
　數十騎出營視之值操揚兵大出雲遂前突其陣且<lb/>
<pb n="KR2b0037_WYG_026-53b"/>
　鬬且却魏兵散而復合追至營下雲入營開門偃旗<lb/>
　息鼓魏兵疑雲有伏引去雲以勁弩射魏兵魏兵驚<lb/>
　駭自相蹂踐墮水死者甚衆<hi>明旦備至雲營視昨戰處曰子龍一身都是膽</hi>
　<hi>也</hi>相守積月魏軍士多亡五月操引兵還長安備遂<lb/>
　有漢中<hi>備遣將軍孟逹攻房陵殺其太守又遣養子中郎將封與違會攻上庸太守申耽舉郡降</hi>
　<hi>府房陵漢縣後漢末置郡晉廢郡為縣今湖北鄖陽  房縣是上庸漢縣後漢末置郡梁廢故城在今鄖</hi>
　<hi>陽府竹山縣劉封本羅侯寇氏子孟達扶風人</hi>
秋七月劉備自立為漢中王<lb/>
<pb n="KR2b0037_WYG_026-54a"/>
　備設壇場于沔陽<hi>漢縣故城任今漢中府沔縣</hi>陳兵列衆羣臣陪<lb/>
　位奏以備為漢中王讀訖備拜受璽綬御王冠立子<lb/>
　禪為王太子還治成都以許靖<hi>字文休汝南平輿人</hi>為太傅法<lb/>
　正為尚書令闗羽張飛馬超黄忠皆進位有差<hi>初馬超來</hi>
　<hi>降闗羽書與諸葛亮問超人才可誰比類亮答曰孟起兼資文武雄烈過人一世之傑黥彭之徒可與益</hi>
　<hi>徳並驅爭先猶未及髯之絶倫超羣也羽美鬚髯故亮謂之髯羽省書大悦至是司馬費詩奉使授羽印</hi>
　<hi>綬羽聞黄忠位與已並怒曰大丈夫終不與老兵同列不肯受拜詩曰昔蕭曹與高祖少小親舊而陳韓</hi>
　<hi>亡命後至論其班列韓最居上未聞蕭曹以此為怨今王以一時之功隆崇漢室然意之輕重寜當與君</hi>
<pb n="KR2b0037_WYG_026-54b"/>
　<hi>侯齊乎且王與君侯譬猶一體同休等戚禍福共之愚謂君侯不宜計官號之高下爵祿之多少為意也</hi>
　<hi>羽大感悟遽即受拜人費詩字公舉□為南安</hi>
八月漢中將闗羽取襄陽<lb/>
　闗羽使糜芳<hi>竺之弟</hi>守江陵傅士仁守公安羽自率衆<lb/>
　攻曹仁于樊仁使于禁龎徳等屯樊北八月大霖雨<lb/>
　漢水溢平地數丈禁等七軍皆没諸將登高避水羽<lb/>
　乘大船就攻之禁窮廹遂降龎德力戰為羽所獲不<lb/>
　屈羽殺之急攻樊城城多崩壊不没者數版羽乘船<lb/>
<pb n="KR2b0037_WYG_026-55a"/>
　臨城外内斷絶羽又遣别將圍襄陽刺史胡修太守<lb/>
　𫝊方皆降<hi>操聞龎徳死流涕曰吾知于禁三十年何意臨危反不及龎德邪</hi>
曹操殺丞相主簿楊修<lb/>
　初楊修丁儀謀立曹植為魏嗣丕患之以車載廢簏<lb/>
　<hi>敗箱也</hi>内<hi>作納</hi>吳質與之謀修白操丕懼告質質曰無害<lb/>
　也明日復以簏載絹入修復白之推驗無人操由是<lb/>
　疑後植以驕縱見疏修亦不敢自絶每當就植慮事<lb/>
　有闕忖度操意預作答教十餘條敕門下隨問答之<lb/>
<pb n="KR2b0037_WYG_026-55b"/>
　于是教裁出答已入操怪其㨗推問始洩遂収殺之<lb/>
冬十月孫權使吕䝉襲取江陵曹操救樊闗羽走還權<lb/>
邀斬之十二月吕䝉卒<lb/>
　闗羽威震華夏自許以南徃徃遥應曹操議徙許都<lb/>
　以避其鋭司馬懿蔣濟曰闗羽得志孫權必不願也<lb/>
　可遣人勸權躡其後許割江南以封權則樊圍自解<lb/>
　操從之初魯肅以操尚存勸權撫輯闗羽與之同仇<lb/>
　及吕䝉代肅以羽驍勇有兼并之志勸權取羽權善<lb/>
<pb n="KR2b0037_WYG_026-56a"/>
　之權嘗為其子求昬于羽羽罵其使不許權由是怒<lb/>
　至是蒙上疏曰羽討樊而多留備兵必恐䝉圖其後<lb/>
　故也䝉嘗有病乞還建業以治疾羽必撤備兵盡赴<lb/>
　襄陽然後襲其空虛羽可擒也遂稱病篤權露檄召<lb/>
　蒙還既至問可代者蒙曰陸遜意思深長才堪負重<lb/>
　而未有遠名非羽所忌宜用之權乃召遜代䝉遜至<lb/>
　陸口為書與羽稱其功美深自謙抑羽意大安稍撤<lb/>
　兵赴樊遜具啓陳狀權遂發兵令䝉先行而為牋與<lb/>
<pb n="KR2b0037_WYG_026-56b"/>
　操請以討羽自效時徐晃<hi>字公明河東楊人</hi>屯宛助曹仁與<lb/>
　羽相持操用董昭計<hi>權牋言欲掩取江陵公安二城乞宻不露使羽有備董昭曰宜</hi>
　<hi>應權以宻而内露之使羽聞而還自䕶□則速解秘而不露使權得志非訃之上且羽為人彊梁自恃二</hi>
　<hi>城守固必不速退操曰善</hi>乃驛發權書敕晃以弩射示羽羽猶豫<lb/>
　不能去操自雒陽南救仁駐軍摩陂<hi>在今河南汝州郟縣東南亦曰</hi>
　<hi>龍陂</hi>晃攻羽破之羽撤圍退然舟船猶據沔水吕蒙至<lb/>
　尋陽盡伏精兵<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>
                    <hi>舟名</hi>中使白衣摇櫓作啇賈人服<lb/>
　晝夜兼行羽所置江邊屯候盡収縛之糜芳傅士仁<lb/>
<pb n="KR2b0037_WYG_026-57a"/>
　皆降<hi>芳士仁素嫌羽輕已羽出軍供給軍資不悉相及羽言還當治之芳士仁皆懼故降</hi>䝉遂<lb/>
　入江陵得羽及將士家屬皆撫慰之羽聞南郡破即<lb/>
　南走還而士卒皆無鬬心<hi>羽在道數使人與䝉相聞蒙輒厚待其使周遊城中</hi>
　<hi>家家致問或手書示信使還私相參訊咸知家門無恙見待過于平時故無鬬志</hi>會孫權已<lb/>
　至羽西保麥城<hi>在今安陸府當陽縣東南</hi>因遁走兵皆解散纔十<lb/>
　餘騎權先使潘璋<hi>字文珪東郡發干人</hi>斷其徑路十二月羽至<lb/>
　漳鄉<hi>在當陽縣東北漳水逕其南</hi>與其子平皆被害于是孫權遂<lb/>
　定荆州以吕䝉為南郡太守陸遜為鎮西將軍皆封<lb/>
<pb n="KR2b0037_WYG_026-57b"/>
　侯遜屯夷陵守峽口<hi>西陵峽口也三峽之一在今湖北宜昌府東湖縣西北</hi>復<lb/>
　以劉璋為益州牧駐秭歸<hi>注見前</hi>未幾卒吕䝉未及受<lb/>
　封疾發亦卒<lb/>
以孫權為驃騎將軍領荆州牧<lb/>
　權上書稱臣于操稱説天命操以示外曰是兒欲踞<lb/>
　吾著爐火上耶陳羣等皆曰漢祚已終非適今日殿<lb/>
　下功德巍巍羣生注望故孫權在遠稱臣此天人之<lb/>
　應異氣齊聲殿下宜正大位復何疑哉操曰若天命<lb/>
<pb n="KR2b0037_WYG_026-58a"/>
　在吾吾為周文王矣<lb/>
<hi>庚子</hi>二十五年<hi>魏文帝曹丕黄初元年是嵗僭國一元考范書獻帝紀建安二十五年三月改  延</hi>
<hi>康十月帝遜位是十月以前猶為漢也通鑑于是年正月即以魏黄初紀元而于三月仍書改元延康是既以</hi>
<hi>建安為魏之年而又以延康為魏所改矣綱目因范紀之文仍作二十五年今依之</hi>春正月丞相<lb/>
冀州牧魏王曹操還至洛陽卒太子丕嗣自為丞相冀<lb/>
州牧<lb/>
　操卒太子丕在鄴凶問至羣臣以為太子即位當俟<lb/>
　詔命尚書陳矯<hi>字季弼廣陵東陽人</hi>曰王薨于外愛子在側彼<lb/>
<pb n="KR2b0037_WYG_026-58b"/>
　此生變則社稷危乃具官備禮一夕而辦明旦以王<lb/>
　后令策太子即王位帝尋遣御史大夫華歆奉䇿詔<lb/>
　授丞相印綬魏王璽綬領冀州牧至是尊王后曰王<lb/>
　太后葬武王于高陵<hi>操知人善察難眩以偽隨才任使皆獲其用行軍臨陣因事設</hi>
　<hi>竒譎敵制勝變化多端故能芟刈羣雄幾平海内然性刻忌諸將有計畫勝己者隨以法誅之故人舊怨</hi>
　<hi>亦皆無餘其所刑殺輙對之流涕終無所活  高陵即西陵在河南彰德府臨漳縣西</hi>
二月丁未朔日食<lb/>
曹丕遣其弟鄢陵<hi>注見前</hi>侯彰等皆就國<lb/>
<pb n="KR2b0037_WYG_026-59a"/>
　丕遣其弟皆就國臨菑<hi>注亦見前</hi>監國謁者灌均希指奏<lb/>
　臨菑侯植醉酒悖慢刧脅使者丕貶植為安鄉侯誅<lb/>
　其黨丁儀丁廙并其男口<lb/>
魏立法自今宦者官不得過諸署令<hi>謂尚方黄門掖庭永巷御府等署之</hi>
<hi>官</hi>
　置散騎常侍侍郎各四人以士人補之<hi>文獻通考秦置散騎又置</hi>
　<hi>中常侍漢因之後漢省散騎而中常侍改用宦者魏黄初初復置散騎合于中常侍謂之散騎常侍又置</hi>
　<hi>散騎侍郎</hi>其宦人為官者不得過諸署令作金䇿藏之石<lb/>
<pb n="KR2b0037_WYG_026-59b"/>
　室<lb/>
魏立九品法置州郡中正<hi>胡三省曰九品中正自此始</hi>
　尚書陳羣以天朝選用不盡人才乃立九品官人之<lb/>
　法州郡皆置中正<hi>皆本方之人</hi>擇有識鑒者為之區别人<lb/>
　物第其高下<hi>定為九等其有言行修著則升進之或以五升四以六升五倘或道義虧缺則</hi>
　<hi>降下之或自五退六自六退七</hi>
漢中將孟達以上庸降魏<lb/>
　益州將軍孟逹屯上庸與副軍中郎將劉封不恊率<lb/>
<pb n="KR2b0037_WYG_026-60a"/>
　部曲降魏達有容止才觀曹丕愛之以為新城<hi>合房陵上</hi>
　<hi>庸置治房陵</hi>太守劉曄<hi>字子揚淮南成徳人</hi>曰達有茍得之心而恃<lb/>
　才好術必不能感恩懷義新城與孫劉接連若有變<lb/>
　態為國生患丕不聼魏遣夏侯尚等襲封封破走還<lb/>
　成都諸葛亮慮封剛猛難制勸漢中王因此除之遂<lb/>
　賜封死<lb/>
以賈逵為豫州刺史<lb/>
　時天下初定刺史多不能攝<hi>總錄也</hi>郡逵曰州本以六<lb/>
<pb n="KR2b0037_WYG_026-60b"/>
　條詔書察二千石以下今長吏慢法盗賊公行州知<lb/>
　而不糾天下復何取正乎于是二千石以下阿縱不<lb/>
　如法者皆奏免之外修軍旅内治民事興陂田通運<lb/>
　渠吏民稱之曹丕曰眞刺史矣布告天下當以豫州<lb/>
　為法<lb/>
冬十月魏王曹丕稱皇帝廢帝為山陽<hi>此漢河内之山陽縣故城在今</hi>
<hi>河南懐慶府修武縣</hi>公<lb/>
　左中郎將李伏太史丞許芝言魏當代漢見于圖緯<lb/>
<pb n="KR2b0037_WYG_026-61a"/>
　<hi>胡三省汪李伏引孔子玉版許芝引春秋佐助期令伏之言曰定天下者魏公子桓芝之言曰故白馬</hi>
　<hi>李雲上言許昌氣見于當塗高當塗高者魏也象魏者兩觀闕是也當道而高大者魏魏當代漢基昌于</hi>
　<hi>許故如雲之言也</hi>魏之羣臣因表勸丕簒位時丕方如譙<hi>大饗</hi>
　<hi>軍士父老設伎樂百戲</hi>還帝告祠高廟遣使持節奉璽綬詔册<lb/>
　禪位于魏魏王丕上書三讓乃為壇于繁陽<hi>亭名魏改曰繁</hi>
　<hi>昌故城在今河南許州臨潁縣</hi>升受璽綬即皇帝位改元黄初奉漢<lb/>
　帝為山陽公<hi>居濁鹿城在修武縣西北</hi>行漢正朔用天子禮樂追<lb/>
　尊武王曰武皇帝廟號太祖尊王太后曰皇太后改<lb/>
<pb n="KR2b0037_WYG_026-61b"/>
　相國為司徒御史大夫為司空<lb/>
十二月魏主丕如洛陽營宫室<lb/>
魏徙冀州士卒家實河南<lb/>
　魏主丕欲徙冀州士卒家十萬戸實河南時旱蝗民<lb/>
　饑羣司以為不可而丕意甚盛侍中辛毗求見丕作<lb/>
　色待之曰卿謂徙民非邪毗曰誠以為非丕曰吾不<lb/>
　與卿議毗曰陛下置臣謀議之官安得不與臣議臣<lb/>
　所言非私乃社稷之慮也安得怒臣丕不答入内毗<lb/>
<pb n="KR2b0037_WYG_026-62a"/>
　隨引其裾丕奮衣而去良久乃出曰佐治卿持我何<lb/>
　太急耶毗曰今徙既失民心又無以食必將為冦故<lb/>
　臣不敢不力爭丕乃徙其半<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_026-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷二十七<lb/>
</p>
<p>
</p>
  </div>
</body>
</text>
</TEI>
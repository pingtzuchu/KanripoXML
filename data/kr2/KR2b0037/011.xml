<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_011-1a"/>
欽定四庫全書<lb/>
御批厯代通鑑輯覽卷十二<lb/>
楚漢<lb/>
<hi>乙是義帝心元西楚霸王項籍元漢王劉邦元年是嵗未秦亡  綱目于楚漢之際每甲子下俱分列諸國今</hi>
<hi>但列楚漢諸國倐亡倐亡不備載</hi>
五星<hi>嵗星柬方春木熒惑南方夏火太白西方秋金辰星北方冬水填星中央季夏土</hi>聚于東<lb/>
井<hi>東井八星天之南門主水衡自井十度至栁三度為為首之次屬秦分漢書天文志漢元年十月五星聚</hi>
<hi>于東井從嵗壘也後魏髙允曰金水二星常附日而行冬十月日旦在尾箕昬没于申南而東井方出于寅北</hi>
<pb n="KR2b0037_WYG_011-1b"/>
<hi>何因背日而行崔浩曰五星以前三月聚東井非十月也宋劉邠曰秦之十月今七月日當在鶉尾故太白辰</hi>
<hi>星得從嵗星也考漢書律厯志秦以十月為正劉攽之言葢本于此</hi>
沛公至霸上<hi>即白鹿原在西安府咸寧縣東水經注白鹿原東即霸川之西謂之霸上霸水注見</hi>
<hi>前</hi>秦王子嬰降<lb/>
　沛公至霸上秦王子嬰素車白馬係頸以組<hi>應劭曰組天子</hi>
　<hi>韍也係頸言欲自殺</hi>封皇帝璽<hi>始皇藍田玉璽文曰受天之命皇帝壽昌子嬰上之漢代傳受</hi>
　<hi>號傳國壐</hi>符<hi>玉符以/發兵將</hi>節<hi>號令賞罰之節以毛為/之上下相重取象竹節</hi>降軹道<hi>亭名</hi>
　<hi>在今咸陽縣東北</hi>旁諸將請誅之沛公曰始懐王遣我固以<lb/>
<pb n="KR2b0037_WYG_011-2a"/>
　能寛容且人已服降殺之不祥乃以屬吏<lb/>
沛公入咸陽還軍霸上除秦苛法<lb/>
　沛公西入咸陽諸將皆争走金帛財物之府分之蕭<lb/>
　何獨先入收秦丞相府圖籍藏之以此得具知天下<lb/>
　阨塞戸口多少彊弱之處沛公見秦宫室帷帳寶貨<lb/>
　婦女欲留居之樊噲<hi>沛人</hi>張良諫<hi>噲曰沛公欲有天下耶將為富家翁耶凡</hi>
　<hi>此奢麗之物皆秦所以亡也沛公何用焉願急還霸上沛公不聴張良曰忠言逆耳利于行良藥苦口利</hi>
　<hi>于病願聴樊噲言</hi>乃封秦重寶府庫還軍霸上悉召父老豪<lb/>
<pb n="KR2b0037_WYG_011-2b"/>
　傑謂曰父老苦秦苛法久矣諸侯約先入闗者王之<lb/>
　吾當王闗中與父老約法三章耳殺人者死傷人及<lb/>
　盗抵罪<hi>抵當也隨其輕重立法</hi>餘悉除去凡吾所以來為父兄<lb/>
　除害非有所侵暴毋恐乃使人與秦吏行縣鄉邑告<lb/>
　喻之秦民大喜唯恐沛公不為秦王<lb/>
　<hi>尹氏起莘曰沛公仗義入闗除秦苛法如救焚拯溺雖三代之得天下亦不過如是而已</hi>
項籍阬秦降卒于新安<hi>今縣屬河南河南府</hi>
　項羽既定河北率諸侯兵欲西入闗秦降卒多怨言<lb/>
<pb n="KR2b0037_WYG_011-3a"/>
　<hi>先是諸侯吏卒繇戍過秦中秦人遇之多無状及章邯以秦軍降楚諸侯吏卒乗勝折辱奴虜使之故多</hi>
　<hi>怨</hi>羽計衆心不服至闗必危于是夜擊阬秦卒二十<lb/>
　餘萬人新安城南而獨與章邯及長史欣都尉翳入<lb/>
　秦<lb/>
沛公遣兵守函谷闗項籍攻破之遂屠咸陽殺子嬰掘<lb/>
始皇冡<hi>在臨潼縣東俗呼當陵</hi>大掠而東<lb/>
　有鯫生<hi>臣瓚曰鯫姓服䖍曰鯫小也</hi>說沛公距闗無内諸侯秦地<lb/>
　可盡王沛公從之項羽至闗闗閉不得入又聞沛公<lb/>
<pb n="KR2b0037_WYG_011-3b"/>
　已定闗中大怒使黥布等擊破闗進至戲<hi>沛公左司馬曹無傷</hi>
　<hi>使人言于羽曰沛公欲王闗中令子嬰為相珠寶盡有之羽益大怒</hi>饗士卒期旦日撃<lb/>
　沛公時羽兵四十萬<hi>號百萬</hi>在鴻門<hi>坂名在臨潼縣東今曰項王營</hi>沛<lb/>
　公兵十萬<hi>號二十萬</hi>在霸上范増謂羽曰沛公居山東時<lb/>
　貪財好色今入闗財物無所取婦女無所幸此其志<lb/>
　不小吾令人望其氣皆為龍虎成五采此天子氣也<lb/>
　急撃勿失羽季父項伯素善張良<hi>伯在秦時嘗殺人良救之</hi>夜馳<lb/>
　告之欲與俱去良曰臣為韓王送沛公今有急亡去<lb/>
<pb n="KR2b0037_WYG_011-4a"/>
　不義因固要項伯入見沛公公奉巵酒為夀約為婚<lb/>
　姻曰吾入闗秋毫不敢有所近籍吏民封府庫而待<lb/>
　將軍所以遣將守闗者備他盗耳日夜望將軍至豈<lb/>
　敢反乎願伯具言臣之不敢背徳項伯許諾曰旦日<lb/>
　不可不早自來謝遂去具以告羽因言曰沛公不先<lb/>
　破闗中公豈敢入乎今人有大功而擊之不義不如<lb/>
　因善遇之羽曰諾沛公旦日從百餘騎來見羽鴻門<lb/>
　<hi>沛公曰臣與將軍戮刀而攻秦將軍戰河北臣戰河南不自意先入闗能破秦得復見將軍于此今者有</hi>
<pb n="KR2b0037_WYG_011-4b"/>
　<hi>小人之言令將軍與臣有隙項羽曰此沛公左司馬曹無傷言之不然籍何以至此</hi>羽因留沛<lb/>
　公飲范増數目羽舉所佩玉玦示之者三羽不應増<lb/>
　出使項莊請以劍舞因擊沛公殺之莊入為夀畢抜<lb/>
　劍起舞項伯亦抜劍起舞常以身翼蔽沛公莊不得<lb/>
　擊于是張良出見樊噲曰今項莊抜劍舞其意常在<lb/>
　沛公也噲曰此廹矣即帶劍擁盾<hi>兵器所以捍身</hi>入瞋目視<lb/>
　羽頭髪上指目眦盡裂羽按劍曰客何為者張良曰<lb/>
　沛公驂乗樊噲也羽曰壯士賜之斗巵酒一生彘肩<lb/>
<pb n="KR2b0037_WYG_011-5a"/>
　噲立而飲酒抜劍切彘肩盡㗖之羽曰壯士能復飲<lb/>
　乎噲曰臣死且不避巵酒安足辭夫秦有虎狼之心<lb/>
　天下皆叛懐王與諸將約曰先入咸陽者王之今沛<lb/>
　公先破秦入咸陽勞苦功髙未有封爵之賞而將軍<lb/>
　聴細人之說欲誅有功之人此亡秦之續耳竊為將<lb/>
　軍不取也羽未有以應須臾沛公起如厠招噲出與<lb/>
　亡去<hi>沛公曰今者出未辭也噲曰大行不顧細謹大禮不辭小讓今人方為刀俎我為魚肉何辭為</hi>
　沛公獨騎噲步從間行趨覇上<hi>至軍立誅曹無傷</hi>留張良使<lb/>
<pb n="KR2b0037_WYG_011-5b"/>
　謝羽羽問沛公安在曰聞將軍有意督過之脫身獨<lb/>
　去已至軍矣因以白璧一雙獻羽玉斗一雙與増羽<lb/>
　受璧増抜劍撞破玉斗曰唉<hi>音哀嘆恨發聲之辭</hi>豎子不足與<lb/>
　謀奪將軍天下者必沛公也吾屬今為之虜矣居數<lb/>
　日羽引兵西屠咸陽殺秦降王子嬰燒秦宫室<hi>火三月不</hi>
　<hi>㓕</hi>掘始皇帝冡<hi>以三十萬人運物三十日不能窮</hi>收寳貨婦女而東<lb/>
　秦民大失望韓生說羽曰闗中阻山帶河四塞之國<lb/>
　<hi>東圅谷南武闗西散闗北蕭闗</hi>地肥饒可都以霸羽見秦殘破又思<lb/>
<pb n="KR2b0037_WYG_011-6a"/>
　東歸曰富貴不歸故鄉如衣繡夜行誰知之者韓生<lb/>
　退曰人言楚人沐猴而冠果然羽聞之烹韓生<lb/>
項籍尊楚懐王為義帝<lb/>
　羽使人致命懐王懐王曰如約<hi>言如前約</hi>羽怒曰懐王者<lb/>
　吾家所立耳非有功伐何以得専主約乃陽尊懐王<lb/>
　為義帝徙之長沙都郴<hi>今湖南郴州</hi>
項籍自立為西楚<hi>孟康曰江陵為南楚吳為東楚彭城為西楚</hi>霸王<lb/>
　王梁楚地九郡都彭城<lb/>
<pb n="KR2b0037_WYG_011-6b"/>
立沛公為漢王<lb/>
　項羽與范增疑沛公而業已講解又惡負約以巴蜀<lb/>
　道險秦之遷人皆居之乃曰巴蜀亦闗中也立沛公<lb/>
　為漢王王巴蜀漢中<hi>注見前</hi>都南鄭<hi>今縣陜西漢中府治</hi>而三分<lb/>
　闗中王秦降將以距塞漢道章邯為雍王王咸陽以<lb/>
　西都廢邱<hi>即今興平縣屬西安府</hi>司馬欣<hi>故為櫟陽獄掾有徳于項梁</hi>為塞<lb/>
　<hi>韋昭曰即桃林塞</hi>王王咸陽以東至河都櫟陽<hi>注見/前</hi>董翳<hi>勸章</hi>
　<hi>邯降楚</hi>為翟<hi>春秋白/翟之地</hi>王王上郡<hi>注見/前</hi>都髙奴<hi>故城在今陜西延安</hi>
<pb n="KR2b0037_WYG_011-7a"/>
　<hi>府霄施縣東</hi>復分天下以王諸將徙魏王豹為西魏王<hi>項羽</hi>
　<hi>欲自取梁地故徙之</hi>王河東都平陽<hi>注見前</hi>韓王成因故都都陽<lb/>
　翟<hi>注見前</hi>申陽<hi>張耳嬖臣先下河南迎楚</hi>為河南王都洛陽司馬卭<lb/>
　<hi>趙將定河内有功</hi>為殷<hi>殷故/墟</hi>王都朝歌<hi>注見前</hi>徙趙王歇為代<lb/>
　王居代<hi>注見前</hi>立張耳<hi>為趙相從入關</hi>為常山王王趙都襄國<lb/>
　<hi>今直𨽻順徳府</hi>英布<hi>為楚將/常冠軍</hi>為九江王都六<hi>注見/前</hi>呉芮<hi>率百越佐</hi>
　<hi>諸侯又從入關</hi>為衡山王都邾<hi>故城在湖北黄州府黄岡縣東南芮將梅鋗封十萬户侯</hi>
　共敖<hi>共以邑為氏敖義帝柱國擊南郡功多</hi>為臨江王王江陵<hi>今縣荆州府治</hi>
<pb n="KR2b0037_WYG_011-7b"/>
　徙燕王廣為遼東王都無終<hi>尋為臧荼所殺無終注見前</hi>臧荼<hi>臧魯</hi>
　<hi>臧氏之别荼燕將從楚救趙入闗</hi>為燕王都薊<hi>注見前</hi>徙齊王市為膠<lb/>
東王都即墨<hi>注見前</hi>立田都<hi>齊將從楚救趙入關</hi>為齊王都臨淄<lb/>
　田安<hi>王建孫下濟北引兵降楚</hi>為濟北王都博陽<hi>今山東泰安府泰安縣有博縣</hi>
　<hi>故城漢曰博陽</hi>諸侯罷兵就國<hi>田榮數負項梁又不肯從楚擊秦故不封陳餘棄将印去</hi>
　<hi>又不從入闗然素賢羽不得已封之南皮三縣二人由是皆怨羽</hi>
漢以蕭何為丞相遣張良歸韓<lb/>
　漢王以項羽背約怒欲攻之蕭何諫曰夫能詘于一<lb/>
<pb n="KR2b0037_WYG_011-8a"/>
　人之下而信于萬乗之上者湯武是也臣願大王王<lb/>
　漢中養其民以致賢人收用巴蜀還定三秦天下可<lb/>
　圖也王曰善乃就國以何為丞相項王使卒三萬人<lb/>
　從漢王之國楚與諸侯之慕從者數萬人張良送至<lb/>
　褒中<hi>今漢中府褒城縣漢曰褒中</hi>王遣良歸韓良因說王燒絶所<lb/>
　過棧道<hi>在褒城縣北接鳳縣東北統名連雲棧</hi>以備盗兵且示羽無東<lb/>
　意<lb/>
齊田榮自立為齊王<lb/>
<pb n="KR2b0037_WYG_011-8b"/>
　田榮聞楚立田都為齊王大怒發兵擊走都<hi>都亡走楚</hi>因<lb/>
　留市不令之膠東市畏項王竊之國榮追殺之時彭<lb/>
　越在鉅野有兵萬人無所屬榮與越將軍印使擊殺<lb/>
　田安榮遂自立盡王三齊<hi>謂齊及濟北膠東</hi>之地<lb/>
西楚殺韓王成張良復歸漢<lb/>
　項王以張良從漢王韓王又無軍功廢以為侯已又<lb/>
　殺之張良遂間行歸漢良多病未嘗獨将嘗為畫䇿<lb/>
　臣時時從漢王<hi>項王既殺韓王成乃以故吴令鄭昌為韓王</hi>
<pb n="KR2b0037_WYG_011-9a"/>
漢王以韓信為大將還定三秦<lb/>
　韓信淮隂<hi>秦縣故城在今江南淮安府清河縣東南</hi>人家貧無行不得推<lb/>
　擇為吏又不能治生商賈<hi>嘗數從下鄉南昌亭長食亭長妻苦之乃晨坎蓐食</hi>
　<hi>食時信往不為具食信知其意遂絶去至城下釣有漂母哀之飯信信曰吾必重報母母怒曰大丈夫不</hi>
　<hi>能自食吾哀王孫而進食豈望報乎准隂少年或衆辱之曰若雖長大好帶刀劍中情怯耳能死刺我不</hi>
　<hi>能出跨下信熟視之俛出跨下一市皆笑</hi>項梁渡淮信仗劍從之後數以<lb/>
　䇿干羽羽弗用亡歸漢坐法當斬信仰視適見滕公<lb/>
　<hi>即夏侯嬰夏侯氏杞之後以國爵為氏嬰沛人初為滕令故號滕公</hi>曰上不欲就天下<lb/>
<pb n="KR2b0037_WYG_011-9b"/>
　乎何為斬壯士滕公竒其言貌釋不斬與語說之言<lb/>
　于王以為治粟都尉<hi>秦官掌榖貨</hi>數與蕭何語何竒之王<lb/>
　至南鄭將士歌謳思歸多道亡者信亦亡去何不及<lb/>
　以聞自追之人或言丞相何亡王怒如失左右手居<lb/>
　一二日何來謁王且怒且喜罵曰若亡何也曰臣不<lb/>
　敢亡追亡者耳王曰所追者誰曰韓信王復罵曰諸<lb/>
　将亡者以十數公無所追追信詐也何曰諸將易得<lb/>
　如信國士無雙王欲長王漢中無所事信必欲争天<lb/>
<pb n="KR2b0037_WYG_011-10a"/>
　下非信無足與計事者顧王䇿安决耳王曰吾亦欲<lb/>
　東耳安能鬱鬱久居此乎何曰計必欲東能用信信<lb/>
　即留不能用信終亡耳王乃欲拜信為大將何請擇<lb/>
　日齋戒設壇具禮王許之諸将皆喜人人自以為得<lb/>
　大將至拜乃信也一軍皆驚信已拜上坐王曰丞相<lb/>
　數言將軍将軍何以教寡人信謝因問王曰今東鄉<lb/>
　争權天下非項王耶王曰然信曰大王自料勇悍仁<lb/>
　彊孰與項王王黙然良久曰不如也信再拜賀曰信<lb/>
<pb n="KR2b0037_WYG_011-10b"/>
　亦以為不如也然臣嘗事項王請言項王之為人也<lb/>
　項王喑噁叱咤<hi>喑烏鴆反噁烏路反懐怒氣也叱尺栗反咤卓嫁反發怒聲也</hi>千人<lb/>
　皆廢然不能任屬賢将此匹夫之勇耳見人慈愛言<lb/>
　語嘔嘔<hi>與姁通</hi>至人有功當封爵印刓<hi>烏丸反無廉鍔也</hi>敝忍<lb/>
　不能予此婦人之仁也雖霸天下不居闗中而都彭<lb/>
　城背約而以親愛王諸侯不平逐義帝置江南所過<lb/>
　殘滅民不親附名雖為霸實失天下心故其彊易弱<lb/>
　今大王誠能反其道任天下武勇何不誅以天下城<lb/>
<pb n="KR2b0037_WYG_011-11a"/>
　邑封功臣何不服以義兵從思東歸之士何不散<hi>言敵</hi>
　<hi>無不敗散</hi>且三秦王將秦子弟數嵗所殺亡不可勝計又<lb/>
　欺其衆降諸侯及項王阬秦卒惟此三人得脫秦父<lb/>
　兄怨之痛入骨髓而楚彊以威王之秦民莫愛也大<lb/>
　王入闗秋毫無所害除秦苛法秦民無不願大王王<lb/>
　秦于諸侯之約大王當王闗中民户知之而失職入<lb/>
　漢中秦民無不恨者今大王舉而東三秦可傳檄<hi>尺書</hi>
　<hi>以責所伐者</hi>而定也王大喜自以為得信晚遂部署諸將<lb/>
<pb n="KR2b0037_WYG_011-11b"/>
　留蕭何收巴蜀租給軍糧食八月引兵從故道<hi>秦縣故城</hi>
　<hi>在今漢中府鳳縣西北</hi>出襲雍章邯迎戰敗走廢邱<hi>明年漢兵引水灌廢</hi>
　<hi>邱邯自殺</hi>漢王至咸陽塞王欣翟王翳皆降張良遺項王<lb/>
　書曰漢王失職欲得闗中如約即止不敢復東又以<lb/>
　齊梁<hi>田榮彭越</hi>反書遺之羽以故無西意而北擊齊<lb/>
王陵以兵屬漢<lb/>
　陵沛人漢王㣲時常兄事之及起沛陵亦聚黨數千<lb/>
　人居南陽至是始以屬漢項王執陵母欲以招之母<lb/>
<pb n="KR2b0037_WYG_011-12a"/>
　因使者語陵曰漢王長者終得天下無以我故持二<lb/>
　心遂伏劍而死<hi>漢王使将軍薛歐王吸因陵兵從南陽迎太公吕后于沛項王發兵拒之</hi>
　<hi>不得前</hi>
<hi>丙西楚二年漢二年申是嵗楚義帝亡</hi>項籍弑義帝于江中<lb/>
　項籍使人趣義帝行其大臣稍稍叛之籍乃宻使吴<lb/>
　芮黥布共敖擊殺之江中<lb/>
陳餘以齊兵襲常山王耳走漢代王歇復為趙王立餘<lb/>
為代王<lb/>
<pb n="KR2b0037_WYG_011-12b"/>
　陳餘在南皮<hi>今縣屬直𨽻天津府</hi>聞田榮已王齊乃使夏說<hi>夏杞</hi>
　<hi>之别不得封者為夏氏</hi>往說榮假齊兵撃常山復趙王榮許之<lb/>
　遂共襲常山張耳敗走欲之楚甘公<hi>齊人善說星者</hi>曰漢王<lb/>
　之入闗五星聚東井東井秦分也先至必王楚雖彊<lb/>
　後必屬漢耳乃走漢餘已敗耳收趙地迎代王歇復<lb/>
　王趙歇徳餘立以為代王餘留傅趙王而使夏說以<lb/>
　相國守代<lb/>
漢立韓王孫信為韓王<lb/>
<pb n="KR2b0037_WYG_011-13a"/>
　信韓襄王孽孫張良下韓故地得之以為韓將從漢<lb/>
　王入闗又從入漢中漢王既定三秦拜信為韓太尉<lb/>
　使略韓地漢王東出闗至陜<hi>今河南陜州</hi>鎮撫闗外父老<lb/>
　于是河南王申陽韓王鄭昌皆降乃立信為韓王<lb/>
漢王都櫟陽<hi>注見前</hi>
　漢王自陜還遂都櫟陽故秦苑囿園池皆令民得田<lb/>
　之<lb/>
楚擊齊王榮敗死田横立榮子廣為齊王<lb/>
<pb n="KR2b0037_WYG_011-13b"/>
　項王至城陽齊王榮㑹戰敗走平原平原民殺榮項<lb/>
　王乃復立田假為齊王燒夷齊城郭所過盡屠破齊<lb/>
　人相聚叛之于是榮弟横收齊散兵得數萬人擊走<lb/>
　假<hi>假亡走楚楚殺之</hi>立榮子廣為王而相之<lb/>
漢王渡河魏王豹降虜殷王卭以陳平為䕶軍中尉<lb/>
　陽武人陳平家貧好讀書治黄帝老子之術<hi>平與兄伯居伯</hi>
　<hi>常耕田縱平使游學平為人長大美色人或謂平貧何食而肥若是其嫂疾平不治生産乃曰亦食糠覈</hi>
　<hi>耳有叔如此不如無有伯聞之即逐其婦之王慎中曰史臣先載伯逐其婦事為平明盗嫂  誣</hi>里<lb/>
<pb n="KR2b0037_WYG_011-14a"/>
　中社平為宰<hi>主割肉也</hi>分肉甚均里父老曰善陳孺子之<lb/>
　為宰平曰嗟乎使平得宰天下亦如是肉矣初事魏<lb/>
　王咎說不聼去事項王拜都尉及漢下殷乃渡河歸<lb/>
　漢<hi>先是殷王反楚項王使平擊之殷降項王拜平都尉賜金二十鎰無何漢王攻下殷項王怒将誅定</hi>
　<hi>殷者平懼乃封其金與印使使還項王而挺身間行仗劍亡渡河船人見其美丈夫疑為亡將當有金玉</hi>
　<hi>寳器目之欲殺平平覺乃解衣躶而佐刺船船人知其無有乃止平遂至修武降漢</hi>因魏無知<lb/>
　求見漠王與語悅之問居楚何官曰為都尉是日即<lb/>
　拜平都尉使驂乗典䕶軍諸將盡讙<hi>音喧譁也</hi>王聞之益<lb/>
<pb n="KR2b0037_WYG_011-14b"/>
　厚平周勃<hi>沛人</hi>灌嬰<hi>灌氏夏斟灌氏之後嬰睢陽販繒者</hi>言于王曰陳平<lb/>
　雖美如冠玉其中未必有也居家時嘗盗其嫂今為<lb/>
　䕶軍多受諸將金反覆亂臣也願王察之王召讓魏<lb/>
　無知無知曰臣所言者能也王所問者行也今有尾<lb/>
　生<hi>一作微生或曰即微生髙也</hi>孝已<hi>殷髙宗子有孝行</hi>之行而無益勝負<lb/>
　之數王何暇用之乎王又召平而問烏平曰臣居楚<lb/>
　聞王能用人故來歸然躶身來不受金無以為資誠<lb/>
　臣畫計有可采者願大王用之使無可用金具在請<lb/>
<pb n="KR2b0037_WYG_011-15a"/>
　封輸官得乞骸骨王乃謝平厚賜之拜䕶軍中尉盡<lb/>
　護諸将諸將不敢復言<lb/>
漢王至洛陽為義帝發喪告諸侯討項籍<lb/>
　漢王至洛陽新城<hi>注見前</hi>三老<hi>秦制縣十里一亭十亭一鄉鄉置三老有秩掌</hi>
　<hi>教化</hi>董公<hi>楚漢春秋董公八十二嵗秦/世隠士名未詳漢封成侯</hi>遮說<hi>横道自言</hi>曰臣<lb/>
　聞順徳者昌逆徳者亡兵出無名事故不成故曰明<lb/>
　其為賊敵乃可服項羽為無道放弑其主天下之賊<lb/>
　也夫仁不以勇義不以力大王宜率三軍為之素服<lb/>
<pb n="KR2b0037_WYG_011-15b"/>
　以告諸侯而伐之則四海之内莫不仰徳此三王之<lb/>
　舉也漢王曰善非夫子無所聞于是為義帝發喪哀<lb/>
　臨三日發使告諸侯曰天下共立義帝北面事之今<lb/>
　項羽放弑之江南大逆無道寡人親為發喪兵皆縞<lb/>
　素悉發闗中兵收三河<hi>河南河東河内</hi>士願從諸侯王擊楚<lb/>
　之弑義帝者<hi>初張耳走漢漢王厚遇之及是漢使者至趙陳餘曰漢殺張耳乃從于是漢王</hi>
　<hi>求人類張耳者斬之待其頭遺陳餘餘乃遣兵助漢</hi>
　<hi>許氏衡曰董公順徳逆徳之辭昭然與日月争光人心稍知義者從順去逆已于此決矣當日漢王仗義</hi>
<pb n="KR2b0037_WYG_011-16a"/>
　<hi>而東天下為之響應者董公力也</hi>
漢王以五諸侯<hi>韋昭曰塞翟韓殷魏也</hi>兵伐楚入彭城項籍自齊<lb/>
還破漢軍以漢太公吕后歸<lb/>
　項王雖聞漢東既已連齊兵<hi>田横距楚城陽楚連戰未下</hi>欲遂破<lb/>
　之而擊漢漢王以故得率五諸侯兵凡五十六萬人<lb/>
　東伐楚至外黄<hi>故城在今河南開封府杞縣</hi>彭越將三萬人歸漢<lb/>
　<hi>越收魏地十餘城請立魏後漢王曰西魏王豹真魏後乃以越為魏相國使略魏地</hi>漢王遂入<lb/>
　彭城收其寳貨美人日置酒髙㑹項王聞之令諸將<lb/>
<pb n="KR2b0037_WYG_011-16b"/>
　擊齊而自以精兵三萬人從魯出胡陵<hi>亦曰湖陵故城在山東兖</hi>
　<hi>州府魚臺縣東南</hi>至蕭<hi>注見/前</hi>大破漢軍漢軍入榖<hi>睢水分流也亦曰碭</hi>
　<hi>水在碭山縣東南</hi>泗<hi>注見/前</hi>及睢水<hi>故睢水分流也舊日河南開封歸徳至江南徐州入</hi>
　<hi>泗今上流俱堙其在宿遷縣者謂之小河</hi>死者二十餘萬人睢水為之不<lb/>
　流圍漢王三匝會大風從西北起折木發屋揚沙石<lb/>
　晝晦楚軍大亂漢王乃得與數十騎遁去過沛使人<lb/>
　求家室家室已亡不相得道逢子盈<hi>即孝惠帝</hi>及女<hi>即魯元公</hi>
　<hi>主</hi>載以行<hi>楚騎追漢王王惠推墮二子滕公下收載遂得脫</hi>而太公吕后竟<lb/>
<pb n="KR2b0037_WYG_011-17a"/>
　為楚所獲<hi>審食其從太公吕后間行反遇楚軍項王置軍中以為質</hi>時吕后兄周<lb/>
　吕侯<hi>名澤</hi>将兵居下邑<hi>故城在碭/山縣東</hi>漢王間往<hi>從小道而往</hi>從<lb/>
　之諸侯見漢敗復背漢與楚<hi>殷王卭死塞王欣翟王翳皆降楚陳餘聞張耳</hi>
　<hi>詐死亦背漢魏王豹請歸視親疾至國即絶河津反為楚</hi>
漢王遣隨何<hi>隨氏隨侯之後以國為氏</hi>使九江<lb/>
　初項王擊齊徴兵九江黥布稱疾遣將將數千人往<lb/>
　漢入彭城布又不佐楚項王由是怨之至是漢王西<lb/>
　過梁地問羣臣曰吾欲捐闗以東棄之誰可與共功<lb/>
<pb n="KR2b0037_WYG_011-17b"/>
　者張良曰九江王布與楚有隙彭越與齊反梁地此<lb/>
　兩人可急使而漢將獨韓信可屬大事當一面捐之<lb/>
　此三人則楚可破也王謂左右曰孰能為我使九江<lb/>
　令之發兵背楚留項王數月我之取天下可以百全<lb/>
　謁者隨何請使與二十人俱<lb/>
漢王至滎陽<hi>注見前</hi>
　漢王收集散卒屯滎陽蕭何發闗中老弱未傅<hi>音附著也</hi>
　<hi>未傅未著名籍者</hi>者悉詣軍韓信亦以兵與漢王㑹軍復大<lb/>
<pb n="KR2b0037_WYG_011-18a"/>
　振與楚戰滎陽南京<hi>即春秋鄭京邑秦為縣故城在開封府滎陽縣東南</hi>索<hi>今滎</hi>
　<hi>陽縣治即古大索城又有小索城在縣北</hi>間破之楚以故不能過滎陽而<lb/>
　西漢遂築甬道屬之河以取敖倉<hi>敖山在開封府滎凙縣西北水經注</hi>
　<hi>山上有城秦置倉其中故曰敖倉</hi>粟<lb/>
漢王還櫟陽立子盈為太子<lb/>
　大赦罪人令諸侯子在闗中者皆集櫟陽為衛<lb/>
闗中大饑<lb/>
　米斛萬錢人相食令民就食蜀漢<lb/>
<pb n="KR2b0037_WYG_011-18b"/>
漢王如滎陽命蕭何守闗中立宗廟社稷<lb/>
　王如滎陽命蕭何侍太子守闗中為法令約束立宗<lb/>
　廟社稷事有不及奏決者輒以便宜施行上來以聞<lb/>
　<hi>應劭曰俟主上來還乃以奏聞</hi>計闗中户口轉漕調兵以給軍未嘗<lb/>
　乏絶<hi>漢王在滎陽數使使勞苦何鮑生謂何曰王暴衣露葢數使使勞苦君者有疑君心也為君計</hi>
　<hi>莫若遣君子孫昆弟能勝兵者悉詣軍所王必益信君何從之漢王大悦</hi>
漢韓信擊魏虜王豹遂北擊趙代<lb/>
　魏王豹叛漢漢王謂酈食其曰緩頬<hi>徐言也</hi>往說之酈<lb/>
<pb n="KR2b0037_WYG_011-19a"/>
　生往豹謝曰漢王慢侮人罵詈諸侯羣臣如奴耳不<lb/>
　忍復見也酈生還漢王以韓信為左丞相與曺參灌<lb/>
　嬰俱擊魏魏盛兵蒲坂塞臨晉信乃益為疑兵陳船<lb/>
　欲渡臨晉而伏兵從夏陽<hi>即魏少梁故城在陜西同州府韓城縣南</hi>以木<lb/>
　罌渡軍<hi>以木押縳罌缶以渡也</hi>襲安邑魏王豹驚引兵迎信信<lb/>
　遂虜豹傳詣滎陽<hi>後漢王使豹與周苛守滎陽楚圍之急苛曰反國之王難與共守遂</hi>
　<hi>殺豹</hi>信請益兵三萬人北舉燕趙東擊齊南絶楚糧道<lb/>
　王遣張耳與俱九月破代兵禽夏說<lb/>
<pb n="KR2b0037_WYG_011-19b"/>
<hi>丁西楚三年酉漢三年</hi>十月韓信大破趙軍禽王歇斬代王餘遣<lb/>
使下燕<lb/>
　韓信張耳擊趙趙聚兵井陘口<hi>注見前</hi>號二十萬廣武<lb/>
　君李左車謂陳餘曰信耳乗勝逺鬬其鋒不可當臣<lb/>
　聞千里餽糧士有飢色樵蘇後爨師不宿飽今井陘<lb/>
　之道車不得方軌騎不得成列行數百里其勢糧食<lb/>
　必在後願假臣竒兵三萬從間道絶其輜重足下深<lb/>
　溝髙壘勿與戰彼前不得戰退不得還野無所掠不<lb/>
<pb n="KR2b0037_WYG_011-20a"/>
　十日而兩將之頭可致麾下否則必為二子所禽矣<lb/>
　餘嘗自稱義兵不用詐謀竒計不從左車策信間視<lb/>
　知之大喜乃引兵遂下未至井陘口止舎夜半傳發<lb/>
　選輕騎二千人人持一赤幟從間道萆山<hi>萆音蔽藏隠山間使</hi>
　<hi>敵不見</hi>而望趙軍戒曰趙空壁逐我即疾入趙壁抜趙<lb/>
　幟立漢赤幟令禆將傳餐<hi>小飯曰餐立駐而傳食</hi>曰今日破趙<lb/>
　㑹食乃使萬人先行出背水陳趙望見皆大笑平旦<lb/>
　信建大將旗鼓出井陘口趙開壁擊之大戰良久于<lb/>
<pb n="KR2b0037_WYG_011-20b"/>
　是信耳佯棄旗鼔走水上軍趙果空壁逐之水上軍<lb/>
　殊死戰不可敗信所遣二千騎者馳入趙壁抜趙幟<lb/>
　立漢幟趙軍已不能得信耳欲還壁壁皆漢赤幟大<lb/>
　驚遂亂遁走漢兵夹擊大破之斬陳餘禽趙王歇諸<lb/>
　將畢賀因問曰兵法右倍山陵前左水澤今背水而<lb/>
　勝何也信曰兵法不云陷之死地而後生投之亡地<lb/>
　而後存乎且信非得素拊循士大夫所謂驅市人而<lb/>
　戰之也非置死地使人自為戰彼將皆走尚可得而<lb/>
<pb n="KR2b0037_WYG_011-21a"/>
　用之乎諸侯皆服信以千金募生得李左車者解其<lb/>
　縳而師事之問伐燕齊何若<hi>左車謝曰敗軍之將不可以語勇臣何足以權</hi>
　<hi>大事信固請左車曰足下虜魏王禽夏說不旬朝破趙二十餘萬衆名聞海内威震諸侯衆庶莫不傾耳</hi>
　<hi>以待命然而衆勞卒罷其實難用今舉勌疲之兵頓之燕堅城之下曠日持久燕若不破齊必自强二國</hi>
　<hi>相持則劉項之權未有所分也為將軍計不如按甲休兵北有燕路發一乗一使奉尺書以使燕燕必不</hi>
　<hi>敢不聴從燕而東臨齊雖有智者不知為齊計矣兵固有先聲而後實者此之謂也</hi>信遂用左<lb/>
　車䇿發使燕燕從風而靡乃遣使報漢而與張耳行<lb/>
　定趙地<lb/>
<pb n="KR2b0037_WYG_011-21b"/>
是月甲戍晦日食<lb/>
十一月癸夘晦日食<lb/>
隨何以九江王布歸漢<lb/>
　隨何至九江說黥布歸漢<hi>何謂布曰大王與楚同為諸侯而北鄉臣事之者必</hi>
　<hi>以楚為强可托國也夫楚雖强背盟約而殺義帝天下負之以不義之名今漢王收諸侯守滎陽下蜀漢</hi>
　<hi>之粟堅守而不動楚人深入敵國老弱轉糧進不得攻退不得解楚不如漢亦易見矣大王不與萬全之</hi>
　<hi>漢而自托于危亡之楚竊為大王不取也</hi>布隂許之未敢泄楚使者在𫝊<lb/>
　舎方急責布發兵何直入曰九江王已歸漢楚何以<lb/>
<pb n="KR2b0037_WYG_011-22a"/>
　得發兵因說布殺楚使者而攻楚楚使龍且擊破之<lb/>
　布乃間行與何歸漢十二月至漢漢王方踞床洗足<lb/>
　召布入見布悔怒欲自殺及出就舎帳御食飲從官<lb/>
　皆如漢王居布又大喜過望漢益其兵與俱屯成臯<lb/>
　<hi>布使人至九江楚已收布兵盡殺其妻子</hi>
漢遣酈食其立六國後未行而罷<lb/>
　楚數侵奪漢甬道漢軍乏食漢王與酈食其謀橈楚<lb/>
　權食其曰昔湯放桀武王伐紂皆封其後秦伐諸侯<lb/>
<pb n="KR2b0037_WYG_011-22b"/>
　滅其社稷今誠能立六國後其君臣百姓必皆戴徳<lb/>
　慕義願為臣妾大王南面稱霸楚必斂衽而朝王曰<lb/>
　善趣刻印酈生未行張良來謁王方食具以告良良<lb/>
　曰臣請借前箸為大王籌之昔湯武封桀紂之後者<lb/>
　度能制其死生之命也今大王能制項籍之死命乎<lb/>
　武王入殷發粟散錢偃革為軒<hi>革兵車軒朱軒謂廢兵車而用乗車也</hi>
　休馬放牛示不復用今大王能之乎且天下游士離<lb/>
　親戚棄墳墓從大王游者徒欲望咫尺之地今復立<lb/>
<pb n="KR2b0037_WYG_011-23a"/>
　六國從游士各歸事其主大王誰與取天下乎且夫<lb/>
　楚惟無彊<hi>言無彊于楚者</hi>六國復橈而從之<hi>若六國立必復屈橈而従楚</hi>
　大王焉得而臣之誠用客謀大事去矣漢王輟食吐<lb/>
　哺罵曰豎儒幾敗乃公事令趣銷印<lb/>
楚圍漢王于滎陽范增死<lb/>
　漢王謂陳平曰天下紛紛何時定乎平曰項王骨鯁<lb/>
　之臣亞父<hi>項羽尊范增為亞父</hi>鍾離昧<hi>楚伯州犁居鍾離其後以邑為氏</hi>之屬<lb/>
　不過數人耳項王為人意忌信䜛誠能捐金行間以<lb/>
<pb n="KR2b0037_WYG_011-23b"/>
　疑其心破楚必矣王乃與平黄金四萬觔不問其出<lb/>
　入平多縱反間言昧等功多不得裂地欲與漢滅楚<lb/>
　而分其地項王果疑昧等及楚圍滎陽急漢王請和<lb/>
　割滎陽以西為漢項王使使至漢陳平使為太牢具<lb/>
　舉進見楚使佯驚曰吾以為亞父使也乃項王使即<lb/>
　持去更以惡草具進楚使歸具以告項王果大疑亞<lb/>
　父亞父欲急攻下滎陽項王不聴亞父怒曰天下事<lb/>
　大定矣君王自為之願賜骸骨歸未至彭城疽發背<lb/>
<pb n="KR2b0037_WYG_011-24a"/>
　死<lb/>
漢王走入闗彭越擊楚楚還兵擊之漢王復軍成臯<lb/>
　楚圍滎陽益急將軍紀信<hi>紀為齊所滅其復以國為氏</hi>曰事急矣<lb/>
　臣請誑楚可以間出于是陳平夜出女子二千餘人<lb/>
　楚四面擊之紀信乃乗王車黄屋<hi>天子車以黄繒為葢裏是以為黄屋</hi>
　左纛<hi>毛羽幢在車衡左方上注之故曰左纛</hi>曰食盡漢王降楚楚皆呼<lb/>
　萬嵗之城東觀以故漢王得與數十騎出西門遁<hi>令周</hi>
　<hi>苛守滎陽</hi>項王燒殺紀信漢王自成臯入闗收兵欲復東<lb/>
<pb n="KR2b0037_WYG_011-24b"/>
　轅生<hi>轅氏陳大夫轅□塗之後亦或從袁</hi>說王曰願君王出武闗羽必<lb/>
　南走王深壁勿戰令滎陽成臯間且得休息而韓信<lb/>
　等亦得安輯趙地連燕齊王然後復還滎陽則楚備<lb/>
　多而力分復與之戰破之必矣王從之<hi>出兵宛葉間與黥布行收</hi>
　<hi>兵</hi>羽果引兵南王不與戰㑹彭越破楚軍<hi>初漢王破彭城越盡</hi>
　<hi>亡其所下梁地往來為漢游兵至是度睢破楚軍下邳</hi>殺薛公<hi>楚將</hi>項王東擊越<lb/>
　漢王于是復軍成臯<lb/>
楚破彭越還抜滎陽及成臯漢王走渡河奪韓信軍遣<lb/>
<pb n="KR2b0037_WYG_011-25a"/>
信撃齊<lb/>
　項王既破走彭越乃引兵西抜滎陽烹周苛<hi>項王生得周苛</hi>
　<hi>欲降之苛罵曰若不趨降漢當為虜矣若非漢王敵也羽怒烹之</hi>遂圍成臯漢王跳<lb/>
　<hi>徒彫反獨出也</hi>出成臯玉門<hi>獨與滕公共車玉門成臯北門</hi>北渡河宿小修<lb/>
　武<hi>今河南衛輝府獲嘉縣有小修武聚獲嘉古修武也</hi>自稱漢使者晨馳入趙<lb/>
　壁張耳韓信未起即卧内奪其印符以麾召諸將易<lb/>
　置之<hi>信耳起乃知漢王來大驚</hi>即令耳守趙信收趙兵未發者擊<lb/>
　齊楚逐抜成臯欲西漢使兵距之鞏<hi>注見前</hi>漢王欲捐<lb/>
<pb n="KR2b0037_WYG_011-25b"/>
　成臯以東而屯鞏洛以距楚酈生曰王者以民為天<lb/>
　民以食為天夫敖倉天下轉輸久矣聞其下藏粟甚<lb/>
　多楚抜滎陽不堅守敖倉乃引而東此天所以資漢<lb/>
　也願即進兵收取滎陽據敖倉之粟塞成臯之險杜<lb/>
　太行之道距蜚狐之口<hi>蜚狐口在今直𨽻易州廣昌縣北</hi>守白馬之<lb/>
　津<hi>注見前</hi>以示諸侯形制<hi>因地形以制敵</hi>之勢則天下知所歸<lb/>
　矣王乃復謀取敖倉<hi>時漢王已得韓信軍復大振屯小修武欲復與楚戰郎中鄭忠</hi>
　<hi>說止王乃使劉賈盧綰渡白馬津入楚地佐彭越燒楚積聚以破其業  劉賈漢王從父兄盧綰豐人與</hi>
<pb n="KR2b0037_WYG_011-26a"/>
　<hi>漢王同里</hi>
有星孛于大角<hi>漢書天文志房南衆星曰騎官左角理右角將大角者天王帝坐廷</hi>
彭越下梁十七城楚復擊取之<lb/>
　彭越攻徇梁地下外黄等十七城項王聞之令大司<lb/>
　馬曹咎守成臯而自引兵東撃越所下城圍外黄數<lb/>
　日乃降項王欲盡阬之外黄令舎人兒年十三說項<lb/>
　王曰彭越彊擊外黄外黄恐故且降以待大王今又<lb/>
　阬之百姓安所歸心哉且從此以東十餘城皆恐莫<lb/>
<pb n="KR2b0037_WYG_011-26b"/>
　肯下矣羽從之梁地俱復為楚<lb/>
<hi>戊西楚四年戍漢四年</hi>漢韓信襲破齊齊王廣走髙宻<hi>今縣屬山東萊州府</hi>
　先是漢王遣酈食其說齊王曰王知天下之所歸乎<lb/>
　王曰天下何所歸酈生曰歸漢漢王先入咸陽項王<lb/>
　負約王之漢中項王遷殺義帝漢王聞之起兵出闗<lb/>
　而責義帝之處<hi>義帝弑于江中不知處所故責之</hi>立諸侯之後與天<lb/>
　下同其利豪英賢才皆樂為之用項王有背約之名<lb/>
　有殺義帝之負記人之過忘人之功賢才怨之而莫<lb/>
<pb n="KR2b0037_WYG_011-27a"/>
　為之用故天下之事歸于漢王可坐而䇿也今又已<lb/>
　據敖倉塞成臯守白馬距蜚狐天下後服者先亡矣<lb/>
　齊王納之遂與漢平而罷守備與酈生日縱酒為樂<lb/>
　韓信引兵至平原聞酈生已說下齊欲止蒯徹曰將<lb/>
　軍受詔撃齊而漢發間使下之寧有詔止將軍乎且<lb/>
　酈生一士伏軾掉三寸之舌下齊七十餘城將軍以<lb/>
　數萬之衆嵗餘乃下趙五十城為將數嵗反不如一<lb/>
　豎儒之功乎信遂渡河襲破齊齊王以為酈生賣已<lb/>
<pb n="KR2b0037_WYG_011-27b"/>
　烹之東走髙宻使使請救于楚<lb/>
漢王復取成臯與楚皆軍廣武<hi>山名在河南開封府河隂縣北東連滎澤西接</hi>
<hi>汜水</hi>
　項王之擊彭越戒曹咎曰謹守成臯即漢欲戰慎勿<lb/>
　與戰項王已東漢數挑楚戰曹咎不出漢使人辱之<lb/>
　數日咎怒渡兵汜水<hi>在開封府汜水縣西源出方山注于河</hi>半渡漢撃<lb/>
　破之<hi>盡得楚金玉寳貨咎及司馬欣俱自剄汜水上</hi>漢王乃引兵渡河復取<lb/>
　成臯軍廣武項王聞咎等破亦還軍廣武<hi>廣武有二城西城漢</hi>
<pb n="KR2b0037_WYG_011-28a"/>
　<hi>所築東城項羽所築夾城之間有絶澗斷山曰廣武澗</hi>與漢相守楚軍食少項<lb/>
　王患之乃為髙俎置太公其上告漢王曰今不急下<lb/>
　吾烹太公漢王曰吾與羽俱北面受命懐王約為兄<lb/>
　弟吾翁即若翁必欲烹而翁幸分我一杯羮項王怒<lb/>
　欲烹之項伯曰天下事未可知且為天下者不顧家<lb/>
　雖殺之無益祇益禍耳項王從之乃使人謂漢王曰<lb/>
　天下匈匈徒以吾兩人願與王挑戰決雌雄毋徒苦<lb/>
　天下父子為也漢王笑謝曰吾寧鬭智不鬬力<hi>項王三令</hi>
<pb n="KR2b0037_WYG_011-28b"/>
　<hi>壯士出挑戰漢有善射者樓煩輒射殺之項王怒乃自披甲持㦸出樓煩欲射項王瞋目叱之樓煩目不</hi>
　<hi>能視手不能發走還入壁漢王使間視之乃項王也大驚</hi>因與項王臨廣武澗而<lb/>
　語項王欲與漢王獨身挑戰漢王數之曰懐王命先<lb/>
　定闗中者王之羽負約王我蜀漢罪一矯殺卿子冠<lb/>
　軍罪二救趙不還報擅刼諸侯入闗罪三燒秦宫室<lb/>
　掘始皇帝冡私其財罪四殺秦降王子嬰罪五詐阬<lb/>
　秦子弟新安二十萬罪六王諸將善地而徙逐故王<lb/>
　罪七出逐義帝自都彭城奪韓梁地罪八使人隂殺<lb/>
<pb n="KR2b0037_WYG_011-29a"/>
　義帝罪九為政不平主約不信天下所不容大逆無<lb/>
　道罪十吾以義兵從諸侯誅殘賊使刑餘罪人撃公<lb/>
　何苦乃與公挑戰項王大怒伏弩射漢王傷胷王乃<lb/>
　捫足曰虜中吾指因病創卧張良彊請起行勞軍以<lb/>
　安士卒王從之疾甚因馳入成臯<lb/>
楚救齊漢韓信撃破之殺其将龍且虜齊王廣田横自<lb/>
立為齊王戰敗走信遂定齊地<lb/>
　韓信東追齊王楚使龍且將兵二十萬救齊或說龍<lb/>
<pb n="KR2b0037_WYG_011-29b"/>
　且曰漢兵逺鬬窮戰其鋒不可當齊楚自居其地戰<lb/>
　兵易敗散<hi>顔師古曰近其家室懐顧望也</hi>不如深壁令齊王使其信<lb/>
　臣招所亡城亡城聞主在楚來救必反漢漢兵客居<lb/>
　其勢無所得食可不戰而降也且曰吾知韓信為人<lb/>
　易與耳寄食于漂母無資身之䇿受辱于跨下無兼<lb/>
　人之勇不足畏也且救齊不戰而降之吾何功今戰<lb/>
　而勝齊半可得何為而止遂進與漢軍夾濰水<hi>注見前</hi>
　而陳信夜令人為萬餘囊盛沙壅水上流旦半渡撃<lb/>
<pb n="KR2b0037_WYG_011-30a"/>
　且陽不勝還走且喜曰我固知信怯遂追渡水信使<lb/>
　決壅囊水大至且軍大半不得渡即急撃殺且楚軍<lb/>
　散走齊王廣亡去信追北至城陽虜廣田横以廣死<lb/>
　自立為王灌嬰撃走之<hi>横走梁歸彭越越時居梁地中立且為楚且為漢</hi>盡<lb/>
　定齊地<lb/>
漢立張耳為趙王<lb/>
　初韓信破趙請立張耳為王以撫其國漢王許之至<lb/>
　是乃立耳為趙王<hi>耳子敖尚漢魯元公主耳王一年卒敖嗣立</hi>
<pb n="KR2b0037_WYG_011-30b"/>
漢立韓信為齊王<lb/>
　韓信使人言于漢王曰齊邊楚反覆之國請為假王<lb/>
　以鎮之漢王大怒罵曰吾困于此旦暮望若來乃欲<lb/>
　自立耶張良陳平躡王足附耳語曰漢方不利寧能<lb/>
　禁信之自王乎不如因而立之使自為守不然變生<lb/>
　王悟復罵曰大丈夫定諸侯即為真王耳何以假為<lb/>
　遣張良操印立信為齊王徴其兵使撃楚項王聞龍<lb/>
　且死大懼使武涉<hi>盱眙人</hi>說信欲與連和三分天下<hi>涉謂</hi>
<pb n="KR2b0037_WYG_011-31a"/>
　<hi>信曰漢王興兵撃楚其意非盡吞天下不休且漢王不可必身居項王掌握中數矣然得脫輒背約復擊</hi>
　<hi>項王其不可親信如此足下雖以與漢王為厚交為之盡力然項王今日亡次即取足下足下與項王有</hi>
　<hi>故何不反漢與楚連和三分天下王之</hi>信謝曰臣事項王官不過郎中<lb/>
　位不過執㦸言不聴計不用故背楚而歸漢漢王授<lb/>
　我上將軍印予我數萬衆解衣衣我推食食我言聴<lb/>
　計用故吾得至于此夫人深親信我我倍之不祥雖<lb/>
　死不易幸為信謝項王武涉去蒯徹知天下權在信<lb/>
　乃以相人之術相信曰相君之面不過封侯相君之<lb/>
<pb n="KR2b0037_WYG_011-31b"/>
　背貴不可言信曰何謂也徹曰天下初發難也憂在<lb/>
　亡秦而已今楚漢分争智勇俱困兩主之命懸于足<lb/>
　下足下為漢則漢勝與楚則楚勝莫若兩利而俱存<lb/>
　之三分天下鼎足而居其勢莫敢先動足下據彊齊<lb/>
　從燕趙因民之欲西向為百姓請命則天下風走而<lb/>
　響應矣葢聞天與不取反受其咎時至不行反受其<lb/>
　殃願足下熟慮之信曰漢王遇我甚厚豈可鄉利而<lb/>
　倍義乎徹曰臣聞勇略震主者身危功盖天下者不<lb/>
<pb n="KR2b0037_WYG_011-32a"/>
　賞今足下戴震主之威挾不賞之功欲持是安歸乎<lb/>
　信謝曰先生休矣吾方念之數日徹復說曰夫功者<lb/>
　難成而易敗時者難得而易失時乎時乎不再來信<lb/>
　猶豫不忍背漢又自以功多漢終不奪我齊遂謝徹<lb/>
　徹去佯狂為巫<lb/>
漢立英布為淮南王<lb/>
　漢立布使擊楚布徇九江得數縣<hi>仍都六</hi>
漢初為算賦<lb/>
<pb n="KR2b0037_WYG_011-32b"/>
　民年十五以上至五十六出賦錢人百二十為一算<lb/>
　治庫兵車馬<lb/>
北貉<hi>顔師古曰貉在東北方三韓之屬皆是也</hi>燕人致梟騎助漢<hi>胡三省注貉人及燕</hi>
<hi>皆來歸漢</hi>
　是月漢王令軍士死者吏為棺斂轉送其家四方歸<lb/>
　心焉<lb/>
楚與漢約中分天下歸太公吕后于漢解而東歸<lb/>
　時漢闗中兵益出食益多楚軍食盡韓信又進兵撃<lb/>
<pb n="KR2b0037_WYG_011-33a"/>
　之項王恐會漢遣侯公說項王請歸太公項王乃與<lb/>
　漢約中分天下鴻溝<hi>即河溝注見前</hi>以西為漢以東為楚九<lb/>
　月歸太公吕后解而東歸漢王欲西歸張良陳平曰<lb/>
　漢有天下大半楚兵飢疲今釋弗擊此養虎自遺患<lb/>
　也王從之<lb/>
<hi>己漢五年是嵗西楚亡今商周受命之年皆亥以一嵗而分繫两代  于楚漢之際亦然</hi>
漢王追項籍至固陵<hi>故城在河南陳州府淮寜縣西北</hi>籍撃敗之<lb/>
　漢王追項王至夏陽南止軍與齊王信魏相國越期<lb/>
<pb n="KR2b0037_WYG_011-33b"/>
　㑹撃楚至固陵不㑹楚擊漢軍大破之漢王復入壁<lb/>
　深塹而守謂張良曰諸侯不從奈何良曰楚兵且破<lb/>
　未有分地其不至固宜君王能與共天下可立致也<lb/>
　信之立非君王意不自堅且其家在楚欲得故邑越<lb/>
　本定梁地亦望王而君王不早定今能出捐此地以<lb/>
　許兩人<hi>取睢陽以北至穀城王彭越從陳以東傅海與齊王信</hi>使各自為戰則<lb/>
　楚易破也漢王從之<lb/>
漢王以齊王信魏相國越及淮南王布等兵圍項籍垓<lb/>
<pb n="KR2b0037_WYG_011-34a"/>
下<hi>今江南鳳陽府靈璧縣東南有垓下聚即漢髙祖圍項羽處</hi>籍走自殺楚地悉定<lb/>
　漢王發使使韓信彭越至皆引兵來劉賈入楚地圍<lb/>
　夀春漢亦遣人誘楚大司馬周殷殷畔楚舉九江兵<lb/>
　迎黥布隨劉賈皆會項王壁垓下軍少食盡漢帥諸<lb/>
　侯兵圍之數重項王聞四面皆楚歌乃驚曰漢皆已<lb/>
　得楚乎是何楚人之多也起飲帳中悲歌忼慨<hi>有美人姓</hi>
　<hi>虞氏常幸從駿馬名騅常騎乃自為歌詩曰力抜山兮氣葢世時不利兮騅不逝騅不逝兮可奈何虞兮</hi>
　<hi>虞兮奈若何歌數曲美人和之</hi>泣下數行左右皆泣莫能仰視于是<lb/>
<pb n="KR2b0037_WYG_011-34b"/>
　項王乗其駿馬從八百餘騎直夜潰圍南出馳走渡<lb/>
　淮至隂陵<hi>山名今在江南和州北</hi>迷失道問一田父田父紿曰<lb/>
　左左乃陷大澤中漢騎將灌嬰追及之項王引而東<lb/>
　至東城<hi>故城在今鳳陽府定逺縣東南</hi>乃有二十八騎漢追者數千<lb/>
　人項王引騎依四潰山<hi>在和州北石上有馬跡亦稱四馬山</hi>為陳謂其<lb/>
　騎曰吾起兵八嵗七十餘戰未嘗敗北遂霸天下今<lb/>
　卒困此天亡我非戰之罪也今日固決死願為諸君<lb/>
　決戰必三勝斬将艾旗乃後死于是分其騎為四隊<lb/>
<pb n="KR2b0037_WYG_011-35a"/>
　四鄉漢騎圍之數重項王大呼馳斬一將復斬一都<lb/>
　尉殺數十百人諸騎皆服項王欲東渡烏江<hi>今和州有烏江</hi>
　<hi>浦在烏江故縣東</hi>亭長艤船待曰江東雖小地方千里亦足<lb/>
　王也今獨臣有船願大王急渡項王笑曰籍與江東<lb/>
　子弟八千人渡江而西今無一人還縱江東父老憐<lb/>
　而王我我獨不愧于心乎乃以所乗騅馬賜亭長自<lb/>
　刎而死<hi>漢将王翳取其頭楊喜吕馬童吕勝楊武各得其一體漢封五人皆為列侯</hi>楚地<lb/>
　悉定獨魯不下漢王欲屠之至城下猶聞絃誦聲為<lb/>
<pb n="KR2b0037_WYG_011-35b"/>
　其守禮義之國為主死節因持項王頭示之乃降漢<lb/>
　王以魯公號葬項王于榖城<hi>山名在今山東泰安府東阿縣東北</hi>親為<lb/>
　發喪哭之而去<hi>封項伯等四人為列侯賜姓劉氏</hi>
遣劉賈撃臨江王共尉虜之<lb/>
　初西楚所立臨江王共敖前死子尉嗣為王漢既定<lb/>
　楚尉不降乃遣劉賈撃虜尉<lb/>
更立齊王信為楚王魏相國越為梁王<lb/>
　漢王至定陶馳入齊王信壁奪其軍已下令曰楚地<lb/>
<pb n="KR2b0037_WYG_011-36a"/>
　已定義帝無後齊王信習楚風俗更立為楚王王淮<lb/>
　北都下邳謂相國建成侯越勤勞魏民數破楚軍其<lb/>
　以魏故地王之號曰梁王都定陶<hi>韓信至楚召漂母賜千金與下鄉亭</hi>
　<hi>長錢百曰公小人為徳不竟召辱己少年以為中尉告諸将相曰此壮士也方辱我時寧不能死死之無</hi>
　<hi>名故忍而就此</hi>
赦<lb/>
　令曰兵不得休八年萬民與<hi>劉攽曰讀曰歟助辭</hi>苦甚今天下<lb/>
　事畢其赦天下殊死以下<lb/>
<pb n="KR2b0037_WYG_011-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批厯代通鑑輯覽卷十二<lb/>
</p>
<p>
</p>
  </div>
</body>
</text>
</TEI>
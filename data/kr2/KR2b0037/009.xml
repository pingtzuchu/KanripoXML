<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_009-1a"/>
欽定四庫全書<lb/>
御批歴代通鑑輯覽卷十<lb/>
周<lb/>
赧王<lb/>
<hi>壬午</hi>三十六年秦趙㑹于澠池<hi>注見前寰宇記澠池西有澠坂秦趙相㑹處</hi>
　秦王告趙王願為好㑹于河外澠池趙王欲毋行廉<lb/>
　頗<hi>廉氏顓帝曾孫大康之後</hi>藺相如曰王不行示趙弱且怯也趙<lb/>
　王乃待相如從頗送至境與王訣曰王行度道里㑹<lb/>
<pb n="KR2b0037_WYG_009-1b"/>
　遇之禮畢不過三十日過此不還請立太子以絶秦<lb/>
　望王許之及㑹飲酒秦王請趙王鼓瑟趙王鼔之相<lb/>
　如請秦王撃缶秦王不肯相如曰五歩之内臣請得<lb/>
　以頸血濺大王矣左右欲刃相如相如張目叱之左<lb/>
　右皆靡秦王乃一撃缶罷酒秦終不能有加于趙趙<lb/>
　人亦盛為之備秦不敢動趙王歸以相如為上卿位<lb/>
　亷頗右頗曰我有攻城野戰之功相如徒以口舌位<lb/>
　加我上我見必辱之相如聞之每朝常稱病出而望<lb/>
<pb n="KR2b0037_WYG_009-2a"/>
　見輙引車避匿其舍人皆以為耻相如曰子視廉將<lb/>
　軍孰與秦王曰不若相如曰夫以秦王之威而相如<lb/>
　廷叱之相如雖駑獨畏亷將軍哉顧吾念之秦所以<lb/>
　不敢加兵于趙徒以吾兩人在也今兩虎相鬭勢不<lb/>
　俱生吾所以為此者先國家之急而後私讐也頗聞<lb/>
　之肉袒負荆至門謝罪遂為刎頸交<hi>崔浩曰言要齊死生斷首無悔</hi>
燕君平卒樂毅奔趙齊田單<hi>諸田䟽屬</hi>襲破燕軍盡復齊地<lb/>
齊君入臨淄封單為安平<hi>注見前</hi>君<lb/>
<pb n="KR2b0037_WYG_009-2b"/>
　時齊地皆已屬燕獨莒即墨未下樂毅并軍圍之即<lb/>
　墨大夫戰死即墨人曰田單多智習兵<hi>初燕攻安平田單使其宗</hi>
　<hi>人皆以鐡籠傅車轊及城潰人争門而出俱以軸折被擒獨單宗人得免遂奔即墨  轊車軸頭也以鐡</hi>
　<hi>附之故謂之鐡籠</hi>立以為將樂毅圍二邑期年不尅乃令解<lb/>
　圍去城九里而為壘令曰城中民出者勿獲困者賑<lb/>
　之使即舊業三年而猶未下或讒之于燕王曰樂毅<lb/>
　伐齊呼吸之間下七十餘城今不下者兩城耳非其<lb/>
　力不能拔欲久仗兵威以服齊人南面而王耳燕王<lb/>
<pb n="KR2b0037_WYG_009-3a"/>
　置酒大㑹引言者斬之<hi>燕王讓言者曰齊為無道以害先王寡人痛之入骨故招</hi>
　<hi>延賔客以求報仇有成功者尚欲與共燕國今樂君親為寡人破齊夷其宗廟報塞先仇齊固樂君之有</hi>
　<hi>非燕所得也汝何敢言若此乃斬之</hi>遣國相立毅為齊王毅惶恐不受<lb/>
　拜書以死自誓由是齊人服其義諸侯畏其信莫敢<lb/>
　復有謀者頃之昭王薨太子立<hi>是為惠王</hi>太子素與毅有<lb/>
　隙田單知之乃縱反間于燕曰樂毅與燕新王有隙<lb/>
　畏誅欲連兵王齊齊人未附故且緩攻即墨以待其<lb/>
　事齊人所患惟恐他將之來耳燕王<hi>惠王</hi>以為然乃<lb/>
<pb n="KR2b0037_WYG_009-3b"/>
　使騎刼<hi>胡三省注騎刼以能而將騎乃官稱非姓也</hi>代將而召樂毅毅知<lb/>
　王不善代之<hi>知王遣代其意不善</hi>遂奔趙燕將士由是憤惋不<lb/>
　和田單乃以計誑燕軍故激怒城中<hi>單令城中人食必祭其先祖于</hi>
　<hi>庭飛鳥皆翔舞而下燕人怪之單因宣言曰當有神師下教俄有一卒曰臣可以為師乎單逐師之每有</hi>
　<hi>約束必稱神師單又宣言曰吾惟懼燕人劓所得齊卒置之前行即墨敗矣燕人如其言城中皆怒堅守</hi>
　<hi>惟恐見得單又言吾懼燕人掘吾城外冢墓可為寒心燕人掘燒之齊人望見皆涕泣怒自十倍</hi>城<lb/>
　中皆欲出戰單知其可用乃身操版鍤與士卒分功<lb/>
　妻妾編于行伍之間盡散飲食饗士令甲卒皆伏使<lb/>
<pb n="KR2b0037_WYG_009-4a"/>
　老弱女子乗城遣使約降燕軍益懈單收城中得午<lb/>
　千餘為絳繒衣畫以五采龍文束兵刃于其角灌脂<lb/>
　束葦于其尾鑿城數十穴夜縱牛燒葦端壯士五千<lb/>
　人隨之牛尾熱怒奔燕軍所觸盡死傷五千人因銜<lb/>
　枚奮擊而城中鼓譟從之老弱皆擊銅器為聲聲動<lb/>
　天地燕軍大駭敗走齊人殺騎刼追亡逐北至河上<lb/>
　齊七十餘城皆復乃迎齊王于莒入臨淄王以田單<lb/>
　為相封安平君以太史敫之女為后<hi>是為君王后生太子建</hi>太<lb/>
<pb n="KR2b0037_WYG_009-4b"/>
　史敫曰女不取媒因自嫁非吾種也汚吾世終身不<lb/>
　見君王后君王后亦不以不見故失人子之禮<hi>田單攻狄</hi>
　<hi>三月不克問于魯仲連仲連曰將軍在即墨織蕢仗鍤為士卒倡當此之時將軍有死之心士卒無生之</hi>
　<hi>氣莫不揮泣奮臂而欲戰此所以破燕也今將軍東有夜邑之奉西有淄上之娛黄金横帶騁乎淄澠之</hi>
　<hi>間有生之樂無死之心所以不勝也明日單厲氣循城立于矢石之所援枪鼔之狄人乃下  魯仲連魯</hi>
　<hi>以國為氏仲連齊人狄齊邑漢為縣後漢改臨濟故城在今青州府髙苑縣夜邑即漢掖縣今為萊州府</hi>
　<hi>治淄澠二水名淄水出青州府博山縣原山東北至夀光入海澠水出臨淄縣即申池水之分流北入時</hi>
　<hi>水</hi>
<pb n="KR2b0037_WYG_009-5a"/>
趙封樂毅為望諸君<hi>胡三省注望諸澤名本齊地毅自齊奔趙趙以此號之本其所從來</hi>
<hi>也</hi>
　趙王與樂毅謀伐燕毅泣曰臣疇昔之事昭王猶今<lb/>
　日之事大王也若復得罪在他國終身不敢謀趙之<lb/>
　奴𨽻况子孫乎趙王乃止封樂毅于觀津<hi>故城在今直𨽻冀州</hi>
　<hi>武邑縣東南</hi>號望諸君尊寵之以警動于燕齊燕王恐趙<lb/>
　用之以乗其敝乃使人讓毅且謝之曰將軍捐燕歸<lb/>
　趙自為計則可矣何以報先王所以遇將軍之意乎<lb/>
<pb n="KR2b0037_WYG_009-5b"/>
　毅報書曰免身立功以明先王之迹臣之上計也罹<lb/>
　毁辱之謗墮先王之名臣之大恐也臨不測之罪以<lb/>
　幸為利<hi>謂與趙謀燕</hi>義之所不敢出也古之君子交絶不<lb/>
　出惡聲忠臣去國不潔其名臣雖不佞數奉教于君<lb/>
　子矣燕乃復以毅子間為昌國君而毅往來復通燕<lb/>
　竟卒于趙<lb/>
田文卒齊魏滅薛<hi>綱目提要田文卒下有齊魏滅薛四字今從之</hi>
　初齊湣王既滅宋欲去孟嘗君孟嘗君奔魏魏以為<lb/>
<pb n="KR2b0037_WYG_009-6a"/>
　相與諸侯共伐破齊齊王<hi>襄王</hi>復國而孟嘗君中立<lb/>
　為諸侯無所屬齊王畏之與連和至是卒諸子爭立<lb/>
　齊魏共滅之<lb/>
<hi>癸未</hi>三十七年<hi>燕惠王/元年</hi>秦白起伐楚㧞郢<hi>今湖北荆州府江陵縣楚郢都</hi>
<hi>有故郢城在縣東南</hi>楚徙都陳<hi>今河南陳州府注見前</hi>
　白起攻楚㧞郢燒夷陵<hi>楚先王墓史記索隠夷陵陵名後遂為縣今湖北宜昌府</hi>
　<hi>東湖縣是也</hi>楚王兵散遂不復戰東北徙都于陳秦遂置<lb/>
　南郡<hi>今荆州府秦為南郡</hi>封起為武安君<hi>胡三省注戰國之君分封其臣如平原武</hi>
<pb n="KR2b0037_WYG_009-6b"/>
　<hi>安之類非眞食其縣之入也</hi>明年秦復取楚巫黔中<hi>注俱見前</hi>又明年<lb/>
　楚王收東地兵<hi>淮泗之地</hi>得十餘萬復西取秦所㧞江南<lb/>
　十五邑為郡以拒秦<lb/>
<hi>乙酉</hi>三十九年<hi>魏安釐/王元年</hi>魏封公子無忌<hi>魏昭王少子安釐王異母弟</hi>為<lb/>
信陵君<hi>今河南歸徳府寧陵縣有寗陵故城無忌食邑</hi>
　無忌仁而下士士無賢不肖皆以禮交之士以此爭<lb/>
　往歸焉<lb/>
<hi>戊子</hi>四十二年趙魏伐韓秦救之大破其軍魏割南陽<hi>即春</hi>
<pb n="KR2b0037_WYG_009-7a"/>
<hi>秋晉南陽戰國屬魏</hi>以和<lb/>
　先是秦伐魏韓救之秦大破韓軍斬首四萬魏納八<lb/>
　城于秦又割温<hi>即春秋晉温邑注見前</hi>以和至是魏與趙伐韓<lb/>
　韓告急于秦秦救韓敗趙魏之師斬首沈卒十五萬<lb/>
　<hi>斬魏軍首十三萬沈趙卒二萬人于河</hi>魏將段干子請割南陽予秦以<lb/>
　和蘇代曰欲璽者段干子也<hi>謂叚干子欲得秦封故請魏割地</hi>欲地<lb/>
　者秦也今王使欲地者制璽欲璽者制地魏地盡矣<lb/>
　夫以地事秦猶抱薪救火薪不盡火不滅王曰事已<lb/>
<pb n="KR2b0037_WYG_009-7b"/>
　行不可更矣代曰博之所以貴梟者便則食不便則<lb/>
　止<hi>博局戲以五木為骰有梟盧雉犢塞五者之采梟為最勝便宜也得梟者合食其子不便則為徐行</hi>
　<hi>食行棊也</hi>今何王之用智不如用梟也魏王卒不聽<lb/>
<hi>己丑</hi>四十三年<hi>韓桓恵王元年</hi>楚太子完質于秦<lb/>
　秦王將使武安君與韓魏伐楚楚使者黄歇<hi>黄氏黄□之後</hi>
　<hi>歇楚人</hi>至秦聞之恐其一舉而滅楚也乃上書曰楚國<lb/>
　援也鄰國敵也今王妬楚之不毁而忘毁楚之彊韓<lb/>
　魏臣恐韓魏之卒欺大國也何則王無重世<hi>猶言再世</hi>之<lb/>
<pb n="KR2b0037_WYG_009-8a"/>
　徳于韓魏而有累世之怨乃欲資之與攻楚不亦過<lb/>
　乎臣為王慮莫若善楚秦楚合一則韓魏必為關内<lb/>
　之侯注地<hi>以兵截之也</hi>于齊則齊右壤可拱手而取也王<lb/>
　之地一經兩海<hi>東西為經取齊右壤則自西海至東海皆為秦地故曰一經</hi>要約<lb/>
　天下然後危動燕趙直摇齊楚此四國者不待痛而<lb/>
　服矣秦王從之使歇歸約親于楚楚復使歇侍太子<lb/>
　完為質于秦<lb/>
<hi>庚寅</hi>四十四年<hi>燕武成王元年</hi>
<pb n="KR2b0037_WYG_009-8b"/>
<hi>辛夘</hi>四十五年秦圍趙閼與<hi>音焉與城名在今山西沁州西北俗呼烏蘇村</hi>趙奢<lb/>
<hi>趙人</hi>擊却之<lb/>
　初趙奢為田部吏收租税平原君家不肯出奢以法<lb/>
　殺其用事者九人平原君怒將殺之奢曰君于趙為<lb/>
　貴公子今縱君家而不奉公則法削法削則國弱國<lb/>
　弱則諸侯加兵是無趙也君安得有此富乎以君之<lb/>
　貴奉公如法則上下平上下平則國强國強則趙固<lb/>
　而君為貴戚豈輕于天下邪平原君賢之言于王使<lb/>
<pb n="KR2b0037_WYG_009-9a"/>
　治國賦國賦大平民富而府庫實及秦圍閼與趙王<lb/>
　召羣臣問之亷頗樂乗<hi>樂毅宗人</hi>皆曰道逺險陿難救奢<lb/>
　曰道逺險陿如兩鼠鬬于穴中將勇者勝王乃令奢<lb/>
　將兵救之去邯鄲三十里而止令軍中曰有以軍事<lb/>
　諫者死秦師軍武安<hi>今縣屬河南彰徳府有故城在縣西南即秦人勒兵處</hi>西<lb/>
　鼓譟勒兵武安屋瓦皆震有言急救武安者奢立斬<lb/>
　之堅壁二十八日不行復益増壘秦間入趙軍奢善<lb/>
　食而遣之間還報秦將大喜奢既遣間卷甲而趨一<lb/>
<pb n="KR2b0037_WYG_009-9b"/>
　日一夜距閼與五十里而軍軍壘成秦師聞之悉甲<lb/>
　而往趙軍士許歴<hi>許以國為氏</hi>請諫奢進之歴曰秦不意<lb/>
　趙至此其來氣盛必厚集其陣以待之不然必敗奢<lb/>
　曰請受教歴請刑不許歴復請曰先據北山者勝奢<lb/>
　即發萬人趨之秦師後至爭山不得上奢縱兵擊之<lb/>
　秦師大敗解閼與而還趙封奢為馬服君<hi>服䖍曰馬服猶言服</hi>
　<hi>馬也史記正義因馬服山為號也山在邯鄲縣西北</hi>以許歴為國尉<hi>明年秦復攻趙閼與</hi>
　<hi>不拔</hi>
<pb n="KR2b0037_WYG_009-10a"/>
秦以范雎<hi>范晉范氏之别雎魏人字叔</hi>為客卿<lb/>
　初范睢欲事魏王家貧無以自資乃先事中大夫須<lb/>
　賈<hi>須須句之後以國為氏</hi>賈使于齊雎從齊王聞雎辯口私賜<lb/>
　之金賈疑雎以國隂事告齊也歸告其相魏齊<hi>魏諸公子</hi>
　齊怒笞擊睢折脅摺齒置厠中睢佯死得出魏人鄭<lb/>
　安平<hi>鄭以國為氏</hi>持睢亡匿更姓名曰張祿秦謁者<hi>秦官名</hi>
　王稽<hi>王氏所出不一鄭樵統謂其王者之裔以爵為氏</hi>使魏載與俱歸薦之<lb/>
　王王見之離宫雎佯為不知永巷而入其中王來而<lb/>
<pb n="KR2b0037_WYG_009-10b"/>
　宦者怒逐之曰王至睢謬曰秦安得王獨有太后穰<lb/>
　侯<hi>魏冉封穰侯穰故城在今河南南陽府鄧州</hi>耳王微聞其言乃屏左右<lb/>
　跽而請者三曰先生幸教寡人睢曰臣覊旅之臣也<lb/>
　交踈于王而所願陳者皆匡君之事處人骨肉之間<lb/>
　願效愚忠而未知王之心也王跽曰事無大小上及<lb/>
　太后下至天臣願先生悉以教寡人無疑也睢見左<lb/>
　右多竊聽者未敢言内先言外事以觀秦王之俯仰<lb/>
　因進曰穰侯越韓魏而攻齊非計也<hi>是年穰侯伐齊取剛壽  剛壽</hi>
<pb n="KR2b0037_WYG_009-11a"/>
　<hi>二邑名剛今兖州府寧陽縣之故剛城是壽今兖州府之夀張縣是</hi>今不如逺交而近<lb/>
　攻得寸則王之寸也得尺則王之尺也夫韓魏中國<lb/>
　之處<hi>去聲謂中國所在</hi>而天下之樞也王若欲覇必親中國<lb/>
　以為天下樞而威楚趙則齊附而韓魏可虜矣王曰<lb/>
　善乃以睢為客卿與謀兵事<hi>後二年秦始用范雎之謀伐魏取懐又二年拔</hi>
　<hi>魏邢邱又二年伐韓拔九城取南陽攻絶太行道故懐周畿内邑戰國屬魏今懐慶府武陟縣有懐縣</hi>
　<hi>城邢邱注見前春秋晉邑戰國屬魏考邢邱即平臯班志應劭注甚明杜預左傳注從之王㓜學不之考</hi>
　<hi>引魏世家以為即郪邱又引徐廣注以為即廪邱其説殊混</hi>
<pb n="KR2b0037_WYG_009-11b"/>
<hi>乙未</hi>四十九年秦君廢其母逐魏冉<hi>穰侯/</hi>芊戎<hi>華陽君</hi>公子<lb/>
市<hi>髙陵君</hi>公子悝<hi>涇陽君二君皆秦昭王同母弟</hi>以范雎為丞相封應侯<lb/>
<hi>古應城在今河南汝州寳豐縣</hi>
　范睢日益親用事因私説秦王曰臣居山東時聞齊<lb/>
　有孟嘗君不聞有王聞秦有太后穰侯不聞有王夫<lb/>
　擅國之謂王能利害之謂王制殺生之謂王今太后<lb/>
　擅行不顧<hi>太后與義渠戎王亂生二子遂詐殺戎王起兵滅義渠</hi>穰侯出使不<lb/>
　報華陽涇陽撃斷無諱<hi>謂刑人無所避忌</hi>髙陵進退不請四<lb/>
<pb n="KR2b0037_WYG_009-12a"/>
　貴備而國不危未之有也臣聞木實繁者披其枝披<lb/>
　其枝者傷其心大其都者危其國尊其臣者卑其主<lb/>
　今四貴用事而王獨立于朝竊恐萬世之後有秦國<lb/>
　者非王子孫也秦王以為然于是廢太后<hi>明年以憂死</hi>逐<lb/>
　穰侯及華陽涇陽髙陵三君于闗外<hi>各令就封穰侯卒于陶涇陽君</hi>
　<hi>未之國而卒定陶魏冉封邑史記冉封穰復益封陶孟康曰陶即  陶徐廣曰陶一作隂考定陶在今山</hi>
　<hi>東曹州府穰故城在今南陽府鄧州地隔韓魏相去殊逺隂故楚邑今襄陽府光化縣隂故城是也與南</hi>
　<hi>陽鄰近徐說似為得之</hi>以睢為丞相封應侯<lb/>
<pb n="KR2b0037_WYG_009-12b"/>
<hi>丙申</hi>五十年<hi>趙孝成王丹元年</hi>秦伐趙齊救郤之<lb/>
　秦攻趙趙王新立<hi>趙惠文王卒太子丹立是為孝成王</hi>太后用事求救<lb/>
　于齊齊人曰必以長安君<hi>恵文王少子史記正義長安君以長安善故名</hi>為<lb/>
　質太后不可齊師不出大臣彊諫太后明謂左右曰<lb/>
　有復言者老婦必唾其面左師觸龍<hi>左師冗散之官以優老臣者觸</hi>
　<hi>龍名也戰國策作觸讋</hi>請見太后盛氣而胥<hi>待也</hi>之入左師徐<lb/>
　趨而坐謝曰老臣病足不得見久矣恐太后之體有<lb/>
　所苦也故願望見太后太后曰老婦恃輦而行曰食<lb/>
<pb n="KR2b0037_WYG_009-13a"/>
　得毋衰乎曰恃粥耳太后不和之色稍解左師曰賤<lb/>
　息舒祺<hi>兒子曰息舒祺名也</hi>最少不肖而臣衰竊愛之願得補黒<lb/>
　衣<hi>皂衣也衛士之服</hi>之缺以衛王宫太后曰諾年幾何矣對<lb/>
　曰十五嵗矣雖少願及臣未填溝壑而託之太后曰<lb/>
　丈夫亦愛少子乎對曰甚于婦人太后笑曰婦人異<lb/>
　甚對曰老臣竊以媪<hi>婦老者之稱</hi>之愛燕后賢于長安君<lb/>
　太后曰君過矣不如長安君甚左師曰父母愛其子<lb/>
　必為之計深逺媪之送燕后也持其踵而哭念其逺<lb/>
<pb n="KR2b0037_WYG_009-13b"/>
　也亦哀之矣已行非不思也祭祀則祝之曰必勿使<lb/>
　反<hi>勿使失意于燕而反趙也</hi>豈非為之計長乆為子孫相繼為王<lb/>
　也哉太后曰然左師曰今三世以前至于趙王之子<lb/>
　孫為侯者其繼有在者乎曰無有曰此其近者禍及<lb/>
　身逺者及其子孫豈人主之子侯則不善哉位尊而<lb/>
　無功奉<hi>讀曰俸</hi>厚而無勞而挾重噐多也今媪尊長安<lb/>
　君之位封以膏腴之地多與之重噐而不及今令有<lb/>
　功于趙一旦山陵崩長安君何以自託于趙哉太后<lb/>
<pb n="KR2b0037_WYG_009-14a"/>
　曰諾恣君之所使之于是為長安君約車百乗質于<lb/>
　齊齊師乃出秦師退<lb/>
<hi>丁酉</hi>五十一年<hi>齊王建元年</hi>
<hi>戊戌</hi>五十二年楚太子完自秦逃歸楚君横卒完立<hi>是為考烈</hi>
<hi>王</hi>以黄歇為相封春申君<lb/>
　楚王<hi>頃襄王</hi>疾病黄歇侍太子于秦聞之言于應侯曰<lb/>
　楚王疾恐不起秦若歸其太子則是親與國而得儲<lb/>
　萬乗也不歸則咸陽布衣耳楚更立君必不事秦應<lb/>
<pb n="KR2b0037_WYG_009-14b"/>
　侯以告秦王王令太子傅先往問疾反而後圖之歇<lb/>
　與太子謀曰王疾病而陽文君之子二人在中王若<lb/>
　卒大命陽文君之子必立為後太子不得奉宗廟矣<lb/>
　乃教太子變服為楚使者御以出闗而自為守舍謝<lb/>
　病度已逺乃自言請死王怒欲聽之應侯曰歇出身<lb/>
　以徇其主太子立必用歇不如歸之以親楚王從之<lb/>
　歇至楚三月頃襄王薨太子即位以歇為相封之淮<lb/>
　北<hi>歇後請于楚王徙封于吳城吳故墟而都之  歇所都今蘇州府治是</hi>
<pb n="KR2b0037_WYG_009-15a"/>
<hi>己亥</hi>五十三年秦白起伐韓㧞野王<hi>今河南懐慶/府河内縣是</hi>上黨<hi>今山</hi>
<hi>西潞安府秦上黨郡以其地極髙與天為黨故名</hi>降趙<lb/>
　秦㧞韓野王上黨路絶上黨守馮亭<hi>畢公之後食采于馮因以為氏</hi>
　與其民謀曰鄭道<hi>韓治鄭都故云</hi>已絶不如歸趙趙受我秦<lb/>
　必攻之趙被秦兵必親韓韓趙為一則可以當秦矣<lb/>
　乃告于趙曰韓不能守上黨入之秦其吏民皆安為<lb/>
　趙不樂為秦願再拜獻之大王趙王以問平陽君豹<lb/>
　對曰聖人甚禍無故之利王曰何謂無故對曰秦蠶<lb/>
<pb n="KR2b0037_WYG_009-15b"/>
　食韓地中絶不令相通固自以為坐而受上黨也韓氏<lb/>
　所以不入之秦者欲嫁其禍于趙也秦服其勞而趙<lb/>
　受其利雖彊大不能得之于弱小弱小顧能得之于彊<lb/>
　大乎豈得謂非無故不如勿受平原君請受之王乃<lb/>
　使平原君往受地封亭為華陽君亭垂涕不見使者<lb/>
　曰吾不忍賣主之地而食之也<lb/>
<hi>辛丑</hi>五十五年秦王齕攻趙上黨㧞之白起代將大破趙<lb/>
軍殺其將趙括阬降卒四十萬<lb/>
<pb n="KR2b0037_WYG_009-16a"/>
　秦使王齕攻上黨㧞之上黨民走趙趙廉頗軍長平<lb/>
　<hi>故城在今山西澤州府髙平縣西元和志秦白起敗趙括于此</hi>以按<hi>音遏/捺也</hi>據<hi>援也</hi>之<lb/>
　<hi>謂屯兵長平以援上黨</hi>齕遂攻趙趙軍數敗亷頗堅壁不出又<lb/>
　失亡多趙王怒數讓之應侯又使人行千金于趙為<lb/>
　反間曰秦獨畏馬服君之子括為將耳亷頗易與且<lb/>
　降矣趙王遂以括代頗將藺相如曰王以名使括若<lb/>
　膠柱鼓瑟<hi>絃有緩急調之在柱若膠其柱則不能運轉而絃不調矣</hi>括徒能讀其<lb/>
　父書傳不知合變也王不聽<hi>括自少學兵法甞與父奢言之奢不能難然不</hi>
<pb n="KR2b0037_WYG_009-16b"/>
　<hi>謂善括母問其故奢曰兵死地也而括易言之趙若將括破趙軍者必括也</hi>括將行其母<lb/>
　上書言括不可使王曰母置之吾已決矣母曰即有<lb/>
　不稱妾請無隨坐王許之秦王聞括為將乃隂使武<lb/>
　安君為上將而齕為禆將令軍中敢泄者斬括至軍<lb/>
　悉更約束易置軍吏出兵擊秦武安君佯敗走張二<lb/>
　竒兵以刼之趙括乗勝追造秦壁壁堅拒不得入而<lb/>
　秦竒兵絶其後軍分為二糧道絶武安君出輕兵擊<lb/>
　之趙戰不利因築壁堅守以待救至<hi>秦王自如河内發民年十五以</hi>
<pb n="KR2b0037_WYG_009-17a"/>
　<hi>上悉詣長平遮絶趙救兵及糧食趙請粟于齊齊王勿許</hi>趙軍絶食四十六日人<lb/>
　相食急攻秦壘欲出不得括自出搏戰秦射殺之卒<lb/>
　四十萬人皆降武安君挾詐盡阬之遺其小者二百<lb/>
　四十人歸趙前後斬首虜四十五萬人趙人大震<lb/>
<hi>壬寅</hi>五十六年秦攻趙㧞武安<hi>注見/前</hi>皮牢<hi>即皮氏注見前</hi>定太原<lb/>
上黨韓趙又割地以和<lb/>
　武安君分軍為三王齕拔武安皮牢司馬梗北定太<lb/>
　原盡有上黨地韓趙恐使蘇代説應侯曰趙亡則秦<lb/>
<pb n="KR2b0037_WYG_009-17b"/>
　王王<hi>去聲言秦王破趙則將王天下也</hi>而武安君為三公矣君能為<lb/>
　之下乎且趙亡北地入燕東地入齊南地入韓魏秦<lb/>
　之所得幾何不如因而割之無以為武安君功也應<lb/>
　侯言于秦王曰秦兵勞請許韓趙割地以和王聽之<lb/>
　割韓垣雍<hi>即春秋衡雍注見前</hi>趙六城而罷兵武安君由是與<lb/>
　應侯有隙<lb/>
魏以孔斌<hi>穿之子字子順孔子七世孫</hi>為相尋以病免<lb/>
　初魏王聞孔斌賢聘以為相斌改嬖寵之官以事賢<lb/>
<pb n="KR2b0037_WYG_009-18a"/>
　才奪無任之禄以賜有功諸喪職秩者咸不悦斌陳<lb/>
　大計又不用乃以病致仕人謂之曰子其行乎答曰<lb/>
　行將安之山東之國將并于秦秦為不義義所不入<lb/>
　遂寢于家喟然嘆曰死病無良醫不出二十年天下<lb/>
　其盡為秦乎<hi>秦之始伐趙也魏人皆以于魏為便斌曰何謂也曰秦勝吾因而服焉不勝則</hi>
　<hi>乗其弊而擊之斌曰不然秦貪暴之國也勝趙必復他求吾恐于時魏受其師也先人有言燕雀處屋子</hi>
　<hi>母相哺呴呴相樂自以為安矣竈突炎上棟宇將焚燕雀顔不變不知禍之將及已也今子不悟趙破而</hi>
　<hi>患將及魏可以人而同于燕雀乎</hi>
<pb n="KR2b0037_WYG_009-18b"/>
秦誘執趙公子勝既而歸之<lb/>
　初魏須賈聘于秦范睢因辱之<hi>范雎既相秦號曰張禄魏不知也須賈至</hi>
　<hi>秦雎微服往見賈驚曰范叔固無恙乎留坐飲食取一綈袍贈之睢遂為賈御至相府雎請先入良乆賈</hi>
　<hi>問門下曰范叔何不出也門下曰無范叔鄉者吾相君也賈知見賣乃膝行入謝罪雎坐責讓之且曰爾</hi>
　<hi>所以得無死者以綈袍戀戀尚有故人之意耳乃大供具請諸侯使坐賈堂下置莝豆而馬食之</hi>使<lb/>
　歸告魏王曰速斬魏齊頭來不然且屠大梁須賈還<lb/>
　以告魏齊齊奔趙匿平原君家秦王欲為范雎必報<lb/>
　其仇乃誘平原君至而執之使謂趙王曰不得齊首<lb/>
<pb n="KR2b0037_WYG_009-19a"/>
　吾不出王弟于關齊窮扺虞卿<hi>游説之士為趙上卿食邑于虞故號虞卿</hi>
　虞卿棄相印與齊偕亡走魏信陵君意難見之齊怒<lb/>
　自殺趙王卒取其首以與秦秦乃歸平原君<hi>雎言王稽于秦</hi>
　<hi>王王以為河東守又任鄭安平王以為將軍雎散家財物以報嘗所困厄者一飯之徳必償睚眦之仇必</hi>
　<hi>報</hi>
<hi>癸夘</hi>五十七年秦伐趙圍邯鄲趙公子勝如楚乞師楚黄<lb/>
歇帥師救趙<lb/>
　秦武安君病使王陵伐趙攻邯鄲少利武安君病愈<lb/>
<pb n="KR2b0037_WYG_009-19b"/>
　王欲使代之武安君辭不行<hi>武安君曰邯鄲實未易攻且諸侯之救日至趙</hi>
　<hi>應其内諸侯攻其外破秦軍必矣王使應侯請之終不肯行</hi>乃以王齕代陵趙王<lb/>
　使平原君求救于楚平原君約其門下客文武備具<lb/>
　者二十人與俱得十九人餘無可取者毛遂<hi>毛以國為氏</hi>
　自薦<hi>平原君曰賢士之處世如錐之處囊中其末立見今先生處勝門下三年矣勝未有所聞是先</hi>
　<hi>生無所有也遂曰臣乃今日請處囊中耳使臣得早處囊中乃脫穎而出非特其末見而已</hi>平原<lb/>
　君乃與之俱十九人相與目笑之比至楚平原君與<lb/>
　楚王言合從之利久而不决毛遂按劔歴階而上曰<lb/>
<pb n="KR2b0037_WYG_009-20a"/>
　從之利害兩言而决耳今日出而言日中不决何也<lb/>
　楚王怒叱之遂按劔而前曰王之所以叱遂者以楚<lb/>
　國之衆也今十步之内王不得恃楚國之衆也王之<lb/>
　命縣于遂手吾君在前叱者何也且遂聞湯以七十<lb/>
　里而王天下文王以百里而臣諸侯今楚地方五千<lb/>
　里持㦸百萬此霸王之資也白起小豎子耳率數萬<lb/>
　之衆一戰而舉鄢郢再戰而燒夷陵三戰而辱王之<lb/>
　先人此百世之怨趙之所羞而王不知惡焉合從者<lb/>
<pb n="KR2b0037_WYG_009-20b"/>
　為楚非為趙也楚王曰唯唯乃與楚王歃血<hi>毛遂取血奉銅</hi>
　<hi>盤而跪進之楚王曰王當歃血次者吾君次者遂以手招十九人曰相與歃此血于堂下公等錄錄所謂</hi>
　<hi>因人成事者也</hi>定從而歸平原君曰勝不敢復相天下士矣<lb/>
　因以毛遂為上客而楚使春申君將兵救趙<lb/>
魏晉鄙<hi>晉既滅子孫以國為氏鄙魏將軍</hi>帥師救趙次于鄴<hi>注見前</hi>公子<lb/>
無忌襲殺鄙奪其軍以進<lb/>
　魏王使晉鄙救趙秦王使謂魏王曰吾攻趙旦暮且<lb/>
　下諸侯敢救者必移兵先擊之魏王恐止晉鄙壁鄴<lb/>
<pb n="KR2b0037_WYG_009-21a"/>
　又使新垣衍<hi>陳留風俗傳畢公之後居于梁為新垣氏</hi>説趙王欲共尊秦<lb/>
　為帝以却其兵魯仲連在邯鄲聞之徃見衍曰彼秦<lb/>
　者棄禮義而上首功<hi>秦以戰而能斬首有功者為上故曰上首功</hi>之國也<lb/>
　即肆然而為帝則連有蹈東海而死耳不願為之民<lb/>
　也且秦梁皆萬乗之國秦無已而帝則將行天子之<lb/>
　禮以號令天下變易諸侯之大臣奪其所憎而與其<lb/>
　所愛梁王安得晏然而已乎而將軍又何以得故寵<lb/>
　乎衍再拜曰吾乃今知先生天下士也不敢復言帝<lb/>
<pb n="KR2b0037_WYG_009-21b"/>
　秦矣初魏有隠士曰侯嬴<hi>侯氏出于鄭侯宣多</hi>年七十家貧為<lb/>
　大梁夷門<hi>梁之東門</hi>監者公子無忌聞其賢欲厚遺之不<lb/>
　可公子乃置酒大㑹賔客坐定從車騎虚左自迎侯<lb/>
　生<hi>侯生攝敝衣冠直上載不讓公子執轡愈恭生又謂公子曰臣有客在市屠中願枉車騎過之公子</hi>
　<hi>引車入市生下見其客睥睨故乆立與其客語微察公子公子色愈恭乃謝客就車</hi>侯生至引<lb/>
　坐上坐賔客皆驚及秦圍趙趙平原君夫人公子姊<lb/>
　也使者冠盖相屬于魏讓魏救不至公子數請于魏<lb/>
　王及賔客辯士游説萬端王終不聽公子乃屬賔客<lb/>
<pb n="KR2b0037_WYG_009-22a"/>
　約車騎百餘乗欲赴鬭以死于趙過見侯生生曰公<lb/>
　子無他端而欲赴秦軍如以肉投餒虎何功之有公<lb/>
　子再拜問計生曰吾聞晉鄙兵符<hi>符以代古之珪璋取簡易也</hi>在<lb/>
　王卧内如姬<hi>姬姓如</hi>最幸力能竊之公子甞為姬報其<lb/>
　父讎姬欲為公子死無所辭誠一開口則得虎符<hi>兵符</hi>
　<hi>以虎為之取其威猛</hi>奪鄙兵北救趙西却秦此五伯之功也公<lb/>
　子如其言果得兵符侯生曰將在外君令有所不受<lb/>
　有如鄙疑而復請之則事危矣臣客朱亥<hi>邾為楚所滅子孫乃</hi>
<pb n="KR2b0037_WYG_009-22b"/>
　<hi>去邑氏朱</hi>力士可與俱鄙不聽使擊之公子至鄴晉鄙合<lb/>
　符果疑之亥袖四十斤鐵椎椎殺鄙公子勒兵下令<lb/>
　曰父子俱在軍中者父歸兄弟俱在軍中者兄歸獨<lb/>
　子無兄弟者歸養得選兵八萬人將之而進<hi>公子之行也與</hi>
　<hi>侯生訣生曰臣老不能從請數公子至晉鄙軍之日北鄉自剄以送公子及公子至軍生果自剄</hi>
<hi>甲辰</hi>五十八年<hi>燕孝王元年</hi>秦殺白起<lb/>
　王齕久圍邯鄲不㧞諸侯來救戰數不利武安君曰<lb/>
　不聽吾計今何如矣秦王聞之怒彊起之武安君稱<lb/>
<pb n="KR2b0037_WYG_009-23a"/>
　病篤乃免為士伍遷之隂密<hi>即密須注見前</hi>行至杜郵<hi>今陜西西</hi>
　<hi>安府咸陽縣東有杜郵館即白起伏劒處郵傳驛之郵亭也</hi>應侯曰起之遷意怏<lb/>
　怏有餘言王乃使賜之劔武安君引劍將自剄曰我<lb/>
　何罪于天而至此哉良久曰我固當死長平之戰趙<lb/>
　卒降者數十萬我詐而盡阬之是足以死遂自殺應<lb/>
　侯乃任鄭安平使將擊趙<lb/>
魏公子無忌大破秦軍邯鄲下<lb/>
　信陵君大破秦軍于邯鄲下王齕解圍走鄭安平以<lb/>
<pb n="KR2b0037_WYG_009-23b"/>
　二萬人降趙信陵君不敢歸魏使將將其軍以還趙<lb/>
　王徳信陵君欲以五城封之信陵君有自功之色客<lb/>
　或說曰物有不可忘有不可不忘人有徳于公子公<lb/>
　子不可忘也公子有徳于人願公子忘之于是信陵<lb/>
　君立自責若無所容趙王自迎執主人之禮引信陵<lb/>
　君就西階信陵君側行辭讓從東階上自言辠<hi>古文罪字</hi>
　<hi>秦始皇以其近皇字故改為罪</hi>過以負于魏無功于趙飲至暮趙王<lb/>
　以信陵君退讓竟不忍言獻五城平原君欲封魯仲<lb/>
<pb n="KR2b0037_WYG_009-24a"/>
　連仲連不受乃以千金為壽仲連笑曰所貴為天下<lb/>
　士者為人排患難解紛亂而無取也即有取者是商<lb/>
　賈之事連不忍為也遂辭去<lb/>
秦太子<hi>秦昭襄王太子死以其次子安國君為太子安國君名柱即孝文王</hi>之子異人自<lb/>
趙逃歸<lb/>
　秦太子妃曰華陽<hi>湯沐邑名</hi>夫人無子夏姬生子異人質<lb/>
　于趙秦數伐趙趙不禮之困不得意陽翟<hi>注見前</hi>大賈<lb/>
　吕不韋<hi>吕以國為氏</hi>適邯鄲見之曰此竒貨可居<hi>居積也以異人</hi>
<pb n="KR2b0037_WYG_009-24b"/>
　<hi>方財貨言可居積以射利</hi>乃説之曰太子愛華陽夫人而無子子<lb/>
　之兄弟二十餘人子居中不甚見幸太子即位子不<lb/>
　得争為嗣矣異人曰奈何不韋曰能立適嗣者獨華<lb/>
　陽夫人耳不韋雖貧請以千金為子西游立子為嗣<lb/>
　異人曰必如君䇿秦國與子共之不韋乃與五百金<lb/>
　令結賔客復以五百金買竒物玩好自奉而西見夫<lb/>
　人姊而以獻于夫人因譽異人之賢賔客徧天下日<lb/>
　夜泣思太子及夫人曰異人也以夫人為天夫人喜<lb/>
<pb n="KR2b0037_WYG_009-25a"/>
　不韋因使其姊說曰夫人愛而無子不以繁華時蚤<lb/>
　自結于諸子中賢孝者舉以為適即色衰愛弛雖欲<lb/>
　開一言尚可得乎今異人賢自知中子不得為適誠<lb/>
　以此時㧞之是異人無國而有國夫人無子而有子<lb/>
　也則終身有寵于秦矣夫人以為然乗間言于太子<lb/>
　太子許之與夫人刻玉符約以為嗣因請不韋傅之<lb/>
　不韋取邯鄲姬絶羙者與居有身異人見而請之不<lb/>
　韋佯怒既而獻之期年而生子政<hi>即始皇</hi>異人遂以為<lb/>
<pb n="KR2b0037_WYG_009-25b"/>
　夫人邯鄲之圍趙欲殺異人不韋賂守者得脱亡赴<lb/>
　秦軍遂歸<hi>趙欲殺異人妻子姬故趙豪家女得匿母子皆不死後趙歸之于秦</hi>異人楚<lb/>
　服而見夫人夫人曰吾楚人也當自子之因更名曰楚<lb/>
<hi>乙巳</hi>五十九年秦伐韓趙王命諸侯討之秦遂入冦西周<lb/>
君<hi>武公</hi>入秦獻地王卒<hi>綱目作王入秦獻地歸而卒考史記秦使將軍摎攻西周西周</hi>
<hi>君奔秦正義曰謂西周武公又史記周君王赧卒索隠曰此周君即西周武公時武公與王赧俱卒故連言之</hi>
<hi>據此則獻地入秦者乃武公而非赧王周君王赧者乃兩人而非一人今以史記按之既云西周君奔秦則獻</hi>
<hi>地當係之武公不得以為赧王今從正義説改書至所云周君王赧盖即指赧王一人而言稱之曰周君而不</hi>
<pb n="KR2b0037_WYG_009-26a"/>
<hi>没其王號也若如索隠所云史記何不于周君之上加以西字且赧王武公既同時而卒何不書王赧于周君</hi>
<hi>之上而顧以臣先君乎説不足據今仍書王卒盖武公既獻地則王亦從失尊例書卒也</hi>
　秦伐韓取陽城負黍<hi>注俱見前</hi>斬首四萬伐趙取二十餘<lb/>
　縣斬首九萬王恐<hi>史記作西周恐時王寄居西周故史記云</hi>與諸侯約從<lb/>
　將天下鋭師出伊闕<hi>注見前</hi>攻秦令無得通陽城秦使<lb/>
　將軍摎來攻西周君奔秦頓首受罪盡獻其邑三十<lb/>
　六口三萬秦受其獻歸西周君于周是嵗王卒<lb/>
<hi>丙東周君一秦昭襄王五十二楚考烈王八燕孝王三午魏安釐王二十二趙孝成王十一韓桓惠王十八齊</hi>
<pb n="KR2b0037_WYG_009-26b"/>
<hi>王建十年是年燕孝王薨子喜立周通鑑于是嵗即以秦系年綱目則用分註而不書東  君今依綱目分註</hi>
<hi>例兼採薛應旂甲子彚紀先書東周君于前次列七國于後</hi>秦丞相范睢免<lb/>
　鄭安平既降趙秦王令毋得言其事以順適應侯<lb/>
　之意至是王稽坐與諸侯通棄市王臨朝而嘆應侯<lb/>
　請其故王曰武安君死而鄭安平王稽<hi>皆應侯所任</hi>等皆<lb/>
　畔内無良將外多敵國吾是以憂應侯懼不知所出<lb/>
　燕客蔡澤<hi>蔡以國為氏澤燕人</hi>聞之西入秦先使人宣言于應<lb/>
　侯曰蔡澤見王必奪君位應侯召澤讓之澤曰吁君<lb/>
<pb n="KR2b0037_WYG_009-27a"/>
　何見之晩也夫四時之序成功者退商君吳起大夫<lb/>
　種<hi>事俱見前</hi>何足願歟應侯謬曰何為不可君子有殺身<lb/>
　以成名死無所恨澤曰身名俱全者上也名可法而<lb/>
　身死者次也三子之可願孰與閎夭周公哉語曰日<lb/>
　中則移月滿則虧進退嬴縮與時變化今君怨已讎<lb/>
　而徳已報意欲至矣而無變計竊為君危之應侯曰<lb/>
　善遂薦澤于王因謝病免王悦澤計以為相數月免<lb/>
　<hi>澤初游學干諸侯不遇從唐舉相曰富貴吾所自有不知者夀也舉曰先生之夀自今以往四十三嵗澤</hi>
<pb n="KR2b0037_WYG_009-27b"/>
　<hi>笑而去曰吾持梁齒肥富貴四十三年足矣及入秦既為相人或惡之澤乃謝病歸相印號綱成君居秦</hi>
　<hi>十餘年卒唐舉梁人</hi>
楚以荀况<hi>晉荀氏之别况趙人時人相尊號之曰卿漢避宣帝諱曰孫卿</hi>為蘭陵<hi>故城在今</hi>
<hi>山東兖州府嶧縣東</hi>令<lb/>
　况游學于齊三為祭酒<hi>老師儒之稱</hi>適楚春申君以為蘭<lb/>
　陵令况甞與臨武君<hi>荀子注楚將未知姓名</hi>論兵于趙王<hi>孝成王</hi>
　前王曰請問兵要况曰要在附民仁人之兵上下一<lb/>
　心下之于上也若子弟之事父兄手臂之扞頭目而<lb/>
<pb n="KR2b0037_WYG_009-28a"/>
　覆胸腹也故齊之技擊<hi>技材力也技擊以勇力擊斬敵者</hi>不可以遇<lb/>
　魏之武卒<hi>選擇武勇之士以度取之</hi>魏之武卒不可以遇秦之銳<lb/>
　士<hi>以功賞相長得五甲首則役𨽻五家故為最彊</hi>秦之銳士不可以當桓文<lb/>
　之節制桓文之節制不可以敵湯武之仁義王曰請問<lb/>
　為將况曰號令欲嚴以威賞罰欲必以信處舍<hi>營壘也</hi>
　欲周以固徙舉進退欲安以重<hi>靜則安重不為輕舉</hi>欲疾以速<lb/>
　<hi>動則疾速不失機宜</hi>窺敵觀變<hi>謂用/問諜</hi>欲潛以深<hi>潛隠深入</hi>欲伍以參<lb/>
　<hi>錯雜敵中盡知其事</hi>遇敵决戰必行吾所明無行吾所疑是之<lb/>
<pb n="KR2b0037_WYG_009-28b"/>
　謂六術無欲將而惡廢<hi>欲將求進也惡廢懼黜也</hi>無怠勝而忘敗<lb/>
　<hi>既勝而怠則忘敗</hi>無威内而輕外無見利而不顧其害凡慮<lb/>
　事欲熟而用財欲泰<hi>不當吝賞</hi>是之謂五權可殺而不可<lb/>
　使處不完可殺而不可使擊不勝可殺而不可使欺<lb/>
　百姓是之謂三至凡百事之成也必在敬之其敗也<lb/>
　必在慢之敬謀無曠敬事無曠敬吏無曠敬衆無曠<lb/>
　敬敵無曠是之謂五無曠慎行此六術五權三至而<lb/>
　處之以恭敬無曠是之謂天下之大將于是臨武君<lb/>
<pb n="KR2b0037_WYG_009-29a"/>
　稱善陳囂問曰先生議兵以仁義為本又何以兵為<lb/>
　哉况曰仁者愛人故惡人之害之也義者循理故惡<lb/>
　人之亂之也彼兵者所以禁暴除害非爭奪也<hi>後春申君</hi>
　<hi>死荀卿廢因家蘭陵著書數萬言流傳于世</hi>
秦遷西周公<hi>索隠武公子文公</hi>于<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐聚<hi>在今河南汝州東北</hi>
　周既獻地其民不樂屬秦遂東亡于是秦取周九鼎<lb/>
　寳器而遷西周公于<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐<lb/>
<hi>戊東周君三秦昭襄五十四楚考烈十燕王喜二魏安申釐二十四趙孝成十三韓桓惠二十齊王建十二年</hi>
<pb n="KR2b0037_WYG_009-29b"/>
秦王郊見上帝于雍<hi>注見前</hi>
　是時天下皆賔于秦魏後至秦使將軍摎伐之取吳<lb/>
　城<hi>即虞城注見前</hi>于是韓王入朝魏舉國聽命<lb/>
<hi>庚東周君五秦昭襄五十六楚考烈十二燕王喜四魏戌安釐二十六趙孝成十五韓桓惠二十二齊王建十</hi>
<hi>四年</hi>秦王稷薨子柱立<hi>是為孝文王</hi>
　韓王衰絰入弔祠諸侯皆使其將相徃視喪事<lb/>
燕伐趙趙敗之遂圍燕<lb/>
　燕王使栗腹<hi>栗氏栗陸氏之後</hi>約驩于趙反而言曰趙壯者<lb/>
<pb n="KR2b0037_WYG_009-30a"/>
　死長平其孤未壯可伐也王使腹將而攻鄗<hi>今直𨽻趙州栢</hi>
　<hi>鄉縣北有鄗縣故城春秋晉邑戰國屬趙</hi>將渠<hi>索隠人姓名或云將官渠其名也</hi>曰與人<lb/>
　通關約交使者報而攻之不祥師必無功王不聽自<lb/>
　將偏軍隨之將渠又泣諌不從趙使亷頗擊之敗其<lb/>
　兩軍逐北五百里遂圍燕燕人請和趙人曰必令將<lb/>
　渠處和<hi>謂主和也</hi>燕王以將渠為相而處和趙師乃解<hi>是年</hi>
　<hi>趙公子勝卒</hi>
<hi>辛東周君六秦孝文元楚考烈十三燕王喜五魏安釐亥二十七趙孝成十六韓桓惠二十三齊王建十五年</hi>
<pb n="KR2b0037_WYG_009-30b"/>
冬十月秦王柱薨子楚立<hi>是為莊襄王</hi>
　秦孝文王即位三日而薨子楚立尊華陽夫人為華<lb/>
　陽太后夏姬為夏太后<lb/>
燕伐齊拔聊城<hi>今縣屬山東東昌府</hi>齊攻取之<lb/>
　燕將攻齊聊城拔之或譖之燕王燕將保聊城不敢<lb/>
　歸齊田單攻之嵗餘不下魯仲連乃為書約之矢以<lb/>
　射城中遺燕將曰為公計者不歸燕則歸齊今獨守<lb/>
　孤城齊兵日益而燕救不至將何為乎燕將見書泣<lb/>
<pb n="KR2b0037_WYG_009-31a"/>
　三日遂自殺聊城亂田單克之歸言仲連于齊王欲<lb/>
　爵之仲連逃之海上曰吾與富貴而詘于人寧貧賤<lb/>
　而輕世肆志焉魏王甞問天下之髙士于孔斌斌曰<lb/>
　世無其人也抑可以為次其魯仲連乎<lb/>
<hi>壬東周君七秦莊襄元楚考烈十四燕王喜六魏安釐子二十八趙孝成十七韓桓恵二十四齊王建十六年</hi>
<hi>是嵗東周亡</hi>秦以吕不韋為相國<lb/>
　封不韋為文信侯食河南洛陽十萬户<lb/>
秦滅東周遷其君于陽人聚<hi>在今河南汝州西亦名陽人城</hi>
<pb n="KR2b0037_WYG_009-31b"/>
　東周君與諸侯謀伐秦秦使吕不韋滅之遷東周君<lb/>
　于陽人聚周遂不祀周自武王已卯受命至赧王乙<lb/>
　巳凢三十七王三十三世八百六十七年又東周君<lb/>
　七年共八百七十四年<lb/>
秦伐韓取滎陽<hi>故城在今河南開封府滎澤縣西南</hi>成臯<hi>即春秋鄭虎牢注見前</hi>
　秦界至大梁初置三川<hi>注見前</hi>郡<hi>今河南府秦三川郡漢更名河南</hi>
楚滅魯<lb/>
　先是楚遷魯于莒<hi>注見前</hi>而取其地至是遂滅魯遷魯<lb/>
<pb n="KR2b0037_WYG_009-32a"/>
　君<hi>頃公讎</hi>于卞<hi>注見/前</hi>為家人周公不祀<hi>魯自周公至頃公凡三十四世</hi>
<hi>癸秦莊襄二楚考烈十五燕王喜七魏安釐二十丑九趙考成十八韓桓恵二十五齊王建十七年</hi>日食<lb/>
<hi>甲秦莊襄三楚考烈十六燕王喜八魏安釐三十寅趙孝成十九韓桓惠二十六齊王建十八年</hi>秦伐<lb/>
魏魏公子無忌率五國之師敗之追至函谷而還<lb/>
　秦使蒙驁<hi>䝉氏以䝉山為氏驁齊人仕秦為上卿</hi>伐魏㧞髙都<hi>今山西澤州府</hi>
　<hi>鳳臺縣髙都邨是</hi>汲<hi>故城在今河南衛輝府汲縣西南</hi>魏王患之使人請信<lb/>
　陵君信陵君不肯還其客毛公薛公<hi>皆趙處士毛公隠于博徒薛公</hi>
　<hi>隠于賣漿家信陵君從之游平原君聞而非之信陵君曰平原君徒豪舉耳不求士也以無忌從此兩人</hi>
<pb n="KR2b0037_WYG_009-32b"/>
　<hi>游尚恐其不我欲也乃以為羞乎及魏使至信陵君誡門下勿許通賔客莫敢勸兩人獨往見</hi>諫曰<lb/>
　公子所以重于諸侯者徒以有魏也今魏急而公子<lb/>
　不恤一旦秦克大梁夷先王之宗廟公子何面目立<lb/>
　天下乎語未畢信陵君色變趣駕還魏魏王持信陵<lb/>
　君而泣以為上將軍求援于諸侯諸侯聞信陵君復<lb/>
　為魏將皆遣兵救魏信陵君遂率五國之師敗䝉驁<lb/>
　于河外<hi>胡三省注自春秋至戰國率以黄河之西為河外晉賂秦以河外列城五即其證也</hi>追<lb/>
　至函谷闗而還<lb/>
<pb n="KR2b0037_WYG_009-33a"/>
五月秦王楚薨子政立<hi>即始皇帝</hi>
　政生十三年矣國事皆委于文信侯號仲父<lb/>
<hi>乙秦王政元楚考烈十七燕王喜九魏安釐三十夘一趙孝成二十韓桓恵二十七齊王建十九年</hi>秦鑿<lb/>
涇水<hi>注見前</hi>為渠<lb/>
　韓欲疲秦使無東伐乃使水工鄭國為間于秦鑿涇<lb/>
　水自仲山<hi>在今陕西西安府涇陽縣西北</hi>為渠並<hi>步浪反與傍通</hi>北山東注<lb/>
　洛中作而覺秦欲殺之國曰臣為韓延數年之命然<lb/>
　渠成亦秦萬世之利也乃使卒為之<hi>鄭渠故道自今涇陽縣西北分</hi>
<pb n="KR2b0037_WYG_009-33b"/>
　<hi>涇水東流歴三原富平蒲城諸縣界入沮洛久堙</hi>注填閼<hi>壅泥也</hi>之水溉舃鹵<lb/>
　<hi>鹹地也</hi>之地四萬餘頃收皆畆一鍾<hi>六斛四斗</hi>由是秦益富<lb/>
　饒<lb/>
<hi>丙秦王二楚考烈十八燕王喜十魏安釐三十二辰趙孝成二十一韓桓惠二十八齊王建二十年</hi>趙王<lb/>
丹薨廉頗奔魏<lb/>
　趙使廉頗伐魏取繁陽<hi>故城在今河南彰徳府内黄縣東</hi>孝成王薨<lb/>
　太子偃立<hi>是為悼襄王</hi>使樂乗代頗頗怒攻之遂奔魏魏<lb/>
　不能用趙師數困于秦趙王<hi>悼襄王</hi>思復得頗使使視<lb/>
<pb n="KR2b0037_WYG_009-34a"/>
　頗尚可用否頗之仇郭開多與使者金令毁之頗見<lb/>
　使者一飯斗米肉十斤被甲上馬以示可用使者還<lb/>
　報曰廉將軍老尚善飯然與臣坐頃之三遺矢矣王<lb/>
　遂不召楚人迎之頗一為楚將無功曰我思用趙人<lb/>
　遂卒于楚<lb/>
<hi>丁秦王三楚考烈十九燕王喜十一魏安釐三十已三趙悼襄元韓桓恵二十九齊王建二十一年</hi>趙以<lb/>
李牧為將<lb/>
　李牧者趙北邊良將甞居代<hi>今宣化府蔚州趙為代郡秦因之</hi>雁門<lb/>
<pb n="KR2b0037_WYG_009-34b"/>
　<hi>今山西代州趙為雁門郡秦因之</hi>備匈奴<hi>夏桀少子淳維逃居北野殷曰獯粥周曰獫狁戰國</hi>
　<hi>以後曰匈奴</hi>以便宜置吏市租皆輸莫府<hi>莫亦作幕古者出征以幕帳為</hi>
　<hi>府署故名</hi>為士卒費日擊數牛饗士習騎射謹烽火多間<lb/>
　諜為約曰匈奴入盗則急收保<hi>收畜産自保</hi>有敢捕虜者<lb/>
　斬如是數嵗無所亡失匈奴皆以為怯雖趙邊兵亦<lb/>
　以為怯趙王使人讓之牧如故王怒使人代之屢出<lb/>
　戰不利邊不得田畜王復請牧牧稱病不出王彊起<lb/>
　之牧曰必用臣臣如前乃敢奉令王許之牧之邊如<lb/>
<pb n="KR2b0037_WYG_009-35a"/>
　約匈奴數嵗無所得終以為怯邊士卒日得賞賜皆<lb/>
　願一戰乃選車騎習戰大縱畜牧人民滿野匈奴小<lb/>
　入佯北以數十人委之單于<hi>匈奴天子之稱</hi>聞之大率衆入<lb/>
　牧乃多為竒陳張左右翼擊之大破殺匈奴十餘萬騎<lb/>
　單于奔走十餘嵗不敢近趙邊<lb/>
魏公子無忌卒<lb/>
　秦既敗于河外使人行萬金以間信陵君求得晉鄙<lb/>
　客令説魏王曰公子亡在外十年矣今復為將諸侯<lb/>
<pb n="KR2b0037_WYG_009-35b"/>
　皆屬天下徒聞信陵君不聞有王矣秦王又數使人<lb/>
　賀信陵君曰得為魏王未也魏王信之使人代將于<lb/>
　是信陵君謝病不朝日夜以酒色自娛四嵗而卒<lb/>
<hi>戊秦王四楚考烈二十燕王喜十二魏安釐三十四趙午悼襄二韓桓恵三十齊王建二十二年是嵗魏安釐</hi>
<hi>王卒太子増立是為景湣王</hi>秋七月秦蝗疫<lb/>
　先是秦大饑<hi>在丁巳年</hi>至是蝗疫令民納粟千石拜爵一<lb/>
　級後五年夏四月秦大寒民有凍死者<lb/>
<hi>庚秦王六楚考烈二十二燕王喜十四魏景湣二申趙悼襄四韓桓恵三十二齊王建二十四年</hi>楚趙<lb/>
<pb n="KR2b0037_WYG_009-36a"/>
魏韓衛合從以伐秦至函谷皆敗走<lb/>
　諸侯患秦攻伐無已時五國合從以伐之楚王為從<lb/>
　長春申君用事取壽陵<hi>胡三省注壽陵當在宜陽新城問徐廣以為在常山非也</hi>
　至函谷闗秦師出五國兵皆敗走<lb/>
楚遷于壽春<hi>今江南鳯陽府壽州楚壽春邑考烈王徙都于此</hi>
　朱英<hi>觀津人</hi>謂楚春申君曰先君時秦善楚二十年不<lb/>
　攻者踰黽阨<hi>黽亦作㝠塞名在今河南汝寧府信陽州東南有大小石門鑿山通道淮南子</hi>
　<hi>天下九塞此其一也今曰平靖闗</hi>而攻楚不便假道兩周背韓魏而<lb/>
<pb n="KR2b0037_WYG_009-36b"/>
　攻楚不可今則不然魏旦暮亡不能愛許鄢陵<hi>注俱見前</hi>
　割以與秦秦兵去陳百六十里臣見秦楚之日鬭也<lb/>
　楚于是去陳徙夀春命曰郢<lb/>
衛徙居野王<hi>注見前</hi>
　秦拔魏朝歌<hi>注見前</hi>及衛濮陽<hi>衛都注見前</hi>衛君率其支屬<lb/>
　徙居野王阻其山以保魏之河内<hi>衛元君魏之壻也魏殺懐君而立之</hi>
　<hi>故依于魏</hi>
<hi>癸秦王九楚考烈二十五燕王喜十七魏景湣亥五趙悼襄七韓王安元齊王建二十七年</hi>彗星見<lb/>
<pb n="KR2b0037_WYG_009-37a"/>
　長竟天既而見西方又見北方從斗以南八十日<lb/>
秋九月秦嫪<hi>郎報反</hi>毒<hi>烏改反集覽嫪毒人姓名也</hi>作亂伏誅夷三族<lb/>
<hi>父族母族妻族也</hi>秦王遷其太后于雍<hi>注見前</hi>
　初秦王即位年少太后時與文信侯私通王益壯文<lb/>
　信侯恐事覺及禍乃以舍人嫪毒詐為宦者進之生<lb/>
　二子封毒為長信侯政事皆决于毒至是有告毒實<lb/>
　非宦者王下吏治毒毒懼矯王御璽發兵為亂王使<lb/>
　相國昌平君昌文君<hi>史失其姓名索隠昌平君楚公子也</hi>攻毒毒戰敗<lb/>
<pb n="KR2b0037_WYG_009-37b"/>
　走獲之夷三族遷太后于雍萯陽宫<hi>在今陜西西安府鄠縣西南秦</hi>
　<hi>恵文王所建</hi>殺其二子下令敢諫者死諫而死者二十七<lb/>
　人齊客茅焦<hi>周公子封茅其後以國為氏</hi>請諫王大怒按劔而坐<lb/>
　趣召鑊欲烹之焦徐行至前再拜謁起稱曰臣聞有<lb/>
　生者不諱死有國者不諱亡諱死者不可以得生諱<lb/>
　亡者不可以得存死生存亡聖主所急欲聞也陛下<lb/>
　欲聞之乎王曰何謂也焦曰陛下有狂悖之行車裂<lb/>
　假父囊撲<hi>以囊投擲而擊殺之</hi>二弟遷母于雍殘戮諫士桀紂<lb/>
<pb n="KR2b0037_WYG_009-38a"/>
　之行不至于是令天下聞之盡瓦解無嚮秦者臣竊<lb/>
　為陛下危之言已解衣伏質<hi>與鑕同</hi>王下殿手接之爵<lb/>
　以上卿自駕虚左方迎太后歸復為母子如初<lb/>
楚王完薨盜殺黄歇<lb/>
　楚王無子趙人李園進其妹子春申君既有娠園使<lb/>
　妹說春申君曰楚王無子即百嵗後將更立兄弟彼<lb/>
　亦貴其故所親君又安得長保此寵乎今妾有娠而<lb/>
　人莫知誠以君之重進妾于王賴天而有男則是君<lb/>
<pb n="KR2b0037_WYG_009-38b"/>
　之子為王也楚國可盡得矣春申君乃出之謹舍<hi>别為</hi>
　<hi>館舍以居之奉衛甚謹也</hi>而進諸王王召幸之遂生男立為太子<lb/>
　園妹為后園亦貴用事恐春申君泄其語隂養死士<lb/>
　欲殺之以滅口朱英知之以告春申君春申君曰李<lb/>
　園弱人也足下置之英遂亡去及楚王薨園伏死士<lb/>
　于棘門<hi>夀春城門名</hi>之内刺殺春申君滅其家太子立<hi>名悍</hi>
　<hi>是為幽王</hi>
<hi>甲秦王十楚幽一燕王喜十八魏景湣六于趙悼襄八韓王安二齊王建二十八年</hi>冬十月秦相<lb/>
<pb n="KR2b0037_WYG_009-39a"/>
國吕不韋以罪免<lb/>
　秦王以不韋奉先王功大不忍誅免就國不韋既之<lb/>
　國嵗餘諸侯使者請之相望于道秦王恐其為變賜<lb/>
　不韋書曰君何功于秦封十萬戸何親于秦號稱仲<lb/>
　父其徙處蜀不韋恐誅飲酖死<hi>鴆鳥出南方噉蝮蛇以其羽畫酒中飲之</hi>
　<hi>立死</hi>
秦大索逐客客卿李斯<hi>楚上蔡人從荀卿學入秦吕不韋賢之</hi>上書召復<lb/>
故官遂除其令<lb/>
<pb n="KR2b0037_WYG_009-39b"/>
　秦宗室大臣議曰諸侯人來仕者皆為其主遊間耳<lb/>
　請一切逐之于是大索逐客李斯亦在逐中行且上<lb/>
　書曰昔穆公求士取由余<hi>由余以下諸人事俱見前</hi>于戎得百里<lb/>
　奚于宛迎蹇叔于宋求丕豹公孫支于晉并國二十<lb/>
　遂霸西戎孝公用商鞅諸侯親服恵王用張儀散六<lb/>
　國從使之事秦昭王得范雎彊公室杜私門此四君<lb/>
　者皆以客為功由此觀之客何負于秦哉今乃不問<lb/>
　可否不論曲直非秦者去為客者逐棄黔首以資敵<lb/>
<pb n="KR2b0037_WYG_009-40a"/>
　國却賓客以業諸侯此所謂藉冦兵而齎盜糧者也<lb/>
　王乃召斯復其官除逐客令卒用斯謀隂遣辯士齎<lb/>
　金玉遊說諸侯厚遺結其名士不可下者刺之離其<lb/>
　君臣之計然後使良將將兵隨其後數年之中卒兼<lb/>
　天下<lb/>
<hi>丁秦王十三楚幽四燕王喜二十一魏景湣夘九趙幽繆二韓王安五齊王建三十一年</hi>秦伐趙趙<lb/>
以李牧為大將軍敗秦師于宜安<hi>故城在今直𨽻真定府藁城縣西南</hi>
　秦桓齮<hi>桓以諡為氏齮秦將軍</hi>伐趙殺趙將扈輙<hi>扈氏夏有扈氏之後</hi>趙<lb/>
<pb n="KR2b0037_WYG_009-40b"/>
　以李牧為大將軍復戰宜安秦師敗績桓齮奔還趙<lb/>
　封牧為武安君<lb/>
<hi>戊秦王十四楚幽五燕王喜二十二魏景湣辰十趙幽繆三韓王安六齊王建三十二年</hi>韓遣使稱<lb/>
藩于秦<lb/>
　韓諸公子非善刑名法術之學見韓削弱數以書干<lb/>
　韓王王不能用非作孤憤<hi>言孤直不容于時</hi>五蠧<hi>言蠧政之事有五</hi>
　說<hi>音税</hi>難<hi>言游說之道不易</hi>等篇十餘萬言至是王使納地<lb/>
　效<hi>呈獻也</hi>璽于秦請為藩臣非因説秦王曰大王誠聽<lb/>
<pb n="KR2b0037_WYG_009-41a"/>
　臣說一舉而天下之從不破趙不舉韓不亡荆魏不<lb/>
　臣齊燕不親則斬臣狥國以戒為王謀不忠者王悦<lb/>
　之未用李斯譖之下吏自殺<hi>斯與非同事荀卿斯自以為不如非及非說秦</hi>
　<hi>王斯害之遂毁之于王下吏治非斯使人遺非藥令亟自殺秦王後悔赦非非已死矣</hi>
<hi>辛秦王十七楚幽八燕王喜二十五魏景湣十三趙未幽繆六韓王安九齊王建三十五年是歳韓亡</hi>秦<lb/>
滅韓虜王安<hi>韓自景侯䖍至王安凡十一傳而為秦所滅</hi>
　先是韓獻南陽<hi>注見前</hi>秦遣使發卒受地尋使内史<hi>周官</hi>
　<hi>名秦因之掌治京師三輔</hi>勝<hi>史記作騰</hi>滅韓虜王安以其地置潁川郡<lb/>
<pb n="KR2b0037_WYG_009-41b"/>
　<hi>今河南許州及開封府之禹州新鄭諸州縣皆秦潁川郡地</hi>
<hi>壬秦王十八楚幽九燕王喜二十六魏景申湣十四趙幽繆七齊王建三十六年</hi>趙殺其大將<lb/>
軍李牧<lb/>
　秦王翦<hi>頻陽東鄉人</hi>伐趙下井陘<hi>今縣屬直𨽻真定府縣西有井陘故闗淮南子</hi>
　<hi>九塞之一</hi>趙使李牧禦之秦多與趙嬖臣郭開金使言牧<lb/>
　欲反趙王使趙葱顔聚代牧牧不受命遂捕殺之<lb/>
<hi>癸秦王十九楚幽十燕王喜二十七魏景湣十五趙幽酉繆八齊王建三十七年是嵗趙亡楚幽王薨庶兄負</hi>
<hi>芻殺其弟郝而自立魏景湣王薨子假立</hi>秦滅趙<hi>趙自烈侯籍至幽繆王遷凡十傳而為秦滅</hi>虜<lb/>
<pb n="KR2b0037_WYG_009-42a"/>
王遷秦王如邯鄲<lb/>
　王翦大破趙軍殺趙葱顔聚亡遂克邯鄲虜趙王遷<lb/>
　秦王如邯鄲故與母家有怨者皆殺之王歸王翦屯<lb/>
　中山<hi>注見前</hi>以臨燕<lb/>
趙公子嘉自立為代王<lb/>
　初趙王遷之母故倡也嬖于悼襄王王廢適子嘉而<lb/>
　立遷<hi>遷素無行信讒故用郭開誅李牧</hi>遷既為秦虜嘉帥其宗數百<lb/>
　人奔代自立為代王趙亡大夫稍稍歸之與燕合兵<lb/>
<pb n="KR2b0037_WYG_009-42b"/>
　軍上谷<hi>燕郡括地志上谷故城在嬀州懐戎縣  懐戎今宣化府懐來縣是</hi>
<hi>甲秦王二十楚王負芻元燕王喜二十八戌魏王假元齊王建三十八代王嘉元年</hi>燕太子使盜<lb/>
刼秦王不克秦遂擊破燕代兵進圍薊<hi>燕都今順天府大興縣</hi>
　初丹甞質于趙與秦王善及秦王即位丹質于秦秦<lb/>
　王不禮焉丹怒亡歸欲報秦王<hi>丹問其傅鞠武武請約諸侯媾匈奴以圖</hi>
　<hi>之丹以曠日彌乆不能須也</hi>秦將軍樊於期<hi>周仲山甫封樊其後因以為氏</hi>得罪<lb/>
　亡之燕丹受而舍之<hi>鞠武諫不聴</hi>丹聞衛人荆軻<hi>楚本曰荆其後</hi>
　<hi>亦以為氏軻在衛衛人謂之慶卿之燕燕人謂之荆卿</hi>賢卑辭厚禮而請見之<lb/>
<pb n="KR2b0037_WYG_009-43a"/>
　謂曰丹誠得天下之勇士使于秦刼秦王使悉反諸<lb/>
　侯侵地若曹沫之與齊桓公<hi>事見前</hi>則善矣不可則因<lb/>
　而刺殺之惟荆卿留意焉軻許之㑹秦滅趙丹懼欲<lb/>
　遣軻軻曰行而無信秦未可親也願得樊將軍首及<lb/>
　燕督亢<hi>音剛燕膏腴地今順天府涿州東南有督亢陂跨連新城固安二境</hi>地圗以獻<lb/>
　秦王丹曰樊將軍窮困來歸丹不忍也軻私與於期<lb/>
　謀於期遂自刎丹奔徃伏哭然已無可奈何乃函其<lb/>
　首又甞豫求天下之利匕首使工以藥焠<hi>水與火合為焠</hi>之<lb/>
<pb n="KR2b0037_WYG_009-43b"/>
　以試人血濡縷<hi>血出如絲縷</hi>人無不立死者乃裝遣軻<hi>以燕</hi>
　<hi>勇士秦舞陽為之副</hi>使入秦<hi>太子賓客知其事者皆白衣冠送之易水上軻之客髙漸離擊筑軻</hi>
　<hi>和而歌曰風蕭蕭兮易水寒壯士一去兮不復還遂就車而去</hi>軻至咸陽見秦王奉<lb/>
　圗以進<hi>秦舞陽色變軻顧笑舞陽為謝取圖奉之</hi>圖窮而匕首見軻把秦<lb/>
　王袖持匕首揕<hi>知鴆反擊也</hi>之未至身秦王驚起袖絶軻<lb/>
　逐王王環柱而走秦法羣臣侍殿上者不得操尺寸<lb/>
　兵左右以手共搏之且曰王負劔王遂拔以擊軻斷<lb/>
　其左股軻引匕首擿王不中自知事不就罵曰事所<lb/>
<pb n="KR2b0037_WYG_009-44a"/>
　以不成者欲生刼之必得約契以報太子也遂體解<lb/>
　以狥秦王大怒益發兵就王翦于中山與燕代戰易<lb/>
　水西大破之遂圍薊燕王走遼東<hi>燕郡地在遼水之東故名</hi>斬丹<lb/>
　以獻于秦<hi>其後荆軻客髙漸離以擊筑事秦王置鉛筑中扑秦王不中被誅</hi>
<hi>丙秦王二十二楚王負芻三燕王喜三十魏王子假三齊王建四十代王嘉三年是嵗魏亡</hi>秦伐魏<lb/>
魏王假降殺之遂滅魏<hi>魏自文侯斯至王假凡九傳而為秦滅</hi>
　秦王賁<hi>王翦子賁音奔</hi>伐魏引河溝以灌大梁<hi>禹貢錐指河溝即鴻溝亦</hi>
　<hi>曰蒗蕩梁水經注梁在浚儀縣北自王賁斷故渠引水東南出以灌大梁謂之梁溝于是水出縣南而不</hi>
<pb n="KR2b0037_WYG_009-44b"/>
　<hi>逕其北即浚儀故縣在今開封府西北  大梁城魏所都也</hi>三月城壊魏王請降<lb/>
　秦殺之而以魏地為郡縣<lb/>
<hi>戊秦王二十四楚王負芻五燕王喜三十二寅齊王建四十二代王嘉五年是嵗楚亡</hi>秦滅楚虜<lb/>
王負芻<hi>楚自熊繹始封至負芻凡四十一傳而為秦滅</hi>
　初秦王問于李信<hi>秦將軍</hi>曰吾欲取荆度用幾何人信<lb/>
　曰不過二十萬問王翦翦曰非六十萬人不可秦王<lb/>
　曰將軍老矣何怯也乃使信及䝉恬<hi>䝉驁之孫</hi>將二十萬<lb/>
　人伐楚翦謝病歸頻陽<hi>秦縣故城在今陜西西安府富平縣東北</hi>已而信<lb/>
<pb n="KR2b0037_WYG_009-45a"/>
　敗楚軍引兵西與䝉恬㑹楚人因隨之三日三夜不<lb/>
　頓舍大敗秦師信奔還秦王怒自詣頻陽謝翦強起<lb/>
　之使將六十萬人伐楚王親送至灞上<hi>灞水在今陜西西安府城</hi>
　<hi>東源出秦嶺合滻水北注于渭</hi>翦請羙田宅甚衆王曰將軍行矣何<lb/>
　憂貧既行又使使者數請之或曰將軍之乞貸亦已<lb/>
　甚矣翦曰王怛<hi>與粗通</hi>中而不信人今空國委我不請<lb/>
　田宅以自堅顧令王坐而疑我矣翦至平輿<hi>故城在今河南</hi>
　<hi>汝寧府汝寧縣東南</hi>楚人禦之翦堅壁不戰日休士洗沐而善<lb/>
<pb n="KR2b0037_WYG_009-45b"/>
　飲食撫循之親與士卒同食乆之問軍中戱乎對曰<lb/>
　方投石超距<hi>跳躍也</hi>翦曰可矣楚既不得戰引而東翦<lb/>
　追擊大破之殺其將項燕<hi>燕之先世為楚將封于項故姓項氏</hi>楚師敗<lb/>
　走翦乗勝略定城邑至是遂滅楚置楚郡<hi>秦置楚郡冶夀春兼</hi>
　<hi>有淮南之地</hi>
<hi>已秦王二十五燕王喜三十三齊王建夘四十三代王嘉六年是嵗燕代亡</hi>秦滅燕虜王喜<lb/>
滅代虜王嘉<hi>燕自召公至王喜凡四十三傳而為秦滅</hi>
　秦大興兵使王賁攻遼東虜燕王喜還遂滅代虜王<lb/>
<pb n="KR2b0037_WYG_009-46a"/>
　嘉是年王翦定江南降百越置㑹稽郡<hi>秦㑹稽郡治吳縣兼有两</hi>
　<hi>浙之地</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_009-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷十<lb/>
</p>
<p>
</p>
  </div>
</body>
</text>
</TEI>
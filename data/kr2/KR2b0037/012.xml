<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_012-1a"/>
欽定四庫全書<lb/>
御批歴代通鑑輯覽卷十三<lb/>
漢<hi>起高□帝五年己亥至孺子嬰初始元年戊辰凡十二帝二百一年附新莽十四年更始二年共二百二</hi>
<hi>十六年</hi>
太祖髙皇帝<lb/>
　姓劉氏名邦陶唐氏裔劉累之後<hi>春秋時在晉為范氏士㑹入秦還其</hi>
　<hi>處者為劉氏後自秦涉魏徙于豐</hi>以布衣起沛八載而成帝業因初<lb/>
　王漢遂建為有天下之號<hi>張晏曰禮諡法無髙以帝功最髙為漢太祖故特起</hi>
<pb n="KR2b0037_WYG_012-1b"/>
　<hi>名焉</hi>
<hi>己亥</hi>五年二月漢王即皇帝位<lb/>
　諸侯及將相共請尊漢王為皇帝漢王辭不敢當帝<lb/>
　位羣臣皆曰大王起細微誅不義立有功徳施四海<lb/>
　諸侯王不足以道之居帝位甚實宜願大王以幸天<lb/>
　下<hi>使天下慶幸也</hi>漢王三讓乃于二月甲午即皇帝位汜水<lb/>
　<hi>濟瀆分流在山東曹州府曹縣北與定陶縣分界今定陶西北有漢祖壇髙祖即位處</hi>之陽尊<lb/>
　王后曰皇后太子曰皇太子追尊先媪<hi>皇帝母孟康曰媪母别名</hi>
<pb n="KR2b0037_WYG_012-2a"/>
　<hi>音烏老反</hi>曰昭靈夫人<lb/>
立故衡山王芮為長沙王故粤<hi>與越同</hi>王無諸為閩粤<hi>今福</hi>
<hi>建周七閩地後為越人所居故曰閩越</hi>王<lb/>
　詔曰故衡山王吳芮從百粤之兵以佐諸侯誅暴秦<lb/>
　有大功諸侯立以為王項羽侵奪之地謂之番君其<lb/>
　以長沙豫章象郡桂林南海<hi>注俱見前</hi>立芮為長沙王<hi>都臨</hi>
　<hi>湘今湖南長沙府治是</hi>又曰故粤王無諸<hi>勾踐之後姓騶氏</hi>世奉粤祀秦<lb/>
　奪其地使其社稷不得血食諸侯伐秦無諸身帥閩<lb/>
<pb n="KR2b0037_WYG_012-2b"/>
　中兵以佐滅秦項羽廢而弗立今以為閩粤王王閩<lb/>
　中地<hi>都治今福建福州府治是</hi>弗使失職<lb/>
帝西都洛陽夏五月兵皆罷還家<lb/>
　詔曰民前或相聚保山澤不書名數<hi>户籍也</hi>今天下已<lb/>
　定令各歸其縣復故爵田宅其以文法教訓辨告勿<lb/>
　笞辱軍吏卒爵及七大夫<hi>即公大夫以爵第七故為之七大夫</hi>以上皆<lb/>
　令食邑<hi>秦制列侯乃得食邑今所以寵之也</hi>非七大夫以下皆復其身<lb/>
　及户勿事<hi>不輸户賦也</hi>
<pb n="KR2b0037_WYG_012-3a"/>
置酒南宫<hi>在今河南府洛陽縣東故洛陽城中輿地志秦時已有南北宫</hi>
　上曰徹侯諸將毋敢隠朕皆言其情吾所以有天下<lb/>
　者何項氏所以失天下者何髙起<hi>髙齊髙氏之别起名也臣瓉曰髙帝</hi>
　<hi>時有武都侯臣起</hi>王陵對曰陛下使人攻城畧地因以與之<lb/>
　與天下同其利項羽不然有功者害之賢者疑之戰<lb/>
　勝而不與人功得地而不與人利此其所以失天下<lb/>
　也上曰公知其一未知其二夫運籌帷幄之中决勝<lb/>
　千里之外吾不如子房填國家撫百姓給餉餽不絶<lb/>
<pb n="KR2b0037_WYG_012-3b"/>
　糧道吾不如蕭何連百萬之衆戰必勝攻必取吾不<lb/>
　如韓信三者皆人傑吾能用之此吾所以取天下者<lb/>
　也項羽有一范增而不能用此所以為吾禽也羣臣<lb/>
　説服<lb/>
召故齊王横末至自殺<lb/>
　彭越既受漢封田横與其徒屬五百餘人入海居島<lb/>
　中<hi>在山東萊州府即墨縣東北今名田横島</hi>帝恐其為亂赦横罪召之横<lb/>
　謝曰臣烹陛下之使酈生今聞其弟商為漢將臣恐<lb/>
<pb n="KR2b0037_WYG_012-4a"/>
　懼不敢奉詔使還報帝乃詔衛尉<hi>秦官漢因之掌宫門衛屯兵</hi>酈<lb/>
　商曰齊王田横即至敢動摇者致族夷乃復使使具<lb/>
　告以詔商狀曰田横來大者王小者乃侯耳不來且<lb/>
　發兵加誅横乃與其客二人乘傳詣洛陽至尸鄉<hi>在河</hi>
　<hi>南偃師縣西即周尸氏</hi>廐置<hi>置馬以傳驛者</hi>謂其客曰横始與漢王俱<lb/>
　南面稱孤今漢王為天子而横乃為亡虜北面事之<lb/>
　其恥固已甚矣且吾烹人之兄與其弟併肩而事主<lb/>
　縦彼畏天子之詔不敢動我獨不愧于心乎遂自剄<lb/>
<pb n="KR2b0037_WYG_012-4b"/>
　令客奉其頭從使者馳奏之帝為流涕以王禮𦵏之<lb/>
　<hi>拜其二客為都尉横既𦵏二客穿其冢傍孔皆自剄下從之帝聞之大驚以横客皆賢餘五百人尚在海</hi>
　<hi>中使使召之至則聞横死亦皆自殺</hi>
以季布<hi>季魯季氏之别</hi>為郎中斬丁公<hi>丁齊丁公伋支孫以次為氏此丁公晉灼曰薛</hi>
<hi>人名固</hi>以徇<lb/>
　初楚人季布為項羽將數窘辱帝羽滅帝購求布千<lb/>
　金敢有舎匿罪三族布匿濮陽周氏周氏令布髠鉗<lb/>
　為奴賣之魯朱家<hi>魯人以俠聞</hi>朱家心知其季布也買置<lb/>
<pb n="KR2b0037_WYG_012-5a"/>
　田舎身之洛陽見滕公說曰季布何罪臣各為其主<lb/>
　用職耳項氏臣豈可盡誅耶今上始得天下而以私<lb/>
　怨求一人何示不廣也且以季布之賢漢求之急此<lb/>
　不北走胡南走越耳夫忌壯士以資敵國此伍子胥<lb/>
　所以鞭荆平之墓也<hi>事見前</hi>滕公言於上乃赦布召拜<lb/>
　郎中朱家遂不復見之布母弟丁公<hi>師古曰同母異父之弟</hi>亦<lb/>
　為項羽將逐窘帝彭城西短兵接帝急顧曰兩賢豈<lb/>
　相戹哉丁公乃還至是來謁帝以徇軍中曰丁公為<lb/>
<pb n="KR2b0037_WYG_012-5b"/>
　臣不忠使項王失天下遂斬之曰使後為人臣無傚<lb/>
　丁公也<lb/>
帝西都關中以婁敬<hi>婁氏邾婁固之後</hi>為郎中賜姓劉氏<lb/>
　齊人婁敬戍隴西過洛陽求見上曰陛下都洛陽豈<lb/>
　欲與周室比隆哉上曰然敬曰陛下取天下與周異<lb/>
　周自后稷積徳累善十有餘世至於文武而諸侯自<lb/>
　歸之遂滅殷為天子成王即位周公相焉乃營洛邑<lb/>
　以為此天下之中也諸侯四方納貢職道里均矣有<lb/>
<pb n="KR2b0037_WYG_012-6a"/>
　徳則易以王無徳則易以亡故周之盛時諸侯四夷<lb/>
　莫不賔服及其衰也天下莫朝周不能制非惟徳薄<lb/>
　形勢弱也今陛下起豐沛卷蜀漢定三秦與項羽戰<lb/>
　滎陽成臯之間大戰七十小戰四十使天下之民肝<lb/>
　腦塗地哭聲未絶傷者未起而欲比隆于成康之時<lb/>
　臣竊以為不侔也夫秦地被山帶河四塞以為固卒<lb/>
　然有急百萬之衆可立興也夫與人鬭而不搤<hi>音厄</hi>其<lb/>
　亢<hi>音剛</hi>與拊其背未能全勝今陛下入關而案秦之故<lb/>
<pb n="KR2b0037_WYG_012-6b"/>
　此亦搤天下之亢而拊其背也帝問羣臣羣臣皆山<lb/>
　東人争言周王數百年秦二世即亡洛陽東有成臯<lb/>
　西有殽<hi>殽山注見前</hi>澠<hi>澠池注亦見前</hi>倍河鄉洛其固亦足恃也<lb/>
　上問張良良曰洛陽雖有此固其中小不過數百里<lb/>
　田地薄四面受敵非用武之國也關中左殽函右隴<lb/>
　蜀沃野千里南有巴蜀之饒北有胡苑之利<hi>師古曰安定北</hi>
　<hi>地上郡之北與胡相接之地可以畜牧故曰胡苑</hi>阻三面而守獨以一面東<lb/>
　制諸侯諸侯安定河渭漕輓天下西給京師諸侯有<lb/>
<pb n="KR2b0037_WYG_012-7a"/>
　變順流而下足以委輸<hi>舂遇反</hi>此所謂金城千里天府<lb/>
　之國敬説是也上即日西都闗中拜敬郎中賜姓劉<lb/>
　氏號奉春君<hi>良從上入關即道引不食穀杜門不出曰家世相韓及韓滅不愛萬金之資為</hi>
　<hi>韓報仇彊秦天下震動今以三寸舌為帝者師封萬户侯此布衣之極于良足矣願棄人間事欲從赤松</hi>
　<hi>子逰耳也赤松子師古曰仙人號  神農時為兩師</hi>
秋七月燕王臧荼反帝自將擊虜之九月立盧綰為燕<lb/>
王<lb/>
　綰家與上同里閈綰生又與上同日上寵幸綰故特<lb/>
<pb n="KR2b0037_WYG_012-7b"/>
　王之時西楚故將利幾反<hi>楚公子食采於利後以為氏利幾以陳令降帝侯之</hi>
　<hi>潁川至雒陽舉通侯籍召之利幾恐遂反</hi>上亦自撃破之<lb/>
後九月治長樂宫<hi>在陜西長安縣西北故城中本秦興樂宮漢修飾之因更名</hi>
<hi>庚子</hi>六年冬十二月帝㑹諸侯于陳執楚王信以歸至洛<lb/>
陽赦為淮隂侯<lb/>
　信初之國行縣邑陳兵出入有上書告信反者工問<lb/>
　左右左右爭欲撃之用陳平計乃偽㳺雲夢<hi>平曰古者天子</hi>
　<hi>有廵狩㑹諸侯陛下第出偽㳺雲夢㑹諸侯于陳陳楚之西界信聞天子以好出㳺其勢必無事而郊迎</hi>
<pb n="KR2b0037_WYG_012-8a"/>
　<hi>謁因而禽之此特一力士耳帝以為然</hi>發使告諸侯㑹陳信聞之疑懼<lb/>
　時楚故將鍾離昧亡歸信詔捕之或說信曰斬鍾離<lb/>
　昧以謁上上必喜亡患信從之<hi>信見昧計事昧曰公捕我自媚漢吾今死</hi>
　<hi>公隨手亡矣乃罵信曰公非長者卒自剄</hi>持昧首謁帝于陳帝豫具武士<lb/>
　縛信載後車信曰果若人言狡兔死走狗烹髙鳥盡<lb/>
　良弓藏敵國破謀臣亡天下已定我固當烹上曰人<lb/>
　告公反遂械繫信以歸因赦天下田肯賀曰陛下得<lb/>
　韓信又治秦中秦形勝之國也帶河阻山縣隔千里<lb/>
<pb n="KR2b0037_WYG_012-8b"/>
　持㦸百萬秦得百二焉地勢便利其以下兵于諸侯<lb/>
　譬猶居髙屋之上建瓴水也夫齊東有瑯邪即墨<hi>注俱</hi>
　<hi>見前</hi>之饒南有泰山之固西有濁河之限<hi>晉灼曰齊西有平原河水</hi>
　<hi>號黄河故曰濁河</hi>北有勃海之利地方二千里持㦸百萬縣<lb/>
　隔千里之外齊得十二焉此東西秦也非親子弟莫<lb/>
　可使王齊者上曰善還至洛陽赦信為淮隂侯<hi>信知上畏</hi>
　<hi>惡其能多稱病不朝從居常鞅鞅羞與絳灌等列常過樊將軍噲噲跪拜送迎言稱臣曰大王乃肯臨臣</hi>
　<hi>信出門笑曰生乃與噲等為伍上嘗從容與信言諸將能各有差上問曰如我能將幾何信曰陛下不過</hi>
<pb n="KR2b0037_WYG_012-9a"/>
　<hi>能將十萬上曰于君何如曰臣多多益善上笑曰多多益善何為為我禽信曰陛下不能將兵而善將將</hi>
　<hi>此乃信之為陛下禽也且陛下所謂天授非人力也</hi>
始剖符封功臣為徹侯詔定元功位次賜丞相何劍履<lb/>
上殿入朝不趨<lb/>
　始封功臣酇<hi>今湖北襄陽府光化縣北有鄼縣故城蕭何所封</hi>侯蕭何食邑<lb/>
　獨多功臣皆曰臣等身被堅執鋭多者百餘戰少者<lb/>
　數十合今蕭何未嘗有汗馬之勞徒持文墨議論顧<lb/>
　反居臣等上何也帝曰諸君知獵乎追殺獸兔者狗<lb/>
<pb n="KR2b0037_WYG_012-9b"/>
　也發縱指示者人也今諸君徒能得走獸耳功狗也<lb/>
　至如蕭何發縱指示功人也羣臣皆莫敢言張良亦<lb/>
　無戰鬬功帝使自擇三萬户良曰臣始起下邳與上<lb/>
　㑹留<hi>注見前</hi>此天以臣授陛下陛下用臣計幸而時中<lb/>
　臣願封留足矣不敢當三萬戸乃封良為留侯封陳<lb/>
　平為戸牖<hi>陽武縣郷漢改東昏縣後廢故城在開封府蘭陽縣東北</hi>侯平辭曰此<lb/>
　非臣之功也上曰吾用先生謀戰勝克敵非功而何<lb/>
　平曰非魏無知臣安得進上曰子可謂不背本矣乃<lb/>
<pb n="KR2b0037_WYG_012-10a"/>
　賞無知列侯畢已受封詔定元功十八人位次<hi>師古曰謂</hi>
　<hi>蕭何曹參張敖周勃樊噲酈商奚消夏侯嬰灌嬰傅寛靳歙王陵陳武王吸薛歐周昌丁寛蟲達從第一</hi>
　<hi>至十八也</hi>皆曰曹參功最多宜第一鄂千秋<hi>鄂出姬姓晉鄂侯之後</hi>
　進曰參雖有野戰略地之功此特一時之事耳上與<lb/>
　楚相距五載失軍亡衆跳身遁者數矣蕭何常從闗<lb/>
　中遣軍補其處又軍無見糧何轉漕闗中給食不乏<lb/>
　陛下雖數亡山東何常全闗中以待陛下此萬世之<lb/>
　功也今奈何以一旦之功而加萬世之功哉何第一<lb/>
<pb n="KR2b0037_WYG_012-10b"/>
　參次之上曰善且曰吾聞進賢受上賞封千秋為安<lb/>
　平<hi>漢縣今屬直𨽻深州</hi>侯是日悉封何父子兄弟十餘人皆有<lb/>
　食邑益封何二千戸<lb/>
春正月立從兄賈為荆王弟交為楚王兄喜為代王子<lb/>
肥為齊王<lb/>
　帝懲秦孤立而亡欲大封同姓以填撫天下分楚地<lb/>
　為二國立從兄將軍賈<hi>數有大功</hi>為荆王<hi>王淮東故吳地凡五十三縣</hi>
　弟文信君交<hi>帝同父少弟好書多材藝</hi>為楚王<hi>王淮西故楚地凡三十六縣</hi>兄<lb/>
<pb n="KR2b0037_WYG_012-11a"/>
　宜信侯喜<hi>帝仲兄字仲</hi>為代王<hi>王代地凡/五十三縣</hi>長子肥<hi>帝微時外婦曹</hi>
　<hi>氏子</hi>為齊王<hi>王齊地凡七十三縣諸民能齊言者皆以與齊帝兄弟四人長兄伯早卒帝微時嘗</hi>
　<hi>與賔客遇其邱嫂食嫂陽為羹盡轑釜客以故去已而視釜中有羹由是怨嫂故伯子不得封太上皇以</hi>
　<hi>為言帝曰某非忘封之也為其母不長者耳乃封其子信為羹頡侯</hi>
以曹參為齊相<lb/>
　參至齊聞膠西<hi>漢縣今為膠州屬山東莱州府</hi>有蓋公善治黄老言<lb/>
　<hi>樂毅之後樂臣公善修黄帝老子之言以教蓋公蓋公教于髙密膠西</hi>使人請之蓋公<lb/>
　為言治道貴清静而民自定參乃避正堂以舍之用<lb/>
<pb n="KR2b0037_WYG_012-11b"/>
　其言齊國安集稱賢相焉<lb/>
更以太原郡<hi>漢太原郡治晉陽今太原府太原縣是</hi>為韓國徙韓王信王<lb/>
之<lb/>
　上以信材武所王皆天下精兵處乃以太原郡三十<lb/>
　一縣<hi>胡三省注班志漢太原郡領二十一縣今以三十一縣為韓國蓋定襄未置郡故太原之地北</hi>
　<hi>被邉兼有雁門之馬邑也</hi>為韓國徙信王之以備胡都晉陽信以<lb/>
　國被邊晉陽去塞逺請治馬邑<hi>山西朔平府朔州西北有故城故馬邑城</hi>
　<hi>也今馬邑縣唐開元中置非漢縣</hi>許之<lb/>
<pb n="KR2b0037_WYG_012-12a"/>
封雍齒為什方<hi>漢縣今屬四川成都府</hi>侯<lb/>
　上已大封功臣三十餘人其餘争功未得行封上居<lb/>
　洛陽南宫從複道上望見諸將往往坐沙中偶語以<lb/>
　問張良良曰陛下與此屬共取天下今所封皆故人<lb/>
　親愛所誅皆平生仇怨此屬畏陛下不能徧封恐义<lb/>
　以過失及誅故相聚謀反耳上曰為之奈何良曰<lb/>
　取上素所不快計羣臣所共知最甚者一人先封以示<lb/>
　羣臣三月上置酒封雍齒<hi>帝初起時齒以豐降魏事見前</hi>因趣丞相<lb/>
<pb n="KR2b0037_WYG_012-12b"/>
　急定功行封罷酒羣臣皆喜曰雍齒且侯吾屬無患<lb/>
　矣<lb/>
夏五月尊太公為太上皇<lb/>
　上還櫟陽五日一朝太公太公家令説太公曰皇帝<lb/>
　雖子人主也太公雖父人臣也奈何令人主拜人臣<lb/>
　使威重不行後上朝太公擁篲<hi>掃竹也</hi>迎門却行上大<lb/>
　驚下扶太公太公曰帝人主奈何以我亂天下法上<lb/>
　乃詔尊太公為太上皇賜家令金五百斤<hi>太上皇思欲東歸帝</hi>
<pb n="KR2b0037_WYG_012-13a"/>
　<hi>知之乃于驪邑改築城市街里以象豐徙豐民實之太上皇乃恱後因名驪邑曰新豐</hi>
秋九月匈奴宼邉圍馬邑韓王信叛與連兵<lb/>
　初匈奴畏秦北徙及秦滅復稍南渡河單于頭曼有<lb/>
　太子曰冒頓<hi>音墨特</hi>後有所愛閼氏<hi>音烟支匈奴皇后號</hi>生少子<lb/>
　頭曼欲立之乃使冒頓質于月支<hi>與匈奴同俗隨畜移徙居祁連敦煌</hi>
　<hi>間控弦十餘萬</hi>月氏欲殺冒頓冒頓盜其善馬亡歸<hi>頭曼以為壯使</hi>
　<hi>將萬騎冒頓乃作鳴鏑勒其騎習射令曰鳴鏑所射有不悉射者斬于是先射其善馬既又射其愛妻左</hi>
　<hi>右或不敢射者皆斬之後頭曼出獵冒頓以鳴鏑射頭曼左右皆隨鳴鏑而射之</hi>遂殺頭曼<lb/>
<pb n="KR2b0037_WYG_012-13b"/>
　而自立先自東胡<hi>烏丸之祖其别為鮮卑在匈奴東故名</hi>彊月氏盛冒<lb/>
　頓既立乃襲滅東胡<hi>東胡王輕冒頓使人求得頭曼時千里馬冒頓與之已又欲得</hi>
　<hi>單于一閼氏冒頓復與之東胡愈益驕兩國中間有棄地千餘里各居其邉為甌脱東胡欲有之羣臣或</hi>
　<hi>曰此棄地于之亦可勿與亦可冒頓大怒曰地者國之本奈何與人言與者皆斬之即上馬令國中後出</hi>
　<hi>者斬遂襲撃東胡滅之</hi>西走月氏<hi>月氏為匈奴所破乃逺去擊大夏而臣之為大月氏其不</hi>
　<hi>能去者保南山為小月氏</hi>南并樓煩<hi>漢書地理志雁門郡樓煩應劭曰故樓煩胡地  漢樓煩</hi>
　<hi>故城今山西寧武府是</hi>白羊<hi>匈奴别種其王居河南河南即新秦中</hi>遂侵燕代悉<lb/>
　復秦所奪故地至是圍韓王信于馬邑信使使求和<lb/>
<pb n="KR2b0037_WYG_012-14a"/>
　解漢疑信有二心使人譲之信恐誅遂以馬邑降匈<lb/>
　奴冒頓因引兵南攻太原至晉陽<lb/>
命博士叔孫通<hi>叔孫魯叔孫氏之别通薛人號稷嗣君</hi>起朝儀<lb/>
　帝悉去秦儀法為簡易羣臣争功醉或妄呼㧞劍撃<lb/>
　柱帝益厭之叔孫通説上曰夫儒者難與進取可與<lb/>
　守成臣願徴魯諸生共起朝儀帝曰得無難乎通曰<lb/>
　五帝異樂三王不同禮禮者因時世人情為之節文<lb/>
　者也臣願頗采古禮與秦儀雜就之上曰可試為之<lb/>
<pb n="KR2b0037_WYG_012-14b"/>
　令易知度吾所能行為之于是通使徴魯諸生<hi>有兩生不</hi>
　<hi>肯行曰今天下初定死者未葬傷者未起又欲起禮樂禮樂所由起百年積徳而後可興也吾不忍為公</hi>
　<hi>所為通曰若真鄙儒不知時變</hi>所徴三十餘人及上左右為學者<hi>近臣</hi>
　<hi>之有學術者</hi>與其弟子百餘人為綿蕞<hi>韋昭曰引繩為綿立表為蕞</hi>野<lb/>
　外習之月餘言于上曰可試觀矣上使行禮曰吾能<lb/>
　為此乃令羣臣習肄明年長樂宫成諸侯羣臣皆朝<lb/>
　賀先平明謁者<hi>官名掌賔讚受事</hi>治禮以次引入殿門陳東<lb/>
　西鄉<hi>功臣列侯諸將軍軍吏以次陳西方東鄉文官丞相以下陳東方西鄉</hi>衛官張旗<lb/>
<pb n="KR2b0037_WYG_012-15a"/>
　志<hi>與幟同</hi>郎中侠<hi>與挟/同</hi>陛大行<hi>即典客後更名大鴻臚</hi>設九賓臚<lb/>
　句傳<hi>蘇林曰上傳語告下為臚下告上為句劉攽曰賔為傳擯之擯九賔擯者九人掌臚句傳也</hi>
　于是皇帝傳警<hi>傳聲而唱警</hi>輦出房引諸侯王以下至吏<lb/>
　六百石以次奉賀莫不震恐肅敬禮畢置法酒<hi>猶言禮酌</hi>
　諸侍坐者皆俯抑首以次起上壽觴九行謁者奏罷<lb/>
　酒御史執法舉不如儀者輒引去竟朝置酒無敢諠<lb/>
　譁失禮者于是上曰吾乃今日知皇帝之貴也拜通<lb/>
　為奉常<hi>秦官漢因之掌宗廟禮儀後改太常</hi>賜金五百斤以其弟子皆<lb/>
<pb n="KR2b0037_WYG_012-15b"/>
　為郎<hi>初通在奉時以文學徴會陳勝起二世問諸生或言反或言盜二世作色通曰此特鼠竊狗偷</hi>
　<hi>何足置齒牙二世喜拜通博士諸生責通䛕通曰公不知我幾不免虎口遂亡去事楚後降漢從弟子百</hi>
　<hi>餘人無所進弟子愠通曰漢王方争天下諸生寧能鬬乎且待我我不忘矣及徴諸生習禮成通言于帝</hi>
　<hi>請官諸弟子儒生帝皆以為郎通又出所賜金悉與諸生諸生乃喜曰叔孫生真知當世務</hi>
<hi>辛丑</hi>七年帝自將討韓王信信及匈奴皆敗走帝追擊之<lb/>
被圍平城<hi>漢縣故城在今山西大同府大同縣東</hi>七日乃解<lb/>
　上自將擊韓王信破其軍信亡走匈奴白土<hi>漢上郡有白土</hi>
　<hi>縣故城在今鄂爾多斯右翼中旗南</hi>人曼邱臣<hi>曼邱姓臣名</hi>王黄等立趙苖<lb/>
<pb n="KR2b0037_WYG_012-16a"/>
　裔趙利為王收信散兵謀攻漢匈奴使左右賢王<hi>匈奴</hi>
　<hi>爵號最為大國</hi>將萬騎與王黄等南至晉陽漢擊之輒敗走<lb/>
　已復屯聚㑹天大寒雨雪士卒墮指者十二三上聞<lb/>
　冒頓居代谷<hi>胡三省注谷在句注之北句注山名在山西代州西北</hi>使人覘之<lb/>
　冒頓匿其壯士肥牛馬但見老弱羸畜使者十輩来<lb/>
　皆言匈奴可擊上復使劉敬往使未還悉兵三十二<lb/>
　萬北逐之踰句注敬還報曰兩國相擊此宜夸矜見<lb/>
　所長今臣往徒見羸瘠老弱此必欲見短伏竒兵以<lb/>
<pb n="KR2b0037_WYG_012-16b"/>
　争利愚以為匈奴不可擊也時兵已業行上怒罵敬<lb/>
　曰齊虜以口舌得官今乃妄言沮吾軍械繫敬廣武<lb/>
　<hi>漢縣故城在今代州西</hi>遂先至平城兵未盡到冒頓縱精兵四<lb/>
　十萬騎圍帝于白登<hi>山名在大同縣東一名白登臺</hi>七日漢兵中外<lb/>
　不得相救餉帝用陳平秘計使使間厚遺閼氏<hi>閼氏謂冒</hi>
　<hi>頓曰兩主不相困今得漢地單于非能居之也且漢王亦有神靈單于察之  考漢書注應劭曰陳平使</hi>
　<hi>畫工圖羙女間遣人遺閼氏云漢有美女如此今皇帝困厄欲獻之閼氏畏其奪己寵因與單于言之顔</hi>
　<hi>師古以應説出桓譚新論蓋意測之辭非傳記所説也</hi>冒頓乃解圍去<hi>冒頓與王黄趙</hi>
<pb n="KR2b0037_WYG_012-17a"/>
　<hi>利期黄利不至冒頓疑之亦以閼氏之言乃解圍之一角會天霧漢使人往来匈奴不覺陳平請令彊弩</hi>
　<hi>傅兩矢外郷從解角直出</hi>漢亦罷兵歸上至廣武斬前使十輩赦<lb/>
　劉敬曰吾不用公言以困平城封為建信侯<hi>關内侯無國邑</hi>
　更封陳平為曲逆侯<hi>帝南過曲逆曰壯哉縣吾行天下獨見洛陽與是耳遂以封平</hi>
　<hi>直曲逆漢縣故城在今  𨽻保定府完縣東南</hi>平從帝征伐凡六出竒計<hi>請捐</hi>
　<hi>金行反問一以惡革具進楚使二夜出女子二千人解滎陽圍三躡足請封齊王信四請偽逰雲夢縳信</hi>
　<hi>五解白登之圍六</hi>輒益封邑焉<lb/>
匈奴冦代代王喜棄國自歸立子如意為代王<lb/>
<pb n="KR2b0037_WYG_012-17b"/>
　匈奴攻代代王不能堅守棄國間行走洛陽自歸帝<lb/>
　不忍致法廢為合陽<hi>即郃陽今縣屬陕西同州府</hi>侯以少子如意<lb/>
　為代王如意定陶戚姬子也<lb/>
二月徙都長安<hi>漢長安故城在今西安府長安縣西北寰宇記長安蓋古鄉聚名隔渭水對秦</hi>
<hi>咸陽宫漢于其地築未央宫置縣以長安為名</hi>
　蕭何治未央宫<hi>在今長安縣西北故長安城中三輔黄圖未央宫周廻三十八里</hi>立<lb/>
　東闕北闕前殿<hi>西京雜記未央宫因龍首山制前殿建北闕師古曰未央殿雖南鄉而上</hi>
　<hi>書奏事謁見皆詣北闕公車司馬亦在焉是則以北闕為正門而又有東闕西南兩門則無葢作宫之初</hi>
<pb n="KR2b0037_WYG_012-18a"/>
　<hi>厭勝之術或然乎</hi>武庫太倉上見其壯麗怒甚謂何曰天下<lb/>
　洶洶勞苦數歳成敗未可知是何治宫室過度也何<lb/>
　曰天下方未定故可因以就宫室且天子以四海為<lb/>
　家非壯麗無以重威且無令後有以加也上説遂自<lb/>
　櫟陽徙都之<hi>是月置宗正官以序九族</hi>
<hi>壬寅</hi>八年春三月帝如洛陽九月還宫<lb/>
　令爵非公乗<hi>爵八級曰公乗言得乗公家之車也</hi>以上毋得冠劉氏冠<lb/>
　<hi>帝為亭長時以竹皮為冠及貴常冠之所謂劉氏冠也</hi>賈人毋得衣錦繡綺縠<lb/>
<pb n="KR2b0037_WYG_012-18b"/>
　絺紵罽<hi>氍毹之類</hi>操兵乗騎馬<hi>駕車單騎俱毋得用馬</hi>
<hi>癸夘</hi>九年冬十月淮南王布梁王越趙王敖楚王交朝于<lb/>
未央宫<lb/>
　上置酒未央前殿起奉玉巵為太上皇夀曰始大人<lb/>
　常以臣亡頼不能治産業不如仲力今臣之業所就<lb/>
　孰與仲多殿上羣臣皆稱萬嵗大笑為樂<lb/>
遣劉敬使匈奴結和親徙齊楚大族于闗中<lb/>
　匈奴嵗苦北邊上患之劉敬曰天下初定士卒罷于<lb/>
<pb n="KR2b0037_WYG_012-19a"/>
　兵未可以武服也冒頓殺父妻母以力為威未可以<lb/>
　仁義説也獨可以計久逺子孫為臣耳陛下誠以適<lb/>
　長公主<hi>周制天下嫁女于諸侯不自主婚使諸侯同姓者主之故曰公主</hi>妻之彼必<lb/>
　慕以為閼氏生子必為太子嵗時問遺諭以禮節冒<lb/>
　頓在固為子壻死則外孫為單于可無戰以漸臣也<lb/>
　帝曰善欲遣長公主吕后不可乃取家人子<hi>宫人名號</hi>名<lb/>
　為長公主以妻單于使劉敬往結和親約敬還言于<lb/>
　上曰闗中北近匈奴<hi>匈奴河南地去長安近者七百里</hi>東有彊族<hi>齊諸</hi>
<pb n="KR2b0037_WYG_012-19b"/>
　<hi>田楚昭屈景</hi>一日有變陛下未得髙枕而卧也願徙六國<lb/>
　後及豪傑名家居闗中無事可以備胡有變率以東<lb/>
　伐此彊本弱末之術也上曰善于是徙昭屈景懐田<lb/>
　五族及豪傑于闗中與利田宅<hi>給與便利之處</hi>凡十餘萬口<lb/>
春正月趙王敖廢徙代王如意為趙王<lb/>
　初上解平城還至趙趙王敖執子壻禮甚卑上箕踞<lb/>
　慢罵之趙相貫髙<hi>貫氏原伯貫後以名為氏</hi>趙午等皆怒曰吾王<lb/>
　孱<hi>冀州人謂懦弱為孱</hi>王也乃説敖曰皇帝遇王無禮請為王<lb/>
<pb n="KR2b0037_WYG_012-20a"/>
　殺之敖齧其指出血曰君何言之悞先人亡國頼帝<lb/>
　得復徳流子孫秋毫皆帝力也願君無復出口貫髙<lb/>
　等相謂曰吾王長者不背徳何汚王為事成歸王事<lb/>
　敗獨身坐耳<hi>事在七年</hi>已而上擊韓王信餘冦過柏人<hi>漢縣</hi>
　<hi>故城在今直𨽻順徳府唐山縣西</hi>貫髙等壁人于厠中欲以要上上<lb/>
　欲宿心動而去<hi>上問縣名為何曰柏人上曰柏人者迫于人也去弗宿事在八年</hi>至<lb/>
　是貫髙怨家上變告之于是逮捕趙王敖及諸反者<lb/>
　趙午等皆自剄貫髙獨怒罵曰公等皆死誰白王不<lb/>
<pb n="KR2b0037_WYG_012-20b"/>
　反者乃檻車<hi>車上著板四周如檻形</hi>膠致<hi>膠宻不得開送詣京師</hi>詣長安<lb/>
　貫髙對獄曰獨吾屬為之王實不知吏榜笞刺爇身<lb/>
　無完者終不復言廷尉以聞上曰壯士誰知者中大<lb/>
　夫<hi>漢官掌議論</hi>泄公<hi>氏族略泄亦作洩</hi>曰臣素知之此固趙國立<lb/>
　名義不侵為然諾者也上使泄公持節往問之箯輿<lb/>
　前<hi>榜刺委困故以竹為輿處之</hi>仰視泄公勞苦如平生歡泄公因<lb/>
　問張王果有謀否髙曰吾三族皆以論死豈愛王過<lb/>
　于吾親哉顧為王實不反獨吾等為之具道所以王<lb/>
<pb n="KR2b0037_WYG_012-21a"/>
　不知狀泄公以報乃赦敖廢為宣平侯徙代王如意<lb/>
　為趙王上賢髙赦之髙曰所以不死白張王不反耳<lb/>
　今王已出吾責己塞死不恨矣且人臣有篡弑之名<lb/>
　豈有面目復事上哉乃仰絶亢而死<hi>先是詔捕趙王羣臣賓客敢從</hi>
　<hi>者罪三族郎中田叔孟舒皆自髠鉗為奴以從及貫髙事白上召見田叔等與語漢廷臣無能出其右者</hi>
　<hi>盡拜為守相齊田叔趙陘城人其先  田氏</hi>
夏六月乙未晦日食<lb/>
<hi>甲辰</hi>十年夏五月太上皇崩葬萬年<hi>漢太上皇葬櫟陽北原因于櫟陽置萬年</hi>
<pb n="KR2b0037_WYG_012-21b"/>
<hi>縣以奉陵寢故城在今西安府臨潼縣東北</hi>
　令諸侯王國各立廟于其都<lb/>
以周昌<hi>沛人苛之弟</hi>為趙相趙堯為御史大夫<lb/>
　戚姬有寵嘗從上之闗東日夜啼泣欲立其子如意<lb/>
　吕后年長希見益疎上以太子仁弱如意類已如意<lb/>
　已立為趙王留之長安欲廢太子而立之大臣固争<lb/>
　皆莫能得御史大夫周昌廷争之彊上問其説昌為<lb/>
　人吃<hi>言之難也</hi>又盛怒曰臣口不能言然臣期期知其不<lb/>
<pb n="KR2b0037_WYG_012-22a"/>
　可陛下欲廢太子臣期期不奉詔上欣然而笑即罷<lb/>
　<hi>吕后聞之跪謝昌曰微君太子㡬廢</hi>時趙王年十嵗上憂萬嵗之後不<lb/>
　全也獨心不樂悲歌符璽御史趙堯侍知上指乃請<lb/>
　為趙王置貴彊相及吕后太子羣臣所敬憚者上問<lb/>
　其人堯以昌對上乃以昌相趙而以堯代為御史大<lb/>
　夫<lb/>
九月代相陳豨<hi>宛句人</hi>反帝自將討之<lb/>
　初陳豨以郎中封陽夏侯為代相監趙代兵豨嘗稱<lb/>
<pb n="KR2b0037_WYG_012-22b"/>
　慕魏公子無忌及將守邊多招致賓客告歸過趙賓<lb/>
　客隨之者千餘乗趙相周昌求入見上具言豨賓客<lb/>
　盛擅兵于外恐有變上令人覆案豨客諸不法事多<lb/>
　連引豨豨恐隂令客通王黄曼邱臣所遂反自立為<lb/>
　代王刼略趙代上聞乃自擊豨至邯鄲上喜曰豨不<lb/>
　南據邯鄲而阻漳水吾知其無能為矣周昌奏常山<lb/>
　亡二十城請誅守尉上曰守尉反乎對曰不上曰是<lb/>
　力不足亡罪令昌選趙壯士可將者白見四人<hi>白于天子</hi>
<pb n="KR2b0037_WYG_012-23a"/>
　<hi>而召見也</hi>封各千户以為將左右諫曰此何功上曰非汝<lb/>
　所知趙代地皆豨有吾徴天下兵未至今獨邯鄲中<lb/>
　兵耳吾何愛四千戶不以慰趙子弟又聞豨將皆故<lb/>
　賈人上曰吾知所以與之矣乃多以金間之豨將多<lb/>
　降明年將軍郭蒙擊破豨將張春等太尉<hi>秦官漢因之掌武事</hi>
　<hi>後為大司馬</hi>周勃道太原屠馬邑上攻㧞東垣<hi>今正定府正定縣漢</hi>
　<hi>初曰東垣後改今名</hi>以千金購王黄曼邱臣皆生致之于是豨<lb/>
　軍遂敗<lb/>
<pb n="KR2b0037_WYG_012-23b"/>
<hi>乙巳</hi>十一年春正月皇后殺淮隂侯韓信夷三族<lb/>
　淮隂侯信舍人得罪于信信欲殺之其弟乃上變告<lb/>
　前陳豨相代監邊辭信信辟左右曰公所居天下精<lb/>
　兵處也而公陛下之信幸臣也人言公畔陛下必不<lb/>
　信再至則疑矣三至必怒而自將吾為公從中起天<lb/>
　下可圖也豨曰謹奉教今信隂與豨通謀欲與家臣<lb/>
　夜詐赦諸官徒奴發以襲吕后太子后與蕭何謀詐<lb/>
　令人從帝所来稱豨已破羣臣皆賀時信方稱疾何<lb/>
<pb n="KR2b0037_WYG_012-24a"/>
　紿信曰雖病彊入賀信入吕后使武士縳信斬之長<lb/>
　樂鐘室<hi>懸鐘之室</hi>信方斬曰悔不用蒯徹計反為女子所<lb/>
　詐豈非天哉遂夷信三族<hi>上已破豨歸聞信死且喜且哀之問后曰信死亦何</hi>
　<hi>言后道其語上曰此齊辯士蒯徹也詔捕之至問曰若教淮隂侯反耶對曰然豎子不用臣䇿故自夷于</hi>
　<hi>此上怒曰烹之徹曰秦失其鹿天下共逐之髙材㨗足者先得焉跖之狗吠堯堯非不仁狗固吠非其主</hi>
　<hi>當是時臣惟知韓信非知陛下也且天下欲為陛下所為者甚衆顧力不能耳豈可盡烹耶上曰置之</hi>
以蕭何為相國<lb/>
　上已聞韓信死使使拜丞相何為相國益封五千户<lb/>
<pb n="KR2b0037_WYG_012-24b"/>
　令卒五百人一都尉為相國衛<hi>衆皆賀召平獨弔謂何曰禍自此始矣上</hi>
　<hi>暴露于外而君守于内非被矢石之事而益君封置衛者以淮隂新反于中有疑君心置衛衛君非寵君</hi>
　<hi>也願君讓封弗受以家私財佐軍何從其計上説是秋黥布反上自擊之何拊循百姓悉以所有佐軍如</hi>
　<hi>陳豨時客或説曰君位為相國功第一可復加哉何不多買田地賤貰貸以自汚上心乃安何又從其計</hi>
　<hi>上益大恱安召平故秦東陵侯秦破為布衣種𤓰長  城東故後世謂之東陵𤓰</hi>
韓王信伏誅<lb/>
　信引匈奴入居參合<hi>漢縣故城在今山西大同府陽髙縣東北</hi>將軍柴武<lb/>
　<hi>柴氏髙柴之後以名為氏</hi>遺信書令急自歸信報曰僕之思歸如<lb/>
<pb n="KR2b0037_WYG_012-25a"/>
　痿人不忘起盲者不忘視勢不可耳遂戰武擊斬之<lb/>
　<hi>後信子積當及其太子之子嬰以衆降漢俱封列侯世貴顯</hi>
帝至洛陽立子恒<hi>即文帝</hi>為代王<lb/>
　帝以代地居常山之北與匈奴邊數被冦乃稍分山<lb/>
　南太原地以益之令羣臣擇可立為王者皆曰子恒<lb/>
　賢知温良遂立以為代王都晉陽後徙中都<hi>漢縣故城在今</hi>
　<hi>山西汾州府平遥縣西北</hi>
二月立王侯朝獻郡國口賦法<lb/>
<pb n="KR2b0037_WYG_012-25b"/>
　詔曰欲省賦甚今獻未有程吏或多購以為獻而諸<lb/>
　侯王尤多民疾之令諸侯王常以十月朝獻及郡各<lb/>
　以其口數率<hi>計之也</hi>人嵗六十三錢以給獻費<lb/>
詔郡國求遺賢<lb/>
　詔曰蓋聞王者莫髙于周文伯者莫髙于齊桓皆待<lb/>
　賢人而成名今天下賢者智能豈特古之人乎患在<lb/>
　人主不交故也士奚由進今吾以天之靈賢士大夫<lb/>
　定有天下以為一家欲其長久世世奉宗廟無絶也<lb/>
<pb n="KR2b0037_WYG_012-26a"/>
　賢人已與我共平之矣而不與我共安利之可乎賢<lb/>
　士大夫有肯從我遊者吾能尊顯之布告天下使明<lb/>
　知朕意御史大夫下相國相國下諸侯王御史中執<lb/>
　法<hi>中丞也</hi>下郡守其有意稱明徳者必身勸為之駕<hi>身親</hi>
　<hi>敦勸自為駕車</hi>遣詣相國府有而弗言覺免年老癃病勿遣<lb/>
梁王越廢徙蜀三月殺之夷三族<lb/>
　上之擊陳豨也徴兵于梁梁王稱病使將將兵詣邯<lb/>
　鄲上怒讓之梁王恐欲自往謝其將扈輙曰往則為<lb/>
<pb n="KR2b0037_WYG_012-26b"/>
　禽不如遂反王不聴梁太僕得罪亡走漢告之上使<lb/>
　使掩捕梁王囚之洛陽有司奏反形已具請論如法<lb/>
　上赦以為庶人徙蜀青衣<hi>本羌地漢置青衣道以青衣江名後改曰漢嘉縣今</hi>
　<hi>四川雅州府雅安縣是也</hi>至鄭<hi>今陕西同州府華州鄭縣故城是</hi>逢吕后從長安<lb/>
　来王為后涕泣自言無罪願處故昌邑后許諾與俱<lb/>
　至洛陽白上曰彭王壯士今徙之蜀此自遺患不如<lb/>
　遂誅之妾謹與俱来乃令其舎人告越復謀反夷三<lb/>
　族梟首洛陽下<hi>詔有收視者捕之梁大夫欒布使于齊還奏事彭越頭下祠而哭之吏捕</hi>
<pb n="KR2b0037_WYG_012-27a"/>
　<hi>以聞上欲烹之方提趨湯顧曰願一言而死上曰何言布曰方上之困彭城敗滎陽也王與楚則漢破與</hi>
　<hi>漢則楚破且垓下之會㣲彭王項氏不亡天下已定而陛下以苛小案誅滅之臣恐功臣人人自危也今</hi>
　<hi>彭王已死臣生不如死請就烹于是上乃釋布拜為都尉</hi>
立子恢為梁王友為淮陽<hi>漢淮陽國治陳今河南陳州府</hi>王<lb/>
　罷東郡頗益梁罷潁川郡頗益淮陽<lb/>
夏四月帝還宫<lb/>
五月立故秦南海<hi>秦郡注見前</hi>尉趙佗<hi>正定人</hi>為南粤王<lb/>
　初秦南海尉任囂病且死召龍川<hi>今縣屬廣東惠州府</hi>令趙佗<lb/>
<pb n="KR2b0037_WYG_012-27b"/>
　語曰秦為無道天下苦之聞陳勝等作亂天下未知<lb/>
　所安番禺<hi>秦南海郡治番禺今廣東廣州府番禺南海二縣是</hi>負山險阻南海<lb/>
　東西數千里頗有中國人相輔此亦一州之主也可<lb/>
　以立國即被佗書行南海尉事囂死佗即移檄闗隘<lb/>
　絶道<hi>絶秦所開越道</hi>聚兵因稍以法誅秦吏擊并桂林象郡<lb/>
　<hi>注俱見前</hi>自立為南越武王至是詔立為南越王使陸賈<lb/>
　即授璽綬與剖符通使使和集百越無為南邉患害<lb/>
　賈至佗以魋<hi>音椎</hi>結<hi>音計為髻一撮似椎夷俗也</hi>箕踞見之賈曰足<lb/>
<pb n="KR2b0037_WYG_012-28a"/>
　下中國人親戚墳墓皆在正定今反天性棄冠𢃄欲<lb/>
　以區區之越與天子抗衡為敵國禍且及身矣夫秦<lb/>
　失其政豪傑並起唯漢王先入闗項羽倍約遂誅滅<lb/>
　之五年之間海内平定此非人力天所建也今天子<lb/>
　憐百姓新勞苦且休之遣使授君王印剖符通使君<lb/>
　王宜郊迎北面稱臣乃欲以新造未集之越屈彊于<lb/>
　此漢誠聞之掘燒君王先人冢夷㓕家族使一偏將<lb/>
　將十萬衆臨越則越殺王降漢如反覆手耳于是佗<lb/>
<pb n="KR2b0037_WYG_012-28b"/>
　乃蹶然起坐謝曰居蠻夷中久殊失禮義留賈與飲<lb/>
　數月曰越中無足與語至生来我今日聞所不聞賜<lb/>
　槖中装直千金他送亦千金賈卒拜佗令稱臣奉漢<lb/>
　約歸報帝大悦拜賈為大中大夫<hi>賈時時前説稱詩書帝駡之曰乃公</hi>
　<hi>居馬上得之安事詩書賈曰馬上得之寧可以馬上治乎且湯武逆取而以順守之文武並用長乆之術</hi>
　<hi>也向使秦已并天下行仁義法先聖陛下安得而有之帝有慙色曰試為我著秦所以失天下吾所以得</hi>
　<hi>之者及古成敗之國賈著十二篇毎奏一篇帝未嘗不稱善號其書曰新語</hi>
帝有疾<lb/>
<pb n="KR2b0037_WYG_012-29a"/>
　帝有疾惡見人詔户者無得入羣臣十餘日舞陽<hi>今縣</hi>
　<hi>屬河南南陽府</hi>侯樊噲排闥直入大臣隨之上獨枕一宦官<lb/>
　卧噲等流涕曰始陛下與臣等起豐沛定天下何其<lb/>
　壯也今天下已定何其憊也且陛下病甚大臣震恐<lb/>
　不見臣等計事顧與一宦者卧豈不見趙髙之事乎<lb/>
　帝笑而起<lb/>
秋七月淮南王布反帝自將討之立子長為淮南王<hi>布平</hi>
<hi>之國治夀春</hi>
<pb n="KR2b0037_WYG_012-29b"/>
　初淮隂侯死布心已恐及彭越誅醢其肉以賜諸侯<lb/>
　布見醢大恐隂令人部聚兵候伺旁郡警急有中大<lb/>
　夫賁<hi>音肥</hi>赫得罪于布乗傳詣長安上變言布謀反有<lb/>
　端上繫赫使人驗之布遂族赫家發兵反反書聞汝<lb/>
　隂<hi>漢縣今曰阜陽為江南潁州府冶</hi>侯滕公以問其客薛公<hi>故楚令尹</hi>薛<lb/>
　公曰往年殺彭越前年殺韓信此三人者同功一體<lb/>
　之人也自疑禍及身故反爾滕公言于上上召薛公<lb/>
　問之對曰布反不足怪使布出于上計山東非漢<lb/>
<pb n="KR2b0037_WYG_012-30a"/>
　有也出于中計勝敗之數未可知也出于下計陛<lb/>
　下髙枕而卧漢無事矣上曰何謂也對曰東取吳<lb/>
　西取楚并齊取魯傳檄燕趙固守其所此上計也<lb/>
　東取吳西取楚并韓取魏㩀敖倉之粟塞成臯之<lb/>
　口此中計也東取吳西取下蔡<hi>即春秋州来注見前</hi>歸重于<lb/>
　越身歸長沙此下計也上曰是計將安出對曰布<lb/>
　以驪山之徒自致萬乗此皆為身不顧後慮者也<lb/>
　必出下計上曰善封薛公千户立子長<hi>故趙王敖所進美人</hi>
<pb n="KR2b0037_WYG_012-30b"/>
　<hi>子方三嵗</hi>為淮南王時上有疾欲使太子撃布太子<lb/>
　客東園公<hi>姓唐字宣明居園中因號</hi>綺里季<hi>姓氏/未計</hi>夏黄公<hi>姓崔名廣</hi>
　<hi>字少通齊人隠居夏里故號夏黄公</hi>角里先生<hi>河内軹人姓周名術字元道</hi>四人<lb/>
　<hi>所謂四皓也避秦亂隠于商山吕后以留侯計使建成侯吕釋之奉太子書卑辭厚禮迎之四人皆</hi>
　<hi>至有商山在商州東  七盤十二縛</hi>説建成侯吕釋之曰太子將兵<lb/>
　有功則位不益無功則從此受禍矣君何不急請<lb/>
　吕后乗間為上泣言黥布猛將善用兵諸將皆陛<lb/>
　下故等夷乃令太子將此屬無異使羊將狼且使<lb/>
<pb n="KR2b0037_WYG_012-31a"/>
　布聞之則鼓行而西耳后如其言上曰吾惟䜿子固<lb/>
　不足遣而公自行耳於是上自將而東<hi>羣臣皆送至覇上留</hi>
　<hi>侯病强起見上曰臣宜從病甚楚人剽疾願上無與争鋒因説上令太子為將軍監關中兵上曰子</hi>
　<hi>房雖病彊卧而傅之時叔孫通已為太傅留侯行少傅事</hi>布之初反謂帝老厭<lb/>
　兵必不能来諸將淮隂彭越已死餘不足畏故遂<lb/>
　反果如薛公之言東擊荆荆王賈走死擊楚楚與<lb/>
　戰徐<hi>注見前</hi>僮<hi>漢縣故城在江南/鳳陽府虹縣東北</hi>間軍敗<hi>楚為三軍欲以相救</hi>
　<hi>為竒或曰兵法諸侯自戰其地為㪚地今别為三彼敗吾一軍餘皆走安能相救不聽果敗</hi>楚<lb/>
<pb n="KR2b0037_WYG_012-31b"/>
　王交走薛<hi>注見前</hi>布遂引兵西<lb/>
<hi>丙午</hi>十二年冬十月帝破布軍于蘄西布亡走長沙王<lb/>
臣<hi>吳芮子嗣王</hi>誘而誅之<lb/>
　上與布軍遇于㑹甀<hi>邑名徐廣曰在蘄西會攻外反甀文瑞反</hi>布兵甚<lb/>
　精上望其置陳如項籍軍惡之遥見布謂曰何苦<lb/>
　而反布曰欲為帝耳上怒罵之遂大戰布軍敗渡<lb/>
　淮走江南長沙王臣使人誘與走越殺之<lb/>
帝還過沛復其民及豐<lb/>
<pb n="KR2b0037_WYG_012-32a"/>
　上還過沛留置酒沛宫悉召故人父老子弟佐酒發<lb/>
　沛中兒得百二十人教之歌酒酣上擊筑自歌曰大<lb/>
　風起兮雲飛揚威加海内兮歸故鄉安得猛士兮守<lb/>
　四方令兒皆和習之上乃起舞慷慨傷懐泣數行下<lb/>
　謂沛父兄曰逰子悲故鄉吾雖都關中萬嵗後吾魂<lb/>
　魄猶思沛且朕自沛公以誅暴逆遂有天下其以沛<lb/>
　為朕湯沐邑復其民世世無有所與<hi>沛父老諸故又日樂飲極歡道</hi>
　<hi>故舊為笑樂十餘日乃去</hi>沛父老皆頓首曰沛幸得復豐未得唯<lb/>
<pb n="KR2b0037_WYG_012-32b"/>
　陛下哀矜上曰豐者吾所生長極不忘耳特以其為<lb/>
　雍齒故反我為魏沛父兄固請之乃并復豐比沛<lb/>
太尉周勃誅陳豨定代地<lb/>
　勃斬豨于當城<hi>漢縣故城在大同府陽髙縣界</hi>悉定代郡雁門雲中<lb/>
　地<lb/>
立兄子濞為吳王<lb/>
　荆王既死<hi>事見前</hi>無後更以荆為呉國立兄仲之子沛<lb/>
　侯濞為吳王已拜上召濞謂曰汝状有反相因附其<lb/>
<pb n="KR2b0037_WYG_012-33a"/>
　背曰漢後五十年東南有亂豈汝耶然天下同姓一<lb/>
　家汝慎毋反濞頓首曰不敢<lb/>
十一月過魯以太牢祀孔子<lb/>
　<hi>尹氏起莘曰漢髙之興以馬上得天下不事詩書然過魯祠孔子乃見于兵戈倥偬之日自是而後除挾</hi>
　<hi>書律置博士官開獻書路儒道稍稍振起蓋實基于此</hi>
帝還宫<lb/>
　上還長安疾益甚愈欲易太子張良諫不聴因辭疾<lb/>
　不視事叔孫通諫曰晉獻公以驪姬故廢太子國亂<lb/>
<pb n="KR2b0037_WYG_012-33b"/>
　數十年秦以不蚤定扶蘇自使滅祀今必欲廢嫡而<lb/>
　立少臣願先伏誅以頸血汚地帝曰公罷矣吾直戯<lb/>
　耳通曰太子天下本本一摇天下震動奈何以天下<lb/>
　為戯乎時大臣固争者多上知羣臣心皆不附趙王<lb/>
　乃不易太子<hi>史記留侯世家上破布歸置酒太子侍東園公等四人從年皆八十餘鬚眉皓</hi>
　<hi>白衣冠甚偉上怪問之四人前對各言姓名上乃大驚曰吾求公數嵗公避逃我今何自從吾兒逰四人</hi>
　<hi>皆曰陛下輕士善罵臣等義不辱竊聞太子仁孝恭敬愛士天下莫不延頸欲為太子死故臣等來耳上</hi>
　<hi>曰煩公幸卒調䕶太子四人為夀已畢起去上目送之召戚夫人指示四人者曰我欲易之彼四人輔之</hi>
<pb n="KR2b0037_WYG_012-34a"/>
　<hi>羽翼已成難動矣戚夫人泣上曰為我楚舞我為若楚歌歌曰鴻鵠髙飛一舉千里羽翮已就横絶四海</hi>
　<hi>横絶四海當可奈何雖有繒繳尚安可施歌數闋戚夫人嘘唏流涕上起罷酒竟不易太子留侯招四人之功</hi>
　<hi>也王通鑑考異曰髙祖特以大臣皆不肯從恐身後趙  不能獨立故不為耳豈四叟片言遽能柅其事</hi>
　<hi>乎此辯士欲誇大四叟之事故遂云然司馬遷好竒多愛而採之今不取</hi>
下相國何廷尉獄已赦出之<lb/>
　蕭何以長安地陿上林中多空地棄請令民得入田<lb/>
　毋収藳為獸食上大怒下廷尉械繫之王衛尉侍前<lb/>
　問曰相國何大罪陛下繫之暴也上曰吾聞李斯相<lb/>
<pb n="KR2b0037_WYG_012-34b"/>
　秦有善歸主有惡自與今相國多受賈䜿金為請吾<lb/>
　苑以自媚于民故繫治之王衛尉曰夫職事茍有便<lb/>
　于民而請之真宰相事也陛下奈何乃疑相國受賈<lb/>
　人錢乎且陛下距楚數嵗相國一摇足則關以西非<lb/>
　陛下有也相國不以此時為利而利賈人之金乎且<lb/>
　秦以不聞其過亡天下李斯之分過又何足法哉上<lb/>
　不懌即赦出之<hi>何年老素恭謹徒跣入謝上曰相國休矣相國為民請苑不許我不過為</hi>
　<hi>桀紂主而相國為賢相吾故繫相國欲令百姓聞吾過也</hi>
<pb n="KR2b0037_WYG_012-35a"/>
燕王綰謀反春二月遣樊噲以相國將兵討之立子建<lb/>
為燕王<lb/>
　陳豨之反燕王綰發兵撃其東北以豨求救于匈奴<lb/>
　亦使其臣張勝于匈奴為言豨軍已破故燕王臧荼<lb/>
　子衍在胡謂勝曰燕所以乆存以諸侯數反兵連不<lb/>
　決也今公欲急滅豨豨亡次亦至燕矣勝以為然還<lb/>
　告綰綰乃隂使勝為間于匈奴而使范齊通計謀于<lb/>
　豨欲令乆亡連兵勿決至是豨禆將降言之帝召綰<lb/>
<pb n="KR2b0037_WYG_012-35b"/>
　綰恐謂其幸臣曰非劉氏而王獨我與長沙耳徃年<lb/>
　族淮隂誅彭越皆吕氏計今上病吕氏専欲以事誅<lb/>
　異姓之王者及大功臣遂稱病不行語頗泄上聞之<lb/>
　怒又得匈奴降者言張勝為燕使胡狀于是上曰綰<lb/>
　果反矣使樊噲將兵撃之<lb/>
詔陳平斬樊噲以周勃代將其軍平傳噲詣長安<lb/>
　帝病甚人或言噲黨于吕氏即一日上晏駕欲以兵<lb/>
　誅趙王如意之屬帝大怒用陳平謀召絳侯周勃受<lb/>
<pb n="KR2b0037_WYG_012-36a"/>
　詔牀下曰陳平馳傳載勃代噲將至軍中即斬噲頭<lb/>
　二人行計之曰噲帝之故人也功多又呂后弟嬃之<lb/>
　夫有親且貴今帝特以忿怒故欲斬之恐後悔寧囚<lb/>
　而致上上自誅之未至軍為壇以節召噲反接載檻<lb/>
　車傳詣長安令勃代將定燕反縣<lb/>
夏四月帝崩<lb/>
　上撃黥布時為流矢所中行道疾疾甚吕后迎良醫<lb/>
　醫入見曰疾可治上嫚罵之曰吾以布衣提三尺取<lb/>
<pb n="KR2b0037_WYG_012-36b"/>
　天下非天命乎命乃在天雖扁鵲<hi>姓秦氏名越人勃海鄭人也</hi>何<lb/>
　益罷之后問陛下百嵗後蕭相國死誰令代之曰曹<lb/>
　參其次曰王陵然少戅陳平可以助之平智有餘然<lb/>
　難獨任周勃厚重少文然安劉氏者必勃也可令為<lb/>
　太尉復問其次曰此後亦非乃所知也四月甲辰崩<lb/>
　于長樂宮<hi>通鑑考異曰據漢書云吕后與審食其謀將盡族諸將酈商見食其曰聞帝已崩不</hi>
　<hi>發䘮欲誅諸將誠如此天下危矣今陳平灌嬰守滎陽樊噲周勃定燕代聞此必連兵還鄉亡可蹻足待</hi>
　<hi>也乃以丁未發䘮按吕氏雖暴戾亦安敢一旦盡誅大臣且其時陳平不在滎陽樊噲亦不在代此説不</hi>
<pb n="KR2b0037_WYG_012-37a"/>
　<hi>足據</hi>
盧綰亡入匈奴<lb/>
　綰悉將其宫人家屬騎數千居長城下候伺幸上病<lb/>
　瘉自入謝會帝崩綰遂亡入匈奴<hi>匈奴以為東胡盧王為蠻夷所侵奪</hi>
　<hi>常思復歸居嵗餘死胡中</hi>
五月葬長陵<hi>在西安府咸陽縣東陵之北有廢城即漢長陵縣也</hi>
　髙祖不修文學而性明達好謀能聴自監門戍卒見<lb/>
　之如舊初順民心作三章之約天下既定令蕭何次<lb/>
<pb n="KR2b0037_WYG_012-37b"/>
　律令韓信申軍法張蒼<hi>陽武人</hi>定章程叔孫通制禮儀<lb/>
　又與功臣剖符作誓丹書鐵劵石室金匱藏之宗廟<lb/>
　雖日不暇給規摹宏逺矣<lb/>
太子盈即位<hi>是為孝惠帝</hi>
尊皇后曰皇太后<lb/>
赦樊噲復爵邑<lb/>
　陳平既執樊噲行聞帝崩恐吕嬃讒之乃馳傳先去<lb/>
　逢使者詔平與灌嬰屯滎陽平受詔立復馳至宫哭<lb/>
<pb n="KR2b0037_WYG_012-38a"/>
　殊哀因固請得宿衛中太后乃以為郎中令<hi>秦官漢因之掌</hi>
　<hi>宫殿掖門户</hi>使傅教帝吕嬃讒乃不得行噲至太后即釋<lb/>
　之并復爵邑<lb/>
令郡國立髙廟<lb/>
孝惠皇帝<lb/>
<hi>丁未</hi>元年冬十二月太后殺趙王如意<lb/>
　太后令永巷囚戚夫人髠鉗衣赭衣令舂<hi>戚夫人舂且歌曰子</hi>
　<hi>為王母為虜終日舂薄暮常與死相伍相離三千里誰當使告女太后聞之大怒曰乃欲倚汝子耶</hi>召<lb/>
<pb n="KR2b0037_WYG_012-38b"/>
　趙王如意三反相周昌曰髙帝屬臣趙王聞太后欲<lb/>
　誅之臣不敢遣王亦病不能奉詔太后怒召昌至復<lb/>
　召趙王王來帝自迎入宮挾與起居飲食太后欲殺<lb/>
　之不得間帝晨出射趙王少不能早起太后使人持<lb/>
　酖飲之<hi>周昌謝病不朝見三嵗而卒諡曰悼侯</hi>遂斷戚夫人手足去眼<lb/>
　煇耳飲瘖藥使居厠中命曰人彘召帝視之帝驚大<lb/>
　哭因病嵗餘不能起使人謂太后曰此非人所為<lb/>
　臣為太后子終不能治天下遂曰飲為滛樂不聴政<lb/>
<pb n="KR2b0037_WYG_012-39a"/>
徙淮陽王友為趙王<lb/>
　趙王如意既酖死<hi>諡日隠</hi>乃徙友王趙<lb/>
春正月城長安<lb/>
　是年始城西北方三年春正月<hi>發長安六百里内男女十四萬六千人</hi>
　夏六月<hi>發諸侯王列侯徒𨽻二萬人</hi>再城之五年春正月<hi>發六百里内男</hi>
　<hi>女十四萬五千人</hi>復城之其秋乃成<hi>三輔黄圖長安城周迴六十五里城南為南斗</hi>
　<hi>形北為北斗形至今人呼之曰斗城</hi>
<hi>戊申</hi>二年冬十月齊王肥來朝<lb/>
<pb n="KR2b0037_WYG_012-39b"/>
　帝與齊王燕飲太后前置齊王上坐如家人禮太后<lb/>
　怒廼令人酌兩巵鴆酒置前令齊王為壽齊王起帝<lb/>
　亦起欲俱為壽太后恐自起反<hi>音幡覆也</hi>巵齊王怪之因<lb/>
　不敢飲陽醉去問知其鴆乃憂自以為不得脱長安<lb/>
　用内史士<hi>内史王官士名也</hi>言獻城陽郡<hi>注見前</hi>為魯元公主<lb/>
　湯沐邑乃得歸<lb/>
春正月兩龍見蘭陵<hi>注見前</hi>井中<lb/>
隴西<hi>漢郡治狄道今甘肅蘭州府狄道州是</hi>地震<lb/>
<pb n="KR2b0037_WYG_012-40a"/>
夏旱<lb/>
秋七月相國酇侯蕭何卒<hi>諡曰文終</hi>以曹參為相國<lb/>
　相國何病上親自臨視因問曰君即百嵗後誰可代<lb/>
　君對曰知臣莫若主上曰曹參何如何頓首曰帝得<lb/>
　之矣臣死不恨七月卒<hi>何買田宅必居窮僻處為家不治垣屋曰令後世賢師吾</hi>
　<hi>儉不賢毋為勢家所奪</hi>參聞何卒告舎人趣治行曰吾且入相<lb/>
　居無何果召參<hi>參去屬其後相曰以齊獄市為寄慎勿擾也後相曰治無大于此者乎參</hi>
　<hi>曰獄市所以并容也今擾之姦人安所容乎吾是以先之</hi>始參㣲時與蕭何善及<lb/>
<pb n="KR2b0037_WYG_012-40b"/>
　為將相有隙至何且死所推賢惟參參代何為相國<lb/>
　舉事無所變更一遵何之約束擇郡國吏長大<hi>取年長大</hi>
　<hi>也</hi>訥于文辭謹厚長者即召除為丞相史史言文刻<lb/>
　深欲務聲名輙斥去之<hi>日夜飲醇酒卿大夫以下吏及賔客見參不事事皆欲有</hi>
　<hi>言至者參輙飲以醇酒莫得開説</hi>見人有細過掩匿覆蓋之府中無<lb/>
　事子窋為中大夫帝怪參不治事使窋私問之參怒<lb/>
　笞窋曰趣入侍天下事非若所當言也至朝時帝讓<lb/>
　參曰乃者我使諫君也參免冠謝曰陛下自察聖武<lb/>
<pb n="KR2b0037_WYG_012-41a"/>
　孰與髙帝上曰朕安敢望先帝曰臣孰與蕭何賢上<lb/>
　曰君似不及也參曰陛下言是也髙帝與蕭何定天<lb/>
　下法令既明今陛下垂拱參等守職遵而勿失不亦<lb/>
　可乎帝曰善<lb/>
<hi>己酉</hi>三年春與匈奴和親<lb/>
　匈奴冒頓寖驕為書遺太后辭極䙝嫚后怒議斬其<lb/>
　使發兵擊之樊噲曰臣願得十萬衆横行匈奴中季<lb/>
　布曰噲可斬也前匈奴圍髙帝于平城漢兵三十二<lb/>
<pb n="KR2b0037_WYG_012-41b"/>
　萬噲為上將軍不能解圍天下歌之曰平城之下亦<lb/>
　誠苦七日不食不能彀弩今歌唫未絶傷痍甫起而<lb/>
　噲欲摇動天下妄言以十萬衆横行是面謾也且匈<lb/>
　奴即善言不足喜惡言不足怒也太后曰善令報書<lb/>
　遜謝遺以車馬冒頓復使來謝曰未嘗聞中國禮義<lb/>
　陛下幸而赦之因獻馬遂和親<hi>以宗室女為公主嫁之</hi>
夏五月立閩越君摇<hi>勾踐之裔與無諸同姓</hi>為東海主<lb/>
　摇與無諸俱率百越之衆從諸侯入秦髙祖已王無<lb/>
<pb n="KR2b0037_WYG_012-42a"/>
　諸<hi>在五年事見前</hi>至是更舉越功乃立摇為東海王都東甌<lb/>
　<hi>今浙江温州府永嘉縣西南有東甌城摇所都世號曰東甌王</hi>
<hi>庚戌</hi>四年冬十月立皇后張氏<lb/>
　后帝姊魯元公主女也太后欲為重親故以配帝<lb/>
春正月舉民孝弟力田者復其身<lb/>
三月帝冠赦天下<lb/>
除挾書律<hi>張晏曰秦律敢有挾書者族</hi>
立原廟<hi>師古曰原重也先已有廟今更立之故云重也</hi>
<pb n="KR2b0037_WYG_012-42b"/>
　帝以朝長樂宫<hi>太后居長樂</hi>數蹕煩民乃築複道武庫南<lb/>
　叔孫通諫曰此髙帝月出遊衣冠<hi>師古曰從髙帝陵寢出衣冠遊于髙</hi>
　<hi>廟月一為之</hi>之道也子孫奈何乗宗廟道上行哉帝懼曰<lb/>
　急壊之通曰人主無過舉今已作百姓皆知之矣願<lb/>
　陛下為原廟于渭北衣冠月出遊之益廣宗廟大孝<lb/>
　之本乃詔有司立原廟<hi>帝常出逰離宫通曰古者有春嘗菓方今攖桃熟可獻宗</hi>
　<hi>廟上許之諸菓獻由此興</hi>
宜陽<hi>注見前</hi>雨血<lb/>
<pb n="KR2b0037_WYG_012-43a"/>
<hi>辛亥</hi>五年冬雷桃李華棗實<lb/>
夏大旱<lb/>
　江河水少谿谷水絶<lb/>
秋八月相國平陽侯曹參卒<hi>諡曰懿</hi>
　參為相三年卒百姓歌之曰蕭何為法較若畫一曹<lb/>
　參代之守而勿失載其清静民以寧壹<lb/>
<hi>壬子</hi>六年冬十月以王陵為右丞相陳平為左丞相<lb/>
夏留侯張良卒<hi>諡曰文成</hi>
<pb n="KR2b0037_WYG_012-43b"/>
　良常謝病辟榖學道欲輕舉髙帝崩吕后徳良乃彊<lb/>
　食之曰人生一世間如白駒之過隙何自苦如此良<lb/>
　不得已彊聴食至是卒<hi>良亡岀下邳時逰北上遇一老父出一編書曰讀是則為</hi>
　<hi>王者師後十年興十三年見我濟北穀城山下黄石即我已後十三嵗從髙帝過濟北果得穀城山下黄</hi>
　<hi>石取而寳祠之及良死并葬黄石</hi>
以周勃為太尉<lb/>
　勃為人木彊敦厚髙帝以為可屬大事前已遷太尉<lb/>
　擊陳豨既定燕歸髙帝已崩以列侯事上至是更置<lb/>
<pb n="KR2b0037_WYG_012-44a"/>
　太尉官<hi>漢初太尉官不常設</hi>以勃為之<lb/>
<hi>癸丑</hi>七年春正月辛丑朔日食<lb/>
夏五月丁夘日食既<lb/>
秋八月帝崩<lb/>
太后使吕台<hi>周吕侯澤之子</hi>吕産<hi>台之/弟</hi>將南北軍<hi>漢衛宫之兵在城内者為</hi>
<hi>南軍宫衛主之京城之軍則為北軍京中尉主之</hi>
　帝崩太后哭而泣<hi>淚也</hi>不下留侯子辟疆<hi>年十五為侍中</hi>謂陳<lb/>
　平曰太后獨有帝今哭而不哀君知其解未平曰何<lb/>
<pb n="KR2b0037_WYG_012-44b"/>
　解辟疆曰帝無壯子太后畏君等今請拜吕台吕産<lb/>
　為將居南北軍諸吕皆居中用事則太后心安君等<lb/>
　幸脱禍矣從之太后哭乃哀吕氏權由此起<lb/>
九月葬安陵<hi>在咸陽縣東北去長陵十里漢置縣晉廢</hi>
　<hi>史臣曰孝惠内修親親外禮宰相可謂寛仁之主遭吕太后虧損至徳悲夫</hi>
太子即位太后臨朝稱制<hi>師古曰制非皇后所得稱今太后行天子事故曰稱制</hi>
　張皇后無子太后使陽為有身取後宫美人子名之<lb/>
　殺其母以為太子至是即位<lb/>
<pb n="KR2b0037_WYG_012-45a"/>
<hi>甲髙皇后吕氏元年之汪克寛書法曰既有少帝曷為寅以髙皇后之年紀  少帝他人子而呂后則漢太后</hi>
<hi>也故以吕氏紀元不以他人子亂正統也然則曷為不于嵗下大書女后稱制天下之大變故特變例書之</hi>
冬十一月太后吕氏以王陵為帝太傅陳平為右丞相<lb/>
審食其為左丞相任敖<hi>沛人</hi>為御史大夫<lb/>
　太后欲立諸吕為王王陵曰髙帝刑白馬而誓曰非<lb/>
　劉氏而王者天下共擊之陳平周勃曰髙帝定天下<lb/>
　王子弟今太后稱制王諸吕無所不可<hi>及退陵讓平勃曰始與髙</hi>
　<hi>帝啑血盟諸君不在耶今欲阿意背約何面目見髙帝地下乎平勃曰面折廷争臣不如君全社稷定劉</hi>
<pb n="KR2b0037_WYG_012-45b"/>
　<hi>氏之後君亦不如臣</hi>于是太后以陵為帝太傅實奪之相權陵<lb/>
　遂謝病免<hi>杜門竟不朝請十年而薨</hi>乃以平為右丞相<hi>吕嬃以平前執樊噲</hi>
　<hi>數讒之曰平為丞相不治事日飲醇酒戯婦人太后不聴太后多立諸呂為王平偽聴之</hi>審食其<lb/>
　為左丞相<hi>食其沛人楚取太上皇吕后為質食其以舎人從得幸于太后及為相不治事監宫</hi>
　<hi>中如郎中令公卿百官皆因決事</hi>太后又怨趙堯<hi>為定趙王如意之䇿事見前</hi>乃<lb/>
　扺堯罪上黨守任敖常有徳于太后<hi>敖初為沛獄吏髙祖常避吏吏</hi>
　<hi>繫吕后遇之不謹敖怒撃傷主太后吏故徳之</hi>遂以為御史大夫<lb/>
太后追尊父吕公為宣王兄澤為悼武王<lb/>
<pb n="KR2b0037_WYG_012-46a"/>
　欲以王諸吕為漸也<lb/>
春正月除三族罪妖言令二月置孝弟力田二千石者<lb/>
一人<lb/>
夏四月太后立張偃為魯王<lb/>
　魯元公主卒封公主子偃為王諡公主曰魯元太后<lb/>
太后封山朝武為列侯立彊為淮陽王不疑為恒山<hi>今直</hi>
<hi>𨽻正定府漢恒山郡避文帝諱改常山</hi>王<lb/>
　皆他人子太后名之為孝惠子<hi>彊立五年卒以武為淮陽王</hi>
<pb n="KR2b0037_WYG_012-46b"/>
太后立吕台為吕王<lb/>
　太后使大謁者張釋風大臣大臣乃請割齊之濟南<lb/>
　郡為吕國立台為王明年卒<hi>諡曰肅子嘉嗣</hi>
秋桃李華<lb/>
<hi>乙夘</hi>二年春正月地震武都道山崩<hi>漢書地理志縣有蠻夷曰道武都本羌地</hi>
<hi>故城在今甘肅階州成縣西</hi>
夏五月太后封齊王<hi>名襄悼惠王肥之子</hi>弟章為朱虚<hi>漢縣故城在今山東</hi>
<hi>青州府臨朐縣</hi>侯<lb/>
<pb n="KR2b0037_WYG_012-47a"/>
　令章入宿衛以吕祿女妻之<hi>後太后復以章弟興居為東牟侯入宿衛</hi>
六月丙戌晦日食<lb/>
秋七月恒山王不疑卒太后立襄成侯山為恒山王更<lb/>
名義<lb/>
<hi>丙辰</hi>三年夏江漢水溢<lb/>
　流四千餘家是秋伊洛汝水皆溢<lb/>
秋星晝見<lb/>
<hi>丁巳</hi>四年夏四月太后封女弟嬃為臨光侯<lb/>
<pb n="KR2b0037_WYG_012-47b"/>
太后廢少帝幽殺之五月立恒山王義為帝以朝為恒<lb/>
山王<lb/>
　少帝自知非皇后子乃出言曰后殺吾母我壯即為<lb/>
　變太后幽之永巷中謂羣臣曰帝病乆迷惑昏亂不<lb/>
　能治天下其議代之羣臣頓首奉詔遂廢殺之立義<lb/>
　為帝更名宏不稱元年以太后制天下事故也<lb/>
<hi>戊午</hi>五年春南越王佗反<lb/>
　時有司請禁粤關市鐵器佗曰髙皇帝立我通使物<lb/>
<pb n="KR2b0037_WYG_012-48a"/>
　今髙后聴讒臣别異蠻夷隔絶器物此必長沙王計<lb/>
　欲倚中國擊滅南海并王之自為功也乃自號為南<lb/>
　越武帝發兵攻長沙敗數縣而去<lb/>
<hi>己未</hi>六年冬十月太后廢呂王嘉立台弟産為吕王<lb/>
春星晝見<lb/>
<hi>庚申</hi>七年春正月太后幽殺趙王友<lb/>
　友以諸吕女為后弗愛女怒去讒之太后曰王言吕<lb/>
　氏安得王太后百嵗後吾必擊之太后召友至邸令<lb/>
<pb n="KR2b0037_WYG_012-48b"/>
　衛守之友餓而作歌遂幽死<lb/>
己丑日食晝晦<lb/>
　太后見日食惡之曰此為我也<lb/>
二月太后徙梁王恢為趙王吕王産為梁王立太為濟<lb/>
川<hi>胡三省注濟川濟南濟北之地割齊封之時太年幼未嘗之國</hi>王<lb/>
　産不之國為帝太傅太亦太后所名孝惠子也<lb/>
太后封營陵<hi>即營邱注見前</hi>侯澤為琅邪<hi>注見前</hi>王<lb/>
　澤髙祖從祖昆弟其妻吕嬃女也齊人田生為之説<lb/>
<pb n="KR2b0037_WYG_012-49a"/>
　大謁者張釋曰諸吕之王也大臣未服今營陵侯澤<lb/>
　諸劉長為大將軍王之諸呂益固矣張釋言之乃割<lb/>
　齊之琅邪郡封澤為王<hi>田生與琅邪王之國勸急行勿留出關太后果使人追之</hi>
　<hi>已出使遂還</hi>
趙王恢自殺太后立呂禄為趙王<lb/>
　太后以呂産女為趙王恢后王有愛姬王后酖殺之<lb/>
　王悲憤自殺太后以為用婦人故自殺無思奉宗廟<lb/>
　禮廢其嗣<hi>使使告代王恒欲徙王趙代王謝願守代邊</hi>乃立兄子禄為趙<lb/>
<pb n="KR2b0037_WYG_012-49b"/>
　王<hi>是時諸吕擅權用事朱虚侯章年二十有氣力忿劉氏不得職嘗入侍燕飲太后令為酒吏章自請</hi>
　<hi>曰臣將種也請得以軍法行酒太后曰可酒酣章請言耕田太后曰試為我言田意章曰深耕穊種立苖</hi>
　<hi>欲疏非其種者鉏而去之太后黙然頃之諸呂有一人醉亡酒章追㧞劍斬之還報太后左右皆大驚業</hi>
　<hi>已許其軍法亡以罪也自是諸吕憚之陳平患諸吕力不能制嘗燕居深念陸賈徃直入坐而平不見賈</hi>
　<hi>曰何念之深也平曰生揣我何念賈曰足下極富貴無欲矣不過患諸吕少主耳平曰然奈何賈曰天下</hi>
　<hi>安注意相天下危注意將將相和調則士豫附天下雖有變權不分為社稷計在兩君掌握耳君何不交</hi>
　<hi>驩太尉因為平畫吕氏數事平用其計兩人深相結吕氏謀益衰</hi>
秋九月燕王建卒太后殺其子國除<lb/>
<pb n="KR2b0037_WYG_012-50a"/>
<hi>辛酉</hi>八年冬十月太后立吕通<hi>台之子</hi>為燕王<lb/>
夏江漢水溢<lb/>
　流萬餘家<lb/>
秋七月太后吕氏崩遺詔産為相國禄女為帝后審食<lb/>
其為帝太傅<lb/>
　先是太后祓還過軹道<hi>注見前</hi>見物如蒼太撠<hi>謂拘持之也</hi>
　太后掖忽不復見卜之云趙王如意為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>遂病掖傷<lb/>
　病甚乃令禄為上將軍居北軍産居南軍誡曰吕氏<lb/>
<pb n="KR2b0037_WYG_012-50b"/>
　之王大臣弗平我崩大臣恐為變必據兵衛宫慎勿<lb/>
　送䘮為人所制七月崩于未央宫<lb/>
齊王襄發兵討諸吕相國産使大將軍灌嬰擊之嬰屯<lb/>
滎陽與齊連和<lb/>
　諸吕欲為亂未敢發朱虚侯以吕禄女為婦知其謀<lb/>
　乃隂令人告其兄齊王襄令發兵西已為内應以誅<lb/>
　諸吕立齊王為帝于是齊王悉發國中兵使内史祝<lb/>
　午<hi>黄帝之後封祝以國為氏</hi>紿琅邪王澤<hi>午謂琅邪王曰吕氏為亂齊王發兵欲西誅之</hi>
<pb n="KR2b0037_WYG_012-51a"/>
　<hi>齊王自以年少不習兵事願舉國委大王請大王幸之臨淄與齊王計事琅邪王信之西馳見齊王齊王</hi>
　<hi>因留之而使午至琅邪國</hi>發其兵并將之西攻濟南<hi>本齊郡太后割以為吕國</hi>
　遺諸侯王書陳諸吕罪曰寡人率兵入誅不當為王<lb/>
　者産祿聞使大將軍灌嬰將兵擊之嬰至滎陽謀曰<lb/>
　諸吕欲危劉氏今我破齊還報是益吕氏資也乃留<lb/>
　兵屯滎陽使人諭齊王與連和以待吕氏變共誅之<lb/>
　王乃還兵西界待約<lb/>
九月太尉勃丞相平朱虗侯章誅産祿及諸吕齊王灌<lb/>
<pb n="KR2b0037_WYG_012-51b"/>
嬰兵皆罷<lb/>
　時産祿居南北軍太尉勃不得主兵曲周侯酈商老<lb/>
　病其子寄與祿善勃乃與丞相平謀使人劫商令寄紿<lb/>
　説祿曰高帝與吕后共定天下劉氏所立九王吕氏所立<lb/>
　三王皆大臣之議諸侯王亦以為宜今太后崩帝少而足下<lb/>
　不急之國乃將兵留此為大臣諸侯所疑何不歸將印以<lb/>
　兵屬大尉請梁王亦歸相印與大臣盟而之國齊兵必罷<lb/>
　足下高枕而王千里此萬世之利也祿善其計諸吕老人<lb/>
<pb n="KR2b0037_WYG_012-52a"/>
　或以為不便猶豫未決<hi>禄信寄時與出㳺過其姑吕嬃嬃大怒曰若為將而棄軍</hi>
　<hi>吕氏今無處矣乃悉出珠玉寳器散堂下曰毋為他人守也</hi>九月平陽侯窋<hi>曹參子</hi>
　行御史大夫事見産計事㑹郎中令賈壽<hi>晉賈季食邑于賈其</hi>
　<hi>後以為氏</hi>使從齊來具以灌嬰與齊楚合從告産且趣産<lb/>
　急入宫窋聞其語馳告平勃勃欲入北軍不得襄平<lb/>
　<hi>漢縣故城在奉天府遼陽州</hi>侯紀通<hi>紀成/子</hi>尚<hi>主也</hi>符節乃令持節矯<lb/>
　内<hi>讀作納</hi>太尉北軍復令寄語禄解將軍印以兵授勃<lb/>
　勃入軍門令曰為吕氏右袒為劉氏左袒軍中皆左<lb/>
<pb n="KR2b0037_WYG_012-52b"/>
　袒然尚有南軍平乃召朱虚侯章佐勃勃令章監軍<lb/>
　門令窋告衛尉毋入産殿門産欲入宫為亂至殿門<lb/>
　弗得入徘徊往來窋馳告勃勃尚恐不勝未敢公言<lb/>
　誅之乃謂章曰急入宫衛帝予卒千餘人章入宫門<lb/>
　見産廷中遂擊殺之帝遣謁者持節勞章章欲奪其<lb/>
　節不得則從與載因節信馳走斬長樂衛尉吕更始<lb/>
　還報勃勃起拜賀遂遣人分部悉捕諸吕男女無少<lb/>
　長皆斬之使人誅燕王通<hi>時通已之國</hi>而廢魯王張偃遣<lb/>
<pb n="KR2b0037_WYG_012-53a"/>
　章告齊王罷兵灌嬰亦罷歸<lb/>
諸大臣迎立代王恒後九月至即位<hi>是為文帝</hi>誅吕后所名<lb/>
孝惠子赦<lb/>
　諸大臣謀曰呂后所立帝及諸王皆非真孝恵子也<lb/>
　呂后詐取他人子而立之以彊吕氏今皆以夷㓕諸呂而所<lb/>
　立即長用事吾属無類矣或言齊王髙帝長孫可立大臣<lb/>
　皆曰呂氏幾危宗廟今齊王舅駟鈞虎而冠即立齊王復<lb/>
　為吕氏矣代王髙帝予於今見在最為長仁孝寛厚太后家<lb/>
<pb n="KR2b0037_WYG_012-53b"/>
　薄氏謹良乃召代王代郎中令張武等曰漢大臣習<lb/>
　兵多詐願稱疾毋往以觀其變中尉宋昌<hi>史記索隠昌宋義孫</hi>
　曰秦失其政豪傑並起卒踐天子位者劉氏也天下<lb/>
　絶望一矣髙帝王子弟地犬牙相制此所謂磐石之<lb/>
　宗也天下服其彊二矣除秦苛政約法令施徳惠人<lb/>
　人自安難動摇三矣夫以吕太后之嚴立三王擅權<lb/>
　制然而太尉以一節入北軍一呼士皆左袒此乃天<lb/>
　授非人力也今大臣雖欲為變百姓弗為使故用天<lb/>
<pb n="KR2b0037_WYG_012-54a"/>
　下之心而欲迎立大王大王勿疑也代王下之吉<hi>兆得</hi>
　<hi>大横占曰大横庚庚余為天王夏□以光代王曰寡人固已為王又何王乎卜人曰所謂天王者乃天子</hi>
　<hi>也</hi>乃遣太后弟昭往見勃勃等具言所以迎立王者<lb/>
　昭還報王乃命昌驂乗張武等六人乗傳從詣長安<lb/>
　至渭橋<hi>故渭橋在西安府故長安城北今廢</hi>羣臣拜謁稱臣王下車答<lb/>
　拜太尉勃進曰願請間昌曰所言公公言之所言私<lb/>
　王者無私勃乃跪上天子璽符王謝曰至邸而議之<lb/>
　後九月晦至邸丞相平等皆再拜言曰子宏等皆非<lb/>
<pb n="KR2b0037_WYG_012-54b"/>
　孝惠帝子不當奉宗廟大王髙帝長子宜為嗣願大<lb/>
　王即天子位王西鄉讓者三南鄉讓者再遂即位東<lb/>
　牟侯興居曰誅吕氏臣無功請得除宫乃與太僕滕<lb/>
　公入宫載吕后所立帝出奉法駕迎帝即夕入未央<lb/>
　宫夜拜宋昌為衛將軍鎮撫南北軍以張武為郎中<lb/>
　令行殿中有司分部誅呂后所立帝及諸王于邸帝<lb/>
　還坐前殿夜下詔書赦天下<lb/>
御批歴代通鑑輯覽卷十三<lb/>
</p>
<p>
</p>
  </div>
</body>
</text>
</TEI>
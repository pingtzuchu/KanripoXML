<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_113-1a"/>
欽定四庫全書<lb/>
御批厯代通鑑輯覽卷一百十四<lb/>
明<lb/>
莊烈帝<lb/>
<hi>戊辰</hi>崇禎元年春正月詔中官非命不得出禁門<lb/>
尊熹宗皇后為懿安皇后<lb/>
三月𦵏徳陵<lb/>
　諡曰悊皇帝廟號熹宗<lb/>
<pb n="KR2b0037_WYG_113-1b"/>
　<hi>明史贊曰明自嘉靖而後綱紀日以陵夷神宗末廢壞極矣雖有剛明英武之君已難復振而重以帝之</hi>
　<hi>昏庸婦寺竊柄濫賞滛刑忠良慘禍億兆離心雖欲不亡何可得哉</hi>
贈䘏寃䧟諸臣<lb/>
　諸忤逆璫逮死若楊漣左光斗魏大中周順昌等皆<lb/>
　贈䘏有差既而鄒元標馮從吾高攀龍諸人亦俱贈<lb/>
　廕<lb/>
施鳯來張瑞圖罷<lb/>
　御史羅元賔<hi>㑹稽人</hi>疏糾鳯來等以為綸綍之重任總<lb/>
<pb n="KR2b0037_WYG_113-2a"/>
　歸閹宦之權衡欲尚公則尚公欲封爵則封爵欲建<lb/>
　祠則建祠欲誅殺削奪則誅殺削奪情面多而擔當<lb/>
　少爵禄重而謀國輕遂使黄扉為置郵之所輔臣若<lb/>
　執簿之官誤國徇私莫此為甚帝是其言鳯來瑞圖<lb/>
　遂俱乞罷<lb/>
陜西天赤如血<lb/>
　是月二十五日陜西全省天赤如血至巳刻漸黄日<lb/>
　始出<hi>占主大旱有暴兵</hi>
<pb n="KR2b0037_WYG_113-2b"/>
夏四月以袁崇煥督師薊遼<lb/>
　初崇煥以忤魏忠賢去忠賢既伏誅廷臣爭請召崇<lb/>
　煥至是進兵部尚書督師薊遼崇煥尋至都帝召見<lb/>
　平臺<hi>即後右門明代亦名曰平臺</hi>咨以方畧對曰臣受陛下特眷<lb/>
　願假便宜計五年全遼可復帝退少憇時廷臣咸在<lb/>
　給事中許譽卿叩以五年之畧崇煥言聖心焦勞聊<lb/>
　以是相慰耳譽卿曰上英明安可漫對異日按期責<lb/>
　效奈何崇煥憮然自失頃之帝出即奏言東事本不<lb/>
<pb n="KR2b0037_WYG_113-3a"/>
　易竣陛下既委臣臣安敢辭難但五年内户部轉軍<lb/>
　餉工部給器械吏部用人兵部調兵選将須中外事<lb/>
　事相應方克有濟帝為飭四部臣如其言崇煥又言<lb/>
　以臣之力守全遼有餘調衆口不足一出國門便成<lb/>
　萬里忌能妬功夫豈無人即不以權力掣臣肘亦能<lb/>
　以意見亂臣謀帝起立傾聴諭之曰卿勿疑慮朕自<lb/>
　有主持大學士劉鴻訓等復請賜崇煥尚方劍假之<lb/>
　便宜帝悉從之<hi>崇煥復上言恢復之計不外臣昔年以遼人守遼土以遼土養遼人守為</hi>
<pb n="KR2b0037_WYG_113-3b"/>
　<hi>正著戰為竒著和為旁著之説法在漸不在驟在實不在虚此臣與諸臣所能為至用人之人與為人用</hi>
　<hi>之人皆至尊司其柄何以任而勿貳信而勿疑葢馭邊臣與廷臣異軍中可驚可疑者殊多但當論成敗</hi>
　<hi>之大局不必摘一言一行之㣲瑕事任至重為怨實多諸有利于封疆者皆不利于此身者也況圖敵之</hi>
　<hi>急敵亦從而間之是以為邊臣實難臣非過慮但中有所危不得不告帝優詔答之</hi>
五月李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>罷<lb/>
　國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>雖魏忠賢同鄉然每持正論至是乞歸薦韓爌<lb/>
　孫承宗自代旋卒于家<hi>諡文敏</hi>
毁三朝要典<lb/>
<pb n="KR2b0037_WYG_113-4a"/>
　魏忠賢既誅其黨楊維垣等䕶持舊局上疏力詆東<lb/>
　林與崔魏並指為邪黨編修倪元璐<hi>字玉汝上虞人</hi>再疏攻<lb/>
　駁柄國者兩解之元璐尋上言請毀三朝要典<hi>略曰梃擊</hi>
　<hi>紅丸移官三議開于清流而三朝要典一書成于逆豎其議可兼行其書必當速毀葢當事起議興盈廷</hi>
　<hi>互訟主挺擊者力䕶東宫爭梃擊者計安神祖主紅丸者仗義之言爭紅丸者原情之論主移宫者弭變</hi>
　<hi>于機先爭移宫者持平于事後數者各有其是不可偏非總在逆璫未用之先雖甚水火不害塤箎此一</hi>
　<hi>局也既而楊漣二十四罪之疏發魏廣微此輩門户之説興于是逆璫殺人則借三案羣小求富貴則借</hi>
　<hi>三案經此二借而三案面目全非矣故凡椎慈歸孝于先皇正其頌徳稱功于義父此又一局也綱自宻</hi>
<pb n="KR2b0037_WYG_113-4b"/>
　<hi>而猶疑有遺麟勢已重而或憂其反局崔魏諸奸始創立私編標題要典已之批根今日則衆正之黨碑</hi>
　<hi>以之免死他年即上公之鐵劵又一局也由此而觀三案者天下之公議要典者魏氏之私嘗三案自三</hi>
　<hi>案要典自要典今為金石不刋之論者誠未深思臣謂翻即紛囂改亦多事惟有毁之而已夫以□豎之</hi>
　<hi>權而役史臣之筆亘古未聞當毀一未易代而有編年不直書而加論斷若云彷彿明倫規模大典則是</hi>
　<hi>魏忠賢欲與肅皇帝爭聖崔呈秀可與張孚敬比賢悖逆非倫當毀二矯誣先帝偽撰宸篇既不可比司</hi>
　<hi>馬光資治通鑑之書亦不得援宋神宗手製序文為例假竊誣妄當毀三況史局將開館抄具備七載非</hi>
　<hi>難稽之世實録有本等之書何事留此駢枝供人唾詈當毁四</hi>疏上帝從之遂焚其<lb/>
　板<lb/>
<pb n="KR2b0037_WYG_113-5a"/>
六月來宗道楊景辰罷<lb/>
　宗道代李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>為首輔事多詭隨編修倪元璐屢言<lb/>
　時事宗道笑曰渠何事多言詞林故事止香茗耳時<lb/>
　謂宗道為清客宰相景辰先與宗道為要典副總裁<lb/>
　一徇奸黨指及朝局已變乃請毀要典言官交章劾<lb/>
　之遂與宗道同罷<lb/>
秋七月浙江海溢<lb/>
海㓂鄭芝龍<hi>泉州南安人</hi>降<lb/>
<pb n="KR2b0037_WYG_113-5b"/>
　閩海故多盗芝龍尤猖獗<hi>據海島截商□㑹閩中洊飢求食者多歸之勢益熾</hi>
　然嘗敗官軍不追獲將士不殺當事者遣使撫諭遂<lb/>
　降㑹福建巡撫熊文燦<hi>貴州永寧衛人</hi>至善遇之使為己用<lb/>
　芝龍先後擊殺羣盜李魁竒鍾斌等擢授逰擊後又<lb/>
　平巨冦劉香<hi>閩素有紅□之患香乘之連犯閩廣沿海諸邑文燦令㕘政洪雲蒸往賊舟宣</hi>
　<hi>諭被執芝龍乃合廣東兵擊香于逺洋香脅雲蒸止兵雲蒸大呼曰我矢死報國急擊勿失遂遇害芝龍</hi>
　<hi>兵進香勢□遂自焚死其家屬詣浙江降  洪雲蒸長沙人</hi>海氛漸息<hi>芝龍尋擢副總兵數</hi>
　<hi>以海利交通權要寖以責顯</hi>
<pb n="KR2b0037_WYG_113-6a"/>
革廣寧及薊鎮塞外諸部歳賞<lb/>
　先是廣寧塞外綽哈納木圖古雲<hi>舊作貴英今改</hi>及薊鎮喀<lb/>
　爾沁三十六家歳授撫賞至是盡革去之㑹歳饑諸<lb/>
　部請粟復不許因是攜貳我<lb/>
大清悉收用之<lb/>
寧逺兵變<lb/>
　川湖兵戌寧逺者缺餉四月大譟餘十三營起應之<lb/>
　縳巡撫畢自肅總兵官朱梅于譙樓自肅上疏自劾<lb/>
<pb n="KR2b0037_WYG_113-6b"/>
　脱走中左所自經督師袁崇煥聞變馳至捕斬首亂<lb/>
　餘撫定之請令祖大壽<hi>遼東人</hi>仍駐錦州中軍副将何<lb/>
　可綱<hi>遼東人</hi>隨己駐寧逺而移薊鎮趙率教于闗門遂<lb/>
　羅寧逺及登萊巡撫時度支大拙錦州薊鎮兵相繼<lb/>
　譁户部尚書畢自嚴<hi>字錦曽淄川人</hi>言一歳之出浮于所入<lb/>
　一百一十三萬有竒而内供召買不與焉帝命羣臣<lb/>
　各陳所見自嚴擇其可者先後列上増鹽引議鼔鑄<lb/>
　括雜税覈隠田增闗課皆瑣屑權宜之計民以重困<lb/>
<pb n="KR2b0037_WYG_113-7a"/>
九月京師地震<lb/>
冬十月劉洪訓免尋遣戍<lb/>
　先是魏忠賢雖敗其黨猶滿朝言路新進者羣起擊<lb/>
　之諸執政李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>等故嘗事忠賢不敢有所别白鴻<lb/>
　訓至閣毅然主持次第斥楊維垣李恒茂楊所修孫<lb/>
　之獬<hi>之獬為侍講間要典将毀詣閣力爭且慟哭天下笑之  之獬淄川人</hi>阮大鋮等<lb/>
　人情大快而羣奸餘黨恨刺骨帝數召見廷臣鴻訓<lb/>
　應對獨敏謂民困由吏治失請帝久任責成帝嘉納<lb/>
<pb n="KR2b0037_WYG_113-7b"/>
　之至是惠安伯張慶瑧<hi>偉曽孫</hi>總督京營敕内有兼轄<lb/>
　捕營語提督鄭其心以非舊例<hi>舊例督京營者不轄尋捕軍</hi>論之<lb/>
　命覈中書改敕之故下舍人田嘉璧獄而給事中李<lb/>
　覺斯<hi>廣州東莞人</hi>言事由兵部具稿送輔臣審定中書繕<lb/>
　寫兵部及輔臣皆當問帝心疑其事乃御便殿問諸<lb/>
　閣臣皆云不知帝怒令廷臣劾奏于是覺斯言慶臻<lb/>
　納賄御史吳玉<hi>壽陽人</hi>言鴻訓主使而帝閱兵部揭有<lb/>
　鴻訓批西司房語帝意謂事已大著即令内閣擬旨<lb/>
<pb n="KR2b0037_WYG_113-8a"/>
　閣臣合詞申辨不納遂落鴻訓職謫戍代州兵部尚<lb/>
　書王在晉削籍慶臻以世臣停禄三年<hi>後鴻訓卒于戍所福王時</hi>
　<hi>復官</hi>
十一月召對廷臣于文華殿禮部侍郎錢謙益<hi>字受之常熟人</hi>
以罪削職都給事中章允儒<hi>南昌人</hi>等降謫有差<lb/>
　詔㑹推閣臣廷臣列吏部侍郎成基命<hi>字靖之大名人</hi>及謙<lb/>
　益等名以上<hi>時同推者鄭以偉李騰芳孫慎行何如寵薛三省盛以宏羅喻義王永光曹于</hi>
　<hi>汴凡十一人三鄭以偉字子器上饒人何如寵字康侯桐城人薛  省字魯淑定海人羅喻義益陽人</hi>
<pb n="KR2b0037_WYG_113-8b"/>
　禮部尚書温體仁<hi>字長卿烏程人</hi>以無素望不與侍郎周延<lb/>
　儒<hi>字玉䋲宜興人</hi>方奏對稱㫖<hi>先是錦州兵譁袁崇煥請給餉帝召問諸大臣皆請發内</hi>
　<hi>帑延儒獨進曰闗門昔妨敵今且防兵寧逺譁餉之錦州譁復餉之各邊效尤帑将安給帝曰卿謂如何</hi>
　<hi>延儒曰事□不得不發但當求經久之策帝悦曰卿言是也降㫖責羣臣越數日復召問延儒曰餉莫如</hi>
　<hi>粟山海積粟不缺也缺銀月何故譁安知非驕弁搆煽以脅崇煥邪帝方疑邊将要挾□延儒言復悦曰</hi>
　<hi>卿言是由此屬意延儒</hi>亦弗及體仁揣帝意必疑遂上疏訐謙<lb/>
　益前典試浙江闗節受賄不當與閣臣選<hi>謙益于天啟三年典</hi>
　<hi>試浙江有奸人金保元徐時敏偽作闗節□俚俗詩一朝平歩上青天句分置七義結尾授舉子錢千秋</hi>
<pb n="KR2b0037_WYG_113-9a"/>
　<hi>遂中式千秋本能文本房薦擬第二主司抑置第四知為保元時敏所賣與之□事傳京師為部科庻勘</hi>
　<hi>者所發謙益大駭即具疏劾二奸及千秋俱下吏論戌謙益亦奪俸二奸尋斃千秋遇赦釋還事已七年</hi>
　<hi>矣至是體仁以枚卜不與疑謙益實沮之遂復發其事</hi>帝果心動次日召對閣<lb/>
　部科道諸臣于文華殿命體仁謙益皆至謙益不虞<lb/>
　體仁之劾己也辭頗屈而體仁盛氣詆謙益言如泉<lb/>
　湧因進曰臣職非言官不可言㑹推不與宜避嫌不<lb/>
　言但枚卜大典宗社安危所係謙益結黨受賄舉朝<lb/>
　無一人言者臣不忍見皇上孤立于上是以不得不<lb/>
<pb n="KR2b0037_WYG_113-9b"/>
　言帝久疑廷臣植黨聞體仁言輒稱善而執政皆言<lb/>
　謙益無罪吏科都給事中章允儒爭尤力且言體仁<lb/>
　熱中<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望如謙益當糾何俟今日體仁曰前此謙益<lb/>
　皆閒曹今者糾之正為朝廷慎用人耳如允儒言乃<lb/>
　真黨也允儒曰黨之説小人以䧟君子天啟朝可鑒<lb/>
　帝怒命禮部進千秋卷責謙益謙益引罪帝嘆曰微<lb/>
　體仁朕㡬誤遂叱允儒下獄並切責諸大臣時大臣<lb/>
　無助體仁者獨延儒奏曰㑹推名雖公主持者止一<lb/>
<pb n="KR2b0037_WYG_113-10a"/>
　二人餘皆不敢言即言徒取禍耳且千秋自有成案<lb/>
　不必復問帝乃即日罷謙益官議罪<hi>坐杖論贖</hi>允儒及給<lb/>
　事中瞿式耜<hi>字起田常熟人</hi>御史房可壯<hi>益都人</hi>等皆坐謙益<lb/>
　黨降謫有差<hi>千秋復逮問荷校死</hi>
十二月韓爌復入閣<lb/>
　先是五月詔遣行人召爌及是始至㑹帝以錢謙益<lb/>
　事悉置廷推者不用遂命爌復為首輔<hi>時劉鴻訓方被重譴爌至</hi>
　<hi>即疏救不聴温體仁既訐錢謙益御史毛九華任贊化亦疏訐體仁帝再召内閣九卿質之體仁力詆九</hi>
<pb n="KR2b0037_WYG_113-10b"/>
　<hi>華贊化為謙益私黨帝以為然秉燭召爌等于内殿謂進言者不憂國而植黨當重䋲以法爌退具揭言</hi>
　<hi>人臣不可以黨事君人君亦不可以黨疑臣但當論其才品臧否職業修廢而黜陟之若戈矛妄起于朝</hi>
　<hi>堂畛域横分于宫府非國之福也不納  毛九華掖縣人任贊化聞喜人</hi>
陜西饑流賊大起<hi>流賊始此</hi>
　先是閹黨喬任甲巡撫陜西朱童䝉巡撫延綏皆貪<lb/>
　黷不恤民又連嵗大䘲白水賊王二府谷賊王嘉允<lb/>
　宜川賊王左掛等一時並起攻城堡殺官吏安塞馬<lb/>
　賊髙迎祥自稱闖王饑民王大梁自稱大梁王聚衆應<lb/>
<pb n="KR2b0037_WYG_113-11a"/>
　之三邊饑軍亦羣起為盜大吏惡聞賊曰此饑氓徐<lb/>
　自定耳已而帝從給事中劉懋<hi>臨潼人</hi>議裁驛站冗卒<hi>事在明年</hi>
　山陜游民仰驛糈者無所得食皆從賊<lb/>
<hi>己巳</hi>二年春正月周道登罷<lb/>
　道登嘗召對帝問宰相須用讀書人何解對曰容臣<lb/>
　至閣中檢閲囬奏帝有愠色又問章奏内多有情面<lb/>
　二字何也對曰情面者面情之謂左右皆匿笑道登<lb/>
　前在禮部多有爭執及柄政後排正人庇私交屢為<lb/>
<pb n="KR2b0037_WYG_113-11b"/>
　言路所劾帝悉下其章廷議尚書王永光等言所劾<lb/>
　有據遂放歸<lb/>
三月定逆案<lb/>
　詔定魏忠賢逆案閣臣韓爌等不欲廣搜樹怨列上<lb/>
　者少帝不懌令以贊導擁戴頌美謟附為目因曰忠<lb/>
　賢一内豎耳苟非外廷助虐何遽至此且内廷同惡<lb/>
　者亦當入廣等以不知内侍為對帝曰豈皆不知特<lb/>
　畏任怨耳閲日召入便殿案有布囊盛章奏甚夥指<lb/>
<pb n="KR2b0037_WYG_113-12a"/>
　之曰此皆奸黨頌疏可按名悉入爌等知帝意不可<lb/>
　囬乃曰臣等職在調旨三尺法非所習帝召吏部尚<lb/>
　書王永光問之以不習刑名為對召刑部尚書喬允<lb/>
　升左都御史曹于汴同審定于是案所羅列㡬無脱<lb/>
　至是上之帝親加裁定自魏賢忠客氏依謀反大逆<lb/>
　律磔死外以六等定罪曰首逆同謀崔呈秀及魏良<lb/>
　卿侯國興等六人俱立斬曰交接近侍劉志選梁夢<lb/>
　環倪文煥許顯純等十九人俱斬秋後處决曰交接<lb/>
<pb n="KR2b0037_WYG_113-12b"/>
　近侍次等魏廣微周應秋閻鳴泰楊維垣等十一人<lb/>
　及孽魏志德等三十五人俱充軍曰諂附擁戴太監<lb/>
　李實等十五人亦俱充軍曰交接近侍又次等顧秉<lb/>
　謙馮銓王紹徽等一百二十八人俱坐徒三年贖為<lb/>
　民曰交結近侍減等黄立極等四十四人俱革職閒<lb/>
　住又于諸人姓名下各注所犯刋布中外知之<hi>方案初定</hi>
　<hi>張瑞圖來宗道及賈繼春皆不與帝召見問臣及允升于汴□平臺詰之閣臣等以瑞圖宗道無實状對</hi>
　<hi>帝曰瑞圖工書為忠賢所愛宗道為崔呈秀父請恤典中有在天之靈語非實状邪又問繼春對曰繼春</hi>
<pb n="KR2b0037_WYG_113-13a"/>
　<hi>雖反覆然持論亦有可取帝曰惟反覆故為真小人三人遂俱論徒</hi>
以楊鶴<hi>字修齡武陵人</hi>總督三邊軍務捕流賊<lb/>
　鶴初官僉都御史忤魏忠賢罷去帝即位復官進左<lb/>
　副都御史<hi>上言自大兵大疫加派頻仍小民之元氣傷遼左黔蜀喪師失律封疆之元氣傷縉</hi>
　<hi>紳搆黨彼此相傾逆黨乘之誅鋤善類士大夫之元氣傷譬如重病初起百脈未調風邪易入急當培養</hi>
　<hi>而陛下事事厲精臨軒面質或問之而未必盡知事下六曹或呼之而未必立應致千聖怒數取譴訶竊</hi>
　<hi>以為過矣今一切民生國計吏治邊防宜取祖宗成法委任責成嚴為之程寛為之地□之以漸鎮之以</hi>
　<hi>靜何慮不臻太平哉報聞</hi>闗中冦熾總督缺人乃拜鶴兵部尚書<lb/>
<pb n="KR2b0037_WYG_113-13b"/>
　總督軍務討賊先是王大梁由畧陽逼漢中餘賊犯<lb/>
　洛川淳化等十餘州縣固原迯兵周大旺等掠涇陽<lb/>
　富平及鶴至商洛道㕘政劉應遇已先擊斬王二于<lb/>
　白水又追斬大梁于漢南<hi>餘衆逃入山中殱之㡬盡</hi>督糧道㕘議洪<lb/>
　承疇<hi>泉州南安人</hi>亦擊破王左掛<hi>幾擒之㑹雷雨遁去</hi>副将賀虎臣<lb/>
　<hi>保定人</hi>捕斬周大旺等賊渠多就誅滅鶴不能撫綏于<lb/>
　是繼起者益衆延安榆林間隨處皆賊<hi>故事總督大臣率用邊撫</hi>
　<hi>知兵者鶴素不膺軍旅之任廟堂遽用之備禦防畧莫知為計後遂一意主撫致敗</hi>
<pb n="KR2b0037_WYG_113-14a"/>
夏五月乙酉朔日食<lb/>
　帝以日食失騐欲罪臺官<hi>時大統歴推食三分二十四秒囘囘歴推食五分五</hi>
　<hi>十二秒徐光啟依西法預推順天府食二分有竒應天食六分有竒瓊川食既大寜以北不食至期光啟</hi>
　<hi>法騐大統囘囘歴皆疏與囘囘厯出西域洪武中置科𨽻欽天監  大統法叅用</hi>禮部尚書<lb/>
　徐光啟言臺官測候本郭守敬法元時嘗當食不食<lb/>
　無怪今日之失宜及時修治㕘用西法<hi>光啟以嵗差環轉歳實㕘</hi>
　<hi>差天有緯度地有經度列宿有本行月五星有本輪日月有真㑹視㑹皆古所未聞惟西法有之宜取其</hi>
　<hi>厯法㕘互考訂與大統法㑹同歸一</hi>從之詔西洋人龍華民推步光啟<lb/>
<pb n="KR2b0037_WYG_113-14b"/>
　為監督<hi>華民卒更徵湯若望代之</hi>西法之行自此始<hi>西洋新法其初大約與囘</hi>
　<hi>囘厯相同周天三百六十度度六十分分六十秒一日十二時時八刻刻十五分有閏日無閏月迨入中</hi>
　<hi>國又通融中法始復置閏月之類窮推詳測益加精宻于是授時大統之説漸絀</hi>
六月袁崇煥殺總兵官毛文龍于雙島<hi>在今奉天府寧海縣西南海中</hi>
　崇煥素不善文龍大學士錢龍錫以崇煥召對時有<lb/>
　五年復遼語因造寓詢方畧崇煥曰恢復當自東江<lb/>
　始文龍可用則用之不可用則處之易易耳比崇煥<lb/>
　莅鎮文龍來謁接以賔禮文龍不譲崇煥益不悦遂决<lb/>
<pb n="KR2b0037_WYG_113-15a"/>
　意誅之至是以閲兵為名泛海扺雙島文龍來㑹崇<lb/>
　煥與相燕飲每至夜分文龍不覺也崇煥議更營制<lb/>
　設監司文龍怫然崇煥以歸鄉動之文龍曰向有此<lb/>
　意但惟我知東事東事畢朝鮮衰弱可襲而有也崇<lb/>
　煥滋不懌遂以六月五日邀文龍觀将士射先設幄<lb/>
　山上令𠫭將謝尚政等伏甲士幄外文龍至其部卒不<lb/>
　得上崇煥曰予詰朝行公當海外重寄受予一拜<lb/>
　拜畢登山因詰文龍違令數事文龍抗辨崇煥厲聲<lb/>
<pb n="KR2b0037_WYG_113-15b"/>
　叱之命去冠帯縶縛文龍猶倔强崇煥數以十二罪<lb/>
　當斬數畢文龍不能言但叩頭乞免崇煥召諭其從<lb/>
　官曰文龍罪狀當斬否皆惶怖唯唯中有稱文龍數<lb/>
　年勞苦者崇煥叱退之乃頓首請㫖出尚方劍斬文<lb/>
　龍于帳前然後出諭其部卒曰誅止文龍餘無罪皆<lb/>
　不敢動分其兵為四協以文龍子承祚及副将陳繼<lb/>
　盛等領之遂還具状以上帝驟聞意殊駭既念文龍<lb/>
　已死方任崇煥乃優旨褒答崇煥又上言東江不能<lb/>
<pb n="KR2b0037_WYG_113-16a"/>
　更置師即以副将繼盛帥之于計便又慮部下為變<lb/>
　請増餉銀至十八萬帝皆報可自文龍專閫海外前<lb/>
　後章奏或多虚張失實部下健兒勁卒不下二萬餘<lb/>
　崇煥恐其跋扈難制故必欲殺之然東江屹然巨鎮<lb/>
　自文龍死勢日衰弱且島弁失主師心漸㩦益不可<lb/>
　用其後致有叛去者<hi>明年㕘将劉興治殺陳繼盛等十一人以叛</hi>
秋八月總督雲貴川湖廣西軍務朱燮元平水西蠻<lb/>
　先是王三善遇害貴州官軍屢為安邦彦所敗廷議<lb/>
<pb n="KR2b0037_WYG_113-16b"/>
　以川師不協助宜令一人統之<hi>□蔡復一為貴州總督但轄雲貴湖廣而</hi>
　<hi>不及四川復一嘗遣總理魯欽搗織金賊巢鑿山開道攀藤穿竇而入斬首千餘級窮搜不得邦彦而還</hi>
　<hi>復一以鄰境不協討致賊未滅請敕四川出兵為犄角詔可之已而欽為賊所乗兵潰復一自劾遂罷去</hi>
　<hi>安蔡復一字敬夫同  人魯欽長清人</hi>乃晉燮元兵部尚書總督五省<lb/>
　軍駐遵義<hi>事在天啟五年</hi>明年燮元賂賊黨殺奢寅<hi>寅凶淫日甚有</hi>
　<hi>阿引者受燮元金乗寅醉殺之</hi>崇明年老無能為邦彦亦乞撫燮元<lb/>
　聞于朝許之未㡬燮元以父喪去賊復熾帝元年起<lb/>
　燮元故官兼撫貴州至是燮元徵雲南兵下烏撒四<lb/>
<pb n="KR2b0037_WYG_113-17a"/>
　　　川兵永寧下畢節而自率大兵駐陸廣逼大方貴州<lb/>
　　　總兵許成名由永寧復赤水<hi>明衞在大定府畢節縣西與四川叙永㕔接界</hi>
　　　<hi>以赤水河名今廢</hi>邦彦與崇明合衆十餘萬來攻燮元令成<lb/>
　　　名佯退誘賊而遣兵三路搗其巢四川縂兵侯良柱<lb/>
　　　<hi>字朝石永寧衛人</hi>副使劉可訓<hi>澧州人</hi>遇賊于永寧與成名合擊<lb/>
　　　大破之斬崇明邦彦俘數十人積年巨冦始盡<hi>自崇</hi>
　　　<hi>明邦彦相繼作亂雲貴諸苗出殁為患副使朱家民與許成名等討平盤江以外諸蠻相度要害築城置</hi>
　　　<hi>戍廬井畢備道涂晏然又以盤江居雲貴交兩岸壁立水深無底廣三十餘丈乃仿瀾凔橋制置鐵索鐵</hi>
<pb n="KR2b0037_WYG_113-17b"/>
　　　<hi>柱横木為板橋建度樓築月城以䕶之遂為永利籠朱家民字同人曲靖人盤江注見前盤江橋在南</hi>
　　　<hi>府安南縣東亦曰鐵索橋</hi>
　　冬十一月我<lb/>
　大清兵下遵化<lb/>
　　　我<lb/>
太宗文皇帝親督大軍入龍井闗以䝉古喀爾沁台吉布爾<lb/>
　　　噶圖曽受賞入邊用為嚮導遂攻克洪山口<hi>在遵化州少北</hi>
　　　<hi>東有關城</hi>别將克大安口<hi>在遵化州西北亦有關城</hi>㑹于遵化山海闗<lb/>
<pb n="KR2b0037_WYG_113-18a"/>
　　　總兵官趙率教入援戰死全軍覆没<hi>率教馳抵三屯營總兵朱國彦</hi>
　　　<hi>不令入遂戰死已城將破國彦冠帶西向稽首與妻張氏並投繯死  三屯營在遵化州東今設副將駐</hi>
　　　<hi>守</hi>巡撫王元雅<hi>太原/人</hi>及保定推官李獻明<hi>時獻明以察核</hi>
　　　<hi>官庫在城或曰此邑非君所轄去無罪獻明正色曰莫非王土安敢見危避難  獻明字思皇夀光人</hi>
　　　永平推官何天球<hi>廣東人理遵化軍餉</hi>遵化知縣徐澤<hi>字兑若㐮陽人</hi>
　　　前任知縣武起潛<hi>字用潛進賢人</hi>等憑城拒守城破皆死之<lb/>
　　　<hi>教諭曲毓齡中軍彭文炳守備徐聨芳並死焉</hi>
太宗文皇帝嘉元雅忠命賜棺殮閲日燕京始得報帝召見<lb/>
<pb n="KR2b0037_WYG_113-18b"/>
　　　廷臣于平臺諮方畧侍郎周延儒言本兵備禦疎忽<lb/>
　　　調度乖張檢討項煜<hi>秀水人</hi>繼之且曰世宗斬一丁汝<lb/>
　　　䕫將士震悚彊敵宵遁帝頷之遂下尚書王洽<hi>臨池人</hi>
　　　于獄<hi>洽雅負時望而應變非所長帝方惡廷臣玩愒故于洽不少貸未幾竟瘐死</hi>
　　以成基命為禮部尚書兼東閣大學士預機務召孫承<lb/>
　　宗復為兵部尚書兼中極殿大學士視師通州<lb/>
　　　基命請速召還故輔承宗任以兵事帝然之乃即命<lb/>
　　　基命入閣而立召承宗至入對具陳方畧帝稱善曰<lb/>
<pb n="KR2b0037_WYG_113-19a"/>
　　　卿且為朕保䕶京師承宗出漏下二十刻矣即周閲<lb/>
　　　都城五鼓而畢復出閲重城明日夜半忽傳㫖守通<lb/>
　　　州時烽火徧郊承宗從二十七騎疾馳抵通州門者<lb/>
　　　幾不納既入城與保定巡撫解經傳<hi>韓城人</hi>御史方大<lb/>
　　　人<hi>桐城人</hi>總兵官楊國棟登陴固守而以間復馬蘭<hi>在遵</hi>
　　　<hi>化州西北有闗城今為馬家鎮設總兵官</hi>三屯二城<lb/>
　　總兵官滿桂督師袁崇煥先後入援<lb/>
　　　時<lb/>
<pb n="KR2b0037_WYG_113-19b"/>
　　大清兵越薊州而西徇三河擊走宣大援兵遂下順義<lb/>
　　　我<lb/>
太宗文皇帝命傳諭各城<hi>諭曰爾國庇葉赫而戕害我大恨有七我知終不相容告</hi>
<hi>天興師國賜我河東地我天直我</hi>
<hi>太祖皇帝猶願和好爾國不從和而爾主頻加欺陵故今日天又賜我河西地我復累次願</hi>
　　　<hi>興師而來順者撫逆者誅天運循環得天者興人豈能為非我恃强逞兵也</hi>因進軍薄京<lb/>
　　　城營于城北土城闗之東總兵官滿柱入援以五十<lb/>
　　　騎先至屯徳勝門外<lb/>
<pb n="KR2b0037_WYG_113-20a"/>
大兵至桂進戰城上發大礟佐之誤傷桂軍桂亦負傷<lb/>
　帝遣中官勞以羊酒令入休甕城崇煥聞警即帥祖<lb/>
　大夀何可綱等入衛所過諸城皆留兵以守既至京<lb/>
　師帝甚喜命盡統諸道援軍與桂大夀俱召見平臺<lb/>
　慰勞備至崇煥請入城休兵不許請屯兵外城如滿<lb/>
　桂例亦不許<lb/>
詔天下鎮巡官勤王<lb/>
　于是宣大總督及宣府保定河南山東山西各巡撫<lb/>
<pb n="KR2b0037_WYG_113-20b"/>
　皆奏帥師入衛詔應天陜西鳯陽鄖陽浙江巡撫俱<lb/>
　勤王<hi>已而山西援兵潰于良鄉逮巡撫耿如把縂兵官張鴻功下獄</hi>
十二月下督師袁崇煥于獄總兵官祖大夀擁衆奔出<lb/>
外闗<lb/>
　初崇煥嘗建議請和欲藉此援師以修理故疆我<lb/>
大清方有事朝鮮亦欲假是以阻其兵因得一意東討<lb/>
　乃遣使以書相往来已而崇煥奉㫖戒諭言路亦以<lb/>
　為非計事尋止<hi>後崇煥復以書詢錢龍錫龍錫亦沮之</hi>及<lb/>
<pb n="KR2b0037_WYG_113-21a"/>
　大清兵深入所破隘口皆薊遼總督劉策<hi>字范董武定人</hi>所轄<lb/>
　　崇煥千里赴援自謂有功無罪然都人驟遭兵怨謗<lb/>
　　紛起謂崇煥擁兵坐視朝士因前通和議誣其召兵<lb/>
　　脅和將為城下之盟帝頗聞之不能無惑㑹崇煥營<lb/>
　　沙窩門外伏兵隘口我<lb/>
　大軍分道夾擊盡殱之崇煥復移營城東南隅豎立柵<lb/>
　　木<lb/>
　大軍列陣逼營不戰而還㑹我<lb/>
<pb n="KR2b0037_WYG_113-21b"/>
　大清設間令所獲宦官知之<hi>時令大軍先獲明宦官二人  副將髙鴻中等守之</hi>
<hi>太宗文及是鴻中等承宦官前作耳語于今日撤兵乃      皇帝密計于二</hi>
<hi>上計也頃見敵有二人來見語良久乃去意袁巡撫有宻約上單騎向敵</hi>
　　<hi>事可立就矣時楊太監者佯卧竊聴悉志其言遂隂縱使去</hi>其人奔告于帝帝遂<lb/>
　　信之不疑召見崇煥及大夀于平臺詰崇煥以殺毛<lb/>
　　文龍故且責其援兵逗遛縳付詔獄成基命叩頭請<lb/>
　　慎重者再帝曰慎重即因循何益基命復叩頭曰兵<lb/>
　　臨城下非他時比帝不省大夀在旁股慄懼并誅出<lb/>
<pb n="KR2b0037_WYG_113-22a"/>
　　　即與何可綱擁衆東走毁山海闗去逺近大震大夀<lb/>
　　　先嘗坐事當死賴崇煥救免基命言于帝就獄中取<lb/>
　　　崇煥手書招之督師孫承宗亦遣馬世龍追撫<hi>世龍先以</hi>
　　　<hi>罪繫獄時已釋出立功自劾</hi>密令上章自列且立功贖督師罪大<lb/>
　　　夀如其言帝優㫖答之命承宗移鎮闗門大夀斂兵<lb/>
　　　待命<hi>可綱亦歸</hi>
　　我<lb/>
　大清兵薄永定門武經畧滿桂及總兵官孫祖夀<hi>字必之昌平人</hi>
<pb n="KR2b0037_WYG_113-22b"/>
　　俱戰殁<lb/>
　　　我<lb/>
　　大清兵既薄京城諸貝勒大臣等咸請進攻<lb/>
太宗文皇帝不許兩遣使齎書議和遂自徳勝門移營南苑<lb/>
　　　已而分兵下固安克良鄉知縣党還醇<hi>字于貞三原人</hi>死之<lb/>
　　　<hi>□諭安上達訓導李廷表典史史之棟驛丞揚其禮皆死焉</hi>囘軍至盧溝橋副總<lb/>
　　　兵申甫結車營以拒<lb/>
　　大清兵繞出其後盡殱之<hi>申甫者僧也好談兵私製戰車火器庶吉士金聲薦之帝</hi>
<pb n="KR2b0037_WYG_113-23a"/>
　<hi>立召見取其車入覽即擢副總兵令募新軍改聲御史監之甫倉卒召募皆市井㳺手軍裝戎器又不時</hi>
　<hi>給及戰御車者皆惶懼不能轉殱戮殆盡甫亦陣亡  金聲字正希休寜人</hi>遂南薄永定<lb/>
　門時以袁崇煥下獄特設文武兩經畧以尚書梁廷<lb/>
　棟<hi>鄢陵人</hi>及滿桂為之屯西直安定二門帝趣桂出師<lb/>
　桂言衆寡勢殊未可輕戰中使趣之急不得已乃督<lb/>
　孫祖夀等移營南城外二里許立柵以待明日昧爽<lb/>
大清以精騎四面蹙之桂及祖夀等戰不支遂俱殁京<lb/>
　師大震<hi>時帝不視朝傳㫖辦布囊八百中官競獻馬騾又令百官進馬順天府尹劉宗周曰是必</hi>
<pb n="KR2b0037_WYG_113-23b"/>
　<hi>有以遷幸動上者乃疏言國勢强弱視人心安危乞延見百僚諭以固守外無待計俯伏待報自晨迄暮</hi>
　<hi>中宫傳㫖乃退隂劉宗周字起東山  人</hi>
錢龍錫罷<lb/>
　御史髙㨗<hi>寧晉人</hi>史<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>
                    <hi>清苑人</hi>本閹黨王永光引用之頗<lb/>
　為龍錫所扼兩人因是大恨方袁崇煥之殺毛文龍<lb/>
　也報疏有輔臣龍錫為此一事低徊過臣寓語而崇<lb/>
　煥欲成和議又嘗以書商于龍錫及是崇煥已下獄<lb/>
　㨗<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>遂上言以通欵殺將皆龍錫發蹤指示宜與崇<lb/>
<pb n="KR2b0037_WYG_113-24a"/>
　煥並罪帝以龍錫忠慎戒無過求龍錫抗章申辨捷<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>
　再疏力攻詞益危切帝意頗動龍錫再辨引疾乃即<lb/>
　放歸時兵事方棘未暇竟也<lb/>
以周延儒何如寵錢象坤<hi>字宏載㑹稽人</hi>並為禮部尚書兼東<lb/>
閣大學士預機務<lb/>
　延儒性機警並伺意指以㑹推不預與温體仁比數<lb/>
　為言者所劾帝不聴特命入閣時都人桀黠者請以<lb/>
　私財聚衆助官軍如寵力言其叵測㑹帝得偵事者<lb/>
<pb n="KR2b0037_WYG_113-24b"/>
　報與如寵言合由是受知象坤奉命守城祁寒不懈<lb/>
　帝覘知之遂並命入閣<lb/>
<hi>庚午</hi>三年春正月韓爌罷<lb/>
　中書舍人加尚寳卿原抱竒<hi>故由輸貲進</hi>以爌為袁崇煥<lb/>
　座主遂合廣主和誤國宜與錢龍錫並罷帝重去爌<lb/>
　貶抱竒秩無何庶子丁進<hi>上虞人</hi>以遷擢愆期怨爌亦<lb/>
　劾之而工部主事李逢申<hi>上海人</hi>劾疏復繼上爌三疏<lb/>
　引疾歸<hi>爌先後作相老成慎重引正人抑邪黨天下稱其賢初熊廷弼既死傳首九邊屍不得歸</hi>
<pb n="KR2b0037_WYG_113-25a"/>
　<hi>塟後其子詣闕疏詣爌言于帝曰廷弼之死由逆閹欲殺楊漣左光斗誣以行賄因盡殺漣等復懸坐廷</hi>
　<hi>弼□銀刑及妻拏此寃之甚者帝乃許収塟</hi>
兵部侍郎劉之綸<hi>字元誠宜賔人</hi>引兵至遵化敗歿<lb/>
　之綸以庶吉士上書陳方畧帝壯之㑹金聲薦其才<lb/>
　帝即召見奏對稱㫖超擢兵部侍郎協理京營戎政<lb/>
　之綸未受任時已貸數百金製木為西洋大小礟又<lb/>
　製獨輪火車偏廂車獸車皆輕捷利用而所請弓矢<lb/>
　器甲主者不以時應所招死士又不得衣装賞犒費<lb/>
<pb n="KR2b0037_WYG_113-25b"/>
　之綸以為言且請精兵一萬為進取計帝亦不能盡<lb/>
　從時滿桂方戰殁朝廷大震之綸冒風雪誓師前進<lb/>
　越通州而東<lb/>
大清兵亦已由通州東渡克香河進拔永平<hi>副使鄭國昌自縊死</hi>
　<hi>知府張鳳竒推官盧成功□諭趙允殖副總兵焦延慶指揮張國翰守備程應𤦺皆死而鄉官廖汝欽及</hi>
　<hi>武舉唐之俊等死者復數十人鄭國昌邠州人張鳯竒曲陽人</hi>援兵皆觀望獨之綸<lb/>
　奮前約總兵官馬世龍吳自勉趨永平牽制而親率<lb/>
　所部直扺遵化距城八里屯娘娘廟山世龍等違約<lb/>
<pb n="KR2b0037_WYG_113-26a"/>
　大清以三萬騎迎戰兵交之綸發火礟頗有所擊傷再<lb/>
　　發則礟炸軍亂左右請結陣徐退之綸慨然曰吾受<lb/>
　　天子厚恩誓捐軀以報戰不捷死耳敢言退者斬乃<lb/>
　　再戰自辰至酉士殊死力鬭矢盡短兵接之綸知不<lb/>
　　可為大呼曰死死負天子恩解佩印付家人曰持此<lb/>
　　歸報朝廷俄身被兩矢遂死全軍盡殁世龍等在薊<lb/>
　　州竟擁兵不救<lb/>
　二月立子慈烺為皇太子<lb/>
<pb n="KR2b0037_WYG_113-26b"/>
　三月李標罷<lb/>
　　標在閣稍久頗能隨事匡益然時方爭門户帝亦深<lb/>
　　疑朝臣有黨遂連疏乞休去<hi>家居五年卒贈少傳諡文節</hi>
　夏五月我<lb/>
大清兵東歸<lb/>
　　先是我<lb/>
　大清兵既取遵化永平復拔遷安灤州<hi>知州楊爌死之</hi>皆留兵<lb/>
　　守之遂分兵向山海闗守將官惟賢力戰乃還攻撫<lb/>
<pb n="KR2b0037_WYG_113-27a"/>
　寧昌黎皆不下當是時京師道梗孫承宗祖大夀在<lb/>
　東馬世龍及四方援軍在西承宗募死士沿海達京<lb/>
　師始知闗城尚無恙承宗遣将戌開平<hi>營名在灤州西南與豐潤</hi>
　<hi>縣接界明永樂初移關平衛于此</hi>復建昌<hi>營名今改路在遷安縣東北有城</hi>聲援方<lb/>
　接我<lb/>
大清復遺書議和遂旋師取道冷口<hi>闗名在遷安縣東北</hi>而歸承<lb/>
　宗始復四城<hi>先取灤州尋復遷安遂入永平復遵化</hi>
六月流賊䧟府谷<lb/>
<pb n="KR2b0037_WYG_113-27b"/>
　先是陜西五鎮兵入援延綏兵中道逃歸甘肅兵譁<lb/>
　而懼誅皆合于賊巡撫張夢鯨憂憤死詔以洪承疇<lb/>
　代之起前總兵官杜文煥督延綏固原兵便宜討賊<lb/>
　時王左掛等方攻宜川為官軍所蹙文煥檄諭之左<lb/>
　掛及其黨王子順苗美等皆請降獨王嘉允不受撫<lb/>
　其别賊從神木渡河入山西䧟蒲縣<hi>以下注俱見前</hi>分道東<lb/>
　犯趙城洞洪汾西及霍西掠石樓永和吉隰及是嘉<lb/>
　允襲破黄甫川清水木瓜三堡遂䧟府谷據其城總<lb/>
<pb n="KR2b0037_WYG_113-28a"/>
　督楊鶴方主撫匿不奏遣官四出招賊于是賊黨王<lb/>
　虎小紅狼一丈青掠地虎混江龍等並就撫給免死<lb/>
　牌安置延綏河曲間雖不焚殺而淫掠如故又有神<lb/>
　一元不沾泥可天飛郝臨菴紅軍友㸃燈子李老柴<lb/>
　混天猴<hi>本名張應金</hi>獨行狼諸賊所在蠭起官軍東西奔<lb/>
　擊旋撲旋熾終莫能盡而延安賊張獻忠<hi>膚施縣栁樹澗人嘗</hi>
　<hi>從軍𨽻延綏總兵王威麾下犯法當斬他將陳洪範竒其狀貎請釋之已乃逃去</hi>亦聚衆據<lb/>
　十八寨稱八大王已而降賊王左掛謀以綏徳叛承<lb/>
<pb n="KR2b0037_WYG_113-28b"/>
　疇誅之尋又與文煥等破獻忠于清澗獻忠遁去<lb/>
以禮部尚書温體仁吳宗達<hi>武進人中行從子</hi>並兼東閣大學<lb/>
士預機務<lb/>
　體仁以訐錢謙益為時論所惡多發其隂事<hi>或言體仁嘗通</hi>
　<hi>賂崔呈秀杭州建逆祠體仁作詩贈魏忠賢又或言體仁娶娼受金奪人産</hi>帝愈信體仁<lb/>
　無黨周延儒復援之遂與宗達並入閣<lb/>
秋八月磔前督師尚書袁崇煥逮前文淵閣大學士錢<lb/>
龍錫下獄尋遣戍<lb/>
<pb n="KR2b0037_WYG_113-29a"/>
　史<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>疏言龍錫主張崇煥賣國欺君秦檜莫過其出都時以<lb/>
　崇煥所畀重賄轉寄姻家巧為營脱帝怒勅刑官五日内<lb/>
　具獄讞上以斬帥為崇煥擅殺議和則龍錫未許帝召諭<lb/>
　廷臣于平臺置崇煥極刑<hi>籍其家無餘貲天下寃之</hi>逮龍錫下獄令廷<lb/>
　臣議罪時羣小麗名逆案者方日為翻案計<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>等以龍錫<lb/>
　故附東林欲借崇煥以及龍錫因龍錫以及諸異己者指<lb/>
　崇煥為逆首龍錫等為逆黨更立一逆案與前案偶謀既定<lb/>
　温體仁王永光主之欲發自兵部尚書梁廷棟憚帝英明不<lb/>
<pb n="KR2b0037_WYG_113-29b"/>
　敢任而止乃議龍錫大辟决不待時且用夏言故事設厰西以<lb/>
　待帝以龍錫無逆謀令長繫中允黄道周<hi>字幼平漳浦人</hi>復上疏申救<lb/>
　<hi>道周忤㫖貶秩調外而帝頤感動</hi>久之帝意亦寖解乃減死戍定海衛<lb/>
冬十二月増田賦<lb/>
　兵部尚書梁廷棟以兵食不足疏言民窮之故惟在<lb/>
　官貪使貪風一息即再加𣲖民亦懽然帝命户部協<lb/>
　議尚書畢自嚴請畝加三釐于是増百六十五萬有<lb/>
　竒合舊所増凡六百八十餘萬海内愁怨明年給事<lb/>
<pb n="KR2b0037_WYG_113-30a"/>
　中魏呈潤<hi>字中嚴龍溪人</hi>疏言驛站所裁未足充餉十一而<lb/>
　郵傳益困勢必再編之于民山海闗中外兵舊額十<lb/>
　八萬今只十萬八千合薊門援兵非溢原額而餉乃<lb/>
　日増不可不稽撫按諸臣捐貲助餉大率索之于民<lb/>
　不可不禁帝不能用<lb/>
<hi>辛未</hi>四年春正月延綏兵遣御史吳甡<hi>字鹿友興化人</hi>賑之<lb/>
　秦洊饑至是大祲<hi>山西以防河閉糶斗米值銀六錢米□清澗延長綏徳之民流亡從</hi>
　<hi>賊者十之七邑㡬空</hi>帝特發帑金十萬命甡徃賑且撫因荒從<lb/>
<pb n="KR2b0037_WYG_113-30b"/>
　賊者甡用西安推官史可法<hi>字憲之大興人</hi>如詔書從事人<lb/>
　便之<lb/>
三月賊神一魁等請降楊鶴受之一魁尋叛<lb/>
　先是神一元䧟保安副總兵張應昌等敗之一元死<lb/>
　弟一魁領其衆圍慶陽䧟合水<hi>唐縣今屬慶陽府</hi>鶴聞移駐<lb/>
　寧州一魁求撫别賊金翅鵬過天星獨頭虎上天龍<lb/>
　等亦先後降鶴設御座于城樓賊跪拜呼萬歳因宣<lb/>
　聖諭令設誓或歸伍或歸農賊佯許之立赦其罪鶴<lb/>
<pb n="KR2b0037_WYG_113-31a"/>
　以一魁最强致其壻帳中與同卧起一魁果至數以<lb/>
　十罪一魁伏謝即宣詔赦之處其衆于寧塞鶴以賊<lb/>
　黨茹成名桀驁令一魁所善劉金誘誅之其黨懼復<lb/>
　挾一魁以叛而别賊李老柴田近菴等攻䧟中部上<lb/>
　天龍獨行狼等復掠鄜州勢大熾<hi>一魁後為張應昌部将所𫉬誅死</hi>
夏四月旱<lb/>
　敕羣臣修省<lb/>
六月副總兵曹文詔<hi>大同人</hi>敗賊于河曲<lb/>
<pb n="KR2b0037_WYG_113-31b"/>
　自秦冦初起延綏以北為逃軍為邊盜延綏以南為<lb/>
　土冦為饑民邊盜則王嘉允土冦則王左掛為羣賊<lb/>
　魁已而左掛伏誅嘉允復敗<hi>嘉允自黄甫川勾西人入犯洪承疇杜文煥擊</hi>
　<hi>破之</hi>竄而入晉<hi>山西自河曲至蒲津千五百里與□中接壤河身最□賊渡河徃來倐忽無定</hi>
　久據河曲文詔絶其餉道困之嘉允遁去已復自岳<lb/>
　陽突犯澤潞為左右所殺其黨共推王自用號紫金<lb/>
　梁者為首自用結羣賊老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>曹操八金剛埽地王<lb/>
　射塌天閻正虎滿天星破甲錐邢紅狼蝎子塊混世<lb/>
<pb n="KR2b0037_WYG_113-32a"/>
　　王等及高迎祥張獻忠皆聚山西而上天龍過天星<lb/>
　　亦來㑹共三十六營衆二十餘萬米脂人李自成<hi>世居李繼</hi>
　　<hi>遷寨幼牧羊長充驛夫善騎射鬬狠無賴數犯法知縣晏子賔将置諸死為屠</hi>迎祥甥也偕<lb/>
　　兄子過徃依之號闖将與獻忠等合<lb/>
　錢象坤罷<lb/>
　　象坤温體仁門生也體仁入遂譲而處其下然無所<lb/>
　　附和及是御史水佳允<hi>鄞縣人</hi>劾兵部尚書梁廷棟廷<lb/>
　　棟不待旨即奏辨廷棟故出象坤門佳允疑象坤洩<lb/>
<pb n="KR2b0037_WYG_113-32b"/>
　　之語侵象坤周延儒惡廷棟並惡象坤象坤遂引疾<lb/>
　　歸廷棟落職<lb/>
　秋八月我<lb/>
大清兵圍大淩城<lb/>
　　遼東巡撫邱禾嘉<hi>貴州新添衛人</hi>議築廣寜義州右屯三城孫<lb/>
　　承宗謂廣寧道逺當先據右屯築城大淩河以漸而<lb/>
　　退遂以七月興工築甫竣我<lb/>
　大清兵已抵城下掘濠樹柵四面合衛别遣一軍截錦<lb/>
<pb n="KR2b0037_WYG_113-33a"/>
　州大道城外堠臺皆下城中兵出悉敗還禾嘉聞之<lb/>
　與總兵官呉㐮<hi>遼東中後所人</hi>宋偉合軍赴援敗還復夜渡<lb/>
　小淩河次長山<hi>在錦州府錦縣東南峯巒綿亘四山錯列因名</hi>連戰大潰監<lb/>
　軍道張春<hi>字泰字同州人</hi>及副将祖大樂等被執諸将張吉<lb/>
　甫等戰殁總兵官祖大夀堅守不敢出城援自此絶<lb/>
　至冬大淩糧盡食人馬<lb/>
大清屢移書招之大夀許諾副将何可綱不從大夀遂<lb/>
　殺可綱與副将張存仁等降于我<lb/>
<pb n="KR2b0037_WYG_113-33b"/>
大清大夀言妻子在錦州請歸設計誘降守者遂衆歸<lb/>
　<hi>大夀入錦州未得間而禾嘉知其納欵状具奏聞于朝帝于大壽欲羈縻之弗究也張春見執諭降不屈</hi>
　<hi>久之乃死</hi>
何如寵罷<lb/>
　如寵官禮部時貧宗婚嫁格于有司者千餘人用如<lb/>
　寵言獲婚姻者過千帝欲族袁崇焕以如寵言得免及<lb/>
　入閣為周延儒温體仁所扼連疏乞罷歸久之卒<lb/>
九月復遣中官王應朝等監視諸邊軍餉張彛憲總理<lb/>
<pb n="KR2b0037_WYG_113-34a"/>
户工二部<lb/>
　帝初盡撤鎮守中官委任大臣既見廷臣競門户不<lb/>
　足倚乃復遣王應朝鄧希詔等監視闗寧宣大山西<lb/>
　軍馬以彛憲有心計令鈎校户工二部如涂文輔故<lb/>
　事<hi>文輔魏忠賢黨天啟中總督太倉節慎二庫名其署曰户工總部</hi>吏部尚書閔洪<lb/>
　學<hi>烏程人珪曽孫</hi>率延臣力爭帝曰諸臣若殫心為國朕亦<lb/>
　何藉内臣衆不能對然諸監率多侵尅軍貲臨陣先<lb/>
　走戎務益壞<lb/>
<pb n="KR2b0037_WYG_113-34b"/>
下楊鶴獄遣戌以洪承疇總督三邊軍務<lb/>
　御史謝三賔<hi>鄞縣人</hi>及巡按御史吳甡劾鶴主撫誤國<lb/>
　逮下獄戌袁州以承疇代<lb/>
冬十月辛丑朔日食<lb/>
十二月孫承宗罷<lb/>
　長山之敗言者論禾嘉及承宗築城起釁承宗遂引<lb/>
　疾歸<hi>禾嘉先已調南京太僕卿遂還京引疾歸</hi>
閏月登州遊擊孔有徳等反<lb/>
<pb n="KR2b0037_WYG_113-35a"/>
　有徳與耿仲明李九成皆毛文龍部曲文龍死走入<lb/>
　登州登萊巡撫孫元化<hi>字初陽嘉定縣人</hi>官遼久<hi>孫承宗袁崇煥俱辟</hi>
　<hi>為贊畫以前兵備推巡撫</hi>素言遼人可用乃以有徳仲明為逰擊<lb/>
　九成亦為偏裨大凌圍急元化遣有徳等赴援抵吳<lb/>
　橋天大雨雪衆無所得食一卒與諸生角有徳笞之<lb/>
　衆大譁九成先賫銀市馬塞上用盡無以還適至聞<lb/>
　衆怨遂與其子應元帥部卒刦有徳有徳從之還兵<lb/>
　大掠䧟陵縣臨邑商河殘齊東圍徳平既而舎去䧟<lb/>
<pb n="KR2b0037_WYG_113-35b"/>
　青城<hi>元縣今属武定府</hi>新城<hi>亦元縣今/屬濟南府</hi>而新城受禍尤酷<hi>知縣</hi>
　<hi>秦三甫訓導王協中禦之並死初新城邑紳王象春冇莊在吳橋有徳屯兵其地卒或攫雞犬以食王氏</hi>
　<hi>子怒訴之有徳笞卒以徇遂以激變及賊至人新城以釁由王氏焚殺甚慘  秦三輔三原</hi>山東<lb/>
　巡撫余大成<hi>江寜人</hi>聞變遣兵往禦連敗乃移兵追賊<lb/>
　而元化軍亦至與大成皆力主撫檄賊所過郡縣無<lb/>
　邀擊于是賊佯許元化降遂抵登州元化遣將張燾<lb/>
　率遼兵駐城外總兵官張可大<hi>字觀甫世襲南京羽林衛指揮</hi>發南<lb/>
　兵拒賊戰方勝燾遽退可大兵遂敗燾兵半降賊<lb/>
<pb n="KR2b0037_WYG_113-36a"/>
　遣歸為内應士民争請弗容入元化不從中軍耿仲<lb/>
　明都司陳光福等夕舉火導賦自東門入城遂䧟<hi>事在</hi>
　<hi>明年正月</hi>元化自刎不殊與同城各官俱執惟可大死之<lb/>
　<hi>殺其妾陳氏自縊于署</hi>有徳乃推九成為主已次之仲明又次<lb/>
　之用巡撫闗防<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>州縣兵餉而令元化移書大成求<lb/>
　撫大成聞于朝為言官所劾帝革大成元化職候勘<lb/>
　<hi>元化尋為賊縱航海歸與大成俱下獄大成論戍元化棄市元化故與徐光啟善光啟與周延儒圖執之</hi>
　<hi>卒不得</hi>
<pb n="KR2b0037_WYG_113-36b"/>
<hi>壬申</hi>五年春正月延綏賊䧟宜君鄜州<lb/>
　先是降賊夜襲甘泉河西道張允登<hi>漢川人</hi>遇害<hi>允登與知</hi>
　<hi>縣郭永固嬰城拒守城䧟俱死之</hi>及是混天猴偽為米商至宜君知<lb/>
　縣不知聴之入城遂䧟尋復䧟鄜州兵備僉事郭應<lb/>
　饗死之時曹文詔方于稷山擊斬㸃燈子<hi>即趙四兒名勝往来</hi>
　<hi>秦晉沿河州縣進犯沁水之竇莊莊有城故殉難副使張銓里居也時銓于道濬道澤皆官京師衆將棄</hi>
　<hi>去銓妻霍氏曰避賊而出家不保出而遇賊身不保等死死于家不愈死于野乎躬率僮僕共守殺賊甚</hi>
　<hi>衆賊不能克而退冀北道王肇生表曰夫人城㸃燈子尋為文詔所敗遁去被獲伏誅</hi>師還擢<lb/>
<pb n="KR2b0037_WYG_113-37a"/>
　臨洮總兵官乃與巡撫練國事<hi>字君豫永城人</hi>總兵官楊嘉<lb/>
　謨等分道擊賊<hi>混天猴尋為守備馬科部卒所斬</hi>
夏五月以禮部尚書鄭以偉徐光啟並兼東閣大學士<lb/>
預機務<lb/>
　以偉讀書過目不忘而不能票擬章疏中有何況二<lb/>
　字誤以為人名也擬㫖提問帝駁改始悟自是詞臣<lb/>
　為帝所輕遂諭館員須厯外僚而閣臣自是不専用<lb/>
　翰林光啟雅負經濟才有志用世及入閣年已老周<lb/>
<pb n="KR2b0037_WYG_113-37b"/>
　延儒温體仁專政不能有所建白<hi>明年以偉光啟相繼卒御史以二人</hi>
　<hi>葢棺之日家無銓貲請優䘏以愧貪墨以偉得謚文格光啟得謚文定</hi>
六月京師大雨水<lb/>
秋七月以太監曹化淳提督京營戎政<lb/>
八月總兵官曹文詔等連敗賊于平凉慶陽<lb/>
　先是文詔與逰擊左光先等分勦綏徳宜君清澗米<lb/>
　脂諸賊皆大捷掃地王授首神一魁餘黨紅軍友等<lb/>
　都司杜三楊老柴等屯鎮原将犯平凉巡撫練國事<lb/>
<pb n="KR2b0037_WYG_113-38a"/>
　檄甘肅兵楊嘉謨副将王性善扼之賊走慶陽文詔<lb/>
　從鄜州間道至與嘉謨性善合大戰西濠<hi>砦名在平涼府鎮原</hi>
　<hi>縣北</hi>斬千級生擒杜三楊老柴餘黨糾他賊破華亭<hi>隋縣</hi>
　<hi>今屬平凉府</hi>攻荘浪<hi>注見前</hi>文詔嘉謨掩擊縱反間紿其<lb/>
　黨殺紅軍友蹙敗之水落城<hi>在平凉府荘浪縣東南金置縣于此原省</hi>追<lb/>
　至靜寧州<hi>注見前</hi>賊奔據唐毛山<hi>在延安府保安縣西北與慶陽府安化縣</hi>
　<hi>接界</hi>遊擊曹變蛟<hi>文詔從子</hi>先登殄其衆至是可天飛郝臨<lb/>
　菴劉道江獨行狼李都司等連兵圍合水<hi>注見前</hi>文詔<lb/>
<pb n="KR2b0037_WYG_113-38b"/>
　往救賊匿精鋭以千騎逆戰誘抵南原伏大起城上<lb/>
　人驚疑相告曰将軍殁矣而文詔馳矛左右突匹<lb/>
　馬縈萬衆中諸軍望見夾擊賊大敗僵屍蔽野餘衆<lb/>
　走銅川橋<hi>在安化縣西</hi>大敗之越日文詔復與寧夏總兵<lb/>
　賀虎臣固原總兵楊騏破賊于甘泉之虎兕凹㑹總<lb/>
　督洪承疇師次平凉擊斬可天飛李都司降白廣恩<lb/>
　餘賊分竄者文詔追蹙之耀州錐子山其黨殺獨行<lb/>
　狼郝臨菴以降承疇戮四百人餘皆散遣闗中巨冦<lb/>
<pb n="KR2b0037_WYG_113-39a"/>
　畧盡<hi>文詔在陜大小數十戰巡撫范復粹諭奏首功第一而洪承疇抑不敘巡按御史吴甡推奨甚</hi>
　<hi>至復粹復為上疏兵部抑其功卒不敘  復粹登州府黄縣人</hi>
以朱大典<hi>字延之金華人</hi>督軍討登萊賊<lb/>
　初余大成孫元化既論罪朝廷以余從治為山東巡<lb/>
　撫謝璉<hi>字君實監利人</hi>為登萊巡撫並駐萊州<hi>詔先命璉駐萊州從治駐</hi>
　<hi>青州調兵食從治以駐青不足鎮萊人心駐萊足係全齊命乃與璉並受事于萊</hi>時賊先已<lb/>
　破黄縣<hi>知縣吳世揚被執罵賊死  世揚洛陽人</hi>䧟平渡<hi>知州陳所聞拒守城破不屈死</hi>
　<hi>所聞文安人</hi>還益兵攻萊從治璉與總兵楊御蕃<hi>肇基子</hi>分<lb/>
<pb n="KR2b0037_WYG_113-39b"/>
　陴固守久之外圍日急諸援兵俱屯昌邑不敢進從<lb/>
　治時以間出兵掩擊頗有斬獲而兵部尚書熊明遇<lb/>
　惑撫議以主事張國臣為贊畫往撫諭從治毋遽出<lb/>
　兵壞撫局從治力言不可三上疏于朝語極切至朝<lb/>
　議以兩撫臣並困圍中乃議設總督以侍郎劉宇烈<lb/>
　<hi>綿竹人</hi>任之統馬步軍二萬五千勢甚盛而宇烈素無<lb/>
　籌畧日遣使講撫賊亦以撫愚之已而賊用元化所<lb/>
　製西洋大礟攻城從治中礟死萊城益圍越兩月璉<lb/>
<pb n="KR2b0037_WYG_113-40a"/>
　復為賊所誘出城被執<hi>時萊城已圍六月賊偽約降期請文武出城開讀即解圍</hi>
　<hi>去璉不得已與知府朱萬年同出獨御蕃不往賊見璉佯叩頭涕泣據擁以去即攻城令萬年呼降萬年</hi>
　<hi>厲聲曰吾死矣汝等宜固守且呼御蕃急以大礟擊賊萬年遂遇害御蕃連發礟傷賊頗多賊稍退  朱</hi>
　<hi>萬年黎平人</hi>于是舉朝痛憤詔逮宇烈下獄罷尚書明遇<lb/>
　遂絶撫議罷總督及登萊巡撫不設專任大典督主<lb/>
　客兵數萬及闗外勁旅四千八百餘人合勦之<hi>總兵金國</hi>
　<hi>竒副将靳國臣叅将祖寛及前總兵吴襄子三桂皆屬焉</hi>以中官高起潛監䕶軍<lb/>
　餉抵徳州副将牟文綬馳救平度殺賊魁陳有時至<lb/>
<pb n="KR2b0037_WYG_113-40b"/>
　昌邑靳國臣祖寛為前鋒有徳逆戰于沙河<hi>有二一在黄縣</hi>
　<hi>一在即墨下流俱入海</hi>寛殊死鬬國臣繼之賊大敗諸軍乘勝<lb/>
　追至城下賊夜半東遁萊州圍解守者疑賊誘以礟<lb/>
　拒起潛遣中使入諭闔城相慶越日國竒等進兵黄<lb/>
　縣斬賊首萬三千俘八百有竒逃散及墜海死者無<lb/>
　筭賊竄歸登州官軍築長圍守之<lb/>
九月流賊連䧟山西州縣<lb/>
　先是賊将高迎祥羅汝才<hi>即曹操</hi>張獻忠等分道四出<lb/>
<pb n="KR2b0037_WYG_113-41a"/>
　連䧟大寧隰州澤州夀陽諸州縣<hi>與下注並見前</hi>全晉震動<lb/>
　部議令宜大總督張宗衡<hi>臨清人</hi>駐平陽巡撫許鼎臣<lb/>
　<hi>武進人</hi>駐汾州分地守禦已而李卑<hi>字侍平/榆林人</hi>賀人龍<hi>米脂</hi>
　<hi>人</hi>艾萬年<hi>米脂人</hi>将闗中兵至鼎臣檄以自從宗衡怒<lb/>
　其不從已<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>之還三將莫之適從賊乘間入據磨盤<lb/>
　山<hi>一名連枝山在汾州府臨縣東</hi>分其衆為三閻正虎據交城窺太<lb/>
　原邢紅狼上天龍據吳城<hi>在汾州府孝義縣西南戰國時魏吳起為西河守築</hi>
　<hi>此以拒秦因名</hi>窺汾州紫金梁張獻忠突沁州武鄉䧟遼州<lb/>
<pb n="KR2b0037_WYG_113-41b"/>
<hi>癸酉</hi>六年春正月命曹文詔節制山陜諸将討賊<lb/>
　闗中賊稍盡悉走入山西御史張震極言文詔威名<lb/>
　夙著今秦賊滅且盡宜勅令入晉協勦帝從之遂有<lb/>
　是命文詔東渡河抵霍州敗賊汾河盂縣追及于夀<lb/>
　陽巡撫許鼎臣遣謀士張宰先大軍嘗賊賊驚潰文<lb/>
　詔追擊之斬混世王餘黨為遊擊猛如虎<hi>本塞外降人家榆林</hi>
　遂走遇文詔兵于方山<hi>在夀陽縣東北壁立千仞頂方一里有池周百步</hi>復<lb/>
　敗五臺盂定㐮夀陽賊盡平鼎臣令文詔軍平定備<lb/>
<pb n="KR2b0037_WYG_113-42a"/>
　太原東張應昌軍汾州備太原西文詔連敗賊太谷<lb/>
　范村榆社太原賊幾盡<hi>已而文詔復破賊澤州又襲潤城斬賊千五百有竒紫金</hi>
　<hi>梁老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                        <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>自榆社走武鄉過天星走髙澤山文詔皆擊敗之賊避其鋒多流入河北</hi>
二月流賊犯畿南河北<lb/>
　賊自山西分道踰太行掠濟源清化<hi>鎮名在懷慶府河内縣東北為</hi>
　<hi>豫晉襟要地</hi>修武為懷慶官軍擊之遁走别賊復闌入西<lb/>
　山大掠順徳真定間大名兵備副使盧象昇<hi>字建斗宜興人</hi>
　力戰却之賊遂自邢臺摩天嶺<hi>在彰徳府武安縣西北與山西遼州接界</hi>
<pb n="KR2b0037_WYG_113-42b"/>
　西下抵武安先是副将左良玉<hi>字昆山臨清人</hi>敗賊于涉縣<lb/>
　之西陂及是與賊戰武安良玉大敗河北三府所屬<lb/>
　縣焚劫殆遍潞王<hi>名常汝間王□鏐子</hi>上疏告急詔遣總兵倪<lb/>
　寵王樸率京營兵六千赴河南而以中官楊進朝盧<lb/>
　九徳等監諸将軍命曹文詔自山西移師㑹討文詔<lb/>
　敗賊懷慶馘其魁滚地龍又追破老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>于濟源而<lb/>
　諸将李卑艾萬年湯九州<hi>石埭人</hi>鄧玘<hi>四川人</hi>及良玉等<lb/>
　㑹文詔兵先後與賊戰皆勝之未㡬帝勅諸将速平<lb/>
<pb n="KR2b0037_WYG_113-43a"/>
　賊限以三月而文詔為巡撫御史劉令譽所劾調大<lb/>
　同總兵<hi>初文詔在洪洞與里居御史劉令譽忤及是令譽按河南文詔與見語復相失令譽遂摭</hi>
　<hi>他事劾之部議文詔怙勢而驕調之大同賊所憚惟文詔既去益無忌矣</hi>
官軍復登州山東平<lb/>
　登州城三面拒山一面拒海其北有水城與大城相<lb/>
　接開水門以通海舶賊恃此可走故不下及被圍久<lb/>
　李九成出城摶戰官軍馘之于陣賊渠五以殱其二<lb/>
　<hi>五人者李九成孔有徳耿仲明毛永禄陳有時也有時先已耗戮及是九成亦死</hi>氣大沮至<lb/>
<pb n="KR2b0037_WYG_113-43b"/>
　是祖寛等奪其水門外䕶墻益大懼有徳載子女財<lb/>
　帛先出海仲明以單舸繼之皆遁官軍遂入大城攻<lb/>
　水城不下遊擊劉良左獻轟城䇿匿人永福寺中穴<lb/>
　城置火藥發之城崩官軍遂入賊退保蓬萊閣<hi>在府城北</hi>
　<hi>牙犀山下臨海岸宋治平中建</hi>朱大典招之始釋甲俘千餘人自縊<lb/>
　及投海死甚衆有徳等走旅順島帥黄龍<hi>遼東人</hi>邀擊<lb/>
　擒毛承禄陳光福等斬九成子應元惟有徳仲明逸<lb/>
　去乃獻承禄于朝磔之有徳仲明俱降于我<lb/>
<pb n="KR2b0037_WYG_113-44a"/>
大清<lb/>
夏六月周延儒罷<lb/>
　延儒為首輔温體仁欲奪其位務為柔佞取悦于帝<lb/>
　帝漸向之復曲謹以媚延儒而陰伺其隙延儒不知<lb/>
　也體仁與王永光欲起逆案王之臣吕純如帝以之<lb/>
　臣問延儒對曰用之臣亦可雪崔呈秀矣帝悟而止<lb/>
　體仁益大恨㑹延儒子弟家人暴邑中邑中民爇其<lb/>
　廬所用巡撫孫元化復䧟登州于是言路交章劾延<lb/>
<pb n="KR2b0037_WYG_113-44b"/>
　儒並謂其受巨盜神一魁賄帝意頗動體仁復嗾給<lb/>
　事中陳贊化劾延儒昵武弁李元功招揺㒺利且謂<lb/>
　延儒至謂陛下為羲皇上人語悖逆帝大怒下元功<lb/>
　詔獄窮治延儒覬體仁為援體仁不應延儒大窘引疾<lb/>
　歸體仁遂為首輔<hi>延儒既罷廷臣惡體仁當國勸帝復召何如寵如寵固辭給事中王</hi>
　<hi>紹桀言君子小人不並立如寵瞻顧不前體仁宜思自處帝為謫紹桀于外如寵卒辭不入如寵操行恬</hi>
　<hi>雅與物無兢後卒福王時追諡文端</hi>
秋七月我<lb/>
<pb n="KR2b0037_WYG_113-45a"/>
大清兵取旅順總兵官黄龍死之<lb/>
　　孔有徳耿仲明怒龍邀擊必欲報之㑹鴨緑江有警<lb/>
　　龍遣水師往援旅順空虚有徳等遂導<lb/>
　大清兵襲其城龍數戰皆敗火藥矢石俱盡自刎死<hi>部将</hi>
　　<hi>李惟鸞項祚臨樊化龍張大祿尚可義俱死焉</hi>廣鄜島<hi>在奉天府寧海縣西北海中</hi>副将<lb/>
　　尚可喜故與龍相掎角龍既死亦降于<lb/>
　大清<hi>自是島上勢益孤久之將士多敗殁諸島雖有殘卒不能成軍朝延亦不更置帥以登萊總兵遥領</hi>
　　<hi>之而已</hi>
<pb n="KR2b0037_WYG_113-45b"/>
　九月以錢士升<hi>字抑之嘉善人</hi>為禮部尚書兼東閣大學士預<lb/>
　機務<lb/>
　　士升故出錢龍錫門下龍錫出獄周延儒詣之極言<lb/>
　　上怒甚挽救殊艱龍錫深徳延儒未㡬温體仁至龍<lb/>
　　錫述延儒語且謝曰非公等安得生體仁佯曰上故不<lb/>
　　甚怒也聞者直體仁而惡延儒士升以座主故因歸<lb/>
　　心體仁體仁亦以士升鄉人遂引與共政<lb/>
　冬十一月以王應熊<hi>字非能巴縣人</hi>何吾騶<hi>廣州香山人</hi>並為禮部<lb/>
<pb n="KR2b0037_WYG_113-46a"/>
尚書兼東閣大學士預機務<lb/>
　應熊熟諳典故而性剛狠温體仁力援之遂與吾騶<lb/>
　同入閣<lb/>
賊渡河䧟澠池諸縣分掠南陽汝寧遂犯湖廣<lb/>
　賊盡集河北高迎祥李自成張獻忠羅汝才等俱至<lb/>
　左良玉湯九州扼其前京營兵蹙其後賊連戰皆敗<lb/>
　欲逸沮于河大困乃詭辭乞降監軍内臣楊進朝信<lb/>
　之為入奏㑹天寒氷合賊從毛家寨徑渡河南軍無<lb/>
<pb n="KR2b0037_WYG_113-46b"/>
　扼之者遂䧟渑池伊陽盧氏巡撫元黙<hi>靜海人</hi>督軍禦<lb/>
　之賊竄盧氏山中由間道入内鄉大掠南陽汝寧直<lb/>
　走湖廣所在告急賊始起陜西高迎祥最强李自成<lb/>
　屬焉及渡河自成始别為一軍<lb/>
<hi>甲戌</hi>七年春正月以陳竒瑜<hi>字玉鉉保徳州人</hi>總督河南山陜川<lb/>
湖軍務討流賊<lb/>
　初竒瑜巡撫延綏分遣諸将擒斬諸賊渠金翅鵬一<lb/>
　條龍等<hi>諸頭目凡一百七十餘人</hi>最後又克延水闗<hi>一名永寧闗在延安府延</hi>
<pb n="KR2b0037_WYG_113-47a"/>
　<hi>州縣東南</hi>賊鑚天哨開山斧<hi>闗負絶險下臨黄河賊恃其扼塞屢攻不下竒瑜潛師出</hi>
　<hi>賊不意焚其巢二賊俱馘</hi>境内劇盜盡平竒瑜威名大著至是賊<lb/>
　躪豫楚廷議以諸撫鎮事不一請設大臣統之乃進<lb/>
　竒瑜兵部侍即總督五省軍務専辦流賊<hi>時又以大名道盧象</hi>
　<hi>昇知兵命撫鎮鄖陽</hi>
賊自鄖渡漢遂入四川䧟䕫州<lb/>
　賊渡漢薄榖城集六路諸賊<hi>老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                        <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>過天星等</hi>犯㐮陽分䧟<lb/>
　紫陽<hi>明縣正徳中治</hi>平利<hi>唐縣今與紫陽俱屬興安州</hi>南入四川掠歸巴<lb/>
<pb n="KR2b0037_WYG_113-47b"/>
　彛陵等六州縣遂䧟䕫州署府事同知何承光<hi>貴州鎮逺</hi>
　<hi>人</hi>死之<hi>時副使以下皆逃承光督吏民城守力竭無援城遂䧟承光整冠帶危坐賊入殺之</hi>自<lb/>
　賊起陜西轉冦山西河南湖廣四川摧䧟州縣數十<lb/>
　未有破大郡者䕫州地稱天險及是失守逺近震動<lb/>
　<hi>賊既䧟夔州又犯大寧知縣髙日臨被執罵賊不屈賊碎其體而焚之訓導髙錫及妻女巡檢陳國俊及</hi>
　<hi>妻皆遇害又䧟巫山通江巡檢郭贊化陣殁指揮王永年田實守備郭震辰皆力戰死惟梁山以里居中</hi>
　<hi>書涂原集鄉勇伏宻箐間用竹畚囊石乘髙擊之傅毒弩矢血濡縷輒斃賊多死傷遂退去  髙日臨字</hi>
　<hi>儼若鄱陽人</hi>
<pb n="KR2b0037_WYG_113-48a"/>
三月丁亥朔日食<lb/>
夏四月山西陜西饑<lb/>
　山西自去年八月不雨至于是月大饑人相食陜西<lb/>
　亦大旱詔發帑賑之<lb/>
六月陳竒瑜圍賊于車相峽<hi>峽在興安州界非華陰縣南之車箱谷也</hi>賊偽<lb/>
降竒瑜縱遣之賊復叛䧟所過州縣<lb/>
　先是張獻忠等十三營流突漢南而别賊之入四川<lb/>
　者亦以阻險復還鄖陽分其軍為三一往河南一趨<lb/>
<pb n="KR2b0037_WYG_113-48b"/>
　浙川一向商南竒瑜乃馳至均州檄陜西<hi>練國事</hi>鄖陽<hi>盧象昇</hi>
　河南<hi>几黙</hi>湖廣<hi>唐暉歛人</hi>四巡撫以兵遏其四面而竒瑜偕象<lb/>
　昇督将士由竹谿至平利之烏林闗十餘戰大破之<lb/>
　斬三千餘級别将鄧玘等分道擊賊復連勝擒其魁<lb/>
　十餘人又令㕘将賀人龍等追至紫陽凡八晝夜賊<lb/>
　死者萬餘賊見官軍盛大懼獻忠奔商雒高迎祥李<lb/>
　自成等悉遁入興安州之車箱峽峽四山巉立中亘<lb/>
　四十里易入難出賊誤入其中山上居民下石擊或<lb/>
<pb n="KR2b0037_WYG_113-49a"/>
　　　投以炬火且用石塞其口路絶無所得食困甚又大<lb/>
　　　雨二旬弓矢盡脱馬乏芻死者過半自成急用其黨<lb/>
　　　顧君恩以重寳賂竒瑜左右及諸将帥偽請降竒瑜<lb/>
　　　意輕賊有驕色遂遽許之先後籍三萬餘人悉遣歸<lb/>
　　　農每百人以一安撫官䕶之<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>所過州縣具糗糧傳<lb/>
　　　送賊甫出峽即大譟盡殺安撫五十餘人屠所過七<lb/>
　　　州縣略陽賊數萬亦來㑹闗中大震<lb/>
　　秋七月我<lb/>
<pb n="KR2b0037_WYG_113-49b"/>
　大清兵入上方堡至宣府京師戒嚴<lb/>
　　　我<lb/>
太宗文皇帝親征察哈爾其宰桑巴圖魯噶爾瑪濟農等率<lb/>
　　　衆降因旋師入邊四路並進自宣府趨應州進略大<lb/>
　　　同克靈邱保安攻下城堡無數總督張宗衡總兵曹<lb/>
　　　文詔張全昌等不敢戰我<lb/>
　　大清兵下萬全左衛始班師宗衡及全昌文詔皆坐遣<lb/>
　　　戍以巡撫吳甡言留全昌文詔為援勦總兵討流賊<lb/>
<pb n="KR2b0037_WYG_113-50a"/>
冬十一月逮陳竒瑜下獄以洪承疇代之<lb/>
　給事中顧國寳御史傅永淳交章劾竒瑜受賄縱賊<lb/>
　詔錦衣官逮訊而以洪承疇代時賊以蔓延不可樸<lb/>
　滅大學士温體仁謂山西巡撫吳甡曰流賊癬疥疾<lb/>
　足憂也<hi>竒瑜罪當死有庇之者未㡬謫戍邊</hi>
賊自陜西出犯河南<lb/>
　賊聚陜西至二十餘萬高迎祥李自成蹂鞏昌平涼<lb/>
　臨洮鳯翔諸府數十州縣敗賀人龍張天禮軍殺固<lb/>
<pb n="KR2b0037_WYG_113-50b"/>
　原道陸夢龍<hi>□䧟隆徳夢龍率遊擊賀其勲都司石崇徳禦之所将止三百餘人被圍數重</hi>
　<hi>賊矢石如雨突圍不得出夢龍大呼奮擊手馘數人與二将俱戰死時隆徳令費彦方以城䧟被執不屈</hi>
　<hi>死浙費彦方字爾英  江崇徳人</hi>圍隴州四十餘日洪承疇<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>總兵<lb/>
　左光先與人龍合擊大破之㑹朝廷命豫楚晉蜀之<lb/>
　兵四道入陜迎祥自成遂竄入終南山已而東出䧟<lb/>
　靈寳汜水滎陽時左良玉扼新安澠池坐甲自保而<lb/>
　賊傳其且至乃移畢梅山<hi>在開封府新鄭縣西北</hi>溱水<hi>注見前</hi>間<lb/>
　良玉實不至也<hi>賊每營數萬因糧宿飽馬一日夜馳數百里官軍饋餉不繼且馬少故多</hi>
<pb n="KR2b0037_WYG_113-51a"/>
　<hi>畏賊良玉前在懷慶與督撫議不協因是生心緩追養冦督撫<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>調亦不時而應</hi>
<hi>乙亥</hi>八年春正月詔洪承疇出潼闗討賊<lb/>
　賊聞承疇出闗大㑹于滎陽老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>曹操革裏眼左<lb/>
　金王改世王射塌天横天王混十萬過天星九條龍<lb/>
　順天王及高迎祥<hi>李自成時尚與迎祥合</hi>張獻忠共十三家七<lb/>
　十二營議敵官軍未决李自成進曰匹夫猶奮况十<lb/>
　萬衆乎官兵無能為也宜分定所向利鈍聴之天皆<lb/>
　曰善乃議革裏眼左金王當川湖兵横天王混十萬<lb/>
<pb n="KR2b0037_WYG_113-51b"/>
　當陜兵過天星扼河上綴河南兵迎祥獻忠及自成<lb/>
　畧東方老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>九條龍徃來策應陜兵鋭益以射塌<lb/>
　天改世王所破城邑子女玉帛惟均衆如自成言始<lb/>
　迎祥與獻忠並起比肩而自成乃迎祥支黨及是遂<lb/>
　相頡頏與俱東掠江北兵單弱霍邱先䧟<hi>縣丞張有俊教諭倪</hi>
　<hi>可大訓導何炳若皆死</hi>穎州繼之知州尹夢鰲<hi>雲南太和人</hi>通判趙<lb/>
　士寛<hi>字汝良掖縣人</hi>皆拒賊不敵投水死<hi>夢鰲有膂力賊上城夢鰲持大刀殺</hi>
　<hi>賊數十賊至益多遂投城下烏龍潭死弟姪七人從之士寛于城䧟後率家衆巷戰力竭亦投烏龍潭死</hi>
<pb n="KR2b0037_WYG_113-52a"/>
　<hi>妻李攜三女登樓自焚僕主丹亦罵賊死</hi>致仕尚書張鶴鳴及其弟副使<lb/>
　鶴騰子大同一門皆死<hi>賊執鶴鳴兄弟而倒懸鶴鳴于樹皆罵賊不絶口死</hi>其<lb/>
　他官紳士庶死難者共一百三人<hi>衛指揮李從師王廷俊千户孫陞田</hi>
　<hi>三震羅元慶田得民王之麟及中書舍人田之穎知縣劉道逺光祿寺丞李生白訓導丁嘉遇舉人白精</hi>
　<hi>忠郭三杰諸生劉廷博廷石韓光祖及子定策孫日曦皆死之有檀之槐者䕶母柩不去與賊格鬬殺數</hi>
　<hi>人被磔死</hi>城中婦人殉節者二十七人烈女八人一時忠<lb/>
　烈稱獨盛城破後亦無一人向賊乞憐者賊怒遂屠<lb/>
　之<lb/>
<pb n="KR2b0037_WYG_113-52b"/>
賊䧟鳯陽留守朱國相<hi>榆林衛人</hi>等戰死<lb/>
　先是南京兵部尚書吕維祺<hi>注見前</hi>懼賊南下請防䕶<lb/>
　鳯陽陵寢不報及是賊自夀州犯鳯陽國相師指揮<lb/>
　袁瑞徵吕承廕等以兵三千迎戰頗有斬獲俄賊數<lb/>
　萬至官軍敗國相自刎死餘皆陣殁賊遂犯皇陵大<lb/>
　肆掠焚<hi>知府顔容暄推官萬文英死之  容暄漳浦人文英南昌人</hi>漕運都御史<lb/>
　楊一鵬在淮安逺不及救帝聞變素服避殿逮一鵬<lb/>
　下獄棄市賊合樂大飲自成從獻忠求皇陵小閹善<lb/>
<pb n="KR2b0037_WYG_113-53a"/>
　鼓吹者獻忠不與自成怒偕迎祥西趨歸徳復謀入<lb/>
　闗獻忠獨東䧟廬江<hi>里居㕘政盧謙命服危坐中門賊至不動遂殺之舉人張受畢</hi>
　<hi>尹周亦皆不屈死</hi>屠巢無為潛山太湖<hi>知縣金應元自經死訓導扈永寧亦死焉</hi>
　宿松<lb/>
夏五月吳宗達罷<lb/>
　宗達在閣值温體仁専政充位而已及是乞歸<lb/>
六月賊復走陜西總督官曹文詔戰死<lb/>
　初洪承疇出闗至信陽諸將畢㑹賊見河南兵盛復<lb/>
<pb n="KR2b0037_WYG_113-53b"/>
　分路奔還陜西張獻忠由英霍取道麻城入陜㑹髙<lb/>
　迎祥李自成于鳯翔與官軍遇副將艾萬年栁國鎮等<lb/>
　戰殁文詔聞信急詣承疇喜曰非將軍不能滅此賊<lb/>
　顧吾兵已分無可策應者將軍行吾將由涇陽趨淳<lb/>
　化為後勁文詔乃以三千人自寧州進遇賊真寧<hi>今屬慶陽</hi>
　<hi>府改正寧</hi>之湫頭鎮<hi>在縣東即九域志之顕聖鎮也</hi>從子變蛟先登斬首<lb/>
　五百追三十里文詔率步兵繼之賊伏數萬騎合圍<lb/>
　矢蝟集賊不知為文詔也有小卒縳急大呼曰將軍<lb/>
<pb n="KR2b0037_WYG_113-54a"/>
　救我賊中叛卒識之惎賊曰此曹總兵也賊喜圍益<lb/>
　急文詔左右跳盪手擊殺數十人轉闘數里力不支<lb/>
　拔刀自刎死遊擊平安以下死者二十餘人賊乘勝<lb/>
　掠地火照西安城中承疇力遮之涇陽三原間賊不<lb/>
　得過<hi>文詔忠勇冠時稱良将第一其死也賊中為相慶帝聞之深為痛悼賜祭塟世廕指揮僉事有</hi>
<hi>本司建祠春秋致祭  朝賜專□忠果</hi>
秋七月以文震孟張致發<hi>注見前</hi>並為禮部侍郎兼東閣<lb/>
大學士預機務<lb/>
<pb n="KR2b0037_WYG_113-54b"/>
　震孟在講筵每因事規諌帝數逮繫大臣震孟講魯<lb/>
　論君使臣以禮反覆陳説帝為出尚書喬允升侍郎胡<lb/>
　世賞于獄帝嘗足加于膝適講五子之歌至為人上<lb/>
　者奈何不敬以目視帝足帝即袖掩之徐為引下賊<lb/>
　焚鳯陽陵寢震孟厯陳致亂之源謂當事諸臣不能<lb/>
　憂國奉公一統之朝强分畛域又言陛下宜行撫綏<lb/>
　實政先收人心以遏冦盜徐議濬財之源毋徒竭澤<lb/>
　而漁語多切中時弊至是帝将増至閣臣以翰林不<lb/>
<pb n="KR2b0037_WYG_113-55a"/>
　習世務思用他官㕘之召廷臣數十人各授一疏令<lb/>
　票擬震孟引疾不入至發所擬獨當帝特命至發與<lb/>
　震孟並入閣<hi>初至發由玉田遵化知縣行取授禮部主事累遷光禄卿精覈精弊多所釐正</hi>
　<hi>遂受帝知旋陞刑部右侍郎明代自世宗朝許讚後由外僚入閣自至發始</hi>
賊復東犯總兵官尤世威<hi>榆林人</hi>敗績<lb/>
　賊為洪承疇所遮獻忠将由藍田走盧氏復扼于世<lb/>
　威仍入商雒山中㕘将徐來朝所部三千人不肯入<lb/>
　山大譟賊至來朝逃一軍盡殁世威軍暴露久大疫<lb/>
<pb n="KR2b0037_WYG_113-55b"/>
　與賊戰失利敗走賊遂出闗分十三營東犯惟高迎<lb/>
　祥李自成留陜西事聞命解世威任<hi>復宣大總督盧象昇言世威善</hi>
　<hi>撫士曉軍機徒以數十客旅久戍荒山水土失調疾疫大作遂致失利今當用兵時棄之可惜乃命赴象</hi>
　<hi>昇軍自□</hi>
八月以盧象昇總理江北河南山東湖廣四川軍務討<lb/>
流賊<lb/>
　賊已蔓延半天下洪承疇一人不能顧乃擢象昇總<lb/>
　理承疇辦西北象昇辦東南尋進象昇兵部侍郎加<lb/>
<pb n="KR2b0037_WYG_113-56a"/>
　總督山西陜西賜尚方劍<lb/>
九月洪承疇破賊于渭南<lb/>
　象昇既加總督詔令督闗外而承疇督闗中時迎祥<lb/>
　自成亦分兵迎祥畧武功扶風以西自成畧富平三<lb/>
　原以東承疇遣将追自成小捷至醴泉賊将高傑<hi>□脂</hi>
　<hi>人</hi>通于自成妻邢氏<hi>邢氏趫武多智掌軍資每日支糧㐲傑則過氏營分合符騐氏</hi>
　<hi>偉傑貎與之私通</hi>懼誅挾之來降承疇復身追自成大戰渭<lb/>
　南臨潼自成大敗東走迎祥亦屢敗東逾華陰南原<lb/>
<pb n="KR2b0037_WYG_113-56b"/>
　絶嶺與自成偕出朱陽闗<hi>在陜州盧氏縣西</hi>與獻忠合<lb/>
王應熊罷<lb/>
　應熊為楊一鵬所取士一鵬得罪言者并劾應熊遂<lb/>
　引罪乞歸<lb/>
冬十一月何吾騶文震孟罷<lb/>
　震孟與温體仁不合給事中許譽卿以鳯陽皇陵被<lb/>
　焚劾體仁誤國體仁憾甚㑹有劾譽卿為人營求遷<lb/>
　擢者體仁擬㫖斥譽卿為民吾騶震孟力爭帝責二<lb/>
<pb n="KR2b0037_WYG_113-57a"/>
　人徇私撓亂並罷之<hi>體仁□横而中阻深所欲推薦陰令人發端而已承其後欲排</hi>
　<hi>䧟則故為寛假中上所忌激使自怒帝往往為之移初未嘗有迹</hi>
賊䧟陜州攻洛陽<lb/>
　賊薄閿鄉左良玉祖寛禦之不克遂䧟陜州攻洛陽<lb/>
　良玉從巡撫陳必謙赴援獻忠走嵩縣迎祥自成走<lb/>
　偃師鞏縣略魯山葉縣䧟光州㑹象昇自湖廣帥師<lb/>
　至合寛等擊敗之于確山<lb/>
<hi>丙子</hi>九年春正月盧象昇敗賊于滁州<lb/>
<pb n="KR2b0037_WYG_113-57b"/>
　是時賊勢猖獗諸将帥畏懼不前象昇每慷慨灑泣<lb/>
　激以忠義軍中嘗絶三日餉象昇亦水漿不入口以<lb/>
　是得将士心戰則有功時師次鳯陽諸将來㑹象昇<lb/>
　乃上言曰賊横而後調兵賊多而後増兵是為後局<lb/>
　兵至而後議餉兵集而後請餉是為危形况請餉未<lb/>
　敷兵将從賊而為冦是八年來所請之兵皆賊黨所<lb/>
　用之餉皆盜糧也又言總督總理宜有專兵專餉請<lb/>
　調咸寧甘固之兵屬總督薊遼闗寧之兵屬總理又<lb/>
<pb n="KR2b0037_WYG_113-58a"/>
　言各直省撫臣俱有封疆重任毋得一有賊警即求援求<lb/>
　調不應則秦越也分應之何以支持又言臺諫諸臣不問<lb/>
　難易不顧死生専一求全責備雖有長材從何展布臣與<lb/>
　督臣有勦法無堵法有戰法無守法其言皆切中事宜而<lb/>
　朝廷不能盡用也㑹迎祥圍廬州不能破分道䧟含山和<lb/>
　州<hi>和州黎宏業訓導唐正諫在籍御史馬如蛟皆死之  宏業順徳人如蛟字騰仲州人</hi>進圍滁州<lb/>
　象昇聞警即率總兵祖寛逰擊羅岱軍馳抵滁城下鏖戰<lb/>
　賊大潰追斬無數伏屍蔽野滁水赤流數里賊乃趨鳯陽<lb/>
<pb n="KR2b0037_WYG_113-58b"/>
　圍夀州突頴霍蕭碭靈璧虹窺單曹總兵劉澤清<hi>曹州人</hi>拒<lb/>
　河乃掠考城儀封而西其犯亳者折入歸徳永寧總兵官<lb/>
　祖大樂邀擊之賊乃北向開封陳永福敗之朱仙鎮賊遂<lb/>
　走登封與他賊合分趨裕州南陽象昇合寛大樂岱<lb/>
　兵大戰七頂山<hi>亦曰七峯山在裕州北</hi>殱自成精騎殆盡<lb/>
以前禮部侍郎林釬原官兼東閣大學士預機務<lb/>
　初釬以忤魏忠賢去忠賢誅起官至禮部侍郎謝病<lb/>
　歸至是與劉宗周同召見帝問人才兵食及流寇狀宗<lb/>
<pb n="KR2b0037_WYG_113-59a"/>
　周言陛下求太太急用法太嚴佈令太煩進退天下<lb/>
　士太輕故有人而無人之用又問兵事宗周言禦外<lb/>
　以治内為本願陛下以堯舜之心行堯舜之政則天<lb/>
　下自平矣帝迂其言命釬以原官入閣<lb/>
二月山西饑人相食<lb/>
寧夏兵亂殺巡撫王楫<hi>泰安人</hi>
　寧夏兵苦饑楫不能措餉兵譟而殺之副使丁啟睿<lb/>
　<hi>永城人</hi>捕斬首惡六人乃定<lb/>
<pb n="KR2b0037_WYG_113-59b"/>
以武舉陳啟新<hi>淮安人</hi>為給事中<lb/>
　啟新上書言天下有三大病士子作文高談孝弟仁<lb/>
　義及服官恣行奸慝此科目之病也國初典史授御<lb/>
　史秀才授尚書嘉靖時猶三途並用今惟一途一舉<lb/>
　進士横行放誕此貲格之病也舊制給事御史教官<lb/>
　得為之今惟用進士知縣監司郡守承奉不暇此行<lb/>
　取考選之病也請停科目罷行取考選以除積弊蠲<lb/>
　災傷田賦以蘇民困專拜大将以便宜行事帝大悦<lb/>
<pb n="KR2b0037_WYG_113-60a"/>
　　　擢吏科給事中朝士深惡之紛然論劾帝皆不聴<hi>後啟</hi>
　　　<hi>新以受贓匿喪削籍下撫按追贓竟逃去</hi>
　　　三月賊高迎祥李自成復入陜<lb/>
　　　迎祥自成自敗于象昇後分部再入陜迎祥由鄖㐮<lb/>
　　　趨興安漢中自成由南山穿商雒走延綏犯鞏昌北<lb/>
　　　境諸将左光先曹變蛟破之自成走環縣未㡬軍官<lb/>
　　　敗于羅家山<hi>在興寧縣東</hi>盡亡士馬器仗總兵俞翀霄被<lb/>
　　　執自成勢復振<lb/>
<pb n="KR2b0037_WYG_113-60b"/>
　　夏四月我<lb/>
太宗文皇帝建國號曰大清改元崇徳元年<lb/>
　　　我<lb/>
　太宗文皇帝纘承丕緒厲精圖治規模宏逺伐叛撫降平定<lb/>
　　　察喀爾<hi>先是遼東有䲽鳩來集此鳥乃西北䝉古所産人皆謂䝉古順歸之兆既而我</hi>
　　　<hi>大兵西征察哈爾至西喇朱爾格索訥本台吉等率衆  請降遂進至林丹汗子額哲所居之托里圖按兵不</hi>
　　　<hi>動遣人往諭額哲之母遂偕其子舉圖歸附并獲元代所遺傳國璽</hi>及薩哈勒察卦勒<lb/>
　　　察瓦爾喀呼爾哈暨䝉古各部落靡不懷徳畏威禀<lb/>
<pb n="KR2b0037_WYG_113-61a"/>
　　　承教令攻城畧地所向成功國勢滋隆人心嚮附諸<lb/>
　　　貝勒大臣等請尊號<lb/>
太宗文皇帝固辭不允諸臣再三陳請乃受<lb/>
寛温仁聖皇帝尊號建國號曰大清改元為崇徳元年<hi>時制度大</hi>
　　　<hi>備營建</hi>
<hi>天壇悉如典禮復定宫殿名正殿為崇正殿後為清寧宫臺太廟</hi>
　　　<hi>東樓為翔鳯樓臺西樓為飛鳯閣大殿為篤恭殿建制壯麗規模宏逺百司官舍皆以次備列一日</hi>
<hi>太宗御翔鳯樓召諸王大臣入令従官讀金世宗本紀因諭      之曰金太祖太宗法度詳明可埀久逺至熙宗赫拉</hi>
<pb n="KR2b0037_WYG_113-61b"/>
　　　<hi>及完顔亮之世廢之盤樂無度效漢人之陋習世宗即位勤求治理屢以無忘祖宗為訓衣服言語悉遵</hi>
　　　<hi>舊制時時練習騎射以備武功雖埀訓如此後世之君漸至懈廢忘其騎射至于□宗國遂滅亡乃知為</hi>
　　　<hi>為君者耽于酒色未有不亡者也爾等其謹識者</hi>
　　罷錢士升削御史詹爾選<hi>字思吉撫安人</hi>籍<lb/>
　　　時温體仁以劾覈導帝士升獻四箴大指謂寛以御<lb/>
　　　衆簡以臨下虚以宅心平以出政帝優㫖報聞而意<lb/>
　　　不悦有武生李璡者請括江南富戶令報名輸官士<lb/>
　　　升擬㫖下刑部提問上疏言郡邑有富家固貧民衣<lb/>
<pb n="KR2b0037_WYG_113-62a"/>
　　食之資未嘗無益于國周禮荒政十二保富居一今<lb/>
　　秦晉楚豫已無寧宇獨江南數郡稍安此議一倡無<lb/>
　　賴亡命相率而與富家為難矣帝報曰即欲沽名前<lb/>
　　疏己足前疏謂四箴也士升引罪乞罷許之爾選謂<lb/>
　　輔臣不當以進言去因言帝行一切苟且之政帝面<lb/>
　　加詰責命錦衣提下爾選叩頭曰臣死不足惜願陛<lb/>
　　下姑留臣言以為他日思帝大怒諸臣力救乃斥為<lb/>
　　民<lb/>
<pb n="KR2b0037_WYG_113-62b"/>
　六月林釬卒以孔貞運<hi>池州建徳人</hi>賀逢聖<hi>字克繇江夏人</hi>黄士俊<lb/>
　<hi>廣東順徳人</hi>並為禮部尚書兼東閣大學士預機務<lb/>
　　逢聖性亷靜初官翰林湖廣建魏忠賢生祠或傳上<lb/>
　　梁文出逢聖手忠賢詣謝逢聖曰無之借銜陋習爾<lb/>
　　翼日遂削籍帝即位召還至是與孔貞運士俊俱入<lb/>
　　閣三人皆不能有所匡益<lb/>
　秋七月我<lb/>
大清兵入塞<lb/>
<pb n="KR2b0037_WYG_113-63a"/>
大清兵入喜峯口<hi>巡闗御史王肇坤拒戰死  肇坤字亦資蘭谿人</hi>由間道至<lb/>
　昌平<hi>總兵官巢丕昌降督餉主事王桂趙悦署州事通判王禹佐學正解懷亮訓導常時□守備咸貞</hi>
　<hi>吉皆死之人王桂黄岡</hi>連下畿内州縣<hi>下順義知縣上官孟自繼遊擊治國器指揮蘇</hi>
　<hi>時而訓導陳所□皆死之下寳坻知縣趙國鼎與主簿樊樞典史張六師訓導趙士秀同死下定興在籍</hi>
　<hi>太常少卿鹿善繼不屈死教諭熊嘉志亦死之下安肅知縣鄭延任與妻同珣教諭耿三麟亦死之  上</hi>
　<hi>官叢字忠赤曲沃人趙國鼎山西樂平人熊嘉志灤州人鄭延任臨清人耿三麟靈夀人</hi>乃召諸<lb/>
　鎮兵入援給事中王家彦<hi>莆田人</hi>以陵寢驚動劾兵部<lb/>
　尚書張鳯翼鳯翼自請督師命與中官羅維寧宣大<lb/>
<pb n="KR2b0037_WYG_113-63b"/>
　總督梁廷棟相掎角然皆不敢戰<lb/>
陜西巡撫孫傳庭<hi>字伯雅振武衛人</hi>擊高迎祥于盩厔擒之送<lb/>
京師伏誅<lb/>
　傳庭代洪承疇為巡撫鋭意滅賊賊首整齊王據商<lb/>
　雒傳庭<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>副将羅尚文擊斬之又督賀人龍等擒迎<lb/>
　祥于黒水峪<hi>一名芒谷在盩厔縣東北</hi>獻俘闕下磔死賊黨乃共<lb/>
　推李自成為闖王<lb/>
諭廷臣助餉<lb/>
<pb n="KR2b0037_WYG_113-64a"/>
　　未㡬又括勛戚文武諸臣馬開銀鐵銅鉛諸礦<lb/>
　八月唐王聿鍵<hi>太祖九世孫</hi>起兵勤王廢為庶人錮之<lb/>
　　先是流賊起王蠲金築南陽城又援潞藩例乞増兵<lb/>
　　三千人不許至是京師戒嚴王昌義勤王詔切責之<lb/>
　　行至裕州與流賊遇亡其内豎二人事定下部議廢<lb/>
　　為庶人幽之鳯陽<lb/>
　我<lb/>
大清兵東歸<lb/>
<pb n="KR2b0037_WYG_113-64b"/>
　九月以盧象昇總督宣大山西軍務<lb/>
　　象昇奉詔入衛至已解嚴㑹梁廷棟卒命代為總督<lb/>
　　宣大率苦缺餉象昇乃大興屯利行二年積穀至二<lb/>
　　十萬帝諭九邊奉以為式<lb/>
　冬十一月削前工部侍郎劉宗周籍<lb/>
　　宗周累疏陳時政語多激切為温體仁所忌請告去<lb/>
　　至天津聞京師被兵留不行上疏極言體仁奸邪致<lb/>
　　刑政乖舛及宦官不宜總軍務凡數百言帝怒斥為民<lb/>
<pb n="KR2b0037_WYG_113-65a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_113-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_019-1a"/>
欽定四庫全書<lb/>
御批歴代通鑑輯覽卷二十<lb/>
漢<lb/>
孺子嬰<lb/>
<hi>丙寅</hi>居攝元年春正月王莽祀南郊<hi>劉友益書法自是以後皆斥書莽而削其</hi>
<hi>姓</hi>
三月立宣帝元孫嬰為皇太子號曰孺子<lb/>
　嬰廣戚<hi>漢縣故城在今江南徐州府沛縣</hi>侯顯之子也<hi>楚孝王囂之/子<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>封廣戚</hi>
<pb n="KR2b0037_WYG_019-1b"/>
　<hi>侯顯<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>之子也</hi>年二歳託以卜相最吉立之<lb/>
尊皇后曰皇太后<lb/>
夏四月安衆<hi>漢縣故城在今河南南陽府鎮平縣</hi>侯劉崇<hi>長沙定王六世孫</hi>起兵<lb/>
討莽不克死之<lb/>
　安衆侯劉崇與相張紹謀曰莽必危劉氏天下非之<lb/>
　莫敢先舉此乃宗室之恥也吾帥宗族為先海内必<lb/>
　和從者百餘人遂進攻宛<hi>漢縣今南陽府南陽縣是</hi>不得入而敗<lb/>
　<hi>紹從弟竦與崇族父嘉詣闕自歸莽赦弗罪竦因為嘉作奏請豬崇宫室用永監戒于是莽大悅封嘉竦</hi>
<pb n="KR2b0037_WYG_019-2a"/>
　<hi>皆為列侯長安為之語曰欲求封過張伯松力戰鬬不如巧為奏  伯松竦字</hi>
五月莽朝見稱假皇帝<lb/>
　羣臣白劉崇等謀逆者以莽權輕也宜尊重以填海<lb/>
　内太皇太后乃詔莽朝見稱假皇帝<lb/>
<hi>丁夘</hi>二年秋九月東郡太守翟義起兵討莽立劉信<hi>東平王雲</hi>
<hi>子</hi>為天子三輔豪傑應之莽遣兵拒擊義戰不尭死之<lb/>
信亡走<lb/>
　翟義丞相方進之子也與姊子陳豐<hi>上蔡人</hi>謀曰新都<lb/>
<pb n="KR2b0037_WYG_019-2b"/>
　侯攝天子位故擇宗室㓜穉者以為孺子且以觀望<lb/>
　必代漢家方今宗室衰弱外無彊藩天下傾首服從<lb/>
　莫能亢扞國難吾父子受漢厚恩義當為國討賊欲<lb/>
　舉兵西誅不當攝者選宗室子孫輔而立之汝肯從<lb/>
　我乎豐年十八勇壯許諾義遂與都尉劉宇嚴鄉<hi>胡三</hi>
　<hi>省注嚴鄉侯國當在東郡</hi>侯劉信信弟璜結謀勒其車騎材官士<lb/>
　募郡中勇敢部署將帥立信為天子義自號大司馬<lb/>
　柱天將軍移撽郡國言莽酖殺孝平皇帝攝天子位<lb/>
<pb n="KR2b0037_WYG_019-3a"/>
　欲絶漢室今天子已立共行天罰郡國皆震比至山<lb/>
　陽衆十餘萬莽聞之惶懼不能食太皇太后謂左右<lb/>
　曰人心不相逺也我雖婦人亦知莽必以是自危莽<lb/>
　乃拜孫建等七人為將軍<hi>建為奮武將軍王邑為虎牙將軍王駿為彊弩將軍</hi>
　<hi>王况為震威將軍劉宏為奮衝将軍王昌為中堅將軍竇况為奮威将軍</hi>將關東甲卒發<lb/>
　奔命以擊義三輔豪傑趙朋霍鴻等聞義起自稱將<lb/>
　軍燒宫寺殺郡尉火見未央前殿莽復拜王級等為<lb/>
　將軍<hi>級為虎賁將軍閻遷為折衝將軍</hi>西擊朋等日抱孺子禱郊廟<lb/>
<pb n="KR2b0037_WYG_019-3b"/>
　<hi>㑹羣臣而稱曰昔周公攝政而管蔡挾禄父以畔今翟義亦挾劉信而作亂自古聖猶懼此况臣莽之斗</hi>
　<hi>筲羣臣皆曰不遭此變不彰聖徳</hi>乃依周書作大誥諭天下以當反<lb/>
　位孺子之意諸將至陳留<hi>漢縣注見前</hi>與翟義戰義敗死<lb/>
　竟不得信<hi>初汝南舊有鴻隙大陂郡以為饒成帝時關東數水陂溢為害方進為相奏罷之及</hi>
　<hi>翟氏㓕郡中常枯䍐追怨方進童謡曰壊陂誰翟子威飯我豆食羮芋魁反乎覆陂當復誰云者兩黄鵠</hi>
　<hi>河鴻隙陂亦曰鴻池陂今  南汝寧府汝陽縣東</hi>明年春三輔兵皆破滅莽<lb/>
　于是自謂獲天人助遂謀即眞之事矣<lb/>
<hi>戊辰</hi>初始元年春地震<lb/>
<pb n="KR2b0037_WYG_019-4a"/>
秋九月莽母功顯君死<lb/>
　莽自以居攝踐阼奉漢大宗之後為功顯君緦縗弁<lb/>
　而加麻環絰<hi>顔師古曰于弁上加環絰也謂之環者輕細如環之形</hi>如天子弔<lb/>
　諸侯服令其孫宗為主服喪三年<lb/>
冬十一月莽以太皇太后詔號令奏事毋言攝<lb/>
　劉京<hi>宗室廣饒侯</hi>扈雲<hi>車騎將/軍千人</hi>臧鴻<hi>太保/屬</hi>奏符命<hi>符命之起自謝</hi>
　<hi>囂始事見前</hi>京言齊郡新井<hi>臨淄縣昌興亭長辛當一暮夣天公使來告之曰攝皇帝</hi>
　<hi>當為眞即不信此亭中當有新井晨起視之誠有新井入地且百尺</hi>雲言巴郡<hi>漢郡治江州今</hi>
<pb n="KR2b0037_WYG_019-4b"/>
　<hi>四川重慶府巴縣是</hi>石牛鴻言扶風雍石莽皆迎受于是奏請<lb/>
　號令天下天下奏事毋言攝以居攝三年為初始元<lb/>
　年用應天命<lb/>
期門郎張充等謀誅莽不克死之<lb/>
　張充等六人謀共刼莽立楚王事覺被殺<lb/>
十二月莽自稱新皇帝更號太皇太后為新室文母太<lb/>
皇太后<lb/>
　梓潼<hi>今縣夲漢置屬四川緜州</hi>人哀章<hi>師古曰哀姓章名</hi>學問長安素無<lb/>
<pb n="KR2b0037_WYG_019-5a"/>
　行作銅匱為兩檢署其一曰天帝行璽金匱圖其一<lb/>
　署曰赤帝璽邦<hi>漢髙帝名</hi>傳予<hi>讀曰/與</hi>皇帝金策書<hi>書言王莽為眞</hi>
　<hi>天子并書莽大臣八人又取命名王興王盛章亦自竄姓名凡十一人皆署官爵為輔佐</hi>日昏時<lb/>
　衣黃衣持匱至髙廟以付僕射僕射以聞莽至髙廟<lb/>
　拜受金匱神禪<hi>師古曰言有神命使漢禪位于莽也</hi>御王冠謁太后還<lb/>
　坐未央宫前殿即眞天子位建有天下之號曰新以<lb/>
　十二月朔為始建國元年正月之朔<hi>服色尚黄使節之旄幡署曰新</hi>
　<hi>使五威節</hi>時以孺子未立璽藏長樂宫莽請之太后不肯<lb/>
<pb n="KR2b0037_WYG_019-5b"/>
　授莽使安陽侯舜諭指太后怒罵之曰而屬父子宗<lb/>
　族蒙漢家力富貴累世既無以報受人孤寄乘便利<lb/>
　時奪取其國不復顧恩義人如此者狗猪不食其餘<lb/>
　天下豈有而兄弟耶且若自以金匱符命為新皇帝<lb/>
　亦當自更作璽傳之萬世何用此亡國不祥璽為我<lb/>
　漢家老寡婦旦暮且死欲與此璽俱葬終不可得因<lb/>
　涕泣旁側長御以下皆垂涕舜亦悲不能自止良久<lb/>
　乃仰謂太后臣等已無可言莽必欲得璽寧能終不<lb/>
<pb n="KR2b0037_WYG_019-6a"/>
　與耶太后恐莽欲脅之乃出漢傳國璽投之地曰我<lb/>
　老已死知而兄弟今族滅也莽又欲改太后漢家舊<lb/>
　號易其璽綬于是張永獻符命言太皇太后當為新<lb/>
　室文母太皇太后莽從之<lb/>
　<hi>班彪贊曰三代以來王公失世稀不以女寵及王莽之興由孝元后歴漢四世為天下母饗國六十餘載</hi>
　<hi>羣弟世權更持國柄五将十侯卒成新都位號已移于天下而元后卷卷猶握一璽不欲以授莽婦人之</hi>
　<hi>仁悲夫</hi>
<hi>已新莽始建國元年統是年以後至壬巳午依綱目簒賊干  例分注紀年</hi>春正月莽廢孺<lb/>
<pb n="KR2b0037_WYG_019-6b"/>
子為定安公<hi>定安胡三省無注馮智舒以為漢縣故城在寜州考地理志漢有安定郡無定安縣</hi>
<hi>寜州之名定安乃後魏非漢也</hi>
　莽策命孺子為定安公孝平皇后為定安太后以大<lb/>
　鴻臚府為定安公第置門衞使者監領勅阿乳母不<lb/>
　得與嬰語常在四壁中至長大不能名六畜<lb/>
改諸官名降漢諸侯王及王子侯爵<lb/>
　莽按金匱封拜其黨與<hi>王舜平晏劉秀哀章為四輔甄邯王尋王邑為三公甄豐</hi>
　<hi>王興孫建王盛為四將凡十一公如王興故城門令史王盛賣餅児莽按符命登用以示神焉</hi>乃更<lb/>
<pb n="KR2b0037_WYG_019-7a"/>
　漢諸官名<hi>大司農曰羲和後更為納言大理曰作士太常曰秩宗大鴻臚曰典樂少府曰共工</hi>
　<hi>水衝都尉曰予虞又更光□<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>等為六監郡太守曰大尹都尉曰太尉縣令長曰宰其餘百官盡易其名</hi>
　<hi>不可勝紀</hi>降諸侯王皆為公<hi>三十/二人</hi>王子侯皆為子<hi>百八十一人</hi>
立九廟以漢髙廟為文祖廟<lb/>
　莽陿小漢家制度欲更為踈闊乃自謂黄帝虞舜之<lb/>
　後<hi>至齊王建孫濟北王安失國齊人謂之王家因以為氏</hi>以黄帝為初祖虞舜<lb/>
　為始祖<hi>追尊陳胡公為陳胡王田敬仲為田敬王濟北王安為濟北愍王</hi>立祖廟五<lb/>
　親廟四<hi>天下姚媯陳田王五姓皆為宗室</hi>以漢髙廟為文祖廟<hi>師古曰欲</hi>
<pb n="KR2b0037_WYG_019-7b"/>
　<hi>法舜受終于文祖</hi>漢氏園廟祠薦如故<lb/>
禁剛卯金刀<lb/>
　莽以劉之為字卯金刀也詔正月剛卯金刀之利皆不<lb/>
　得行<hi>服䖍曰剛卯以正月卯日作佩之長三寸廣一寸四方或用玉或用金彧用桃著革𢃄佩之今</hi>
　<hi>有玉在者銘其一靣曰正月剛卯金刀莽所鑄之錢也</hi>卿士僉曰天人同應昭<lb/>
　然著明其去剛卯莫以為佩除刀錢勿以為利<hi>先是莽造</hi>
　<hi>錯刀一直五千契刀一直五百大錢一直五十與五銖錢並行及是罷錯刀契刀及五銖錢更自别作小</hi>
　<hi>錢徑六分重一銖與前大錢五十者為二品欲防民盗鑄乃禁不得挾銅炭</hi>
<pb n="KR2b0037_WYG_019-8a"/>
夏四月徐鄉<hi>漢縣故城在今山東登州府黄縣</hi>侯劉快<hi>膠東恭王子</hi>起兵討<lb/>
莽不克死之<lb/>
　徐鄉侯劉快結黨數千人起兵于其國快兄殷故漢<lb/>
　膠東王時改為扶崇公快攻即墨<hi>膠東國都</hi>殷閉城門自<lb/>
　繫獄吏民距快快敗走至長廣<hi>漢縣故城在今山東登州府萊陽縣</hi>死<lb/>
莽禁不得賣買田及奴婢<lb/>
　莽更名天下田曰王田奴婢曰私屬皆不得賣買其<lb/>
　男口不盈八而田過一井者分餘田予九族鄉黨故<lb/>
<pb n="KR2b0037_WYG_019-8b"/>
　無田今當受田者如制度敢有非井田聖制無法惑<lb/>
　衆者投之四裔以禦魑魅<lb/>
冬靁桐華大雨雹<lb/>
<hi>庚始建國午二年</hi>春二月莽廢漢諸侯王為民<lb/>
　先是莽遣五威將帥<hi>毎一將各置左右前後中五帥衣冠車服駕馬各如其方面色</hi>
　<hi>數</hi>班符命四十二篇於天下王侯官吏外及蠻夷皆<lb/>
　授新室印綬因收故漢印綬至是還奏漢諸侯王為<lb/>
　公者悉上印綬為民以獻符命封侯者三人<hi>故廣陽王嘉魯王閔</hi>
<pb n="KR2b0037_WYG_019-9a"/>
　<hi>中山王成都</hi>
立五均司市錢府官令民各以所業為貢𣙜酒酤<lb/>
　劉秀言周有泉府之官<hi>周禮有泉府</hi>收不售<hi>民貨不售則敘而置之</hi>
　與欲得<hi>無而欲得則官出與之</hi>莽遂立五均<hi>樂語有/五均</hi>司市<hi>周禮有司</hi>
　<hi>市</hi>錢府<hi>即泉府</hi>官司市以四時仲月定物之賈為其<lb/>
　市平<hi>皮命反平定物賈也</hi>民物不售者均官考驗用其本賈以<lb/>
　取之<hi>物貴過平一錢則以平賈賣與民賤减平者聴民自相與市</hi>民欲賖貸者錢<lb/>
　府與之<hi>毎月百錢收息三錢</hi>又令民各自占<hi>註見/前</hi>其所為<hi>諸取山林</hi>
<pb n="KR2b0037_WYG_019-9b"/>
　<hi>水澤及畜牧桑蠶工匠醫巫卜祝方技商賈皆各自占</hi>縣官除其本計其利十<lb/>
　分之而以其一為貢<hi>敢不自占占不以實者盡没入所取作縣官一歲  作役也</hi>
　羲和魯匡復奏請𣙜酒酤莽從之<lb/>
冬十一月莽罷漢廟及諸為吏者<lb/>
　孫建奏漢氏宗廟不當在長安城中及諸劉當與漢<lb/>
　俱廢請皆罷之莽曰可嘉新公國師<hi>即劉秀</hi>等三十二<lb/>
　人皆知天命勿罷賜姓曰王唯國師以女配莽子故<lb/>
　不賜姓<hi>秀女愔配莽子臨</hi>
<pb n="KR2b0037_WYG_019-10a"/>
更號定安太后曰黄皇室主<lb/>
　太后自劉氏廢常稱疾不朝㑹時年未二十莽欲嫁<lb/>
　之乃更號為黄皇室主欲絶之于漢令孫建世子盛<lb/>
　飾將醫往問疾太后大怒鞭笞其傍侍御因發病不<lb/>
　肯起<lb/>
十二月靁<lb/>
更作寳貨<lb/>
　莽更作金<hi>黄金也</hi>銀<hi>朱提銀/及他銀</hi>龜<hi>元龜尺二/寸以下</hi>貝<hi>大貝四寸八分以上</hi>
<pb n="KR2b0037_WYG_019-10b"/>
　錢布<hi>顔師古曰布亦錢耳謂之布者言其分布流行也</hi>之品名曰寳貨凡五<lb/>
　物<hi>金銀銅龜貝</hi>六名<hi>錢貨金貨銀貨/龜貨貝貨布貨</hi>二十八品<hi>錢六品金一品銀二</hi>
　<hi>品四四品貝五品布十品</hi>百姓憒亂其貨不行莽知之乃但行小<lb/>
　錢直一與大錢五十並行民皆便安漢五銖錢多以<lb/>
　之市買莽乃下令諸挾五銖錢者投諸四裔扺罪者<lb/>
　不可勝數于是農商失業食貨俱廢<hi>其後莽復改錢貨之法頗增損</hi>
　<hi>其賈直而罷大小錢更作貨布泉布二品並行令既數更名用破業而大䧟于刑  事在天鳯元年</hi>
莽將軍甄豐<hi>豐以符命為莽更始將軍</hi>自殺大夫揚雄自投天禄閣<lb/>
<pb n="KR2b0037_WYG_019-11a"/>
<hi>在未央宫中</hi>下莽遂殺甄尋劉棻丁隆等數百人<lb/>
　莽既以符命自立<hi>甄豐王舜劉秀為莽腹心安漢宰衡之號皆所共謀然非欲令莽居</hi>
　<hi>攝也居攝之萌出自劉慶謝囂踈逺希進者因之並作符命莽遂據以即真</hi>後又欲絶其<lb/>
　原以神前事<hi>是時争為符命封侯其不為者相戲曰獨無天帝除書乎陳崇白莽莽亦厭之</hi>
　<hi>乃使尚書驗治非五威將帥所班皆下獄</hi>而甄豐子尋復言之<hi>莽即真之後舜秀内</hi>
　<hi>懼而已豐素剛彊莽頗覺其不悦㑹豐子尋為京兆大尹復作符命言黄皇室主當為尋妻莽因是發怒</hi>
　遂收捕尋尋亡豐自殺<hi>未幾王舜亦病悸而死</hi>已捕得尋辭連<lb/>
　劉秀子棻及丁隆<hi>秀門人</hi>等棻嘗從揚雄學作竒字時<lb/>
<pb n="KR2b0037_WYG_019-11b"/>
　雄方校書天禄閣上使者來欲収之雄恐不能自免<lb/>
　乃從閣上自投下幾死莽聞之以雄不知情詔勿問<lb/>
　誅尋棻及隆等死者凡數百人<hi>流棻幽州放尋于三危殛隆于羽山皆驛</hi>
　<hi>車載其屍傳致云</hi>初成帝之世雄以奏賦為郎與莽及秀並<lb/>
　列哀帝時又與董賢同官莽簒為三公權傾人主所<lb/>
　薦莫不㧞擢而雄三世不徙官及莽簒位稱功徳獲<lb/>
　封爵者甚衆雄獨以耆老久次轉為大夫恬于勢利<lb/>
　好古樂道欲以文章成名于後世故作太元<hi>以準易</hi>法<lb/>
<pb n="KR2b0037_WYG_019-12a"/>
　言<hi>以象論語</hi>用心于内不求于外人皆忽之惟劉秀及范<lb/>
　逡敬焉而桓譚<hi>字君山沛郡相人</hi>以為絶倫鉅鹿侯芭師事<lb/>
　之然雄自投閣之後時人為之語曰惟寂寞自投閣<lb/>
　爰清静作符命君子病焉<hi>上元焦竑曰漢書揚雄傳贊謂雄仕莽作符命投閣</hi>
　<hi>年七十一天鳯五年辛考雄至京見成帝年四十餘矣自成帝建始改元至莽天鳯五年計五十有二歳</hi>
　<hi>以五十二合四十餘已将近百年則與所謂年七十一者相牴牾矣又考王莽自平帝元始間始號安漢</hi>
　<hi>公而法言穪漢公且云漢興二百一十載自髙帝至平帝末蓋其數矣然則雄之終或在平帝末正年七</hi>
　<hi>十餘也世謂班固早卒曹大家傳失其實豈不然哉竑之論如此而寧都魏禮亦引證各書謂雄賣文自</hi>
<pb n="KR2b0037_WYG_019-12b"/>
　<hi>瞻文不虚羙人多惡之及卒其怨家取法言多為竄益至劇秦羙新則劉棻作也紫陽綱目特書莽大夫</hi>
　<hi>揚雄死是舉禇淵馮道所未嘗加者而加之矣據焦魏二家之說班史所載幾不足信今考外戚傳元后</hi>
　<hi>崩莽詔雄作誄雄傳贊雄投閣京師為之語其所載甚詳特所云天鳯五年卒年七十一者史文誠不免</hi>
　<hi>牴牾今書雄投閣事仍據班史而于其死則闕之</hi>
<hi>辛始建國未三年</hi>匈奴諸部分道入塞州郡兵起<lb/>
　莽恃府庫之富欲立威匈奴<hi>先是莽遣五威將帥至匈奴易漢故璽更其印</hi>
　<hi>文曰新匈奴單于章單于解故印綬奉上將軍受著新級左帥陳饒知單于必求故印即引斧椎壊之明</hi>
　<hi>日單于果白將帥曰漢諸侯王以下乃言章今去璽加新與臣下無别願得故印將帥以故印示之單于</hi>
<pb n="KR2b0037_WYG_019-13a"/>
　<hi>知己無奈何即遣使入謝然重怨恨于是勒兵于朔方塞下受車師降者與同入冦</hi>乃更名匈<lb/>
　奴單于曰降奴服于遣孫建等分道並出募卒三十<lb/>
　萬人先至者屯邊郡須畢具乃同時出窮追匈奴分<lb/>
　其國土人民以為十五立呼韓邪子孫十五人皆為<lb/>
　單于<hi>莽招誘呼韓邪諸子右犁汗王咸咸子登助三人至脅拜咸為孝單于助為順單于咸走出塞</hi>
　<hi>傳送登㫑至長安</hi>單于聞之怒曰先單于受漢宣帝恩不可<lb/>
　負也今天子非宣帝子孫何以得立遣兵入雲中塞<lb/>
　<hi>注見前</hi>大殺吏民歴告左右部諸邊王入塞殺太守都<lb/>
<pb n="KR2b0037_WYG_019-13b"/>
　尉略吏民畜産不可勝數是時諸將在邊以大衆未<lb/>
　集未敢出擊嚴尤諫曰臣聞匈奴為害周秦漢征之<lb/>
　周得中策漢得下策秦無策焉今天下比年饑饉西<lb/>
　北邊尤甚大用民力功不可必立臣伏憂之莽不聽<lb/>
　轉兵榖如故吏士屯邊者所在放縱而内郡愁于徵<lb/>
　發民棄城郭始流亡為盗賊莽遣中郎繡衣執法分<lb/>
　督之皆乗便為姦撓亂州郡<hi>北邊自宣帝以來數世不見烟火之警人民熾</hi>
　<hi>盛牛馬滿野及莽撓亂匈奴與之搆難邊民死亡繫獲數年之間北邊虚空野有暴骨矣</hi>
<pb n="KR2b0037_WYG_019-14a"/>
莽迎龔勝為太子師友祭酒勝不食而卒<lb/>
　莽遣使者奉璽書印綬安車駟馬迎龔勝即拜為太<lb/>
　子師友祭酒勝稱病篤使者要說至以印綬就加勝<lb/>
　身勝輙推不受謂門人髙暉等曰吾受漢家厚恩無<lb/>
　以報今年老矣旦暮入地誼豈以一身事二姓下見<lb/>
　故主哉語畢遂不復飲食積十四日死<hi>是時清名之士又有瑯琊</hi>
　<hi>紀逡齊薛方沛唐林唐尊皆以明經飭行顯名逡兩唐皆仕莽封侯莽以安車迎方方謝曰堯舜在上下</hi>
　<hi>有巢由今明主方隆唐虞之德小臣欲守箕山之節莽悦其言不彊致初隃麋郭欽為南郡太守杜陵蔣</hi>
<pb n="KR2b0037_WYG_019-14b"/>
　<hi>詡為兖州刺史亦以亷直為名莽居攝欽詡皆以病免官歸鄉里卧不出户卒于家沛國陳咸以律令為</hi>
　<hi>尚書見何武鮑宣死歎曰易穪見幾而作不俟終日吾可以逝矣即乞骸骨去職莽簒位召咸為掌㓂大</hi>
　<hi>夫咸謝病不肯應三子參豐欽皆在位咸悉令解官歸閉門不出入猶用漢家祖臘人問其故咸曰我先</hi>
　<hi>人豈知王氏臘乎又齊栗融北海禽慶蘇章山陽曹竟皆儒生去官不仕于莽</hi>
瀕河郡蝗生河决<lb/>
　河决魏郡泛清河以東數郡先是莽恐河决為元城<lb/>
　<hi>今縣夲漢置屬直𨽻大名府</hi>冡墓害及决東去元城不憂水故遂<lb/>
　不隄塞<hi>禹貢錐指王莽時河决魏郡自元城東出館陶東武陽絶漯水而東北至髙唐又絶漯水</hi>
<pb n="KR2b0037_WYG_019-15a"/>
　<hi>東北至千乘入海以水經注所載合今輿地言之滑縣開州范縣朝城陽榖茌平禹城平原德平樂陵商</hi>
　<hi>河蒲䑓髙苑博興利津皆王莽以後大河之所行也  考黃河自周定王五年後至此乃東徙而禹貢至</hi>
　<hi>于大陸播為九河以下之故道遂絶焉</hi>
<hi>壬始建國申四年</hi>定東西都及諸侯員數<lb/>
　莽下書以洛陽為東都常安<hi>莽改長安曰常安</hi>為西都諸侯<lb/>
　員千八百附城<hi>孺子嬰時當賜關内侯爵者更名附城</hi>數亦如之以俟<lb/>
　有功諸公一同<hi>地方百里曰同</hi>有衆萬戸其餘以是為差<hi>以圖</hi>
　<hi>簿未定未授國邑且令受奉都内月錢數千諸侯皆困乏至有傭作者</hi>
<pb n="KR2b0037_WYG_019-15b"/>
令民得賣田<lb/>
　莽性躁擾不能無為每有所興造動欲慕古不度時<lb/>
　宜制度又不定吏縁為姦天下謷謷䧟刑者衆莽知<lb/>
　民愁怨乃令民食王田者皆得賣之然他政誖亂刑<lb/>
　罰深刻賦斂重數猶如故焉<lb/>
西南夷殺牂牁<hi>注見前</hi>大尹貉<hi>後漢書髙句驪一名貊耳貊與貉同</hi>人入邊<lb/>
　初五威將帥出西南夷改句町<hi>音朐挺</hi>王<hi>今雲南臨安府古句町國</hi>
　<hi>漢武于此置縣仍封其夷人為王</hi>為侯王邯怨怒莽諷牂牁大尹周<lb/>
<pb n="KR2b0037_WYG_019-16a"/>
　歆詐殺邯邯弟承起兵殺歆州郡攻之不能服莽又<lb/>
　發髙句驪<hi>夫餘别種漢武滅朝鮮以高句驪為縣仍封其種人為侯今朝鮮國咸興府是其地</hi>
　<hi>也</hi>兵撃匈奴髙句驪不欲行彊廹之乃皆亡出塞犯<lb/>
　邊為㓂于是東北西南皆亂莽志方盛以四夷不足<lb/>
　憂專念稽古之事<hi>後益州蠻夷亦殺其大尹莽發兵撃之㑹疾疫死者十六七越嶲蠻</hi>
　<hi>亦畔自立為卬榖王</hi>
<hi>癸始建國酉五年</hi>春二月太皇太后王氏崩<lb/>
　莽既改號太后為新室文母絶之于漢乃隳壊孝元<lb/>
<pb n="KR2b0037_WYG_019-16b"/>
　廟更為太后起廟獨置孝元廟故殿以為文母篹<hi>同饌</hi>
　<hi>也</hi>食堂既成名曰長夀宫置酒請太后既至見廟廢<lb/>
　徹塗地驚泣曰此漢家宗廟皆有神靈與<hi>羊洳切</hi>何治<lb/>
　<hi>猶言干何事也</hi>而壊之且使鬼神無知何用廟為如令有知<lb/>
　我乃人之妃妾豈宜辱帝之堂以陳饋食哉飲酒不<lb/>
　樂而罷莽更漢家黒貂著黄貂又改漢正朔伏臘日<lb/>
　太后令其官屬黒貂至漢家正臘日獨與其左右相<lb/>
　對飲食至是崩年八十四𦵏渭陵與元帝合而溝絶<lb/>
<pb n="KR2b0037_WYG_019-17a"/>
　之<hi>如淳曰𦵏于司馬門内用溝絶之</hi>
焉耆<hi>西域國治員渠城去長安七千三百里</hi>殺莽都䕶但欽<hi>但姓欽名</hi>
　西域諸國以莽積失恩信焉耆先叛殺欽西城遂瓦<lb/>
　觧<hi>後天鳯四年莽遣五威將王駿等並出于西域焉考詐降駿等至伏兵龔殺之西域遂絶</hi>
冬十一月彗星出<lb/>
<hi>甲新莽天戌鳯元年</hi>春三月壬申晦日食<lb/>
夏四月隕霜殺草木<lb/>
六月黄霧四塞<lb/>
<pb n="KR2b0037_WYG_019-17b"/>
秋七月大風雨雹<lb/>
　風㧞木飛北闕直城門屋瓦雹殺牛羊<lb/>
莽置萬國<lb/>
　莽以周官王制之文置卒正連率大尹<hi>如太守</hi>屬令屬<lb/>
　長<hi>如都尉</hi>州牧<hi>如三/公</hi>分六鄉<hi>長安/城旁</hi>六尉<hi>三輔/衆縣</hi>六隊<hi>河内河東</hi>
　<hi>𢎞農河南潁川南陽</hi>又倣古為六服<hi>惟城惟寜惟翰惟屏惟垣九州之外曰惟藩</hi>總<lb/>
　之為萬國後歳復變更一郡至五易名而還復其故<lb/>
　吏民不能紀毎下詔書輙繫其故名云<lb/>
<pb n="KR2b0037_WYG_019-18a"/>
北邊大饑莽與匈奴和親<lb/>
　匈奴烏珠留單于死烏纍若鞮單于立<hi>即莽所拜孝單于咸</hi>用<lb/>
　事大臣須卜當<hi>王昭君女伊墨居次云之壻</hi>勸單于與中國和親<lb/>
　㑹縁邊大饑人相食莽遣使賀單于新立徵還諸將<lb/>
　罷屯兵單于貪莽賂遺外不失漢家故事内實利㓂<lb/>
　掠又聞其子登前死<hi>莽前殺順單于登事在始建國四年</hi>怨恨㓂虜從<lb/>
　左地入不絶<hi>已而莽改匈奴單于為恭奴單于單于貪金幣曲聽之然㓂盗如故</hi>
<hi>乙天鳳亥二年</hi>春二月日中星見民訛言黄龍死<lb/>
<pb n="KR2b0037_WYG_019-18b"/>
　民訛言黃龍隳死黃山宫<hi>在西安府興平縣</hi>中走觀者萬數<lb/>
　莽惡之<hi>師古曰莽自謂黄徳故有此妖</hi>捕繫問所從起不能得<lb/>
五原代郡兵起<lb/>
　莽以制定則天下自平故鋭思于地理制禮作樂講<lb/>
　合六經之說公卿旦入暮出論議連年不决不暇省<lb/>
　獄訟寃結民之急務縣宰缺者數年守兼<hi>師古曰不拜正官權</hi>
　<hi>令人守兼</hi>一切貪殘日甚繡衣執法在郡國者並乘權勢<lb/>
　傳<hi>知戀反</hi>相舉奏又十一公士<hi>漢公府各有掾屬莽置十一公故掾曰士</hi>分<lb/>
<pb n="KR2b0037_WYG_019-19a"/>
　布勸農桑班時令按諸章斯時冠蓋相望郡縣賦歛<lb/>
　遞相賕賂白黒紛然莽自見前顓權以得漢政故務<lb/>
　自攬衆事又好變改制度政令煩多前後相乗憒眊不<lb/>
　渫<hi>猶清也</hi>莽常御燈火至明猶不能勝尚書因是為姦<lb/>
　寢事上書待報者連年不得去拘繫郡縣者逄赦而<lb/>
　後出衞卒不交代者至三歳榖糴常貴邊兵二十餘<lb/>
　萬人仰衣食縣官五原代郡尤被其毒起為盗賊數<lb/>
　千人為軰轉入旁郡莽遣兵與郡縣擊歳餘乃定<lb/>
<pb n="KR2b0037_WYG_019-19b"/>
邯鄲以北大雨<lb/>
　水深者數丈流殺數千人<lb/>
<hi>乙天鳳亥三年</hi>春二月地震大雨雪<lb/>
　雪深一丈竹柏為枯<lb/>
夏五月莽始賦吏禄<lb/>
　先是莽以制作未定上自公卿下至小吏皆不得俸<lb/>
　禄至是始賦吏禄<hi>凡十五等僚禄一歳六十六斛稍以差增至四輔而為萬斛</hi>又<lb/>
　曰古者歳穰則充其禮災害則有所損上計<hi>奉上戸口錢穀</hi>
<pb n="KR2b0037_WYG_019-20a"/>
　<hi>之數若今計帳也</hi>時通計天下幸無災害者大官膳羞備品<lb/>
　即有災害以什率多少而損膳焉<hi>以什為率視災害所减多少而制分</hi>
　<hi>數</hi>公卿以下各分州郡國邑保其災害亦以什率多<lb/>
　少而損其禄中都官吏<hi>謂京師諸官府也</hi>食禄者以大官膳<lb/>
　羞備損為節莽制度煩碎如此課計不可理吏終不<lb/>
　得禄各因官職為姦受取賕賂以自共給焉<lb/>
長平岸<hi>即長平坂注見前</hi>崩壅涇水莽發兵擊匈奴<lb/>
　莽羣臣以岸崩上夀曰河圖所謂以土填水匈奴滅<lb/>
<pb n="KR2b0037_WYG_019-20b"/>
　亡之祥也莽乃遣將擊匈奴至邊上屯<lb/>
秋七月戊子晦日食<lb/>
<hi>丁天鳯丑四年</hi>夏六月莽授諸侯茅土<hi>古者天子大社以五色土為壇凡封諸侯鑿土</hi>
<hi>如其方之色苞以黄土苴以白茅</hi>于明堂<lb/>
　莽好空言慕古法多封爵人性實吝嗇託以地理未<lb/>
　定故且先賦菁茅<hi>蔡沈尚書集傳管子云江淮之間一茅而三脊是為菁茅</hi>四色<lb/>
　之土<hi>顔師古曰土有五色此云四色者中央之土不以封也</hi>用慰喜封者<lb/>
臨淮<hi>漢郡治徐故城在今江南泗州</hi>琅邪<hi>注見前</hi>及荆州緑林兵起<lb/>
<pb n="KR2b0037_WYG_019-21a"/>
　是時莽更設立六筦<hi>鹽一酒二鐵三名山大澤四五均賖貸五銅冶六</hi>之令<lb/>
　用富賈督之<hi>乗傳求利交錯天下因與郡縣通姦百姓愈病</hi>復下詔毎一筦<lb/>
　申明科禁犯者罪至死民摇手觸禁不得耕桑繇役<lb/>
　煩劇旱蝗相仍富者不能自别貧者無以自存于是<lb/>
　並起為盗賊吏不能禽而覆蔽之浸滛日廣臨淮𤓰<lb/>
　田儀<hi>姓𤓰田名儀</hi>等依阻㑹稽<hi>漢郡治呉今江南/蘓州府呉縣是</hi>長州<hi>即今</hi>
　<hi>長洲縣與呉縣俱為蘓州府治</hi>琅邪吕母聚黨數千人入海中為盗<lb/>
　其衆浸多至萬數<hi>初吕母子為海曲宰寃殺母散家財隂厚貧窮少年得百餘人遂攻</hi>
<pb n="KR2b0037_WYG_019-21b"/>
　<hi>殺宰以祭子墓引兵入海日海曲漢縣故城在今山東沂州府  照縣</hi>荆州饑饉民衆<lb/>
　入野澤掘鳬茈<hi>爾雅芍鳬茈註鳬茈生下田苖此龍須而細根如指黒色可食</hi>而食<lb/>
　之更相侵奪新市<hi>後漢侯國故城在今湖北安陸府京山縣</hi>人王匡王鳳<lb/>
　為平理諍訟遂推為渠帥衆數百人于是諸亡命者<lb/>
　馬武<hi>字子張南陽湖陽人</hi>王常<hi>字顔卿潁川舞陽人</hi>及成丹等皆徃從之<lb/>
　藏於緑林山中數月間至七八千人又南陽張覇江<lb/>
　夏<hi>漢郡治西陵故城在今湖北黄州府黄岡縣</hi>羊牧俱起衆皆萬人<hi>莽遣使者</hi>
　<hi>即赦盗賊還言盗賊復合問其故皆曰愁法禁煩苛不得舉手力作所得不足以給貢稅閉門自守又坐</hi>
<pb n="KR2b0037_WYG_019-22a"/>
　<hi>鄰伍鑄錢挾銅姦吏因以愁民民窮悉起為盜賊莽大怒免之或言民驕黠當誅及言時運適然且滅不</hi>
　<hi>乆莽悦輙遷官</hi>
<hi>戊天鳯寅五年</hi>春莽考吏致富者收其財以給軍<lb/>
　吏以不得俸禄並為姦利郡尹縣宰家累千金莽乃<lb/>
　考諸軍吏及縁邊吏増産致富者收其家財産五分<lb/>
　之四以助邊急開吏告其將奴婢告其主冀以禁姦<lb/>
　而姦愈甚<lb/>
琅邪樊崇東海刁<hi>漢書作力</hi>子都<hi>刁出齊䜿刁之後</hi>等兵起<lb/>
<pb n="KR2b0037_WYG_019-22b"/>
　琅邪樊崇起兵于莒<hi>注見前</hi>衆百餘人羣盜以崇勇猛<lb/>
　咸附之一歲間至萬餘人崇同郡人逄<hi>薄紅切</hi>安東海<lb/>
　人徐宣謝禄楊音各起兵合數萬人從崇轉掠青徐<lb/>
　間又有東海刁子都亦發兵鈔擊徐兖莽遣使者發<lb/>
　兵擊之不能克<hi>是時關東饑旱連年刁子都等黨衆寢多至六七萬</hi>
<hi>已天鳳夘六年</hi>春莽下書六歲一改元<lb/>
　莽見盜賊多乃令太史推三萬六千歲厯紀六歲一<lb/>
　改元下書布天下自言當如黃帝升天欲以誑燿百<lb/>
<pb n="KR2b0037_WYG_019-23a"/>
　姓銷觧盜賊人皆笑之<hi>明年改元地皇從三萬六千歲厯號也</hi>
大募兵擊匈奴<lb/>
　匈奴冦邊益甚<hi>烏累單于死弟左賢王輿立為呼都尸道臯若鞮單于莽誘致須卜當至</hi>
　<hi>長安立為須卜單于匈奴怒入北邊為冦</hi>莽大募天下丁男及死罪囚吏<lb/>
　民奴<hi>名曰豬突稀勇</hi>以為銳卒一切稅天下吏民訾<hi>與貲同</hi>三<lb/>
　千取一令公卿以下至郡縣黄綬<hi>百官表比二百石以上黄綬</hi>皆<lb/>
　保養軍馬多少以秩為差又博募有竒術可以攻匈<lb/>
　奴者<hi>或言能渡水不用舟揖連馬接騎濟百萬師或言不持斗糧服食藥物三軍不飢或言能飛一</hi>
<pb n="KR2b0037_WYG_019-23b"/>
　<hi>日千里可窺匈奴</hi>莽雖知其不可用茍欲獲其名皆拜為理<lb/>
　軍賜以車馬待發嚴尤諌曰匈奴可且後先憂山東<lb/>
　莽大怒䇿免尤<hi>是歲夙夜連率韓博進長人巨毋覇覇出蓬萊海瀕長丈大十圍卧則枕</hi>
　<hi>鼔以鐡箸食軺車不能載三馬不能勝博以大車四馬建虎旗載之詣闕意欲以諷莽莽字巨君言毋得</hi>
　<hi>簒盗而覇也莽惡之留覇新豐而徵博棄市更覇姓曰巨母氏謂因文母太后而覇王符云  夙夜即漢</hi>
　<hi>東萊不夜莽更名故城在今山東登州府文登縣</hi>
<hi>庚新莽地辰皇元年</hi>秋七月大風毁莽王路堂<hi>莽改未央宫前殿曰王路堂服䖍曰</hi>
<hi>如言路寝也</hi>
<pb n="KR2b0037_WYG_019-24a"/>
九月大雨六十餘日<lb/>
鉅鹿男子馬適求等謀誅莽不克死<lb/>
　適求等謀舉燕趙兵誅莽事覺逮治黨與連及郡國<lb/>
　豪傑死者數千人<lb/>
收郅惲<hi>字君章汝南西平人</hi>繫獄<lb/>
　惲明天文厯數以漢必再受命乃上書説莽曰臣聞<lb/>
　智者順以成德愚者逆以取害神器有命不可虚獲<lb/>
　上天垂戒欲悟陛下令就臣位轉禍為福劉氏永享<lb/>
<pb n="KR2b0037_WYG_019-24b"/>
　天命陛下順節盛衰取之以天還之以天可謂知命<lb/>
　矣莽大怒即收繫詔獄㑹赦得出<hi>時卜者王况謂李焉曰漢家當復興</hi>
　<hi>為焉作䜟書合十餘萬言事覺莽殺之</hi>
<hi>辛地皇已二年</hi>春正月莽妻死子臨謀殺莽事覺自殺<lb/>
　初莽妻以莽數殺其子<hi>莽殺子宇事見前又先在侯國時以中子獲殺奴令自殺</hi>
　涕泣失明莽令太子臨居中飬焉莽妻傍侍者原碧<lb/>
　莽幸之臨亦通焉恐事泄遂謀共殺莽㑹莽妻病死<lb/>
　事覺收原碧考問具服莽欲秘之殺案事使者賜臨<lb/>
<pb n="KR2b0037_WYG_019-25a"/>
　藥臨不肯飲自刺死<hi>臨妻愔亦自殺</hi>
秋隕霜殺菽闗東大饑蝗<lb/>
莽毁漢高廟<lb/>
　莽惡高廟神靈遣虎賁武士入廟四面提擊斧壞戸<lb/>
　牖桃湯赭鞭鞭灑屋壁令輕車校尉居其中<lb/>
南郡秦豐兵起<lb/>
　豐聚衆萬人平原女子遲昭平<hi>遲氏商賢人遲任之後</hi>亦聚數<lb/>
　千人在河阻中莽問羣臣禽賊方略皆曰此天囚行<lb/>
<pb n="KR2b0037_WYG_019-25b"/>
　尸命在漏刻故左將軍公孫禄徴來與議禄曰太史<lb/>
　令宗宣<hi>宗氏晉伯宗之後伯宗出於宋桓公</hi>以凶為吉紊亂天文太傅<lb/>
　唐尊飾虚偽以媮名位<hi>尊以國虚民貧咎在奢泰乃身短衣小褏乘牝馬柴車藉</hi>
　<hi>槀以瓦器飲食莽説之封尊為平化侯</hi>國師劉秀顚倒五經毁師法張<lb/>
　邯孫陽造井田使民棄土業魯匡設六筦以窮工商<lb/>
　崔發阿諛取容令下情不上通宜誅此數子以慰天<lb/>
　下又言匈奴不可攻當與和親恐新室憂不在匈奴<lb/>
　而在封域之中也莽怒使虎賁扶禄出<lb/>
<pb n="KR2b0037_WYG_019-26a"/>
莽以田况為青徐二州牧既而罷之<lb/>
　况素果敢發民年十八以上四萬餘人授與庫兵與<lb/>
　刻石為約樊崇等聞之不敢入界後况自請出界擊<lb/>
　賊所嚮皆破莽令况領青徐二州牧事時莽多出將<lb/>
　帥遣使者傳相監趣郡縣苦之反甚于賊况因上言<lb/>
　請盡徵還乗𫝊諸使者以休息郡縣委任臣况以二<lb/>
　州盗賊必平定之莽畏惡况遣使者賜况璽書因令<lb/>
　代監其兵遣况西詣長安况去齊地遂敗<lb/>
<pb n="KR2b0037_WYG_019-26b"/>
<hi>壬地皇午三年</hi>關東人相食<lb/>
夏莽遣太師王匡將軍亷丹擊赤眉樊崇匡敗走丹死<lb/>
　是時赤眉樊崇等衆既寖盛乃相與為約殺人者死<lb/>
　傷人者償創及聞太師王匡更始將軍亷丹討之恐<lb/>
　其衆與莽兵亂乃皆朱其眉以相識别由是號曰赤<lb/>
　眉匡丹合將銳士十餘萬人所過放縱東方為之語<lb/>
　曰寧逢赤眉不逢太師太師尚可更始殺我時赤眉<lb/>
　别校董憲<hi>東海人</hi>等衆數萬人在梁郡匡丹引兵進戰<lb/>
<pb n="KR2b0037_WYG_019-27a"/>
　兵敗匡走丹戰死<hi>先是莽以書譲丹丹召其掾馮衍示之衍曰海内懐漢德甚于詩人</hi>
　<hi>思召公人所鼓舞天必從之為將軍計莫若屯據大郡鎮撫吏士興社稷之利除萬人之害俾功烈著于</hi>
　<hi>時而不滅丹不聽孫馮衍字敬通奉世曽</hi>
緑林兵分為下江新市兵荆州平林<hi>漢鄉名晉置縣唐省故城在今湖北</hi>
<hi>德安府隨州</hi>兵起應之<lb/>
　先是莽荆州牧討緑林王匡等迎擊大破牧軍遂攻<lb/>
　㧞竟陵<hi>漢縣今改京山屬湖北安陸府</hi>安陸<hi>漢縣今為德安府治</hi>多畧婦女還<lb/>
　入緑林中至五萬餘口㑹疾疫死者大半乃各分散<lb/>
<pb n="KR2b0037_WYG_019-27b"/>
　王常等西入南郡號下江兵王匡等北入南陽號新<lb/>
　市兵皆自稱將軍匡等進攻隨<hi>即今隨州</hi>平林人陳牧廖<lb/>
　湛聚衆千餘人號平林兵以應之<hi>莽遣納言大將軍嚴尤秩宗大將軍</hi>
　<hi>陳茂擊破下江兵成丹等收散卒復戰大破之</hi>
流民數十萬入闗<lb/>
　莽置養贍官稟食之使者監領與小吏共盗其稟餓<lb/>
　死者什七八<lb/>
漢宗室劉縯及弟秀起兵舂陵<hi>漢侯國後漢改章陵縣故城在今湖北襄陽府</hi>
<pb n="KR2b0037_WYG_019-28a"/>
<hi>棗陽縣</hi>興復帝室<hi>光武事始此</hi>
　初長沙定王發<hi>景帝子母唐姬所出微無寵故王卑濕貧國</hi>生舂陵節侯<lb/>
　買<hi>顔師古曰漢紀言元朔五年以零陵泠道之舂陵鄉封長沙王子買為舂陵侯至考侯仁以春陵下</hi>
　<hi>濕上書請徙南陽元帝許之以蔡陽之白水鄉徙仁為舂陵侯</hi>買生欎林<hi>注見前</hi>太守<lb/>
　外外生鉅鹿都尉回<hi>後漢書城陽王傳節侯買子戴侯熊渠熊渠子孝侯仁徙封南</hi>
　<hi>陽遂與從弟回及宗族徃家焉</hi>回生南頓<hi>注亦/見前</hi>令欽欽娶湖陽<hi>漢縣故城</hi>
　<hi>在今南陽府唐縣</hi>樊重女生三男縯<hi>字伯/升</hi>仲秀<hi>字文叔</hi>縯性剛<lb/>
　毅慷慨有大節常憤憤懐復社稷之慮傾身破産交<lb/>
<pb n="KR2b0037_WYG_019-28b"/>
　結天下雄俊秀羙須眉隆凖日角嘗受尚書長安畧<lb/>
　通大義性勤稼穡縯常非笑之比于髙祖兄仲<hi>仲事見前</hi>
　秀嘗過穰<hi>注見前</hi>蔡少公少公頗學圖䜟言劉秀當為<lb/>
　天子或曰是國師公劉秀乎秀戲曰何繇知非僕耶<lb/>
　坐者大笑宛人李守好䜟記常謂其子通<hi>字次元</hi>曰劉<lb/>
　氏當興李氏為輔及新市平林兵起南陽騷動通從<lb/>
　弟軼<hi>字季文</hi>謂通曰今四方擾亂漢當復興南陽宗室<lb/>
　獨劉伯升兄弟汎愛容衆可與謀大事通笑曰吾意<lb/>
<pb n="KR2b0037_WYG_019-29a"/>
　也㑹秀賣榖于宛通遣軼迎秀與約結定謀使歸舂<lb/>
　陵舉兵相應于是縯召諸豪傑計議曰王莽暴虐百<lb/>
　姓分崩今枯旱連年兵革並起此亦天亡之時復髙<lb/>
　祖之業定萬世之秋也衆皆然之乃分遣親客于諸<lb/>
　縣起兵續自發舂陵子弟子弟懼皆亡匿曰伯升殺<lb/>
　我及見秀絳衣大冠皆驚曰謹厚者亦復為之乃稍<lb/>
　自安凡得七八千人部署賔客自稱柱天都部秀時<lb/>
　年二十八<hi>李通未發事覺守及家屬皆坐死</hi>縯招說新市平林兵與<lb/>
<pb n="KR2b0037_WYG_019-29b"/>
　其帥王鳯陳牧西擊長聚<hi>秀初騎牛殺新野尉乃得馬</hi>進屠唐子<lb/>
　鄉<hi>在唐縣以唐子山名</hi>又殺湖陽尉進㧞棘陽<hi>漢縣故城在今南陽府新野縣</hi>
　李軼鄧晨<hi>新野人字偉卿</hi>皆將賔客來㑹既而漢兵與莽守<lb/>
　將甄阜梁邱賜戰不利<hi>縯欲攻宛至小長安與阜賜戰兵敗新市平林兵皆欲觧</hi>
　<hi>去南小長安城在今  陽府南陽縣</hi>㑹下江兵五千餘人至宜秋<hi>聚名在唐</hi>
　<hi>縣</hi>縯與秀造其壁見王常說以合縱之利常悟為餘<lb/>
　將言之皆曰大丈夫既起當各自為主何故受人制<lb/>
　乎常暁之曰王莽苛酷失百姓心民之謳吟思漢非<lb/>
<pb n="KR2b0037_WYG_019-30a"/>
　一日也民所怨者天所去民所思者天所與今南陽<lb/>
　諸劉舉宗起兵觀其來議者皆有深計大慮王公之<lb/>
　才與之并合必成大功諸將乃曰無王將軍吾屬幾<lb/>
　䧟于不義即引軍與漢軍及新市平林合自是諸部<lb/>
　齊心銳氣益壯縯大饗軍士休卒三日十二月晦潛<lb/>
　師夜起襲取藍鄉<hi>在新野縣</hi>盡獲阜賜輜重明年春正月<lb/>
　攻阜賜誅之又破莽將嚴尤陳茂于淯陽<hi>亦曰育陽漢縣故城</hi>
　<hi>在今南陽縣</hi>遂圍宛<hi>先是青徐賊衆雖數萬人訖無文書號令旌旗部曲及漢兵起皆稱將軍</hi>
<pb n="KR2b0037_WYG_019-30b"/>
　<hi>攻城畧地移書稱說莽聞之始懼</hi>
冬十一月有星孛于張<hi>張六星在天廟北為周分</hi>
<hi>癸漢淮陽王元更始元年之更始雖立綱目以不成君未例仍用分注紀年今依  又綱目于更始元年之上</hi>
<hi>書曰漢帝元通鑑則書淮陽王以光武所封也今依通鑑</hi>春二月新市平林諸將共<lb/>
立更始將軍劉元為皇帝大赦改元<lb/>
　舂陵戴侯曾孫元<hi>字聖公</hi>在平林兵中號更始將軍時<lb/>
　漢兵已十餘萬諸將議以兵多而無所統一欲立劉<lb/>
　氏以從人望南陽豪傑等皆欲立縯而新市平林將<lb/>
<pb n="KR2b0037_WYG_019-31a"/>
　帥憚縯威明貪元懦弱先共定策立之<hi>諸將召縯示其議縯曰諸</hi>
　<hi>將軍欲尊立宗室甚厚然今赤眉起青徐聞南陽立宗室赤眉復有所立莽未滅而宗室相攻是疑天下</hi>
　<hi>而自損權非所以破莽也不如且稱王以號令若赤眉所立者賢相率而徃從之若無所立破莽降赤眉</hi>
　<hi>然後舉尊號亦未晩也諸將多曰善張卬㧞劔撃地曰疑事無功今日之議不得有二衆從之</hi>二月<lb/>
　朔設壇塲于淯水<hi>俗曰白河源出嵩縣雙雞嶺東逕南召南陽新野至湖北襄陽入于</hi>
　<hi>漢</hi>上元即皇帝位<hi>南面立朝辱臣羞愧流汗舉手不能言</hi>大赦改元以<lb/>
　縯為大司徒秀為太常偏將軍由是豪傑失望<hi>三月秀徇</hi>
　<hi>下昆陽定陵郾五月縯㧞宛更始入都之城昆陽故城在今南陽府葉縣定陵故城在許州郾  縣郾即</hi>
<pb n="KR2b0037_WYG_019-31b"/>
　<hi>郾城</hi>
夏六月劉秀大破莽兵于昆陽下誅王尋<lb/>
　莽聞更始立大懼<hi>漢兵言莽酖殺平帝莽乃㑹公卿以下開所為平帝請命金縢之策</hi>
　<hi>泣以示羣臣</hi>乃遣其司徒王尋司空王邑大發州郡兵徵<lb/>
　諸明兵法六十三家以備軍吏以長人巨毋覇為壘<lb/>
　尉<hi>中壘校尉</hi>又驅諸猛獸虎豹犀象之屬以助威武邑至<lb/>
　洛陽州郡兵㑹者四十二萬人號百餘萬旌旗輜重<lb/>
　千里不絶五月出潁川與嚴尤陳茂合諸將見兵盛<lb/>
<pb n="KR2b0037_WYG_019-32a"/>
　皆反走入昆陽惶怖欲散歸諸城劉秀曰今兵榖既<lb/>
　少而外㓂彊大并力禦之功庶可立如欲分散勢無<lb/>
　俱全今不同心膽共舉功名反欲守妻子財物邪諸<lb/>
　將怒㑹候騎還言大兵且至城下諸將迫急秀復為<lb/>
　圖畫成敗乃皆曰諾時城中唯八九千人秀使王鳯<lb/>
　王常守昆陽夜與李軼等十三騎出城南門于外收<lb/>
　兵<hi>初秀常為舂陵家訟逋租于嚴尤尤見而竒之及是城中出降尤者言秀不取財物但㑹兵計策尤</hi>
　<hi>笑曰是羙須眉者耶何為乃若是</hi>尋邑縱兵圍昆陽鉦鼓之聲聞數<lb/>
<pb n="KR2b0037_WYG_019-32b"/>
　十里或為地道衝輣撞城<hi>衝䧟陣車輣有樓車以之撞城</hi>積弩亂發<lb/>
　矢下如雨城中負户而汲鳯等乞降不許尋邑自以<lb/>
　功在漏刻不以軍事為憂秀至郾定陵悉發諸營兵<lb/>
　諸將貪惜財物欲分兵守之秀曰今若破敵珍寳萬<lb/>
　倍大功可成如為所敗首領無餘何財物之有乃悉<lb/>
　發之秀自將歩騎千餘為前鋒去大軍四五里而陳<lb/>
　尋邑遣兵數千合戰秀犇之斬首數十級諸將喜曰<lb/>
　劉將軍平生見小敵怯今見大敵勇甚可怪也且復<lb/>
<pb n="KR2b0037_WYG_019-33a"/>
　居前請助將軍秀復進尋邑兵却諸部共乘之斬首<lb/>
　數百千級連勝遂前諸將膽氣益壯無不一當百秀<lb/>
　乃與敢死者三千人從城西水上衝其中堅尋邑陳<lb/>
　亂漢兵乘銳奔之遂殺尋城中亦鼓譟而出中外合<lb/>
　勢震呼動天地莽兵大潰走者相騰踐伏尸百餘里<lb/>
　㑹大雷風屋瓦皆飛雨下如注滍川<hi>出魯山縣大吳嶺東逕葉縣舞</hi>
　<hi>陽至襄城入汝</hi>盛溢虎豹皆股戰士卒溺死以萬數水為不<lb/>
　流<hi>邑尤茂輕騎乘死人渡水逃去盡獲其軍實輕重不可勝算舉之連月不盡或燔燒其餘</hi>于是<lb/>
<pb n="KR2b0037_WYG_019-33b"/>
　海内豪傑翕然響應皆殺其牧守自稱將軍用漢年<lb/>
　號以待詔命旬月之間徧于天下<lb/>
劉秀徇潁川馮異<hi>字公孫潁川父城人</hi>以五縣降<lb/>
　秀徇潁川屯兵巾車鄉<hi>在今河南汝州寳豐縣</hi>郡掾馮異監五<lb/>
　縣為漢兵所獲異曰異有老母在父城<hi>即今寳豐縣</hi>願歸<lb/>
　據五城以報德秀許之異歸<hi>謂父城長苗萌曰諸將多暴横獨劉將軍所到</hi>
　<hi>不虜畧觀其言語舉止非庸人也</hi>遂與苖萌率五縣以降<lb/>
更始殺大司徒縯以劉秀為破虜大將軍<hi>綱目于更始綱特書名目</hi>
<pb n="KR2b0037_WYG_019-34a"/>
<hi>仍書年號今以綱從目皆書更始</hi>
　新市平林諸將以縯兄弟威名益盛隂勸更始除之<lb/>
　縯部將劉稷勇冠三軍聞更始立怒曰本起兵圖大<lb/>
　事者伯升兄弟也今更始何為者邪以為將軍又不<lb/>
　肯拜更始乃陳兵收稷將誅之縯固争李軼朱鮪因<lb/>
　勸更始并殺縯秀自父城馳詣宛謝司徒官屬迎弔<lb/>
　秀秀不與交私語惟深引過而己未嘗自伐昆陽之<lb/>
　功又不敢為縯服䘮飲食言笑如平常更始以是慙<lb/>
<pb n="KR2b0037_WYG_019-34b"/>
　拜秀為破虜大將軍封武信侯<lb/>
莽將軍王渉國師劉秀自殺<lb/>
　道士西門君惠謂渉曰䜟文劉氏當復興國師公姓<lb/>
　名是也渉遂與秀謀刼莽降漢謀泄皆自殺<hi>莽以軍師外破</hi>
　<hi>大臣内畔左右亡所信憂懣不能食但飲酒啗鰒魚讀軍書倦因馮凡寐不復就枕矣</hi>
成紀<hi>注見前</hi>隗囂<hi>隗氏出于赤狄囂字李孟</hi>起兵應漢<lb/>
　成紀隗崔隗義同起兵以應漢崔兄子囂素有名好<lb/>
　經書共推為上將軍囂聘平陵<hi>昭帝陵因以為縣故城在成陽</hi>方望<lb/>
<pb n="KR2b0037_WYG_019-35a"/>
　以為軍師望說囂立廟祀髙祖太宗世宗稱臣執事<lb/>
　殺馬同盟移檄郡國數莽罪惡<hi>撽言莽酖殺孝平皇帝簒奪其位矯託天</hi>
　<hi>命偽作符書欺惑衆庶震怒上帝楚越之竹不足以書其惡因數莽逆天逆地逆人之大罪</hi>勒兵<lb/>
　十萬擊殺莽雍州牧安定大尹分遣諸將徇隴西武<lb/>
　都金城武威張掖酒泉敦煌<hi>注俱見前</hi>皆下之<lb/>
公孫述<hi>字子陽扶風茂陵人</hi>起兵成都<lb/>
　初述為清水<hi>今縣本漢置屬甘肅秦州</hi>長有能名遷𨗳江<hi>莽改蜀郡曰𨗳</hi>
　<hi>江郡</hi>卒正治臨卭<hi>漢縣今四川卭州是</hi>南陽宗成等起兵徇漢中<lb/>
<pb n="KR2b0037_WYG_019-35b"/>
　以應漢衆數萬人述遣使迎之成等至成都虜掠暴<lb/>
　横述謂郡中豪傑曰天下同苦新室思劉氏乆矣故<lb/>
　聞漢將軍到馳迎道路今百姓無辜而婦子係獲此<lb/>
　冦賊非義兵也乃詐為漢使者拜述將軍兼益州牧<lb/>
　擊成殺之而并其衆<lb/>
劉望<hi>長沙頃王駙駒之後</hi>稱帝于汝南<hi>漢郡治平輿平輿注見前</hi>更始遣兵擊<lb/>
殺之誅嚴尤陳茂<lb/>
　故鍾武<hi>故城在汝寧府信陽州</hi>侯劉望起兵汝南遂自立為天<lb/>
<pb n="KR2b0037_WYG_019-36a"/>
　子嚴尤陳茂自昆陽戰敗後徃歸之<hi>望以尤為大司馬茂為丞相</hi>
　更始遣將軍劉信擊殺望并誅尤茂<lb/>
遣上公王匡攻洛陽大將軍申屠建攻武關九月建入<lb/>
長安孝平皇后自焚崩衆共誅莽傳首詣宛<lb/>
　更始遣王匡攻洛陽申屠建李松攻武關三輔震動<lb/>
　析<hi>漢縣故城在今南陽府内鄉縣</hi>人鄧曄于匡起兵應漢莽憂不知<lb/>
　所出<hi>乃率羣臣至南郊陳符命本末仰天大哭氣盡伏而叩頭諸生小民旦夕㑹哭</hi>拜將軍<lb/>
　九人<hi>皆以虎為號</hi>將精兵數萬以東<hi>時省中黄金尚六十餘萬斤他財物稱是</hi>
<pb n="KR2b0037_WYG_019-36b"/>
　<hi>莽賜九虎士人四千錢</hi>衆無鬬意至華隂回谿<hi>亦曰回阮在河南府永寧縣</hi>
　拒隘自守匡曄擊之敗走曄南出閿鄉<hi>今縣本漢置屬河南陜州</hi>
　開武關迎漢兵以𢎞農掾王憲為校尉將數百人北<lb/>
　渡渭至瀕陽<hi>注見前</hi>所過迎降諸縣大姓各起兵稱漢<lb/>
　將率衆隨憲李松等引軍至華隂而長安旁兵四㑹<lb/>
　城下争欲先入城<hi>莽赦囚徒授兵使史諶將之度渭橋皆散走衆兵發掘莽妻子父祖</hi>
　<hi>冢燒其棺槨及九廟明堂辟雍火照城中</hi>九月朔兵入明日城中少年燒<lb/>
　作室門<hi>工徒出入之門藍未央宫之便門也</hi>火及掖庭黄皇室主曰何<lb/>
<pb n="KR2b0037_WYG_019-37a"/>
　面目以見漢家自投火中死莽避火宣室前殿火輙<lb/>
　隨之莽旋席隨斗柄<hi>初莽鑄威斗以五石銅為之若北斗欲以厭勝衆兵司命負之</hi>
　<hi>出在前入在旁</hi>而坐曰天生德于予漢兵其如予何又明日<lb/>
　羣臣扶莽之漸臺<hi>此未央宫漸臺在滄池中建章漸臺在太液池中程大昌曰凡臺之</hi>
　<hi>環浸于水者皆云漸臺</hi>衆兵上臺商人杜吳殺莽校尉公賔就<lb/>
　<hi>公賔氏出魯大夫公賔庚之後就名也</hi>斬莽首軍人分莽身節觧臠分<lb/>
　之就持詣王憲憲自稱漢大將軍城中兵數十萬皆<lb/>
　屬焉居二日李松等入長安趙萌申屠建亦至<hi>以王憲得</hi>
<pb n="KR2b0037_WYG_019-37b"/>
　<hi>璽綬不上多挾宮女建天子鼔旗收斬之</hi>傳莽首詣宛縣于市百姓共提<lb/>
　擊之或切食其舌<lb/>
　<hi>史臣曰王莽始起外戚折節力行以要名譽及居位輔政勤勞國家豈所謂色取仁而行違者耶至竊位</hi>
　<hi>南面顛覆之勢險于桀紂而莽晏然自以黄虞復出乃始恣睢奮其威詐毒流諸夏亂延蠻貊四海囂然</hi>
　<hi>逹近俱發城池不守肢體分裂自書傳所載亂臣賊子考其禍敗未有如莽之甚也昔秦燔詩書以立私</hi>
　<hi>議莽誦六藝以文姦言同歸殊途俱用㓕亡皆聖王之驅除云爾</hi>
冬十月更始北都洛<lb/>
　王匡㧞洛陽<hi>誅莽守將王匡哀章</hi>更始將都之以劉秀行司𨽻<lb/>
<pb n="KR2b0037_WYG_019-38a"/>
　校尉使前修宫府秀乃置僚屬作文移從事司察一<lb/>
　如舊章時三輔吏士東迎更始見諸將過皆冠幘<hi>劉昭</hi>
　<hi>曰秦作絳袙為武將首餙漢加其顔題名之曰幘貴賤皆服之文者長耳武者短耳</hi>而服婦人<lb/>
　衣諸于<hi>袿衣也</hi>繡镼<hi>其物反半臂也</hi>莫不笑之及見司𨽻僚屬<lb/>
　皆歡喜不自勝老吏或垂涕曰不圖今日復見漢官<lb/>
　威儀由是識者皆屬心焉更始遂北都洛<lb/>
樊崇降漢既而逃歸<lb/>
　更始遣使降赤眉樊崇等聞漢室復興留其兵自將<lb/>
<pb n="KR2b0037_WYG_019-38b"/>
　渠帥二十餘人隨使者至洛陽皆封為列侯未有國邑<lb/>
　而留衆稍離畔乃復亡歸<hi>分其衆為二部崇與逄安為一部徐宣謝禄楊音為</hi>
　<hi>一部崇安㧞長社擊殺宛令宣禄等亦㧞陽翟擊殺河南太守  長社漢縣故城在今河南許州</hi>
莽廬江<hi>注見前</hi>連率李憲<hi>潁川許昌人</hi>自稱淮南王<lb/>
　莽末江賊王州公等起衆十餘萬攻掠郡縣莽以憲<lb/>
　為偏將軍廬江連率擊破之莽既誅憲遂據郡自稱<lb/>
　淮南王<lb/>
封劉永為梁王<lb/>
<pb n="KR2b0037_WYG_019-39a"/>
　永故梁王立之子<hi>立在平帝時坐與帝外家衛氏交通為莽所殺</hi>孝王八世<lb/>
　孫也首詣洛陽更始紹封為梁王<hi>都睢陽</hi>後永見更始<lb/>
　政亂舉兵攻下濟隂山陽等郡<hi>凡得二十八城</hi>又拜賊帥西<lb/>
　防<hi>故城在今山東曹州府單縣</hi>佼彊<hi>佼姓/彊名</hi>東海董憲<hi>時起兵據本郡</hi>琅邪<lb/>
　張歩<hi>宇文公不其人漢兵起步亦聚衆數千自為五威將軍遂據本郡</hi>皆為將軍與<lb/>
　之連兵遂專據東方<lb/>
以劉秀行大司馬事遣徇河北<lb/>
　更始欲令大將徇河北大司徒賜<hi>更始從兄字子琴</hi>言諸家<lb/>
<pb n="KR2b0037_WYG_019-39b"/>
　子獨有文叔可用朱鮪等以為不可賜深勸之乃以<lb/>
　秀行大司馬事持節北渡河鎮慰州郡秀所過考察<lb/>
　官吏黜陟能否平遣囚徒除莽苛政復漢官名吏民<lb/>
　喜悦争持牛酒迎勞秀皆不受南陽鄧禹<hi>字仲華新野人</hi>杖<lb/>
　策追秀及于鄴秀曰我得專封拜生逺來寧欲仕乎<lb/>
　禹曰不願也秀曰即如是欲何為禹曰但願明公威<lb/>
　德加于四海禹得效其尺寸垂功名于竹帛耳秀笑<lb/>
　因留宿間<hi>猶私也</hi>語禹進說曰今山東未安赤眉之屬<lb/>
<pb n="KR2b0037_WYG_019-40a"/>
　動以萬數更始常才不自聽斷諸將皆庸人屈<hi>求勿反</hi>
　起志在財帛非有深慮逺圖欲尊主安民者也明公<lb/>
　素有盛德大功為天下所嚮服為今之計莫如延攬<lb/>
　英雄務悅民心立髙祖之業救萬民之命天下不足<lb/>
　定也秀大悅因令禹常宿止于中與定計議毎任使<lb/>
　諸將多訪於禹皆當其才初秀自兄縯之死每獨居<lb/>
　輒不御酒肉枕席有涕泣處主簿馮異獨叩頭寛譬<lb/>
　秀止之曰卿勿妄言至是異進說曰更始政亂百姓<lb/>
<pb n="KR2b0037_WYG_019-40b"/>
　無依人久饑渇易為充飽宜分遣官屬循行郡縣宣<lb/>
　布惠澤秀納之<hi>騎都尉耿純謁秀于邯鄲退見官屬將兵法度不與他將同遂自結納獻</hi>
　<hi>馬及縑帛宋耿純字伯山鉅鹿  子人</hi>
以劉賜為丞相令入闗修宗廟宫室<lb/>
冬十二月王郎<hi>一曰王昌邯鄲人</hi>稱帝于邯鄲<lb/>
　故趙繆王<hi>名元景帝七世孫</hi>子林言于大司馬秀曰赤眉今<lb/>
　在河東決河水灌之百萬之衆可使為魚秀不答去<lb/>
　之眞定<hi>注見前</hi>林于是以卜者王郎為成帝子子輿<hi>初王</hi>
<pb n="KR2b0037_WYG_019-41a"/>
　<hi>莽時有自稱為成帝子子與者莽殺之郎縁是詐稱矣子與林素任俠于趙魏間與郎親善遂信之</hi>與<lb/>
　趙國大豪李育張參等入邯鄲立郎為天子<hi>林為丞相育為</hi>
　<hi>大司馬參為大將軍</hi>徇下幽冀移檄州郡<hi>檄言聖公未知且持帝號翟義不死詣行</hi>
　<hi>在所</hi>于是趙國以北遼東以西望風響應<lb/>
<hi>甲更始申二年</hi>春正月大司馬秀北徇薊<hi>今順天府/大興縣</hi>以耿弇<hi>字伯</hi>
<hi>昭扶風茂陵人</hi>為長史<lb/>
　秀以王郎新盛乃北徇薊時耿况<hi>字俠游</hi>為上谷大守<lb/>
　<hi>初更始分遣使者徇郡國曰先降者復爵位至上谷况上印綬使者納之一宿無還意功曹冦恂勒兵入</hi>
<pb n="KR2b0037_WYG_019-41b"/>
　<hi>責使者首墮大信召况至進取印綬帯况使者不得已承制詔之  冦氏蘓忿生為周司冦其後以官為</hi>
　<hi>氏恂字子翼上谷昌平人</hi>遣其子弇詣長安<hi>弇時年/二十一</hi>至宋子<hi>漢縣故城</hi>
　<hi>在今直𨽻趙州</hi>㑹王郎起弇聞大司馬在盧奴<hi>注見前</hi>乃馳北<lb/>
　上謁秀留署長史與俱北至薊令功曹王覇<hi>字元伯潁川潁</hi>
　<hi>陽人</hi>至市中募人撃王郎市人皆大笑以手邪揄<hi>音耶喻</hi>
　之覇慚懅而退秀將南歸弇曰今兵從南方來不可<lb/>
　南行漁陽太守彭寵公邑人<hi>彭寵字伯通宛人與鄉人吳漢共亡命漁陽更</hi>
　<hi>始立韓鴻徇北州承制拜寵行漁陽太守事以漢為安樂令  吳漢字子顔宛人漁陽注見前安樂漢縣</hi>
<pb n="KR2b0037_WYG_019-42a"/>
　<hi>故城在今順天府宻雲縣</hi>上谷太守即弇父也發此兩郡控弦萬<lb/>
　騎邯鄲不足慮也秀官屬皆曰死尚南首奈何北行<lb/>
　入囊中秀指弇曰是我北道主人也<lb/>
二月更始遷都長安<lb/>
　三輔既平申屠建李松迎更始遷都長安<hi>時長安惟未央宫被</hi>
　<hi>焚其餘宫室供帳太倉武庫官府市里不改于舊</hi>更始既至居長樂宫升前<lb/>
　殿即吏以次列庭中更始羞怍俛首刮<hi>猶摩也</hi>席不敢<lb/>
　視<hi>諸將後至者更始間虜掠得幾何左右侍官皆宮省久吏驚愕相視</hi>李松趙萌請悉<lb/>
<pb n="KR2b0037_WYG_019-42b"/>
　王諸功臣朱鮪不可更始乃先封諸宗室然後立諸<lb/>
　功臣皆為王以鮪為左大司馬<hi>鮪封膠東王辭不受</hi>與李軼等<lb/>
　<hi>軼封舞隂王</hi>鎭撫闗東李松為丞相趙萌為右大司馬共<lb/>
　秉内政<hi>更始納趙萌女為夫人故委政于萌日夜飲讌後庭羣臣欲言事輒醉不能見時不得已</hi>
　<hi>乃令侍中坐帷内與語萌專權自恣羣小膳夫皆濫受官爵長安為之語曰竈下養中郎將爛羊胃騎都</hi>
　<hi>尉爛羊頭關内侯諸將在外者皆專行誅賞各置牧守州郡交錯不知所從由是關中離心四海怨畔</hi>
薊城反應王郎大司馬秀走信都<hi>注見前</hi>和戎<hi>一作和成王莽分鉅</hi>
<hi>鹿郡置</hi>發兵撃邯鄲<lb/>
<pb n="KR2b0037_WYG_019-43a"/>
　故廣陽王<hi>名嘉武帝五世孫廣陽國治薊</hi>子接起兵薊中以應郎城<lb/>
　内擾亂于是秀趣駕出城晨夜舎<hi>猶止也</hi>食道傍不敢<lb/>
　入城邑至蕪蔞亭<hi>在今直𨽻深州饒陽縣東北俗曰蕪蔞社</hi>時天寒烈馮<lb/>
　異上豆粥<hi>明旦秀謂諸將曰昨得公孫豆粥飢寒俱解</hi>至饒陽<hi>今縣夲漢置</hi>官<lb/>
　屬皆乏食<hi>秀自稱邯鄲使者入傳舎吏方進食從者飢爭奪之傳吏疑其偽乃椎皷數十通紿</hi>
　<hi>言邯鄲將軍至從者皆失色秀开車欲馳既而懼不免徐還坐曰請邯鄲將軍入久乃駕去</hi>晨夜<lb/>
　兼行蒙犯霜雪靣皆破裂至嘑<hi>一作滹</hi>沱河<hi>源出山西代州繁峙</hi>
　<hi>縣㤗戲山由忻州平定逕直𨽻之正定保定河間天津之境其下流亦曰子牙河</hi>候吏還白<lb/>
<pb n="KR2b0037_WYG_019-43b"/>
　水流澌<hi>氷澌也</hi>無船不可以濟秀使王霸徃視之覇恐<lb/>
　驚衆還即詭曰氷堅可渡遂前至河河氷適合乃渡<lb/>
　未畢數騎而氷解至南宫<hi>今縣夲漢置屬直𨽻冀州</hi>遇大風雨入<lb/>
　道傍空舎馮異抱薪鄧禹爇火秀對竈燎衣馮異復<lb/>
　進麥飯至下愽<hi>漢縣故城在今深州</hi>惶惑不知所之有白衣老<lb/>
　人指曰努力信都為長安城守去此八十里秀即馳<lb/>
　赴之時郡國皆已降王郎獨信都太守任光<hi>字伯卿南陽宛</hi>
　<hi>人</hi>和戎太守邳彤<hi>風俗通奚仲為夏車正封于邳其後以為氏彤字偉君信都人</hi>不<lb/>
<pb n="KR2b0037_WYG_019-44a"/>
　肯從光以孤城獨守恐不能全聞秀至大喜開門迎<lb/>
　謁吏民皆呼萬歲邳彤亦自和戎來㑹議者多言可<lb/>
　因信都兵自送西還長安邳彤以為不可<hi>彤曰吏民歌吟思漢</hi>
　<hi>乆矣王郎假名因勢驅集烏合之衆非有根夲之固明公奮二郡之兵以討之何患不克今釋此而歸豈</hi>
　<hi>徒空失河北必更驚動三輔墮損威重非計之得者也且明公無征伐之意則雖信都之兵猶難㑹也何</hi>
　<hi>者明公既西則邯鄲勢成民不肯捐父母背成主千里而從公其離㪚亡逃可必也</hi>秀乃止秀<lb/>
　以二郡兵弱光乃發傍縣得精兵四千人秀拜光彤<lb/>
　大將軍將兵以從光多作檄文曰大司馬劉公將城<lb/>
<pb n="KR2b0037_WYG_019-44b"/>
　頭子路刁子都兵百萬衆從東方來撃諸反虜<hi>城頭子路者東</hi>
　<hi>平人爰曾字子路起兵盧城頭因號焉衆至二十餘萬刁子都即前起兵東海者也秀先欲依此二人光</hi>
　<hi>故假以為檄</hi>吏民得檄轉相告語劉植<hi>字伯先鉅鹿昌城人</hi>耿純各<lb/>
　率其宗親子弟迎秀衆稍合至數萬人北擊中山<hi>漢國</hi>
　<hi>今直𨽻定州</hi>拔盧奴所過發奔命兵移檄邊部共擊邯鄲<lb/>
　郡縣復響應<hi>時眞定王陽起兵附王郎衆十餘萬秀遣劉植説降楊因納楊甥郭氏為夫人</hi>
　<hi>以結之為眞定王楊漢書作陽武帝封常山憲王舜子平  眞定王傳國五世至陽王莽時國除</hi>南<lb/>
　擊元氏<hi>今縣夲漢置屬直𨽻正定府</hi>房子<hi>漢縣故城在今直𨽻趙州高邑縣</hi>皆下<lb/>
<pb n="KR2b0037_WYG_019-45a"/>
　因入趙界時王郎大將李育屯栢人<hi>注見前</hi>進戰大破<lb/>
　之育還保城攻之不下于是引兵拔廣阿<hi>漢縣故城在今趙州</hi>
　<hi>隆平縣</hi>
延岑<hi>字叔牙南陽人</hi>據漢中漢中王嘉<hi>舂陵考侯仁之孫字孝孫更始封為王</hi>撃<lb/>
降之<lb/>
　岑起武當<hi>漢縣以武當山名山在湖北襄陽府均州南今州北有延岑城岑所築</hi>遂據<lb/>
　漢中復略南陽漢中王嘉擊破之于冠軍<hi>霍去病所封邑注見</hi>
　<hi>前</hi>岑乃降嘉都南鄭<hi>注見/前</hi>有衆數十萬校尉賈復<hi>字君</hi>
<pb n="KR2b0037_WYG_019-45b"/>
　<hi>文南陽冠軍人</hi>説曰今天下未定而大王安守所保所保得無<lb/>
　不可保乎嘉曰卿言大非吾任也大司馬在河北必能<lb/>
　相用乃為書薦復及長史陳俊<hi>字子昭南陽西鄂人</hi>于秀秀以<lb/>
　復為將軍俊為掾<hi>時祭遵為秀軍市令秀舍中兒犯法遵格殺之秀怒將收遵主簿陳</hi>
　<hi>副諫曰明公常欲軍衆整齊今遵夲法不避是教令所行也乃貰之以為刺姦將軍謂諸將曰當備祭遵</hi>
　<hi>吾舎中犯法尚殺之必不私諸卿也潁祭氏周祭伯之後以國為氏遵字弟孫潁川  陽人</hi>
夏四月大司馬秀以上谷漁陽兵進拔邯鄲斬王郎<lb/>
　初薊中之亂耿弇與大司馬秀相失乃北走昌平<hi>漢縣</hi>
<pb n="KR2b0037_WYG_019-46a"/>
　<hi>今為州屬順天府</hi>就其父况請擊邯鄲况以邯鄲方盛力不<lb/>
　能獨拒㓂恂曰東約漁陽同心合衆邯鄲不足圖也<lb/>
　况遣恂約彭寵寵吏呉漢葢延<hi>字巨卿漁陽要陽人</hi>王梁<hi>字君嚴漁</hi>
　<hi>陽安陽人</hi>方勸寵從秀㑹恂至寵乃發歩騎三千人使漢<lb/>
　延梁將之攻薊斬即將趙閎恂自漁陽還與長史景<lb/>
　丹<hi>字孫卿馮翊櫟陽人</hi>及弇將兵俱南與漁陽軍合所過擊斬<lb/>
　王郎大將以下三萬級定縣二十有二前及廣阿聞<lb/>
　城中車騎甚衆景丹問何兵曰大司馬劉公也諸將<lb/>
<pb n="KR2b0037_WYG_019-46b"/>
　喜即進城中初傳言二郡兵為邯鄲來秀自勒兵登<lb/>
　城問之耿弇拜于城下具言發兵狀秀乃悉召入笑<lb/>
　曰邯鄲將帥數言我發漁陽上谷兵吾聊應言我亦<lb/>
　發之何意二郡良為吾來方與士大夫共此功名耳<lb/>
　乃以丹等為偏將軍加况寵大將軍<hi>封列侯</hi>㑹更始遣<lb/>
　尚書令謝躬<hi>字子張南陽人</hi>率六將軍討郎不能下秀與合<lb/>
　軍圍鉅鹿郎太守王饒城守月餘連攻不堯耿純曰<lb/>
　乆守王饒士衆疲敝不如及大兵精鋭進攻邯鄲若<lb/>
<pb n="KR2b0037_WYG_019-47a"/>
　王郎已誅鉅鹿不戰自服矣秀從之四月進軍邯鄲<lb/>
　連戰破之郎遣杜威請降威稱郎實成帝遺體秀曰<lb/>
　設使成帝復生天下不可得况詐子輿乎威求萬戸<lb/>
　侯秀曰顧得全身可矣威怒而去秀急攻之遂㧞邯<lb/>
　鄲郎亡走王覇追斬之秀收文書得吏人與郎交闗<lb/>
　謗毁者數千章秀不省㑹諸將燒之曰令反側子自<lb/>
　安<hi>秀部分吏卒皆言願歸大樹將軍大樹將軍者馮異也異為人謙退不伐每所止舍諸將並坐論功</hi>
　<hi>異常獨屏樹下故軍中號曰大樹將軍</hi>
<pb n="KR2b0037_WYG_019-47b"/>
更始立大司馬秀為蕭<hi>注見前</hi>王<lb/>
　更始遣使立秀為蕭王令罷兵<hi>諸將有功者詣行在所遣苗曽為幽州牧</hi>
　<hi>韋順蔡充為上谷漁陽太守</hi>蕭王居邯鄲宫晝卧温明殿耿弇入<lb/>
　請歸上谷益兵王曰河北略平益兵何為弇曰王郎<lb/>
　雖破天下兵革方始聖公不能辦也敗必不久王起<lb/>
　坐曰卿失言吾斬卿弇曰大王哀厚弇如父子故敢<lb/>
　披赤心王曰我戲卿耳何以言之弇曰百姓患苦王<lb/>
　莽復思劉氏聞漢起兵莫不歡喜如去虎口得歸慈<lb/>
<pb n="KR2b0037_WYG_019-48a"/>
　母今更始為天子而諸將擅命於山東貴戚縱横於<lb/>
　都内元元叩心更思莽朝是以知其必敗也公功名<lb/>
　已著以義征伐天下可傳檄而定天下至重不可令<lb/>
　他姓得之聞使者從東方來欲罷兵不可從也王乃<lb/>
　辭以河北未平不就徵始貳于更始<hi>時虎牙將軍銚期亦勸王毋就</hi>
　<hi>徴期初從王徇薊王出薊城時百姓遮道不得行期奮㦸瞋目大呼左右曰䟆衆皆披靡及是進説王笑</hi>
　<hi>曰卿欲遂前趕耶蹕銚音姚期字次况潁川郟人趕與  同惟天子得稱</hi>
秋蕭王擊降銅馬諸賊南下河内<lb/>
<pb n="KR2b0037_WYG_019-48b"/>
　是時諸賊銅馬大彤髙湖重連鐵脛大搶尤來上江<lb/>
　青犢五校檀鄉五幡五樓富平獲索等或以山川土<lb/>
　地為名或以軍容彊盛為號各領部曲衆合數十百<lb/>
　萬人所在㓂掠蕭王將擊之乃拜呉漢耿弇俱為大<lb/>
　將軍持節發幽州突騎苗曽不從漢收斬之弇亦斬<lb/>
　韋順蔡充悉發其衆秋王擊銅馬于鄡<hi>漢書作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音若么反縣屬</hi>
　<hi>鉅鹿郡故城在今直𨽻保定府束鹿縣</hi>呉漢將突騎來㑹王堅營自守<lb/>
　絶賊糧道賊夜遁去王追擊大破之受降未盡而髙<lb/>
<pb n="KR2b0037_WYG_019-49a"/>
　湖重連從東南來與銅馬餘衆合王復與大戰悉破<lb/>
　降之封其渠帥為列侯降者猶不自安王知其意敕<lb/>
　令各歸營勒兵乃自乘輕騎案行部陳降者更相語<lb/>
　曰蕭王推赤心置人腹中安得不投死乎由是皆服<lb/>
　悉以分配諸將衆遂數十萬于是闗西號蕭王曰銅<lb/>
　馬帝赤眉别帥與青犢上江大彤鐵脛十餘萬衆在<lb/>
　射犬<hi>故城在今河南懷慶府河内縣</hi>王擊破之南徇河内太守韓歆<lb/>
　降<hi>歆同邑人岑彭漢兵初起時守宛攻之月餘食盡乃降諸將欲殺之大司徒縯曰彭堅心執守是其</hi>
<pb n="KR2b0037_WYG_019-49b"/>
　<hi>節也今舉大事當封之以勸後乃封彭歸徳侯及縯遇害彭授淮揚都尉道阻不得之官乃依歆河内歆</hi>
　<hi>既降王召見彭彭曰幸䝉司徒見全未有報徳今復遭遇願出身自效王深接納之  岑古岑子國之後</hi>
　<hi>彭字君然南陽棘陽人</hi>謝躬數欲襲王未發率兵數萬屯鄴王<lb/>
　遣邀尤來躬兵大敗王使吳漢岑彭襲鄴躬還漢等<lb/>
　斬之其衆悉降<hi>明年蕭王擊尤來大搶五愓連破之乘勝輕進反為所敗歸保范陽軍中</hi>
　<hi>不見王或言已殁諸將不知所為吳漢曰卿曹努力王兄子在南陽何憂無主衆乃定賊雖戰勝而素懾</hi>
　<hi>大威夜逐遁去大軍復進斬首三千餘級賊入漁陽王遣吳漢等十二將軍迢擊之破散畧盡賈復與五</hi>
　<hi>校戰傷創甚王大驚曰我所以不令復别將者以其輕敵也果然失吾名將聞其婦有孕生女邪我子娶</hi>
<pb n="KR2b0037_WYG_019-50a"/>
　<hi>之生男邪我女嫁之不令其憂妻子也復病尋愈</hi>
冬赤眉西攻長安<lb/>
　赤眉雖數戰勝而疲敝愁泣思欲東歸樊崇等慮衆<lb/>
　東向必散不如西攻長安于是崇逢安自武闗徐宣<lb/>
　謝禄楊音從陸渾<hi>武闗陸渾注俱見前</hi>兩道俱入更始遣蘓茂<lb/>
　等拒之軍敗赤眉遂進至湖<hi>注亦見前</hi>
秦豐據黎邱<hi>故城在今湖北襄陽府宜城縣</hi>自稱楚黎王<hi>章懷曰豐木黎邱鄉人黎</hi>
<hi>邱楚地故稱楚黎王</hi>
<pb n="KR2b0037_WYG_019-50b"/>
　豐自莽末起兵攻得十有餘縣遂自稱為王時汝南<lb/>
　田戎攻陷夷陵<hi>注見前</hi>自稱掃地大將軍與豐合豐以<lb/>
　女妻之<lb/>
蕭王遣鄧禹將兵入關冦恂守河内馮異拒洛陽自引<lb/>
兵徇燕趙<lb/>
　蕭王將北徇燕趙度赤眉必破長安乃拜鄧禹為前<lb/>
　將軍將兵西入闗時朱鮪李軼守洛陽鮑永<hi>字君長宣之子</hi>
　<hi>更始徴拜尚書僕射安集河東屯太原</hi>田邑<hi>為上黨太守</hi>在并州王以河内<lb/>
<pb n="KR2b0037_WYG_019-51a"/>
　險要富實欲擇守者而難其人問于鄧禹禹曰㓂恂<lb/>
　文武備足有牧民禦衆之才乃拜恂河内太守謂曰<lb/>
　昔髙祖留蕭何闗中吾今委公河内當給足軍糧率<lb/>
　厲士馬防遏他兵勿令北渡拜馮異為孟津將軍統<lb/>
　兵河上以拒洛陽王乃引兵而北恂調餱糧治器械<lb/>
　以供軍未嘗乏絶<lb/>
<hi>乙三年更是年依前楚漢之例一歳兩係六月以□前為  始三年光武即位以後為建武元年</hi>春正<lb/>
月平陵人方望以前孺子嬰稱帝于臨涇<hi>漢縣故城在今甘肅平涼</hi>
<pb n="KR2b0037_WYG_019-51b"/>
<hi>府鎮原縣</hi>更始遣兵擊斬之<lb/>
　方望度更始必敗更始徴隗囂囂將行望止之不聴<lb/>
　遂辭囂而去與安陵人弓林<hi>弓魯大夫叔弓之後以名為氏</hi>等求得<lb/>
　前定安公嬰于長安將至臨涇立之聚衆數千人<hi>望為</hi>
　<hi>丞相林為大司馬</hi>更始遣李松擊破皆斬之<lb/>
夏四月公孫述稱帝于蜀<lb/>
　先是更始遣李寶徇蜀漢公孫述遣其弟恢迎擊于<lb/>
　緜竹<hi>漢縣故城在今四川緜州徳陽縣</hi>大破走之述遂自立為蜀王<lb/>
<pb n="KR2b0037_WYG_019-52a"/>
　民夷皆附至是功曹李熊説述宜稱天子述遂即帝<lb/>
　位號成家改元龍興<hi>熊為大司徒述弟光為大司馬恢為大司空</hi>
朱鮪殺李軼攻温平隂<hi>漢縣故城在今河南府孟津縣</hi>馮異冦恂擊破<lb/>
之<lb/>
　馮異遺李軼書為陳禍福勸令歸附軼知長安已危<lb/>
　而以伯升之死心不自安乃報異書而不復與爭鋒<lb/>
　故異得北攻天井闗<hi>在今山西澤州府鳯臺縣闗南有天井泉三所</hi>南下成<lb/>
　臯以東<hi>降者十餘萬</hi>斬河南太守武勃軼閉門不救異見<lb/>
<pb n="KR2b0037_WYG_019-52b"/>
　其信效具以白王王報曰季文<hi>李軼字</hi>多詐人不能得<lb/>
　其要領乃故宣露其書令朱鮪知之鮪怒使人刺殺<lb/>
　軼由是城中乖離多有降者鮪遣其將攻温自將攻<lb/>
　平陰以綴異冦恂聞之勒兵馳出移告屬縣發兵㑹<lb/>
　温軍吏諫曰宜待衆軍畢集乃出恂曰温郡之藩蔽<lb/>
　失温則郡不可守遂馳赴之將戰㑹異遣救諸縣兵<lb/>
　皆至恂令士卒乘城鼓譟大呼劉公兵到奔擊破之<lb/>
　異亦渡河擊鮪鮪走異與恂追至洛陽環城一帀而<lb/>
<pb n="KR2b0037_WYG_019-53a"/>
　歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_019-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批歴代通鑑輯覽卷二十<lb/>
</p>
<p>
</p>
  </div>
</body>
</text>
</TEI>
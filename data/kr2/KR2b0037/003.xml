<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_003-1a"/>
欽定四庫全書<lb/>
御批厯代通鑑輯覽巻四<lb/>
周<lb/>
平王<lb/>
<hi>辛未</hi>元年東遷<hi>成王營洛邑平王徙都之謂之王城是為東周</hi>始命秦為諸侯錫<lb/>
晉侯仇命<lb/>
　王避犬戎難東徙洛邑秦<hi>襄公</hi>以兵送王王封<hi>襄公</hi>
　為諸侯<hi>爵為伯</hi>賜之岐以西之地秦於是始國與諸侯<lb/>
<pb n="KR2b0037_WYG_003-1b"/>
　通使聘享之禮又䇿命晉侯<hi>書序平王錫晉侯秬鬯珄瓚作文侯之命</hi>賜<lb/>
　以河内<hi>今河南懐慶府</hi>附庸晉于是始大<lb/>
　<hi>吕氏祖謙曰由此而上則為成康為文武由此而下則為春秋為戰國乃消長升降之交㑹</hi>
秦祀上帝於西畤<hi>畤音市封土而祀也</hi>
　秦伯既封居西垂自以為主少昊之神乃作西畤祠<lb/>
　白帝其牲用駵<hi>赤馬黑鬛</hi>駒黄牛羝羊<hi>詩傳牡羊</hi>各一<lb/>
　<hi>司馬氏遷曰秦襄公始封為諸侯遂焉作西畤用祀上帝僭端見矣君子懼</hi>
<hi>癸酉</hi>三年以鄭伯掘突為司徒<lb/>
<pb n="KR2b0037_WYG_003-2a"/>
　鄭桓公為司徒死犬戎之難王扵是復命其子掘突<lb/>
　纘乃父之職國人愛之為作緇衣之詩<hi>詩序鄭風緇衣美武公也</hi>
<hi>己夘</hi>九年秦東徙汧渭<hi>注俱/見前</hi>之會<hi>今陜西鳳翔府隴州有秦城元和志秦文公徙</hi>
<hi>此</hi>
　秦襄公卒子文公嗣文公東獵至汧渭之㑹曰昔周<lb/>
　邑我先秦嬴于此<hi>考非子封秦地在今秦州此云邑我先秦嬴葢非子息馬時食邑也</hi>
　後卒獲為諸侯乃卜居之<hi>于是秦初有史以紀事</hi>已而作鄜<hi>音孚</hi>畤<lb/>
　用三牢祠白帝<hi>史記封禪書秦文公夢巨蛇自天下屬地其口止于鄜衍公問史敦</hi>
<pb n="KR2b0037_WYG_003-2b"/>
　<hi>敦曰此上帝之徵君其祠之于是作鄜畤索隱曰鄜地名後為縣屬溤翊衍山陵間</hi>
<hi>癸未</hi>十有三年衞公和卒<hi>謚曰武公史記衞武公平戎有功王命為公卒于莊公揚立</hi>
　衞公年九十五猶箴儆于國曰自卿以下至於師長<lb/>
　士茍在朝者無謂我耄而舍我必恪恭於朝夕以交<lb/>
　戒我於是作懿戒以自儆<hi>懿讀作抑即大雅抑之詩</hi>及其殁也謂<lb/>
　之睿聖武公<lb/>
<hi>己丑</hi>十有九年戊申<hi>申國注見前</hi>
　王以母家申國廹近彊楚數被侵伐遣兵逺戊戍者<lb/>
<pb n="KR2b0037_WYG_003-3a"/>
　怨思作揚之水詩以刺<hi>詩序王風揚之水刺平王也不撫其民而逺屯戍于母家</hi>
　<hi>周人怨思焉</hi>
　<hi>朱子曰申侯與犬戎攻宗周弑幽王則申侯者平王不共戴天之讐也今平王知有母而不知有父知其</hi>
　<hi>立已為有徳而不知其弑父為可怨至使復讐討賊之師反為報施酬恩之舉其忘情逆理已甚矣且不</hi>
　<hi>能行威令於天下無以保其母家乃勞民逺戍其衰懦微弱又可見矣詩亡而後春秋作其不以此也哉</hi>
<hi>辛夘</hi>二十有一年秦伯獻戎捷<lb/>
　秦伯以兵伐戎戎敗走於是秦伯收周餘民有之地<lb/>
　至岐岐以東獻之王時宗周宗廟宫室盡為禾黍大<lb/>
<pb n="KR2b0037_WYG_003-3b"/>
　夫行役過之閔宗周之顛覆徬徨不忍去作黍離之<lb/>
　詩<hi>詩序王風黍離閔宗周也</hi>
<hi>丙申</hi>二十有六年晉侯<hi>文侯子昭/侯名伯</hi>封其叔父成師<hi>穆侯子文侯弟</hi>
<hi>是為桓叔</hi>於曲沃<hi>漢書地理志河東郡聞喜故曲沃  今聞喜縣属山西絳州</hi>
　晉大夫師服曰國家之立也本大而末小是以能固<lb/>
　故天子建國諸侯立家卿置側室<hi>衆子也得立此一官</hi>大夫有<lb/>
　貳宗<hi>次子為貳宗以輔適子</hi>士有𨽻子弟<hi>自以其子弟為傼𨽻</hi>今晉甸侯<lb/>
　也而建國本既弱矣其能久乎後曲沃彊盛晉室微<lb/>
<pb n="KR2b0037_WYG_003-4a"/>
　弱國内大亂<hi>昭侯七年晉潘父弑昭侯而納桓叔不克晉人立昭侯子平是為孝侯孝侯八</hi>
　<hi>年桓叔卒子鱓氏是為曲沃莊伯莊伯弑孝侯于翼國人攻之立孝侯子郄是為鄂侯鄂侯卒莊伯復伐</hi>
　<hi>晉王使虢公伐曲沃立鄂侯子光是為哀侯</hi>
<hi>戊午</hi>四十有八年魯侯<hi>恵公弗湼孝公之子</hi>請郊廟之禮<lb/>
　魯侯使宰讓請郊廟之禮於王王使史角往魯侯止<lb/>
　<hi>留也</hi>之<hi>路史角後在魯于是有墨翟之學</hi>
　<hi>羅氏泌曰劉原父謂使魯郊者必周而非成王葢平王之世也使成王已與魯則恵公不請矣孔子曰魯</hi>
　<hi>之郊禘非禮也周公其衰矣魯之郊豈所以尊公哉</hi>
<pb n="KR2b0037_WYG_003-4b"/>
魯侯弗湼卒<hi>謚惠公</hi>
　適子軌少庶長子息姑攝國行君事<hi>是為隱公左傳惠公元妃孟子</hi>
　<hi>卒繼室以聲子生隱公宋武公生仲子有文在其手曰為魯夫人故仲子歸于魯生桓公而惠公薨是以</hi>
　<hi>隱公立而奉之仲宋武公名司空徴于弟徴  八世孫</hi>
<hi>己未</hi>四十有九年<lb/>
　時天子微弱諸侯放恣賞罰不行後孔子修魯史作<lb/>
　春秋立百王之大法托始於是年<hi>是年為魯隱公元年</hi>
　<hi>金氏履祥曰此年以後編年紀事自有春秋左氏經傳今特舉其事係王室與關于天下之故者而後書</hi>
<pb n="KR2b0037_WYG_003-5a"/>
鄭伯克段于鄢<hi>今河南開封府鄢陵縣春秋鄭鄢邑縣西北有古鄢城</hi>
　初鄭武公娶申侯女姜氏<hi>是為武姜</hi>生太子寤生及叔段<lb/>
　姜氏惡寤生愛段欲立之亟請於武公弗許武公卒<lb/>
　寤生立<hi>是為莊公</hi>姜氏為段請居京<hi>京邑故城在今河南開封府滎陽縣東南</hi>
　謂之京城大叔祭仲<hi>鄭大夫與周祭伯别為一祭今河南開封府鄭州有祭城仲食</hi>
　<hi>邑也</hi>曰都城過百雉國之害也公曰姜氏欲之焉辟害<lb/>
　<hi>詩序鄭風將仲子刺莊公也不勝其母以害其弟小不忍以致大亂也</hi>大叔完聚繕甲<lb/>
　兵具卒乘<hi>詩序叔于田叔虔于京繕甲治兵多才而好勇不義而得衆</hi>将襲鄭夫<lb/>
<pb n="KR2b0037_WYG_003-5b"/>
　人<hi>姜氏</hi>將啟之公聞其期以車二百乘伐京京叛大<lb/>
　叔段段入於鄢公伐諸鄢大叔出奔共<hi>古共國今河南衛輝府輝</hi>
　<hi>縣治</hi>遂寘姜氏於城潁<hi>即臨潁故城在今河南許州臨潁縣西北</hi>而誓之曰<lb/>
　不及黄泉無相見也既而悔之潁考叔為潁谷<hi>在今河南</hi>
　<hi>河南府登封縣潁水所出</hi>封人聞之有獻於公公賜之食食舍肉<lb/>
　公問之對曰小人有母請以遺之公曰爾有母遺繄<lb/>
　我獨無語之故且告之悔對曰闕<hi>同掘</hi>地及泉隧而<lb/>
　相見其誰曰不然公從之遂為母子如初<hi>今許州襄城縣有鄭</hi>
<pb n="KR2b0037_WYG_003-6a"/>
　<hi>莊公城相傳為鄭莊公見母處</hi>
使宰咺歸魯侯仲子之賵<hi>撫鳯反公羊傳宰者何官也咺者何名也仲子者何桓之</hi>
<hi>母也何以不稱夫人桓未君也賵者何喪事有賵車馬曰賵貨財曰賻衣被曰禭</hi>
　此王室下交諸侯之始<lb/>
　<hi>金氏履祥曰左氏傳于隱公之篇多誤如仲子之賵誤以隱妻子氏之薨為仲子故此以仲子為未薨而</hi>
　<hi>王賵之為豫凶事也考文之四年成風薨五年王使榮叔歸含且賵以此例之歸賵當是惠公仲子俱殁</hi>
　<hi>之後其殁在春秋之前左氏葢誤解矣</hi>
祭伯<hi>鄭樵氏族畧周公第七子封祭杜預左傳注陳留長垣縣有祭城  今直𨽻大名府長垣縣有祭城</hi>
<pb n="KR2b0037_WYG_003-6b"/>
<hi>村</hi>如魯<lb/>
　非王命也此王臣私交之始<lb/>
<hi>辛酉</hi>五十有一年春二月己巳日有食之<lb/>
三月王崩孫林立<hi>是為桓王</hi>
鄭祭足帥師入宼<lb/>
　鄭伯為平王卿士<hi>武公莊公世為王室卿士</hi>平王貳於虢<hi>此南虢也平王</hi>
　<hi>東遷虢仲之後徙于上陽是為南虢上陽城在今河南陜州考路史虢有四一曰西虢仲所封一曰東虢</hi>
　<hi>叔所封後為鄭滅一曰南虢仲之後所徙其留岐者為小虢後為秦滅不在四虢之數一曰北虢亦仲之</hi>
<pb n="KR2b0037_WYG_003-7a"/>
　<hi>後别為男爵班固曰北虢在大陽是也大陽漢縣故城在今解州平陸縣</hi>鄭伯怨平王於<lb/>
　是周鄭交質及是平王崩王即位將畀虢公政四月鄭<lb/>
　祭足帥師取温<hi>今河南懷慶府温縣有古温城周畿内温邑</hi>之麥秋又取<lb/>
　成周<hi>注見前</hi>之禾<lb/>
武氏子求賻於魯<hi>武氏周世卿吳氏啟曰子者父老而以子攝行卿之事</hi>
齊侯<hi>僖公禄父獻公五世孫</hi>鄭伯盟於石門<hi>在今山東濟南府長清縣西南水經注水</hi>
<hi>瀆流移久已淪圮</hi>
　此諸侯特相盟之始<lb/>
<pb n="KR2b0037_WYG_003-7b"/>
桓王<lb/>
<hi>壬戌</hi>元年衞州吁弑其君完<hi>莊公子/桓公</hi>衞人殺州吁立晉<hi>是為</hi>
<hi>宣公</hi>
　初衞莊公娶齊女為夫人<hi>是為莊姜</hi>無子<hi>左傳莊姜美而無子衛人為之</hi>
　<hi>賦碩人</hi>又娶陳女<hi>是為/属媯</hi>生子蚤死陳女之娣<hi>是為戴媯</hi>生子<lb/>
　完莊公立為世子公有嬖人生子曰州吁有寵而好<lb/>
　兵公弗禁石碏<hi>衛大夫姬姓衛靖伯之後</hi>諫公又弗聴碏子厚與州<lb/>
　吁㳺碏禁之不可莊公薨世子完立<hi>是為桓公</hi>石碏乃請<lb/>
<pb n="KR2b0037_WYG_003-8a"/>
　老至是州吁弑桓公而自立未能和其民<hi>史記州吁新立好兵</hi>
　<hi>衛人皆不愛</hi>厚問於石碏碏曰王覲為可陳侯<hi>桓公鮑胡公滿十世</hi>
　<hi>孫</hi>方有寵于王若朝陳使請必可得也厚從州吁如<lb/>
　陳石碏使告于陳曰此二人者實弑寡君敢即圖之<lb/>
　陳人執之而請涖於衞<hi>請衞人自臨討之</hi>衞人使右宰醜涖<lb/>
　殺州吁於濮<hi>史記索隱濮曹衛之間賈逵言陳地非也</hi>石碏使其宰獳羊<lb/>
　肩涖殺石厚於陳迎桓公弟晉於邢<hi>周公之後今直𨽻順徳府邢臺</hi>
　<hi>縣是</hi>而立之<lb/>
<pb n="KR2b0037_WYG_003-8b"/>
<hi>甲子</hi>三年京師饑<lb/>
　告饑於魯魯為請糴於宋衞齊鄭<lb/>
鄭伯入朝<lb/>
　鄭伯朝王王不禮焉<hi>怒其取麥禾故弗禮</hi>周公<hi>桓公黒肩</hi>言於王曰<lb/>
　我周之東遷晉鄭焉依善鄭以勸來者猶懼不蔇<hi>其器</hi>
　<hi>反至也</hi>况不禮焉鄭不來矣<lb/>
<hi>乙丑</hi>四年使凡伯<hi>周公後為周卿士封凡/故城在今衛輝府輝縣</hi>聘於魯戎<hi>氐𦍑别種</hi>
<hi>居中國者杜預左傳註陳留濟陽縣有戎城今山東曹州府荷澤縣故戎城是</hi>伐之楚邱<hi>衛地今曹</hi>
<pb n="KR2b0037_WYG_003-9a"/>
<hi>州府曹縣有楚邱亭</hi>以歸<lb/>
　初戎朝於周發幣於公卿<hi>發陳財幣於公卿</hi>凡伯弗賓至是<lb/>
　凡伯聘魯還戎伐之於楚邱以歸<lb/>
<hi>丙寅</hi>五年鄭以祊<hi>注見/前</hi>易魯許田<hi>近許之田今河南許州有魯城本許田後置邑</hi>
　鄭伯請釋㤗山之祀<hi>天子有事於㤗山諸侯皆從㤗山之下諸侯各有湯沐邑鄭之</hi>
　<hi>邑在祊</hi>而祀周公<hi>成王營東都賜周公許田為魯朝宿之地後世因立公别廟焉鄭欲易許</hi>
　<hi>田恐魯公以别廟為疑故請已廢㤗山之祀而為魯祀周公</hi>以㤗山之祊易許田<lb/>
　<hi>祊近於魯許近于鄭鄭以天子不能復巡狩故各以其近者相易</hi>遂歸祊於魯後魯<lb/>
<pb n="KR2b0037_WYG_003-9b"/>
　侯軌<hi>桓公</hi>即位鄭復以璧假許田乃卒易之<hi>左傳桓公元年</hi>
　<hi>修好于鄭卒易祊田</hi>
　<hi>范氏寗曰王室微弱無復方岳之會諸侯驕慢亦廢朝覲之事故鄭以湯沐之邑易魯朝宿之田也</hi>
以虢公忌父為卿士<lb/>
　<hi>金氏履祥曰鄭伯爭政之由桓王伐鄭之故</hi>
宋公齊侯衞侯盟於瓦屋<hi>周地今開封府洧川縣有瓦屋里</hi>
　此參盟之始<hi>榖梁傳諸侯之參盟於是始胡氏傳春秋謹參盟</hi>
<hi>戊辰</hi>七年鄭伯以王命會齊侯魯侯伐宋<lb/>
<pb n="KR2b0037_WYG_003-10a"/>
　宋公不王<hi>不共王職</hi>鄭伯為王左卿士以王命告於齊魯<lb/>
　伐宋魯敗宋師於菅<hi>古頑反宋地</hi>鄭取郜<hi>宋邑在今曹州府城武縣是為</hi>
　<hi>南郜</hi>及防<hi>今山東兖州府金鄉縣西防城是</hi>歸於魯是秋宋人衞人入<lb/>
　鄭<hi>鄭不設備二國乘虗入之</hi>蔡人從之伐戴<hi>今河南歸徳府考城縣有故戴城周戴國</hi>
　鄭伯圍戴克之取三師<hi>程子鄭戴合攻取三國之衆</hi>復以齊人入<lb/>
　郕<hi>公羊作盛文王子叔武封注見前</hi>以郕不㑹王命也<hi>不㑹伐宋之命</hi>明年<lb/>
　鄭以齊魯入許<hi>許莊公奔衛見許四岳後封注  前</hi>使許大夫百里奉<lb/>
　許叔<hi>莊公弟後復入子許</hi>居許東偏公孫獲<hi>鄭大/夫</hi>居許西偏<hi>今許</hi>
<pb n="KR2b0037_WYG_003-10b"/>
　<hi>州長葛縣有東西二城即許叔與公孫獲分處地</hi>
　<hi>李氏廉曰傳言鄭伯為王左卿士鄭之所以周旋王室不過為矯假報復之私非有夾輔之誠也敗宋入</hi>
　<hi>郕入許志得意滿而有繻葛之戰矣</hi>
<hi>己巳</hi>八年魯公子翬弑其君息姑而立軌<hi>是為桓公</hi>
　翬<hi>字羽父</hi>請殺公子軌將以求太宰公曰為其少故也<lb/>
　吾將授之矣使營莵裘<hi>邑名今兖州府泗水縣有菟裘城</hi>吾將老焉<lb/>
　羽父懼反譖公於軌而請弑之公祭鍾巫<hi>公為公子時為鄭所</hi>
　<hi>獲禱於尹氏之主鍾巫遂與尹氏歸而立其主</hi>館於寪氏<hi>魯大夫</hi>羽父使賊弑<lb/>
<pb n="KR2b0037_WYG_003-11a"/>
　公立軌而討寪氏<lb/>
<hi>辛未</hi>十年宋督<hi>華父督宋/戴公孫</hi>弑其君與夷<hi>殤公</hi>及其大夫孔<lb/>
父<hi>孔子六世祖</hi>
　初宋宣公<hi>名力武公子</hi>卒舍其子與夷而立弟和<hi>是為穆公</hi>後<lb/>
　穆公疾召大司馬孔父而屬與夷焉使奉之孔父曰<lb/>
　羣臣願奉馮也<hi>馮穆公子</hi>公曰不可使馮出居於鄭遂卒<lb/>
　與夷立孔父為司馬督為太宰十年十一戰民不堪<lb/>
　命督宣言曰司馬則然遂殺孔父並弑殤公召公子<lb/>
<pb n="KR2b0037_WYG_003-11b"/>
　馮於鄭而立之<hi>是為荘公公羊傳督将弑殤公以孔父生而存殤公不可得而弑于是先</hi>
　<hi>攻孔父之家殤公救之皆死焉</hi>
魯侯會齊侯陳侯鄭伯於稷<hi>宋地</hi>以成宋亂<hi>成平也宋有亂故為</hi>
<hi>㑹欲以平之</hi>
　宋以郜<hi>國名文王之後是為北郜注見前</hi>大鼎賂魯侯齊陳鄭皆有<lb/>
　賂於是立華氏督遂相宋公魯取郜大鼎納於太廟<lb/>
　臧孫達<hi>魯孝公子彄字子臧是為僖伯其後以臧為氏子達是為哀伯</hi>諫不聽<lb/>
蔡侯鄭伯㑹於鄧<hi>今許州郾城縣鄧城是</hi>
<pb n="KR2b0037_WYG_003-12a"/>
　始懼楚也<lb/>
<hi>壬申</hi>十有一年晉曲沃敗晉師於汾隰<hi>汾水之邊左傳疏汾水出太原故汾</hi>
<hi>陽縣東南至河東汾陰縣入河州故汾陽今山西忻州靜樂縣汾陰今山西蒲  府滎河縣</hi>獲晉侯<lb/>
<hi>哀侯光</hi>晉欒成<hi>靖侯孫欒賓子賓食采於欒以邑為氏故城在今直𨽻趙州西北</hi>死之<lb/>
　晉侯侵陘庭<hi>今山西平陽府翼城縣東南有熒庭城志云即陘庭也</hi>之田陘庭<lb/>
　南鄙啟曲沃伐翼<hi>即翼城晉所都</hi>曲沃伯稱<hi>即武公莊伯子</hi>逐晉侯<lb/>
　於汾隰夜獲之及欒成<hi>謚共叔</hi>稱止之曰茍無死吾以<lb/>
　子見天子令子為上卿制晉國之政辭曰民生於三<lb/>
<pb n="KR2b0037_WYG_003-12b"/>
　事之如一父生之師教之君食之惟其所在則致死<lb/>
　焉遂鬬而死<hi>時晉人立哀侯子小子為君是為小子侯小子侯元年曲沃武公使韓萬弑哀</hi>
　<hi>侯四年武公誘小子侯而殺之虢公林父以王命立哀侯之弟緡于晉是為侯緡  韓萬曲沃桓叔孑食</hi>
　<hi>采韓原因以為氏</hi>
秋七月壬辰朔日有食之既<lb/>
<hi>甲戌</hi>十有三年蔡人衛人陳人從王伐鄭<lb/>
　王奪鄭伯政鄭伯不朝王以蔡人衛人陳人伐鄭鄭<lb/>
　伯禦之為魚麗之陳先偏後伍伍承彌縫<hi>司馬法車戰二十五</hi>
<pb n="KR2b0037_WYG_003-13a"/>
　<hi>乘為偏以車居前以伍次之承偏之隙而彌縫闕漏也五人為伍此葢魚麗陳法</hi>戰於繻葛<lb/>
　<hi>鄭地或云即長葛也今長葛縣屬許州</hi>蔡衛陳皆奔王卒亂鄭師攻之<lb/>
　王卒大敗祝聃射王中肩王亦能軍<hi>殿而不奔</hi>祝聃請從<lb/>
　之鄭伯曰君子不欲多上人況敢陵天子乎夜鄭伯<lb/>
　使祭足勞王且問左右<lb/>
<hi>乙亥</hi>十有四年北戎<hi>即山戎</hi>伐齊鄭世子忽帥師救之遂敗<lb/>
戎師<lb/>
　先是北戎侵鄭鄭人敗之<hi>鄭為三覆以侍戎戎人之前遇覆者奔祝聃逐之𠂻</hi>
<pb n="KR2b0037_WYG_003-13b"/>
　<hi>戎師前後擊之戎師大敗</hi>及是戎復伐齊齊侯使乞師於鄭鄭世<lb/>
　子忽帥師救齊大敗戎師獲其二帥大良少良甲首<lb/>
　<hi>被甲者首</hi>三百以獻於齊初魯侯未昏於齊齊侯欲以其<lb/>
　女<hi>即文姜魯桓公夫人</hi>妻忽忽辭人問其故忽曰人各有耦齊<lb/>
　大非吾耦也及敗戎師齊侯又請妻之固辭人問其<lb/>
　故忽曰無事於齊吾猶不敢今以君命奔齊之急而<lb/>
　受室以歸是以師昏也人其謂我何祭仲曰君多内<lb/>
　寵子無大援將不立三公子<hi>子突子亹子俵</hi>皆君也弗從<lb/>
<pb n="KR2b0037_WYG_003-14a"/>
<hi>丙子</hi>十有五年遷盟<hi>左傳注盟津也盟/津即孟津注見前</hi>向<hi>今懷慶也濟源縣向城是</hi>之<lb/>
民於郟<hi>即郟鄏陌注亦見前</hi>
　盟向求成於鄭<hi>王之八年以蘇忿生之田十二邑易鄭田盟向其二邑也不肯即鄭至是</hi>
　<hi>而始求成焉</hi>既而背之<hi>背鄭歸王</hi>鄭人齊人衞人伐盟向王遷<lb/>
　其民於郟<lb/>
<hi>丁丑</hi>十有六年楚僭稱王<hi>楚自熊梁八傳為若敖若敖再傳為蚡冐蚡冐之弟熊通弒蚡</hi>
<hi>冐子而自立始僭號稱王</hi>
　楚子熊通伐隨<hi>姬姓侯爵今湖北徳安府隨州春秋隨國</hi>俾請王室尊其<lb/>
<pb n="KR2b0037_WYG_003-14b"/>
　號隨為固請王不許熊通怒曰吾先鬻熊文王之師<lb/>
　也成王舉我先公令居楚蠻夷率服而王不加位我<lb/>
　自尊耳乃自立為王<hi>是為楚武諸考金氏前編於楚僭號以後  君始立之初則書</hi>
　<hi>是為某分注之處則書楚某皆削王存謚以别于周天子今依之其引用左國史記諸書則仍從原文稱</hi>
　<hi>王</hi>與隨人盟而去後周召隨侯<hi>莊王七年</hi>數以立楚為王<lb/>
　楚以隨背已伐隨熊通卒於師子熊貲立<hi>是為楚文左傳楚武</hi>
　<hi>王伐隨卒於橘木之下令尹闘祁莫敖屈重除道梁溠營軍臨隨隨人懼行成莫敖以王命入盟隨侯而</hi>
　<hi>還楚橘木山名在今湖北安陸府鍾祥縣東令尹莫敖  官名闘氏屈氏皆楚公族以邑為氏溠水名出</hi>
<pb n="KR2b0037_WYG_003-15a"/>
　<hi>今湖北徳安府隨州西北下流入溳水</hi>
<hi>庚辰</hi>十有九年鄭伯寤生卒<hi>鄭莊公卒嫡庶爭立逾二十年今依俞氏臯叙説彚輯而</hi>
<hi>以左傳作注</hi>
　鄭莊公娶鄧曼<hi>鄧國曼姓今湖北襄陽府襄陽縣有鄧縣故城春秋鄧國地</hi>生世<lb/>
　子忽<hi>是為昭公</hi>又納宋雍氏女曰雍姞生子突<hi>是為厲公</hi>又生<lb/>
　子亹子儀莊公卒忽立甫四月突自宋入於鄭忽出<lb/>
　奔<hi>雍氏宗有寵于朱誘祭仲而執之使之立突祭仲乃以厲公歸而立之昭公奔衛</hi>後祭仲<lb/>
　逐突<hi>祭仲專厲公使其婿雍糾殺之雍姬告仲仲殺糾厲公奔蔡尋入居於櫟事在王二十三年</hi>
<pb n="KR2b0037_WYG_003-15b"/>
　<hi>櫟鄭邑即陽翟注見前</hi>忽復立高渠彌弑之立子亹<hi>初莊公將以高渠彌</hi>
　<hi>為卿昭公固諌及昭公立渠彌懼其殺已遂弑之與祭仲共立子亹事在莊王二年</hi>齊人殺子<lb/>
　亹<hi>齊侯師于首止子亹會之高渠彌從祭仲稱疾不往齊人殺子亹而轘高渠彌事在莊王三年  首</hi>
　<hi>止衛地今歸徳府睢州有首鄉劉昭曰首止也</hi>祭仲立子儀子儀立十四年<lb/>
　<hi>祭仲已死</hi>突使傅瑕殺之而復入<hi>厲公自櫟侵鄭獲傅瑕傅瑕請納公遂與之盟</hi>
　<hi>傅瑕殺子儀及其二子而納厲公厲公入遂殺傅瑕事在僖王二年</hi>
<hi>甲申</hi>二十有三年使家父如魯求車<hi>公羊傳王者無求求車非禮也</hi>
王崩子佗立<hi>是為莊王</hi>
<pb n="KR2b0037_WYG_003-16a"/>
莊王<lb/>
<hi>乙酉</hi>元年衞侯朔出奔齊<lb/>
　初衞宣公烝於夷姜<hi>宣公庶母</hi>生急子<hi>急詩序史記俱作汲</hi>屬諸右<lb/>
　公子為之娶於齊而美公取之<hi>是為宣姜詩序弼風新臺衞宣納汲之妻</hi>
　<hi>作新臺於河上而要之國人惡之而作是詩</hi>生壽及朔屬夀於左公子<hi>左傳</hi>
　<hi>汪左右媵之子因以為號疏左右公子葢宣公之兄弟也</hi>夷姜縊夫人<hi>即宣姜</hi>與朔<lb/>
　搆急子公使諸齊使盗待諸莘<hi>今山東東昌府莘縣有莘亭故城春秋衞</hi>
　<hi>地</hi>壽告急子使行不可夀飲以酒載其旌以先<hi>史記宣公</hi>
<pb n="KR2b0037_WYG_003-16b"/>
　<hi>與伋白旄告盗曰見執白旄者殺之</hi>盗殺之急子至曰我之求也請殺<lb/>
　我盗又殺之<hi>詩序弼風二子乘舟思伋夀也宣公之二于交相為死國人傷而思之作是詩</hi>
　<hi>也</hi>左右公子故怨朔宣公卒朔立<hi>是為惠公</hi>四年左公子<lb/>
　洩右公子職攻衛侯立公子黔牟<hi>衞羣公子</hi>衞侯奔齊<lb/>
<hi>丁亥</hi>三年魯侯與夫人姜氏如齊齊人殺魯侯<lb/>
　魯侯及姜氏如齊齊侯<hi>襄公諸兒僖公子</hi>通焉<hi>史記襄公故嘗私通魯夫</hi>
　<hi>人及與桓公來襄公復通焉詩序齊風南山刺襄公也鳥獸之行滛乎其妹又敝笱刺文姜也齊人惡魯</hi>
　<hi>桓公微弱不能防閑文姜使至滛亂為二國患焉</hi>公謫之以告齊侯享公使<lb/>
<pb n="KR2b0037_WYG_003-17a"/>
　公子彭生乘公公薨於車<hi>史記齊襄公享公公醉使公子彭生抱公因摺其脇</hi>
　<hi>公死于車</hi>魯人告於齊曰寡君來修舊好禮成而不反無<lb/>
　所歸咎惡於諸侯請以彭生除之齊人殺彭生魯立<lb/>
　桓公子同<hi>是為莊公</hi>姜氏會齊侯於禚<hi>齊地/</hi>於防<hi>魯地注見前</hi>
　於穀<hi>齊地今山東泰安府東阿縣穀城故縣是</hi>又享之於祝邱<hi>魯地今山東沂州府</hi>
　<hi>蘭山縣即邱城是詩序齊風載驅齊人刺襄公無禮義盛其車服疾驅於通道大都與文姜滛播其惡于</hi>
　<hi>萬民焉又猗嗟刺魯莊公也不能以禮防閑其母失子之道人以為齊侯之子焉</hi>
周公黑肩謀弑王伏誅<lb/>
<pb n="KR2b0037_WYG_003-17b"/>
　周公欲弑王而立王子克<hi>莊王弟子儀</hi>辛伯<hi>周大夫</hi>告王遂<lb/>
　與王殺周公王子克奔燕<hi>南燕姞姓今衛輝府延津縣南燕故城是</hi>初子<lb/>
　儀有寵於桓王桓王屬諸周公辛伯諫曰並后<hi>妾如后</hi>
　匹嫡<hi>庶如嫡</hi>兩政<hi>臣擅/命</hi>耦國<hi>都如國</hi>亂之本也周公弗從<lb/>
　故及<lb/>
<hi>戊子</hi>四年使榮叔<hi>周大夫榮/氏叔字</hi>錫魯桓公命<hi>追命以褒之</hi>
王姬歸於齊<lb/>
　王使單伯<hi>文獻通考單姬姓伯爵國在畿内世為王卿士</hi>送王姬<hi>送公羊榖梁作逆以</hi>
<pb n="KR2b0037_WYG_003-18a"/>
　<hi>單伯為魯大夫與左傳異</hi>魯築王姬之館於外<hi>天子嫁女于諸侯使諸侯同姓者主</hi>
　<hi>之魯侯奉命主王姬之婚方在諒闇故築舍于外</hi>王姬歸於齊尋卒<lb/>
　<hi>孫氏覺曰齊為魯世讐而魯主其婚又在衰絰之中不書王姬之歸無以見魯之失禮王之失命也</hi>
<hi>辛夘</hi>七年紀侯大去其國<hi>左傳注大去者不反之辭</hi>
　齊人遷紀郱<hi>漢書作缾今山東青州府臨朐縣缾縣故城是</hi>鄑<hi>今山東萊州府昌邑縣訾</hi>
　<hi>亭社是</hi>郚<hi>今青州府安邱/縣郚城故城是</hi>紀季以酅<hi>户圭反今青州府臨淄縣酅亭是</hi>
　入於齊<hi>左傳疏釋例齊侯鄭伯詐朝於紀以襲之紀人大懼謀難於魯請王命以求成於齊魯告</hi>
　<hi>不能齊遂逼之遷其三邑紀有旦夕之危故分季以酅請事於齊</hi>紀侯不能下齊以<lb/>
<pb n="KR2b0037_WYG_003-18b"/>
　與紀季於是大去其國<hi>釋例紀侯自以列國不忍屈臣于齊以國與季脱身外寓</hi>
　<hi>社稷有奉故不言滅不見廹逐故不言奔</hi>違齊難也<hi>違去也</hi>
　<hi>陸氏淳曰失國而曰大去何也紀侯賢而無罪怙力者并之故力不足者君子不咎之不曰出奔所以怙</hi>
　<hi>紀惡齊也不書滅不絶其祀也</hi>
<hi>壬辰</hi>八年冬齊人宋人魯人陳人蔡人伐衞<lb/>
　衞侯朔居齊八年至是齊侯會諸侯以納之<lb/>
<hi>癸巳</hi>九年春王使子突救衞<lb/>
　王人子突救衞弗克朔遂入於衛殺左右公子<hi>洩職</hi>而<lb/>
<pb n="KR2b0037_WYG_003-19a"/>
　復立黔牟奔於周<lb/>
<hi>甲午</hi>十年夏四月辛卯夜恒星不見夜中星隕如雨<hi>左傳注日</hi>
<hi>光不匿恒星不見疏夜者自昏至旦之總名但此經下言夜中則上言夜者夜未至中謂初昏之後耳非竟夜</hi>
<hi>不見星也</hi>
<hi>乙未</hi>十有一年齊無知弑其君諸兒<lb/>
　齊侯使連稱管至父<hi>二人皆齊大夫</hi>戍葵邱<hi>此齊葵邱在青州府臨淄縣西</hi>
　𤓰期而往曰及𤓰而代期戍公問不至請代又弗許<lb/>
　二人怒因公孫無知以作亂<hi>僖公母弟夷仲年生無知有寵於僖公衣服禮</hi>
<pb n="KR2b0037_WYG_003-19b"/>
　<hi>秩如適襄公絀之故二人因之作亂</hi>遂弑襄公<hi>公逰姑棼遂田貝邱見大豕從者曰公子彭生</hi>
　<hi>也公怒射之豖人立而啼公懼墜於車傷足喪屨誅屨于徒人費鞭之見血費走出遇賊于門賊刼之費</hi>
　<hi>袒而示之背請先入伏公而出鬬死于門中賊遂入見公之足於戸下遂弑之  姑棼即薄姑注見前貝</hi>
　<hi>邱齊地今青州府博興縣南有貝中衆</hi>而立無知<lb/>
<hi>丙申</hi>十有二年齊人殺無知公子小白立<hi>是為桓公</hi>
　無知嘗虐於雍廩<hi>史記作雍林賈逵曰渠邱大夫也  今臨淄縣有渠邱亭</hi>既立<lb/>
　雍廩殺無知初襄公立無常<hi>政令無常</hi>鮑叔牙<hi>齊大夫以邑為氏</hi>
　曰君使民慢亂將作矣奉公子小白<hi>僖公庶子</hi>奔莒<hi>嬴姓國子</hi>
<pb n="KR2b0037_WYG_003-20a"/>
　<hi>爵注見前</hi>亂作管夷吾<hi>史記潁上人氏族畧夷吾出自周穆王</hi>召忽奉公子<lb/>
　糾<hi>小白庶兄</hi>奔魯魯聞無知死伐齊納子糾小白已自莒<lb/>
　先入<hi>史記齊大夫高徯先陰召小白于莒魯納子糾使管仲遮莒道射中小白帶鈎小白佯死管仲</hi>
　<hi>便人馳報魯魯送糾者行益遲至齊則小白已入高徯立之  高徯齊文公子高之孫以名為氏</hi>發<lb/>
　兵拒魯戰於乾時<hi>乾音干齊地左傳注時水支流旱則竭涸故曰乾時  時水在今青</hi>
　<hi>州府博興縣南</hi>魯師敗走鮑叔牙帥師言於魯曰子糾親也<lb/>
　請君討之管召讐也請受而甘心焉乃殺子糾於生<lb/>
　竇<hi>史記作笙瀆賈逵曰句瀆也地在今曹州府荷澤縣北</hi>召忽死之管仲請囚<lb/>
<pb n="KR2b0037_WYG_003-20b"/>
　<hi>國語齊桓公使請管仲於魯魯莊公以問施伯施伯曰管子天下之才也所在之國必得志于天下請殺</hi>
　<hi>而以屍授之莊公將殺仲齊使者請生致之莊公遂束縳以與齊</hi>鮑叔受之及堂阜<lb/>
　<hi>齊地在今沂州府䝉陰縣西北</hi>而税<hi>同/脱</hi>之<hi>左傳注䝉陰有夷吾亭鮑叔解夷吾縳于此</hi>
齊以管夷吾為相<lb/>
　鮑叔以管仲至齊三釁<hi>以香薫之曰釁</hi>三沐之齊侯親逆於<lb/>
　郊與之坐而問焉對輙稱善乃以為相號曰仲父仲<lb/>
　為政四民不使雜處<hi>國語管子對桓公曰四民者雜處則其言哤其事易聖王之處</hi>
　<hi>士就閒燕處工使就官府處商就市井處農就田野少而習焉其心安焉不見異物而遷焉是故其父兄</hi>
<pb n="KR2b0037_WYG_003-21a"/>
　<hi>之教不肅而成子弟之學不勞而能</hi>制國為二十一鄉<hi>國語管子制工商之鄉六士鄉</hi>
　<hi>十五公帥十一鄉國子帥五鄉高子帥五鄉  士鄉管子作士農之鄉</hi>作内政<hi>國政也</hi>以<lb/>
　寄軍令<hi>軍令寄託于國政若有征伐鄰國不知也國語管子制五家為軌軌為之長十軌為里里</hi>
　<hi>置有司四里為連連為之長十連為鄉鄉有良人焉以為軍令五家為軌故五人為伍軌長帥之十軌為</hi>
　<hi>里故五十人為小戎里有司帥之四里為速故二百人為卒連長帥之十連為鄉故二千人為旅鄉良人</hi>
　<hi>帥之五鄉一帥故萬人為一軍五鄉之帥帥之伍之人世同居少同逰故夜戰聲相聞足以不乖晝戰目</hi>
　<hi>相視足以相識其歡欣足以相死居同樂行同和死同哀是故守則同固戰則同强</hi>官山海以<lb/>
　準輕重<hi>管子書桓公曰何以富國對曰惟官山海可耳謹鹽筴與鉄官之數其餘輕重準此而行</hi>
<pb n="KR2b0037_WYG_003-21b"/>
　立三選以擇賢<hi>國語鄉長進賢公親見之遂使役官官長期而書伐以告且選擇其賢者</hi>
　<hi>而用之公訾相其質觀其所能升以為上卿之贊是為三選</hi>分五屬以布憲<hi>管子書五</hi>
　<hi>屬立五大夫各治一屬正月之朝君乃出令布憲五屬大夫皆受憲於君</hi>重農以勸穀帛<lb/>
　<hi>管子書粟重則萬物輕粟輕則萬物重兩者不衡立故殺去商賈之利而益農夫之事則田野闢而農勸</hi>
　<hi>其事又曰榖為君幣為下故五榖粟米者民之司命黄金力布者民之通貨</hi>贖罪以備器<lb/>
　械<hi>管子書因罰備器械制重罪贖以犀甲一㦸輕罪贖以鞼盾一戰小罪謫以金美金以鑄劒㦸惡金</hi>
　<hi>羡以鑄鉏夷斤欘</hi>厚聘幣反侵地<hi>國語桓公曰吾欲從事于諸侯管仲曰審吾封疆而</hi>
　<hi>反其侵地重為之皮幣以驟聘頫于諸侯則四鄰之國親矣</hi>以親諸侯齊侯悉從<lb/>
<pb n="KR2b0037_WYG_003-22a"/>
　之故仲得盡其才而伯功立<lb/>
<hi>丁酉</hi>十有三年魯敗齊師於長勺<hi>魯地春秋彚纂路氏曰成王以商民六族錫魯</hi>
<hi>公有長勺氏此商民所居也</hi>
　齊伐魯魯侯將戰曹劌<hi>魯人</hi>請從公與之乘戰於長<lb/>
　勺公將鼓之劌曰未可齊人三鼓劌曰可矣齊師敗<lb/>
　績公將馳之劌曰未可下視其轍登軾而望之曰可<lb/>
　矣遂逐齊師既克公問其故對曰夫戰勇氣也一鼓<lb/>
　作氣再而衰三而竭彼竭我盈故克之夫大國難測<lb/>
<pb n="KR2b0037_WYG_003-22b"/>
　也懼有伏焉吾視其轍亂望其旗靡故逐之<lb/>
楚敗蔡師於莘<hi>蔡地在今河南汝寧府汝陽縣</hi>以蔡侯獻舞<hi>哀侯蔡仲十世孫</hi>
歸<lb/>
　蔡侯娶於陳息侯<hi>今河南光州息縣有古息里即息侯國</hi>亦娶焉息媯<lb/>
　將歸過蔡蔡侯止而見之弗賓息侯聞之怒使告楚<lb/>
　曰伐我我求救於蔡而伐之楚子從之敗蔡師於莘<lb/>
　執蔡侯以歸<hi>史記楚世家文王伐蔡虜哀侯已而釋之</hi>蔡侯繩<hi>譽也</hi>息媯以<lb/>
　語楚子楚子如息以食入享遂滅息而納息媯息媯<lb/>
<pb n="KR2b0037_WYG_003-23a"/>
　不言楚子問之對曰吾一婦人而事二夫縱不能死<lb/>
　又奚言楚子以蔡侯滅息遂復伐蔡入之<hi>邵子經世書自是江</hi>
　<hi>漢之國皆服于楚</hi>
齊師滅譚<hi>今山東濟南府厯城縣有譚城古譚國</hi>
　齊侯之出也過譚譚不禮焉及其入也諸侯皆賀譚<lb/>
　又不至齊師滅譚譚子奔莒<lb/>
　<hi>陳氏傳良曰滅國始于此春秋滅國三十六五伯為之也</hi>
<hi>己亥</hi>十有五年王崩子胡齊立<hi>是為僖王</hi>
<pb n="KR2b0037_WYG_003-23b"/>
宋萬弑其君捷<hi>莊公馮之子閔公</hi>及其大夫仇牧<lb/>
　初宋伐魯戰於乘邱<hi>魯地故城在今山東兖州府滋陽縣西北</hi>魯侯以金<lb/>
　僕姑<hi>矢名</hi>射南宫長萬<hi>米大/夫</hi>公右歂孫生摶之<hi>摶取也</hi>宋<lb/>
　人請萬萬歸宋公靳之<hi>戯而相愧曰靳</hi>曰始吾敬子今子魯<lb/>
　囚也萬病之遂弑閔公於䝉澤<hi>今河南歸徳府商邱縣蒙縣故城是</hi>遇<lb/>
　仇牧於門批而殺之<hi>公羊傳萬與閔公博婦人皆在側萬曰甚矣魯侯之美也天下</hi>
　<hi>諸侯宜為君者魯侯耳閔公矜此婦人妬其言顧曰此虜也爾虜焉故魯侯之美惡乎至萬怒搏閔公絶</hi>
　<hi>其脰仇牧聞君弑趨而至遇之于門手劒而叱之萬臂摋仇牧碎其首齒著乎門闔</hi>遇太宰督<lb/>
<pb n="KR2b0037_WYG_003-24a"/>
　於東宫之西又殺之立于㳺<hi>宋之公子</hi>羣公子奔蕭<hi>宋邑今江</hi>
　<hi>南徐州府蕭縣故蕭城是</hi>公子御説<hi>莊公/子</hi>奔亳<hi>即亳城/注見前</hi>南宫牛<hi>萬之</hi>
　<hi>子</hi>猛獲<hi>萬之/黨</hi>帥師圍亳蕭叔大心<hi>蕭大夫</hi>及戴武宣穆<lb/>
　莊之族以曹師伐之<hi>武王弟振鐸封曹注見前</hi>殺南宫牛於師殺<lb/>
　子㳺於宋立御説<hi>是為桓公</hi>猛獲奔衞萬奔陳宋人請猛<lb/>
　獲於衞亦請萬於陳以賂歸皆醢之<hi>陳使婦人飲萬酒而以犀革裹</hi>
　<hi>之比及宋手足皆見</hi>
僖王<lb/>
<pb n="KR2b0037_WYG_003-24b"/>
<hi>庚子</hi>元年齊侯宋人蔡人邾人<hi>邾國曹姓/注見前</hi>㑹於北杏<hi>齊地在今</hi>
<hi>山東㤗安府東阿縣北</hi>
　宋有弑君之亂齊侯欲修伯業會於北杏以平之<hi>齊桓</hi>
　<hi>公衣裳之㑹一</hi>
　<hi>胡氏安國曰春秋之世以諸侯而主天下㑹盟之政自北杏始其後宋襄晉文楚莊秦穆交主夏盟跡此</hi>
　<hi>而為之者也</hi>
齊人滅遂<hi>舜之後今兖州府寧陽縣北有遂鄉春秋遂國</hi>
　北杏之㑹遂人不至齊滅遂而戍之後遂人飲戍者<lb/>
<pb n="KR2b0037_WYG_003-25a"/>
　酒醉而殺之齊人殱焉<lb/>
魯侯㑹齊侯盟於柯<hi>左傳注此柯濟北東阿齊之阿邑猶祝柯今為祝阿今兖州府陽殺</hi>
<hi>縣東北有阿城鎮即春秋齊阿邑</hi>
　魯侯將盟曹沬<hi>左傳疏曹劌史記作曹沬</hi>以匕首刼齊侯於壇上<lb/>
　曰反魯之侵地公許之曹沬去匕首北面就臣位公<lb/>
　後悔欲無與魯地而殺曹沬管仲曰棄信於諸侯不<lb/>
　可於是歸地於魯諸侯聞之皆信齊而欲附焉<hi>公羊傳齊</hi>
　<hi>桓之信著于天下自柯之盟始</hi>
<pb n="KR2b0037_WYG_003-25b"/>
<hi>辛丑</hi>二年命單伯㑹諸侯<hi>齊陳曹</hi>伐宋<lb/>
　宋人背北杏之㑹諸侯伐宋齊侯請師於王王命單<lb/>
　伯㑹之取成於宋而還<lb/>
單伯㑹齊侯宋公衛侯鄭伯於鄄<hi>衛邑今曹州府濮州鄄城故城是</hi>
　宋服故也<hi>齊桓公衣裳之㑹二</hi>
<hi>壬寅</hi>三年齊侯宋公陳侯衞侯鄭伯㑹於鄄<lb/>
　齊始覇故諸侯復㑹焉<hi>齊桓公衣裳之㑹三</hi>
<hi>癸夘</hi>四年命曲沃伯稱為晉侯<lb/>
<pb n="KR2b0037_WYG_003-26a"/>
　曲沃伯伐晉侯緡滅之盡以其寶器賂王王使虢公<lb/>
　命曲沃伯以一軍為晉侯<hi>自桓叔始封曲沃至是凡六十七年</hi>
夏宋人齊人衛人伐鄭冬齊侯宋公魯侯陳侯衛侯鄭<lb/>
伯許男<hi>莊公弟穆公新城</hi>滑伯<hi>今河南河南府偃師縣/有緱氏故城春秋滑國</hi>滕子<hi>文王</hi>
<hi>子叔繡封滕注見前</hi>同盟於幽<hi>宋地在今河南歸徳府考城縣界</hi>
　鄭人侵宋諸侯為宋故伐鄭冬同盟於幽鄭成也<hi>齊桓</hi>
　<hi>公衣裳之㑹四</hi>
楚滅鄧<hi>鄧國注見前</hi>
<pb n="KR2b0037_WYG_003-26b"/>
　初楚子伐申過鄧鄧侯曰吾甥也止而享之騅甥聃<lb/>
　甥養甥<hi>皆鄧之甥仕于舅氏</hi>請殺楚子曰亡鄧國者必此人也<lb/>
　若不早圖後君噬臍何及<hi>若嚙腹臍喻不可及</hi>鄧侯弗從還年<lb/>
　<hi>伐申還之年</hi>楚子伐鄧至是滅之<lb/>
蒍國<hi>周大夫</hi>以晉師殺夷詭諸<hi>亦周大夫夷亦地名</hi>周公忌父出奔<lb/>
虢<lb/>
　初曲沃伯伐夷執夷詭諸蒍國請而免之既而弗報<lb/>
　<hi>詭諸不報施于蒍國</hi>故蒍國作亂謂晉人曰與我伐夷而取其<lb/>
<pb n="KR2b0037_WYG_003-27a"/>
　地遂以晉師伐夷殺夷詭諸周公忌父出奔虢<hi>避蒍國之</hi>
　<hi>難後惠王立復之</hi>
<hi>甲辰</hi>五年王崩太子閬立<hi>是為惠王</hi>
秦徙都雍<hi>今陜西鳳翔府鳳翔縣有雍縣故城元和志春秋時秦都</hi>
　初秦寧公<hi>文公孫</hi>自汧渭之間徙居平陽<hi>今鳳翔府岐山縣平陽故</hi>
　<hi>城是</hi>至是徳公立<hi>寧公子武公弟</hi>徙雍居大鄭宫以犠三百牢<lb/>
　祠鄜畤初作伏祠<hi>孟康曰六月伏日也周時無至此乃行之師古曰伏者謂陰氣將起</hi>
　<hi>廹于殘陽而未得升故為獻伏因名伏日也立秋後以金代火金畏于火故至庚日必伏庚金也</hi>磔<lb/>
<pb n="KR2b0037_WYG_003-27b"/>
　狗邑四門以禦蠱<hi>蠱者熱夀惡氣狗陽畜故磔以禦之</hi>
惠王<lb/>
<hi>乙巳</hi>元年春三月日有食之<lb/>
虢公晉侯來朝<lb/>
　王饗禮命之宥<hi>宥助也命之幣物以助勸敬</hi>皆賜玉五㲄<hi>音角亦作珏雙</hi>
　<hi>玉也</hi>馬三匹<hi>左傳非禮也王命諸侯名位不同禮亦異數不以禮假人</hi>
使原伯<hi>文王第十六子封原今懷慶府濟源縣古原城是也其後世為王室卿士</hi>逆后於陳<lb/>
陳媯歸於京師<hi>是為惠后</hi>
<pb n="KR2b0037_WYG_003-28a"/>
　虢晉朝王鄭伯以齊執其卿<hi>鄭不朝齊齊人執鄭詹</hi>求王為援<lb/>
　亦在周倡義為王定昏使原伯逆王后於陳陳媯歸<lb/>
　於京師<lb/>
　<hi>金氏履祥曰三年之喪自天子達虢晉不能以禮導王而亟為迎昏非禮矣</hi>
<hi>丙午</hi>二年蒍國邊伯詹父子禽祝跪五大夫以王子頽作<lb/>
亂<lb/>
　初王姚<hi>莊王妾</hi>嬖於莊王生子頽子頽有寵蒍國為之<lb/>
　師及王即位取蒍國之圃以為囿邊伯之宫近於王<lb/>
<pb n="KR2b0037_WYG_003-28b"/>
　宫王取之又奪于禽祝跪與詹父田而收膳夫<hi>石逹也</hi>
　之秩故蒍國邊伯石速詹父子禽祝跪作亂因蘇氏<lb/>
　<hi>司寇蘇忿生食采於温亦曰蘇城其後為王卿士桓王八年以蘇之十二邑與鄭故怨</hi>秋五大<lb/>
　夫<hi>石速為士不在五大夫數</hi>奉子頽以攻王不克出奔温蘇子奉<lb/>
　子頽奔衛衛人燕人<hi>南燕也</hi>來寇立子頽<lb/>
<hi>丁未</hi>三年王居於櫟<hi>注見前</hi>
　鄭伯和王室不克執燕仲父<hi>南燕伯</hi>遂以王歸王處於<lb/>
　櫟秋王及鄭伯入於鄔<hi>桓王時所取鄭邑今河南府偃師縣鄔聚是</hi>遂入<lb/>
<pb n="KR2b0037_WYG_003-29a"/>
　成周取其寶器而還<lb/>
<hi>戊申</hi>四年虢公鄭伯奉王歸於王城誅子頽及五大夫<lb/>
　虢公鄭伯胥命於弭<hi>鄭地在今開封府宻縣界</hi>同伐王城鄭伯將<lb/>
　王自圉門入虢叔自北門入殺子頽及五大夫王與<lb/>
　鄭伯武公之畧<hi>界也</hi>自虎牢以東<hi>鄭武公傅平王平王賜之虎牢以東後失</hi>
　<hi>其地故王復與之而虎牢即制邑周穆王時有高奔戎生捕虎于葭中  獻之王王命之為柙畜之東虞</hi>
　<hi>是為虎牢後名成臯故城在今開封府汜水縣</hi>五月鄭伯卒<hi>子㨗立是為文公</hi>王巡<lb/>
　虢守<hi>巡守于虢</hi>虢公為王宫於玤<hi>虢地在今河南府澠池縣界</hi>王與之<lb/>
<pb n="KR2b0037_WYG_003-29b"/>
　酒泉<hi>春秋彚纂酒泉周邑今陜西同州有甘泉水出匱谷中造酒尤美名酒泉</hi>
<hi>己酉</hi>五年陳人殺其公子禦寇公子完奔齊<hi>是為田齊之祖</hi>
　初陳厲公<hi>名佗桓公弟</hi>生完周史有以周易見陳侯者陳<lb/>
　侯使筮之遇觀之否曰是謂觀國之光利用賓于王<lb/>
　此其代陳有國乎不在此其在異國非此其身在其<lb/>
　子孫光逺而自他有耀者也若在異國必姜姓也姜<lb/>
　大嶽之後也山嶽則配天物莫能兩大陳衰此其昌<lb/>
　乎至是陳人殺太子禦寇<hi>史記陳宣公有嬖姬生子欵欲立之故殺禦寇  陳</hi>
<pb n="KR2b0037_WYG_003-30a"/>
　<hi>宣公名杵臼桓公子</hi>禦寇素愛完完懼禍及已乃奔齊齊侯使<lb/>
　為卿辭曰覊旅之臣幸若獲宥君之惠也敢辱高位<lb/>
　乃使為工正完之奔齊始易陳氏為田氏<hi>史記正義完既奔齊</hi>
　<hi>不欲稱本國故號故改陳為田完卒謚敬仲</hi>
楚熊惲弑其君囏<hi>即杜敖楚文子</hi>而自立<hi>是為楚成</hi>
　杜敖欲殺其弟熊惲惲奔隨遂與隨襲殺杜敖而代<lb/>
　其位<lb/>
<hi>庚戌</hi>六年楚人入獻賜楚子胙<lb/>
<pb n="KR2b0037_WYG_003-30b"/>
　熊惲初即位布徳施惠結好於諸侯<hi>春秋書荆人來聘公羊傳始能</hi>
　<hi>聘也</hi>使人入獻於天子天子賜胙曰鎮爾南方夷越之<lb/>
　亂無侵中國<lb/>
<hi>壬子</hi>八年夏六月辛未朔曰有食之<lb/>
晉侯<hi>武公子獻公詭諸</hi>盡殺其羣公子<lb/>
　晉桓莊之族逼<hi>曲沃桓叔莊伯之子孫</hi>晉侯患之士蒍<hi>周杜伯子隰叔</hi>
　<hi>之後隰叔為晉士師以官為氏</hi>曰去富子<hi>二族之富强者</hi>則羣公子可謀也<lb/>
　已晉侯曰爾試其事士蒍與羣公子謀譛富子而去<lb/>
<pb n="KR2b0037_WYG_003-31a"/>
　之又使殺游氏之二子<hi>亦桓莊族</hi>告晉侯曰可矣不過二<lb/>
　年君必無患士蒍使羣公子盡殺游氏之族城聚<hi>晉邑</hi>
　<hi>即南絳故城在今山西絳州絳縣亦曰車箱城</hi>而處之於是晉侯圍聚盡殺<lb/>
　羣公子以士蒍為大司空城絳<hi>武公所都故城在今絳州北</hi>以深<lb/>
　其宫羣公子或亡奔虢虢以故再侵晉晉侯欲伐之<lb/>
　士蒍曰不可虢公驕若驟得勝於我必棄其民無衆<lb/>
　而後伐之欲禦我誰與且亟戰將饑<lb/>
<hi>癸丑</hi>九年冬十有二月癸亥朔日有食之<lb/>
<pb n="KR2b0037_WYG_003-31b"/>
<hi>甲寅</hi>十年齊侯宋公魯侯陳侯鄭伯同盟於幽<lb/>
　陳鄭服也<hi>齊桓公衣裳之㑹五</hi>
<hi>乙夘</hi>十有一年齊人伐衛衛人及齊人戰衛人敗績<lb/>
　王使召伯廖<hi>王卿士</hi>錫齊侯命<hi>命為方伯</hi>且使伐衛以其立<lb/>
　子頺也於是齊侯伐衛戰敗衛師數之以王命取賂<lb/>
　而還<lb/>
　<hi>髙氏䦎曰衛助子頽篡王齊為伯主不能奔救及鄭伯既納王王錫齊侯命使討之于是乎伐衛曰伐者</hi>
　<hi>討得其罪也然既敗衛乃取賂而還嗟夫齊桓以能奬王室覇諸侯而所為乃若是</hi>
<pb n="KR2b0037_WYG_003-32a"/>
秋楚伐鄭齊人宋人魯人救鄭<lb/>
　楚令尹子元<hi>楚文弟</hi>伐鄭入於桔柣之門<hi>鄭逺郊名</hi>子元鬭<lb/>
　禦疆鬬梧取之不比為斾<hi>子元自與三子特建斾以居前</hi>鬭班<hi>若敖孫</hi>
　王孫游王孫喜殿衆軍入自純門<hi>鄭外郭門</hi>及逵市<hi>鄭郭内市</hi>
　縣門不發楚言而出<hi>鄭示楚閒暇故不閉城門出兵而效楚言</hi>子元曰鄭<lb/>
　有人焉諸侯救鄭楚師夜遁<lb/>
<hi>丁巳</hi>十有三年命虢公討樊<hi>注見前</hi>執樊皮以歸<lb/>
　樊皮叛王王命虢公討之夏四月虢公入樊執樊仲<lb/>
<pb n="KR2b0037_WYG_003-32b"/>
　皮歸於京師<lb/>
秋九月庚午朔日有食之<lb/>
齊人伐山戎<lb/>
　山戎伐燕<hi>北燕召公之後注見前</hi>燕告急於齊齊侯救燕遂伐<lb/>
　山戎至於孤竹<hi>注見前</hi>而還燕君送齊侯遂入齊境齊<lb/>
　侯曰非天子諸侯相送不出境吾不可以無禮於燕<lb/>
　於是分溝割燕君所至與燕<hi>史記正義滄州長蘆縣有燕留城即齊桓公分</hi>
　<hi>溝割燕君所至地長蘆今直𨽻天津府天津縣</hi>命燕君復修召公之政納貢<lb/>
<pb n="KR2b0037_WYG_003-33a"/>
　於王如成康之時諸侯聞之皆從齊<hi>管子書桓公未至卑耳之溪十</hi>
　<hi>里見人長尺而人物具冠右袪衣公問管仲仲曰登山之神有俞兒者伯王興則見袪衣示前有水也右</hi>
　<hi>袪示從右涉也至卑耳之溪有贊水者曰從左方涉其深及冠從右方涉其深及膝乃右涉韓非子桓公</hi>
　<hi>自孤竹反迷失道管仲曰老焉之智可用也乃放老馬而隨之遂得道山中無水隰朋曰蟻冬居山之陽</hi>
　<hi>夏居山之隂蟻壤一寸而仞有水乃掘地得水</hi>
楚人殺令尹子元以鬬穀<hi>奴走切</hi>於菟<hi>音烏/徒</hi>為令尹<hi>即子文鬬</hi>
<hi>伯比子楚人謂乳曰榖謂虎為於菟子文初生于䢵虎乳之故云</hi>
　初子元欲蠱文夫人<hi>即息媯蠱謂惑以滛事</hi>為館於其宫側而<lb/>
<pb n="KR2b0037_WYG_003-33b"/>
　振萬焉<hi>振動萬舞也</hi>夫人聞之泣曰先君以是舞也習戎<lb/>
　備也今令尹不尋諸仇讐而於未亡人之側不亦異<lb/>
　乎御人以告子元於是子元伐鄭既歸而處王宫鬬<lb/>
　射師<hi>即闘亷若敖子</hi>諫執而牿之申公鬬班遂殺子元鬬穀<lb/>
　於菟為令尹自毁其家以紓楚國之難<lb/>
<hi>己未</hi>十有五年魯侯同卒慶父弑其君之子般而立啓方<lb/>
<hi>史記作開莊公少子是為閔公</hi>
　初魯侯築臺臨黨氏<hi>魯大夫</hi>見孟任<hi>黨氏/女</hi>從之閟<hi>音秘不從</hi>
<pb n="KR2b0037_WYG_003-34a"/>
　<hi>公也</hi>以夫人許之割臂盟公生子般雩<hi>祭名首夏祭天祈雨</hi>講於<lb/>
　黨氏女公子<hi>般之妹</hi>觀之圉人犖自墻外與之戲子般<lb/>
　鞭之公曰不如殺之犖有力焉公疾問後於叔牙<hi>史記</hi>
　<hi>莊公有三弟長曰慶父次曰叔牙次曰季友</hi>對曰慶父材問於季友對曰<lb/>
　臣以死奉般公曰鄉者牙曰慶父材季友以君命酖<lb/>
　叔牙曰飲此則有後於魯國不然死且無後飲之卒<lb/>
　立叔孫氏公薨子般即位次於黨氏慶父使圉人犖<lb/>
　賊子般于黨氏季友奔陳慶父立啓方<hi>史記荘公娶齊女曰哀姜</hi>
<pb n="KR2b0037_WYG_003-34b"/>
　<hi>無于其娣曰叔姜生子開慶父與哀姜通欲立其姊之子故殺般而立子開</hi>
<hi>庚申</hi>十有六年晉滅耿<hi>周同姓國漢書地理志河東郡皮氏有耿郷故耿國  度氏今絳州</hi>
<hi>河津縣</hi>霍<hi>即霍叔邑/注見前</hi>魏<hi>亦周同姓國元和志古魏城在芮城縣北今山西解州芮城縣東北</hi>
<hi>有河北故城即魏城也</hi>封趙夙<hi>造父/之後</hi>於耿畢萬<hi>畢公之後以畢為氏</hi>於魏<lb/>
　晉侯作二軍公將上軍太子申生將下軍趙夙御戎<lb/>
　畢萬為右以滅耿滅霍滅魏還為太子城曲沃賜趙<lb/>
　夙耿賜畢萬魏以為大夫士蒍曰太子不得立矣分<lb/>
　之都城而位以卿先為之極又焉得立不如逃之為<lb/>
<pb n="KR2b0037_WYG_003-35a"/>
　吳㤗伯不亦可乎卜偃<hi>晉掌卜之大夫</hi>曰畢萬之後必大萬<lb/>
　盈數也魏大名也以是始賞天啓之矣<hi>萬之後為戰國魏夙之後</hi>
　<hi>為戰國趙</hi>
<hi>辛酉</hi>十有七年魯慶父弑其君啟方季友立公子申<hi>是為僖公</hi>
誅慶父<lb/>
　魯侯立請於齊召季友季友自陳來歸公之傅奪卜<lb/>
　齮<hi>魯大夫</hi>田公弗禁慶父使卜齮賊公于武闓<hi>宫中門謂之闈</hi>
　季友以子申適邾<hi>申閔公庶兄莊公子</hi>慶父奔莒<hi>史記魯人欲誅慶父慶父</hi>
<pb n="KR2b0037_WYG_003-35b"/>
　<hi>恐奔莒</hi>乃入立之以賂求慶父於莒莒人歸之及宻<hi>左傳</hi>
　<hi>注宻魯地琅玡費縣北有宻如亭  費縣今屬山東沂州府</hi>乃縊<hi>其後為仲孫氏亦曰孟氏</hi>閔<lb/>
　公之死哀姜興知之<hi>史記閔公二年慶父與哀姜通益甚哀姜欲立之故使弑公</hi>
　故孫於邾齊人殺之於夷<hi>魯地</hi>以其尸歸魯人請而塟<lb/>
　之<lb/>
狄入衛<hi>狄史記作翟黄帝之裔處北地後徙西河上黨中山其種有赤狄白狄</hi>
　狄人伐衛衛侯<hi>懿公弟惠公子</hi>好鶴有乘軒者將戰國人受<lb/>
　甲者皆曰使鶴戰於滎澤<hi>左傳注此滎澤當在河北</hi>衛師敗績遂<lb/>
<pb n="KR2b0037_WYG_003-36a"/>
　滅衛宋公<hi>桓公御説</hi>迎衛之遺民渡河立昭伯之子申<hi>是為</hi>
　<hi>戴公</hi>以廬於曹<hi>詩作漕通典滑州白馬縣衛漕邑城按滑州今衛輝府滑縣有白馬故</hi>齊<lb/>
　侯使公子無虧帥車三百乘甲士三千人戍曹<hi>史記自惠</hi>
　<hi>公朔讒殺太子伋至于懿公衛人不服嘗欲敗之狄殺懿公衛人思立伋後伋子已死伋同母弟二人其</hi>
　<hi>一曰黔牟嘗立八年又去其二曰昭伯頑昭伯黔牟皆已死故立昭伯子申</hi>
<hi>壬戌</hi>十有八年齊師宋師曹師次於聶北<hi>今山東東昌府聊城縣有聶城</hi>
<hi>齊西界近邢地</hi>救邢邢遷於夷儀<hi>故城在今直𨽻順德府邢臺縣西俗謂之隨宜城</hi>諸<lb/>
侯城邢<lb/>
<pb n="KR2b0037_WYG_003-36b"/>
　狄伐邢諸侯救邢邢人潰出奔師師遂逐狄人具邢<lb/>
　器用而遷之師無私焉夏邢遷於夷儀諸侯城之<lb/>
楚人伐鄭<hi>春秋于是年荆始書楚</hi>
　鄭即齊故也<lb/>
齊侯宋公魯侯鄭伯曹伯<hi>昭公班叔振鐸十二世孫</hi>邾人㑹於檉<hi>左傳</hi>
<hi>作犖春秋彙纂檉即犖也今河南陳州府淮寧縣西北有犖城亦作澇</hi>
　謀救鄭也<hi>齊桓公衣裳之會六</hi>
<hi>癸亥</hi>十有九年諸侯城楚邱<hi>今衛輝府滑縣東有衛南廢縣即齊桓公為衛所築地非</hi>
<pb n="KR2b0037_WYG_003-37a"/>
<hi>戎伐凡伯之楚邱也</hi>
　齊侯率諸侯城楚邱以封衛衛戴公卒齊侯立其弟<lb/>
　燬為衛君<hi>是為文公</hi>齊侯既遷邢於夷儀又封衛於楚邱<lb/>
　邢遷如歸衛國忘亡<hi>詩序衛風木𤓰美齊桓公也衛國有狄人之敗出廬于漕桓公</hi>
　<hi>救而封之遺之車馬器服衛人思厚報之而作是詩也</hi>衛侯大布之衣大帛之<lb/>
　冠務材訓農通商惠工敬教勸學授方任能元年革<lb/>
　車三十乘季年乃三百乘<hi>詩疏文公徙居楚邱始建城使民安處建市使民交</hi>
　<hi>易營造宫室得其時節制度民既富饒官亦充足百姓美之為作定之方中詩</hi>
<pb n="KR2b0037_WYG_003-37b"/>
齊侯宋公江人<hi>左傳注江國在汝南安陽縣陽安陽故城在今河南汝寧府正  縣</hi>黄人<lb/>
<hi>今河南光州春秋黄國有古黄城</hi>盟於貫<hi>今山東曹州府曹縣有䝉澤故城古貰邑貫與貰字相似</hi>
<hi>故䝉澤城亦曰貰城</hi>
　江黄楚與國始來服故為合諸侯明年又㑹於陽穀<lb/>
　<hi>今兖州府陽穀縣陽穀故城是</hi>謀伐楚<hi>厯代年表貫及陽穀之會不在九合之數</hi>
<hi>甲子</hi>二十年楚人伐鄭<lb/>
　先是楚人侵鄭鬬章<hi>楚大夫</hi>囚鄭聃伯至是復伐鄭鄭<lb/>
　伯欲成孔叔<hi>鄭大夫</hi>曰不可齊方勤我棄徳不祥<lb/>
<pb n="KR2b0037_WYG_003-38a"/>
<hi>乙丑</hi>二十有一年春齊侯宋公魯侯陳侯衛侯鄭伯許男<lb/>
曹伯侵蔡蔡潰遂伐楚次於陘<hi>今許州偃城縣陘亭是</hi>楚屈完<hi>楚大</hi>
<hi>夫</hi>來盟於師盟於召陵<hi>今偃城縣東有召陵故城即屈完來盟地</hi>
　齊侯以諸侯之師侵蔡<hi>史記桓公與蔡姬戲舟中蔡姬習水蕩公公懼止之不止</hi>
　<hi>公怒歸蔡姬未絶蔡嫁其女桓公聞之興師往伐</hi>蔡潰遂伐楚楚子使問師<lb/>
　故管仲對曰昔召康公命我先君太公曰五侯九伯<lb/>
　女實征之以夾輔周室爾貢苞茅不入<hi>荆州之貢包<graphic n="KR2853" url="https://raw.githubusercontent.com/kanripo/KR-Gaiji/master/images/KR2853.png" mimeType="image/png"/>青茅</hi>王<lb/>
　祭不共無以縮酒<hi>束茅而灌之以酒為縮酒</hi>寡人是徵昭王南征<lb/>
<pb n="KR2b0037_WYG_003-38b"/>
　而不復寡人是問對曰貢之不入寡人之罪也敢不<lb/>
　共給昭王之不復君其問諸水濱師進次於陘楚子<lb/>
　使屈完如師師退次於召陵齊侯陳諸侯之師與屈完<lb/>
　乘<hi>䋲證反共載也</hi>而觀之曰以此衆戰誰能禦之以此攻城<lb/>
　何城不克對曰君若以徳綏諸侯誰敢不服君若以<lb/>
　力楚國方城<hi>山名在河南南陽府葉縣</hi>以為城漢水<hi>注見前</hi>以為池<lb/>
　雖衆無所用之屈完及諸侯盟<lb/>
齊人執陳轅濤塗<hi>陳公族</hi>諸侯侵陳<lb/>
<pb n="KR2b0037_WYG_003-39a"/>
　陳轅濤塗謂鄭申侯<hi>鄭大夫</hi>曰師出於陳鄭之間國必<lb/>
　甚病若出於東方觀兵於東夷循海而歸其可也申<lb/>
　侯曰善濤塗以告齊侯許之申侯見曰師老矣若出<lb/>
　於東方而遇敵懼不可用也若出於陳鄭之間供其<lb/>
　資糧屝屨其可也齊侯悦與之虎牢執轅濤塗秋齊<lb/>
　伐陳冬諸侯之師侵陳陳成歸轅濤塗<lb/>
<hi>丙寅</hi>二十有二年晉侯殺其世子申生<lb/>
　晉侯烝於齊姜<hi>武公妾</hi>生太子申生<hi>同母女弟為秦穆公夫人</hi>娶二<lb/>
<pb n="KR2b0037_WYG_003-39b"/>
　女於戎大戎<hi>唐叔子孫别在戎者</hi>狐姬生重耳小戎<hi>允姓之戎</hi>子生<lb/>
　夷吾伐驪戎<hi>今陜西西安府臨潼縣有驪戎城故驪戎國</hi>驪戎男女以驪<lb/>
　姬歸生奚齊其娣生卓子驪姬嬖欲立其子賂外嬖<lb/>
　梁五<hi>在閨闥之外者</hi>與東關嬖五<hi>别在關塞外者</hi>使言於晉侯曰曲<lb/>
　沃君之宗也蒲<hi>今山西隰州有古蒲城春秋晉蒲邑</hi>與二屈<hi>今山西吉州有北屈</hi>
　<hi>廢縣晉屈邑</hi>君之疆也不可以無主若使太子主曲沃而<lb/>
　重耳夷吾主蒲與屈則可以威民而懼戎且旌君伐<lb/>
　乃使太子居曲沃重耳居蒲夷吾居屈<hi>晉侯使士蒍築蒲與屈不</hi>
<pb n="KR2b0037_WYG_003-40a"/>
　<hi>慎寘薪焉公使讓之對曰詩云懐徳惟寜宗子惟城君其修徳而固宗子何城如之三年將尋師焉焉用</hi>
　<hi>慎退而賦曰狐裘尨茸一國三公吾誰適從</hi>晉侯又使太子伐東山臯落<lb/>
　氏<hi>赤狄别種今山西平定州樂平縣有臯落山寰宇記即東山臯落氏地</hi>里克<hi>晉大夫</hi>諌<lb/>
　曰君之嗣適不可以帥師且臣聞臯落氏將戰君其<lb/>
　舍之晉侯曰寡人有子未知其誰立焉不對而退及<lb/>
　將立奚齊既與中大夫成謀<hi>謂里克也驪姬將殺太子而難里克使優施飲</hi>
　<hi>之酒而告之故里克聽其謀從中立以自免遂稱疾不朝</hi>姬謂太子曰君夢齊姜<lb/>
　必速祭之太子祭於曲沃歸胙於公公田姬置諸宫<lb/>
<pb n="KR2b0037_WYG_003-40b"/>
　六日公至毒而獻之公祭之地地墳與犬犬斃與小<lb/>
　臣小臣亦斃姬泣曰賊由太子太子奔新城<hi>即曲沃</hi>晉<lb/>
　侯殺其傅杜原款重耳謂太子曰盍言子之志於君<lb/>
　太子曰君安驪姬是我傷君之心也曰然則盍行乎<lb/>
　太子曰君謂我欲弑君也天下豈有無父之國哉吾<lb/>
　何行如之使人辭於狐突曰申生有罪不敢愛其死<lb/>
　雖然君老矣子少國家多難伯氏不出而圖吾君伯<lb/>
　氏茍出而圖吾君申生受賜而死乃縊於新城姬又<lb/>
<pb n="KR2b0037_WYG_003-41a"/>
　譖二公子曰皆知之重耳奔蒲夷吾奔屈晉侯使寺<lb/>
　人披伐蒲重耳曰君父之命不校乃徇曰校者吾讐<lb/>
　也踰墻而走披斬其袪遂出奔翟又使賈華伐屈夷<lb/>
　吾不能守將奔翟郤芮<hi>夷吾臣</hi>曰後出同走罪也不如<lb/>
　之梁<hi>今陜西同州府澄城縣有夏陽故城古梁國</hi>梁近秦而幸焉乃奔梁<lb/>
齊侯宋公魯侯陳侯衛侯鄭伯許男<hi>穆公子僖公業</hi>曹伯㑹王<lb/>
世子於首止<hi>注見前</hi>諸侯盟於首止鄭伯逃歸不盟<hi>齊桓公衣</hi>
<hi>裳之㑹七</hi>
<pb n="KR2b0037_WYG_003-41b"/>
　王后陳媯生太子鄭及叔帶叔帶有寵於后欲立之<lb/>
　齊侯帥諸侯盟於首止㑹王太子謀寧周也<hi>左傳注王以惠</hi>
　<hi>后故將廢太子而立叔帶故齊桓帥諸侯㑹太子以定其位</hi>諸侯盟王使周公召<lb/>
　鄭伯曰吾撫汝以從楚輔之以晉可以少安<hi>左傳注王恨齊</hi>
　<hi>桓定太子之位故召鄭伯以叛齊</hi>鄭伯喜於王命而懼其不朝於齊<lb/>
　也故逃歸不盟孔叔止之不聽<lb/>
楚人滅弦<hi>今河南光州光山縣春秋弦國地</hi>
　於是江黄道<hi>漢書地理志汝南陽安道國縣陽安故城在今汝寧府確山</hi>栢<hi>漢書地理</hi>
<pb n="KR2b0037_WYG_003-42a"/>
　<hi>志汝南西平故柏子國  西平縣今屬汝寧府</hi>方睦於齊皆弦姻也弦子恃<lb/>
　之而不事楚又不設備故亡<lb/>
秋九月戊申朔日有食之<lb/>
晉滅虢<hi>注見前</hi>執虞公<hi>仲雍後注見前</hi>
　初晉侯使荀息<hi>晉之公族食采於荀因以為氏</hi>以屈産之乘<hi>屈産何休曰泉</hi>
　<hi>名在今山西汾州府石樓縣</hi>垂棘之璧<hi>垂棘晉地出良璧</hi>假道於虞以伐<lb/>
　虢<hi>水經注虞城北對長坂二十里謂之虞坂寰宇記春秋晉假道於虞以伐虢即此路</hi>虞公許<lb/>
　之宫之奇諫不聽晉里克荀息帥師會虞師伐虢滅<lb/>
<pb n="KR2b0037_WYG_003-42b"/>
　下陽<hi>故城在今平陸縣</hi>至是晉復假道伐虢宮之奇諫曰一<lb/>
　之已甚其可再乎諺所謂輔車相依唇亡則齒寒者<lb/>
　<hi>輔頰輔車牙車輔為外表車是内骨故曰相依</hi>其虞虢之謂也弗聽宫之奇<lb/>
　以其族行曰虞不臘矣在此行也晉不更舉矣十二<lb/>
　月晉滅虢虢公醜奔京師師還館於虞遂襲虞滅之<lb/>
　執虞公而修虞祀且歸其職貢於王<hi>榖梁傳獻公舉虞荀息牽馬操</hi>
　<hi>璧而前曰璧則猶是也而馬齒加長矣</hi>
<hi>丁夘</hi>二十有三年齊侯宋公魯侯陳侯曹伯伐鄭楚人圍<lb/>
<pb n="KR2b0037_WYG_003-43a"/>
許諸侯遂救許<lb/>
　諸侯伐鄭以其逃首止之盟故也楚子圍許以救鄭<lb/>
　諸侯救許乃還<lb/>
<hi>戊辰</hi>二十有四年齊侯宋公魯侯陳世子欵鄭世子華盟<lb/>
於寗母<hi>今山東兖州府魚臺縣有泥母亭即春秋寗母地泥讀如寗</hi>
　齊人伐鄭鄭孔叔請下齊以救國公曰吾知其所由<lb/>
　來矣夏殺申侯以説於齊秋盟於寗母管仲言於齊<lb/>
　侯曰招攜以禮懷逺以徳齊侯修禮於諸侯諸侯官<lb/>
<pb n="KR2b0037_WYG_003-43b"/>
　受方物鄭伯使太子華聽命於㑹子華言於齊侯請<lb/>
　去洩氏孔氏子人氏<hi>三族皆鄭大夫</hi>以鄭為内臣齊侯將許<lb/>
　之管仲曰君以禮與信屬諸侯而以姦終之無乃不<lb/>
　可乎子父不姦之謂禮守命共時之謂信違此二者<lb/>
　姦孰甚焉㑹而列姦何以示後嗣夫子華既為太子<lb/>
　而求介於大國以弱其國亦必不免齊侯辭焉子華<lb/>
　由是得罪於鄭<hi>齊桓公衣裳之會八</hi>
<hi>己巳</hi>二十有五年王人齊侯宋公魯侯衛侯曹伯<hi>昭公子共公襄</hi>
<pb n="KR2b0037_WYG_003-44a"/>
陳世子欵盟於洮<hi>今曹州府濮州洮城是</hi>
　謀王室也鄭伯乞盟請服也<hi>齊桓公兵車之會一</hi>
王崩太子鄭立<hi>是為襄王</hi>
　王崩於二十四年之閏月太子惡太叔𢃄之難懼不<lb/>
　得立不發䘮而告難於齊洮之盟位既定而後告喪<lb/>
　於諸侯<hi>通志春秋書惠王之崩于是年十二月從告也</hi>
襄王<lb/>
<hi>庚午</hi>元年宰周公<hi>宰孔也天子/三公不字</hi>會齊侯魯侯宋子<hi>桓公子襄公兹</hi>
<pb n="KR2b0037_WYG_003-44b"/>
<hi>父桓公卒未葬故書子</hi>衛侯鄭伯許男曹伯於葵邱<hi>宋地今河南歸徳府考城</hi>
<hi>縣有葵邱聚其地有盟臺亦名盟臺鄉</hi>
　齊侯㑹諸侯於葵邱王使宰孔賜齊侯胙<hi>史記王賜桓公文武</hi>
　<hi>胙彤弓矢大路</hi>曰天子有事於文武使孔賜伯舅胙齊侯將<lb/>
　下拜孔曰且有後命天子使孔曰以伯舅耋老加勞<lb/>
　賜一級無下拜對曰天威不違顔咫尺小白余敢貪<lb/>
　天子之命無下拜恐隕越於下以遺天子羞敢不下<lb/>
　拜下拜登受諸侯盟陳牲而不殺讀書加於牲上壹<lb/>
<pb n="KR2b0037_WYG_003-45a"/>
　<hi>猶專也</hi>明天子之禁<hi>初命曰誅不孝無易樹子無以妾為妻再命曰尊賢育才以彰有徳</hi>
　<hi>三命曰敬老慈㓜無忘賓旅四命曰士無世官官事無攝取士必得無専殺大夫五命曰無曲防無遏糴</hi>
　<hi>無有封而不告</hi>曰凡我同盟之人既盟之後言歸於好宰孔<lb/>
　先歸遇晉侯<hi>史記晉獻公病行後未至</hi>日可無㑹也齊侯不務徳<lb/>
　而勤逺畧故北伐山戎南伐楚西為此㑹也東畧之<lb/>
　不知西則否矣其在亂乎<hi>在察也徴誡晉公言晉將有亂</hi>君務靖徳<lb/>
　無勤於行晉侯乃還<hi>齊桓公衣裳之㑹九</hi>
　<hi>汪氏克寛曰葵邱之㑹乃桓霸盛哀之幾鄭康成所謂桓徳極而將衰也葢自再盟幽而諸侯恊存邢衛</hi>
<pb n="KR2b0037_WYG_003-45b"/>
　<hi>却狄盟召陵帖楚而列國安盟首止于洮而王室寧及乎葵邱而極盛矣自是而後城把之功不若城邢</hi>
　<hi>救徐之師緩于救許伐黄不䘏謀鄫無成而覇葉於是遂衰論者謂葵邱以前自朔至望之月而葵邱以</hi>
　<hi>後猶自望至□之月盖由其心有勤怠之殊故其功有盛衰之漸也</hi>
晉侯詭諸卒里克殺其君之子奚齊<hi>殺公羊作弑</hi>
　初晉獻公使荀息傅奚齊公疾召之曰以是藐諸孤<lb/>
　辱在大夫其若之何稽首而對曰臣竭其股肱之力<lb/>
　加之以忠貞其濟君之靈也不濟則以死繼之公卒<lb/>
　里克㔻鄭<hi>晉大夫</hi>以三公子之徒作亂<hi>三公子申生重耳夷吾</hi>里<lb/>
<pb n="KR2b0037_WYG_003-46a"/>
　克告荀息曰三怨將作秦晉輔之子將何如荀息曰<lb/>
　死之里克曰無益也荀息曰吾與先君言矣不可以<lb/>
　貳<hi>公羊傳獻公死奚齊立里克謂荀息曰君殺正而立不正廢長而立㓜如之何願與子慮之荀息曰</hi>
　<hi>君嘗訊臣矣臣對曰使死者及生生者不愧乎其言則可謂信矣</hi>里克知其不可與<lb/>
　謀遂殺奚齊於次<hi>喪次也</hi>
宋以公子目夷<hi>桓公庶子</hi>為左師<hi>宋官名</hi>
　初宋桓公疾太子兹父固請曰目夷<hi>字子魚</hi>長且仁君<lb/>
　其立之公告目夷目夷曰能以國讓仁孰大焉且又<lb/>
<pb n="KR2b0037_WYG_003-46b"/>
　不順遂走而退公卒兹父立<hi>是為襄公</hi>使目夷為左師以<lb/>
　聽政於是宋治<hi>目夷之後以魚為氏世為左師</hi>
<hi>辛未</hi>二年狄滅温<hi>注見前</hi>
　蘇子叛王即狄又不能於狄狄人伐之王不救故滅<lb/>
　蘇子奔衛<lb/>
晉里克殺其君卓及其大夫荀息<lb/>
　里克既殺奚齊荀息將死之人曰不如立卓子而輔<lb/>
　之荀息立卓子以葬獻公里克殺公子卓於朝荀<lb/>
<pb n="KR2b0037_WYG_003-47a"/>
　息死之<lb/>
　<hi>家氏鉉翁曰奚齊死於喪次君臣之分未明卓子死於既葬君臣之位已定故書法不同</hi>
秦人納晉公子夷吾於晉周公忌父<hi>周卿士</hi>王子黨<hi>周大夫</hi>
㑹齊隰朋<hi>齊荘公贖四世孫</hi>而立之<lb/>
　里克及邳鄭使<hi>屠岸夷</hi>告重耳於狄曰國亂民擾子盍<lb/>
　入乎重耳辭<hi>重耳告舅犯舅犯曰不可夫堅樹在始始不固本終必槁落大喪大亂之剡不</hi>
　<hi>可犯也重耳見使者曰父生不得供備灑掃之臣死又不敢涖喪以重其罪且辱在大夫敢辭  舅犯即</hi>
　<hi>狐偃字子犯突之子</hi>吕甥<hi>姓瑕吕/名飴甥</hi>及郤稱<hi>晉之公族食采于郤以邑為氏</hi>亦使<lb/>
<pb n="KR2b0037_WYG_003-47b"/>
　<hi>蒲城午</hi>告夷吾於梁曰重賂秦以求入吾主子夷吾許<lb/>
　諾<hi>夷吾告郤芮芮曰不可失也盍盡國以賂外内無愛虚以求入入而後圖聚</hi>吕甥出告<lb/>
　大夫<hi>里克㔻鄭</hi>使請君於秦<hi>其辭曰天降禍於晉國喪亂並臻以君之靈罪人克伏其</hi>
　<hi>辜羣臣莫敢寧處將待君命君若不忌先君之好辱收其逋遷裔冑而建立之晉國其誰非君之羣𨽻臣</hi>
　<hi>也</hi>秦伯<hi>徳公子穆公任好</hi>使公子縶弔重耳曰喪不可久時<lb/>
　不可失公子其圗之<hi>重耳告舅犯舅犯曰喪人無以為寶仁親以為寳父死之謂何</hi>
　<hi>又因以為利天下其孰能説之</hi>重耳見使者曰父死之謂何或敢有<lb/>
　他志以辱君義稽顙而不拜哭而起起而不私公子<lb/>
<pb n="KR2b0037_WYG_003-48a"/>
　縶退弔夷吾如弔重耳之命<hi>夷吾告郤芮芮曰公子勉之狷潔不行重賂配</hi>
　<hi>德子無爱財</hi>夷吾見使者再拜稽首起而不哭私於公子<lb/>
　縶曰里克與我矣吾命之田百萬㔻鄭與我矣吾命<lb/>
　之田七十萬君茍輔我入且入河外列城五為君之<lb/>
　東游津梁之上無有難急也黄金四十鎰白玊之珩<lb/>
　六雙不敢當公子請納之左右公子縶反致命秦伯<lb/>
　曰吾與重耳重耳仁公子縶曰不如置不仁以滑<hi>擾也</hi>
　其中可以進退秦伯乃發兵送夷吾於晉時齊侯聞<lb/>
<pb n="KR2b0037_WYG_003-48b"/>
　晉亂以諸侯之師討晉及高梁<hi>晉地在今山西平陽府臨汾縣有高梁都</hi>
　<hi>亦名梁墟</hi>而還使隰朋帥師㑹秦師周公忌父王子黨㑹<lb/>
　齊隰朋立夷吾為晉侯<hi>是為惠公</hi>晉侯使㔻鄭聘秦且謝<lb/>
　緩賂<hi>史記晉使㔻鄭謝秦曰始夷吾以河西地許君今幸得入立大臣曰地者先君之地君亡在外</hi>
　<hi>何得擅許秦寡人爭之弗得故謝</hi>殺里克以説<hi>將殺里克使謂之曰微子不及此雖然子</hi>
　<hi>弑二君與一大夫為子君者不亦難乎對曰不有廢也君何以興欲加之罪其無辭乎伏劍而死</hi>㔻<lb/>
　鄭在秦聞里克死請秦伯重問<hi>厚幣也</hi>以召吕甥郤稱<lb/>
　冀芮<hi>即郤芮别邑于冀即以為氏</hi>出晉君入重耳秦伯許之鄭先<lb/>
<pb n="KR2b0037_WYG_003-49a"/>
　歸秦使泠至<hi>秦大夫</hi>報問且召三子冀芮曰幣重而言<lb/>
　甘誘我也遂殺㔻鄭及鄭與里克之黨<hi>祁舉及七輿大夫左行共</hi>
　<hi>華右行賈華叔堅騅歂纍虎特宫山祁  七輿申生下軍之衆大夫也</hi>㔻鄭子豹奔秦<lb/>
<hi>壬申</hi>三年王子𢃄以戎入冦<lb/>
　揚拒泉臯<hi>皆戎邑今河南府洛陽縣南有戎城又縣西南有泉亭亦曰前城服䖍曰前讀為泉</hi>
　<hi>即泉戎也</hi>伊洛之戎<hi>諸雜戎居伊水洛水之間者</hi>同寇京師入王城王<lb/>
　子帶召之也秦晉伐戎以救周晉侯平<hi>和也</hi>戎於王<lb/>
　王以戎難故討王子帶王子帶奔齊<hi>事在四年</hi>齊使仲孫<lb/>
<pb n="KR2b0037_WYG_003-49b"/>
　湫<hi>齊大夫</hi>入聘且宫王子帶事畢不與王言歸復命曰<lb/>
　王怒未怠不十年王弗召也<hi>事在五年</hi>
<hi>癸酉</hi>四年春三月庚午日有食之<lb/>
楚人滅黄<lb/>
　黄人恃諸侯之睦於齊不共楚職曰自郢<hi>今湖北荆州府江陵</hi>
　<hi>縣有紀南城楚熊貲徙都此一名郢城</hi>及我九百里焉能害我楚遂滅<lb/>
　之<hi>榖梁傳貫之盟管仲曰江黄逺我而近楚楚為利之國也若伐而不能救無以宗諸侯矣桓公不聽</hi>
　<hi>及楚滅黄桓公不能救</hi>
<pb n="KR2b0037_WYG_003-50a"/>
齊侯使管夷吾入聘<lb/>
　齊侯使管仲平戎於王王以上卿之禮饗仲仲辭曰<lb/>
　臣賤有司也有天子之二守國高在<hi>國氏高氏皆齊公族世為齊上</hi>
　<hi>卿高傒見前國懿仲之子曰歸父</hi>若節<hi>時也</hi>春秋來承王命何以禮<lb/>
　焉陪臣敢辭乃受下卿之禮而還<lb/>
<hi>甲戌</hi>五年齊侯宋公魯侯陳侯<hi>宣公子穆公</hi>衛侯鄭伯許男曹<lb/>
伯㑹於鹹<hi>衛地今直𨽻大名府開州鹹城是</hi>
　諸侯㑹於鹹<hi>齊桓公兵車之㑹二</hi>淮夷病把故<hi>杞初都雍邱今河南開封把縣</hi>
<pb n="KR2b0037_WYG_003-50b"/>
　<hi>雍邱故城是後東徙淳于今山東青州府安邱縣淳于故城是</hi>且謀王室也於是諸<lb/>
　侯戍京師<hi>為戎難故齊仲孫湫致之</hi>遂城緣陵<hi>即營陵故城在今青州府昌樂縣</hi>
　遷杞<hi>事在六年杞於是遷緣陵其後復徙淳于</hi>
晉饑秦輸粟於晉<lb/>
　晉薦饑<hi>麥禾皆不熟</hi>乞糴於秦秦伯問百里奚<hi>史記晉滅虞虞其大</hi>
　<hi>夫百里奚為秦穆公夫人媵百里亡秦走宛楚鄙人執之穆公聞百里奚賢以五羖羊皮贖之以歸時百</hi>
　<hi>里奚年已七十餘穆公與語國事三日大悦授之國政號曰五羖大夫</hi>與諸乎對曰天<lb/>
　災流行國家代有救災恤鄰道也㔻鄭子豹在秦請<lb/>
<pb n="KR2b0037_WYG_003-51a"/>
　伐晉秦伯曰其君是惡其民何罪於是輸粟於晉自<lb/>
　雍<hi>秦都</hi>及絳<hi>晉都注/俱見前</hi>相繼<hi>左傳疏雍臨渭絳臨汾渭水自雍而東至華隂入河</hi>
　<hi>從河逆流而上從汾陰入汾又逆流東行而通絳</hi>命之曰汎舟之役明年秦<lb/>
　饑乞糴於晉晉人弗與慶鄭<hi>晉大夫</hi>諫弗聽<lb/>
<hi>乙亥</hi>六年沙鹿崩<hi>沙鹿山名在今直𨽻大名府元城縣其西有沙鹿城</hi>
　晉卜偃曰期年當有大咎幾亡國<lb/>
<hi>丙子</hi>七年楚人伐徐<hi>徐國注見前</hi>
　徐即諸夏故也<lb/>
<pb n="KR2b0037_WYG_003-51b"/>
齊侯宋公魯侯陳侯衛侯鄭伯許男曹侯盟於牡邱<hi>在今</hi>
<hi>山東東昌府荏平縣東北</hi>遂次於匡<hi>今直𨽻大名府長垣縣有故匡城春秋衛邑</hi>諸侯之<lb/>
大夫救徐<lb/>
　盟於牡邱<hi>齊桓公兵車之㑹三</hi>尋葵邱之盟且救徐也魯公孫<lb/>
　敖<hi>慶父子孟穆伯</hi>帥師及諸侯之大夫救徐諸侯次於匡以<lb/>
　待之齊師曹師伐厲<hi>讀作頼楚與國伐之以救徐今湖北徳安府隨州有厲鄉在厲</hi>
　<hi>山下古厲國地</hi>不克楚敗徐於婁林<hi>徐邑今江南鳳陽府虹縣有古婁亭春秋婁林</hi>
　<hi>地</hi>齊又為徐伐英氏<hi>英國注/見前</hi>以報婁林之役<hi>事在九年</hi>
<pb n="KR2b0037_WYG_003-52a"/>
夏五月日有食之<hi>左傳不書日朔官失之也</hi>
齊大夫管夷吾卒<lb/>
　管仲病齊侯問曰羣臣誰可相者仲曰知臣莫若君<lb/>
　公曰易牙<hi>即雍巫</hi>如何對曰殺子以適君非人情不可<lb/>
　公曰開方<hi>衛公子去其國適齊</hi>如何對曰背親以適君非人情<lb/>
　難近公曰豎刁<hi>即寺人貂</hi>如何對曰自宫以適君非人情<lb/>
　難親仲卒齊侯不用其言卒近用三子<hi>管子仲寢疾桓公問曰仲</hi>
　<hi>父之疾不幸不起政將安移仲未對公曰鮑叔何如對曰鮑叔君子也其為人好善而惡惡已甚見一惡</hi>
<pb n="KR2b0037_WYG_003-52b"/>
　<hi>終身不忘公曰然則孰可曰隰朋可朋之為人好上識而下問居其家不忘公門居公門不忘其家事君</hi>
　<hi>不二其心亦不忘其身其朋乎公又問仲曰臣聞之消息盈虚與百姓詘信然後能以國寕朋其可乎言</hi>
　<hi>終喟然歎曰天之生朋以為夷吾舌也其身死舌焉得生哉史記是歳管仲隰朋皆卒</hi>
晉侯及秦伯戰於韓<hi>韓原在今陜西同州府韓城縣</hi>獲晉侯<lb/>
　秦伯伐晉及韓晉侯謂慶鄭曰冦深矣若之何對曰<lb/>
　君實深之<hi>晉侯之入許賂秦以河外列城五既而不與晉饑秦輸之粟秦饑晉閉之糴故秦伐</hi>
　<hi>晉</hi>可若何公曰不孫卜右慶鄭吉弗使乘小駟鄭入<lb/>
　也慶鄭諫弗聽<hi>慶鄭曰古者大事必乘其産生其水土而知其人心安其教訓而服習其</hi>
<pb n="KR2b0037_WYG_003-53a"/>
　<hi>道唯所納之無不如志今乘異産及懼而變將與人易進退不可周旋不能君必悔之</hi>遂逆秦<lb/>
　師使請戰戰於韓原晉戎馬還濘而止公號慶鄭慶<lb/>
　鄭曰愎諫違卜固敗是求又何逃焉遂去之<hi>梁山靡御韓簡</hi>
　<hi>虢射為右輅秦伯將止之慶鄭以救公誤之遂失秦伯  輅五嫁反迎也止獲也</hi>秦獲晉侯<lb/>
　以歸晉大夫反首<hi>亂髪下埀</hi>㧞舍<hi>㧞草舍止以示憂慼也</hi>從之秦伯<lb/>
　使辭焉曰二三子何其慼也寡人之從君而西也亦<lb/>
　晉之妖夢是踐<hi>惠公初立狐突適下國遇共太子與載而告之曰夷吾無禮余得請于帝</hi>
　<hi>矣將以晉卑秦秦將祀余對曰神不歆非類民不祀非族君祀無乃殄乎君其圖之太子曰吾將復請七</hi>
<pb n="KR2b0037_WYG_003-53b"/>
　<hi>日新城西偏有巫者而見我焉許之遂不見及期而往告之曰帝許我罰有罪矣敝于韓杜預曰狐突怱</hi>
　<hi>如夢而見太子故曰妖夢</hi>豈敢以至晉大夫三拜稽首曰君履后<lb/>
　土而戴皇天皇天后土實聞君之言羣臣敢在下風<lb/>
　<hi>史記秦穆公亡善馬岐下野人共得而食之者三百餘人吏逐得欲法之公曰君子不以畜産害人吾聞</hi>
　<hi>食善馬肉不飲酒傷人乃皆賜酒而赦之三百人者聞秦擊晉皆求従穆公馳追晉君不能得反為所圍</hi>
　<hi>于是食善馬三百人馳冒晉軍以解其圍遂脱穆公而反生得晉君</hi>
王命秦伯釋晉侯晉侯歸國<lb/>
　王聞秦獲晉侯曰晉我同姓為請於秦秦伯夫人<hi>夷吾</hi>
<pb n="KR2b0037_WYG_003-54a"/>
　<hi>姊</hi>聞晉侯將至乃以太子與女登臺而履薪焉使人<lb/>
　以免<hi>音問</hi>服衰絰逆且告曰若晉君朝以入婢子夕<lb/>
　以死夕以入則朝以死唯君裁之秦伯謂其大夫曰<lb/>
　我得晉君以為功今天子為請夫人是憂且晉人慼<lb/>
　憂以重我天地以要我不圗晉憂重其怒也我食吾<lb/>
　言背天地也重怒難犯違天不祥必歸晉君公孫枝<lb/>
　<hi>秦大夫子桑</hi>曰歸之而執其太子必得大成乃許晉平十<lb/>
　月晉陰飴甥<hi>即吕甥食采于陰故曰陰飴甥</hi>㑹秦伯盟於王城<hi>秦地在今</hi>
<pb n="KR2b0037_WYG_003-54b"/>
　<hi>陜西同州府朝邑縣東</hi>秦伯曰晉國和乎對曰不和小人恥失<lb/>
　其君而悼喪其親不憚征繕以立圉也<hi>圉恵公太子</hi>曰必<lb/>
　報讐君子愛其君而知其罪不憚征繕以待秦命曰<lb/>
　必報徳以此不和秦伯曰國謂君何對曰小人慼謂<lb/>
　之不免君子怒以為必歸貳而執之服而舍之徳莫<lb/>
　厚焉刑莫威焉此一役也秦可以覇納而不定廢而<lb/>
　不立以徳為怨秦不其然秦伯曰是吾心也改館晉<lb/>
　侯饋七牢焉十一月晉侯歸殺慶鄭而後入是歳晉<lb/>
<pb n="KR2b0037_WYG_003-55a"/>
　又饑秦伯又餼之粟曰吾怨其君而矜其民<hi>晉侯獻秦以河</hi>
　<hi>西之地使太子圉為質于秦秦妻以宗女後惠公病子圉棄其妻亡歸晉</hi>
<hi>丁丑</hi>八年春正月戊申朔隕石於宋五<hi>星隕為石數之則五</hi>是月六<lb/>
鷁<hi>鷁水鳥</hi>退飛過宋都<hi>過迅風而退飛</hi>
　時内史叔興聘於宋宋公問曰是何祥也對曰今兹<lb/>
　魯多大喪<hi>公子季友公孫兹卒</hi>明年齊有亂<hi>齊桓公卒</hi>君將得諸侯<lb/>
　而不終<hi>事具後</hi>
齊侯宋公魯侯陳侯衛侯鄭伯許男邢侯曹伯㑹於淮<lb/>
<pb n="KR2b0037_WYG_003-55b"/>
<hi>左傳注臨淮郡左右</hi>
　諸侯㑹於淮謀鄫<hi>左傳注鄫為淮夷所病故鄫鄫城在今兖州府嶧縣東故  國</hi>且<lb/>
　東畧也<hi>齊桓公兵車之㑹四</hi>城鄫役人病有夜登邱而呼曰齊<lb/>
　有亂不果城而還<hi>齊桓公主㑹盟自北杏始迄㑹淮終衣裳之㑹九于北杏于鄄二于</hi>
　<hi>幽二于檉于首止于寗母于葵邱是也貫及縣縠不在此數兵車之會四于洮于鹹于北邱于淮是也召</hi>
　<hi>陵不在此數</hi>
<hi>戊寅</hi>九年魯滅項<hi>今河南陳州府項城縣有故項城春秋項國</hi>
　淮之㑹魯侯師未還而取項齊人以為討止公夫人<lb/>
<pb n="KR2b0037_WYG_003-56a"/>
　姜氏㑹齊侯於卞<hi>今山東兖州府泗水縣有卞城故城春秋魯卞邑</hi>以為請<lb/>
　乃歸<lb/>
齊侯小白卒<lb/>
　齊侯之夫人三王姬徐嬴蔡姬皆無子齊侯好内内<lb/>
　嬖如夫人者六人長衛姬生無虧<hi>史記作無詭即武孟</hi>少衛姬<lb/>
　生元<hi>即惠公</hi>鄭姬生昭<hi>即孝/公</hi>葛嬴生潘<hi>即昭公</hi>宻姬生商<lb/>
　人<hi>即懿公</hi>宋華子生雍公與管仲屬昭於宋公以為太<lb/>
　子雍巫<hi>即易牙</hi>有寵於長衛姬因寺人貂<hi>即豎刁</hi>以薦羞<lb/>
<pb n="KR2b0037_WYG_003-56b"/>
　於公亦有寵公許之立無虧冬十月乙亥桓公卒易<lb/>
　牙與寺人貂因内寵以殺羣吏而立無虧太子昭奔<lb/>
　宋十二月乙亥赴辛巳夜殯<hi>史記桓公病五公子各樹黨爭立及桓公卒遂</hi>
　<hi>相攻桓公尸在床六十七日尸蟲出於户</hi>
　<lb/>
　<lb/>
　<lb/>
御批厯代通鑑輯覽卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_119-1a"/>
　欽定四庫全書<lb/>
　　御批厯代通鑑輯覽卷一百二十<lb/>
　　　附明唐桂二王本末<hi>桂王三</hi>
　　<hi>壬辰</hi>我<lb/>
　大清<lb/>
世祖章皇帝順治九年春二月孫可望刼遷桂王由榔于安<lb/>
　　隆所可望遣兵遷由榔入居安隆所改為安龍府可<lb/>
　　望嵗以銀八千兩米百石為供從官皆取給焉宫室<lb/>
<pb n="KR2b0037_WYG_119-1b"/>
　　　庳陋服御粗惡守䕶将承可望意無復人臣禮由榔<lb/>
　　　不堪其憂時馬吉翔掌戎政龎天夀督勇衛營俱諂<lb/>
　　　事可望惡大學士吳貞毓不附已令其黨冷孟銋吳<lb/>
　　象元方祈亨交章彈擊且語孟銋等曰秦王宰天下<lb/>
　　　我具啟以内外事盡付戎政勇衛二司大權歸我公<lb/>
　　　等為羽翼貞毓何能為吉翔遂遣門生郭璘說主事<lb/>
　　　胡士瑞<hi>進賢人</hi>擁戴秦王士瑞怒厲聲叱退之他日吉<lb/>
　　　翔遣璘求郎中古其品畫堯舜禪受圖以獻可望其<lb/>
<pb n="KR2b0037_WYG_119-2a"/>
　　品拒不從吉翔譖于可望杖殺其品而可望果以朝<lb/>
　　事盡委吉翔天夀于是士瑞與給事中徐極<hi>江西人</hi>貟<lb/>
　　外郎林青陽<hi>新寜人</hi>蔡縯<hi>九江/人</hi>主事張鐫<hi>寜國人</hi>連章發<lb/>
　　其奸謀由榔大怒兩人求救于太妃乃免<lb/>
　夏五月李定國犯湖南<lb/>
　　定南王孔有徳率輕兵出河池向貴州以<lb/>
　大軍駐栁州接應孫可望乃謀入犯使李定國馮雙禮<lb/>
　　由黎平出靖州馬進忠由鎮逺出沅州㑹於武岡以<lb/>
<pb n="KR2b0037_WYG_119-2b"/>
　　圖桂林劉文秀張先璧由永寜出敘州白文選由遵<lb/>
　　義出重慶㑹於嘉定以圖成都可望言於由榔封定<lb/>
　　國西寜王文秀南康王定國進攻靖沅武岡俱陷之<lb/>
　　有徳還守桂林<lb/>
　我<lb/>
大清兵襲桂王由榔總督尚書揭重熙於廣信殺之<lb/>
　　先是金聲桓既伏誅江西諸軍盡㪚獨總兵張自盛<lb/>
　　衆數萬走閩重熙入其軍約廣信曺大鎬刻期竊發<lb/>
<pb n="KR2b0037_WYG_119-3a"/>
　　兵部侍郎傅鼎銓亦往來兩家軍中自盛掠邵武戰<lb/>
　　敗就擒鼎銓為廣信守将所執繫南昌獄諭降不從死<lb/>
　　<hi>事在順治八年</hi>至是重熙率數十人赴大鎬於百丈磜適大<lb/>
　　鎬還軍鉛山惟空營在衆就營炊食<lb/>
　大兵偵得之率衆至射重熙中項執至建寜下之獄重<lb/>
　　熙覔死具不得日整衣冠拜呼祈死及就刑昻首受<lb/>
　　刃顔色不改大鎬尋亦敗死自是江右之阻兵抗命<lb/>
　　者盡矣<hi>重熙初賜諡忠烈鼎銓以曽降流賊  節有虧廷議不予諡</hi>
<pb n="KR2b0037_WYG_119-3b"/>
　六月我<lb/>
大清兵克髙雷亷瓊諸府<lb/>
　　我<lb/>
　大兵自雷州進抵亷州遣将攻欽州靈山桂王由榔南<lb/>
　　陽伯李元允為土兵執送軍前不順命與弟建捷俱<lb/>
　　斬于市遂克瓊州杜永和來降巡撫髙雷亷瓊四府<lb/>
　　右僉都御史張孝起走避龍門島島破就執不食七<lb/>
　　日死之<hi>孝起忠節賜諡</hi>
<pb n="KR2b0037_WYG_119-4a"/>
　秋七月李定國陷桂林<lb/>
　　李定國由西延大埠疾趨而進<lb/>
　大兵遇於全州不利定國薄桂林驅象來攻城遂陷定<lb/>
　　　王孔有徳自經定國獲陳邦傅及其子曽禹去其<lb/>
　　皮而殺之傳屍安隆<hi>桂王由榔御史李如月劾孫可望不請㫖擅殺勛鎮罪同莽操</hi>
　　<hi>而請加邦傅惡諡以懲不忠由榔知可望必怒留其疏召如月入諭以諡本褒忠無惡諡理小臣妄言亂</hi>
　　<hi>制杖四十除名意将解可望而可望大怒遣人至由榔所執如月至朝門外抑使跪如月憤甚極口大罵</hi>
　　<hi>其人遂剔其皮㫁其手足及首實草皮内紉之懸于通衢  如月東筦人    賜諡烈愍</hi>定國分<lb/>
<pb n="KR2b0037_WYG_119-4b"/>
　　兵犯廣西郡縣梧州栁州相繼陷又遣白文選攻陷<lb/>
　　辰州總兵徐勇戰歿<lb/>
　冬十月孫可望遣兵犯四川<lb/>
　　可望遣劉文秀等入四川進據成都<lb/>
　大兵退守保寜文秀等悉衆來攻直薄城下連營十五里<lb/>
　大兵迎擊大敗之斬其将王復臣<lb/>
　十一月我<lb/>
大清兵擊敗李定國于衡州<lb/>
<pb n="KR2b0037_WYG_119-5a"/>
　　　定逺大将軍敬謹親王尼堪等帥師南征次湘潭馬<lb/>
　　　進忠等遁去<lb/>
　　大兵遂進去衡山縣三十里擊退其衆兼程趨衡州方<lb/>
　　　列陣定國兵已至<lb/>
　　大兵奮力衝擊定國兵敗走斬獲無算敬謹親王自率<lb/>
　　　精騎追之遇伏歿于陣定國乃收兵退屯武岡<lb/>
　　<hi>癸巳</hi>我<lb/>
　大清<lb/>
<pb n="KR2b0037_WYG_119-5b"/>
世祖章皇帝順治十年春二月李定國自湖南遁走廣西<lb/>
　　　定國既連陷楚粤諸郡兵力益强不復禀孫可望約<lb/>
　　　束可望忿甚㑹定國敗于衡州可望使人召之赴沅<lb/>
　　　州議事将以為罪而殺之定國覺其意辭不行至是<lb/>
　　　定國率馬進忠等犯永州定逺大将軍多羅貝勒吞<lb/>
　　　齊等帥師自衡州進擊未至定國已遁度龍虎闗而<lb/>
　　　去遂入廣西時<lb/>
　　大軍已克復桂林府定國乃據栁州<lb/>
<pb n="KR2b0037_WYG_119-6a"/>
　三月我<lb/>
大清兵擊敗孫可望於寶慶<lb/>
　　可望自率兵追李定國由靖州進次寶慶<lb/>
　大兵偵知之自永州迎擊與馮雙禮等遇於周家坡雙<lb/>
　　禮營山頂據地險與<lb/>
　大兵相拒可望帥前軍乗夜至與雙禮合明日率衆下<lb/>
　　山來犯<lb/>
　大兵分路奮擊可望大敗斬馘甚衆可望遁還貴州盡<lb/>
<pb n="KR2b0037_WYG_119-6b"/>
　　殺明宗室之在黔者<lb/>
　夏李定國犯廣東<lb/>
　　孫可望憾李定國益甚然以其将兵在外不敢輕樹<lb/>
　　敵仍厚養其妻子於雲南定國亦防可望襲之益思<lb/>
　　據地自固乃與馬寶由懐集犯廣東攻圍肇慶<lb/>
　大兵自廣州來救敗之四㑹河口定國移兵犯平樂陷<lb/>
　　之府江道周永緒平樂知府尹明廷等遇害又攻髙<lb/>
　　州雷州諸府亦俱為所陷<lb/>
<pb n="KR2b0037_WYG_119-7a"/>
秋桂王由榔遣使於李定國<lb/>
　先是由榔在安隆塗葦薄以自蔽日食脫粟窮困備<lb/>
　至而前御史任僎中書方于宣等屢勸進於孫可望可<lb/>
　望遂自設内閣六部等官<hi>可望初欲設六部翰林官慮人議其僭乃以范鑛馬</hi>
　<hi>兆義任僎萬年䇿為吏戸禮兵尚書並加行營之號後又以程源代年䇿而僎最寵屢勸可望僭號可望</hi>
　<hi>令待由榔入黔議之由榔久駐安隆可望乃自設内閣六部官以文安之為東閣大學士安之不為用走</hi>
　<hi>川東依劉體仁等以居</hi>立太廟定朝儀改印文為八疊盡易其<lb/>
　舊由榔聞之憂懼密謂中官張福祿全為國曰聞李<lb/>
<pb n="KR2b0037_WYG_119-7b"/>
　定國已定廣西軍聲大振欲密下一敕令統兵入衛<lb/>
　若等能密圖乎二人言徐極林青陽張鐫蔡縯胡士<lb/>
　瑞曽疏劾馬吉翔龎天夀宜可與謀由榔即令告之<lb/>
　五人許諾引以告大學士吳貞毓貞毓曰主上憂危<lb/>
　正我輩報國之秋諸君中誰能充此使者青陽請行<lb/>
　乃令佯乞假歸𦵏而使貟外郎蔣乾昌<hi>晉江人</hi>撰予定<lb/>
　國敕主事朱東旦<hi>四川人</hi>書之福祿等持入用寶青陽<lb/>
　于嵗盡間道馳至定國所定國接敕感泣許以奉迎<lb/>
<pb n="KR2b0037_WYG_119-8a"/>
　　　然以兄事可望久未敢經發<hi>事在順治九年</hi>至是青陽久未<lb/>
　　　還由榔将擇使往促貞毓以翰林孔目周官<hi>臨川人</hi>對<lb/>
　　　都督鄭允元<hi>歙縣人</hi>曰吉翔晨夕在側假他事出之外<lb/>
　　　庶有濟由榔乃令吉翔奉使祭桂王常瀛及太妃墓<lb/>
　　　于梧州南寜而遣周官詣定國時青陽亦已還至南<lb/>
　　　寜為守将常榮所留密遣親信劉吉告由榔由榔喜<lb/>
　　　改青陽給事中諭貞毓再撰敕鑄屏翰親臣金印令<lb/>
　　　吉還付青陽至亷州周官與青陽遇偕至髙州賜定<lb/>
<pb n="KR2b0037_WYG_119-8b"/>
　　　國定國拜受命<lb/>
　　<hi>甲午</hi>我<lb/>
　大清<lb/>
世祖章皇帝順治十一年春三月孫可望遣人刼桂王由榔<lb/>
　　　殺其大學士吳貞毓等<lb/>
　　　馬吉翔之出使也在道㣲知林青陽密敕事遣人至<lb/>
　　　李定國營偵之主事劉議新者道遇吉翔意其必預<lb/>
　　　謀也告以兩使齎敕狀吉翔驚駭啟報孫可望可望<lb/>
<pb n="KR2b0037_WYG_119-9a"/>
　大怒并疑吉翔預謀遣其将鄭國赴南寧逮之㑹張<lb/>
　鐫胡士瑞李元開<hi>善化人</hi>以由榔親試蔡縯徐極朱東<lb/>
　旦及御史林鍾<hi>湖廣人</hi>以久次皆予美官龎天夀及吉<lb/>
　翔弟都督雄飛忌甚與其黨郭璘方謀陷之而鍾縯<lb/>
　極鐫士瑞亦知事洩倉皇劾吉翔天夀表裏為奸由<lb/>
　榔見事急即下廷臣議罪天夀懼與雄飛馳赴貴陽<lb/>
　告可望而鄭國亦已械吉翔至安隆與諸臣面質貞<lb/>
　毓謝不知國怒因挾貞毓直入由榔所居迫脅由榔<lb/>
<pb n="KR2b0037_WYG_119-9b"/>
　索主謀者由榔懼不敢正言謂必外人假敕寶為之<lb/>
　國遂努目出械貞毓并允元鍾縯元開極鐫士瑞東<lb/>
　旦蔣乾昌及太僕少卿趙賡禹<hi>袁州人</hi>御史周允吉<hi>錢塘</hi>
　<hi>人</hi>朱議㞙<hi>南昌/人</hi>貟外郎任斗墟<hi>鄞縣/人</hi>主事易士佳<hi>廬陵</hi>
　<hi>人</hi>繫私室又入由榔所居擒福祿為國而出其黨冷<lb/>
　孟銋蒲纓宋徳亮朱企鋘等迫由榔速具主名由榔<lb/>
　悲憤而退翊曰國等嚴刑拷掠獨貞毓以大臣免衆<lb/>
　不勝楚大罵時日已暮風雷忽震烈縯厲聲曰今日<lb/>
<pb n="KR2b0037_WYG_119-10a"/>
　縯等直承此獄稍見臣子報國苦衷由是衆皆自承<lb/>
　國又問曰主上知否縯大聲曰未經奏明乃復收繫<lb/>
　以欺君悞國盜寶矯詔為罪報可望可望請由榔親<lb/>
　裁由榔不勝憤下諸臣議吏部侍郎張佐辰及纓徳<lb/>
　亮孟銋企鋘蔣御曦等謂國曰此輩盡當處死倘留<lb/>
　一人将為後患於是御曦執筆佐辰擬旨以鐫福祿<lb/>
　為國為首罪凌遲餘為從罪斬由榔以貞毓大臣言<lb/>
　於可望罪絞諸臣就刑神色不變各賦詩大罵而死<lb/>
<pb n="KR2b0037_WYG_119-10b"/>
　其家人合瘞於安隆北闗之馬場已而青陽逮至亦<lb/>
　被殺獨周官走免<hi>貞毓極賜諡忠節青陽鐫士瑞元開縯  東旦鍾允元乾昌賡禹允</hi>
　<hi>吉議㞙斗墟士佳俱    賜諡烈愍</hi>
冬十月李定國陷髙明<lb/>
　李定國兵猝至陷髙明進圍新城城中糧盡殺馬為<lb/>
　食平南王尚可喜靖南王耿繼茂率師往援次三水<lb/>
　靖南将軍珠瑪喇等亦至合兵進擊敗之于珊州斬<lb/>
　其副将一人既抵新㑹定國據險以拒<lb/>
<pb n="KR2b0037_WYG_119-11a"/>
　　大兵奮擊奪其山殱獲甚衆定國大敗遁去<lb/>
　　<hi>乙未</hi>我<lb/>
　大清<lb/>
世祖章皇帝順治十二年春三月李定國遁走南寜<lb/>
　　　定國自新㑹敗走<lb/>
　　大兵追擊及于興業縣境又蹙之横州江屢敗之定國<lb/>
　　　焚橋而去<lb/>
　　大兵躡之定國率殘兵自賓州走南寜廣東髙雷亷等<lb/>
<pb n="KR2b0037_WYG_119-11b"/>
　　　三府三州十八縣及廣西横州等二州四縣悉平<lb/>
　　夏六月孫可望遣兵犯常徳敗走<lb/>
　　　可望遣劉文秀盧明臣馮雙禮等率衆六萬船千餘<lb/>
　　　艘分兵由常徳攻岳州武昌而文秀自留攻常徳<lb/>
　　大兵設伏邀擊之焚獲戰艦甚多賊衆大敗明臣赴水<lb/>
　　　死雙禮被重創走降其将四十餘人文秀遁還貴州<lb/>
　　<hi>丙申</hi>我<lb/>
　大清<lb/>
<pb n="KR2b0037_WYG_119-12a"/>
世祖章皇帝順治十三年春二月李定國走安隆以桂王由<lb/>
　　　榔奔雲南<lb/>
　　大兵至南寜李定國戰敗将由安隆走滇孫可望偵知<lb/>
　　　之使白文選促由榔移黔文選雖為可望用然心不<lb/>
　　　直其所為因以情告由榔曰姑遲行候西府至西府<lb/>
　　　謂定國也定國至安隆文選歸之共奉由榔自安南<lb/>
　　　衛走雲南時守滇者為劉文秀王尚禮王自竒賀九<lb/>
　　　儀文秀數怨可望遂私迓定國迎由榔入滇居可望<lb/>
<pb n="KR2b0037_WYG_119-12b"/>
　　　署中由榔封定國晉王文秀蜀王文選鞏昌王尚禮<lb/>
　　　等皆封公令文選還黔慰諭可望可望銜其貳於定<lb/>
　　　國也悉奪所部兵覊之軍中然以妻子在滇未敢遽<lb/>
　　　與由榔為難也<lb/>
　　桂王由榔以其文安侯馬吉翔入閣辦事<lb/>
　　　李定國既奉由榔至滇即捕馬吉翔及其家人令步<lb/>
　　　将靳統武收繫将殺之吉翔曰媚統武定國客詣統<lb/>
　　　武吉翔復媚之因相與譽吉翔於定國而㣲為辨寃<lb/>
<pb n="KR2b0037_WYG_119-13a"/>
　　　定國召吉翔入謁即叩頭言王再造功千古無兩吉<lb/>
　　　翔幸望見顔色死且不朽他是非何足辨也定國乃<lb/>
　　　大喜吉翔因日諂定國客令說定國薦已入内閣遂<lb/>
　　　與定國客蟠結盡握中外權龎天夀亦復用事定國<lb/>
　　　與劉文秀時詣二人家光祿少卿髙勣<hi>字無功紹興人</hi>御史<lb/>
　　　鄔昌期<hi>都匀人</hi>患之合疏言二王功髙望重不當往來<lb/>
　　　權倖之門恐滋奸弊復蹈秦王轍疏上定國文秀遂<lb/>
　　　不入朝吉翔激由榔怒命各杖一百五十除名定國<lb/>
<pb n="KR2b0037_WYG_119-13b"/>
　　　客金維新走告定國曰勣等誠有罪但不可有殺諫<lb/>
　　　官名定國即偕文秀入救乃復官<lb/>
　　<hi>丁酉</hi>我<lb/>
　大清<lb/>
世祖章皇帝順治十四年秋九月孫可望以兵攻桂王由榔<lb/>
　　　于雲南與李定國戰可望敗走遂降于我<lb/>
　大清<lb/>
　　　是年春由榔遣張虎送可望妻子還黔可望遂舉兵<lb/>
<pb n="KR2b0037_WYG_119-14a"/>
　反由榔然人心多不直可望部下諸将皆願歸李定<lb/>
　國馬進忠等說可望請以白文選為大将可望從之<lb/>
　乃留馮雙禮守貴州而以文選統諸軍前行李定國<lb/>
　劉文秀帥師禦之是月至三坌河與可望夾水而軍<lb/>
　文選輕騎奔定國可望遣張勝馬寶由尋甸間道襲<lb/>
　雲南而自将勁卒擊定國戰方合其将馬惟興先走<lb/>
　一軍瓦解可望狼狽奔回定國恐㑹城有失遣文秀<lb/>
　文選追之而自引兵先還遇張勝于渾水塘擒而殺<lb/>
<pb n="KR2b0037_WYG_119-14b"/>
　之馬寶亦歸定國可望至貴州馮雙禮紿言追兵且<lb/>
　至可望知人已㪚遣其将程萬里赴<lb/>
大軍納欵可望行至沙子嶺總兵楊武追襲幾殆賴<lb/>
大兵馳援方免可望遂挈妻子至長沙來降雙禮截其<lb/>
　子女玉帛與文秀同歸雲南由榔封雙禮慶陽王進<lb/>
　忠漢陽王惟興等進爵為公<lb/>
　　<hi>臣等謹案孫可望本獻忠餘孽既乃臣事桂王邀求爵命而又稱兵挾制反戈相向及為李定國所</hi>
　　<hi>敗始以窮蹙來歸跡其反覆不常實為險賊之尤者當日因其新附量行封賞近史館以可望列傳</hi>
<pb n="KR2b0037_WYG_119-15a"/>
　　　<hi>呈進</hi>
　　<hi>特命削除世職好惡之至公足知稔惡者雖及身倖免權衡予奪實協</hi>
　　<hi>而王鈇所被大義必伸於千古也夫</hi>
　　<hi>戊戌</hi>我<lb/>
　大清<lb/>
世祖章皇帝順治十五年夏五月我<lb/>
　大清兵平貴州<lb/>
　　　寜南靖冦大将軍宗室羅託等由湖南平西大将軍<lb/>
<pb n="KR2b0037_WYG_119-15b"/>
　　　平西王吳三桂等由四川征南将軍趙布泰等由廣<lb/>
　　　西分兵三路入黔時劉文秀已死李定國使劉正國<lb/>
　　　揚武守三坡紅闗諸要隘以防蜀馬進忠守貴州㑹<lb/>
　　　其将王自竒闗有才貳於定國定國自将擊之楚師<lb/>
　　　自鎮逺入定國不及援粤師亦盡下南丹那地獨山<lb/>
　　　諸州㑹於貴陽進忠遁去貴州平<lb/>
　　六月我<lb/>
　大清兵克遵義<lb/>
<pb n="KR2b0037_WYG_119-16a"/>
　　蜀師至三坡劉正國拒戰大敗自水西奔回雲南<lb/>
　大兵遂克遵義<hi>初李定國既敗孫可望兵自以為無他患武備盡弛髙勣與郎官金簡進諫曰</hi>
　　<hi>今内難雖除外憂方大而我酣歌漏舟之中熟寝爇薪之上能旦夕安耶二王老于兵事胡泄泄如此定</hi>
　　<hi>國愬之桂王由榔語頗激由榔欲杖二臣以解之諸臣多争不可移時未決而三路敗書至定國始逡巡</hi>
　　<hi>引謝二臣獲免人金簡字萬藏山陰</hi>
　冬十二月我<lb/>
大清兵入雲南李定國敗走桂王由榔奔永昌<lb/>
　　時三路<lb/>
<pb n="KR2b0037_WYG_119-16b"/>
　大兵俱集貴州安逺大将軍信郡王多尼至軍㑹于平<lb/>
　　越府之楊老堡戒期入滇李定國與馮雙禮等扼雞<lb/>
　　公背圖侵貴州使白文選守七星闗立營窺遵義以<lb/>
　　牽蜀師蜀兵出遵義趨天生橋由水西直取烏撤文<lb/>
　　選懼棄闗走霑益州粤兵至盤江敵據險沈船不得<lb/>
　　渡泗城土知府岑繼祿獻䇿流下流潛師宵濟遂入<lb/>
　　安隆定國使其将吳子聖拒戰潰走定國以全軍據<lb/>
　　雙河口<lb/>
<pb n="KR2b0037_WYG_119-17a"/>
　　大兵擊之破其象陣又連敗之羅炎涼水井定國大營<lb/>
　　　妻子俱㪚失諸将各敗走不相顧定國撒寨遁歸桂<lb/>
　　　王由榔将出奔行人任國璽<hi>福建人</hi>獨請死守由榔合<lb/>
　　　諸臣議定國等言行人議是但前途尚寛今暫移蹕<lb/>
　　　捲土重來再圖恢復未晚也由榔遂走永昌<lb/>
　　　　<hi>臣等謹案桂王入滇以後已無地自存李定國等釜底游魂尚敢抗我</hi>
　　<hi>王師冀稽因史文之舊書之為賊乃䝉我天討臣等</hi>
　　<hi>皇上中正持衡俾殷餘頑梗不與闖獻同科特命改書敵字</hi>
<pb n="KR2b0037_WYG_119-17b"/>
　　<hi>筆削公平折𠂻至當地同符矣大聖人之心真與天</hi>
　　<hi>己亥</hi>我<lb/>
　大清<lb/>
世祖章皇帝順治十六年春正月我<lb/>
　大清兵克雲南桂王由榔奔騰越<lb/>
　　　是月三日<lb/>
　　大兵自普安州入雲南省城永昌警報日至由榔復走<lb/>
　　　騰越<lb/>
<pb n="KR2b0037_WYG_119-18a"/>
　二月我<lb/>
大清兵克永昌桂王由榔奔緬甸<lb/>
　　白文選自霑益追及李定國定國留之㫁後至玉龍<lb/>
　　闗<lb/>
　大兵追擊之文選戰敗由右甸遁走木邦<lb/>
　大兵克永昌渡潞江定國設伏於磨盤山<lb/>
　大兵覺之分精甲先蹂伏處定國不能支退走騰越遣<lb/>
　　總兵靳統武率兵四千從由榔時李國泰馬吉翔輜<lb/>
<pb n="KR2b0037_WYG_119-18b"/>
　　重多恐遭刼奪促由榔夜走南甸兵馬過去火光燭<lb/>
　　天右轉左旋天明仍在故處統武棄由榔仍歸定國<lb/>
　　由榔抵囊木河是為緬界緬人勒從官盡去兵器方<lb/>
　　許入境至蠻暮土司緬人以四舟迎之從官皆自覔<lb/>
　　江舟隨行者六百四十餘人陸行者自故岷王子而<lb/>
　　下九百餘人期㑹於緬甸<hi>昆明諸生薛大觀聞由榔入緬甸歎息曰不能背城</hi>
　　<hi>戰君臣同死社稷顧欲走蠻邦以苟活不重可羞耶遂與其妻及子之翰夫婦偕赴城北黑龍潭死其侍</hi>
　　<hi>女抱幼子從之次日諸屍相牽浮水上幼子在侍女懐中兩手堅抱如故大觀次女已適人避兵山中相</hi>
<pb n="KR2b0037_WYG_119-19a"/>
　　<hi>去數十里同日赴火死</hi>
　夏五月緬人置桂王由榔于赭硜以兵防之<lb/>
　　初由榔至井亘其羣臣沐天波等謀奉之走戶臘二<lb/>
　　河不聽緬人邀大臣過河面議以冊寶視神宗時差<lb/>
　　小疑以為假天波出黔國公印對同乃信因請由榔<lb/>
　　敕闗上無得納漢兵是月四日緬復以舟迎由榔明<lb/>
　　日發井亘行三日至阿瓦阿瓦者緬酋所居城也又<lb/>
　　五日至赭硜始知前陸行者盡被緬人掠為奴多自<lb/>
<pb n="KR2b0037_WYG_119-19b"/>
　　殺為岷王子等八十人流入暹羅緬人於赭硜置草<lb/>
　　屋居由榔以竹為城從行諸臣或短衣跣足與緬婦<lb/>
　　相貿易為笑樂大為緬人嗤<lb/>
　秋八月我<lb/>
大清兵定四川<lb/>
　　初李赤心養子來亨等久竄廣西其衆食盡且懼<lb/>
　大兵進討率衆走川東分據川湖間耕田自給川中舊<lb/>
　　将王光興譚宏等附之衆猶數十萬桂王由榔大學<lb/>
<pb n="KR2b0037_WYG_119-20a"/>
　士文安之因率來亨及劉體仁袁宗第等十六營由<lb/>
　水道襲重慶㑹譚宏譚詣殺譚文諸将不服安之欲<lb/>
　討二人二人懼率所部降於<lb/>
大兵諸鎮遂㪚安之亦卒至是<lb/>
大兵進取川南克敘州馬湖二府總兵杜之香降成都<lb/>
　餘黨聞風逃遁<lb/>
大兵追至新津斬溺無算全川底定於是獻忠餘孽之<lb/>
　擾蜀者亦盡矣<lb/>
<pb n="KR2b0037_WYG_119-20b"/>
桂王由榔令其黔國公沐天波以臣禮見緬酋<lb/>
　緬俗以中秋日大㑹羣蠻其酋欲誇示諸國請天波<lb/>
　過河令椎髻跣足用臣禮見天波不得已從之歸泣<lb/>
　告衆曰我所以屈辱者懼驚憂主上耳否則彼将無<lb/>
　狀我罪益大任國璽與禮部侍郎楊在<hi>餘姚人</hi>劾奏之<lb/>
　<hi>時龎天夀已死李國泰代掌司禮吉翔復與表裏為奸一日吉翔奏大臣有三日不舉火者桂王由榔不</hi>
　<hi>應明日吉翔國泰合奏由榔怒以御寶擲下吉翔即鑿而碎之㪚給諸臣其凶悖如此任國璽集宋末大</hi>
　<hi>臣賢奸事為一書進之由榔吉翔恨之由榔覽止一日國泰即竊去國璽又疏論時事三不可解中言禍</hi>
<pb n="KR2b0037_WYG_119-21a"/>
　　<hi>急燃眉當思出險吉翔不恱即令國璽獻出險策國璽忿然曰時事至此猶抑言官使不言耶</hi>
　　　<hi>臣等謹案桂王倚任宦䜿寵用王坤龎天夀復蹈北都覆轍至緬地流離託身無所而李國泰猶代</hi>
　　　<hi>天夀掌司禮監與馬吉翔表裏為奸在若輩宵人惟知縱情網利取快目前遑顧其主而桂王受制</hi>
　　　<hi>羣閹至於流播蠻方尚不知悟明代宦寺流毒積漸之勢遂至此極亦良可浩歎耳</hi>
　冬十一月我<lb/>
大清兵克沅江<lb/>
　　桂王由榔之走永昌也道過沅江土知府那嵩與其<lb/>
　　子燾迎謁供奉甚謹設宴皆用金銀器宴畢悉以獻<lb/>
<pb n="KR2b0037_WYG_119-21b"/>
　　曰此行上供者少聊以佐缺乏耳由榔既走緬甸李<lb/>
　　定國不敢深入聞白文選在木邦就之謀與文選計<lb/>
　　不合定國乃引兵自孟定耿馬抵猛緬孟艮不附定<lb/>
　　國移兵滅之據其地遣使號召諸土司兵嵩亦於沅<lb/>
　　江起兵應之至是<lb/>
　大兵進討城破嵩登樓自焚合家皆死其士民亦多巷<lb/>
　　戰死<hi>嵩烈賜諡  愍</hi>
　<hi>庚子</hi>我<lb/>
<pb n="KR2b0037_WYG_119-22a"/>
　大清<lb/>
世祖章皇帝順治十七年秋九月白文選攻緬甸不克<lb/>
　　　文選自木邦至錫箔所至縱兵大掠進攻阿瓦索桂<lb/>
　　　王由榔阿瓦有新舊二城新城緬酋所居文選急擊<lb/>
　　　之城且破為緬人所紿退兵十里城中備禦復固反<lb/>
　　　為所敗文選乃引兵赴孟艮㑹李定國定國復同文<lb/>
　　　選赴阿瓦<lb/>
　　<hi>辛丑</hi>我<lb/>
<pb n="KR2b0037_WYG_119-22b"/>
　大清<lb/>
世祖章皇帝順治十八年夏五月李定國白文選㑹兵攻緬<lb/>
　　　甸不克<lb/>
　　　桂王由榔久居赭硜從官資用盡竭錦衣趙明鑑謀<lb/>
　　　竊其世子以出為馬吉翔等所阻李定國以三十餘<lb/>
　　　疏迎由榔俱不達白文選復密遣人告由榔言不敢<lb/>
　　　速進者恐有他害必得緬人送出為上䇿由榔即以<lb/>
　　　書答之文選乃陰造浮橋将迎由榔為緬人所覺事<lb/>
<pb n="KR2b0037_WYG_119-23a"/>
　不果至是定國文選㑹兵阿瓦使人入緬求由榔緬<lb/>
　人不許以象兵與定國戰定國前隊稍失利文選引<lb/>
　兵横擊之緬人大敗退保新城然終不肯出由榔定<lb/>
　國文選復議以舟師攻之遣人於上流造船為緬人<lb/>
　所燒定國文選移兵洞烏未幾文選兵潰走錫箔定<lb/>
　國亦引還<lb/>
秋七月桂王由榔從官盡為緬人所殺<lb/>
　時緬酋弟弑兄自立欲盡殺由榔諸臣乃遣人告由榔<lb/>
<pb n="KR2b0037_WYG_119-23b"/>
　曰蠻俗貴詛盟請與天朝諸公飲呪水馬吉翔李國<lb/>
　泰邀諸臣盡往至則以兵圍之令諸臣以次出外出<lb/>
　輒殺之凡殺四十二人吉翔國泰及黔國公沭天波<lb/>
　華亭侯王維恭綏寜伯蒲纓将軍魏豹都督馬雄飛<lb/>
　吏部侍郎鄧士亷禮部侍郎楊在御史鄔昌期任國<lb/>
　璽光祿少卿髙勣兵部郎中金簡等預焉<hi>天波節賜諡忠  維</hi>
　<hi>恭豹士亷在昌期國璽勣簡俱不賜諡節愍吉翔纓雄飛以朋奸悞主  予諡</hi>惟都督同知<lb/>
　鄧凱以傷足不行獲免緬人復以兵圍由榔所居其<lb/>
<pb n="KR2b0037_WYG_119-24a"/>
　　左右被殺及自縊者不可勝數惟存由榔與其眷屬<lb/>
　　二十五人<lb/>
　冬十二月我<lb/>
大清兵至緬甸緬人執桂王由榔獻之於軍前<lb/>
　　平西大将軍平西王吳三桂定西将軍内大臣公愛<lb/>
　　星阿等帥師征緬兩路進兵於十一月初八日㑹師<lb/>
　　木邦李定國先奔景線白文選據錫箔憑江為險<lb/>
　大兵自木邦晝夜行三百餘里臨江造筏将渡文選復<lb/>
<pb n="KR2b0037_WYG_119-24b"/>
　　奔茶山總兵馬寜等率偏師追之及於猛養文選降<lb/>
　大兵直趨緬城先遣人傳諭緬酋令執送由榔否則兵<lb/>
　　臨城下後悔無及是月初一日<lb/>
　大兵至緬城緬酋懼初三日遣數十人至由榔所連坐<lb/>
　　擁之去遂并其眷屬送軍前<lb/>
　大兵凱旋明年四月由榔死於雲南六月李定國走死<lb/>
　　猛臘其子嗣興與劉文秀子劉震等俱來降<lb/>
　　　<hi>臣等謹案征緬之役愛星阿分路督師呉三桂實主其事當時三桂叛形未著方以擒渠服逺為功</hi>
<pb n="KR2b0037_WYG_119-25a"/>
　　<hi>臣等編纂初稿以三桂兇狡不終削其姓名但書愛星阿等仰惟我</hi>
<hi>皇上神謨燭照桂悖亂性成爾時已包藏禍心其統兵親加指示謂三</hi>
　　<hi>臨緬傳諭執送由榔不足為三桂之功轉足以正三桂之罪葢三桂非果能戮力本朝也正欲藉我</hi>
　　<hi>天威盡剪明宗枝葉而李定國白文選又皆其比肩委質之人勢難並立亦因此盡事殱除而後可</hi>
　　<hi>以營窟滇南不虞後患然時方鼎革宿将猶存未敢顯然肆逆也迨中朝素有威望如睿親王鰲拜</hi>
　　<hi>諸人者相繼淪沒然後三桂<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然自以為無一人能制其死命遂假撤藩之事乗機背叛此三桂之</hi>
　　<hi>畜奸已非一日正與曹操司馬懿之用心相似而其逆蹟先露於握兵征緬之時彼既不能盡忠明</hi>
　　<hi>代又不思效節本朝反覆狙詐實千古亂賊之尤正宜據事直書用彰元惡臣等恭聆</hi>
<pb n="KR2b0037_WYG_119-25b"/>
<hi>宸諭炳若日星真足禠姦回既死之魄明春秋誅隠之    義謹闡繹</hi>
<hi>訓詞詳悉録載以正罪狀俾    千萬世永為定案云</hi>
　<lb/>
　<lb/>
　<lb/>
　<lb/>
　<lb/>
御批厯代通鑑輯覽卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0037_WYG_039-1a"/>
欽定四庫全書<lb/>
御批厯代通鑑輯覽卷四十<lb/>
南北朝<lb/>
<hi>丁齊永明五年魏夘太和十一年</hi>春正月魏定樂章<lb/>
　初魏主詔有司議定雅樂當時無有知者至是始集<lb/>
　新舊樂章非雅者除之後復簡制樂官命中書監高<lb/>
　閭參定<hi>在太和十一年</hi>
魏光禄大夫咸陽公高允卒<hi>諡曰文</hi>
<pb n="KR2b0037_WYG_039-1b"/>
　允厯事五帝<hi>太武景穆文成獻文及高祖</hi>出入三省<hi>尚書中書秘書</hi>五十<lb/>
　餘年未嘗有譴魏主甚重之允仁恕簡静雖處貴重<lb/>
　情同寒素執書吟覽晝夜不去手誨人以善恂恂不<lb/>
　倦篤親念故無所遺棄顯祖徙青徐望族于代多允<lb/>
　婚媾流離饑寒允傾家賑施咸得其所又隨其才行<lb/>
　薦之于朝議者多以初附間之允曰任賢使能何有<lb/>
　新舊至是卒年九十八<hi>贈司空</hi>
二月齊敗魏師取舞陽<lb/>
<pb n="KR2b0037_WYG_039-2a"/>
　先是齊荒人桓天生自稱桓元宗族據河南故城<hi>在南</hi>
　<hi>陽府新野縣劉宋僑置齊廢</hi>請兵于魏齊遣將軍陳顯逹戴僧静<lb/>
　等討之至是天生引魏兵至沘陽<hi>漢縣明改泌陽今屬南陽府</hi>顯<lb/>
　逹遣僧静等與戰大破之天生退保沘陽僧静圍之<lb/>
　不克齊以顯逹為雍州刺史進據舞陽城<hi>明年天生復引魏兵</hi>
　<hi>出據隔城齊將軍曹虎擊破魏兵遂拔隔城斬其太守天生棄城走已而魏築城于醴陽陳顯逹攻拔之</hi>
　<hi>進攻沘陽魏鎮將韋珍憑城拒戰顯逹乃還□隔城醴陽城故址俱在南陽府桐栢縣曹虎字士  下邳</hi>
　<hi>人</hi>
<pb n="KR2b0037_WYG_039-2b"/>
魏大旱秋七月詔有司賑貸<lb/>
　魏春夏大旱代地尤甚牛疫民死齊州刺史韓麒麟<lb/>
　上表<hi>畧曰京師民庶不田者多遊食之口三分居二豐稔積年矜夸成俗貴富之家童妾袨服工商</hi>
　<hi>之旅僕隷玉食而農夫缺糟糠蠶婦乏短褐故令耕者日少田有荒蕪愚謂凡侈異之物皆宜禁斷吉凶</hi>
　<hi>之禮備為格式勸課農桑嚴加賞罰數年之中必有盈贍往年比校户貫租賦輕少雖于民為利而不可</hi>
　<hi>長久脫有戎役或遭天災恐供給之方無所取濟請減絹帛増穀租年豐多積嵗儉出賑所謂私民之榖</hi>
　<hi>寄積于官官有宿積則民無荒年矣</hi>于是詔有司開倉賑貸聽民出闗<lb/>
　就食遣使造籍以分去留所過給糧所至三長<hi>見前</hi>
<pb n="KR2b0037_WYG_039-3a"/>
　贍養之又詔罷無益之作出宫人不執機杼者<hi>時魏久無</hi>
　<hi>事府藏盈積盡出御府衣服珍寶太官雜器大僕乘具内庫弓矢刀鈴十分之八外府衣物繒布絲纊非</hi>
　<hi>供國用者以大半班賚百司下至工商皂隸逮于六鎮邊戍畿内孤寡貧癃有差後又詔犯死刑而親老</hi>
　<hi>無他子旁親者以聞</hi>
八月柔然侵魏魏人擊敗之高車阿伏至羅自立為王<lb/>
　柔然伏古敦可汗殘暴部衆離心八月㓂魏邊魏以<lb/>
　尚書陸叡<hi>代人麗子</hi>為都督擊破之初高車阿伏至羅有<lb/>
　部落十餘萬役屬柔然伏古敦之侵魏也阿伏至羅<lb/>
<pb n="KR2b0037_WYG_039-3b"/>
　諌不聽怒與從弟窮竒帥部落西走自立為王二人<lb/>
　甚親睦分部而立伏古敦擊之屢為所敗乃引衆東<lb/>
　徙<lb/>
冬十二月魏以高祐<hi>字子集允從祖弟</hi>為西兖州<hi>此魏天興初所置兖州也</hi>
<hi>治滑臺城皇興中得宋兖州故于此稱西太和十八年改為東郡屬司州至後孝昌中别置西兖州治定陶地</hi>
<hi>形志所載甚明質實不詳目中出鎮滑臺之文而以定陶之西兖釋此誤矣</hi>刺史<lb/>
　魏主問祐曰何以止盗曰昔宋均立徳猛虎渡河卓<lb/>
　茂行化蝗不入境<hi>事俱見前</hi>况盗賊人也茍守宰得人治<lb/>
<pb n="KR2b0037_WYG_039-4a"/>
　化有方止之易矣<hi>祐又言今之選舉不採職治之優劣専簡年勞之多少非所以盡人</hi>
　<hi>才也若停薄藝棄朽勞惟才是舉則官方穆矣又勲舊之臣才非撫民者可加以爵賞不宜委以方任所</hi>
　<hi>謂王者可私人以財不可私人以官者也魏主善之</hi>及出鎮滑臺命縣立講學<lb/>
　黨立小學<lb/>
<hi>戊齊永明六年魏辰太和十二年</hi>冬齊呉興饑<lb/>
　西陵戍主杜元懿言呉興無秋會稽豐登商旅往來<lb/>
　倍多常嵗牛埭<hi>今紹興府蕭山縣西有西興塲即六朝時西陵牛埭用牛挽船過埭故名</hi>
　稅格日可增倍乞與領攝一年格外可長四百許萬<lb/>
<pb n="KR2b0037_WYG_039-4b"/>
　會稽行事顧憲之<hi>字士思呉郡呉人</hi>議以為不可<hi>憲之言始立牛埭非</hi>
　<hi>逼蹴以取稅也以風濤迅險濟急利物耳領監者不逹其本各務己功或禁遏他道或空稅江行今呉興</hi>
　<hi>薦饑民流衆散舊格尚減將何以加元懿不仁幸災榷利若事不副言懼加譴詰必百方侵若為公賈怨</hi>
　<hi>愚又以便宜者非能于民力之外用天分地率皆即日不宜于民方來不便于公名與實反有乖政體凡</hi>
　<hi>如此等宜加深察</hi>齊主納之而止<lb/>
魏主詔羣臣言事<lb/>
　秘書臣李彪<hi>字道固頓邱衛國人</hi>上封事陳安民之術<hi>畧曰豪貴之家</hi>
　<hi>奢僣過度第宅車服宜為等制又國之興亡在冢嗣之得失宜準古立師𫝊以訓導太子又漢置常平倉</hi>
<pb n="KR2b0037_WYG_039-5a"/>
　<hi>以救匱乏去嵗京師不稔移民就豐既廢管生且損國體宜豫儲倉粟安而給之請析州郡常調九分之</hi>
　<hi>二京師度支嵗用之餘各立官司年豐糴粟積之于倉儉則加私之二糶之于人年登則常積嵗凶則直</hi>
　<hi>給數年之中榖積而人足矣又請于河表七州之人擢其門才引令赴闕隨能序之以廣聖朝均新舊之</hi>
　<hi>義以懷江漢歸有道之情又父兄有犯子弟當素服肉袒詣闕請罪子弟有坐父兄露板引咎乞解所司</hi>
　<hi>足以敦厲凡溥又朝臣遭親䘮者假滿赴職衣錦乘軒鳴玉垂緌傷人子之道虧天地之經愚謂凡遭大</hi>
　<hi>父母父母䘮者皆令終服或起令視事但綜司出納敷奏國慶一令無預  河表大河之外七州荆兖豫</hi>
　<hi>洛青徐齊也</hi>魏主悉從之由是公私豐贍水旱有備<lb/>
<hi>己齊永明七年魏巳太和十三年</hi>夏五月齊中書監南昌公王儉卒<lb/>
<pb n="KR2b0037_WYG_039-5b"/>
　儉卒禮官欲諡為文獻吏部尚書王晏素與儉不平<lb/>
　啟齊主曰此諡宋氏以來不加異姓出謂人曰平頭<lb/>
　憲事已行矣乃諡文憲儉常薦御史中丞徐孝嗣<hi>字始</hi>
　<hi>昌湛之之孫</hi>自代至是徵為五兵尚書<hi>通考魏置五兵尚書五兵謂中兵外</hi>
　<hi>兵騎兵别兵都兵也晉以後皆有之</hi>
秋八月魏遣使如齊冬十二月齊遣使如魏<lb/>
　魏久與齊絶魏主欲遣使令羣臣議尚書游明根曰<lb/>
　朝廷不遣使者又築醴陽其直在彼今復遣使不亦<lb/>
<pb n="KR2b0037_WYG_039-6a"/>
　可乎由是通好明年齊人歸魏隔城之俘<lb/>
齊以張緒領揚州中正江斆<hi>字叔文湛之曾孫</hi>為都官尚書<hi>宋置</hi>
<hi>領都官水部庫部功論四曹</hi>
　長沙王晃<hi>字宣明太祖第四子</hi>屬張緒用呉興聞人邕緒不許<lb/>
　晃使固請緒正色曰此是身家州鄉殿下安得見逼<lb/>
　中書舍人紀僧真得幸于齊主請于齊主曰臣出自<lb/>
　武吏階榮至此無復所須唯就陛下乞作士大夫齊<lb/>
　主曰此由江斆謝瀹<hi>字義潔朏之弟</hi>可自詣之僧真詣斆登<lb/>
<pb n="KR2b0037_WYG_039-6b"/>
　榻坐定斆顧左右曰移吾牀逺客僧真喪氣而退告<lb/>
　齊主曰士大夫故非天子所命<lb/>
<hi>庚齊永明八年魏午太和十四年</hi>秋七月齊荆州刺史巴東王子響<hi>字雲</hi>
<hi>音齊主第四子</hi>有罪㐲誅<lb/>
　子響有勇力好武事自選帶仗左右六十人數以牛<lb/>
　酒犒之私作錦袍絳襖欲以餉蠻交易器仗長史劉<lb/>
　寅等宻聞子響執寅等殺之齊主欲遣戴僧静討之<lb/>
　僧静曰巴東王年少長史執之太急忿不思難故耳<lb/>
<pb n="KR2b0037_WYG_039-7a"/>
　天子兒過誤殺人有何大罪忽遣軍西上人情惶懼<lb/>
　齊主心善之乃别遣衛尉胡諧之<hi>豫章南昌人</hi>將軍尹畧<lb/>
　中書舍人茹法亮詣江陵勅之曰子響若束手來歸<lb/>
　可全其命諧之至築城燕尾洲<hi>在今荆州府江陵縣西南</hi>子響白<lb/>
　服登城遣使云天下豈有兒反今便單舸還闕受殺<lb/>
　人之罪何築城見捉耶尹畧獨答曰誰將<hi>引也</hi>汝反<lb/>
　父人共語子響灑泣乃殺牛具酒饌餉臺軍畧棄之<lb/>
　江流子響呼法亮求見傳詔法亮執其使子響怒遣<lb/>
<pb n="KR2b0037_WYG_039-7b"/>
　兵西渡與臺軍戰臺軍敗畧死諧之逃齊主又遣丹<lb/>
　陽尹蕭順之<hi>字文緯梁武帝父</hi>將兵繼至子響即日乘舴艋<lb/>
　<hi>小船也</hi>赴建康太子長懋素忌子響宻諭順之早為之<lb/>
　所勿令得還子響見順之欲自申明順之不許于射<lb/>
　堂縊殺之久之齊主遊華林園見一猿透擲悲鳴左<lb/>
　右曰猿子前日墜崖死齊主因嗚咽流涕順之慚懼<lb/>
　而卒<hi>臺軍焚江陵府舍皆盡齊主以南湯樂藹為荆州治中藹繕廨舍數百區頃之咸畢而役不及</hi>
　<hi>民荆民稱之淯樂藹字蔚逺南陽  陽人</hi>
<pb n="KR2b0037_WYG_039-8a"/>
九月魏太后馮氏殂<hi>諡文明太皇太后</hi>
　魏主勺飲不入口者五日哀毁過禮羣臣諌之始進<lb/>
　一粥王公表請定兆域詔曰奉侍梓宫猶希髣髴山<lb/>
　陵遷厝所未忍聞王公固請乃𦵏永固陵<hi>先是魏主如方山馮</hi>
　<hi>太后樂其山川曰他日必𦵏我于此乃營夀陵作永固石室及是太后殂遂𦵏方山不從金陵之兆  方</hi>
　<hi>山在大同府大同縣北永固陵在其上</hi>太尉丕等請抑至情奉行舊典<lb/>
　魏主曰祖宗情専武畧未修文教朕仰禀聖訓庶習<lb/>
　古道論時比事與先世不同又問游明根等曰聖人<lb/>
<pb n="KR2b0037_WYG_039-8b"/>
　制卒哭之禮授服之變皆奪情以漸今旬日之間言<lb/>
　及即吉得無傷于禮乎對曰踰月而𦵏𦵏而即吉此<lb/>
　金冊遺㫖<hi>以太后遺㫖書之金冊也</hi>魏主曰金冊之㫖羣公之請<lb/>
　慮廢政事朕今不敢闇黙不言以荒庶政惟縗麻廢<lb/>
　吉禮朔望盡哀誠故専欲行之秘書丞李彪曰漢明<lb/>
　徳馬后保養章帝后崩𦵏不淹旬尋已從吉章帝不<lb/>
　受譏明徳不損名願陛下察之魏主曰朕眷戀衰絰<lb/>
　實情所不忍豈徒茍免嗤嫌且公卿每稱四海晏安<lb/>
<pb n="KR2b0037_WYG_039-9a"/>
　禮樂日新可以參美唐虞今乃苦奪朕志使不踰魏<lb/>
　晉何耶又曰古王者亦有除衰而諒闇終喪者若不<lb/>
　許朕衰服則當除哀拱黙委政冢宰二事惟公卿所<lb/>
　擇明根曰淵黙不言大政將曠仰順聖心請從衰服<lb/>
　魏主曰朕在不言之地不應如此喋喋但公卿欲奪<lb/>
　朕情遂成往復追用悲絶遂號慟而入羣臣亦哭而<lb/>
　出<hi>初太后忌魏主英敏恐不利于己盛寒誾于空室絶食三日欲廢之魏主無憾意又有宦者譖于太</hi>
　<hi>后太后杖之及太后殂魏主亦不復問</hi>
<pb n="KR2b0037_WYG_039-9b"/>
冬十月齊議鑄錢不果行<lb/>
　初齊太祖以南方錢少更欲鑄錢建元末奉朝請孔<lb/>
　顗上言<hi>畧曰鑄錢之弊在輕重屢變重錢患難用而難用為累輕輕錢弊盗鑄而盗鑄為禍深民</hi>
　<hi>所以盗鑄嚴法不能禁者由上惜銅愛工不詳慮其為患也漢興鑄輕錢巧偽者多及鑄五銖民計其費</hi>
　<hi>不能相償私鑄益少此不惜銅不愛工之效也宋□帝鑄四銖至景和錢益輕雖有周郭而鎔冶不精于</hi>
　<hi>是盗鑄紛紛而起不可復禁此惜銅愛工之驗也自漢至宋五百餘年制度世有興廢而不變五銖者明</hi>
　<hi>其輕重可法得貨之宜故也自晉氏不鑄錢後經㓂戎水火所失嵗多愚以為宜如舊制大興鎔鑄錢重</hi>
　<hi>重五銖一依漢法嚴斷翦鑿輕小破缺無周郭者不得行官錢小者銷以為大利貧良之民塞姦巧之路</hi>
<pb n="KR2b0037_WYG_039-10a"/>
　<hi>錢貨既均百姓樂業矣</hi>太祖然之使州郡大市銅炭會晏駕事<lb/>
　寢是嵗益州行事劉悛<hi>字士操彭城人</hi>言嚴道銅山<hi>注見前</hi>舊<lb/>
　鑄錢處可以經畧齊主從之頃之以功費多而止<lb/>
<hi>辛齊永明九年魏未太和十五年</hi>春正月魏主始聽政<lb/>
　魏主自居太后之喪至是始聽政于皇信堂之東室<lb/>
　<hi>已而魏主謁永固陵設薦于太和廟始薦蔬食追感哀哭終日不飯侍中馮誕等諫經宿乃飯罷朝夕哭</hi>
　<hi>正馮誕字□  熙之子</hi>
二月齊遣使如魏夏四月魏遣使如齊<lb/>
<pb n="KR2b0037_WYG_039-10b"/>
　散騎常侍裴昭明<hi>駰之子</hi>侍郎謝竣如魏弔欲以朝服<lb/>
　行事主客曰弔有常禮何得以朱衣入昭明等曰受<lb/>
　命本朝不敢輙易往還數四魏主命著作郎成淹<hi>字季</hi>
　<hi>文上谷居庸人</hi>與之言昭明曰魏朝不聽使者朝服出何典<lb/>
　禮淹曰羔裘元冠不以弔此童稚所知也昭明曰齊<lb/>
　高皇帝之喪魏遣李彪來弔初不素服齊朝亦不以<lb/>
　為疑何今日而見逼邪淹曰齊不能行亮隂之禮踰<lb/>
　月即吉彪不得主人之命固不敢以素服往厠其間<lb/>
<pb n="KR2b0037_WYG_039-11a"/>
　今皇帝仁孝居廬食粥豈得以此方彼乎昭明曰三<lb/>
　王不同禮孰能知其得失淹曰然則虞舜高宗非邪<lb/>
　昭明竣相顧而笑曰非孝者無親何可當也乃對曰<lb/>
　弔服唯主人裁之然違命本朝返必獲罪淹曰使彼<lb/>
　有君子卿將命得宜且有厚賞若無君子卿出而光<lb/>
　國得罪何傷自當有良史書之乃以衣㡊給之<hi>魏主嘉淹</hi>
　<hi>之敏遷侍郎賜絹百疋</hi>四月魏遣員外㪚騎常侍李彪等聘于<lb/>
　齊齊為置燕設樂彪辭曰主上孝思罔極興墜正失<lb/>
<pb n="KR2b0037_WYG_039-11b"/>
　朝臣雖除衰絰猶以素服從事使臣不敢承奏樂之<lb/>
　賜從之<hi>彪凡六奉使齊主甚重之將還親送至瑯邪城命羣臣賦詩以寵之  瑯邪城晉僑郡在</hi>
　<hi>江乘齊徙白下在今上元縣西北</hi>
五月魏主更定律令親决疑獄<lb/>
　魏主更定律令于東明觀親决疑獄命李冲議定輕<lb/>
　重潤色辭㫖然後書之<hi>冲忠勤明斷加以慎宻為魏主所委情義無間舊臣貴戚</hi>
　<hi>莫不心服中外推之</hi>
秋八月魏正祀典<lb/>
<pb n="KR2b0037_WYG_039-12a"/>
　魏主銳意復古尤重祭典先是親祀南郊始備大駕<lb/>
　又祭方澤<hi>太和十三年</hi>既而復作明堂營太廟<hi>是年四月</hi>定廟<lb/>
　祧之制<hi>詔尊烈祖為大祖以世祖與顯祖為二祧餘皆以次遷  二祧禮記祭法逺廟為祧有二</hi>
　<hi>祧正義曰廟在應遷之例故曰逺特為功徳而留故曰祧祧之為言超也二祧者二廟不遷以遷廟之主</hi>
　<hi>藏焉</hi>考六宗之禮<hi>六宗之說凡十有一家魏主以六宗即天皇大帝及五帝之神既祭南郊</hi>
　<hi>無煩别立六宗之位</hi>正禘祫之名<hi>魏主問羣臣以禘祫之義鄭王是非安在游明根從鄭高</hi>
　<hi>間從王詔圜丘宗廟皆有禘名從鄭禘祫并為一祭從王著之于令  俱是年之七月</hi>至是詔<lb/>
　朝日以朔夕月以朏<hi>時議朝日夕月皆欲以二分之日于東西郊行禮魏主從前秘</hi>
<pb n="KR2b0037_WYG_039-12b"/>
　<hi>書監薛謂說用朔朏朏月之初生三日也</hi>又宗廟四時之祭祀舊用中節<lb/>
　自後改用孟月擇日而祭<hi>魏舊制每嵗祀天于西郊魏主與公卿從二十餘騎</hi>
　<hi>戎服遶壇謂之蹋壇明日戎服登壇祀畢又遶壇謂之遶天至是罷之又罷羣祀之非典者四十餘所</hi>
九月魏主祥祭于廟冬十月謁永固陵十一月魏主禫<lb/>
祭遂祀圜丘明堂饗羣臣遷神主于新廟<lb/>
　有司上言求卜祥日詔曰筮日求吉既乖敬事之志<lb/>
　又違永慕之心今直用晦日前一日夜宿于廟帥羣<lb/>
　臣哭已易服<hi>縞冠革帶黒屨侍臣易服黒介幘白絹單衣革帶烏屨</hi>遂哭盡一<lb/>
<pb n="KR2b0037_WYG_039-13a"/>
　夜明日易祭服<hi>縞冠素紕白布深衣繩屨侍臣去幘易幍</hi>既祭出廟立哭<lb/>
　久之乃還十月謁永固陵毁瘠尤甚<hi>司空穆亮諫曰王者為天地所</hi>
　<hi>子為萬民父母未有子過哀而父母不戚父母憂而子獨悦豫者也今和氣不應風旱為灾願陛下襲輕</hi>
　<hi>服御常膳庶使天人交慶詔曰孝悌之至無所不通今飄風旱氣皆誠慕未濃幽顯無感也所言過衷之</hi>
　<hi>咎諒為未衷</hi>十一月禫祭始服衮冕易黑介幘素紗深衣<lb/>
　拜陵而還冬至祀圜丘遂祀明堂臨太華殿服通天<lb/>
　冠綘紗袍以餐羣臣樂懸而不作服衮冕辭太和廟<lb/>
　帥百官奉神主遷于新廟<lb/>
<pb n="KR2b0037_WYG_039-13b"/>
齊律書成<lb/>
　齊主留心法令詔獄官詳正舊注<hi>晉張斐杫預所注律也宋㤗始以來</hi>
　<hi>用之律文簡約或一章之中兩家所處生殺頓異臨時吏得為姦</hi>詔公卿參議竟陵<lb/>
　王子良總其事衆不能一者制㫖平决是嵗書成<hi>廷尉</hi>
　<hi>孔稚珪表言律文雖定茍用失其平則寃魂猶結古之名流多有法學今之士子莫肯為業縦有習者世</hi>
　<hi>議所輕將恐此書永淪胥吏之手矣今若置律助教國子有欲讀者䇿試擢用庶幾士流勸慕詔從之事</hi>
　<hi>竟不行山孔稚珪字徳璋  隂人</hi>
<hi>壬齊永明十年魏申太和十六年</hi>春正月魏主宗祀明堂<lb/>
<pb n="KR2b0037_WYG_039-14a"/>
　朔之次日魏主宗祀顯祖于明堂以配上帝遂登靈<lb/>
　臺以觀雲物降居青陽左个布政事越二日始以太<lb/>
　祖配南郊<hi>是春二月魏主始朝日于東郊自是朝日夕月皆親之</hi>
魏定行次<hi>五行之次</hi>為水徳<lb/>
　魏主命羣臣議行次高閭以魏得姓出于軒轅宜為<lb/>
　土徳李元等以為司馬祚終而拓跋受命不可捨晉<lb/>
　而為土穆亮等皆附其議乃詔為水徳祖申臘辰<lb/>
魏修堯舜禹周公孔子之祀<lb/>
<pb n="KR2b0037_WYG_039-14b"/>
　祀堯于平陽舜于廣寗<hi>漢縣晉改大寗後廢故城在今宣化府宣化縣</hi>禹于<lb/>
　安邑周公于洛陽皆戍牧守執事其宣尼之廟祀于<lb/>
　中書省改諡曰文聖尼父親行拜祭<lb/>
齊大司馬太傅豫章王嶷卒<hi>諡曰文獻</hi>
　嶷性仁謹亷儉不事財賄齋庫失火燒荆州還資<hi>嶷自</hi>
　<hi>荆州還為揚州</hi>評直三千餘萬杖主局數十而已疾篤遺令<lb/>
　諸子曰才有優劣位有通塞運有貧富此自然之理<lb/>
　無足以相陵侮也及卒第庫無見錢敕月給錢百萬<lb/>
<pb n="KR2b0037_WYG_039-15a"/>
　贈假黄鉞都督丞相喪禮皆如漢東平獻王故事<lb/>
秋七月吐谷渾遣子入朝于魏<lb/>
　初魏主召吐谷渾王伏連籌入朝不至而修洮陽<hi>注見</hi>
　<hi>前</hi>泥和<hi>魏書作洪和故城在今鞏昌府洮州</hi>二戍置兵焉魏遣兵伐之<lb/>
　拔二戍及馮太后之喪使人告哀伏連籌拜命又不<lb/>
　恭羣臣請討之魏主不許又請還其貢物魏主曰貢<lb/>
　物乃人臣之禮今而不受是棄絶之彼雖欲自新其<lb/>
　路無由矣因命歸洮陽泥和之俘于是吐谷渾遣其<lb/>
<pb n="KR2b0037_WYG_039-15b"/>
　世子賀虜頭入朝于魏<lb/>
魏遣使如齊<lb/>
　魏散騎常侍宋弁<hi>字義和隱之孫</hi>聘于齊及還魏主問江南<lb/>
　何如弁曰蕭氏父子無大功于天下既以逆取不能<lb/>
　順守政令苛碎賦役繁重朝無股肱之臣野有愁怨<lb/>
　之民其得没身幸矣非貽厥孫謀之道也<hi>是冬十二月齊蕭琛</hi>
　<hi>范雲聘于魏魏主甚重之親與談論顧謂羣臣曰江南多好臣侍臣季元凱曰江南多好臣嵗一易主江</hi>
　<hi>北無好臣百年一易主魏主主甚慙</hi>
<pb n="KR2b0037_WYG_039-16a"/>
八月魏主養老于明堂<lb/>
　以尉元為三老游明根為五更魏主再拜三老親袒<lb/>
　割牲執爵而饋肅拜五更且乞言焉元明根勸以孝<lb/>
　友化民又養國老庶老于階下禄三老以上公五更<lb/>
　以元卿<lb/>
齊詔太子家令沈約撰宋書<lb/>
　約撰宋書疑立袁粲傳齊主曰袁粲自是宋室忠臣<lb/>
　約又多載宋世祖太宗諸鄙凟事齊主曰孝武事迹<lb/>
<pb n="KR2b0037_WYG_039-16b"/>
　不容頓爾我昔經事明帝卿可思諱惡之義于是多<lb/>
　所刪除<lb/>
<hi>癸齊永明十一年酉魏太和十七年</hi>春正月齊太子長懋卒<lb/>
　齊主晚年好遊宴尚書曹事分送太子省之由是威<lb/>
　加内外太子性奢靡治堂殿園囿過于上宫而莫敢<lb/>
　以聞者及卒齊主乃見其服玩大怒敕皆毁除<hi>太子素惡</hi>
　<hi>西昌侯鸞嘗曰我殊不喜此人不解其故當由其福薄故也及鸞得政太子子孫無遺焉</hi>
二月齊雍州刺史王奐<hi>字彦孫彧兄子</hi>有罪伏誅<lb/>
<pb n="KR2b0037_WYG_039-17a"/>
　奐惡寧蠻長史劉興祖誣其搆扇山蠻殺之齊主大<lb/>
　怒遣中書舍人吕文顯等收奐敕鎮西司馬曹虎會<lb/>
　之奐子彪素凶險奐不能制輙發州兵閉門拒守奐<lb/>
　門生鄭羽叩頭啟奐乞迎臺使奐曰我不作賊欲先<lb/>
　遣啟自申正恐曹吕輩小人相陵藉故且閉門自守<lb/>
　耳彪遂出與虎戰兵敗走歸司馬黄瑶起長史裴叔<lb/>
　業<hi>聞喜人居襄陽</hi>等起兵攻奐斬之執彪及弟爽弼并誅之<lb/>
　彪弟肅<hi>字恭懿</hi>獨得脫奔魏<lb/>
<pb n="KR2b0037_WYG_039-17b"/>
夏四月齊主立其孫昭業<hi>字元尚</hi>為太孫<lb/>
　東宫文武悉起為太孫官屬<lb/>
秋七月魏立子恂為太子<lb/>
　初恂始生文明太后以恂當為太子乃賜其母林氏<lb/>
　<hi>平原人</hi>死自撫養之及長太后親為立名字<hi>字元道</hi>至是<lb/>
　魏主以為太子<lb/>
魏詔大舉伐齊<lb/>
　魏主以平城地寒六月雨雪風沙常起將遷都洛陽<lb/>
<pb n="KR2b0037_WYG_039-18a"/>
　恐羣臣不從乃議大舉伐齊欲以脇衆命太常卿王<lb/>
　諶筮之遇革魏主曰湯武革命順乎天而應乎人吉<lb/>
　孰大焉任城王澄<hi>字道鎮景穆帝孫</hi>曰陛下奕葉重光帝有<lb/>
　中土今出師而得革命之象未為全吉也魏主厲聲<lb/>
　曰社稷我之社稷任城欲沮衆邪澄曰社稷雖為陛<lb/>
　下之有臣為社稷之臣安可知危而不言邪魏主還<lb/>
　宫召澄屏人謂曰今日之舉誠為不易但國家興自<lb/>
　朔土徙居平城乃用武之地非可文治移風易俗其<lb/>
<pb n="KR2b0037_WYG_039-18b"/>
　道誠難朕欲因此遷宅中原卿以為何如澄曰陛下<lb/>
　欲卜宅中土以經畧四海此周漢之所以興隆也魏<lb/>
　主曰北人習常戀故必將驚擾奈何澄曰非常之事<lb/>
　故非常人之所及陛下斷自聖心彼亦何所能為魏<lb/>
　主曰任城吾之子房也于是戒嚴發露布及移書稱<lb/>
　當南伐<lb/>
齊主賾殂太孫昭業立<hi>是為廢帝鬱林王</hi>以竟陵王子良為太<lb/>
傅蕭鸞為尚書令<lb/>
<pb n="KR2b0037_WYG_039-19a"/>
　齊主聞有魏師詔發徐揚民丁廣設召募以備之竟<lb/>
　陵王子良于東府募兵板中書郎王融寧朔將軍使<lb/>
　典其事<hi>融躁于名利自恃人地三十内望為公輔嘗夜直省中撫案歎曰為爾寂寂鄧禹笑人行</hi>
　<hi>逢朱雀桁開喧湫不得進槌車壁歎曰車前無八騶何得稱丈夫子良愛其文學特親厚之</hi>會齊<lb/>
　主不豫召子良甲仗入侍齊主慮朝野憂惶力疾召<lb/>
　樂府奏伎子良日夜在内太孫間日參承俄而齊主<lb/>
　疾亟蹔絶太孫未入融欲矯詔立子良詔草已立適<lb/>
　太孫至融戎服絳衫于中書省閤口斷其仗不得進<lb/>
<pb n="KR2b0037_WYG_039-19b"/>
　頃之齊主復蘇問太孫所在召入以朝事委僕射西<lb/>
　昌侯鸞乃殂<hi>諡武皇帝廟號世祖世祖留心政事務總大體嚴明有斷郡縣久于其職故永</hi>
　<hi>明之世百姓豐樂盗賊屏息然頗好遊宴華靡之事常言恨之未能頓遣及殂遺詔子良輔政鸞知尚書</hi>
　<hi>事内外事無大小悉與鸞參决</hi>融以子良兵禁諸門鸞聞之馳至雲<lb/>
　龍門不得進鸞曰有敕召我排之而入奉太孫登殿<lb/>
　命左右扶出子良融知不遂釋服還省歎曰公誤我<lb/>
　矣初齊主昭業養于子良妃袁氏慈愛甚著及王融<lb/>
　有謀遂深忌之以子良居中書省遣虎賁中郎將潘<lb/>
<pb n="KR2b0037_WYG_039-20a"/>
　敞領仗防之既成服諸王皆出子良乞停至山陵不<lb/>
　許遂稱遺詔以鸞為尚書令子良為太傅<hi>𦵏世祖于武進景安</hi>
　<hi>陵</hi>
魏主發平城<lb/>
　魏主發平城南伐步騎三十餘萬使太尉丕廣陵王<lb/>
　羽<hi>字叔翻獻文帝子</hi>留守<lb/>
齊中書郎王融有罪伏誅<lb/>
　齊主深怨王融即位十餘日即收融下廷尉獄融求<lb/>
<pb n="KR2b0037_WYG_039-20b"/>
　援子良子良憂懼不敢救遂賜死融臨死歎曰若不<lb/>
　為百嵗老母<hi>融母謝恵宣女教融書學</hi>欲吐一言融意欲指斥齊<lb/>
　主東宫時過失也<hi>齊主性慧辯美容止而矯情飾詐隂懷鄙慝初從竟陵王在西州每</hi>
　<hi>宻就富人求錢夜開後閤與左右滛宴諸營署所愛皆逆加官爵疏于黄紙使囊盛帶之許南面之日依</hi>
　<hi>此施行侍文恵太子疾及居䘮憂容號毁裁還私室即歡笑酣飲常令女巫楊氏禱祀速求天位及太子</hi>
　<hi>卒謂由楊氏之力呼為楊婆民間為作楊婆兒歌及為太孫世祖有疾又令楊氏禱祀與何妃書作一大</hi>
　<hi>喜字而三十六小喜字繞之侍世祖疾言發淚下世祖以為必能負荷大業臨終執其手曰若憶翁當好</hi>
　<hi>作遂殂大歛始畢悉呼世祖諸伎備奏衆樂及𦵏輼輬車未出端門亟稱疾還于閤内奏胡伎鞞鐸之聲</hi>
<pb n="KR2b0037_WYG_039-21a"/>
　<hi>響震内外</hi>
九月魏主至洛陽罷兵冬十月營洛都<lb/>
　魏主至洛陽霖雨不止詔諸軍前發魏主戎服執鞕<lb/>
　乘馬而出羣臣稽首馬前泣諫魏主乃諭曰今者興<lb/>
　發不小動而無成何以示後茍不南伐當遷都于此<lb/>
　王公以為何如南安王楨<hi>景穆帝子</hi>進曰陛下輟南伐之<lb/>
　謀遷都洛陽此臣等之願蒼生之幸也時舊人雖不<lb/>
　願内徙而憚于南伐無敢言者遂定遷都之訃罷兵<lb/>
<pb n="KR2b0037_WYG_039-21b"/>
　十月徴穆亮<hi>字幼輔羆之弟</hi>與李冲將作大匠等經營洛都<lb/>
　設壇于滑臺城東以告行廟遣澄還平城諭留司百<lb/>
　官聞者盡駭澄援引古今以曉之衆乃開㐲<hi>謂曉諭以發其</hi>
　<hi>䝉莫不厭伏也</hi>澄還報魏主喜曰非任城朕事不成<lb/>
魏以王肅為輔國將軍<lb/>
　王肅見魏主于鄴陳伐齊之策魏主與之言不覺促<lb/>
　席移晷自是器遇日隆人莫能間或屏左右語至夜<lb/>
　分自謂相得之晚時魏主方議興禮樂變華風凡威<lb/>
<pb n="KR2b0037_WYG_039-22a"/>
　儀文物皆肅所定<lb/>
齊益州刺史劉悛坐贓禁錮<lb/>
　初悛罷廣司二州傾貲以獻世祖家無留儲<hi>世祖嘗幸悛宅</hi>
　<hi>悛捧金澡盆面廣三尺愛姬執金澡罐受四升以充沃盥因以奉獻納之</hi>及齊主即位以<lb/>
　悛所獻減少怒欲殺之西昌侯鸞救之得免猶禁錮<lb/>
　終身<lb/>
<hi>甲齊主昭業隆昌元年昭文延興元年高戌宗明帝鸞建武元年魏太和十八年</hi>春正月齊以<lb/>
隨王子隆<hi>字雲興武帝第八子</hi>為撫軍將軍<lb/>
<pb n="KR2b0037_WYG_039-22b"/>
　西昌侯鸞將謀廢立引蕭衍與同謀荆州刺史隨王<lb/>
　子隆有文才鸞欲徴之恐其不從衍曰隨王雖有美<lb/>
　名其實庸劣止須折簡耳乃召子隆為撫軍將軍<hi>豫州</hi>
　<hi>刺史崔慧景高武舊將鸞疑之以衍為寧朔將軍戌夀陽慧景懼白服出迎衍撫安之  崔慧景字君山</hi>
　<hi>東武城人</hi>
魏主南廵祭比干墓<hi>注見前</hi>
　魏主過比干墓祭以太牢自為文曰嗚呼介士胡不<lb/>
　我臣<lb/>
<pb n="KR2b0037_WYG_039-23a"/>
齊蕭鸞殺直閣將軍周奉叔<lb/>
　齊主昭業寵幸中書舍人綦母珍之朱隆之直閣將<lb/>
　軍曹道剛周奉叔宦者徐龍駒等<hi>有司相語曰寧拒至尊敕不可違舍</hi>
　<hi>人命</hi>自山陵之後即與左右微服遊走市里擲塗賭跳<lb/>
　作諸鄙戲世祖聚錢及金帛不可勝計未期嵗用垂<lb/>
　盡西昌侯鸞數諫不從心忌鸞欲除之以衛尉蕭諶<lb/>
　<hi>字彦孚世祖族子</hi>征南<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>議蕭坦之<hi>字君平齊宗室</hi>皆祖父舊人甚<lb/>
　親信之<hi>何后亦淫泆與左右楊珉通齊主恣之齊閤夜開無復分别鸞遣坦之入奏誅珉何后流</hi>
<pb n="KR2b0037_WYG_039-23b"/>
　<hi>涕救之坦之固請齊主不得已而許之鸞又啟誅徐龍駒齊主亦不能違而心忌鸞益甚</hi>諶坦之<lb/>
　見齊主狂縱日甚恐禍及已乃更勸鸞廢立隂為耳<lb/>
　目齊主不之覺也周奉叔恃勇挾勢陵轢公卿每語<lb/>
　人曰周郎刀不識人鸞忌之使二人說齊王出奉叔<lb/>
　為外援以為青州刺史將之鎮稱敕召入毆殺之<lb/>
魏中書侍郎韓顯宗<hi>字懋卿麒麟子</hi>上書言事<lb/>
　魏主如洛陽西宫顯宗上書陳四事<hi>其一以為竊聞輿駕今夏不廵</hi>
　<hi>三齊當幸中山蠶麥方急何以堪命願早還北京以省諸州供張其二以為洛陽宫殿故基皆魏明帝所</hi>
<pb n="KR2b0037_WYG_039-24a"/>
　<hi>造前世已譏其奢宜加裁損北都富室競以第舍相尚宜因遷徙為之制度端廣衢路通利溝渠其三以</hi>
　<hi>為陛下之還洛陽輕將從騎王者于闈闥之内猶施警䠋况涉履山河而不加三思乎其四以為陛下日</hi>
　<hi>對百辟心虞萬幾景昃而食夜分而寢加以孝思之至隨時而深文章之業日成篇卷雖叡明所用未足</hi>
　<hi>為煩非所以嗇神養性也</hi>魏主頗納之顯宗又上言<hi>以為州郡貢察徒有秀孝</hi>
　<hi>之名而無其實朝廷但檢其門望不復彈坐如此則可令别貢門望何用假冒秀孝之名也夫門望者乃</hi>
　<hi>其父祖之遺烈何益于時益于時者賢才而已茍有其才雖屠釣奴虜聖主不耻以為臣苟非其才雖三</hi>
　<hi>后之裔墜于皂隸矣又刑罰之要在于明當今内外之官欲邀當時之名争以深刻為無私迭相敕厲遂</hi>
　<hi>成風俗陛下居九重之内視人如赤子百司分萬務之任遇下如仇讐是則堯舜止一人而桀紂以千百</hi>
<pb n="KR2b0037_WYG_039-24b"/>
　<hi>和氣不至蓋由于此又昔周居洛邑猶存宗周漢遷東都京兆置尹春秋之義邑有宗廟曰都况代京陵</hi>
　<hi>廟所託王業所基而可同之郡國乎宜建畿置尹一如故事又古者四民異居欲其業専志定太祖劍基</hi>
　<hi>分别士庶不令雜居工伎屠㳓各有攸處但不設科禁久而混殽今聞洛邑居民之制専以官位相從不</hi>
　<hi>分族類夫官位無常朝榮夕悴衣冠皂𨽻不日同處欲使工伎之家習士人風禮百年難成使士人之子</hi>
　<hi>效工伎容態一朝而就此乃風俗之原不可不察况今遷徙之初皆是公地分别工伎在于一言有何可</hi>
　<hi>疑而闕盛美又南人昔有淮北僑置郡縣仍而不改名實難辨宜皆釐革小者并合大者分置又君人者</hi>
　<hi>以天下為家不可有所私比來頒賚動以千計若分以賜鰥寡孤獨所濟實多今直以與親近之臣殆非</hi>
　<hi>周急不繼富之謂也</hi>魏主善之<hi>是月魏主如河隂三月還平城部分遷留</hi>
<pb n="KR2b0037_WYG_039-25a"/>
夏四月齊竟陵王子良以憂卒<lb/>
　齊主常憂子良為變聞其卒甚喜<lb/>
五月甲戌朔日食<lb/>
秋七月齊蕭鸞弑其君昭業而立新安王昭文<hi>文恵太子第二</hi>
<hi>子是為廢帝海陵王</hi>自為驃騎大將軍録尚書事封宣城公<lb/>
　鸞既誅徐龍駒周奉叔尼媪外入者頗傳異語中書<lb/>
　令何𦙍<hi>字子季㸃之弟</hi>以后從叔為齊主昭業所親使直殿<lb/>
　省與謀誅鸞𦙍不敢當依違諫說齊主意復止乃謀<lb/>
<pb n="KR2b0037_WYG_039-25b"/>
　出鸞于西州中勅用事不復闗咨于鸞是時蕭諶蕭<lb/>
　坦之握兵權僕射王晏總尚書事鸞以廢立之謀告<lb/>
　晏及丹陽尹徐孝嗣皆從之<hi>驃騎録事樂豫謂孝嗣曰外傳籍籍似有伊霍</hi>
　<hi>之事君蒙武帝殊常之恩荷託付之重恐不得同人此舉人笑褚公至令齒冷孝嗣不能從  樂豫字文</hi>
　<hi>介南陽湼陽人</hi>直閤將軍曹道剛疑外間有異宻有處分謀<lb/>
　未能發鸞慮事變以告坦之坦之馳謂諶曰廢天子<lb/>
　古來大事聞道剛等轉已猜疑衛尉明日若不就事<lb/>
　無所復及弟有百嵗毋豈能坐聽禍敗正應作餘計<lb/>
<pb n="KR2b0037_WYG_039-26a"/>
　耳諶惶遽從之鸞使諶先入遇道剛殺之鸞引兵入<lb/>
　雲龍門齊主聞變猶為手勅呼蕭諶俄而諶引兵入<lb/>
　閤齊主拔劍自刺不入輿接而出行至西弄弑之輿<lb/>
　屍出𦵏以王禮諸嬖幸皆㐲誅以太后令追廢昭業<lb/>
　為鬱林王迎立新安王昭文昭文即位<hi>年十五</hi>以鸞為<lb/>
　驃騎大將軍録尚書事揚州刺史封宣城公<hi>吏部尚書謝瀹</hi>
　<hi>方與客棊聞變竟局還卧竟不問外事大匠虞悰竊歎曰王徐遂縛袴廢天子天下豈有此理邪朝臣被</hi>
　<hi>召入宫國子祭酒江斆至雲龍門託藥發吐車中而去鸞欲引中散大夫孫謙為腹心使兼衛尉給甲仗</hi>
<pb n="KR2b0037_WYG_039-26b"/>
　<hi>百人謙不欲與之同輙散甲士鸞亦不之罪也  虞悰字景預晉侍中潭之曾孫</hi>
齊以始安王遥光<hi>字元暉</hi>為南郡太守<lb/>
　遥光鸞兄鳳之子也鸞有異志遥光贊成之凡大誅<lb/>
　賞無不預謀鸞欲樹置親黨故用為南郡守而不之<lb/>
　官<lb/>
九月魏主考績黜陟百官<lb/>
　初魏主詔三載考繢即行黜陟各令當曹考其優劣<lb/>
　為三等其上下二等仍分為三六品以下尚書重問<lb/>
<pb n="KR2b0037_WYG_039-27a"/>
　五品以上親與公卿論之上上者遷下下者黜中者<lb/>
　守本任于是親臨朝堂黜陟百官謂諸尚書未能獻<lb/>
　可替否進賢退不肖録尚書事廣陵王羽無勤恪之<lb/>
　聲有阿黨之迹而令僕左右丞不能相導罷黜削禄<lb/>
　有差任城王澄以神志驕傲解少保尚書于果<hi>栗磾之孫</hi>
　以不勤事削録餘皆面數其過而行之<lb/>
齊蕭鸞殺鄱陽王鏘<hi>字宣韶武帝第七子</hi>等<lb/>
　鸞權勢益重中外皆知其畜不臣之志鄱陽王鏘每<lb/>
<pb n="KR2b0037_WYG_039-27b"/>
　詣鸞鸞語及家國言淚俱發鏘以此信之宫臺之内<lb/>
　皆屬意于鏘制局監謝粲說鏘及隨王子隆曰二王<lb/>
　但出天子置朝堂夾輔號令粲等閉城上仗誰敢不<lb/>
　同東城人正共縳送蕭令耳<hi>胡三省注鸞是時已進録尚書事粲曰蕭令蓋</hi>
　<hi>舉舊官稱之</hi>子隆欲定計鏘意猶豫命駕將入復還與母<lb/>
　别日暮不成行典籖知其謀告之鸞遣兵殺鏘及子<lb/>
　隆謝粲等<hi>時太祖諸子子隆最壯大有才能故鸞尤忌之</hi>江州刺史晉安王<lb/>
　子懋<hi>字雲昌武帝第七子</hi>聞二王死欲起兵以母阮氏在建康<lb/>
<pb n="KR2b0037_WYG_039-28a"/>
　宻遣迎之阮氏報其同母兄于瑶之為計瑶之馳告<lb/>
　鸞鸞遣中䕶軍王元邈討子懋又遣軍主裴叔業與<lb/>
　瑶之先襲尋陽參軍于琳之為内應遂殺子懋<hi>先是子懋</hi>
　<hi>將舉事防閤呉郡陸超之丹陽董僧慧皆勸之及子懋見殺王元邈執僧慧將殺之僧慧曰晉安舉義僕</hi>
　<hi>實豫謀死不恨願大斂畢退就鼎鑊元邈義之白鸞免死子懋子昭棊方九嵗以方二寸絹為書參其消</hi>
　<hi>息僧慧視之曰郎君書也悲慟而卒于琳之勸超之逃亡超之曰人皆有死此不足懼吾若逃亡非惟孤</hi>
　<hi>晉安之眷亦恐田横客笑人元邈等欲囚以還都超之端坐俟命超之門生謂殺超之當得賞宻自後斬</hi>
　<hi>之頭墜而身不僵元邈厚加殯斂其門生亦助舉棺棺墜壓門生首折頸而死</hi>鸞遣將軍王<lb/>
<pb n="KR2b0037_WYG_039-28b"/>
　廣之<hi>字士林沛郡相人</hi>襲南兖州刺史安陸王子敬<hi>字雲端武帝第</hi>
　<hi>五子</hi>斬之又遣徐元慶西上害荆州刺史臨海王昭秀<lb/>
　<hi>字懷尚文恵太子第三子</hi>行事何昌㝢<hi>字儼望尚之弟子</hi>曰僕受朝廷意<lb/>
　寄翼輔外藩殿下未有愆失何容即以相付邪若朝<lb/>
　廷必須殿下當自啟聞更聽後㫖昭秀由是得還建<lb/>
　康鸞以孔琇之<hi>靖之孫</hi>行郢州事使殺郢州刺史晉熙<lb/>
　王銶<hi>字宣攸髙帝第十八子</hi>琇之辭不許遂不食而死裴叔業<lb/>
　進向湘州欲殺南平王銳<hi>字宣毅高帝第十五子</hi>防閤周伯王<lb/>
<pb n="KR2b0037_WYG_039-29a"/>
　大言于衆曰此非天子意今斬叔業舉兵匡社稷誰<lb/>
　敢不從典籖叱左右斬之遂殺銳又殺銶及南豫州<lb/>
　刺史宜都王鏗<hi>字宣儼高帝第十六子</hi>
冬十月齊蕭鸞自為太傅揚州牧進爵為王<lb/>
　鸞謀繼大統多引名士與參籌䇿侍中謝朏心不願<lb/>
　乃求出為呉興太守至郡致酒數斛遺其弟吏部尚<lb/>
　書瀹曰可力飲此勿豫人事<hi>鸞雖専政人情未服自以胛有赤誌示王洪範</hi>
　<hi>曰人言此是日月相卿幸勿泄洪範曰公日月在軀如何可隱當轉言之</hi>
<pb n="KR2b0037_WYG_039-29b"/>
齊蕭鸞殺桂陽王鑠<hi>字宣朗高帝第八子</hi>衡陽王鈞<hi>字宣禮高帝子出繼兄元</hi>
<hi>王道□後</hi>等<lb/>
　桂陽王鑠與鄱陽王鏘齊名<hi>鏘好文章鑠好名理時稱為鄱桂</hi>鏘死<lb/>
　鑠不自安至東府見鸞還謂左右曰向録公見接慇<lb/>
　懃不已而面有慚色欲殺我也是夕遇害江夏王鋒<lb/>
　<hi>字宣頴髙帝第十二子</hi>有才行鸞嘗與之言遥光才力可委鋒<lb/>
　曰遥光之于殿下猶殿下之于高皇衛宗廟安社稷<lb/>
　實有攸寄鸞失色及殺諸王鋒遺鸞書誚責之鸞深<lb/>
<pb n="KR2b0037_WYG_039-30a"/>
　憚之使兼祠官于太廟夜遣兵收之鋒手擊數人皆<lb/>
　仆地然後死遣茹法亮殺巴陵王子倫<hi>字雲宗武帝第十三子</hi>
　子倫性英果時鎮瑯邪有守兵鸞恐不肯就死以問<lb/>
　典籖華伯茂伯茂曰今若以兵取之恐不可即辦若<lb/>
　委伯茂一夫力耳乃自執酖逼之子倫正衣冠出受<lb/>
　詔謂法亮曰先朝昔滅劉氏今日理數固然君自身<lb/>
　家舊人今衘此使當由事不獲已此酒非勸酬之爵<lb/>
　因仰之而死法亮及左右皆流涕<hi>初諸王出鎮皆置典籖主帥一方之</hi>
<pb n="KR2b0037_WYG_039-30b"/>
　<hi>事悉以委之時入奏事刺史美惡専繫其口莫不折節奉之于是威行州部大為姦利及鸞誅諸王皆令</hi>
　<hi>典籖殺之無能拒者孔稚珪聞之流涕曰若不立籤帥當不至于此鸞亦深知其弊乃詔自今諸州有事</hi>
　<hi>宻以奏聞勿遣典籤入都自是典籖之任浸輕矣</hi>
齊蕭鸞廢其主昭文為海陵王而自立<hi>是為明帝</hi>
　齊主昭文在位起居飲食皆諮鸞而後行至是鸞以<lb/>
　皇太后令廢昭文為海陵王而自立以王敬則為大<lb/>
　司馬陳顯逹為太尉尚書虞悰稱疾不陪位鸞欲引<lb/>
　參佐命使王晏喻之悰曰主上聖明公卿戮力寧假<lb/>
<pb n="KR2b0037_WYG_039-31a"/>
　朽老以贊惟新乎不敢聞命因慟哭朝議欲糾之徐<lb/>
　孝嗣曰此亦古之遺直乃止<lb/>
十一月齊以始安王遥光為揚州刺史聞喜公遥欣<hi>字重</hi>
<hi>暉遥光弟</hi>為荆州刺史<lb/>
　齊主長子寶義<hi>字智勇</hi>有廢疾諸子皆弱小故以遥光<lb/>
　居中遥欣鎮撫上流<lb/>
齊立子寶卷<hi>字智藏</hi>為太子<lb/>
　詔東宫肇建逺近或有慶禮可悉斷之<lb/>
<pb n="KR2b0037_WYG_039-31b"/>
魏遷都洛陽<lb/>
　魏主以太尉東陽王丕為太傅録尚書事留守平城<lb/>
　親告于太廟使高陽王雍<hi>字思穆獻文帝子</hi>于烈<hi>果之兄</hi>奉遷<lb/>
　神主遂發平城至洛陽定都焉<hi>明年六宫文武俱遷洛陽</hi>
魏置牧塲于河陽<lb/>
　魏主敕將軍宇文福<hi>莫槐之後</hi>行牧地福表石濟<hi>注見前</hi>以<lb/>
　西河内以東距河凡十里魏主自代徙雜畜置其地<lb/>
　使福掌之畜無耗失以為司衛監<hi>初世祖平統萬及秦涼以河西水草</hi>
<pb n="KR2b0037_WYG_039-32a"/>
　<hi>豐美用為牧地畜甚蕃息馬至二百餘萬匹橐駞半之牛羊無數及是置牧地于河陽常畜戎馬十萬匹</hi>
　<hi>每嵗自河西徙牧并州稍復南徙欲其漸習水土不至死傷而河西之牧愈蕃迫後正光之際皆為㓂盗</hi>
　<hi>所掠無孑遺矣</hi>
齊主蕭鸞弑海陵王<lb/>
　鸞詐稱王有疾數遣御師瞻視因而殞之<lb/>
魏賜郢州刺史韋珍榖帛<lb/>
　珍在州有聲績魏主賜以駿馬榖帛珍集境内孤貧<lb/>
　者散與之謂之曰天子以我能撫綏卿等故賜以榖<lb/>
<pb n="KR2b0037_WYG_039-32b"/>
　帛吾何敢獨有之<lb/>
魏主自將代齊<lb/>
　魏主以齊主自立謀大舉伐之會邊將言齊雍州刺<lb/>
　史曹虎遣使請降魏主欲自將伐齊引公卿入議鎮<lb/>
　南將軍李冲曰遷都草創人思少安為内應者未得<lb/>
　審諦不宜輕動任城王澄曰虎無質任使不再來詐<lb/>
　可知也今新遷之民居無一椽食無甔石冬月垂盡<lb/>
　東作將起而驅之擐甲執兵殆非歌舞之師也穆亮<lb/>
<pb n="KR2b0037_WYG_039-33a"/>
　及諸公卿皆以為宜行澄謂亮曰公輩平居議論不<lb/>
　願南征何得對上即為此語面背不同豈大臣之義<lb/>
　乎冲曰任城可謂忠于社稷然魏主竟不從遂發洛<lb/>
　陽詔諸將所獲男女皆放還南曹虎果不降<lb/>
<hi>乙齊建武二年魏亥太和十九年</hi>春二月魏主攻齊鍾離<hi>春秋國漢縣齊北徐州治</hi>
<hi>此鍾離國注見前</hi>不克遣使臨江數齊主之罪而還<lb/>
　齊遣將軍王廣之蕭坦之沈文季督諸軍以拒魏魏<lb/>
　徐州刺史拓跋衍攻鍾離齊徐州刺史蕭恵休<hi>恵□之弟</hi>
<pb n="KR2b0037_WYG_039-33b"/>
　拒守閒出襲擊破之魏大將軍劉昶將軍王肅攻義<lb/>
　陽齊司州<hi>齊司州治義陽</hi>刺史蕭誕<hi>字彦偉諶之兄</hi>拒之肅屢敗誕<lb/>
　兵二月魏主至夀陽衆號三十萬<hi>道過甚□命去蓋見軍士病者親撫</hi>
　<hi>慰之</hi>遣使呼城中人齊豫州刺史豐城公遥昌<hi>字季暉遥欣弟</hi>
　使參軍崔慶逺出應之<hi>慶逺問師故魏主曰齊主何故廢立慶逺曰廢昏立明古</hi>
　<hi>今非一未審何疑魏主曰卿主若不忘忠義何以不立近親而自取之乎慶逺曰霍光亦捨近親而立宣</hi>
　<hi>帝唯其賢也魏主曰霍光何以不自立慶逮曰非其類也主上正可比宣帝耳安可比光且若然者武王</hi>
　<hi>伐紂而不立微子亦為貪天下乎魏主大笑賜慶逺酒殽衣服而遣之</hi>魏主循淮而東<lb/>
<pb n="KR2b0037_WYG_039-34a"/>
　至鍾離齊遣將軍崔慧景救之劉昶王肅塹柵三重<lb/>
　并力攻義陽王廣之不敢進黄門侍郎蕭衍間道夜<lb/>
　發徑上賢首山<hi>在汝寧府信陽州西南亦曰賢隱山</hi>魏人不敢逼黎明<lb/>
　城中望見援軍誕遣長史王伯瑜出攻魏柵因風縱<lb/>
　火衍等自外擊之魏解圍去追擊破之魏主敕諸軍<lb/>
　欲南臨江已發會司徒馮誕卒魏主將輕騎數千夜<lb/>
　還鍾離<hi>誕卒于軍魏主還哭之</hi>遣使臨江數齊主罪惡久之鍾<lb/>
　離不下魏主乃如邵陽築二城于洲上<hi>邵陽洲在鳳陽府故臨淮</hi>
<pb n="KR2b0037_WYG_039-34b"/>
　<hi>縣淮水中</hi>渡淮而還<hi>魏主之渡淮也諸軍未濟齊人據渚邀斷津路魏軍主奚康生縳筏積柴</hi>
　<hi>縱火燒齊船艦因烟熖飛刀進斫齊人遂潰魏將軍揚播以步騎殿後時春水方長齊兵大至戰艦塞川</hi>
　<hi>播結陳以待齊兵四面圍之魏主在北岸水盛不能救已而水□播厯齊艦大呼曰我今欲渡能戰者來</hi>
　<hi>乃擁衆俱濟字奚康生河南陽翟人楊播  延慶華隂人</hi>
夏四月魏圍齊南鄭不克而還<lb/>
　魏梁州刺史拓跋英<hi>南安王楨之子</hi>擊漢中齊梁州刺史蕭<lb/>
　懿<hi>字元達衍之兄</hi>遣部將據險立五柵以拒之英曰彼帥賤<lb/>
　莫相統壹我選精卒克其一營四營皆走矣乃急攻<lb/>
<pb n="KR2b0037_WYG_039-35a"/>
　一營拔之四營俱潰乘勝長驅進逼南鄭城中恟懼<lb/>
　參軍庾域<hi>字司大新野人</hi>封題空倉數十指示將士曰此粟<lb/>
　皆滿足支二年但努力堅守衆心乃安會魏主召英<lb/>
　還英遣使與懿别懿以為詐英去二日乃遣將追之<lb/>
　英下馬與戰懿兵不敢逼而反英入斜谷會天大雨<lb/>
　士卒截竹貯米執炬火于馬上炊之<lb/>
魏主如魯城祠孔子封其後為崇聖侯<lb/>
　魏主如魯城親祠孔子拜孔氏四人顔氏二人官仍<lb/>
<pb n="KR2b0037_WYG_039-35b"/>
　選諸孔宗子一人封崇聖侯奉孔子祀<lb/>
魏攻齊赭陽齊擊敗之<lb/>
　魏城陽王鸞<hi>字宣明景穆帝孫</hi>等攻赭陽圍守百餘日諸將<lb/>
　欲不戰以疲之李佐獨晝夜攻撃士卒死者甚衆齊<lb/>
　遣右衛率垣厯生<hi>榮祖從弟</hi>救之諸將欲退佐獨逆戰而<lb/>
　敗厯生追擊大破之魏主降封鸞為定襄縣王削户<lb/>
　五百佐削官爵徙瀛州<hi>魏置今河間府是</hi>
六月齊殺其領軍蕭諶及西陽王子明<hi>字雲光武帝第十子</hi>等<lb/>
<pb n="KR2b0037_WYG_039-36a"/>
　諶恃功于政所欲選用輙命尚書申論齊主聞而忌<lb/>
　之以其兄誕弟誄方將兵拒魏隱忍不發至是殺之<lb/>
　并其諸弟及西陽王子明南海王子罕<hi>字雲華武帝第十一子</hi>
　邵陵王子貞<hi>字雲松武帝第十四子</hi>
秋八月魏立國子太學四門小學<hi>學立于國之四門故名</hi>
　魏主好讀書善屬文詔䇿皆自為之李冲李彪高閭<lb/>
　王肅之徒皆以文雅見親貴顯用事于是下詔斷諸<lb/>
　北語一從正音<hi>違者免官</hi>求遺書<hi>秘閣所無而有益于時用者加以優賞</hi>法<lb/>
<pb n="KR2b0037_WYG_039-36b"/>
　度量<hi>改用長尺大斗悉依漢志</hi>至是立國子太學四門小學已又<lb/>
　班品令賜冠服宴羣臣國老庶老于華林園<hi>各賜樢杖衣裳</hi>
　制禮作樂鬱然可觀有太平之風焉<hi>治書侍御史薛聰彈劾不避彊</hi>
　<hi>禦魏主每曰朕見聰不能不憚况諸人乎自是貴戚斂手累遷直閤將軍每欲進以名位輙若讓不受魏</hi>
　<hi>主亦雅相體悉謂之曰卿天爵自高固非人爵之所能榮也  薛聰字延智河東汾隂人</hi>
冬魏行太和五銖錢<lb/>
　先是魏人未嘗用錢魏主始命鑄之是嵗鼓鑄粗備<lb/>
　詔公私用之<lb/>
<pb n="KR2b0037_WYG_039-37a"/>
<hi>丙齊建武三年魏子大和二十年</hi>春正月魏改姓元氏初定族姓<lb/>
　魏主下詔以為北人謂土為拓后為跋魏之先出于<lb/>
　黄帝以土徳王故為拓跋氏夫土者黄中之色萬物<lb/>
　之元也宜改姓元氏諸功臣舊族自代來者姓或重<lb/>
　複皆改之<hi>魏主雅重門族嘗與羣臣論選調李冲曰未審張官列位為膏粱子弟乎為致治乎</hi>
　<hi>魏主曰欲為治耳冲曰然則今日何為専取門品不拔才能乎魏主曰君子之門借使無當時之用要自</hi>
　<hi>徳行純篤朕故用之冲曰傳說吕望豈可以門地得之魏主曰非常之人曠世乃有一二耳李彪曰魯之</hi>
　<hi>三卿敦若四科韓顯宗曰陛下豈可以貴襲貴以賤襲賤魏主曰必有高明卓然出類拔萃者朕亦不拘</hi>
<pb n="KR2b0037_WYG_039-37b"/>
　<hi>此制</hi>
二月魏詔羣臣聽終三年喪<lb/>
齊詔去乘輿金銀飾<lb/>
　齊主志慕節儉故有是詔<hi>太官元日上夀有銀酒鎗齊主欲壞之王晏等咸稱</hi>
　<hi>盛徳衛尉蕭頴胄曰朝廷盛禮莫若三元此器舊物不足為侈齊主不悅後過曲宴銀器滿席頴胄曰陛</hi>
　<hi>下前欲壞酒鎗恐宜移在此器齊主甚慚齊主躬親細務綱目繁宻南康侍郎鍾嶸上書言古者明君揆</hi>
　<hi>才頒政量能受職三公坐而論道九卿作而成務天子唯恭己南面而已齊主不懌謂大中大夫顧嵩曰</hi>
　<hi>鍾嶸何人欲斷朕機務對曰嶸雖位末名卑而所言或有可乘其繁碎職事各有司存今人主總而親之</hi>
<pb n="KR2b0037_WYG_039-38a"/>
　<hi>所謂代庖人宰而為大匠斵也齊主不顧而言他長蕭穎胄字雲長高帝從祖弟子鍾嶸字仲偉穎川</hi>
　<hi>社人</hi>
秋七月魏主廢其后馮氏<lb/>
　后馮熙少女也其姊昭儀<hi>先后入宫得幸未幾以疾還家既而疾愈迎拜昭儀</hi>
　譛后而廢之<hi>后素有徳操遂居瑶光寺為練行尼明年秋昭儀立為后</hi>
魏旱<lb/>
　久旱魏主不食三日羣臣請見魏主遣舍人辭焉且<lb/>
　問來故王肅對曰今四郊雨已霑洽獨京城微少庶<lb/>
<pb n="KR2b0037_WYG_039-38b"/>
　民未乏一餐而陛下撤膳三日臣下惶惶無復情地<lb/>
　魏主使應之曰朕不食數日猶無所感比來中外皆<lb/>
　言四郊有雨朕疑其欲相寛勉未必有實方將遣使<lb/>
　視之果如所言即當進膳如其不然朕何以生為當<lb/>
　以身為萬民塞咎耳是夕大雨<lb/>
八月魏太子恂有罪廢為庶人<lb/>
　恂不好學體素肥大苦河南地熱常思北歸殺中庶<lb/>
　子高道悅謀輕騎奔平城魏主大駭引羣臣議遂廢<lb/>
<pb n="KR2b0037_WYG_039-39a"/>
　為庶人置于河陽無鼻城<hi>一作無辟城在懷慶府孟縣東水經注溴水逕無辟</hi>
　<hi>邑世謂之無鼻城即此</hi>以兵守之<hi>明年李彪表恂復謀為逆遂賜死</hi>
冬十月魏恒州刺史穆㤗定州刺史陸叡謀反魏主遣<lb/>
任城王澄討禽之<lb/>
　魏主南遷所親任者多中州儒士宗室及代人往往<lb/>
　不樂㤗出為定州刺史自陳久病土温則甚乞為恒<lb/>
　州魏主徙恒州刺史陸叡為定州以㤗代之㤗至叡<lb/>
　未發遂相與謀作亂推陽平王頤<hi>景穆帝孫</hi>為主頤偽許<lb/>
<pb n="KR2b0037_WYG_039-39b"/>
　之而宻以聞任城王澄方有疾魏主召見謂曰穆㤗<lb/>
　謀為不軌今遷都甫爾北人戀舊南北紛擾朕洛陽<lb/>
　不立也此大事非卿不能辦彊為我北行乃授澄節<lb/>
　行至鴈門太守夜告㤗已引兵西就陽平<hi>陽平王刺朔州在平</hi>
　<hi>城西</hi>澄遽令進發倍道兼行先遣御史李煥單騎入代<lb/>
　曉諭㤗黨示以禍福皆莫為之用㤗攻煥不克而走<lb/>
　追禽之澄至窮治黨與收陸叡繫獄民間帖然<hi>明年魏主</hi>
　<hi>如平城㤗叡俱伏誅</hi>
<pb n="KR2b0037_WYG_039-40a"/>
<hi>丁齊建武四年魏丑大和二十一年</hi>春正月魏立子恪為太子<hi>即宣武帝</hi>
齊主殺其尚書令王晏以徐孝嗣為尚書令<lb/>
　初晏為世祖所寵任及齊主謀廢鬱林王晏即欣然<lb/>
　推奉齊主即位晏自謂佐命新朝事多専決齊主惡<lb/>
　之始安王遥光勸齊主誅晏齊主曰晏于我有功且<lb/>
　未有罪遥光曰晏尚不能為武帝安能為陛下乎齊<lb/>
　主黙然晏意望開府數呼相工自視云當大貴又好<lb/>
　與賓客屏人語齊主聞之疑晏欲反遂召晏于華林<lb/>
<pb n="KR2b0037_WYG_039-40b"/>
　省誅之<hi>鬰林王之將廢也晏從弟思逺謂晏曰兄荷世祖厚恩今一旦賛人如此事彼以權計相</hi>
　<hi>須未知將來何以自立若及此引決猶可保全門户不失後名晏曰方噉粥未暇此事及拜驃騎謂子弟</hi>
　<hi>曰隆昌之末阿戎勸吾自裁若從其語豈有今日思逺遽應曰如阿戎所見今猶未晚也思逺知齊主意</hi>
　<hi>已疑異乘間謂曰時事稍異兄亦覺不凡人多拙于自謀而巧于謀人晏不應思逺退晏方歎曰世乃有</hi>
　<hi>勸人死者旬日而敗晏外弟阮孝緒亦知晏必敗晏每至其門逃匿不見嘗食醤美問知得于晏家吐而</hi>
　<hi>覆之及晏敗人為之懼孝緒曰親而不黨何懼之有卒免于罪  阮孝緒字士宗尉氏人</hi>
二月魏新興公丕以罪免死為民<hi>丕先由東陽王以疎屬例降為公</hi>
　初魏主遷都變易舊俗新興公丕不樂及變衣冠<hi>魏詔</hi>
<pb n="KR2b0037_WYG_039-41a"/>
　<hi>改服在太和十八年</hi>丕獨從舊服太子恂自平城將遷洛陽丕<lb/>
　子隆及弟超與穆㤗等宻謀留恂因舉兵斷關規據<lb/>
　陘北丕在并州隆等以其謀告之丕口雖折難心頗<lb/>
　然之至是有司奏隆超皆㤗黨罪當族丕應從坐魏<lb/>
　主以丕嘗受詔許以不死聽免死為民誅隆超<hi>是時代鄉</hi>
　<hi>舊族多以㤗等連謀唯于烈無所染涉魏主由是益重之又以北方酋長及侍子畏暑聽秋朝洛陽春還</hi>
　<hi>部落時人謂之鴈臣</hi>
秋七月魏立昭儀馮氏為后<lb/>
<pb n="KR2b0037_WYG_039-41b"/>
　后既立欲母養太子恪恪母高氏暴卒<lb/>
八月魏主自將伐齊九月攻南陽不克<lb/>
　魏發河北五州兵以伐齊假彭城王勰<hi>字彦和獻文帝子勰音恊</hi>
　中軍大將軍辭曰昔陳思求而不允愚臣不請而得<lb/>
　何否㤗之相逺也魏主笑曰二曹以才名相忌吾與<lb/>
　汝以道徳相親先是魏荆州刺史薛真度<hi>安都後祖弟</hi>攻<lb/>
　齊南陽太守房伯王<hi>從吉從弟</hi>擊敗之魏主怒以南陽小<lb/>
　郡志必滅之乃引兵向襄陽衆號百萬吹脣<hi>以齒齧脣作氣</hi>
<pb n="KR2b0037_WYG_039-42a"/>
　<hi>吹之聲如鷹隼</hi>沸池留諸將攻赭陽自以兵至宛夜襲其郛<lb/>
　克之伯玉嬰内城拒守宛城東南有橋魏主過之伯<lb/>
　玉使勇士數人衣斑衣戴虎頭㡌伏于竇下突出擊<lb/>
　之魏主人馬皆驚召善射者射殺之乃得免是冬魏<lb/>
　主至新野<hi>齊將軍韓秀方等十五人皆降</hi>遂敗齊師于沔北已而齊<lb/>
　侵魏太倉口<hi>魏置豫州治廣陵城置倉于此故名廣陵城在今光州息縣</hi>魏豫州<lb/>
　刺史王肅遣長史傅永<hi>字修期清和人</hi>擊敗之<hi>永與齊人夾淮而軍永曰</hi>
　<hi>南人好夜斫營必于淮中置火以記淺處乃設二伏今以瓠貯火當深處置之戒曰見火起則亦然之其</hi>
<pb n="KR2b0037_WYG_039-42b"/>
　<hi>夜齊人果引兵斫永營伏兵夾擊之齊人奔趣淮水火既競起不知所從溺死及斬首數千級已而永擊</hi>
　<hi>齊豫州刺史裴叔業軍又大破之魏主遣謁者就拜永汝南太守永有勇力好學能文魏主嘗曰上馬能</hi>
　<hi>擊賊下馬作露板唯𫝊修期耳</hi>
魏伐氐克武興以李崇為梁州刺史<lb/>
　魏氐帥楊靈珍以衆降齊襲魏武興王楊集始殺其<lb/>
　二弟集始窘急亦降于齊魏遣李崇為都督討之崇<lb/>
　槎山分道出氐不意表裏襲之羣氐散歸靈珍戰敗<lb/>
　遂克武興魏主聞之曰使朕無西顧之憂者崇也以<lb/>
<pb n="KR2b0037_WYG_039-43a"/>
　為梁州刺史安集其地<hi>靈珍奔還漢中齊以為武都王以集始為北秦州刺史後</hi>
　<hi>集始降魏魏復其爵位靈珍為魏所殺</hi>
齊以劉季連<hi>字恵續遵考從父弟子</hi>為益州刺史<lb/>
　曲江公遥欣好武事齊主以諸子尚幼内仗遥欣外<lb/>
　倚后弟劉暄<hi>彭城人</hi>内弟江祏<hi>字𢎞業考城人齊主母景皇后祏之姑也故曰</hi>
　<hi>内弟</hi>故以始安王遥光為揚州遥欣為荆州而遥欣在<lb/>
　江陵多招材勇厚自封殖齊主惡之南郡太守劉季<lb/>
　連宻表遥欣有異迹齊主乃以季連為益州刺史使<lb/>
<pb n="KR2b0037_WYG_039-43b"/>
　據遥欣上流以制之<lb/>
<hi>戊齊永㤗元年魏寅太和二十二年</hi>春正月魏拔新野齊沔北守將皆棄<lb/>
城走<lb/>
　先是魏主至新野齊太守劉思忌拒守攻之不克築<lb/>
　長圍以守之至是魏拔新野縛劉思忌問之曰今欲<lb/>
　降未思忌曰寧為南鬼不作北臣乃殺之于是沔北<lb/>
　大震湖陽赭陽戍主及南鄉太守相繼南遁舞隂戍<lb/>
　主黄瑶起為魏所獲魏主以賜王肅肅臠而食之<hi>瑶起</hi>
<pb n="KR2b0037_WYG_039-44a"/>
　<hi>殺肅父奐事具前</hi>已而魏人克宛<hi>房伯玉面縛出降</hi>又敗齊兵于鄧<lb/>
　城<hi>軍主劉山陽死戰魏軍乃退</hi>魏主復以十萬衆圍樊城曹虎閉<lb/>
　門自守魏主去如懸瓠<hi>注見前</hi>
齊主殺其河東王鉉<hi>字宣𦙍高帝第十九子</hi>等十人<lb/>
　齊主有疾以近親寡弱而高武子孫猶有十王欲盡<lb/>
　除之以問太尉陳顯逹對曰此等何足介慮以問始<lb/>
　安王遥光遥光以為當以次施行<hi>遥光有躄疾毎肩輿入殿與齊主屏</hi>
　<hi>人久語畢齊主索香火嗚咽流涕明日必有所誅</hi>會齊主疾甚暴絶遥光遂<lb/>
<pb n="KR2b0037_WYG_039-44b"/>
　殺河東王鉉南康王子琳<hi>字雲璋武帝第十九子</hi>等<hi>臨賀王子岳西陽王</hi>
　<hi>子文永陽王子峻衡陽王子珉湘東王子建南郡王子夏桂陽王昭燦巴陵王昭秀  子岳字雲嶠子文</hi>
　<hi>字雲儒子峻字雲嵩子建字雲立子夏字雲廣皆武帝子昭燦昭秀文恵太子子</hi>十人于是<lb/>
　太祖世祖及世宗諸子皆盡矣鉉等已死乃使公卿<lb/>
　奏其罪請誅之下詔不許再奏然後許之南康侍讀<lb/>
　江泌<hi>字士清考城人</hi>哭子琳淚盡繼之以血親視殯𦵏畢乃<lb/>
　去<lb/>
魏攻齊義陽齊圍魏渦陽<hi>魏縣唐改蒙城今屬江南潁州府</hi>以救之義<lb/>
<pb n="KR2b0037_WYG_039-45a"/>
陽圍解齊師亦潰<lb/>
　魏鎮南將軍王肅攻義陽齊裴叔業圍渦陽以救之<lb/>
　魏南兖州刺史孟表守渦陽糧盡食草木皮葉魏主<lb/>
　使將軍傅永等救渦陽叔業進擊大破之斬首萬級<lb/>
　俘三千餘人獲器械雜畜財物以千萬計王肅更請<lb/>
　遣軍救渦陽魏主曰少分兵則不足制敵多分兵則<lb/>
　禁旅有闕卿審圖之義陽當止則止當下則下若失<lb/>
　渦陽卿之過也肅乃解義陽之圍與統軍楊大眼<hi>難當</hi>
<pb n="KR2b0037_WYG_039-45b"/>
　<hi>之孫</hi>奚康生等救渦陽叔業見魏兵盛夜退明日士衆<lb/>
　奔潰魏人追之殺傷甚衆<lb/>
魏中尉李彪免僕射李冲卒<lb/>
　彪家世孤微初遊代都以李冲好士傾心附之冲亦<lb/>
　重其才學禮遇甚厚公私汲引及為中尉彈劾不避<lb/>
　貴戚魏主賢之以比汲黯彪自以結知人主不復藉<lb/>
　冲無復宗敬之意冲浸銜之及魏主南伐彪與冲及<lb/>
　任城王澄共掌留務彪數與冲争辨形于聲色事多<lb/>
<pb n="KR2b0037_WYG_039-46a"/>
　専恣冲不勝忿乃積其前後過惡上表劾之請付廷<lb/>
　尉魏主覽表歎悵久之曰道固可謂溢矣而僕射亦<lb/>
　為滿也有司處彪大辟魏主宥之除名而已冲性温<lb/>
　厚及收彪之際瞋目大呼投折几案詈辱肆口遂發病<lb/>
　荒悸言語錯謬醫不能療以為肝裂旬餘而卒<lb/>
夏四月齊大司馬王敬則反㑹稽至曲阿敗死<lb/>
　齊大司馬會稽太守王敬則自以高武舊將心不自<lb/>
　安齊主外雖禮之而内實相疑聞其衰老且居内地<lb/>
<pb n="KR2b0037_WYG_039-46b"/>
　故得少寛敬則世子仲雄善琴齊主以蔡邕焦尾琴<lb/>
　<hi>琴録呉人有燒桐以爨者蔡邕聞火烈之聲知其良木因請而為琴果有美音而其尾焦故名</hi>借之<lb/>
　仲雄于齊主前鼓琴作懊儂歌<hi>其辭曰常嘆負情儂郎今果行許又曰君</hi>
　<hi>行不浄心那得惡人題懊懊儂曲晉書樂志隆安初俗間訛謡之曲  與惱同儂如冬反</hi>齊主愈<lb/>
　猜愧會疾病乃以張瓌<hi>字祖逸呉人</hi>為平東將軍呉郡太<lb/>
　守以防敬則敬則聞之曰東今有誰只是欲平我耳<lb/>
　東亦何易可平吾終不受金甖金甖謂鴆也徐州行<lb/>
　事謝朓敬則子壻也敬則子幼隆遣人告之朓執其<lb/>
<pb n="KR2b0037_WYG_039-47a"/>
　使以聞敬則五官掾王公林<hi>敬則族子</hi>勸敬則急送啟賜<lb/>
　兒死單舟星夜還都敬則不應遂舉兵反以奉南康<lb/>
　侯子恪<hi>豫章王嶷之子</hi>為名子恪亡走<hi>始安王遥光遂勸齊主盡誅高武子孫于</hi>
　<hi>是悉召入宫孩幼者與乳母俱入須三更當盡殺之子恪徙跣自歸二更逹建陽門而齊主眠不起中書</hi>
　<hi>舍人沈徽孚與左右單景雋謀少留其事須臾齊主覺景雋啟子恪已至齊主驚問曰未邪未邪景雋具</hi>
　<hi>對齊主撫牀曰遥光幾誤人事乃賜王侯供饌明日悉遣還第</hi>敬則帥實甲萬人過<lb/>
　浙江張瓌遣人拒之聞鼓聲皆散走瓌逃民間敬則<lb/>
　以舊將舉事百姓擔篙荷鍤隨之者十餘萬至武進<lb/>
<pb n="KR2b0037_WYG_039-47b"/>
　陵口<hi>齊高武帝陵俱在武進</hi>慟哭而過五月齊主詔前軍司馬<lb/>
　左興盛將軍胡松等築壘于曲阿長岡敬則急攻之<lb/>
　臺軍不能敵欲退而圍不開各死戰松引騎兵突其<lb/>
　後敬則軍大敗斬之是時齊主疾已篤敬則倉猝東<lb/>
　起朝廷震懼太子寶卷急裝欲走敬則聞之喜曰檀<lb/>
　公三十六䇿走為上䇿<hi>宋人譏檀道濟避魏語</hi>計汝父子惟有<lb/>
　走耳晉陵民以附敬則應死者甚衆太守王瞻<hi>字思寵𢎞</hi>
　<hi>從孫</hi>言愚民易動不足窮法許之所全活以萬數<hi>謝朓以功</hi>
<pb n="KR2b0037_WYG_039-48a"/>
　<hi>遷吏部郎三讓不許朓妻常懷刄欲刺朓脁不敢相見</hi>
秋七月魏省宫掖費用以給軍賞<lb/>
　魏彭城王勰表以一嵗國秩職俸親恤禆單國之用<lb/>
　魏主乃詔損皇后私府之半六宫嬪御五服男女供<lb/>
　恤亦減半在軍者三分省一以給軍賞<lb/>
齊以蕭衍為雍州刺史<lb/>
　先是雍州相傳樊城有王氣及是謡言更甚<lb/>
齊主鸞殂太子寶卷立<hi>是為廢帝東昏侯</hi>
<pb n="KR2b0037_WYG_039-48b"/>
　初齊主有疾甚秘之至是殂<hi>諡明皇帝廟號高宗𦵏曲阿興安陵高宗性猜</hi>
　<hi>多慮簡于出入竟不郊天又深信巫現毎出先占利害東出云西南出云北及疾欲塞後湖以為厭勝會</hi>
　<hi>殂事遂寢</hi>遺詔以徐孝嗣為尚書令沈文季江祏為僕射<lb/>
　江祀<hi>字景昌祏之弟</hi>為侍中劉暄為衛尉軍政事委陳太尉<lb/>
　<hi>謂顯逹</hi>衆事委孝嗣遥光坦之江祏大事文季祀暄參<lb/>
　懷心膂之任可委劉悛蕭惠休崔慧景太子寶卷即<lb/>
　位惡靈柩在太極殿欲速𦵏徐孝嗣固争得踰月<hi>寶卷</hi>
　<hi>每當哭輙云喉痛大中大夫羊闡入臨無髮俯仰幘脫寳卷輟哭大笑謂左右曰禿鶖啼來乎  禿鶖水</hi>
<pb n="KR2b0037_WYG_039-49a"/>
　<hi>鳥頸長而頭秃故名</hi>
八月高車叛魏九月魏主引兵還討降之<lb/>
　魏發高車兵南伐高車憚逺役奉袁紇樹者為主相<lb/>
　帥北叛魏主遣將軍宇文福討之大敗而還更命將<lb/>
　軍江陽王繼<hi>字世仁道武帝元孫</hi>討之尋聞齊高宗殂下詔稱<lb/>
　禮不伐喪引兵還北伐高車<hi>會得疾甚□彭城王勰宻為壇于汝水之濱告</hi>
　<hi>天地及顯祖乞以身代魏主疾有間十一月至鄴</hi>江陽王繼上言高車頑昧<lb/>
　避役逃遁若悉追戮恐遂擾亂請遣使推檢斬魁首<lb/>
<pb n="KR2b0037_WYG_039-49b"/>
　一人餘加慰撫從之于是叛者往往自歸繼先遣人<lb/>
　慰諭樹者樹者亡入柔然尋自悔相帥出降<lb/>
<hi>己齊主寶卷永元元年夘魏太和二十三年</hi>春正月魏主還洛陽后馮氏有<lb/>
罪退處後宫<lb/>
　魏主連年在外馮后私于宦者高菩薩及是魏主還<lb/>
　洛收菩薩等案問具伏以文明太后故不忍廢賜后<lb/>
　辭訣入居後宫諸嬪御奉之猶如后禮惟命太子不<lb/>
　復朝謁而已<hi>初馮熙以太后兄尚公主生三女二為后一為昭儀貴寵冠羣臣賞賜累巨萬</hi>
<pb n="KR2b0037_WYG_039-50a"/>
　<hi>熙為太保子誕為司徒修為侍中聿為黄門郎侍中崔光嘗謂聿曰君家富貴太盛終必衰敗聿曰君無</hi>
　<hi>故詛我何也光曰不然物盛必衰此天地之常理若以古事推之不可不慎後嵗餘修以罪黜誕熙卒幽</hi>
　<hi>后廢聿亦擯棄馮氏遂衰崔光字長仁東清河鄃人</hi>
齊取魏馬圏<hi>城名在南陽府鄧州東北</hi>南鄉<hi>注見前</hi>魏主自將禦之齊<lb/>
師敗績<lb/>
　先是齊太尉陳顯逹督將軍崔慧景擊魏欲復雍州<lb/>
　諸郡魏遣將軍元英拒之顯逹屢破英軍拔馬圏南<lb/>
　鄉魏主乃發洛陽自將禦之命廣陽王嘉<hi>大武帝孫</hi>斷均<lb/>
<pb n="KR2b0037_WYG_039-50b"/>
　口<hi>注見前</hi>邀齊兵歸路齊兵大敗顯逹南走慧景亦還<lb/>
　<hi>時魏主久疾彭城王勰常居中侍醫藥晝夜不離左右飲食必先嘗而後進蓬首垢面衣不解帶魏主以</hi>
　<hi>勰為都督中外諸軍事勰辭曰臣侍疾無暇安能治軍願更請一王使總軍要魏主曰吾深慮不濟安六</hi>
　<hi>軍保社稷者皆憑于汝何容更請人乎</hi>
夏四月魏主宏殂于糓塘原<hi>在南陽府鄧州東南</hi>后馮氏伏誅太<lb/>
子恪立<hi>是為宣武帝</hi>
　魏主疾甚北還至糓塘原謂司徒勰曰吾病殆必不<lb/>
　起天下未平嗣子幼弱倚托親賢唯汝勉之勰泣曰<lb/>
<pb n="KR2b0037_WYG_039-51a"/>
　臣以至親久參機要寵靈輝赫今復任以元宰震主<lb/>
　之聲取罪必矣魏主黙然久之乃手詔太子曰汝叔<lb/>
　父勰清規懋徳松竹為心吾百年後其聽勰辭蟬冕<lb/>
　遂其冲挹之性又謂勰曰後宫久乖隂徳吾死後可<lb/>
　賜自盡葬以后禮遂殂<hi>諡孝文皇帝廟號高祖𦵏長陵高祖親任賢能精勤庶務</hi>
　<hi>常曰人主患不能處心公平推誠于物能是二者則胡越之人皆可使如兄弟矣用法嚴于大臣無所容</hi>
　<hi>貸然人有小過常多澗畧郊廟之祭未嘗不親宫室非不得已不修衣冠浣濯而服之鞍勒鐵木而已嘗</hi>
　<hi>謂史官曰時事不可不直書人君威福在已無能制之者若䇿史復不書其惡將何所畏忌邪及是殂于</hi>
<pb n="KR2b0037_WYG_039-51b"/>
　<hi>糓塘原</hi>軍中以陳顯逹去尚未逺秘不發喪遣使奉詔<lb/>
　徵太子太子至魯陽乃發喪即位以遺詔賜馮后死<lb/>
　<hi>先是太子之至魯陽也東宫官屬多疑勰有異志宻防之而勰推誠盡禮卒無間隙咸陽王禧至謂勰曰</hi>
　<hi>汝此行不唯勤勞亦實危險勰曰兄年長識高故知有夷險彦和握蛇騎虎不覺艱難已而禧等聞馮后</hi>
　<hi>死相謂曰設無遺詔亦當去之豈可令失行婦人宰制天下殺我輩邪咸陽王禧字永夀獻文帝子</hi>
魏主追尊其母高氏為后<lb/>
　魏主追尊皇妣高氏為文昭皇后<hi>后之先本勃海人後入高麗后父颺</hi>
　<hi>入魏為將軍生后</hi>配享高祖封后兄肇<hi>字首文</hi>為平原公顯為<lb/>
<pb n="KR2b0037_WYG_039-52a"/>
　澄城公數日之間富貴赫奕<lb/>
秋八月齊主殺其僕射江祏侍中江祀始安王遥光起<lb/>
兵東城右將軍蕭坦之討平之<lb/>
　齊主自在東宫嬉戲無度及即位不與朝士相接専<lb/>
　親信宦官及左右御刀應敕等是時揚州刺史始安<lb/>
　王遥光尚書令徐孝嗣右僕射江祏右將軍蕭坦之<lb/>
　侍中江祀衛尉劉暄更直閤省分日帖敕雍州刺史<lb/>
　蕭衍聞之謂參軍張𢎞䇿<hi>字真簡范陽方城人</hi>曰六貴同朝亂<lb/>
<pb n="KR2b0037_WYG_039-52b"/>
　將作矣<hi>衍與𢎞䇿宻修武備招聚驍勇以萬數多伐竹木沈之檀溪積茅如岡阜皆不之用參軍</hi>
　<hi>吕僧珍覺其意亦私具櫓數百張時衍兄懿行郢州事衍使𢎞策說懿曰主上媟近左右慄輕忍虐必大</hi>
　<hi>行誅戮始安欲為趙王倫形迹已見然性猜量挾徒為禍階蕭垣之忌克陵人徐孝嗣聴其穿鼻江祏無</hi>
　<hi>斷劉暄□弱一朝禍發中外土崩郢州控帶荆湘雍州士馬精彊世治則竭誠本朝世亂則足以匡濟若</hi>
　<hi>不早圖後悔無及懿不從元檀溪在襄陽府襄陽縣西南吕僧珍字  瑜東平范人</hi>初高宗顧<lb/>
　命羣臣意寄多在江祏兄弟及是齊主失徳寢彰祏<lb/>
　議廢之而立江夏王寶元<hi>字智深明帝第三子</hi>劉暄不欲<hi>暄嘗為寳</hi>
　<hi>元郢州行事執事過刻寶元恚曰舅殊無渭陽情暄由是忌之不同祏議</hi>祏兄弟乃欲更<lb/>
<pb n="KR2b0037_WYG_039-53a"/>
　立始安王遥光<hi>祏告吏部郎謝朓遥光亦遣所親致意于朓朓說劉暄不宜立遥光遥光</hi>
　<hi>收朓付廷尉死獄中</hi>劉暄以遥光若立則已失元舅之尊復不<lb/>
　肯同祏議故祏遲疑久不决遥光大怒遣左右刺暄<lb/>
　暄覺之遂發祏謀齊主收祏祀殺之<hi>齊主自是無所忌憚益得自恣</hi>
　<hi>日夜與近習于後堂鼓呌戲馬常以五更就寢日晡乃起臺閣奏案閲數十日乃報或不知所在五省黄</hi>
　<hi>案皆為宦者裹魚肉還家</hi>遥光素有異志與其弟荆州刺史遥欣<lb/>
　宻謀舉兵將發而遥欣卒江祏又誅遥光懼陽狂稱<lb/>
　疾不復入臺謀舉兵東府以討劉暄為名夜遣數百<lb/>
<pb n="KR2b0037_WYG_039-53b"/>
　人破東冶出囚于尚方取仗向曉有詔召徐孝嗣屯<lb/>
　衛宫城蕭坦之率臺軍討遥光至夜城潰遥光扶匐<lb/>
　牀下軍人牽出斬之以孝嗣為司空坦之為僕射<lb/>
齊主殺其僕射蕭坦之領軍劉暄及司空徐孝嗣將軍<lb/>
沈文季<lb/>
　齊主左右捉刀應敕之徒皆恣横用事時人謂之刀<lb/>
　敕蕭坦之剛狠而専嬖倖畏而憎之至是齊主遣兵<lb/>
　圍其宅殺之茹法珍等譛劉暄有異志<hi>齊主曰暄是我舅豈應有</hi>
<pb n="KR2b0037_WYG_039-54a"/>
　<hi>此直□徐世檦曰明帝猶滅武帝之後舅焉可信邪</hi>亦殺之初高宗臨殂以隆<lb/>
　昌事<hi>謂鬰林王也</hi>戒齊主曰作事不可在人後故齊主數<lb/>
　與近習謀誅大臣皆發于倉猝决意不疑于是大臣<lb/>
　人人莫敢自保徐孝嗣以文士不顯同異故名位雖<lb/>
　重猶得久存中郎將許凖勸行廢立孝嗣遲疑久之<lb/>
　沈文季自托老疾不預朝權侍中沈昭畧<hi>字茂隆文叔之子</hi>
　謂之曰叔父行年六十為員外僕射欲求自免豈可<lb/>
　得乎文季笑而不應已而齊主召孝嗣文季昭畧入<lb/>
<pb n="KR2b0037_WYG_039-54b"/>
　華林省使茹法珍賜以藥酒昭畧怒罵孝嗣曰廢昏<lb/>
　立明古今令典宰相無才致有今日<lb/>
冬十二月齊太尉陳顯逹舉兵襲建康敗死<lb/>
　顯逹自以高武舊將當高宗之世内懷危懼深自貶<lb/>
　損及齊主立顯逹彌不樂在建康得江州甚喜既而<lb/>
　聞齊主屢誅大臣𫝊云當遣兵襲江州乃舉兵令長<lb/>
　史庾𢎞逺<hi>字士□仲文之子</hi>等與朝貴書數齊主罪惡云欲<lb/>
　奉建安王寶寅<hi>字智亮明帝第六子</hi>為主齊主以崔慧景為平<lb/>
<pb n="KR2b0037_WYG_039-55a"/>
　南將軍督諸軍擊顯逹顯逹發尋陽敗臺軍于采石<lb/>
　潜師夜渡襲宫城不克退走臺軍追斬之<hi>庾𢎞逺被執臨刑索</hi>
　<hi>㡌著之曰子路結纓吾不可以不冠而死謂觀者曰吾非賊乃是義兵為諸君請命耳陳公太輕事若用</hi>
　<hi>吾言天下將免塗炭其子子曜年十四抱父乞代并殺之齊主既誅顯逹益自驕恣漸出逰走一月凡二</hi>
　<hi>十餘出出輙不言定所常以三四更中鼓聲四出火光照天幡㦸横路士民驚震啼號塞道嘗至沈公城</hi>
　<hi>有一婦人臨産不能去因剖其腹視其男女又好擔幢侍御滿側暹諸變態曽無愧色</hi>
魏以郭祚<hi>字季祐太原晉陽人</hi>為吏部尚書<lb/>
　祚清謹重惜官位每有銓授雖得其人必徘徊久之<lb/>
<pb n="KR2b0037_WYG_039-55b"/>
　然後下筆曰此人便已貴矣人以是多怨之然所用<lb/>
　者無不稱職<lb/>
<hi>庚齊永元二年魏世宋辰宣武帝恪景明元年</hi>春正月齊豫州刺史裴叔業以<lb/>
夀陽叛降于魏魏遣司徒彭城王勰鎮之<lb/>
　叔業聞齊主數誅大臣心不自安遣人至襄陽問蕭<lb/>
　衍曰天下大勢可知恐無復自存之理不若回面向<lb/>
　北不失作河南公衍報曰羣小用事豈能及逺若意<lb/>
　外相逼當勒馬步直出横江以斷其後則天下之事<lb/>
<pb n="KR2b0037_WYG_039-56a"/>
　一舉可定若欲北向彼必遣人相代以河北一州相<lb/>
　處河南公寧可復得邪叔業沉疑未决乃遣信詣魏<lb/>
　豫州刺史薛真度問以入魏可否真度勸其早降叔<lb/>
　業遂奉表降魏魏以彭城王勰為司徒領揚州刺史<lb/>
　鎮夀陽奉叔業蘭陵郡公豫州刺史叔業尋卒<lb/>
夏四月齊遣將軍崔慧景將兵討夀陽慧景還兵奉江<lb/>
夏王寶元逼建康兵敗皆死<lb/>
　齊主遣平西將軍崔慧景將水軍討夀陽自出送之<lb/>
<pb n="KR2b0037_WYG_039-56b"/>
　召慧景單騎而進裁交數言拜辭而去既出喜甚過<lb/>
　廣陵數十里會諸軍主曰吾荷三帝厚恩當顧託之<lb/>
　重幼主昏狂朝廷壞亂危而不扶責在今日欲與諸<lb/>
　君共建大功以安社稷何如衆皆響應于是還兵向<lb/>
　廣陵司馬崔恭祖<hi>慧景族人</hi>納之慧景濟江遣使奉江夏<lb/>
　王寶元為主寶元斬其使而宻與相應分部軍衆隨<lb/>
　慧景向建康攻竹里拔之以竹塘人萬副兒言分遣<lb/>
　千餘人從蔣山龍尾魚貫而上自西巖夜下鼓譟臨<lb/>
<pb n="KR2b0037_WYG_039-57a"/>
　城臺軍驚散宫門閉慧景引衆圍之時豫州刺史蕭<lb/>
　懿將兵在小峴<hi>在和州含山縣北亦曰昭□山</hi>齊主遣宻使告之懿<lb/>
　自采石濟江恭祖勸慧景擊之不許會慧景子覺度<lb/>
　南岸戰敗恭祖詣城降衆心離壞慧景將心腹數人<lb/>
　潜去于道為人所殺寶元逃亡數日乃出齊主殺之<lb/>
　<hi>崔慧景既平曲赦其黨詔書再下而嬖倖貪虐多所誣陷是時齊主所寵左右茹法珍梅蟲兒等並為外</hi>
　<hi>監口稱詔敕中書舍人王咺之専掌文輸與相唇齒齊主呼所幸潘貴妃父寶慶及法珍為阿文蟲兒及</hi>
　<hi>營兵俞靈韻為阿兄數往諸刀敕家遊宴躬自汲水助厨人作膳奄人王寳孫年十三四號倀子最有寵</hi>
<pb n="KR2b0037_WYG_039-57b"/>
　<hi>參預朝政咺之蟲兒之徒亦下之控制大臣移易詔敕乃至騎馬入殿諙訶天子公卿見之莫不懾息焉</hi>
秋八月齊攻魏夀陽魏人擊敗之遂取淮南地<lb/>
　齊將軍陳伯之<hi>濟隂睢陵人</hi>再攻夀陽魏彭城王勰拒之<lb/>
　汝隂太守傳永將兵來救伯之防淮口甚固永去淮<lb/>
　口二十餘里牽船上汝水南岸直南趣淮夜逹夀陽<lb/>
　勰遂與永并勢擊伯之于肥口大破之伯之遁還淮<lb/>
　南遂入于魏<lb/>
齊後宫火<lb/>
<pb n="KR2b0037_WYG_039-58a"/>
　齊後宫火時嬖倖之徒皆號為鬼有趙鬼者能讀西<lb/>
　京賦言于齊主曰栢梁既災建章是營齊主乃大起<lb/>
　芳樂玉夀等殿以麝塗璧刻畫裝飾窮極綺麗後宫<lb/>
　服御極選珍竒鑿金為蓮花以帖地令潘妃行其上<lb/>
　曰此歩歩生蓮花也<lb/>
冬十月齊主殺其尚書令蕭懿<lb/>
　崔慧景死懿為尚書令弟暢為衛尉掌管籥時齊主<lb/>
　出入無度或勸懿因其出門舉兵廢之懿不聽嬖臣<lb/>
<pb n="KR2b0037_WYG_039-58b"/>
　茹法珍等憚懿說齊主曰懿將行隆昌故事齊主然<lb/>
　之賜懿藥于省中懿且死曰家弟在雍深為朝廷憂<lb/>
　之<lb/>
魏以彭城王勰為司徒録尚書事<lb/>
　勰雅好恬素不樂勢利高祖重其事幹故委以權任<lb/>
　雖有遺詔復為魏主所留固辭不免常悽然歎息勰<lb/>
　為人美風儀好文史小心謹慎未嘗有過雖間居獨<lb/>
　處亦無惰容愛敬儒雅傾心禮待清正儉素門無私<lb/>
<pb n="KR2b0037_WYG_039-59a"/>
　謁<lb/>
十一月齊雍州刺史蕭衍起兵襄陽行荆州事蕭頴冑<lb/>
亦以南康王寶融<hi>明帝第八子即和帝</hi>起兵江陵<lb/>
　初齊主疑衍有異志使直後鄭植往刺之不果<hi>楨弟紹叔</hi>
　<hi>為衍寧蠻長史知其謀白之衍置酒紹叔家戯植曰朝廷遣卿見圖今日間宴是可取良會也賓主大笑</hi>
　<hi>而散滎鄭紹叔字仲明  陽開封人</hi>及蕭懿死衍夜召張𢎞䇿等入宅<lb/>
　定議明日集僚佐謂曰昏主暴虐當與卿等共除之<lb/>
　是日建牙集衆得甲士萬餘人馬千餘匹船三千艘<lb/>
<pb n="KR2b0037_WYG_039-59b"/>
　出檀溪竹木装艦葺之以茅事皆立辦諸將争擄吕<lb/>
　僧珍出先所具者付之争者乃息是時南康王寶融<lb/>
　為荆州刺史長史蕭頴胄行府州事齊主遣輔國將<lb/>
　軍劉山陽就頴胄兵襲襄陽衍知其謀遣參軍王天<lb/>
　虎詣江陵徧與州府書聲云山陽西上并襲雍荆頴<lb/>
　胄得書疑未决山陽至巴陵衍復令天虎齎書與頴<lb/>
　胄及其弟頴逹<hi>衍謂張𢎞策曰用兵之道攻心為上近遣天虎往人皆有書今段乘驛甚</hi>
　<hi>急止有兩函與行事兄弟云天虎口具彼間人問天虎而無所說必謂行事與天虎共隱其事則行事進</hi>
<pb n="KR2b0037_WYG_039-60a"/>
　<hi>退無以自明必入吾謀内是馳兩空函定一州矣</hi>已而山陽至江安遲回不上<lb/>
　頴胄計無所出夜呼參軍席闡文<hi>安定臨涇人</hi>柳忱<hi>字文若世</hi>
　<hi>隆之子</hi>閉齋定議<hi>闡文曰蕭雍州蓄養士馬非復一日必不可制就能制之嵗寒復不為朝</hi>
　<hi>廷所容今若殺山陽與雍州舉事立天子以令諸侯則霸業成矣山陽既不信我今斬送天虎則彼疑可</hi>
　<hi>釋至而圖之罔不濟矣忱曰朝廷狂悖日滋雍州之事且藉以相斃耳獨不見蕭令君乎前事之不忘後</hi>
　<hi>事之師也頴逹亦勸頴胄從闡文等計</hi>詰旦頴胄謂天虎曰卿與劉輔<lb/>
　國相識今不得不借卿頭乃斬天虎送山陽山陽大<lb/>
　喜單車至頴胄伏兵斬之乃以南康王寶融教纂嚴<lb/>
<pb n="KR2b0037_WYG_039-60b"/>
　以蕭衍都督前鋒頴胄都督行留諸軍事十二月頴<lb/>
　胄及司馬夏侯詳<hi>字叔業譙郡人</hi>移檄建康州郡數齊主及<lb/>
　梅蟲兒茹法珍罪惡竟陵太守曹景宗<hi>字子震新野人</hi>遣人<lb/>
　說衍迎寶融正尊號然後進軍衍不從王茂<hi>字休逺太原祁</hi>
　<hi>人</hi>謂張𢎞䇿曰今以南康置人手中彼挾天子以令<lb/>
　諸侯節下前進為人所使此豈他日之長計乎𢎞䇿<lb/>
　以告衍曰若前塗大事不㨗故自蘭艾同焚若其克<lb/>
　㨗則威震四海誰敢不從豈碌碌受人處分者邪<hi>初陳</hi>
<pb n="KR2b0037_WYG_039-61a"/>
　<hi>顯逹崔慧景之亂上庸太守韋叡曰陳雖舊將非命世才崔頗更事懦而不武其赤族宜矣定天下者殆</hi>
　<hi>必在吾州將乎乃遣二子自結于蕭衍及衍起兵叡帥郡兵二千倍道赴之馮道根居母䘮亦帥鄉人子</hi>
　<hi>弟來赴道韋叡字懐文京兆杜陵人馮  根字巨基廣平鄼人</hi>
　<lb/>
　<lb/>
　<lb/>
　<lb/>
　<lb/>
<pb n="KR2b0037_WYG_039-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批厯代通鑑輯覽卷四十<lb/>
</p>
<p>
</p>
  </div>
</body>
</text>
</TEI>
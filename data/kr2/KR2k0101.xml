<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2k0101_WYG_001-1a"/>
　欽定四庫全書<lb/>
　　金鰲退食筆記巻上<lb/>
　　　　　　　　　　　詹事府詹事髙士竒撰<lb/>
　　嘗讀往史所載秦漢隋唐之宮闕髙者七八十丈廣<lb/>
　　者二三十里而離宫别館綿延聨絡彌山跨谷或至<lb/>
　　數百所何其奢侈宏麗可怖也明因金元之舊宫闕<lb/>
　　苑囿較秦漢隋唐僅十之三四然皇城之中即屬大<lb/>
　　内禁絶往來惟親信大臣得賜逰宴故或記或詩咸<lb/>
<pb n="KR2k0101_WYG_001-1b"/>
　　自詡為異數亦有終身官侍從未得一至者聞人説<lb/>
　　苑西亭臺宫殿無異海外三山縹緲恍惚疑信者半<lb/>
　　我<lb/>
　國家龍興以來務崇簡樸紫禁城外盡給居人所存宫<lb/>
　　殿苑囿更不及明之三四凡在昔時嚴肅禁宻之地<lb/>
　　擔夫販客皆得徘徊瞻眺于其下有靈臺靈沼之遺<lb/>
　　意焉余自丁巳<lb/>
賜居太液池之西朝夕䇿馬過金鼇玉蝀橋望苑中景物<lb/>
<pb n="KR2k0101_WYG_001-2a"/>
　　七閱寒暑退食之頃偶訪曩時舊制約畧得之傳聞<lb/>
　　又彷彿尋其故址離宫别館廢者多矣脱復十數年<lb/>
　　老監巳盡遺蹟漸湮無以昭我<lb/>
皇上卑宫室約苑囿之儉德因率筆記之詳于西而畧于<lb/>
　　東如小南城葡萄園諸亭榭雖有存者總不及書以<lb/>
　　余所居在苑西也紀其興廢而復雜以時事欲見<lb/>
昭代之盛存為太平佳話也若彼内府衙署監局之載在<lb/>
　　㑹典與訪問未確其蹟莫攷者缺而不書景山則外<lb/>
<pb n="KR2k0101_WYG_001-2b"/>
　　人之所罕窺也亦不敢書今余所記皆都下臣庶旦<lb/>
　　暮經過俯仰習于見聞非同温室之樹莫可得而言<lb/>
　　者乃居者既以守近而不知過者又以匆遽而莫曉<lb/>
　　余生何幸移家其間炊煙燈火隣于紫極使不表而<lb/>
　　出之如身到海外三山茫無紀述寧無愧焉康熙甲<lb/>
　　子夏六月序<lb/>
　　太液池舊名西海子在西安裏門周凡數里上跨石<lb/>
　　梁約廣二尋修數百步兩崖穹甃出水中鯨獸楯欄<lb/>
<pb n="KR2k0101_WYG_001-3a"/>
　皆白石鐫鏤如玉中流駕木貫鐵繂丹檻掣之可通<lb/>
　巨舟東西峙華表東曰玉蝀西曰金鼇其北别駕一<lb/>
　梁自承光殿達瓊華島制差小南北亦峙華表曰積<lb/>
　翠曰堆雲瀛臺在其南五龍亭在其北蕉園紫光閣<lb/>
　東西對峙層甍反宇飛簷拂雲夾岸榆栁古槐多數<lb/>
　百年物池中萍荇蒲藻交青布緑野禽沙鳥翔泳水<lb/>
　光山色間悠然自適盛夏芰荷覆水望如錦繡吐馥<lb/>
　流香尤為清絶若其春氷乍泮秋月澄暉煙靄雲濤<lb/>
<pb n="KR2k0101_WYG_001-3b"/>
　雨朝雪夜則余八年内直晨夕䇿馬過橋頭獨有㑹<lb/>
　心者禁中人呼瀛臺南為南海蕉園為中海五龍亭<lb/>
　為北海寒冬冰凍以木作平板下用二足裹以鐵條<lb/>
　一人在前引繩可坐三四人行氷如飛名曰拖床積<lb/>
　雪殘雲景更如畫又于冰上作擲毬之戲每隊數十<lb/>
　人各有統領分伍而立以皮作毬擲于空中俟其将<lb/>
　墮羣起而爭之以得者為勝或此隊之人將得則彼<lb/>
　隊之人蹴之令逺喧笑馳逐以便捷勇敢為能<lb/>
<pb n="KR2k0101_WYG_001-4a"/>
　本朝用以習武所著之履皆有鐵齒行冰上不滑也康熙<lb/>
　　癸丑六月九日<lb/>
賜閣部大臣詞林臺省逰西苑泛舟飲宴辛酉七月二十<lb/>
　　一日又<lb/>
賜閣部滿漢大臣詞林臺省部屬諸臣宴于西苑賜内紵<lb/>
　　蓮藕有差巳未二月晦日<lb/>
賜士竒與張敦復學士杜近公編修西苑逰宴是嵗五日侍宴<lb/>
　　西苑庚申七月十三日<lb/>
<pb n="KR2k0101_WYG_001-4b"/>
命余泛舟苑中中使鼓棹所得蓮芡盡賜之又嘗奉<lb/>
召自私寓騎馬入紫光閣門乘小舟至瀛臺内殿對畢復乘<lb/>
　　舟至紫光閣騎馬出賜荷花鮮魚攜歸甲子五日復<lb/>
　　于舟中侍宴皆有詩恭紀<lb/>
　　巳未二月晦日䝉<lb/>
恩賜宴西苑恭紀四首<lb/>
　　瓊圃丹垣裏璇臺緑水中山光開罨畫橋影控長虹<lb/>
　　徑轉金銜入波迴桂檝通太平多盛事浩蕩引春風<lb/>
<pb n="KR2k0101_WYG_001-5a"/>
　　淑景初晴後佳辰上巳前藻浮春水碧花帶曉霞鮮<lb/>
　　藉草沾香醑臨流對綺筵羽觴須盡醉<lb/>
天語更頻傳<lb/>
　　亭榭水雲隈軒楹面面開地疑仙島近人自玉墀來<lb/>
　　駕鳳雕甍出䟽龍磴道回賦成慚庾信忝竊侍臣才<lb/>
　　逺勝東堂㑹<hi>晉太和六年命羣臣于東堂臨流小㑹</hi>何殊曲水逰<hi>南宋顔延</hi>
　　<hi>之有三日賜讌曲水賦詩序</hi>早鶯啼太液芳樹繞瀛洲<lb/>
厚眷真無極<lb/>
<pb n="KR2k0101_WYG_001-5b"/>
深恩逈莫酬此生懐<lb/>
帝澤端賴濟川舟<lb/>
　　巳未五日西苑泛舟侍<lb/>
宴恭紀四首<lb/>
　　新蒲細細滿瀛洲令節欣承<lb/>
聖主逰日出金支明兩岸波開畫艦泛中流嘉魚巳慣迎<lb/>
　　仙鷁好鳥偏能識翠虬香溢堯尊傾湛露<lb/>
恩深沆漭總難酬<lb/>
<pb n="KR2k0101_WYG_001-6a"/>
　　紅嶼青林閤道重凌晨霽景散千峰<hi>是日時雨初霽</hi>牙檣錦<lb/>
　　幔懸翔鳳<hi>宋孝武帝渡六合乘翔鳳舟</hi>水殿金鋪隠濯龍<hi>漢書帝在濯龍</hi>
　　<hi>池</hi>仗外輕隂當檻靜筵前積翠入杯濃此身疑是來<lb/>
　　天上瑶島風光彷彿逢<lb/>
　　髙張廣樂播南薫寶幄樓船劍佩分玉澗鳴泉雲際<lb/>
　　落璚簫奏曲水中聞槐烟宻羃依巖障藻影連牽冩<lb/>
　　浪紋共喜昇平邀<lb/>
帝澤豈同漢武宴横汾<lb/>
<pb n="KR2k0101_WYG_001-6b"/>
　　仙艾靈絲傳五日蘭餚玉爼浥天漿荷浮小葉團青<lb/>
　　葢榴吐新花簇絳囊自有輕舠爭奪錦不須駿馬獻<lb/>
　　穿楊<hi>舊傳五日有過錦躤栁等宴</hi>微臣擬進江心鏡<hi>唐時五日于江心鑄鏡呈</hi>
　　<hi>獻</hi>多恐名慚鵷鷺行<lb/>
　　庚申七月十三日<lb/>
賜逰西苑採蓮八首<hi>并序</hi>
　　閬苑秋光得庾肩吾之句青潭曉靄賡徐彦伯之篇<lb/>
　　舒菡萏於方塘紅英度影翫芙蓉於曲榭碧葉浮香<lb/>
<pb n="KR2k0101_WYG_001-7a"/>
　　若斯撫景留連靡不尋聲唱答况乎迴翔<lb/>
舜海在沐日浴月之中泝泳<lb/>
堯淵極引水穿雲之樂檻棲花鷁非同鷗鷺閒汀橋落彩<lb/>
　　虹不是烟波小艇微涓莫補<lb/>
寵渥難名竊念<hi>臣</hi>跡本投竿心隨偃草似孤根之偶出品<lb/>
　　實遜乎亭亭擬短幹之方搖榮巳邀於灼灼時則涼<lb/>
　　飇既拂大火初流槎辭巧夕之雙星蓂紀中旬之三<lb/>
　　葉覩滄池之漭沆當秋宇之澄鮮<lb/>
<pb n="KR2k0101_WYG_001-7b"/>
上乃䕃芝葢以逍遙盪蘭舟而容與白蘋紫荇到處縈川<lb/>
　　翠羽紅鱗紛來入鏡尤喜緗荷之出水遍看珠菂之<lb/>
　　盈房<lb/>
特命移船容<hi>臣</hi>舉袖纔催進檝即分鳬雁之輝許帶歸鞍<lb/>
　　競拜櫻桃之賜擎盤散馥濺齒流甘緬維曩賢所談<lb/>
　　盛事陪逰灞滻亦號殊恩應制昆明羣矜絶響何似<lb/>
　　飛艎畫舸一如漁蓑釣笠之輕兼者仙液華腴不異<lb/>
　　菰米蓴絲之易真屬千秋之<lb/>
<pb n="KR2k0101_WYG_001-8a"/>
浩蕩未酬畢世之津涯爰紀八章敬疏短引江南靡艷之<lb/>
　　曲不敢凟奏乎<lb/>
宸聰渚北悃欵之言未足敷揚夫<lb/>
聖澤云爾<lb/>
　　芙蓉池水湛天淵萍末風輕破浪圓碧島丹崖方丈<lb/>
　　裏有誰來泛採蓮船<lb/>
　　曲渚蒹葭翠作圍新涼殘暑淡斜暉輕飜兩槳移舟<lb/>
　　入驚起莎邊白鷺飛<lb/>
<pb n="KR2k0101_WYG_001-8b"/>
　　風牕露檻接宸居水氣澄鮮浸太虚自是<lb/>
君恩深瀲灧特教天上看芙蕖<lb/>
　　鷁首風回撲面香青荷葉底摘金房剖來滿齒流瓊<lb/>
　　液不羡仙人掌上漿<lb/>
　　垂虹百尺壓鼇頭錦石疎花帶淺流遙見西峰開罨<lb/>
　　畫暮蟬聲裏變新秋<lb/>
　　綺岸銀塘倚棹過雞頭菱角漾清波臣今不作西湖<lb/>
　　憶煙水菰蘆興巳多<lb/>
<pb n="KR2k0101_WYG_001-9a"/>
　　水榭紅闌面面低玉題金埓隔東西緑隂交䕃松篁<lb/>
　　裏惟有水禽無數啼<lb/>
　　隠隠輕雷送雨濃迴看栁色映千重片雲忽斷月初<lb/>
　　出歸路時聞花外鐘<lb/>
　　甲子五日侍<lb/>
宴西苑恭紀四首<lb/>
　　炎景紆清晝嘉時奉<lb/>
御逰金蜺陳綵仗畫鷁動蘭舟髙栁隂初宻圓荷葉始抽<lb/>
<pb n="KR2k0101_WYG_001-9b"/>
　　遭逢近霄漢身巳到瀛洲<lb/>
　　浴蘭傳令節廣宴啟華池幙結千花蕋筵垂五色絲<lb/>
　　薫風散珠箔湛露捧瓊巵<lb/>
聖德昭恭儉無勞問水嬉<lb/>
　　島嶼三山外林塘五鳳西風藤牽紫蔓夏木發丹荑<lb/>
　　岸轉亭皆出波平檻盡低玉蝀坊裏望樓閣隠虹霓<lb/>
九重端扆暇逰豫濯龍泉蒲草沿堤碧榴花照佩鮮魚潜<lb/>
　　知聴樂鷗戲解迎船願以池為醴懽同在鎬傳<lb/>
<pb n="KR2k0101_WYG_001-10a"/>
　　招涼曲榭東鳳艦往來通仙管聞天上長筵布鏡中<lb/>
　　流鶯啼繞樹亂蝶舞依叢亭午宫槐影稀踈落綺櫳<lb/>
　　别命乘輕舫臨流飫大官三漿香泛螘六膳氣調蘭<lb/>
　　轉檝隨<lb/>
天仗追羣振羽翰微班陪絳灌<lb/>
渥澤等洪瀾<lb/>
　　瀛臺舊為南臺一曰趯臺陂林木深茂有殿曰昭和<lb/>
　　殿前有亭曰澄淵南有村舍水田于此閱稼明李文<lb/>
<pb n="KR2k0101_WYG_001-10b"/>
　　達賢賜逰西苑記云南臺林木隂森過橋而南有殿<lb/>
　　曰昭和門外有亭臨岸沙鷗水禽如在鏡中<lb/>
　本朝順治年間别建宮室為避暑之處向南有亭臨水曰迎<lb/>
　　薫亭後樓九間樓後有殿制度質樸康熙庚申復加<lb/>
　　修葺皆易黄屋複殿重房交疏對霤青臺紫閣浮道<lb/>
　　相通又于水邊堆叠竒石種植花樹層巖小壑委曲<lb/>
　　曼迴蓼渚蘆灣參差掩映東有二亭以椶覆之隔牕<lb/>
　　雲霧捲幔山泉别具幽致又作宛轉橋出水面遙望<lb/>
<pb n="KR2k0101_WYG_001-11a"/>
　　流杯亭水聲樹色不異三山瑤島<lb/>
御製詩有畫舸分流簾下水秋花倒影鏡中山是也前作<lb/>
　　瀛臺門樓五間<lb/>
上日于侵晨臨門聴政畢外直講官于此進講髙槐拂檐<lb/>
　　堦下立塗金異獸二製作甚精左右迴廊各三間上<lb/>
　　亦有樓樓外復接小廊門内東西樓屋各五間自池<lb/>
　　東直房改作之後凡内廷進講皆遣中使至南書房<lb/>
召張敦復學士同余自西苑門内棹小舟至閘口復換小<lb/>
<pb n="KR2k0101_WYG_001-11b"/>
　　舟至臺西亭子從内左門入于東邊樓下講畢復從<lb/>
　　内左門出登舟中使送至西苑門上馬有時<lb/>
召士竒至内殿草制或月上乃歸則賜饌及池魚蓮藕之屬<lb/>
　　瀛臺門下迤北有過船亭雕簷峻宇下連丹檻掣之<lb/>
　　亦可行舟直北兩廂牕櫺臨水為内大臣及侍衛直<lb/>
　　宿之地再北為御膳房自膳房轉東為閘口各種船<lb/>
　　停泊堤外自閘口過小橋向東板橋一帶直抵池岸<lb/>
　　循池而北至西苑門古樹幽蟉槐栁茂宻葭菼蒼然<lb/>
<pb n="KR2k0101_WYG_001-12a"/>
　白鷺黄鸝飛鳴上下部院諸臣曉入西苑門奏事從<lb/>
　苑墻下轉西過小紅門别設板橋夾以朱欄懸設<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>
　網許諸臣于奏對之暇舉網為歡有得魚者即攜以<lb/>
　歸可謂昇平佳話也<lb/>
　樂成殿入西苑門循水南行有牐㵼池水轉北别為<lb/>
　小池中設九島三亭一亭藻井鬬角為十二面上貫<lb/>
　金寶珠頂兩金龍盤柱作升降狀丹檻碧牖盡皆侈<lb/>
　麗中設御榻四面皆梁檻通小朱扉而出名涵碧亭<lb/>
<pb n="KR2k0101_WYG_001-12b"/>
　其二亭制少樸梁檻惟東西達涯際東有樂成殿左<lb/>
　右檻各設龍床殿後小室亦設御榻明宣宗逰厯處<lb/>
　也殿右有屋設石磨石碓二下激湍水自動南田榖<lb/>
　成于此舂治故曰樂成後改殿為無逸亭曰豳風曰<lb/>
　省耕每嵗秋成有打稻之戲駕幸無逸殿鐘鼓司扮<lb/>
　農夫饁婦及田畯官吏徵租交納詞訟等事亦知稼<lb/>
　穡艱難之意也明世宗時諭尚書李時等曰西苑工<lb/>
　俱告完今日往視收穫以觀農事之終于是御豳風<lb/>
<pb n="KR2k0101_WYG_001-13a"/>
　　亭召見諸臣賜宴宴畢復御無逸殿東室曰西苑宮<lb/>
　　室是朕文祖所御近修葺告成欲于殿中設皇祖之<lb/>
　　位告祭之時等曰仁夀殿久巳廢圮一旦整飭行祭<lb/>
　　告禮益見聖孝嚴分宜嵩賜逰金海記云省耕亭上<lb/>
　　即隙地墾田督農耕之臨閱則坐此又有元夕侍宴<lb/>
　　豳風亭觀燈詩似曽于此張燈矣<lb/>
　本朝亭殿乆不修治已未庚申嵗<lb/>
上避暑瀛臺余與張敦復學士寓直于無逸殿之東小室<lb/>
<pb n="KR2k0101_WYG_001-13b"/>
　　五楹茂樹迴環幽䕃蓊蔚池水下注泉聲淜湃曉烟<lb/>
　　初散荷香出水時歩豳風亭坐石砌上雨後蟬鳴風<lb/>
　　來花氣涼滿襟䄂以為身在蓬壺閬苑間曽賦西苑<lb/>
　　侍直詩十首次年改直廬為<lb/>
　皇太子避暑宮即水碓陳列山石雜植新篁為清流激湍<lb/>
　　茂林修竹構亭于無逸殿舊址曰流杯亭風櫺水檻<lb/>
　　甍桷飛動細渠屈曲濺玉飛瓊<lb/>
上題曲澗浮花四字常宴外藩于此大學士益都馮公致<lb/>
<pb n="KR2k0101_WYG_001-14a"/>
　　政將歸賜逰西苑中使鼓棹至流杯亭備肴核内酒<lb/>
　　飲宴盡歡益都賦詩紀事都下榮之<lb/>
　　西苑侍直恭紀十首<lb/>
　　碧網丹甍閬苑中<lb/>
六龍駐輦翠微宫雲牕近處衣常潤水檻開時楫可通路<lb/>
　　接三山疑泛海臺髙百尺逈凌風周廬禁衛森嚴列<lb/>
　　隠隠仙璈下逺空<lb/>
　　林沼蔥蘢帶曉煙湖光一片漾清漣殘霞半映金堤<lb/>
<pb n="KR2k0101_WYG_001-14b"/>
　　栁靈雨先滋玉井蓮冉冉紅香迷野鶩絲絲緑影噪<lb/>
　　新蟬當軒止覺涼生袂早有薰風動<lb/>
睿篇<lb/>
　　輦道青莎軟作茵蒼蒼葭菼遍芳津蘋灣銷夏偏宜<lb/>
　　暑桂館招涼不受塵虹跨長橋排雁齒閣連飛宇次<lb/>
　　魚鱗自慚未是登瀛侶珥筆叨為侍從臣<lb/>
宸極髙居最上層千重雲樹碧烟凝竹埤花樹逢初霽藻<lb/>
　　砌梧枰散鬱蒸閣下横經看進艇亭西寓直許調冰<lb/>
<pb n="KR2k0101_WYG_001-15a"/>
　　醴泉炎景真堪避應勒新銘擬魏徵<lb/>
　　干羽懷柔到日南萬方無事樂桑蠶銀河鳬雁恩波<lb/>
　　闊玉澗莓苔化雨甘巖際共攀松粒五苑中齊識栁<lb/>
　　眠三樓船旍葆誇西漢不羨昆明碧水潭<lb/>
　　蓬壺窈窕隔塵凡曲渚斜開錦石嵓紅蓼晚涼清竹<lb/>
　　簟緑葵朝露濕絺衫㳺魚得水閒依荇畫鷁迎風自<lb/>
　　引帆正喜遭逢承<lb/>
御幄光天未敢荷長鑱<lb/>
<pb n="KR2k0101_WYG_001-15b"/>
　　朱垣曉啟晝方炎奏對諸僚禮數嚴錦障輕籠金勒<lb/>
　　馬黄羅髙捧緑頭籖篆浮寶獸香頻起漏滴銅龍水<lb/>
　　更添封事上林思曼倩詼諧忠愛有誰兼<lb/>
　　蕉園紺宇行難盡藥塢沙洲望總佳霧隠重檐横翠<lb/>
　　瓦泉從西郭入丹崖懸蘿巧結雙鴛帶細草爭抽小<lb/>
　　鳳釵薄暮林梢明月上頓教野性愜江淮<lb/>
　　西來爽氣逼新秋吹面荷風滿徑幽瀑布水聲喧户<lb/>
　　外黛螺山色落墻頭霑<lb/>
<pb n="KR2k0101_WYG_001-16a"/>
恩饌給銀絲膾宣<lb/>
勅人乗青翰舟遺蹟尚留觀稼殿<lb/>
君王樂處不㤀憂<lb/>
　　勤政樓前幾暇時古槐夾路影參差趨朝瑤浦呼船<lb/>
　　渡退食天閑賜馬騎出水蓮房初結子沉波菱葉細<lb/>
　　牽絲何須作記逰西苑日日螭頭一獻詩<lb/>
　　紫光閣由太液池西南隄循池而北舊有臺髙數丈<lb/>
　　中作圓頂小殿用黄瓦左右各四楹接棟稍下瓦皆<lb/>
<pb n="KR2k0101_WYG_001-16b"/>
　　碧南北垂接斜廊懸級而升面若城壁下臨射苑皆<lb/>
　　設門牖有馳道可走馬明武宗築以閱射者名曰平<lb/>
　　臺後廢臺改為紫光閣向北門外即金鼇坊明時五<lb/>
　　日幸西苑鬬龍舟于紫光閣前看御馬監勇士馳驟<lb/>
　　往來走解躤栁明愍帝召對閣臣於此大學士蒋公<lb/>
　　徳燝敬日草云召至紫光閣退出歩至林木間小憩<lb/>
　　旁有别館諸璫坐處有頃光禄寺送茶閣甚髙敞樹<lb/>
　　隂池影葱翠萬狀亦佳景也我<lb/>
<pb n="KR2k0101_WYG_001-17a"/>
　朝仍名紫光閣向南隙地盡植桃杏仲春之際芳菲滿目<lb/>
上常於閣前殿試武進士騎射又于每嵗八月中秋前二<lb/>
　　三日集上三旗大臣侍衛較射更設帳殿次第而入<lb/>
御製詩所謂隊自花間入鑣從栁外分也髙等者賜蟒緞<lb/>
　　一疋内緞三疋潞紬二疋羊二隻次等者蠎緞一疋<lb/>
　　内緞二疋潞紬一疋羊一隻再次者内緞一疋潞紬<lb/>
　　一疋癸亥嵗改賜金牌銀牌有差上刻旌射二字<lb/>
皇太后避暑亦曽居此旁有百鳥房多蓄奇禽異獸如孔雀金<lb/>
<pb n="KR2k0101_WYG_001-17b"/>
　　錢雞五色鸚鵡白鶴文雉貂鼠舍貍猻海豹之𩔖不可枚舉<lb/>
　本朝不此是尚但給飲啄而已<lb/>
　　芭蕉園自太液池東行半里許蒲葦盈水榆栁被岸<lb/>
　　松檜蒼翠果樹分羅中崇闥廣砌一殿穹窿以黄金<lb/>
　　雙龍作頂纓絡懸綴雕櫳綺牕朱楹玉檻望而敞豁<lb/>
　　舊曰崇智殿殿後藥䦨花圃有牡丹數十株轉西有<lb/>
　　亭八面内外皆水曰臨漪亭一曰釣魚臺金魚作陣<lb/>
　　逰戲其中又一小石梁出水中向西一亭在水際曰<lb/>
<pb n="KR2k0101_WYG_001-18a"/>
　水雲榭按芭蕉園一名椒園有宮眷法從人等至此<lb/>
　下馬二石碑當是世宗設醮時所立前朝實録告成<lb/>
　於此焚草七夕宮中穿鵲橋補服設乞巧山子兵仗<lb/>
　局進乞巧鍼十五日西苑作法事放河燈甜食房進<lb/>
　供佛波羅蜜明世宗實録十五年五日端陽節幸西<lb/>
　苑預命侯郭勛大學士李時尚書夏言候于崇智殿<lb/>
　遣中官賫賜艾虎花縧百索牙扇等物御龍舟召勛<lb/>
　等各登舟給酒饌命三臣舟近龍舟行自蕉園迤邐<lb/>
<pb n="KR2k0101_WYG_001-18b"/>
　至澄碧亭登岸復宴於無逸殿盡歡而罷嚴分宜鈐<lb/>
　山堂集載有詔賜金海乘涼詩序云供事西苑直宿<lb/>
　無逸殿時溽暑蒸燠上命中官導五臣每以巳末申<lb/>
　前於金海邊乘涼是日出迎和門乘舟泊水雲榭觀<lb/>
　臨漪亭入蕉園至崇智殿畫棟雕甍金碧輝煥蒼松<lb/>
　翠栢蓊鬱垂䕃不復知有暑氣又有金海放燈詩云<lb/>
　紅燈焰焰水悠悠此夕真從天漢逰鸞簫鳳管鳴仙<lb/>
　吹錦纜龍旗引御舟其二云恍驚華渚流虹照宛是緱<lb/>
<pb n="KR2k0101_WYG_001-19a"/>
　　山駕鳳來仙人指㸃瑤池上萬朶金蓮頃刻開又有<lb/>
　　西苑賜川扇詩云太液池邊暑氣生海榴英簇絳霞<lb/>
　　明蜀王新貢金花箑御苑傳呼賜禮卿<lb/>
　本朝順治年間改為萬善殿供三世佛像選老成内監<lb/>
　　披剃為僧焚修香火木陳玉林兩老衲奉<lb/>
召至京師曽居萬善殿每嵗中元建盂蘭道場自十三日<lb/>
　　至十五日放河燈使小内監持荷葉燃燭其中青碧<lb/>
　　熠熠羅列兩岸以數千計又用琉璃作荷花燈數千<lb/>
<pb n="KR2k0101_WYG_001-19b"/>
　　盞隨波上下中流駕龍舟奏梵樂作禪誦自瀛臺南<lb/>
　　過金鼇玉蝀橋繞萬嵗山至五龍亭而回河漢微涼<lb/>
　　秋蟾正潔苑中勝事也<lb/>
　　玩芳亭在蕉園之西芳木匝之今廢<lb/>
　　承光殿在金鼇玉蝀橋之東圍以圓城設以睥睨自<lb/>
　　兩掖洞門而升中構金殿穹窿如葢華榱綺牖旋轉<lb/>
　　迴環俗曰圓殿外周以廊向北金鼇垂出垣堞間甚<lb/>
　　麗昔有古松三株枝幹槎枒形狀偃蹇如龍奮𤓰挐<lb/>
<pb n="KR2k0101_WYG_001-20a"/>
　空突兀天表金元舊物也今止存其一明李文達賜<lb/>
　逰西苑記云圓殿巍然髙聳曰承光北望山峰嶙峋<lb/>
　崒嵂俯瞰池波蕩漾澄澈山水之間千姿萬態莫不<lb/>
　呈竒獻秀於几牕之前韓右都御史雍賜逰西苑記<lb/>
　云圓殿觀燈之所也殿臺臨池環以雲城厯階而登<lb/>
　殿之基與睥睨平古松數株聳拔參天衆皆仰視時<lb/>
　則晴雲翳空炎光不流暖風徐來花香襲人倚睥睨<lb/>
　而窺其西以舟作浮橋横亘池面北則萬嵗山在焉<lb/>
<pb n="KR2k0101_WYG_001-20b"/>
　殿廢于康熙七八年間云有蝙蝠大尺餘者南向二<lb/>
　亭尚出雉堞上門閉塞久不啟余朝夕騎馬過其下<lb/>
　輒愛古栝之夭矯蒼翠而於雪朝月夜更徘徊不忍<lb/>
　去云<lb/>
　承光殿古栝行<hi>用東坡司竹監燒葦園韵</hi>
　承光古栝雙枒槎蒼皮聳幹叅雲霞經冬顔色鬱深<lb/>
　翠入春發葉如蔣芽白頭老監説舊事西苑圓殿頻<lb/>
　矜誇花香露氣接大内徑路窈窕疑仙家雕闌四圍<lb/>
<pb n="KR2k0101_WYG_001-21a"/>
　粉堞壓綺牕十面珠簾遮當時嚴肅是禁地那許橋<lb/>
　上馳麴車金元舊物厯代重頽枝半折輕杉义侵霜<lb/>
　溜雨積嵗月漏鼓聽遍朝元撾西偏盤曲勢舞鳳東<lb/>
　頭突兀形驚蛇我行低徊䇿欵段仰面斗絶聲呀呀<lb/>
　洞門久閉長狐兔安得啟戸爭投罝七年千回看未<lb/>
　厭慣聞下直栖宮鴉使其託根在深谷但侶澤雉與<lb/>
　山麚肩挑背負不知愛歇涼墻脚時語譁常思解襟<lb/>
　復科跣鼾睡宻䕃逰羲媧含章之梅靈和栁止増妖<lb/>
<pb n="KR2k0101_WYG_001-21b"/>
　冶豈此加團城似甕瓊構廢或者留意除紛奢趨朝<lb/>
　日日樂水木往蹟漫比槐排衙秋宵月皎寒晨雪每<lb/>
　過更覺流連佳興酣攬轡忽欲墮踈雨巳霽河漢斜<lb/>
　瓊華島在太液池中從承光殿北度石梁至島皆以<lb/>
　文磚乳花石雜甃之巖洞窈窕磴道紆折多疊竒石<lb/>
　㠝岏岞崿其巔古殿相傳本遼太后梳粧臺厯金元<lb/>
　明皆有宮殿為逰觀之地今殘石壞礎猶刻雲物及<lb/>
　廣寒殿宇遼史云皇城西門曰顯西設而不開北曰<lb/>
<pb n="KR2k0101_WYG_001-22a"/>
　子北其西城巔有涼殿金史宮闕制度云京城北離<lb/>
　宫有大寧宫大定十九年建後更為寧夀又更為夀<lb/>
　安明昌二年更為萬寧宫瓊林苑有横翠殿寧德宮西<lb/>
　園有瑤光臺又有瓊華島瑤光樓元郝文忠公經陵<lb/>
　川集載有瓊華島賦葛邏禄迺賢金臺集有粧臺詩<lb/>
　云廢苑鸎花盡荒臺燕麥生韶華如逝水粉黛憶傾<lb/>
　城野菊金鈿小秋潭玉鏡清誰憐舊時月㑹向日邊<lb/>
　明其下自註云粧臺在昭明觀後金章宗嘗與李妃<lb/>
<pb n="KR2k0101_WYG_001-22b"/>
　夜坐上曰二人土上坐妃應聲曰一月日邊明上大<lb/>
　悦又有夀安殿詩云夢斷朝元閣來尋買酒樓野花<lb/>
　迷輦路落葉滿宮溝風雨青城暮河山紫塞愁老人<lb/>
　頭雪白扶杖話幽州陶九成輟耕録載元時宮闕云<lb/>
　萬夀山在大内西北太液池之陽金人名瓊花島中<lb/>
　統三年修繕之至元八年賜今名其山皆叠玲瓏石<lb/>
　為之峰巒隠映松檜隆鬱秀若天成引金水河至其<lb/>
　後轉機運㪺汲水至山頂出石龍口注方池伏流至<lb/>
<pb n="KR2k0101_WYG_001-23a"/>
　仁智殿後有石刻蟠龍昻首噴水仰出然後由東西<lb/>
　流入於太液池山前有白玉石橋長二百餘尺直抵<lb/>
　儀天殿後橋之北有玲瓏石擁木門五門皆為石色<lb/>
　内有隙地對立日月石西有石棋枰又有石坐牀左<lb/>
　右皆有登山之徑縈紆萬石中洞府出入宛轉相迷<lb/>
　至一殿一亭各擅一景之妙山之東有石橋長七十<lb/>
　六尺闊四十一尺半為石渠以載金水而流於山後<lb/>
　以汲於山頂也又東為靈圃竒獸珍禽在焉<hi>即今之景山是</hi>
<pb n="KR2k0101_WYG_001-23b"/>
　<hi>也</hi>廣寒殿在山頂七間東西一百二十尺深六十三<lb/>
　尺髙五十尺重阿藻井文石甃地四面瑣牕板宻其<lb/>
　裏徧綴金紅雲而蟠龍矯蹇於丹楹之上中有小玉<lb/>
　殿内設金嵌玉龍御榻左右列從臣坐牀前架黒玉<lb/>
　酒甕一玉有白章随其形刻為魚獸出沒於波濤之<lb/>
　狀其大可貯酒三十餘石<hi>今在西華門外真武廟中道人作菜甕</hi>又有玉<lb/>
　假山一峰玉響鐵一懸殿之後有小石笋二内出石<lb/>
　龍首以噀所引金水西北有厠堂一間仁智殿在山<lb/>
<pb n="KR2k0101_WYG_001-24a"/>
　之半三間髙三十尺金露亭在廣寒殿東其制圓九<lb/>
　柱髙二十四尺尖頂上置琉璃珠亭後有銅幡竿玉<lb/>
　虹亭在廣寒殿西制度同金露方壺亭在荷葉殿後<lb/>
　髙三十尺重屋八面重屋無梯自金露亭前複道登<lb/>
　焉又曰線珠亭瀛洲亭在温石浴室後制度同方壺<lb/>
　玉虹亭前仍有登重屋複道亦曰線珠亭荷葉殿在<lb/>
　方壺前仁智殿西北三間髙三十尺方頂中置琉璃<lb/>
　珠温石浴室在瀛洲前仁智西北三間髙二十三尺<lb/>
<pb n="KR2k0101_WYG_001-24b"/>
　方頂中置塗金寶瓶圜亭又曰臙粉亭在荷葉殿稍<lb/>
　西葢后妃添妝之所也八面介福殿在仁智殿東差<lb/>
　北三間東西四十一尺髙二十五尺延和殿在仁智<lb/>
　殿西北制度如介福馬湩室在介福殿前三間牧人<lb/>
　之室在延和殿前三間庖室在焉湩前東浴室更衣<lb/>
　殿在山東平地三間兩夾太液池在大内西周迴若<lb/>
　干里植芙蓉儀天殿在池中圓坻上當萬夀山十一<lb/>
　楹髙三十五尺圍七十尺重簷圓葢頂圓臺址甃以<lb/>
<pb n="KR2k0101_WYG_001-25a"/>
　文石藉以花茵中設御榻周闢瑣牕東西門各一間<lb/>
　西北厠堂一間臺西向列甃塼龕以居宿衛之士東<lb/>
　為木橋長一百二十尺闊二十二尺通大内之夾垣<lb/>
　西為木弔橋長四百七十尺闊如東橋中闕之立柱<lb/>
　架梁於二舟以當其空至車駕行幸上都留守官則<lb/>
　移舟斷橋以禁往來是橋通興聖宫前之夾垣後有<lb/>
　白玉石橋乃萬夀山之道也犀山臺在儀天殿前水<lb/>
　中上植木芍藥隆福宫西御苑在隆福宫西先后妃<lb/>
<pb n="KR2k0101_WYG_001-25b"/>
　多居焉香殿在石假山上三間兩夾二間柱廊三間<lb/>
　龜頭屋三間丹楹瑣牕間金藻繪玉石礎琉璃瓦殿<lb/>
　後有石臺山後闢紅門門外有侍女之室二所皆南<lb/>
　向並列又後直紅門並立紅門三三門之外有太子<lb/>
　鄂爾多荷葉殿二在香殿左右各三間圓殿在山前<lb/>
　圓頂上置塗金寶珠重簷後有流杯池池東西流水<lb/>
　圓亭二圓殿有廡以連之歇山殿在圓殿前五間柱<lb/>
　廊二各三間東西亭二在歇山後左右十字脊東西<lb/>
<pb n="KR2k0101_WYG_001-26a"/>
　水心亭在歇山殿池中直東西亭之南九柱重簷亭<lb/>
　之後各有侍女房三所所為三間東房西向西房東<lb/>
　向前闢紅門三門内立石以屏内外外築四垣以周<lb/>
　之池引金水注焉椶毛殿在假山東偏三間後盝頂<lb/>
　殿三間前啟紅門立垣以區分之儀鸞局在三紅門<lb/>
　外西南隅正屋三間東西屋三間前開一門明宣宗<lb/>
　實録宣德三年春奉皇太后逰西苑宣宗親掖皇太<lb/>
　后升萬嵗山奉觴上夀獻詩頌聖德皇太后悦酌酒<lb/>
<pb n="KR2k0101_WYG_001-26b"/>
　賜宣宗且諭曰今天下無事吾母子得同此樂皆天<lb/>
　與祖宗之賜也天下百姓皆天與祖宗之赤子為人<lb/>
　君者但能保安百姓使不至於飢寒則吾母子斯樂<lb/>
　可久逺矣宣德七年七月宣宗復登萬嵗山作廣寒<lb/>
　殿召翰林院儒臣侍命周覽都畿山川形勢既畢上<lb/>
　諭之曰此元之故都也世祖知人善任使信任儒術<lb/>
　愛養民力故能渾一區宇以成帝業再傳至武宗元<lb/>
　政稍有變更仁宗繼之恭儉愛人即位之初興學校<lb/>
<pb n="KR2k0101_WYG_001-27a"/>
　勵風憲清中書其孜孜為治一遵世祖之定法足為<lb/>
　賢君至順帝在位既久肆意荒淫怠于政事紀綱法<lb/>
　度蕩然因之失國使順帝能恭儉長守世祖仁宗之<lb/>
　法天下豈為我祖宗所有又曰兹山兹宇順帝所日<lb/>
　宴逰者也豈不可感侍臣叩首曰紂之跡周之監也<lb/>
　八年四月諭少傳楊士竒楊榮曰朕在宮中無事偶<lb/>
　有眞趣則賦一詩自適不然則取書籍玩味故所在<lb/>
　置書籍及楮筆之𩔖今修葺廣寒清暑二殿及西瓊<lb/>
<pb n="KR2k0101_WYG_001-27b"/>
　島欲於各處皆置書籍卿二人可于館閣中擇能書<lb/>
　者數十人取五經四書及説苑之𩔖每書各録數本<lb/>
　分貯其中以備覽閲又朕近作廣寒殿記遂命中官<lb/>
　取示竒等楊文貞賜逰西苑記云登萬嵗山至廣寒<lb/>
　殿而仁智介福延和三殿及瀛洲方壺玉虹金露之<lb/>
　亭咸得遍造是日天宇澄明纎塵不作引而四望山<lb/>
　川之壯麗草木之芳華飛走潛躍各随其性萬象畢<lb/>
　陳胸次豁然心曠神怡百慮皆淨信天造之佳境而<lb/>
<pb n="KR2k0101_WYG_001-28a"/>
　人生之甚適也李文達賜逰西苑記云西有長橋跨<lb/>
　池下過石橋而北山曰萬嵗怪石參差為門三自東<lb/>
　西而入有殿倚山左右立石為峰以次對峙四圍皆<lb/>
　石贔屭齦齶蘚封蔓絡佳木異草上偃旁綴樛葛薈<lb/>
　翳兩掖叠石為磴﨑嶇折轉而上巖洞非一山畔並<lb/>
　列三殿中曰仁智左曰介福右曰延和至其頂有殿<lb/>
　當中棟宇宏偉簷楹翬飛髙挿于層霄之上殿内清<lb/>
　虚寒氣逼人雖盛夏亭午暑氣不到殊覺曠蕩瀟爽<lb/>
<pb n="KR2k0101_WYG_001-28b"/>
　與人境異曰廣寒左右四亭在各峰之頂曰方壺瀛<lb/>
　洲玉虹金露其中可跂而息前崖有壁夾道而入壁<lb/>
　間四孔以縱觀覽而宮闕崢嶸風景佳麗宛如圖畫<lb/>
　韓右都御史賜逰西苑記云萬嵗山在池之中磊石<lb/>
　為之髙數千仭廣可容萬人山之麓以石為門為垣<lb/>
　門之内稍髙有小殿環殿奇峰怪石萬狀悉有名卉<lb/>
　嘉木爭妍競秀琴臺棋局石床翠屏之𩔖分布森列<lb/>
　峰有最奇者名翠雲上刻御製詩琴臺上横郭公磚<lb/>
<pb n="KR2k0101_WYG_001-29a"/>
　擊之皆鏗鏗有聲遂沿西坡北上有虎洞呂公洞仙<lb/>
　人菴又上有延和殿瀛洲亭金露亭瀛洲之西湯池<lb/>
　之後有萬丈井深不可測由金露折而東上則廣寒<lb/>
　殿也髙廣明靚四壁雕彩雲累萬結砌而成東下至<lb/>
　玉虹又下而南至方壺至介福皆與延和諸殿相對<lb/>
　峙而方壺瀛洲則左右廣寒而奇特者也嚴分宜賜<lb/>
　逰廣寒殿詩序云泛金海觀于廣寒山蕩舟持節者<lb/>
　皆中使水光蕩漾逺近亭臺隠現金碧交輝若身造<lb/>
<pb n="KR2k0101_WYG_001-29b"/>
　瑤池弱水之間舍舟登岸陟廣寒之殿絶頂巍峙髙<lb/>
　入雲漢山麓為臺為殿山下有堆雪積翠之坊余厯<lb/>
　觀前人記載兹山實遼金元逰宴之地明時殿亭皆<lb/>
　因元之舊名其所叠石巉巖森聳金元故物也或云<lb/>
　本宋艮岳之石金人載此石自汴至燕每石一准糧<lb/>
　若干俗呼為折糧石又瑤島春雲為燕京八景之一<lb/>
　李崆峒秋懷詩云苑西遼后洗粧樓檻外方湖靜不<lb/>
　流又曰雕闌玉樹留天女錦石秋花隠御舟葢指此<lb/>
<pb n="KR2k0101_WYG_001-30a"/>
　　也明時重九幸此登髙萬厯七年廣寒殿傾頽其脊<lb/>
　　中多至元錢神宗曽分賜輔臣張江陵居正明大學<lb/>
　　士蔣公德璟敬日草與内監劉若愚勺中志乃以今<lb/>
　　之景山為萬嵗山人多因之誤矣<lb/>
　本朝順治八年毁山之亭殿立塔建寺樹碑山趾康熙已未<lb/>
　　地震白塔頽壊次年重建加莊嚴焉每嵗十月二十五日<lb/>
　　自山下燃燈至塔頂燈光羅列恍如星斗諸喇嘛執經梵<lb/>
　　唄吹大法螺餘者左持有柄圓鼓右執彎槌齊擊之<lb/>
<pb n="KR2k0101_WYG_001-30b"/>
　　緩急踈密各有節奏更餘方休以祈福也辛酉冬運<lb/>
　　是山之石于瀛臺白塔之下僅餘黄壤宜多植松栢<lb/>
　　為菁葱鬱茂之觀<lb/>
　　順治八年白塔寺碑<lb/>
　　恭惟<lb/>
皇上仁孝性成天縱太平之主也<lb/>
親政以來拳拳以愛飬斯民為念是以雨暘時若嵗稱大有<lb/>
天心眷顧此其明徵有西域喇嘛者欲以佛教隂賛<lb/>
<pb n="KR2k0101_WYG_001-31a"/>
　皇猷請立塔建寺夀國佑民奉<lb/>
　㫖果有益於國家生民朕何靳數萬金錢為故賜號為惱<lb/>
　　木汗許建塔於西苑之髙阜處庀材鳩工不日告成<lb/>
　　因命臣等而為之記内翰林院𢎞文院掌院事大學<lb/>
　　士希福譯滿洲䝉古文内翰林國史院大學士甯完<lb/>
　　我撰漢文塔七哈哈畨羅米書冩滿洲字搜史書冩<lb/>
　　䝉古字典籍楊振麟書冩漢字嵗次辛夘孟秋吉旦<lb/>
　　立<lb/>
<pb n="KR2k0101_WYG_001-31b"/>
　　臺城路<hi>苑西梳粧樓懷古</hi>
　　雕闌幾曲層臺上舊是廣寒宮宇綺綴迎風珠錢漏<lb/>
　　月想見玉虹金露穠華無據但錦石生苔秋花㸃土<lb/>
　　艷粉香脂珮環聲作踈踈雨　堆雲橋外徙倚尚澄<lb/>
　　湖一片晚霞孤鶩雁柱調絃鸞牋冩怨何限當年情<lb/>
　　緒長安砧杵共蟋蟀悲吟惹人詞賦繫馬垂楊依稀<lb/>
　　聴梵語<lb/>
　　金鼇退食筆記巻上<lb/>
</p>
<p>
</p>
  </div>
<div>
<head>金鰲退食筆記巻下</head> <lb/>
    <p>
<pb n="KR2k0101_WYG_002-1a"/>
欽定四庫全書<lb/>
　金鰲退食筆記巻下<lb/>
　　　　　　　　　　詹事府詹事髙士竒撰<lb/>
　大髙元殿在神武門之北南向臨玉河其前門曰始<lb/>
　青道境左右有牌坊二曰先天明鏡曰太極仙林曰<lb/>
　孔綏皇祚曰宏佑天民内有二閣左曰炅<hi>音陽</hi>明閣右<lb/>
　曰<graphic n="KR3971" url="https://raw.githubusercontent.com/kanripo/KR-Gaiji/master/images/KR3971.png" mimeType="image/png"/>
                    <hi>音隂</hi>靈軒殿之東北曰象一宮所供象一帝君範<lb/>
　金為之髙尺許明世宗元修玉容也門前二亭鈎簷<lb/>
<pb n="KR2k0101_WYG_002-1b"/>
　鬬桷極盡人巧中官呼為九梁十八柱云官民過者<lb/>
　至此下馬每嵗大旱則建醮祈雨遣官禮拜殿之東<lb/>
　即北上西門有橋甃磚石各半謂防車輪耳<lb/>
　乾明門遺址在大髙元殿之西承光殿之東尚有石<lb/>
　基巍然人無知者<lb/>
　元都勝境在宏仁寺之西建于元相傳為劉元塑像<lb/>
　正殿乃玉皇大帝右殿塑三清像儀容肅穆道氣深<lb/>
　沉左殿塑三元帝君像上元執簿側首而問若有所<lb/>
<pb n="KR2k0101_WYG_002-2a"/>
　疑一吏跪而答甚戰慄一堂之中皆若悚聴嚴肅者<lb/>
　神情動止恍如聞其謦欬真稱絶藝禮旃檀佛者無<lb/>
　不便道看劉蘭塑云葢悞元為蘭也元史工藝傳阿<lb/>
　納噶尼波羅國人也幼敏悟異凡兒同學有為繪畫<lb/>
　妝塑業者讀尺寸經阿納噶一聞即能記至元十年<lb/>
　授大匠總管有劉元者嘗從阿納噶學西天梵相亦<lb/>
　稱絶藝元字秉元薊之寶坻人始為黄冠師事青州<lb/>
　把道録傳其藝非一至元中凡兩都名刹塑土範金<lb/>
<pb n="KR2k0101_WYG_002-2b"/>
　摶換為佛像出元手者神思妙合天下稱之其上都<lb/>
　三皇尤古粹識者以為造意得三聖人之微者由是<lb/>
　命以官長其屬行幸必從仁宗嘗勅元非有㫖不許<lb/>
　為人造他神像後大都南城作東嶽廟元為造仁聖<lb/>
　帝像巍巍然有帝王之度其侍臣像乃若憂深思逺<lb/>
　者始元欲作侍臣像久之未措手適閲秘府圖畫見<lb/>
　魏徵像矍然曰得之矣非若此莫稱為相臣者遽走<lb/>
　廟中為之即日成士大夫觀者咸嘆異焉其所為西<lb/>
<pb n="KR2k0101_WYG_002-3a"/>
　畨佛像多秘人罕得見者元官為昭文館大學士正<lb/>
　奉大夫秘書監卿以夀終輟耕録亦載其事<lb/>
　藏舟浦自瓊華島東麓過石橋由陟山門折而北循<lb/>
　岸數百步有水殿二深十六間一藏龍舟一藏鳳舸<lb/>
　舟首尾刻龍鳳形上結樓臺以金塗之備極華麗又<lb/>
　一浦繫五六小舟岸際有叢竹䕃屋浦外一亭今皆<lb/>
　荒廢秋來露冷野鶩殘荷隠約蘆汀蓼岸不減趙大<lb/>
　年一幅江南小景也<lb/>
<pb n="KR2k0101_WYG_002-3b"/>
　雪池在陟山門迤北凡宮中雪後掃出殘雪堆積于<lb/>
　此今多積之景山矣<lb/>
　五龍亭舊為太素殿創于明天順年在太液池西南<lb/>
　向後有草亭畫松竹梅于上曰嵗寒門左有軒曰臨<lb/>
　水曰逺趣軒前有草亭曰㑹景今改建五亭中曰龍<lb/>
　澤左曰澄祥滋香右曰湧瑞浮翠總名之為五龍亭<lb/>
　珠簾畫棟照耀漣漪從玉蝀行者遙望水次丹碧煇<lb/>
　映疑是仙山樓閣後有石坊曰福渚北曰夀岳中有<lb/>
<pb n="KR2k0101_WYG_002-4a"/>
　　錫殿以錫為之不施磚甓每嵗盛夏<lb/>
太皇太后避暑于此<lb/>
皇上聴政之後輒駕小舟問安或侍膳亭上四面荷香微<lb/>
　　涼清暑癸亥元夜于亭前施放煙火聽京師人民觀<lb/>
　　看時余巳退直矣<lb/>
命侍衛那爾泰海清至余私寓<lb/>
召至亭前賜飲饌坐觀星毬萬道火樹千重金輪寶燄光<lb/>
　　輝奪目天家富貴盛世歡逰願萬方同之也向于稍<lb/>
<pb n="KR2k0101_WYG_002-4b"/>
　　南有屋數連通池水以育禽鳥舊名天鵝房有亭曰<lb/>
　　映輝又有飛靄澄碧二亭遺址今惟□<hi>音引</hi>祥橋牓獨<lb/>
　　存<lb/>
　　凝和殿在池東西向二亭臨水曰湧翠曰飛香白頭<lb/>
　　老監尚能言之<lb/>
　　迎翠殿在池西東向臨水有亭曰澄波明嘉靖時更<lb/>
　　建浮香寶月二亭東望萬嵗山倒蘸于太液波光之<lb/>
　　中黛色嵐光可掬可挹今惟短垣而己<lb/>
<pb n="KR2k0101_WYG_002-5a"/>
　西海神祠在北閘口明嘉靖十四年諭禮部尚書夏<lb/>
　言曰西海子嵗以午日奉兩宮逰宴止行望祀宜特<lb/>
　建祠宇于湧玉亭以答神貺又曽命勲輔大臣禱雨<lb/>
　于此按禁城内西海子古燕京積水潭也源出西山<lb/>
　神山一畆馬眼諸泉繞出甕山後滙為七里濼入都<lb/>
　城由北安門外藥王廟西橋下入皇城自北閘口延<lb/>
　竟大内出大通河轉漕亦賴其利元史海子在皇城<lb/>
　之北萬夀山之隂舊名積水潭聚西北諸泉之水流<lb/>
<pb n="KR2k0101_WYG_002-5b"/>
　入都城而滙于此汪洋如海都人因名焉恣民漁採<lb/>
　無禁又元史河渠志通惠河其源出于白浮甕山諸<lb/>
　泉水也世祖至元二十八年都水監郭守敬奉詔興<lb/>
　舉水利因建言疏鑿通州至都河改引渾水溉田于<lb/>
　舊牐河蹤跡𨗳清水上自昌平縣白浮村引神山泉<lb/>
　西折南轉過雙塔榆河一畆玉泉諸水至西門入都<lb/>
　城南滙為積水潭東南出文明門東至通州髙麗莊<lb/>
　入白河又曰金水河其源出于宛平縣玉泉山至大<lb/>
<pb n="KR2k0101_WYG_002-6a"/>
　四年七月引金水河水注之光天殿西花園石上前<lb/>
　舊池置牐四以節水又曰海子岸上接龍王堂以石<lb/>
　甃其四周海子一名積水潭聚西北諸泉之水流行<lb/>
　入都城而滙于此元仁宗延祐六年都水監㑹計前<lb/>
　後與元修舊石岸相接凡用石三百有五各長四尺<lb/>
　闊二尺五寸厚一尺石灰三千斤該三百五工丁夫<lb/>
　五十石工十元許有壬詩云御溝流水曉潺潺直似<lb/>
　長虹曲似灣流入宮墻才一尺便分天上與人間歐<lb/>
<pb n="KR2k0101_WYG_002-6b"/>
　陽𤣥詩云鼇山宴罷月溶溶太液池邊湛露濃不用<lb/>
　金蓮送歸院水晶宮出玉芙蓉皆西海子作也葛邏<lb/>
　禄廼賢西華潭詩云秋水清無底涼風起緑波錦帆<lb/>
　非昨夢玉樹憶清歌帝子吹笙絶漁郎把釣多磯頭<lb/>
　浣沙女猶恐是宮娥下自註云金之太液池也<lb/>
　乾佑閣建自明萬厯年間在太液池之北髙八丈一<lb/>
　尺廣十七丈磴道二分三合而上倒影入水波光蕩<lb/>
　漾如水晶宮闕天啟時毁之即其處為嘉樂殿其門曰<lb/>
<pb n="KR2k0101_WYG_002-7a"/>
　延景門今亦廢再西則親軍内教場也<lb/>
　大西天經厰在五龍亭東北山門臨太液池南向第<lb/>
　二層殿曰大慈真如寶殿殿壁繪畫龍神海怪又有<lb/>
　三大軸髙丈餘廣如之中繪衆聖像二十餘左右則<lb/>
　文殊普賢變相三首六臂每首三目二臂合掌餘四<lb/>
　臂擎蓮花火輪劍杵簡槊并日月輪火燄之屬裸身<lb/>
　著虎皮裙蛇纒胸項間努目直視威靈凛烈金塗錯<lb/>
　雜形彩陸離傳為商喜筆也殿中立一小臺可丈餘<lb/>
<pb n="KR2k0101_WYG_002-7b"/>
　臺上有亭如毘盧頂亭中黄繖下則西天説法像也<lb/>
　真如面南周環而諦聴者列如團箕像皆尺許範銅<lb/>
　為之冠簮袍笏儀表肅然中垂五六線下繫一物似<lb/>
　機牀又如車軸若轉輪狀東西列四從神各四尺眉<lb/>
　結雲聚目稜電擊猛燄慧肩快蜂搶軒戴銀兜鍪衣<lb/>
　烏鎧佩弓矢儀容嚴毅如生葢傀儡胎也據内典下<lb/>
　天處蘇迷盧之半為忉利尉侯北方毗沙門統藥义<lb/>
　衆所治水精宮城䕶世其住處曰紛陀利曰質多羅<lb/>
<pb n="KR2k0101_WYG_002-8a"/>
　曰七林曰摩倫曰如意等下壓象跡當歡喜之地上<lb/>
　接蜂歌離莊嚴之境常憍尸迦將破怨敵聖者奮勇<lb/>
　健臂出甲胄林獨揭勝幢不頓一㦸<graphic n="KR1698" url="https://raw.githubusercontent.com/kanripo/KR-Gaiji/master/images/KR1698.png" mimeType="image/png"/>迦婁而垂翅<lb/>
　捘修羅而束手猶怒折蓮柄狂搜藕絲由此觀之雖<lb/>
　在空門亦以忿怒鏖撲為法大防不獨世間攘巨冦<lb/>
　者袵金浴鐵强矯雄毅也三層設大士像門前古槐<lb/>
　數株婆娑清䕃東有石屏髙八九尺上刻龍水鱗甲<lb/>
　飛動在斜陽蔓草間亦銅駝石馬之𩔖歟<lb/>
<pb n="KR2k0101_WYG_002-8b"/>
　左臨海亭右臨海亭在西苑門外今廢<lb/>
　聚景亭在太液池之東今廢<lb/>
　宏仁寺在太液池西南岸地最爽朗<lb/>
本朝康熙年間即清馥殿基址改建為寺迎旃檀佛居之黄甓<lb/>
　碧甃齋館敞麗前樹二坊東曰廣㤙敷化西曰普度能仁<lb/>
　入寺數武白石甃方池上跨三梁緑荷出水朱魚吹<lb/>
　藻其西作龍首自墻外汲太液水貫注之池北天王<lb/>
　殿殿東西分峙兩樓以懸鐘鼓再進為慈仁寶殿左<lb/>
<pb n="KR2k0101_WYG_002-9a"/>
　曰弼教右曰翊化又進為大寶殿左曰覺德右曰普<lb/>
　慧僧房之前松栢楸槐䕃植庭牖所謂兜率淨宮須<lb/>
　彌寶殿莫尚于斯也旃檀佛像髙五尺鵠立上視後<lb/>
　瞻若仰前瞻若俯衣紋水波骨法見其表左手舒而<lb/>
　直右手舒而垂肘掌皆微弓指微張而膚合三十二<lb/>
　相中鵝王掌也勇猛慈悲精進自在以意求之皆備<lb/>
　相傳為㫋檀香木叩之聲鏗鍧若金石入水不濡輕<lb/>
　如髹漆晨昏寒暑其色不一大抵近于沉碧萬厯中<lb/>
<pb n="KR2k0101_WYG_002-9b"/>
　慈聖太后始傅以金元翰林學士程鉅夫瑞像殿碑<lb/>
　云釋迦如來初為太子生七日摩耶棄世生忉利天<lb/>
　佛既成道思念母恩遂昇忉利天為母説法優填國<lb/>
　王自以久失瞻仰于如來欲見無從乃刻旃檀為像<lb/>
　目犍連尊者慮有闕繆躬以神力攝三十二匠昇忉<lb/>
　利天諦觀相好三返乃得其真既成國王臣民奉猶<lb/>
　真佛焉及佛返人間王率臣庶自往迎佛此像騰步<lb/>
　空中向佛稽首佛為摩頂授記曰我滅度千年之後<lb/>
<pb n="KR2k0101_WYG_002-10a"/>
　汝從震旦廣利人天由是飛厯西土一千二百八十<lb/>
　五年龜兹六十八年涼州十四年長安一十七年江<lb/>
　左一百七十三年淮安三百六十七年復至江南二<lb/>
　十一年汴梁一百七十七年北至燕京居聖安寺十<lb/>
　二年北至上京大儲慶寺二十年南還燕京内殿五<lb/>
　十四年燕宮火迎還聖安寺一十九年元世祖迎入<lb/>
　萬夀山仁智殿十五年遷于萬安寺一百四十餘年<lb/>
　明蜀僧紹乾續記云自萬安寺復居慶夀寺一百二<lb/>
<pb n="KR2k0101_WYG_002-10b"/>
　十餘年嘉靖戊戌慶夀寺灾奉迎鷲峰寺迄天啟丁<lb/>
　夘共居八十八年計優填造像當周穆王辛夘至明<lb/>
　熹宗丁夘凡一千六百一十餘年由今計之自丁夘<lb/>
　至康熙甲子又五十七年佛以靈異著聞京師㝢内<lb/>
　王公大人士庶婦女捐金莊嚴以丐福利者嵗無虚<lb/>
　日寺以西域僧主之食二品俸更于殿後造白塔一<lb/>
　座設鎏金頂神光壯麗工制甚精每嵗正月車轂如<lb/>
　雲綺羅從風聽民間士女觀看瞻禮也然攷釋氏感<lb/>
<pb n="KR2k0101_WYG_002-11a"/>
　　通録云梁武帝遣郝騫等往天竺國迎佛旃檀像其<lb/>
　　王摹刻一像付騫天監十年至建康帝迎奉太極殿<lb/>
　　建齋度僧大赦斷殺自是蔬食絶慾據此説又與程<lb/>
　　鉅夫碑文不同則此像為優填之所刻歟抑天竺之<lb/>
　　所摹歟内有<lb/>
御製碑刻二通謹録於左又一碑刻成都釋紹乾旃檀瑞<lb/>
　　像來儀記明萬厯丁酉八月立葢自鷲峰寺遷于此<lb/>
　　者其辭與程鉅夫記畧同不具載<lb/>
<pb n="KR2k0101_WYG_002-11b"/>
御製宏文寺碑文<lb/>
　　朕惟佛教之興其來巳久使人遷善去惡隂翊德化<lb/>
　　不可忽也兹旃檀像自佛初成道刻表以來屢著靈<lb/>
　　異尤當景崇今特擇景山西之善地創建殿宇於康<lb/>
　　熙四年十月二十七日自鷲峰寺遷移供奉配以菩<lb/>
　　薩從神為<lb/>
宗社永呵䕶生民祈福祐威儀不逺資瞻禮焉是用勅名<lb/>
　　宏仁勒諸貞珉以誌不朽云康熙五年四月二十九<lb/>
<pb n="KR2k0101_WYG_002-12a"/>
　　日立<lb/>
御製旃檀佛西來厯代傳祀記<lb/>
　　朕聞佛教遷善去惡有裨治世化民故厯代尊崇流<lb/>
　　傳靈異厥蹟甚著誠以出世入世似屬分途而化俗<lb/>
　　淑民初無二理粤稽記録佛以周昭王二十四年甲<lb/>
　　寅誕生西域穆王五十二年壬申入滅佛成道後嘗<lb/>
　　升忉利天為母氏説法數月未還時優填王以久闊<lb/>
　　瞻依廼刻旃檀像佛聖表以竚翹想之懷目犍連慮<lb/>
<pb n="KR2k0101_WYG_002-12b"/>
　　有缺謬以神力攝三十二匠升天諦觀相好三返乃<lb/>
　　得其真既成王及國人若與神對及佛復降人間王<lb/>
　　率臣庶往迎佛其像升空謁佛佛為摩頂授記曰我滅<lb/>
　　度千年後爾往震旦國大興佛化佛滅千二百八十<lb/>
　　餘年始自西域傳至龜兹六十八年至涼州一十四<lb/>
　　年至長安一十七年至江左百七十三年至淮南三<lb/>
　　百一十七年復至江南二十一年北至汴京百七十<lb/>
　　七年金太宗於辛亥嵗迎至燕京建水陸㑹安奉於<lb/>
<pb n="KR2k0101_WYG_002-13a"/>
　憫忠寺十二年是年金熙宗於上京建大儲慶寺成<lb/>
　奉迎於積慶閤中二十年金國海陵王復南迎還燕<lb/>
　宮内殿居五十四年元朝丁丑嵗三月㑹内殿火尚<lb/>
　書舒穆嚕公迎往聖安寺一十九年至元世祖至元十<lb/>
　二年乙亥遣大臣博囉等備法駕音伎奉迎入萬夀<lb/>
　山仁智殿居十五年丁丑建大聖萬安寺二十六年<lb/>
　巳丑自仁智殿奉迎於寺之後殿百四十餘年自爾<lb/>
　迎於慶夀寺至嘉靖十七年居百二十餘年因寺回<lb/>
<pb n="KR2k0101_WYG_002-13b"/>
　禄奉迎於鷲峰寺至康熙四年乙巳居一百二十七<lb/>
　年計自優填王造像之嵗當穆王十二年辛夘至我<lb/>
　朝康熙五年丙午凡二千六百五十餘年矣甚哉巍<lb/>
　巍瑞像金姿玉容光明相好瞻仰供奉如與神對朕<lb/>
　覽厯代之往蹟昭新創之宏模廼考來儀舊記所載<lb/>
　自西域傳至中國上下共二千六百五十餘年之久<lb/>
　勒諸貞珉以紀盛事垂之永久用誌不朽云康熙五<lb/>
　年四月二十九日立<lb/>
<pb n="KR2k0101_WYG_002-14a"/>
　清馥殿度金鼇玉蝀橋西轉北明世宗所建常奉興<lb/>
　獻太后來逰前有翠芳錦芬二亭荷花盛開紅衣翠<lb/>
　葢澄漪倒水恍如蓬壺嚴分宜賜逰清馥殿詩帝苑<lb/>
　雲霞麗仙宫洞壑幽春生翡翠殿花滿鳳凰樓瑤草<lb/>
　迎宸蹕瓊波侍御舟共傳今聖孝當日奉慈逰又云<lb/>
　十里宜春苑金堤覆緑楊水涵瑤殿碧花簇錦亭芳<lb/>
　馳道通長樂離宫接建章微臣一何幸留賞沐恩光<lb/>
　厯觀嚴分宜賜逰諸詩可謂千載之遇乃不能潔巳<lb/>
<pb n="KR2k0101_WYG_002-14b"/>
　輔弼怙寵專權遂使君臣之義不終良可嘆也改建<lb/>
　宏仁寺者即此<lb/>
　騰禧殿在旃檀寺之西覆以黑琉璃瓦明武宗西幸<lb/>
　宣府悦晉王樂伎劉良女姿容婉麗善謳遂載以歸<lb/>
　居騰禧殿飲食起居必與之偕南征亦隨行在武宗<lb/>
　每縱獵輒以劉姫諌而止兼有馳馬失簪一事實録<lb/>
　備載之俗呼為黑老婆殿傍有古井曰王媽媽井今<lb/>
　惟遺址<lb/>
<pb n="KR2k0101_WYG_002-15a"/>
　騰禧宫廢址<lb/>
　苑頭苔蘚沒輦路階級井闌餘舊基緑牕朱户早荒<lb/>
　廢猶説武皇西幸時輕装小隊趨雁塞土牛綵仗陳<lb/>
　春嬉烟花少妓妙歌舞銀筝羌管聲叅差夜闌神女<lb/>
　入幽夢氷簟膩滑涼沁肌芙蕖出水比顔色楚王半<lb/>
　醉心迷離酒樓繫馬大道側教坊懸牓黄金題兩槐<lb/>
　囷輪茂枝葉<hi>宣府有武宗行宮手植雙槐樹並駐驆酒樓遺址尚存</hi>至今樂府<lb/>
　傳新詞小苑别勅架宮殿委曲戸牖盤蛟螭玉釵殷<lb/>
<pb n="KR2k0101_WYG_002-15b"/>
　勤有宻約馬馳既失無人知五轉三回召始發登車<lb/>
　還蹙雙蛾眉殿中一入誰復見殿外池水生漣漪寶<lb/>
　髻羅裙艷金屋落梅纎草驚春遲豹房月冷愴寒露<lb/>
　斷礎似為紅顔悲腐儒無乃愛聲色屢尋遺跡將何<lb/>
　為雨中貯泉滌古研破簾不巻風颸颸<lb/>
　櫺星門在金鼇玉蝀橋西迤北有巷曰羊房夾道舊<lb/>
　有内安樂堂凡宮人有病及年老或有罪先發此處<lb/>
　待年久再發外之浣衣局明憲宗時萬貴妃專寵孝<lb/>
<pb n="KR2k0101_WYG_002-16a"/>
　穆紀皇后有孕曽託病誕生孝宗于此<lb/>
　果園厰在櫺星門之西明永樂年製漆器以金銀錫<lb/>
　木為胎有剔紅填漆二種所製盤合文具不一剔紅<lb/>
　合有蔗段蒸餅河西三撞兩撞等式蔗段人物為上<lb/>
　蒸餅花草為次盤有圓方八角縧環四角牡丹瓣等<lb/>
　式匣有長方二撞三撞四式其法朱漆三十六次鏤<lb/>
　以細錦底漆黑光鍼刻大明永樂年製比元時張成<lb/>
　楊茂劍環香草之式似為過之宣宗時厰器終不逮<lb/>
<pb n="KR2k0101_WYG_002-16b"/>
　前工屢被罪因私購内藏盤合磨去永樂鍼書細款<lb/>
　刀刻宣德大字濃金填掩之故宣欵皆永器也填漆<lb/>
　欵亦如之填漆刻成花鳥彩填稠漆磨平如畫久而<lb/>
　愈新其合製貴小深者五色靈芝邊淺者回文戧金<lb/>
　邊古色蒼瑩器傳絶少故價數倍于剔紅二種皆稱<lb/>
　厰製世甚珍重之而不可多得厰之遺址今為内務<lb/>
　府人役所居<lb/>
　玉熙宮在西安裏門街北金鼇玉蝀橋之西明世宗<lb/>
<pb n="KR2k0101_WYG_002-17a"/>
　嘉靖四十年十一月辛亥萬夀宮災蹔御玉熙宮神<lb/>
　宗時選近侍三百餘名于玉熙宮學習官戲嵗時陞<lb/>
　座則承應之各有院本如盛世新聲雍熙樂府詞林<lb/>
　摘艷等詞又有玉娥兒詞京師人尚能歌之名御製<lb/>
　四景玉娥郎嚴分宜聴歌玉蛾兒詞詩云玉蛾不是<lb/>
　世間詞龍艦春湖捧御巵閭巷教坊齊學得一聲聲<lb/>
　出鳳凰池注云上命閣臣應制作也他如過錦之戲約<lb/>
　有百回每回十餘人不拘濃淡相間雅俗並陳又如<lb/>
<pb n="KR2k0101_WYG_002-17b"/>
　雜劇古事之類各有引旗一對鼓吹送上所扮備極<lb/>
　世間騙局俗態并拙婦騃男及市井商賈刁賴詞訟<lb/>
　雜耍諸項葢欲深宮九重之中廣識見博聰明順天<lb/>
　時恤民隠也水嬉之製用輕木雕成海外諸國及先<lb/>
　賢文武男女之像約髙二尺彩畫如生有臋無足而<lb/>
　底平下安夘栒用竹板承之設方木池貯水令滿取<lb/>
　魚蝦萍藻實其中隔以紗障運機之人皆在障内㳺<lb/>
　移轉動一人鳴金宣白題目代為問答惟暑天白晝<lb/>
<pb n="KR2k0101_WYG_002-18a"/>
　　作之以銷長夏明愍帝每宴玉熙宮作過錦水嬉之<lb/>
　　戲一日宴次報至汴梁失守親藩被害遂大慟而罷<lb/>
　　自是不復幸玉熙宮矣吳偉業琵琶行有云先皇駕<lb/>
　　幸玉熙宮鳳紙僉名喚樂工苑内水嬉金傀儡殿頭<lb/>
　　過錦玉玲瓏一自中原盛豺虎煖閣才人罷歌舞挿<lb/>
　　栁停搊素手筝燒燈罷擊花奴鼓葢指此也迨入我<lb/>
　朝遂廢不治康熙十三年五月于此設席殿奉安<lb/>
仁孝皇后梓宮集百官舉哀今改為内廐豢養御馬門前<lb/>
<pb n="KR2k0101_WYG_002-18b"/>
　　存一古樹槎枒臃腫生意盡矣<lb/>
　　大藏經厰在玉熙宮遺址之西即司禮監經厰也貯<lb/>
　　經書典籍及釋藏諸經今仍舊制<lb/>
　　萬夀宮在西安門内迤南大光明殿之東明成祖潛<lb/>
　　邸也殿東西有永春萬春諸宮翼而前為門者三或<lb/>
　　曰即舊仁夀宮明世宗晚年愛靜常居西内勲輔大<lb/>
　　臣直宿無逸殿日有賜賚如玲瓏雕刻玉帶金織蟒<lb/>
　　服金嵌寶石斗牛縧環綵絨䕶膝獨角獸補子貂䑕<lb/>
<pb n="KR2k0101_WYG_002-19a"/>
　煖耳綵装松竹梅鸞帶花線縧青油雨笠金鑲伽楠<lb/>
　香帶刻花合香牌子葫蘆景畫銀豆銀人吉祥珊瑚<lb/>
　定勝銀牌子刻平安二字銀像生人馬銀孩兒金夀仙<lb/>
　方袋銀瓢刀筯三事御藥如意湯騫林茶笋尖梅蘇<lb/>
　九袖香面衣御製藥酒五味湯内酒竹葉青真珠紅<lb/>
　長春酒酒蟹橄欖橙橘瓜果之𩔖嚴分宜記賜畫扇<lb/>
　有海榴罌可寸許穴其腹藏象刻物器一百事工巧<lb/>
　異甚又有水晶及牙仙人墜子今朱垣隙地雜居内<lb/>
<pb n="KR2k0101_WYG_002-19b"/>
　府人役間藝黍稷及堆官柴草南曰草厰北曰柴闌<lb/>
　云<lb/>
　大光明殿在西安門内萬夀宮遺址之西地極敞豁<lb/>
　門曰登豐前為圓殿髙數十尺制如圜丘題曰大光<lb/>
　明殿中為太極殿後有香閣九間題曰天元閣髙深<lb/>
　宏麗半倍于圓殿皆覆黄瓦甃以青琉璃下列文石<lb/>
　花礎作龍尾道丹楹金飾龍繞其上四面瑣牕藻井<lb/>
　以金繪之白石陛三重中設七寶雲龍神牌位以祀<lb/>
<pb n="KR2k0101_WYG_002-20a"/>
　　上帝相傳明世宗與陶真人講内丹于此按世宗實<lb/>
　　録四十年十二月命左都督朱希忠入直西苑親率<lb/>
　　官校環衛大𤣥都四面及西安門則此地即大𤣥都<lb/>
　　也今仍設内監道士守之晨夕鐘鼓無間但閒逰者<lb/>
　　皆得登殿陛瞻憩矣順治十八年辛丑正月<lb/>
世祖章皇帝升遐顧命大臣素尼鼇拜遏必隆蘇克薩哈<lb/>
　　同心輔政四臣者共來焚香盟心于此各衙門亦次<lb/>
　　第設誓余賜第在其左側時于秋雨初霽碧天如洗<lb/>
<pb n="KR2k0101_WYG_002-20b"/>
　　披襟露坐覺巍巍瓊構與明月流光相照灼恍置身<lb/>
　　于廣寒宮闕故余移居詩有門前金碧瞻天闕之句<lb/>
　　兔園山在瀛臺之西由大光明殿南行叠石為山穴<lb/>
　　山為洞東西分徑紆折至頂殿曰清虚俯瞰都城厯<lb/>
　　厯可見砌下暗設銅甕灌水注池池前玉盆内作盤<lb/>
　　龍昻首而起激水從盆底一竅轉出龍吻分入小洞<lb/>
　　復由殿側九曲注池中喬松數株參立古藤縈繞懸<lb/>
　　羅下垂池邊多立竒石一名小山子又曰小蓬萊其<lb/>
<pb n="KR2k0101_WYG_002-21a"/>
　前為曲流觀甃石引水作九曲流觴皆雕琢竒異布<lb/>
　置神巧明嘉靖時復葺鑒戒亭取殷鑒之義又南為<lb/>
　瑤景翠林二亭古木延翳竒石錯立架石梁通東西<lb/>
　兩池南北二梁之間曰旋磨臺螺盤而上其巔有甃<lb/>
　皆陶埏雲龍之象相傳世宗禮斗於此臺下周以深<lb/>
　塹梁上玉石欄柱御道鑿團龍至今堅完如故老監<lb/>
　云明時重九或幸萬嵗山或幸兔兒山清虚殿登髙<lb/>
　宮眷内臣皆著重陽景菊花補服喫迎霜兔菊花酒<lb/>
<pb n="KR2k0101_WYG_002-21b"/>
　李文達賜逰西苑記云小山子逺望鬱然日光横照<lb/>
　紫翠重叠至則有殿倚山山下有洞洞上石巖横列<lb/>
　宻孔泉出迸流而下曰水簾其淙散激射飛薄濺灑<lb/>
　最為可玩水聲泠泠然潛入石池龍昻其首口中噴<lb/>
　出復潛繞殿前左右危石折旋為徑山畔有殿翼然<lb/>
　至其頂一室正中四面簾櫳欄檻之外竒峰回互茂<lb/>
　樹環擁異花瑤草莫可名狀下轉山前一殿深靜髙<lb/>
　爽殿前石橋隠若虹起極其精巧韓右都御史賜逰<lb/>
<pb n="KR2k0101_WYG_002-22a"/>
　西苑記云又西南至小山子名賽蓬萊入其門有殿<lb/>
　殿前一大池中通石橋東西二小閣立水中橋南有<lb/>
　娑羅樹人所罕見殿之後復有三殿其階益上益高<lb/>
　至絶頂則與萬嵗山坤艮相望絶頂下至第三殿之<lb/>
　前蓄水作機瞰其下有水簾洞洞之中作金龍决其<lb/>
　水下而觀之連珠掩洞形稱其名龍口中亦噴水水<lb/>
　皆從前殿基下隂渠之内過而至于其殿之前鑿石<lb/>
　為曲渠復作龍頭于其西水至出龍口旋繞而東可<lb/>
<pb n="KR2k0101_WYG_002-22b"/>
　以流觴者李長史黙逰西内記云北行古松間隠隠<lb/>
　見岡阜鬱然至則小軒峙其前甃石為九曲黄河軒<lb/>
　北石假山也石多削為形肖剥泐不可識山數叠上<lb/>
　松皆偃蹇如天成絶頂列銅池者六皆貯水池旁多<lb/>
　穿孔竇下注洞口洞中為龍勢若噴吐前為圜池龍<lb/>
　盤其間駕幸則瀉銅池從孔竇迸落名曰水晶簾吞<lb/>
　以洞龍洑流地中激而上出池龍口復入地注于黄<lb/>
　河制特幻巧今山前亭觀盡廢池亦就湮僅餘一亭<lb/>
<pb n="KR2k0101_WYG_002-23a"/>
　及清虚殿與長松古槐搖落春風暑雨中<lb/>
　栢木殿在萬夀宮之南全以栢木為之今圮<lb/>
　親蠶殿在萬夀宫西南有齋宮具服殿蠶室繭館皆<lb/>
　如古制蠶壇方可二丈六尺叠二級髙二尺六寸陛<lb/>
　四出東西北俱樹以桑柘採桑臺髙一尺四寸廣一<lb/>
　丈四尺又有鑾駕庫五間墻圍方八十餘丈按明世<lb/>
　宗實録禮部上言皇后出郊親蠶不便是日召大學<lb/>
　士張孚敬令與尚書李時議移之西苑晡時駕幸西<lb/>
<pb n="KR2k0101_WYG_002-23b"/>
　苑召二臣至太液池使中官操舟渡之入見于舊仁<lb/>
　夀宮上曰朕惟農桑重務欲于宮前建土榖壇宮後<lb/>
　為蠶壇以時省觀卿等視其可否二臣趨出視地駕<lb/>
　轉昭和殿期二臣于此昭和殿今之瀛臺也<lb/>
　土榖壇在陽德門外西南數十步明嘉靖年間給事<lb/>
　中王璣言西苑地寛可耕宜令農夫墾藝春秋二時<lb/>
　臨幸觀省然後收其所入輸之神倉既悉小民艱苦<lb/>
　之狀且得自致潔清于神明其為耕藉之實孰大于<lb/>
<pb n="KR2k0101_WYG_002-24a"/>
　是部覆可之遂建壇于此今廢<lb/>
　惜薪司在西安門街南巷内凡宮中所用紅籮炭皆<lb/>
　易州山中硬木燒成運至紅籮厰按尺寸鋸截編小<lb/>
　圓荆筐用紅土刷筐而盛故曰紅籮炭每根長尺許<lb/>
　圓徑二三寸不一又用炭末塑造將軍或仙童鍾馗<lb/>
　各成對髙三尺金装綵畫如門神黒面黒手以存炭<lb/>
　制名曰綵粧于十二月二十四日安于宮殿各門兩<lb/>
　旁亦嵗暮植将軍炭之遺意次年二月初二日仍歸<lb/>
<pb n="KR2k0101_WYG_002-24b"/>
　本司後漸作傀儡以紬絹紵綾為粧飾作為無益之<lb/>
　費我<lb/>
朝悉除之惟内廷柴炭于此關支荆筐亦不刷紅土<lb/>
　洗白厰造兜羅絨及各色五毒等縧兠羅絨織法傳<lb/>
　自西域無敢私造者<lb/>
　西酒房<lb/>
　西花房<lb/>
　牲口房<lb/>
<pb n="KR2k0101_WYG_002-25a"/>
　舊虎城皆在櫺星門西北今盡廢<lb/>
　南花園在西苑門迤南東向明時曰灰池種植瓜蔬<lb/>
　于炕洞内烘養新菜以備春盤薦生之用立春日進<lb/>
　鮮蘿葡名曰咬春本朝改為南花園雜植花樹凡江<lb/>
　寧蘇松杭州織造所進盆景皆付澆灌培植又于煖<lb/>
　室烘出芍藥牡丹諸花每嵗元夕賜宴之時安放<lb/>
　乾清宮陳列筵前以為勝于剪綵秋時收養蟋蟀至<lb/>
　燈夜則置之鼇山燈内奏樂既罷忽聞蛩聲自鼇山<lb/>
<pb n="KR2k0101_WYG_002-25b"/>
　中出每嵗正月進梅花山茶探春貼梗海棠水仙花<lb/>
　二月進瑞香玉蘭碧桃鸞枝三月進繡毬花杜鵑木<lb/>
　筆木瓜海棠丁香棃花挿瓶牡丹四月進梔子花石<lb/>
　榴花薔薇挿瓶芍藥五月進菖蒲艾葉茉莉黄楊樹<lb/>
　盆景六七月進苿莉建蘭及鳳仙花五色斑斕置玻<lb/>
　瓈盤中八月進巖桂九月進各種菊花十月進小盆景<lb/>
　松竹冬青虎鬚草金絲荷葉及橘樹金橙十一月十<lb/>
　二月進早梅探春迎春蠟瓣梅又有香片梅古幹槎<lb/>
<pb n="KR2k0101_WYG_002-26a"/>
　　牙開紅白二色安放　懋勤殿余曾有詩紀之石榴<lb/>
　　紅白二種花單瓣結實如盂子大味甘曰軟子石榴<lb/>
　　棗有弱枝宻雲瓔珞諸種甚甘脆食則漿流于齒每<lb/>
　　嵗八月初收棗入錫缾封口懸井中寒冬取出進用<lb/>
　　如初從樹摘者葡萄有馬乳六月鮮紫瓊瑤王瓜有<lb/>
　　髙麗種狀如香櫞色正黄扁豆有白花蜜豆霜後更<lb/>
　　美<lb/>
上從清涼山手移金蓮花亦付南花園栽種四月末花開碧<lb/>
<pb n="KR2k0101_WYG_002-26b"/>
　　葉黄英鮮潔可愛其餘雜花竒樹不可名言惟設内<lb/>
　　監司灌溉之事冬月進花皆用黄布作綿套包裹不<lb/>
　　使見風菊花以緑竹作架各懸小牌書某種如粉西<lb/>
　　施水晶盤太史黄紫羅闌之𩔖按時舁送各宫殿安<lb/>
　　放花殘則隨時易以新者南書房亦如之<lb/>
　　懋勤殿古幹梅花發紅白二色應<lb/>
　　制<lb/>
　　上林春色暗相催一樹新開殿裏梅素艷欲欺瓊圃<lb/>
<pb n="KR2k0101_WYG_002-27a"/>
　　雪紅芳疑泛紫霞杯欣逢暖律吹嘘早漸識東風次<lb/>
　　第來古幹獨當霜霰候豈同凡卉㸃莓苔<lb/>
　　西十庫在西安門内向南舊設掌庫太監一員貼庫<lb/>
　　數員僉書數十員十庫自戊字後不全用十干以為<lb/>
　　巳者巳也故改用别名魏忠賢本從甲字庫出身待<lb/>
　　十庫之人獨厚<lb/>
　本朝三十餘年十庫封錮不開塵土堆積庫後古木叢<lb/>
　　茂居人鮮少衆鳥翔集作巢以數萬計<lb/>
<pb n="KR2k0101_WYG_002-27b"/>
上常逰幸至此命内務府清察立檔案焉<lb/>
　　甲字庫職掌銀硃烏梅靛花黄丹緑<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>紫草明<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>光<lb/>
　　粉黒鉛水膠槐花藍靛五倍子闊白三梭布苧布紅花水<lb/>
　　銀硼砂螣黄茜草薑黄蜜陀僧磠砂白芨梔子百藥<lb/>
　　煎之類皆浙江等省嵗供納以備御用者<lb/>
　　乙字庫職掌奏本紙欒榜紙中夾等紙各省解到胖<lb/>
　　襖備各項奏准領取<lb/>
　　丙字庫每嵗浙江辦納本色絲綿合羅絲串五絲荒<lb/>
<pb n="KR2k0101_WYG_002-28a"/>
　絲以備各項奏付山東河南順天等府嵗納綿花絨則<lb/>
　内官之冬衣軍士之布花咸取備于此<lb/>
　丁字庫每嵗浙江等處辦納生漆桐油紅黄熟銅白<lb/>
　麻<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻黄蠟錫牛筋黄牛皮麂皮鐵線魚膠白圓藤<lb/>
　生熟建鐵等件以備御用監内官監支給<lb/>
　戊字庫職掌河南等處解到盔甲弓箭刀及廢鐵<lb/>
　承運庫職掌浙江四川湖廣等省黄白生絹以備欽<lb/>
　賞外藩并内官冬衣樂舞生淨衣等用<lb/>
<pb n="KR2k0101_WYG_002-28b"/>
　廣盈庫職掌黄紅等色平羅熟絹各色杭紗青細綿<lb/>
　布<lb/>
　廣惠庫職掌綵織手帕梳櫳抿刷錢貫鈔錠之𩔖<lb/>
　廣積庫職掌燄硝熟硫黄聽盔甲厰等處成造火藥<lb/>
　贓罰庫職掌沒官衣物等件<lb/>
　<lb/>
　<lb/>
　金鼇退食筆記巻下<lb/>
</p>
<p>
</p>
  </div>
        </body>
</text>\m</TEI>
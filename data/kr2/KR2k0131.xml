<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>臺海使槎録卷一</head> <lb/>
    <p>
<pb n="KR2k0131_WYG_001-1a"/>
欽定四庫全書<lb/>
　臺海使槎録卷一<lb/>
　　　　　　　　　　常鎮揚通道黄叔璥撰<lb/>
　　原始<lb/>
琉球國在泉州之東有島曰彭湖烟火相望水行五日<lb/>
而至旁有毘舍耶<hi>一作那</hi>國語言不通袒裸盱睢殆非人<lb/>
類喜鐵器臨敵用鏢鏢以繩十餘丈為操縱蓋愛其鐵<lb/>
不忍棄<hi>文獻通考</hi>
<pb n="KR2k0131_WYG_001-1b"/>
　按彭湖東南即今臺灣其情狀相似殆即毘舍耶國<lb/>
　也<lb/>
臺灣於古無考惟明季莆田周嬰著遠游編載東番記<lb/>
一篇稱臺灣為臺員蓋閩音也然以為古探國疑非是<lb/>
<hi>臺灣隨筆</hi>
臺灣海中番島名山藏所謂乾坤東港華嚴婆娑洋世<lb/>
界名為雞籠考其源則琉球之餘種自哈喇分支近通<lb/>
日本逺接吕宋控南澳阻銅山以彭湖為外援明萬厯<lb/>
<pb n="KR2k0131_WYG_001-2a"/>
間海㓂顔思齊踞有其地始稱臺灣　思齊剽掠海上<lb/>
倚為巢窟臺灣有中國民自思齊始思齊死紅夷乘其<lb/>
敝而取之茀草為田民知樹藝順治辛丑鄭成功金陵<lb/>
挫敗厦門不守襲而有之迄康熙癸亥歸我一統其民<lb/>
五方雜處非俘掠之遺黎即叛亡之姦宄里無一姓人<lb/>
不一心溪深林茂易於伏莽山海氣濕又多霧露水土<lb/>
之害其番喜酒好殺無姓氏無歲月無冠履衣服之儀<lb/>
無婚嫁喪葬之禮不知法紀撫御或失急之則變生肘<lb/>
<pb n="KR2k0131_WYG_001-2b"/>
腋緩之則俗敝人頑<hi>蓉洲文稿</hi>
吏科都給事中王家彦疏閩省海壖地如巾帨民耕無<lb/>
所且沙礫相薄耕亦弗收加以年荒賦急窮民縁是走<lb/>
海如騖長子孫於唐市指窟穴於臺灣<hi>春明夢餘録</hi>
　　星野<lb/>
臺之星野莫録其詳然既係於閩則宜從閩閩蓋禹貢<lb/>
揚州之域天文牛女分野按牛女於辰為丑銀海之屬<lb/>
星紀之次銀海𤣥武象也星紀吳越分也劉向曰吳越<lb/>
<pb n="KR2k0131_WYG_001-3a"/>
屬斗牛女分晉隋元志吳越其辰在丑説者謂臺在泉<lb/>
州之窮南去福州逺甚不宜為銀海之屬又在漳州之<lb/>
極東去吳越逺甚不宜為星紀之次遂以臺分野當在<lb/>
女虛之交者虛元枵之次在子之辰以臺之稍迤而東<lb/>
疑其越次越辰亦坐井之見今以近事考之明時彭島<lb/>
綂於泉泉為牛女則臺無可疑以近地考之臺海西界<lb/>
於漳南隣於粤北則閩安對峙漳分野視閩而粤分野<lb/>
視漳臺之壤接獨不屬牛女乎唐僧一行有云星紀當<lb/>
<pb n="KR2k0131_WYG_001-3b"/>
雲漢下流百川歸焉故其分野自河南下窮南紀之曲<lb/>
東南負海為星紀則臺宅東南仍屬牛女又與一行之<lb/>
説相符<hi>島上附傳</hi>
　　形勢<lb/>
臺灣為土番部族在南紀之曲當雲漢下流東倚層巒<lb/>
西廹巨浸北至雞籠城與福州對峙南則河沙磯小琉<lb/>
球近焉周袤三千餘里孤嶼環瀛相錯如繡　自鷺門<lb/>
金門迤邐東南以達於彭湖可數千里風濤噴薄悍怒<lb/>
<pb n="KR2k0131_WYG_001-4a"/>
　激鬬瞬息萬狀子午稍錯北則墜於南風炁南則入於<lb/>
　萬水朝東皆有不返之憂又東至鹿耳門夾以七鯤身<lb/>
　北線尾海道紆折僅容數武水淺沙膠雖長年三老不<lb/>
　能保舟之不碎餘乃山羅礁湧無由以入其險且不測<lb/>
　如此<hi>島上附傳</hi>
　海中孤島地在東隅形似彎弓<hi>臺灣紀畧</hi>
　雞籠山島野夷亦謂之東番萬厯四十四年倭脅取其<lb/>
　地久之始復國東畨諸山其人盛聚落而無君長習鏢<lb/>
<pb n="KR2k0131_WYG_001-4b"/>
　弩少舟楫自昔不通中國<hi>方輿紀要</hi>
　臺灣處大海之中地形坐東南面西北自東北而至西<lb/>
　南如列屏為中國江浙閩粤四省之外界西北近海多<lb/>
　平地可耕土番及人民聚落以百數山背東南一望洸<lb/>
　洋舟楫所不到土番加嘮使種類居焉自紅夷以至鄭<lb/>
　氏皆不能綏附聞中國盛德悉來臣服贄其方物故我<lb/>
國家邊陲極於海東數萬里置郡縣為疆界實自古所未<lb/>
　有<hi>福建海防志</hi>
<pb n="KR2k0131_WYG_001-5a"/>
東寧縁高邱之阻以作屏臨廣洋之險以面勢無仙踪<lb/>
神跡之竒無樓臺觀宇之勝有山則頑翳於蔓草有水<lb/>
則鹵浸於洪濤鹿豕貍䑕之所蟠龍蛇蜃虺之所游夫<lb/>
既限之以荒裔而求天作地成之景皆無所得<hi>蓉洲文</hi>
<hi>稿</hi>　<hi>以上臺灣</hi>
三十六島巨細相間坡隴相望有七澳居其間大約有<lb/>
土無木土瘠不宜禾稼産胡麻菉豆山羊尤多居人煑<lb/>
海為鹽釀秫為酒採魚蝦螺蛤以佐食土商興販以廣<lb/>
<pb n="KR2k0131_WYG_001-5b"/>
其利貿易至者歲常數百艘為泉外府至元末置巡司<lb/>
於此<hi>元志</hi>
水至彭湖漸低近琉球謂之落漈漈者水趨下而不回<lb/>
也凡西岸漁舟到彭湖已下遇颶風發漂流落漈回者<lb/>
百無一<hi>續文獻通考</hi>
隋開皇中嘗遣虎賁陳稜畧彭湖地其嶼屹立巨浸中<lb/>
環島三十有六如排衙居民以苫茅為廬舍推年大者<lb/>
為長以畋漁為業地宜牧牛羊散食山谷間各剺耳為<lb/>
<pb n="KR2k0131_WYG_001-6a"/>
記<hi>海防考</hi>
彭湖島在琉球國水行五日地近福州泉州興化漳州<lb/>
四郡界天氣晴明望若煙霧<hi>明綂志</hi>
海中島嶼最險要而紆迴則莫如彭湖蓋其山周回數<lb/>
百里險口不得方舟内溪可容千艘海中舊有三山之<lb/>
目彭湖其一耳東則海壇西則南澳誠天設之險何可<lb/>
棄以資敵<hi>方輿紀要</hi>
福州海中有彭湖島相去三千里晴日髣髴可見有㕘<lb/>
<pb n="KR2k0131_WYG_001-6b"/>
將領兵駐之自福州順風而往不半日至也<hi>玉堂薈記</hi>
彭湖僻在興泉外海其地為漳泉南戸日本吕宋東西<lb/>
洋諸國皆所必經南有港門直通西洋<hi>福建海防志</hi>
鄭成功竊踞臺灣用彭湖為外藪康熙三十三年六月<lb/>
將軍施琅統兵自銅山攻破據之八月遂克臺灣<hi>諸羅</hi>
<hi>雜識</hi>　<hi>以上彭湖</hi>
臺灣在福建之東南地隔重洋形勢延袤可至者凡千<lb/>
六七百里外此則生番所居與熟番阻絶逺望皆大山<lb/>
<pb n="KR2k0131_WYG_001-7a"/>
疊嶂莫知紀極可以置而不議府治南北千有餘里越<lb/>
港即水師安平鎮又有七鯤身沙線潮平可通安平港<lb/>
内為水師戰艘商民舟楫止宿之地港名鹿耳門出入<lb/>
僅容三舟左右皆沙石淺淤焉此臺灣之内門户也衡<lb/>
渡至彭湖島嶼錯落有名號者三十六島彭湖溝底皆<lb/>
老古石參差港泊有南風北風二者殊澳此臺灣之外<lb/>
門户也然臺灣之可通大舟者尚有南路之打狗及東<lb/>
港北路之上淡水凡三處而惟上淡水可容多船港門<lb/>
<pb n="KR2k0131_WYG_001-7b"/>
為正也其可通小舟者尚有南路之蟯港北路之鹹水<lb/>
港及八掌港笨港海翁港鹿仔港大甲西二林三林中<lb/>
港竹塹蓬山凡十二處而笨港并有小港可通鹿耳門<lb/>
内即名馬沙溝是也總之臺灣三路俱可登岸而惟鹿<lb/>
耳門為用武必爭之地者以入港即可以奪安平而抗<lb/>
府治也奪安平則舟楫皆在港内所以斷其出海之路<lb/>
抗府治則足以號令南北二路而絶依附之門故一入<lb/>
鹿耳門而臺灣之全勢舉矣或云鹿耳門為天險門户<lb/>
<pb n="KR2k0131_WYG_001-8a"/>
而又上設礮臺防亦密矣萬一攻之不入兵法有攻堅<lb/>
而瑕者亦堅其謂之何不如由北路之上淡水進兵所<lb/>
謂行師如過於袵席之上者謀非不臧也而不知由北<lb/>
路進兵則其勢主緩緩則必以衆而臨寡以强而併弱<lb/>
由鹿耳門進兵則其勢主㨗㨗則有以反主客之形成<lb/>
控制之師而且安平不據彭湖尚孤彼賊衆者急而揚<lb/>
帆不無他虞也是故覘臺灣之形勢而必講明於得入<lb/>
鹿耳門之要為最急<hi>理臺末議</hi>
<pb n="KR2k0131_WYG_001-8b"/>
彭湖為臺灣之門户鹿耳門為臺灣之咽喉大雞籠為<lb/>
北路之險隘沙馬磯為南路之砥柱<hi>鳳山縣志</hi>
　臺郡無形勝可據四圍皆海水底鐵板沙線横空布<lb/>
　列無異金湯鹿耳門港路紆迴舟觸沙線立碎南礁<lb/>
　樹白旗北礁樹黑旗名曰盪纓亦曰標子以便出入<lb/>
　潮長水深丈四五尺潮退不及一丈入門必懸起後<lb/>
　舵乃進<lb/>
　臺地負山面海諸山似皆西向　皇輿圖皆作南北<lb/>
<pb n="KR2k0131_WYG_001-9a"/>
　向初不解後有閩人云臺山發軔於福州鼓山自閩<lb/>
　安鎮官塘山白犬山過脈至雞籠山故皆南北峙立<lb/>
　往來日本琉球海舶率以此山為指南此乃郡治祖<lb/>
　山也淡水北山朝山與烽火門相對<lb/>
　同安洪淳思<hi>心澄</hi>云北路淡水直對福州省城海道山<lb/>
　石錯列礙於大舟往來南路赤山直對南澳<lb/>
　臺地諸山本無正名皆從番語譯出内山諸水皆西<lb/>
　流於海安平七鯤身環郡治左臂東風起波浪衝擊<lb/>
<pb n="KR2k0131_WYG_001-9b"/>
　聲如雷殷諺云鯤身響米價長謂海湧米船難於進<lb/>
　港<lb/>
　余與益齋二兄論羅漢門書畧羅漢門在郡治之東<lb/>
　自猴洞口入山崇岡複嶺多不知名行數里為虎頭<lb/>
　山諸峰環列樹惟槺榔過大灣﨑蘆竹坑咬狗坑又<lb/>
　東南經土樓山壁平如削上則獼猴跳擲虞人張羅<lb/>
　以捕稍前為疊浪﨑出茅草埔度雁門關嶺回望郡<lb/>
　治海天一色去關口里餘中為深塹可數十丈縁崖<lb/>
<pb n="KR2k0131_WYG_001-10a"/>
　路狹不堪旋馬一失足便蹈不測五里至石頭坑四<lb/>
　里至長潭清瑩可鑑潭發源於分水山後由羅漢門<lb/>
　坑入崗山溪同注於海自番仔寮迤邐至小烏山後<lb/>
　入羅漢内門峯迴路轉眼界頓開沃衍平疇極目數<lb/>
　十里東則南仔仙山東方木山隔淡水大溪為旗尾<lb/>
　山西即小烏山南為銀錠山北為分水山目猫徽山<lb/>
　層巒疊巘蒼翠欲滴暝色尤堪入畫民莊凡三外埔<lb/>
　中埔内埔居民約二百餘口内埔汛兵五十名分防<lb/>
<pb n="KR2k0131_WYG_001-10b"/>
　猴洞口狗匀崑諸地則寥寥三十餘人而已先是由<lb/>
　長潭東南行至夏尾藍脚帛寮轉北至外埔莊後以<lb/>
　逆黨黄殿潛踪内埔而甕菜岑鼓壇坑尤為奸匪出<lb/>
　没之所禁止往來外埔東南由觀音亭更寮崘番仔<lb/>
　路頭至大﨑越嶺即為外門去大傑巔社十二里中<lb/>
　有民居為施里莊北勢莊莊盡番地往年代納社餉<lb/>
　招佃墾耕繼以逺社生番乘間殺人委而去之今則<lb/>
　茀草不可除矣自社尾莊割蘭坡嶺可赴南路由木<lb/>
<pb n="KR2k0131_WYG_001-11a"/>
　崗社卓猴可赴北路外此羊腸鳥道觸處皆通峻嶺<lb/>
　深谷叢奸最易土人運炭輦稻牛車往來徑路逼狹<lb/>
　不容並軌惟約晝則自内而外夜則自外而内因以<lb/>
　無阻夏秋水漲坑塹皆平則迷津莫度與諸邑聲息<lb/>
　隔絶議者謂宜歸臺邑良然<lb/>
　上淡水在諸羅極北中有崇山大川深林曠野南連<lb/>
　南嵌北接雞籠西通大海東倚層巒計一隅可二百<lb/>
　餘里洵扼要險區也外為淡水港八里坌山在港南<lb/>
<pb n="KR2k0131_WYG_001-11b"/>
　圭柔山<hi>一作雞柔</hi>在港北兩山對峙夾束中流南北有二<lb/>
　河南河源出武朥灣行四十餘里北河源出楓仔嶼<lb/>
　行百餘里俱至大浪泵㑹流出肩脰門<hi>一作干豆</hi>入淡水<lb/>
　港曲折委宛五十餘里而歸於海圭柔山麓為圭柔<lb/>
　社由山西下數里有紅毛小城高三丈圍二十餘丈<lb/>
　今圮城西至海口極目平衍名虎尾今淡水營所駐<lb/>
　也兩山南北重岡複嶺灌莽叢翳南則武朥灣里末<lb/>
　擺接秀朗諸社北則麻少翁外北投内北投大浪泵<lb/>
<pb n="KR2k0131_WYG_001-12a"/>
　麻里即吼楓仔嶼諸社磺山在内北投濵河山僅數<lb/>
　仭寸草不生自淡水經楓仔嶼嶺上下十里過港至<lb/>
　雞籠山高多石山下即雞籠社稍進為雞籠港港道<lb/>
　狹隘港口有紅毛石城非圓非方圍五十餘丈高二<lb/>
　丈逺望為小雞籠嶼番不之居惟時於此採捕循此<lb/>
　而上至山朝社又上至蛤仔難諸社深箐鳥道至者<lb/>
　鮮矣南路界盡沙馬磯頭相傳地脈直接吕宋凡舟<lb/>
　赴吕宋必由此東放大洋有澳名龜那秃北風時大<lb/>
<pb n="KR2k0131_WYG_001-12b"/>
　船可泊沙馬磯頭之南行四更至紅頭嶼皆生番聚<lb/>
　處不入版圖地産銅所用什物俱銅器<lb/>
　彭湖一名彭蠡湖樵書二編彭蠡湖嶼環島三十六<lb/>
　洪武五年以居民叛服不常遂大出兵驅其大族徙<lb/>
　置漳泉間<lb/>
　觀彭湖諸島夏月正值南風由媽宫澳入港順駛最<lb/>
　易惟出港逆風未可時計或收入八罩從挽門潭上<lb/>
　岸登天台山四望則三十六島嶼形勢盡在目前<lb/>
<pb n="KR2k0131_WYG_001-13a"/>
　　洋<lb/>
大海洪波止分順逆凡往異域順勢而行惟臺與厦藏<lb/>
岸七百里號曰横洋中有黑水溝色如墨曰墨洋驚濤<lb/>
鼎沸險冠諸海或言順流而東則為弱水昔有閩船飄<lb/>
至弱水之東閲十二年始得還中土<hi>赤嵌集</hi>
暗洋在臺灣之東北有紅夷舟泊其地無晝夜山明水<lb/>
秀萬花徧滿而上無居人謂其地可居遂留二百人給<lb/>
以一歲之糧於彼居住次年復至則山中如長夜所留<lb/>
<pb n="KR2k0131_WYG_001-13b"/>
之番已無一存乃取火索之見石上留字言一至秋即<lb/>
成昏黑至春始旦俱屬鬼怪其人漸次而亡蓋一年一<lb/>
晝夜云<hi>蓉洲文稿</hi>
　由大擔出洋海水深碧或翠色如靛紅水溝色稍赤<lb/>
　黑水溝如墨更進為淺藍色入鹿耳門色黄白如河<lb/>
　水<lb/>
　泛海不見飛鳥則漸至大洋近島嶼則先見白鳥飛<lb/>
　翔<lb/>
<pb n="KR2k0131_WYG_001-14a"/>
　　潮<lb/>
　月臨卯酉潮漲東西月臨子午潮平南北潮漲多在<lb/>
　春夏之中濤大每居朔望之後各處皆然臺亦無異<lb/>
　志云地屬東南月常早上十七八之夜月臨卯酉僅<lb/>
　在初昏故潮長退視同安金厦亦較早同安金厦初<lb/>
　一十六潮滿子午而退卯酉初八二十三潮滿卯酉<lb/>
　而退子午臺則初一十六潮滿己亥而退寅申初八<lb/>
　二十三潮滿寅申而退己亥所差竟至一時半線以<lb/>
<pb n="KR2k0131_WYG_001-14b"/>
　下潮流過北汐流過南與彭島同半線以上潮流過<lb/>
　南汐流過北水師副將魏大猷云自鹿耳門至打狗<lb/>
　港潮汐較内地早四刻水長五六尺打狗至瑯嶠潮<lb/>
　汐較内地早一時水只三四尺自三林港北至淡水<lb/>
　潮汐與内地同水丈餘<lb/>
　　風信<lb/>
臺灣風信與他海殊異風大而烈者為颶又甚者為颱<lb/>
颶倐發倐止颱常連日夜不止正二三四月發者為颶<lb/>
<pb n="KR2k0131_WYG_001-15a"/>
五六七八月發者為颱九月則北風初烈或至連月為<lb/>
九降過洋以四七十月為穩以四月少颶七月寒暑初<lb/>
交十月小春天氣多晴暖故也六月多颱九月多九降<lb/>
最忌颱颶俱多挾雨九降多無雨而風凡颱將至則天<lb/>
邊有斷虹先見一片如船帆者曰破帆梢及半天如鱟<lb/>
尾者曰屈鱟土番識風草草生無節則一年無颱一節<lb/>
則颱一次多節則多次颶之名以時而異正月初四日<lb/>
曰接神颶初九日曰玉皇颶十三日曰關帝颶念九日<lb/>
<pb n="KR2k0131_WYG_001-15b"/>
曰烏狗颶二月二日曰白鬚颶三月三日曰上帝颶十<lb/>
五日曰真人颶念三日曰馬祖颶<hi>真人多風馬祖多雨</hi>已上春三<lb/>
月共三十六颶此其大者四月八日曰佛子颶五月五<lb/>
日曰屈原颶六月十二日曰彭祖颶十八日曰彭婆颶<lb/>
念四日曰洗炊籠颶七月十五日曰鬼颶八月初一日<lb/>
曰竈君颶十五日曰魁星颶九月十六日曰張良颶十<lb/>
九日曰觀音颶十月十日曰水仙王颶念六日曰翁爹<lb/>
颶十一月念七日曰普菴颶十二月念四日曰送神颶<lb/>
<pb n="KR2k0131_WYG_001-16a"/>
念九日曰火盆颶念四日已後皆曰送年風<hi>香祖筆記</hi>
余同王君仲千採硫仲千登舟余乘笨車行十八日至<lb/>
後壠社王君敝衣跣足在焉泣告余曰舟碎身溺幸復<lb/>
相見自初三日登舟泊鹿耳門十八日乃行舵帆不協<lb/>
斜入黑水者再船首俯入水底舟人大恐十九日午後<lb/>
南風大至行甚駛頃之風厲甚舵牙折者三風中蝴蝶<lb/>
千百飛舞舟人以為不祥申刻風稍緩有黑色小鳥數<lb/>
百集船上舟人謂大凶焚楮鏹祝之不去至以手撫之<lb/>
<pb n="KR2k0131_WYG_001-16b"/>
終不去反呷呷向人少間遥見小港以沙淺不能入就<lb/>
港口下碇五鼓碇失復出大洋浪擊舵折舟師曰惟有<lb/>
划水仙求登岸免死耳衆口齊作鉦鼓聲人各挾一匕<lb/>
箸虛作棹船勢如午日競渡狀船果近岸得不溺<hi>稗海</hi>
<hi>紀遊</hi>
　海外紀畧云颶風雖暴無四面齊至理辟如北風颱<lb/>
　必轉而東東而南南又轉西或一日或三五七日不<lb/>
　四面傳遍不止是四面遞至非四面並至也諸志云<lb/>
<pb n="KR2k0131_WYG_001-17a"/>
　此乃天地之氣交逆地鼓氣而海沸天風烈而雨飄<lb/>
　故沈舟傾檣若海不先沸天風雖烈海舟順風而馳<lb/>
　同鯤鵬之徙耳此語良然六月有雷則無颱諺云六<lb/>
　月一雷止三颱七月一雷九颱來<lb/>
　彭湖灣船之澳有南風北風之别時當南風誤灣北<lb/>
　風澳時當北風誤灣南風澳則舟必壞癸亥興師正<lb/>
　當盛夏南風大震之候偽都督劉國軒將戰艦盡泊<lb/>
　南風澳時我師到彭舟盡誤泊北風澳國軒得計謂<lb/>
<pb n="KR2k0131_WYG_001-17b"/>
　可弗戰而勝也豈知天眷忽北風大作我師舟楫無<lb/>
　損而偽敵連䑸覆没因得乘時進攻克取彭湖楊孝<lb/>
　亷朝宗説<lb/>
　放洋全以指南針為信認定方向隨波上下曰針路<lb/>
　船由浯嶼或大擔放洋用羅經向巽已行總以風信<lb/>
　計水程遲速望見彭湖西嶼頭貓嶼花嶼可進若過<lb/>
　黑水溝計程應至彭湖而諸嶼不見定失所向仍收<lb/>
　泊原處候風信由彭湖至臺灣向巽方行近鹿耳門<lb/>
<pb n="KR2k0131_WYG_001-18a"/>
　隙仔風日晴和舟可泊若有風仍回彭湖<lb/>
　内地之風早西晩東惟臺地早東風午西風名曰發<lb/>
　海西四時皆然船出鹿耳門必得東風方可揚帆彭<lb/>
　湖來船必俟西風纔可進港設早西晩東則去船過<lb/>
　日中始能放洋來船昏暮不能進口何云利涉<lb/>
　淡水在磺山之下日出磺氣上騰東風一發感觸易<lb/>
　病雨則磺水入河食之往往得病以死七八月芒花<lb/>
　飛颺入水染疾益衆風候與他處逈異秋冬東風更<lb/>
<pb n="KR2k0131_WYG_001-18b"/>
　盛<lb/>
　諸山煙靄蒼茫若山光透露便為風雨之徵又饑鳶<lb/>
　高唳海雀驚飛則踰日必風春日晩觀西冬日晩觀<lb/>
　東有黑雲起主雨諺云冬山頭春海口<lb/>
　臺邑春日雨澤獨少鐵線橋以北大雨滂沱橋南無<lb/>
　一滴梁觀察文科惡其限於南也改名通濟橋<lb/>
　　氣候<lb/>
臺灣環海孤峙極東南之奥氣候與漳泉相似熱多於<lb/>
<pb n="KR2k0131_WYG_001-19a"/>
寒故花則經歲常開葉則厯年不落春燠獨先夏熱倍<lb/>
酷秋多烈日冬鮮凄風四五月之交梅雨連旬多雷電<lb/>
山溪水漲自秋及春則有風而無雨多露少霧田禾播<lb/>
種以後亦喜露而畏雨至月早升地常震風發不時此<lb/>
一郡之大概也諸羅自半線以南氣候同於府治半線<lb/>
以北山愈深土愈燥水惡土瘠煙瘴愈厲易生疾病居<lb/>
民鮮至雞籠社孤懸海口地高風烈冬春之際時有霜<lb/>
雪此又一郡之中而南北異宜者矣<hi>諸羅雜識</hi>
<pb n="KR2k0131_WYG_001-19b"/>
　廣東志云嶺南隂少陽多故四時之氣闢多於闔一<lb/>
　歲間温暑過半元府常開毛腠不掩每因汗溢即致<lb/>
　外邪蓋汗為病之媒風為汗之本二者一中寒瘧相<lb/>
　乘其疾往往為風淫又云盛夏士庶出入率以青布<lb/>
　裹頭蓋南風為厲一侵陽明則病不可起此地正相<lb/>
　同<lb/>
　　水程<hi>郡縣里數</hi>
淡水登舟半日即望見官塘山<hi>一作關童</hi>自官塘趨定海行<lb/>
<pb n="KR2k0131_WYG_001-20a"/>
大海中五六十里至五虎門兩山對峙勢甚雄險為閩<lb/>
省門户門外風力鼓蕩舟甚顛越既入門靜淥淵渟與<lb/>
門外迥别更進為城頭<hi>土音亭頭</hi>十里至閩安鎮數十里至<lb/>
南臺大橋<hi>稗海紀遊</hi>
　厦門至彭湖水程七更彭湖至鹿耳門水程五更志<lb/>
　約六十里為一更亦無所據按樵書二編云更也者<lb/>
　一日一夜定為十更以焚香幾枝為度船在大洋風<lb/>
　潮有順逆行使有遲速水程難辨以木片於船首投<lb/>
<pb n="KR2k0131_WYG_001-20b"/>
　海中人從船首速行至尾木片與人行齊至則更數<lb/>
　方准若人行至船尾而木片未至則為不上更或木<lb/>
　片反先人至船尾則為過更皆不合更也舟子各洋<lb/>
　皆有秘本云係明王三保所遺余借録名曰洋更<lb/>
　臺灣至彭湖五更彭湖至厦門七更厦門至上海四<lb/>
　十七更寧波近上海十更俱由厦門經料羅在金門<lb/>
　之南澳可泊數百船沿海行至惠安之崇武澳泊船<lb/>
　可數十經湄洲至平海澳可泊船數百至南日澳僅<lb/>
<pb n="KR2k0131_WYG_001-21a"/>
　容數艘南日至古嶼門從内港行古嶼至珠澳復沿<lb/>
　海行二地皆小港南日古嶼東出没隱見若近若逺<lb/>
　則海壇環峙諸山也白犬官塘亦可泊船至定海有<lb/>
　大澳泊船百餘至三沙烽火門北關澳亦如之此為<lb/>
　閩浙交界至金香鳳皇三弁石童雙門牛頭門盡沿<lb/>
　海行至石浦所亂礁洋﨑頭門舟山登厝澳盡依内<lb/>
　港其登厝澳之東大山疊出即舟山地赴上海寧波<lb/>
　至此分䑸從西由定海關進港數里即寧波從北由<lb/>
<pb n="KR2k0131_WYG_001-21b"/>
　羊山放大洋至吳淞進港數里即上海九月後北風<lb/>
　盛尤利涉自登厝澳從西北放小洋四更至乍浦海<lb/>
　邊俱石岸北風可泊於羊山嶼向北過崇明外五條<lb/>
　沙轉西三十四更入膠州口過崇明外五條沙對北<lb/>
　三十二更至成山頭向東北放洋十一更至旅順口<lb/>
　由山邊至童子溝島向東沿山七更至蓋州向北放<lb/>
　洋七更至錦州府<lb/>
　郡志三縣南北延袤二千八百六十里康熙五十三<lb/>
<pb n="KR2k0131_WYG_001-22a"/>
　　年使者奉<lb/>
命繪畫地圖勘丈里數臺灣縣南至二贊行溪鳳山縣界<lb/>
　　二十一里北至蔦松溪諸羅縣界一十五里鳳山縣<lb/>
　　南至沙馬磯二百一十里北至二贊行溪臺灣縣界<lb/>
　　六十五里諸羅縣南至蔦松溪臺灣縣界一百一里<lb/>
　　北至大雞籠六百五里南北延袤一千一十七里而<lb/>
　　道里逺近乃定陳湄川中丞北路路程自郡城至八<lb/>
　　里坌四百七十七里淡水港以下溪湧潮吞過嶺踰<lb/>
<pb n="KR2k0131_WYG_001-22b"/>
　　海一自北港水路由内北投至雞籠二百二十一里<lb/>
　　一自北港上岸由外北投至雞籠二百四十二里約<lb/>
　　畧相同可證郡志之誤<lb/>
　　　海船<lb/>
　獨坐舷際水波不動星光滿天與波底明星相映上下<lb/>
　二天合成圓器身處其中遂覺宇宙皆空　海上夜黑<lb/>
　不見一物則擊水以視水光飛濺如明珠十斛晶光熒<lb/>
　熒良久始滅亦竒觀矣<hi>稗海紀遊</hi>
<pb n="KR2k0131_WYG_001-23a"/>
　余所坐海船桅木之值數百金舵師云得之外域者<lb/>
　任重當風不稍屈曲長可八丈通身無節名打馬木<lb/>
　明監察御史路振飛按閩摘畧云崇禎六年遣户科<lb/>
　給事中杜三策行人司司正楊崙冊封琉球先期採<lb/>
　木造舟大桅屢求未獲嗣於寧化縣方得應用獨鐵<lb/>
　力木柁産自廣南差官採買回大鵬所被賊焚刼復<lb/>
　支銀五百五十兩前往海澄縣採買二門運到副用<lb/>
　云云今鹽木柁尚值數十金亦廣南所産<lb/>
<pb n="KR2k0131_WYG_001-23b"/>
　每船載杉板船一隻以便登岸出入悉於舟側名水<lb/>
　仙門碇凡三正碇副碇三碇<hi>正碇一名將軍碇不輕下</hi>入水數十<lb/>
　丈㯶藤草三縆約值五十金寄碇先用鉛錘試水深<lb/>
　淺繩六七十丈繩盡猶不至底則不敢寄鉛錘之末<lb/>
　塗以牛油沾起沙泥舵師輒能辨至某處有占風望<lb/>
　向者縁篷桅繩而上登眺盤旋了無怖畏名曰亞班<lb/>
　南北通商每船出海一名即船主舵工一名亞班一<lb/>
　名大繚一名頭碇一名司杉板船一名總舖一名水<lb/>
<pb n="KR2k0131_WYG_001-24a"/>
　手二十餘名或十餘名通販外國船主一名財副一<lb/>
　名司貨物錢財總捍一名分理事件火長一正一副<lb/>
　掌船中更漏及駛船針路亞班舵工各一正一副大<lb/>
　繚二繚各一管船中繚索一碇二碇各一司碇一遷<lb/>
　二遷三遷各一司桅索杉板船一正一副司杉板及<lb/>
　頭繚押工一名修理船中器物擇庫一名清理船艙<lb/>
　香公一名朝夕焚香楮祀神總舗一名司火食水手<lb/>
　數十餘名<lb/>
<pb n="KR2k0131_WYG_001-24b"/>
　海船按十二支命名船頭邊板曰䑕橋後兩邊欄曰<lb/>
　牛欄舵繩曰虎尾繫碇繩木曰兔耳船底大木曰龍<lb/>
　骨兩邊另釘灣杉木曰水蛇篷繫繩板曰馬臉船頭<lb/>
　横覆板插兩角曰羊角鑲龍骨木曰猴楦抱桅篷繩<lb/>
　曰雞冠抱碇繩木曰狗牙拄桅脚杉木段曰桅豬<lb/>
　舟隨波浪上下動輒數丈左右瞻顧不覺眩暈寄碇<lb/>
　時或遇風濤揉盪鮮有不眩暈者<lb/>
　入大洋中天光水色彌望無垠近船猶可望見帆檣<lb/>
<pb n="KR2k0131_WYG_001-25a"/>
　　逺者僅於水面依微㸃綴東坡云登州蓬萊閣上望<lb/>
　　海如鏡面與天相際忽有如黒豆數㸃郡人曰海舶<lb/>
　　至矣不一炊久已至閣下信然<lb/>
　　　城堡<lb/>
　臺灣府無城别有城在其西南曰紅毛城鄭氏僭竊時<lb/>
　宫殿在焉今設副將一員綂兵三千駐之距臺灣二十<lb/>
　里<hi>居易録</hi>
　　臺地初闢原卜築城於永康里後不行壬寅提督姚<lb/>
<pb n="KR2k0131_WYG_001-25b"/>
　　堂奏請臺灣府縣無城可守請開捐建城未得所請<lb/>
　　余陛辭時跪聆<lb/>
訓諭臺灣斷不可建城去年朱一貴無險可憑故大兵入<lb/>
　鹿耳門登岸奮擊彼即竄逃設嬰城自固豈能尅期奏<lb/>
　㨗海外形勢瞭如指掌<lb/>
廟算制勝克奏膚功有以也夫<lb/>
　　鳳諸二縣各築土堡郡治居民亦欲倣行西南臨海<lb/>
　　議於南北東三面圍築堡墻約高一丈共長一千七<lb/>
<pb n="KR2k0131_WYG_001-26a"/>
　百八十丈每丈約費銀六兩八錢零計共需銀一萬<lb/>
　二千二百四十六兩有竒<lb/>
　安平城在一鯤身之上方圓一里赤嵌城一名紅毛<lb/>
　樓在臺灣海邊方圓半里雞籠淡水小城也紅毛築<lb/>
　之以禦海剽安平城一名甎城紅毛相其地脈為龜<lb/>
　蛇相會穴城基入地丈餘廣二百七十七丈六尺高<lb/>
　三丈有竒雉堞俱釘以鐵今郡中居民墻垣每用鐵<lb/>
　以束之似仍祖其制也城上置大礟十五位年久難<lb/>
<pb n="KR2k0131_WYG_001-26b"/>
　於演放彭湖亦有紅毛城久廢<lb/>
　　賦餉<hi>糴運</hi>
臺灣田賦與中土異者三中土止有田而臺灣兼有園<lb/>
<hi>有陂塘貯水者為田旱種者為園</hi>中土俱納米而臺灣止納榖中土有<lb/>
改折而臺灣止納本色蓋自紅夷至臺就中土遺民令<lb/>
之耕田輸租以受種十畝之地名為一甲分别上中下<lb/>
則徵粟其陂塘堤圳修築之費耕牛農具籽種皆紅夷<lb/>
資給故名曰王田亦猶中土之人受田耕種而納租於<lb/>
<pb n="KR2k0131_WYG_001-27a"/>
　　田主之義非民自世其業而按畝輸税也及鄭氏攻取<lb/>
　　其地向之王田皆為官田耕田之人皆為官佃輸租之<lb/>
　　法一如其舊即偽冊所謂官佃田園也鄭氏宗黨及文<lb/>
　　武偽官與士庶之有力者招佃耕墾自收其租而納課<lb/>
　　於官名曰私田即偽冊所謂文武官田也其法亦分上<lb/>
　　中下則所用官斗較中土倉斛每斗僅八升且土性浮<lb/>
　　鬆三年後即力薄收少人多棄其舊業另耕他地故三<lb/>
　　年一丈量蠲其所棄而増其新墾以為定法其餘鎮營<lb/>
<pb n="KR2k0131_WYG_001-27b"/>
　　之兵就所駐之地自耕自給名曰營盤及歸命後官私<lb/>
　　田園悉為民業酌減舊額按則匀徵既以偽産歸之於<lb/>
　　民而復減其額以便輸將誠<lb/>
聖朝寛大之恩也<hi>諸羅雜識</hi>
　　贌社者招捕鹿之人贌港者招捕魚之人俱沿山海蓋<lb/>
　　草為寮時去時來時多時少雖為賦税所從出實亦奸<lb/>
　　宄所由滋　僧道偽額四十五名年徵度牒銀二百兩<lb/>
　　僧每名牒銀二兩道士每名牒銀五兩今裁<hi>東寧政事</hi>
<pb n="KR2k0131_WYG_001-28a"/>
<hi>集</hi>
　内地之田論畝二百四十弓為一畝六尺為一弓臺<lb/>
　郡之田論甲每甲東西南北各二十五戈每戈長一<lb/>
　丈二尺五寸計一甲約内地十一畝三分一釐零内<lb/>
　地上則田一畝各縣輸法不一約徵折色自五六分<lb/>
　至一錢一二分而止一甲為地十一畝三分零不過<lb/>
　徵至一兩三錢零今上則徵八石八斗即榖最賤每<lb/>
　石三錢已至二兩六錢四分零况又有貴於此者而<lb/>
<pb n="KR2k0131_WYG_001-28b"/>
　民不以為病地力有餘上者無憂不足中者截長補<lb/>
　短猶可借漏巵以支應若履畝勘丈便難仍舊貫矣<lb/>
　余有請均田減賦疏<lb/>
　康熙二十三年部臣蘇拜總督姚啟聖巡撫金鋐提<lb/>
　督萬正色㑹議疏内有興販東洋白糖一項歲定二<lb/>
　萬擔不足之數聽在本省採買施琅另疏云本省去<lb/>
　臺灣已隔重洋以臺灣所産白糖配臺灣興販船數<lb/>
　固為安便若就本省凑買涉重洋而至臺灣方興販<lb/>
<pb n="KR2k0131_WYG_001-29a"/>
　東洋則今四方蕩平六合為一何地不可興販必藉<lb/>
　臺灣之名買白糖赴彼興販此皆部臣蘇拜等慮錢<lb/>
　糧不敷婉為籌度臣今不言後有禍患咎安所逭<lb/>
　三縣每歲所出蔗糖約六十餘萬簍每簍一百七八<lb/>
　十觔烏糖百觔價銀八九錢白糖百觔價銀一兩三<lb/>
　四錢全臺仰望資生四方奔趨圖息莫此為甚糖觔<lb/>
　未出客人先行定買糖一入手即便裝載每簍到蘇<lb/>
　船價二錢有零自定聯䑸之法非動經數旬不能齊<lb/>
<pb n="KR2k0131_WYG_001-29b"/>
　一及至厦門歸關盤查一船所經兩次䕶送八次掛<lb/>
　騐俱不無費是以船難即行脚價貴而糖價賤矣<hi>余奏</hi>
　<hi>在准半線分設彰化縣尚  經理故仍三縣之稱</hi>
　臺邑額載厝餉磨餉二項俱始於偽鄭志載瓦厝草<lb/>
　厝共徵銀一千二百四兩零數十年來有片瓦寸草<lb/>
　俱無子姓零落及孤寡不能自存者亦必按冊拘追<lb/>
　而大井頭一帶行店碁布終歲不出分文雍正元年<lb/>
　五月所司查騐府治房店將破壞瓦厝草厝悉為開<lb/>
<pb n="KR2k0131_WYG_001-30a"/>
　除凡得大瓦厝七千零七十四間小瓦厝一千七百<lb/>
　零三間小者每間折半科算共七千九百二十五間<lb/>
　半額餉匀攤每間一錢五分一釐九毫有竒每户給<lb/>
　以餉單如倒壞無存者許執單繳騐註銷另查新屋<lb/>
　頂補磨三十首共額徵銀一百六十八兩除磨壞人<lb/>
　亡者無從追比現徵十九首官年賠解十一首即十<lb/>
　九首内實在開市者不及十首餘皆牛磨倒壞按冊<lb/>
　問賦與厝餉等而近年新開磨户悉投營弁以開則<lb/>
<pb n="KR2k0131_WYG_001-30b"/>
　完銀不開即止今各户給以照單按月照數匀徵將<lb/>
　前項變為活餉可以足額<lb/>
　雜餉罟罾<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>□□蠔志言之詳矣又有烏魚旗罟者<lb/>
　結網長百餘丈廣丈餘駕船載出常數十人曰牽罟<lb/>
　罾者樹大竹棚於水涯高二丈許曰水棚置罾以漁<lb/>
　縺小於罟□又小於縺網長可數十丈廣五六尺曰<lb/>
　牽縺曰牽□蠔蠣房也即以為取之之名用竹二長<lb/>
　丈餘各貫鐵於末如剪刀於海水淺處鈎致蠣房□<lb/>
<pb n="KR2k0131_WYG_001-31a"/>
　垂餌以釣魚也大繩長數十丈繫一頭於岸浮舟出<lb/>
　海每尺許拴數鈎大小不一繩盡則返棹而收曰放<lb/>
　□烏魚於冬至前後盛出由諸邑鹿仔港先出次及<lb/>
　安平鎮大港後至瑯嶠海脚於石罅處放子仍回北<lb/>
　路或云自黄河來冬至前所捕之魚名曰正頭烏則<lb/>
　肥冬至後所捕之魚名曰倒頭烏則瘦漁人有自厦<lb/>
　門彭湖伺其來時赴臺採捕鳳山雜餉給烏魚旗四<lb/>
　十九枝旗用白布一幅刋刷烏魚旗字様填寫漁戸<lb/>
<pb n="KR2k0131_WYG_001-31b"/>
　姓名縣印鈐蓋插於船頭帶網採捕<lb/>
　彭湖雜餉泊網大小滬泊者削竹片為之繩縛如簾<lb/>
　高七八尺長數十丈就海坪處所竪木杙趂潮水未<lb/>
　滿縛泊於木杙上留一泊門約寛四五尺潮漲時魚<lb/>
　隨水入以網截塞泊門潮退魚不得出採取之滬者<lb/>
　於海坪潮漲所及處周圍築土岸髙一二尺留缺為<lb/>
　門兩旁豎木柱挂小網柱上截塞岸門潮漲淹没滬<lb/>
　岸魚蛤隨漲入滬潮退水由滬門出魚蛤為網所阻<lb/>
<pb n="KR2k0131_WYG_001-32a"/>
　寛者為大滬狹者為小滬<lb/>
　彭湖居民以海為田以魚為糧稻榖升斗必仰給臺<lb/>
　郡以地盡沙磧海風甚厲艱於播種惟植髙粱麻豆<lb/>
　亦不足用一遇凶歉便致絶粒陳觀察大輦詳請臺<lb/>
　諸二縣各運粟五千石赴彭巡檢營弁公同監收遇<lb/>
　凶歉或風颶舟楫不通以便糶賑兵糧亦可如期支<lb/>
　放<lb/>
　北路米由笨港販運南路米由打狗港販運壬寅六<lb/>
<pb n="KR2k0131_WYG_001-32b"/>
　月臺邑存倉稻穀無幾每日減糶數百石不敷民食<lb/>
　暫借鳳山倉穀支放自東港運至臺邑進大港不由<lb/>
　鹿耳門每石船價八分陸運每牛車止五六石溪漲<lb/>
　難行脚價數倍水運雍正癸卯浙江饑運米一萬石<lb/>
　甲辰補運四萬石每商船載米五百石運費每石二<lb/>
　錢未去之船尚有貼費<lb/>
　<lb/>
　臺海使槎錄卷一<lb/>
</p>
<p>
</p>
  </div>
<div>
<head>臺海使槎録卷二</head> <lb/>
    <p>
<pb n="KR2k0131_WYG_002-1a"/>
欽定四庫全書<lb/>
　臺海使槎録卷二<lb/>
　　　　　　　　　　常鎮揚通道黄叔璥撰<lb/>
　　武備<lb/>
洪武五年湯信國經畧海上以島民叛服難信議徙近<lb/>
郭二十一年盡徙嶼民廢巡司而墟其地繼而不逞者<lb/>
潛聚其中倭奴往來停泊取水亦必經此嘉隆以後海<lb/>
㓂曾一本等屢嘯聚為㓂萬厯二十年倭犯朝鮮哨者<lb/>
<pb n="KR2k0131_WYG_002-1b"/>
云將侵雞籠淡水於是議設兵戍險二十五年増設游<lb/>
兵四十五年倭犯龍門港増衝鋒游兵其地環衍可二<lb/>
百餘里地斥鹵水醎澁常燠多風稼穡差艱峙正中曰<lb/>
孃宫嶼從西嶼入二十里為茶盤又十里即孃宫嶼矣<lb/>
波平浪息無淜犇激射之勢其狀如湖因曰彭湖寛可<lb/>
泊船面為案山右為西安各置小城列銃為守名曰銃<lb/>
城又左為風櫃山高七八尺紅毛凹其中上壘土若雉<lb/>
堞今毁其城仍分軍戍守與案山西安相犄角東為蒔<lb/>
<pb n="KR2k0131_WYG_002-2a"/>
上澳豬母落水最當東南之衝由陸趨孃宫三十餘里<lb/>
舊有舟師戍守今更築銃城以防横突又東向為鎖管<lb/>
港林投仔龍門青螺諸澳龍門有原泉舊為居民聚落<lb/>
萬厯三十五年倭突犯泊此嶼西為西嶼頭有菓葉澳<lb/>
泉甚洌可飲稍北為竹篙灣又西為□仔員又西北為<lb/>
丁字門水吼門今皆有兵戍守嶼北為北山墩有北太<lb/>
武稍卑為赤嵌循港而進為鎮海港壘城於此又西北<lb/>
為吉貝嶼又北太武與中墩稱兩太武俱最高便於瞭<lb/>
<pb n="KR2k0131_WYG_002-2b"/>
望孃宫稍後二里有穩澳山頗平坦自萬厯三十七年<lb/>
紅毛一舟䦨入彭湖久之乃去天啟二年高文律乘戍<lb/>
兵單弱以十餘船突擄彭島遂因山為城環海為池破<lb/>
浪長驅肆毒漳泉總兵俞咨臯移紅毛於北港乃復彭<lb/>
湖議於穩澳山開築城基大石壘砌高丈有七厚丈有<lb/>
八東西南留三門北設銃臺一座内蓋衙宇營房鑿井<lb/>
一口戍守於此以控制孃宫然議者謂彭湖為漳泉之<lb/>
門户而北港即彭湖之唇齒失北港則唇亡齒寒不特<lb/>
<pb n="KR2k0131_WYG_002-3a"/>
彭湖可慮即漳泉亦可憂也北港在彭湖東南亦謂之<lb/>
臺灣天啟以後盡為紅毛所踞<hi>方輿紀要</hi>
彭湖遠在海外内澳可容千艘周遭平山為障止一隘<lb/>
口進不得方舟令賊得先據所謂一夫守險千人不能<lb/>
過者也矧山水多礁風信不常吾之戰艦難久泊矣而<lb/>
曰可以攻者否也往民居恃險為不軌乃徙而虛其地<lb/>
今不可以民實之明矣若分兵以守則兵分為弱逺輸<lb/>
為貧且絶島孤懸混茫萬頃脱輸不足而援後時是委<lb/>
<pb n="KR2k0131_WYG_002-3b"/>
軍以予敵也而曰可以守者否也亦嘗測其水勢沈舟<lb/>
則不盡其深輸石則難扞其急而曰可以塞者亦非也<lb/>
惟峻接濟之防而敷陳整旅以需其至則賊既失其所<lb/>
恃詎能為久頓謀哉<hi>圖書編</hi>
南路自大崗山以下至下淡水瑯嶠社北路自木崗山<lb/>
以上至上淡水雞籠城其間如鳳山傀儡山諸羅山半<lb/>
線山皆扼野番之衝為陸汛所必防如下淡水硫磺溪<lb/>
大線頭鹿仔港皆當入海之道為水汛所必守至雞籠<lb/>
<pb n="KR2k0131_WYG_002-4a"/>
淡水乃臺灣極北之島突處海中毗連番社後壠一港<lb/>
與南日對峙即興化港口也後壠而上一百二十里為<lb/>
竹塹社對海壇鎮竹塹而上一百五十里為南嵌社對<lb/>
峙關㠉即福州閩安港口自南嵌至上淡水七十里對<lb/>
北膠淡水至雞籠三百里對沙埕烽火門皆浙江省界<lb/>
也大洋之外紅夷出入之路而又逺隔郡城港道四達<lb/>
往來一㠶直上偽鄭設重兵於彼雖曰逺禦紅夷實恐<lb/>
我師從福興分出以襲其後也雞籠至閩安不過七八<lb/>
<pb n="KR2k0131_WYG_002-4b"/>
更水若閩安興化等港聽商人往來貿易非止利源通<lb/>
裕萬一意外之警則厦門彭湖之師以應其前福泉興<lb/>
化之船以應其後首尾呼應緩急可恃<hi>東寧政事集</hi>
臺灣環海依山欲内安必先守山欲外寧必重守水守<lb/>
山之法勞而易守海之法逸而難蓋陸地之防惟在嚴<lb/>
斥堠慎盤詰實心衛民勿以擾民不過得其人以任之<lb/>
而已水地之防必資於船多設船則有篷桅纜碇脩葺<lb/>
之工費歲需不貲是在主計者之持策也蓋臺灣善後<lb/>
<pb n="KR2k0131_WYG_002-5a"/>
之計莫急於増兵増兵自不得不増餉若僅駐鎮於郡<lb/>
駐協於安平南北兩路兵單汛薄恐未雨之憂不在鹿<lb/>
耳而在海港山社之間矣<hi>諸羅雜識</hi>
臺灣水陸制兵盈萬費綦重矣乃彭湖安平之兵居其<lb/>
半水師汛重不容以覈減臺灣之兵居其半陸路汛廣<lb/>
又不得不議增然有可節省之道至便之術亦持籌者<lb/>
所必講也臺灣原有官莊即可為屯田其佃即可為屯<lb/>
兵不過加以訓練明其節制或倣古者耕七調三或立<lb/>
<pb n="KR2k0131_WYG_002-5b"/>
在要地屯守寓兵於農之中非特兵無跋涉歲免度支<lb/>
已也厯觀名臣奏議所用邊守之衆多取土著以土著<lb/>
宜於水土明於地勢而又欲自保其身家則守禦必周<lb/>
且聞名將用兵有取農人號為新力兵則以其性質椎<lb/>
魯手足强健雖風雨奔馳可無倦乏耳今議舊設制兵<lb/>
仍用内地更代増設之兵就臺另立屯田可以相資則<lb/>
兵力愈强而巡防彌周矣<hi>理臺末議</hi>
陸師重馬力水師重舟力戰陣之時務爭上風而運轉<lb/>
<pb n="KR2k0131_WYG_002-6a"/>
不靈不能占居上風壓持不重或反退居下風此雖人<lb/>
力全在良舟然匠人為舟固守繩尺及駕中流而快利<lb/>
遲鈍之用乃見同時發棹而前後入港之日頓殊者何<lb/>
也蓋木之本質不類<hi>如鹽木為柁遇波濤乃不揺動餘則否</hi>輕重亦異<hi>木老</hi>
<hi>則堅而重否則輕</hi>必得良材輕重配合如人一身筋骨相配然<lb/>
後善於運動也故水師必講於造舟者此其一也水師<lb/>
之灣泊猶陸師之安營凡水師不能於外洋覔戰皆於<lb/>
近港交鋒所以灣泊之處即是戰爭之場我舟先至利<lb/>
<pb n="KR2k0131_WYG_002-6b"/>
在居要以爭上風然風信難憑透發之後往往轉變先<lb/>
要泊穩倘一澳中有南風澳北風澳不同則寧泊南風<lb/>
澳以待此又老將之持重不可執一而論也故水師必<lb/>
明於灣泊者此其一也水師之入港猶陸師之克城凡<lb/>
港門為賊所守而險隘尤為賊所恃兵法有挾制其險<lb/>
而攻其虛之説以險處多虛故險可制而虛可攻耳故<lb/>
水師必詳於入港者此其一也此水師之大概也而其<lb/>
要在機曰扼要曰伺隙曰察變曰虛中四者夫扼要則<lb/>
<pb n="KR2k0131_WYG_002-7a"/>
握其權矣伺隙則分其力矣察變則奪其守矣虛中則<lb/>
避其害矣此所以能於袵席之上以過吾師尅期取敵<lb/>
㨗如也要而言之師之用在舟舟之用在水水之用在<lb/>
風舟與師相習風與水相遭其用在於變而通之以盡<lb/>
利神而明之存乎人易曰刳木為舟剡木為楫舟楫之<lb/>
利以濟不通蓋取諸渙渙者風水之義聖人一言盡之<lb/>
矣<hi>同上</hi>
彭湖出洋廵哨由祖媽宫澳開駕向西至西嶼頭經内塹<lb/>
<pb n="KR2k0131_WYG_002-7b"/>
外塹復收泊西嶼頭内大菓葉登岸大菓葉二里左為<lb/>
緝馬灣右為小菓葉南四里至内塹按季輪撥千把各<lb/>
一員澳口礮臺一東山頂烽臺三内塹西南三里至外<lb/>
塹澳口礮臺一西山頂烽臺三再北經緝馬灣小菓葉<lb/>
八里至小池角西北四里至大池角十五里至小門礮<lb/>
臺一烽臺一四里至鴿界頭横礁三里至竹篙灣仍回<lb/>
至大菓葉十里登舟由内港駕至北山瓦硐港寄泊登<lb/>
岸四里至通梁三里至後寮二里至大北山山頂瞭望<lb/>
<pb n="KR2k0131_WYG_002-8a"/>
北為吉貝嶼姑婆嶼土地公嶼鐵砧嶼目嶼白沙仔嶼<lb/>
險礁東為灣貝嶼藍笨仔嶼鳥嶼雞膳嶼碇齒嶼欲赴<lb/>
吉貝各嶼須出吼門往北若逆流逆風未可駕駛瓦硐<lb/>
港四里至大赤嵌社南有塘汛按季輪撥千把各一員<lb/>
一里至小赤嵌三里至港仔東二里即﨑頭東南一里<lb/>
至鎮海三里至港尾二里至城前仍至瓦硐港登舟從<lb/>
吼門出洋哨巡由西嶼頭外收入内垵寄泊回媽祖宫<lb/>
澳　再媽祖宫澳開船出哨由西往南經雞籠嶼四角<lb/>
<pb n="KR2k0131_WYG_002-8b"/>
仔桶盤嶼虎井直抵八罩金雞澳入挽門汛<hi>南北風可泊五六船</hi>
按季輪撥千把各一員汛後山頂礮臺一由塘口往西<lb/>
南一里至網垵南為半砰嶼頭巾礁鐵砧嶼碀仔嶼西<lb/>
南為大嶼西北為花嶼貓嶼草嶼西北半里至甕菜堀<lb/>
北四里至花宅四里至水垵垵口北礮臺一<hi>南風時可泊船</hi>復<lb/>
回挽門汛東隔半里為將軍澳與挽門汛對峙<hi>立冬後可泊四</hi>
<hi>五船</hi>東臨海有石山名船帆嶼山頂礮臺一向北為金雞<lb/>
嶼<hi>南北風俱可泊船</hi>在將軍澳後北有馬鞍嶼由挽門登舟出<lb/>
<pb n="KR2k0131_WYG_002-9a"/>
金雞嶼口往東南至東吉西吉鋤頭精嶼至文良港駕<lb/>
回經過鎖管港豬母落水虎井嵵裏風櫃尾雞籠嶼四<lb/>
角仔回媽祖宫澳　陸巡由媽祖宫澳四里至暗澳有<lb/>
巡檢司三里至東衞五里至大城北三里至隘門仔一<lb/>
里至林頭仔垵南香爐嶼鼓架礁四里至尖山仔一里<lb/>
至文良港東鼻頭烽臺一可望陽嶼隂嶼北五里至菓<lb/>
葉仔二里至奎壁港北三里即奎壁港山西三里白灣<lb/>
坑二里至湖東二里至湖西五里至紅羅罩北三里至<lb/>
<pb n="KR2k0131_WYG_002-9b"/>
青螺仔紅羅罩半里至西溪仔南三里至太武仔西三<lb/>
里至港底北一里至東石六里至沙港頭南三里至鼎<lb/>
灣西北三里至中墩嶼潮退可通西南二里至潭邊南<lb/>
二里至港仔尾三里至蚱脚嶼二里至東衛四里至西<lb/>
衛三里至後堀潭四里至媽祖宫澳　再陸巡用大杉<lb/>
板往嵵裏後山登岸嵵裏澳口礮臺一山頂烽臺一五<lb/>
里至風櫃尾澳口礮臺一烽臺一東二里至井仔垵東<lb/>
南四里豬母落水東北二里鎖管港西北一里雞母塢<lb/>
<pb n="KR2k0131_WYG_002-10a"/>
北五里至鐵線尾八里至烏嵌五里至雙頭掛與大城<lb/>
北相對三里至菜園三里至暗澳回媽祖宫澳<hi>副將薄</hi>
<hi>有成出哨月報</hi>
　康熙辛丑兵部奏　准彭湖係臺灣咽喉𦂳要適中<lb/>
　之地移臺灣總兵駐彭湖臺灣陸路改設副將金門<lb/>
　總兵黄英奏言彭湖為臺灣之門户今將臺灣總兵<lb/>
　移改彭湖臺灣設立副將與水師彼此接應遥度形<lb/>
　勢盡善之謀無大於此臣閲地勢輕重彭湖雖稱三<lb/>
<pb n="KR2k0131_WYG_002-10b"/>
　十六島居於臺厦之中究皆一抔之土錯落彈丸除<lb/>
　媽宫八罩畧有人烟餘悉冷落荒嶼原設副將儘堪<lb/>
　防守兹臺灣南北延袤二千餘里村莊番社閭井户<lb/>
　口不下百餘萬叢山深林最易藏奸非總兵不足以<lb/>
　資彈壓况安平水師及南北路副㕘各員與臺灣副<lb/>
　將職位不相上下有事勢必各懐已見非若總兵可<lb/>
　行調度今若將總兵設在彭湖與臺灣懸隔往來船<lb/>
　隻俱候風時臺灣水陸各營倘有緊急事機不能朝<lb/>
<pb n="KR2k0131_WYG_002-11a"/>
　發夕至是彭湖固臺灣之門尸而臺灣實彭湖之腹<lb/>
　心形勢重於彭湖關係沿海各省要害請將總兵仍<lb/>
　設臺灣庶得居重馭輕之道以造海宇無疆之福提<lb/>
　督姚堂亦為陳請仍照舊制駐劄<lb/>
　安平水師額設戰船中營平字號十八號内趕繒十<lb/>
　雙篷艍六雙篷䑩二左營定字號十六號内趕繒八<lb/>
　雙篷艍八右營澄字號十八號内趕繒十雙篷艍八<lb/>
　彭湖水師額設戰船左營綏字號十八號右營寧字<lb/>
<pb n="KR2k0131_WYG_002-11b"/>
　號十八號與安平中右營同趕繒長四五丈至七八<lb/>
　丈雙篷艍長二丈至五丈設為分總巡哨之法每年<lb/>
　二三四五月為一巡期六七八月為一巡期輪撥本<lb/>
　營將備一員帶領兵船四分巡所轄洋面副將統領<lb/>
　兵船四總巡各營所轄洋面大趕繒配兵六十小趕<lb/>
　繒五十大艍四十小艍三十四巡期滿日官兵船隻<lb/>
　撤回安平水次十月至正月各船配兵一半於本轄<lb/>
　水汛巡哨淡水營舊撥左營趕繒二近又撥道標波<lb/>
<pb n="KR2k0131_WYG_002-12a"/>
　字號趕繒四又道標雙篷艍四亦歸鎮標各船三年<lb/>
　小修六年大修九年再大修十二年拆造小修自三<lb/>
　十兩至一百五六十兩大修自四十兩至二百三十<lb/>
　餘兩拆造自五十兩至三百六十兩不等<lb/>
　鳳山打狗港距鹿耳門水程三更北風盛發鹿耳門<lb/>
　港道狹隘舟不得進而打狗可揚帆直入由此登岸<lb/>
　者甚多水師把總配哨船二隻領兵防汛下淡水離<lb/>
　邑既遠奸宄易滋陸路千總領兵防汛此二處為南<lb/>
<pb n="KR2k0131_WYG_002-12b"/>
　路水陸扼要之地<lb/>
　偽鄭在臺民人往來至半線而止自歸版圖後淡水<lb/>
　等處亦從無人踪故北路營汛止大肚安設百總一<lb/>
　名領兵防守沙轆牛罵二社則為境外自海盗鄭盡<lb/>
　心脱逃部文行知夥盗供稱鄭盡心約在江浙交界<lb/>
　之盡山花鳥台州之魚山福建臺灣之淡水等處藏<lb/>
　匿維時總兵崔相國分撥千總一員領兵分防淡水<lb/>
　自後遂以為常而業戸開墾往來漸衆<lb/>
<pb n="KR2k0131_WYG_002-13a"/>
　鎮標原額兵三千三百五十名道標兵三百六十名<lb/>
　康熙六十一年提督姚堂奏　准將道標裁歸鎮標<lb/>
　安平協二千五百名彭湖協二千名南路營八百九<lb/>
　十名北路營八百九十名淡水營五百名全郡共兵<lb/>
　九千四百九十名<hi>合撥閩省將軍兵五百名共一萬</hi>六十年總督滿<lb/>
　保疏請於府治増一千名四面協䕶南路增一千名<lb/>
　以五百駐崗山前䕶本營後䕶府東並保䕶羅漢門<lb/>
　口以五百駐下淡水新園後䕶本營前查龍橋東之<lb/>
<pb n="KR2k0131_WYG_002-13b"/>
　阿猴林等處北路増一千名以五百駐斗六門後䕶<lb/>
　半線前䕶本營并查笨港海口防禦生畨以五百駐<lb/>
　半線後䕶淡水前䕶斗六門稽查鹿仔港防䕶大江<lb/>
　口再北路營去府兩日又有大河不能即時接應於<lb/>
　適中之地亦應增五百名前則協䕶府治後則稽查<lb/>
　北路横港海口堵截内山共計増兵三千五百名九<lb/>
　卿議覆匪類聚衆為亂並非兵少之故添設官兵甚<lb/>
　屬無用遂寢其議<lb/>
<pb n="KR2k0131_WYG_002-14a"/>
　癸巳九月福督范時崇題　准在臺逃亡汰革兵丁<lb/>
　不得在臺募補應於各原營挑選年力精壯有家業<lb/>
　者計有十名以上即撥百隊一名押往補額兵米鎮<lb/>
　標三營臺邑支給安平水師鳳山支給彭湖水師諸<lb/>
　羅支給<lb/>
　半線淡水兵米向皆折給半線每石連脚價至九錢<lb/>
　淡水每石連脚價至一兩五錢盡派里民邑令周鍾<lb/>
　瑄於半線建倉三間貯穀三千七百有竒淡水建倉<lb/>
<pb n="KR2k0131_WYG_002-14b"/>
　二間貯穀千餘隨便撥補就地礱給<lb/>
　偷渡來臺厦門是其總路又有自小港偷渡上船者<lb/>
　如曽厝垵白石頭大擔南山邊鎮海岐尾或由劉武<lb/>
　店至金門料羅金龜尾安海東石每乘小漁船私上<lb/>
　大船曽厝垵白石頭大擔南山邊劉武店係水師提<lb/>
　標營汛鎮海岐尾係海澄營汛料羅東石金龜尾係<lb/>
　金門鎮標營汛安海係泉州城守營汛各汛亦有文<lb/>
　員㑹同稽查余有清臺地莫若先嚴海口一疏<lb/>
<pb n="KR2k0131_WYG_002-15a"/>
　近海港口哨船可出入者只鹿耳門南路打狗港<hi>打狗</hi>
　<hi>山南岐後水中有雞心礁</hi>北路蚊港笨港淡水港小雞籠八尺門<lb/>
　其餘如鳳山大港西溪蠔港蟯港東港<hi>通淡水</hi>茄藤港<lb/>
　放䌇港<hi>冬月沙淤至夏秋溪漲船始可行</hi>大崑麓社寮港後灣仔<hi>俱瑯</hi>
　<hi>嶠地</hi>諸羅馬沙溝歐汪港布袋澳茅港尾鐵線橋鹽水<lb/>
　港井水港八掌溪猴樹港虎尾溪港海豐港二林港<lb/>
　三林港<hi>二港亦多沙線水退去口五六里</hi>鹿仔港<hi>潮長大船可至内線不能抵港外線</hi>
　<hi>水退去口十餘里不知港道不敢出入</hi>氷裏港牛罵大甲貓干吞霄房<lb/>
<pb n="KR2k0131_WYG_002-15b"/>
　裏後壟中港竹塹南嵌八里坌蛤仔爛可通杉板船<lb/>
　臺灣州仔尾西港仔灣裏鳳山喜樹港萬丹港諸羅<lb/>
　海翁堀崩山港只容䑩仔小船再鳳山岐後枋寮加<lb/>
　六堂謝必益龜壁港大繡房魚房港諸羅□仔穵象<lb/>
　領今盡淤塞惟小魚船往來耳山後大洋北有山名<lb/>
　釣魚臺可泊大船十餘崇爻之薛坡蘭可進杉板<lb/>
　沿海暗沙險礁哨船龍骨艱於駕駛即有可以開駕<lb/>
　者必俟潮水平時方可進港否則沙堅水淺終於望<lb/>
<pb n="KR2k0131_WYG_002-16a"/>
　洋港外更值風暴又無收泊之所或云當改製杉板<lb/>
　䑩仔數隻質輕底平隨波上下易於廵防隨處可以<lb/>
　收泊高知府鐸云朱逆之變士民避亂及平臺後商<lb/>
　旅貿易乘□仔等平底船在洪濤巨浪中往來如織<lb/>
　康熙壬寅五月水師營僱坐□仔出哨遭風失桅飄<lb/>
　至浙江黄巖人船卒致保全是在内港既屬相宜即<lb/>
　外洋亦可無患<lb/>
　鹿耳門礮臺今圯礮十五位中左右三營各五位以<lb/>
<pb n="KR2k0131_WYG_002-16b"/>
　木架之中有一樞隨向轉動名曰轉輪礮雍正甲辰<lb/>
　總兵林亮新修礮架上横樑前後各長四尺中實三<lb/>
　尺下横樑前後各長五尺中實三尺上下直樑各長<lb/>
　四尺樑柱各五寸四方直柱各高四尺接筍處俱裹<lb/>
　以鐡下坐板厚三寸横八尺闊七尺柱脚木九根圍<lb/>
　一尺八寸長五尺入地四尺五寸蓋以木為之如屋<lb/>
　頂式可以避風雨剥蝕兩邊用環勾牽然礮時掀下<lb/>
　極易<lb/>
<pb n="KR2k0131_WYG_002-17a"/>
　修造哨船工料大吉木<hi>八丈以上</hi>中吉木<hi>六丈以上俱杉木名</hi>浮溪<lb/>
　木<hi>松柏木</hi>高洋木<hi>即土杉木/福州出</hi>舵　碇　龍骨<hi>每丈配桅一丈二尺</hi>
　大桅<hi>趕繒長八丈二尺圍六尺五寸篷艍長五六丈圍四尺五寸</hi>頭桅<hi>趕繒長六丈圍四尺</hi>
　<hi>篷艍長四丈五尺圍三尺五寸</hi>大櫓　小櫓　大小風篷　大小桅<lb/>
　餅<hi>大木圏或十餘或數箇用套大桅便於起篷</hi>大小無底升<hi>亦木圏風篷掛於桅上用</hi>
　<hi>木圏以動之趕繒一千三百箇雙篷艍七八百箇</hi>樟樑　頭樑座　大桅座<lb/>
　　頭桅座　<hi>頭尾</hi>托浪板　斗蓋　水櫃　頭禁水<hi>鑲船</hi>
　<hi>頭木</hi>尾禁水<hi>鑲船/尾木</hi>上金<hi>尾樓邊/高起木</hi>下金<hi>在船尾水内/用以拴舵</hi>招<hi>船頂</hi>
<pb n="KR2k0131_WYG_002-17b"/>
　<hi>上招子便於頭起也</hi>撐面<hi>艙/蓋</hi>扛罩<hi>艙口直木此木自官㕔口起至大桅兠止所罩艙之撐蓋</hi>
　<hi>俱扛於此故名隔艙板木乃横木也在大桅處名含檀又曰樑頭在各艙則名堵經</hi>披枋<hi>杉木板隔</hi>
　<hi>船兩邊水</hi>笨枋<hi>船頂板在戰/棚枋之下</hi>占櫃<hi>鋪官㕔/頂蓋</hi>覆竹<hi>船兩旁所釘樟木</hi>
　車戰棚<hi>杉木板重鋪笨枋上</hi>車耳<hi>扯篷起碇/索縛於此</hi>檼仔<hi>水蛇下灣木</hi>大繚<lb/>
　極<hi>繫大繩索木</hi>灣極　直極　頭尾八字極<hi>俱樟木用以鑲船</hi>屈<lb/>
　尺極<hi>媽祖堂前兩灣樟木大趕繒用雙篷艍無</hi>畨人耳<hi>船頭/木</hi>頭含檀<hi>樹頭桅木</hi>
　大含檀<hi>樹大桅木凡船身長闊滿漢字號俱於此印烙</hi>大轉水<hi>附大含檀木</hi>含檀<lb/>
　鞋<hi>削成方木鑲含檀内</hi>木裏鞋<hi>鑲桅座/内方木</hi>轉水鞋<hi>船梢上兩邊方木</hi>車檔<lb/>
<pb n="KR2k0131_WYG_002-18a"/>
　<hi>扯篷起碇絞棍木</hi>大鹿耳<hi>夾大/桅木</hi>頭鹿耳<hi>夾頭/桅木</hi>夾車檔<hi>靠車木棍</hi>金<lb/>
　楦<hi>下金内木棍</hi>軟箸<hi>船尾中間鑲/木用以夾舵</hi>櫓椽<hi>放櫓架一作櫓牀</hi>上下秤<lb/>
　<hi>拴風篷木頭尾在上者名上秤在下者名下秤</hi>尾穿樑<hi>船尾/柱</hi>通樑<hi>艙口上木</hi>下株<lb/>
　樑<hi>船底木</hi>舵牙<hi>夾舵/木</hi>水蛇　猴楦　桅豬<hi>見/前</hi>鐵釘<hi>趕繒一千</hi>
　<hi>八百觔篷艍七百觔</hi>茅鐵<hi>四五/百觔</hi>櫆藤<hi>十/觔</hi>張篷水藤<hi>百餘/觔</hi>黄麻<hi>為繩</hi>
　<hi>索之用其名有大律索小律索篷踏索小踏索大繚母小繚母大千觔墜小千觔墜篷尾弔小篷尾弔雞</hi>
　<hi>貫流浪索之屬</hi>㯶<hi>亦為繩索之用其名有篷頭根篷尾根舵弔虎尾碇奴碇索摘尾腰邊秦出尾秦之</hi>
　<hi>屬觔二項趕繒一千數百  篷艍八九百觔</hi>篾碇索<hi>二條每條篾/三擔草四擔</hi>桐油<hi>趕繒</hi>
<pb n="KR2k0131_WYG_002-18b"/>
　<hi>一千五百觔篷艍五六百觔每油百觔配灰三百觔釘一百觔網沙一百觔</hi>網沙<hi>破魚網煉入油</hi>
　<hi>灰内用以補縫</hi>灰　草餅<hi>舂灰/用</hi>炭<hi>千二百觔至/千八百觔</hi>勒肚<hi>拴舵繩自船底</hi>
　<hi>貫於碇前縛𦂳舵乃有力水淺放鬆便可懸起</hi>杉板船　尾樓燈　金鼓各<lb/>
　一其餘顔料旗布匠役工價大修小修為數不等<lb/>
　水仔尾設有棈架地係修船之所郡守召募棈匠結<lb/>
　繩應工不償工費棈架不限數目各商船户自備㯶<lb/>
　藤及繩匠只用所䜿棈架每一繩付賃值百錢<lb/>
　臺彭各標營船初俱分派通省内地㕔員修造康熙<lb/>
<pb n="KR2k0131_WYG_002-19a"/>
　三十四年改歸通省内地州縣其尚可修整而不堪<lb/>
　駕駛者内地之員辦運工料赴臺興修迨按糧議派<lb/>
　臺屬三縣亦分修數船此非偏庇臺屬以内地各厰<lb/>
　員多力分工料俱便不煩運載可以尅期報竣後定<lb/>
　左近道府監修統計閩省船隻匀派通省道府乃將<lb/>
　臺彭九十八船内派臺灣道府各十八隻餘俱派入<lb/>
　内地既而仍歸内地修造惟未至朽爛而不堪駕駛<lb/>
　者留臺修補至康熙四十四五年間仍俱改歸臺屬<lb/>
<pb n="KR2k0131_WYG_002-19b"/>
　而派府船數倍於道然令其與福府分修議於部價<lb/>
　津貼運費外每船捐貼百五十金續交延糧㕔代修<lb/>
　其半道鎮協營㕔縣共襄厥事迨後專責知府并將<lb/>
　道船亦歸於府矣臺郡修船桅木大吉杉木等料並<lb/>
　釘鐡油麻㯶絲網沙篾片蓬葉俱非臺地所産逺購<lb/>
　福州料價運費不貲再大木附搭商船裝載往年被<lb/>
　風覆溺多案船户深畏之至樟枋厚力木在鳳諸内<lb/>
　山鳥道羊腸澗溪阻隔僱匠砍鋸僱夫肩運動輒經<lb/>
<pb n="KR2k0131_WYG_002-20a"/>
　月泥淖尤難計日且從前山厰近遭焚燬今另為搭<lb/>
　蓋尤為煩費需時况附近水沙連等社接壤生番最<lb/>
　易啟釁此辦料之難也又臺厰修艌各匠原止二三<lb/>
　十人向己不敷撥僱今經變亂或逃回内地或為賊<lb/>
　殺害見在無幾一舉大工内地僱募非易僱價較内<lb/>
　地數倍此又募工之難也每遇修船將備兵目恣意<lb/>
　苛求或將完固勒今修改或稍有損裂故行殘毁或<lb/>
　將板木藏匿致累多費工料興工時又於配定丈尺<lb/>
<pb n="KR2k0131_WYG_002-20b"/>
　將大斵小將長截短又於修整合式之工搜剔拆換<lb/>
　逼使加添又或押船赴修之兵乘夜伺隙偷竊料物<lb/>
　則是既苦辦料僱夫之難又苦弁兵之擾累所以臺<lb/>
　地船工領價貼運必賠貼兩倍而後得竣也臺守高<lb/>
　鐸申詳制府請查照往例將船身朽爛者内厰補造<lb/>
　尚堪駕駛而應修者駕赴内港興修其尚可修整而<lb/>
　不堪駕駛者留在臺灣交營興修文員仍遵例監視<lb/>
　將府莊遞年所收官租為津貼修船之資不惟節費<lb/>
<pb n="KR2k0131_WYG_002-21a"/>
　且易於集事重工務而保殘疆實於臺地有益<lb/>
　前此覆轍患在兵虛將惰而虛兵之原皆由臺地招<lb/>
　兵換名頂替蓋兵從内地抽撥逃亡事故不為申報<lb/>
　每至放餉即留餉以飽私槖即有召募强半市井亡<lb/>
　賴空名掛籍含混欺䝉則主帥大府之過也當責總<lb/>
　兵不時清釐使隨丁悉照定制空糧悉行撥補無籍<lb/>
　之人一名不得妄招到伍之兵一名不得頂替則虛<lb/>
　冒之弊可除兵既充伍而訓練尤所當亟講者撥換<lb/>
<pb n="KR2k0131_WYG_002-21b"/>
　入班即宜配明隊伍將統弁弁統隊隊統卒清查器<lb/>
　械不足者補之不精良者淬礪之按期操演各營將<lb/>
　操期并演何技勇逐月彚報務使兵與將習手與器<lb/>
　習而後可而分汛又當斟酌變通臺地遼闊大汛駐<lb/>
　兵一二百名或數十名究之官多離汛兵多聚賭有<lb/>
　汛防之名無守望之實多兵亦奚益乎防汛分作幾<lb/>
　處匀作幾班統以該汛弁目於本汛鄉莊市鎮山口<lb/>
　港隘分地劃界巡哨偵探有事則飛報本營酌量調<lb/>
<pb n="KR2k0131_WYG_002-22a"/>
　遣追捕無事則逺者一月一換近者半月一換歇班<lb/>
　之兵歸營操練更番戍守人無偏勞聲息可以時通<lb/>
　庶賣汛舊弊自此絶矣巡哨海口責之水師逺近島<lb/>
　嶼必明港澳險易叢雜交錯之區上下風濤必察灣<lb/>
　泊向背取水風候之所善其舟楫械器習其行陣擊<lb/>
　刺定其游巡往來毋潛伏内港空文申報駕駛既熟<lb/>
　乘風自易則整練平時可資備禦出師勦捕可成勁<lb/>
　旅寧有兵虛將惰之患哉<lb/>
<pb n="KR2k0131_WYG_002-22b"/>
　　習俗<lb/>
臺地民非土著逋逃之淵藪五方所雜處泉之人行乎<lb/>
泉漳之人行乎漳江浙兩粤之人行乎江浙兩粤未盡<lb/>
同風而異俗且洋販之利歸於臺灣故尚奢侈競綺麗<lb/>
重珍㫖彼此相傚即傭夫販竪不安其常由來久矣賭<lb/>
博惡業也父不禁其子兄不戒其弟挾貲登場呌號爭<lb/>
鬨始則出於典鬻繼則流於偷竊實長奸之囮也又莫<lb/>
甚於要盟豪健家兒聚少年無賴之徒指皎日以盟心<lb/>
<pb n="KR2k0131_WYG_002-23a"/>
撫白水而矢誓稱兄呼弟出妻拜母自謂古道相期不<lb/>
知往來既頻則淫酗之累作聲援既廣則囂競之患生<lb/>
若其喪不停柩婢不愆配猶為近古之風而視疎若親<lb/>
窮乏疾苦相為周恤亦荒島之善俗也<hi>諸羅雜識</hi>
　婚禮倩媒送庚帖三日内家中無事然後合婚間有<lb/>
　誤毁器物者期必改卜納采簪珥綢帛别具大餅豚<lb/>
　肩糖品之屬謂之禮盤無力者止煩親屬女眷送銀<lb/>
　簪二名曰挿簪仔及筓送聘或畨錢一百圓或八十<lb/>
<pb n="KR2k0131_WYG_002-23b"/>
　六十四十圓綾綢數十疋以至數疋禮書二函則收<lb/>
　一回一羊豕香燭彩花蔞葉各收其半禮榔雙座以<lb/>
　銀為㯽榔形每座四圓上鐫二姓合婚百年偕老八<lb/>
　字收二姓合婚一座回百年偕老一座貧家則用乾<lb/>
　㯽榔以銀飾之福壽萬字糖或百餘圓或數十圓回<lb/>
　以大餅其餘鹿筋鹿脯魚蟳肚肺糖果留三四種各<lb/>
　以稻榖麥豆置於盤内又回禮錫盆二如大椀式一<lb/>
　植石榴一株用銀石榴三四顆及銀桂花數朶纒繞<lb/>
<pb n="KR2k0131_WYG_002-24a"/>
　枝頭名曰榴桂一植蓮蕉花一株取連招貴子之義<lb/>
　土人蕉招同音此納幣之禮也親迎先期送擇日儀<lb/>
　番錢或四十圓以至十二圓名曰乞日至期不論貴<lb/>
　賤乘四人輿鳴金鼓吹彩旗前導親朋送燈少年子<lb/>
　弟分隊擎執沿途㸃放爆竹壻至女家駐轎庭中連<lb/>
　進酒食三次飲畢外弟攜籃於轎前索爆竹壻隨取<lb/>
　贈名曰舅子爆新人出㕔拜祖先次拜父母父兄把<lb/>
　酒三盞覆以手帕上轎粧奩同行豐儉不一花轎後<lb/>
<pb n="KR2k0131_WYG_002-24b"/>
　懸竹篩上畫太極八卦到門新郎擎蓋新婦頭上三<lb/>
　日廟見以次拜公姑伯叔嬸姆謂之拜茶是日外弟<lb/>
　來名曰探房午讌新婦及外弟婦之父兄請而後至<lb/>
　不輕造也四日外父母請壻及女名曰旋家外家親<lb/>
　屬壻各備䞇儀惟外弟納之飲畢壻偕新婦同歸五<lb/>
　日外家再請諸親相陪名曰會親女先往壻近午始<lb/>
　至飲畢壻回女留三日後始回冠笄或於親迎日或<lb/>
　在數日前詩禮之家女子既筓則居於房内不復外<lb/>
<pb n="KR2k0131_WYG_002-25a"/>
　出常人則無論矣<lb/>
　喪禮七日内成服五旬延僧道禮佛焚金楮名曰做<lb/>
　功果還庫錢俗謂人初生欠隂庫錢死必還之既畢<lb/>
　除靈孝子卒哭謝弔客家貧或於年餘擇日做功果<lb/>
　除靈小祥致祭如禮大祥竟有先三四月擇吉致祭<lb/>
　除服此則背禮之尤者若夫居喪朔望哭奠柩無久<lb/>
　停則又風俗之美者矣<lb/>
　生辰為紅麪食團彼此饋祝神佛誕日亦用以為獻<lb/>
<pb n="KR2k0131_WYG_002-25b"/>
　娶婦之家親友製白麫餅或二十圓或十圓及簪珥<lb/>
　肘酒為賀<lb/>
　親友自内地來具酒食相招名曰洗醎水謂泛重洋<lb/>
　而至亦猶北地洗塵之意<lb/>
　正月元旦家製紅白米糕以祀神於四五鼓時拜賀<lb/>
　親友上元節未字之女偷折人家花枝竹葉為人詬<lb/>
　詈謂異日必得佳壻平民有毁傷他家墻垣或竊豕<lb/>
　槽雞欄辱及父母亦謂一年大利街頭花燈簫鼓鎮<lb/>
<pb n="KR2k0131_WYG_002-26a"/>
　夜喧闐至廿五六日方罷十六日各市㕓競饜酒肉<lb/>
　名曰頭壓自是月以為常臘月既望踵而行之名曰<lb/>
　尾壓<lb/>
　四月八日僧衆沿門唱佛曲人贈以錢米<lb/>
　五月五日清晨然稻梗一束向室内四隅熏之用楮<lb/>
　錢送路旁名曰送蚊門楣間艾葉菖蒲兼挿禾稗一<lb/>
　莖謂可避蚊蚋榕一枝謂老而彌健彼此以西瓜肉<lb/>
　粽相饋遺祀神用諸紅色物自初五至初七好事者<lb/>
<pb n="KR2k0131_WYG_002-26b"/>
　於海口淺處用錢或布為標杉板魚船爭相奪取勝<lb/>
　者鳴鑼為得采土人亦號為鬬龍舟午時為小兒女<lb/>
　結五色縷男繫左腕女繫右腕名曰神鋉<hi>三月盡四月朔望五</hi>
　<hi>月初一至初五日各寺廟及海岸各船鳴鑼擊鼓名曰龍船鼓謂主一年旺相</hi>
　七夕呼為巧節家供織女稱為七星孃紙糊綵亭晩<lb/>
　備花粉香果酒醴三牲鴨蛋七枚飯七椀命道士祭<lb/>
　獻畢則將端陽男女所結絲縷剪斷同花粉擲於屋<lb/>
　上食螺螄以為明目黄豆煑熟洋糖拌裹及龍眼芋<lb/>
<pb n="KR2k0131_WYG_002-27a"/>
　頭相贈貽名曰結縁<lb/>
　七月十五日亦為盂蘭㑹數日前好事者醵金為首<lb/>
　延僧衆作道塲將㑹中人生年月日時辰開明縁疏<lb/>
　内陳設餅餌香櫞柚子蕉果黄棃鮮薑堆盤髙二三<lb/>
　尺并設紙牌骰子煙筒等物至夜分同羮飯施燄口<lb/>
　更有放水燈者頭家為紙燈千百晩於海邊親然之<lb/>
　頭家幾人則各手放第一盞或捐中番錢一或減半<lb/>
　置於燈内衆燈齊然沿海漁船爭相攫取得者謂一<lb/>
<pb n="KR2k0131_WYG_002-27b"/>
　年大順沿街或三五十家為一局張燈結采陳設圖<lb/>
　畫玩器鑼鼓喧雜觀者如堵二日事畢命優人演劇<lb/>
　以為樂謂之壓醮尾月盡方罷<lb/>
　中秋製月餅并筆墨紙研香囊瓶袋諸物羅列市㕓<lb/>
　設置骰子賭勝奪采負則償值<lb/>
　重陽前後競放紙鳶如内地春月是日儒生有殺犬<lb/>
　取其首以祀魁星者餘肉則生徒聚啖歡飲竟日<lb/>
　除夕前數日以各種生菜沸水泡甕中以供新歲祭<lb/>
<pb n="KR2k0131_WYG_002-28a"/>
　祀之用餘則待發變後食之名曰隔年菜<lb/>
　除夕殺黑鴨以祭神謂其壓除一歲凶事為紙虎口<lb/>
　内實以鴨血或猪血生肉於門外燒之以禳除不祥<lb/>
　衣服不衷袴露衣衫外者曰龍擺尾襪不繫帶脫落<lb/>
　足面者曰鳳㸃頭農夫輿𨽻雲履綢衫服勞任役殊<lb/>
　不雅觀也<lb/>
　交易最尚番錢紅毛所鑄銀幣也長斜無式上印番<lb/>
　字銀色低潮以内地兼金與之反多滯難用小制錢<lb/>
<pb n="KR2k0131_WYG_002-28b"/>
　外多用昔年所鑄臺廣昌南紅銅錢并明時舊錢鵞<lb/>
　眼荇葉散若流泉見行鼓鑄輪郭周好交易則棄而<lb/>
　不用亦足異矣<lb/>
　賣肉者吹角鎮日吹呼音甚凄楚冬來稻榖糖靛各<lb/>
　邑輦致郡治車音脆薄如哀如訴時與吹角若相和<lb/>
　然廣東志順德之容竒桂州黄連村吹角賣魚其北<lb/>
　水古粉龍渚馬齊村則吹角賣肉相傳黄巢屯兵其<lb/>
　地軍中為市以角聲號召不知此於何起也<lb/>
<pb n="KR2k0131_WYG_002-29a"/>
　士夫健卒喜賭博永夜讙呶呼盧之外或壓銅錢射<lb/>
　寶字以賭勝名曰壓寶又為紙牌三十六頁分文武<lb/>
　院科四項文尊閣老武尊國公院尊學士科尊狀元<lb/>
　每項九等納粟列庶吉士之上<lb/>
　鴉片煙用麻葛同鴉土切絲於銅鐺内煑成鴉片拌<lb/>
　煙另用竹筩實以㯶絲羣聚吸之索值數倍於常煙<lb/>
　專治此者名開鴉片館吸一二次後便刻不能離暖<lb/>
　氣直注丹田可竟夜不眠土人服此為導淫具肢體<lb/>
<pb n="KR2k0131_WYG_002-29b"/>
　萎縮臟腑潰出不殺身不止官弁每為嚴禁常有身<lb/>
　被逮繫猶求緩須臾再吸一筩者鴉片土出噶喇吧<lb/>
　郡中鴃舌鳥語全不可曉如劉呼澇陳呼淡莊呼曾<lb/>
　張呼丢余與吳侍御兩姓吳呼作襖黄則無音厄影<lb/>
　切更為難省<lb/>
　大武郡數處平地涌泉浸溢數里土人謂之坔水坔<lb/>
　土音濫字典中無此字亦猶大浪泵之泵字典音聘<lb/>
　土音蚌又所生少子名曰屘土音滿皆以己意譌撰<lb/>
<pb n="KR2k0131_WYG_002-30a"/>
　　　祠廟<lb/>
　　邑志載陳湄川撫軍重修文廟碑記云董子曰仁人<lb/>
　　者正其誼不謀其利明其道不計其功建廟修學正<lb/>
　　誼明道之大端應無出此者予以為不計功而未嘗<lb/>
　　無功不謀利而未嘗無利臺令未有為臺道者而子<lb/>
　　得調臺道臺道未有擢為撫軍者而子得擢偏撫莫<lb/>
　　非先聖先賢黙為相之等語聖賢大道如日月經天<lb/>
　　江河行地正不藉崇飾廟貌皈依奉法使致感應報<lb/>
<pb n="KR2k0131_WYG_002-30b"/>
　　施建學明倫所以正人心厚風俗無一語及之竟説<lb/>
　　向福田利益豈可為訓<lb/>
　　府志至聖四<lb/>
御贊後即接施琅褒章臺鳳志學校或載入祀典或見之<lb/>
　　藝文俱為失次諸羅志學校别為一卷為是<lb/>
　　湄川建紫陽祠於學官之左旁列黄勉齋陳北溪蔡<lb/>
　　九峰真西山四先生木主春秋致祭兩廂列學舍令<lb/>
　　諸生肄業撥□港官田二十八甲一分歲租一百六<lb/>
<pb n="KR2k0131_WYG_002-31a"/>
　十八石六斗以為膏脯資<lb/>
　水仙宫並祀禹王伍員屈原項羽兼列奡謂其能盪<lb/>
　舟也<hi>一作魯般</hi>廟中亭脊雕鏤人物花草備極精巧皆潮<lb/>
　州工匠為之關帝廟前殿祀帝像後殿祀帝父方巾<lb/>
　綠袍土人云與祀文宣并及啟聖同義南路長治里<lb/>
　前阿社祀五文昌梓潼關帝魁星朱衣吕祖後祀東<lb/>
　王公西王母又偽鄭時建玉皇太子廟<lb/>
　三年王船備物建醮志言之矣及問所祀何王相傳<lb/>
<pb n="KR2k0131_WYG_002-31b"/>
　唐時三十六進士為張天師用法寃死上帝勅令五<lb/>
　人巡遊天下三年一更即五瘟神飲饌器具悉為五<lb/>
　分外懸池府大王燈一盞云偽鄭陳永華臨危前數<lb/>
　日有人持柬借宅永華盛筵以待稱為池大人池呼<lb/>
　陳為角宿大人揖讓酬對如大賔永華亡土人以為<lb/>
　神故並祀焉<lb/>
　求子者為郎君會祀張仙設酒饌果餌吹竹彈絲兩<lb/>
　偶對立操土音以悦神<lb/>
<pb n="KR2k0131_WYG_002-32a"/>
　　商販<lb/>
東西洋通販諸國西洋則交趾占城暹羅下港加留吧<lb/>
東埔寨大泥舊港麻六甲啞齊彭亨柔佛丁機宜思吉<lb/>
港文郎馬神東洋則吕宋蘇禄貍里務沙瑶呐嗶嘽美<lb/>
洛居文萊雞籠淡水<hi>談薈</hi>
明給事中何楷疏臺灣在彭湖島外水路距漳泉約兩<lb/>
日夜其地廣衍髙腴可比一大縣中國版圖所不載初<lb/>
窮民至其處不過規漁獵之利己耳其後見内地兵威<lb/>
<pb n="KR2k0131_WYG_002-32b"/>
不及往往聚而為盗近則紅夷築城其中與奸民私相<lb/>
互市屹然成大聚落矣<hi>春明夢餘録</hi>
給事中傅元初疏海濵之民惟利是視走死地如騖往<lb/>
往至島外區脱之地曰臺灣者與紅毛畨為市紅毛業<lb/>
據之以為窟穴自臺灣兩日夜可至漳泉内港而吕宋<lb/>
佛郎機見我禁海亦時時私至雞籠淡水之地與奸民<lb/>
闌出者市貨其地一日可至臺灣官府即知之而不能<lb/>
禁禁之而不能絶徒使沿海將領奸民坐享洋利有禁<lb/>
<pb n="KR2k0131_WYG_002-33a"/>
洋之名未能盡禁洋之實此臣鄉之大可憂者蓋海外<lb/>
有大西洋有東洋大西洋則暹羅東埔諸國其國産蘇<lb/>
木胡椒犀角象牙諸貨東洋則吕宋其夷佛郎機也其<lb/>
國有銀山夷人鑄作銀錢獨盛中國人若往販大西洋<lb/>
則以其産物相抵若販吕宋則單得其銀錢諸夷皆好<lb/>
中國綾縀雜繒其土不蠶惟藉中國之絲到彼能織精<lb/>
好段疋服之以為華好是以湖綿百觔值銀百兩者至<lb/>
彼得價二倍而江西磁器福建糖品皆所嗜好百工技<lb/>
<pb n="KR2k0131_WYG_002-33b"/>
藝有挾一技以往者雖徒手無不得食民爭趣之永樂<lb/>
間先後招徠至紅毛番其夷名加留巴與佛郎機爭利<lb/>
不相得一心通市據在臺灣自明禁絶之而利乃盡歸<lb/>
於奸民矣<hi>同上</hi>
近以開洋互市奉㫖紅夷挾市地方官果能飭備毖防<lb/>
禁絶勾引接濟狡謀自無繇逞乃海防名飭實弛奸商<lb/>
陽禁隂縱以致釀釁滋隙至開洋應否未見確議但云<lb/>
宜吕宋不宜臺灣均屬夷地商販給引出海何法綜稽<lb/>
<pb n="KR2k0131_WYG_002-34a"/>
能使畫地遵守着詳查開禁利害博諮熟審酌妥具奏<lb/>
據泉州鄉官史繼偕張瑞圖等稱開洋有四便漳州鄉<lb/>
官林宰等稱海冦起滅不係洋禁開閉臣㑹同鄒維璉<lb/>
勘得開洋之説心心有主喙喙爭鳴大約主開而不主<lb/>
禁總之言利不能無害衣食源開則利在民洋稅復而<lb/>
閩安諸稅可免則利在商得稅三四萬以壯軍實則利<lb/>
在凖備而亦有害即撫臣所謂四可慮者是已此就利<lb/>
害言也若體民情則開不容緩臣入閩關見髙山大川<lb/>
<pb n="KR2k0131_WYG_002-34b"/>
迴旋掩映自建徂興間關千里中求三里康莊而不可<lb/>
得巖下居民各就山根溪畔開墾力食率﨑嶇墝埆即<lb/>
方正五畝一段者亦未之見過泉眼界稍寛然已望洋<lb/>
海若矣其人則林林總總肩摩踵接望開洋不啻大旱<lb/>
望雨而臣反言開之不便達情之謂何故今日開洋全<lb/>
為民計非為夷計謂開洋而貧民不再從賊則可謂開<lb/>
洋而奸民盡化為良則不可謂開洋而奸民便於勾夷<lb/>
則可謂不開而全無海氛亦不可<hi>按閩摘畧</hi>
<pb n="KR2k0131_WYG_002-35a"/>
　明莊烈時工部尚書渭南南居益巡撫福建時紅毛<lb/>
　以明月珠珊瑚樹異香火馬諸珍賄請互市公絶其<lb/>
　使焚其貢物口占一絶云明月珊瑚貴莫言番書字<lb/>
　字誑軍門牙前立下焚珠令不敢持將獻至尊授部<lb/>
　將以方畧討之繫其酋髙文律閩人立石平逺臺以<lb/>
　紀公績今嚴禁互市實苞桑之至計為國家計久遠<lb/>
　者當看前明紅毛入犯中左肆行焚刼又復勾引劉<lb/>
　香老首尾衝突海壖騷動雖竭力驅𠞰實苦不支慎<lb/>
<pb n="KR2k0131_WYG_002-35b"/>
　勿狃目前之近利而輕言互市也<lb/>
　海船多漳泉商賈貿易於漳州則載絲線漳紗剪絨<lb/>
　紙料煙布草席甎瓦小杉料鼎鐺雨傘柑柚青果橘<lb/>
　餅柿餅泉州則載磁器紙張興化則載杉板甎瓦福<lb/>
　州則載大小杉料乾筍香菰建寧則載茶回時載米<lb/>
　麥菽豆黑白糖餳番薯鹿肉售於厦門諸海口或載<lb/>
　糖靛魚翅至上海小艇撥運姑蘇行市船回則載布<lb/>
　疋紗縀枲棉凉煖㡌子牛油金腿包酒惠泉酒至浙<lb/>
<pb n="KR2k0131_WYG_002-36a"/>
　江則載綾羅棉紬縐紗湖帕絨線寧波則載棉花草<lb/>
　席至山東販賣粗細椀碟杉枋糖紙胡椒蘇木回日<lb/>
　則載白蠟紫草藥材繭紬麥豆鹽肉紅棗核桃柿餅<lb/>
　關東販賣烏茶黄茶紬縀布疋椀紙糖麯胡椒蘇木<lb/>
　回日則載藥材𤓰子松子榛子海參銀魚蟶乾海壖<lb/>
　彈丸商旅輻輳器物流通實有資於内地<lb/>
　　進貢<lb/>
康熙二十五年臺灣平設郡縣其王耀漢連氏甘勃氏<lb/>
<pb n="KR2k0131_WYG_002-36b"/>
遣陪臣賔先吧芝復奉表進貢表詞有云外邦之丸泥<lb/>
尺土乃是中國飛埃異域之勺水蹄涔原屬天家滴露<lb/>
云云貢物大珊瑚珠一串照身大鏡二面竒秀琥珀二<lb/>
十四塊哆囉絨二十五疋織金絨毯四領烏羽緞四疋<lb/>
緑倭緞一疋嗶嘰緞二十疋織金花緞五疋雜色細軟<lb/>
布文采細織布白毛裏布二百九十四疋大自鳴鐘一<lb/>
座琉璃燈一圓聚耀燭臺一懸琉璃盞異式五百八十<lb/>
一塊丁香三十擔氷片三十二觔甜肉豆䓻四甕鑲金<lb/>
<pb n="KR2k0131_WYG_002-37a"/>
小箱一隻内丁香油薔薇油檀香油桂花油各一礶葡<lb/>
萄酒二桶大象牙五隻鑲金鳥銃三十把馬銃六十把<lb/>
彩帶三十佩鑲金佩刀三十把鑲金雙利劔二十把單<lb/>
利劔六把照星月水鏡一執江河照水鏡二執雕製夾<lb/>
板二雙<hi>池北偶談</hi>
　荷蘭國最稱富饒乃遇風至臺假地於倭虎視盤踞<lb/>
　大有深心迨何斌引鄭成功襲臺力戰不克而歸見<lb/>
　我師掃盪鄭逆不覺讋服<lb/>
<pb n="KR2k0131_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　臺海使槎録卷二<lb/>
</p>
<p>
</p>
  </div>
<div>
<head>臺海使槎録卷三</head> <lb/>
    <p>
<pb n="KR2k0131_WYG_003-1a"/>
欽定四庫全書<lb/>
　臺海使槎録卷三<lb/>
　　　　　　　　　　常鎮揚通道黄叔璥撰<lb/>
　　泉　井　園　石<lb/>
　北路阿㧞泉虎尾溪源同岀水沙連經牛相觸山口<lb/>
　二水分流阿㧞泉極清虎尾溪極濁水性湍急最為<lb/>
　深澗西流二十餘里入地伏流於海<lb/>
　湯泉南路二一在下淡水社出赤山水流如湯亦無<lb/>
<pb n="KR2k0131_WYG_003-1b"/>
　定處一在大滚水山山不甚高其上瀵湧出泉而温<lb/>
　故名相去十餘里又有小滚水山脈絡相屬北路二<lb/>
　一在玉山最深處泉流氣蒸如沸一在大雞籠隔港<lb/>
　山朝山内<lb/>
　康熈辛丑我師與賊戰於鯤身正值炎歊隨地掘尺<lb/>
　餘皆甘泉<lb/>
　郡治濱海各井皆淡水微苦鹹惟傀儡山馬兵營井<lb/>
　極清冽為郡中第一泉安平城上紅毛井水高於海<lb/>
<pb n="KR2k0131_WYG_003-2a"/>
　而味亦甘彭湖居海之中井亦淡水以觀音亭副將署<lb/>
　二井為最<lb/>
　萬壽亭一泉屯兵萬餘汲取不窮今名萬軍井<lb/>
　龍目井有二南路阿猴林内竹仔寮兩井相連状如<lb/>
　龍目因名北路大雞籠山之麓下臨大海四周斥鹵<lb/>
　泉湧如珠甘冽異諸井<lb/>
　鄭氏北園去郡治五六里從海視之則直北矣故名<lb/>
　園在平壤無邱壑亭臺曲折凌峻之致丙寅臺厦道<lb/>
<pb n="KR2k0131_WYG_003-2b"/>
　周昌因其地仍其茂林深竹結亭築室為之記且繪<lb/>
　而圖之季麒光顔曰致徹有秋夜遊北園記昌於道<lb/>
　署後築小園名寓望蓋取左史畺有寓望之言麒光<lb/>
　亦有記<lb/>
　海中有□□石皆鹹鹵結成粗劣易腐或置盆盌中<lb/>
　不足充玩彭湖石完好較文石尤細可為扇器餘則<lb/>
　磨礲攻錯僅供諸畨文項之用<lb/>
　　物産<hi>百穀蟲魚</hi>　<hi>花果/鹽</hi>　<hi>竹木/硫磺</hi>　<hi>鳥獸</hi>
<pb n="KR2k0131_WYG_003-3a"/>
　三縣皆稱沃壤水土各殊臺縣俱種晩稻諸羅地廣<lb/>
　及鳳山淡水等社近水陂田可種早稻然必晩稻豐<lb/>
　稔始稱大有之年千倉萬箱不但本郡足食并可資<lb/>
　贍内地居民止知逐利肩販舟載不盡不休所以户<lb/>
　鮮蓋藏<lb/>
　正月諸邑收菜子一名油芥<hi>九十月間種</hi>碾油只供膏火<lb/>
　不可食二三兩月鳳邑收黄豆<hi>十月十一月間種</hi>下淡水八<lb/>
　社尤多諸邑收大麥小麥<hi>十月十一月間種</hi>近臺屬者二月<lb/>
<pb n="KR2k0131_WYG_003-3b"/>
　收逺處者三月收四月臺邑絲𤓰紅涼𤓰<hi>即菜𤓰</hi>甕菜<lb/>
　莧茄菜豆<hi>即豇豆</hi>熟鳳山八社水田收雙冬早稻<hi>一名安南</hi>
　<hi>蚤十月正月種</hi>民間西瓜熟<hi>正月種</hi>三邑糖廍事畢五月臺邑<lb/>
　畨檨西瓜熟鳳山瓜檨蔬果於四月間先熟五月幾<lb/>
　盡矣諸邑收早麻<hi>即芝麻正月二月間種</hi>瓜檨亦盛出臺鳳地<lb/>
　暖凡所種植先期成熟諸邑近北漸寒頗似内地所<lb/>
　出之物稍遲六月三邑刈黄麻黄棃龍眼波羅蜜棃<lb/>
　仔茇出民間種晩稻農務方興畧無閒隙諸邑收晩<lb/>
<pb n="KR2k0131_WYG_003-4a"/>
　麻畨民收稷米高粱蕎麥七月三邑靛青<hi>正月二月間種者</hi>
　薑芋檳榔浮留藤俱盛出諸邑收大頭婆早稻<hi>正二月間</hi>
　<hi>種</hi>八月諸邑再收黄豆及黒豆菉豆<hi>俱五月間種</hi>畨民收<lb/>
　薏苡九月三邑收菁子諸邑收圓粒粟<hi>一名一枝蚤</hi>園田<lb/>
　皆可栽種若早播者則於八月收十月三邑收白占<lb/>
　稻紅埔占稻白占種於田紅埔占種於園畨薯熟早<lb/>
　種者七八月先出田家食至隔年四月方盡鳳山下<lb/>
　淡水武洛糯米芋熟長二尺餘與别芋迥殊十一月<lb/>
<pb n="KR2k0131_WYG_003-4b"/>
　三邑大蔗芉蔗熟大蔗即甘蔗芉蔗<hi>一名芒蔗一名竹蔗</hi>三邑<lb/>
　農家竪廍興工碾糖鳳山採捕烏魚内山之畨不拘<lb/>
　月日捕鹿為常平埔諸社至此燒埔入山捕捉麞鹿<lb/>
　剝取鹿皮煎角為膠漬肉為脯及鹿茸筋舌等物交<lb/>
　付贌社運赴郡中鬻以完餉十二月臺鳳進貢西瓜<lb/>
　及王瓜匏茄熟南北兩路荷花盛開塗□魚出天時<lb/>
　䝉霧齊浮水面捕獲倍多臺邑土壤褊小絶少水田<lb/>
　農人多種瓜蓻麻雜植蔬豆栽蔗碾糖間種早稻以<lb/>
<pb n="KR2k0131_WYG_003-5a"/>
　佐食納糧時每於兩路糴買輸将<lb/>
　稻有秔糯秔稻種於水田者曰早占曰晩占色白種<lb/>
　於園者曰埔占色赤糯稻種於水田者曰赤秫殻色<lb/>
　赤種於園者曰禾秫粒大色白麥有大麥小麥而小<lb/>
　麥最佳稷之屬有細米黄白二種蕭壠麻豆諸社有<lb/>
　之<lb/>
　南方麥花多開於夜臺則如北地然食多亦不覺熱<lb/>
　黍米夜間開花居民多不食蕎麥種植亦少嬰兒有<lb/>
<pb n="KR2k0131_WYG_003-5b"/>
　疾每用麫少許滚湯沖服立瘥謂能解肌袪熱間有<lb/>
　為飯者<lb/>
　土壤肥沃不糞種糞則穗重而仆種植後聽其自生<lb/>
　不事耘耡惟享坐獲每畝數倍内地近年臺邑地畝<lb/>
　水衝沙壓土脈漸薄亦間用糞培養淡水以南悉為<lb/>
　潮州客莊治埤蓄洩灌溉耕耨頗盡力作田中藝稻<lb/>
　之外間種落花生俗名土豆冬月收實充衢陳列居<lb/>
　人非口嚼㯽榔即啖落花生童稚将炒熟者用紙包<lb/>
<pb n="KR2k0131_WYG_003-6a"/>
　裹鬻於街頭名落花生包<lb/>
　花不應候余壬寅仲冬按部北路至斗六門見桃花<lb/>
　方謝菜花初黄回至笨港見人擎荷花數枝及回寓<lb/>
　館榴花亦照眼癸夘二月桂正芳菲八月桃又花信<lb/>
　不可以時序限之<lb/>
　花開無節惟菊至冬乃盛開至二月蘇子瞻在海南<lb/>
　以十一月之望與客汎菊作重九有云嶺南地暖百<lb/>
　卉造作無時而菊獨後開考其理菊性介烈不與百<lb/>
<pb n="KR2k0131_WYG_003-6b"/>
　卉並盛衰也<lb/>
　班支花一作斑枝以枝上多苔文成鱗甲也較茶花<lb/>
　尤大色深黄蓓蕾堅厚結實如綿陳觀察子京云即<lb/>
　係木綿粤西花更大色紅為稍異耳<lb/>
　鷹爪蘭一名油蘭花似蘭無心香味滯膩嗅之令人<lb/>
　作惡結子如棗一叢二十餘枚攢簇如桃名鷹爪桃<lb/>
　倒垂蘭出北路内山枝屈曲如梅葉似萱短而厚不<lb/>
　著土生取一枝挂簷隂雨露所及處自能生根抽芽<lb/>
<pb n="KR2k0131_WYG_003-7a"/>
　出葉開花花似蘭色黄碧微香<lb/>
　木蘭花如粟淡黄芳似珠蘭樹本大者圍數尺名樹<lb/>
　蘭<lb/>
　水仙歳底盛開一本五六莖一莖可十餘蘂鮮芳絶<lb/>
　倫廣東市上標冩臺灣水仙花頭其實非臺産也皆<lb/>
　海舶自漳州及蘇州轉售者蘇州種不及漳州肥大<lb/>
　美人蕉花紅黄二種黄者尤芳鮮可愛四時不絶有<lb/>
　高丈餘者子堅黑或作小念珠<lb/>
<pb n="KR2k0131_WYG_003-7b"/>
　蕉有芭蕉金蕉芭蕉不結子金蕉花如蓮色紫不鮮<lb/>
　每花結子一梳名蕉果凡蕉果一枝五六層每層數<lb/>
　十枚排比而生剖食味亦甘異物志載羊角蕉子大<lb/>
　如手拇指長而鋭有似羊角者此也南方草木状蕉<lb/>
　樹子房相連累甜美亦可蜜藏臺地村舎後每廣植<lb/>
　之四時皆生藉以獲利性寒婦人産後每以蕉果少<lb/>
　許置兕口中謂能清熱<lb/>
　畨繡毬蔓生葉厚可一錢花白色底瓣似通草為之<lb/>
<pb n="KR2k0131_WYG_003-8a"/>
　心微紅而堅明亮如礬<lb/>
　畨花葉大於枇杷枝每三叉花有五瓣六瓣者外微<lb/>
　紫内白色近心漸黄香似梔子夏秋多開冬則葉落<lb/>
　但名畨花似屬統稱廣東志云貝多羅来自西洋葉<lb/>
　大而厚梵僧用以寫經花大如小酒杯六瓣瓣皆左<lb/>
　紐白色近蘂則黄有香甚縟落地數日朶朶鮮芬不<lb/>
　敗乃知此為貝多羅花也<lb/>
　畨樹大如槐枝幹離竒或似卧松結實如槐角皮紅<lb/>
<pb n="KR2k0131_WYG_003-8b"/>
　時綻裂肉白可食名曰䓶豆一名畨豆<lb/>
　曇花一枝數十蘂一蘂長七八寸花六出外紫内白<lb/>
　頗似蓮香亦有白色者摘置几案間經時畧不損壊<lb/>
　花蘂仍然開放是一異種僧家言是西方小本<lb/>
　刺桐花每枝可數十蘂一瓣包裹數鬚似剪綵為之<lb/>
　爛熳若朝霞臺郡最盛辛丑春無一開花者遂兆朱<lb/>
　一貴之亂甚竒後遂於花時占一年盛衰<lb/>
　寳相花似薔薇色白瓣較多惜不甚香<lb/>
<pb n="KR2k0131_WYG_003-9a"/>
　佛桑一名朱槿高不逾五六尺四時皆花花有深淺<lb/>
　紅淡黄各色紅則熖熖燒空尤為奪目又有名一丈<lb/>
　紅者葉與佛桑相似花單瓣状如秋葵而殷紅綽約<lb/>
　較佛桑更為照眼臺灣隨筆云照殿紅樹甚高花如<lb/>
　巨觥色紅無二意即一丈紅耶<lb/>
　茉莉最易栽植畨茉莉較大種自東埔寨來花徑寸<lb/>
　百餘瓣早晩街頭有連十餘蘂簽成一枝有連數十<lb/>
　蘂為一串買置牀榻殊有妙香<lb/>
<pb n="KR2k0131_WYG_003-9b"/>
　甘蔗叢生莖似竹内實直理有莭無枝長者六七尺<lb/>
　短者三四尺根下宻莭以漸而䟱葉如蘆而大聚頂<lb/>
　上扶䟱四垂取汁曝之數日成飴入口即消謂之石<lb/>
　蜜石蜜即白沙糖凝結作塊如石者蔗漿煎成汁後<lb/>
　攪至冷便為烏糖色赤而鬆者於蘇州發賣若糖濕<lb/>
　色黑於上海寧波鎮江諸處行銷至製白糖將蔗汁<lb/>
　煎成糖時入糖□内下用□鍋盛之半月後浸出糖<lb/>
　水名頭水次用泥土蓋□上十餘日得糖水名二水<lb/>
<pb n="KR2k0131_WYG_003-10a"/>
　再用泥土覆十餘日得糖水名三水合煎可為糖膏<lb/>
　或用釀酒每□白糖只五十餘觔地薄或糖師不得<lb/>
　其人糖非上白則不得價矣每部用十二牛日夜硤<lb/>
　蔗另四牛載蔗到部又二牛負蔗尾以飼牛一牛配<lb/>
　園四甲或三甲餘每園四甲現挿蔗二甲留空二甲<lb/>
　遞年更易栽種部中人工糖師二人火工二人<hi>煮蔗汁者</hi>
　車工二人<hi>将蔗入石車硤汁</hi>牛婆二人<hi>鞭牛/硤蔗</hi>剝蔗七人<hi>園中砍蔗</hi>
　<hi>去尾去籜</hi>採蔗尾一人<hi>採以/飼牛</hi>看牛一人<hi>看守各牛</hi>工價逐月六<lb/>
<pb n="KR2k0131_WYG_003-10b"/>
　七十金<lb/>
　唐大厯中鄒和尚始教民黄氏造蔗霜法其器用有<lb/>
　蔗削蔗鎌蔗凳蔗碾抬牀榨斗漆甕之屬今蔗車兩<lb/>
　石矗立状若雙碾夾取其汁想即蔗碾遺製酒有蔗<lb/>
　漿用餳汁釀成與荔子酒俱味極甘北路有用棃仔<lb/>
　爰釀酒者又在蔗漿荔子之下<lb/>
　畨薯二種而色白者是舊種圓而黄赤者得自文來國未<lb/>
　知孰是余見有大可尺圍形似南𤓰者土人亦不經見也<lb/>
<pb n="KR2k0131_WYG_003-11a"/>
　芋有二種紅者呼為㯽榔紅白次之熟較内地亦蚤<lb/>
　六月初旬即可食多食滯氣不似内地滑潤南路畨<lb/>
　子芋一名糯米芋有重十餘觔者味佳<lb/>
　棗子㯽榔即廣東雞心粤人俟成熟取子而食臺人於<lb/>
　未熟食其青皮細嚼麻縷相屬即大腹皮也中心水少<lb/>
　許尚未成粒間有大者剖視其實與雞心無二或云粤<lb/>
　人食子臺人食皮一色青者為雄黑臍者為雌雄者味<lb/>
　厚雌者味薄顆向上長者尤貴蠣房灰用孩兒茶或柑<lb/>
<pb n="KR2k0131_WYG_003-11b"/>
　仔蜜染紅合浮留藤食之按范石湖集云頃在嶠南人<lb/>
　好食㯽榔合蠣灰扶留藤一名蔞藤食之輒昏已而醒快<lb/>
　三物合和唾如膿血可厭蔞藤一作浮留藤土人誤作<lb/>
　為荖字釋無荖字臺地多瘴三邑園中多種㯽榔新港<lb/>
　蕭壠麻豆目加溜灣最多尤佳七月漸次成熟至來年三<lb/>
　四月則繼用鳳邑瑯嶠畨社之㯽榔乾<lb/>
　種㯽榔必種椰有椰則㯽榔結實必繁椰樹葉少林<lb/>
　髙椰子外裹粗皮如㯶片内結堅殻剖之白膚盈寸<lb/>
<pb n="KR2k0131_WYG_003-12a"/>
　極甘脆清漿可一椀名椰酒東坡詩美酒生林不待<lb/>
　儀此也廣東志椰心色白而甘在酒中大小不一凡<lb/>
　揀椰子以手揺之聽水聲清亮則心大而甜其肉厚<lb/>
　水聲濁則否蓋椰心以水而養無水則無心徃徃而<lb/>
　是又有椰油可佐膏火或云用火炙椰其油自出療<lb/>
　齒痛凍瘡極效<lb/>
　臺地夏無他果惟畨檨蕉子黄棃視為珍品春夏有<lb/>
　菩提果一名香果芳馨極似玫瑰果當以此為第一<lb/>
<pb n="KR2k0131_WYG_003-12b"/>
　土人酷嗜棃仔茇一名畨石榴肩挑擔負一錢可五<lb/>
　六枚臭味觸人品斯下矣臺灣隨筆云象齒有實可<lb/>
　食不知何物<lb/>
　檨三種香檨木檨肉檨香檨差大味香不可多得所<lb/>
　食者木檨肉檨曬乾用糖拌蒸亦可久藏臺人多以<lb/>
　鮮檨代蔬用豆油或鹽同食北路自半線以上則絶<lb/>
　無矣字釋無檨字色味似杏或是畨杏誤作檨檨實<lb/>
　大如豬腰子葉尖長居易録作畨蒜五月熟大如頻<lb/>
<pb n="KR2k0131_WYG_003-13a"/>
　婆味甘香多津液樹大而葉圓非是波羅蜜一名優<lb/>
　鉢曇廣東志南海廟中舊有東西二株高三四丈葉<lb/>
　如頻婆而光潤蕭梁時西域逹奚司空所植他所有<lb/>
　皆從此分種生五六年至徑尺削去其杪以銀鍼釘<lb/>
　腰即結實成實乃花然常不作花故佛氏以優鉢曇<lb/>
　花為難得每樹多至數十實自根而幹而枝條皆有<lb/>
　實纍纍疣贅若不實則以刀砍樹皮有白乳湧出凝<lb/>
　而不流則實一砍一實十砍十實故一名刀生果熟<lb/>
<pb n="KR2k0131_WYG_003-13b"/>
　以盛夏大如斗重至三四十觔皮厚有軟刺礧砢如<lb/>
　佛頭旋螺肉含純瓤間疊如橘柚囊氣甚芳郁有乾<lb/>
　濕苞之分乾苞者液不濡膩味尤甜每實有核數百<lb/>
　枚大如棗仁如栗黄煼熟可食能補中益氣悦顔色<lb/>
　志云色緑似如來頂液粘如漆是已其子却似橡實<lb/>
　每一子為一房熟而食之味似百合子不可生食瓤<lb/>
　可生食亦不甚甘美終不似橘柚味佳也土人用波<lb/>
　羅蜜子煨肉黄棃煮肺亦海外竒製<lb/>
<pb n="KR2k0131_WYG_003-14a"/>
　粤西以波羅蜜為天波羅黄棃為地波羅居易録謂<lb/>
　黄棃曰黄來<hi>去聲</hi>八月熟長可尺許味尤甘香其樹類<lb/>
　蕉實生節間按黄棃長止五六寸草本叢生根下葉<lb/>
　似萱兩邊如鋸齒頂上葉小攅簇如雞帚謂其樹類<lb/>
　蕉非也<lb/>
　龍眼顆小味薄六七月熟荔枝皆自内地來藍總戎<lb/>
　廷珍每貽漳州状元紅紫綃玉膚甘如醴酪每以海<lb/>
　上風阻不得日食三百殊為憾事<lb/>
<pb n="KR2k0131_WYG_003-14b"/>
　香櫞初夏即熟長似木𤓰上下微尖拌蠟匀檀較軟<lb/>
　羅圓皺稍遜矣<lb/>
　木瓜樹幹亭亭色青如桐每一枝一葉葉似萆麻大<lb/>
　者尺餘花白色生杈椏間瓜凡五稜無香味居民用<lb/>
　鹽漬以充蔬諸羅志謂毛詩投我以木瓜即此殊非<lb/>
　按果譜木瓜一名楙一名鐵脚棃樹叢枝葉花俱如<lb/>
　鐵脚海棠葉光而厚春末花開紅色微白實如小瓜<lb/>
　或似棃稍長色黄如著粉津潤不水者為木瓜此地<lb/>
<pb n="KR2k0131_WYG_003-15a"/>
　所産與内地木瓜絶不類豈可以稱謂偶同遂妄為<lb/>
　引據乎<lb/>
鳯山縣有薑名三保薑相傳明初三保太監所植可療<lb/>
百病<hi>香祖筆記</hi>
楠生深山中裂土而出全體悉具蓋與竹筍相同兩葉<lb/>
始蘖已大十圍歳久則堅終不加大<hi>稗海紀遊</hi>
　大松生水沙連合抱成林生畨所居莫敢採伐相傳<lb/>
　山後崇爻黑沙晃諸山有松有杉有梅<lb/>
<pb n="KR2k0131_WYG_003-15b"/>
　蕭朗木大者數圍性極堅重入土千年不朽然在深<lb/>
　山中野畨盤踞人不能取洪水漂出偽鄭取以為棺<lb/>
　實美材也<lb/>
　南路打狗山有香木色類沉香味較檀尤烈不名何<lb/>
　香土人亦不知貴傳説昔年有蘇州客商能辨之載<lb/>
　數十擔去後有官某作為香杖今所存者零星碎木<lb/>
　見為扇器者<lb/>
　娑羅樹中空四圍摺疊成圓形尤異花紋糾結盤屈<lb/>
<pb n="KR2k0131_WYG_003-16a"/>
　如古木状用貯管城因其材也<lb/>
　水沙連茶在深山中衆木蔽虧霧露濛宻晨曦晩照<lb/>
　總不能及色緑如松蘿性極寒療熱症最效每年通<lb/>
　事於各畨議明入山焙製<lb/>
　内山林木叢雜多不可辨樵子採伐鬻於市每多堅<lb/>
　質紫色竈煙間有香氣拂拂若為器物必係精良徒<lb/>
　供爨下之用實可惜倘得匠氏區别則異材不致終<lb/>
　老無聞斯亦山木之幸也<lb/>
<pb n="KR2k0131_WYG_003-16b"/>
　木有交標可為樑柱九荆小而不高茒屋用以為柱<lb/>
　入土不朽又有白樹色白可以為器此皆内地所無<lb/>
　者<lb/>
　竹亦可為器用但質薄劣蛀蟲易生不能經久遍處<lb/>
　皆竹數十竿為一叢逺望若栁絶無蕭疎之致生筍<lb/>
　不出叢外皆不堪食夏月街市亦有煮熟肩賣者味<lb/>
　酸苦難以充庖諸羅志謂竹塹岸裏之筀竹筍味甚<lb/>
　佳<lb/>
<pb n="KR2k0131_WYG_003-17a"/>
　觀音竹枝弱葉小蓻植盆中亦可供玩一名鳳尾竹<lb/>
　志載佛眼竹金絲竹俱未見<lb/>
　江南竹亦名南竹魚港籬落每用之<lb/>
　築室一椽一木一瓦一石向皆取給内地以此處沙<lb/>
　土不可以陶蓋瓦級甎竹木不勝棟楹榱桷康熙壬<lb/>
　寅巡厯南北兩路窑亦錯列殆不足供全郡之需小<lb/>
　民草寮以竹為柱上覆以茅用土塗附傾盆疾雨沙<lb/>
　土漂流捲地狂飈棟桷摧折且經年之竹蠧已蛀盡<lb/>
<pb n="KR2k0131_WYG_003-17b"/>
　烏能久支耶<lb/>
　藤最多盤旋里餘可為碇索可縛茅屋嫩者合㯽榔<lb/>
　食之海風藤治拘攣風濕極效葵藤縛器用之又茭<lb/>
　藤生海濵水中内山有此大可合抱不適於用<lb/>
　隆冬木葉不脱惟佛桑畨花落葉至春敷榮餘於春<lb/>
　日生新葉逐漸舊葉脱去青林暗換紅蘂續開亦見<lb/>
　大造宻移之妙<lb/>
　志載藥品有内地所不經見者如斑節草桕菰菻荼<lb/>
<pb n="KR2k0131_WYG_003-18a"/>
　菰穿山龍草土木瓜風藤水燭亦有志所不載者如<lb/>
　金鎻匙治疳含鈴草茶匙黄虎咬黄龍鱗草四時春<lb/>
　馬蹄香<hi>一名一枝香</hi>金劍草磱碡草龍舌黄羊耳草治黄<lb/>
　薑蔚子黄金子龍船花正埔薑魚簽草苦麻草雞骨<lb/>
　黄去風解熱烏甜葉<hi>一名對靣烏</hi>止血桕仔草半天飛涼<lb/>
　血雞卵藤宜梧草萬年薯撮鼻草治瘋鴨嘴黄<hi>一名定經</hi>
　<hi>草</hi>調經千里光治目龍芽草竹仔草天青菜大楓草<lb/>
　三艾刀鯽魚膽草牛頓草山苦瓜牛角刺山葛藤頗<lb/>
<pb n="KR2k0131_WYG_003-18b"/>
　仔葉山麻草千日青山四英馬鞍草過江龍㯽包藤<lb/>
　豬母菜羊角豆姑婆草療毒白埔薑止痛蔡板草<hi>一名</hi>
　<hi>九層塔</hi>珠仔草金不換草山蜈蚣小營䓶山茄報碎米<lb/>
　黄治跌打損傷萬年松治腹痛鹿肚草治噎嗝赤血<lb/>
　草醎酸草茄冬葉貓公刺山尾蝶天仙茄遍地錦炮<lb/>
　仔草治咽喉葉下紅<hi>一名馬蹄黄一名消息草</hi>山埔銀鹿角英地<lb/>
　掃草午時草䑕尾黄真珠黄山東枋白花草龍樹草<lb/>
　治疔毒龍吐珠虎婆刺漫桃花千里急鐵馬鞭山芙<lb/>
<pb n="KR2k0131_WYG_003-19a"/>
　蓉倒地柃和尚藤金絲五爪龍雞柔草𤓰子草荔枝<lb/>
　草田烏草雞角刺束血草毛将軍田薯草五宅茄羊<lb/>
　相卓不求人虱鬢草鐃鈸草馬鞍藤鱟殻刺治癰山<lb/>
　素英治疥蚶殻草治痧蠅翅草治虚脹苦仔草治痘<lb/>
　水鏡草治痔漏三脚虎草三脚鼈草咬人狗虎尾侖<lb/>
　治瘰癧茅根草無根草通淋利水䓶行草治瘍黎璧<lb/>
　草治臁瘡蒲鹽草治蛇傷蔦松葉過溝菜冷飯藤山<lb/>
　荖葉蟲草治潰爛豬腰草治隂症有異名者苧麻根<lb/>
<pb n="KR2k0131_WYG_003-19b"/>
　名山桔梖柑核名仙柑子山藥名淮山木槿名水錦<lb/>
　土茯苓名山尾薯木賊名接骨筒<lb/>
　白鳩每當風雨舞翅盤旋霜衣雪襟可為近玩或呼<lb/>
　為洋鴿云自嘠喇吧來者初開臺時一雙不下二十<lb/>
　金近飼養将雛者多價不及十分之一<lb/>
　海八哥黑身紅頂緑足一名田雞烏鬚鷙鳥也能搏<lb/>
　擊羽族尾長黑色時集於田間牛背上聞有鳥名彩<lb/>
　囊似雞而小頂上有五彩囊五鳴雞大如鵪鶉項白<lb/>
<pb n="KR2k0131_WYG_003-20a"/>
　每漏下一鼓則一鳴雷舞蒼赤色聞雷即舞未見<lb/>
　白八哥白畫眉亦未見或云鹽水港統領埤加冬樹<lb/>
　大數圍其上每年生白八哥相近居民伺其将雛攫<lb/>
　而飼之<lb/>
　畨鴨大如鵞足微短兩頰紅如雞冠雄者色更赤畜<lb/>
　之常飛去人每載入内地然褷褷唼唼無足充玩<lb/>
　山無虎故鹿最繁昔年近山皆為土畨鹿場今則漢<lb/>
　人墾種極目良田遂多於内山捕獵角尾單弱絶不<lb/>
<pb n="KR2k0131_WYG_003-20b"/>
　似闗東之濯濯角百對只可煎膠二十餘觔鹿雖多<lb/>
　街市求一臠不得冬春時社畨截成方塊重可觔餘<lb/>
　皆用鹽漬運致府治色黑味變不堪下箸而值亦不<lb/>
　輕<lb/>
福州東島視彭湖為近内惟産鹿千百為羣島人捕得<lb/>
取其腸胃連糞食之以為至美其全體則鬻之福州人<lb/>
今所鬻鹿脯鹿筋皆東島物也<hi>玉堂薈記</hi>
鹿以角紀年凡角一岐為一年猶馬紀歳以齒也畨人<lb/>
<pb n="KR2k0131_WYG_003-21a"/>
射鹿為生未見七岐以上者向謂鹿仙獸多壽又謂五<lb/>
百歳而白千歳而𤣥特妄言可竹塹畨射得小鹿通體<lb/>
純白角才兩岐要不過偶然毛色之異書固未足盡信<lb/>
也<hi>畨境補逸</hi>
臺灣多野牛千百為羣欲取之先置木城四面一面為<lb/>
門驅之急則皆入入即扄閉而饑餓之然後徐施羈靮<lb/>
豢之芻豆與家牛無異矣<hi>居易録</hi>
　按木城應作木柵飼蔗葉非芻豆也<lb/>
<pb n="KR2k0131_WYG_003-21b"/>
　馬小而力弱異於内地内山有山馬<lb/>
　水沙連紅頭嶼出黄羊有鬻其皮以為褥者<lb/>
　山鼠土人捕獲以蔗梗填腹去毛炙黄合豬肉煮食<lb/>
　又山貓取其毛以束筆微短而軟鄉間亦有捕蟬紙<lb/>
　裹煨熟以下酒者<lb/>
魚二種志所未録一曰新婦啼状本鮮肥熟則拳縮意<lb/>
取新婦踧踖也一曰飛藉魚疑是沙燕所化兩翼尚存<lb/>
漁人伺夜深時懸燈以待乃結陣飛入舟中甚至舟力<lb/>
<pb n="KR2k0131_WYG_003-22a"/>
不勝滅燈以避　鯊魚胎生市得一魚可四五觔用佐<lb/>
午炊庖人剖腹一小魚從中躍出更得五六頭投水中<lb/>
皆遊去<hi>赤嵌集</hi>
　鯊類不一龍文鯊雙髻鯊志言之矣外此有烏翅鯊<lb/>
　身圓翅尾黑色鋸仔鯊齒長似鋸鳥鯊口濶大者類<lb/>
　百觔能食人虎鯊頭斑如虎齒迅利噬人手足立斷<lb/>
　圓頭鯊亦食人鼠□鯊皮白齒如梳蛤□鯊口濶尾<lb/>
　尖油鯊身圓而長尾似蝦尾泥鰍鯊口尖青鯊身青<lb/>
<pb n="KR2k0131_WYG_003-22b"/>
　色扁鯊身扁尾小乞食鯊皮可飾刀鞘狗纒鯊身長<lb/>
　尾尖狗鯊頭大上有烏赤㸃離水終日不死<lb/>
　魴有錦魴身圓有花㸃大者三四百觔皮生沙石尾<lb/>
　長數尺骨弱肉粗黄魴身圓黄色泥魴皮黒掃箒魴<lb/>
　尾如箒烏燕魴頭身翅俱似燕肉黑四開魴頭似燕<lb/>
　肉赤鬼角燕魴頭有軟角水沉魴淡紅色身扁頭尖<lb/>
　海翁魚有言如小山草木生之樵者誤登其背須臾<lb/>
　轉徙不知所之此無可攷志云後壠畨社有脊骨一<lb/>
<pb n="KR2k0131_WYG_003-23a"/>
　節高可五六尺兩人合抱未滿其圍漁人云大者約<lb/>
　三四千觔小者亦千餘觔皮生沙石刀箭不入有自<lb/>
　僵者人從口中入割取其油以代膏火肉粗不可食<lb/>
　口中噴涎常自為吞吐有遺於海邊者黒色淺黄色<lb/>
　不等或云即龍涎畨每取之以賈利真贗亦莫辨也<lb/>
　志載諸魚已詳又有金精魚花㸃細鱗三牙魚或赤<lb/>
　或白有三齒田鴿魚體圓兩鬚極長梳齒魚黑色花<lb/>
　㸃齒如梳魚肚食之立死泥鱠魚黑色口闊大者五<lb/>
<pb n="KR2k0131_WYG_003-23b"/>
　六十觔珠鱠魚黑色身有紅白㸃小鱠魚黑色小波<lb/>
　浪魚青身小尾歸秉魚身扁肉澁赤海魚紅色刣額<lb/>
　魚金鱗頭内有石子一枚鱤魚口邉有兩大刺牛尾<lb/>
　魚状似牛尾泥龍魚身長有暗刺青箭魚色青口尖<lb/>
　行如箭交網魚色烏赤二種牛牯䱀頭濶皮青金梭<lb/>
　魚金鱗身軟竹梭魚口尖身長飛烏魚色青有翅能<lb/>
　飛咬網狗黑色歪口無分左右海鱱魚頭大皮黑含<lb/>
　西魚身扁色白有刺圭糍魚色黑唇厚遍身苦魚身<lb/>
<pb n="KR2k0131_WYG_003-24a"/>
　有花㸃安米魚細鱗有赤有白旗魚色黑大者六七<lb/>
　百觔小者百餘觔背翅如旗鼻頭一刺長二三尺極<lb/>
　堅利水面敺魚如飛船為所刺即不能脱身一轉動<lb/>
　船立沉蜈魚俗呼海竪頭似豬大則千餘觔小亦五<lb/>
　六百觔常於水面躍起高丈餘噴水如雪漁人見之<lb/>
　即避又海和尚色赤頭身似人形四翅無鱗海狗頭<lb/>
　似狗尾尖四翅海馬状似馬頸有騣亦四翅漁人網<lb/>
　獲均為不祥<lb/>
<pb n="KR2k0131_WYG_003-24b"/>
　土人呼蠣房為蠔呼車螯為蟯<lb/>
　蟹螯生毛者無毛者為蟳有翠蟹蔚然深藍大不盈<lb/>
　掌巨者螯長六七寸殻有斑文呼曰青脚䘂有虎蟳<lb/>
　閩小紀云質粗味劣無足取殻極類門户上所繪虎<lb/>
　頭色亦殷紅斑駁人有鑲為酒器者冬來生子充盈<lb/>
　臍外<lb/>
　石蟳赤色沙鑚蟹色黄遍身有刺遇人即伏沙底沙<lb/>
　馬蟹色赤走甚疾大脚仙蟹身小一螯大一螯小色<lb/>
<pb n="KR2k0131_WYG_003-25a"/>
　有赤白虎獅蟹遍身紅㸃青蚶蟹青白色兩螯大金<lb/>
　錢蟹身扁赤黑色<lb/>
　䵶鼊龜屬卵生状似鼈四足漫胡無指爪大者百餘<lb/>
　觔小者數十觔常從海岸赴山凹鑚孔伏卵人伺其<lb/>
　來時尾而逐之行甚疾衆并力反其背則不能動矣<lb/>
　剝割時兩目淚下嗜者謂味同牛肉值亦相等甲可<lb/>
　亂瑇瑁亦以飾物但薄而色淺不任作器市販鹿膠<lb/>
　每以其板殻與鹿角骨同煎南路龜璧港以此名今<lb/>
<pb n="KR2k0131_WYG_003-25b"/>
　寫訛劉欣期交州記作蚼<graphic n="KR2576" url="https://raw.githubusercontent.com/kanripo/KR-Gaiji/master/images/KR2576.png" mimeType="image/png"/>
　文蛤味極鮮美徃年絶少惟癸夘春夏魚市不絶西<lb/>
　溪叢話蛤蜊文蛤皆一潮生一暈博物志云東海有<lb/>
　蛤鳥常食之殻在海岸潮水徃來碏薄潔白如雪入<lb/>
　藥最精徃在大擔僧寺見海邊蛤殻各種竒異有競<lb/>
　為携取者<lb/>
　龍蝦昻首奮角如畫龍状甲硬如蟹殻鬚長二尺餘<lb/>
　鉗六七寸上有芒刺尾下子纍纍相屬又有九節蝦<lb/>
<pb n="KR2k0131_WYG_003-26a"/>
　海龍産彭湖冬日雙躍海灘漁人獲之號為珍物首<lb/>
　尾似龍無爪牙長不徑尺或云入藥功倍海馬<lb/>
　海蒜一名海腎殻類蛤肉垂三寸餘白色上有黑㸃<lb/>
　形状甚劣食之多患腹瀉<lb/>
　傳説北路有巨蛇可以吞鹿名鈎蛇能以尾取物<lb/>
　余始來此坐簷下有聲如雀郤不見有飛鳥後迺知<lb/>
　為蜥蜴鳴也林僉事麟焻使琉球竹枝詞靜聽盤窗<lb/>
　蜥蜴聲其自注云蜥蜴能鳴聲如麻雀海外蜥蜴俱<lb/>
<pb n="KR2k0131_WYG_003-26b"/>
　能鳴耳<lb/>
　海舟夜眠潛伏艙内尚喜無蚊臺地四時皆受其害<lb/>
　更有不見不聞而為所刺愈<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>掻則愈癢閩小紀云<lb/>
　閩地有小蟲若微塵視之不見刺人較蚊蚋尤甚宻<lb/>
　帷亦不能間之名沒子<lb/>
　四時堦砌蛩鳴不絶蟬於二月即噪樹間聽蟲鳴以<lb/>
　占候未可與此地律也<lb/>
　蜈蚣腹下有光夜間青熒閃爍如螢毒氣如琉磺以<lb/>
<pb n="KR2k0131_WYG_003-27a"/>
　足踏之光熠耀不絶<lb/>
　南州異物志寄居之蟲如螺而有脚形如蜘蛛本無<lb/>
　殻入空螺殻中戴以行觸之縮足如螺閉户火炙之<lb/>
　乃出走異苑謂鸚鵡螺常脱殻而朝遊出則有蟲如<lb/>
　蜘蛛入其殻中戴以行夕返則此蟲出庾闡所云鸚<lb/>
　鵡外遊寄居負殻者也臺地呼寄生<lb/>
　各省鹽或煎或曬臺地止於海岸曬鹽府鹽埕二千<lb/>
　七百四十三格臺邑鹽埕一千四百二十一格鳳邑<lb/>
<pb n="KR2k0131_WYG_003-27b"/>
　鹽埕一千三百二十一格每格廣狹不一計丈定課<lb/>
　每丈徵銀四錢九分諸邑無鹽埕南社冬日海岸水<lb/>
　浸浮沙凝而為鹽掃取食之不須煎曬所産不多漬<lb/>
　物易壊崇爻山有鹹水泉畨編竹為鑊内外塗以泥<lb/>
　取其水煎之成鹽<lb/>
余以採硫居臺郡為購布油糖鑄大鑊治刀斧鋤杓規<lb/>
大小木桶製秤尺斗斛布以給畨人易硫土油與大鑊<lb/>
所以煉硫糖給工匠頻飲頻浴體以避硫毒鋤平土築<lb/>
<pb n="KR2k0131_WYG_003-28a"/>
基刀斧伐薪薙草杓出硫於鑊小桶凝硫大桶貯水秤<lb/>
尺斗斛以衡量諸物又購脱粟鹽豉筐釜椀箸等率為<lb/>
百人具計費千金余乘笨車行十八日至後壠社越三<lb/>
日至淡水港口中流有雞心礁海舶畏之淺深莫定余<lb/>
停車欲渡有飛蝱億萬如急雨驟至衣不能蔽又五日<lb/>
至肩脰門為茅廬二十間給衆番布七尺易土一筐約<lb/>
二百七八十觔土黄黑不一色質沉重有光芒撚之颯<lb/>
颯有聲者佳煉法槌碎如粉曝乾鑊中先入油十餘觔<lb/>
<pb n="KR2k0131_WYG_003-28b"/>
徐入乾土以大竹為十字架兩人各持一端攪之土中<lb/>
硫得油自出頻頻加土加油至於滿鑊約入土八九百<lb/>
觔油則視土之優劣為多寡油過不及皆能損硫土既<lb/>
優用油適當一鑊可得淨硫四五百觔否或一二百觔<lb/>
下則數十觔闗鍵在油而工人視火候亦有微權也余<lb/>
問畨人硫土所産指茅廬後山麓間明日坐莽葛縁溪<lb/>
入溪盡為南北社呼社人為導東行半里茅棘高丈餘<lb/>
兩手排之側身而入草下一逕僅容蛇伏約行二三里<lb/>
<pb n="KR2k0131_WYG_003-29a"/>
渉兩小溪復入深林中越峻坡五六值大溪溪廣四五<lb/>
丈水石皆藍靛色導人謂此水源出硫穴下是沸泉也<lb/>
余以指試之熱甚扶杖躡巉石度更進二三里林木忽<lb/>
斷始見前山又陟一小巔覺履底漸熱草色萎黄望前<lb/>
山半麓白氣縷縷如山雲乍吐揺曵青嶂間導人指曰<lb/>
是硫穴也風至硫氣甚惡更進半里草木不生地熱如<lb/>
炙左右兩山多巨石剝蝕如粉白氣五十餘道皆從地<lb/>
底騰激而出沸珠噴濺出地尺許余即穴旁視之聞怒<lb/>
<pb n="KR2k0131_WYG_003-29b"/>
雷震蕩地底而驚濤與鼎沸聲間之地復岌岌欲動令<lb/>
人心悸周廣百畝間實一大沸鑊蓋上所賴以不䧟者<lb/>
熱氣鼓之耳右旁巨石間一穴獨火即石上俯瞰之毒<lb/>
熖撲人目不能視觸腦欲裂急退百歩乃止左旁一溪<lb/>
聲如倒峽即沸泉所出源也還就深林小憇循舊路返<lb/>
衣染硫氣累日不散又有不用煎熬自然成磺者色黄<lb/>
如蜜蠟名曰磺花<hi>海外紀畧</hi>
　臺海使槎録卷三<lb/>
</p>
<p>
</p>
  </div>
<div>
<head>臺海使槎録卷四</head> <lb/>
    <p>
<pb n="KR2k0131_WYG_004-1a"/>
欽定四庫全書<lb/>
　臺海使槎録卷四<lb/>
　　　　　　　　　　常鎮揚通道黄叔璥撰<lb/>
　　雜著<lb/>
　郡縣志藝文榆林髙拱乾臺灣賦率藉中土景物渲<lb/>
　染似不足以形容無錫季麒光所著客問獨不作泛<lb/>
　設語頗極臺地山川物産之勝諸志畧而不載節録<lb/>
　數則於左一曰僭號承天東寧錫字乾坤東港華嚴<lb/>
<pb n="KR2k0131_WYG_004-1b"/>
　南島近接彭湖遥分哈喇荷蘭起之琉球倚之北憑<lb/>
　甌閩西距交廣屬揚州之分𨽻女虛之躔外環大海<lb/>
　雲漲煙平内阻重山沙迷霧列中有平原可耕可牧<lb/>
　滃水長連崑流交峙吕宋之估颿時集日本之夷舶<lb/>
　常通南澳銅山風檣可接海壇東埔飛葦直達蛟龍<lb/>
　蜃虺兕豕鯨鯢隱隱沄沄沆沆莽莽遏雲怒風轟雷<lb/>
　遁雨固海山之僻壤亦宇宙之奥區二曰木崗大崗<lb/>
　以分南北前嶺後嶺以界東西鹿耳當海外之咽喉<lb/>
<pb n="KR2k0131_WYG_004-2a"/>
　半線為内山之鎖鑰鳳山則葱鬱𢎞開猴悶則離竒<lb/>
　盤結赤山烏山上港中港鉤嬰橕突攫搏呷呀至若<lb/>
　斗六門攀縁鳥道傀儡山曲折羊腸觀音志如來之<lb/>
　勝蹟鬼仔實魑魅之淵藪萆目瑯嶠迤南巨嶂雞籠<lb/>
　竹塹極北重關竒嶺之雪峰萬仭南日之煙嶂千尋<lb/>
　大武壟大傑巔小琉球小雙寮皆疊岫參差連崗撼<lb/>
　戞阿猴林障蔽頑番哆囉嘓交蟠逺社龜佛龜崙雙<lb/>
　標天半貓羅貓霧接峙雲中圭心石門崩山後壠重<lb/>
<pb n="KR2k0131_WYG_004-2b"/>
　洋底柱攫浪搏潮覷關蹀户當者失據三曰東寧之<lb/>
　地惟水是衛淡水江北注之津梁濁水溪南來之門<lb/>
　户鹿耳門衝突海口大線頭高據沙洋雞籠城下颿<lb/>
　指閩安琉球社外舟通吕宋至如北線尾中樓仔夜<lb/>
　静潮平海翁窟歐汪溪春明浪秀蚊港笨港新港後<lb/>
　港竹滬三林或依山回沍冒没騰流或聚石奔衝昻<lb/>
　澎涌溢千里雷馳萬潮煙洶七鯤身毗連環䕶三茅<lb/>
　港匯聚澄泓路分東渡西渡洋别大鄉小鄉鯽魚潭<lb/>
<pb n="KR2k0131_WYG_004-3a"/>
　打狗澳漁舟雲集洲仔尾瀬口港鹽格星屯扼其險<lb/>
　可以制患資其利可以裕民四曰鹿之生也或斑而<lb/>
　文或黧而黝忽散忽聚乍往乍來於是弓矢殪之鏢<lb/>
　槊搦之罟穽伏之鉛礮擊之肉堪調簋角則成膠皮<lb/>
　毛稛載外洋是資牛之來也千百為羣憑陵谿谷聚<lb/>
　飲則涓源為涸迴食則蔓草皆赭閑以圍椆制以鈎<lb/>
　盾百步就覊以耕以駕至乃犬能攫羆羊可燖羮朝<lb/>
　飛之雉倚草棲林夜嘯之猿依山縁木豹文隱霧兔<lb/>
<pb n="KR2k0131_WYG_004-3b"/>
　窟藏煙若夫大繒斷流修縺横海魦鯧鯉鰋蟶蛤蚶<lb/>
　蟳挽青猊之鬛截白黿之皮搜龍籍羅蜃府莫不布<lb/>
　雕爼就臠切具糅五味腥膏饜飫五曰重山之中産<lb/>
　有異材工師操斧匠氏持柯楠榕杉樟桑桕槐栁莫<lb/>
　不枝覆層岡幹依連麓舒目而望之青茅白葦紫藁<lb/>
　蒼蘆鬱若深林叢如列嶂代瓦以覆易牆以圍至如<lb/>
　檨柚之茂葉翳日㯽榔之修幹㕘雲蕉擅綠天荔垂<lb/>
　朱實山則不童地鮮不毛土之良也六曰墳壚斥鹵<lb/>
<pb n="KR2k0131_WYG_004-4a"/>
　五穀是滋以稼則蕃以種則碩水耕火耨不營而足<lb/>
　上地可七下地可二宜秔宜稻宜菽宜稷禾秫赤秫<lb/>
　早占晩占秬黍蘆黍紅秈白秈豆分黄緑麥别大小<lb/>
　莫不纍纍淋淋顆顆的的甌寠滿篝汙邪滿車黄雲<lb/>
　紅玉相積陳陳於是牛馬運之舟航載之以徵以貢<lb/>
　和鈞兵卒家有稼穡之利人有作甘之用<lb/>
　桐城孫元衡字湘南素工詩官臺灣同知所著赤嵌<lb/>
　集王阮亭司㓂謂裸人叢笑篇及咏禽魚花草諸什<lb/>
<pb n="KR2k0131_WYG_004-4b"/>
　可作臺灣圖經風土志竟可自為一書而諸志絶不<lb/>
　之及余因摘録一帙並無錫季麒光蓉洲文稿數十<lb/>
　篇書付陳觀察大輦續修府志為之補入<lb/>
　東吟詩一名福臺新咏四明沈光文宛陵韓又琦關<lb/>
　中趙行可㑹稽陳元圖無錫華衮鄭廷桂榕城林奕<lb/>
　丹霞吳蕖輪山楊宗城螺陽王際慧前後倡酬之作<lb/>
　吳有桴園詩集楊有碧浪園詩又東吟倡和詩季麒<lb/>
　光與臺令沈省軒所作省軒郊行一集多寫民間疾<lb/>
<pb n="KR2k0131_WYG_004-5a"/>
　苦麒光著有山川考畧海外集惜俱未見今則兵燹<lb/>
　之後官僚救過不暇無復寄情翰墨矣<lb/>
　武林郁永河臺灣竹枝詞鐵板沙連到七鯤鯤身激<lb/>
　浪海天昏任教巨舶難輕犯天險生成鹿耳門　雪<lb/>
　浪排空小艇横紅毛城勢獨崢嶸渡頭更上牛車坐<lb/>
　<hi>沙堅水淺小艇不能達岸必藉牛車挽之</hi>日暮還過赤嵌城　編竹為垣<lb/>
　取次増<hi>官署皆無垣墻挿竹為籬</hi>衙齋清暇冷如氷風聲撼醒三<lb/>
　更夢帳底斜穿逺浦燈　耳畔時聞軋軋聲牛車乘<lb/>
<pb n="KR2k0131_WYG_004-5b"/>
　月夜中行夢回幾度疑吹角更有牀頭蝘蜓鳴　蔗<lb/>
　田萬頃碧萋萋一望蘢葱路欲迷稇載都來糖廍裏<lb/>
　只留蔗葉餉羣犀　青蔥大葉似枇杷臃腫枝頭著<lb/>
　白花看到花心黄欲滴家家一樹倚籬笆　芭蕉幾<lb/>
　樹植墻隂蕉子纍纍冷沁心不為臨池堪代紙因貪<lb/>
　結子種成林　獨幹凌霄不作枝垂垂青子任紛披<lb/>
　摘來還共蔞根嚼贏得唇間盡染脂　惡竹參差透<lb/>
　碧霄叢生如棘任風揺那堪節節都生刺把臂林間<lb/>
<pb n="KR2k0131_WYG_004-6a"/>
　血已漂　不是哀梨不是楂酸香滋味似甜瓜枇杷<lb/>
　不見黄金果番檨何勞向客誇　肩披鬒髮耳垂璫<lb/>
　粉面朱唇似女郎<hi>梨園子弟垂髫穴耳傅粉施朱儼然女子</hi>媽祖宫前鑼<lb/>
　鼓閙<hi>海舶演劇酬愿</hi>侏離唱出下南腔<hi>閩以漳泉為下南</hi>臺灣西<lb/>
　向俯汪洋東望層巒千里長一片平沙皆沃土誰為<lb/>
　長慮教耕桑<lb/>
　各志多取沈文開雜記未得全書亦不知其人蓉洲<lb/>
　文稿文開傳名光文四明故相文恭公世孫字文開<lb/>
<pb n="KR2k0131_WYG_004-6b"/>
　别字斯菴以恩貢歴仕紹興福州肇慶由工部郎中<lb/>
　加太僕寺少卿明鼎革後遯迹不仕辛卯從肇慶至<lb/>
　潮州由海道抵金門當事書幣邀之不就七月挈眷<lb/>
　買舟赴泉過圍頭洋遇颶風飄泊至臺及鄭大木掠<lb/>
　有其地斯菴以客禮相見鄭經嗣爵多所變更斯菴<lb/>
　以一賦寓譏諷為忌者所中乃改服為僧入山不出<lb/>
　在厦門時與將軍施侯為舊識及侯安撫東寧慰問<lb/>
　夙昔斯菴仍著僧衣姚少保亦與友善許贈資回籍<lb/>
<pb n="KR2k0131_WYG_004-7a"/>
　姚死事遂寢亦遂不能作歸計矣所著臺灣賦東海<lb/>
　賦檨賦桐花賦芳草賦及花草果木雜記古近體詩<lb/>
　俱係存稿未及梓行<lb/>
　余巡厯所至見臺地花果有内地所無者命工繪圖<lb/>
　得二十餘種余為考其種類辨其色味以識之或曰<lb/>
　此可作埤雅爾雅翼外紀則吾豈敢華亭吳太史王<lb/>
　坦陸太學榮秬崇明栢太史謙展圖題句吳詩云爾<lb/>
　雅自姬公蒐討窮大塊後有山海經所言同誌怪荒<lb/>
<pb n="KR2k0131_WYG_004-7b"/>
　畧何從稽於説亦荑稗乃知天地間賦形各萬派若<lb/>
　非域外遊直猶等聾瞶巡方繡衣行幾及扶桑界東<lb/>
　溟凌滄波驚濤厯淜湃既至振紀綱問民軫病瘵聞<lb/>
　見往往殊耳目為一快其中植物繁羅列登市賣五<lb/>
　色爛然陳厥狀難盡話細文如錦章粗文如方罫枝<lb/>
　葉非尋常異味皆可嘬召工寫此圖摹仿在公廨碧<lb/>
　緑與丹砂肖真事揮灑稱名復辨種按之悉能解我<lb/>
　生里閈間未得廣行邁多識慙古人拘墟徒自絓晴<lb/>
<pb n="KR2k0131_WYG_004-8a"/>
　牕試展看意曠若脱械虛名玷使星願無逺弗届<lb/>
　陸詩云名象遥傳東海東根苗無可問鴻濛波羅蜜<lb/>
　與菩提種猶有林藤地味風　如斗如拳碩且繁不<lb/>
　離海島托雲根甜酸苦辣皆成實總荷　天家雨露恩<lb/>
　<hi>番果圖</hi>又吳詩搖曵珠幢翠帶長紫霞一片䕶花房金<lb/>
　蓮樂樹知無色七寶闌中自在芳　少許猊牀侍釋<lb/>
　迦一家眷屬見曇花遥知使節風清候攜得金莖灑<lb/>
　異葩　珍果圖來命畫師拈花又寫佛前枝牕明几<lb/>
<pb n="KR2k0131_WYG_004-8b"/>
　淨清茶供絶勝黄金鑄像時　栢詩西域誰攜仙種<lb/>
　迴曇花喜雜瘴煙開分明遺贈皇華使不令空王獨<lb/>
　占來　一颿飄渺駕長川留取竒花入畫姸却笑君<lb/>
　房浮海去不傳芝草長瓊田<hi>曇花圖</hi>
　　紀異<lb/>
朱文公登福州鼓山占地脈曰龍渡滄海五百年後海<lb/>
外當有百萬人之郡今歸入版圖熙熙穰穰竟成樂郊矣<lb/>
　康熙丙申北路石洞水上出火數日乃熄壬寅嵗亦有<lb/>
<pb n="KR2k0131_WYG_004-9a"/>
　見者此處水熱或謂即温泉磺氣鬱蒸水石相激而<lb/>
　火生焉<lb/>
　荷蘭為鄭成功所敗地大震鄭克塽滅地亦震朱一<lb/>
　貴於辛丑作亂庚子十月亦地震維時南路傀儡山<lb/>
　裂其石截然如刀劃狀諸羅山頹其巔噴沙如血土<lb/>
　人謂兩山相戰<lb/>
　壬寅七月十一日鳳山縣赤山裂長八丈闊四丈湧<lb/>
　出黑泥至次日夜間出火光髙丈餘熱氣炙人多不<lb/>
<pb n="KR2k0131_WYG_004-9b"/>
　敢近有疑出磺者參將陳倫炯報稱赤山上一崙頗<lb/>
　平東南二百餘步臨冷水坑縱横百三十步土人稱<lb/>
　自紅毛偽鄭及入版圖後遞年出火或連兩晝夜或<lb/>
　竟日夜止今自申至丑焰較昔年稍低炯查硫穴土<lb/>
　色黄黑不一佳者質重有光芒風至硫氣甚惡半里<lb/>
　草木不生今近火處草色蔚青遍山土番種植土色<lb/>
　亦無光芒濕處有如黒泥及乾色白輕鬆與土無異<lb/>
　雖按法煎煉全無磺味或曰此係豐年之兆乃於十<lb/>
<pb n="KR2k0131_WYG_004-10a"/>
　八日己午颱風大作迅烈異常更兼暴雨傾注縣治<lb/>
　民舍營房多被摧折幸兵民人口尚無壓斃芒蔗及<lb/>
　早稻成實者亦間有損傷<lb/>
　雍正癸卯六月二十六日赤山邊酉戌二時紅光燭<lb/>
　天地衝開二孔黑泥水流出四圍草木皆成煨燼七<lb/>
　月十六日至二十日颱風驟雨發作無節淡水數處<lb/>
　民田衝陷兩次火見即兆風災風自火出殆一定之<lb/>
　理耶<lb/>
<pb n="KR2k0131_WYG_004-10b"/>
　康熙壬辰七月安平有物大如牛髙可五六尺面如<lb/>
　豕長鬚雙耳竹批牙齒堅利皮似水牛毛細如獺四<lb/>
　足如龜有尾飛行水上土人爭致之繩木立碎後逐<lb/>
　至海岸竦身直立聲三呼號聞者莫不驚悸既死郡<lb/>
　人有圖形相告者究不知為何物或名為海馬亦非<lb/>
　也海上事畧康熙癸亥四月彭島忽見鱷魚長丈許<lb/>
　有四足身上鱗甲火炎從海登陸百姓見而異之以<lb/>
　㝠鈔金鼓送之下水越三日仍乘夜登山死於民間<lb/>
<pb n="KR2k0131_WYG_004-11a"/>
　厨下按鄭成功起兵荼毒濵海民間患之有問善知<lb/>
　識云此何孽肆毒若是答曰乃東海長鯨也問何時<lb/>
　而滅曰歸東即逝凡成功所犯之處如南京温台并<lb/>
　及臺灣舟至海水為之暴漲順治辛丑攻臺灣紅毛<lb/>
　先望見一人冠帶騎鯨從鹿耳門而入隨後成功諸<lb/>
　舟由是港進癸卯成功未疾時轄下夢見前導稱成<lb/>
　功至視之乃鯨首冠帶乘馬由鯤身東入於外海未<lb/>
　幾成功病卒正符歸東即逝之語則其子若孫皆鯨<lb/>
<pb n="KR2k0131_WYG_004-11b"/>
　種也今鱷魚登岸而死識者知其兆不佳至六月彭<lb/>
　師戰敗歸誠亦應登山結果之兆焉康熙辛丑五月<lb/>
　二十八日大雨如注六月六日始晴山摧川溢溪澗<lb/>
　閼塞田園沙壓瀬口有大牛冒雨犇騰下岸入水過<lb/>
　三鯤身登陸由鎮城從柴橋頭入海向大港而出小<lb/>
　艇追之不及而還此不知為鱷為鯨為水牛或兆鴨<lb/>
　母之亂旋即殱滅乎<lb/>
　　偽鄭附畧<lb/>
<pb n="KR2k0131_WYG_004-12a"/>
紅夷犯順鄭芝龍攻擊大擔偵知夷䑸分泊彭湖設計<lb/>
勒捕焚夾板一隻擒酋七名後直抵料羅麾令㕘將陳<lb/>
鵬等首衝夷陣生擒酋長因用牽扯焚燒之法㑹同副<lb/>
總髙應岳游擊張永産彭湖游兵游擊王尚忠等夾擊<lb/>
焚大夾板五隻賊小船五十餘隻生擒偽夷王呷咇嘽<lb/>
吧哇一名前後計擒賊衆百餘名斬級二十顆焚溺以<lb/>
千計此從來未見之死戰亦從來未見之竒㨗又云芝<lb/>
龍渾身是膽屢建竒功海上之旌旗指顧不啻摧枯而<lb/>
<pb n="KR2k0131_WYG_004-12b"/>
拉朽<hi>按閩摘畧</hi>
　按此在崇禎六年志云天啟元年東洋螺甲顔思齊<lb/>
　與鄭芝龍引倭據臺施琅請留臺灣疏崇禎元年芝<lb/>
　龍就撫將臺地稅與紅毛為互市之所此正在就撫<lb/>
　之後<lb/>
鄭芝龍泉郡南安人明季與劉香老嘯聚海上既而投<lb/>
誠授游擊將軍順治乙酉分兵南下芝龍以兵降鄭成<lb/>
功芝龍庶長子也<hi>小字森舍</hi>時年十七為諸生方衣單絺閒<lb/>
<pb n="KR2k0131_WYG_004-13a"/>
　　步堦前聞父降咨嗟太息掉小舟至厦門隔港之古浪<lb/>
　　嶼招集數百人方苦無資適有賈舶自日本來二僕在<lb/>
　　焉貲近十萬成功悉以其貲募兵製械從者日衆竟踞<lb/>
　　金厦門内地港澳悉設舟師登陸為寨搤守水口又徧<lb/>
　　布腹心於内地事無巨細皆得早聞為備故以咫尺地<lb/>
　　與大兵拒守三十餘年我<lb/>
朝嚴禁通洋片板不得入海而商賈壟斷厚賂守口官兵潛<lb/>
　　通鄭氏以達厦門然後通販各國凡中國各貨海外皆<lb/>
<pb n="KR2k0131_WYG_004-13b"/>
　　仰資鄭氏於是通洋之利惟鄭氏獨操之財用益饒<lb/>
　　日本最富强聞鄭氏兵精頗憚之又成功為日本婦所<lb/>
　　出有求必與故府藏日盈自傳位子經適當耿逆叛亂<lb/>
　　與鄭失好耿兵方圖内向鄭兵即躡其後已據閩之興<lb/>
　　漳泉汀粤之潮惠七郡養兵之用悉資臺灣自此府藏<lb/>
　　虛耗敗歸之後不可為矣　成功蓄志内侵造戰艦三<lb/>
　　千餘艘順治十三年窺江南過浙之東甌泊舟三日連<lb/>
　　檣八十里至江南羊山山神嗜羊海舶過者必置一生<lb/>
<pb n="KR2k0131_WYG_004-14a"/>
羊日久畜息不可數計鄭氏戰艦泊山下將士競取羊<lb/>
為食大風驟至人船傷損什之七八十六年復大舉入<lb/>
宼襲京口犯江寧　成功重操練舳艫陳列進退以法<lb/>
將士在驚濤駭浪中無異平地跳躑上下趫㨗如飛將<lb/>
帥謁見甲胄僅蔽身首下體多跣足不褌有以靴履見<lb/>
者必遭斥罵凡海岸多淤泥陷沙惟跣足得免沾滯往<lb/>
來便㨗　閩督陳景駐師漳郡力圖進勦鄭氏沿海拒<lb/>
守有門子李文忠素機警為景親信實隂通鄭氏一日<lb/>
<pb n="KR2k0131_WYG_004-14b"/>
夜入制府卧内刺其首并竊令箭出南門稱有軍機無<lb/>
敢詰者以首獻成功成功惡其弑主薄與一官不滿所<lb/>
望歲餘以他事斬之　龍碽者大銅礮也成功泊舟粤<lb/>
海中見水底有光上騰數日不滅使善泅者入海見兩<lb/>
銅礮浮游往來命多人持巨縆出之一化龍去一縛出<lb/>
斑駁陸離光艶炫目較紅衣礮不加大而受藥獨多先<lb/>
投小鐵丸斗許乃入大彈所至糜爛成功行師必載與<lb/>
俱龍碽有前知利即數人曵之不知重否則百人挽之<lb/>
<pb n="KR2k0131_WYG_004-15a"/>
　　　不動以卜戰勝莫不騐康熙十八年劉國軒將攻泉郡<lb/>
　　　龍碽不肯行强舁之徃及發又不然國軒怒杖之一發<lb/>
　　　炸烈如粉傷者甚衆<hi>偽鄭逸事</hi>
　　　　鄭成功攻取紅毛改臺灣為東都鄭經自銅山入臺<lb/>
　　　　改東都為東寧省<lb/>
　　　　䦖□鄭國城門名偽鄭據紅毛城因取以名内城之門<lb/>
　　　順治十六年鄭成功大舉入宼七月抵焦山進據瓜州<lb/>
　　　趨鎮江直薄金陵八月至觀音門我師以步卒搗其中<lb/>
<pb n="KR2k0131_WYG_004-15b"/>
　　　堅而以騎兵繞山後出其背前後夾擊成功大敗十七<lb/>
　　　年五月<lb/>
世祖命將軍達素總督李奉泰率兵大捜兩島<hi>厦門金門</hi>十八年議<lb/>
　　　取臺灣三月成功泊彭湖次鹿耳門紅夷大驚成功引<lb/>
　　　兵登陸克赤嵌城十二月圍王城不下成功乃使人告<lb/>
　　　之曰此地乃先人故物今我所欲得者地耳餘悉以歸<lb/>
　　　爾荷蘭乃降康熙元年成功卒二年<lb/>
　天子銳意南征遣人約紅夷合兵攻島大兵入兩島之賊殲<lb/>
<pb n="KR2k0131_WYG_004-16a"/>
焉<hi>三藩紀事</hi>
康熙庚申十月偽鄭毁雞籠城雞籠係海嶼𨽻臺灣北<lb/>
山居淡水上游其澳堪泊百餘艘先時吕宋化人裔占<lb/>
據此城與土番貿易因出米稀少逺餽不給棄去後紅<lb/>
毛及鄭國姓據臺灣皆不守癸卯總督李奉泰召紅毛<lb/>
合攻兩島約復臺灣後許貢就閩省交商紅毛於乙巳<lb/>
年重修雞籠城圖復臺灣丙午鄭經令勇衛黄安督水<lb/>
陸諸軍進攻偽鎮林鳳戰死紅毛慮無外援隨棄去至<lb/>
<pb n="KR2k0131_WYG_004-16b"/>
是有傳我師欲從北飛渡恐踞此城乃遣右武衛北哨<lb/>
密令督兵將城拆毁辛酉令偽鎮何祐等北汛雞籠驅<lb/>
兵負土就舊址砌築并於大山别立老營以為犄角兵<lb/>
士疲勞兼時值炎天居處磺地手足斷爛不可勝計偽<lb/>
鄭無定謀猶如兒戲雞籠一城始也毁而棄之繼也築<lb/>
而守之模稜之見徒苦生靈耳<hi>海上事畧</hi>
明時原住彭湖百姓五六千人原住臺灣二三萬人俱<lb/>
耕漁為生順治十八年鄭成功帶内地水陸偽官兵弁<lb/>
<pb n="KR2k0131_WYG_004-17a"/>
男女計三萬有竒康熙三年間鄭經復帶内地偽官兵<lb/>
弁男女約六七千人賊中無家者十五六<hi>靖海紀</hi>
天下一綂胡為一鄭經殘孽盤踞絶島而折五省邊海<lb/>
地方畫為界外以避其患自古帝王致治得一土則守<lb/>
一土安可以既得之封疆而復割棄况東南膏腴田園<lb/>
及所産魚鹽最為財賦之藪可資中國之潤不可以西<lb/>
北長城塞外風土為比倘不討平臺灣匪特賦稅缺減<lb/>
民困日蹙即防邊若永為定制錢糧動費加倍又邊防<lb/>
<pb n="KR2k0131_WYG_004-17b"/>
持久萬一懼罪弁兵及冒死窮民以為逋逃之窟遺害<lb/>
叵測且鄭成功有十子遲之數年長成假有一二機覺<lb/>
才能收拾黨類結連外國聯絡土番羽翼復長終為後<lb/>
患　督臣姚啟聖調兵製器奬勵士卒精敏整暇咄嗟<lb/>
立辦捐造船隻無所不備矢志滅賊非臣所能及惟是<lb/>
生長北方雖有經緯全才汪洋巨浪中恐非所長臣謂<lb/>
督臣宜駐厦門居中節制别有調遣臣得專綂前進行<lb/>
間將士知有督臣後趲糧運策應則壯志勝於數萬甲<lb/>
<pb n="KR2k0131_WYG_004-18a"/>
兵今若與臣偕行征糧何以催趲封疆何有仰賴安内<lb/>
攘外非督臣斷難彈壓緩急所有督臣題定功罪賞格<lb/>
俾臣循例而行則大小將士咸皆凛遵<hi>施襄壯疏畧</hi>
　癸亥我師議取臺灣鄭克塽將偽鎮營兵官眷口監<lb/>
　覊紅毛赤嵌二城堅其死戰<lb/>
　偽延平王鄭克塽偽侯劉國軒差偽禮官鄭平英偽<lb/>
　賔客司林惟榮等齎表請降表云臣祖成功篳路以<lb/>
　闢東土臣父經韎韋而雜文身寧敢負固重險自擬<lb/>
<pb n="KR2k0131_WYG_004-18b"/>
　夜郎抑亦保全遺黎孤栖海角而已乃者舳艫西下<lb/>
　自揣履蹈之獲愆念此氣血東來無非霜露之所墜<lb/>
　顔行何敢再逆革心以表後誠昔也威未見德無怪<lb/>
　鳥駭於虞機今者悟已知迷敢後麟遊於仁圃<lb/>
　癸亥七月鄭克塽差偽兵官馮錫珪等齎降本稿到<lb/>
　彭湖軍前施琅差侍衛吳啟爵筆帖式常在往臺灣<lb/>
　㸔騐偽官兵薙髪克塽復差錫珪等同啟爵在齎降<lb/>
　本并繳延平王印一顆冊一副輔政公鄭聰印一顆<lb/>
<pb n="KR2k0131_WYG_004-19a"/>
　　　武平侯劉國軒印一顆忠誠伯馮錫范印一顆左武<lb/>
　　　衛將軍何祐印一顆尚有招討大將軍印一顆稱有<lb/>
　　　户口兵馬冊籍未造暫留候繳<lb/>
　　　琅攻取彭湖獲紅衣大銅礮十二位每位重四五千<lb/>
　　　觔礮子大者二十餘觔中者十七八觔次者十四五<lb/>
　　　觔鉎鐵大礮二位每位重七千餘觔礮子三十餘觔<lb/>
　　　雞籠城貯鐵礮明崇禎三年鑄兵部尚書何喬逺監<lb/>
　　　造鄭成功得之鎮江者<lb/>
<pb n="KR2k0131_WYG_004-19b"/>
　　彭湖臺灣向屬夷島明末迄<lb/>
　國初鄭㓂竊據迨鄭歸命夷島亦入版圖為詩以紀之曰<lb/>
　　海中島各一方耳無帝目無王古若兹况漢唐勝國末<lb/>
　　鄭冦强踞其壤恣跳梁乘潮汐駕帆檣肆侵掠毒閩疆<lb/>
皇赫怒整斧斨命樓船下扶桑㓂日蹙乃求降陬兼澨梯且<lb/>
　　航置郡縣破天荒貢皮幣賦蔗糖銷兵氣日月光<hi>勞之</hi>
　　<hi>辨集</hi>
　　　　朱逆附畧<lb/>
<pb n="KR2k0131_WYG_004-20a"/>
　　康熙辛丑六月初三日<lb/>
上諭臺灣衆民據督臣滿保等所奏臺灣百姓似有變動<lb/>
　滿保於五月初十日領兵起程朕思爾等俱係内地之<lb/>
　民非賊冦之比或為饑寒所廹或為不肖官員剋剝遂<lb/>
　致一二匪類倡誘衆人殺害情知罪不能免乃妄行强<lb/>
　拒其實與衆何涉今若遽行征勦朕心大有不忍故諭<lb/>
　總督滿保令其暫停進兵爾等若即就撫自諒原爾罪<lb/>
　若執迷不悟則遣大兵圍勦俱成灰燼矣臺灣只一海<lb/>
<pb n="KR2k0131_WYG_004-20b"/>
　島四面貨物俱不能到本地所産不敷所用祗賴閩省<lb/>
　錢糧養生前海賊佔據六十餘年猶且𠞰服不遺餘孽<lb/>
　今匪類數人又何能為諭㫖到時即將困廹情由訴明<lb/>
　改惡歸正仍皆朕之赤子朕知此事非爾等本願必有<lb/>
　不得已苦情與其坐以待斃不如茍且偷生因而肆行<lb/>
　擄掠原其致此之罪俱在不肖官員爾等俱係朕厯年<lb/>
　豢養良民朕不忍𠞰除故暫停進兵若總督提督總兵<lb/>
　官統領大兵前往圍𠞰爾等安能支持此㫖一到諒必<lb/>
<pb n="KR2k0131_WYG_004-21a"/>
就撫不得執迷不悟妄自取死特諭<lb/>
朱㓂警報至郡總兵歐陽凱令游擊周應龍帶兵四百<lb/>
人并調新港目加溜灣蕭壠麻豆四社土番隨往應龍<lb/>
傳諭殺賊一名賞銀三兩殺賊目一名賞銀五兩土番<lb/>
性貪淫殺良民四人縱火燔民居復斃八人載道股栗<lb/>
賊黨借兵番殺掠為辭鼓煽村莊由是紛紛響應號召<lb/>
竪旗殺總兵全臺陷没<hi>平臺紀畧</hi>
周應龍駐兵楠仔坑軍士風飡露宿每多怨咨羽書告<lb/>
<pb n="KR2k0131_WYG_004-21b"/>
急立弔北路番為先鋒厯處奪民衣食掠淫漢婦妄殺<lb/>
平民槩不禁制居民遭畨戕毒各里社㑹立偽旗賊勢<lb/>
益振迨後府中紛紛避難縣官出入單騎無侍從新港<lb/>
土番率衆至府白晝刼奪百姓羣殺之縣官不敢與聞<lb/>
<hi>臺陽運會編</hi>
　朱一貴原名朱祖崗山養鴨作亂後土人呼為鴨母<lb/>
　帝賊夥詭稱海中浮玉帶為一貴造逆之符既得郡<lb/>
　治一貴自稱義王僭號永和以道署為王府餘孽有<lb/>
<pb n="KR2k0131_WYG_004-22a"/>
　平臺國公開臺將軍鎮國將軍内閣科部巡街御史<lb/>
　等偽號散踞民屋刼取戲塲幞頭蟒服出入八座炫<lb/>
　耀街市戲衣不足或將桌圍椅背有綵色者披之冠<lb/>
　不足或以紅緑紬紵色布裹頭以書籍絮甲<lb/>
　變後居民避難絡繹海上風恬浪靜寸艇飛渡不畏<lb/>
　重洋之險<lb/>
大師自六月十六日進鹿耳門十七日下安平鎮二<lb/>
　十二日復府治未及浹日奏㨗先是童謡有云頭戴<lb/>
<pb n="KR2k0131_WYG_004-22b"/>
　明㡌身穿清衣五月永和六月康熙<lb/>
先鄭逆流毒沿海州郡迨破金厦兩島賊退守臺彭越<lb/>
二年乃滅之朱一貴為亂未兩月便授首二事遲速不<lb/>
同何也蓋鄭逆竊踞海上厯有年所黨與尚多且踞彭<lb/>
湖是臺灣多一門户故其道主緩圖而為萬全之計朱<lb/>
一貴雖號稱十餘萬賊率係烏合之衆時水師副將許<lb/>
雲度勢已不支揮民船使歸内地厰内戰艘未成者悉<lb/>
焚之賊故不得取彭湖又與賊將杜君英相攻殺故其<lb/>
<pb n="KR2k0131_WYG_004-23a"/>
　　道主急攻而得制勝之術此其所以異也然而有同焉<lb/>
　　者臺灣南北中三路皆有港門可入中路鹿耳門最稱<lb/>
　　險要乃前者將軍施琅誓師期諸將取鹿耳門後者總<lb/>
　　督滿保詭稱三路並發及期仍令齊攻鹿耳門何也蓋<lb/>
　　鹿耳門一入便登安平鎮港内戰艘均在是巳斷其出<lb/>
　　海之路矣安平隔港即臺灣府賊失鹿耳門必退守七<lb/>
　　鯤身我師由陸可以直攻其首由水可以衡攻其腹水<lb/>
　　陸合攻賊必不支府地又無城郭可守便當引去南北<lb/>
<pb n="KR2k0131_WYG_004-23b"/>
　　二路黨與孤危不過傳檄可以立定矣此其所以同也<lb/>
　　抑聞之康熙癸亥年克鄭逆舟進港時海水乍漲康熙<lb/>
　　辛廿年克朱一貴舟進港時海水亦乍漲前後若合符<lb/>
　　節蓋由<lb/>
聖人在上海若效順<lb/>
王師所指神靈呵䕶理固然耳然在臣子效<lb/>
命必求萬全老將行師自有授受所以閉門造車出門合轍<lb/>
　　者此中蓋有機焉夫機有二義一曰機謀之機謀則至<lb/>
<pb n="KR2k0131_WYG_004-24a"/>
　精至確故其機不可失而後一舉有必勝之方畧一曰<lb/>
　機緘之機緘則至慎至密故其機不可露而後百發有<lb/>
　百效之韜鈐况臺灣為海疆最要地用兵乃<lb/>
國家之機事持籌者使將士奉令以往成功而退可矣而<lb/>
　不必使明其故者蓋有深意在也<hi>平臺異同</hi>
　島嶼之在外海者皆荒煙草樹魚龍窟宅盗安所憑在<lb/>
　内海者則汛防星列棊布稍有見聞便行擒捕盗無由<lb/>
　伏惟臺灣一區沃壤千里人衆百萬五穀狼藉物貨畢<lb/>
<pb n="KR2k0131_WYG_004-24b"/>
　充近海諸郡皆資臺灣所産而且地盡東南之表則生<lb/>
　番隔絶港有砂石之阻則門户據險至於重洋逺隔風<lb/>
　信難定所以前代狡賊踞此為雄後奪之紅毛又奪之<lb/>
　鄭成功閩粤之害惟此數為盗藪耳康熙六十年間朱<lb/>
　一貴復倡為亂是雖太平至治之時而一二奸民虣夫<lb/>
　猶不忘亂心如此也然則治之當如何無事之日責在<lb/>
　賢良之司老成之帥熟識風土體察人情愛民肅兵培<lb/>
　植元氣安不忘危弭亂未萌萬一有事法宜急平毋使<lb/>
<pb n="KR2k0131_WYG_004-25a"/>
　滋蔓蓋乘其羽翼未大張根本未甚固則易為力此其<lb/>
　機不可失者也然要必其熟識於臺彭之形勢三十六<lb/>
　島之灣澳南北中路之港門風雲妙合之天時番民莊<lb/>
　社之情形與夫用兵機宜素講其理而親其事者然後<lb/>
　可任以大權而功立成至於輸餉饋糧以及舟艦甲仗<lb/>
　咄嗟立辦選將行師一呼立應使内地不擾而軍務畢<lb/>
　集人事先定而天時可計此其責惟在於大府之平時<lb/>
　留心斯臨事調遣裕如耳<hi>理臺末議</hi>
<pb n="KR2k0131_WYG_004-25b"/>
　　八月十三日夜臺灣颶風大作倒壞衙署倉厫民房<lb/>
　　傷損船隻人民田禾<lb/>
上召入九卿詹事科道面諭臺灣颶風大作官兵商民傷<lb/>
　損甚多朕心甚為不忍前朱一貴等謀反大兵進勦殺<lb/>
　戮已多今又遭風災書云大兵之後必有凶年地方茲<lb/>
　言信然總因臺灣地方官平日但知肥已剋剝小民激<lb/>
　變人心聚衆叛逆及大兵進勦征戰殺戮上干天和颱<lb/>
　颶陡發倒塌房屋淹没船隻傷損人民此皆不肖有司<lb/>
<pb n="KR2k0131_WYG_004-26a"/>
　貪殘所致今宜速行賑恤以慰臺民九卿議照保安沙<lb/>
　　城地震散賑之例倒房一間銀一兩壓死大口一口<lb/>
　　銀二兩小口一口銀七錢五分被風傷船壓死兵丁<lb/>
　　應照出兵病故官兵每名賞銀五兩給伊等妻子臺<lb/>
　　灣縣倒厝五千八百八十一間壓死男婦大小三十<lb/>
　　八口共賑銀五千九百四十四兩五錢鳳山縣倒厝<lb/>
　　三千三百六十五間壓死男婦大小二十九口共賑<lb/>
　　銀三千四百十九兩二錢五分諸羅縣倒厝一千四<lb/>
<pb n="KR2k0131_WYG_004-26b"/>
　　百四十二間壓死男婦大小八口共賑銀一千四百<lb/>
　　五十六兩七錢五分各營壓死兵丁一百二十名共<lb/>
　　賞銀六百兩又<lb/>
勅下蠲免三縣六十年額征民番銀二萬二千二百十五<lb/>
　　兩四錢零粟十三萬八千九百五十二石六斗零被<lb/>
　　災民番大口給粟二斗小口給粟一斗臺灣縣民五<lb/>
　　千五十八口共賑粟九百三十七石五斗鳳山縣民<lb/>
　　番八千八百六十七口共賑粟一千四百八十七石<lb/>
<pb n="KR2k0131_WYG_004-27a"/>
　六斗諸羅縣民番八千五百六十六口共賑粟一千<lb/>
　三百六十五石三斗<lb/>
　漳浦諸生藍鼎元著有東征集平臺紀畧諸羅教諭<lb/>
　蔡芳有平臺始末同安黄耀炯有靖臺實録言之詳<lb/>
　矣漳浦明經陳夢林鹿耳門即事八首并自注附録<lb/>
　於左征颿揺曵海無波回首滄桑一擲梭前後三從<lb/>
　此地入安危幾度險中過頑民革面干戈戢諸將承<lb/>
　恩節鉞多獨有書生仍故我白頭杖策待如何　東<lb/>
<pb n="KR2k0131_WYG_004-27b"/>
　港由來各一天　興朝覆載獨無偏地袤南北二千里<lb/>
　人樂耕漁四十年習染漸澆爭靡麗民風尚力雜機<lb/>
　權當時載筆空愁思滿目煙花正鬬姸　地震民訛<lb/>
　桐不華<hi>庚子春有髙永壽者詣帥府自首云至瑯嶠一人乘筏引入山後大澳中船隻甲仗甚盛</hi>
　<hi>中渠帥一人名朱一貴云云鎮道以為妖言杖枷於市辛丑羣賊陷郡治議所立因以朱祖冒一貴名賊</hi>
　<hi>平遣人入瑯嶠遍覔並無其處亦異事也是年冬十一月地大震臺多䓶桐辛丑春闔郡無一華者有妖</hi>
　<hi>僧異服倡言大難將至門書帝令二字則免僧即賊黨也賊平僧伏誅</hi>處堂燕雀自喧<lb/>
　譁無端半夜風塵起幾處平明旌斾遮牧䜿横篙穿<lb/>
<pb n="KR2k0131_WYG_004-28a"/>
　　赤甲<hi>時官軍寡弱賊衆至數萬多以竹篙為槍</hi>將軍戰血漫黄沙<hi>副將許雲㕘將</hi>
　　<hi>羅萬倉游擊游崇功守備胡忠義馬定國千總陳元蔣子龍林文煌趙竒奉把總林富林彦石琳俱戰死</hi>
　　<hi>把總李茂吉不屈罵賊死</hi>傳聞最是游公壯登岸飄然不顧家<hi>四月</hi>
　　<hi>廿九日崇功自笨港廵哨還入鹿耳門官眷有下船者崇功頓足曰官者兵民之望官眷下船則兵民心</hi>
　　<hi>散大事去矣時賊已逼郡亟登岸壻蔡姓者叩馬固請愿一過家門區處家屬崇功厲聲曰吾此身  朝</hi>
　　<hi>廷所有今日那知有家躍馬麾衆竟去前後連戰凡手刄數十百人崇功既殉蔡亦赴海死</hi>　萬<lb/>
　　頃洪濤沙線瀠參差竹樹亦干城非闗羣盗全無策<lb/>
　　漫說元戎有勝兵風自西來知順逆船從淺入任縱<lb/>
<pb n="KR2k0131_WYG_004-28b"/>
　　横潮頭頃刻髙尋丈天佑<lb/>
皇圖孰與爭<hi>六月十六日亭午西風大作潮長六七尺戰艦㕍行齊入鹿耳門遂克安平</hi>　沙<lb/>
　　磧甘泉信有神<lb/>
廟謨𢎞逺古無倫鯤身合戰齊羣力西港分竒仗虎臣<hi>十七</hi>
　　<hi>十九日賊犯鯤身殊死戰我兵大破之廿二日總兵藍廷珍率林亮魏大猷等分兵由西港仔登岸賊大</hi>
　　<hi>敗長驅至郡諸路兵合遂克郡泊</hi>草竊頓消氷見晛天兵到處雨清<lb/>
　　塵等閒一月全臺定何似有苗格七旬　刀刼火輪<lb/>
　　萬象凋黑風紅雨又漂搖<hi>八月十三夜颶風發屋拔木大雨如注昏黑中紅㸃</hi>
<pb n="KR2k0131_WYG_004-29a"/>
　　<hi>飄颺夾雨紛飛漏盡風雨乃止民居倒塌無數營帳船隻十無一存死傷者千有餘人</hi>纔看肆<lb/>
　　赦銜丹鳳忽聽蠲租下九霄瘡病人扶邨竈冷拊循<lb/>
　　力盡長官憔<hi>時死傷載道次年春夏間米價騰湧文武官厨一日兩粥平糶散賑戴星出入</hi>
　　<hi>至秋人心乃定</hi>轉移薄俗從今日只在<lb/>
君王十六條　絶島重洋古穢墟棄留曾費幾躊躇原資保<lb/>
　　障安封内寧屑刀錐増幣餘亂後賦須仍舊額法寛<lb/>
　　農好治新畬眼看磽确草萊盡尺寸何當軍國儲<lb/>
　　南從虎尾北雞籠建邑當年議頗同<hi>壬寅於詔允廵使請  半線増</hi>
<pb n="KR2k0131_WYG_004-29b"/>
　　<hi>設彰化縣</hi>地逼諸番宜扼吭址因故鎮更稱雄天心悔禍<lb/>
　　民更始<lb/>
帝德昭明日在東<hi>巡使從奏釋餘黨  之</hi>寄語王官好著意無忘前<lb/>
　　事曠天工<lb/>
　　康熙六十一年七月余　奏請勒緝餘孽寛免株連<lb/>
　　疏畧云臣聞得朱一貴餘孽王忠劉育等逃匿内山<lb/>
　　不時出没本年四月初九日夜殺竹仔脚塘兵鎮臣<lb/>
　　藍廷珍遣弁追捕於五月初三等日獲賊林千林榮<lb/>
<pb n="KR2k0131_WYG_004-30a"/>
　　朱崑生等供王忠等先於四月内欲到三林港偷船<lb/>
　　出海因無船隻退入得寶寮今又至内山清水寮潛<lb/>
　　伏鎮臣令弁兵搜緝未獲將空房燒燬臣竊思内山<lb/>
　　南北兩路相通水陸隘口甚多賊奔竄不常弁兵防<lb/>
　　禦稍疎即受其害若不竭力搜捕終為臺郡之患查<lb/>
　　凡承緝賊犯原有定例今已逾一年尚無踪跡伏祈<lb/>
皇上勅部嚴勒限期緝拿限滿無獲從重處分文武官弁<lb/>
　　内有能設法擒獲者即從優議叙庶人人鼓舞協力<lb/>
<pb n="KR2k0131_WYG_004-30b"/>
　　同心爭相搜捕王忠等指日可擒再朱一貴作亂時<lb/>
　　令民割辮以為記認其中或被奸匪倡誘或被抑勒<lb/>
　　脅從去年<lb/>
聖諭明如日月聞宣布之後士民俱慶更生自首惡既誅<lb/>
　　緝獲餘孽解赴省城審訊陸續供扳之人不時拿解<lb/>
　　牽連不已人心時懷驚懼仰請<lb/>
聖主施寛大𢎞恩<lb/>
勅下督撫將拿獲真犯審明正法其餘免其株連曉諭黎<lb/>
<pb n="KR2k0131_WYG_004-31a"/>
　　庶予以維新則大法既昭而海疆小民安居樂業永<lb/>
　　戴<lb/>
皇仁世世矣<lb/>
勅部議行雍正元年四月十五日千總何勉在鳳山林拿<lb/>
　　獲王忠并劉富生陳郡等三名余隨具摺將報獲逸<lb/>
　　賊日期奏<lb/>
聞超擢何勉北路營㕘將世襲拖沙喇哈番<lb/>
　臺灣始入版圖為五方雜處之區而閩粤之人尤多先<lb/>
<pb n="KR2k0131_WYG_004-31b"/>
　時鄭逆竊踞海上開墾十無二三迨鄭逆平後招徠墾<lb/>
　田報賦終將軍施琅之世嚴禁粤中惠潮之民不許渡<lb/>
　臺蓋惡惠潮之地素為海盗淵藪而積習未忘也琅没<lb/>
　漸弛其禁惠潮民乃得越渡雖在臺地者閩人與粤人<lb/>
　適均而閩多散處粤恒萃居其勢常不敵也康熙辛丑<lb/>
　朱一貴為亂始事謀自南路粤莊中繼我師破入安平<lb/>
　甫渡府治南路粤莊則率衆先迎稱為義民粤莊在臺<lb/>
　能為功首亦為罪魁今始事謀亂者既已伏誅則義民<lb/>
<pb n="KR2k0131_WYG_004-32a"/>
　　中或可分别錄用以褒向義加以嚴行保甲勤宣<lb/>
聖諭使食毛踐土之衆一其耳目齊其心志則粤民皆良民<lb/>
　　也何以禁為故曰聖王不易民而化<hi>理臺末議</hi>
　　　南路淡水三十三莊皆粤民墾耕辛丑變後客民<hi>閩人</hi>
　　　<hi>呼粤人曰客仔</hi>與閩人不相和協再功加外委數至盈千奸<lb/>
　　　良莫辨習拳勇喜格鬬倚恃䕶符以武斷於鄉曲保<lb/>
　　　正里長非粤人不得承充而庇惡掩非率徇隱不報<lb/>
　　　余時飭所司調劑而檢察之報滿擬陳請將外委多<lb/>
<pb n="KR2k0131_WYG_004-32b"/>
　　　人分發閩廣各標營差操能者授以職不堪委用者<lb/>
　　　斥還本籍不惟可清冐濫亦以殺其勢也尋被誣就<lb/>
　　　質於杭不果<lb/>
　<lb/>
　<lb/>
　<lb/>
　<lb/>
　　　臺海使槎録卷四<lb/>
</p>
<p>
</p>
  </div>
<div>
<head>臺海使槎録卷五</head> <lb/>
    <p>
<pb n="KR2k0131_WYG_005-1a"/>
欽定四庫全書<lb/>
　臺海使槎録卷五<lb/>
　　　　　　　　　　常鎮揚通道黄叔璥撰<lb/>
　　臺盡畨地也雕題劗髪蟻雜蜂屯海外于役實以<lb/>
　　綏輯為難恭聆<lb/>
聖訓以臺地士庶盡閩之漳泉粤之惠潮無長子孫以<lb/>
　　世居者諸畨廼土著之民其令有司撫恤之余始<lb/>
　　來此見其盱睢渾噩質勝而野迨厯其境止其舍<lb/>
<pb n="KR2k0131_WYG_005-1b"/>
　　目擊其飲食動息與中土人民無二長跪送迎悚<lb/>
　　然知惕既以傔從兵弁秋毫不犯則又驩然交欣<lb/>
　　瀕行耄孺攀依不忍舍此固天性未漓豈降才爾<lb/>
　　殊耶近者社中間有讀四子書習一經者鼓舞化<lb/>
　　導不可變狉榛而文物耶畨社不一俗尚各殊<lb/>
　　比而同之不可也余撮其大要凡六檄行南北兩<lb/>
　　令於各社風俗歌謡分類詳註為畨俗六考於以<lb/>
　　識我<lb/>
<pb n="KR2k0131_WYG_005-2a"/>
朝重熙累洽光天之下至於海隅蒼生守土者凛遵<lb/>
謨訓殫心拊循勿謂異類而莫之恤修教齊政以昭中<lb/>
　　外同風之盛實有厚望焉<lb/>
　　北路諸羅畨一<lb/>
　　　新港　目加溜灣<hi>一名灣裏</hi>　蕭壠　麻豆　卓猴<lb/>
　　居處<lb/>
　作室名囤先以竹木結成椽桷編竹為墻葢以茅草<lb/>
　為兩大扇中䜿大樑備酒豕邀請畨衆舉上兩扇合<lb/>
<pb n="KR2k0131_WYG_005-2b"/>
　為屋狀如覆舟寛二丈餘長數丈前後門戸疎通夫<lb/>
　妻子女同聚一室門兩旁上下丹雘采色燦然可觀<lb/>
　舍内地淨無塵前廊竹木鋪設如橋俯欄頗亦有致<lb/>
　鑿木板為階梯木極堅韌或以相思木為之又一種<lb/>
　木文理樛結如檀棃狀從内山採出畨亦不名何木<lb/>
　高可五六尺入室者拾級而入<lb/>
　　飲食<lb/>
　飯凡二種一占米煑食一篾筩貯糯米置釜上蒸熟<lb/>
<pb n="KR2k0131_WYG_005-3a"/>
　手團食日三飱出則裹腰間　酒凡二種一舂秫米<lb/>
　使碎嚼米為麵置地上隔夜發氣拌和藏甕中數日<lb/>
　發變其味甘酸曰姑待婚娶築舍捕鹿出此酒沃以<lb/>
　水羣坐地上用木瓢或椰椀汲飲之酒酣歌舞夜深<lb/>
　乃散一將糯米蒸熟拌麯入篾籃置甕口津液下滴<lb/>
　藏久色味香美遇貴客始出以待敬客必先嘗而後<lb/>
　進　凡捕魚於水清處見魚發發用三叉鏢射之或<lb/>
　手網取之小魚熟食大則醃食不剖魚腹就魚口納<lb/>
<pb n="KR2k0131_WYG_005-3b"/>
　鹽藏甕中俟年餘生食之　捕鹿名曰出草或鏢或<lb/>
　箭帶犬追尋獲鹿即剥割羣聚而飲臓腑醃藏甕中<lb/>
　名曰膏蚌鮭餘肉交通事貿易納餉<lb/>
　　衣飾<lb/>
　衣黑白不等俱短至臍名籠仔用布二幅縫其半於<lb/>
　背左右及腋而止餘尺許垂肩及臂無袖披其襟衣<lb/>
　長至足者名<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>暑則圍二幅半烏布寒則披<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>近亦<lb/>
　有倣漢人衣褌者畨婦衣短至腰或織茜毛於領或<lb/>
<pb n="KR2k0131_WYG_005-4a"/>
　縁以他色腰下圍幅布旁無襞積為桶裙膝以下用<lb/>
　烏布十餘重堅束其腓至踝頭上珠飾名曰沙其落<lb/>
　瑪瑙珠名曰卑那苓頸掛銀錢約指螺貝及紅毛錢<lb/>
　瓔珞纍纍盤繞數匝名曰夏落臂釧東洋鐲銅起花<lb/>
　鐲或穿瑪瑙為之手圏名曰龜老若遇種粟之期羣<lb/>
　聚㑹飲挽手歌唱跳躑旋轉以為樂名曰遇描堵<lb/>
　麻達走遞公文插雉尾於首手背繋薩豉宜以鐵為<lb/>
　之狀如捲荷長三寸許展足鬬捷脚掌去地尺餘撲<lb/>
<pb n="KR2k0131_WYG_005-4b"/>
　及其臀沙起風飛手鐲與薩豉宜相撃丁當逺聞瞬<lb/>
　息數十里　習紅毛字者曰教册用鵝毛管削尖注<lb/>
　墨汁於筒湛而横書自左而右登記符檄錢穀數目<lb/>
　暇則將鵝管插於頭上或貯腰間<lb/>
　　婚嫁<lb/>
　婚姻名曰牽手訂盟時男家父母遺以布麻達<hi>畨未娶者</hi>
　成婚父母送至女家不需媒妁至日執豕酌酒請通<lb/>
　事土官親戚聚飲賀新婚名曰描罩佳哩夫婦反目<lb/>
<pb n="KR2k0131_WYG_005-5a"/>
　即離異男離婦罰酒一甕畨銀三餅女離男或私通<lb/>
　被獲均如前例其未嫁娶者不禁若配合已久造高<lb/>
　架坐婦於上舁迎諸社中畨衆贈遺色布歸宴同社<lb/>
　之衆則永無離異<lb/>
　　䘮葬<lb/>
　畨死曰馬歹不論貧富俱用棺埋厝内以平日衣服<lb/>
　器皿之半殉之䘮家衣俱著皂色以示不變父母兄<lb/>
　弟之䘮俱一年夫死一年後改適必自為擇定告前<lb/>
<pb n="KR2k0131_WYG_005-5b"/>
　夫父母及所生父母而後嫁<lb/>
　　器用<lb/>
　耕種如牛車犂耙與漢人同厝内器皿各殊汲水用<lb/>
　匏飯具用椰椀螺殻捕鹿用鏢箭炊飯用鐵鐺亦用<lb/>
　木扣陶土為之圎底縮口㣲有唇起以承甑以石三<lb/>
　塊為竈置木扣於上以炊近亦築竈間置桌椅及五<lb/>
　綵瓷器非以資用為美觀耳　螺錢皆漢人磨礲而<lb/>
　成圓約三寸中一孔以潔白者為上每圓值銀四五<lb/>
<pb n="KR2k0131_WYG_005-6a"/>
　分如古貝式各社皆然<lb/>
　　附畨歌<lb/>
　　　新港社别婦歌<lb/>
　馬無艾幾唎<hi>我愛汝美貌</hi>唷無晃米哰<hi>不能忘</hi>加麻無知各<lb/>
　交<hi>實實想念</hi>麻各巴圭里文蘭彌勞<hi>我今去捕鹿</hi>查美狡呵阿<lb/>
　孛沈沈唷無晃米哰<hi>心中輾轉愈不能忘</hi>奚如直落圭哩其文<lb/>
　蘭<hi>待捕得鹿</hi>查下力柔下麻勾<hi>回來便相贈</hi>
　　　蕭壠社種稻歌<lb/>
<pb n="KR2k0131_WYG_005-6b"/>
　呵搭□其礁<hi>同伴在此</hi>加朱馬池唎唭麻如<hi>及時播種</hi>包烏頭<lb/>
　烏達<hi>要求降雨</hi>符加量其斗逸<hi>保佑好年冬</hi>知葉搭著礁斗逸<lb/>
　<hi>到冬熟後</hi>投滿生唭迦僉藍<hi>都須備祭品</hi>被離離帶明音免單<lb/>
　<hi>到田間謝田神</hi>
　　　麻豆社思春歌<lb/>
　唉加安呂燕<hi>夜間難寐</hi>音那馬無力圭吱腰<hi>從前遇著美女子</hi>礁<lb/>
　嗎圭礁勞音毛噃<hi>我昨夜夢見伊</hi>没生交耶音毛夫<hi>今尋至伊門前</hi>
　孩如未生吱連<hi>心中歡喜難説</hi>
<pb n="KR2k0131_WYG_005-7a"/>
　　　灣裏社誡婦歌<lb/>
　朱連麽吱匏裏乞<hi>娶汝衆人皆知</hi>加直老巴棉煙<hi>原為傳代</hi>加年<lb/>
　呀嗄加犂蠻<hi>須要好名聲</hi>拙年巴恩勞勞呀<hi>切勿做出壞事</hi>車加<lb/>
　犂末礁嘮描<hi>彼此便覺好看</hi>
　　附載<lb/>
土畨初以鹿皮為衣夏月結麻枲縷縷挂於下體後乃<lb/>
漸易幅布或以達戈紋<hi>畨自織布名</hi>為之數年來新港蕭壠<lb/>
麻豆目加溜灣諸畨衣褌半如漢人冬裝棉哆囉嘓諸<lb/>
<pb n="KR2k0131_WYG_005-7b"/>
羅山亦有倣傚者<hi>雜記</hi>
余與黄巖顧敷公過大洲溪厯新港社加溜灣社麻豆<lb/>
社雖皆畨居然嘉木隂森屋宇完潔不減内地村落顧<lb/>
君曰新港加溜灣歐王<hi>即蕭壠</hi>麻豆於偽鄭時為四大社<lb/>
令其子弟能就鄉塾讀書者蠲其徭欲以漸化之四社<lb/>
畨亦知勤稼穡務蓄積比戸殷富又近郡治習見城市<lb/>
居處禮讓故其俗於諸社為優歐王近海不當孔道尤<lb/>
富庶惜不得見過此恐日遠日陋矣然觀四社男婦被<lb/>
<pb n="KR2k0131_WYG_005-8a"/>
髪不褌猶沿舊習　各社終身依婦以處皆以門楣紹<lb/>
𤓰瓞父母不得有其子故一再世而孫且不識其祖矣<lb/>
畨人皆無姓氏有以也<hi>裨海紀遊</hi>
新港加溜灣二社為一邑孔道凡奉差至者將照身一<lb/>
出練保人等不知何事并不知何名書則支給酒食夜<lb/>
則安頓舘舍然燈進饌折勒規例臨行供應夫車一人<lb/>
必坐一乘日撥數起或二三十起欲概行應付則民力<lb/>
可憐抗阻則獲罪非小<hi>東寕政事集</hi>
<pb n="KR2k0131_WYG_005-8b"/>
四社地邊海空濶諸畨饒裕者中為室四旁列種果木廪<lb/>
囷圏圉次第井井環植䓶竹至數十畝<hi>諸羅志</hi>
　郡中造船出水最艱所司檄四社畨衆牽挽嵗以為<lb/>
　常聞金一鳴鼓力並進事畢官酬以煙布糖丸新港<lb/>
　蕭壠麻豆各畨昔住小琉球後遷於此<lb/>
孫元衡加溜社詩自有蠻兒能漢語誰言冠冕不相宜<lb/>
叱牛帶雨晩來急解得沙田種芋時<lb/>
　　北路諸羅畨二<lb/>
<pb n="KR2k0131_WYG_005-9a"/>
　　　諸羅山　哆囉嘓<hi>一作倒咯嘓</hi>打貓<lb/>
　　居處<lb/>
　結室曰必堵混每興工糾合衆畨互相為力通門於<lb/>
　兩脊頭不事繪畫舉家同室而居僅分袵席而已<lb/>
　　飲食<lb/>
　酒二種一用未嫁畨女口嚼糯米藏三日後略有酸<lb/>
　味為麯舂碎糯米和麯置甕中數日發氣取出攪水<lb/>
　而飲亦名姑待酒一種與新港等社同飯亦如之<lb/>
<pb n="KR2k0131_WYG_005-9b"/>
　每年以二月二日為年一社㑹飲雖有差役不遑顧<lb/>
　也<lb/>
　　衣餙<lb/>
　畨婦頭帶小珠曰賓耶産盤髪以青布大如笠頸項<lb/>
　圍繞白螺錢曰描打臘男婦衣服黒白俱短至臍掩<lb/>
　蔽下體及束腓專用皂布　每換年男女艶服簮野<lb/>
　花或纒以金絲藤相聚㑹飲手帶鐵鐲環名曰沙璽<lb/>
　卑將散麻達手腕縛草垂地鬬走而歸曰勞羅束隨<lb/>
<pb n="KR2k0131_WYG_005-10a"/>
　插此草戸上三日以為大吉　社中亦間有傚漢人<lb/>
　戴帽著鞾者<lb/>
　　婚嫁<lb/>
　婚姻曰帶引那幼畨名搭覔璽初訂姻男家贈頭箍<lb/>
　以草為之名搭搭干或以車螯一盂為定將成婚男<lb/>
　婦兩家各煩親屬引男至女家婚配通社飲酒相慶<lb/>
　名曰馬女無夏男家更以銅鐵手釧及牲醪送女家<lb/>
　或夫婦離異男離婦者罰粟十石婦離男者亦如之<lb/>
<pb n="KR2k0131_WYG_005-10b"/>
　男未再娶婦不得先嫁反是罰畨錢二圓私通被獲<lb/>
　投送土官罰酒豕鳴於衆再罰畨錢二圓未嫁娶之<lb/>
　男女不計也　哆囉嘓社成婚後男女俱折去上齒<lb/>
　各二彼此謹藏以矢終身不易<lb/>
　　䘮葬<lb/>
　家有䘮曰描描産置死者於地男女環繞一進一退<lb/>
　抵掌而哭用木板四片殮葬竹圍之内蓋一小茅屋<lb/>
　上插鷄毛并小布旗以平生什物之半懸死者屋内<lb/>
<pb n="KR2k0131_WYG_005-11a"/>
　䘮服披烏布於背或絆烏帶於肩服三月滿夫死婦<lb/>
　守䘮亦三月即改適先告父母後自擇配與新港等<lb/>
　社期年除服先後擇配不同<lb/>
　　器用<lb/>
　捕鹿弓箭及鏢俱以竹為之弓無弰背密纒以籐苧<lb/>
　繩為弦漬以鹿血堅韌過絲革射搭箭於左箭舌長<lb/>
　二寸至四寸不等傅翎略如漢製而剪其梢鏢桿長<lb/>
　五尺許鐵鏃鋒銛長二寸許有雙鈎長繩繫之用時<lb/>
<pb n="KR2k0131_WYG_005-11b"/>
　始置箭端遇鹿麂一發即及雖奔逸而繩掛於樹終<lb/>
　就獲焉亦用以防夜於竹寮高望巡哨持挨牌以蔽<lb/>
　身木皆斜紋箭不能入　諸畨與漢人貿易家中什<lb/>
　物亦有窰器釜鐺之屬近亦間置桌椅又製葫蘆為<lb/>
　行具大者容數斗出則隨身㫖蓄毯衣悉納其中遇<lb/>
　雨不濡遇水則浮　寢以竹片鋪地藉以鹿皮富者<lb/>
　列木牀於舍以為觀美夜仍寢於地枕木如小凳<lb/>
　　附畨歌<lb/>
<pb n="KR2k0131_WYG_005-12a"/>
　　　哆囉嘓社麻達遞送公文歌<lb/>
　喝逞唭蘇力<hi>我遞公文</hi>麻什速唭什速<hi>須當𦂳到</hi>沙迷唭呵奄<lb/>
　<hi>走如飛鳥</hi>因忍其描林<hi>不敢失落</hi>因那唭嚂包通事唭洪喝兠<lb/>
　<hi>若有遲悞便為通事所罰</hi>
　　　打貓社畨童夜逰歌<lb/>
　麻呵那乃留唎化呢<hi>我想汝愛汝</hi>麻什𦂳吁哰化<hi>我實心待汝</hi>
　化散務那乃哰麻<hi>汝如何愛我</hi>麻夏劉哰因那思呂流麻<lb/>
　<hi>我今回家可將何物贈我</hi>
<pb n="KR2k0131_WYG_005-12b"/>
　　　諸羅山社豐年歌<lb/>
　麻然玲麻什勞林<hi>今逢豐年大收</hi>蠻南無假思毛者<hi>約㑹社衆</hi>宇<lb/>
　烈然<graphic n="KR2317" url="https://raw.githubusercontent.com/kanripo/KR-Gaiji/master/images/KR2317.png" mimeType="image/png"/>沙無嗄<hi>都須醸美酒</hi>宇烈嘮來奴毛沙喝嘻<hi>齊來賽戲</hi>
　麻什描然麻什什<hi>願明年還似今年</hi>
　　北路諸羅畨三<lb/>
　　　大武郡　貓兒干<hi>一作麻芝干</hi>　西螺　東螺<lb/>
　　　他里霧　猴悶　斗六<hi>一名柴裏</hi>二林　南社<lb/>
　　　阿束　大突　眉裏　馬芝遴<lb/>
<pb n="KR2k0131_WYG_005-13a"/>
　　居處<lb/>
　自新港蕭壠麻豆大武郡南社灣裏以至東螺西螺<lb/>
　馬芝遴填土為基高可五六尺編竹為壁上覆以茅<lb/>
　茅簷深邃垂地過土基方丈雨暘不得侵其下可舂<lb/>
　可炊可坐可卧以貯笨車網罟雞塒豕欄架梯入室<lb/>
　極高聳宏敞門繪紅毛人像他里霧斗六門亦填基<lb/>
　為屋較此則卑狹矣　麻達夜宿社寮不家居恐去<lb/>
　社遠致妨公務也<lb/>
<pb n="KR2k0131_WYG_005-13b"/>
　　飲食<lb/>
　飯一白占米清晨煑熟置小籐籃内名霞籃或午或<lb/>
　晩臨食時沃以水一糯米炊蒸為飯製酒與哆囉嘓<lb/>
　諸社同　每年以黍熟時為節先期定日令麻達於<lb/>
　高處傳呼約期㑹飲男女著新衣連手蹋地歌呼嗚<lb/>
　嗚　捕鹿採魚自新港以至淡水俱相等各社俱不<lb/>
　敢食犬東西螺食豬肉連毛燔燎肝則生食肺腸則<lb/>
　熟而食之　二林捕魚畨婦或十餘或數十於溪中<lb/>
<pb n="KR2k0131_WYG_005-14a"/>
　用竹籠套於右胯衆畨持竹竿從上流敺魚畨婦齊<lb/>
　起齊落扣魚籠内以手取之<lb/>
　　衣飾<lb/>
　衣達戈紋用苧織成領用茜毛織以紅紋為衣長只<lb/>
　尺餘釘以排扣下體用烏布為蔽長二尺餘炎天則<lb/>
　結麻片為之縷縷四垂圍繞下體以為涼爽且便於<lb/>
　渡水　他里霧以上多為大耳其始先用線穿耳後<lb/>
　用蠔殻灰漆木或螺錢或竹圏用白紙裹之塞於兩<lb/>
<pb n="KR2k0131_WYG_005-14b"/>
　耳名曰馬卓祼人叢笑篇云畨造大耳幼鑚囷實以<lb/>
　竹圏自少至壯漸大如盤汚以土粉取飾觀云或云<lb/>
　畨婦最喜男子耳垂至肩故競為之　二林不為大<lb/>
　耳皆帶銅錫墜長衣麻達頂髪分兩邊梳結兩髻曰<lb/>
　對對　東西螺畨幼時剃髪約十餘嵗留髪待成婚<lb/>
　後剃去周圍之髮所留頂髪較辮稍大臂腕束以鐵<lb/>
　釧有兩手用五六十者或用蛤釧或縛手腕以草長<lb/>
　垂至地如麈拂狀曰下侯落編篾束腹每倒身為之<lb/>
<pb n="KR2k0131_WYG_005-15a"/>
　以圖就細凡差役皆麻達所任束腹奔走倍為趫捷<lb/>
　成婚則去之　馬芝遴畨頭帶木梳或插竹簮或插<lb/>
　螺簮鹿角簮名曰夏基網<lb/>
　　婚嫁<lb/>
　自幼訂姻用螺錢名阿里捫及筓女家送飯與男家<lb/>
　男家亦如之定婚期畨媒於五更引婿至其家天明<lb/>
　告其親讌飲稱賀亦有不用定聘薄暮男女梳粧結<lb/>
　髪遍社戲遊互以嘴琴挑之合意遂成夫婦琴以竹<lb/>
<pb n="KR2k0131_WYG_005-15b"/>
　為弓長可四寸虚其中二寸許釘以銅片叧繫一小<lb/>
　柄以手為往復脣鼓動之其俗惟長男娶婦於家餘<lb/>
　則出贅南社畨夫婦雖反目終不離異下四社任意<lb/>
　離合東螺社幼時兩家倩媒説合男家用螺錢三五<lb/>
　枚為定娶時再用數錢或姊妹妯娌迎新婦入門男<lb/>
　女並坐杵臼上移時而起女戴搭搭干用篾為之嵌<lb/>
　以蛤圏及燒石珠插以雉尾為飾三日後新婦隨姑<lb/>
　請母氏㑹飲<lb/>
<pb n="KR2k0131_WYG_005-16a"/>
　　䘮葬<lb/>
　父母死服皂衣守䘮三月屍瘞厝邊富者棺木貧者<lb/>
　草席或鹿皮襯土而殯生前什物俱殉其半<lb/>
　　器用<lb/>
　出入必佩小刀舍中置鹿頭角有疾者沐髪用以擊<lb/>
　之即瘥　夜無燈用松木片植石上然之名搭貯屢<lb/>
　　畨婦用圓木挖空為機圍三尺許函口如槽名普<lb/>
　魯以苧麻捻線或用犬毛為之横竹木桿於機内卷<lb/>
<pb n="KR2k0131_WYG_005-16b"/>
　舒其經綴線為綜擲緯而織名達戈紋又織麻布名<lb/>
　老佛　鼻簫長可二尺亦有長三尺者截竹竅四孔<lb/>
　通小孔於竹節之首用鼻横吹之或如簫直吹名獨<lb/>
　薩里又打布魯以木為之如嗩呐狀聲亦相似皆麻<lb/>
　達㳺戲之具<lb/>
　　　附畨歌<lb/>
　　　　大武郡社捕鹿歌<lb/>
　覺夫麻熙蠻乙丹<hi>今日歡㑹飲酒</hi>麻覺音那麻嘈斗六府嗎<lb/>
<pb n="KR2k0131_WYG_005-17a"/>
　<hi>明日及早捕鹿</hi>麻熙棉達仔斗描<hi>回到社中</hi>描音那呵隴仔斗六<lb/>
　府嗎<hi>人人都要得鹿</hi>斗六府嗎麻力擺鄰隨<hi>將鹿易銀完餉</hi>嗄隨窪<lb/>
　頑熙蠻乙<hi>餉完再來㑹飲</hi>
　　　二林馬芝遴猫兒干大突四社納餉歌<lb/>
　吧圓吧達敘每鄰<hi>耕田園</hi>其嗎耶珍那<hi>愛好年景</hi>夫甲馬溜<lb/>
　文蘭<hi>捕鹿去</hi>其文蘭株屢<hi>鹿不得逸</hi>甘換溜沙麻力岐甘換<lb/>
　<hi>易餉銀得早完餉</hi>馬尤㖿哰㖿其唎印㖿<hi>可邀老爺愛惜</hi>圍含呵煞<lb/>
　平萬㖿嚎其喃買逸<hi>我等回來快樂飲酒酣歌</hi>
<pb n="KR2k0131_WYG_005-17b"/>
　　　南社㑹飲歌<lb/>
　吧老灣唭嗎流末矢<hi>耕田園遇好年嵗</hi>吧思沙螺吧思轆鎖<lb/>
　<hi>收得麻收得米</hi>馬溜文蘭唭打咳<hi>捕得鹿且多</hi>打茅打奈打匏公<lb/>
　申㖿奢<hi>父子祖孫齊來飲酒</hi>招彌流嚎唭喃買逸<hi>歡呼歌唱為樂</hi>
　　　他里霧社土官認餉歌<lb/>
　礁包須嗎喝嘶連<hi>請社衆聽説</hi>因納率束呀通事罕餉<hi>我今</hi>
　<hi>同通事認餉</hi>因許麻吧那<hi>爾等須/耕種</hi>愛化美忝無那<hi>切勿飲酒失時</hi>
　閑那束呀罕餉切㖿<hi>俟認餉畢</hi>閔留美忝喃㖿麽<hi>請爾等來飲酒</hi>
<pb n="KR2k0131_WYG_005-18a"/>
　　　斗六門社娶妻自誦歌<lb/>
　夜描㧞屢描下女<hi>今日我娶妻</hi>别言毛哈㖿呼<hi>請來飲酒</hi>尤㖿<lb/>
　描咿林尤林<hi>日後我生子生孫</hi>由拔屢别言毛哈㖿呼<hi>再娶妻又</hi>
　<hi>請來飲酒</hi>
　　　東西螺度年歌<lb/>
　吧園吧達敘每鄰無那<hi>耕田園</hi>馬流平㖿珍那麻留呵<lb/>
　嗒<hi>愛年嵗收成</hi>夫甲馬溜文蘭<hi>捕/鹿</hi>甘換麻文欣麻力<hi>易銀完餉</hi>
　宻林嗎流㖿嚎喡含<hi>可去釀酒過年</hi>
<pb n="KR2k0131_WYG_005-18b"/>
　　　阿束社誦祖歌<lb/>
　嗎留耶茅務嗎吧那<hi>我祖翁最勇猛</hi>麻里末文蘭布務務巴<lb/>
　那<hi>遇鹿能活捉</hi>吧出呂唭甲買打招<hi>鬬走直同於馬</hi>布務務勃呵<lb/>
　沙彌酣<hi>遇酒縱飲不醉</hi>
　　附載<lb/>
大武郡之女時以細砂礪齒望若編貝<hi>外紀</hi>
大武郡社文身者愈多耳輪漸大如椀獨於髪加束或<lb/>
為三叉或為雙角叉以雞尾三羽為一翿插髻上迎風<lb/>
<pb n="KR2k0131_WYG_005-19a"/>
招颭以為觀美<hi>稗海紀遊</hi>
東西螺以北番好飼馬不鞍而馳驟要狡獸捷輕禽豐<lb/>
草長林屈曲如意擇牝之良者倍價而易之以圖孶息<lb/>
　斗六門舊有畨長能占休咎善射日率諸畨出捕鹿<lb/>
諸畨苦焉共謀殺之血滴草草為之赤社草皆赤諸畨<lb/>
悉以疫死無噍類今斗六門之畨皆他社來居者<hi>諸羅志</hi>
　臺灣令周鍾瑄詳藁估修船料悉取材於大武郡社<lb/>
　山去府治四百餘里鋸匠人夫日以數百計為工須<lb/>
<pb n="KR2k0131_WYG_005-19b"/>
　數閲月每屬工人具領官價纔十餘兩尚不足支一<lb/>
　日之費凡食用僱夫等項每匠匀𣲖以補不足工完<lb/>
　方止此為工匠之苦工料辦齊郡縣檄催每縣約需<lb/>
　車四百輛每輛計銀三兩五錢照丁𣲖銀保大丁多<lb/>
　者每丁𣲖至三錢保小丁少者𣲖四丁一輛是每丁<lb/>
　出銀八錢合計四縣共𣲖四千有零所領官價纔毎<lb/>
　屬三十餘金此為里民之苦至重料悉𣲖畨運内中<lb/>
　如龍骨一根須牛五十餘頭方能拖載而樑頭木舵<lb/>
<pb n="KR2k0131_WYG_005-20a"/>
　亦復如之一經興工畨民男婦日夜不寜計自山至<lb/>
　府若遇晴明半月方至此為畨民之苦今嵗估修不<lb/>
　過數隻害己如此若明嵗大修三十餘隻臺屬遺黎<lb/>
　恐難承受不去為盜有相率而死耳當事允其請力<lb/>
　為禁止<lb/>
　東螺貓兒干間有讀書識字之畨有能背誦毛詩者<lb/>
　口齒頗真往來牌票亦能句讀阿束畨童舉略讀下<lb/>
　論志大諳栖俱讀上論并能黙寫䝉師謂諸童聰慧<lb/>
<pb n="KR2k0131_WYG_005-20b"/>
　日課可兩頁但力役紛然時作時輟不能底於有成<lb/>
　耳<lb/>
　舊阿束社於康熙五十七年大肚溪漲幾遭淹没因<lb/>
　移居山岡今經其地社寮就傾而竹圍尚鬱然葱蒨<lb/>
　也過此則極目豐草高没人身中有車路荒榛埋輪<lb/>
　渉大肚溪行山麓間竹樹蔽虧逺岫若屏幾不知為<lb/>
　文身之鄉矣<lb/>
　斗六門舊社去柴裏十餘里在大山之麓數被野畨<lb/>
<pb n="KR2k0131_WYG_005-21a"/>
　侵殺後乃移出今舊社竹圍甚茂因以為利逐年土<lb/>
　官𣲖撥老畨數人更畨輪守<lb/>
孫元衡過他里霧詩翠竹隂隂散犬羊蠻兒結屋小如<lb/>
箱年來不用愁兵馬海外青山盡大唐<hi>畨稱内地為唐</hi>　舊有<lb/>
唐人三兩家家家竹徑自迴斜小堂葢瓦窗明紙門外<lb/>
㯽榔新作花　還過他里霧林黑澗逾響天青山更高<lb/>
諸畨能跪拜前隊肅弓刀卧簟惟功狗<hi>畨人最珍猛犬</hi>喧枝盡<lb/>
伯勞<hi>林無他鳥惟伯勞爭鳴</hi>不因程計日待獵看風毛　西螺北<lb/>
<pb n="KR2k0131_WYG_005-21b"/>
行秋隂近午喜妍和緑野空明霽色多雲盡山低應到<lb/>
海沙奔水亂各成河蠻陬蠢蠢妻和子舌語醒醒歗且<lb/>
歌未解卜居何地好略關形勝有干戈<lb/>
　余壬寅仲冬過斗六門作墻隂蕉葉依然緑壠畔桃<lb/>
　花自在紅冬仲何殊春候暖蠻孃嬉笑竹圍東<lb/>
　　北路諸羅畨四<lb/>
　　　大傑巔　大武壠　噍吧年　木岡　茅匏頭<lb/>
　　　社<hi>即大年哰</hi>　加㧞<hi>一作/茄苃</hi>　霄裏　夢明明<hi>自頭社以下皆</hi>
<pb n="KR2k0131_WYG_005-22a"/>
　　　<hi>生畨</hi>
　　居處<lb/>
　住室曰達勞平地築土作基大木為樑剉竹結椽桷<lb/>
　為葢衆擎而覆之落成全室歡飲<lb/>
　　飲食<lb/>
　飯漬米水中經宿鷄鳴蒸熟食時和以水糯少則兼<lb/>
　食黍米酒用糯米炊熟燒禾草作麯攪米飯藏甕中<lb/>
　過六日取出沃水而飲魚蝦鹿麂俱生食<lb/>
<pb n="KR2k0131_WYG_005-22b"/>
　　衣飾<lb/>
　畨男以布八尺圍身曰羅翁腰以下用四尺圍蔽或<lb/>
　以達戈紋縁領畨婦項帶珠串曰麻海譯手足腕俱<lb/>
　束以銅圏曰堵生聲遇吉事則衣皆白色羣聚飲啖<lb/>
　醉後歌唱跳舞以為樂<lb/>
　　婚嫁<lb/>
　娶妻曰匏冶需未娶婦曰隹老歪賀新婚曰備力力<lb/>
　其搭學其俗先通後娶將娶則送珠仔為定名曰毛<lb/>
<pb n="KR2k0131_WYG_005-23a"/>
　里革用木櫃置布疋達戈紋送至女家三日後置酒<lb/>
　大㑹女家亦邀㑹飲夫婦相離曰放手男未再娶女<lb/>
　不敢嫁先嫁者罰牛豕不等通姦被獲鳴衆聲罪罰<lb/>
　以酒豕未嫁娶男女罰依前例<lb/>
　　䘮葬<lb/>
　番死名麻八歹富未葬時在社鳴鑼䘮家披髪皂布<lb/>
　裹頭面止露兩目親屬酹死者以酒哭盡哀以大窑<lb/>
　缸作棺瘞本厝内夫死一月服滿婦告父母他適<lb/>
<pb n="KR2k0131_WYG_005-23b"/>
　　器用<lb/>
　飲食無椀箸用匏斗狀如葫蘆口小腹大可藏米數<lb/>
　斗各社皆有大武壠礁吧年二社尤多貯物用筐及<lb/>
　藤籃耕種則用刀斧斫伐樹根栽種薯芋亦有填築<lb/>
　薄岸為田播插稻秧者<lb/>
　　附畨歌<lb/>
　　　大傑巔社祝年歌<lb/>
　臨臨其斗寅<hi>今過年</hi>尋㖿唭什剝格唭圭甲<hi>為粉餈殺雞</hi>施<lb/>
<pb n="KR2k0131_WYG_005-24a"/>
　里西奇文林<hi>祭天地</hi>匏打鄰其斗寅麻亮其斗寅<hi>祝新年勝</hi>
　<hi>去年</hi>嗒學嗄葛唭唹因<hi>倍收穫食不盡</hi>
　　　大武壠社耕捕㑹飲歌<lb/>
　毛務麻亮其斗寅<hi>耕種勝往年</hi>遏投嗎㖨務那其壘<hi>同去打鹿</hi>
　<hi>莫遇生畨</hi>媽毛買仍艾竒打㖨<hi>社衆可釀美酒</hi>美樂哄宻嗒竒打<lb/>
　㖨嗎萌<hi>齊來乗興飲酒至醉</hi>
　　附載<lb/>
大武壠内社九大離蚌社礁吧年社邦鶻社内踏綱社<lb/>
<pb n="KR2k0131_WYG_005-24b"/>
敦里礁吧裏社萬打籠社藤橋頭社内優社美壠社<hi>諸羅</hi>
<hi>志</hi>
　大武壠南為八里打難東為達里打猿俱生畨與傀<lb/>
　儡畨通<lb/>
　羅漢内門外門田皆大傑巔社地也康熈四十二年<lb/>
　臺諸民人招汀州屬縣民墾治自後往來漸衆耕種<lb/>
　採樵每被土畨鏢殺或放火燒死割去頭顱官弁詰<lb/>
　捕而相近者為木岡武洛大澤機遠之為内幽諸社<lb/>
<pb n="KR2k0131_WYG_005-25a"/>
　生畨環聚緝治為艱立界絶其出入可以杜患矣<lb/>
　莊秀才子洪云康熈三十八年郡民謝鸞謝鳳偕堪<lb/>
　輿至羅漢門卜地歸家俱病醫療罔效後始悟前曾<lb/>
　乞火於大傑巔畨婦必為設向適郡中有漢人娶畨<lb/>
　婦者因求解於婦隨以口吮鸞鳯臍中各出草一莖<lb/>
　尋愈畨婦自言初學咒時坐卧良久如一樹在前卧<lb/>
　而誦向樹立死方為有靈諸羅志作法詛咒名向先<lb/>
　試樹木立死解而復蘇然後用之不則恐能向不能<lb/>
<pb n="KR2k0131_WYG_005-25b"/>
　解也入舍無敢胠篋探囊擅其技者多老畨婦田園<lb/>
　阡陌數尺一杙環以繩雖山豕麋鹿弗敢入漢人初<lb/>
　至摘啖果蓏脣立腫求其主觧之轉瞬平復如初近<lb/>
　年附郭諸社畏法不敢為稍遠則各社皆有或於笭<lb/>
　箵中取鵝卵石置於地能令飛走喝之則止<lb/>
　　北路諸羅畨五<lb/>
　　　内優<hi>一作内幽附大武壠納餉</hi>　壠社　屯社　綱社　美<lb/>
　　　壠<hi>自壠社以下俱生畨</hi>
<pb n="KR2k0131_WYG_005-26a"/>
　　居處<lb/>
　倚山掘土狀若穴居以沙石版代磚瓦或用木及茅<lb/>
　竿草為之闊不一式高不盈丈生畜俱養於内子女<lb/>
　嫁娶則叧築之<lb/>
　　飲食<lb/>
　疊巘深溪樹木蓊蘙平原絶少山盡沙石種黍秫薯<lb/>
　芋俱於石罅鑿孔栽植黍秫熟留以作酒先以水漬<lb/>
　透畨婦口嚼成粉置甕中或入竹筒亦用黍稈燒灰<lb/>
<pb n="KR2k0131_WYG_005-26b"/>
　攪成米麯發時飯或黍秫和入旬日便成新酒客至<lb/>
　漉糟畨輪飲之遠出則開鑿地穴置芋薯於中火煨<lb/>
　以土覆之隨手取食可代餱糧射生禽鏢麋鹿炙而<lb/>
　食之生亦不厭也<lb/>
　　衣飾<lb/>
　男女多著鹿皮或織樹皮苧蔴為布極粗厚日以作<lb/>
　<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>夜以覆體今與漢人交易布疋男以布尺餘遮前<lb/>
　後體畢露以皮為帽不畏荆棘吉事則以鳥羽為飾<lb/>
<pb n="KR2k0131_WYG_005-27a"/>
　婦俱以布裹頭<lb/>
　　婚嫁<lb/>
　男女私合父母知之則飲會議婚同飲者倩一人為<lb/>
　媒遂定偶工作之暇兩家訂期醸酒成婚或娶或贅<lb/>
　不等<lb/>
　　䘮葬<lb/>
　男婦彌留將生平所有之衣盡著於體既死衣盡脱<lb/>
　去裸葬厝内哀哭數日無居䘮儀節<lb/>
<pb n="KR2k0131_WYG_005-27b"/>
　　器用<lb/>
　耕田用小鋤或將堅木炙火為鑿以代農器短刀鏢<lb/>
　箭與衆社無異<lb/>
　　北路諸羅畨六<lb/>
　　　南投　北投　貓羅　半線　柴仔坑　水裏<lb/>
　　居處<lb/>
　屋曰夏堵混以草為蓋或木或竹為柱厝葢葺茅編<lb/>
　成邀衆畨合於脊上大小同居一室惟未嫁者另居<lb/>
<pb n="KR2k0131_WYG_005-28a"/>
　一舍曰貓鄰<lb/>
　　飲食<lb/>
　食米二種一占米一糯米每晨淘淨入籃筐内置釜<lb/>
　蒸食外出裹腰間手取食之為酒亦如内優等社魚<lb/>
　蝦鹿肉等物先炙熟再於釜内煎煑半線以北取海<lb/>
　泥鹵曝為鹽色黒味苦名幾魯以醃魚蝦<lb/>
　　衣飾<lb/>
　衣用達戈紋或衣皂布白布俱短至臍每年二月間<lb/>
<pb n="KR2k0131_WYG_005-28b"/>
　力田之候名換年男女俱衣雜色綢紵紅襖曰包練<lb/>
　或粧蟒錦繡為之畨婦頭帶紗頭箍名荅荅悠用白<lb/>
　獅犬毛作線織如帶寛二寸餘嵌以米珠飲酒嫁娶<lb/>
　時戴之畨最重此犬發縱指示百不失一或以牛易<lb/>
　之尚有難色項掛衣堵<hi>瑪瑙珠名</hi>眉打喇<hi>螺錢名</hi>數十人挽<lb/>
　手而唱歌呼蹋蹄音頗哀怨麻達兩耳如環實以木<lb/>
　板螺殻已娶者曰老纎則去塞耳以分别長幼<lb/>
半線以上多揉樹皮為裙白如苧暁行以禦湛露晞則<lb/>
<pb n="KR2k0131_WYG_005-29a"/>
褪之<hi>諸羅志</hi>
　　婚嫁<lb/>
　婚姻曰綿堵混未娶婦曰打貓堵男家父母先以犬<lb/>
　毛紗頭箍為定或送糯飯長則倩媒娶時宰割牛豕<lb/>
　會衆叙飲男贅女家亦如之如有兩女一女招男生<lb/>
　子則家業悉歸之一女即移出如無子仍同居社寮<lb/>
　夫婦反目男離婦必婦嫁而後再娶婦離男必男娶<lb/>
　而後再嫁違則罰牛一隻車一輛通姦被獲男女各<lb/>
<pb n="KR2k0131_WYG_005-29b"/>
　罰牛車未嫁娶者不禁　半線社多與漢人結為副<lb/>
　遯副遯者盟弟兄也漢人利其所有托畨婦為媒先<lb/>
　與本婦議明以布數疋送婦父母與其夫結為副遯<lb/>
　出入無忌貓兒干東西螺大武郡等社亦踵此惡習<lb/>
　但不似半線太甚耳<lb/>
　　䘮葬<lb/>
　畨死老幼裹以草席瘞本厝内平生衣物為殉親屬<lb/>
　葬畢必浴身始入厝䘮家不為䘮服十日不出戸衆<lb/>
<pb n="KR2k0131_WYG_005-30a"/>
　畨呼為馬鄰夫亡婦改適必逾兩月告知父母舅姑<lb/>
　許諾乃擇配<lb/>
　　器用<lb/>
　耕種捕鹿具與衆畨同惟採魚兼用篾篙炊以三石<lb/>
　塊為竈螺蛤殻為椀竹筒為汲桶<lb/>
　　附畨歌<lb/>
　　　南北投社賀新婚歌<lb/>
　引老綸堵混<hi>爾新娶妻</hi>其衣堵眉打喇<hi>我裝珠飾貝</hi>蠻乙丹綸<lb/>
<pb n="KR2k0131_WYG_005-30b"/>
　堵混<hi>慶賀新婚</hi>引老覺夫麻熙蠻乙丹<hi>爾須留我飲賀酒</hi>
　　　半線社聚飲歌<lb/>
　真角夫甲文南<hi>捕得鹿</hi>支備辰呵打<hi>收得米</hi>宻林嗎流呵<lb/>
　嚎<hi>做下酒</hi>保務務其阿肖萬什呵嚎<hi>社衆齊來賽戯會飲</hi>
　　附載<lb/>
　半線畨童楚善讀下孟大眉盈之俱讀下論宗夏讀<lb/>
　上論商國讀大學<lb/>
　山有野牛民間有購者衆畨乘馬追捕售之價減熟<lb/>
<pb n="KR2k0131_WYG_005-31a"/>
　牛一半<lb/>
　余晩次半線作憶昔歴下行龍山豁我情今茲半線<lb/>
　遊秀色欲與爭林木正蓊蘙嵐光映晩晴重岡如迴<lb/>
　抱澗溪清一泓<hi>北為大肚溪</hi>里社數百家對宇復望衡畨<lb/>
　長羅拜跪竹綵皃童迎<hi>麻達用雙竹結紅綵以迎</hi>女孃齊度曲頫<lb/>
　首欸噫鳴<hi>畨歌先以欸噫發聲</hi>瓔珞垂項領跣足舞輕盈鬬捷<lb/>
　看麻達飄颻雙羽横薩豉聲鏗鏘<hi>薩豉宜見前</hi>奮臂為朱<lb/>
　英<hi>紅布懸竹竿為幟麻達先至者奪之</hi>　王化真無外裸人雜我氓安得<lb/>
<pb n="KR2k0131_WYG_005-31b"/>
　置長吏華風漸可成<lb/>
　<lb/>
　<lb/>
　<lb/>
　<lb/>
　<lb/>
　<lb/>
　臺海使槎録卷五<lb/>
</p>
<p>
</p>
  </div>
<div>
<head>臺海使槎録卷六</head> <lb/>
    <p>
<pb n="KR2k0131_WYG_006-1a"/>
欽定四庫全書<lb/>
　臺海使槎録卷六<lb/>
　　　　　　　　　　常鎮揚通道黄叔璥撰<lb/>
　　北路諸羅畨七<lb/>
　　　阿里山五社<hi>踏枋産鹿堵仔唣羅婆盧麻    干  務</hi>竒冷岸<lb/>
　　　大龜佛　水沙連思麻丹　木武郡赤嘴<hi>一名刺嘴</hi>
　　　<hi>箍</hi>　麻咄目靠　挽麟倒咯　狎裏蟬巒蠻<lb/>
　　　干那霧<lb/>
<pb n="KR2k0131_WYG_006-1b"/>
　　居處<lb/>
　築室曰濃密架木為樑鑿鬆石片為牆<hi>鬆石内山所出鑿之成片</hi>
　上以石片代瓦亦用以鋪地遠望如生成石室比屋<lb/>
　相連如同内地街衢與外社迥殊男女未婚嫁叧起<lb/>
　小屋曰籠仔曰公廨女住籠仔男住公廨<lb/>
　　飲食<lb/>
　内山多麥豆少米穀芋薯則掘地為穴積薪然火置<lb/>
　芋灰中仍覆以土饑則出而食之黍米為酒曰老勿<lb/>
<pb n="KR2k0131_WYG_006-2a"/>
　釀製會飲與别社同魚為醢俟有臭味乃食凡物生<lb/>
　食居多惟鹽取給於外<lb/>
　　衣飾<lb/>
　衣用鹿皮樹皮横聯於身無袖間有著布衫者捕鹿<lb/>
　時以鹿皮搭身皮帽皮鞋馳逐荆棘中畨婦衣自織<lb/>
　達戈紋又名府律式掛青紅南把珠於項亦漢人所<lb/>
　製收粟時則通社歡飲歌唱曰做田擕手環跳進退<lb/>
　低昻唯意所適<lb/>
<pb n="KR2k0131_WYG_006-2b"/>
　　婚嫁<lb/>
　婚姻曰閔言未娶曰胡仔轄亦曰麻達未嫁曰麻里<lb/>
　氏氷不待父母媒妁以嘴琴挑之相從遂擁衆挾女<lb/>
　以去勢同攘敓後乃以刀斧釜鐺之屬為聘女家以<lb/>
　雞豕達戈紋酬之通社羣聚歡飲與外社男贅女家<lb/>
　不同夫婦離異女將原聘歸還聽其他適　水沙連<lb/>
　北港女将嫁時兩頤用針刺如網巾紋名刺嘴箍不<lb/>
　刺則男不娶<lb/>
<pb n="KR2k0131_WYG_006-3a"/>
　　䘮葬<lb/>
　凡遇父母兄弟夫婦之䘮頭裹皂布號哭十日不言<lb/>
　不笑不履門外𦵏用石板四片築四方穴屈曲屍膝<lb/>
　坐埋於中上蓋以石板覆以土<lb/>
　　器用<lb/>
　耕種用小鋤短刀掘地而種行則貨物貯皮囊戴於<lb/>
　頭上炊用木扣以代鐺<lb/>
　　附載<lb/>
<pb n="KR2k0131_WYG_006-3b"/>
水沙連雖在山中實輸貢賦其地四面高山中為大湖<lb/>
湖中復起一山畨人聚居山上非舟莫即畨社形勝無<lb/>
出其右自柴里社轉小徑過斗六門崎嶇而入阻大溪<lb/>
三重水深險無橋梁老藤横跨溪上往來從藤上行外<lb/>
人至輙股慄不敢前畨人慣行不怖也其畨善織罽毯<lb/>
染五色狗毛雜樹皮為之陸離如錯錦質亦細宻四方<lb/>
人多欲購之常不可得畨婦亦白晳妍好能勤稼穡人<lb/>
皆饒裕<hi>畨境補逸</hi>
<pb n="KR2k0131_WYG_006-4a"/>
阿里山離縣治十里許山廣而深峻畨剽悍諸羅山哆<lb/>
咯嘓諸畨皆畏之遇輒引避崇爻社餉附阿里山然地<lb/>
最遠越蛤仔難以南有猴猴社云一二日便至其地多<lb/>
生畨漢人不敢入各社夏秋划蟒甲<hi>獨木舟名</hi>載鹿脯通草<lb/>
水藤諸物順流出近社與漢人互市漢人亦用蟒甲載<lb/>
貨以入灘流迅急船多覆溺破碎雖利可倍蓰必通事<lb/>
熟於地理乃敢孤注一擲　水沙連四週大山山外溪<lb/>
流包絡自山口入為潭廣可七八里曲屈如環圍二十<lb/>
<pb n="KR2k0131_WYG_006-4b"/>
餘里水深多魚中突一嶼畨繞嶼以居空其頂頂為屋<lb/>
則社有火災岸草蔓延繞岸架竹木浮水上藉草承土<lb/>
以種稻謂之浮田隔岸欲詣社者必舉火為號社畨划<lb/>
蟒甲以渡嶼中圓淨開爽青嶂白波雲水飛動海外别<lb/>
一洞天<hi>諸羅志</hi>
　阿里山乃總社名内有大龜山之大龜佛社霧山之<lb/>
　干仔霧社羅婆山之唣囉婆社束髻山之沙米箕社<lb/>
　八童關山之鹿堵社溜藤山之阿㧞泉社朝天山之<lb/>
<pb n="KR2k0131_WYG_006-5a"/>
　踏枋社豬母勞社<hi>一作肚武膋</hi>共八社納餉者五社盧麻<lb/>
　産社今無畨皆民居康熙五十六年瘴癘死亡甚衆<lb/>
　遂徙居於阿㧞泉社附阿里山合徴者又崇爻山後<lb/>
　九社崇爻社竹脚宣社<hi>一作即加宣</hi>描丹社薄薄社芝舞<lb/>
　蘭社多難社<hi>一作倒咯滿</hi>芝宻社水輦社筠椰椰社或云<lb/>
　八社之外又有礁那女嗎社打馬郎社嗎老因籠社<lb/>
　巴只力社龜窑社伊碎擺社有至崇爻社者自倒咯<lb/>
　嘓用土畨指引盤山逾嶺涉澗穿林計程五日夜方<lb/>
<pb n="KR2k0131_WYG_006-5b"/>
　至由民仔里武三日可至蛤仔難但峻嶺深林生畨<lb/>
　錯處漢人鮮至或云水沙連過湖半日至加老望埔一<lb/>
　日至描里眉一日至眉加堞一日至望加臘一日至<lb/>
　福骨一日半至買槽無老又一日半至民仔里武二<lb/>
　日至蛤仔難社由描里眉二日至斗截半日至倒哈<lb/>
　嘓過大山數重四日夜可抵崇爻社路極崎嶇坑塹<lb/>
　險阻難於䟦涉若隂雨水漲更難計程由淡水從山<lb/>
　後行路稍平易<lb/>
<pb n="KR2k0131_WYG_006-6a"/>
　水沙連社地處大湖之中山上結廬而居山下耕鑿<lb/>
　而食湖水縈帶土畨駕蟒甲以通往來環湖皆山層<lb/>
　巒險阻屬畨二十餘社各依山築居山谷巉巖路徑<lb/>
　崎嶇惟南北兩澗沿岸堪往來外通斗六門竹脚寮<lb/>
　乃各社總路隘口通事築室以居焉水沙連集集决<lb/>
　里毛碎巒蠻木靠木武郡又子黑社佛子希社亦木<lb/>
　武郡轄挽鱗倒咯大基描丹蛤里爛等社名為南港<lb/>
　加老望埔描里眉斗截平了萬致務倒咯嘓眉加碟<lb/>
<pb n="KR2k0131_WYG_006-6b"/>
　望加臘福骨描里八描里旺買槽無老等社名為北<lb/>
　港或云北港尚有買薛買唐於老二社南港之畨居<lb/>
　近漢人尚知有法而北港之畨與悠武乃等社野畨<lb/>
　接壤最為兇頑巴老完問仔眉觸甲描禇江四社昔<lb/>
　屬水沙連統轄今移於巴老完合夥同居與民仔里<lb/>
　武俱通於悠武乃生畨矣通事叧築寮於加老望埔<lb/>
　撥社丁置煙布糖鹽諸物以濟土畨之用售其鹿肉<lb/>
　皮筋等項以資課餉每年五月弔社七月進社共計<lb/>
<pb n="KR2k0131_WYG_006-7a"/>
　十個月可以交易完課過此則雨多草茂畨無至者<lb/>
　康熙六十年阿里山水沙連各社乗亂殺通事以叛<lb/>
　六十一年邑令孫魯多方招徠示以兵威火礟賞以<lb/>
　煙布銀牌十二月阿里山各社土官母落等水沙連<lb/>
　南港土官阿籠等就撫雍正元年正月水沙連北港<lb/>
　土官麻思來等亦就撫<lb/>
惠安太學黄吳祚題水沙連圖詩二十<hi>平聲</hi>餘社盡邊湖<lb/>
南北沿崖仄徑紆斗六門來通一線諸畨形勝島中無<lb/>
<pb n="KR2k0131_WYG_006-7b"/>
　五色尨毛雜樹皮織成罽毯世稀竒蠻孃姸好珠垂<lb/>
項不見做田歌舞時<lb/>
　余咏水沙連社三首水沙連在萬山中一嶼環湖映<lb/>
　碧空員頂淨明傍作屋渡頭煙火小舟通　土乘水<lb/>
　上作浮田竹木交加草蔓延最是此間勤稼穡能同<lb/>
　輸賦足豐年　湖中員嶼外重溪三跨横藤人自迷<lb/>
　此境若非畨社異武陵洞口認花蹊<lb/>
　　北路諸羅畨八<lb/>
<pb n="KR2k0131_WYG_006-8a"/>
　　　大肚　牛罵　沙轆　貓霧拺<hi>一名麻務拺</hi>　岸裏<lb/>
　　　　阿里史　樸仔離　掃拺　烏牛難<lb/>
　　居處<lb/>
　大肚諸社屋以木為樑編竹為墻狀如覆舟體制與<lb/>
　各社相似貓霧拺諸社鑿山為壁壁前用木為屏覆<lb/>
　以茅草零星錯落高不盈丈門戸出入俯首而行屋<lb/>
　式迥不同外社<lb/>
　　飲食<lb/>
<pb n="KR2k0131_WYG_006-8b"/>
　酒飯各二種飯不拘秔糯炊而食之或将糯米蒸熟<lb/>
　舂為餅餌名都都酒用黍米浸水越宿舂碎和以草<lb/>
　麯三五日發氣水浸飲之一将糯米炊飯拌麯置桶<lb/>
　中逾三日澄汁蒸酒畨極珍之魚蝦麞鹿與南北投<lb/>
　等社無異惟沙轆牛罵不食牛牛死委於道旁<lb/>
　　衣飾<lb/>
　男婦頭貫骨簪曰打拉所掛之珠曰立項帶瑪瑙珠<lb/>
　曰牙堵螺牌曰夏力什素衣服不論皂白俱短至臍<lb/>
<pb n="KR2k0131_WYG_006-9a"/>
　與各社同嫁娶俱著紅衣貓霧拺岸裏以下諸社俱<lb/>
　衣鹿皮并以皮冒其頭面止露兩目<lb/>
　　婚嫁<lb/>
　婚姻曰三問男女先私通投契男以銀錫約指贈女<lb/>
　為定曰貓六女倩媒告之父母因為主配或娶或贅<lb/>
　届期㑹衆設牲醪相慶不諧即離婦不俟夫再娶先<lb/>
　嫁罰酒一瓮私通被獲鳴通事土官罰牛一未嫁娶<lb/>
　者勿論岸裏各社完婚三五日男往女家女往男家<lb/>
<pb n="KR2k0131_WYG_006-9b"/>
　各以酒物相餽不則絶往來<lb/>
　　䘮塟<lb/>
　畨死䘮塟及浴身入室與南北投等社同守服十二<lb/>
　日不出户親戚送飯十二日後請畨神姐祈禳除服<lb/>
　婦服滿任自擇配父母兄弟不過問岸裏五社䘮塟<lb/>
　與水沙連阿里史同<lb/>
　　器用<lb/>
　收貯禾黍編竹為筐大小不一式出作則置飯於中<lb/>
<pb n="KR2k0131_WYG_006-10a"/>
　無升斗以篾籃較凖與漢人交易近亦置牀榻鼎鐺<lb/>
　椀筯以為雅觀<lb/>
　　附畨歌<lb/>
　　　大肚社祀祖歌<lb/>
　<graphic n="KR2317" url="https://raw.githubusercontent.com/kanripo/KR-Gaiji/master/images/KR2317.png" mimeType="image/png"/>仔<graphic n="KR2317" url="https://raw.githubusercontent.com/kanripo/KR-Gaiji/master/images/KR2317.png" mimeType="image/png"/>麻隱喡什<hi>今日過年</hi>靡呵麻□仔武嘮馬礁乞咿<lb/>
　珊<hi>都備新酒賽戲祭祖</hi>思引咿珊牟起林<hi>想祖上何等英雄</hi>夜嘮務力<lb/>
　咿珊牟起林<hi>願子孫一如祖上英雄</hi>
　　　牛罵沙轆思歸歌<lb/>
<pb n="KR2k0131_WYG_006-10b"/>
　嚅嗎嗄乞武力<hi>往山中捕鹿</hi>蘇多喃任喡須岐散文<hi>忽想起兒</hi>
　<hi>子並我妻</hi>買捷嚅離嗎嗄乞武力<hi>速還家再來捕鹿</hi>葛買蘇散文<lb/>
　喃任岐引吱<hi>免得妻子在家盼望</hi>
　　　貓霧拺社男婦會飲應答歌<lb/>
　爾貓呻嗼<hi>幼畨請畨婦先歌</hi>爾達惹巫腦<hi>畨婦請幼畨先歌</hi>爾貓力<lb/>
　邁邁由系引呂乞麻□<hi>畨曰汝婦人賢而且美</hi>爾達惹麻達馬<lb/>
　鱗唭什格<hi>婦曰汝男人英雄兼能捷走</hi>爾貓力邁邁符馬乞打老<lb/>
　末轆引奴薩<hi>畨曰汝婦人在家能養雞豕并能釀酒</hi>爾達惹達赫赫麻<lb/>
<pb n="KR2k0131_WYG_006-11a"/>
　吮倒叮文南乞網果嗎<hi>婦曰汝男人上山能捕鹿又能耕田園</hi>美什果<lb/>
　孩㖿彎哩勺根嗼巫腦岐引奴薩<hi>今衆社皆大歡喜和歌飲酒</hi>
　　附載<lb/>
過沙轆至牛罵社社屋隘甚假畨室牖外設榻縁梯而<lb/>
登雖無門闌喜其高潔余榻面山霾霧障之凡五日苦<lb/>
不得一覩其麓忽見開朗殊快不知山後深山當作何<lb/>
狀將豋麓望之社人謂野畨常伏林中射鹿見人則矢<lb/>
鏃立至慎毋往予䇿杖披荆拂草而登既陟顛荆榛樛<lb/>
<pb n="KR2k0131_WYG_006-11b"/>
結不可置足林木如蝟毛聫枝累葉隂翳晝暝仰視太<lb/>
虗如井底窺天時見一規而已雖前山近在目前而宻<lb/>
樹障之都不得見惟有野猿跳躑上下向人作聲若老<lb/>
人咳又有老猿若五尺童子箕踞怒視風度林杪作<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>聲肌骨欲寒瀑流潺潺尋之不得而修蛇乃出踝下<lb/>
心怖遂返越日大雨嵐氣甚盛衣潤如洗堦前泥濘足<lb/>
不得展徘徊悵結賦詩曰畨舍如蟻垤茅簷壓路低嵐<lb/>
風侵短牖海霧襲重綈避雨從留屐支牀更著梯前溪<lb/>
<pb n="KR2k0131_WYG_006-12a"/>
新漲阻徙倚欲雞栖頃之有畨婦至墳首瘠體貌不類<lb/>
人舉手指畫若有所欲余探得食物與之社人望見亟<lb/>
麾之去曰此婦有術善祟人毋令得近也<hi>稗海紀遊</hi>
岸裏内幽礁吧年茅匏阿里史諸社磴道峻折溪澗深<lb/>
阻畨矬健嗜殺雖内附罕與諸畨接種山射生以食縫<lb/>
韋作幘鹿皮作衣臍下結以方布聊蔽前體露臂跣足<lb/>
茹毛飲血登山如飛深林邃谷能蛇鑽以入舉物皆以<lb/>
負戴居家則裸惟不去方布周身頑癬斑駁腥臊特甚<lb/>
<pb n="KR2k0131_WYG_006-12b"/>
畨女亦自白晳繞唇吻皆刺之㸃細細黛起若塑羅漢<lb/>
髭頭共相稱美　樸仔籬烏牛難等社有異種狗狀類<lb/>
西洋不大而色白毛細軟如綿長二三寸畨㧞其毛染<lb/>
以茜草合而成線雜織領袖衣帶間相間成文朱敫奪<lb/>
目數社之犬惟存其鞹<hi>諸羅志</hi>
　岸裏樸仔離阿里史掃拺烏牛欄五社不出外山惟<lb/>
　向貓霧拺交易樸仔離逼近内山生畨眉裏嘓貓堵<lb/>
　貓堵兩社間出殺人<lb/>
<pb n="KR2k0131_WYG_006-13a"/>
　過半線往大肚則東北行矣大肚山形遠望如百雉<lb/>
　高城昔有畨長名大眉志謂每嵗東作衆畨爭致大<lb/>
　眉射獵於箭所及地禾稼大熟鹿豕無敢損折者箭<lb/>
　所不及輙被蹂躪不亦枯死其子斗肉女阿巴里壻<lb/>
　大柳望各社仍然敬禮獲鹿必先貽之沙轆畨原有<lb/>
　數百人為最盛後為劉國軒殺戮殆盡只餘六人潛<lb/>
　匿海口今生齒又百餘人辛丑七月大風糯黍歉收間為<lb/>
　别番傭工以餬口土官嘠即目雙瞽能約束衆畨指揮<lb/>
<pb n="KR2k0131_WYG_006-13b"/>
　口授無敢違社南地盡膏腴可種水田漢人有欲售<lb/>
　其地者嘠即佯許之私謂衆畨曰祖公所遺祗此尺<lb/>
　寸土可耕可捕藉以給饔飱輸餉課今售於漢人侵<lb/>
　佔欺㺯勢必盡為所有闔社将無以自存矣我與某<lb/>
　素相識拒其請将搆怨衆為力阻無傷也卒不如其<lb/>
　請余北廵至沙轆嘠即率各土官婦跪獻都都畨婦<lb/>
　及貓女為戲衣錦紵簪野花一老嫗鳴金以為進退<lb/>
　之節聚薪然火光可燭天畨婦拱立各給酒三大椀<lb/>
<pb n="KR2k0131_WYG_006-14a"/>
　一吸而盡朱顔酡者絶鮮挽手合圍歌唱跳舞繼復<lb/>
　逐隊蹋地先作退步後則踴躍直前齊聲歌呼惟聞<lb/>
　得得之聲次早將還郡治土官遠送婦女咸跪道旁<lb/>
　俯首高唱如誦佛聲詢之通事則云祝願步步得好<lb/>
　處一社攀送有戀戀意抵郡後聞將社名喚作廻馬<lb/>
　社以余與吳侍御北廵至此廻也余因漫紀六首<lb/>
　沙轆行來近北邊裸人雖陋意殊䖍官厨未識都都<lb/>
　味首頂糍盤衆婦先　聚薪然火燭天衢一嫗鳴金<lb/>
<pb n="KR2k0131_WYG_006-14b"/>
　貓女趨三椀鯨吞齊賜酒合圍挽手共歌呼　踏<lb/>
　地分曹却退行團花簇錦鬬身輕直前逞態蹁躚甚<lb/>
　高唱惟聞得得聲　自聞天使過臺時畨社遙臨豈<lb/>
　所期内視土官能漢語劇憐耄孺盡歡嬉　臨發追<lb/>
　攀不憚勞行行為爾駐旌旄蠻孃伏地齊聲唱一步<lb/>
　爭如一步高　誰言異類不同羣煦嫗春温未忍分<lb/>
　見說新名迴馬社他年留紀海東雲<lb/>
　　北路諸羅畨九<lb/>
<pb n="KR2k0131_WYG_006-15a"/>
　　　崩山八社<hi>大甲東社日  貓盂</hi>　<hi>大甲西社寮宛里霄南房裏  雙    吞</hi>
　　　後壠　新港仔　貓裏　加至閣　中港仔<hi>以上</hi>
　　　<hi>四社俱附後壠納餉</hi>　竹塹　礁磱巴<lb/>
　　居處<lb/>
　營屋先䜿木為牆用草結蓋體制與别社同稍卑隘<lb/>
　合家一室惟娶婦贅壻則叧室而居<lb/>
　　飲食<lb/>
　畨地少播秔稻多種黍芝麻飯皆黍米又蒸熟置罌<lb/>
<pb n="KR2k0131_WYG_006-15b"/>
　缶中俟發變曬乾舂為麯拌黍飯藏於瓮數日後試<lb/>
　其味則投以水蒸其液為酒魚蝦醃為鮭鹿麂醃為<lb/>
　脯餘物皆生食<lb/>
　　衣飾<lb/>
　各社畨皆束髪未娶者或分梳兩髻於額角惟此數<lb/>
　社則剪髪至額戴竹節帽竹取其裏白反而為之高<lb/>
　寸許以紅絲帶纒繞又以烏絲線縛之以白螺殻為<lb/>
　方塊可寸許名曰哈達圍於項或用螺殻間用瑪瑙<lb/>
<pb n="KR2k0131_WYG_006-16a"/>
　珠串束於手以善走為雄麻達編五色篾束腹至胸<lb/>
　以便奔走穿耳實以竹圏圏漸舒則耳漸大垂至肩<lb/>
　乃實以木板或嵌以螺錢娶婦則去其束箍摘其耳實<lb/>
　衣名几轆長至腰以布及達戈紋為之下體圍布二<lb/>
　幅亦名遮隂間有衣鹿皮者會飲土官多用優人蟒<lb/>
　衣皂靴漢人絨帽畨婦衣几轆圍遮隂耳穿五孔飾<lb/>
　以米珠名鶴老卜頸掛瑪瑙珠名璽忽因耶那數十<lb/>
　人連手頓足歌唱為樂<lb/>
<pb n="KR2k0131_WYG_006-16b"/>
　　婚嫁<lb/>
　嫁娶曰諳貓麻哈呢娶婦先以海蛤數升為聘竹塹<lb/>
　間用生鹿肉為定蛤大如拇指殻有青文生海邊石<lb/>
　壁間盡力採取日不過數升甚珍之及嫁娶時用海<lb/>
　蛤一搭紀<hi>搭紀用竹篾編成大口小腰高尺餘可容數斗</hi>殺牛飲酒歡會竟<lb/>
　日父母娶婦或一二年三五年分居視其婦孝與否<lb/>
　耳無一世同居者一女則贅壻一男則娶婦男多則<lb/>
　聽人招贅惟幼男則娶婦終養女多者聽人聘娶惟<lb/>
<pb n="KR2k0131_WYG_006-17a"/>
　幼女則贅壻為嗣夫婦服必逾年而後嫁娶不和或<lb/>
　因姦則離夫未娶婦不敢先嫁嫁則罰婦及後夫并<lb/>
　婦之父母各瑪瑙珠一串或牛一隻以歸後夫不受<lb/>
　罰則糾集親衆負弓矢持鏢刀至後夫之家拆毁房<lb/>
　屋倉囷土官通事不能禁私通亦然强者將其婦及<lb/>
　姦夫立殺死或與麻達通祗罰婦酒一甕麻達不問<lb/>
　女與麻達通亦不問<lb/>
　　䘮塟<lb/>
<pb n="KR2k0131_WYG_006-17b"/>
　畨死男女老幼皆裸體用鹿皮包裹親屬四人舁至<lb/>
　山上用鹿皮展鋪如席將平生衣服覆身用土掩埋<lb/>
　服尚白色既塟本家及舁䘮人三日不出戸不舂不<lb/>
　歌畨親供給飯食一月後赴園耕種通社亦三日不<lb/>
　赴園以社有不吉事也居䘮父母兄弟半月夫婦一<lb/>
　月一月後婦不帶耳珠著豔服改適方如常<lb/>
　　器用<lb/>
　耕種犂耙諸器均如漢人食器亦有鐵鐺甆椀阿里<lb/>
<pb n="KR2k0131_WYG_006-18a"/>
　山水沙連内山諸畨尚用木扣平埔諸社多倣漢人<lb/>
　　附畨歌<lb/>
　　　崩山八社情歌<lb/>
　沈㖿嘮葉嗼賔呀離乃嘮<hi>夜間聽歌聲</hi>末力㕭弋達些<hi>我獨</hi>
　<hi>卧心悶</hi>末里流希馬砌獨夏噫嗄喃<hi>又聽鳥聲鳴想是舊人來訪</hi>達<lb/>
　各犂目歇馬交嗄斗哩<hi>走起去看却是風吹竹聲</hi>嗼下遙寜臨律<lb/>
　嗼噃噫嗄喃呀㣲<hi>總是懐人心切故爾</hi>
　　　後壠社思子歌<lb/>
<pb n="KR2k0131_WYG_006-18b"/>
　曳底高毛白<hi>怪鳥飛去</hi>㕭目㕭甘宰老描崙<hi>飛倦了宿在樹上</hi>末<lb/>
　力希吕㕭<hi>見景心悶</hi>毛嗄㕭嗼幽耶林嘮<hi>想起我兒子</hi>目歇㕭<lb/>
　越耶<hi>回家去看</hi>仔者麽飲呂㕭<hi>請諸親飲酒釋悶</hi>
　　　竹塹社土官勸畨歌<lb/>
　旺奇冉乞别焉毛嗒耶呼<hi>社長請爾等來飲酒</hi>打阿保留貓轆<lb/>
　弋奇老久焉魯<hi>我祖公最善捕鹿作田</hi>弋探耶林尤耶林真嗎<lb/>
　吧搭藍<hi>爾少年子孫當聽我教導</hi>由擺乞打保貓轆弋傳呵禄允<lb/>
　<hi>當學我祖勤謹耕捕</hi>打呵貓武呼别焉<hi>土官就愛惜爾</hi>其耶林林毛嗒<lb/>
<pb n="KR2k0131_WYG_006-19a"/>
　耶呼<hi>還邀來飲酒</hi>
　　附載<lb/>
渡溪後過大甲社<hi>即崩山</hi>雙寮社至宛里社御車畨人貌<lb/>
甚陋胸背雕青為豹文男女悉剪髪覆額作頭陀狀規<lb/>
樹皮為冠番婦穴耳為五孔以海螺文貝嵌入為飾捷<lb/>
走先男子經過畨社求一勺水不可得得見一人輙喜<lb/>
自此以北大概畧同至中港社見門外一牛甚腯囚木<lb/>
籠中俯首跼足體不得展社人謂是野牛初就靮以此<lb/>
<pb n="KR2k0131_WYG_006-19b"/>
馴之又云前路竹塹南嵌山中野牛千百為羣土畨能<lb/>
生致之候其馴用之今郡中輓車牛强半皆是自竹塹<lb/>
迄南嵌八九十里不見一人一屋求一樹就隂不得途<lb/>
中遇麋鹿麏麚逐隊行甚夥既至南嵌入深箐中披荆度<lb/>
莽冠履俱敗直狐貉之窟非人類所宜至也<hi>稗海紀逰</hi>
康熙壬戌偽鄭守雞籠凡需軍餉值北風盛發船不得<lb/>
運悉差土畨接遞男女老穉背負供役加以督運弁目<lb/>
酷施鞭撻相率作亂殺諸社商往來人役新港仔竹塹<lb/>
<pb n="KR2k0131_WYG_006-20a"/>
等社皆附焉鄭克<graphic n="KR2133" url="https://raw.githubusercontent.com/kanripo/KR-Gaiji/master/images/KR2133.png" mimeType="image/png"/>令左協陳絳率兵擒𠞰土著盡遁<lb/>
入山叢林疊澗無從捕緝仍不時出没剽掠議就要道<lb/>
䜿柵防守困之<hi>海上事畧</hi>
南日山後有巨石峭削巍峩出内山之頂或名為冠石<lb/>
後壠諸社指石為的登絶頂東洋及山後諸社可一望<lb/>
而盡<hi>諸羅志</hi>
　崩山畨皆留半髪傳說明時林道乾在彭湖往來海<lb/>
　濱見土畨則削去半髪以為碇繩畨畏之每先自削<lb/>
<pb n="KR2k0131_WYG_006-20b"/>
　以草縛其餘<lb/>
　崩山八社所屬地横亘二百餘里髙阜居多低下處<lb/>
　少畨民擇沃土可耕者種芝麻黍芋餘為鹿場或任<lb/>
　抛荒不容漢人耕種竹塹後壠交界隙地中有水道<lb/>
　業戸請墾無幾餘皆依然草萊故往年自大甲溪而<lb/>
　上非縣令給照不容出境大甲西社離港十里雙寮<lb/>
　社離港六里後壠社離港三里竹塹社離港十里南<lb/>
　嵌社離港二十里淡水社則直臨大海各有通事往<lb/>
<pb n="KR2k0131_WYG_006-21a"/>
　來郡治貨物自南而北者如鹽如糖如煙如布疋衣<lb/>
　線自北而南者如鹿脯鹿筋鹿角鹿皮芝麻水藤紫<lb/>
　菜通草之類<lb/>
　近竹塹為汝緑生畨名猴社<lb/>
叅將阮蔡文咏大甲婦詩大甲婦一何苦為夫饁餉為<lb/>
夫鋤為夫日日績麻縷績縷須淨亦須長撚匀合線𦂳<lb/>
雙股斵木虗中三尺圍鑿開一道兩頭堵輕圓漫捲不<lb/>
支機一任𤣥黄雜成組間彩頗似虹霓生綻花疑落仙<lb/>
<pb n="KR2k0131_WYG_006-21b"/>
姬舞吾聞利用前民有聖人一器一名皆上古况兹杼<lb/>
軸事機絲制度周詳供黻黼土畨蠢爾本無知制器伊<lb/>
誰遠近取日計苦無多月計有餘褸但得稍間餘軋軋<lb/>
事傴僂畨丁横肩勝綺羅畨婦周身短布裋大甲婦一<lb/>
何苦　後壠詩去縣日以遠風俗日以變顧此後壠畨<lb/>
北至中港限音語止一方他處不能辨頭髪頂上垂當<lb/>
額前後剪髪厚壓光頭其形類覆盌亦有一二人公然<lb/>
戴高冕黑絲及紅絨纒之千百轉大有古人風所惜雙<lb/>
<pb n="KR2k0131_WYG_006-22a"/>
足跣男女八九嵗牙前兩齒剗長大手自牽叧居無拘<lb/>
管父固免肯堂翁亦無甥館是處兩三間邨莊何蕭散<lb/>
高廪置平原黍稷有餘輓所慮濕氣蒸駕木如連棧巨<lb/>
匏老而堅行汲絡藤辮溪水漲連旬利涉身焉綰豐年<lb/>
百禮偕疾病顛危罕飲酒即高歌其樂何衎衎　竹塹<lb/>
詩南嵌之畨附淡水中港之畨歸後壠竹塹周環三十<lb/>
里封疆不大介其中聲音畧與後壠異土風習俗將無<lb/>
同年年捕鹿邱陵比今年得鹿實無幾鹿場半被流民<lb/>
<pb n="KR2k0131_WYG_006-22b"/>
開蓺麻之餘兼蓺黍畨丁自昔亦躬耕鐵鋤掘土僅寸<lb/>
許百鋤不及一犂深那得盈寜畜妻子鹿革為衣不貼<lb/>
身尺布為裳露雙髀是處差徭各有幇竹塹煢煢一社<lb/>
耳鵲巢忽爾為鳩居鵲盡無巢鳩焉徙<hi>阮庚午舉人</hi>
　　北路諸羅畨十<lb/>
　　　南嵌　坑仔　霄里　龜崙<hi>以上三社附南嵌納餉</hi>　淡<lb/>
　　　水　内北投　麻少翁　武嘮<hi>俗作朥非</hi>灣　大浪<lb/>
　　　泵　擺接　鷄柔<hi>以上六社附淡水納餉</hi>　大雞籠　山<lb/>
<pb n="KR2k0131_WYG_006-23a"/>
　　　朝　金包裏<hi>以上二社附鷄籠納餉</hi>　蛤仔難　哆囉滿<lb/>
　　　<hi>俗作□非附蛤仔難納餉</hi>　八里分　外北投　大屯　里<lb/>
　　　末　峯仔嶼　雷裏　八芝連　大加臘　木<lb/>
　　　喜巴壠　奇武卒　秀朗　里族　答答悠<lb/>
　　　麻<hi>一作毛</hi>里即吼　奇里岸　眩眩　小雞籠<lb/>
　　居處<lb/>
　淡水地潮濕畨人作室結草搆成為梯以入鋪木板<lb/>
　於地亦用木板為屋如覆舟極狹隘不似近府縣各<lb/>
<pb n="KR2k0131_WYG_006-23b"/>
　社寛廣前後門戸式相類<lb/>
　　飲食<lb/>
　畨多不事耕作米粟甚少日三飱俱薯芋餘則捕魚<lb/>
　蝦鹿鹿採紫菜通草水藤交易為日用且輸餉亦用<lb/>
　黍米嚼碎為酒如他社志謂淡水各社不藝圃無葱<lb/>
　韮生菜之屬雞最繁客至殺以代蔬俗尚冬瓜官長<lb/>
　至抱瓜以獻佐以粉餈鷄則以犒從者鳥獸之肉傅<lb/>
　諸火帶血而食麋鹿刺其喉吮生血至盡乃剝割腹<lb/>
<pb n="KR2k0131_WYG_006-24a"/>
　草將化者緑如苔置鹽少許即食之<lb/>
　　衣飾<lb/>
　畨婦頭無粧飾烏布五尺蒙頭曰老鍋頂上掛瑪瑙<lb/>
　珠螺錢草珠曰真仔贊耳鑽八九孔帶漢人耳環每<lb/>
　至力田之候男女更新衣曰換年會衆飲酒以示更<lb/>
　新<lb/>
　　婚嫁<lb/>
　既娶曰麻民未娶曰安轆自幼倩媒以珠粒為定及<lb/>
<pb n="KR2k0131_WYG_006-24b"/>
　長而娶間有贅於婦家者届期約諸親宰割牛豕以<lb/>
　黍為粿狀如嬰兒取叶兆熊羆之意夫婦相聚白首<lb/>
　不易婦與人私則將姦夫父母房屋拆毁倍罰珠粒<lb/>
　分社畨以示教家不嚴未嫁娶者不禁<lb/>
　　䘮塟<lb/>
　畨亡用枋為棺瘞於厝邊以常時什物懸墓前三日<lb/>
　外闔家澡身除服又與别社期年三月十日者不同<lb/>
　　器用<lb/>
<pb n="KR2k0131_WYG_006-25a"/>
　無田器耕以鋤平時所佩鏢刀弓箭之屬厝内所用<lb/>
　木扣螺椀之類<lb/>
　　附畨歌<lb/>
　　　淡水各社祭祀歌<lb/>
　□晩日居留什<hi>䖍請祖公</hi>□晩眉<hi>䖍請/祖母</hi>街乃宻乃濃<hi>爾來請爾</hi>
　<hi>酒</hi>街乃宻乃司買單悶<hi>爾來請爾飯共菜</hi>打梢打梢樸□薩<lb/>
　嚕塞嗼<hi>庇祐年年好禾稼</hi>樸□薩嚕朱馬喈嚼喈<hi>自東自西好收成</hi>
　麻查吱斯麻老麻薩拉<hi>捕鹿亦速擒獲</hi>
<pb n="KR2k0131_WYG_006-25b"/>
　　附載<lb/>
雞籠淡水夷在泉州彭湖嶼東北名北港又名東畨永<lb/>
樂中鄭和入海諭諸酋畨獨不聼約束和貽之家一銅<lb/>
鈴使頸之蓋狗之也<hi>雜記</hi>
自南嵌越小嶺在海岸間行巨浪捲雪拍轅下衣袂為<lb/>
濕至八里分社有江水為阻即淡水也水廣五六里港<lb/>
口中流有雞心礁海舶畏之乗蟒甲由淡水港入前望<lb/>
兩山夾峙曰干豆門水道甚隘入門水忽廣漶為大湖<lb/>
<pb n="KR2k0131_WYG_006-26a"/>
渺無涯涘行十許里高山四繞周廣百餘里中為平原<lb/>
惟一溪流水麻少翁等三社縁溪而居甲戍四月地動<lb/>
不休畨人怖恐相率徙去俄陷為巨浸距今不三年再<lb/>
指淺處猶有竹樹梢出水面三社舊址可識　麻少翁<lb/>
内北投在磺山左右毒氣蒸鬱觸鼻昏悶諸畨常以糖<lb/>
水洗眼隔干豆門巨港依山阻海划蟒甲以入地險固<lb/>
數以睚眦殺漢人官軍至則竄淡水以北諸畨此最難<lb/>
治　武嘮灣大浪泵等䖏地廣土沃可容萬夫之耕<lb/>
<pb n="KR2k0131_WYG_006-26b"/>
八里分社舊在淡水港西南之長豆溪荷蘭時後壠最<lb/>
悍殱之幾無遺種乃移社港之東北淡水各社土官有<lb/>
正副頭目之分<hi>稗海紀遊</hi>
哆囉滿産金淘沙出之與瓜子金相似畨人鎔成條藏<lb/>
巨甓中客至每開甓自炫然不知所用近嵗始有擕至<lb/>
雞籠淡水易布者　斗尾龍岸畨皆偉岸多力文身文<lb/>
面狀類魔鬼出則焚掠殺人土畨聞其出皆號哭走避<lb/>
鄭經統兵往𠞰深入不見一人時亭午酷暑軍士皆渴<lb/>
<pb n="KR2k0131_WYG_006-27a"/>
競取甘蔗啖之劉國軒守半線率數百人至見經大呼<lb/>
曰何為至此令三軍速刈草為營亂動者斬言未畢四<lb/>
面火發文面五六百人奮勇挑戰互有殺傷餘皆竄匿<lb/>
深山竟不能滅僅燬其巢而歸　阿蘭畨近斗尾龍岸<lb/>
狀貌亦相似　雞距畨足趾楂□如雞距性善縁木樹<lb/>
上往來跳躑捷同猴狖食息皆在樹間非種植不下平<lb/>
地其巢與雞籠山相近常深夜獨出至海濱取水遇土<lb/>
畨往往竊其首去土畨亦追殺不遺餘力蓋其足趾楂<lb/>
<pb n="KR2k0131_WYG_006-27b"/>
□不利平地多為土畨追及既登樹則穿林度棘不可<lb/>
復制矣<hi>畨境補逸</hi>
雞籠山土著種類繁多秉質驍勇概居山谷按其山川<lb/>
則形勝奇秀論其土地則千里饒沃溪澗深遠足以設<lb/>
立州縣惟少人工居址荒蕪未闢皆為鳥獸蛇龍之窟<lb/>
惜哉　偽鄭時上淡水通事李滄愿取金自效希受一<lb/>
職偽監紀陳福偕行到淡水率宣毅鎮兵并附近土著<lb/>
未至卑南覔社土畨伏莽以待曰吾儕以此為活唐人<lb/>
<pb n="KR2k0131_WYG_006-28a"/>
來取必决死戰福不敢進回至半途遇彼地土畨泛舟<lb/>
别販福率兵攻之獲金二百餘并繫其魁令引路刀鋸<lb/>
臨之終不從按出金乃臺灣山後其地土畨皆傀儡種<lb/>
類未入聲教人蹟罕到自上淡水乗蟒甲從西徂東返<lb/>
而自北而南溯溪而進匝月方到其出金之水流從山<lb/>
後之東海與此溪無與其地山枯水冷巉巖峻峭洩水<lb/>
下溪直至返流之處住有金沙土畨善泅者從水底取<lb/>
之如小豆粒巨細藏之竹簏或袐之瓿甊間出交易彼<lb/>
<pb n="KR2k0131_WYG_006-28b"/>
地人雖能到不服水土生還者無幾<hi>海上事畧</hi>
　龜崙霄裏坑仔諸畨體盡矲<graphic n="KR4114" url="https://raw.githubusercontent.com/kanripo/KR-Gaiji/master/images/KR4114.png" mimeType="image/png"/>趨走促數又多斑癬<lb/>
　狀如生畨<lb/>
　康熙壬寅五月十六至十八三日大風漳州把總朱<lb/>
　文炳帶卒更戍船在鹿耳門外為風飄至南路山後<lb/>
　厯三晝夜至蛤仔難船破登岸畨疑為冦將殺之社<lb/>
　有何姓者素與畨交易力為諭止晩宿畨社畨食以<lb/>
　彘朱以片臠餉畨輙避匿不食借用木罌瓦釡畨惡<lb/>
<pb n="KR2k0131_WYG_006-29a"/>
　其汚也洗滌數四所食者生蠏烏魚畧加以鹽活嚼<lb/>
　生吞相對驩甚文炳臨行犒以銀錢不受與以藍布<lb/>
　舊衣欣喜過望兼具蟒甲以送蟒甲獨木挖空兩邊<lb/>
　翼以木板用藤縛之無油灰可艌木易流入畨以杓<lb/>
　不時挹之行一日至山朝次日至大雞籠又一日至<lb/>
　金包裏<lb/>
　蛤仔難有金井水極寒畨淘金先置火及酒於井旁<lb/>
　懸藤綆入取井底泥沙口含手掬急挽而上寒不可<lb/>
<pb n="KR2k0131_WYG_006-29b"/>
　支飲酒向火良久乃如常有得一二錢者有數分者<lb/>
　亦有一無所得者既非兼金且散碎難鎔冒死求利<lb/>
　畨人每苦為之或云後山倒咯滿南有金沙溪金沙<lb/>
　從内山流出近溪畨婦淘沙得金後為蛤仔難畨所<lb/>
　據<lb/>
　蛤仔難三十六社礁轆軒社宇馬氏社期班女懶社<lb/>
　八知美簡社<hi>一作巴抵女簡</hi>嘮㧞丹社基宻丹社八知買驛<lb/>
　社<hi>一作巴抵馬悦</hi>礁仔壠岸社<hi>一作礁/礁人岸</hi>麻里陳轆社<hi>一作貓里藤角</hi>
<pb n="KR2k0131_WYG_006-30a"/>
　辛也罕社<hi>一作新仔羅罕</hi>其㳫㳫社須老員社<hi>一作思老完</hi>八陳<lb/>
　雷社奇武煖社抵宻宻社<hi>一作芝宻</hi>倒麥倒麥社礁嘮貓<lb/>
　社巴老鬱社賓耶知懶社脾釐社奇直扳社賓仔貓<lb/>
　力尾社沈美閣社歪阿歪阿社<hi>一作歪仔歪</hi>陳雷女簡社<lb/>
　削骨削骨社礁嘮宻社巴嘮辛仔員社<hi>一作巴老臣那浮</hi>毒<lb/>
　龜晩社<hi>一作搭龜滿</hi>奇武流社佳笠苑社<hi>一作交里苑</hi>冬仔爛<lb/>
　社<hi>一作徵也難懶</hi>其餘四社一作肉生打鄰里劉簡了喏一<lb/>
　作期尾笠毋罕毋罕貓嘮府偃汚泥肴未知孰是<lb/>
<pb n="KR2k0131_WYG_006-30b"/>
　陳湄川中丞淡水各社紀程淡水港水路十五里至<lb/>
　千豆門南港水路四十里至武嘮灣此地可泊船内<lb/>
　雞心礁陸路六里至雷裏六里至了阿八里至秀朗<lb/>
　三十里至里末三里至擺接北港水路十里至内北<lb/>
　投四里至麻少翁十五里至大浪泵此地可泊船三<lb/>
　里至奇武仔十五里至答答悠五里至里族六里至<lb/>
　麻里即吼二十里至峯仔嶼上灘水路七十里至嶺<lb/>
　脚上嶺下嶺十里渡海十二里至雞籠又淡水港北<lb/>
<pb n="KR2k0131_WYG_006-31a"/>
　過港坐蟒甲上岸至八里分十五里至外北投十二<lb/>
　里至雞柔山十五里至大屯三十里至小雞籠七十<lb/>
　里至金包裏跳石過嶺八十里至雞籠社<lb/>
　畨人逐鹿曾至磺山絶頂有水如池澄然一泓<lb/>
　<lb/>
　<lb/>
　<lb/>
　<lb/>
<pb n="KR2k0131_WYG_006-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　臺海使槎録卷六<lb/>
</p>
<p>
</p>
  </div>
<div>
<head>臺海使槎録卷七</head> <lb/>
    <p>
<pb n="KR2k0131_WYG_007-1a"/>
欽定四庫全書<lb/>
　臺海使槎録卷七<lb/>
　　　　　　　　　　常鎮揚通道黄叔璥撰<lb/>
　　南路鳯山畨一<lb/>
　　　上淡水<hi>一名大木連</hi>　下淡水<hi>一名麻里麻崙</hi>　阿猴　搭<lb/>
　　　樓　茄藤<hi>一名奢連</hi>　放䌇<hi>一名/阿加</hi>　武洛<hi>一名大澤機一名尖</hi>
　　　<hi>山仔</hi>　力力<lb/>
　　居處<lb/>
<pb n="KR2k0131_WYG_007-1b"/>
　屋名曰朗築土為基架竹為樑葺茅為蓋編竹為牆<lb/>
　織蓬為門每築一室衆畨鳩工協成無工師匠氏之<lb/>
　費無斧斤鋸鑿之煩用刀一柄可成衆室正屋起脊<lb/>
　圏竹裹草標左右如獸吻狀名曰律武洛名曰打藍<lb/>
　示觀美也社四圍植竹木貯米叧為小室名曰圭茅<lb/>
　或方或圓或三五間十餘間毗連亦以竹草成之基<lb/>
　高倍於常屋下木上簟積榖於上每間可容三百餘<lb/>
　石正供收入遞年輪換夜則鳴鑼巡守雖風雨無間<lb/>
<pb n="KR2k0131_WYG_007-2a"/>
　也<lb/>
　　飲食<lb/>
　種秔稻黍糯白豆菉豆畨薯又有香米倍長大味醇<lb/>
　氣馥為飯逾二三日香美不餲每嵗種植只供一年<lb/>
　自食不交易價雖數倍不售也嵗時宴會魚肉雞黍<lb/>
　每味重設大會則用豕一不治别具飲酒不醉興酣<lb/>
　則起而歌而舞舞無錦繡被體或著短衣或袒胸背<lb/>
　跳躍盤旋如兒戲狀歌無常曲就見在景作曼聲一<lb/>
<pb n="KR2k0131_WYG_007-2b"/>
　人歌羣拍手而和捕鹿除鹿臟外筋肉悉呈土官近<lb/>
　畨以鹿易酒將捕鹿先聽鳥音占吉凶鳥色白尾長<lb/>
　即蓽雀也<hi>畨曰蠻任</hi>音宏亮吉㣲細凶食物餒敗生蟲欣<lb/>
　然食之酒以味酸為醇漢人至則酌以待歡甚出畨<lb/>
　婦侑酒或六七人十餘人各斟滿椀以進客逐椀皆飲<lb/>
　衆婦歡然而退倘前進者飲後進者辭遂分榮辱矣<lb/>
　客惟盡辭不飲為善<lb/>
　　衣飾<lb/>
<pb n="KR2k0131_WYG_007-3a"/>
　男裸全體女露上身自歸版圖後女著衣裙裹雙脛<lb/>
　男用鹿皮蔽體或氊披身名卓戈紋青布圍腰下即<lb/>
　桶裙也名抄陰武洛曰阿習俱赤脚土官有著履者<lb/>
　男女喜簮野花圍繞頭上名蛤網挿雞羽名莫良武<lb/>
　洛曰伊習力力曰馬甲奴葛猶漢言齊整也性好潔<lb/>
　冬夏男女日一浴赤體危立以盂水從首淋下拭以<lb/>
　布或浴於溪用鹿豕脂潤髪名奇馬恐髪散垂各以<lb/>
　青布纒頭或以草冬夏不除近亦有戴帽者剃頭編<lb/>
<pb n="KR2k0131_WYG_007-3b"/>
　辮者㧞髭鬚名心力其莪莪愛少惡老長鬚者雖少<lb/>
　亦老至頭白不留一鬚每日取草擦齒愈黑愈固項<lb/>
　懸螺錢名興那手帶銅鐲或鐵環名圭留力力社曰<lb/>
　勞㧞脚帶鐵鐲名石加來皆以飾美故男女并帶之<lb/>
　又麻達用咬根任<hi>即薩豉宜</hi>擊鐲鳴聲叧用鐵片繫腰間<lb/>
　以助韻傳送文移行愈疾聲愈遠謂暮夜有惡物阻<lb/>
　道恃以不恐穿耳惟茄藤放䌇力力三社或以木貫<lb/>
　之名勞宇<lb/>
<pb n="KR2k0131_WYG_007-4a"/>
　　婚嫁<lb/>
　不擇婚不倩媒妁女及笄構屋獨居畨童有意者彈<lb/>
　嘴琴逗之琴削竹為弓長尺餘以絲線為絃一頭以<lb/>
　薄篾折而環其端承於近弰絃末疉繫於弓面齩其<lb/>
　背爪其絃自成一音名曰突肉意合女出而招之同<lb/>
　居曰牽手逾月各告於父母以紗帕青紅布為聘<hi>富者</hi>
　<hi>用紗帕貧惟青紅布</hi>女父母具牲醪會諸親以贅焉謂子曰安<lb/>
　六壻亦同之既婚女赴男家洒掃屋舍三日名曰烏<lb/>
<pb n="KR2k0131_WYG_007-4b"/>
　合此後男歸女家同耕並作以諧終身夫婦反目夫<lb/>
　出其婦婦離其夫不論有無生育均分舍内什物各<lb/>
　再牽手出贅近日畨女多與漢人牽手者媒妁聘娶<lb/>
　文又加煩矣<lb/>
　　䘮塟<lb/>
　土官故掛藍布旛竿鳴鑼轝屍遍遊通社名曰班柔<lb/>
　少里堂敖敖通社閉戸尸遊歸家用板合成一盝置<lb/>
　屍於内殮以平日衣服什物各半諸親各送青藍布<lb/>
<pb n="KR2k0131_WYG_007-5a"/>
　一丈或鹿皮一張同什物與盝塟所卧床下妻子遷<lb/>
　居别室本家及親友各酹以酒奠畢錮其户歸無論<lb/>
　老少仍别牽手其子孫則胷背披藍布二片謂之掛<lb/>
　孝約及期年去之餘畨有䘮悉如土官惟不敢游屍<lb/>
　耳<lb/>
　　器用<lb/>
　飲食用椰瓢名奇麟不用箸以手攫取近亦用粗椀<lb/>
　名其矢竹箸名甘直竈支三木泥以土或用石甃名<lb/>
<pb n="KR2k0131_WYG_007-5b"/>
　曰六難鍋曰巴六汲水用大葫蘆曰大蒲崙近亦用<lb/>
　木桶坐皆席地或藉鹿皮飲食宴會蹲踞而食近始<lb/>
　製桌椅以待客畨衆仍架竹為凳而蹲踞席地之風<lb/>
　少減矣衣糧多貯葫蘆内遠出亦擔以載行衣近行<lb/>
　用竹筒名斗籠貯香米飯以禦饑又編竹為霞籃其<lb/>
　制圓小者容一二斗大者可三四石畨無升斗以此<lb/>
　槩米粟黍豆多寡與北路大肚諸社同藤籠以藤為<lb/>
　之有底有蓋或方或圓或似豬腰形用以貯物至弓<lb/>
<pb n="KR2k0131_WYG_007-6a"/>
　矢鏢槊亦與北路同刀長止尺許或齊頭或尖葉函<lb/>
　以木鞘男婦外出繫於腰間以堅木為木牌高三尺<lb/>
　餘濶二尺繪畫雲鳥以蔽身<lb/>
　　附畨歌<lb/>
　　　上淡水力田歌<lb/>
　咳呵呵里慢里慢那毛呵埋<hi>此時係畊田之候</hi>唭唹老唭描<lb/>
　嗄咳<hi>天今下雨</hi>唭吧伊加圭朗煙<hi>及時畊種</hi>唭麻列唭呵女門<lb/>
　<hi>下秧鋤草</hi>唭描螺螺嗄連<hi>好雨節/次來了</hi>唭麻萬列其嘻列<hi>播田明白</hi>
<pb n="KR2k0131_WYG_007-6b"/>
　<hi>好來飲酒</hi>
　　　下淡水頌祖歌<lb/>
　巴干拉呀拉呀留<hi>請爾等坐聽</hi>礁眉□□漢連多羅我洛<lb/>
　<hi>論我祖先如同大魚</hi>礁眉呵干洛呵連<hi>凡行走必在前</hi>呵吱媽描歪呵<lb/>
　連刀<hi>何等英雄</hi>唹嗎礁卓舉呀連呵吱嗎<hi>如今我輩子孫不肖</hi>無羅<lb/>
　嗄連<hi>如風隨舞</hi>巴干拉呀拉呀留<hi>請爾等坐聽</hi>
　　　阿猴頌祖歌<lb/>
　咳呵呵咳仔滴唹老<hi>論我祖</hi>振芒唭紏連<hi>實是好漢</hi>礁呵留<lb/>
<pb n="KR2k0131_WYG_007-7a"/>
　的乜乜<hi>衆畨無敵</hi>礁留乜乜連<hi>誰敢相爭</hi>
　　　搭樓念祖被水歌<lb/>
　咳呵呵咳呵嗄<hi>此係起曲之調</hi>加斗寅<hi>祖公/時</hi>嗎搏唭嘮濃<hi>被水</hi>
　<hi>冲擊</hi>搭學唭施仔捧<hi>衆畨/就走</hi>磨葛多務根<hi>走上山内</hi>佳史其加<lb/>
　顯加㗀<hi>無有柴米</hi>佳史唭唹嗎<hi>也無/田園</hi>麻踏堀其搭學<hi>衆畨好艱</hi>
　<hi>苦</hi>
　　　茄藤飲酒歌<lb/>
　近呵欸其歪<hi>請同來飲酒</hi>礁年臨萬臨萬其歪<hi>同坐同飲</hi>描呵<lb/>
<pb n="KR2k0131_WYG_007-7b"/>
　那哆描呵欸<hi>不醉無歸</hi>代來那其歪<hi>荅曰多謝汝</hi>嘻哆萬那呵<lb/>
　欸其歪<hi>如今好去游戲</hi>龜描呵滿礁呵欸其歪<hi>若不同去游戲便回家去</hi>
　　　放䌇種薑歌<lb/>
　粘粘到落其武難馬涼道毛呀覔其唹嗎<hi>此時是三月天好去</hi>
　<hi>犂園</hi>武朗弋礁拉老歪礁嗎嗼<hi>不論男女老幼</hi>免洗温毛雅覔<lb/>
　刀嗎林唭萬萬<hi>同去犂園好種薑</hi>嗎米唭萬萬吧唎陽午凉<lb/>
　藹米唭唎呵<hi>俟薑出後再來飲酒</hi>
　　　武洛頌祖歌<lb/>
<pb n="KR2k0131_WYG_007-8a"/>
　嘻呵浩孩耶嗄<hi>此句係起曲之調</hi>乜連糾<hi>先時節</hi>鎮唎烏留岐<lb/>
　跌㖿<hi>我祖先能敵傀儡</hi>那唎平奇腰<hi>眉聞風/  可畏</hi>鎮仔奇腰眉<hi>如今</hi>
　<hi>傀儡尚懼</hi>唭耳奄耳奄罩散嗄<hi>不敢侵越我界</hi>
　　　力力飲酒捕鹿歌<lb/>
　文嘮唭啞奢<hi>來賽戲</hi>丹領唭漫漫<hi>種了/薑</hi>排裏唭黎唉<hi>去換</hi>
　<hi>糯米</hi>伊弄唭嘮力<hi>來釀/酒</hi>麻骨裏唭嘮力<hi>釀成好酒</hi>匏黍其麻<lb/>
　因刃臨萬唭嘮力<hi>請土官來飲酒</hi>媽良唭嘮力<hi>酒足後</hi>毛丙力<lb/>
　唭文蘭<hi>去捕鹿</hi>毛里居唭丙力<hi>捕鹿/囘</hi>文嘮唭啞奢<hi>復來賽戲</hi>
<pb n="KR2k0131_WYG_007-8b"/>
　　附載<lb/>
土官有正副大社五六人小社三四人各分公廨<hi>管事頭目</hi>
<hi>亦稱公廨</hi>有事則集衆以議能書紅毛字者號曰教册掌登<lb/>
出入之數削鵝毛管濡墨横書自左而右由淡水入深<lb/>
山番狀如猿猱長僅三四尺語與外社不通見人則升<lb/>
樹杪人視之則張弓相向<hi>鳯山志</hi>
　鳯山一邑倉穀多於淡水各社堆貯修葢倉厫悉令<lb/>
　土畨繕治已屬𣲖累至司納出入有社房有對差或<lb/>
<pb n="KR2k0131_WYG_007-9a"/>
　經管僕役諸畨原不與聞及遇黴黰兼之猴䑕侵耗<lb/>
　或官吏侵盜缺少俱責令各畨賠補從前有司總利<lb/>
　畨民蚩愚剝削侵吞苦累實甚余飭所司倉厫祗許<lb/>
　令土畨在外協同看䕶至倉内榖石及修理倉房不<lb/>
　得混𣲖一粟一木稍知警惕<lb/>
　小琉球社對東港地廣約二十餘里久無畨社餉同<lb/>
　瑯嶠卑南覔皆邑令代輸山多林木採薪者乗小艇<lb/>
　登岸水深難於維繫將舟牽拽岸上結寮而居近因<lb/>
<pb n="KR2k0131_WYG_007-9b"/>
　偵緝餘孽所司絶其往來矣<lb/>
　南路畨童習漢書者曾令背誦黙寫上淡水施仔洛<lb/>
　讀至離婁人孕礁巴加貓讀左傳鄭伯克段於鄢竟<lb/>
　能黙寫全篇下淡水加貓礁加里文郎讀四書毛詩<lb/>
　亦能摘録加貓讀至先進礁恭讀大學放䌇社呵里<lb/>
　莫讀中庸搭樓社山里貓老讀論語皆能手書姓名<lb/>
　加貓於紙尾書字完呈上指日榮陞數字尤為畨童<lb/>
　中善解事者<lb/>
<pb n="KR2k0131_WYG_007-10a"/>
　武洛社八社中最小性鷙悍逼近傀儡山先是傀儡<lb/>
　生畨欺其社小人㣲欲滅之土官糾集社畨往鬬大<lb/>
　敗生畨戮其衆無算由是傀儡懾服不敢窺境其子<lb/>
　孫作歌以頌祖功冬春捕鹿採薪羣歌相和音極亢<lb/>
　烈生畨聞之知為武洛社畨無敢出以攖其鋒者余<lb/>
　詩云發聲一唱競嘻呵不解腰眉語疉何傀儡深藏<lb/>
　那敢出為聞武洛採薪歌<lb/>
黄吳祚咏上淡水八社二首初冬出草入山深先向林<lb/>
<pb n="KR2k0131_WYG_007-10b"/>
間聽鳥音蓽雀飛來音較亮諸畨競奮逐前禽<lb/>
社中留客勸銜杯諸婦相將送酒來誤進一杯須盡飲<lb/>
漫分辭受起嫌猜<lb/>
　　南路鳯山傀儡畨二<lb/>
　　　北葉安　心武里<hi>北葉分出</hi>　山豬毛　加蚌<hi>一作泵</hi>
　　　　加務朗　勃朗<hi>一名錫干</hi>　施<hi>一作系</hi>汝臘　山里<lb/>
　　　老<hi>一名山里留</hi>　加少山　七齒岸<hi>一云即施汝臘未知孰是</hi>
　　　加六堂　礁嘮其難<hi>一名陳那加勿</hi>　陳阿修<hi>一名八絲力以</hi>
<pb n="KR2k0131_WYG_007-11a"/>
　　　<hi>上熟畨</hi>
　　　加走山　礁網曷氏　系率臘　毛系系　望<lb/>
　　　仔立　加籠雅　無朗逸　山里目　佳者惹<lb/>
　　　葉　擺律　柯覔　則加則加單<hi>以上新附畨</hi>
　傀儡生畨動輒殺人割首以去髑髏用金飾以為寶<lb/>
　志言之矣被殺之畨其子嗣於四個月釋服後必出<lb/>
　殺人取首級以祭大武力力尤鷙悍以故無敢輕厯<lb/>
　其境飲食居處傳説不一有云若輩在深山中首蒙<lb/>
<pb n="KR2k0131_WYG_007-11b"/>
　鹿皮胷背間用熊皮蔽之喜食大龜用火炙熟刀劈<lb/>
　啖之以殻為什器龜卵剝去軟皮和鹽少許而食麞<lb/>
　鹿取其肉用石壓去血水曬乾出山易鹽布米珠遇<lb/>
　鐵及鉛子火藥雖傾其所有以易不顧也芋極長大<lb/>
　而細膩畨以為糧熟後隂乾每食少許以水下之可<lb/>
　終日不食或云武力社率芒社𤓰覔社厯厯社七脚<lb/>
　亭社擺律社加籠雅社無朗逸社望仔立社勃朗社<lb/>
　陳那加勿社陳阿修社加務朗社董滴社加蚌社加<lb/>
<pb n="KR2k0131_WYG_007-12a"/>
　少山社毛系系社礁網曷氏社龜嘮律社為港東里<lb/>
　十九社加走山社系汝臘社系率臘社七齒岸社北<lb/>
　葉社心武里社山里老社八歹社加者膀眼社拜完社<lb/>
　山豬毛社山里目社力力喇社為港西里十三社鳯<lb/>
　山通事外委鄭宇云礁巴覔曾轄六社山豬毛社山<lb/>
　里目社賓嘮龜臘社大解懷社毛那難社加知務難<lb/>
　社加務朗社轄三社柯覓社擺律社君崙留社擺灣<lb/>
　社轄十二社礁巴覔工社山嘮老社加查青難社陳<lb/>
<pb n="KR2k0131_WYG_007-12b"/>
　阿少里社加力氏社加則難社八歹因社礁來搭來<lb/>
　社加老律社加者膀眼社知嘮曰氏社君云樓社佳<lb/>
　者惹葉社轄十一社山里留社加少山社陳阿難益<lb/>
　難社擺也也社加走山社則加則加單社大文里社<lb/>
　貓美加社思里思里莫社施汝臘社卒武里社加蚌<lb/>
　社轄九社礁網曷氏社施率臘社毛系系社嘮律目<lb/>
　社施羅滿社礁嘮其難社八絲力社加籠雅社勃朗<lb/>
　錫干社望仔立社轄二社無朗逸社七脚亭社又厯<lb/>
<pb n="KR2k0131_WYG_007-13a"/>
　厯社董底社萬屢屢社屬山後卑南覔社社轄共六<lb/>
　十八社又見别圖有黎嶺社懷仔社加人工社山務<lb/>
　諧社山卓考社或又云共七十二社層巖疊岫人蹟<lb/>
　罕經得之傳聞無所證據兹盡為録出以俟後之留<lb/>
　心採訪者<lb/>
　雍正癸卯秋心武里女土官蘭雷為客民殺死八歹<lb/>
　社加者膀眼社率領畨衆數百暗伏東勢莊殺死客<lb/>
　民三人割頭顱以去文武宣示兵威勒緝兇畨兩社<lb/>
<pb n="KR2k0131_WYG_007-13b"/>
　遯逃僅得二髑髏以歸維時附近生畨加走山社礁<lb/>
　網曷氏社系率臘社毛系系社望仔立社加籠雅社<lb/>
　無朗逸社山里目社呈送畨豕卓戈紋畨籃蓋願來<lb/>
　歸化計七百餘口各社嵗輸鹿皮五張不衣不袴惟<lb/>
　於私處以布圍繞土官衣狀如毠㲚風吹四肢畢露<lb/>
　毛系系社女土官弟勞里阮頭帶竹方架四圍用紅<lb/>
　雨纓織成中有黄花紋遠望如錦纒繞竹上名達拉<lb/>
　嗎亦有飾以孔雀毛者云非土官不敢加首<lb/>
<pb n="KR2k0131_WYG_007-14a"/>
　　甲辰四月舊歸化山里留社土官珍里覔挈佳者惹<lb/>
　　葉社公廨蘭朗則加則加單社公廨礁鹿子卓擺律<lb/>
　　社副土官彩文柯覔社公廨佘基卯等獻送戶口册<lb/>
　　共五百二十名口附貢迦喇巴<hi>篾籃蓋</hi>八咿洞<hi>即卓戈紋</hi>四<lb/>
　　畨豕二據稱<lb/>
聖天子愛飬黎元下逮畨庶聞風歸化土官内有戴豹皮<lb/>
　　帽者名力居樓大羅房如豹頭形眼中嵌玻璃片週<lb/>
　　圍飾以朱英帽後綴以豹尾亦有戴頭箍者名奥曼<lb/>
<pb n="KR2k0131_WYG_007-14b"/>
　　插以鳥羽十餘枝參差排列垂髪二縷云係其妻之<lb/>
　　髪衣熊豹皮名曰褚買内披短衣曰鴿覔下體盡露<lb/>
　　惟於私處圍烏布一片名曰突勿亦有胸前搭紅緑<lb/>
　　卓戈紋者名曰噶拉禄用紅嗶吱折碎間以草絲畨<lb/>
　　婦用口染成青緑經緯錯綜頗為堅緻各佩一刀名<lb/>
　　曰奪佳叧有網袋名細敲皮袋名落母皆以貯行裝<lb/>
　　者<lb/>
　　鳳山令楊毓健令鄭宇撫和生畨往來傀儡山風土<lb/>
<pb n="KR2k0131_WYG_007-15a"/>
　性情言之極詳因述其畧鳯邑東南一帶嶃巖㟥嵳<lb/>
　足蹟不至山前則加蚌山豬毛望仔立等七十二社<lb/>
　上連諸羅之務來優下及鳯山之謝必益山後則卑<lb/>
　南覔七十二社北通崇爻南極琅嶠悉為傀儡畨巢<lb/>
　穴每社各土官一仍有副土官公廨小社僅一土官<lb/>
　大社轄十餘社或數社不一共五十四社他如謝必<lb/>
　益轄四社琅嶠轄十四社卑南覔轄六十八社崇爻<lb/>
　轄四社山前山後社百四十有奇其居處悉於山凹<lb/>
<pb n="KR2k0131_WYG_007-15b"/>
　險隘處以小石片築為牆壁大木為樑大枋為桷鑿<lb/>
　石為瓦不慮風雨惟患地震大枋大石為牀畨布為<lb/>
　裀食用器具以藤篾為筐為椀為缽為杓為箸種薯<lb/>
　芋黍米以充食種時男婦老幼偕往無牛隻犂耙惟<lb/>
　用鐵錐鋤鑿栽種芋熟置大竹扁上火焙成乾以為<lb/>
　終嵗之需外出亦資為餱糧農事之暇男則採藤編<lb/>
　籃砍木鑿盆女則績苧織布惟土官家織紅藍色布<lb/>
　及帶頭織人面形餘則不敢各社生畨持與熟畨交<lb/>
<pb n="KR2k0131_WYG_007-16a"/>
　易珠布鹽鐵熟畨出與通事交易土官畜雞犬却不<lb/>
　食餘畨則以竹木及豢豕捕獸為活下山則腰佩短<lb/>
　刀手執鏢槊竹箭木牌等械背負網袋内貯貨物披<lb/>
　髪裸身下體烏布圍遮隆冬以野獸皮為衣熊皮非<lb/>
　土官不敢服天雨則以槺榔葉為衣為笠天旱亦祈<lb/>
　禱通社男女五日不出門不舉火不食煙惟食芋乾<lb/>
　得雨後亦不出門五日謝雨名曰起向各社頭皆留<lb/>
　髪剪與眉齊草箍似帽以野草黑齒兩耳穴孔用篾<lb/>
<pb n="KR2k0131_WYG_007-16b"/>
　圏抵塞土官副官公廨至娶妻後即於肩背胸膛手<lb/>
　臂兩腋以鍼刺花用黑煙文之正土官刺人形副土<lb/>
　官公廨祗刺墨花而已女土官肩背手掌亦刺墨花<lb/>
　此即尊卑之别捕鹿射獵以鹿皮為袴為履鏢刀弓<lb/>
　矢皆所自製最喜鼎鐺銅鐵米珠鹽布嗶吱梳枇親<lb/>
　朋相見以鼻彼此相就一㸃小畨見土官以鼻向土<lb/>
　官項後髪際一㸃凡所轄社小畨栽種黍米薯芋土<lb/>
　官抽取十分之二至射獵麞鹿山豬等獸土官得後<lb/>
<pb n="KR2k0131_WYG_007-17a"/>
　一蹄凡嫁娶則以鼎珠刀布為聘土官取其半山前<lb/>
　山後諸社例於五年土官暨衆畨百十圍遶各執長<lb/>
　竹竿一人以藤毬上擲競以長竿刺之中者為勝畨<lb/>
　衆捧酒為賀名曰托高會酒酣各矜豪勇以殺人頭<lb/>
　多者為雄長故殺人之案嵗不絶書今歸化生畨習<lb/>
　已盡易畨婦俱以鞦韆為戲各社戸前因大樹縛藤<lb/>
　縱送為樂日夕歌唱不絶口散髪鬔鬆短衣跣足外<lb/>
　出掘薯收芋衣物俱於網袋貯之行戴於首未婚時<lb/>
<pb n="KR2k0131_WYG_007-17b"/>
　男女歌唱相合男隨女肩水負薪意既投始告父母<lb/>
　聘之反目即時分離男再娶女别嫁土官彼此結姻<lb/>
　不與衆畨婚娶歸化畨女亦有與漢人為妻室者往<lb/>
　來倍親宻土官故無論男女總以長者承嗣長男則<lb/>
　娶婦長女則贅壻家業盡付之甥即為孫以衍後嗣<lb/>
　無姓氏三世外即互相嫁娶孫祖或至同名子多者<lb/>
　名或與伯叔同父母兄弟故家業器用一家均分死<lb/>
　者亦一分埋塟於屋内挖穴四圍立石先後死者次<lb/>
<pb n="KR2k0131_WYG_007-18a"/>
　第坐塟穴中無棺木只以畨布包裹其一分物件置<lb/>
　尸側大石為蓋米粥和柴灰粘石罅使穢氣不泄婦<lb/>
　産死山頂叧開一堀埋之本社有䘮通社男女為服<lb/>
　二十餘日親屬六月土官死則本社及所屬各社老<lb/>
　幼亦服六月其服身首纒披烏布通社不飲酒不歌<lb/>
　唱父母之服長男長女身披烏布頭荷斗笠謂不敢<lb/>
　見天也服滿射鹿飲酒除烏布謂之撤服嵗時以黍<lb/>
　米熟為一年月圓為一月語與八社異有事他出聽<lb/>
<pb n="KR2k0131_WYG_007-18b"/>
　鳥音吉則趨凶則返酒以黍米合青草花同舂草葉<lb/>
　包煑四五日外清水漉之貯甕一二日即有酒味聚<lb/>
　飲以木椀盛酒土官先酌次及副土官公廨衆畨相<lb/>
　繼而飲社畨間有角口無相毆者有犯土官令公廨<lb/>
　持竹木横擊將其器物盡為棄擲卑南覔社有犯及<lb/>
　獲獸不與豚蹄以背叛論即殺之<lb/>
　畨貧莫如傀儡而負嵎蟠踞自昔為然紅毛偽鄭屢<lb/>
　思勦除居高負險數戰不利率皆中止近則種類漸<lb/>
<pb n="KR2k0131_WYG_007-19a"/>
　　多野性難馴且幼習鏢刀拈弓矢輕禽狡獸鏢箭一<lb/>
　　發無逸兇頑嗜殺實為化外異類今<lb/>
聖明臨御惠澤廣被有血氣莫不尊親雖蠻貊悍輕亦知<lb/>
　　向化源源來歸非强致也<lb/>
　　　南路鳳山瑯嶠十八社三<lb/>
　　　　謝必益　豬嘮鋉<hi>一名地藍松</hi>　小麻利<hi>一名貓籠逸一名貓</hi>
　　　　<hi>蘭</hi>施那格　貓裏踏　寶刀　牡丹　蒙率<lb/>
　　　　㧞蟯　龍鸞　貓仔　上懷　下懷　龜仔律<lb/>
<pb n="KR2k0131_WYG_007-19b"/>
　　　　　竹　猴洞　大龜文<hi>或云傀儡</hi>　柯律<lb/>
　　　居處<lb/>
　　築厝於巖洞以石為垣以木為樑葢薄石板於厝上<lb/>
　　厝名打包前後栽植檳榔蔞藤至種芋藝黍時更於<lb/>
　　山下𥪡竹為牆取草遮葢以為棲止收穫畢仍歸山<lb/>
　　間<lb/>
　　　飲食<lb/>
　　諸畨傍巖而居或叢處内山五穀絶少斫樹燔根以<lb/>
<pb n="KR2k0131_WYG_007-20a"/>
　種芋魁大者七八觔貯以為糧收芋時穴為窖積薪<lb/>
　燒炭置芋灰中仍覆以土聚一社之衆發而噉焉甲<lb/>
　盡則乙不分彼此日凡三餐不食鷄有傳紅毛欲殺<lb/>
　生畨俱避禍逺匿聞雞聲知其所在逐而殺之畨以<lb/>
　為神故不食深山捕鹿不計日期饑則生薑嚼水佐<lb/>
　以草木之實云可支一月或以煨芋為糧無火則取<lb/>
　竹木相鋸而出火海邊多石各畨於空洞處傾曬海<lb/>
　水成鹽收米三次為三年則大會束草為人頭擲於<lb/>
<pb n="KR2k0131_WYG_007-20b"/>
　空中各畨削竹為槍迎而刺之中者為麻丹畢華言<lb/>
　好漢也各畨以酒相慶三日乃止與傀儡畧同<lb/>
　　衣飾<lb/>
　男婦用自織布圍繞曰張面婦短衣曰鴿肉男短衣<lb/>
　曰瑯袍剪紙條垂首曰加篤北或為草箍束髪曰臘<lb/>
　手足亦用銅鐲曰打臘或以鹿尾束脛曰打割出入<lb/>
　負鹿皮日藉以坐夜則寢之<lb/>
　　婚嫁<lb/>
<pb n="KR2k0131_WYG_007-21a"/>
　各畨結婚不問伯叔之子自相配偶惟土官則不與<lb/>
　衆畨為婚男女於山間彈嘴琴歌唱相和意投則野<lb/>
　合各以佩物相貽歸告父母土官叧期具豕酒會土<lb/>
　官親戚贅入婦家反目男再娶婦將所生子女别醮<lb/>
　其俗重母不重父同母異父俱為同胞同父異母直<lb/>
　如陌路呼父曰阿媽稱叔伯母舅如之呼母曰惟那<lb/>
　稱嬸母及妗亦如之夫婦相稱以名産後同所生子<lb/>
　浴於溪中與北路同一産二男為不祥將所産子縛<lb/>
<pb n="KR2k0131_WYG_007-21b"/>
　於樹梢至死并移居他處瑯嶠一社喜與漢人為婚<lb/>
　以青布四疋小鐵鐺一口米珠觔許為聘臨期備牲<lb/>
　醪白之所親及土官成婚畨無姓名以父名為姓以<lb/>
　祖名為名如祖名甲父名乙即以乙為姓甲為名衆<lb/>
　畨呼曰乙礁巴甲礁巴者畨人口吻語<lb/>
　　䘮塟<lb/>
　畨死厝内築石洞以塟石板封固生者不别遷䘮服<lb/>
　則衣白褂圍白布與别社以烏布為服又不同<lb/>
<pb n="KR2k0131_WYG_007-22a"/>
　　器用<lb/>
　社内有製牀者名曰篤篤亦設而不用與漢人交易<lb/>
　鐵器火藥以為捕鹿之具鏢曰武洛刀曰礁傑弓箭<lb/>
　曰木拉鍋曰巴六魚網曰下來<lb/>
　　瑯嶠待客歌<lb/>
　立孫呵網直<hi>爾來瑯嶠</hi>六呷呵談眉談眉<hi>此處不似内地</hi>那鬼呵<lb/>
　網直務昌哩呵朗耶<hi>爾來無佳物供應</hi>嗎疎嗎疎<hi>得罪得罪</hi>
　瑯嶠各社俱受小麻利畨長約束代種薯芋生薑為<lb/>
<pb n="KR2k0131_WYG_007-22b"/>
　應差小麻利即瑯嶠一帶主畨也畨長及畨頭目男<lb/>
　女以長承襲所需米珠烏青布鐵鐺漢人每以此易<lb/>
　其鹿脯鹿筋鹿皮卓戈紋路多險阻沿海跳石而行<lb/>
　經傀儡山非數十人偕行未敢輕踐其境瑯嶠諸社<lb/>
　隙地民向多種植田畆今有司禁止悉為荒田沿海<lb/>
　如魚房港大繡房一帶小船仍往來不絶或云十八<lb/>
　社外尚有高士港社是人傑社佳諸來社懷裏社咬<lb/>
　人土社滑事滑社<lb/>
<pb n="KR2k0131_WYG_007-23a"/>
　　附載<lb/>
　卑蘭覔係畨社總名在傀儡山後沿海一帶地與傀<lb/>
　儡山相連中有高山聳起相傳七十二社<hi>與前異</hi>各社<lb/>
　名不能盡記贌社貿易每在山脚沿海處所約行程<lb/>
　四五日始窮其境自卑蘭覔而北有老郎社美基社<lb/>
　八里捫社農仔農社<hi>一名南仔郎</hi>須嘮宰社獨馬煙社株<lb/>
　栗社貓武骨社佳嘮突社貓蠻社白逸民社佳落社<lb/>
　甕䌇社離北路崇爻社地界百有餘里人煙斷絶自<lb/>
<pb n="KR2k0131_WYG_007-23b"/>
　卑蘭覔而南有呂家莽社謝馬子社知本社朝貓離<lb/>
　社咬𠺕蘭社寜巒社謝已寜社幹仔弼社幹仔崘社<lb/>
　殻只□社打早高社大烏萬社離瑯嶠地界六七十<lb/>
　里亦鮮人蹟貨則鹿脯鹿筋鹿皮麞皮鹿皮苧藤果<lb/>
　則蕉實鳳棃蔗檨柑柚檳榔毛柿土畨日食薯芋黍<lb/>
　秫金𤓰鹽自曝用鹿豕魚酒則上珍矣服飾富者烏<lb/>
　布為衣嗶吱為抄陰為方<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>如平埔熟畨之制衣著<lb/>
　更短貧者以鹿皮苧衣蔽體耕作無牛亦無銚鎒僅<lb/>
<pb n="KR2k0131_WYG_007-24a"/>
　用一鋤闊三寸柄長一尺屈足伏地而鋤捕鹿用獵<lb/>
　犬弓矢鏢刀網羅婚嫁男女十餘嵗時男以鏢為定<lb/>
　迄成婚畧無聘禮反目男女各擇配偶方離産兒用<lb/>
　冷水浴雙胎為不吉委道傍即徙居父母亡視若路<lb/>
　人惟為兄弟姊妹服亦僅除草珠而已赴社水路僅<lb/>
　容杉板船懸崖石壁無可泊處農仔農社有坑溝一<lb/>
　道船至土畨羣立岸上船梢抛索土畨接索挽進即<lb/>
　泊溝内若無接挽溝外無可泊處大龜文謝必益諸<lb/>
<pb n="KR2k0131_WYG_007-24b"/>
　社俱有路可通或云自糞基湖入傀儡山行二日可<lb/>
　至鳥道盤旋䟦履非易外此則穿荆度莽越嶺攀藤<lb/>
　尤難施步矣㧞貢施世榜説<lb/>
　紅頭嶼畨在南路山後由沙馬磯放洋東行二更至<lb/>
　雞心嶼又二更至紅頭嶼小山孤立海中山内四圍<lb/>
　平曠傍岸皆礁大船不能泊每用小艇以渡山無草<lb/>
　木畨以石為屋卑隘不堪起立産金畨無鐵以金為<lb/>
　鏢鏃槍舌昔年臺人利其金私與貿易因言語不諳<lb/>
<pb n="KR2k0131_WYG_007-25a"/>
　臺人殺畨奪金後復邀瑯嶠畨同往紅頭嶼畨盡殺<lb/>
　之今則無人敢至其地矣<lb/>
　或云瑯嶠山後行一日至貓丹又二日過丹哩溪口<lb/>
　至老佛又一日至大烏萬社又三日過加仔難社朝<lb/>
　貓籬社至卑南覔社畨長名文吉轄達里武甲等七<lb/>
　十二社嵗輸正供銀六十八兩零南仔郎港可以泊<lb/>
　船由卑南覔一日至八里捫又一日至加老突文吉<lb/>
　所屬畨界止此至打水安一日又二日至芝母蘭共<lb/>
<pb n="KR2k0131_WYG_007-25b"/>
　五社又行五日至直加宣社俱係北路山後生畨叧<lb/>
　詳本社之下凡此山後綿亘聲息鮮通野畨種類無<lb/>
　可查據姑附識於此<lb/>
　<lb/>
　<lb/>
　<lb/>
　<lb/>
　臺海使槎録卷七<lb/>
</p>
<p>
</p>
  </div>
<div>
<head>臺海使槎錄卷八</head> <lb/>
    <p>
<pb n="KR2k0131_WYG_008-1a"/>
欽定四庫全書<lb/>
　臺海使槎錄卷八<lb/>
　　　　　　　　　　常鎮揚通道黄叔璥撰<lb/>
　　生畨<lb/>
諸羅鳯山畨有土畨野畨之别野畨在深山中疊嶂如<lb/>
屏連峯插漢深林宻箐仰不見天棘刺藤蘿舉足觸礙<lb/>
葢自洪荒以來斧斤所未入野畨巢居穴處血飲毛茹<lb/>
種類實繁其升高陟巔越箐度莽之㨗可以追驚猿逐<lb/>
<pb n="KR2k0131_WYG_008-1b"/>
駭獸平地諸畨恒畏之無敢入其境客冬有賴科者欲<lb/>
通山東土畨與七人為侣晝伏夜行從野畨中越度萬<lb/>
山竟達東面東畨導遊各社禾黍芃芃比戸殷富謂苦<lb/>
野畨間阻不得與山西通欲約西畨夾擊之又曰寄語<lb/>
長官若能以兵相助則山東萬人鑿山通道東西一家<lb/>
共輸貢賦為　天朝民矣有當事者能持其議與東畨約<lb/>
期夾擊𠞰撫並施烈澤焚山夷其險阻則數年後未必<lb/>
不變荆棘為坦途而化槃瓠僰筰為良民也<hi>稗海紀遊</hi>
<pb n="KR2k0131_WYG_008-2a"/>
諸羅山以上皆在深溪峻嶺之間惟知採捕麞鹿聽商<lb/>
貿易鮮食衣毛所異於禽獸者幾希矣畨之性雖剛而<lb/>
狠但見小而善疑故無非分之求其技善奔走穿藤攀<lb/>
棘㨗於猿猱所用之器鏢鎗最利竹弓竹箭雖不甚競<lb/>
而射飛逐走發無不中倘使稍有知識偶或蠢動亦非<lb/>
易制之衆也<hi>諸羅雜識</hi>
臺灣生畨素喜為亂茍有不足則出山屠殺商民然撫<lb/>
此類也若專以威則難搗其穴或柔以惠則難飽其貪<lb/>
<pb n="KR2k0131_WYG_008-2b"/>
要當示之以威武懷之以德意駕馭有術不敢背叛且<lb/>
各社自樹其黨不相統轄力分則薄較易繩束又其俗<lb/>
尚殺人以為武勇所屠人頭挖去皮肉煑去脂膏塗以<lb/>
金色藏諸高閣以多較勝稱為豪俠云<hi>海上事畧</hi>
　　熟畨<lb/>
平地近畨不識不知無求無欲日遊於葛天無懷之世<lb/>
有擊壤鼓腹之遺風往來市中狀貌無甚異惟兩目坳<lb/>
深瞪視似稍别其語多作都盧嘓轆聲呼酒曰打喇酥<lb/>
<pb n="KR2k0131_WYG_008-3a"/>
煙曰篤木固相傳元人滅金金人有浮海避元者為颶<lb/>
風飄至各擇所居耕鑿自贍數世之後忘其所自而語<lb/>
則未嘗改終嵗不知春夏老死不知年嵗有金錢無所<lb/>
用故不知蓄積秋成納稼計終嵗所食有餘則盡付麯<lb/>
蘗無男女皆嗜酒屋必自搆衣必自織績麻為網屈竹<lb/>
為弓以獵以漁罔非自為而用之腰間一刃凡所成造<lb/>
皆出於此惟陶冶不能自為得鐵則取澗中兩石自槌<lb/>
之久亦成器社推一二人為土官非滇廣徴賦税操殺<lb/>
<pb n="KR2k0131_WYG_008-3b"/>
奪擁兵自衛者比<hi>稗海紀遊</hi>
土畨非如雲貴之貓獠猺獞各分種類聚族而居者也<lb/>
社之大者不過一二百丁社之小者止有二三十丁見<lb/>
在各社有正副土官以統攝畨衆然亦文項蒙頭無分<lb/>
體統考其實即内地里長保長之役耳<hi>東寜政事集</hi>
　　社商<lb/>
紅毛始踞時平地土官悉受約束犯法殺人者𠞰滅無<lb/>
孑遺鄭氏繼至立法尤嚴誅夷不遺赤子併田疇廬舍<lb/>
<pb n="KR2k0131_WYG_008-4a"/>
　　廢之諸畨謂鄭氏來紅毛畏逃今鄭氏又𠞰滅<lb/>
帝真天威矣故其人既愚又甚畏法郡縣有財力者認辦社<lb/>
　　課名曰社商社商又委通事夥長輩使居社中凡畨一<lb/>
　　粒一毫皆有籍稽之射得麋鹿盡取其肉為脯并取其<lb/>
　　皮二者輸賦有餘然朘削無厭視所有不異已物平時<lb/>
　　事無巨細悉呼男婦孩穉供役且納畨婦為妻妾有求<lb/>
　　必與有過必撻而畨人不甚怨之茍能化以禮義風以<lb/>
　　詩書教以蓄有備無之道制以衣服飲食冠婚䘮祭之<lb/>
<pb n="KR2k0131_WYG_008-4b"/>
　　禮遠在百年近則三十年將見風俗改觀率循禮教寜<lb/>
　　與中國之民有異乎余謂欲化畨人必如唐韋臯宋張<lb/>
　　詠之治蜀久任數十年不責旦暮之效然後可噫葢亦<lb/>
　　難言矣然又有暗阻潛撓於中者則社棍是也謀長夥<lb/>
　　長通事熟識畨情復解畨語父死子繼流毒無已社商<lb/>
　　有虧折耗費此輩坐享其利社商率一二嵗更易此輩<lb/>
　　雖死不移利畨人之愚又欲畨人之貧愚則攫奪惟意<lb/>
　　貧則力不敢抗即有以寃訴者畨語侏離不能達情通<lb/>
<pb n="KR2k0131_WYG_008-5a"/>
事顛倒以對畨人反受呵譴是舉世所當哀矜者莫畨<lb/>
若矣乃以其異類且歧視之見其無衣曰是不知寒見<lb/>
其雨行露宿曰彼不致疾見其負重馳遠曰若本耐勞<lb/>
噫若亦人也馬不宿馳牛無偏駕否則致疾牛馬且然<lb/>
而况於人乎抑知彼茍多帛亦重綈矣寒胡為哉彼茍<lb/>
無事亦安居矣暴露胡為哉彼茍免力役亦暇且逸矣奔<lb/>
走負戴胡為哉異其人何必異其性<hi>稗海紀遊</hi>
　　社餉<lb/>
<pb n="KR2k0131_WYG_008-5b"/>
贌社之税在紅夷即有之其法每年五月初二日主計<lb/>
諸官集於公所願贌衆商亦至其地將各社港餉銀之<lb/>
數高呼於上商人願認則報名承應不應者減其數而<lb/>
再呼至有人承應而止隨即取商人姓名及所認餉額<lb/>
書之於册取具街市舖戸保領就商徴收分為四季商<lb/>
人既認之後率其夥伴至社貿易凡畨之所有與畨之<lb/>
所需皆出於商人之手外此無敢買亦無敢賣雖可裕餉<lb/>
實未免於累商也　臺灣南北畨社以捕鹿為業贌社<lb/>
<pb n="KR2k0131_WYG_008-6a"/>
之商以貨物與畨民貿易肉則作脯發賣皮則交官折<lb/>
餉日本之人多用皮以為衣服包裹及牆壁之飾嵗必<lb/>
需之紅夷以來即以鹿皮興販有□皮有牯皮有母皮<lb/>
有麞皮有末皮□皮大而重鄭氏照觔給價其下四種<lb/>
俱按大小分價貴賤一年所得亦無定數偽册所云捕<lb/>
鹿多則皮張多捕鹿少則皮張少蓋以鹿生山谷採捕<lb/>
不能預計也<hi>諸羅雜志</hi>
交納鹿皮自紅毛以來即為成例收皮之數每年不過<lb/>
<pb n="KR2k0131_WYG_008-6b"/>
五萬張或曰萬餘張牯皮母皮末皮麞皮□皮分為五<lb/>
等大小兼收偽册報部並未有止用大鹿皮及山馬皮<lb/>
之説<hi>東寜政事集</hi>
畨俗醇樸太古之遺一自居民雜㳫强者欺畨視畨為<lb/>
爼上之肉弱者媚畨導畨為升木之猱地方隱憂莫甚<lb/>
於此社餉一項鳳山下淡水八社畨米在偽鄭原數五<lb/>
千九百三十三石八斗蕩平後酌減為四千六百四十<lb/>
五石三斗諸羅社餉共七千七百八兩零未邀裁減從<lb/>
<pb n="KR2k0131_WYG_008-7a"/>
前猶可支持以地皆畨有出産原多自比年以來流亡<lb/>
日集以有定之疆土處日益之流民累月經年日事侵<lb/>
削向為畨民鹿場麻地今為業戸請墾或為流寓佔耕<lb/>
畨民世守之業竟不能存什一於千百且開臺來每年<lb/>
維正之供七千八百餘金花紅八千餘金官令採買麻<lb/>
石又四千餘金放行社鹽又二千餘金總計一歲所出<lb/>
共二萬餘金中間通事頭家假公濟私何啻數倍土畨<lb/>
膏血有幾雖欲不窮得乎今一切陋弊革盡無餘而正<lb/>
<pb n="KR2k0131_WYG_008-7b"/>
供應作何酌征以蘇畨黎之苦<hi>周鍾瑄上滿總制書</hi>
　　捕鹿<lb/>
　鹿場多荒草高丈餘一望不知其極逐鹿因風所向<lb/>
　三面縱火焚燒前留一面各畨負弓矢持鏢槊俟其<lb/>
　奔逸圍繞擒殺漢人有私往場中捕鹿者被獲用竹<lb/>
　桿將兩手平縛鳴官究治謂為悞餉相識者面或不<lb/>
　言暗伏鏢箭以射之若雉兎則不禁也<lb/>
　　畨役<lb/>
<pb n="KR2k0131_WYG_008-8a"/>
　凡長吏將弁遠出畨為肩輿行笥襆被皆其所任疲<lb/>
　於奔命久矣曾為嚴止余廵視南北兩路概不令任<lb/>
　諸力役惟過淡水虎尾大肚溪深水漲用五六人擎<lb/>
　扶筍輿犒以錢煙假宿社寮及兵弁輿從栖止處悉<lb/>
　酬以煙布諸畨驩甚謂為從來未有間以所食物予<lb/>
　畨則驩然盡飽問何故跣足曰非樂此特無履耳可<lb/>
　見人性皆同<lb/>
　　土官饋獻<lb/>
<pb n="KR2k0131_WYG_008-8b"/>
　新官莅任各社土官瞻謁例有饋獻率皆通事書記<lb/>
　醵金承辦羊豕鵝鴨惠泉包酒從中侵漁不止加倍<lb/>
　余初抵臺時正值農忙兼值溪漲往來僕僕必致廢<lb/>
　時失業檄行鳳諸二縣禁止𣲖勒赴府呈送禮物通<lb/>
　事輩無可生發亦不慫慂其來也<lb/>
　　畨界<lb/>
　内山生畨野性難馴焚廬殺人視為故常其實啟釁<lb/>
　多由漢人如業主管事輩利在開墾不論生畨熟畨<lb/>
<pb n="KR2k0131_WYG_008-9a"/>
　越界侵佔不奪不饜復勾引夥黨入山搭寮見畨弋<lb/>
　取鹿麂往往竊為已有以故多遭殺戮又或小民深<lb/>
　入内山抽藤鋸板為其所害者亦有之康熙六十一<lb/>
　年官斯土者議凡逼近生畨處所相去數十里或十<lb/>
　餘里𥪡石以限之越入者有禁鳳山八社皆通傀儡<lb/>
　生畨放䌇社外之大武力力枋寮口埔薑林六根茄<lb/>
　藤社外之糞箕湖東岸莊力力社外之崙仔頂四塊<lb/>
　厝加泵社口下淡水社外之舊檳榔林莊新東勢莊<lb/>
<pb n="KR2k0131_WYG_008-9b"/>
　上淡水社外之新檳榔林莊柚仔林阿猴社外之揭<lb/>
　陽崙柯柯林搭樓社外之大武崙内卓佳莊武洛社<lb/>
　外之大澤機溪口俱立石為界自加六堂以上至瑯<lb/>
　嶠亦為嚴禁諸羅羅漢門之九荆林淡水溪墘<hi>墘或墈字</hi>
　<hi>之誤</hi>大武壠之南仔仙溪墘茄茇社山後哆囉嘓之九<lb/>
　重溪老古崎土地公崎下加冬之大溪頭諸羅山之<lb/>
　埔姜林白望埔大武巒埔盧麻產内埔打貓之牛屎<lb/>
　坑口葉仔坑口中坑仔口梅仔坑山他里霧之麻園<lb/>
<pb n="KR2k0131_WYG_008-10a"/>
　山脚庵古坑口斗六門之小尖山脚外相觸溪口東<lb/>
　螺之牛相觸山大里善山大武郡之山前及内莊山<lb/>
　半線之投捒溪墘貓霧捒之張鎮莊崩山之南曰山<lb/>
　脚吞霄後壠貓裏各山下及合歡路頭竹塹之斗罩<lb/>
　山脚淡水之大山頂山前并石頭溪峯仔嶼社口亦<lb/>
　俱立石為界由雞籠沿山後山朝社蛤仔難直加宣<lb/>
　卑南覔民人耕種樵採所不及往來者鮮矣<lb/>
　　吞霄淡水之亂<lb/>
<pb n="KR2k0131_WYG_008-10b"/>
　康熙己巳二月吞霄通事黄申征𣲖無虚日社畨苦<lb/>
　之會畨捕鹿申約先納錢米而後許出土官卓个卓<lb/>
　霧亞生等大譟殺申及其夥十餘人參將常泰進𠞰<lb/>
　以新港蕭壠麻豆目加溜灣四社畨為前部死傷甚<lb/>
　衆復遣岸裏畨繞出吞霄山後夾撃設伏殺之五月<lb/>
　淡水土官氷冷率衆射殺主賬金賢及與賢善者盡<lb/>
　殺之與个霧等通水師把總<hi>失其名</hi>誘而執之<lb/>
　吞霄去半線百里夾倒旗太平二山之間路通内山<lb/>
<pb n="KR2k0131_WYG_008-11a"/>
　有險可恃昔年防汛止於牛罵隔吞霄六十餘里故<lb/>
　卓个卓霧等敢於為亂<lb/>
　氷冷為官兵圍急全社竄伏山上削竹為籖以溺浸<lb/>
　之火炙數次堅黑如鐵遍插於山人不能前後為把<lb/>
　總誘執駢斬其首屍遊各社有請乞免游者謂畨頭<lb/>
　過社則一社皆瘟後將氷冷梟示淡水海岸諸畨逺<lb/>
　望迂道而行并不敢履其境<lb/>
　　馭畨<lb/>
<pb n="KR2k0131_WYG_008-11b"/>
生畨殺人臺中常事此輩雖有人形全無人理穿林飛<lb/>
箐如鳥獸猿猴撫之不能𠞰之不忍則亦末如之何矣<lb/>
惟有於出没要隘必經之途游巡設伏大張礟火虗示<lb/>
軍威使彼畏懼而不敢出耳然此皆由於地廣人稀不<lb/>
闢不聚之故不盡由侵擾而然蓋生畨所行之處必林<lb/>
木叢茂荆榛蕪穢可以藏身遇田園平埔則縮首而返<lb/>
不敢過其殺人割截首級烹剝去皮肉飾髑髏以金誇<lb/>
耀其衆衆遂推為雄長野性固然設法防閑或可稍為<lb/>
<pb n="KR2k0131_WYG_008-12a"/>
歛戢䆒未有長䇿也然則將何以治之曰以殺止殺以<lb/>
畨和畨征之使畏撫之使順闢其土而聚我民焉害將<lb/>
自息久之生畨化熟又久之為戸口貢賦之區矣<hi>東征集</hi>
臺灣歸化土畨散處村落或數十家為一社或百十家<lb/>
為一社社各有通事聽其指使所居環植竻竹社立一<lb/>
公所名曰公廨有事則集耕歛僅給家食不留餘蓄日<lb/>
事佃獵取麋鹿麞麂為生其俗男女同川而浴未婚娶<lb/>
者夜宿公廨男女答歌相慕悦而後為夫婦㧞去前齒<lb/>
<pb n="KR2k0131_WYG_008-12b"/>
齒皆染黑傳所謂黑齒雕題者乎性好勇尚力所習强<lb/>
弩鐵鏢短刀别無長刃利㦸藤牌鳥鎗之具或與鄰社<lb/>
相惡稱兵率衆羣然鬨鬬然未嘗有步伐止齊之規鬬<lb/>
罷散去或依宻林或伏莽草伺奇零者擒而殺之所得<lb/>
頭顱擕歸社内受衆稱賀漆其頭懸掛室内以數多者<lb/>
稱為雄長要其戰爭長於埋伏掩襲之謀利於巉巖草<lb/>
樹之區便於風雨㝠晦之候若驅之於平坂曠野之地<lb/>
則其技立窮且可以制其死命者有二其地依山並不<lb/>
<pb n="KR2k0131_WYG_008-13a"/>
産鹽斷絶其鹽彼將揺尾求食矣一也春夏之際其地<lb/>
雨多而露濃故一望蓊蘙至隆冬之日則一炬可盡彼<lb/>
將鳥獸散矣二也夫生之殺之其權在於我土畨豈能<lb/>
為吾患乎若利其有而資之以鹽任社商剝尅而不之<lb/>
禁令鑿齒之倫鋌而走險乃復不察地勢審利害茍且<lb/>
動衆而曰土畨能戰也豈不謬哉大凡土畨雖稱殊悍<lb/>
而頗近信倘招之以義撫之以恩明賞罰善駕馭以導<lb/>
之吾見耕者獵者安於社敬事赴公者服於途其風猶<lb/>
<pb n="KR2k0131_WYG_008-13b"/>
可近古也<hi>理臺末議</hi>
　社畨不通漢語納餉辦差皆通事為之承理而奸棍<lb/>
　以畨為可欺視其所有不異已物藉事開銷朘削無<lb/>
　厭呼男婦孩稚供役直如奴𨽻甚至畧賣或納畨女<lb/>
　為妻妾以至畨民老而無妻各社戶口日就衰微尤<lb/>
　可異者縣官到任有更換通事名色繳費或百兩或<lb/>
　數十兩不等設一年數易其官通事亦數易其人此<lb/>
　種費用名為通事所出其實仍在社中償補當官既<lb/>
<pb n="KR2k0131_WYG_008-14a"/>
　　　經繳費到社任意攫奪豈復能鈐管約束因與道府<lb/>
　　　約嗣後各社通事俱令於各該縣居住社中有應辦<lb/>
　　　理事件飭令前往給以限期不許久頓畨社以滋擾<lb/>
　　　累盜買盜娶者除斷令離異仍依律治之至通事一<lb/>
　　　役如不法多事即當責革若謹愿無過便可令其常<lb/>
　　　充不得藉新官更換混行𣲖費違者計贓議罪<lb/>
　　　肄業畨童拱立背誦句讀鏗鏘頓革侏離舊習陳觀<lb/>
　　　察大輦有司教之責語以有能讀四子書習一經者<lb/>
<pb n="KR2k0131_WYG_008-14b"/>
　　　復其身給樂舞衣巾以風厲之癸卯夏高太守鐸申<lb/>
　　　送各社讀書畨童余勞以酒食各給四書一册時憲<lb/>
　　　書一帙不惟令奉正朔亦使知有寒暑春秋畨不記<lb/>
　　　年或可漸易也<lb/>
　　　<hi>附</hi>題詠<lb/>
　　　　裸人叢笑篇<hi>十四首</hi>　　　　　　孫元衡<lb/>
皇威懾海若崩角革頑凶昔從倭鬼役今為<lb/>
王者農酋長加以冠族類裸其躬震驚鞭撻威嬉戲刀劍鋒<lb/>
<pb n="KR2k0131_WYG_008-15a"/>
臺郎出守羅星宿云是大唐王與公五十二區山百重<lb/>
南極蜈蜞北鷄籠渾沌不鑿天年終<lb/>
衛鬤縵靡草䰏髽如植竿獨竦兕薦立兩岐羱角端不<lb/>
簪亦不弁雜卉翼以翰謂當祝髪從甌駱爾胡不髠能<lb/>
自完<lb/>
鑿囷貫竹皮括輪象日月兮衛其身圓景雙擔色若銀<lb/>
我聞無腸之東聶耳國趨走捧持猶捧珍又云一耳為<lb/>
衾一為茵非其苗裔强相效嗚呼坎德胡不辰<lb/>
<pb n="KR2k0131_WYG_008-15b"/>
齒耳夫何以皓為又奚取於漬汁而漆頤厲骨辟穢芳<lb/>
其脂墨氏毋寧悲染絲<lb/>
倒懸覆臟如縶羵羊織竹為笟約肚束腸行犇登躍食<lb/>
少力强蜂壺猿臂逐鹿踰岡將刀斷之挽手上堂為語<lb/>
楚宮休餓死盍習此術媚其王<lb/>
短布無長縫尚𤣥戒施縞桶裠本陋制不異蠻犵狫狫<lb/>
蠻鑿齒䘮其親爾蠻鑿齒媾其姻雜俗殊風仁不仁<lb/>
管承鼻息颺簫音筠亞齒隙調琴心女兒别居椰子林<lb/>
<pb n="KR2k0131_WYG_008-16a"/>
雄鳴雌和終凡禽不顧耶孃囘面哭生男贅婦老而獨<lb/>
但知生女耀門楣高者為山下者谷貓女膩新相鬬妍<lb/>
醉歌跳舞驚鴻翩酋長朝來易版籍東家麻達西家仙<lb/>
接飛軼走縱行横施繡肌雕腋勇者是儀龜文蟬翼蒙<lb/>
表貫肢背展鵰鶚胸獰豹螭跳脱臂釬瓔珞項披蠢然<lb/>
身首犂<graphic n="KR1751" url="https://raw.githubusercontent.com/kanripo/KR-Gaiji/master/images/KR1751.png" mimeType="image/png"/>之尸<lb/>
海山宜鹿依於樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>麌麌呦呦羣行野伏諸畨即之長<lb/>
鈚勁箙毒㹪横噬倍於殺戮慿藉商手賦公局獲車既<lb/>
<pb n="KR2k0131_WYG_008-16b"/>
傾壑有慾㹔犇狧食何苦辛直朶頤於刖蹄而剖腹<lb/>
爾之生也懸刀代弧爾之壯也畜犬為徒柔筌以卧肉<lb/>
以餔縱横猛氣凌殷虞奮狋㹜□不可呼爭先奚翅當<lb/>
百夫功多齒鈍棄匪辜日暮纍纍嘷路隅<lb/>
虎山可深入傀儡難暫逢不競人肉競人首殱首委肉<lb/>
於豝豵驚禽飛駭獸走腰下血糢糊諸畨起相夀崩泉<lb/>
下澗三尺波女兒没水如羣鵝中官投藥山之阿至今<lb/>
仙氣留雲窩生男洗滌意非它無攣無靡無沈疴他日<lb/>
<pb n="KR2k0131_WYG_008-17a"/>
縱浪有勲業為鯨為鯉為蛟鼉<lb/>
鼉鼓轟林人野哭舉尸焮炙昲以燠蠅蚋不敢侵螻蟻<lb/>
漫相逐埋骨無期雨頽屋安置鬼牛與鬼鹿鬼殘日夜<lb/>
傷幽獨<lb/>
金人竄伏來海濱五世十世為天民花開省識唐虞春<lb/>
阡陌雜作如無人披草戴笠鉗口合脣道路以目爰契<lb/>
天真華人侮之黙不嗔秫粒如豆萁如薪<lb/>
羣嚼玉英粲醽醁為氤氲屏五齊三事而狄康不聞凖<lb/>
<pb n="KR2k0131_WYG_008-17b"/>
人凖口量餘粟一榼一瓢萬事足蚩蚩者無懷古民白<lb/>
刃酣交醒觳觫<lb/>
　　秋日雜詩<hi>三首</hi>　　　　　　　　孫元衡<lb/>
諸畨多窟宅深就瘴雲安竹塢疑熊館茅房結馬鞍山<lb/>
荒朝獵豹田熟夜防獾此是羲皇上文身似羽翰<lb/>
信此飄零眼浮觀别異同四時無正候百物有奇功版<lb/>
籍翻稽婦蠻邨渾賤翁糟醨聊可啜應笑學郫筒<lb/>
眼底天民在熙熙共往來忘年驚髪變改嵗待花開即<lb/>
<pb n="KR2k0131_WYG_008-18a"/>
鹿羣看箭安家宻咒灰唱歌爭欵客喚取女郎囘<lb/>
　　土畨竹枝詞<hi>二十四首</hi>　　　　　郁永河<lb/>
生來曾不識衣衫裸體年年耐嵗寒犢鼻也知難免俗<lb/>
烏青三尺是圍闌　文身舊俗是雕青背上盤旋鳥翼<lb/>
形一變又為文豹鞹蛇神牛鬼共猙獰　胸背斕斑直<lb/>
到腰爭誇錯錦勝鮫綃氷肌玉腕都文遍只有雙蛾不<lb/>
解描　畨兒大耳是奇觀少小都將兩耳鑽截竹塞輪<lb/>
輪漸大如錢如椀復如盤　丫髻三叉似幼童髪根偏<lb/>
<pb n="KR2k0131_WYG_008-18b"/>
愛繋紅絨出門又插文禽尾陌上飄颻各鬬風　覆額<lb/>
齊眉繞亂莎不分男女似頭陀晩來女伴臨溪浴一隊<lb/>
鸕鷀漾綠波　鑢貝雕螺各畫攻陸離斑駁碧兼紅畨<lb/>
兒項下重重遶客至疑過繡嶺宮　銅箍鐵鐲儼刑人<lb/>
鬬怪爭奇事事新多少丹青摹變相畫圖那得似生成<lb/>
　老翁似女女如男男女無分總一般口角有髭皆㧞<lb/>
盡鬚眉都作婦人顔　腰下人人挿短刀朝朝摩厲可<lb/>
吹毛殺人屠狗般般用纔罷樵薪又索綯　耕田鑿井<lb/>
<pb n="KR2k0131_WYG_008-19a"/>
自艱辛緩急何曾叩比鄰搆屋斵輪還結網百工俱備<lb/>
一人身　輕身趫㨗似猿猱編竹為箍束細腰等得吹<lb/>
簫尋鳳侶從今割斷伴妖嬈　男兒待字早離孃有子<lb/>
成童任遠颺不重生男重生女家園原不與兒郎　女<lb/>
兒纔到破𤓰時阿母忙為搆室居吹得鼻簫能合調任<lb/>
教自擇可人兒　只須嬌女得歡心那見堂開孔雀屏<lb/>
既得歡心纔挽手更加鑿齒締姻盟　亂髪鬖鬖不作<lb/>
緺常將兩手自搔爬飛蓬畢世無膏沐一様綢繆是室<lb/>
<pb n="KR2k0131_WYG_008-19b"/>
家　誰道畨姬巧解釀自將生米嚼成漿竹筒為甕牀<lb/>
頭挂客至開筒勸客嘗　夫擕弓矢婦鋤耰無褐無衣<lb/>
不解愁畨罽一圍聊蔽體雨來還有鹿皮兠　竹弓箬<lb/>
矢赴鹿場射得鹿來交社商家家婦子門前盻飽惟餘<lb/>
瀝是頭腸　莽葛元來是小舠刳將獨木似浮瓢月明<lb/>
海澨歌如沸知是畨兒夜弄潮　種秫秋來剪入場舉<lb/>
家為計一年糧餘皆釀酒呼羣輩共罄平原十日觴<lb/>
梨園敝服已蒙茸男女無分只尚紅或曵朱襦或半臂<lb/>
<pb n="KR2k0131_WYG_008-20a"/>
土官氣象已從容　土畨舌上掉都盧對酒歡呼打剌<lb/>
酥聞説金亡避元難颶風吹到始謀居　深山負險聚<lb/>
游魂一種名為傀儡畨博得頭顱當戸列髑髏多處是<lb/>
豪門<lb/>
　　臺灣近詠上黄巡使<hi>二首</hi>　　　　藍鼎元<lb/>
畨黎素無知渾噩近太古祗為巧偽引訟爭亦肆侮睚<lb/>
眦動殺機其心將莫禦所幸弗聯屬社社自愚魯太上<lb/>
用夏變衣冠與居處使彼忘為畨齊民消黨羽其次俾<lb/>
<pb n="KR2k0131_WYG_008-20b"/>
畏威罔敢生乖迕無虐無令傲服勞安作苦恩勝即亂<lb/>
階喣噓䑕為虎所以王道平不為矯枉補　内山有生<lb/>
畨可以漸而熟　王化棄不收獷悍若野鹿穿箐截人首飾<lb/>
金誇其族自古以為常近者乃更酷我民則何辜晨樵<lb/>
夕弗復不庭宜有征振威寜百谷土闢聽民趨畨馴賦<lb/>
亦足如何計退避畫疆俾肆毒附界總為戕將避及牀<lb/>
褥<lb/>
　　題同年黄玉圃畨社圖　　　　呂謙恒<lb/>
<pb n="KR2k0131_WYG_008-21a"/>
九重渙汗使臣知萬里蠻荒跂踵時耳目全開天海外土風<lb/>
　　盡入竹枝詞<lb/>
　　　　題黄侍御畨社圖　　　　　　　陸榮秬<lb/>
　　日麗中天萬國環八埏風俗版圖間誰言黒齒雕題遠<lb/>
　　只在麟洲小水灣　清時絶島似仙鄉密箐深林化日<lb/>
　　長捉罷野牛還捕鹿閒來飽飯夜舂糧<lb/>
　　　　畨社雜詠<hi>二十四首</hi>　　　　　黄叔璥<lb/>
　　　絶島中華古未通生來惟鬬此身雄獨餘一面猙獰<lb/>
<pb n="KR2k0131_WYG_008-21b"/>
　　　外人鳥樓臺刺自工<hi>文身</hi>剉竹為椽扇縛筊空擎樑<lb/>
　　　上始編茅落成合社欣相賀席地壺漿笑語高<hi>作室</hi>
　　　荒地欲鬆園更腴誅茅覆草令秋枯種時禾秸驚風<lb/>
　　　雨雜植還教薏苡扶<hi>種園</hi>小樓貯粟號禾間剉竹編<lb/>
　　　茅蓋自間應識名禾知本計可專飲血事搜山<hi>禾間</hi>
　　　蠻孃織作亦殊勤圓木中空槽口分尺布可堪持北<lb/>
　　　去但令知有達戈紋<hi>晝織</hi>霜鐘雲磬韻雙清何處村<lb/>
　　　莊旋旋鳴北客初來聽不厭那知此是夜舂聲<hi>夜舂</hi>
<pb n="KR2k0131_WYG_008-22a"/>
　未負耕犂未服輈誰教馴狎入欄收畨兒自慣無鞍<lb/>
　馬大武山頭捉野牛<hi>捉牛</hi>仰沫巨魚纔躍波矢無虗<lb/>
　發巧如何於今苦學漢人法駕筏施罛事轉多<hi>射魚</hi>
　地闢年來少鹿場焚林設阱兩堪傷擒生剪耳如黄<lb/>
　犢相逐平原互鬬强<hi>捕鹿</hi>盛植檳榔覆四簷濃陰夏<lb/>
　月失曦炎猱升取子飛騰過不用如鈎長柄鎌<hi>猱採</hi>
　出草秋深盡夏初刖蹄剖腹外無餘當官已報社商<lb/>
　革五穀雞豚一一書<hi>社餉</hi>獸皮時出内山深互市傳<lb/>
<pb n="KR2k0131_WYG_008-22b"/>
　來直至今莫道漢人曾未到熟畨有路敢探尋<hi>互市</hi>
　不為穴處不巢顛布毯牢將兩樹纒此味睡鄉人不<lb/>
　識不須化蝶自翩翩<hi>樹宿</hi>社中各自置樓高貓踏更<lb/>
　畨未覺勞擊柝宵嚴鏢箭利儘教䑕竊遠潛逃<hi>哨望</hi>
　未經牽手尚腰圍習慣身輕走若飛凉夜月明齊展<lb/>
　足羡他貓女願同歸<hi>鬬㨗</hi>製琴四寸截琅玕薄片青<lb/>
　銅竅可彈一種幽音承齒隙如聞私語到更闌<hi>嘴琴</hi>
　配他弦索亦相宜小孔横將按鼻吹引得鳳來交唱<lb/>
<pb n="KR2k0131_WYG_008-23a"/>
　後何殊秦女欲仙時<hi>鼻簫</hi>贅壻為兒婦是家還憐鑿<lb/>
　齒擦蕉花何如高架迎歸去偕老相期禮自嘉<hi>迎婦</hi>
　生兒出浴向河濱仙氣長留冷逼人三保當年曾到<lb/>
　處南洋諸國盡稱神<hi>浴兒</hi>殊風雖陋尚堪論恤老收<lb/>
　窮古意存長者途逢皆却步朋儕相見亦寒温<hi>讓路</hi>
　外沿大海内深溪浮水葫蘆每自擕惟有土官乗筏<lb/>
　過衆擎如蟻兩行齊<hi>渡溪</hi>厯書不識嵗時增月幾回<lb/>
　圓稻一登鄰社招邀同報賽竹杯席地俗相仍<hi>㑹飲</hi>
<pb n="KR2k0131_WYG_008-23b"/>
　男冠毛羽女䰐鬖衣極鮮華酒極酣一度齊咻金一<lb/>
　扣不知歌曲但喃喃<hi>賽戲</hi>紅毛舊習篆成蝸漢塾今<lb/>
　聞近社皆謾說飛鴞難可化泮林己見好音懷<hi>漢塾</hi>
　<lb/>
　<lb/>
　<lb/>
　<lb/>
　臺海使槎録卷八<lb/>
</p>
<p>
</p>
  </div></body>
</text>\m</TEI>
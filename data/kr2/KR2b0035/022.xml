<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷二十二</head>
    <p>
<pb n="KR2b0035_WYG_022-1a"/>
欽定四庫全書<lb/>
　大事記續編卷二十二　　　明　王禕　撰<lb/>
<hi>漢安樂思公建興十二年吳大皇帝嘉禾三年</hi>　<hi>魏烈祖明皇帝青龍二年</hi>
春二月諸葛亮出斜谷約吳大舉伐魏<hi>以通鑑修</hi>三月庚寅<lb/>
山陽公薨於魏<hi>以魏紀修</hi>夏四月諸葛亮屯渭南魏司馬懿<lb/>
拒之亮分兵屯田<hi>以蜀傳通鑑修</hi>
　觧題曰按蜀志晉書夲紀亮悉大衆由斜谷出以流<lb/>
　馬運亮壘於郿之渭水南原引軍而濟諸將欲住渭<lb/>
<pb n="KR2b0035_WYG_022-1b"/>
　北以待之懿曰百姓積聚皆在渭南此必争之地遂<lb/>
　引軍而濟背水為壘因謂諸將曰亮若勇者當出武<lb/>
　功依山而東若西上五丈原<hi>在郿縣西南二十三里</hi>則諸軍無<lb/>
　事矣亮果屯上原諸將渡渭懿<hi>夲文作帝</hi>遣周當屯陽遂<lb/>
　以餌之數日亮不動懿曰亮欲争原而不向陽遂此<lb/>
　意可知也遣胡遵郭淮共偹陽遂遂與亮㑹於積石<lb/>
　臨原而戰<hi>即北原也在郿縣西北二十五里</hi>亮不能進還於五丈原<lb/>
　亮每患糧不繼使已志不伸是以分兵屯田為久駐<lb/>
<pb n="KR2b0035_WYG_022-2a"/>
　之基懿弟孚書問軍事懿復書曰亮志大而不見機<lb/>
　多謀而少決好兵而無權雖提卒十萬已堕吾畫中<lb/>
　破之必矣餘見通鑑<hi>後魏崔浩謂亮既據蜀恃山嶮之固不達時宜嚴威法控勒蜀</hi>
　<hi>人矜才負能髙自矯舉出兵隴右再攻祁山一攻陳倉踈遲失㑹摧衂而反後入秦川不復攻城更求野</hi>
　<hi>戰魏人知其意以不戰屈之憤結而死浩豈足以知亮哉</hi>
五月吳主三道伐魏六月魏主遣兵助司馬懿秋七月<lb/>
自率水軍東下吳軍皆退<hi>以魏紀吳傳修</hi>
　解題曰權遣陸遜諸葛瑾等屯江夏沔口孫韶張承<lb/>
<pb n="KR2b0035_WYG_022-2b"/>
　等向廣陵淮陽權率大衆圍合肥周魴𫝊孫韶等入<lb/>
　淮全琮朱桓趨合肥諸葛瑾歩隲朱然到襄陽陸遜<lb/>
　潘璋等討梅敷東主自掩石陽孫奐治安陸城餘見<lb/>
　通鑑<lb/>
八月漢武鄉忠武侯諸葛亮卒於軍征西大將軍魏延<lb/>
與丞相長史楊儀相攻儀斬延率師還左將軍吳懿為<lb/>
車騎將軍督漢中丞相長史蔣琬為尚書令總國事尋<lb/>
加益州刺史<hi>以蜀傳修</hi>
<pb n="KR2b0035_WYG_022-3a"/>
　觧題曰晉紀亮卒諸將燒營遁走百姓奔告懿出兵<lb/>
　追之亮長史楊儀反旗鳴鼓若將距懿者懿不之逼<lb/>
　於是楊儀結陣而去經日懿行其營壘觀其遺事獲<lb/>
　其圖書糧穀甚衆懿審其必死曰天下竒才也辛毗<lb/>
　以為尚未可知也懿曰軍家所重軍書密計兵馬糧<lb/>
　穀今皆棄之豈有人捐其五藏而可以生乎宜急追<lb/>
　之追到赤岸乃知亮死審問亮部將楊儀魏延争權<lb/>
　儀斬延并其衆懿欲乘隙而進有詔不許<hi>水經注趙子龍退軍</hi>
<pb n="KR2b0035_WYG_022-3b"/>
　<hi>燒壊閣道縁谷一百餘里諸葛死魏延焚之是道也</hi>餘見通鑑王通曰使諸葛<lb/>
　亮而無死禮樂其有興乎陳壽曰備殂嗣子幼弱事<lb/>
　無鉅細亮皆専之於是外連東吳内平南越立法施<lb/>
　度整理戎旅工械技巧物究其極科教嚴明賞罰必<lb/>
　信至於吏不容奸人懐自厲道不拾遺强不侵弱風<lb/>
　化肅然也當此之時亮之素志進欲龍驤虎視包括<lb/>
　四海退欲跨陵邉疆震盪宇内又自以為無身之日<lb/>
　則未有能蹈渉中原抗衡上國者是以用兵不戢屢<lb/>
<pb n="KR2b0035_WYG_022-4a"/>
　耀其武然亮所與對敵或值人傑加衆寡不侔攻守<lb/>
　異體故雖連年動衆未能有克至今梁益之民咨述<lb/>
　亮者雖甘棠之咏召公鄭人之歌子産無以逺譬也<lb/>
　孟軻云以佚道使民雖勞不怨生道殺人雖死不忿<lb/>
　信矣袁暐曰亮受六尺之孤攝一國之政事凡庸之<lb/>
　君専權而不失禮行君事而國人不疑行法嚴而國<lb/>
　人悅服用民盡其力而下不怨及其兵出入如賔行<lb/>
　不冦芻蕘者不獵如在國中其用兵也師止如山進<lb/>
<pb n="KR2b0035_WYG_022-4b"/>
　退如風兵出日天下震動而人心不憂田疇辟倉廪<lb/>
　實器械利蓄積饒朝㑹不譁路無醉人孔子曰雍也<lb/>
　可使南面諸葛亮有焉<lb/>
吳以節度諸葛恪為丹陽太守討山越<hi>以吳傳修</hi>
　解題曰江表𫝊曰吳王初置節度官使典掌軍糧非<lb/>
　漢制也<lb/>
<hi>漢安樂思公建興十三年吳大皇帝嘉禾四年</hi>　<hi>魏烈祖明皇帝青龍三年</hi>
春正月戊子魏以司馬懿為太尉<hi>以魏紀修</hi>
<pb n="KR2b0035_WYG_022-5a"/>
　解題曰賞禦敵之功也<lb/>
魏皇太后以憂殂<hi>以魏紀修</hi>漢徙中軍師楊儀於漢嘉尋自<lb/>
殺<hi>以蜀傳通鑑修</hi>
　解題曰事見通鑑薛季宣曰蜀五軍其左右將軍督<lb/>
　䕶各一人其中師監䕶典參軍各一人都䕶一人其<lb/>
　前師將軍監䕶督軍各一人其後督將軍兼一人是<lb/>
　時户籍士民異號往往充兵之家已非民伍然諸葛<lb/>
　治軍有法帥十二更張郃之戰在者八萬去者願畱<lb/>
<pb n="KR2b0035_WYG_022-5b"/>
　亮卒士卒更相重冐姦巧非一蜀兵耗矣<hi>漢嘉在漢為蜀郡青</hi>
　<hi>衣縣今雅州盧山名山及西北徼外之地是也顔師古杜佑李賢皆誤以嘉定龍㳺為青衣餘見永和三</hi>
　<hi>年青衣注</hi>
夏四月漢蔣琬為大將軍錄尚書事後軍師費禕尚書<lb/>
令<hi>以蜀傳通鑑修</hi>魏大營宫殿减將吏俸禄<hi>以魏紀修</hi>
　解題曰按水經注榖水東歴大夏門故夏門也陸機<lb/>
　與弟書云門有三層髙百尺魏明帝造榖水又東逕<lb/>
　廣莫門北漢之榖門也北對芒阜連嶺修亘魏志曰<lb/>
<pb n="KR2b0035_WYG_022-6a"/>
　明帝欲平北芒令登臺見孟津侍中辛毗諌乃止其<lb/>
　一水自千秋門南流逕神虎門下東對雲龍門衡栿<lb/>
　之上皆列龍虎之状以火齊薄之又南逕通門掖門<lb/>
　西又南流東轉逕閶闔門南案禮王有五門魏明帝<lb/>
　上法太極於洛陽南宫起太極殿於漢崇徳殿之故<lb/>
　處改雉門為閶闔門渠水又枝分夾路南逕太尉司<lb/>
　徒兩坊間謂之銅駞街明帝置銅駞諸獵於閶闔南<lb/>
　街東逕司馬門南明帝始築無闕門餘見通鑑<hi>華雋洛陽</hi>
<pb n="KR2b0035_WYG_022-6b"/>
　<hi>記太極殿有四金柱戴延之西征記殿上有金井閳金博山蛟龍負山於井上又有金獅子魚豢魏畧九</hi>
　<hi>龍殿前為玉井綺欄宋敏求曰昭陽殿在太極之北鑄黄龍髙四丈鳳凰髙二丈置殿前歴代正殿皆以</hi>
　<hi>太極名自此始也</hi>
秋七月魏崇華殿火<hi>以魏紀修</hi>八月魏立子芳為齊王<hi>以魏紀修</hi>
是嵗魏幽州刺史王䧺使人刺殺軻比能部落離散<hi>以通</hi>
<hi>鑑修</hi>魏張掖水涌石負圖<hi>以朱熹/綱目修</hi>魏以馬易珠翠於吳<hi>以吕</hi>
<hi>祖謙標目修</hi>
<hi>漢安樂思公建興十四年吳大皇帝嘉禾五年</hi>　<hi>魏烈祖明皇帝青龍四年</hi>
<pb n="KR2b0035_WYG_022-7a"/>
春吳鑄大錢一當五百<hi>以吳傳修</hi>夏四月漢主如湔觀汶水<lb/>
<hi>以蜀傳修</hi>
　解題曰諸葛亮既死而禪始自縱矣<hi>今茂州汶山縣漢湔縣地</hi>
漢徙武都氐王符健於廣都<hi>以鄭樵年譜修</hi>冬十月有星孛於<lb/>
大辰又孛於東方十一月己亥彗星見<hi>以魏紀修</hi>
<hi>漢安樂思公建興十吳大皇帝嘉禾六年</hi>　<hi>年/</hi>　<hi>魏烈祖明皇帝景初元年</hi>
春正月魏黄龍見山荏散騎常侍髙堂隆以為魏得土<lb/>
徳三月改元首建丑之月<hi>以魏紀修</hi>
<pb n="KR2b0035_WYG_022-7b"/>
　解題曰按宋禮志魏初正朔依虞夏故事若禮樂服<lb/>
　色牲幣自當隨土徳之數尚書令桓階等奏國家承<lb/>
　漢氏人正之後當受之以地正令從漢正則犧牲不<lb/>
　得獨改明帝在位便有改正朔之意朝議不决乃下<lb/>
　詔公卿以下博議侍中髙堂隆議軒轅髙辛夏后氏<lb/>
　漢皆以十三月為正少昊唐殷皆以十二月為正髙<lb/>
　陽虞周皆以十一月為正雖百世皆以前代正而復<lb/>
　也大尉司馬懿尚書僕射衞臻尚書薛悌中書監劉<lb/>
<pb n="KR2b0035_WYG_022-8a"/>
　放中書侍郎刁幹愽士秦静以為不宜改青龍五年<lb/>
　山荏縣言黄龍見帝乃詔三公推三統之次魏得地<lb/>
　綂當以建丑之月為正改青龍五年春三月為景初<lb/>
　元年孟夏四月服色尚黄犧牲用白或問朱熹作綱<lb/>
　目之意曰主在正綂三國當以蜀為正而司馬光乃<lb/>
　云諸葛亮入寇冠屨倒置何以示訓縁此遂欲成書<lb/>
　熹之主意如此竊謂通鑑以魏為正則景初三年之<lb/>
　中故應改蜀建寅之正以從魏建丑之正綱目既以<lb/>
<pb n="KR2b0035_WYG_022-8b"/>
　蜀為主乃不能改魏建丑之正以從蜀建寅之正豈<lb/>
　未及訂定故耶<lb/>
秋七月魏制三祖為不毁之廟<hi>以通鑑修</hi>魏徵公孫淵淵反<lb/>
八月遣幽州刺史毌丘儉討之不利淵自立為燕王改<lb/>
元<hi>以魏紀通鑑修</hi>漢皇后殂<hi>以蜀傳修</hi>
　解題曰蜀𫝊書於六月而通鑑載於七月之後誤也<lb/>
冬十月魏大水<hi>以魏紀修</hi>魏殺其后毛氏<hi>以魏紀修</hi>十一月魏詔<lb/>
漢四百年無禘禮始營圎方丘南北郊<hi>以魏紀修</hi>吳諸葛恪<lb/>
<pb n="KR2b0035_WYG_022-9a"/>
平山越<hi>以吳傳修</hi>是嵗魏作都官考課法不果行<hi>以通鑑修</hi>漢將<lb/>
軍王平督漢中<hi>以蜀傳修</hi>
　解題曰建興六年屬參軍馬謖先鋒謖舍水上山舉<lb/>
　措煩擾平連規諌謖不能用大敗於街亭衆盡星散<lb/>
　惟平所領千人鳴鼓自持魏將張郃疑其伏兵不往<lb/>
　逼也於是平徐徐收合諸營遺迸率將士而還亮既<lb/>
　誅謖等平特見崇顯加拜參軍綂五部兼當營事九<lb/>
　年亮圍祁山平别守南圍司馬懿攻亮張郃攻平平<lb/>
<pb n="KR2b0035_WYG_022-9b"/>
　堅守不動郃不能克十二年亮卒軍退還魏延作亂<lb/>
　一戰而敗平之功也遷後典軍副吳懿住漢中又領<lb/>
　漢中太守十五年代懿督漢中延熈元年蔣琬住沔<lb/>
　陽平署琬府事<lb/>
<hi>漢安樂思公延熙元年吳大皇帝赤烏元年</hi>　<hi>魏烈祖明皇帝景初二年</hi>春<lb/>
正月漢立皇后張氏改元立子璿為皇太子<hi>以蜀傳修</hi>二月<lb/>
魏遣司馬懿伐遼東<hi>以魏紀修</hi>吳鑄大錢一當千<hi>以吳傳修</hi>六月<lb/>
彗星見於張<hi>以魏紀修</hi>魏司馬懿圍襄平丙寅克之斬公孫<lb/>
<pb n="KR2b0035_WYG_022-10a"/>
淵<hi>以魏紀修</hi>
　解題曰按晉書夲紀公孫淵遣車騎數萬阻遼隧堅<lb/>
　壁而守南北六七十里以拒懿懿盛兵多張旗幟欲<lb/>
　出其南賊盡銳赴之乃泛舟潛濟以出其北與賊營<lb/>
　相逼沉舟焚梁傍遼水作長圍棄賊而向襄平諸將<lb/>
　曰不攻賊而作圍非所以示衆也懿曰賊堅營髙壘<lb/>
　欲以老我兵也攻之正入其計此王邑所以耻過昆<lb/>
　陽也古人曰敵雖髙壘不得不與我戰者攻其所必<lb/>
<pb n="KR2b0035_WYG_022-10b"/>
　救賊大衆在此則巢窟虛矣我直指襄平必人懷内<lb/>
　懼懼而求戰破之必矣遂整陣而過賊見兵出其後<lb/>
　果邀之懿謂諸將曰所以不攻其營政欲致此不可<lb/>
　失也乃縱兵逆擊大破之三戰皆㨗賊保襄平進軍<lb/>
　圍之餘見通鑑始公孫度以中平六年據遼東至淵<lb/>
　三世凡五十年<hi>通鑑先載諸将欲擊之然後載懿潛濟水出其北但懿既未濟水安能擊</hi>
　<hi>賊懿謂敵雖髙壘不得不與我戰者攻其所必救故懿整陣而過賊兵邀之乃縱兵逆擊通鑑所載不如</hi>
　<hi>晉紀明白</hi>
<pb n="KR2b0035_WYG_022-11a"/>
秋八月吳改元<hi>以吳傳修</hi>吳中書郎吕壹伏誅<hi>以通鑑修</hi>冬十一<lb/>
月漢蔣琬屯漢中以王平為前䕶軍<hi>以蜀傳修</hi>魏立夫人郭<lb/>
氏為皇后以燕王宇為大將軍劉放孫資薦武衞將軍<lb/>
曹爽及司馬懿甲申免宇以爽代之十二月丁亥朔立<lb/>
齊王芳為太子懿爽受遺輔政魏主殂太子芳即皇帝<lb/>
位尊皇后曰皇太后加懿爽侍中假節鉞都督中外諸<lb/>
軍錄尚書事諸宫室之役皆以遺詔罷之<hi>以魏紀通鑑修</hi>
　解題曰按晉書后妃傳魏明帝世懿居上將之任諸<lb/>
<pb n="KR2b0035_WYG_022-11b"/>
　子並有䧺才大畧師妻夏侯氏知師非魏之純臣而<lb/>
　夏侯氏魏之甥師深忌之青龍二年遂以鴆卒青龍<lb/>
　二年明帝即祚之八年也時國未有釁而懿父子逆<lb/>
　節已萌其婦與妻知之而舉朝莫之知也孫資劉放<lb/>
　且薦懿入朝使參顧命天方以典午為曹氏之斤斧<lb/>
　固宜人謀之踈哉餘見通鑑又按光武征伐四方始<lb/>
　置督軍御史建安中曹操以曹仁都督七軍討田銀<lb/>
　魏文即位改監某州諸軍事為都督某州諸軍事曹<lb/>
<pb n="KR2b0035_WYG_022-12a"/>
　仁都督荆揚益州曹真都督雍凉州臧覇都督青州<lb/>
　是也杜佑謂始於黄初三年非也都督中外諸軍事<lb/>
　始黄初三年爾至是爽懿以受遺居此任大和四年<lb/>
　懿代蜀遂加大都督矣<hi>宋職官志曰都督諸軍為上監諸軍次之督諸軍為下使</hi>
　<hi>持節為上持節次之假節為下使持節得殺二千石以下持節殺無官位人若軍事得與使持節同假節</hi>
　<hi>惟軍事得殺犯軍令者江左都督中外尤重惟王導等乃居之宋氏人臣無居者惟江夏王義恭假黄鉞</hi>
　<hi>假黄鉞則専戮節將非人臣常器</hi>
<hi>漢安樂思公延熙二年吳大皇帝赤烏二年</hi>　<hi>魏邵陵厲公曹芳景初三年</hi>
<pb n="KR2b0035_WYG_022-12b"/>
春正月丁丑魏以司馬懿為太傅曹爽弟羲為中領軍<lb/>
訓為武衞將軍彦為散騎常侍爽引散騎侍郎何晏散<lb/>
騎常侍丁謐等為腹心<hi>以魏紀修</hi>三月漢蔣琬為大司馬<hi>以蜀</hi>
<hi>傳修</hi>冬十一月吳將廖式反於臨賀討平之<hi>以通鑑目錄修</hi>魏復<lb/>
以建寅為正改元<hi>以通鑑修</hi>
<hi>漢安樂思公延熙三年吳大皇帝赤烏三年</hi>　<hi>魏邵陵厲公正始元年</hi>
<hi>漢安樂思公延熙四年吳大皇帝赤烏四年</hi>　<hi>魏邵陵厲公正始二年</hi>
春吳零陵太守殷札請大舉伐魏不能用夏四月吳遣<lb/>
<pb n="KR2b0035_WYG_022-13a"/>
四将入魏境<hi>以呉傳修</hi>
　解題曰漢晉春秋殷札言於權曰今天棄曹氏喪誅<lb/>
　累見虎争之際而幼童蒞事陛下身自御戎取亂侮<lb/>
　亡宜滌荆揚之地舉彊羸之數使强者執戰羸者轉<lb/>
　運西命益州軍於隴右授諸葛瑾朱然大衆指事襄<lb/>
　陽陸遜朱桓别征夀春大駕入淮陽歴青徐襄陽以<lb/>
　西困於受敵長安以西務對蜀軍許洛之衆勢必分<lb/>
　離掎角瓦解民必内應將軍對向或失便冝一軍敗<lb/>
<pb n="KR2b0035_WYG_022-13b"/>
　績則三軍離心便當秣馬脂車陵蹈城邑乘勝逐北<lb/>
　以定華夏若不悉軍動衆循前輕舉則不足大用易<lb/>
　於屢退民疲威消時往力竭非出兵之䇿也<lb/>
五月吳太子登卒<hi>以通鑑修</hi>吳圍樊六月魏司馬懿帥師拒<lb/>
之吳師遁<hi>以魏紀吳傳修</hi>是嵗魏屯田淮南北開漕渠<hi>以通鑑修</hi>
　解題曰時欲廣田畜穀使鄧艾行陳項已東至壽春<lb/>
　艾以為田良水少不足以盡地利宜開河渠引水澆<lb/>
　溉大積軍粮又通運漕之道又以為昔破黄巾因為<lb/>
<pb n="KR2b0035_WYG_022-14a"/>
　屯田積穀許都以制四方今三隅已定事在淮南每<lb/>
　大軍征舉運兵過半功費巨億陳蔡之間土下田良<lb/>
　可省許昌左右諸稻田并水東下令淮北屯二萬人<lb/>
　淮南三萬人十二分休常有四萬人且田且守計除<lb/>
　衆費嵗完五百萬斛六七年間可積三千萬斛此則<lb/>
　十萬之衆五年食也事皆施行餘見通鑑葉適曰以<lb/>
　今約之則收少而食多未知當時調度如何然作田<lb/>
　計夫軍食計口古今所同不能一夫耕百畆而食六<lb/>
<pb n="KR2b0035_WYG_022-14b"/>
　十斛也<lb/>
管寧卒於魏<hi>以朱熹綱目修</hi>
　解題曰蘇軾曰曹操既得志士人靡然歸之文若盛<lb/>
　徳猶為之經營謀慮一旦小異便為所殺孔文舉竒<lb/>
　逸博聞志大而才踈每所建輒中操病况肯為用乎<lb/>
　然終亦不免桓温謂孟嘉曰人不可無勢我乃能駕<lb/>
　御卿温之才百倍於嘉所以云爾者自知其隂賊險<lb/>
　狠不為髙人勝士所比數爾管幼安懐寳遯世龍驤<lb/>
<pb n="KR2b0035_WYG_022-15a"/>
　海表其視曹操父子真穿窬斗筲而已終身不屈既<lb/>
　不可得而用其可得而殺乎賢於文若文舉逺矣<hi>蘇轍</hi>
　<hi>贊曰幼安之賢無以過人余獨何以謂賢賢其明於知人審於處己以能自全幼安之老歸自海東一畆</hi>
　<hi>之宫閉不求通白㡌布裠舞雩而風四時烝嘗饋奠必躬八十有四蟬蛻而終少非漢人老非魏人何以</hi>
　<hi>命之天之逸民</hi>
<hi>漢安樂思公延熙五年吳大皇帝赤烏五年</hi>　<hi>魏邵陵厲公正始三年</hi>春正<lb/>
月吳立子和為皇太子<hi>以吕祖謙標目修</hi>秋七月吳擊儋耳珠<lb/>
崖<hi>以通鑑修</hi>
<pb n="KR2b0035_WYG_022-15b"/>
　解題曰按吳傳權欲遣偏師取夷州及珠崖皆以諮<lb/>
　陸遜遜上䟽曰今兵興歴年見衆損减陛下憂勞聖<lb/>
　慮忘寢與食將逺規夷州以定大事臣惟萬里襲取<lb/>
　風波難測民易水土必致疾疫今驅見衆經渉不毛<lb/>
　欲益更損欲利反害又珠崖絶險民猶禽獸得其民<lb/>
　不足濟事無其兵不足虧衆但當育養士民寛其租<lb/>
　賦衆克在和義以勸勇則河渭可清矣全琮曰殊方<lb/>
　異域隔絕瘴海水土氣毒自古有之兵入民出必生<lb/>
<pb n="KR2b0035_WYG_022-16a"/>
　疾病轉相汚染往者懼不能返所獲何可多致權不<lb/>
　聽餘見通鑑<lb/>
八月吳封子覇為魯王<hi>以吳傳修</hi>
<hi>漢安樂思公延熙六年吳大皇帝赤烏六年</hi>　<hi>魏邵陵厲公正始四年</hi>夏四<lb/>
月魏立皇后甄氏<hi>以魏紀修</hi>五月朔日有食之既<hi>以通鑑修</hi>冬十<lb/>
月漢蔣琬還涪王平為前監軍督漢中十一月費褘為<lb/>
大將軍錄尚書事<hi>以蜀傳修</hi>
　解題曰琬以諸葛亮數闚秦川道險運艱竟不能克<lb/>
<pb n="KR2b0035_WYG_022-16b"/>
　乃作舟船欲由漢沔襲魏興上庸㑹疾未行而衆論<lb/>
　咸謂如不克㨗還路甚難於是遣費褘等喻指琬承<lb/>
　命上䟽曰自臣奉辭漢中已經六年規方無成夙夜<lb/>
　憂慘今魏跨帶九州平除未易若東西并力首尾掎<lb/>
　角雖未能速得如志且當分裂蠶食先摧其支黨然<lb/>
　吳期二三連不克果輙以褘等議以凉州胡塞之要<lb/>
　進退有資且羌胡乃心思漢如渇宜以姜維為凉州<lb/>
　刺史若維征行䘖持河右臣當帥軍為繼今涪水陸<lb/>
<pb n="KR2b0035_WYG_022-17a"/>
　四通惟急是應若東北有虞赴之不難由是遂還住<lb/>
　涪張栻曰琬非應變之才也<hi>琬䟽通鑑載於四年按年琬言奉辭漢中已經六</hi>
　<hi>琬以元年十一月屯漢至此已經六年始還住涪又姜維傳亦云六年領凉州刺史則此䟽在六年無疑</hi>
魏曹固上䟽論封建曹爽不能用<hi>以舉要厯補遺修</hi>
<hi>漢安樂思公延熙七年吳大皇帝赤烏七年</hi>　<hi>魏邵陵厲公正始五年</hi>春正<lb/>
月吳上大將軍陸遜為丞相鎮武昌<hi>以吕祖謙標目修</hi>二月魏<lb/>
曹爽帥師伐漢三月漢王平据興執以拒之閠三月復<lb/>
遣費褘救之<hi>以魏紀修</hi>
<pb n="KR2b0035_WYG_022-17b"/>
　解題曰左䕶軍劉敏與鎮北大將軍王平俱鎮漢中<lb/>
　曹爽襲蜀或謂但可守城不出拒敵必自引退敏以<lb/>
　為男女布野農穀栖畆若聽敵入則大事去矣遂率<lb/>
　所領與平據興勢多張旗幟綿亘百餘里餘見通鑑<lb/>
夏四月朔日有食之<hi>以通鑑修</hi>五月魏軍退走<hi>魏紀</hi>是嵗冬漢<lb/>
費褘為益州刺史侍中董允守尚書令<hi>以通鑑修</hi>
<hi>漢安樂思公延熙八年吳大皇帝赤烏八年</hi>　<hi>魏邵陵厲公正始六年</hi>春正<lb/>
月吳太子和與魯王覇禮秩如一陸遜上䟽諌呉主切<lb/>
<pb n="KR2b0035_WYG_022-18a"/>
責之二月遜自殺子建武校尉抗代領其衆<hi>以呉傳蕭方二十國</hi>
<hi>春秋修</hi>
　解題曰按呉録權見楊竺辟左右而論覇之才竺深<lb/>
　述覇有文武英姿宜為嫡嗣權許焉有給使伏於牀<lb/>
　下具聞之以告太子陸𦙍當至武昌往辭太子太子<lb/>
　不見而微服至其車上與共宻議欲令陸遜表諌既<lb/>
　而遜有表極諌權疑竺泄之竺辭不服權使竺出尋<lb/>
　其由竺白頃惟𦙍西行必其所道又遣問遜遜言𦙍<lb/>
<pb n="KR2b0035_WYG_022-18b"/>
　所述召𦙍考問𦙍為太子隱曰楊竺向臣道之遂共<lb/>
　為獄竺不勝痛毒服是所道乃斬竺晉春秋蕭方三<lb/>
　十國春秋云遜自縊死抗年二十以父喪還遂絶賔<lb/>
　客權所賜一無所領及權意解使抗屯柴桑泣涕與<lb/>
　别曰吾前用䜛言與汝父大義不篤以此負汝前後<lb/>
　之事一皆焚也抗流涕不答時人髙之餘見通鑑<lb/>
秋八月漢皇太后殂<hi>以蜀傳修</hi>
　解題太后呉氏通鑑云甘太后未見所出<lb/>
<pb n="KR2b0035_WYG_022-19a"/>
冬十二月漢費褘行漢中圍守<hi>以通鑑修</hi>
　解題曰時王平以武將鎮漢中故褘自行圍守至明<lb/>
　年六月而還<lb/>
<hi>漢安樂思公延熙九年呉大皇帝赤烏九年</hi>　<hi>魏邵陵厲公正始七年</hi>春二<lb/>
月呉車騎將軍朱然攻魏柤中破之<hi>以通鑑目錄修</hi>
　解題曰按漢晉春秋柤中民吏萬餘家渡沔司馬宣<lb/>
　王謂曹爽曰若便令還必復致冦宜權留之爽曰今<lb/>
　不修守沔南留民沔北非長策也宣王曰不然凡物<lb/>
<pb n="KR2b0035_WYG_022-19b"/>
　置之安地則安危地則危故兵書曰成敗形也安危<lb/>
　勢也形勢御衆之要不可不審設令賊二萬人斷沔<lb/>
　水三萬人與沔南諸軍相持萬人陸鈔柤中君將何<lb/>
　以救之爽不聽卒令還然後襲破之袁淮言於爽曰<lb/>
　呉楚之民脆弱寡能英才大賢不出其土不足與中<lb/>
　國相抗然常爲中國患者葢以江漢為池舟楫為用<lb/>
　利則陸鈔不利則入水攻之道逺中國之長技無所<lb/>
　用也孫權十數年来大畋江北繕治甲兵精其守禦<lb/>
<pb n="KR2b0035_WYG_022-20a"/>
　數出盗竊敢逺其水陸次平土此中國所願聞也夫<lb/>
　用兵者貴以飽待饑以逸擊勞師不欲久行不欲逺<lb/>
　守少則固力専則强今宜捐淮漢已南退却避之若<lb/>
　賊入居中央来侵邊境則隨其所短中國之長技得<lb/>
　用矣若不敢来則邊境得安無鈔盗之憂我國富兵<lb/>
　强政脩民一矣今襄陽孤在漢南賊循漢而上則斷<lb/>
　而不通一戰而勝則不攻而自服故置之無益於國<lb/>
　亡之不足為辱遂不徙<hi>襄陽記柤中在上黄界去襄陽一百五十里鄭獬曰木渠</hi>
<pb n="KR2b0035_WYG_022-20b"/>
　<hi>木里溝也出中廬西上擁鄢水東南四十五里逕宜城東北四十五里入沔後漢王寵復鑿蠻水與之合</hi>
　<hi>溉田六十餘頃曹魏時夷王梅敷弟兄聚民萬餘家據之後朱然兩提兵争其地不得後渠益廢</hi>
　葉適曰權是時不止於守江而又欲為取淮漢以比<lb/>
　之規故也孫氏及五代江淮攻守大略類此自呉揚氏<lb/>
　無争淮北之勢而淮不可守唐李氏割淮臣周不敢窺<lb/>
　江以北而江不可守宋建炎紹興則以淮守淮以江<lb/>
　守江而孫氏及五代之故實遂不及講<lb/>
魏毋丘儉討髙句驪夏討濊貊破之<hi>以魏紀修</hi>秋九月呉驃<lb/>
<pb n="KR2b0035_WYG_022-21a"/>
騎將軍歩隲為丞相分荆州為二部鎮南將軍吕岱為<lb/>
上大將軍督武昌以西將軍諸葛恪為大將軍鎮武昌<lb/>
<hi>以通鑑修</hi>呉罷大錢<hi>以通/鑑修</hi>冬十一月漢安陽恭侯蔣琬卒<hi>以蜀</hi>
<hi>傳修</hi>漢董允卒<hi>以蜀傳修</hi>
　解題曰按蜀志琬與董允俱以延熙九年卒通鑑載<lb/>
　於八年而目錄書於九年疑編寫之誤<lb/>
<hi>漢安樂思公延熙十年呉大皇帝赤烏十年</hi>　<hi>魏邵陵厲公正始八年</hi>春二<lb/>
月朔日有食之<hi>以魏紀修</hi>
<pb n="KR2b0035_WYG_022-21b"/>
　解題曰以長歴考之庚午朔也<lb/>
三月呉作太初宫<hi>以呉傳修</hi>
　解題曰南朝宫苑記太初宫方五百丈本長沙桓王<lb/>
　故府黄龍元年都建業因居故府不改北直䑓城西<lb/>
　掖門路<lb/>
魏曹爽遷太后於永寧宫夏五月魏司馬懿稱疾不與<lb/>
政<hi>以通鑑修</hi>
　解題曰丁謐畢軌等既進用數言於爽曰宣王有大<lb/>
<pb n="KR2b0035_WYG_022-22a"/>
　志而甚得民心不可以推誠委之由是爽恒猜防焉<lb/>
　禮貎雖存而諸所興造皆不復由宣王宣王不能争<lb/>
　且懼其禍故避之餘見通鑑<lb/>
是嵗漢以選曹郎陳祇為侍中黄門令黄皓始用事<hi>以蜀</hi>
<hi>傳修</hi>
　解題曰陳祇代董允為侍中則在允既卒之後也通<lb/>
　鑑亦誤於八年書之<lb/>
漢凉州刺史姜維為衞將軍録尚書事<hi>以蜀傳修</hi>
<pb n="KR2b0035_WYG_022-22b"/>
　解題曰十年維遷衞將軍與大將軍費禕錄尚書事<lb/>
　通鑑載於九年<lb/>
魏雍凉羗胡降漢漢姜維出隴右與魏雍州刺史郭淮<lb/>
戰於洮西<hi>以通鑑蜀傳修</hi>
<hi>漢安樂思公延熙十一年呉大皇帝赤烏十一年</hi>　<hi>魏邵陵厲公正始九年</hi>夏<lb/>
四月魏以光祿大夫徐邈為司空不受<hi>以魏紀修</hi>
　解題曰盧欽著書稱邈曰或問徐公當武帝之時人<lb/>
　以為通自在凉州及還京師人以為介何也答曰往<lb/>
<pb n="KR2b0035_WYG_022-23a"/>
　者毛孝先崔季珪等用事貴清素之士於時皆變易<lb/>
　車服以求名髙而徐公不改其常故人以為通比来<lb/>
　天下奢靡轉相倣效而徐公雅尚自若不與俗同故<lb/>
　前日之通乃今日之介也是世人之無常而徐公之<lb/>
　有常也餘見通鑑<hi>吕祖謙曰大抵人為世俗所驅有為善所驅者有為惡所驅者不為</hi>
　<hi>惡所驅猶可用力至於不為善所驅始可見其胸中之有所立</hi>
五月漢費禕屯漢中<hi>以通鑑目錄修</hi>
　解題曰王平卒故也<lb/>
<pb n="KR2b0035_WYG_022-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷二十二<lb/>
</p>
<p>
</p>
  </div>
</body>
</text>
</TEI>
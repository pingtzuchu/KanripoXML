<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷三十一</head>
    <p>
<pb n="KR2b0035_WYG_031-1a"/>
欽定四庫全書<lb/>
　大事記續編卷三十一　　　明　王禕　撰<lb/>
晉太宗簡文帝咸安元年<hi>代髙祖皇帝建國三十四年  凉張天錫九年  秦宣昭</hi>
<hi>皇帝建元七年</hi>春正月秦援袁瑾桓温遣兵大破之丁亥㧞夀<lb/>
春瑾伏誅<hi>以夲紀通鑑修</hi>秦徙闗東豪傑及雜夷十五萬户於<lb/>
闗中<hi>以吕祖謙標目修</hi>二月秦復置雍州以長樂公丕為雍州<lb/>
刺史<hi>以吕祖謙標目修</hi>
　解題曰按地理志苻健都長安於雍州置司𨽻校尉<lb/>
<pb n="KR2b0035_WYG_031-1b"/>
　以豫州刺史鎮許昌秦州刺史鎮上邽荆州刺史鎮<lb/>
　豊陽<hi>商州縣</hi>洛州刺史鎮宜陽并州刺史鎮蒲坂苻堅<lb/>
　分司𨽻為雍州分京兆為咸陽郡洛州刺史鎮陜城<lb/>
　㓕燕之後分幽州置平州鎮龍城幽州刺史鎮薊城<lb/>
　河州刺史鎮枹罕并州刺史鎮晋陽豫州刺史鎮倉<lb/>
　垣雍州刺史鎮蒲坂於是移洛州居豊陽以許昌置<lb/>
　東豫州以荆州刺史鎮㐮陽徐州刺史鎮彭城及姚<lb/>
　興剋洛陽以并兾二州牧鎮蒲坂豫州牧鎮洛陽兖<lb/>
<pb n="KR2b0035_WYG_031-2a"/>
　州刺史鎮倉垣分司𨽻領北五郡置雍州刺史鎮安<lb/>
　定<lb/>
三月冠軍将軍建城公周楚卒<hi>以夲紀修</hi>秦伐仇池夏四月<lb/>
降之<hi>以夲紀通鑑修</hi>凉張天錫稱藩于秦<hi>以通鑑修</hi>冬十一月丁未<lb/>
桓温入建康廢帝為東海王己酉立㑹稽王昱為皇帝<lb/>
改元庚戌尊皇太后為崇徳太后癸丑殺東海王二子<lb/>
乙夘廢徙武陵王晞族誅著作郎殷㳙太宰長史庾倩<lb/>
等辛酉還姑孰十二月庚寅降東海王為海西公<hi>以本紀通</hi>
<pb n="KR2b0035_WYG_031-2b"/>
<hi>鑑呂祖謙標目修</hi>是嵗鮮卑乞伏司繁降秦<hi>以吕祖謙標目修</hi>
晋太宗簡文帝咸安二年<hi>凉張天錫十年年代髙祖皇帝建國三十五    秦宣昭</hi>
<hi>皇帝建元八年</hi>夏四月徙海西公於呉縣<hi>以吕祖謙標目修</hi>六月秦王<lb/>
猛為丞相司𨽻校尉陽平公融都督闗東六州軍事兾<lb/>
州牧<hi>以通鑑修</hi>庾希舉兵入京口秋七月伏誅<hi>以夲紀修</hi>帝不豫<lb/>
己未立子㑹稽王昌明為皇太子道子為琅邪王遺詔<lb/>
桓温依周公居攝故事侍中王坦之改令依諸葛亮王<lb/>
導故事<hi>通鑑</hi>
<pb n="KR2b0035_WYG_031-3a"/>
　觧題曰帝不豫詔温入一夜頻有四詔温上䟽曰盛<lb/>
　衰常理過偹無害故漢髙枕疾吕后問相孝武不豫<lb/>
　霍光啓嗣嗚噎以問身後盖所存者大也今皇子幼<lb/>
　穉而朝賢時譽惟謝安王坦之才識智能皆簡在聖<lb/>
　鑑内輔幼君外禦彊㓂實群情之大懼然理盡於此<lb/>
　陛下便宜崇授使臣下知所寄而安等奉命陳力公<lb/>
　私為宜至如臣温位兼将相如陛下垂布衣之顧但<lb/>
　朽邁疾病懼不支乆無所復堪托以後事䟽未及奏<lb/>
<pb n="KR2b0035_WYG_031-3b"/>
　而帝崩餘見通鑑<lb/>
帝崩太子昌明即皇帝位崇徳太后復令温居攝尚書<lb/>
僕射王彪之封還之<hi>以通鑑修</hi>八月秦加王猛都督中外軍<lb/>
事<hi>以吕祖謙標目修</hi>冬十月丁夘𦵏簡文帝于髙平陵廟號太<lb/>
宗<hi>以夲紀修</hi>是嵗秦䧟仇池<hi>以夲紀修</hi>
晋烈宗孝武皇帝寧康元年<hi>凉張天錫十一年六代髙祖皇帝建國三十  年</hi>
<hi>秦宣昭皇帝建元九年</hi>春正月己亥朔改元<hi>以夲紀修</hi>二月桓温來朝<lb/>
三月甲午還姑孰夏温求九錫吏部尚書謝安王坦之<lb/>
<pb n="KR2b0035_WYG_031-4a"/>
遲之秋七月己亥南郡宣武公桓温薨以少子𤣥為嗣<lb/>
　觧題曰張栻曰使温不死必受九錫既受九錫必稱<lb/>
　兵向闕謝安當此時惟當以忠義率人與之一戰恐<lb/>
　有可勝之理耳事見通鑑<lb/>
庚戌以南中郎将江州刺史桓冲為中軍将軍都督揚<lb/>
豫江州軍事揚豫二州刺史桓豁為征西将軍督荆揚<lb/>
雍交廣州軍事竟陵太守桓石秀為寕逺将軍江州刺<lb/>
史<hi>以通鑑紀傳修</hi>八月崇徳太后復臨朝<hi>以㠯祖謙標目修</hi>梁州刺史<lb/>
<pb n="KR2b0035_WYG_031-4b"/>
楊亮遣兵襲仇池秦将楊安定敗走之<hi>以吕祖謙標目修</hi>九月<lb/>
丙申王彪之為尚書令謝安為尚書僕射共掌朝政<hi>以吕</hi>
<hi>祖謙標目修</hi>冬十月秦㧞漢中十一月䧟梓潼梁益二州刺<lb/>
史周仲孫奔南中<hi>以通鑑修</hi>丹揚尹王坦之為中書令<hi>以列傳修</hi>
是嵗彗星出箕尾經太㣲掃東井<hi>以載記修</hi>
甲戌晉烈宗孝武皇帝寜康二年<hi>凉張天錫十二年三代髙祖皇帝建國</hi>
<hi>十七年元秦宣昭皇帝建  十年</hi>春二月癸丑王坦之為北中郎将都<lb/>
督徐兖青州軍事徐兖二州刺史<hi>以紀傳修</hi>三月彗星見<hi>以夲</hi>
<pb n="KR2b0035_WYG_031-5a"/>
<hi>紀修</hi>夏五月蜀人張育等起兵圍成都秋七月秦攻㓕之<lb/>
<hi>以夲紀修</hi>八月以擇后權停婚姻<hi>以夲紀修</hi>
晉烈宗孝武皇帝寕康三年<hi>凉張天錫十三年八代髙祖皇帝建國三十  年</hi>
<hi>秦宣昭皇帝建元十一年</hi>夏五月藍田獻侯王坦之卒甲寅桓冲為<lb/>
鎮北将軍都督徐豫兖青揚州軍事徐州刺史謝安領<lb/>
揚州刺史<hi>以夲紀修</hi>秋七月秦清河武侯王猛卒臨終告其<lb/>
主堅晉雖僻處江南正朔相承願勿以為圖鮮卑西羗<lb/>
宜漸除之<hi>以載紀修</hi>
<pb n="KR2b0035_WYG_031-5b"/>
　觧題曰蘇轍曰堅滅慕容姚襄及二姓之子弟録其<lb/>
　才能而官使之布滿中外若以世俗言之則以漸除<lb/>
　之如猛之計得矣若以帝王之事言之則堅之意未<lb/>
　必過也大雅之稱文王曰殷之孫子其麗不億上帝<lb/>
　既命侯于周服侯服于周天命靡常殷士膚敏祼将<lb/>
　于京厥作祼将常服黼哻文王用人其廣如此而堅<lb/>
　何尤焉徳雖不若文王而竊慕焉顧其所以處之何<lb/>
　如耳周公成王之際殷之遺孽猶與管蔡間周之隙<lb/>
<pb n="KR2b0035_WYG_031-6a"/>
　曰予復反鄙我周邦故周公克殷改封微子于宋而<lb/>
　遷其頑民于洛保釐東郊作多士而撫寕之所以慮<lb/>
　其變者至矣至君陳畢公皆迭居成周而董帥之故<lb/>
　康王之命畢公曰周公毖殷頑民遷于洛邑宻邇王<lb/>
　室式化厥訓既歴三紀世變風移四方無虞予一人<lb/>
　以寕然猶曰邦之安危惟茲殷士由此觀之文王之<lb/>
　用殷人豈茍然而已哉今堅蓄飬豺虎于其腹心而<lb/>
　貪心務勝不顧其後宜其斃於萇垂也使堅信猛之<lb/>
<pb n="KR2b0035_WYG_031-6b"/>
　策南結鄰好保境息民雖百萇垂安能動之文王雖<lb/>
　未可覬然亦非猛之所能及矣事見通鑑<lb/>
八月癸巳立皇后王氏<hi>以夲紀修</hi>冬十月癸酉朔日有食之<lb/>
<hi>以夲紀修</hi>秦置聼訟觀禁老荘圖䜟之學<hi>以通鑑修</hi>
晉烈宗孝武皇帝太元元年<hi>凉張天錫十四年九代髙祖皇帝建國三十  年</hi>
<hi>秦宣昭皇帝建元十二年</hi>春正月壬寅朔帝加元服皇太后歸政甲<lb/>
辰改元<hi>以夲紀修</hi>
　觧題曰宋庠紀年通譜太元夲孫權年號<lb/>
<pb n="KR2b0035_WYG_031-7a"/>
桓冲為車騎将軍都督豫江州之六郡軍事鎮姑孰乙<lb/>
卯加謝安中書監録尚書事<hi>以夲紀通鑑修</hi>夏五月秦伐凉<hi>以列</hi>
<hi>傳脩</hi>九月除度田收租之制公王以下口稅米三斛蠲在<lb/>
役之身<hi>夲紀</hi>
　觧題曰朱黼曰因等級而授之田因田而為之賦古<lb/>
　法也自阡陌之開田無定賦民無定田履畆而受稅<lb/>
　者尚為良法晉自穆宗始自王公以下口稅三石不<lb/>
　復以畆計而授田之法無聞豈良法乎今孝武以酒<lb/>
<pb n="KR2b0035_WYG_031-7b"/>
　禁病民特除去之更於民稅增米二石亦豈良法乎<lb/>
　夫民可以無酒不可以無食古之所以禁酒者以其<lb/>
　縻榖米以害民食今欲去𣙜酤之弊而重賦以病民<lb/>
　是使民食愈艱國賦愈重也後世聚歛之臣不顧賦<lb/>
　稅之增併復𣙜酤之法是三倍而取之民也忍言之<lb/>
　哉事見通鑑<lb/>
秋八月秦敗凉兵甲午降張天錫<hi>以通鑑修</hi>
　觧題曰自軌為凉州至天錫九世七十六年<lb/>
<pb n="KR2b0035_WYG_031-8a"/>
冬十月秦伐代<hi>以吕祖謙標目修</hi>十一月代禦秦兵大敗十二<lb/>
月代王什翼犍為其子實君所弑秦分其國為二部以<lb/>
属匈奴劉庫仁劉衛辰什翼犍之孫珪依於庫仁<hi>以吕祖謙</hi>
<hi>標目修</hi>是嵗乞伏司繁卒子國仁立<hi>通鑑</hi>
晉烈宗孝武皇帝太元二年<hi>秦宣昭皇帝建元十三年</hi>春秦大修舟<lb/>
艦<hi>以通鑑修</hi>秋七月加謝安都督揚豫徐兖青州軍事<hi>以列傳修</hi>
八月征西大将軍桓豁卒冬十月桓冲都督江荆等七<lb/>
州軍事荆州刺史鎮上明征西司馬謝𤣥為兖州刺史<lb/>
<pb n="KR2b0035_WYG_031-8b"/>
監江北軍事<hi>以夲紀通鑑修</hi>
　觧題曰上明在今江陵府松滋縣西五里<lb/>
壬寅王彪之卒<hi>以夲紀修</hi>
晉烈宗孝武皇帝太元三年<hi>秦宣昭皇帝建元十四年</hi>春二月乙巳<lb/>
作新宫<hi>以夲紀脩</hi>秦王堅遣長樂公丕等四道攻㐮陽夏四<lb/>
月圍之<hi>以通鑑修</hi>秋七月新宫成<hi>以夲紀修</hi>
　觧題曰按建康實録内外殿宇大小三千五百間<lb/>
秦攻盱眙八月攻彭城魏興<hi>以吕祖謙標目修</hi>冬十月秦豫州<lb/>
<pb n="KR2b0035_WYG_031-9a"/>
刺史北海公重謀反執而赦之<hi>以通鑑修</hi>
晉烈宗孝武皇帝太元四年<hi>秦宣昭皇帝建元十五年</hi>春二月秦䧟<lb/>
㐮陽執南中郎将梁州刺史朱序<hi>以夲紀修</hi>秦䧟彭城<hi>以吕祖謙</hi>
<hi>標目修</hi>三月壬戌詔疆場多虞事從儉約廪俸减半<hi>以夲紀修</hi>
夏四月戊申秦䧟魏興<hi>以呂祖謙標目修</hi>五月乙丑秦䧟盱眙<lb/>
<hi>以夲紀修</hi>秦圍三阿征虜将軍謝𤣥敗走之六月𤣥大破秦<lb/>
師于君川加𤣥徐州刺史<hi>以通鑑修</hi>
　觧題曰按列傳載記十六國春秋三年秋七月堅遣<lb/>
<pb n="KR2b0035_WYG_031-9b"/>
　後将軍俱難後禁毛盛陵江邵保等歩騎七萬㓂淮<lb/>
　陽盱眙八月楊武彭超㓂彭城攻将軍戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>将軍毛<lb/>
　虎生帥衆五萬距之與難等相持于淮南四年兖州<lb/>
　刺史謝𤣥率東莞太守髙衡後軍将軍何謙次于泗<lb/>
　汭将救彭城超置輜重于留城<hi>在徐州沛縣東南二十五里</hi>𤣥揚<lb/>
　聲遣謙等向留城超引軍赴之<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>率衆奔于𤣥先是<lb/>
　兖州治中徐褒言於超曰呉人用兵陸戰不如中國<lb/>
　而善於舟艥若泝淮而上從泗口分軍南救淮隂北<lb/>
<pb n="KR2b0035_WYG_031-10a"/>
　救戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>則邵保孤危彭城守固江淮之間陸路數百<lb/>
　水道迂囬幾将一千又下邳南北水淺岸狹可宻遣<lb/>
　歩騎三萬陳兵要之彼既無援彭城孤弱今以七萬<lb/>
　之衆坐守一城甲士思奮且此行也非取彭城而已<lb/>
　将欲還清江浦事之濟否在此役也宜展将士之力<lb/>
　與邵保勢相交超不從故何謙等得觧圍遁超留徐<lb/>
　褒守彭城復㓂盱眙俱難既克淮隂留邵保戍之進<lb/>
　師而南四月右将軍毛當與强弩王顯率衆二萬自<lb/>
<pb n="KR2b0035_WYG_031-10b"/>
　㐮陽會攻淮南五月超䧟盱眙獲髙宻内史毛璪之<lb/>
　圍幽州刺史田洛於三阿山陽志在寳應府黄莆之<lb/>
　南白馬湖之東今寶應東北十里有三阿村京都大<lb/>
　震臨江列戍詔征虜将軍謝石率水軍次涂中右衛<lb/>
　将軍毛安之㳺擊将軍王曇之次堂邑謝𤣥自廣陵<lb/>
　救三阿毛當毛盛馳襲安之軍人驚散何謙觧田洛<lb/>
　圍𤣥率衆三萬次于白馬塘<hi>在寳應北十五里</hi>俱難遣其将<lb/>
　都顔逆戰于塘西𤣥大敗之斬顔𤣥進兵與難超戰<lb/>
<pb n="KR2b0035_WYG_031-11a"/>
　超等又敗退保盱眙𤣥進次石梁<hi>通典属揚州天長縣</hi>六月戊<lb/>
　子𤣥洛率衆五萬攻盱眙難超出戰復敗退屯淮隂<lb/>
　𤣥遣何謙率舟師乗潮而上夜焚淮橋又與難等合<lb/>
　戰斬邵保超難引退𤣥率謙<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>洛追之戰于君川<hi>載記</hi>
　<hi>作君山即君山之川也</hi>復大破之参軍劉牢之攻破浮航白船<lb/>
　督䕶諸葛侃單父令李都又破其運艦難等北走僅<lb/>
　以身免難歸罪超斬其司馬栁渾堅大怒檻車徴超<lb/>
　下獄超自殺難免為庶人以毛當為徐州刺史鎮彭<lb/>
<pb n="KR2b0035_WYG_031-11b"/>
　城毛盛為兖州刺史鎮胡陸王顯為揚州刺史戍下<lb/>
　邳賞堂邑之功詔殿中将軍慰勞𤣥進號冠軍加領<lb/>
　徐州刺史還廣陵世多謂謝𤣥淮淝之戰出於幸勝<lb/>
　是不然彭超俱難席累勝之鋒蹂踐三阿如入無人<lb/>
　之境𤣥起而麾之追亡逐北所失不旋踵而復間歳<lb/>
　遂有淮淝之功非善用兵而能爾乎是故未可以輕<lb/>
　議也餘見通鑑<lb/>
冬閏十二月己酉朔日有食之<hi>以天文志宋書五行志修</hi>是嵗秦大<lb/>
<pb n="KR2b0035_WYG_031-12a"/>
饑<hi>以通鑑修</hi>
晋烈宗孝武帝太元五年<hi>秦宣昭皇帝建元十六年</hi>春三月秦幽州<lb/>
刺史唐公洛鎮北大将軍北海公重反夏四月秦討之<lb/>
五月斬重擒洛<hi>以呂祖謙標目修</hi>司徒謝安為衛将軍與桓冲<lb/>
並加開府儀同三司<hi>以通鑑修</hi>
　觧題曰秦兵攻㐮陽桓冲擁衆七萬於上明憚其強<lb/>
　而不敢進及㐮陽䧟上䟽送莭觧職朝廷免其罰已<lb/>
　云幸矣而又可賞乎謝安鎮廟堂諸鎮相繼䧟没今<lb/>
<pb n="KR2b0035_WYG_031-12b"/>
　僅能復一盱眙亦非受賞之時也事見通鑑<lb/>
六月秦平陽公融為中書監都督中外諸軍録尚書事<lb/>
尚書令長樂公丕都督闗東軍事兾州牧<hi>以吕祖謙標目修</hi>秋<lb/>
七月秦徙諸氐十五萬户于方鎮<hi>以吕祖謙標目修</hi>九月癸未<lb/>
皇后王氏崩<hi>以夲紀修</hi>是嵗立國學<hi>以宋書劉傳修</hi>
　觧題曰按宋書臧燾傳太元中衛将軍謝安始立國<lb/>
　學徐兖二州刺史謝𤣥舉燾為明教安以今年為衛<lb/>
　将軍而𤣥以徃年為徐兖州刺史故載於此<lb/>
<pb n="KR2b0035_WYG_031-13a"/>
晉烈宗孝武皇帝太元六年<hi>秦世祖宣昭皇帝建元十七年</hi>春正月立<lb/>
精舍於内殿以奉佛<hi>以本紀修</hi>二月東夷西域六十二國入貢<lb/>
於秦<hi>以通鑑修</hi>夏六月庚子朔日有食之<hi>以本紀修</hi>冬十一月秦<lb/>
㓂竟陵桓冲遣兵拒之十二月大破之<hi>以吕祖謙標目修</hi>
晉烈宗孝武皇帝太元七年<hi>秦宣昭皇帝建元十八年</hi>秋八月秦以<lb/>
諌議大夫裴元略為巴西梓潼太守具舟師<hi>以通鑑修</hi>九月<lb/>
秦遣将軍吕光伐西域<hi>以吕祖謙標目修</hi>冬十月秦王堅議入<lb/>
㓂太子宏陽平公融僕射權翼太子衛率石越諌獨京<lb/>
<pb n="KR2b0035_WYG_031-13b"/>
兆尹慕容垂兖州刺史姚萇勸之<hi>以載記修</hi>
　觧題曰按十六國春秋苻堅伐晋徴乞伏國仁前将<lb/>
　軍領先鋒騎既而叔父歩頽叛於隴西堅遣仁討之<lb/>
　歩頽迎仁於路仁置酒髙會攘𬒮大言曰苻氏徃因<lb/>
　趙石之亂遂妄竊名號窮兵極武跨僣八州疆宇既<lb/>
　寕宜綏之以徳方虚廣威聲勤心逺畧搔動生民疲<lb/>
　弊中國違天怒民将何以濟且物極則虧禍盈則覆<lb/>
　者天之道也以吾量之是役也難以免矣當與諸君<lb/>
<pb n="KR2b0035_WYG_031-14a"/>
　成一方之業事見通鑑觀國仁與其叔大言欲成一<lb/>
　方之業則慕容垂姚萇之所以勸堅南伐其情可知<lb/>
　矣<lb/>
是嵗秦大熟<hi>以通鑑脩</hi>
　<lb/>
　<lb/>
　<lb/>
　<lb/>
<pb n="KR2b0035_WYG_031-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷五十五</head>
    <p>
<pb n="KR2b0035_WYG_055-1a"/>
欽定四庫全書<lb/>
　大事記續編卷五十五　　　明　王禕　撰<lb/>
唐中宗皇帝神龍元年<lb/>
　解題曰宋庠紀年通譜古者人君即位嵗中不改元<lb/>
　所以申孝道踰年必改元所以正君統二者國體之<lb/>
　本以禮為界雖聖哲愚亂皆勉企及中宗遭罹廢黜<lb/>
　中興唐祚既踰年而不改武周之朔非無法之甚歟<lb/>
春正月壬午朔皇太子在東宫<hi>以朱熹綱目脩</hi>改元癸卯麟臺<lb/>
<pb n="KR2b0035_WYG_055-1b"/>
監張易之春官侍郎張昌宗謀作亂張柬之崔𤣥暐及<lb/>
羽林衛將軍敬暉桓彦範司刑少卿袁恕己等率羽林<lb/>
兵入禁中誅之併其兄司禮少卿同休等洛州長史薛<lb/>
季昶請誅武三思不從甲辰皇太子監國袁恕己為鳳<lb/>
閣侍郎同平章事丙午皇太子復位相王旦為安國相<lb/>
王太尉丁未遷武氏于上陽宫戊申上尊號曰則天大<lb/>
聖皇帝庚戌張柬之袁恕己同三品崔𤣥暐守内史敬<lb/>
暉為納言桓彦範守納言餘官賞有差二月甲寅復國<lb/>
<pb n="KR2b0035_WYG_055-2a"/>
號唐郊廟百官服色皆如故以神都為東都北都為并<lb/>
州<hi>以新舊紀通鑑脩</hi>
　解題曰按新舊唐書紀傳栁芳唐厯實録則天不豫<lb/>
　張易之昌宗恐後為皇太子所誅入閣侍疾潜圖逆<lb/>
　亂張柬之與桓彦範敬暉等建䇿將誅之柬之謂右<lb/>
　羽林大將軍李多祚曰將軍居北門幾何曰三十年<lb/>
　曰將軍貴寵當代非大帝恩乎多祚泣數行下曰死<lb/>
　且不忘柬之曰今在東宫乃大帝子而嬖豎擅朝危<lb/>
<pb n="KR2b0035_WYG_055-2b"/>
　逼宗社國家廢興在將軍將軍誠有意乎曰茍利國<lb/>
　家惟相公處分不敢顧身及妻子因指天地以自誓<lb/>
　遂定謀初柬之代揚元琰共乗艫江中私語外家革<lb/>
　命元琰悲沸慷慨志在王室柬之執政引為右羽林<lb/>
　將軍謂曰江上之言君詎忘之今可以勉又以彦範<lb/>
　敬暉李湛並為左右羽林將軍委以禁兵易之等疑<lb/>
　懼靈武大總管姚崇自屯所還遂參計議以武攸宜<lb/>
　為羽林大將軍易之乃安時太子於北門起居彦範<lb/>
<pb n="KR2b0035_WYG_055-3a"/>
　暉因得謁見宻陳大計太子從之癸卯𤣥暉柬之彦<lb/>
　範暉湛左威衛將軍薛思行等率左右羽林兵及千<lb/>
　騎<hi>千騎後為萬騎又為龍武軍</hi>五百餘人討易之昌宗令湛多祚<lb/>
　太子典膳部王同皎就東宫迎太子至𤣥武門指麾<lb/>
　將士太子拒不許同皎曰逆豎反道顯肆不軌諸將<lb/>
　與南衙執事刻期誅之須殿下到以係衆望太子曰<lb/>
　上方不豫得無不可乎同皎曰將相毁家族以安社<lb/>
　稷奈何欲内之鼎鑊乎太子自出諭之衆乃止太子<lb/>
<pb n="KR2b0035_WYG_055-3b"/>
　猶豫同皎即扶上馬從至𤣥武門殿中監田歸道押<lb/>
　千騎宿衛𤣥武門暉等遣使就索千騎拒不與斬闗<lb/>
　入斬易之等廡下湛率所部兵直至太后所寢長生<lb/>
　殿環繞侍衛因奏臣等奉令誅逆臣易之昌宗恐漏<lb/>
　大謀不獲預奏頓首請歸死后曰我於而父子不薄<lb/>
　亦豫是耶后見中宗曰乃汝耶豎子誅可還宫彦範<lb/>
　進曰太子今不可以歸往天皇棄羣臣以愛子託陛<lb/>
　下今久居東宫羣臣思天皇之德不血刃清内難此<lb/>
<pb n="KR2b0035_WYG_055-4a"/>
　天意人事歸李氏惟陛下傳位萬世不絶后乃卧不<lb/>
　復言又令金吾將軍收易之兄汴州刺史昌期司禮<lb/>
　少卿同休從父弟通事舍人景雄悉斬之並梟首天<lb/>
　津橋南士庶見者莫不相賀或臠割其肉一夕都盡<lb/>
　袁恕己從相王統南衙兵<hi>南衙者諸衛兵也時彦範等將北軍故恕己統南衙</hi>
　<hi>兵</hi>以備非常甲辰皇太子監國大赦天下恕己為鳯<lb/>
　閣侍郎平章事乙巳傳位皇太子丙午即皇帝位赦<lb/>
　天下惟易之黨與不在原限為周興來俊臣所枉陷<lb/>
<pb n="KR2b0035_WYG_055-4b"/>
　者咸令雪免内外文武官加兩階三品已上加爵二<lb/>
　等入五品等特減三考相王拜太尉同鳳閣鸞臺三<lb/>
　品公主加鎮國太平公主丁未太后徙上陽宫<hi>韋述兩京</hi>
　<hi>記在皇城西南南臨洛水西距糓水新史志在禁苑之東東接皇城之西南隅上元中置髙宗之季常居</hi>
　<hi>以聴政</hi>戊申帝率百官上尊號曰則天大聖皇帝庚戌<lb/>
　柬之為夏官尚書同鳳閣鸞臺三品𤣥暉為内史恕<lb/>
　己同鳳閣鸞臺三品敬暉桓彦範為納言李多祚封<lb/>
　遼陽郡王同皎為右千牛將軍琅邪郡公李湛為羽<lb/>
<pb n="KR2b0035_WYG_055-5a"/>
　林大將軍趙國公餘封各有差餘見通鑑孫甫曰舊<lb/>
　史書武后傳位於中宗蓋史官諱其事也然彦範傳<lb/>
　書武三思以武后為彦範等所廢常深憤怨是廢之<lb/>
　為實唐之天下髙祖太宗之天下也髙宗以子託后<lb/>
　后奪其位僭竊大號毒流内外踰二十年不道至此<lb/>
　若終身無禍何以垂戒於後况實廢之安可諱也若<lb/>
　以彦範等奉子而廢母於事不順是不達其理春秋<lb/>
　莊公元年夫人孫于齊以悖亂之事去其氏而貶之<lb/>
<pb n="KR2b0035_WYG_055-5b"/>
　春秋之法可見矣用春秋之法為唐貶絶罪人則可<lb/>
　以垂戒於後矣<lb/>
貶鳳閤侍郎同平章事韋承慶為髙要尉流正諫大夫<lb/>
同平章事房融於髙州<hi>以新紀通鑑脩</hi>姚崇罷<hi>以新紀脩</hi>甲子復皇<lb/>
后韋氏贈其父𤣥貞上洛王<hi>以吕祖謙標目脩</hi>大赦<hi>新紀</hi>復宗室<lb/>
死于周者官爵<hi>新紀</hi>丙寅太子賔客武三思為司空同三<lb/>
品<hi>以新紀脩</hi>貶譙王重福為濮州刺史尋徙之均州<hi>以通鑑脩</hi>丁<lb/>
卯散騎常侍武攸暨為司徒<hi>以新舊紀脩</hi>
<pb n="KR2b0035_WYG_055-6a"/>
　解題曰按新舊史列傳二張之誅也張柬之勒兵景<lb/>
　運門<hi>長安志在東内京輔黄圖西内太極宫宫城南面東畔第一門未知孰是㑹要外命婦朝參景</hi>
　<hi>運門放出</hi>將遂夷諸武洛州長史薛季昶勸曰二凶雖誅<lb/>
　産禄猶在請除之㑹日暮事遽彦範不欲廣殺因曰<lb/>
　三思机上肉爾留為天子藉手季昶嘆曰吾無死所<lb/>
　矣朝邑尉劉幽求謂桓彦範敬暉曰三思尚存公輩<lb/>
　終無𦵏地若不早圖噬臍無及不從<hi>按舊史薛季㫤敬暉傳唐統紀</hi>
　<hi>唐厯狄梁公傳皆以為張柬之敬暉不欲誅三思通鑑因之韓琬御史臺記云張柬之勒兵于景運門將</hi>
<pb n="KR2b0035_WYG_055-6b"/>
　<hi>收諸武誅之彦範不従新史蓋本此葉適乃云柬之等初不欲除三思止是薛季㫤有言不知新史何所</hi>
　<hi>據而云然是殆未深考也</hi>事見通鑑<lb/>
辛未安國相王旦罷<hi>新紀</hi>丁丑武三思武攸暨罷<hi>新紀</hi>立子<lb/>
二人為王<hi>以本紀脩</hi>三月甲申詔昭洗文明後破家者<hi>以新紀脩</hi>
夏四月辛亥桓彦範為侍中袁恕己為中書令<hi>以新紀脩</hi>以<lb/>
方士鄭普思為秘書監尚衣奉御葉靜能為國子祭酒<lb/>
<hi>以通鑑脩</hi>丁卯魏元忠為衛尉卿同平章事<hi>以通鑑脩</hi>辛未敬暉<lb/>
為侍中甲戌魏元忠崔𤣥暐檢校益府長史韋安石並<lb/>
<pb n="KR2b0035_WYG_055-7a"/>
為吏部尚書涼州都督唐休璟為輔國大將軍同三品<lb/>
乙亥張柬之為中書令<hi>以新紀通鑑脩</hi>五月壬午遷武氏神主<lb/>
于崇恩廟乙酉立太廟社稷于東郊<hi>新紀</hi>甲午敬暉等五<lb/>
人罷為郡王尋出崔𤣥暐為梁州刺史<hi>以吕祖謙標目脩</hi>降河<lb/>
内王武懿宗等十二人爵為公<hi>以通鑑脩</hi>甲辰特進豆盧欽<lb/>
望唐休璟為左右僕射六月癸亥欽望共平章軍國重<lb/>
事是後專拜僕射者不復為宰相<hi>以新紀通鑑脩</hi>韋安石為中<lb/>
書令魏元忠為侍中<hi>新紀</hi>秋七月辛巳太子賔客韋巨源<lb/>
<pb n="KR2b0035_WYG_055-7b"/>
同三品<hi>以新紀脩</hi>出張柬之為襄州刺史<hi>以通鑑脩</hi>追冊妃趙氏<lb/>
為皇后<hi>新紀</hi>九月癸巳韋巨源罷<hi>新紀</hi>冬十月帝幸龍門獵<lb/>
於新安<hi>新紀</hi>辛未魏元忠為中書令<hi>以新紀脩</hi>十一月戊寅上<lb/>
帝后尊號<hi>以吕祖謙標目修</hi>己丑帝幸洛城南門觀潑寒胡戲<lb/>
<hi>以新紀修</hi>壬寅則天大聖皇后崩廢崇恩廟<hi>以新紀通鑑修</hi>
唐中宗皇帝神龍二年春正月戊寅吏部尚書李嶠同<lb/>
三品<hi>以新紀脩</hi>閏正月丙午制公主開府<hi>以吕祖謙標目修</hi>出敬暉<lb/>
桓彦範袁恕己為諸州刺史<hi>朱熹綱目</hi>三月乙未禮部尚書<lb/>
<pb n="KR2b0035_WYG_055-8a"/>
韋巨源為刑部尚書同三品<hi>以新紀修</hi>丙申遣十道巡察使<lb/>
<hi>新紀</hi>
　解題曰按㑹要通典貞觀十八年遣十七道巡察二<lb/>
　十年遣二十一人以六條巡察四方垂拱二年諸道<lb/>
　巡察使科目四十四件神龍置一道二人再朞而代<lb/>
　景雲改按察使道各一人開元十年省十七年復置<lb/>
　二十二年改置採訪處置使<lb/>
三月甲辰韋安石罷户部尚書蘇瓌守侍中戊申唐休<lb/>
<pb n="KR2b0035_WYG_055-8b"/>
璟罷<hi>以新紀修</hi>庚戌殺光禄卿駙馬都尉王同皎等<hi>以新紀修</hi>
　解題曰按新舊史列傳武三思烝濁王室同皎惡之<lb/>
　與張仲之祖延慶周璟李悛冉祖雍謀須武后靈駕<lb/>
　發伏弩射殺三思㑹播州司兵參軍宋之愻以外妹<lb/>
　妻延慶延慶辭之愻固請乃成昏延慶不復疑故之<lb/>
　愻子曇得其實之愻兄之問嘗舍仲之家亦得其謀<lb/>
　令曇宻語三思遣俊上急變且言同皎欲擁兵闕下<lb/>
　廢皇后帝殊不曉大怒斬同皎於都亭驛餘見通鑑<lb/>
<pb n="KR2b0035_WYG_055-9a"/>
大置員外官<hi>以吕祖謙標目脩</hi>夏四月殺處士韋月將黄門侍<lb/>
郎宋璟爭之尋出為具州刺史<hi>以通鑑脩</hi>
　解題曰范祖禹曰自古殺諫臣未有不亡國者中宗<lb/>
　愚闇足以取亡而髙祖太宗德澤未逺人心天命未<lb/>
　厭唐也故禍及其身而已矣事見通鑑<lb/>
五月庚申合𦵏則天大聖皇后於乾陵<hi>以新紀通鑑脩</hi>六月戊<lb/>
寅貶敬暉桓彦範袁恕己崔𤣥暉張柬之為逺州司馬<lb/>
<hi>以朱熹綱目修</hi>秋七月戊申立衛王重俊為皇太子<hi>以吕祖謙標目脩</hi>
<pb n="KR2b0035_WYG_055-9b"/>
丙寅魏元忠為右僕射兼中書令李嶠守中書令<hi>以新紀脩</hi>
流敬暉桓彦範袁恕己崔𤣥暐張柬之于遠州武三思<lb/>
尋殺之<hi>以吕祖謙標目脩</hi>冬十月癸巳蘇瓌為侍中<hi>新紀</hi>戊戌帝<lb/>
至自東都<hi>以吕祖謙標目脩</hi>十一月戊午流鄭普思于儋州<hi>以舊</hi>
<hi>紀脩</hi>十二月己卯突厥入冦靈武大總管沙吒忠義敗于<lb/>
鳴沙<hi>以新紀通鑑脩</hi>
　解題曰按元和郡縣志神龍二年鳴沙為默啜所冦<lb/>
　遂移縣於廢豐安城即今縣治西枕黄河人馬經此<lb/>
<pb n="KR2b0035_WYG_055-10a"/>
　沙隨有聲故號<hi>新史地理志咸亨以靈州故鳴沙縣地置威州有鳴沙縣今環州地也通</hi>
　<hi>典沙州燉煌有鳴沙山非此</hi>
丙申魏元忠為左僕射<hi>以新紀脩</hi>時帝女安樂公主用事<hi>以吕</hi>
<hi>祖謙標目脩</hi>
　解題曰按新史列傳公主私請廢太子求為皇太女<lb/>
　帝以問左僕射魏元忠元忠曰公主而為皇太女駙<lb/>
　馬都尉當何名主恚曰山東木彊安知禮阿母子尚<lb/>
　為天子天子女有不可乎元忠固稱不可自是語塞<lb/>
<pb n="KR2b0035_WYG_055-10b"/>
　餘見通鑑<lb/>
唐中宗皇帝景龍元年春二月丙戌復武氏廟陵置韋<lb/>
氏廟陵<hi>以通鑑脩</hi>夏四月辛巳以公主妻吐蕃<hi>以吕祖謙標目脩</hi>六<lb/>
月丁卯朔日有食之<hi>新紀</hi>秋七月辛丑皇太子重俊與羽<lb/>
林大將軍李多祚等誅武三思及其子崇訓兵潰重俊<lb/>
等見殺<hi>吕祖謙標目脩</hi>
　解題曰按新舊史列傳元忠嫉三思專權用事思有<lb/>
　以誅之㑹節愍太子起兵與聞其謀太子已誅三思<lb/>
<pb n="KR2b0035_WYG_055-11a"/>
　引兵走闕下遇元忠子太僕少卿昇於永安門脅使<lb/>
　從戰太子兵至𤣥武樓下多祚等猶豫不戰元忠又<lb/>
　持兩端由是不克昇為亂兵所殺帝以其嘗有功且<lb/>
　為髙宗武后素所禮置不問宗楚客紀處訥大怒固<lb/>
　請夷其族不聴元忠不自安上政事及國封詔以特<lb/>
　進齊國公致仕餘見通鑑<hi>唐書備闕孝和以韋氏專權與三思姦又欲加三思</hi>
　<hi>虎賁三百人欲為弑逆乃宻詔太子與多祚等誅三思及多祚被殺百官來朝反悲泣說太子枉殺三思</hi>
　<hi>賴韋后保護朕躬聞者莫不嗤笑</hi>
<pb n="KR2b0035_WYG_055-11b"/>
八月丙戌上帝后尊號<hi>以新紀脩</hi>魏元忠罷尋貶死<hi>以新紀通鑑修</hi>
九月丁酉吏部侍郎蕭至忠為黄門侍郎兵部尚書宗<lb/>
楚客左衛將軍紀處訥同三品<hi>以新紀脩</hi>庚子改元<hi>以新舊紀脩</hi>
　解題曰宋庠紀年通譜受尊號即位涉三年始改元<lb/>
　云<lb/>
辛亥韋巨源紀處訥為侍中蘇瓌罷<hi>以新紀脩</hi>壬戌改羽林<lb/>
千騎為萬騎<hi>以舊紀脩</hi>冬十月戊寅殺習藝館内教蘇安恒<lb/>
<hi>新紀</hi>壬午彗星出于西方<hi>以新紀脩</hi>十二月乙丑朔日有食之<lb/>
<pb n="KR2b0035_WYG_055-12a"/>
<hi>以新紀脩</hi>
唐中宗皇帝景龍二年春二月癸未有星隕於西南<hi>新紀</hi>
三月丙辰朔方大總管張仁愿築三受降城於河上<hi>新紀</hi>
　解題曰按新史地理志在豐州元和郡縣志東城本<lb/>
　漢雲中郡地在勝州榆林縣東北八里後屬振武節<lb/>
　度中城本漢五原郡有天德軍西城漢朔方郡地在<lb/>
　豊州西北八十里<hi>李華張仁亶廟碑據河山翫其動靜納行旅歸之袵席憑墉而望匹</hi>
　<hi>馬單兵不匿形影虜由是械手足而刳腹心朝廷無草竊之虞天下減征役之半矣</hi>
<pb n="KR2b0035_WYG_055-12b"/>
秋七月癸巳朔張仁愿同三品<hi>以吕祖謙標目脩</hi>冬十一月庚<lb/>
申西突厥突騎施酋婆葛犯塞殺使者癸未將軍牛師<lb/>
奬戰于火燒城敗死安西陷以娑葛為可汗<hi>以吕祖謙標目脩</hi>
　解題曰按新史突厥傳突騎施烏質勒西突厥别種<lb/>
　賀魯滅屯碎葉西北稍攻得碎葉居之謂碎葉川為<lb/>
　大牙弓月城伊麗水為小牙其地東隣北突厥西諸<lb/>
　胡東直西庭州神龍封懷德郡王其子娑葛襲封餘<lb/>
　見通鑑<lb/>
<pb n="KR2b0035_WYG_055-13a"/>
是嵗皇后妃主昭容賣官行墨敕斜封<hi>以新紀脩</hi>
唐中宗皇帝景龍三年春二月己丑帝及后幸𤣥武門<lb/>
觀宫女拔河為宫市<hi>以新紀脩</hi>壬寅韋巨源為左僕射同三<lb/>
品三月戊午宗楚客為中書令蕭至忠為侍中太府卿<lb/>
韋嗣立守兵部尚書並同三品中書侍郎崔湜守兵部<lb/>
侍郎趙彦昭為中書侍郎同平章事戊寅禮部尚書韋<lb/>
温為太子少保同三品太常少卿鄭愔守吏部侍郎同<lb/>
平章事<hi>以新舊紀脩</hi>夏五月出崔湜為襄州刺史鄭愔江州<lb/>
<pb n="KR2b0035_WYG_055-13b"/>
司馬<hi>以新舊紀脩</hi>秋七月丙辰娑葛降<hi>以新紀脩</hi>八月乙酉李嶠<lb/>
同三品蕭至忠為中書令特進韋安石為侍中<hi>以新紀通鑑修</hi>
九月吏部尚書蘇瓌為右僕射同三品<hi>以新紀脩</hi>冬十一月<lb/>
乙丑祀南郊皇后亞獻<hi>以新舊紀脩</hi>甲戌豆盧欽望薨<hi>以新舊紀</hi>
<hi>脩</hi>十二月壬辰唐休璟為太子少師同三品<hi>以新紀脩</hi>
　<lb/>
　<lb/>
　大事記續編卷五十五<lb/>
</p>
<p>
</p>
  </div>
</body>
</text>
</TEI>
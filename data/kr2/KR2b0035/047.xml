<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷四十七</head>
    <p>
<pb n="KR2b0035_WYG_047-1a"/>
欽定四庫全書<lb/>
　大事記續編卷四十七　　　明　王禕　撰<lb/>
隋高祖文皇帝開皇九年春正月乙丑朔賀若弼濟自<lb/>
廣陵韓擒虎濟自横江甲申若弼敗陳師於蔣山攻宫<lb/>
城擒虎執陳主叔寶丙戌晉王廣至建康施文慶沈客<lb/>
卿等皆伏誅癸巳遣巡撫陳州郡周羅㬋等亦降陳亡<lb/>
<hi>以陳隋本紀舉要厯補遺王通元經修</hi>
　解題曰陳自武帝霸先至後主叔寶五世凡三十三<lb/>
<pb n="KR2b0035_WYG_047-1b"/>
　年王凝問於王通曰元經書陳亡而具五國何也曰<lb/>
　江東中國之舊也衣冠禮樂之所就也永嘉之後江<lb/>
　東貴焉而卒不貴無人也齊梁陳於是乎不與其為<lb/>
　國也及其亡也君子猶懷之故書曰晉宋齊梁陳亡<lb/>
　具五以歸其國且言其國亡也嗚呼棄先王之禮樂<lb/>
　以至是乎凝曰晉宋亡國久矣今具之何謂也曰晉<lb/>
　衣冠文物之舊君子不欲其先亡宋嘗有樹晉之功<lb/>
　有復中國之志亦不欲其先亡也故具齊梁以歸其<lb/>
<pb n="KR2b0035_WYG_047-2a"/>
　國也其未亡則君子奪其國焉曰中國之禮樂安在<lb/>
　其已亡則君子予其國焉曰猶我中國之遺人也觀<lb/>
　通之抑揚感嘅其志亦可悲也已<lb/>
二月丙申置鄉正里長<hi>以本紀修</hi>陳湘州刺史岳陽王叔慎<lb/>
起兵敗死<hi>以吕祖謙標目修</hi>遣柱國韋洸安撫嶺外降之<hi>以隋紀修</hi>
　解題曰安撫之名始於此<lb/>
平建康城於石頭城置蔣州<hi>以吕祖謙標目修</hi>夏四月己亥帝<lb/>
幸驪山勞還師乙巳獻俘太廟賞賜將士故陳境内給<lb/>
<pb n="KR2b0035_WYG_047-2b"/>
復十年餘州免租賦一年己未流孔範王瑳等於邊以<lb/>
江總為上開府儀同三司陳都督魯廣達死之<hi>以通鑑修</hi>
　解題曰胡寅曰孔範等亡陳之臣也帝既知之當戮<lb/>
　之江南以謝三吳之人既貸其死又置諸邊刑寛而<lb/>
　義不類矣江總身為宰相惟以詩酒陪從邪慝蓋孔<lb/>
　寧儀父之徒楚子不殺仲尼所非者也乃寵以爵禄<lb/>
　是訓臣子敗人家國而無後憂也豈不惜哉事見通<lb/>
　鑑<lb/>
<pb n="KR2b0035_WYG_047-3a"/>
秦王俊為楊州總管四十四州軍事<hi>以通鑑修</hi>壬戌詔寢兵<lb/>
<hi>以吕祖謙標目修</hi>六月吏部蘇威為右僕射閏月以荆州總管<lb/>
楊素為納言<hi>以本紀修</hi>秋七月羣臣請封禪弗許<hi>以本紀修</hi>冬十<lb/>
二月詔太常牛𢎞參定雅樂<hi>以本紀修</hi>
隋高祖文皇帝開皇十年春二月庚申帝幸并州夏四<lb/>
月至自并州<hi>以本紀修</hi>出李德林為湖州刺史<hi>以吕祖謙標目修</hi>五<lb/>
月乙未詔軍人悉屬州縣<hi>以本紀吕祖謙標目修</hi>
　解題曰按本紀詔曰魏末喪亂寓縣𤓰分役車歲動<lb/>
<pb n="KR2b0035_WYG_047-3b"/>
　未遑休息兵士軍人權置坊府南征北伐居處無定<lb/>
　家無完堵地罕苞桑恒為流寓之人竟無鄉里之號<lb/>
　朕甚愍之凡是軍人可悉屬州縣墾田籍帳一與民<lb/>
　同軍府統領宜依舊式罷山東河南及北方縁邊之<lb/>
　地新置軍府葉適曰按李繁家傳載蘇綽初置府兵<lb/>
　與此利害優苦殊不同然詔文乃當時實事蓋綽雖<lb/>
　創始而地狹民寡加以長征不歸故未能盡行其説<lb/>
　至平陳後乃修完成法爾<lb/>
<pb n="KR2b0035_WYG_047-4a"/>
六月辛酉制民年五十免役収庸<hi>以本紀修</hi>秋七月癸卯楊<lb/>
素為内史令<hi>以本紀修</hi>冬十一月辛卯帝幸國學<hi>以本紀修</hi>有事<lb/>
於南郊<hi>本紀</hi>江南盜起遣楊素討平之<hi>以本紀及吕祖謙標目修</hi>并州<lb/>
總管晉王廣為揚州總管秦王俊為并州總管<hi>以通鑑修</hi>畨<lb/>
禺夷反給事郎裴矩討平之高涼洗氏置幕府<hi>以通鑑及吕祖</hi>
<hi>謙標目修</hi>
隋高祖文皇帝開皇十一年春二月丙子以臨潁令劉<lb/>
曠為莒州刺史<hi>以本紀修</hi>辛巳晦日有食之<hi>以本紀修</hi>秋八月壬<lb/>
<pb n="KR2b0035_WYG_047-4b"/>
申殺弟滕王瓚<hi>以通鑑修</hi>
　解題曰按列傳瓚見高祖執政羣情未一恐為家禍<lb/>
　陰有圖高祖之計餘見大建十二年周天元帝殂解<lb/>
　題<lb/>
上柱國沛達公鄭譯卒<hi>以紀傳修</hi>
隋高祖文皇帝開皇十二年秋七月乙巳蘇威免官爵<lb/>
禮部尚書盧愷除名<hi>以本紀及吕祖謙標目修</hi>有事於太廟<hi>本紀</hi>壬申<lb/>
晦日有食之<hi>以本紀修</hi>八月甲戌制死罪令大理覆治<hi>以本紀通</hi>
<pb n="KR2b0035_WYG_047-5a"/>
<hi>鑑修</hi>冬十二月乙酉楊素為右僕射與高熲專掌朝政<hi>以吕</hi>
<hi>祖謙標目修</hi>免右領軍大將軍賀若弼官<hi>以吕祖謙標目修</hi>府藏皆<lb/>
滿免河東北功調減田租一年<hi>以通鑑修</hi>
　解題曰李燾曰古今之富者莫如隋而所以卒為隋<lb/>
　禍者亦惟其富爾夫帝王之所謂富而教之者豈曰<lb/>
　盈其倉廩則羣黎百姓徧為爾德也哉惟在布大利於<lb/>
　天下而吾無所私焉使斯民安居樂業養生喪死而<lb/>
　無憾相與從事於孝弟忠信之際則吾之禮樂刑政<lb/>
<pb n="KR2b0035_WYG_047-5b"/>
　可以四達而不悖矣高祖躬履儉約而户口日滋此<lb/>
　固致富之道始高祖疾山東之巧偽重謫其正長而<lb/>
　開相糾之科以出齊民隱户於是丁口益增而高熲<lb/>
　復為輸籍法使豪强不能以容其奸此隋之所以富<lb/>
　也君臣方自以為得計而不知其惡殆與賊虐者無<lb/>
　異高祖在位雖省徭寛賦然取之者固已深而推以<lb/>
　予之者蓋未數數然也不然何天之於隋遽泯然棄<lb/>
　而不知耶<lb/>
<pb n="KR2b0035_WYG_047-6a"/>
遣使均田<hi>以朱熹綱目修</hi>
隋高祖文皇帝開皇十三年春正月壬戌帝幸岐州二<lb/>
月作仁壽宫三月至自岐州<hi>以本紀及吕祖謙標目修</hi>禁藏讖緯<hi>以本</hi>
<hi>紀修</hi>
　解題曰按列傳著作郎王邵表言符命又引民間歌<lb/>
　謡引圖書讖緯依約符命捃摭佛經撰皇靈感書三<lb/>
　十卷奏之上令宣示天下劭集諸州朝集使焚香而<lb/>
　讀之上益喜賞賜優洽其所令反其所好而民不從<lb/>
<pb n="KR2b0035_WYG_047-6b"/>
　其是之謂矣事見通鑑<lb/>
秋七月戊辰晦日有食之<hi>以本紀修</hi>
隋高祖文皇帝開皇十四年夏四月乙丑行新樂<hi>以本</hi>
<hi>紀修</hi>六月丁卯給公卿以下職田<hi>以本紀及吕祖謙標目修</hi>秋七月<lb/>
乙未以蘇威為納言<hi>以吕祖謙標目修</hi>關中大旱帝幸洛陽<lb/>
<hi>以本紀修</hi>
　解題曰李燾曰古者三年耕而後有一年之儲九年<lb/>
　耕而後有三年之儲以三十年之通制國用則雖有<lb/>
<pb n="KR2b0035_WYG_047-7a"/>
　凶旱水溢民無菜色今隋之為隋僅十餘年而粟帛<lb/>
　之入至於倉廩府庫已無所容然而一有天災則關<lb/>
　中之民至於屑豆雜糠而食流離遷徙救死不暇然<lb/>
　則隋之所謂富者獨其倉廩府庫而餘食遺貨之在<lb/>
　天下者殆無幾爾為富不仁諒其然矣事見通鑑<lb/>
冬閏十月甲寅詔給北齊梁陳祭祀器物<hi>以本紀修</hi>齊州刺<lb/>
史盧賁除名<hi>以本給通鑑修</hi>羣臣請封禪十二月乙未帝東狩<lb/>
<hi>以本紀通鑑修</hi>
<pb n="KR2b0035_WYG_047-7b"/>
隋高祖文皇帝開皇十五年春正月壬戌帝幸齊州庚<lb/>
午以歲旱謝咎泰山<hi>以本紀及稽古録修</hi>二月丙辰収天下兵器<lb/>
<hi>以本紀修</hi>三月乙未至自東方<hi>以本/紀修</hi>丁亥帝幸仁壽宫<hi>以本紀修</hi>
　解題曰通鑑考異隋書北史皆曰宫成上令高熲前<lb/>
　視奏稱頗傷綺麗大損人丁帝不悦楊素懼即於北<lb/>
　門啓獨孤后曰帝王法有離宫别館今天下太平造<lb/>
　一宫何足損費后以此理諭上上乃解今從唐書然<lb/>
　唐書所載不如隋史北史為得其實事見通鑑<lb/>
<pb n="KR2b0035_WYG_047-8a"/>
夏六月庚寅焚相州所貢綾文布於朝堂<hi>以朱熹綱目修</hi>秋七<lb/>
月戊寅至自仁壽宫<hi>以本紀修</hi>冬十月戊子以吏部尚書韋<lb/>
世康為荆州總管與并楊益州為四總管<hi>以通鑑及吕祖謙標目修</hi>
十一月辛酉帝幸溫湯乙丑還宫<hi>以本紀修</hi>十二月戊子勅<lb/>
盜邊糧一升皆斬<hi>以本紀修</hi>己丑詔文武官四考受代<hi>以本紀修</hi>
汴州刺史令狐熙考績為天下最賜帛旌之<hi>以通鑑修</hi>
隋高祖文皇帝開皇十六年夏六月甲午制工商不得<lb/>
仕進<hi>以通鑑修</hi>秋八月丙戌詔死罪三覆奏<hi>以通鑑修</hi>
<pb n="KR2b0035_WYG_047-8b"/>
　解題曰刑者侀也成也一成而不可變故君子盡心<lb/>
　焉文帝初有隋國遂定新律盡除魏周苛刻以從寛<lb/>
　簡初令死罪大理覆治又令死罪三奏然後行刑誠<lb/>
　得古帝王好生惡殺之意矣然盜邊糧一升以上者<lb/>
　皆斬一錢以上者棄市則雖三奏而後行亦何補哉<lb/>
冬十月帝幸長春宫十一月還以公主妻吐谷渾可汗<lb/>
<hi>以通鑑修</hi>
隋高祖文皇帝開皇十七年春二月癸未遣太平公史<lb/>
<pb n="KR2b0035_WYG_047-9a"/>
萬歲討南寧羌平之<hi>以本紀修</hi>帝幸仁壽宫<hi>以通鑑修</hi>桂州俚帥<lb/>
反遣兵討平之以令狐熙為桂州總管<hi>以本紀及吕祖謙標目修</hi>三<lb/>
月丙辰詔諸司得於律外杖屬官<hi>以通鑑目録修</hi>令盜一錢以<lb/>
上棄市<hi>以通鑑及吕祖謙標目修</hi>夏四月戊寅頒張胄𤣥厯<hi>以本紀修</hi>秋<lb/>
七月桂州人反遣右武侯大將軍虞慶則討平之<hi>以本紀修</hi>丁<lb/>
亥并州總管秦王俊免<hi>以本紀及吕祖謙標目修</hi>以宗女公主妻突<lb/>
厥突利可汗<hi>以通鑑目録修</hi>九月帝至自仁壽宫<hi>以通鑑修</hi>冬十二<lb/>
月殺虞慶則<hi>以本紀修</hi>
<pb n="KR2b0035_WYG_047-9b"/>
隋高祖文皇帝開皇十八年春正月辛丑詔江南民船<lb/>
長三丈者入官<hi>以本紀修</hi>二月高麗冦遼西乙巳遣漢王諒<lb/>
討之遇疫秋九月己丑師還<hi>以本紀及吕祖謙標目修</hi>
　解題曰隋伐高麗始於此<lb/>
冬十二月置離宫於仁壽宫道上<hi>以本紀修</hi>南寧羌復反史<lb/>
萬歲坐除名<hi>以通鑑修</hi>
隋高祖文皇帝開皇十九年春二月遣漢王諒為元帥<lb/>
三道伐突厥都藍可汗都藍與達頭可汗襲突利破之<lb/>
<pb n="KR2b0035_WYG_047-10a"/>
夏四月突利來降諸軍大破突厥兵<hi>以通鑑修</hi>六月殺涼州<lb/>
總管王丗則<hi>以通鑑修</hi>秋八月高熲除名<hi>以紀傳修</hi>九月乙丑以<lb/>
太常卿牛𢎞為吏部尚書<hi>以本紀修</hi>
　解題曰按通典開皇七年制諸州歲貢三人工商不<lb/>
　得入仕十八年又詔京官五品以上及總管刺史並<lb/>
　以志行修謹清平幹濟二科舉人牛𢎞為吏部尚書<lb/>
　高搆為侍郎最為稱職當時尚書舉其大者侍郎銓<lb/>
　其小者則六品以下官吏咸吏部所掌自一命以上<lb/>
<pb n="KR2b0035_WYG_047-10b"/>
　之官州郡無復辟署矣<hi>自北齊以來州郡僚佐已多為吏部所授至隋一切歸省</hi>
　<hi>司</hi>杜佑曰文帝素非學術盜有天下不欲權分罷州<lb/>
　郡之辟廢鄉里之舉内外二命悉歸吏曹纔厠班列<lb/>
　皆由執政則執政參吏部之職吏部總州郡之權罔<lb/>
　徵體國推誠代天理物之本意是故銓綜失叙受任<lb/>
　多濫豈有萬里封域九流叢凑論材授職仰成吏曹<lb/>
　以俄頃之周旋定材行之優劣求其無失不亦謬歟<lb/>
　爾後有司尊賢之道先於文華辯論之方擇於書判<lb/>
<pb n="KR2b0035_WYG_047-11a"/>
　所以閲佐號為倒拔徵詞同乎射覆置循資之格立<lb/>
　選數之制壓例示其定限平配絶其逾涯或糊名考<lb/>
　覈或十銓分掌茍濟其末不澄其源誠宜詳酌古今<lb/>
　拯勘刓弊實為大政可不務乎<lb/>
冬十月甲午以突利為啓民可汗處之五原遣楊素等<lb/>
擊都藍可汗十二月都藍為其下所殺達頭立為步迦<lb/>
可汗<hi>以吕祖謙標目修</hi>
隋高祖文皇帝開皇二十年夏四月壬戌突厥步迦可<lb/>
<pb n="KR2b0035_WYG_047-11b"/>
汗犯塞晉王廣等擊之太平公史萬歲大破之<hi>以本紀修</hi>六<lb/>
月丁丑秦王俊以憂薨廢其國<hi>以吕祖謙標目及朱熹綱目修</hi>晉王廣<lb/>
結楊素贊帝廢立冬十月乙丑廢太子勇及其諸子為<lb/>
庶人己巳殺左衛大將軍元旻等素又譖殺史萬歲十<lb/>
一月戊子立廣為皇太子天下地震<hi>以本紀修</hi>禁毁佛天尊<lb/>
及神像<hi>以朱熹綱目修</hi>
隋高祖文皇帝仁壽元年正月乙酉朔改元<hi>以本紀修</hi>楊素<lb/>
蘇威為左右僕射<hi>以本紀修</hi>二月乙卯朔日有食之<hi>以本紀修</hi>夏<lb/>
<pb n="KR2b0035_WYG_047-12a"/>
六月廢太學四門及州縣學前殿内將軍劉炫諫不聽<lb/>
<hi>以吕祖謙標目修</hi>冬遣楊素擊突厥<hi>以通鑑修</hi>
隋高祖文皇帝仁壽二年春三月楊素大破步迦可汗<lb/>
<hi>以通鑑修</hi>秋七月徵蜀王秀還<hi>以列傳修</hi>八月己巳皇后獨孤氏<lb/>
崩<hi>以本紀修</hi>
　解題曰按后妃傳序開皇二年著内官之式畧依周<lb/>
　禮減省其數嬪三員世婦九員女御三十八員又採<lb/>
　漢晉舊儀置六尚六司六典初文獻皇后懷嫉妬之<lb/>
<pb n="KR2b0035_WYG_047-12b"/>
　心虚嬪妾之位不設二妃防其上逼自嬪以下置六<lb/>
　十員又抑損其服章降其品秩文獻崩後始置貴人<lb/>
　三員增嬪九員世婦二十七員御女八十一員貴人<lb/>
　等闗掌宫闈之務六尚以下皆分𨽻焉煬帝參詳典故製<lb/>
　嘉名著之於今貴妃淑妃徳妃為三夫人順儀順容順華修<lb/>
　儀修容修華充儀充容充華為九嬪婕妤十二員美人才人<lb/>
　十五員為世婦寳林二十員御女二十四員采女三十七員<lb/>
　為女御總一百二十又有承衣刀人皆趨侍左右又増置<lb/>
<pb n="KR2b0035_WYG_047-13a"/>
　女官准尚書省以六局管二十四司葉適曰六尚六<lb/>
　司六典掌宫中之政此漢晉舊事也至煬帝置女官<lb/>
　准尚書省則出於創建内外分庭人臣不得分毫預<lb/>
　矣晉楊后以立惠基亂而天下為之分裂者數百年<lb/>
　隋獨孤后以立煬稔禍而編氓十喪八九詩首二南<lb/>
　有以也夫<lb/>
九月大水<hi>以本紀修</hi>冬閏十月甲申詔修五禮<hi>以本紀修</hi>十二月<lb/>
癸巳廢蜀王秀為庶人<hi>以吕祖謙標目修</hi>詔楊素三五日一入<lb/>
<pb n="KR2b0035_WYG_047-13b"/>
省論大事<hi>以通鑑修</hi>交州俚帥反遣瓜州刺史劉方為行軍<lb/>
總管平之<hi>以通鑑修</hi>
隋高祖文皇帝仁壽三年秋九月壬戌置常平官<hi>以本紀修</hi>
是歲龍門王通獻太平䇿罷歸教授於河汾之間<hi>以舉要補</hi>
<hi>遺修</hi>
　解題曰通字仲淹河汾人文帝徵之不至大業元年<lb/>
　一徵又不至乃續詩書正禮樂修元經讚易道朱熹<lb/>
　曰通見識高明説治體甚高特本領欠闕如古人明<lb/>
<pb n="KR2b0035_WYG_047-14a"/>
　德新民至善等處固未之講也<hi>李遘曰文中子之言聖人之徒也傳之者</hi>
　<hi>非其人為之癰創而已耳世誚房魏輩不稱師也未嘗以為師也蓋文中子教授河汾迹未甚顯没後門</hi>
　<hi>人欲尊寵之故扳太宗時公卿以欺後世耳</hi>
突厥步迦可汗降於啓民可汗啓民歸磧石<hi>以吕祖謙標目修</hi>
　解題曰按元和郡縣志豐州東受降城北至磧口八<lb/>
　百里中城至磧口五百里西城至磧口三百里磧口<lb/>
　至囘紇衙帳一千五里<lb/>
隋高祖文皇帝仁壽四年春正月甲子帝幸仁壽宫<lb/>
<pb n="KR2b0035_WYG_047-14b"/>
夏四月不豫秋七月命兵部尚書柳述黃門侍郎元巖<lb/>
召故太子勇太子廣囚述巖丁未弑帝乙卯即皇帝位<lb/>
殺勇八月丁卯喪還京師<hi>以本紀及吕祖謙標目修</hi>
　解題曰胡寅曰述巖親逢事㑹則當白帝倂召楊素<lb/>
　楊廣入閤質問陳夫人正其罪而廢廣出諸外熟論<lb/>
　故太子可立則召之否則别命子孫之賢者素若不<lb/>
　從降詔以軍法從事登時而宗社定矣乃出閤為詔<lb/>
　出以示素反受制賊手俄頃之間福禍判焉述巖死<lb/>
<pb n="KR2b0035_WYG_047-15a"/>
　有餘辜矣事見通鑑<lb/>
漢王諒起兵於晉陽以楊素為并州總管討之素執諒<lb/>
以歸殺之<hi>以本紀吕祖謙標目修</hi>
　解題曰胡寅曰舉兵必有其名立事不可行詐隋文<lb/>
　之崩當時中外頗有異論諒獨不聞耶借曰未審而<lb/>
　所被璽書不如高祖所約則可用此聲問晏駕不明<lb/>
　之故以十九州附從之衆用王頍長駈之䇿既近京<lb/>
　師則情實必彰天不共戴死生以之豈不忠孝兩得<lb/>
<pb n="KR2b0035_WYG_047-15b"/>
　乎而詭言為素反舉兵是詐也詐而無名是自為逆<lb/>
　也可乎事見通鑑<lb/>
冬十月己卯葬文皇帝于太陵廟號高祖<hi>以本紀馬總通厯修</hi>
　解題曰蘇轍曰昔者三代之君享國長久後世莫能<lb/>
　及然而亡國之暴未有如秦隋之速二世而亡者也<lb/>
　夫秦隋之亡其弊果安在哉自周失其政諸侯用事<lb/>
　而秦獨得山西之地不過千里韓魏壓其衝楚脅其<lb/>
　肩燕趙伺其北而齊掉其東秦人被甲持兵七世而<lb/>
<pb n="KR2b0035_WYG_047-16a"/>
　不得解寸攘尺取至始皇然後合而為一秦人見其<lb/>
　取天下若此其難也而以為不急持之則後世且復<lb/>
　割裂以為敵國是以銷名城殺豪傑鑄鋒鏑以絶天<lb/>
　下之望其所以備慮而固之者其密如此然而海内<lb/>
　愁苦無聊莫有不忍去之意是以陳勝項籍因民之<lb/>
　不服長呼起兵而山澤皆應由此觀之豈其重失天<lb/>
　下而防之太過之弊歟今夫隋文之世亦見天下之<lb/>
　久不定而重失其定也蓋自東晉以來劉聰石勒慕<lb/>
<pb n="KR2b0035_WYG_047-16b"/>
　容苻堅姚興赫連之徒紛紛而起者不可勝數至於<lb/>
　元氏并吞滅取畧已盡矣而南方未服元氏自分而<lb/>
　為周齊周并齊而授之隋隋文取梁滅陳而後天下<lb/>
　為一彼亦見天下之久不定也是以既得天下之衆<lb/>
　而恐其失之享天下之樂而懼其不久立於萬民之<lb/>
　上而常有猜防不安之心以為舉世之人皆有曩者<lb/>
　英雄割據之懷制為嚴法峻令以杜天下之變謀臣<lb/>
　舊將誅滅畧盡而獨死於楊素之手終於煬帝之際<lb/>
<pb n="KR2b0035_WYG_047-17a"/>
　天下大亂塗地而莫之救由此觀之則夫隋之所以<lb/>
　亡者無以異於秦也悲夫<lb/>
除婦人及奴婢部曲之課令男子二十成丁<hi>以通鑑修</hi>十一<lb/>
月乙未帝幸洛陽<hi>以本紀修</hi>丙申掘塹自龍門至臨清關度<lb/>
河抵上洛<hi>以本紀修</hi>壬子陳叔寶卒贈長城煬公<hi>以吕祖謙標目修</hi>
癸丑以洛陽為東京<hi>以吕祖謙標目修</hi>
　<lb/>
　<lb/>
<pb n="KR2b0035_WYG_047-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷四十七<lb/>
</p>
<p>
</p>
  </div>
</body>
</text>
</TEI>
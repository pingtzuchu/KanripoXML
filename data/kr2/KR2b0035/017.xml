<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷十七</head>
    <p>
<pb n="KR2b0035_WYG_017-1a"/>
欽定四庫全書<lb/>
　大事記續編卷十七　　　明　王禕　撰<lb/>
漢孝桓皇帝延熹二年春二月鮮卑宼鴈門<hi>本紀</hi>三月復<lb/>
斷刺史二千石行三年䘮<hi>本紀</hi>夏六月鮮卑寇遼東李膺<lb/>
破之<hi>以本紀袁宏漢紀修</hi>秋七月丙午皇后梁氏崩<hi>本紀</hi>梁冀謀為<lb/>
亂八月癸酉帝與中常侍單超等謀誅之丁丑御前殿<lb/>
使尚書令尹勲守省閤黄門令具瑗將虎賁等與司𨽻<lb/>
校尉張彪圍冀第冀伏誅夷三族<hi>以本紀修</hi>
<pb n="KR2b0035_WYG_017-1b"/>
　解題曰皇后崩帝因如厠獨呼小黄門史唐衡問左<lb/>
　右與外舍不相得者誰乎衡曰單超左悺前詣河南<lb/>
　尹不疑禮敬小簡不疑收其兄弟送洛陽獄二人詣<lb/>
　門謝乃得解徐璜具瑗常私忿疾外舍放横口不<lb/>
　敢道于是帝呼超悺入室謂曰梁將軍兄弟專朝廹<lb/>
　脅外内公卿以下從其風㫖今欲誅之于常侍意何<lb/>
　如對曰誠國姦賊當誅日乆臣等弱劣未知聖意如<lb/>
　何耳帝曰審然者常侍宻圖之對曰圖之不難但恐<lb/>
<pb n="KR2b0035_WYG_017-2a"/>
　陛下腹中狐疑帝曰何疑乎於是更召璜瑗等五人<lb/>
　遂定其議帝齧超臂出血為盟冀心疑超等乃使中<lb/>
　黄門張惲入省宿以防其變具瑗𠡠吏收惲以輙自<lb/>
　外入欲圖不軌帝於是御前殿召諸尚書入發其事<lb/>
　使尚書令尹勲持節勒丞郎以下<hi>尚書左右丞侍郎也</hi>皆操兵<lb/>
　守省閤歛諸符節送省中使黄門令具瑗將左右廏<lb/>
　騶虎賁羽林都候劒㦸士合千餘人<hi>中興省約大廏但置一廏後又</hi>
　<hi>置友駿令廏别主乗輿御馬武帝置期門平帝更名虎賁蔡質漢儀曰主虎賁千五百人漢官曰孝廉郎</hi>
<pb n="KR2b0035_WYG_017-2b"/>
　<hi>主羽林九百人左右都候主劒㦸士漢官曰右都候員吏二十二人衛士四百一十六人左都候員吏二</hi>
　<hi>十八人衛士三百八十三人蔡質漢儀曰宫中諸有劾奏罪左都候執㦸戲車縳送付詔獄</hi>與司<lb/>
　𨽻校尉張彪共圍冀第使光祿勲袁旴持節收冀將<lb/>
　軍印綬徙封比景都鄉侯餘見通鑑七十年間去竇<lb/>
　憲則鄭衆也翊濟隂則孫程也誅梁冀則單超也<lb/>
　三公不獲預謀尚書無所効力權雖欲不歸中官得<lb/>
　乎<lb/>
免胡廣為庶人韓縯下獄斥賣梁氏財減天下稅租之半<lb/>
<pb n="KR2b0035_WYG_017-3a"/>
壬午立皇后鄧氏<hi>以紀傳修</hi>
　解題曰袁宏曰后即鄧悉之姑悉禹之孫初后母宣<lb/>
　起於微賤生后後適梁紀故后冒姓梁氏紀姊子孫<lb/>
　夀冀之妻也進后入掖庭有寵惡梁姓之同改為亳<lb/>
　氏后復姓鄧氏<lb/>
追廢梁皇后陵為貴人冢封超等五人為縣侯勲等七<lb/>
人為亭侯以大司農黄瓊為太尉<hi>以紀傳修</hi>初置秘書監官<lb/>
<hi>本紀</hi>尚書令陳蕃上疏薦處士徐穉姜肱袁閎韋著李<lb/>
<pb n="KR2b0035_WYG_017-3b"/>
曇徴以安車𤣥纁不至時又徴魏桓遂隠不出<hi>以列傳修</hi>
　解題曰陳蕃上疏曰臣聞善人天地之紀政之所由<lb/>
　也詩云思皇多士生此王國天生俊乂為陛下出當<lb/>
　輔弼明時左右大業者也伏見處士豫章徐穉彭城<lb/>
　姜肱汝南袁閎京兆韋著潁川李曇徳行純備著<lb/>
　於人聽若使擢登三事協亮天工必能翼宣盛美增<lb/>
　光日月矣徴之不至帝因問蕃曰穉閎著孰為後先<lb/>
　對曰閎生公族聞道漸訓著長于三輔禮義之俗<lb/>
<pb n="KR2b0035_WYG_017-4a"/>
　所謂不扶自直不鏤自雕至于穉者爰自江南卑薄<lb/>
　之域而角立傑出宜當為先餘見通鑑<lb/>
封中常侍侯覽等為侯白馬令李雲上書諌詔送黄<lb/>
門北寺獄五官掾杜衆上書併下廷尉獄<hi>以列傳修</hi>
　解題曰李賢曰北寺獄名屬黄門署即若盧獄也<lb/>
冬十月壬申帝幸長安祠陵廟<hi>以本紀修</hi>十一月壬寅以單<lb/>
超為車騎將軍<hi>以本紀修</hi>十二月還宫<hi>本紀</hi>燒當等八種羌<lb/>
寇隴右護羌校尉段熲追撃於羅亭破之<hi>以本紀修</hi>
<pb n="KR2b0035_WYG_017-4b"/>
　解題曰李賢曰東觀記曰追到積石山即與羅亭相<lb/>
　近在今鄯州<lb/>
處士黄憲卒<hi>以列傳修</hi>
　解題曰通鑑於安帝延光二年載王龔為汝南太<lb/>
　守引進憲等因言其卒而通鑑綱目乃于是年遂<lb/>
　書汝南黄憲卒則遽矣按荀淑周舉名輩皆先於<lb/>
　憲郭泰名輩後於憲淑年六十七與舉俱卒于建和<lb/>
　三年泰年四十一卒于建寧二年憲年四十八其終<lb/>
<pb n="KR2b0035_WYG_017-5a"/>
　正在淑舉之後泰之前又陳蕃為三公歎曰叔度若<lb/>
　在吾不敢先佩印綬矣此延熹八年事今因蕃薦五<lb/>
　處士併書之<lb/>
漢孝桓皇帝延熹三年春正月丙申詔求李固後<hi>以列傳修</hi>
丙午單超卒<hi>以本紀修</hi>閏月燒當羌寇張掖段熲追撃於積<lb/>
石大破之<hi>以本紀修</hi>
　解題曰李賢曰積石山在今鄯州龍支縣南<lb/>
大鴻臚陳蕃太常楊秉等上疏請李雲罪坐免雲與<lb/>
<pb n="KR2b0035_WYG_017-5b"/>
杜衆皆死獄中<hi>以紀傳修</hi>
　解題曰李雲之死本紀與楊秉傳書于三年而李雲<lb/>
　傳書於二年盖雲上書在二年其死則在三年耳今<lb/>
　據傳書雲上疏于前而據紀書雲死於後庶不牴牾<lb/>
　事見通鑑<hi>雲衆下獄陳蕃楊秉沐茂上官資皆請之黄瓊為太尉救之殊不甚力他日垂絶乃</hi>
　<hi>極論其寃豈瓊平日所歉至是始不能忘耶</hi>
夏五月甲戌漢中山崩<hi>本紀</hi>秋長沙零陵蠻反<hi>以本紀通鑑修</hi>冬<lb/>
十一月日南蠻降<hi>以本紀修</hi>勒姐羌圍允街段熲撃破之<hi>本紀</hi>
<pb n="KR2b0035_WYG_017-6a"/>
　解題曰李賢曰允街縣屬金城郡<lb/>
太山賊叛十二月遣中郎將宗資討破之<hi>以袁宏漢紀修</hi>是嵗<lb/>
以議郎陳蕃為光祿勲楊秉為河南尹秉尋輸作左校<lb/>
<hi>以列傳修</hi>
漢孝桓皇帝延熹四年春正月辛酉南宫嘉徳殿火戊<lb/>
子丙署火<hi>本紀</hi>
　解題曰李賢曰續漢志曰丙署長七人秩四百石黄<lb/>
　綬宦者為之主中宫别處<lb/>
<pb n="KR2b0035_WYG_017-6b"/>
二月壬辰武庫火<hi>本紀</hi>三月黄瓊免夏四月以太常劉矩<lb/>
為太尉<hi>以本紀修</hi>五月辛酉有星孛于心<hi>以本紀修</hi>丁夘原陵長<lb/>
夀門火<hi>本紀</hi>六月庚子岱山及博尤來山頽裂<hi>本紀</hi>
　解題曰李賢曰博今博城縣徂來山一名尤來<lb/>
黄瓊為司空<hi>以本紀修</hi>零吾羌與先零諸種寇三輔<hi>以本紀修</hi>秋<lb/>
七月減公卿以下俸貣王侯半租占賣闗内侯以下錢<lb/>
各有差<hi>以本紀修</hi>九月黄瓊免<hi>本紀</hi>冬十月先零諸種羌寇并<lb/>
凉段熲討之湟中義從叛熲坐徴輸作左校十一月中<lb/>
<pb n="KR2b0035_WYG_017-7a"/>
郎將皇甫規破降之<lb/>
　解題曰湟中義從胡大月氏之别也在張掖酒泉地<lb/>
　月氏王為冒頓所殺餘種西踰葱嶺其羸弱者南入<lb/>
　山阻依諸羌與共婚姻霍去病取西河地開湟中月<lb/>
　氏來降與漢人錯居雖依附縣官而首施兩端其大<lb/>
　種有七勝兵合九千餘人分在湟中及令居又數百<lb/>
　户在張掖號曰義從胡中平元年反遂寇亂隴右<lb/>
漢孝桓皇帝延熹五年春正月壬午南宫丙署火<hi>本紀</hi>三<lb/>
<pb n="KR2b0035_WYG_017-7b"/>
月沈氐羌寇張掖酒泉皇甫規討降之<hi>以紀傳修</hi>夏四月恭<lb/>
陵東闕火<hi>本紀</hi>虎賁掖門火<hi>本/紀</hi>五月康陵園寢火<hi>本紀</hi>長沙<lb/>
零陵賊攻桂陽蒼梧南海交阯<hi>以本紀修</hi>乙亥京師地震<hi>本紀</hi>
中藏府丞祿署火<hi>本紀</hi>秋七月己未南宮承善闥火<hi>本紀</hi>烏<lb/>
吾羌寇漢陽隴西金城<hi>本紀</hi>
　解題曰烏吾羌在隴西<lb/>
冬十月武陵蠻寇江陵南郡太守李肅坐奔北伏誅以<lb/>
右校令度尚為荆州刺史辛丑以馮緄為車騎將軍討<lb/>
<pb n="KR2b0035_WYG_017-8a"/>
叛蠻降之<hi>以本紀修</hi>假公卿以下奉換王侯租以助軍糧<hi>以本</hi>
<hi>紀修</hi>十一月馮緄破叛蠻<hi>以本紀修</hi>滇那羌寇武威張掖酒泉<lb/>
<hi>本紀</hi>劉矩免太常楊秉為太尉<hi>以吕祖謙標目修</hi>徴皇甫規為議<lb/>
郎尋坐輸作左校<hi>以列傳修</hi>
漢孝桓皇帝延熹六年夏四月辛亥康陵東署火<hi>本紀</hi>五<lb/>
月鮮卑寇遼東屬國<hi>本紀</hi>秋七月甲申平陵園寢火<hi>以本紀修</hi>
武陵蠻復反太守陳奉討降之八月馮緄免<hi>以本紀修</hi>冬十<lb/>
二月衛尉周景為司空與楊秉劾宦官子弟為牧守<lb/>
<pb n="KR2b0035_WYG_017-8b"/>
者五十餘人天下肅然<hi>以紀傳修</hi>以度遼將軍皇甫規為使<lb/>
匈奴中郎將武威太守張奐為度遼將軍<hi>以列傳修</hi>以段熲<lb/>
為護羌校尉<hi>以列傳修</hi>尚書朱穆卒<hi>以列傳修</hi>
漢孝桓皇帝延熹七年春二月邟鄉忠侯黄瓊卒<hi>以列傳修</hi>
　解題曰事見通鑑後魏崔光隨時俛俯嘗慕胡廣黄<lb/>
　瓊之為人則瓊亦廣之流耳安能為國之輕重有無<lb/>
　哉<lb/>
秋度尚撃零陵桂陽賊及蠻夷大破平之<hi>以本紀修</hi>冬十月<lb/>
<pb n="KR2b0035_WYG_017-9a"/>
壬寅帝南狩幸章陵幸雲夢而還<hi>以本紀修</hi>段熲撃煎當羌<lb/>
破之<hi>以本紀修</hi>十二月辛丑還宫<hi>以本紀修</hi>
漢孝桓皇帝延熹八年春正月遣中常侍左悺之苦縣<lb/>
祠老子<hi>本紀</hi>勃海王悝謀反徙為廮陶王<hi>以本紀修</hi>丙申晦日<lb/>
有食之<lb/>
　解題曰按劉羲叟長厯正月丁夘朔本紀丙申晦之<lb/>
　下三月之上有己酉癸亥合係之二月不書闕也今<lb/>
　補之<lb/>
<pb n="KR2b0035_WYG_017-9b"/>
二月千秋萬嵗殿火<hi>本紀</hi>楊秉劾免中常侍侯覽司𨽻校<lb/>
尉韓縯劾奏左悺悺自殺又奏貶中常侍具瑗為都鄉<lb/>
侯宦官襲封者降為鄉侯<hi>以紀傳修</hi>
　解題曰按袁宏漢紀書奏尚書詰掾曰設官分職各<lb/>
　有司存三公統外御史察内今越奏左右何所依據<lb/>
　其開公具對秉使對曰除君之惡惟力是視鄧通失<lb/>
　禮申屠嘉召而責讓文帝從而請之漢故事三公鼎<lb/>
　司無所不統尚書不能詰餘見通鑑觀尚書之問則<lb/>
<pb n="KR2b0035_WYG_017-10a"/>
　後漢三公之失職可知兹光武詒謀之不臧也幸而<lb/>
　秉能援古義以對不然豈不貽千萬世之笑耶<lb/>
癸亥皇后鄧氏廢以憂死<hi>以紀傳修</hi>段熲撃牢姐羌破之<hi>以本</hi>
<hi>紀修</hi>三月河南尹李膺廷尉馮緄大司農劉祐以治宦官<lb/>
輸作左校<hi>以列傳修</hi>夏四月甲寅安陵園寢火<hi>本紀</hi>丁巳壊諸<lb/>
房祀<hi>以本紀袁宏漢紀修</hi>
　解題曰李賢曰房謂祠堂也王渙傳曰時唯宻縣存<lb/>
　卓茂廟洛陽留王渙祠<lb/>
<pb n="KR2b0035_WYG_017-10b"/>
壬戌河水清<hi>以袁宏漢紀修</hi>五月丙戌楊秉薨<hi>以本紀修</hi>賢良劉瑜<lb/>
上書以為議郎<hi>以通鑑修</hi>桂陽賊攻零陵遣中郎將度尚等<lb/>
擊斬之<hi>以本紀修</hi>六月段熲撃煎當羌於湟中大破之<hi>以本紀修</hi>
秋七月以太中大夫陳蕃為太尉<hi>以本紀修</hi>八月戊辰初税<lb/>
田畆錢<hi>以本紀修</hi>九月丁未京師地震<hi>以本紀修</hi>冬十月周景免<lb/>
<hi>以本紀修</hi>辛巳立貴人竇氏為皇后<hi>本紀</hi>
　解題曰袁宏曰初憲之誅家屬廢為庶民武字㳺<lb/>
　平少有學行生五男二女<lb/>
<pb n="KR2b0035_WYG_017-11a"/>
十一月壬子徳陽殿西閣黄門北寺火<hi>以本紀通鑑修</hi>十二月<lb/>
使中常侍管霸之苦縣祠老子<hi>以本紀修</hi>以李膺為司𨽻<lb/>
校尉<hi>以列傳修</hi>
漢孝桓皇帝延熹九年春正月朔日有食之<hi>以本紀修</hi>三月<lb/>
癸巳京師有火光轉行人驚譟<hi>以本紀修</hi>司𨽻豫州飢死者<lb/>
十四五<hi>本紀</hi>夏四月庚午河水清<hi>以袁宏漢紀修</hi>五月以太常胡<lb/>
廣為司徒<hi>以本紀修</hi>六月南匈奴烏桓鮮卑宼縁邉九郡秋<lb/>
七月沈氐羌寇武威張掖以大司農張奐為護匈奴中<lb/>
<pb n="KR2b0035_WYG_017-11b"/>
郎將撃之<hi>以紀傳修</hi>帝親祠黄帝老子于濯龍宫用郊天<lb/>
樂<hi>以本紀修</hi>
　解題曰後世列黄老于天帝其必自此始矣西域傳<lb/>
　桓帝數祀浮圖老子百姓稍有奉者後遂轉盛又襄<lb/>
　楷傳宫中立黄老浮屠之祠此道清虚貴尚無為或<lb/>
　言老子入夷狄為浮屠浮屠不三宿桑下不欲乆生<lb/>
　恩愛今陛下奈何欲如黄老乎<lb/>
南陽太守成瑨太原太守劉瓆下獄死<hi>以通鑑修</hi>
<pb n="KR2b0035_WYG_017-12a"/>
　解題曰太尉陳蕃司徒劉矩司空劉茂共諫請瓆瑨<lb/>
　等帝不恱有司劾奏之矩茂不敢復言蕃獨上疏曰<lb/>
　小黄門趙津大猾張汜等肆行貪虐姦媚左右前太<lb/>
　原太守劉瓆南陽太守成瑨糾而戮之雖言赦後不<lb/>
　當誅殺原其誠心在乎去惡至于陛下有何悁悁而<lb/>
　小人道長營惑聖聽遂使天威為之發怒必加刑讁<lb/>
　已而過甚况乃重罰令伏歐刀乎又前山陽太守翟<lb/>
　超東海相黄浮奉上不撓疾惡如讎超沒侯覽財物<lb/>
<pb n="KR2b0035_WYG_017-12b"/>
　浮誅徐宣之罪並䝉刑坐不逢赦恕左右羣豎惡傷<lb/>
　黨類妄相交構致此刑譴聞臣是言當復號訴陛下<lb/>
　深宜割塞近習預政之源引納尚書朝省之事公卿<lb/>
　大官五日一朝<hi>李賢曰宣帝五日一聽事自丞相已下各敷奏其言魏王肅上疏陳政本</hi>
　<hi>曰周官五日視朝公卿大夫並進而司士辨其位焉坐而論道謂之王公作而行之謂之學士大夫漢初</hi>
　<hi>依擬前代公卿皆親以事升朝故髙祖躬追反走之周昌武帝特可奉奏之汲黯宣帝使公卿五日一朝</hi>
　<hi>成帝始置尚書五人自是陵遲朝禮遂闕可復五日視朝之儀使公卿尚書各以事進由此觀之視朝之</hi>
　<hi>禮其廢人矣至蕃始言之通鑑載蕃上疏獨除此二句盖未深考</hi>簡練清髙斥黜邪<lb/>
<pb n="KR2b0035_WYG_017-13a"/>
　佞如是天和于上地洽于下休禎符瑞豈逺乎哉帝<lb/>
　不納餘見通鑑<lb/>
下郡國捕黨人陳蕃却之下李膺等於黄門北市獄蕃<lb/>
極諫坐免<hi>以吕祖謙標目修</hi>
　解題曰按黨錮傳序初帝為蠡吾侯受學于甘陵周<lb/>
　福及即位擢福為尚書時同郡河南尹房植有名當<lb/>
　朝鄉人為之謡曰天下規矩房伯武因師獲印周仲<lb/>
　進二家賔客互相譏揣遂各樹朋徒漸成尤隙由是<lb/>
<pb n="KR2b0035_WYG_017-13b"/>
　甘陵有南北部黨人之議自此始矣後汝南太守宗<lb/>
　資任功曹范滂南陽太守成瑨亦委功曹岑晊二郡<lb/>
　又為謡曰汝南太守范孟博南陽宗資主畫諾南陽<lb/>
　太守岑公孝𢎞農成瑨但坐嘯因此流言轉入太學<lb/>
　諸生三萬餘人郭林宗賈偉節為其冠並與李膺陳<lb/>
　蕃王暢更相襃重學中語曰天下模楷李元禮不畏<lb/>
　强禦陳仲舉天下俊秀王叔茂自公卿以下莫不畏<lb/>
　其貶議餘見通鑑王師古曰陳蕃明言黨錮非罪固<lb/>
<pb n="KR2b0035_WYG_017-14a"/>
　可喜皇甫規自置身於黨錮非慕之也正欲帝灼見<lb/>
　黨錮皆君子為天下之向慕如此一旦悟則黨錮事<lb/>
　解矣如此然後見規之心<hi>吕祖謙曰天下之事最是互相譏揣妄分清濁為禍</hi>
　<hi>最大且如房周賔客初不過學舍中譏誚戲笑之語豈知自此致天下之大禍哉大抵此等語易于相傳</hi>
　<hi>自一人以至一州一縣夫以一人而當一州之怒自然至于殺身又推而廣之豈不大可畏哉大抵為學</hi>
　<hi>須當推廣大之心凡執卷皆同志也何必與親厚者及相近者方謂之同志而疎逺者非同志之理此正</hi>
　<hi>是忌心又如朋黨之禍亦有二等一是輕薄如房周之賔客一是髙自標置如范滂李膺之類其賢愚雖</hi>
　<hi>如霄壤其禍天下則一</hi>
<pb n="KR2b0035_WYG_017-14b"/>
九月光祿勲周景為太尉<hi>以本紀修</hi>冬十二月以越騎校尉<lb/>
竇武為城門校尉<hi>以列傳修</hi>李膺等二百餘人受誣為黨<lb/>
人並坐下獄書名王府<hi>本紀</hi>南匈奴烏桓降封鮮卑檀石<lb/>
槐為王不受<hi>以本紀修</hi>
漢孝桓皇帝永康元年春正月先零羌宼三輔張奐破<lb/>
平之<hi>以本紀修</hi>煎當羌宼武威段熲追撃于鸞鳥大破之<lb/>
<hi>以本紀修</hi>夏四月先零羌寇三輔<hi>以通鑑修</hi>五月壬子晦日有食<lb/>
之<hi>以本紀修</hi>六月庚申大赦天下改元縱黨人禁錮終身<hi>以紀</hi>
<pb n="KR2b0035_WYG_017-15a"/>
<hi>傳修</hi>秋八月大水勃海海溢<hi>本紀</hi>冬十月先零羌冦三輔張奐<lb/>
撃破之<hi>以本紀修</hi>十二月復廮陶王悝為勃海王<hi>本紀</hi>丁丑帝<lb/>
崩于徳陽前殿戊寅尊皇后曰皇太后臨朝與父武定<lb/>
策禁中迎肅宗元孫解瀆亭侯宏于河間<hi>以本紀修</hi>
　解題曰帝崩無嗣武召侍御史河間劉鯈參問其<lb/>
　國中王子侯之賢者鯈稱解瀆亭侯宏武入白太<lb/>
　后遂徴立之餘見通鑑<lb/>
　<lb/>
<pb n="KR2b0035_WYG_017-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷十七<lb/>
</p>
<p>
</p>
  </div>
</body>
</text>
</TEI>
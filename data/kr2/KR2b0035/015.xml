<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷十五</head>
    <p>
<pb n="KR2b0035_WYG_015-1a"/>
欽定四庫全書<lb/>
　大事記續編卷十五　　　明　王禕　撰<lb/>
漢孝順皇帝陽嘉元年<lb/>
　解題曰宋庠紀年通譜時災異數見水旱相仍故下<lb/>
　詔改元陽嘉意欲陽道嘉休以消灾眚又陽以喻君<lb/>
　道亦取君道之美云<lb/>
春正月乙巳立貴人梁氏為皇后<hi>以本紀修</hi>
　解題曰袁宏曰梁商女也竦中子雍生商商生三男<lb/>
<pb n="KR2b0035_WYG_015-1b"/>
　四女次女即后也<lb/>
二月海賊寇㑹稽屯兵縁海縣<hi>以本紀修</hi>三月揚州妖賊寇<lb/>
四十九縣<hi>以本紀修</hi>庚寅帝臨辟雍饗射改元<hi>以本紀修</hi>夏乗<lb/>
氏侯梁商加特進<hi>以列傳修</hi>秋九月鮮卑寇遼東<hi>本紀</hi>冬尚書<lb/>
令左雄請孝㢘年不滿四十郡國不得察舉其茂材異<lb/>
等者不拘從之雄公直精明陳蕃李膺陳球等三十<lb/>
餘人得拜郎中<hi>以本紀袁宏漢紀修</hi>
　解題曰雄上言郡國孝㢘古之貢士出則宰民宣協<lb/>
<pb n="KR2b0035_WYG_015-2a"/>
　風教若其面牆則無所施用孔子曰四十而不惑禮<lb/>
　稱强仕請自今孝㢘年不滿四十不得察舉皆請先<lb/>
　詣公府諸生試家法文吏課牋奏副之端門練其虚<lb/>
　實以觀異能以美風俗有不承科令者正其罪法若<lb/>
　有茂才異行自可不拘年齒帝從之於是班下郡國<lb/>
　明年有廣陵孝㢘徐淑年未及舉臺郎疑而詰之對<lb/>
　曰詔書曰有如顔回子竒不拘年齒是故本郡以臣<lb/>
　充選郎不能屈雄詰之曰昔顔回聞一知十孝㢘聞<lb/>
<pb n="KR2b0035_WYG_015-2b"/>
　一知㡬耶淑無以對乃遣却之於是濟隂太守胡廣<lb/>
　等十餘人皆坐謬舉免黜唯汝南陳蕃頴川李膺下<lb/>
　邳陳球等三十餘人得拜郎中自是牧守畏慄莫敢<lb/>
　輕舉迄于永嘉察選清平多得其人餘見通鑑吕<lb/>
　祖謙曰左雄限年之法但使諸生試經學文吏試章<lb/>
　奏一切責之以課試而貢舉之漸興矣當時胡廣輩<lb/>
　以為詔舉孝㢘乃捐本而志末及魏氏遂立九品中<lb/>
　正之法以名求之則中正之選豈不合古然其流弊<lb/>
<pb n="KR2b0035_WYG_015-3a"/>
　之甚至於純任閥閱不論賢愚反不若左雄之法行<lb/>
　之十年號稱得人范煜論曰古者諸侯嵗貢進士賢<lb/>
　受上賞非賢貶爵土升之司馬辨論其才論定然後<lb/>
　祿之故王者得其人進士勸其行經邦𢎞務所由乆<lb/>
　矣漢初詔舉賢良方正州郡察孝㢘秀才斯亦貢<lb/>
　士之方也中興以後復増敦朴有道賢能直言獨<lb/>
　行髙節質直清白敦厚之屬榮路既廣觖望難裁<lb/>
　自是竊名偽服浸以流競權門貴仕請謁繁興自<lb/>
<pb n="KR2b0035_WYG_015-3b"/>
　左雄任事限年試才雖頗有不宻固亦因識時宜而<lb/>
　黄瓊胡廣張衡崔瑗之徒泥滯舊方互相詭駮循<lb/>
　名者屈其短筭實者挺其効故雄在尚書天下不<lb/>
　敢妄選十餘年間稱為得人斯亦効實之徴乎順<lb/>
　帝始以童弱反政而號令自出知能任使故士得用<lb/>
　情天下喁喁仰其風采遂乃備𤣥纁玉帛以聘樊英<lb/>
　天子降寢殿設壇席尚書奏引延問失得急登賢<lb/>
　之舉虚降已之禮于是處士鄙生忘其拘儒拂巾<lb/>
<pb n="KR2b0035_WYG_015-4a"/>
　衽褐以企旌車之招矣至乃英能承風俊乂咸事若<lb/>
　李固周舉之淵謨𢎞深左雄黄瓊之政事貞固桓焉<lb/>
　楊厚以儒學進崔瑗馬融以文章顯吴祐蘇章种暠<lb/>
　欒巴牧民之良榦龎參虞詡將帥之宏規王龔張皓<lb/>
　虚心以推士張綱杜喬直道以糾違郎顗隂陽詳宻<lb/>
　張衡機術特妙東京之士於兹盛焉向使廟堂納其<lb/>
　髙謀疆場宣其智力帷幄容其謇辭舉措禀其成<lb/>
　式則武宣之軌豈其逺而詩云靡不有初鮮克有終<lb/>
<pb n="KR2b0035_WYG_015-4b"/>
　可為恨哉及孝桓之時碩徳繼興陳蕃楊秉處稱<lb/>
　賢宰皇甫張段出號名將王暢李膺彌縫衮闕朱<lb/>
　穆劉陶獻替匡時郭有道奬鑒人倫陳仲弓𢎞道<lb/>
　下邑其餘宏儒逺智髙心潔行激揚風流者不可勝<lb/>
　言而斯道莫振文武陵墜在朝者以正議嬰戮謝事<lb/>
　者以黨錮致災徃車雖折而来軫方遒所以傾而未<lb/>
　顛决而未潰豈非仁人君子心力之為乎<lb/>
十二月庚戍復置𤣥菟郡屯田六郡<hi>本紀</hi>閏月庚子恭陵<lb/>
<pb n="KR2b0035_WYG_015-5a"/>
百丈廡災<hi>本紀</hi>是嵗起西苑<hi>以本紀修</hi>
漢孝順皇帝陽嘉二年三月使匈奴中郎將王稠率南<lb/>
匈奴兵撃鮮卑破之<hi>以本紀通鑑修</hi>封乳母宋娥為山陽君梁<lb/>
冀為襄邑侯冀父商陳讓許之<hi>以列傳袁宏漢紀修</hi>夏四月己亥<lb/>
京師地震五月庚子詔公卿直言舉敦樸之士左雄以<lb/>
為封爵不可以私人且言九卿不可捶自是始免捶撲<lb/>
<hi>以袁宏漢紀通鑑修</hi>戊午王龔免<hi>以本紀修</hi>六月丁丑洛陽地陷旱帝<lb/>
引敦樸之士對策以李固為第一即斥宋娥還舍諸常<lb/>
<pb n="KR2b0035_WYG_015-5b"/>
侍悉謝罪擢固議郎尋復出之<hi>以列傳修</hi>秋七月己未龐參<lb/>
免<hi>以本紀修</hi>八月鮮卑寇代郡其主鞬死抄盜差稀<hi>以列傳修</hi>
漢孝順皇帝陽嘉三年夏四月丙寅車師後部司馬掩<lb/>
撃北匈奴大破之<hi>以本紀修</hi>秋七月鍾羌寇隴西漢陽冬十<lb/>
月護羌校尉馬續破之<hi>以本紀修</hi>
漢孝順皇帝陽嘉四年春二月丙子初聴中官養子世<lb/>
襲爵<hi>以本紀通鑑修</hi>謁者馬賢撃鍾羌大破之<hi>以本紀修</hi>夏四月戊<lb/>
寅以梁商為大將軍龐參為太尉商辟李固為從事中<lb/>
<pb n="KR2b0035_WYG_015-6a"/>
郎<hi>以紀傳修</hi>
　解題曰張栻曰李固方舉於朝即就梁商之辟商雖<lb/>
　未有顯過然如固之志業其進也將以正邦殆不可<lb/>
　茍也一為之屬即涉梁氏賔客事必有所牽制此<lb/>
　其失也<lb/>
秋閏八月丁亥朔日有食之<hi>以志及本紀修</hi>冬十月烏桓寇雲<lb/>
中十一月圍耿曄於蘭池發諸郡兵走之<hi>以本紀修</hi>
　解題曰續漢志雲中郡沙南縣有蘭池城<lb/>
<pb n="KR2b0035_WYG_015-6b"/>
漢孝順皇帝永和元年春正月己巳宗祀明堂登靈臺<lb/>
改元<hi>以本紀修</hi>
　解題曰詔曰朕秉政不明災眚屢臻典籍所忌震食<lb/>
　為重今日變方逺<hi>東觀記日陽嘉四年詔朕以不徳謫見于天零陵言日食京師不見</hi>
　地摇京師咎徴不虚必有所應羣公百僚其各上封<lb/>
　事指陳得失靡有所諱然則改元以是故也<lb/>
冬十月丁亥承福殿火<hi>本紀</hi>十一月龐參免<hi>以本紀修</hi>十二月<lb/>
象林蠻反<hi>以本紀修</hi>乙巳王龔為太尉<hi>通鑑</hi>是嵗以執金吾梁<lb/>
<pb n="KR2b0035_WYG_015-7a"/>
冀為河南尹<hi>以列傳修</hi>
漢孝順皇帝永和二年夏五月癸丑收宋娥山陽君印<lb/>
綬<hi>以列傳修</hi>發交趾九真兵救象林秋七月二郡兵反<hi>以本紀修</hi>
冬十月甲申帝幸長安十一月祠陵廟十二月乙亥還<lb/>
宫<hi>以本紀修</hi>
漢孝順皇帝永和三年春二月乙亥京師金城隴西地<lb/>
震二郡山崩地陷<hi>以本紀修</hi>夏六月九真太守祝良交趾刺<lb/>
史張喬招降叛蠻<hi>以本紀修</hi>
<pb n="KR2b0035_WYG_015-7b"/>
　解題曰象林蠻反侍御史賈昌與州郡并力討之不<lb/>
　利為所攻圍嵗餘兵穀不繼帝召公卿百官及四府<lb/>
　掾屬問方畧皆議遣大將發荆揚兖豫四萬人赴<lb/>
　之李固駮曰若荆揚無事發之可也今二州盜賊<lb/>
　磐結不散武陵南郡蠻夷未輯長沙桂陽數被徴<lb/>
　發如復擾動必更生患不可一也又兖豫之人卒被<lb/>
　徴發逺赴萬里無有還期詔書廹趣必致叛亡不可<lb/>
　二也南州水土温暑加有瘴氣致死亡者十必四五<lb/>
<pb n="KR2b0035_WYG_015-8a"/>
　不可三也逺涉萬里士卒疲勞比至嶺南不復堪鬭<lb/>
　不可四也軍行三十里為程而去日南當九千餘里<lb/>
　三百日乃到計人廩五升用米六十萬斛不計將吏<lb/>
　驢馬之食但負甲自致費便若此不可五也設軍到<lb/>
　所在死亡必衆既不足禦敵當復更發此為刻割心<lb/>
　腹以補四支不可六也九真日南相去千里發其吏<lb/>
　民猶尚不堪何况乃苦四州之卒以赴萬里之艱哉<lb/>
　不可七也宜更選有勇略仁惠任將帥者以為刺史<lb/>
<pb n="KR2b0035_WYG_015-8b"/>
　太守悉使共住交趾故并州刺史祝良性多勇决張<lb/>
　喬前任益州有破虜之功宜即拜良等便道之官餘<lb/>
　見通鑑薛季宣曰古人調兵各從其方之便髙宗伐<lb/>
　楚裒荆旅武王克商用西士征徐以魯追貊以韓平<lb/>
　淮以漢略見於經可考也漢氏役民獨得古意其備<lb/>
　胡則上郡隴西北地事越則㑹稽豫章撃朝鮮則<lb/>
　齊遼東開西南夷則巴蜀移兵赴逺不過一再自東<lb/>
　都兵不能繼然後盜起一方而羽檄被于三邉此李<lb/>
<pb n="KR2b0035_WYG_015-9a"/>
　固所以憤惋也<lb/>
冬十月燒當羌寇金城護羌校尉馬賢破之<hi>以本紀修</hi>十二<lb/>
月戊戍朔日有食之<hi>以本紀修</hi>
漢孝順皇帝永和四年春正月庚辰中常侍張逵蘧政<lb/>
楊定伏誅<hi>以本紀修</hi>
　解題曰順帝誅張逵三輩而曾不足以少損宦寺之<lb/>
　勢者為曹鄧曹騰而誅之也事見通鑑<lb/>
夏四月癸夘馬賢討燒當羌大破之<hi>以本紀修</hi>冬十月戊子<lb/>
<pb n="KR2b0035_WYG_015-9b"/>
帝獵于上林苑至凾谷闗而還十一月丙寅幸廣成苑<lb/>
<hi>以本紀修</hi>
漢孝順皇帝永和五年夏四月南匈奴句龍吾斯車紐<lb/>
等反五月詔度遼將軍馬續討破之使匈奴中郎將陳<lb/>
龜廹殺南單于坐下獄免<hi>本紀</hi>己丑晦日有食之<hi>本紀</hi>且凍<lb/>
羌寇三輔秋九月令扶風漢陽築隴道塢置屯兵<hi>以本</hi>
<hi>紀修</hi>辛未王龔罷<hi>以本/紀修</hi>且凍羌寇武都<hi>本紀</hi>句龍吾斯立<lb/>
車紐為單于引烏桓羌胡寇京兆并凉幽冀丁亥徙<lb/>
<pb n="KR2b0035_WYG_015-10a"/>
西河治離石上郡治夏陽朔方治五原<hi>以紀傳修</hi>
　解題曰李賢曰西河本都平定至此徙離石縣在郡<lb/>
　南五百九里按上郡屬并州夏陽馮翊縣屬司翊<lb/>
冬十一月遣使匈奴中郎將張耽撃車紐破降之<hi>以本紀修</hi>
漢孝順皇帝永和六年春正月丙子征西將軍馬賢與<lb/>
且凍羌戰于射姑山敗歿<hi>以本紀修</hi>閏正月鞏唐羌寇隴西<lb/>
三輔燒園陵<hi>以紀傳修</hi>二月丁巳有星孛于營室<hi>以本紀修</hi>三月<lb/>
武都太守趙冲討鞏唐羌破之<hi>以本紀修</hi>以太僕趙戒為司<lb/>
<pb n="KR2b0035_WYG_015-10b"/>
空<hi>以本紀修</hi>夏五月張耽大破烏桓羌胡于天山<hi>以本紀修</hi>
　解題曰東觀記耽將吏兵繩索相懸上通天山<lb/>
鞏唐羌寇北地<hi>本紀</hi>秋八月丙辰梁商薨壬戌以其子冀<lb/>
為大將軍奉車都尉不疑為河南尹<hi>以紀傳修</hi>九月諸羌寇<lb/>
武威<hi>以本紀通鑑修</hi>辛亥晦日有食之<hi>以本紀修</hi>冬十月癸丑徙安<lb/>
定居扶風北地居馮翊<hi>本紀</hi>十一月庚子以行車騎將軍<lb/>
張喬屯三輔<hi>以本紀修</hi>出李固為荆州刺史<hi>以列傳通鑑修</hi>
　解題曰唐仲友曰論治盜在一郡當如羊續守南<lb/>
<pb n="KR2b0035_WYG_015-11a"/>
　陽在一路當如賈琮刺交趾在天下當如李固之<lb/>
　論三人以吏之不良為盜之源清其源而盜自息事<lb/>
　見通鑑<lb/>
漢孝順皇帝漢安元年春正月癸巳改元<hi>以本紀修</hi>秋八月<lb/>
句龍吾斯等復反<hi>以本紀修</hi>丁夘遣侍中杜喬守光祿大夫<lb/>
張綱等八人循行天下<hi>以本紀皇極經世修</hi>張綱劾奏梁冀梁不<lb/>
疑詔以俸贖罪<hi>以列傳修</hi>杜喬表奏㤗山太守李固徴為將<lb/>
作大匠<hi>以列傳通鑑修</hi>
<pb n="KR2b0035_WYG_015-11b"/>
　解題曰按袁宏漢紀固方直不撓好推賢士上疏曰<lb/>
　臣聞氣之清者為精人之清者為賢治身者以積精<lb/>
　為寳治國者以積賢為道陛下初登大位聘樊英徴<lb/>
　黄瓊楊厚賀純䇿書嗟嘆待以優位是以巖穴幽人<lb/>
　莫不彈冠振衣樂為時用四海歡然歸服聖徳自頃<lb/>
　以来漸更陵遲諸侍中皆膏粱之餘勢家子弟無<lb/>
　宿徳名儒可顧問者愚以為瓊等乆處郎署已且十<lb/>
　年誠恨陛下隆崇于始而棄之于末也光祿大夫周<lb/>
<pb n="KR2b0035_WYG_015-12a"/>
　舉侍中杜喬深沈正直當世名臣宜登常伯預聞國<lb/>
　政者也天子納焉<lb/>
以張綱為廣陵太守<hi>以列傳修</hi>冬十一月壬午大司農胡廣<lb/>
為司徒<hi>以本紀修</hi>
漢孝順皇帝漢安二年夏四月護羌校尉趙冲等擊燒<lb/>
當羌於參䜌破之<hi>以本紀修</hi>
　解題曰李賢曰參䜌縣屬安定郡<hi>
                        <graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>音力全反</hi>
六月丙寅立南匈奴守義王兜樓儲為南單于<hi>以本紀修</hi>冬<lb/>
<pb n="KR2b0035_WYG_015-12b"/>
十月甲辰減百官俸<hi>本紀</hi>丙午禁沽酒<hi>本紀</hi>閏十月趙沖撃<lb/>
燒當羌于阿陽破之<hi>以本紀修</hi>十一月使匈奴中郎將馬寔<lb/>
遣人刺殺句龍吾斯<hi>本紀</hi>徐揚盜起<hi>以本紀修</hi>凉州地百八十<lb/>
震山裂敗城寺<hi>以本紀修</hi>
漢孝順皇帝建康元年春三月領護羌校尉衛琚追<lb/>
叛羌破之<hi>以本紀修</hi>夏四月馬寔撃南匈奴左部破之胡羌<lb/>
烏桓悉降<hi>以本紀修</hi>辛巳立子炳為皇太子<hi>以本/紀修</hi>改元<hi>以本紀修</hi>
秋八月九江范容周生據厯陽遣御史中丞馮緄督兵<lb/>
<pb n="KR2b0035_WYG_015-13a"/>
討之<hi>以通鑑修</hi>庚午帝崩于玉堂前殿<lb/>
　解題曰洛陽宫殿記南宫有玉堂前後殿<lb/>
太子即皇帝位年二嵗尊皇后為皇太后臨朝丁丑太<lb/>
尉趙峻為太傅大司農李固為太尉參錄尚書事<hi>以本紀修</hi>
九月丙午葬孝順皇帝于憲陵<hi>以本紀修</hi>
　解題曰范曄論曰古之人君離幽放而反國祚者有<lb/>
　矣莫不矯鑒前違審識情偽無忘在外之憂故能中<lb/>
　興其業觀夫順朝之政殆不然乎何其效僻之多與<lb/>
<pb n="KR2b0035_WYG_015-13b"/>
是日地震水涌土裂<hi>以本紀修</hi>冬十月日南蠻反交趾刺史<lb/>
夏方降之<hi>以本紀修</hi>十一月九江賊徐鳳馬勉寇郡縣<hi>以本紀通</hi>
<hi>鑑修</hi>是嵗盜發憲陵<hi>以通/鑑修</hi>趙冲追叛羌於鸇隂河戰歿<hi>以本</hi>
<hi>紀修</hi>
　解題曰李賢曰凉州姑臧縣東南有鸇隂縣故城<lb/>
　因水以為名<hi>王容曰俗名正音城</hi>
漢孝冲皇帝永嘉元年春正月戊戌帝崩于玉堂前殿<lb/>
徴章帝𤣥孫清河王蒜及渤海王鴻之子纉至京師李<lb/>
<pb n="KR2b0035_WYG_015-14a"/>
固議立蒜梁冀與太后定䇿禁申丙辰迎纉入南宫丁<lb/>
巳封建平侯即皇帝位太后臨朝蒜罷歸<hi>以本紀袁宏漢紀修</hi>己<lb/>
未葬孝冲皇帝于懐陵<hi>以本紀修</hi>三月馬勉稱帝九江都尉<lb/>
滕撫討斬之<hi>以本紀修</hi>夏五月下邳人撃徐鳳斬之<hi>以本紀修</hi>丙<lb/>
辰躋康陵于恭陵之上<hi>以本紀修</hi>六月鮮卑寇代郡<hi>本紀</hi>秋九<lb/>
月庚戌趙峻薨<hi>以本紀修</hi>冬十一月督徐揚二州事滕撫撃<lb/>
廣陵賊張嬰破之又斬九江賊華孟<hi>以本紀通鑑修</hi>
漢孝質皇帝本初元年夏四月庚辰令郡國舉明經詣<lb/>
<pb n="KR2b0035_WYG_015-14b"/>
太學自大將軍至六百石皆遣子受業嵗滿官其髙第<lb/>
自是㳺學増至三萬餘生<hi>以本紀修</hi>五月海水溢<hi>本紀</hi>閏六月<lb/>
甲申梁冀弑帝李固復議立清河王蒜冀與太后定<lb/>
䇿禁申丁亥策免固戊子胡廣為太尉趙戒為司徒<lb/>
與冀參錄尚書事<hi>以本紀吕祖謙標目修</hi>
　解題曰梁冀忌帝聰慧遂令左右進鴆帝若煩甚使<lb/>
　促召固固入前問陛下得患所由帝尚能言曰食煮<lb/>
　餅今腹中悶得水尚可活冀曰恐吐不可飲水語未<lb/>
<pb n="KR2b0035_WYG_015-15a"/>
　絶而崩固伏尸號哭推舉侍醫冀慮其事泄大惡<lb/>
　之固議立嗣引司徒胡廣司空趙戒先與冀書冀乃<lb/>
　召三公官二千石列侯大議所立固廣戒及大鴻臚<lb/>
　杜喬皆以為清河王蒜明徳著聞又屬最尊親宜<lb/>
　立為嗣先是梁太后徴蠡吾侯志<hi>本文作帝</hi>到夏門亭<hi>李賢</hi>
　<hi>曰洛陽城北面西頭門</hi>㑹質帝崩<hi>質帝未崩已召蠡吾侯冀之此心動于惡乆矣</hi>冀<lb/>
　欲立之衆論既異憤憤不得意而未有以相奪中常<lb/>
　侍曹騰等聞而夜往説冀曰將軍累世有椒房之<lb/>
<pb n="KR2b0035_WYG_015-15b"/>
　親秉攝萬機清河王嚴明若果立則將軍受禍不乆<lb/>
　矣不如立蠡吾侯富貴可長保也冀然其言明日<lb/>
　重㑹公卿冀意氣凶凶言辭激切胡廣趙戒以下皆<lb/>
　曰惟大將軍令而固獨與杜喬堅守本議冀厲聲<lb/>
　曰罷㑹固意既不從猶望衆心可立復以書勸冀冀<lb/>
　愈激怒乃説太后先策免固竟立蠡吾侯餘見通鑑<lb/>
　胡寅曰固身為上公親聞質帝之言當即時請太后<lb/>
　出御前殿召三公中二千石列侯司𨽻期門羽林士<lb/>
<pb n="KR2b0035_WYG_015-16a"/>
　大㑹庭中推舉尚食窮問崩故可以立得罪人致於<lb/>
　廷尉凡與謀者殺無赦自建明徳䇿立清河王不崇<lb/>
　朝而漢祚復隆矣梁冀雖乆握兵權然事出倉卒名<lb/>
　在弑君其下未必服從出一紙詔書諭以逆順衆决<lb/>
　不動計不出此方且伏尸號哭一再致書比三日間<lb/>
　冀策畫已立則雖有仲尼之智周公之才亦無及矣<lb/>
庚寅迎章帝曾孫蠡吾侯志入南宫即皇帝位太后臨<lb/>
朝<hi>以紀傳修</hi>秋七月乙夘葬孝質皇帝于静陵<hi>以本紀修</hi>九月追<lb/>
<pb n="KR2b0035_WYG_015-16b"/>
尊祖河間孝王為孝穆皇夫人趙氏曰孝穆皇后蠡吾<lb/>
先侯曰孝崇皇冬十月甲午尊母匽氏為孝崇博園貴<lb/>
人<hi>以本紀修</hi>
　<lb/>
　<lb/>
　<lb/>
　<lb/>
　大事記續編卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷二十九</head>
    <p>
<pb n="KR2b0035_WYG_029-1a"/>
欽定四庫全書<lb/>
　大事記續編卷二十九　　明　王禕　撰<lb/>
甲申晉肅宗明皇帝太寧二年<hi>趙帝劉曜光初七年年成武皇帝玉衡十四</hi>
<hi>後趙明皇帝六年年凉張駿建興十二</hi>春正月王敦殺其従事周嵩周筵<lb/>
及會稽内史周扎一門<hi>以列傳修</hi>後趙陷東莞東海兖州刺<lb/>
史劉遐退保泗口<hi>以列傳修</hi>
　解題曰杜佑曰臨淮郡宿遷縣界宋屬淮陽軍<hi>輿地廣記</hi>
　<hi>秦卞相縣晉元帝督運軍儲以為邸閣置宿豫郡縣劉遐自彭城退屯即此鄭樵通志泗水出卞縣故城</hi>
<pb n="KR2b0035_WYG_029-1b"/>
　<hi>東桃虚西北卞縣今兖州泗水也水經濟水至濟隂乘氏縣分為三東北流一南流今泗與濟不通出泗</hi>
　<hi>水縣西南流洙水入焉又西南至方與縣荷水入焉又云有漷水至高平湖陸入泗又南至彭城名曰沛</hi>
　<hi>水睢水入焉又西南至下邳沂水入焉又南至山陽入淮或云泗出東平府梁山泊</hi>
後趙攻趙河南<hi>以通鑑修</hi>夏五月甲申張茂卒兄子駿立<hi>以呂</hi>
<hi>祖謙標目修</hi>王敦以其子應為武衞將軍以自副<lb/>
　解題曰按本紀敦將舉兵内向帝密知之乃乘巴滇<lb/>
　駿馬微行至于湖察敦營壘而出有軍士疑帝非常<lb/>
　人又敦正晝寢夢日環其城驚起曰此必黄鬚鮮卑<lb/>
<pb n="KR2b0035_WYG_029-2a"/>
　奴來也帝母荀氏燕代人帝狀類外氏鬚黄敦故謂<lb/>
　帝云於是使五騎物色追帝帝亦馳去馬有遺糞輒<lb/>
　以水灌之見逆旅賣食嫗以七寶鞭與之曰後有騎<lb/>
　來可以此示也俄而追者至問嫗嫗曰去已逺矣因<lb/>
　以鞕示之五騎傳玩稽留久又見馬糞冷以為信逺<lb/>
　而止帝僅而獲免司馬光疑無是事通鑑刪去然帝<lb/>
　實英鋭其為太子也嘗欲與敦决戰明年王含至江<lb/>
　寧帝又欲親將撃之故知有于湖之行也<lb/>
<pb n="KR2b0035_WYG_029-2b"/>
六月丁卯詔加王導大都督討敦<lb/>
　解題曰按王敦以温嶠為丹陽尹欲使覘伺朝廷嶠<lb/>
　猶懼錢鳳為之姦謀因敦餞别嶠起行酒至鳳前鳳<lb/>
　未及飲嶠偽醉以手版撃鳳幘墮作色曰錢鳳何人<lb/>
　温太真行酒而敢不飲敦以為醉兩釋之臨去言别<lb/>
　涕泗横流出閣復入如是再三然後即路及發後鳳<lb/>
　説敦曰嶠於朝廷甚密而與度亮深交未必可信敦<lb/>
　曰太真昨醉小加聲色豈得以此便相讒貳由是鳳<lb/>
<pb n="KR2b0035_WYG_029-3a"/>
　謀不行嶠得還都乃具奏敦之逆謀請先為之備餘<lb/>
　見通鑑<hi>魏六鎮反爾朱兆問誰可使者賀㧞允請使高歡領之歡拳毆其口折一齒曰平生天柱</hi>
　<hi>將奴輩伏處分如鷹犬今日敢僭妄言請殺之兆以歡為誠遂以其衆委焉其事與嶠正類然嶠君子之</hi>
　<hi>智也歡小人之術也</hi>
秋七月壬申驃騎大將軍王含及參軍錢鳳等奄至建<lb/>
康帝出屯南皇堂癸酉諸將大破之敦死沈充舉兵舉<lb/>
含軍合乙未北中郎將劉遐臨淮内史蘇峻等大破之<lb/>
丙申含等遁帝還宮分遣諸將悉平其黨發敦瘞斬之<lb/>
<pb n="KR2b0035_WYG_029-3b"/>
冬十月以遐監淮北軍事徐州刺史峻為歷陽内史<hi>以紀</hi>
<hi>傳修</hi>後趙司州刺史石生屯洛陽祖約退保夀春<hi>以本紀修</hi>
　解題曰按本紀永昌元年十月書石勒攻陷襄城城<lb/>
　父遂圍譙破祖約别軍約退據夀春今年十月又書<lb/>
　石勒將石生屯洛陽豫州刺史祖約退保夀陽約前<lb/>
　既退據矣今又奚退耶盖約往年雖自譙退據猶未<lb/>
　委譙于賊也故戴洋説約還守譙城約既不従所以<lb/>
　今年遂保夀陽洋又謂平西在夀春可得五年自今<lb/>
<pb n="KR2b0035_WYG_029-4a"/>
　年至約奔歷陽正係五年今従本紀再書保夀春庶<lb/>
　不没事實<lb/>
晉肅宗明皇帝太寧三年　<hi>趙帝劉曜光初八年年成武皇帝玉衡十五</hi>
<hi>後趙明皇帝七年年凉張駿建興十三</hi>春復三族刑<hi>以本紀修</hi>二月張駿收趙<lb/>
河南地<hi>以通鑑修</hi>三月戊辰立子衍為皇太子<hi>以本紀修</hi>夏四月<lb/>
詔太宰司徒以下詣都坐議政道又詔求直言<hi>以紀傳修</hi>
　解題曰太宰羕也司徒導也所議未聞惟温嶠所條<lb/>
　七事見於傳耳<lb/>
<pb n="KR2b0035_WYG_029-4b"/>
後趙中郎將王騰據并州降趙<hi>以通鑑修</hi>五月陶侃為征西<lb/>
大將軍都督荆湘雍梁四州軍事荆州刺史<hi>以本紀修</hi>後趙<lb/>
石生逼河南李矩等降趙後趙盡陷司豫徐兖之地趙<lb/>
中山王岳圍生于金墉後趙中山公虎敗之趙主曜救<lb/>
岳軍潰而還六月虎擒岳遂攻王騰殺之<hi>以本紀修</hi>李矩來<lb/>
歸道卒<hi>以呂祖謙標目修</hi>自正月不雨至于是月秋七月辛未<lb/>
郗鑒為車騎將軍都督徐兖青三州軍事兖州刺史<hi>以本</hi>
<hi>紀修</hi>
<pb n="KR2b0035_WYG_029-5a"/>
　解題曰元帝渡江以後西北州縣率多僑寓司幽并<lb/>
　冀皆置於徐益置於荆秦置於梁梁置於雍雍置於<lb/>
　襄陽青置於廣陵皆遥置郡縣徐兖或居京口或居<lb/>
　廣陵若徐州治鍾離治朐山兖州治盱眙治山陽豫<lb/>
　州治夀春治蕪湖治姑孰治歷陽治邾城治武昌治<lb/>
　馬頭<hi>在濠州鍾離縣西一百十七里太元二年謝𤣥以為馬頭城</hi>治譙多隨時遷<lb/>
　徙兖豫青徐又嘗立南北州分合廢置亦皆不常<lb/>
閏八月壬午召太宰西陽王羕司徒王導尚書令卞壼<lb/>
<pb n="KR2b0035_WYG_029-5b"/>
將軍郗鑒庾亮陸曄丹陽尹温嶠等受遺戊子帝崩于<lb/>
東堂<lb/>
　解題曰<hi>南朝宮苑記正殿曰太極殿有東堂七間</hi>帝嘗獨引紀瞻於廣室<lb/>
　慨然憂天下曰社稷之臣欲無復十人如何因屈指<lb/>
　曰君便其一瞻辭讓帝曰方欲與君善語復云何崇<lb/>
　謙讓耶葉適曰大哉斯言可以興邦矣惜其早世不<lb/>
　然東晉不止如此也事見通鑑<lb/>
己丑皇太子衍即皇帝位尊皇后為皇太后秋九月辛<lb/>
<pb n="KR2b0035_WYG_029-6a"/>
丑葬明皇帝于武平陵廟號肅宗<hi>以本紀修</hi>癸卯太后臨朝<lb/>
王導録尚書事與中書令庾亮輔政事皆决於亮<hi>以紀傳修</hi>
冬十一月癸巳朔日有食之<hi>以本紀修</hi>
晉顯宗成皇帝咸和元年　<hi>趙帝劉曜光初九年年成武皇帝玉衡十六</hi>
<hi>後趙明皇帝八年年凉張駿建興十四</hi>春二月丁亥改元<hi>以本紀修</hi>夏六月癸<lb/>
亥郗鑒領徐州刺史<hi>以本紀修</hi>卞壼劾王導<hi>以呂祖謙標目修</hi>
　解題曰時貴遊子弟多慕王澄謝鯤為達壼厲色於<lb/>
　朝曰悖禮傷教罪莫斯甚中朝傾覆實由於此欲奏<lb/>
<pb n="KR2b0035_WYG_029-6b"/>
　推之王導庾亮不従乃止然聞者莫不折節餘見通<lb/>
　鑑胡寅曰西晉以清談亡東晉宜革而不革雖然猶<lb/>
　有陳頵熊逺卞壼之徒務欲矯正而郗鑒温嶠陶侃<lb/>
　諸公以實才拯難而救時不若洛下之波蕩而不反<lb/>
　也不幸庾亮耽味老莊重為之倡而劉惔殷浩輩亹<lb/>
　亹繼出雖雅量如謝安亦未免有清談之習故其餘<lb/>
　弊終不可革向使諸賢以洙泗為師表言行相顧華<lb/>
　不踰質豈特五世而斬哉餘見通鑑<lb/>
<pb n="KR2b0035_WYG_029-7a"/>
秋八月温嶠為平南將軍都督江州刺史<hi>以本紀修</hi>冬十月<lb/>
殺車騎將軍南頓王宗免西陽王羕降為縣王<hi>以本紀修</hi>後<lb/>
趙世子𢎞守鄴<hi>以通鑑修</hi>十一月後趙石聰攻夀春蘇峻遣<lb/>
兵擊走之<hi>以本紀修</hi>自六月不雨至于是月<hi>以本紀修</hi>十二月下<lb/>
邳降于後趙<hi>以通鑑修</hi>後趙定九流立秀孝試經之制<hi>以通鑑修</hi>
晉顯宗成皇帝咸和二年　<hi>趙帝劉曜光初十年年成武皇帝玉衡十七</hi>
<hi>後趙明皇帝太和元年凉張駿建興十五年</hi>夏五月甲申朔日有食之<hi>本紀</hi>張<lb/>
駿復稱晉凉州牧趙使其子徹擊之冬十月畧河南地<lb/>
<pb n="KR2b0035_WYG_029-7b"/>
<hi>以通鑑修</hi>
　解題曰顔師古注西漢當北地郡之北黄河之南程<lb/>
　大昌曰河自鹽澤西來達潼關凡四大折其初由積<lb/>
　石而逕湟中則鄯蘭也及至靈州遂轉北而行凡千<lb/>
　餘里此河西岸即為凉肅甘沙北流千里而遥至九<lb/>
　原豊州又轉而東流豊州之東為勝州従州之東又<lb/>
　轉而南直至潼關上郡北地隴西朔方西河皆在三<lb/>
　河之南故曰河南也上郡唐之寧鄜坊延丹綏也北<lb/>
<pb n="KR2b0035_WYG_029-8a"/>
　地靈慶鹽宥也隴西秦渭蘭會河岷鄯也西河銀川<lb/>
　也朔方麟夏也事見通鑑<lb/>
徵蘇峻不至十一月峻與鎮西將軍祖約反<hi>以本紀修</hi>
　解題曰蘇轍曰王敦蘇峻二釁皆王導之所不欲而<lb/>
　劉隗庾亮不忍以速其變以隗亮為是耶敦峻之禍<lb/>
　發不旋踵以導為是耶使人主終身含垢何以為國<lb/>
　魯自宣公政在季氏更三世至昭公不能忍將攻之<lb/>
　子家羈曰捨民數世求以克事不可必也公不従而<lb/>
<pb n="KR2b0035_WYG_029-8b"/>
　出隗亮之敗則昭公之舉也子産為鄭國小而偪族<lb/>
　大多寵子産患之有事伯石賂以其邑又使為卿以<lb/>
　次己位鄭乃少安及其政成大人之忠儉者従而予<lb/>
　之泰侈者因而斃之逐豐卷戮子晢鄭乃大治如導<lb/>
　所為知賂伯石以全其始矣未知予忠儉斃泰侈以<lb/>
　成其終也以為賢於隗亮則可以論子産則逺矣事<lb/>
　見通鑑<lb/>
十二月蘇峻遣將陷姑孰䕶軍將軍庾亮為征討大都<lb/>
<pb n="KR2b0035_WYG_029-9a"/>
督宣城内史桓彛與峻將戰于蕪湖敗績郗鑒遣其將<lb/>
赴難<hi>以本紀修</hi>
　解題曰姑孰今太平府治當塗縣蕪湖縣今亦𨽻太<lb/>
　平按齊州郡志劉備謂孫權曰江東先有建業次有<lb/>
　蕪湖又獻帝春秋備勸孫權據蕪湖曰蕪湖近濡湏<lb/>
　亦佳後陸遜亦嘗屯焉<lb/>
晉顯宗成皇帝咸和三年　<hi>趙帝劉曜光初十一年成武皇帝玉衡十八年</hi>
<hi>後趙明皇帝太和二年凉張駿建興十六年</hi>春正月温嶠赴難軍尋陽<lb/>
<pb n="KR2b0035_WYG_029-9b"/>
　解題曰尋陽晉初治江北之尋陽在蘄州羅田縣蘭<lb/>
　城温嶠始移于湓城之南在今城西十五里亦漢尋<lb/>
　陽梁蕭大心因侯景亂移盆浦城以保險今江州德<lb/>
　化縣是也<lb/>
丁未蘇峻濟横江二月庚戌卞壼戰于西陵父子死之<lb/>
庾亮奔尋陽峻陷臺城<lb/>
　解題曰按列傳蘇峻反左丞孔坦與司徒司馬陶囘<lb/>
　白王導曰及峻未至宜急斷阜陵之界守江西當利<lb/>
<pb n="KR2b0035_WYG_029-10a"/>
　口彼少我衆一戰决矣若峻未來可往逼其城今不<lb/>
　先往峻必先至先人有奪人之功時不可失導然之<lb/>
　庾亮以為峻脫徑來是襲朝廷虚也故計不行峻率<lb/>
　衆萬人乘風濟自横江囘復謂亮曰峻知石頭<hi>徐鍇方輿</hi>
　<hi>志楚滅越置金陵吳大帝改名石頭城宋景和中修為長樂宮</hi>有戌不敢直下<hi>峻自横江</hi>
　<hi>登牛渚若順流向石頭則直下也</hi>必向小丹揚南道歩<hi>今當塗東北近新市有故</hi>
　<hi>丹揚縣基與秼陵接壤即小丹揚</hi>宜伏兵要之可一戰而擒亮不従<lb/>
　峻果由小丹揚經秼陵迷失道逢郡人執以為鄉導<lb/>
<pb n="KR2b0035_WYG_029-10b"/>
　時峻夜行甚無部分亮聞之深悔不従囘等之言峻<lb/>
　據蔣陵<hi>建康志吳大帝陵在蔣山之陽去城一十五里云西陵</hi>覆舟山<hi>在建康府北七</hi>
　<hi>里按蘇峻濟江然後登牛渚向小丹揚經秼陵軍稜口據覆舟山通鑑先載峻至覆舟山然後載峻由小</hi>
　<hi>丹揚迷失道今畧加檃括</hi>因風放火臺省及諸營寺署一時蕩盡<lb/>
　遂陷宮城<hi>宮城即臺城本吳後苑城諸營寺署皆在其外</hi>餘見通鑑<lb/>
丁巳峻以祖約為太尉尚書令西陽王羕為太宰自為<lb/>
驃騎將軍與羕録尚書事<hi>以本紀修</hi>後趙改元<hi>以呂祖謙標目修</hi>
　解題曰宋庠紀年通譜太和本魏明帝年號<lb/>
<pb n="KR2b0035_WYG_029-11a"/>
三月皇太后以憂崩<hi>以本紀修</hi>夏四月後趙陷南陽<hi>以通鑑目録修</hi>
五月温嶠以陶侃討蘇峻乙未峻遷帝于石頭呉興太<lb/>
守虞潭等起兵郗鑒會侃于茄子浦六月峻兵陷宣城<lb/>
桓彜死之侃築白石壘使鑒還京口<hi>以紀傳通鑑修</hi>
　解題曰<hi>世説新語陶公自上流來赴蘇峻之難謂必戮庾公可以謝峻庾欲奔竄則不可欲會恐</hi>
　<hi>見執進退無計温勸庾詣陶曰卿但遥拜必無他我為卿保之庾従温言詣陶</hi>侃與嶠亮同<lb/>
　赴京師戎卒六萬旌旗七百餘里鉦鼔之聲震于百<lb/>
　里指石頭次于蔡洲<hi>在建康西南十餘里盧循泊蔡洲劉裕喜曰賊落吾下也遂率</hi>
<pb n="KR2b0035_WYG_029-11b"/>
　<hi>兵逼之侯景攻臺城裴之高率兵陣于蔡洲</hi>侃屯查浦<hi>在石頭南上十里循犯建康劉裕柵</hi>
　<hi>石頭斷查浦以拒之</hi>嶠屯沙門浦餘見通鑑茄子浦在建康西<lb/>
　南十餘里白石壘在建康北十五里蘇峻湖在石頭城<lb/>
　正北壘在其東岸按建康實録諸軍盡會石頭城西<lb/>
　北賊盛未即决戰議於查浦築壘監軍李根固争曰<lb/>
　查浦地下又在水南唯白石壘固修之滅賊之術也<lb/>
　許之<lb/>
後趙攻夀春秋七月祖約奔歴陽<hi>以本紀修</hi>後趙中山公虎<lb/>
<pb n="KR2b0035_WYG_029-12a"/>
攻蒲坂八月趙主曜擊破之圍石生于洛陽<hi>以本紀修</hi>
　解題曰按載記勒命石堪石聰及豫州刺史桃豹等<lb/>
　各統見衆會滎陽使石虎進據石門<hi>水經注漢順帝自汴口以東積</hi>
　<hi>石為堰通淮曰金堤靈帝又修石門以遏渠口濟水與河渾濤東注桓温北伐將通之不果而還劉裕命</hi>
　<hi>劉遵考仍此渠而漕之始激湍東注而山崩壅塞于此十里更鑿故渠通之</hi>勒統歩騎四<lb/>
　萬趣金墉濟自大堨<hi>水經注勒出延津號是為靈昌津</hi>顧謂徐光曰<lb/>
　曜盛兵成皐關上策也阻洛水其次也坐守洛陽者<lb/>
　成禽也諸軍集成皐見曜無守軍大悅舉手指天又<lb/>
<pb n="KR2b0035_WYG_029-12b"/>
　自指額曰天也乃卷甲䘖枚詭道兼路出于鞏訾之<lb/>
　間知曜陳其軍十餘萬于城南彌悦謂左右曰可以<lb/>
　賀我矣餘見通鑑<hi>陳亮曰古之料敵者若薛公之料黥布司馬懿之料公孫淵石勒之</hi>
　<hi>料劉曜于謹之料蕭繹多矣薛公明于料敵而不明于逆順之理懿以棄城預走為淵之上計謹以席捲</hi>
　<hi>渡江為繹之上計皆言其甚不足畏也雖勿論可也若勒之策曜則有足言者矣成臯天下之險也使曜</hi>
　<hi>留萬人圍洛陽而身率勁兵以扼成臯則勒必不敢進進則乘高而撃之勝之必矣勒既不獲進則洛陽</hi>
　<hi>失援曜因得優游而坐取之此所以為上計也若其阻洛水則勒亦未能進然而可設為疑兵而潛渡曜</hi>
　<hi>能應之則勝不能則敗此所以為中計也</hi>
<pb n="KR2b0035_WYG_029-13a"/>
九月戊申王導奔白石<hi>以本紀修</hi>陶侃欲歸温嶠止之庚午<lb/>
侃嶠攻石頭蘇峻敗死其弟逸領其衆<hi>以紀傳修</hi>
　解題曰陶侃温嶠未能破賊侃欲率衆南還毛寶謂<lb/>
　嶠曰下官能留之乃往説侃曰公本應鎮蕪湖為南<lb/>
　北勢援前既已下勢不可還且軍政有進無退非直<lb/>
　整齊三軍示衆必死而已亦謂退無所據終至滅亡<lb/>
　往者杜弢非不强盛公竟滅之何至于峻獨不可破<lb/>
　耶賊亦畏死非皆勇徤公可試與寶兵使上岸斷賊<lb/>
<pb n="KR2b0035_WYG_029-13b"/>
　資糧出其不意使賊困蹙若寶不立效然後公去人<lb/>
　心不恨侃然之寶燒峻句容湖孰積聚峻頗乏食侃<lb/>
　遂留不去餘見通鑑<hi>句容縣在建康府東輿地志湖孰縣西北有方山非太平之姑</hi>
　<hi>孰也</hi>
冬十一月後趙主勒救洛陽十二月己卯大敗趙兵執<lb/>
趙主曜以歸殺之<hi>以本紀修</hi>
晉顯宗成皇帝咸和四年　<hi>成武皇帝玉衡十九年後趙明皇帝太和三年</hi>
<hi>凉張駿建興十七年</hi>春正月帝在石頭蘇逸將匡術以<lb/>
<pb n="KR2b0035_WYG_029-14a"/>
苑城降逸殺侍中鍾雅右衞將軍劉超<hi>以本紀修</hi>戊辰將軍<lb/>
趙允遣兵敗祖約約奔後趙<hi>以本紀修</hi>趙太子熙南陽王允<lb/>
奔上邽關中降後趙<hi>以呂祖謙標目修</hi>二月諸軍克石頭乙未<lb/>
蘇逸伏誅殺西陽王羕時宮闕灰燼議欲遷都王導不<lb/>
可乃止<lb/>
　解題曰按晉書建康實録時宗廟宮室並為灰燼帝<lb/>
　居止蘭臺甚卑陋欲宮建平園<hi>苑城一名建平園</hi>温嶠議遷<lb/>
　都豫章三呉之豪請都會稽二論紛紜未有所適王<lb/>
<pb n="KR2b0035_WYG_029-14b"/>
　導曰建康古之金陵舊為帝里孫仲謀劉𤣥德俱言<lb/>
　王者之宅古之帝王不必以豐儉移都茍宏衞文大<lb/>
　帛之冠則無往不可若不績其麻則樂土為墟矣且<lb/>
　北冦游魂伺我之隙一旦示弱竄于蠻越求之望實<lb/>
　懼非良計今宜鎮之以静羣情自安由是嶠等謀並<lb/>
　不行餘見通鑑蘇軾曰春秋時楚大饑羣蠻叛之申<lb/>
　息之北門不啓楚人謀徙于坂高蒍賈曰不可我能<lb/>
　往㓂亦能往於是以秦人巴人滅庸而楚始大魏惠<lb/>
<pb n="KR2b0035_WYG_029-15a"/>
　王畏秦遷于大梁楚昭王畏吳遷于鄀頃襄王畏秦<lb/>
　遷于陳考烈王畏秦遷于夀春皆不復振有亡徴焉<lb/>
　賢哉導也可謂能定大事矣<lb/>
壬寅以湘州并荆州<hi>以本紀修</hi>三月壬子陶侃為太尉加都<lb/>
督交廣寧州軍事郗鑒為司空温嶠為驃騎將軍開府<lb/>
<hi>以本紀修</hi>庾亮為平西將軍都督豫州揚州之宣城江西軍<lb/>
事豫州刺史鎮蕪湖<hi>以本紀修</hi>
　解題曰晉於是乎失刑矣<lb/>
<pb n="KR2b0035_WYG_029-15b"/>
陶侃移鎮巴陵<hi>以呂祖謙標目修</hi>夏四月乙未始安忠武公温<lb/>
嶠卒平南軍司劉𦙍為江州刺史<hi>以紀傳修</hi>秋八月趙南陽<lb/>
王允趨長安九月後趙中山公虎大破之遂屠上邽盡<lb/>
滅劉氏蒲洪姚弋仲降之<hi>以本紀呂祖謙標目修</hi>
　解題曰按載記始元海以懷帝永嘉四年僭位至曜<lb/>
　三世凡二十七載以成帝咸和四年滅<hi>宋庠曰劉氏五主十五年</hi>
　<hi>盖太子熙不在其數也</hi>
冬十二月壬辰右將軍郭黙殺劉允據江州陶侃率衆<lb/>
<pb n="KR2b0035_WYG_029-16a"/>
討之<hi>以本紀修</hi>
晉顯宗成皇帝咸和五年　<hi>趙明皇帝建平元年年成武皇帝玉衡二十</hi>
<hi>涼張駿建興十八年</hi>春二月後趙王勒稱大趙天王石<lb/>
虎為太尉中山王<hi>以載記修</hi>
　解題曰後趙自是皆稱趙<lb/>
趙族誅祖約<hi>以通鑑修</hi>夏五月乙卯郭黙伏誅陶侃兼江州<lb/>
刺史鎮武昌<hi>以列傳修</hi>涼州張駿復收河南地<hi>以呂祖謙標目修</hi>六<lb/>
月初税田畆三升<hi>本紀</hi>趙以丁零翟斌為句町王<hi>以載記修</hi>秋<lb/>
<pb n="KR2b0035_WYG_029-16b"/>
八月趙王勒即帝位改元都臨漳立其妻劉氏為皇后<lb/>
<hi>以本紀載記修</hi>
　解題曰事見通鑑宋庠紀年通譜建平本漢哀帝年<lb/>
　號水經注漳水對趙臨漳宮按東魏始分鄴置臨漳<lb/>
　縣當勒時臨漳即鄴也然載記既載勒自襄國都臨<lb/>
　漳又載勒起明堂辟雍靈臺于襄國親授規模令任<lb/>
　注張漸等監營鄴宮蓋勒雖營鄴宮實居襄國也<lb/>
趙入襄陽遷其民于樊城<hi>以紀傳修</hi>九月造新宮繕苑城<hi>以本</hi>
<pb n="KR2b0035_WYG_029-17a"/>
<hi>紀修</hi>
　解題曰按建康實録注江左所築但有宣陽門成帝<lb/>
　始開陵陽等五門今謂六門也南最西廣陽門次正<lb/>
　中宣陽門對苑城門次最東開陽門東面最南清明<lb/>
　門正東面建陽門正西面西明門東對建陽門即宮<lb/>
　城大司馬門前横街北面宮城無别門<hi>按宮苑記建康宮城周囬</hi>
　<hi>八里濠濶五丈本吳後苑城晉成帝修為宮城南面最西廣陽門正門宣陽門次東開陽門最東清明門</hi>
　<hi>東陽門最北建春門北面最東延喜門次西廣莫門次西元武門最西大夏門西面最北西明門最南閶</hi>
<pb n="KR2b0035_WYG_029-17b"/>
　<hi>闔門實録止六門而宮苑記倍之實録又云宋元嘉二十五年新作閭闔廣莫等門按石虎臨江觀兵廣</hi>
　<hi>莫門此時已有廣莫門則非止於六門而元凶劭閉守六門齊立六門都慉梁韋黯屯六門皆止言六門</hi>
　<hi>者盖六門為正餘皆便門耳</hi>
冬十月成㧞巴東<hi>以通鑑修</hi>張駿稱臣于趙<hi>以本紀修</hi>時陶侃聘<lb/>
于趙<hi>以載記修</hi>
　解題曰蘇峻將馮鐵殺侃子奔于石勒勒以為戌將<lb/>
　侃告勒以故勒召而殺之侃之聘勒豈以此故耶然<lb/>
　祖逖之在雍丘勒嘗修其母墓與逖書求通使交市<lb/>
<pb n="KR2b0035_WYG_029-18a"/>
　逖不報其書誠不忍忘君父之讐而外交也侃豈不<lb/>
　知出此者哉事見通鑑<lb/>
晉顯宗成皇帝咸和六年　<hi>趙明皇帝建平二年一年成武皇帝玉衡二十</hi>
<hi>涼張駿建興十九年</hi>春三月壬戌朔日有食之<hi>以本紀修</hi>夏<lb/>
趙起明堂辟雍靈臺<hi>以通鑑修</hi>秋七月成將李夀侵隂平武<lb/>
都楊難敵降之<hi>以本紀修</hi>九月趙營鄴宮以洛陽為南都<hi>以載</hi>
<hi>記修</hi>
晉顯宗成皇帝咸和七年　<hi>趙明皇帝建平三年二年成武皇帝玉衡二十</hi>
<pb n="KR2b0035_WYG_029-18b"/>
<hi>涼張駿建興二十年</hi>夏四月趙戍襄陽<hi>以本紀修</hi>趙右僕射<lb/>
程遐中書令徐光請除中山王虎趙主勒不従命太子<lb/>
𢎞省尚書事<hi>以通鑑修</hi>
　解題曰勒酒酣謂徐光曰朕方自古開基何等主也<lb/>
　對曰陛丁神武籌略邁于漢高雄勢卓犖超絶魏祖<lb/>
　自三王以來無可比也其軒轅之亞乎勒笑曰人豈<lb/>
　不自知卿言亦以太過朕若逢漢高當北面事之與<lb/>
　韓彭競鞭而争先耳脱遇光武當並驅于中原未知<lb/>
<pb n="KR2b0035_WYG_029-19a"/>
　鹿死誰手大丈夫行事當礌礌落落如日月皎然終<lb/>
　不能如曹孟德司馬仲達欺他孤兒寡婦狐媚以取<lb/>
　天下也朕當在二劉之間耳軒轅豈所擬乎餘見通<lb/>
　鑑胡寅曰勒謂遇高祖則與彭韓争先遇光武則並<lb/>
　驅中原是以光武為韓彭之流乎高祖開四百年基<lb/>
　業自後之慮付之平勃王陵勒肉未及冷妻子已不<lb/>
　自保徐光乃謂其過於高祖主有侈心臣進䛕說其<lb/>
　不長世也宜哉<lb/>
<pb n="KR2b0035_WYG_029-19b"/>
秋陶侃遣子參軍斌及南中郎將桓宣取襄陽<hi>以本紀修</hi>冬<lb/>
十一月壬子朔加陶侃大將軍殊禮固辭<hi>以通鑑修</hi>十二月<lb/>
庚戌帝遷于新宮<hi>以本紀修</hi>
晉顯宗成皇帝咸和八年　<hi>趙明皇帝建平四年三年成武皇帝玉衡二十</hi>
<hi>涼張駿建興二十一年</hi>春正月丙子趙遣使修好詔焚<lb/>
其幣<hi>以通鑑修</hi>三月成陷寧州<hi>以通鑑修</hi>夏五月甲寅慕容廆卒<lb/>
六月子皝立<hi>以呂祖謙標目修</hi>秋七月戊辰趙主勒卒太子宏<lb/>
即帝位中山王虎殺程遐徐光石聰來降為虎所殺<lb/>
<pb n="KR2b0035_WYG_029-20a"/>
　解題曰按列傳石勒新死石虎專恣石聰及譙郡太<lb/>
　守彭彪等各遣使請降侍中孔坦與聰書彭譙使至<lb/>
　<hi>通鑑趙將石聰及譙郡太守彭彪各遣使來降</hi>知將軍忿疾醜類翻然同舉<lb/>
　將軍出自名族誕育洪胄遭世多故國傾家覆生離<lb/>
　親屬假養異類<hi>聰本晉人冐姓石氏</hi>雖逼偽寵將亦何賴若諭<lb/>
　納往言宣之同盟率關右之衆輔河南之卒申威趙<lb/>
　魏為國前驅雖竇融之保河西黥布之去項羽比諸<lb/>
　古今未足為諭今六軍誡嚴水陸齊舉熊羆踴躍齕<lb/>
<pb n="KR2b0035_WYG_029-20b"/>
　噬争先自求多福惟將軍圖之朝廷遂不果北伐人<lb/>
　皆懷恨餘見通鑑<hi>按石聰之降紀書于咸和八年孔坦傳乃云咸康元年石聰冦歷陽</hi>
　<hi>王導為大司馬討之請坦為司馬聰等遣使來降坦與聰書月日差舛今姑取本傳之書而存之</hi>
八月虎自為丞相大單于魏王加九錫九月殺彭城王<lb/>
堪弑太后劉氏冬十月河東王生起兵關中遣使來降<lb/>
石朗起兵洛陽虎擊生及朗俱斬之徙秦雍民及氐羌<lb/>
于關東以蒲洪居枋頭姚弋仲居灄頭督之<hi>以通鑑呂祖謙標目</hi>
<hi>修</hi>
<pb n="KR2b0035_WYG_029-21a"/>
　解題曰清河博州博平縣有聶城晏子所謂聊攝者<lb/>
　疑即此司馬康通鑑釋文謂灄水名在西陽按光州<lb/>
　光山縣古西陽界灄水出焉至漢陽軍灄口入江康<lb/>
　蓋誤以此為灄頭也<lb/>
慕容皝兄翰奔鮮卑段部閏月其弟仁據遼東<hi>以朱熹綱目修</hi>
十二月石生將郭權據上邽來降<hi>以本紀修</hi>鎮西大將軍張<lb/>
駿遣従事張淳上表<hi>以朱熹綱目修</hi>
　解題曰石勒僭號此駿所以臣勒也今勒死矣此駿<lb/>
<pb n="KR2b0035_WYG_029-21b"/>
　之所以上表于晉也<lb/>
甲午晉顯宗成皇帝咸和九年<hi>趙帝石𢎞延熙元年年成武皇帝玉衡廿四</hi>
<hi>涼張駿建興二十二年</hi>春正月趙改元<hi>以通鑑修</hi>
　解題曰宋庠紀年通譜延熙本劉禪年號<lb/>
以郭權為鎮西將軍雍州刺史<hi>以本紀修</hi>二月丁卯以張駿<lb/>
為大將軍<hi>以本紀修</hi>慕容翰以段蘭攻栁城大破燕兵<hi>以通鑑修</hi>
夏四月趙平郭權<hi>以本紀修</hi>
　解題曰石勒之死石聰以譙城宗降晉救未至而聰<lb/>
<pb n="KR2b0035_WYG_029-22a"/>
　誅石生石朗起兵洛關遣使來降晉不暇應而朗生<lb/>
　誅權生之將也嘗殺石挺而走虎兵矣生既失據權<lb/>
　遂據上邽來降而京兆新平扶風馮翊北地皆為之<lb/>
　響應當時陶侃擁强兵于荆州設為之應援聲勢聮<lb/>
　屬則權未遽亡也而晉曾不聞遣一禆一旅以應之<lb/>
　使權竟斃于豪族之手惜哉蔡謨號為通達時務者<lb/>
　其止庾亮之北向也曰虎一攻而㧞金墉再戰而斬<lb/>
　石生禽彭彪殺石聰滅郭權謨欲止亮可也而遂以<lb/>
<pb n="KR2b0035_WYG_029-22b"/>
　此為石虎之能不㡬于譽賊矣乎事見通鑑<lb/>
六月乙卯長沙桓公陶侃薨<hi>以本紀修</hi>
　解題曰侃疾篤上表遜位曰臣欲為陛下西平李雄<lb/>
　北吞石季龍是以遣母丘奥于巴東授桓宣于襄陽<lb/>
　圖良未敘於此長乖侃嘗夢生八翼飛而上天見天<lb/>
　門九重已登其八唯一門不得入閽者以杖擊之因<lb/>
　墜地折其左翼及寤左腋猶痛及都督八州據上流<lb/>
　握强兵潛有窺窬之志毎思折翼之祥自抑而止<hi>朱熹</hi>
<pb n="KR2b0035_WYG_029-23a"/>
　<hi>乞加封侃申狀引劉義仲所撰贊曰侃有大功于晉讀其書凜乎若見其唱義于武昌破石頭斬蘇峻何</hi>
　<hi>其壯也晉史書折翼事豈有是乎又引呉澥論曰蘇峻之誅庾亮恥為侃屈侃後嗣零落而庾氏世總朝</hi>
　<hi>權其志一逞遂従而誣謗之秉史筆者有所畏所以旁見曲出以成其罪晉史誣侃以夢寐之祥以其難</hi>
　<hi>明故也使侃實懷異志則夢寐之祥正合自知他人安得而知之晉史未可據也</hi>餘見通鑑<lb/>
丁卯成主雄卒太子班即帝位<hi>以本紀修</hi>大旱<hi>以本紀修</hi>辛未庾<lb/>
亮都督江荆等六州軍州事江豫荆州刺史鎮武昌<hi>以呂</hi>
<hi>祖謙標目修</hi>秋八月以慕容皝為平州刺史遼東公<hi>以載記修</hi>冬<lb/>
十月成將軍李越李期弑其主班期即帝位<hi>以本紀修</hi>十一<lb/>
<pb n="KR2b0035_WYG_029-23b"/>
月趙魏王虎廢其主𢎞自稱居攝天王尋弑𢎞及太后<lb/>
程氏弑秦主宏南陽王恢<hi>以呂祖謙標目修</hi>慕容皝克遼東<hi>以通</hi>
<hi>鑑修</hi>
晉顯宗成皇帝咸康元年　<hi>趙武皇帝石虎建武元年成帝李期玉桓元年</hi>
<hi>涼張駿建興二十三年</hi>春正月庚午朔帝加元服改元<lb/>
<hi>以本紀修</hi>成趙皆改元<hi>以通鑑修</hi>
　解題曰宋庠紀年通譜建武本漢光武晉惠帝元帝<lb/>
　年號<lb/>
<pb n="KR2b0035_WYG_029-24a"/>
三月出侍中孔坦為廷尉<hi>以通鑑修</hi>趙王虎㓂歷陽夏四月<lb/>
癸丑加王導大司馬假黄鉞都督中外軍事尋解嚴<hi>以本</hi>
<hi>紀通鑑修</hi>大旱<hi>以通/鑑修</hi>秋九月趙遷于鄴<hi>以呂祖謙標目修</hi>趙聽其民<lb/>
事佛<hi>以朱熹綱目修</hi>
　解題曰石虎傾心事佛圖澄尊敬莫與為比百姓故<lb/>
　多奉佛皆營造寺廟相競出家虎下書料簡著作郎<lb/>
　王度奏曰佛外國之神非諸華所應奉漢代初傳其<lb/>
　道唯聽西域人立寺都邑以奉其神漢人皆不得出<lb/>
<pb n="KR2b0035_WYG_029-24b"/>
　家魏承漢制亦循前軌今可斷趙人悉不聽詣寺燒<lb/>
　香禮拜其趙人為沙門者還服百姓虎下書曰朕生<lb/>
　自邉戎忝君諸夏至於饗祀應従本俗佛是戎神所<lb/>
　應兼奉其夷趙百姓樂事佛者特聽之盖虎雖聽其<lb/>
　民事佛然猶以戎夷自居也而中國亦變於夷何哉<lb/>
冬十月乙未朔日有食之<hi>以本紀修</hi>是歲張駿上疏請北伐<lb/>
<hi>以通鑑修</hi>
　解題曰按列傳駿遣參軍麴䕶上疏曰晉室遭家不<lb/>
<pb n="KR2b0035_WYG_029-25a"/>
　造宗廟有黍離之哀園林有殄廢之痛普天咨嗟含<lb/>
　氣悲傷臣專命一方職在斧鉞遐陬僻嶠勢極秦隴<lb/>
　勒雄既死人懷反正謂季龍李期之命曾不崇朝而<lb/>
　皆篡繼凶逆鴟目有年是以臣前章懇切欲齊力時<lb/>
　討而陛下雍容江表坐觀禍敗懷目前之安替四祖<lb/>
　之業馳檄布告徒設空文臣所以宵吟荒漠痛心長<lb/>
　路者也且兆庶離主漸冉經世先老消落後生靡識<lb/>
　懷君戀故日月告流雖時有尚義之士畏逼首領哀<lb/>
<pb n="KR2b0035_WYG_029-25b"/>
　嘆窮廬臣聞少康中興由於一旅光武嗣漢衆不盈<lb/>
　百况以荆揚慓悍臣州突騎吞噬遺羯在於掌握哉<lb/>
　願陛下敷𢎞臣慮永念先績勅司空鑒征西亮等汎<lb/>
　舟江沔使首尾俱至也餘見通鑑韓淲曰此言不見<lb/>
　于晉之公卿大夫而見于割據自立之諸侯哀哉<lb/>
晉顯宗成皇帝咸康二年　<hi>趙武皇帝建武二年成帝李期玉恒二年</hi>
<hi>涼張駿建興二十四年</hi>春正月辛巳彗星見于奎<hi>以本紀修</hi>
慕容皝誅慕容仁<hi>以呂祖謙標目修</hi>二月辛亥立皇后杜氏<hi>以本</hi>
<pb n="KR2b0035_WYG_029-26a"/>
<hi>紀修</hi>冬十一月成取漢中<hi>以呂祖謙標目修</hi>十二月趙襄國大武<lb/>
殿鄴東西宮成<hi>以通鑑修</hi>
晉顯宗成皇帝咸康三年　<hi>趙武皇帝建武三年成帝李期玉恒三年</hi>
<hi>涼張駿建興二十五年</hi>春正月趙王虎稱大趙天王<hi>以通</hi>
<hi>鑑修</hi>辛卯立大學<hi>以本紀修</hi>
　解題曰按宋禮志國子祭酒袁瓌太常馮懷上疏曰<lb/>
　陛下以聖明臨朝百官以䖍恭蒞事朝野無虞江外<lb/>
　静謐如之何泱泱之風邈然無聞洋洋之美墜于聖<lb/>
<pb n="KR2b0035_WYG_029-26b"/>
　世乎疏奏帝有感焉由是議立國學徵集生徒而世<lb/>
　尚老莊莫肯用心儒訓胡寅曰有天下國家者必建<lb/>
　學非以是為美觀也君子學道則立身事君不違乎<lb/>
　義理小人聞孝弟之訓亦將遷善逺罪不犯于有司<lb/>
　此教養之所以為急務也老莊之言反經悖道以禮<lb/>
　法不足尚事務不足理超然放曠以空虛相尚而不<lb/>
　究其實子何以為孝臣何以為忠餘無責矣東晉請<lb/>
　建學校者惟戴邈與袁馮三君子懇懇言之而終不<lb/>
<pb n="KR2b0035_WYG_029-27a"/>
　能革清談之俗還孔孟之教任是責者其庾亮乎<lb/>
秋七月趙殺其太子邃立子宣為太子<hi>以載紀修</hi>冬十月丁<lb/>
卯慕容皝稱燕王十一月稱藩于趙請伐段遼<hi>以載紀修</hi>
晉顯宗成皇帝咸康四年　<hi>趙武皇帝建武四年元漢明文皇帝李夀漢興  年</hi>
<hi>高涼張駿建興二十六年年代  祖皇帝什翼犍建國元</hi>春三月趙王虎燕王皝<lb/>
擊段部虎抜令攴段遼走<hi>以載紀修</hi>
　解題曰按載記列傳遼左右長史劉羣盧諶崔悅等<lb/>
　封其府庫請降虎得公卿人士多殺之其見擢用者<lb/>
<pb n="KR2b0035_WYG_029-27b"/>
　惟河東裴憲渤海石璞滎陽鄭系頴川荀綽北地𫝊<lb/>
　暢及羣悦諶等十餘人而已<hi>令攴故城在平州盧龍縣</hi>餘見通鑑<lb/>
夏四月成漢王夀廢其主期自即帝位改國號漢改元<lb/>
五月弑期<hi>以呂祖謙標目修</hi>趙王虎圍燕燕慕容恪大敗之<hi>以呂</hi>
<hi>祖謙標目修</hi>乙未王導為太傅中外大都督<lb/>
　解題曰葉夢得曰都督中外諸軍事非僣叛自圖者<lb/>
　未嘗付人惟王導以大司馬為之賊退解大司馬復<lb/>
　轉中外大都督雖謝安亦止為征討大都督但總軍<lb/>
<pb n="KR2b0035_WYG_029-28a"/>
　之在行者也其後都督荆揚等十五州亦未嘗加大<lb/>
　都督也事見通鑑<lb/>
郗鑒為太尉征西將軍庾亮為司空導罷司徒拜丞相<lb/>
六月改元亮遥執朝權約鑒起兵廢導鑒不聽<hi>以呂祖謙標目</hi>
<hi>修</hi>
　解題曰時王導輔政主幼時艱務存大綱不拘細目<lb/>
　委任趙𦙍賈寧等諸將並不奉法大臣患之陶侃嘗<lb/>
　欲起兵廢導而郗鑒不從乃止至是亮又欲率衆黜<lb/>
<pb n="KR2b0035_WYG_029-28b"/>
　導又以咨鑒而鑒又不許亮與鑒牋曰昔於蕪湖反<lb/>
　覆謂彼罪雖重而時弊國危且令方嶽道勝亦足有<lb/>
　所鎮壓故共隠忍解釋陶公自兹迄今曾無悛改主<lb/>
　上自八九歲以及成人入則在宮人之手出則在武<lb/>
　官小人讀書無受音句顧問未嘗遇君子秦政欲愚<lb/>
　其黔首天下猶知不可况欲愚其主哉主之少也不<lb/>
　登進賢哲以輔導聖躬春秋既盛冝復子明辟不稽<lb/>
　首歸政輔居師傅之尊多養無賴之士成人之主方<lb/>
<pb n="KR2b0035_WYG_029-29a"/>
　受師臣之悖萬乘之君寄坐上九亢龍之爻有位無<lb/>
　人公與下官並荷託付之重大姦不掃何以見先帝<lb/>
　於地下鑒久不許故其事得息餘見通鑑庾亮據上<lb/>
　流之勢動欲起兵以廢執政盖習見晉事而然耳當<lb/>
　時賴有郗鑒彌縫其間不然則又一王敦蘇峻王恭<lb/>
　殷仲諶也亮謂導欲愚其主此加之罪之辭耳既並<lb/>
　為輔相若欲養成君德自可薦進賢才朝夕切劘否<lb/>
　則亦當申展情欵與導議之不此之圖而謀動干戈<lb/>
<pb n="KR2b0035_WYG_029-29b"/>
　果何理也<lb/>
冬十一月代什翼犍即王位改元<hi>以呂祖謙標目修</hi>十二月段<lb/>
遼降燕<hi>以通鑑修</hi>
晉顯宗成皇帝咸康五年　<hi>趙武皇帝建武五年年漢昭文皇帝漢興二</hi>
<hi>涼張駿建興二十七年代高祖皇帝建國二年</hi>春三月取漢寧州<hi>以呂祖謙標目修</hi>將<lb/>
軍毛寶為豫州刺史戍邾城夏四月庾亮請移鎮石城<lb/>
不許<hi>以通鑑修</hi>
　解題曰邾城在今黄州西北一百十二里呉赤烏四<lb/>
<pb n="KR2b0035_WYG_029-30a"/>
　年城石城在今郢州<lb/>
燕殺段遼<hi>以呂祖謙標目修</hi>秋七月庚申始興文獻公王導薨<lb/>
<hi>以本紀修</hi>辛酉吏部尚書何充為䕶軍將軍振威將軍會稽<lb/>
内史庾氷為中書監揚州刺史叅録尚書事<hi>以紀傳修</hi>
　解題曰充妻明穆皇后之妹也氷明穆皇后之弟也<lb/>
　任相而必於母家其塗狹矣事見通鑑<lb/>
八月南昌文成公郗鑒薨太尉軍司蔡謨都督徐兖青<lb/>
州軍事徐州刺史<hi>以紀傳修</hi>九月趙陷沔南及邾城毛寶死<lb/>
<pb n="KR2b0035_WYG_029-30b"/>
之<hi>以本紀修</hi>冬涼州張駿立明堂辟雍<hi>以通鑑目録修</hi>
晉顯宗成皇帝咸康六年　<hi>趙武皇帝建武六午午漢昭文皇帝漢興三</hi>
<hi>涼張駿建興二十八年代高祖皇帝建國三年</hi>春正月庚子朔都亭文康侯庾<lb/>
亮薨何充為中書令庚戌輔國將軍南郡太守庾翼都<lb/>
督江荆等六州軍事荆州刺史鎮武昌<hi>以通鑑修</hi>二月庚辰<lb/>
有星孛于太微<hi>以本紀修</hi>三月代都雲中<lb/>
　解題曰李繪曰舊唐地理志雲州雲中縣隋雲内縣之<lb/>
　恒安鎮也武德置恒州貞觀自朔州北定襄城移雲<lb/>
<pb n="KR2b0035_WYG_029-31a"/>
　州於此開元改定襄為雲中縣又單于大都䕶府秦<lb/>
　漢時雲中郡城龍朔置雲中都䕶府麟德改單于大<lb/>
　都䕶府東北至朔州三百五十里盖雲中郡縣類多<lb/>
　遷改秦漢雲中唐單于都䕶府也唐雲中後魏所都<lb/>
　平城也隋志雲内縣注後魏都此與舊志合新唐志<lb/>
　單于都䕶府金河縣注謂後魏所都盖誤餘見漢景<lb/>
　曜三年定襄晉永嘉七年平城解題<lb/>
冬燕王皝襲趙<hi>以通鑑修</hi>冬趙太子宣與秦公韜迭省尚書<lb/>
<pb n="KR2b0035_WYG_029-31b"/>
奏事<hi>以呂祖謙標目修</hi>
晉顯宗成皇帝咸康七年　<hi>趙武皇帝建武七年年漢昭文皇帝漢興四</hi>
<hi>涼張駿建興二十九年代高祖皇帝建國四年</hi>春二月甲子朔日有食之<hi>以五行志</hi>
<hi>修</hi>以慕容皝為大將軍燕王<hi>本紀</hi>
　解題曰按蕭方三十國春秋杜延業晉春秋慕容皝<lb/>
　之稱燕王也遣使求冊命有司不聽聞王導庾亮薨<lb/>
　遂上疏請庾氷何充奏許之盖慕容廆蒲洪姚弋仲<lb/>
　父子其初未嘗不假晉名字及羽翼既成則翩然翺<lb/>
<pb n="KR2b0035_WYG_029-32a"/>
　翔不可復制燕之王不王無關於晉之盛衰劉翔之<lb/>
　論殆如戰國䇿士不過為其主游説耳然謂宴安江<lb/>
　沱肆情縦欲以奢美為榮以敖誕為賢蹇諤之言不<lb/>
　聞征伐之功不立將何以尊主濟民乎此則中晉之<lb/>
　膏盲也事見通鑑<lb/>
三月戊戌皇后杜氏崩<hi>以本紀修</hi>夏四月正土斷白籍<hi>以通鑑目</hi>
<hi>録修</hi>
　解題曰參之隋食貨志晉至梁陳百姓之自拔南奔<lb/>
<pb n="KR2b0035_WYG_029-32b"/>
　者謂之僑人皆取舊名僑立郡縣往往散居無有土<lb/>
　着其軍國所須雜物隨土所出臨時折課市取乃無<lb/>
　恒法其無貫之人不樂州縣編戸者謂之浮浪人樂<lb/>
　輸亦無定數任量准所輸終優於正課焉都下人多<lb/>
　為正宫貴人佃客典計衣食客之類無課役第一品<lb/>
　至九品佃客自四十户至五户止其佃穀與大家量<lb/>
　分典計第一品至六品置三人以至一人皆通在佃<lb/>
　客數中六品以上并得衣食客三人第七第八二人<lb/>
<pb n="KR2b0035_WYG_029-33a"/>
　九品一人客皆注家籍按司馬元顯傳稱王公以下<lb/>
　日廪七升而范甯亦言起廨舎置兵仗之弊雖賦禄<lb/>
　少而得占多比後世自為優爾<lb/>
晉顯宗成皇帝咸康八年　<hi>趙武皇帝建武八午年漢昭文皇帝漢興五</hi>
<hi>涼張駿建興三十年年代高祖皇帝建國五</hi>春正月己未朔日有食之<hi>以本紀修</hi>
二月豫州刺史庾懌有<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>自殺<hi>以朱熹綱目修</hi>三月初以武悼<lb/>
皇后配武帝廟<hi>以本紀修</hi>夏六月詔以母弟司徒琅邪王岳<lb/>
為嗣壬辰庾氷何充等受遺癸巳帝崩于西堂<lb/>
<pb n="KR2b0035_WYG_029-33b"/>
　解題曰南朝宮苑記正殿曰太極殿次西有西堂七<lb/>
　間<lb/>
甲午琅邪王岳即皇帝位己亥封兄子丕為琅邪王奕<lb/>
為東海王秋七月丙辰葬成皇帝于興平陵廟號顯宗<lb/>
<hi>以本紀修</hi>
　解題曰帝少而聰敏有成人之量為舅氏所制不親<lb/>
　庶政及長頗留心萬㡬務在簡約嘗欲於後園作射<lb/>
　堂計用四十金以勞費乃止雄武之度雖有愧於前<lb/>
<pb n="KR2b0035_WYG_029-34a"/>
　人恭儉之德足追蹤於往烈矣<lb/>
己未何充都督徐州揚州之晉陵軍事徐州刺史<hi>以本紀修</hi>
冬十月燕王皝遷都龍城<hi>以舉要厯補遺修</hi>
　解題曰龍城今營州之地商時孤竹國也漢為柳城<lb/>
　縣皝自徒河之青山徙于此後改為龍城慕容寶馮<lb/>
　䟦亦都焉<hi>徒河故城在東北青山在東百九十里</hi>事見通鑑<lb/>
十一月燕入高句麗<hi>以通鑑修</hi>十二月壬子立妃禇氏為皇<lb/>
后<hi>以通鑑修</hi>趙營長安洛陽宮<hi>以通/鑑修</hi>趙徵諸州兵<hi>通鑑</hi>
<pb n="KR2b0035_WYG_029-34b"/>
晉康皇帝建元元年　<hi>趙武皇帝建武九年年漢昭文皇帝漢興六</hi>
<hi>涼張駿建興三十一年代高祖皇帝建國六年</hi>春正月改元<hi>本紀</hi>
　解題曰宋庠紀年通譜建元本漢武劉聰年號按通<lb/>
　鑑不書闕也<lb/>
秋七月以司州刺史桓宣都督司雍梁荆州之四郡軍<lb/>
事梁州刺史<hi>以列傳修</hi>八月漢主夀卒太子勢即帝位<hi>以本紀修</hi>
趙以段蘭屯今支<hi>以通鑑修</hi>冬十月安西將軍庾翼為征討<lb/>
大都督鎮襄陽<hi>紀傳</hi>
<pb n="KR2b0035_WYG_029-35a"/>
　解題曰翼向襄陽朝廷不許故以安陸為辭<hi>今德安府安陸</hi>
　<hi>縣</hi>帝及朝士皆遣使譬止翼遂違詔輒行至夏口復<lb/>
　上表請鎮襄陽翼之違詔而行此禇裒桓温之所以<lb/>
　拜表輒行也杜佑通典曰祖逖死境宇殊蹙以合肥<lb/>
　淮隂夀陽泗口角城<hi>安帝義熙中置在宿遷縣</hi>為重鎮每因劉石<lb/>
　符姚衰亂之際則進兵屯戍於漢中襄陽彭城大抵<lb/>
　上明江陵夏口武昌合肥夀陽淮隂常為鎮守<hi>刺史所治</hi>
　<hi>皆置州兵雖有不經攻圍亦是重鎮</hi>計有功曰庾氏之勢盛矣亮翼區<lb/>
<pb n="KR2b0035_WYG_029-35b"/>
　區北伐非為萬全計也獨以門户之故茍困事力邾<lb/>
　城丹水之敗所䘮㡬何而國歩危矣撥亂致治渠其<lb/>
　人耶事見通鑑<lb/>
辛巳車騎將軍庾氷都督荆江等七州軍事江州刺史<lb/>
鎮武昌驃騎將軍何充為中書監揚州刺史録尚書事<lb/>
徐州刺史禇裒為衞將軍領中書令琅邪内史桓温都<lb/>
督青徐兖州軍事徐州刺史<hi>以紀傳修</hi>
甲辰晉康皇帝建元二年　<hi>趙武皇帝建武十年漢帝李勢太和元年</hi>
<pb n="KR2b0035_WYG_029-36a"/>
<hi>涼張駿建興三十二年代高祖皇帝建國七年</hi>春正月趙大閲罷兵<hi>以通鑑修</hi>漢改<lb/>
元<hi>以吕祖謙標目修</hi>
　解題曰宋庠紀年通譜太和本魏明帝石勒年號<lb/>
二月燕滅鮮卑宇文部<hi>以呂祖謙標目修</hi>夏桓宣擊趙兵于丹<lb/>
水敗績秋八月宣卒<hi>以紀傳修</hi>
　解題曰丹水今鄧州内鄉縣丹水鎮<lb/>
閏八月丁巳禇裒都督兖州徐州之琅邪軍事兖州刺<lb/>
史鎮金城<hi>以紀傳修</hi>
<pb n="KR2b0035_WYG_029-36b"/>
　解題曰金城去建康三十五里吳所築<lb/>
九月丙申立子𥅆為皇太子戊戌帝崩于式乾殿<lb/>
　解題曰南朝宮苑記後宮有式乾殿<lb/>
己亥皇太子𥅆即皇帝位年二歳尊皇后為皇太后壬<lb/>
寅臨朝稱制禇裒為特進都督徐兖青揚州之四郡軍<lb/>
事徐兖二州刺史<hi>以紀傳修</hi>冬十月乙丑葬康皇帝于崇平<lb/>
陵<hi>以本紀修</hi>十一月庚辰庾氷卒征西將軍庾翼為江州刺<lb/>
史鎮夏口<hi>以通鑑修</hi>
<pb n="KR2b0035_WYG_029-37a"/>
晉孝宗穆皇帝永和元年<hi>趙武皇帝建武十一年漢帝李勢太和二年</hi>
<hi>涼張駿建興三十三年代高祖皇帝建國八年</hi>　<hi>燕文明皇帝慕容皝十二年</hi>
夏四月壬戌會稽王昱録尚書六條事<hi>以紀傳修</hi>
　解題曰宋百官志晉康帝世何充讓録表曰咸康中<lb/>
　分置二録王導録其一荀崧陸曄各録六條事然則<lb/>
　似有二十四條若止有十二條則荀陸分録六條導<lb/>
　又何所司乎若導總錄荀陸分掌則不得復云導録<lb/>
　其一也其後每置二録輒云各録六條事又止有十<lb/>
<pb n="KR2b0035_WYG_029-37b"/>
　二條事也不知悉何條晉江右有四録則四人參録<lb/>
　也江右張華江左庾亮並經關尚書七條亦不知皆<lb/>
　何事也何充解録又參關尚書<lb/>
庾翼請以子爰之為荆州刺史弗許秋七月庚午翼卒<lb/>
<hi>以本紀修</hi>
　解題曰翼表子爰之行輔國將軍荆州刺史委以後<lb/>
　任彼盖習見庾亮之死已既以弟代兄故已之死亦<lb/>
　欲以子代父翼猶且然何責於唐世之藩鎮哉事見<lb/>
<pb n="KR2b0035_WYG_029-38a"/>
　通鑑<lb/>
八月豫州刺史路永叛奔趙<hi>以本紀修</hi>
　解題曰按庾翼傳稱赭圻路永則其時豫州治赭圻<lb/>
　也<hi>赭圻在今寧國府南陵縣西北</hi>
輔國將軍桓温為安西將軍都督荆司等六州軍事領<lb/>
南蠻校尉荆州刺史<hi>以紀傳修</hi>冬張駿降焉耆十二月自稱<lb/>
假涼王<hi>以紀傳修</hi>
　解題曰按地理志及後魏書列傳駿分武威<hi>涼州</hi>武興<lb/>
<pb n="KR2b0035_WYG_029-38b"/>
　<hi>涼州嘉麟縣本漢宣威縣地</hi>西平<hi>西寧湟/廓州</hi>張掖<hi>甘/州</hi>酒泉<hi>肅/州</hi>建康<hi>甘州</hi>
　<hi>西北百九十里祁連山唐置建康軍</hi>西郡<hi>甘州剛/丹縣</hi>西海<hi>甘州張掖縣本漢居延縣東漢</hi>
　<hi>興平二年亦立西海郡魏晉因之</hi>湟河<hi>廓/州</hi>晉興<hi>在西寧/河州</hi>廣武<hi>蘭州金城縣</hi>
　十一郡為涼州以長子重華為刺史興晉<hi>蘭州河州也</hi>金<lb/>
　城<hi>河蘭會西寧州</hi>武始<hi>熙州/蘭州</hi>南安<hi>鞏州/也</hi>永晉<hi>未/詳</hi>大夏<hi>分晉興廣武立</hi>
　<hi>在河州寧河縣</hi>武成<hi>水經注渭水東逕武成縣西梁載言十道志狄道城秦為縣今武成魚豢典略</hi>
　<hi>武都故武城</hi>漢中<hi>疑即漢陽</hi>八部為河州以寧戎校尉張瓘為<lb/>
　刺史敦煌<hi>沙州</hi>晉昌<hi>𤓰州晉昌縣/本漢宜安</hi>高昌<hi>西/州</hi>西域都䕶<hi>伊州</hi>
<pb n="KR2b0035_WYG_029-39a"/>
　戊巳校尉玉門<hi>肅州玉門縣</hi>大䕶軍三郡三營為沙州以<lb/>
　西戎校尉楊宣為刺史餘見通鑑<lb/>
燕王皝始不用晉年號<hi>以載紀修</hi>
晉孝宗穆皇帝永和二年　<hi>趙武皇帝建武十二年漢帝李勢嘉寧元年</hi>
<hi>涼張重華建興三十四年代高祖皇帝建國九年</hi>　<hi>燕文明皇帝十三年</hi>春正<lb/>
月己卯都鄉文穆侯何充卒二月癸丑以左光禄大夫<lb/>
蔡謨領司徒録尚書六條事與撫軍大將軍會稽王昱<lb/>
輔政<hi>以紀傳修</hi>三月丙子前司徒長史殷浩為建武將軍揚<lb/>
<pb n="KR2b0035_WYG_029-39b"/>
州刺史<hi>以本紀修</hi>夏四月朔日有食之<hi>以劉羲叟長厯修</hi>
　解題曰按本紀四月己酉朔劉羲叟長厯是月甲午<lb/>
　朔非己酉也又宋五行志亦不載此年日食姑闕其<lb/>
　疑<lb/>
五月丙戌西平忠成公張駿卒子重華立<hi>以本紀通鑑修</hi>六月<lb/>
趙伐涼涼將軍謝艾大破之<hi>以紀傳修</hi>七月禇裒為征北大<lb/>
將軍開府<hi>以本紀修</hi>冬漢太保李奕以晉夀叛敗死漢改元<lb/>
<hi>以載紀修</hi>
<pb n="KR2b0035_WYG_029-40a"/>
　解題曰宋庠紀年通譜平李奕因大赦改元<lb/>
十一月辛未桓温伐漢拜表輙行<hi>以本紀修</hi>
晉孝宗穆皇帝永和三年　<hi>趙武皇帝建武十三年漢帝李勢嘉寧二年</hi>
<hi>涼張重華建興三十五年代高祖皇帝建國十年</hi>　<hi>燕文明皇帝十四年</hi>春三<lb/>
月桓温及漢主勢戰于笮橋破之遂克成都丁亥勢降<lb/>
<hi>以本紀載記修</hi>
　解題曰按載記列傳温率水軍伐勢次青衣<hi>輿地廣記云青</hi>
　<hi>衣水出盧山徼外東南流至龍游而與<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>江合龍游居青衣水口非漢之青衣也然温之伐蜀至青衣留</hi>
<pb n="KR2b0035_WYG_029-40b"/>
　<hi>輜重於彭模而大軍直指成都不應自雅之青衣而復囘彭山今龍游有青衣江青衣山青衣渡皆以青</hi>
　<hi>衣為名往往漢縣之所統闊逺極青衣水之所至皆𨽻屬焉耳餘見漢安樂思公建興十三年注</hi>勢<lb/>
　大發兵拒守又遣李福與昝堅等數千人従山陽趣<lb/>
　合水<hi>嘉定甲志云青衣水従西來至城西與陽山江合名雅江又曰蒙水疑即此</hi>距温謂<lb/>
　温従歩道而上諸將欲設伏于江南以待昝堅不従<lb/>
　率諸軍従江北鴛鴦碕<hi>在敘州南溪縣</hi>向犍為<hi>今眉州彭山縣晉犍為郡</hi>
　<hi>治</hi>温次彭模<hi>水經注江水自武陽東至彭模水延岑入蜀軍次是地亦謂之平模水曰外水</hi>
　<hi>在今彭山縣</hi>乃命叅軍周楚孫盛守輜重自將歩卒直指<lb/>
<pb n="KR2b0035_WYG_029-41a"/>
　成都李福及従兄權等攻彭模楚等禦之福退走温<lb/>
　又擊權等三戰三㨗賊衆散自間道歸成都<hi>蕭繹金樓子載</hi>
　<hi>温伐蜀之詩曰龍驤肅方澤虎嘯出平臯其氣盖吞李勢矣</hi>昝堅到犍為方知與<lb/>
　温異道乃逥従沙頭津渡及堅至温已造成都十里<lb/>
　陌堅衆自潰勢悉衆與温戰于笮橋<hi>去成都四里</hi>勢衆大<lb/>
　潰餘見通鑑李特以惠帝太安元年起兵至此六世<lb/>
　凡四十六年以穆帝永和三年滅晉三用師于蜀劉<lb/>
　敬宣朱齡石皆以偏師往而温以元帥自行李氏之<lb/>
<pb n="KR2b0035_WYG_029-41b"/>
　勢非譙縦乍起之比故也敬宣揚聲外水由勢江進<lb/>
　達黄滸無功而還齡石疑兵出内水中水自外水破<lb/>
　彭模城舎船歩進遂平成都所歴大略與温相似但<lb/>
　温五月而成功齡石八月而成功遲速異耳<lb/>
林邑范文陷日南<hi>以呂祖謙標目修</hi>夏四月丁巳故漢將鄧定<lb/>
等據成都<hi>以通鑑修</hi>趙伐涼涼以謝艾為軍師將軍大破之<lb/>
<hi>以列傳修</hi>秋七月鄧定立范賁為帝<hi>以本紀修</hi>八月戊午涼謝艾<lb/>
擊趙將麻秋大敗之<hi>以本紀修</hi>冬十月乙丑以張重華為大<lb/>
<pb n="KR2b0035_WYG_029-42a"/>
將軍涼州刺史<hi>以紀傳修</hi>
晉孝宗穆皇帝永和四年　<hi>趙武皇帝建武十四年年涼張重華建興三十六</hi>
<hi>燕代高祖皇帝建國十一年年  景昭皇帝慕容雋元平元</hi>秋八月趙太子宣殺太<lb/>
尉秦公韜趙王虎殺之<hi>以載記修</hi>桓温為征西大將軍開府<lb/>
<hi>以本紀修</hi>殷浩叅綜朝權與桓温浸相疑貳<hi>以通鑑修</hi>秋九月丙<lb/>
申燕王皝卒<hi>以本紀修</hi>冬十一月燕世子雋立改元<hi>以通鑑修</hi>
　解題曰宋庠紀年通譜按後魏書稱雋年號元平今<lb/>
　檢范亨燕書燕載記無元平之目元平本漢昭帝年<lb/>
<pb n="KR2b0035_WYG_029-42b"/>
　號<lb/>
十二月以蔡謨為侍中司徒固辭不拜<hi>以通鑑修</hi>
晉孝宗穆皇帝永和五年　<hi>趙武皇帝太寧元年七年涼張重華建興三十</hi>
<hi>代高祖皇帝建國十二年燕景昭皇帝元平二年</hi>春正月趙王虎即帝位改元<lb/>
<hi>以呂祖謙標目修</hi>趙高力督梁犢反攻下辨掠滎陽趙主虎以<lb/>
燕王斌為大都督破斬之<hi>以載記修</hi>夏四月平西將軍益州<lb/>
刺史周撫擊范賁斬之<hi>以本紀修</hi>封慕容雋為燕王<hi>以本紀修</hi>趙<lb/>
主虎以燕王斌為丞相録尚書事將軍張豺為鎮衞大<lb/>
<pb n="KR2b0035_WYG_029-43a"/>
將軍受遺皇后使豺殺斌豺都督中外諸軍録尚書事<lb/>
己巳虎卒太子世即帝位五月庚寅彭城王遵殺豺廢<lb/>
世而自立遂弑世及太后沛王冲起兵于薊遵遣都督<lb/>
中外軍事冉閔擒之<hi>以通鑑目録呂祖謙標目修</hi>趙車騎大將軍蒲<lb/>
洪來降<hi>以通鑑修</hi>六月桓温屯安陸遣諸將討河北趙揚州<lb/>
刺史王浹以夀春降<hi>以本紀修</hi>秋七月禇裒為征討大都督<lb/>
伐趙裒將王龕等敗于代陂八月裒還<hi>以紀傳修</hi>
　解題曰按紀傳載記後魏書列傳石虎死子世嗣五<lb/>
<pb n="KR2b0035_WYG_029-43b"/>
　月石遵廢世而自立六月桓温屯安陸遣諸將經營<lb/>
　北方遵揚州刺史王浹以夀陽降西中郎將陳逵進<lb/>
　據夀春禇裒上表請伐之即日戒嚴直指泗口朝議<lb/>
　以裒事任貴重不宜深入可先進偏師裒重陳遣前<lb/>
　鋒督䕶王頥之等徑造彭城示以威信後遣督䕶麋<lb/>
　嶷進軍下邳賊即奔潰今宜速發以成聲勢於是除<lb/>
　征討大都督徐兖青揚豫五州諸軍事裒率衆三萬<lb/>
　徑進彭城河朔士庶歸降者日以千計裒撫納之甚<lb/>
<pb n="KR2b0035_WYG_029-44a"/>
　得其歡心遣督䕶王龕伐沛獲偽相攴重郡中二千<lb/>
　餘人歸降魯郡五百餘家亦建義請援裒遣龕李邁<lb/>
　領鋭卒三千迎之裒次丁邳遵以李農為南討大都<lb/>
　督率騎二萬來距龕次代陂為農所敗死傷大半執<lb/>
　龕送鄴又殺邁龕裒之驍將三軍䘮氣乃引還陳逵<lb/>
　聞之懼遂焚夀陽積聚毁城而還餘見通鑑<hi>後魏列傳遵使</hi>
　<hi>李農領萬餘騎逆圍龕於薛據地理志魯郡有薛縣代陂盖在薛也</hi>
趙雍州豪傑遣使告晉建威將軍梁州刺史司馬<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>赴<lb/>
<pb n="KR2b0035_WYG_029-44b"/>
之<hi>以通鑑修</hi>九月張重華稱涼王<hi>以朱熹綱目修</hi>司馬<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>破趙長城<lb/>
璧冬十月還<hi>以通鑑修</hi>
　解題曰水經注渭水東逕郿塢南董卓築塢高與長<lb/>
　安城等渭水之東水出南山洛谷北流逕長城西甘<lb/>
　露二年蜀姜維出駱谷圍長城即斯地也<lb/>
十一月趙冉閔弑其主遵立義陽王鑒為帝閔自為大<lb/>
將軍<hi>以載紀修</hi>秦雍流民推蒲洪為主趙以洪為征西大將<lb/>
軍都督諸軍事<hi>以呂祖謙標目修</hi>十二月己酉都鄉元穆侯禇<lb/>
<pb n="KR2b0035_WYG_029-45a"/>
裒卒<hi>以本紀修</hi>趙新興王祗舉兵于襄國冉閔遣汝隂王琨<lb/>
討之閔殺胡羯二十餘萬人<hi>以通鑑修</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0035_WYG_029-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷二十九<lb/>
</p>
<p>
</p>
  </div>
</body>
</text>
</TEI>
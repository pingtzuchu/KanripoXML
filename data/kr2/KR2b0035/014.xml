<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷十四</head>
    <p>
<pb n="KR2b0035_WYG_014-1a"/>
欽定四庫全書<lb/>
　大事記續編卷十四　　　　明　王禕　撰<lb/>
漢孝安皇帝建光元年春正月幽州刺史討髙句驪濊<lb/>
貊不克<hi>以本紀修</hi>三月癸巳皇后鄧氏崩<hi>本紀</hi>
　觧題曰范曄論曰孝安雖稱尊享御而權歸鄧氏至<lb/>
　乃損徹膳服克念政道然令自房帷威不逮逺始失<lb/>
　根統歸成陵敝遂復計金授官移民逃㓂推咎台衡<lb/>
　以荅天眚既云哲婦亦惟家之索矣<lb/>
<pb n="KR2b0035_WYG_014-1b"/>
鄧隲位特進封上蔡侯<hi>以列傳修</hi>帝始親政事戊申追尊清<lb/>
河孝王曰孝徳皇皇妣左氏曰孝徳后祖妣宋貴人曰<lb/>
隱敬后<hi>以通鑑本紀修</hi>長樂太僕蔡倫自殺<hi>以列傳修</hi>夏四月濊貊<lb/>
鮮卑㓂遼東<hi>以本紀修</hi>徴薛包為侍中不拜<hi>以通鑑修</hi>
　觧題曰包父娶後妻而憎包分出之包日夜號泣不<lb/>
　去至被敺杖不得已乃廬於舎外旦入灑掃父怒之<lb/>
　又逐之乃廬於里門晨昏不廢居嵗餘父母慙而還<lb/>
　之餘見通鑑吕祖謙曰大抵暴戾之性凡人有此根<lb/>
<pb n="KR2b0035_WYG_014-2a"/>
　者終必發露惟其本無者雖屢撓而莫能有薛包之<lb/>
　事父母自常人之心父母逐之至再至三則必有不<lb/>
　能忍者今包終不能去而昬晨之奉益勤蓋無暴戾<lb/>
　之根故也<lb/>
遣鄧隲就國廢西平侯鄧廣宗西華侯鄧忠等五人為<lb/>
庶人廣宗及忠皆自殺五月隲與子鳳從弟河南尹豹<lb/>
舞陽侯遵將作大匠暢皆自殺<hi>以紀傳修</hi>
　觧題曰鄧氏臨朝約己為民號為賢后然安帝之齒<lb/>
<pb n="KR2b0035_WYG_014-2b"/>
　長矣而不復子明辟使之蓄忿留恨雖微宫人之誣<lb/>
　吾猶為鄧宗危之也朱寵上疏謂利口傾險反亂國<lb/>
　家彼小人離閒人之子母者亦可畏哉事見通鑑<lb/>
丙申貶平原王翼為都鄉侯<hi>以傳紀修</hi>大司農朱寵訴鄧氏<lb/>
廷尉陳忠劾免之<hi>以列傳修</hi>
　觧題曰陳忠不得志於鄧氏隲等敗忠為尚書數上<lb/>
　書陷成其惡大司農朱寵輿櫬上疏追訟隲帝意頗<lb/>
　悟忠劾寵餘見通鑑陳瓘曰陳忠不肖人也其父兼<lb/>
<pb n="KR2b0035_WYG_014-3a"/>
　通經書奏議温粹而忠以私滅公𨗳人主於有過之<lb/>
　地險薄不肖不亦甚哉<lb/>
以牟平侯耿寳為羽林左軍車騎封宋楊子四人為列<lb/>
侯皇后兄宜春侯閻顯及其弟景耀晏為鄉侯典禁兵<lb/>
<hi>以本紀修</hi>
　觧題曰陳瓘曰鄧氏七人死不以命而宋氏之四子<lb/>
　封侯諸閻並為卿校矣事見通鑑<lb/>
封中黄門江京李閏為侯京等與中常侍樊豐帝乳<lb/>
<pb n="KR2b0035_WYG_014-3b"/>
母王聖聖女伯榮通姦賂楊震論之不省<hi>以列傳修</hi>秋七月<lb/>
己卯改元<hi>以本紀修</hi>燒當羌麻奴復反八月馬賢擊之不利<lb/>
<hi>以紀傳修</hi>九月鮮卑圍烏桓校尉於馬城度遼將軍耿夔救<lb/>
之<hi>以本紀修</hi>戊子帝幸衛尉馮石府<hi>以本紀修</hi>雨水冬十一月地<lb/>
震裂除今年田租<hi>以本紀修</hi>庚子復斷二千石以上三年喪<lb/>
<hi>以本紀修</hi>初置漁陽營兵<hi>本紀</hi>十二月高句驪濊貊圍𤣥莬城<lb/>
<hi>以本紀修</hi>
漢孝安皇帝延光元年春三月丙午改元<hi>以本紀修</hi>夏四月<lb/>
<pb n="KR2b0035_WYG_014-4a"/>
癸未雨雹<hi>以本紀修</hi>六月蝗<hi>以本/紀修</hi>秋七月髙句驪降<hi>本紀</hi>八月<lb/>
陽陵園寢火<hi>以本紀修</hi>冬十月鮮卑㓂鴈門定襄十一月㓂<lb/>
太原<hi>以本紀修</hi>燒當羗降<hi>以本/紀修</hi>是嵗雨水大風地震<hi>以本紀修</hi>
漢孝安皇帝延光二年夏四月戊子爵王聖為野王君<lb/>
<hi>以列傳修</hi>
　觧題曰朱熹曰當時大勢如人衰老百病交作小小<lb/>
　變動便成大疾如乳母如單超徐璜如張讓趙忠畧<lb/>
　有權柄便須擾亂此何等時耶餘見通鑑<lb/>
<pb n="KR2b0035_WYG_014-4b"/>
北匈奴與車師㓂河西以軍司馬班勇為西域長史屯<lb/>
柳中<hi>以列傳修</hi>秋七月丹陽山崩<hi>本紀</hi>冬十月甲戍以楊震為<lb/>
太尉時為王聖修第震上疏論之不聽<hi>以吕祖謙標目修</hi>聘處<lb/>
士周燮馮良不至<hi>以朱熹綱目修</hi>是嵗大風雨水地震<hi>以本紀修</hi>
漢孝安皇帝延光三年二月丙子帝東狩辛卯幸泰山<lb/>
柴告岱宗壬辰祀五帝於明堂三月戊戍祀孔子及七<lb/>
十二弟子於闕里壬戍還京師幸太學<hi>以本紀修</hi>楊震免遣<lb/>
歸本郡自殺<hi>以紀傳修</hi>
<pb n="KR2b0035_WYG_014-5a"/>
　觧題曰樊豐謝惲等見震切諫不從無所顧忌遂詐<lb/>
　作詔書調發司農錢榖大匠見徒材木各起冡舎園<lb/>
　池廬觀役費無度㑹東狩岱宗豐等因乗輿在外競<lb/>
　修第宅震部掾髙舒召大匠令史考校之得豐等所<lb/>
　詐下詔書具奏須行還上之豐等惶怖㑹太史言星<lb/>
　變逆行遂共譛震及車駕行還夜遣使者䇿收震太<lb/>
　尉印綬於是柴門絶賔客豐等復惡之復請大将軍耿<lb/>
　寳<hi>寳為大鴻臚明年始為大將軍范史誤也</hi>奏震大臣不服罪懐恚望有<lb/>
<pb n="KR2b0035_WYG_014-5b"/>
　詔遣歸本郡高舒亦得罪以减死論餘見通鑑葉適<lb/>
　曰兩漢之衰大臣與小人争不勝而死亡者蕭望之<lb/>
　王商王嘉袁安楊震李固陳蕃七人者皆其國之所<lb/>
　以存亡也孔子曰天子有争臣七人雖無道不失其<lb/>
　天下又曰所謂大臣者以道事君不可則止又曰無<lb/>
　求生以害仁有殺身以成仁又曰民之於仁也甚於<lb/>
　水火水火吾見蹈而死者矣未見蹈仁而死者也㕘<lb/>
　以數端大節可見<lb/>
<pb n="KR2b0035_WYG_014-6a"/>
夏四月戊辰以光禄勲馮石為太尉<hi>以本紀修</hi>南單于檀死<lb/>
弟拔立<hi>以列傳修</hi>六月鮮卑㓂𤣥莬<hi>本/紀</hi>庚午閬中山崩<hi>本紀</hi>
　觧題曰李賢曰閬中縣屬巴郡今隆州縣<lb/>
秋八月辛巳以大鴻臚耿寳為大將軍<hi>以本紀修</hi>九月丁酉<lb/>
廢皇太子保為濟隂王太僕來厯等詣鴻都門連日諫<lb/>
尚書令陳忠奏免厯官<hi>以紀傳修</hi>
　觧題曰皇太子驚病不安避幸安帝乳母王聖舎太<lb/>
　子乳母王男厨監邴吉等以為聖舎新繕修犯土禁<lb/>
<pb n="KR2b0035_WYG_014-6b"/>
　不可乆御聖及其女永江京樊豐王男邴吉等互相<lb/>
　是非聖永遂誣譛男吉皆幽囚死太子思男等數為<lb/>
　太息京豐懼有後害妄造虚無䜛搆太子<hi>閻后傳后與江京樊</hi>
　<hi>豐等共譛皇太子</hi>及東宫官屬帝怒召公卿以下㑹議廢立<lb/>
　耿寳等承㫖皆以為當廢厯與太常桓焉廷尉張皓<lb/>
　議曰經説年未滿十五過惡不在其身且男吉之謀<lb/>
　皇太子容有不知宜選忠良保傅輔以禮義廢置事<lb/>
　重此誠聖恩所宜宿留帝不從是日遂廢太子為濟<lb/>
<pb n="KR2b0035_WYG_014-7a"/>
　隂王時監太子家小黄門籍建中傅髙梵等皆徙朔<lb/>
　方厯乃要結光禄勲祋諷宗正劉瑋將作大匠薛皓<lb/>
　侍中閭邱𢎞陳光趙代施延太中大夫朱倀第五頡<lb/>
　中散大夫曹成諫議大夫李尤符節令張敬侍書侍<lb/>
　御史龔調羽林右監孔顯城門司馬徐崇衛尉守丞<lb/>
　樂闈長樂未央廐令鄭安世等俱詣鴻都門證太子<lb/>
　無過龔調據法律明之以為男吉犯罪皇太子不當<lb/>
　坐<hi>御史之職如此</hi>帝與左右患之乃使中常侍奉詔脅羣臣<lb/>
<pb n="KR2b0035_WYG_014-7b"/>
　曰父子一體天性自然以義割恩為天下也厯諷等<lb/>
　不識大典而與羣小共為讙議外見忠直而内希後<lb/>
　福餙邪違義豈事君之禮朝廷廣開言事之路故且<lb/>
　一切假貸若懐迷不反當顯明刑書諫者莫不失色<lb/>
　乃各稍自引起厯獨守闕連日不肯去帝大怒乃免<lb/>
　厯兄弟官餘見通鑑安帝惟一子耳因其乳媪而廢<lb/>
　之者由來厯之諫不獲伸也唐徳宗亦惟一子因其<lb/>
　妻母欲廢之然㝷止者由李泌之論得伸也使漢之<lb/>
<pb n="KR2b0035_WYG_014-8a"/>
　三公有如李泌漢之羣僚皆如來厯安有濟隂之事<lb/>
　耶徳宗謂貞觀開元皆易太子何故不亡益知祖宗<lb/>
　詒厥之道不可不謹東漢至孝安纔五君耳而廢太<lb/>
　子者三光武安得不任其咎哉<lb/>
庚申晦日有食之<hi>本紀</hi>冬十月帝幸長安閏月乙未祠廟<lb/>
陵十一月乙丑至自長安<hi>以本紀修</hi>是嵗地震雨水風雹<hi>以本</hi>
<hi>紀修</hi>
漢孝安皇帝延光四年春二月甲辰帝南狩<hi>以本紀修</hi>三月<lb/>
<pb n="KR2b0035_WYG_014-8b"/>
戊午朔日有食之<hi>本紀</hi>庚申帝幸宛不豫而還丁卯崩於<lb/>
葉庚午還宫辛未尊皇后為皇太后臨朝<lb/>
　觧題曰蔡邕獨斷曰少帝即位太后即代攝政臨前<lb/>
　殿朝羣臣太后東面少帝西面羣臣奏事上書皆為<lb/>
　兩通一詣后一詣少帝餘見通鑑<lb/>
大鴻臚閻顯為車騎將軍定䇿禁中立章帝孫濟北王<lb/>
壽子北鄉侯懿乙酉即皇帝位夏四月馮石為太傅司<lb/>
徒劉熹為太尉叅録尚書事<hi>以本紀修</hi>辛卯耿寳樊豐王聖<lb/>
<pb n="KR2b0035_WYG_014-9a"/>
等坐阿黨豐下獄死寳自殺聖母子徙雁門<hi>以本紀修</hi>
　觧題曰豐等媚事閻顯共争太子情好方篤及顯専<lb/>
　朝遽至争權顯挾太后之重此豐等所以死徙也連<lb/>
　雞不俱栖信哉事見通鑑<lb/>
己酉塟孝安皇帝於恭陵<hi>以本紀修</hi>秋七月班勇擊車師後<lb/>
王斬之<hi>以本紀修</hi>冬十月丙午越嶲山崩<hi>本紀</hi>辛亥少帝薨閻<lb/>
顯及江京等秘不發䘮閉宫門屯兵十一月丁巳地震<lb/>
中黄門孫程等十九人斬京等迎濟隂王於徳陽殿下<lb/>
<pb n="KR2b0035_WYG_014-9b"/>
即皇帝位登南宫雲臺屯兵南北宫門衛尉閻景率兵<lb/>
入北宫尚書郭鎮斬之遣使者取璽綬戊午帝幸嘉徳<lb/>
殿顯及其弟城門校尉耀執金吾晏皆伏誅罷屯兵遷<lb/>
太后於離宫<hi>以本紀修</hi>
　觧題曰十月二十七日北鄉侯薨閻顯白太后徴諸<lb/>
　王子簡為帝嗣未及至十一月二日孫程遂與中黄<lb/>
　門王康等十八人聚謀於西鍾下<hi>漢官儀崇賢門内徳陽殿袁宏漢記</hi>
　<hi>太子廢居於徳陽殿西鍾下</hi>皆截單衣為誓四日夜程等共㑹崇<lb/>
<pb n="KR2b0035_WYG_014-10a"/>
　徳殿上因入章臺門<hi>東京賦既新崇徳遂作徳陽皆北宫也崇徳在東徳陽在西相</hi>
　<hi>去五十歩北宫有章臺門殿門也</hi>時江京劉安及李閏陳逹等俱坐<lb/>
　省門下程與王康共就斬京安逹以李閏權埶積為<lb/>
　省内所服欲引為主因舉刄脅閏曰今當立濟隂王<lb/>
　無得動摇閏諾於是扶閏起俱於西鍾下迎濟隂王<lb/>
　立之召尚書令僕射以下<hi>尚書令僕射與中黄門之屬皆屬少府令僕射各一</hi>
　<hi>人尚書六人左右丞各一人侍郎三十六人令史二十一人</hi>從輦幸南宫雲臺<hi>時太</hi>
　<hi>后在北宫故帝自北宫幸南宫雲臺登臺據高臨下然後號召百官也</hi>召公卿百僚使<lb/>
<pb n="KR2b0035_WYG_014-10b"/>
　虎賁羽林士屯南北宫諸門程等守省門遮扞内外<lb/>
　閻顯時在禁中憂廹不知所為小黄門樊登勸顯發<lb/>
　兵以太后詔召越騎校尉馮詩<hi>顯為車騎將軍兵柄屬之景為衛尉衛士</hi>
　<hi>屬之耀為城門校尉城門兵屬之晏為執金吾緹騎屬之崇為虎賁中郎将期門屬之獨北軍五營未有</hi>
　<hi>所屬故召馮詩及詩歸營屯守而閻氏敗失</hi>虎賁中郎將閻崇屯朔平門<lb/>
　<hi>北宫北門曰朔平</hi>以禦程等誘詩入省太后授之印曰能得<lb/>
　濟隂王者封萬户侯得李閏者五千户侯顯以詩所<lb/>
　將衆少使與登迎吏士於左掖門外詩因格殺登歸<lb/>
<pb n="KR2b0035_WYG_014-11a"/>
　營屯守顯弟景遽從省中還外府收兵至盛徳門<hi>景為</hi>
　<hi>衛尉當時虎賁羽林雖已為孫程用必有畨休在外者馮詩歸營自守景窘急遂還外府收兵欲入北宫</hi>
　<hi>也</hi>程𫝊召諸尚書使收景尚書郭鎮時卧病聞之即<lb/>
　率直宿羽林出南上東門逢景從吏士拔白刄呼曰<lb/>
　無干兵鎮即下車持節詔之景曰何等詔因斫鎮不<lb/>
　中鎮引劒擊景堕車左右以㦸义其胷遂禽之送廷<lb/>
　尉獄夜死旦日遣使者入省奪得璽綬乃幸嘉徳殿<lb/>
　<hi>南宫有嘉徳殿洛陽記殿在九龍門内</hi>令侍御史收顯等送獄<hi>袁宏漢記使御</hi>
<pb n="KR2b0035_WYG_014-11b"/>
　<hi>史詣崇徳殿收顯等親族</hi>於是遂定北鄉侯病司徒李郃隂與少<lb/>
　府陶範歩兵校尉趙直謀立順帝㑹程等事先成故<lb/>
　郃功不顯明年坐吏民疾病賜䇿免將作大匠翟酺<lb/>
　上郃潛圖大計以安社稷於是録隂謀之功封郃渉<lb/>
　都侯辭讓不受<hi>餘見通鑑</hi>
己卯塟少帝<hi>以本紀修</hi>辛巳封孫程等為侯以將作大匠來<lb/>
厯為衛尉<hi>以列傳袁宏漢記修</hi>十二月改塟故太尉楊震祀以中<lb/>
牢<hi>以朱熹綱目修</hi>京師大疫<hi>本紀</hi>
<pb n="KR2b0035_WYG_014-12a"/>
漢孝順皇帝永建元年春正月帝朝太后於東宫辛未<lb/>
太后崩<hi>以傳紀修</hi>辛巳馮石劉熹免<hi>以本紀修</hi>二月丙戍太常桓<lb/>
焉為太傅大鴻臚朱寵為太尉參録尚書事<hi>以吕祖謙標目修</hi>
鍾羌反馬賢討破之<hi>以本紀修</hi>秋七月庚午來厯為車騎將<lb/>
軍<hi>以本紀修</hi>八月鮮卑㓂代郡<hi>本紀</hi>司𨽻校尉虞詡按中常侍<lb/>
張防坐輸作左校浮陽侯孫程等救之乃赦之<hi>以列傳修</hi>
　觧題曰中常侍張防特用權勢每請托受取詡輙按<lb/>
　之甚而屢寢不報詡不勝其憤乃自繫廷尉防流涕<lb/>
<pb n="KR2b0035_WYG_014-12b"/>
　訴帝詡坐論輸左校防必欲害之二日之中𫝊考四<lb/>
　獄宦者孫程張賢等知詡以忠獲罪乃相率乞見程<lb/>
　曰陛下始與臣等造事之時常疾姦臣知其傾國今<lb/>
　日即位而復自為何以非先帝乎司𨽻校尉虞詡為<lb/>
　陛下盡忠而更被拘繫常侍張防贓罪明正反構忠<lb/>
　良今客星守羽林其占宫中有姦臣宜急收防送獄<lb/>
　以塞天變下詔出詡還假印綬時防立在帝後程叱<lb/>
　防曰姦臣張防何不下殿程曰陛下急收防無令從<lb/>
<pb n="KR2b0035_WYG_014-13a"/>
　阿母求請<hi>李賢曰阿母宋娥也</hi>帝問諸尚書尚書賈朗素與防<lb/>
　善證詡之罪帝疑焉於是詡子顗與門生百餘人舉<lb/>
　幡候中常侍高梵車叩頭流血訴言枉狀梵乃入言<lb/>
　防坐徙邊賈朗等或死或黜即日赦出詡程復上書<lb/>
　陳詡有大功語甚切激帝感悟復徴拜議郎數日遷<lb/>
　尚書僕射餘見通鑑虞詡得罪而論救之者乃出於<lb/>
　孫程張賢之口時事可知矣<lb/>
孫程等坐争功免官十九侯俱就國<hi>以列傳修</hi>九月初令三<lb/>
<pb n="KR2b0035_WYG_014-13b"/>
公尚書入奏事<hi>本紀</hi>冬十月鮮卑犯邊増置邊郡歩兵<hi>以本</hi>
<hi>紀修</hi>
漢孝順皇帝永建二年春二月鮮卑㓂遼東𤣥莬䕶烏<lb/>
桓校尉耿曄率南單于擊鮮卑破之<hi>以本紀修</hi>三月旱<hi>以本紀修</hi>
夏六月乙酉追尊母李氏為恭愍皇后<hi>以本紀修</hi>班勇及燉<lb/>
煌太守張朗討焉耆尉犂尼須破之勇後期徴下獄免<lb/>
<hi>以紀傳修</hi>秋七月甲戍朔日有食之<hi>本/紀</hi>壬午朱寵免<hi>以吕祖謙標目</hi>
<hi>修</hi>徴處士樊英為五官中郎將㝷稱病詔以光禄大夫<lb/>
<pb n="KR2b0035_WYG_014-14a"/>
歸在所致榖羊酒英辭位時又徴賀純楊厚黄瓊為議<lb/>
郎<hi>以列傳袁宏漢紀謝承書修</hi>
　觧題曰英字季齊南陽人少習京氏易兼明五經隠<lb/>
　於壺山之陽<hi>李賢曰山在今鄧州新城縣北</hi>受業者四方而至州郡<lb/>
　禮請不應公卿舉賢良方正有道皆不行安帝初徴<lb/>
　為博士建元二年復詔公車賜䇿書徴不至䇿書備<lb/>
　禮𤣥纁徴之復固辭詔切責郡縣駕載上道英到京<lb/>
　稱病不肯起雖與入殿猶不以禮屈帝怒謂英曰朕<lb/>
<pb n="KR2b0035_WYG_014-14b"/>
　能生君能殺君能貴君能賤君能富君能貧君君何<lb/>
　以慢朕命英曰臣受命於天生盡其命天也死不得<lb/>
　其命亦天也陛下焉能生臣焉能殺臣臣見暴君如<lb/>
　見仇讐立其朝猶不肯可得而貴乎雖在布衣之列<lb/>
　環堵之中晏然自得不易萬乗之尊又可得而賤乎<lb/>
　陛下焉能貴臣焉能賤臣臣非禮之禄雖萬鍾不受<lb/>
　若申其志雖簞食不厭陛下焉能富臣焉能貧臣帝<lb/>
　不能屈使出就太醫養疾四年天子乃為英設壇令<lb/>
<pb n="KR2b0035_WYG_014-15a"/>
　公車令𨗳尚書奉引賜几杖待以師傅之禮延問得<lb/>
　失拜五官中郎將數月稱疾篤詔以為光禄大夫賜<lb/>
　告歸令在所送榖千斛常以八月致牛酒英辭位不<lb/>
　受有詔譬㫖勿聴河南張楷與英俱徴既而謂英曰<lb/>
　天下有二道出與處也吾前以子之出能輔是君也<lb/>
　濟斯人也而子始以不訾之身怒萬乗之主及其享<lb/>
　受爵禄又不聞匡救之術進退無所據矣賀純楊厚<lb/>
　黄瓊俱公車徴李固素慕於瓊乃以書逆遺之曰君<lb/>
<pb n="KR2b0035_WYG_014-15b"/>
　子謂伯夷隘柳下恵不恭不夷不恵可否之間蓋聖<lb/>
　賢居身之所珍也誠遂欲枕山棲谷擬跡巢由斯則<lb/>
　可矣若當輔政濟民今其時也自生民以來善政少<lb/>
　而亂俗多必待堯舜之君此為志士終無時矣嘗聞<lb/>
　語曰嶢嶢者易缺皦皦者易汙陽春之曲其和必寡<lb/>
　盛名之下其實難副近樊君初至朝廷設壇席猶待<lb/>
　神明雖無大異而言行所守亦無所缺而毁謗布流<lb/>
　應時折减者豈非觀聴望深聲名太盛乎自頃徴聘<lb/>
<pb n="KR2b0035_WYG_014-16a"/>
　之士胡元安薛孟嘗朱仲昭顧季鴻其功業皆無所<lb/>
　採是故俗論皆言處士純盗虚聲願先生𢎞此逺謨<lb/>
　令衆人歎服一雪此言耳<lb/>
左雄論守相長吏數易帝乃申無故去官之禁既而不<lb/>
能行<hi>以列傳修</hi>
漢孝順皇帝永建三年夏六月旱<hi>以本紀修</hi>秋七月丁酉茂<lb/>
陵園寢災<hi>以本紀修</hi>九月鮮卑㓂漁陽<hi>本紀</hi>冬十二月己亥桓<lb/>
焉免<hi>以本紀修</hi>是嵗來厯罷<hi>以本/紀修</hi>南單于拔死弟休利立<hi>以列</hi>
<pb n="KR2b0035_WYG_014-16b"/>
<hi>傳修</hi>徴孫程等還<hi>以列傳修</hi>
漢孝順皇帝永建四年春正月丙子帝加元服<hi>以本紀修</hi>夏<lb/>
五月壬辰桂陽太守獻大珠還之<hi>以本紀修</hi>雨水<hi>本紀</hi>秋九月<lb/>
復安定北地上郡舊治<hi>以本紀修</hi>癸酉以大鴻臚龎參為太<lb/>
尉録尚書事太常王龔為司空<hi>以吕祖謙標目修</hi>冬十一月鮮<lb/>
卑㓂朔方<hi>以本紀修</hi>是嵗分㑹稽為吳郡<hi>本紀</hi>
漢孝順皇帝永建五年夏蝗<hi>以本紀修</hi>
漢孝順皇帝永建六年春三月辛亥復伊吾屯田置司<lb/>
<pb n="KR2b0035_WYG_014-17a"/>
馬<hi>以本紀修</hi>秋九月辛巳起太學<hi>以本/紀修</hi>耿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>擊鮮卑破之<hi>以本</hi>
<hi>紀修</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0035_WYG_014-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷十四<lb/>
</p>
<p>
</p>
  </div>
</body>
</text>
</TEI>
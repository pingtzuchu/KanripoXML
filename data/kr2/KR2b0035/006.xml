<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷六</head>
    <p>
<pb n="KR2b0035_WYG_006-1a"/>
欽定四庫全書<lb/>
　大事記續編卷六　　　　　明　王禕　撰<lb/>
漢孝哀皇帝元壽二年春正月匈奴單于烏孫大昆彌<lb/>
來朝<hi>通鑑</hi>三月壬辰晦日有食之<hi>以天文志修</hi>夏五月正三公<lb/>
官董賢為大司馬孔光為大司徒彭宣為大司空封長<lb/>
平侯<hi>以本紀修</hi>
　解題曰哀帝始以大司馬居大司徒之上自是遂為<lb/>
　故事故後漢百官志先太尉而後司徒徐防之徒由<lb/>
<pb n="KR2b0035_WYG_006-1b"/>
　司徒而為太尉<lb/>
六月戊午帝崩於未央宫<hi>本紀</hi>
　解題曰蘇轍曰哀帝在國好禮節儉知成帝權奪於<lb/>
　王氏及即位収攬威柄朝廷竦然而傅太后僣竊名<lb/>
　號復寵任幸臣雖欲貶損王氏而身既失德朝無重<lb/>
　臣所以資之者多矣詩曰無競維人四方其訓之有<lb/>
　覺德行四國順之二者帝皆失之其若王氏何哉<lb/>
太皇太后之未央宫収璽綬詔尚書發兵符節百官奏<lb/>
<pb n="KR2b0035_WYG_006-2a"/>
事中黄門期門兵皆属王莽董賢自殺庚申莽為大司<lb/>
馬領尚書事<hi>紀傳稽古録</hi>
　解題曰太后遣使者馳召莽詔尚書諸發兵符節百<lb/>
　官奏事中黄門期門兵皆属莽總政機収兵權也按<lb/>
　後漢王閎傳哀帝臨崩以璽綬付董賢曰無妄以予<lb/>
　人時國無嗣立内外悚懼閎白元后請奪之即帶劍<lb/>
　至宣德殿後闥舉手叱賢曰宫車晏駕國嗣未立公<lb/>
　受恩深重當俯伏號泣何事以持璽綬以待禍至耶<lb/>
<pb n="KR2b0035_WYG_006-2b"/>
　賢知閎必死不敢拒之乃跪授璽綬閎馳上后朝廷<lb/>
　壯之其事班固不載餘見通鑑<hi>百官表尚書符節令中黄門皆属少府期</hi>
　<hi>門兵属光禄勲三輔黄圖未央宫有宣德殿闥宫中門也</hi>
秋七月遣車騎將軍安陽侯王舜等迎元帝孫中山王<lb/>
衎<hi>以傳紀修</hi>貶皇太后為孝成皇后徙孝哀皇后於北宫<hi>以本</hi>
<hi>紀修</hi>貶傅太后為定陶恭王母丁太后為丁姬<hi>以列傳修</hi>何武<lb/>
及左將軍公孫禄免孔鄉侯傅晏等徙合浦遣武及王<lb/>
立就國八月廢孝成皇后孝哀皇后為庶人皆自殺<hi>以列</hi>
<pb n="KR2b0035_WYG_006-3a"/>
<hi>傳修</hi>彭宣免就國<hi>以列傳修</hi>戊午右將軍王崇為大司空封扶<lb/>
平侯<hi>以列傳修</hi>九月辛酉中山王即皇帝位謁高廟年九歳<lb/>
太皇太后臨朝稱制王莽秉政百官總已以聽<hi>以本紀修</hi>孔<lb/>
光為帝太傅位四輔右將軍馬宫為大司徒封扶德侯<lb/>
<hi>以列傳修</hi>冬十月壬寅葬義陵上諡曰孝哀皇帝<hi>以史記修</hi>
漢孝平皇帝元始元年春正月益州塞外蠻夷獻白雉<lb/>
羣臣言王莽功德比周公宜賜號安漢公賜民爵三月<lb/>
丙辰孔光為太師王舜為太保左將軍甄豐為少傅封<lb/>
<pb n="KR2b0035_WYG_006-3b"/>
廣陽侯居四輔奉車都尉甄邯封承陽侯莽為太傅幹<lb/>
四輔之事號曰安漢公<hi>以列傳通鑑修</hi>
　解題曰葉適曰王莽秉政纔四月而簒事已成盖承<lb/>
　諸父之舊内外無非王氏之人故速㨗如此事見通<lb/>
　鑑<lb/>
立故東平王雲太子開明為王故桃鄉頃侯子成都為<lb/>
中山王封宣帝耳孫信等三十六人為列侯賜太僕王<lb/>
惲等二十五人爵關内侯置羲和官<hi>以本紀百官表修</hi>公卿奏<lb/>
<pb n="KR2b0035_WYG_006-4a"/>
言太皇太后不宜親小事乃下詔令安漢公莽四輔平<lb/>
决州牧二千石茂才吏<hi>以列傳修</hi>夏五月丁巳朔日有食之<lb/>
<hi>本紀</hi>六月拜帝母衞姬為中山孝王后賜帝舅衞寳衞𤣥<lb/>
爵關内侯封周公後公子寛為褒魯侯孔子後孔均為<lb/>
褒成侯<hi>以本紀恩澤侯表修</hi>追諡孔子為褒成宣尼公<hi>本紀</hi>
　解題曰魏了翁曰古者弟子之於師子孫之於祖父<lb/>
　尊之而無以加也則稱字以别之字之至貴漢初猶<lb/>
　然而新莽不知仲尼之為尊也妄為作諡然宣尼之<lb/>
<pb n="KR2b0035_WYG_006-4b"/>
　云未嘗削其字也至追崇之典代増則以絫諡為重<lb/>
　加封為貴矣<lb/>
漢孝平皇帝元始二年春黄支國獻犀牛<hi>本紀</hi>越嶲郡上<lb/>
黄龍游江中孔光等稱安漢公莽功德比周公大司農<lb/>
孫寳斥之坐免官<hi>列傳</hi>
　解題曰吕祖謙曰使平帝廷臣皆如寳則漢何自而<lb/>
　亡事見通鑑<lb/>
三月癸酉王崇謝病免夏四月丁酉甄豐為大司空右<lb/>
<pb n="KR2b0035_WYG_006-5a"/>
將軍孫建為左將軍光禄勲甄邯為右將軍<hi>以吕祖謙標目修</hi>
紹封宗室及功臣後為王侯者百餘人<hi>朱熹通鑑綱目</hi>郡國大<lb/>
旱蝗安漢公莽四輔三公卿大夫吏民皆獻田宅以口<lb/>
賦貧民<hi>本紀</hi>光禄大夫龔勝大中大夫邴漢謝病歸<hi>以列傳修</hi>
　解題曰策曰惟元始二年六月庚寅光禄大夫大中<lb/>
　大夫耆艾二人以老病罷太皇太后使謁者僕射策<lb/>
　詔之賜帛及行道舎宿歳時羊酒衣衾皆如韓福故<lb/>
　事餘見通鑑<lb/>
<pb n="KR2b0035_WYG_006-5b"/>
秋九月戊申晦日有食之<hi>本紀</hi>使謁者大司馬掾四十四<lb/>
人持節行邉兵<hi>本紀</hi>頒四條於匈奴<hi>以列傳修</hi>
漢孝平皇帝元始三年夏安漢公莽奏定車服制度吏<lb/>
民飬生送終嫁娶奴婢田宅器械之品郡國縣鄉立學<lb/>
校庠序置經師<hi>以本紀修</hi>安漢公莽子宇與帝外氏衞氏有<lb/>
謀宇下獄死盡滅衞氏支属殺章敬長公主紅陽侯王<lb/>
立平阿侯王仁汜鄉侯何武鮑宣等數百人<hi>以紀傳修</hi>
　解題曰自寒浞之後以人臣而簒天子之位自莽始<lb/>
<pb n="KR2b0035_WYG_006-6a"/>
　也後世易代往往皆師莽之所為莽誅除異已者曹<lb/>
　操殺孔融司馬氏殺夏侯𤣥嵇康劉裕殺謝混劉藩<lb/>
　至白馬而其禍極矣事見通鑑<lb/>
漢孝平皇帝元始四年春正月郊祀高祖以配天宗祀<lb/>
孝文以配上帝<hi>本紀</hi>改殷紹嘉公曰宋公周承休公曰鄭<lb/>
公<hi>本紀</hi>三月丁未立安漢公莽女王氏為皇后<hi>以本紀修</hi>
　解題曰班固賛外戚曰易著吉凶而言謙盈之效天<lb/>
　地鬼神至於人道靡不同之夫女寵之興繇至㣲而<lb/>
<pb n="KR2b0035_WYG_006-6b"/>
　體至尊窮富貴而不以功此固道家所謂禍福之宗<lb/>
　也自漢興終於孝平外戚後庭色寵著聞二十有餘<lb/>
　人然其保位全家者唯文景武帝太后及卭成后四<lb/>
　人而已至如史良娣王悼后許恭哀后身皆夭折不<lb/>
　辜而家依託舊恩不敢縱恣是以能全其餘大者夷<lb/>
　滅小者放流嗚呼鑒兹行事變亦備矣吕祖謙曰班<lb/>
　固論外戚之成敗深切著明然謂許史不敢縱恣亦<lb/>
　誣矣殺蕭望之盖寛饒皆是物也縱恣有大於此者<lb/>
<pb n="KR2b0035_WYG_006-7a"/>
　乎餘見通鑑<lb/>
遣太僕王惲等八人行天下觀風俗<hi>以通鑑修</hi>夏四月甲子<lb/>
皇后見高廟加安漢公莽號宰衡賜莽母號功顯君子<lb/>
二人為列侯<hi>以紀傳修</hi>
　解題曰莽内媚事旁側長御以下賂遺以千萬数白<lb/>
　尊太后姊妹為君皆食湯沐邑日夜共譽莽又知太<lb/>
　后婦人厭居深宫中莽欲虞樂以市其權廼令太后<lb/>
　四時車駕廵狩四郊所至属縣輙施恩惠賜民錢帛<lb/>
<pb n="KR2b0035_WYG_006-7b"/>
　牛酒歳以為常夫行媚於内而施賂於外愚弄其民<lb/>
　而虞羿於田樹之詐慝以取其國家此寒浞之所以<lb/>
　簒夏也莽不學寒浞而事與之合豈凡簒弑者固同<lb/>
　一術耶餘見通鑑<lb/>
孔光辭位詔毋朝十日一入省中<hi>以列傳修</hi>秋立明堂辟雍<lb/>
靈臺築學舎萬區立樂經益博士員徴天下通經異能<lb/>
之士<hi>以紀傳修</hi>
　解題曰應劭曰明堂所以正四時出教化明堂上圓<lb/>
<pb n="KR2b0035_WYG_006-8a"/>
　下方八窻四達布政之宫在國之陽八窻法八風四<lb/>
　達法四時九室法九州十二重法十二月三十六戸<lb/>
　法三十六雨七十二牖法七十二風孝經曰宗祀文<lb/>
　王於明堂以配上帝黄帝曰合宫有虞曰總章殷曰<lb/>
　陽館周曰明堂辟雍者象璧圜雍言以水象教化流<lb/>
　行胡寅曰明堂辟雍靈臺雜見於詩禮孝經孟子其<lb/>
　制作之詳不可聞然以理考之王者嚮明而治古之<lb/>
　堂今之殿也故孝經以為宗祀之所孟子以為王政<lb/>
<pb n="KR2b0035_WYG_006-8b"/>
　之堂然則是天子之外朝猶後世大朝㑹之正衙也<lb/>
　若吕不韋青陽總章之制劉歆世室重屋之說豈可<lb/>
　盡信乎靈臺據詩與孟子而言亦燕游之所耳若辟<lb/>
　雍則未有明言其義者獨詩言於樂辟雍又曰鎬京<lb/>
　辟雍而已夫辟君也雍和也言人君有和德而天地<lb/>
　之和應之天下之心服之也此二詩者亦言與民同<lb/>
　樂建立都邑之事而己未遽及學校之政也況其上<lb/>
　章又有皇王維辟之云哉王制記天子諸侯之學始<lb/>
<pb n="KR2b0035_WYG_006-9a"/>
　有辟雍泮宫之名不知何所本而云泮水之詩亦未<lb/>
　有以見其為學校者獨取匪怒伊教之句以為證則<lb/>
　末矣<lb/>
徴能治河者<hi>以通鑑修</hi>
　解題曰莽徴能治河者以百數長水校尉關並言河<lb/>
　決率常於平原東郡左右其地形下而土䟽惡聞禹<lb/>
　治河時本空此地以為水秦漢以來河決曹衞之域<lb/>
　其南北不過百八十里者可空此地勿以為官亭民<lb/>
<pb n="KR2b0035_WYG_006-9b"/>
　室大司馬史張戎言水性就下行疾則自刮除成空<lb/>
　而稍深河水重濁號為一石水而六斗泥民皆引水<lb/>
　溉田故使河流遲貯淤而稍淺水暴至溢決而隄塞<lb/>
　之稍益高於平地猶築垣而居水也可各順從其性<lb/>
　毋復灌溉則水道自利矣御史韓牧以為可畧於禹<lb/>
　九河處穿之縱不能為九但為四五宜有益大司空<lb/>
　掾王横言河入勃海地高於韓牧所欲穿處往天嘗<lb/>
　連雨東北風海水溢西南出九河之地已為海所漸<lb/>
<pb n="KR2b0035_WYG_006-10a"/>
　矣禹之行河水本從西山下東北去周譜定王五年<lb/>
　河徙則今所行非禹之所穿也又秦攻魏決河灌其<lb/>
　都決處遂大不可復補宜郤徙完平處更開空使縁<lb/>
　西山足乘髙地而東北入海莽時但崇空語無施行<lb/>
　者陳瓘曰並戎二䇿至今猶可施行也餘見通鑑<lb/>
尊孝宣廟為中宗孝元廟為高宗<hi>本紀</hi>分天下為十二州<lb/>
冬置西海郡<hi>本紀</hi>
　解題曰西海今肅州之地後為吐谷渾都餘見隋大<lb/>
<pb n="KR2b0035_WYG_006-10b"/>
　業五年解題<lb/>
梁王立徙漢中自殺<hi>以本紀修</hi>分京師置前輝光後承烈二<lb/>
郡更公卿大夫元士官名位次及十二州名分界<hi>以本紀修</hi>
大風吹長安城東門瓦屋<hi>以五行志修</hi>
漢孝平皇帝元始五年春正月祫祭明堂諸侯王列侯<lb/>
宗室子徴助祭益戸賜爵秩金帛補吏有差<hi>以本紀修</hi>復南<lb/>
北郊三十餘年間天地之祠凡五徙<hi>以紀志修</hi>
　解題曰元帝好儒貢禹韋𤣥成匡衡等相繼為公卿<lb/>
<pb n="KR2b0035_WYG_006-11a"/>
　禹建言漢家宗廟祭祀多不應古禮上是其言成帝<lb/>
　即位丞相衡御史大夫譚奏言帝王之事莫大乎承<lb/>
　天之序承天之序莫重於郊祀故祭天於南郊就陽<lb/>
　之義也瘞地於北郊即隂之象也天之於天子也因<lb/>
　其所都而各饗焉往者孝武皇帝居甘泉宫即於雲<lb/>
　陽立泰畤祭於宫南今常幸長安郊見皇天反北之<lb/>
　泰隂祠后土反東之少陽事與古殊制宜可徙置長<lb/>
　安願與羣臣議定大司馬車騎將軍許嘉等八人以<lb/>
<pb n="KR2b0035_WYG_006-11b"/>
　為宜如故右將軍王商博士師丹議郎翟方進等五<lb/>
　十人以為宜違俗復古天子從之建始元年始於長<lb/>
　安定南北郊衡又言泰畤紫壇有文章采鏤黼黻之<lb/>
　飾及玉女樂石壇仙人瘞鸞路騂駒寓龍馬之属宜<lb/>
　皆勿修又雍鄜宻上下畤本秦所立及北畤未定時<lb/>
　所立不宜復修及陳寳祠由是皆罷明年衡譚復條<lb/>
　奏郡國候神方士使者所祠凡六百八十三所其二<lb/>
　百八所應禮其餘四百七十五所不應禮請皆罷奏<lb/>
<pb n="KR2b0035_WYG_006-12a"/>
　可又罷高祖所立梁晉秦荆巫及孝文渭陽孝武泰<lb/>
　一孝宣泰山蓬山之属明年衡坐事免官爵又初罷<lb/>
　甘泉畤作南郊日大風壊甘泉竹宫折㧞畤中樹木<lb/>
　十圍以上百餘天子異之以問劉向對曰家人尚不<lb/>
　欲絶種祠況於國之神寳舊畤且甘泉汾隂及雍五<lb/>
　畤始立皆有神祗感應然後營之及陳寳祠至今七<lb/>
　百餘歳矣古今異制經無明文至尊至重難以疑説<lb/>
　正也前納貢禹之議後人相因易大傳曰誣神者殃<lb/>
<pb n="KR2b0035_WYG_006-12b"/>
　及三世恐其咎不獨止禹等上意恨之<hi>向謂經無明文難以疑正</hi>
　<hi>尚不違經義至謂家人種祠與誣神者殃及三世則不經之甚矣</hi>後上以無繼嗣永<lb/>
　始三年遂復甘泉泰畤汾隂后土及雍五畤陳寳祠<lb/>
　天子復親郊禮又復長安郡國祠著明者且半帝末<lb/>
　年頗好鬼神故多上書言祭祀方術者谷永說上曰<lb/>
　臣聞明於天地之性不可惑以神怪知萬物之情不<lb/>
　可㒺以非類諸背仁義之正道不遵五經之法言而<lb/>
　盛稱竒恠鬼神及言世有仙人服食不經之藥皆姦<lb/>
<pb n="KR2b0035_WYG_006-13a"/>
　人惑衆挾左道懐詐偽以欺罔世主惟陛下距絶此<lb/>
　類毋令姦人有以窺朝者上善其言<hi>楊時曰人情狃於禍福而易動</hi>
　<hi>鬼神隱於無形而難知以易動之情稽難知之理而欲正百年之謬宜乎其難矣</hi>綏和二年<lb/>
　成帝崩皇太后詔復南北郊長安如故哀帝即位寢<lb/>
　疾盡復前世所嘗具神祠官凡七百餘所一歳三萬<lb/>
　七千祠建平三年復泰畤后土祠如故逮平帝元始<lb/>
　五年安漢公王莽奏言與太師孔光等六十七人議<lb/>
　宜如丞相衡等議復長安南北郊莽又頗改其祭祀<lb/>
<pb n="KR2b0035_WYG_006-13b"/>
　曰周官天地之祀樂有合有别其合樂曰以六律六<lb/>
　鍾五聲八音六舞大合樂祀天神祭地祗祀四望祭<lb/>
　山川享先妣先祖凡六樂奏六歌而天地神祗之物<lb/>
　皆至其别樂曰冬日至於地上之圜丘奏樂六變則<lb/>
　天神皆降夏日至於澤中之方丘奏樂八變則地祗<lb/>
　皆出隂陽之别於日冬夏至其㑹也以孟春正月上<lb/>
　辛若丁天子親合祀天地於南郊以高帝高后配以<lb/>
　日冬至使有司奉祠南郊高帝配而望羣陽日夏至<lb/>
<pb n="KR2b0035_WYG_006-14a"/>
　使有司奉祭北郊高后配而望羣隂奏可三十餘年<lb/>
　之間天地之祠五徙焉<lb/>
郡國置宗師<hi>以本紀修</hi>夏四月乙未孔光薨以馬宫為太師<lb/>
<hi>以列傳修</hi>吏民上書薦安漢公莽者前後四十八萬七千餘<lb/>
人五月策莽以九錫<hi>以列傳修</hi>
　解題曰此權臣受九錫之始也韓詩外傳曰諸侯有<lb/>
　德天子錫之一錫輿馬再錫衣服三錫樂則四錫朱<lb/>
　戸五錫納陛六錫虎賁七錫弓矢八錫鈇鉞九錫秬<lb/>
<pb n="KR2b0035_WYG_006-14b"/>
　鬯事見通鑑<lb/>
封羲和劉歆等十二人為列侯<hi>以本紀修</hi>琅邪太守公孫閎<lb/>
言災異誅<hi>以列傳修</hi>閏月發定陶恭王母及丁姬冢取其璽<lb/>
綬壊恭王廟<hi>以列傳修</hi>
　解題曰時有燕數千銜土投丁姬穿中哀帝尊寵丁<lb/>
　傅踰禮過制固當裁定然莽以私意為之遂至逆天<lb/>
　理而失人心燕之銜土甚類臨江王志壹之動氣也<lb/>
　餘見通鑑<lb/>
<pb n="KR2b0035_WYG_006-15a"/>
封師丹為義陽侯㝷卒<hi>以列傳修</hi>秋八月壬午馬宫免<hi>列傳</hi>泉<lb/>
陵侯劉慶上書請安漢公莽居攝<hi>以列傳修</hi>冬十一月高帝<lb/>
原廟災十二月丙午安漢公莽弑帝葬康陵上謚曰孝<lb/>
平皇帝令天下吏六百石以上皆服喪三年<hi>以紀傳修</hi>
　解題曰班固曰孝平之世政自莽出褒善顯功以自<lb/>
　尊盛觀其文辭方外百蠻無思不服休徴嘉應頌聲<lb/>
　並作至乎變異見於上民怨於下莽亦不能文也<lb/>
尊孝成廟曰統宗孝平廟曰元宗<hi>以列傳修</hi>長樂少府平晏<lb/>
<pb n="KR2b0035_WYG_006-15b"/>
為大司徒<hi>以列傳修</hi>
　解題曰班固曰自孝武興學公孫𢎞以儒相其後蔡<lb/>
　義韋賢𤣥成匡衡張禹翟方進孔光平當馬宫及當<lb/>
　子晏咸以儒宗居宰相位服儒衣冠先生語其醖藉<lb/>
　可也然皆持禄保位被阿䛕之譏彼以古人之迹見<lb/>
　繩烏能勝其任乎<lb/>
前煇光謝囂奏武功得白石丹書告安漢公莽為皇帝<lb/>
王舜請令莽稱攝太皇太后許之詔徴宣帝𤣥孫又詔<lb/>
<pb n="KR2b0035_WYG_006-16a"/>
莽居攝踐阼<hi>以列傳修</hi>
漢孺子嬰居攝元年春正月莽祀南郊迎春東郊<hi>以列傳修</hi>
三月己丑立宣帝𤣥孫嬰為皇太子年二歳尊皇后曰<lb/>
皇太后以王舜為太傅左輔甄豐為太阿右拂甄邯為<lb/>
太保後承又置四少<hi>以列傳修</hi>夏四月安衆侯劉崇起兵討<lb/>
莽不克死之<hi>朱熹綱目</hi>五月甲辰太皇太后詔莽朝見稱假<lb/>
皇帝<hi>以列傳修</hi>冬十月丙辰朔日有食之<hi>列傳</hi>是歳西羗攻西<lb/>
海郡<hi>以列傳修</hi>
<pb n="KR2b0035_WYG_006-16b"/>
漢孺子嬰居攝二年夏五月更造錯刀契刀大錢與五<lb/>
銖錢並行<hi>列傳</hi>秋九月東郡太守翟義起兵討莽立嚴鄉<lb/>
侯劉信為天子義自號大司馬柱天大將軍莽以輕車<lb/>
將軍孫建等七人為將軍擊義遣三將軍屯諸關塞三<lb/>
輔趙朋霍鴻等起兵應義莽以王級閻遷為將軍擊朋<lb/>
等冬十月莽作大誥以諭天下諸將至陳留菑與義戰<lb/>
破之十二月圍義圉城殺義信亡走<hi>以列傳修</hi>
漢孺子嬰初始元年春地震<hi>以列傳修</hi>虎牙將軍王邑等還<lb/>
<pb n="KR2b0035_WYG_006-17a"/>
引兵西趙朋等皆滅<hi>以列傳修</hi>封將帥有功者三百九十五<lb/>
人為侯伯子男<hi>以列傳修</hi>莽封子褒新侯安都堂侯臨為公<lb/>
<hi>以列傳修</hi>秋九月莽母功顯君死<hi>以列傳修</hi>冬十一月莽奏太皇<lb/>
太后請毋言攝改元<hi>以列傳修</hi>梓潼哀章為金匱以獻戊辰<lb/>
莽受於高廟即天子位國號新改正朔易服色以十二<lb/>
月癸酉朔為元年朔更太皇太后號為新室文母太皇<lb/>
太后<hi>以列傳修</hi>
　解題曰班彪曰三代以來王公失世稀不以女寵及<lb/>
<pb n="KR2b0035_WYG_006-17b"/>
　王莽之興由孝元后歴漢四世為天下母饗國六十<lb/>
　餘載羣弟世權更持國柄五將十侯卒成新都位號<lb/>
　已移於天下而元后卷卷猶握一璽不欲以授莽悲<lb/>
　夫事見通鑑<lb/>
新莽始建國元年<lb/>
　解題曰張衡條上班固所叙與典籍不合者以為王<lb/>
　莽本傳但應載簒事而已至於編年月紀災祥宜為<lb/>
　元后本紀厥後沈既濟以唐武后紀併之中宗蓋本<lb/>
<pb n="KR2b0035_WYG_006-18a"/>
　於此今據通鑑以莽年接漢統書之從其實也宋庠<lb/>
　紀年通譜其正月乃前年之十二月用商正建丑之<lb/>
　月耳<lb/>
春莽立妻王氏為皇后子臨為皇太子安為新嘉辟封<lb/>
子宇子六人為公廢孺子為定安公孝平皇后為定安<lb/>
太后<hi>以列傳修</hi>按金匱封拜四輔三公四將<hi>以列傳修</hi>更諸官名<lb/>
降漢諸王為公侯為子<hi>列傳</hi>立祖廟五親廟四以漢高廟<lb/>
為文祖廟立漢廟於定安國其園寢廟在京師者勿罷<lb/>
<pb n="KR2b0035_WYG_006-18b"/>
<hi>以列傳修</hi>禁剛卯刀錢更作小錢與大錢五並行禁民不得<lb/>
挾銅炭<hi>以列傳修</hi>夏四月徐鄉侯劉快起兵討莽不克死之<lb/>
<hi>朱熹綱目</hi>名天下田曰王田奴婢曰私属不得賣買<hi>以列傳修</hi>秋<lb/>
遣五威將王竒等十二人班符命於天下授新印綬<hi>列傳</hi>
貶勾町王西域王為侯更匈奴單于印<hi>列傳</hi>冬靁桐華<hi>以列</hi>
<hi>傳修</hi>遣諫大夫五十人分鑄錢於郡國<hi>列傳</hi>是歳真定常山<lb/>
大雨雹<hi>以列傳修</hi>
新莽始建國二年春二月廢漢諸公為民<hi>列傳</hi>立五均司<lb/>
<pb n="KR2b0035_WYG_006-19a"/>
市錢府官𣙜酤賣鹽鐡器鑄錢禁民不得挾弩鎧<hi>以列傳食</hi>
<hi>貨志修</hi>
　解題曰劉歆言周有泉府之官収不讎與欲得<hi>顔師古曰</hi>
　<hi>讎讀曰售</hi>即易所謂理財正辭禁民為非者也莽乃下詔<lb/>
　曰夫周禮有賖貸樂語有五均<hi>鄧展曰樂語樂元語河間獻王所傳道五</hi>
　<hi>均事臣瓉曰其文曰天子取諸侯之士以立五均則市無二賈四民常均彊者不得困弱富者不得要貧</hi>
　<hi>則公家有餘恩及小人民矣</hi>傳記各有斡焉今開賖貸張五均設<lb/>
　諸斡者所以齊衆庶抑并兼也遂於長安及五都<hi>洛陽</hi>
<pb n="KR2b0035_WYG_006-19b"/>
　<hi>邯鄲臨淄宛成都</hi>立五均官皆置交易丞五人錢府丞一人<lb/>
　工商皆采金銀連錫登龜取貝者<hi>如淳曰登進也</hi>皆自占司<lb/>
　市錢府<hi>顔師古曰各以其所采取之物自隱實於司市錢府也</hi>又以周官稅民<lb/>
　凡田不耕為不殖出三夫之稅城郭中宅不樹藝者<lb/>
　為不毛出三夫之布民浮游無事出夫布一匹其有<lb/>
　不能出布者冗作縣官衣食之諸取鳥獸魚鱉百蟲<lb/>
　於山林水澤及畜牧者嬪婦桑蠶織紝紡績補縫工<lb/>
　匠醫巫卜祝及他技商販賈人皆各自占所為於其<lb/>
<pb n="KR2b0035_WYG_006-20a"/>
　在所之縣官除其本計其利十分之而以其一為貢<lb/>
　敢不自占自占不以實者盡没入所采取而作縣官<lb/>
　一歳諸司市常以四時中<hi>顔師古曰中讀作仲</hi>實定所掌為物<lb/>
　上中下之賈各自用為其市平衆民賣買五穀布帛<lb/>
　絲緜之物周於民用而不售者均官考檢厥實用其<lb/>
　本賈取之萬物昂貴過平一錢則以平賈賣與民低<lb/>
　賤減平者聽民自相與市以防貴庾者民欲祭祀喪<lb/>
　紀而無用者錢府以所入工商之貢但賖之<hi>顔師古曰但空</hi>
<pb n="KR2b0035_WYG_006-20b"/>
　<hi>也徒也言賖與之不取息也</hi>民或乏絶欲貸以治産業者均授之<lb/>
　除其費計所得受息毋過歳什一<hi>顔師古曰均謂各依先後之次除其</hi>
　<hi>費謂衣食之費已用者也周官泉府掌以市之征布歛市之不售貨之滯於民用者以其賣買之物掲而</hi>
　<hi>書之以待不時而買者賣者各從其抵都鄙從其主國人郊人從有司然後予之凡賖者祭祀無過旬日</hi>
　<hi>喪紀無過三月凡民之貨者與其有司辨而授之以國服為之息凡國之財用取具焉歳終則㑹其出入</hi>
　<hi>而納其餘鄭衆云假令其國出絲絮則以絲絮償其國出絺葛則以絺葛償鄭𤣥謂以國服為之息以其</hi>
　<hi>於國服事之稅為息也於國事受園㕓之田而貸萬泉者則朞出息五百王莽時民貸以治産業者但計</hi>
　<hi>贏所得受息无過歳什一賈公彦䟽曰萬泉五百計當二十而取一若然近郊十一者萬泉朞出息一千</hi>
<pb n="KR2b0035_WYG_006-21a"/>
　<hi>逺郊二十而三者萬泉朞出息一千五百甸稍縣鄙之民萬泉朞出息二千也王莽時則與周少異周時</hi>
　<hi>不計其贏所得多少據本徴利王莽時雖計本多少為定及其徴科唯據所贏多少假令萬泉歳還贏萬</hi>
　<hi>泉徴一千贏五千徴五百餘皆據利徴什一也</hi>
匈奴擊車師戊巳校尉史陳良等殺校尉刁䕶降匈奴<lb/>
<hi>以列傳修</hi>冬十一月罷漢廟在京師者<hi>以列傳修</hi>更號定安太后<lb/>
為黄皇室主<hi>以列傳修</hi>十二月雷<hi>列傳</hi>更名匈奴單于曰降奴<lb/>
服於遣將軍孫建等率甲卒三十萬人擊之須畢至同<lb/>
出<hi>以列傳修</hi>更作金銀龜貝錢布名寳貨㝷寢但行大小錢<lb/>
<pb n="KR2b0035_WYG_006-21b"/>
<hi>列傳</hi>更始將軍甄豐自殺殺豐子京兆大尹㝷東通靈將<lb/>
五司大夫劉棻等數百人<hi>以列傳修</hi>
　解題曰初甄豐劉秀王舜為王莽腹心安漢宰衡之<lb/>
　號皆豐等所共謀而豐舜秀亦並富貴非復欲令莽<lb/>
　居攝也莽意欲稱居攝豐等承順其意莽輙復封豐<lb/>
　等子孫以報之豐等爵位已盛又實畏漢宗室天下<lb/>
　豪傑而䟽逺欲進者並作符命莽遂據以即真豐子<lb/>
　㝷作符命言黄皇室主為㝷之妻莽心疑大臣怨謗<lb/>
<pb n="KR2b0035_WYG_006-22a"/>
　欲震威以懼下因是發怒収捕㝷豐自殺辭連秀子棻棻<lb/>
　弟泳等連引黨親列侯死者數百人餘見通鑑吕祖謙曰<lb/>
　三子成王莽居攝之勢而不欲莽之居攝荀彧致曹操九<lb/>
　錫之功而不欲操之受九錫是猶培其根而惡其實也<lb/>
是嵗起八風臺<hi>以列傳修</hi>
新莽始建國三年匈奴入塞殺太守都尉諸将屯邉郡<lb/>
未進兵将軍嚴尤請令先至者深入不聽民苦徴發盜賊<lb/>
始起<hi>以列傳修</hi>王舜死<hi>列傳</hi>遣使者迎龔勝為太子師友祭酒<lb/>
<pb n="KR2b0035_WYG_006-22b"/>
勝死之<hi>列傳</hi>瀕河郡蝗<hi>列/傳</hi>河決魏郡<hi>以列傳修</hi>
新莽始建國四年夏赤氣出東南竟天<hi>以列傳修</hi>定五等國<lb/>
邑以圖籍未定未授國邑王田私属得自買賣<hi>以列傳修</hi>句<lb/>
町殺牂柯大尹周歆高勾驪殺遼西大尹田譚<hi>以列傳修</hi>
　解題曰漢地理志高勾驪𤣥莬郡縣也後漢列傳在<lb/>
　遼東之東千里南與朝鮮濊貊東與沃沮北與扶餘<lb/>
　接武帝滅朝鮮以為縣<lb/>
新莽始建國五年春二月太皇太后王氏崩合葬渭陵<lb/>
<pb n="KR2b0035_WYG_006-23a"/>
而溝絶之<hi>以列傳修</hi>
　解題曰魯昭公之喪季孫使役如闞公氏將溝焉榮<lb/>
　駕鵞曰生不能事死又離之以自旌也縱子忍之後<lb/>
　必恥之乃止王莽之惡於是浮於季孫矣<lb/>
冬十一月彗星出<hi>以列傳修</hi>是歳烏孫大小昆彌遣使貢獻<lb/>
焉耆殺都䕶但欽等<hi>以列傳修</hi>除挾銅炭之禁<hi>以列傳修</hi>改明年<lb/>
元<hi>以列傳修</hi>匈奴烏珠留單于死其弟咸立<hi>以匈奴傳修</hi>
新莽天鳯元年<lb/>
<pb n="KR2b0035_WYG_006-23b"/>
　解題曰宋庠紀年通譜疑有鳯凰之祥因以為號<lb/>
春正月莽將都洛陽遣太傅平晏等先相宅<hi>以列傳修</hi>三月<lb/>
壬申晦日有食之<hi>以列傳修</hi>夏四月隕霜殺草木<hi>以列傳修</hi>六月<lb/>
黄霧四塞<hi>以列傳修</hi>秋七月大風㧞樹飛北闕直城門屋瓦<lb/>
雨雹殺牛羊<hi>以列傳修</hi>置卒正連率大尹州牧部監六鄉六<lb/>
尉六隊六郊<hi>以列傳修</hi>匈奴和親檻送陳良等燔殺之<hi>列傳</hi>縁<lb/>
邉大饑人相食<hi>列傳</hi>益州蠻殺大尹程隆遣將軍馮茂擊<lb/>
之<hi>列傳</hi>復下金銀龜貝之貨作貨布貨泉罷小錢<hi>以食貨志修</hi>
<pb n="KR2b0035_WYG_006-24a"/>
新莽天鳯二年春二月日中見星<hi>以列傳修</hi>民訛言黄龍死<lb/>
<hi>以列傳修</hi>改匈奴單于曰恭奴善于<hi>以匈奴傳修</hi>五原代郡盗賊<lb/>
起<hi>以列傳修</hi>邯鄲以北大雨水出<hi>列傳</hi>
新莽天鳯三年春二月地震大雨雪關東尤甚竹栢或<lb/>
枯<hi>以列傳修</hi>夏五月庚寅朔始賦吏禄<hi>以列傳修</hi>六月戊辰長平<lb/>
舘岸崩壅涇水北行<hi>以列傳修</hi>
　解題曰荀悅紀作長平觀如淳曰在池陽南上原之<lb/>
　阪有長平觀去長安五十里顔師古曰在涇水南原<lb/>
<pb n="KR2b0035_WYG_006-24b"/>
　今謂眭城坂<hi>按徐錯方輿志長平觀在涇陽縣東南九里長平坂在涇陽縣非一處也</hi>
戊子晦日有食之<hi>以列傳修</hi>秋大司馬陳茂免以將軍嚴尤<lb/>
代之<hi>以列傳修</hi>冬十月戊辰王路朱鳥門鳴<hi>以列傳修</hi>馮茂擊句<lb/>
町不克徴還下獄死復遣將軍亷丹擊之<hi>以列傳修</hi>越嶲蠻<lb/>
任貴殺太守自立為卭穀王<hi>以列傳修</hi>是歳遣五威將王駿<lb/>
等出西域焉耆襲殺之<hi>以列傳修</hi>
新莽天鳯四年夏五月封保成師友祭酒唐林為建德<lb/>
侯諫議祭酒紀逡為封德侯<hi>以列傳修</hi>六月更授諸侯茅土<lb/>
<pb n="KR2b0035_WYG_006-25a"/>
於明堂<hi>以列傳修</hi>是歳臨淮琅邪及荆州緑林兵起<hi>以通鑑修</hi>
　解題曰李賢曰緑林山在今荆州當陽縣東北<lb/>
新莽天鳯五年春正月北軍南門災<hi>以列傳修</hi>考吏致富者<lb/>
収其財五分之四以助邉<hi>以列傳修</hi>莽孫功崇公宗自殺<hi>以列</hi>
<hi>傳修</hi>是歳諸吏中散大夫楊雄卒<hi>以列傳修</hi>
　解題曰雄字子雲蜀郡成都人也少時好學博覽無<lb/>
　所不見為人簡易佚蕩黙而好深湛之思清静無為<lb/>
　少耆欲不汲汲於富貴不戚戚於貧賤不脩亷隅以<lb/>
<pb n="KR2b0035_WYG_006-25b"/>
　徼名當世顧嘗好辭賦為郎當成哀平間三世不徙<lb/>
　官王莽簒位以久次轉為大夫莽既以符命自立欲<lb/>
　絶其原而甄豐子㝷劉歆子棻復獻之莽誅豐父子<lb/>
　投棻四裔時雄校書天禄閣上治獄事使者欲収雄<lb/>
　雄從閣上自投下幾死莽聞之曰雄何故在此間使<lb/>
　問其故廼劉棻嘗從雄學作竒字雄不知情詔勿問<lb/>
　卒年七十一<lb/>
琅邪樊崇兵起<hi>以通鑑修</hi>
<pb n="KR2b0035_WYG_006-26a"/>
　解題曰崇起兵於莒同郡人逢安東海人徐宣謝禄<lb/>
　各起兵合數萬人復引從崇餘見通鑑<hi>莒琅邪國縣東觀記崇安</hi>
　<hi>東莞人宣禄東海臨沂人</hi>
匈奴烏累單于死弟左賢王輿立<hi>以匈奴傳修</hi>
新莽天鳯六年春亷丹擊益州不克徴還遣大司馬䕶<lb/>
軍郭興等擊之<hi>以列傳修</hi>匈奴㓂邉大募丁男及死罪囚吏<lb/>
民奴為銳卒稅吏民訾三十取一公卿以下皆保飬軍<lb/>
馬<hi>以列傳修</hi>嚴尤免<hi>以列傳修</hi>
<pb n="KR2b0035_WYG_006-26b"/>
　解題曰尤素有智略非莽攻伐四夷數諫不從及遣<lb/>
　尤與亷丹誅單于而立須卜當尤固言匈奴可且以<lb/>
　為後先憂山東盗賊莽大怒䇿免尤盖王莽伐匈奴<lb/>
　而不憂盗賊與煬帝伐高麗而不憂盗賊其亡一耳<lb/>
　餘見通鑑<lb/>
復訾民三十稅一<hi>以列傳修</hi>
新莽地皇元年春正月改元<hi>以列傳修</hi>
　解題曰宋庠紀年通譜按莽傳莽見盗賊多乃令太<lb/>
<pb n="KR2b0035_WYG_006-27a"/>
　史推三萬六千歳厯紀六歳一改元布告天下十二<lb/>
　月改元地皇從厯紀也<lb/>
令犯法者論斬毋須時<hi>以列傳修</hi>二月壬申日正黒<hi>以列傳修</hi>秋<lb/>
七月大風毁王路堂<hi>以列傳修</hi>立子安為新遷王臨為皇太<lb/>
子㝷改為統義陽王<hi>以列傳修</hi>九月起九廟<hi>以列傳修</hi>大雨六十<lb/>
餘日<hi>以列傳修</hi>鉅鹿男子馬適求謀舉燕趙兵誅莽不克死<lb/>
<hi>以列傳修</hi>以予虞唐尊為太傅封平化侯<hi>以列傳修</hi>是歳罷大小<lb/>
錢更行貨布<hi>以食貨志列傳修</hi>南郡江夏下江兵起<hi>以列傳修</hi>
<pb n="KR2b0035_WYG_006-27b"/>
　解題曰續漢志南郡編縣有藍口聚即下江也<lb/>
新莽地皇二年春莽妻王氏死諡孝睦皇后統義陽王<lb/>
臨謀殺莽事覺自殺新遷王安死<hi>以列傳修</hi>遣太師羲仲景<lb/>
尚等擊青徐賊<hi>以列傳修</hi>轉天下穀邉郡以擊匈奴<hi>以列傳修</hi>
　解題曰程頥曰古有兵車載糗糧百人須二十五人<lb/>
　然止在中國若深入則決無省力秦運海隅之粟以<lb/>
　饋邉率三十鍾而致一石是二百倍一兵行一夫饋<lb/>
　止可供七日耳且以三夫助一兵計之須十五日即<lb/>
<pb n="KR2b0035_WYG_006-28a"/>
　回一日不回則一日食乏古人所以不得已而後用<lb/>
　之也<lb/>
秋隕霜殺菽關東大饑蝗<hi>以列傳修</hi>毁漢高廟<hi>以列傳修</hi>是歳南<lb/>
郡秦豐兵起<hi>以列傳修</hi>
　解題曰莽召問羣臣禽賊方畧皆曰此天囚行尸命<lb/>
　在漏刻<hi>秦使者之對二世虞世基之對煬帝皆謂鼠竊狗盗無能為即此類也豐南郡改縣黎丘</hi>
　<hi>鄉人李賢曰黎丘故城在襄州率道縣北</hi>初四方皆以餓寒窮愁起為盗<lb/>
　賊稍稍羣聚常思歳熟得歸鄉里衆雖萬數不敢畧<lb/>
<pb n="KR2b0035_WYG_006-28b"/>
　有城邑諸長吏牧守皆自亂鬬中兵而死賊非敢欲<lb/>
　殺之也而莽終不諭其故荆州牧發奔命二萬人討<lb/>
　緑林賊賊帥迎擊大破牧軍鈎牧車屏泥刺殺其驂<lb/>
　乘然終不敢殺牧大司馬士按章豫州為賊所獲賊<lb/>
　送付縣餘見通鑑陳瓘曰莽之賊剥下民可謂極矣<lb/>
　然民不以畧城邑為利而以去鄉里為重民之本心<lb/>
　豈欲亂乎<lb/>
新莽地皇三年春二月霸橋災<hi>以列傳修</hi>樊崇等殺景尚<hi>列傳</hi>
<pb n="KR2b0035_WYG_006-29a"/>
關東人相食<hi>列傳</hi>夏四月遣太師王匡及亷丹討赤眉樊<lb/>
崇遣大將軍孔仁納言大將軍嚴尤等擊新市平林兵<lb/>
<hi>以列傳修</hi>蝗飛蔽天流民入關者數十萬人<hi>以列傳修</hi>赤眉殺亷<lb/>
丹<hi>以列傳修</hi>冬長沙王發六世孫縯及其弟秀起兵舂陵與<lb/>
新市平林兵合攻㧞棘陽<hi>以後漢紀傳修</hi>
　解題曰鄧晨娶秀姊元秀嘗與縯及晨俱之宛與蔡<lb/>
　少公等讌語少公頗學圖䜟言劉秀當為天子或曰<lb/>
　是國師公劉秀乎秀戯曰何用知非僕耶李通父守<lb/>
<pb n="KR2b0035_WYG_006-29b"/>
　好星厯䜟記通素聞守說䜟云劉氏復興李氏為輔<lb/>
　㑹秀避事在宛通遣從弟軼迎秀及相見共語移日<lb/>
　因具言䜟文事<hi>光武之信䜟本於此</hi>秀乃與通軼起於宛縯自<lb/>
　發舂陵子弟合七八千人餘見通鑑李賢曰新市縣<lb/>
　属江夏郡故城在今郢州富永縣東北平林在今隨<lb/>
　州隨縣東北宛属南陽郡故城在今鄧州南陽縣舂<lb/>
　陵本属零陵冷道縣元帝時以蔡陽白水鄉封舂陵<lb/>
　侯故城在今棗陽縣西南棘陽縣属南陽郡古謝國<lb/>
<pb n="KR2b0035_WYG_006-30a"/>
　在棘水之陽故城在今唐州湖陽縣西北<lb/>
十一月有星孛於張<hi>以列傳修</hi>劉縯與前隊大夫甄阜属正<lb/>
梁丘賜等戰大敗還保棘陽<hi>以後漢本紀修</hi>
　<lb/>
　<lb/>
　<lb/>
　<lb/>
　<lb/>
<pb n="KR2b0035_WYG_006-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷八</head>
    <p>
<pb n="KR2b0035_WYG_008-1a"/>
欽定四庫全書<lb/>
　大事記續編卷八　　　　　明　王禕　撰<lb/>
漢世祖光武皇帝建武元年<hi>漢劉盆子建世元年述梁劉永三年  成公孫  龍</hi>
<hi>興元年年淮南李憲三年元楚王秦豐二    西平王盧芳  年</hi>春正月平陵方望立<lb/>
前定安公嬰為帝更始遣丞相李松擊斬之<hi>以夲紀通鑑目録修</hi>
赤眉二部㑹𢎞農三月李松大敗於蓩鄉<hi>以列傳通鑑目録修</hi>
　觧題曰李賢曰續漢志𢎞農有蓩鄉葢在今虢州湖<lb/>
　城縣之間<lb/>
<pb n="KR2b0035_WYG_008-1b"/>
夏四月公孫述稱帝改元國號成<hi>以列傳修</hi>蕭王擊尤來大<lb/>
槍五幡於元氏破之又戰於順水北失利歸保范陽遣<lb/>
吴漢等追滅之<hi>以夲紀修</hi>
　觧題曰李賢曰元氏属常山郡今趙州縣順水即徐<lb/>
　水經北平縣故城北今在易州作慎者誤范陽縣属<lb/>
　涿郡范水之陽故城在今易州易縣東南<lb/>
朱鮪殺李軼攻温平隂㓂恂等大破之<hi>以紀傳修</hi>
　觧題曰李賢曰温今洛州縣平隂縣属河南郡<lb/>
<pb n="KR2b0035_WYG_008-2a"/>
儒生彊華奉赤伏符來六月己未蕭王即皇帝位于鄗<lb/>
南改元大赦<hi>以夲紀修</hi>
　觧題曰更始元年九月以秀為破虜将軍行大司馬<lb/>
　事十月持節北渡河鎮慰州郡考察黜陟如州牧行<lb/>
　部事至邯鄲故趙繆王子林説曰赤眉今在河東<hi>樊崇</hi>
　<hi>時在河南此其别部也</hi>决水灌之百萬之衆可使為魚<hi>李賢曰續漢書</hi>
　<hi>曰林言赤眉可破上問其故對曰河水從列人北流如决灌之可令為魚列人故城在今肥鄉縣東北</hi>
　秀不從十二月林立卜者王郎為天子都邯鄲更始<lb/>
<pb n="KR2b0035_WYG_008-2b"/>
　二年正月以郎新盛北徇薊故廣陽王子劉接起兵<lb/>
　薊中以應郎大司馬乃南奔至饒陽<hi>李賢曰縣属安平國故城在今</hi>
　<hi>瀛州饒陽縣東北</hi>官属乏食晨夜兼行至呼沱河<hi>李賢曰山海經云大</hi>
　<hi>戯之山呼沱之水出焉在今代州繁畤縣東流經定州深澤縣東南即光武所渡處俗謂之危渡口史容</hi>
　<hi>曰出代州崞縣東經蔚州真定府祁州深州河間府莫州保定軍覇州至信安軍入海</hi>遇氷合<lb/>
　得過進至下愽城西<hi>李賢曰属信都國在愽水之下故城在今下博縣南</hi>不知<lb/>
　所之有白衣父老指曰信都為長安守去此八十里<lb/>
　馳赴之太守任光出迎因發旁縣得四千人先擊堂<lb/>
<pb n="KR2b0035_WYG_008-3a"/>
　陽貰縣皆䧏之<hi>任光傳多作檄文遣馳至鉅鹿界中世祖與光等投暮入堂陽界使騎各</hi>
　<hi>持炬火光炎震天地舉城震驚又邳彤傳比至堂陽已属王郎彤使張萬尹綏曉譬吏民即開門出迎李</hi>
　<hi>賢曰堂陽及貰並属鉅鹿郡堂陽故城在今冀州鹿城縣西北</hi>和戎卒正邳彤亦舉<lb/>
　郡䧏昌城人劉植<hi>李賢曰昌城属信都國故城在今兾州西北</hi>宋子人耿<lb/>
　純<hi>李賢曰宋子縣属鉅鹿郡故城在今趙州平棘縣之北</hi>各據縣邑以奉大司<lb/>
　馬北䧏下曲陽<hi>李賢曰縣属鉅鹿郡</hi>衆數萬人北擊中山㧞盧<lb/>
　奴<hi>李賢曰中山府安喜縣有盧水黑曰盧不流曰奴</hi>所過發奔命兵時真定<lb/>
　王揚起兵附郎大司馬遣劉植說降揚因留真定南<lb/>
<pb n="KR2b0035_WYG_008-3b"/>
　擊新市真定元氏防子皆下之攻柏人不下引兵拔<lb/>
　廣阿<hi>李賢曰新市縣属鉅鹿郡故城在今恒州東北房子属常山郡今趙州縣真定縣故東垣柏人</hi>
　<hi>縣属趙國今邢州縣故城在縣西北廣阿縣属鉅鹿郡故城在趙州象城縣西北</hi>㑹上谷太<lb/>
　守耿况漁陽太守彭寵各遣突騎來助擊郎更始亦<lb/>
　遣尚書僕射謝躬討郎遂東圍鉅鹿月餘不下郎遣<lb/>
　将倪宏劉奉率數萬人救鉅鹿逆戰於南䜌<hi>李賢曰縣属鉅</hi>
　<hi>鹿郡故城在邢州柏人縣東北</hi>斬首數千級四月圍邯鄲五月㧞其<lb/>
　城誅郎更始遣侍御史立為蕭王令罷兵詣行在所<lb/>
<pb n="KR2b0035_WYG_008-4a"/>
　辭不就徴時諸賊銅馬大彤髙湖重連䥫脛大槍尤<lb/>
　來上江青犢五校檀鄉五幡五樓富平獲索等<hi>李賢曰諸</hi>
　<hi>賊或以山川土地為名或以軍容強盛為號銅馬帥東山荒秃上淮汎等大彤帥樊重尤來帥樊崇五校</hi>
　<hi>帥髙邕檀鄉帥董次仲五樓帥張文富平帥徐少獲索帥古師郎等</hi>各領部曲衆合數<lb/>
　百萬人秋王擊銅馬於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>李賢曰縣属鉅鹿郡故城在今兾州鹿城縣東</hi>呉<lb/>
　漢将幽州突騎會清陽<hi>李賢曰縣属清河郡今伊州縣</hi>賊食盡夜遁<lb/>
　追至舘陶大破之<hi>李賢曰縣属魏郡今魏州縣</hi>受䧏未盡而髙湖<lb/>
　重連從東南來與銅馬餘衆合王復與大戰於蒲陽<lb/>
<pb n="KR2b0035_WYG_008-4b"/>
　悉破降之<hi>李賢曰蒲陽山蒲水所出在今定州北平縣西</hi>赤眉别與大彤青<lb/>
　犢十餘萬衆在射大王進擊大破之使呉漢岑彭襲<lb/>
　殺謝躬於鄴青犢赤眉入函谷闗乃遣鄧禹引兵而<lb/>
　西時更始使朱鮪李軼等屯洛陽令馮異守孟津以<lb/>
　拒之建武元年王北擊尤來大槍五幡於元氏追至<lb/>
　北平<hi>李賢曰縣属中山國今易州永樂縣營州西南别有右北平郡非此</hi>連破之又戰<lb/>
　於順水北為賊所敗散兵歸保范陽賊引去大軍復<lb/>
　進至安次<hi>李賢曰縣属勃海郡今幽州縣</hi>破之賊入漁陽乃遣吴漢<lb/>
<pb n="KR2b0035_WYG_008-5a"/>
　等追戰於潞東及平谷<hi>李賢曰潞縣属漁陽郡平谷亦属漁陽在潞縣北</hi>大<lb/>
　破滅之朱鮪遣蘓茂攻温馮異㓂恂與戰大破之於<lb/>
　是諸将議上尊號馬武先進曰天下無主大王雖執<lb/>
　謙退奈宗廟社稷何宜且還薊即尊位乃議征伐王<lb/>
　驚曰何将軍出是言可斬也乃引軍還薊夏四月至<lb/>
　中山諸将復上奏曰漢遭王莽宗廟廢絶王與伯升<lb/>
　首舉義兵更始因其資以據帝位而不能奉承大統<lb/>
　敗亂紀綱盗賊日多群生危蹙大王初征昆陽王莽<lb/>
<pb n="KR2b0035_WYG_008-5b"/>
　自潰後㧞邯鄲北州弭定三分天下而有其二跨州<lb/>
　據土帯甲百萬臣聞帝王不可以乆曠天命不可以<lb/>
　謙拒惟大王以社稷為計萬姓為心王又不聽行到<lb/>
　南平棘<hi>李賢曰縣属常山郡今趙州縣故城在縣南</hi>諸将復固請之王曰<lb/>
　㓂賊未平四面受敵何遽正位號乎諸将且出耿純<lb/>
　進言甚切至王曰吾将思之行至鄗<hi>李賢曰今趙州髙邑縣</hi>先<lb/>
　在長安時同舍生彊華自闗中奉赤伏符來群臣復<lb/>
　奏命有司設壇場於鄗南千秋亭五成陌<hi>李賢曰在今趙州柏</hi>
<pb n="KR2b0035_WYG_008-6a"/>
　<hi>鄉縣水經注曰亭有石壇碑</hi>六月己未即位燔燎告天禋于六宗<lb/>
　望於群神大赦天下此光武渡河北後即位前所歴<lb/>
　也髙祖殺羽成功始即帝位光武未成功而遂即位<lb/>
　者紹漢統繫人心也自此以後凡赦不悉書<lb/>
甲子鄧禹擊王匡於安邑大破之<hi>以紀傳修</hi>
　觧題曰李賢曰安邑縣属河東郡今蒲州縣<lb/>
赤眉立宗室劉盆子為帝改元<hi>以紀傳修</hi>
　觧題曰赤眉軍中祠城陽景王以求福助及樊崇欲<lb/>
<pb n="KR2b0035_WYG_008-6b"/>
　立帝求軍中景王後崇盖城陽人也餘見通鑑<lb/>
申屠建隗囂勸更始避位與張卭等謀劫之歸南陽更<lb/>
始斬建卭等距戰囂歸天水更始奔新豐<hi>以列傳通鑑目録修</hi>
　觧題曰按袁宏漢紀更始諸将懼赤眉至申屠建隗<lb/>
　囂共勸更始不應謀劫更始司馬光通鑑考異不取<lb/>
　而從范曄書范書隗囂傳流聞光武即位河北囂即<lb/>
　說更始歸政於光武叔父良更始不聽諸将欲劫更<lb/>
　始東歸囂亦與通謀盖赤眉将至羣情震恐張卭廖<lb/>
<pb n="KR2b0035_WYG_008-7a"/>
　湛軰以盗賊規模故欲東歸申屠建隗囂所見差髙<lb/>
　故勸之避位及更始不從然後建囂與卭等通謀耳<lb/>
　餘見通鑑<lb/>
秋七月辛未鄧禹為大司徒封鄼侯丁五以野王令王<lb/>
梁為大司空封武強侯壬午呉漢為大司馬封舞陽侯<lb/>
<hi>以紀傳修</hi>以平原太守伏湛為尚書<hi>以列傳袁宏漢紀修</hi>
　觧題曰按袁宏漢紀更始立湛為平原太守遭倉卒<lb/>
　驚優而湛獨晏然教授如故俸禄分以賑鄉里來客<lb/>
<pb n="KR2b0035_WYG_008-7b"/>
　者百餘家時郡中不安湛移書属縣不得相侵凌天<lb/>
　生蒸民為立君非乆亂也且飬老育幼以待真主門<lb/>
　下督欲起兵湛即誅督示百姓又按列傳光武即位<lb/>
　知湛名儒舊臣欲令幹任内職徴拜尚書使典定舊<lb/>
　制<lb/>
鄧禹渡河<hi>以列傳修</hi>
　觧題曰禹渡汾隂河入夏陽更始中郎将左輔都尉<lb/>
　公乗歙引其衆十萬與左馮翊兵共拒禹於衙<hi>李賢曰縣</hi>
<pb n="KR2b0035_WYG_008-8a"/>
　<hi>属左馮翊</hi>禹復破走之<hi>武帝元鼎四年置三輔都尉丞各一人地志左輔都尉治髙陵右輔</hi>
　<hi>都尉治郿不言京輔都尉所治者治長安也三輔之兵皆主之中尉令公乗歙以左輔兵拒禹而嚴夲以</hi>
　<hi>右輔兵圍更始於髙陵也</hi>
己亥帝幸懐遣建威大将軍耿弇等屯五社津呉漢率<lb/>
十一将軍圍洛陽<hi>以夲紀修</hi>
　觧題曰先屯五社津偹滎陽以東而後圍洛陽秦漢<lb/>
　以來形勢所在光武盖熟之矣李賢曰懐縣属河内<lb/>
　郡在今懐州武陟縣西水經曰鞏縣北五社津有山<lb/>
<pb n="KR2b0035_WYG_008-8b"/>
　臨河其穴潜通淮浦有渚謂之鮪渚<lb/>
八月壬子祭社稷癸丑祠髙祖太宗世宗<hi>以夲紀修</hi>帝幸河<lb/>
陽<hi>以夲紀修</hi>李松趙萌攻王匡張卭於長安更始入之赤眉<lb/>
至髙陵匡卭䧏九月䧟長安更始奔髙陵<hi>以紀傳修</hi>
　觧題曰髙陵縣属馮翊<lb/>
封更始為淮陽王<hi>以紀傳修</hi>甲申以前髙宻令卓茂為太傅<lb/>
封褒徳侯<hi>以夲紀修</hi>
　觧題曰初茂與同縣孔休陳留蔡勲安衆劉宣楚國<lb/>
<pb n="KR2b0035_WYG_008-9a"/>
　龔勝上黨鮑宣六人同志不仕王莽時並名重當時<lb/>
　詔曰夫名冠天下當受天下重賞盖光武嘗為諸生<lb/>
　受學故能發此論惜其不尊任三公故茂之事業他<lb/>
　無聞焉餘見通鑑<lb/>
辛卯朱鮪䧏<hi>以本紀修</hi>冬十月癸丑帝幸洛陽都之<hi>以夲紀皇極經</hi>
<hi>世修</hi>
　觧題曰洛陽纔下光武即入都之盖洛陽非若長安<lb/>
　更始赤眉之燬蕩此光武所以定都而不遷也宋敏<lb/>
<pb n="KR2b0035_WYG_008-9b"/>
　求河南志洛陽即成周敬王之成周也蔡質漢典職<lb/>
　儀曰南宫至北宫中央作大屋複道三道行天子從<lb/>
　中道從官夾左右十歩一衛兩宫相去七里<lb/>
淮陽王䧏赤眉<hi>以紀傳通鑑修</hi>鄧禹屯栒邑<hi>以列傳通鑑修</hi>
　觧題曰蘓轍曰赤眉之亂光武欲急攻之禹欲緩取<lb/>
　之議者見禹之敗因以禹為失計是不然赤眉方強<lb/>
　急之實難緩之為得逮其自敗西走扶風而禹乗之<lb/>
　猶能還兵敗禹而况其未敗也哉光武若審知如此<lb/>
<pb n="KR2b0035_WYG_008-10a"/>
　聼禹堅守北道時出撓之而使别将挾持其東東西<lb/>
　蹙之磨以歲月而赤眉成禽矣禹之敗而西歸也要<lb/>
　馮異共攻異謂虜餘衆尚多難卒用兵破禹又不從<lb/>
　而敗由此觀之禹夲計不失而帝不能用禹亦廹於<lb/>
　君命而不能自固耳事見通鑑李賢曰栒邑縣属右<lb/>
　扶風故城在今豳州三水縣東北<lb/>
十一月帝幸懐<hi>以夲紀修</hi>梁王永稱帝<hi>以夲紀修</hi>十二月丙戌帝<lb/>
至自懐<hi>以夲紀修</hi>赤眉殺淮陽王<hi>以通鑑修</hi>隗囂自稱西州上将<lb/>
<pb n="KR2b0035_WYG_008-10b"/>
軍據隴右<hi>以紀傳修</hi>
　觧題曰按列傳囂天水成紀人也<hi>李賢曰故城在今秦州隴城縣西北</hi>
　更始立崔廣等推囂為上将軍擊殺雍州牧安定大<lb/>
　尹安定悉䧏長安誅王莽遂分徇隴西武都金城武<lb/>
　威張掖酒泉敦煌皆下之其後囂被徴及自長安再<lb/>
　歸天水則竇融據河西五郡囂所有者天水<hi>武帝分秦州置</hi>
　<hi>後改漢陽宋同慶府西和秦鞏會四州天水軍地</hi>安定<hi>涇渭原邠四州鎮戎徳順懐徳三軍之地</hi>
　隴西北地<hi>慶陽府靈環塩寕宥五州之地</hi>而已<hi>此據紀傳建武六年赦四郡吏人為囂詿</hi>
<pb n="KR2b0035_WYG_008-11a"/>
　<hi>誤者</hi>餘見通鑑<lb/>
張掖属國都尉竇融自稱五郡大将軍據河西<hi>以列傳通鑑修</hi>
　觧題曰按李賢注班勇傳河西四郡盖金城張掖酒<lb/>
　泉敦煌今稱五郡者併武威言之也事見通鑑<lb/>
盧芳詐稱劉文伯據安定稱西平王<hi>以紀傳修</hi>
　觧題曰芳安定三水人也<hi>李賢曰續漢志三水縣有左右谷故城在今江州安</hi>
　<hi>定縣南</hi>更始元年隗囂等殺安定大尹王向降之二年<lb/>
　更始徴囂芳亦被徴為騎都尉使鎮撫安定以西三<lb/>
<pb n="KR2b0035_WYG_008-11b"/>
　年囂亡歸天水三水豪傑立芳為西平王匈奴立芳<lb/>
　為漢帝将胡騎還入安定盖是時囂未必能復取安<lb/>
　定至建武五年芳都九原縣掠有五原朔方雲中定<lb/>
　㐮鳫門然後隗囂再取安定耳事見通鑑<lb/>
将軍馮愔據栒邑反護軍黄防執之以䧏<hi>以列傳通鑑修</hi>上黨<lb/>
大守田邑降<hi>以通鑑修</hi>
漢世祖光武皇帝建武二年<hi>漢劉盆子建世二年述梁劉永四年  成公孫  龍</hi>
<hi>興二年年淮南李憲四年二楚王秦豐三    西平王盧芳  年</hi>春正月甲子朔日有<lb/>
<pb n="KR2b0035_WYG_008-12a"/>
食之<hi>以夲紀修</hi>呉漢擊檀鄉賊於鄴東䧏之<hi>以夲紀修</hi>
　觧題曰力子都餘黨與諸賊會於檀鄉<hi>李賢曰今兖州瑕丘縣東</hi>
　<hi>北有檀鄉</hi>檀鄉渠帥董次仲起茌平<hi>李賢曰縣属東郡故城在今愽州聊城縣</hi>
　<hi>東</hi>渡河入魏郡清河與五校合<lb/>
庚辰封功臣為列侯大國四縣餘有差<hi>以夲紀修</hi>立宗廟社<lb/>
稷郊兆<hi>夲紀</hi>
　觧題曰立髙廟于洛陽四時祫祀髙帝為太祖文帝<lb/>
　為太宗武帝為世宗餘帝嵗五祀大社稷在宗廟之<lb/>
<pb n="KR2b0035_WYG_008-12b"/>
　右制郊兆於城南七里<lb/>
赤眉焚宫室而西鄧禹入長安修復陵廟<hi>以夲紀通鑑目録修</hi>真<lb/>
定王揚謀反誅<hi>以列傳通鑑修</hi>二月己酉帝幸修武<hi>以夲紀修</hi>
　觧題曰李賢曰修武縣属河内郡今懐州縣夲殷之<lb/>
　寗邑<lb/>
鮑永䧏<hi>以紀傳修</hi>
　觧題曰永封上将軍列侯印綬悉罷兵但幅巾與諸<lb/>
　将及同心客百餘人詣河内帝見永問曰卿衆何在<lb/>
<pb n="KR2b0035_WYG_008-13a"/>
　永離席叩頭曰臣事更始不能令全誠慙以其衆幸<lb/>
　富貴故悉罷之帝曰卿言大而意不悦既而永以立<lb/>
　功遂見任用餘見通鑑范曄曰鮑永守義於故主斯<lb/>
　可以事新主矣耻以其衆受寵斯可以大寵矣若乃<lb/>
　言之者雖誠而聞之者未譬豈茍進之恱易以情納<lb/>
　持正之忤難以理求乎誠能釋利以循道居方以從<lb/>
　義君子之槩也<lb/>
王梁免太中大夫宋𢎞為大司空封栒邑侯<hi>以夲紀修</hi>
<pb n="KR2b0035_WYG_008-13b"/>
　觧題曰唐仲友曰宋𢎞不易妻之對諷意深矣事見<lb/>
　通鑑<lb/>
彭寵反<hi>以夲紀修</hi>
　觧題曰光武圍邯鄲寵轉糧食前後不絶王郎死光<lb/>
　武追銅馬至薊寵上謁自負其功意望甚髙光武接<lb/>
　之不能滿以此懐不平而反光武以問幽州牧朱浮<lb/>
　浮曰前吴漢北發兵時大王遺寵以所服劍又倚以<lb/>
　為北道主人寵謂至當迎閤握手交歡並坐今既不<lb/>
<pb n="KR2b0035_WYG_008-14a"/>
　然所以失望餘見通鑑<hi>光武之待彭寵正與髙祖之待英布相反布之始至意望</hi>
　<hi>甚髙髙祖倨傲以折之布悔恨欲死及供張服御如漢王始大喜過望此盖自薄而至厚彭寵遣兵轉粮</hi>
　<hi>助討王郎光武倚以為北道主又遺以所服劍及來上謁接之乃不能滿其意此盖自厚而至薄此布所</hi>
　<hi>以終為髙祖用而寵反不旋踵也</hi>
延岑稱王於漢中<hi>以夲紀修</hi>帝至自修武<hi>以夲紀修</hi>三月詔議省<lb/>
刑法<hi>夲紀</hi>遣執金吾賈復擊郾郾王尹尊䧏<hi>夲紀</hi>遣虎牙大<lb/>
将軍盖延等討劉永夏四月圍睢陽<hi>以夲紀修</hi>遣呉漢撃宛<lb/>
宛王劉賜降<hi>以列傳通鑑修</hi>甲午封叔父良為廣陽王兄子章<lb/>
<pb n="KR2b0035_WYG_008-14b"/>
為太原王興為魯王淮陽王子三人為列侯<hi>以夲紀通鑑修</hi>鄧<lb/>
王王常䧏<hi>以列傳修</hi>五月庚辰封周後姫常為周承休公<hi>以夲</hi>
<hi>紀修</hi>癸未詔民嫁妻賣子欲歸父母者聽之<hi>以夲紀修</hi>六月戊<lb/>
戌立貴人郭氏為皇后<hi>夲紀</hi>
　觧題曰光武中興六宫稱號惟皇后貴人貴人金印<lb/>
　紫綬奉不過粟數十斛又置美人宫人采女三等並<lb/>
　無爵秩嵗時賞賜充給而已<hi>漢法常因八月筭人遣中大夫與掖庭丞及相</hi>
　<hi>工於洛陽鄉中閱視良家童女年十三以上二十以下姿色端麗合法相者載還後宫擇視可否乃用登</hi>
<pb n="KR2b0035_WYG_008-15a"/>
　<hi>御所以明慎聘納詳求淑哲明帝聿遵先㫖宫教頗修登建嬪后必先令徳内無出閫之言權無私溺之</hi>
　<hi>竊可謂矯其弊矣</hi>
立子彊為皇太子増郎謁者從官秩一等<hi>夲紀</hi>秋八月帝<lb/>
征五校幸内黄降之<hi>夲紀</hi>
　觧題曰李賢曰内黄縣属魏郡今相州縣<lb/>
将軍鄧隆討彭寵敗績<hi>夲紀</hi>盖延㧞睢陽劉永走湖陵<hi>以紀</hi>
<hi>傳修</hi>
　觧題曰張晏曰湖陵属山陽郡<lb/>
<pb n="KR2b0035_WYG_008-15b"/>
遣太中大夫伏隆安輯青徐張歩等降<hi>以夲紀修</hi>将軍鄧奉<lb/>
據淯陽反<hi>以夲紀修</hi>九月壬戍帝至自内黄<hi>以夲紀修</hi>赤眉發諸<lb/>
陵鄧禹遣兵擊之敗赤眉入長安禹襲之復敗<hi>以列傳修</hi>赤<lb/>
眉攻漢中王嘉於谷口大敗嘉降鄧禹<hi>以列傳修</hi>
　觧題曰李賢曰谷口縣故城在今醴泉郡東北四十<lb/>
　里水經注涇水東經九嵕山東中山西謂之谷口<lb/>
冬十一月以廷尉岑彭為征南大将軍討鄧奉<hi>以夲紀修</hi>遣<lb/>
偏将軍馮異代鄧禹<hi>以夲紀修</hi>
<pb n="KR2b0035_WYG_008-16a"/>
　觧題曰帝之遣異也敕曰三輔遭王莽更始之亂重<lb/>
　以赤眉延岑之酷元元塗炭無所依訴将軍今奉辭<lb/>
　討諸不軌非必畧地屠城要在平定安集之耳異受<lb/>
　命而西所至布威信羣盗多降<lb/>
遣伏隆拜張歩為東萊太守<hi>列傳</hi>十二月戊午詔封宗室<lb/>
列侯<hi>夲紀</hi>三輔大饑赤眉東走遣将軍侯進屯新安耿弇<lb/>
屯宜陽以要之<hi>以列傳通鑑修</hi>是嵗野榖旅生野蠶成繭<hi>以夲紀修</hi>
漢世祖光武皇帝建武三年<hi>梁劉永五年淮成公孫述龍興三年    南李憲五</hi>
<pb n="KR2b0035_WYG_008-16b"/>
<hi>年王楚王秦豐四年西西平王盧芳三年齊  張歩元年  海  王董憲元年</hi>春正月馮異<lb/>
為征西大将軍鄧禹與赤眉戰於回溪異救之俱敗<hi>以袁</hi>
<hi>宏漢紀修</hi>
　觧題曰李賢曰回溪俗名回坈在今洛州永寜縣東<lb/>
辛巳立皇考南頓君以上四親廟<hi>以夲紀修</hi>鄧禹免為右将<lb/>
軍<hi>以通鑑修</hi>閏月馮異大破赤眉於崤底賊南走己亥帝幸<lb/>
宜陽勒六軍待之<hi>以紀傳修</hi>劉盆子奉璽綬䧏<hi>以夲紀修</hi>
　觧題曰李賢曰崤山名底阪也一名嶔岺山在今洛<lb/>
<pb n="KR2b0035_WYG_008-17a"/>
　州永寕縣西北赤眉既䧏帝令縣厨賜食十餘萬人<lb/>
　皆得飽飫明旦大陳兵馬臨洛水令盆子君臣列而<lb/>
　觀之謂樊崇等曰得無悔降乎朕今遣卿歸營勒兵<lb/>
　鳴鼓相攻决其勝負不欲強相服也徐宣等叩頭曰<lb/>
　今日得降猶去虎口歸慈母誠歡誠喜無所恨也餘<lb/>
　見通鑑<hi>光武降銅馬降者不自安光武知其意勅令勒兵歸營乃自乗輕騎案行部陳降者曰蕭</hi>
　<hi>王推赤心置人腹中安得不投死乎及是赤眉降又令樊崇等歸營勒兵與决勝負不欲強服之馬謖之</hi>
　<hi>所謂股心諸葛亮之擒縱孟獲光武之餘畧也</hi>
<pb n="KR2b0035_WYG_008-17b"/>
戊申帝至自宜陽<hi>以夲紀修</hi>二月己未祠髙廟賜天下長子<lb/>
當為父後者爵一級<hi>以夲紀修</hi>劉永立董憲為海西王張歩<lb/>
為齊王歩殺伏隆而反<hi>以夲紀修</hi>
　觧題曰歩欲留隆與共守二州隆求得反命歩遂執<lb/>
　隆而受永封隆遣間使上書曰願得以時進兵無以<lb/>
　臣隆為念臣隆得生到闕庭受誅有司此其大願若<lb/>
　今没身宼手以父母昆弟長累陛下帝得隆奏召其<lb/>
　父湛流涕以示之曰隆可謂有蘇武之莭恨不且許<lb/>
<pb n="KR2b0035_WYG_008-18a"/>
　而遽求還也其後歩竟殺之陳瓘曰伏隆之求還足<lb/>
　以成命矣死而無憾安用且許之乎光武之言所以<lb/>
　慰其父耳<lb/>
帝幸懐遣呉漢等擊青犢於軹西大破降之<hi>以夲紀修</hi>
　觧題曰李賢曰軹西縣属河内郡故城在今洛州濟<lb/>
　源縣東南<lb/>
三月壬寅以司直伏湛為大司徒封陽都侯<hi>以紀傳修</hi>
　觧題曰唐仲友曰伏湛侯覇即後漢宰相規摹蔡茂<lb/>
<pb n="KR2b0035_WYG_008-18b"/>
　馮勤趙熹張湛杜林郭丹皆賢德智能之士大抵皆<lb/>
　有大臣之節人才非不盛而中興之美未盡者用人<lb/>
　不盡其才故也<lb/>
涿郡大守張豐反<hi>以通鑑修</hi>彭寵陷薊自立為燕王<hi>夲紀</hi>帝幸<lb/>
堵陽<hi>夲紀</hi>
　觧題曰李賢曰水經注堵水南經小堵鄉在今唐州<lb/>
　方城縣<lb/>
夏四月大破鄧奉於小長安斬之<hi>夲紀</hi>馮異與延岑戰於<lb/>
<pb n="KR2b0035_WYG_008-19a"/>
上林破走之<hi>以紀傳修</hi>呉漢與劉永将蘓茂戰於廣樂大破<lb/>
之<hi>夲紀</hi>
　觧題曰廣樂地闕今宋州虞城有長樂故城盖避隋<lb/>
　煬帝諱<lb/>
睢陽反迎劉永<hi>以夲紀通鑑目録修</hi>五月己酉帝還宫<hi>夲紀</hi>乙夘晦<lb/>
日有食之<hi>夲紀</hi>六月耿弇與延岑戰于穰大破之<hi>夲紀</hi>
　觧題曰李賢曰穣縣属南陽郡今鄧州縣<lb/>
秋七月遣岑彭等討秦豐大破之於黎丘<hi>以紀傳修</hi>遣将軍<lb/>
<pb n="KR2b0035_WYG_008-19b"/>
傅俊徇江東<hi>以夲紀通鑑修</hi>盖延㧞睢陽斬劉永蘇茂等復立<lb/>
其子紆於垂惠<hi>以夲紀修</hi>
　觧題曰郡國志汝南郡山桑縣有垂惠聚一名禮城<lb/>
冬十月壬申帝幸㫪陵祠園廟置酒舊宅<hi>以夲紀修</hi>耿弇請<lb/>
再發上谷兵許之<hi>以通鑑修</hi>十一月乙未帝至自㫪陵<hi>以夲紀修</hi>
是嵗李憲稱帝<hi>以紀傳修</hi>隗囂奉奏<hi>以紀傳修</hi>
漢世祖光武皇帝建武四年<hi>梁王劉紆元年淮成公孫述龍興四年    南李憲</hi>
<hi>六年齊楚王秦豐五年海西平王盧芳四年    王張歩二年    西王董憲二年</hi>春二月壬子<lb/>
<pb n="KR2b0035_WYG_008-20a"/>
帝幸懐壬申還宫<hi>以夲紀修</hi>鄧禹等破延岑於武當岑奔公<lb/>
孫述<hi>以紀傳修</hi>
　觧題曰李賢曰武當縣属南陽郡今均州縣<lb/>
夏四月丁巳帝幸鄴遣呉漢擊五校於箕山大破之五<lb/>
月辛巳幸盧奴遣將軍祭遵等討張豐斬之六月辛亥<lb/>
還宫<hi>以紀傳修</hi>
　觧題曰李賢曰箕山東郡箕山也時彭寵攻朱浮遣<lb/>
　鄧隆助浮浮以帝怠於敵不能救之上疏曰昔髙祖<lb/>
<pb n="KR2b0035_WYG_008-20b"/>
　聖武天下既定猶身自征伐未嘗寧居陛下雖興大<lb/>
　業而獨逸豫不頋北垂百姓皇皇無所繫心三河兾<lb/>
　州曷足以傳哉詔報曰軍資未充故湏後舉耳帝幸<lb/>
　盧奴将親征彭寵伏湛諌曰今兖豫青兾中國之都<lb/>
　㓂賊從横未及從化漁陽地接外虜豈足先圖帝竟<lb/>
　不親征唐仲友曰伏湛諌征彭寵不特以漁陽兵精<lb/>
　亦以寵為功臣以嫌隙反不欲光武親征欲使曲在<lb/>
　寵而自斃此宰相之職也<lb/>
<pb n="KR2b0035_WYG_008-21a"/>
秋七月丁亥帝幸譙遣将軍馬武等圍劉紆八月戊午<lb/>
帝幸夀春遣将軍馬成等討李憲九月圍舒<hi>以夲紀修</hi>
　觧題曰夀春乃下蔡也水經注淮水又北經下蔡縣<lb/>
　故城蔡成公自新蔡遷于州來謂之下蔡東㟁又有<lb/>
　一城即下蔡新城二城對據翼帶淮流李賢曰夀春<lb/>
　今夀州縣舒縣在今廬州廬江縣西<lb/>
以臨淮大尹侯覇為尚書令覇奏每春下寛大之詔奉<lb/>
四時之令<hi>以列傳通鑑修</hi>
<pb n="KR2b0035_WYG_008-21b"/>
　觧題曰時無典故朝廷又少舊臣覇明習故事收録<lb/>
　遺文條奏前世善政法度有益於時者皆施行之陳<lb/>
　瓘曰侯覇之於漢事猶伏生之於書也<hi>唐仲友曰伏湛知有禮樂</hi>
　<hi>所奏惟行鄉飲酒禮侯覇所奏惟下寛大詔書若宋𢎞則不復有所建明盖三公不過奉職而已非復古</hi>
　<hi>者論道之意矣</hi>
以孝亷為尚書郎<hi>以列傳修</hi>冬十月甲寅帝還宫<hi>以夲紀修</hi>隗囂<lb/>
遣馬援入見<hi>以列傳修</hi>
　觧題曰援至帝在宣徳殿南廡迎笑謂援曰卿遨逰<lb/>
<pb n="KR2b0035_WYG_008-22a"/>
　二帝間今見卿使人大慙援頓首辭謝因曰當今之<lb/>
　世非獨君擇臣也臣亦擇君矣臣與公孫述同縣少<lb/>
　相善臣前至蜀述陛交㦸而後進臣臣今逺來陛下<lb/>
　何知非刺客姦人而簡易若是帝復笑曰卿非刺客<lb/>
　頋說客耳援曰天下反覆盗名字者不可勝數今見<lb/>
　陛下恢廓大度同符髙祖乃知帝王自有真也餘見<lb/>
　通鑑光武之見馬援岸幘迎笑亦以駕御豪傑矯揉<lb/>
　為之耳援雖謂帝同符髙祖而又謂髙帝無可無不<lb/>
<pb n="KR2b0035_WYG_008-22b"/>
　可今上好吏事動如莭度不喜飲酒未必不有以窺<lb/>
　其微也<lb/>
卓茂薨<hi>以夲紀修</hi>十一月丙申帝幸宛遣建義大將軍朱祜<lb/>
等圍秦豐<hi>以夲紀修</hi>十二月馮異與公孫述将程焉戰于陳<lb/>
倉隗囂遣兵助異大破之述遣使招囂囂斬其使<hi>以紀傳修</hi>
伏湛奏行鄉飲酒禮<hi>以列傳修</hi>
漢世祖光武皇帝建武五年<hi>成公孫述龍興五年芳淮南李憲七年  漢盧  五</hi>
<hi>年憲海西王董  三年</hi>春正月癸巳帝還宫<hi>以夲紀修</hi>遣太中大夫來<lb/>
<pb n="KR2b0035_WYG_008-23a"/>
歙送馬援歸隴右<hi>以列傳修</hi>二月馬武等㧞垂惠劉紆走<hi>以紀</hi>
<hi>傳修</hi>乙丑帝幸魏郡<hi>夲/紀</hi>封殷後孔安為殷紹嘉公<hi>夲紀</hi>彭寵<lb/>
奴殺寵以降封為不義侯<hi>以夲紀注通鑑目録修</hi>
　觧題曰隋滑州刺史王軌為奴所殺携其首以奔竇<lb/>
　建徳建徳曰奴殺主為大逆我何可納之命立斬奴<lb/>
　而返軌首於滑州吏人感之即日而䧏齊濟二州及<lb/>
　兖州賊帥皆聞風而下惜哉光武之不出此也事見<lb/>
　通鑑<lb/>
<pb n="KR2b0035_WYG_008-23b"/>
以中山太守郭伋為漁陽太守徴上谷太守耿况封牟<lb/>
平侯<hi>以列傳通鑑修</hi>呉漢耿弇大破富平獲索於平原降之<hi>夲紀</hi>
三月将軍龎萌反<hi>以夲紀袁宏漢紀修</hi>岑彭㧞夷陵田戎奔公孫<lb/>
述<hi>以紀傳修</hi>夏四月旱蝗<hi>以夲紀修</hi>竇融遣使入貢以為凉州牧<lb/>
<hi>以夲紀列傳修</hi>六月朱祜㧞黎丘獲秦豐<hi>夲紀</hi>帝幸䝉龎萌董憲<lb/>
等攻桃城帝大破之<hi>夲紀</hi>
　觧題曰李賢曰蒙縣属梁國故城在今宋州北任城<lb/>
　國有桃聚故城在今兖州任城縣北<lb/>
<pb n="KR2b0035_WYG_008-24a"/>
秋七月丁丑帝幸沛祠髙祖幸蕃大破憲於昌慮八月<lb/>
己酉幸剡呉漢㧞之斬劉紆遂圍萌憲於朐<hi>以夲紀修</hi>
　觧題曰李賢曰蕃縣属魯國故城在今徐州勝縣昌<lb/>
　慮縣属東海郡故城在今徐州滕縣東南古邾之濫<lb/>
　邑郯縣属東海郡故城在今泗州下邳縣東北朐縣<lb/>
　属東海郡故城在今海州胊山縣西<lb/>
冬十月還幸魯使大司空祠孔子<hi>以夲紀修</hi>耿弇與張歩戰<lb/>
於臨淄大破之帝幸劇張歩斬蘓茂以降<hi>夲紀袁宏漢紀</hi>
<pb n="KR2b0035_WYG_008-24b"/>
　觧題曰李賢曰劇縣故城在今青州夀光縣南故紀<lb/>
　國<lb/>
初起太學立五經愽士十四家帝還幸之<hi>以紀傳修</hi>
　觧題曰按陸機洛陽記太學在洛城縣開陽門外去<lb/>
　宫八里儒林傳序立五經愽士易有施孟梁丘京氏<lb/>
　書歐陽大小夏侯詩齊魯韓禮大小戴春秋嚴顔初<lb/>
　起太學稽式古典籩豆干戚之容偹之於列服方領<lb/>
　習矩歩者委蛇乎其中<lb/>
<pb n="KR2b0035_WYG_008-25a"/>
十一月伏湛免以侯覇為大司徒<hi>以夲紀修</hi>十二月西平王<lb/>
盧芳據五郡稱漢帝<hi>以列傳修</hi>隗囂遣子入侍<hi>以夲紀修</hi>交州牧<lb/>
鄧譲遣使入貢<hi>以夲紀修</hi>詔復濟陽徭役二年<hi>以夲紀修</hi>
　觧題曰李賢曰濟陽縣故城在今曹州寃句縣西南<lb/>
　<hi>地理志陳留郡有濟陽縣</hi>
是嵗徴處士嚴光周黨王良等至京師拜光及良為諌<lb/>
議大夫光不受<hi>以列傳袁宏漢紀皇極經世修</hi>
　觧題曰光字子陵㑹稽餘姚人也少與光武同逰學<lb/>
<pb n="KR2b0035_WYG_008-25b"/>
　光武即位以物色求之後齊國言有一男子釣澤中<lb/>
　乃偹安車𤣥纁遣使聘之三反而後至舍於北軍司<lb/>
　徒覇與光素舊遣使奉書光不答乃投札與之口授<lb/>
　曰君房足下位至鼎足甚善懐仁輔義天下恱阿諛<lb/>
　順㫖要領絶覇得書封奏之帝笑曰狂奴故態也車<lb/>
　駕即日幸其館光卧不起帝即其卧所撫光腹曰咄<lb/>
　咄子陵不可相助為理耶光又眠不應良乆乃張目<lb/>
　熟視曰昔唐堯著徳巢父洗耳士故有志何至相廹<lb/>
<pb n="KR2b0035_WYG_008-26a"/>
　乎帝曰子陵我竟不能下汝耶於是升輿歎息而去<lb/>
　復引光入論道舊故相對累日從容問光曰朕何如<lb/>
　昔對曰陛下差增於徃因共偃卧以足加帝腹上拜<lb/>
　諌議大夫不肯受去耕釣於富春山中黨字伯况太<lb/>
　原廣武人也王莽竊位託病杜門賊暴縱横唯至廣<lb/>
　武過城不入建武中徴為議郎以病去職被徴不得<lb/>
　已乃著短布單衣榖皮綃頭待見尚書<hi>李賢曰以穀樹為綃頭也</hi>
　<hi>鄭𤣥注儀禮云如今著㡎頭自項中而前交額上即蹺髻</hi>及引見伏而不謁<hi>朱熹曰如</hi>
<pb n="KR2b0035_WYG_008-26b"/>
　<hi>單于來朝賛謁謁之禮未聞</hi>自陳願守所志帝許焉時又徴王良<lb/>
　逢萌薛子方等良東海蘭陵人也王莽時寝病不仕<lb/>
　三年徴拜諌議大夫遷沛郡大守乞骸骨徴拜太中<lb/>
　大夫六年為大司徒司直在位恭儉妻子不入官舍<lb/>
　布被瓦噐以病歸一嵗復徴至榮陽疾篤不任進道<lb/>
　乃過其友人友人不肯見曰不有忠言竒謀而取大<lb/>
　位何其徃來屑屑不憚煩也良慙自後連徴不應萌<lb/>
　北海都昌人也之長安學通春秋王莽殺其子宇萌<lb/>
<pb n="KR2b0035_WYG_008-27a"/>
　謂友人曰三綱絶矣不去禍将及人即觧冠挂東都<lb/>
　城門歸將家属浮海客遼東光武即位乃之琅琊勞<lb/>
　山詔書徴萌託以老耄述路東西即便駕歸連徴不<lb/>
　起又按前漢列傳薛方齊人也嘗為郡掾祭酒徴不<lb/>
　至莽以安車迎方方因使者辭謝曰堯舜在上下有<lb/>
　巢由莽說其言不強致世祖即位徴方道病卒唐仲<lb/>
　友曰光武召隠逸二百年莭義所出也<lb/>
漢世祖光武皇帝建武六年<hi>成公孫述龍興六年即漢盧芳六年</hi>春正<lb/>
<pb n="KR2b0035_WYG_008-27b"/>
月改㫪陵為章陵縣復其民比豐沛<hi>以夲紀袁宏漢紀修</hi>辛酉詔<lb/>
郡國有榖者給髙年孤寡貧癃者如律<hi>以夲紀修</hi>
　觧題曰李賢曰漢律今亡按成帝永始二年詔吏民<lb/>
　以義收食貧民入榖物助縣官賑贍者已賜直其百<lb/>
　萬以上加賜爵不更欲為吏補三百石三十萬以上<lb/>
　賜爵五大夫吏並遷二等民補郎十萬以上無出租<lb/>
　賦三嵗萬錢以上一年豈亦律耶<lb/>
馬成等㧞舒獲李憲二月呉漢㧞朐獲董憲龐萌帝以<lb/>
<pb n="KR2b0035_WYG_008-28a"/>
天下粗定廼休諸将於洛陽分軍士於河内置酒賞賜<lb/>
<hi>以夲紀袁宏漢紀修</hi>馬援鄭興申屠剛杜林自隗囂所來歸以援<lb/>
興為太中大夫剛林為侍御史<hi>以列傳通鑑修</hi>三月公孫述遣<lb/>
田戎任滿㓂南郡<hi>以夲紀修</hi>夏四月丙子帝幸長安始謁髙<lb/>
廟遂有事于十一陵<hi>鄭樵年譜</hi>遣盖延等七將軍從隴道討<lb/>
公孫述五月己未還宫隗囂反使其将王元塞隴坻諸<lb/>
将敗還<hi>以紀傳修</hi>
　觧題曰郭仲産秦州記曰隴山東西百八十里在隴<lb/>
<pb n="KR2b0035_WYG_008-28b"/>
　州汧源縣西<lb/>
六月辛夘詔省縣四百餘吏職十置一<hi>以夲紀修</hi>
　觧題曰太常省太宰均官都水雍太祝五畤各一尉<lb/>
　光禄勲省左右曹黄門郎車户騎三将羽林令衛尉<lb/>
　省旅賁令衛士一人丞太僕省太廐家馬令丞尉車<lb/>
　府路軨騎馬駿馬令丞六牧師菀令廷尉中都官獄<lb/>
　二十六所各令長皆省大鴻臚省驛官别火二令丞<lb/>
　郡邸長丞宗正省都司空令丞大司農省均輸等少<lb/>
<pb n="KR2b0035_WYG_008-29a"/>
　府省五丞場官織室令官者昆䑓佽飛三令二十一<lb/>
　丞水衡省属官令長丞尉二十餘人執金吾省式道<lb/>
　左右中候中壘寺互都舩令丞尉左右京輔都尉八<lb/>
　校省中壘胡騎虎賁三校尉此中興省在内官職之<lb/>
　大畧也<lb/>
蝗<hi>本紀</hi>秋九月丙寅晦日有食之<hi>本紀</hi>
　觧題曰執金吾朱浮上疏曰陛下疾徃者上威不行<lb/>
　下專國命即位以來不用舊典信舉刺之官黜鼎輔<lb/>
<pb n="KR2b0035_WYG_008-29b"/>
　之任至於有所劾奏便加退免覆案不闗三府罪譴<lb/>
　不蒙澄察陛下以使者為腹心而使者以從事為耳<lb/>
　目是為尚書之平决於百石之吏人不自保廹於舉<lb/>
　劾懼於刺譏故争飾詐偽以希虚譽所以致日月失<lb/>
　行之應也願陛下遊意於經年之外望治於一世之<lb/>
　後天下幸甚帝采其言自是牧守易代頗簡<lb/>
冬十月丁丑詔舉賢良方正百寮上封事無𨼆有司遵<lb/>
法度<hi>以夲紀修</hi>十一月詔王莽時吏人没為奴婢者免為庶<lb/>
<pb n="KR2b0035_WYG_008-30a"/>
人<hi>以夲紀修</hi>
　觧題曰髙祖即位即下免奴婢之詔識者謂其得作<lb/>
　民主之職光武十年之間奴婢之詔六七下其猶髙<lb/>
　祖之意哉<lb/>
十二月壬辰宋𢎞免<hi>以夲紀修</hi>
　觧題曰𢎞坐考上黨太守無所據免歸唐仲友曰進<lb/>
　賢退不肖宰相職也𢎞守正疾惡所考必非賢以是<lb/>
　免之過矣<lb/>
<pb n="KR2b0035_WYG_008-30b"/>
癸巳詔田租復三十稅一<hi>以夲紀修</hi>
　觧題曰詔曰頃者師旅未觧用度不足故行什一之<lb/>
　稅今軍士屯田糧儲差積其令郡國見收田租三十<lb/>
　稅一如舊制<hi>劉隆屯田武當李通屯田順陽張純屯田南陽王覇屯田新安皆在虢鄧間也</hi>
隗囂遣行廵王元㓂扶風馮異及祭遵拒破之<hi>以紀傳修</hi>是<lb/>
嵗罷郡國都尉官<hi>本紀</hi>
　觧題曰郡尉秦官掌佐守典武職甲卒景帝更名都<lb/>
　尉<hi>劉攽曰郡有都尉國有中尉此時罷郡都尉官夲紀有國字誤也</hi>至是始罷并職<lb/>
<pb n="KR2b0035_WYG_008-31a"/>
　太守無都試之役明年遂罷郡國材官矣<hi>李竒曰材宫騎士習</hi>
　<hi>射馳戰陣常以八月太守都尉令長丞尉都試課殿最水處則習舡邉郡将萬騎行障塞應劭曰每有劇</hi>
　<hi>盗郡臨時置都尉事已罷之薛季宣曰光武乆在兵間思欲息肩又西都之季都肄或以為患韓延壽始</hi>
　<hi>以試士僣擬不道誅而翟義之反王莽隗囂之刼更始李通之勸光武皆以秋試因勒車騎誅令長號令</hi>
　<hi>起事光武懲之遂罷不講</hi>
始遣列侯就國<hi>夲紀</hi>匈奴遣使來獻<hi>夲紀</hi>
漢世祖光武皇帝建武七年<hi>成公孫述龍興七年隗漢盧芳七年  朔寕王  囂</hi>
<hi>元年</hi>春時民得休息樂吏職而勤農桑乃革王莽偽薄之<lb/>
<pb n="KR2b0035_WYG_008-31b"/>
弊聼言觀行明試以功<hi>以袁宏漢紀稽古録修</hi>詔申薄𦵏之義<hi>以夲</hi>
<hi>紀修</hi>三月丁酉詔罷輕車騎士材官樓舡士及軍假吏為<lb/>
民<hi>以夲紀修</hi>
　觧題曰詔曰今國有衆軍並多精勇宜且罷輕車騎<lb/>
　士材官樓舡士及軍假吏令復還民伍漢官儀曰髙<lb/>
　祖命天下郡國選能引闗蹶張材力武猛者以為輕<lb/>
　車騎士材官樓舩常以秋後講肄課試各有員數平<lb/>
　地用車騎山阻用材官水泉用樓舡李賢曰軍假吏<lb/>
<pb n="KR2b0035_WYG_008-32a"/>
　謂軍中權置吏也<hi>應劭漢官儀曰自郡國罷材官騎士之後官無警偹實啓戎心一方</hi>
　<hi>有難三面救之一切取辦黔首囂然不及講其射御用其戒誓一旦驅之以即強敵是以每戰常負張角</hi>
　<hi>摇蕩八州並發乃逺徴三邉殊俗之兵非我族類忿鷙縱横多僵良善以為己功不教而戰是謂棄之豈</hi>
　<hi>虗也哉魏鄭泰之論亦然</hi>
公孫述以隗囂為朔寧王<hi>以夲紀修</hi>
　觧題曰囂稱臣於述述騎都尉荆邯見東方将平兵<lb/>
　且西向說述曰漢祖起於行陣之中兵破身困者數<lb/>
　矣然軍敗復合創愈復戰何則前死而成功踰於却<lb/>
<pb n="KR2b0035_WYG_008-32b"/>
　就而㓕亡也隗囂割有雍州兵强士附威加山東遇<lb/>
　更始復失天下囂不及此時推危乗勝以争天命而<lb/>
　退欲為西伯之事尊師章句賔友處士偃武息戈卑<lb/>
　身事漢令漢帝釋闗隴之憂專精東伐四分天下而<lb/>
　有其三使西州豪傑咸歸心於山東發間使召携貳<lb/>
　則五分有其四若舉兵天水必至沮潰則九分而有<lb/>
　其八陛下以梁州之地内奉萬乗外給三軍百姓愁<lb/>
　困臣愚以為宜及天下之望未絶豪傑尚可招誘急<lb/>
<pb n="KR2b0035_WYG_008-33a"/>
　以此時發國内精兵令田戎據江陵臨江南之㑹倚<lb/>
　巫山之固築壘堅守傳檄呉楚長沙以南必随風而<lb/>
　靡令延岑出漢中定三輔天水隴西拱手自服如此<lb/>
　海内震摇兾有大利餘見通鑑陳瓘曰邯之謀於漢<lb/>
　則不利於述則忠矣而述以縣令之器識近慮狹無<lb/>
　能逺也<lb/>
癸亥晦日有食之詔百僚上封事不得言聖鄭興上疏<lb/>
論政事帝多納用<hi>以列傳袁宏漢紀修</hi>夏四月壬午詔舉賢良方<lb/>
<pb n="KR2b0035_WYG_008-33b"/>
正<hi>以夲紀修</hi>五月前将軍固始侯李通為大司空<hi>以夲紀修</hi>使司<lb/>
𨽻校尉督察三公司空椽陳元諌從之<hi>以吕祖謙標目題</hi>秋隗<lb/>
囂㓂安定馮異祭遵擊却之囂将王遵降<hi>以紀傳修</hi>冬漢朔<lb/>
方雲中太守降<hi>以夲紀修</hi>以汝南都尉杜詩為南陽太守<hi>以列</hi>
<hi>傳修</hi>
漢世祖光武皇帝建武八年<hi>成公孫述龍興八年隗漢盧芳八年  朔寕王  囂</hi>
<hi>二年</hi>春正月中郎将來歙襲據略陽隗囂攻之不克夏閏<lb/>
四月帝自将征囂竇融率五郡太守會于髙平囂将牛<lb/>
<pb n="KR2b0035_WYG_008-34a"/>
邯降囂衆潰奔西城遣呉漢等圍之帝幸上邽遣盖延<lb/>
等攻圍上邽封竇融等為列侯<hi>以紀傳袁宏漢紀修</hi>
　觧題曰李賢曰畧陽縣属天水郡故城在今秦州隴<lb/>
　城縣西北髙平縣属安定郡今原州縣西城縣属漢<lb/>
　陽郡一名始昌城在今秦州上邽縣西南上邽縣属<lb/>
　隴西郡故邽戎邑今秦州縣<lb/>
盗起頴川秋大水<hi>以本紀修</hi>八月帝東歸九月乙夘還宫庚<lb/>
申南征盗皆䧏戊寅還宫冬十月丙午幸懐十一月乙<lb/>
<pb n="KR2b0035_WYG_008-34b"/>
丑還宫<hi>以本紀修</hi>公孫述遣兵救隗囂呉漢盖延等退却<hi>以夲</hi>
<hi>紀修</hi>十二月髙勾麗王遣使來貢<hi>通鑑</hi>
漢世祖光武皇帝建武九年<hi>成公孫述龍興九年年漢盧芳九年  隗純元</hi>
春正月潁陽成侯祭遵卒于汧詔馮異領其營<hi>以列傳通鑑修</hi>
　觧題曰李賢曰汧縣属右扶風故城在今隴州汧源<lb/>
　縣<lb/>
隗囂死王元立其子純<hi>以夲紀修</hi>
　觧題曰蘓轍曰隗囂初據隴坻謙恭下士豪傑歸之<lb/>
<pb n="KR2b0035_WYG_008-35a"/>
　然聖公君臣不改盗賊之舊而囂束手稱臣䧟諸父<lb/>
　於死地及光武自河北入洛而囂懲既徃之禍方擁<lb/>
　兵自固謀臣去之義士笑之而囂與王㨗一二人以<lb/>
　死守之始從聖公而不疑終背光武而不悔去就之<lb/>
　計無一得者劉表専制荆州曹袁相距於官渡二人<lb/>
　皆求助於表表方晏然自守一無所與卒為曹公所<lb/>
　并隗囂劉表雍容風義皆有長者譽於其敗也皆以<lb/>
　去就不明失之不如張魯於敗亡之餘知所歸徃猶<lb/>
<pb n="KR2b0035_WYG_008-35b"/>
　能保其後嗣也<lb/>
三月公孫述遣田戎任滿據荆州<hi>以紀傳修</hi>
　觧題曰述遣田戎任滿程汎将數萬人乗枋箄<hi>李賢曰以</hi>
　<hi>竹木為之浮於水上</hi>下江闗<hi>李賢曰華陽國志曰巴楚相攻故置江關舊在赤甲城後移在江南</hi>
　<hi>岸對白帝城故基在今䕫州魚復縣南</hi>擊破馮駿等㧞巫及夷陵夷道<lb/>
　<hi>李賢曰巫夷陵二縣並属南郡</hi>據荆門虎牙<hi>李賢曰水經注曰江水東歴荆門虎牙之間荆</hi>
　<hi>門山在南上合下開其状似門虎牙在北石壁色紅間有白文類牙在峽州夷陵縣東南宜都縣西北</hi>
　横江水起浮橋鬭樓立攅柱絶水道結營山上以拒<lb/>
<pb n="KR2b0035_WYG_008-36a"/>
　漢兵公孫述拒漢兵之西孫皓拒晋兵之東皆於險<lb/>
　要置浮橋鬭樓鐡鎻之属然岑彭卒焚之而破蜀王<lb/>
　濬亦燒之而滅呉險其可恃哉餘見通鑑<lb/>
夏六月丙戌帝幸緱氏<hi>以夲紀修</hi>
　觧題曰李賢曰緱氏在洛陽之東<lb/>
遣呉漢等擊盧芳将賈覽於髙栁匈奴救之漢等不利<lb/>
<hi>以紀傳修</hi>
　觧題曰李賢曰髙栁縣属代郡故城在今雲州定㐮<lb/>
<pb n="KR2b0035_WYG_008-36b"/>
　縣<lb/>
秋八月遣來歙率馮異等討隗純於天水<hi>以紀傳修</hi>是嵗省<lb/>
闗都尉復置䕶羌校尉<hi>以夲紀修</hi>封隂就為宣恩侯<hi>以列傳通鑑修</hi>
漢世祖光武皇帝建武十年<hi>成公孫𫐠龍興十年  漢盧芳十年</hi>春正<lb/>
月呉漢等撃賈覧破之<hi>夲紀</hi>夏馮異斬公孫述将趙匡於<lb/>
天水<hi>夲紀</hi>夏陽莭侯馮異卒<hi>以紀傳修</hi>秋八月帝幸長安祠陵<lb/>
廟遂幸汧隗純将髙峻降<hi>夲紀</hi>冬十月來歙等大破隗純<lb/>
於落門純降王元奔蜀<hi>以夲紀修</hi>
<pb n="KR2b0035_WYG_008-37a"/>
　觧題曰李賢曰今渭州隴西縣東南有落門山落門<lb/>
　水出焉<lb/>
先零羌㓂金城隴西來歙大破之<hi>以夲紀修</hi>庚寅帝還宫<hi>以夲</hi>
<hi>紀修</hi>
漢世祖光武皇帝建武十一年<hi>成公孫𫐠龍興十一年  漢盧芳十一年</hi>
春二月己夘詔殺奴婢不得减罪<hi>以夲紀修</hi>三月己酉帝幸<lb/>
南陽章陵祠園陵庚午還宫<hi>以夲紀修</hi>閏月遣呉漢等發兵<lb/>
與岑彭會彭大破田戎任滿於荆門獲滿遂率舟師討<lb/>
<pb n="KR2b0035_WYG_008-37b"/>
公孫述留将軍馮駿圍戎於江州<hi>以夲紀修</hi>
　觧題曰田戎等據荆門虎牙彭數攻之不利於是装<lb/>
　直進樓舩冐突露橈數千艘彭與呉漢及劉隆臧宫<lb/>
　劉歆發南陽武陵南郡兵又發桂陽零陵長沙委輸<lb/>
　棹卒凡六萬餘人騎五千疋皆㑹荆門呉漢以三郡<lb/>
　棹卒多費粮榖欲罷之彭以蜀兵盛不可遣上書言<lb/>
　状帝報曰大司馬習用歩騎不曉水戰荆門之事一<lb/>
　由征南公為重而已彭乃令軍中募攻浮橋先登者<lb/>
<pb n="KR2b0035_WYG_008-38a"/>
　上賞於是魯竒應募而前飛炬焚之彭復悉軍順風<lb/>
　並進所向無前蜀兵大亂溺死者數千人餘見通鑑<lb/>
　李賢曰江州縣属巴郡今渝州巴縣樓舩秦制也秦<lb/>
　使尉屠睢将樓舩之士以攻越漢官儀以為髙帝所<lb/>
　置誤也岑呉伐蜀用樓舩露橈舩紀皆謂之舟師然<lb/>
　則樓舩盖舟師之一也七年既罷樓舩士而伐蜀討<lb/>
　交趾皆用樓舩者盖所罷者其士而舩則未罷也水<lb/>
　戰則徐募櫂卒耳逮永平而樓舩之名始冺<lb/>
<pb n="KR2b0035_WYG_008-38b"/>
夏四月丁夘省大司徒司直官<hi>以夲紀修</hi>先零羌㓂臨洮以<lb/>
太中大夫馬援為隴西太守破之<hi>以紀傳修</hi>六月來歙等破<lb/>
公孫述將王元環安於下辯安使盗殺歙詔以馬成代<lb/>
之<hi>以紀傳修</hi>
　觧題曰下辯縣属武都郡今成州同谷縣舊名武街<lb/>
　城<lb/>
帝自将征述秋七月次長安八月岑彭破述将侯丹於<lb/>
黄石将軍臧宫大破延岑於沈水王元䧏帝還宫<hi>以紀傳修</hi>
<pb n="KR2b0035_WYG_008-39a"/>
　觧題曰唐仲友曰光武常以大軍隨諸将後不特為<lb/>
　人才有限亦所以搃攬權綱也事見通鑑李賢曰黄<lb/>
　石即黄石灘也水經注曰江水自涪陵東出百里而<lb/>
　届于黄石在今涪州涪陵縣沈水出廣漢縣下入涪<lb/>
　水<lb/>
冬十月述使盗殺岑彭<hi>以紀傳修</hi>馬成平武都遂與馬援擊<lb/>
破先零羌徙之天水隴西扶風<hi>以夲紀修</hi>
　觧題曰武都今同慶府鳳沔階州之地<lb/>
<pb n="KR2b0035_WYG_008-39b"/>
十二月呉漢率舟師討公孫述<hi>以本紀修</hi>是嵗省朔方牧并<lb/>
并州㫁州牧奏事<hi>以夲紀修</hi>
　觧題曰杜佑通典舊制州牧奏二千石長吏不任位<lb/>
　者皆先下三公三公遣掾吏按驗然後黜退光武即<lb/>
　位用法明察不復委三府故權歸舉刺之吏<lb/>
漢世祖光武皇帝建武十二年<hi>漢盧芳十二年</hi>春正月<lb/>
呉漢破公孫述将魏黨公孫永及其壻史興於武陽<hi>以夲</hi>
<hi>紀修</hi>
<pb n="KR2b0035_WYG_008-40a"/>
　觧題曰李賢曰武陽縣属蜀郡故城在今益州成都<lb/>
　縣東南<lb/>
夏六月黄龍見東阿<hi>以夲紀修</hi>
　觧題曰李賢曰東阿今濟州縣<lb/>
秋七月馮駿㧞江州<hi>以夲紀修</hi>九月呉漢大破公孫述将謝<lb/>
豐於廣都斬之臧宫㧞涪城引兵與漢會<hi>以紀傳修</hi>
　觧題曰廣都縣属蜀郡故城在今益州成都縣東南<lb/>
　涪城今綿州縣按通典於梓州涪城縣注臧宫㧞涪<lb/>
<pb n="KR2b0035_WYG_008-40b"/>
　城斬公孫恢即此盖兩漢涪縣東晉立始平郡西魏<lb/>
　改郡為涪城縣為潼隋改潼為涪城属綿州大歴十<lb/>
　三年属梓州所以新唐書𨽻梓州舊唐書𨽻綿州<lb/>
李通免<hi>以夲紀修</hi>
　觧題曰陳元以髙才著名辟司空李通府時大司農<lb/>
　江馮上言宜令司𨽻校尉督察三公事下三府元上<lb/>
　䟽曰臣聞師臣者帝賔臣者覇故武王以太公為師<lb/>
　齊桓以夷吾為仲父近則髙帝優相國之禮太宗假<lb/>
<pb n="KR2b0035_WYG_008-41a"/>
　宰輔之權及王莽遭漢中衰專操國柄以偷天下况<lb/>
　已自喻不信群臣奪公輔之任損宰相之威以刺舉<lb/>
　為明徼訐為直至乃陪僕告其君長子弟變其父兄<lb/>
　網宻法峻大臣無所措手足然不能禁董忠之謀身<lb/>
　為世戮今四方尚擾百姓觀聼咸張耳目陛下宜勞<lb/>
　心下士屈莭待賢不宜使有司有察公輔之名帝從<lb/>
　之<hi>永元中司𨽻校尉晏稱劾太尉張酺</hi>通性謙恭常欲避權勢自為宰<lb/>
　相謝病不視事連年乞骸骨帝每優寵之令以公位<lb/>
<pb n="KR2b0035_WYG_008-41b"/>
　歸第飬疾通復固辭積二嵗乃聼上大司空印綬吕<lb/>
　祖謙曰髙祖識大體而莭目未免踈漏光武莭目甚<lb/>
　詳悉而大體不能無遺所以二漢風聲氣習厚薄緩<lb/>
　急不同髙祖㫁無他技其心休休焉有容故能屈羣<lb/>
　策盡衆智規模所以寛光武縁有他技不識大體一<lb/>
　時之治非不可觀終無餘味大抵政事統體上則人<lb/>
　主下則大臣相與共持治體者也羣有司百執事奉<lb/>
　而行之者也光武不任三公事歸臺閣而人主下親<lb/>
<pb n="KR2b0035_WYG_008-42a"/>
　簿書期㑹故當人主聪明強力耳目手足之所及事<lb/>
　固皆舉至後世少惰即衰不可用如西漢諸君何嘗<lb/>
　盡賢惟其有規模統體故子孫有所慿藉東漢自光<lb/>
　武之後明章皆賢君論其積累自當深厚纔至和帝<lb/>
　以後反不若西漢以此知其全無統體西漢輔相如<lb/>
　禹光軰多庸繆懐姦若東漢大臣袁安李固楊震之<lb/>
　徒過之甚逺然而終不能救天下者正由事不在三<lb/>
　公故也<lb/>
<pb n="KR2b0035_WYG_008-42b"/>
冬十一月戊寅呉漢臧宫與公孫述戰於成都大破之<lb/>
殺述己夘時延岑以城降辛巳漢滅公孫氏及岑焚宫<lb/>
室大掠詔祠譙𤣥表李業之閭徴費貽等西土歸心焉<lb/>
<hi>以紀傳修</hi>
　觧題曰建武十一年岑彭上劉隆為南郡太守自率<lb/>
　臧宫劉歆長驅入江闗<hi>臧宫傳宫與彭等破荆門别至垂鵲山通道出秭歸至江</hi>
　<hi>州</hi>令軍中無得虜掠乗利直指墊江<hi>今合州本两漢巴郡之墊江縣</hi>
　攻破平曲<hi>李賢曰縣属巴郡今忠州縣</hi>到江州留馮駿討之六月<lb/>
<pb n="KR2b0035_WYG_008-43a"/>
　來歙與盖延馬成進攻述将王元環安於河池<hi>李賢曰一</hi>
　<hi>名仇池縣属武都郡今鳳州縣</hi>下辯䧟之乗勝遂進蜀人大懼使刺<lb/>
　客刺歙馬成代歙守中郎将帝自将征述七月次長<lb/>
　安述使延岑吕鮪王元及其弟恢率兵拒廣漢<hi>今漢州綿</hi>
　<hi>州地</hi>及資中<hi>今資州資陽縣</hi>又遣侯丹率二萬餘人拒黄石彭<lb/>
　乃多張疑兵使䕶軍楊翕與臧宫拒延岑等自分兵<lb/>
　浮江下還江州泝都江而上<hi>都江成都江也</hi>襲擊侯丹大破<lb/>
　之因晨夜倍道兼行二千餘里徑㧞武陽使精騎馳<lb/>
<pb n="KR2b0035_WYG_008-43b"/>
　廣都去成都數十里勢若風雨初述聞漢兵在平曲故遣大<lb/>
　兵逆之及彭至武陽繞出延岑軍後蜀地震駭述大<lb/>
　驚曰是何神也延岑盛兵於沈水臧宫衆多食少降<lb/>
　者皆欲散宫欲引還會帝遣謁者将兵詣岑彭有馬<lb/>
　七百匹宫矯制取以自益晨夜進兵多張旗幟登山<lb/>
　鼓噪右歩左騎挾舩而引岑不意漢軍卒至登山望<lb/>
　之大震恐宫因縱擊大破之斬首溺死者萬餘人岑<lb/>
　奔成都其衆悉降自是乗勝追北軍至平陽鄉王元<lb/>
<pb n="KR2b0035_WYG_008-44a"/>
　降馬成等平武都<hi>帝在長安馬成既平武都王元已降臧宫可以進兵矣而僅破先零</hi>
　<hi>遽罷其軍者帝慮述連諸𦍑動摇三輔則蜀未可平故幸長安為之聲援其實重兵全在呉漢岑彭也</hi>
　蜀刺客詐為亡奴降夜刺殺彭詔鄭興領其營呉漢<lb/>
　装露橈舩将南陽兵及㢮刑募士三萬人泝江而上<lb/>
　漢并将彭軍十二年與述将魏黨公孫永戰於魚涪<lb/>
　津<hi>李賢曰續漢書曰犍為郡南安縣有漁涪津在縣北臨大江</hi>大破之遂圍武陽<lb/>
　述遣子壻史興将五千人救之漢迎擊盡殄其衆因<lb/>
　出犍為界諸縣皆城守漢乃進兵攻廣都㧞之武陽<lb/>
<pb n="KR2b0035_WYG_008-44b"/>
　東諸小城皆降述将帥離叛雖誅㓕其家不能禁帝<lb/>
　必欲降之乃下詔諭述曰勿以來歙岑彭受害自疑<lb/>
　今以時自詣則宗族完全詔書手記不可數得述終<lb/>
　無降意秋七月馮駿㧞江州漢乗利将歩騎二萬餘<lb/>
　人進逼成都去城十餘里阻江北為營作浮橋使将<lb/>
　軍劉尚将萬餘人屯於江南相去一十餘里述使其<lb/>
　将謝豐袁吉将衆十許萬分為二十餘營并出攻漢<lb/>
　使别将萬餘人刼劉尚令不得相救漢與大戰一日<lb/>
<pb n="KR2b0035_WYG_008-45a"/>
　兵敗走入壁豐因圍之漢饗士秣馬閉營三日不出<lb/>
　乃多樹幡旗使烟火不絶夜銜枚引兵與劉尚合軍<lb/>
　豐等不覺明日乃分兵拒水北自将攻江南漢率兵<lb/>
　引戰自旦至晡大破之斬豐吉引還廣都自是戰廣<lb/>
　都成都之間八戰八克遂軍于其郭中臧宫㧞綿竹<lb/>
　破涪城斬述弟恢復攻繁郫<hi>李賢曰繁郫二縣属蜀郡</hi>至呉漢營<lb/>
　飲酒髙會𫐠募敢死士五千餘人以配延岑於市橋<lb/>
　<hi>李膺益州記中星橋舊市橋也在今成都縣西南五里</hi>偽建旗幟鳴鼔挑戰而<lb/>
<pb n="KR2b0035_WYG_008-45b"/>
　潜遣竒兵出漢軍後襲破漢漢堕水縁馬尾得出時<lb/>
　漢軍餘七日糧隂具舩欲遁蜀郡大守張堪馳見漢<lb/>
　説述必敗不宜退師漢從之乃示弱挑敵冬十一月<lb/>
　臧宫軍咸門<hi>李賢曰成都北面有二門西曰咸門</hi>戊寅述自将數萬人<lb/>
　攻漢使延岑拒宫大戰岑三合三勝自旦及日中軍<lb/>
　士不得食並疲漢因令壮士突之述兵大亂被刺洞<lb/>
　胸堕馬<hi>呉漢傳云䕶軍髙午奔陣刺殺𫐠</hi>左右輿入城以兵属延岑<lb/>
　其夜死明旦岑降辛巳漢夷述妻子盡滅公孫氏并<lb/>
<pb n="KR2b0035_WYG_008-46a"/>
　族延岑放兵大掠焚述宫室帝聞之怒以譴漢又譲<lb/>
　劉尚曰城降三日一旦放兵縱火聞之可為酸鼻尚<lb/>
　宗室子孫嘗更吏職何忍行此良失斬将弔民之義<lb/>
　也譙𤣥者巴郡閬中人平帝元始四年為繡衣使者<lb/>
　王莽居攝變姓名竄歸述連聘不詣乃遣使者偹禮<lb/>
　徴之若不肯起便賜以毒藥太守自至𤣥廬曰誠不<lb/>
　宜復辭𤣥曰保志全髙死亦奚恨遂受毒藥𤣥子瑛<lb/>
　泣血叩頭於太守願奉家錢千萬贖父死太守為請<lb/>
<pb n="KR2b0035_WYG_008-46b"/>
　述許之李業廣漢梓潼人王莽居攝以病去官述徴<lb/>
　為愽士固稱疾不起述羞不致之使大鴻臚尹融持<lb/>
　毒酒奉詔命以刼業融譬㫖曰今天下分崩孰知是<lb/>
　非而以區區之身試於不測之淵乎業乃嘆曰古人<lb/>
　危邦不入亂邦不居何乃誘以髙爵重餌哉融曰宜<lb/>
　呼室家計之業曰大丈夫㫁之於心乆矣何妻子之<lb/>
　為遂飲毒而死述聞業死大驚又耻有殺賢之名乃<lb/>
　遣使弔祠賻贈百匹業子翬逃辭不受平帝時蜀郡<lb/>
<pb n="KR2b0035_WYG_008-47a"/>
　王皓為羙陽令王嘉為郎王莽篡位並棄官歸述使<lb/>
　徴皓嘉恐不至先繫其妻子使者謂皓曰速裝妻子<lb/>
　可全對曰大馬猶識主况於人乎自刎以首付使者<lb/>
　述怒誅皓家属嘉聞而歎對使者伏劍而死犍為費<lb/>
　貽不肯事述乃漆身為癘陽狂以避之同郡任永馮<lb/>
　信述連徴命皆託青肓以避世難建武十一年卒明<lb/>
　年天下平詔夲郡祠以中牢其忠莭志義之士並蒙<lb/>
　旌顯程烏李育以有才幹皆擢用之於是西土咸悦<lb/>
<pb n="KR2b0035_WYG_008-47b"/>
　莫不歸心焉夫以譙𤣥數子不汙莽朝其莭固與周<lb/>
　黨王覇薛方之徒無以大相過至其不為述起則其<lb/>
　貞操卓識尤過人逺甚而述以盗賊之行脅之以死<lb/>
　是其規模猶出王莽下而欲長有其國難矣光武尊<lb/>
　寵而表厲之惟恐不至其知為君之道者哉<lb/>
參狼羌㓂武都馬援降之<hi>以夲紀修</hi>
　觧題曰按列傳爰劍曾孫忍秦獻公兵臨渭首忍季<lb/>
　父卬将其種人南出賜支河曲西數千里與衆羌絶<lb/>
<pb n="KR2b0035_WYG_008-48a"/>
　逺其後子孫任隨所之或為氂牛種越<graphic n="KR3595" url="https://raw.githubusercontent.com/kanripo/KR-Gaiji/master/images/KR3595.png" mimeType="image/png"/>羗是也或<lb/>
　為白馬種廣漢羗是也或為参狼種武都羗是也忍<lb/>
　與弟舞獨留湟中徃年先零㓂臨洮援既破之其㓂<lb/>
　鈔拒浩亹隘<hi>李賢曰音告門縣属金城郡浩水名門者水流夾山門兩岸深若門金城郡故</hi>
　<hi>城在今蘭州廣武縣西</hi>援與馬成又破降之而徙之天水隴西<lb/>
　扶風至是参狼羗諸種㓂武都援復擊破之而隴右<lb/>
　始清餘見通鑑范曄論曰先零侵境趙充國遷之内<lb/>
　地當煎作㓂馬文淵徙之三輔貪其暫安之勢信其<lb/>
<pb n="KR2b0035_WYG_008-48b"/>
　馴服之情計日用之權宜忘經世之逺畧豈夫識㣲<lb/>
　者之為乎故㣲子垂泣於象箸辛有浩歎於伊川也<lb/>
詔邉吏追虜料敵不拘以戰守逗留法<hi>以陳瓘通鑑約論修</hi>
　觧題曰李賢曰説文逗留止也前漢書音義逗是曲<lb/>
　行避敵也漢法軍行逗留畏愞者斬至是令追虜者<lb/>
　或逺或近量敵進退不拘以軍法直取勝敵為務也<lb/>
　<hi>逗古住字</hi>
遣驃騎大将軍杜茂将死刑等築北邉亭候<hi>以本紀修</hi>詔竇<lb/>
<pb n="KR2b0035_WYG_008-49a"/>
融與五郡太守入朝<hi>以列傳修</hi>執金吾雍奴盛侯㓂恂卒<hi>以列</hi>
<hi>傳修</hi>
　觧題曰袁宏曰㓂恂之才足居内外之任雖暫撫河<lb/>
　内再綏頴川未足究其逺畧也及在汝南延儒生受<lb/>
　左氏何其閑也晚莭從容不得預於治體以世祖之<lb/>
　明㓂生之智猶不得自盡於時况庸主乎<lb/>
　<lb/>
　<lb/>
<pb n="KR2b0035_WYG_008-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷八<lb/>
</p>
<p>
</p>
  </div>
</body>
</text>
</TEI>
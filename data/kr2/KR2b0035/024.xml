<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷二十四</head>
    <p>
<pb n="KR2b0035_WYG_024-1a"/>
欽定四庫全書<lb/>
　大事記續編卷二十四　　　明　王禕　撰<lb/>
晉世祖武皇帝泰始元年<hi>吳歸命侯甘露元年</hi>
　解題曰論三國之正統者以魏受漢禪則推而屬之<lb/>
　魏以蜀為漢裔則推而屬之蜀以其莫相統一故以<lb/>
　無統之例書之以及晉武既受魏禪而蜀漢亦以前<lb/>
　年亡於是天下之統復合故自泰始元年復大書之<lb/>
　明正統也<lb/>
<pb n="KR2b0035_WYG_024-1b"/>
春三月吳聘魏<hi>以通鑑修</hi>夏四月吳改元<hi>以吴志修</hi>
　解題曰宋庠紀年通譜甘露漢宣魏髙貴鄉公年號<lb/>
　蔣陵甘露降故改元<lb/>
五月魏晉王昭用天子冕旒旌旗<hi>以魏志修</hi>秋七月吳弑景<lb/>
皇后尋殺其二子<hi>吳志</hi>八月辛卯魏晉王昭薨太子炎嗣<lb/>
位<hi>魏志</hi>冬吳徙都武昌<hi>吳志</hi>
　解題曰按諸葛恪嘗治武昌宫杜預亦慮孫皓怖而<lb/>
　生計徙都武昌聚大舩於夏口則皓之徙都未為失<lb/>
<pb n="KR2b0035_WYG_024-2a"/>
　計當時謀國如陸抗乃不及此何耶然人心之去吳<lb/>
　已甚縱得地利亦豈足恃㢤事見通鑑<lb/>
十二月丙寅魏晉王炎自即皇帝位改元國號晉丁卯<lb/>
廢魏主為陳留王遷之于鄴<hi>以本紀修</hi>
　解題曰<hi>按劉羲叟長厯置閏在十二月則前十二月不應有丙寅考之魏志本紀閏九月則十二</hi>
　<hi>月乃長厯之閏十二月也</hi>魏亡上距黄初之元共五帝四十六年<lb/>
　<hi>相臺志魏雖徙都洛陽而七廟猶在鄴及晉受魏禪奉魏帝為陳留王舎舘于鄴時魏之宗室與豪猾之</hi>
　<hi>民四方雜䖏於是建安北平北鎮北將軍之號命高泰王泰高陽王桂趙王倫梁王彤河間王顒成都王</hi>
<pb n="KR2b0035_WYG_024-2b"/>
　<hi>頴鎮鄴始則強榦弱枝終焉諸王席勢侵陵卒致石超肆凶嵇紹死難遂成元海石勒之竊㩀皆本乎鄴</hi>
　<hi>都所㩀之非也</hi>
追尊祖考妣已下為帝后尊太妃玉氏曰皇太后<hi>以本紀修</hi>
懲魏氏孤立之敝封叔祖父孚等二十七人為王授以<lb/>
職任<hi>以吕祖謙標目修</hi>
　解題曰按職官志本紀王置傳友文學改太守為内<lb/>
　史省相及僕有即中令中尉大農為三卿餘有差封<lb/>
　皇叔祖父孚為安平王叔父幹為平原王亮為扶風<lb/>
<pb n="KR2b0035_WYG_024-3a"/>
　王伷為東莞王駿為汝隂王彤為梁王倫為琅邪王<lb/>
　弟攸為齊王鍳為樂安王機為燕王餘見通鑑葉適<lb/>
　曰晉武懲創魏氏尊任宗室付授乖繆開路屠戮轉<lb/>
　則數四而盗賊諸胡乗之譬如無病之人既服毒藥<lb/>
　自當致死所以猶未盡亡㓕者帝素寛厚未至得罪<lb/>
　於民爾不然則晉之餘號安能尚存耶<lb/>
以驃騎將軍石苞為大司馬太保鄭冲為太傅太尉王<lb/>
祥為太保晉國丞相何曾為太尉餘増封爵有差<hi>以本紀修</hi>
<pb n="KR2b0035_WYG_024-3b"/>
戊辰詔出御府珠玉賜王公<hi>以本紀修</hi>以太傅安平王孚為<lb/>
太宰車騎將軍陳騫為大將軍與司徒司空凡八公<hi>以紀</hi>
<hi>志修</hi>
　解題曰太師太傅太保則古之三公太尉司徒司空<lb/>
　則漢魏之所謂三公而其外又置大司馬大將軍也<lb/>
　太師改為太宰避諱也晉志曰八公同辰攀雲附翼<lb/>
　者也惟無丞相焉其後為之者非復尋常人臣之職<lb/>
　<hi>杜佑通典云魏吳蜀多依漢制晉氏大抵畧同今以職官志攷之太宰太傅太保司徒司空左右光禄大</hi>
<pb n="KR2b0035_WYG_024-4a"/>
　<hi>夫光禄大夫開府位從公者為文官公大司馬大將軍太尉驃騎車騎衛將軍伏波撫軍都䕶鎮軍中軍</hi>
　<hi>四征四鎮龍驤典軍上軍輔國等大將軍開府位從公者為武官公特進左右光禄大夫光禄大夫録尚</hi>
　<hi>書事尚書令僕射列曹尚書左右丞尚書郎三十五曹侍中給事黄門侍郎散騎常侍給事中通直散騎</hi>
　<hi>常侍員外散騎常侍散騎侍郎奉朝請中書監令中書侍郎中書舎人通事舎人秘書監著作郎佐郎太</hi>
　<hi>常光禄勲衛尉太僕廷尉大鴻臚宗正大司農少府將作大匠大后三卿大長秋皆為列卿自少府已上</hi>
　<hi>皆有屬官御史中丞殿中侍御史治書侍御史之屬司𨽻校尉謁者僕射都水使者中領軍護軍將軍左</hi>
　<hi>右衛將軍驍騎遊擊將軍左右前後軍將軍屯騎歩兵越騎長水射聲校尉太子太傅少傅詹事中庶子</hi>
　<hi>中舎人庶子舎人洗馬家令僕左右衛率王置傳友郎中令中尉大農之屬州置刺史别駕郡縣置守令</hi>
<pb n="KR2b0035_WYG_024-4b"/>
　<hi>四中郎將或領刺史或持節為之</hi>
赦王凌鄧艾家除魏宗室禁錮罷將吏質任<hi>以本紀修</hi>初置<lb/>
諌官<hi>以本紀修</hi>侍中荀朂為中書監<hi>以列傳修</hi>
晉世祖武皇帝泰始二年<hi>吴歸命侯寶鼎元年</hi>春正月丁亥廟祭<lb/>
七室<hi>以紀志修</hi>丙午立皇后楊氏<hi>以本/紀修</hi>郊祀除五帝座<hi>以禮樂志</hi>
<hi>修</hi>
　解題曰羣臣議五帝即天地王氣時異故殊其號雖<lb/>
　名有五其實一神明堂南郊冝除五帝之座五郊改<lb/>
<pb n="KR2b0035_WYG_024-5a"/>
　五精之號皆同稱昊天上帝各設一座而已餘見通<lb/>
　鑑<hi>新唐史禮樂志禮曰以禋祀昊天上帝此天也鄭𤣥以為天皇太帝者北辰耀魄寶也又曰兆五帝</hi>
　<hi>於四郊此五行精氣之神也鄭𤣥以為青帝威靈仰赤帝赤熛怒黄帝含樞紐白帝白招矩黒帝叶光紀</hi>
　<hi>者五天也由是有六天之說顯慶二年許敬宗等議曰六天出於緯書南郊圓丘一也而𤣥以為二郊及</hi>
　<hi>明堂本以祭天而𤣥皆以為祭太㣲五帝傳曰凡祀啓蟄而郊郊而後耕故郊祀后稷以祈農事而𤣥謂</hi>
　<hi>周祭感帝配以后稷因而祈穀皆謬論也由是盡黜𤣥説宋祁曰孝經曰孝莫大於嚴父嚴父莫大於配</hi>
　<hi>天又曰郊祀后稷以配天宗祀文王於明堂以配上帝周頌我將曰祀文王也我將我享維牛維羊維天</hi>
　<hi>其右之孝經言配天而后言上帝詩當言曰帝右而云天右是天為上帝上帝為天互文以見義也近孫</hi>
<pb n="KR2b0035_WYG_024-5b"/>
　<hi>奭建言天雖一神以其至尊故有多名亦猶人君稱王皇后辟天王天子皇帝臣民曰陛下曰太官曰上</hi>
　<hi>各隨德義而稱天帝之神分王五時謂之五帝非五帝各一神也號昊天者以其元氣魁然乘五行上氣</hi>
　<hi>普臨萬物因時顯功人強以名故春曰青帝夏曰赤帝猶春為蒼天冬為𤣥天耳</hi>
二月除漢宗室禁錮<hi>以舉要厯補遺修</hi>三月戊戌吳遣使來吊<lb/>
祭既而復絶<hi>以本紀及吳傳修</hi>吳殺散騎常侍王蕃<hi>以吴志修</hi>秋七<lb/>
月丙午晦日有食之<hi>以通鑑修</hi>
　解題曰按通鑑作六月丙午晦攷之劉羲叟長厯七<lb/>
　月丁丑朔則六月晦非丙午通鑑目録云本志七月<lb/>
<pb n="KR2b0035_WYG_024-6a"/>
　丙午晦食今從之<lb/>
八月吳改元<hi>以吴傳修</hi>
　解題曰宋庠紀年通譜八月所在言得大鼎故改元<lb/>
帝以䟽素終喪<hi>以紀傳修</hi>吳陸凱萬彧為左右丞相<hi>以吴傳修</hi>冬<lb/>
十月丙午朔日有食之<hi>以本紀修</hi>十一月并圓方丘於南北<lb/>
郊<hi>以吕祖謙標目修</hi>十二月吳還都建業<hi>以吕祖謙標目修</hi>散騎常侍<lb/>
傅𤣥論虚誕<hi>以吕祖謙標目修</hi>
　解題曰帝初即位廣納直言開不諱之路散騎常侍<lb/>
<pb n="KR2b0035_WYG_024-6b"/>
　傅𤣥皇甫陶共掌諫職<hi>按晉志文帝合散騎於中常侍謂之散騎常侍掌規諌不</hi>
　<hi>典事自司馬懿父子攘刼専擅諌路殆閡塞矣至是始稍還其職耳</hi>𤣥上疏曰臣聞先<lb/>
　王之臨天下也道化隆於上清議行於下近者魏武<lb/>
　好法術而天下貴刑名魏文慕通逹而天下賤守節<lb/>
　其後綱維不攝而虚無放誕之論盈於朝野使天下<lb/>
　無復清議今陛下龍興受禪惟未舉清逺有禮之臣<lb/>
　以敦風節未退虚鄙以懲不恪臣是以猶敢有言詔<lb/>
　報使𤣥草詔進之𤣥復上疏曰臣聞舜舉五臣無為<lb/>
<pb n="KR2b0035_WYG_024-7a"/>
　而化用人得其要也典謨曰無曠庶官諸有疾病滿<lb/>
　百日不差冝令去職臣不廢職於朝國無曠官之累<lb/>
　臣聞先王分士農工商以經國制事各一其業而殊<lb/>
　其務自士以上子弟為之立學校以教之選明師以<lb/>
　訓之各隨其才而用之農以豐其食工以足其器商<lb/>
　賈以通其貨故雖天下之大無有一人㳺手漢魏不<lb/>
　定其分百官子弟不脩經藝而務交㳺未知<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事而<lb/>
　坐享天禄農工之業多廢或逐淫利而離其事今散<lb/>
<pb n="KR2b0035_WYG_024-7b"/>
　官衆而學校未設㳺手多而親農者少工器不盡其<lb/>
　宜臣以為亟定其制通計天下若干人為士足以副在<lb/>
　官之吏若干人為農三年足有一年之儲若干人為<lb/>
　工足其器用若干人為商賈足以通貨而已前皇甫<lb/>
　陶上事今文武之官既衆而拜賜不在職者人多加<lb/>
　以服役為兵不得耕稼當農者之半南面食禄者㕘<lb/>
　倍於前使冗散之官農而収其租稅家其實而天下<lb/>
　之糓可以無乏矣計文武之官足為副貳者使學餘<lb/>
<pb n="KR2b0035_WYG_024-8a"/>
　皆歸之於農若百工商賈有長者亦歸之農務農若<lb/>
　此何有不贍乎<lb/>
晉世祖武皇帝泰始三年<hi>吴歸命侯寶鼎二年</hi>春正月丁卯立子<lb/>
𠂻為皇太子下詔不赦<hi>以本紀修</hi>
　解題曰葉適曰武帝時大議論恵帝定嗣一也賈后<lb/>
　為冢婦二也賈充荀朂進退三也齊王攸去留四也<lb/>
　晉之治亂雖在此四者然不過一本昔周子有兄而<lb/>
　無慧不能辨菽麥故不可立恵之無慧帝自知之而<lb/>
<pb n="KR2b0035_WYG_024-8b"/>
　終不决者恃愍懐爾又明見充女不可然竟納為婦<lb/>
　以成愍懐之酷實朂輩彌縫其間末年恐攸挾衆望<lb/>
　奪嫡又為逐之以速其斃原於一事之差故四事無<lb/>
　不然遂至舉天下棄之惜哉事見通鑑<lb/>
二月戊寅令二千石終三年喪<hi>以本紀修</hi>司𨽻校尉李熹劾<lb/>
故立進令劉友前尚書山濤等占官稻田友伏誅濤等<lb/>
勿問<hi>以列傳修</hi>以李熹為太子太傅徴犍為李宻為洗馬不<lb/>
至<hi>以紀傳修</hi>吳萬彧鎮巴丘<hi>以吳/傳修</hi>夏六月吳作昭明宫<hi>以吕祖謙</hi>
<pb n="KR2b0035_WYG_024-9a"/>
<hi>標目修</hi>
　解題曰按太康三年地記昭明宫方五百丈吳立云<lb/>
　昭明在太初之東宫苑記在東宫城前路南<lb/>
秋九月甲申增吏俸<hi>以紀傳修</hi>禁星氣纎緯之學<hi>以吕祖謙標目修</hi>
晉世祖武皇帝泰始四年<hi>吴歸命侯寶鼎三年</hi>春正月丙戍律令<lb/>
成帝自臨講<hi>以本紀修</hi>詔河南尹杜預立考課之法不果行<lb/>
<hi>以列傳修</hi>丁亥帝耕籍田<hi>以本紀修</hi>
　解題曰是時江南未平朝廷厲精於稼穡<lb/>
<pb n="KR2b0035_WYG_024-9b"/>
三月戊子皇太后王氏崩帝遵素三年<hi>以本紀修</hi>秋七月太山<lb/>
石崩衆星流如雨而隕<hi>以紀傳修</hi>九月大水<hi>以本紀修</hi>冬十月吳襲<lb/>
江夏襄陽不克而還<hi>以吳傳修</hi>交趾太守楊稷大破吳兵<hi>以通鑑修</hi>
晉世祖武皇帝泰始五年<hi>吳歸命侯建衡元年</hi>春正月吳主立子<lb/>
瑾為太子<hi>以吳傳修</hi>二月分雍凉梁州置秦州以荆州刺史<lb/>
胡烈為刺史鎮撫鮮卑降者<hi>以紀傳修</hi>
　解題曰傅𤣥疏曰胡夷獸心鮮卑最甚鄧艾茍取一<lb/>
　時之利使鮮卑數萬散於人間此必為害之勢也胡<lb/>
<pb n="KR2b0035_WYG_024-10a"/>
　烈素有恩信於四方今烈往諸胡必且消弭然獸心<lb/>
　難保恐胡虜東入安定西赴武威外名為降可動復<lb/>
　動此二郡非烈所制則惡胡有窟宂浮㳺之地宜更<lb/>
　置一郡於高平川因安定西州都尉募樂徙民以充<lb/>
　之以通北道漸以實邉詳議此二郡及新置郡皆使<lb/>
　并屬秦州烈得專禦邉之宜餘見通鑑雍州統郡國<lb/>
　七京兆<hi>宋京兆府華州之地</hi>馮翊<hi>同耀華丹四州/河中府之地</hi>扶風<hi>鳯翔京兆二府</hi>
　<hi>隴耀醴三州之地</hi>安定<hi>涇渭邠原四州懐德/鎮戍德順三軍之地</hi>北地<hi>耀坊二州之地</hi>始<lb/>
<pb n="KR2b0035_WYG_024-10b"/>
　平<hi>京兆鳯翔二府醴州之地</hi>新平<hi>鳯翔府邠醴二州之地</hi>凉州統郡八金城<lb/>
　<hi>宋河蘭廓凉鹽五州之地</hi>西平<hi>西寧樂肅/三州之地</hi>武威<hi>唐凉州/之地</hi>張掖<hi>甘州之地</hi>
　酒泉<hi>甘肅一州之地</hi>敦煌<hi>𤓰沙西伊肅/五州之地</hi>西海<hi>甘州/之地</hi>西郡<hi>甘州刪丹</hi>
　<hi>縣之地</hi>梁州統郡八漢中<hi>宋興元府/洋州之地</hi>梓潼<hi>隆慶潼川二府綿利閬巴</hi>
　<hi>四州大安軍之地</hi>廣漢<hi>遂寧潼川二府/漢晉二州之地</hi>新都<hi>成都府漢彭二州懐安軍之地</hi>
　涪陵<hi>涪思黔三州之地</hi>巴<hi>重慶府合忠普昌五涪六州南平廣安梁山三軍之地</hi>巴西<lb/>
　<hi>潼川順慶二府巴渠閬蓬逹五州廣安軍之地</hi>巴東<hi>䕫萬開施忠五州梁山軍之地</hi>秦州統<lb/>
　郡六隴西<hi>宋熈蘭鞏西和四州之地</hi>南安<hi>鞏州/之地</hi>天水<hi>秦西和二州天水軍之地</hi>
<pb n="KR2b0035_WYG_024-11a"/>
　略陽<hi>秦西和二州之地</hi>武都<hi>同慶府鳯階沔/西和四州之地</hi>隂平<hi>文龍州之地</hi>
大水<hi>以本紀修</hi>以尚書左僕射羊祐都督荆州軍事征東大<lb/>
將軍衛瓘都督青州軍事鎮東大將軍王伷都督徐州<lb/>
軍事<hi>以本紀修</hi>
　解題曰為㓕吳之張本也荆州統郡國二十二江夏<lb/>
　<hi>宋德安府隨郢復三州信陽漢陽荆門三軍之地</hi>南郡<hi>江陵府復州/荆門軍之地</hi>襄陽<hi>襄陽</hi>
　<hi>府峽州荆門路之地</hi>順陽<hi>鄧均二州光/化軍之地</hi>義陽<hi>襄陽府隨鄧唐三州信陽棗陽二軍</hi>
　<hi>之地</hi>新城<hi>襄陽府均房/二州之地</hi>魏興<hi>金洋均三/州之地</hi>上庸<hi>房均金三州之地</hi>
<pb n="KR2b0035_WYG_024-11b"/>
　建平<hi>歸施䕫三州大寧監之地</hi>冝都<hi>峽歸施三/州之也</hi>南平<hi>江陵府澧岳二州之地</hi>
　武陵<hi>常德府辰沅靖豐四州之地</hi>天門<hi>澧州/之地</hi>長沙<hi>潭岳鄂三州之地</hi>衡陽<lb/>
　<hi>寶慶常德二府衡潭二州之地</hi>湘東<hi>潭衡二/州之地</hi>零陵<hi>靜江府永道全三州之地</hi>邵陵<lb/>
　<hi>寶慶府靖州武岡軍之地</hi>桂陽<hi>栁衡二州桂/陽軍之地</hi>武昌<hi>鄂江二州興國軍之地</hi>安<lb/>
　成郡<hi>袁吉二州臨江軍之地</hi>南陽國<hi>鄧唐汝三州之地</hi>青州統郡國六<lb/>
　齊國<hi>宋青州之地</hi>濟南郡<hi>濟南府濰萊/二州之地</hi>樂安國<hi>濟南府淄青博三州</hi>
　<hi>之地</hi>城陽<hi>宻沂濰萊/四州之地</hi>東萊國<hi>登萊二/州之地</hi>長廣郡<hi>萊鄧二州之地</hi>徐<lb/>
　州領郡國七彭城<hi>宋徐沂二州淮陽軍之地</hi>下邳<hi>宿泗二州淮陽軍之地</hi>東<lb/>
<pb n="KR2b0035_WYG_024-12a"/>
　莞<hi>沂宻青濰四州之地</hi>廣陵<hi>揚泰通真淮安五州/寶應高郵二軍之地</hi>臨淮<hi>泗真淮安三州</hi>
　<hi>招信淮陽高郵漣水四軍之地</hi>琅琊國<hi>沂宻二州之地</hi>
己未録用蜀臣子孫<hi>以吕祖謙標目修</hi>夏四月地震<hi>以本紀修</hi>秋九<lb/>
月有星孛于紫宫<hi>以本紀修</hi>冬十月吳改元<hi>以吳傳修</hi>
　解題曰宋庠紀年通譜厯家以斗杓衡所建為四時<lb/>
　之紀疑取斯義<lb/>
吳陸凱卒<hi>以吳傳修</hi>吳擊交趾<hi>以吴傳修</hi>
晉世祖武皇帝泰始六年<hi>吴歸命侯建衡二年</hi>春正月吳萬彧還<lb/>
<pb n="KR2b0035_WYG_024-12b"/>
建康<hi>以吳傳修</hi>夏四月吳鎮軍大將軍陸抗都督諸軍鎮樂<lb/>
鄉<hi>以吴傳修</hi>
　解題曰拜抗都督信陵<hi>宋書志孫休永安三年分冝都立信陵縣梁以巴東縣為</hi>
　<hi>信陵郡</hi>西陵<hi>今峽州/夷陵縣</hi>夷道<hi>峽州冝都縣</hi>樂鄉<hi>江陵府松滋縣/東七十里<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>江</hi>
　<hi>與江陵縣境接</hi>公安諸軍事治樂鄉<lb/>
六月戊午胡烈討鮮卑秃髮樹機能敗死<hi>以本紀修</hi>
　解題曰南凉之先也<lb/>
冬十一月立子柬為王<hi>以本紀修</hi>吳夏口督孫秀來犇<hi>以通鑑修</hi>
<pb n="KR2b0035_WYG_024-13a"/>
以越騎校尉馮紞為左衛將軍<hi>以列傳修</hi>
　解題曰按晉宋官志領軍將軍掌内軍魏武帝置主<lb/>
　五校中壘武衛等三營武帝使中軍將軍統二衛前<lb/>
　後左右驍衛等七軍營罷置北軍中候永嘉改中領<lb/>
　軍護軍將軍掌外軍左衛右衛二衛將軍掌宿衛營<lb/>
　兵文帝初置中衛及衛武帝分為左右衛驍騎㳺擊<lb/>
　將軍為六軍左右前後軍為四軍屯騎歩兵越騎長<lb/>
　水射聲等校尉為五校二衛始制前驅由基強弩為<lb/>
<pb n="KR2b0035_WYG_024-13b"/>
　三部司馬左衛熊渠虎賁右衛佽飛虎賁二衛各五<lb/>
　部督其命中虎賁驍騎㳺擊各領之又置虎賁羽林<lb/>
　上騎異力四部并命中為五督更制殿中將軍中郎<lb/>
　校尉司馬陳勰有才用蜀破後令勰受諸葛亮圍陣<lb/>
　用兵倚仗之法又甲乙校摽幟之制<hi>通典魏晉江右領護各領營兵</hi>
　<hi>江左領軍不復别置營護軍猶有營宋領軍將軍掌内軍護軍將軍掌外軍資輕者為中領軍中護軍梁</hi>
　<hi>領軍將軍管天下兵要謂之禁司陳因之</hi>
晉世祖武皇帝泰始七年<hi>吳歸命侯建衡三年</hi>春正月匈奴右賢<lb/>
<pb n="KR2b0035_WYG_024-14a"/>
土劉猛叛<hi>以通鑑目録修</hi>
　解題曰按載記漢高祖以宗女為公主妻冒頓約為<lb/>
　兄弟故其子孫冒姓劉氏中平中單于羗渠使子於<lb/>
　扶羅將兵助漢平黄巾留漢自立為單于冦掠太原<lb/>
　河東屯于河内於扶羅死弟呼厨泉立以於扶羅子<lb/>
　豹為左賢王即淵<hi>本文作元海</hi>之父魏武分其衆為五部<lb/>
　以豹為左部帥其餘部帥皆以劉氏為之㩀此則匈<lb/>
　奴自前漢已冒劉姓通鑑云魏武居五部於并州與<lb/>
<pb n="KR2b0035_WYG_024-14b"/>
　中國民雜居自謂漢氏外孫因改劉氏豈載記有未<lb/>
　足㩀耶<lb/>
吳主舉兵西上遇大雪而還<hi>以吳傳修</hi>夏四月凉州刺史牽<lb/>
𢎞討北地叛胡胡與樹機能圍之殺𢎞<hi>以本紀修</hi>五月立子<lb/>
憲為王<hi>以本紀修</hi>秋七月癸酉以侍中尚書令車騎將軍賈<lb/>
充都督秦凉軍事既而留行<hi>以紀傳修</hi>
　解題曰先是羊祜宻啓留充及是帝以語充充謝祜<lb/>
　曰始知君長者餘見通鑑李夀曰帝憂闗輔而任愷<lb/>
<pb n="KR2b0035_WYG_024-15a"/>
　庾純得成其去佞之謀殆天祐晉假手以除其禍亂<lb/>
　之根也而祜排羣議削藁飛奏以留充充既留而晉<lb/>
　無以存矣赫赫宗周褒姒㓕之祜不得不執其咎也<lb/>
吳平交趾以蒼梧太守陶璜為交州牧<hi>以吕祖謙標目修</hi>
　解題曰交州統郡七合浦<hi>宋亷冝邕栁容高雷瓊欝林九州南寧萬安吉陽三</hi>
　<hi>軍之地</hi>交趾<hi>安南都護府愛/陸楊三州之地</hi>新昌<hi>峯州/之地</hi>武平<hi>安南都護府峯武安</hi>
　<hi>二州之地</hi>九真<hi>愛福禄三/州之地</hi>九德<hi>驩演愛長/四州之地</hi>日南郡<hi>安南府武安州</hi>
　<hi>之地</hi>
<pb n="KR2b0035_WYG_024-15b"/>
八月分益州南中四郡置寧州<hi>以通鑑修</hi>
　解題曰益州統郡八蜀<hi>宋成都崇慶二府隆卭彭三州永康軍之地</hi>犍為<lb/>
　<hi>嘉定崇慶二府眉簡叙資隆普六州長寧懐安二軍之地</hi>汶山<hi>茂彭威翼當悉靜恭八州石泉永康</hi>
　<hi>二軍之地</hi>漢嘉<hi>嘉定府黎雅/嶲三州之地</hi>江陽<hi>紹熈府瀘昌資三州長寧軍富順監之地</hi>朱<lb/>
　提<hi>叙州長寧軍之地</hi>越嶲<hi>黎州嶲/州之地</hi>䍧柯<hi>黔珍靖施融思六州南平軍之地</hi>寧<lb/>
　州統郡四雲南<hi>宋叙姚二州之地</hi>興古<hi>叙嶲黔三/州之地</hi>建寧<hi>黔叙姚三</hi>
　<hi>州長寧軍之地</hi>永昌<hi>叙嶲姚三州之地</hi>
冬十月丁丑朔日有食之<hi>以本紀修</hi>十一月劉猛冦并州<hi>以通</hi>
<pb n="KR2b0035_WYG_024-16a"/>
<hi>鑑修</hi>
　解題曰并州統郡國六大原<hi>宋大原府遼汾二州之地</hi>西河<hi>平陽府汾</hi>
　<hi>石三州晉寧威勝二軍之地</hi>上黨<hi>隆德平陽二府遼澤/二海平定軍之地</hi>鴈門<hi>代雲朔三</hi>
　<hi>州之地</hi>新興<hi>忻憲嵐代豐六州岢嵐寧/化火山保德四軍之地</hi>樂平<hi>太原府遼州平定軍</hi>
　<hi>之地</hi>
荀朂等請以賈充女為太子妃充復留<hi>以吕祖謙標目修</hi>是歲<lb/>
安樂思公劉禪卒<hi>以蜀志修</hi>呉改明年元<hi>以呉志修</hi>
　解題曰宋庠紀年通譜吳志前年西苑言鳯凰集故<lb/>
<pb n="KR2b0035_WYG_024-16b"/>
　改元<lb/>
晉世祖武皇帝泰始八年<hi>吴歸命侯鳯凰元年</hi>春正月劉猛敗死<lb/>
<hi>以本紀修</hi>夏益州殺刺史廣漢太守王濬討平之以濬為刺<lb/>
史<hi>以紀傳修</hi>秋七月以賈充為司空<hi>以通鑑修</hi>八月吳主徴西陵<lb/>
督歩闡闡㩀城來降<hi>以吴傳修</hi>冬十月辛未朔日有食之<hi>以本</hi>
<hi>紀修</hi>遣車騎將軍羊祜攻江陵荆州刺史楊肇迎歩闡十<lb/>
二月吳陸抗破肇走祜㧞西陵夷闡三族<hi>以晉紀吴傳修</hi>
　解題曰抗部分諸軍赴西陵𠡠軍營更築嚴圍自赤<lb/>
<pb n="KR2b0035_WYG_024-17a"/>
　谿<hi>濶三十丈出夷陵東北西南流至故縣西南入江</hi>故市<hi>亦名古城在峽州夷陵縣</hi>内以<lb/>
　圍闡外以禦冦晝夜催切如敵已至諸將咸諫曰今<lb/>
　及三軍之銳亟以攻闡比晉救至闡必可㧞何事於<lb/>
　圍以敝亡民之力抗曰此城勢固糧足且備禦之具<lb/>
　皆抗所宿規今反身攻之非可卒克且北救必至至<lb/>
　而無備表裏受難何以禦之圍始合晉車騎將軍羊<lb/>
　祜率師向江陵諸將咸以抗不宜上抗曰江陵城固<lb/>
　兵足無所憂患假令敵得江陵必不能守所損者小<lb/>
<pb n="KR2b0035_WYG_024-17b"/>
　如使西陵槃結則南山羣夷擾動所慮難可言也吾<lb/>
　寧棄江陵而赴西陵况江陵牢固乎初江陵平衍道<lb/>
　路通利抗𠡠江陵督張咸作大堰遏水漸漬平中以<lb/>
　絶冦盗<hi>梁岳陽王詧攻江陵作十三營以逼城㑹大雨平地水深四尺詧棄輜重而走周顯德二</hi>
　<hi>年高保融自西山分江流方五六里築堤謂之北海環城東西北三面㡬五六十里</hi>祜欲因所<lb/>
　遏水浮舡運糧揚聲將破堰以通歩軍抗聞使咸亟<lb/>
　破之諸將屢諫不聽祜至當陽聞堰敗乃改舡以車<lb/>
　運大費功力晉巴東監軍徐胤率水軍詣建平<hi>今歸州</hi>
<pb n="KR2b0035_WYG_024-18a"/>
　荆州刺史楊肇至西陵抗令咸固守其城公安督孫<lb/>
　遵巡南岸禦祜水軍督留慮鎮西將軍朱琬拒胤身<lb/>
　率三軍慿圍對肇餘見通鑑<hi>羊祜傳詔祜迎闡祜率兵出江陵遣楊肇攻抗</hi>
　<hi>不克有司奏祐所綂八萬餘人賊衆不過三萬祜頓兵江陵使賊備得設乃遣楊肇偏軍入險兵少糧懸</hi>
　<hi>軍人剉衂皆違詔命無大臣節可免官以侯就第竟坐貶而免肇為庶人祜乃遣㩀險要開建五城石城</hi>
　<hi>以西盡為晉有自是降者不絶</hi>
是歲吳萬彧自殺左將軍留平以憂死徙大司農樓𤣥<lb/>
尋殺之<hi>以吴傳修</hi>
<pb n="KR2b0035_WYG_024-18b"/>
　解題曰按三國志列傳武昌左部督薛瑩徴下獄陸<lb/>
　抗上疏曰夫俊乂者國家之良寶社稷之貴資也故<lb/>
　大司農樓𤣥散騎中常侍王蕃少府李朂皆當世秀<lb/>
　頴既䝉初寵從容列位而旋受誅殛或圯族替祀或<lb/>
　投棄荒裔盖周禮有赦賢之辟春秋有宥善之義蕃<lb/>
　等罪名未定大辟以加心經忠義身被極刑豈不痛<lb/>
　㢤且已死之刑固無所識至乃焚爍流漂棄之水濵<lb/>
　惧非先王之令典也是以百姓哀聳士民同慼蕃朂<lb/>
<pb n="KR2b0035_WYG_024-19a"/>
　永已誠望陛下赦召𤣥出而項聞薛瑩率見逮録瑩<lb/>
　父綜納言先帝傳弼文皇及瑩承基内厲名行今之<lb/>
　所坐罪在可宥臣惧有司未詳其事乞垂天恩原赦<lb/>
　瑩罪餘見通鑑<lb/>
羊祜與吳陸抗交歡吳數盗邉抗諫不聽<hi>以吴傳修</hi>
晉世祖武皇帝泰始九年<hi>吴歸命侯鳯凰二年</hi>春吳以陸抗為大<lb/>
司馬荆州牧<hi>以吴傳修</hi>三月立子祇為王<hi>以本紀修</hi>夏四月戊辰<lb/>
朔日有食之<hi>以本紀修</hi>五月吳殺侍中韋昭<hi>以吴傳修</hi>秋七月丁<lb/>
<pb n="KR2b0035_WYG_024-19b"/>
酉朔日有食之<hi>以本紀修</hi>選女備六宫權禁天下嫁娶<hi>以本紀修</hi>
　解題曰胡安國春秋狄入衛傳嘗謂河南劉奕曰班<lb/>
　固載諸王淫亂事盡削去可也奕曰如墻有茨桑中<lb/>
　諸篇仲尼何以不削乎後以問楊時時曰此載衛為<lb/>
　狄所㓕之因也故在定之方中之前因以是攷於厯<lb/>
　代凢有淫亂者未有不至於殺身敗家而亡其國者<lb/>
　也然後知古詩垂戒之大然則晉武選女之事固五<lb/>
　胡亂華之本歟<hi>事見通鑑以吴傳修</hi>吕祖謙曰自古淫亂必召<lb/>
<pb n="KR2b0035_WYG_024-20a"/>
　夷狄周幽衛宣以來厯厯可數也<lb/>
是歲吳殺中郎將陳聲<hi>以吴傳修</hi>
<hi>甲午</hi>晉世祖武皇帝泰始十年<hi>吳歸命侯鳯凰三年</hi>春正月乙未日<lb/>
有食之<hi>以通鑑修</hi>閏月丁亥詔自今不得以妾媵為正嫡<hi>以本</hi>
<hi>紀修</hi>分幽州置平州<hi>以本紀修</hi>
　解題曰幽州綂郡國七范陽<hi>今涿易雄覇四州之地</hi>燕國<hi>今涿薊二</hi>
　<hi>州之地</hi>北平<hi>今經薊檀營/四州之地</hi>上谷<hi>今媯州/之地</hi>廣寗<hi>今媯州之地</hi>代<lb/>
　<hi>今雲中路奉聖蔚儒三州之地</hi>遼西<hi>今平景二州之地</hi>平州綂郡國五遼東<lb/>
<pb n="KR2b0035_WYG_024-20b"/>
　國昌黎樂浪𤣥莵帶方<hi>宋屬營州安東都護府之地</hi>
三月癸亥日有食之<hi>以本紀修</hi>夏吳殺章安侯奮及其子<hi>以吴</hi>
<hi>傳修</hi>秋七月丙寅皇后楊氏崩<hi>以本紀修</hi>
　解題曰既葬帝及羣臣除喪即吉愽士陳逵議以為<lb/>
　今制所依盖漢帝權制興於有事非禮之正皇太子<lb/>
　無有國事自宜終服詔更詳議尚書杜預以為古者<lb/>
　天子諸侯三年之喪始同齊斬既葬除服諒闇以居<lb/>
　心喪終制不與士庶同禮漢氏承秦天下為天子修<lb/>
<pb n="KR2b0035_WYG_024-21a"/>
　服三年文帝見其下不可久行而不知古制更以意<lb/>
　制祥禫除喪即吉魏氏直以訖塟為節嗣君皆不復<lb/>
　諒闇終制學者非之久矣然竟不推究經傳考其行<lb/>
　事專謂王者三年之喪當以衰麻終二十五月則羣<lb/>
　臣皆不得除喪雖志在居篤更通而不行至令世主<lb/>
　皆從漢文輕典由處制者非其制也今皇太子與尊<lb/>
　同體宜復古典卒哭除衰麻以諒闇終制於是尚書<lb/>
　僕射盧欽尚書魏舒問預證㩀所依預云傳稱三年<lb/>
<pb n="KR2b0035_WYG_024-21b"/>
　之喪自天子逹此謂天子絶朞唯有三年喪也非謂<lb/>
　居喪衰服三年與士庶同也故周公不言高宗服喪<lb/>
　三年而云諒闇三年此釋服心喪之文也叔向不譏<lb/>
　景王除喪而譏其燕樂已早明既塟應除而違諒闇<lb/>
　之節也喪服諸侯為天子亦斬衰豈可謂終服三年<lb/>
　耶欽舒命預造議於是太子遂以厭降之議從國制<lb/>
　降衰麻諒闇終制吕祖謙曰預但見春秋時制不識<lb/>
　古制古者三年之喪自天子逹於庶人故孟子曰古<lb/>
<pb n="KR2b0035_WYG_024-22a"/>
　之人皆然此謂三年之喪也<lb/>
吳陸抗卒吳主使其諸子分將其兵<hi>以吴傳修</hi>九月作河橋<lb/>
<hi>以本紀修</hi>
　解題曰水經注孟津又曰富平津晉陽秋曰杜預造<lb/>
　橋於富平津所謂造舟為梁也<lb/>
是歲邵陵厲公曹芳卒<hi>以通鑑修</hi>
晉世祖武皇帝咸寧元年<hi>吴歸命侯天冊元年</hi>春正月戊午朔改<lb/>
元<hi>以本紀修</hi>吳改元<hi>以吴傳修</hi>
<pb n="KR2b0035_WYG_024-22b"/>
　解題曰宋庠紀年通譜吳郡言得銀上有年月字故<lb/>
　改元義取天之冊命以為瑞<lb/>
吳殺中書令賀邵<hi>以吴傳修</hi>夏六月鮮卑拓䟦力㣲遣子入<lb/>
貢<hi>以本紀修</hi>秋七月甲申晦日有食之<hi>以本紀修</hi>冬十二月丁亥<lb/>
追尊祖宗廟<hi>以本紀修</hi>
晉世祖武皇帝咸寧二年<hi>吴歸命侯天璽元年</hi>夏六月吳京下督<lb/>
孫楷來奔<hi>以本紀修</hi>吳臨平湖自開秋七月吳改元<hi>以吳傳修</hi>有<lb/>
星孛于大角<hi>本紀</hi>吳殺郡守張詠車浚尚書熊睦<hi>以吳傳修</hi>八<lb/>
<pb n="KR2b0035_WYG_024-23a"/>
月己亥以賈充為太尉鎮軍大將軍齊王攸為司空<hi>以本</hi>
<hi>紀修</hi>有星孛于大㣲<hi>本/紀</hi>吳厯陽石印發改明年元<hi>以吳傳修</hi>冬<lb/>
十月以平南將軍羊祜為征南大將軍祜請伐吳賈充<lb/>
荀朂等以為不可<hi>以紀傳修</hi>
　解題曰蘇轍曰晉厲公與楚爭鄭晉人知楚有可乘<lb/>
　之隙欒武子為政欲出兵擊之范文子不欲請釋楚<lb/>
　以為外懼武子不能用夫文子非茍自安者也厲公<lb/>
　侈而多嬖寵諸大夫富而陵上國有大功而君臣不<lb/>
<pb n="KR2b0035_WYG_024-23b"/>
　相安亂之所自生也既勝反國曰亂將作矣使其祝<lb/>
　宗祈死逾年而厲公殺三郤立胥童欒書殺胥童弑<lb/>
　厲公文子雖死而免於大難晉武帝既受禪中原冨<lb/>
　強吳孫皓以淫虐失衆晉人習於長江之險以為未<lb/>
　可取也羊祜陳可取之策又進王濬杜預以成㓕吳<lb/>
　之功後世皆稱其賢嘗論羊祜巧於䇿吳而拙於謀<lb/>
　晉武帝之為人好善而不擇人茍安而無逺慮雖賢<lb/>
　人滿朝而用賈充荀朂之流以為腹心使彼吳尚在<lb/>
<pb n="KR2b0035_WYG_024-24a"/>
　相持而不敢肆雖為賢君可也吳亡之後荒於女色<lb/>
　蔽於庸子疎賢臣近小人去武備崇藩國所以兆亡<lb/>
　國之禍者不可勝數此則㓕吳之所從致也孟子曰<lb/>
　入則無法家拂士出則無敵國外患國恒亡故人常<lb/>
　生於憂患而死於安樂祜不慮此而鋭於㓕吳祜之<lb/>
　將死也武帝欲使卧護諸將祜曰㓕吳不須臣自行<lb/>
　但吳平之後當勞聖慮耳推祜此言盖亦憂在平吳<lb/>
　而勇於㓕吳其不若范文子逺矣事見通鑑<lb/>
<pb n="KR2b0035_WYG_024-24b"/>
立皇后楊氏十二月以后父鎮東將軍駿為車騎將軍<lb/>
<hi>以本紀通鑑修</hi>
晉世祖武皇帝咸寧三年<hi>吴歸命侯天紀元年</hi>
　解題曰宋庠紀年通譜鄱陽言岩文理成字故改元<lb/>
　義取天命之紀<lb/>
春正月丙子朔日有食之<hi>以本紀修</hi>立子裕為王<hi>以本紀修</hi>征北<lb/>
大將軍衛瓘討鮮卑力㣲三月平虜護軍文鴦討樹機<lb/>
能並破之<hi>以本紀通鑑修</hi>夏五月戊子吳將邵顗夏祥來降<hi>以本</hi>
<pb n="KR2b0035_WYG_024-25a"/>
<hi>紀修</hi>秋七月有星孛于紫宫<hi>以通鑑修</hi>以豫州都督王渾都督<lb/>
楊州軍事<hi>本紀</hi>
　解題曰豫州綂郡國十頴川<hi>宋頴昌開封淮寧三府之地</hi>汝南<hi>淮寧</hi>
　<hi>穎昌二府蔡陳二州之地</hi>襄城<hi>頴昌府汝/州之地</hi>汝隂<hi>順昌頴昌二府亳光蔡三州之地</hi>
　譙<hi>應天府亳宿單三州之地</hi>魯<hi>徐州/之地</hi>弋陽<hi>德安府光蘄黄/復四州之地</hi>安豐<hi>安慶</hi>
　<hi>府光州安豐軍之地</hi>梁<hi>應天興仁淮寧順昌開封五/府拱單曹宿亳五州之地</hi>沛國<hi>宿徐亳三</hi>
　<hi>州之地</hi>楊州綂郡十八丹陽<hi>宋建康寧國二府太平池常三州之地</hi>宣城<lb/>
　<hi>寧國府太平安吉二州廣德軍之地</hi>淮南<hi>濠滁和廬四州安豐/招信無為三軍之地</hi>廬江<hi>安慶</hi>
<pb n="KR2b0035_WYG_024-25b"/>
　<hi>府江廬蘄三州安豐無為二軍之地</hi>毗陵<hi>鎮江平江二府常/州江隂軍之地</hi>吳<hi>平江嘉興臨安</hi>
　<hi>三府嚴婺二州之地</hi>吳興<hi>臨安府安/吉州之地</hi>㑹稽<hi>紹興慶元/台州之地</hi>東陽<hi>紹興府婺</hi>
　<hi>處衢信四州之地</hi>新安<hi>徽嚴池三/州之地</hi>臨海<hi>慶元府台處/温三州之地</hi>建安<hi>建寧</hi>
　<hi>府信南劒二州邵武軍之地</hi>晉安<hi>建寧府泉福汀漳南/劒五州興化軍之地</hi>豫章<hi>隆興府瑞</hi>
　<hi>江池袁四州臨江南康興國三軍之地</hi>臨川<hi>隆興府撫信二/州建昌軍之地</hi>鄱陽<hi>饒徽池信</hi>
　<hi>撫江六州興國軍之地</hi>廬陵<hi>吉撫二州臨江/南安二軍之地</hi>南康<hi>贑吉二州南安軍之地</hi>
八月詔諸王皆置軍出就國<hi>以列傳通鑑修</hi>
　解題曰衛將軍楊珧與中書監荀朂以齊王攸有時<lb/>
<pb n="KR2b0035_WYG_024-26a"/>
　望懼恵帝有後難因追故司空裴秀立五等封建之<lb/>
　㫖從容共陳時宜以為古者建侯所以藩衛王室今<lb/>
　吳冦未殄方岳任大而諸王為帥都督封國既各不<lb/>
　臣其綂内於事重非宜又異姓諸將居邉宜参以親<lb/>
　戚而諸王公皆在京師非扞城之義帝初未之察下<lb/>
　詔議其制有司奏從諸王公更制户邑皆中尉領兵<lb/>
　其平原汝南琅琊扶風齊為大國梁趙樂安燕安平<lb/>
　義陽為次國餘為小國益滿萬户為郡公如小國王<lb/>
<pb n="KR2b0035_WYG_024-26b"/>
　郡侯如不滿五千户王置一軍一千二百人自此非<lb/>
　皇子不得為王而諸王之支庶亦各以土推恩受封<lb/>
　大國中軍貳千人上下軍各千五百人次國上軍二<lb/>
　千人下軍千人及吳平後齊王攸遂之國<lb/>
立子四人為王<hi>以本紀修</hi>冬十二月呉襲江夏汝南<hi>以呉傳修</hi>
晉世祖武皇帝咸寧四年<hi>吴歸命侯天紀二年</hi>春正月庚午朔日<lb/>
有食之<hi>以本紀修</hi>秋七月以左將軍胡奮都督江北軍事<hi>以本</hi>
<hi>紀修</hi>大水度支尚書杜預請决兖豫諸陂以牛給民<hi>以本紀吕</hi>
<pb n="KR2b0035_WYG_024-27a"/>
<hi>祖謙標目修</hi>
　解題曰兖州綂郡國八陳留<hi>宋開封興仁應天三府拱滑鄭三州之地</hi>濟<lb/>
　陽<hi>興仁府拱<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>濟單徐/五州廣濟軍之地</hi>泰山<hi>襲慶濟南二府沂淄二州之地</hi>濮陽<hi>開德</hi>
　<hi>府<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>濟滑/三州之地</hi>高平<hi>襲慶府濟單徐三州之地</hi>任城<hi>襲慶府濟/州之地</hi>東平<hi>東都</hi>
　<hi>襲慶二府<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>沂二州之地</hi>濟北<hi>濟南東平襲慶三府之地</hi>
九月以太傅何曾為太宰<hi>本紀</hi>
　解題曰初曾侍宴退而告其子遵等曰國家應天受<lb/>
　禪創業垂統吾每宴見未嘗聞經國逺圖惟説平生<lb/>
<pb n="KR2b0035_WYG_024-27b"/>
　常事非貽厥孫謀之兆也及身而已後嗣其殆乎此<lb/>
　子孫之憂也<hi>唐太宗答魏徴手詔人臣當進思竭誠退思補過將順其美匡救其惡以共為</hi>
　<hi>治者也曾位公台名崇位重固當直辭正諫論道佐時乃退有後言進無廷諍以此為智不亦謬乎</hi>
呉殺中書令張尚<hi>以吴傳修</hi>冬十月吳人大佃晥城王渾遣<lb/>
兵破之<hi>以本紀修</hi>十一月甲申詔毋獻竒技異服<hi>以本紀修</hi>辛卯<lb/>
以杜預為鎮南大將軍都督<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州軍事鉅平成侯羊祜<lb/>
卒<hi>以紀傳修</hi>
　解題曰按沈約宋書贊山濤舉羊祜為太子太傅盖<lb/>
<pb n="KR2b0035_WYG_024-28a"/>
　欲以後事委之而羊公短世餘見通鑑以祜留賈充<lb/>
　之事觀之縱使其居楊駿之任亦烏能已晉之亂乎<lb/>
晉世祖武皇帝咸寧五年<hi>吴歸命侯天紀三年</hi>春正月樹機能䧟<lb/>
凉州乙丑以司馬督馬隆為武威太守討之<hi>以紀傳修</hi>齊王<lb/>
攸請除匈奴左部帥任子劉淵不從㑹其父豹死以淵<lb/>
代之<hi>以吕祖謙標目修</hi>夏四月除部曲督以下質任<hi>以本紀修</hi>秋七<lb/>
月有星孛于紫宫<hi>以本紀修</hi>吳廣州督將郭馬等反八月遣<lb/>
兵討之<hi>以通鑑修</hi>
<pb n="KR2b0035_WYG_024-28b"/>
　解題曰廣州統郡十南海<hi>宋肇慶府廣循恵潮梅新六州之地</hi>臨賀<hi>靜江</hi>
　<hi>府賀昭廣封道五州之地</hi>始安<hi>靜江府昭/州之地</hi>始興<hi>英德府連韶南雄廣四州南安軍之</hi>
　<hi>地</hi>蒼梧<hi>肇慶德慶靜江三府新梧藤/封高昭潯亷南恩九州之地</hi>鬱林<hi>邕潯貴賔鬱林亷容</hi>
　<hi>横八州之地</hi>桂林<hi>融象栁宜賔/五州之地</hi>高凉<hi>化高容南恩/四州之地</hi>高興<hi>南恩</hi>
　<hi>州之地</hi>寧浦<hi>横州之地</hi>
吳以軍師張悌為丞相<hi>以鄭樵年譜修</hi>冬十月汲郡人得竹簡<lb/>
小篆古書藏之秘府<hi>以本紀修</hi>
　解題曰按杜預左氏後序云汲冢師春純集左氏傳<lb/>
<pb n="KR2b0035_WYG_024-29a"/>
　卜筮事上下次第及其文義皆與左傳同師春杪集<lb/>
　者名也<hi>項安世曰汲冢所藏竹書紀年盖亦古之愛竒之士私作小史纂輯聞見自為一家其起</hi>
　<hi>夏后氏而訖今王亦司馬氏起皇帝訖今天子之意也其中間一節盡採左氏特以夏正改其時月耳此</hi>
　<hi>書既成藏之丘陵必有副在人間者意太史公父子嘗見之故其措意本末甚相似而畧相反不然則文</hi>
　<hi>人機軸暗合亦其常也竹書尚人正故首夏正子長尊道家故首黄帝然至其論政則止於三王且謂漢</hi>
　<hi>當有夏則其所見亦自相若</hi>
王濬杜預表請伐吳中書令張華贊之賈充等固爭十<lb/>
一月大舉代吳賈充假黄鉞為大都督屯襄陽<hi>以紀傳修</hi>十<lb/>
<pb n="KR2b0035_WYG_024-29b"/>
二月馬隆大破樹機能斬之<hi>以紀傳修</hi>詔議省官吏兵<hi>以吕祖謙</hi>
<hi>標目修</hi>
　<lb/>
　<lb/>
　<lb/>
　<lb/>
　<lb/>
　大事記續編卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷二十七</head>
    <p>
<pb n="KR2b0035_WYG_027-1a"/>
欽定四庫全書<lb/>
　大事記續編卷二十七　　　明　王禕　撰<lb/>
晉孝懐皇帝永嘉元年<hi>漢光文皇帝元熙四年成武皇帝晏平二年</hi>春正月<lb/>
癸丑改元<hi>以本紀修</hi>
　解題曰宋庠紀年通譜永嘉漢沖帝年號<lb/>
二月東萊王彌冦青徐二州<hi>以本紀修</hi>陳敏伏誅<hi>以本紀修</hi>三月<lb/>
丁卯改塟楊太后謚曰武悼庚午立豫章王詮為皇太<lb/>
子<hi>本紀</hi>庚辰東海王越出鎮許昌<hi>本紀</hi>南陽王謨為征西大<lb/>
<pb n="KR2b0035_WYG_027-1b"/>
將軍開府都督秦雍梁益四州軍事鎮長安<hi>以本紀修</hi>夏五<lb/>
月馬牧帥汲桑羯胡石勒陷鄴殺司冀二州都督新蔡<lb/>
王騰進攻兖州東海王越使茍晞討之<hi>以紀傳修</hi>
　解題曰石勒上黨武鄉羯人其先匈奴别部羌渠之<lb/>
　胄按匈奴傳有力羯種然則勒其力羯種歟事見通<lb/>
　鑑<lb/>
秋七月己未以平東將軍監徐州軍事琅邪王睿為安<lb/>
東將軍都督揚州江南軍事鎮建業睿以司馬王導為<lb/>
<pb n="KR2b0035_WYG_027-2a"/>
謀主侍中顧榮為軍司㑹稽相賀循為吴國内史導説<lb/>
睿謙以接士儉以足用撫綏新舊江東歸心焉<hi>以吕祖謙標目</hi>
修八月分荆州江州為湘州<hi>以本紀修</hi>
　解題曰分長沙衡陽湘東零陵邵陵桂陽及廣州之<lb/>
　始安始興臨賀置湘州<lb/>
九月茍晞擊汲桑石勒大破之勒尋奔漢桑走死<hi>以本紀舉</hi>
<hi>要歴補遺修</hi>
　解題曰汲桑之破鄴也東海王越出次官渡以討之<lb/>
<pb n="KR2b0035_WYG_027-2b"/>
　命茍晞為前鋒桑素憚晞於城外為柵以自守晞將<lb/>
　至頓軍休士先遣單騎示以禍福桑衆大震棄柵宵<lb/>
　遁嬰城固守晞陷其九壘遂定鄴而還西討吕郎滅<lb/>
　之後從高宻王泰討青州賊劉根破公師藩敗石勒<lb/>
　於河北威名甚盛時人擬之韓白餘見通鑑<lb/>
辛亥有大星如日小者如斗自西方流東北天盡赤俄<lb/>
有聲如雷<hi>以本紀修</hi>冬十一月戊申朔日有食之<hi>以本紀修</hi>十二<lb/>
月癸卯東海王越自為丞相領兖州牧<lb/>
<pb n="KR2b0035_WYG_027-3a"/>
　解題通典晉司徒與丞相通職未嘗並立永嘉元年<lb/>
　始兩置焉餘見通鑑<lb/>
以撫軍將軍茍晞為征東大將軍都督青州軍事青州<lb/>
刺史<hi>以紀傳修</hi>慕容廆自稱鮮卑大單于<hi>以載記修</hi>時帝始親郊<lb/>
祀<hi>以列傳修</hi>
　解題曰摯虞為太常卿時懐帝親郊自元康以來不<lb/>
　親郊祀禮儀弛廢虞考正舊典法物粲然<lb/>
晉孝懐皇帝永嘉二年<hi>漢光文皇帝永鳳元年成武皇帝晏平三年</hi>春正月<lb/>
<pb n="KR2b0035_WYG_027-3b"/>
丙午朔日有食之<hi>以本紀修</hi>漢王淵遣將軍劉聰據太行石<lb/>
勒下趙魏<hi>以舉要歴補遺修</hi>二月辛卯東海王越殺清河王覃<lb/>
<hi>以本紀修</hi>庚子漢石勒冦常山驃騎大將軍王浚破之<hi>以本紀修</hi>
三月東海王越徙鎮鄄城<hi>以舉要歴補遺修</hi>
　解題曰鄄城屬濮陽國<hi>袁紹使記曹操以許下卑濕雒陽殘破宜徙都鄄城以就</hi>
　<hi>全實水經河水東逕鄄城縣北注故城在河南十八里兖州舊治河上之邑最為峻固晉八王故事越治</hi>
　<hi>鄄城無故自壊七十餘文越恧之移治濮陽</hi>
夏四月丁亥王彌入許昌五月甲子冦洛陽敗走歸漢<lb/>
<pb n="KR2b0035_WYG_027-4a"/>
<hi>以本紀修</hi>
　解題曰彌謂其黨劉靈曰晉兵尚彊歸無所厝劉淵<lb/>
　昔為質子我與之周旋京師深有分契今稱漢王歸<lb/>
　之可乎靈然之乃渡河歸淵餘見通鑑<lb/>
秋七月漢王淵徙都蒲子<hi>以通鑑目録修</hi>
　解題曰劉琨至晉陽元海在離石相去三百里許琨<lb/>
　宻遣離間其部種虜降者萬餘落淵甚懼遂城蒲子<lb/>
　而居之餘見通鑑<hi>今隰州隰川縣北四十里即春秋時蒲城也</hi>
<pb n="KR2b0035_WYG_027-4b"/>
八月東海王越屯濮陽<hi>以本紀修</hi>冬十月甲戌漢王淵即帝<lb/>
位改元<hi>以本紀通鑑目録修</hi>
　解題曰夷狄僣號自淵始<lb/>
十二月漢石勒冦魏汲頓邱<hi>以通鑑修</hi>
晉孝懐皇帝永嘉三年<hi>漢光文皇帝河瑞元年成武皇帝晏平四年</hi>春正月<lb/>
漢徙都平陽改元<hi>以通鑑目録修</hi>
　解題曰今平陽路平陽縣有劉元海城晉地理志蒲<lb/>
　子平陽皆属平陽郡統於司州蓋逼畿甸矣<hi>宋庠紀年通譜</hi>
<pb n="KR2b0035_WYG_027-5a"/>
　<hi>於汾水中得玉璽王莽時璽也乃改元元璽</hi>
三月丁巳東海王越入京師殺中書令繆播等<hi>以吕祖謙標目</hi>
<hi>修</hi>以中書監王敦為揚州刺史<hi>以吕祖謙標目修</hi>
　解題曰潘滔説越曰今樹處仲於江外使其肆豪彊<lb/>
　之心是見賊也不從<lb/>
東海王越領司徒王衍為太尉越奏罷宿衛以國兵代<lb/>
之<hi>以紀傳修</hi>漢陷黎陽<hi>以通/鑑修</hi>大旱江漢河洛皆竭<hi>以本紀修</hi>夏漢<lb/>
石勒冦鉅鹿常山以趙郡張賔為謀主<hi>以通鑑目録修</hi>秋七月<lb/>
<pb n="KR2b0035_WYG_027-5b"/>
漢陷壺關<hi>以通鑑修</hi>
　解題曰上黨郡故治長子縣董卓作亂移治壺關劉<lb/>
　淵雖徙居壺關之黎亭未能得郡也至是王彌劉聰<lb/>
　石勒共攻壺關降上黨大守而劉琨始即襄垣以為<lb/>
　郡矣餘見通鑑<lb/>
八月漢楚王聰冦洛陽九月𢎞農太守垣延襲敗之<hi>以載</hi>
<hi>記修</hi>王浚遣將大破石勒于飛龍山<hi>以載紀修</hi>
　解題曰今真定有飛龍山<lb/>
<pb n="KR2b0035_WYG_027-6a"/>
冬十月漢楚王聰等冦洛陽敗還<hi>以吕祖謙標目修</hi>成天水訇<lb/>
琦以梓潼降<hi>以吕祖謙標目修</hi>十一月漢石勒陷長樂<hi>以本紀修</hi>
　解題曰長樂屬魏郡<lb/>
十二月漢王彌遣長史曹嶷徇青州<hi>以通鑑目録修</hi>
晉孝懐皇帝永嘉四年<hi>漢昭武皇帝劉聰光興元年成武皇帝晏平五年</hi>春二<lb/>
月漢石勒陷鄄城<hi>以本紀修</hi>成將文碩以巴西降<hi>以本紀修</hi>夏四<lb/>
月大水<hi>以本紀修</hi>成復取梓潼<hi>以吕祖謙/標目修</hi>五月大蝗<hi>以本紀修</hi>秋<lb/>
七月羅尚卒以長沙太守皮素代之<hi>以吕祖謙標目修</hi>己卯漢<lb/>
<pb n="KR2b0035_WYG_027-6b"/>
主淵卒太子和立和弟聰弑而代之改元以北海王乂<lb/>
為太弟<hi>以吕祖謙標目修</hi>
　解題曰宋庠紀年通譜嘉平魏高貴鄉公年號<lb/>
氐蒲洪稱略陽公<hi>以載記修</hi>漢陷河内<hi>以本紀修</hi>九月流民王如<lb/>
反於南陽降于漢<hi>以吕祖謙標目修</hi>冬十月漢河内王粲等冦<lb/>
洛陽石勒圍倉垣陳留内史王讃走之<hi>以本紀通鑑修</hi>
　解題曰倉垣城在宋開封府開封縣東北水經注濟<lb/>
　水東逕倉垣輿地志城南臨汴水<lb/>
<pb n="KR2b0035_WYG_027-7a"/>
劉琨表鮮卑拓跋猗盧為大單于代公<hi>以通鑑修</hi>
　解題曰杜延業晉春秋云猗盧匈奴之别種也族類<lb/>
　數千各立稱號索頭其一也猗盧受琨節度欲遣索<lb/>
　頭萬騎衛京師太𫝊越以洛中荒儉弗聴餘見通鑑<lb/>
　<hi>琨與丞相牋曰琨比和猗盧遂引大衆躬啓戎行即具白太傅切陳愚見聰冝時討勒不可縦而宰相所</hi>
　<hi>慮不同更憂茍晞馮嵩之徒而稽二冦之誅遣使抑挫臣鋭氣臣即解甲遣盧衆歸國</hi>
壬子王浚為司空平北將軍劉琨為平北大將軍進叚<lb/>
勿務塵為大單于<hi>以紀傳修</hi>京師飢遣使徴天下兵不至<hi>以本</hi>
<pb n="KR2b0035_WYG_027-7b"/>
<hi>紀修</hi>漢石勒破王如軍冦襄陽<hi>以朱熹綱目修</hi>十一月甲戌東海<lb/>
王越討石勒以王衍為軍司東屯項越自領豫州牧<hi>以本</hi>
<hi>紀修</hi>
　解題曰朱黼曰越始領司徒凡宿衛有侯爵者盡奏<lb/>
　罷之止以國兵數百宿衞後知京師單弱遂出屯于<lb/>
　項帥甲士四萬且以行臺自随朝賢素望悉為佐吏<lb/>
　名將勁卒咸入其府宫省無復守衞此劉聰所以談<lb/>
　笑而取之也幽王之詩曰皇父孔聖作都于向擇三<lb/>
<pb n="KR2b0035_WYG_027-8a"/>
　有事亶侯多藏不憗遺一老俾守我王擇有車馬以<lb/>
　居徂向小人之敗國家專為深謀者宛然同一軌也<lb/>
　事見通鑑<lb/>
揚州都督周馥請遷都壽春東海王越召馥馥不至<hi>以紀</hi>
<hi>傳修</hi>十二月皮素為其下所殺以巴東監軍韓松為益州<lb/>
刺史<hi>以通鑑修</hi>
晉孝懷皇帝永嘉五年<hi>漢昭武皇帝嘉平元年成武皇帝玉衡元年</hi>春正月<lb/>
壬申漢曹嶷陷青州茍晞走<hi>以本紀修</hi>癸酉漢石勒陷江夏<lb/>
<pb n="KR2b0035_WYG_027-8b"/>
<hi>以本紀修</hi>乙亥成取涪城巴西改元<hi>以吕祖謙標目修</hi>湘州流人杜<lb/>
弢據長沙反<hi>以本紀修</hi>鎮東大將軍開府琅邪王睿遣將攻<lb/>
周馥馥走死以軍諮祭酒王敦為揚州刺史<hi>以通鑑修</hi>
　解題曰程逈曰馥以京師傾危故撫壽春請車駕幸<lb/>
　之已而帝果陷賊其先見如蓍龜所以不從姦臣假<lb/>
　托之召者欲保有壽春以待君父上以鑒皇甫規朱<lb/>
　雋輕從董卓之召致國家之殄亡下亦自附於祖逖<lb/>
　劉琨之烈光以自見於世而琅邪害之剪國家之羽<lb/>
<pb n="KR2b0035_WYG_027-9a"/>
　翼以増亂人之氣見讎不討而動干戈於邦内江左<lb/>
　不競此其兆朕也事見通鑑<lb/>
三月詔討東海王越以茍晞為大將軍督青徐兖豫六<lb/>
州軍事越薨<hi>以吕祖謙標目修</hi>建平都尉暴重殺韓松領三府<lb/>
事益州將吏殺重以巴郡太守張濯行三府事濯戰死<lb/>
平西司馬王異代之<hi>以通鑑修</hi>
　解題曰按載記羅尚為平西將軍領護西夷校尉益<lb/>
　州刺史實開三府故三府官屬表韓松等而暴重張羅王異<lb/>
<pb n="KR2b0035_WYG_027-9b"/>
　張啟皆領三府事至向沈蘭維浸就削弱但行西夷<lb/>
　校尉而已事見通鑑<lb/>
夏四月漢石勒追東海王越䘮敗之苦縣殺王衍及王<lb/>
公已下十餘萬人害宗室四十八王於洧倉<hi>以本紀通鑑修</hi>
　解題曰按晉春秋三十國春秋王衍將死顧謂劉望<lb/>
　曰吾曹雖不如古人向令不共祖尚浮虚戮力悉心<lb/>
　以治天下猶可不至今日餘見通鑑蘇轍曰晉世高<lb/>
　談揖譲而無慷慨感激之操大言無當不適於用而<lb/>
<pb n="KR2b0035_WYG_027-10a"/>
　畏兵革之事姦雄知其所忌而竊乘之是以顛沛隕<lb/>
　越而不能以自存且夫劉石姦詐雄武譬如山林之<lb/>
　人生於草木之間大風烈日之所咻而雪霜飢饉之<lb/>
　所勞苦其筋力骨節之所嘗試者亦已至矣而使王<lb/>
　衍之倫清談而當其衝譬如千金之家居於高堂之<lb/>
　上食肉飲酒不習寒暑之勞而欲以之捍禦山林之<lb/>
　勇夫固姦雄之所樂攻而無難者也富而不能勞貴<lb/>
　而不能治此其所以喪天下之故哉<hi>水經注洧水又東入汶倉城内</hi>
<pb n="KR2b0035_WYG_027-10b"/>
　<hi>俗以是水為汶水故名汶倉非也蓋渭水之邸閤亦在頴昌府</hi>
五月杜弢陷長沙<hi>以吕祖謙標目修</hi>漢前軍大將軍呼延晏入<lb/>
冦六月丁酉王彌及始安王曜等陷洛陽戊戌殺太子<lb/>
詮及王公士民三萬餘人遷帝于平陽<hi>以本紀修</hi>丁未漢改<lb/>
元<hi>以載記修</hi>茍晞立豫章王端為皇太子置行臺自領尚書<lb/>
令屯蒙城<hi>以本紀通鑑目録修</hi>
　解題曰梁國䝉縣山桑古城在縣北<lb/>
司徒荀藩等建行臺于宻奉吳王晏子秦王業趣許昌<lb/>
<pb n="KR2b0035_WYG_027-11a"/>
<hi>以通鑑目録修</hi>鎮東大將軍琅邪王睿辟渡江賢俊<hi>以吕祖謙標目修</hi>
琅邪王睿遣兵攻江州刺史華軼斬之<hi>以列傳修</hi>秋七月王<lb/>
浚承制假立太子自領尚書令<hi>以本紀通鑑修</hi>八月漢圍長安<lb/>
九月殺太尉南陽王模以中山王曜鎮長安<hi>以載記脩</hi>漢石勒<lb/>
襲執茍晞及豫章王端<hi>以本記修</hi>冬十月漢石勒殺王彌屯<lb/>
葛陂<hi>以載記修</hi>
　解題曰勒於葛陂繕室宇課農造舟將冦建鄴㑹霖<lb/>
　雨三月不止元帝使江南之衆大集壽春勒軍中飢<lb/>
<pb n="KR2b0035_WYG_027-11b"/>
　疫死者大半檄書朝夕繼至勒㑹諸將議之勒發葛<lb/>
　陂使石虎率騎二千距壽春大敗于巨靈口奔退百<lb/>
　里及于勒軍軍中震擾謂王師大至勒陣以待之晉<lb/>
　懼有㐲兵退還壽春勒所過皆堅壁清野採掠無所<lb/>
　獲軍中大飢士衆相食餘見通鑑勒號為善用兵然<lb/>
　困於陽平敗於赤橋狼狽於飛龍倉垣亦幾危矣江<lb/>
　漢雖能蹂躪河之南北固未容足之地至是飢疫瀕<lb/>
　死此天亡之時而琅邪諸臣特幸其去曽不能乘機<lb/>
<pb n="KR2b0035_WYG_027-12a"/>
　奮發以蹙之使得安行而據襄國卒之奄有天下大<lb/>
　半鴟張大語以漢高光自擬嗚呼使勒得以稱雄於<lb/>
　時者諸賢之罪也世遂從而信之可發千載一慨哉<lb/>
　<hi>蔡州新蔡縣有葛陂周迴三十里</hi>
十一月拓跋猗盧入太原劉琨徙五縣百姓以避之<hi>以本</hi>
<hi>紀修</hi>
　解題曰按晉書列傳宋書索虜傳後魏書本紀初單<lb/>
　于猗㐌以救東嬴公騰之功琨表其弟猗盧為代郡<lb/>
<pb n="KR2b0035_WYG_027-12b"/>
　公王浚以琨侵已之地數擊琨猗盧以封邑去國懸<lb/>
　逺民不相接率部落自雲中入雁門從琨求句注陘<lb/>
　北之地<hi>地里志魏黄初立并州自陘嶺以北並棄之至晉因而不改元和郡縣志句注山在代州</hi>
　<hi>西北三十五里雁門縣西陘山是也晉咸寧元年碑北方之險有盧龍飛狐句注為之尊天下之阻所以</hi>
　<hi>分别外内也晉亂為猗盧所據</hi>琨不能制且欲猗盧為援乃徙馬邑<lb/>
　<hi>屬雁門郡</hi>隂館樓煩<hi>並漢縣屬雁/門郡晉志無</hi>繁畤<hi>縣並屬雁門郡</hi>五縣民於<lb/>
　新安以其地處之猗盧徙十萬家以充之<lb/>
安定太守賈疋馮翊太守索綝等大敗漢中山王曜於<lb/>
<pb n="KR2b0035_WYG_027-13a"/>
黄邱豫州刺史閻鼎奉秦王業趨武關<hi>以列傳通鑑修</hi>
　解題曰按載紀列傳劉曜既據長安安定太守賈疋<lb/>
　及諸氐羌皆送質任唯雍州刺史麴特新平太守竺<lb/>
　恢固守不降護軍麴允頻陽令梁肅自京兆南山將<lb/>
　奔安定遇疋任子於隂宻擁還臨涇推疋為平西將<lb/>
　軍率衆五萬攻曜於長安扶風太守梁綜及麴特趙<lb/>
　染來距敗蹟而還曜衆大敗中流矢退保甘渠疋帥<lb/>
　戎晉二萬餘人將伐長安西平太守竺恢亦固守劉<lb/>
<pb n="KR2b0035_WYG_027-13b"/>
　粲聞之使劉曜劉雅趙染距疋先攻恢不克疋邀擊<lb/>
　大敗之曜退走疋追之至于甘泉旋自渭橋襲彭蕩<lb/>
　仲殺之通鑑馮翊太守索綝等共推賈疋為平西將<lb/>
　軍率衆五萬向長安雍州刺史麴特新平太守竺恢<lb/>
　皆不降於漢漢河内王粲在新豐使其將劉雅趙染<lb/>
　攻新平不克索綝救新平大小百戰雅等敗退中山<lb/>
　王曜與疋戰於黄邱大敗疋遂襲漢梁州刺史彭蕩<lb/>
　仲殺之耀州雲陽縣漢甘泉宫本秦林光宫武帝立<lb/>
<pb n="KR2b0035_WYG_027-14a"/>
　泰畤開山圖漢官儀注晉灼皆云雲陽甘泉黄帝以<lb/>
　來圓丘祭天處黄丘殆以此得名<hi>載記又云戰黄邱曜衆大敗退保甘</hi>
　<hi>渠即甘泉也地與耀州三原縣隣</hi>
王浚以崔毖為東夷校尉<hi>吕祖謙標目</hi>
晉孝懐皇帝永嘉六年<hi>漢昭武皇帝嘉平二年成武皇帝玉衡二年</hi>春正月<lb/>
帝䝉塵于平陽<hi>以本紀修</hi>
　解題曰聰引帝入讌謂帝曰卿為豫章王時朕常與<lb/>
　王武子相造武子稱朕於卿卿言聞其名乆矣以卿<lb/>
<pb n="KR2b0035_WYG_027-14b"/>
　所製樂府欲示朕謂朕曰聞君善為辭賦試為看之<lb/>
　朕時與武子俱為盛德頌卿稱善者久之乂引朕射<lb/>
　于皇堂朕得十二籌卿與武子俱得九籌卿贈朕柘<lb/>
　弓銀研卿頗憶否帝曰臣安敢忘之但恨爾日不早<lb/>
　識龍顔餘見通鑑以藩王而結交外夷任子晉之紀<lb/>
　綱蕩然久矣<lb/>
二月壬子朔日有食之<hi>以本紀修</hi>漢石勒將攻建業以大雨<lb/>
止琅邪王睿上尚書檄討勒<hi>以通鑑本紀修</hi>夏賈疋等敗漢中<lb/>
<pb n="KR2b0035_WYG_027-15a"/>
山王曜走之秦王業入長安<hi>以通鑑修</hi>秋七月漢石勒據襄<lb/>
國<hi>以通鑑修</hi>
　解題曰襄國屬廣平郡宋信德府<lb/>
漢襲取晉陽八月庚戌劉琨奔常山<hi>以本紀修</hi>
　解題曰劉越石志槩英果亦以忠義自許獨惜其無<lb/>
　學是以紐於奢豪而無深沈之度方其﨑嶇兵間此<lb/>
　何如時而流連音律以忠諫殺士豈望塵之餘習猶<lb/>
　未除耶卒於境土不保依棲戎狄功業竟無一成然<lb/>
<pb n="KR2b0035_WYG_027-15b"/>
　則有志於事功者可不以學問為先哉事見通鑑<lb/>
九月辛巳雍州刺史賈疋等奉秦王業為皇太子建宗<lb/>
廟社稷以閻鼎為太子詹事總攝百揆加疋征西大將<lb/>
軍<hi>以紀傳修</hi>冬十月代公猗盧遣兵救劉琨大敗漢中山王<lb/>
曜十一月琨保陽曲<hi>以本紀修</hi>
　解題曰陽曲太原國縣<hi>水經注汾水西南逕陽曲城北魏土地記曰陽曲胡寄居</hi>
　<hi>太原界</hi>
始平太守麴允馮翊太守梁緯等攻閻鼎鼎走死十二<lb/>
<pb n="KR2b0035_WYG_027-16a"/>
月羣胡攻賈疋殺之允領雍州刺史<hi>以通鑑修</hi>
　解題曰京兆尹梁綜與鼎争權鼎殺綜鼎首建大謀<lb/>
　立功天下始平太守麴允撫夷護軍索綝心害鼎功<lb/>
　且䂓權勢馮翊太守梁緯北地太守梁肅並綜母弟<lb/>
　綝之姻乃證其有無君之心專戮大臣遂攻鼎鼎奔<lb/>
　雍為氐所殺夫首建入關之謀者閻鼎也與賈疋謀<lb/>
　興復晉室者梁肅等也帥十萬衆㑹之者梁綜也今<lb/>
　秦王輔入關而鼎以争權殺綜麴允輩又欲專權而<lb/>
<pb n="KR2b0035_WYG_027-16b"/>
　殺鼎疋亦斃於群胡之手欲帝業之定也難哉事見<lb/>
　通鑑<lb/>
王浚遣督護王昌帥段疾陸眷等攻漢石勒大敗段氏<lb/>
遂附於勒<hi>以列傳修</hi>是歳王敦殺其從兄軍諮祭酒澄澄將<lb/>
玉機據廣州王如降於敦<hi>以吕祖謙標目修</hi>江陽太守張啟殺<lb/>
王異而代之尋卒三府表涪陵太守向沈行西夷校尉<lb/>
<hi>以通鑑修</hi>羌姚弋仲稱扶風公<hi>以通鑑修</hi>
晉孝愍皇帝建興元年<hi>漢昭武皇帝嘉平三年成武皇帝玉衡三年</hi>春正月<lb/>
<pb n="KR2b0035_WYG_027-17a"/>
帝蒙塵于平陽<hi>以本紀修</hi>二月丁未漢主聰弑帝<hi>以通鑑修</hi>三月<lb/>
向沈卒成取巴陵<hi>以通鑑修</hi>
　解題曰初成都之失守也羅尚猶統巴涪暨尚卒於<lb/>
　巴郡而巴亂矣故韓松治巴東而成亦遂取涪向沈<lb/>
　蘭續退保涪陵終為成所併而已事見通鑑<lb/>
夏四月壬申皇太子業即皇帝位改元<lb/>
　解題曰宋庠紀年通譜建興劉禪孫亮李雄年號愍<lb/>
　帝雖草創繼世而建元合前三號不祥甚矣<lb/>
<pb n="KR2b0035_WYG_027-17b"/>
以麴允及京兆太守索綝為左右僕射<hi>以本紀修</hi>漢石勒使<lb/>
從子虎據鄴<hi>以通鑑修</hi>
　解題曰按晉春秋曰石勒背漢之謀始於此又按載<lb/>
　記勒謂張賔曰鄴魏之舊都風俗殷雜誰可任也賔<lb/>
　曰晉故東萊太守趙彭有佐時良幹於是徴為魏郡<lb/>
　太守彭泣辭以石虎鎮鄴三䑓石虎篡奪之萌兆於<lb/>
　此<hi>張賔始勸勒不攻三䑓避其實也既得襄國則亟圖三臺乘其虚也殆無遺筭矣</hi>相臺志<lb/>
　鄴在今相州東三十里本魏地城塚記云狄滅邢衛<lb/>
<pb n="KR2b0035_WYG_027-18a"/>
　齊桓公築鄴城以衛諸侯管子亦曰築五鹿中牟鄴<lb/>
　以衛諸夏今此城在鄴東一里半東西七里南北五<lb/>
　里齊所築也漢置魏郡於此曹操建都凡七門南面<lb/>
　三門東面一門西面一門北面二門餘見通鑑<lb/>
琅邪王録事參軍陳頵數論事睿出之為譙郡太守<hi>以通</hi>
<hi>鑑修</hi>五月壬辰琅邪王睿大司馬南陽王保為左右丞相<lb/>
大都督陜東西軍事<hi>以本紀修</hi>石勒取山東郡縣<hi>以本紀修</hi>秋詔<lb/>
琅邪王睿進軍睿辭八月以長史刁恊為丞相左長史<lb/>
<pb n="KR2b0035_WYG_027-18b"/>
從事中郎劉隗為司直軍諮祭酒祖逖為豫州刺史屯<lb/>
淮隂<hi>以本紀通鑑修</hi>武昌太守陶侃大破杜弢王敦表為荆州<lb/>
刺史<hi>以通鑑修</hi>九月荀藩薨<hi>以本紀修</hi>漢中山王曜敗麴允于黄<lb/>
白城<hi>以通鑑修</hi>
　解題曰黄白城在今耀州三原縣西南<lb/>
竟陵太守杜曽反冬十月擊敗陶侃侃擊杜弢大破之<lb/>
<hi>以通鑑修</hi>氐揚難敵取梁州自稱刺史<hi>以吕祖謙標目修</hi>十一月麴<lb/>
允襲漢中山王曜大敗之<hi>以吕祖謙標目修</hi>十二月漢石勒奉<lb/>
<pb n="KR2b0035_WYG_027-19a"/>
表於王浚<hi>以通鑑修</hi>
　解題曰昔智伯欲襲衛遺之乘馬先之以璧衛君大<lb/>
　恱諸大夫皆喜而南文子獨有憂色衛君問之南文<lb/>
　子曰無方之禮無功之賞禍之先也我未有徃而彼<lb/>
　有以來是以憂也於是衞君修梁津捍邉城智伯不<lb/>
　敢伐浚豈未之知乎事見通鑑<lb/>
是嵗琅邪王睿遣世子紹鎮廣陵<hi>以舉要歴補遺修</hi>代公猗盧<lb/>
城盛樂及平城<hi>以通鑑修</hi>
<pb n="KR2b0035_WYG_027-19b"/>
　解題曰元和郡縣志續通典漢末匈奴擾邉定襄以<lb/>
　西雲中雁門西河遂空曹公始立平城縣晉改屬雁<lb/>
　門猗盧都平城道武建都東至軍都關西至河南至<lb/>
　中山隘門塞北至五原為甸服孝文遷都為恒州唐<lb/>
　正觀自朔州北定襄城移雲州及定襄縣於此天寳<lb/>
　升大同軍節度使後魏雲州在郡北三百餘里定襄<lb/>
　故城齊立朔州在西南一名平城<lb/>
<hi>甲戌</hi>晉孝愍皇帝建興二年<hi>漢昭武皇帝嘉平四年成武皇帝玉衡四年</hi>春正<lb/>
<pb n="KR2b0035_WYG_027-20a"/>
月己巳黒霧著人如墨辛未有如日隕于地又有二日<lb/>
相承出西方而東行<hi>以本紀修</hi>揚難敵去梁州地歸于城<hi>以吕</hi>
<hi>祖謙標目修</hi>二月壬寅鎮西將軍張軌為太尉涼州牧王浚<lb/>
為大司馬都督幽冀軍事司𨽻校尉荀組為司空行留<lb/>
臺事劉琨為大將軍都督并州軍事<hi>以紀傳修</hi>漢石勒遣使<lb/>
劉琨請討王浚三月壬申勒襲執浚殺之使燕國劉翰<lb/>
戌薊翰歸段匹磾<hi>以吕祖謙標目修</hi>
　解題曰勒纂兵戒期將襲浚而懼劉琨及鮮卑烏丸<lb/>
<pb n="KR2b0035_WYG_027-20b"/>
　為其後患沉吟未發張賔曰夫襲敵國當出其不意<lb/>
　軍嚴經日不行豈顧有三方之慮乎勒曰為之奈何<lb/>
　賔曰今三方未謂將軍便能懸軍千里以征幽州也<lb/>
　輕軍徃返不出二旬就使三方有動勢足旋趾且琨<lb/>
　浚雖同名晉藩其實仇敵若修牋于琨送質請和琨<lb/>
　必欣于得我喜于浚滅終不救浚而襲我也於是宵<lb/>
　行遣張慮奉牋于琨陳已過深重求討浚以自效琨<lb/>
　素疾浚乃檄諸州郡説勒知命思愆收累年之咎求<lb/>
<pb n="KR2b0035_WYG_027-21a"/>
　拔幽都效善將來今聽所請受任通和餘見通鑑琨<lb/>
　嘗歸勒毋授以大將軍郡公之號勒方嬉笑靳侮謝<lb/>
　而絶之今其勢日張何畏於琨而卑辭請和乎直畏<lb/>
　我之擬其後耳而琨恬不之怪真謂其若有思愆念<lb/>
　咎之意者勒遂得以襲取王浚略無後憂琨乃上表<lb/>
　朝廷謂浚受其偽和為勒所虜勒勢轉盛欲來襲臣<lb/>
　東北八州勒滅其七先朝所授存者惟臣是以勒朝<lb/>
　夕謀慮以臣為計豈琨至是而後悟耶琨誚浚受其<lb/>
<pb n="KR2b0035_WYG_027-21b"/>
　偽和而已乃復受其和其相去幾何是亦目睫之論<lb/>
　也<lb/>
樂陵太守邵續附石勒尋歸琅邪王睿以為平原樂安<lb/>
太守<hi>以吕祖謙標目修</hi>夏五月己丑西平武穆公張軌薨世子<lb/>
寔立<hi>以紀傳修</hi>漢中山王曜趙染冦長安六月敗還秋七月<lb/>
染攻北地麴允殺之<hi>以吕祖謙標目修</hi>冬十月張寔都督涼州<lb/>
軍事涼州刺史<hi>以列傳修</hi>
晉孝愍皇帝建興三年<hi>漢昭武皇帝建元元年成武皇帝玉衡五年</hi>春二月<lb/>
<pb n="KR2b0035_WYG_027-22a"/>
丙子琅邪王睿為丞相大都督督中外軍事南陽王保<lb/>
為相國大將軍荀組為太尉豫州牧劉琨司空都督并<lb/>
冀幽三州軍事進代公猗盧爵為王<hi>以本紀修</hi>杜弢别將陷<lb/>
豫章三月尋陽内史周訪平之<hi>以本紀修</hi>漢改元<hi>以載記修</hi>
　解題曰宋庠紀年通譜建元漢武帝年號<lb/>
漢青州刺史曹嶷盡得齊魯之地<hi>以吕祖謙標目修</hi>秋八月陶<lb/>
侃克長沙杜弢走死<hi>以本紀修</hi>琅邪王睿以王敦為鎮東大<lb/>
將軍都督江揚荆湘交廣六州軍事江州刺史敦以王<lb/>
<pb n="KR2b0035_WYG_027-22b"/>
機為交州刺史陶侃為廣州刺史從弟軍諮祭酒廙為<lb/>
荆州刺史杜曽迎荆州刺史第五猗以拒廙王機謀據<lb/>
廣州侃討之機走死<hi>以通鑑修</hi>九月漢中山王曜冦北地冬<lb/>
十月拔馮翊<hi>以本紀修</hi>
晉孝愍皇帝建興四年<hi>漢昭武皇帝麟嘉元年成武皇帝玉衡六年</hi>春正月<lb/>
贈吳王晏太保諡曰孝<hi>以吕祖謙標目修</hi>二月漢殺少府陳休<lb/>
等七人太宰河間王易御史大夫陳元達等諫不聽三<lb/>
月易恚死元達自殺<hi>以載記修</hi>代王猗盧為其子六脩所弑<lb/>
<pb n="KR2b0035_WYG_027-23a"/>
其將箕澹等歸劉琨<hi>以本紀修</hi>夏六月丁巳朔日有食之<hi>以本</hi>
<hi>紀修</hi>大蝗<hi>以本紀修</hi>秋七月漢中山王曜圍北地大都督麴允<lb/>
救之衆潰九月曜陷長安外城冬十月乙未帝出降御<lb/>
史中丞吉朗死之丁酉遷帝于平陽允死之<hi>以本紀載記修</hi>
　解題曰帝之繼皇統也屬永嘉之末天下崩離長安<lb/>
　城中戸不盈百墻宇頽毁蒿棘成林朝廷無車馬章<lb/>
　服惟桑版署號而已公私有車四乘器械多闕運饋<lb/>
　不繼巨猾滔天帝京危急諸侯無釋位之志征鎮闕<lb/>
<pb n="KR2b0035_WYG_027-23b"/>
　勤王之舉故君臣窘迫以至殺辱云餘見通鑑<lb/>
漢以曜為秦王大都督督陜西軍事改元<hi>以本紀載記修</hi>劉琨<lb/>
遣箕澹攻石勒于坫城自屯廣牧勒大破之<hi>以列傳修</hi>
　解題曰按晉書地理志樂平郡有沾縣今石勒圍樂<lb/>
　平太守韓據于坫城沾之為坫殆字畫之訛也又按<lb/>
　晉書地理志并州新興郡有廣牧縣水經注河東逕<lb/>
　廣牧故城北<lb/>
十二月乙邜朔日有食之<hi>以宋志修</hi>并州降石勒己未劉琨<lb/>
<pb n="KR2b0035_WYG_027-24a"/>
奔段匹磾<hi>以本紀修</hi>琅邪王睿刻日北征以漕運稽期誅督<lb/>
運令史淳于伯而還<hi>以吕祖謙標目修</hi>
　解題曰按列傳及宋書五行志後將軍禇裒鎮廣陵<lb/>
　丞相揚聲北伐淳于伯以督運稽留及役使贓罪依<lb/>
　征軍法戮之其息忠訴稱伯督運事訖無所稽乏受<lb/>
　賕役使罪不及死軍是戍軍非為征軍自四年以來<lb/>
　運漕租調皆有稽停不以軍興論至於伯也何獨明<lb/>
　之司直劉隗彈劾衆官右將軍王導引咎請解職元<lb/>
<pb n="KR2b0035_WYG_027-24b"/>
　帝無所問於是頻旱三年干寳以為寃氣之應餘見<lb/>
　通鑑朱熹曰元帝無意於復中原託以督運稽期歸<lb/>
　罪令史血逆柱流至二丈餘天理真不隔毫分<lb/>
琅琊王睿以邵續為冀州刺史<hi>以通鑑修</hi>
晉孝愍皇帝建興五年<hi>漢昭武皇帝麟嘉二年成武皇帝玉衡七年</hi>
<hi>涼張寔建興五年</hi>春正月帝䝉塵于平陽<hi>以本紀修</hi>庚子三<lb/>
日並照<hi>以天文志修</hi>張寔遣兵擊漢不能進而還<hi>以列傳修</hi>二月<lb/>
漢劉暢攻滎陽太子李矩大敗之<hi>以列傳修</hi>三月辛夘琅邪<lb/>
<pb n="KR2b0035_WYG_027-25a"/>
王睿即晉王位改元<lb/>
　解題曰按本紀𤣥石圖有牛繼馬後故宣帝深忌牛<lb/>
　氏遂為二榼共一口以貯酒焉帝先飲佳者以毒酒<lb/>
　鴆其將牛金而恭王妃夏侯氏竟通小吏牛氏而生<lb/>
　元帝亦有符云餘見通鑑胡寅曰魏明帝青龍三年<lb/>
　寳石負圖有石馬七及犧牛之象司馬懿始封晉王<lb/>
　至愍帝七世此石馬之數也前史載元帝之父牛其<lb/>
　姓與夏侯妃通而生帝帝實姓牛而冒晉姓晉之君<lb/>
<pb n="KR2b0035_WYG_027-25b"/>
　臣所以安之而不革者正以胡羯交侵江左㣲弱倘<lb/>
　不慿依舊業無以係屬人心是以不得已而為之爾<lb/>
　宋庠紀年通譜建武漢光武晉恵帝年號帝雖草創<lb/>
　江左而再用恵元可謂亡其典矣<lb/>
立世子紹為太子以征南大將軍王敦為大將軍揚州<lb/>
刺史王導為驃騎將軍領中書監録尚書事刁恊為左<lb/>
僕射劉隗為御史中丞<hi>以紀傳修</hi>劉琨等遣司馬温嶠奉表<lb/>
勸進於晉王睿<hi>以通鑑修</hi>
<pb n="KR2b0035_WYG_027-26a"/>
　解題曰事見通鑑張栻曰温嶠孝友篤至一旦奉劉<lb/>
　琨之檄將命江左毋崔固止之不可至於絶裾而行<lb/>
　太真有母此身固不得以許琨矣若既已委質為臣<lb/>
　當危難而無避可也將命之舉豈無他人獨不得辭<lb/>
　乎投富貴之機赴功名之㑹而其所喪若此惜哉<lb/>
夏四月漢殺太弟义<hi>吕祖謙標目</hi>五月壬午日有食之<hi>以天文志</hi>
<hi>修</hi>荀組等上表勸進於晉王睿<hi>以列傳通鑑修</hi>
　解題曰按劉琨傳元帝稱制江左琨乃令温嶠勸進<lb/>
<pb n="KR2b0035_WYG_027-26b"/>
　於是河朔征鎮夷夏一百八十人連名上表荀組傳<lb/>
　西都不守組乃遣使移檄天下共勸進事見通鑑<hi>琨之</hi>
　<hi>上表既列邵續曹嶷崔毖而通鑑於六月始書荀組邵續曹嶷崔毖等上表勸進者盖續等始承琨檄已</hi>
　<hi>自列名至是又上表亦猶慕容廆始既連名又自專遣王濟也但通鑑於琨初勸進之時欠列三人名耳</hi>
祖逖入譙城六月漢石虎圍之己巳晉王睿傳檄遣琅<lb/>
琊王裒等討虎尋還<hi>以紀傳修</hi>
　解題曰張栻曰為國有大幾大幾一失則其弊随起<lb/>
　而不可禁大幾者三綱之所存是也元帝初以懐帝<lb/>
<pb n="KR2b0035_WYG_027-27a"/>
　之命來臨江左當時以時事艱難分建屏翰其責盖<lb/>
　不輕矣而其規模蓋有自為封殖之意而無慷慨謀<lb/>
　國之誠懐帝䝉塵不聞勤王之舉愍帝之立増重寄<lb/>
　委制詔深切而亦自若也愍再蒙塵懼天下之議已<lb/>
　則陽為出師之勢遷延顧望終歸辜於運餉令史以<lb/>
　塞責受君父之委託而坐視其禍變因時事之艱難<lb/>
　而覬幸以自利三綱淪矣故其規摹亦復不競王敦<lb/>
　輩不旋踵而起也事見通鑑<hi>西海太守張肅寔叔父也以京師危逼請為先</hi>
<pb n="KR2b0035_WYG_027-27b"/>
　<hi>鋒擊劉曜寔以肅年老弗許肅曰狐死首邱心不忘本肅受晉寵剖符列位羯逆滔天朝廷傾覆宴安方</hi>
　<hi>裔難至不奮何以為人臣既而聞京師陷沒悲憤而卒元帝聞此能無愧乎</hi>
秋七月大旱蝗河汾溢<hi>以通鑑修</hi>
　解題曰按水經汾水出太原汾陽北管涔山<hi>注十三州志曰</hi>
　<hi>出武州之燕京山亦管涔之異名也</hi>東南過晉陽縣又南過大陵縣東<lb/>
　<hi>注水於縣左迤為鄔澤廣雅曰水自汾出為汾陂陂南接鄔吕氏春秋謂之大理又名之曰漚夷之澤逕</hi>
　<hi>祈縣連延西接鄔澤是謂祈藪即爾雅所謂昭餘祈矣</hi>又南入河東界過永安<lb/>
　縣西又南過平陽縣又屈從臨汾縣西流至汾隂縣<lb/>
<pb n="KR2b0035_WYG_027-28a"/>
　北西注于河<lb/>
荀組為司徒<hi>以本紀修</hi>八月漢荆州刺史趙固以洛陽降李<lb/>
矩<hi>以吕祖謙標目修</hi>九月戊寅武昌太守趙誘等攻杜曽敗死<lb/>
豫章太守周訪擊曽破之<hi>以紀傳修</hi>冬十一月己酉朔日有<lb/>
食之<hi>以天文志修</hi>丁夘劉琨為太尉<hi>以本紀修</hi>十二月戊戌漢主<lb/>
聰弑帝<hi>以本紀修</hi>
　解題曰西晉四帝共五十二年<lb/>
漢太子粲遣將攻洛陽趙固走<hi>以列傳修</hi>是嵗置史官立太<lb/>
<pb n="KR2b0035_WYG_027-28b"/>
學<hi>以本紀修</hi>
　解題曰此晉之所以即安於江左也<hi>按列傳時方脩學校簡省博士</hi>
　<hi>置周易王氏尚書鄭氏古文尚書孔氏毛詩鄭氏周官禮記鄭氏春秋左傳杜氏服氏論語孝經鄭氏博</hi>
　<hi>士各一人其儀禮公羊榖梁及鄭易皆省不置太常荀崧上疏武皇應運太學有石經古文先儒典訓賈</hi>
　<hi>馬鄭杜伏孔王何顔尹之徒置博士十九人今五經合九人猶冝増四鄭易鄭儀禮春秋公羊榖梁博士</hi>
　<hi>各一人</hi>
命課農功諸軍佃作即以為禀<hi>以吕祖謙標目修</hi>
　大事記續編卷二十七<lb/>
</p>
<p>
</p>
  </div>
</body>
</text>
</TEI>
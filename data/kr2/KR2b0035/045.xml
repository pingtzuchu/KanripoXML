<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷四十五</head>
    <p>
<pb n="KR2b0035_WYG_045-1a"/>
欽定四庫全書<lb/>
　大事記續編卷四十五　　　明　王禕　撰<lb/>
<hi>陳高宗宣皇帝大建九年周武皇帝建德六年</hi>　<hi>後梁中宗皇帝天保十六年齊後主高恒承光元年</hi>
春正月乙亥朔齊主傳位於太子恒改元甲午周主入<lb/>
鄴乙未齊幼主傳位於大丞相任城王湝父子將奔陳<lb/>
高阿那肱召周師追獲之齊滅<hi>以吕祖謙標目修</hi>
　解題曰北齊自文宣帝而至後主五世通幼主恒為<lb/>
　六世凡二十八年按通典後魏起自陰山盡有中夏<lb/>
<pb n="KR2b0035_WYG_045-1b"/>
　明帝正光以前時惟全盛户口之數比晉太康倍而<lb/>
　餘矣<hi>晉太康平吳後大凡户二百四十五萬九千八百今倍而餘則户有五百餘萬矣</hi>及爾<lb/>
　朱之亂政移臣下遂分為東西二國戰爭不息官司<lb/>
　文簿又多散棄今按舊史户三百三十七萬五千三<lb/>
　百六十八北齊承魏末喪亂雖開拓淮南而郡縣褊<lb/>
　小文宣暴虐而能委政宰輔十數年間亦稱為理及<lb/>
　為周所滅有户三百二萬二千五百二十八口二千<lb/>
　萬六千八百八十<lb/>
<pb n="KR2b0035_WYG_045-2a"/>
二月齊任城王湝太宰廣寧王孝珩起兵冀州周齊王<lb/>
憲擒之齊北朔州前長史迎定州刺史范陽王紹義起<lb/>
兵敗奔突厥<hi>以周紀及吕祖謙標目修</hi>梁主朝周主于鄴<hi>以通鑑修</hi>乙卯<lb/>
周主還<hi>以周紀修</hi>三月壬午周舉山東明經幹治者<hi>以周紀修</hi>夏<lb/>
四月戊申周以高緯為溫公<hi>以周紀修</hi>六月周主東巡<hi>通鑑</hi>秋<lb/>
七月周舉山東有才者<hi>以周紀修</hi>八月壬寅周頒權衡度量<lb/>
<hi>以周紀修</hi>周放雜户為民<hi>以吕祖謙/標目修</hi>九月戊寅周制衣禁<hi>以吕</hi>
<hi>祖謙標目修</hi>冬十月陳吳明徹攻周彭城戊午破徐州總管<lb/>
<pb n="KR2b0035_WYG_045-2b"/>
梁士彦<hi>以本紀修</hi>
　解題曰按陳書列傳高宗鋭意河南以為指麾可定<lb/>
　通直散騎常侍蔡景厯諫稱師老將驕不宜過窮逺<lb/>
　畧高宗惡其沮衆大怒又問五兵尚書毛喜曰我欲<lb/>
　進兵彭汴於卿意如何對曰淮左新平邊氓未乂周<lb/>
　氏始吞齊國難與爭鋒豈宜以弊卒疲兵復加深入<lb/>
　且棄舟檝之工踐車騎之地去長就短非吾所便不<lb/>
　若安民保境寢兵復約然後廣募英竒順時而動斯<lb/>
<pb n="KR2b0035_WYG_045-3a"/>
　久長之術也不從餘見通鑑葉適曰明徹初北出疑<lb/>
　沮滿朝後爭取河南乃無以為不可蓋畏怯於未形<lb/>
　奮迅於已驗常人之情無不然景厯之言非止小事<lb/>
　乃江左三百年興亡所係也<lb/>
周族誅高緯殺穆提婆等<hi>以吕祖謙標目修</hi>
　解題曰按北齊書紀傳周武帝以提婆為柱國宜州<lb/>
　刺史建國七年云將據州起兵與後主相應誅死高<lb/>
　阿那肱至長安授大將軍封公為隆州刺史大象末<lb/>
<pb n="KR2b0035_WYG_045-3b"/>
　在蜀從王謙起兵誅死韓長鸞仕隋位終於隴州刺<lb/>
　史<lb/>
十一月周遣上大將軍王軌救彭城<hi>以周紀修</hi>周稽胡反討<lb/>
平之<hi>以周紀修</hi>
　解題曰見魏孝明帝孝昌元年山胡解題<lb/>
周減妃嬪之數<hi>以周紀修</hi>己亥晦日有食之<hi>以周紀修</hi>周初行刑<lb/>
書要制<hi>以周紀修</hi>十二月周徙幷州四萬户於關中<hi>以周紀修</hi>齊<lb/>
北營州刺史高寶寧請高紹義稱帝從之改元武平<hi>以通</hi>
<pb n="KR2b0035_WYG_045-4a"/>
<hi>鑑修</hi>
　解題曰宋庠紀年通譜武平乃其本朝武成帝之年<lb/>
　再用之者將有意耶抑亂亡之無法耶<lb/>
<hi>陳高宗宣皇帝大建十年周武皇帝宣政元年</hi>　<hi>後梁中宗皇帝天保十七年</hi>
春二月周王軌據淮口吳明徹遁軍潰見執<hi>以陳周紀傳修</hi>
　解題曰按周史列傳達奚長儒與王軌圍明徹於吕<lb/>
　梁陳援軍至軌令長儒拒之長儒取車輪數百繫以<lb/>
　大石沈之清水連轂相次以待之艦礙輪不得進長<lb/>
<pb n="KR2b0035_WYG_045-4b"/>
　儒縱竒兵大破之獲明徹餘見通鑑<hi>清水見晉太寧二年泗口解題</hi>
　葉適曰江左自劉裕後未有明徹之功所以能然者<lb/>
　乗齊政亂也及齊滅而周人方鋭明徹不量時度力<lb/>
　輕棄根本貪進無繼豈惟已得復失敗棄前功而南<lb/>
　北兩立之勢自此不完不然叔寶未遽亡也<lb/>
三月甲戌周主初服常冠<hi>以周紀修</hi>
　解題曰胡寅曰周家紗襆此後世巾幘朝冠之所自<lb/>
　始也紗襆既行諸冠漸廢紗而用漆為兩帶上結兩<lb/>
<pb n="KR2b0035_WYG_045-5a"/>
　帶後垂唐以來則然矣此四脚之變也其後則又以<lb/>
　其垂者左右橫之而其頂則起後平前方為六角稽<lb/>
　之法象果何所則求之意義果何所據然而行之數<lb/>
　百年莫有以為非也治天下莫大於禮必欲盡善其<lb/>
　必放古而立制夫亦何獨冠為然哉<hi>沈括曰幞頭一謂之四脚乃四</hi>
　<hi>帶也亦謂之折上巾唐制唯人主得用硬脚晩唐方鎮擅命始僭用硬脚</hi>
壬辰周改元<hi>以周紀修</hi>夏四月壬子周令遭喪者聽終制<hi>以周</hi>
<hi>紀修</hi>五月己丑周主伐突厥有疾而還六月丁酉朔殂戊<lb/>
<pb n="KR2b0035_WYG_045-5b"/>
戌太子贇即皇帝位尊皇后為皇太后以吏部下大夫<lb/>
鄭譯為開府儀同大將軍委以朝政甲子殺齊王憲閏<lb/>
月乙亥立妃楊氏為皇后秋七月壬戌以亳州總管楊<lb/>
堅為上柱國大司馬<hi>以通鑑及吕祖謙標目修</hi>
　解題曰唐勳級自武騎尉十二轉而至上柱國前代<lb/>
　皆為正官自宇文高齊日尋干戈始於正官外加勳<lb/>
　官以寵軍功後遂及文臣普加之<lb/>
是歲周以太師蜀公尉遲迥為相州總管<hi>以周紀修</hi>周𣙜鹽<lb/>
<pb n="KR2b0035_WYG_045-6a"/>
酒<hi>以隋食貨志修</hi>
　解題曰按隋食貨志周末官置酒場収利鹽池鹽井<lb/>
　皆禁百姓採用今載於孝靜帝即位之初<lb/>
<hi>陳高宗宣皇帝大建十一年周孝靜帝宇文闡大象元年</hi>　<hi>後梁中宗皇帝天保十八年</hi>
春正月癸巳周王始服漢衣冠改元大成置四輔<hi>以周紀修</hi>
戊午周立子魯王闡為太子<hi>以吕祖謙標目修</hi>二月周以洛陽<lb/>
為東京治洛陽宫<hi>以周紀修</hi>
　解題曰按周書洛陽宫殿雖未成畢其規摹壯麗逾<lb/>
<pb n="KR2b0035_WYG_045-6b"/>
　於漢魏逺矣<lb/>
周主殺徐州總管王軌司衛上大夫宇文孝伯等<hi>以吕祖謙</hi>
<hi>標目修</hi>周以趙王招女妻突厥<hi>以吕祖謙標目修</hi>辛巳周主傳位<lb/>
於太子闡改元自稱天元皇帝<hi>以吕祖謙標目修</hi>夏五月陳初<lb/>
用大貨六銖錢<hi>以陳紀修</hi>周遣趙王招陳王純越王盛代王<lb/>
達滕王逌之國<hi>以吕祖謙標目修</hi>秋七月周天元帝立四后<hi>以周</hi>
<hi>紀修</hi>八月周行刑經聖制法益深矣<hi>以周紀修</hi>九月周遣大司<lb/>
空鄖公韋孝寛為行軍元帥侵陳<hi>以吕祖謙標目修</hi>
<pb n="KR2b0035_WYG_045-7a"/>
　解題曰李繪曰晉作三軍謀元帥雖有元帥之稱而<lb/>
　非官名元帥之名始於周事見通鑑<lb/>
冬十月壬戌周復佛老像<hi>以吕祖謙標目修</hi>十一月周取陳壽<lb/>
陽黄城廣陵<hi>以周紀修</hi>
　解題曰江北要害在此三城故孝寛等三將自攻之<lb/>
　取三城而江北舉矣水經注柴水又東逕黃城西今<lb/>
　黄州黄陂縣<lb/>
周鑄當千錢與五行大布並行<hi>以周紀修</hi>十二月周初作乞<lb/>
<pb n="KR2b0035_WYG_045-7b"/>
寒胡戲<hi>以周紀修</hi>
　解題曰通典乞寒者西蕃之樂也<hi>唐張説諫曰揮水投泥失容斯甚裸</hi>
　<hi>體跳足盛德何觀徐錯方輿記庭州車師後王庭發汗胡國即古渠搜國高宗朝此國進發汗胡戲</hi>
陳江北三州九郡之民還江南周取其地<hi>以舉要厯補遺修</hi>
　解題曰江北之復僅六年爾而遽失之按周書列傳<lb/>
　初韋孝寛到淮南所在皆密送誠𣢾然彼五門尤為<lb/>
　險要陳人若開放塘水即津濟路絶孝寛遽令分據<lb/>
　守之陳刺史吳文立果遣決堰已無及於是陳人退<lb/>
<pb n="KR2b0035_WYG_045-8a"/>
　走江北悉平餘見通鑑<lb/>
<hi>陳高宗宣皇帝大建十二年周孝靜皇帝大象二年</hi>　<hi>後梁中宗皇帝天保十九年</hi>
春正月乙卯周税入市者人一錢<hi>以吕祖謙標目修</hi>三月周大<lb/>
司徒行軍總管杞公亮反襲韋孝寛不克戊子伏誅<hi>以周</hi>
<hi>紀修</hi>周天元帝立五后<hi>以吕祖謙標目修</hi>夏五月乙未周天元帝<lb/>
殂御正下大夫劉昉内史上大夫鄭譯等矯詔以前大<lb/>
疑楊堅總知中外兵馬事御正中大夫顔之儀請召趙<lb/>
王招不克堅徵趙陳越代滕五王丁未堅自為左丞相<lb/>
<pb n="KR2b0035_WYG_045-8b"/>
假黄鉞以鄭譯為相府長史劉昉為司馬内史下大夫<lb/>
高熲為司録行寛政罷入市税錢<hi>以周紀傳修</hi>
　解題曰按隋書列傳鄭譯劉昉謀引高祖入受顧託<lb/>
　既而譯宣詔文武百官皆受高祖節度時顔之儀與<lb/>
　宦者謀引大將軍宇文仲輔政仲已至御座譯知之<lb/>
　遽率開府楊惠及劉昉皇甫績柳裘俱入仲與之儀<lb/>
　見譯等愕然逡巡欲出高祖因執之周史列傳宣帝<lb/>
　崩文帝入禁中將總朝政令子勇召滕王瓚瓚素與<lb/>
<pb n="KR2b0035_WYG_045-9a"/>
　帝不恊不從曰作隋國公恐不能保何乃更為族滅<lb/>
　事邪餘見通鑑<hi>北史列傳開皇中蔡王智積將葬尉太妃帝曰我有同生二弟並倚婦家</hi>
　<hi>勢常憎嫉我醫師邊隱逐勢言我後百日當病癩二弟私意喜以告父母父母泣謂我曰爾二弟大劇不</hi>
　<hi>能愛兄我因言一日有天下當改其姓為悖父母許我此言及母亡後二弟及婦又讒我言於晉公蓋堅</hi>
　<hi>萌不軌之志久矣況假之以篡竊之機便耶</hi>
六月庚申周復佛道二教<hi>以吕祖謙標目修</hi>周尉遲迴起兵討<lb/>
楊堅堅遣行軍元帥韋孝寛將關中兵擊之<hi>以吕祖謙標目修</hi>
周楊堅殺畢王賢<hi>以周紀修</hi>突厥執高紹義送于周<hi>以吕祖謙標目</hi>
<pb n="KR2b0035_WYG_045-9b"/>
<hi>修</hi>秋七月青州總管尉遲勤滎州刺史宇文胄皆應尉<lb/>
遲迴周遣清河公楊素擊胄丁未楊堅自加都督中外<lb/>
軍事己酉鄖州總管司馬消難應尉遲迴周以柱國王<lb/>
誼為行軍元帥擊之<hi>以吕祖謙標目修</hi>
　解題曰隋書地理志滎陽郡汜水縣後周置滎州鄖<lb/>
　州宋德安府<lb/>
壬子周楊堅殺趙王招越王盛<hi>以吕祖謙標目修</hi>司馬消難以<lb/>
九州八鎮降陳<hi>以本紀修</hi>八月益州總管王謙舉兵周以柱<lb/>
<pb n="KR2b0035_WYG_045-10a"/>
國梁睿為行軍元帥擊之<hi>以吕祖謙標目修</hi>庚午周韋孝寛破<lb/>
尉遲迴於鄴迴死之<hi>以周紀修</hi>司馬消難奔陳<hi>以吕祖謙標目修</hi>周<lb/>
宇文胄敗死<hi>以通鑑修</hi>九月周楊堅以其世子<hi>勇</hi>為洛州總<lb/>
管統舊齊之地<hi>以通鑑修</hi>壬子周楊堅自為大丞相<hi>以周紀修</hi>冬<lb/>
十月甲寅日有食之<hi>以周紀修</hi>周楊堅殺陳王純<hi>以吕祖謙標目修</hi>
周王謙敗死<hi>以吕祖謙標目修</hi>十一月周鄖襄公韋孝寛卒<hi>以周</hi>
<hi>紀修</hi>十二月周詔諸改姓者悉復舊<hi>以通鑑修</hi>甲子周楊堅自<lb/>
為相國隋王加殊禮九錫<hi>以周紀修</hi>辛巳周隋王堅殺代王<lb/>
<pb n="KR2b0035_WYG_045-10b"/>
達滕王逌<hi>以周紀修</hi>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷四十五<lb/>
</p>
<p>
</p>
  </div>
</body>
</text>
</TEI>
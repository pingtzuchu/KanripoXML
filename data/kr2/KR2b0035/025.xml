<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷二十五</head>
    <p>
<pb n="KR2b0035_WYG_025-1a"/>
欽定四庫全書<lb/>
　大事記續編卷二十五　　明　王禕　撰<lb/>
晉世祖武皇帝太康元年春二月庚申龍驤將軍王濬<lb/>
等克吳西陵甲戌杜預克江陵乙亥以濬都督梁益州<lb/>
軍事賈充移屯項濬克武昌<lb/>
　解題曰項宋淮寧府項城縣古項國也王濬之克武<lb/>
　昌也賈充遣使表曰吳未可悉定方夏江淮下濕疾<lb/>
　疫必起宜召諸軍以為後圖雖腰斬張華不足以謝<lb/>
<pb n="KR2b0035_WYG_025-1b"/>
　天下華預平吳之䇿故充以為言中書監荀朂奏冝<lb/>
　如充表帝不從<hi>餘見通鑑</hi>陸㳺曰禍機亂萌伏於𨼆㣲識<lb/>
　者逆見而力止之王猛之於秦是也投機之㑹轉眄<lb/>
　已移而常人闇於事機私憂過計馮道之於周是也<lb/>
　至於賈充之沮伐吳何説哉盖自漢之季數十年間<lb/>
　庸人習見南北分裂謂為故常赤壁之役以魏武之<lb/>
　雄而大敗塗地終身不敢南鄉充之心盖竊料吳未<lb/>
　可下因為先事之言以徼後日之福而不料天下之<lb/>
<pb n="KR2b0035_WYG_025-2a"/>
　遂一也道不足道也若充與猛所謂差毫厘而繆千<lb/>
　里者也<lb/>
二月吳張悌與楊州刺史周浚戰死之<lb/>
　解題曰按列傳干寶晉紀王渾遣参軍陳慎都尉張<lb/>
　喬攻尋陽瀬鄉<hi>吴太子登鎮武昌晝夜兼行到瀬鄉自門即此地也</hi>張悌孫震<lb/>
　沈瑩帥衆三萬濟江圍張喬於楊荷<hi>今和州厯陽縣北二十里</hi>喬<lb/>
　衆才七千閉柵告降諸葛靚欲屠之悌曰強敵在前<lb/>
　不宜先事其小且殺降不祥靚曰此等以救兵未至<lb/>
<pb n="KR2b0035_WYG_025-2b"/>
　而力少故且偽降以緩我非來伏也因其無戰心而<lb/>
　盡坑之可以成三軍之氣若舍之而前必為後患悌<lb/>
　不從與周浚成陣相對沈瑩領丹陽鋭卒刀楯五千<lb/>
　馳淮南軍三衝不動退引衆亂薛勝蔣班因其亂而<lb/>
　乗之呉軍土崩將帥不能止張喬又出其後大敗吳<lb/>
　軍餘見通鑑<hi>按王渾傳吴丞相張悌大將軍孫震等率衆數萬指城陽渾遣司馬孫疇楊州</hi>
　<hi>刺史周浚擊破之臨陣斬二將首虜七千八百級許嵩建康實録王渾周浚攻䧟江西屯戍後主使張悌</hi>
　<hi>諸葛靚等督沈瑩孫震帥衆渡江逆之圍都尉張喬於楊荷與周浚等成陣相對吴軍大敗靚等収散兵</hi>
<pb n="KR2b0035_WYG_025-3a"/>
　<hi>走呼悌悌不肯退為亂兵所殺二月王渾周浚等進屯横江後主聞悌軍没甚懼自選羽林精甲以配瑩</hi>
　<hi>震等屯于板橋己未王濬直指建康司馬佃率六軍濟自三山遣周浚張喬等破吳軍於板橋瑩等皆遇</hi>
　<hi>害按周浚張喬先破張悌沈瑩等於楊荷後又破沈瑩等於板橋故陳夀孫皓傳書王渾斬丞相張悌丹楊</hi>
　<hi>太守沈瑩等所在戰克通鑑取襄陽記干寳晉記所載大畧與實錄合但㩀本紀俱為周浚大敗吳軍於</hi>
　<hi>板橋獲悌震瑩等未免合兩戰為一三山在建康南二十里司馬佃濟自三山沈瑩等禦之板橋其軍既</hi>
　<hi>敗後主乃降</hi>
壬寅濬至石頭呉主皓降夏四月甲申封皓為歸命侯<lb/>
　解題曰吳自大帝黄武元年更四主有國五十九年<lb/>
<pb n="KR2b0035_WYG_025-3b"/>
　自漢初平元年歲在庚午闗東兵起天下大亂分為<lb/>
　三國凢九十一年至庚子而復一皇甫謐曰三帝鼎<lb/>
　立不足方漢之二郡以二郡之民供三帝之用斯已<lb/>
　勤矣又况三輔流民收於蜀郡江淮商旅募為吳卒<lb/>
　而魏武制錯役之法分離天下使人役户各居一方<lb/>
　其離逖轉徙之輩又何可勝言哉<lb/>
乙酉改元遣使撫慰荆揚除吳苛政五月擢吳舊望將<lb/>
吏渡江者復十年百姓復二十年安東將軍王渾表濬<lb/>
<pb n="KR2b0035_WYG_025-4a"/>
違節度有司請檻車徴濬帝弗許進渾爵為公以濬為<lb/>
輔國大將軍封襄陽縣侯餘賞賜有差<hi>以紀傳通鑑及舉要厯補遺修</hi>
　解題曰成王濬之功者杜預也攘王濬之功者王渾<lb/>
　也預於濬未就之功懸以許之渾於濬垂成之功必<lb/>
　欲掩之人情之相逺也如此事見通鑑<lb/>
秋九月庚寅賈充等請封禪弗許<hi>以通鑑修</hi>
　解題曰<hi>事見通鑑</hi>計有功曰晉之禍始於武帝之怠荒怠<lb/>
　荒故致姦䛕之禍姦䛕擅權故致宫閫之蠱宫闈用<lb/>
<pb n="KR2b0035_WYG_025-4b"/>
　事故致藩王之變外失藩垣之固而疆場亡備則逺<lb/>
　夷乘隙而禍起於夷狄内有交侵之警則悍將矜功<lb/>
　而禍起於權臣自武帝平吳浸淫蔓衍至隋開皇而<lb/>
　天下始一侈心一動而海内分裂者三百二十四年<lb/>
　可不畏哉錢勰曰<hi>晉武帝謂鄒湛曰吾平天下而不封禪焚雉頭裘行布衣禮夫不封</hi>
　<hi>禪以為不自滿也焚雉頭裘以為儉也行布衣禮以為孝也是數者皆區區可以自名而非天下之先務</hi>
　<hi>湛無經國之慮遽以為過漢文何不曰陛下以為不自滿不如無去州郡之武備以為儉不如無納吳宫</hi>
　<hi>人數千以為孝不如擇賢嗣而使宗廟血食幸而感悟則山濤之論得行州郡之兵可復則雖永寧之後</hi>
<pb n="KR2b0035_WYG_025-5a"/>
　<hi>八王五胡之亂未至於一敗塗地也呉宫之人可出羊車之㳺有所則治天下之志未荒也衛瓘之言見</hi>
　<hi>察昏弱之恵遂廢則晉祚靈長未可量也湛不知為此專為逢迎牽合之語可為長太息也</hi>
是歲以司𨽻所統置司州凡十九州<hi>以地理志及通鑑修</hi>
　解題曰按晉地理志宋州郡志禹制九州兾兖青徐<lb/>
　揚荆豫梁雍周以徐并青以梁并雍分兾為幽并漢<lb/>
　立徐梁二州武帝南置交趾北置朔方改雍曰凉改<lb/>
　梁曰益為十三州司𨽻三輔三河東京無朔方改交<lb/>
　趾曰交州凡十二州司𨽻如故三國吳得揚荆交三<lb/>
<pb n="KR2b0035_WYG_025-5b"/>
　州蜀得益州魏猶得九焉并司𨽻言之也吳分交為<lb/>
　廣魏平蜀分益為梁太康一統凢十六州後又分凉<lb/>
　雍為秦荆揚為江益為寧幽為平而為二十矣凡增<lb/>
　置郡國二十有三<hi>榮陽上洛頓丘臨淮東筦襄城汝隂長廣寗昌黎新野隨郡隂平義</hi>
　<hi>陽毗陵宣城南康晉安寧浦始平畧陽樂平南平</hi>省司𨽻置司州别立梁秦<lb/>
　寧平四州仍吳之廣州凡十九州<hi>司兾兖豫荆徐揚青幽平并雍梁秦</hi>
　<hi>凉益寧交廣</hi>郡國一百七十三<hi>今計一百七十五元作七十三恐誤仍呉所置二十</hi>
　<hi>五仍蜀所置十三仍魏所置二十一仍漢舊九十三置二十二</hi>以為冠帶之國盡有<lb/>
<pb n="KR2b0035_WYG_025-6a"/>
　殷周之土今按司州統郡十二河南<hi>宋河南河陽潁昌三府鄭汝虢</hi>
　<hi>三州之地</hi>滎陽<hi>河陽河南開封/三府鄭州之地</hi>𢎞農<hi>河南府陜華/虢三州之地</hi>上洛<hi>河南</hi>
　<hi>京兆二府商號二州之地</hi>平陽<hi>平陽河陽河中三府澤/隰綘西慈四州之地</hi>河東<hi>河中河陽</hi>
　<hi>二府陜解綘三州之地</hi>汲<hi>河陽府衛懐濬/相四州之地</hi>河内<hi>河陽府懐衛二州之地</hi>廣<lb/>
　平<hi>信德隆德二府洛磁二州之地</hi>陽平<hi>大名開德東平三/府愽濟二州之地</hi>魏<hi>大名開德</hi>
　<hi>二府相磁濬三州之地</hi>頓邱<hi>開德大名/二府之地</hi>通典司州治洛陽<hi>河南府</hi>
　兖治廪邱<hi>濮陽郡雷澤縣</hi>豫治項兾治房子<hi>趙郡縣</hi>并治晉青<lb/>
　治臨淄徐治彭城荆初治襄陽後治江陵楊初治夀<lb/>
<pb n="KR2b0035_WYG_025-6b"/>
　春後治建業凉治武威分三輔為雍治京兆隴山之<lb/>
　西為秦治上邽益治成都分巴漢之地為梁治南鄭<lb/>
　分雲南為寧治雲南幽治涿<hi>范陽郡范陽縣</hi>遼東為平治昌<lb/>
　黎<hi>安東府</hi>交治昌編<hi>安南府</hi>分合浦之北為廣治畨禺<lb/>
詔罷州郡兵刺史不領兵山濤諌不聴<hi>以列傳及通鑑目録修</hi>
　解題曰葉適曰漢光晉武銷兵本欲休息百姓而學<lb/>
　者尤以其弛備致患然則左射貍首右射騶虞禆冕<lb/>
　搢笏明堂耕籍此成周銷兵節次也銷兵未必非視<lb/>
<pb n="KR2b0035_WYG_025-7a"/>
　其君思治進德何如耳不然則後世能不忘戰者豈<lb/>
　少耶事見通鑑<lb/>
侍御史郭欽請徙羗胡於邉不聽<hi>以通鑑修</hi>制户調之式<hi>以食</hi>
<hi>貨志修</hi>
　解題曰武帝平吳之後制户調之式丁男之户歲輸<lb/>
　絹三匹緜三觔女及次丁男為户者半輸邉郡或三<lb/>
　分之二逺者三分之一夷人輸賨户男子人占田七<lb/>
　十畝女三十畝其外丁男課田五十畝丁女二十畝<lb/>
<pb n="KR2b0035_WYG_025-7b"/>
　次丁男半之女則不課男年十六至六十為正丁十<lb/>
　五至十三六十一至六十五為次丁十二已下六十<lb/>
　六已上為老小不事其官品第一至于第九各以貴<lb/>
　賤占田成帝始度百姓田取十分之一率畝稅米三<lb/>
　升哀帝减田租畝收二升孝武除度田收租之制公<lb/>
　王以下口税三斛八年又增税米口五石<hi>慕容皝以牧牛給貧</hi>
　<hi>家田苑中公收其八二分入私有牛而田苑中公収其七三分入私叅軍封裕諌曰魏晉雖道消之世猶</hi>
　<hi>削百姓不至於七八持官牛田者官得六分百姓得四分私牛而官田者中分臣猶曰非明王之道而况</hi>
<pb n="KR2b0035_WYG_025-8a"/>
　<hi>增乎皝乃令苑囿悉罷以給百姓無田業者貧老各賜牛一頭若樂取官牛墾官田者依魏晉法李雄賦</hi>
　<hi>男丁歲穀三斛女丁半之户調絹不過數丈綿數兩</hi>
晉世祖武皇帝太康二年春三月詔選孫皓宫人五千<lb/>
人入宫<hi>以本紀修</hi>冬十月鮮卑慕容渉歸冦昌黎<hi>以通鑑修</hi>
　解題曰燕之先也<lb/>
是歲揚州刺史移治秣陵<hi>以吕祖謙標目修</hi>
晉世祖武皇帝太康三年春正月丁丑朔帝親祀南郊<lb/>
<hi>以禮樂志修</hi>
<pb n="KR2b0035_WYG_025-8b"/>
　解題曰程逈曰周王冬至祀昊天上帝于圓丘魯侯<lb/>
　啓蟄而郊以祀五方帝武帝天子也從魯人之祭之<lb/>
　時非禮也<lb/>
車騎司馬傅咸上書論奢侈<hi>以列傳修</hi>甲午出尚書張華都<lb/>
督幽州軍事<hi>以本紀吕祖謙標目修</hi>夏四月庚午魯武公賈充薨<lb/>
<hi>以本紀修</hi>荀朂等請遣齊王攸之國冬十二月甲申以攸為<lb/>
大司馬都督青州軍事汝南王亮為太尉録尚書事領<lb/>
太子太傅征東大將軍王渾光禄大夫李熹中護軍羊<lb/>
<pb n="KR2b0035_WYG_025-9a"/>
琇等請留攸不聽<hi>以紀傳吕祖謙標目修</hi>
　解題曰渾上書曰攸於大晉姬旦之親也宜贊皇朝<lb/>
　與聞政事實為腹心不貳之臣今出攸之國假以都<lb/>
　督虚號而無典戒幹方之實傷至親之體虧友于之<lb/>
　義懼非陛下追述先帝太后待攸之宿意也若以妃<lb/>
　后外親任以朝政則有王氏傾漢之權吕産專朝之<lb/>
　禍若以同姓至親則有吳楚七國逆亂之殃厯觀古<lb/>
　今茍事之輕重所在無不為害也不可事事曲設疑<lb/>
<pb n="KR2b0035_WYG_025-9b"/>
　防慮方來之禍也若以智計猜物雖親見疑至於疏<lb/>
　者亦何能自保乎人懐危懼非為安之理此最國家<lb/>
　之深忌也愚以為太子太保闕宜留攸居之與汝南<lb/>
　王亮楊珧共為保傅幹理朝事三人齊位足相持正<lb/>
　餘見通鑑蘇轍曰渾之言天下之至言也帝不能用<lb/>
　而用王佑之計使太子母弟秦王柬都督闗中楚王<lb/>
　瑋淮南王允並守要害以強帝室然晉室之亂實成<lb/>
　於八王如攸之親賢奪嫡之禍非其志也不幸至此<lb/>
<pb n="KR2b0035_WYG_025-10a"/>
　天下所宗宗社之計猶有頼也如佑之計使子弟㩀<lb/>
　兵以捍外患如梁孝王之禦吳楚尚可若變從中起<lb/>
　而使人握兵以救内難此與何進袁紹召丁原董卓<lb/>
　以除宦官何異古人有言擇福莫若重擇禍莫若輕<lb/>
　如帝之擇禍福可謂不審矣<lb/>
晉世祖武皇帝太康四年春正月詔太常議崇錫齊王<lb/>
攸之物慱士庾旉祭酒曹志以為攸宜輔政坐除名免<lb/>
官<hi>以通鑑修</hi>三月辛丑朔日有食之<hi>以本/紀修</hi>齊獻王攸薨<hi>以本紀修</hi>
<pb n="KR2b0035_WYG_025-10b"/>
冬十一月大水<hi>以本紀修</hi>歸命侯孫皓卒<hi>以吕祖謙標目修</hi>
<hi>甲辰</hi>晉世祖武皇帝太康五年春二月壬辰地震<hi>以本紀修</hi>冬<lb/>
十二月庚午大赦<hi>以本紀修</hi>閏月當陽成侯杜預卒<hi>以本紀修</hi>是<lb/>
歲塞外匈奴胡降處之西河<hi>以通鑑修</hi>罷寧州入益州<hi>以吕祖謙</hi>
<hi>標目修</hi>尚書僕射劉毅等請罷郡國中正更用土斷不果<lb/>
行<hi>以列傳修</hi>
　解題曰按魏晉史通典魏文帝為王時三方鼎立士<lb/>
　流播遷四民錯雜詳覈無所吏部尚書陳羣乃立九<lb/>
<pb n="KR2b0035_WYG_025-11a"/>
　品官人之法州郡皆置中正以定其選擇州郡之賢<lb/>
　有識鑒者為之區别人物䇿其高下其武官之選俾<lb/>
　護軍主之夏侯𤣥為中護軍太傅司馬懿問以時事<lb/>
　𤣥議以為官人國之柄也故銓衡專於臺閣上之分<lb/>
　也孝行存乎閭巷優劣任之鄉人下之叙也夫欲清<lb/>
　教審選在明其分叙不使相渉而已若令中正但考<lb/>
　行倫輩輩當行均斯可官矣奚必使中正平銓衡之<lb/>
　機於下而執柄者有所倚仗於上哉衆職之屬各有<lb/>
<pb n="KR2b0035_WYG_025-11b"/>
　官長但使官長各以其屬能否獻之臺閣則㩀官長<lb/>
　能否之䇿㕘以鄉閭德行之次勿使偏頗中正則唯<lb/>
　考其行迹勿使升降臺閣總之官長所第中正輩擬<lb/>
　比隨次率而用之如其不稱則内外相𠫭得失有所<lb/>
　矣晉制内官吏部尚書司徒左長史外官周有大中<lb/>
　正郡國有小中正皆掌選舉若吏部選用必下中正<lb/>
　徴其人居及父祖官名其後中正任久愛憎由己而<lb/>
　法漸弊遂計官資以定品格唯以居位者為貴劉毅<lb/>
<pb n="KR2b0035_WYG_025-12a"/>
　上疏曰立中正定九品高下任意榮辱在手一人之<lb/>
　身旬日異狀是以上品無寒門下品無勢族一也置<lb/>
　州都者取州里清議所歸將以鎮異同一言議不謂<lb/>
　一人之身了一州之才一人不審便坐之二也本立<lb/>
　格之體為九品者謂才德有優劣倫輩有首尾今乃<lb/>
　使優劣易地三也陛下賞善罰惡無不裁之以法獨<lb/>
　置中正委以一國之重無賞罰之防四也前聖敦風<lb/>
　俗隆鄉黨之義故天下之人退而脩本今一國之士<lb/>
<pb n="KR2b0035_WYG_025-12b"/>
　多者千數或流徙異邦或取給殊方面猶不識况盡<lb/>
　其才五也凡所以立品設狀者求人才以理物也今<lb/>
　於限當報雖職之高遷還附卑品無績於官而獲高<lb/>
　叙是為抑功實而崇虚名六也凡官不同事人不同<lb/>
　能今品不狀才能之所宜而以九等為例以品取人<lb/>
　或非才能之所長以狀取人則為本品所限徙結白<lb/>
　論以為虚譽七也九品所下不彰其罪所上不列其<lb/>
　善廢褒貶之義任愛憎之斷人焉得不懈德行而鋭<lb/>
<pb n="KR2b0035_WYG_025-13a"/>
　人事八也疏奏優詔答之衛瓘與汝南王亮上疏曰<lb/>
　魏氏承顛覆之運人士流移詳考無地故立九品之<lb/>
　制今九域同規臣等以為自公卿以下皆以所居為<lb/>
　正無復懸客逺屬異土者盡除九品之制使舉善進<lb/>
　才各由鄉論則奔競自息矣始平王文學李重上疏<lb/>
　曰九品始於喪亂軍中之政誠非經國不刋之法今<lb/>
　仕無常朝人無定處即吏蓄於軍府豪右聚於都邑<lb/>
　事體駁錯與古不同謂九品既除冝先開移徙聽相<lb/>
<pb n="KR2b0035_WYG_025-13b"/>
　并就且明貢舉之法不濫於境外則冠帶之倫將不<lb/>
　分而自均土斷之實行矣<hi>今攷晉世中正之選魏舒以司徒署兖州何兖以中</hi>
　<hi>書令領揚州王述以衛將軍領并兾幽平四州丁譚以光禄大夫領吴國任之重也劉毅以峭直既老復</hi>
　<hi>推而為青州顔含以操行而為徐州王嶠以風尚王坦之以重名而為并州顧衆以孝聞而領揚州選之</hi>
　<hi>精也李重為江夏中正則不行孔嚴為揚州大中正則不就猶有遜讓之風也陳夀居喪使婢丸藥積年</hi>
　<hi>沉廢郄詵篤孝以假葬違常降品一等則名義之可畏也劉沉為燕國中正敦儒道愛賢能進霍原而理</hi>
　<hi>張華何攀為梁益二州中正引致名士咸免寃濫則區别之有方也劉沉舉霍原為寒素司徒府不從沉</hi>
　<hi>奏中書復下司徒参論吏部郎李重奏原應二品是吏部郎得正議也淮南小中正王式以繼母為出母</hi>
<pb n="KR2b0035_WYG_025-14a"/>
　<hi>中丞卞壺併劾司徒大中正不能舉奏是中丞得舉職也公論相維上下無壅所以立法厯數百年而不</hi>
　<hi>可變歟</hi>
晉世祖武皇帝太康六年秋八月丙戌朔日有食之<hi>以本</hi>
<hi>紀修</hi>是歲慕容廆冦遼西<hi>以吕祖謙標目修</hi>
晉世祖武皇帝大康七年春正月甲寅朔日有食之<hi>以本</hi>
<hi>紀修</hi>夏慕容廆冦遼東<hi>以本/紀修</hi>秋匈奴胡降<hi>以通鑑修</hi>冬十二月<lb/>
始制大臣終三年喪<hi>以本紀修</hi>
　解題曰鄭黙拜大鴻臚遭母喪舊制既葬還職黙自<lb/>
<pb n="KR2b0035_WYG_025-14b"/>
　陳懇至遂改法定令聽大臣終喪自黙始也<lb/>
晉世祖武皇帝太康八年春正月戊辰朔日有食之<hi>以本</hi>
<hi>紀修</hi>太廟殿䧟秋九月改營之<hi>以本紀修</hi>是歲匈奴都督率種<lb/>
落來降<hi>以通鑑修</hi>
　解題曰北狄以部落為類其入居塞者凡十九種皆<lb/>
　有部落不相錯雜屠各最豪貴故得為單于綂領諸<lb/>
　國武帝不惟不能聽郭欽之言駈之境外方且撫納<lb/>
　降胡源源不絶曾不數年而都散叛矣史臣謂生靈<lb/>
<pb n="KR2b0035_WYG_025-15a"/>
　塗地凶族滔天武皇之失也諒哉事見通鑑<lb/>
晉世祖武皇帝太康九年春正月壬申朔日有食之<hi>以本</hi>
<hi>紀修</hi>夏四月地震<hi>以本/紀修</hi>六月庚子朔日有食之<hi>以本紀修</hi>大旱<lb/>
<hi>以本紀修</hi>秋八月壬子星隕如雨<hi>以本紀修</hi>
晉世祖武皇帝太康十年夏四月太廟成乙巳祫祭<hi>以本</hi>
<hi>紀修</hi>慕容廆降五月以為鮮卑都督<hi>以本紀修</hi>冬十月復郊祀<lb/>
五帝位<hi>以通鑑修</hi>
　解題曰詔曰孝經郊祀后稷以配天宗祀文王於明<lb/>
<pb n="KR2b0035_WYG_025-15b"/>
　堂以配上帝而周官云祀天旅上帝又曰祀地旅四<lb/>
　望望非地則明堂上帝不得為天徃者除明堂五帝<lb/>
　位攷之禮文不正且詩序曰文武之功起於后稷故<lb/>
　推以配天焉宣帝創業既以配天復以先帝配天於<lb/>
　義亦所不安其復五帝位<lb/>
楊駿排汝南王亮十一月甲申以亮為大司馬假黄鉞<lb/>
大都督豫州軍事秦王柬楚王瑋淮南王允之國各督<lb/>
方州軍事封子五人孫三人為王<hi>以本紀通鑑修</hi>淮南相劉頌<lb/>
<pb n="KR2b0035_WYG_025-16a"/>
上疏論政不聽<hi>以列傳修</hi>以劉淵為匈奴北部都尉<hi>以載記修</hi>
晉世祖武皇帝太熈元年<hi>孝恵皇帝𠂻永熈元年</hi>春正月辛丑朔<lb/>
改元<hi>以本紀修</hi>楊駿惡司空尚書令衛瓘詔瓘以太保就第<lb/>
<hi>以通鑑修</hi>三月帝疾篤詔留汝南王亮與楊駿同輔政駿匿<lb/>
之夏四月辛丑駿為太尉太子太傅都督中外諸軍事<lb/>
録尚書事<hi>本紀</hi>
　解題曰蘇轍曰漢高帝始謂恵帝仁弱欲廢之而立<lb/>
　如意既而知人心之在太子也則寢廢立之議而用<lb/>
<pb n="KR2b0035_WYG_025-16b"/>
　平勃平勃皆賢而權任均故恵帝雖没産禄雖横而<lb/>
　援立文帝漢室不病也武帝既老知燕王旦廣陵王<lb/>
　胥之不可用也廢之而立少子任霍光金日磾上官<lb/>
　桀桑宏羊以後事當是時昭帝之賢否未可知而四<lb/>
　人枉直相半也幸而昭帝明哲霍光忠良桀羊雖欲<lb/>
　為亂而不遂其後復廢昌邑立宣帝而朝廷晏然無<lb/>
　患盖人君不幸而立幼主當如二帝屬任賢臣乃免<lb/>
　於亂魏明帝疾篤而立齊王始欲輔以曹宇曹肇而<lb/>
<pb n="KR2b0035_WYG_025-17a"/>
　劉放孫資不便勸帝易以司馬仲逹曹爽齊王既非<lb/>
　天下之望而爽又以庸才與仲逹為對數年之間遂<lb/>
　成簒弑之禍武帝親見之矣恵帝之不肖羣臣舉知<lb/>
　之而牽制不忍忌齊王攸之賢而恃愍懐之慧以為<lb/>
　可以消未然之憂獨有一汝南王亮而不早用舉社<lb/>
　稷之重而付之楊駿至於一敗塗地無足恠也事見<lb/>
　通鑑<lb/>
己酉帝崩于含章殿皇太子𠂻即皇帝位改元<lb/>
<pb n="KR2b0035_WYG_025-17b"/>
　解題曰宋庠紀年通譜不俟踰年改元<lb/>
尊皇后曰皇太后立妃賈氏為皇后五月辛未塟孝武<lb/>
皇帝于峻陽陵廟號世祖<hi>以本紀修</hi>丙子詔加羣臣封爵楊<lb/>
駿為太傅大都督假黄鉞録朝政百官總已以聽<hi>以紀傳修</hi>
秋八月壬午立子廣陵王遹為皇太子<hi>以本紀修</hi>冬十月辛<lb/>
酉以劉淵為將軍匈奴五部大都督<hi>以載紀修</hi>
　<lb/>
　大事記續編卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷三十九</head>
    <p>
<pb n="KR2b0035_WYG_039-1a"/>
欽定四庫全書<lb/>
　大事記續編卷三十九　　　明　王禕　撰<lb/>
<hi>齊太祖髙皇帝蕭道成建元元年魏高祖孝文帝太和三年</hi>春正月甲辰宋以蕭<lb/>
嶷爲鎮西將軍都督荆湘等八州軍事荆州刺史辛亥<lb/>
以蕭賾爲尚書僕射中軍大將軍開府<hi>以本紀修</hi>三月癸卯<lb/>
朔日有食之<hi>以本紀修</hi>甲辰宋蕭道成自爲相國齊公加九<lb/>
錫<hi>以吕祖謙標目修</hi>庚戌宋齊公道成殺臨川王綽<hi>以通鑑修</hi>夏四<lb/>
月壬申朔宋齊公道成自進王爵<hi>以吕祖謙標目修</hi>甲戌宋齊<lb/>
<pb n="KR2b0035_WYG_039-1b"/>
王道成殺武陵王賛<hi>以通鑑修</hi>丙戌宋齊王道成自加殊禮<lb/>
甲午即皇帝位大赦改元<hi>以本紀修</hi>
　解題曰按本紀有犯鄉論清議一皆蕩除盖遵宋高<lb/>
　祖之舊也宋庠紀年通譜建元本漢武帝劉聪晉康<lb/>
　帝苻堅年號曹操司馬氏劉裕皆出身任人之事辛<lb/>
　勤数十年而後得之未有如蕭道成楊堅初無功德<lb/>
　在民徒恃其姿相扼吭而攘人之國者也故齊隋運<lb/>
　祚亦最促数詩曰皇矣上帝臨下有赫監觀四方求<lb/>
<pb n="KR2b0035_WYG_039-2a"/>
　民之莫維此二國其政不獲維彼四國爰究爰度上<lb/>
　帝耆之憎其式廓乃眷西顧此維與宅天命其果僭<lb/>
　哉事見通鑑<lb/>
廢宋帝爲汝隂王遷之丹揚奉朝請裴顗死之<hi>以吕祖謙標目</hi>
<hi>修</hi>戊戌齊以子嶷爲尚書令楊州刺史<hi>以本紀修</hi>齊命羣臣<lb/>
言事<hi>以吕祖謙標目修</hi>魏罷候官<hi>以吕祖謙標目修</hi>五月辛亥齊斷衆<lb/>
募<hi>以吕祖謙標目修</hi>齊封功臣禇淵等有差<hi>以本紀修</hi>
　解題曰晁說之曰自開闢以來未有比肩近臣一旦<lb/>
<pb n="KR2b0035_WYG_039-2b"/>
　北面稱翊賛佐命以本朝輸人者實自淵始事見通<lb/>
　鑑<lb/>
己未齊弑汝隂王尋諡曰宋順帝辛酉殺宋宗室<hi>以吕祖謙</hi>
<hi>標目修</hi>
　解題曰宋宗室之受禍尤烈於晉矣事見通鑑<lb/>
丙寅齊尊考妣曰帝后<hi>以本紀修</hi>齊徙兖州刺史垣崇祖爲<lb/>
豫州刺史<hi>以吕祖謙標目修</hi>六月甲申齊立王太子賾爲皇太<lb/>
子<hi>以吕祖謙標目修</hi>秋七月丁未齊赦交州以李長仁弟叔獻<lb/>
<pb n="KR2b0035_WYG_039-3a"/>
爲刺史<hi>以本紀修</hi>九月丙午齊司空禇淵領尚書令<hi>以通鑑修</hi>冬<lb/>
十一月癸丑魏遣梁郡王嘉等奉前義楊王昶伐齊<hi>以吕</hi>
<hi>祖謙標目修</hi>
<hi>齊太祖髙皇帝建元二年魏髙祖孝文帝太和四年</hi>春正月齊王儉爲左僕射<hi>以紀</hi>
<hi>傳修</hi>二月丁卯魏攻齊壽陽垣崇祖破走之<hi>以紀傳修</hi>齊定簿<lb/>
籍<hi>以吕祖謙標目修</hi>齊分荆益州置巴州<hi>以吕祖謙標目修</hi>夏五月齊<lb/>
立六門都牆<hi>以本紀修</hi>秋八月魏冦齊<hi>以本紀修</hi>九月甲午朔日<lb/>
有食之<hi>以天文志修</hi>閏九月魏圍朐山敗還<hi>以通鑑修</hi>冬十月徐<lb/>
<pb n="KR2b0035_WYG_039-3b"/>
兖州民叛魏魏討之<hi>以魏紀通鑑修</hi>十一月戊子齊以楊後起<lb/>
爲武都王<hi>以本紀修</hi>十二月戊戍齊禇淵爲司徒豫章王嶷<lb/>
爲中書監司空楊州刺史<hi>以本紀修</hi>
<hi>齊太祖髙皇帝建元三年魏髙祖孝文帝太和五年</hi>春正月魏攻齊淮陽敗走<hi>以本</hi>
<hi>紀修</hi>
　解題曰按魏虜傳初虜至縁淮驅略江北居民懲佛<lb/>
　貍時事皆驚走不可禁止乃於梁山置二軍南置三<lb/>
　軍慈姥置一軍洌洲<hi>在建康府江寧縣西南七十里一名栗洲</hi>置二軍三<lb/>
<pb n="KR2b0035_WYG_039-4a"/>
　山<hi>去洌洲可十里</hi>置二軍白沙洲<hi>未詳</hi>置二軍蔡洲置五軍長<lb/>
　蘆<hi>在今真州六合縣</hi>置二軍菰浦<hi>未/詳</hi>置二軍徐浦<hi>未詳</hi>置一軍<lb/>
　餘見通鑑<lb/>
二月癸丑齊罷南蠻校尉<hi>以吕祖謙標目修</hi>秋七月己未朔日<lb/>
有食之<hi>以天文志修</hi>齊聘魏<hi>以吕祖謙/標目修</hi>九月魏徐兖州平<hi>以吕</hi>
<hi>祖謙標目修</hi>冬魏新律成<hi>以通鑑修</hi>
<hi>齊太祖高皇帝建元四年魏髙祖孝文帝太和六年</hi>春三月庚申齊禇淵王儉受<lb/>
遺壬戌齊主殂<hi>本紀</hi>
<pb n="KR2b0035_WYG_039-4b"/>
　解題曰按齊紀帝少沈深有大量寛嚴清儉喜怒無<lb/>
　色即位後身不御精細之物敕中書舍人桓景真曰<lb/>
　主衣中似有玉介導此制始自大明末泰始尤增其<lb/>
　麗畱此政是興長病源可即時打碎凡復有可異物<lb/>
　皆冝隨例也毎曰使我治天下當使黃金與土同價<lb/>
　欲以身率天下移變風俗蘓軾曰帝之意則善矣然<lb/>
　豈有此理者哉孟子曰物之不齊物之情也巨屨小<lb/>
　屨同價人豈爲之哉而孟子亦自忘其言爲菽粟如<lb/>
<pb n="KR2b0035_WYG_039-5a"/>
　水火之論金之不可賤如土猶土之不可使貴如金<lb/>
　也餘見通鑑<lb/>
太子賾即皇帝位乙丑淵錄尚書事儉爲尚書令<hi>以本紀吕</hi>
<hi>祖謙標目修</hi>夏六月甲申朔齊主立子南郡王長懋爲皇太<lb/>
子<hi>以本紀修</hi>秋七月齊南康文簡公禇淵卒<hi>以本紀修</hi>九月楊文<lb/>
宏卒魏以楊後起爲武都王<hi>以通鑑目録修</hi>冬十一月魏祀廟<lb/>
牲牢器服依古制<hi>以吕祖謙標目修</hi>
<hi>齊世祖武皇帝蕭賾永明元年魏高祖孝文帝太和七年</hi>春正月辛亥齊改元<hi>以通</hi>
<pb n="KR2b0035_WYG_039-5b"/>
<hi>鑑修</hi>齊詔治民之官復田秩<hi>以吕祖謙標目修</hi>
　解題曰按齊史列傳宋武以來州郡秩俸及雜供給<lb/>
　多隨土所出無有定凖豫章王嶷上表請明立定格<lb/>
　班下四方永爲恒制<lb/>
夏四月壬午齊改塟袁粲劉秉沈攸之<hi>以通鑑修</hi>丁亥齊殺<lb/>
五兵尚書垣崇祖散騎常侍荀伯玉<hi>以吕祖謙標目修</hi>五月齊<lb/>
殺車騎將軍開府張敬兒<hi>以吕祖謙標目修</hi>秋七月魏聘齊<hi>以本</hi>
<hi>紀修</hi>冬十二月朔日有食之<hi>以天文志修</hi>癸丑魏始禁同姓爲<lb/>
<pb n="KR2b0035_WYG_039-6a"/>
㛰<hi>以吕祖謙標目修</hi>是歳齊省巴州<hi>通鑑</hi>
<hi>齊世祖武皇帝永明二年魏髙祖孝文帝太和八年</hi>齊中書舍人茹法亮吕文顯<lb/>
等縂重權夏六月壬寅封法亮望蔡男<hi>以吕祖謙標目修</hi>
　解題曰事見通鑑按齊史列傳法亮與㑹稽吕文慶<lb/>
　臨海吕文顯並以姦謟事武帝文顯爲外監專制兵<lb/>
　權領軍將軍守虚位而已法亮文慶並勢傾天下太<lb/>
　尉王儉謂人曰我雖有大寄權寄豈及茹公武帝之<lb/>
　治其體統乃如此<lb/>
<pb n="KR2b0035_WYG_039-6b"/>
丁卯魏増調帛榖始頒禄論贓<hi>以吕祖謙標目修</hi>
<hi>齊世祖武皇帝永明三年魏高祖孝文帝太和九年</hi>春正月戊寅魏禁䜟緯巫覡<lb/>
<hi>以吕祖謙標目條</hi>齊復立國學夏五月開學士館<hi>以紀傳修</hi>冬十月<lb/>
丁未魏均給田<hi>以吕祖謙標目修</hi>
　解題曰按魏書紀傳志及通典太和元年三月詔曰<lb/>
　去年牛疫死太半今東作既興人須肄業有牛者加<lb/>
　勤於常歳無牛者倍傭於餘年一夫制治四十畝中<lb/>
　男二十畝無令人有餘力地有遺利給事中李安世<lb/>
<pb n="KR2b0035_WYG_039-7a"/>
　上䟽曰竊見州郡之人或因年儉流移棄賣田宅事<lb/>
　渉数世三長既立始復舊墟强宗豪族肆其侵凌爭<lb/>
　訟遷延連紀不判良疇委而不開冝更均量令力業<lb/>
　相稱又所争之田宜限年斷事久難明悉屬今主帝<lb/>
　深納之均田之制始於此矣九年給天下民田諸男<lb/>
　夫十五以上受露田四十畝<hi>杜佑曰不裁樹者謂之露田</hi>婦人二<lb/>
　十畝<hi>劉恕曰謂男夫之有婦者共受六十畝也</hi>奴婢依良丁牛一頭受田<lb/>
　三十畝限四牛<hi>劉恕曰謂户内更有一丁未娶者反有牛一頭又受三十畝也丁牛雖多</hi>
<pb n="KR2b0035_WYG_039-7b"/>
　<hi>給田止於一百二十畝</hi>所授之田率倍之<hi>劉恕曰謂一丁一牛則倍三十畝</hi>三<lb/>
　易之田再倍之以供耕作及還受之盈縮諸民年及<lb/>
　課則受田老免及身沒則還田奴婢牛隨有無以還<lb/>
　受諸桑田不在還受之限但通入倍田分於分雖盈<lb/>
　不得以充露田之数不足者以露田充倍初受田者男<lb/>
　夫一人給田二十畝課蒔餘種桑五十樹棗五株榆<lb/>
　三根非桑之土夫給一畝依法課蒔餘果及多種桑<lb/>
　榆者不禁諸應還之田不得種桑榆棗果種者以違<lb/>
<pb n="KR2b0035_WYG_039-8a"/>
　令論地入還分諸桑田皆爲世業身終不還<hi>劉恕曰謂初受</hi>
　<hi>田者雖娶婦同一戸不復給田非桑之土惟種棗榆共八株故止給一畝下文云麻布之土男夫及課别</hi>
　<hi>給麻田十畝婦人五畝并榆棗地亦十六畝也桑田用力最多欲勸人種桑故賜爲永業由露田有還受</hi>
　<hi>故不得種桑麻</hi>恒從見口有盈者無受無還不足者受種如<lb/>
　法盈者得賣其盈不足者得買所不足不得賣其分<lb/>
　亦不得買過所足<hi>劉恕曰謂種桑不還之田計見在男夫及丁口其合給田畝外桑田</hi>
　<hi>有餘亦許爲主但不受亦不還耳若受少桑田者復受於官種桑果故盈者得賣不足者得買也</hi>諸<lb/>
　麻布之土男夫及課别給麻田十畝婦人五畝奴婢<lb/>
<pb n="KR2b0035_WYG_039-8b"/>
　依良皆從還受之法諸有舉戸老小癃疾無受田者<lb/>
　年十一已上及癃者各受以半夫田年踰七十者不<lb/>
　還所受寡婦守志者雖免課亦授婦田還受民田恒<lb/>
　以正月諸土廣民稀之處隨力所及官借民種蒔後<lb/>
　有來居者依法封授諸地狹之處有進丁受田而不<lb/>
　樂遷者則以其家桑田爲正田分又不足不給倍田<lb/>
　又不足家内人别減分無桑之鄊凖此爲法樂遷者<lb/>
　聽逐空荒不限異州他郡唯不聽避勞就逸其地足<lb/>
<pb n="KR2b0035_WYG_039-9a"/>
　之處不得無故而移諸民有新居者三口給地一畝<lb/>
　以爲居室奴婢五口給一畝男女十五以上因其地<lb/>
　分口課種菜五分畝之一諸一人之分正從正倍從<lb/>
　倍不得隔越他畔進丁受田者常從所近<hi>劉恕曰謂取逐户傍</hi>
　<hi>近不必地相連</hi>諸宰民之官各隨地給公田刺史十五頃太<lb/>
　守十頃治中别駕各八頃更代相付<hi>杜佑曰職分田起於此劉恕曰</hi>
　<hi>後魏志云諸逺流配謫無子孫及戸絶者墟宅桑榆盡爲公田以給授受觀均田制度似今佃官田及絶</hi>
　<hi>户田出租稅非如井田也劉石苻姚喪亂之後土田無主悉爲公田除兼并大族外貧民徃徃無田可耕</hi>
<pb n="KR2b0035_WYG_039-9b"/>
　<hi>故孝文分官田以給之然有分限丁口計畝給田老死還納别授壯者非若今世作全户稅佃不計其嵗</hi>
　<hi>月但不得典賣耳</hi>
<hi>齊世祖武皇帝永明四年魏高祖孝文帝太和十年</hi>春正月癸亥朔魏朝㑹始服<lb/>
兖冕<hi>以本紀修</hi>
　解題曰按魏志髙祖畱意文史文章百篇冠絶終古<lb/>
　太和已後詔誥並自運筆事見通鑑<lb/>
閏月楊後起卒齊魏皆以楊集始爲武都王<hi>以本紀修</hi>二月<lb/>
甲戌魏立黨里鄰三長定民户籍<hi>以吕祖謙標目修</hi>
<pb n="KR2b0035_WYG_039-10a"/>
　解題曰王通曰民不里居田不井授終茍道也魏孝<lb/>
　文之治國也庶乎其不茍矣事見通鑑<lb/>
夏四月辛酉魏始置五等公服<hi>以吕祖謙標目修</hi>秋九月辛卯<lb/>
魏作明堂辟雍<hi>以通鑑修</hi>是歲魏分置州郡<hi>以通鑑修</hi>
<hi>齊世祖武皇帝永明五年年魏髙祖孝文帝太和十一</hi>春正月丁亥魏定樂章<hi>以朱</hi>
<hi>熹綱目修</hi>戊子齊以太尉豫章王嶷爲大司馬車騎將軍竟<lb/>
陵王子良爲司徒衛將軍王儉中軍將軍王敬則並加<lb/>
開府<hi>以本紀修</hi>魏咸陽文公高允卒<hi>以吕祖謙標目修</hi>魏攻齊沘陽<lb/>
<pb n="KR2b0035_WYG_039-10b"/>
雍州刺史陳顯達大破之<hi>以通鑑修</hi>
　解題曰按州郡志廣平郡有沘陽縣屬今唐州<hi>沘音比</hi>
夏魏大旱秋七月己丑聽民出關就食<hi>以魏紀修</hi>八月柔然<lb/>
寇魏魏大破之<hi>以本紀修</hi>九月魏出宫人冬十月罷工作散<lb/>
府藏<hi>以吕祖謙標目修</hi>
<hi>齊世祖武皇帝永明六年年魏高祖孝文帝太和十二</hi>夏四月魏據隔城齊將軍<lb/>
曹虎大破之陳顯達拔魏醴陽城<hi>以吕祖謙標目修</hi>
　解題曰按水經注醴水出南陽雉山東流厯唐山下<lb/>
<pb n="KR2b0035_WYG_039-11a"/>
　南逕唐城又東南逕葉縣故城北又東與葉西陂水<lb/>
　㑹又東注葉陂又東逕潕陽故城北東逕郾縣故城<lb/>
　南入汝<lb/>
<hi>齊世祖武皇帝永明七年年魏高祖孝文帝太和十三</hi>春正月辛亥魏主祀南郊<lb/>
始備犬駕<hi>以本紀修</hi>夏五月乙巳齊南昌文憲公王儉卒<hi>以本</hi>
<hi>紀修</hi>秋八月魏聘宋冬十二月宋報之<hi>以吕祖謙標目修</hi>
<hi>齊世祖武皇帝永明八年年魏高祖孝文帝太和十四</hi>秋八月齊殺荆州刺史巴<lb/>
東王子響<hi>以通鑑修</hi>九月癸丑魏太皇太后殂魏主欲行三<lb/>
<pb n="KR2b0035_WYG_039-11b"/>
年之喪羣臣諌乃服朞<hi>以吕祖謙標目修</hi>
　解題曰事見通鑑胡宏曰晉武魏文徒能知母而不<lb/>
　知父豈禮也哉<lb/>
<hi>齊世祖武皇帝永明九年年魏高祖孝文帝太和十五</hi>春正月魏主始聽政<hi>以本紀修</hi>
齊太廟薦褻味别祀于故宅<hi>以通鑑修</hi>夏四月己卯魏經始<lb/>
明堂改太廟<hi>以本紀修</hi>五月己亥魏主更立律令親决疑獄<lb/>
<hi>以本紀修</hi>丙辰魏造五輅<hi>以通鑑修</hi>秋閏七月己卯魏始定廟祧<lb/>
之制<hi>以通鑑修</hi>八月戊戌魏廢道壇<hi>以通/鑑修</hi>乙巳魏定祭禮<hi>以本</hi>
<pb n="KR2b0035_WYG_039-12a"/>
<hi>紀修</hi>
　解題曰按禮志帝臨皇信堂引見羣臣詔曰禮記祭<lb/>
　法稱有虞氏禘黄帝大傳曰禘其祖之所自出稱不<lb/>
　王不禘論曰禘自既灌詩頌長發大禘爾雅曰禘大<lb/>
　祭也夏殷四時祫禘烝嘗周改禘爲祠王制稱犆祫<lb/>
　祫禘祫嘗祫烝鄭𤣥解天子祭圓丘曰禘祭宗廟太<lb/>
　祭亦曰禘三年一祫五年一禘魯禮三年喪畢而祫<lb/>
　明年而禘祭有兩禘明也王肅稱天子諸侯皆禘於<lb/>
<pb n="KR2b0035_WYG_039-12b"/>
　宗廟非祭天之祭禘祫一名也合而祭之故稱祫審<lb/>
　禘之故稱禘三年一祫五年一禘縂而互舉之故稱<lb/>
　五年再殷祭卿等便可議其是非尚書游明根等對<lb/>
　曰鄭氏之議禘者大祭之名宗廟禘祫並行圓丘一<lb/>
　禘而已依禮春廢犆祫於嘗於烝則祫不於三時皆<lb/>
　行禘祫之禮中書監高閭等對圓丘之禘於鄭義同<lb/>
　宗廟禘祫之祭與王義同長發大禘也殷王之祭斯<lb/>
　皆非諸侯之禮諸侯無禘禮唯夏殷夏祭稱禘又非<lb/>
<pb n="KR2b0035_WYG_039-13a"/>
　宗廟之禘魯行天子之儀不敢專行圓丘之禘改殷<lb/>
　之禘取其禘名於宗廟因先有祫遂生兩名據王氏<lb/>
　之義祫而禘祭之故言禘祫禘祫止於一時帝曰王<lb/>
　以禘祫爲一祭王義爲長鄭以圓丘爲禘與宗廟大<lb/>
　祭同名義亦爲當今互取二義著之於令<lb/>
冬十一月己未朔魏主禫於太和廟始即吉<hi>以吕祖謙標目修</hi>
　解題曰胡寅曰方孝文之欲三年也在廷之臣莫不<lb/>
　沮遏帝心所陳每下非帝之至情先定幾何不爲邪<lb/>
<pb n="KR2b0035_WYG_039-13b"/>
　說所惑喪禮曰百官備百物具不言而事行者扶而<lb/>
　起齊衰之喪盖對而不言也若夫八事之權非經禮<lb/>
　也今孝文百官備矣是宜三日而粥三月而沐期十<lb/>
　三月而練冠三年而禘使禮廢而復起而羣臣狃於<lb/>
　漢制雜以國俗使其君不得由改期而禘改月而禫<lb/>
　是用古者父在爲母之服不中節矣無乃不得其本<lb/>
　遂殺其末邪惜哉事見通鑑<lb/>
乙亥魏定官品<hi>以吕祖謙標目修</hi>乙酉魏始正四時迎氣<hi>以本紀志</hi>
<pb n="KR2b0035_WYG_039-14a"/>
<hi>修</hi>十二月辛亥魏脩樂官<hi>以通鑑修</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0035_WYG_039-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷三十九<lb/>
</p>
<p>
</p>
  </div>
</body>
</text>
</TEI>
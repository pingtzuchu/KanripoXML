<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷五十八</head>
    <p>
<pb n="KR2b0035_WYG_058-1a"/>
欽定四庫全書<lb/>
　大事記續編卷五十八　　　明　王禕　撰<lb/>
唐𤣥宗明皇帝開元二十四年春二月庚午更太子及<lb/>
諸子名帝欲廢太子張九齡諫之<hi>以吕祖謙標目脩</hi>三月壬辰<lb/>
始委禮部侍郎試貢舉<hi>以通鑑脩</hi>張守珪使討擊使驍衛大<lb/>
將軍安禄山討奚契丹敗績夏四月奏請斬之敕以白<lb/>
衣領職<hi>以實録通鑑脩</hi>
　解題曰蘇軾曰齊桓公不殺敬仲楚成王不殺重耳<lb/>
<pb n="KR2b0035_WYG_058-1b"/>
　漢髙祖不殺劉濞晉武不殺劉淵苻堅不殺慕容垂<lb/>
　明皇不殺安禄山皆盛德事也彼五人者皆無罪何<lb/>
　名而殺禄山則有死罪矣明皇不能按法行辟而愎<lb/>
　諌養姦何得為盛德耶事見通鑑<lb/>
六月初分月給百官俸<hi>以通鑑修</hi>秋八月壬子張九齡上千<lb/>
秋金鏡録<hi>以朱熹綱目脩</hi>冬十月戊申京師地震<hi>新紀</hi>丁夘帝至<lb/>
自東都<hi>以新舊紀脩</hi>十一月辛丑東都地震<hi>新紀</hi>壬寅裴耀卿<lb/>
張九齡罷李林甫兼中書令朔方節度副大使牛仙客<lb/>
<pb n="KR2b0035_WYG_058-2a"/>
為工部尚書同三品領朔方節度使<hi>以通鑑新紀脩</hi>
　解題曰崔融對憲宗曰𤣥宗用姚崇宋璟張九齡韓<lb/>
　休李元紘杜暹則理用李林甫楊國忠則亂人皆以<lb/>
　天寶十五年禄山自范陽起兵是理亂分時臣以為<lb/>
　開元二十四年罷賢相張九齡任奸臣李林甫理亂<lb/>
　自此已分矣<hi>按上美張守珪之功欲以為相張九齡諫宰相者代天理物非賞功之官也乃</hi>
　<hi>止牛仙客在河西實倉庫脩器械上欲加尚書九齡曰尚書古之納言惟舊相有德望者為之仙客河湟</hi>
　<hi>使典今驟居清要恐羞朝廷上黙然未幾九齡罷政而仙客相矣夫相去纔一年而人主之意向已轉移</hi>
<pb n="KR2b0035_WYG_058-2b"/>
　<hi>如此他日雖思九齡之風度何益哉事見通鑑</hi>
唐𤣥宗明皇帝開元二十五年春正月初置𤣥學博士<lb/>
<hi>通鑑</hi>三月河西節度副大使崔希逸襲吐蕃破之<hi>以新紀脩</hi>夏<lb/>
四月辛酉殺監察御史周子諒貶右丞相張九齡為刺<lb/>
史<hi>以吕祖謙標目脩</hi>
　解題曰范祖禹曰古之殺諫臣者必亡其國明皇親<lb/>
　為之其大亂之兆乎開元之初諫者受賞及其末也<lb/>
　而殺之非獨此也始抑外戚焚珠玉詆神仙禁言祥<lb/>
<pb n="KR2b0035_WYG_058-3a"/>
　瑞其終也惑女寵極奢侈求長生恱禨祥一人之身<lb/>
　而相反如此由有所陷溺其心故也事見通鑑<hi>通鑑考異</hi>
　<hi>曰栁宗元周君墓碣云有唐貞臣汝南周氏諱某字某天寶中有以諂諛至相位賢臣放退公為御史抗言</hi>
　<hi>以白其事得死于墀下宗元此碣雖無名字其事則子諒也云在天寶年微誤</hi>
乙丑廢太子瑛鄂王瑤光王琚為庶人殺之<hi>以新紀脩</hi>五月<lb/>
癸未募丁壯長充邊軍<hi>以吕祖謙標目脩</hi>
　解題曰按鄴侯李泌家傳唐舊制戍邊者三年一代<lb/>
　後以其勞於道路乃募吏住三年者賜物二十段開<lb/>
<pb n="KR2b0035_WYG_058-3b"/>
　元中遂令諸軍皆募謂之健兒李林甫又請諸軍召<lb/>
　募長征健兒以息山東兵士於是師不土著無家族<lb/>
　之顧殺帥自擅之兆生矣事見通鑑<lb/>
秋七月己夘大理寺奏斷死刑五十八有鵲來巢百官<lb/>
表賀庚辰封李林甫牛仙客國公<lb/>
　解題曰范祖禹曰明皇一日殺三子而宰相以刑措<lb/>
　受賞讒諛得志天理滅矣能無亂乎事見通鑑<lb/>
九月壬申頒新脩律令格式<hi>以通鑑舊紀脩</hi>戊子行和糴法停<lb/>
<pb n="KR2b0035_WYG_058-4a"/>
江淮北河運<hi>以舊紀通鑑修</hi>冬十月廣平文貞公宋璟卒<hi>以通鑑脩</hi>
十二月丙午惠妃武氏薨追冊為皇后<hi>以新紀脩</hi>是嵗初令<lb/>
庸調租皆輸土物<hi>以通鑑脩</hi>
唐𤣥宗明皇帝開元二十六年春正月乙亥牛仙客為<lb/>
侍中<hi>新紀</hi>令天下州縣里置學<hi>以舊紀通鑑脩</hi>壬辰李林甫兼隴<lb/>
右節度副大使二月乙夘牛仙客兼河東節度副大使<lb/>
<hi>新紀</hi>三月吐蕃冦河西崔希逸破之<hi>新紀</hi>夏五月乙酉李林<lb/>
甫兼河西節度副大使<hi>新紀</hi>六月庚子立忠王璵為皇太<lb/>
<pb n="KR2b0035_WYG_058-4b"/>
子<hi>新紀</hi>
　解題曰孫甫曰太子瑛之廢雖由武妃林甫亦張說<lb/>
　之過也初忠王出見百官說有貌類太宗之言蓋昭<lb/>
　成方娠時說侍讀東宫知其異事謂王當受天命故<lb/>
　因事言之以廣於衆耳說事明皇情意至厚言從計<lb/>
　行於忠王豈無宻議也使明皇之意已移嬖寵之言<lb/>
　易入說無以逃其過矣事見通鑑<lb/>
突騎施分為兩可汗<hi>以吕祖謙標目脩</hi>秋九月丙午朔日有食<lb/>
<pb n="KR2b0035_WYG_058-5a"/>
之<hi>以新舊紀脩</hi>庚子益州長史王昱及吐蕃戰于安戎城敗<lb/>
績<hi>新紀</hi>
　解題曰安戎城後改平戎城在重慶府南<lb/>
戊午冊南詔蒙歸義為雲南王<hi>以吕祖謙標目脩</hi>
　解題曰南詔本哀牢夷後烏蠻别種也其先渠帥有<lb/>
　六自號六詔蒙舍詔在諸部南故稱南詔居永昌姚<lb/>
　州之間王都羊苴咩<hi>苴側加切咩宻夜切</hi>城餘見通鑑<hi>地志自巂州清</hi>
　<hi>溪闗百一十里至達伏城西南經菁口㑹川四百三十里至河子鎮城三十里渡瀘水五百四十里至姚</hi>
<pb n="KR2b0035_WYG_058-5b"/>
　<hi>州九十里至外沴蕩館百里至佉龍驛六十里至雲南城八十里至百崖城八十里至龍尾城四十里至</hi>
　<hi>羊苴咩城東南距安南水陸二千里八國志安南府至羊苴咩城五十二程</hi>
是嵗作東西都道上行宫<hi>以通鑑修</hi>分左右羽林置龍武軍<lb/>
<hi>以通鑑脩</hi>
唐𤣥宗明皇帝開元二十七年春二月己巳上尊號<hi>以新</hi>
<hi>紀脩</hi>秋八月乙亥磧西節度使蓋嘉運擒突騎施兩可汗<lb/>
<hi>以吕祖謙標目脩</hi>甲申追諡孔子為文宣王<hi>通鑑</hi>冬十二月更定<lb/>
禘祫之制<hi>以朱熹綱目脩</hi>
<pb n="KR2b0035_WYG_058-6a"/>
唐𤣥宗明皇帝開元二十八年春二月始興文獻公張<lb/>
九齡卒<hi>以通鑑脩</hi>三月丁亥朔日有食之<hi>以新紀脩</hi>劍南節度使<lb/>
章仇兼瓊克吐蕃安戎城<hi>以新紀脩</hi>冬十一月牛仙客罷朔<lb/>
方河東節度副大使<hi>以新紀脩</hi>是嵗兩都米斛不滿錢三百<lb/>
絹匹亦如之海内富安行萬里不持寸兵<hi>以吕祖謙標目脩</hi>
　解題曰葉適曰史稱𤣥宗始終之異性習相逺以開<lb/>
　元治而天寶亂也開元不得言治但盛耳韓愈言髙<lb/>
　祖太宗既除既治髙宗中睿休養生息至於𤣥宗受<lb/>
<pb n="KR2b0035_WYG_058-6b"/>
　報收功極熾而豐物衆地大蘖芽其間是唐人之論<lb/>
　本以開元為盛不以為治也髙宗中睿六十年中父<lb/>
　母骨肉相戕殺幾盡存者性命如絲髮爾𤣥宗以諸<lb/>
　王殺韋后便超冢嫡以監國誅太平徑擅天下家禍<lb/>
　慘烈如此君臣皆以為功不以為畏也姚宋舊相止<lb/>
　三數嵗自用李林甫遂至二十年蓋𤣥宗以豪俊之<lb/>
　資用人主利勢享國既久盛極而衰正自當爾不得<lb/>
　言始終異而性習逺也<lb/>
<pb n="KR2b0035_WYG_058-7a"/>
唐𤣥宗明皇帝開元二十九年春正月丁酉立𤣥元皇<lb/>
帝廟<hi>以新紀脩</hi>夏五月求明道德經莊列文子者<hi>以新紀脩</hi>六月<lb/>
吐蕃入冦<hi>以朱熹綱目脩</hi>秋七月乙亥伊洛溢<hi>以新舊紀脩</hi>八月乙<lb/>
未特進羽林大將軍平盧兵馬使安禄山為營州都督<lb/>
平盧軍使<hi>以實録舊史脩</hi>冬十月壬寅分北庭安西為二節度<lb/>
<hi>以吕祖謙標目脩</hi>十一月辛未寧王憲薨諡曰讓皇帝<hi>以吕祖謙標目</hi>
<hi>脩</hi>十二月乙巳吐蕃陷石堡城<hi>以吕祖謙標目脩</hi>
唐𤣥宗明皇帝天寶元年春正月丁未朔改元<hi>以新舊紀通鑑</hi>
<pb n="KR2b0035_WYG_058-7b"/>
<hi>目録脩</hi>壬子分平盧為節度以安禄山為節度使時天下<lb/>
置十節度經略使以備邊鎮兵四十九萬人<hi>以吕祖謙標目脩</hi>
　解題曰按舊史地理志大凡鎮兵四十九萬人戎馬<lb/>
　八萬餘疋每嵗經費衣賜則千二十萬疋軍食則九<lb/>
　十萬石<hi>通鑑考異曰此兵數唐厯所載也舊紀是嵗天下健兒團結彍騎等五十七萬四千七百</hi>
　<hi>三十三此蓋止言邊兵彼併諸州彍騎數之爾</hi>安西節度<hi>治龜兹城兵三萬馬二千七百</hi>撫<lb/>
　寧西域統龜兹焉耆<hi>東八百里</hi>于闐<hi>南二/千里</hi>疎勒<hi>西二千餘里</hi>四<lb/>
　國北庭節度<hi>治北庭都護府兵二萬馬五千</hi>防制突騎施<hi>西北三千餘里</hi>堅<lb/>
<pb n="KR2b0035_WYG_058-8a"/>
　昆<hi>北七千里</hi>管瀚海<hi>在城内兵一萬二/千馬四千二百</hi>天山<hi>西州城内兵五千馬五百</hi>
　伊吾<hi>伊州西北三千里兵三千馬三百</hi>三軍河西節度<hi>治涼州兵七萬三千馬萬</hi>
　<hi>九千四百</hi>斷隔羌胡統赤水<hi>在城内兵三萬/三千馬萬三千</hi>大斗<hi>西二百餘里兵</hi>
　<hi>七千五百馬二千四百</hi>建康<hi>西二百里兵五/千三百馬五百</hi>寧冦<hi>𤓰州西北兵五千馬四百</hi>
　玉門<hi>肅州西二百里兵五千二百馬六百</hi>墨離<hi>𤓰州西北千里/兵五千馬四百</hi>豆盧<hi>在沙</hi>
　<hi>州兵四千三百馬四百</hi>三守捉朔方節度<hi>治靈州兵六萬四千七百馬四千三百</hi>
　捍禦北狄統經畧軍<hi>治城内兵二萬七百馬二千</hi>豐安軍<hi>在西黄河外兵</hi>
　<hi>八千馬千三百</hi>定逺城<hi>東北三百里兵/七千馬三千</hi>西受降城<hi>在豆州兵七千馬千</hi>
<pb n="KR2b0035_WYG_058-8b"/>
　<hi>七百</hi>東受降城<hi>在勝州東北二百里/兵七千馬千七百</hi>安北都護<hi>治中受降城兵</hi>
　<hi>六千馬二千</hi>振武軍<hi>在單于都護府城内兵九千馬千六百</hi>七軍河東節度<lb/>
　<hi>治太原府兵五萬五千馬萬四千</hi>掎角朔方統天兵<hi>治城内兵三萬馬五千五百</hi>
　大同<hi>代州北三百里兵九千五百馬五千五百</hi>横野<hi>蔚州東北一百四十里兵三千馬千八百</hi>
　岢嵐<hi>嵐州北百里兵一千</hi>四軍忻<hi>八兵七千/    百</hi>代<hi>兵四/千</hi>嵐<hi>兵三千</hi>三州<lb/>
　雲中守捉<hi>單于府西北二百里兵七千七百馬三千</hi>范陽節度<hi>治幽州兵九萬一千</hi>
　<hi>馬六千五百</hi>臨制奚契丹統經畧<hi>在薊州城内兵/萬六千馬五百</hi>威武<hi>檀州</hi>
　<hi>兵萬人馬三百</hi>清夷<hi>在媯州兵萬/人馬三百</hi>靜塞<hi>在薊州兵萬/六千馬五百</hi>恒陽<hi>恒州</hi>
<pb n="KR2b0035_WYG_058-9a"/>
　<hi>城東兵六千五百</hi>北平<hi>定州城西/兵六千</hi>髙陽<hi>在易州/兵六千</hi>唐興<hi>在莫州兵六千</hi>
　横海<hi>在滄州兵六千</hi>九軍平盧軍節度<hi>治營州兵三萬七千五百馬五千五百</hi>
　鎮撫室韋靺鞨統平州<hi>兵萬六千馬四千二百</hi>盧龍<hi>在平州兵萬馬五百</hi>
　二軍榆闗守捉<hi>城西四百八十里兵三千馬百</hi>安東都護府<hi>東二百七十里</hi>
　<hi>兵八千五百馬七百</hi>隴右節度<hi>治鄯州兵七萬五千馬萬六百</hi>備羌戎統臨洮<lb/>
　<hi>洮州兵萬五千馬八千</hi>河源<hi>西百二十里兵四/千馬六百五十</hi>白水<hi>西北二百四三十里兵</hi>
　<hi>千馬五百</hi>安人<hi>州界兵萬馬/三百五十</hi>振威<hi>西三百/里兵千</hi>威戎<hi>西北三百五十里兵</hi>
　<hi>千馬五十</hi>莫門<hi>洮州兵五千/五百馬二百</hi>寧塞<hi>廓州兵五/百馬五十</hi>積石<hi>廓州西北八十</hi>
<pb n="KR2b0035_WYG_058-9b"/>
　<hi>里兵七千馬三百</hi>鎮西<hi>在河州兵萬/一千馬三百</hi>十軍綏和<hi>西南二百五十里兵千</hi>
　合川<hi>南百八十里兵千</hi>三守捉劍南節度<hi>治成都府兵三萬九百馬二千</hi>西<lb/>
　撫吐蕃南撫蠻獠統團結營<hi>在城内兵萬四千馬八百唐制差㸃土人春夏</hi>
　<hi>歸農秋冬追集給身粮醬菜者謂之團結</hi>及松<hi>兵二千/八百</hi>維<hi>兵四/百</hi>蓬<hi>兵五百</hi>恭<lb/>
　雅<hi>兵四百</hi>黎<hi>兵/千</hi>姚<hi>兵三/百</hi>悉<hi>兵五/千</hi>八州兵<hi>翼州兵五百茂州兵三百拓州</hi>
　<hi>兵五百當州兵五百</hi>天寶<hi>恭州東南九/十里兵千</hi>平戎<hi>城在恭州南八十里兵千</hi>昆明<lb/>
　<hi>巂州南兵五千二百馬二百</hi>寧逺<hi>城在巂州/西兵三百</hi>澄川守捉<hi>在姚州東六百里兵</hi>
　<hi>二千</hi>南江<hi>郡兵/三百</hi>等六軍鎮嶺南五府經略使<hi>治廣州兵萬五千四</hi>
<pb n="KR2b0035_WYG_058-10a"/>
　<hi>百</hi>綏靜夷獠統經略<hi>在城内兵/五千四百</hi>清海<hi>在恩州兵二千</hi>二軍桂<lb/>
　管<hi>兵千</hi>容管<hi>兵千/一百</hi>安南<hi>都護府治交州/兵四千二百</hi>邕管<hi>兵千七百</hi>四經<lb/>
　略使長樂經略使<hi>兵千五百</hi>東萊守捉<hi>兵/千</hi>東牟守捉<hi>兵千</hi>至<lb/>
　德之後中原用兵刺史皆治軍戎遂有防禦團練制<lb/>
　置之名要衝大郡皆有節度之額冦盜稍急則易以<lb/>
　觀察之號<hi>新地理志闗内道華州鎮國軍商州興平軍鳳翔府普潤縣保義軍隴州義寧軍武</hi>
　<hi>州白草軍鄜州肅戎軍靈州朔方軍經略軍黄河外豐安定逺新昌等軍會州新泉守捉鹽州保塞軍夏</hi>
　<hi>州朔方縣天柱軍宥州延恩縣經略軍勝州義勇軍豐州中受降城天德軍天安軍安樂戍河南道滑州</hi>
<pb n="KR2b0035_WYG_058-10b"/>
　<hi>宣義軍陳州忠武軍汴州宣武軍登州東牟守捉萊州東萊守捉蓬萊鎮兵河東道河中府耀德軍太原</hi>
　<hi>府天兵軍嵐州守捉嵐谷縣岢嵐守捉忻州守捉代州守捉大同軍天安軍代北軍雲州雲中樓煩二守</hi>
　<hi>捉蔚州天成軍清塞軍河北道孟州河陽軍相州昭義軍鎮州恒陽軍滄州横海軍景州南皮縣唐昌軍</hi>
　<hi>定州義武軍北平軍易州髙陽軍滿城縣永清軍幽州經畧軍納降軍安塞軍石堆等四戍昌平縣防禦</hi>
　<hi>軍莫州唐興軍渤海軍平州盧龍軍栁城軍温溝等十二戍媯州清夷軍堆北等四鎮兵横河柴城二戍</hi>
　<hi>懷柔軍在媯蔚之境懷戎縣寧武軍廣邊軍檀州威武軍鎮逺軍臨河黄崖一戍燕樂縣東軍北口二守</hi>
　<hi>捉薊州靜塞軍雄武軍洪水鹽城守捉玉田縣壕門等七戍營州平盧軍鎮安軍渝闗守捉汝羅等四守</hi>
　<hi>捉安東都護府安東守捉懷逺軍保定軍山南道江陵府永安軍成州靜戎軍隴右道河州鎮西軍天成</hi>
<pb n="KR2b0035_WYG_058-11a"/>
　<hi>軍振威軍平夷守捉鄯州安人軍威戎軍綏和合川守捉鄯城縣河源軍白水軍天威軍蘭州榆林軍臨</hi>
　<hi>州臨軍洮州莫門軍神䇿軍廓州寧邊軍威勝軍金天軍武寧軍曜武軍達化縣積石軍黄沙戍宕州懷</hi>
　<hi>道縣蘇董戍涼州赤水軍大斗軍烏城張掖交城守捉白亭軍姑臧縣明威戍武安戍昌松縣白山戍沙</hi>
　<hi>州豆盧軍𤓰州墨離軍晉昌縣百帳守捉豹文山守捉甘州建康軍蓼泉守捉刪丹縣寧冦軍肅州酒泉</hi>
　<hi>威逺二守捉城玉門縣玉門軍伊州伊吾軍納職縣陸羅護赤亭獨山守捉西州天山軍張三城守捉交</hi>
　<hi>河縣石㑹漢戍北庭都護府瀚海軍清海軍沙鉢城馮洛耶勒城俱六城張堡城烏宰守捉清鎮軍城葉</hi>
　<hi>河黒水東林西林守捉輪臺縣靜塞軍安西都護府保大軍蘭城坎城二守捉城葱嶺守捉榆林等六守</hi>
　<hi>捉江南道潤州丹陽軍昇州江寧軍石頭鎮兵下蜀淮山二戍蘇州長洲軍杭州餘杭軍鎮海軍烏山戍</hi>
<pb n="KR2b0035_WYG_058-11b"/>
　<hi>睦州三河戍越州義勝軍靜海軍明州上亭戍福州經畧軍寧海軍宣州采石軍當塗縣采石戍南陵縣</hi>
　<hi>鵲頭鎮兵洪州南昌軍江州湖口盆城二戍鄂州武昌軍䖍州猶口鎮兵百丈戍潭州漾口花石二戍槁</hi>
　<hi>口鎮兵衡州戎分洞口平陽二戍永州麻田鎮兵雷石盧洪二戍劍南道成都府天征軍彭州威武軍羊</hi>
　<hi>灌田等三守捉當風戍導江縣鎮靜軍白沙守捉木𤓰三竒戍蜀州鎮靜軍漢州威勝軍嘉州犍為等二</hi>
　<hi>十二鎮兵卭州鎮南軍火井縣鎮兵資州安夷軍巂州昆明軍寧逺軍雅州和川等四鎮兵榮經縣金湯</hi>
　<hi>軍靜冦軍黎州洪源軍定蕃等三鎮兵茂州威戎軍翼州合江等三守捉隴東等五鎮兵維州通化軍乾</hi>
　<hi>溪等九守捉通耳等六守捉寧塞姜維二鎮兵戎州石門等十一鎮兵姚州登川南江二守捉松州松當</hi>
　<hi>軍恭州平戎軍保州天保軍遂州靜戎軍榮州威逺軍嶺南道廣州經畧軍屯門鎮兵韶州始興縣安逺</hi>
<pb n="KR2b0035_WYG_058-12a"/>
　<hi>鎮兵恩州清海軍崔州金城縣勤連鎮兵邕州經畧軍欽州西零戍桂州經畧軍容州經畧軍驩州越裳</hi>
　<hi>縣浦陽戍安南都護府經畧軍</hi>
陳王府參軍田同秀言𤣥元皇帝降于丹鳳門得靈符<lb/>
於故函谷闗二月丁亥加上尊號辛夘享𤣥元皇帝于<lb/>
新廟甲午享于太廟丙申合祭于南郊<hi>以新紀脩</hi>改三省官<lb/>
名東都北都為京州為郡刺史為太守<hi>以通鑑脩</hi>三月以長<lb/>
安令韋堅為陜郡太守領江淮租庸轉運使監察御史<lb/>
王鉷為户部員外郎<hi>以通鑑脩</hi>秋七月癸夘朔日有食之<hi>以通</hi>
<pb n="KR2b0035_WYG_058-12b"/>
<hi>鑑脩</hi>辛未牛仙客薨八月丁丑刑部尚書李適之為左相<lb/>
<hi>以舊紀脩</hi>突厥阿布思等來降<hi>以吕祖謙標目脩</hi>冬十二月隴右節<lb/>
度使皇甫惟明河西節度使王倕破吐蕃<hi>以新紀脩</hi>
唐𤣥宗明皇帝天寶二年春正月乙夘作昇仙宫丙辰<lb/>
加號𤣥元皇帝曰大聖祖改西京𤣥元廟曰太清宫東<lb/>
京曰太微宫夏四月丁亥皇甫惟明克吐蕃洪濟城<hi>以新</hi>
<hi>紀脩</hi>
　解題曰通典洪濟城在達化西二百七十里<lb/>
<pb n="KR2b0035_WYG_058-13a"/>
五月辛丑以贊善大夫楊慎矜為諫議大夫<hi>以通鑑脩</hi>六月<lb/>
甲戌震東京應天門災<hi>新紀</hi>
唐𤣥宗明皇帝天寶三載春正月丙申朔改年曰載<hi>以新</hi>
<hi>舊脩</hi>紀二月庚寅皇太子更名亨<hi>以舊紀脩</hi>三月己巳安禄山<lb/>
兼范陽節度使<hi>以吕祖謙標目脩</hi>秋八月突厥拔悉宻殺烏蘇<lb/>
可汗國人立白眉可汗回紇葛邏禄攻拔悉宻殺之自<lb/>
稱可汗<hi>以吕祖謙標目脩</hi>冬十二月納夀王瑁妃楊氏於後宫<lb/>
<hi>以吕祖謙標目脩</hi>初令百姓十八為中二十三成丁<lb/>
<pb n="KR2b0035_WYG_058-13b"/>
唐𤣥宗明皇帝天寶四載春正月回紇攻突厥白眉可<lb/>
汗殺之盡有其故地<hi>以通鑑脩</hi>
　解題曰突厥國於後魏太統時至是滅後朝貢皆舊<lb/>
　部九姓云<lb/>
二月己酉朔方節度使王忠嗣兼河東節度使<hi>以通鑑脩</hi>秋<lb/>
八月楊氏為貴妃<hi>以舊紀脩</hi>大水<hi>以舊紀脩</hi>九月御史中丞楊慎<lb/>
矜為江淮租庸轉運使<hi>以通鑑脩</hi>安禄山擾奚契丹奚契丹<lb/>
叛<hi>以新紀通鑑脩</hi>是嵗以户部郎中王鉷為御史中丞京畿闗<lb/>
<pb n="KR2b0035_WYG_058-14a"/>
内采訪黜陟使<hi>以新傳脩</hi>
唐𤣥宗明皇帝天寶五載春貶刑部尚書韋堅皇甫惟<lb/>
明為太守尋殺之<hi>以吕祖謙標目脩</hi>王忠嗣為河西隴右節度<lb/>
使兼朔方河東節度使<hi>以通鑑脩</hi>夏四月庚寅李適之罷丁<lb/>
酉門下侍郎陳希烈同平章事適之尋貶死<hi>以新舊紀脩</hi>五<lb/>
月壬子朔日有食之<hi>新紀</hi>冬十二月殺贊善大夫杜有鄰<lb/>
驍衛兵曹栁勣等<hi>以新紀脩</hi>
唐𤣥宗明皇帝天寶六載春正月殺北海太守李邕淄<lb/>
<pb n="KR2b0035_WYG_058-14b"/>
川太守裴敦復<hi>以吕祖謙標目脩</hi>戊寅安禄山兼御史大夫王<lb/>
忠嗣數言禄山必反李林甫惡之<hi>以通鑑脩</hi>三月甲辰陳希<lb/>
烈為左相<hi>新紀</hi>夏四月王忠嗣解河東朔方節度使<hi>以通鑑脩</hi>
冬十月改温泉宫為華清宫<hi>以實録通鑑脩</hi>徵王忠嗣十一月<lb/>
辛夘以隴右節度副使哥舒翰為節度使朔方節度使<lb/>
安思順為河西節度使<hi>以通鑑脩</hi>丁酉殺户部侍郎楊慎矜<lb/>
兄弟<hi>以舊紀通鑑脩</hi>
　解題曰按舊史列傳慎矜兄少府少監慎餘弟洛陽<lb/>
<pb n="KR2b0035_WYG_058-15a"/>
　令慎名新紀皆以為弟誤也事見通鑑<lb/>
十二月己巳以安西副都護髙仙芝為安西四鎮節度<lb/>
使李林甫欲杜邊帥入相之路奏用寒族胡人至是諸<lb/>
道節度盡用胡人精兵咸戍北邊天下之勢偏重卒使<lb/>
禄山傾覆天下<hi>以吕祖謙標目脩</hi>
　解題曰范祖禹曰蔽於吞滅四夷欲求一切之功是<lb/>
　以林甫得行其計人君茍不能以義制欲迷而不復<lb/>
　何所不至哉事見通鑑<lb/>
<pb n="KR2b0035_WYG_058-15b"/>
唐𤣥宗明皇帝天寶七載夏四月辛丑髙力士加驃騎<lb/>
大將軍<hi>以通鑑脩</hi>
　解題曰按舊史力士傳李林甫李適之蓋嘉運韋堅<lb/>
　楊慎矜王鉷安禄山安思順髙仙芝因之而取將相<lb/>
　髙位其餘不可勝紀春宫呼為兄諸王公主呼阿翁<lb/>
　駙馬輩呼為爺新史列傳李林甫牛仙客知帝憚幸<lb/>
　東都乃賦粟助漕及用和糴法數年國用稍充力士<lb/>
　侍帝曰我不出長安且十年海内無事朕將吐納導<lb/>
<pb n="KR2b0035_WYG_058-16a"/>
　引以天下事付林甫若何力士對曰天子順動古制<lb/>
　也賦粟充漕臣恐國無旬月蓄和糴不止則私藏竭<lb/>
　逐末者衆又天下柄不可假人威權既振孰敢議者<lb/>
　帝不悅力士頓首自陳狂易語謬當死帝為置酒由<lb/>
　是還内宅不復與事事見通鑑胡寅曰力士審能為明皇<lb/>
　忠計者宻主張九齡而去李林甫佐佑王忠嗣而去<lb/>
　安禄山可也既不能然反使安李因己以取將相他<lb/>
　日雖有大柄假人擁兵太重之說亦安能回二人已<lb/>
<pb n="KR2b0035_WYG_058-16b"/>
　成之勢哉不謹於大而謹於小知所以保身而不知<lb/>
　所以保國此固小人之常態但力士得譽於當時無<lb/>
　疾之者故不可不辨<lb/>
五月壬午加上尊號<hi>以新舊紀脩</hi>六月賜安禄山鐵券<hi>通鑑</hi>甲<lb/>
辰以度支郎中楊國忠為給事中御史中丞判度支事<lb/>
王鉷加户部侍郎<hi>以通鑑新舊傳脩</hi>
唐𤣥宗明皇帝天寶八載夏四月殺咸寧太守趙奉璋<lb/>
<hi>以新紀脩</hi>五月癸酉李林甫奏停折衝府上下魚書<hi>以通鑑脩</hi>六<lb/>
<pb n="KR2b0035_WYG_058-17a"/>
月乙夘哥舒翰克石堡城<hi>以吕祖謙標目脩</hi>
　解題曰石堡之陷八年矣至是乃復至德初又失之<lb/>
閏六月丙寅帝謁太清宫加𤣥元皇帝號及諸帝后諡<lb/>
丁夘加上尊號<hi>以新舊紀脩</hi>始禘祫于太清宫<hi>朱熹綱目</hi>
唐𤣥宗明皇帝天寶九載春正月羣臣請封西嶽許之<lb/>
既而闗中旱西嶽祠災乃罷<hi>以朱熹綱目脩</hi>夏五月乙夘爵安<lb/>
禄山東平郡王唐將帥封王自此始<hi>以吕祖謙標目脩</hi>秋八月<lb/>
安禄山兼河北採訪處置使<hi>以通鑑脩</hi>
<pb n="KR2b0035_WYG_058-17b"/>
　解題曰按理道要訣開元已來每道主兵處方有節<lb/>
　度使别置度支營田使以給軍須其按俗澄清又别<lb/>
　有採訪處置使更相檢制各得竭盡因有節將立勲<lb/>
　承寵朝廷嘉尚復務簡省度支營田事務悉以兼之<lb/>
　其後便為成規續又總採訪之任所以外權日重成<lb/>
　幽陵之兇勢此事已罷五十餘年固不可再復但如<lb/>
　寶應永泰之際有事委租庸兼之不必明下制勅因<lb/>
　事漸收外權<lb/>
<pb n="KR2b0035_WYG_058-18a"/>
朔方軍毆其判官癸亥貶節度使張齊邱為濟隂太守<lb/>
<hi>以通鑑目録脩</hi>
　解題曰自募丁壯長充邊軍而其弊見矣事見通鑑<lb/>
冬十月得妙寶真符時所在爭言符瑞<hi>以吕祖謙標目脩</hi>
　解題曰尹喜宅之符人固謂田同秀之所為也紫微<lb/>
　山之符則按問而知其詐矣今妙寶真符殆亦前日<lb/>
　之類爾而帝猶不之悟耶事見通鑑<lb/>
安禄山誘殺奚契丹辛未入朝獻俘<hi>以吕祖謙標目脩</hi>庚辰復<lb/>
<pb n="KR2b0035_WYG_058-18b"/>
張易之兄弟官爵<hi>以通鑑脩</hi>十二月髙仙芝誘虜石國王<hi>以吕</hi>
<hi>祖謙標目脩</hi>南詔鳳閣羅反<hi>以吕祖謙標目脩</hi>
唐𤣥宗明皇帝天寶十載春正月壬辰朝獻太清宫癸<lb/>
巳朝享太廟甲午祀南郊<hi>以新紀脩</hi>丁酉李林甫兼朔方節<lb/>
度副大使<hi>以新紀脩</hi>二月丙辰安禄山兼河東節度使<hi>以通鑑脩</hi>
夏四月壬午劍南節度使鮮于仲通討南詔敗績復募<lb/>
兵擊之<hi>以吕祖謙標目脩</hi>
　解題曰天下之禍莫大於用兵成敗而主不知漢武<lb/>
<pb n="KR2b0035_WYG_058-19a"/>
　帝輪臺之詔萬里外如家人父子對面語所以行兵<lb/>
　三十年而國不亡明皇喪師十萬而國忠更以捷聞<lb/>
　壅蔽如此宜其養成大禍也事見通鑑<lb/>
秋七月髙仙芝擊大食敗績<hi>以吕祖謙標目脩</hi>八月丙辰武庫<lb/>
災<hi>新紀</hi>安禄山擊契丹大敗<hi>以吕祖謙標目脩</hi>冬十一月楊國忠<lb/>
領劍南節度使<hi>以舊紀通鑑目録脩</hi>
唐𤣥宗明皇帝天寶十一載春安禄山欲奪朔方節度<lb/>
副使阿布思兵二月庚午阿布思叛<hi>以新紀通鑑目録脩</hi>三月乙<lb/>
<pb n="KR2b0035_WYG_058-19b"/>
巳改吏兵刑部為文武憲部<hi>以朱熹綱目脩</hi>夏四月乙酉户部<lb/>
郎中王銲京兆尹邢縡謀反伏誅丙戌殺御史大夫王<lb/>
鉷<hi>以新紀脩</hi>庚子以安思順為朔方節度使<hi>以通鑑脩</hi>五月丙辰<lb/>
京兆尹楊國忠加御史大夫京畿採訪等使<hi>以通鑑脩</hi>冬十<lb/>
一月乙夘李林甫薨庚申楊國忠為右相兼文部尚書<lb/>
<hi>以新紀脩</hi>
　解題曰洪邁曰國忠為度支郎領十五餘使至宰相<lb/>
　領四十餘使第署一字不能盡胥吏恣為姦欺新舊<lb/>
<pb n="KR2b0035_WYG_058-20a"/>
　史皆不載其職案其拜相前銜云御史大夫判度支<lb/>
　權知太府卿事兼蜀郡長史劍南節度支度營田等<lb/>
　副大使本道兼山南西道採訪處置使兩京太府司<lb/>
　農出納監倉祠祭木炭宫市長春九成宫等使闗内<lb/>
　道及京畿採訪處置使拜右相兼吏部尚書集賢殿<lb/>
　崇𤣥館學士脩國史太清太微宫使餘自所領又有<lb/>
　管當租庸鑄錢等使<lb/>
唐𤣥宗明皇帝天寶十二載春正月楊國忠注選人於<lb/>
<pb n="KR2b0035_WYG_058-20b"/>
都堂一日而畢<hi>以通鑑脩</hi>
　解題曰通典按格令内外官萬八千八十五員而合<lb/>
　入官自諸館學生以降凡十二萬餘員其外文武貢<lb/>
　士及應制挽郎輦脚軍功使勞徵辟奏薦神童陪位<lb/>
　諸以親䕃并藝術百司雜直或恩賜出身受職不為<lb/>
　常員者不可悉類大率八九人爭官一員餘見通鑑<lb/>
二月癸未追削李林甫官爵剖其棺<hi>以通鑑脩</hi>夏哥舒翰兼<lb/>
河西節度使秋八月爵哥舒翰東平郡王<hi>以通鑑目録脩</hi>
<pb n="KR2b0035_WYG_058-21a"/>
　解題曰理道要訣十載翰入朝制以其兵馬使張濯<lb/>
　為劍南節度副使節度使則宰相楊國忠領之濯官<lb/>
　已至列卿詣翰第辭杖煞其不忌之甚亦凌上之漸<lb/>
　矣<lb/>
九月甲寅葛邏禄葉護擒阿布思<hi>以新紀脩</hi>
唐𤣥宗明皇帝天寶十三載春正月安禄山入朝加左<lb/>
僕射兼閑廏隴右羣牧等使兼總監事<hi>以舊紀通鑑脩</hi>二月壬<lb/>
申朝獻太清宫加𤣥元皇帝號癸酉享太廟増祖宗諡<lb/>
<pb n="KR2b0035_WYG_058-21b"/>
甲戌加上尊號<hi>以新紀脩</hi>
　解題曰崔鶠曰唐十八君其不加尊號者髙祖太宗<lb/>
　睿宗文宗而已而開元天寶之間至六上尊號其臣<lb/>
　之諛亦甚矣而明皇安受而不辭其播越流離非不<lb/>
　幸也<hi>漢光武詔天下上書不得言聖顯宗曰先帝詔書禁人言聖自今有過稱虚譽尚書宜抑而不</hi>
　<hi>省所以能成盛建武永平之</hi>事見通鑑<lb/>
丁丑楊國忠為司空是日雨土<hi>新紀</hi>安禄山奏超加將士<lb/>
賞<hi>以舊紀脩</hi>
<pb n="KR2b0035_WYG_058-22a"/>
　解題曰通典開元二十年以後邀功之將務恢封略<lb/>
　以甘上心將欲蕩滅奚契丹<hi>信安王禕討奚契丹</hi>剪除蠻吐蕃<lb/>
　喪師者失萬而言一勝敵者獲一而言萬寵錫云極<lb/>
　驕矜遂増哥舒翰統西方二師安禄山統東北三師<lb/>
　踐更之卒俱受官名郡縣之積罄為禄秩於是驍將<lb/>
　銳士善馬精金空於京師萃於二統邊陲勢强既如<lb/>
　此朝廷勢弱又如彼姦人乗便樂禍覬欲脅之以善<lb/>
　誘之以利禄山稱兵内侮未必素畜凶謀地逼則勢<lb/>
<pb n="KR2b0035_WYG_058-22b"/>
　疑力侔則亂起事理然也<hi>開元初每嵗邊費約用錢二百萬貫開元末已至一</hi>
　<hi>千萬貫天寶末更加四五百萬按兵部格破敵戰功各有差等其授官千纔一二天寶以後邊帥怙寵便</hi>
　<hi>請授官易州遂成府坊州安臺府别將果毅之類每一制則同授千餘人其餘可知雖在人間無白身者</hi>
　<hi>關輔及朔方河隴四十餘郡河北三十餘郡每郡官倉粟多者百萬少不減五十萬石給充行官禄暨天</hi>
　<hi>寶末無不罄矣</hi>
三月哥舒翰復河源九曲尋置神䇿軍<hi>以新紀及吕祖謙標目脩</hi>夏<lb/>
六月乙丑朔日有食之不盡如鈎<hi>以新紀脩</hi>劍南節度留後<lb/>
李宓擊南詔敗死<hi>以新紀脩</hi>
<pb n="KR2b0035_WYG_058-23a"/>
　解題曰胡寅曰楊國忠鮮于仲通開南詔之隙喪師<lb/>
　幾二十萬髙仙芝擊大食喪師三萬安禄山討奚契<lb/>
　丹喪師六萬前此楊思勗討安南所殺十一萬夫為<lb/>
　天養人者天子之職也將帥殺之如此而明皇不知<lb/>
　失職久矣其能免乎事見通鑑<lb/>
秋八月丙戌陳希烈罷文部侍郎韋見素為武部尚書<lb/>
同平章事<hi>以新紀脩</hi>瀍洛水溢<hi>新紀</hi>九月扶風太守房琯言水<lb/>
災坐貶<hi>以吕祖謙標目脩</hi>冬閏十月壬寅貶武部侍郎吉温為<lb/>
<pb n="KR2b0035_WYG_058-23b"/>
長史<hi>以新史列傳脩</hi>
　解題曰按舊史傳明年温又坐贓七千匹及奪人口<lb/>
　馬奸穢事發貶端州髙要尉温止於始興郡八月遣<lb/>
　大理司直蔣琬鞠之死獄中初温之斥𤣥宗在華清<lb/>
　宫謂朝臣曰吉温是酷吏子姪朕被人誑惑用之至<lb/>
　此屢勸朕起刑獄以作威福朕不受其言今去矣卿<lb/>
　等可安枕也餘見通鑑<lb/>
是嵗天下户九百餘萬口五千餘萬<hi>以稽古録脩</hi>
<pb n="KR2b0035_WYG_058-24a"/>
　解題曰按理道要訣隋大業户僅九百萬國家至天<lb/>
　寶末百三十年圖籍所收纔如隋氏舊數唐之盛合<lb/>
　踰西漢元始間而少三百萬直以選授多在藝文才<lb/>
　職相乖因習生弊親簿領謂之淺俗務根本目以迂<lb/>
　闊職事委於羣胥貨財行於公府而至此也通典天<lb/>
　寶中計帳户約有八百九十餘萬計租稅庸調每嵗<lb/>
　錢粟絹綿布約得五千二百二十餘萬端疋貫石<hi>新史</hi>
　<hi>食貨志揚州租調以錢嶺南以米安南以絲益州羅紬綾絹供春綵江南以布代租</hi>諸色資課<lb/>
<pb n="KR2b0035_WYG_058-24b"/>
　及勾剥所獲不在其中<hi>據天寳中度支每嵗所入端疋貫石五千七百餘萬其資</hi>
　<hi>課及句剥等得四百六十餘萬新史食貨志云太府卿楊崇禮句剥分銖</hi>其度支嵗計粟<lb/>
　則二千五百餘萬石布絹綿則二千七百餘萬端屯<lb/>
　疋錢則二百餘萬貫自開元及天寶開拓邊境多立<lb/>
　功勲每嵗軍用日増其費糴米粟則三百四十萬疋<lb/>
　段給衣則五百二十萬别支計則二百一十萬<hi>開元以前</hi>
　<hi>每嵗夷戎所用不過百萬貫自後經費日廣以至於此</hi>而錫賚之費不與焉其<lb/>
　時錢穀之司唯務割制府藏雖豐閭閻困矣<hi>尚書省度支總</hi>
<pb n="KR2b0035_WYG_058-25a"/>
　<hi>天下經費至德乾元之際置度支使永泰度支置態使以掌其外度支以掌其内建中初又置轉運使復</hi>
　<hi>歸度支分命黜陟使往諸道收户口及錢穀名數每嵗天下共斂三千餘萬貫其二千五十餘萬貫以供</hi>
　<hi>外費九百五十餘萬貫供京師稅米麥共千六百餘萬石其二百餘萬石供京師千四百萬石給外費</hi>
唐𤣥宗明皇帝天寶十四載春二月辛亥安禄山請以<lb/>
蕃將代漢將從之<lb/>
　解題曰禄山表請蕃將三十三人代漢將帝許之同<lb/>
　平章事韋見素不悅謂國忠曰禄山反狀暴天下今<lb/>
　又以蕃代漢難將作矣國忠不應見素曰知禍之牙<lb/>
<pb n="KR2b0035_WYG_058-25b"/>
　不能防見患之形不能制焉用彼相明日當懇論之<lb/>
　即入帝迎諭曰卿等有疑禄山意耶國忠見素趍下<lb/>
　具陳禄山反狀明甚詔復位因以禄山表置帝前乃<lb/>
　出帝命中官袁思藝傳詔曰此姑忍朕徐圖之由是<lb/>
　奉詔<hi>宋巨幸蜀記曰自是見素數奏其兇狀</hi>竇苹曰禄山有精兵十萬<lb/>
　收西北良馬納之閑中而兩都無誰何之夫禄山雖<lb/>
　無反心其可已耶惜乎見素但爭禄山之叛而不能<lb/>
　告明皇以守備不脩外重太甚又以蕃代漢縦禄山<lb/>
<pb n="KR2b0035_WYG_058-26a"/>
　不反貽後世子孫憂段秀實未甞言朱泚反而請完<lb/>
　禁衛何害為明達君子哉若以知人反叛為明而不<lb/>
　知經國之大閑是王衍識石勒賢於江統也餘見通<lb/>
　鑑<lb/>
夏六月徵禄山入朝不至冬十月庚寅帝幸華清宫十<lb/>
一月甲子禄山反使節度副使賈循守范陽平盧節度<lb/>
副使吕知誨守平盧乙丑襲殺太原尹楊光翽<lb/>
　解題曰按新史列傳實録包胥河洛春秋李匡文幸<lb/>
<pb n="KR2b0035_WYG_058-26b"/>
　蜀記楊國忠謀授禄山同中書門下平章事召還朝<lb/>
　以賈循代為范陽節度使吕知誨代為平盧節度使<lb/>
　楊光翽為河東節度使制未下帝使中官輔璆琳賜<lb/>
　大柑因察非常禄山厚賂之還言無他帝遂不召未<lb/>
　幾事洩帝託他罪殺之自是始疑然禄山亦懼朝廷<lb/>
　圖己每使者至稱疾不出嚴衛然後見黜陟使裴士<lb/>
　淹行部至范陽再旬不見既而使武士挾引無復臣<lb/>
　禮士淹宣詔還不敢言帝賜慶宗娶宗室女手詔禄<lb/>
<pb n="KR2b0035_WYG_058-27a"/>
　山觀禮辭疾甚獻馬三千疋騶靮自倍車三百乗乗<lb/>
　三士因欲襲京師河南尹達奚珣極言無内騶兵詔<lb/>
　可帝賜書曰為卿别治一湯可㑹十月朕待卿華清<lb/>
　宫使至禄山踞牀曰天子安穏否乃送使者别館使<lb/>
　還言曰臣幾死冬十一月反范陽詭言奉宻詔討楊<lb/>
　國忠騰榜郡縣以髙尚嚴莊為謀主孫季哲髙邈張<lb/>
　通儒為腹心以同羅契丹室韋等衆號曰曳落河猶<lb/>
　言健兒以范陽平盧河東忠檀薊等衆號曰父子軍<lb/>
<pb n="KR2b0035_WYG_058-27b"/>
　馬步相兼十五萬號二十萬師行日六十里使賈循<lb/>
　主留務吕知誨守平盧髙秀岩守大同燕老人扣馬<lb/>
　諫禄山使嚴莊好謂曰吾憂國之危非私也禮遣之<lb/>
　因下令有沮軍者夷三族凡七日反書聞帝方在華<lb/>
　清宫中外失色車駕還京師斬慶宗賜其妻康死榮<lb/>
　義郡主亦死下詔切責禄山許自歸禄山答書慢甚<lb/>
　叵可忍遣髙邈臧均以射生騎二千馳入太原刼取<lb/>
　尹楊光翽殺之以張獻誠守定州禄山謀逆十餘年<lb/>
<pb n="KR2b0035_WYG_058-28a"/>
　凡降蕃夷皆接以恩有不服者假兵脅制之所得士<lb/>
　釋縛給湯沐衣服或重譯以達故蕃夷情偽悉得之<lb/>
　邈最有謀勸禄山取李光弼為左司馬不納既而悔<lb/>
　之憂見顔色久而曰史思明粗當之矣賊之未反邈<lb/>
　為謀聲進生口直取洛陽無殺光劌天下當未有知<lb/>
　者不從何千年亦勸令髙秀巖以兵三萬從大同取<lb/>
　振武下朔方誘諸蕃取鹽夏鄜坊使李歸仁張通義<lb/>
　以兵二萬道雲中取太原團弩士萬五千人取蒲關<lb/>
<pb n="KR2b0035_WYG_058-28b"/>
　以動闗中勸禄山自將兵五萬梁河陽取洛陽使蔡<lb/>
　希德賈循以兵二萬絶海收淄青以揺江淮則天下<lb/>
　無復事矣<hi>漢吳王濞之反也吳臣田禄伯為大將軍曰兵屯聚而西無他寄道難以立功臣願得</hi>
　<hi>五萬人别循江淮而上收淮南長沙入武闗與大王會此亦一竒也吳王不許吳少將桓將軍曰吳多步</hi>
　<hi>兵步兵利險漢多車騎車騎利平地願大王所過城不下直去疾西據洛陽武庫食敖倉粟阻山河之險</hi>
　<hi>以令諸侯雖無入闗天下固已定矣大王徐行留下城邑漢車騎至馳入梁楚之郊事敗矣王不用劉濞</hi>
　<hi>禄山以臣犯君天理不容人心不順田禄伯桓將軍髙邈何千年固不足以知此然使其謀或售則為漢</hi>
　<hi>唐之害又甚矣</hi>時兵暴起鎧仗皆穿朽鈍折不可用持挺鬭<lb/>
<pb n="KR2b0035_WYG_058-29a"/>
　弗能亢吏皆棄城還禁衛皆市井徒既授甲不能脫<lb/>
　弓襡<hi>弓衣音獨</hi>劍䌘<hi>劍帶必滅切</hi>乃發左藏庫繒帛大募兵餘<lb/>
　見通鑑<lb/>
壬申詔以安西節度使封常清為范陽平盧節度使丙<lb/>
子帝還宫太僕卿安慶宗伏誅以九原太守郭子儀為<lb/>
朔方節度副大使衛尉卿張介然為河南節度使<lb/>
　解題曰九原豐州按方鎮表河南節度使至德置領<lb/>
　陳留睢陽靈昌淮陽汝隂譙濟隂濮陽淄川琅邪彭<lb/>
<pb n="KR2b0035_WYG_058-29b"/>
　城臨淮東海乾元元年廢置汴州都防禦使尋以滑<lb/>
　濮𨽻青宻節度亳州𨽻淮西節度二年廢都防禦使<lb/>
　置汴滑節度領滑濮汴曹宋又置河南節度領徐泗<lb/>
　海亳潁以濮𨽻兖鄆節度潁亳𨽻鄭陳節度上元元<lb/>
　年海𨽻青宻節度廢二節度以徐泗汴宋曹𨽻淮西<lb/>
　節度滑州𨽻滑衛節度寶應復置河南節度治汴州<lb/>
　領汴宋曹徐潁兖鄆濮大厯領泗州潁州𨽻澤潞節<lb/>
　度十一年廢曹兖鄆濮徐𨽻淄青節度宋潁泗𨽻永<lb/>
<pb n="KR2b0035_WYG_058-30a"/>
　平節度汴𨽻淮西節度建中置宋潁亳節度號宣武<lb/>
　軍興元徙治汴州<lb/>
丁丑金吾大將軍髙仙芝為兵馬副元帥屯陜禄山陷<lb/>
河北諸郡常山太守顔杲卿起兵討賊十二月辛夘禄<lb/>
山陷陳留郡張介然死之壬辰制徵朔方河西隴右兵<lb/>
癸巳禄山陷滎陽郡太守崔無詖死之丙申封常清與<lb/>
戰于罌子谷敗績丁酉陷東京留守李憕御史中丞盧<lb/>
弈等死之髙仙芝退守潼關己亥顔杲卿殺賊將克趙<lb/>
<pb n="KR2b0035_WYG_058-30b"/>
鉅鹿等十四郡<lb/>
　解題曰竇革音訓罌子谷在汜水西趙宋慶源府鉅<lb/>
　鹿宋信德府也三輔記潼闗隋大業七年移闗於南<lb/>
　北鎮城門杭檻谷去舊闗四里餘天授二年移近北<lb/>
　臨河為路開元十三年御製碑立於華岳祠前<lb/>
癸夘殺常清仙芝以哥舒翰為兵馬副元帥守潼闗<lb/>
　解題曰李匡文幸蜀記人臣為元帥自哥舒翰郭子<lb/>
　儀房琯李光弼始事見通鑑<lb/>
<pb n="KR2b0035_WYG_058-31a"/>
禄山將郭秀岩冦振武子儀遣都知兵馬使李光弼武<lb/>
鋒使僕固懷恩等敗之<lb/>
　解題曰宋祁曰杜牧稱安思順為朔方節度使時郭<lb/>
　汾陽李臨淮俱為牙門都將二人不相能雖同盤飲<lb/>
　食常睇相視不交一言及汾陽代思順臨淮欲亡去<lb/>
　計未决旬日詔臨淮分半兵東出趙魏臨淮入請曰<lb/>
　一死固甘乞免妻子汾陽趍下持手上堂曰今國亂<lb/>
　主遷非公不能東伐豈懷私忿時邪及别執手涕泣<lb/>
<pb n="KR2b0035_WYG_058-31b"/>
　相勉以忠義訖平劇盜實二人之力知其心不叛知<lb/>
　其心難也忿必見短知其材益難也唐仲友曰按顔<lb/>
　真卿所作臨淮碑言天寶十三載為安思順朔方兵<lb/>
　馬使思順請為婚辭不獲免託疾罷官哥舒翰奏歸<lb/>
　京師十四年十一月禄山反明年正月起為河東節<lb/>
　度使又按新書汾陽以十四載十一月以節度朔方<lb/>
　臨淮以十五載正月節度太原則杜牧所載汾陽代<lb/>
　安思順旬日復詔臨淮持節詔至臨淮入請死汾陽<lb/>
<pb n="KR2b0035_WYG_058-32a"/>
　持手上堂曰今國亂主遷非事實也臨淮居京師安<lb/>
　有欲亡去事哥舒尚守潼闗安有主遷事汾陽臨淮<lb/>
　之命相去兩月亦非旬日也按李𫝊言郭子儀薦其<lb/>
　能詔持節河東節度碑言臨淮以朔方馬步八千人<lb/>
　出土門則臨淮入朔方軍汾陽分之兵皆當時實有<lb/>
　之李郭不相能亦當如牧之所載汾陽棄怨舉能執<lb/>
　手上堂及别執手涕泣相勉以忠義皆事實不如是<lb/>
　無以為李郭也其曰欲亡去相免妻子者飾詞也<lb/>
<pb n="KR2b0035_WYG_058-32b"/>
濟南太守李隨單父尉賈賁平原太守顔真卿東平太<lb/>
守嗣吳王祗起兵討賊<lb/>
　解題曰濟南今濟南路單父宋州縣平原今德州也<lb/>
　河朔盡陷獨平原城守具備使司平參軍李平馳奏<lb/>
　𤣥宗始聞亂歎曰河北二十四郡無一忠臣耶及平<lb/>
　至帝大喜謂左右曰朕不識真卿何如人所為乃若<lb/>
　是餘見通鑑蘇軾曰古之任人無内外輕重之異唐<lb/>
　開元天寶間重内輕外當時公卿名臣非以罪責不<lb/>
<pb n="KR2b0035_WYG_058-33a"/>
　出守郡雖藩鎮帥守以為不如寺監之僚佐故郡縣<lb/>
　多不得人禄山之亂河北皆降賊獨有一顔真卿而<lb/>
　明皇初不識也此重内輕外之弊不可不為鑒<lb/>
賈循謀以范陽歸國見殺<hi>以實録新舊紀通鑑脩</hi>
　<lb/>
　<lb/>
　<lb/>
　<lb/>
<pb n="KR2b0035_WYG_058-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷五十八<lb/>
</p>
<p>
</p>
  </div>
</body>
</text>
</TEI>
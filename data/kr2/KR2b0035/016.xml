<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷十六</head>
    <p>
<pb n="KR2b0035_WYG_016-1a"/>
欽定四庫全書<lb/>
　大事記續編卷十六　　　明　王禕　撰<lb/>
漢孝桓皇帝建和元年春正月辛亥朔日有食之<hi>本紀</hi>夏<lb/>
四月庚寅京師地震<hi>本紀</hi>六月郡國地裂水涌<hi>以本紀修</hi>胡廣<lb/>
免大司農杜喬為太尉<hi>以袁宏漢紀列傳修</hi>秋七月以定策功益<lb/>
封梁冀萬三千户封冀孫及弟姪四人為侯胡廣趙戒<lb/>
皆封侯又封中常侍劉廣等為列侯<hi>以袁宏漢紀修</hi>
　解題曰按袁宏漢紀太尉喬曰陛下越從藩王龍飛<lb/>
<pb n="KR2b0035_WYG_016-1b"/>
　即位萬夫側望不急忠良之賞而先左右之封傷善<lb/>
　害徳讒䛕暴興大將軍梁冀兄弟奸邪傾動天下皆<lb/>
　有正夘之惡未被兩觀之誅而横見式敘各受封爵<lb/>
　天下惆悵神人皆憤非所為賞必當功罰必有罪也<lb/>
　故陳斧鉞而民不畏刑班爵位而人不樂善苟遂斯<lb/>
　道非徒傷治殄民為亂而已至于䘮身滅國豈不慎<lb/>
　哉是時梁氏貴盛羣臣莫不傾意唯喬直道而行<lb/>
　在位者皆以為不及也餘見通鑑<lb/>
<pb n="KR2b0035_WYG_016-2a"/>
八月乙未立皇后梁氏<hi>以本紀通鑑修</hi>九月丁夘京師地震杜<lb/>
喬免冬十月趙戒為太尉胡廣為司空<hi>以本紀修</hi>十一月<lb/>
清河劉文等反欲立清河王蒜為天子事覺伏誅貶<lb/>
蒜為尉氏侯徙桂陽自殺李固杜喬被誣下獄死<hi>以本紀修</hi>
　解題曰按袁宏漢紀大將軍長史吴祐傷固之枉與<lb/>
　冀爭之冀怒不從從事中郎馬融主為冀作章表祐<lb/>
　時左坐謂融曰李公之罪成於卿手李公若誅何面<lb/>
　目見天下人冀怒而起喬固遂死獄中又按列傳冀<lb/>
<pb n="KR2b0035_WYG_016-2b"/>
　弟河南尹不疑好經書善待士冀疾之轉為光祿勲<lb/>
　南郡太守馬融初除過謁不疑冀諷州郡以他事陷<lb/>
　之髠鉗徙朔方融自刺不殊餘見通鑑融之自結於<lb/>
　梁氏以為甚可依也而終不免于禍然則死于朔方<lb/>
　孰若正色秉義不草固奏而死哉况祐申固之寃冀<lb/>
　初不敢加害耶故為君子未必遽得禍為小人未必<lb/>
　遽得福可以鑒矣餘見通鑑<lb/>
是嵗南單于兜樓儲死伊陵尸逐就單于車兒立<hi>以列傳修</hi>
<pb n="KR2b0035_WYG_016-3a"/>
漢孝桓皇帝建和二年春正月甲子帝加元服<hi>以本紀修</hi>三<lb/>
月戊辰帝從皇太后幸梁冀府<hi>以本紀修</hi>白馬羌寇廣漢屬<lb/>
國益州刺史率板楯蠻破之<hi>以本紀修</hi>
　解題曰白馬羌在廣漢板楯蠻者髙祖發夷人伐三<lb/>
　秦既定遣還巴中復其渠帥七姓不輸租賦餘户乃<lb/>
　嵗入竇錢口四十世號為板楯蠻<lb/>
夏四月丙子尊孝崇皇夫人馬氏為孝崇園貴人<hi>以本紀修</hi>
五月癸丑北宫徳陽殿及左掖門火帝幸南宫<hi>以本紀及袁宏</hi>
<pb n="KR2b0035_WYG_016-3b"/>
<hi>漢紀修</hi>秋七月京師大水<hi>本紀</hi>
漢孝桓皇帝建和三年夏四月丁夘晦日有食之<hi>以本紀修</hi>
六月乙夘地震憲陵寢屋<hi>本紀</hi>秋八月乙丑有星孛于天<lb/>
市<hi>本紀</hi>京師大水九月地震<hi>以本/紀修</hi>郡國五山崩<hi>以本紀修</hi>冬十<lb/>
月趙戒免<hi>以本紀修</hi>是嵗前朗陵侯相荀淑卒<hi>以朱熹綱目修</hi>
漢孝桓皇帝和平元年春正月甲子改元<hi>以本紀修</hi>己丑皇<lb/>
太后歸政<hi>以本紀通鑑修</hi>二月甲寅皇太后梁氏崩<hi>本紀</hi>三月帝<lb/>
還居北宫<hi>以本紀修</hi>加封梁冀萬户<hi>以通鑑修</hi>
<pb n="KR2b0035_WYG_016-4a"/>
　解題曰𢎞農宰宣性佞邪上言大將軍有周公之功<lb/>
　今既封諸子則其妻宜為邑君封冀妻孫夀為襄城<lb/>
　君人以梁冀為周公亦猶頌王莽之功徳也袁宏漢<lb/>
　紀冀既貪放而納賂遺承事左右宦者與之通為姦<lb/>
　利<hi>梁商以曹節等用事遣冀兄弟與為交友商號小心而猶若此况于冀乎</hi>任其子弟賔<lb/>
　客以為刺史二千石朱穆奏記曰大將軍内有貴親<lb/>
　之固外有功業之重誠不可復枉道散財以事左右<lb/>
　宦者選舉刑賞有干典制輙率公卿詣朝堂按其罪<lb/>
<pb n="KR2b0035_WYG_016-4b"/>
　咎則改節從訓猶影響也今反越津逾序以大事小<lb/>
　從其過言随其失行天下之事受其枉戾傷損財物<lb/>
　壊亂綱紀左右近官並以私情干擾天下雖大而民<lb/>
　無所容足也毒害流布日夜廣逺願大將軍省廢他<lb/>
　事考按古今如不早悟舟中之人皆敵國也餘見通<lb/>
　鑑<lb/>
夏五月庚辰尊博園貴人曰孝崇皇后<hi>以本紀修</hi>秋七月梓<lb/>
潼山崩<hi>以本紀修</hi>
<pb n="KR2b0035_WYG_016-5a"/>
　解題曰李賢曰縣屬廣漢郡今始州縣有梓潼水<lb/>
漢孝桓皇帝元嘉元年春正月朔梁冀帶劒入省尚書<lb/>
張陵劾之詔以俸贖<hi>以列傳修</hi>癸酉改元<hi>以本紀修</hi>以潁陽侯梁<lb/>
不疑為光祿勲襄邑侯梁允為河南尹<hi>以列傳修</hi>夏四月己<lb/>
丑帝微行幸河南尹府舍是日大風拔木晝昏<hi>以通鑑修</hi>北<lb/>
匈奴寇伊吾<hi>以列傳修</hi>秋七月武陵蠻叛<hi>本紀</hi>冬十月胡廣致<lb/>
仕<hi>以紀傳修</hi>十一月辛巳京師地震<hi>本紀</hi>閏月太常黄瓊為司<lb/>
空<hi>以本紀修</hi>詔加梁冀殊禮増封十日一入平尚書事<hi>以列傳通</hi>
<pb n="KR2b0035_WYG_016-5b"/>
<hi>鑑修</hi>
　解題曰帝欲褒崇冀使中朝二千石以上㑹議其禮<lb/>
　特進胡廣太常羊溥司𨽻校尉祝恬太中邉韶等咸<lb/>
　稱冀之勲徳其制度賚賞宜比周公錫之山川土田<lb/>
　附庸黄瓊建議曰冀前以親迎之勞增邑三千又其<lb/>
　子允亦加封賞昔周公輔相成王制禮化致太平是<lb/>
　以大開土宇開地七百今諸侯以户邑為制不以里<lb/>
　數為限冀可比鄧禹食四縣賞賜之差同於霍光朝<lb/>
<pb n="KR2b0035_WYG_016-6a"/>
　廷從之餘見通鑑葉適曰當時謂廣雖無謇諤之風<lb/>
　屢有補缺之益夫正議而不能力爭故謂之無謇諤<lb/>
　若自初回邪無復齊限則無可言矣<lb/>
漢孝桓皇帝元嘉二年春正月西域長史王敬殺于窴<lb/>
王建國人攻敬殺之<hi>以本紀及注修</hi>秋七月庚辰日有食之<hi>本紀</hi>
冬十月乙亥京師地震<hi>本紀</hi>十一月黄瓊免十二月特進<lb/>
趙戒為司空<hi>以本紀修</hi>
漢孝桓皇帝永興元年夏五月丙申改元<hi>以本紀修</hi>秋七月<lb/>
<pb n="KR2b0035_WYG_016-6b"/>
蝗河水溢百姓流亡數十萬户冀州尤甚以侍御史朱<lb/>
穆為刺史宦者趙忠訴之坐徴輸作左校太學生劉<lb/>
陶等數千人上書訟穆乃赦之<hi>以列傳修</hi>冬十月太常胡廣<lb/>
為太尉太僕黄瓊為司徒趙戒免<hi>以本紀修</hi>是嵗武陵蠻降<lb/>
<hi>以通鑑修</hi>
漢孝桓皇帝永興二年春二月辛丑復聴刺史二千石<lb/>
行三年䘮<hi>以本紀通鑑修</hi>
　解題曰趙岐辟司空掾議二千石得去官為親行服<lb/>
<pb n="KR2b0035_WYG_016-7a"/>
　朝廷從之<lb/>
癸夘京師地震<hi>以本紀修</hi>夏六月東海朐山崩<hi>本紀</hi>
　解題曰李賢曰朐山在今海州朐山縣南<lb/>
乙夘封乳母子馬初為列侯<hi>以袁宏漢紀通鑑修</hi>秋九月丁夘朔<lb/>
日有食之<hi>本紀</hi>胡廣免黄瓊為太尉<hi>以本紀修</hi>冬十一月泰山<lb/>
琅邪賊公孫舉等反<hi>以本紀修</hi>
漢孝桓皇帝永夀元年春正月戊申改元<hi>本紀</hi>夏六月洛<lb/>
水溢<hi>本紀</hi>太常韓縯為司空<hi>本/紀</hi>巴郡益州郡山崩<hi>本紀</hi>
<pb n="KR2b0035_WYG_016-7b"/>
　解題曰巴郡宋巴蓬果閬涪開達渠合忠萬䕫<hi>漢屬巴郡</hi>
　<hi>南郡</hi>州重慶府廣安南平二軍大寧監<hi>漢屬巴郡南郡</hi>之地巴<lb/>
　郡治涪州今重慶府巴東治魚腹今䕫州巴西治閬<lb/>
　中今閬州<lb/>
秋南匈奴左薁鞬臺耆且渠伯徳等叛安定屬國都尉<lb/>
張奐討降之<hi>以列傳通鑑修</hi>
漢孝桓皇帝永夀二年秋七月鮮卑寇雲中時檀石槐<lb/>
據匈奴故地東西萬四千餘里以故烏桓校尉李膺<lb/>
<pb n="KR2b0035_WYG_016-8a"/>
為度遼將軍<hi>以紀傳修</hi>公孫舉等寇青兖徐三州遣中郎將<lb/>
段頴討斬之<hi>以本紀修</hi>冬十二月京師地震<hi>本紀</hi>
漢孝桓皇帝永夀三年夏四月九真蠻叛都尉魏朗撃<lb/>
破之<hi>以本紀修</hi>閏五月庚辰晦日有食之<hi>以志及本紀修</hi>冬十一月<lb/>
韓縯為司徒<hi>以本紀修</hi>
漢孝桓皇帝延熹元年<lb/>
　解題曰宋庠紀年通譜字説熹火熾也疑漢火徳義<lb/>
　若延其熹盛以冠元又諡法有功安人曰熹故和熹<lb/>
<pb n="KR2b0035_WYG_016-8b"/>
　后為諡又有熹平光熹之元或兼取此義<lb/>
夏五月甲戌晦日有食之太史令陳授陳其咎在梁冀<lb/>
冀殺之<hi>以列傳通鑑修</hi>六月戊寅改元<hi>以本紀修</hi>秋七月黄瓊免太<lb/>
常胡廣為太尉<hi>以本紀修</hi>十二月南匈奴諸部叛與烏桓鮮<lb/>
卑寇邉以京兆尹陳龜為度遼將軍龜請易守尉除<lb/>
并凉租賦一年使匈奴中郎將張奐討匈奴破之梁冀<lb/>
譛龜徴還以尚書种暠代之龜自殺<hi>以紀傳修</hi>
　大事記續編卷十六<lb/>
</p>
<p>
</p>
  </div>
</body>
</text>
</TEI>
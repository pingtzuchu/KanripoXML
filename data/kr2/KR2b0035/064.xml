<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷六十四</head>
    <p>
<pb n="KR2b0035_WYG_064-1a"/>
欽定四庫全書<lb/>
　大事記續編卷六十四　　　明　王禕　撰<lb/>
唐憲宗皇帝元和十三年春正月乙酉大赦免元和二<lb/>
年以前逋負<hi>新紀</hi>修麟徳殿　二月浚龍首池<hi>以吕祖謙標目修</hi>
三月戊戍李鄘罷庚子御史大夫李夷簡為門下侍郎<lb/>
同平章事<hi>以新舊紀修</hi>己酉横海節度使程權入朝歸滄景<lb/>
二州<hi>以新紀及吕祖謙標目修</hi>
　觧題曰程懐直以建中三年為横海軍節度副大使<lb/>
<pb n="KR2b0035_WYG_064-1b"/>
　傳四世三十六年<lb/>
夏四月甲寅王承宗歸徳𨽻二州庚辰赦承宗<hi>以新紀修</hi>
　觧題曰張耒曰魏鎮兵強國富屹然大鎮非可易攻<lb/>
　者也徳宗始使馬燧李抱真攻之二将之力弊於田<lb/>
　恱而王武俊朱滔相煽而起四方諸侯始輕京師淮<lb/>
　西雖積於判然数郡之地也元濟昏童倔強其間豈<lb/>
　河朔諸鎮比哉憲宗乘其機察其時一舉而㓕李師<lb/>
　道王承宗之徒或誅或臣而四方靡然效順矣無他<lb/>
<pb n="KR2b0035_WYG_064-2a"/>
　徳宗先攻其堅敵未亡而已之氣先索而力先弊<lb/>
　此朱泚懐光所以陸梁而下忌者也憲宗先攻<lb/>
　其易既碎其巢穴戮其鯨鯢兵雖猶未出而制<lb/>
　勝之氣業已威震扵天下則是師道與承宗攻<lb/>
　一時而不得者所以消沮而不能抗也事見通<lb/>
　鑑<lb/>
六月癸丑朔日有食之<hi>舊紀</hi>秋七月以鳯翔節度使李<lb/>
愬統武寧橫海軍討李師道<hi>以新紀修</hi>辛丑李夷簡罷<lb/>
<pb n="KR2b0035_WYG_064-2b"/>
<hi>以新紀修</hi>八月壬子朔王涯罷<hi>以新紀修</hi>九月甲辰戸部侍郎<lb/>
皇甫鏄諸道鹽鐵轉運使程异爲工部侍郎同中書門<lb/>
下平章事判使如故<hi>以新舊紀修</hi>
　解題曰按新舊史列傳帝以天下略平亦欲崇䑓沼<lb/>
　宮觀自娛樂鎛與程异知帝意數貢羡餘隂佐所欲<lb/>
　又賂吐突承璀爲奥援<hi>胡寅曰任宦官喜進奉徳宗之膏肓也憲宗逺慕貞觀之</hi>
　<hi>治而近脩真元之失殆㓜小習聞熟見以為常事而不知怪耳羣臣朝夕納誨期於格心必使之如晉元</hi>
　<hi>帝之覆抔苻堅之止獵終身不可爲也苟攻病不去其源用藥不窮其證雖目前暫安亦終於危亡而已</hi>
<pb n="KR2b0035_WYG_064-3a"/>
　帝以异鎛平蔡時供饋不乏並拜平章事詔書既下物<lb/>
　情駭異雖市道皆嗤之崔羣裴度以物議上聞帝不<lb/>
　聴度乃表罷政事因論之曰華夏安否繫於朝廷朝<lb/>
　廷輕重在於宰相如臣駑鈍不能増日月之明廣天<lb/>
　地之徳遂使每事皆勞聖心所以平賊安人費力如<lb/>
　此方期陛下博探人朢致之輔弼而乃忽取㣲人列<lb/>
　於重地鏄自掌財賦唯事割剥應仰給度攴之處無<lb/>
　不切齒願食其肉比者淮西諸軍粮料所破五成錢<lb/>
<pb n="KR2b0035_WYG_064-3b"/>
　只與一兩成士卒怨怒臣到行營慰喻方小安今舊<lb/>
　兵悉向淄青討伐忽聞此人入相必相與驚憂以爲<lb/>
　更有前日之事异雖人品凡俗心事和平處之煩劇<lb/>
　或亦得力升之相位實亦非宜今者臣若不退天下<lb/>
　謂臣有負恩寵今退既未許言又不聽如火燒心若<lb/>
　箭攅體今淮西盪定河北咸寧承宗歛手削地程權<lb/>
　束身赴闕韓𢎞輿疾討賊非力能制之祗是朝廷能<lb/>
　服其心今繼關中興陛下何忍却自破除使四方解<lb/>
<pb n="KR2b0035_WYG_064-4a"/>
　體帝以爲朋黨竟不省覽鎛知公論不可益以巧媚<lb/>
　自固奏减内外官俸以贍國用給事中崔植封還詔<lb/>
　書乃止帝斥内帑所餘詔度支評直售之以給邉兵<lb/>
　繒綵觸手輙壊士怨怒聚而焚之度以事聞鏄因引<lb/>
　其足奏曰此靴乃内庫出者臣以錢二千買之勞韌<lb/>
　可服彼言不可信詐也帝以爲然由是鏄益無忌憚<lb/>
　<hi>蘇轍曰權萬紀言宣饒部中鑿山冶鐵嵗可取數百萬緍以佐國用帝怒罵曰吾所乏忠言嘉謨有益於</hi>
　<hi>民者耳汝爲御史不能進賢退不肖而怵吾以利豈謂我漢桓靈耶斥去不用於是士莫敢以利言者故</hi>
<pb n="KR2b0035_WYG_064-4b"/>
　<hi>房杜諸人得效其忠力及𤣥宗初用姚崇宋璟盧懐慎蘇頲後用張説源乾曜張九齡憲宗初用杜黄裳</hi>
　<hi>李吉甫裴度李絳後用韋貫之崔羣故開元元和之初其治度㡬貞觀然𤣥宗方用宋璟而宇文融以括</hi>
　<hi>田幸遽至宰相融既死而言利者争進至楊國忠而聚歛極矣故天寳之亂海内分裂而不可復合憲宗</hi>
　<hi>方平淮蔡而程异皇甫鎛皆以利進裴度三上書極論不可帝以天下畧平欲自娛樂异鎛揣知其意數</hi>
　<hi>貢羡財以順所欲故度卒逐去而异鎛皆用不三年而禍發於宦官𤣥宗在位嵗乆聚歛之害遍於天下</hi>
　<hi>故天下遂分憲宗之世其害未究故祸止於其身然方鎮之強宦官之横遂與唐相終始可不哀哉</hi>帝<lb/>
　嘗語度<hi>本文作臣</hi>事君當勵善底公朕惡夫樹黨者度曰<lb/>
　君子小人以類而聚未有無徒者君子之徒同徳小<lb/>
<pb n="KR2b0035_WYG_064-5a"/>
　人之徒同惡外甚類中實逺在陛下觀所行則辨帝<lb/>
　曰言者大抵若此朕豈易辨之度退喜曰上以爲難<lb/>
　辨則易以爲易辨則難君子小人行判矣已而卒爲<lb/>
　异鎛所構<lb/>
冬十一月丁亥以山人桞泌爲台州刺史以求仙藥<hi>以新</hi>
<hi>紀修</hi>十二月庚戍迎佛骨於風翔<hi>新紀</hi>
唐憲宗皇帝元和十四年春正月刑部侍郎韓愈諫迎<lb/>
佛骨癸巳貶爲潮州刺史<hi>以吕祖謙標目修</hi>丙申田𢎞正大敗<lb/>
<pb n="KR2b0035_WYG_064-5b"/>
李師道兵於東阿二月戊午師道伏誅分淄青等十二州<lb/>
爲三道庚午以淄青都知兵馬使劉悟爲義成節度使<lb/>
<hi>以新舊紀通鑑修</hi>
　解題曰李正己以永泰元年爲留後傳四世凡五十<lb/>
　四年<hi>實錄唐厯初盗殺武元衡王承宗叔父士平上封乃得張晏等三十人初副仗内鞫不得其情</hi>
　<hi>詔送京兆命監察御史陳中師尹裴武鞫之獄成皆處斬及田𢎞正平淄青奏擒害元衡賊二人既至詔</hi>
　<hi>三司使推問以其黨與散亡情實難騐既爲師道所使皆笞殺之後究其實乃承宗深以戕賊宰臣爲恥</hi>
　<hi>嘗訴於𢎞正𢎞正既平師道将入覲欲遂提承宗至闕以爲己功許以翻張晏之獄以陳中師貶裴武爲</hi>
<pb n="KR2b0035_WYG_064-6a"/>
　<hi>解因以師道殺元衡蹤跡寘於鄆之文簿崔羣參驗前後知其不可且元衡六月三日遇害前二日承宗</hi>
　<hi>奏事官武庭秀已印卷於滋水伺候知元衡死乃倍道歸報裴武知其事請追庭秀上慮其羌互則承宗</hi>
　<hi>有辭張晏獄其後庭秀至太原王鍔鞫問奏陳獄情無差大抵鎮鄆皆發刺客入闗計行則各竊其功競</hi>
　<hi>歸求賞故再擒盗而京師猶惑之</hi>
夏四月丙寅從横海節度使烏重𦙍之請詔節度等使<lb/>
所統支郡兵馬並令刺史領之<hi>以通鑑及吕祖謙標目修</hi>
　解題曰舊五代史職官志重𦙍以所管徳棣景三州<lb/>
　各還刺史軄分州兵並𨽻分管是後雖幽鎮魏自相<lb/>
<pb n="KR2b0035_WYG_064-6b"/>
　傳襲唯滄州一道獨禀命受代重𦙍制置使然也餘<lb/>
　見通鑑<hi>本紀諸道節度都團練防禦經畧等使所管支郡除本軍州外别置鎮遏守捉兵馬等並</hi>
　<hi>合屬刺史如刺史帶本州團練防禦鎮遏等使兵馬使𨽻此使如無别使即屬軍中又列傳六亘赴兖州</hi>
　<hi>刺史延英面奏曰凡節度使握兵分屯屬郡者刺史不能制遂爲一州之弊宜有處分因詔天下兵屯屬</hi>
　<hi>郡者𨽻于朝廷</hi>孫之宏曰賈誼分封之䇿至武帝卒能寛同<lb/>
　姓之憂烏重𦙍欲殺節鎮之權至我宋實用以弭五<lb/>
　代之禍變而通之存其人而已<lb/>
辛未程异薨<hi>以新紀修</hi>丙子裴度罷<hi>新紀</hi>秋七月戊寅韓𢎞入<lb/>
<pb n="KR2b0035_WYG_064-7a"/>
朝歸汴宋亳潁四州<hi>以新紀吕祖謙標目修</hi>
　解題曰孫輔唐史記憲宗元年誅楊惠琳收夏州誅<lb/>
　劉闢收劔南三年誅李錡收浙西于頔入朝得山南<lb/>
　東道五年擒盧從史收澤潞張茂昭入朝得易定七<lb/>
　年得魏慱十一年誅吳元濟收淮西十三年王承宗<lb/>
　伏罪得徳棣程權入朝得滄景十四年誅李師道析<lb/>
　十三州爲三鎮韓𢎞入朝得汴宋亳潁<lb/>
己丑加上尊號<hi>以新舊紀修</hi>辛邜沂海卒王弁殺其觀察使<lb/>
<pb n="KR2b0035_WYG_064-7b"/>
王遂自穪留後<hi>以新紀修</hi>
　解題曰沂海見貞元四年徐泗豪節度解題<lb/>
丁酉河陽節度使令狐楚為中書侍郎同平章事<hi>通鑑</hi>秋<lb/>
八月丁酉韓𢎞守司徒兼中書令<hi>通鑑</hi>九月戊寅王弁伏<lb/>
誅<hi>新紀</hi>冬十月壬戌安南将楊清殺都䕶李象古<hi>以新舊紀修</hi>
癸酉吐蕃冦鹽州<hi>以通鑑修</hi>帝服柳泌藥起居舍人裴潾切<lb/>
諫十一月己亥坐貶<hi>以舊紀修</hi>十二月乙卯崔羣罷<hi>新紀</hi>
　解題曰按新史列傳度支禀賜邉士不時物多弊惡<lb/>
<pb n="KR2b0035_WYG_064-8a"/>
　李光顔憂甚至欲引佩刀自决中外皆恐皇甫鏄奏<lb/>
　邉鄙無事乃崔羣鼓動欲以賣直歸怨天子於是罷<lb/>
　爲湖南觀察使餘見通鑑裴延齡之䧟陸贄也言贄<lb/>
　等怨望顯言嵗饑民流度支粮芻乏以激怒衆士㑹<lb/>
　帝畋苑中而神䇿軍訴度支不賦<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>芻帝惑其言詔<lb/>
　斥贄等小人之䧟君子如出一轍可不畏哉<lb/>
唐憲宗皇帝元和十五年春正月庚子宦者陳𢎞志等<lb/>
弑帝于中和殿殺吐突承璀及澧王惲賜内外諸軍錢<lb/>
<pb n="KR2b0035_WYG_064-8b"/>
閏正月丙午太子恒即皇帝位<hi>以新舊紀稽古錄范祖禹唐鑑修</hi>
　解題曰范祖禹曰陳𢎞志殺憲宗而穆宗不討賊故<lb/>
　舊史於憲宗之崩疑以傳疑其後文宗謀誅宦官本<lb/>
　討元和之亂宣宗追怨穆宗以爲預謀窮治逆黨誅<lb/>
　之殆盡其子孫皆以爲弑則無疑也故曰爲陳𢎞志<lb/>
　所弑<hi>張安河南志中和殿在東内</hi>按舊史本紀敬宗即位詔賞神<lb/>
　䇿諸軍士人賜絹十匹錢十千畿内諸軍鎮絹十匹<lb/>
　錢五千其餘軍鎮有差穆宗初即位在京軍士人獲<lb/>
<pb n="KR2b0035_WYG_064-9a"/>
　五十千在外軍鎮差降無㡬至是宰臣奏議請量國<lb/>
　力頒賞故差减如先朝餘見通鑑<lb/>
丁未貶皇甫鎛爲崖州司户<hi>新紀</hi>辛亥御史中丞蕭俛中<lb/>
書舍人段文昌爲中書侍郎同平章事俛等以兩河畧<lb/>
定乃議銷兵<hi>以新舊紀修</hi>
　解題曰按新史列傳穆宗初兩河底定俛與段文昌<lb/>
　當國謂四方無虞遂議太平事以爲武不可黷勸帝<lb/>
　偃革尚文乃宻詔天下鎮兵十之嵗限一爲逃死不<lb/>
<pb n="KR2b0035_WYG_064-9b"/>
　補謂之銷兵既而籍卒逋無生業曹聚山林間爲盗<lb/>
　賊㑹朱克融王庭湊亂燕趙一日悉收用之朝廷調<lb/>
　兵不充乃召募市人烏合戰輙比遂復失河朔矣餘<lb/>
　見通鑑<hi>崔鶠曰元和十有五年王承元始歸朝後三日而俛已罷俛去位而劉緫始歸朝後三日</hi>
　<hi>而段文昌亦罷承元歸凡十月緫歸凡五月而克融叛中間嵗限逃死之兵不補者多便謂調兵不充皆</hi>
　<hi>由二人可乎</hi>
壬子柳泌伏誅<hi>朱熹綱目</hi>乙卯尊母郭貴妃爲皇太后<hi>以新紀通</hi>
<hi>鑑修</hi>丁卯帝與羣臣皆釋服<hi>以通鑑修</hi>二月丁丑幸丹鳯門肆<lb/>
<pb n="KR2b0035_WYG_064-10a"/>
赦觀俳優丁亥幸神䇿軍觀角觝<hi>以新舊史紀修</hi>壬辰廢邕管<lb/>
入容管<hi>以吕祖謙標目修</hi>
　解題曰天寳十四載置邕州管内經畧使領邕貴横<lb/>
　欽澄賔嚴羅淳瀼山田籠州乾元元年兼都防禦使<lb/>
　二年升以爲節度上元復爲都防禦經畧使廣徳廢<lb/>
　𨽻桂管大厯五年復置都防禦使八年增領桂管諸<lb/>
　州貞元罷領桂管增領潯州永貞省瀼田山州元和<lb/>
　元年邕州都防禦觀察經畧使領懐逺軍使嚴州𨽻<lb/>
<pb n="KR2b0035_WYG_064-10b"/>
　容管羅州𨽻嶺南十五年廢經畧使長慶二年復咸<lb/>
　通三年升爲嶺南西道節度使增領䝉州韓愈状併<lb/>
　邕容兩管爲一道深合事宜然邕州與賊逼近容州<lb/>
　則甚懸隔經畧使若置在邕州則與賊隔江兵鎮所<lb/>
　處物力必全一則不敢輕犯一則易逐便措置今置<lb/>
　在容則邕州兵馬必少賊易生姦心請移經畧使於<lb/>
　邕容州但置刺史<lb/>
三月楊清伏誅<hi>新紀</hi>夏五月庚申𦵏景陵廟號憲宗<hi>以通鑑修</hi>
<pb n="KR2b0035_WYG_064-11a"/>
　解題曰蒋係曰憲宗嗣位之初讀列聖實錄見貞觀<lb/>
　開元故事竦慕不能釋卷顧謂丞相曰太宗之創業<lb/>
　如此𤣥宗之致理如此既覽國史乃知萬倍不如先<lb/>
　聖當先聖之代猶須宰執臣僚同心輔助豈朕今日<lb/>
　獨能爲理哉自是延英議政晝漏率下五六刻方退<lb/>
　自貞元十年已後朝廷威福日削方鎮權重徳宗不<lb/>
　委政宰相細務多自臨决姦佞之臣如裴延齡輩數<lb/>
　人得以錢榖術數進宰相備位而已上自臨御訖于<lb/>
<pb n="KR2b0035_WYG_064-11b"/>
　元和軍國樞機盡歸之於宰相由是中外咸理紀律<lb/>
　再張果能翦削亂階誅除羣盗睿謀英斷近古鮮儔<lb/>
　然任异鎛之聚歛逐裴度於藩方政道國經未至衰<lb/>
　紊惜乎服食過當閹竪竊發苟天假之年庻幾于理<lb/>
　矣<lb/>
六月丁丑韓𢎞罷<hi>新紀</hi>秋七月丁卯令狐楚罷<hi>新紀</hi>八月戊<lb/>
戍御史中丞崔植爲中書侍郎同平章事<hi>以新舊紀修</hi>九月<lb/>
庚子大合樂于魚藻宫<hi>舊紀</hi>
<pb n="KR2b0035_WYG_064-12a"/>
　解題曰宋敏求長安志魚藻宫去宫城十三里<lb/>
冬十月庚辰王承宗卒其弟成徳觀察支使承元歸鎮<lb/>
趙深冀四州<hi>以新紀脩</hi>
　解題曰按王武俊以建中三年爲觀察使傳三世凡<lb/>
　三十九年<lb/>
癸未吐蕃冦涇州發神䇿軍及八鎮軍禦之<hi>以新舊紀修</hi>
　解題曰神䇿八鎮見永貞元年神䇿京西行營節度<lb/>
　使解題<lb/>
<pb n="KR2b0035_WYG_064-12b"/>
乙酉以田𢎞正爲成徳節度使王承元爲義成節度使<lb/>
劉悟爲昭義節度使<hi>以舊紀吕祖謙標目修</hi>十一月己未帝幸華<lb/>
清宫<hi>以舊紀修</hi>十二月庚辰獵於城南壬午獵于城西甲申<lb/>
獵于苑北<hi>以新舊紀修</hi>
唐穆宗皇帝長慶元年春正月辛丑改元<hi>以新舊紀修</hi>壬戍<lb/>
蕭俛罷<hi>新紀</hi>二月劉緫歸盧龍道八州<hi>以新紀修</hi>
　解題曰劉怦以貞元元年爲留後傳三世三十六年<lb/>
壬申段文昌罷户部侍郎杜元頴同平章事<hi>以新舊紀修</hi>囘<lb/>
<pb n="KR2b0035_WYG_064-13a"/>
鶻保義可汗死<hi>以通鑑修</hi>劉緫奏分所屬爲三道請除節度<lb/>
觀察使遣都知兵馬使朱克融等入京時帝不留意庻<lb/>
務宰相不知大體三月以緫爲天平節度使宣武節度<lb/>
使張𢎞靖爲盧龍節度使權知京兆尹盧士玫爲瀛莫<lb/>
觀察使㝷遣克融等歸本軍<hi>以通鑑修</hi>戊午立弟九人子五<lb/>
人爲王<hi>以通鑑修</hi>己未以屯田員外郎李徳裕爲考功郎中<lb/>
左補闕李紳爲員外郎充翰林學士<hi>以舊紀修</hi>
　解題曰按舊史列傳元和初用兵伐叛始於杜黄裳<lb/>
<pb n="KR2b0035_WYG_064-13b"/>
　誅蜀吉甫經畫兩河方欲出師而卒繼之元衡裴度<lb/>
　而韋貫之李逢吉沮議深以用兵爲非而韋李相次<lb/>
　罷相故逢吉常怒吉甫度而德裕於元和時逢吉僧<lb/>
　孺宗閔以私意排擯之時徳裕與李紳元稹俱在翰<lb/>
　林情頗欵宻逢吉之黨深惡之其月罷學士出爲御<lb/>
　史中丞通鑑考異云此際元稹入相逢吉在淮南豈<lb/>
　能排擯徳裕葢出於黨人之語傳固云逢吉僧孺宗<lb/>
　閔不獨云逢吉也<lb/>
<pb n="KR2b0035_WYG_064-14a"/>
夏四月丁丑貶禮部侍郎錢徽中書舍人李宗閔爲外<lb/>
州刺史右補闕楊汝士爲開江令<hi>以舊紀修</hi>
　解題曰按新舊史列傳初李吉甫在相位時牛僧孺<lb/>
　李宗閔對直言䇿深詆時政之失吉甫泣訴於上有<lb/>
　司皆得罪遂與爲怨徳裕元和時乆不調僧孺宗閔<lb/>
　恒排擯之錢徽爲禮部侍郎宰相段文昌學士李紳<lb/>
　以所善諉徽求致第籍徽不能如二人請自取楊殷<lb/>
　士蘇巢巢宗閔壻殷士汝士弟皆與徽厚文昌怒方<lb/>
<pb n="KR2b0035_WYG_064-14b"/>
　帥西川入辭奏徽所放進士鄭朗等十四人皆子弟<lb/>
　藝薄不當在選中李徳裕李伸元稹有寵於帝共白<lb/>
　徽納干丐取士不以實詔王起白居易覆試朗等十<lb/>
　人皆落下貶徽江州刺史宗閔劔州刺史汝士開江<lb/>
　令汝士等勸徽出文昌紳私書自直徽曰茍無愧心<lb/>
　得喪一致脩身慎行安可以私書相證耶令焚之人<lb/>
　稱徽長者因是列爲朋黨兩相傾軋垂四十年餘見<lb/>
　通鑑范祖禹曰漢之黨錮始於甘陵二部相譏而成<lb/>
<pb n="KR2b0035_WYG_064-15a"/>
　於太學諸生相譽海内塗炭二十餘年唐之朋黨始<lb/>
　於僧孺宗閔對䇿而成於錢徽之貶皆自小致大因<lb/>
　私以害公皆由主聽不明君子小人雜進於朝不分<lb/>
　邪正忠䜛以黜陟之而聽其自相傾軋以養成之也<lb/>
　漢之黨尚風節故政亂於上而俗清於下及其亡也<lb/>
　人猶畏義而有不爲唐之黨趍勢利勢窮利盡而止<lb/>
　故其衰季士無操行不足稱也爲國家者可不防其<lb/>
　漸㦲<lb/>
<pb n="KR2b0035_WYG_064-15b"/>
丙戌冊囘鶻宗徳可汗五月以太和長公主妻之<hi>以舊紀朱</hi>
<hi>熹綱目修</hi>六月彗星出於昴<hi>以新紀修</hi>秋七月甲辰朱克融囚張<lb/>
𢎞靖自爲盧龍留後<hi>以新紀修</hi>
　解題曰劉緫以盧龍歸朝廷六月而復亂事見通鑑<lb/>
壬子上尊號<hi>以新舊紀修</hi>壬戍成徳兵馬使王廷湊殺田𢎞<lb/>
正自爲留後<lb/>
　解題曰孫甫曰一賢者相凡四年平定天下數庸人<lb/>
　相不二年河北復亂天下安危皆係於相豈不明乎<lb/>
<pb n="KR2b0035_WYG_064-16a"/>
　事見通鑑<lb/>
八月乙亥起復前涇原節度使田布爲魏愽節度使<hi>以新</hi>
<hi>紀修</hi>丙子<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>州軍亂逐盧士玫<hi>以新舊紀修</hi>丁丑命魏博横海<lb/>
昭義河東義武兵討王庭湊己邜以深州刺史牛元翼<lb/>
爲深冀節度使<hi>以新紀通鑑修</hi>
　解題曰深冀節度見寳應元年成徳節度使解題<lb/>
己丑河東節度使裴度爲幽鎮招討使<hi>以吕祖謙標目修</hi>癸巳<lb/>
王庭湊圍深州<hi>新紀</hi>九月乙巳相州軍亂殺其刺史邢楚<lb/>
<pb n="KR2b0035_WYG_064-16b"/>
<hi>以新紀修</hi>吐蕃請盟許之<hi>舊紀</hi>冬十月丙寅鹽鐡轉運使刑部<lb/>
尚書王播爲中書侍郎同平章事<hi>以新舊紀修</hi>裴度爲鎮州<lb/>
行營都招討使<hi>以新舊紀修</hi>裴度論翰林學士元稹與知樞<lb/>
宻魏𢎞簡交結稹罷爲工部侍郎<hi>以舊紀修</hi>
　解題曰按新舊史列傳稹遷翰林承㫖學士數召入<lb/>
　禮遇益厚自謂得言天下事中人爭與稹交魏𢎞簡<lb/>
　在樞宻尤相善雖與裴度無憾然頗忌前達加於已<lb/>
　上度方用兵山東處置軍事有所論奏每多爲稹輩<lb/>
<pb n="KR2b0035_WYG_064-17a"/>
　所持度上疏論之曰逆豎搆亂震驚山東姦臣作萌<lb/>
　撓敗國政陛下欲掃蕩幽鎮宜肅清朝廷何者爲患<lb/>
　有大小議事有先後河朔逆賊秪亂山東禁闈姦臣<lb/>
　必亂天下是河朔患小禁闈患大小者臣與戎臣必<lb/>
　能剪滅大者非陛下制斷覺悮無計駈除令文武中<lb/>
　外有心者無不憤怒有口者無不咨嗟直以奨用方<lb/>
　深不敢抵觸恐事未行而禍已及不爲國計且爲身<lb/>
　謀臣自兵興以來所陳章疏事皆切要所奉書詔多<lb/>
<pb n="KR2b0035_WYG_064-17b"/>
　有參差惜陛下委付之意不輕被姦臣抑損之事不<lb/>
　少臣素知佞倖亦無讎嫌秪是昨者臣請乗傳詣闕<lb/>
　面陳戎事姦臣懼臣悉數其過百計止臣臣又請領<lb/>
　兵齊進逐便攻討姦臣恐臣或有成功進退皆受覊<lb/>
　牽意見悉遭敝塞復共憸狡同辭合力或兩道招撫<lb/>
　逗遛旬時或遣蔚州行營拖曵日月但欲使臣無成<lb/>
　則天下理亂山東勝負悉不顧矣以臣愚見若朝中<lb/>
　姦臣盡去則逆賊不討自平若朝中姦臣尚在則逆<lb/>
<pb n="KR2b0035_WYG_064-18a"/>
　賊縱平無益儻陛下未信忠言乞出臣此表與百僚<lb/>
　集議彼不受責臣合伏辜繼上三章穆宗雖不悦然<lb/>
　懼大臣正議乃以𢎞簡爲弓箭庫使罷稹内軄然寵<lb/>
　稹之意不衰餘見通鑑<hi>陳繹西府記唐初典兵禁中出於帷幄之議孜以機宻名</hi>
　<hi>官開元中設堂後五房而機宻自爲一司獨宰相得知官屬無預貞元後藩鎮旅拒重以兵屬人乃以中</hi>
　<hi>官分領左右神䇿軍而樞宻之職歸於北司然寄治省寺廡下延英㑹議則屏立殿西勢猶厭厭傳道官</hi>
　<hi>省而已劉恕中國紀年内侍言遵美言舊制北司供奉官袴衫入侍無秉簡入侍之儀樞宻使公廨三間</hi>
　<hi>貯文簿而已無視事之㕔堂状貼黄處置乃楊復恭奪宰相權也</hi>范祖禹曰昔宣王<lb/>
<pb n="KR2b0035_WYG_064-18b"/>
　使文武之臣征伐於外而左右前後得孝友正良之<lb/>
　士以善君心此所以能成功也穆宗庸昏姦謟在側<lb/>
　裴度欲先正其本而後治其末先圖其大而後憂其<lb/>
　小此輔相之職業也而其君多僻卒無成功盖自古<lb/>
　命将出師而小人沮之於内未有能克勝者也可不<lb/>
　戒哉<lb/>
十二月庚午深州行營節度使杜叔良大敗於博野戊<lb/>
寅以鳯翔節度使李光顔爲忠武節度使代之<hi>以通鑑修</hi>
<pb n="KR2b0035_WYG_064-19a"/>
　解題曰博野永寧軍縣按方鎮表至徳置淮南西道<lb/>
　節度領義陽弋陽潁川滎陽汝南乾元置鄭陳節度<lb/>
　領鄭陳亳潁上元廢州𨽻淮南貞元三年置陳許節<lb/>
　度十年賜號忠武軍元和十二年增領溵州十三年<lb/>
　增領蔡州長慶省溵州中和蔡州置奉國軍乾寧元<lb/>
　年增領汝州光化三年汝𨽻東都<lb/>
赦朱克融以為節度使<hi>以新舊紀修</hi>
唐穆宗皇帝長慶二年春正月庚子魏博軍潰于南宫<lb/>
<pb n="KR2b0035_WYG_064-19b"/>
癸卯田布自殺兵馬使史憲誠自爲留後己酉以爲節<lb/>
度使<hi>以新舊紀修</hi>
　解題曰王容曰魏博自田𢎞正徙鎮嵗餘而復亂蘇<lb/>
　過曰𢎞正有恩於魏故使布恒世其官魏人以河北<lb/>
　舊事逼之豈有害之之心㢤布盍請於軍中曰先将<lb/>
　軍以六州歸天子使汝一方不䧟叛逆宣慰之言在<lb/>
　耳今㡬日而忘之布不能從諸君爲亂上負君父取<lb/>
　笑天下請諸君殺布而後反則魏人素徳其父寧忍<lb/>
<pb n="KR2b0035_WYG_064-20a"/>
　殺其子也昔𢎞正遣布以兵討蔡上議使人代之而<lb/>
　士卒愛布願留乃止則布亦素有徳於魏人也此輩<lb/>
　寧忍殺布也哉若以忠義激之禍福動之戮一憲誠<lb/>
　軍自定矣而後舉兵討鎮雪𢎞正之寃克融勢孤不<lb/>
　戰而擒矣萬一死憲誠之手使朝廷以殺帥之罪討<lb/>
　魏豈不賢於自經溝瀆之爲諒哉故曰河北再亂者<lb/>
　布之死也事見通鑑<lb/>
二月甲子赦王庭湊以爲節度使兵部侍郎韓愈爲宣<lb/>
<pb n="KR2b0035_WYG_064-20b"/>
慰使<hi>以新舊紀修</hi>辛巳崔植罷元稹同平章事<hi>以新紀修</hi>丁亥裴<lb/>
度爲東都留守<hi>以舊紀通鑑修</hi>三月乙巳武寧節度副使王智<lb/>
興逐其節度使崔羣㝷以智興爲節度使<hi>以新紀通鑑修</hi>
　解題曰按舊史智興傳羣累表請追智興授以他官<lb/>
　事未行詔班師智興師衆斬闗而入羣傳以智興早<lb/>
　得士心表請因授智興旄鉞不報智興迴鎭城内皆<lb/>
　是父兄開關延入裴度崔羣神道碑云幽朔興亂發<lb/>
　武寧勁卒五千俾王智興由沂州刺史爲公之二将<lb/>
<pb n="KR2b0035_WYG_064-21a"/>
　以北征逮帥将反公亟請於朝以智興宿将仍嵗立<lb/>
　功得士卒心今擁衆在外爲末而大臣所守在中爲<lb/>
　本不若速處智興於征鎮不爾移臣所受而授之則<lb/>
　師人知歸必免叛戾連表不報盖舊史兩傳互見而<lb/>
　神道碑則偹言之也<lb/>
戊午司徒淮南節度使裴度同平章事王播罷<hi>以新紀修</hi>夏<lb/>
四月辛酉朔日有食之<hi>舊紀</hi>壬戌成徳節度使牛元翼奔<lb/>
京師王庭湊䧟深州<hi>以新紀修</hi>六月甲子裴度元稹罷兵部<lb/>
<pb n="KR2b0035_WYG_064-21b"/>
尚書李逢吉爲門下侍郎同平章事<hi>以新舊紀修</hi>
　解題曰按舊裴度傳初度與李逢吉素不協度自太<lb/>
　原入朝而惡度者以逢吉善於隂計足能搆度乃自<lb/>
　襄陽召逢吉爲兵部尚書度既復知政事而魏𢎞簡<lb/>
　劉承偕之黨在禁中逢吉用族子仲言之謀因毉人<lb/>
　鄭注與中尉王守澄交結内官皆爲之助餘見通鑑<lb/>
　通鑑考異以惡度者不過元稹與宦官彼欲害度其<lb/>
　術甚多何必召逢吉也葉夢得曰李逢吉遣于方刺<lb/>
<pb n="KR2b0035_WYG_064-22a"/>
　裴度事逢吉元稹傳皆不詳載其實稹欲立竒功令<lb/>
　方募士反間王庭湊以出牛元翼爾而刺度事則出<lb/>
　於逢吉之誣韓臯鄭覃既雜治無迹度與稹宜無罪<lb/>
　乃反遭罷逢吉以兵部尚書與治此獄故得自隠其<lb/>
　始謀不然逢吉正當獨坐况得相乎臯與覃皆號端<lb/>
　士亦不能暴之何也唐史但書其事殊不别白其所<lb/>
　以然亦可恨云<lb/>
戊子復邕管<hi>以吕祖謙標目修</hi>秋七月壬辰宣武将李臣則逐<lb/>
<pb n="KR2b0035_WYG_064-22b"/>
其節度使李愿都押衙李㝏自爲留後丙辰兖海節度<lb/>
使曹華等敗之八月丙子㝏伏誅<hi>以通鑑修</hi>冬十一月庚午<lb/>
皇太后幸華清宫辛未帝迎太后獵于驪山<hi>以新紀通鑑修</hi>十<lb/>
二月癸巳立子景王湛爲皇太子<hi>新紀</hi>是嵗初行宣明厯<lb/>
<hi>通鑑</hi>
唐穆宗皇帝長慶三年春正月壬戌御史中丞牛僧孺<lb/>
爲户部侍郎同平章事<hi>以新舊紀修</hi>
　解題曰按舊史列傳李逢吉既得權位鋭意報怨時<lb/>
<pb n="KR2b0035_WYG_064-23a"/>
　李徳裕與牛僧孺俱有相望逢吉欲引僧孺懼李紳<lb/>
　與徳裕從中沮之九月出徳裕浙西㝷引僧孺同平<lb/>
　章事由是交怨愈深通鑑考異謂德裕以此疑怨逄吉<lb/>
　未必皆出逢吉之意則待逢吉過厚矣餘見通鑑<lb/>
秋九月壬子朔日有食之<hi>以新舊紀修</hi>冬十月己丑杜元頴<lb/>
罷<hi>以新紀修</hi>
唐穆宗皇帝長慶四年春正月壬申帝崩于清思殿丙<lb/>
子皇太子湛即皇帝位<hi>以新舊紀修</hi>
<pb n="KR2b0035_WYG_064-23b"/>
　解題曰韋述兩京記清思殿在大明宫<lb/>
二月癸未貶户部侍郎李紳爲端州司馬<hi>以舊紀通鑑修</hi>
　解題曰紳李徳裕之黨也按新舊史列傳紳改户部<lb/>
　侍郎李逢吉終欲䧟之紳族子虞有文學名隠居華<lb/>
　陽時來省紳虞與柏耆程昔範善及耆爲拾遺虞以<lb/>
　書求薦書悞達於紳紳痛誚之虞失望後至京師以<lb/>
　紳所言逢吉姦邪傅㑹之語告逢吉逢吉大怒乃用<lb/>
　張又新李續等計擢虞昔範與劉栖楚皆為拾遺以<lb/>
<pb n="KR2b0035_WYG_064-24a"/>
　伺紳隙内結王守澄自助㑹敬宗立逢吉知紳失勢<lb/>
　可乘慮嗣君復用之使守澄從容奏言先帝始議立<lb/>
　太子杜元頴李紳勸立深王獨逢吉請立陛下而李<lb/>
　續李虞助之帝雖冲年亦疑其事㑹逢吉奏李紳嘗<lb/>
　不利於陛下請逐之帝不能自執乃貶紳端州司馬<lb/>
　栖楚等怒得善地皆切齒惟韋處厚屢言紳枉折逢<lb/>
　吉之姦天子亦稍開悟㑹禁中檢㝷舊事得穆宗封<lb/>
　書一篋發之得裴度元頴紳疏請立帝爲嗣帝感悟<lb/>
<pb n="KR2b0035_WYG_064-24b"/>
　興嘆悉焚逢吉黨所上謗書紳黨得保全餘見通鑑<lb/>
　胡寅曰敬宗既得裴度李紳之疏則逢吉守澄誣㒺<lb/>
　明白于是罷逢吉而相紳置守澄于法豈不偉哉然<lb/>
　使紳誠有動揺之罪穆宗發覺治之可也敬宗既爲<lb/>
　天子矣又何治焉今以逢吉讒紳謀不利於己則欲<lb/>
　殺之得紳立己疏則嗟嘆之是其喜怒皆私己而發<lb/>
　不以公道行之此所以來䜛賊之口也<lb/>
己亥尊皇太后爲太皇太后乙巳尊帝母王氏爲皇太<lb/>
<pb n="KR2b0035_WYG_064-25a"/>
后<hi>以舊紀通鑑修</hi>丁未帝幸中和殿擊鞠自是遊宴擊鞠奏樂<lb/>
不可悉紀<hi>以通鑑修</hi>
夏四月丙申帝擊鞠于清思殿染匠張韶作亂伏誅<hi>以吕</hi>
<hi>祖謙標目修</hi>五月乙卯吏部侍郎李程户部侍郎竇易直同<lb/>
平章事<hi>以新紀修</hi>冬十一月庚申𦵏光陵廟號曰穆宗<hi>以通鑑修</hi>
十二月韓愈卒<hi>舊紀</hi>
　解題曰愈嘗著原道一篇深明聖賢仁義道德之説<lb/>
　以闢異端漢魏以來諸儒之論未有能及之者也其<lb/>
<pb n="KR2b0035_WYG_064-25b"/>
　辭曰老子之小仁義非毁之也其見者小也坐井而<lb/>
　觀天曰天小非天小也彼以煦煦為仁孑孑為義其<lb/>
　小之也則宜其所謂道道其所道非吾所謂道也其<lb/>
　所謂徳徳其所徳非吾所謂德也凡吾所謂道徳云<lb/>
　者合仁與義言之也天下之公言也老子之所謂道<lb/>
　徳云者去仁與義言之也一人之私言也周道衰孔<lb/>
　子没火於秦黄老於漢佛於晉宋齊梁魏隋之間其<lb/>
　言道徳仁義者不入於楊則入於墨不入於墨則入<lb/>
<pb n="KR2b0035_WYG_064-26a"/>
　於老不入於老則入於佛入於彼必出於此入者<lb/>
　主之出者奴之入者附之出者汙之噫後之人其<lb/>
　欲聞仁義道德之説孰從而聽之古之為民者四<lb/>
　今之為民者六古之教者處其一今之教者處其<lb/>
　三農之家一而食粟之家六工之家一而用器之<lb/>
　家六賈之家一而資焉之家六奈之何民不窮且<lb/>
　盜也古之時人之害多矣有聖人者立教之相生<lb/>
　養之道為之君為之師驅其蟲蛇禽獸而處之中<lb/>
<pb n="KR2b0035_WYG_064-26b"/>
　土寒然後為之衣饑然後為之食木處而顚土處<lb/>
　而病也然後為之宫室為之工以贍其器用為之<lb/>
　賈以通其有無為之醫藥以濟其夭死為之𦵏埋<lb/>
　祭祀以長其恩愛為之禮以次其先後為之樂以<lb/>
　宣其湮鬱為之政以率其怠勸為之刑以鋤其強<lb/>
　梗相欺也為之符璽斗斛權衡以信之相奪也為<lb/>
　之城郭甲兵以守之今其言曰聖人不死大盜不<lb/>
　止剖斗折衡而民不争嗚呼其亦不思而已矣<lb/>
<pb n="KR2b0035_WYG_064-27a"/>
　如古之無聖人人之類㓕乆矣何也無羽毛鱗介以<lb/>
　居寒熱也無𤓰牙以爭食也是故君者出令者也臣<lb/>
　者行君之令而致之民者也民者出粟米麻絲作器<lb/>
　皿通貨財以事其上者也今其法曰必棄而君臣去<lb/>
　而父子禁而相生養之道以求其所謂清淨寂滅者<lb/>
　嗚呼其亦幸而出於三代之後不見黜於禹湯文武<lb/>
　周公孔子也其亦不幸而不出於三代之前不見正<lb/>
　於禹湯文武周公孔子也帝之於王其號雖殊其所<lb/>
<pb n="KR2b0035_WYG_064-27b"/>
　以爲聖一也夏葛而冬裘渇飲而饑食其事雖殊其<lb/>
　所以爲智一也今其言曰曷爲不爲太古之無事是<lb/>
　亦責冬之裘者曰曷不爲葛之之易也責饑之食者<lb/>
　曰曷不爲飲之之易也傳曰古之欲明明徳於天下<lb/>
　者先治其國欲治其國者先齊其家欲齊其家者先<lb/>
　修其身欲修其身者先正其心欲正其心者先誠其<lb/>
　意然則古之所謂正心而誠意者将以有爲也今也<lb/>
　欲治其心而外國家天下滅其天常子焉而不父其<lb/>
<pb n="KR2b0035_WYG_064-28a"/>
　父臣焉而不君其君民焉而不事其事孔子之作春<lb/>
　秋也諸侯用夷禮則夷之夷而進於中國則中國之<lb/>
　今也舉夷狄之法而加之先王之教之上幾何其不<lb/>
　胥而爲夷也夫所謂先王之教者仁義道徳其文詩<lb/>
　書易春秋其法禮樂刑政其民士農工商其位君臣<lb/>
　父子師友賔主昆弟夫婦其服絲麻其居宫室其食<lb/>
　粟米蔬菓魚肉其爲道易明而其爲教易行也斯吾<lb/>
　所謂道也非向所謂老與佛之道也堯以是傳之舜<lb/>
<pb n="KR2b0035_WYG_064-28b"/>
　舜以是傳之禹禹以是傳之湯湯以是傳之文武周<lb/>
　公文武周公傳之孔子孔子傳之孟軻軻之死不得<lb/>
　其傳焉荀與楊擇焉而不精語焉而不詳由周公而<lb/>
　上上而爲君故其事行由周公而下下而爲臣故其<lb/>
　說長然則如之何其可也曰不塞不流不止不行人<lb/>
　其人火其書廬其居明先王之道以道之鰥寡孤獨<lb/>
　廢疾者有養也其亦庻乎其可也宋程顥曰韓愈亦<lb/>
　近世豪傑之士如原道中語雖不能無病痛然自孟<lb/>
<pb n="KR2b0035_WYG_064-29a"/>
　子後能将大見識尋求者纔見此人至如斷曰孟氏<lb/>
　醇乎醇荀與楊擇焉而不精語焉而不詳若無所見<lb/>
　安能由千載之後見得若是之明也朱熹曰愈之於<lb/>
　道知其用之周於萬事而未知其體之具於吾之一<lb/>
　心知其可行於天下而未知其本之當先於吾之一<lb/>
　身也是以其言嘗詳於外而畧於内其志常極於逺<lb/>
　大而其行未必能謹於細㣲雖知文與道有内外淺<lb/>
　深之殊而終未能審其緩急輕重之序以決取舍雖<lb/>
<pb n="KR2b0035_WYG_064-29b"/>
　知汲汲以行道濟時抑邪與正爲事而或未免雜乎<lb/>
　貪利慕祿之私此其見於文字中得失有不可掩者<lb/>
是嵗回鶻崇徳可汗死弟曷薩特勒立<hi>以通鑑脩</hi>
唐敬宗皇帝寳厯元年春正月辛亥改元<hi>以新舊紀修</hi>乙卯<lb/>
牛僧孺罷<hi>新紀</hi>三月辛酉冊回鶻昭禮可汗<hi>朱熹綱目</hi>夏四月<lb/>
癸巳上尊號<hi>以新舊紀修</hi>秋九月壬午劉悟卒其子從諫自<lb/>
稱昭義留後<hi>以新紀修</hi>
　解題曰實錄從諫以金幣賂當權者舊史列傳李逢<lb/>
<pb n="KR2b0035_WYG_064-30a"/>
　吉王守澄受其賂曲爲致請通鑑考異以事有無難<lb/>
　眀故不取也<lb/>
冬十一月立子爲王<hi>以新紀修</hi>
唐敬宗皇帝寳厯二年春二月丁未山南西道節度使<lb/>
裴度守司空同平章事<hi>以新紀修</hi>
　解題曰僧孺罷則度相矣孫甫曰韋處厚爲郎官日<lb/>
　嘗爲裴度貶官李逢吉亦所深怨也處厚犯權臣之<lb/>
　威稱其所怨復不念已之隙力言其賢是公忠之性<lb/>
<pb n="KR2b0035_WYG_064-30b"/>
　過人而益之以至明也事見通鑑<lb/>
三月横海節度使李全畧卒其子同㨗自稱留後<hi>以吕祖謙</hi>
<hi>標目修</hi>夏四月戊申以劉從諫爲節度使<hi>以舊紀修</hi>五月盧龍<lb/>
軍亂殺朱克融立其子延嗣爲節度使<hi>以新紀修</hi>六月遣使<lb/>
詣潤州迎周息元<hi>以朱熹綱目修</hi>秋八月盧龍兵馬使李載義<lb/>
殺朱延嗣自稱留後㝷以爲節度使<hi>以通鑑修</hi>九月壬申李<lb/>
程罷<hi>以新紀通鑑修</hi>冬十一月甲申李逢吉罷<hi>以新紀修</hi>
　解題曰度相則逢吉罷矣通鑑考異謂宰相之門何<lb/>
<pb n="KR2b0035_WYG_064-31a"/>
　常無特所親愛之士數蒙引接詢訪得失其間忠邪<lb/>
　溷殽固亦多矣其疎逺不得志者則從而怨疾之巧<lb/>
　立名目以相機誚此乃古今常態非獨逢吉之門有<lb/>
　八關十六子也舊史逢吉傳以爲有求於逢吉者必<lb/>
　先經此八人納賂無不如意亦恐未必然但逢吉之<lb/>
　門險陂爲多耳劉栖楚敢與王承宗爭事此乃正直<lb/>
　之士何得爲侫邪之黨哉此皆出於李讓夷敬宗實<lb/>
　錄讓夷徳裕之黨而栖楚逢吉所善故深詆之考異<lb/>
<pb n="KR2b0035_WYG_064-31b"/>
　此論若無區别而又以栖楚爲正直之士何也<lb/>
十二月辛丑宦官劉克明弑帝立絳王悟壬寅樞宻使<lb/>
王守澄等誅克明殺絳王流道士趙歸真於嶺南乙丑<lb/>
奉江王涵即皇帝位更名昻<hi>以吕祖謙標目修</hi>
　解題曰范祖禹曰裴度位上相安危所係君弑不討<lb/>
　賊君立不預謀二日之間宦者三易主而不關宰相<lb/>
　唐之綱紀於是大壊以度之勲徳處之猶如此而况<lb/>
　不賢者乎事見通鑑<hi>新史裴度傳帝崩定策誅劉克明等迎立江王劉克明傳樞宻</hi>
<pb n="KR2b0035_WYG_064-32a"/>
　<hi>使王守澄等與宰相裴度共迎江王發左右神䇿及六軍飛龍兵討之與唐鑑不同</hi>
戊申尊母蕭氏爲皇太后王太后爲寳厯太后<hi>以通鑑修</hi>庚<lb/>
戌兵部侍郎韋處厚爲中書侍郎同平章事<hi>以新舊紀修</hi>
　解題曰按新舊史列傳文宗勤於聽政然浮於斷決<lb/>
　宰相奏事得請徃徃中變處厚當獨論奏曰言不見<lb/>
　納宜先罷即趍下頓首帝矍然曰何至是處厚趍出<lb/>
　帝復召問所欲言處厚對數百言又言裴度忠可乆<lb/>
　任帝嘉納之自是無復横議者胡寅曰人之性無有<lb/>
<pb n="KR2b0035_WYG_064-32b"/>
　不善而材有愚明柔强之異知學以反之則無䧟於<lb/>
　一偏之失矣文宗恭儉寛勤其質甚美年十有八正<lb/>
　講明道義增益徳慧之時裴韋二公宜敷求名儒寘<lb/>
　之左右使得以二帝三王正心修身之學輔導啓沃<lb/>
　使知義理之正忠邪之别是非可否之處先後緩急<lb/>
　之序然後勉以有爲則雖愚亦明柔亦强矣植木而<lb/>
　不培其根浚水而不自其源乃欲則效於章疏望治<lb/>
　於頰舌不亦逺乎<lb/>
<pb n="KR2b0035_WYG_064-33a"/>
庚申詔出宫人省樂工伎術縱鷹犬停貢纂組雕鏤<hi>以新</hi>
<hi>紀修</hi>
　解題曰按舊史本紀詔曰朕以𦕈薄遭逢内難刷君<lb/>
　父之仇恥攄億兆之哀寃而股肱大臣羣卿庻士引<lb/>
　義抗請至於再三以圖宗社之安以荅華夷之望俯<lb/>
　從衆欲夙夜震驚思所以克己復禮脩政安人宵興<lb/>
　匪寧旰食勞慮夫儉過則酌之以禮文勝則矯之以<lb/>
　質庻乎俗登太古道浹生靈儀刑家邦以化天下内<lb/>
<pb n="KR2b0035_WYG_064-33b"/>
　庭宫人非職掌者放三千人任從所適長春宫斛斗<lb/>
　諸物依前户部收管鄠縣渼陂鳯翔府駱谷地還府<lb/>
　縣教坊樂官翰林待詔伎術官并緫監諸色職掌内<lb/>
　冗員者共一千二百七十人並宜停廢緫監中一百<lb/>
　二十四人先屬諸軍並各歸本司餘七百三人勒納<lb/>
　牒身放歸本管先供教坊衣粮一百分廂家及諸司<lb/>
　新加衣粮三千分並宜停給五坊鷹鷂並解放今年<lb/>
　新宣附食度支粮小兒一百人並停給别詔宣索纂<lb/>
<pb n="KR2b0035_WYG_064-34a"/>
　組雕鏤不在常貢内者並停度支鹽鐡户部及州府<lb/>
　百司應供宫禁年支一物以上並准貞元元額爲定<lb/>
　先造供禁中床榻以金筐瑟瑟寳鈿者悉宜停造東<lb/>
　頭御馬坊毬塲宜却還龍武軍其殿及亭子所司毁<lb/>
　拆餘舍賜本軍應行從處張陳不得用花蠟結綵華<lb/>
　飾今年已來諸道所進音聲女人各賜束帛放還城<lb/>
　外墳墓先有開斸以備行幸處宜曉示百姓任其脩<lb/>
　塞其大逆魁首蘇佐明等二十八人並已處斬宗族<lb/>
<pb n="KR2b0035_WYG_064-34b"/>
　籍沒妖妄僧惟真道士趙歸真等或假於卜筮或託<lb/>
　以醫方疑衆挾邪已從流竄其情非奸惡迹渉詿誤<lb/>
　者一切不問帝在藩邸知兩朝之積弊此時釐革並<lb/>
　出宸衷士民相慶喜理道之復興矣<hi>帝以十二月乙已即位距下此</hi>
　<hi>詔十六日爾</hi>
　<lb/>
　<lb/>
　大事記續編卷六十四<lb/>
</p>
<p>
</p>
  </div>
</body>
</text>
</TEI>
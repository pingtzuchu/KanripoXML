<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷五十一</head>
    <p>
<pb n="KR2b0035_WYG_051-1a"/>
欽定四庫全書<lb/>
　大事記續編卷五十一　　　明　王禕　撰<lb/>
唐太宗文武皇帝貞觀五年春正月詔僧尼道士拜父<lb/>
母<hi>吕祖謙標目修</hi>癸酉帝獵于昆明池丙子還宫<hi>以通鑑修</hi>癸未朝<lb/>
集使請封禪弗許<hi>以舊紀修</hi>二月封弟五人子七人為王<hi>以本</hi>
<hi>紀修</hi>夏五月乙丑以金帛贖隋人沒于突厥者<hi>以新紀修</hi>秋八月<lb/>
甲辰遣使髙麗瘞隋人戰亡者<hi>以新紀修</hi>戊申殺張藴古<hi>以新紀修</hi>
　解題曰按舊史刑法志河南人李好德風疾瞀亂有<lb/>
<pb n="KR2b0035_WYG_051-1b"/>
　妖妄之言詔按其事大理丞張藴古奏好德癲病有<lb/>
　徵法不當坐治書侍御史權萬紀劾藴古貫相州好<lb/>
　德兄厚德為刺史情在阿縱奏事不實太宗曰吾嘗<lb/>
　禁囚於獄内藴古與之奕棊<hi>統紀上将寛宥藴古宻報其㫖仍引與博戯萬</hi>
　<hi>紀奏劾之</hi>今復阿縱好德是亂吾法也遂斬於東市既而<lb/>
　悔之又交州都督盧祖尚以忤㫖斬於朝堂帝亦追<lb/>
　悔下制凡决死刑雖令即殺仍三覆奏尋謂侍臣曰<lb/>
　人命至重一死不可再生昔世充殺鄭頲既悔追止<lb/>
<pb n="KR2b0035_WYG_051-2a"/>
　不及今春府史取財不多朕怒殺之後亦尋悔皆由<lb/>
　思不審也比来决囚雖三覆奏須㬰之間三奏便訖<lb/>
　都未得思三奏何益自今以後冝一日中五覆奏又<lb/>
　古者行刑君為徹樂減膳朕庭無常設之樂然對食<lb/>
　即不啖酒肉且曹司斷獄多據律文雖在可矜而不<lb/>
　敢違法或恐有寃自今門下覆理有據法合死而情<lb/>
　可宥者冝録狀奏自是全活者甚衆其五覆奏以决<lb/>
　前一日二日决日又三覆奏惟犯惡逆者一覆奏而<lb/>
<pb n="KR2b0035_WYG_051-2b"/>
　已著之於令<lb/>
九月修九成宫及洛陽宫<hi>以吕祖謙標目修</hi>
　解題曰将復修洛陽宫民部尚書戴胄上表諫曰比<lb/>
　關中河北盡置軍團富室强丁並從戎旅重以九成<lb/>
　作役餘丁向盡去京二千里内先配司農将作假有<lb/>
　遺餘勢何足紀亂離甫爾户口單弱一人就役舉家<lb/>
　便廢籍軍者督戎仗課役者責糧齎七月已来霖潦<lb/>
　未止濱河南北田正洿下年之有無未可知壯者盡<lb/>
<pb n="KR2b0035_WYG_051-3a"/>
　行賦調不給則帑藏虚矣洛陽宫殿足蔽風雨數年<lb/>
　功畢亦謂非晩帝覽奏罷役洛陽宫之修常以張𤣥<lb/>
　素之諫而止今復修繕亦由驕心之萌也不然明年<lb/>
　温彦博何以願帝常如貞觀初魏徵亦以營繕微多為言<lb/>
　耶<hi>唐仲友曰太宗修九成宫以避暑也後世驪山兆於此</hi>
冬十月議封建<hi>通鑑</hi>
　解題曰按新舊史列傳通典㑹要二年太宗謂公卿<lb/>
　朕欲使子孫長久社稷永安其理如何蕭瑀對曰臣觀<lb/>
<pb n="KR2b0035_WYG_051-3b"/>
　前代國祚長久者莫不建諸侯以為磐石之固秦罷<lb/>
　侯置守二代而亡漢郡國參建年餘四百魏晉廢之<lb/>
　不能永久封建之法實可遵行上然之始議封建禮<lb/>
　部侍郎李百藥以為祚之長短必在天時政或盛衰<lb/>
　有關人事而著述之家多守常轍欲以百王之季行<lb/>
　三代之法請待斵琱成朴刑措之教一行登封之禮<lb/>
　云畢然後定疆理之制<hi>唐仲友曰百藥之論非不是但封建聖人為民不獨為國</hi>
　<hi>祚也</hi>中書侍郎顔師古以為莫如分置王國不得過大<lb/>
<pb n="KR2b0035_WYG_051-4a"/>
　間以州縣錯雜而居互相維持為置官僚一皆省選<lb/>
　法令之外不得擅作威刑朝貢禮儀具為條式<hi>唐仲友曰</hi>
　<hi>封建郡縣亦難並行</hi>魏徵曰隋民離亂黎元始蒙𤣥澤一朝棄<lb/>
　之為諸侯之隸未可一也既立諸侯當建社廟禮樂<lb/>
　儀衛頓闕則理必不安粗修則事有未暇未可二也<lb/>
　大夫卿士咸資禄俸薄賦則官府困窮厚斂則人不<lb/>
　堪命未可三也王畿千里征稅不多貢賦所資在侯<lb/>
　甸之外今並為國邑府藏必虚諸侯朝宗無所取給<lb/>
<pb n="KR2b0035_WYG_051-4b"/>
　未可四也燕秦趙代俱帶蕃夷追兵内地逺赴邊亭<lb/>
　将有他變未可五也<hi>唐仲友曰徵知太宗及羣臣德不及恐革而不當故為適時之</hi>
　<hi>論然徵亦無此學</hi>由是罷不復議至名儒劉秩建論以為設<lb/>
　爵無土署官不職非古之道故權移外家宗廟絶而<lb/>
　更存存之之理在取順而難逆絶之之原在單弱而<lb/>
　無所憚至謂郡縣可以小寧不可以久安大抵與曹<lb/>
　陸相上下<hi>唐仲友曰秩専以藩屏言亦未盡封建利害</hi>而杜佑柳宗元深<lb/>
　探其本據古援今而反復焉佑之言曰夫為人置君<lb/>
<pb n="KR2b0035_WYG_051-5a"/>
　欲其蕃息則在郡縣然而主祚常促為君置人不病<lb/>
　其寡則在建國然而主祚常永建國利一宗列郡利<lb/>
　百姓且法未有不敝者聖人在度其患之短長而為<lb/>
　之建國之制初若磐石然敝則鼎峙力爭凌遲而後<lb/>
　已故為患也長列郡之制始天下一軌敝則土崩俱<lb/>
　潰然而戡定者易為功故其為患也短<hi>唐仲友曰但以三代漢唐</hi>
　<hi>論之佑論自屈</hi>宗元曰封建非聖人意也然而更堯舜禹湯<lb/>
　文武莫能去之非不欲去之勢不可也秦破六國列<lb/>
<pb n="KR2b0035_WYG_051-5b"/>
　都㑹置守宰據天下之圖攝制四海此得也二世而<lb/>
　亡有由矣暴威刑竭人力天下相合刼令殺守圜視<lb/>
　而並起時則有叛民無叛吏漢矯秦枉剖海内立宗<lb/>
　子功臣數十年間奔命扶傷不給時則有叛國無叛<lb/>
　郡唐興制州縣而桀黠時起失不在州而在於兵時<lb/>
　則有叛将無叛州以為矯而革之垂二百年不在諸<lb/>
　侯明矣<hi>唐仲友曰宗元不足知聖人本意</hi>至宋祁之論則曰建侯置<lb/>
　守如質文逓救亦不可一概責也救土崩之難莫如<lb/>
<pb n="KR2b0035_WYG_051-6a"/>
　建諸侯削尾大之勢莫如置守宰唐有鎮帥古諸侯<lb/>
　比也故王者視所救為之勿及於敝則善矣<hi>唐仲友曰宋祁</hi>
　<hi>此說如韓愈論性欲并包說實不見侯守利害</hi>唐仲友曰封建在古可行後<lb/>
　世一廢而不復者一則風俗壞一則法制異不原風<lb/>
　俗不知法制妄以世祚短長國勢理亂議之以古帝<lb/>
　王萬世之法與秦世茍簡之制度長挈大職由道喪<lb/>
　學絶無三代之佐太宗區區有三代之心而道學不<lb/>
　足既知不封建不足以大治衆議紛然喑嘿而止可<lb/>
<pb n="KR2b0035_WYG_051-6b"/>
　勝歎哉<lb/>
十一月丙子祀圓丘<hi>以新紀修</hi>十二月開黨項地十六州<hi>吕祖</hi>
<hi>謙標目修</hi>
　解題曰按舊五代史列傳黨項古析支之地漢西羌<lb/>
　别種其地東至松州南接諸羌連吐渾處山谷間亘<lb/>
　三千餘里<lb/>
丁亥制决死囚五覆奏下諸州者三覆奏死罪可矜者<lb/>
以聞<hi>以新紀及吕祖謙標目修</hi>壬寅帝幸溫湯癸卯獵于驪山戊申<lb/>
<pb n="KR2b0035_WYG_051-7a"/>
還宫<hi>以新舊紀修</hi>康國求内附却之<hi>以通/鑑修</hi>是嵗馮盎入朝<hi>以通</hi>
<hi>鑑修</hi>
唐太宗文武皇帝貞觀六年春正月乙卯朔日有食之<lb/>
<hi>以新紀修</hi>羣臣復請封禪魏徵諫止之<hi>以通鑑修</hi>
　解題曰按舊史志㑹要貞觀初羣臣並請封禪惟魏<lb/>
　徵以為不可太宗曰朕欲卿極言之豈功不髙耶德<lb/>
　不厚耶諸夏未始安耶夷狄不慕義耶嘉瑞不至耶<lb/>
　年穀不登耶何謂而不可對曰陛下功髙矣而民未<lb/>
<pb n="KR2b0035_WYG_051-7b"/>
　懷惠德厚矣而澤未滂流諸夏安矣未足以供事逺<lb/>
　夷慕義矣無以供其求符瑞雖臻罻羅猶宻積嵗豐<lb/>
　稔倉廪尚虚<hi>臣未能逺譬且借喻於人今有人十年常患瘡治且愈此人應皮骨僅存便欲</hi>
　<hi>使負米一石日行百里必不可得隋民之亂非止十年陛下為之良醫疾苦雖已獲安未甚充實告成天</hi>
　<hi>地臣竊有疑此數語甚剴切不知新史及通鑑何以刪之</hi>且陛下東封萬國咸萃<lb/>
　要荒之外莫不奔走今伊洛以東暨於海岱人烟斷<lb/>
　絶道路蕭條豈可引彼夷狄示以虚弱太宗不能奪<lb/>
　乃止六年文武官以平突厥年穀屢登表封泰山太<lb/>
<pb n="KR2b0035_WYG_051-8a"/>
　宗謂侍臣曰朕每聞衆議以封禪為盛事頻勸行之<lb/>
　如朕本心但使天下太平雖闕封禪亦可比德堯舜<lb/>
　若百姓不足夷狄内侵縱修封禪之儀亦何異桀紂<lb/>
　王珪對曰陛下𤼵德音明封禪本末非臣愚短之所<lb/>
　能及魏徵進曰隋末大亂黎民遇陛下始有生望養<lb/>
　之則至仁勞之則未可升中之禮千乗萬騎供帳之<lb/>
　費動役數州户口蕭條何以能給太宗雖納徵言而<lb/>
　藩臣猶抗表勸請上問禮官兩漢封禪儀注遣中書<lb/>
<pb n="KR2b0035_WYG_051-8b"/>
　侍郎杜正論行泰山上古七十五帝壇是年兩河水<lb/>
　潦事乃寑范祖禹曰古者天子巡守至於方嶽必告<lb/>
　祭柴望所以尊天而懷柔百神也後世學禮者失其<lb/>
　傳而諸儒之謟䛕者為說以希世主謂之封禪實自<lb/>
　秦始古無有也人主不法三代而法秦亦已謬矣太<lb/>
　宗方明朝多賢臣而佞者猶倡其議惟魏徵以為時<lb/>
　未可而亦不以其事為非也後議其禮徵亦預焉髙<lb/>
　宗明皇遂踵行之終唐之世惟栁宗元以封禪為非<lb/>
<pb n="KR2b0035_WYG_051-9a"/>
　嗚呼禮之失也久矣世俗之失可勝救哉<lb/>
二月丙戌置三師官<hi>以舊史修</hi>三月戊辰帝幸九成宫<hi>以舊紀修</hi>
夏五月以魏徵為檢校侍中<hi>新紀</hi>秋七月己巳詔天下行<lb/>
鄉飲酒<hi>以新紀修</hi>九月己酉帝幸慶善宫冬十月乙卯還宫<lb/>
<hi>以新舊紀修</hi>十二月辛未録囚縱死罪還家<hi>以新紀修</hi>
　解題曰吳縝曰案太宗紀貞觀四年天下斷死罪者<lb/>
　二十九人何其少也今六年十二月太宗躬自慮囚<lb/>
　而京師死罪繫者已三百九十人舉京師之數而推<lb/>
<pb n="KR2b0035_WYG_051-9b"/>
　之天下不又多乎多寡遼絶盖出於史氏歸美太宗<lb/>
　之故而實則不然此三百九十人乃録囚之時歸京<lb/>
　師輕重繫者非實皆死罪也太宗以其盛冬縲繫故<lb/>
　矜而縱之使明年就刑如期既至則憐而宥之若謂<lb/>
　三百九十人實皆死罪而太宗釋之必不然也<hi>事見通鑑</hi>
是嵗大省内外官<hi>以杜佑通典及百官志脩</hi>
　解題曰新史百官志序太宗省内外官定制為七百<lb/>
　三十員曰吾以此待天下賢才足矣<hi>杜佑通典貞觀六年大省内外</hi>
<pb n="KR2b0035_WYG_051-10a"/>
　<hi>官凡文武定員六百四十有三而已</hi>然是時已有員外置其後又有特<lb/>
　置同正員<hi>杜佑通典國初有員外神龍二年置員外官二千餘人員外官其初但云員外永徽</hi>
　<hi>六年有員外官復司正員者</hi>至於撿挍兼守判知之類皆非本制<lb/>
　<hi>通典撿挍者云撿挍某官某階髙而官卑者稱行階卑而官髙者稱守階官同者無行守字判官者云判</hi>
　<hi>某官事知者云知某官事</hi>又有置使之名或因事而置事已則罷<lb/>
　或遂置而不廢其名類繁多莫能徧舉中世以後盗<lb/>
　起兵興又有軍功之官遂不勝濫矣<lb/>
唐太宗文武皇帝貞觀七年春正月更破陣樂曰七德<lb/>
<pb n="KR2b0035_WYG_051-10b"/>
舞<hi>以通鑑修</hi>三月戊子王珪罷庚寅魏徵為侍中<hi>新紀</hi>癸巳直<lb/>
太史李淳風造渾天黄道儀成<hi>舊紀</hi>夏五月癸未帝幸九<lb/>
成宫<hi>以新舊紀修</hi>六月戴胄卒<hi>以新/紀修</hi>秋九月大水<hi>以舊紀修</hi>縱囚<lb/>
来歸赦之<hi>以新紀修</hi>
　解題曰按宋書齊書南北史晉謝方明為南郡相年<lb/>
　終江陵縣獄囚悉散聽歸家使過正還到罪重者二<lb/>
　十餘人一時遣之囚以就死無恨竟無逃者齊王志<lb/>
　為東陽太守有重囚十餘人冬至日悉遣還家過節<lb/>
<pb n="KR2b0035_WYG_051-11a"/>
　皆返惟一人失期明旦果自詣獄辭以婦孕蕭撝為<lb/>
　周刺史嘗至元日獄中繫囚悉放歸家聽三日然後<lb/>
　赴獄主者不可撝曰吾獲罪所甘心也諸囚依限而<lb/>
　至隋王伽為齊州參軍州使送流囚等詣京師並枷<lb/>
　鎖傳送伽次滎陽謂之曰枷鎖亦大辛苦吾欲與汝<lb/>
　等脫去能不違期不皆拜謝悉脫其枷停援卒期某<lb/>
　日至京師依期而至太宗之縱死囚殆亦迹古人之<lb/>
　所已行而為之爾故歐陽修譏之曰堯舜三代之治<lb/>
<pb n="KR2b0035_WYG_051-11b"/>
　必本於人情不立異以為髙不逆情以干譽事見通<lb/>
　鑑<lb/>
冬十月庚申帝還宫<hi>以通鑑修</hi>十一月辛丑頒新定五經於<lb/>
天下<hi>以皇極經世修</hi>壬辰開府儀同三司長孫無忌為司空<hi>新舊</hi>
<hi>紀修</hi>十二月丙辰帝獵於少陵原戊午還宫<hi>以新紀修</hi>
唐太宗文武皇帝貞觀八年春正月癸未頡利可汗卒<lb/>
<hi>以吕祖謙標目修</hi>壬寅命李靖等十三人循省天下<hi>以新舊紀修</hi>三<lb/>
月庚辰帝幸九成宫<hi>以新紀修</hi>夏五月辛未朔日有食之<hi>以新</hi>
<pb n="KR2b0035_WYG_051-12a"/>
<hi>紀修</hi>六月驍衛大将軍叚志𤣥等為行軍總管伐吐谷渾<lb/>
<hi>以新紀修</hi>秋七月大水<hi>以通/鑑修</hi>冬十月作大明宫<hi>以新紀通鑑修</hi>
　解題曰大明宫地本太極宫之後苑東西面射殿也<lb/>
　地在龍首山上太宗初於其地營永安宫以備太上<lb/>
　皇清暑雖嘗改名大明宫然太上仍居太安宫未徙<lb/>
　入也髙宗厭西内湫濕龍朔二年始大興葺曰蓬莱<lb/>
　宫咸亨改含元宫宫南端門名丹鳳在平地門北三<lb/>
　殿相望第一殿曰含元殿後即宣政門門内曰宣政<lb/>
<pb n="KR2b0035_WYG_051-12b"/>
　殿殿之左門下省𢎞文館右中書省史館殿後即紫宸<lb/>
　門門内曰紫宸殿蓬莱池在其北東為蓬莱殿又紫<lb/>
　宸之東有延英殿<hi>此據六典韋述西京記吕大防長安都城圖程大昌雍錄石定叟唐</hi>
　<hi>京輔黄圖</hi>
甲子帝還宫<hi>以通鑑修</hi>十一月辛未李靖罷為特進每三兩<lb/>
日平章政事<hi>以新紀修</hi>
　解題曰平章政事之名始此事見通鑑<lb/>
甲申吐蕃入貢<hi>以吕祖謙標目修</hi>
<pb n="KR2b0035_WYG_051-13a"/>
　解題曰此吐蕃通唐之始也按新史列傳吐蕃本西<lb/>
　羌種屬盖百有五十種散處河湟江岷間未始與中<lb/>
　國通居析支水西祖曰鶻提勃悉野稍並諸羌據其<lb/>
　地蕃𤼵聲近故其子孫曰吐蕃而姓勃窣野或曰南<lb/>
　凉秃髮利鹿孤之後子樊尼臣沮渠䝉遜為臨松太<lb/>
　守䝉遜滅樊尼率兵西濟河逾積石遂撫有羣羌云<lb/>
十二月辛丑李靖為行軍大總管率五總管兵伐吐谷<lb/>
渾<hi>以新紀修</hi>中書舎人髙季輔請給外官卑品禄秩<hi>以吕祖謙標目</hi>
<pb n="KR2b0035_WYG_051-13b"/>
<hi>修</hi>
唐太宗文武皇帝貞觀九年春三月分民户為九等<hi>以舊</hi>
<hi>紀通鑑修</hi>夏閏四月丙寅朔日有食之<hi>以新紀修</hi>五月庚子太上<lb/>
皇崩於大安宫<hi>新紀</hi>壬子李靖等奏平吐谷渾殺其王伏<lb/>
允<hi>以舊紀修</hi>秋七月甲寅修太廟為六室<hi>以舊/紀修</hi>楊恭仁罷<hi>以宰</hi>
<hi>相表修</hi>冬十月庚寅葬太武皇帝於獻陵廟號髙祖<hi>以新舊紀</hi>
<hi>通鑑修</hi>
　解題曰竇苹音訓獻陵在三原縣東十八里<lb/>
<pb n="KR2b0035_WYG_051-14a"/>
唐太宗文武皇帝貞觀十年春三月癸丑以荆王元景<lb/>
等十二人為諸州都督<hi>以吕祖謙標目修</hi>
　解題曰按新舊史列傳諫議大夫褚遂良上疏曰皇<lb/>
　子㓜年或授刺史陛下誠以至親扞四方如臣愚見<lb/>
　刺史郡帥民仰以安得一善人部内蘇息遇一不善<lb/>
　合州勞弊陛下兒子内年齒尚㓜未堪臨人者且留<lb/>
　京師教以經學養成德器審堪臨州然後敦遣太宗<lb/>
　深納之唐仲友曰王為虚名而都督刺史世襲則名<lb/>
<pb n="KR2b0035_WYG_051-14b"/>
　實不相副矣宗室豈可例為都督刺史失古者親賢<lb/>
　並建之意矣此其所以不能久也事見通鑑<lb/>
皇子魏王泰置文學館<hi>以吕祖謙標目修</hi>
　解題曰陳𫝊良曰建成為太子太宗為天䇿上将此<lb/>
　正如承乾為太子而泰為魏王時也太宗開天䇿府<lb/>
　作文學館學士逓宿閣下給珍膳訪政事討論文典<lb/>
　此正如泰之即府置館引學士衛尉供帳光禄給食<lb/>
　時也太宗收人傑納館中卒以此攘建成之位泰親<lb/>
<pb n="KR2b0035_WYG_051-15a"/>
　太宗之子得無動心乎况日廪所入過於太子逺甚<lb/>
　則泰豈肯甘心復為太子下故曰啟泰之邪心者太<lb/>
　宗也非泰之罪也事見通鑑<lb/>
夏六月壬申以温彦博為右僕射太常卿楊師道為侍<lb/>
中魏徵罷為特進知門下省事<hi>以新舊紀修</hi>己卯皇后長孫<lb/>
氏崩<hi>以新舊紀修</hi>秋八月禁上書告訐者<hi>以朱熹綱目修</hi>冬十二月<lb/>
蕭瑀罷<hi>新紀</hi>黜治書御史權萬紀<hi>以吕祖謙標目修</hi>是嵗定十道<lb/>
府兵之制<hi>以吕祖謙標目修</hi>
<pb n="KR2b0035_WYG_051-15b"/>
　解題曰按㑹要關内置府二百六十一積兵士二十<lb/>
　六萬舉關中之衆以臨四方又置折衝府二百八十<lb/>
　通計舊府六百三十三河東府額亞於關中河北人<lb/>
　多壮勇故不置府每嵗十二月以衛士帳上於兵部<lb/>
　以俟徵𤼵天下衛士六十萬餘見通鑑杜牧原十六<lb/>
　衛曰貞觀中内以十六衛蓄養戎臣外開折衝果毅<lb/>
　府以儲兵伍有事則戎臣提兵居外無事則放兵居<lb/>
　内其居内也富貴恩澤以奉養其身所部之兵散舎<lb/>
<pb n="KR2b0035_WYG_051-16a"/>
　諸府上府不越千二百人三時耕稼一時治武籍藏<lb/>
　将府伍散田畝力解勢破人人自愛雖有虽尤為帥<lb/>
　亦不可使為亂耳及其居外也縁部之兵被檄乃来<lb/>
　斧鉞在前爵賞在後飃暴交椊豈暇異畧雖有虽尤<lb/>
　為帥亦無由為叛也自貞觀至開元百三十年間戎<lb/>
　臣兵伍未始逆簒此聖人所以能柄統輕重制鄣表<lb/>
　裏聖術神算也開元末府兵内剷邊兵外作戎臣兵<lb/>
　伍湍奔矢徃内無一人矣尾大中乾成燕偏重而天<lb/>
<pb n="KR2b0035_WYG_051-16b"/>
　下掀然萌根燼然七聖旰食求欲除之且不能也由<lb/>
　此觀之戎臣兵伍豈可一日使出落鈴鍵哉然為國<lb/>
　者不能無兵居外則叛居内則簒使外不叛内不簒<lb/>
　古今已還法術最長其置府立衛乎<hi>李郛曰唐之府兵本無建立推</hi>
　<hi>行之法皆周隋之舊也周地狭止據所有之地盡籍為兵以與齊戰及得齊河東頻復増置以自助故關</hi>
　<hi>中最多而河東次之及平齊之後所置絶少以河南之重止置府於四郡河北山南皆止置於六郡而已</hi>
　<hi>隋既平陳自江南以至嶺海百二十郡止於越潭各置一府廣州二府貴州一府而已唐亦無大増損陸</hi>
　<hi>贄遂以為太宗居重馭輕之法唐史臣遂以為髙祖太宗之兵制皆不考之過也又曰周封建唐府兵皆</hi>
<pb n="KR2b0035_WYG_051-17a"/>
　<hi>以漢法考之乃通盖王畿之外不盡為侯國時有特封者則未封以前必有掌其地者計王朝命吏之在</hi>
　<hi>四方漢之守令固不少也但周官不明之言爾府兵止西北諸郡為多東方諸郡少則兵民之在郡國如</hi>
　<hi>漢車騎材官者必未嘗廢如江西宣潤劍南之兵尚可考見</hi>
唐太宗文武皇帝貞觀十一年春正月作飛山宫<hi>舊紀</hi>房<lb/>
𤣥齡等定律令格敕<hi>以吕祖謙標目修</hi>
　解題曰葉適曰太宗房杜諸公參酌輕重著為刑統<lb/>
　之書人之情偽無不周法之比例無不該雖云古者<lb/>
　議事以制不為刑辟子産鑄刑書叔向非之然古今<lb/>
<pb n="KR2b0035_WYG_051-17b"/>
　之變不同古者有禮樂之器庠序次第之法以教化<lb/>
　天下不為刑辟惟恐民知争端後世治天下既與古<lb/>
　不同則必著為成書使天下有所依據故古者不待<lb/>
　刑書以為治後世必待刑書而後治可成刑統既成<lb/>
　天下更不可易餘見周顯德五年解題<lb/>
以孔子為先聖顔囘配<hi>以吕祖謙標目修</hi>二月甲子豫為山陵<lb/>
終制<hi>朱熹綱目</hi>帝幸洛陽宫壬午獵於鹿臺嶺<hi>以新舊紀修</hi>三月<lb/>
丙戌朔日有食之<hi>以新舊紀修</hi>丙午行新修五禮<hi>以通鑑修</hi>辛亥<lb/>
<pb n="KR2b0035_WYG_051-18a"/>
帝獵于廣成澤癸丑還洛陽<hi>以新紀修</hi>羣臣請封禪帝使<lb/>
議之<hi>以通鑑修</hi>夏六月虞恭公溫彦博薨<hi>以新紀修</hi>以宗室荆王<lb/>
元景功臣長孫無忌等世襲刺史<hi>以通鑑目録修</hi>秋七月癸未<lb/>
朔大雨穀洛溢詔百官言事廢明德宫及飛山宫之𤣥<lb/>
圃院給遭水家<hi>以新舊紀修</hi>
　解題曰中書侍郎岑文本封事言今雖億兆乂安方<lb/>
　隅寧謐既承喪亂之後又接凋弊之餘户口減損尚<lb/>
　多田疇墾闢猶少覆燾之恩著矣而瘡疾未復德教<lb/>
<pb n="KR2b0035_WYG_051-18b"/>
　之風被矣而資産屢空古人譬之種樹年祀綿逺則<lb/>
　枝葉扶疎若種之日淺根本未固一人摇之必致枯<lb/>
　槁今之百姓頗類於此常加含養則日就養滋暫有<lb/>
　征役則隨而凋耗凋耗既甚人不聊生怨氣充塞則<lb/>
　離叛之心生矣此載於舊史新史不録<lb/>
九月河溢<hi>以新紀修</hi>冬十一月辛卯帝幸懷州獵於濟源麥<lb/>
山以故荆州都督武士彠女為才人<lb/>
唐太宗文武皇帝貞觀十二年春正月定氏族<hi>以吕祖謙標目修</hi>
<pb n="KR2b0035_WYG_051-19a"/>
　解題曰唐仲友曰古者重氏族故有同姓異姓庶姓<lb/>
　之别奠世繫辨昭穆史氏掌之豈容少有混淆自秦罷<lb/>
　侯封而命氏别族之禮廢自元魏有中原而華夷之<lb/>
　姓雜然無辨唐承南北之弊氏族之書安得不作不<lb/>
　幸遭許李挟艶后以焚信書至見目為勲格使太宗<lb/>
　之美意不傳可勝歎哉事見通鑑<hi>鄭樵曰隋唐而上官有簿状家有譜</hi>
　<hi>系選舉必由於簿状婚姻必由於譜系歴代有圖譜局置郎令史以掌之仍用儒者知探譜事凡百官族</hi>
　<hi>姓之有家状者則上之官官為考定詳實藏於秘閣副在左户私書有濫則糾之以官籍官籍有闕則糾</hi>
<pb n="KR2b0035_WYG_051-19b"/>
　<hi>之以私書五季以来取士不問家世婚姻不問閥閱故其書散佚而不傳</hi>
二月癸亥帝如河北觀砥柱乙亥獵於河濱<hi>以新紀修</hi>閏二<lb/>
月庚辰朔日有食之<hi>新紀</hi>丙戌帝還宫<hi>以新紀修</hi>秋七月癸酉<lb/>
吏部尚書髙士亷為右僕射<hi>以新紀及皇極經世修</hi>八月吐蕃冦<lb/>
松州以吏部尚書侯君集為大總管率三總管兵伐之<lb/>
<hi>以新紀修</hi>
　解題曰吐蕃之禍始於此<lb/>
九月辛亥濶水道行軍總管牛進達敗吐蕃於松州<hi>以新</hi>
<pb n="KR2b0035_WYG_051-20a"/>
<hi>紀修</hi>癸酉以薛延陀真珠可汗二子為小可汗<hi>以吕祖謙標目修</hi>
冬十月己卯帝獵於始平乙未還宫<hi>新紀</hi>十一月丁未初<lb/>
置𤣥武門飛騎<hi>以通鑑修</hi>是嵗西突厥分為兩可汗<hi>以吕祖謙標目</hi>
<hi>修</hi>
唐太宗文武皇帝貞觀十三年春三月乙巳朔帝謁獻<lb/>
陵丁未還宫<hi>以新舊紀修</hi>房𤣥齡為太子少師自領度支<hi>以吕</hi>
<hi>祖謙標目修</hi>
　解題曰太宗嘗責房杜以求賢而不使之親細務似<lb/>
<pb n="KR2b0035_WYG_051-20b"/>
　得任相之道矣今𤣥齡之領度支無乃下行有司之<lb/>
　職乎借曰制國用者冡宰之事而名之不正亦甚矣<lb/>
　事見通鑑<lb/>
永寧懿公王珪卒<hi>以通鑑修</hi>二月庚子停世封刺史<hi>新紀</hi>
　解題曰唐仲友曰太宗以諸王為都督刺史又欲世<lb/>
　封功臣二事乃法制根本欲行周典當自是始惜乎<lb/>
　羣臣不足以語此諸王守土遂良方以為非功臣世<lb/>
　封無忌等自同於遷徙二事既無所成本末俱弱武<lb/>
<pb n="KR2b0035_WYG_051-21a"/>
　氏得以談笑簒之惜哉事見通鑑<lb/>
夏四月戊寅帝幸九成宫甲申中郎将阿史那結社率<lb/>
犯御營伏誅<hi>以新舊紀修</hi>壬寅雲陽火然<hi>新紀</hi>五月旱甲寅避<lb/>
殿詔五品以上言事減膳罷役理囚賑乏乃雨魏徵上<lb/>
疏論十漸<hi>以新舊紀傳通鑑修</hi>
　解題曰按新史列傳徵上疏極言曰陛下貞觀初清<lb/>
　淨寡欲今萬里遣使市駿馬訪珍怪此不克終一漸<lb/>
　也<hi>犯旅獒之戒</hi>貞觀初護民之勞喣之如子不輕營為頃<lb/>
<pb n="KR2b0035_WYG_051-21b"/>
　既奢肆思用人力乃曰百姓無事則易驕勞役則易<lb/>
　使自古未有百姓逸樂而致傾敗何有逆畏其驕而<lb/>
　為勞役哉此不克終二漸也<hi>犯無逸之戒</hi>貞觀初役已以<lb/>
　利物比来縱欲以勞人雖憂人之言不絶於口而樂<lb/>
　身之事實切於心此不克終三漸也<hi>犯無逸之戒</hi>貞觀初<lb/>
　親君子逺小人比来輕褻小人禮重君子重君子恭<lb/>
　而逺之輕小人狎而近之此不克終四漸也<hi>犯立政之戒</hi>
　貞觀初不貴異物不作無益而今難得之貨雜然並<lb/>
<pb n="KR2b0035_WYG_051-22a"/>
　進玩好之作無時而息此不克終五漸也<hi>犯旅獒之戒</hi>貞<lb/>
　觀初求士如渴賢者所舉即信而任之取其所長常<lb/>
　恐不及比来由心好惡以衆賢舉而用以一人毁而<lb/>
　棄雖積年任而信或一朝疑而斥此不克終六漸也<lb/>
　<hi>犯立政之戒</hi>貞觀初無田獵畢弋之好數年之後志不克<lb/>
　固鷹犬之貢逺及四夷晨出夕返馳騁為樂此不克<lb/>
　終七漸也<hi>犯無逸之戒</hi>貞觀初遇下有禮羣情上達今外<lb/>
　間奏事顔色不接間因所短詰其細過此不克終八<lb/>
<pb n="KR2b0035_WYG_051-22b"/>
　漸也<hi>犯太甲接下思恭之戒</hi>貞觀初孜孜治道常若不足比恃<lb/>
　功業之大長傲縱欲無事興兵問罪逺裔此不克終<lb/>
　九漸也<hi>犯說命干戈省躬之戒</hi>貞觀初頻年霜旱畿内户口並<lb/>
　就關外無一户亡去由矜育撫寧故死不擕貳比者<lb/>
　疲於徭役關中尤甚脫有一穀不收恐不能如前日<lb/>
　之帖泰此不克終十漸也<hi>犯大禹本固邦寜之戒</hi>疏奏帝曰朕<lb/>
　今聞過矣願改之以終善道有違此言當何施顔面<lb/>
　與公相見哉乃以所上疏列為屏障朝夕見之兼録<lb/>
<pb n="KR2b0035_WYG_051-23a"/>
　付史館使知萬世君臣之義唐仲友曰徵之言條目<lb/>
　雖多然不過修己用人聽言安民四事而已藹然如<lb/>
　伊傅周召之戒其君大禹之訓後世非慮之至忠之<lb/>
　盡安能及此<lb/>
六月丙申封弟為王<hi>以新紀修</hi>秋八月辛未朔日有食之<hi>舊紀</hi>
遣突厥還磧南庚辰立阿史那思摩為可汗賜姓李<hi>以吕</hi>
<hi>祖謙標目修</hi>
　解題曰唐仲友曰思摩之立在延陀之後故突厥終<lb/>
<pb n="KR2b0035_WYG_051-23b"/>
　見逼於延陀盖頡利之亡其下多走延陀若北庭早<lb/>
　建則可以收撫散亡延陀既受唐號而思摩復立故<lb/>
　勞口舌之諭而延陀終亦叛渙亦不蚤從魏徵之過<lb/>
　也事見通鑑<lb/>
冬十月甲申帝還宫<hi>以通鑑修</hi>十一月辛亥楊思道為中書<lb/>
令戊辰尚書左丞劉洎為黄門侍郎參知政事<hi>以新舊紀修</hi>
　解題曰參知政事之名始此<lb/>
十二月以侯君集為大總管伐髙昌<hi>以吕祖謙標目修</hi>己亥立<lb/>
<pb n="KR2b0035_WYG_051-24a"/>
皇子為王<hi>以本紀修</hi>壬辰獵於咸陽癸巳還宫<lb/>
唐太宗文武皇帝貞觀十四年春正月庚子令有司讀<lb/>
時令<hi>以新舊紀修</hi>二月丁丑幸國子監時増築學舎千二百<lb/>
間學生三千餘員命祭酒孔頴達等撰五經正義<hi>以新舊紀</hi>
<hi>及通鑑修</hi>
　解題曰范祖禹曰古之教者家有塾黨有庠遂有序<lb/>
　國有學士修於家而後升於鄉升於國達於天子其<lb/>
　教之有素養之有漸升之有序故賢才不可勝用後<lb/>
<pb n="KR2b0035_WYG_051-24b"/>
　世鄉里之學廢人君能教者不過聚天下之士而烏<lb/>
　合於京師眩曜於一時而已非有教養之實也唐之<lb/>
　儒學惟貞觀開元為盛其所成就者則亦可覩矣孟<lb/>
　子曰學所以明人倫也故有國者以為先然為學而<lb/>
　不復三代之制亦未知其可也吕祖謙曰傳注之學<lb/>
　漢之諸儒專門名家以至魏晉梁隋全經固失然鄭<lb/>
　𤣥王肅之徒其說猶存猶有可見之美自孔頴達集<lb/>
　衆家之說為正義後之觀經者但知有正義而諸儒<lb/>
<pb n="KR2b0035_WYG_051-25a"/>
　之說無復存矣事見通鑑<lb/>
壬午帝幸溫湯辛卯還宫<hi>以新紀修</hi>秋八月庚午作襄城宫<lb/>
<hi>新紀</hi>
　解題曰新史地志汝州臨汝縣有清暑宫在鳴臯山<lb/>
　南即襄城宫<lb/>
癸酉侯君集克髙昌擒其王九月以其地為西州乙卯<lb/>
置安西都護府魏徵及黄門侍郎褚遂良諌不聽唐地<lb/>
東極於海西至焉耆南盡林邑北抵大漠皆為州縣<hi>以吕</hi>
<pb n="KR2b0035_WYG_051-25b"/>
<hi>祖謙標目修</hi>
　解題曰按新舊史列傳太宗欲以髙昌為州縣魏徴<lb/>
　諌曰陛下初臨天下髙昌夫婦先来朝謁自後商胡<lb/>
　被其遏絶貢獻王誅載加罪止文泰可矣未若撫其<lb/>
　人而立其子伐罪弔民威德被於遐外今若利其土<lb/>
　壤以為州縣常須千餘人鎮守數年一易每徃交畨<lb/>
　死者十三四遣辦衣資離别親戚十年之後隴右空<lb/>
　虚陛下終不得髙昌撮穀尺布以助中國散有用而<lb/>
<pb n="KR2b0035_WYG_051-26a"/>
　事無用臣未見其可不從以其地為西州褚遂良上<lb/>
　疏曰古者哲王必先華夏而後夷狄務廣德化不事<lb/>
　遐荒陛下誅滅髙昌以為州縣嵗遣千餘人逺事屯<lb/>
　戍去者資装自須營辦既賣菽粟假其機杼經途死<lb/>
　亡復在言外兼遣罪人増其防遏所遣之内復有逃<lb/>
　亡官司捕捉為國生事河西方已腹心髙昌他人手<lb/>
　足豈得縻費中華以事無用冝擇髙昌可立者而立<lb/>
　之長為藩翰不省餘見通鑑唐仲友曰太宗志在西<lb/>
<pb n="KR2b0035_WYG_051-26b"/>
　域自髙昌始故得其地而守之不暇顧勞費魏徵遂<lb/>
　良之諌萬世之長䇿也太宗不暇顧省欲谷設之降<lb/>
　又以其地為庭州此後焉耆龜兹之伐繼行遂置四<lb/>
　鎮而中國之民萬里征戍自兹始矣<hi>通典漢宣帝初置西域都護晉</hi>
　<hi>宋以後有都護之官齊陳伯起為西江都護沈顗為南江都護</hi>
冬閏十月乙未帝如同州獵於堯山庚戌還宫<hi>以新紀修</hi>十<lb/>
一月甲子朔祀南郊<hi>以通鑑修</hi>詔増服制<hi>以吕祖謙標目修</hi>十二月<lb/>
下侯君集獄既而赦之<hi>以通鑑修</hi>
<pb n="KR2b0035_WYG_051-27a"/>
　解題曰按新史侯君集傳君集平髙昌還為有司所<lb/>
　劾詔詣獄簿對中書侍郎岑文本諌餘見通鑑<hi>吳縝曰本</hi>
　<hi>紀十六年正月辛未中書舎人岑文本為中書侍郎専典機密則是年十二月文本未為中書侍郎也宰</hi>
　<hi>相表又云十六年正月辛未中書舎人兼侍郎岑文本為中書侍郎則傳所書者其兼官歟不書正官而</hi>
　<hi>書兼官非史法也紀書正官而不著兼官亦未允也</hi>
唐太宗文武皇帝貞觀十五年春正月丁丑以公主妻<lb/>
吐蕃<hi>以吕祖謙標目修</hi>
　解題曰唐仲友曰太宗得志四夷獨於吐蕃終以和<lb/>
<pb n="KR2b0035_WYG_051-27b"/>
　解者太宗之兵力盡於東北故不暇及於吐蕃一也<lb/>
　夷狄之勢離則弱合則强太宗滅西域破吐谷渾為<lb/>
　吐蕃毆民所以終為唐患二也中國不可輕假借夷<lb/>
　狄太宗得之於薛延陀失之於吐蕃使得借中國之<lb/>
　勢以服其種人三也以太宗之智筭而猶有遺慮其<lb/>
　為中國患亦有天數耶事見通鑑<lb/>
辛巳帝幸洛陽次温湯衛士作亂伏誅<hi>以新紀修</hi>三月戊辰<lb/>
帝幸襄城宫罷之<hi>以新紀通鑑修</hi>夏四月辛卯朔詔以来嵗二<lb/>
<pb n="KR2b0035_WYG_051-28a"/>
月有事於泰山<hi>以新紀修</hi>六月己酉有星孛於太㣲丙辰詔<lb/>
罷封禪<hi>以通鑑修</hi>秋七月甲戌遣使立西突厥沙鉢羅葉護<lb/>
可汗<hi>以通鑑修</hi>遣職方郎中陳大德使髙麗<hi>以吕祖謙標目修</hi>
　解題曰去年得志於西域今又遣人觀釁於東夷矣<lb/>
　事見通鑑<lb/>
冬十月帝獵於伊闕幸洛陽宫<hi>以新紀修</hi>十一月薛延陀攻<lb/>
突厥命兵部尚書李勣等為四道行軍總管伐之<hi>以新紀修</hi>十<lb/>
二月戊子帝還京師<hi>以通鑑修</hi>
<pb n="KR2b0035_WYG_051-28b"/>
唐太宗文武皇帝貞觀十六年春正月魏王泰上括地<lb/>
志泰居武德殿魏徵諌遣歸第<hi>以通鑑修</hi>辛未中書舍人兼<lb/>
中書侍郎岑文本為侍郎<hi>以新紀及表修</hi>夏六月庚寅追復建<lb/>
成皇太子元吉巢王<hi>以舊紀修</hi>甲辰詔皇太子用庫物有司<lb/>
勿為限期<hi>以朱熹綱目修</hi>秋七月戊午長孫無忌為司徒房𤣥<lb/>
齡為司空<hi>以新舊紀修</hi>九月丁巳魏徵為太子太師<hi>以舊紀修</hi>西<lb/>
突厥咄陸可汗殺沙鉢羅葉護可汗而驕諸部請廢之<lb/>
遣使立射匱可汗<hi>以吕祖謙標目修</hi>冬十月丙辰帝獵於武功<lb/>
<pb n="KR2b0035_WYG_051-29a"/>
壬戌獵於岐陽幸慶善宫庚午還宫十二月癸卯幸温<lb/>
湯甲辰獵於驪山乙巳還宫<hi>以新紀修</hi>是嵗髙麗大人泉盖<lb/>
蘇文弑其王建武<hi>以舊紀修</hi>
唐太宗文武皇帝貞觀十七年春正月戊辰鄭文貞公<lb/>
魏徵卒<hi>以新紀吕祖謙標目修</hi>
　解題曰按新舊史列傳太宗嘗臨朝謂侍臣曰徵亡<lb/>
　後朕遣人至其家得書一紙始半藁其可識者曰天<lb/>
　下之事有善有惡任善人則國安用惡人則國亂公<lb/>
<pb n="KR2b0035_WYG_051-29b"/>
　卿之内情有愛憎憎者惟見其惡愛者惟見其善愛<lb/>
　憎之間所冝詳慎若愛而知其惡憎而知其善去邪<lb/>
　勿疑任賢勿貳可以興矣其遺表如此朕顧思之恐<lb/>
　不免斯事公卿侍臣可書之於笏知而必諌也徵状<lb/>
　貌不逾中人而素有志膽每犯顔進諌雖逢帝怒甚<lb/>
　神色不徙而天子亦為霽威議者謂賁育不能過嘗<lb/>
　上冡還奏曰向聞陛下有關南之行既辦而止何也<lb/>
　帝曰畏卿遂停耳餘見通鑑唐仲友曰諌臣有三長<lb/>
<pb n="KR2b0035_WYG_051-30a"/>
　曰學曰識曰氣徴三者兼有而氣最勝故以直著徵諌<lb/>
　諍甚多然亦有綱領以堯舜為凖以仁義為本以修<lb/>
　身知人安民為說可觸類而通也<lb/>
二月戊申圖功臣於凌烟閣<hi>新紀</hi>
　解題曰南部新書凌烟閣在西内三清殿側畫功臣<lb/>
　皆北面事見通鑑<hi>唐仲友曰太宗以平隠巢之難為元勲故長孫無忌居房杜之上而</hi>
　<hi>張亮侯君集皆預焉犯小人勿用之戒矣</hi>
齊州都督齊王佑殺長史權萬紀而反三月丙辰遣李<lb/>
<pb n="KR2b0035_WYG_051-30b"/>
勣将兵討之伏誅<hi>以吕祖謙標目修</hi>夏四月乙酉廢皇子承乾<lb/>
為庶人漢王元昌侯君集駙馬都尉杜荷等皆伏誅幽<lb/>
魏王泰丙戌立晉王治為皇太子<hi>以吕祖謙標目修</hi>丁亥楊師<lb/>
道罷己丑長孫無忌兼太子太師房𤣥齡兼太傅蕭瑀<lb/>
為太保李勣為詹事瑀勣並同中書門下三品<hi>以通鑑修</hi>
　解題曰同三品自此始宋敏求曰時中書令侍中皆<lb/>
　正三品大厯升為二品<lb/>
癸巳降魏王泰為郡王<hi>以新紀修</hi>六月己卯朔日有食之<hi>以新</hi>
<pb n="KR2b0035_WYG_051-31a"/>
<hi>紀修</hi>壬辰葬隋恭帝<hi>新/紀</hi>丁酉髙士亷同三品平章政事<hi>以新</hi>
<hi>紀修</hi>閏六月丁巳詔皇太子典左右屯營兵<hi>以新紀修</hi>薛延陀<lb/>
来納幣絶其昏<hi>以朱熹綱目修</hi>遣使册封髙麗王藏<hi>以通鑑朱熹綱目修</hi>
秋七月罷魏徵子叔玉尚主踣墓碑<hi>以吕祖謙標目修</hi>
　解題曰徵既亡帝思之不已登凌烟閣觀畫像賦詩<lb/>
　悼痛聞者<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>之毁短百為指其與杜正倫侯君集為<lb/>
　阿黨又言徵嘗録前後諌諍語示史官褚遂良帝滋<lb/>
　不悅先許以衡山公主降其子叔玉於是手詔停昏<lb/>
<pb n="KR2b0035_WYG_051-31b"/>
　仆所為碑餘見通鑑曽鞏曰太宗嘗屈己以從羣臣<lb/>
　之議而魏公之徒感知己之遇事之大小無不諫諍<lb/>
　唐之所以治其源盖出於此能知其有此者以其書<lb/>
　存也及觀魏徵以諌諍事付史館而太宗怒之每恨<lb/>
　其不思而益知公之為賢夫君之使臣與臣之事君<lb/>
　大公至正之道而已大公至正之道非滅人言以掩<lb/>
　已過取小亮以私其君此其不可者也又有甚不可<lb/>
　者夫以諌諍為當掩是以諌諍為不美也則後世誰<lb/>
<pb n="KR2b0035_WYG_051-32a"/>
　復當諌諍乎况前代之君有納諫之美而後世不見<lb/>
　則非惟失一時之公又将使後世之君謂前代無諌<lb/>
　諍之事是啟其怠且忌矣<lb/>
丁酉房𤣥齡罷<hi>以紀傳修</hi>八月庚戌兵部尚書張亮為工部<lb/>
尚書參豫朝政<hi>以新紀修</hi>九月庚辰新羅乞兵伐髙麗遣使<lb/>
諭之<hi>以通鑑修</hi>徙庶人承乾黔州順陽王泰均州<hi>以吕祖謙標目修</hi>
冬十月丁巳房𤣥齡起復<hi>新紀</hi>十一月己卯祀圓丘<hi>以通鑑修</hi>
黜封德彜贈諡<hi>以朱熹綱目修</hi>帝疑太子仁弱宻謂長孫無忌<lb/>
<pb n="KR2b0035_WYG_051-32b"/>
曰吳王恪英果類我立之何如無忌固爭乃止<hi>以吕祖謙標目修</hi>
唐太宗文武皇帝貞觀十八年春帝欲征髙麗李勣勸<lb/>
之褚遂良諌不聴<hi>以吕祖謙標目修</hi>
　解題曰按新舊史列傳太宗謂侍臣曰髙麗莫離支<lb/>
　賊殺其王虐用其民夫出師當乗機便今誅之甚易<lb/>
　褚遂良對曰陛下手平冦亂西北誅夷徼外懾伏今<lb/>
　将興師遼東臣意熒惑何者兵既渡遼指期克㨗萬<lb/>
　一差跌無以示逺方若再𤼵忿兵則安危難測太宗<lb/>
<pb n="KR2b0035_WYG_051-33a"/>
　深然之李勣曰近者延陀犯邊陞下必欲追擊聴魏徴<lb/>
　之言遂失機㑹若如聖䇿可五十年間疆域無事帝<lb/>
　曰誠如卿言由徵計誤朕不欲以一計不當而尤之<lb/>
　遂良翌日上疏曰譬諸身兩京腹心也四境手足也<lb/>
　殊裔絶域殆非支體所屬髙麗殺其主陛下討逆收<lb/>
　地斯實乗機但命二三勇将𤼵兵四五萬唾手可取<lb/>
　今太子新立年實㓜小自餘藩屏陛下所知一旦棄<lb/>
　金湯之全渡遼海之外叵忽三思愁煩並集東京太<lb/>
<pb n="KR2b0035_WYG_051-33b"/>
　原逕路非逺為其節度以設軍謀實安全之上計不<lb/>
　納餘見通鑑唐仲友曰髙麗之舉起於裴矩温彦博<lb/>
　之諫<hi>裴温言遼東本箕子國魏晉時故封内不可不自此即開逺畧之端一言而幾於喪邦者也</hi>
　滋於陳大德之使𤼵於新羅之侵定於李勣之議𤣥<lb/>
　齡遂良之諌皆不欲也拏兵十數年海東丘墟天下<lb/>
　騷動仁人之言其利溥哉不仁之言其害亦大矣<hi>又曰</hi>
　<hi>王魏既沒諌臣惟遂良而其識量逺不及徵李勣武臣所見者惟邊功奈天下計何徵在勣此言必不𤼵</hi>
　<hi>就使有此言徵肯但已耶遂良以克為善其言已不能無過矣胡不明夷夏之分申知足之戒以告耶勣</hi>
<pb n="KR2b0035_WYG_051-34a"/>
　<hi>之指徵所以杜遂良之再諫惜乎不抗疏而力陳之太宗之欲用兵也指徵之失其悔用師也興徵之思諫臣</hi>
　<hi>繫國之輕重也如此夫</hi>
夏四月辛亥帝幸九成宫<hi>以新紀修</hi>秋七月甲午遣營州都<lb/>
督張儉率兵及契丹奚伐髙麗<hi>以新紀修</hi>八月壬子以安西<lb/>
都護郭孝恪為行軍總管伐焉耆<hi>以新紀修</hi>甲子帝還宫<hi>以新</hi>
<hi>紀修</hi>丁卯散騎常侍劉洎為侍中岑文本為中書令中書<lb/>
侍郎馬周守中書令<hi>以新紀修</hi>九月以褚遂良為黄門侍郎<lb/>
參預朝政<hi>以通鑑修</hi>
<pb n="KR2b0035_WYG_051-34b"/>
　解題曰按新舊史列傳太宗嘗謂無忌等曰人苦不<lb/>
　自知公冝面論攻朕得失無忌曰陛下武功文德冠<lb/>
　卓千古臣将順之不暇實不見陛下有所愆失帝曰<lb/>
　朕冀聞過公等乃相䛕悅朕今面談公等得失以為<lb/>
　鑒誡因目無忌曰善避嫌疑應對敏速求之古人未<lb/>
　有其比而總兵攻戰非所長也髙士亷涉獵古今心<lb/>
　術聰悟臨難不改節為官無朋黨所少者骨鯁規諌<lb/>
　耳唐儉言辭俊利善和解人事朕三十載遂無一言<lb/>
<pb n="KR2b0035_WYG_051-35a"/>
　論國家事楊師道性行純善自無愆過而情實怯懦<lb/>
　緩急不可得力岑文本性道敦厚文章是其所長而<lb/>
　持論常據經逺自當不負於物劉洎性最堅貞言多<lb/>
　利益然其意尚然諾於朋友馬周見事敏速性甚貞<lb/>
　正論量人物直道而行朕比任使多所稱意褚遂良<lb/>
　學問稍長性亦堅正既寫忠誠親附於朕譬如飛鳥<lb/>
　依人自加憐愛<hi>王珪與房𤣥齡李靖温彦博戴胄同輔政太宗謂珪曰卿識鑒清通尤善</hi>
　<hi>談論自房𤣥齡等咸冝品藻又可自量孰與諸子賢對曰孜孜奉國知無不為臣不如𤣥齡才兼文武出</hi>
<pb n="KR2b0035_WYG_051-35b"/>
　<hi>将入相臣不如李靖敷奏詳明出納惟允臣不如彦博處繁理劇衆務必舉臣不如戴胄以諌諍為心恥</hi>
　<hi>君不及堯舜臣不如魏徵至於激濁揚清嫉惡好善臣於數子亦有一日之長帝稱善而𤣥齡等亦以為</hi>
　<hi>盡己所長謂之確論及太宗評無忌等人才視之劣矣</hi>
郭孝恪平焉耆<hi>以吕祖謙標目修</hi>冬十月辛丑朔日有食之<lb/>
<hi>以新紀修</hi>甲寅帝幸洛陽房𤣥齡留守京師<hi>以新舊紀修</hi>十一月<lb/>
遣張亮李勣馬周為行軍大總管率十六總管兵伐髙<lb/>
麗仍詔親征<hi>以新紀修</hi>
　解題曰按新舊史列傳太宗将伐遼東召靖入謂曰<lb/>
<pb n="KR2b0035_WYG_051-36a"/>
　公南平吳北破突厥西定慕容惟東有髙麗未服公<lb/>
　意如何對曰徃憑天威薄展㣲效今殘年朽骨惟擬<lb/>
　此行陛下誠不棄疾且瘳矣太宗愍其老不許太宗<lb/>
　欲取髙麗若委之靖固能辦之然太宗方欲以髙麗<lb/>
　為己功故棄靖不用耳所以無功之可紀也餘見通<lb/>
　鑑<lb/>
十二月壬寅庶人承乾卒<hi>新紀</hi>戊午突厥部落南渡河李<lb/>
思摩来奔<hi>以吕祖謙標目修</hi>
<pb n="KR2b0035_WYG_051-36b"/>
唐太宗文武皇帝貞觀十九年春二月庚戌帝伐髙麗<lb/>
蕭瑀留守洛陽<hi>以新紀通鑑修</hi>
　解題曰按南蠻傳貞觀時林邑與㜑刹羅刹二國使<lb/>
　者偕来林邑言不恭羣臣請問罪太宗曰昔苻堅欲<lb/>
　吞晉衆百萬一戰而亡隋取髙麗嵗調𤼵人與為怨<lb/>
　乃死匹夫手朕敢妄議𤼵兵耶赦不問伐髙麗之失<lb/>
　太宗非不知之也一怵於陳大德之觀釁再激於新<lb/>
　羅之求救遂掃境而屬之而不暇他顧也豈非所謂<lb/>
<pb n="KR2b0035_WYG_051-37a"/>
　知之非艱行之惟艱耶事見通鑑<lb/>
贈殷比干太師諡忠烈<hi>以新舊紀修</hi>三月帝至定州皇太子<lb/>
監國命攝太子太傅髙士亷左庶子劉洎馬周等輔皇<lb/>
太子監國長孫無忌攝侍中吏部尚書楊師道攝中書<lb/>
令及岑文本從行夏四月丁未文本薨右庶子許敬宗<lb/>
撿挍中書侍郎<hi>通鑑</hi>李勣克盖牟城<hi>以新紀修</hi>五月張亮拔沙<lb/>
卑城<hi>以朱熹綱目修</hi>
　解題曰竇苹音訓卑沙城今朔庭南海府在梁水南<lb/>
<pb n="KR2b0035_WYG_051-37b"/>
　三百里<lb/>
甲申帝克遼東城置遼州六月丁酉朔克白巖城置巖<lb/>
州己未大敗髙麗於安市城<hi>以新舊紀修</hi>
　解題曰竇苹音訓白巖城今戎人以為巖州在梁水<lb/>
　西北四十里安市城在梁水城南百八十里夷人亦<lb/>
　呼為鐡州<lb/>
秋七月壬申薛延陀真珠可汗死子拔灼自立為多彌<lb/>
可汗<hi>以吕祖謙標目修</hi>李勣攻安市城不克癸未帝乃班師<hi>以舊</hi>
<pb n="KR2b0035_WYG_051-38a"/>
<hi>紀修</hi>冬十月命祀魏徵復立所踣碑<hi>以朱熹綱目修</hi>
　解題曰唐仲友曰髙麗之役褚遂良諌不聽帝所狎<lb/>
　也遼東之還謂魏徵在吾無此行帝所憚也古人言<lb/>
　成王畏相以此事見通鑑<lb/>
戊午次漢武臺刻石紀功<hi>新紀</hi>十一月丁亥貶楊師道為<lb/>
工部尚書<hi>新紀</hi>十二月戊申帝次并州<hi>以新紀修</hi>薛延陀冦河<lb/>
南領軍大将軍執失思力大敗之<hi>以通鑑修</hi>庚申殺劉洎<hi>以新</hi>
<hi>舊紀修</hi>
<pb n="KR2b0035_WYG_051-38b"/>
　解題曰按新舊史列傳帝征遼東詔劉洎兼太子左<lb/>
　庶子檢校民部尚書輔皇太子監國太宗謂洎曰我<lb/>
　今逺征使卿輔太子安危所寄卿冝深識我意洎曰<lb/>
　願陛下無憂大臣有愆失臣謹即行誅帝以其妄發<lb/>
　頗怪之謂曰卿性疎而太健恐以此敗深冝戒慎帝<lb/>
　還不豫洎與馬周入候洎周出褚遂良問起居洎泣<lb/>
　曰上體患癰殊可懼遂良誣奏之曰國家不足慮正<lb/>
　當輔少主行伊霍事大臣有異志者誅之自定矣帝<lb/>
<pb n="KR2b0035_WYG_051-39a"/>
　愈召洎問状洎以實對又引馬周以自明周對與洎<lb/>
　所陳不異遂良執不已乃賜洎自盡洎臨引絶索筆<lb/>
　牘欲有所奏有司不敢與帝後知之有司皆得罪<hi>孫甫</hi>
　<hi>曰遂良不應譛洎盖遂良被譴之後洎子訴寃李義府助之又貞觀實録許敬宗頗以私意改易舊文則</hi>
　<hi>譛洎之事未必可信蘇軾取其說</hi>顯慶中其子𢎞業詣闕訴遂良譖<lb/>
　死状李義府右之髙宗告近臣樂彦禕曰辨之是暴<lb/>
　先帝過刑事寝餘見通鑑<lb/>
馬周攝吏部尚書始罷四時選<hi>以通鑑修</hi>
<pb n="KR2b0035_WYG_051-39b"/>
唐太宗文武皇帝貞觀二十年春正月夏州都督喬師<lb/>
望等擊薛延陀大破之<hi>以新紀修</hi>丁丑遣大理卿孫伏伽等<lb/>
二十二人以六條察四方<hi>以通鑑修</hi>
　解題曰王容曰按百官志監察御史十道巡按一察<lb/>
　官人善惡二察户口流散籍帳隱没賦役不均三察<lb/>
　農桑不勤倉庫耗減四察妖猾盗賊生業為公私蠧<lb/>
　害五察德行孝悌茂材異等藏器晦迹應時用者六<lb/>
　察黠吏豪宗兼并縱暴貧弱寃苦不能自伸者此言<lb/>
<pb n="KR2b0035_WYG_051-40a"/>
　巡察四方或者即此六條歟餘見通鑑<hi>按舊史李嶠傳則天初置</hi>
　<hi>右御史臺巡按天下嶠上疏今之所察但凖漢之六條推而廣之則無不包矣無為多張科目空費簿書</hi>
三月己巳帝還京師<hi>以新舊紀修</hi>己丑張亮謀反伏誅<hi>以吕祖謙</hi>
<hi>標目修</hi>閏三月癸巳朔日有食之<hi>新/紀</hi>戊戌罷遼州巖州<hi>以吕</hi>
<hi>祖謙標目修</hi>囘紇攻薛延陀六月乙亥遣江夏王道宗李勣<lb/>
伐薛延陀囘紇殺多彌可汗據其地<hi>以新紀修</hi>秋八月甲子<lb/>
立皇孫為王<hi>以本紀修</hi>囘紇諸部並降己巳帝幸靈州受之<lb/>
九月諸部上號為可汗<hi>以吕祖謙標目修</hi>冬十月蕭瑀罷<hi>以舊紀修</hi>
<pb n="KR2b0035_WYG_051-40b"/>
丙戌帝還京師<hi>以新舊紀修</hi>
唐太宗文武皇帝貞觀二十一年春正月壬辰申文獻<lb/>
公髙士亷薨<hi>以新紀修</hi>丙辰以囘紇諸部為州府其酋長為<lb/>
都督刺史<hi>以吕祖謙標目修</hi>
　解題曰范祖禹曰中國之有夷狄猶晝之有夜陽之<lb/>
　有隂君子之有小人也中國失政四夷交侵先王所<lb/>
　以御之者曰而難任人蠻夷率服曰無怠無荒四夷<lb/>
　来王盖柔逺能邇治内安外而殊俗之嚮慕不以利<lb/>
<pb n="KR2b0035_WYG_051-41a"/>
　誘不以威脅而自至矣故不勞民不費財至於後世<lb/>
　之君或讐疾而欲殄滅之或愛悅而欲招来之二者<lb/>
　皆非也何則彼雖夷狄亦人類也王者於天地間無<lb/>
　所不養况人類而欲殘之乎殘之尚不可况不勝而<lb/>
　欲自殘其民乎仁人之所不為也為之者秦始皇是<lb/>
　也山川之所限風氣之所移得其地不可居得其民<lb/>
　不可使列為州縣是崇虚名而受實弊也且得之既<lb/>
　以為功則失之必以為恥其失不在於己則在於子<lb/>
<pb n="KR2b0035_WYG_051-41b"/>
　孫故有征討之勞饋餉之煩民不堪命而繼之以亡<lb/>
　隋煬帝是也人君類忽近而喜逺厭故而喜新雖或<lb/>
　未至於亡而常與之同事其累德豈細哉事見通鑑<lb/>
丁酉詔以来嵗二月有事於泰山<hi>以新舊紀修</hi>丁丑皇太子<lb/>
釋菜於太學<hi>新紀</hi>三月戊子遣武衛大将軍牛進達等為<lb/>
行軍大總管率三總管兵伐髙麗<hi>以新紀通鑑修</hi>夏四月乙丑<lb/>
作翠微宫<hi>以新舊紀修</hi>丙寅置燕然都䕶府<hi>以吕祖謙標目修</hi>五月<lb/>
戊子帝幸翠微宫<hi>以新舊紀修</hi>庚戌李勣克南蘇木底城<hi>新紀</hi>
<pb n="KR2b0035_WYG_051-42a"/>
六月癸亥長孫無忌遥領揚州都督<hi>以通鑑舊紀修</hi>秋七月乙<lb/>
未牛進達克石城<hi>新紀</hi>庚子作玉華宫庚戌還宫<hi>以吕祖謙標目修</hi>
　解題曰玉華宫在坊州冝君縣北四十里鳳凰谷永<lb/>
　徽廢為寺縣治古杸栩城北谷盖因鳳凰集杸栩得<lb/>
　名也<lb/>
八月壬戌河北水災停封禪<hi>以舊紀通鑑修</hi>
　解題曰晁補之曰太宗始排羣議欲守儉約賢君仁<lb/>
　人之言也請者不已後卒議行徒以星變水災而止<lb/>
<pb n="KR2b0035_WYG_051-42b"/>
　太宗好大喜功不憚萬里伐髙麗况封禪耶使其本<lb/>
　心薄之而不為雖舉天下以勸我何有哉既行而以<lb/>
　事輟則特不得已耳語曰智及之仁不能守之太宗<lb/>
　之謂矣事見通鑑<lb/>
立子明為曹王尋以為巢刺王元吉後<hi>以通鑑修</hi>
　解題曰唐仲友曰觀魏徵辰嬴王珪郭亡之諫知後<lb/>
　世必有武氏楊氏之事矣事見通鑑<lb/>
戊戌發江南所造船伐髙麗<hi>以通鑑修</hi>冬十月癸丑褚遂良<lb/>
<pb n="KR2b0035_WYG_051-43a"/>
罷<hi>新紀</hi>十一月突厥車鼻可汗入貢<hi>以通鑑修</hi>癸卯徙順陽<lb/>
王泰為濮王<hi>以通鑑修</hi>十二月戊寅遣驍衛大将軍契苾何<lb/>
力為行軍大總管率三總管兵伐龜兹<hi>以新紀修</hi>
唐太宗文武皇帝貞觀二十二年春正月庚寅馬周薨<lb/>
<hi>以新紀修</hi>
　解題曰唐仲友曰周銳敏多中機㑹與太宗性合其<lb/>
　得君過房杜而人才不及矣<lb/>
戊戌帝幸溫湯<hi>以新紀修</hi>己亥中書舍人崔仁師為中書侍<lb/>
<pb n="KR2b0035_WYG_051-43b"/>
郎參知機務<hi>以通鑑修</hi>丙午遣武衛大将軍薛萬徹為大總<lb/>
管伐髙麗<hi>以新紀修</hi>長孫無忌檢校中書令知尚書門下省<lb/>
事<hi>新紀</hi>戊申還宫<hi>以新/紀修</hi>二月褚遂良起復<hi>以新紀修</hi>乙亥帝<lb/>
幸玉華宫<hi>以新紀修</hi>流崔仁師於連州<hi>以新紀修</hi>三月充容徐惠<lb/>
以帝東征西討營繕相繼服玩華靡上疏諌<hi>以通鑑修</hi>
　解題曰唐仲友曰數調兵討定四夷稍稍治宫室勞<lb/>
　役百姓隋亡以此二事之極也惟魏徵嘗言之然於<lb/>
　用兵亦不極諫而惠之疏乃及於此可謂切中時病<lb/>
<pb n="KR2b0035_WYG_051-44a"/>
　矣事見通鑑<lb/>
夏四月丁巳武侯将軍梁建方破松州蠻<hi>以新紀修</hi>五月右<lb/>
衛率長史王𤣥䇿平天竺<hi>以吕祖謙標目修</hi>秋七月命劒南造<lb/>
船伐髙麗<hi>以吕祖謙標目修</hi>
　解題曰唐仲友曰昔漢武平四夷惟匈奴天下共其<lb/>
　勞其他各止一方太宗征遼之役固已天下共勞矣<lb/>
　今舟檝糧械之役齊蜀與越皆同其擾信乎兵者民<lb/>
　之殘財之蠧也事見通鑑<lb/>
<pb n="KR2b0035_WYG_051-44b"/>
壬辰殺華州刺史李君羡<hi>以吕祖謙標目修</hi>癸卯梁文昭公房<lb/>
𤣥齡薨<hi>以吕祖謙標目修</hi>
　解題曰按舊史列傳𤣥齡謂諸子曰今天下清謐惟<lb/>
　東討髙麗不止為國患主上含怒意决臣下莫敢犯<lb/>
　顔吾知而不言則銜恨入地遂抗表諫曰臣聞兵惡<lb/>
　不戢武貴止戈今上古所不臣者陛下皆臣之矣惟<lb/>
　髙麗歴代逋誅陛下責其弑逆親總六軍問罪遼碣<lb/>
　未經旬月即拔遼東虜獲數十萬計比功較德萬倍<lb/>
<pb n="KR2b0035_WYG_051-45a"/>
　前王且陛下抜将於行伍之中取士於凡庸之末逺<lb/>
　夷之使一見不忘小臣之名未嘗再問加以留情墳<lb/>
　典屬意篇什筆邁鍾張辭窮班馬撫萬姓以慈遇羣<lb/>
　下以禮褒秋毫之善解吞舟之網逆耳之諫必聽膚<lb/>
　受之訴斯絶降乗吮思摩之瘡登堂臨魏徵之柩哭<lb/>
　戰亡之卒則哀動六軍負填道之薪則精感天地衆<lb/>
　美兼備臣深為陛下惜之重之愛之寳之易曰知進<lb/>
　退存亡而不失其正者其惟聖人乎傳曰知足不辱<lb/>
<pb n="KR2b0035_WYG_051-45b"/>
　知止不殆陛下威名功德亦可足矣拓地開疆亦可<lb/>
　止矣邊夷賤類古者以遐荒視之冝從闊絶若必欲<lb/>
　絶其種類恐獸窮則摶<hi>師還靺鞨犯陳亦可見矣</hi>且陛下每决一<lb/>
　死囚必三復五奏進素食停音樂以人命之重為之<lb/>
　感動也今士無一罪驅之行陣委之鋒刃肝腦塗地<lb/>
　魂魄無歸老父孤兒寡妻慈母望轊車而掩泣抱枯<lb/>
　骨以摧心足以變動隂陽感傷和氣使髙麗違失臣<lb/>
　節誅之可也侵擾百姓滅之可也長能為中國患除<lb/>
<pb n="KR2b0035_WYG_051-46a"/>
　之可也今無是三者而坐敝中國為舊主雪恥新羅<lb/>
　報仇非所存者小所損者大乎願下沛然之詔許髙<lb/>
　麗自新焚凌波之船罷應募之衆自然華夷慶賴逺<lb/>
　肅邇安臣死且不朽餘見通鑑宋祁賛曰太宗取孤<lb/>
　隋攘羣盗天下已平用𤣥齡如晦興大亂之餘紀綱<lb/>
　彫弛而能興仆植僵使號令典刑粲然罔不完具雖<lb/>
　數百年猶䝉其功可謂名宰相然求所以致之之蹟<lb/>
　殆不可見何哉唐栁芳有言帝定禍亂而房杜不言<lb/>
<pb n="KR2b0035_WYG_051-46b"/>
　功<hi>唐仲友曰太宗折淮安王明二人之功與蕭何類</hi>王魏善諌而房杜讓其<lb/>
　直<hi>唐仲友曰禹曰予何言予思日孜孜是遜臯直益賛於禹禹拜昌言曰俞是遜益直伊尹相湯仲虺</hi>
　<hi>咎單作書傅説相髙宗祖己作訓古大臣相成大率如此</hi>英衛善兵而房杜濟以<lb/>
　文<hi>唐仲友曰事有出於人主之所好所能者人臣非助之為難全之為難也太宗好兵而能於兵英衛</hi>
　<hi>助太宗者也房杜濟太宗者也雖然使房杜有伊周之學能興三代之制度以副太宗之所好彼其自喜</hi>
　<hi>冝何如而豈復快心於一髙麗哉號令典刑悉因隋舊僅得魏徵仁義之說以輔之固足濟太宗之武使</hi>
　<hi>不至於如隋終豈免於偏勝封建井田肉刑明堂之屬不能建明而顧以空言止髙麗之伐哉</hi>持衆美<lb/>
　效之君是後新進更用事𤣥齡身處要地不吝權善<lb/>
<pb n="KR2b0035_WYG_051-47a"/>
　始以終此其成大名者諒其然乎如晦任事雖淺<lb/>
　觀𤣥齡許與及帝所親欵則謨謀果有大過人者方<lb/>
　君明臣良志叶議從相資以成事固千載一遇蕭曹<lb/>
　之勲不足進焉<hi>唐仲友曰自王迹熄至秦極壞故漢承秦為難魏太和復古至隋頗備唐</hi>
　<hi>承隋為易故號令典刑唐若可以過漢者所因不同也</hi>雖然宰相所以代天者<lb/>
　也輔賛彌縫而藏諸用使斯人由而不知唐仲友曰<lb/>
　太宗與房杜君臣之契謂之明良相逢可矣而古之<lb/>
　王者必有師臣湯之於伊尹武王之於尚父是也故<lb/>
<pb n="KR2b0035_WYG_051-47b"/>
　能以道正君格其非心以登堯舜之盛房杜之於太<lb/>
　宗可以為名相矣未可以為畏相也故髙麗之伐危<lb/>
　惙之疏不能已也至於魏徵輔賛彌縫雖未可與房<lb/>
　杜比而畏相之風則頗有之經世之材佐之創業正<lb/>
　君之道輔之守成兹其所以為太宗二子之不能相<lb/>
　兼亦其所以止於太宗歟<lb/>
八月己酉朔日有食之<hi>新紀修</hi>九月庚辰崑立道行軍總<lb/>
管阿史那杜爾及薛延陀餘部戰敗之<hi>以新紀修</hi>己亥褚遂<lb/>
<pb n="KR2b0035_WYG_051-48a"/>
良為中書令<hi>以吕祖謙標目修</hi>壬寅眉卭雅三州獠反<hi>新紀</hi>冬<lb/>
十月癸丑帝還宫<hi>以通鑑修</hi>十二月阿史那社爾平龜兹閏<lb/>
月擒其王<hi>以吕祖謙標目修</hi>
唐太宗文武皇帝貞觀二十三年夏四月己亥帝幸翠<lb/>
微宫<hi>以新舊紀修</hi>五月戊午出李勣為疊州都督<hi>以吕祖謙標目修</hi>
　解題曰按新史列傳勣既忠力帝謂可托大事後留<lb/>
　宴顧曰朕思屬㓜孤無易公者公昔不遺李宻豈負<lb/>
　朕哉勣感涕因囓指流血俄大醉帝因解衣覆之帝<lb/>
<pb n="KR2b0035_WYG_051-48b"/>
　疾謂太子曰爾於李勣無恩今以事出之我死冝即<lb/>
　授以僕射彼必致死矣乃授疊州都督<hi>唐仲友曰太宗出之使髙</hi>
　<hi>宗用之得其死力此尤可笑豈有社稷臣而以用舍易其心哉太宗之意不過謂名将無過於勣慮中外</hi>
　<hi>有變髙宗得其用詎知女戎起於宫壼非勣不學之所能止哉</hi>
辛酉衛景武公李靖卒<hi>以通鑑修</hi>
　解題曰唐仲友曰靖自囚上急變君臣之義也勣不<lb/>
　負李密意氣之交也太宗逆取順守不過假仁義是<lb/>
　以重意氣之交深託李勣至於知君臣大義如靖者<lb/>
<pb n="KR2b0035_WYG_051-49a"/>
　不免於讒毁賴靖忠智有以自明耳太宗之知人失<lb/>
　於此矣<lb/>
己巳帝崩長孫無忌禇遂良受遺詔輔太子<lb/>
　解題曰按新舊史列傳帝疾甚召長孫無忌入卧内<lb/>
　帝引手捫無忌頥無忌哭帝感塞不得有所言翌日<lb/>
　與遂良入受詔謂之曰漢武寄霍光劉備託諸葛朕<lb/>
　之後事一以委卿太子仁孝卿之所悉須盡誠輔佐<lb/>
　永保宗社謂太子曰無忌遂良在汝無憂矣顧遂良<lb/>
<pb n="KR2b0035_WYG_051-49b"/>
　曰無忌盡忠於我我有天下多此人力爾輔政無令<lb/>
　䜛毁者害之因命遂良草詔餘見通鑑唐仲友曰漢<lb/>
　髙祖謂陳平智有餘王陵可以輔之安劉氏者必周<lb/>
　勃故雖有吕氏之難而社稷不摇髙祖知人之審盖<lb/>
　以大度得之太宗屬意於李勣用無忌遂良而以許<lb/>
　敬宗李義府參之敬宗卒附武氏李勣勸成其事唐<lb/>
　祚幾移太宗素有知人之鑒盖闇於多欲也<lb/>
庚午奉大行還京師辛未禮部尚書兼太子少師于志<lb/>
<pb n="KR2b0035_WYG_051-50a"/>
寧為侍中太子少詹事張行成兼侍中撿挍刑部尚書<lb/>
兼右庶子髙季輔兼中書令六月甲戌朔皇太子治即<lb/>
皇帝位以遺詔罷遼東及土木之役<hi>以新舊紀及通鑑修</hi>丁丑李<lb/>
勣為特進撿挍洛州刺史癸未長孫無忌為太尉癸巳<lb/>
勣為開府儀同三司參掌機宻<hi>以新紀傳修</hi>秋八月河東地<lb/>
震晉州尤甚<hi>以新舊紀修</hi>庚寅葬文帝於昭陵廟號太宗<hi>以舊</hi>
<hi>紀修</hi>
　解題曰曽鞏曰太宗屈己從諫仁心愛人可謂有天<lb/>
<pb n="KR2b0035_WYG_051-50b"/>
　下之志以租庸任民以府衛任兵以職事任官以才<lb/>
　能任職以尊本任衆操於上者要而不繁取於下者<lb/>
　寡而易供民有農之實而兵之備存兵有兵之名而<lb/>
　農之利在事之分有歸而禄之出不浮材之品不遺<lb/>
　而治之體相承其亷恥日以篤其田野日以闢其法<lb/>
　修則安且治廢則危且亂可謂有治天下之材行之數<lb/>
　嵗粟米斗至數錢居者有餘蓄行者有餘貲人人自<lb/>
　厚幾於刑措可謂有治天下之效然而不得與先王<lb/>
<pb n="KR2b0035_WYG_051-51a"/>
　並者法度之行擬之先王未備也禮樂之具田疇之<lb/>
　制擬之先王未備也躬親行陣之間戰必勝攻必克<lb/>
　天下莫不以為武而非先王之所尚也四夷萬國古<lb/>
　所未及以政者莫不服從天下莫不以為盛而非先<lb/>
　王之所務也太宗之為政於天下者得失如此<hi>竇苹音訓</hi>
　<hi>昭陵在醴泉縣六十里九嵕山</hi>
九月乙卯李勣為左僕射同中書門下三品<hi>以舊紀修</hi>
　解題曰僕射同三品自此始孫甫曰唐采魏晉之制<lb/>
<pb n="KR2b0035_WYG_051-51b"/>
　以僕射侍中中書令為正宰相僕射二品侍中中書<lb/>
　令三品李勣自尚書授詹事詹事卑於尚書藉其輔<lb/>
　翼太子故授之同中書門下三品使得與聞國政此<lb/>
　侍中中書令之任也今勣授開府儀同三司從一品<lb/>
　又改僕射從二品而反同三品故蘇冕㑹要駮其事<lb/>
　曰豈不與立號之意乖乎永隆崔知温薛元超除中<lb/>
　書令而曰同中書門下三品又大乖也杜佑以裴炎<lb/>
　為正議大夫守侍中崔知温為正議大夫中書令劉<lb/>
<pb n="KR2b0035_WYG_051-52a"/>
　景先為中大夫侍中並同中書門下三品當以階卑官髙<lb/>
　令所給禄秩同三品耳據此似非位署後同三品者<lb/>
　止記初命率不以為位號也<lb/>
冬十一月乙丑晉州地震<hi>新紀修</hi>
唐髙宗皇帝永徽元年春正月辛丑改元<hi>以新舊紀修</hi>丙午<lb/>
立妃王氏為皇后<hi>以舊紀修</hi>張行成為侍中<hi>新紀修</hi>日引刺史<lb/>
十人入閣問民疾苦時長孫無忌禇遂良同心輔政有<lb/>
貞觀之風<hi>以通鑑修</hi>二月立子三人為王<hi>以本紀修</hi>夏四月己巳<lb/>
<pb n="KR2b0035_WYG_051-52b"/>
朔晉州地震<hi>以新紀修</hi>
　解題曰胡寅曰隋煬帝立為太子天下地震其事未<lb/>
　逺髙宗必聞之矣即位纔逾兩月而地震於晉陽又<lb/>
　荐震於晉州天之示戒深矣髙宗曽無恐懼修省之<lb/>
　心使其推類而求克正厥事則武氏必不入宫禍原<lb/>
　自弭矣當時大臣亦無一言致戒欲銷去之者兹非<lb/>
　闕失之大歟<lb/>
六月庚辰晉州地震<hi>新紀</hi>秋九月置單于瀚海二都護<lb/>
<pb n="KR2b0035_WYG_051-53a"/>
府<hi>以吕祖謙標目修</hi>冬十月戊辰李勣罷左僕射<hi>新紀</hi>十一月<lb/>
己未褚遂良罷為刺史<hi>以通鑑修</hi>
唐髙宗皇帝永徽二年春正月乙巳黄門侍郎宇文節<lb/>
中書侍郎柳奭同三品<hi>新紀</hi>瑶池都督阿史那賀魯叛<lb/>
自稱可汗<hi>以新紀修</hi>秋七月賀魯冦庭州武衛大将軍梁建<lb/>
方驍衛大将軍契苾何力為行軍總管以討之<hi>以新紀修</hi>明<lb/>
堂以髙祖配五天帝太宗配五人帝<hi>以通鑑修</hi>八月己巳于<lb/>
志寧張行成為左右僕射同三品髙季輔為侍中<hi>以通鑑修</hi>
<pb n="KR2b0035_WYG_051-53b"/>
九月癸巳廢玉華宫更命九成宫為萬年宫<hi>以通鑑修</hi>十月<lb/>
晉州地震<hi>新舊紀</hi>十二月壬子處月朱耶孤注叛附於賀<lb/>
魯<hi>以新紀修</hi>
唐髙宗皇帝永徽三年春正月梁建方等大破處月朱<lb/>
耶孤注於牢山<hi>以通鑑修</hi>
　解題曰此後唐之先也詳見元和二年解題新史地<lb/>
　理志堅昆部落有牢山黠戞斯傳牢山亦曰賭蒲距<lb/>
　囘鶻舊衙度馬行十五日<hi>竇苹音訓謂即平晉縣之牢山誤也</hi>
<pb n="KR2b0035_WYG_051-54a"/>
己巳褚遂良為吏部尚書同三品<hi>以通鑑修</hi>二月甲寅帝御<lb/>
安福門觀百戱<hi>以通鑑修</hi>
　解題曰范祖禹曰髙宗即位之初問民疾苦尊禮輔<lb/>
　相蔡道裕希㫖而自責行己之不足覩胡人進戱而<lb/>
　知所好之不可不謹豈不足為賢君哉不數年而悖<lb/>
　繆昏惑卒成武氏之簒何哉初親賢後用佞也可不<lb/>
　戒哉事見通鑑<hi>六典皇城西南二門北曰安福</hi>
三月宇文節為侍中柳奭守中書令<hi>新紀</hi>夏四月兵部<lb/>
<pb n="KR2b0035_WYG_051-54b"/>
侍郎韓瑗為黄門侍郎同三品<hi>新紀</hi>秋七月丁巳立陳王<lb/>
忠為皇太子<hi>新紀</hi>
　解題曰按舊史列傳王皇后無子后舅柳奭以忠母<lb/>
　微立之必親己后然之奭以褚遂良韓瑗諷長孫無<lb/>
　忌于志寧等固請立忠為儲后帝許之夫立子以嫡<lb/>
　否則以賢今忠既非嫡又非賢而强欲立之柳奭不<lb/>
　足道也遂良韓瑗亦何不思之甚耶餘見通鑑<lb/>
九月中書侍郎来濟同三品<hi>以新紀修</hi>冬十月癸巳濮王泰<lb/>
<pb n="KR2b0035_WYG_051-55a"/>
薨<hi>以通鑑舉要厯修</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0035_WYG_051-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷五十一<lb/>
</p>
<p>
</p>
  </div>
</body>
</text>
</TEI>
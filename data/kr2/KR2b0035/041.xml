<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷四十一</head>
    <p>
<pb n="KR2b0035_WYG_041-1a"/>
欽定四庫全書<lb/>
　大事記續編卷四十一　　明　王禕　撰<lb/>
<hi>梁髙祖武皇帝蕭衍天監元年魏世宗宣武皇帝景明三年</hi>春正月戊戌齊宣德太<lb/>
后臨朝稱制蕭衍自為都督中外軍事加殊禮甲寅自<lb/>
為相國梁公加九錫二月殺太常湘東王寶眰等三人<lb/>
丙寅以驃騎司馬沈約為吏部尚書兼右僕射黄門侍<lb/>
郎范雲為侍中丙戌衍進王爵三月辛丑殺中將軍邵<lb/>
陵王寶攸等三人衞將軍鄱陽王寶寅奔魏齊主東歸<lb/>
<pb n="KR2b0035_WYG_041-1b"/>
夏四月丙寅梁王衍自即皇帝位改元丁卯廢齊主為<lb/>
巴陵王遷之姑熟治書侍御史顔見逺死之<hi>以呂祖謙標目修</hi>
　解題曰宋庠紀年通譜天監取詩云天之降監初齊<lb/>
　和帝鎮荆州以顔見逺為錄事參軍及即位以為治<lb/>
　書侍御史兼中丞髙祖受禪見逺乃不食發憤數日<lb/>
　而卒帝聞之曰我自應天從人何預天下士大夫事<lb/>
　而顔見逺乃至於此也餘見通鑑<hi>胡寅曰易之革曰湯武革命順乎天</hi>
　<hi>而應乎人未聞應天也應者對感而為言人事作於下則天理應於上豈可天感乎上而人應乎下歟故</hi>
<pb n="KR2b0035_WYG_041-2a"/>
　<hi>易惟曰順乎天順天者順理也晁説之曰方百僚署名送東昏首時王志獨憤歎不署張充偃蹇不來㑹</hi>
　<hi>江蒨在江州拒髙祖之師不受命顔見逺覩髙祖即位不食以死姚察徒稱充之典選廉平蒨以風格顯畧</hi>
　<hi>不一言其大節何耶</hi>
梁主追尊考妣為帝后封功臣十五人為公侯沈約為<lb/>
尚書僕射范雲為散騎常侍吏部尚書<hi>以本紀修</hi>戊辰梁弑<lb/>
巴陵王<hi>以呂祖謙標目修</hi>
　解題曰齊自髙帝至和帝五世通鬱林王昭業海陵<lb/>
　恭王昭文為七世凡二十四年<lb/>
<pb n="KR2b0035_WYG_041-2b"/>
梁議贖刑<hi>以本紀修</hi>
　解題曰朱熹曰贖刑盖本舜典金作贖刑之語實則<lb/>
　不然舜典所謂贖者官府學校之刑爾若五刑則固<lb/>
　未甞贖也五刑之寛惟處以流鞭扑之寛方許其贖<lb/>
　漢張敞以討羌兵食不繼為入穀贖罪之法初未甞<lb/>
　及殺人與盜之罪而蕭望之等猶以為如此則富者<lb/>
　得生貧者獨死恐開利路以傷治化曾謂唐虞之世<lb/>
　而有是贖法哉惟周穆盤遊無度財匱民勞至其末<lb/>
<pb n="KR2b0035_WYG_041-3a"/>
　年無以為計乃為贖刑之法以斂民財後世當戒而<lb/>
　不當遵也事見通鑑<lb/>
齊宗室南康侯子恪等仕梁以壽終<hi>以呂祖謙標目修</hi>
　解題曰姚察曰昔魏藉兵威而革漢運晉因宰輔乃<lb/>
　移魏厯異乎古之禪授以德相傳故抑前代宗枝用<lb/>
　絶民望然劉煜曹志猶顯於朝及宋遂為廢姓而齊<lb/>
　之戚屬一皆殱焉其祚不長抑亦由此有梁革命弗<lb/>
　取前規髙祖之𢎞量度越前代矣胡寅曰梁武雖以<lb/>
<pb n="KR2b0035_WYG_041-3b"/>
　兵取而其資非殘忍之人也故於子恪等能保全之<lb/>
　向使沈約不進邪説則必封巴陵於小國俾主齊祀<lb/>
　矣帝以利害所迫狃於弊俗未受命間先殺寶攸等<lb/>
　以脅中外既受命又惑於約而有鄭伯禽之事是皆<lb/>
　不知命之所為詩曰商之孫子其麗不億上帝既命<lb/>
　侯于周服侯服于周天命靡常夫惟順天而受命則<lb/>
　命在我矣何虞乎商之復得而𠞰其後裔哉向使武<lb/>
　帝移待子恪之心以待巴陵王與寶攸等豈不為五<lb/>
<pb n="KR2b0035_WYG_041-4a"/>
　朝盛德之主耶事見通鑑<lb/>
梁徵前中書令謝朏處士何㸃㸃弟前國子祭酒𦙍塗<lb/>
朏𦙍不至<hi>以本紀修</hi>梁鎮軍大將軍江州刺史陳伯之反五<lb/>
月戊子遣領軍將軍王茂討之<hi>以本紀修</hi>六月梁以楊紹先<lb/>
為武都王<hi>以本紀修</hi>陳伯之攻豫章不克遂奔魏<hi>以紀傳修</hi>梁益<lb/>
州刺史劉季連反<hi>以吕祖謙標目修</hi>秋八月梁定律令制鍾律<lb/>
<hi>以梁紀隋樂志修</hi>冬十一月甲子梁立子統為皇太子<hi>以呂祖謙標目</hi>
<hi>修</hi>魏洛陽宮室始成<hi>通/鑑</hi>是歲梁大旱<hi>以梁紀修</hi>
<pb n="KR2b0035_WYG_041-4b"/>
<hi>梁髙祖武皇帝天監二年年魏世宗宣武皇帝景明四</hi>春正月乙卯梁沈約范雲<lb/>
為左右僕射<hi>以本紀修</hi>梁劉季連降<hi>以呂祖謙標目修</hi>夏四月癸未<lb/>
朔魏以蕭寶寅都督東揚等三州軍事東揚州刺史齊<lb/>
王陳伯之都督淮南軍事江州刺史<hi>以本紀傳修</hi>五月丁巳<lb/>
梁霄城文侯范雲卒尚書左丞徐勉右衞將軍周捨秉<lb/>
政<hi>以呂祖謙標目修</hi>梁斷郡縣獻奉<hi>以朱熹綱目修</hi>六月梁以謝朏為<lb/>
司徒尚書令<hi>以本紀修</hi>秋七月庚午魏復鹽池之利<hi>以本紀修</hi>辛<lb/>
未魏以彭城王勰為太師<hi>以本紀修</hi>八月庚子魏以元英都<lb/>
<pb n="KR2b0035_WYG_041-5a"/>
督征義陽諸軍事司州刺史<hi>以本紀修</hi>冬十一月楊集始卒<lb/>
己未魏立其子紹先為武興王<hi>以通鑑修</hi>癸亥魏侍中左僕<lb/>
射源懷行北邊六鎮三州懷奏損鎮官<hi>以魏紀傳修</hi>
　解題曰梁載言十道四蕃志六鎮在靈州懷逺縣杜<lb/>
　佑通典既於靈州懷逺縣注云漢富平縣魏六鎮在<lb/>
　此又於馬邑雲中單于界注六鎮在焉豈靈州與雲<lb/>
　中封壤相錯耶李吉甫元和郡縣志豐州天德軍城<lb/>
　北六十里沃野故城即六鎮從西第一鎮<hi>陸恭之風土記云朔</hi>
<pb n="KR2b0035_WYG_041-5b"/>
　<hi>方故城後魏太和十年改為沃野鎮正始三年尚書源思禮撫巡蕃塞以沃野鎮居南與蘭山澤六鎮不</hi>
　<hi>齊别置三戍</hi>東受降城光祿城東北有懷朔古鎮即六鎮<lb/>
　從西第二鎮東受降城武川城即六鎮從西第三鎮<lb/>
　按魏本紀太和十八年魏主幸懷朔武川撫㝠柔𤣥<lb/>
　四鎮詔賜六鎮及禦夷城民粟是禦夷在六鎮之外<lb/>
　也又明帝改沃野懷朔薄骨律武川撫㝠柔𤣥懷荒<lb/>
　禦夷諸鎮為州豈懷荒禦夷為州而沃野懷朔薄骨<lb/>
　律武川撫㝠柔𤣥自為六鎮歟<hi>又通典後魏置懷荒禦夷二鎮於蔚州</hi>
<pb n="KR2b0035_WYG_041-6a"/>
魏納貴嬪髙氏<hi>以呂祖謙標目修</hi>
<hi>梁髙祖武皇帝天監三年年魏世宗宣武皇帝正始元</hi>春正月丙寅魏改元<hi>以魏紀修</hi>
　解題曰宋庠紀年通譜正始本魏髙貴鄉公髙雲年<lb/>
　號<lb/>
二月魏任城王澄攻梁鍾離夏四月乃退<hi>以呂祖謙標目修</hi>五<lb/>
月丁未朔魏免太傅錄尚書北海王詳為庶人尋殺之<lb/>
<hi>以通鑑修</hi>
　解題曰按北史列傳帝密令害之故書殺<lb/>
<pb n="KR2b0035_WYG_041-6b"/>
秋七月梁將軍馬仙琕救義陽大敗八月乙酉魏降義<lb/>
陽取三闗封元英為中山王<hi>以梁紀魏紀修</hi>
　解題曰三闗者平靖闗一曰行者坡在信陽軍南武<lb/>
　陽闗一曰大寨廣峴闗一曰九里闗亦屬信陽軍界<lb/>
　左傳蔡侯呉子伐楚還塞大隧直轅㝠阸乃武陽平<lb/>
　靖<lb/>
冬十一月戊午魏營國學<hi>以魏紀修</hi>
　解題曰按北史儒林傳序魏道武初定中原立太學<lb/>
<pb n="KR2b0035_WYG_041-7a"/>
　置五經博士天興增國子太學生員太武天安初詔<lb/>
　立鄉學太和建明堂辟雍尊三老五更又開皇子之<lb/>
　學及遷都洛邑詔立國子太學四門小學大抵南北<lb/>
　所為章句好尚互有不同江左周易則王輔嗣尚書<lb/>
　則孔安國左傳則杜元凱河洛左傳則服子慎周易<lb/>
　則鄭康成詩則並主於毛公禮則同遵於鄭氏餘見<lb/>
　通鑑<lb/>
甲子梁除金贖罪之科<hi>以通鑑修</hi>十二月己亥魏議定律令<lb/>
<pb n="KR2b0035_WYG_041-7b"/>
<hi>以魏紀修</hi>
<hi>梁髙祖武皇帝天監四年年魏世祖宣武皇帝正始二</hi>春正月癸卯朔梁置五經<lb/>
博士開五經館<hi>以本紀修</hi>
　解題曰按儒林傳序江左草創日不暇給迄于宋齊國<lb/>
　學時或開置而勸課未博建之不及十年廢之多厯<lb/>
　世祀髙祖詔求碩學治五禮定六律天監四年置五<lb/>
　經博士廣開館宇招内後進於是以平原明山賔吴<lb/>
　國沈峻建平嚴植之㑹稽賀瑒補博士各主一館館<lb/>
<pb n="KR2b0035_WYG_041-8a"/>
　有數百生其射䇿通明者即除為吏十數月間懷經負<lb/>
　笈者雲㑹又選學生如㑹稽受業於何𦙍分遣博士<lb/>
　祭酒到州郡立學七年又詔大啓庠斆博延胄子命<lb/>
　皇太子皇子宗室王侯就業髙祖親釋奠於先師先<lb/>
　聖申之以讌語勞之以束帛濟濟焉洋洋焉大道之<lb/>
　行也如是盖武帝孜孜學問博通經術故於庠序知<lb/>
　所崇尚然其於聖經豈真有所得哉不然何委身釋<lb/>
　氏竟以亡天下也餘見通鑑<lb/>
<pb n="KR2b0035_WYG_041-8b"/>
梁漢中太守夏侯道遷降魏魏以尚書邢巒為鎮西將<lb/>
軍赴之二月取漢中夏四月入劒閣<hi>以呂祖謙標目修</hi>梁益州<lb/>
刺史蕭淵藻殺前刺史鄧元起坐貶<hi>以通鑑修</hi>六月庚戌梁<lb/>
初立孔子廟<hi>以通鑑修</hi>秋七月魏軍逼梁涪城<hi>通鑑</hi>冬十月丙<lb/>
午梁大舉伐魏以揚州刺史臨川王宏都督軍事<hi>以本紀修</hi>
楊紹先稱帝十一月戊辰朔魏討之<hi>以通鑑修</hi>魏邢巒請取<lb/>
蜀不從<hi>以呂祖謙標目修</hi>是歳梁大有年<hi>以梁紀修</hi>
<hi>梁髙祖武皇帝天監五年年魏世宗宣武皇帝正始三</hi>春正月壬申魏滅楊氏以<lb/>
<pb n="KR2b0035_WYG_041-9a"/>
　其地為東益州<hi>以吕祖謙標目修</hi>
　解題曰按通典漢建安中氐酋楊滕為部落大帥滕<lb/>
　子駒始據仇池後有名千萬者魏拜為百頃氐王孫<lb/>
　飛龍漸盛晉武帝假西平將軍還居畧陽茂捜元康<lb/>
　初還保百頃苻堅克之茂捜孫宋奴二子佛奴佛狗<lb/>
　佛奴子定有秦州之地後與乞伏乾歸戰見殺佛狗<lb/>
　子盛襲位至紹先為魏所滅以為武興鎮後改為東<lb/>
　益州地形志東益州領武興仇池槃頭洛聚<hi>並沔州之地</hi>
<pb n="KR2b0035_WYG_041-9b"/>
　廣萇<hi>未詳</hi>廣業<hi>未/詳</hi>梓潼<hi>未詳</hi>七郡<lb/>
三月丙寅朔日有食之<hi>以梁本紀修</hi>丁亥陳伯之自壽陽歸<lb/>
梁<hi>以本紀修</hi>夏四月乙未魏罷鹽池禁<hi>以北史本紀修</hi>庚戌魏以中<lb/>
山王英為征南將軍拒梁軍五月梁取魏宿預梁城合<lb/>
肥羊石霍丘等城六月取朐山城秋七月魏安將軍都<lb/>
督東討軍事邢巒敗梁師九月取宿預己丑梁臨川王<lb/>
宏軍潰于洛口冬十月魏中山王英圍鍾離十一月梁<lb/>
遣將軍曹景宗救之<hi>以通鑑梁紀魏紀傳修</hi>
<pb n="KR2b0035_WYG_041-10a"/>
　解題曰水經注淮水北注下蔡縣故城東又東徑八<lb/>
　公山北又東逕梁城四瀆編案兩淮對境圖濠州㙭<lb/>
　澗鎮黄團新城之間有梁城灘北對歐村二十里洛<lb/>
　河二十五里羊石魏書列傳彭城王勰至壽春東定<lb/>
　城戍至於陽石則陽石盖在壽春之東也又東闗樅<lb/>
　水陽石合肥有急懸之切則陽石盖邇於合肥也寰<lb/>
　宇記霍邱縣本梁所置霍邱戍隋開皇為縣<lb/>
<hi>梁髙祖武皇帝天監六年年魏世宗宣武皇帝正始四</hi>春二月梁遣豫州刺史韋<lb/>
<pb n="KR2b0035_WYG_041-10b"/>
叡救鍾離三月與曹景宗大破魏軍中山王英走秋八<lb/>
月英坐除名<hi>以本紀修</hi>
　解題曰葉適曰江南自劉裕後惟韋叡邵陽洲之捷<lb/>
　最偉時魏號百萬連城數十不止為一鍾離也昔徐<lb/>
　晃救曹仁破堰城四冡屯陷入圍裏遂全樊城叡於<lb/>
　曹景宗營前立城致敵來攻裝艦為水軍拔柵斫橋<lb/>
　魏人崩潰而鍾離自解晃以勇奪敵氣叡以勇奪敵<lb/>
　勢故皆能取勝也事見通鑑<lb/>
<pb n="KR2b0035_WYG_041-11a"/>
冬閏十月乙丑梁驃騎將軍開府臨川王宏為司徒左<lb/>
僕射沈約為尚書令<hi>以梁紀修</hi>丁卯魏尚書令髙肇弑皇后<lb/>
于氏<hi>以朱熹綱目修</hi>
<hi>梁髙祖武皇帝天監七年年魏世宗宣武皇帝永平元</hi>春正月梁定品班<hi>以列傳修</hi>
　解題曰按梁史列傳天監初官名互有省置徐勉撰<lb/>
　立選簿奏之有詔施用開九品為十八班自是貪冒<lb/>
　茍進者以財貨取通守道淪退者以貧寒見没矣<lb/>
二月庚午梁置州望郡宗鄉豪掌捜薦<hi>以梁紀修</hi>三月戊<lb/>
<pb n="KR2b0035_WYG_041-11b"/>
子魏髙肇殺皇子昌<hi>以朱熹綱目修</hi>秋七月甲午魏立貴嬪髙<lb/>
氏為后<hi>以魏紀修</hi>八月魏冀州刺史京兆王愉反乙丑遣鎮<lb/>
北將軍李平討之<hi>以魏紀修</hi>
　解題曰宋庠紀年通譜改元建平本漢哀帝石勒慕<lb/>
　容盛慕容德白亞栗斯劉義宣年號<lb/>
丁卯魏改元<hi>以魏紀修</hi>
　解題曰宋庠紀年通譜永平本漢明帝晉惠帝年號<lb/>
九月戊戌魏殺彭城王勰<hi>以皇極經世修</hi>魏京兆王愉伏誅<hi>以呂</hi>
<pb n="KR2b0035_WYG_041-12a"/>
<hi>祖謙標目修</hi>梁取三闗魏遣中山王英救之冬十月懸瓠降<lb/>
梁梁取魏宿豫安陸諸城十二月己未魏鎮南將軍都<lb/>
督南討軍事邢巒拔懸瓠<hi>以呂祖謙標目修</hi>
　解題曰通典梁氏雍州下溠戍<hi>漢東郡棗陽縣東南</hi>夏口白茍<lb/>
　堆<hi>在京汝南郡真陽縣大同中東魏遣堯雄為南境守將曰白茍堆梁北面重鎮請備之</hi>硤石<lb/>
　城<hi>下蔡縣</hi>合州<hi>即合肥</hi>鍾離淮隂朐山為重鎮及景平後<lb/>
　江北悉陷髙齊漢蜀没于西魏安陸梁置南司州<hi>宋德</hi>
　<hi>安府</hi>
<pb n="KR2b0035_WYG_041-12b"/>
是歳柔然佗汗可汙為髙車王彌俄突所殺<hi>以呂祖謙標目修</hi>
<hi>梁髙祖武皇帝天監八年年魏世宗宣武皇帝永平二</hi>春正月梁令諸儒草封禪<lb/>
儀著作郎許懋議古無封禪納之<hi>以呂祖謙標目修</hi>
　解題曰梁武於是賢於漢唐之君逺矣事見通鑑<lb/>
魏取三闗<hi>以呂祖謙標目修</hi>三月魏侵梁雍州刺史吴平侯昺<lb/>
大破之<hi>以通鑑修</hi>冬十一月己丑魏主講佛書<hi>以呂祖謙標目修</hi>
　解題曰帝於式乾殿為諸僧及朝臣講維摩詰經帝<lb/>
　篤好佛理常於禁中親講經論沙門條錄為内起居<lb/>
<pb n="KR2b0035_WYG_041-13a"/>
　上既崇之下彌企尚至延昌中州郡僧尼寺積有一<lb/>
　萬三千七百二十七所餘見通鑑朱熹曰佛教初入<lb/>
　中國止有四十二章經是古書至東晉有談義如今<lb/>
　講師作議一篇總説之今則文字至多餘見天監十<lb/>
　五年求佛書于西域解題<lb/>
<hi>梁髙祖武皇帝天監九年年魏世宗宣武皇帝永平三</hi>春正月庚寅梁新作緣淮<lb/>
塘<hi>以本紀修</hi>三月己丑梁主幸國子學詔皇太子以下皆入<lb/>
學<hi>以本紀修</hi>夏四月丁巳梁詔尚書令史用士流<hi>以呂祖謙標目修</hi>
<pb n="KR2b0035_WYG_041-13b"/>
　解題曰朱黼曰周官太宰小宰宰夫之屬上士八人<lb/>
　中士十有六人下士三十有二人凡天下之務百官<lb/>
　羣有司之事無不闗决總督也今行文書之史僅十<lb/>
　有二而士乃五十六何賤者寡而貴者多乎盖掌官<lb/>
　法官常以相切磋而出政令者非奔走服力小夫之<lb/>
　所當與也使小夫足以辦此則茍可以為利行奸者<lb/>
　烏得而盡察之不若付之賢士雖文書闊略不足慮<lb/>
　也漢自蕭何以刀筆致相位遂謂天下大事茍知文<lb/>
<pb n="KR2b0035_WYG_041-14a"/>
　書者皆足以相參考於是特立誦書九千文之科用<lb/>
　以擇吏曹參繼之擇郡國史亦不過木訥淳謹而已<lb/>
　自是以徃令史雖非士流然相府掾屬尚擇人也魏<lb/>
　晉以下遂專以國事委之吏胥武帝全用士流要不<lb/>
　為無意也<hi>按梁書良吏傳序髙祖在田知民疾苦梁臺建仍下寛大書東昏時雜調悉除省逮</hi>
　<hi>踐皇極躬覽庶事日昃聽政求民之瘼乃命輶軒以省方俗置肺石以達窮民始去貲計丁為布身服浣</hi>
　<hi>濯之衣太官徹牢饌日膳蔬菜飲酒不過三醆以儉先海内每選長吏務簡亷平皆召見親朂治道始擢</hi>
　<hi>尚書殿中郎到溉為建安内史左民侍郎劉騣為晉安太守又著令小縣有能遷大縣大縣有能遷二千</hi>
<pb n="KR2b0035_WYG_041-14b"/>
　<hi>石於是山隂令邱仲孚治有異績以為長沙内史武康令何遠清公以為宣城太守剖符為吏者徃徃承</hi>
　<hi>風焉</hi>
是歲梁始行大明厯<hi>以梁紀修</hi>
<hi>梁髙祖武皇帝天監十年年魏世宗宣武皇帝永平四</hi>春三月盗殺梁東莞琅琊<lb/>
太守以胊山降魏魏遣徐州刺史盧昶赴之夏四月梁<lb/>
遣將軍馬仙琕擊之冬十一月朐山降十二月昶走仙<lb/>
琕追擊大破之<hi>以稽古錄修</hi>
　解題曰按魏書列傳自經理江左唯中山王英敗於<lb/>
<pb n="KR2b0035_WYG_041-15a"/>
　鍾離昶於朐山失利最為甚焉餘見通鑑<lb/>
是後南北州名不可勝紀<hi>以吕祖謙標目修</hi>
　解題曰按宋書州郡志地理參差其詳難舉實由名<lb/>
　號驟易境土屢分或一郡一縣割成四五四五之中<lb/>
　亟有離合千囘百改巧厯不算尋校推求未易精悉<lb/>
　葉適曰時代遷換南北割裂而地之去留無常是人<lb/>
　事不能免至於樂變慕廣不求於政而求於地則後<lb/>
　世之通患也其後又不止此或州增複名郡累冗號<lb/>
<pb n="KR2b0035_WYG_041-15b"/>
　無益而祗為異去古逾遠矣書地之法當存舊繫雅<lb/>
　削浮没猥而已<lb/>
<hi>梁髙祖武皇帝天監十一年魏世宗宣武皇帝延昌元年</hi>春正月丙辰魏以車騎大<lb/>
將軍尚書令髙肇為司徒尚書僕射清河王懌為司空<lb/>
<hi>以魏紀修</hi>夏四月乙丑魏改元<hi>以魏紀修</hi>冬十月乙亥魏立子翊<lb/>
為皇太子<hi>以魏紀修</hi>十一月梁五禮成行之<hi>以梁紀修</hi>
　解題曰普通五年中軍將軍徐勉上修五禮表伏尋<lb/>
　所定五禮起齊永明三年太子歩兵校尉伏曼容表<lb/>
<pb n="KR2b0035_WYG_041-16a"/>
　求制一代禮樂於時參議置新舊學士十人止修五<lb/>
　禮軍火散失天監元年尚書左丞何佟之啓審省署<lb/>
　之宜敕使外詳時尚書叅詳欲省禮局併還尚書儀<lb/>
　曹詔即撰次於是尚書僕射沈約等請五禮各置舊<lb/>
　學士一人各自舉學士二人相助抄撰乃以右軍記<lb/>
　室參軍明山賔掌吉禮中兵騎兵參軍嚴植之掌㓙<lb/>
　禮中軍田曹行參軍賀瑒掌賔禮征虜記室參軍陸<lb/>
　璉掌軍禮右軍參軍司馬聚掌嘉禮何佟之總其事<lb/>
<pb n="KR2b0035_WYG_041-16b"/>
　後以鎮北諮議參軍伏暅代之更使鎮軍將軍沈約<lb/>
　太常卿張充及臣三人同參厥務又使中書侍郎周<lb/>
　捨庾於陵復豫參知大凡一千一百七十六卷八千<lb/>
　一十九條餘見通鑑葉適曰雖去取得失之中不可<lb/>
　知然一時君臣不可謂不盡其心矣考之隋經籍志<lb/>
　惟存吉禮十卷賔禮九卷<lb/>
<hi>梁髙祖武皇帝天監十二年魏世宗宣武皇帝延昌二年</hi>春二月庚辰盗殺梁青冀<lb/>
二州刺史張稷以降魏梁北兖州刺史康絢討平之<hi>以通</hi>
<pb n="KR2b0035_WYG_041-17a"/>
<hi>鑑修</hi>
　解題曰按齊州郡志建元初以東海一郡屬冀州全<lb/>
　領一郡治連口通典泗州漣水縣齊冀州寄治於此<lb/>
　北兖州宋置於淮陰<lb/>
閏三月乙丑梁建昌隱侯沈約卒<hi>以梁紀修</hi>夏六月癸巳梁<lb/>
新作太廟<hi>以梁紀修</hi>秋魏恒肆二州頻年地震山鳴<hi>以通鑑修</hi>
　解題曰肆州治九原領永安<hi>宋太原府忻代雲三州之地</hi>秀容<hi>嵐憲</hi>
　<hi>忻代四州岢嵐寧化火山保德四軍之地</hi>鴈門<hi>代州之地</hi>宋白續通典秦始皇<lb/>
<pb n="KR2b0035_WYG_041-17b"/>
　移樓煩郡於善無縣今句注山北下館城是也故續<lb/>
　漢書云鴈門郡治陰館魏文帝移郡南度句注置廣<lb/>
　武城後魏明帝移置廣武東古上館城初太平二年<lb/>
　置肆州寄治忻州秀容城周宣帝移於此為代州三<lb/>
　郡<lb/>
<hi>梁髙祖武皇帝天監十三年魏世宗宣武皇帝延昌三年</hi>冬十月辛亥魏以髙肇為<lb/>
大將軍大都督攻梁益州中䕶軍元遥為征南將軍都<lb/>
督遏梁楚<hi>以魏紀修</hi>梁初堰淮<hi>以吕祖謙標目修</hi>
<pb n="KR2b0035_WYG_041-18a"/>
<hi>梁髙祖武皇帝天監十四年魏世宗宣武皇帝延昌四年</hi>春正月丁巳魏主殂皇太<lb/>
子詡即皇帝位<hi>以魏紀修</hi>己未魏罷兵<hi>以吕祖謙標目修</hi>魏以右僕<lb/>
射任城王澄為尚書令與太保髙陽王雍秉政御史中<lb/>
丞王顯弗從領軍將軍于忠誅之二月庚辰尊皇后為<lb/>
皇太后召髙肇還辛巳伏誅<hi>以吕祖謙標目修</hi>
　解題曰按列傳于忠與門下議以肅宗幼年未親機<lb/>
　政太尉髙陽王雍屬尊望重宜入居西栢堂省決庶<lb/>
　政任城王澄明德茂親可為尚書令總攝百揆奏中<lb/>
<pb n="KR2b0035_WYG_041-18b"/>
　宫請即敕授御史王顯欲逞其奸與中常侍給事中<lb/>
　孫伏連等厲色不聽寢門下之奏伏連等欲矯太后<lb/>
　令以髙肇録尚書事顯與渤海公髙猛同為侍中忠<lb/>
　即於殿中收顯殺之餘見通鑑先是中書尚書之權<lb/>
　迭為輕重至是女主臨朝則門下之權重矣是年髙<lb/>
　陽王雍為太師録尚書事與太傅懌等入居門下同<lb/>
　釐庶政熙平二年太師髙陽王雍正元四年太尉汝<lb/>
　南王悦入居門下參決尚書奏事<hi>北史列傳武定二年陽休之除中書</hi>
<pb n="KR2b0035_WYG_041-19a"/>
　<hi>侍郎先是中書專主綸言魏宣武已来事移門下至是發詔依舊</hi>又王遵業傳時政<lb/>
　歸門下世謂侍中黃門侍郎為小宰相皆胡后臨朝<lb/>
　時後世三省並稱遂為故實<lb/>
癸未魏髙陽王雍為太傅領太尉清河王懌為司徒驃<lb/>
騎大將軍廣平王懷為司空<hi>以魏紀修</hi>己亥魏尊胡貴嬪為<lb/>
皇太妃三月甲辰朔廢皇太后<hi>吕祖謙標目修</hi>魏于忠專朝政<lb/>
<hi>以吕祖謙標目修</hi>魏復百官禄罷綿麻税<hi>以魏紀修</hi>夏四月梁淮堰<lb/>
潰復作之<hi>以梁紀修</hi>秋八月乙亥魏于忠殺左僕射郭祚尚<lb/>
<pb n="KR2b0035_WYG_041-19b"/>
書裴植免髙陽王雍<hi>以吕祖謙標目修</hi>丙子魏尊胡太妃為皇<lb/>
太后以其父國珍為光禄大夫<hi>以吕祖謙標目修</hi>己丑清河王<lb/>
懌為太傅領太尉廣平王懐為太保領司徒任城王澄<lb/>
為司空庚寅車騎大將軍于忠為尚書令特進崔志為<lb/>
車騎大將軍並儀同三司壬辰員外郎元义為通直散<lb/>
騎常侍<hi>以魏紀修</hi>九月魏太后臨朝稱令于忠為征北大將<lb/>
軍冀州刺史任城王澄領尚書令<hi>以通鑑修</hi>梁將軍趙祖悦<lb/>
襲據魏西硖石癸亥魏遣將軍崔亮攻之<hi>以通鑑修</hi>
<pb n="KR2b0035_WYG_041-20a"/>
　解題曰西硖石見晉孝武太元八年解題<lb/>
冬十月乙酉魏胡國珍為中書監儀同三司<hi>以通鑑修</hi>閏十<lb/>
二月魏以髙陽王雍為太師録尚書事<hi>以魏紀傳修</hi>盗殺魏<lb/>
晉壽太守以降梁益州刺史鄱陽王恢遣巴西梓潼太<lb/>
守張齊赴之<hi>以通鑑修</hi>魏胡太后攝行祭事<hi>以吕祖謙標目修</hi>
<hi>梁髙祖武皇帝天監十五年元年魏肅宗孝明皇帝元翊熙平</hi>春正月戊辰朔魏改<lb/>
元<hi>以魏紀修</hi>魏以吏部尚書李平為鎮東大將軍行臺二月<lb/>
乙丑克硖石平將攻浮山堰崔亮稱疾師還<hi>以魏紀吕祖謙標目</hi>
<pb n="KR2b0035_WYG_041-20b"/>
<hi>修</hi>三月戊辰朔日有食之<hi>以梁/紀修</hi>夏四月梁淮堰成<hi>以吕祖謙</hi>
<hi>標目修</hi>梁張齊破魏兵圍武興魏以鎮南軍司𫝊豎眼為<lb/>
西征都督秋七月擊齊敗之復取東益州<hi>以吕祖謙標目修</hi>九<lb/>
月梁淮堰壊<hi>以吕祖謙標目修</hi>魏任城王澄請重北邊鎮將選<lb/>
舉不聽<hi>以吕祖謙標目修</hi>是歲魏作永寧寺求佛書於西域<hi>以魏</hi>
<hi>釋老志及通鑑修</hi>
　解題曰太后好事佛民多絶户為沙門髙陽王友李<lb/>
　瑒上言三千之罪莫大於不孝不孝之大無過於絶<lb/>
<pb n="KR2b0035_WYG_041-21a"/>
　祀孔子云未知生焉知死安有棄堂堂之政而從鬼<lb/>
　教乎都統僧暹等忿瑒謂之鬼教以為謗佛泣訴於<lb/>
　太后太后責之瑒曰天曰神地曰祇人曰鬼傳曰明<lb/>
　則有禮樂幽則有鬼神然則明者為堂堂幽者為鬼<lb/>
　教佛本出於人名之為鬼愚謂非謗熙平元年詔遣<lb/>
　沙門惠生使西域採諸經律正光三年冬還京師所<lb/>
　得經論一百七十部行於世神龜元年冬司空尚書<lb/>
　令任城王澄奏曰髙祖定鼎嵩瀍城内唯擬一永寧<lb/>
<pb n="KR2b0035_WYG_041-21b"/>
　寺地郭内唯擬尼寺一所餘悉城郭之外景明之初<lb/>
　微有犯禁世宗爰發明㫖城内不造立浮屠僧尼寺<lb/>
　舍正始三年沙門統惠深違禁前詔仍卷不行邇来<lb/>
　十年私營轉盛城郭之内垂五百寺奪民居三分且<lb/>
　一昔如来闡教多依山林今此僧徒戀著城邑當由<lb/>
　利引其心莫能自止非但京邑如此天下州鎮僧寺<lb/>
　亦然侵奪細民廣占田宅如臣愚意都城中有營造<lb/>
　麤功可改者請在郭外任擇所便若僧不滿五十者<lb/>
<pb n="KR2b0035_WYG_041-22a"/>
　小就大寺未幾喪亂加以河陰之禍朝士死者其家<lb/>
　多舍宅以施僧尼京邑第舍略為寺矣今不復行<lb/>
　<hi>水經註永寧寺作九級浮屠下基方一十四丈自金露拌下至地四十九丈取法代都七級而又廣髙之</hi>
　<hi>雖西京之盛五都之富未有若斯之富楊衒之洛陽伽籃記自後漢至晉永嘉惟四十二寺後魏京城内</hi>
　<hi>外一千五百六十七寺東魏遷鄴焚毁外餘四百三十寺</hi>
柔然伏跋可汗大破髙車殺其王彌俄突<hi>以吕祖謙標目修</hi>
<hi>梁髙祖武皇帝天監十六年魏肅宗孝明皇帝熙平二年</hi>春正月魏詔五銖錢與古<lb/>
錢通行巧偽者罪之<hi>以通鑑修</hi>魏考核軍功尋止<hi>以通鑑修</hi>夏四<lb/>
<pb n="KR2b0035_WYG_041-22b"/>
月戊申魏中書監開府胡國珍為司徒<hi>以通鑑修</hi>梁宗廟以<lb/>
麵代牲冬十月薦脩用蔬果<hi>以梁紀修</hi>
<hi>梁髙祖武皇帝天監十七年魏肅宗孝明皇帝神龜元年</hi>春二月己酉魏改元<hi>以魏紀修</hi>
　解題曰宋庠紀年通譜獲神龜於九龍殿靈芝池故<lb/>
　改元神龜<lb/>
夏四月丁酉魏秦文宣公胡國珍卒號太上秦公<hi>以吕祖謙</hi>
<hi>標目修</hi>魏復税綿麻<hi>以魏傳修</hi>
　解題曰諌議大夫張普惠上疏以為髙祖廢大斗去<lb/>
<pb n="KR2b0035_WYG_041-23a"/>
　長尺改重秤以愛萬姓從薄賦知軍國須綿麻之用<lb/>
　故絹上税綿八兩布上税麻十五斤萬姓歌舞以供<lb/>
　其賦自兹以降所税絹布漸漸長闊百姓怨嗟宰輔<lb/>
　不尋其本革其弊存其可存而特放綿麻之調以悦<lb/>
　天下之心尚書知國少綿麻便欲去天下之大信奏<lb/>
　求還復以充國用不思庫中大有綿麻而羣官共竊<lb/>
　之何者今絹布匹有丈五之盈絲綿斤兼百銖之剰<lb/>
　未聞依律罪州郡或一匹之濫一斤之惡則鞭户主<lb/>
<pb n="KR2b0035_WYG_041-23b"/>
　連三長百官請俸之人樂長闊厚重無復准極不聞<lb/>
　嫌長惡廣求計還官者今若必復綿麻宜明立嚴禁<lb/>
　復本幅度依太和之税使天下知二聖之心愛民惜<lb/>
　法如此則髙祖之軌中興於神龜矣夫髙祖增綿麻<lb/>
　之初正以民之病於大斗長尺重秤有甚於綿麻故<lb/>
　也然綿麻既取之後安能保後世幅度銖合不復增<lb/>
　乎未幾何時浸復長闊則雖蠲綿麻已無益矣况復<lb/>
　從而征之乎天下之事固有以善意為之而反作俑<lb/>
<pb n="KR2b0035_WYG_041-24a"/>
　於後日者此類是也<lb/>
魏主始月一視朝<hi>以朱熹綱目修</hi>
　解題曰孝文臨朝堂謂穆亮曰三代之禮日出視朝<lb/>
　漢魏以降禮義漸殺晉令有朔望集公卿於朝堂而<lb/>
　論政事亦無天子親臨之文今因卿等日中之集中<lb/>
　前則卿等自論政事中後與卿等共議可否葢自孝<lb/>
　文之後論政之禮又廢矣至是始因張普惠之言而<lb/>
　行之事見通鑑<lb/>
<pb n="KR2b0035_WYG_041-24b"/>
五月戊寅梁司徒驃騎大將軍揚州刺史臨川王宏免<lb/>
<hi>以朱熹綱目修</hi>秋七月癸未朔魏以宦者侍中劉騰為衛將軍<lb/>
儀同三司<hi>以吕祖謙標目修</hi>戊申魏弑故太后髙氏<hi>以吕祖謙標目修</hi>
冬十月乙亥梁中軍將軍中書監臨川王宏為司徒<hi>以通</hi>
<hi>鑑修</hi>是歲魏復㩁鹽<hi>以呂祖謙標目修</hi>
<hi>梁髙祖武皇帝天監十八年魏肅宗孝明皇帝神龜二年</hi>春正月丁亥魏胡太后稱<lb/>
詔<hi>以吕祖謙標目修</hi>二月庚午魏羽林虎賁殺征西將軍張彛<lb/>
不復窮治<hi>以通鑑稽古録修</hi>
<pb n="KR2b0035_WYG_041-25a"/>
　解題曰識者於是知魏之將亂也按齊書本紀髙湖<lb/>
　子謐仕魏至侍御史坐法徙懐朔鎮生樹樹生歡累<lb/>
　世北邊故習其俗遂同鮮卑長而深沉有大度給鎮<lb/>
　為隊主函使自洛陽還傾産以結客親故怪問之曰<lb/>
　宿將羽林相率焚領軍宅朝廷懼其亂而不問為政<lb/>
　若此事可知也財物豈可常保耶自是乃有澄清天<lb/>
　下之志餘見通鑑<hi>葉適曰髙歡中國人也以徙於北邊遂習鮮卑宇文泰鮮卑也而欲</hi>
　<hi>行中國禮樂之事習相逺也豈不然又曰歡微賤給使所徃来皆胥吏下𨽻而史載其傾産結客不知歡</hi>
<pb n="KR2b0035_WYG_041-25b"/>
　<hi>衣食尚不自給産於何傾而天下清濁亦竟何在盖為文飾之過耳</hi>
魏吏部尚書崔亮初立停年格選舉失人自亮始<hi>以吕祖謙</hi>
<hi>標目修</hi>
　解題曰通典亮奏為年格制官不問愚賢以停解日<lb/>
　月為斷雖復官須此人停日後者終不得取庸才下<lb/>
　品年月久者則先擢用時沉滯者皆稱其能後甄琛<lb/>
　元脩義城王徽相繼為吏部尚書利其便已踵而行<lb/>
　之自是賢愚同貫魏之失才從亮始也及辛雄為吏<lb/>
<pb n="KR2b0035_WYG_041-26a"/>
　部郎中上疏曰神龜以来專以停年為選士無善惡<lb/>
　歲久先敘職無劇易名到授官執案之吏以差次日<lb/>
　月為功能銓衡之人以簡得老舊為平直且庸劣之<lb/>
　人莫不貪鄙貨賄是求肆心縱意致徭役不均發調<lb/>
　違謬盖助陛下治天下者唯在守令宜須簡置以康<lb/>
　國道請上等郡縣為第一清中等為第二清下等為<lb/>
　第三清選補之法妙盡才具如不可並後地先才不<lb/>
　得拘以停年竟無銓革三載黜陟有稱者補在京名<lb/>
<pb n="KR2b0035_WYG_041-26b"/>
　官如前代故事不厯郡縣不得為内職則人思自勉<lb/>
　書奏㑹帝崩<hi>時亮外甥劉景安書規亮曰殷周以鄉塾貢士兩漢由州郡薦才魏晉又置中</hi>
　<hi>正雖未盡美應十收六七朝廷貢士止求其文不取其理察孝亷推論章句立中正不考人才行業空辨</hi>
　<hi>姓氏髙下至於取士之途不溥沙汰之理未精舅須改張易調如何反為停年格以限之天下誰復修勵</hi>
　<hi>名行哉亮答書曰古今不同時宜復異昔有中正品其才上之尚書據狀量人授職此乃與天下共爵人</hi>
　<hi>也今之選專歸尚書以一人之鍳照察天下何異以管窺天哉今勲人甚少又羽林入選武夫倔起而不</hi>
　<hi>解書計忽令佩組乗軒求其烹鮮之效文武人至多官員至少不可周溥設令十人共一官猶無官可授</hi>
　<hi>况一人冀一官哉吾近靣執不宜使武人入選請賜其爵厚其禄既不見從是以權立此格限以停年耳</hi>
<pb n="KR2b0035_WYG_041-27a"/>
夏五月戊戌魏以任城王澄為司徒驃騎大將軍儀同<lb/>
三司<hi>以本紀修</hi>魏賞賜無節府庫漸虚乃减百官祿力<hi>以吕祖謙</hi>
<hi>標目修朱熹綱目修</hi>冬十二月癸丑魏任城文宣王澄卒<hi>以吕祖謙標目</hi>
<hi>修</hi>
<hi>梁髙祖武皇帝普通元年年魏肅宗孝明皇帝正光元</hi>春正月乙亥朔梁改元<hi>以梁</hi>
<hi>紀修</hi>丙子日有食之<hi>以梁紀修</hi>秋七月丙子魏領軍將軍元义<lb/>
及劉騰幽太后於北宫殺清河王懌<hi>以吕祖謙標目修</hi>己卯梁<lb/>
江淮海溢<hi>以梁紀修</hi>辛卯魏改元<hi>以魏紀修</hi>
<pb n="KR2b0035_WYG_041-27b"/>
　解題曰宋庠紀年通譜加元服故改元<lb/>
魏相州刺史中山王熙起兵誅元义劉騰不克八月見<lb/>
殺<hi>以魏紀稽古錄修</hi>甲子梁車騎將軍永昌嚴侯韋叡卒<hi>以吕祖謙</hi>
<hi>標目修</hi>九月戊戌魏以髙陽王雍為丞相與元义同決庻<lb/>
務<hi>以魏紀修</hi>
　解題曰十月以汝南王悦為侍中太尉十二月以京<lb/>
　兆王繼為司徒通典曰後魏舊制有大將軍不置太<lb/>
　尉有丞相不置司徒自正光以後始俱置之然又重<lb/>
<pb n="KR2b0035_WYG_041-28a"/>
　門下官多以侍中輔政則侍中為樞密之任<lb/>
柔然可汗阿那瓌奔魏<hi>以魏紀修</hi>冬十月魏以汝南王悦為<lb/>
侍中太尉十二月辛酉魏京兆王繼為司徒<hi>以魏紀修</hi>魏聘<lb/>
梁復通好<hi>以通鑑修</hi>
<hi>梁髙祖武皇帝普通二年年魏肅宗孝明皇帝正光二</hi>春正月魏納阿那瓌于柔<lb/>
然弗克<hi>以通鑑修</hi>三月魏右將軍奚康生謀迎太后不克見<lb/>
殺劉騰為司空夏四月京兆王繼為太保崔光為司徒<lb/>
<hi>以吕祖謙標目修</hi>六月梁琬琰殿火<hi>以梁紀修</hi>秋七月梁將軍裴邃<lb/>
<pb n="KR2b0035_WYG_041-28b"/>
為豫州刺史<hi>以通鑑修</hi>
　解題曰時以合肥為豫州<lb/>
髙車破柔然可汗婆羅門降魏冬十月魏分處阿那瓌<lb/>
婆羅門於邊<hi>以吕祖謙標目修</hi>
<hi>梁髙祖武皇帝普通三年年魏肅宗孝明皇帝正光三</hi>夏五月壬辰朔日有食之<lb/>
既<hi>以本紀修</hi>冬十一月丙午魏初行正光厯<hi>以魏紀修</hi>十二月京<lb/>
兆王繼為太傅崔光為太保<hi>以魏紀修</hi>柔然婆羅門叛魏亡<lb/>
歸尋見擒<hi>以吕祖謙標目修</hi>是歲梁西豐侯正德奔魏<hi>以通鑑修</hi>
<pb n="KR2b0035_WYG_041-29a"/>
<hi>梁髙祖武皇帝普通四年年魏肅宗孝明皇帝正光四</hi>春二月柔然阿那瓌入魏<lb/>
境<hi>以本紀修</hi>三月魏劉騰卒<hi>以吕祖謙標目修</hi>夏四月阿那瓌北遁<lb/>
<hi>以吕祖謙標目修</hi>魏尚書令李崇請改縁邊諸鎮為州不從<hi>以吕</hi>
<hi>祖謙標目修</hi>魏懐荒鎮民及沃野鎮民破六韓拔陵反改元<lb/>
<hi>以吕祖謙標目修</hi>冬十一月癸未朔日有食之<hi>以本紀修</hi>十二月戊<lb/>
午梁始鑄鐵錢<hi>以梁紀修</hi>是歲梁西豐侯正德自魏逃歸復<lb/>
其封爵<hi>以列傳修</hi>
　解題曰正德逃歸而復其封爵所以基他日叛逆之<lb/>
<pb n="KR2b0035_WYG_041-29b"/>
　禍也事見通鑑<lb/>
<hi>梁髙祖武皇帝普通五年年魏肅宗孝明皇帝正光五</hi>春三月魏遣臨淮王彧討<lb/>
破六韓㧞陵夏四月敕勒酋長胡琛應拔陵武川懐朔<lb/>
鎮陷五月彧敗壬申以李崇開府為討北大都督討之<lb/>
<hi>以吕祖謙標目魏紀修</hi>六月梁遣裴邃伐魏<hi>以吕祖謙標目修</hi>魏秦州莫<lb/>
折大提反遣雍州刺史元志討之大提死其子念生自<lb/>
稱天子改元秋七月甲寅遣吏部尚書元脩義為西道<lb/>
行臺討之<hi>以吕祖謙標目修</hi>魏將軍崔暹敗於白道李崇還雲<lb/>
<pb n="KR2b0035_WYG_041-30a"/>
中<hi>以吕祖謙標目修</hi>
　解題曰冀州圖云雲中郡北去陰山八十里南去通<lb/>
　漢長城百里即白道川也當原陽鎮北<lb/>
八月甲午魏元志大敗於隴口<hi>以魏紀修</hi>
　解題曰按太平寰宇記唐元載云原州當隴山之右<lb/>
　武經揔要今鎮戎軍故原州城<lb/>
東西部敕勒皆附破六韓拔陵丙申魏始改鎮為州<hi>以吕</hi>
<hi>祖謙標目修</hi>魏秀容人反别將爾朱榮討平之<hi>魏紀</hi>九月梁拔<lb/>
<pb n="KR2b0035_WYG_041-30b"/>
魏諸城裴邃襲壽陽弗克<hi>以梁紀修</hi>壬申魏以左僕射蕭寶<lb/>
寅為西道行臺大都督<hi>以魏紀修</hi>冬十月魏營州就德興反<lb/>
<hi>以吕祖謙標目修</hi>
　解題曰營州領昌黎建德遼東樂浪冀陽營兵六郡<lb/>
　<hi>並營州之地</hi>
梁裴邃進兵魏守將多棄城走<hi>以通鑑修</hi>十一月戊申莫折<lb/>
天生陷魏岐州殺元志十二月壬辰魏以京兆王繼都<lb/>
督西道討之<hi>以本紀吕祖謙標目修</hi>
<pb n="KR2b0035_WYG_041-31a"/>
　解題曰岐州治雍城鎮領秦平<hi>鳳翔府</hi>武都<hi>鳳翔府隴州</hi>武<lb/>
　功<hi>鳳翔府醴州之地</hi>三郡<lb/>
梁取魏三關圍頴州弗克<hi>以通鑑修</hi>
　解題曰郢州領安陽城陽汝南<hi>後省</hi>三郡<hi>魏地形志豫州義陽郡注</hi>
　<hi>永安三年置天平四年罷隋地理志汝南郡真陽縣注後魏置郢州東魏廢州改置義陽郡</hi>
是歲梁太子詹事周捨免散騎常侍朱异代掌機密<hi>以吕</hi>
<hi>祖謙標目修</hi>
<hi>梁髙祖武皇帝普通六年年魏肅宗孝明皇帝孝昌元</hi>春正月梁破魏南鄉郡及<lb/>
<pb n="KR2b0035_WYG_041-31b"/>
馬圈等城<hi>以朱熹綱目修</hi>庚申魏徐州刺史元法僧稱帝改元<lb/>
魏討之法僧降梁梁以為司空<hi>以吕祖謙標目修</hi>魏征西將軍<lb/>
西道都督崔延伯及蕭寶寅大破莫折天生於黒水走<lb/>
之以京兆王繼為太尉<hi>以魏紀修</hi>
　解題曰按水經注謂水自落門東至黒水峽東有黒<lb/>
　水出南山北流入海<lb/>
癸酉梁裴邃大敗魏河間王琛于壽陽<hi>以梁紀修</hi>二月魏元<lb/>
义為驃騎大將軍開府尚書令<hi>以吕祖謙標目修</hi>三月乙丑梁<lb/>
<pb n="KR2b0035_WYG_041-32a"/>
遣豫章王綜督彭城軍召元法僧還<hi>以吕祖謙標目修</hi>魏京兆<lb/>
王繼班師<hi>以吕祖謙標目修</hi>柔然阿那瓌討破六韓拔陵破之<lb/>
夏四月自稱可汗<hi>以朱熹綱目吕祖謙標目修</hi>辛卯魏胡太后臨朝<lb/>
發劉騰墓賜元义死以開府屬鄭儼前鴈門太守徐紇<lb/>
為中書舍人<hi>以魏紀傳修</hi>壬辰胡琛遣將万俟醜奴等冦魏<lb/>
涇州崔延伯擊之敗死<hi>以魏紀修</hi>五月梁夷陵烈侯裴邃卒<lb/>
壬子以中䕶軍夏侯亶督壽陽軍事<hi>以吕祖謙標目修</hi>六月庚<lb/>
辰梁豫章王綜降魏魏取彭城立綜為丹陽王更名贊<lb/>
<pb n="KR2b0035_WYG_041-32b"/>
梁召夏侯亶還<hi>以吕祖謙標目修</hi>癸未魏改元<hi>以魏紀修</hi>西部鉄勒<lb/>
降魏廣陽王深大敗破六韓拔陵<hi>以魏傳修</hi>秋八月魏杜洛<lb/>
周反於上谷改元<hi>以魏紀修</hi>冬魏二荆西郢州蠻反梁將曹<lb/>
義宗圍荆州<hi>以吕祖謙標目修</hi>
　解題曰按水經注東荆州治沘陽縣通典後魏置東<lb/>
　荆州於唐州荆州於鄧州魏書列傳裴絢為郢州刺<lb/>
　史以蠻酋地居險要表為西郢州刺史後周紀改西<lb/>
　郢州為鴻州<hi>屬唐州</hi>
<pb n="KR2b0035_WYG_041-33a"/>
十二月戊子梁邵陵王綸有罪免官削爵土<hi>以朱熹標目修</hi>魏<lb/>
山胡劉蠡升自稱天子改元<hi>以吕祖謙標目修</hi>
　解題曰按通典稽胡一曰歩落稽晉時匈奴别種或<lb/>
　云赤狄之後自離石<hi>昌化郡</hi>以西安定以東方七八百<lb/>
　里居山谷間蠡升居雲陽谷<hi>在縣界</hi>
<hi>梁髙祖武皇帝普通七年年魏肅宗孝明皇帝孝昌二</hi>春正月魏鮮于脩禮反於<lb/>
定州<hi>以吕祖謙標目修</hi>夏四月魏鮮于阿胡反於朔州遣左光<lb/>
祿大夫長孫稚為都督討之鮮于脩禮敗稚五月以吏<lb/>
<pb n="KR2b0035_WYG_041-33b"/>
部尚書廣陽王淵為北討大都督<hi>以魏紀修</hi>
　解題曰懐荒民叛而沃野應之髙平民叛而秦州應<lb/>
　之秀容民叛而和龍上谷定朔諸州相延而動卒使<lb/>
　爾朱得之以為資其所由来者漸矣按地形志朔州<lb/>
　領大安廣寧神武太平附化五郡後並省隋地理志<lb/>
　代公猗盧都代即朔州後魏為懐朔鎮孝文於州北<lb/>
　定襄故城置朔州齊天保六年於州西南四十七里<lb/>
　置朔州八年移於馬邑城即今城也廣陽王淵北史<lb/>
<pb n="KR2b0035_WYG_041-34a"/>
　避唐髙祖諱改作深按魏收書作淵而通鑑從北史<lb/>
　今改從收書<lb/>
秋七月魏行臺常景破杜洛周别帥<hi>以通鑑修</hi>戊申鮮于阿<lb/>
胡陷魏平城<hi>以吕祖謙標目修</hi>梁遣頴州刺史元樹及夏侯亶<lb/>
伐魏<hi>以本紀修</hi>八月癸巳賊帥元洪業殺鮮于脩禮以降魏<lb/>
賊黨葛榮殺洪業而自立<hi>以吕祖謙標目修</hi>魏恒朔州都督爾<lb/>
朱榮襲取肆州<hi>以吕祖謙標目修</hi>九月辛亥葛榮殺魏都督章<lb/>
武王融自稱天子國號齊改元又殺廣陽王淵<hi>以吕祖謙標目</hi>
<pb n="KR2b0035_WYG_041-34b"/>
<hi>修</hi>就德興陷魏平州<hi>以通鑑修</hi>莫折念生降魏既而復反破<lb/>
六韓拔陵殺胡琛万俟醜奴併其衆<hi>以吕祖謙標目修</hi>冬十一<lb/>
月辛巳魏壽陽降梁梁以夏侯亶為豫南豫二州刺史<lb/>
<hi>以通鑑修</hi>
　解題曰按輿地志梁克壽春立淮南梁西汝陰武安<lb/>
　四郡通典自齊永元陷後魏至是二十七年始復胡<lb/>
　寅曰梁武三築淮堰至是十年死者數十萬人然後<lb/>
　能取壽陽才得七萬五千口是十年勞費以三四人<lb/>
<pb n="KR2b0035_WYG_041-35a"/>
　而易一人其愚甚矣事見通鑑<lb/>
杜洛周陷魏幽州執常景<hi>以魏紀修</hi>魏豫徴六年租調<hi>以吕祖謙</hi>
<hi>標目修</hi>
　解題曰王師古曰魏自北方諸鎮選舉既輕守令率<lb/>
　以暴賦横歛為先故其亂相尋而不息魏之君臣不<lb/>
　深推其本而欲恃力以求勝連歲征討國用耗竭於<lb/>
　是豫歛六年租調以給征討之費甚至入市有税邸<lb/>
　店有征既以重歛失六鎮之心又恣虐取以重中土<lb/>
<pb n="KR2b0035_WYG_041-35b"/>
　之怨是以手足之疾而使心腹俱受其蠧其亡不亦<lb/>
　宜乎事見通鑑<lb/>
<hi>梁髙祖武皇帝大通元年年魏肅宗孝明皇帝孝昌三</hi>春正月乙丑梁徐勉為尚<lb/>
書僕射<hi>以梁紀修</hi>辛未魏葛榮陷殷州<hi>以本紀修</hi>
　解題曰殷州統趙<hi>宋屬慶源真定中山三府</hi>南趙<hi>信德慶源二府</hi>南鉅鹿<lb/>
　<hi>慶源大名二府</hi>三郡<lb/>
莫折念生大敗魏司空蕭寶寅於涇州遂陷岐豳北華<lb/>
州寶寅免為庶人<hi>以本紀修</hi>
<pb n="KR2b0035_WYG_041-36a"/>
　解題曰豳州領西北地<hi>宋屬慶陽府原環二州</hi>趙興<hi>寧/州</hi>襄樂<hi>慶陽</hi>
　<hi>延安二府寧州</hi>三郡方輿記大統十四年分涇州新平縣置<lb/>
　南豳州廢帝三年去南為豳州北華州領中部<hi>延安府鄜</hi>
　<hi>坊二州</hi>敷城<hi>延安府鄜州</hi>二郡通典魏置東泰州於鄜州後<lb/>
　改北華州餘見升平元年解題<lb/>
辛卯梁譙州刺史湛僧智圍魏東豫州司州刺史夏侯<lb/>
䕫取魏平靜穆陵陰山關<hi>以通鑑修</hi>
　解題曰按地形志東豫州治廣陵即新蔡郡長陵縣<lb/>
<pb n="KR2b0035_WYG_041-36b"/>
　領汝南<hi>蔡州</hi>東新蔡<hi>光蔡/二州</hi>新蔡<hi>蔡/州</hi>弋陽<hi>光/州</hi>長陵<hi>蔡州</hi>陽安<lb/>
　<hi>未詳</hi>六郡隋書地理志蔡州新息後魏置東豫州又魏<lb/>
　書曹世表傳世表行豫州刺史值蕭衍將湛僧珞<hi>即僧</hi>
　<hi>智</hi>陷東豫州州民劉獲鄭辯反於州界朝廷以源子<lb/>
　恭代世表為東南道行臺率元顯伯等討之時賊衆<lb/>
　强斷小殷關<hi>穎昌府郾城縣北有小溵水</hi>諸將咸欲保城自固世<lb/>
　表時患背腫輿病呼統軍是云寶謂曰僧珞所以敢<lb/>
　深入為冦者以辯獲皆州民之望為之内應譯知劉<lb/>
<pb n="KR2b0035_WYG_041-37a"/>
　獲移軍欲迎僧珞去此八十里今出不意一戰可破<lb/>
　獲破則僧珞自走乃簡士馬付寶暮出城比曉兵合<lb/>
　一戰破獲僧珞退走元慶和傳慶和東豫州刺史為<lb/>
　梁將所攻舉城降之梁書夏侯䕫傳䕫司州刺史譙<lb/>
　州刺史湛僧智圍魏東豫州刺史元慶和於廣陵入<lb/>
　其郛<hi>魏書地形志東豫州太和置治廣陵城興和分置豫州廣陵郡領宋安光城安蠻新蔡汝南五</hi>
　<hi>縣後省通鑑考異知其非南兖州之廣陵但不明載其處耳</hi>顯伯率軍赴援䕫自<lb/>
　武陽<hi>魏書地形志豫州襄城郡有武陽縣隋書地理志蔡州西平縣有故武陽縣</hi>㑹僧智<lb/>
<pb n="KR2b0035_WYG_041-37b"/>
　斷魏軍歸路䕫至遂請降顯伯夜遁衆軍追斬獲不<lb/>
　可勝數詔以僧智領東豫鎮廣陵䕫引軍屯安陽<hi>魏書</hi>
　<hi>地形志汝南郡有安陽縣隋地理志光州固始縣有安陽郡</hi>遣偏將屠楚城由是<lb/>
　義陽北道遂與魏絶餘見通鑑穆陵陰山關在黃州<lb/>
　麻城縣餘見天監三年三關解題<lb/>
二月莫折念生據魏潼關既而西走<hi>以魏紀修</hi>三月辛未梁<lb/>
主没身同泰寺<hi>以皇極經世修</hi>
　解題曰南朝宫苑記同泰寺武帝造在𤣥武門内逼<lb/>
<pb n="KR2b0035_WYG_041-38a"/>
　路東寺南門直對宫城大通門<lb/>
甲戌梁改元<hi>以梁紀修</hi>
　解題曰宋庠紀年通譜梁創同泰寺開大通門對之<lb/>
　取反語以協同泰也改元符寺及門名也<lb/>
秋七月魏相州刺史樂安王鍳降葛榮魏討之八月丁<lb/>
未伏誅<hi>以魏紀修</hi>九月魏秦州杜粲殺莫折念生據其州<hi>以魏</hi>
<hi>紀修</hi>魏將軍元顯伯救東豫州冬十月庚戌東豫州降梁<lb/>
顯伯敗走<hi>以通鑑修</hi>魏以衛將軍討虜大都督爾朱榮為車<lb/>
<pb n="KR2b0035_WYG_041-38b"/>
騎將軍儀同三司<hi>以本紀修</hi>梁東宫直閣陳慶之取魏渦陽<lb/>
大敗魏兵<hi>以通鑑修</hi>魏以中尉酈道元為關右大使甲寅征<lb/>
西將軍雍州刺史開府西討大都督蕭寶寅殺之而反<lb/>
自稱齊帝改元魏遣尚書僕射長孫稚為行臺討之<hi>以魏</hi>
<hi>紀修</hi>十一月丁卯梁以䕶軍蕭淵藻為都督鎮渦陽<hi>以梁紀修</hi>
葛榮陷魏冀州十二月戊申殺刺史源子邕<hi>以魏紀修</hi>秦州<lb/>
殺杜粲以降魏<hi>以魏紀修</hi>
　大事記續編卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷七十</head>
    <p>
<pb n="KR2b0035_WYG_070-1a"/>
欽定四庫全書<lb/>
　大事記續編卷七十　　　　明　王禕　撰<lb/>
唐昭宗皇帝龍紀元年春正月癸巳改元<hi>以新舊紀修</hi>兵部<lb/>
侍郎劉崇望同平章事<hi>通鑑</hi>壬子宣武軍將郭璠殺申<lb/>
叢自稱奉國畱後<hi>以新紀通鑑修</hi>二月戊辰朱全忠俘秦宗權<lb/>
以獻己丑宗權伏誅<hi>新紀</hi>
　解題曰按舊五代史全忠<hi>本文作太祖後同</hi>請判官韋震奏<lb/>
　事且疏時溥之罪願委討伐仍降滄<hi>盧彦威</hi>兖<hi>朱瑾</hi>二帥<lb/>
<pb n="KR2b0035_WYG_070-1b"/>
　之命時溥破黄巢功第一又與兖鄆連衡結中官為<lb/>
　内援時溥忌全忠者復右之左拾遺徐彦樞亦請所<lb/>
　在斬宗權不必陳獻俘之禮盖以溥獻黄巢止凾首<lb/>
　故也震往復論列於天子前敢大言所請多允舊紀<lb/>
　黄巢與宗權合巢雖平而宗權之兇徒大集西至金<lb/>
　商陜虢南極荆襄東過淮甸北侵徐兖汴鄭數十州<lb/>
　民無耕織千室之邑不存一二嵗既凶荒皆膾人而<lb/>
　食宗權既平而朱全忠連兵十萬蠶噬河南兖鄆青<lb/>
<pb n="KR2b0035_WYG_070-2a"/>
　徐之間血戰不解唐祚以亡餘見通鑑<lb/>
三月孔緯為司徒杜讓能為司空<hi>新紀</hi>六月李克用拔<lb/>
磁洺二州<lb/>
　解題曰此克用始得山東也<lb/>
昭義節度使孟方立自殺其弟遷自稱畱後<hi>以新紀通鑑修</hi>楊<lb/>
行密䧟宣州以為宣歙觀察使<hi>以吕祖謙標目修</hi>孫儒䧟廬州<lb/>
<hi>以通鑑修</hi>冬十月王敬武卒其子師範自稱平盧畱後<hi>以新紀修</hi>
十一月帝改名曄<hi>以通鑑修</hi>己酉有事于南郊宦者始以法<lb/>
<pb n="KR2b0035_WYG_070-2b"/>
服侍祠<hi>以吕祖謙標目修</hi>十二月孔緯為太保杜讓能為司徒<lb/>
<hi>新紀</hi>是嵗以天威軍使李順節為天武都頭領鎮海節<lb/>
度使<hi>以通鑑修</hi>以鍾傳為鎮南節度使<hi>以方鎮表新五代史列傳修</hi>
　解題曰按新五代史列傳以洪州為鎮南軍拜傳節<lb/>
　度使龍紀元年始復節度故書于此方鎮表乾元元<lb/>
　年置洪吉都防禦團練使觀察處置使領洪吉䖍撫<lb/>
　袁治洪州宣歙饒觀察使治饒州二年廢宣歙饒觀<lb/>
　察使上元洪吉増領信州廣徳更號江南西道大厯<lb/>
<pb n="KR2b0035_WYG_070-3a"/>
　元年復置宣歙池等州都團練觀察處置等使十四<lb/>
　年置團練使建中升江南西道為節度使貞元元年<lb/>
　廢置都團練觀察使四年増領江州咸通升為鎮南<lb/>
　軍節度使乾符廢置江南西道觀察使龍紀復為鎮<lb/>
　南節度使景福升宣歙為寧國軍節度使天復廢為<lb/>
　都團練觀察使<lb/>
唐昭宗皇帝大順元年春正月戊子上尊號改元<hi>以新舊紀</hi>
<hi>修</hi>孟遷降于李克用<hi>以通鑑修</hi>三月李克修卒李克用以决<lb/>
<pb n="KR2b0035_WYG_070-3b"/>
勝軍使李克恭為昭義畱後<hi>以新紀修</hi>以楊行密為寧國節<lb/>
度使<hi>以通鑑修</hi>
　解題曰寧國節度使見龍紀元年鎮南節度使解題<lb/>
五月以張濬為河東都招討宣慰使京兆尹孫揆為昭<lb/>
義節度使副之以討李克用<hi>以新舊紀傳修</hi>
　解題曰新史贊昭宗初亦有志於興復而外患已成<lb/>
　内無賢佐頗亦思得非常之材而用匪其人徒以益<lb/>
　亂唐中世以來其為大患者藩鎮宦官而已使昭宗<lb/>
<pb n="KR2b0035_WYG_070-4a"/>
　得賢相如裴度徳裕猶懼不濟而付之張濬之徒帝<lb/>
　與濬論治亂濬曰陛下英睿如此而中外制於強臣<lb/>
　此臣所以痛心疾首也上問以當今所急曰莫若強<lb/>
　兵以服天下於是募兵至十萬人旋興太原之役一<lb/>
　敗而不可收拾唐卒以亡昔子家羈之告魯昭公<lb/>
　終始謂不可求多於季氏昭宗之君臣曽未之前聞<lb/>
　乎孫甫曰昭宗即位世已亂矣雖志欲興復而大臣<lb/>
　竭忠者杜讓能一人而已其他無不與方鎮相結孔<lb/>
<pb n="KR2b0035_WYG_070-4b"/>
　緯有名望尚交通朱全忠崔昭緯輩固宜交邠岐矣<lb/>
　大勢横流而昭宗輕信易動動而無謀何以制服諸<lb/>
　鎮哉太原有平賊大功但為全忠所圖蓄忿不解若<lb/>
　加之恩意虜性勁直感恩必深太原順則河東近輔<lb/>
　鎮魏舊帥必順使讓能經營於内復引同心之賢贊<lb/>
　助時政則朝廷漸治國威可振矣奈何不用其言而<lb/>
　聽張濬之計許全忠舉兵致太原拒命讓能雖以死<lb/>
　許國自是諸鎮交亂車駕不能寧處唐祚迄亡哀哉<lb/>
<pb n="KR2b0035_WYG_070-5a"/>
　事見通鑑<hi>克用為全忠所攻上表訟寃請帥本道兵討之不用度支粮餉而朝廷不許全忠因</hi>
　<hi>克用之敗上言請統汴滑孟三軍與河北三鎮共除之而朝廷許之所以然者由張濬私有怨於克用故</hi>
　<hi>也濬敗之後李存孝以濬為宰相俘之無益天子禁兵不宜加害乃退軍以使之帥則猶有所顧忌官軍</hi>
　<hi>北伐朝廷仗全忠之助而乃連兵徐鄆身不至於行營則公肆欺罔忠者吾討之而反為所敗不忠者吾</hi>
　<hi>倚之而反為所欺是皆濬之罪也</hi>
壬寅昭義軍將安居受殺李克恭附于朱全忠<hi>以新紀修</hi>
　解題曰此李克用之失潞州也<lb/>
六月辛未朱全忠兼宣義節度使<hi>以舊五代史本紀修</hi>
<pb n="KR2b0035_WYG_070-5b"/>
　解題曰宣義節度使見乾元二年汴滑節度使解題<lb/>
河東將安知建以邢洺磁三州附于朱全忠<hi>以新紀修</hi>
　解題曰按舊紀是年六月李克用大將權知邢洺兵<lb/>
　馬畱後安知建上表請以三州歸順遣中使勞之此<lb/>
　克用之始失山東也<lb/>
秋八月李克用將李存孝執孫揆殺之<hi>以新紀通鑑修</hi>朱全忠<lb/>
為中書令<hi>新紀</hi>九月李克用取潞州<hi>以新紀修</hi>
　解題曰此李克用之再得潞州也<lb/>
<pb n="KR2b0035_WYG_070-6a"/>
冬十月李克用䧟邢洺磁三州<hi>新紀</hi>
　解題曰此克用之再得山東也按舊五代史紀傳晉<lb/>
　邢洺節度使安知建叛歸青州天子以為神武統軍<lb/>
　自棣州沂河歸朝鄆州朱宣邀斬於河上傳首晉陽<lb/>
　克用<hi>本文作武皇</hi>令存孝定邢洺因授之節鉞則克用之<lb/>
　失三州與復三州正在大順二年新舊唐史誤書於<lb/>
　元年合以舊五代史為據<lb/>
十一月張濬及李克用戰于隂地敗績<hi>新紀</hi>
<pb n="KR2b0035_WYG_070-6b"/>
　解題曰胡寅曰昭宗即位三年外諸侯雖擅兵未有<lb/>
　問鼎者及伐河東不勝然後侵叛四起昭宗坐不安<lb/>
　席矣事見通鑑<hi>方輿志隂地闗在汾州靈石縣南二十七里十國紀年太原劉崇即帝位</hi>
　<hi>屯兵於隂地黄澤團栢三路聲言南討盖此三路入太原之要路也</hi>
十二月李克用䧟晉絳二州<hi>以通鑑修</hi>孫儒據蘇潤二州<hi>以通</hi>
<hi>鑑修</hi>是嵗置昇州<hi>以吕祖謙標目修</hi>
唐昭宗皇帝大順二年春正月丙辰朱全忠遣將攻羅<lb/>
𢎞信大敗之于永定橋降之<hi>以吕祖謙標目修</hi>庚申孔緯張濬<lb/>
<pb n="KR2b0035_WYG_070-7a"/>
罷兵部侍郎崔昭緯御史中丞徐彦若為户部侍郎同<lb/>
平章事二月濬再貶為繡州司户<hi>以新紀通鑑修</hi>三月赦陳敬<lb/>
瑄<hi>以通鑑修</hi>以王師範為節度使<hi>以通鑑修</hi>李克用以李存孝為<lb/>
邢洺節度使<hi>以通鑑修</hi>夏四月庚辰彗星入于太微<hi>以新紀修</hi>王<lb/>
建逐韋昭度守劔門闗<hi>以吕祖謙標目修</hi>封子為王<hi>以新紀修</hi>秋七<lb/>
月李克用䧟雲州赫連鐸奔吐谷渾<hi>以新紀修</hi>孫儒焚揚州<lb/>
渡江以逃<hi>以新紀修</hi>
　解題曰按十國紀年朱全忠屢遣使渡江約楊行密<lb/>
<pb n="KR2b0035_WYG_070-7b"/>
　同討儒儒衆雖盛畏行密與全忠合而已力分欲先<lb/>
　平行宻然後北討全忠七月儒焚揚州廬舎掠吏民<lb/>
　及女口盡室南渡殺其老弱以給軍食使沈文昌草<lb/>
　牒暴行密全忠罪告諸藩俟平宣汴當帥兵除君側<lb/>
　之惡餘見通鑑<lb/>
八月癸夘王建䧟成都執陳敬瑄自稱西川畱後<hi>以新紀修</hi>
九月東川節度使顔彦朗卒其弟彦暉自知留後<hi>以通鑑修</hi>
冬十月癸未以王建為節度使<hi>以通鑑修</hi>帝以李順節等討<lb/>
<pb n="KR2b0035_WYG_070-8a"/>
楊復恭復恭奔興元楊守亮等拒命<hi>以吕祖謙標目修</hi>李克用<lb/>
攻王鎔大破之<hi>以通鑑修</hi>十二月宦官殺李順節<hi>以通鑑修</hi>是嵗<lb/>
陳巖卒都將范暉自稱福建畱後王潮攻之<hi>以通鑑修</hi>
唐昭宗皇帝景福元年春正月己未朱全忠䧟孟州<hi>新</hi>
<hi>紀</hi>丙寅改元<hi>以新舊紀修</hi>王鎔李匡威攻堯山李克用大破<lb/>
之<hi>以通鑑修</hi>二月以李茂貞為山南西道招討使討楊守亮<lb/>
<hi>以通鑑修</hi>朱全忠冦鄆州丁亥朱宣大破之<hi>以新紀通鑑修</hi>楊行密<lb/>
䧟常潤二州<hi>以吕祖謙標目修</hi>劉崇望罷<hi>新紀</hi>忠義節度使趙<lb/>
<pb n="KR2b0035_WYG_070-8b"/>
徳諲卒其子匡凝自立<hi>以通鑑修</hi>
　解題曰忠義節度使見至徳元年南陽節度使解題<lb/>
三月户部侍郎鄭延昌為中書侍郎同平章事<hi>以新紀修</hi>李<lb/>
克用王處存攻王鎔戊午鎔擊敗之新市<hi>以通鑑修</hi>夏四月<lb/>
杜讓能為太尉<hi>新紀</hi>乙酉以錢鏐為武勝防禦使<hi>以通鑑修</hi>
　解題曰武勝軍見乾元元年浙江東西道解題<lb/>
六月楊行密大敗孫儒殺之秋七月還揚州<hi>以吕祖謙標目修</hi>
八月以楊行密為淮南節度使<hi>以通鑑修</hi>李匡威赫連鐸攻<lb/>
<pb n="KR2b0035_WYG_070-9a"/>
雲州丁酉李克用大破走之<hi>以通鑑列傳修</hi>辛丑李茂貞拔興<lb/>
元楊復恭楊守亮等奔閬州<hi>以吕祖謙標目修</hi>冬十月李存孝<lb/>
附于朱全忠<hi>以新紀通鑑修</hi>
　解題曰此李克用之再失山東也<lb/>
十二月行崇𤣥厯<hi>以通鑑修</hi>是嵗以顧彦暉為節度使<hi>以新史列</hi>
<hi>傳修</hi>
唐昭宗皇帝景福二年春正月徐彦若罷<hi>以新紀修</hi>以李茂<lb/>
貞為山南西道武定節度使不受命<hi>以新紀通鑑修</hi>三月李匡<lb/>
<pb n="KR2b0035_WYG_070-9b"/>
威為其弟匡籌所逐匡籌自稱盧龍畱後<hi>以新紀修</hi>夏四月<lb/>
乙亥陳敬瑄田令孜伏誅<hi>以新紀修</hi>乙酉彗星入于太微<hi>以新</hi>
<hi>紀修</hi>丁酉王鎔殺李匡威<hi>新紀</hi>戊子朱全忠䧟徐州殺時<lb/>
溥<hi>以新紀吕祖謙標目修</hi>
　解題曰自是而全忠之勢益張矣<lb/>
五月王潮䧟福州殺范暉自稱畱後<hi>以新紀修</hi>閏月以扈蹕<lb/>
都頭曹誠等為諸道節度使六月諸王代掌禁兵<hi>以吕祖謙</hi>
<hi>標目修</hi>
<pb n="KR2b0035_WYG_070-10a"/>
　解題曰按新史兵志唐㑹要僖宗幸蜀田令孜募新<lb/>
　軍五十四都每都千人左右神䇿各二十七都分為<lb/>
　五軍令孜為左右神䇿十軍兼十二衛觀軍容使以<lb/>
　左右神䇿大將軍為左右神䇿諸都指揮使諸都領<lb/>
　都將亦曰都頭昭宗以藩臣跋扈天子孤弱以宗室<lb/>
　典禁兵及伐李茂貞悉發五十四軍屯興平已而自<lb/>
　潰乾寧元年同州節度使王行實入迫神䇿中尉請<lb/>
　天子幸邠州帝御承天門敕諸王率禁軍捍之捧日<lb/>
<pb n="KR2b0035_WYG_070-10b"/>
　都頭李筠以其軍衛樓下帝幸筠軍扈蹕都頭李君<lb/>
　實亦至帝出石門月餘乃還詔諸王閱親軍收拾神<lb/>
　䇿亡散得數萬益置安聖捧宸保寧安化軍曰殿後<lb/>
　四軍三年李茂貞再犯闕昭宗幸華州明年韓建畏<lb/>
　諸王有兵請歸十六宅於是四軍二萬餘人皆罷俄<lb/>
　遂殺十一王及還長安神䇿軍復稍置之以六千人<lb/>
　為定是嵗中尉劉季述王仲先以其兵千人廢帝季<lb/>
　述等誅昭宗召朱全忠兵入誅宦官宦官刼天子幸<lb/>
<pb n="KR2b0035_WYG_070-11a"/>
　鳯翔全忠圍之嵗餘天子乃誅中尉等二十餘人以<lb/>
　解梁兵乃還長安悉誅宦官而左右神䇿軍廢矣諸<lb/>
　司悉歸尚書省郎官兩軍兵皆𨽻六軍六軍者左右<lb/>
　龍武神武羽林名存而已<lb/>
八月丙申以嗣覃王嗣周為京西招討使討李茂貞<hi>以新</hi>
<hi>紀吕祖謙標目修</hi>九月丁未以蘇杭觀察使錢鏐為鎮海節度<lb/>
使<hi>以舊紀修</hi>李茂貞王行瑜拒官軍壬午嗣覃王嗣周敗績<lb/>
甲申茂貞犯京師太尉杜讓能再貶為雷州司户尋賜<lb/>
<pb n="KR2b0035_WYG_070-11b"/>
死以東都留守韋昭度為司徒御史中丞崔𦙍為户部<lb/>
侍郎同平章事<hi>以新紀通鑑修</hi>昇州降于楊行密<hi>以新紀修</hi>冬十月<lb/>
以王潮為福建觀察使<hi>以通鑑修</hi>十一月以李茂貞為鳯翔<lb/>
山南西道節度使中書令秦王<hi>以舊紀通鑑修</hi>王行瑜為太師<lb/>
號尚父<hi>以通鑑修</hi>十二月韋昭度為太傅<hi>新紀</hi>邵州刺史鄧<lb/>
處訥䧟潭州殺周岳自稱欽化畱後<hi>以新紀通鑑修</hi>
唐昭宗皇帝乾寧元年春正月乙丑朔改元<hi>以新舊紀修</hi>李<lb/>
茂貞以兵來朝<hi>新紀</hi>以李臣籌為節度使<hi>以通鑑修</hi>二月朱<lb/>
<pb n="KR2b0035_WYG_070-12a"/>
全忠大破兖鄆兵於魚山<hi>朱熹綱目</hi>
　解題曰魚山在東平府東阿縣一名吾山<lb/>
散騎常侍鄭綮為禮部侍郎同平章事<hi>以新紀修</hi>以鄧處訥<lb/>
為武安節度使<hi>以通鑑修</hi>
　解題曰武安節度使見大厯四年湖南解題<lb/>
彰義節度使張鈞卒其兄磻自為畱後<hi>以新紀通鑑修</hi>
　解題曰彰義節度使見大厯三年涇原節度使解題<lb/>
三月甲申李克用克邢州殺李存孝<hi>以新紀修</hi>
<pb n="KR2b0035_WYG_070-12b"/>
　解題曰此克用之再收山東也<lb/>
夏五月孫儒將劉建鋒馬殷䧟潭州殺鄧處訥建鋒自<lb/>
稱武安畱後<hi>以新紀修</hi>丙子王建克彭州殺威戎節度使楊<lb/>
晟<hi>以新紀修</hi>
　解題曰威戎節度使見開元七年劔南解題<lb/>
鄭延昌罷<hi>新紀</hi>六月李克用大破吐谷渾殺赫連鐸<hi>通</hi>
<hi>鑑</hi>戊午禮部尚書李磎同平章事庚申罷御史大夫徐<lb/>
彦若為中書侍郎同平章事<hi>以通鑑修</hi>秋七月鄭綮罷<hi>新紀</hi>
<pb n="KR2b0035_WYG_070-13a"/>
李茂貞克閬州八月楊復恭等伏誅<hi>以通鑑新紀修</hi>
　解題曰范祖禹曰小人無功猶不可長况其有功何<lb/>
　以堪之故小人而有非常之功者國之不幸也復恭<lb/>
　刑臣至與天子為敵昭宗親戰用大師而後克之其<lb/>
　不臣如此由其恃援立之功故也豈不足為戒哉餘<lb/>
　見通鑑<lb/>
冬十月立子四人為王<hi>以通鑑修</hi>十一月以張璠為節度使<lb/>
<hi>以通鑑修</hi>十二月李克用大破李匡籌據幽州<hi>以吕祖謙標目修</hi>是<lb/>
<pb n="KR2b0035_WYG_070-13b"/>
嵗劉謙卒尋以其子隐為封州刺史<hi>以通鑑修</hi>
唐昭宗皇帝乾寧二年春正月己巳給事中陸希聲為<lb/>
户部侍郎同平章事<hi>通鑑</hi>壬申王重盈卒其子珂自稱<lb/>
䕶國畱後<hi>新紀</hi>二月董昌稱帝<hi>以吕祖謙標目修</hi>乙未太子太<lb/>
傅李磎為户部侍郎同平章事<hi>以新紀修</hi>李克用以其將劉<lb/>
仁恭為盧龍留後<hi>以列傳吕祖謙標目修</hi>三月崔𦙍李磎罷户部<lb/>
侍郎王搏為中書侍郎同平章事<hi>以新紀修</hi>夏四月宗室諸<lb/>
王罷掌禁兵<hi>以朱熹綱目修</hi>
<pb n="KR2b0035_WYG_070-14a"/>
　解題曰胡寅曰昭宗欲使諸王將兵雖非上䇿然亦<lb/>
　足以外攝藩鎮内制中官矣北司不便可也而南牙<lb/>
　亦請罷之此必崔昭緯與邠岐為腹心耳小人姦邪<lb/>
　視人主昏明剛柔而作止者也李克用有勞則伐之<lb/>
　杜讓能忠計則殺之李順節出死力去叛奄則戮之<lb/>
　然則大臣何所恃於君父哉昭緯崔𦙍張濬各倚藩<lb/>
　鎮以為外援盖由此也事見通鑑<lb/>
陸希聲韋昭度罷<hi>以通鑑修</hi>戊戌以劉建鋒為節度使<hi>通鑑</hi>
<pb n="KR2b0035_WYG_070-14b"/>
五月甲子王行瑜李茂貞及鎮國節度使韓建以兵來<lb/>
朝殺韋昭度李磎留邠寧鳯翔兵各二千人宿衞<hi>以吕祖謙</hi>
<hi>標目修</hi>
　解題曰鎮國節度使見大厯元年京畿解題<lb/>
李克用討王行瑜等克絳州<hi>以通鑑新紀修</hi>六月庚寅以錢鏐<lb/>
為浙東招討使<hi>以新紀修</hi>癸巳孔緯為司空門下侍郎同平<lb/>
章事秋七月丙辰李克用屯河中匡國節度使王行約<lb/>
走<lb/>
<pb n="KR2b0035_WYG_070-15a"/>
　解題曰匡國節度使見大厯元年京畿解題<lb/>
辛酉左右神䇿軍中尉駱全瓘劉景宣等謀劫帝幸邠<lb/>
歧辛酉行在莎城甲子次石門<lb/>
　解題曰莎城鎮在啓夏門外屬京兆府萬年縣石門<lb/>
　鎮在京兆府藍田縣西南四十里<lb/>
以前䕶國節度使崔𦙍為中書侍郎同平章事八月克<lb/>
用屯渭橋全瓘景宣等伏誅辛丑以克用守太師邠寧<lb/>
招討使辛亥帝至自石門<hi>以新舊紀年表列傳吕祖謙標目修</hi>壬子崔昭<lb/>
<pb n="KR2b0035_WYG_070-15b"/>
緯罷<hi>新紀</hi>以王珂劉仁恭為節度使<hi>以通鑑修</hi>九月徐彦若<lb/>
為司空<hi>新紀</hi>癸亥孔緯薨<hi>以新紀修</hi>冬十月貶崔昭緯梧州<lb/>
司馬<hi>以通鑑修</hi>京兆尹孫偓為兵部侍郎同平章事<hi>以通鑑修</hi>王<lb/>
處存卒其子義成節度副使郜自稱留後尋以為節度<lb/>
使<hi>以新舊紀傳修</hi>
　解題曰通鑑不載舊史列傳郜為留後朝廷從而命<lb/>
　之授以旄鉞新史畧同今併書之<lb/>
十一月李克用克邠州王行瑜伏誅<hi>以吕祖謙標目修</hi>丁丑王<lb/>
<pb n="KR2b0035_WYG_070-16a"/>
建䧟利州<hi>新紀</hi>十二月王建攻東川<hi>以通鑑修</hi>乙未爵李克<lb/>
用晉王<hi>以吕祖謙標目修</hi>晉王克用請討李茂貞不許<hi>吕祖謙標目</hi>
　解題曰按新五代史晉兵破王行瑜還軍渭北請擊<lb/>
　茂貞昭宗以謂晉逺而茂貞近因欲庇之以為徳而<lb/>
　冀緩急之可恃也茂貞殺其子自贖乃詔罷歸晉軍<lb/>
　克用歎曰不誅茂貞憂未巳也餘見通鑑<lb/>
是嵗安州防禦使宣晟䧟桂州自稱知軍府事<hi>以新紀修</hi>
唐昭宗皇帝乾寧三年春閏正月晉王克用遣兵救兖<lb/>
<pb n="KR2b0035_WYG_070-16b"/>
鄆羅𢎞信襲之軍潰<hi>以通鑑修</hi>二月置殿後四軍以通王滋<lb/>
判侍衛諸軍事<hi>以通鑑修</hi>夏四月晉王克用敗魏博兵遂攻<lb/>
之<hi>以朱熹綱目修</hi>武安軍亂殺劉建鋒馬殷自稱畱後<hi>以新紀修</hi>五<lb/>
月董昌去帝號<hi>以通鑑修</hi>戊子崔昭緯伏誅<hi>以吕祖謙標目修</hi>錢鏐<lb/>
充越州董昌伏誅<hi>以吕祖謙標目修</hi>朱全忠救魏博晉王克用<lb/>
還<hi>以稽古録修</hi>六月庚戌李茂貞犯京師嗣延王戒丕禦<lb/>
之敗績秋七月壬辰行在渭北甲午韓建來朝丙申<lb/>
次華州茂貞焚京師<hi>以新紀吕祖謙標目修</hi>
<pb n="KR2b0035_WYG_070-17a"/>
　解題曰按新五代史列傳昭宗將奔太原次渭北韓<lb/>
　建遣子允請幸華州是時天子孤弱獨有殿後軍及<lb/>
　定州三都將李筠等兵千餘人為衛以諸王將之建<lb/>
　巳得昭宗幸其鎮遂欲制之因請罷諸王將兵散去<lb/>
　殿後諸軍累表不報昭宗登齊雲樓顧望京師酒酣<lb/>
　與從臣悲歌泣下建心尤不説因遣人告諸王謀殺<lb/>
　建劫天子幸他鎮昭宗召建將辯之建稱疾不出乃<lb/>
　遣諸王自詣建建不見送諸王十六宅昭宗難之建<lb/>
<pb n="KR2b0035_WYG_070-17b"/>
　乃率精兵數千圍行宫請誅李筠昭宗大懼遽詔斬<lb/>
　筠悉散殿後及三都衛兵幽諸王於十六宅昭宗益<lb/>
　悔幸華遣延王戒丕使晉以謀興復戒丕還建與中尉<lb/>
　劉季述誣諸王謀反以兵圍十六宅諸王皆登屋呼<lb/>
　呌遂見殺昭宗無如之何建營南莊起樓閣欲邀昭<lb/>
　宗遊幸因廢之而立徳王裕其叔父豐謂建曰汝陳<lb/>
　許間一田夫爾遭時之亂䝉天子厚恩至此欲以兩<lb/>
　州百姓之地行大事覆族之禍吾不忍見不如先死<lb/>
<pb n="KR2b0035_WYG_070-18a"/>
　因泣下歔欷李茂貞朱全忠皆欲發兵迎天子建稍<lb/>
　恐懼乃止餘見通鑑<lb/>
宦者張承業監河東軍<hi>以五代史列傳修</hi>乙巳崔𦙍罷<hi>新紀</hi>丙<lb/>
午尚書左丞陸扆為户部侍郎同平章事八月甲寅王<lb/>
搏罷乙丑國子博士朱樸為諫議大夫同平章事<hi>以新紀修</hi>
九月庚辰以王潮為威武節度使<hi>以通鑑修</hi>
　解題曰威武節度使見大順二年福建解題<lb/>
乙未武安節度使崔𦙍為中書侍郎兵部侍郎崔逺同<lb/>
<pb n="KR2b0035_WYG_070-18b"/>
平章事丁酉陸扆貶刺史<hi>以新紀修</hi>冬十月晉王克用及羅<lb/>
𢎞信戰于白龍潭敗之<hi>以新紀修</hi>
　解題曰竇苹音訓白龍潭在魏縣西今名萬嵗潭<lb/>
以孫偓為鳯翔行營節度都統招討處置使李茂貞請<lb/>
罪師不果出<hi>以新紀通鑑修</hi>戊午威勝節度使王搏為吏部尚<lb/>
書同平章事<hi>以新紀修</hi>
　解題曰威勝見乾元元年浙江東西道解題<lb/>
以錢鏐為鎮海威勝節度使<hi>以新紀通鑑修</hi>是嵗以劉隐為清<lb/>
<pb n="KR2b0035_WYG_070-19a"/>
海行軍司馬<hi>以通鑑修</hi>
　解題曰清海見至徳元年嶺南解題<lb/>
唐昭宗皇帝乾寧四年春正月帝出居于華州<hi>以春秋修</hi>乙<lb/>
酉韓建圍行宫罷諸王領兵及殿後軍殺扈蹕都將李<lb/>
筠<hi>以新紀吕祖謙標目修</hi>
　解題曰諸王於是再領兵而再罷矣<lb/>
朱全忠䧟鄆州執朱宣以歸殺之二月䧟兖州朱瑾奔<lb/>
淮南<hi>以吕祖謙標目修</hi>己未立徳王裕為皇太子<hi>新紀</hi>馬殷䧟<lb/>
<pb n="KR2b0035_WYG_070-19b"/>
邵州以為武安節度使<hi>以新舊五代史修</hi>夏四月遣使和兩川<lb/>
<hi>以通鑑修</hi>五月丙戌王建攻東川六月甲寅貶建為南州刺<lb/>
史乙夘以李茂貞為西川節度使嗣覃王嗣周為鳯翔<lb/>
隴右節度使茂貞不受命嗣周及茂貞戰于奉天敗績<lb/>
<hi>以新紀修</hi>晉王克用徴兵於劉仁恭不從秋八月擊之<hi>以新史列</hi>
<hi>傳吕祖譙標目修</hi>韓建殺諸王<hi>吕祖謙標目</hi>
　解題曰胡寅曰御得其道則昆蟲草木無札瘥夭閼<lb/>
　之患不然一身無所容於天地之間况妻子哉古之<lb/>
<pb n="KR2b0035_WYG_070-20a"/>
　明君所以不敢不敬徳不敢不教子不敢用小人不<lb/>
　敢失大柄為末流之至此也唐室至此豈非祖宗詒<lb/>
　謀有未逺歟事見通鑑<lb/>
九月晉王克用攻劉仁恭大敗<hi>以稽古録修</hi>以彰義節度使<lb/>
張璉為鳯翔行營招討使<hi>以通鑑修</hi>復以王建為節度使<hi>以通</hi>
<hi>鑑修</hi>朱全忠屯宿州遣武寧畱後龎師古泰寧畱後葛從<lb/>
周擊楊行密<hi>以吕祖謙標目修</hi>
　解題曰按新舊紀傳文徳元年以兼有濟孟之地無<lb/>
<pb n="KR2b0035_WYG_070-20b"/>
　西顧之患將大整師徒畢力誅蔡九月知宗權殘孽<lb/>
　不足為患遂移兵伐徐景福二年拔彭城命龎師古<lb/>
　移兵攻兖州乾寧四年九月以兖鄆既平軍士雄勇<lb/>
　大舉南伐事見通鑑<hi>十一月淮南大將朱瑾潛出舟師襲汴軍於清口龎師古舉軍</hi>
　<hi>皆没師古被執時葛從周自霍丘渡淮至濠州聞師古敗乃退軍至渒河方渡而瑾至殺傷溺死殆盡還</hi>
　<hi>者不滿千人唯牛存節一軍先渡獲免比至潁州大雪寒凍死者十五六自古喪師之甚無如此此行宻</hi>
　<hi>所以能立國也清口見晉大寧二年宋大明二年解題渒水水經出廬江北入于淮注出弋陽縣南垂山</hi>
　<hi>東北逕博安山逕安豐縣故城</hi>
<pb n="KR2b0035_WYG_070-21a"/>
冬十月以韓建為鎮國匡國節度使<hi>以通鑑修</hi>遂州叛降于<lb/>
王建建䧟東川殺顧彦暉以卬州刺史王宗滌為留後<lb/>
<hi>以吕祖謙標目修</hi>立子三人為王<hi>以通鑑修</hi>十一月癸酉楊行宻大<lb/>
敗龎師古於清口殺之又敗葛從周於渒水朱全忠遁<lb/>
<hi>以吕祖謙標目修</hi>戊寅立淑妃何氏為皇后<hi>通鑑</hi>十二月丁未<lb/>
王潮卒其弟審知自稱威武畱後<hi>以吕祖謙標目修</hi>是嵗貶右<lb/>
拾遺張道古為施州司户<hi>以通鑑修</hi>
唐昭宗皇帝光化元年春正月帝出居于華州<hi>以春秋修</hi>徐<lb/>
<pb n="KR2b0035_WYG_070-21b"/>
彦若為司徒<hi>新紀</hi>下詔罪已息兵二月復以李茂貞為<lb/>
鳯翔節度使<hi>以通鑑修</hi>三月朱全忠兼天平節度使其從事<lb/>
李振為副使<hi>以舊五代史紀傳修</hi>
　解題曰按舊史本紀朱全忠遣判官韋震奏事求兼<lb/>
　領鄆州時全忠軍敗之後欲自大其權以柅藩隣之<lb/>
　變餘見通鑑<lb/>
劉仁恭襲逐盧彦威遂取滄景徳三州以其子守文為<lb/>
義昌留後<hi>以吕祖謙標目修</hi>夏四月朱全忠䧟洺州五月䧟邢<lb/>
<pb n="KR2b0035_WYG_070-22a"/>
磁二州<hi>以舊五代史本紀修</hi>
　解題曰李克用於是三失山東矣<lb/>
秋七月壬戌帝至自華州甲子改元<hi>以吕祖謙標目修</hi>八月以<lb/>
太子賔客張有孚為河東汴州宣慰使朱全忠不受命<lb/>
<hi>以通鑑修</hi>九月羅𢎞信卒其子魏博節度副使紹威自稱畱<lb/>
後<hi>以新紀通鑑修</hi>冬十月癸夘以王審知為節度使<hi>以通鑑修</hi>丁巳<lb/>
以王宗滌為節度使<hi>以通鑑修</hi>十一月以羅紹威為節度使<lb/>
<hi>以通鑑修</hi>封子二人為王<hi>以新紀修</hi>十二月昭義節度使薛至勤<lb/>
<pb n="KR2b0035_WYG_070-22b"/>
卒澤州刺史李罕之據潞州附于朱全忠<hi>以通鑑修</hi>
　解題曰此李克用之再失潞州也<lb/>
唐昭宗皇帝光化二年春正月丁未崔𦙍罷兵部尚書<lb/>
陸扆同平章事<hi>以新紀修</hi>楊行密攻徐州朱全忠救之<hi>以通鑑修</hi>
劉仁恭䧟貝州遂攻魏州三月朱全忠遣將救之仁恭<lb/>
大敗丁巳全忠䧟澤州夏四月遂攻太原晉將周徳威<lb/>
敗走之<hi>以通鑑舊紀修</hi>晉王克用攻潞州<hi>以通鑑修</hi>六月保義軍亂<lb/>
殺王珙其將李璠自稱留後<hi>以新紀通鑑修</hi>
<pb n="KR2b0035_WYG_070-23a"/>
　解題曰保義軍見大厯元年東畿解題<lb/>
秋八月己巳晉王克用䧟澤潞懐三州<hi>以新紀修</hi>
　解題曰克用於是三得潞州矣<lb/>
九月癸夘以李茂貞為鳯翔彰義節度使<hi>以通鑑修</hi>以汾州<lb/>
刺史孟遷為昭義留後<hi>以通鑑修</hi>冬十一月徐彦若為太保<lb/>
王搏為司空<hi>新紀</hi>馬殷䧟郴連二州盡據湖南<hi>以新紀吕祖謙</hi>
<hi>標目修</hi>辛丑保義軍將朱友謙殺李璠自稱畱後<hi>以新紀通鑑修</hi>
唐昭宗皇帝光化三年夏四月朱全忠遣葛從周擊劉<lb/>
<pb n="KR2b0035_WYG_070-23b"/>
仁恭五月己亥圍滄州<hi>以通鑑修</hi>六月丁夘以清海節度使<lb/>
崔𦙍為左僕射同平章事王搏罷己巳殺之<hi>以新紀修</hi>葛從<lb/>
周大破劉仁恭於老鵶堤晉王克用遣李嗣昭攻邢洺<lb/>
以救之<hi>以通鑑修</hi>
　解題曰老鵶堤在乾寧軍<lb/>
秋七月庚戌以孟遷為節度使<hi>以通鑑修</hi>九月乙巳徐彦若<lb/>
罷丙午崔逺罷戊申刑部尚書裴贄為中書侍郎同平<lb/>
章事<hi>以新紀修</hi>朱全忠攻鎮州不克遣將擊劉仁恭䧟瀛州<lb/>
<pb n="KR2b0035_WYG_070-24a"/>
冬十月䧟景莫二州辛巳䧟祁州<hi>以新紀修</hi>
　解題曰全忠於是服河北矣<lb/>
以朱友謙為節度使<hi>以通鑑修</hi>朱全忠遣兵攻定州義武兵<lb/>
馬使王處直禦之大敗甲申王郜奔晉陽處直自為畱<lb/>
後附于全忠劉仁恭遣兵救定州大敗由是河北諸鎮<lb/>
皆服全忠<hi>以通鑑新紀修</hi>十一月庚寅左右神䇿軍中尉劉季<lb/>
述王仲先等作亂帝居少陽院辛夘立太子裕為帝<hi>以新</hi>
<hi>紀通鑑修</hi>是嵗馬殷䧟桂宜巖栁象五州<hi>新紀</hi>
<pb n="KR2b0035_WYG_070-24b"/>
唐昭宗皇帝天復元年春正月乙酉朔神䇿軍將孫徳<lb/>
昭等討亂帝復位劉季述等伏誅黜太子裕為徳王戊<lb/>
戌以徳昭為靜海節度使賜姓名李繼昭<hi>以新紀修</hi>
　解題曰按新舊史列傳神䇿軍大將軍孫徳昭常忿<lb/>
　閹尹廢辱天子崔𦙍伺知之令判官石戩與㳺伺其<lb/>
　深意每酒酣徳昭泣下𦙍乃使戩説曰今中外大臣<lb/>
　自廢立己來無不含怒至於軍旅亦懐憤惋今反者<lb/>
　獨季述仲先耳君能誅此二豎復帝寳位垂名萬代<lb/>
<pb n="KR2b0035_WYG_070-25a"/>
　今正其時即不早計功落他人之手徳昭謝曰予軍<lb/>
　吏耳社稷大計不敢自專如相公委使不敢避也𦙍<lb/>
　割帶納蜜丸通意徳昭邀别將周承誨期十二月晦<lb/>
　伏士安福門待旦仲先肩輿造朝徳昭等劫之斬東<lb/>
　宫門叩少陽院<hi>宋敏求長安志翰林院北少陽院</hi>呼曰逆賊斬矣帝<lb/>
　疑未信皇后曰可獻賊首徳昭擲仲先頭以進宫人<lb/>
　毁扉出御長樂門<hi>兩京記宮城南門東曰長樂門</hi>羣臣稱賀承誨馳<lb/>
　入左軍執劉季述王彦範至樓前帝詰季述未巳已<lb/>
<pb n="KR2b0035_WYG_070-25b"/>
　為亂棒擊死乃尸之<hi>實録劉季述知崔𦙍遣使告朱全忠欲盡殺兩司官以潑醋為</hi>
　<hi>號後即弑逆於東内挾少主而專大權程匡柔唐補紀南班栁承謙令左軍李緫以難告呼出季述擒上</hi>
　<hi>馬至樓前</hi>兩軍支黨死者數十人中官奉太子遁入左軍<lb/>
　收傳國璽季述等夷三族以徳昭檢校太保靜海軍<lb/>
　節度使同中書門下平章事賜氏李曰繼昭承誨檢<lb/>
　校司徒邕管節度使皆號扶傾濟難功臣圖形凌煙<lb/>
　閣餘見通鑑<lb/>
癸巳爵朱全忠東平王<hi>以通鑑修</hi>壬子崔𦙍為司空<hi>新紀</hi>李<lb/>
<pb n="KR2b0035_WYG_070-26a"/>
茂貞來朝進爵歧王守尚書令<hi>以通鑑修</hi>
　解題曰景福二年茂貞逼京師朝廷不獲已為之殺<lb/>
　宰相始肯罷兵明年來朝大陳甲兵遂唘問鼎之端<lb/>
　明年挾韓建行瑜偕來遂謀廢立之舉又明年兵逼<lb/>
　京畿則播越華州矣及光化之末茂貞亟來遂劫遷<lb/>
　鳯翔矣况尚書令之官太宗由之以登大位未嘗輕<lb/>
　以授人前日不以俾王行瑜而茂貞偃然居之充是<lb/>
　以往將何所不至哉事見通鑑<lb/>
<pb n="KR2b0035_WYG_070-26b"/>
崔𦙍陸扆請分主左右軍不從以樞密使韓全誨鳯翔<lb/>
監軍張彦𢎞為左右神䇿軍中尉<lb/>
　解題曰按新史列傳劉季述之誅崔𦙍陸扆見武徳<lb/>
　殿右廡𦙍曰自中人典兵王室愈微臣請主神䇿左<lb/>
　軍扆主右則四方藩臣不敢謀昭宗意不决李茂貞<lb/>
　語人曰崔𦙍奪軍權未及手志滅藩鎮矣帝聞召李<lb/>
　繼昭等問以𦙍所請對曰臣世世在軍不聞書生主<lb/>
　衛兵且罪人已得持軍還北司便帝謂𦙍曰議者不<lb/>
<pb n="KR2b0035_WYG_070-27a"/>
　同勿庸主軍乃以全誨為左神䇿中尉彦𢎞為右袁<lb/>
　易簡周敬容為樞密使餘見通鑑胡寅曰崔𦙍之言<lb/>
　其心雖私其䇿則是冢宰六卿之長於事無所不統<lb/>
　况兵權有國之司命而可不豫知乎但不當分為左<lb/>
　右通掌可也彼三武夫固北司之𨽻也夫豈足與謀<lb/>
　乎<lb/>
畱歧兵三千人宿衛諫議大夫韓偓諫不聽<hi>以新史列傳修</hi>
　解題曰按程匡柔唐補紀其月八日李茂貞朝覲畱<lb/>
<pb n="KR2b0035_WYG_070-27b"/>
　二千人左右街侍衛而回崔𦙍申朱全忠請三千人<lb/>
　在南坊宅側安下新史列傳韓全誨等知崔𦙍必除<lb/>
　己乃己因諷茂貞畱選士四千宿衛以李繼筠繼徽<lb/>
　總之𦙍亦諷朱全忠内兵二千居南司以婁敬思領<lb/>
　之韓偓聞汴歧交戍數諫止𦙍𦙍曰兵不肯去耳偓<lb/>
　曰初何為召耶𦙍不對通鑑考異據韓偓金鑾密記<lb/>
　謂𦙍召茂貞入朝仍畱其兵若如補紀所言則昭宗<lb/>
　西幸時兩道兵必先鬭於闕下否則汴兵皆為宦官<lb/>
<pb n="KR2b0035_WYG_070-28a"/>
　所誅否則皆先遁去今皆無此事𦙍所以欲畱茂貞<lb/>
　兵者盖以茂貞自以誅季述為己功必能與己同心<lb/>
　讐疾宦官耳今從之又據密記九月偓又奏云本駐<lb/>
　侍衛兵馬制伏宦者今𠡠使衛兵合為一體甚難為<lb/>
　計乞差使宣示茂貞且說其僭慢之狀速令抽退衞<lb/>
　軍兼遣人密與李繼徽語使其止遏具言人情忿怒<lb/>
　如此則東諸侯之師旦夕必至於國家何利於卿家<lb/>
　亦何利繼徽必竭力匡扶今日狀候臣春初已知必<lb/>
<pb n="KR2b0035_WYG_070-28b"/>
　至此盖𦙍為一二人所誤不計其所終當駐兵之時<lb/>
　臣屢與𦙍力爭𦙍無以對臣與𦙍言累日言於令狐<lb/>
　滈請極力發遣滈云若無歧軍則上公必為内官所<lb/>
　圖臣曰無兵則國家俱安有兵則國家難保𦙍良久<lb/>
　謂臣曰必當萬計斷送翌日臣又見𦙍𦙍云且喜歧<lb/>
　兵只駐三千人臣曰只數十人便可為患况三千人<lb/>
　耶𦙍不樂而罷上下無不痛惜此事今朕兆已成悔<lb/>
　之無及臣料𦙍之謀急則召東諸侯兩鎮之兵鬬於<lb/>
<pb n="KR2b0035_WYG_070-29a"/>
　闕下朝廷危矣上曰只有且用繼徽又十月上曰全<lb/>
　忠軍勢恐必來若到闕下兩軍相見必大段不安熟<lb/>
　為籌之對曰全忠亦未便輕進必且往河中或駐陜<lb/>
　府以候勑分乞陛下處分崔𦙍飛書與全忠貽書茂<lb/>
　貞云宦官叛逆聖上不安勑分處分皆不遵承天下<lb/>
　人情以為不可某今領兵以進君側必望令公同成<lb/>
　勲烈便請抽却侍衛兵士并便擒捉罪人致於明庭<lb/>
　䖍候聖㫖茍茂貞不肯抽軍詔全忠赴闕下觀此則<lb/>
<pb n="KR2b0035_WYG_070-29b"/>
　當時不曽畱汴兵新傳補紀之言未可憑也<lb/>
東平王全忠䧟絳晉二州<lb/>
　解題曰按實録全忠既服河朔三鎮欲窺王室簒代<lb/>
　之謀益露以李克用在太原懼兵犄角乃襲河中餘<lb/>
　見通鑑<lb/>
二月戊辰䧟河中執王珂封全忠梁王<hi>以新紀修</hi>
　解題曰全忠自是以河中為巢穴矣按舊五代史自<lb/>
　王重榮帥河中至珂三世二十年又云克用自是不<lb/>
<pb n="KR2b0035_WYG_070-30a"/>
　能援京師覇業由是中否<lb/>
户部侍郎王溥為中書侍郎吏部侍郎裴樞為户部侍<lb/>
郎同平章事<hi>以新紀修</hi>三月梁王全忠䧟沁澤二州攻潞州<lb/>
降孟遷夏四月丁巳䧟遼州己未抜承天軍<hi>以通鑑新紀修</hi>
　解題曰克用於是三失潞州矣<hi>承天軍在太原府廣陽縣今屬平定軍往</hi>
　<hi>年葛從周自土門攻河東抜之今日奉徳㑹成徳兵自井陘入又抜之</hi>
丁丑大赦改元雪王涯等十七家<hi>以通鑑修</hi>
　解題曰韓偓金鑾密記上問崔𦙍請於兩軍取鹽麯<lb/>
<pb n="KR2b0035_WYG_070-30b"/>
　如何對曰鹽麯本度支課利張濬判使日楊復恭奏<lb/>
　請權借一年自此索未得今度支庶事不濟若復舊<lb/>
　制公用稍寛上然之按此係鹽麯二事通鑑止云賣<lb/>
　麯之利何也<lb/>
汴兵圍太原不克五月還<hi>吕祖謙標目修</hi>梁王全忠自為宣武<lb/>
宣義天平䕶國節度使<hi>以吕祖謙標目修</hi>六月梁王全忠如河<lb/>
中<hi>以通鑑修</hi>晉王克用䧟隰慈二州<hi>以新紀修</hi>崔𦙍召梁王全忠<lb/>
秋七月還汴冬十一月己酉朔梁王全忠䧟同州<hi>以吕祖謙</hi>
<pb n="KR2b0035_WYG_070-31a"/>
<hi>標目修</hi>
　解題曰全忠又兼并闗中矣<lb/>
壬子韓全誨等劫帝西幸<hi>以新紀修</hi>
　解題曰范祖禹曰崔𦙍本與韓全誨有隙故各倚強<lb/>
　藩以為外援而歧汴亦憑宦官宰相以制朝廷故𦙍<lb/>
　召全忠而全誨劫帝西幸唐室之亡由南北司相吞<lb/>
　滅而人主受其禍豈不足為將來之永鑒哉事見通<lb/>
　鑑<lb/>
<pb n="KR2b0035_WYG_070-31b"/>
梁王全忠徙韓建為忠武節度使取華州<hi>以吕祖謙標目修</hi>壬<lb/>
戌帝至自鳳翔<hi>以通鑑修</hi>丁夘兵部侍郎盧光啓為諫議大<lb/>
夫叅知機務<hi>以新紀修</hi>戊辰梁王全忠軍鳯翔<hi>以通鑑修</hi>甲戌崔<lb/>
𦙍裴樞罷<hi>新紀</hi>丁丑梁王全忠䧟邠州降節度使楊崇<lb/>
本<hi>以舊五代史本紀修</hi>是嵗清海節度使徐彦若卒劉隱自稱畱<lb/>
後<hi>以吕祖謙標目修</hi>
　解題曰自是河東不敢出兵者五年<lb/>
遣金吾將軍李儼拜楊行密為東面都統中書令吳王<lb/>
<pb n="KR2b0035_WYG_070-32a"/>
以討朱全忠<hi>以通鑑修</hi>夏四月盧光啓罷<hi>以新紀修</hi>五月爵錢鏐<lb/>
越王<hi>以通鑑修</hi>六月丙子中書舎人蘇檢為兵部侍郎同平<lb/>
章事<hi>以新紀修</hi>丁丑梁王全忠軍虢縣歧王茂貞擊之大敗<lb/>
<hi>以吕祖謙標目修</hi>
　解題曰按新舊史傳全忠攻鳯翔𦙍居華州為全忠<lb/>
　畫王之䇿先是全忠雖據河南憚強諸侯未敢萌問<lb/>
　鼎之志及得𦙍為郷導乃電擊潼闗始謀移國自古<lb/>
　與盗合從覆亡宗社無如𦙍之甚餘見通鑑<lb/>
<pb n="KR2b0035_WYG_070-32b"/>
吳王行密䧟昇州<hi>以吕祖謙標目修</hi>吳王行密發兵討梁至宿<lb/>
州而還<hi>以通鑑修</hi>秋七月梁王全忠䧟成隴二州<hi>以新紀通鑑修</hi>
　解題曰全忠又兼併秦隴矣<lb/>
八月韋貽範起復<hi>新紀</hi>越將徐綰作亂<hi>以通鑑修</hi>王建䧟興<lb/>
元<hi>以新紀通鑑修</hi>九月丁未歧王茂貞及梁王全忠戰于槐林<lb/>
敗績<hi>以新紀修</hi>
　解題曰按敬翔朱梁開創遺編録李茂貞於東門大<lb/>
　出兵步卒皆於槐林排陣全忠出軍殺戮騎兵奔入<lb/>
<pb n="KR2b0035_WYG_070-33a"/>
　北門則槐林止在鳯翔府門外爾<lb/>
癸亥以歧王茂貞為鳯翔靜難武定昭武節度使<hi>以通鑑修</hi>
　解題曰昭武節度使見大厯二年山南西道解題<lb/>
吳將田頵攻杭州<hi>以通鑑修</hi>冬十月吳王行密建制敕院<hi>以通</hi>
<hi>鑑修</hi>王建䧟興州<hi>新紀</hi>十一月癸夘朔保大節度使李周<lb/>
彞救鳯翔<hi>以舊五代史本紀修</hi>
　解題曰保大節度使見建中四年渭北節度使解題<lb/>
梁王全忠䧟坊鄜二州<hi>以吕祖謙標目修</hi>韋貽範薨<hi>以新紀通鑑修</hi>十<lb/>
<pb n="KR2b0035_WYG_070-33b"/>
二月李周彞降于梁<hi>以新舊五代史紀修</hi>吳王行密召田頵頵以<lb/>
徐綰歸<hi>以通鑑修</hi>
唐昭宗皇帝天復三年春正月帝出居于鳳翔<hi>以春秋修</hi>王<lb/>
師範起兵討梁王全忠丙午其行軍司馬劉鄩取兖州<lb/>
<hi>以新紀通鑑修</hi>戊申韓全誨等伏誅甲子帝幸梁王全忠營丁<lb/>
夘工部尚書崔𦙍為門下侍郎同平章事乙巳帝至自<lb/>
鳯翔哭于太廟<lb/>
　解題曰王容曰帝在鳯翔凡一年有餘而還朱全忠<lb/>
<pb n="KR2b0035_WYG_070-34a"/>
　自是竊國柄矣<lb/>
庚午崔𦙍以全忠殺宦官七百餘人<lb/>
　解題曰歐陽修曰自古宦者亂人之國其源深於女<lb/>
　禍女色而已宦者之害非一端也盖其用事也近而<lb/>
　習其為心也專而忍能以小善中人之意小信固人<lb/>
　之心使人主必信而親之待其已信然後懼以禍福<lb/>
　而把持之雖忠臣碩士列于朝廷而人主以為去已<lb/>
　踈逺不若起居飲食前後左右之親為可恃也故前<lb/>
<pb n="KR2b0035_WYG_070-34b"/>
　後左右者日益親則忠臣碩士日益踈而人主之勢<lb/>
　日益孤勢孤則懼禍之心日益切而把持日益牢安<lb/>
　危出其喜怒禍患伏於帷闥則向之所謂可恃者乃<lb/>
　所以為患也患已深而覺之欲與踈逺之臣圖左右<lb/>
　之親近緩之則養禍而益深急之則挾人主以為質<lb/>
　雖有聖智不能與謀謀之而不可為為之而不可成<lb/>
　至其甚則俱傷而兩敗故其大者亡國其次亡身而<lb/>
　使姦豪得借以為資而起至抉其種類盡殺以快天<lb/>
<pb n="KR2b0035_WYG_070-35a"/>
　下之心而後已此前史所載宦者之禍常如此者非<lb/>
　一世也夫為人主者非欲養禍於内而踈忠臣碩士<lb/>
　於外盖其漸積而勢使之然也<lb/>
辛未𦙍判六軍十二衛事<hi>以舊紀通鑑修</hi>吳王行密遣兵擊杜<lb/>
洪<hi>以通鑑修</hi>二月甲戌陸扆貶為沂王傅<hi>新紀</hi>丙子王溥罷<lb/>
<hi>新紀</hi>梁王全忠殺蘇檢及吏部侍郎盧光啓<hi>以新紀修</hi>己夘<lb/>
以輝王祚為諸道兵馬都元帥庚辰梁王全忠自為守<lb/>
太尉副之<hi>以新紀通鑑修</hi>崔𦙍為司徒<hi>新紀</hi>以檢校禮部尚書<lb/>
<pb n="KR2b0035_WYG_070-35b"/>
敬翔為太府卿<hi>以舊五代史列傳通鑑修</hi>
　解題曰按新五代史列傳昭宗自歧還長安召翔與<lb/>
　李振升延喜樓勞之拜太府卿初全忠<hi>本文作太祖後倣此</hi>常<lb/>
　侍殿上昭宗意衛兵有能擒之者乃徉為鞋結解以<lb/>
　顧全忠全忠跪而結之而左右無敢動者全忠流汗<lb/>
　洽背自此稀復進見昭宗遷洛陽宴崇勲殿酒半起<lb/>
　使人召全忠入内殿將有所託全忠益懼辭以疾昭<lb/>
　宗曰卿不欲來可使敬翔來全忠遽麾翔出亦佯醉<lb/>
<pb n="KR2b0035_WYG_070-36a"/>
　去事見通鑑<lb/>
癸未貶翰林學士承㫖韓偓為濮州司馬<hi>以通鑑修</hi>
　解題曰按偓詩集自貶濮州後其詩皆以甲子自記<lb/>
　所在豈亦欲效陶潛之於宋耶乙丑天祐二年也在<lb/>
　袁州得人賀除承㫖有詩丁夘梁開平元年也聞再<lb/>
　除前職又有詩皆言不往之意是兩召皆辭癸酉乾<lb/>
　化二年也載其在南安之作終身不食梁禄大節與<lb/>
　司空圖畧相等<lb/>
<pb n="KR2b0035_WYG_070-36b"/>
乙未清海節度使裴樞為門下侍郎同平章事<hi>以新紀修</hi>梁<lb/>
王全忠畱兵萬人于京師戊戌還鎮<hi>以通鑑修</hi>
　解題曰茂貞畱兵三千而昭宗遷鳯翔全忠畱兵萬<lb/>
　人而昭宗遷洛陽矣事見通鑑<lb/>
三月梁王全忠遣兵圍兖州自將圍青州<hi>以通鑑修</hi>成汭及<lb/>
馬殷救杜洪<hi>以通鑑修</hi>夏四月梁王全忠判元帥府事<hi>以新紀修</hi>
五月馬殷遣將襲江陵庚戌䧟之成汭及吳將戰於君<lb/>
山敗死<hi>以新紀通鑑修</hi>崔𦙍募衛兵<hi>以通鑑修</hi>
<pb n="KR2b0035_WYG_070-37a"/>
　解題曰昭宗再使諸王掌兵而茂貞韓建間之崔𦙍<lb/>
　召募衛兵而朱全忠忌之猶太阿之倒持也事見通<lb/>
　鑑<lb/>
六月王師範以吳兵擊梁將朱友寧大破斬之<hi>以新紀通鑑修</hi>
秋八月戊辰朔梁王全忠留其將楊師厚攻青州而還<lb/>
<hi>以通鑑修</hi>庚辰爵王建蜀王守司徒<hi>以通鑑修</hi>吳宣潤二州作亂<lb/>
遣將討之<hi>以通鑑修</hi>九月癸夘楊師厚大破王師範降之遂<lb/>
䧟淄青二州<hi>以吕祖謙標目修</hi>
<pb n="KR2b0035_WYG_070-37b"/>
　解題曰按舊五代史李振至青州王師範即日受代<lb/>
　而疑撓特甚屢揮泣求貸其族振諭之曰公不念張<lb/>
　繡事耶繡與曹公為敵袁紹遣使招繡賈詡曰曹公<lb/>
　不以私讐為意不宜疑之今梁王亦豈以私害忠賢<lb/>
　耶師範大悟梁王表振為青州畱後餘見通鑑<lb/>
冬十月蜀王建䧟䕫州<hi>以吕祖謙標目修</hi>劉鄩降梁<hi>以通鑑修</hi>趙匡<lb/>
凝襲荆南取之以其弟匡明為畱後<hi>以通鑑修</hi>歧王茂貞及<lb/>
楊崇本兵逼京畿<hi>以舊紀通鑑修</hi>十二月乙亥吳克宣州殺寧<lb/>
<pb n="KR2b0035_WYG_070-38a"/>
國節度使田頵<hi>以通鑑修</hi>裴贄罷禮部尚書獨孤損為兵部<lb/>
侍郎同平章事<hi>以新紀修</hi>丙申梁王全忠殺致仕張濬<hi>以新紀修</hi>
唐昭宗皇帝天祐元年春正月乙巳梁王全忠表罷崔<lb/>
𦙍為太子少傅兵部尚書崔逺為中書侍郎右拾遺栁<lb/>
璨為右諫議大夫同平章事戊申𦙍等伏誅<hi>以新紀修</hi>
　解題曰按新舊史列傳初天子還宫全忠東歸𦙍以<lb/>
　事權在己慮全忠急於簒代乃與鄭元規謀招致兵<lb/>
　甲以扞李茂貞為辭全忠知其意許之元規為六軍<lb/>
<pb n="KR2b0035_WYG_070-38b"/>
　諸衛副使陳班為威逺軍使毁浮圖取銅鐵為兵仗<lb/>
　全忠隂令汴人數百應募以其子友倫入宿衛㑹為<lb/>
　毬戱墜馬死全忠疑𦙍隂計大怒時傳𦙍將挾帝幸<lb/>
　荆襄而全忠方謀脅乘輿都洛懼其異議密表𦙍專<lb/>
　權亂國請誅之即罷為太子少傅令其子友諒以兵<lb/>
　圍開化坊第<hi>萬年縣朱雀街東從北第二坊</hi>殺𦙍汴士皆出市人爭<lb/>
　投瓦礫擊其屍元規班皆死餘見通鑑<lb/>
己酉梁王全忠屯河中刧帝遷都洛陽二月乙亥帝至<lb/>
<pb n="KR2b0035_WYG_070-39a"/>
陜全忠來朝<hi>以新紀通鑑修</hi>
　解題曰按汴水滔天録鑾輿幸陜州其夕宿寳應縣<lb/>
　夜分雪甚凍死者萬餘人餘見通鑑<lb/>
封子五人為王<hi>以新紀修</hi>三月丁未全忠兼判左右神䇿及<lb/>
六軍諸衛<hi>以新紀通鑑修</hi>以長安為佑國軍韓建為節度使<hi>以吕</hi>
<hi>祖謙標目修</hi>
　解題曰通鑑考異曰河南府先已為佑國軍今京兆<lb/>
　府乃與同名者盖車駕既在河南則無用軍額故移<lb/>
<pb n="KR2b0035_WYG_070-39b"/>
　其治於京兆耳天祐三年鄭賨猶為西京畱守判官<lb/>
　然則雖立軍額京名尚在<lb/>
吳遣兵擊杜洪<hi>朱熹綱目</hi>閏四月甲辰帝自西都至洛陽乙<lb/>
巳改元戊申以宫苑使蔣𤣥暉為宣徽南院使兼樞密<lb/>
使<hi>以吕祖謙標目修</hi>爵錢鏐吳王<hi>以通鑑修</hi>爵長沙郡王羅紹威鄴<lb/>
王<hi>以通鑑修</hi>五月辛未梁王全忠還鎮<hi>以通鑑修</hi>六月歧王茂貞<lb/>
晉王克用蜀王建楊崇本等傳檄討梁王全忠秋七月<lb/>
壬申全忠屯河中八月壬寅使蔣𤣥暉等弑帝癸夘立<lb/>
<pb n="KR2b0035_WYG_070-40a"/>
輝王祚為皇太子更名柷丙午即皇帝位九月己巳尊<lb/>
皇后為皇太后辛未全忠還鎮<hi>以新舊史紀通鑑修</hi>
　解題曰按新五代史列傳當殺昭宗時諸王宗屬數<lb/>
　百人皆遇害而同為一坎瘞於龍興寺北餘見通鑑<lb/>
　范祖禹曰唐末藩鎮惟李克用最為有功雖嘗跋扈<lb/>
　而終不失臣節若倚為藩翰使太原之勢常重則諸<lb/>
　鎮未敢窺唐也而唐以其戎狄之人疑而不信是以<lb/>
　不競於汴而全忠獨強吞噬諸鎮卒滅唐室自古忠<lb/>
<pb n="KR2b0035_WYG_070-40b"/>
　者不見信而信者不忠豈有不亡者乎<lb/>
冬十月辛夘朔日有食之<hi>通鑑</hi>癸巳梁王全忠來朝歸<lb/>
罪於左右龍武統軍朱友恭氏叔琮而殺之乙巳還鎮<lb/>
<hi>以新舊紀修</hi>
　解題曰孫愐唐韻氏字子盈切狋氏縣名<lb/>
十二月以劉隐為節度使<hi>以通鑑修</hi>
唐昭宗皇帝天祐二年<lb/>
　解題曰宋庠紀年通譜不敢改元忌全忠之逼也<lb/>
<pb n="KR2b0035_WYG_070-41a"/>
春正月吳王行密克潤州<hi>以新紀通鑑修</hi>庚子吳克鄂州殺杜<lb/>
洪<hi>以吕祖謙標目修</hi>二月戊戌梁王全忠殺徳王裕等九人<hi>朱熹</hi>
<hi>綱目</hi>己酉葬和陵廟號昭宗<hi>以通鑑修</hi>
　解題曰歐陽修贊曰自古亡國未必皆愚庸暴虐之<lb/>
　君也其禍亂之來有漸積及其大勢已去適丁斯時<lb/>
　雖有智勇有不能為者矣可謂真不幸也昭宗為人<lb/>
　明雋初亦有志於興復而外患已成内無賢佐頗亦<lb/>
　慨然思得非常之材而用匪其人徒以益亂自唐之<lb/>
<pb n="KR2b0035_WYG_070-41b"/>
　亡更五代五十餘年至於天下分裂大壊極亂而後<lb/>
　止跡其禍亂其積漸豈一朝一夕哉<lb/>
三月裴樞獨孤損罷禮部侍郎張文蔚同平章事甲申<lb/>
崔逺罷吏部侍郎楊涉同平章事<hi>以新紀修</hi>夏四月庚子彗<lb/>
星見西北甲辰出于北河<hi>以朱熹綱目修</hi>五月梁王全忠貶裴<lb/>
樞獨孤損崔逺陸扆王溥為外州司户六月戊子朔殺<lb/>
樞等三十餘人<hi>以吕祖謙標目修</hi>
　解題曰范祖禹曰白馬之禍至今悲之歐陽修有言<lb/>
<pb n="KR2b0035_WYG_070-42a"/>
　一太常卿與社稷孰為重使樞等不死尚惜一卿其<lb/>
　肯以國與人乎雖樞等之力不能存唐必不亡唐而<lb/>
　獨存也是不然昭宗返自鳯翔簒奪之勢成矣樞乃<lb/>
　被其薦引為宰相全忠之劫遷也昭宗未及下樓樞<lb/>
　受賊㫖已率百官出長安東門昭宗卒以弑殞而唐<lb/>
　遂亡由此觀之樞為忠於李氏乎忠於朱氏乎且長<lb/>
　安與一太常卿孰重國亡君弑與流品不分孰急樞<lb/>
　不惜長安以與全忠乃惜一卿不與廷範不恤國亡<lb/>
<pb n="KR2b0035_WYG_070-42b"/>
　君弑而恤流品之不分其愚豈不甚哉夫樞非有忠<lb/>
　義之心能為社稷也不勝利欲之心畏全忠而附之<lb/>
　弑其君父既從之矣以為除太常卿小事也持之不<lb/>
　與未必咈全忠之心欲微示人以至公而不意全忠<lb/>
　之怒至此也全忠以為此小事也猶不從己其肯聴<lb/>
　己取天下乎是以肆其誅鋤無所不至不知樞等實<lb/>
　非能為唐輕重乃全忠疑之過也使樞等有存唐之<lb/>
　心當全忠之劫遷端委而受刃於國門天下忠義之<lb/>
<pb n="KR2b0035_WYG_070-43a"/>
　士聞之必有奮發而起者矣樞不為此而惜一卿不<lb/>
　死於昭宗之弑而死於廷範之事處身如此豈能為<lb/>
　國慮乎白馬之禍盖自取之也事見通鑑<lb/>
秋七月卜郊<hi>新紀</hi>八月徴前禮部員外郎司空圖尋放<lb/>
還山<hi>以朱熹綱目修</hi>梁王全忠擊趙匡凝九月䧟襄陽匡凝奔<lb/>
淮南丁夘趙匡明奔成都梁王全忠䧟荆南<hi>以吕祖謙標目修</hi>
　解題曰全忠又規度漢南也事見通鑑<lb/>
封弟二人為王<hi>以新紀修</hi>乙酉改卜郊<hi>新紀</hi>冬十月丙戌朔<lb/>
<pb n="KR2b0035_WYG_070-43b"/>
梁王全忠自為諸道兵馬元帥<hi>以通鑑修</hi>改昭宗廟號曰襄<lb/>
宗<hi>以通鑑修</hi>梁王全忠攻吳弗克十一月還<hi>以吕祖謙標目修</hi>庚午<lb/>
三卜郊<hi>新紀</hi>庚辰吳王行密薨其子淮南畱後渥自稱<lb/>
節度大使東面都統𢎞農郡王<hi>以新史列傳通鑑修</hi>辛巳梁王全<lb/>
忠自為相國魏王加九錫十一月自為天下兵馬元帥<lb/>
復不受蔣𤣥暉伏誅<hi>以新紀修</hi>栁璨為司空<hi>新紀</hi>己酉梁王<lb/>
全忠弑皇太后<hi>以新紀通鑑修</hi>辛亥罷郊<hi>新紀</hi>癸丑貶司空栁<lb/>
璨為登州刺史甲寅璨及太常卿張廷範伏誅<hi>以新紀修</hi>
<pb n="KR2b0035_WYG_070-44a"/>
唐昭宗皇帝天祐三年春正月庚午鄴王紹威以梁王<lb/>
全忠誅牙兵<hi>以通鑑修</hi>三月戊寅梁王全忠自為鹽鐵度支<lb/>
户部三司都制置使復不受<hi>以通鑑修</hi>
　解題曰三司之名始此<lb/>
夏四月癸未朔日有食之<hi>通鑑</hi>鎮南節度使鍾𫝊卒其<lb/>
子匡時自稱畱後<hi>以新紀修</hi>
　解題曰按新五代史列傳傅居江西三十餘年盖自<lb/>
　乾符四年已䧟撫州矣<lb/>
<pb n="KR2b0035_WYG_070-44b"/>
天雄軍亂梁王全忠討平之秋八月克相州而還<hi>以新紀通</hi>
<hi>鑑修</hi>九月梁王全忠攻滄州<hi>以通鑑修</hi>楊偓克洪州自兼鎮南<lb/>
節度使<hi>以吕祖謙標目修</hi>楊崇本以鳯翔涇原鄜延秦隴之兵<lb/>
攻夏州<hi>以新紀通鑑修</hi>
　解題曰按新紀書楊崇本㑹鳯翔涇原鄜延秦隴兵<lb/>
　以討朱全忠盖六鎮也通鑑書靜難節度使以鳯翔<lb/>
　保塞彰義保義之兵攻夏州則五鎮也保塞延州也<lb/>
　彰義涇原也保義陜虢也鄜州時為保大軍秦隴時<lb/>
<pb n="KR2b0035_WYG_070-45a"/>
　為保勝軍通鑑盖闕保勝而又誤以保大為保義也<lb/>
劉仁恭救滄州兵始文面<hi>以吕祖謙標目修</hi>
　解題曰胡寅日伊訓曰臣下不匡其刑墨孔安國曰<lb/>
　鑿其額以墨涅之吕刑曰苖氏淫為劓刖㭬黥孔安<lb/>
　國曰黥其面也然則涅其額者乃五刑之正而黥其<lb/>
　面者乃五虐之法也至劉仁恭朱全忠籍民為兵無<lb/>
　罪而黥之使終身不能去非至不仁者孰忍為也其<lb/>
　可以為故常而無改易耶事見通鑑<lb/>
<pb n="KR2b0035_WYG_070-45b"/>
冬十月丙戌蜀王建承制封拜<hi>以通鑑修</hi>晉王克用攻潞州<lb/>
以救燕<hi>以通鑑修</hi>梁王全忠遣匡國節度使劉知俊救夏州<lb/>
大敗楊崇本于美原<hi>以新紀通鑑修</hi>
　解題曰同州唐曰匡國梁改忠武後唐復匡國美原<lb/>
　京兆府縣<lb/>
梁王全忠以頴州防禦使髙季興為荆南畱後<hi>以吕祖謙標目</hi>
<hi>修</hi>閏十二月晉王克用䧟潞州昭義節度使丁㑹降晉<lb/>
梁王全忠還<hi>以吕祖謙標目修</hi>
<pb n="KR2b0035_WYG_070-46a"/>
　解題曰李克用於是三得澤潞矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0035_WYG_070-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大事記續編卷七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷五</head>
    <p>
<pb n="KR2b0035_WYG_005-1a"/>
欽定四庫全書<lb/>
　大事記續編卷五　　　　　明　王禕　撰<lb/>
漢孝成皇帝綏和二年春正月帝幸甘泉郊泰畤<hi>以本紀修</hi>
二月熒惑守心壬子切責翟方進令自殺<hi>以紀傳修</hi>大水<hi>以五</hi>
<hi>行志修</hi>大廐馬生角<hi>以五行/志修</hi>三月帝幸河東祠后土<hi>以本紀修</hi>
丙戌帝崩於未央宫<hi>本紀</hi>左將軍孔光為丞相封博山侯<lb/>
<hi>以列傳修</hi>昭儀趙氏自殺<hi>以列/傳修</hi>復長安南北郊<hi>以本紀修</hi>夏四月<lb/>
丙午太子即皇帝位謁高廟尊皇太后曰太皇太后皇<lb/>
<pb n="KR2b0035_WYG_005-1b"/>
后曰皇太后賜宗室馬吏民爵<hi>以本紀修</hi>葬延陵上諡曰孝<lb/>
成皇帝<hi>以本紀修</hi>高昌侯董宏請立定陶太后傅氏為帝太<lb/>
后免為庶人<hi>以列傳修</hi>尊定陶恭王為恭皇<hi>以本紀修</hi>五月丙戌<lb/>
立皇后傅氏<hi>本紀</hi>詔尊定陶太后曰定陶恭皇太后丁姬<lb/>
曰定陶恭皇后封舅丁明舅子丁滿皇后父傅晏皇太<lb/>
后弟侍中光禄大夫趙欽等為列侯<hi>以本紀修</hi>
　解題曰陳瓘曰猝暴無漸者不長克已躬行則乆而<lb/>
　自化哀帝自少聞王氏驕盛心不能善當克己躬行<lb/>
<pb n="KR2b0035_WYG_005-2a"/>
　漸求革正之理猝然以寵貴親属為先欲隆諸傅以<lb/>
　消王氏就使享國長乆此志終遂王衰𫝊盛何以相<lb/>
　異且臨朝屢誅大臣以則武宣適足以蹙漢之脉而<lb/>
　已矣事見通鑑<lb/>
六月罷樂府<hi>以本紀修</hi>益封河間王良萬戸<hi>本紀</hi>詔中壘校尉<lb/>
劉歆典領五經歆奏七畧<hi>以藝文志通鑑修</hi>
　解題曰胡寅曰法家慘刻名家苛嬈墨則二本縱横<lb/>
　則妾婦之道是皆五經之棄也其歸固足取乎若六<lb/>
<pb n="KR2b0035_WYG_005-2b"/>
　經則固儒者之所修也今列儒於九家而曰修六藝之<lb/>
　術以觀九家之言則修六藝者為誰耶歆之言其舛<lb/>
　如此事見通鑑<lb/>
詔限諸侯王列侯公主名田關内侯吏民皆毋過三十<lb/>
頃諸侯至吏民奴婢有差犯者没入官㝷寢<hi>以本紀食貨志修</hi>
　解題曰蘇洵曰三十頃之田周氏三十夫之田縱不<lb/>
　能盡如周制一人而兼三十夫之田亦已過矣而期<lb/>
　之三年是又廹蹙平民使自壊其業非人情難用吾<lb/>
<pb n="KR2b0035_WYG_005-3a"/>
　欲少為之限而不禁其已過吾限者但使後之人不<lb/>
　敢多占田以過吾限耳要之數世富者之子孫或不<lb/>
　能保其地而復於貧矣或者子孫出而分之以為幾<lb/>
　矣如此則富民所占者少而餘地多餘地多則貧民<lb/>
　易取以為業夫不驚民不動衆不用井田之制而獲<lb/>
　井田之利雖周何以逺過此哉事見通鑑<lb/>
齊三服官官織綺繡皆止無作除任子令誹謗詆欺法<lb/>
嫁掖庭宫人免官奴婢益吏三百石以下俸博士弟子<lb/>
<pb n="KR2b0035_WYG_005-3b"/>
父母死予寧三年<hi>本紀</hi>
　解題曰應劭曰漢儀注吏二千石以上視事滿三年<lb/>
　得任同産若子一人為郎<lb/>
秋七月丁夘王莽免㝷以為特進給事中朝朔望<hi>以通鑑修</hi>
庚午左將軍領尚書事師丹為大司馬封高樂侯<hi>以列傳修</hi>
遣王根成都侯王况就國况免為庶人<hi>以列傳修</hi>九月庚申<lb/>
京師至北邉地震三十餘處<hi>以五行志修</hi>定世宗為不毁之<lb/>
廟<hi>以朱熹綱目修</hi>冬十月遣何武就國癸酉師丹為大司空<hi>以列</hi>
<pb n="KR2b0035_WYG_005-4a"/>
<hi>傳通鑑修</hi>復置司𨽻<hi>以百官表修</hi>
　解題曰按百官表列傳哀帝改司𨽻校尉但曰司𨽻<lb/>
　冠進賢冠比司直<lb/>
徴陳湯還<hi>通鑑</hi>
漢孝哀皇帝建平元年春正月隕石於北地十六<hi>以五行志</hi>
<hi>修</hi>免侍中新成侯趙欽成陽侯趙訢為庶人徙遼西<hi>以本</hi>
<hi>紀修</hi>丁酉光禄大夫傅喜為大司馬封高武侯<hi>以列傳修</hi>太皇<lb/>
太后王氏詔王氏田非冢塋皆以予貧民<hi>荀恱漢紀</hi>
<pb n="KR2b0035_WYG_005-4b"/>
　解題曰厚施於民陳民所以傾齊以私田予貧民王<lb/>
　氏所以傾漢盖王氏不師陳氏而事偶合者也哀帝<lb/>
　不能明家施不出國之義以裁之豈未察其姦故耶<lb/>
二月舉孝弟敦厚直言通政事可親民者<hi>以本紀修</hi>秋九月<lb/>
甲辰隕石於虞二<hi>以五行志修</hi>郎中令冷褒等奏尊恭皇太<lb/>
后恭皇后不宜引定陶之名宜為恭皇立廟京師孔光<lb/>
傅喜師丹不可免丹為庶人㝷以為關内侯冬十月壬<lb/>
申京兆尹朱博為大司空<hi>以列傳修</hi>傅太后誣中山馮太后<lb/>
<pb n="KR2b0035_WYG_005-5a"/>
祝詛并其弟宜鄉侯參等皆自殺司𨽻孫寳請覆治馮<lb/>
氏獄坐下獄<hi>以列傳通鑑目録修</hi>
漢孝哀皇帝建平二年春正月有星孛於牽牛<hi>以五行志修</hi>
傅喜免㝷就國<hi>以列傳修</hi>三月罷大司空夏四月戊午朱博<lb/>
為御史大夫陽安侯丁明為大司馬衞將軍<hi>以本紀百官表修</hi>
乙亥孔光免為庶人朱博為丞相封陽鄉侯<hi>以百官表列傳修</hi>
詔恭皇不宜稱定陶尊恭皇太后曰帝太太后恭皇后<lb/>
曰帝太后立恭皇廟於京師<hi>以本紀修</hi>
<pb n="KR2b0035_WYG_005-5b"/>
　解題曰禮父為士子為天子祭以天子其尸服以士<lb/>
　服子無爵父之義尊父母也為人後者為之子故為<lb/>
　所後服斬衰三年而降其父母朞尊無二上重正統<lb/>
　也當時師丹等議謂成帝既為定陶恭王立後則哀<lb/>
　帝繼體成帝持重大宗義不可復奉定陶祭而立廟<lb/>
　京師其言可謂達制禮之意矣哀帝徇私情廢正禮<lb/>
　莫之能從惜哉事見通鑑<lb/>
復封董宏為高昌侯免師丹為庶人遣王莽就國<hi>以列傳修</hi>
<pb n="KR2b0035_WYG_005-6a"/>
　解題曰傅太后丁姬皆稱尊號有司奏新都侯莽前<lb/>
　為大司馬不廣尊尊之義請免為庶人上曰莽與太<lb/>
　皇太后有屬勿免遣就國餘見通鑑胡寅曰姦人之<lb/>
　欲圖大事者必託於正以售其術若公道不出於朝<lb/>
　清議不本於上則彼得竊而用焉哀帝背違大義悅<lb/>
　冷褒段猶董宏之邪說而不用孔光傅喜師丹之正<lb/>
　諫於是王莽為大司馬先奏免宏次撤傅太后幄坐<lb/>
　至於罷政就國而不悔莽他未有建明獨惓惓定陶<lb/>
<pb n="KR2b0035_WYG_005-6b"/>
　一事莽豈能賢哉政將詭激以遂其姦爾故士大夫<lb/>
　以莽為是而天下多寃之再居柄任用儒術平寃獄<lb/>
　治誣告黜譛人斯乃哀帝行乖禮義倒持太阿而授<lb/>
　之莽也使公道出於朝廷清議本乎人主政事修理<lb/>
　忠邪區分則雖百莽亦何能為哉事見通鑑<lb/>
罷州牧復刺史<hi>本紀</hi>六月帝太后丁氏崩<hi>本紀</hi>改元太初元<lb/>
將易號陳聖劉太平皇帝<hi>以本紀宋庠紀年通譜修</hi>
　解題曰宋庠紀年通譜按本紀詔以建平二年為太<lb/>
<pb n="KR2b0035_WYG_005-7a"/>
　初元年王莽傳莽自陳符命前孝哀皇帝下詔書更<lb/>
　為太初元將元年今官本哀紀但稱太初元年太初<lb/>
　武帝年號世代未逺不容更襲舊名顔氏無訓注非<lb/>
　史文之畧盖校讎者不曉其意又不參攷莽傳故削<lb/>
　去二字但曰元年前朝好本皆有元將二字事見通<lb/>
　鑑<lb/>
秋七月為初陵勿徙民<hi>以本紀修</hi>八月罷改元易號事待詔<lb/>
夏賀良等伏誅<hi>以列傳修</hi>盡復諸神祠<hi>以郊祀志修</hi>甲戌朱博有<lb/>
<pb n="KR2b0035_WYG_005-7b"/>
罪自殺御史大夫趙𤣥減死二等論孔鄉侯傅晏削戸<lb/>
四分之一<hi>以本紀百官表修</hi>
　解題曰傅太后怨傅喜不已使孔鄉侯晏風丞相令<lb/>
　奏免喜侯朱博與御史大夫趙𤣥議𤣥許可博惡獨<lb/>
　斥奏以故大司空何武坐過免就國即并奏喜武請<lb/>
　皆免為庶人上知傅太后素怨喜疑博𤣥承指即召𤣥<lb/>
　詣尚書問狀𤣥辭服有詔左將軍彭宣與中朝者雜<lb/>
　問宣等奏博為臣不忠不道𤣥大不敬晏不敬臣請<lb/>
<pb n="KR2b0035_WYG_005-8a"/>
　謁者召詣廷尉詔獄制曰將軍中二千石諸大夫博<lb/>
　士議郎議右將軍蟜望等四十四人如宣言諫大夫<lb/>
　龔勝等十四人以晏本造謀宜與博𤣥同罪上減𤣥<lb/>
　死罪二等削晏户四分之一假謁者節召丞相詣廷<lb/>
　尉詔獄博自殺餘見通鑑吕祖謙曰傅晏以風指諭<lb/>
　朱博朱博奉傅晏之指其罪一也而羣臣之議則以<lb/>
　博為不忠不道而晏止為不敬哀帝之用刑則殺朱<lb/>
　博而晏止於削戸是法徒行於大臣而不行於外戚<lb/>
<pb n="KR2b0035_WYG_005-8b"/>
　也龔勝之議公矣哉<hi>又曰賈捐之之附石顯朱博之黨傅氏皆自以為固寵之至計</hi>
　<hi>而情見詐得卒不免於死使其守道不貳未必不免也此可為小人之戒</hi>
九月光禄勲平當為御史大夫冬十月甲寅平當為丞<lb/>
相賜爵關内侯京兆尹王嘉為御史大夫<hi>以荀悅漢紀通鑑修</hi>
漢孝哀皇帝建平三年春正月立廣德王雲客弟廣漢<lb/>
為廣平王<hi>以本紀修</hi>癸夘帝太太后所居桂宫正殿災<hi>本紀</hi>三<lb/>
月己酉平當薨<hi>以列傳百官志修</hi>有星孛於河鼓<hi>本紀</hi>夏四月丁<lb/>
酉王嘉為丞相封新甫侯<hi>以百官表列傳修</hi>河南太守王崇為<lb/>
<pb n="KR2b0035_WYG_005-9a"/>
御史大夫<hi>百官表</hi>六月立魯王勁子閔為王<hi>以列傳諸侯王表修</hi>冬<lb/>
十一月壬子復泰畤后土祠罷南北郊<hi>以本紀修</hi>無鹽危山<lb/>
土起瓠山石立東平王雲及后謁坐詛祝雲自殺謁棄<lb/>
市<hi>以本紀修</hi>左遷王崇為大司農<hi>百官表/列傳修</hi>輕殊死刑<hi>以後漢列傳修</hi>
　解題曰宣帝置廷平涿郡太守鄭昌上䟽言刪定律<lb/>
　令未及修正元帝初立下詔曰夫法令者所以抑暴<lb/>
　扶弱欲其難犯而易避也今律煩多而不約自典文<lb/>
　者不能分明而欲羅元元之不逮斯豈刑中之意哉<lb/>
<pb n="KR2b0035_WYG_005-9b"/>
　其議律令可蠲除輕減者條奏成帝河平中復下詔<lb/>
　曰甫刑曰五刑之屬三千大辟之罰其属二百今大<lb/>
　辟之刑千有餘條律令頗多百有餘萬言竒請它比<lb/>
　日以益滋自明習者不知所由欲以曉諭衆庶不亦<lb/>
　難乎其與中二千石二千石博士及明習律令者議<lb/>
　死刑及可蠲除約者令較然易知條奏有司不能廣<lb/>
　宣上恩建立明制而徒鈎摭㣲細毛舉數事以塞詔<lb/>
　而已東觀記元帝初元五年輕殊死刑哀帝建平三<lb/>
<pb n="KR2b0035_WYG_005-10a"/>
　年輕除死刑八十一事其四十二事手殺人者減死<lb/>
　一等<hi>葉適曰手殺人當如後世殺人無證情理可閔之類</hi>餘見建武十四年解<lb/>
　題<lb/>
漢孝哀皇帝建平四年春大旱<hi>本紀</hi>關東民傳行西王母<lb/>
籌<hi>以本紀通鑑目録修</hi>二月癸夘封帝太太后從弟侍中傅商為<lb/>
汝昌侯尚書僕射鄭崇諫不聽<hi>以紀傳修</hi>丁夘諸吏散騎光<lb/>
禄勲賈延為御史大夫<hi>以百官表修</hi>賜侍中駙馬都尉董賢<lb/>
爵關内侯<hi>以列傳通鑑修</hi>
<pb n="KR2b0035_WYG_005-10b"/>
　解題曰上欲封董賢等心憚王嘉使傅晏持詔書視<lb/>
　丞相御史於是嘉與御史大夫賈延上封事言宜暴<lb/>
　賢等本奏語言廷問公卿大夫博士議郎暴評其事<lb/>
　必有言當封者在陛下所從天下雖不說咎有所分<lb/>
　不獨在陛下前定陵侯淳于長初封其事亦議大司<lb/>
　農谷永以長當封衆人歸咎於永先帝不獨䝉其譏<lb/>
　餘見通鑑吕祖謙曰嘉延以一身横當董賢之衝忠<lb/>
　矣然其書言暴評其事必有言當封者在陛下所從<lb/>
<pb n="KR2b0035_WYG_005-11a"/>
　此乃為董賢畫計也使哀帝今日下公卿議則明日<lb/>
　董宏冷褒輩争言當封矣大抵事有是非兩端事誠<lb/>
　是耶則或出於君或出於臣其利一也事誠非耶則<lb/>
　或出於君或出於臣其害一也故谷永任咎而成帝<lb/>
　之咎不下於永李斯分謗而亡秦之謗不分於斯安<lb/>
　得謂之咎有所分乎<lb/>
鄭崇下獄死孫寳免為庶人<hi>以列傳通鑑修</hi>
　解題曰陳瓘曰封一傅商崇死寳免而趙昌得意人<lb/>
<pb n="KR2b0035_WYG_005-11b"/>
　主之禍莫大於殺諫臣崇死則哀帝已矣事見通鑑<lb/>
夏四月雨血山陽胡陵<hi>五行志</hi>六月尊帝太太后為皇太<lb/>
太后<hi>本紀</hi>秋八月辛夘封皇太太后同母弟子鄭業為陽<lb/>
信侯<hi>以列傳修</hi>
　解題曰王太后之援田蚡而封茍參也成帝猶曰封<lb/>
　田氏非正也至是則無復拒之者矣事見通鑑<lb/>
董賢及光禄大夫息夫躬南陽太守孫寵以告東平王<lb/>
封列侯<hi>以百官表通鑑修</hi>恭皇園北門災<hi>本紀</hi>左遷執金吾母將<lb/>
<pb n="KR2b0035_WYG_005-12a"/>
隆沛郡都尉<hi>以列傳修</hi>諫大夫鮑宣上書論事語刻切帝優<lb/>
容之<hi>以列傳修</hi>
漢孝哀皇帝元壽元年春正月辛丑朔傅晏為大司馬<lb/>
衞將軍陽安侯丁明為大司馬驃騎將軍是日日有食<lb/>
之不盡如鈎詔公卿大夫陳過失舉賢良方正直言<hi>以本</hi>
<hi>紀百官表五行志修</hi>
　解題曰杜鄴對曰今諸外家昆弟無賢不肖並侍帷<lb/>
　幄布在列位或典兵衞或將軍屯至乃並置大司馬<lb/>
<pb n="KR2b0035_WYG_005-12b"/>
　將軍之官當拜之日晻然日食不在前後臨事而發<lb/>
　欲令昭昭以覺聖朝由後視前忿邑非之逮身所行<lb/>
　不自鏡見則以為可計之過者不報又徴孔光詣公<lb/>
　車問日食事光對曰陛下聖德聰明兢兢業業承順<lb/>
　天戒敬畏變異勤心虚已延見羣臣思求其故然後<lb/>
　敕躬自約總正萬事光所對大抵皆委曲之辭無一<lb/>
　語切於事者此所以拜官加秩位次丞相踰月而歴<lb/>
　御史至相位也<lb/>
<pb n="KR2b0035_WYG_005-13a"/>
王嘉上封事論董賢帝不悅<hi>以列傳修</hi>
　解題曰嘉奏封事曰恭皇寢廟今始作治而董賢亦<lb/>
　起官寺上林中又為賢治大第使者䕶作賞賜吏卒<lb/>
　甚於治宗廟為賢治器器成奏御乃行自貢獻宗廟<lb/>
　三宫猶不至此賢家有賓婚及見親諸官並共賜使<lb/>
　者䕶視發取市物百賈震動道路讙譁羣臣惶惑惟<lb/>
　陛下慎已之所獨鄉察衆人之所共疑往者鄧通韓<lb/>
　嫣驕貴失度卒陷罪辜所謂愛之適以害之者也<hi>王嘉</hi>
<pb n="KR2b0035_WYG_005-13b"/>
　<hi>所言大㫖與鮑宣王閎同哀帝於宣閎則能容之於嘉則不說何也宣閎小臣非帝與賢所憚嘉位尊望</hi>
　<hi>重帝與賢固嚴憚之言不合則死隨之矣</hi>
賢良周䕶等對䇿訟王莽徴莽還<hi>以列傳修</hi>辛亥傅晏罷<hi>以百</hi>
<hi>官表修</hi>丁巳皇太太后傅氏崩稱孝元傅皇后<hi>以紀傳修</hi>遣息<lb/>
夫躬孫寵就國躬㝷伏誅<hi>以列傳修</hi>孔光為光禄大夫給事<lb/>
中位次丞相<hi>以列傳修</hi>鮑宣上書拜為司𨽻<hi>以列傳修</hi>上欲益封<lb/>
董賢等王嘉封還詔書奏封事諫召嘉詣尚書責問三<lb/>
月下獄死<hi>以列傳修</hi>
<pb n="KR2b0035_WYG_005-14a"/>
　解題曰按列傳漢紀尚書劾王嘉宣帝嘗使尚書召<lb/>
　問黄覇事下將軍中朝者光禄大夫孔光左將軍公<lb/>
　孫禄右將軍王安光禄勲馬宫光禄大夫龔勝司𨽻<lb/>
　鮑宣等十四人劾嘉應迷國不道法請與廷尉雜治<lb/>
　勝獨以為嘉備宰相隂陽不和諸事並廢咎由嘉生<lb/>
　嘉坐薦相等㣲薄以應迷國㒺上不道恐不可以示<lb/>
　天下遂可光等奏光等請謁者召嘉詣廷尉詔獄制<lb/>
　曰驃騎將軍御史大夫等五十人以為如光等言可<lb/>
<pb n="KR2b0035_WYG_005-14b"/>
　許議郎龔等以為嘉言事前後相違不任宰相之職<lb/>
　宜免為庶人永信少府猛等十人以為聖王斷獄必<lb/>
　先原心定罪探意立情故死者不抱恨而入地生者<lb/>
　不銜怨而受罪明主躬聖德重大臣廣延有司議欲<lb/>
　海内咸服嘉罪名雖應法聖王之於大臣進之以<lb/>
　禮退之以義誄之以行按嘉本以薦相等為罪大臣<lb/>
　括髪關械裸體受笞非所以重國襃宗廟也今春月<lb/>
　寒氣錯繆霜露數降宜示天下以寛和<hi>陳瓘曰孝文逮繫周勃賈</hi>
<pb n="KR2b0035_WYG_005-15a"/>
　<hi>生陳堂陛之說霍光持刑罰嚴杜延年輔之以寛猛盖兼之矣</hi>餘見通鑑漢世每事<lb/>
　必議王通遂謂議能盡天下之心然類多逆探風指<lb/>
　以為向背其間無所回撓者殆無幾爾王嘉之議漢<lb/>
　存亡之所關也鮑宣遂至雷同附和若龔勝雖能小<lb/>
　異亦未免出入於其間獨猛等明白抗論而有重國<lb/>
　寛和之意嘉之死天也彼亦奈之何哉<lb/>
夏五月乙夘孔光為御史大夫秋七月丙午孔光為丞<lb/>
相復封博山侯氾鄉侯何武為御史大夫<hi>以列傳百官表修</hi>八<lb/>
<pb n="KR2b0035_WYG_005-15b"/>
月徙何武為前將軍辛夘光禄大夫彭宣為御史大夫<lb/>
<hi>以列傳百官表修</hi>鮑宣下獄髠鉗<hi>以列/傳修</hi>九月乙夘丁明免<hi>以列傳修</hi>
　解題曰丁明頗害董賢罷及王嘉死明甚憐之乃冊<lb/>
　免明曰前東平王祠祭祝詛雲后舅伍宏以毉待詔<lb/>
　禍甚廹切頼董賢以聞將軍位尊任重既不能折消<lb/>
　未萌又不深疾雲宏之惡反痛恨雲等賢等獲封嫉<lb/>
　妬忠良非毁有功復與丞相王嘉相比令嘉有依得<lb/>
　以㒺上其上驃騎將軍印綬餘見通鑑吕祖謙曰丁<lb/>
<pb n="KR2b0035_WYG_005-16a"/>
　明幸託外親備大臣王嘉之死當正救之坐視不救<lb/>
　雖憐無益也東平之寃當正辨之坐視不辨雖恨無<lb/>
　益也董賢之盛當正斥之坐視不斥雖疾無益也進<lb/>
　退無據雖受黜免亦豈為君子之所予哉<lb/>
冬十一月光禄大夫韋賞為大司馬車騎將軍己丑薨<lb/>
<hi>以百官表列傳修</hi>
　解題曰賞之用定陶王故也<lb/>
十二月庚子董賢為大司馬衞將軍領尚書事<hi>百官表列傳</hi>
<pb n="KR2b0035_WYG_005-16b"/>
孝元廟殿門銅龜蛇鳴<hi>以本紀修</hi>是歳大月氏使者伊存口<lb/>
授博士弟子秦景浮屠經<hi>以後魏書釋老志修</hi>
　解題曰此佛法入中國之始也詳見永平八年解題<lb/>
　<lb/>
　<lb/>
　<lb/>
　<lb/>
　大事記續編卷五<lb/>
</p>
<p>
</p>
  </div>
</body>
</text>
</TEI>
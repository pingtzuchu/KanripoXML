<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大事記續編卷二十八</head>
    <p>
<pb n="KR2b0035_WYG_028-1a"/>
欽定四庫全書<lb/>
　大事記續編卷二十八　　　明　王禕　撰<lb/>
晉中宗孝元皇帝大興元年<hi>趙帝劉矅光初元年成武皇帝玉衡八年</hi>
<hi>凉張寔建興六年</hi>春三月丙辰晉王睿即皇帝位改元<lb/>
　解題曰周嵩上疏曰古之王者應天順時義全而後<lb/>
　取讓成而後得是以享世長久重光萬載今議者以<lb/>
　殿下化流江漢澤被六州欲推崇尊號臣謂今梓宫<lb/>
　未反舊京未清義夫泣血士女震動冝先雪社稷大<lb/>
<pb n="KR2b0035_WYG_028-1b"/>
　恥盡忠言嘉謀之助以時濟𢎞仁之功推後已之誠<lb/>
　誰敢不從由是忤旨出為新安太守餘見通鑑程逈<lb/>
　曰魯昭公三十二年十二月己未薨于乾侯次年夏<lb/>
　六月癸亥公之喪至自乾侯戊辰定公即位不於聞<lb/>
　喪之日即位必俟喪至五日之後如始薨既歛之時<lb/>
　然後即位此成周之典禮也周嵩之言必有依據乃<lb/>
　以忤㫖而出之尸是責者非王導乎必謂愍帝之喪<lb/>
　不可卒至姑從嵩言少俟祥除豈不可也以蜀先主<lb/>
<pb n="KR2b0035_WYG_028-2a"/>
　之賢猶不容費詩之論自古輔佐之臣撫事機之㑹<lb/>
　知問學者少此君子所以撫卷而屡歎也<lb/>
庚午立太子紹為皇太子<hi>以本紀修</hi>李矩使郭黙等救洛陽<lb/>
大破漢兵<hi>以列傳修</hi>
　解題曰漢太子粲遣劉稚生攻趙固於洛固奔陽城<lb/>
　山矩遣郭誦屯洛口以救之誦使將張皮<hi>載記云遣耿稚張皮</hi>
　簡精卒千人夜渡河粲候者告有兵至粲恃其衆不<lb/>
　以為虞既而誦等掩至十道俱攻粲衆奔潰殺傷大<lb/>
<pb n="KR2b0035_WYG_028-2b"/>
　半<hi>載記云粲奔據陽鄉</hi>因據其營獲其器械軍資不可勝數及<lb/>
　旦粲見皮等人少更與稚生悉餘衆攻之聰聞粲敗<lb/>
　使太尉范隆率騎赴之苦戰二十餘日不能下矩進<lb/>
　救之使壯士三千泛舟迎皮賊臨河列陣數日不得<lb/>
　渡皮選精騎千餘殺所獲牛馬焚燒器械突圍奔虎<lb/>
　牢<hi>載記云稚等懼率衆五千突圍趨北山而南</hi>追之不及聰因憤恚發病<lb/>
　而死帝嘉其功除矩都督河南三郡軍事封修武縣<lb/>
　侯餘見通鑑<lb/>
<pb n="KR2b0035_WYG_028-3a"/>
漢螽斯則百堂災燒殺漢主聰子二十一人<hi>以載記通鑑目録修</hi>
夏四月丁丑朔日有食之<hi>以本紀修</hi>荀組來歸<hi>以通鑑目録修</hi>漢曹<lb/>
嶷來降五月叛歸石勒<hi>以通鑑修</hi>癸丑廣武愍侯劉琨為段<lb/>
匹磾所害<hi>以本紀修</hi>
　解題曰琨為匹磾所拘自知必死神色怡如也為五<lb/>
　言詩贈其别駕盧湛曰幄中有懸璧本自荆山球惟<lb/>
　彼太公望昔是渭濵叟鄧生何感激千里來相求白<lb/>
　登幸曲逆鴻門賴留侯重耳憑五賢小白相射鈎能<lb/>
<pb n="KR2b0035_WYG_028-3b"/>
　隆二伯主安問黨與讎中夜撫枕歎想與數子逰吾<lb/>
　衰久矣夫何其不夣周誰云聖達節知命故無憂宣<lb/>
　尼悲獲麟西狩涕孔丘功業未及見夕陽忽西流時<lb/>
　哉不與我去矣如雲浮朱實隕勁風繁英落素秋狹<lb/>
　路傾華盖駭駟摧雙輈何意百鍊剛化為繞指柔琨<lb/>
　詩託意非常攄暢幽憤用以激湛湛素無竒略以常<lb/>
　詞酬和殊乖琨心重以詩贈之乃謂琨曰前篇帝王<lb/>
　大志非人臣所言矣然琨既忠於晉室素有重望被<lb/>
<pb n="KR2b0035_WYG_028-4a"/>
　拘經月逺近憤歎匹磾所署代郡太守辟閭嵩與琨<lb/>
　所署雁門太守王據後將軍韓據連謀襲匹磾韓據<lb/>
　女為匹殫兒妾聞其謀而告之匹磾於是執王據辟<lb/>
　閭嵩及其徒黨悉誅之餘見通鑑<hi>列傳桓温自以雄姿風氣是宣帝劉</hi>
　<hi>琨之儔有以比王敦者意甚不平於北方得琨伎女一見温便潸然而泣温問其故答曰公甚似劉司空</hi>
　<hi>温大悦整理衣冠又呼婢問婢云面甚似恨薄眼甚似恨小鬚甚似恨赤形甚似恨短聲甚似恨雌温裭</hi>
　<hi>冠解𢃄昏然而睡不懌者數日蘇軾曰桓温之所成殆過於越石而區區慕之者英雄必自有以相伏初</hi>
　<hi>不以成敗言耶以此論之光武之度本不如𤣥德唐文皇之英氣未必過寄奴也</hi>
<pb n="KR2b0035_WYG_028-4b"/>
六月旱<hi>以本紀修</hi>甲申刁恊為尚書令<hi>以本紀脩</hi>庚寅李矩都督<lb/>
司州諸軍事司州刺史<hi>以本紀修</hi>秋七月漢主聰寢疾召秦王<lb/>
曜石勒輔政不至癸亥聰卒甲子太子粲即位改元八<lb/>
月大將軍靳凖弑之發淵陵斬聰屍劉氏男女無少長<lb/>
皆斬之<hi>以載記舉要歴補遺修</hi>
　解題曰胡寅曰五胡之魁其才亦有過人者而不能<lb/>
　輔之以學矯揉成就故其所為雖有幸中於善而暴<lb/>
　戻之氣禀於所賦者終不可得而掩劉聰弑主而力<lb/>
<pb n="KR2b0035_WYG_028-5a"/>
　蹀血神州擒二帝而殺之腥羶淫汚薫染河華斬戮<lb/>
　忠諫矯誣上天專以無道而行未十年乃為昏㭬之<lb/>
　徒變易耳目而不知也至於殺其子屠其族戮其尸<lb/>
　禍及父陵火逮宗廟天之報也亦稱其施聖人所為<lb/>
　謹華夷之辨不使入居中土禁其猾夏之漸豈非為<lb/>
　後世深思而逺計哉事見通鑑<lb/>
凖稱漢天王遣使來降曜勒討之冬十月曜稱帝改元<lb/>
以勒為大將軍趙公加九錫<hi>以載記舉要歴補遺修</hi>十一月乙夘<lb/>
<pb n="KR2b0035_WYG_028-5b"/>
日夜出高三丈<hi>本紀</hi>加江州牧王敦為荆州牧<hi>以紀傳修</hi>御史<lb/>
中丞熊逺上疏論時政<hi>以列傳修</hi>復州郡秀孝試經策之法<lb/>
<hi>以通鑑修</hi>十二月漢將喬泰等殺靳凖降漢<hi>以本紀載記修</hi>彭城内<lb/>
史周撫叛降石勒詔下邳内史劉遐等討之<hi>以本紀修</hi>石勒<lb/>
克平陽<hi>以載記修</hi>
晉中宗元皇帝大興二年<hi>漢帝劉曜光初二年成武皇帝玉衡九年</hi>
<hi>後趙明皇帝石勒元年涼張寔建興七年</hi>春二月泰山太守徐龕斬周撫<lb/>
<hi>以本紀修</hi>立郊丘三月辛夘合祭天地<hi>以通鑑修</hi>
<pb n="KR2b0035_WYG_028-6a"/>
　解題曰胡寅曰周禮大司樂凡樂以圜鍾為宫黄鍾<lb/>
　為角太簇為徴姑洗為羽冬日至於地上之圜丘奏<lb/>
　之六變以祀天神以函鍾為宫太簇為角姑洗為徴<lb/>
　南呂為羽夏日至於澤中之方丘奏之八變以祭地<lb/>
　示又大宗伯以禋祀實柴槱燎祀其在天者而以蒼<lb/>
　璧禮之以血祭貍沈疈羣祭其在地者而以黄琮禮<lb/>
　之皆所以順其隂陽辨其時位設其形色而以氣類<lb/>
　求之此禮之不得不異者也漢元始中姦臣附㑹周<lb/>
<pb n="KR2b0035_WYG_028-6b"/>
　官大合樂之説謂宜合祭故天地共犢禮之失自此<lb/>
　始晉元帝乘亂離之餘因陋就簡遂行合祭之說而<lb/>
　不自以為瀆也由漢歴唐千有餘年之間而以五月<lb/>
　親祀北郊者惟魏文之太和周武之建德隋高祖之<lb/>
　開皇唐睿宗之先天皆希闊一時之舉然而隨得隨<lb/>
　失卒無所定典禮廢墜可勝歎哉<lb/>
夏四月將軍陳川以浚儀叛徐龕亦叛降石勒<hi>以本紀修</hi>漢<lb/>
主曜斬石勒使者勒與之絶<hi>以通鑑目録修</hi>漢主曜都長安立<lb/>
<pb n="KR2b0035_WYG_028-7a"/>
妃羊氏為后<hi>以載記修</hi>南陽王保稱晉王改元建康<hi>以列傳修</hi>
　解題曰宋庠紀年通譜建康本漢順帝年號<lb/>
徐揚蝗吳郡大饑詔百官言事益州刺史應詹論𤣥虚<lb/>
<hi>以本紀吕祖謙標目脩</hi>祖逖攻陳川于蓬關石勒遣石虎救之逖<lb/>
退屯淮南<hi>以通鑑目録脩</hi>
　解題曰今汴梁尉氏縣俱有蓬池陳川為蓬陂塢主<lb/>
　疑即此地<lb/>
石勒陷幽州段匹磾犇邵續<hi>以列傳通鑑目録脩</hi>曹嶷賂石勒以<lb/>
<pb n="KR2b0035_WYG_028-7b"/>
河為境<hi>以吕祖謙標目修</hi>梁州刺史周訪擊杜曽斬之加安南<lb/>
將軍<hi>以本紀脩</hi>六月漢改號趙<hi>以吕祖謙標目修</hi>秋八月遣將軍羊<lb/>
鑒討徐龕<hi>以本紀脩</hi>冬十一月戍寅石勒自稱趙王<hi>以本紀修</hi>十<lb/>
二月慕容廆䧟遼東平州刺史崔毖奔髙句驪<hi>以本紀修</hi>是<lb/>
嵗蒲洪降趙<hi>以吕祖謙標目修</hi>
晉中宗元皇帝大興三年<hi>趙帝劉矅光初三年成武皇帝玉衡十年</hi>
<hi>後趙明皇帝二年凉張茂建興八年</hi>春正月趙中山公虎圍厭次二月執邵<lb/>
續詔以續子緝為冀州刺史<hi>以本紀脩</hi>趙將尹安等以洛陽<lb/>
<pb n="KR2b0035_WYG_028-8a"/>
降李矩<hi>以通鑑脩</hi>三月以慕容廆為安北將軍平州刺史<hi>以通</hi>
<hi>鑑脩</hi>夏五月庚寅地震<hi>以本/紀脩</hi>晉王保為其將張春所殺<hi>以吕</hi>
<hi>祖謙標目脩</hi>徐龕請降不受除羊鑒名以徐州刺史蔡豹領<lb/>
其兵<hi>以列傳脩</hi>六月丁酉盜殺涼州刺史西平元公張寔其<lb/>
弟茂立<hi>以本紀脩</hi>氐羌巴羯叛趙趙以光禄大夫游子逺為<lb/>
征討都督破降之<hi>以吕祖謙標目脩</hi>祖逖屯雍邱秋七月加逖<lb/>
鎮西將軍河以南多來歸<hi>以紀傳脩</hi>
　解題曰<hi>雍邱開封府縣本杞國</hi>蘇轍曰敵國相圖必審於彼已<lb/>
<pb n="KR2b0035_WYG_028-8b"/>
　將彊敵弱則利於進取將弱敵彊則利於自守東晉<lb/>
　渡江中原雖屢有變而南兵不出出亦無功皆夷狄<lb/>
　自相屠滅而已石勒之死庾亮為北伐之計石虎之老<lb/>
　庾翼為徙鎮之役皆無成而死及符堅之敗謝安父<lb/>
　子有席卷之意終以兵將奔潰無尺寸之得其後宋<lb/>
　文自謂富强以兵挑元魏梁武志於并吞失信於高<lb/>
　氏陳宣乘高氏之衰攘取淮南皆繼之以亡敗者何<lb/>
　東南地薄兵脆將非命世之雄其世固如此也自江<lb/>
<pb n="KR2b0035_WYG_028-9a"/>
　南建國惟桓温西征符健東討慕容兵鋒所及敵人<lb/>
　震動及宋武破廣固䧟長安所至蕩定有弔伐之風<lb/>
　此二人者誠非常將也然桓温終以敗衂宋武未能<lb/>
　定秦狼狽而反況其下者乎晉元帝初定江南以祖<lb/>
　逖為豫州刺史進據譙城然未嘗為深入計也石勒遣<lb/>
　兵攻逖逖輒破其衆自河以南盡為晉土方將經畧<lb/>
　河北而帝使戴若思擁節直據其上逖怏怏不得志<lb/>
　死蓋敵强將弱能知自守之為利者惟逖一人夫惟<lb/>
<pb n="KR2b0035_WYG_028-9b"/>
　知自守之為進取而後可以言進取也哉事見通鑑<lb/>
八月周訪卒以湘州刺史甘卓為梁州刺史<hi>以本紀脩</hi>
　解題曰訪卒而王敦之難迫矣<lb/>
徐龕降後趙敗蔡豹冬十月丙辰殺豹<hi>本紀</hi>
　解題曰豹在徐土内撫將士外懐諸衆甚得近逺情<lb/>
　聞其死多悼惜之餘見通鑑<lb/>
十二月以左將軍譙王丞為湘州刺史<hi>以列傳脩</hi>
晉中宗元皇帝大興四年<hi>趙帝劉曜光初四年年成武皇帝玉衡十一</hi>
<pb n="KR2b0035_WYG_028-10a"/>
<hi>後趙明皇帝三年凉張茂建興九年</hi>春二月徐龕復降<hi>以本紀脩</hi>夏四月後趙<lb/>
中山公虎䧟厭次執邵續叚匹磾尋殺之<hi>以本紀脩</hi>五月庚<lb/>
申免中州良民為揚州僮客者以備征役<hi>以本紀脩</hi>
　解題曰薛季宣曰自用刁恊議後皆以奴為兵庾翼<lb/>
　發所部六州奴征伐何充悉發二州編户奴㑹稽王<lb/>
　道子發諸郡奴號曰樂屬移置京師往往百姓怨嗟<lb/>
　遇敵奔敗是時雖嘗從賀循之議欲嚴分界多亭候<lb/>
　時畨休以備冦然竟無成績也<lb/>
<pb n="KR2b0035_WYG_028-10b"/>
終南山崩<hi>以通鑑脩</hi>秋七月甲戌尚書僕射戴淵都督司兖<lb/>
豫并冀雍六州軍事司州刺史鎮合肥丹陽尹劉隗都<lb/>
督青徐幽平四州軍事青州刺史鎮淮隂<lb/>
　解題曰按世說新語戴淵少游俠不治行檢常在江<lb/>
　淮間攻掠商旅陸機還洛輜重甚盛淵使少年掠刼<lb/>
　淵處鄙事神氣猶異機遥謂之曰卿才如此亦復作<lb/>
　刼邪淵便泣涕投劒歸機機重之作筆薦焉晉陽秋<lb/>
　祖逖性通濟不拘小節又賓從多是桀黠勇士逖待<lb/>
<pb n="KR2b0035_WYG_028-11a"/>
　之如子弟永嘉中流民萬數揚土大饑賓客攻剽逖<lb/>
　輒擁護全衛談者以此少之然則淵逖皆所謂不羈<lb/>
　之士特逖才氣又差高爾<lb/>
壬午開府儀同三司王導為司空録尚書領中書監<hi>以本紀修</hi>
九月祖逖卒冬十月以其弟侍中約為豫州刺史<hi>以本紀修</hi>
　解題曰逖卒而王敦之難愈迫矣葉夢得曰潘佑得<lb/>
　辜於逖以其將歸石勒勒斬之以歸逖自是得勒降<lb/>
　亦拒不納阻晉民歸心使堅事虜以一時之感而失<lb/>
<pb n="KR2b0035_WYG_028-11b"/>
　天下之望勒斬一亡將而換河北之民以為逖堕勒<lb/>
　計中而不悟古之為國者必視民之所向背其向不<lb/>
　可遏其背不可挽雖湯武亦不過東征西怨西征東<lb/>
　怨曰徯我后后來其蘇而已寧有人歸我反不納而<lb/>
　可以得之者乎佑又謂勒自知其危故修逖先塋而<lb/>
　還其叛將以求媚誠得之矣羊陸之事蓋彼此相圖<lb/>
　而各知其謀故文雖為好而實伺其間兩境並獵獲<lb/>
　其禽即歸之此殆兒戲耳胡為歩闡降而晉不辭乎<lb/>
<pb n="KR2b0035_WYG_028-12a"/>
　世常恨逖有志不遂以是觀之縱逖不死亦未見其能<lb/>
　得勒也事見通鑑<lb/>
十一月後趙禁民釀酒<hi>以通鑑目録脩</hi>十二月以慕容廆為都<lb/>
督幽平二州東夷軍事遼東公<hi>以本紀脩</hi>
晉中宗元皇帝永昌元年<hi>趙帝劉曜光初五年年成武皇帝玉衡十二</hi>
<hi>後趙明皇帝四年凉張茂建興十年</hi>春正月乙夘改元<hi>以本紀脩</hi>戊辰王敦舉<lb/>
兵武昌將軍沈充起兵於吳以應之<hi>以本紀通鑑脩</hi>
　解題曰敦構逆太子中庶子温嶠謂周顗曰大將軍<lb/>
<pb n="KR2b0035_WYG_028-12b"/>
　此舉似有所在當無濫耶顗曰君少年未更事人主<lb/>
　自非堯舜何能無失人臣豈可得舉兵以脅主共相<lb/>
　推戴未能數年一旦如此豈云非亂乎處仲剛愎强<lb/>
　忍狼抗無上其言寧有恨耶餘見通鑑<hi>葉適曰王氏威勢所脅人</hi>
　<hi>不知有君嶠設此語以觀人情爾顗雖踈然此語足以定當年是非之實矣</hi>
譙王承甘卓移檄討王敦<hi>以吕祖謙標目修</hi>
　解題曰甘卓遣㕘軍羅英至廣州與陶侃剋期侃得<lb/>
　信即遣㕘軍高寳率兵下餘見通鑑<hi>王敦蘇峻發難一也卓約陶侃</hi>
<pb n="KR2b0035_WYG_028-13a"/>
　<hi>侃為之發兵不敢留難温嶠要侃侃乃以不敢越局為辭暨遣龔登而又追回前後異情者一則侃於王</hi>
　<hi>敦有宿怨二則侃以不預顧命為恨故也</hi>
二月趙以仇池公楊難敵為武都王<hi>以通鑑修</hi>秦州刺史陳<lb/>
安叛趙氐羗皆附之<hi>以通鑑修</hi>徵戴淵劉隗還三月以王導<lb/>
為前鋒大都督<lb/>
　解題曰元帥三軍之司命也而王導之言一則曰如<lb/>
　導之徒心思外濟二則曰徃年之事臣等有識皆所<lb/>
　未悟然則功何由而成乎此周札所以開門而延冦<lb/>
<pb n="KR2b0035_WYG_028-13b"/>
　也事見通鑑<lb/>
王敦㨿石頭淵隗等攻之敗績隗奔後趙刁恊出奔見<lb/>
殺<lb/>
　解題曰李遘曰魯昭不忍季氏薨于乾侯晉元不忍<lb/>
　王敦憂憤告謝子家駒諫而劉隗勸焉隗之罪著矣<lb/>
　帝終不悟雪涕而遣之闇矣事見通鑑<lb/>
敦自為丞相都督中外諸軍録尚書事復不受殺驃騎<lb/>
將軍戴淵左僕射周顗沈充䧟吳國内史張茂死之甘<lb/>
<pb n="KR2b0035_WYG_028-14a"/>
卓至猪口而還<lb/>
　解題曰陳敏之叛卓為之表裏及周玘倡義顧榮邀<lb/>
　卓卓聞陳昶死懼而從榮王敦發難卓初依違顧望<lb/>
　迫於鄧騫樂道融之正義既出師攻討矣及王敦使<lb/>
　王卭求和又適王師敗績遂還襄陽始之懐懼則自<lb/>
　逆而之順終之懐懼即自順而之逆亦終於不能保<lb/>
　其身而已矣事見通鑑<hi>按水經沔水逕江夏雲杜縣東夏水從西來注之注云即</hi>
　<hi>猪口也</hi>
<pb n="KR2b0035_WYG_028-14b"/>
夏四月敦還武昌南蠻校尉魏又䧟湘州譙王承死之<lb/>
　解題曰按水經注公安縣有油水東有澋口即武陵<lb/>
　郡界東有淪口淪水南與澋水合又南通澧水及諸<lb/>
　陂淵湖池相接悉是南蠻府屯故側江有大城相承<lb/>
　云倉渚城即邸閣也<lb/>
五月敦使襄陽太守周慮襲殺卓<hi>以紀傳吕祖謙標目修</hi>秋七月<lb/>
後趙中山公虎㧞泰山執徐龕尋殺之<hi>以本傳脩</hi>兖州刺史<lb/>
郗鑒退屯合肥<hi>以呂祖謙標目修</hi>冬十月後趙圍譙祖約退屯<lb/>
<pb n="KR2b0035_WYG_028-15a"/>
夀春<hi>以吕祖謙標目脩</hi>新昌太守梁碩反<hi>以本紀脩</hi>十一月罷司徒<lb/>
并丞相府<hi>以通鑑脩</hi>閏月己丑帝崩於内殿王導受遺輔政<lb/>
庚寅皇太子紹即皇帝位尊所生母荀氏為建安郡君<lb/>
<hi>以本紀脩</hi>
　解題曰胡寅曰漢文尊薄氏與太后比自是帝王妾<lb/>
　母按例推崇以為常典其能矯制私情祈合正義者<lb/>
　十無一二若明帝之與荀氏可謂事親以道者矣<lb/>
十二月後趙濮陽景侯張賓卒<hi>以通鑑脩</hi>張茂取趙隴西南<lb/>
<pb n="KR2b0035_WYG_028-15b"/>
安之地<hi>以通鑑脩</hi>是嵗大旱<hi>以宋五行志脩</hi>
晉肅宗明皇帝太寧元年<hi>趙帝劉曜光初六年年成武皇帝玉衡十三</hi>
<hi>後趙明皇帝五年年凉張茂建興十一</hi>春正月成冦臺登降越嶲漢嘉二<lb/>
郡<hi>以本紀脩</hi>
　解題曰按韋齋休雲南行記黎州至臺登城五百餘<lb/>
　里至嶲州百餘里<hi>孫水出臺登山</hi>
二月庚戌葬孝元皇帝于建平陵廟號世宗<hi>以本紀脩</hi>三月<lb/>
戊寅朔改元<hi>本紀</hi>後趙陷下邳徐州刺史卞敦退保盱眙<lb/>
<pb n="KR2b0035_WYG_028-16a"/>
<hi>以本紀脩</hi>詔徵王敦夏四月加敦殊禮敦屯于湖自領揚州<lb/>
牧以王導為司徒<hi>以本紀修</hi>五月成冦寧州刺史王遜大破<lb/>
之<hi>以紀傳脩</hi>梁碩䧟交州刺史王諒死之<hi>以本紀脩</hi>六月壬子立<lb/>
妃庾氏為皇后以后兄中領軍亮為中書監<hi>以本紀脩</hi>陶侃<lb/>
平梁碩加征南大將軍開府<hi>以本紀脩</hi>秋七月趙平陳安以<lb/>
姚弋仲為平西將軍<hi>以本紀脩</hi>
　解題曰按蕭方三十國春秋姚弋仲燒當羌也<lb/>
以尚書郗鑒都督揚州江西軍事揚州刺史八月為尚<lb/>
<pb n="KR2b0035_WYG_028-16b"/>
書令<hi>以紀傳修</hi>
　解題曰淮南廬江二郡属揚州三國以來謂之江西<lb/>
　者以其在大江之西也劉裕欲拓河南義熈九年始<lb/>
　割揚州大江以西大靁以北悉属豫州<lb/>
後趙石虎擊青州曹嶷降殺之<hi>以吕祖謙標目脩</hi>趙主曜擊張<lb/>
茂降之封為凉王<hi>以通鑑修</hi>冬十一月王敦以其兄荆州刺<lb/>
史含為征東將軍都督揚州江西軍事<hi>以本紀脩</hi>
　大事記續編卷二十八<lb/>
</p>
<p>
</p>
  </div>
</body>
</text>
</TEI>
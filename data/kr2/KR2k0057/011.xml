<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代帝王宅京記卷十一</head> <lb/>
    <p>
<pb n="KR2k0057_WYG_011-1a"/>
欽定四庫全書<lb/>
　厯代帝王宅京記卷十一<lb/>
　　　　　　　　　　　　　崑山顧炎武撰<lb/>
　　洛陽四<lb/>
　　　後周<lb/>
周書宣帝本紀曰大象元年春二月癸亥詔曰河陽之<lb/>
地世稱朝市上則於天隂陽所㑹下紀於地職貢路均<lb/>
聖人以萬物阜安乃建王國時經五代規厯千祀規模<lb/>
<pb n="KR2k0057_WYG_011-1b"/>
𢎞逺邑居壮麗自魏氏失馭城闕為墟君子有戀舊之<lb/>
風小人深懐土之思我太祖受命豐鎬胥宇殽函蕩定<lb/>
四方有懐光宅髙祖神功聖畧混一區宇往巡東夏省<lb/>
方觀俗布政此宫遂移氣序朕以眇身祇承寳祚庶幾<lb/>
聿修之志敢忘燕翼之心一昨駐蹕金墉備嘗遊覽百<lb/>
王制度基趾尚存今若因修為功易立宜令邦事修復<lb/>
舊都奢儉取文質之間功役依子来之義北瞻河内咫<lb/>
尺非遥前詔經營今宜停罷于是發山東諸州兵増一<lb/>
<pb n="KR2k0057_WYG_011-2a"/>
月功為四十五日役起洛陽宫常役四萬人並移相州<lb/>
六府於洛陽稱東京六府<lb/>
辛卯詔徙鄴城石經於洛陽<lb/>
竇熾𫝊曰周宣營建東京以熾為京洛營作大監宫苑<lb/>
制度皆取决焉<lb/>
帝好自矜奢飾非拒諫禪位之後彌復驕奢所居宫殿<lb/>
帷帳皆飾以金玉珠寳光華炫燿極麗窮奢及營洛陽<lb/>
宫雖未成畢其規模壯麗踰於漢魏逺矣<lb/>
<pb n="KR2k0057_WYG_011-2b"/>
隋書樊叔略傳曰拜汴州刺史宣帝時營建東京以叔<lb/>
略有巧思拜營構監宫室制度皆叔略所定<lb/>
靜帝本紀曰宣帝崩停洛陽宫作<lb/>
　　　隋<lb/>
隋書煬帝本紀曰仁夀四年冬十一月癸丑詔曰乾道<lb/>
變化隂陽所以消息沿創不同生靈所以順叙若使天<lb/>
意不變施化何以成四時人事不易為政何以釐萬姓<lb/>
易不云乎通其變使民不倦變則通通則久有德則可<lb/>
<pb n="KR2k0057_WYG_011-3a"/>
久有功則可大朕又聞之安安而能遷民用丕變是故<lb/>
姬邑兩周知武王之意殷人五徙成湯后之業洛邑自<lb/>
古之都王畿之内天地之所合隂陽之所和控以三河<lb/>
固以四塞水陸通貢賦等故漢祖曰吾行天下多矣唯<lb/>
見洛陽自古皇王何嘗不留意所不都者蓋有由焉或<lb/>
以九州未一或以困其府庫作洛之制所以未暇也我<lb/>
有隋之始便欲創茲日復一日越暨於今永懐先㫖興<lb/>
言感哽朕肅膺寳厯纂臨萬邦遵而不失思奉先志今<lb/>
<pb n="KR2k0057_WYG_011-3b"/>
者漢王諒悖逆毒被山東遂使州縣或淪非所此由關<lb/>
河懸逺兵不赴急加以并州移户復在河南周遷殷民<lb/>
意在於此况復南服遐逺東夏殷大因機順動今也其<lb/>
時羣司百辟僉諧厥議但成周墟塉弗堪胥宇今可於<lb/>
伊洛營建東京便可設官分職以為民極夫宫室之制<lb/>
以便生人上棟下宇足蔽風露髙臺廣厦豈曰適形故<lb/>
傳云儉德之共侈惡之大宣尼有言與其奢也寧儉豈<lb/>
謂瑤臺瓊室方為宫殿者乎土階采椽而非帝王者乎<lb/>
<pb n="KR2k0057_WYG_011-4a"/>
是知非以天下奉一人乃以一人主天下也民惟邦本<lb/>
本固邦寧百姓不足君孰與足今所營構務従節儉無<lb/>
令雕牆峻宇復起於當今欲使卑宫菲食將貽於後世<lb/>
有司眀為條格稱朕意焉<lb/>
大業元年春三月丁未詔尚書令楊素納言楊達將作<lb/>
大匠宇文愷營建東京徙豫州郭下居民以實之又於<lb/>
皁澗營顯仁宫採海内竒禽異獸草木之類以實園苑<lb/>
徙天下富商大賈數萬家於東京<lb/>
<pb n="KR2k0057_WYG_011-4b"/>
宇文愷𫝊曰遷都洛陽以愷為營東都副監尋遷將作<lb/>
大匠愷揣帝心在宏侈於是東京制度窮極壯麗帝大<lb/>
悦之<lb/>
兩京記曰煬帝登北邙觀伊闕曰此龍門耶自古何為<lb/>
不建都於此蘇威曰以俟陛下大業元年自故都移於<lb/>
今所其地周之王城初謂東京改為東都<lb/>
太平御覽曰煬帝遷洛陽於故周之王城即今東都城<lb/>
也<lb/>
<pb n="KR2k0057_WYG_011-5a"/>
辛亥發河南諸郡男女百餘萬<hi>北史作七百萬</hi>開通濟渠自西<lb/>
苑引穀洛水達於河自板渚引河通於淮<lb/>
二年春正月辛酉東京成賜監督者有差<lb/>
禮儀志曰既營建洛邑帝無心京師乃於東都固本里<lb/>
北起天經宫以遊髙祖衣冠四時致祭<lb/>
地理志曰河南郡舊置洛州大業元年移都改曰豫州<lb/>
東面三門北曰上春中曰建陽南曰永通南面二門東<lb/>
曰長夏正南曰建國里一百三市三<lb/>
<pb n="KR2k0057_WYG_011-5b"/>
桃林縣有上陽宫<lb/>
陜縣有𢎞農宫<lb/>
宜陽縣有福昌宫<lb/>
夀安縣有顯仁宫<lb/>
　　　唐<lb/>
唐書髙祖本紀曰武德四年冬十二月使行臺僕射屈<lb/>
突通焚乾元殿應天門紫微觀<lb/>
太宗本紀曰貞觀四年夏六月己邜發卒治洛陽宫<hi>竇璡</hi>
<pb n="KR2k0057_WYG_011-6a"/>
<hi>𫝊曰為將作大匠修葺洛陽宫于宫中鑿池起山崇飾雕麗太宗令遄毁之</hi>
十一年春正月庚午作飛山宫秋七月壬寅廢明德宫<lb/>
及飛山宫之元圃院賜遭水家<hi>時大雨水穀洛溢</hi>
髙宗本紀曰顯慶元年勅司農少卿田仁注因東都舊<lb/>
殿餘址修乾元殿髙一百二十尺東西三百四十五尺<lb/>
南北一百七十六尺<lb/>
二年冬十二月丁卯以洛陽宫為東都洛州官吏員品<lb/>
如雍州罷洛陽總監改青城宫為東都苑北面監明德<lb/>
<pb n="KR2k0057_WYG_011-6b"/>
宫為東都苑南面監洛陽宫農圃監為東都苑東面監<lb/>
食貨監為東都苑西面監洛陽北市置官員准東西市<lb/>
𨽻大府寺<lb/>
五年夏四月作八關宫於東都苑内五月壬戌幸八關<lb/>
宫改為合璧宫<lb/>
秋九月改東明門為賓曜門西明門為宣耀門時韋𢎞機<lb/>
為司農少卿受詔檢校東都營田園苑之事帝謂之曰<lb/>
兩都是朕東西二宅也今之宫館隋代所造嵗序既淹<lb/>
<pb n="KR2k0057_WYG_011-7a"/>
漸將頽毁欲有修造又費財力如何𢎞機奏曰臣任司農<lb/>
向已十年前後省費今見貯庫三千萬貫若以供葺理<lb/>
可不勞而就也帝大悦詔𢎞機兼統將作少府二司使漸<lb/>
營之於是𢎞機始造宿羽髙山等宫并移洛水之中橋自<lb/>
立德之西街徙於長夏之通衢<hi>韋機傳曰従立德坊曲徙于長夏門街</hi>遂<lb/>
廢利刹橋公私以為便及𢎞機遷職帝登洛水髙岸有臨<lb/>
眺之羙詔𢎞機於其所營上陽宫宫成移御之<lb/>
帝御洛北隂殿尚書左僕射劉仁軌謂侍御史狄仁傑<lb/>
<pb n="KR2k0057_WYG_011-7b"/>
曰古之陂池臺榭皆在深宫重城之内不欲外人見之<lb/>
恐傷百姓心也韋𢎞機之作列岸修廊在於堙堞之外<lb/>
萬方朝謁無不覿之此豈致君堯舜之意哉麟德二年<lb/>
春二月辛未朝元殿成<hi>洛陽宫正殿也</hi>改應天門為則天門<hi>應天</hi>
<hi>門武德四年焚之至是造成</hi>
調露元年春正月己酉上幸東都司農卿韋𢎞機作宿<lb/>
羽髙山上陽等宫<hi>按六典宿羽髙山二宫皆在東都禁苑中</hi>制度壯麗上陽<lb/>
宫臨洛水為長廊亘一里宫成上徙御之<lb/>
<pb n="KR2k0057_WYG_011-8a"/>
夏五月戊戌作紫桂宫於澠池之西<lb/>
永淳元年夏四月改紫桂宫為芳桂宫秋七月己亥作<lb/>
奉天宫於嵩山南<hi>宫在洛州嵩陽縣</hi>
𢎞道元年冬十二月丁巳遺詔廢萬泉芳桂奉天等宫<lb/>
武后本紀曰光宅元年秋九月甲寅改東都為神都宫<lb/>
名太初<lb/>
垂拱四年春二月庚午毁乾元殿於其地作眀堂以僧<lb/>
懐義為使凡役數萬人<lb/>
<pb n="KR2k0057_WYG_011-8b"/>
冬十二月辛亥明堂成髙二百九十四尺方三百尺凡<lb/>
三層下層法四時各隨方色中層法十二辰上為圓蓋<lb/>
九龍捧之上層法二十四氣亦為圓蓋上施鐵鳳髙一<lb/>
丈飾以黄金中有巨木十圍上下通貫栭櫨□㮰舊以<lb/>
為本下施鐵渠為辟雍之象號曰萬象神宫改河南為<lb/>
合宫縣又命懐義作夾紵大像其小指中猶容數十人<lb/>
於明堂北起天堂五級以貯之至三級則俯視明堂矣<lb/>
懐義以功拜左威衛大將軍梁國公侍御史王求禮上<lb/>
<pb n="KR2k0057_WYG_011-9a"/>
書曰古之明堂茅茨不翦采椽不斵今者飾以珠玉塗<lb/>
以丹青鐵鷟入雲金龍隠霧昔殷辛瓊臺夏癸瑤室無<lb/>
以加也太后不報<lb/>
延載元年秋八月武三思帥四夷酋長請鑄銅鐵為天<lb/>
樞立於端門之外<hi>端門洛陽皇城正南門</hi>銘紀功德黜唐頌周以<lb/>
姚璹為督作使諸胡聚錢百萬億買銅鐵不能足賦民<lb/>
間農器以足之<lb/>
天册萬嵗元年正月<hi>夏正十一月</hi>丙申夜天堂火延及明堂<lb/>
<pb n="KR2k0057_WYG_011-9b"/>
比明皆盡命更造明堂天堂<hi>舊書薛懐義𫝊有御醫沈天璆得幸懐義恩漸衰恨</hi>
<hi>怒頗甚乃焚天堂明堂並為灰燼則天媿而隠之於是又令懐義充使督作更造</hi>又鑄銅為九<lb/>
州鼎<hi>神都鼎曰豫州髙一丈八尺受千八百石冀州鼎曰武興雍州鼎曰長安兖州鼎曰日觀青州鼎曰</hi>
<hi>少陽徐州鼎曰車源揚州鼎曰江都荆州鼎曰江陵梁州鼎曰武都八州鼎髙一丈八尺各受一千二百石</hi>
及十二都皆髙一丈各置其方<lb/>
夏四月戊寅天樞成<hi>天樞其制若柱</hi>髙一百五尺八面各徑五<lb/>
尺下為鐵山周一百七十尺以銅為蟠龍麒麟縈繞之<lb/>
上為騰雲承露盤徑三丈四龍人立捧火珠髙一丈工<lb/>
<pb n="KR2k0057_WYG_011-10a"/>
人毛婆羅造模武三思為文刻百官及四夷酋長名太<lb/>
后自書其榜曰大周萬國頌德天樞<lb/>
萬嵗通天元年春三月丁巳新明堂成髙二百九十四<lb/>
尺方三百尺規模率小於舊上施金塗鐵鳯髙二丈後<lb/>
為大風所損更為銅火珠羣龍捧之號曰通天宫<lb/>
神功元年夏四月戊辰九鼎成徙置通天宫豫州鼎髙<lb/>
丈八尺受千八百石餘州髙丈四尺受千二百石各圖<lb/>
山川物産於其上共用銅五十六萬七百餘斤太后欲<lb/>
<pb n="KR2k0057_WYG_011-10b"/>
以黄金千兩塗之姚璹曰九鼎神器貴於天質自然臣<lb/>
觀其五采煥炳相雜不待金色以為炫燿太后従之自<lb/>
𤣥武門曵入令宰相諸王帥南北牙宿衛兵十餘萬人<lb/>
并仗内大牛白象共曵之<lb/>
久視元年春一月<hi>夏正正月</hi>戊寅作三陽宫於告成之石淙<lb/>
<hi>三陽宫去洛城一百六十里萬嵗登封元年改洛州陽城縣曰告成</hi>
大足元年夏六月于東都立德坊南穿新潭安置諸州<lb/>
租船<lb/>
<pb n="KR2k0057_WYG_011-11a"/>
李昭德傳曰長夀中神都改作文昌臺及定鼎上東諸<lb/>
門又城外郭皆昭德創其制度時人以為能初都城洛<lb/>
水天津之東立德坊西南隅有中橋及利涉橋以通行<lb/>
李上元中司農卿韋𢎞機始移中橋置于安衆坊之左街<lb/>
當陽夏門都人甚以為便因廢利涉橋所省萬計然嵗<lb/>
為洛水衝注常勞治葺昭德創意積石為脚鋭其前以<lb/>
分水勢自是竟無漂損<lb/>
長安四年春正月丁未毁三陽宫以其材作興泰宫於<lb/>
<pb n="KR2k0057_WYG_011-11b"/>
萬安山<hi>萬安山在洛州夀安縣西南四十里</hi>
元宗開元元年秋七月甲戌毁天樞<lb/>
五年秋七月大常少卿王仁惠等奏則天立明堂不合<lb/>
古制又明堂尚質而窮極奢侈密邇宫掖人神雜擾甲<lb/>
子制復以明堂為乾元殿冬至元日受朝賀季秋大享<lb/>
復就圜丘<lb/>
詔曰古者操皇綱執大象者何嘗不上稽天道下順人<lb/>
極或變通以隨時爰損益以成務且衢室創制度堂以<lb/>
<pb n="KR2k0057_WYG_011-12a"/>
筵因之以禮神是光孝享用之以布政蓋稱視朔先王<lb/>
所以厚人倫感天地者也少陽有位上帝斯歆此則神<lb/>
貴於不黷禮殷於至敬今之明堂俯臨宫掖比之嚴祀<lb/>
有異肅恭苟非憲章將何軌物由是禮官博士公卿大<lb/>
夫廣參羣議欽若前古宜存路寢之式用罷辟雍之號<lb/>
可改為乾元殿每臨御宜依正殿禮<lb/>
十年冬十月復以乾元殿為明堂<lb/>
十三年夏四月丙辰上與中書門下及禮官學士宴於<lb/>
<pb n="KR2k0057_WYG_011-12b"/>
集仙殿上曰仙者憑虚之論朕所不取賢者濟禮之具<lb/>
朕今與卿等合宴宜改名集賢<hi>丁巳改集仙殿為集賢殿麗正殿書院改集賢</hi>
<hi>館書院</hi>
二十年夏四月癸巳改造天津橋毁皇津橋合為一橋<lb/>
二十七年冬十月詔將作大匠康䛒詣東都毁則天所<lb/>
立明堂䛒言則天時以木為瓦夾紵漆之毁之勞人奏<lb/>
請且拆上層卑於舊制九十五尺又去柱心木平座上<lb/>
置八角樓樓上有八龍騰身捧火珠又小於舊制圓五<lb/>
<pb n="KR2k0057_WYG_011-13a"/>
尺覆以真瓦依舊為乾元殿十一月甲辰成<lb/>
天寳二年冬十二月改應天門為乾元門<hi>本則天門神龍元年三月</hi>
<hi>避天后號改為應天門唐隆元年七月避中宗號改為神龍門開元初又為應天門</hi>
代宗永泰元年冬十一月河南道都統黄門侍郎平章<lb/>
事王縉請修東京宫殿従之<lb/>
　王縉𫝊曰遷河南副元帥請減諸資錢四十萬貫修<lb/>
　東京殿宇<lb/>
武宗㑹昌五年秋八月宰相李德裕等奏東都太廟神<lb/>
<pb n="KR2k0057_WYG_011-13b"/>
主二十六今貯於太微宫小屋請以廢寺材復修太廟<lb/>
九月詔修東都太廟<lb/>
　宣宗本紀曰㑹昌六年四月東都留守李石奏修奉<lb/>
　太廟畢所迎奉太微宫神主祔廟訖東都太廟者本<lb/>
　武后家廟神龍中中宗反正廢武氏廟主立太祖已<lb/>
　下神主祔之安禄山陷洛陽以廟為馬廐棄其神主<lb/>
　協律郎嚴郢收而藏之史思明再陷洛陽尋又散失<lb/>
　賊平東宫留守盧正已又募得之廟已焚毁乃寄主<lb/>
<pb n="KR2k0057_WYG_011-14a"/>
　於太微宫大厯十四年留守路嗣恭奏重修太廟奏<lb/>
　迎神主詔百官參議紛然不定禮儀使顔真卿堅請<lb/>
　歸祔不従㑹昌五年留守李石因太微宫正殿圯陊<lb/>
　以廢宏敬寺為太廟迎神主祔之又下百僚皆言准<lb/>
　故事無兩都俱置之禮惟禮部侍郎陳商議云周之<lb/>
　文武有鎬洛二廟今兩都異廟可也然不宜置主於<lb/>
　廟主宜依禮瘞於廟之北牖下事未行而武宗崩宣<lb/>
　宗即位因詔有司迎太微宫寓主祔廢寺之新廟而<lb/>
<pb n="KR2k0057_WYG_011-14b"/>
　知禮者非之<lb/>
昭宗天祐元年夏閏四月車駕遷於東都<lb/>
昭宣帝天祐二年夏五月壬戌勑法駕遷都之始洛京<lb/>
再建之初慮懐土有類於新豐權更名以變于舊制今<lb/>
則妖星既出於雍分<hi>是年春正月彗星出北河貫文昌五月復出軒轅大角及于天市垣</hi>
髙閎難倣於秦餘宜改舊門之名以壯卜年之永其京<lb/>
都見在門名與西京同者並改之於是改延喜門為宣<lb/>
仁門重明門為興教門長樂門為光政門光範門為應<lb/>
<pb n="KR2k0057_WYG_011-15a"/>
天門乾化門為乾元門宣政門為敷政門宣政殿為貞<lb/>
觀殿日華門為左延福門月華門為右延福門萬夀門<lb/>
為萬春門積慶門為興善門含章門為膺福門含清門<lb/>
為延義門金鑾門為千秋門延和門為章善門保寧殿<lb/>
為文思殿<lb/>
　　　後梁<lb/>
太祖開平元年夏四月戊辰改東都為西都<lb/>
五月以西都水北宅為大昌宫<lb/>
<pb n="KR2k0057_WYG_011-15b"/>
三年春正月改西都貞觀殿為文明殿含元殿為朝元<lb/>
殿<lb/>
二月改思政殿為金鑾殿<lb/>
　　　後唐<lb/>
莊宗同光元年冬十一月河南尹張全義請遷都洛陽<lb/>
従之<hi>通鑑考異曰實録甲辰議修洛陽太廟案梁以汴州為東京洛京為西都莊宗以魏州為東京太原</hi>
<hi>為西京真定為北都及滅梁廢東京為汴州以永平軍為西京而不云以洛陽為何京若以為東京則與魏州</hi>
<hi>無以異諸書但謂之洛京亦未嘗有詔改梁西京為洛京至同光二年詔依舊以洛京為東都或者以永平為</hi>
<pb n="KR2k0057_WYG_011-16a"/>
<hi>西京時即改梁西京為洛京而史脱其文也今無可質對故但謂之洛陽</hi>
二年春正月丁未勅明堂殿偽梁改為乾元殿今復舊<lb/>
名改崇勲殿為中興殿應順門為永曜門太平門為萬<lb/>
春門通政門為廣政門鳯鳴門為韶和門萬春門為中<lb/>
興門解䣃殿為端明殿<lb/>
秋八月辛巳詔諸道節度觀察防禦團練刺史等并令<lb/>
於洛京修宅一區<lb/>
三年夏四月壬寅重修嘉慶殿改為廣夀<lb/>
<pb n="KR2k0057_WYG_011-16b"/>
帝苦溽暑於禁中擇髙凉之所皆不稱㫖宦者因言臣<lb/>
見長安全盛時大明興慶宫樓觀以百數今日宅家曾<lb/>
無避暑之所宫殿之盛曾不及當時公卿第舍耳帝乃<lb/>
命宫苑使王允平别建一樓以清暑宦者曰郭崇韜常<lb/>
不伸眉為孔謙論用度不足恐陛下雖用營繕終不可<lb/>
得上曰吾自用内府錢無關經費然猶慮崇韜諫遣中<lb/>
使語之曰今嵗盛暑異常朕昔在河上與梁人相拒行<lb/>
營卑濕被甲乗馬親當矢石猶無此暑今居深宫之中<lb/>
<pb n="KR2k0057_WYG_011-17a"/>
而暑不可度奈何對曰陛下昔在河上勍敵未滅深慮<lb/>
讐恥雖有盛暑不介聖懐今外患已除海内賓服故雖<lb/>
珍臺閒館猶覺鬱蒸也陛下倘不忘艱難之時則暑氣<lb/>
自消矣帝黙然宦者曰崇韜之第無異皇居宜其不知<lb/>
至尊之熱也帝卒命允平營樓日役萬人崇韜諫曰今<lb/>
兩河水旱軍食不充願且息役以俟豐年帝不聴<lb/>
秋八月毁京城南北壘光啟末張全義為河南尹為蔡<lb/>
賊所攻乃於南市築壘自固又於南市嘉善坊别築南<lb/>
<pb n="KR2k0057_WYG_011-17b"/>
城天復修都之際元未毁撤至是左補闕楊途奏毁之<lb/>
　册府元龜曰後唐天成四年八月乙丑左補闕楊途<lb/>
　奏竊見京城之内尚有南州北州縦市井不可改移<lb/>
　城池即宜毁伏見都城舊牆多已摧塌不可使浩穰<lb/>
　神京旁通緑野徘徊壁壘俯近皇居無復因循亟宜<lb/>
　修葺初光啟末張全義為河南尹為蔡賊所攻乃于<lb/>
　南市一方之地築壘自固後延于市南又築嘉善坊<lb/>
　為南城天復修都之際元未毁撤途之所奏頗適事<lb/>
<pb n="KR2k0057_WYG_011-18a"/>
　宜<lb/>
庚申新作興教門樓<hi>門蓋昭宗所改郭従謙之變亂兵焚興教門</hi>
明宗長興四年夏六月名宫西新園曰永芳園新殿曰<lb/>
和慶殿<lb/>
　　　後晉<lb/>
晉髙祖天福二年春正月丙寅改中興殿為天福殿中<lb/>
興門為天福門<lb/>
秋七月改元德殿為廣政殿元德門為廣政門<lb/>
<pb n="KR2k0057_WYG_011-18b"/>
冬十一月改洛京潜龍宅為廣德宫<lb/>
　通鑑天福三年六月河南留守髙行周奏修洛陽宫<lb/>
　左諫議大夫薛融諫曰今宫室雖經焚毁猶侈於帝<lb/>
　堯之茅茨所費雖寡猶多於漢文之露臺况魏城未<lb/>
　下<hi>時范延光據魏州</hi>公私困窘誠非陛下備宫館之日俟海<lb/>
　内平寧營之未晚上納其言仍賜詔褒之<lb/>
七年春閏三月改宣明門為朱鳯門武德殿為視德殿<lb/>
文思殿為崇德殿畫堂為太清殿寢殿為乾福殿其門<lb/>
<pb n="KR2k0057_WYG_011-19a"/>
悉従殿名改皇城四門名南曰乾明北曰元德東曰萬<lb/>
春西曰千秋<lb/>
　　　後周<lb/>
周世宗顯德元年秋七月西京留守武行德葺洛陽羅<lb/>
城<lb/>
隋書里一百三市三<lb/>
桃林縣有上陽宫<lb/>
陜縣有𢎞農宫<lb/>
<pb n="KR2k0057_WYG_011-19b"/>
宜陽縣有福昌宫<lb/>
夀安縣有顯仁宫<lb/>
　煬帝紀曰于皁澗營顯仁宫採海内竒禽異獸草木<lb/>
　之類以實園苑<lb/>
唐書地理志曰東都隋置武德四年廢其年十一月改<lb/>
東都六年九月改洛州貞觀六年號洛陽宫顯慶二年<lb/>
曰東都<hi>十二月十三日下卯</hi>光宅元年曰神都<hi>九月五日</hi>神龍元年復<lb/>
曰東都<hi>二月五日</hi>天寳元年曰東京<hi>二月二十日</hi>開元二年十二<lb/>
<pb n="KR2k0057_WYG_011-20a"/>
月一日改為河南府上元二年罷京<hi>九月二十日</hi>肅宗元年<lb/>
復皇城長千八百一十七步廣千三百七十八步周四<lb/>
千九百三十步其崇三丈七尺曲折以象南宫垣名曰<lb/>
太微城宫城在皇城北長千六百二十步廣八百有五<lb/>
步周四千九百二十一步其崇四丈八尺以象北辰藩<lb/>
衛曰紫㣲城武后號太初宫上陽宫在禁苑之東東接<lb/>
皇城之西南隅上元中置髙宗之季常居以聴政都城<lb/>
前值伊闕後據中山左瀍右澗洛水貫其中以象河漢<lb/>
<pb n="KR2k0057_WYG_011-20b"/>
東西五千六百一十步南北五千四百七十步西連苑<lb/>
北自東城而東二千五百四十步周二萬五千五十步<lb/>
其崇文有八尺武后號曰金城<lb/>
河南府澠池縣西五里有紫桂宫儀鳯二年置調露二<lb/>
年曰避暑宫永淳元年曰芳桂宫𢎞道元年廢<lb/>
福昌縣西十七里有蘭昌宫有故隋福昌宫顯慶三年<lb/>
復置<lb/>
永寧縣西五里有﨑岫宫西三十三里有蘭峰宫皆顯<lb/>
<pb n="KR2k0057_WYG_011-21a"/>
慶三年置<lb/>
夀安縣西一十九里有連昌宫顯慶三年置西南四十<lb/>
里萬安山有興泰宫長安四年置<lb/>
汝州臨汝縣有清暑宫在鳴臯山南貞觀中置東都城<lb/>
左成臯右函谷前伊闕後邙山南面三門中曰定鼎左<lb/>
曰長安右曰厚載東面三門中曰建春南曰永通北曰<lb/>
上東北面二門東曰安喜西曰徽安<hi>都城隋煬帝大業元年詔左僕射楊</hi>
<hi>素右庶子宇文愷移故都創造也南直洛水之口北倚南山之塞東出瀍水之東西出澗水之西洛水貫都有</hi>
<pb n="KR2k0057_WYG_011-21b"/>
<hi>河漢之象焉東去故都十八里煬帝既好奢靡愷又多竒巧遂作重樓曲閣連闥洞房綺繡瑰竒窮巧極麗大</hi>
<hi>業末喪亂為王世充所據武德五年平充乃詔焚乾隆殿及建國門廢東都以為洛州總管府尋以宫城倉猶</hi>
<hi>在乃置陜東道大行臺武德九年復為洛州都督府貞觀六年改為洛陽宫十二年車駕始幸洛陽明慶元年</hi>
<hi>復置為東都龍朔中詔司農少卿田仁主隨事修葺後又命司農少卿韋機更加營繕永昌中遂改為神都漸</hi>
<hi>加營構宫室百司市里郛郭于是備矣東面十五里二百一十步南面十五里七十步西南連苑距上陽宫七</hi>
<hi>里郛南廣北狹凡一百三坊三市居其中焉開元十二年廢西市取厚載門之西一坊地及西市入苑</hi>西<lb/>
連禁苑苑西四門南曰迎秋次曰遊義次曰籠烟北曰<lb/>
靈溪皇城在都城之西北隅南面三門中曰端門左曰<lb/>
<pb n="KR2k0057_WYG_011-22a"/>
左掖門右曰右掖門東面一門曰賓曜南曰麗景北曰<lb/>
宣耀東城在皇城之東東曰宣仁門南曰承福門皇城<lb/>
在東城之内百僚厩署如京城之制皇宫在皇城之北<lb/>
<hi>東西四里一百八十步南北二里八十五步周回十三里二百四十一步</hi>南面三門中曰應<lb/>
天左曰興教右曰光政<hi>應天門端門若西京承天之門</hi>其内曰乾元門<lb/>
<hi>若西京之太極門東廊有左延福門西廊有右延福門</hi>興教之内曰㑹昌其北曰<lb/>
章善光政之内曰廣運其北曰明福乾元之左曰萬春<lb/>
右曰千秋其内曰朝元殿<hi>則明堂也證聖元年營造上圓下方八牕四闥髙三尺元</hi>
<pb n="KR2k0057_WYG_011-22b"/>
<hi>正冬至有時而御焉</hi>殿之左曰春暉門右曰秋<hi>闕</hi>門北曰燭龍門<lb/>
明福之東曰武成門其内曰武成殿明福之西曰崇賢<lb/>
門其内集賢殿武成之北曰德夀殿集賢之北曰仙居<lb/>
殿其東曰億嵗殿又東曰明同殿<hi>其内又有觀禮歸義收成光慶等門延祥</hi>
<hi>延夀觀文六合等殿宜春仙居迎祥六合等院也</hi>其西北出曰洛城西門其内<lb/>
曰德昌殿北曰儀鸞殿德昌南出延慶門又南曰韶暉<lb/>
門西南曰洛城南門其内曰洛城殿又北曰飲羽殿<hi>洛城</hi>
<hi>南門之西有麗景夾城自此潜通于上陽焉</hi>上陽宫在皇城之西南<hi>苑之東垂也南</hi>
<pb n="KR2k0057_WYG_011-23a"/>
<hi>臨洛水距穀水東面即皇城右掖門之南上元中營造髙宗晚年嘗居北宫以聴政焉</hi>東面三門<lb/>
南曰提象門<hi>即正衙門</hi>北曰星躔門提象門内曰觀風門南<lb/>
曰浴日樓北曰七寳閣其内曰觀風殿<hi>殿東面其内又有麗春臺耀堂</hi>
<hi>亭九州亭</hi>其西則有西上陽宫<hi>兩宫夾殿水虹橋以通往來</hi>北曰化成院<lb/>
西南曰甘露殿殿東曰雙曜亭又西曰麟趾殿東曰神<lb/>
和亭西曰洞元堂觀風之西曰本枝院又西曰麗春殿<lb/>
東曰含蓮亭西曰芙蓉亭又西曰宜男亭北曰芬芳門<lb/>
其内曰芬芳殿<hi>又有露菊亭互春妃嬪仙杼水井等院散布其内</hi>宫之南面曰<lb/>
<pb n="KR2k0057_WYG_011-23b"/>
仙落門又西曰通仙門<hi>並在院中</hi>其内曰甘湯院次北東上<lb/>
曰玉京門門内北曰金闕門南曰泰初門玉堂之西曰<lb/>
客省院䕃殿翰林院又西曰上陽宫宫西曰含露門玉<lb/>
京西北出曰仙桃門又西曰夀昌門門北出曰元武門<lb/>
門内之東曰飛龍厩禁苑在皇城之西北距北邙西至<lb/>
孝水南帶洛水支渠穀洛二水㑹于其門<hi>東面十七里南面二十九</hi>
<hi>里西面五十里北面二十里周回一百二十六里中有合壁冷泉髙山龍麟翠微宿羽明德望春青城黄女凌</hi>
<hi>波十有一宫芳樹金谷二亭凝碧之池開元二十四年上以為穀洛二水或泛溢疲費人工遂敕河南尹李適</hi>
<pb n="KR2k0057_WYG_011-24a"/>
<hi>之出内庫和雇修三陂以禦之一曰積翠二曰月陂三曰上陽爾後二水無力役之患</hi>京都之制<lb/>
備焉<lb/>
五代史職方考曰洛陽梁唐晉逮漢周常以為都唐故<lb/>
為東都梁為西都後唐為洛京晉為西京漢周因之<lb/>
羅紹威𫝊曰梁太祖即位將都洛陽紹威取魏良材為<lb/>
五鳯樓朝元前殿浮河而上立之京師<lb/>
地理通釋京城周回五十二里大内據京城之西北宋<lb/>
史地理志曰西京唐顯慶間為東都開元改河南府宋<lb/>
<pb n="KR2k0057_WYG_011-24b"/>
為西京山陵在焉宫城周回九里三百步城南三門中<lb/>
曰五鳯樓東曰興教西曰光政<hi>因隋唐舊名</hi>東一門曰蒼龍<lb/>
西一門曰金虎北一門曰拱宸<hi>舊名元武大中祥符五年改</hi>五鳯樓<lb/>
曰東西門曰左右永泰門外道北有鸞和門<hi>太平興國三年以車</hi>
<hi>輅院門改</hi>右永泰門西有永福門興教光政門内各三門曰<lb/>
左右安禮左右興善左右銀臺蒼龍金虎門内第二隔<lb/>
門曰膺福千秋膺福門内道北曰建禮正殿曰太極<hi>舊名</hi>
<hi>明堂太平興國二年改</hi>殿前有日月樓日華月華門又有三門曰<lb/>
<pb n="KR2k0057_WYG_011-25a"/>
太極殿門後有殿曰天興次北殿曰武德西有門三重<lb/>
曰應天乾元敷教内有文明殿旁有東上閤門西上閤<lb/>
門前有左右延福門後有殿曰垂拱殿北有通天門柱<lb/>
廊北有明福門門内有天福殿殿北有寢殿曰太清第<lb/>
二殿曰思政第三殿曰延春東又有廣夀殿視朝之所<lb/>
也北第二殿曰明德第三殿曰天和第四殿曰崇徽天<lb/>
福殿西有金鑾殿對殿南廊有彰善門殿北第二殿曰<lb/>
夀昌第三殿曰玉華第四殿曰長夀第五殿曰甘露第<lb/>
<pb n="KR2k0057_WYG_011-25b"/>
六殿曰乾陽第七殿曰善興西有射弓殿千秋門内有<lb/>
含光殿拱宸門内西偏有保寧門門内有講武殿北又<lb/>
有殿相對内園有長春殿淑景亭十字亭九江池砌臺<lb/>
娑羅亭宫城東西有夾城各三里餘東二門南曰賓暉<lb/>
北曰啟明西二門南曰金曜北曰乾通宫室合九千九<lb/>
百九十餘區<hi>夾城内及内城北皆左右禁軍所處</hi>皇城周回十八里二百<lb/>
五十八步南面三門中曰端門東西曰左右掖門東一<lb/>
門曰宣仁西三門南曰麗景與金曜相直中曰開化與<lb/>
<pb n="KR2k0057_WYG_011-26a"/>
乾通相直北曰應福内皆諸司處之京城周五十二里<lb/>
九十六步<hi>隋大業元年築唐長夀四年增築</hi>南三門中曰定鼎東曰長<lb/>
夏西曰厚載東三門中曰羅門南曰建春北曰上東西<lb/>
一門曰關門北二門東曰安善西曰徽安<hi>政和元年十一月重修大</hi>
<hi>内至六年九月畢工朱勝非言政和間議朝謁諸陵勅有司預為西幸之備以蔡攸妻兄朱昇為京西都漕修</hi>
<hi>治西京大内合屋殿千間盡以瑱珠為飾工役甚大為費不貲而漆飾之法須骨化為地科買督迫灰價日增</hi>
<hi>一斤至數千于是四郊冢墓悉被發掘取人骨以為灰矣</hi>
宋昇𫝊曰為西京都轉運使莅葺西宫方是時徽宗議<lb/>
<pb n="KR2k0057_WYG_011-26b"/>
謁諸陵有司預為西幸之備昇治宫城廣袤十六里創<lb/>
廊屋四百四十餘間<lb/>
　<lb/>
　<lb/>
　<lb/>
　<lb/>
　<lb/>
　厯代帝王宅京記卷十一<lb/>
</p>
<p>
</p>
  </div>
</body>
</text>
</TEI>
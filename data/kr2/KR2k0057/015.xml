<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代帝王宅京記卷十五</head> <lb/>
    <p>
<pb n="KR2k0057_WYG_015-1a"/>
欽定四庫全書<lb/>
　歴代帝王宅京記卷十五<lb/>
　　　　　　　　　　　　　崑山顧炎武撰<lb/>
　　雲中<lb/>
　　　後魏<lb/>
魏書太祖本紀曰登國六年起河南宫天興元年冬十<lb/>
月起天文殿<lb/>
二年春二月以所獲髙車衆起鹿苑於南臺隂北距長<lb/>
<pb n="KR2k0057_WYG_015-1b"/>
城東包白登屬之西山廣輪數十里鑿渠引武川水注<lb/>
之苑中疏為三溝分流宫城内外又穿鴻雁池<lb/>
秋七月起天華殿<lb/>
八月増啓京師十二門作西武庫<lb/>
冬十月太廟成<lb/>
十二月天華殿成<lb/>
三年春三月穿城南渠通於城内作東西魚池<lb/>
秋七月起中天殿及雲母堂金華堂<lb/>
<pb n="KR2k0057_WYG_015-2a"/>
四年夏五月起紫㣲殿𤣥武樓凉風觀石池鹿苑臺<lb/>
六年冬十月起西昭陽殿<lb/>
天賜元年冬十月築西宫<lb/>
三年夏六月發八部五百里内南丁築灅南宫門闕髙<lb/>
十餘丈引溝穿池廣苑圃規立外城方二十里分置市<lb/>
里經途洞達三十日罷<lb/>
四年秋七月築北宫垣三十日罷<lb/>
莫題𫝊曰道武欲廣宫室規度平城四方數十里将模<lb/>
<pb n="KR2k0057_WYG_015-2b"/>
鄴洛長安之制運材數百萬<lb/>
太宗本紀曰永興五年春二月癸丑穿魚池於北苑<lb/>
神瑞元年春二月乙夘起豐宫於平城東北<lb/>
二年春二月甲辰立太祖廟於白登之西<lb/>
泰常元年冬十月起蓬臺於北苑<lb/>
二年秋七月乙酉起白臺於城南髙二十丈<lb/>
三年冬十月戊辰築宫於西苑<lb/>
四年春三月癸丑築宫於蓬臺北<lb/>
<pb n="KR2k0057_WYG_015-3a"/>
秋九月築宫於白登山<lb/>
五年夏四月起灅南宫<lb/>
六年春三月發京師六千餘人築苑起自舊苑東包白<lb/>
登周回四十餘里<lb/>
七年秋九月辛亥築平城外郭周回三十二里<lb/>
八年冬十月癸夘廣西宫起外垣牆周回二十里<lb/>
世祖本紀曰始光二年春三月庚申營故東宫為萬夀<lb/>
宫起永安安樂二殿臨望觀九華堂秋九月永安安樂<lb/>
<pb n="KR2k0057_WYG_015-3b"/>
二殿成<lb/>
三年春三月起太學於城東<lb/>
神䴥四年秋七月起承華宫<lb/>
延和元年秋七月築東宫<lb/>
三年秋七月辛巳東宫成備置屯衛三分西宫之一太<lb/>
平真君十一年春二月大修宫室皇太子居於北宫<lb/>
髙宗本紀曰興安二年春二月乙丑發京師五千人穿<lb/>
天淵池<hi>后妃傳曰文成初穿天淵池獲一石銘稱桓帝葬母氏遂迎赴㑹二十餘萬有司以聞命蔵之</hi>
<pb n="KR2k0057_WYG_015-4a"/>
<hi>太廟</hi>
秋七月築馬射臺於南郊<lb/>
太安四年春三月丙辰起太華殿秋九月辛亥成<lb/>
顯祖本紀曰皇興五年秋八月丙午傳位於太子帝稱<lb/>
太上皇帝己酉徙御崇光宫采椽不斵土階而已<lb/>
公孫叡傳曰顯祖於苑内立殿勅中秘羣官制名叡曰<lb/>
臣聞至尊至貴莫大於帝王天人挹損莫大於謙光伏<lb/>
惟陛下躬唐虞之徳存道頥神逍遥物外宫居之名當<lb/>
<pb n="KR2k0057_WYG_015-4b"/>
協睿㫖臣愚以為宜曰崇光奏可<lb/>
髙祖本紀曰延興三年春正月丁亥改崇光宫為寜光<lb/>
宫<lb/>
承明元年冬十月丁巳起七寳永安行殿<lb/>
太和元年春二月辛亥起太和安昌二殿<lb/>
李冲傳詔曰昔軒皇誕御垂棟宇之搆爰歴三代興宫<lb/>
觀之式然茅茨土階昭徳於上代層臺廣厦崇威於中<lb/>
葉良由文質異宜華朴殊禮故也是以周成繼業營明<lb/>
<pb n="KR2k0057_WYG_015-5a"/>
堂於東都漢祖聿興建未央於咸鎬盖所以尊嚴皇威<lb/>
崇重帝徳豈好奢惡儉茍敝民力者哉國家皇運統天<lb/>
協纂乾厯鋭意四方靡遑建制皇宫之度頗為未允太<lb/>
祖初基雖粗有經式自兹厥後復多營改至於三元慶<lb/>
饗萬國充庭觀光之使具瞻有闕朕以寡徳猥承洪緒<lb/>
運屬休期事鍾昌㑹宜遵逺度式兹宫宇指訓規模事<lb/>
昭於平日明堂太廟已成於昔年又因徃嵗之豐資藉<lb/>
民情之安逸將以今春營改正殿違犯時令行之惕然<lb/>
<pb n="KR2k0057_WYG_015-5b"/>
但朔土多寒事殊南夏自非裁度經春興役徂暑則廣<lb/>
制崇基莫由克就成功立事非委賢莫可改制規模非<lb/>
任能莫濟尚書冲器用淵博經度明逺可領将作大匠<lb/>
司空長樂公亮<hi>穆亮</hi>可與大匠共監興繕其去故崇新之<lb/>
宜修復太極之制朕當别加指授<lb/>
本紀又曰秋七月己酉二殿成起朱明思賢門<lb/>
九月庚子起永樂遊觀殿於北苑穿神淵池<lb/>
三年春正月癸丑坤徳六合殿成二月壬寅乾象六合<lb/>
<pb n="KR2k0057_WYG_015-6a"/>
殿成<lb/>
夏六月辛未起文石室靈泉殿於方山<lb/>
四年春正月癸夘乾象四合殿成<hi>南監本亦作六合疑誤</hi>
秋七月壬子改作東明觀<lb/>
九月乙亥思義殿成壬午東明觀成<lb/>
五年夏四月己亥行幸方山建永固石室於山上立碑<lb/>
於石室之庭又起鑒元殿<hi>后妃傳曰馮太后與孝文遊於方山顧川阜有終焉之志</hi>
<hi>因謂羣臣曰若舜葬蒼梧二妃不従豈得逺祔山陵然後為貴哉百嵗後神其安此孝文乃詔有司營建夀陵</hi>
<pb n="KR2k0057_WYG_015-6b"/>
<hi>於方山又起永固石室將終為清廟焉太和五年起作八年而成刋石立碑頌太后功徳</hi>
七年冬十月戉午皇信堂成<lb/>
九年秋七月丙寅朔新作諸門<lb/>
十年秋九月辛夘朔詔起明堂辟雍<lb/>
十二年秋九月辛酉起宣文堂經武殿<lb/>
閏九月甲子築圜丘於南郊<lb/>
十五年夏四月己夘經始明堂改太廟冬十月明堂太<lb/>
廟成十一月丁夘遷七廟神主於新廟十二月壬辰遷<lb/>
<pb n="KR2k0057_WYG_015-7a"/>
社於内城之西<lb/>
十六年春二月戊子帝移御永樂宫庚寅壊太華殿冬<lb/>
十一月庚戍成<lb/>
穆亮傳曰時将建太極殿引見羣臣於太華殿髙祖曰<lb/>
朕仰遵先意将營殿宇役夫既至今欲徙居永樂以避<lb/>
囂埃土木雖復無心毁之能不悽愴今故臨對卿等與<lb/>
之取别此殿乃髙宗所制爰歴顯祖逮朕冲年即位於<lb/>
此但事来奪情將有改制仰惟疇昔惟深悲感亮稽首<lb/>
<pb n="KR2k0057_WYG_015-7b"/>
對曰臣聞稽之卜筮載自典經占以決疑古今攸尚興<lb/>
建之功事在不易願陛下詢之蓍龜以定可否又去嵗<lb/>
役作為功甚多太廟明堂一年便成若仍嵗頻興恐民<lb/>
力凋敝况材幹新伐為功不固願待逾年小康百姓髙<lb/>
宗曰若終不為可如卿言後必為之逾年何益朕逺覽<lb/>
前王無不興造故有周創業經建靈臺洪漢受終未央<lb/>
是作草創之初猶尚若此况朕承累聖之運屬太平之<lb/>
基且今八表清晏年穀又登爰及此時以就大功人生<lb/>
<pb n="KR2k0057_WYG_015-8a"/>
定分脩短命也蓍蔡雖智其知命乎當委之大分豈假<lb/>
卜筮遂移御永樂宫<lb/>
本紀又曰十一月乙夘依古六寢權置三室以安昌殿<lb/>
為内寢皇信宫為中寢四合殿為外寢<lb/>
蒋少游傳於平城将營太廟太極殿遣少游乗傳詣洛<lb/>
量準魏晉基趾<lb/>
十七年春三月戊辰改作後宫帝幸永興園徙御宣光<lb/>
殿<lb/>
<pb n="KR2k0057_WYG_015-8b"/>
南齊書魏虜傳曰什翼珪<hi>道武帝</hi>始都平城猶逐水草無<lb/>
城郭木末<hi>明元帝</hi>始土著居處佛狸<hi>太武帝</hi>破梁州黄龍徙<lb/>
其居民大築城邑截平城西為宫城四角起樓女牆門<lb/>
不施屋城又無塹南門外立二土門内立廟開四門各<lb/>
随方色凡五廟一世一間瓦屋其西立太社佛狸所居<lb/>
雲母等三殿又立重屋居其上飲食厨名阿真厨在西<lb/>
皇后可孫恒出此厨求食殿西鎧仗庫屋四十餘間殿<lb/>
北絲綿布絹庫土屋一十餘間太子宫在城東亦開四<lb/>
<pb n="KR2k0057_WYG_015-9a"/>
門瓦屋四角起樓妃妾住皆土屋婢使千餘人織綾錦<lb/>
販賣酤酒養猪羊牧牛馬種菜逐利太官八十餘窖窖<lb/>
四千斛半穀半米又有懸食瓦屋數十間置尚方作鐵<lb/>
及木其袍衣使宫内婢為之太子别有倉庫其城郭繞<lb/>
宫城南悉築為坊坊開巷巷大者容四五百家小者六<lb/>
七十家每南坊捜檢以備奸巧城西南山去白登山七<lb/>
里於山邊别立父祖廟城西有祀天壇立四十九木人<lb/>
長丈許白幘練裙馬尾被立壇上常以四月四日殺牛<lb/>
<pb n="KR2k0057_WYG_015-9b"/>
馬祭祀盛陳鹵簿邊壇奔馳奏伎為樂城西三里刻石<lb/>
寫五經及其國記於鄴取石虎文石屋基六十枚皆長<lb/>
丈餘以充用自佛狸至萬民<hi>獻文帝</hi>世増雕飾正殿西築<lb/>
土臺謂之白樓萬民禪位後常游觀其上臺南又有伺<lb/>
星樓正殿西又有伺屋琉璃為瓦宫門稍覆以屋猶不<lb/>
知為重樓並設削泥采畫金剛力士胡俗尚水又規畫<lb/>
黒龍相盤繞以為厭勝<lb/>
水經注曰羊水又東注於如渾水亂流逕方嶺上有文<lb/>
<pb n="KR2k0057_WYG_015-10a"/>
明太皇太后陵陵東北有髙祖陵二陵之南有永固堂<lb/>
堂之四周隅雉列榭階欄檻及扉石梁壁椽屋悉文石<lb/>
也檐前四柱采洛陽之八風谷黒石為之雕鏤隠起以<lb/>
金銀間雲雉有若錦焉堂之内外四側結兩石扶<hi>疑作跌</hi>
帳<hi>疑作張</hi>青石屏風以文石為緣並隠起忠孝之容題刻<lb/>
貞順之名廟前鐫石為碑獸碑至佳左右列栢四周迷<lb/>
禽闇日院外西側有思逺靈圖圖之西有齋堂南門表<lb/>
二石闕闕下斬山累結御路下望靈泉宫池皎若圓鏡<lb/>
<pb n="KR2k0057_WYG_015-10b"/>
矣<lb/>
如渾水又南分為二水一水西出南屈入北苑中歴諸<lb/>
池沼又南逕虎圏東魏太平真君五年成之以牢虎也<lb/>
季秋之月聖上親臨圏上勅虎士効力於其下事同奔<lb/>
戎生致猛獸<hi>朱謀瑋曰穆天子傳云有虎在乎葭中七萃之士髙奔戎請生捕虎必全之</hi>即<lb/>
詩所謂襢裼暴虎獻于公所也故魏有捍虎圖也<lb/>
又逕平城西郭内魏太常七年所成也成周<hi>下有闕文</hi>西郭<lb/>
外有郊天壇壇之東側有郊天碑建興四年立<lb/>
<pb n="KR2k0057_WYG_015-11a"/>
其水南又屈逕平城縣故城南史記曰髙帝先至平城<lb/>
史記音義曰在雁門即此縣矣王莽之平順也魏天興<lb/>
二年遷都於此太和十六年破太華安昌等殿造太極<lb/>
殿東西堂及朝堂夾建象魏朝元中陽端門東西二殿<lb/>
門雲龍神虎中華諸門皆飾以觀閣東堂東接太和殿<lb/>
殿之東階下有一碑太和中立是洛陽八風谷之石緇<lb/>
石也殿之東北接紫宫寺南對承賢門門南即皇信堂<lb/>
堂之四周圖古聖忠臣烈士之容刋題其側是辦章郎<lb/>
<pb n="KR2k0057_WYG_015-11b"/>
彭城張僧達樂安蒋少遊于<hi>下有闕文</hi>堂南對北臺臺甚髙<lb/>
廣臺基四周列壁閣路自内而外國之圖籙秘籍悉積<lb/>
基下臺西即朱明閣直侍之官出入所由其水夾御路<lb/>
南流逕蓬臺西魏神瑞三年又廢建白樓甚髙竦加觀<lb/>
榭其上表裏飾以石粉□曜建素赭白綺分故世謂之<lb/>
白樓也後置大鼔於其上晨昏伐以千椎為城里諸門<lb/>
啟閉之候謂之戒晨鼓也<lb/>
又南逕皇舅寺西是太師昌黎馮晉國所造<hi>朱謀瑋曰魏書馮熙</hi>
<pb n="KR2k0057_WYG_015-12a"/>
<hi>字晉國文明太后兄也官定州刺史進爵昌黎王在諸鎮建佛圖精舎合七十二處孝文即位為侍中太師</hi>
有五層浮圖其神圖像皆合青石為之加以金銀火齊<lb/>
衆綵之上煒煒有金光又南逕永寜七塔浮圖其制甚<lb/>
妙工在寡雙又南逺出郊郭弱栁䕃街絲楊披浦公私<lb/>
引裂用周園挽<hi>宋書作圍遶</hi>長塘曲塘所在布濩故不可得<lb/>
而論也<lb/>
一水南逕白登山西服䖍曰白登臺名也去平城七里<lb/>
如淳曰平城旁之髙城若丘陵矣今平城東十七里有<lb/>
<pb n="KR2k0057_WYG_015-12b"/>
臺即白登臺也臺南對岡阜即白登山也故漢書稱上<lb/>
遂至平城上白登者也為匃奴所圍處孫暢之述畫曰<lb/>
漢髙祖被圍七日陳平使能畫作美人送與冒頓閼氏<lb/>
恐冒頓勝漢其寵必衰説冒頓解圍而去矣<lb/>
其水又逕寜光宫東獻文帝之為太上皇也所居故宫<lb/>
矣宫之東次下有石柱是石虎鄴城東門石橋柱也案<lb/>
柱石趙建武中造以其石作工妙徙之於此余為尚書<lb/>
伺部與宜都王穆羆同拜北郊親所經見柱側悉鏤雲<lb/>
<pb n="KR2k0057_WYG_015-13a"/>
炬<hi>朱謀瑋曰當作雲烟</hi>上有蟠螭甚有形勢信為工巧去子丹碑<lb/>
側逺矣<lb/>
其水又南逕平城縣故城東司州代尹治皇都洛陽以<lb/>
為恒州水左有大道壇廟始光二年少室道士冦謙之<lb/>
所建也兼諸嶽廟碑亦多所署立其廟階五成<hi>宋本作三成</hi>
四周欄檻上階之上以木為員基令于相枝梧以板切<lb/>
<hi>宋本作砌</hi>其上欄陛承阿上員制如明堂而専室四戸室内<lb/>
有神坐坐右列玉磬皇輿親降受籙靈壇號曰天師宣<lb/>
<pb n="KR2k0057_WYG_015-13b"/>
揚道式暫重當時壇之東北舊有静輪宫魏神䴥四年<lb/>
造抑亦栢梁之流也臺髙廣超出雲間欲令上延霄客<lb/>
下絕囂浮太平真君十一年又毁之物不停固白登亦<lb/>
繼裭矣水右有三層浮圖直容鷲架悉結石也裝制麗<lb/>
質亦盡美善也東郭外太和中閹人岩昌公鉗耳處時<lb/>
立祇洹舎於東澤椽瓦梁棟臺壁櫺陛尊容聖像及牀<lb/>
坐軒帳悉青石也圖制可觀所恨惟列壁合石疎而不<lb/>
宻庭中有祇洹碑碑題大篆非佳耳然京邑帝里佛法<lb/>
<pb n="KR2k0057_WYG_015-14a"/>
豐盛神圖妙塔桀錯相望法輪東轉並為上矣<lb/>
其水自北苑南出歴京城内河於兩湄太和十年累石<lb/>
結岸夾塘之上雜樹交䕃郭南結兩石橋横為梁又南<lb/>
逕籍田及藥圃西明堂東明堂上員下方四周十三戸<lb/>
九堂而不為重隅也室外柱内綺井之下施機輪飾縹<lb/>
仰象天壯畫北通之宿鳥盖天也<hi>朱謀瑋曰當作畫北辰列宿象盖天也</hi>
每月随斗所建之辰轉應天道此之異古也加靈臺於<lb/>
其上下則引水為辟雍水側結石為塘古準古制是太<lb/>
<pb n="KR2k0057_WYG_015-14b"/>
和中之所經建也<lb/>
地理志曰西京大同府陶唐冀州之域虞分并州夏復<lb/>
屬冀州周職方曰北曰并州戰國趙武靈王始置雲中<lb/>
郡秦<hi>當作漢</hi>屬代王國為平城縣魏為新興郡晉仍屬雁<lb/>
門劉琨表封猗廬為代王都平城<lb/>
遼史興宗紀曰重熙十三年十一月丁夘改靈州為西<lb/>
京元魏道武於此遂建都邑孝文帝改為司州牧置代<lb/>
尹遷都洛邑改萬年又置恒州髙齊文宣帝廢州為恒<lb/>
<pb n="KR2k0057_WYG_015-15a"/>
安鎮今謂之東城尋復恒州周復為恒安鎮改朔州隋<lb/>
仍為鎮唐武徳四年置北恒州七年廢貞觀十四年移<lb/>
雲中定襄縣於此永淳元年黙啜為邊患移民朔州開<lb/>
元十八年置雲中州天寳元年改雲中郡乾元元年曰<lb/>
雲州乾符三年大同軍節度使李國昌子克用為雲中<lb/>
守捉使殺防禦使據州以間僖宗赦克用以國昌為大<lb/>
同軍防禦使不受命廣明元年李琢攻國昌國昌兵敗<lb/>
與克用奔北地黄巢入京師詔發代北軍尋赦國昌使<lb/>
<pb n="KR2k0057_WYG_015-15b"/>
討賊克用率三萬五千騎而南收京師功第一國昌封<lb/>
隴西郡王克用子存朂滅梁是以唐莊宗同光三年復<lb/>
以雲中為大同軍節度使晉髙祖代唐以契丹有援立<lb/>
功割山前代北地為賂大同来屬因建西京<hi>下云重熙十三年升</hi>
<hi>為西京而此即云建西京史文之誤</hi>敵樓棚櫓具廣袤二十里門東曰迎<lb/>
宜南曰朝陽西曰定西北曰拱極元魏宫垣占城之北<lb/>
面雙闕尚在遼既建都用為重地非親王不得主之清<lb/>
寜八年建華嚴寺奉安諸帝石像銅像又有天王寺留<lb/>
<pb n="KR2k0057_WYG_015-16a"/>
守衙南曰西省北門之東曰大同府北門之西曰大同<lb/>
驛初為大同軍節度重熙十三年升為西京府曰大同<lb/>
金史地理志曰大同府遼為西京金因之大定五年建<lb/>
宫室名其殿曰保安其門南曰奉天東曰宣仁西曰阜<lb/>
成天㑹三年建太祖原廟<hi>置留守司</hi>
　<lb/>
　<lb/>
　<lb/>
<pb n="KR2k0057_WYG_015-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代帝王宅京記卷十五<lb/>
</p>
<p>
</p>
  </div>
</body>
</text>
</TEI>
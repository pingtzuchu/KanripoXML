<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代帝王宅京記卷五</head> <lb/>
    <p>
<pb n="KR2k0057_WYG_005-1a"/>
欽定四庫全書<lb/>
　歴代帝王宅京記卷五<lb/>
　　　　　　　　　　　　　崑山顧炎武撰<lb/>
　　闗中三<lb/>
　　　漢<lb/>
長樂宫　本秦之興樂宫也髙帝始居櫟陽七年長樂<lb/>
宫成徙居長安城<hi>史記正義曰長樂宫在長安縣西北十五里</hi>三輔舊事宫<lb/>
殿疏皆曰興樂宫秦始皇造漢修飾之周囘二十餘里<lb/>
<pb n="KR2k0057_WYG_005-1b"/>
前殿東西四十九丈七尺兩杼<hi>一作序</hi>中二十五丈深十<lb/>
二丈長樂宫有鴻臺有臨華殿有溫室殿有長信宫長<lb/>
秋永夀永寧四殿髙帝居此後太后嘗居之<hi>昭帝紀元平元年十</hi>
<hi>一月壬子皇太后居長樂宫置屯衛容吕氏紀有長樂衞尉  鄒陽傳梁孝王嘗上書願賜  車之地徑至長</hi>
<hi>樂宫自使梁國士衆築作甬道朝太后宫王后傳武帝迎太后微時所生金王孫女載至長樂  謁太后  戾</hi>
<hi>太子傳使舍人無且持節夜入未央宫殿長秋門發長樂宫衞  霍后傳許后五日一朝太后于長樂宫  元</hi>
<hi>后傳漢傳國璽藏長樂宫太灌夫傳東朝廷辨之如淳曰東朝  后朝也</hi>孝惠至平帝皆居<lb/>
未央宫<hi>長安志曰長樂宫者髙帝既以為居又以受朝無異于正室矣自惠帝後人主常居未央而長</hi>
<pb n="KR2k0057_WYG_005-2a"/>
<hi>樂長奉母后</hi>漢書宣帝元康四年三月神爵五采以萬數集<lb/>
長樂未央北室髙寢甘泉泰畤殿中及上林苑五鳯三<lb/>
年三月辛丑鸞鳯集長樂宫東闕中樹上<hi>張晏曰門外闕内行馬之</hi>
<hi>裏樹也謂水經注殿前列銅人殿之東北有池池北有層臺俗  是池為酒池非也  三輔故事漢徙秦金狄</hi>
<hi>寘長樂大夏殿前</hi>王莽改長樂宫為常樂宫在長安城中近東<lb/>
直杜門<hi>史記正義曰長樂宫在長安縣北十五里長安志曰未央在漢城西陲而長樂乃東隅也秦樗里</hi>
<hi>子百年前已言之元和志言兩宫相去止隔一里所即武庫</hi>
長信宫　漢太后嘗居之漢書成帝母王太后長信宫<lb/>
<pb n="KR2k0057_WYG_005-2b"/>
后宫在西秋之象也秋主信故宫殿皆以長信長秋為<lb/>
名又永夀永寧殿皆后所處也<hi>東方朔傳上微行時夜出夕還後齎五日糧會</hi>
<hi>朝長信宫處外戚傳班媫妤求共養太后長信宫上許焉媫妤是  東宫作賦自傷悼云奉共養于東宫兮記</hi>
<hi>長信之末流長長安志曰長樂宫有宣徳通光髙明長秋永夀永寧  亭華林溫室建始廣陽中室月室神仙</hi>
<hi>椒房大夏殿水經注曰殿西有長秋長信永夀永寧等殿則長信長秋皆在長樂宫也百官表有長信少府注</hi>
<hi>曰太后所居宫名也居長信則曰長信少府居長樂則曰長樂少府後漢書劉元傳更始徙居長信宫</hi>
鴻臺　秦始皇二十七年築髙四十丈上起觀宇漢書<lb/>
惠帝四年長樂宫鴻臺災<lb/>
<pb n="KR2k0057_WYG_005-3a"/>
臨華殿　在長樂宫前殿後武帝建漢書成帝永始四<lb/>
年四月長樂宫臨華殿災<lb/>
溫室殿　案漢宫殿疏在長樂宫又漢宫閣記在未央<lb/>
宫<lb/>
東闕<hi>見上</hi>
西闕　漢書劉屈氂傳太子敺四市人至長樂宫西闕<lb/>
下逢丞相軍合戰<lb/>
　右長樂宫<lb/>
<pb n="KR2k0057_WYG_005-3b"/>
未央宫　髙帝七年蕭何造<hi>史記正義曰括地志云未央宫在雍州長安縣西北</hi>
<hi>十里長安故城中</hi>立東闕北闕<hi>闕門觀也劉熙釋名曰闕在門西旁中央闕然為道也門闕天</hi>
<hi>子號令賞罰所由出也</hi>前殿武庫<hi>藏兵器/之處</hi>太倉<hi>廩粟所在一百三十楹在長安城外</hi>
<hi>東南</hi>未央宫周囘二十八里前殿東西五十丈髙二十五<lb/>
丈<hi>一作三丈五尺央前殿曰路寢見諸侯羣臣處也道西京雜記曰未  宫周囘二十二里九十五步街</hi>
<hi>周囘七十里臺殿四十三其三十二在外其十一在後宫池十三山六池一山一亦在後宫門闥凡九十五</hi>
營未央宫因龍首山以制前殿<hi>山長六十里頭入渭水尾達樊川秦時有異龍</hi>
<hi>從南山出飲渭水其行道因成土山疏山為臺殿不假版築髙出長安城西京賦所謂疏龍首以抗前殿此也</hi>
<pb n="KR2k0057_WYG_005-4a"/>
<hi>尾水經注曰龍首山頭髙二十丈  漸下髙五六丈土色赤而堅</hi>至孝武以木蘭為棼<lb/>
橑<hi>木蘭香木棼橑椽棟</hi>文杏為梁柱<hi>木之/文者</hi>金鋪玉户<hi>金鋪扉上有金華中作獸</hi>
<hi>及龍蛇鋪首以銜環也玉户以玉飾户也</hi>華榱璧壋雕楹玉磶<hi>楹柱也磶柱下石也</hi>重<lb/>
軒鏤檻青瑣丹墀<hi>青瑣牕也墀殿階也丹漢宫典職曰丹漆地稱  墀</hi>左墄右平<lb/>
<hi>右乘車上故使之平左以人上故為之階平墄階級也</hi>黄金為壁帶間以和氏珍<lb/>
玉風至其聲玲瓏然也未央宫有宣室麒麟金華承明<lb/>
武臺鉤弋等殿又有殿閣三十有二有夀成萬嵗廣明<lb/>
椒房清涼永延玉堂夀安平就宣徳東明飛羽<hi>元后傳冬饗飲</hi>
<pb n="KR2k0057_WYG_005-4b"/>
<hi>飛羽師古曰飛羽殿在未央宫中羽或作雨</hi>鳯凰通光曲臺白虎等殿廟記<lb/>
曰未央宫有增成昭陽殿漢宫殿疏曰未央宫有麒麟<lb/>
閣天禄閣有金馬門青瑣門𤣥武蒼龍二闕朱鳥堂甲<lb/>
觀非常室又有鉤盾署弄田三輔決録曰未央宫有延<lb/>
年殿合歡殿囘車殿又漢宫閣記云未央宫有宣明長<lb/>
平溫室昆徳四殿又有玉堂增盤閣宣室閣<hi>宣明廣明皆在未央</hi>
<hi>殿東昆徳玉堂皆在未央宫西</hi>三輔舊事云武帝于未央宫起髙門武<lb/>
臺殿漢武故事云神明殿在未央宫王莽改未央宫曰<lb/>
<pb n="KR2k0057_WYG_005-5a"/>
夀成室前殿曰王路堂<hi>晉書載記劉曜時有鳯凰將五子翔于故未央殿五日悲鳴不</hi>
<hi>食皆死石虎建武十一年城長安未央宫殿宋書武帝本紀義熙十三年九月大會文武于未央    魏書髙</hi>
<hi>祖紀太和二十一年四月戊寅幸未央殿阿房宫視舊唐書髙祖紀貞觀八年閲武于城西髙祖親自臨  置</hi>
<hi>酒于未央宫命突厥頡利可汗起舞又命南蠻酋長馮智載詠詩既而笑曰胡越一家自古未之有也  敬宗</hi>
<hi>本紀寶歴二年五月辛已神䇿軍于苑内古長安城中修漢未央宫掘地獲白玉牀一張長六尺  文苑英華</hi>
<hi>裴表記會昌元年重修漢未央宫名其殿曰通光其東曰韶芳亭其西曰凝思亭</hi>
宣室　未央前殿正室也淮南子曰武王殺紂于宣室<lb/>
漢取舊名曰漢書文帝受釐宣室夜半前席賈生問鬼<lb/>
<pb n="KR2k0057_WYG_005-5b"/>
神之事武帝為竇太主置酒宣室東方朔曰宣室者先<lb/>
帝之正處也非法度之政不得入焉刑法志宣帝嘗幸<lb/>
宣室齋居而決事王莽傳城中少年朱弟張魚等燒宫<lb/>
莽避火宣室前殿火輒隨之<hi>文帝紀夕入未央宫還坐前殿  朱博傳博以御史</hi>
<hi>為丞相趙元以少府為御史大夫并拜于前殿延登受策有音如鐘聲  孝平皇后傳便時上林延夀門入未</hi>
<hi>央前殿</hi>
溫室殿　在未央宫殿北武帝建冬處之溫煖也西京<lb/>
雜記曰溫宫以椒塗壁被之文繡香桂為柱設火齊屛<lb/>
<pb n="KR2k0057_WYG_005-6a"/>
風鴻羽帳規地以罽賓氍毹漢書京房奏考功課吏法<lb/>
上令公卿朝臣會議溫室孔光為尚書令歸休與兄弟<lb/>
妻子燕語終不及朝省政事或問溫室省中樹何木光<lb/>
不應<lb/>
清凉殿　夏居之則清凉也亦曰延清室漢書曰清室<lb/>
則中夏含霜即此也在未央宫殿北董偃常卧延清之<lb/>
室以畫石為牀文如錦紫琉璃帳以紫玉為盤如屈龍<lb/>
皆用雜寶飾之<lb/>
<pb n="KR2k0057_WYG_005-6b"/>
麒麟殿　在未央宫漢書哀帝燕董賢父子于麒麟殿<lb/>
視賢曰吾欲法堯禪舜何如王閎曰天下乃髙皇帝天<lb/>
下非陛下天下也當傳之無窮天子無戯言上黙然不<lb/>
恱<lb/>
金華殿　在未央宫漢書成帝初方向學召鄭寛中張<lb/>
禹說尚書論語于金華殿中<lb/>
承明殿　未央宫有承明殿著述之所也班固西都賦<lb/>
云内有承明著作之庭即此也漢書武帝謂嚴助曰君<lb/>
<pb n="KR2k0057_WYG_005-7a"/>
厭承明之廬又成帝鴻嘉二年雉飛集于承明殿屋<lb/>
椒房殿　在未央宫以椒和泥塗取其溫而芬芳也武<lb/>
帝時後宫八區有昭陽飛翔增成合歡蘭林披香鳯凰<lb/>
鴛鴦等殿後又增修安處常寧茞若椒風發越蕙草等<lb/>
殿為十四位成帝趙皇后居昭陽殿有女弟為媫妤貴<lb/>
傾後宫昭陽舍蘭房椒壁<hi>漢書外戚傳見上為西京雜記曰昭陽殿織珠  簾風至</hi>
<hi>則鳴如珩珮之聲</hi>班媫妤居增成舍<hi>後宫八區增成第三區也</hi>哀帝時董賢<lb/>
女弟為昭儀居舍號曰椒風<hi>西京雜記曰漢掖庭有月影臺雲光殿九華殿鳴鸞</hi>
<pb n="KR2k0057_WYG_005-7b"/>
<hi>殿開襟閣臨池館不在簿籍皆繁華窈窕之所棲宿也</hi>
髙門殿　漢書汲黯請見髙門註曰未央宫髙門殿又<lb/>
哀帝時鮑宣諫曰陛下擢臣巖穴誠冀有益毫毛豈欲<lb/>
臣美食大官重髙門之地<lb/>
白虎殿　在未央宫漢書成帝建始四年召直言之士<lb/>
詣白虎殿對䇿王商傳河平四年單于來朝引見白虎<lb/>
殿丞相商坐未央廷中單于前拜謁<lb/>
玉堂殿　在未央宫漢書揚雄傳歴金門上玉堂<lb/>
<pb n="KR2k0057_WYG_005-8a"/>
蘭臺　在未央宫漢書百官表御史中丞在殿中蘭臺<lb/>
迭掌圖籍秘書<lb/>
掖庭宫　在天子左右如肘掖也<lb/>
非常室　漢書成帝綏和二年鄭通里人王褒絳衣小<lb/>
冠帶劍入北司馬門殿東門上前殿至非常室中<hi>殿上室名</hi>
織室　在未央宫又有東西織室織作文繡郊廟之服<lb/>
有令史<lb/>
凌室　在未央宫藏氷之所也周官凌人職掌藏氷大<lb/>
<pb n="KR2k0057_WYG_005-8b"/>
祭祀餘食則供氷漢書惠帝四年七月未央宫織室凌<lb/>
室災<lb/>
暴室　主掖庭織作染練之處謂之暴室取暴曬為名<lb/>
耳有嗇夫官屬<lb/>
弄田　在未央宫弄田者燕游之田天子所戯弄耳漢<lb/>
書昭帝紀始元元年上耕于鉤盾弄田應劭註曰帝時<lb/>
年九嵗未能親耕帝籍鉤盾官宦者近署故往視耕為<lb/>
戱弄成帝建始元年秋虒上小女陳持弓闌入上方掖<lb/>
<pb n="KR2k0057_WYG_005-9a"/>
門至未央宫鉤盾中<lb/>
内謁者署　在未央宫屬少府續漢書云掌宫中步帳<lb/>
䙝物丁字漢官云令秩千石<lb/>
端門　漢書文帝初入未央宫有謁者千人持㦸衞端<lb/>
門師古曰端門殿之正門<lb/>
金馬門　宦者署門也門旁有銅馬故名武帝時相馬<lb/>
者作銅馬獻之立馬于魯班門外更名魯班門東方朔<lb/>
主父偃嚴安徐樂皆待詔金馬門<hi>漢書東方朔傳金馬門者官署門也門旁</hi>
<pb n="KR2k0057_WYG_005-9b"/>
<hi>有相馬故謂之金馬門</hi>
長秋門　漢書戾太子使舍人持節夜入未央宫長秋<lb/>
門<lb/>
龍樓門　漢書成帝為太子上嘗急召太子出龍樓門<lb/>
不敢絶馳道西至直城門得絶乃度還入作室門上遲<lb/>
之問其故以狀對上大悅乃著令太子得絶馳道<lb/>
路軨厩　在未央宫中掌宫中輿馬亦曰未央厩漢書<lb/>
武帝時期門郎上官桀遷為未央厩令<lb/>
<pb n="KR2k0057_WYG_005-10a"/>
東闕　文帝七年六月未央宫東闕罘罳災<hi>師古曰罘罳為連闕</hi>
<hi>西閣也以覆重刻垣墉之處其形罘罳然一曰屛也</hi>景帝中五年八月未央宫東<lb/>
闕災<hi>闗中記曰未央宫東有蒼龍闕北有𤣥武闕所謂北闕也闕中有閶闔門止車門廟記曰未央宫有</hi>
<hi>白虎闕屬車闕</hi>
北闕<hi>見上</hi>班固西都賦曰其宫室也體象天地經緯隂陽<lb/>
據坤靈之正位倣太紫之圓方<hi>注七畧曰明堂之制内有太室紫微南出明堂</hi>
<hi>象太微</hi>植中天之華闕豐冠山之朱堂因壊材而究竒抗<lb/>
應龍之虹梁彫玉填以居楹裁金璧以飾璫左墄右平<lb/>
<pb n="KR2k0057_WYG_005-10b"/>
重軒三階閨房周通門闥洞開列鍾簴于中庭立金人<lb/>
于端闈徇以離宫别寢承以崇臺閒館煥若列宿紫微<lb/>
是環清凉宣溫神仙長年金華玉堂白虎麒麟區宇若<lb/>
兹不可殫論增盤崔嵬登降炤爛殊形詭制每各異觀<lb/>
張衡西京賦曰覽秦制跨周法正紫微于未央<hi>註辛氏三秦記</hi>
<hi>曰未央宫一名紫微宫</hi>表嶢闕于閶闔<hi>註閶闔紫微宫門名閶三秦記未央宫有堯閣  闔</hi>
疏龍首以抗殿狀巍峩以岌嶪亘雄虹之長梁結棼橑<lb/>
以相接飾華榱與壁璫流景曜之熀熀雕楹玉磶繡栭<lb/>
<pb n="KR2k0057_WYG_005-11a"/>
雲楣三階重軒鏤梐文㮰右平左墄青𤨏丹墀重門襲<lb/>
固姦宄是防仰福帝居陽耀隂藏洪鐘萬鈞猛虡趪趪<lb/>
朝堂承東溫調延北西有玉臺聨以昆徳長年神仙宣<lb/>
室玉堂麒麟朱鳥龍興含章衆星環極赫戯輝煌正殿<lb/>
路寢用朝群辟大夏耽耽九户開闢<hi>注九十有一户</hi>髙門有閌<lb/>
列坐金狄<hi>三輔故事大夏殿始皇造銅人十枚在殿前</hi>
　右未央宫<lb/>
公車　漢未央長樂甘泉宫四面皆有公車<hi>公車主受章疏之處</hi>
<pb n="KR2k0057_WYG_005-11b"/>
司馬門　師古曰凡言司馬門者宫垣之内兵衞所在<lb/>
四面皆有司馬司馬主武事故總謂宫之外門為司馬<lb/>
門按漢宫衞令諸出入殿門公車司馬者皆下不知令<lb/>
罰金四兩王莽改公車司馬曰王路四門分命諫大夫<lb/>
四人受章疏以通下情<hi>百官表衞尉屬官有公車司馬令丞漢官儀云公車司馬掌殿</hi>
<hi>司馬門夜繳宫中天下上事及闕下凡所徵召皆總領之令秩六百石  成帝永始四年四月未央宫東司馬</hi>
<hi>門災色通典御史府在司馬門内無墊其門署用梓板不艧  題曰御史大夫寺亦謂之憲臺成帝時御史府</hi>
<hi>吏舍百餘區井水皆竭又其府中列栢樹常有野鳥數千棲宿其上晨去暮來號曰朝夕鳥鳥去不來者數月</hi>
<pb n="KR2k0057_WYG_005-12a"/>
<hi>長老異之後果廢御史大夫為大司空是其徵也</hi>
建章宫　武帝太和元年柏梁殿災粤人勇之曰粤俗<lb/>
有火災即復起大屋以厭勝之帝于是作建章宫度為<lb/>
千門萬户宫在未央宫西長安城外帝于未央宫營造<lb/>
日廣以城中為小乃于宫西跨城池作飛閣通建章宫<lb/>
構輦道以上下<hi>輦道為閣道可以乗車而行</hi>宫之正門曰閶闔<hi>以象天門</hi>
髙二十五丈亦曰壁門左鳯闕<hi>闕上有金鳯髙丈餘</hi>髙二十五丈<lb/>
右神明臺<hi>言臺髙可居神明</hi>門内北起别風闕<hi>在閶闔門内以其出宫垣識風</hi>
<pb n="KR2k0057_WYG_005-12b"/>
<hi>從何處來以為闕名也</hi>髙五十丈對峙井幹樓髙五十丈輦道相<lb/>
屬焉連閣皆有罘罳<hi>連閣曲閣也以覆重刻垣墉屛翳之處畫以雲氣鳥獸其形罘罳然</hi>
前殿下視未央其西則廣中殿受萬人三輔舊事云建<lb/>
章周囘三十里東起别風闕髙二十五丈乗髙以望逺<lb/>
又于宫門北起圓闕髙二十五丈赤眉賊壊之西京賦<lb/>
云圓闕聳以造天若雙碣之相望是也廟記云建章宫<lb/>
北門髙二十五丈建章北闕門是也又有鳯凰闕漢武<lb/>
帝造髙七十七丈五尺鳯凰闕亦名别風闕又云嶕嶢<lb/>
<pb n="KR2k0057_WYG_005-13a"/>
闕在圓闕門内二百步繁欽建章序云秦漢規模廓然<lb/>
毁泯惟建章鳯闕巋然獨存雖非象魏之制亦一代之<lb/>
巨觀也古歌云長安城西有雙闕上有雙銅雀一鳴五<lb/>
穀生再鳴五穀熟案銅雀即銅鳯凰也楊震闗輔古語<lb/>
云長安民俗謂鳯凰闕為貞女樓<hi>司馬相如賦云豫章貞女樹長千仞大連</hi>
<hi>抱冬夏常青未嘗彫落若有貞節故以為名也</hi>漢書曰建章宫南有玉堂璧門<lb/>
三層臺髙三十丈内玉堂殿十二門階陛皆玉為之鑄<lb/>
銅鳯髙五尺飾黄金棲屋上下有轉樞向風若翔椽首<lb/>
<pb n="KR2k0057_WYG_005-13b"/>
薄以碧玉因曰璧門建章有駘蕩馺娑枍詣天梁竒寶<lb/>
鼓簧等宫又有玉堂神明臺疏圃鳴鑾竒華銅柱函徳<lb/>
二十六殿太液池唐中池<hi>晉書苻堅載記吕光發長安堅送于建章宫</hi>
駘蕩宫　春時景物駘蕩滿宫中也<lb/>
馺娑宫　馺娑馬行疾貌馬行迅疾一日之間遍宫中<lb/>
言宫之大也<lb/>
枍詣宫　枍詣木名美木盛茂也<lb/>
天梁宫　梁木至于天宫之髙也四宫皆在建章宫<lb/>
<pb n="KR2k0057_WYG_005-14a"/>
竒華殿　在建章宫旁四海夷狄器服珍寶火浣布切<lb/>
玉刀巨象大雀師子宛馬充塞其中<lb/>
鼔簧宫　漢宫閣疏云在建章宫西北<lb/>
神明臺　漢書云建章有神明臺廟記曰武帝造祭仙<lb/>
人處髙五丈上有承露盤有銅仙人舒掌捧銅盤玉杯<lb/>
以承雲表之露以露和玉屑服之以求仙道長安記仙<lb/>
人掌大七圍以銅為之魏文帝徙銅盤折聲聞數十里<lb/>
<hi>宋書五行志魏明帝青龍中盛修宫室西取長安金狄承露盤折聲聞數十里金狄泣于是因留霸城</hi>
<pb n="KR2k0057_WYG_005-14b"/>
鳯闕　宫殿疏曰建章宫東有鳯闕髙二十餘丈師古<lb/>
曰闕闤上有銅鳯闗中記曰建章宫圓闕臨北道鳯在<lb/>
上號曰鳯闕<lb/>
　右建章宫<lb/>
桂宫　漢武帝造在未央宫北周囘十餘里漢書曰桂<lb/>
宫有紫房複道通未央宫闗輔記云桂宫在未央北中<lb/>
有明光殿土山複道從宫中西上城至建章神明臺蓬<lb/>
萊山<hi>水經注未央宫北即桂宫也周十餘里内有明光殿走狗臺柏梁臺舊乗複道用相逕通故張衡西</hi>
<pb n="KR2k0057_WYG_005-15a"/>
<hi>京賦曰鉤陳之外閣道穹窿屬長樂與明光逕北通于桂宫</hi>三秦記未央宫漸臺西<lb/>
有桂宫中有明光殿皆金玉璣珠為簾箔西京雜記云<lb/>
武帝為七寶牀雜寶案厠寶屏風列寶帳設于桂宫時<lb/>
人謂之四寶宫漢書孝哀傳皇后退居桂宫<lb/>
　右桂宫<lb/>
北宫　在長安城中未央宫北近桂宫周囘十里髙帝<lb/>
時制度草創孝元增修之中有前殿廣五十步珠簾玉<lb/>
户如桂宫漢書吕太后崩孝惠皇后廢處北宫又哀帝<lb/>
<pb n="KR2k0057_WYG_005-15b"/>
崩貶皇太后趙氏為孝成皇后退居北宫<lb/>
夀宫　北宫有神仙宫夀宫張羽旗設供具以禮神君<lb/>
神君來則肅然風生帷帳皆動<lb/>
紫房複道　漢書孔光傳成帝母太皇太后自居長樂<lb/>
宫帝祖母定陶太后在國邸詔問當何居光不欲令后<lb/>
與帝旦夕相近即議以為定陶太后宜改築宫大司空<lb/>
何武曰可居北宫上從武言北宫有紫房複道通未央<lb/>
宫<hi>師古曰複讀曰復</hi>傅太后從複道朝夕至帝所程大昌雍録<lb/>
<pb n="KR2k0057_WYG_005-16a"/>
曰天子之居當為正宫其外皆離宫漢都長安若未央<lb/>
則其剏為至長樂則因秦而加葺治者也<lb/>
西宫初成朝諸侯羣臣乃于長樂叔孫緜蕞蓋首施乎<lb/>
此不在未央也至髙帝登假亦在長樂則長樂也者既<lb/>
以為居又以受朝無異乎正宫矣然自惠帝以後人主<lb/>
皆居未央而長樂常奉母后則雖長樂亦當名為離宫<lb/>
而未央當為正宫也故凡語及長樂者多曰東朝則其<lb/>
名固以分乎正宫矣至于甘泉雖在長安東北三百里<lb/>
<pb n="KR2k0057_WYG_005-16b"/>
外為夫方士輩多云古帝王之所嘗都故武帝立朝邸<lb/>
其上而藩侯裔長有來朝者亦皆受之于此若其常制<lb/>
則類以五月往八月還蓋避暑耳此外如建章桂宫北<lb/>
宫之類雖在都城亦離宫矣<lb/>
　右北宫<lb/>
明光宫　武帝太初四年起在長樂宫後南與長樂宫<lb/>
相連屬漢書成都侯商嘗疾欲避暑從上借明光宫王<lb/>
莽始建國元年改明光宫為定安館定安太后居之又<lb/>
<pb n="KR2k0057_WYG_005-17a"/>
曰武帝求仙起明光宫發燕趙美女三千人充之率取<lb/>
二十以下十五以上年滿三十者出嫁之掖庭令總其<lb/>
籍有元出者隨補之<hi>雍録云漢有明光宫三一在北宫南與長樂相連者武帝太初四年</hi>
<hi>起即王商所借以避暑者也别有明光宫在甘泉宫中亦武帝所起發燕趙美女三千人充之至尚書郎主作</hi>
<hi>文書起草更直于建禮門内則近明光殿矣建禮門内得神仙門神仙門内得明光殿約其方向必在未央正</hi>
<hi>宫殿中則臣下奏事之地也建禮門神仙門明光殿此三名者不見于國志至歴代宫名之書則于後漢門名</hi>
<hi>有建禮門豈此之所載明光殿者東都之殿耶</hi>
太子宫甲觀　太子宫有甲觀畫堂漢書曰孝成皇帝<lb/>
<pb n="KR2k0057_WYG_005-17b"/>
元帝太子也母曰王皇后元帝在太子宫生甲觀畫堂<lb/>
注曰甲者甲乙丙丁之次元后傳曰見于丙殿此則例<lb/>
也畫堂謂宫殿中彩畫之堂<lb/>
　右長安城内宫<lb/>
永信宫　哀帝尊恭皇太后曰帝太太后稱永信宫<lb/>
中安宫　哀帝尊恭皇后帝太后稱中安宫<lb/>
養徳宫　趙王如意年幼未能就外傅戚姫養之趙王<lb/>
内傅趙媼傅之號其室曰養徳宫<hi>西京雜記同又曰後改為魚藻室</hi>
<pb n="KR2k0057_WYG_005-18a"/>
　右長安宫異名<lb/>
長門宫　離宫在長安城東<hi>漢書東方朔傳更名竇太主園為長門宫如淳曰竇</hi>
<hi>太主園在長門長門在長安城東南</hi>孝武陳皇后得幸頗妬居長門宫<hi>史記</hi>
<hi>封禪書正義曰括地志云長安門故亭在雍州萬年縣東北苑中後館陶公主長門園武帝長門宫即此</hi>
鉤弋宫　孝武鉤弋夫人有寵生昭帝妊娠十四月上<lb/>
曰聞昔堯十四月而生今鉤弋亦然乃命所生門曰堯<lb/>
母門所居曰鉤弋宫漢武故事曰鉤弋室在直門之南<lb/>
儲元宫　在長安城西漢書外戚傳信都太后與信都<lb/>
<pb n="KR2k0057_WYG_005-18b"/>
王俱居儲元宫<lb/>
宣曲宫　在昆明池西孝宣帝曉音律常于此度曲因<lb/>
以為名<hi>龍淵宫漢書元帝三年勅決河起龍淵宫服䖍曰宫在長安西作銅飛龍故以為宫名</hi>
　右長安城外離宫<lb/>
甘泉宫　一曰雲陽居史記秦始皇二十七年作甘泉<lb/>
宫及前殿築甬道<hi>築垣墻于街巷</hi>自咸陽屬之闗輔記曰林光<lb/>
宫一曰甘泉宫秦所造在今池陽縣西甘泉山宫以山<lb/>
為名周匝十餘里漢武帝建元中增廣之周十九里去<lb/>
<pb n="KR2k0057_WYG_005-19a"/>
長安三百里望見長安城黄帝以來圜丘祭天處<hi>漢書地理</hi>
<hi>志雲陽縣有休屠金人及徑路神祠三所郊祀志雲陽有徑路神祠祭休屠王也孟庸曰匈奴祭天處在雲陽</hi>
<hi>甘泉山下秦奪其地徙休屠右地程大昌曰匈奴傳云霍去病出隴西過焉耆千餘里得休屠王祭天金人師</hi>
<hi>古曰作金人以為天神之主而祭之即佛像是其遺法也武帝嘉休屠王來降而為澤邪所殺故以其像祠諸</hi>
<hi>甘泉又取休屠王列之典祀而以為徑路孟庸乃謂甘泉本匈奴祭天之地為秦所奪豈不謬哉</hi>遁甲<lb/>
開山圖云雲陽先王之墟武帝造闕于南以象方色于<lb/>
甘泉更置前殿始造宫室有芝生甘泉殿邊房中漢舊<lb/>
儀云芝有九莖金色緑葉朱實夜有光乃作芝房之歌<lb/>
<pb n="KR2k0057_WYG_005-19b"/>
帝又取紫殿雕文刻鏤黼黻以玉飾之成帝永始四年<lb/>
行幸甘泉郊泰畤神光降于紫殿今案甘泉宫北㟁有<lb/>
槐樹今謂玉樹根幹盤峙二三百年木也楊震闗輔古<lb/>
語云耆老相傳咸以為此樹即揚雄甘泉賦所謂玉樹<lb/>
青葱者也甘泉有髙先宫又有林光宫有長定宫竹宫<lb/>
通天臺通靈臺武帝作迎風館于甘泉山後加露寒儲<lb/>
胥二館皆在雲陽甘泉中西廂起徬徨觀築甘泉苑建<lb/>
元中作石闕封巒鳷鵲觀于苑垣内宫南有昆明池苑<lb/>
<pb n="KR2k0057_WYG_005-20a"/>
南有棠梨宫<hi>西京雜記曰成帝設雲帳雲幄雲幕于甘泉紫殿世謂三雲殿</hi>
長定宫　在林光宫三輔決録曰后從帝行幸甘泉宫<lb/>
居長定宫孝成許皇后廢處昭臺宫嵗餘徙長定宫<lb/>
竹宫　甘泉祠宫也以竹為宫天子居中漢舊儀云竹<lb/>
宫去壇三里<lb/>
棠梨宫　在甘泉苑垣外雲陽南三十里<lb/>
通靈臺　王褒雲陽記曰鉤弋夫人從至甘泉而卒葬<lb/>
雲陽武帝思之起通靈臺于甘泉宫有一青鳥集臺上<lb/>
<pb n="KR2k0057_WYG_005-20b"/>
往來至宣帝時不至<lb/>
　右甘泉宫<lb/>
昭臺宫　在上林苑中孝宣霍皇后廢處昭臺宫後十<lb/>
二嵗徙雲林館乃自殺<lb/>
犬臺宫　在上林苑中長安西二十八里漢書江充召<lb/>
見犬臺宫<lb/>
扶荔宫　在上林苑中武帝元鼎六年破南越起扶荔<lb/>
宫<hi>宫以荔枝得名</hi>以植所得竒草異木菖蒲百本山薑十本甘<lb/>
<pb n="KR2k0057_WYG_005-21a"/>
蕉十二本留求子十本桂百本蜜香指甲花百本龍眼<lb/>
荔枝檳榔橄欖千嵗子甘橘皆百餘本土木南北異宜<lb/>
嵗時多枯瘁荔枝自交趾移植百株于庭無一生者連<lb/>
年猶移植不息後數嵗偶一株稍茂終無華實帝亦珍<lb/>
惜之一旦萎死守吏坐誅者數十人遂不復蒔矣其實<lb/>
則嵗貢焉郵傳者疲斃於道極為生民之患至後漢安<lb/>
帝時交趾郡守極陳其弊遂罷其貢西京雜記曰初修<lb/>
上林苑羣臣遠方各獻名果異樹亦有製為美名以標<lb/>
<pb n="KR2k0057_WYG_005-21b"/>
竒麗梨十紫梨青梨<hi>實大</hi>芳梨<hi>實小</hi>大谷梨細葉梨縹葉梨<lb/>
金葉梨<hi>出瑯琊王野家太守王唐所獻</hi>瀚海梨<hi>出瀚海北/耐寒不枯</hi>東王梨<hi>出海中</hi>
紫條梨棗七弱枝棗玉門棗棠棗青華棗梬棗赤心棗<lb/>
西王棗<hi>出崑崙山</hi>栗四侯栗榛栗瑰栗嶧陽栗<hi>嶧陽都尉曹龍所獻大如</hi>
<hi>拳</hi>桃十秦桃榹桃緗核桃金城桃倚葉桃紫文桃霜桃<lb/>
<hi>霜下可食</hi>胡桃<hi>出西域</hi>櫻桃含桃李十五紫李緑李朱李黄李<lb/>
青李綺李青房李同心李車下李含枝李顔淵李<hi>出魯</hi>羌<lb/>
李金枝李燕李蠻李侯李柰三白柰紫柰<hi>花紫色</hi>緑柰<hi>花緑</hi>
<pb n="KR2k0057_WYG_005-22a"/>
<hi>色</hi>查三蠻查羌查猴查椑三青椑赤葉椑鳥椑棠四赤<lb/>
棠白棠青棠沙棠梅七朱梅紫葉梅紫華梅同心梅麗<lb/>
枝梅燕梅猴梅杏二文杏<hi>材有文彩</hi>蓬萊杏<hi>東郡都尉于吉所獻一株花雜</hi>
<hi>五色六出云是仙人所食</hi>桐三猗桐梧桐荆桐林檎十株枇杷十株<lb/>
橙十株安石榴楟十株黄銀樹十株槐六百四十株千<lb/>
年長生樹十株萬年長生樹十株扶老木十株守宫槐<lb/>
十株金明樹二十株揺風樹十株琉璃樹七株池離樹<lb/>
十株離婁樹十株白俞□桂□杜蜀漆樹十株柟四株<lb/>
<pb n="KR2k0057_WYG_005-22b"/>
樅七株栝十株楔四株楓四株<lb/>
葡萄宫　在上林苑西哀帝元夀二年單于來朝上以<lb/>
太嵗厭勝所在舍之上林苑葡萄宫<lb/>
承華殿　在上林苑武帝内傳七月七日上于承華殿<lb/>
齋忽有一青鳥從西方來集殿前上問東方朔朔曰此<lb/>
西王母欲來也有頃王母至<lb/>
　右上林苑内離宫<lb/>
宜春宫　本秦之離宫在長安城東南杜縣東近下杜<lb/>
<pb n="KR2k0057_WYG_005-23a"/>
漢書武帝建元三年微行東游宜春<lb/>
鼎湖宫　在湖城縣界<hi>一說在藍田有亭</hi>昔黄帝采首山銅以<lb/>
鑄鼎鼎成有龍下迎帝仙去小臣攀龍髯而上者七十<lb/>
二人漢武帝于此建宫<hi>按湖當作胡揚雄傳南至宜春鼎胡御宿昆吾韋昭以為近宜</hi>
<hi>春是也故武帝病鼎胡卒起幸甘泉而行右内史界不在湖城明矣</hi>
長楊宫　本秦離宫漢修飾之在盩厔縣東南三十里<lb/>
宫中有垂楊數畆因為宫名秋冬校獵天子于上臨觀<lb/>
焉<hi>水經注曰渭水北流長楊宫西</hi>
<pb n="KR2k0057_WYG_005-23b"/>
五柞宫　在扶風盩厔宫中有五柞樹因以為名五柞<lb/>
皆連抱上枝䕃覆數十畆漢書武帝後元二年二月行<lb/>
幸盩厔五柞宫<lb/>
集靈宫集仙宫存仙殿存神殿望仙臺望仙觀俱在華<lb/>
隂縣界皆武帝宫觀名也華山記及三輔舊事云昔有<lb/>
太乙真人茅盈内記始皇三十一年九月庚子盈曾祖<lb/>
父濛于華山乗雲駕龍白日昇天武帝即其地造宫殿<lb/>
嵗時祈禱焉漢書華隂有集靈宫<lb/>
<pb n="KR2k0057_WYG_005-24a"/>
思子宫　武帝悟戾太子無罪被殺作思子宫為歸來<lb/>
望思之臺于湖<lb/>
黄山宫　在興平縣西三十里<hi>元和志作西南</hi>漢書槐里有黄<lb/>
山宫<hi>在澇水入渭之下渭在東南</hi>東方朔傳武帝微行西至黄山宫<lb/>
<hi>元后傳集黄山宫黄水經注渭水東北逕黄山宫南西京賦上林禁苑繞  山而欵牛首  山海經注始平槐</hi>
<hi>里縣有黄山上故有宫漢惠帝所造</hi>
步夀宫　宣帝神爵二年鳯凰集祋祤縣鳯凰集處得<lb/>
玉寶乃起步夀宫案秦亦有步夀宫與此名同地異<lb/>
<pb n="KR2k0057_WYG_005-24b"/>
池陽宫　在池陽南上原之阪有長年阪去長安五十<lb/>
里<lb/>
梁山宫　在好畤界<hi>見上</hi>
萬嵗宫　在汾隂武帝造宣帝元康四年幸萬嵗宫<lb/>
囘中宫　史記秦始皇二十七年巡隴西北地出并頭<lb/>
過囘中漢書文帝十四年匈奴入蕭闗殺都尉燒囘中<lb/>
宫候騎至雍武帝元狩四年幸雍通囘中道遂北出蕭<lb/>
闗又有三良宫相近<lb/>
<pb n="KR2k0057_WYG_005-25a"/>
首山宫　武帝元封元年封禪後夢髙祖坐明堂朝羣<lb/>
臣于是祀髙祖于明堂以配天還作首山宫以為髙靈<lb/>
館<hi>孝武紀元封六年冬行幸囘中春作首山宫</hi>
　右各郡縣離宫<lb/>
漢畿内千里並京兆治之内外宫館一百四十五所班<lb/>
固西都賦云前乗秦嶺後越九嵕東薄河華西涉岐雍<lb/>
宫觀所歴百有餘區秦離宫二百漢武帝往往修治之<lb/>
　<lb/>
<pb n="KR2k0057_WYG_005-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代帝王宅京記卷五<lb/>
</p>
<p>
</p>
  </div>
</body>
</text>
</TEI>
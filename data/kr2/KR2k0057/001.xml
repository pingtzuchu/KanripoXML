<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代帝王宅京記卷一</head> <lb/>
    <p>
<pb n="KR2k0057_WYG_001-1a"/>
欽定四庫全書<lb/>
　厯代帝王宅京記卷一<lb/>
　　　　　　　　　　　　　崑山顧炎武撰<lb/>
　　總序上<lb/>
伏羲氏都於陳<hi>今河南開封府陳州有太昊陵</hi>
　春秋傳曰陳太昊之虚也<lb/>
神農氏初都陳後居曲阜<hi>司馬貞三皇本紀注曰據今淮陽有神農井又左傳魯有</hi>
　<hi>大庭氏之庫是也今山東兖州府曲阜縣</hi>
<pb n="KR2k0057_WYG_001-1b"/>
　水經注曰陳城故陳國也伏羲神農並都之城東北<lb/>
　三十里許猶有羲城實中<lb/>
黄帝居軒轅之丘<hi>山海經曰在窮山之際西射之南</hi>邑於涿鹿之阿<hi>今直</hi>
　<hi>𨽻保安州</hi>遷徙來徃無常處以師兵為營衛<lb/>
　漢郡國志上谷郡涿鹿縣引帝王世紀曰黄帝所都<lb/>
　有蚩尤城阪泉黄帝祠<lb/>
　水經注曰魏土地記曰下洛城東南六十里有涿鹿<lb/>
　城城東一里有阪泉泉上有黄帝祠晉太康地理記<lb/>
<pb n="KR2k0057_WYG_001-2a"/>
　曰阪泉亦地名也泉水東北流與蚩尤泉㑹水出蚩<lb/>
　尤城城無南面魏土地記稱涿鹿城東南六里有蚩<lb/>
　尤城泉水淵而不流霖雨則流注東北入涿水<lb/>
少昊自窮桑登帝位<hi>在魯城北</hi>居曲阜<hi>今曲阜縣有少昊陵</hi>
　春秋傳曰封伯禽於少皥之虚<hi>注少皥虚曲阜也在魯城内  劉楨魯都</hi>
　<hi>賦昔大庭氏肇建厥居少昊受命亦都茲焉</hi>
顓頊都帝丘<hi>今山東東昌府濮州</hi>
　春秋傳曰衛顓頊之虚也故為帝丘<hi>註衛今山東郡濮陽縣昔</hi>
<pb n="KR2k0057_WYG_001-2b"/>
　<hi>帝顓頊居之其城内有顓頊塚中皇覽曰顓頊塚在城門外廣陽里</hi>
帝嚳都亳<hi>今河南河南府偃師縣</hi>
　水經注曰亳本帝嚳之虚在禹貢豫州河洛之間今<lb/>
　河南偃師城西二十里尸鄉亭是也<lb/>
堯都平陽<hi>今山西平陽府臨汾縣</hi>
　五子之歌曰維彼陶唐有此冀方<hi>孔安國傳冀州堯所都</hi>
　春秋傳曰呉公子札觀樂為之歌唐曰思深哉其有<lb/>
　陶唐氏之遺民乎<lb/>
<pb n="KR2k0057_WYG_001-3a"/>
　後漢郡國志曰河東郡平陽侯國有鐵堯都此<hi>應劭曰在</hi>
　<hi>平河之陽</hi>
舜都蒲坂<hi>今山西平陽府蒲州言皇甫謐曰舜所都或言蒲坂或言平陽或  潘潘今上谷嬀州城</hi>
　<hi>是也</hi>
禹都安邑<hi>今山西平陽府解州安邑縣都郡國志夏縣東北十五里安邑故城禹所  也  皇甫謐</hi>
　<hi>曰都平陽或在安邑或在晉陽</hi>
　服䖍曰唐虞夏之都大率相近不出河東之界<lb/>
湯居亳<lb/>
<pb n="KR2k0057_WYG_001-3b"/>
　書序曰自契至於成湯八遷湯始居亳從先王居<hi>傳曰</hi>
　<hi>契父帝嚳都亳湯自商丘遷焉故曰從先王居嚳金履祥曰唐虞以上無王稱且契非嚳子不宜謂  先</hi>
　<hi>王也先王者必指元王此商王追稱之辭也</hi>
　漢書地理志曰河南郡偃師殷湯所都<hi>皇覽曰偃師有湯亭有湯</hi>
　<hi>祠</hi>書立政三亳皇甫謐曰䝉為北亳穀熟為南亳偃<lb/>
　師為西亳<hi>詩元鳥正義曰亳地在河洛之間書序注云今屬河南偃師地理志河南郡有偃師</hi>
　<hi>縣有尸鄉殷湯所都皇甫謐曰學者咸以為亳在河洛之間今河南偃師西二十里有尸鄉亭是也謐考</hi>
　<hi>孟子湯居亳與葛為隣案地理志葛今梁國寧陵之葛鄉是也湯地七十里葛伯不祀湯使亳衆為之耕</hi>
<pb n="KR2k0057_WYG_001-4a"/>
　<hi>有童子餉食葛伯奪而殺之古文仲虺之誥曰湯征自葛始計寧陵去偃師八百里而使亳衆為之耕有</hi>
　<hi>童子餉食非其理也今梁國自有二亳南亳在穀熟之地北亳在䝉地非偃師也書序曰盤庚五遷將治</hi>
　<hi>亳殷即偃師是也然則殷有三亳二在梁國一在河洛之間穀熟為南亳即湯都也䝉在北亳即景亳是</hi>
　<hi>湯所受命也偃師為西亳即盤庚所徙者也立政之篇曰三亳阪尹是也如謐之言非無理矣鄭必以亳</hi>
　<hi>為尸鄉者以地理志言尸鄉為殷湯所都是舊説為然故從之也且中候格予命云天乙在亳東觀在洛</hi>
　<hi>若亳在梁國則居於洛東不得東觀於洛也所言三亳阪尹謂其尹在阪謐之所言三亳其地皆非有阪</hi>
　<hi>故立政註云三亳者湯舊都之民分為三邑其長居險故云阪尹蓋東成臯南軒轅西降谷也是鄭以三</hi>
　<hi>亳為分亳民於三處非三處有亳地也杜預以景亳為周地河南鞏縣西南有湯亭或説即偃師也漢書</hi>
<pb n="KR2k0057_WYG_001-4b"/>
　<hi>音義曰臣瓚案湯居亳今濟陽薄縣是也今薄有湯冢已氏有伊尹冢皆相近又以亳為濟隂薄縣以其</hi>
　<hi>經無正文故各為異説地名變易難得而詳也</hi>
　括地志曰宋州穀熟西南三十五里南亳故地即湯<lb/>
　都北五十里䝉城為景亳湯所盟也因景山為名河<lb/>
　南偃師為西亳即帝嚳湯所都盤庚所遷亳邑故城<lb/>
　在偃師縣西十四里<lb/>
仲丁遷於囂<hi>音敖史記作隞甫書正義曰李顒云囂在陳留浚儀縣皇  謐云仲丁自亳徙囂在</hi>
　<hi>河北也或曰今河南敖倉二説未知孰是也括地志云滎陽故城在鄭州滎澤西南殷時敖地  周時名</hi>
<pb n="KR2k0057_WYG_001-5a"/>
　<hi>北制在敖山之陽後屬韓為滎陽縣今河南開封府鄭州滎澤縣</hi>
河亶甲居相<hi>書傳曰在河北州内黄縣東南</hi>　<hi>括地志曰故殷城在相史記項羽與章邯期洹</hi>
　<hi>水南殷虚上今河南彰徳府安陽縣</hi>
祖乙圯於耿<hi>書傳曰圯於相遷於耿河水所毁曰圯</hi>
　<hi>水經注曰汾水又西逕耿鄉城北故殷都也帝祖乙自相徙此為河所毁故書序曰祖乙圯于耿後漢郡</hi>
　<hi>國志曰河東郡皮氏有耿鄉耿史記正義曰括地志云綘州龍門縣東南十二里  城故耿國也今山西</hi>
　<hi>平陽府蒲州河津縣史記作邢索隱曰邢音耿近代本亦作耿</hi>
盤庚遷於殷<lb/>
<pb n="KR2k0057_WYG_001-5b"/>
　史記曰帝盤庚之時殷已都河北盤庚渡河南復居<lb/>
　成湯之故居<hi>水經注曰陽渠又東逕亳殷南昔盤庚所遷改商曰殷始此  書五方括地志</hi>
　<hi>曰湯自南亳遷西亳仲丁遷囂河亶甲居相祖乙居耿盤庚渡河南居西亳是五遷也釋文馬氏曰五邦</hi>
　<hi>謂商邱亳囂相耿</hi>
武乙徙朝歌<hi>今河南衛輝府汲縣</hi>
　史記曰武乙立殷復去亳徙河北<lb/>
　又曰昔唐人都河東殷人都河内周人都河南夫三<lb/>
　河在天下之中若鼎足王者所更居也<lb/>
<pb n="KR2k0057_WYG_001-6a"/>
　漢書地理志曰河内本殷之舊都周既滅殷分其畿<lb/>
　内為三國詩風弼鄘衛國是也弼以封紂子武庚鄘<lb/>
　管叔尹之衛蔡叔尹之以監民謂之三監<lb/>
　後漢郡國志曰朝歌紂所都居南有牧野北有弼國<lb/>
　水經注曰朝歌城本沫邑詩云爰采唐矣沫之鄉矣<lb/>
　殷王武乙始遷居之為殷都也有糟丘酒池城内有<lb/>
　鹿臺紂自投於火處竹書紀年曰武王親禽帝受於<lb/>
　南單之臺蓋鹿臺之異名也<lb/>
<pb n="KR2k0057_WYG_001-6b"/>
　詩譜曰弼鄘衛者商紂畿内方千里之地其封域在<lb/>
　禹貢冀州太行之東北踰衡漳東及兖州桑土之野<lb/>
　周武王伐紂以其京師封紂子武庚為殷後庶殷頑<lb/>
　民被紂化日久未可以建諸侯乃三分其地置三監<lb/>
　使管叔蔡叔霍叔尹而教之自紂城而北謂之弼南<lb/>
　謂之鄘東謂之衛<lb/>
周太王遷於岐山<hi>今陜西鳳翔府岐山縣</hi>
　史記曰后稷封於邰<hi>徐廣曰今斄鄉在扶風名正義曰括地志云故斄城一  武功</hi>
<pb n="KR2k0057_WYG_001-7a"/>
　<hi>古邰國</hi>公劉居邠<hi>正義曰括地志云豳州新平縣古豳國公劉所邑之地</hi>古公遷<lb/>
　岐詩云古公亶父來朝走馬率西水滸至於岐下<lb/>
　孟子曰太王居邠狄人侵之去之岐山之下居焉<lb/>
文王居豐<hi>括地志云周豐宫在雍州鄠縣東三十五里  今陜西西安府鄠縣</hi>
　詩曰文王受命有此武功既伐於崇作邑於豐<lb/>
武王宅鎬<hi>括地志曰鎬在雍州西南二十五里西顔師古曰今昆明池北鎬陂是  今陜西  安府</hi>
　<hi>咸陽縣西南里徐廣曰豐鎬相去二十五  皆在長安南</hi>
　詩曰考卜維王宅是鎬京維龜正之武王成之<hi>水經注曰</hi>
<pb n="KR2k0057_WYG_001-7b"/>
　<hi>渭水上承鎬池於昆明池北周武王之所都也自漢武帝穿昆明池於是地基構淪禠今無可究</hi>
既克商遷九鼎於洛邑<hi>今河南府洛陽縣</hi>
　史記曰武王至於周自夜不寐周公旦即王所曰曷<lb/>
　為不寐王曰告汝惟天不饗殷自發末生於今六十<lb/>
　年麋鹿在牧蜚鴻滿野天不享殷乃今有成維天建<lb/>
　殷其登名民三百六十夫不顯亦不賓滅以至今<hi>索隱</hi>
　<hi>曰言殷家不大光昭亦不即賓滅以至於今</hi>我未定天保何暇寐王曰定<lb/>
　天保依天室悉求夫惡貶從殷王受日夜勞來我西<lb/>
<pb n="KR2k0057_WYG_001-8a"/>
　土我維顯服及徳方明自洛汭延於伊汭居易毋固<lb/>
　其有夏之居<hi>索隱曰夏居河南初在陽城後居陽翟</hi>我南望三塗北望<lb/>
　嶽鄙<hi>索隱曰杜預云三塗在陸渾南嶽蓋河北太行山鄙都鄙謂近嶽之邑</hi>顧詹有河<lb/>
　粤詹雒伊毋逺天室營周居於雒邑而後去<lb/>
成王使召公相宅<lb/>
　召誥曰惟二月既望<hi>傳曰周公攝政七年二月十五日</hi>越六日乙未<lb/>
　王朝步自周則至于豐惟太保先周公相宅越若來三<lb/>
　月惟丙午朏越三日戊申太保朝至於洛卜宅厥既<lb/>
<pb n="KR2k0057_WYG_001-8b"/>
　得卜則經營<hi>傳曰其已得吉卜則經營規度城郭郊廟朝市之位處</hi>越三日庚<lb/>
　戍太保乃以庶殷攻位於洛汭<hi>傳曰以衆殷之民治都邑之位於洛水北</hi>
　<hi>今河南城也縣正義曰漢河南  治</hi>越五日甲寅位成若翼日乙卯周<lb/>
　公朝至於洛則達觀於新邑營越三日丁巳用牲<lb/>
　於郊牛二越翼日戊午乃社於新邑牛一羊一豕<lb/>
　一越七日甲子周公乃朝用書命庶殷侯甸男邦<lb/>
　伯厥既命殷庶庶殷丕作洛誥曰周公曰予維乙<lb/>
　卯朝至於洛師我卜河朔黎水我乃卜澗水東瀍<lb/>
<pb n="KR2k0057_WYG_001-9a"/>
　水西惟洛食<hi>傳曰我卜河北黎水上不吉又卜澗瀍之間南近洛吉今河南城也卜必</hi>
　<hi>先墨畫龜然後灼之兆順食墨</hi>我又卜瀍水東亦惟洛食<hi>傳曰今洛陽也</hi>
　<hi>將定下都遷殷頏民故并卜之</hi>伻来以圖及獻卜<hi>傳曰遣使以地圖及獻所卜吉</hi>
　<hi>兆来告成王</hi>
　又曰戊辰王在新邑<hi>傳曰以十二月戊辰晦到</hi>烝祭嵗文王騂牛<lb/>
　一武王騂牛一王命周公後<lb/>
　春秋傳曰成王定鼎於郟鄏卜世三十卜年七百<hi>京相</hi>
　<hi>璠曰郟山名鄏邑名</hi>
<pb n="KR2k0057_WYG_001-9b"/>
　史記曰太史公曰學者皆稱周伐紂居雒邑綜其實<lb/>
　不然武王營之成王使召公卜居居九鼎焉而周復<lb/>
　都豐鎬至犬戎敗幽王周乃東徙於雒邑<lb/>
平王東遷居雒邑<lb/>
　史記曰平王立東遷於雒邑辟戎冦<lb/>
　詩譜曰王城者周東都王城畿内方六百里之地其<lb/>
　封域在禹貢豫州太華外方之間北得河陽漸冀州<lb/>
　之南始武王作邑於鎬京謂之宗周是為西都周公<lb/>
<pb n="KR2k0057_WYG_001-10a"/>
　攝政五年成王在豐欲宅雒邑使召公先相宅既成<lb/>
　謂之王城是為東都今河南是也召公既相宅周公<lb/>
　徃營成周今洛陽是也成王居雒邑遷殷頑民於成<lb/>
　周復還歸處西都至於夷厲政教尤衰十一世幽王<lb/>
　嬖褒姒生伯服廢申后太子宜臼奔申申侯與犬戎<lb/>
　攻宗周殺幽王於戯晉文侯鄭武公迎宜臼於申而<lb/>
　立之是為平王以亂故徙居東都王城<lb/>
　括地志曰故王地本郟鄏周公新築在洛州河陽縣<lb/>
<pb n="KR2k0057_WYG_001-10b"/>
　北九里苑内東北隅自平王以下十二王皆都此城<lb/>
　至敬王乃遷都成周至赧王又居王城也<hi>詳見卷三</hi>
秦孝公都咸陽<hi>在陜西西安府咸陽縣東二十里</hi>
　史記曰秦之先中潏保西垂非子居犬丘<hi>正義曰扶風槐里縣</hi>
　<hi>周曰犬丘懿王都之秦時名廢丘髙祖三年更名槐里</hi>封邑於秦<hi>徐廣曰今天水隴西縣秦</hi>
　<hi>亭</hi>莊公復居犬丘文公元年居西垂宫四年居汧渭<lb/>
　之㑹寧公徙居平陽<hi>徐廣曰郿之平陽亭正義曰括地志云故城在岐州岐山縣西</hi>
　<hi>四十六里秦寧公徙都之處</hi>徳公居雍<hi>正義曰括地志云岐州雍縣南七里故雍城</hi>獻公居<lb/>
<pb n="KR2k0057_WYG_001-11a"/>
　櫟陽<hi>徐廣曰今萬年是也</hi>孝公十二年作為咸陽<hi>正義曰括地志云咸陽故</hi>
　<hi>城亦名渭城在雍州咸陽縣即孝公徙都之處</hi>築冀闕徙都之<hi>秦凡八徙</hi>
漢髙帝初王關中<hi>今陜西漢中府南鄭縣</hi>
二年冬十一月都櫟陽<hi>今陜西西安府臨潼縣東北櫟陽鎮</hi>
五年春二月甲午即皇帝位於汜水之陽乃西幸洛陽<lb/>
因戍卒婁敬之説即日車駕西都關中<lb/>
　史記劉敬傳曰戍卒婁敬求見説上曰陛下都洛陽<lb/>
　豈欲與周室比隆哉上曰然敬曰陛下取天下與周<lb/>
<pb n="KR2k0057_WYG_001-11b"/>
　室異周之先自后稷堯封之邰積徳累善十有餘世<lb/>
　公劉避桀居豳太王以狄伐故去豳杖馬箠居岐<hi>師古</hi>
　<hi>曰箠馬策也杖謂拄之也云杖馬策者以示無所携持也</hi>國人争隨之及文王為<lb/>
　西伯斷虞芮之訟始受命吕望伯夷自海濱來歸之<lb/>
　武王伐紂不期而㑹孟津之上八百諸侯皆曰紂可<lb/>
　伐矣遂滅殷成王即位周公之屬傅相焉乃營成周<lb/>
　洛邑以此為天下之中也諸侯四方納貢職道里均<lb/>
　矣有徳則易以王無徳則易以亡凡居此者欲令務<lb/>
<pb n="KR2k0057_WYG_001-12a"/>
　以徳致人不欲依阻險令後世驕奢以虐民也故周<lb/>
　之盛時天下和洽四夷鄉風慕義懷徳附離而並事<lb/>
　天子不屯一卒不戰一士莫不賓服效其貢職及周<lb/>
　之衰也分而為兩<hi>師古曰謂東周君西周君</hi>天下莫朝周不能制<lb/>
　也非其徳薄也而形勢弱也今陛下起豐擊沛收卒<lb/>
　三千人以之徑徃而卷蜀漢定三秦與項羽戰滎陽<lb/>
　争成臯之口大戰七十小戰四十使天下之民肝腦<lb/>
　塗地父子暴骨中野不可勝數哭泣之聲未絶傷夷<lb/>
<pb n="KR2k0057_WYG_001-12b"/>
　者未起而欲比隆於成康之時臣竊以為不侔也且<lb/>
　夫秦地被山帶河四塞以為固卒然有急百萬之衆<lb/>
　可具也因秦之故資甚美膏腴之地此所謂天府者<lb/>
　也陛下入關而都之山東雖亂秦之故地可全而有<lb/>
　也夫與人鬭不搤其亢未能全勝也<hi>張晏曰亢喉嚨也師古曰搤與</hi>
　<hi>㧖同謂促持之也亢下郎反</hi>今陛下入關而都案秦之故地此亦<lb/>
　搤天下之亢而拊其背也髙帝問羣臣羣臣皆山東<lb/>
　人争言周王數百年秦二世即亡不如都周上疑未<lb/>
<pb n="KR2k0057_WYG_001-13a"/>
　能决及留侯明言入關便即日車駕西都關中<hi>東萊大事</hi>
　<hi>記曰婁敬所引有徳易以王無徳易以亡乃戰國陋儒之説於周秦形勢初未嘗考也豐鎬本文武成康</hi>
　<hi>之所都平王東遷始以封秦耳敬所言秦之形勢乃周之形勢秦漢間人多不學但據目見言之東遷以</hi>
　<hi>前全盛之周則識之者鮮矣</hi>
　留侯世家曰劉敬説髙帝都關中上疑之左右大臣<lb/>
　皆山東人皆勸上都洛陽洛陽東有成臯西有殽澠<lb/>
　背河向伊洛其固亦足恃留侯曰洛陽雖有此固其<lb/>
　中小不過數百里田地薄四面受敵此非用武之國<lb/>
<pb n="KR2k0057_WYG_001-13b"/>
　也夫關中左殽函右隴蜀沃野千里南有巴蜀之饒<lb/>
　北有胡苑之利<hi>索隱曰崔浩云苑馬牧外接胡地馬生於胡故云胡苑之利</hi>阻三<lb/>
　面而守獨以一面東制諸侯安定河渭漕挽天下西<lb/>
　給京師諸侯有變順流而下足以委輸此所謂京城<lb/>
　千里天府之國也劉敬説是也於是髙帝即日駕西<lb/>
　都關中<lb/>
七年春二月自櫟陽西都長安<hi>地理志云長安縣髙祖五年置長安本鄉名盧</hi>
　<hi>綰封長安侯西今陜西西安府長安縣  故城是也</hi>
<pb n="KR2k0057_WYG_001-14a"/>
　史記髙祖本紀曰上擊韓王信還至長安蕭何治未<lb/>
　央宫立東闕北闕前殿武庫太倉<hi>師古曰未央宫雖南向上書奏事謁</hi>
　<hi>見之徒皆詣北闕公車司馬亦在北焉是則以北闕為正門而又有東門東闕至於西南兩面無門闕矣</hi>
　<hi>蓋蕭何初立未央宫以厭勝之術理宜然乎</hi>上見其壯麗甚怒謂何曰天<lb/>
　下匈匈勞苦數嵗成敗未可知是何治宫室過度也<lb/>
　何曰天下方未定故可因以就宫室且夫天子以四<lb/>
　海為家非令壯麗亡以重威且無令後世有以加也<lb/>
　上悦自櫟陽徙都長安<lb/>
<pb n="KR2k0057_WYG_001-14b"/>
惠帝元年春正月城長安<lb/>
三年春發長安六百里内男女十四萬六千人城長安<lb/>
三十日罷<lb/>
夏六月發諸侯列侯徒𨽻二萬人城長安<lb/>
五年春正月復發長安六百里内男女十四萬五千人<lb/>
城長安三十日罷秋九月長安城成<hi>此據漢書孝惠帝本紀文案史記吕</hi>
　<hi>后本紀曰三年方築長安城四年就半五年六年成就此云五年九月成小異索隱引漢宫闕疏四年築</hi>
　<hi>東面五年築西面</hi>
<pb n="KR2k0057_WYG_001-15a"/>
　漢書翼奉傳曰元帝時奉為中郎上延問以得失奉<lb/>
　以為祭天地於雲陽汾隂及諸寢廟不以親疎迭毁<lb/>
　皆煩費違古制又宫室苑囿奢泰難供以故民困國<lb/>
　虚亡累年之蓄所由來久不改其本難以末正廼上<lb/>
　疏曰臣聞昔者盤庚改邑以興殷道聖人美之竊聞<lb/>
　漢徳隆盛在於孝文皇帝躬行節儉外省繇役其時<lb/>
　未有甘泉建章及上林中諸離宫館也未央宫又無<lb/>
　髙門武臺麒麟鳳凰白虎玉堂金華之殿獨有前殿<lb/>
<pb n="KR2k0057_WYG_001-15b"/>
　曲臺漸臺宣室温室承明耳孝文欲作一臺度用百<lb/>
　金<hi>度大各反</hi>重民之財廢而不為其積土基至今猶存<hi>師古</hi>
　<hi>曰今在新豐縣南驪山頂上</hi>又下遺詔不起山墳故其時天下大<lb/>
　和百姓洽足徳流後嗣如令處於當今因此制度必<lb/>
　不能成功名天道有常王道亡常亡常者所以應有<lb/>
　常也必有非常之主然後能立非常之功臣願陛下<lb/>
　徙都成周左據成臯右阻澠池前鄉<hi>嚮同</hi>崧髙後介大<lb/>
　河建滎陽扶河東南北千里以為關而入敖倉地方<lb/>
<pb n="KR2k0057_WYG_001-16a"/>
　百里者八九東厭<hi>壓同</hi>諸侯之權西逺<hi>於萬反</hi>羌胡之難<lb/>
　陛下共<hi>恭同</hi>已無為按成周之居兼盤庚之徳萬嵗之<lb/>
　後長為髙宗漢家郊兆寢廟祭祀之禮多不應古臣<lb/>
　奉誠難亶居而改作<hi>如淳曰欲徙都乃可更制度也師古曰亶讀曰但居謂依舊都</hi>
　<hi>也</hi>故願陛下遷都正本衆制皆定無復繕治宫館不<lb/>
　急之費嵗可餘一年之蓄今東方連年饑饉加之以<lb/>
　疾疫百姓菜色<hi>師古曰人専食菜故肌膚青黄為菜色也</hi>或至相食地比<lb/>
　震動<hi>師古曰比頻也</hi>天氣溷濁日光侵奪執國政者豈可不<lb/>
<pb n="KR2k0057_WYG_001-16b"/>
　懷怵惕而戒萬分之一乎<hi>言當防意外之變</hi>臣願陛下因天<lb/>
　變而徙都所謂與天下更始者也天道終而復始窮<lb/>
　則反本故能延長而亡窮也今漢道未終陛下本而<lb/>
　始之於以永世延祚不亦優乎如因丙子之孟夏順<lb/>
　太隂以東行<hi>張晏曰如因今丙子之四月也太隂是時在甲戌當轉在乙亥丙子左旋之義也</hi>到<lb/>
　後七年之明嵗必有五年之餘蓄然後大行考室之<lb/>
　禮<hi>李奇曰凡宫新成殺牲以釁祭致有五祀之神謂之考室師古曰考成也成其禮也</hi>雖周之<lb/>
　隆盛亡以加此惟陛下留神詳察萬世之策書奏天<lb/>
<pb n="KR2k0057_WYG_001-17a"/>
　子異其意答曰問奉今園廟有七云東徙狀何如奉<lb/>
　對曰昔成王徙雒盤庚遷殷其所避就皆陛下所明<lb/>
　知也非有聖明不能一變天下之道臣奉愚戅狂惑<lb/>
　惟陛下裁赦<lb/>
　王莽傳曰更始都長安居長樂宫府藏完聚獨未央<lb/>
　宫燒更始至嵗餘政教不行眀年夏赤眉樊崇等衆<lb/>
　數十萬人入關立劉盆子稱尊號攻更始更始降之<lb/>
　赤眉遂燒長安宫室市里害更始民饑餓相食死者<lb/>
<pb n="KR2k0057_WYG_001-17b"/>
　數十萬長安為虚<hi>墟同</hi>城中無人行宗廟園陵皆發掘<lb/>
　惟霸陵杜陵完六月世祖即位然後宗廟社稷復立<lb/>
　天下艾<hi>又同</hi>安<lb/>
光武建武元年夏六月己未即皇帝位於鄗南冬十月<lb/>
癸丑車駕入洛陽遂定都焉<lb/>
　後漢書杜篤傳曰篤以關中表裏山河先帝舊京不<lb/>
　宜改營洛邑迺上奏論都賦<lb/>
　杜篤論都賦曰皇帝以建武十八年巡於西嶽行至<lb/>
<pb n="KR2k0057_WYG_001-18a"/>
　長安眀年有詔復函谷關作大駕宫六王邸髙車廐<lb/>
　於長安脩理東都城門橋涇渭<lb/>
　王景傳曰先是杜篤奏上論遷都欲車駕遷還長安<lb/>
　耆老聞者皆動懷土之心莫不眷然佇立西望景以<lb/>
　宫廟已立恐人情疑惑㑹時有神雀諸瑞<hi>章帝時有神雀鳳凰</hi>
　<hi>白馬等瑞</hi>乃作金人論頌雒邑之美天人之符<lb/>
獻帝初平元年春二月丁亥遷都長安<lb/>
　後漢書楊彪傳曰關東兵起董卓懼欲遷都以違其<lb/>
<pb n="KR2k0057_WYG_001-18b"/>
　難<hi>違避也</hi>乃大㑹公卿議曰髙祖都關中十有一世光<lb/>
　武宫雒陽於今亦十世矣按石包䜟宜徙都長安以<lb/>
　應天人之意百官無敢言者彪曰移都改制天下大<lb/>
　事故盤庚五遷殷民胥怨昔關中遭王莽變亂宫室<lb/>
　焚蕩民庶塗炭百不一在光武受命更都雒邑今天<lb/>
　下無虞百姓樂安眀公建立聖主光隆漢祚無故捐<lb/>
　宗廟棄園陵恐百姓驚動必有糜沸之亂<hi>如糜粥之沸也</hi>石<lb/>
　包䜟妖邪之書豈可信用卓曰關中肥饒故秦得并<lb/>
<pb n="KR2k0057_WYG_001-19a"/>
　吞六國且隴右材木自出致之甚易又杜陵南山下<lb/>
　有武帝故瓦陶竈數千所並功營之可使一朝而辦<lb/>
　百姓何足與議若有前却我以大兵驅之可令詣滄<lb/>
　海彪曰天下動之至易安之甚難惟眀公慮焉卓作<lb/>
　色曰公欲沮國計耶太尉黄琬曰此國之大事楊公<lb/>
　之言得無可思卓不答司空荀爽見卓意壯恐害彪<lb/>
　等因從容言曰相國豈樂此耶山東兵起非一日可<lb/>
　禁故當還以圖之此秦漢之勢也卓意小解罷卓使<lb/>
<pb n="KR2k0057_WYG_001-19b"/>
　司𨽻校尉宣播以災異奏免琬彪等<lb/>
三月乙巳車駕入長安幸未央宫<lb/>
　後漢書董卓傳曰初長安遭赤眉之亂宫室營寺焚<lb/>
　滅無餘是時惟有髙廟京兆廟舍遂便時幸焉後移<lb/>
　未央宫<lb/>
　蔡邕集有宗廟祝嘏曰嗣曽孫皇帝其敢昭告於皇<lb/>
　祖髙皇帝各以后配昔受命京師都於長安享國十<lb/>
　有一世歴年二百一十載遭王莽之亂宗廟隳壞世<lb/>
<pb n="KR2k0057_WYG_001-20a"/>
　祖復帝祚遷都雒陽以服土中享國一十一世歴年<lb/>
　一百六十五載予末小子遭家不造早統鴻業奉嗣<lb/>
　無疆關東吏民敢行稱亂總連州縣擁兵聚衆以圖<lb/>
　叛逆震動王師命將征服股肱大臣推皇天之命以<lb/>
　已行之事遷都舊京昔周徳缺而斯干作應運變通<lb/>
　自古有之於是乃以二月丁亥來自雒越三日乙巳<lb/>
　至於長安勑躬不慎寢疾旬日賴祖宗之靈以獲有<lb/>
　瘳吉旦齋宿敢用潔牲一元大武柔毛剛鬛商祭明<lb/>
<pb n="KR2k0057_WYG_001-20b"/>
　視薌合嘉蔬香萁醎鹺豐本明粢醴酒用告遷來尚<lb/>
　饗<lb/>
　又有九祝辭曰髙皇帝使工祝承致多福無疆於爾<lb/>
　嗣曽孫皇帝使爾受禄於天宜此舊都萬國和同兆<lb/>
　民康乂眉夀萬年子子孫孫永守民庶勿替引之<lb/>
興平二年秋七月車駕東歸<lb/>
建安元年秋七月甲子車駕至雒陽<lb/>
　後漢書本紀曰車駕至雒陽幸故中常侍趙忠宅八<lb/>
<pb n="KR2k0057_WYG_001-21a"/>
　月辛丑幸南宫楊安殿是時宫室燒盡百官披荆棘<lb/>
　依墻壁間州郡各擁彊兵而委輸不至羣僚饑乏尚<lb/>
　書郎以下自出採梠<hi>音吕埤蒼曰穭自生也</hi>或饑死牆壁間或<lb/>
　為兵卒所殺<lb/>
八月庚申遷都許<hi>今河南開封府許州</hi>
魏文帝黄初元年冬十二月初營雒陽宫戊午幸雒陽<lb/>
二年春正月改長安譙<hi>今鳳陽府亳州</hi>許昌<hi>是年正月改/縣為許昌縣</hi>鄴<hi>今河</hi>
　<hi>南彰徳府臨漳縣西二十里</hi>洛陽為五都<lb/>
<pb n="KR2k0057_WYG_001-21b"/>
　水經注曰魏因漢祚復都雒陽以譙為先人本國許<lb/>
　昌為漢之所居長安為西京之遺跡鄴為王業之本<lb/>
　基故號五都<lb/>
　魏畧曰立石表西界宜陽北循太行東北界陽平南<lb/>
　循魯陽東界郯為中都之地令天下民聴内徙復五<lb/>
　年<lb/>
按是時三國鼎立季漢昭烈帝都成都<hi>今四川成都府</hi>
呉大帝都建業<hi>今南京應天府</hi>
<pb n="KR2k0057_WYG_001-22a"/>
晉武帝泰始元年冬十二月受魏禪都雒陽<lb/>
惠帝永興元年冬十一月河間王顒使其將張方刼帝幸<lb/>
長安以征西府為宫<lb/>
光熙元年夏六月帝還雒陽<lb/>
懷帝永嘉五年夏六月劉曜王彌冦雒陽帝䝉塵於平<lb/>
陽<lb/>
　晉書本紀曰東海王越之出也使河南尹潘滔居守<lb/>
　大將軍茍晞表遷都倉垣帝將從之諸大臣畏滔不<lb/>
<pb n="KR2k0057_WYG_001-22b"/>
　敢奉詔且宫中及黄門戀資財不欲出至是饑甚人<lb/>
　相食百姓流亡者十八九帝詔羣臣㑹議將行而警<lb/>
　衛不備帝撫手歎曰如何曽無車輿乃使司徒傅祇<lb/>
　出詣河隂脩理舟楫為水行之備朝士數十人𨗳從<lb/>
　帝步出西掖門至銅駝街為盜所掠不得進而還<lb/>
愍帝建興元年夏四月壬申即皇帝位於長安<lb/>
四年秋八月劉曜冦長安冬十一月帝䝉塵於平陽<lb/>
元帝太興元年春三月丙辰即皇帝位於建康<hi>愍帝建興元年</hi>
<pb n="KR2k0057_WYG_001-23a"/>
　<hi>改建業為建康</hi>
　晉書王𨗳傳曰蘇峻既平宗廟宫室並為灰燼温嶠<lb/>
　議遷都豫章三呉之豪請㑹稽二論紛紜未有所適<lb/>
　𨗳曰建康古之金陵舊為帝里又孫仲謀劉元徳俱<lb/>
　言王者之宅古之帝王不以豐儉移都茍宏衛文大<lb/>
　帛之風則無徃不可若不績其麻則樂土為虚矣且<lb/>
　北冦游魂伺我之隙一旦示弱竄於蠻越求之望實<lb/>
　恐非良計今特宜鎮之以静羣情自安由是嶠等謀<lb/>
<pb n="KR2k0057_WYG_001-23b"/>
　並不行<lb/>
　晉禪於宋<lb/>
　宋禪於齊<lb/>
　齊禪於梁<lb/>
　梁禪於陳五代皆都建康及陳後主而隋滅之<lb/>
元魏始居匈奴之故地至力㣲<hi>追謚神元皇帝</hi>乃遷於定襄之<lb/>
　盛樂<lb/>
　五傳至猗盧<hi>追謚穆皇帝</hi>乃城盛樂以為北都修故平城<lb/>
<pb n="KR2k0057_WYG_001-24a"/>
　以為南都登平城西山觀望地勢乃更南百里於灅<lb/>
　水之陽黄𤓰堆築新平城晉人謂之小平城<lb/>
四傳至賀傉<hi>追謚惠皇帝</hi>築城於東木根山徙都之<lb/>
紇那<hi>追謚煬皇帝</hi>遷於大寗<lb/>
翳槐<hi>追謚烈皇帝</hi>城新盛樂<hi>在故城東南十里</hi>
什翼犍<hi>追謚昭成皇帝</hi>移都於雲中之盛樂宫其孫珪始即皇<lb/>
帝位為太祖<lb/>
　<lb/>
<pb n="KR2k0057_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代帝王宅京記卷一<lb/>
</p>
<p>
</p>
  </div>
</body>
</text>
</TEI>
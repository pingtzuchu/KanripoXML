<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代帝王宅京記卷七</head> <lb/>
    <p>
<pb n="KR2k0057_WYG_007-1a"/>
欽定四庫全書<lb/>
　歴代帝王宅京記卷七<lb/>
　　　　　　　　　　　　　崑山顧炎武撰<lb/>
　　關中五<lb/>
　　　後漢<lb/>
光武帝建武十九年修西京宫室<lb/>
　　　趙<lb/>
晉書載記曰劉曜都長安起光世殿於前紫光殿於後<lb/>
<pb n="KR2k0057_WYG_007-1b"/>
繕宗廟社稷南北郊<lb/>
立太學于長樂宫東小學于未央宫西曜命起酆明觀<lb/>
立西宫建凌霄臺于滈池又將于霸陵西南營壽陵侍<lb/>
中喬豫和苞諌止之省酆水囿以與貧民<lb/>
　　　後趙<lb/>
晉書載記曰石季龍發雍洛秦并州十六萬人城長安<lb/>
未央宫<lb/>
　　　秦<lb/>
<pb n="KR2k0057_WYG_007-2a"/>
晉書載記曰荷健僣即皇帝位于太極前殿<lb/>
置來賓館于平翔門以懐逺人起靈臺于杜門<lb/>
荷堅起明堂繕南北郊<lb/>
自永嘉之後庠序無聞堅頗留心儒學王猛整齊風俗<lb/>
政理稱舉學校漸興關隴清晏百姓豐樂自長安至于<lb/>
諸州皆夾路樹槐栁二十里一亭四十里一驛旅行者<lb/>
取給于途工商貿販于道百姓歌之曰長安大街夾樹<lb/>
楊槐下走朱輪上有鸞棲英彦雲集誨我萌藜<lb/>
<pb n="KR2k0057_WYG_007-2b"/>
堅置聼訟觀于未央之南<lb/>
　　　後秦<lb/>
晉書載記曰姚興時起浮圗于永貴里立波若臺于中<lb/>
宫沙門坐禪者恒有千數<lb/>
　　　後魏<lb/>
周書薛憕傳曰大統四年宣光清徽殿成憕為之頌<lb/>
　　　後周<lb/>
周書明帝紀曰二年冬十二月癸亥太廟成<lb/>
<pb n="KR2k0057_WYG_007-3a"/>
武成二年春三月辛酉重陽閤成<lb/>
武帝本紀曰武成二年冬十二月改作路門應門<lb/>
保定三年秋八月丁未改作路寢<lb/>
天和元年春正月辛己路寢成幸之令羣臣賦古詩京<lb/>
邑耆老並預㑹焉頒賜各有差<lb/>
二年春三月癸酉改武逰園為道㑹苑丁亥初立郊丘<lb/>
壇壝制度<lb/>
建徳元年冬十二月庚寅幸道㑹苑以上善殿壯麗遂<lb/>
<pb n="KR2k0057_WYG_007-3b"/>
焚之<lb/>
六年夏五月己丑詔曰朕欽承丕緒寢興寅畏惡衣菲<lb/>
食貴昭儉約上棟下宇土階茅屋猶恐居之者逸造之<lb/>
者勞詎可廣厦高堂肆其嗜欲徃者家臣専任制度有<lb/>
違正殿别寢事窮壯麗非直雕墻峻宇深戒前王而締<lb/>
搆宏敞有踰清廟不軌不物何以示後兼東夏初平民<lb/>
未見徳率先海内宜自朕始其路寢㑹義崇信含仁雲<lb/>
和思齊諸殿農隙之時悉可毁撤雕琢之物並賜貧民<lb/>
<pb n="KR2k0057_WYG_007-4a"/>
繕造之宜務從卑樸<lb/>
宣政元年春三月戊辰于蒲州置宫廢同州及長春二<lb/>
宫<lb/>
帝身衣布袍寢布被無金寶之飾宫殿華綺者皆撤毁<lb/>
之改為土階數尺不施櫨栱其雕文刻鏤錦繡纂組一<lb/>
皆禁㫁後宫嬪御不過十餘人<lb/>
宣帝本紀曰大象二年春三月辛夘行幸同州乙未改<lb/>
同州宫為天成宫<lb/>
<pb n="KR2k0057_WYG_007-4b"/>
帝所居宫殿帷帳皆飾以金玉珠寶光華炫燿極麗窮<lb/>
奢又以五色土塗所御天徳殿各隨方色<lb/>
　　　隋<lb/>
隋書高祖本紀曰開皇四年夏六月壬子開渠自渭逹<lb/>
河以通漕運<lb/>
十三年春二月丙子詔營仁夀宫<lb/>
十八年冬十二月自京師至仁夀宫置行宫十有二所<lb/>
舊唐書封倫傳曰楊素将營仁壽宫引倫為土木監隋<lb/>
<pb n="KR2k0057_WYG_007-5a"/>
文帝至宫所見制度奢侈大怒曰楊素為不誠矣殫百<lb/>
姓之力雕飾離宫為吾結怨于天下素惶恐慮將獲譴<lb/>
倫曰公當勿憂待皇后至必有恩詔明日果召素入對<lb/>
獨孤后勞之曰公知我夫妻年老無以娱心盛飾此宫<lb/>
豈非孝順素退問倫曰卿何以知之對曰至尊性儉故<lb/>
初見而怒然雅聴后言后婦人也惟麗是好后心既恱<lb/>
帝慮必移所以知耳素歎服曰揣摩之才非吾所及<lb/>
煬帝本紀曰大業五年春二月己未上御崇徳殿之西<lb/>
<pb n="KR2k0057_WYG_007-5b"/>
院愀然不怡謂左右曰此先帝之所居實用増感情所<lb/>
未安宜于此院之西别營一殿<lb/>
地理志曰京兆郡城東西十八里一百一十五步南北<lb/>
十五里一百七十五步東面通化春明延興三門南面<lb/>
啟夏明徳安化三門西面延平金光開逺三門北面光<lb/>
化一門里一百六市二<lb/>
大興縣有甘泉宫<lb/>
長安縣有仙都福陽太平等宫有舊長安城<lb/>
<pb n="KR2k0057_WYG_007-6a"/>
盩厔縣有宜夀仙逰文山鳯凰等宫<lb/>
鄠縣有甘泉宫<lb/>
渭南縣有步夀宫<lb/>
華隂縣有興徳宫<lb/>
馮翊<lb/>
朝邑縣有長春宫<lb/>
扶風郡　雍縣有岐陽宫<lb/>
郿縣有安仁宫鳯凰宫<lb/>
<pb n="KR2k0057_WYG_007-6b"/>
普潤縣有仁夀宫<lb/>
　　　唐<lb/>
舊唐書<hi>中間多参用冊府元龜及新唐書更不分别</hi>高祖本紀曰武徳元年<lb/>
夏五月改隋大興殿為太極殿昭陽門為順天門秋七<lb/>
月庚申詔隋氏離宫游幸之所並廢之<lb/>
冬十月以武功舊宅為武功宫<lb/>
五年秋七月甲申作宏義宫<hi>在宫城外西偏</hi>初秦王居宫中承<lb/>
乾殿以秦王有定天下功特降殊禮别建此宫以居<lb/>
<pb n="KR2k0057_WYG_007-7a"/>
六年夏四月乙未以故第為通義宫<lb/>
冬十一月庚戌以奉義監為龍躍宫<hi>帝龍潛時莊舍也</hi>武宫宅<lb/>
為慶善宫<lb/>
七年夏五月丙戌作仁智宫于宜君縣<hi>宜君縣置于古祋祤城隋屬京</hi>
<hi>兆郡時屬宜州</hi>
八年夏四月甲申作太和宫于終南山<hi>長安城南五十里有太和谷太</hi>
<hi>和宫</hi>
冬十月營永安宫改名大明宫以備太上皇清暑<lb/>
<pb n="KR2k0057_WYG_007-7b"/>
九年夏六月改東宫宏禮嘉福等門為光宣門<lb/>
太宗本紀曰貞觀三年夏四月乙亥太上皇徙居宏義<lb/>
宫更名大安宫甲午上始御太極殿<lb/>
　馬周傳曰周為監察御史上疏曰臣伏見大安宫在<lb/>
　城之西其牆宇門闕之制方之紫極尚為卑小臣伏<lb/>
　以皇太子之宅猶處城中大安宫至尊所居更在城<lb/>
　外雖太上皇游心道素志存清儉陛下重違慈㫖愛<lb/>
　惜人力而畨夷朝見及四方觀者有不足瞻仰焉臣<lb/>
<pb n="KR2k0057_WYG_007-8a"/>
　願營築雉堞修起門樓務從高敞以為萬方之望則<lb/>
　大孝昭乎天下矣<lb/>
二十年秋七月辛亥宴五品以上于飛霜殿殿在𤣥武<lb/>
門北因地形高敞層閣三城軒欄相注又引水為潔渌<lb/>
池樹白楊槐栁與隂相接以滌炎暑焉<lb/>
冬十月司空房𤣥齡及將作大匠閻立徳大營北闕制<lb/>
顯道門觀並成<lb/>
二十一年夏四月乙丑作翠㣲宫籠山為苑自初栽至<lb/>
<pb n="KR2k0057_WYG_007-8b"/>
於設幄九日而罷宫正門北開謂之雲霞門視朝殿名<lb/>
為翠微殿其寢殿含風殿并為皇太子構别宫去臺連<lb/>
延里餘正門西開名金華門内殿名喜安殿<lb/>
秋七月丙申作玉華宫于宜君縣之鳯凰谷帝手詔曰<lb/>
朕聞上代無為簷茅而砌土中季華用檻玉而臺瓊燥<lb/>
温之致雖同奢儉之情則異朕承皇王之緒執造化之<lb/>
綱包萬類于心端圗八紘于目際夷夏一軌區宇大同<lb/>
毎流鑑于前經常披懐而自朂思所以收驕閉逸卷欲<lb/>
<pb n="KR2k0057_WYG_007-9a"/>
除華而頃年以來憂勞煩結暨至茲歳風疾彌時重以<lb/>
景熾流金風湯溽暑邅迴幾度旭暮増勞俯仰岩廊寢<lb/>
興添弊唯冀廓景延凉蕩兹虚惙近因羣下之志南營<lb/>
翠㣲本絶丹青之工纔假林泉之勢峰居隘乎蚊睫山<lb/>
逕險乎焦原雖一已之可娛念百僚之有倦所以載懐<lb/>
爽塏爰制玉華故遵意于樸厚本無情于壯麗尺版尺<lb/>
築皆悉抑庸寸作寸功故非虚役猶恐遐邇乖聽方輿<lb/>
怨咨非其樂勞人而竭力好峻宇而雕牆但以養性全<lb/>
<pb n="KR2k0057_WYG_007-9b"/>
生不獨在私在己怡神祈夀良以為國為人比者屢有<lb/>
征行非無疲頓前歳問罪遼左去秋巡幸靈州今復土<lb/>
木頻興營繕屢動永言思此深念人勞一則以慙一則<lb/>
以愧何則匈奴為患自古弊之十月防秋人血丹于水<lb/>
脈千里轉戰漠骨皓于塞垣當此之疲人不堪命尚興<lb/>
未央之役猶起甘泉之功今則毳幙穹廬取為郡縣天<lb/>
山瀚海分為苑池去既往之長勞成將來之永逸譬迴<lb/>
一年之役創此新宫想志士哲人不以為言也布告黎<lb/>
<pb n="KR2k0057_WYG_007-10a"/>
庻明此意焉功既成正門謂之南風門殿覆瓦餘皆葺<lb/>
之以茅帝以意在清涼務從儉約匠人以為層巖峻谷<lb/>
元覽遐長于是疏泉抗殿包山通苑皇太子所居南風<lb/>
門之東正門謂之嘉禮門殿名暉和殿其官曹寺署並<lb/>
皆創立微事營造庶物亦擾市取供而折畨和雇之費<lb/>
以巨億計矣及帝行幸勅奉御王孝積于顯道門内起<lb/>
紫㣲殿十三間文甓重基高敞宏壯帝見之甚悦<hi>后妃傳徐</hi>
<hi>賢妃上疏諌太宗曰北闕初建南營翠㣲曽未移時玉華創制盖一年之中興此三役貞觀之政于此少衰</hi>
<pb n="KR2k0057_WYG_007-10b"/>
高帝本紀曰永徽二年秋九月癸巳詔廢玉華宫為佛<lb/>
寺苑内及諸曹司舊是百姓田宅者並還本主<lb/>
戊戌改名九成宫為萬年宫<lb/>
三年夏四月新殿成移御之日謂羣臣曰朕性不宜熱<lb/>
有司頻奏請造此殿既作之後深懼人勞今既暑熱朕<lb/>
居室下尚有流汗匠人暴露實為可愍長孫無忌曰聖<lb/>
心毎以惜人為念臣等不勝幸甚<lb/>
五年春三月戊午幸萬年宫帝謂太尉長孫無忌曰此<lb/>
<pb n="KR2k0057_WYG_007-11a"/>
宫北直凉宜人且去京不逺朕離此十年屋宇無多損<lb/>
壞昨者不易一椽一瓦便已可安不知公等得安堵未<lb/>
曹司廏署周足未乃親製萬年宫銘并序七百餘字羣<lb/>
臣請刋石建于永光門詔從之<lb/>
冬十月癸夘築京羅郭和雇京兆百姓四萬一千人版<lb/>
築三十日而罷起觀于九門<lb/>
顯慶元年夏六月改東宫宏教殿為崇教殿<lb/>
龍朔二年夏四月辛巳作蓬萊宫正門曰丹鳯正殿曰<lb/>
<pb n="KR2k0057_WYG_007-11b"/>
含元含元殿之後曰宣政宣政左右有中書門下三省<lb/>
宏文館史館<hi>蓬萊宫即大明宫亦曰東内程大昌曰大明宫地本太極之後苑東北面射殿之地</hi>
<hi>在龍首山上太宗初于其地營永安宫以偹太上皇清暑雖嘗改名大明宫而太上皇仍居太安宫不曽徙入</hi>
<hi>修龍朔二年高宗患風痺惡太極宫制卑小故就  大明宫改名蓬萊宫取殿後蓬萊池以為名</hi>
三年春二月賦雍同等十五州民錢減百官一月俸助<lb/>
作蓬萊宫<lb/>
夏四月丙午蓬萊宫含元殿成上始移仗居之更命故<lb/>
宫曰西内<hi>故宫謂太極宫自武徳以來人主居之自是以後謂之西内</hi>戊申始移紫<lb/>
<pb n="KR2k0057_WYG_007-12a"/>
宸殿聽政<lb/>
　冊府元龜曰初遣司稼少卿梁孝仁監造悉於庭院<lb/>
　列白楊樹右驍衛大將軍契苾何力入宫中縱觀孝<lb/>
　仁指白楊曰此木易長不過二三年宫中可得䕃映<lb/>
　何力不答但誦古詩白楊多悲風蕭蕭愁殺人孝仁<lb/>
　遽令拔去之更植梧桐<hi>新書契密何力傳同孝仁作修仁</hi>
乾封二年春二月辛丑復以萬年宫為九成宫<lb/>
咸亨元年春三月丁丑改蓬萊宫為含元宫<lb/>
<pb n="KR2k0057_WYG_007-12b"/>
四年秋七月庚午九成宫太子新宫成上召五品以上<lb/>
諸親宴太子宫極歡而罷<lb/>
永淳元年春二月<hi>新書作秋七月</hi>作萬泉宫于藍田<lb/>
武后長安元年冬十一月戊寅改含元宫為大明宫十<lb/>
二月改含元殿為大明殿<lb/>
中宗神龍元年春二月復改大明殿為含元殿<lb/>
景龍元年秋八月戊寅改𤣥武門為神武門樓為制勝<lb/>
樓<lb/>
<pb n="KR2k0057_WYG_007-13a"/>
睿宗景雲元年冬十月以大内為太極宫<lb/>
𤣥宗開元二年秋七月甲寅作興慶宫初則天之世長<lb/>
安城東隅民王純家井溢成大池數十頃號隆慶池<hi>池在</hi>
<hi>隆慶坊南程大昌曰帝王之興若符瑞理固有之然而傅㑹者多六典所記隆慶坊有井忽湧為小池周袤十</hi>
<hi>數丈常有雲起或黄龍出其中至景雲間潜復出水其沼浸廣里人悉移居遂鴻洞為龍池然予詳而考之長</hi>
<hi>安志曰龍池在躍龍門南本是平地自垂拱初載後因雨水流潦為小池後又别龍首渠水分溉之日以滋廣</hi>
<hi>至景龍中彌亘數頃深至數丈常有雲龍之祥後因謂之龍池志又曰隋城外東南角有龍首堰自此堰外滻</hi>
<hi>水北流至長樂坡分為二渠自永嘉坊西南流經興慶宫則是興慶之能變為龍池者寔引滻之力也至六典</hi>
<pb n="KR2k0057_WYG_007-13b"/>
<hi>所載則全沒導滻之寔乃言初時井溢已乃泉生合二水以成此池專以歸諸變化也</hi>上在藩邸<lb/>
與宋王成器等列第于其北望氣者言常鬰鬰有帝王<lb/>
氣中宗乃幸池上結綵為樓宴侍臣泛舟戯象以厭之<lb/>
上即位宋王成器等累表請以舊宅為宫制曰朕昔與<lb/>
兄弟聫居藩邸䖍奉聖訓遂膺昌期嘗思鄠社之逰頗<lb/>
有芒碭之蕪王等固陳符瑞取則不逺擬備巡幸推而<lb/>
勿居式遵故事宜依今請于是以舊宅為宫<hi>興慶宫謂之南内在</hi>
<hi>皇城中南距京畿之東直東内之南自東内逹南内有夾城複道經通化門以徑達于南内人主往來兩宫外</hi>
<pb n="KR2k0057_WYG_007-14a"/>
<hi>人皆莫知之</hi>仍各賜成器等宅環于宫側<hi>寧王岐王宅在安興坊薛王宅在勝</hi>
<hi>業坊二坊相連皆在興慶宫西寧王即宋王也積睿宗諸子傳曰元宗兄弟聖歴初出閣列第于東都  善坊</hi>
<hi>五人分院同居號五王宅大足元年從幸西京賜宅于興慶坊亦號五王宅及先天之後興慶是龍潜舊邸因</hi>
<hi>以為宫寧王憲于勝業東南角賜第申王撝岐王範于安興坊東南賜宅薛王業于勝業坊西北角賜宅邸第</hi>
<hi>相望環于宫側</hi>又於宫西南置樓題其西曰花萼相輝之樓南<lb/>
曰勤政務本之樓上或登樓聞王奏樂則召升樓同宴<lb/>
或幸其所居盡歡賞賚優渥帝戒諸王曰奉先帝宫室<lb/>
不敢有加時時補葺已愧于勞人矣惟興慶創制乃朝<lb/>
<pb n="KR2k0057_WYG_007-14b"/>
廷百辟卿士以吾舊邸因欲建修不免羣卿考室之祠<lb/>
是即庶民子來之請亦所以表休徴之地新作南樓本<lb/>
欲察甿俗采風謡以防壅塞是亦古闢四門達四聰之<lb/>
意時有作樂宴慰不徒然也今因大哥讓朱邸以成花<lb/>
萼相輝之美歴觀自古聖帝明王有所興作欲以助教<lb/>
化也吾所冀者式崇敦睦漸漬薄俗令其人信厚耳<lb/>
十一年冬十月丁酉作溫泉宫於驪山<hi>雍録曰驪山溫湯在臨潼縣南</hi>
<hi>一百五十步直驪山之西北十道志曰泉有三所其一處即皇堂石井後周宇文䕶所造隋文帝又修屋宇并</hi>
<pb n="KR2k0057_WYG_007-15a"/>
<hi>植松柏千餘株貞觀十八年詔閻立本營建宫殿賜名湯泉宫是年更名温泉宫而改作之</hi>
十九年夏六月詔修理兩都街市溝渠橋道<lb/>
二十四年夏六月黄花蕚楼築夾城至芙蓉園<hi>是年十二月毁東市</hi>
<hi>東北角道政坊西北角以廣花萼樓前</hi>
二十六年春正月修望春宫<lb/>
冬十月詔于西京東都往來之路作行宫千餘間<lb/>
二十八年春正月于兩京路及城中苑内種果樹<hi>鄭審有奉</hi>
<hi>使巡檢兩京路種果樹事畢入秦詩</hi>
<pb n="KR2k0057_WYG_007-15b"/>
天寶元年冬十月作長生殿名曰集靈殿以祀神<lb/>
三載冬十二月癸巳置㑹昌縣于温泉宫下<lb/>
六載冬十月改温泉宫為華清宫十二月壬戌發馮翊<lb/>
華隂等郡民夫築㑹昌城置百司王公各置第舍土畝<lb/>
直千金<lb/>
七載冬十二月戊戌或言玄元皇帝降于朝元閣<hi>上于華清</hi>
<hi>宫中起老君殿殿之北為朝元閣</hi>制改㑹昌縣曰昭應朝元閣曰降聖<lb/>
八載夏四月作觀風樓<hi>在華清宫</hi>
<pb n="KR2k0057_WYG_007-16a"/>
五月作振旅亭<hi>在開逺門外</hi>
十載夏四月作交泰殿<hi>在興慶宫</hi>
十二載冬十月和雇京城戸丁一萬三千人築興慶宫牆<lb/>
起樓觀<lb/>
肅宗乾元元年正月改丹鳳門為明鳯門安化門為達<lb/>
禮門安上門為先天門京城及坊門名有安字者悉改<lb/>
之<lb/>
代宗廣徳元年九月禁城内六街種植初諸軍使以時<lb/>
<pb n="KR2k0057_WYG_007-16b"/>
艱歳儉奏耕京城六街之地以供芻至是禁之<lb/>
永泰二年正月勅修國子學祠堂論堂六館院及官吏<lb/>
所居㕔宇用錢四萬貫拆曲江亭子瓦木助之八月成<lb/>
種城内六街樹禁侵街築垣舎者<hi>中朝故事云天街兩畔槐木俗號為槐衙</hi>
<hi>曲江池畔多栁亦號為栁衙以其成行排立也駱賔王詩楊溝連鳯闕槐路擬鴻都舊書吳凑傳云官街樹缺</hi>
<hi>所司植榆以補之凑曰榆非九衢之玩亟命易之以槐及槐隂成而凑卒人指樹而懐之</hi>
九月庚申京兆尹黎幹以京城薪炭不給奏開漕渠自<lb/>
南山谷口入京城至薦福寺東街北抵景風延喜門入<lb/>
<pb n="KR2k0057_WYG_007-17a"/>
苑濶八尺深一丈渠成是日上御安福門以觀之<lb/>
大歴二年秋七月魚朝恩奏以先所賜莊為章敬寺以<lb/>
資章敬太后㝠福<hi>上母吳后諡章敬</hi>仍請以章敬為名復加興<lb/>
造窮極壯麗以城中材木不足充費乃奏壞曲江亭館<lb/>
華清宫觀樓及百司行厩將相沒官宅給其用費逾萬<lb/>
億<hi>長安朱雀街東第五街皇城之東第三街昇道坊龍華凡寺南有流水屈曲謂之曲江此城在秦為宜春</hi>
<hi>苑在漢為樂逰園開元疏鑿遂為勝境其南有紫雲樓芙蓉苑其西有杏園慈恩寺江側菰蒲葱翠栁隂四合</hi>
<hi>碧波紅蕖依映可愛</hi>
<pb n="KR2k0057_WYG_007-17b"/>
徳宗貞元三年作元英門及觀于大明宫北垣<lb/>
四年春二月築延喜門北複道屬于永春門<lb/>
三月築武徳東門垣約左藏庫之北屬宫城東垣因廢<lb/>
武庫以器械𨽻于軍容使<lb/>
八年春正月新作𤣥武門及廡㑹蹴塲<lb/>
十三年秋八月庚午増修望仙樓廣夾城十王宅<hi>元宗諸子</hi>
<hi>傳先天之後皇子幼則居内東封年以漸成長乃于安國寺東附苑城同為大宅分院居為十王宅令中官押</hi>
<hi>之于夾城中起居毎日家令進膳又引詞學工書之人入教謂之侍讀十王謂慶忠棣鄂榮光儀頴永延濟盖</hi>
<pb n="KR2k0057_WYG_007-18a"/>
<hi>舉全數其後盛義壽陳豐恒凉六王又就封入内宅二十五年鄂光得罪忠繼大統天寳中慶棣又歿惟榮儀</hi>
<hi>十四王居院而府幕列于外坊特通名起居而已外諸孫成長又于十宅外置百孫院毎歳幸華清宫宫側亦</hi>
<hi>有十王院百孫院宫人毎院四百餘人孫院三四十人又于宫中置維城庫諸王月俸物約之而給用諸孫納</hi>
<hi>妃嫁女亦就十宅中太子不居于東宫但居于乘輿所幸之别院太子亦分院而居㛰嫁則同親王公主在于</hi>
<hi>崇仁之禮院</hi>
十三年春三月戊子造㑹慶亭于麟徳殿前<lb/>
夏六月辛巳引龍首渠水自通化門入至太清宫前<lb/>
秋七月壬辰浚魚藻池<lb/>
<pb n="KR2k0057_WYG_007-18b"/>
八月丁巳詔曰昆明池俯近都城古之舊制蒲魚所産<lb/>
實利于人令京兆尹韓臯充使疏浚并修石炭賀蘭二<lb/>
堰冬十一月工成<lb/>
十九年春二月丁亥修含元殿<lb/>
憲宗元和二年夏六月丁巳朔始置百官待漏院於建<lb/>
福門外故事建福望仙等門昏而閉五更而啟與諸坊<lb/>
門同時至徳中有吐蕃囚自金吾仗亡命因勅晚開門<lb/>
宰相待漏於太僕寺車坊至是始令有司據班品置院<lb/>
<pb n="KR2k0057_WYG_007-19a"/>
丙子神䇿軍新築夾城别開門曰元化建樓曰晨輝<lb/>
三年冬十月修南内殿及勤政樓明光樓<lb/>
六年夏五月毁興安門南竹亭<lb/>
八年秋七月癸酉修興唐觀北距禁城開複道以通行<lb/>
幸<lb/>
九年夏六月置禮賓院于長興里北<lb/>
十二年夏四月築夾城自雲韶門芳林門西至修徳里<lb/>
以通于興福寺又置新市于芳林門南<lb/>
<pb n="KR2k0057_WYG_007-19b"/>
五月己酉作蓬萊池周廊四百間<lb/>
十三年春二月詔六軍使修麟徳殿浚龍首池起承暉<lb/>
殿<hi>裴度傳作凝暉</hi>雕飾綺煥徙佛寺之花木以充焉<hi>大明宫東面有東内</hi>
<hi>苑苑中有龍首殿龍首池水自城南而注入于此池宋白曰龍首殿在右軍</hi>
十四年春正月徙置仗内教坊于延政里<lb/>
十五年秋七月作永安殿寶慶殿修日華門通乾門<lb/>
穆宗長慶元年夏五月辛亥于禁中造百尺樓<lb/>
文宗太和元年夏四月壬寅詔毁昇陽殿東放鴨亭戊<lb/>
<pb n="KR2k0057_WYG_007-20a"/>
申毁望仙門側看樓十間並敬宗所造也<lb/>
秋八月癸夘詔毁如京倉以其地歸門下省寶歴末好<lb/>
廣苑囿門下省馬廏因通入禁中至是還之<lb/>
二年秋八月修安福橋及兩儀殿甘露殿<lb/>
九年春正月辛夘發左右神䇿軍千五百人浚曲江及<lb/>
昆明池<hi>昆明池見上長安志曰今為民田夫既可以為民田則非有水之地矣然則漢何取于水也長</hi>
<hi>安志引水經曰交水西至石堨武帝穿昆明池所造有石闥堰在縣西南三十二里則昆明之周三百餘頃者</hi>
<hi>用此堰之水也昆明基高故其下流尚可壅激以為都城之用于是並城䟽别三派城内外皆賴之此池仍在</hi>
<pb n="KR2k0057_WYG_007-20b"/>
<hi>括地志曰豐鎬二水皆過堰入昆明池無復流派括地志作于太宗之世則唐初仍自壅堰未廢至文宗而猶</hi>
<hi>嘗加濬也然則圗經之作當在文宗復故堨而為田也</hi>
二月初詔曰都城勝賞之地惟有曲江承平以前亭館<lb/>
接連近年廢毁思俾修葺已令所司芟除栽植其諸如<lb/>
有力及要創置亭館者給與閒地任其營造<hi>雍録唐曲江本泰階</hi>
<hi>州至漢為樂逰苑基地最高四望寛厰隋營京城宇文階以其地在京城東南隅地高不便故闢此地不為居</hi>
<hi>人坊巷而鑿為池以厭勝之又㑹黄渠水自城外南來故隋世遂從城外包之入城為芙蓉池且為芙蓉園也</hi>
<hi>漢武帝時池周囘六里餘唐周七里占地三十頃又加展拓矣其地在城東南昇道坊龍華寺之南</hi>
<pb n="KR2k0057_WYG_007-21a"/>
秋七月毁銀臺門起修三門樓詔發左右軍二千人以<lb/>
為踘場<lb/>
庚戌建紫雲樓于曲江<lb/>
九月帝幸右銀臺門觀發左右神䇿軍一千五百人浚<lb/>
曲江及昆明池<lb/>
十月乙亥内出曲江新造紫雲樓彩霞亭額左軍中尉<lb/>
仇士良以鼔吹迎于銀臺門<lb/>
　鄭注傳曰注言秦中有災宜興工役以禳之文宗能<lb/>
<pb n="KR2k0057_WYG_007-21b"/>
　詩常吟杜甫江頭篇云江頭宫殿鎖千門細栁新蒲<lb/>
　為誰緑始知天寶以前曲江四岸有樓臺行宫厩署<lb/>
　心切慕之既得注言即命左右神策軍差人淘曲江<lb/>
　昆明二池仍許公卿士大夫之家于江頭立亭館以<lb/>
　時追賞<hi>通鑑十一月甲申勅罷修曲江亭館</hi>
武帝㑹昌元年春三月建靈符應聖院于龍首池<lb/>
三年夏五月築望仙觀于禁中<lb/>
五年春正月己酉朔勅造望仙臺于南郊壇<lb/>
<pb n="KR2k0057_WYG_007-22a"/>
夏六月神䇿奏修望仙樓及廊舎五百三十九間功畢<lb/>
宣宗大中元年春二月修百福殿院<lb/>
秋八月神䇿軍奏修百福殿成名其殿曰雍和殿樓曰<lb/>
親親樓凡廊舎屋宇七百間以㑹諸王子孫<lb/>
二年春正月神䇿軍修左銀臺門樓屋宇及南面城牆<lb/>
至睿武樓<lb/>
五年修明儀樓<lb/>
僖宗光啟三年六月丙辰太常禮院奏太廟十一室并<lb/>
<pb n="KR2k0057_WYG_007-22b"/>
祧廟八室孝明太后等别廟三室自車駕再幸山南並<lb/>
經焚毁神王失墜今大駕還京宜先葺宗廟神主然後<lb/>
還宫遂詔修奉太廟使宰相鄭延昌修奉是時宫室未<lb/>
完國力方困未暇舉行舊制延昌請權以少府監大㕔<lb/>
為太廟太廟凡十一室一十三間間十一架今監五間<lb/>
請添造成十一間以備十一室之數勅曰謹依典禮<lb/>
新唐書地理志曰上都初曰京師天寳元年曰西京<hi>㑹要</hi>
<hi>開元元年十二月三日改為京兆府</hi>至徳三載曰中京<hi>十二月十五日</hi>上元二年<lb/>
<pb n="KR2k0057_WYG_007-23a"/>
復曰西京<hi>九月二十一日</hi>肅宗元年曰上都<hi>夘月日</hi>
皇城長千九百一十五步廣千二百步宫城在北長千<lb/>
四百四十步廣九百六十步周四千八百六十步其崇<lb/>
三丈有半龍朔後皇帝嘗居大明宫乃謂之西内神龍<lb/>
元年曰太極宫大明宫在禁苑東南西接宫城之東北<lb/>
隅長千八百步曰東内本永安宫貞觀八年置九年曰<lb/>
大明宫以備太上皇清暑百官獻貲以助役高宗以風<lb/>
痺厭西内湫濕龍朔三年始大興葺曰蓬萊宫咸亨元<lb/>
<pb n="KR2k0057_WYG_007-23b"/>
年曰含元宫長安元年復曰大明宫興慶宫在皇城東<lb/>
南距京城之東開元初置至十四年又増廣之謂之南<lb/>
内二十年築夾城入芙蓉園京城前直子午谷後枕龍<lb/>
首山左臨灞岸右抵灃水其長六千六百六十五步廣<lb/>
五千五百七十五步周二萬四千一百二十步其崇丈<lb/>
有八尺<lb/>
京兆府　萬年縣有南望春宫臨滻水西岸有北望春<lb/>
宫宫東有廣運潭<lb/>
<pb n="KR2k0057_WYG_007-24a"/>
舊唐書韋堅傳曰天寳元年擢陜郡太守水陸轉運使<lb/>
自西漢及隋有運渠自闗門西抵長安以通山東租賦<lb/>
堅奏請于咸陽壅渭水作興成堰截灞滻水傍渭東注<lb/>
至闗西永豐倉下與渭合于長安城東九里長樂坡下<lb/>
滻水之上架苑牆東面有望春樓樓下穿潭以通舟楫<lb/>
二年而成堅預于東京汴宋取小斛底船三二百隻置<lb/>
于潭側其船皆署牌表之樓下連穡彌亘數里觀者山<lb/>
積堅跪上諸郡輕貨又上百子盤食𤣥宗歡恱賜名廣<lb/>
<pb n="KR2k0057_WYG_007-24b"/>
運潭<lb/>
長安縣有大安宫本宏義後更名南五十里太和谷有<lb/>
　太和宫武徳八年置貞觀十年廢二十一年復置曰<lb/>
　翠微宫籠山為苑元和中以為翠㣲寺天寶二年尹<lb/>
　韓朝宗引渭水入金光門置潭于西市以貯材木大<lb/>
　歴元年尹黎幹自南山開漕渠扺景風延喜門入苑<lb/>
　以漕炭薪<lb/>
咸陽縣有望賢宫<lb/>
<pb n="KR2k0057_WYG_007-25a"/>
興平縣西十八里有隋仙林宫<lb/>
渭南縣西十里有逰龍宫開元二十五年更置東十五<lb/>
　里有隋崇業宫<lb/>
昭應縣有宫在驪山下貞觀十八年置咸亨二年始名<lb/>
　温泉宫天寳六載更名華清宫治湯井為池環山列<lb/>
　宫室又築羅城置百司及十宅<lb/>
高陵縣西四十里有龍躍宫武徳六年高祖以舊第置<lb/>
　徳宗以為修真觀<lb/>
<pb n="KR2k0057_WYG_007-25b"/>
藍田縣永淳元年作萬全宫𢎞道元年廢<lb/>
鄠縣東南三十里有隋太平宫西南二十二里有隋甘<lb/>
　泉宫<lb/>
武功縣有慶善宫臨渭水武徳元年高祖以舊宅置宫<lb/>
　後廢為慈徳寺<lb/>
華原縣有永安宫長安二年置有蒲萄園宫<lb/>
華州<lb/>
鄭縣東北三里有神臺宫本隋普徳宫咸亨二年更名<lb/>
<pb n="KR2k0057_WYG_007-26a"/>
華隂縣西十八里有瓊岳宫故隋華隂宫顯慶三年更<lb/>
　名東十三里有隋金城宫武徳三年廢顯慶三年復<lb/>
　置<lb/>
同州<lb/>
馮翊縣南三十二里有興徳宫在志武里高祖將趨長<lb/>
　安所經<lb/>
朝邑縣有長春宫<lb/>
鳯翔府<lb/>
<pb n="KR2k0057_WYG_007-26b"/>
麟逰縣西五里有九成宫本隋仁夀宫義寕元年廢貞<lb/>
　觀五年復置更名永徽二年曰萬年宫乾封二年復<lb/>
　曰九成宫周垣千八百步并置禁苑及府庫官寺等<lb/>
　西三十里有永安宫貞觀八年置<lb/>
盩厔縣有司竹園東南三十二里有隋宜夀宫有樓觀<lb/>
　老子祠<lb/>
坊州<lb/>
宜君縣有仁智宫北四里鳯凰谷有玉華宫永徽二年<lb/>
<pb n="KR2k0057_WYG_007-27a"/>
　廢為玉華寺<lb/>
唐六典曰京城左河華右隴坁前終南後九嵕南面三<lb/>
門中曰明徳左曰啟夏右曰安化東面三門中曰春明<lb/>
北曰通化南曰延興西面三門中曰金光北曰開逺南<lb/>
曰延平<hi>今京城隋文帝開皇二年六月詔左僕射高潁所置南直終南山子午谷北據渭水東臨滻川</hi>
<hi>西次澧水太子左庶子宇文愷創制規謀將作大匠劉龍工部尚書賀婁子幹太府少卿高龍文並充檢校至</hi>
<hi>三年三月移入新都焉名曰大興城東西十八里一百一十五歩南北十五里一百七十五步牆高一丈八尺</hi>
<hi>皇城之南東西十坊南北九坊皇城之東西各一十二坊兩市居四方之地凡一百一十坊開元十四年又取</hi>
<pb n="KR2k0057_WYG_007-27b"/>
<hi>東西二坊為興慶宫</hi>皇城在京城之中<hi>東西五里一百一十五步南北三里一百四十步今</hi>
<hi>謂之子城</hi>南面三門中曰朱雀左曰安上右曰含光<hi>朱雀門正南當</hi>
<hi>明徳門正北當承天門外横街正東直春明門正西直金光門</hi>東面二門北曰延喜南<lb/>
曰景風<hi>延喜門則承天門外横街東直通化門</hi>西面二門北曰安福南曰<lb/>
順義<hi>安福門西直開逺門</hi>其中左宗廟<hi>在安上/内之東</hi>門右社稷<hi>在含光門内之</hi>
<hi>西</hi>百僚廨署列乎其間凡省六寺九臺一監四衛十有<lb/>
八<hi>六省謂尚書中書門下秘書殿中内侍省九寺謂太常宗正司農太府鴻臚衛尉光祿太僕大理寺一臺</hi>
<hi>謂御史臺四監謂少府將作國子都水監十八衛謂左右衛左右金吾衞左右驍騎衛左右武衛左右威衛左</hi>
<pb n="KR2k0057_WYG_007-28a"/>
<hi>右領軍衛左右監門衛左右千牛衛左右羽林軍衛今按中書門下凡有三所並在宫城之内國子監在皇城</hi>
<hi>之南左右金吾衛在皇城之東西左右羽林軍衛在元武門之北</hi>東宫官屬凡府一坊<lb/>
三寺三率府十<hi>一府謂詹事府三坊謂左右春坊内坊三寺謂家令率更僕寺十率府謂左右</hi>
<hi>衛率府左右清道率府左右司禦率府左右内率府左右監門率府</hi>宫城在皇城之北南<lb/>
面三門中曰承天東曰長樂西曰永安<hi>承天門隋開皇二年作初曰廣</hi>
<hi>陽門仁夀元年改曰昭陽門武徳元年改曰順天門神龍元年改曰承天門  舊唐書五行志曰隋文時自長</hi>
<hi>安故城東南移于唐興村置新都今西門承天門正當唐興村門有大槐樹柯枝森鬰即邨門樹也有司以行</hi>
<hi>列不正將去之太宗曰高帝嘗坐此樹下不可去也</hi>若元正冬至大陳設燕㑹赦<lb/>
<pb n="KR2k0057_WYG_007-28b"/>
過宥罪除舊布新受萬國之朝貢四夷之賔客則御承<lb/>
天門以聼政<hi>葢古之外朝也</hi>其北曰太極門其内曰太極殿朔<lb/>
望則坐而視朝焉<hi>盖古之中朝也隋曰大興門大興殿煬帝改曰䖍福門貞觀八年改曰太</hi>
<hi>極門武徳元年改為太極殿有東上西上二閤門東西廊左延明右延明二門</hi>次北曰朱明門<lb/>
左曰䖍化門右曰肅章門肅章之西曰暉政門䖍化之<lb/>
東曰武徳西門<hi>其内有武徳殿有延恩殿</hi>又北曰兩儀門其内曰兩<lb/>
儀殿常日聽政而視事焉<hi>盖古之内朝也隋曰中華殿貞觀五年改為兩儀殿承天</hi>
<hi>門之東曰長樂門北入恭禮門又北入䖍化門則宫内也承天門之西曰廣運門永安門北入安仁門又北入</hi>
<pb n="KR2k0057_WYG_007-29a"/>
<hi>肅章門則宫内也</hi>兩儀殿之東曰萬春殿西曰千秋殿兩儀之<lb/>
左曰獻春門右曰宜秋門宜秋之右曰百福門其内曰<lb/>
百福殿百福之西曰承慶門内曰承慶殿獻春之左曰<lb/>
立政門其内曰立政殿<hi>又有興仁宣猷崇道惠訓昭徳安禮正禮宣光通福光昭嘉猷</hi>
<hi>華光暉儀夀安綏福等門薰風就日翔鳯咸池臨昭望仙鶴羽乘龍等殿凌烟翔鳯等閣</hi>大明宫在<lb/>
禁苑之東南西接宫城之東北隅<hi>龍翔二年高宗以大内卑濕乃于此置宫</hi>
南面五門正南曰丹鳯門東曰望仙門次曰延政門西<lb/>
曰建福門次曰興安門<hi>南當皇城之啟夏門舊京城入苑之北門開皇三年開餘四門</hi>
<pb n="KR2k0057_WYG_007-29b"/>
<hi>並與宫同置</hi>丹鳳門内正殿曰含元殿<hi>殿即龍首山之東趾也階上高于平地四</hi>
<hi>十餘尺南去丹鳯門四百餘步東西廣五百步今元冬至于此聼政</hi>夾殿兩閣左曰翔鸞<lb/>
閣右曰棲鳯閣<hi>與殿飛廊相接夾殿有通乾門西有觀象門閣下即朝堂胏石登聞鼓如承天</hi>
<hi>之制</hi>其北曰宣政門門外東廊曰齊徳門西廊曰興禮門<lb/>
内曰聽政殿殿前東廊曰日華門門東門下省省東南<lb/>
北街南直含耀門出昭訓門宣政殿前西廊曰月華門<lb/>
門西中書省省西南北街南直昭慶門出光範門宣政<lb/>
之左曰東上閣又曰西上閣次西曰延英門其内之左<lb/>
<pb n="KR2k0057_WYG_007-30a"/>
曰延英殿右曰含象殿宣政北曰紫宸門其内曰紫宸<lb/>
殿<hi>即内朝政殿也</hi>殿之南面紫宸門左曰崇明門右曰光順門<lb/>
殿之東曰左銀臺門西曰右銀臺門次北曰九仙門殿<lb/>
之北面曰元武門左曰銀漢門右曰青霄門<hi>其内又有麟徳凝霜</hi>
<hi>承歡長安仙居拾翠碧羽金鸞蓬萊含凉珠境三清含氷水香紫蘭等殿元武明儀大角等觀鬰儀結鄰承雲</hi>
<hi>修文等閣也</hi>興慶宫在皇城之東南東距郭城東垣<hi>即今上龍潜舊</hi>
<hi>宅也開元初以為離宫至十四年又取永嘉勝業坊之半以置朝自大明宫東來羅城複道經通化門磴道潜</hi>
<hi>通焉</hi>宫之西曰興慶門其内曰興慶殿<hi>即正衙殿有龍池殿</hi>次南曰<lb/>
<pb n="KR2k0057_WYG_007-30b"/>
金明門門内之北曰大同殿宫之南曰通陽門北入曰<lb/>
明光門其内曰龍堂通陽之西曰花萼樓<hi>樓西即寜王第故取詩人</hi>
<hi>棠棣之義以名樓焉</hi>樓西曰明義門其内曰長慶殿宫之北曰躍<lb/>
龍門其内左曰芳苑門右曰麗苑門南走龍池曰瀛洲<lb/>
門内曰南薰殿瀛洲之左曰僊雲門北曰新射殿<hi>又有同光</hi>
<hi>承雲初陽飛軒玉華等門飛僊交泰同光榮光等殿初上居此第其里名協聖諱所居池之東有舊井忽涌為</hi>
<hi>小池周袤纔數尺常有雲氣或見黄龍出其中至景龍中潜復出水其沼浸廣時即連合為一未半歳而里人</hi>
<hi>悉移居遂鴻洞為龍池焉盖符命之先也</hi>禁苑在大内宫城之北北臨渭水<lb/>
<pb n="KR2k0057_WYG_007-31a"/>
東距滻川西盡故都城<hi>其周一百二十里</hi>禽獸蔬果莫不毓焉<lb/>
若禴祠烝嘗四時之薦蠻夷戎狄九賔之享則蒐狩以<lb/>
為儲供焉舊唐書地理志苑城東西二十七里南北三<lb/>
十里東至灞水西連故長安城南連京城北枕渭水苑<lb/>
内離宫亭觀二十四所漢長安故城東西十三里非𨽻<lb/>
入苑中苑置四面監總監以掌種植<lb/>
康駢劇談録曰含元殿國初建造鑿龍首岡以為基趾<lb/>
彤墀釦砌高五十餘尺左右立棲鳯翔鸞二闕龍尾道<lb/>
<pb n="KR2k0057_WYG_007-31b"/>
出於闕前倚欄下瞷前山如在諸掌殿去五門二里每<lb/>
元朔朝㑹禁軍與御仗宿於殿庭金甲葆戈雜以綺繡<lb/>
羅列文武纓佩序立蕃夷酋長仰觀玉座若在霄漢<lb/>
又曰曲江池一秦世隑州開元中疏鑿遂為勝境其南<lb/>
有紫雲樓芙蓉苑其南有杏園慈恩寺花卉繞周煙水<lb/>
明媚都人逰玩盛于中和上巳之節綵幄翠幬匝于隄<lb/>
岸鮮車徤馬比肩擊轂上已節賜宴羣僚京兆府大陳<lb/>
筵席長安萬年兩縣以雄盛相較錦繡珍玩無所不施<lb/>
<pb n="KR2k0057_WYG_007-32a"/>
百辟㑹于山亭恩賜太常及教坊聲樂池中備綵舟數<lb/>
隻惟丞相三使北省官與翰林學士登焉毎年頻動皇<lb/>
州以為勝入夏則菰蒲葱翠栁隂四合碧波紅渠湛然<lb/>
可愛<lb/>
宋史宋庠傳論唐入閤儀曰入閤乃唐隻日于紫宸殿<lb/>
受常朝之儀也唐有大内又有大明宫宫之正南門曰<lb/>
丹鳯門門内第一殿曰含元殿大朝㑹則御之第二殿<lb/>
曰宣政殿謂之正衙朔望大冊拜則御之第三殿紫宸<lb/>
<pb n="KR2k0057_WYG_007-32b"/>
殿謂之上閤亦曰内衙隻日常朝則御之天子坐朝須<lb/>
正仗于正衙殿或乘輿止御紫宸即喚仗自宣政殿西<lb/>
門入是謂東西上閤門也<lb/>
又按唐自中葉以還雙日及非時大臣奏事别開延英<lb/>
殿若今假日御崇政延和是也乃知唐制毎遇坐朝日<lb/>
即為入閤其後正衙立仗因而遂廢甚非禮也<lb/>
　　　五代<lb/>
册府元龜曰後梁太祖開平元年夏四月戊辰廢西京<lb/>
<pb n="KR2k0057_WYG_007-33a"/>
以京兆府為大安府置佑國軍<lb/>
三年秋七月庚午改佑國軍為永平軍<lb/>
後唐莊宗同光元年冬十一月辛酉復以永平軍大安<lb/>
府為西京京兆府<lb/>
二年八月壬午西京奏重修華清宫温湯屋宇<lb/>
後晉高祖天福三年冬十月丙辰廢西京為晉昌軍<lb/>
後漢高祖乾祐元年春三月改晉昌軍為永寧軍<lb/>
　<lb/>
<pb n="KR2k0057_WYG_007-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代帝王宅京記卷七<lb/>
</p>
<p>
</p>
  </div>
</body>
</text>
</TEI>
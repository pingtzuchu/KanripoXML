<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代帝王宅京記卷十九</head> <lb/>
    <p>
<pb n="KR2k0057_WYG_019-1a"/>
欽定四庫全書<lb/>
　厯代帝王宅京記卷十九<lb/>
　　　　　　　　　　　　　崑山顧炎武撰<lb/>
　　幽州<lb/>
　　　遼<lb/>
遼史太宗紀曰㑹同元年十一月晉遣趙瑩奉表來賀<lb/>
以幽薊瀛莫涿檀順媯儒新武雲應朔寰蔚十六州并<lb/>
圖籍來獻於是詔以皇都為上京府曰臨潢升幽州為<lb/>
<pb n="KR2k0057_WYG_019-1b"/>
南京南京為東京<lb/>
地理志曰南京析津府本古薊州之地髙陽氏謂之幽<lb/>
陵陶唐曰幽都有虞析為幽州商復為冀州周職方東<lb/>
北曰幽州武王封太保奭於燕漢為燕國廣陽國後漢<lb/>
為廣陽郡隋為幽州總管唐置大都督府改范陽節度<lb/>
使晉髙祖以遼有援立之勞割幽州等十六州以獻太<lb/>
宗升為南京<lb/>
又曰燕京城方三十六里崇三丈衡廣一丈五尺敵樓<lb/>
<pb n="KR2k0057_WYG_019-2a"/>
戰櫓具八門東曰安東迎春南曰開陽丹鳯西曰顯西<lb/>
清晉北曰通天拱宸大内在西南隅皇城内有景宗聖<lb/>
宗御容殿二東曰宣和南曰大内内門曰宣教改元和<lb/>
外三門曰南端左掖右掖左掖改萬春右掖改千秋門<lb/>
有樓閣毬塲在其南東為永平館皇城西門曰顯西設<lb/>
而不開北曰子北西城巔有涼殿東北隅有燕角樓坊<lb/>
市厩舍寺觀蓋不勝書其外有居庸松亭榆林之關<hi>榆林</hi>
<hi>疑當作臨渝</hi>古北之口桑乾河髙梁河石子河大安山燕山<lb/>
<pb n="KR2k0057_WYG_019-2b"/>
中有瑶嶼府曰幽都軍曰盧龍開泰元年落軍額<lb/>
聖宗紀曰開泰元年十月甲午朔改幽都府為析津府<lb/>
薊北縣為析津縣幽都縣為宛平縣<lb/>
興宗紀曰重熈五年五月壬戍詔修南京宫闕府署宋<lb/>
王曽上契丹事曰自雄州白溝驛渡河四十里至新城<lb/>
縣古督亢亭之地又七十里至涿州北渡范水劉李河<lb/>
六十里至良鄉縣渡盧溝河六十里至幽州號燕京子<lb/>
城就羅郭西南為之正南曰啟夏門門内有元和殿東<lb/>
<pb n="KR2k0057_WYG_019-3a"/>
門曰宣和城中坊閈皆有樓有憫忠寺本唐太宗為征<lb/>
遼陣亡將士所造又有開泰寺魏王耶律漢寧造皆遣<lb/>
朝使游觀南門外有于越王廨為宴集之所門外永平<lb/>
館舊名碣石館清和後易之南即桑乾河<lb/>
　　　金<lb/>
金史地理志曰中都遼㑹同元年為南京開泰元年號<lb/>
燕京海陵貞元元年定都以燕乃列國之名不當為京<lb/>
師號遂改為中都<lb/>
<pb n="KR2k0057_WYG_019-3b"/>
天德三年始圖上燕城宫室制度三月命張浩等増廣<lb/>
燕城城門十三東曰施仁曰宣曜曰陽春南曰景風<lb/>
曰豐宜曰端禮西曰麗澤曰顥華曰彰義北曰㑹城曰<lb/>
通元曰崇智曰光泰浩等取真定府潭園材木營建宫<lb/>
室及涼位十六<lb/>
應天門十一楹左右有樓門内有左右翔龍門及日華<lb/>
月華門前殿曰太安左右掖門内殿東廊曰敷德門太<lb/>
安殿之東北為東宫正北列三門中曰粹英為夀康宫<lb/>
<pb n="KR2k0057_WYG_019-4a"/>
母后所居也西曰㑹通門門北曰承明門又北曰昭慶<lb/>
門東曰集禧門尚書省在其外其東西門左右嘉㑹門<lb/>
也門有二樓太安殿後門之後也其北曰宣明門則常<lb/>
朝後殿門也北曰仁政門旁為朶殿上為兩髙樓曰東<lb/>
西上閤門内有仁政殿常朝之所也<lb/>
宫城之前廊東西各二百餘間分為三節節為一門將<lb/>
至宫城東西轉各有廊百許間馳道兩旁植栁廊脊覆<lb/>
碧瓦宫闕殿門則純用碧瓦應天門舊名通天門大定<lb/>
<pb n="KR2k0057_WYG_019-4b"/>
五年更七年改福夀殿曰夀安宫明昌五年復以隆慶<lb/>
宫為東宫慈訓殿為承華殿承華殿者為皇太子所居<lb/>
之東宫也泰和殿泰和二年更名慶寧殿又有崇慶殿<lb/>
魚藻池瑶池殿位貞元元年建有神龍殿又有觀㑹亭<lb/>
又有安仁殿隆德殿臨芳殿皇統元年有元和殿有常<lb/>
武殿有廣武殿為擊毬習射之所<lb/>
京城北離宫有大寧宫大定十九年建後更為寧夀又<lb/>
更為夀安明昌二年更為萬寧宫瓊花苑有横翠殿寧<lb/>
<pb n="KR2k0057_WYG_019-5a"/>
德宫西園有瑶光臺又有瓊花島又有瑶光樓皇統元<lb/>
年有宣和門正隆二年有宣華門又有撒合門<lb/>
大金國志曰海陵煬王遣左右丞相張浩張通古左丞<lb/>
蔡松年調諸路夫匠築燕京宫室皇城周九里三十歩<lb/>
自天津橋之北曰宣陽門中門繪龍兩偏繪鳯用金釘<lb/>
之中門惟車駕出入乃開兩偏分雙隻日開一門過門<lb/>
有兩樓曰文曰武文之轉東曰來寧館武之轉西曰㑹<lb/>
同館正北曰千步廊東西對焉廊之半各有偏門向東<lb/>
<pb n="KR2k0057_WYG_019-5b"/>
曰太廟向西曰尚書省至通天門後改名應天樓髙八<lb/>
丈朱門五飾以金封東西相去一里餘又各設一門左<lb/>
曰左掖右曰右掖内城之正東曰宣華正西曰玉華北<lb/>
曰拱辰及殿凡九重殿凡三十有六樓閣倍之正中位<lb/>
曰皇帝正位後曰皇后正位位之東曰内省西曰十六<lb/>
位乃嬪妃居之西出玉華門曰同樂園若瑶池蓬瀛栁<lb/>
莊杏村皆在焉都城四圍凡七十五里城門十二每一<lb/>
面分三門其正東門四旁又設兩門正東門宣曜陽春<lb/>
<pb n="KR2k0057_WYG_019-6a"/>
施仁正西曰顯華麗澤彰義正南曰豐宜景風端禮正<lb/>
北曰通元㑹城崇智<hi>史有光泰門</hi>此四城十二門也此外有<lb/>
宣陽門即内城之南門也上有重樓制度宏大三門並<lb/>
立中門常不開惟車駕出入通天門即内城之正南門<lb/>
也四角皆垜樓瓦皆琉璃金釘朱門五門列焉常扄惟<lb/>
大禮祫享則由之宣華乃内城之正東門玉華則西門<lb/>
也左掖東偏門右掖西偏門各有武夫守衛拱辰即内<lb/>
城正北門也又曰後朝門制度守衛與玉華宣華等金<lb/>
<pb n="KR2k0057_WYG_019-6b"/>
碧翬飛䂓模宏麗矣<lb/>
又曰初忠獻王尼雅滿有志于都燕因遼人宫闕於内外<lb/>
城築四城每城各三里前後各一門樓櫓城塹悉如邊<lb/>
城每城之内立倉厫甲仗庫各穿複道與内城通時陳<lb/>
王烏克紳及韓常笑其過計忠獻王曰百年當以吾言為<lb/>
信及海陵煬王定都欲撤其城翟天祺曰忠獻王開國<lb/>
元勲置此當有說乃止及衛紹王時䝉古軍至乃命京<lb/>
城富室遷入東子城百官入南子城宗室保西城戚里<lb/>
<pb n="KR2k0057_WYG_019-7a"/>
保北城各分守兵二萬大興尹烏陵用章命京畿諸將<lb/>
毁各橋梁瓦石悉運入四城往來以舟渡運不及者投<lb/>
之於水拆近城民屋為薪納之城中䝉古兵攻城四城<lb/>
兵皆迭自城上擊之䝉古凡比嵗舟攻不能克<lb/>
范石湖攬轡錄　興陵見宋使儀衛戊子早入見循東<lb/>
西御廊北行廊幾二百間廊分三節每節一門將至宫<lb/>
城廊即東轉又百許間其西亦然亦有三出門中馳道<lb/>
甚濶兩旁有溝上植栁廊脊皆以青琉璃瓦覆宫闕門<lb/>
<pb n="KR2k0057_WYG_019-7b"/>
户即純用之北即端門十一間曰應天之門下開五門<lb/>
兩挾有樓如左右昇龍之制東西兩角樓端門内有左<lb/>
右翔龍門日華月華門前殿曰大安殿使人自左掖門<lb/>
入北循大安殿東廊入敷德門東北行直東有殿宇門<lb/>
曰東宫直北西南列三門中曰書英是故夀昌殿母后<lb/>
所居西曰㑹通門自㑹通北入承明門又北則昭慶門<lb/>
東則集禧門尚書省在門外東西則左右嘉㑹門二有<lb/>
樓即大安殿後門之後至幕次黒布拂廬待班有頃入<lb/>
<pb n="KR2k0057_WYG_019-8a"/>
宣明門即當朝後殿門也門内庭中列衛士二百許人<lb/>
貼金雙鳯幞頭團花紅錦衫散手入仁政隔門至仁政<lb/>
殿下團鳯大花氊可半庭殿兩旁有朶殿朶殿上兩髙<lb/>
樓曰東西上閤門兩廊悉有簾幕中有甲士東西御廊<lb/>
循簷各列甲士東立者紅葺甲金纒竿槍黄旗畫青龍<lb/>
西立者碧葺甲金纒竿槍白旗畫黄龍至殿下皆然惟<lb/>
立於門下者錦袍持弓矢殿西階襍列儀物障節之屬<lb/>
如道家醮壇威儀之類使人由殿下東行上東街却轉<lb/>
<pb n="KR2k0057_WYG_019-8b"/>
南由露臺北行入殿閾謂之欄子金主幞頭紅袍玉帶<lb/>
坐七寶榻皆有龍水大屏風四壁帟幕皆紅繡龍栱斗<lb/>
皆有繡衣兩楹間各有大出香金獅蠻地鋪禮佛毬可<lb/>
一殿兩旁玉帶金魚或金帶者十四五人相對列立遥<lb/>
望前後殿屋崛起甚多制度不經工巧無遺力煬王亮<lb/>
始營此都䂓模出於孔彦舟役民夫八十萬兵夫四十<lb/>
萬作治數年死者不可勝計<lb/>
　　　元<lb/>
<pb n="KR2k0057_WYG_019-9a"/>
元史地理志曰大都路唐幽州范陽郡遼改燕京金遷<lb/>
都為大興府元太祖十年克燕初為燕京路總管大興<lb/>
府太宗七年置版籍世祖至元元年中書省臣言開平<lb/>
府闕庭所在加號上都燕京分立省部亦乞正名遂改<lb/>
中都其大興府仍舊四年始于中都之東北置今城而<lb/>
遷都焉九年改大都十九年置留守司二十一年置大<lb/>
都路總管府<lb/>
京城右擁太行左挹滄海枕居庸奠朔方城方六十里<lb/>
<pb n="KR2k0057_WYG_019-9b"/>
十一門正南曰麗正南之右曰順承南之左曰文明北之<lb/>
東曰安貞北之西曰徤德正東曰崇仁東之右曰齊化<lb/>
東之左曰光熈正西曰和義西之右曰肅清西之左曰<lb/>
平則海子在皇城之北萬夀山之隂舊名積水潭聚西<lb/>
北諸泉之水流入都城而滙於此汪洋如海都人因名<lb/>
焉恣民漁採無禁擬周之靈沼云<lb/>
世祖本紀曰中統二年冬十月修築京舊城<lb/>
四年春三月庚子亦黒迭兒丁請修瓊華島不從<lb/>
<pb n="KR2k0057_WYG_019-10a"/>
至元元年春二月壬子修瓊華島<lb/>
二年冬十二月己丑瀆山大玉海成勅置廣寒殿<lb/>
三年夏四月丁夘五山珍御榻成置瓊華島廣寒殿<lb/>
冬十二月丁亥修築宫城<lb/>
四年夏四月甲子新築宫城<lb/>
秋九月壬辰作玉殿於廣寒殿中<lb/>
五年冬十月戊戌宫城成<lb/>
八年春二月丁酉發中都真定順天河間平灤民二萬<lb/>
<pb n="KR2k0057_WYG_019-10b"/>
八千餘人築宫城<lb/>
九年夏五月乙酉初建東西華左右掖門<lb/>
十年冬十月初建正殿寢殿香閣周廡兩翼室<lb/>
十一年春正月己夘朔宫闕告成帝始御正殿受朝賀<lb/>
夏四月癸丑初建東宫<lb/>
冬十一月起閣南置大殿及東西殿<lb/>
十七年冬十二月甲午大都重建太廟成自舊廟奉遷<lb/>
神主于祏室遂行大享之禮<lb/>
<pb n="KR2k0057_WYG_019-11a"/>
十九年春二月修宫城太廟司天臺<lb/>
二十一年秋七月壬申造温石浴室及更衣殿<lb/>
成宗紀曰大德八年秋七月辛亥築壇於麗正門外之<lb/>
南丙位<lb/>
十年秋八月丁巳京師文宣王廟成<lb/>
武宗紀曰至大二年夏四月壬午創皇城角樓<lb/>
仁宗紀曰皇慶二年夏六月甲申建崇文閣於國子監<lb/>
延祐五年春二月建鹿頂殿於文德後<lb/>
<pb n="KR2k0057_WYG_019-11b"/>
英宗紀曰至治二年二月甲寅以太廟役軍造流盃池<lb/>
行殿廣海<lb/>
順帝紀曰至正十三年春正月甲戌重建穆清閣<lb/>
九月己丑建皇太子鹿頭殿於聖安殿西<lb/>
冬十月撤世祖所立氊殿改建殿宇<lb/>
十九年冬十月庚申朔詔京師十一門皆築甕城造弔<lb/>
橋<lb/>
輟耕錄　至元四年正月城京師以為天下本右擁太<lb/>
<pb n="KR2k0057_WYG_019-12a"/>
行左注滄海撫中原正南面枕居庸奠朔方峙萬嵗山<lb/>
浚太液池派玉泉通金水縈畿帶甸負山引河壯哉帝<lb/>
居擇此天府城方六十里二百四十步分十一門正南<lb/>
曰麗正南之右曰順承南之左曰文明北之東曰安貞<lb/>
北之西曰健德正東曰崇仁東之右曰齊化東之左曰<lb/>
光熈正西曰和義西之右曰肅清西之左曰平則大内<lb/>
南臨麗正門正街曰大明殿曰延春閣宫城周回九里<lb/>
三十步東西四百八十步南北六百十五步髙三十五<lb/>
<pb n="KR2k0057_WYG_019-12b"/>
尺磚甃至元八年八月十七日申時動土明年三月十<lb/>
五日即工分六門正南曰崇天十二間五門東西一百<lb/>
八十七尺深五十五尺髙八十五尺左右垜樓二垜樓<lb/>
登門兩斜廡十門闕上兩觀皆三垜樓連垜樓東西廡<lb/>
各五間西垜樓之西有塗金銅幡竿附宫城南面有宿<lb/>
衛直廬凡諸宫門皆金鋪朱户丹楹藻繪彤壁琉璃瓦<lb/>
飾簷脊崇天之左曰星拱三間一門東西五十五尺髙<lb/>
五十尺崇天之右曰雲從制度如星拱東曰東華七間<lb/>
<pb n="KR2k0057_WYG_019-13a"/>
三門東西一百十尺深四十五尺髙八十尺西曰西華<lb/>
制度如東華北曰厚載五間一門東西八十七尺深髙<lb/>
如西華角樓四據宫城之四隅皆三垜樓琉璃瓦飾簷<lb/>
脊直崇天門有白玉石橋三虹上分三道中為御道鐫<lb/>
百花蟠龍星拱南有御膳亭亭東有拱辰堂蓋百官㑹<lb/>
集之所東南角樓東差北有生料庫庫東為柴場夾垣<lb/>
東北隅有羊圏西南角樓南紅門外留守司在焉西華<lb/>
南有儀鸞局西有鷹房厚載北為御苑外周圍紅門十<lb/>
<pb n="KR2k0057_WYG_019-13b"/>
有五内苑紅門五御苑紅門四此兩垣之内也大明宫<lb/>
在崇天門内大明殿之正門也七間三門東西一百二<lb/>
十尺深四十四尺重簷日精門在大明門左月華門在<lb/>
大明門右皆三間一門大明殿乃登極正旦夀節㑹朝<lb/>
之正衙也十一間東西二百尺深一百二十尺髙九十<lb/>
尺柱廊七間深二百四十尺廣四十四尺髙五十尺寢<lb/>
殿五間東西夾六間復連香閣三間東西一百四十尺<lb/>
深五十尺髙七十尺青石花礎白玉石圓磶文石甃地<lb/>
<pb n="KR2k0057_WYG_019-14a"/>
上藉重茵丹楹金飾龍繞其上四面朱瑣牕藻井間金<lb/>
繪飾燕石重陛朱欄塗金銅飛雕冒中設七寶雷龍御<lb/>
榻白蓋金縷褥並設后位諸王百僚集賽官侍宴坐床<lb/>
重列左右前貯燈漏貯水運機小偶人當時刻捧牌而<lb/>
出木質銀裹漆甕一金雲龍蜿蜒繞之髙一丈七尺貯水<lb/>
可五十餘石雕象酒卓一長八尺濶七尺二寸玉瓮一<lb/>
玉漏磬一巨笙一玉笙玉箜篌全備於前前懸繡綠珠<lb/>
簾至冬月大殿則黄猫皮壁帳黒貂褥香閣則銀鼠皮<lb/>
<pb n="KR2k0057_WYG_019-14b"/>
壁幛黒貂煖帳凡諸宫殿乗輿所臨御者皆丹楹朱瑣<lb/>
牕間金藻繪設御榻裀褥咸備屋之簷脊皆飾琉璃瓦<lb/>
文思殿在大明寢殿東三間前後軒東西三十五尺深<lb/>
七十二尺紫檀殿在大明寢殿西制度如文思皆以紫<lb/>
檀香木為之縷花龍涎香間白玉飾壁草色髹綠其皮<lb/>
為地衣寶雲殿在寢殿後五間東西五十六尺深六十<lb/>
三尺髙三十尺鳯儀門在東廡中三間一門東西一百<lb/>
尺深六十尺髙如其深門之外有庖人之室麟瑞門在<lb/>
<pb n="KR2k0057_WYG_019-15a"/>
西廡中間制度如鳯儀門之外有内藏庫二十所所為<lb/>
七間鐘樓又名文樓在鳯儀南鼓樓又名武樓在麟瑞<lb/>
南皆五間髙七十五尺嘉慶門在後廡寶雲殿東景福<lb/>
門在後廡寶雲殿西皆三間一門周廡一百二十間髙<lb/>
三十五尺四隅角樓四間重簷凡諸宫周廡並用丹楹<lb/>
彤壁藻繪琉璃瓦飾簷脊延春門在寶雲殿後延春閣<lb/>
之正門也五間三門東西七十七尺重簷懿範門在延<lb/>
春左嘉則門在延春右皆三間一門延春閣九間東西<lb/>
<pb n="KR2k0057_WYG_019-15b"/>
有五十尺深九十尺髙一百尺三簷重屋柱廊七間廣<lb/>
四十五尺深一百四十尺髙五十尺寢殿七間東西夾<lb/>
四間後香閣一間東西一百四十尺深七十五尺髙如<lb/>
其深重簷文石甃地藉花毳裀簾帷咸備白玉石重陛<lb/>
朱欄銅冒楯塗金雕翔其上閣上御榻二柱廊中設小<lb/>
山屏林皆楠木為之而飾以金寢殿楠木御榻東夾紫<lb/>
檀御榻壁皆張素畫飛龍舞鳯西夾事佛像香閣楠木<lb/>
寢牀金縷褥黒貂壁幛慈福殿又曰東煖殿在寢殿東<lb/>
<pb n="KR2k0057_WYG_019-16a"/>
三間前後軒東西三十五尺深七十二尺明仁殿又曰<lb/>
西煖殿在寢殿西制度如慈福景曜門在左廡中三間<lb/>
一門髙三十尺清灝門在右廡中制度如景曜鐘樓在<lb/>
景曜南鼓樓在清灝南各髙七十五尺周廡一百七十<lb/>
二間四隅角樓四間玉德殿在清灝外七間東西一百<lb/>
尺深四十九尺髙四十尺飾以白玉甃以文石中設佛<lb/>
像東香殿在玉德殿東西香殿在玉德殿西宸慶殿在<lb/>
玉德殿後九間東西一百三十尺深四十尺髙如其深<lb/>
<pb n="KR2k0057_WYG_019-16b"/>
中設御榻簾帷裀褥咸備前列朱欄左右闢二紅門後<lb/>
山字門三間東更衣殿在宸慶殿東五間髙三十尺西<lb/>
更衣殿在宸慶殿西制度如東殿隆福殿在大内之西<lb/>
興聖之前南紅門三東西紅門宫各一繚以磗垣南紅<lb/>
門一東紅門一後紅門一光天門光天殿正門也五間<lb/>
三門門髙三十二尺重簷崇華門在光天門左膺福門<lb/>
在光天門右各三間一門光天殿七間東西九十八尺<lb/>
深五十五尺髙七十尺柱廊七間深九十八尺髙五十<lb/>
<pb n="KR2k0057_WYG_019-17a"/>
尺寢殿五間兩夾四間東西一百三十尺髙五十八尺<lb/>
五寸重簷藻井瑣窗文石甃地藉花毳裀懸珠簾重陛<lb/>
朱欄塗金雕冒楯正殿鏤金雲龍樟木御榻從臣坐牀<lb/>
重列前兩旁寢殿亦設御榻裀褥咸備青陽門在左廡<lb/>
中明輝門在右廡中各三間一門翥鳯樓在青陽南三<lb/>
間髙四十五尺驂龍樓在明暉南制度如翥鳯後有牧<lb/>
人宿衛之室夀昌殿又曰東煖殿在寢殿東三間前後<lb/>
軒重簷嘉禧殿又曰西煖殿在寢殿西制度如夀昌中<lb/>
<pb n="KR2k0057_WYG_019-17b"/>
位佛像旁設御榻針線殿在寢殿後周廡一百七十二<lb/>
間四隅角樓四間侍女直廬五所在針線殿後又有侍<lb/>
女室七十二間在直廬後及左右浴室一區在宫垣東<lb/>
北隅文德殿在明暉外又曰楠木殿皆楠木為之三間<lb/>
前後軒一間盝頂殿五間在光天殿西北角樓西後有<lb/>
盝頂小殿香殿在宫垣西北隅三間前軒一間前寢殿<lb/>
三間柱廊三間後寢殿三間東西夾各二間文宸庫在<lb/>
宫垣西南隅酒房在宫垣東南隅内庖在酒房之北興<lb/>
<pb n="KR2k0057_WYG_019-18a"/>
聖宫在大内之西北萬夀山之正西周以磚垣南闢紅<lb/>
門三東西紅門各一北紅門一南紅門外兩旁附垣有<lb/>
宿衛直廬凡四十間東西門外各三間南門前夾垣内<lb/>
有省院臺百司官侍直板屋北門外有窨花室五間東<lb/>
夾垣外有宦人之室十七間凌室六間酒房六間南北<lb/>
西門外綦置衛士直宿之舍二十一所所為一間外夾<lb/>
垣東紅門三直儀天殿弔橋西紅門一達徽政院門内<lb/>
差北有盝頂房二各三間又北有屋二所各三間差南<lb/>
<pb n="KR2k0057_WYG_019-18b"/>
有庫一所及屋三間北紅門外有臨街門一所三間此<lb/>
夾垣之北門也興聖門興聖殿之北門也五間三門重<lb/>
簷東西七十四尺明華門在興聖門左肅章門在興聖<lb/>
門右各三間一門興聖殿七間東西一百尺深九十七<lb/>
尺柱廊六間深九十四尺寢殿五間兩夾各三間後香<lb/>
閣三間深七十七尺正殿四面珠懸瑣牕文石甃地藉<lb/>
以毳裀中設扆屏榻張白蓋簾帷皆錦繡為之諸王百<lb/>
僚宿衛官侍宴坐牀重列左右其柱廊寢殿亦各設御<lb/>
<pb n="KR2k0057_WYG_019-19a"/>
榻裀褥咸備白玉石重陛朱闌塗金冒楯覆以白磁碧<lb/>
瓦琉璃飾其簷脊宏慶門在東廡中宣則門在西廡中<lb/>
各三間一門凝暉樓在宏慶南五間東西六十七尺延<lb/>
顥樓在宣則南制度如凝暉嘉德殿在寢殿東三間前<lb/>
後軒各三間重簷寶慈殿在寢殿西制度同嘉德山字<lb/>
門左興聖宫後延華閣之正門也正一間两夾各一間<lb/>
重簷一門脊置金寶瓶又獨脚門二周閣以紅板垣延<lb/>
華閣五間方七十九尺二寸重阿十字脊白琉璃瓦覆<lb/>
<pb n="KR2k0057_WYG_019-19b"/>
青琉璃瓦飾其簷脊立金寶瓶單陛御榻從臣坐牀咸<lb/>
具東西殿在延華閣西左右各五間前軒一間園亭在<lb/>
延華殿後芳碧亭在延華閣後園亭東三門重簷十字<lb/>
脊覆以青琉璃瓦飾以綠琉璃屋脊置金寶瓶徽青亭<lb/>
在園亭西制度如芳碧亭浴室在延華閣東南隅東殿<lb/>
旁有盝頂井亭二間又有盝頂房三間畏吾兒殿在延<lb/>
華閣右六間旁有窨花半屋八間木香亭在畏吾兒殿<lb/>
後東盝殿在延華閣東版垣外正殿五間前軒三間東<lb/>
<pb n="KR2k0057_WYG_019-20a"/>
西六十五尺深三十九尺柱廊二間深二十六尺寢殿<lb/>
三間東西四十八尺前宛轉置花朱闌八十五扇殿之<lb/>
旁有盝頂房三間庖室二間面陽盝頂房三間妃嬪庫<lb/>
房一間縫紉女庫房三間紅門一盝頂之制三椽其頂<lb/>
若笥之平故名西盝頂殿在延夀閣西版垣之外制度<lb/>
同東殿東殿之旁有庖室三間好事房二各三間獨脚<lb/>
門二紅門一妃嬪院四二在東盝頂殿後二在西盝頂<lb/>
殿後各正室三間東西夾四間前軒三間後有三椽半<lb/>
<pb n="KR2k0057_WYG_019-20b"/>
屋二間侍女室八十三間半在東妃嬪院左西向半在<lb/>
西妃嬪院右東向室後各有三椽半屋二十五間東盝<lb/>
頂殿紅門外有屋三間盝頂軒一間後有盝頂房一間<lb/>
庖室一區在凝暉樓後正室五間前軒一間後披屋三<lb/>
間又有盝頂房一間盝頂井亭一間周以土垣前闢紅<lb/>
門酒房在宫垣東南隅庖室南正屋五間前盝頂軒三<lb/>
間南北軒各三間西北隅盝頂房三間紅門一土垣四<lb/>
周之學士院在閣後四盝頂殿門外之西偏三間生料<lb/>
<pb n="KR2k0057_WYG_019-21a"/>
庫在學士院南又南為鞍轡庫又南為軍器庫又南為<lb/>
庖人牧人宿衛之室藏珍庫在宫垣西東隅制度並如<lb/>
酒室惟多盝頂半屋三間庖室三間<lb/>
萬夀山在大内西北太液池之陽金人名瓊華島中統<lb/>
三年修繕之至元八年賜今名其山皆叠玲瓏石為之<lb/>
峯巒隠映松檜隆鬱秀若天成引金水河至其後轉機<lb/>
連㪺汲水至山頂出石龍口注方池伏流至仁智殿後<lb/>
有石刻盤龍仰首噴水仰出然後右東西流入於太液<lb/>
<pb n="KR2k0057_WYG_019-21b"/>
池山前有白玉石橋長二百餘尺直儀天殿後橋之北<lb/>
有玲瓏石擁木門五門皆為石色内有隙地對立日月<lb/>
石西有石棋枰又有石坐牀左右皆有登山之徑縈紆<lb/>
萬石中洞府出入宛轉相迷至一殿一亭各擅一景之<lb/>
妙山之東有石橋長七十六尺濶四十一尺半為石渠<lb/>
以載金水而流於山後以汲於山頂也又東為靈圃竒<lb/>
獸珍禽在焉廣寒殿在山頂七間東西一百二十尺深<lb/>
六十二尺髙五十尺重阿藻井文石甃地四面瑣牕版<lb/>
<pb n="KR2k0057_WYG_019-22a"/>
宻其裏編綴金紅雲而蟠龍矯蹇於丹楹之上中有小<lb/>
玉殿内設金嵌玉龍御榻左右列從臣坐牀前架黒玉<lb/>
酒瓮一玉有白章隨其形刻為魚獸出没於波濤之狀<lb/>
其大可貯水三十餘石又有玉假山一峯玉響鐵一懸<lb/>
殿之後有小石笋二内出石龍首以噀所引金水西北<lb/>
有厠堂一間仁智堂在山之半三間髙三十尺金露亭<lb/>
在廣寒殿東其制圓九柱二十四尺尖頂上置琉璃珠<lb/>
亭後有銅幡竿玉虹亭在廣寒殿西制度同金露方壺<lb/>
<pb n="KR2k0057_WYG_019-22b"/>
亭在荷葉殿後髙二十尺重屋八面重屋無梯自金露<lb/>
亭前複道登焉又曰綠珠亭瀛洲亭在温石浴室後制<lb/>
度同方壺玉虹亭前仍有登重屋複道亦有綠珠亭荷<lb/>
葉在方壺前仁智西北三間髙三十尺方頂中置琉璃<lb/>
珠温石浴室在瀛洲前仁智西北三間髙二十三尺方<lb/>
頂中置塗金寶瓶圜亭又曰臙脂亭在荷葉稍西蓋后<lb/>
妃添粧之所也八面介福殿在仁智東差北三間東西<lb/>
四十一尺髙二十五尺延和殿在仁智西北制度如介<lb/>
<pb n="KR2k0057_WYG_019-23a"/>
福馬湩室在介福前三間牧人之室在延和前三間庖<lb/>
室在馬湩前東浴室更衣殿在山東平地三間兩夾太<lb/>
液池在大内西周回若千里植芙蓉儀天殿在池中圓<lb/>
坻上當萬夀山十一楹髙三十五尺圍七十尺重簷圓<lb/>
蓋頂圓基址甃以文石藉以花裀中設御榻周闢瑣牕<lb/>
東西門各一間西北側堂一間臺西向列甃磚龕以居<lb/>
宿衛之士東為木橋長一百二十尺濶二十二尺通大<lb/>
内之夾垣西為木弔橋長四百七十尺濶如東橋中闕<lb/>
<pb n="KR2k0057_WYG_019-23b"/>
之立柱架梁於二舟以當其空至車駕行幸上都留守<lb/>
官則移舟斷橋以禁往來是橋通興聖宫前之夾垣後<lb/>
有白玉石橋乃萬夀山之道也犀山臺在儀天殿前水<lb/>
中上植木芍藥隆福宫西御苑在隆福宫西先后妃多<lb/>
居焉香殿在石假山上三間兩夾二間柱廊三間龜頭<lb/>
屋三間丹楹瑣牕間金藻繪玉石礎琉璃瓦殿後有石<lb/>
臺山後闢紅門門外有侍女之室二所皆南向並列又<lb/>
後直紅門並立紅門三三門之外有太子鄂爾多荷葉<lb/>
<pb n="KR2k0057_WYG_019-24a"/>
殿二在香殿左右各三間圓殿在山前圓頂上置塗金<lb/>
寶珠重簷後有流杯池池東西流水圓亭二圓殿有廡<lb/>
以連之歇山殿在圓殿前五間柱廊二各三間東西亭<lb/>
二在歇山後左右十字脊東西水心亭在歇山殿池上<lb/>
直東西亭之南九柱重簷亭之後各有侍女房三所所<lb/>
為三間東房西向西房東向前闢紅門三門内立石以<lb/>
屏内外外築四垣以周之池引金水注焉棕毛殿在假<lb/>
山東偏三間後置頂殿三間前啟紅門立垣以區分之<lb/>
<pb n="KR2k0057_WYG_019-24b"/>
儀鸞局在三紅門外西南隅正屋三間東西屋三間前<lb/>
開一門<lb/>
史官虞集曰嘗觀紀籍所載秦漢隋唐之宫闕其宏麗<lb/>
可怖也髙者七八十丈廣者二三十里而離宫别館綿<lb/>
延聨絡彌山跨谷多或至數百所嘻真木妖哉由余有<lb/>
言使鬼為之則勞神矣使人為之則苦人矣由余當秦<lb/>
穆公時為是言俾見後世之侈何如也雖然紫宫著乎<lb/>
𤣥象得無棟宇有等差之辨而茅茨之簡又烏足以重<lb/>
<pb n="KR2k0057_WYG_019-25a"/>
威於四海乎集佐修經世大典將作所疏宫闕制度為<lb/>
詳於是知大有逕庭於古也方今幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>之廣户口之夥<lb/>
貢稅之富當倍秦漢而參隋唐也顧力有可為而莫為<lb/>
則其所樂不在於斯也孔子曰禹吾無間然矣卑宫室<lb/>
而盡力乎溝洫重於此而輕於彼理固然矣<lb/>
中書省<lb/>
　吏部<lb/>
　戸部　都提舉萬億綺源庫　都提舉萬億賦源庫<lb/>
<pb n="KR2k0057_WYG_019-25b"/>
　　　都提舉萬億寶源庫　都提舉萬億廣源庫<lb/>
　　提舉富寧庫　順承行用庫　文明行用庫　光<lb/>
　　熈行用庫　健德行用庫　和義行用庫　大都<lb/>
　　平準庫　寶鈔總庫　印造寶鈔庫　燒鈔西庫<lb/>
　　　燒鈔東庫　印造茶引局　抄紙局<lb/>
　禮部　㑹同館　教坊司　鑄印局　白紙坊　油<lb/>
　　磨坊<lb/>
　兵部<lb/>
<pb n="KR2k0057_WYG_019-26a"/>
　刑部<lb/>
　工部　覆寶司　提舉都城所　提舉右八作司<lb/>
　　提舉左八作司　備章總院　大都人匠總管府<lb/>
　　　大都等路諸色民匠總管府　紋繡總院　繡<lb/>
　　局　諸路襍造總管府　竒達勒局諸色人匠總<lb/>
　　管府　提舉諸司局　諸司局人匠總管府　大<lb/>
　　都金銀器盒局　大都氊局　織染局　花毯蠟<lb/>
　　布等局　簾局　薩達克齊等局人匠提舉司<lb/>
<pb n="KR2k0057_WYG_019-26b"/>
　　造船提舉司　諸物庫　符牌庫　受給庫　左<lb/>
　　右廂<lb/>
　樞宻院　右衛親軍都指揮使司　左衛親軍都指<lb/>
　　揮使司　中衛親軍都指揮使司　前衛親軍都<lb/>
　　指揮使司　後衛親軍都指揮使司　武衛親軍<lb/>
　　都指揮使司　䝉古侍衛親軍都指揮使司　虎<lb/>
　　賁侍衛親軍都指揮使司　唐古侍衛親軍都指<lb/>
　　揮使司　欽察侍衛親軍都指揮使司　珪齊侍<lb/>
<pb n="KR2k0057_WYG_019-27a"/>
　　衛親軍都指揮使司　西域侍衛親軍都指揮使<lb/>
　　司<lb/>
　御史臺　殿中司　察院<lb/>
　伊克扎爾固齊　司獄司<lb/>
　徽政院　宫正司　掌謁司　掌醫署　掌膳署<lb/>
　　内宰司　備用庫　藏珍庫　掌儀署　文成庫<lb/>
　　　供須庫　儀從庫　衛侯庫　右都威衛使司<lb/>
　　　左都威衛使司　延慶司　隨路諸色人匠都<lb/>
<pb n="KR2k0057_WYG_019-27b"/>
　　總管府　瑪瑙玉局　大都等路諸色民匠提舉<lb/>
　　司　織染襍造人匠總管府　綾錦局　織染局<lb/>
　　　文綺局　諸路齊哩克昆民匠都總管府　大䕶<lb/>
　　國仁王寺財用䂓運都總管府<lb/>
　宣徽院　尚舍監　諸物庫　尚食局　生料庫<lb/>
　　光祿寺　尚醖局　尚飲局　醴源倉　闌遺監<lb/>
　　提舉太倉　柴炭提舉司　沙糖局<lb/>
　中政院　奉宸庫　宫領隨路民匠打鋪鷹房紬綿<lb/>
<pb n="KR2k0057_WYG_019-28a"/>
　　總管府<lb/>
　集賢院　國子監　國子學　興文署<lb/>
　翰林院　國子監　國子學<lb/>
　翰林國史院<lb/>
　宣政院　資善庫<lb/>
　昭文館<lb/>
　太常寺　太廟署　太樂署　社稷署　禮直署<lb/>
　大司農司　廣濟署　豐贍署　供膳司　昌國署<lb/>
<pb n="KR2k0057_WYG_019-28b"/>
　　　濟民署<lb/>
　大都䕶府<lb/>
　通政院　廪給司<lb/>
　秘書監　著作局　秘書庫<lb/>
　大府監　内藏庫　右藏庫　左藏庫　器備庫<lb/>
　中尚監　資成庫　襍造局諸色人匠提舉司　鐵<lb/>
　　局　木局　齊哩克昆諸色人匠提舉司　大都等<lb/>
　　路種田人匠織染局<lb/>
<pb n="KR2k0057_WYG_019-29a"/>
　利用監　資用庫齊哩克昆皮局人匠提舉司　大<lb/>
　　都襍造雙線局　熟皮局　貂鼠局　大都軟皮<lb/>
　　局<lb/>
　章佩監　御帶庫　異珍庫<lb/>
　典瑞監<lb/>
　大都留守司兼少府監　修内司　大木局　小木<lb/>
　　局　泥瓦局　粧釘局　銅局　車局　繩局<lb/>
　　祇應局　畫局　油漆局　器備局　器物局<lb/>
<pb n="KR2k0057_WYG_019-29b"/>
　　鐵局　儀鸞局　大都諸色人匠提舉司　犀象<lb/>
　　牙局　雕牙局　雕木局　採石局　木場局<lb/>
　　上林局　大都門尉<lb/>
　將作院　諸路金玉人匠總管府　玉局提舉司<lb/>
　　瑪瑙局提舉司　石局　金絲子局　大小雕木<lb/>
　　等局　鞋帶斜皮局　瓘玉局　畫局　温犀玳<lb/>
　　瑁局　漆紗冠冕局　珠子局　異様等局總管<lb/>
　　府　異様紋繡兩局　綾錦織染兩局　金絲顔<lb/>
<pb n="KR2k0057_WYG_019-30a"/>
　　料總庫　尚衣局　御衣局<lb/>
　泉府司　富藏庫<lb/>
　侍儀司　法物庫<lb/>
　武備寺　夀武庫　利器庫　甲匠提舉司　箭局<lb/>
　　　弦局<lb/>
　都水監　大都河道提舉司<lb/>
　尚乗寺　諸路襍造總管府　諸路旋匠提舉司<lb/>
　　網簾局　資乗庫<lb/>
<pb n="KR2k0057_WYG_019-30b"/>
　太僕寺<lb/>
　太史院<lb/>
　司天臺<lb/>
　囘囘司天臺<lb/>
　太醫院　御藥局　御藥院　囘囘藥物院　囘囘<lb/>
　　藥物局　大都惠民司　廣惠司<lb/>
　崇福司<lb/>
　拱衛直都指揮使司　儀從司<lb/>
<pb n="KR2k0057_WYG_019-31a"/>
　大司徒領異様金玉人匠總管府　塑局　出鑞局<lb/>
　　　銀局　銅局　鑄㵼等銅局　唐像畫局　梵<lb/>
　　像局　襍造提舉司　鑌鐵局　玉局　諸物庫<lb/>
　博克遜<lb/>
　儀鳯司　安和署<lb/>
　京畿都漕運使司　萬斯南倉　萬斯北倉　千斯<lb/>
　　倉　相因倉　豐潤倉　通濟倉　廣備倉　永<lb/>
　　平倉　永濟倉　惟億倉　盈衍倉　大積倉<lb/>
<pb n="KR2k0057_WYG_019-31b"/>
　　豐實倉　廣衍倉　順濟倉<lb/>
　大都等路都轉鹽運使司　大都稅課提舉司<lb/>
　大都南北兩兵馬都指揮使司　北兵馬司<lb/>
　内史府<lb/>
　省架閣庫　左右部架閣庫　長信寺<lb/>
天厯初建奎章閣於西宫興聖殿之西廊為屋三間髙<lb/>
明敞爽南間以藏物中間諸官入直所北間南嚮設御<lb/>
座左右列珍玩命羣玉内司掌之閣官署御初名奎章<lb/>
<pb n="KR2k0057_WYG_019-32a"/>
閣階正三品隸東宫屬官後文宗復位乃陞為奎章閣<lb/>
學士院階正二品置大學士五員並知經筵事侍書學<lb/>
士二員承制學士二員供奉學士二員並兼經筵官幕<lb/>
職置參書二員典籖二員並兼經筵叅賛官照磨一員<lb/>
内掾四名内二名兼檢討宣使四名知印二名譯史二<lb/>
名典書四名屬官則有羣玉内司階正三品置監羣玉<lb/>
内司一員司尉一員亞尉二員僉司二員典簿一員令<lb/>
史二名典吏二名司鑰二名司膳四名給使八名專掌<lb/>
<pb n="KR2k0057_WYG_019-32b"/>
秘玩古物藝文監階正三品置太監兼檢校書籍事二<lb/>
員少監同檢校書籍事二員監丞參檢校書籍二員或<lb/>
有兼經筵官者典簿一員照磨一員令史四名典吏二<lb/>
名專掌書籍鍳書博士司階正五品置博士兼經筵叅<lb/>
賛官二員書吏一名專一鍳辦書畫授經郎階正七品<lb/>
置授經郎兼經筵譯文官二員專一訓教怯薛官大臣<lb/>
子孫藝林庫階從六品置提㸃一員副使一員司吏二<lb/>
名庫子一名專一收貯書籍廣成局階從七品置大使<lb/>
<pb n="KR2k0057_WYG_019-33a"/>
一員副使一員直長二員司吏二名專一印行祖宗聖<lb/>
訓及國制等書特恩剙製象齒小牌五十上書奎章閣<lb/>
三字一面篆字一面蒙古字與輝和爾字分散各官懸<lb/>
佩出入宫門無禁學士院凡與諸司往復惟劄送參書<lb/>
書㕔行移而已命侍讀學士虞集撰記御書刻石閣中<lb/>
今上皇帝改奎章曰宣文其記曰大統既正海内定一<lb/>
乃稽古右文崇德樂道以天厯二年三月作奎章之閣<lb/>
燕閒之居將以淵?遐思緝熈典學乃置學士員俾頌<lb/>
<pb n="KR2k0057_WYG_019-33b"/>
乎祖宗之成訓毋忘乎創業之艱難而守成之不易也<lb/>
又俾陳夫内聖外王之道興亡得失之故而以自警焉<lb/>
其為閣也因便殿之西廡釋髙明而有容不加飾乎彩<lb/>
斵不重勞於土木不過啟乎户牖以順清燠樹庋閣以<lb/>
棲圖書而已至於器玩之陳非古制作中法度者不得<lb/>
在列其為處也跬步户庭之間而清嚴䆳宻非有朝㑹<lb/>
祠享時巡之事幾無一日而不御於斯於是宰輔有所<lb/>
奏請宥宻有所圖維争臣有所繩糾侍從有所獻替以<lb/>
<pb n="KR2k0057_WYG_019-34a"/>
次入對從容宻勿蓋終日焉而聲色狗馬不軌不物者<lb/>
無因而至前矣自古聖明睿知善於怡心養神培本浚<lb/>
源泛應萬變而不窮者未有易乎此者也蓋聞天有恒<lb/>
運日月之行不息矣地有恒勢水土之載不匱矣人君<lb/>
有恒居則天地民物有所係屬而不易矣居是閣也静<lb/>
焉而天為一動焉而天弗違庶乎有道之福以保我子<lb/>
孫黎民於無窮哉至順辛未孟春二日記<lb/>
　<lb/>
<pb n="KR2k0057_WYG_019-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代帝王宅京記卷十九<lb/>
</p>
<p>
</p>
  </div>
</body>
</text>
</TEI>
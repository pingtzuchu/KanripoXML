<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寶祐四年登科録</head>
    <p>
<pb n="KR2g0028_WYG_000-1a"/>
欽定四庫全書　　　　　史部七<lb/>
　寶祐四年登科録　　　　傳記類三<hi>總錄之屬</hi>
　　提要<lb/>
　　　　<hi>臣</hi>等謹案寶祐四年登科録四巻宋文天祥<lb/>
　　　　榜進士題名也首列御試䇿題一道及詳定<lb/>
　　　　編排等官姓名其覆考撿㸃試巻官為王應<lb/>
　　　　麟故宋史文天祥𫝊載考官王應麟奏其巻稱<lb/>
　　　　古誼若龜鑑忠肝如鐵石敢為國家得人賀<lb/>
<pb n="KR2g0028_WYG_000-1b"/>
　　　　也其一甲第九人為王應鳯即應麟之弟盖<lb/>
　　　　當時法制猶疎未有回避之例耳天祥本列<lb/>
　　　　第五理宗親擢第一其第二甲第二人為謝<lb/>
　　　　枋得第二十七人為陸秀夫與天祥並以孤<lb/>
　　　　忠勁節搘拄綱常數百年後睹其姓名尚凜<lb/>
　　　　然生敬則此録流傳不朽若有神物呵䕶者<lb/>
　　　　豈偶然哉五甲第一百八十九人朱㫼以下<lb/>
　　　　原本脱去二十四人今檢録中四甲二百二<lb/>
<pb n="KR2g0028_WYG_000-2a"/>
　　　　十七人趙與溥下注兄與鎮同榜而録無其<lb/>
　　　　名又栝蒼彚紀有趙時陳塈衡州府志有羅<lb/>
　　　　雷春萬姓統譜有趙良金並稱寳祐四年進<lb/>
　　　　士而此録亦無之則皆在所闕内矣後有天<lb/>
　　　　祥對䇿一道理宗御製賜進士詩及天祥恭<lb/>
　　　　謝詩各一首天祥是年登第後即丁父憂歸<lb/>
　　　　至己未始授籖書寧海節度判官㕔公事故<lb/>
　　　　謝表中有自叨異數亦既三年之語此録並<lb/>
<pb n="KR2g0028_WYG_000-2b"/>
　　　　載其表文乃後人所増附者也乾隆四十六<lb/>
　　　　　年十一月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
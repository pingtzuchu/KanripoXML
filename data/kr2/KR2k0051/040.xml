<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻四十</head> <lb/>
    <p>
<pb n="KR2k0051_WYG_040-1a"/>
欽定四庫全書<lb/>
　甘肅通志巻四十<lb/>
　　流寓<lb/>
　名賢高士過都越國旅寓棲遲或因事羈留竟至畢<lb/>
　世足蹟所經山林生色遺風流韻後人景仰爰紀姓<lb/>
　名以資觀覽志流寓<lb/>
臨洮府<lb/>
明徐　蘭字與善浙江開化人洪武初任郃陽知縣謫<lb/>
<pb n="KR2k0051_WYG_040-1b"/>
　戍蘭州衛復舉國子助教調崇仁縣丞永樂元年聘<lb/>
　典京闈鄉試致仕復歸於蘭尋又南還卒著有書經<lb/>
　體要<lb/>
　解　縉字大紳江西吉水人洪武二十一年進士授<lb/>
　庶吉士上封事萬言論時政剴切上數稱其才諸大<lb/>
　臣皆忌之上慰諭賜鏹遣歸令讀書十年後來用後<lb/>
　因有司劾縉違詔奔喪謫河州衛吏後召為翰林待<lb/>
　詔永樂二年擢右春坊大學士<lb/>
<pb n="KR2k0051_WYG_040-2a"/>
　耿復初字明善合肥人性聰敏博通經史尤敦孝友<lb/>
　元末歸附李文忠亷其賢授中書省使居於杭洪武<lb/>
　間謫戍蘭州衛二年母尚留杭不逺萬里迎母就養<lb/>
　讀書課子造次顛沛守仁義如一日嘗玩易至節之<lb/>
　六四歎曰宜退而進殃也可止而止無咎自號安節<lb/>
　老人年八十而卒<lb/>
　謝　圓字友規浙江四明人洪武中以事謫臨洮為<lb/>
　府學掾學富才敏文雅而思深受知當道郡弟子員<lb/>
<pb n="KR2k0051_WYG_040-2b"/>
　皆從之登第者甚衆尋以例釋歸<lb/>
　丁　晉字希敏江南崑山人洪武中謫戍莊浪衛永<lb/>
　樂中被選為肅府儀衛司校尉性鯁介明醫術善吟<lb/>
　咏尤精於畫所著有樵雲集<lb/>
　沈　繹字成章江南吳縣人洪武間謫戍蘭州衛精<lb/>
　醫道敦志節善琴書所著有醫方集要平治活法繪<lb/>
　素集芝軒餘興<lb/>
　潘若水江西人為翰林待詔以事充吏於西寧往來<lb/>
<pb n="KR2k0051_WYG_040-3a"/>
　於蘭與沈丁軰遊善詩為蘭士大夫所重<lb/>
　楊志善浙江杭州人遷河東鹽運司洪武間謫戍蘭<lb/>
　州衛善屬文不事生産與范繹丁晉善齒德為人所<lb/>
　重號稱金城三老<lb/>
　田　中北直蠡縣人由進士任錢塘知縣洪武間謫<lb/>
　戍肅府儀衛司校尉性惇厚尚古樸治家嚴肅人皆<lb/>
　稱之<lb/>
　陳　質字太素江西廣信人洪武間謫戍蘭州衛精<lb/>
<pb n="KR2k0051_WYG_040-3b"/>
　醫術善吟咏自少至老好學不倦有瓦瓿集<lb/>
　游　堅字文固應天府人任山東道監察御史永樂<lb/>
　間謫戍河西因寓於蘭有文翰存<lb/>
　董可善字在道浙江四明人敦德力學教人有法徐<lb/>
　蘭為記城南書塾士林重之<lb/>
慶陽府<lb/>
漢馬　嚴字威卿扶風茂陵人嚴少孤從平原楊太伯<lb/>
　講學能通春秋左氏弟敦字孺卿亦知名援卒後嚴<lb/>
<pb n="KR2k0051_WYG_040-4a"/>
　乃與敦俱歸安陵居鉅下三輔稱其義行號鉅下二<lb/>
　卿明德皇后既立嚴乃閉門自守猶復慮致譏嫌遂<lb/>
　復更徙北地斷絶賔客永平十五年皇后勅使移居<lb/>
　洛陽<lb/>
明張　珩山西石州人正德辛巳進士由御史歴陞延<lb/>
　寧巡撫總督三邉清直不阿權貴陞戸部尚書未及<lb/>
　任以延綏失利謫戍慶陽七年教授生徒講論道德<lb/>
　一時俊髦咸出門下所著有南川録並文集奏議<lb/>
<pb n="KR2k0051_WYG_040-4b"/>
　性文山人不知何許人蓬頭垢面嗜酒善飲詩不搆<lb/>
　思百首立就字亦竒有贈衣者即裂而披之囊金不<lb/>
　匱莫知所從來凡二十餘年死葬長安<lb/>
甘州府<lb/>
明劉　廌字士端誠意伯基之孫江西參政璉之子洪<lb/>
　武二十三年襲封明年坐事貶秩歸里築室雞山下<lb/>
　命曰盤谷丁丑譴戍甘肅尋赦還建文帝及成祖皆<lb/>
　欲用之以奉親守墓力辭永樂年卒於家著有盤谷<lb/>
<pb n="KR2k0051_WYG_040-5a"/>
　集十巻盤谷倡和集二巻<lb/>
　郭　豋字元豋武定侯英諸孫也正統七年從王驥<lb/>
　征木麓川九年從沐斌征騰衝功皆最土木之難以<lb/>
　都督僉事守大同上皇至城下豋陴謝却之景泰元<lb/>
　年大戰栲栳山有功封定襄伯上皇復辟謫戍甘肅<lb/>
　成化初復爵卒贈侯諡忠武李東陽嘗謂武臣能詩<lb/>
　者莫過郭定襄有聨珠集二十二巻行世<lb/>
　艾　穆字純卿湖廣舉人為刑部郎諫張居正奪情<lb/>
<pb n="KR2k0051_WYG_040-5b"/>
　言切直謫戍甘肅嘗遊終南山水間與一時詞人結<lb/>
　社賦詩<lb/>
　張慎言字金銘山西陽城人萬厯庚戍進士為曹縣<lb/>
　令有惠政擢御史天啓時以直言忤魏忠賢謫戍甘<lb/>
　肅明末復職歴官南京吏部尚書<lb/>
凉州府<lb/>
漢馬　援字文淵扶風茂陵人少孤有大志諸兄竒之<lb/>
　後為郡督郵送囚至司命府囚有重罪援哀而縱之<lb/>
<pb n="KR2k0051_WYG_040-6a"/>
　遂亡命北地遇赦因留牧畜賔客多歸附者遂役屬<lb/>
　數百家轉遊隴漢間嘗曰丈夫為志窮且益堅老當<lb/>
　益壯王莽敗復避地凉州世祖即位歸漢為新息侯<lb/>
　拜伏波將軍建初三年諡曰忠成侯<lb/>
　劉　般字伯興宣帝之元孫般數嵗而孤獨與母居<lb/>
　王莽敗更始即位般奔長安㑹更始敗與般西行上<lb/>
　隴遂至武威般雖年少而篤志修行講誦不怠其母<lb/>
　及諸舅以為身寄絶域死生未必不宜苦精若此般<lb/>
<pb n="KR2k0051_WYG_040-6b"/>
　終不改其業建武八年隗囂敗河西始通般將家屬<lb/>
　至洛陽封菑丘侯<lb/>
晉司馬順字子思宣帝弟魏安城亭侯通之子也初封<lb/>
　習陽亭侯及武帝受禪順歎曰事乖唐虞而假為禪<lb/>
　名遂悲泣由是廢黜徙武威姑臧縣雖受罪流放守<lb/>
　意不移而卒<lb/>
魏常　爽河内人寓凉州不受禮命魏主以為宣威將<lb/>
　軍爽置館於温水之右教授七百餘人弟子事之如<lb/>
<pb n="KR2k0051_WYG_040-7a"/>
　嚴君由是儒風始振<lb/>
明河西傭不知何許人建文四年六月燕兵入京城傭<lb/>
　被葛衣走其冬至金城行乞市中邊地極寒傭常衣<lb/>
　葛明年至河西依莊浪魯家為傭取傭值買羊裘披<lb/>
　之夏或衣新布衣皆以故葛衣覆其上葛衣破縷縷<lb/>
　或勸棄之終不可錢稍餘輒市酒肉與諸乞兒飲食<lb/>
　力作倦自吟哦或夜聞其哭聲永樂中有京朝官至<lb/>
　莊浪識傭欲與語傭走南山避之旬月京朝官去乃<lb/>
<pb n="KR2k0051_WYG_040-7b"/>
　還在莊浪數年病且死呼主人囑曰我死勿殮我西<lb/>
　北風起火我勿埋我骨魯家從其言今建有葛衣先<lb/>
　生祠<lb/>
　湯　鼐壽州人官御史𢎞治三年上䟽劾萬安劉吉<lb/>
　尹直下詔獄坐妖言罪死刑部侍郎彭韶辭不判徐<lb/>
　溥力言不可使朝廷有殺諫臣名獲免鼐謫戍河西<lb/>
　包　節字䝉泉江南吳縣人嘉靖間御史參劾逆璫<lb/>
　擅作威福謫戌莊浪衛以章句訓童子以給衣食有<lb/>
<pb n="KR2k0051_WYG_040-8a"/>
　時賦詩既病篤手書寄弟包孝善事母殮以斬衰曰<lb/>
　少申罔極之恩所著有湟中稿<lb/>
　徐文彪上虞人武廟時以布衣徵值璫瑾亂政即于<lb/>
　廷中指為𢎞恭石顯極詆其惡瑾怒下獄廷杖謫戍<lb/>
　鎮番衛<lb/>
寧夏府<lb/>
晉周　虓字孟威晉益州刺史建城定公周楚之孫為<lb/>
　梓潼太守寜康元年苻秦將楊安攻梓潼虓固守涪<lb/>
<pb n="KR2k0051_WYG_040-8b"/>
　城遣步騎數千送母妻自漢水趨江陵秦秘書監朱<lb/>
　彤邀而獲之虓遂降於安秦王堅欲用為尚書郎虓<lb/>
　曰蒙晉厚恩但老母見獲失節於此母子獲全秦之<lb/>
　惠也雖公侯之貴不以為榮況郎任乎太元八年徙<lb/>
　之於朔方之北後竟卒於朔方<lb/>
隋栁　彧字㓜文河東解人仕治書御史正色立朝百<lb/>
　僚皆敬憚之後為楊素所忌坐罪除名徙配朔方懷<lb/>
　逺鎮<lb/>
<pb n="KR2k0051_WYG_040-9a"/>
明阮　彧字景文錢塘人任兵科給事中其同母弟誼<lb/>
　謫戍寧夏未及行而卒遂以彧代戍永樂元年以薦<lb/>
　者言釋於戍所復其官工吟咏尤長於駢體<lb/>
　陳　矩字善方江西廬陵人洪武初第進士以戸部<lb/>
　主事謫戍寧夏後復官湖廣江陵知縣<lb/>
直𨽻秦州<lb/>
漢申屠剛字巨卿扶風茂陵人性方直仕郡功曹舉賢<lb/>
　良方正對䇿罷歸田里莽簒位遂避地河西隗囂據<lb/>
<pb n="KR2k0051_WYG_040-9b"/>
　隴右欲背漢而附公孫述剛説曰人所歸者天所與<lb/>
　人所攜者天所去將軍孤立一隅宜推誠奉順上應<lb/>
　天心下醻人望為國立功可以永年囂不納建武七<lb/>
　年徵拜侍御史遷尚書令<lb/>
　鄭　興字少贑河南開封人少學春秋學者師之更<lb/>
　始拜興諫議大夫凉州刺史使安集闗西及朔方凉<lb/>
　益三州㑹天水反者攻殺郡守興坐免赤眉入闗東<lb/>
　道不通乃西歸隗囂囂虛心禮待而興恥為之屈稱<lb/>
<pb n="KR2k0051_WYG_040-10a"/>
　疾不起聞囂稱王説囂不可囂乃止建武六年侍御<lb/>
　史杜林先與興同寓隴右乃薦興執義堅固敦說詩<lb/>
　書徵為大中大夫後坐事左轉蓮勺令興好古學尤<lb/>
　明左氏世傳左氏者多祖興興去蓮勺後三公連辟<lb/>
　不就卒於家<lb/>
　馬　融字季長扶風茂陵人美辭貌有俊才博通經<lb/>
　籍永初二年大將軍鄧隲聞融名召為舎人不應命<lb/>
　客于凉州武都漢陽界中後㑹邉方擾亂自闗以西<lb/>
<pb n="KR2k0051_WYG_040-10b"/>
　米穀踴貴道殣相望融既飢困乃應隲召拜校書郎<lb/>
　班　彪字叔皮扶風安陵人更始敗三輔大亂隗囂<lb/>
　擁衆天水彪避難從之囂問彪曰往者周亡戰國並<lb/>
　爭意縱横之事復起于今乎對曰周之廢興與漢殊<lb/>
　異方今帶州域者無七國之資而百姓謳吟思仰漢<lb/>
　德乃著王命論以感之而囂終不悟遂辟地河西河<lb/>
　西大將軍竇融以為從事彪為畫䇿事漢融還京師<lb/>
　召彪入見舉茂才拜徐令<lb/>
<pb n="KR2k0051_WYG_040-11a"/>
　杜　林字伯山扶風茂陵人博洽多聞時稱通儒初<lb/>
　為郡吏王莽敗盗賊起林與弟成及同郡范逡等俱<lb/>
　客河西隗囂素聞林志節深相敬待以為持書平以<lb/>
　疾辭去囂復强起遂稱篤囂乃出令曰杜伯山天子<lb/>
　所不能臣諸侯所不能友今且從師友之位須道開<lb/>
　通使順所志林終不屈節光武徵拜侍御史問以經<lb/>
　書故舊及西州事賜車馬衣被羣寮知林以名德用<lb/>
　甚尊憚之林於西州得漆書古文尚書一巻嘗寶愛<lb/>
<pb n="KR2k0051_WYG_040-11b"/>
　之雖遭艱困握持不離身出以示衛宏等於是古文<lb/>
　遂行後為光禄勲大司空<lb/>
　任　延字長孫南陽宛人年十二為諸生學于長安<lb/>
　顯名太學學中號為任聖童值倉卒避兵之隴西隗<lb/>
　囂已據四郡遣使請延延不應更始元年以延為大<lb/>
　司馬屬拜㑹稽都尉時年十九時避亂江南者皆未<lb/>
　還中土㑹稽頗稱多士延到皆聘請高行如董子儀<lb/>
　嚴子陵等待以師友之禮掾吏貧者分禄給之賢士<lb/>
<pb n="KR2k0051_WYG_040-12a"/>
　大夫爭往宦焉建武初徵為九真太守九真吏人生<lb/>
　為立祠<lb/>
唐杜　甫杜陵人字子美審言孫少貧不自振客吳越<lb/>
　齊趙間李邕竒其材先往見之舉進士不中第困長<lb/>
　安天寶十三載獻賦授右衛率府胄曹參軍禄山亂<lb/>
　走鳳翔謁肅宗拜右拾遺出為華州司功參軍闗輔<lb/>
　饑棄官客秦州寓居東柯谷結草堂草堂之中有泉<lb/>
　焉人稱為子美泉負薪拾橡栗自給其後往來栗亭<lb/>
<pb n="KR2k0051_WYG_040-12b"/>
　同谷間今栗亭同谷俱有草堂遺蹟後流落劔南節<lb/>
　度使嚴武表為參謀檢校工部員外郎<lb/>
明李天成莊浪人天啓甲子舉人隱居秦州仙人崖安<lb/>
　貧樂志蕭然箕穎之風<lb/>
　朱新靖山西舉人闖賊逆變避跡秦州麥積山詩酒<lb/>
　自適日逍遙于松泉間以終其身<lb/>
直𨽻肅州<lb/>
明岳　正字季方順天漷縣人正統十三年進士及第<lb/>
<pb n="KR2k0051_WYG_040-13a"/>
　官修撰天順初以原官入閣言石亨曹吉祥權太重<lb/>
　恐久不可制又言尚書陳汝言小人時命正視草歴<lb/>
　數弊政亨吉祥構蜚語謂正賣直訕上謫欽州同知<lb/>
　道漷以母老暫留汝言嗾校言狀逮繫詔獄杖百戌<lb/>
　肅州亨吉祥誅起原官直經筵出為興化知府築隄<lb/>
　溉田數千頃節縮浮費預備倉儲卿士大夫不利騰<lb/>
　謗成化五年入覲致仕嘉靖中追贈太常寺卿諡文<lb/>
　肅<lb/>
<pb n="KR2k0051_WYG_040-13b"/>
　劉大夏字時雍湖廣華容人天順八年進士除兵部<lb/>
　郎宿弊盡革遷福建參政廣東布政移浙江皆以政<lb/>
　績聞治河張秋疏上流築長隄水乃大治理宣府兵<lb/>
　餉儲積充羡總制兩廣令行盗息民安召拜兵部尚<lb/>
　書條上當興革十六事再陳兵政十害武宗嗣位乞<lb/>
　歸加銜馳驆大夏忠誠懇篤忘身徇國見疾權倖劉<lb/>
　瑾假田州岑猛事欲坐以激變李東陽力解乃戍肅<lb/>
　州大夏徒步荷戈至大明門下叩首而去觀者塞路<lb/>
<pb n="KR2k0051_WYG_040-14a"/>
　歎息泣下父老攜筐進食所至罷市焚香祝其生還<lb/>
　至戍所儒學生徒傳食之遇團操荷戈就伍五年赦<lb/>
　歸八年瑾誅復官致仕教子孫力田謀食稍餘散之<lb/>
　宗族預自為壙志卒年八十一贈太保諡忠宣所居<lb/>
　東山草堂僅數楹天下稱東山先生<lb/>
　趙逐仙邑里名字未詳原任太常卿𢎞治初謫戍肅<lb/>
　州陶諧有訪趙逐仙之作<lb/>
　潘　魴號愚叟原任刑部尚書以忤逆瑾謫戍肅州<lb/>
<pb n="KR2k0051_WYG_040-14b"/>
　陶　諧號南川原任給事中以忤逆瑾謫戌肅州後<lb/>
　起官為兵部侍郎總制兩廣<lb/>
　姜道淵原任蘭州知州不知何名道淵其字也正徳<lb/>
　間李髙巡按河西時適凉州人徐謙任蘭州參將與<lb/>
　姜相搆李因劾徐謙徐乃逆瑾黨瑾力為内庇遂逮<lb/>
　治李與邊備副使張天衢及道淵俱謫戌肅州<lb/>
　<lb/>
　甘肅通志巻四十<lb/>
</p>
<p>
</p>
  </div>
</body>
</text>
</TEI>
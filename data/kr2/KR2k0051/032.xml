<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻三十二</head> <lb/>
    <p>
<pb n="KR2k0051_WYG_032-1a"/>
欽定四庫全書<lb/>
　甘肅通志巻三十二<lb/>
　　名宦<lb/>
慶陽府<lb/>
漢杜延年字幼公杜陵人為人安和明法律宣帝時召<lb/>
　拜北地太守選用良吏捕擊豪强郡中清静居嵗餘<lb/>
　帝使謁者賜延年璽書黄金二十斤<lb/>
　谷永字子雲長安人元延元年為北地太守時灾異<lb/>
<pb n="KR2k0051_WYG_032-1b"/>
　尤數永當之官上使衛尉淳于長受永所欲言永奏<lb/>
　對天子感其言永所居任職嵗餘徴入為大司農<lb/>
　夏育北地太守熹平三年鮮卑入冦育率休屠追擊<lb/>
　大破之<lb/>
　馮異潁川父城人建武中領北地太守事靑山賊率<lb/>
　萬餘人降異又擊盧芳將及薁鞬日逐王破之上郡<lb/>
　安定皆降<lb/>
隋李充成紀人開皇中拜朔州總管甚有威名為敵所<lb/>
<pb n="KR2k0051_WYG_032-2a"/>
　憚<lb/>
　元諧河南洛陽人寧州刺史有威恵時吐谷渾渡河<lb/>
　連結党項諧率兵出鄯州趣青海邀其歸路相遇於<lb/>
　豐利山擊走之在州數年百姓徳之然性剛不能取<lb/>
　媚於左右嘗言於上曰臣一心事主不曲取人意帝<lb/>
　曰宜終此言<lb/>
　栁儉字道約河東解人居官以仁明著稱大業初徴<lb/>
　拜𢎞化太守清節逾勵五年入朝郡國畢集帝謂納<lb/>
<pb n="KR2k0051_WYG_032-2b"/>
　言蘇威吏部尚書牛𢎞曰其中清名天下第一者為<lb/>
　誰威等以儉對帝賜儉帛二百匹令天下朝集使送<lb/>
　至郡邸以旌異焉及大業末盜賊蜂起數被攻逼儉<lb/>
　撫結人夷卒無離叛竟以保全<lb/>
唐李勣曹州人寧州防禦使威名大振<lb/>
　狄仁傑字懐英太原人髙宗時為寧州刺史撫和戎<lb/>
　落得其歡心郡人勒碑以頌後遷豫州時越王兵敗<lb/>
　支黨餘二千人坐死仁傑密表其詿誤有詔悉謫戍<lb/>
<pb n="KR2k0051_WYG_032-3a"/>
　邊囚出寧州父老迎勞曰狄使君活汝耶羣哭碑下<lb/>
　齋三日乃去垂拱中建廟城西宋范仲淹撰碑頌其<lb/>
　徳<lb/>
　郭翰以御史巡察隴右多所按劾次寧州時狄仁傑<lb/>
　為刺史爭言有異政翰謂僚屬曰入其境其政可知<lb/>
　願薦使君美於朝母久留即命駕去<lb/>
　趙縱守慶州與党項戰死杜牧以詩哭之<lb/>
　楊朝晟字叔明夏州朔方人貞元間代張獻甫為邠<lb/>
<pb n="KR2k0051_WYG_032-3b"/>
　寧節度使朝晟請城方渠合道木波以遏吐蕃師次<lb/>
　方渠水乏有靑蛇降巖下走視其跡水從而流朝晟<lb/>
　使築防環之遂為停淵士飲仰足圖其事以聞有詔<lb/>
　置祠命泉曰應聖己城吐蕃悉衆至度不能害乃引<lb/>
　去復城馬嶺而歸開地三百里<lb/>
　韓逰瓌靈州靈武人始為郭子儀禆將累進邠寧節<lb/>
　度留後奉天之狩逰瓌興慶州刺史論惟明以兵三<lb/>
　千赴奉天朱泚兵躡攻之戰不利泚兵奪門逰瓌殊<lb/>
<pb n="KR2k0051_WYG_032-4a"/>
　死戰乃解推赴難功第一拜邠寜節度使<lb/>
　畢諴邠寜節度使河西安撫使諴到軍遣吏懐諭羌<lb/>
　人皆順向時戍兵常苦餽餉乏絶諴募士置屯田嵗<lb/>
　收穀三十萬斛以省度支經費詔書嘉美<lb/>
宋董遵誨涿州范陽人乾徳六年以西夏近邊授通逺<lb/>
　軍使既至召諸酋長諭以朝廷威徳刲羊釃酒宴犒<lb/>
　甚至衆皆悦服後數月復來擾邊遵誨率兵深入其<lb/>
　境擊走之俘獲甚衆太宗即位兼領靈州路廵檢在<lb/>
<pb n="KR2k0051_WYG_032-4b"/>
　通逺軍凡十四年安撫一靣夏人悦服<lb/>
　姚内斌平州盧龍人宋初為慶州刺史在郡十數年<lb/>
　西夏畏服不敢犯塞以其武猛號為姚大蟲<lb/>
　田仁朗元城人開寶中知慶州西人冦邊仁朗率麾<lb/>
　下擊之前鋒稍却仁朗斬指揮使二人軍中震恐爭<lb/>
　乞効命遂大破之其酋長相率請和璽書褒美<lb/>
　田紹斌汾州人真宗初調環慶靈州清逺軍部署慶<lb/>
　州有野鷄族數為㓂掠道路患之紹斌召其酋率三<lb/>
<pb n="KR2k0051_WYG_032-5a"/>
　人斷臂馘劓放還㓂感化帖服<lb/>
　范廷召冀州棗强人淳化二年環慶路都部署至道<lb/>
　中副李繼隆討李繼遷廷召出延州與賊遇白池大<lb/>
　小數十戰屢克捷真宗嘉之<lb/>
　曹瑋彬之子真宗時為環慶路都鈐轄瑋嘗上涇原<lb/>
　環慶兩道圖至是帝以示左右曰山川城郭險固出<lb/>
　入戰守之要在是矣因勅别繪二圖以一留樞密院<lb/>
　一付本道俾諸將按圖計事天禧中以瑋為環慶縁<lb/>
<pb n="KR2k0051_WYG_032-5b"/>
　邊巡檢安撫使委乞骨咩等族聞瑋至歸附者千餘<lb/>
　部落<lb/>
　趙振字仲威雄州歸信人景徳中為慶州都巡檢使<lb/>
　時金湯李欽等三族難制振募降羌㗖以利令相攻<lb/>
　破十餘堡欽等詣振自歸振為置酒共射欽等百發<lb/>
　不中振十矢皆貫欽等皆誓不敢犯<lb/>
　范仲淹呉縣人仁宗時為環慶路經畧安撫使建戰<lb/>
　守之䇿待諸蕃以誠威信大洽慶人為立廟祀之<lb/>
<pb n="KR2k0051_WYG_032-6a"/>
　張凝無棣人知慶州西蕃族難制凝襲破之土羌雜<lb/>
　居頗為患凝誘至分水嶺降其族各四千户邊境獲<lb/>
　安<lb/>
　种世衡字仲平洛陽人知環州蕃部有牛家奴訛者<lb/>
　素倔强未嘗出謁郡守聞世衡至遽郊迎世衡與約<lb/>
　明日當至其帳往勞部落是夕雪深三尺奴訛方卧<lb/>
　帳中謂世衡必不能至世衡蹵而起之奴訛驚且喜<lb/>
　率其族羅拜聽命諸部有貳者使討之無不克其後<lb/>
<pb n="KR2k0051_WYG_032-6b"/>
　百餘帳皆自歸率羌兵以援涇原無敢後者嘗課吏<lb/>
　民射有過失射中則釋其罪人人自厲皆精於射由<lb/>
　是數年敵不敢近環境遷環慶路兵馬鈐轄范仲淹<lb/>
　檄令築細腰城晝夜興築有功及卒環人畫像祠之<lb/>
　杜把字偉長無錫人仁宗時知慶州蕃酋孟香率部<lb/>
　落内附夏人以兵來索香詔還之把言彼違約舉兵<lb/>
　香不可與因移檄問罪夏人讋服<lb/>
　孔道輔字原魯孔子四十五代孫為寧州軍事推官<lb/>
<pb n="KR2k0051_WYG_032-7a"/>
　數與州將爭事有蛇出天慶觀真武殿中一郡以為<lb/>
　神州將率官屬往奠拜欲上其事道輔徑前以笏擊<lb/>
　蛇碎其首觀者大驚後莫不嘆服遷大理寺丞<lb/>
　安俊仁宗時環州都監破元昊吃□井那等諸砦安<lb/>
　撫使韓琦上其功遷環慶路都監<lb/>
　劉越大名人知慶州上言朝廷既授范仲淹韓琦<lb/>
　四路經畧安撫招討使而諸路亦帶招討稱號非宜<lb/>
　詔罷之<lb/>
<pb n="KR2k0051_WYG_032-7b"/>
　景泰普州人通判慶州上言元昊雖稱臣包藏禍心<lb/>
　當選將練卒修城儲糧以備不虞三疏不報俄元昊<lb/>
　反又上邊臣要畧二十巻會有薦泰知兵者召對稱<lb/>
　㫖使知寧州<lb/>
　任福開封人咸平中知慶州兼環慶路副總管上言<lb/>
　慶州去蕃族不逺願勒兵境上按亭堡謹斥堠因經<lb/>
　度所過山川道路以為緩急攻守之備仁宗善之聽<lb/>
　便宜從事夏人冦保安鎮戎軍福部分諸將攻白豹<lb/>
<pb n="KR2k0051_WYG_032-8a"/>
　城四靣合擊破其城平骨咩等四十一族以功拜龍<lb/>
　神衛都指揮使<lb/>
　孫長卿字次公揚州人知慶州州險峻乏水長卿鑿<lb/>
　百井皆及泉泥陽有羅川馬嶺上搆危棧過者惴恐<lb/>
　長卿訪得唐故道闢為通途人皆便之<lb/>
　史方字正臣開封人知環州兼環慶路兵馬都監先<lb/>
　是磨媚等六族内冦方諭以恩信乃傳箭牽羊乞和<lb/>
　減禁兵五千徙内地以省邊費<lb/>
<pb n="KR2k0051_WYG_032-8b"/>
　劉几字伯夀洛陽人知寧州處官清約政務便民州<lb/>
　俗喜巫軍校有挾妖法結其徒為亂者几使他兵伏<lb/>
　壘門以伺夜半盡擒之<lb/>
　孫沔字元規會稽人仁宗時知慶州元昊死諸將欲<lb/>
　乘隙大舉沔以乘危伐喪非體止之戰亡遺骸聚而<lb/>
　塟祭之軍中感泣几三知是州邊人服其能<lb/>
　韓絳字子華雍丘人以翰林侍讀學士知慶州夏人<lb/>
　犯環慶絳請行郡縣治兵大破之又熟羌據堡為亂<lb/>
<pb n="KR2k0051_WYG_032-9a"/>
　即日討平之加端明殿學士<lb/>
　李允則字垂範謙溥子為寧州防禦使允則不事威<lb/>
　嚴間或步出遇民有可語者延坐與語以是洞知人<lb/>
　情訟至無大小面訊立斷善撫恤士卒皆得其用盜<lb/>
　發輒獲人莫知所由身無兼衣食無重饈不畜資財<lb/>
　後人作六君子堂允則其一也<lb/>
　蔡挺字子政宋城人治平初知慶州上書論攻守大<lb/>
　計夏人冦大順城挺盡斂邊户入堡戒諸砦無出戰<lb/>
<pb n="KR2k0051_WYG_032-9b"/>
　密布鐵蒺藜城旁水中賊渡水馬多躓夜斫夏營夏<lb/>
　人潰去又築荔原堡分屬羌三千人守之<lb/>
　傅求字命之考城人知慶州環之定邊砦蕃官蘇恩<lb/>
　以小過疑懼而遁將佐議攻討涇原既出師境上求<lb/>
　謂恩非素㩦貳者乘以兵必起邊患但遣禆將扣其<lb/>
　帳開以禍福恩感還砦如初<lb/>
　張守約字希參濮州人神宗時知環州慕家族黠狠<lb/>
　難制搖動種落勒兵討擒之餘遁入夏國守約駐師<lb/>
<pb n="KR2k0051_WYG_032-10a"/>
　境上檄取不置居數日械以來斬於市進為環慶都<lb/>
　鈐轄知邠州夏人十萬屯南牟畏其名引去守約典<lb/>
　七州皆有恵愛可紀<lb/>
　俞充字公達鄞縣人熙寧中知慶州慶陽兵驕小繩<lb/>
　治輒肆悖充嚴約束斬妄言者五人於軍門聞有病<lb/>
　苦則巡撫勞餉死不能舉者周之以故莫不畏而懐<lb/>
　焉<lb/>
　蕭注字巖夫臨江新喻人熙寧初知寜州有膽氣環<lb/>
<pb n="KR2k0051_WYG_032-10b"/>
　慶李信之敗列城皆堅壁注獨啟關夜宴如平時<lb/>
　賈嵓字民瞻開封人神宗時為慶州荔原堡都監紹<lb/>
　聖中夏兵數萬圍麟州神堂砦嵓以數百騎往援一<lb/>
　矢殪其酋衆駭潰<lb/>
　錢即字中道臨安人知慶州築安邊城歸徳堡開地<lb/>
　萬頃縱耕其中嵗得粟數十萬斛<lb/>
　張舜民字芸叟邠州人為襄樂令王安石倡新法舜<lb/>
　民上書言人君不可與小民爭利時人壯之元豐中<lb/>
<pb n="KR2k0051_WYG_032-11a"/>
　環慶帥髙遵裕辟掌機宜文字<lb/>
　范純仁字堯夫仲淹子神宗時知慶州帝曰卿父在<lb/>
　慶著威名今可謂世職純仁揣帝有功名心對曰臣<lb/>
　未嘗學兵陛下使臣治城壘養百姓不敢辭既至嵗<lb/>
　方饑擅發常平粟賑貸全活者甚衆或謗其不實遣<lb/>
　使按視會秋大稔民讙曰公實活我忍累公耶晝夜<lb/>
　爭輸還之<lb/>
　范純粹字徳儒仲淹子元祐中代兄純仁知慶州請<lb/>
<pb n="KR2k0051_WYG_032-11b"/>
　修諸路䇿應救援之法朝廷是之及夏侵涇原純粹<lb/>
　遣將曲珍救之曰本道首建應援牽制之䇿臣子之<lb/>
　義忘軀殉國無謂鄰路被冦非我職也珍即日疾馳<lb/>
　三百里破之於曲律𢷬横山夏衆遁去<lb/>
　章楶浦城人哲宗時知慶州夏人入冦楶先用間知<lb/>
　之遣驍將折可適伏兵鼓噪而出斬獲甚衆又預置<lb/>
　毒於牛圏瀦水賊馬飲者多死遂破其衆<lb/>
　髙遵裕字公綽瓊之孫環慶路經畧安撫使兼知慶<lb/>
<pb n="KR2k0051_WYG_032-12a"/>
　州神宗命統涇原兵討夏國師渡旱海賊騎驟至遵<lb/>
　裕出精兵與戰斬首千餘級<lb/>
　耿戡元祐間為真寜令建學教人既去人思之為豎<lb/>
　碑頌徳<lb/>
　趙卨字公才卭州依政人知慶州夏人欲襲取新壘<lb/>
　大治攻械卨具上撓夏計及夏侵蘭州卨遣將間道<lb/>
　出敵砦後邀其歸路斬馘甚衆遷龍圖閣直學士<lb/>
　曲珍字君玉隴干人元祐初為環慶副總管夏人冦<lb/>
<pb n="KR2k0051_WYG_032-12b"/>
　涇原號四十萬珍𢷬虚馳三百里破之曲律山俘斬<lb/>
　千八百人<lb/>
　吕由誠字子明誨之季子知合水縣王中立种諤征<lb/>
　靈州由誠部運隨軍天寒食盡他邑役夫多潰去惟<lb/>
　由誠善撫字所部分無失者<lb/>
　鄭僅字彦能徐州彭城人知寧州諸軍多殺老弱持<lb/>
　首級要賞僅下令非强壯而能生致者賞半之有内<lb/>
　附羌追冦得老人不忍殺擒之乃其父也相持哭一<lb/>
<pb n="KR2k0051_WYG_032-13a"/>
　軍感動諸路爭進討奏捷僅獨保境不生事㓂亦不<lb/>
　犯<lb/>
　种師中字端孺世衡之孫歴知環秦州又知慶陽府<lb/>
　老成持重為時名將榆次劉韐言師中聞命即行奮<lb/>
　不顧身雖古忠臣不過<lb/>
　强霓自金歸宋知環州兼環慶路統制軍馬沿邊安<lb/>
　撫使隆興間金兵圍環霓與其弟環慶路統領沿邊<lb/>
　忠義軍馬震堅守孤城招降不屈城陷死之詔立旌<lb/>
<pb n="KR2k0051_WYG_032-13b"/>
　忠廟<lb/>
金龎迪延安人天眷中為慶陽尹歴三考不易以治最<lb/>
　聞詔書褒美西人榮之<lb/>
　楊仲武保安軍人皇統初知寜州關中薦饑境内盜<lb/>
　賊縱横仲武悉平之<lb/>
　馬諷字良弼大興漷隂人天徳初為寜州刺史民有<lb/>
　吿謀不軌者株連數十百人諷察其無狀乃究問告<lb/>
　者告者具伏其誣衆歡呼感泣<lb/>
<pb n="KR2k0051_WYG_032-14a"/>
元何布哈至大三年慶陽路兵馬都總管訓練士卒増<lb/>
　濬城塹政通人和百廢俱興<lb/>
　李真奉元路人至順中任合水主簿博學儒雅恵愛<lb/>
　及民<lb/>
　陳政奉元路人至正中慶陽府同知涖政公勤興舉<lb/>
　廢墜<lb/>
明陳林洪武初知慶陽府創造之始百務聿興事有成<lb/>
　規才猷可觀<lb/>
<pb n="KR2k0051_WYG_032-14b"/>
　何敦善淳安人洪武間以人才調慶陽府同知持身<lb/>
　亷謹政績有聲秩滿以績最賜衣一襲陞撫州府知<lb/>
　府<lb/>
　李仕銘徐州人永樂間知寜州修創壇祠驛舎諸工<lb/>
　興作不一多傭無業貧民償其功而餼廩焉人不告<lb/>
　勞事亦稱辦<lb/>
　劉綱河南禹州人宣徳間知寜州亷勤公恕百廢俱<lb/>
　興久任三十年規模整肅州人觀感莫忍違令累加<lb/>
<pb n="KR2k0051_WYG_032-15a"/>
　爵増參議俸比考績入覲賜宴禮部以旌寵之列祀<lb/>
　六君子堂<lb/>
　馬傑利津人成化間知慶陽府尚禮讓惜人材至折<lb/>
　民訟洞察隠㣲且為開市興利招集逺商一郡始稱<lb/>
　富庶云<lb/>
　郝鎰字廷重河間人知慶陽府郡民多穴處不知桑<lb/>
　麻鎰至革奸胥清徴輸之弊招工陶瓦甓治屋廬教<lb/>
　樹藝暇則飾公署學校民有殺人報父仇者鎰據法<lb/>
<pb n="KR2k0051_WYG_032-15b"/>
　當原憲司不從後臺議卒是之治為諸郡第一<lb/>
　段紳蘭陽人𢎞治間知寧州立市集開官街凡便民<lb/>
　者無不力行之且訊刑明允有循良風<lb/>
　楊寛涿州人𢎞治間任管糧通判亷介自持禁約倉<lb/>
　厰不得妄取且以糧芻積羨扣補失業之數由是民<lb/>
　力寛省軍儲不乏<lb/>
　馬湘徐州人𢎞治間任管糧通判時屬邑負税十數<lb/>
　萬湘曰民寜有食土而不輸賦者乎此必有過額侵<lb/>
<pb n="KR2k0051_WYG_032-16a"/>
　漁之擾乃長事者之過也為定限革弊良者有所遵<lb/>
　循奸猾不得規避賦税漸完築環縣城郭鑿鹽池井<lb/>
　得甘泉民利賴之及歸行囊莫辦士民深服其亷<lb/>
　龍相慶陽衛指揮僉事驍勇善騎射正徳中敵人入<lb/>
　㓂督軍戰於箭竿嶺身中二十餘矢力竭而死<lb/>
　晁瀛山西平陸人正徳中知合水縣居心慈恵恩及<lb/>
　黎庶性尤剛毅縣有豪强者輒為懲誡威行境内肅<lb/>
　然向化<lb/>
<pb n="KR2k0051_WYG_032-16b"/>
　田大有字豫甫東平人嘉靖中知慶陽府興學治戎<lb/>
　賢聲大著北冦攻圍郡城出竒制勝威震西邊<lb/>
　馬彦卿内江人萬厯中知寜州在任十五年増修内<lb/>
　城及郭城雉堞凡鳯凰堡焦村太昌新庄襄樂城皆<lb/>
　屬創築初設北關通商利民立遺愛祠<lb/>
　阮自華安慶人萬厯末知慶陽府愽雅名儒尤以天<lb/>
　象預知慶地有兵創修武備城賴以全<lb/>
　宋雲霄山東淄川人天啟七年慶陽府同知秉性清<lb/>
<pb n="KR2k0051_WYG_032-17a"/>
　簡居官明恕時櫃夫馬夫舗兵等役俱係僉報里甲<lb/>
　民産多蕩雲霄署縣篆一切革去乃設處工食招募<lb/>
　應役民受其賜<lb/>
　周日强蠡縣人舉人崇禎間知寜州值合水為賊所<lb/>
　陷州城危在旦夕聞督師楊鶴赴省已次永夀日强<lb/>
　軍書日三上督師返節駐寜民喜更生鶴嘉其經畫<lb/>
　有方特䟽題擢分守河西道<lb/>
　唐萬齡贛榆人知寜州簡民間壯者編為逰兵城頭<lb/>
<pb n="KR2k0051_WYG_032-17b"/>
　設八陣陣立哨官用是習於技擊後賊圍城卒能固<lb/>
　圉逰兵之力也<lb/>
　馬一荀雲南建水人明末慶陽府推官忠厚存心用<lb/>
　刑惟寛及流冦圍城晝夜戒嚴多方設法守禦賴以<lb/>
　保全<lb/>
　郭之麟威逺人崇楨間知真寜縣好賢禮士省刑薄<lb/>
　税時流冦猖獗麟練鄉勇躬擐甲胄卒保孤城父老<lb/>
　謂百年來循良之最尋倅江州卒死賊難<lb/>
<pb n="KR2k0051_WYG_032-18a"/>
　　袁繼登江南人崇禎間知安化縣明隆萬以還户口<lb/>
　　凋耗地荒糧重民不堪命繼登履畝踏勘備陳賠累<lb/>
　　申請院司題請蠲除荒糧官民便之癸未城陷被執<lb/>
　　不屈而死<lb/>
　　靳聖居長治人崇禎末慶陽府推官闖賊至即不言<lb/>
　　不食以死自矢及城陷不屈死<lb/>
　　周嘉彦明末慶陽城守都司少年驍勇號周小將闖<lb/>
　　賊攻城分守城西北一帶極為戒嚴殺賊甚衆賊登<lb/>
<pb n="KR2k0051_WYG_032-18b"/>
　　東城嘉彦率親丁五六人巷戰手殺數百人所向披<lb/>
　　靡或勸出城彦仰天大呼曰我恨不能殺盡此賊報<lb/>
　　國恩也何走為復撲殺數十人乃自刎<lb/>
皇清沈加顯河南河内人順治二年任慶陽道時值闖<lb/>
　　冦之後空城瓦礫閴無居人郭外尚為賊據加顯設<lb/>
　　法招徠遺民日漸來集更請兵駐防激勵將士除賊<lb/>
　　首三十三人脅從皆散凡被虜男婦皆綏戢安業五<lb/>
　　年陞涼州參政潔己愛民和平寛厚請免丁徭兩地<lb/>
<pb n="KR2k0051_WYG_032-19a"/>
　皆感恩不忘<lb/>
　杜霽逺永年人順治九年知安化縣招撫逃亡回籍<lb/>
　八百餘户墾屯地七百餘頃捐貲修城樓築垣墉俱<lb/>
　堅固可垂永久設立鄉城社學八所淘浚城内外湮<lb/>
　塞舊井收殮明末死難骸骨葬於髙原<lb/>
甘州府<lb/>
漢路博徳西河平州人武帝時以右北平太守從驃騎<lb/>
　將軍有功封邳離侯驃騎卒後博徳以衛尉為伏波<lb/>
<pb n="KR2k0051_WYG_032-19b"/>
　將軍出塞築遮虜障益封其後坐法失侯為强弩都<lb/>
　尉屯居延卒<lb/>
　郭忠昭帝時為張掖太守屬國都尉元鳯三年單于<lb/>
　使犁汗王窺邊天子詔邊警備後無㡬右賢王犁汗<lb/>
　王以騎四千分三隊自日勒屋蘭番和入冦忠發兵<lb/>
　擊之射殺犂汗王大破之得脱者數百人自是匈奴<lb/>
　不敢犯張掖忠以功封成安侯<lb/>
　辛慶忌狄道人元帝初舉茂才為張掖太守徙酒泉<lb/>
<pb n="KR2k0051_WYG_032-20a"/>
　所在著名<lb/>
　蕭咸字仲為蘭陵人望之之子初為好畤令遷張掖<lb/>
　太守有政績數増秩賜金後復為中郎將官至大司<lb/>
　農<lb/>
　傅育北地人章和初叛羌出塞依迷吾育請發隴西<lb/>
　張掖酒泉各五千人諸郡太守將之育自領漢陽金<lb/>
　城五千人尅期擊之令隴西兵據河南張掖酒泉兵<lb/>
　遮其西未及會育獨進兵迷吾聞之徙廬落去育選<lb/>
<pb n="KR2k0051_WYG_032-20b"/>
　精騎三千窮追之夜至建威三兜谷遇伏兵育下馬<lb/>
　手戰殺十餘人而死諸郡兵到羌遂去肅宗下詔褒<lb/>
　美封其子毅為明進侯<lb/>
　史苞始為張掖都尉及竇融行河西五郡將軍事以<lb/>
　苞為張掖太守及融决䇿東向遂與融砥厲兵馬光<lb/>
　武西征隗囂融率苞等會髙平後封苞為褒義侯<lb/>
　馬賢元初間領征西校尉事永寜元年羌㓂張掖賢<lb/>
　將萬人擊破之斬獲萬數餘㓂悉降羌復冦張掖殺<lb/>
<pb n="KR2k0051_WYG_032-21a"/>
　長吏賢率兵擊其種皆亡出塞璽書封賢安亭侯<lb/>
　馬續永寜間為張掖太守代韓皓為校尉兩河間羌<lb/>
　以屯田近之恐必見圖乃解仇詛盟各自儆備續欲<lb/>
　先示恩信乃上移屯田還湟中羌意乃安永和元年<lb/>
　遷度遼將軍<lb/>
　第五訪字仲謀長陵人為張掖太守嵗饑粟石數千<lb/>
　錢訪乃開倉賑給以救其敝吏懼譴爭欲上言訪曰<lb/>
　若上須報是棄民也太守樂以一身救百姓遂出穀<lb/>
<pb n="KR2k0051_WYG_032-21b"/>
　賑人順帝璽書嘉之由是一郡得全嵗餘官民並豐<lb/>
　界無姦盜拜䕶羌校尉邊境服其威信<lb/>
隋楊恭仁仁夀中甘州刺史臨事不苛細邊人安之文<lb/>
　帝謂其父雄曰匪特朕得人乃卿善教子矣<lb/>
　隂世師武威人煬帝初拜張掖太守深為戎狄所憚<lb/>
　及唐師至世師以世荷隋恩遂勒兵拒守月餘不下<lb/>
　被殺<lb/>
　裴矩字𢎞大聞喜人髙祖時為吏部侍郎煬帝大業<lb/>
<pb n="KR2k0051_WYG_032-22a"/>
　三年西域諸蕃多至張掖交市帝使矩掌其事諸商<lb/>
　胡至者矩誘令言其國山川風俗人物儀形服飾撰<lb/>
　西域圖記三巻合四十四國奏之仍别造地里圖窮<lb/>
　其要害從西傾以去至西海將二萬里為三道北道<lb/>
　從伊吾中道從髙昌南道從鄯善總凑敦煌帝欲收<lb/>
　西域以矩為黄門侍郎令往張掖引至諸蕃自是西<lb/>
　域往來相繼大業五年帝西巡至焉支山伊吾獻西<lb/>
　域數千里之地置西海河源等郡大開屯田以通西<lb/>
<pb n="KR2k0051_WYG_032-22b"/>
　域之路以矩有綏懐之畧進位銀青光禄大夫<lb/>
唐李漢長安時甘州刺史時郭元振都督涼州命漢通<lb/>
　闢屯田盡水陸之利稻收豐衍舊涼州粟斛售數千<lb/>
　至是嵗數登至匹縑易數十斛積軍糧餘十年牛羊<lb/>
　被野<lb/>
宋曹元忠歸義節度使太宗時以州歸於宋<lb/>
明宋晟洪武中討哈宻有功永樂中又遣都指揮史昭<lb/>
　出兵擒火者厮通西域貢道封西寜侯鎮守甘肅<lb/>
<pb n="KR2k0051_WYG_032-23a"/>
　莊得洪武二十四年以都指揮開設山丹衛治督農<lb/>
　講武是年麥秀一莖兩穂者四次年一莖兩穂者十<lb/>
　人以為徳政所致<lb/>
　蔣貴正統初西兵犯邊貴充總兵至甘肅擊敗賊衆<lb/>
　以功封定西伯鎮守甘肅邊境寜謐<lb/>
　彭智山丹衛都指揮僉事守禦善撫士卒學校公宇<lb/>
　多所増置<lb/>
涼州府<lb/>
<pb n="KR2k0051_WYG_032-23b"/>
漢任延字長孫南陽宛人拜武威太守光武親見戒之<lb/>
　曰善事上官無失名譽延對曰履正奉公臣子之節<lb/>
　善事上官臣不敢奉詔帝歎息曰卿言是也既之武<lb/>
　威時將兵長史田紺郡之大姓其子弟賓客為人暴<lb/>
　害延收紺繫之父子賓客伏法者五六人自是威行<lb/>
　境内吏民累息郡北當邊塞南接種羌民畏冦抄多<lb/>
　廢田業延選集武畧之士千人明其賞罰屯據要害<lb/>
　有警追討敵遂不敢出河西舊少雨澤乃置督水官<lb/>
<pb n="KR2k0051_WYG_032-24a"/>
　吏修理溝渠人䝉其利又立校官自掾吏子孫皆令<lb/>
　詣學受業郡遂有儒雅之士<lb/>
　梁統字仲寧安定烏氏人初為酒泉太守更始敗竇<lb/>
　融起兵保境更以統為武威太守為政嚴猛威行鄰<lb/>
　郡詔加宣徳將軍光武自征隗囂統與竇融等將兵<lb/>
　會車駕及囂敗封統為成義侯更封髙山侯拜大中<lb/>
　大夫<lb/>
　孔奮字君魚茂陵人武建五年為姑臧長時天下擾<lb/>
<pb n="KR2k0051_WYG_032-24b"/>
　亂唯河西獨安而姑臧稱為富邑每居縣者不盈數<lb/>
　月輒致豐積奮在郡四年財産無所増力行清潔或<lb/>
　以為身處脂膏不能自潤徒益苦辛耳被徴日單車<lb/>
　就路姑臧吏民及羌人相謂曰孔君清亷仁賢舉縣<lb/>
　䝉恩如何今去不共報徳遂相賦斂牛馬器物追送<lb/>
　數百里奮一無所受既至京師除武都郡丞旋拜太<lb/>
　守為政明斷甄善疾非郡中稱為清平<lb/>
　牛邯光武建武九年司徒掾班彪上言今涼州部皆<lb/>
<pb n="KR2k0051_WYG_032-25a"/>
　有降羌與漢人雜處數為小吏黠人所見侵奪窮恚<lb/>
　無聊故致反叛舊置䕶羌校尉持節領䕶理其怨結<lb/>
　嵗時巡行問所疾苦今宜復舊以明威防帝從之以<lb/>
　邯為䕶羌校尉<lb/>
　趙冲順帝時為武威太守永和六年擊鞏唐羌降二<lb/>
　千餘人詔冲督河西四郡兵為節度漢安元年以冲<lb/>
　為䕶羌校尉冲招懐叛羌多詣冲降唯燒河種三千<lb/>
　餘落據參䜌北界三年冲擊諸羌斬首四千餘級詔<lb/>
<pb n="KR2k0051_WYG_032-25b"/>
　冲一子為郎冲復追擊于河陽斬首八百級于是諸<lb/>
　羌前後三萬餘户詣涼州降建康元年復追叛羌于<lb/>
　建威鸇隂河遇羌伏兵與戰殁冲雖身死而前後多<lb/>
　所斬獲羌由是衰耗<lb/>
　蘇正和靈帝光和間為涼州從事時武威太守倚恃<lb/>
　權埶恣行貪横正和案致其罪刺史梁鵠畏懼貴戚<lb/>
　欲殺正和以自觧訪之漢陽長史盖勲勲素與正和<lb/>
　有隙或勸勲因此報之勲曰謀事殺良非忠也乘人<lb/>
<pb n="KR2k0051_WYG_032-26a"/>
　之危非仁也乃諌止之<lb/>
　張奐字然明燉煌酒泉人延熹中拜武威太守平均<lb/>
　徭賦率厲散敗常為諸郡最河西由是而全其俗多<lb/>
　妖忌凡二月五月産子及與父母同月生者悉殺之<lb/>
　奐示以義方嚴加賞罰風俗遂改百姓為立祠<lb/>
三國魏張既字徳容髙陵人文帝初涼州盧水冦反河<lb/>
　西大擾帝曰非既莫能安涼州乃以既為刺史既至<lb/>
　金城遂渡河賊拒軍于鸇隂口既揚聲軍從鸇隂潛<lb/>
<pb n="KR2k0051_WYG_032-26b"/>
　由且次出至武威冦以為神引還顯美既據武威遂<lb/>
　前軍顯美㓂騎數千因大風欲放火燒營既夜藏精<lb/>
　卒三千為伏使餘騎挑戰陽退誘敵因發伏兵首尾<lb/>
　進擊大破之封西鄉侯酒泉蘇衡反攻邊縣既擊降<lb/>
　之遂上䟽請治左城築障塞置烽候邸閣以備邊後<lb/>
　西平麴光殺其郡守既曰光等造反郡人未必悉同<lb/>
　乃檄吿諭諸羌黨斬送光首其餘安堵既臨二州十<lb/>
　餘年恵政著聞卒諡肅侯<lb/>
<pb n="KR2k0051_WYG_032-27a"/>
　徐邈字景山燕國薊人明帝時為涼州刺史䕶羌校<lb/>
　尉河右少雨常苦乏穀邈上修武威酒泉鹽池以收<lb/>
　虜穀又廣開水田募貧民佃之家家豐足倉廩盈溢<lb/>
　乃支度州界軍用之餘以市金帛犬馬通供中國之<lb/>
　費立學明訓禁厚葬斷淫祀進善黜惡風化大行西<lb/>
　域流通荒戎入貢賞賜散與將士與西羌從事不問<lb/>
　小過若犯大罪先告部帥乃斬以徇由是州界清肅<lb/>
晉馬隆字孝興東平平陸人武帝咸寜五年涼州刺史<lb/>
<pb n="KR2k0051_WYG_032-27b"/>
　楊欣為樹機能所沒河西斷絶帝每有西顧之憂臨<lb/>
　朝歎曰誰能為我討此通凉州隆進曰臣能平之請<lb/>
　募勇士三千人率之鼓行而西賊不足滅也許之乃<lb/>
　以為武威太守隆募能引弩三十六鈞弓四鈞者立<lb/>
　標簡試得三千五百人帝又給其三年軍資隆西渡<lb/>
　温水樹機能等以衆萬計乘險設伏隆依八陣圖作<lb/>
　偏箱車地廣則為鹿角列營地狹則為木屋施于車<lb/>
　上且戰且行弓矢所及應絃而倒竒謀間發出敵不<lb/>
<pb n="KR2k0051_WYG_032-28a"/>
　意賊以為神轉戰千里音問斷絶或謂已殁後隆使<lb/>
　夜到帝撫掌歡笑詰旦召羣臣謂曰若從諸卿言無<lb/>
　凉州矣詔假節宣威將軍隆到武威鮮卑歸附涼州<lb/>
　遂平<lb/>
　張軌字士彦安定烏氏人永寜初軌以時方多難隂<lb/>
　有保據河西之志求為涼州刺史時鮮卑入冦軌討<lb/>
　破之威著西州時天下既亂所在使命莫有至者軌<lb/>
　遣使貢獻嵗時不替進拜鎮西將軍都督隴右諸軍<lb/>
<pb n="KR2k0051_WYG_032-28b"/>
　事封霸城侯<lb/>
　張寔字安遜軌之子建興初除西中郎將領䕶羌校<lb/>
　尉軌卒長史張璽等表寔攝父位詔為都督涼州刺<lb/>
　史西平公涼州軍士得璽文曰皇帝行璽獻於寔僚<lb/>
　屬皆賀寔曰是非人臣所得留因送于京師<lb/>
隋樊子盖字華宗廬江人煬帝時為武威太守莅官明<lb/>
　察下莫敢欺以善政聞五年車駕西巡將入吐谷渾<lb/>
　子盖獻青木香以禦瘴氣及帝還謂曰人道公清定<lb/>
<pb n="KR2k0051_WYG_032-29a"/>
　如此否子盖謝曰臣安敢清止是小心不敢納賄耳<lb/>
　加右光禄大夫子盖曰願奉丹陛帝曰公侍朕側一<lb/>
　人而已委以西方則萬人之敵宜識此心六年除户<lb/>
　部尚書是嵗處羅可汗及髙昌王欵塞復以子盖檢<lb/>
　校武威太守應接二蕃後以疾卒於東京武威吏民<lb/>
　聞其死莫不嗟痛立碑頌徳<lb/>
宋丁惟清太宗時以殿直往涼州市馬惟清至而境大<lb/>
　豐稔因為西人請留命知西涼府事咸平六年李繼<lb/>
<pb n="KR2k0051_WYG_032-29b"/>
　遷陷凉州府惟清死之<lb/>
明濮英涼州衛指揮使洪武初修葺城樓倉庫措置有<lb/>
　方士卒不勞而事集郡稱智能以擒叛賊功陞右軍<lb/>
　都督僉事掌行都司事<lb/>
　劉林涼州衛百户洪武時土官逃叛攻掠涼州林擊<lb/>
　賊至城西土臺力戰而没事聞上喜其忠勇遣祭於<lb/>
　臺下<lb/>
　江亨洪武十年以涼州衛千户防守古浪繕城陴創<lb/>
<pb n="KR2k0051_WYG_032-30a"/>
　驛傳始立莊浪衛屯住之所<lb/>
　張傑洪武中任永昌指揮僉事開設衛治修築城池<lb/>
　建學宫興文教措置有方<lb/>
　馬昭遵化人鎮番守備累功陞都閫成化間展城開<lb/>
　學修衛治建鐘鼓樓一切規制創造居多勇而善戰<lb/>
　入陣有飛撾能掣㓂於百步外人呼為馬撾陣亡勅<lb/>
　封鎮國將軍<lb/>
　王孟顔神木人崇禎九年任大靖營參將招壯丁汰<lb/>
<pb n="KR2k0051_WYG_032-30b"/>
　老弱購備戰馬三百餘匹修築邊牆百餘丈開墾酸<lb/>
　茨溝荒地本城及夾山堡廂井造窖以便民汲皆有<lb/>
　益於地方十年套虜入寇提兵堵截斬級奪馬自是<lb/>
　不敢犯境<lb/>
寜夏府<lb/>
唐裴識聞喜人度之子為靈武節度使靈武斥鹵識禱<lb/>
　神而鑿之果得泉<lb/>
　路嗣恭京兆人朔方節度使靈武初復戎落未安思<lb/>
<pb n="KR2k0051_WYG_032-31a"/>
　恭披荆棘立軍府威令大行<lb/>
　崔知温字禮仁許州鄢陵人仕為左千牛遷靈州司<lb/>
　馬境有渾斛薩萬帳數擾齊民知温表請徙河北疏<lb/>
　十五上始得請自是人得就耕渾斛薩至徙地顧善<lb/>
　水草亦忘遷後入朝過州謝曰初徙且怨公今地膏<lb/>
　腴衆孳夥更荷公恩皆再拜<lb/>
五代張希崇薊州人後唐明宗時靈武節度使靈武接<lb/>
　邊境戍兵餉道常苦抄掠希崇乃開屯田教士耕種<lb/>
<pb n="KR2k0051_WYG_032-31b"/>
　軍以足食而省轉饋明宗下詔褒美希崇撫養士卒<lb/>
　招輯部落自囘鶻𤓰沙皆遣使入貢尋鎮邠寜晉髙<lb/>
　祖入立復拜靈武節度為將不喜聲色好讀書知星<lb/>
　歴天福三年月掩畢口大星希崇嘆曰此邊將亡兆<lb/>
　我其當之明年正月卒贈太師<lb/>
　馮暉魏州人靈武節度使靈武自唐明宗以來市馬<lb/>
　糴粟招來部族給賜軍士嵗用度支錢六千萬自關<lb/>
　以西轉輸供給民不堪役青岡土橋氐羌剽掠商旅<lb/>
<pb n="KR2k0051_WYG_032-32a"/>
　暉至推以恩信止息爭奪廣屯田以省轉餉出俸錢<lb/>
　治倉庫亭舘民不加賦管内大治<lb/>
　段思恭澤州晉城人天福中馮繼業自靈州舉家來<lb/>
　朝帝以思恭代知州事思恭下車矯繼業之失綏撫<lb/>
　部落訪求民病悉條奏免之<lb/>
宋董遵誨涿州范陽人太宗即位以通逺軍使兼領靈<lb/>
　州路巡檢夏人有剽掠靈武進奉使者遵誨部署帳<lb/>
　下欲討之夏人懼盡歸所掠伏罪遵誨慰撫令去自<lb/>
<pb n="KR2k0051_WYG_032-32b"/>
　是各謹封界秋毫不敢犯<lb/>
　安守忠字信臣晉陽人太平興國初知靈州在官凡<lb/>
　七年雍熙二年知夏州毎西羌犯邊戰無不捷<lb/>
　侯贇太原人太平興國中知靈州按視蕃落宴犒以<lb/>
　時得邊士心部内大治遷左衛在朔方凡十餘年帝<lb/>
　念其久次求可代者而難其人<lb/>
　田紹斌汾州人至道元年充靈州馬步軍都部署入<lb/>
　番討賊斬獲無算以馬給諸軍之缺者捷聞手詔嘉<lb/>
<pb n="KR2k0051_WYG_032-33a"/>
　諭之<lb/>
　王昭逺冀州阜城人至道中李繼遷擾西鄙絶靈武<lb/>
　糧道太宗命昭逺為靈州路都部署䕶二十五州芻<lb/>
　粟徑達靈武繼遷不敢犯<lb/>
　郭宻貝州經城人淳化中夏人冦邊以密有武畧擢<lb/>
　靈州兵馬都部署訓練士卒號令嚴肅夏人畏服邊<lb/>
　境寜謐<lb/>
　楊瓊汾州西河人至道初為靈慶路副都部署河外<lb/>
<pb n="KR2k0051_WYG_032-33b"/>
　都巡檢使賊累冦疆瓊固捍有功導黄河溉民田數<lb/>
　千頃敗賊於合河鎮北又破賊於城下追北三十里<lb/>
　賜詔嘉諭充靈環十州軍副都部署兼安撫使<lb/>
　曹燦字韜光靈夀人至道初知靈州徙河西鈐轄善<lb/>
　撫士卒威愛兼著<lb/>
元郭守敬字若思郉臺人至元元年從張文謙行省西<lb/>
　夏提舉河渠先是古渠在中興者一名唐來長四百<lb/>
　里一名漢延長二百五十里他州正渠十皆長二百<lb/>
<pb n="KR2k0051_WYG_032-34a"/>
　里支渠大小六十八灌田九萬餘頃兵亂以來廢壊<lb/>
　淤淺守敬更立牐堰皆復其舊夏人賴之遂立生祠<lb/>
　以祀<lb/>
　張文謙字仲謙郉州沙河人至元初以中書左丞行<lb/>
　省西夏中興等路羌俗素無統紀文謙得蜀士陷俘<lb/>
　中者數人理而出之使習吏事旬月間簿書有品式<lb/>
　子弟亦知讀書俗為一變浚唐來漢延二渠及夏靈<lb/>
　應理鳴沙四州正渠十支渠大小共六十八溉田十<lb/>
<pb n="KR2k0051_WYG_032-34b"/>
　數萬頃人䝉其利<lb/>
　董文用字彦材槀城人至元初為中興等路行省郎<lb/>
　中自渾塔罕之亂民間相恐動竄匿山谷文用鎮之<lb/>
　以靜民乃安始開唐來漢延秦家等渠墾水田若干<lb/>
　於是民之歸者户四五萬悉授田種頒農具更造舟<lb/>
　置黄河中受諸部落及潰叛之來降者<lb/>
　袁裕洛陽人至元八年以御史授西夏中興等路安<lb/>
　撫副使時徙鄂民萬餘於西夏裕與安撫使獨吉請<lb/>
<pb n="KR2k0051_WYG_032-35a"/>
　於朝計丁給地立三屯使耕以自養官民便之<lb/>
明盧茂成化間以都指揮守備靈州驍勇兼人到任之<lb/>
　二日敵以百騎來犯茂單騎馳突之俄敵漸衆而茂<lb/>
　兵亦至奮呼一擊斬其犯陣一將餘遁去數嵗不敢<lb/>
　近靈州邊<lb/>
　吳福鄞縣人寜夏參政寜夏鹽池禁嚴民食鹽甚艱<lb/>
　福奏許民納鹽課官為量給民甚便焉秩滿陞福建<lb/>
　布政使<lb/>
<pb n="KR2k0051_WYG_032-35b"/>
　袁旦大名府人隆慶五年任西路通判涖政清勤建<lb/>
　議築邊垣濬渠壩<lb/>
　王三錫翼城人萬厯三十五年任寕夏理刑同知案<lb/>
　無留牘尤加意水利請於巡撫崔景榮石甃張政堡<lb/>
　暗洞<lb/>
　蕭如薫延安人任平羅參將劉東暘之反起於倉卒<lb/>
　熊國臣等棄城匿河西望風而靡獨如薫堅守力拒<lb/>
　偽將哱雲引着力兔來攻如薫伏兵射雲死九月八<lb/>
<pb n="KR2k0051_WYG_032-36a"/>
　日如薫與李如松等以鋭卒擊南闗雲梯攀縁而上<lb/>
　城遂下以功加都督同知歴官總兵貞亮不渝更多<lb/>
　修創之功<lb/>
　杜希伏由延綏入籍寜夏世承武功歴興武逰擊平<lb/>
　羅㕘將寜夏中協副將恢復四城擒斬六王屢獲竒<lb/>
　捷亷勇著聞興武平羅至今皆建有生祠陞湖廣安<lb/>
　陸府總兵<lb/>
　韓洪珍四川人天啟七年任西路同知威寜舊有七<lb/>
<pb n="KR2k0051_WYG_032-36b"/>
　星渠嵗久荒淤洪珍與屯田守備王光先條列疏築<lb/>
　之法上諸巡撫焦馨以百户李國柱劉宰分督之而<lb/>
　専任洪珍綜其事<lb/>
　靳桂香靈州㕘將明季無為教稱居士作亂夜入城<lb/>
　殺河東道曹孟吉時桂香已謝事乃率衆守城門使<lb/>
　賊不得出盡攻殺之<lb/>
　劉謹身河南人明末任西路同知督修渠工剔除奸<lb/>
　弊招選義勇保障城池<lb/>
<pb n="KR2k0051_WYG_032-37a"/>
皇清黎士𢎞字愧曽長汀人時吳逆煽亂西秦震動擢洮<lb/>
　　岷道副使署甘山道事王輔臣叛諸鎮㑹𠞰及復蘭<lb/>
　　州攝臬篆分别失守官吏罪號為平允㑹寧夏營弁<lb/>
　　謀逆殺提帥改授寜夏道佐提督張勇贊畫軍機申<lb/>
　　嚴守禦綏靖反側又宻請免衛所逋糧七萬五千石<lb/>
　　冦平叙功陞右㕘政<lb/>
　　丹達禮滿州人康熙二十七年任寜夏道時大兵駐<lb/>
　　防在城民心惶惑逹禮多方慰諭更詳督撫割城中<lb/>
<pb n="KR2k0051_WYG_032-37b"/>
　　一隅安置大兵勿與民間雜處嚴立教條以免滋累<lb/>
　　其後大兵駐寜者六悉如舊制兵民相安皆逹禮之<lb/>
　　力也當兵馬雲集時需草甚多逹禮親督人夫採於<lb/>
　　湖灘不事科歛調度有方亦省公費軍馬亦給又督<lb/>
　　濬渠工修理廟學皆著善政去二十年後士民猶思<lb/>
　　之<lb/>
　西寜府<lb/>
　漢任尚安帝元初間任中郎將屢破西羌先零狼莫零<lb/>
<pb n="KR2k0051_WYG_032-38a"/>
　昌又降西河䖍人種羌萬餘口平隴右<lb/>
晉馬隆字孝興東平平陸人太康初朝廷以西平荒毁<lb/>
　除隆為太守時南虜成奚為邊患隆至虜據險拒守<lb/>
　隆令軍士皆負農器若將田者虜備稍怠因進兵擊<lb/>
　破之畢隆之政不敢為冦積十餘年威信振於隴右<lb/>
隋梁毗字景和安定烏氏人文帝仁夀元年為西寜州<lb/>
　刺史先是蠻夷舊俗酋長皆服金冠以金多者為豪<lb/>
　儁遞相陵奪略無寜嵗毗患之後因諸酋長相率以<lb/>
<pb n="KR2k0051_WYG_032-38b"/>
　金遺毗毗置金坐側而謂之曰此物飢不可食寒不<lb/>
　可衣汝等以此相滅不可勝數今將此來欲殺我耶<lb/>
　一無所納于是蠻夷感悟遂不相攻在州十一年帝<lb/>
　聞而喜之徴為大理寺卿<lb/>
唐黒齒常之百濟西部人髙宗儀鳯時以功擢河源軍<lb/>
　副使調露中吐蕃使賛婆等入冦屯良非川李敬𤣥<lb/>
　之敗常之引精騎三千夜襲其軍賛婆等單騎遁即<lb/>
　拜經畧大使常之因建言河源當賊衝宜増兵鎮守<lb/>
<pb n="KR2k0051_WYG_032-39a"/>
　　而運饟須廣乃斥地置烽七十所開田五千頃嵗收<lb/>
　　粟斛百餘萬由是食衍士精戍邏有備凡蒞軍十年<lb/>
　　吐蕃憚畏不敢窺邊<lb/>
　　杜希望萬年人開元間拜鄯州都督破烏莽城鎮西<lb/>
　　威震吐蕃時軍屢興府庫虚寡希望居數嵗芻粟金<lb/>
　　帛豐裕<lb/>
皇清楊宗仁字天爵奉天正白旗人由湖廣藍山知縣卓<lb/>
　　異擢知階州州近生羌出沒晝刼行旅宗仁抵任連<lb/>
<pb n="KR2k0051_WYG_032-39b"/>
　　堡塞謹斥堠嚴緝捕羌夷斂跡商賈安行遷同知臨<lb/>
　　洮府事監收蘭州鎮逺橋商税時值嵗歉請發倉廩<lb/>
　　以賑飢民減税額恤商賈招流亡實户口循良之譽<lb/>
　　著於逺近上官有疑獄輒委治發奸摘伏民頌神明<lb/>
　　雍梁多盗老𤓰隂賊尤為民害因讞他獄發案百餘<lb/>
　　皆為窮治又慮有司失察被譴取百餘事彚為十案<lb/>
　　悉置諸法盗風頓息而有司亦全遷知臨洮府率屬<lb/>
　　安民政績尤著尋擢西寜道寜古湟中地西陲要衝<lb/>
<pb n="KR2k0051_WYG_032-40a"/>
　振頺剔弊賢聲著聞陞浙江按察使歴仕至湖廣總<lb/>
　督晉太子少傅卒　贈少保諡清端<lb/>
直𨽻秦州<lb/>
漢馬成南陽人世祖封平舒侯從世祖征破隗囂以成<lb/>
　為天水太守明年代來歙守中郎將率劉尚等下河<lb/>
　池遂平武都<lb/>
　陳立臨卭人為天水太守勸民農桑為天下最賜金<lb/>
　四十斤入為左曹衛將軍䕶軍都尉<lb/>
<pb n="KR2k0051_WYG_032-40b"/>
晉陳安隴上人懐帝永嘉五年為中軍都尉守上邽有<lb/>
　膂力左揮八尺大刀右揮丈八蛇矛後與将軍平先<lb/>
　戰大雨泥深三尺奪其刀矛被執於澗曲殺之安善<lb/>
　撫將士與同甘苦及死隴上思之為作壮士歌以悼<lb/>
　之<lb/>
　胡烈字武元臨涇人泰始中為秦州刺史初鄧艾納<lb/>
　鮮卑降者數萬雜居雍梁間傅𤣥上疏言艾不慮後<lb/>
　患使散居山谷此必為害胡烈素有恩信於西方令<lb/>
<pb n="KR2k0051_WYG_032-41a"/>
　往必且消弭然獸心難保不可必久安若東入安定<lb/>
　西赴武威此二郡非烈所制宜幷屬秦州令烈得専<lb/>
　御邊之宜及涼州叛烈屯於萬斛堆為虜所圍無援<lb/>
　遇害<lb/>
　杜預字元凱京兆杜陵人時虜冦隴右除預秦州刺<lb/>
　史領東羌校尉輕車將軍假節屬虜兵强盛安西将<lb/>
　軍石鑒使預出兵擊之預以虜乘勝馬肥而官軍懸<lb/>
　乏宜并力大運須春進討陳五不可四不須鑒怒劾<lb/>
<pb n="KR2k0051_WYG_032-41b"/>
　奏徴詣廷尉論贖其後隴右之事卒如預䇿<lb/>
南北朝王子直字孝正杜陵人正光中為秦州總管司<lb/>
　馬以徳政化人西土悦附<lb/>
　劉藻字彦光廣平易陽人魏太和中為秦州刺史秦<lb/>
　人率恃險拒課輸或害長吏前守宰皆依州遙領不<lb/>
　入郡縣藻開示恩信誅鋤豪横羌氐憚之守宰於是<lb/>
　始得居舊治車駕南伐以藻為東道都督秦人紛擾<lb/>
　詔藻還州人情乃定<lb/>
<pb n="KR2k0051_WYG_032-42a"/>
　裴䆳字深明河東人為秦州刺史大開屯田數千頃<lb/>
　倉廩盈實省息邊運人吏獲安乃相率遺䆳絹千餘<lb/>
　匹䆳從容曰汝等不應爾吾又不可逆止納其二匹<lb/>
　張彛字慶賓清河人宣武中除安西将軍秦州刺史<lb/>
　羌人憚其威一方肅静號為良牧<lb/>
　邢巒字洪賓河間人有文才幹畧拜持節梁秦二州<lb/>
　刺史拓地定境東西七百里南北千里獲郡十四及<lb/>
　諸縣戍<lb/>
<pb n="KR2k0051_WYG_032-42b"/>
北齊韓軌字伯年太安人齊神武時為秦州刺史甚得<lb/>
　民神武巡秦州欲軌還京師賜秦州城户人絹布二<lb/>
　疋州人皆辭不受惟乞留軌神武嘉歎許㽞<lb/>
　南齊王𤣥邈字彦逺太原祁人昇明中為秦州刺史齊建<lb/>
　元初李烏奴作亂襲州城𤣥邈率兵破之髙帝聞之<lb/>
　曰𤣥邈果不負吾<lb/>
周獨孤信雲中人大統中除隴右大都督秦州刺史先<lb/>
　是守宰闇弱政令乖方人有寃訟歴年不能斷决及<lb/>
<pb n="KR2k0051_WYG_032-43a"/>
　信在州事無壅滯示以禮教勸以耕桑數年中公私<lb/>
　富實流人願附者數萬家周文以其信著遐邇賜名<lb/>
　為信岷州刺史梁企定反及涼州刺史宇文仲和據<lb/>
　州不受代信皆破平之以功增封<lb/>
　宇文導顥仲子獨孤信東下令導代信為秦州刺史<lb/>
　導性寛明善撫御文帝每出征導恒居守深為吏人<lb/>
　所附朝廷重之薨於上邽朝議以導撫和西土威恩<lb/>
　顯著欲令世鎮隴右以彰厥徳乃葬上邽城西中外<lb/>
<pb n="KR2k0051_WYG_032-43b"/>
　㑹葬者萬餘人<lb/>
唐蕭瑀後梁明帝子徙長安為河池郡守有鈔賊萬人<lb/>
　吏不能制瑀募勇敢士擊降之又擊走薛舉衆數萬<lb/>
　髙祖授光禄大夫封宋國公<lb/>
　姜謩上邽人武徳初擢秦州刺史帝曰昔人稱衣錦<lb/>
　還故鄉今以本州相授所以賞功涼州荒梗宜有以<lb/>
　靖之謩至撫邊俗以恩信盜賊衰息人喜曰不意復<lb/>
　見太平官府<lb/>
<pb n="KR2k0051_WYG_032-44a"/>
　郝廷玉李光弼将累為秦州刺史善訓練羌人不敢<lb/>
　犯<lb/>
五代崔繼勲字成績長社人後晉天福中為秦州觀察<lb/>
　使推恩信設方畧以招誘諸部羌人相率奉牛酒請<lb/>
　盟邊境以安<lb/>
宋劉熙古字義淳寜陵人乾徳中知秦州州境與羌接<lb/>
　熙古至諭以朝廷恩信取蕃部酋豪子弟為質邊鄙<lb/>
　以寜<lb/>
<pb n="KR2k0051_WYG_032-44b"/>
　宋璫字寳臣華州人太宗時知秦州有善政就拜監<lb/>
　察御史充陜西轉運使以韋亶代之璫去州未百日<lb/>
　亶坐事繫獄上念璫治績命再知州事安集諸羌部<lb/>
　内清肅<lb/>
　馮伉雍熙中州推官州民李益饒于財恣横不法賂<lb/>
　權貴為庇䕶長吏而下皆畏之獨伉不從益遣僕數<lb/>
　輩毁辱伉伉屢表其事為邸吏所匿後因市馬驛者<lb/>
　附表以聞帝怒詔知州吳元載逮捕具得其狀誅之<lb/>
<pb n="KR2k0051_WYG_032-45a"/>
　温仲舒字秉陽河南人淳化四年知秦州州雜羌戎<lb/>
　有兩馬家朶藏梟波等部唐末以來居於渭河南大<lb/>
　洛門小洛門砦多産良木為其所據嵗調卒采伐給<lb/>
　京師必以貲假道於羌户猶不免攘奪甚至殺掠為<lb/>
　平民患仲舒至部兵歴按諸砦諭其酋以威信諸部<lb/>
　獻地内屬既而悉徙其部落於渭北立堡砦以限之<lb/>
　民感其恵為畫像祠之<lb/>
　曹瑋彬之子知秦州有徳澤於民秦人立碑紀功<lb/>
<pb n="KR2k0051_WYG_032-45b"/>
　曹琮字寳章彬之子知秦州度羨材為倉廩大積穀<lb/>
　於渭冀城以恩信懐生羌多請内屬寳元中元昊反<lb/>
　復知秦州上攻守禦三䇿<lb/>
　馬知節字子元薊人咸平初知秦州州嘗質羌酋支<lb/>
　屬二十餘人踰二紀矣知節曰羌亦人耳豈不懐歸<lb/>
　悉遣之羌懷其徳訖任更不犯塞時州有銀坑嵗久<lb/>
　鑛竭課額弗除主吏破産償之不足知節請蠲之章<lb/>
　三上得允<lb/>
<pb n="KR2k0051_WYG_032-46a"/>
　文彦博汾州介休人知秦州有威名夏人不敢犯<lb/>
　王隨字子正河南人乾興中知秦州秦卒有負罪逃<lb/>
　入蕃部者戎人輒奴畜之小不如意復執出求賞前<lb/>
　此坐法多死隨下教能自歸者免死聽復𨽻軍籍由<lb/>
　是來歸者衆又建請增蕃落卒給廢陷馬地募民耕<lb/>
　種<lb/>
　梁適字仲賢東平人知秦州古渭初建砦間為屬羌<lb/>
　所抄益兵拒守羌復驚疑適召諭其種人且罷所益<lb/>
<pb n="KR2k0051_WYG_032-46b"/>
　兵羌人不為患<lb/>
　吕公綽字仲祐夀州人知秦州安逺砦古渭州諸羌來<lb/>
　獻地公綽顧其屬曰天下之大豈利區落尺寸地耶<lb/>
　時弓箭手馬多闕公綽諭諸寨户凡十丁為社秋成<lb/>
　募出金帛市馬馬少則先後給之<lb/>
　唐肅字叔元錢塘人秦州司理㕘軍有商人遇逆旅<lb/>
　而同宿者殺人亡去商人夜聞人聲往視之血濺其<lb/>
　衣捕吏執赴州獄已具肅為伸其寃後數月果得殺人者<lb/>
<pb n="KR2k0051_WYG_032-47a"/>
　韓琦安陽人知秦州兼秦鳯路經略招討使增廣州<lb/>
　城招集屬户厲兵討賊訖琦去賊不敢犯<lb/>
　王拱辰字君貺咸平人帥秦州威恩並用羌人信服<lb/>
　尹洙字師魯河南人韓琦知秦州辟洙通判州事薦<lb/>
　其才可用加直集賢院上奏命令數更恩寵過濫賜<lb/>
　與不節三事仁宗嘉納<lb/>
　余靖字安道曲江人知秦州教條分明以治最聞<lb/>
　薛奎絳州人知秦州州宿重兵經費常不足奎務為<lb/>
<pb n="KR2k0051_WYG_032-47b"/>
　儉約教民水耕嵗中得芻粟數十萬徙知益州秦民<lb/>
　與夷落數千人列奎治狀請留璽書褒諭不許<lb/>
　李參字清臣鄆州須城人以樞密直學士知秦州藥<lb/>
　家族作亂討平之得良田五百頃以募弓箭手居鎮<lb/>
　閲嵗未嘗以邊事聞英宗遣使問故對曰將在邊期<lb/>
　於無事而已不敢妄以寇貽主憂參剛果嚴毅事至<lb/>
　即決雖簿書纎悉不遺稱才能吏<lb/>
　孫永字曼叔長社人知秦州王韶以布衣入募府建<lb/>
<pb n="KR2k0051_WYG_032-48a"/>
　取熙河䇿永折之曰邊陲方安靜無故騷動恐變生<lb/>
　不測會新築劉家堡失利衆請戮偏禆以塞責永曰<lb/>
　居敵必爭之地軍孤援絶兵法所謂不得已而守者<lb/>
　也尤人以自免於我安乎<lb/>
　李及字幼㡬鄭州人知秦州議者以及謹厚非守邊<lb/>
　才及至州州將吏亦頗易之會有禁卒白晝攫婦人<lb/>
　金釵於市吏執以來及方坐觀書召前詰問其人服<lb/>
　罪及亟命斬之觀書如故將士驚服<lb/>
<pb n="KR2k0051_WYG_032-48b"/>
　王令圖太原人至和中以殿中丞為河池令時值開<lb/>
　河㑹議河去縣四十餘里部屬陜西移文令圖通幹<lb/>
　其事自秋七月至八月路已通功告訖下詔旌之<lb/>
　李周字純之馮翊人嘉祐五年知河池公正嚴毅沉<lb/>
　晦自匿未嘗私謁執政<lb/>
　李師中字誠之楚丘人知秦州以持重總大體自處<lb/>
　前此多屯重兵於境冦至則戰而内無以遏其入師<lb/>
　中簡善守者列塞上而使善戰者居中令冦至堅壁<lb/>
<pb n="KR2k0051_WYG_032-49a"/>
　固守須其去出戰士尾襲之約束既熟常以取勝<lb/>
　張詵字樞言建州浦城人知秦州號令嚴肅前此將<lb/>
　吏貪功多從羌地射獵因起邊患詵至申令毋得犯<lb/>
　得一犯者斬諸境上羣羌感悦<lb/>
　吕大忠字進伯藍田人元祐初知秦州時郡糴民粟<lb/>
　豪家因之制操縱之柄大忠選寮寀自旦入倉雖升<lb/>
　斗亦受不使有所壅閼民喜爭運粟於倉負錢而去<lb/>
　得百餘萬斛馬涓以進士舉首入幕府自稱狀元大<lb/>
<pb n="KR2k0051_WYG_032-49b"/>
　忠謂曰狀元云者及第未除官之稱也既為判官則<lb/>
　不可今科舉之習既無用修身為已之學不可不勉<lb/>
　又教以臨政治民之要涓自以為得師焉<lb/>
　謝良佐上蔡人秦州教授州守吕大忠毎過之聽講<lb/>
　論語必正襟歛容曰聖人言行在焉不敢不肅<lb/>
　何常字徳固京兆人知秦州諜告夏人多築堡栅朝<lb/>
　議欲出兵牽制常言羌人生長射獵今困於版築違<lb/>
　其所長而用其所短可拱手以待其敝也從之<lb/>
<pb n="KR2k0051_WYG_032-50a"/>
　羅拯知秦州築東西二城<lb/>
　姚祐字伯受長興人知秦州或請調熙河弓箭士徙<lb/>
　邊以省更戍祐謂人情懐土重遷丐以二年為更發<lb/>
　之期滿嵗樂業而願留者乃聽且請擇熙秦富民分<lb/>
　丁授地蠲役借糧以勸耕植益廣秦之東西川建城<lb/>
　壁嚴保障以控熙河涇原皆從之<lb/>
　葉康直字景溫建州人元祐中知秦州時築丼谷城<lb/>
　成夏人侵之康直戒諸將設伏以待殱其二酋自是<lb/>
<pb n="KR2k0051_WYG_032-50b"/>
　不敢犯境<lb/>
　張浚廣漢人紹興初以川陜宣撫使置幕府于秦州<lb/>
　至即出行關陜訪問風俗罷斥姦贓以捜攬豪傑為<lb/>
　先務<lb/>
　劉韐字仲偃崇安人知隴城以亷稱後使金死節子<lb/>
　子羽參議張浚軍事駐秦州有方畧<lb/>
　狄訷元祐間知隴城寨綽有聲績<lb/>
　趙鼎聞喜人徽宗時為兩當尉自筮仕時立志逺大<lb/>
<pb n="KR2k0051_WYG_032-51a"/>
　後為中興賢相<lb/>
　陳佃簡州人紹興二十二年自朝奉大夫知河池不<lb/>
　為煩苛有古循良風常盛暑遣囚歸各感恩如期而<lb/>
　至<lb/>
　董彦威紹興中河池尉愷悌愛民一日盜至邑人大<lb/>
　震彦威不恐懾徐遣兵盡捕之<lb/>
元田守璋大徳二年徽州管軍元帥副使以驍勇見稱<lb/>
　洞悉民艱軍民依賴<lb/>
<pb n="KR2k0051_WYG_032-51b"/>
　張仲文大徳中徽州管軍參議元帥善騎射務廣恩<lb/>
　信勸民農桑建倉備荒軍民懷徳<lb/>
明邵毅河南中牟人洪武中知清水剛果無私吏畏民<lb/>
　服擢御史祀名宦<lb/>
　劉徳直𨽻人知清水重修城池創建縣治學校廟宇<lb/>
　公署舖舍正經界編里甲<lb/>
　廖森兩當主簿元末縣内衙舍廢弛洪武七年森于<lb/>
　舊基創建縣治公署始備又同訓導蔣慶于縣治東<lb/>
<pb n="KR2k0051_WYG_032-52a"/>
　創建儒學諸生肄業始得其所士民稱頌<lb/>
　傅鼐字天和直𨽻新河人成化間秦州知州嚴以涖<lb/>
　政平以近民除滛祀戒逰食重農申教祛災弭盗凡<lb/>
　學校館舍壇壝橋梁以次修葺常上疏言救荒弭亂<lb/>
　二十事言皆剴切得㫖如議行秦人便之<lb/>
　宋珍字廷瑤深州人成化間知秦安性最孝母嘗怒<lb/>
　杖珍珍跪而受邑人感嘆一日有風過堂下不去珍<lb/>
　謂曰若有事白我盍我前風前就席至夜方寐如有<lb/>
<pb n="KR2k0051_WYG_032-52b"/>
　前聲寃者于是遍境内體之果得殺人者寘於理人<lb/>
　以為亷明所致學校堂齋多所修建任五載曾不受<lb/>
　囑人或有所贈遺畧不省視却之後卒于官<lb/>
　荆琨猗氏人嘉靖間清水縣訓導凡五載教士禔躬<lb/>
　如出一日雖雨雪晏晦未嘗不整襟危坐捐所得俸<lb/>
　補葺廟學治爼豆爵罍始倡明道之學萃諸生于官<lb/>
　舍講習之清士始彬彬可觀天旱琨出米數十石賙<lb/>
　貧士之不給者<lb/>
<pb n="KR2k0051_WYG_032-53a"/>
　王忠顯山西澤州人萬厯十七年知清水甘淡薄注<lb/>
　意民瘼興利除害嘗以息訟諭民兩造庭質唯決是<lb/>
　非而已百姓戴如父母陞南京户部主事<lb/>
　朱廷彰晉藩宗室明末鞏昌判官署秦州事亷介剛<lb/>
　直頗有聲政李賊至被執擁見賊帥叱之跪廷彰正<lb/>
　色曰我天朝宗室可拜賊乎頭可斷膝不可屈賊猶<lb/>
　欲生之大呼曰今日此來只須一死正襟危坐神色<lb/>
　自若遂見殺<lb/>
<pb n="KR2k0051_WYG_032-53b"/>
　朱呈瓘宗室明末知秦安邑處邊衝城守無具賊陷<lb/>
　城縶至伏羌脅令賺城呈瓘呼告伏羌令曰諸君宜<lb/>
　堅守勿降吾忍辱至此盖欲知死所耳言訖罵賊連<lb/>
　呼速殺我賊遂殺之伏羌卒嚴守不得下<lb/>
　向永鳯禮店所副千户嘉靖甲午階州鐵甲山賊肆<lb/>
　刼永鳯與戰追至麒麟山賊曰我貽若金帛盍兩生<lb/>
　之永鳯叱曰何物賊敢以金帛餌我殱賊我分也因<lb/>
　奮擊之射二賊死将復射弓忽弛軍曰可少却永鳯<lb/>
<pb n="KR2k0051_WYG_032-54a"/>
　曰戰而却畏死耶復與力戰死之事聞擢其子元吉<lb/>
　為正千户元吉忠勇有父風<lb/>
直𨽻階州<lb/>
漢孔奮字君魚茂陵人建武中以守姑臧清亷仁賢召<lb/>
　除武都郡丞時隴西餘賊隗茂等夜攻府舍殘殺郡<lb/>
　守畏奮追擊執奮妻子欲以為質奮惟有一子終不<lb/>
　顧遂窮力討之吏民感義用命又率厲氐豪齊鍾留<lb/>
　等共相遮擊賊窘懼逼急乃推奮妻子置軍前冀奮<lb/>
<pb n="KR2k0051_WYG_032-54b"/>
　退却奮擊之愈厲遂擒滅茂等奮妻子亦為其所殺<lb/>
　世祖下詔褒美拜武都大守為政明斷甄善疾非見<lb/>
　有美徳愛之如親其無行者忿之如讐郡中稱為清<lb/>
　平<lb/>
　虞詡字升卿陳國武平人永初間羌冦武都鄧太后<lb/>
　以詡有將帥畧自懷令遷武都太守羌衆遮詡於崤<lb/>
　谷詡宣言請兵須到當發羌聞之乃分抄旁縣詡因<lb/>
　日夜兼行令吏士各作兩竈日增之羌不敢逼或問<lb/>
<pb n="KR2k0051_WYG_032-55a"/>
　之詡曰孫臏昔示弱吾今示彊勢固不同既到郡兵<lb/>
　不滿三千羌衆萬餘攻圍赤亭詡乃令軍中使彊弩<lb/>
　勿發而潛發小弩羌以為矢弱并兵急攻詡於是使<lb/>
　强弩迸射發無不中羌退詡因奮擊之明日陳兵令<lb/>
　出東郭入北郭易衣數周羌恐動乃潛伏兵於淺水<lb/>
　候其走因揜擊大破之詡乃築營壁招流亡假貸貧<lb/>
　乏郡遂以安先是運道艱險詡案行川谷由沮至下<lb/>
　辯數十里燒石翦木開漕船道於是水運通利嵗省<lb/>
<pb n="KR2k0051_WYG_032-55b"/>
　四千餘萬詡始到郡户裁盈萬二年遂增至四萬餘<lb/>
　户<lb/>
　趙沖順帝永和六年以沖為武都太守時唐羌内侵<lb/>
　沖破之領西河四郡兵<lb/>
　李翕字伯都漢陽阿陽人靈帝時仕武都太守屢致<lb/>
　嘉瑞建寜四年開天井道西狹石路民為磨崖刋頌<lb/>
　於魚竅峽<lb/>
三國魏楊阜字義山天水冀人建安中遷武都太守阜<lb/>
<pb n="KR2k0051_WYG_032-56a"/>
　威信素著徙郡小槐里百姓襁負隨之為政舉大綱<lb/>
　而已下不忍欺也在郡十餘年徴拜城門校尉<lb/>
南北朝魏髙允渤海人為中書侍郎從征楊難當禁暴<lb/>
　止殺秦人更生<lb/>
隋楊文思字溫才華隂人周天和初行武都太守歴平<lb/>
　十姓党項羌及東山獠并破之<lb/>
五代郭瓊平州盧龍人後唐清泰初刺史階州城壘未<lb/>
　葺蜀人屢冦瓊徙城保險民乃無患受詔攻文州拔<lb/>
<pb n="KR2k0051_WYG_032-56b"/>
　二十餘砦生擒數百人晉天福中為朔方部署將兵<lb/>
　平羌渾<lb/>
　王𢎞贄太原人後唐時階州刺史到任增户二千餘<lb/>
　復請置將利福津二邑詔褒之<lb/>
宋牛逄源淳化初知同谷簡靖自持治民敦尚禮教<lb/>
　李公璹祥符中知階州州東北峪河水為患公璹命<lb/>
　工鑿臥龍岡回河勢使東南流導水入江<lb/>
　宇文之邵字公南綿竹人為文州曲水令嵗饑轉運<lb/>
<pb n="KR2k0051_WYG_032-57a"/>
　使以布絹髙其價使鬻於民之邵言地狹民貧耕者<lb/>
　亡㡬况嵗方儉羌數入冦不可重困之以求利因忤<lb/>
　運使遂乞致仕神宗即位求言上疏不報遂致仕司馬<lb/>
　光曰志不行顧禄仕如錙銖道不同視富貴如草芥<lb/>
　於之邵見之<lb/>
　家愿字處厚眉山人崇寜初以元祐黨人謫監華州<lb/>
　西嶽廟禁錮十年大觀間禁解通判文州郡守鄭行<lb/>
　純凴内侍勢自恣罷互市啟邊釁愿爭之不從徑下<lb/>
<pb n="KR2k0051_WYG_032-57b"/>
　令復其舊守怒交章互奏俱報罷<lb/>
　蒲卣字君錫閬州人通判文州有獻議者欲開文州<lb/>
　徑路達陜西卣言洮岷積石至文為甚邇自文出江<lb/>
　油鄧艾取蜀故道也異時鬼章欲從此窺蜀為其阻<lb/>
　隘而止夏人覘此久矣可為之通道乎議遂塞<lb/>
　蘇宷字公佐滏陽人為利路轉運使文州嵗市羌馬<lb/>
　羌轉買蜀貨猾駔上下物價肆為姦漁寀議置折博<lb/>
　務平貨值以易馬宿弊頓絶<lb/>
<pb n="KR2k0051_WYG_032-58a"/>
　劉鋭知文州嘉熙元年元兵來攻鋭與通判趙汝曏<lb/>
　乘城固守率軍民晝夜搏戰殺傷甚多拒守兩月餘<lb/>
　援兵不至城中無水取汲於江敵知虚實遂增兵攻<lb/>
　城甚急一夕移江流數里外鋭度不免乃盡飲家人<lb/>
　以藥幼子同哥才六嵗飲藥時猶下拜受之鋭聚屍<lb/>
　及吿命焚之鋭及二子登文王臺自刎死軍民死者<lb/>
　數萬<lb/>
　趙汝曏宣城人通判文州北兵圍城與劉鋭相誓死<lb/>
<pb n="KR2k0051_WYG_032-58b"/>
　守更迭出戰及被圍旬有六日汲道絶兵民水不入<lb/>
　口者半月至吮妻子之血卒無叛志城垂陷汝曏猶<lb/>
　提雙刀入陣中十六矢被執汝曏善射敵先斷其兩<lb/>
　臂而後臠殺之<lb/>
明陸𢎞洪武初為階縣令時兵燹後創建之績居多凡<lb/>
　公署壇宇橋梁舖舍煥然改觀<lb/>
　簡原輔四川人洪武十年任階州建磚城招撫流亡<lb/>
　審徭編户無不均平大有造於階<lb/>
<pb n="KR2k0051_WYG_032-59a"/>
　張竒河南商水人自望江縣遷知階州亷介正直政<lb/>
　事聿修階有巨豪數人悉繩之以法及歸囊橐蕭然<lb/>
　惟圖書數巻而已<lb/>
　崔尚義直𨽻長垣人嘉靖十六年知階州雅尚儉素<lb/>
　取予不茍尤嫻刑名凡有勘斷援筆立就未嘗假手<lb/>
　于人陞臨洮同知復攝州事<lb/>
　鮑徳字子慎雁門人嘉靖二十七年知階州邊警方<lb/>
　殷嵗復大旱調兵食起餓莩全活者衆龍江暴漲捐<lb/>
<pb n="KR2k0051_WYG_032-59b"/>
　俸修橋民免墊溺<lb/>
　田輔西安衛人嘉靖二十九年守備文縣創立堡寨<lb/>
　謹烽火嚴邊禁申軍法募勇敢時訓練在任二年番<lb/>
　人不敢犯邊<lb/>
　蔡思和湖廣攸縣人萬厯間知階州通水利開山壕<lb/>
　凡强弁豪猾必置以法孤寒貧弱則撫翼之惟恐不<lb/>
　盡力陞叙州府同知州人立祠豎碑<lb/>
　謝鏞字禹銘順天良鄉人崇禎九年知成縣值兵燹<lb/>
<pb n="KR2k0051_WYG_032-60a"/>
　　之餘官無宅舍民多流亡殘垣危堞整頓無資鏞設<lb/>
　　法防禦率民人上城繕城池建廨宇撫殘復業督耕<lb/>
　　勸墾暇則訓士習射有警即佩劍巡緝更募壮丁以<lb/>
　　習戰儲火器以設防戊寅巳夘間萬賊壓境率民固<lb/>
　　守賊不敢犯又倉卒定計以解徽危而徽亦無虞兩<lb/>
　　署徽州皆綏戢得所<lb/>
皇清毛洪麟山西夏縣人吳逆之變以軍功授秦州知<lb/>
　　州改授階州康熙十五年階州復陷退守階西之岡<lb/>
<pb n="KR2k0051_WYG_032-60b"/>
　　旗寨征繕扞圉不憚勞苦十八年冬大兵入境糧草<lb/>
　　甚亟居民逺竄多方措處供應不匱招流移通商賈<lb/>
　　旋以夫驢之役約費萬金力請豁免又請蠲免荒糧<lb/>
　　三千八百餘石民屯亡丁一千有餘胥幸更生有頌<lb/>
　　徳碑<lb/>
　直𨽻肅州<lb/>
　漢辛武賢狄道人宣帝神爵中為酒泉太守時先零羌<lb/>
　　楊玉等反趙充國至金城欲俟虜疲極乃擊之武賢<lb/>
<pb n="KR2k0051_WYG_032-61a"/>
　奏言郡兵皆屯備南山北邊虚空勢不可久可益馬<lb/>
　食以七月上旬分兵並出張掖酒泉合擊䍐开在鮮<lb/>
　水上者天子下其書公卿議以為是上乃拜武賢為<lb/>
　破羌将軍賜璽書嘉納其䇿子慶忌亦徙酒泉太守<lb/>
　戴宏字元襄濟北剛縣人吳祐遷膠東侯相時宏父<lb/>
　為縣丞宏從在舍祐每行園嘗聞諷誦之音竒而厚<lb/>
　之遂與為友卒成儒宗知名東夏官至酒泉太守<lb/>
　翟酺字子超廣漢雒縣人延光三年出為酒泉太守<lb/>
<pb n="KR2k0051_WYG_032-61b"/>
　叛羌千餘騎徙敦煌來抄郡界酺赴擊斬首九百級<lb/>
　羌衆㡬盡威名大震後遷京兆尹<lb/>
三國蘇則字文師扶風人少以學行聞舉孝亷茂才起<lb/>
　家為酒泉太守轉安定武都所在有威名<lb/>
唐公孫武逹京兆櫟陽人貞觀初為肅州刺史突厥入<lb/>
　冦謀南趨吐谷渾武逹以精兵二千人與戰敵稍却<lb/>
　復殊死鬭薄之張掖河潛命上流渡兵俟半渡乃兩<lb/>
　岸夾擊斬溺畧盡璽書勞之遷左監門將軍<lb/>
<pb n="KR2k0051_WYG_032-62a"/>
明曹贇任肅州衛千户本衛城旱地千餘頃贇於洪武<lb/>
　二十七年創開溝渠逺引河水灌溉居人咸獲其利<lb/>
　至今賴之<lb/>
　鍾振任肅州指揮使正統二年北兵犯邊赴敵而死<lb/>
西域<lb/>
漢張騫漢中人武帝建元中以郎應募使月支十餘嵗<lb/>
　騫持漢節不失因得窮河源還拜大中大夫由是西<lb/>
　國遂通封騫博望侯元狩四年騫使西域是時匈奴<lb/>
<pb n="KR2k0051_WYG_032-62b"/>
　渾邪王降漢元鼎六年分酒泉武威之地置張掖敦<lb/>
　煌為河西四郡𨽻涼州部<lb/>
　崔不意濟南人元封六年為魚澤尉教力田以勤效<lb/>
　得穀因即魚澤障立縣名為效穀<lb/>
　鄭吉㑹稽人以卒伍從軍數出西域由是為郎宣帝<lb/>
　時吉以侍郎田渠黎積穀因發諸國兵攻破車師遷<lb/>
　衛司馬䕶鄯善以西南道神爵中匃奴乖亂日逐王<lb/>
　欲降漢吉發渠黎龜兹諸國五萬人迎之詣京師封<lb/>
<pb n="KR2k0051_WYG_032-63a"/>
　日逐為歸徳侯吉既破車師降日逐威振西域遂并<lb/>
　䕶車師以西北道故號都䕶都䕶之置自吉始於是<lb/>
　中西域立幕府治烏壘城都察烏孫康居等三十六<lb/>
　國漢之號令始得頒西域<lb/>
　馮奉世字子明上黨潞人元康初烏孫有擊匈奴功<lb/>
　而西域諸國新輯帝欲安之以奉世為衛侯使持節<lb/>
　送大宛諸國客至伊修城㑹莎車叛漢從鄯善以西<lb/>
　皆絶不通奉世遂以節諭吿諸國王因發其兵南北<lb/>
<pb n="KR2k0051_WYG_032-63b"/>
　道合萬五千人擊莎車攻抜其城莎車王自殺傳其<lb/>
　首詣長安諸國悉平威振西域奉世至大宛大宛聞<lb/>
　其斬莎車王敬之異於他使得其名馬象龍而還上<lb/>
　甚悦以為光禄大夫<lb/>
　陳湯字子公山陽瑕丘人元帝建昭元年湯為西域<lb/>
　副校尉為人沉勇有大慮多䇿謀喜竒功時郅支自<lb/>
　以大國又乘勝驕不為康居王禮困辱漢使者湯乃<lb/>
　矯制發兵與都䕶甘延夀襲擊斬之傳首至京師懸<lb/>
<pb n="KR2k0051_WYG_032-64a"/>
　槀街十日竟寜元年封湯爵關内侯<lb/>
　竇固字孟孫平陵人永平十五年以固嘗從其父融<lb/>
　在河西明習邊事乃以固為奉車都尉同駙馬都尉<lb/>
　耿秉將兵屯涼州十六年分道出擊羌夷固與耿忠<lb/>
　率張掖酒泉敦煌甲卒及盧水羌人出酒泉塞至天<lb/>
　山擊呼衍王斬首千餘級追至蒲𩔖海取伊吾廬地<lb/>
　置宜禾都尉㽞吏士屯田十七年復與耿秉及騎都<lb/>
　尉劉張擊車師降之復置西域都䕶戊巳校尉<lb/>
<pb n="KR2k0051_WYG_032-64b"/>
　班超字仲升平陵人永平十六年竇固擊匈奴超為<lb/>
　假司馬超與從事郭恂俱使西域鄯善王廣奉超禮<lb/>
　甚備後忽懈超疑必有北使詰侍者具服遂與吏士<lb/>
　三十六人夜犇虜營順風縱火冦衆驚亂超格殺三<lb/>
　人吏兵斬其使及從事三十餘級餘百人悉燒死明<lb/>
　日以冦使首示廣廣遂納子為質復遣使于闐其王<lb/>
　廣徳禮意甚疎且信巫言求漢使騧馬以祠巫神令<lb/>
　其相私來求馬超令巫自來乃斬巫而鞭其相廣徳<lb/>
<pb n="KR2k0051_WYG_032-65a"/>
　懼斬其冦使以降西域與漢絶六十五載至是復通<lb/>
　十七年復與竇固執疏勒王兜題更立其故王子忠<lb/>
　章帝建初元年留屯疏勒五年以平陵徐幹為假司<lb/>
　馬将弛刑義從就超平西域八年復拜為西域将兵<lb/>
　長史章和元年超發諸國兵擊莎車降之龜兹等兵<lb/>
　各退散自是威震西域和帝永元二年遣兵至月支<lb/>
　伏兵殺之月支由是遣使奉獻三年以為西域都䕶<lb/>
　騎都尉六年討焉耆斬其王廣於是西域五十餘國<lb/>
<pb n="KR2k0051_WYG_032-65b"/>
　俱納質内屬十四年以老乞歸<lb/>
　耿恭字伯宗永平十七年恭以司馬為戊巳校尉屯<lb/>
　後王部金蒲城恭至部示漢威徳昆彌遣子入侍明<lb/>
　年北單于擊殺車師後王安得遂攻恭恭以毒藥傅<lb/>
　矢語匈奴曰漢家箭神其中瘡者必有異冦中矢者<lb/>
　視瘡皆沸遂大驚㑹暴風雨隨雨擊之殺傷甚衆匈<lb/>
　奴震怖相謂漢兵神乃解去恭引兵據疏勒城匈奴<lb/>
　復來攻壅絶澗水恭於城中穿井向井拜禱有頃水<lb/>
<pb n="KR2k0051_WYG_032-66a"/>
　泉奔出乃令揚水示虜遂引去十一月車師叛復與<lb/>
　匈奴共圍之恭率勵士衆禦之數月食盡煮鎧弩食<lb/>
　其筋革與士卒推誠同死生故皆無二心初關寵上<lb/>
　書求救乃詔酒泉太守段彭等将兵救之章帝建初<lb/>
　元年擊車師匈奴走車師復降軍吏范羌固請迎恭<lb/>
　歸拜騎都尉<lb/>
三國魏倉慈字孝仁淮南人魏太和中敦煌太守抑挫<lb/>
　權右撫恤貧羸民翕然稱其徳恵數年卒於官吏民<lb/>
<pb n="KR2k0051_WYG_032-66b"/>
　悲感圖畫其形<lb/>
南北朝令狐整字延保敦煌人魏大統十二年涼州作<lb/>
　亂𤓰州民張保殺刺史晉昌民呂興殺太守以應涼<lb/>
　州整時為𤓰州主簿保欲殺之以其人望恐失衆心<lb/>
　雖外相敬内實忌之整陽為親附因使人説保使整<lb/>
　將兵備東兵保從之整及玉門召豪傑述保罪狀馳<lb/>
　還襲斬呂興進擊𤓰州保奔吐谷渾衆議推整為刺<lb/>
　史曰吾屬以張保肆逆亂恐闔州之人俱陷不義故<lb/>
<pb n="KR2k0051_WYG_032-67a"/>
　相與討誅之乃復見推是效尤也乃推魏使者張道<lb/>
　義行州事具以狀聞而帥宗族鄉里二千餘人入朝<lb/>
　累遷侍中<lb/>
　申徽字世儀魏郡人先是元康為沙州刺史劉彦殺<lb/>
　康而奪其位魏不能討因以為刺史屢徴不至大統<lb/>
　十一年宇文泰以徽為河西大使密令圖彦徽以五<lb/>
　十騎行既至止於賓館彦入謁徽執之因宣召慰諭<lb/>
　吏民且云大軍續至城中無敢動者<lb/>
<pb n="KR2k0051_WYG_032-67b"/>
唐侯君集三水人貞觀四年為磧石道總管討吐谷渾<lb/>
　約齎深入追及其衆於庫山大戰破之進㑹李靖大<lb/>
　非川平其國十三年為交河大總管将兵擊髙昌抜<lb/>
　其城降之分兵畧定二十二地太宗以其地為西州<lb/>
　置安西都䕶府<lb/>
　郭孝恪許州人太宗時為安西都䕶貞觀十六年西<lb/>
　兵來冦伊州孝恪擊敗之後復擊焉耆執其主而還<lb/>
　蘇定方髙宗顯慶二年定方為前軍總管擊西突厥<lb/>
<pb n="KR2k0051_WYG_032-68a"/>
　至曵咥河西敗沙鉢羅兵冐雪兼行至其牙帳縱兵<lb/>
　擊之斬獲又數萬沙鉢羅脱走趨石國定方於是息<lb/>
　兵諸部各歸所居通道路置郵驛掩骸骨問辛苦畫<lb/>
　疆埸復生業凡為沙鉢羅所掠者悉括還之百姓安<lb/>
　堵如故乃命蕭嗣業将兵追沙鉢羅獲之分其地置<lb/>
　崑陵濛池二都䕶府<lb/>
　楊胄髙宗顯慶三年遣左領軍郎將雷文成送龜兹<lb/>
　王布矢畢歸國龜兹大將羯獵顛發衆拒不納詔左<lb/>
<pb n="KR2k0051_WYG_032-68b"/>
　屯衛大將軍楊胄發兵討擒誅之乃徙安西都䕶府<lb/>
　於其國焉<lb/>
　王孝傑新豐人初與劉審理擊吐蕃皆没於吐蕃後<lb/>
　竟得歸由是知吐蕃虚實㑹西州都督唐休璟請復<lb/>
　取龜兹等四鎮中宗嗣聖九年乃敕孝傑及阿史那<lb/>
　忠節將兵擊破之復取四鎮置安西都䕶於龜兹兵<lb/>
　戍之後為總管與契丹決戰而死<lb/>
　張孝嵩初為監察御史奉使廓州抜汗那者古烏孫<lb/>
<pb n="KR2k0051_WYG_032-69a"/>
　也内附嵗久吐蕃攻之其王奔安西求救孝嵩率旁<lb/>
　側戍落出龜兹西數千里下數百城傳檄諸國威振<lb/>
　西域大食等八國請降勒石紀功而還<lb/>
　杜暹濮陽人開元四年以監察御史按事至突騎施<lb/>
　突騎施饋金暹固辭左右曰君寄身異域不宜逆其<lb/>
　情乃受之埋於幕下已出境乃移狀令取之突厥大<lb/>
　驚度磧追不及及開元十二年安西都䕶闕或言暹<lb/>
　往使安西虜伏其清今猶慕思遂拜黄門侍郎安西<lb/>
<pb n="KR2k0051_WYG_032-69b"/>
　副大都䕶守邊四年撫戎練士能自勤勵為夷夏所<lb/>
　樂<lb/>
　張守珪陜州河北人開元十五年為𤓰州刺史時𤓰<lb/>
　州為吐蕃所毁守珪帥餘衆築故城板幹裁立吐蕃<lb/>
　奄至衆失色守珪於城上置酒作樂虜疑有備不敢<lb/>
　攻而退守珪縱兵擊之虜敗走於是乃修復城市招<lb/>
　合流散使皆復故業朝廷嘉其功詔以𤓰州為都督<lb/>
　府即以守珪為都督<lb/>
<pb n="KR2k0051_WYG_032-70a"/>
　髙仙芝本髙麗人從事安西驍勇善騎射累官四鎮<lb/>
　都知兵馬使天寶六載小勃律王及其旁二十餘國皆<lb/>
　附吐蕃貢獻不入詔以仙芝為行營節度使討之仙<lb/>
　芝遣將軍席元慶将千騎前行縛其大臣密諭之曰<lb/>
　若酋領逃者第出詔書呼之賜以繒綵至皆縛以待<lb/>
　我元慶如言仙芝繼至悉斬之又遣元慶斷娑夷橋<lb/>
　仙芝虜小勃律王及其吐蕃公主自赤佛道而還上<lb/>
　以為安西四鎮節度使<lb/>
<pb n="KR2k0051_WYG_032-70b"/>
　袁光庭天寳末為伊州刺史伊州本漢伊吾廬地在<lb/>
　敦煌大磧外唐置伊州吐蕃攻之累年不下糧竭兵<lb/>
　盡自焚死時不達音問者十五年徳宗建中二年郭<lb/>
　昕至朝廷始知之秋七月贈工部尚書<lb/>
　郭昕子儀之弟為四鎮㽞後舊安西節度撫寜西域<lb/>
　統龜兹于闐焉耆疏勒四國故謂之四鎮唐自吐蕃<lb/>
　陷河隴伊西昕帥將士閉境拒守數遣使奉表皆不<lb/>
　達徳宗建中二年昕遣使間道自回紇中來上嘉之<lb/>
<pb n="KR2k0051_WYG_032-71a"/>
　賜昕武威郡王<lb/>
　張義潮沙州首領攝州事繕甲兵耕且戰畧定其旁<lb/>
　𤓰伊西甘肅蘭鄯河岷廓等州宣宗大中五年遣其<lb/>
　兄義澤奉十一州圖籍以獻於是河湟之地復入於<lb/>
　唐詔置歸義軍於沙州以義潮為歸義節度使鎮之<lb/>
　至懿宗咸通四年克復凉州八年入朝<lb/>
　<lb/>
　<lb/>
<pb n="KR2k0051_WYG_032-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻三十二<lb/>
</p>
<p>
</p>
  </div>
</body>
</text>
</TEI>
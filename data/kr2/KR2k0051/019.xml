<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志卷十九</head> <lb/>
    <p>
<pb n="KR2k0051_WYG_019-1a"/>
欽定四庫全書<lb/>
　甘肅通志卷十九<lb/>
　　茶馬<lb/>
　自唐囘紇入貢以馬易茶宋熈寧間相繼行之所謂<lb/>
摘山之利而易充廏之良有明定制金牌差發假市<lb/>
　易以羈縻控馭為制番上䇿夫茶運於商督銷有官<lb/>
　權其輕重緝私便商茶司各官之專責也志茶馬<lb/>
本朝茶法陜西差茶馬御史一員轄洮岷河州西寧莊<lb/>
<pb n="KR2k0051_WYG_019-1b"/>
　浪甘州五茶馬司各㕔員<hi>内甘州一司𨽻蘭州同知</hi>　苑馬寺卿<lb/>
　一員領監七毎歲御史招商領引納課報部所中馬<lb/>
　牡者給各邊兵牝者發苑馬寺喂養孳息<lb/>
　歲額茶課折色銀六千二百六十六兩二錢二分六<lb/>
　釐本色茶十三萬六千四百八十箆舊額新増共茶<lb/>
　引二萬八千七百六十六道　内甘省五司舊額新<lb/>
　増共引二萬七千二百九十六道茶商領引赴産茶<lb/>
　地方辦運毎引徵茶五箆毎箆二封毎封五斤共徵<lb/>
<pb n="KR2k0051_WYG_019-2a"/>
　茶一十三萬六千四百八十箆又寧夏道額引二百<lb/>
　七十道納茶價銀一千五十三兩餘均係西安所屬<lb/>
順治初易馬例毎茶一箆重一十斤上馬給茶一十二<lb/>
　箆中馬給茶九箆下馬給茶七箆　凡通接西畨闗<lb/>
　隘處所撥官軍廵守遇有夾帶私茶出境者拿解治<lb/>
　罪其番僧夾帶奸人並私茶許沿途官司盤檢茶貨<lb/>
　入官伴送夾帶人送官治罪若番僧所到處該衙門<lb/>
　官縱容私買茶貨及私受餽送増改闗文者聽廵按<lb/>
<pb n="KR2k0051_WYG_019-2b"/>
　察究又進貢番僧應賞食茶須給勘合付四川布政<lb/>
　司撥發有茶倉所照數支放不許於湖廣等處買私<lb/>
　茶　甘鎮以茶易馬各番許於開市處所互市不容<lb/>
　濫入邊内　四年差滿漢廵茶御史筆帖式通事各<lb/>
　一員　五年議准茶箆止供中馬不許開銷賞番<lb/>
　七年題准舊例大引箆茶官商均分大引採茶九千<lb/>
　三百斤為九百三十箆商領部引輸價買茶交茶馬<lb/>
　司一半入官易馬一半給商發賣例不抽税小引包<lb/>
<pb n="KR2k0051_WYG_019-3a"/>
　茶税分差等毎五斤為一包毎二百包為一引發賣<lb/>
　民用毎引漢中税銀九兩四錢西安鳳翔税銀一十<lb/>
　四兩今定大小引一例平分　十年覆准茶商舊例<lb/>
　大引附茶六十箆小引附茶六十七斤零今定毎茶<lb/>
　一千斤概准附茶一百四十斤如有夾帶私茶嚴查<lb/>
　治罪茶箆先由潼闗漢中二處盤查運至鞏昌再經<lb/>
　通判察驗然後分赴各司交納官茶貯庫商茶聽商<lb/>
　人在本司貿易　延寧二處商税毎引百斤量入官<lb/>
<pb n="KR2k0051_WYG_019-3b"/>
　茶三十斤折銀一錢三分交庫彚報　凡鎮將發銀<lb/>
　市馬查核的確准令購買若有載茶易馬者概行禁<lb/>
　止　各番交易茶馬量齎烟酒以示撫綏　十三年<lb/>
　覆准新茶中馬既足陳茶變價充餉如新茶不足陳<lb/>
　茶兩箆折一中馬　十四年覆准私茶私馬變價及<lb/>
　贖罪銀原留中馬支用今七監馬匹蕃庶改解充餉<lb/>
　康熈二年題准茶九萬箆作十分考核欠不及半分<lb/>
　者罰俸六個月欠半分以上罰俸一年一分以上降<lb/>
<pb n="KR2k0051_WYG_019-4a"/>
　一級二分以上降三級三分以上降四級調用四分<lb/>
　以上革職溢額毎分以上紀録一次至四分以上加<lb/>
　一級五分以上加一級紀録一次茶引不完者雖多<lb/>
　得茶斤不准議叙　四年裁陜西苑馬各監　七年<lb/>
　裁茶馬御史歸甘肅廵撫兼理　十四年題准茶馬<lb/>
　事宜毎年八月攢造彚報　三十二年題准西寧五<lb/>
　司收貯茶箆年久難免浥爛毎箆十斤變價銀六錢<lb/>
　三十六年仍差部員管理茶馬事務　又陜西黄甫<lb/>
<pb n="KR2k0051_WYG_019-4b"/>
　堡原額茶引一百三十四道今口外䝉古在殺虎口<lb/>
　就近易鹽以致黄甫堡茶引不行嗣後將額引停其<lb/>
　頒發　又以蘭城無馬可中將甘州司積貯茶箆在<lb/>
　五鎮俸餉之内銀七茶三毎銀一兩搭放值三錢茶<lb/>
　一封　四十二年題准陜西茶引共額二萬七百九<lb/>
　十六道發西莊洮河四司通番中馬内有小引八百<lb/>
　餘道售西鳳漢中三府人民供食自康熈二十三年<lb/>
　後被大引漸次侵更現今止留小引一百道西鳳漢<lb/>
<pb n="KR2k0051_WYG_019-5a"/>
　中三府地方人民不足食用以致私販横行今于小<lb/>
　引原額内頒茶引五百道給商行茶毎引徵茶五箆<lb/>
　毎箆折銀四錢共徵銀一千兩　四十三年覆准嗣<lb/>
　後陜境交界處盤查茶斤行人攜帶十斤以下者停<lb/>
　其搜捕如有驢䭾車載無官引者即係私茶照私鹽<lb/>
　律治罪失察官員俱照私鹽例議處　四十四年茶<lb/>
　馬事務停止差官仍歸甘肅廵撫兼管料理　西寧<lb/>
　等處所徵茶箆停止易馬將茶變價折銀毎新茶一<lb/>
<pb n="KR2k0051_WYG_019-5b"/>
　箆折銀四錢陳茶一箆折銀六錢充餉　廵察私茶<lb/>
　十斤以下停其搜捕恐沿途行人分帶零運仍照舊<lb/>
　例緝拿處分　五十七年議准陜西西寧地方為通<lb/>
　番大路原額茶引九千二百四十八道不敷民番食<lb/>
　用今加増茶引二千道毎引照例徵茶五箆毎箆折<lb/>
　銀四錢共徵銀四千兩　六十一年覆准陜西西寧<lb/>
　莊浪岷州河州界連口外增茶引四千道交與總督<lb/>
　辦理一年定例之後仍照舊交與廵撫辦理　又議<lb/>
<pb n="KR2k0051_WYG_019-6a"/>
　准西寧等處行茶原照例易換馬駝牛羊并買粟穀<lb/>
　今將舊茶悉出變賣以作兵餉　雍正三年河西㕔<lb/>
　改為府衞所改為州縣案内西寧㕔改為西寧府西<lb/>
　司茶務歸西寧府管理　又覆准甘肅四司茶箆自<lb/>
　康熙六十一年為始五年之内總收本色五年之後<lb/>
　即將五年以前之茶發出變價挨次出陳易新將變<lb/>
　價銀兩按年題報嗣後總以五年為率　又覆准陜<lb/>
　省茶改令産茶地方官給發船票照依該商引目茶<lb/>
<pb n="KR2k0051_WYG_019-6b"/>
　數一一開明不得另給印票其應行盤查之處照依<lb/>
　引目及正茶附茶斤兩盤查驗放不得勒掯留難如<lb/>
　于部引之外有搭行印票及附茶不依所定斤數多<lb/>
　帶私茶者查拿照私鹽律治罪如查驗官故縱失察<lb/>
　者照失察私鹽例處分如有地僻引多茶斤壅滯不<lb/>
　能行銷者該商具呈該司該司詳報甘撫行令徃别<lb/>
　司分通融發賣辦課　雍正八年題准改岷㕔為州<lb/>
　洮岷司茶務歸洮岷道管理　又題准五司茶價西<lb/>
<pb n="KR2k0051_WYG_019-7a"/>
　司毎封九錢五分莊司七錢五分洮司七錢五分河<lb/>
　司九錢四分甘司七錢二分各司總在前議價值以<lb/>
　上發賣按季具結報部　九年奏准令五司復行中<lb/>
　馬之法毎上馬一匹給茶十二箆中馬一匹給茶九<lb/>
　箆下馬一匹給茶七箆俟一年之後計收馬之數如<lb/>
　所得一二千匹即留甘省軍營之用或馬數甚多分<lb/>
　撥於河南山西相近之各營汛喂養　十年奏准中<lb/>
　馬之法應見馬給茶并於收喂之第一個月支料二<lb/>
<pb n="KR2k0051_WYG_019-7b"/>
　京升草一束第二個月再加料一京升草半束至第<lb/>
　三個月支料四京升草二束仍於五月初一日出厰<lb/>
　九月初一日收槽其槽䥷喂夫棚厰燈油等項俱照<lb/>
　例開銷　又咨准茶商船票仍由甘肅廵撫衙門給<lb/>
　發<lb/>
　　附歴代茶馬<lb/>
　唐德宗納户部侍郎趙贊議税天下茶漆竹木十取<lb/>
　其一以為常平本錢後罷之舊志謂茶之有税始此<lb/>
<pb n="KR2k0051_WYG_019-8a"/>
　貞元九年從鹽鐵使張滂奏令出茶州縣若山及商<lb/>
　人要路以三等定估十税其一自是歲得錢四十萬<lb/>
　緡穆宗從王播奏増天下茶税率百錢増五十其後<lb/>
　王涯判二使置𣙜茶徙民茶樹於官場焚其舊植者<lb/>
　天下大怨令狐楚代為鹽鐵使後令納𣙜加價而已<lb/>
　李石為相以茶税皆歸鹽鐵復貞元之制武宗増茶<lb/>
　税時諸道置邸以收税大中初鹽鐵轉運使裴休著<lb/>
　條約其法益峻同於私鹽私商給自首之帖天下税<lb/>
<pb n="KR2k0051_WYG_019-8b"/>
　茶増倍<lb/>
　宋置𣙜茶務官自為塲置吏總之曰山塲凡園户歲<lb/>
　課作茶輸其租餘則官悉市之先受錢而後入茶曰<lb/>
　本錢又民歲輸茶折税賦者曰折税此收茶之法凡<lb/>
　民鬻茶者皆售於官官給其日用曰食茶商賈之欲<lb/>
　貿易者入錢若金帛於京師𣙜貨務以射六務十三<lb/>
　塲茶給劵随所射予之謂之交引此鬻茶之法雍熙<lb/>
　後用兵乏餉令商入芻粟塞下酌地逺近増其虚估<lb/>
<pb n="KR2k0051_WYG_019-9a"/>
　給劵以茶償之天聖初行見錢法商人入芻粟塞下<lb/>
　者度地里逺近使茶與邊糴各以實錢禁納色虚估<lb/>
　之弊豪商大賈不能為重輕而煩費頓省嘉祐中弛<lb/>
　舊禁通商茶法弊園户困於征取何鬲王應麟俱言<lb/>
　其不便時韓琦富弼主行之歲收租三十三萬八千<lb/>
　有竒與諸路本錢悉儲以給邊神宗熈寧中置提舉<lb/>
　熙河路買馬命知熈州王韶為之而以提㸃刑獄為<lb/>
　同提舉八年提舉茶塲李杞言賣茶買馬固為一事<lb/>
<pb n="KR2k0051_WYG_019-9b"/>
　乞同提舉買馬詔如其請十年又置羣牧行司以往<lb/>
　来督市馬者此茶馬所由始也　元豐三年復罷為<lb/>
　提舉買馬監牧司四年羣牧判官郭茂恂言承詔專<lb/>
　以茶市馬以物帛市穀而併茶馬為一司臣聞頃時<lb/>
　以茶易馬兼用金帛以聽其便近歲司局既分專用<lb/>
　銀絹錢鈔非𦍑部所欲且茶馬二者事實相須請如<lb/>
　詔便奏可六年買馬司復罷兼茶事者七年更詔以<lb/>
　買馬𨽻經制熙河財用司經制司罷乃復故自李杞<lb/>
<pb n="KR2k0051_WYG_019-10a"/>
　建議始于提舉茶事兼買馬其後二職分合不一元<lb/>
　豐八年陜西賣茶為塲三百三十二金州為塲六元<lb/>
　祜二年熈河秦鳳三路茶仍官為計置永興鄜延環<lb/>
　慶許通商　崇寧四年詔令茶馬司總運茶博馬之<lb/>
　職復元豐成法自是職任始一<lb/>
　元世祖至元五年用運使白𢋫言𣙜成都茶於京兆<lb/>
　鞏昌置局發賣私自採賣者其罪與私鹽法同<lb/>
　明陜西置茶馬司四河州洮州西寧甘州各府並赴<lb/>
<pb n="KR2k0051_WYG_019-10b"/>
　徽州茶引所批驗洪武初上引五千斤中引四千斤<lb/>
　下引三千斤毎七斤蒸曬一箆運至茶司官商對分<lb/>
　官茶易馬商茶給賣毎上引仍給附茶七百斤中引<lb/>
　五百六十斤下引四百二十斤名曰酬勞經過地方<lb/>
　責令掌印官盤驗佐貳官催運凡中茶有引由出茶<lb/>
　地方有税貯放有茶倉廵茶有御史分理有茶馬司<lb/>
　茶課司驗茶有批驗所歲遣行人齎榜文于行茶所<lb/>
　在懸示禁約私茶出境撥官軍把守廵視但有私茶<lb/>
<pb n="KR2k0051_WYG_019-11a"/>
　即拿解治罪茶課初二萬六千八百六十二斤零𢎞<lb/>
　治十八年新増二萬四千一百六十四斤并舊五萬<lb/>
　一千二十六斤零見今茶課五萬一千三百八十四<lb/>
　斤零係漢中府屬西鄉石泉漢隂及興安紫陽五州<lb/>
　縣歲辦分解各茶馬司　又設陜西行太僕寺寺有<lb/>
　卿有少卿及寺丞主簿各一人甘肅行太僕寺亦如<lb/>
　之　又設陜西苑馬寺卿少卿主簿各一人後裁少<lb/>
　卿寺丞領監二長樂靈武監有正置苑七廣寧開城<lb/>
<pb n="KR2k0051_WYG_019-11b"/>
　黑水安定清平萬安武安苑有圉長二監易七苑為<lb/>
　七監圉長為監正甘肅苑馬司設官如陜西領監六<lb/>
　苑二十四　洪武初令陜西河州洮州西寧各設茶<lb/>
　馬司毎三年一次差在京官選調邊軍齎捧金牌四<lb/>
　十一面降此三衞附近羌族令納馬萬有三千八百<lb/>
　五匹收馬給茶名曰差發先期於四川徵茶一百萬<lb/>
　斤官軍轉運各茶司分貯給用二十三年定易馬茶<lb/>
　數上等毎疋一百二十斤中等七十斤下等五十斤<lb/>
<pb n="KR2k0051_WYG_019-12a"/>
　洪武四年奏准陜西漢中府金州石泉漢隂平利西<lb/>
　鄉縣民茶十株官取一分民所收茶官給價買無主<lb/>
　者令官軍薅培及時採取官取八分軍收二分毎五<lb/>
　十斤為一包二包為一引令有司收貯與西畨易馬<lb/>
　永樂初遣御史廵督洮河等處茶馬　正統八年奏<lb/>
　准金州芽茶一斤收葉茶二斤運西寧易馬　十四<lb/>
　年停止金牌毎歲遣行人一員廵察潼闗以西至甘<lb/>
　肅等處私販　景泰二年令陜西布政司委官廵視<lb/>
<pb n="KR2k0051_WYG_019-12b"/>
　罷遣行人四年復遣行人　成化三年定麤茶毎百<lb/>
　斤收銀五錢芽茶三十五斤亦量收五錢無銀收絲<lb/>
　絹等項俱解本省有司買茶支用十四年差御史一<lb/>
　員領勅專理茶馬毎歲一代遂為定例　定制易馬<lb/>
　自四歲至六歲髙大中度者方准收買牡騸馬給各<lb/>
　邊兵牝馬送苑馬寺孳牧　十五年令廵茶御史招<lb/>
　羌易馬不拘年例　十八年令販私茶五百斤者照<lb/>
　私鹽例充軍　𢎞治三年令陜西布政司招商給引<lb/>
<pb n="KR2k0051_WYG_019-13a"/>
　赴産茶地方買茶運赴茶馬司六分聽其貨賣四分<lb/>
　驗收入官　十六年取囘廵茶御史凡茶法聽馬政<lb/>
　都御史兼理　十七年令陜西毎年㨂憲臣駐劄臨<lb/>
　洮府廵禁私茶一年滿日交代　又召商收買茶五<lb/>
　六十萬斤依原擬給銀定限聽其自買自運至各該<lb/>
　茶司仍委官於西寧河州二衞發賣價銀官庫收候<lb/>
　給商　十八年題准各處行茶地方但有興販私茶<lb/>
　在邊境交易及在腹裏賣與進貢逺人者不拘斤數<lb/>
<pb n="KR2k0051_WYG_019-13b"/>
　事發并歇家牙保俱發問煙瘴衞所永逺充軍其在<lb/>
　西寧甘肅河州洮州販賣者一百斤以上者分别附<lb/>
　近邊衞充軍不及數者俱依律枷號擺站守哨若軍<lb/>
　官縱容子弟伴當興販及守備把闗廵捕官知情故<lb/>
　縱者事發參問若官自出資本販私茶通番者發邊<lb/>
　衞充軍在西寧洮河甘肅地方發賣者三百斤以上<lb/>
　近衞充軍　十八年都御史楊一清及廵按李璣言<lb/>
　國初金牌僉發之功請復其制以查檢不出事寢疏<lb/>
<pb n="KR2k0051_WYG_019-14a"/>
　載藝文中　正德元年舊額茶課二萬六千八百餘<lb/>
　斤新收茶課二萬四千一百六十四斤俱照歲辦永<lb/>
　為定例　商人不願領價者對分官茶貯庫商茶徑<lb/>
　自貨賣遂為常例　二年仍差廵茶御史一員請勅<lb/>
　兼理馬政茶法二事　十五年以毎年招易羌人不<lb/>
　辨秤衡止訂箆中馬箆大則官虧小則商病令酌為<lb/>
　中制毎一千斤定三百三十箆以六斤四兩為准作<lb/>
　正茶三斤箆繩三斤　嘉靖十五年題准陜西三茶<lb/>
<pb n="KR2k0051_WYG_019-14b"/>
　馬司積茶止留二年之用毎年易馬計該正茶外分<lb/>
　毫不計夾帶　四十三年題准以後毎年開茶仍止<lb/>
　五六十萬斤商人以一百五十名為止勒限買茶報<lb/>
　中　又定買茶中馬事宜各商自備資本執引前去<lb/>
　收買真細好茶正附一例蒸曬毎箆重七斤鞏昌府<lb/>
　查驗箆數稽考夾帶毎王茶一千斤許照散茶一千<lb/>
　五百斤數外若有多餘方准抽税各照格填註印鈐<lb/>
　截角依限運赴洮岷參將轉洮岷茶司照例對分貯<lb/>
<pb n="KR2k0051_WYG_019-15a"/>
　庫取實收赴院銷繳如有夾帶數多偽造低假正附<lb/>
　箆斤不同即從重問罪夾帶與斤重者入官低假者<lb/>
　砍焚引過五年不銷者究問　三十年以年例馬完<lb/>
　羌有餘馬司有餘茶許其増中解牧洮州増至一千<lb/>
　二百五十匹河州増至一千七百四十匹西寧二千<lb/>
　四百三十匹　隆慶三年以四川課茶改征折色解<lb/>
　苑馬寺易買種馬五年冬令甘州茶司比照洮河西<lb/>
　寧三茶司例定以六月該道㑹同將領撫調羌族馬<lb/>
<pb n="KR2k0051_WYG_019-15b"/>
　堪騎征者方許中納毎年約以八百匹為止　萬厯<lb/>
　二年陜西苑馬寺缺少種馬將該寺貯庫茶課等銀<lb/>
　歲解固原鎮二千兩給軍自買于年例應解該鎮馬<lb/>
　二千匹内扣留二百匹在苑作種<lb/>
　<lb/>
　<lb/>
　<lb/>
　甘肅通志巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻二十一</head> <lb/>
    <p>
<pb n="KR2k0051_WYG_021-1a"/>
欽定四庫全書<lb/>
　甘肅通志巻二十一<lb/>
　　風俗<lb/>
　剛柔緩急氣感於人奢儉淳漓俗由於習風俗醇疵<lb/>
　實闗政治西北邊境水土之氣剛樸居多<lb/>
聲教漸摩草野之民皆知向義還金美事時見閭閻革<lb/>
　薄從忠移風易俗信而有徵志風俗<lb/>
甘肅布政司<lb/>
<pb n="KR2k0051_WYG_021-1b"/>
　山多林木民以板為屋迫近西戎修習戰備髙尚氣<lb/>
　力以射獵為先以兵馬為務酒禮之會上下通焉吏<lb/>
　民相親是以風雨時節穀糴常賤少盗賊甲于内郡<lb/>
　<hi>漢書</hi>人性直尚儉約習仁義勤于耕稼多畜牧無復㓂<lb/>
　盗並有金方之氣<hi>隋書</hi>秦風獵野務農<hi>圖經</hi>雍州土厚水<lb/>
　深其民厚重質直無驕惰浮靡之習以善導之則易<lb/>
　以興起而篤于仁義以猛驅之其彊毅果敢之資亦<lb/>
　足强兵力農而成富彊之業<hi>朱子詩傳</hi>土本膏腴民事耕<lb/>
<pb n="KR2k0051_WYG_021-2a"/>
　植<hi>元一統志</hi>民俗質樸風土壯猛人性堅剛慷慨穴居野<lb/>
　處採獵為生以織毛毼為業崇尚釋教荷戈執㦸防<lb/>
　奸禦侮之功居多<hi>明志</hi>
臨洮府<lb/>
　民以鞍馬射獵為事勁悍而質木<hi>宋志</hi>民俗質樸尚武<lb/>
　務農<hi>元志</hi>番漢雜處敬鬼神畏法令崇氣節忌脂韋板<lb/>
　屋韋服樂與俗同<hi>府舊志</hi>洮土勁燥民多愿慤尚儉朴<lb/>
　喜耕織不騖商賈技藝士質直醇謹不事曠逹不修<lb/>
<pb n="KR2k0051_WYG_021-2b"/>
　華飾<hi>狄道志</hi>山髙苦寒盛夏不釋裘毼<hi>府志</hi>渭據山壤人<lb/>
　直朴力農以勤儉相傚士多坦率兼耕讀歴宦一如<lb/>
　寒素<hi>渭源志</hi>民物阜繁風俗醇厚尚禮義務耕織<hi>州志</hi>蘭<lb/>
　土柔澤人多秀逸好修飾美服居嗜草卉諸玩家營<lb/>
　紡織有南土風士重氣誼禮度彬雅斐郁<hi>蘭州志</hi>重婚<lb/>
　䘮崇墓祭善末業精工萟文雅頗盛漸尚浮靡<hi>舊志</hi>金<lb/>
　處山峪民朴力農家習儉素士亦愿謹不競浮華<hi>金縣</hi>
　<hi>志</hi>習尚樸實急公樂輸婚姻輕財䘮尚佛事<hi>金縣新志</hi>河<lb/>
<pb n="KR2k0051_WYG_021-3a"/>
　境諸番襍處風俗不純附城居民敦忠信尚恭謹羌<lb/>
　囘諸種舊詭譎健訟近革心向化漸與中土無殊<hi>河州</hi>
　<hi>志</hi>
鞏昌府<lb/>
　髙尚氣力<hi>漢書</hi>尚儉約習仁義<hi>隋/志</hi>獵野務農<hi>圖經</hi>厚重質<lb/>
　直<hi>宋史</hi>婚葬之儀多循古制<hi>元/志</hi>地連四郡<hi>隴西天水武都廣漢</hi>俗<lb/>
　雜五方<hi>明一統志</hi>民性惇篤而氣勁悍務耕織習弓馬事<lb/>
　浮屠士耻奔競抑浮華婚䘮有禮<hi>府志</hi>人尚争戰而武<lb/>
<pb n="KR2k0051_WYG_021-3b"/>
　藝精四民樂業無澆浮之俗古為用武之國<hi>翰墨大全</hi>力<lb/>
　學力農<hi>明成化志</hi>民務耕織鮮末作冠婚䘮祭多循古制<lb/>
　<hi>隴西志</hi>俗勤耕牧家有葢藏貧不走險餓不乞丐<hi>安定志</hi>
　士勤詩書民號質實無華麗之飾多禮讓之風然信<lb/>
　巫尚鬼習俗難移猾吏奸胥催科不易<hi>明一統志</hi>尚義輕<lb/>
　生患難一心有忠君親上之風<hi>通渭志</hi>務本力農訟稀<lb/>
　事簡<hi>漳縣志</hi>土瘠民貧風强俗悍業勤耕牧性喜鬬爭<lb/>
　而崇禮義尚儒雅猶有儉陋深思之意<hi>明一統志</hi>性質實<lb/>
<pb n="KR2k0051_WYG_021-4a"/>
　尚賙務獵士紳習儒雅崇禮度鄉逺之民足跡鮮及<lb/>
　城郭<hi>㑹寜志</hi>士絶浮夸民崇儉樸然負氣好訟積習相<lb/>
　沿未變<hi>明一統志</hi>川原平衍風土深厚有物産之饒淳龎<lb/>
　好禮仕宦者慷慨磊落與人信厚無城府<hi>伏羌志</hi>生聚<lb/>
　頗繁物産亦盛士鮮縁飾民習樸茂無逰閒之習多<lb/>
　禮教之風<hi>寧逺志</hi>邑居隴蜀之交有鹽井之利君子性<lb/>
　質直小人樂田畝庶幾淳厚渾樸之風<hi>西和志</hi>人習武<lb/>
　藝不憚攻殺<hi>明靖逺志</hi>負剛勁尚氣節雖身冐矢石而捍<lb/>
<pb n="KR2k0051_WYG_021-4b"/>
　衞牧圉若性生<hi>靖逺志</hi>其人勁悍而質木好習弓馬以<lb/>
　田獵為生髙尚氣力山居板屋<hi>岷州舊志</hi>地瘠氣寒饒林<lb/>
　木之利士人修飾文行略有可觀<hi>岷州志</hi>習弓馬好射<lb/>
　獵尚儉約衣毼食麤崇尚巫覡<hi>洮州衛志</hi>山峻水激俗勁<lb/>
　悍而樸直士鮮佻逹無浮麗<hi>西固志</hi>
平凉府<lb/>
　人勤稼穡修習戰備<hi>漢志</hi>地接隴山節氣常晚仲夏花<lb/>
　木始開不産絲蠶惟與西戎博易為利地多牛馬宜<lb/>
<pb n="KR2k0051_WYG_021-5a"/>
　於畜牧人以騎射為事<hi>寰宇記</hi>民俗醇樸不尚侈靡專<lb/>
　事耕種不為㓂盗婚姻䘮葬頗近古風<hi>明一統志</hi>地接邊<lb/>
　荒多尚武節五方輻輳商賈競利不事文學亦鮮浮<lb/>
　靡馬牛夜牧道不亡失<hi>府舊志</hi>俗信鬼神士無浮靡<hi>平凉</hi>
　<hi>志</hi>民質實不善訟力農字牧無他技業<hi>崇信志</hi>山髙地<lb/>
　冷早霜薄收民居多板屋<hi>華亭舊志</hi>人以騎射為事<hi>寰宇志</hi>
　俗安簡陋鮮詣公衙<hi>華亭志</hi>民質而愚勤稼穡而罕末<lb/>
　作<hi>鎮原舊志</hi>野多穴處耕牧為業<hi>鎮原志</hi>地廣人稀質木不<lb/>
<pb n="KR2k0051_WYG_021-5b"/>
　㓂盗<hi>寰宇記固原州</hi>水土雜於河西人烟接於北地迫近羌<lb/>
　戎修習武備士則髙尚氣略人以騎射為先<hi>寰宇記涇州</hi>
　土瘠民貧家無餘積知本務農不爭㨗巧<hi>靈臺志</hi>民雜<lb/>
　番夷土饒畜牧便騎射尚氣力<hi>静寧志</hi>好獵務農民淳<lb/>
　易化<hi>一統志静寧州</hi>民風淳質力農不諳技藝士無偽習<hi>莊浪</hi>
　<hi>志</hi>僻處山谷地瘠民貧居多陶穴女鮮織絍人性樸<lb/>
　率崇簡務本<hi>隆德志</hi>
慶陽府<lb/>
<pb n="KR2k0051_WYG_021-6a"/>
　好稼穡務本業有先王遺風陶復陶穴以為居于貉<lb/>
　為裘以禦寒婚䘮倣古禮不惑于釋道異教<hi>舊志</hi>民淳<lb/>
　而不爭士篤慤而有文<hi>宋章楶安化樓記</hi>務耕作事樵採人<lb/>
　無逐末依然古風<hi>合水舊志</hi>習武備尚文學地瘠人勤淳<lb/>
　朴少訟<hi>環縣志</hi>賦性樸拙男不事賈販女不知織紡<hi>真寧</hi>
　<hi>志</hi>人性勇健不尚浮華頗勤學問婚䘮相濟<hi>寧州圖册</hi>
甘州府<lb/>
　民俗質樸<hi>漢竇融傳</hi>風土壯猛便習兵事<hi>晉載記</hi>人性堅剛<lb/>
<pb n="KR2k0051_WYG_021-6b"/>
　慷慨<hi>寰宇記</hi>土人穴居野處採獵為生<hi>明一統志</hi>頼雪消之<lb/>
　水為灌溉之利<hi>甘州志</hi>士風朴茂人知稼穡<hi>山丹志</hi>
涼州府<lb/>
　人事慷慨<hi>方輿勝覽</hi>烈士武臣多出涼州<hi>虞詡論</hi>雖居戎域<lb/>
　然自張氏以来號有華風<hi>北史胡叟傳</hi>人襍羌戎習俗剛<lb/>
　勁或土屋而居或穹廬而處以孳牧為生<hi>地里志</hi>崇節<lb/>
　儉敦禮讓質而不野尚武興文<hi>武威志</hi>人性多慷慨質<lb/>
　直尚武少文<hi>永昌志</hi>土沃澤饒可耕可漁人勇而知義<lb/>
<pb n="KR2k0051_WYG_021-7a"/>
　俗朴而風淳<hi>鎮番志</hi>土磽風寒人性剛勇以騎射為能<lb/>
　孳牧為業<hi>古浪志</hi>俗寡文教武尚韜鈐争氣節崇釋老<lb/>
　<hi>平番志</hi>
寧夏府<lb/>
　强梗尚氣重然諾敢戰鬭<hi>金史</hi>性勇鋭尚畜牧信釋重<lb/>
　巫明初徙五方之民於此風俗不純<hi>明一統志</hi>人以技藝<lb/>
　趨利畜牧為資<hi>同上</hi>工騎射信禨鬼富强日倍禮義日<lb/>
　新<hi>寧夏志靈州</hi>人性勇悍以耕獵為事以畜牧為生<hi>寧夏志中</hi>
<pb n="KR2k0051_WYG_021-7b"/>
　<hi>衛</hi>昔也荆榛之地今也樂利之鄉<hi>惠農渠記新渠寳豐</hi>
西寧府<lb/>
　俗崇釋教士業儒術人專孳牧童習彎弧衣被毳毛<lb/>
　饔飱湩酥<hi>西平賦</hi>夏秋少暑冬春多寒毳皮為衣酥湩<lb/>
　為飲番人以皮馬為禮畜牧為業<hi>舊志</hi>風氣漸燠物力<lb/>
　滋豐力農務學有衣冠文物之化<hi>西域志</hi>民勤儉士謹<lb/>
　愿得醇樸遺意<hi>碾伯志</hi>
直𨽻秦州<lb/>
<pb n="KR2k0051_WYG_021-8a"/>
　地本膏腴民事耕植<hi>元一統志</hi>山林蕃屏原隰敷衍尚直<lb/>
　習讓勤于耕讀<hi>明一統志</hi>度汧隴無蠶桑五月乃凍解八<lb/>
　月乃麥<hi>秦州記</hi>重然諾負氣節朴茂質實勁直强毅猶<lb/>
　存古風而流弊或懻忮忿爭耗財廢業<hi>州志</hi>川原寥廓<lb/>
　物産豐饒民無末作士重德行然猓人羣聚奸宄易<lb/>
　藏馴擾為亟<hi>清水志</hi>勤稼穡廣畜牧民勞而儉俗樸而<lb/>
　淳賙䘏成習而薄華靡<hi>秦安志</hi>地僻一隅閭閻樂耕牧<lb/>
　尚儉約然壤接羌戎性多强悍<hi>禮縣志</hi>人性質直俗尚<lb/>
<pb n="KR2k0051_WYG_021-8b"/>
　儉約習禮義勤稼穡四民安業舊稱樂土<hi>舊徽縣志</hi>寒燠<lb/>
　得中物産略備居水陸之通商賈輻輳四民樂業<hi>徽縣</hi>
　<hi>志</hi>舟楫不通商賈不至故民務本業而無羡心<hi>舊兩當志</hi>
　徽山鳳水間民不見竒衺務本力農<hi>兩當志</hi>
直𨽻階州<lb/>
　地雜氐羌民俗樸魯而勁悍尚鬼重巫力田而外倚<lb/>
　樵採為生士尚禮法駸駸有文物之風<hi>階州志</hi>土瘠民<lb/>
　貧力於農事士勤絃誦即武夫市井家咸知重學<hi>文縣</hi>
<pb n="KR2k0051_WYG_021-9a"/>
　<hi>志</hi>川原平衍田土沃饒以耕織為業而儉約自持然<lb/>
　而人多獷悍俗號囂凌撫循非易<hi>成縣志</hi>
直𨽻肅州<lb/>
　織毛毼勤耕牧務本業尚釋教　風土淳厚氣習剛<lb/>
　勇好騎射循禮讓<hi>並肅州志</hi>土腴氣正稻麥兼宜<hi>髙臺志</hi>
西域<lb/>
　人性獷悍居有土房衣服異制飲食異宜山川景物<lb/>
　頗𩔖中國<hi>陳城西域記</hi>寒暑應候民物繁庶種五穀葡萄<lb/>
<pb n="KR2k0051_WYG_021-9b"/>
　諸果不食豚肉齋戒拜天<hi>晉安志</hi>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻三十</head> <lb/>
    <p>
<pb n="KR2k0051_WYG_030-1a"/>
欽定四庫全書<lb/>
　甘肅通志巻三十<lb/>
　　名宦<lb/>
　名臣碩輔秉節保釐良牧循吏綰符守土保障岩疆<lb/>
　功在社稷勞心撫字澤在生民當時沐其恩膏奕代<lb/>
　傳其政績召棠峴碑遺澤猶新考其時代傳其姓氏<lb/>
　芳型雖逺吏道之師志名宦<lb/>
甘肅總制文武大臣<lb/>
<pb n="KR2k0051_WYG_030-1b"/>
秦䝉恬恬世為秦將秦既幷天下使恬將三十萬衆北<lb/>
　逐戎狄收河南築長城因地形用險制塞起臨洮至<lb/>
　遼東延袤萬餘里於是渡河據陽山逶蛇而北居上<lb/>
　郡是時䝉恬威振匈奴<lb/>
漢衛青字仲卿平陽人初為侍中後為大中大夫元光<lb/>
　六年拜車騎將軍擊匈奴出上谷至籠城斬首虜數<lb/>
　百元朔二年又取河南地為朔方郡封為長平侯後<lb/>
　上郡朔方數被㓂掠元朔五年令青將三萬騎出髙<lb/>
<pb n="KR2k0051_WYG_030-2a"/>
　闕禦之大捷獲其裨王十餘人及衆男女牲畜皆為<lb/>
　漢得還至塞天子使使者持大將軍印即軍中拜青<lb/>
　為大將軍諸將皆以兵屬立號而歸益封青六千户<lb/>
　霍去病大將軍青姊子也善騎射再從大將軍出塞<lb/>
　斬首虜二千餘級得相國當户斬單于大殳行籍若<lb/>
　侯産生捕季父羅姑比封冠軍侯元狩三年以驃騎<lb/>
　將軍將萬騎出隴西踰烏盭涉狐奴轉戰六日過焉<lb/>
　支山千餘里合短兵鏖臯蘭下殺折蘭王斬盧侯王<lb/>
<pb n="KR2k0051_WYG_030-2b"/>
　執渾邪王子及相國都尉首虜八千九百六十級收<lb/>
　休屠祭天金人益封二千二百户其夏與合騎侯敖<lb/>
　俱出北地異道去病深入過居延攻祁連山捕斬甚<lb/>
　多益封五千四百户日親貴比大將軍其秋渾邪王<lb/>
　與休屠王謀降漢去病將兵迎之渾邪王禆將有貳<lb/>
　志欲遁去去病馳入與渾邪王相見斬其欲亡者八<lb/>
　千人遂獨遣渾邪王乘傳先詣行在所盡將其衆渡<lb/>
　河降者數萬天子嘉之益封千七百户減隴西北地<lb/>
<pb n="KR2k0051_WYG_030-3a"/>
　上郡戍卒之半以寛天下徭役元狩四年上令青去<lb/>
　病各將五萬騎出塞外去病躬將所獲葷允之士約<lb/>
　輕齎絶大幕獲其大纛與主帥三人將軍相國當户<lb/>
　都尉八十三人封狼居胥山登臨瀚海益封五千八<lb/>
　百户卒諡景桓<lb/>
　李息郁郅人武帝元鼎間為將軍西域既通置河西<lb/>
　郡後先零羌合兵十餘萬圍枹䍐息與郎中令徐自<lb/>
　為將兵十萬人擊平之始置䕶羌校尉持節統領焉<lb/>
<pb n="KR2k0051_WYG_030-3b"/>
　趙充國字翁孫隴西上邽人後徙金城昭帝末與霍<lb/>
　光定䇿立宣帝封營平侯為後將軍宣帝神爵元年<lb/>
　西羌楊玉等背畔充國年七十餘上老之使御史丙<lb/>
　吉問誰可將者對曰無踰老臣者矣又問將軍度羌<lb/>
　虜何如當用㡬人曰百聞不如一見請行至金城圗<lb/>
　上方畧乃大發兵充國將之上屯田便宜十二事留<lb/>
　屯湟中二年五月充國奏羌本可五萬人除斬降溺<lb/>
　饑死者定計遺脫不過四千人羌靡忘等自詭必得<lb/>
<pb n="KR2k0051_WYG_030-4a"/>
　請罷屯兵奏可充國振旅而還秋羌人先零等共斬<lb/>
　楊玉首以降初置金城屬國以處之<lb/>
　来歙字君叔新野人建武初拜大中大夫時方以隴<lb/>
　蜀為憂歙請行說囂囂遂遣子恂入質拜歙為中郎<lb/>
　將帝謀西收囂兵與俱伐蜀復使歙喻㫖囂遲疑不<lb/>
　決歙怒杖節就車而去八年分精兵二千餘人從番<lb/>
　須回中襲畧陽斬囂守將金梁因保其城囂悉兵數<lb/>
　萬圍之斬山築堤激水灌城歙與將士固守帝大發<lb/>
<pb n="KR2k0051_WYG_030-4b"/>
　闗東兵上隴囂衆潰走詔歙帥諸將入天水擊破公<lb/>
　孫述將復攻拔落門隗囂支黨及天水屬縣皆降後<lb/>
　又擊破襄武賊時飢流相望乃傾倉廩轉運諸縣以<lb/>
　賑贍之於是隴右遂安而凉州亦通<lb/>
　馬援字文淵茂陵人王莽末避地凉州隗囂甚敬重<lb/>
　之以為綏徳將軍與決䇿使覘蜀還曰不如専意東<lb/>
　方囂乃使援奉書洛陽世祖岸幘迎笑援曰臣逺来<lb/>
　陛下何知非刺客而簡易若是世祖笑曰卿非刺客<lb/>
<pb n="KR2k0051_WYG_030-5a"/>
　乃說客耳援嘆服及還帝使来歙持節俱西援說囂<lb/>
　遣子入質援因歸洛陽㑹囂更狐疑援數以書責囂<lb/>
　囂怨援遂拒漢八年帝西征至漆援於帝前聚米為<lb/>
　山谷指畫形勢開示軍所從道徑遂進兵至髙平第<lb/>
　一城囂衆大潰拜援大中大夫副来歙監諸將平凉<lb/>
　州西羌㓂邊来歙奏言隴西侵殘非援莫能定璽書<lb/>
　拜援隴西太守乃發兵擊破先零援奏置長吏繕城<lb/>
　郭起塢候開導水田勸以耕牧郡中樂業後拜新息<lb/>
<pb n="KR2k0051_WYG_030-5b"/>
　侯<lb/>
　馮異字公孫潁川人通左氏春秋孫子兵法從光武<lb/>
　起兵諸將論功異常獨屏樹下軍中號大樹將軍建<lb/>
　武六年諸將上隴為隗囂所敗詔異軍栒邑大破行<lb/>
　廵軍隗囂乘勝遣將王元行廵取栒邑異先據之以<lb/>
　逸待勞元赴之異建旗鼓而出廵軍驚亂大破之於<lb/>
　是北地諸豪長耿定等悉畔隗囂降異於是使異領<lb/>
　北地太守事進軍義渠青山豪帥肥頭少卿率萬餘<lb/>
<pb n="KR2k0051_WYG_030-6a"/>
　人降異異又討盧芳將賈覽等於安定破之復領安<lb/>
　定太守事公孫述遣趙匡等救隗純異以天水太守<lb/>
　攻匡等皆斬之<lb/>
　馬武字子張南陽湖陽人光武時封揚虚侯顯宗初<lb/>
　燒當羌反㓂隴西敗太守劉盱於允街守塞諸羌皆<lb/>
　畔拜武捕虜將軍與王豐等將四萬兵討平之<lb/>
　㓂恂字子翼上谷昌平人初隗囂將安定髙峻擁兵<lb/>
　據髙平第一城帝使待詔馬援招降之後復叛據髙<lb/>
<pb n="KR2k0051_WYG_030-6b"/>
　平堅守帝使耿弇圍之一歳不拔帝欲親征恂諌止<lb/>
　之遂奉璽書西行至第一城峻遣軍師皇甫文出謁<lb/>
　辭禮不屈恂斬之遣其副歸峻懼即日出降諸將皆<lb/>
　賀因曰敢問殺其使而降其城何也恂曰皇甫文峻<lb/>
　之腹心其所取計者也今来而不屈必無降心全之<lb/>
　則文得其計殺之則峻亡其胆是以降耳<lb/>
　耿弇字伯昭扶風茂陵人光武即位拜建威大將軍<lb/>
　建武八年從上隴與中郎將来歙分部徇安定北地<lb/>
<pb n="KR2k0051_WYG_030-7a"/>
　諸營保皆下之<lb/>
　温序字次房太原祁人建武六年拜謁者遷䕶羌校<lb/>
　尉序行部至襄武為隗囂别將茍宇所拘刼序曰受<lb/>
　國重任義不貪生宇等曉譬之序大怒叱宇等因以<lb/>
　節撾殺數人賊衆争欲殺之宇止之曰此義士死節<lb/>
　可授以劍序受劍銜鬚於口顧左右曰既為賊所廹<lb/>
　殺毋令鬚汚土遂伏劍而死光武聞而憐之賜冡葬<lb/>
　焉除三子為郎<lb/>
<pb n="KR2k0051_WYG_030-7b"/>
　馬賢史失其字籍永初七年賢以騎都尉與侯霸擊<lb/>
　零昌别部牢羌於安定元初元年擊號多於枹䍐皆<lb/>
　有斬獲及龎參軍敗抵罪賢代領校尉事四年賢與<lb/>
　中郎將任尚並擊狼莫賢先至安定青石岸狼莫逆<lb/>
　擊敗之㑹尚兵到髙平因合勢進至北地大戰破之<lb/>
　於富平河上狼莫走死六年勒姐種與隴西種羌號<lb/>
　良等通謀欲反賢擊斬號良於安故衆皆降散永寜<lb/>
　元年上郡沈氐種羌五千餘人㓂張掖賢將萬人往<lb/>
<pb n="KR2k0051_WYG_030-8a"/>
　擊之斬首千八百級獲生口千餘人餘悉降時當煎<lb/>
　種大豪饑五等以賢兵在張掖乃乘虚㓂金城賢還<lb/>
　軍追之出塞斬首數千級初饑五同種大豪盧忽忍<lb/>
　良等别留允街而首䑕兩端賢率兵召盧忽斬之因<lb/>
　放兵擊其種人忍良等皆亡出塞璽書封賢安亭侯<lb/>
　是嵗建光元年也忍良等以麻奴兄弟本燒當世嫡<lb/>
　而賢撫恤不至常有怨心遂相結脅將諸種攻金城<lb/>
　諸縣又脅將先零沈氐諸種縁山西走㓂武威賢追<lb/>
<pb n="KR2k0051_WYG_030-8b"/>
　到鸞鳥招引之諸種降者數千麻奴南還湟中延光<lb/>
　元年賢追到湟中麻奴出塞渡河賢復追擊破之麻<lb/>
　奴等詣漢陽降永建元年隴西鍾羌反賢擊之戰於<lb/>
　臨洮斬首千餘級降其衆進封賢都鄉侯四年賢以<lb/>
　麻奴兄弟數背叛因繫其弟犀苦質於令居其冬賢<lb/>
　坐徵免陽嘉三年鍾羌良封等復㓂隴西漢陽詔拜<lb/>
　賢為謁者鎮撫諸種四年賢擊殺良封良封親屬並<lb/>
　詣賢降賢復進擊種羌且昌且昌諸種十餘萬亦降<lb/>
<pb n="KR2k0051_WYG_030-9a"/>
　永和元年復代馬續為校尉二年擊武都塞上白馬<lb/>
　叛羌斬其渠帥饑指累祖等三百餘級於是隴右復<lb/>
　平明年燒當種那離等㓂金城塞賢擊斬那離等前<lb/>
　後獲首虜牲畜無算四年徵為𢎞農太守五年且凍<lb/>
　傅難種羌及湟中雜種以刺史虐刻俱反復拜賢征<lb/>
　西將軍屯漢陽且凍分遣種人㓂武都賢將騎兵數<lb/>
　千赴之至射姑山軍敗賢及二子皆戰殁帝愍之賜<lb/>
　䘏封其孫光為舞陽亭侯<lb/>
<pb n="KR2k0051_WYG_030-9b"/>
　段熲字紀明姑臧人延熹初遷䕶羌校尉㑹燒當等<lb/>
　種羌㓂隴西金城熲將兵出湟谷擊破之又使軍吏<lb/>
　田晏夏育復戰於羅亭大破之四年羌㓂凉州熲將<lb/>
　兵討之為郭閎所誣徵下獄六年羌㓂轉盛復以熲<lb/>
　為䕶羌校尉明年春良多滇那諸羌三千落詣熲降<lb/>
　當煎勒姐種猶自屯結熲擊斬四千餘級八年春復<lb/>
　斬降二千餘以功封都鄉侯後官至太尉<lb/>
　皇甫規字威明安定朝那人延熹中舉為中郎將持<lb/>
<pb n="KR2k0051_WYG_030-10a"/>
　節監闗西兵討叛𦍑零吾等破之斬首八百級先零<lb/>
　諸羌慕規威信相勸降者十餘萬明年規因發其騎<lb/>
　兵討隴右而軍中大疫死者十三四規親入庵廬廵<lb/>
　視將士三軍感恱東羌遂遣使乞降凉州復通先是<lb/>
　安定太守孫儁凉州刺史郭閎等皆倚恃權貴不遵<lb/>
　法度規到州條奏其罪或免或誅羌人聞之翕然反<lb/>
　善沈氐大豪十餘萬口復詣規降後拜度遼將軍舉<lb/>
　張奐以自代朝廷從之<lb/>
<pb n="KR2k0051_WYG_030-10b"/>
　諸葛亮字孔明琅琊人仕蜀至丞相兼領司𨽻校尉<lb/>
　建興六年帥師攻祁山戎陣整齊號令明肅南安天<lb/>
　水安定三郡響應闗中大震魏命張郃拒之亮使馬<lb/>
　謖與郃戰於街亭謖違節度為郃所破亮拔西縣千<lb/>
　餘家還於漢中戮謖以謝衆九年復出祁山糧盡退<lb/>
　軍與張郃戰射殺之<lb/>
三國魏夏侯淵字妙才沛國譙人獻帝建安十九年魏<lb/>
　王操以淵為行䕶軍將軍襲韓遂於顯親收其軍糧<lb/>
<pb n="KR2k0051_WYG_030-11a"/>
　追至畧陽戰於長離破之轉擊髙平屠各皆散走時<lb/>
　枹罕宋建因凉州亂自號河首平漢王淵率諸將進<lb/>
　討圍枹罕月餘拔之斬建及所置丞相以下淵别遣<lb/>
　張郃等平河闗渡河入小湟中河西諸羌盡降隴右<lb/>
　平<lb/>
　鍾繇潁川長社人建安初闗中諸將馬騰韓遂各擁<lb/>
　強兵相争太祖方有事山東以闗右為憂乃表繇督<lb/>
　闗中諸軍繇至闗中移書騰遂以陳禍福騰遂各遣<lb/>
<pb n="KR2k0051_WYG_030-11b"/>
　子入侍<lb/>
　郭淮太原陽曲人黄初中擢領雍州刺史稱為神明<lb/>
　太和中隴右無穀議欲闗中大運淮以恩威撫循羌<lb/>
　胡家使出穀平其輸調軍食用足<lb/>
　陳泰潁川許昌人嘉平初代郭淮為刺史拒蜀有功<lb/>
晉范晷順陽人太康中凉州刺史轉雍州時西土荒毁<lb/>
　氐羌蹈藉田桑失收百姓困弊晷傾心化導勸以農<lb/>
　桑所部甚賴之<lb/>
<pb n="KR2k0051_WYG_030-12a"/>
唐李大亮涇陽人貞觀初為凉州都督嘗有臺使見名<lb/>
　鷹諷大亮獻之大亮宻表曰陛下絶畋獵久矣而使<lb/>
　者求鷹信陛下意耶乃乖昔㫖如其擅求是使非其<lb/>
　才太宗報書曰有臣如此朕何憂因賜荀恱漢紀時<lb/>
　西突厥種落散在伊吾詔大亮為西北道安撫大使<lb/>
　峙糧磧口以賑其饑大亮奏罷之房𤣥齡毎稱大亮<lb/>
　有王陵周勃之節<lb/>
　李靖字藥師京兆三原人貞觀九年督五總管兵伐<lb/>
<pb n="KR2k0051_WYG_030-12b"/>
　吐谷渾軍次伏俟城渾退保大非川諸將議春草未<lb/>
　芽馬弱不可戰靖決䇿深入遂踰積石山大破之伏<lb/>
　允愁<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>自經死靖更立大寜王慕容順而還封衛國<lb/>
　公<lb/>
　薛仁貴絳州龍門人顯慶中為鐵勒道行軍副總管<lb/>
　時九姓衆十餘萬令驍騎數十来挑戰仁貴發三矢<lb/>
　輙殺三人於是虜氣懾皆降軍中歌曰將軍三箭定<lb/>
　天山壯士長歌入漢闗後拜𤓰州長史<lb/>
<pb n="KR2k0051_WYG_030-13a"/>
　裴行儉字守約聞喜人擢安西都䕶西域諸國多慕<lb/>
　義歸附遷吏部侍郎典選有能名儀鳯二年詔行儉<lb/>
　册送波斯王為安撫大食使徑莫賀延磧風礫晝冥<lb/>
　導者迷將士飢乏行儉止營致祭令曰水泉非逺衆<lb/>
　少安俄而雲徹風恬行數百步水草豐美後来者莫<lb/>
　識其處衆皆驚以方漢貳師將軍至西州諸蕃郊迎<lb/>
　行儉召豪傑千餘人自隨揚言大熱未可進軍都支<lb/>
　不設備行儉徐召四鎮酋長偽約畋乃隂勒部伍數<lb/>
<pb n="KR2k0051_WYG_030-13b"/>
　日倍道進又使人趣召都支都支本與遮匐計及秋<lb/>
　拒使者已而聞軍至倉卒不知所出率子弟五百餘<lb/>
　人詣營謁遂禽之進襲遮匐道獲其使者釋使往諭<lb/>
　其主幷言都支已禽狀遮匐乃降悉俘至京師帝親<lb/>
　勞宴曰行儉提孤軍入萬里兵不血刃而叛黨擒可<lb/>
　謂文武兼備矣即拜禮部尚書兼右衛大將軍永隆<lb/>
　中突厥温傅部迎頡利族子伏念㓂原慶二州復詔<lb/>
　行儉為總管曺懐舜李文暕副之伏念走保細沙行<lb/>
<pb n="KR2k0051_WYG_030-14a"/>
　儉縱單于鎮兵躡伏念伏念惶駭不得戰遂遣使間<lb/>
　道詣行儉執温傅降歸封聞喜縣公<lb/>
　婁師徳字宗仁原武人上元初為監察御史㑹吐蕃<lb/>
　盜邊劉審禮戰没師徳奉使收敗亡於洮河因使吐<lb/>
　蕃其首領論贊婆等自赤嶺操牛酒迎勞師徳諭國<lb/>
　威信開陳利害番人畏恱後募猛士討吐蕃乃應詔<lb/>
　從軍有功遷殿中侍御史兼河源軍司馬與敵戰白<lb/>
　水澗八遇八克天授初為左金吾將軍檢校豐州都<lb/>
<pb n="KR2k0051_WYG_030-14b"/>
　督率士屯田積穀數百萬兵以饒給無轉饟和糴之<lb/>
　費長壽元年復為河源積石懐逺軍及河蘭鄯廓州<lb/>
　營田大使萬嵗通天中為隴右諸軍大使復領營田<lb/>
　許欽明安陸人為凉州都督嘗輕騎按部㑹突厥黙<lb/>
　啜兵奄至被執賊與皆至靈州使說之降欽明至城<lb/>
　下呼美醬梁米並乞墨一枚時賊營四面阻水惟一<lb/>
　路得入欽明欲選將練兵乘夜襲之也而城中無悟<lb/>
　其意者遂見害時欽明兄欽寂為討擊副使與契丹<lb/>
<pb n="KR2k0051_WYG_030-15a"/>
　戰亦被擒敵方圍安東令欽寂說其屬城未下者欽<lb/>
　寂謂城中曰賊朝夕當滅幸謹守賊怒害之兄弟死<lb/>
　王事世名其忠<lb/>
　唐休璟名璿以字行始平人埀拱中為安西副都䕶<lb/>
　聖厯中授凉州都督持節隴右諸軍副大使吐蕃率<lb/>
　騎數萬㓂凉州入洪源谷休璟以兵數千臨髙望之<lb/>
　見賊旗鎧鮮明謂麾下曰吐蕃自欽陵死贊婆降麴<lb/>
　莽布支新將兵欲以示武且其下皆貴臣豪酋子弟<lb/>
<pb n="KR2k0051_WYG_030-15b"/>
　騎雖精不習戰吾為諸軍取之乃披甲先登六戰皆<lb/>
　克斬二將獲首二千五百築京觀而還<lb/>
　張仁愿華州下邽人本名仁亶以睿宗諱音近避之<lb/>
　神龍三年以左屯衛大將軍充朔方軍總管以擊突<lb/>
　厥比至突厥衆已退引兵踵擊夜掩其營破之始朔<lb/>
　方軍與突厥以河為界北崖有拂雲祠突厥毎犯邊<lb/>
　必先謁祠禱解然後料兵度而南時黙啜悉兵西擊<lb/>
　突騎施仁愿乘虚取漠南地於河北築三受降城絶<lb/>
<pb n="KR2k0051_WYG_030-16a"/>
　突厥南㓂路六旬而就又於牛頭朝那山北置烽堠<lb/>
　千三百所自是朔方無㓂減鎮兵數萬嵗省費億計<lb/>
　郭元振魏州貴鄉人嗣聖十八年突厥吐蕃聨兵㓂<lb/>
　凉州拜元振為凉州都督初州境輪廣纔四百里㓂<lb/>
　来必至城下元振始於南峽口置和戎城北磧置白<lb/>
　亭軍控制要路遂拓境千五百里自是州無㓂患又<lb/>
　令甘州刺史李漢通闢屯田盡水陸之利元振治凉<lb/>
　五嵗善撫御夷夏畏慕令行禁止道不拾遺河西諸<lb/>
<pb n="KR2k0051_WYG_030-16b"/>
　郡置生祠豎碑頌徳神龍中遷安西大都䕶突厥部<lb/>
　落欵塞願和睿宗立召為太僕卿將行安西蕃長有<lb/>
　哭送者旌節下玉門闗去凉州猶八百里城中争具<lb/>
　壺漿歡迎先天元年為朔方軍大總管築豐安定逺<lb/>
　城<lb/>
　張說字道濟洛陽人開元中阿布思既誅使說持節<lb/>
　撫九姓同羅拔野固等說從輕騎二十直詣其部宿<lb/>
　帳下召見酋豪慰諭之由是九姓遂安王晙討康待<lb/>
<pb n="KR2k0051_WYG_030-17a"/>
　賓詔說相聞經畧時党項羌亦連兵攻銀城說將步<lb/>
　騎萬人出合河闗掩擊破之仍招納党項使復故處<lb/>
　奏置麟州以安羌衆十年詔為朔方節度大使親行<lb/>
　五城督士馬八月康待賓餘黨康願子反掠牧馬西<lb/>
　涉河出塞說追討至木槃山擒之其黨悉平乃議徙<lb/>
　河曲六州殘㓂於唐鄧仙豫間空河南朔方地先是<lb/>
　縁邊戍兵常六十餘萬說以時平無事奏罷二十餘<lb/>
　萬還農上以為疑說曰臣久在疆塲具知其情將帥<lb/>
<pb n="KR2k0051_WYG_030-17b"/>
　茍以自衛及役使營私而已若禦敵制勝不必在多<lb/>
　臣請以闔門百口保之上乃從之<lb/>
　蕭嵩開元十四年吐蕃陷𤓰州河隴大震帝擇堪任<lb/>
　邊者時嵩將赴朔方徙嵩河西節度使判凉州事嵩<lb/>
　與吐蕃戰祁連城下自辰迄晡賊乃大潰斬一將賊<lb/>
　哭震山谷露布至帝大恱授嵩同中書門下三品嵩<lb/>
　以裴寛為判官與君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>判官牛仙客俱掌軍政人心<lb/>
　浸安又奏建康軍使張守珪為𤓰州刺史修復城市<lb/>
<pb n="KR2k0051_WYG_030-18a"/>
　收合流散復縱反間於吐蕃國中云大將悉諾邏與<lb/>
　中國通謀贊普誅之舊悉諾邏威名甚重既被誅後<lb/>
　吐蕃少衰<lb/>
　王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>字威明𤓰州常樂人初事郭知運累功至右<lb/>
　衛副率知運卒代為河西隴右節度使開元十四年<lb/>
　吐蕃自恃其強致書用敵國禮上怒君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>請深入討<lb/>
　之㑹吐蕃酋悉諾邏㓂大斗拔谷君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>間其怠率秦<lb/>
　州都督張景順乘氷度青海襲破之獲其輜重羊馬<lb/>
<pb n="KR2k0051_WYG_030-18b"/>
　萬計而還以功遷左羽林大將軍<lb/>
　哥舒翰其先葢哥舒部之裔翰能讀左氏春秋漢書<lb/>
　仕至左衛郎將吐蕃盜邊與翰遇苦拔海吐蕃枝其<lb/>
　軍為三行從山差池下翰持半段槍迎擊所嚮披靡<lb/>
　名葢軍中擢副隴右節度河源軍使先是吐蕃候積<lb/>
　石麥熟嵗来取莫能禁翰乃設伏東南谷吐蕃以五<lb/>
　千騎入塞將就田翰自城中馳至虜駭走伏起悉殺<lb/>
　之隻馬無還者後進凉國公兼河西節度使攻破吐<lb/>
<pb n="KR2k0051_WYG_030-19a"/>
　蕃洪濟大莫門等城收黄河九曲以其地置洮陽郡<lb/>
　築神䇿宛秀二軍進封西平郡王<lb/>
　郭子儀華州鄭人天寳十四載安禄山反詔子儀為<lb/>
　靈武郡太守充朔方節度使率本軍東討破史思明<lb/>
　北圗范陽㑹潼闗失守天子入蜀太子即位靈武詔<lb/>
　班師子儀與光弼將兵五萬自河北赴行在軍威始<lb/>
　振拜子儀兵部尚書同中書門下三品仍為朔方節<lb/>
　度使平河曲復兩京破吐蕃以身係天下安危者二<lb/>
<pb n="KR2k0051_WYG_030-19b"/>
　十年<lb/>
　李光弼營州栁城人光弼嚴毅沉果有大畧天寳六<lb/>
　載為河西兵馬使王忠嗣遇之厚雖宿將莫能比俄<lb/>
　封朔方節度使安思順表為副知留後事愛其才欲<lb/>
　以子妻之光弼引疾去哥舒翰異其操後有大功與<lb/>
　郭子儀齊名其代子儀朔方也營壘士卒麾幟無所<lb/>
　更而光弼一號令之氣色乃益精明云<lb/>
　李晟字良器洮州臨潭人年十八嵗從王忠嗣擊吐<lb/>
<pb n="KR2k0051_WYG_030-20a"/>
　蕃悍酋乘城殺傷士甚衆晟一矢殪之大厯初吐蕃<lb/>
　㓂靈州李抱玉授晟兵五千使擊之辭曰以衆則不<lb/>
　足以謀則多乃請千人趨臨洮屠定秦堡執其帥慕<lb/>
　容谷鍾虜乃解靈州去遷涇原四鎮北庭兵馬使馬<lb/>
　璘與吐蕃戰鹽倉敗績晟率游兵拔璘以歸及定朱<lb/>
　泚之難晟以涇州倚邊數戕其帥請治不龔命者因<lb/>
　以訓耕積粟實塞下羈制西戎乃拜晟鳳翔隴右涇<lb/>
　原節度使兼行營副元帥徙西平郡王<lb/>
<pb n="KR2k0051_WYG_030-20b"/>
　王忠嗣以武功至金吾衛將軍素勇敢及為將乃能<lb/>
　持重俄為河西隴右朔方河東節度佩四將印控制<lb/>
　萬里毎互市髙估馬價諸番争以馬求市番馬遂少<lb/>
　毎嵗積石麥熟吐蕃輙穫之無敢禦者忠嗣遣將伏<lb/>
　兵於其側夷至從其後夾攻之無一人得返至是吐<lb/>
　蕃不敢犯<lb/>
　李聽徙靈鹽節度使部有光禄渠久廞廢聽始復屯<lb/>
　田以省轉餉即引渠溉塞下地千頃後賴其利<lb/>
<pb n="KR2k0051_WYG_030-21a"/>
宋劉綜字居正虞鄉人咸平中夏人擾西邊環慶大屯<lb/>
　士馬詔以綜為陜西轉運副使時靈州孤危獻言者<lb/>
　或請棄之綜力上言靈州民淳土沃為邊陲巨屛所<lb/>
　宜固守以為扞蔽然後於浦洛河建軍築城屯兵積<lb/>
　糧為之應援此暫勞永逸之勢也且鎮戎軍與靈州<lb/>
　相接今若棄之則原渭等州益須設備較其勞費十<lb/>
　倍其利害昭然可驗矣四年又獻議於鎮戎軍置屯<lb/>
　田務又録唐安國鎮制置城壕鎮戎古記石本以進<lb/>
<pb n="KR2k0051_WYG_030-21b"/>
　詔從其請<lb/>
　明鎬安丘人元昊㓂延州起為陜西轉運使敵破金<lb/>
　明砦既去謀修復其城帥臣擁兵不即進鎬以百餘<lb/>
　騎自督將士一月築成又常閱同州廂軍得材武者<lb/>
　三百餘人教以强弩奏為清邊軍號最驍悍其後陜<lb/>
　西河南頗倣置之<lb/>
　曹瑋字寳臣真定靈壽人彬第三子也年十九知渭<lb/>
　州沉勇嚴明舉措如老將以破章埋族於武延川滅<lb/>
<pb n="KR2k0051_WYG_030-22a"/>
　撥臧於平凉隴上諸族皆来獻地築堡山外為籠竿<lb/>
　城募土兵守之因知秦州兼涇原儀渭鎮戎安撫使<lb/>
　時唃厮羅强盛使其舅賞様丹與厮敦謀内㓂瑋隂<lb/>
　結厮敦解寳帶與之敦感激求自效斬賞様丹送其<lb/>
　首拜獻南市地瑋城之表厮敦為順州刺史既唃厮<lb/>
　囉大入㓂瑋迎戰三都谷斬首千餘級獲馬牛兵仗<lb/>
　三萬餘遷康州防禦使秦人請刻石紀功特詔褒之<lb/>
　天禧中以瑋為環慶縁邊廵檢安撫使委乞骨咩大<lb/>
<pb n="KR2k0051_WYG_030-22b"/>
　門等族聞瑋至歸附者甚衆<lb/>
　曹琮字寳章彬之子初知秦州兼涇原路兵馬定國<lb/>
　軍節度觀察留後琮欲誘吐蕃掎角圗賊得西川舊<lb/>
　賈使諭意而沙州鎮王子遣使奉書願率首領為朝<lb/>
　廷擊賊帝善琮䇿改陜西副都總管經畧安撫招討<lb/>
　副使拜步軍副都指揮使與夏竦屯鄜州還為馬軍<lb/>
　副都指揮使以疾卒帝臨奠贈安化軍節度使諡忠<lb/>
　恪琮小心謹畏善贊謀御軍整嚴死時家無餘貲<lb/>
<pb n="KR2k0051_WYG_030-23a"/>
　韓琦字稚圭相州安陽人趙元昊反命琦為陜西安<lb/>
　撫使進樞宻直學士副夏竦為經畧琦畫攻守二䇿<lb/>
　入奏言元昊傾國入㓂不過四五萬人吾各路兵勢<lb/>
　分力弱若併出一道鼓行而前乘賊驕惰破之必矣<lb/>
　乃詔鄜延涇原同出征既還營敵使来求盟琦曰無<lb/>
　約而請和者謀也命將戒嚴敵果犯山外尋復為陜<lb/>
　西四路經畧安撫招討使屯涇州東兵從宿衛来不<lb/>
　習勞苦琦奏増土兵以代戍建徳順軍以蔽蕭闗鳴<lb/>
<pb n="KR2k0051_WYG_030-23b"/>
　沙道立鄜延渭三軍視敵所不備互出擣之以規取<lb/>
　横山元昊稱臣夏人不敢近塞時謠曰軍中有一韓<lb/>
　西賊聞之心膽寒召為樞宻副使元昊介契丹為援<lb/>
　邀索無厭宰相晏殊等厭兵將一切從之琦極言其<lb/>
　不便又陳西北四䇿以為今當以和好為權宜戰守<lb/>
　為實務請繕甲厲兵營修城障宻定討伐之計琦與<lb/>
　范仲淹久在兵間名重一時朝廷倚以為重天下稱<lb/>
　為韓范云<lb/>
<pb n="KR2k0051_WYG_030-24a"/>
　范仲淹字希文吳縣人元昊反召為天章閣待制知<lb/>
　永興軍改陜西都轉運使副夏竦為陜西經畧先是<lb/>
　詔分領邊兵自萬人至三千人以官崇卑為差敵至<lb/>
　則官卑者先出戰仲淹曰將不擇人以官為先後取<lb/>
　敗之道于是大閱州兵得萬八千人分為六各將三<lb/>
　千分部教之量敵衆寡使更出禦敵由是聲震闗輔<lb/>
　敵聞之相戒曰無以延州為意今小范老子胸中有<lb/>
　數萬甲兵不比大范老子時謡曰軍中有一范西人<lb/>
<pb n="KR2k0051_WYG_030-24b"/>
　聞之驚破膽又城清澗大興營田聽民得互市又請<lb/>
　鄜城為軍以河中同華户稅租就輸之春夏徙兵就<lb/>
　食省糴十之三詔諸路進討仲淹曰宜俟春深敵馬<lb/>
　瘦人飢勢易制鄜延宻邇靈州西羌所必由第按兵<lb/>
　不動以觀其釁稍以恩信招徕之若臣䇿不效當舉<lb/>
　兵先取綏宥據要害屯兵營田為持久計則茶山横<lb/>
　山之民必挈族来歸矣帝皆用其議仲淹又議修承<lb/>
　平永平等砦稍招還流亡定堡障通斥堠城十二砦<lb/>
<pb n="KR2k0051_WYG_030-25a"/>
　於是沿邊之民相踵歸業遷環慶路經畧安撫縁邊<lb/>
　招討使初元昊隂誘屬羌為助環慶酋長六百餘人<lb/>
　約為鄉道事尋露仲淹知其反覆奏請行邊以詔書<lb/>
　犒賞諸羌閱其人馬為立條約諸羌皆受命自是始<lb/>
　為用慶西北馬舖砦當後橋川口在敵腹中仲淹欲<lb/>
　城之度賊必争宻遣子純祐與蕃將趙明先據其地<lb/>
　引兵隨之諸將不知所向行至柔逺始號令之版築<lb/>
　皆具旬日而城成即大順城自此白豹金湯皆不敢<lb/>
<pb n="KR2k0051_WYG_030-25b"/>
　犯環慶㓂遂益少明珠滅臧勁兵數萬仲淹聞涇原<lb/>
　欲襲討之上言二族道險不可攻平時且懐反側今<lb/>
　討之必與賊表裏邊患未艾也若北取細腰葫蘆為<lb/>
　堡障以斷敵路則二族安而環鎮道通可無憂矣其<lb/>
　後遂築細腰葫蘆諸砦帝以葛懐敏之敗涇原傷夷<lb/>
　欲徙仲淹遣王懐徳喻之仲淹謝曰涇原地重恐臣<lb/>
　不足當與韓琦同經畧並駐涇州琦兼秦鳳臣兼環<lb/>
　慶涇原有警臣與韓琦合秦鳳環慶之兵犄角而進<lb/>
<pb n="KR2k0051_WYG_030-26a"/>
　若秦鳳環慶有警亦可率涇原之師為援臣當與琦<lb/>
　練兵選將漸復横山以斷敵臂帝從之仲淹號令明<lb/>
　白愛撫士卒諸羌来者推心接之故敵亦不敢犯其<lb/>
　境元昊請和召拜樞宻副使邠慶二州之民與屬羌<lb/>
　皆畫像立生祠事之及其卒也羌酋數百人哭之如<lb/>
　父<lb/>
　王堯臣字伯庸應天虞城人陜西用兵為體量安撫<lb/>
　使將行請曰連年以来闗中之民凋敝甚請以詔勞<lb/>
<pb n="KR2k0051_WYG_030-26b"/>
　来仍諭以賊平蠲租賦二年仁宗從之使還上言陜<lb/>
　西兵二十萬分屯四路然可使戰者止十萬敵衆入<lb/>
　㓂常數倍官軍此所以敗涇原近敵最當要害請益<lb/>
　團土兵以二萬屯渭州為鎮戎山外之援萬人屯涇<lb/>
　州為原渭聲勢二萬屯環慶萬人屯秦州以制其衝<lb/>
　突又論延州鎮戎軍渭州山外三敗之由是為敵先<lb/>
　據勝地誘我將帥不能據險擊歸多倍道趨利遂致<lb/>
　掩覆願勅邊吏度逺近營砦量敵奮擊毋輕出時韓<lb/>
<pb n="KR2k0051_WYG_030-27a"/>
　琦徙秦州范仲淹降耀州堯臣言二人皆忠義智勇<lb/>
　不當置之散地又薦种世衡狄青有將帥才上皆納<lb/>
　用並以其言戒邊吏明年敵自鎮戎軍原州入㓂上<lb/>
　思其言乃復以琦仲淹為招討使而使堯臣再安撫<lb/>
　涇原又言鄜延環慶皆險固惟涇原自鎮戎軍至渭<lb/>
　州沿涇河大川直抵涇邠畧無險阻朝廷置帥府於<lb/>
　涇州控扼闗陜誠合事機然頻經敗覆空虚不振願<lb/>
　擇將佐嚴斥堠一路兵力完實敵不敢長驅而入矣<lb/>
<pb n="KR2k0051_WYG_030-27b"/>
　狄青字漢臣汾州西河人善騎射寳元初趙元昊反<lb/>
　詔擇衛士從邊以青為三班差使殿侍延州指使青<lb/>
　行常為先鋒凡四年前後大小二十五戰城橋子谷<lb/>
　築招安豐林新砦大郎等堡皆扼賊要害嘗戰安逺<lb/>
　被創甚聞㓂至即挺起馳赴衆争前為用臨敵被髮<lb/>
　帶銅靣具出入賊中皆披靡莫敢當尹洙為經畧判<lb/>
　官青以指使見洙與談兵善之薦於經畧使韓琦范<lb/>
　仲淹曰此良將材也二人一見竒之待遇甚厚仲淹<lb/>
<pb n="KR2k0051_WYG_030-28a"/>
　授以左氏春秋青折節讀書悉通秦漢以来將帥兵<lb/>
　法由是益知名以功累遷西上閤門副使擢秦州刺<lb/>
　史涇原路副都總管經畧招討副使<lb/>
　范祥字晉公三水人通判鎮戎軍元昊圍城急祥帥<lb/>
　將士拒退之請築劉璠堡定川砦從之累遷度支貟<lb/>
　外郎權轉運副使建議變鹽法及築古渭城嘉祐中<lb/>
　包拯言祥通陜西鹽法行之十年嵗減𣙜貨務使緡<lb/>
　錢數百萬其勞可録熙寜中以古渭為通逺軍權陜<lb/>
<pb n="KR2k0051_WYG_030-28b"/>
　西轉運副使張詵奏朝廷復洮隴故地自將帥至裨<lb/>
　佐悉有功賞臣見洮渭父老言皇祐中轉運使范祥<lb/>
　因熟羌數被㓂掠其部族願輸土置城以為守禦乃<lb/>
　即古渭為砦祥此舉足以消沮邊隙可謂知攻守之<lb/>
　利矣冀推原舊功少賜褒䘏使天下知祥死猶被恩<lb/>
　且舒祥忠義之氣詔贈秘書録一子未官者<lb/>
　李參字清臣鄆州須城人厯知興元府陜西轉運使<lb/>
　部多戍兵苦食少審訂其闕令民自隠度麥粟之贏<lb/>
<pb n="KR2k0051_WYG_030-29a"/>
　先貸以錢俟穀熟還之官經數年廩有羡糧朝廷患<lb/>
　邊費益廣參建議輦錢邊郡以平估糴權罷入中法<lb/>
　比其去省糧𣙜貸錢千萬計召為鹽鐵副使<lb/>
　孫永字曼叔趙人歴河北陜西都轉運使時邊用不<lb/>
　足以解鹽市馬别為一司外臺不得與永奏曰鹽馬<lb/>
　國之大計使主者專其柄既無以統𨽻茍為非法孰<lb/>
　從而制之加龍圗閣直學士<lb/>
　范純仁字堯夫仲淹次子歴陜西轉運副使召還神<lb/>
<pb n="KR2k0051_WYG_030-29b"/>
　宗問陜西城郭甲兵糧儲如何對曰城郭粗全甲兵<lb/>
　粗脩糧儲粗備神宗愕然曰卿之才朕所倚信何為<lb/>
　皆言粗對曰粗者未精之辭如是足矣願陛下且無<lb/>
　留意邊功若邊臣觀望將為他日意外之患拜兵部<lb/>
　員外郎加直龍圗閣知慶州過闕入對神宗曰卿父<lb/>
　在慶著威名今可謂世職卿隨父既久兵法必精邊<lb/>
　事必熟純仁揣神宗有功名心即對曰臣儒家子未<lb/>
　嘗學兵先臣守邊時臣尚幼不復記憶且今日事勢<lb/>
<pb n="KR2k0051_WYG_030-30a"/>
　宜有不同陛下使臣繕治城壘愛養百姓不敢辭若<lb/>
　開拓侵攘願别謀帥臣神宗曰卿之才何所不能顧<lb/>
　不肯為朕悉心爾遂行秦中方饑擅發常平粟賑貸僚<lb/>
　屬請奏而須報純仁曰報至無及矣吾當獨任其責<lb/>
　或謗其所全活不實詔遣使按視㑹秋大稔民讙曰<lb/>
　公實活我忍累公耶晝夜争輸還之使者至已無所<lb/>
　負<lb/>
　張浚字徳逺漢州綿竹人髙宗時為川陜宣撫處置<lb/>
<pb n="KR2k0051_WYG_030-30b"/>
　使得便宜黜陟抵興元金人已取鄜延驍將羅索貝<lb/>
　勒引大兵渡渭攻永興諸將莫肯先援浚至即出行<lb/>
　闗陜訪問風俗罷斥姦贓捜攬豪傑諸將惕息聽命<lb/>
　時敵帥在淮西浚懼復擾東南謀牽制之遂決䇿治<lb/>
　兵合五路師以復永興敵大恐急調淮西師由京西<lb/>
　入援大戰於富平涇原帥劉錡身率將士薄敵陳殺<lb/>
　獲頗衆㑹環帥趙哲擅離所部諸軍皆潰浚斬哲以<lb/>
　徇退保興元命吳玠聚兵扼和尚原斷其来路闗師<lb/>
<pb n="KR2k0051_WYG_030-31a"/>
　古等聚熙河兵於岷州大潭孫渥賈世方等聚涇原<lb/>
　鳳翔兵于階成鳳三州以固蜀口紹興元年敵攻和<lb/>
　尚原吳玠乘險擊之敵大敗拜浚檢校少保定國軍<lb/>
　節度使浚在闗陜三年訓新集之兵當方張之敵以<lb/>
　劉子羽為上賓趙開為都轉運使吳玠為大將西北<lb/>
　遺民歸附日衆故闗陜雖擾而全蜀安堵且以形勢<lb/>
　牽制東南江淮亦賴以安<lb/>
　胡世將字承公晉陵人宿曽孫也歴官至安撫制置<lb/>
<pb n="KR2k0051_WYG_030-31b"/>
　使吳玠以軍無糧奏請踵至而蜀之饟運遡嘉陵江<lb/>
　千餘里半年始達世將始用轉般摺運法軍儲稍充<lb/>
　公私便之金陷長安聲援㡬絶世將遣大將吳璘等<lb/>
　歸河池不數日有石壁之捷金人逡廵不敢度隴詔<lb/>
　除端明殿學士<lb/>
　吳玠字晉卿徳順軍隴干人建炎二年從統制曲端<lb/>
　為前鋒敵據華州劇賊史斌欲取長安敵帥羅索等<lb/>
　長驅入闗玠咸擊敗之張浚廵闗陜升玠涇原路副<lb/>
<pb n="KR2k0051_WYG_030-32a"/>
　總管富平之敗玠收散卒保散闗東和尚原積粟繕<lb/>
　兵列栅為死守計時朝問隔絶人無固志玠命諸將<lb/>
　選勁弓强弩分番迭射號駐隊矢連發不絶繁如雨<lb/>
　注敵稍却則以竒兵旁擊絶其糧道屢敗金師浚録<lb/>
　其功為鎮西軍節度使紹興二年復命節制興文龍<lb/>
　三州時玠在河池薩里罕自商於擣上洋取金州長<lb/>
　驅趨洋漢守臣劉子羽以驛書招玠入援玠日夜馳<lb/>
　三百里大戰饒風嶺金人死者山積雖入三郡而失<lb/>
<pb n="KR2k0051_WYG_030-32b"/>
　不償得四年復戰仙人闗捷聞拜少師玠與敵對壘<lb/>
　且十年常苦逺餉勞民屢汰冗員節浮費益治屯田<lb/>
　嵗收至十萬斛用兵本孫吳務逺畧不求小利故能<lb/>
　保必勝御下嚴而有恩身為大將卒伍至下者得以<lb/>
　情達士毎樂為之死<lb/>
　吳璘字唐卿玠弟紹興元年箭筈闗之戰璘功居多<lb/>
　超遷統制和尚原軍馬及金兵大入分合三十餘陣<lb/>
　璘隨機而應敵不敢窺蜀者數十年後仙人原之戰<lb/>
<pb n="KR2k0051_WYG_030-33a"/>
　復敗賊於石壁砦十一年復大戰剡家灣復秦州及<lb/>
　陜右諸郡初和珍與希卜蘇合兵五萬屯劉家圏璘<lb/>
　請攻之胡世將問䇿安出璘曰有新立疊陣法毎戰<lb/>
　以長鎗居前坐不得起次最强弓次强弩跪膝以俟<lb/>
　次神臂弓約賊相搏至百步内則神臂先發七十步<lb/>
　强弓併發次陣如之凡陣以拒馬為限鐵鈎相連俟<lb/>
　其傷則更代遇更代則鳴鼓為節騎兩翼以蔽于前<lb/>
　陣成而騎退謂之疊陣得車戰餘意及與敵遇遂用<lb/>
<pb n="KR2k0051_WYG_030-33b"/>
　之敵大敗降者萬人十二年入覲拜階成岷鳳四州<lb/>
　經畧使瓦亭之戰敵凡數出數敗之孝宗受禪命兼<lb/>
　陜西河東路宣撫招討使璘䇿敵必再争徳順亟馳<lb/>
　赴城下而敵兵十餘萬果来攻璘築堡東山以守敵<lb/>
　極力争之殺傷大半終不能克拜少傅<lb/>
元亷希憲字善甫世祖初分十道希憲為京兆四川宣<lb/>
　撫使宣布詔㫖安諭六盤捕太平亂黨琿塔噶反命<lb/>
　汪惟良將秦鞏諸軍進六盤惟良辭未得㫖希憲即<lb/>
<pb n="KR2k0051_WYG_030-34a"/>
　解所佩虎符銀印授之又發蜀卒令巴沁將之曰六<lb/>
　盤兵精勿與争鋒但使不得東則大事濟矣㑹有詔<lb/>
　赦至希憲命絞太平等于獄方出迎詔人心遂安帝<lb/>
　深善之别賜金虎符使節制諸軍時巴沁獲琿塔噶<lb/>
　黨五十餘人希憲謂僚屬曰衆志猶懐反側今宜因<lb/>
　其懼死並加寛釋使𨽻巴沁其黨大喜咸願出兵効<lb/>
　力遂得精騎數千詔以希憲為中書右丞行秦蜀省<lb/>
　事琿塔噶西渡河趨甘州阿拉克岱爾復自和林提兵<lb/>
<pb n="KR2k0051_WYG_030-34b"/>
　與之合諸將失利河右大震朝議欲棄兩川退守興<lb/>
　元希憲力言不可㑹親王哈坦及汪惟良巴沁等合<lb/>
　兵復戰於西凉大敗之俘斬畧盡二叛首俱伏辜事<lb/>
　聞帝大嘉之曰希憲真男子進拜平章政事<lb/>
　商挺字孟卿濟隂人楊惟忠宣撫闗中兵火之餘民<lb/>
　不聊生挺佐惟忠進賢良黜貪暴明尊卑出淹滯定<lb/>
　規程止簿責印楮幣頒俸禄務農薄稅期月民安世<lb/>
　祖即位以亷希憲及挺宣撫陜蜀破琿塔噶等於甘<lb/>
<pb n="KR2k0051_WYG_030-35a"/>
　州帝大恱稱古良將進參知政事<lb/>
明徐達字天徳濠人洪武元年以征虜大將軍右丞相<lb/>
　將二十五萬人北伐平山東河南定燕京克鳳翔㑹<lb/>
　諸將議所向諸將咸欲先取慶陽後攻臨洮達曰不<lb/>
　然慶陽城險而兵精猝未易拔臨洮北界河湟西控<lb/>
　羌戎得之其人民足以備戰鬭地産足以佐軍儲今<lb/>
　以大軍<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>之思齊不走即束手縛矣臨洮克旁郡自<lb/>
　下遂進克秦州入鞏昌遣右副將軍馮勝逼臨洮李<lb/>
<pb n="KR2k0051_WYG_030-35b"/>
　思齊果降張良臣懼亦以慶陽降陜西悉平進太傅<lb/>
　右丞相封魏國公卒封中山王諡武寜配享廟庭<lb/>
　常遇春字伯仁懐逺人洪武二年副大將軍達西入<lb/>
　秦張良弼遁李思齊迎降平奉元鳳翔鞏昌臨洮所<lb/>
　至望風歸服不妄殺一人令將士所過無得搶掠秦<lb/>
　人徳之為立祠卒封太保開平王諡忠武配享廟庭<lb/>
　鄧愈虹縣人洪武三年以左副將軍從大將軍平隴<lb/>
　右大敗王保保於定西自臨洮進克河州招諭吐蕃<lb/>
<pb n="KR2k0051_WYG_030-36a"/>
　諸酋長何鎖南等皆請降於是河州以西朶甘思烏<lb/>
　思藏等部悉来歸封衛國公八年創蘭州河梁定河<lb/>
　西九年吐蕃所部州城邀掠烏思藏貢使十年復以<lb/>
　愈為征虜將軍往討之愈分兵為三道覆其巢穴窮<lb/>
　追至崑崙山俘斬萬計獲馬牛羊十餘萬上嘉其功<lb/>
　召還卒封寜河王諡武順配享廟庭<lb/>
　湯和字鼎臣濠州人洪武二年同大將軍徐達入潼<lb/>
　闗趨涇州越六盤山闗隴皆平明年與徐達馮勝至<lb/>
<pb n="KR2k0051_WYG_030-36b"/>
　定西襲元將庫庫特穆爾敗之北定寜夏至察罕諾<lb/>
　爾皆以勞先諸將還京卒封東甌王諡襄武配享廟<lb/>
　庭<lb/>
　沐英字文英定逺人洪武十年以征西副將軍從鄧<lb/>
　愈出塞渡黄河畧烏思藏耀兵崑崙轉戰數千里俘<lb/>
　獲萬計論功封西平侯十一年拜征西將軍征西蕃<lb/>
　降元萬户且沙克嘉三副使平其部落擒洮州十八族<lb/>
　十二年平朶甘納兒七站地十三年以托和齊犯順<lb/>
<pb n="KR2k0051_WYG_030-37a"/>
　由額齊訥路渡黄河歴賀蘭山涉流沙分為四翼自<lb/>
　以驍勇衝其中堅銜枚夜薄其營生擒托和齊及知<lb/>
　院阿珠全部以歸卒封黔寜王諡昭靖配享廟庭<lb/>
　馮勝定逺人洪武二年以右副將軍從大將軍下陜<lb/>
　西取鳳翔隴州鞏昌征臨洮李思齊降圍慶陽執張<lb/>
　良臣克慶陽河州等處陜西悉平三年復命勝為右<lb/>
　副將軍同大將軍出西安搗定西大破庫庫特穆爾<lb/>
　獲士馬數萬王巴拜等俱逃竄封宋國公五年詔勝<lb/>
<pb n="KR2k0051_WYG_030-37b"/>
　為征西將軍分兵由西道取甘肅至蘭州元將迎降<lb/>
　至額齊訥追多爾濟巴勒俘獲數十萬進拔肅州開創<lb/>
　河西勝功獨多二十年命為征虜大將軍討納克楚<lb/>
　降之太祖次列勲臣功髙望重者八人勝居其三云<lb/>
　耿炳文濠人下河西從大將軍徐達走李思齊張思<lb/>
　道開拓西郡即鎮其地築城池設衛所以功封長興<lb/>
　侯<lb/>
　耿忠長興侯炳文之弟洪武九年開立寜夏披荆棘<lb/>
<pb n="KR2k0051_WYG_030-38a"/>
　脩法制招攜懐逺恩威兼著守以鎮静境土以寜<lb/>
　郭子興濠人洪武元年從大將軍徐達守潼闗移鎮<lb/>
　鞏昌西境帖然三年封鞏昌侯卒贈陜國公諡宣武<lb/>
　宋晟定逺人洪武十七年討西番至額齊訥路擒元<lb/>
　國公平章進右軍都督鎮守凉州二十四年充總兵<lb/>
　官討哈瑪爾倍道疾馳奄至城下金鼓震地即日克<lb/>
　之收其部落以歸番戎慴服建文元年鎮甘肅永樂<lb/>
　元年拜平羌將軍仍鎮甘肅三年招降巴圖特穆爾<lb/>
<pb n="KR2k0051_WYG_030-38b"/>
　部落封西寜侯晟凡四鎮凉州前後二十餘年威信<lb/>
　著絶域<lb/>
　馬鑑洪武間以都督僉事提兵寜夏率兵出賀蘭山<lb/>
　至五井與元平章倫布戰大破之<lb/>
　劉釗全椒人以陜西指揮同知鎮守河州號令嚴明<lb/>
　中外畏服永樂中領兵往烏思藏賞諸國還遇敵衆<lb/>
　刼掠釗率衆敗之在鎮二十餘年軍民安堵歴陞都<lb/>
　督同知<lb/>
<pb n="KR2k0051_WYG_030-39a"/>
　費瓛鳳陽府定逺縣人永樂八年以都督僉事總兵<lb/>
　甘肅時叛賊虎保等侵掠凉州等處瓛率兵敗之於<lb/>
　雙城賊遂潰㪚追至黒魚海降之後召征迤北還十二<lb/>
　年復任邊境寜謐加封崇信伯卒於鎮和卓塔濟迪音<lb/>
　史昭合肥人初哈密忠順王司徒和卓塔濟廸音等倔<lb/>
　强梗西域貢道昭率兵往討擒逆首以歸永樂八年<lb/>
　北征充鷹揚將軍十一年出鐵門闗𠞰㓂有功陞都<lb/>
　督鎮守西寜宣徳中以察遜番㓂邀刼貢使昭充總<lb/>
<pb n="KR2k0051_WYG_030-39b"/>
　兵官直搗巢穴生擒首惡俘獲無算凱還遷鎮寜夏<lb/>
　史釗以右都督總兵寜夏用兵有紀律能料勝負每<lb/>
　置鐵燕子於帳前以候風色凡占驗毫髮無爽人以<lb/>
　諸葛孔明方之置斥堠建闗隘邊境利賴焉<lb/>
　吳福鄞縣人歴官禮部員外郎陞參政先是寜夏鹽<lb/>
　池禁嚴民有一斗粟易鹽三兩者福奏許民納鹽課<lb/>
　官為量給民甚便焉<lb/>
　鄺埜字孟質宜章人有詣闕吿秦民羣聚謀不軌者<lb/>
<pb n="KR2k0051_WYG_030-40a"/>
　上遂擢埜為陜西按察副使勅以便宜調兵𠞰捕埜<lb/>
　白其誣詔誅妄告者宣徳四年陜右饑華亭宜川尤<lb/>
　甚公私廩皆竭埜廵歴其地移旁縣粟賑焉民賴全<lb/>
　活歴官兵部尚書諡忠肅<lb/>
　羅汝敬名簡以字行江西吉水人正統初以工部右<lb/>
　侍郎廵撫陜西督甘肅寜夏屯田分等第定賦則區<lb/>
　處精宻杜兼幷廣儲蓄至今賴之轉刑部右侍郎<lb/>
　王翺字九臯鹽山人正統六年以僉都御史鎮守陜<lb/>
<pb n="KR2k0051_WYG_030-40b"/>
　西羌人服其令厯官吏部尚書卒贈太保諡忠肅<lb/>
　金濂字宗瀚山陽人正統三年擢僉都御史參贊寜<lb/>
　夏軍務舉賢任能人服其公寜夏舊有五渠而鳴沙<lb/>
　州七星漢伯石灰三渠淤濓請濬之溉蕪田一千三<lb/>
　百餘頃時詔富民輸米助賑千石以上褒以璽書濂<lb/>
　言邊地粟貴請幷旌不及千石者儲由此充邊民頼<lb/>
　之八年拜刑部尚書<lb/>
　王驥字尚徳束鹿人正統初阿勒坦多爾濟巴勒數㓂甘<lb/>
<pb n="KR2k0051_WYG_030-41a"/>
　凉命驥以兵部尚書經畧之驥至見沿邊城堡不堅<lb/>
　將無紀律大㑹諸將問往年遇敵魚兒海先退者誰<lb/>
　咸曰都指揮安敬即命引出斬之一軍股栗又大閱<lb/>
　將士分兵畫地使各自防禦邊境肅然號令一新兵<lb/>
　威大振敵首巴圗博囉㓂莊浪即遣都指揮魏榮授<lb/>
　以方畧破其部落以還閲甘凉軍冗冒者定更番法<lb/>
　兵休息而轉輸省汰三之一還報命上親慰勞之未<lb/>
　㡬敵復入犯復勅往至則遣大將蔣貴直搗狼山且<lb/>
<pb n="KR2k0051_WYG_030-41b"/>
　戒曰不捷無復相見遣偏將趙安副之驥與都督任<lb/>
　禮率大軍後繼擊敗之阿勒坦多爾濟巴勒走死降其部<lb/>
　落窮追至黑泉而還邊境悉寜捷聞上遣人齎金幣<lb/>
　奬勞加大理寺卿召還理部務後封靖逺伯卒贈侯<lb/>
　諡忠毅<lb/>
　柴車字叔輿錢塘人累官至兵部侍郎多謀畧熟習<lb/>
　邊事正統初西鄙不靖命車協贊甘肅軍務調軍給<lb/>
　餉悉得事宜初多爾濟㓂凉州副總兵劉廣喪師不<lb/>
<pb n="KR2k0051_WYG_030-42a"/>
　以實聞反要功賞車劾其罔詔械廣詣京又劾奏寜<lb/>
　夏等守將失律亦召還前後章數十上甚剴切或以<lb/>
　後患怵之車曰吾敢愛身以誤國耶毎有功賞雖勅<lb/>
　下必覆驗後行岷州土官后能冒功得陞賞反覆論<lb/>
　不可曰詐冒如能者非一人今宥能如餘人何若無<lb/>
　功得官何以待捐軀死敵者卒罷所陞官詔嘉之<lb/>
　馬昂字景髙滄州人監察御史廵按陜西未㡬以右<lb/>
　副都御史參贊甘肅軍務時都督王喜玩㓂失機昂<lb/>
<pb n="KR2k0051_WYG_030-42b"/>
　劾其罪狀謫戌遼東一時官軍無不畏服先是邊人<lb/>
　恣鈔掠至强刼總兵進貢馬駝昂帥將士討之盡得<lb/>
　主名梟示又擒其大將數人幷其妻子械送京師自<lb/>
　是敵人不敢近邊已而甘肅戒嚴昂躬擐甲胄簡精<lb/>
　銳出屯山隘以待敵聞遁去陞兵部尚書敵復内侵<lb/>
　陜西告急命懐寜伯孫鏜為總兵昂仍總督刻日出<lb/>
　師是夕曹欽反昂與鏜討之欽伏誅進太子少保仍<lb/>
　掌兵事<lb/>
<pb n="KR2k0051_WYG_030-43a"/>
　陳鎰字有戒吳縣人宣徳十年擢右副都御史鎮守<lb/>
　陜西廵延綏寜夏條奏軍民便宜多所廢置所部六<lb/>
　府饑請發倉賑帝從輔臣請修荒政鎰請徧行於各<lb/>
　邊由是塞上咸有儲蓄嵗滿當代以陜人乞留詔仍<lb/>
　舊任時倉儲充溢足支十年鎰以陳腐委棄可惜請<lb/>
　毎嵗春夏時給官軍為月餉不復折鈔從之九年春<lb/>
　進右都御史鎮守如故秦中饑乞蠲租十之四已命<lb/>
　廵視甘肅寜夏延綏邊務聽便宜處置以災沴頻仍<lb/>
<pb n="KR2k0051_WYG_030-43b"/>
　條上撫安軍民二十四事多議行尋還理院事進左<lb/>
　都御史景泰二年陜西饑軍民萬餘人願得陳公活<lb/>
　我監司以聞帝復命之鎰至是凡三鎮陜先後十餘<lb/>
　年陜人戴之若父母每還朝必遮道擁車泣再至則<lb/>
　歡迎數百里不絶其得軍民心前後撫陜者莫及也<lb/>
　鎰在陜西恩恵並著規畫政務曲盡事情常先事豫<lb/>
　防邊城頼以無患於延綏要害處奏置靖虜衛於寜<lb/>
　夏甘肅邊境増墩堡千餘所陜西屢旱力為拯救奏<lb/>
<pb n="KR2k0051_WYG_030-44a"/>
　減徭役蠲逋負發倉廩賑貧民人以無困三年春召<lb/>
　還加太子太保掌院事明年以疾致仕卒贈太保諡<lb/>
　僖敏<lb/>
　耿九疇字禹範盧氏人以刑部右侍郎廵撫陜西持<lb/>
　己端方政令嚴肅都指揮楊得青等私役操卒九疇<lb/>
　劾之詔按治邊將請増臨洮諸衛戍卒九疇言邊城<lb/>
　士卒非乏將帥能嚴紀律精訓練勤撫恤絶侵漁賞<lb/>
　罰明信則人人思奮不然徒冗食耳竟不増戍邊民<lb/>
<pb n="KR2k0051_WYG_030-44b"/>
　春夏出作田秋冬輙徙入塞九疇言邊將所以禦㓂<lb/>
　衛民也今使民避㓂失業安用將帥因禁民入徙有<lb/>
　被㓂者治守帥罪四年布政使許資言侍郎出鎮與<lb/>
　廵按御史不相統事多拘滯請改授憲職便乃改授<lb/>
　右副都御史大臣鎮守廵撫皆授都御史自九疇始<lb/>
　王槩廬陵人以右副都御史廵撫陜西設法救荒全<lb/>
　活數萬人流民歸業<lb/>
　馬文升字負圗鈞州人成化四年固原土兵滿四倡<lb/>
<pb n="KR2k0051_WYG_030-45a"/>
　亂邊陲告急特起文升副都御史廵撫陜西與總督<lb/>
　項忠劉玉討平之生擒滿四進左副都御史廵撫如<lb/>
　故文升數條奏便宜務選將練兵豐財設險為守邊<lb/>
　計翦除劇賊西固番族不即命者悉滅之修馬政易<lb/>
　番馬八千有竒以給士卒賑鞏昌臨洮飢民撫安流<lb/>
　移績甚著而是時博勒呼滿達勒奇木嘉色稜比嵗犯<lb/>
　邊文升請駐兵韋州而設伏於諸堡待之至九年冬<lb/>
　㓂深入西路以有備不能大逞十一年春代王越為<lb/>
<pb n="KR2k0051_WYG_030-45b"/>
　總制三邊軍務尋入為兵部右侍郎孝宗即位拜左<lb/>
　都御史二年為兵部尚書土魯番據哈宻侵掠沙州<lb/>
　迫罕都諸部附已文升薦許進廵撫甘肅請勅發罕<lb/>
　都齊勤哈宻兵令副總兵彭清將之𨽻廵撫許進往<lb/>
　討果克之西域遂定為兵部十三年盡心戎務數條<lb/>
　上便宜率報可職守外所當及者亦言無不盡帝推<lb/>
　心任之自太子太保屢加至少保遷吏部尚書加少<lb/>
　師年八十五卒贈太師諡端肅<lb/>
<pb n="KR2k0051_WYG_030-46a"/>
　項忠字藎臣嘉興人任陜西按察使嵗饑發廩不待<lb/>
　報母憂歸部民乞留詔改右副都御史廵撫其地時<lb/>
　洮岷羌叛忠發兵撫捕卒降其衆成化四年固原土<lb/>
　兵滿俊即滿四叛聚衆據石堡城城險固俊據以為<lb/>
　巢穴廵撫陳介進討復大敗賊衆至二萬勢益張詔<lb/>
　命忠總督軍務與總兵劉玉討之時朝議欲益兵忠<lb/>
　言益兵非便遂與廵撫馬文升分軍七道抵石城下<lb/>
　與戰斬獲多伏羌伯毛忠戰死諸軍遽退忠即陣斬<lb/>
<pb n="KR2k0051_WYG_030-46b"/>
　一千户以徇衆乃定㑹有星孛于台斗占者以為秦<lb/>
　分不利忠曰昔李晟討朱泚熒惑守嵗卒以成功乃<lb/>
　遣兵薄城下焚賊芻草絶汲道賊益窘邀忠與文升<lb/>
　相見忠偕劉玉單騎赴之文升亦從數十騎往呼俊<lb/>
　諭以禍福于是城中脅從者相率來降已而滿俊夜<lb/>
　使愛將楊虎貍逺汲被擒忠貰其死解所束金帶鈎<lb/>
　賜遣之約為内應誘俊出戰伏兵擒焉忠大小三百<lb/>
　餘戰斬首七千六百有奇俘獲二千六百陞右都御<lb/>
<pb n="KR2k0051_WYG_030-47a"/>
　史兵部尚書卒贈太子太保諡襄毅<lb/>
　余子俊字士英青神人成化六年以右副都御史廵<lb/>
　撫延綏請沿邊築牆建堡謂延慶地平易利馳突㓂<lb/>
　屢来犯宿留重兵所費鉅萬莫若於沿邊築牆置立<lb/>
　堡砦今舊界石所在多髙山陡崖依山形隨地勢或<lb/>
　剷削或壘築或挑塹緜引相接以成邊牆於計為便<lb/>
　十年役陜西軍給食興工東起清水營西抵花馬池<lb/>
　延袤千七百七十里咸鑿崖築牆掘塹其下連續不<lb/>
<pb n="KR2k0051_WYG_030-47b"/>
　絶毎二里置敵臺崖砦為廵警之所凡築城堡十一<lb/>
　邊墩十五小墩七十八崖砦八百十九役軍四萬人<lb/>
　不三月而成牆内之地悉分屯墾嵗得糧六萬石有<lb/>
　奇初延綏鎮治綏徳州屬縣米脂吳堡悉在其外冦<lb/>
　入掠鎮兵覺而追之已不及故往往得利去自子俊<lb/>
　徙鎮榆林増衛益兵拓城置戍攻守器畢具遂為重<lb/>
　鎮㓂抄漸稀民得安耕牧焉至十八年㓂入犯扼于<lb/>
　牆塹散漫不得出遂大衂邊人益思子俊功尋拜户<lb/>
<pb n="KR2k0051_WYG_030-48a"/>
　部尚書加太子太保卒贈太保諡肅敏<lb/>
　徐廷璋字公器羅山人成化初以僉都御史撫延綏<lb/>
　再撫甘肅條上邊務劾貪將建設學校在鎮七年武<lb/>
　備整飭調撫寜夏大築邊牆塹山堙谷増立寨堡繕<lb/>
　亭障時與陜西馬文升延綏余子俊名相埒稱闗中<lb/>
　三廵撫<lb/>
　蔣貴江都人正統中阿勒坦多爾濟巴勒屢㓂甘凉拜貴<lb/>
　將軍率京兵五千騎廵邊兵至鎮蕃出魚兒海子哨<lb/>
<pb n="KR2k0051_WYG_030-48b"/>
　還得敵營所在貴欲即往副將李安沮之貴拔劍厲<lb/>
　聲言敢復諫者死遂躡跡敗之于石城又追至阿嚕<lb/>
　俘斬殆盡阿勒坦單騎走死西土遂安捷報加封定西<lb/>
　伯鎮甘凉後征雲南金齒皆平之以病薨贈國公諡<lb/>
　武勇<lb/>
　鄭時字宗良舒城人廵撫陜西値大饑請得帑金四<lb/>
　十萬賑濟分門給散疏平凉利民渠以溉田民感其<lb/>
　徳<lb/>
<pb n="KR2k0051_WYG_030-49a"/>
　史琳字天瑞餘姚人歴官陜西布政司右參議時鞏<lb/>
　昌蕃人為梗始至掩擊之盡降其衆遂出行部自安<lb/>
　定㑹寜歴金蘭抵秦州相度地勢増繕屯堡斥堠以<lb/>
　斷賊路既又轉闗中之粟以實甘凉身自督輸往来<lb/>
　邊徼凡二年由是盡得其形勝要害及戰守方畧<lb/>
　王越字世昌濬縣人成化五年冦入河套詔大同廵<lb/>
　撫越帥師赴之越遣將三路破之㓂乃退七年加總<lb/>
　督軍務専辦西事勅陜西寜夏延綏三鎮兵皆受節<lb/>
<pb n="KR2k0051_WYG_030-49b"/>
　制九月滿達勒及博勒呼竒木嘉色稜留妻子老弱於<lb/>
　紅鹽池大舉深入直抵秦州安定諸州縣越䇿㓂盡<lb/>
　銳西不備東偏乃率總兵許寜遊擊周玉各將兵兩<lb/>
　晝夜行八百里薄其營大破之擒斬三百五十獲駝<lb/>
　馬器械無算焚其廬帳而還及滿達勒等飽掠歸則<lb/>
　妻子畜産已蕩盡相顧痛哭自是逺徙北去不敢復<lb/>
　居河套西陲息静者數年十年春廷議設總制府於<lb/>
　固原控制延綏寜夏甘肅三邊總兵廵撫並聽節制<lb/>
<pb n="KR2k0051_WYG_030-50a"/>
　以越任之三邊總制自此始論功加太子少保進兵<lb/>
　部尚書仍掌院事成化十六年出塞大破虜于威寜<lb/>
　海子封威寜伯𢎞治十年冦犯甘肅起越原官加太<lb/>
　子太保總制甘凉邊務兼制延寜兩鎮明年分兵三<lb/>
　路進𠞰皆破走之於賀蘭山加少保卒贈太傅諡襄<lb/>
　敏<lb/>
　范瑛字俊彦成化九年廵按陜西專理茶禁先是三<lb/>
　邊缺馬廷議欲資茶以市馬瑛謂禁太嚴則利盡錐<lb/>
<pb n="KR2k0051_WYG_030-50b"/>
　刀以病商太弛則利歸權勢以病國乃斟酌行之於<lb/>
　是官茶行而邊馬足<lb/>
　鄭己字克修山海衛人廵按陜西甘凉諸路嵗災告<lb/>
　急已請蠲邊地逋賦而分别邊兵令壯者戰守老弱<lb/>
　耕牧又上匡時圗治疏以安民練兵責將吏以將吏<lb/>
　責銓樞以銓樞之得人歸人主之講學納諫亹亹數<lb/>
　千言講賑濟飭邊備陜以西賴之時勲貴出鎮子弟<lb/>
　怙勢凌下監司莫敢問已捕杖之濱死乃謀中之謫<lb/>
<pb n="KR2k0051_WYG_030-51a"/>
　戌宣府<lb/>
　秦綋字世纓單縣人先知秦州後陞鞏昌知府調西<lb/>
　安遷陜西右參政岷州番亂提兵破之成化十四年<lb/>
　秋㓂入花馬池敗官軍直抵平凉詔起綋户部尚書<lb/>
　兼右副都御史總制三邊軍務綋馳至固原躬祭陣<lb/>
　亡將士奏録死事指揮朱鼎等五人恤軍士戰没者<lb/>
　家劾治敗將楊琳等四人罪更易守將練壯士興屯<lb/>
　田申明號令軍聲大振初㓂未入河套平凉固原皆<lb/>
<pb n="KR2k0051_WYG_030-51b"/>
　内地無患自博囉住牧後固原當兵衝為平慶臨鞏<lb/>
　門户而城隘民貧兵力單弱商販不至綋乃拓其外<lb/>
　城郭招徕商賈建改為州而身留節制之由是商賈<lb/>
　流通公私兩便綋見固原迤北延袤千里閒田數十<lb/>
　萬頃曠野近邊無城堡可依議於花馬池迤西至小<lb/>
　鹽池二百里毎二十里築一堡堡周四十八丈役軍<lb/>
　五百人固原迤北各築屯堡募人屯種毎頃稅米五<lb/>
　石嵗可得五十萬石又言花馬池至固原墩臺疏逺<lb/>
<pb n="KR2k0051_WYG_030-52a"/>
　敵騎得長驅深入當増築墩堡卒行綋䇿修築諸邊<lb/>
　城堡一萬四千一百所垣塹三千七百餘里固原屹<lb/>
　為重鎮敵人不敢窺伺又以意作戰車名全勝車詔<lb/>
　頒其式於諸邊在事三年四鎮晏然前後經畧西陲<lb/>
　者莫及十七年召還視部事以年老乞致仕卒贈少<lb/>
　保諡襄毅<lb/>
　許進字季升靈寳人除御史按甘肅有聲𢎞治七年<lb/>
　以僉都御史廵撫甘肅時土魯番阿哈瑪特攻陷哈宻<lb/>
<pb n="KR2k0051_WYG_030-52b"/>
　執忠順王善巴去使部酋據其城久不復進與都督<lb/>
　劉寜軰出調諸部為聲援冒雪夜進遂破其衆餘敵<lb/>
　入城登臺自保進諭而降之復得哈宻城獲善巴妻<lb/>
　女或欲盡屠之進不可乃止録功陞副都御史廵撫<lb/>
　陜西未㡬阿哈瑪特上書謝罪以善巴及金印来歸西<lb/>
　域遂定官至兵部尚書贈太子太保諡襄毅<lb/>
　楊一清字應寜雲南安寜人父景以化州同知致仕<lb/>
　攜之居巴陵少舉竒童弱冠登進士父䘮卜葬丹徒<lb/>
<pb n="KR2k0051_WYG_030-53a"/>
　遂家焉授中書舍人久之遷陜西提學副使在陜八<lb/>
　年𢎞治十五年擢左副都御史督理陜西馬政太祖<lb/>
　著令以蜀茶易番馬資軍中用久而寢弛奸人多挾<lb/>
　私茶闌出為利番馬不時至一清乃請重行太僕苑<lb/>
　馬之官嚴私通禁盡籠茶利於官以服致諸番番馬<lb/>
　大集屯牧政修軍用漸足李東陽劉大夏皆材之㑹<lb/>
　㓂大入花馬池命一清廵撫陜西仍督馬政甫受事<lb/>
　㓂已退乃選精卒教演之創平虜紅古二城以援固<lb/>
<pb n="KR2k0051_WYG_030-53b"/>
　原築垣瀕河以捍靖虜劾罷貪庸總兵鄭宏裁鎮守<lb/>
　中官冗費正徳初㓂數萬抵固原一清輕騎晝夜行<lb/>
　抵總兵曹雄軍張疑兵脅㓂夜發火礟㓂疑大兵至<lb/>
　遁出塞一清以延綏寜夏甘肅有警不相援患無所<lb/>
　統攝請遣大臣兼領之即命一清總制三邊軍務進<lb/>
　右都御史一清遂建議修邊其畧曰陜西各邊延綏<lb/>
　據險寜夏甘肅扼河山惟花馬池至靈州地寛衍城<lb/>
　堡復疎㓂毁牆入則固原慶陽平凉鞏昌皆受患臣<lb/>
<pb n="KR2k0051_WYG_030-54a"/>
　久官陜西頗諳形勢㓂動稱數萬往来倐忽未至徵<lb/>
　兵多擾費既至召援輙後時欲戰則彼不来持久則<lb/>
　師坐老防邊之䇿大要有四修濬牆塹以固邊防増<lb/>
　設衛所以壯邊兵經理靈夏以安内附整飭韋州以<lb/>
　遏外侵當務之急莫先於此今河套即周朔方唐張<lb/>
　仁愿築三受降城置烽堠突厥不敢踰山牧馬宜増<lb/>
　築邊防延綏至横城三百里設墩臺九百座剷削險<lb/>
　崖峻阜連接寜夏東路花馬池帝可其議發帑築牆<lb/>
<pb n="KR2k0051_WYG_030-54b"/>
　劉瑾憾一清不附已遂引疾歸安化王寘鐇反起一<lb/>
　清提督軍務西討未至故部將仇鉞已捕執之召還<lb/>
　拜户部尚書加少保進武英殿大學士請歸世宗即<lb/>
　位廷臣交薦改兵部尚書總制三邊一清三為總制<lb/>
　部曲皆踴躍喜旌旗壁壘色為一新召為吏部尚書<lb/>
　進左柱國華葢殿大學士卒贈太保諡文襄<lb/>
　羅明字時昭福建延平人𢎞治初廵撫甘肅奏罷貢<lb/>
　獻以息横歛奪勢家所擅草湖以還軍士均水利清<lb/>
<pb n="KR2k0051_WYG_030-55a"/>
　兵馬蠲逋負於學校風俗尤為加意増貢額選秀民<lb/>
　躬教之革丁祭循用俗樂講求古樂舞器而演習之<lb/>
　河西文風於是大振<lb/>
　仇鉞寜夏人為寜夏前衛指揮寘鐇反鉞詐稱病卧<lb/>
　賊黨周昂來視伏卒殺之集壯士馳詣寘鐇第縛之<lb/>
　賊衆遂大潰論功封咸寜伯禄千石復拜平賊將軍<lb/>
　督三屯營進咸寜侯<lb/>
　顔頤壽湖廣人正徳間以大理寺少卿差查延慶諸<lb/>
<pb n="KR2k0051_WYG_030-55b"/>
　務時劉瑾立法查糧各邊衛屯田欲有増益及查軍<lb/>
　欲三丁抽一為正軍又以官銀散給軍民毎銀四錢<lb/>
　責運邊糧一石毎二分五釐責納邊草一束賦重法<lb/>
　嚴人不堪命頤壽不肯阿徇一切以寛大處之邊民<lb/>
　受其徳澤因忤瑾意撤回百姓感恩攀送遥望車塵<lb/>
　拜祝<lb/>
　李鉞字䖍甫祥符人嘉靖元年鉞以兵部侍郎出總<lb/>
　制陜西三邊軍務發内帑銀四十萬給軍需鉞長軍<lb/>
<pb n="KR2k0051_WYG_030-56a"/>
　旅料敵多中初至固原㓂入犯時援兵未集乃下令<lb/>
　大開諸營門晝夜不閉敵疑有備不敢逼乃礟擊之<lb/>
　㓂引去以其間増築墩堡謹烽堠廣儲蓄選壯勇為<lb/>
　備未㡬㓂復深入平凉涇州放兵大掠鉞宻令遊擊<lb/>
　時陳周尚文等分伏要害遏其歸路軍遂大捷斬首<lb/>
　百八十級獲牛羊萬計諸將入賀鉞曰敵既失利必<lb/>
　束犯延綏檄諸將設伏待㓂㓂果如延綏伏發邀擊<lb/>
　之斬首百餘級或請以捷聞曰偶勝耳惡足為功鎮<lb/>
<pb n="KR2k0051_WYG_030-56b"/>
　廵奏捷璽書嘉之進右都御史<lb/>
　王瓊字徳華太原人嘉靖七年起兵部尚書兼右都<lb/>
　御史督陜西三邊軍務時土魯番據哈宻數擾肅州<lb/>
　廷議閉闗絶貢已四年至是其將雅穆拉率衆求内<lb/>
　屬沙州番人特黙格等亦率衆入附番来㓂者屢敗<lb/>
　乃獻還哈宻求通貢瓊奏乞撫納通貢西域復定八<lb/>
　年北㓂入犯莊浪靈州瓊統兵三萬按行塞下抵花<lb/>
　馬池㓂徙帳逺遁九年洮岷畨人掠鞏昌命將擊之<lb/>
<pb n="KR2k0051_WYG_030-57a"/>
　斬首三百五十餘級撫降七十餘族又置下馬闗門<lb/>
　接修邊牆一百八十餘里起甜水堡至蘭州因地形<lb/>
　勢挑壕塹八百餘里據險以守瓊在邊戎備甚飭土<lb/>
　魯番率十國奉貢西北邊經嵗少烽警及是諸番蕩<lb/>
　平西陲益靖甘肅軍民恐瓊去番㓂復侵相率乞留<lb/>
　帝嘉之優詔奬加太子太保十年冬召拜吏部尚書<lb/>
　明年卒贈太師諡恭襄其督三邊人以比楊一清云<lb/>
　唐龍字虞佐蘭谿人以監察御史陞陜西提學副使<lb/>
<pb n="KR2k0051_WYG_030-57b"/>
　歴吏部左右侍郎陜西方大饑濟農擁衆入據河套<lb/>
　諳達亦出沒邊徼特陞龍兵部尚書總制三邊軍務<lb/>
　兼理賑濟龍奏行捄荒十四事時濟農居套中諳達<lb/>
　亦自豐州入套為患龍用總兵官梁震王効等分左<lb/>
　右夾擊破之濟農自將入營花馬池龍督所部官兵<lb/>
　迎戰大敗之時王効敗敵於興武營梁震敗敵於乾<lb/>
　溝二旬三捷屢被奬賚召為刑部尚書龍於三邊四<lb/>
　鎮山川地形險扼厯歴如指諸掌為圗置座隅坐而<lb/>
<pb n="KR2k0051_WYG_030-58a"/>
　籌之咸中機要動必有功在邊四年朝廷倚重焉<lb/>
　楊志學長沙人以右副都御史廵撫寜夏奏改稅糧<lb/>
　以蘇民困創築威逺平逺靖逺三堡以遏㓂路民皆<lb/>
　徳之<lb/>
　張文魁字元甫河南蘭陽人嘉靖七年以右副都御<lb/>
　史廵撫寜夏添置平逺迤北黄河戰船用扼敵人潛<lb/>
　度刼掠之患既去人懐思之<lb/>
　楊守禮字秉節蒲州人嘉靖初以右副都御史廵撫<lb/>
<pb n="KR2k0051_WYG_030-58b"/>
　寜夏㓂犯固原敗之以功陞兵部尚書總督三邊軍<lb/>
　務凡二嵗最有功加太子少保<lb/>
　劉天和字養和麻城人嘉靖初以右僉都御史督甘<lb/>
　肅屯政請以肅州丁壯及山陜流民於近邊耕牧奏<lb/>
　當興革者十事屯政悉舉改撫陜西請撤鎮守中官<lb/>
　帝從之洮岷番四十二族不順命天和討誅之十五<lb/>
　年改總制三邊軍務倣前督秦紘製隻輪車練諸邊<lb/>
　將士濟農㓂凉州莊浪屢遣將敗之㓂入黑河墩遇<lb/>
<pb n="KR2k0051_WYG_030-59a"/>
　伏大敗入蒺藜川又破之進左都御史濟農犯河西<lb/>
　禦却之進兵部尚書又築乾溝乾澗三百里十八年<lb/>
　敵陷花馬池塞斬失守指揮二人敵侵固原東出乾<lb/>
　溝令任傑等諸將襲其後捕斬二百餘級論功加太<lb/>
　子太保兵部尚書天和年老乞休卒贈少保諡莊襄<lb/>
　㓂天敘字子惇榆次人嘉靖三年以右僉都御史廵<lb/>
　撫甘肅以銀的教射賞中者回賊犯山丹命將截殺<lb/>
　斬其魁帥及餘黨三十六人西域貢獅子犀牛西狗<lb/>
<pb n="KR2k0051_WYG_030-59b"/>
　天敘請却之邊人愛戴進右副都御史廵撫陜西㓂<lb/>
　犯固原調度截殺有功闗中饑奏蠲租稅大發銀鹽<lb/>
　賑濟又奏罷織造内官民賴以安厯兵部右侍郎卒<lb/>
　貧不能殮<lb/>
　楊博字惟約蒲州人任職方郎中大學士翟鑾廵九<lb/>
　邊以博自隨所過山川形勢土俗好惡士卒多寡強<lb/>
　弱皆疏記之至肅州屬番數百遮道邀賞鑾慮来者<lb/>
　益衆不能給博請鑾盛儀衛集諸番轅門數以天子<lb/>
<pb n="KR2k0051_WYG_030-60a"/>
　宰相至不悉衆逺迎將縳以屬吏諸番羅拜請罪乃<lb/>
　稍賚其先至者餘皆懼不復来鑾還薦博可屬大事<lb/>
　濟農諳達嵗盜邊尚書張瓚一切倚辦博帝或中夜<lb/>
　降手詔博隨事條答悉稱㫖嘉靖二十五年超拜右<lb/>
　僉都御史廵撫甘肅大興屯利請募民墾田永不征<lb/>
　租又以暇修築肅州榆樹泉及甘州平川境外大蘆<lb/>
　泉諸處㻻臺鑿龍首諸渠初罕都屬番避土魯番亂<lb/>
　遷肅州境上時與居民戕殺博為築金墖白城七堡<lb/>
<pb n="KR2k0051_WYG_030-60b"/>
　召其長令率屬徙居之諸番徙七百餘帳總兵官王<lb/>
　繼祖却㓂永昌鎮羌參將蔡勲等戰鎮番山丹三告<lb/>
　捷斬首百四十餘級進博右副都御史<lb/>
　陳九疇字禹學曹州人正徳十一年兵備肅州値土<lb/>
　魯番蘇勒坦稱兵擁萬騎入㓂嘉峪闗遊擊芮寜敗<lb/>
　死城中寄住回人扎卜戩及實伯音徳爾等將謀内應<lb/>
　九疇先事覘察悉捕戮之躬擐甲胄隨機戰守克保<lb/>
　孤城後實伯音徳爾子穆爾瑪哈穆特赴京誣奏九疇被<lb/>
<pb n="KR2k0051_WYG_030-61a"/>
　逮下獄時權閹用事而奸囘舍音和珊者又賄通禁<lb/>
　闥遂落職為民嘉靖初詔捕舍音和珊誅死起九疇<lb/>
　陜西按察使尋陞右僉都御史廵撫甘肅當地方變<lb/>
　亂後極力鎮撫民用安輯二年親率兵援總兵官武<lb/>
　振于凉州與㓂迎戰大捷三年蘇勒坦莽蘇爾復擁衆<lb/>
　入㓂主將員缺九疇率裨將禦于嘉峪闗覘賊有擣<lb/>
　虛意乃率數騎從間道疾趨甘州賊果掩至聞九疇<lb/>
　先已入城相顧錯愕寄住奸回間諜等欲為賊應詭<lb/>
<pb n="KR2k0051_WYG_030-61b"/>
　請禦敵不許隨按驗得實捕斬之賊計窮分掠紅水<lb/>
　黒城等堡又尾擊之始遁甘州無虞比屋尸祝之<lb/>
　曽銑字子重江都人嘉靖二十五年以副都御史總<lb/>
　督陜西三邊軍務㓂大入延慶境銑率兵數千遣將<lb/>
　搗㓂巢㓂始遁捷聞賚銀幣時套冦牧近塞居民不<lb/>
　敢樵採間以輕騎入掠銑復率諸軍驅之逺徙詔増<lb/>
　銑俸一級賜銀幣有加銑感帝知遇圗所報稱念㓂<lb/>
　居河套久為中國患上疏請復河套條八議以進欲<lb/>
<pb n="KR2k0051_WYG_030-62a"/>
　西自定邊營東至黄甫川一千五百里築邊牆禦㓂<lb/>
　請帑金數十萬銑又條上方畧十八事並下廷議廷<lb/>
　議套必不可復遣官逮銑嚴嵩令仇鸞誣銑尅餉鉅<lb/>
　萬賂當途法司當銑交結近侍律弃市銑長于用兵<lb/>
　嵗除夜命諸將出不得已丙夜被甲行果遇㓂擊敗<lb/>
　之問何以知曰以烏鵲非時噪也皆大服既死家無<lb/>
　餘貲隆慶初科道頌寃贈兵部尚書諡襄愍萬厯中<lb/>
　勅陜西建祠<lb/>
<pb n="KR2k0051_WYG_030-62b"/>
　王以旂字士招江寜人累官兵部尚書先是陜西總<lb/>
　督曽銑倡議復套業奉命集議俄㫖出逮銑即命以<lb/>
　旂代之陛辭馳入闗亟罷郡縣軍需停造器具又嚴<lb/>
　盜馬之罰禁刼營之弊雖倉卒建牙而能推布腹心<lb/>
　哈宻熟番久留甘肅患之乃召諭諸番為繕室授田<lb/>
　示之生計仍約朔望族首得入闗為市諸番感喻稽<lb/>
　首聽命逺徙嗣後敵入山丹波羅堡及莊浪髙家堡<lb/>
　皆督師敗之計連年破敵及番人出沒境上者屢多<lb/>
<pb n="KR2k0051_WYG_030-63a"/>
　戰功奪獲諸器無算修完延慶等處城堡墩臺及蘭<lb/>
　州邊牆二百餘里進階光禄大夫太子太保卒於固<lb/>
　原諸鎮軍民為罷市贈少保諡襄敏<lb/>
　毛伯温字汝厲吉水人厯官都察院右僉都御史廵<lb/>
　撫寜夏首罷衙前標軍三百人歸營諸弁無敢以兵<lb/>
　司自衛檢屯田沒於河者蠲其軍租夏地早寒禾黍<lb/>
　未實而霜隕禱於神仲冬始霜嵗大熟<lb/>
　范鏓字平甫瀋陽衛人以右副都御史廵撫寜夏剛<lb/>
<pb n="KR2k0051_WYG_030-63b"/>
　斷明察清查侵盜虚出糧料一十二萬餘石草五十<lb/>
　餘萬束裁革冒功陞賞旗甲時方無事政務弛廢一<lb/>
　朝振刷邊境肅然<lb/>
　王崇古字學甫蒲州人嘉靖四十三年以右僉都御<lb/>
　史廵撫寜夏遣將吳鼎有清水營之捷招降敵三百<lb/>
　餘人邊功甚著進兵部右侍郎總督三邊二嵗中敵<lb/>
　三薄城遣大將董一奎趙竒等尋遣雷龍等出長城<lb/>
　二百里至白城㑹流賊郭孟震鈔掠秦晉勢張甚崇<lb/>
<pb n="KR2k0051_WYG_030-64a"/>
　古檄兩省兵平之進右副都御史<lb/>
　汪文輝字都山婺源人以副使兵備寜夏寜夏屯田<lb/>
　瀕河易圮無影諸田賦重督嚴丁耗役劇輝虚心咨<lb/>
　訪斟酌損益探本成書且與豁免於是逃者復疲者<lb/>
　蘇民始有更生之樂又周廵所部以閘口嵗費不貲<lb/>
　欲易以石土人難之輝程工量力通計所費三千兩<lb/>
　較毎嵗閘口支費僅多三分之一乃慨然曰吾所愛<lb/>
　千金及半月之勞不為百年計遂決計行之至定鹽<lb/>
<pb n="KR2k0051_WYG_030-64b"/>
　法決寃獄籌兵勸農通商課士皆經國長慮<lb/>
　石永字壽卿威縣人歴陞陜西副使駐甘州詢舊水<lb/>
　田濬泉五十餘灌田八百餘頃居民争復業陞右參<lb/>
　政廵視凉州土田乃募民墾闢導泉灌溉後皆為沃<lb/>
　壤<lb/>
　霍冀字堯封孝義人廵撫寜夏徧歴山川究其利害<lb/>
　修内外諸闗鎮城雉堞及逺邇堡寨各路斥堠脩演<lb/>
　武塲射圃及兵車厰火器庫疏治河渠牐堰招撫流<lb/>
<pb n="KR2k0051_WYG_030-65a"/>
　移寛賦役新學宫建書院革差遣繁擾禁吏胥需索<lb/>
　稽狡卒影射罪積年奸慝查贖鍰以助工奬義士以<lb/>
　厲俗威行化洽陞户部右侍郎<lb/>
　戴才字子需滄州人嘉靖四十年以僉都御史廵撫<lb/>
　甘肅簡兵將足儲備敵入輙創去紅栁林鎗竿嶺之<lb/>
　捷甘鎮向未有也以其間墾荒田興水利建學明教<lb/>
　百廢振舉撫甘五年晉副都御史廵撫陜西尋陞總<lb/>
　督凡三蒞陜熟悉利弊舉劾咸當其人裴家川腴地<lb/>
<pb n="KR2k0051_WYG_030-65b"/>
　萬頃民苦敵不得田作才相度地形築牆建堡奏請<lb/>
　專官營田秦隴間屹然巨鎮<lb/>
　王世揚字孝甫廣平人以御史按視茶馬値嵗祲蠲<lb/>
　贖鍰二千金復疏請茶課二千金賑之甘肅故以蕃<lb/>
　為蔽蕃與狄閧世揚卵翼約束烽燧頓消嵗増馬四<lb/>
　百七十匹省椿朋銀五千有竒遷大理卿仍兼御史<lb/>
　閱視延綏世揚故諳九塞詭讕咸為次第閱實馬如<lb/>
　初市否者閉闗其大賞轉賞勒如初額無侵士儲糈<lb/>
<pb n="KR2k0051_WYG_030-66a"/>
　他所施設皆百年桑土至計最後條十事上嘉納之<lb/>
　下所司覆著為令<lb/>
　鄭洛字禹秀安肅人兵部尚書萬厯十八年經畧陜<lb/>
　西延寜甘肅邊務諸番往来率取道甘肅諳達迎佛<lb/>
　建寺於青海奏賜名仰華留别部博勒呼守之齊哩<lb/>
　克赴仰華博勒呼部卒闌入西寜副總兵李奎醉斫<lb/>
　之遂譟射奎死進圍舊洮州副總兵李聨芳敗歿入<lb/>
　臨洮河州總兵劉承嗣失利遊擊李芳等皆死詔洛<lb/>
<pb n="KR2k0051_WYG_030-66b"/>
　經畧七鎮以兵部員外梁雲龍僉事萬世徳隨軍贊<lb/>
　畫洛至甘肅與雲龍入西寜控扼青海齊哩克還所<lb/>
　掠人口輸罪請歸洛陳收番有大利㑹齊哩克北歸<lb/>
　乞復貢市於是招撫一百六十五族部落五萬八千<lb/>
　餘口給賞築堡隨便安挿自是番依中國為屛蔽我<lb/>
　藉番人為耳目分撥隘口哨探敵情毎得預聞洛首<lb/>
　議禁借路以伐奸謀焚夷寺以絶禍本乃養士秣馬<lb/>
　集糧治器又多方揺撼散其黨後李汶田樂收兩川<lb/>
<pb n="KR2k0051_WYG_030-67a"/>
　之功皆本洛謀加少保仍召理戎政<lb/>
　魏學曽涇陽人萬厯十九年起兵部尚書兼右副都<lb/>
　御史總制三邊學曽立朝敷政直亮清正有古大臣<lb/>
　風巴拜之亂董師平夏在事三時賊滅城全皆本其<lb/>
　謀為萋菲所中以去廷臣交頌其功公論不冺<lb/>
　麻貴大同人萬厯二十年巴拜之亂以貴協鎮寜夏<lb/>
　時分五隊攻城貴以遊兵䇿應巴拜自北門出戰欲<lb/>
　逃勾套部貴率參將馬孔英先登赴敵逐之入城套<lb/>
<pb n="KR2k0051_WYG_030-67b"/>
　部塔沁自花馬池西沙湃入貴偵擊于石溝又與總<lb/>
　兵李如松夾擊套部於張亮堡追至賀蘭山以所斬<lb/>
　級舉示賊賊始奪氣城破賊平<lb/>
　李如松巴拜之變命如松總寜夏兵與御史梅國正<lb/>
　統遼左宣大兵至時套部數闌入援巴拜如松遣裨<lb/>
　將李寜等馳赴黄硤口擊之以勁卒千餘身往䇿應<lb/>
　至張亮堡遇賊搏戰自夘至巳敵銳甚如松劍斬縮<lb/>
　朒二人㑹李如樟麻貴亦至張左右翼夾擊之乃却<lb/>
<pb n="KR2k0051_WYG_030-68a"/>
　追至賀蘭破南闗賊猶墐門斷塹以守承恩既殺其<lb/>
　黨劉東暘許朝等懸首城上求撫如松先登圍巴拜<lb/>
　家賊自縊斬其首賊平捷奏以如松為第一擢左都<lb/>
　督<lb/>
　張銓字宇衡山西沁水人萬厯中廵視陜西茶馬㑹<lb/>
　屬番肆掠銓立參起釁邊將整肅金牌納馬之法又<lb/>
　條奏馬政四議為通變苑馬之計籌邊造士卓有善<lb/>
　政繩奸斥佞直聲振天下後殉難諡忠烈<lb/>
<pb n="KR2k0051_WYG_030-68b"/>
　張九徳字咸仲慈谿人以按察副使為河東兵備時<lb/>
　遼左川貴多調邊兵方遣行悍丁金白張威等殺領<lb/>
　兵官焚掠而前徳至固原聞變星馳進大書前導曰<lb/>
　戍士逺役誠可念即有所需何不以請輕犯國憲幸<lb/>
　吾未受事可開一面如悔罪速投戈以明無叛志衆<lb/>
　環跪叩頭請死哭聲震山谷徳慰遣歸營宻擒渠魁<lb/>
　寘之法寜鎮以安時熊廷弼得便宜調發有偽充經<lb/>
　畧使者勒取馬價甚倨曰道逺恐疲折價至近闗買<lb/>
<pb n="KR2k0051_WYG_030-69a"/>
　馬為便徳命簡故牒印文小異遂伏罪復創設商學<lb/>
　以便商賈子弟肄業靈州瀕河嵗費數千金以禦河<lb/>
　天啟二年河大決居民議他徙徳相度水勢建石堤<lb/>
　嵗省工役無算秦家渠常苦涸漢白渠常苦漲三農<lb/>
　失業徳築長湃以䕶秦别開蘆口以洩漢計疏渠道<lb/>
　三十里復蕪田數百頃嵗額増數千石時號張公堤<lb/>
　為政先事綢繆臨機制變聲色不動而指揮若神履<lb/>
　任六年以卓異擢廵撫都御史去先是靈州有祠祀<lb/>
<pb n="KR2k0051_WYG_030-69b"/>
　楊一清王瓊及九徳去任鎮人思其功貌其像而三<lb/>
　之更其額曰三賢<lb/>
　李汶字次谿任丘人萬厯二十三年繼鄭洛為總督<lb/>
　初洛請招番已有效汶踵行之遂有南川之捷獲頭<lb/>
　目巴圗爾恰後以兵備劉敏寛分揷白旗招回番族<lb/>
　且請曰各番窘約告討買賣葢求以氈皮牛羊易我<lb/>
　米麫此亦於我有利宜訂期定物各於就近城堡換<lb/>
　易資生其非時禁物仍宜嚴禁且各番素服於北一<lb/>
<pb n="KR2k0051_WYG_030-70a"/>
　旦歸来一不得意縱兵讐搶不為保䕶必復外嚮凡<lb/>
　有北警宜收其老小人畜於近堡令其精兵外禦我<lb/>
　且救援彼欲築堡安居者亦為擇便久住永為保䕶<lb/>
　之計邊方賴之<lb/>
　田樂任丘人萬厯初凉永兵道鄭洛既還朝永㓂刼<lb/>
　掠番人與其黨潛居海上計圗復逞乃命樂廵撫甘<lb/>
　肅樂選將治戎㑹諸將議方畧樂曰青近窺甘泉永<lb/>
　逼穴湟中首尾牽制我兵青恃强無備今出不意勢<lb/>
<pb n="KR2k0051_WYG_030-70b"/>
　可必克青既克而永可擒也遂潛師擣青青單騎走<lb/>
　於是為三伏待永宻與西寜道劉敏寛授計參將達<lb/>
　雲分布既定永謂九月九日漢兒遊賞必不設備乃<lb/>
　率衆佯呼求欵伏其千餘騎於後欲俟既合而發達<lb/>
　雲率精甲短兵直接鎮海遊擊合諸番殱其後番兵<lb/>
　拉巴勒擊其左隆卜申中擊其右永死於番兵者無<lb/>
　算餘落皆夜徙海西羊牛家帳多為番獲諸番被刼<lb/>
　者相率而歸樂曰永雖創和碩獨完宰桑納喇等全部<lb/>
<pb n="KR2k0051_WYG_030-71a"/>
　猶盛非諸將所能辦也自率中堅所過簡其精銳晨<lb/>
　夜赴西寜而納喇巴勒在前宰桑和碩後繼連絡數十<lb/>
　里已攻拉巴勒寨樂曰賊以忿来本欲致死於我而<lb/>
　先圗孤番誘我也乃間語拉巴勒曰若能堅守十日我<lb/>
　必破賊拉巴勒急遂合於賊諸將讙焉樂曰拉巴勒非心<lb/>
　背我者也已約彼紿賊賊氣銳必直前薄我我攻其<lb/>
　外拉巴勒應於内破之必矣乃合諸軍營於康纒溝賊<lb/>
　方圍堡矢下如雨達雲等更代以應之自辰至申永<lb/>
<pb n="KR2k0051_WYG_030-71b"/>
　死傷環壘忿甚以驍悍犯西寜兵終不能入樂度其<lb/>
　將走乃令間道設伏親與劉敏寛按中道諭拉巴勒<lb/>
　收精壯截擊永遂逸宰桑和碩之驍勇兩捷殱之殆<lb/>
　盡又閱兵邊疆修築阿壩松山平城等堡設將弁以<lb/>
　防邊境乃寜敘功封松山伯廕一子世襲錦衣百户<lb/>
　達雲凉州人西寜副總兵時總督李汶撫諸番雲安<lb/>
　揷招致未期年收獲西寜甘州番萬一千餘人每出<lb/>
　軍雲與宻議指授方畧南川之戰雲衷甲入陣手刃<lb/>
<pb n="KR2k0051_WYG_030-72a"/>
　黠魁斬獲六百八十餘級西川之戰諸部幷力致死<lb/>
　廵撫田樂合諸營令雲統之營於康纒溝敵圍康纒<lb/>
　溝堡以誘雲麾衆四靣齊攻矢下如雨雲鼔衆分鎗<lb/>
　砲弓弩更番應之從辰至申百餘合敵人馬死傷無<lb/>
　數復以驍悍重鎧長鎗鈎杆犯西寜兵終不得入敵<lb/>
　始去方兩軍相接礟石如雷烟焰瀰漫獨片雲五色<lb/>
　葢罩雲營上時敵有擁坐纛者雲親提神砲擊傷之<lb/>
　敵衆乃散將士咸呼神助云<lb/>
<pb n="KR2k0051_WYG_030-72b"/>
　傅宗龍雲南人兩拜薊鎮督師為政綱紀分明賞罰<lb/>
　信決再晋大司馬轉授三秦總督出闗𠞰賊大戰於<lb/>
　河南寳豐力竭而死<lb/>
　曹文詔大同人以戰功推陜西臨洮總兵掃靖邊氛<lb/>
　平可天飛殄鐵角城八年流㓂高應祥張獻忠等率<lb/>
　衆數十萬破隴扶鳳翔屬縣文詔同孫守法協力擊<lb/>
　破之生擒高應祥獻俘京師㑹秦賊復熾慶寜告急<lb/>
　文詔孤軍赴之遇于真寜和尚原賊驅民荷戈而鬬<lb/>
<pb n="KR2k0051_WYG_030-73a"/>
　　賊内鐵衣雜農樵文詔不忍概加誅戰時稍開一面<lb/>
　　衆逸不可止鐵衣農樵圍文詔文詔矢盡援兵不至<lb/>
　　大呼格殺百餘㓂而死天下惜之至今原上有曹大<lb/>
　　將軍戰死處大勒於石<lb/>
皇清孟喬芳號心亭奉天人順治二年總督陜西軍務節<lb/>
　　制文武安撫地方陜西三邊四鎮八府文武官民俱<lb/>
　　就招撫三秦士民帖然安堵𠞰除逆賊賀珍胡向宸<lb/>
　　孫守法馬徳等招降餘㓂平定漢中興安州郡五年<lb/>
<pb n="KR2k0051_WYG_030-73b"/>
　　逆回米剌印等反叛攻陷河州蘭州臨洮等州縣進<lb/>
　　至鞏昌喬芳選將調兵𠞰擒逆回米剌印等恢復臨<lb/>
　　洮蘭州洮州等城平定地方時山西亂作復移兵征<lb/>
　　𠞰收復蒲州解州運城河西逆回丁國楝等叛據肅<lb/>
　　州喬芳遣將征𠞰宻授方畧攻克肅州擒賊首丁國<lb/>
　　棟黒二等陣斬火者哈只等恢復城池誅逆撫順師<lb/>
　　行到處民皆安堵大小數百戰皆躬自督陣將士奮<lb/>
　　勇每戰必克又請豁八府一州積年荒糧招撫流移<lb/>
<pb n="KR2k0051_WYG_030-74a"/>
　民皆復業清釐驛弊裁革冗役請令守兵興屯以足<lb/>
　兵食規取全蜀糧餉不増而士馬飽騰知人善任所<lb/>
　用將佐張勇趙良棟等統兵征𠞰所向成功鎮全秦<lb/>
　十年兵民感戴以老乞休加少保兼太子太保馳驛<lb/>
　回京卒諡忠毅<lb/>
　劉芳名字孝五寜夏人順治二年任寜夏鎮總兵官<lb/>
　抵任即平固原叛將武大定三年秦州逆賊賀珍王<lb/>
　元馬徳作亂芳名以計先後擒斬之四年招降香山<lb/>
<pb n="KR2k0051_WYG_030-74b"/>
　諸㓂散其餘黨地方以安十六年加左都督領兵征<lb/>
　海㓂卒於江南贈太子太保諡忠肅詳人物傳<lb/>
　劉斗字耀徽奉天人廵撫甘肅先是廵撫自甘駐凉<lb/>
　康熙五年移駐蘭州自斗始為政嚴明綱紀肅清恩<lb/>
　威並用清豁全省新舊荒糧民沾實恵又修學宫崇<lb/>
　廟祀文教聿興士庶仰戴陞福建總督<lb/>
　圗海滿洲人康熙十三年以大學士出為撫逺大將<lb/>
　軍威著邊疆西人懐服時王輔臣餘黨未平海招撫<lb/>
<pb n="KR2k0051_WYG_030-75a"/>
　順逆盡來歸附逺近百姓安堵先是平凉一郡被輔<lb/>
　臣荼毒尤深海撫綏安輯民樂更生建祠勒銘以誌<lb/>
　感洵功在封疆澤及生民<lb/>
　吳丹滿洲人建威將軍康熙十三年同大將軍圗海<lb/>
　討王輔臣贊勷軍務悉合機宜號令整嚴約束部卒<lb/>
　兵臨之地市不易肆與士卒同甘苦恩威並用人懐<lb/>
　敵愾平凉既下逆黨猶未盡除丹數騎入城宣布徳<lb/>
　意開誠撫慰人皆傾心向化百姓賴以安全<lb/>
<pb n="KR2k0051_WYG_030-75b"/>
　陳福字東海本延綏人遷居寜夏康熙十三年任寜<lb/>
　夏總兵時吳三桂反王輔臣據平凉遥應之遣偽將<lb/>
　西陷洮蘭東占花馬池定邊時寜夏兵先經調赴征<lb/>
　川留者甚少人情洶洶福按劍曰吾知有朝廷封疆<lb/>
　敢有異議者齒此劍遂整兵東向復花馬池定邊斬<lb/>
　偽將朱龍陳江倪五等寜夏東路平隨移師西向固<lb/>
　原刻期至平凉㑹嵗暮氷雪衆兵欲暫歸福銳意前<lb/>
　進不許至恵安堡兵變遇害先是福家口留川吳逆<lb/>
<pb n="KR2k0051_WYG_030-76a"/>
　　遣人持逆書偽劄結福福得書不啟視即表封奏聞<lb/>
　　時賊據東路不得通福乃遣其弟壽由口外求䝉古<lb/>
　　引路七日至京<lb/>
上召壽問勞仍命壽從口外歸授福陜西提督加世職命<lb/>
　　未至而福已歿　贈公爵諡忠愍詳人物傳<lb/>
　　張勇字非熊咸寜人順治二年授陜西督標右營遊<lb/>
　　擊在西安殺賊十七次後擒逆渠賀𢎞器李明義復<lb/>
　　斬王元馬徳有功五年從總督孟喬芳征𠞰河西叛<lb/>
<pb n="KR2k0051_WYG_030-76b"/>
　　回身先士卒敢戰先登恢復鞏昌臨洮蘭州凉州甘<lb/>
　　肅城堡數百餘處斬偽王土倫太等生擒賊首丁國<lb/>
　　棟黑承印前後斬級二萬有竒擢肅州總兵官逆回<lb/>
　　定後城郭廟宇俱被殘毁勇捐資補修完固各處墩<lb/>
　　臺隘口凡羌番出沒之所築牆設栅控扼防守夷人<lb/>
　　不敢犯境城南黑水過硤處天雨水勢泛溢捐貲數<lb/>
　　千鑿石築堤民田獲稔滇逆變叛全陜震動臨鞏已<lb/>
　　失河西數郡人心洶懼勇統兵援𠞰行至靖邊驛賊<lb/>
<pb n="KR2k0051_WYG_030-77a"/>
　　遣人投宻書勇立斬之刻期渡河復蘭州後平慶諸<lb/>
　　處投誠全陜底定晉靖逆將軍一等侯在邊三十餘<lb/>
　　年軍民感戴卒諡襄莊<lb/>
　　趙良棟字擎宇延綏安邊堡人初任寜夏水利都司<lb/>
　　因家焉順治初從總督孟喬芳𠞰叛回以擒偽將恢<lb/>
　　復地方功陞髙臺遊擊調征滇黔平水西諸苗陞廣<lb/>
　　羅總兵聞父䘮終制補任大同總兵移鎮天津滇藩<lb/>
　　反平凉提督王輔臣亦叛寜夏提督陳福被害沿邊<lb/>
<pb n="KR2k0051_WYG_030-77b"/>
　　擾亂<lb/>
上簡良棟安撫星馳至鎮宣布<lb/>
　朝廷徳意誅首惡寛脅從逺近悉安在鎮三年日練兵<lb/>
　　儲餉規畫已定乃疏請以勁卒五千獨當一面進取<lb/>
　　川滇康熙十八年冬遂自裹行糧由八堵山進宻樹<lb/>
　　闗復徽州畧陽十九年正月朔兵臨白水江賊對江<lb/>
　　列營拒守江流湍湧時無舟楫良棟身先士卒躍馬<lb/>
　　浮渡兵從之賊潰走追至青川大敗之乘勝恢復成<lb/>
<pb n="KR2k0051_WYG_030-78a"/>
　都申嚴紀律納降撫順市肆不移授勇畧將軍兵部<lb/>
　尚書雲貴總督復雲南省城毫無所取授鑾儀衛使<lb/>
　卒諡襄忠詳人物傳<lb/>
　王進寳字顯吾靖逺人順治初從總督孟喬芳討叛<lb/>
　回立功授守備陞遊擊値西夷狂逞隨提督張勇率<lb/>
　師討之以功陞洪水營參將既而海虜輸欵乞住牧<lb/>
　大草灘地進寳力持不可並議城單于故址遂改名<lb/>
　永固以進寳為副將駐之番人畏威無敢飲馬城窟<lb/>
<pb n="KR2k0051_WYG_030-78b"/>
　者晉西寜總兵㑹逆藩吳三桂反王輔臣亦叛蘭州<lb/>
　已陷即統兵直抵黄河夜以皮囊冒險暗渡賊兵更<lb/>
　番迎敵屢戰屢捷遂拔安定復金縣乘雪夜破臨洮<lb/>
　復蘭州南安天水相繼投誠功上晉陜西提督鎮秦<lb/>
　州南扼川逆北復通渭静寜平凉隴右既平晉奮威<lb/>
　將軍進取四川鎮守巴蜀卒　贈太子太保諡忠勇<lb/>
　詳人物傳<lb/>
　葉映榴字丙霞江南上海人康熙十八年任陜西提<lb/>
<pb n="KR2k0051_WYG_030-79a"/>
　學道衡鑒公明一時人文蔚起陞湖廣督糧道値夏<lb/>
　包子亂殉節　贈工部侍郎諡忠節<lb/>
　孫思克字復齋鑲白旗人康熙元年任甘肅總兵四<lb/>
　年移駐凉州剔蠧蝕汰冗卒簡將材核儲餉勵精振<lb/>
　刷將士精強嘗戒諸將以戢兵安民駐凉二十年民<lb/>
　不知有兵吳逆叛隴右諸郡皆陷思克提兵征討收<lb/>
　復靖逺平凉削平南安天水師行之處秋毫無犯民<lb/>
　皆安堵二十三年陞提督甘肅軍務後征噶爾旦領<lb/>
<pb n="KR2k0051_WYG_030-79b"/>
　兵出塞討平賊衆全軍奏凱晉振武將軍鎮守河西<lb/>
　㡬四十年恩威所被兵民感頌卒　贈太子太保諡<lb/>
　忠襄<lb/>
　潘育龍字飛天靖逺人從軍督標屢立戰功康熙十<lb/>
　四年値吳逆叛臨鞏秦蘭俱陷育龍隨征復涇州戰<lb/>
　慶陽寜州功多固原失利寜夏道不通貝勒命由紅<lb/>
　河川等處與賊連戰七晝夜卒達寜夏見提督陳福<lb/>
　靣達機事從撫逺大將軍圗海討叛逆王輔臣恢復<lb/>
<pb n="KR2k0051_WYG_030-80a"/>
　平凉一帶復興安城邑從征克川滇二十七年陞肅<lb/>
　州副將三十年陞總兵在鎮八年出師敗敵於半箇<lb/>
　山黒山兒湖察黑包月兒灣三家板等處凡五捷捐<lb/>
　俸修築邊牆自野麻灣至下古城袤延一百七十里<lb/>
　商旅安行番夷歛跡優恤軍士捐貲修復嘉峪闗七<lb/>
　層城樓内安外攘夷人畏服三十五年征噶爾旦倂<lb/>
　糧減卒倍道抵昭磨多遇敵力戰以寡敵衆飛礟中<lb/>
　右頤戰益力敵大敗凱旋調總天津兵四十年陞固<lb/>
<pb n="KR2k0051_WYG_030-80b"/>
　原提督捐貲修學設義塾因米價騰貴令鄉庄米止<lb/>
　聽民買兵不得購發銀買糧食以贍兵米多價平兵<lb/>
　民俱裕秦隴連山曠野俗悍便弓矢多盜凡壯勇之<lb/>
　徒悉致幕下飭汛防定緝捕賞格盜息民安固原士<lb/>
　馬隊伍器械俱甲天下四十八年晉鎮綏將軍卒<lb/>
　贈太子少保諡襄勇詳人物傳<lb/>
　江琦字思韓江西上饒籍先世以功為寜夏衛世職<lb/>
　琦生而英勇武藝絶倫康熙十三年吳逆叛亂從總<lb/>
<pb n="KR2k0051_WYG_030-81a"/>
　督趙良棟征討有功後征噶爾旦奮勇先登大獲全<lb/>
　勝論功累陞總兵調鎮延綏河北四十八年擢甘肅<lb/>
　提督建威布恩慎選舉覈冗濫簡士馬繕軍裝謹斥<lb/>
　堠兵番畏服卒之日兵民為建坊焉<lb/>
　殷化行號熙如咸陽人康熙三十二年以都督僉事<lb/>
　任寜夏總兵三十五年五月内出口征𠞰至昭磨多<lb/>
　地方大破厄魯特三十六年三月復出口𠞰噶爾旦<lb/>
　加授都督同知<lb/>
<pb n="KR2k0051_WYG_030-81b"/>
　富寜安滿洲人端方正直亷介謹慎康熙五十四年<lb/>
　以吏部尚書辦理軍需嗣為靖逆將軍統師出塞馭<lb/>
　兵紀律甚嚴而有恩塞外番夷畏威懐徳在巴里坤<lb/>
　十餘年賊人無敢近塞擾邊陞大學士<lb/>
　阿爾納滿洲人任副將軍持躬謹慎奉職公忠領兵<lb/>
　出塞收復土魯番平定青海功績甚著兵之所至毫<lb/>
　不擾民民皆感頌<lb/>
　甘肅通志巻三十<lb/>
</p>
<p>
</p>
  </div>
</body>
</text>
</TEI>
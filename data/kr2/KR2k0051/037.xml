<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻三十七</head> <lb/>
    <p>
<pb n="KR2k0051_WYG_037-1a"/>
欽定四庫全書<lb/>
　甘肅通志巻三十七<lb/>
　　忠節<lb/>
　人臣委質事君平時竭忠盡職遇難殉節致身自古<lb/>
　忠臣烈士彪炳史冊當時傳為盛事後代猶深景仰<lb/>
　甘肅自漢迄今代有其人謹列姓名垂諸奕世志忠<lb/>
　節<lb/>
臨洮府<lb/>
<pb n="KR2k0051_WYG_037-1b"/>
晉辛賔狄道人勉弟愍帝時為尚書郎及帝蒙塵於平<lb/>
　陽劉聰使帝行酒洗爵賔起抱帝大哭聰曰前殺庾<lb/>
　珉輩故不足為戒耶引出遂加害焉<lb/>
　辛恭靖狄道人隆安中為河南太守會姚興來寇恭<lb/>
　靖固守百餘日以無救而陷被執至長安興欲官之<lb/>
　恭靖厲色曰我寧為國家鬼不為羗賊臣興怒幽之<lb/>
　别室經三年誑守者乃踰垣遁歸於江東安帝嘉之<lb/>
　桓𤣥請為諮議參軍置之朝首<lb/>
<pb n="KR2k0051_WYG_037-2a"/>
　鞠允金城人為雍州刺史愍帝即位以允為左僕射<lb/>
　領軍持節西戎校尉錄尚書事劉曜逼長安允擊破<lb/>
　之擒殷凱於陣曜後圍北地太守鞠昌遣使求救允<lb/>
　率步騎赴之曜復攻長安允與帝至平陽為劉聰所<lb/>
　幽辱允伏地號哭不能起因自殺聰嘉其忠烈贈諡<lb/>
　節愍侯<lb/>
周劉雄字猛省臨洮金城人少機辨慷慨有大志初為<lb/>
　文帝親信後拜中大夫賜姓宇文氏天和中封周昌<lb/>
<pb n="KR2k0051_WYG_037-2b"/>
　侯武帝以雄為河州刺史雄先已為本縣令復有此<lb/>
　授鄉里榮之後進爵趙郡公宣政元年突厥寇幽州<lb/>
　雄戰没贈亳州總管<lb/>
隋李襲志字仲先狄道人始安郡丞大業末盜起襲志<lb/>
　傾私財募士三千乘城拒之或勸其據嶺表取百粤<lb/>
　效尉陀事襲志曰當相與戮力為宗社雪恥寧蹈忠<lb/>
　以死不逆節以生遂固守凡二年竟為蕭銑所害<lb/>
唐辛讜蘭州人雲京孫也學詩書能擊劍重然諾急人<lb/>
<pb n="KR2k0051_WYG_037-3a"/>
　之急初事李嶧主錢穀性㢘勁慨然常有濟時意後<lb/>
　龎勛攻杜慆於泗州讜聞之乘舟趨泗口貫賊柵以<lb/>
　入慆素聞其名握手相慰賊焚淮口讜乃出求援至<lb/>
　洪澤見戍将郭厚本流涕告急付兵五百與慆表裏<lb/>
　擊賊大敗之讜入人心遂固圍三月城益危讜復與<lb/>
　壮士徐珍等夜斬賊柵詣浙西見杜審權時皆傳泗<lb/>
　州已䧟疑讜為賊計囚之防禦使李嶧稱其忠可信<lb/>
　審權乃許救合淮南兵五千讜引兵大戰斬賊六百<lb/>
<pb n="KR2k0051_WYG_037-3b"/>
　級入城慆表其功於朝授御史圍凡十月乃解卒完<lb/>
　一州以功第一拜亳州刺史乾符末終嶺南節度使<lb/>
明何銘河州衛指揮同知永樂十年領軍凉州衛遇賊<lb/>
　力戰而死<lb/>
　漆堅渭源人任四川重慶府照磨值蜀賊反領鄉兵<lb/>
　力戰而死<lb/>
　何勲字朝用銘之孫本衛指揮同知正徳九年征西<lb/>
　寧及嘉靖五年征洮州俱有功九年戍甘州賊臨境<lb/>
<pb n="KR2k0051_WYG_037-4a"/>
　同百户孫福力戰陣亡<lb/>
　陳鍾蘭州衛左所正千户成化四年從大将軍征叛<lb/>
　賊滿俊於石城臨陣呼副千户李旺盡力報國遂揮<lb/>
　兵奮擊力戰同死於陣一時壯之<lb/>
　張瀛字士元蘭州衛左所正千户性孝友忠實臨事<lb/>
　有為陞指揮僉事正徳十二年秋臨鞏參政張禴檄<lb/>
　瀛隨征至安定先令軍士入城為保全計挺身出探<lb/>
　遇敵衆寡不敵戰死至剖其腹事聞加指揮使世襲<lb/>
<pb n="KR2k0051_WYG_037-4b"/>
　命有司致祭<lb/>
　姚震河州衛指揮同知陞遊擊将軍正徳辛未調四<lb/>
　川征勦流賊力戰陣亡<lb/>
　朱輔蘭州衛右所正千户委守河北安寧堡外敵至<lb/>
　斬獲有功俄而勢益衆輔力戰為流矢所中而死性<lb/>
　孝友勤職善撫士卒人共悼惜之事聞贈指揮僉事<lb/>
　世襲<lb/>
　妙齡河州人由軍功陞本衛正千户𢎞治十四年領<lb/>
<pb n="KR2k0051_WYG_037-5a"/>
　兵固原等處遇賊戰死贈指揮僉事<lb/>
　馮琦河州衛指揮僉事正徳癸酉追𠞰四川流賊戰<lb/>
　死子恩襲職嘉靖元年領軍於洮州遇賊亦戰死<lb/>
　蒋繼勲河州衛指揮使嘉靖十一年領軍甘州遇賊<lb/>
　戰死贈都指揮僉事<lb/>
　黄命河州營千總明末從參将費邑宰統兵進征四<lb/>
　川流賊於五丁硤力戰而死<lb/>
　朱家仕字翼明河州人明末戊辰進士陞山西兵備<lb/>
<pb n="KR2k0051_WYG_037-5b"/>
　道治蹟有聲李逆陷京師山右訖無堅城家仕義不<lb/>
　屈投井而死<lb/>
　韓一麟蘭州人明末以明經司訓寧羌寇至城䧟麟<lb/>
　以身殉難事聞贈國子監學録<lb/>
　石崇徳字峻吾狄道人早喪父其母張氏殉節死徳<lb/>
　寄養外家及長襲祖父職陞金鎖關守備有戰功陞<lb/>
　固原鎮左營都司㑹流賊襲隆徳崇徳從兵備道陸<lb/>
　夢龍出兵禦之賊圍陸數匝徳突出重圍聞陸困賊<lb/>
<pb n="KR2k0051_WYG_037-6a"/>
　中復殺入與陸俱戰死奉㫖贈副總兵<lb/>
　李承先蘭州衛百户勇畧出衆騎射邁倫天啟間以<lb/>
　功陞參将殉節<lb/>
　蒋嘉印蘭州人年弱冠善騎射從督撫𠞰寇有功題<lb/>
　授都司明末李賊壓境嘉印扈王出城為伏莽土回<lb/>
　所刧拒敵河滸矢盡被害碎骨層氷中<lb/>
　段字辛蘭州庠生南陽知府堅曽孫闖寇至衣冠再<lb/>
　拜自縊於祖祠子婦王氏亦同時自盡<lb/>
<pb n="KR2k0051_WYG_037-6b"/>
　温楏蘭州人肅藩侍書李冦入城夫妻子女八口闔<lb/>
　門俱縊死<lb/>
　林培樑蘭郡庠生李寇入城殉難自縊死<lb/>
　朱文美蘭州耆民李寇入城同妻王氏並縊死<lb/>
　李芳李如玊劉子都魏承勲李國琦何天衢賀守王<lb/>
　官俱固鎮標弁萬厯十八年從總兵劉承嗣征𠞰俱<lb/>
　奮勇當先殺賊甚多賊更出驍騎伏精兵衝營時天<lb/>
　大雨承嗣敗績芳等八人俱戰死後立廟致祭<lb/>
<pb n="KR2k0051_WYG_037-7a"/>
皇清王世德河州衞人博學多謀以軍功陞授臨洮道<lb/>
　　標中軍守備順治五年遇回變不屈而死<lb/>
　　李絮飛遼東人順治五年任臨鞏道履任未及兩月<lb/>
　　值逆回米刺印叛殉節<lb/>
　　趙翀鄭州人順治五年任蘭州同知回變殉節<lb/>
　　李淐定興人順治二年知渭源縣政尚平恕五年回<lb/>
　　變淐議守城奸民為賊内應遂被執淐罵賊不屈死<lb/>
　　督撫上其事贈按察司僉事廕一子<lb/>
<pb n="KR2k0051_WYG_037-7b"/>
　　白旂蘭州學正回變殉節<lb/>
　鞏昌府<lb/>
　魏龎徳字令明南安貆道人初平中從馬騰擊反羗有<lb/>
　　功遷校尉封都亭侯以不降蜀漢死魏封其二子為<lb/>
　　列侯諡壮侯<lb/>
　宋李彦仙字少嚴寧州彭原人徙鞏州靖康元年應募<lb/>
　　為石壕尉堅守三觜金人攻之彦仙戰佯北金人追<lb/>
　　之伏發掩殺千級累功知陜州初金人得陜用降人<lb/>
<pb n="KR2k0051_WYG_037-8a"/>
　守之招集散亡彦仙隂遣人厠其間乃引兵攻南郭<lb/>
　潛師薄東北隅所納士内應譟而入復陜州乗勝渡<lb/>
　河列柵中條諸山郡邑皆響附金羅索竒其才啗以<lb/>
　官彦仙斬其使復遣人招降彦仙命强弩一發斃之<lb/>
　金益兵攻城城陷彦仙率衆巷戰矢集身如蝟左臂<lb/>
　中刃不斷戰愈力既而投河死之贈彰武節度使建<lb/>
　廟號忠烈諡忠威<lb/>
　馬堃宕昌人家世以忠勇為名将堃以六郡鎮撫使<lb/>
<pb n="KR2k0051_WYG_037-8b"/>
　咸淳中元将楊文安與堃同里諭使降堃不從文安<lb/>
　乃列柵攻城潛遣勇士躡雲梯宵登斬關納外兵堃<lb/>
　悉力巷戰兵敗力屈而死<lb/>
　馬塈堃弟咸淳中知欽州徙邕州撫諸蠻及治關隘<lb/>
　皆有條理邊陲晏然宋亡塈因留静江總屯戍諸軍<lb/>
　守城元将阿里哈雅以兵夾攻塈兵敗哈雅使人招<lb/>
　降塈發弩射之攻三月前後百餘戰訖無降意城破<lb/>
　塈率死士巷戰被執殺之斷其首猶握拳起立踰時<lb/>
<pb n="KR2k0051_WYG_037-9a"/>
　始仆<lb/>
金郭哈瑪爾㑹州人以善射應募累立戰功官蘭㑹洮河<lb/>
　元帥大興初西州望風降元哈瑪爾堅守孤城集州内<lb/>
　金銀銅鐵雜鑄為砲殺牛馬食戰士悉焚廬舍積聚<lb/>
　曰無使資敵軍士死傷過半益奮力死守度力不支<lb/>
　乃命積薪州廨呼集家人及城中将校妻女盡焚之<lb/>
　城破猶鏖戰良久士卒弓盡矢絶者即先挺身入火<lb/>
　中哈瑪爾獨上大草積發三二百矢皆中矢盡自焚死<lb/>
<pb n="KR2k0051_WYG_037-9b"/>
明王良輔隴西人正徳間以國子生授河南沈丘縣學<lb/>
　訓𨗳汴東盜起流劫郡縣賊至城下良輔督兵防禦<lb/>
　竭力拒賊城陷良輔帥子禮諸生陳善等與賊接戰<lb/>
　被執罵賊不屈與禮及家人俱受害當路奏聞賜恤<lb/>
　程斌㑹寧人為戎伍總旗有勇畧先是虜犯蘭靖遊<lb/>
　擊哈欽與戰敗績幾為所及斌力捄得免萬厯二年<lb/>
　西畨劫階岷境總兵孫國臣以斌為先鋒斌手刃畨<lb/>
　賊百餘人焚斃不可勝計後入叢林失歸路被殺軍<lb/>
<pb n="KR2k0051_WYG_037-10a"/>
　門為䕶其喪葬具奏厚恤其家<lb/>
　劉躍龍安定人舉天啟元年鄉試任河南開封府同<lb/>
　知威治豪强惠撫小民解任歸適當闖冦龍盡出已<lb/>
　囊繕城郭募鄉兵為捍禦計城破罵賊不屈而死<lb/>
　趙率教靖逺人萬厯中歴延綏參将屢著戰功為将<lb/>
　㢘勇待士有恩勤身奉公勞而不懈經畧袁應泰薦<lb/>
　擢副總兵以樞輔孫承宗令編次難民為兵悉加精<lb/>
　練餘給牛種屯田承宗上其功於朝擢總兵官右都<lb/>
<pb n="KR2k0051_WYG_037-10b"/>
　督後因戰中流矢陣亡贈恤立祠<lb/>
　關永傑字人孟鞏昌衛人状貌竒偉登進士授開封<lb/>
　推官强直不阿攝府事興利去患民畏愛之以憂歸<lb/>
　起官紹興遷兵部主事擢河南按察僉事備兵陳州<lb/>
　多異政時李自成擾亂中州永傑繕城修備率士民<lb/>
　分堞守賊遣使說降斬其頭懸之城上賊怒攻破之<lb/>
　永傑格殺數賊身中數刃大罵而死事聞恤贈光禄<lb/>
　寺卿<lb/>
<pb n="KR2k0051_WYG_037-11a"/>
　戴天安定貢生闖賊陷鞏昌屬縣皆降獨安定拒守<lb/>
　賊圍城邑人欲開門迎降天與貢生張國紞甲胄至<lb/>
　縣堂按劍號令誓死守城城陷與紞死之時諸生張<lb/>
　大才同弟大訓分守南城城陷不屈罵賊死監生張<lb/>
　大韶墜城死僕掌兒亦死<lb/>
　李茂實隴西人歳貢授青州府通判時飢民嘯聚刧<lb/>
　掠州縣茂實自本城至新泰縣凡十餘戰屢挫賊鋒<lb/>
　既而衙兵潰散茂實力戰遇害瀕死罵不絶口<lb/>
<pb n="KR2k0051_WYG_037-11b"/>
　崔𢎞宇鞏昌衛世襲百户明末流賊薄郡城勢甚熾<lb/>
　巡按賈多男坐東城樓陳兵簡将令出師破賊諸衛<lb/>
　弁懼𢎞宇獨請行賈降坐與揖把酒手扶上馬出東<lb/>
　郭與賊遇𢎞宇善射賊應弦落馬乘勝追殺之矢盡<lb/>
　遇害賈哭之慟關永傑為文誄之<lb/>
　張傑隴西生員李賊破西安袁宗弟取鞏昌傑倡義<lb/>
　糾衛弁崔光祖等據寧逺魯班山思欲恢復鞏昌自<lb/>
　成逆将攻山破之傑罵賊死妻李氏亦殉其難<lb/>
<pb n="KR2k0051_WYG_037-12a"/>
　王保民安定庠生賊李自成攻安定保民號於衆曰<lb/>
　協心堅守賊進城無噍𩔖矣率諸子姪力戰三晝夜<lb/>
　兄保泰弟保貞子敬俱庠生一時同被賊刃姪孫𢎞<lb/>
　毅射殺二十餘賊賊多識之入城碎其屍同時監生<lb/>
　陳周鼎庠生石瑄髙朝鳳罵賊不屈死康維新李洲<lb/>
　楊毓秀陳周瑞陳周哲俱墜城死楊中葵巷戰死劉<lb/>
　翹名楊九儀王璽薛三戒楊道泰與保民同議守城<lb/>
　者賊指名審訊皆不屈被殺義民梢栢張問行孫印<lb/>
<pb n="KR2k0051_WYG_037-12b"/>
　于應泰張一才張懋齡李太昇王臣竭力捍守手刃<lb/>
　多賊俱被殺<lb/>
　馮維京通渭諸生貧不自給為人訓詁性耿介明末<lb/>
　闖賊冦渭維京攜其婦避於水岔遇賊叱之跪維京<lb/>
　指賊大罵賊斷其足罵不絶口而死<lb/>
　張永祚字錦基通渭諸生少失父奉母至孝明末闖<lb/>
　賊圍渭永祚登城以守時勵於衆矢石盡永祚知不<lb/>
　免乃持盃酒與母兄訣城陷賊露刃逼降永祚張目<lb/>
<pb n="KR2k0051_WYG_037-13a"/>
　大罵即投井中死次日扶屍出神氣如生怒目未瞑<lb/>
　温元春拔貢郭梁監生杜桂枝金章王汝盤生員皆<lb/>
　寧逺人明荘烈帝殉國五人散家貲募丁勇以大義<lb/>
　激衆衆多從之其後勢不敵俱死於難無一人肯倖<lb/>
　脫者<lb/>
　薛國正西和庠生明末流冦破西和國正率鄉兵迎<lb/>
　戰於西門巷口衆皆逃潰賊圍之挺身力戰矢下如<lb/>
　雨罵賊自刎而死巡方旌其忠烈<lb/>
<pb n="KR2k0051_WYG_037-13b"/>
　王國興靖逺選貢授山東壽光縣丞署縣印遭闖賊<lb/>
　變殉難死<lb/>
　房加寵靖逺人任四川綦江㕘将殁於戰<lb/>
　徐承斌岷州百户崇禎四年領兵赴秦州𠞰流寇陣<lb/>
　亡<lb/>
　楊承芳岷州衛指揮僉事陞環縣守備回籍賊登城<lb/>
　承芳率家僕數十人拒戰復抵賊壘大戰疊河之南<lb/>
　死於陣<lb/>
<pb n="KR2k0051_WYG_037-14a"/>
　　梁建中岷州衛諸生崇禎七年十一月初一日夜賊<lb/>
　　踰城而上建中上城拒之復繞城大呼城中人起時<lb/>
　　建中遇害賊亦帶傷而下城賴以完<lb/>
　　曹思正岷州人以孝㢘授河南襄城令氷檗自矢襄<lb/>
　　人愛戴之李自成陷城遂殉於難<lb/>
　　丁光耀光彩洮州庠生明末流冦圍洮光耀等奮不<lb/>
　　顧身出城與賊血戰而亡<lb/>
　　王廷璋洮州歳貢歴任四川璧山知縣致仕回家流<lb/>
<pb n="KR2k0051_WYG_037-14b"/>
　　冦至洮不食而死<lb/>
　　奐緯西固人明末任直𨽻巢縣訓導李賊破巢罵賊<lb/>
　　死之<lb/>
皇清杜懋哲直𨽻人順治四年任岷州同知立法嚴整<lb/>
　　諸弊悉除五年四月回賊作亂執懋哲欲降之懋哲<lb/>
　　罵不絶口被害<lb/>
　　劉繼祖順治三年補道標中軍守備值回變率兵巷<lb/>
　　戰死之<lb/>
<pb n="KR2k0051_WYG_037-15a"/>
　韓國元藁城人由行伍任西固守備康熙四十八年<lb/>
　番夷猖獗搶掠邊民國元身先士卒與賊戰殺數十<lb/>
　人力屈遇害<lb/>
　洪章同安人西固所千總康熙四十八年番賊犯境<lb/>
　守備韓國元率兵堵禦章亦督鄉壮奮勇擊賊鄉民<lb/>
　潰章力竭遇害<lb/>
　李邦棟靖逺人四川成都府遊擊順治十八年征茅<lb/>
　蘆山陣亡<lb/>
<pb n="KR2k0051_WYG_037-15b"/>
平凉府<lb/>
晉皇甫重字倫叔安定朝那人性沉果有才用為司空<lb/>
　張華所知元康中為秦州刺史重弟商為長沙王乂<lb/>
　參軍河間王顒遣四郡兵攻之商間行齎帝手詔使<lb/>
　四郡罷兵令重進軍討顒顒捕得商殺之乂既敗重<lb/>
　猶堅守四郡築土山攻城重輒以連弩射之所在為<lb/>
　地窟兵不得近城将士為之死戰後知商為顒所殺<lb/>
　無外援遂遇害<lb/>
<pb n="KR2k0051_WYG_037-16a"/>
　張肅軌弟寔叔父建威将軍以京師危逼請為先鋒<lb/>
　擊劉曜寔以肅年老不許肅曰受晉寵秩剖符列位<lb/>
　今國運方艱朝廷有難不奮何以為臣寔以軍旅非<lb/>
　耆老所堪終不用既而肅聞京師陷遂悲憤而卒<lb/>
隋皇甫誕字𤣥慮安定烏氏人少剛毅有器局周畢王<lb/>
　引為倉曹參軍隋髙祖受禪為兵部侍郎出為魯州<lb/>
　刺史復為刑部侍郎俱有能名遷治書侍御史朝臣<lb/>
　無不嚴憚上以百姓多流亡命誕為河南道大使以<lb/>
<pb n="KR2k0051_WYG_037-16b"/>
　檢括之及還奏事稱㫖上甚悦令判大理少卿尋轉<lb/>
　尚書左丞時漢王諒為并州總管朝廷盛選僚佐上<lb/>
　以誕公方著稱拜并州總管司馬總府政事一以咨<lb/>
　之及煬帝徵諒入朝諒發兵作亂誕數諫止不納因<lb/>
　流涕曰願王奉詔入朝守臣子之節如更遷延陷身<lb/>
　叛逆求為黔首不可得也諒怒囚之及楊素将至諒<lb/>
　屯兵清源以拒之諒主簿豆盧毓出誕於獄協謀閉<lb/>
　城拒諒諒襲擊破之抗節遇害帝以誕亡身殉國嘉<lb/>
<pb n="KR2k0051_WYG_037-17a"/>
　悼久之下詔褒顯贈柱國封𢎞義公諡曰明<lb/>
宋郭滸徳順中安堡人宣和中從軍積官至武經郎為<lb/>
　涇原第八副将金人犯陜西渭帥以下叛降獨滸不<lb/>
　從乃下之獄脅使降滸奮呼曰大丈夫今得死所矣<lb/>
　終不為叛逆為天地所不容吾死當訴爾於地下耳<lb/>
　衆惡其語即殺之建炎間贈武翼大夫忠州刺史<lb/>
　劉惟輔涇州人以同州觀察使為熙河副總管金人<lb/>
　既得秦州經畧使張深遣惟輔将三千騎禦之惟輔<lb/>
<pb n="KR2k0051_WYG_037-17b"/>
　留軍熟羊城以千八百騎夜趨新店黎明短兵相接<lb/>
　殺傷相當惟輔舞矟刺其先鋒将貝勒哈富洞胸墜<lb/>
　馬死敵為奪氣退深檄隴右都護張嚴往追之與曲<lb/>
　端期而不至遇伏死惟輔自間道得歸金人掠熙河<lb/>
　惟輔顧熙河尚有積粟急出焚之金人追及執惟輔<lb/>
　誘之百方終不言金人怒捽以出惟輔奮首曰死犬<lb/>
　斬即斬吾頭豈汝捽也即閉口不復言而死贈昭化<lb/>
　軍節度使官子孫十二人立廟成州號忠烈<lb/>
<pb n="KR2k0051_WYG_037-18a"/>
明巨敬靈臺人初為御史伉直敢言建文中擢户部主<lb/>
　事充史官清慎有聲靖難兵起與陳迪同被逮責問<lb/>
　不屈死之滅其族後諡節愍<lb/>
　閭鉦字靜之涇州人舉成化八年進士授户部主事<lb/>
　陞大同知府陜西饑鉦分俸涇州以賑活族人守大<lb/>
　同六年多惠政陞山西參政代王乞留以參政秩知<lb/>
　大同又三年遷江西參政大同民為立去思碑遷貴<lb/>
　州布政使福米禄作亂以鉦帥兵討之至安南衛禆<lb/>
<pb n="KR2k0051_WYG_037-18b"/>
　将潘江輕敵深入鉦屢言不聽後同敗死贈禮部尚<lb/>
　書䕃子賜祭葬<lb/>
　王續宗字繼志靜寧州人習騎射𢎞治間國子生正<lb/>
　徳間授羅山主簿時流賊猖獗汝南府州縣多陷羅<lb/>
　山舊無城續宗督工築城垣復引淮水灌注濠塹賊<lb/>
　入冦羅山保全時都御史彭澤委領汝南各州縣民<lb/>
　兵數千遇賊奮身當先每多克捷常奪獲婦女輜重<lb/>
　頭畜不可勝計澤復令信陽衛指揮沈鏜連兵合營<lb/>
<pb n="KR2k0051_WYG_037-19a"/>
　賊復攻羅山續宗同鏜發民衛兵與賊衆對敵鏜敗<lb/>
　走續宗勢孤賊衆攻圍挺身深入賊營格殺數十人<lb/>
　賊見其驍勇重圍誘降曰吾朝廷臣子奉命𠞰賊肯<lb/>
　從狗彘同生遂被殺事聞䘏廕立廟羅山祀焉<lb/>
　齊敏字克魯隆徳人為浦江縣主簿髙陽土賊作亂<lb/>
　敏率兵討之戰歿贈浦江縣知縣立祠曰忠勇廕孫<lb/>
　入監<lb/>
　齊恩字承之隆徳人敏孫以祖父廕初授鴻臚寺鳴<lb/>
<pb n="KR2k0051_WYG_037-19b"/>
　贊陞河曲知縣有惠政治縣九年考最當陞遷百姓<lb/>
　守闕乞留朝廷嘉其治理命光禄寺署正蒋琅齎金幣<lb/>
　賜之尋陞無為州同知倭冦叛抄掠州境恩率弟姪<lb/>
　親黨十一人督吏民討死之十一人俱殁於陣事聞<lb/>
　贈光禄寺丞廕子入監<lb/>
　朱𢎞道崇信人萬厯年間貢以霍州判官歸值冦亂<lb/>
　堅守不避同邑令龎瑜赴難事聞贈陜西都司經歴<lb/>
　梁孕龍崇信人邑學生為冦所獲欲殺之龍不少屈<lb/>
<pb n="KR2k0051_WYG_037-20a"/>
　　㓂曰但能屈膝婉詞則生汝矣龍曰吾名教正人肯<lb/>
　　受汝賊奴辱耶碎口裂舌至死弗變<lb/>
　　楊泰運隆徳縣諸生為人磊落不羈明末賊克隆徳<lb/>
　　被執泰運見賊不屈賊叱之跪泰運曰殺即殺膝不<lb/>
　　屈遂罵不絶口賊怒斷其舌臠殺之<lb/>
　　楊泰初隆徳人性剛介明末貢生授松江府通判去<lb/>
　　官賊陷隆徳泰初率其子諸生善同赴井溺死<lb/>
　　張士俊隆徳縣諸生賊克城士俊與妻齊氏並三子<lb/>
<pb n="KR2k0051_WYG_037-20b"/>
　　俱赴井死<lb/>
　　朱傑軒平凉人明末闖逆陷西安西向平凉傑軒知<lb/>
　　城難保率妻及子女闔家服藥死<lb/>
　　孟肖池平凉人醫藥為生明末闖逆陷潼關肖池見<lb/>
　　賊勢漸近服藥死<lb/>
　　平凉馬夫失姓名明末隨驛使逢賊賊殺使留馬夫<lb/>
　　誑城至城下大呼賊至賊怒磔之<lb/>
皇清郝全善固原提標前營遊擊從奮威将軍王進寶<lb/>
<pb n="KR2k0051_WYG_037-21a"/>
　討吳逆戰於永寧被執堅不從逆絶食六日而死<lb/>
　馮明雨鎮原縣典史康熙十四年值王輔臣之變城<lb/>
　破遇害<lb/>
慶陽府<lb/>
宋張吉合水人熙寧三年為懐安鎮守烽卒夏人秉常<lb/>
　入㓂東谷掠得吉脅至城下使呼曰諸砦已破宜速<lb/>
　降吉反其辭曰努力諸砦無虞賊糧盡去矣不可降<lb/>
　賊怒殺之罵不絶口而死事聞贈内殿崇班錄其子<lb/>
<pb n="KR2k0051_WYG_037-21b"/>
明景清真寧人生有異質讀書過目成誦性剛介初赴<lb/>
　舉宿淳化民家有女為妖所憑是夕妖不至曰吾避<lb/>
　景秀才也女父語之清書景清在此四字令粘其户<lb/>
　妖遂絶洪武二十七年進士及第授翰林改監察御<lb/>
　史太祖召見命署都察院左僉都御史建文初擢左<lb/>
　都御史以剛直聞靖難兵起清率師戰白溝河乘勝<lb/>
　追之将及馬蹶而止成祖即位方孝孺練子寧輩俱<lb/>
　相繼死清獨詣闕自歸命仍其官委蛇侍朝人皆疑<lb/>
<pb n="KR2k0051_WYG_037-22a"/>
　之欽天監奏文星犯帝座甚急成祖故疑清及朝清<lb/>
　獨衣緋遂收清得所帶劍曰欲為吾君報仇肆罵斷<lb/>
　其舌清含血直前噴帝衣帝殺之剝其皮實以草繫<lb/>
　朝門族其家後帝出草人忽斷索向前為犯駕状是<lb/>
　後精英迭見時入殿庭為厲遂赤其族宣徳間詔建<lb/>
　文時死者皆忠臣乃得贈諡<lb/>
　魏璽慶陽人世襲指揮領兵戍安邊營成化初毛里<lb/>
　孩将三萬衆掠安邊伏其精騎以老弱牧誘城下璽<lb/>
<pb n="KR2k0051_WYG_037-22b"/>
　悉兵擊之敵佯敗追至師婆澗伏兵四起軍被圍無<lb/>
　水者七日飲馬血併力突陣璽手殺數十人身被九<lb/>
　矢墜馬而死朝廷憫其忠節賜諭祭<lb/>
　張羽慶陽衛人襲指揮遇賊至主将謀遁羽示以忠<lb/>
　義緣營督戰軍士殊死無不一以當百賊衆我寡全<lb/>
　軍覆没羽猶鏖戰至夕力竭被害<lb/>
　麻僖字立軒慶陽人父永吉湖廣按察使以清操聞<lb/>
　僖舉萬厯三十五年進士授翰林庶吉士改兵科給<lb/>
<pb n="KR2k0051_WYG_037-23a"/>
　事中疏陳納諫諍舉枚卜補大僚登遺佚速考選數<lb/>
　事劾湯賔尹四十五年京察謫按察司知事天啟二<lb/>
　年起太常寺少卿五年魏忠賢亂政御史陳世俊劾<lb/>
　之落職居家三十年布衣糲食不涉公庭癸未李自<lb/>
　成陷慶陽不屈死之伯叔子姓同死者四十餘人<lb/>
　趙邦清真寧人進士因奢寇之變起四川遵義參議<lb/>
　招撫降叛恢復地方深入藺穴殉難捐軀追贈光禄<lb/>
　寺少卿䕃一子邦清任吏部時以本縣貧累疏革鹽<lb/>
<pb n="KR2k0051_WYG_037-23b"/>
　商協濟邑人徳之建祠立碑申請從祀<lb/>
　李増環縣人歲貢歴授通判同知自幼頴異博學膽<lb/>
　畧出衆每以忠義自矢及遇變獨立十字街賊衆擁<lb/>
　至縣前大罵被殺<lb/>
　郭伏羌環縣人指揮防守曲子鎮賊入伏羌隻身血<lb/>
　戰立殺數賊而亡<lb/>
　王信寧州人天性純孝㓜好讀書敦大節居家遵行<lb/>
　文公家禮父歿廬墓三年頂土築墳不食鹽醋菜果<lb/>
<pb n="KR2k0051_WYG_037-24a"/>
　遘疾幾危母病信年已六十母臨終泣囑戒勿廬墓<lb/>
　乃居祠三年足不出户齋素哀毁一如父喪由嵗貢<lb/>
　除靈壁訓導遷知正陽縣出𠞰土冦遇流賊猝至兵<lb/>
　敗被執賊擁信脅降羅山縣信大罵不從斷頭剖腹<lb/>
　而死閱四日其子來覔猶舒指握子手贈光祿寺少<lb/>
　卿諭祭葬<lb/>
　朱國禎環縣歳貢授照磨免官村居賊執國禎紿環<lb/>
　城禎臨城呼曰幸固守城賊怒殺之<lb/>
<pb n="KR2k0051_WYG_037-24b"/>
　任秉衡環縣人貢生徳行兼優節義堅固遇變株守<lb/>
　孤城至死<lb/>
　張𢎞道環縣人吏員授武邑縣典史賊至赴敵而死<lb/>
　人稱義勇<lb/>
　曹爾奏環縣人素明大義志節凛然賊入城與子庠<lb/>
　生天心同罵賊而死<lb/>
　任崇徳安化生員明末與同學生員陳三仁俱為賊<lb/>
　執交口叱罵詞義激烈賊怒碎其屍<lb/>
<pb n="KR2k0051_WYG_037-25a"/>
　李彝安化生員率鄉兵擊賊戰死子之元闖賊入關<lb/>
　誓以殉難曰吾父既成仁我亦當取義及城陷自縊<lb/>
　而死巡按旌其門曰俠烈真儒<lb/>
　石瑄安化生員明末城陷瑄衣冠端坐賊至大罵之<lb/>
　且曰死為明鬼不作賊人賊怒刃死<lb/>
　蘇升階合水人生員明末賊克縣階被執賊索金帛<lb/>
　階厲聲大罵至死不改色道府旌其門曰罵賊捐生<lb/>
　段復興字仲方陽穀人歴任分守慶陽道明末闖賊<lb/>
<pb n="KR2k0051_WYG_037-25b"/>
　入關旁郡皆陷賊檄諭降復興裂其檄集兵固守賊<lb/>
　圍城數匝復興發砲殺賊滿濠日夜守禦度勢不可<lb/>
　支預置妻妾子女於樓積薪其下拜辭其母攻四日<lb/>
　城陷復興趨署火其樓母踊火自焚子小瑞方十二<lb/>
　歳有僕引出見火起大哭奔入火中婢僕皆從之復<lb/>
　興復抵城上往來殺賊數十輩而後自殺慶民輿復<lb/>
　興屍葬於西河坪立祠祀之<lb/>
甘州府<lb/>
<pb n="KR2k0051_WYG_037-26a"/>
唐烏承恩張掖人天寶末為信都太守河北諸将欲迎<lb/>
　承恩鎮常山承恩以無詔命不從及史思明降上以<lb/>
　承恩為范陽節度副使令隂圖之謀泄為思明所殺<lb/>
明王綱甘州中衛人授本衛指揮正徳初敵兵大入綱<lb/>
　與都指揮祝泰指揮王佐追之至巴咱爾地方轉戰<lb/>
　三晝夜援兵不至泰佐俱戰死綱力戰獨久殺賊甚<lb/>
　多力竭被執刳腸支解之<lb/>
　路保甘州衛人中衛百户嘉靖三年回賊冦甘州堡<lb/>
<pb n="KR2k0051_WYG_037-26b"/>
　寨多破保固守畢家堡賊攻圍旬餘援救不至堡陷<lb/>
　被賊執磔之<lb/>
　葛永甘州衛人明末以隨征參将調河南𠞰流賊永<lb/>
　有威名賊呼為葛鷂子援兵不至被害<lb/>
　髙國恩甘州衛人明末以行都司奉調河南𠞰賊每<lb/>
　臨陣奮勇先登力竭被執不屈死之<lb/>
　羅一貴甘州衛人任鎮海參将征沙嶺陣亡奉㫖旌<lb/>
　奨<lb/>
<pb n="KR2k0051_WYG_037-27a"/>
　歐陽衮甘州衛人任臨洮副将衮守甘州闖賊圍甘<lb/>
　數日不退焚其家屬城陷巷戰而死<lb/>
　段自宏字海若甘州衛人知山西垣曲縣有清望已<lb/>
　行取竟辭疾歸闖賊犯甘宏捐貲餉士與郡紳羅俊<lb/>
　傑同守西城城陷被執罵賊自刎死<lb/>
　童志道甘州衛人任靖逺衛教授致仕歸闖賊陷衛<lb/>
　城志道肅衣冠端坐賊至遇害著有恒心録良知圗<lb/>
　二書<lb/>
<pb n="KR2k0051_WYG_037-27b"/>
　羅俊傑甘州衛人鎮海參將一貴子任山西宣府總<lb/>
　兵致仕歸闖賊渡河圍城捐資助餉盡力堅守城陷<lb/>
　自縊死<lb/>
　髙登科甘州衛人授行都司城陷被執不屈見殺<lb/>
　萬峘甘州衛人撫標遊擊同巡撫林日瑞守城殺賊<lb/>
　甚衆城陷戰死於市賊恨之磔其屍<lb/>
　姜𢎞基甘州衛人任屯都司闖賊陷城罵賊不屈死<lb/>
　之<lb/>
<pb n="KR2k0051_WYG_037-28a"/>
　張攀甘州衛人任洪水營遊擊城陷被執不屈死之<lb/>
　姚世儒甘州衛人任鎮標營都司闖賊陷城率衆巷<lb/>
　戰力竭自焚死<lb/>
　劉國棟甘州衛人任固原副将子燦任千總城陷父<lb/>
　子率親丁巷戰殺賊甚多力竭一門俱焚死<lb/>
　趙宗禮甘州衛人官遊擊年七十餘解任家居賊陷<lb/>
　城僕欲負其㓜子金剛保以逃禮曰設不得脫必為<lb/>
　賊隸遂手刃之閤家俱焚死<lb/>
<pb n="KR2k0051_WYG_037-28b"/>
　趙宗祝同子寀俱指揮城陷父子率親丁巷戰力竭<lb/>
　命妻妾投繯死父子俱刎<lb/>
　楊威甘州衛人任寧夏洪廣營遊擊戅直不阿因忤<lb/>
　當道解任歸闖賊陷城被執罵不絶口賊恨之斷喉<lb/>
　折脛而死<lb/>
　姚天寵甘州衛人官指揮闖賊陷城率家人迎戰被<lb/>
　殺閤家放火自焚死<lb/>
　張洪勲甘州衛人官指揮闖賊入城躬披甲胄率家<lb/>
<pb n="KR2k0051_WYG_037-29a"/>
　僮巷戰殺賊無數力竭自焚死<lb/>
　王嘉官甘州衛人官指揮賊入城持弓矢升屋射殺<lb/>
　賊數十人賊率百餘衆圍攻遂自刎<lb/>
　李汝璋甘州衛人任阿壩嶺遊擊致仕回籍闖賊入<lb/>
　城同子起鳳集鳳祥鳳射賊俱被殺<lb/>
　朱文選甘州衛人練兵守備闖賊至調度守城大有<lb/>
　方畧城陷同貢生張之衡縊死於茶馬司署中<lb/>
　李棲鵾甘州衛人官指揮闖賊入城披甲躍馬突出<lb/>
<pb n="KR2k0051_WYG_037-29b"/>
　衝戰殺賊甚衆力竭自刎<lb/>
　羅俊士俊傑弟闖賊圍城城陷被執遇害<lb/>
　郭秉忠羅俊傑家将闖賊入西門忠提大砲打傷賊<lb/>
　首數人被執罵不絶口遂被殺<lb/>
　張之衡甘州衛貢生善射賊至盡力守城射傷甚衆<lb/>
　城陷同朱文選縊死茶馬司署中<lb/>
　保獻書甘州衛貢生賊至守城防賊掘壕及城陷被<lb/>
　害<lb/>
<pb n="KR2k0051_WYG_037-30a"/>
　張聖翼甘州衛生員闖賊至城陷遂被害<lb/>
　蒋明理甘州衛生員賊圍城巡撫命理同貢監生員<lb/>
　百餘人四面提調堅守城陷被害<lb/>
　童士楷甘州衛生員城陷被執極口罵賊不屈死<lb/>
　康萬秋甘州衛生員城陷同家人俱自縊死<lb/>
　丁掄甘州衛生員闖賊入城罵不絶口賊怒縛於西<lb/>
　街坊柱炮烙而死<lb/>
　康國新甘州衛生員獻平冦十餘策悉中機宜城陷<lb/>
<pb n="KR2k0051_WYG_037-30b"/>
　被執不屈被害<lb/>
　費國興甘州醫學賊入城隂藥酒毒賊賊覺被殺<lb/>
　祁士英甘州民闖賊陷城率衆執兵殺賊力竭回家<lb/>
　同妻子自焚死<lb/>
　馬騰錦甘州民闖賊陷城錦殺妻武氏抱二子投火<lb/>
　死<lb/>
　梁進徳甘州掾吏闖賊陷城登樓發矢射殺數人矢<lb/>
　盡自刎死<lb/>
<pb n="KR2k0051_WYG_037-31a"/>
　　周公臺甘州民闖賊陷城戰賊力竭同妻子自焚死<lb/>
　　陳通法甘州民闖賊圍城法積薪於宅内待之隘巷<lb/>
　　殺賊數人舉火焚室閤家俱死<lb/>
　　郭世潔甘州民闖賊陷城持刀而出格殺數十人力<lb/>
　　不能支赴家殺其妻復出擊賊遂被害<lb/>
　　馬曠山西蔚州人甘肅總兵明末奉檄下河西𠞰殺<lb/>
　　闖賊及抵臯蘭聞西安諸郡俱陷賊勢猖獗以兵寡<lb/>
　　不足禦敵勸肅王渡河為恢復計王不聽曠以封疆<lb/>
<pb n="KR2k0051_WYG_037-31b"/>
　　為重回甘同巡撫林日瑞副將郭天吉嬰城守禦督<lb/>
　　率士卒殺賊無算越五日城陷曠急入署焚妻子媵<lb/>
　　妾仍率副将歐陽衮巷戰時日晡城内火起矢盡被<lb/>
　　執不屈自刎其僕馬虎見曠死亦自刎死<lb/>
皇清張文衡開平衞人順治五年巡撫甘肅值逆回米<lb/>
　　刺印叛遇害<lb/>
　　劉良臣北直人順治四年任甘州總兵米刺印乆蓄<lb/>
　　叛謀欲圖之而未敢發㑹調兵征湖廣茅蘆山刺印<lb/>
<pb n="KR2k0051_WYG_037-32a"/>
　佯言兵變誘良臣至北關遂被害<lb/>
　林維造詔安人順治初分巡甘山道翦除闖賊餘黨<lb/>
　其未發覺者内不自安潛結米刺印作亂遂被害於<lb/>
　甘州之北關<lb/>
　黄得功奉天人任遊擊逆囘米刺印謀叛得功覺之<lb/>
　密獻計於總鎮劉良臣未及制為賊所殺<lb/>
　髙天福張掖人任提標守備以招撫噶爾旦至哈密<lb/>
　為賊所執迫脅不屈支解之<lb/>
<pb n="KR2k0051_WYG_037-32b"/>
　康泰張掖人由行伍從振武将軍孫思克𠞰滅噶爾<lb/>
　旦著有戰功官至四川提督康熙五十七年統兵進<lb/>
　藏遇敵陣亡<lb/>
　康海泰之弟張掖人征𠞰噶爾旦所向有功歴陞凉<lb/>
　州總兵官康熙五十七年領兵進藏陷陣而亡<lb/>
凉州府<lb/>
晉賈疋字彦度武威人魏太尉詡之曾孫少有志畧器<lb/>
　望甚偉初辟公府遂歴顯職遷安定太守愍帝以疋<lb/>
<pb n="KR2k0051_WYG_037-33a"/>
　為驃騎将軍雍州刺史封酒泉公時諸郡百姓饑饉<lb/>
　白骨蔽野百無一存疋帥兵将伐長安西平太守竺<lb/>
　恢亦固守劉曜等距疋先攻竺恢不克疋邀擊大敗<lb/>
　之追至於甘泉旋自渭橋襲胡彭蕩仲殺之遂迎秦<lb/>
　王為皇太子後蕩仲子夫䕶率羣胡攻之疋敗走夜<lb/>
　墮於澗為夫䕶所害疋勇畧有志節以匡復晉室為<lb/>
　已任不幸顛墜時人痛惜之<lb/>
隋隂世師武威人夀子性忠厚多武藝拜儀同張掖太<lb/>
<pb n="KR2k0051_WYG_037-33b"/>
　守甚為戎狄所憚後遷左翊衛将軍與代王留守京<lb/>
　師唐兵至世師以世荷隋恩拒守城陷見殺<lb/>
元王𢎞功平番人有才武世為本郡守禦至正五年盜<lb/>
　賊蠭起有土冦犯城𢎞功提兵不過百餘奮勇捍禦<lb/>
　鏖戰矢盡被賊生擒不屈碎屍事聞䘏贈<lb/>
明劉林武威人任凉州百户洪武十年二月額森特穆<lb/>
　爾攻凉州林禦於竇融臺力戰而死事聞上嘉其忠<lb/>
　勇遣祭於臺下後人因名其臺曰劉林臺<lb/>
<pb n="KR2k0051_WYG_037-34a"/>
　吳克忠恭順伯永誠子襲父爵洪熙初進侯正統元<lb/>
　年征烏梁海有功土木之變克忠與弟克勤為後拒<lb/>
　冦突至戰不勝官軍死傷畧盡克忠下馬射矢盡猶<lb/>
　殺數人與克勤俱歿於陣贈邠國公諡忠勇<lb/>
　吳克勤都督與兄克忠同戰死贈遵化伯諡僖敏<lb/>
　托克托布哈永昌衛人永樂八年托達烏瑪喇實勒等<lb/>
　謀叛布哈發其奸報甘州總鎮賊執其妻子掠其財<lb/>
　畜布哈度志弗伸自刎死事聞上嘉其忠直特陞其<lb/>
<pb n="KR2k0051_WYG_037-34b"/>
　子哈斯特穆爾任本衛所鎮撫賜襲衣冠帶鈔段并䘏<lb/>
　其家被掠牛羊駝馬官給還其孫多爾濟正統九年<lb/>
　以功賜趙姓歴陞指揮僉事<lb/>
　毛忠字允誠伯爾克巴爾斯人累世立戰功封伏羌伯充<lb/>
　甘肅副總兵成化間討滿四與其孫鎧奮戰俱死砲<lb/>
　架山事聞憲宗賜鐵券贈侯𢎞治乙夘建祠致祭諡<lb/>
　武勇又立忠義坊以表之<lb/>
　嚴璽古浪人體貌魁梧智勇過人襲父職授凉州衛<lb/>
<pb n="KR2k0051_WYG_037-35a"/>
　千户改古浪守備署本所事愛恤軍士禦虜有法墾<lb/>
　荒田鑿河渠置義倉立社學周貧恤寡凡有益於地<lb/>
　方者靡不為之正徳間北敵入境逼本所時盛暑璽<lb/>
　晝夜不解甲徃來防禦且乘隙擊之賊遂去一方賴<lb/>
　以保全丙子因防送行客追賊畨力戰而死平生仗<lb/>
　義臨難不茍巡撫奏請立祠以祀右僉都御史孟泰<lb/>
　為碑記<lb/>
　張達凉州人慷慨負竒節膂力絶人嘉靖中累官都<lb/>
<pb n="KR2k0051_WYG_037-35b"/>
　指揮僉事充延綏遊擊改參将守荘浪擢都督僉事<lb/>
　山西總兵官駐寧武冦大入太原坐逮繫詔獄部曲<lb/>
　攀號如失慈母命赴軍前立功進總兵官鎮延綏改<lb/>
　大同俺答入塞巡按御史胡宗憲趣達出師不得已<lb/>
　率所部出達素勇敢好離營繞鬬至是挺身陷陣冦<lb/>
　兵圍之數匝矢如雨達左右突不能出遂殁事聞贈<lb/>
　都督諡忠剛立祠賜祭葬<lb/>
　彭汝為鎮畨人以戰功授碾伯守備嘉靖三十四年<lb/>
<pb n="KR2k0051_WYG_037-36a"/>
　畨夷劫餉汝為挺戈逐之為畨衆所圍孤身力戰中<lb/>
　傷二十七處支解而死事聞䘏贈建祠致祭<lb/>
　文振永昌縣人嘉靖四十一年襲職千户海夷入犯<lb/>
　黑澇池振單騎馳救奮勇力戰陷陣而亡其僕文順<lb/>
　殉主難亦衝鋒死<lb/>
　趙思義永昌縣人襲千户嘉靖四十三年海夷大舉<lb/>
　入冦官軍失利思義身先士卒出入血戰陷陣而亡<lb/>
　其僕趙忠亦衝陣死詔䘏贈<lb/>
<pb n="KR2k0051_WYG_037-36b"/>
　王錄鎮畨生員同千户孟清隨參将李愷於栁條灣<lb/>
　禦虜陣亡贈百户<lb/>
　祁恩鎮畨人百户率兵禦㓂於邑之十里墩戰死<lb/>
　張顯謨荘浪人甘州總兵崇禎七年春察哈爾犯甘凉<lb/>
　率兵進𠞰扎營三岔堡用火車火器布為五層練以<lb/>
　鐵索忽黄沙蔽天敵乘風放火困官兵於烈焰之中<lb/>
　遂大潰謨左右衝殺射死酋虜無算矢盡猶步戰十<lb/>
　餘合而歿事聞賜祭葬世襲錦衣千户勅建忠孝元<lb/>
<pb n="KR2k0051_WYG_037-37a"/>
　戎坊<lb/>
　魯映昌荘浪土司任西寧副總兵崇禎十四年闖賊<lb/>
　已陷西安上疏欲請肅王據甘肅以圖恢復不報誓<lb/>
　以死殉國遂詣連城散家財享士卒提兵至西大通<lb/>
　遇賊将賀錦揮兵奮戰部卒被傷殆盡遂亡於陣<lb/>
　魯希聖荘浪土司世襲指揮闖逆賀錦設計擒之愛<lb/>
　其剛勇迫脇萬端毅然不屈且哭且罵淚盡繼之以<lb/>
　血守卒稍懈脫身入山不知所終<lb/>
<pb n="KR2k0051_WYG_037-37b"/>
　李昌齡鎮畨人總兵震孫明末任榆林總兵闖冦變<lb/>
　與兵備道都任集榆紳弁侯世祿尤世威等據城誓<lb/>
　守以强弩大礟擊賊殺萬餘人賊以衝車穴城城陷<lb/>
　昌齡等巷戰數十合被執賊脅之降不從賊斷其臂<lb/>
　割其腿與都任等四十八人俱就義而死其妻並舉<lb/>
　家數十人皆自殺任與世禄世威等家屬俱自焚<lb/>
　陳則從平畨生員甲申聞京城陷荘烈帝殉社稷謂<lb/>
　子大勲曰謝枋得何如人耶遂不食積九日而死<lb/>
<pb n="KR2k0051_WYG_037-38a"/>
　　馬良御鎮畨人由指揮任蔡旗堡守備調征湖廣流<lb/>
　　冦與張獻忠對敵被執不屈支解死<lb/>
皇清張鵬翼昌平人順治四年任分守凉荘道參議中<lb/>
　　正㢘明五年死於逆回之難<lb/>
　　張仲金武威人官把總康熙三十五年隨振武将軍<lb/>
　　孫思克征𠞰噶爾旦奮勇先登歿於陣<lb/>
　　李蘭鎮畨人新城堡守備康熙五十七年進征西藏<lb/>
　　於哈喇烏蘇隨總兵康海兵戰矢盡陣亡<lb/>
<pb n="KR2k0051_WYG_037-38b"/>
　　傅瑾武威人西寧千總俸滿歸家雍正元年荘浪畨<lb/>
　　夷作亂凉荘道蒋泂團練民兵以瑾為統領二年正<lb/>
　　月率衆攻打石門寺與鄉民吳廷周田棟愈仲宗力<lb/>
　　戰陣亡<lb/>
　　陳昌武威人荘浪把總雍正元年畨夷作亂隨提督<lb/>
　　楊進善進𠞰棹子山遇賊奮勇戰死<lb/>
　寧夏府<lb/>
　明王俶寧夏人陜西都指揮鎮守寧夏永樂辛夘與賊<lb/>
<pb n="KR2k0051_WYG_037-39a"/>
　戰於河西被重創死同時有指揮諸鼎千户沈傑亦<lb/>
　戰歿<lb/>
　許顒寧夏人都指揮守備靈州天順間追敵至河套<lb/>
　鹿泉顒乃據險掣全軍回力戰射死酋長數人又斃<lb/>
　酋子三人力盡自刎敵乃刳其肉煮其骨以灌駝<lb/>
　王震寧夏人指揮成化四年石城滿四作亂與鎮人<lb/>
　蘇諒同領軍戰死<lb/>
　趙璽寧夏人指揮𢎞治六年與賊戰靈武口廟山墩<lb/>
<pb n="KR2k0051_WYG_037-39b"/>
　下遇害<lb/>
　姜漢寧夏人總兵正徳五年寘鐇為變賊黨憚漢威<lb/>
　名伏兵府署詭致漢執之漢數其負國背叛之罪罵<lb/>
　不絶口被殺臨死其氣益厲<lb/>
　李睿寧夏人都指揮寘鐇之變憤罵不屈為亂軍所<lb/>
　害事聞賜祭廕<lb/>
　楊忠中衛人官寧夏都司寘鐇變叛弁擁衆入行臺<lb/>
　殺巡撫安惟學忠執杖擊賊為賊所執罵愈烈賊怒<lb/>
<pb n="KR2k0051_WYG_037-40a"/>
　碎其屍於都堂事聞賜祭襲廕<lb/>
　張欽寧夏人右衛百户寘鐇變欽不肯臣逆自縊於<lb/>
　演武場事聞廕子表門<lb/>
　成賢寧夏人膽勇出衆嘉靖十三年套騎四萬餘入<lb/>
　境賢從總兵官王効為前鋒率八百騎迎於秦壩力<lb/>
　戰移日賢獨當一面敵被傷者衆因併力攻之遂死<lb/>
　事聞廕子梁為都指揮<lb/>
　楊璘寧夏人為神木參将與賊血戰而死<lb/>
<pb n="KR2k0051_WYG_037-40b"/>
　李時寧夏人指揮嘉靖三十二年領兵入衛行至浮<lb/>
　圖峪遇賊血戰一日殺敵頗多碎屍而亡虜自是不<lb/>
　敢入犯以捍禦功建祠祀之時鎮人戰死浮圖峪者<lb/>
　指揮張第江嵒百户楊汝松周時<lb/>
　戚文寧夏人指揮驍勇素著虜畏之不敢近邊猾者<lb/>
　以計誘之出伏兵邀截文遂力戰死<lb/>
　韓選寧夏人都指揮嘉靖三十二年敵由横城入選<lb/>
　以千總從總戎姜應熊出禦奮勇堵截自卯至酉力<lb/>
<pb n="KR2k0051_WYG_037-41a"/>
　竭而死為賊碎屍靈州不失皆其力也事聞贈䘏建<lb/>
　祠致祭<lb/>
　李承恩寧夏人原任守備萬厯二十年謀擒巴拜機<lb/>
　泄被執不屈為賊所殺其子佩見父死即渡河請兵<lb/>
　欲報父仇被縛挺立罵不絶聲為賊磔死又陳漢寧<lb/>
　夏人百户撫標供給官賊忌之與承恩同日見殺<lb/>
　安宗學寧夏總旗賊索總兵符印旗牌宗學不屈被<lb/>
　執殺之<lb/>
<pb n="KR2k0051_WYG_037-41b"/>
　陳棟寧夏人原任遊擊以驍勇聞萬厯二十年巴拜<lb/>
　之叛與原任守備朱綬謀擒賊事覺賊殺棟縳綬於<lb/>
　北樓殺之<lb/>
　王徹寧夏把總曽揭巴拜父子青海侵冒錢糧不法<lb/>
　事於經畧至是謀賊不密巴拜以恨殺之<lb/>
　周哲中衛學生萬厯二十年巴拜反遣偽将王虎攻<lb/>
　中衛參将熊國臣棄城走哲招集士庶分城據守叛<lb/>
　弁韓范為内應城遂陷賊怒哲等拒守欲殺之或勸<lb/>
<pb n="KR2k0051_WYG_037-42a"/>
　哲往見求解哲怒觸柱曰寧死耳肯屈賊求生耶賊<lb/>
　猶欲收人心未即殺越數日出攻他城留左右十餘<lb/>
　人哲偵知即令其子約同志偽賀各藏兵器擇家僮<lb/>
　之健者将羊酒隨入虎聞紳士來喜出迎甫拜揖遽<lb/>
　擊之虎被擒殺餘賊十餘輩其黨乃逸時總督魏學<lb/>
　曽駐兵下馬關聞中衛從賊遣兵來討比至以賊級<lb/>
　獻乃按兵而入中衛得全皆哲之力哲事親孝黄元<lb/>
　會作忠孝紀畧載其事<lb/>
<pb n="KR2k0051_WYG_037-42b"/>
　李金寧夏人謀刺許朝事覺父子俱戮<lb/>
　張沛寧夏人指揮與百户施威皆以謀殲賊而死<lb/>
　呂擢寧夏百户赴鎮河灘驅巴拜牛馬仍運窑草以<lb/>
　供征兵賊縛至鎮殺之<lb/>
　李沛寧夏人應襲謀殲賊被執罵賊極烈為賊所害<lb/>
　王極中衛指揮領兵追巴拜至古塲兒被殺賜䘏<lb/>
　錢栢中衛人巴拜亂於中衛奮勇堵戰被殺賜䘏<lb/>
　張世傑寧夏百户屢報賊情於王師且輸供芻草賊<lb/>
<pb n="KR2k0051_WYG_037-43a"/>
　執去鞭撻無完膚死<lb/>
　施威寧夏百户守李剛堡偵賊動静報平鹵將官仍<lb/>
　約弟男内外同謀除賊賊執而殺之<lb/>
　蔣三重寧夏人謀殺偽把總雷鳴機泄被執不屈罵<lb/>
　賊裂眦而死<lb/>
　姜應奎寧夏人同宗子謀獻東城於官軍且約刺賊<lb/>
　賊拘諸宗子徧受箠楚獨支解應奎時陳文通孟舉<lb/>
　張大勲亦會議獻城賊俱殺之<lb/>
<pb n="KR2k0051_WYG_037-43b"/>
　納賦寧夏生員因其姪指揮納舟從廣武渡官兵許<lb/>
　朝執賦并其子楫族人納坤納稅納福納書等殺於<lb/>
　市罄其家<lb/>
　髙蓋寧夏健丁追賊入北門内蓋無後繼遂為賊所<lb/>
　臠<lb/>
　陳縉寧夏人常信堡官殺賊黨三人賊執至鎮支解<lb/>
　之妻梅氏自縊死<lb/>
　張伏三寧夏常信堡民堡官陳縉恨賊黨張堡等逼<lb/>
<pb n="KR2k0051_WYG_037-44a"/>
　取民間牛車芻米豬羊鵞鴨為害殺堡賊誘縉出城<lb/>
　縛去伏三與堡民張大經胡希禹李現潘奉謝邦林<lb/>
　等追救縉賊伏突起執伏三等六人同縉支解<lb/>
　孫九齡寧夏人賊邀入黨不從斷其手膊仍梟之<lb/>
　趙承先寧夏人指揮與鎮人指揮戚卿張佩等同謀<lb/>
　獻西城納官軍策就密報西營将領以城中火起為<lb/>
　號至期城外杳然乃遣武生張遐齡縋城下往促兵<lb/>
　賊覺分布緝捕同謀死者趙承先戚卿張佩而外為<lb/>
<pb n="KR2k0051_WYG_037-44b"/>
　武生陳松等鎮民陳九叙等軍丁賈謨等皆死之<lb/>
　任天慶慶陽人流住寧夏製鐵杆與張應魁謀擊賊<lb/>
　事洩許朝執二人詰之應魁不伏天慶厲聲曰與應<lb/>
　魁無與汝背違朝廷我恨不得早殺汝耳朝怒縛斬<lb/>
　之<lb/>
　王繼哲寧夏人恃勇立誓擒賊賊執禁古廟殺之<lb/>
　張龍寧夏人掣船東岸以絶賊渡又擒賊黨解靈州<lb/>
　梟示賊恨捕龍至鎮斬之<lb/>
<pb n="KR2k0051_WYG_037-45a"/>
　王琦寧夏人奉軍門令易糗糧賊緝磔死<lb/>
　杜祥寧夏人為吏識賊掠諸堡祥具禀平鹵營将官<lb/>
　防禦賊失利加祥劓刖刑臠其肉以飼犬<lb/>
　瞿桂寧夏人其族百户瞿坊管魏信堡擒殺許朝族<lb/>
　丁朝因拘桂與瞿相瞿樞瞿棟瞿材瞿東瞿尚禮瞿<lb/>
　尚義八人盡殺之<lb/>
　夏之時寧夏人與鎮人何廷璋生員王懋等三十人<lb/>
　閉南關之北門計飲偽千總馮佐等以酒醉而殺之<lb/>
<pb n="KR2k0051_WYG_037-45b"/>
　遣衷朝縋城馳報遂得南關<lb/>
　蘇彚中衛生員巴拜之變倡義守城遏賊河上靈州<lb/>
　保全時同事者掌印指揮李繼先學正馬文明武進<lb/>
　士盧養龍生員金佩等十五人事平奉旨勒石紀功<lb/>
　李世松靈州人性忠直善左右射耕於晏湖墩側插<lb/>
　漢入世松率衆拒賊衆寡不敵人悉奔松獨守墩上<lb/>
　以矢射賊中者輒斃賊恨甚攻圍益力凡兩日夜松<lb/>
　左右大指皆裂見骨身被七創死<lb/>
<pb n="KR2k0051_WYG_037-46a"/>
　史開先都督鏞五世孫歴官寧夏中路副将明季察<lb/>
　哈爾入率兵禦敵斬馘甚多陣亡賜贈諡忠烈<lb/>
　耿光榮寧夏人世指揮任玉泉營遊擊插漢入犯奮<lb/>
　勇出禦與指揮趙有牧千總周崇雅把總唐國俊許<lb/>
　城王朝俱殁於陣皆賜䘏典<lb/>
　江孔學靈州人居胡家堡插酋之變賊圍堡孔學登<lb/>
　城罵賊城陷孔學自刎一家大小俱罹於難<lb/>
　解文英寧夏人以副将守延安府李自成據關中遣<lb/>
<pb n="KR2k0051_WYG_037-46b"/>
　兵至延安文英率衆死守及城破賊授以官文英罵<lb/>
　不絶口囚於獄又於獄中約榆林總兵尤世威等舉<lb/>
　義圖恢復賊怒支解之<lb/>
　呂之䕃寧夏貢生授真定通判委攝獲鹿縣篆未旬<lb/>
　日冦臨城下䕃率士民堅守七晝夜城破被執罵不<lb/>
　絶口死妻劉氏妾張氏偕㓜子二人及其奴僕俱殉<lb/>
　死䕃受刃亂軍中不辨其骸事定與城中被殺者作<lb/>
　二大冢别男女而封之勅建祠致祭<lb/>
<pb n="KR2k0051_WYG_037-47a"/>
　王風水寧夏人賊將牛成龍入寧夏風水與指揮彭<lb/>
　凌雲等十三人糾合山後蒙古舉義事洩賊磔風水<lb/>
　於市凌雲等皆被殺生員保國璧死尤慘酷<lb/>
　李學牧寧夏人指揮賊将牛成龍知其技勇授以官<lb/>
　不應與王風水謀舉義單騎往召河東人圖恢復賊<lb/>
　防之嚴不得出或勸之亡去學牧曰賊索我亟必殘<lb/>
　殺無辜我一身當之以解衆難遂復入城賊露刃擁<lb/>
　之學牧具冠帶北向再拜端坐受刃<lb/>
<pb n="KR2k0051_WYG_037-47b"/>
　鄧徳寧夏人官百户逆闖檄至寧夏諸宗屬及紳士<lb/>
　集慶府議降徳排闥入洒淚申大義曰諸公皆欲賣<lb/>
　城自全獨不為王計乎後與王風水等舉義欲誅偽<lb/>
　官陳之龍賊将牛成虎謀洩被執挺身仰面受刃厲<lb/>
　聲曰吾死當為神盡殺賣國臣遂遇害<lb/>
　馬獻圖字興之寧夏總兵馬世龍子以廕補指揮同<lb/>
　知李自成據關中勒降不屈械繫軍中至山西候馬<lb/>
　驛殺之弟負圖呈圖俱襲指揮自成遣偽将牛成虎<lb/>
<pb n="KR2k0051_WYG_037-48a"/>
　陷寧夏負圖兄弟約表兄彭姓者圖恢復事洩同被<lb/>
　害於靈州兄弟殉節人稱馬氏三忠獻圖死時年三<lb/>
　十三負圖年十九呈圖年十六<lb/>
　丁孔應寧夏人以世指揮授北川守備陞遊擊闖逆<lb/>
　變孔應守義不屈賊擁戈逼之孔應厲聲曰吾頭可<lb/>
　斷身不可屈遂遇害<lb/>
　雍締中衛人以歳貢任四川仁懐知縣張獻忠入蜀<lb/>
　締率百姓死守城破闔家自焚死先是宣和堡歳飢<lb/>
<pb n="KR2k0051_WYG_037-48b"/>
　人日逃散締傾貲全活之<lb/>
　蔡應昌興武所千户任花馬營千總明末羅凸土賊<lb/>
　搶掠應昌統兵剿賊自卯至酉力盡血戰而死<lb/>
　鄭感民後衛舉人任遼東寧逺州推官總制洪承疇<lb/>
　稱其臨機决策措置有方擢為遼東監軍道後城破<lb/>
　闔家死難<lb/>
　韓嘉爵寧夏人平虜中軍指揮有勇畧臨陣直前手<lb/>
　刃數十人為賊支解<lb/>
<pb n="KR2k0051_WYG_037-49a"/>
　　孫祚昌中衛鳴沙堡生員明末冦入堡欲降之祚昌<lb/>
　　怒罵拔刀自刎賊碎其屍去<lb/>
　　黄儒煐中衛永康堡生員明末香山賊攻陷永康堡<lb/>
　　人皆順從儒煐獨挺立不屈危言抗賊賊加桎梏絶<lb/>
　　其飲食殞<lb/>
　　李維新中衛威武堡人業商慷慨多大畧明末賊朱<lb/>
　　國端等嘯聚螺山出没峽口楊栁泉刼殺行旅廣武<lb/>
　　遊擊奉檄征𠞰至威武聞維新名委令領民兵入山<lb/>
<pb n="KR2k0051_WYG_037-49b"/>
　　合剿既遇賊維新奮勇獨戰殺賊無數以衆寡不敵<lb/>
　　歿於陣遺子淋㓜妻張氏少後守節撫孤成立烈節<lb/>
　　萃於夫婦<lb/>
　　包永成後衛人庠生弟永明亦庠生明末賊破惠安<lb/>
　　堡聞永成兄弟有技勇欲挾之去不屈為賊所殺<lb/>
皇清吳綉以千總隨總兵陳福出征臨陣先登死於固<lb/>
　　原城下子繼統襲其職每臨陣亦奮勇爭先相繼陣<lb/>
　　亡<lb/>
<pb n="KR2k0051_WYG_037-50a"/>
　劉進孝總兵體義次子任千總康熙三十五年隨總<lb/>
　兵殷化行征噶爾丹同中營遊擊陳維屛守甕金陣<lb/>
　亡<lb/>
　司九經字聖典寧夏人從征川雲又從征出塞俱有<lb/>
　功績歴任宣化總兵罷職歸康熙五十七年隨征効<lb/>
　力遇敵陣亡<lb/>
　杜呈源寧夏人隨陳福克復定邊以功任本鎮右營<lb/>
　千總後隨征川雲屢立戰功陣亡於建昌<lb/>
<pb n="KR2k0051_WYG_037-50b"/>
　馮琇寧夏人任固原參将隨征進𠞰至穆壘烏蘇地<lb/>
　方遇凖噶爾賊冦與戰争先殺賊歿於陣<lb/>
　許世隆寧夏人任永固城參将進𠞰至巴爾庫爾殁<lb/>
　於陣<lb/>
　羅萬倉寧夏人歴任臺灣北路參将朱一貴反亂總<lb/>
　兵歐陽凱戰死府治陷萬倉鼓勵将士堅守賊攻北<lb/>
　路連發大砲擊仆賊旗賊四面圍困萬倉突圍力戰<lb/>
　兵孤無援踰溝墜馬賊以竹篙鎗戳其喉猶揮刀殺<lb/>
<pb n="KR2k0051_WYG_037-51a"/>
　　賊而死<lb/>
　西寧府<lb/>
　宋髙永年西寧人任西寧知州建中靖國三年夏人冦<lb/>
　　涇原羅撒合兵逼宣威城永年出禦之行三十里為<lb/>
　　羌人所執多羅巴謂其下曰此人奪我國土使吾宗<lb/>
　　族漂無處所遂殺之<lb/>
　明李淳西寧衛千户勇敢善戰能以寡敵衆多所克捷<lb/>
　　嘗承委追撫畨族有剽掠者淳直𢷬廬帳得首惡殲<lb/>
<pb n="KR2k0051_WYG_037-51b"/>
　　戮之用是諸畨恚恨相與發誓必欲生噉淳肉正徳<lb/>
　　十四年追畨至内隆卜賊衆拒敵從者潰散淳手殺<lb/>
　　數人力盡被執賊逼令跪淳罵不絶口遂被賊砍死<lb/>
　　祁秉忠西寧世襲土司指揮同知以功陞甘州鎮總<lb/>
　　兵萬厯中西賊入冦力戰死之<lb/>
皇清馬金良西寧人任守備隨征凖噶爾與賊戰奮不<lb/>
　　顧身兵敗遂自刎死<lb/>
　直𨽻秦州<lb/>
<pb n="KR2k0051_WYG_037-52a"/>
漢紀信成紀人項羽圍漢祖於滎陽甚急将軍紀信曰<lb/>
　事急矣臣請誑楚可以間出於是陳平夜出女子東<lb/>
　門二千餘人楚因四面擊之紀信乃乘王車黄屋左<lb/>
　纛曰食盡漢王降楚皆呼萬歳之城東觀漢王得與<lb/>
　數十騎出西門遁羽見紀信問漢王安在曰已出去<lb/>
　矣羽燒殺信<lb/>
魏閻温字伯儉天水西城人魏凉州别駕守上邽令馬<lb/>
　超奔上邽温馳還州超圍州甚急刺史韋康遣温告<lb/>
<pb n="KR2k0051_WYG_037-52b"/>
　急於夏侯淵温夜從水中潛出明日超追獲之超解<lb/>
　其縛使吿城中云東方無救温向城大呼曰大軍不<lb/>
　過三日至勉之超怒殺之<lb/>
隋李崇字永隆隴西成紀人賢子英果有籌畧膽量過<lb/>
　人以父封爵時年尚少拜爵之日親族相賀崇獨泣<lb/>
　下賢怪而問之對曰無勲於國而㓜小封侯當報主<lb/>
　恩不得終於孝養耳賢竒之以伐齊功擢開府儀同<lb/>
　三司建徳初攝太子宫正周武引參謀議以勲進爵<lb/>
<pb n="KR2k0051_WYG_037-53a"/>
　郡公開皇初除幽州總管突厥犯塞崇力戰死諡曰<lb/>
　壮<lb/>
唐姜寶誼秦州上邽人父逺仕後周為秦州刺史寶誼<lb/>
　遊太學受書業不進去為左翊衛領府兵唐髙祖起<lb/>
　兵授左統軍下西河霍邑爵永安縣公與裴寂拒宋<lb/>
　金剛戰於汾州兵合寂棄軍走寳誼被執帝聞為泣<lb/>
　下曰彼烈士必不下賊死矣厚賜其家果謀還被害<lb/>
　賊平詔迎其柩贈左衛大将軍幽州總管諡曰剛<lb/>
<pb n="KR2k0051_WYG_037-53b"/>
直隸階州<lb/>
宋曹友聞字允叔同慶栗亭人武惠王彬十二世孫少<lb/>
　有大志與弟友諒千里尋師取友登寶慶二年進士<lb/>
　授綿竹尉改天水軍教授城已被圍友聞單騎夜入<lb/>
　與守臣張維糾民厲戰罄家財募健士乘髙據險身<lb/>
　冒矢石為士卒先敵敗去檄知天水軍北兵入鳳州<lb/>
　友聞遣統制王漢臣等授以方畧出戰部分諸将各<lb/>
　守一門取間道出戰自提兵乘敵後大戰有功北兵<lb/>
<pb n="KR2k0051_WYG_037-54a"/>
　又自西和至階州友聞引兵與諸軍㑹命弟萬及友<lb/>
　諒督戰自冷水口渡嘉陵江屢戰有功夜銜枚直趨<lb/>
　青野原截戰圍解特授左驍騎大将軍北兵破沔州<lb/>
　𢷬大安友聞遣統制王資等趨鷄冠隘王資等出戰<lb/>
　敵乃解去特授眉州防禦使弟萬知同慶府明年友<lb/>
　聞引兵扼仙人關北兵大至友聞語萬曰以寡擊衆<lb/>
　非乘夜出竒内外夾攻不可乃遣弟萬友諒上鷄冠<lb/>
　隘多張旂幟示敵堅守選精鋭萬人設伏銜枚突戰<lb/>
<pb n="KR2k0051_WYG_037-54b"/>
　㑹大風雨淖濘深沒足諸将欲待霽友聞斥曰敵知<lb/>
　我伏兵在此緩必失機遂五鼓出隘口内外兩軍皆<lb/>
　殊死戰北兵以鐵騎圍繞友聞殺所乗馬血戰愈力<lb/>
　與弟萬友諒俱死元将汪世顯過戰地歎曰蜀将軍<lb/>
　真男兒也事聞特贈龍圖閣學士賜廟褒忠諡曰節<lb/>
　牛皓福津人仕為川陜宣撫部将紹興五年金犯秦<lb/>
　州宣撫副使吳玠遣諸將分道伺之皓至瓦吾谷與<lb/>
　金將呼珊遇皓所部不滿二百乃下馬與戰金将異<lb/>
<pb n="KR2k0051_WYG_037-55a"/>
　皓欲招之皓力戰死有承信郎髙萬且罵且戰與部<lb/>
　将任安隊官秦元薛琪張亨皆死於陣後皆贈官録<lb/>
　其子<lb/>
明孟宗孔階州貢生授漢隂教諭李賊破漢隂宗孔朝<lb/>
　服自縊於明倫堂贈國子助教<lb/>
　蹇遇泰階州人鄉貢初授髙郵州同後陞瓊州府判<lb/>
　解綬歸日較書課子明末李賊破城至其門猶聞讀<lb/>
　書聲賊劈其門而入仗義大罵遂遇害<lb/>
<pb n="KR2k0051_WYG_037-55b"/>
　趙明盛階州恩貢授太原照磨回籍城陷舉家驚逃<lb/>
　其子强之行盛不從賊至其家盛登屋以瓦擊賊賊<lb/>
　焚屋盛端拱北面而死<lb/>
　鍾其碩成縣人貢生任鎮平縣令時值兵荒民多流<lb/>
　離多方招撫百姓復業遇旱登山步禱精誠感格甘<lb/>
　雨立沛修城池建營房創修書院出館穀延師課士<lb/>
　催科撫字備極鞠勞流冦陷城罵賊不屈殉難<lb/>
直隸肅州<lb/>
<pb n="KR2k0051_WYG_037-56a"/>
晉宋矩字處規敦煌人慷慨有志節張重華據凉州以<lb/>
　矩為宛戍都尉石季龍遣将麻秋攻大夏䕶軍梁彧<lb/>
　執太守宋晏以城應秋秋遣晏以書致矩矩既至謂<lb/>
　秋曰辭父事君當立功與義茍功義不立當守名節<lb/>
　矩終不背主覆宗偷生於世先殺妻子自刎而死秋<lb/>
　曰義士也命葬之重華嘉其誠節贈振威将軍<lb/>
　車濟字萬度敦煌人果毅有大量張重華以為金城<lb/>
　令為石季龍将麻秋所陷濟不為屈秋必欲降之乃<lb/>
<pb n="KR2k0051_WYG_037-56b"/>
　臨之以兵辭色不撓曰吾雖才非龎徳而受任同之<lb/>
　身可殺志不可移乃伏劍而死秋歎其忠節以禮葬<lb/>
　之後重華迎致其喪親臨慟哭贈宜禾都尉<lb/>
明胡麒本衛指揮鎮守肅州正統十四年賊攻臨水堡<lb/>
　麒率千户來斌楊祥百户朱安陳五王貴蔣忠崔達<lb/>
　等追賊至永勝墩對敵陣亡<lb/>
　董和百户𢎞治十年賊黨出沒隨參将劉勲追賊至<lb/>
　昌平三墩對敵陣亡<lb/>
<pb n="KR2k0051_WYG_037-57a"/>
　黄義百户𢎞治十年回賊犯邊統兵隨中軍劉忠追<lb/>
　賊至北沙窩地方陷陣身亡<lb/>
　田志深百户正徳五年隨中軍鍾紀追賊至石峽墩<lb/>
　地方對敵陣亡<lb/>
　芮寧本衛人任遊擊將軍正徳丙子土魯畨速檀滿<lb/>
　速兒入冦肅州寧率千户許釗百户張璽吳英陳泰<lb/>
　王忠劉威等至黄草壩與賊對敵賊衆我寡自朝至<lb/>
　暮矢盡寧中流矢死之全軍陷沒事聞贈寧都督同<lb/>
<pb n="KR2k0051_WYG_037-57b"/>
　知世襲指揮使恩賜葬祭立襄愍祠餘祀忠勇<lb/>
　陳進千户正徳十四年隨甘肅總兵栁湧截賊至新<lb/>
　河地方對敵陣亡<lb/>
　任虎百户嘉靖八年回賊犯邊追至老鸛窩地方與<lb/>
　賊對敵陣亡<lb/>
　司彥明百户嘉靖三十一年南山西畨搶殺人畜隨<lb/>
　指揮姚仲夀追賊至中寨堡陣亡<lb/>
　王臣千户嘉靖三十九年賊犯肅州同千户邊威李<lb/>
<pb n="KR2k0051_WYG_037-58a"/>
　相百户梁棟等隨參将許經追賊至三尖海子對敵<lb/>
　陣亡<lb/>
　錢濟民百户隆慶四年虜犯肅州統兵追賊至石頭<lb/>
　莊歿於陣<lb/>
　<lb/>
　<lb/>
　<lb/>
　<lb/>
<pb n="KR2k0051_WYG_037-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻三十七<lb/>
</p>
<p>
</p>
  </div>
</body>
</text>
</TEI>
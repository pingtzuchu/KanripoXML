<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻四十九</head> <lb/>
    <p>
<pb n="KR2k0051_WYG_049-1a"/>
欽定四庫全書<lb/>
　甘肅通志巻四十九<lb/>
　　藝文<lb/>
　詩<lb/>
漢武帝馬生渥洼水中作　太乙況天馬下霑赤汗沫<lb/>
　流赭志俶儻精權竒籋浮雲晻上馳體容與迣萬里<lb/>
　今安匹龍為友<lb/>
　獲宛馬作　天馬徠從西極涉流沙九有服天馬徠<lb/>
<pb n="KR2k0051_WYG_049-1b"/>
　出泉水虎脊兩化若鬼天馬來歴無草徑千里循東<lb/>
　道天馬徠執徐時将搖舉誰與期天馬徠開逺門竦<lb/>
　予身逝昆侖天馬徠龍之媒游閶闔觀玉臺<lb/>
　朝隴首歌　朝隴首覽西垠雷電尞獲白麟爰五止<lb/>
　顯黄徳圗匈虐熏鬻殛闢流離抑不祥賓百僚山河<lb/>
　饗掩回轅鬗長馳騰雨師洒路陂流星隕感惟風籋<lb/>
　歸雲撫懐心<lb/>
　古樂府飲馬長城窟行　青青河邊草綿綿思逺道<lb/>
<pb n="KR2k0051_WYG_049-2a"/>
　逺道不可思宿昔夢見之夢見在我旁忽覺在他鄉<lb/>
　他鄉各異縣展轉不相見枯桑知天風海水知天寒<lb/>
　入門各自媚誰肯相為言客從逺方來遺我雙鯉魚<lb/>
　呼童烹鯉魚中有尺素書長跪讀素書書中竟何如<lb/>
　上有加餐食下有長相憶<lb/>
　隴頭吟　隴頭流水鳴聲嗚咽遙望秦川肝腸斷絶<lb/>
　朝發欣城暮宿隴頭寒不能語舌巻入喉<lb/>
晉傅𤣥秦女休行　龎氏有烈婦義聲馳雍凉父母家<lb/>
<pb n="KR2k0051_WYG_049-2b"/>
　有重怨仇人暴且彊雖有男兄弟志弱不能當烈女<lb/>
　念此痛丹心為寸傷外若無意者内潛思無方白日<lb/>
　入都市怨家如平常匿劒藏白刃一奮尋身僵身首<lb/>
　為之異處伏尸列肆旁肉與土合成泥灑血濺飛梁<lb/>
　猛氣上干雲霓仇黨失守為披攘一市稱烈義觀者<lb/>
　收淚並慨忼百男何當益不如一女良烈女直造縣<lb/>
　門云父不幸遭禍殃今仇身以分裂雖死情益傷殺<lb/>
　人當伏法義不茍活隳舊章縣令解印綬令我傷心<lb/>
<pb n="KR2k0051_WYG_049-3a"/>
　不忍聽刑部垂頭塞耳令我更舉不能成烈著希代<lb/>
　之績義立無窮之名夫家同受其祚子子孫孫咸享<lb/>
　其榮今我作歌吟詠髙風激揚壯發悲且清<lb/>
梁車<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>隴山詩　隴頭征人别隴水流聲咽只為感君<lb/>
　恩甘心從苦節雪凍弓弦斷風吹旂竿折獨有孤雄<lb/>
　劒龍泉字不滅<lb/>
唐王勃隴西行　隴西多名家子弟復豪華千金買駿<lb/>
　馬蹀躞長安斜彫弓侍羽林寳劍照期門南來射猛<lb/>
<pb n="KR2k0051_WYG_049-3b"/>
　虎西去獵平原既夕罷朝參薄暮入終南田間遭罵<lb/>
　詈低語示乘驂入被鑾輿寵出視轅門勇無勞豪吏<lb/>
　猜常侍當無恐充國出上邽李廣出天水門第倚崆<lb/>
　峝家世垂金紫麟閣圗良将六郡名居上天子重開<lb/>
　邊龍雲壘相向烽火照臨洮榆塞馬蕭蕭先鋒秦子<lb/>
　弟大将霍嫖姚開壁左賢敗夾戰樓蘭潰獻捷上明<lb/>
　光揚鞭歌入塞更欲奏屯田不必勒燕然古人薄軍<lb/>
　旅千載謹邊闗少婦經年别開簾知禮客門户爾能<lb/>
<pb n="KR2k0051_WYG_049-4a"/>
　持歸來笑投策<lb/>
　宿長城詩　隂雲凝朔氣隴上正飛雪四月草不生<lb/>
　北風勁如割朝來羽書急夜宿長城窟道隘行不前<lb/>
　相呼抱鞍歇人寒指欲墮馬凍蹄皆裂射鴈旋充飢<lb/>
　斧冰還止渇寧辭解圍鬬但恐乘波沒早晚邊候空<lb/>
　歸來事耕作<lb/>
　散闗晨渡詩　闗山淩旦開石路無塵埃白馬髙譚<lb/>
　去青牛真氣來重門臨巨壑畫棟起崇隈即今楊䇿<lb/>
<pb n="KR2k0051_WYG_049-4b"/>
　度非是棄繻回<lb/>
　隴上行　負羽到邊州鳴笳度隴頭雲黄知塞近草<lb/>
　白見邊秋<lb/>
　盧照鄰隴山詩　隴山飛落葉隴雁度寒天愁見三<lb/>
　秋水分為兩地泉西流入羌郡東下向秦川行客頻<lb/>
　回首肝腸空自憐<lb/>
　入秦川界　隴坂長無極蒼然望不窮石徑縈疑斷<lb/>
　回流暎似空花開緑野霧鶯囀紫巖風春芳勿遽盡<lb/>
<pb n="KR2k0051_WYG_049-5a"/>
　留賞故人同<lb/>
　蚤度闗山分水嶺詩　十年遊蜀道萬里向長安徒<lb/>
　費周王粟空彈漢吏冠馬蹄穿欲盡貂裘敝轉寒層<lb/>
　氷横九折積石凌七盤重谿既下漱峻峯亦上干隴<lb/>
　頭聞戍鼓嶺外咽飛湍瑟瑟松風急蒼蒼山月團傳<lb/>
　語後來者行路誠獨難<lb/>
　駱賓王隴山詩　隴坂髙無極征人一望鄉闗河别<lb/>
　去水沙塞斷歸腸馬繫千年樹旌懸九月霜從來共<lb/>
<pb n="KR2k0051_WYG_049-5b"/>
　嗚咽皆是為勤王<lb/>
　晚泊蒲類　二庭歸望斷萬里客心愁山路猶南屬<lb/>
　河源自北流晚風連朔氣新月照邊秋竈火通軍壁<lb/>
　烽烟上戍樓龍庭但苦戰燕頷㑹封侯莫作蘭山下<lb/>
　空令漢國羞<lb/>
　邊城詩　紫塞流沙北黄圗灞水東一朝辭俎豆萬<lb/>
　里逐沙蓬候月恒持滿尋源屢鑿空野昏邊氣合烽<lb/>
　逈戍烟通膂力風塵倦疆場嵗月窮河流控積石山<lb/>
<pb n="KR2k0051_WYG_049-6a"/>
　路逺崆峝壯志凌蒼兕精誠貫白虹君恩如可報龍<lb/>
　劍有雌雄<lb/>
　李嶠奉和幸望春宫送朔方軍大總管張仁亶　玉<lb/>
　塞懲驕子金符命老臣三軍張武斾萬乘餞行輪猛<lb/>
　氣凌𤣥朔崇恩降紫宸投醪還饗士辭第本忘身露<lb/>
　下鷹初擊風髙雁欲賓方銷塞北祲還静漠南塵<lb/>
　杜審言贈蘇綰書記　知君書記本翩翩為許從戎<lb/>
　赴朔邊紅粉樓中應計日燕支山下莫經年<lb/>
<pb n="KR2k0051_WYG_049-6b"/>
　沈佺期出塞　十年通大漠萬里出長平寒日生戈<lb/>
　劒隂雲拂斾旌飢烏啼舊壘疲馬戀空城辛苦臯蘭<lb/>
　北胡塵損漢兵<lb/>
　李乂奉和幸望春宫送朔方大總管張仁亶　邊郊<lb/>
　草具腓河塞有兵機上宰調梅寄元戎細栁威虎貔<lb/>
　東道出鷹隼北庭飛玉匣謀中野金輿下太微投醪<lb/>
　銜酌餞緝衮事征衣勿謂公孫老行聞獻凱歸<lb/>
　鄭愔塞外三首　陽鳥南飛夜隂山北地寒漢家征<lb/>
<pb n="KR2k0051_WYG_049-7a"/>
　戍客年嵗在樓蘭玉塞朔風起金河秋月團邊聲入<lb/>
　鼓吹霜氣下旌竿海外歸書斷天涯旅鬢殘子卿猶<lb/>
　奉使恒向節旄看　塞外蕭條望征人此路賒邊聲<lb/>
　亂朔馬秋色引胡笳遙嶂侵歸日長城帶晚霞斷蓬<lb/>
　飛古戍連雁聚寒沙海暗雲無葉山春雪作花丈夫<lb/>
　期報主萬里獨辭家　荒壘三秋夕窮郊萬里平海<lb/>
　隂凝獨樹日氣下連營戎斾霜旋重邊裘夜更輕将<lb/>
　軍猶轉戰都尉不成名折栁悲春曲吹笳斷夜聲明<lb/>
<pb n="KR2k0051_WYG_049-7b"/>
　年漢使返須築受降城<lb/>
　蘇頲奉和聖製幸望春宫送朔方大總管張仁亶<lb/>
　北風吹早雁日夕渡河飛氣冷膠應折霜明草正腓<lb/>
　老臣帷幄算元宰廟堂機餞飲迴仙蹕臨戎解御衣<lb/>
　軍装乘曉發師律候春歸方佇勲庸盛天詞降紫微<lb/>
　張說和餞王晙巡邊　六月歌周雅三邊諗夏卿欲<lb/>
　施攻戰法先作簡稽行禮樂知謀帥春秋識用兵一<lb/>
　勞堪定國萬里即長城策布和戎利威傳破虜名軍<lb/>
<pb n="KR2k0051_WYG_049-8a"/>
　前雨灑道樓上月臨營别藻瑤華降同衣錦襮榮闗<lb/>
　山由義近戈甲為恩輕絲竹路傍散風雲馬上生朝<lb/>
　廷謂吉甫邦國望君平<lb/>
　将赴朔方軍應制　禮樂逢明主韜鈐用老臣恭慿<lb/>
　神武䇿逺静鬼方人供帳榮恩餞山川喜詔巡天文<lb/>
　日月麗朝賦管絃新幼志傳三畧衰材謝六鈞膽由<lb/>
　忠作伴心故道為隣漢保河南地胡清塞北塵連年<lb/>
　大軍後不日小康辰劍舞輕離别歌酣忘苦辛從來<lb/>
<pb n="KR2k0051_WYG_049-8b"/>
　思博望許國不謀身<lb/>
　王翰凉州詞　蒲桃美酒夜光盃欲飲琵琶馬上催<lb/>
　醉卧沙場君莫笑古來征戰幾人回<lb/>
　崔顥贈凉州張都督　聞君為漢将敵騎罷南侵出<lb/>
　塞清沙漠還家拜羽林風霜臣節苦嵗月主恩深為<lb/>
　語西河使知余報國心<lb/>
　送單于裴都䕶赴西河　征馬出翩翩城秋月正圓<lb/>
　單于莫近塞都䕶欲臨邊漢驛通烟火湖沙乏井泉<lb/>
<pb n="KR2k0051_WYG_049-9a"/>
　功成須獻捷未必去經年<lb/>
　崔融西征軍行遇風　北風巻塵沙左右不相識颯<lb/>
　颯吹萬里昏昏同一色馬煩不敢進人急未遑食草<lb/>
　木春更悲天景晝相匿夙齡慕忠勇雅尚存孤直覽<lb/>
　史懐寖驕讀詩歎孔棘及兹戎旅地忝從書記職兵<lb/>
　氣騰北荒軍聲振西極坐覺威靈逺行看氛祲息愚<lb/>
　臣何以報倚馬申微力<lb/>
　李白塞下曲三首　五月天山雪無花祇有寒笛中<lb/>
<pb n="KR2k0051_WYG_049-9b"/>
　聞折栁春色未曾看曉戰隨金鼔宵眠抱玉鞍願将<lb/>
　腰下劍直為斬樓蘭　駿馬似風飈鳴鞭出渭橋彎<lb/>
　弓辭漢月插羽破天驕陣解星芒盡營空海霧消功<lb/>
　成畫麟閣獨有霍嫖姚　塞虜乘秋下天兵出漢家<lb/>
　将軍分虎竹戰士卧龍沙邊月隨弓影胡霜拂劍花<lb/>
　玉闗殊未入少婦莫長嗟<lb/>
　杜甫髙都䕶驄馬行　安西都䕶胡青驄聲價欻然<lb/>
　來向東此馬臨陣久無敵與人一心成大功功成惠<lb/>
<pb n="KR2k0051_WYG_049-10a"/>
　養隨所致飄飄逺自流沙至雄姿未受伏櫪恩猛氣<lb/>
　猶思戰場利腕促蹄髙如踣鐵交河幾蹴層氷裂五<lb/>
　花散作雲滿身萬里方看汗流血長安壯兒不敢騎<lb/>
　走過掣電傾城知青絲絡頭為君老何由却出横門<lb/>
　道<lb/>
　送韋書記赴安西　夫子歘通貴雲泥相望懸白頭<lb/>
　無籍在朱紱有哀憐書記赴三捷公車留二年欲浮<lb/>
　江海去此别意茫然<lb/>
<pb n="KR2k0051_WYG_049-10b"/>
　投贈哥舒開府翰二十韻　今代麒麟閣何人第一<lb/>
　功君王自神武駕馭必英雄開府當朝傑論兵邁古<lb/>
　風先鋒百勝在畧地兩隅空青海無傳箭天山早挂<lb/>
　弓亷頗仍走敵魏絳已和戎每惜河湟棄新兼節制<lb/>
　通智謀垂睿想出入冠諸公日月低秦樹乾坤繞漢<lb/>
　宫胡人愁逐北宛馬又從東受命邊沙逺歸來御席<lb/>
　同軒墀曾寵鶴畋獵舊非熊茅土加名數山河誓始<lb/>
　終策行遺戰伐契合動昭融勲業青冥上交親氣概<lb/>
<pb n="KR2k0051_WYG_049-11a"/>
　中未為珠履客已見白頭翁壯節初題柱生涯獨轉<lb/>
　蓬幾年春草歇今日暮途窮軍事留孫楚行間識吕<lb/>
　䝉防身一長劍将欲倚崆峝<lb/>
　寄髙三十五書記　歎息髙生老新詩日又多美名<lb/>
　人不及佳句法如何主将收才子崆峝足凱歌聞君<lb/>
　已朱紱且得慰蹉跎<lb/>
　送蔡希曾都尉還隴右因寄髙三十五書記　蔡子<lb/>
　勇成癖彎弓西射胡健兒寧鬬死壯士恥為儒官是<lb/>
<pb n="KR2k0051_WYG_049-11b"/>
　先鋒得材縁挑戰須身輕一鳥過槍急萬人呼雲幕<lb/>
　隨開府春城赴上都馬頭金匼匝駝背錦糢糊咫尺<lb/>
　雪山路歸飛青海隅上公獨寵錫突将且前驅漢使<lb/>
　黄河逺凉州白麥枯因君問消息好在阮元瑜<lb/>
　贈田九判官梁丘　崆峝使節上青霄河隴降王欵<lb/>
　聖朝宛馬總肥春苜蓿将軍只數漢嫖姚陳留阮瑀<lb/>
　誰争長京兆田郎早見招麾下頼君才並入獨能無<lb/>
　意向漁樵<lb/>
<pb n="KR2k0051_WYG_049-12a"/>
　赤谷西崦人家　躋險不自安出郊已清目溪迴日<lb/>
　氣暖逕轉山田熟鳥雀依茅茨藩籬帶松菊如行武<lb/>
　陵暮欲問桃源宿<lb/>
　秦州雜詩二十首　滿目悲生事因人作逺遊遲迴<lb/>
　度隴怯浩蕩及闗愁水落魚龍夜山空鳥鼠秋西征<lb/>
　問烽火心折此淹留　秦州城北寺傳是隗囂宫苔<lb/>
　蘚山門古丹青野殿空月明垂葉露雲逐度溪風清<lb/>
　渭無情極愁時獨向東　州圖領同谷驛道出流沙<lb/>
<pb n="KR2k0051_WYG_049-12b"/>
　降虜兼千帳居人有萬家馬驕朱汗落胡舞白題斜<lb/>
　年少臨洮子西來亦自誇　鼓角緣邊郡川原欲夜<lb/>
　時秋聽殷地發風散入雲悲抱葉寒蟬静歸山獨鳥<lb/>
　遲萬方聲一槩吾道竟何之　南使宜天馬由來萬<lb/>
　匹強浮雲連陣沒秋草徧山長聞說真龍種仍殘老<lb/>
　驌驦哀鳴思戰鬬逈立向蒼蒼　城上胡笳奏山邊<lb/>
　漢節歸防河赴滄海奉詔發金微士苦形骸黒林疎<lb/>
　鳥獸稀那堪往來戍恨解鄴城圍　莽莽萬重山孤<lb/>
<pb n="KR2k0051_WYG_049-13a"/>
　城山谷間無風雲出塞不夜月臨闗屬國歸何晚樓<lb/>
　蘭斬未還烟塵獨長望衰颯正摧顔　聞道尋源使<lb/>
　從天此路迴牽牛去幾許宛馬至今來一望幽燕隔<lb/>
　何時郡國開東征健兒盡羌笛暮吹哀　今日明人<lb/>
　眼臨池好驛亭叢篁低地碧髙栁半天青稠疊多幽<lb/>
　事喧呼閱使星老夫如有此不異在郊坰　雲氣接<lb/>
　崑崙涔涔塞雨繁羌童看渭水使客向河源烟火軍<lb/>
　中幕牛羊嶺上村所居秋草浄正閉小蓬門　蕭蕭<lb/>
<pb n="KR2k0051_WYG_049-13b"/>
　古塞冷漠漠秋雲低黄鵠翅垂雨蒼鷹飢啄泥薊門<lb/>
　誰自北漢将獨征西不意書生耳臨衰厭鼔鞞　山<lb/>
　頭南郭寺水號北流泉老樹空庭得清渠一邑傳秋<lb/>
　花危石底晚景卧鐘邊俛仰悲身世溪風為颯然<lb/>
　傳道東柯谷深藏數十家對門藤葢瓦映竹水穿沙<lb/>
　瘦地翻宜粟陽坡可種𤓰船人近相報但恐失桃花<lb/>
　　萬古仇池穴潛通小有天神魚人不見福地語真<lb/>
　傳近接西南境長懐十九泉何時一茅屋送老白雲<lb/>
<pb n="KR2k0051_WYG_049-14a"/>
　邊　未暇泛滄海悠悠兵馬間塞門風落木客舍雨<lb/>
　連山阮籍行多興龎公隠不還東柯遂疎懶休鑷鬢<lb/>
　毛斑　東柯好崖谷不與衆峯羣落日邀雙鳥晴天<lb/>
　卷片雲野人吟險絶水竹㑹平分採藥吾将老兒童<lb/>
　未遣聞　邊秋隂易久不復辨晨光簷雨亂淋幔山<lb/>
　雲低度牆鸕鷀窺淺井蚯蚓上深堂車馬何蕭索門<lb/>
　前百草長　地僻秋将盡山髙客未歸塞雲多斷續<lb/>
　邊日少光輝警急烽常報傳聞檄屢飛西戎外甥國<lb/>
<pb n="KR2k0051_WYG_049-14b"/>
　何得迕天威　鳳林戈未息魚海路常難候火雲峯<lb/>
　峻懸軍幕井乾風連西極動月過北庭寒故老思飛<lb/>
　将何時議築壇　唐堯真自聖野老復何知曬藥能<lb/>
　無婦應門亦有兒藏書聞禹穴讀記憶仇池為報鴛<lb/>
　行舊鷦鷯在一枝<lb/>
　西枝村尋置草堂地夜宿贊公土室二首　出郭眄<lb/>
　細岑披榛得微路溪行一流水曲折方屢渡贊公湯<lb/>
　休徒好静心迹素昨枉霞上作盛論巖中趣怡然共<lb/>
<pb n="KR2k0051_WYG_049-15a"/>
　攜手恣意同逺步捫蘿澀先登陟巘眩反顧要求陽<lb/>
　岡暖苦陟隂嶺沍惆悵老大藤沉吟屈蟠樹卜居意<lb/>
　未展杖䇿迴且暮層巔餘落日草蔓已多露　天寒<lb/>
　鳥已歸月出山更静土室延白光松門耿疎影躋攀<lb/>
　倦日短語樂寄夜永明燃林中薪暗汲石底井大師<lb/>
　京國舊徳業天機秉從來支許遊興趣江湖逈數竒<lb/>
　謫闗塞道廣存箕潁何知戎馬間復接塵事屏幽尋<lb/>
　豈一路逺色有諸嶺晨光稍曚曨更越西南頂<lb/>
<pb n="KR2k0051_WYG_049-15b"/>
　送人從軍　弱水應無地陽闗已近天今君渡沙磧<lb/>
　累月斷人烟好武寧論命封侯不計年馬寒防失道<lb/>
　雪沒錦鞍韉<lb/>
　發秦州　我衰更懶拙生事不自謀無食問樂土無<lb/>
　衣思南州漢源十月交天氣凉如秋草木未黄落況<lb/>
　聞山水幽栗亭名更佳下有良田疇充腸多薯蕷崖<lb/>
　蜜亦易求密竹復冬笋清池可方舟雖傷旅寓逺庶<lb/>
　遂平生遊此邦俯要衝實恐人事稠應接非本性登<lb/>
<pb n="KR2k0051_WYG_049-16a"/>
　臨未銷憂谿谷無異石塞田始微收豈復慰老夫惘<lb/>
　然難久留日色隠孤戍烏啼滿城頭中宵驅車去飲<lb/>
　馬寒塘流磊落星月髙蒼茫雲霧浮大哉乾坤内吾<lb/>
　道長悠悠<lb/>
　赤谷　天寒霜雪繁遊子有所之豈但嵗月暮重來<lb/>
　未有期晨發赤谷亭險艱方自兹亂石無改轍我車<lb/>
　已載脂山深苦多風落日童稚飢悄然村墟逈烟火<lb/>
　何由追貧病轉零落故鄉不可思常恐死道路永為<lb/>
<pb n="KR2k0051_WYG_049-16b"/>
　髙人嗤<lb/>
　鐵堂峽　山風吹遊子縹緲乘險絶硤形藏堂隍壁<lb/>
　色立積鐵徑摩穹蒼蟠石與厚地裂修纎無限竹嵌<lb/>
　空太始雪威遲哀壑底徒旅慘不恱水寒長冰横我<lb/>
　馬骨正折生涯抵弧矢盜賊殊未滅飄蓬踰三年迴<lb/>
　首肝肺熱<lb/>
　鹽井　鹵中草木白青者官鹽烟官作既有程煮鹽<lb/>
　烟在川汲井嵗搰搰出車日連連自公斗三百轉致<lb/>
<pb n="KR2k0051_WYG_049-17a"/>
　斛六千君子慎止足小人苦喧闐我何長嘆嗟物理<lb/>
　固自然<lb/>
　積草嶺　連峯積長隂白日遞隠見颼颼林響交慘<lb/>
　慘石狀變山分積草嶺路異明水縣旅泊吾道窮衰<lb/>
　年嵗時倦卜居尚百里休駕投諸彥邑有佳主人情<lb/>
　如已㑹面來書語絶妙逺客驚深眷食蕨不願餘茅<lb/>
　茨眼中見<lb/>
　泥功山　朝行青泥上暮在青泥中泥濘非一時版<lb/>
<pb n="KR2k0051_WYG_049-17b"/>
　築勞人功不畏道途永乃将汩沒同白馬為鐵驪小<lb/>
　兒成老翁哀猿透却墜死鹿力所窮寄語北來人後<lb/>
　來莫怱怱<lb/>
　鳳凰臺　亭亭鳳凰臺北對西康州西伯今寂寞鳳<lb/>
　聲亦悠悠山峻路絶蹤石林氣髙浮安得萬丈梯為<lb/>
　君上上頭恐有無母雛飢寒日啾啾我能剖心血飲<lb/>
　啄慰孤愁心以當竹實炯然無外求血以當醴泉豈<lb/>
　徒比清流所重王者瑞敢辭微命休坐看綵翮長舉<lb/>
<pb n="KR2k0051_WYG_049-18a"/>
　意八極周自天銜瑞圖飛下十二樓圖以奉至尊鳳<lb/>
　以垂鴻猷再光中興業一洗蒼生憂深衷正為此羣<lb/>
　盜何淹留<lb/>
　萬丈潭　青溪含冥寞神物有顯晦龍依積水蟠窟<lb/>
　壓萬丈内跼步凌垠堮側身下烟靄前臨洪濤寛卻<lb/>
　立蒼石大山危一徑盡崖絶兩壁對削成根虚無倒<lb/>
　影垂澹瀕黒如灣澴底清見光炯碎孤雲倒來深飛<lb/>
　鳥不在外髙蘿成帷幄寒木壘旌斾逺川曲通流嵌<lb/>
<pb n="KR2k0051_WYG_049-18b"/>
　竇潛洩瀨造幽無人境發興自我輩告歸遺恨多將<lb/>
　老斯遊最閉藏修鱗蟄出入巨石礙何事暑天過快<lb/>
　意風雨㑹<lb/>
　發同谷縣　賢有不黔突聖有不暖席況我飢愚人<lb/>
　焉能尚安宅始來兹山中休駕喜地僻奈何迫物累<lb/>
　一嵗四行役忡忡去絶境杳杳更逺適停驂龍潭雲<lb/>
　迴首虎崖石臨岐别數子握手淚再滴交情無舊深<lb/>
　窮老多慘慼平生嬾拙意偶值棲遁跡去住與願違<lb/>
<pb n="KR2k0051_WYG_049-19a"/>
　仰慙林間翮<lb/>
　木皮嶺　首路栗亭西尚想鳳凰村季冬攜童稚辛<lb/>
　苦赴蜀門南登木皮嶺艱險不易論汗流被我體祁<lb/>
　寒為之暄逺岫争輔佐千巖自崩奔始知五嶽外别<lb/>
　有他山尊仰干塞大明俯入裂厚坤再聞虎豹鬬屢<lb/>
　跼風水昏髙有廢閣道摧折如短轅下有冬青林石<lb/>
　上走長根西崖特秀發煥若靈芝繁潤聚金碧氣清<lb/>
　無沙土痕憶觀崑崙圗目擊懸圃存對此欲何適默<lb/>
<pb n="KR2k0051_WYG_049-19b"/>
　傷垂老魂<lb/>
　王維燕支行　漢家天将才且雄時來謁帝明光宫<lb/>
　萬乘親推雙闕下千官出餞五陵東誓将甲第金門<lb/>
　裏身作長城玉塞中衛霍纔堪一騎将朝廷不數貳<lb/>
　師功趙魏韓燕多勁卒闗西俠少何咆勃報讎只是<lb/>
　聞嘗膽飲酒不曾妨刮骨畫㦸雕戈白日寒連旗大<lb/>
　斾黄塵沒疊鼓遙翻瀚海波鳴笳亂動天山月麒麟<lb/>
　錦帶佩吳鈎颯沓青驪躍紫騮拔劍已斷天驕臂歸<lb/>
<pb n="KR2k0051_WYG_049-20a"/>
　鞍共飲月支頭漢兵大呼一當百虜騎相看哭且愁<lb/>
　教戰須令赴湯火終知上将先伐謀<lb/>
　隴頭吟　長安少年游俠客夜上戍樓看太白隴頭<lb/>
　明月迥臨闗隴上行人夜吹笛闗西老将不勝愁駐<lb/>
　馬聽之雙淚流身經大小百餘戰麾下偏裨萬戸侯<lb/>
　蘇武纔為典屬國節旄空盡海西頭<lb/>
　送劉司直赴安西　絶域陽闗道胡烟與塞塵三春<lb/>
　時有鴈萬里少行人苜蓿隨天馬葡萄逐漢臣當令<lb/>
<pb n="KR2k0051_WYG_049-20b"/>
　外國懼不敢覓和親<lb/>
　送平淡然判官　不識陽闗路新從定逺侯黄雲斷<lb/>
　春色畫角起邊愁瀚海經年别交河出塞流須令外<lb/>
　國使知飲月支頭<lb/>
　使至塞上　單車欲問邊屬國過居延征蓬出漢塞<lb/>
　歸鴈入胡天大漠孤烟直長河落日圎蕭闗逢候騎<lb/>
　都䕶在燕然<lb/>
　送張判官赴河西　單車曽出塞報國敢邀勲見逐<lb/>
<pb n="KR2k0051_WYG_049-21a"/>
　張征虜今思霍冠軍沙平連白雪蓬巻入黄雲慷慨<lb/>
　倚長劍髙歌一送君<lb/>
　出塞作　居延城外獵天驕白草連天野火燒暮雲<lb/>
　空磧時驅馬秋日平原好射鵰䕶羌校尉朝乘障破<lb/>
　虜将軍夜度遼玉靶角弓珠勒馬漢家将賜霍嫖姚<lb/>
　送元二使安西　渭城朝雨裛輕塵客舍青青栁色<lb/>
　新勸君更盡一盃酒西出陽闗無故人<lb/>
　送韋評事　欲逐将軍取右賢沙場走馬向居延遙<lb/>
<pb n="KR2k0051_WYG_049-21b"/>
　知漢使蕭闗外愁見孤城落日邊<lb/>
　王昌齡塞下曲　蟬鳴空桑林八月蕭闗道出塞復<lb/>
　入塞處處黄蘆草從來幽并客皆共塵沙老莫學游<lb/>
　俠兒矜誇紫騮好　飲馬渡秋水水寒風似刀平沙<lb/>
　日未沒黯黯見臨洮昔日長城戰咸言意氣髙黄塵<lb/>
　足今古白骨亂蓬蒿<lb/>
　從軍行　烽火城西百尺樓黄昏獨上海風秋更吹<lb/>
　羌笛闗山月無那金閨萬里愁　琵琶起舞換新聲<lb/>
<pb n="KR2k0051_WYG_049-22a"/>
　總是闗山離别情撩亂邊愁聽不盡髙高秋月照長<lb/>
　城　青海長雲暗雪山孤城遙望玉門闗黄沙百戰<lb/>
　穿金甲不破樓蘭終不還　秦時明月漢時闗萬里<lb/>
　長征人未還但使龍城飛将在不教胡馬度隂山<lb/>
　大漠風塵日色昏紅旗半巻出轅門前軍夜戰洮河<lb/>
　北已報生擒吐谷渾<lb/>
　儲光羲彈筝峽　鳥雀知天雨羣飛息復鳴原田無<lb/>
　遺粟日暮滿空城達士憂世務鄙夫念王程晨過彈<lb/>
<pb n="KR2k0051_WYG_049-22b"/>
　筝峽馬足凌兢行雙壁隠靈曜莫能知晦明皚皚堅<lb/>
　氷色漫漫隂雲平始信古人言苦節不可貞<lb/>
　闗山月　一雁過連營繁霜覆古城胡笳在何處半<lb/>
　夜起邊聲<lb/>
　髙適從哥舒大夫破洪濟城迴登積石軍多福七級<lb/>
　浮圗　塞口連濁河轅門對山寺寧知鞍馬上獨有<lb/>
　登臨事七級凌太清千崖列蒼翠飄飄方寓目想像<lb/>
　見深意髙興殊未平凉風颯然至拔城陣雲合轉斾<lb/>
<pb n="KR2k0051_WYG_049-23a"/>
　妖星墜大將何英靈官軍動天地君懐生羽翼本欲<lb/>
　附騏驥欵段苦不前青冥信難致一歌陽春後三歎<lb/>
　終自愧<lb/>
　登隴詩　隴頭逺行客隴上分流水流水無盡期行<lb/>
　人去未巳淺才登一命孤劍通萬里豈不思故鄉從<lb/>
　來感知已　山股逗飛泉泓澄傍岩石亂垂寒玉條<lb/>
　碎洒珍珠滴澄波涵萬象明鏡㵼天色有時乘月來<lb/>
　賞詠還自適<lb/>
<pb n="KR2k0051_WYG_049-23b"/>
　送劉評事充朔方判官　征馬向邊州蕭蕭嘶未休<lb/>
　思深應帶别聲斷為兼秋岐路風将逺闗山月共愁<lb/>
　贈君從此去何日大刀頭<lb/>
　送李侍御赴安西　行子對飛蓬金鞭指鐵驄功名<lb/>
　萬里外心事一杯中虜障燕支北秦城太白東離魂<lb/>
　莫惆悵看取寳刀雄<lb/>
　送白少府之隴右　踐更登隴首逺别指臨洮為問<lb/>
　闗中事何如州縣勞軍容隨赤羽樹色引青袍誰斷<lb/>
<pb n="KR2k0051_WYG_049-24a"/>
　單于臂今年太白高<lb/>
　送蹇秀才赴臨洮　悵望目千里如何今二毛猶思<lb/>
　陽谷去莫厭隴山高倚馬見雄筆隨身惟寳刀料君<lb/>
　終自致勳業在臨洮<lb/>
　九曲詞　鐵騎横行鐵嶺頭西看邏逤取封侯青海<lb/>
　只今将飲馬黄河不用更防秋<lb/>
　塞上聽吹笛　雪浄胡天牧馬還月明羌笛戍樓間<lb/>
　借問梅花何處落風吹一夜滿闗山<lb/>
<pb n="KR2k0051_WYG_049-24b"/>
　岑參酒泉太守席上作　琵琶長笛曲相和羌兒胡<lb/>
　雛齊唱歌渾灸犛牛烹野駝交河美酒歸叵羅三更<lb/>
　醉後軍中寢無奈秦山歸夢何<lb/>
　白雪歌送武判官歸　北風巻地白草折胡天八月<lb/>
　即飛雪忽如一夜春風來千樹萬樹梨花開散入珠<lb/>
　簾濕羅幕狐裘不暖錦衾薄将軍角弓不得控都䕶<lb/>
　銕衣冷難著瀚海闌千百丈氷愁雲慘淡萬里凝中<lb/>
　軍置酒飲歸客胡琴琵琶與羌笛紛紛暮雪下轅門<lb/>
<pb n="KR2k0051_WYG_049-25a"/>
　風掣紅旗凍不翻輪臺東門送君去去時雪滿天山<lb/>
　路山迴路轉不見君雪上空留馬行處<lb/>
　輪臺歌奉送封大夫出師西征　輪臺城頭夜吹角<lb/>
　輪臺城北旄頭落羽書昨夜過渠黎單于已在金山<lb/>
　西戍樓西望烟塵黑漢兵屯在輪臺北上將擁旄西<lb/>
　出征平明吹笛大軍行四邊伐鼔雪海湧三軍大呼<lb/>
　隂山動虜塞兵氣連雲屯戰場白骨纒草根劍河風<lb/>
　急雪片濶沙口石凍馬蹄脫亞相勤王甘苦辛誓<lb/>
<pb n="KR2k0051_WYG_049-25b"/>
　将報主静邊塵古來青史誰不見今見功名勝古人<lb/>
　胡笳歌送顔真卿使赴河隴　君不聞胡笳聲最悲<lb/>
　紫髯緑眼胡人吹吹之一曲猶未了愁殺樓蘭征戍<lb/>
　兒凉秋八月蕭闗道北風吹斷天山草崑崙山南月<lb/>
　欲斜胡人向月吹胡笳胡笳怨兮将送君秦山遙望<lb/>
　隴山雲邊城夜夜多愁夢向月胡笳誰喜聞<lb/>
　玉門闗與蓋将軍歌　蓋将軍真丈夫行年三十執<lb/>
　金吾身長七尺頗有鬚玉門闗城逈且孤黄沙萬里<lb/>
<pb n="KR2k0051_WYG_049-26a"/>
　白草枯南鄰吐蕃北伊吾将軍到來備不虞五千甲<lb/>
　兵膽力麤軍中無事但歡娛暖屋繡簾紅地爐織成<lb/>
　壁衣花氍毺燈前侍婢㵼玉壺金鐺亂點野駝酥紫<lb/>
　綬金章左右趨問著只是蒼頭奴美人一雙閑且都<lb/>
　朱唇翠眉暎明眸清歌一曲世所無今日喜聞鳳将<lb/>
　雛可憐絶勝秦羅敷使君五馬謾踟蹰野草繡窠紫<lb/>
　羅襦紅牙鏤金對樗蒲玉盤纎手撒作盧衆中誇道<lb/>
　不曾輸櫪上昻昻皆駿駒桃花叱撥價最殊騎将獵<lb/>
<pb n="KR2k0051_WYG_049-26b"/>
　向城南隅臘日射殺千年狐我來塞外接邊儲為君<lb/>
　取醉酒剩沽醉争酒盞相喧呼忽憶咸陽舊酒徒<lb/>
　送李副使赴磧石官軍　火山六月應更熱赤亭道<lb/>
　口行人絶知君慣度祁連城豈能愁見輪臺月解鞍<lb/>
　暫入酒家爐送君萬里西擊胡功名祇向馬上取真<lb/>
　是人間一丈夫<lb/>
　發臨洮将赴北庭留别　聞說輪臺路連年見雪飛<lb/>
　春風曽不到漢使亦應稀白草通疏勒青山過武威<lb/>
<pb n="KR2k0051_WYG_049-27a"/>
　勤王敢道逺私向夢中歸<lb/>
　金城闗　古戍依重險髙樓接五凉山根盤驛道河<lb/>
　水浸城牆庭樹巢鸚鵡園花隠麝香忽如江浦上憶<lb/>
　作捕魚郎<lb/>
　武威暮春聞宇文判官西使還已到晉昌　片雨過<lb/>
　城頭黄鸝上戍樓塞花飄客淚邊栁挂鄉愁白髮悲<lb/>
　明鏡青春換敝裘君從萬里使聞已到𤓰州<lb/>
　送李别将攝伊吾令充使赴武威便寄崔員外　詞<lb/>
<pb n="KR2k0051_WYG_049-27b"/>
　賦滿書嚢胡為在戰塲行間脫寳劍邑里挂銅章馬<lb/>
　疾飛千里鳬翔向五凉遙知竹林下星使對星郎<lb/>
　送張都尉東歸　白羽緑弓弦年年只在邊還家劍<lb/>
　鋒盡出塞馬蹄穿逐虜西踰海平胡北到天封侯應<lb/>
　不逺燕頷豈徒然<lb/>
　送人到安西　上馬帶吳鈎翩翩度隴頭小來思報<lb/>
　國不是愛封侯萬里鄉為夢三邊月伴愁早須清黠<lb/>
　虜無事莫經秋<lb/>
<pb n="KR2k0051_WYG_049-28a"/>
　首秋輪臺　異域隂山外孤城雪海邊秋來惟有雁<lb/>
　夏盡不聞蟬雨拂氊牆濕風搖毳幕羶輪臺萬里地<lb/>
　無事歴三年<lb/>
　隴水　隴水何年有潺潺逼路傍東西流不歇曾斷<lb/>
　幾人膓<lb/>
　見渭水思秦川　渭水東流去何時到雍州慿添兩<lb/>
　行淚寄向故園流<lb/>
　封大夫破播仙凱歌　漢将承恩西破戎捷書先奏<lb/>
<pb n="KR2k0051_WYG_049-28b"/>
　未央宫天子預開麟閣待秪今誰數貳師功　日落<lb/>
　轅門鼔角鳴千羣面縛出蕃城洗兵魚海雲迎陣秣<lb/>
　馬龍堆月照營<lb/>
　赴北庭度隴思家　西向輪臺萬里餘也知鄉信日<lb/>
　應疎隴山鸚鵡能言語為報家人數寄書<lb/>
　玉闗寄長安李主簿　東去長安萬里餘故人那惜<lb/>
　一行書玉闗西望腸堪斷況復明朝是嵗除<lb/>
　磧中作　走馬西來欲到天辭家見月兩回圓今夜<lb/>
<pb n="KR2k0051_WYG_049-29a"/>
　不知何處宿平沙萬里絶人烟<lb/>
　酒泉太守席上醉後作　酒泉太守能劍舞髙堂置<lb/>
　酒夜擊鼔胡笳一曲斷人腸坐客相看淚如雨<lb/>
　送人還京　匹馬西從天外歸揚鞭只共鳥争飛送<lb/>
　君九月交河北雪裏題詩淚滿衣<lb/>
　送劉判官赴磧西　火山五月行人少看君馬去疾<lb/>
　如鳥都䕶行營太白西角聲一動胡天曉<lb/>
　苜蓿峯寄家人　苜蓿峯邊逢立春葫蘆河上淚沾<lb/>
<pb n="KR2k0051_WYG_049-29b"/>
　巾閨中只是空相憶不見沙場愁殺人<lb/>
　逢入京使　故園東望路漫漫雙袖龍鍾淚不乾馬<lb/>
　上相逢無紙筆慿君傳語報平安<lb/>
　盧象送趙都䕶赴安西　結髮候旌麾元戎復在斯<lb/>
　門開都䕶府兵動羽林兒黠冦多翻覆謀臣有别離<lb/>
　智同天所授恩共日相隨漢使開賓幕胡笳送酒巵<lb/>
　風霜迎馬首雨雪事魚麗上策應無戰深情屬載馳<lb/>
　不應行萬里明主寄安危<lb/>
<pb n="KR2k0051_WYG_049-30a"/>
　王之渙凉州詞　黄河逺上白雲間一片孤城萬仞<lb/>
　山羌笛何須怨楊栁春風不度玉門闗<lb/>
　張謂送人使河源　故人行役向邊州匹馬今朝不<lb/>
　少留長路闗山何日盡滿堂絲竹為君愁<lb/>
　常建塞下曲　玉帛朝回望帝鄉烏孫歸去不稱王<lb/>
　天涯静處無征戰兵氣銷為日月光<lb/>
　劉長卿送南特進赴行營　聞道軍書至揚鞭不問<lb/>
　家朔雲連白草漢月對黄沙汗馬河源飲燒羌隴底<lb/>
<pb n="KR2k0051_WYG_049-30b"/>
　遮翩翩新結束去逐李輕車<lb/>
　平蕃曲　𣺌𣺌戍烟孤茫茫塞草枯隴頭那用閉萬<lb/>
　里不防胡　絶漠大軍還平沙獨戍閑空留一片石<lb/>
　萬古在燕山<lb/>
　錢起送張将軍西征　長安少年惟好武金殿承恩<lb/>
　争破虜沙場烽火隔天山銕騎西征幾嵗還戰處黒<lb/>
　雲霾瀚海愁中明月度陽闗玉笛聲悲離酌晚金方<lb/>
　路極行人逺計日霜戈盡敵歸回首戎城空落暉始<lb/>
<pb n="KR2k0051_WYG_049-31a"/>
　笑子卿心計失徒看海上節旄稀<lb/>
　盧綸送韓都䕶還邊　好勇知名早争雄上将間戰<lb/>
　多春入塞獵慣夜燒山陣合龍蛇動軍移草木閑今<lb/>
　來部曲盡白首過蕭闗<lb/>
　和張僕射塞下曲　月黑雁飛髙單于逺遁逃欲将<lb/>
　輕騎逐大雪滿弓刀<lb/>
　戴叔倫闗山　月出照闗山秋風人未還清光無逺<lb/>
　近鄉淚半書間<lb/>
<pb n="KR2k0051_WYG_049-31b"/>
　楊巨源觀征人回　兩河戰罷萬方清原上軍回識<lb/>
　舊營立馬望營秋塞静射鵰臨水晚天晴戍閒部伍<lb/>
　分岐路地逺家鄉寄斾旌聖代止戈資廟畧諸侯不<lb/>
　復更長征<lb/>
　李益鹽州過飲馬泉　緑楊著水草如烟舊是胡兒<lb/>
　飲馬泉幾處吹笳明月夜何人倚劍白雲天從來凍<lb/>
　合闗山路今日分流漢使前莫遣行人照容鬢恐驚<lb/>
　憔悴入新年<lb/>
<pb n="KR2k0051_WYG_049-32a"/>
　夜上受降城聞笛　回樂峯前沙似雪受降城外月<lb/>
　如霜不知何處吹蘆管一夜征人盡望鄉<lb/>
　從軍北征過凉州　天山雪後海風寒横笛偏吹行<lb/>
　路難磧裏征人三十萬一時回首月中看<lb/>
　夜上西城聽梁州曲　鴻雁新從北地來聞聲一半<lb/>
　却飛回金河戍客腸應斷更在秋風百尺臺<lb/>
　張籍涇州塞　行到涇州塞惟聞羌戍鼙道邊雙古<lb/>
　<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>猶記向安西<lb/>
<pb n="KR2k0051_WYG_049-32b"/>
　王建隴頭流水　隴水何年隴頭别不在山中亦嗚<lb/>
　咽征人塞耳馬不行未到隴頭聞水聲謂是西流入<lb/>
　蒲海還聞北去繞龍城隴東隴西多屈曲野麋飲水<lb/>
　長簇簇收兵夜回水旁住憶著來時磨劍處向前無<lb/>
　井復無泉飲馬回看隴頭樹<lb/>
　薛逢送靈州田尚書　隂風獵獵滿旗竿白草颼颼<lb/>
　劍氣攢九姓羌渾隨漢節六州蕃落從戎鞍霜中入<lb/>
　塞琱弓硬月下翻營玉帳寒今日路傍誰不指穰苴<lb/>
<pb n="KR2k0051_WYG_049-33a"/>
　門户慣登壇<lb/>
　白居易城鹽州　城鹽州城鹽州城在五原原上頭<lb/>
　蕃東節度鉢闡布忽見新城當要路金烏飛傳贊普<lb/>
　聞建牙傳箭集羣臣君臣赭面有憂色皆言勿謂唐<lb/>
　無人自築鹽州十餘載左袵氊裘不犯塞晝牧牛羊<lb/>
　夜捉生長去新城百里外諸邊急警勞戍人惟此一<lb/>
　道無烟塵靈夏潛安誰復辨秦原暗通何處見鄜州<lb/>
　驛路好馬來長安藥肆黄蓍賤城鹽州鹽州未城天<lb/>
<pb n="KR2k0051_WYG_049-33b"/>
　子憂徳宗按圗自定計非闗将畧與廟謀吾聞髙宗<lb/>
　中宗世北虜猖獗最難制韓公創築受降城三城鼎<lb/>
　峙屯漢兵東西亘絶數千里耳冷不聞胡馬聲如今<lb/>
　邊将非無策心笑韓公築城壁相看養冦為身謀各<lb/>
　握强兵固恩澤願分今日邊将恩褒贈韓公封子孫<lb/>
　誰能将此鹽州曲翻作歌詞聞至尊<lb/>
　李商隱安定城樓　迢遞髙城百尺樓緑楊枝外盡<lb/>
　汀州賈生年少虚垂泪王粲春來更逺遊永憶江湖<lb/>
<pb n="KR2k0051_WYG_049-34a"/>
　歸白髮欲迴天地入扁舟不知腐鼠成滋味猜意鵷<lb/>
　雛竟未休<lb/>
　杜牧河湟諸郡次第歸降　捷書皆應睿謀期十萬<lb/>
　曾無一鏃遺漢武慚誇朔方地宣王休道太原師威<lb/>
　加塞外寒來早恩入河源凍合遲聽取滿城歌舞曲<lb/>
　凉州聲韻喜參差<lb/>
　温庭筠蘇武廟　蘇武魂消漢使前古祠髙樹兩茫<lb/>
　然雲邊雁斷胡天月隴上羊歸塞草烟回日樓臺非<lb/>
<pb n="KR2k0051_WYG_049-34b"/>
　甲帳去時冠劍是丁年茂陵不見封侯印空向秋波<lb/>
　哭逝川<lb/>
　曹唐送康祭酒赴輪臺　灞水橋邊酒一杯送君千<lb/>
　里赴輪臺霜黏海眼旗聲凍風射犀文甲縫開斷<lb/>
　磧簇烟山似米野營軒地鼔如雷分明㑹得将軍意<lb/>
　不斬樓蘭不擬回<lb/>
　羅隠隴頭水借問隴頭水年年恨何事全疑嗚咽聲<lb/>
　中有征人淚自古無長策況我非深智何計謝潺湲<lb/>
<pb n="KR2k0051_WYG_049-35a"/>
　一宵空不寐<lb/>
　登夏州城樓　寒聲獵獵戍旗風獨倚危樓悵望中<lb/>
　萬里山河唐土地千年魂魄晉英雄離心不忍聽邊<lb/>
　馬往事應須問塞鴻好脫儒冠從校尉一枝長㦸六<lb/>
　鈞弓<lb/>
　胡曽交河塞下曲　交河氷薄日遲遲漢将思家感<lb/>
　别離塞北草生蘇武泣隴西雲起李陵悲曉侵雉堞<lb/>
　烏先覺春入闗山雁獨知何處疲兵心最苦夕陽樓<lb/>
<pb n="KR2k0051_WYG_049-35b"/>
　上笛聲時<lb/>
　居延海　漠漠平沙際碧天問人云此是居延停驂<lb/>
　一顧猶魂斷蘇武争禁十九年<lb/>
　胡宿金城感舊　千里青雲未致身馬蹄空踏幾年<lb/>
　塵曽迷玉洞花光老欲過金城栁眼新粉壁已沉題<lb/>
　鳳字酒壚猶記姓黄人塢中横笛偏多感一涕闌干<lb/>
　白角巾<lb/>
　塞上　漢家神箭定天山烟火相望萬里間頡利請<lb/>
<pb n="KR2k0051_WYG_049-36a"/>
　盟金七酒将軍歸卧玉門闗雲沉老上妖氛斷雪照<lb/>
　回中探騎閒五餌已行王道勝絶無刁斗至闐顔<lb/>
　盧弼邊庭冬怨　朔風吹雪透刀瘢飲馬長城窟更<lb/>
　寒夜半火來知有敵一時齊保賀蘭山<lb/>
　韋蟾送盧潘之朔方　賀蘭山下果園成塞北江南<lb/>
　舊有名水木萬家朱户暗弓刀千隊鐵衣鳴心源落<lb/>
　落堪為将膽氣堂堂合用兵却使六蕃諸子弟馬前<lb/>
　不信是書生<lb/>
<pb n="KR2k0051_WYG_049-36b"/>
　張喬宴邊将　一曲凉州金石清邊風蕭颯動江城<lb/>
　坐中有老沙場客横笛休吹塞上聲<lb/>
　楊凝送客往夏州　憐君此去過居延古塞黄雲共<lb/>
　𣺌然沙濶獨尋邊馬迹路迷遙指戍樓烟夜投孤店<lb/>
　愁吟笛朝望行塵喜控弦聞有故交今從騎何須著<lb/>
　論更言錢<lb/>
　張敬忠邊詞　五原春色舊來遲二月垂楊未挂絲<lb/>
　即今河畔氷開日正是長安花落時<lb/>
<pb n="KR2k0051_WYG_049-37a"/>
宋范仲淹勸農　烹葵剥棗古年豐莫管時殊俗自同<lb/>
　太守勸農農勉聽從今再願誦豳風<lb/>
　蘇軾送范純粹知慶州　才大古難用論髙常近迂<lb/>
　君看趙魏老乃為滕大夫浮雲無根蔕黄潦能須臾<lb/>
　知經幾成敗得見正賢愚羽旄照城闕談笑安邊隅<lb/>
　當年老使君赤手降於菟諸郎更何事折箠鞭其雛<lb/>
　吾知鄧平叔不鬬月支胡<lb/>
　游師雄崆峝山　崆峝一何髙崛起乾坤闢峻極倚<lb/>
<pb n="KR2k0051_WYG_049-37b"/>
　杳冥崢嶸亘今昔勢将玉繩齊位據金野窄<lb/>
　馬跑泉　清甘一派古祠邊昨日親烹小鳳團却恨<lb/>
　竟陵無品目煩君精鑒為嘗看<lb/>
　擒鬼章　王師一舉病於雷頃刻俄聞破敵回且喜<lb/>
　将門還出将檻車生致鬼章來<lb/>
　李師中麥積山　路入青松翠靄間斜陽倒影下溪<lb/>
　灣此中猿鶴休相笑謝傅東歸自有山<lb/>
　趙抃青泥嶺　老杜休誇蜀道難我聞天險不同山<lb/>
<pb n="KR2k0051_WYG_049-38a"/>
　青泥嶺上青雲路二十年來七往還<lb/>
　文紳儀遊靈巖　一入靈巖寺凭欄望眼遙山深雲<lb/>
　障日江濶夜生潮古洞遺仙跡流泉傍石橋醉來搔<lb/>
　首咏得句興偏饒<lb/>
　魯百能鷄山　鷲嶺何年闢鷄巢此地傳松聲長似<lb/>
　雨巒氣自成烟夢散疎鐘外心清古佛前欲從仙吏<lb/>
　隠結宇共棲禪<lb/>
　劉景文登正洞　鸑鷟山前古洞深蒼崖老木共隂<lb/>
<pb n="KR2k0051_WYG_049-38b"/>
　森遊人看取溪中水只此無塵是道心<lb/>
　王膺登王母宫　霧幄雲屏迤邐開霓旌仙仗下瑤<lb/>
　臺碧桃留贈成何事飈馭空中候爾迴<lb/>
　梅詢登王母宫　西母輜軿下碧空漢皇簫鼓幸回<lb/>
　中青鸞消息沉桑海目斷金鼇第一峰<lb/>
明王越過韋州　停驂慿眺舊韋州古往今來恨未休<lb/>
　有酒不澆元昊骨無詩可弔仲淹愁秦川形勢通西<lb/>
　夏河朔襟喉控上流借問蠡山山下路幾人從此覔<lb/>
<pb n="KR2k0051_WYG_049-39a"/>
　封侯<lb/>
　王瓊九日登花馬池城　白池青草古鹽州倚嘯高<lb/>
　城豁望眸河朔氈廬千里逈涇原旌節隔年留轅門<lb/>
　菊酒生豪興雁塞風雲愜壯遊諸将祗今多衛霍佇<lb/>
　看露布上龍樓<lb/>
　張鵬烏稍嶺　烏稍雨霽亂雲飛漢使旌旗繞翠微<lb/>
　沙鳥逺從闗口渡離人獨向古浪歸天邊萬木依𤣥<lb/>
　洞山上孤城對夕暉想到酒泉應駐馬無勞西去問<lb/>
<pb n="KR2k0051_WYG_049-39b"/>
　支機<lb/>
　王竑鳳凰山　十年不見鳳凰山今喜承恩得暫還<lb/>
　快覩朝陽丹鳳翥争如出岫白雲閒河源來自崑崙<lb/>
　境地勢遙連積石闗寄語吾鄉鍾秀者好臨絶頂共<lb/>
　躋攀<lb/>
　馬文升遊崆峒　偶上崆峒萬仞山恍疑身在碧雲<lb/>
　端遙看華嶽峯三垤　視秦川彈一丸雨後蒼龍歸<lb/>
　石洞夜深𤣥鶴下瑤壇何須更問蓬萊島此地令人<lb/>
<pb n="KR2k0051_WYG_049-40a"/>
　欲掛冠<lb/>
　靖逺懐古　陡絶孤城古㑹州防邊設險幾經秋地<lb/>
　連紫塞通西夏勢扼黄河控上游雉堞尚遺前代制<lb/>
　危樓想見舊時籌巖邊鞏固如磐石永使羌戎職<lb/>
　貢修<lb/>
　秦隴道中　問俗曽來過隴山西征今復出秦闗雄<lb/>
　聲叫日迷寒渚楓樹經霜帶醉顔世路羊腸千里曲<lb/>
　功名蝸角幾人閒林間鸚鵡能言語笑我年來兩髩<lb/>
<pb n="KR2k0051_WYG_049-40b"/>
　斑<lb/>
　楊一清邊城詩　漠漠窮邊路迢迢一騎塵四時長<lb/>
　見雪五月未知春宵旰求賢意馳驅報主身逢時今<lb/>
　老大羞作素飱人<lb/>
　過河州　四面峯巒鎖翠帷萬家花栁及春栽纜横<lb/>
　河岸桴為渡磨引溪流水自推漢将屯田閑虎帳羌<lb/>
　兒交市獻龍媒便宜有疏慿誰上聖代邊功久不開<lb/>
　固原鼓樓三首　西閣風髙鼓角雄南來形勝倚崆<lb/>
<pb n="KR2k0051_WYG_049-41a"/>
　峒青圍睥睨諸山繞緑引潺湲一水通擊壤有歌農<lb/>
　事足折衝多暇塞塵空登樓不盡籌邊意𣺌𣺌龍沙<lb/>
　一望中　設險真成虎豹闗層樓百尺枕髙寒重城<lb/>
　列戍通三鎮萬堞縁雲俯六盤絃誦早聞周禮樂羌<lb/>
　胡今著漢衣冠分符授鉞知多少誰有勲名後代看<lb/>
　　千里闗河入望微四山烟雨翠成圍蒹葭淺水孤<lb/>
　鴻盡苜蓿秋風萬馬肥聖主不教勤逺畧書生敢謂<lb/>
　識戎機狂胡已撤穹廬遯體國初心幸不違<lb/>
<pb n="KR2k0051_WYG_049-41b"/>
　李夢陽從軍詩　久處行伍間漸知苦樂情能蟠丈<lb/>
　八鎗徒御不我輕府帖昨夜下燒荒有我名秣馬待<lb/>
　天曙肅肅寒霜零左鞬插雕羽雄劒躍且鳴日髙渡<lb/>
　黄河東過受降城生繫五單于歸來獻天庭<lb/>
　送仲副使赴陜西　驄馬白玉鞍長鳴下雲端今朝<lb/>
　發汴水何日到長安孝王臺前雪如山垂楊掃地春<lb/>
　風還使君不帶氷霜色却帶春風入漢闗相思明月<lb/>
　樓西望古秦州河南咫尺不可見何況千山萬水頭<lb/>
<pb n="KR2k0051_WYG_049-42a"/>
　西望秦州是我鄉隴樹秦雲空斷腸褰帷仗鉞經行<lb/>
　地欲寄雙魚到慶陽<lb/>
　秋懐　慶陽亦是先王地城對東山不窋墳白豹寨<lb/>
　頭惟皎月野狐川北盡黄雲天清障塞收禾黍日落<lb/>
　谿山散馬羣回首可憐鼙鼓急幾時重起郭将軍<lb/>
　寧州狄梁公廟　狄相昔為州刺史於今伏臘土人<lb/>
　思向來伊水瞻遺墓此處寧江拜古祠鸚鵡夢中天<lb/>
　地轉太行山上斾旌遲稔知忠孝平生事更讀希文<lb/>
<pb n="KR2k0051_WYG_049-42b"/>
　萬古碑<lb/>
　韓范祠　范公人物方三代韓相元勲定兩朝延慶<lb/>
　曾連唐節度平生不數漢嫖姚一封攻守安邊策千<lb/>
　嵗威名破膽謠郡府城南雙廟貌異時追慕此情遙<lb/>
　夏城漫興　行盡沙陲又見河賀蘭西望碧嵯峨名<lb/>
　存異代唐渠古雲鎖空山夏寺多萬里君恩勞饋餉<lb/>
　三邊封事重干戈朔方今難汾陽老誰向軍門奏凱<lb/>
　歌<lb/>
<pb n="KR2k0051_WYG_049-43a"/>
　唐龍紅石峽歌　黄河十月風獵獵天光黯淡水聲<lb/>
　咽蛟鼉攣拳縮如蝟波濤震蕩湧為雪牛心山前百<lb/>
　草腓羊圏津口冰山結胡人十萬聲雄虓赤睛黄鬚<lb/>
　呼天驕竿頭直指武花月革帳斜捲狼山飈踏氷渡<lb/>
　河如走坂須臾千里騰腥臊黄沙熒熒獵火發皂鵰<lb/>
　矯矯陣雲歊千騎萬騎馳且突長兵短兵相摩擊口<lb/>
　吹牛角生捉軍頭插鷸毛死攻壁将軍忙解黄金印<lb/>
　半夜開門傳羽檄老幼抽身匿草間壯丁守埤無顔<lb/>
<pb n="KR2k0051_WYG_049-43b"/>
　色奏書朝達明光宫天子特命司馬龍提兵早向玉<lb/>
　塞中震慴沙漠斯爾功微臣敢不奮孤忠彭彭十乘<lb/>
　當元戎分合疊張貔虎陣出入不避豺狼鋒健兒鼓<lb/>
　行一當百猛将横槊氣如虹再接再厲敵膽落屢戰<lb/>
　屢克邊塵空紅石峽對駱駝峯朱巖丹嶂凌蒼穹雲<lb/>
　屯密結細栁營日出髙掛扶桑弓中侍矍鑠冠峩貂<lb/>
　中丞慷慨車蟠熊佛閣神壇列虎帳從來樽俎能折<lb/>
　衝玉闗<graphic n="KR2664" url="https://raw.githubusercontent.com/kanripo/KR-Gaiji/master/images/KR2664.png" mimeType="image/png"/>岝天險設雪瀾澎湃軍聲洪塞草青青六<lb/>
<pb n="KR2k0051_WYG_049-44a"/>
　馬秣耕牛渇飲長城窟禾黍萬頃連秋雲邊頭三月<lb/>
　狼煙滅直欲上取一丸泥應弦落閉隂山穴單于大<lb/>
　斾不敢東年年沙場息戰伐<lb/>
　劉憲過摩雲嶺　九月秋初到千山雪已深石危妨<lb/>
　去馬林晚怯栖禽草沒平沙黯雲涵䆳谷隂誰言邊<lb/>
　塞苦今日屬登臨<lb/>
　和政驛　行行和政驛下馬夕陽初官路依山轉人<lb/>
　家傍水居地寒幽草短風細落花疎試問西番事於<lb/>
<pb n="KR2k0051_WYG_049-44b"/>
　今正晏如<lb/>
　薛瑄送陳御史出鎮闗中　九重深念及西人出鎮<lb/>
　還須老大臣憲節入闗隨爽氣璽書行部布陽春山<lb/>
　連玉井晴飛雨地接金城逈絶塵經濟本為儒者事<lb/>
　功成還擬畫麒麟<lb/>
　楊繼盛遊卧龍山寺　出門已覺精神爽況復陽回<lb/>
　宇宙清野樹含烟迷寺逈晴山披雪倚雲明<lb/>
　楊守禮夏城巡邊曉發　寂寞邊城道春深不見花<lb/>
<pb n="KR2k0051_WYG_049-45a"/>
　山頭堆白雪風裏捲黄沙計拙心惟赤愁長鬂已華<lb/>
　晉雲連塞草回首各天涯<lb/>
　抵靖逺　黄沙撲面急烽火覺心摧萬馬衝雲入孤<lb/>
　臣待月來逺紓明主慮還仗濟時才碌碌慚無補壯<lb/>
　心未許灰<lb/>
　入平虜城　黄風吹逺塞暝色入荒城門掩鐘初度<lb/>
　人喧鷄亂鳴胡笳如在耳軍餉倍闗情惆悵渾無寐<lb/>
　隔簾山月明<lb/>
<pb n="KR2k0051_WYG_049-45b"/>
　宿平羌堡　駐節平羌堡殘霞入照多寒烟浮土屋<lb/>
　衰草藉山阿立馬傳新令張燈奏凱歌明朝應出塞<lb/>
　鼙鼓萬聲和<lb/>
　大澇池　大澇池邊十數家土牆茅屋傍黄沙開樽<lb/>
　遣興分春色擊節吟詩對月華夷夏有天皆雨露郊<lb/>
　原何日足桑麻籌邊許國心猶壯回首長安入望賒<lb/>
　石茂華駐節乾鹽池　道路何傾側僕夫苦難馳山<lb/>
　盡利平曠遙見古鹽池中途積行潦南風胡不吹髙<lb/>
<pb n="KR2k0051_WYG_049-46a"/>
　臺存舊址短牆委水涯經營自何代云是宋人遺成<lb/>
　毁恒相共達者能解題躊躇策馬去原上草離離<lb/>
　防秋過八營牧兒苑　萬騎如雲野徑微驚鴻遙過<lb/>
　塞垣飛那堪朔氣侵征幰更際秋風上客衣牧馬苑<lb/>
　中思騄耳硤城門外敞牙旗壯心直逐伊吾北駐節<lb/>
　郵亭對晚暉<lb/>
　復登長城闗　擁傳提兵兩嵗過朔城戎幕動鳴珂<lb/>
　茫茫大野飛鴻度漠漠平沙晚照多萬古塞愁沉戍<lb/>
<pb n="KR2k0051_WYG_049-46b"/>
　壘千年征怨付烟蘿而今已報欃槍掃飲馬遙看瀚<lb/>
　海波<lb/>
　陳講登卦臺詩　落日登平臺周道循荆棘摳衣入<lb/>
　𤣥宫百拜心翼翼不見卦爻文但見莓苔色南山揖<lb/>
　其前渭水環其北突出復紆迴龍為羲皇翊立極俯<lb/>
　九寰羣聖仰遺則古廟已塵土新垣猶稼穡殿閣瓦<lb/>
　零亂軒墀石傾側想像天彌髙瞻依日未昃斯文付<lb/>
　草萊遲回空太息<lb/>
<pb n="KR2k0051_WYG_049-47a"/>
　謁太昊宫　大塊傾西北土厚水復深岷嶓何峻極<lb/>
　河漢亦渾淪崑崙跨鳥䑕支委猶未繁羲皇毓成紀<lb/>
　觀察開乾坤周公衍其流文王敷其源乃知卦爻理<lb/>
　斯文今古存<lb/>
　伍福過鐵山詩　曉發河池郡日薄風色寒霜乾馬<lb/>
　蹄疾步步躋層巒﨑嶇遶澗谷鳥道多折盤危橋架<lb/>
　懸崖深溝㵼飛湍登眺六十里巇嶮千萬般行行至<lb/>
　絶頂積雪駭竒觀鐵山古所稱壁立出雲端仰接霄<lb/>
<pb n="KR2k0051_WYG_049-47b"/>
　漢近俯視輿圖寛屏障扼劍閣形勝壯秦闗衆山在<lb/>
　其下勢絶邈可攀伊昔宋良将義烈何桓桓衂賊曽<lb/>
　藉此舊壘榛莽間善戰貴得地孰謂兵法難經過感<lb/>
　遺跡拊膺每長嘆揮毫挹靈秀題詩刻孱顔<lb/>
　胡纘宗入塞詩　擁騎搗祁連叩馬勒燕然六軍齊<lb/>
　奏凱野中紛割鮮今日漢宫花昨夕羌地雪賜酒灑<lb/>
　征袍回看戰時血<lb/>
　出塞詩　帶劍侍吾皇彈冠入建章酒泉奏烽火簡<lb/>
<pb n="KR2k0051_WYG_049-48a"/>
　命下河湟策馬塞門髙揚鞭塞門逺薄伐破居延窮<lb/>
　追收大宛<lb/>
　入東川　鳩杖入東川鸞迎小有天梧桐三徑月楊<lb/>
　栁一溪烟呼鶴崆峝外餐霞鳥鼠邊奚嚢投五色初<lb/>
　咏白雲篇<lb/>
　毛伯温将入寧州　羣山如列㦸忽爾見孤城氷解<lb/>
　春流細雲開夕照明飛塵迷宿莽過鳥拂行旌百里<lb/>
　渾忘倦微吟興轉清<lb/>
<pb n="KR2k0051_WYG_049-48b"/>
　宋賢瞻少陵祠　九日成州道千年杜甫祠松留雲<lb/>
　覆屋菊帶雨垂籬秋老歸鴻急山迴去馬遲能無薦<lb/>
　蘋藻吟眺有餘思<lb/>
　孟霦寧夏吟　賀蘭山連北海頭河水西來出塞流<lb/>
　邊城盡是披甲士滿眼旌旗拂戍樓健卒登髙望胡<lb/>
　騎将軍倚馬防熢燧角聲入耳暮雲愁殺氣凌空飛<lb/>
　鳥避秦皇逐虜至今談揮劍曽将虎穴探當時拓地<lb/>
　稱荒逺今望長城更在南<lb/>
<pb n="KR2k0051_WYG_049-49a"/>
　邊樓　闗樓大風號古木樓外連天荒草緑降虜時<lb/>
　騎白馬來胡營只在黄河曲百戰沙場鳥不飛朔雲<lb/>
　羌笛晚凄微長城戍卒鳴刁斗夜夜清霜上鐵衣<lb/>
　楊汝業渾瑊廟次髙適韻　渾邪部曲素稱強有唐<lb/>
　再造忠武王祠宇森森生青野英風凜凜千載下林<lb/>
　響疑是寳刀鳴巖嘯猶如嘶戰馬娟娟新月肖彎弧<lb/>
　想像揚鞭赴帝都立意從知超衛霍勒勛故不讓孫<lb/>
　吳翠華西幸散緹騎奉天賴有将軍至師出每聽刁<lb/>
<pb n="KR2k0051_WYG_049-49b"/>
　斗聲凱奏常聞朱鷺鳴鐵勒三千皆壯士蛇矛丈八<lb/>
　敢横行迄今血食豐于後異代仰之若山斗階下清<lb/>
　泉萬古鳴門前蓊鬱數株栁繞朝贈策今伊誰遊人<lb/>
　共說鷹揚時我固醉狂無賴客婆娑浪和達夫詩<lb/>
　丁晉莊浪詩　金城天險控邊闗有客慿髙落照間<lb/>
　粉堞鴉啼風滿樹碧潭魚躍水平灘乘槎博望何年<lb/>
　去握節中郎此路還怪底渡頭人影亂琵琶山上月<lb/>
　如環<lb/>
<pb n="KR2k0051_WYG_049-50a"/>
　傅振商環縣懐古　閒倚東風眼界開烏崙山色自<lb/>
　崔嵬牛羊共踏長城窟鳥雀空啼靈武臺事去千秋<lb/>
　餘感慨春歸一騎故徘徊愁看直北銀州路日暮笳<lb/>
　聲鼓角哀<lb/>
　王遴西夏逺眺　孤客三春暮登樓四望開崆峝横<lb/>
　地出星海接天來節鉞資文武恩威洽草萊左賢已<lb/>
　疑附何處有塵埃　載酒倚危堞春風坐夕陽泉流<lb/>
　通渭曲野色盡秦疆看劍悲時事長歌戀故鄉誰知<lb/>
<pb n="KR2k0051_WYG_049-50b"/>
　班定逺勲烈在殊方<lb/>
　李文金天觀　琳宫尋羽客野服過仙家溪合雙流<lb/>
　水桃開一片霞午香燒栢子春釀壓松花歸路重回<lb/>
　首雲横石徑斜<lb/>
　白塔層巒　隔水紅塵斷凌空寳刹幽龍歸山月曉<lb/>
　鶴唳海天秋白塔凌雲起黄河帶雨流倚欄凝望久<lb/>
　烟樹晚悠悠　金城闗外寺殿宇枕巖阿地僻飛塵<lb/>
　少山髙怪石多鐘聲聞紫塞塔影浸黄河最愛談禪<lb/>
<pb n="KR2k0051_WYG_049-51a"/>
　處何妨載酒過<lb/>
　李中行宿伏羌詩　西來曙色鬱蒼蒼獨宿孤城刻<lb/>
　漏長雲盡千峯山似㦸天開萬里月如霜人家漁火<lb/>
　明沙溆井樹風烟鎖夕陽何事欲眠愁不穏無端羌<lb/>
　笛到繩牀<lb/>
　顧其志登鎮邊樓二首　黄河自昔重防秋此日慿<lb/>
　髙古戍樓忽憶當年班定逺等閒手斬郅支頭　千<lb/>
　家砧杵又驚秋戰士思歸月滿樓遙聽數聲南去雁<lb/>
<pb n="KR2k0051_WYG_049-51b"/>
　擬教傳札隴山頭<lb/>
　劉崙鳥鼠山　六月驅車塞外行洮雲渭水不勝情<lb/>
　晚來更上層樓望羌笛一聲山月明<lb/>
　張瀚出塞五首　涇原北望塞門秋漠漠沙塵暗戍<lb/>
　樓羽檄不來氊帳逺前軍夜獵海西頭　邊城夜月<lb/>
　聽胡笳戍卒寒眠萬里沙征馬驕嘶飛将出晶晶劍<lb/>
　甲凜霜花　被甲鞮鞪控驌驦霓旌羽纛奮干将分<lb/>
　麾百道蕭闗下何處飛來赤白囊　賀蘭山後騎如<lb/>
<pb n="KR2k0051_WYG_049-52a"/>
　　雲接地風塵慘不分觱栗聲隨征雁過烏氏獨夜夢<lb/>
　　中聞　已散長圍赤水灣秦雲漢月滿闗山翩翩羽<lb/>
　　騎歡聲近麾下偏裨較獵還<lb/>
皇清宋琬杜子美草堂二首　最愛溪山好因成秉燭遊<lb/>
　　碧潭春響亂紅樹晚香浮橡栗遺歌在蘋蘩過客修<lb/>
　　先生如可起為我聽吳謳　少陵棲隠處古屋鎖莓<lb/>
　　苔峭壁星辰上驚濤風雨來人從三峽去地入七歌<lb/>
　　哀欲作招魂賦臨流首重回<lb/>
<pb n="KR2k0051_WYG_049-52b"/>
　　許孫荃題甘泉寺　甘州城南甘泉寺檻泉觱沸流<lb/>
　　雲氣散作千家宛轉溪滙為絶塞清凉地我來寺下<lb/>
　　俯流泉歴歴游魚併在淵秋髙潦水寒潭盡繪出天<lb/>
　　山雪後天<lb/>
　　郭朝佐積石詩　嘗讀大禹書導河始積石神功洵<lb/>
　　巨哉兩山如削壁疑是鬼斧鑿疑是巨靈擘余來千<lb/>
　　載後山勢猶如昔烟嵐欝不開與天常咫尺下瞰黄<lb/>
　　河流風翻昔浪白濤聲如怒雷奔騰何迅疾我欲溯<lb/>
<pb n="KR2k0051_WYG_049-53a"/>
　其源星宿杳難即我欲登崑崙舉頭惟暝色君不見<lb/>
　此地當年吐谷渾漢魏以來常反側而今四海頌昇<lb/>
　平羌戎稽顙烽烟息車書一統盡朝宗此山此水亘<lb/>
　西域<lb/>
　朱軾書王司馬渠圗碑隂後　奔騰浩瀚出毫端唐<lb/>
　漢新渠次第安三閘平分均水力長堤突兀挽狂瀾<lb/>
　城依東壁知靈武雲鎖西山識賀蘭自是韓陵石一<lb/>
　片行人莫作畫圗看<lb/>
<pb n="KR2k0051_WYG_049-53b"/>
　蔡升元題大清渠二首　為憐膏壤棄邊荒七日功<lb/>
　成百里塘引入河流沙磧裏鑿開夾口賀蘭旁支分<lb/>
　九堡通溝澮鼎峙三渠並漢唐作吏盡如君任事不<lb/>
　難到處樂豐穰　兩渠中劃大清渠畚築無勞民力<lb/>
　紓心畫萬家溝洫志胸藏一巻水經書嵐光樹色晴<lb/>
　川外鴻影鷗波夕照餘渾似江南好風景豈惟灌溉<lb/>
　徧村墟<lb/>
　通智恵農渠工竣恭頌四首　竭盡駑駘力為臣分<lb/>
<pb n="KR2k0051_WYG_049-54a"/>
　　所宜自從膺使<lb/>
命惟欲答<lb/>
昌期渠水非容易民生實在兹規模初就緒<lb/>
聖主是明師　疏濬路三百蟠延波浪髙渠心分暗洞龍<lb/>
　　尾架飛槽閘水開來湧餘波退去豪自然灌溉利翻<lb/>
　　覺桔橰勞　邊庭諸父老常幸戴<lb/>
堯天豐熟年年慶<lb/>
恩波世世傳一方成樂土二萬是良田無限風光好都由<lb/>
<pb n="KR2k0051_WYG_049-54b"/>
鳳詔宣　四十幾回役勞勞踏塞塵燉煌㑹計遍恒水繪<lb/>
　　圗頻疏鑿蘭峯下經營黄水濱借兹工告竣稍致事<lb/>
　　君身<lb/>
　　昌潤渠工竣恭紀　黄河别𣲖六羊通石閘巍然跨<lb/>
　　彩虹激起衆流増浪力引開曲水灌田功川輝原潤<lb/>
　　千村聚野緑禾青一望同從此遐荒歡鼓腹羣歌大<lb/>
　　有慰<lb/>
宸衷　作甘稼穡<lb/>
<pb n="KR2k0051_WYG_049-55a"/>
軫黎民西陜年來奉使頻力竭駑駘酬<lb/>
主德普沾雨露戴<lb/>
皇仁昭回人物山川舊吐納洪波氣象新共慶<lb/>
恩膏貽樂利銀疆北鄙萬年春<lb/>
　　單疇書昌潤渠工竣恭紀　水利勞<lb/>
宸衷恩膏洽朔方<lb/>
九重親指授羣力共劻勷疏濬因川澤經營駕漢唐碧雲<lb/>
　　輝半月緑栁卧横塘星宿來千里隂精劈六羊支條<lb/>
<pb n="KR2k0051_WYG_049-55b"/>
　　各滚滚挹注盡洋洋原隰初成界南東細畫疆篝車<lb/>
　　盈畎畝士女樂倉箱<lb/>
睿慮周荒服斯民迪永康敢言如史白豐豫賴<lb/>
天王<lb/>
　　恵農渠工竣恭紀長歌　黄河之水來星宿江永漢<lb/>
　　廣共湯湯達乎秦晉豫兖之境奔放直抵夫淮與楊<lb/>
　　夏伏而秋汛處處固堤防安其就下性獨利在銀疆<lb/>
　　昔人相勢而利導兩渠並濬漢與唐用以資灌溉嵗<lb/>
<pb n="KR2k0051_WYG_049-56a"/>
　　嵗誌農祥水澤不到處沃土膏壤棄為牧畜場我<lb/>
　朝幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>廣<lb/>
睿慮更周詳欽承<lb/>
天子命經營此一方率彼羣工力竭力共劻勷洪流劈一<lb/>
　　𣲖灌注萬頃荒爰採石以為閘兮更架木以為梁往<lb/>
　　來通乎行旅兮其蓄洩則有良方棟宇凌霄漢廟貌<lb/>
　　更堂皇渠堤三百里沿湃植垂楊緑樹隂濃處渠水<lb/>
　　恣汪洋昔也荆榛之地今也樂利之鄉兩城建百雉<lb/>
<pb n="KR2k0051_WYG_049-56b"/>
　　章設邑宰遴賢良招徠幾萬户<lb/>
恩膏發國帑渙汗來<lb/>
北闕<lb/>
天語更煌煌紳士首倡率子孫世業常翳彼南畝欝欝蒼<lb/>
　　蒼西成東作千倉萬箱士女樂乃積之殷阜軍國溢<lb/>
　　嵗取於紅倉兹惟<lb/>
聖天子在上邇不泄而逺不忘創此城郭田墅貽萬年有<lb/>
　　道之長<lb/>
<pb n="KR2k0051_WYG_049-57a"/>
　　汪漋城工告成四首　化被流沙萬里清燉煌境闢<lb/>
　　建岩城使臣祇肅銜<lb/>
恩命邊士辛勤集庶氓基厚山川開蘊蓄地靈草木備經<lb/>
　　營帑金優給儲糧足力役歡趨喜氣盈　塞垣堅築<lb/>
　　勢隆崇造作紛紜督百工事倚羣曹分效職期逾一<lb/>
　　載告成功雲巒翠列層樓外城郭烟環四望中疆宇<lb/>
　　新開増氣象邊民輻輳往來通　牙旗幕府建高<lb/>
　　標雉堞光騰絶域遙屋宇環連排繡壤樓臺聳出逼<lb/>
<pb n="KR2k0051_WYG_049-57b"/>
　　丹霄春融沙境千禽集膏沃郊原百糓饒弓矢載櫜<lb/>
　　逢暇日清風遍野塞塵消　鳴沙興作萃元元五堡<lb/>
　　新營接鎮垣鞏固藩屏依險設周防士馬比雲屯月<lb/>
　　明野水通蒲海風接巖疆控玉門盛世安攘𢎞締造<lb/>
　　金湯千載紀<lb/>
皇恩<lb/>
　　登沙州城樓出郊看千佛洞墩臺二首　燉煌地拓<lb/>
　　極西邊縱步髙城望渺然逺磧荒烟連異域廢垣古<lb/>
<pb n="KR2k0051_WYG_049-58a"/>
　　塔建何年流沙環疊千峰岫党水遙通萬頃田婦子<lb/>
　　芸芸編户盛秋成麥熟樂<lb/>
堯天　塞垣清暇栁營開為覓邊郊策騎來峯指三危尋<lb/>
　　徑僻洞藏千佛半塵堆穿幽忽入溪岩路望逺同登<lb/>
　　斥候臺萬里秋澄天宇濶陽闗絶域任徘徊<lb/>
　　惠回堡　地起邊闗第一程燉煌從此賦西征荒原<lb/>
　　猶指番回塜化宇今屯甲騎營山擁曉烟村店集風<lb/>
　　吹沙逕野泉清昇平萬里遊踪逺車馬轔轔過堡城<lb/>
<pb n="KR2k0051_WYG_049-58b"/>
　　黄燉堡　郊原四望盡平疇壁壘新増聳雉樓浩淼<lb/>
　　河源來党水嶙峋山色見沙州營開甲帳風清晝戍<lb/>
　　靖烽烟月照秋五堡邊疆推險隘伊吾北去是咽喉<lb/>
　　遊千佛洞　古郡燉煌逺幽崖佛洞傳建垣新日月<lb/>
　　訪勝舊山川竇啟琳宫現沙凝法象懸神功勞劈劃<lb/>
　　匠手巧雕鐫排列雲迢遞嵌空境接連金身騰百丈<lb/>
　　碧影肅諸天貝葉雙林展維摩一榻眠威尊龍象伏<lb/>
　　慧照寳珠懸大地形容盛靈光繪畫宣莊嚴揮四壁<lb/>
<pb n="KR2k0051_WYG_049-59a"/>
　　妙善冩重巔門擁層層塔岩盤朶朶蓮恒河難指數<lb/>
　　法界詎云千側立衣冠偉分行劍佩聨炫竒疑異域<lb/>
　　締造自何年宗子唐家計西凉李氏延但誇祇樹景<lb/>
　　不惜水衡錢霜雪時頻易兵戈代屢遷汗塵迷浄土<lb/>
　　戰血染流泉閴寂慿誰顧摧頹實可憐兹逢清塞暇<lb/>
　　閒眺化城邊色相嗟多毁丹青訝尚鮮問禪無釋侣<lb/>
　　稽首冷香烟字落殘碑在叢深蔓草纒徘徊荒刹外<lb/>
　　懐往意悠然<lb/>
<pb n="KR2k0051_WYG_049-59b"/>
　　姚培和沙州六月連得時雨<lb/>
聖主精誠格萬方如膏時雨遍燉煌㸃來沙磧絲絲密聲<lb/>
　　入渠流脉脉長一帶𤓰綿齊引蔓千塍麥秀盡舒芒<lb/>
　　由來涓滴皆<lb/>
天賜拜手巖城切頌颺　靉靆雲容向晚低楊枝灑盡列<lb/>
　　邊隄旁聽戍鼓三更濕遙望烽臺一路迷匪懈農官<lb/>
　　舒勸稼服勤田父罷澆畦城南煙景堪行樂泥滑偏<lb/>
　　愁碍馬蹄<lb/>
<pb n="KR2k0051_WYG_049-60a"/>
萬夀聖節奉使沙州恭同叩祝　紅雲一朶日曈曨<lb/>
聖夀齊天拜舞同渥水隄長聞說澤鳴沙山近效呼嵩投<lb/>
　　醪挾纊涵濡内鑿井耕田胞與中軍士歡騰農父樂<lb/>
　　家家頂祝矢愚衷　威儀猶是漢唐前一點葵心向<lb/>
　　日懸蕢缶聲諠諧舜樂土階班肅頌堯年望中紫氣<lb/>
　　闗山滿到處瑤花奎璧連鵷鷺兩行齊拜手恍疑身<lb/>
　　在五雲邊　萬年有道樂鴻鈞陽月暄和大地春葉<lb/>
　　滿楓林邊景麗香凝玉案瑞烟新由來北斗尊<lb/>
<pb n="KR2k0051_WYG_049-60b"/>
皇極恰遇西方祝<lb/>
聖人聞得崑崙縹緲處祠開王母頌聲頻　南極呈祥<lb/>
紫殿髙曽趨<lb/>
鳳掖慶殊遭玉盤廣賚安期棗綵袖榮攜方朔桃禮洽百<lb/>
　　神司祝嘏疇陳五福羨詞曹于今塞上頻追憶似海<lb/>
君恩豈易叨<lb/>
　　王全臣漢渠之下舊有三暗洞洩各渠餘水嵗久寖<lb/>
　　廢余重為修葺且易以石夏秋之交竟免泛濫詩以<lb/>
<pb n="KR2k0051_WYG_049-61a"/>
　紀之　河流分㵼漢唐中並拖白練如雙虹唐來西繞<lb/>
　蘭山麓漢延綿亘唐之東中間萬頃紛挹注餘波<lb/>
　總向湖中聚羣湖宛轉東歸河漢延堤髙截去路古<lb/>
　人立法妙有餘地底鑽穴透漢渠就下能消羣湖水<lb/>
　彷彿滄溟洩尾閭慨自河遷唐口咽蓄之烏有焉用<lb/>
　洩雖然古洞迹猶存一任泥沙久埋滅大清渠開水<lb/>
　洋洋迎水堤成勢更狂田間水滿翻為虐到處泛溢<lb/>
　嗟懷襄尋得古洞皆木植支撐渠底苦無力經營<lb/>
<pb n="KR2k0051_WYG_049-61b"/>
　石甃洞惟三奥若蛟宫不可測石梁潛架䆳且幽堅牢<lb/>
　穏載漢渠流任他灌溉盈溝澮暗把狂瀾細細收老<lb/>
　農欣欣喜相告年來鳴蛙產釡竈三洞賴我使君修<lb/>
　夏不旱兮秋不澇曾聞河源來自天一曲伏流路幾<lb/>
　千可是天吳聊小試蹔移鰌穴到銀川紛紛行客頻<lb/>
　過此驚看渠底水瀰瀰道是策馬歴東陽一𣲖宫商<lb/>
　清人耳使君政暇可郊行洞側清凉好駐旌為聽澶<lb/>
　湉河中去盡是三渠撃壤聲予也聞之深愧謝功以<lb/>
<pb n="KR2k0051_WYG_049-62a"/>
　幸成勞奨借開渠修洞踵先賢但願嵗嵗宜禾稼<lb/>
　題大清渠落成二首　規模直與漢唐同甃石浮杠<lb/>
　落彩虹逺近縈紆分上下縱横挹注任西東惟知順<lb/>
　水行無事敢謂開渠輙有功最是亭成臨孔道喜聞<lb/>
　過客話年豐　順導洪河入地中漢唐得助益浺瀜<lb/>
　羣氓久失千秋利此日新添一溉功沙際隄環春草<lb/>
　緑橋頭額暎晚霞紅閒來徙倚虚亭下翻愛旁流筧<lb/>
　向東<lb/>
<pb n="KR2k0051_WYG_049-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻三十五</head> <lb/>
    <p>
<pb n="KR2k0051_WYG_035-1a"/>
欽定四庫全書<lb/>
　甘肅通志巻三十五<lb/>
　　人物<lb/>
平凉府<lb/>
漢梁統字仲寧安定烏氏人晉大夫梁益耳之後性剛<lb/>
　毅而好法律更始召拜酒泉太守㑹更始敗赤眉入<lb/>
　長安統與竇融及諸郡起兵保境衆推統為武威太<lb/>
　守為政嚴猛威行鄰郡建武五年遣使詣闕奉貢詔<lb/>
<pb n="KR2k0051_WYG_035-1b"/>
　加統為宣徳將軍八年光武自征隗囂統將兵㑹車<lb/>
　駕封統為成義侯後詣京師更封髙山侯拜大中大<lb/>
　夫統在朝廷數陳便宜以為宜重刑罰以遵舊典後<lb/>
　出為九江太守封陵鄉侯統在郡有治蹟吏人畏愛<lb/>
　之子松嗣<lb/>
　梁松字伯孫為虎賁中郎將博通經書明習故事與<lb/>
　諸儒脩明堂辟雍郊祀封禪禮儀永平元年遷太僕<lb/>
　子扈亦敦詩書為長樂少府<lb/>
<pb n="KR2k0051_WYG_035-2a"/>
　梁竦字叔敬少習孟氏易嘗坐事南徙濟沅湘感悼<lb/>
　子胥屈原乃作悼騷賦繫石而沉之後還本郡閉門<lb/>
　自養以經籍為娯著書數篇名曰七序班固稱之性<lb/>
　好施不事産業嘗嘆曰大丈夫生當封侯死當廟食<lb/>
　如其不然閑居可以養志詩書足以自娯州郡之職<lb/>
　徒勞人耳後辟命交至並無所就章帝納其二女皆<lb/>
　為貴人小貴人生和帝永元九年追尊恭懐皇后追<lb/>
　封諡竦襃親愍侯封子棠為樂平侯棠弟雍乘氏侯<lb/>
<pb n="KR2k0051_WYG_035-2b"/>
　雍弟翟單父侯雍子商<lb/>
　梁商字伯夏竦之孫以外戚拜郎中陽嘉元年女立<lb/>
　為皇后以商為大將軍商自以戚屬居大位每存謙<lb/>
　柔虚己進賢京師翕然稱為良輔每有饑饉輙載租<lb/>
　穀賑與貧餒不宣己惠檢御門族未嘗以權盛干法<lb/>
　中常侍張逵等譖商帝怒收逵等悉伏誅辭所連染<lb/>
　及在位大臣商上疏請罪止首惡帝納之病篤勅子<lb/>
　曰氣絶之後歛以時服無更裁制祭食如存無用三<lb/>
<pb n="KR2k0051_WYG_035-3a"/>
　牲及薨諸子欲從其誨朝廷不聽諡忠侯<lb/>
　李恂字叔英安定臨涇人少習韓詩教授諸生嘗數<lb/>
　百人太守潁川李鴻請署功曹未及到而州辟為從<lb/>
　事會鴻卒恂不應州命而送鴻喪還鄉里既葬持喪<lb/>
　三年後拜侍御史持節使幽州宣布恩澤所過圖寫<lb/>
　山川屯田聚落封奏章帝嘉之拜兗州刺史以清約<lb/>
　率下常席羊皮服布被遷張掖太守有威重名時大<lb/>
　將軍竇憲兵屯武威天下州郡莫不修禮遺恂奉公<lb/>
<pb n="KR2k0051_WYG_035-3b"/>
　不阿為憲所奏免後徵拜謁者使持節領西域副校<lb/>
　尉西域數遺恂奴婢宛馬金銀香罽之屬一無所受<lb/>
　道路夷清威恩並行遷武威太守後坐事免步歸鄉<lb/>
　里與諸生織席自給會西羌反畔恂到田舍為所執<lb/>
　獲羌素聞其名放遣之恂因詣洛陽謝時嵗荒司空<lb/>
　張敏司徒魯恭等各遣子饋糧悉無所受居新安關<lb/>
　下拾橡實以自給年九十六卒<lb/>
　皇甫規字威明安定朝那人祖稜度遼將軍父旗扶<lb/>
<pb n="KR2k0051_WYG_035-4a"/>
　風都尉永和六年西羌侵安定郡將知規有兵畧乃<lb/>
　命為功曹使將甲士八百與羌交戰有功梁太后臨<lb/>
　朝規舉賢良方正對策梁冀忿其刺已下第免歸州<lb/>
　郡承冀㫖幾陷于死遂以詩易教授門徒積十四年<lb/>
　後梁冀誅旬月之間禮命五至皆不就泰山賊侵亂<lb/>
　郡縣徵拜泰山太守到官廣設方畧寇虜悉平延熹<lb/>
　四年秋叛羌寇關中規請自効三公舉規為中郎將<lb/>
　討破之諸羌慕規威信相勸降者十餘萬東羌乞降<lb/>
<pb n="KR2k0051_WYG_035-4b"/>
　凉州復通論功當封而中常侍徐璜左琯欲從求貨<lb/>
　規終不答遂排陷坐繫廷尉論輸左校諸公及太學<lb/>
　生張鳳等三百餘人詣闕訟之會赦歸家徵拜度遼<lb/>
　將軍上書薦中郎將張奐以自代規自以連在大位<lb/>
　欲退避數上病不見聽會友人王旻喪還規越界迎<lb/>
　之因令客宻告幷州刺史胡芳使舉奏芳曰威明欲<lb/>
　避第仕途吾當為朝廷愛才遂無所問及黨事大起<lb/>
　規自以西州豪傑恥不得與乃先自上言臣前薦故<lb/>
<pb n="KR2k0051_WYG_035-5a"/>
　大司農張奐是附黨也又臣昔論輸左校時太學生<lb/>
　張鳳等上書訟臣是為黨人所附也臣宜坐之朝廷<lb/>
　知而不問在事數載北邊威服遷𢎞農太守封夀成<lb/>
　亭侯不受轉䕶羌校尉所著書二十七篇<lb/>
　皇甫嵩字義真規兄子父節鴈門太守嵩少有文武<lb/>
　志介好詩書習弓馬舉孝㢘茂才俱不起靈帝徵為<lb/>
　議郎遷北地太守黄巾賊起召羣臣㑹議嵩以為宜<lb/>
　觧黨禁帝從之以嵩為左中郎將討黄巾波才於陽<lb/>
<pb n="KR2k0051_WYG_035-5b"/>
　翟擊彭脱於西華並破之禽卜己又討張角弟梁寳<lb/>
　悉破斬之先後生擒斬首降服三十餘萬人角死剖<lb/>
　棺戮屍傳首京師封槐里侯領冀州牧奏請冀州一<lb/>
　年田租以贍饑民帝從之民歌其徳信都令閻忠説<lb/>
　嵩建不賞之功北面庸主無以自安後悔莫及嵩守<lb/>
　節不屈忠亡去中常侍趙忠張讓憾嵩奏收印綬更<lb/>
　封都鄉侯五年梁州賊王國圍陳倉復拜左將軍督<lb/>
　兵擊大破之斬首萬餘級國走死董卓故怨嵩及秉<lb/>
<pb n="KR2k0051_WYG_035-6a"/>
　政乃徵嵩為城門校尉有司承旨奏嵩下吏將遂誅<lb/>
　之嵩子堅夀泣捄得免及卓誅復拜征西將軍遷車<lb/>
　騎將軍又拜太尉為光禄大夫嵩為人愛慎盡勤前<lb/>
　後上表陳諫五百餘事皆有補益皆手書毁草不宣<lb/>
　於外又折節下士門無留客人皆稱而附之<lb/>
魏胡遵安定臨涇人才兼文武累居藩鎮至車騎將軍<lb/>
　封陰密侯<lb/>
晉胡奮字𤣥威安定臨涇人魏車騎將軍遵子性開朗<lb/>
<pb n="KR2k0051_WYG_035-6b"/>
　有籌略少好武事司馬懿伐遼東以白衣侍從左右<lb/>
　甚見接待驍騎路蕃討劉猛奮為監軍擊破之以功<lb/>
　遷征南將軍都督荆州加散騎常侍奮家世將門晚<lb/>
　乃好學所在有聲績居邊特著威惠女為武帝貴人<lb/>
　甚見寵待加鎮東大將軍開府儀同三司時楊駿以<lb/>
　后父驕傲奮曰卿恃女更益豪耶歴觀前代與天家<lb/>
　婚未有不滅門者但早晚事耳駿銜之而不能害後<lb/>
　卒於官贈車騎將軍諡曰壯<lb/>
<pb n="KR2k0051_WYG_035-7a"/>
　皇甫謐字士安安定朝那人漢太尉嵩曽孫出後叔<lb/>
　父年二十不學所後叔母任氏責其不學對之流涕<lb/>
　謐乃感激居貧躬自稼穡帶經而農遂博綜典籍百<lb/>
　家之言沉靜寡欲始有髙尚之志以著述為務自號<lb/>
　𤣥晏先生遂不仕耽翫典籍忘寢與食時人謂之書<lb/>
　淫舉辟皆不行或勸應命謐為釋勸論以通志武帝<lb/>
　屢詔敦廹謐辭切言至遂見聽許自表就帝借書帝<lb/>
　送書一車與之所著詩賦誄誦又撰帝王世紀年厯<lb/>
<pb n="KR2k0051_WYG_035-7b"/>
　髙士逸士列女等傳𤣥晏春秋並重於世<lb/>
　皇甫方回安定朝那人謐子少遵父操兼有文才永<lb/>
　嘉初徵博士不起避亂荆州閉戸閑居未嘗入城府<lb/>
　𧖟而後衣耕而後食先人後已尊賢愛物南土人士<lb/>
　咸崇敬之刺史陶侃禮之甚厚每造之著素士服望<lb/>
　門輙下而進<lb/>
　張軌字士彦安定烏氏人少明敏好學有器望與同<lb/>
　郡皇甫謐善隱於宜陽女几山張華與軌論經義及<lb/>
<pb n="KR2k0051_WYG_035-8a"/>
　政事損益甚器之除太子舍人累遷散騎常侍公卿<lb/>
　舉軌才堪御遠永寧初出為涼州刺史鮮卑反軌到<lb/>
　官即討破之威著西州化行河右立學校行鄉射之<lb/>
　禮及河間成都二王之難遣兵三千東赴京師永興<lb/>
　中鮮卑若羅拔能為宼軌擊斬之俘十餘萬口威名<lb/>
　大震惠帝遣加安西將軍大城姑臧永嘉初東羌校<lb/>
　尉韓稚殺秦州刺史張輔軌討之稚降王彌寇洛陽<lb/>
　軌擊破之又敗劉聰於河東帝嘉其忠進封西平郡<lb/>
<pb n="KR2k0051_WYG_035-8b"/>
　公不受遣使貢獻嵗時不絶朝廷嘉之京師饑匱軌<lb/>
　即遣參軍杜勲獻馬五百匹㲜布三萬疋帝遣使拜<lb/>
　鎮西將軍都督隴右諸軍事劉聰逼洛陽軌遣兵入<lb/>
　衛及京師陷軌馳檄闗中翼戴帝室秦王為皇太子<lb/>
　遣使拜為驃騎大將軍儀同三司固辭在州十三年<lb/>
　寢疾遺令將佐盡忠報國務安百姓諡曰武子寔<lb/>
梁席闡文安定臨涇人少孤貧渉獵書史齊初為雍州<lb/>
　刺史梁武帝受禪除都官尚書出為東陽太守在郡<lb/>
<pb n="KR2k0051_WYG_035-9a"/>
　有能名冬至悉放獄中囚依期而至改封湘西侯卒<lb/>
　官諡曰威<lb/>
魏胡國珍字世玉安定臨涇人魏靈太后父也國珍少<lb/>
　好學雅尚清儉太和中襲父爵為武始侯以女選入<lb/>
　掖庭生孝明及即位靈太后臨朝加侍中封安定郡<lb/>
　公進位中書監儀同三司同釐庶政與侍中崔光俱<lb/>
　授帝經侍直禁中國珍上表陳刑政之宜詔皆施行<lb/>
　靈太后以國珍年老加持節都督雍州刺史不欲令<lb/>
<pb n="KR2k0051_WYG_035-9b"/>
　其在外就宅拜之靈太后孝明率百僚幸其第宴會<lb/>
　極歡國珍年雖篤老而雅敬佛法時事齋潔自彊禮<lb/>
　拜至於出入侍從猶能跨馬據鞍薨年八十追崇太<lb/>
　師號太上秦公加九錫諡文宣<lb/>
　席法友安定涇州人祖父南奔梁法友仕齊以膂力<lb/>
　自効遷安豐新蔡二郡太守後歸魏拜豫州刺史恬<lb/>
　靜自安不競勢利武宣末除濟州刺史以廉和著稱<lb/>
　卒諡襄侯<lb/>
<pb n="KR2k0051_WYG_035-10a"/>
　皇甫和字長諧安定朝那人祖澄秦梁二州刺史父<lb/>
　徽安定畧陽二郡太守和年十一而孤母夏侯氏才<lb/>
　明有禮則授以經及長深沉有雅量尤明禮儀宗親<lb/>
　凶吉多相咨訪終濟隂太守<lb/>
　皇甫亮字君翼和弟神武命為大行臺郎中亮率性<lb/>
　任真不樂劇職除司徒東閣祭酒後降梁以母兄在<lb/>
　北求還梁帝不奪至鄴無復宦情入白鹿山恣泉石<lb/>
　之賞賦詩超然自樂性純樸無片言矯飾後除任城<lb/>
<pb n="KR2k0051_WYG_035-10b"/>
　太守病不之官終於鄴<lb/>
　胡方回安定臨涇人父義周姚泓侍郎方回仕赫連<lb/>
　屈丐為中書侍郎博史籍善文辭太武破赫連昌獲<lb/>
　之為北鎮司馬為鎮修表帝善之召為中書博士賜<lb/>
　爵臨涇子遷侍郎改定律制司徒崔浩與一時朝賢<lb/>
　並愛重之清貧守道以壽終<lb/>
　鄧彦海安定人祖羌為苻堅車騎將軍父翼為河間<lb/>
　相彦海性真素言行可復博覽羣書長於易筮道武<lb/>
<pb n="KR2k0051_WYG_035-11a"/>
　定中原擢為著作郎彦海明解制度多識故事與尚<lb/>
　書崔宏參定朝儀律令音樂及軍國文記詔策謹於<lb/>
　朝事未嘗忤旨<lb/>
　韓茂字元興安定安武人茂年十七膂力過人尤善<lb/>
　騎射魏明元征丁零茂為中軍執幢時大風諸旌旗<lb/>
　皆偃仆茂於馬上持幢初不傾倒帝異之擢為武賁<lb/>
　郎將從太武討赫連昌大破之賜爵蒲陰子又從征<lb/>
　統萬大破之平平凉當茂所衝莫不應弦而殪進爵<lb/>
<pb n="KR2k0051_WYG_035-11b"/>
　九門侯又征蠕蠕頻戰大㨗進爵安定公太武南征<lb/>
　茂出青州降者相繼還拜僕射文成踐祚拜尚書令<lb/>
　加侍中征南大將軍茂沉毅篤實議論合理善於撫<lb/>
　衆勇冠當時卒贈安定王諡曰桓<lb/>
　胡叟字倫許安定臨涇人少聰敏年十三辨疑釋理<lb/>
　知名鄉國學不師受披讀羣籍再閱於目皆誦於口<lb/>
　好屬文入長安時京兆韋祖思多蔑時彦待叟不足<lb/>
　叟拂衣而出祖思固留之叟曰論天人者其亡乆矣<lb/>
<pb n="KR2k0051_WYG_035-12a"/>
　與君相知何夸言若是遂去時年十八歸魏以其識<lb/>
　機賜爵始復男家於密雲尋歸家不事産業飢貧不<lb/>
　以為恥見榮華者視之蔑如也尚書李敷遺以財不<lb/>
　取少孤每言及父母則淚下密雲左右皆祗仰其徳<lb/>
齊金祚字神敬安定涇州人性驍雄尚氣俠魏末以軍<lb/>
　功至大中大夫討平邢杲歴涇岐二州刺史賀拔岳<lb/>
　表授東雍州刺史令討仇池氐楊紹先於百頃岳為<lb/>
　侯莫陳悦所殺祚克仇池還莫知所歸神武遣行臺<lb/>
<pb n="KR2k0051_WYG_035-12b"/>
　侯景諭祚遂解甲而還封安定縣公卒贈司空<lb/>
　彭樂安定人驍勇善騎射隨齊神武韓陵之役樂先<lb/>
　登陷陣賊衆大潰封樂城縣公除肆州刺史天平四<lb/>
　年從神武西討與周文相拒樂請决戰因醉入深被<lb/>
　刺腸出内之不盡截去復戰芒山之役樂以數千精<lb/>
　騎為右甄衝西軍所向奔退遂馳入周文營俄告㨗<lb/>
　諸軍乘勝斬首三萬餘西軍退神武使樂追之周文<lb/>
　大窘而走獲周文金帶一束以歸神武雖喜其勝且<lb/>
<pb n="KR2k0051_WYG_035-13a"/>
　怒其失周文令伏諸地親按其頭連頓之取絹二千<lb/>
　疋壓樂因賜之累遷司徒封陳留王<lb/>
周梁昕字元明安定烏氏人祖重耳漳縣令父勸儒中<lb/>
　散大夫昕少溫恭見稱州里周文帝迎魏孝武昕以<lb/>
　三輔望族上謁周文見昕容貌瓌偉即授右府參軍<lb/>
　累遷東荆州刺史有仁惠聲後進開府儀同三司明<lb/>
　帝進爵胡城縣伯出為陜州總管府長史性溫裕有<lb/>
　幹能歴官咸著聲稱卒諡曰貞<lb/>
<pb n="KR2k0051_WYG_035-13b"/>
　席固字子堅安定人少有逺志梁大同中為齊興郡<lb/>
　守士多附之遷興州刺史大統中歸魏周文甚禮遇<lb/>
　之拜豐州刺史累封靜安郡公昌州刺史固居家孝<lb/>
　友涖官頗有聲績卒於州諡曰肅子雅少以孝聞位<lb/>
　大將軍<lb/>
隋皇甫績字功明安定朝那人祖穆魏隴東太守父道<lb/>
　周湖州刺史績三嵗而孤外祖韋孝寛愍其孤幼不<lb/>
　加嚴訓績嘆曰我無庭訓何以自立遂感激好學畧<lb/>
<pb n="KR2k0051_WYG_035-14a"/>
　渉經史周武帝時引為侍讀轉宫尹中士武帝避暑<lb/>
　雲陽宫衛刺王作亂百僚多遯績聞難赴之遇太子<lb/>
　於元武門太子執績手悲喜交集帝聞而嘉之開皇<lb/>
　初拜都官尚書出為晉州刺史言陳有三可滅上嘉<lb/>
　勞而遣之及陳平拜蘇州刺史髙智慧等作亂破之<lb/>
　拜信州總管徵還京師卒諡曰安<lb/>
　牛𢎞字里仁安定鶉觚人父允魏侍中臨涇公𢎞性<lb/>
　寛裕好學博聞仕周為記室内史掌文翰襲父封臨<lb/>
<pb n="KR2k0051_WYG_035-14b"/>
　涇公隋開皇初授散騎常侍秘書監𢎞以典籍遺逸<lb/>
　上表請開獻書之路上納之詔獻書一巻賚縑一疋<lb/>
　一二年間經籍畧備進爵奇章公後拜禮部尚書敇<lb/>
　脩撰五禮勒成百巻行世𢎞請依古制脩立明堂上<lb/>
　以時事草創未遑制作竟寢不行六年除太常卿九<lb/>
　年詔定雅樂又作樂府歌詞撰定圜丘五帝凱樂幷<lb/>
　議樂事上善其議詔𢎞與姚察等正定新樂是後議<lb/>
　置明堂詔𢎞條上故事上甚敬重之時楊素恃才矜<lb/>
<pb n="KR2k0051_WYG_035-15a"/>
　貴輕侮朝臣唯見𢎞未嘗不改容自肅素將擊突厥<lb/>
　詣𢎞言别𢎞送素至中門而止素曰大將出征故來<lb/>
　叙別何相送之近也𢎞遂揖而退素笑曰竒章公可<lb/>
　謂其愚不可及也尋拜吏部尚書詔與楊素蘇威薛<lb/>
　道衡許善心虞世基崔子發等幷召諸儒論新禮隆<lb/>
　殺輕重𢎞所立議衆咸推服獻皇后喪楊素謂𢎞今<lb/>
　日之事決在於公𢎞斯須之間儀注悉備皆有故實<lb/>
　素嘆曰衣冠禮樂盡在此矣非吾所及也𢎞在吏部<lb/>
<pb n="KR2k0051_WYG_035-15b"/>
　其選舉先徳行而後文才務在審慎用多稱職隋之<lb/>
　選舉於斯為最時論彌服大業二年進位上大將軍<lb/>
　六年從幸江都卒贈文安侯諡曰憲有文集十三巻<lb/>
　行世<lb/>
　梁睿字恃徳安定烏氏人父禦西魏太尉睿少沉敏<lb/>
　有行檢周太祖時襲爵廣平郡公進蔣國公歴凉安<lb/>
　二州總管俱有惠政後益州總管王謙反命睿為行<lb/>
　軍元帥率兵討謙斬之劍南悉平威震西川進位上<lb/>
<pb n="KR2k0051_WYG_035-16a"/>
　柱國睿威惠兼著民夷悦服聲望逾重隋髙祖受禪<lb/>
　眷待彌隆睿復上平陳之策上善之時突厥方彊復<lb/>
　陳鎮守之策十餘事上嘉歎乆之睿自以周代舊臣<lb/>
　久居重鎮威名太盛内不自安遂謝病闔門不交當<lb/>
　代卒諡曰襄<lb/>
　梁毗字景和安定烏氏人祖越魏涇豫洛三州刺史<lb/>
　郃陽縣公父茂周滄兗二州刺史毗性剛謇頗有學<lb/>
　涉隋初拜治書侍御史遷雍州贊務直道而行無所<lb/>
<pb n="KR2k0051_WYG_035-16b"/>
　回避頗失權貴心出為西寧州刺史先是蠻夷酋長<lb/>
　以金多者為豪儁每尋干戈畧無寧嵗毗患之後因<lb/>
　諸酋長相率以金遺之毗置金座側對之慟哭謂曰<lb/>
　此飢不可食寒不可衣汝等以此相滅今將此來欲<lb/>
　殺我耶一無所納悉以還之於是蠻夷感悟遂不相<lb/>
　攻徵為大理卿持法平允進位上開府因上封事抗<lb/>
　言楊素擅權寵作威福利國家有事帝重其不屈素<lb/>
　任寄隆重多所折挫朝士慴伏莫敢與相是非詞氣<lb/>
<pb n="KR2k0051_WYG_035-17a"/>
　不撓者獨毗與柳彧李綱而已大業初遷刑部尚書<lb/>
　攝御史大夫事劾宇文述私役部兵固爭之<lb/>
　梁彦光字脩之安定烏氏人祖茂魏秦華二州刺史<lb/>
　父顯周荆州刺史彦光少有至性七嵗時父遇篤疾<lb/>
　藥求紫石英不得彦光憂瘁忽於園中見一物不識<lb/>
　怪而持歸即紫石英也人咸異之謂至孝所感隋髙<lb/>
　祖受禪為岐州刺史甚有惠政嘉禾連理出於州境<lb/>
　開皇二年上幸岐州悦其能下詔褒美岐州俗淳以<lb/>
<pb n="KR2k0051_WYG_035-17b"/>
　靜鎮之合境大化課最第一轉相州刺史相俗多詐<lb/>
　為之作歌稱其不能理化坐免嵗餘拜趙州刺史彦<lb/>
　光請復為相州上從之豪猾聞而嗤笑彦光下車發<lb/>
　擿姦隱有若神明合境大駭狡猾潛竄乃招致大儒<lb/>
　每鄉立學教授策試人皆尅厲風俗大改吏民感悦<lb/>
　畧無爭訟卒諡曰襄子文謙𢎞雅有父風遷鄱陽太<lb/>
　守治稱天下最徵拜戸部侍郎<lb/>
　田徳懋平凉人觀國公仁恭子少以孝友著名開皇<lb/>
<pb n="KR2k0051_WYG_035-18a"/>
　初以父軍功爵平原郡公授太子千牛備身丁父艱<lb/>
　哀毁骨立廬於墓側負土成墳上聞而嘉之遣侍郎<lb/>
　元志就弔仍降璽書褒美賜縑二百米百石詔表其<lb/>
　門閭歴太子舍人義州司馬尚書駕部郎<lb/>
唐吕向字子回涇州人工草𨽻學通古今開元十年召<lb/>
　入翰林兼集賢院校理侍太子友諸王時嵗采天下<lb/>
　姝好因奏美人賦以諷帝善之擢左拾遺帝好校獵<lb/>
　向又獻詩規諫進左補闕從帝東巡帝令蕃夷酋長<lb/>
<pb n="KR2k0051_WYG_035-18b"/>
　入仗内射禽向諫詔蕃夷出仗乆之遷主客郎中始<lb/>
　向之生父岌客逺方不還存亡莫知音信訪索累年<lb/>
　不獲它日自朝還道見一老人物色問之果父也向<lb/>
　下馬抱父足號慟帝聞咨嘆官岌朝散大夫賜錦綵<lb/>
　樂工娛懌其心向官至工部侍郎<lb/>
　牛仙客涇州鶉觚人初為縣小史令隴西營田使傅<lb/>
　文靜器之積功遷洮州司馬河西節度使蕭嵩委以<lb/>
　軍政清勤不懈及嵩執政薦遷太僕少卿開元末為<lb/>
<pb n="KR2k0051_WYG_035-19a"/>
　朔方總管嗇事省用倉庫積實器械鋒鋭遷工部尚<lb/>
　書同中書門下三品為相謹身無他與百司咨決無<lb/>
　所處可惟曰如令式而已卒贈貞簡<lb/>
　牛僧孺字思黯隋竒章公𢎞後工屬文第進士元和<lb/>
　初以賢良方正對策條指失政宰相怒調伊闕尉改<lb/>
　河南遷監察御史穆宗時為御史中丞宿州刺史李<lb/>
　直臣坐賕當死帝惜其才僧孺曰法以制有才者安<lb/>
　禄山朱泚以才故亂天下帝從之賜金紫服以戸部<lb/>
<pb n="KR2k0051_WYG_035-19b"/>
　侍郎同平章事韓𢎞卒帝遣使者收其家貲簿得朝<lb/>
　臣受賄者皆在惟僧孺注某月日送錢千萬不納帝<lb/>
　善之遷中書侍郎敬宗立進封竒章郡公時宦官擅<lb/>
　權僧孺數表去位授武昌節度使鄂城土惡亟圯嵗<lb/>
　増築擾民僧孺陶甓以城鄂城無復嵗費又廢沔州<lb/>
　以省冗官文宗立復為平章事尋進𢎞文館大學士<lb/>
　他日帝召宰相問以致太平之道僧孺曰太平無象<lb/>
　今四方不内擾百姓安生業雖未及至盛亦足為治<lb/>
<pb n="KR2k0051_WYG_035-20a"/>
　矣更求太平非臣所及退固請罷出為淮南節度副<lb/>
　大使三年召為尚書左僕射㑹莊恪太子薨為陳父<lb/>
　子君臣大倫以悟帝帝流涕以足疾乞出為山南東<lb/>
　道節度使賜彞尊龍勺詔曰精金古器以比君子卿<lb/>
　宜少留固請乃行卒贈太尉諡文簡<lb/>
　牛蔚字大章僧孺子第進士由監察御史為右補闕<lb/>
　大中初屢條時政宣宗嘉之累遷吏部郎中失權倖<lb/>
　意貶國子博士咸通中進至戸部侍郎襲竒章侯乆<lb/>
<pb n="KR2k0051_WYG_035-20b"/>
　之為山南西道節度使治梁三年受代黄巢陷京師<lb/>
　遁山南故吏民喜蔚至爭迎候後以尚書右僕射致<lb/>
　仕<lb/>
　牛徽蔚子蔚避地於梁道病徽扶籃輿歴閣路遇盜<lb/>
　擊其首血流面持輿不息盜迫之徽拜曰親老而疾<lb/>
　幸無驚駭盜感之曰此真孝子也共舉輿舍之家進<lb/>
　帛裹創以饘奉蔚留信宿去擢吏部員外郎時選濫<lb/>
　吏多奸嵗調四千員徽治以剛明抑杜干請法度復<lb/>
<pb n="KR2k0051_WYG_035-21a"/>
　振後召為給事中李茂貞請假節鉞討楊復恭昭宗<lb/>
　怒徽勸帝許之果有功後終刑部尚書<lb/>
　皇甫鏞字龢卿臨涇人第進士兄鎛為相時任河南<lb/>
　少尹見權寵太盛每極言之鎛不悦乃求分司為太<lb/>
　子右庶子鎛敗朝廷賢之授國子祭酒開成初以太<lb/>
　子少保卒鏞能屬文工詩為人寡言正色衣冠甚偉<lb/>
　所交皆知名士著書數十篇<lb/>
宋胡順之字孝先原州臨涇人登進士試秘書省校書<lb/>
<pb n="KR2k0051_WYG_035-21b"/>
　郎知休寧縣有縣民汪姓者豪横縣不能制嵗租賦<lb/>
　常不入逮捕不肯出順之置諸法為青州從事髙麗<lb/>
　入貢中貴人挾以為重使州官旅拜於邸順之獨不<lb/>
　拜大姓麻士瑤陰結貴侍匿兵械服用擬尚方州縣<lb/>
　被凌蔑莫敢發其姦又殺其兄子其母訴於州衆相<lb/>
　視曰孰敢徃捕者順之盡得其黨有詔鞫問士瑤論<lb/>
　死子弟流放者百餘人改知常熟縣遷太常博士明<lb/>
　道間再上宰相書乞太后還政仁宗嘉其忠遷尚書<lb/>
<pb n="KR2k0051_WYG_035-22a"/>
　屯田員外郎其後數論朝廷事范仲淹愛其才州里<lb/>
　皆敬之<lb/>
　曲珍字君玉隴干世族寳元康定間夏人屢入寇珍<lb/>
　諸父糾族黨禦之敵不敢犯於是曲氏遂以材武長<lb/>
　雄邊闗珍善騎擊劒嘗與諸父出塞游獵猝遇夏兵<lb/>
　圍之奮擊大呼夏人披靡得出顧叔未出復持短兵<lb/>
　還決鬬遂俱脱元祐初為環慶副總管夏師數十萬<lb/>
　寇涇原珍馳三百里襲破之曲律山俘斬千八百人<lb/>
<pb n="KR2k0051_WYG_035-22b"/>
　進東上閣門使忠州防禦使<lb/>
　向寳鎮戎軍人善騎射年十四遇敵戰斬首二級及<lb/>
　壯以勇聞有虎踞五原東西百里斷人迹寳一矢殪<lb/>
　之道過潼關巨盜郭邈山多載關中金帛子女寳射<lb/>
　走之盡得其所掠嘗至太原梁適射弩再中的授寳<lb/>
　矢射之四發三中適曰今之飛將也神宗稱其勇比<lb/>
　薛仁貴歴官至嘉州團練使<lb/>
　姚兕字武之宋史五原人一統志隆徳人父寳戰死<lb/>
<pb n="KR2k0051_WYG_035-23a"/>
　定川兕補右班殿直為環慶巡檢與夏人戰一矢斃<lb/>
　其酋衆潰因乘之遂破蘭浪敵大舉入邊有悍酋臨<lb/>
　陣甚武兕射中其目斬首還明日來攻益急兕射殺<lb/>
　數百人裂指流血又遣子雄引壯騎馳掩其後敵退<lb/>
　攻大順城兕復往救轉鬬三日斬級數千卒全二城<lb/>
　後慶軍叛兕守西關盜不得入而奔兕追及與語皆<lb/>
　感泣羅拜誓不復為亂神宗聞其名召入覲賜銀鎗<lb/>
　袍帶遷都監從攻河州飛矢貫耳戰益力河州既得<lb/>
<pb n="KR2k0051_WYG_035-23b"/>
　又為鬼章所圍兕曰解圍之法當攻其所必救乃擊<lb/>
　隴宗圍遂解從攻交趾有功領雅州刺史徙熙河與<lb/>
　种誼合兵討鬼章於洮州擒之拜通州團練使兕以<lb/>
　父戰死凡圖畫器用皆刻仇讐未報字事母盡孝力<lb/>
　學兵法老不廢書尤喜顔真卿翰墨曰吾慕其人耳<lb/>
　弟麟亦有威名關中號二姚<lb/>
　姚麟字君瑞兄兕攻河州時俱在兵間中矢透骨以<lb/>
　强弩出鏃笑語自若積功至皇城使從李憲討生羌<lb/>
<pb n="KR2k0051_WYG_035-24a"/>
　擒冷雞朴再轉英州刺史元豐西討從劉昌祚出戰<lb/>
　勝之督諸軍討堪哥平經畧使盧秉上其功狀賜金<lb/>
　帛六百元祐初擢威州團練使歴殿前都虞候紹聖<lb/>
　三年拜武康軍節度使王贍取青唐麟以為朝廷討<lb/>
　伐方息肩奈何復生此大患已而贍果敗徽宗立進<lb/>
　檢校司徒卒贈開府儀同三司麟為將沉毅持重不<lb/>
　少縱捨宿衞將常犯法詔釋之麟杖之於庭而後請<lb/>
　拒詔之罪故所至肅然<lb/>
<pb n="KR2k0051_WYG_035-24b"/>
　姚雄字毅夫兕子少勇鷙有謀年十八即佐父討金<lb/>
　湯以百騎先登奪隘又成荔原之功歴涇原秦鳳將<lb/>
　累佐騏驥使紹聖中渭帥章楶城平夏夏人傾國來<lb/>
　爭雄與鏖鬬流矢注肩戰愈厲敵引卻追躡大破之<lb/>
　斬首三千級徙知會州王贍畧地青唐羌人攻湟鄯<lb/>
　雄與苗履援之羌驚潰履謂無虞雄嚴備以待俄而<lb/>
　賊至雄整衆迎擊破之獻馘二千哲宗遣中使勞問<lb/>
　徙河州种朴戰没王贍軍陷敵中雄自鄯至湟四戰<lb/>
<pb n="KR2k0051_WYG_035-25a"/>
　皆捷拔出之遂築安鄉關夾河立堡以䕶浮梁通湟<lb/>
　水漕運商旅負販入湟者始絡繹於道復加防禦使<lb/>
　建中靖國初議棄湟州雄以為可棄蔡京用王厚復<lb/>
　河湟治棄地罪停雄官光州居住後竄金州及西寧<lb/>
　諸戍阻絶乃起雄權經畧熙河使召詣闕為中太乙<lb/>
　宫使引疾納節鉞改左金吾衞上將軍尋以檢校司<lb/>
　空致仕卒贈開府儀同三司諡武憲<lb/>
　郭成字信之徳順中安堡人從軍得供奉官王師趨<lb/>
<pb n="KR2k0051_WYG_035-25b"/>
　靈武成將涇原兵擊破夏人於漫<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>隘有羌馳突陣<lb/>
　前大將劉昌祚曰誰能取此者成躍馬斬其首以獻<lb/>
　朝廷築平夏城置將戍之問可守者諸將皆曰非郭<lb/>
　成不可遂使往守夏人恚失地傾國入爭連營百里<lb/>
　飛石激火晝夜不息成與折可適以萬騎異道並進<lb/>
　遂俘阿埋都逋二大酋捷聞進雄州防禦使涇原鈐<lb/>
　轄徽宗詔築綏戎懐戎二堡成獨當其役暴露雪中<lb/>
　感疾卒帝悼之甚賻以金帛官其子成輕財好施名<lb/>
<pb n="KR2k0051_WYG_035-26a"/>
　震西鄙㢘訪使王孝竭白於朝帝手書報曰郭成盡<lb/>
　忠報國有功於民宜載祀典榜其廟曰仁勇<lb/>
　郭浩字充道成子徽宗時充環慶路第五將部將嘗<lb/>
　率百騎至靈州城下夏人以千騎追之浩手斬二將<lb/>
　首以還擢渭州兵馬都監尋陞鄜延路安撫使時二<lb/>
　敵交侵浩守保安一軍對壘一年敵不能犯後為秦<lb/>
　鳳路經畧使知秦州金人侵和尚原浩與吳玠隨方<lb/>
　捍禦蜀賴以全遷防禦使金人以步騎十餘萬窺川<lb/>
<pb n="KR2k0051_WYG_035-26b"/>
　口抵殺金坪浩與呉玠大破之遷彰武軍承宣使徙<lb/>
　知金州金州殘敝特甚浩招集流亡開營田以其規<lb/>
　置頒示諸路朝廷嘉之凡有奏請得以直達金人還<lb/>
　河南地以浩充陜西宣諭使知金州後拜檢校少保<lb/>
　卒贈少師諡恭懿<lb/>
　楊政字直夫原州臨涇人崇寧初父忠與夏人戰殁<lb/>
　政甫七嵗哀號如成人母曰此兒孝於親必忠於君<lb/>
　其大吾門乎建炎間從吳玠擊金人九戰九㨗紹興<lb/>
<pb n="KR2k0051_WYG_035-27a"/>
　元年金人趨和尚原政引兵大破之拜恭州刺史四<lb/>
　年金精兵十萬欲道仙人關入蜀政説玠曰此地為<lb/>
　蜀阸塞當堅守玠遂築壘關外敵帥督戰益急政以<lb/>
　神臂弓射之又出不意夜斫其營敵遁去授環慶路<lb/>
　安撫使政母留敵境遣人省母母惟勉以忠義後和<lb/>
　議成始迎母歸詔封感義郡夫人以政為熙河路經<lb/>
　畧安撫使知熙州又敗金人於鳳翔又敗金人於寳<lb/>
　鷄擒萬戸通檢凡大戰七斬獲甚多拜武當軍節度<lb/>
<pb n="KR2k0051_WYG_035-27b"/>
　使和議成召還軍民詣部使者借留加少保乆之拜<lb/>
　太尉卒贈開府儀同三司諡襄毅政守漢中六堰乆<lb/>
　壊失灌溉之利政為脩復漢江水決為害政築長堤<lb/>
　捍之凡利於民者不敢以軍旅廢政為呉璘禆將及<lb/>
　與璘分道建帥執門下之禮益恭世頗賢之<lb/>
　呉玠字晉卿徳順軍隴干人少沉毅知兵善騎射讀<lb/>
　書能通大義以良家子𨽻涇原軍政和中為隊將從<lb/>
　討方臘破之夏人攻懐徳軍玠追擊斬級多擢第二<lb/>
<pb n="KR2k0051_WYG_035-28a"/>
　副將建炎初金人畧秦雍玠逆擊大破之追奔三十<lb/>
　里金人攻延安府玠攻華州拔之張浚巡關陜授玠<lb/>
　統制升涇原路副總管尋為秦鳳副總管時兵火之<lb/>
　餘玠勞來安集民賴以生轉忠州防禦使張浚合五<lb/>
　路兵欲與金人決戰玠言宜守要害須其敝而乘之<lb/>
　不聽遂大潰玠收散卒保和尚原積粟繕兵為死守<lb/>
　計鳳翔民感其惠相與夜輸芻粟助之玠償以銀帛<lb/>
　民益喜金人怒邀殺之民輸如故敗金將烏嚕舍赫<lb/>
<pb n="KR2k0051_WYG_035-28b"/>
　拜明州觀察使兼陜西都統制烏珠㑹諸道兵十餘<lb/>
　萬攻和尚原玠命分番迭射號駐隊矢連發如雨注<lb/>
　大敗之烏珠中流矢走以玠為鎮西軍節度使薩里<lb/>
　哈長驅趨洋漢玠自河池日夜馳三百里以黄柑遺<lb/>
　敵撒离喝大驚大戰饒風嶺六晝夜死者山積未幾<lb/>
　金人北歸玠令邀擊之死者以千計盡棄輜重去進<lb/>
　玠少保階成鳳州制置使敵復攻仙人關與弟璘合<lb/>
　擊敗之金人宵遁復秦鳳隴三州拜少師保定軍節<lb/>
<pb n="KR2k0051_WYG_035-29a"/>
　度使玠與敵對壘十年常苦逺餉勞民益治屯田嵗<lb/>
　收至十萬斛治廢堰民知灌溉可恃願歸業者數萬<lb/>
　家進四川宣撫使卒於仙人關諡武安玠善讀史用<lb/>
　兵本孫呉務逺畧不求小近利故能必勝御下嚴而<lb/>
　有恩故士樂為之死用將佐視勞能為髙下先後方<lb/>
　金人一意睨蜀微玠身當其衝無蜀乆矣故西人至<lb/>
　今思之立廟於仙人關號忠烈淳熙中追封涪王子<lb/>
　拱亦握兵<lb/>
<pb n="KR2k0051_WYG_035-29b"/>
　吳璘字唐卿玠弟也從玠攻戰積功至宣贊舍人紹<lb/>
　興初箭筈關之戰璘功居多守和尚原烏珠大入玠<lb/>
　兄弟死守分合三十餘陣璘隨機而應烏珠中流矢<lb/>
　遁陞副都總管玠命別營仙人關金帥薩里哈以兵<lb/>
　十萬至璘血戰七晝夜金兵大敗自是不敢窺蜀者<lb/>
　數年除知秦州金兵大入璘守河池屢敗之乂以疊<lb/>
　陣法更休迭戰士殊死鬬金將和珍希卜蘇大敗降<lb/>
　者萬人和珠走保臘家城璘圍而攻之城垂破詔班<lb/>
<pb n="KR2k0051_WYG_035-30a"/>
　師秦檜主之世將浩歎而已後入覲拜少保三十一<lb/>
　年金主敗盟拜四川宣撫使兼陜西河東招討使遣<lb/>
　將屢敗敵兵乾道初入朝拜太傅封新安郡王改判<lb/>
　興元府及還鎮兩宫宴餞甚寵入辭徳壽宫髙宗解<lb/>
　佩刀賜之璘至漢中脩復褒城古堰溉田數千頃民<lb/>
　甚便之卒贈太師追封信王璘守蜀餘二十年隱然<lb/>
　為方面之重威名亞於玠<lb/>
　呉挺字仲烈璘子累遷利州東路統制紹興三十一<lb/>
<pb n="KR2k0051_WYG_035-30b"/>
　年金人渝盟挺願自力軍前以為中軍統制既復秦<lb/>
　州金人以兵來爭挺破其治平砦已而戰南市城挺<lb/>
　率背嵬騎盡易黄旗繞出敵後敵遂驚敗擢榮州刺<lb/>
　史以瓦亭功授郢州防禦使隆興初除陜西河東路<lb/>
　宣撫使尋加熙河路經畧安撫使時年二十五會議<lb/>
　和旋軍淳熙十年加檢校少保成州西和嵗大祲挺力<lb/>
　為賑恤分軍儲以佐之全活數十萬紹熙四年以疾<lb/>
　乞致仕詔加太尉卒贈少師挺少起勲閥弗居其貴<lb/>
<pb n="KR2k0051_WYG_035-31a"/>
　禮賢下士雖遇小官賤吏不敢怠忽拊循將士人人<lb/>
　有恩璘故部曲拜於庭下輙降答之即失律誅治無<lb/>
　少貸璘嘗對孝宗言諸子中惟挺可任<lb/>
金張中孚字信甫安定鎮戎人父達仕宋至大師封慶<lb/>
　國公金圍太原戰殁於軍中孚涕泣率部曲十餘人<lb/>
　入大軍中竟得父尸以還後降金睿宗以為鎮洮軍<lb/>
　節度使知渭州劉豫括民田籍丁壯為軍中孚竟執<lb/>
　不從涇原獨免掊克之患後拜參知政事遷尚書左<lb/>
<pb n="KR2k0051_WYG_035-31b"/>
　丞相封南陽郡王卒中孚天性孝友剛毅與弟中彦<lb/>
　居未嘗有間言喜讀書馭士卒嚴而有恩西人尤畏<lb/>
　愛之<lb/>
　張中彦字才甫中孚弟歴官至臨洮尹兼熙秦路都<lb/>
　總管鞏州賊劉海構亂中彦惟論為首者戮之西羌<lb/>
　恃險不服朝廷使御史就論方畧中彦曰此羌服叛<lb/>
　不常若非中彦自行勢必不可即至積石豪長四十<lb/>
　來約降事遂定加儀同三司<lb/>
<pb n="KR2k0051_WYG_035-32a"/>
明楊思道字夢輔為元鞏昌總管善易學時明兵北伐<lb/>
　思道乃棄官遁華亭西山大將軍知其賢命署縣事<lb/>
　遭兵亂餘民止八戸思道乃招諭民戸凡千一百有<lb/>
　奇遂葺縣治脩學校乆之思道退占籍為武村里人<lb/>
　藩臣薦為本學訓導陞山西襄陵教諭九年致仕<lb/>
　劉偲靈臺人辟經明行脩授福建道監察御史乆居<lb/>
　風憲有聲名<lb/>
　張諒字子貞華亭人聰明過人有膂力善騎射居家<lb/>
<pb n="KR2k0051_WYG_035-32b"/>
　孝友嚴肅輕財好義永樂中以貢生歴官貴州參議<lb/>
　諸苗反英宗知諒嚴明可用詔至煖閣親諭賜白金<lb/>
　及劍俾専征遂討平之陞參政<lb/>
　黄種隆徳人永樂中貢生除戸科給事中鯁介不茍<lb/>
　乆居清要及歸行李蕭然<lb/>
　楊諶字伯維華亭人舉永樂十五年鄉試有謀畧善<lb/>
　騎射初任工部主事陞湖廣司郎中正統間寧徳等<lb/>
　縣礦賊反官軍討之失利英宗諭諶討之諶承命不<lb/>
<pb n="KR2k0051_WYG_035-33a"/>
　歸私第既至宣布朝廷恩意招來王孟光等一千一<lb/>
　百四十九戸給糧存恤諸縣遂安獨崇悦不降諶率<lb/>
　衆直抵其寨悉擒之閱賊穴婦女財貨不可勝計令<lb/>
　曰敢私者斬俾婦女各歸其家餘悉籍奏詔嘉之陞<lb/>
　本部侍郎兼撫治寧夏<lb/>
　王珏涇州人登永樂十九年進士為監察御史骨鯁<lb/>
　敢言朝野望其風采時人呼為鐵面御史<lb/>
　余俊平凉人宣徳正統間歴任介休聞喜二縣教諭<lb/>
<pb n="KR2k0051_WYG_035-33b"/>
　俱教有成效陞成都府教授<lb/>
　王政字裕民華亭人天性孝友有學行善騎射正統<lb/>
　中以監生授工部主事歴任員外郎中成化初擢浙<lb/>
　江參政時有叛賊王好已作亂政率兵平之<lb/>
　齊禮字克敏隆徳人正統間貢性剛介居家以孝友<lb/>
　稱授陜州知州有異政先是州多虎患禮至虎悉逺<lb/>
　去又池生瑞蓮人以為徳政所致九載考最陞貴州<lb/>
　黎平知府拊循苗夷興學校設科條以表正風俗為<lb/>
<pb n="KR2k0051_WYG_035-34a"/>
　務卒於官黎人思之為立祠<lb/>
　郭堅字屏翰靜寧州人正統十四年貢慷慨好義負<lb/>
　有大志勤苦力學卓為時望歴知密雲順義束鹿三<lb/>
　縣陞涿州知州政績甚著<lb/>
　石輅字君輿華亭人膂力善射舉景泰七年鄉試成<lb/>
　化會試塲災士爭踰牆輅援之悉生授南城兵馬指<lb/>
　揮有盜百餘人聚劫東城富民輅馳救射殺數人獲<lb/>
　其魁餘皆遁走憲宗聞之詔賜紵絲白金補東城兵<lb/>
<pb n="KR2k0051_WYG_035-34b"/>
　馬繼擢髙唐知州路當要衝清約却饋大變奢風民<lb/>
　貧者為置牛租母彘以為業逋逃者招歸凡有利可<lb/>
　興者悉舉之髙唐民戴如父母及去民刻碑頌遺愛<lb/>
　焉<lb/>
　林廷玉字粹夫平凉人本福建侯官籍以父芝教授<lb/>
　平凉遂家焉成化二十年進士授吏科給事中劾僧<lb/>
　維曉棄市中外快之陞工科都給事中學士程敏政<lb/>
　主會試給事中華敞劾其賣題下獄廷玉言諫官下<lb/>
<pb n="KR2k0051_WYG_035-35a"/>
　獄被劾官顧朝參非法請同敏政入獄以昭公道謫<lb/>
　廷玉海州判官稍遷茶陵知州歴右通政僉都御史<lb/>
　巡撫保定劾太僕丞索賂暴民者丞恃中助反誣訟<lb/>
　玉罷之嘉靖初吏部侍郎胡世寧薦玉骨鯁有風裁<lb/>
　宜引助新政不果用<lb/>
　史書字獻忠靈臺人成化十一年進士授山西陽城<lb/>
　知縣年尚少大猾路省祭輕之置諸法民皆驚服省<lb/>
　里甲貰小罪徭賦如期百務咸集再知平山縣民習<lb/>
<pb n="KR2k0051_WYG_035-35b"/>
　朴治以無事歴吏部員外郎擢守保寧多善政視事<lb/>
　九年以清介稱<lb/>
　郭遡靜寧人涿州刺史堅子工騎射成化四年從總<lb/>
　督項忠討石城賊戰輙當先生擒偽招督王滿四授<lb/>
　秦州衞鎮撫十三年從都御史余子俊討洮岷叛番<lb/>
　有功陞百戸累官指揮僉事嘗將精兵摧鋒陷陣屢<lb/>
　有斬獲尋陞都指揮僉事<lb/>
　張琡字文璧鎮原人少頴悟有幹局成化八年進士<lb/>
<pb n="KR2k0051_WYG_035-36a"/>
　授工部主事查定魏二公勅賜蘆灘額外地奏屬有<lb/>
　司以供官厰薪費陞真定知府興脩學舍積粟賑饑<lb/>
　滹沱河泛溢没民田廬琡疏新河洩水又築長堤百<lb/>
　餘里民賴以安内官李廣奪民田奏檄踏勘歸田於<lb/>
　民陞河南參政督餉革弊歴官中外有名所至輙集<lb/>
　事云<lb/>
　張倫平凉衞人成化十四年進士清直自勵學以經<lb/>
　濟為先任南京戸部主事郎中俸悉給官費無遺留<lb/>
<pb n="KR2k0051_WYG_035-36b"/>
　丙午河陜大饑倫請發江淮運米數十萬往賑旱甚<lb/>
　河漕運阻倫百方經畫濟以陸輓致米二十餘萬不<lb/>
　能至者糶之河南以估金賑陜活數十萬人竟以勞<lb/>
　卒於河南人為立祠<lb/>
　趙斌字時憲平凉人𢎞治十三年進士溫厚寡言有<lb/>
　膽畧為舉人時路遇盗數十人斌下馬持弓盗問何<lb/>
　人斌從容曰吾平凉趙斌矢不空發盜馳去以行人<lb/>
　擢監察御史凡十餘年掌京畿道陞應天府丞歴任<lb/>
<pb n="KR2k0051_WYG_035-37a"/>
　為政咸有方畧<lb/>
　仇鉞字廷威鎮原人襲寧夏前衞指揮同知世職正<lb/>
　徳二年總制楊一清薦擢寧夏遊擊將軍五年安化<lb/>
　王寘鐇及指揮何錦周昂丁廣反鉞時駐城外聞變<lb/>
　引兵入城解甲覲寘鐇即歸臥家稱病以所將兵分<lb/>
　𨽻賊營錦等信之時就問計鉞陰結壯士遣人令報<lb/>
　官軍旦夕至紿錦廣出兵守渡口遏東岸兵勿使渡<lb/>
　河錦廣果傾營出昂獨守城寘鐇以禡牙召鉞鉞稱<lb/>
<pb n="KR2k0051_WYG_035-37b"/>
　病亟昂來視鉞方堅臥伏卒猝起捶殺昻鉞乃被甲<lb/>
　横刀提其首躍馬大呼壯士皆集馳詣寘鐇第縛之<lb/>
　諭其部曲衆遂大潰論功封咸寧伯進署都督僉事<lb/>
　充寧夏總兵官七年劉惠趙鐩等亂河南拜平賊將<lb/>
　軍偕都御史彭澤討之連戰皆㨗俘斬不可勝計盜<lb/>
　首先後被擒出師四月河南賊悉平論功進世侯十<lb/>
　年稱疾解營務世宗立再起掌前府事未上卒諡武<lb/>
　襄<lb/>
<pb n="KR2k0051_WYG_035-38a"/>
　周鑑字子明平凉人舉嘉靖三十一年鄉試第一三<lb/>
　十二年進士授刑部主事考最陞僉事督學四川山<lb/>
　東其所品鑑一時得士最盛名士多出其門陞河南<lb/>
　左布政使遷右副都御史鑑有政才所至多風力持<lb/>
　法嚴人不敢犯雖藩府每事必裁抑妖賊曹倫起儀<lb/>
　封鑑擒斬之所司具狀上聞為忌者所沮抑竟未敘<lb/>
　功張居正當國威讋朝野以葬親歸道過河南卿大<lb/>
　夫迎謁禮甚卑鑑獨守常儀居正不悦語人曰周子<lb/>
<pb n="KR2k0051_WYG_035-38b"/>
　明殊無東道意鑑遂抗章自劾求去凡五上未允部<lb/>
　議擬調俄有中旨准致仕歸家<lb/>
　何宗賢涇州人成化間進士官僉事弟宗禮亦官副<lb/>
　使兄弟講學有文名<lb/>
　姚爵字汝脩靜寧人正徳六年進士初授刑部主事<lb/>
　歴陞湖廣司郎中公明果斷㢘正自持嵗戊寅武宗<lb/>
　巡遊爵抗疏累諫廷杖幾斃辛巳春奉命勘事大名<lb/>
　府稱平允恤刑四川理冤伸枉尤多平反陞河南開<lb/>
<pb n="KR2k0051_WYG_035-39a"/>
　封知府未赴任道卒<lb/>
　董希曾隆徳人舉正徳十一年鄉試初授保安知州<lb/>
　礦盗可洪等衆二十餘連結鼔煽伺釁將發時承平<lb/>
　日乆郡縣無備希曾結以恩信開誠布公賊感悦相<lb/>
　率斂輯卒不為亂尋陞東昌府同知亦著政績<lb/>
　趙時春字景仁平凉人為人嚴毅介特與士大夫處<lb/>
　意有所不可議論有所不合必引繩按矩詰責之不<lb/>
　少貸人服其正年十四舉於鄉踰四年為嘉靖五年<lb/>
<pb n="KR2k0051_WYG_035-39b"/>
　會試第一授庶吉士改戸部主事尋調兵部九年疏<lb/>
　請禁諛佞正士風又疏請崇治本信號令廣延訪勵<lb/>
　廉恥惜人才固疆圉正治教七事下詔獄黜為民既<lb/>
　起編脩兼司經局校書帝有疾疏請東宫御殿受正<lb/>
　旦朝賀復黜為民㑹京師被寇世宗用薦召為兵部<lb/>
　職方主事仇鸞恃寵倡馬市損國擾邊時春抗議不<lb/>
　合又以能兵為鸞所忌幾得罪稍遷山東僉事轉副<lb/>
　使三十二年擢巡撫山西僉都御史提督鴈門諸關<lb/>
<pb n="KR2k0051_WYG_035-40a"/>
　武備甚脩其為政斥貪墨省征徭抑請托絶饋遺宗<lb/>
　藩貴宦相戒不敢犯法其年九月寇入神池利民諸<lb/>
　堡時春率兵往禦擐甲策馬至大蟲嶺遇伏兵敗績<lb/>
　被論解官時春少喜談兵讀書善强記凡天文地理<lb/>
　戸口錢穀多寡之數能歴歴誦之所為文章豪肆與<lb/>
　唐順之王慎中齊名唐順之嘗曰宋有歐蘇明有王<lb/>
　趙其推重如此著有浚谷集行世<lb/>
　許理字伯溫鎮原人正徳六年進士授丹陽知縣羣<lb/>
<pb n="KR2k0051_WYG_035-40b"/>
　奸横征苦誅求邑當要路理省費十之三豪右欺隱<lb/>
　公帑各數千金累請謁縣令莫能治理置之法而括<lb/>
　財歸官會水災租不入悉以前金代輸陞任兵科將<lb/>
　行民垂涕贐金送者千餘人理悉卻之及給諫彈劾<lb/>
　不避權貴大吏貪墨幷時政之弊者輙上封事論皆<lb/>
　得體中外憚之<lb/>
　劉時中字大本華亭人國學生正徳十四年授大名<lb/>
　府檢校幹敏疏通太守任君中深賞之數任以疑事<lb/>
<pb n="KR2k0051_WYG_035-41a"/>
　事皆辦開州豪吏韓甲為伯所訟州使徒往捕甲甲<lb/>
　擊殺徒藏其衣壁中而屍於伯氏之門州收其伯掠<lb/>
　治承服時中覆訊盡得枉狀部徒捜甲獲其衣刀闔<lb/>
　府驚異大名縣喪尹吏民敗亂時中攝行數月即治<lb/>
　剡懐徳隆徳人貢生授永川丞攝縣事嘉靖間值白<lb/>
　蓮賊反勢甚張旬日陷七縣轉寇永川吏民震恐懐<lb/>
　徳以忠義激勸嬰城固守賊悉衆薄城攻甚力懐徳<lb/>
　應變俱有方畧引弓射中賊帥衆乘勢百弩齊發賊<lb/>
<pb n="KR2k0051_WYG_035-41b"/>
　敗遁率衆馳逐俘斬數百人<lb/>
　楊文奎隆德人以貲補國子生授靈丘知縣有幹才<lb/>
　持正不阿縣故有虎為民害文奎齋沐禱祀三日虎<lb/>
　竟死太白山有礦跡中官欲奏聞之文奎以為擾民<lb/>
　堅執不可事得已近山多盜時出寇掠文奎諜知選<lb/>
　壯士二百人躬擐甲胄率二子往討之斬首五十餘<lb/>
　級賊遂平陞衢州府同知<lb/>
　李迪隆徳貢生除房縣主簿居官務以善導人不喜<lb/>
<pb n="KR2k0051_WYG_035-42a"/>
　刑名時縣以爭田訟者七十餘家迪嘆息曰是闗風<lb/>
　化非刑獄所能止也迺期日引諸訟者集列庭中為<lb/>
　之陳遜讓敦睦之義往反開曉辭氣<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻於是訟者<lb/>
　感愧各願罷去無復以田為言者迪治理率多類此<lb/>
　及去民思其徳為立祠<lb/>
　張世爵崇信人嘉靖間貢士任四川安居縣簿為政<lb/>
　寛平廉靜不尚苛刻故事司糧務者嵗有例金里甲<lb/>
　循例以獻世爵曰若輩以吾為何等乃以赤蹏相汚<lb/>
<pb n="KR2k0051_WYG_035-42b"/>
　耶揮之去宥過奬善以誨諭代鞭朴安人感徳立祠<lb/>
　祀之居鄉睦婣尚義里黨矜式<lb/>
　靳賢字子哲靜寧州人舉隆慶元年鄉試性至孝萬<lb/>
　厯中知沁源縣俗多逋租率由田土未清賢履畆勘<lb/>
　丈絶其兼幷自是沁源無傕科之累又捐俸置機房<lb/>
　以教民織縣城土築賢至始甃以磚沁人感戴為之<lb/>
　立祠尋擢潞安府通判署事澤州皆稱明決時值嵗<lb/>
　歉捐資賑濟全活尤多賢丰姿挺秀自律甚嚴而待<lb/>
<pb n="KR2k0051_WYG_035-43a"/>
　人和藹尚義好施親族賴之<lb/>
　江渤字漢海靜寧州人性鯁介慎名節恬退自矢萬<lb/>
　厯二十一年選貢除知山西芮城縣時縣有陋規新<lb/>
　令赴任送途費三百金渤揮去曰此民脂膏耳何玷<lb/>
　吾官箴為解組日囊槖蕭然歸里杜門手不釋巻<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>
　居衣冠危坐聞官司過門輙起立古冥行君子也<lb/>
　董三秦隆徳人萬厯十年選貢歴官河南真陽知縣<lb/>
　為人廉正難干以私其治真陽誅鋤强豪拊循柔善<lb/>
<pb n="KR2k0051_WYG_035-43b"/>
　深得寛猛之宜時白蓮教寇亂勢甚劇三秦往招之<lb/>
　賊素服其威信胥受撫<lb/>
　連捷字金門平凉人工舉子業試輙冠儕輩乆著名<lb/>
　諸生間舉天啓元年鄉試為人寛和尤敦友讓與弟<lb/>
　芳同居終身無間言素恬靜不與人競未嘗見有睚<lb/>
　眦之怨鄉曲皆稱之<lb/>
　楊可教靈臺人萬厯間貢生任城武訓導其先仲記以<lb/>
　貢尹豐潤長厚多善政以理學傳家可教博聞强記<lb/>
<pb n="KR2k0051_WYG_035-44a"/>
　窮極經史時與弟可立互訂理學耄年不衰<lb/>
　董三策隆徳人萬厯間貢士授黄州府通判性廉介<lb/>
　持正不阿其佐郡治以薄賦税寛民力為急在官數<lb/>
　年政化大行逺人歸慕去官黄州人思之為立祠萬<lb/>
　厯四十五年隆徳饑時三策居家出所積俸糴粟收<lb/>
　養宗族計口授食舉宗無有飢者<lb/>
　王琪字公甫靜寧州人少頴達好古博學家世藏書<lb/>
　數萬巻為文有體詩亦入格善書法與弟瓆齊名而<lb/>
<pb n="KR2k0051_WYG_035-44b"/>
　行誼素孚於人以副榜入貢所著有韈線集<lb/>
　王瓆字藍璧靜寧州人明末進士授山西孝義知縣<lb/>
　遷黄梅令除其錮害梅民立碑誌徳歴陞湖廣武昌<lb/>
　僉事道時闖獻猖獗江漢震驚瓆調兵駐防分守衝<lb/>
　要設伏誘擊擒殺頗多而賊衆益集攻陷楚城瓆扣<lb/>
　左良玉軍門號泣請師瓆擐甲督陣直抵鄂渚斬賊<lb/>
　萬計不旬日而武黄漢三郡州縣皆復如故尋陞參<lb/>
　政卒年七十七<lb/>
<pb n="KR2k0051_WYG_035-45a"/>
皇清楊可立字止止靈臺縣人淹貫羣書少工文藝究心<lb/>
　　周程張朱之學體認求放心工夫樂教人為善建塾<lb/>
　　訓鄉里子弟逺近從之以明經授藍田訓導陞鎮安<lb/>
　　教諭優恤貧生致仕歸設義田周窮乏晚尤好學篤<lb/>
　　行著述甚多學者稱為淡齋先生值嵗荒有百餘人<lb/>
　　採食苜蓿可立憫之各給米數斗去有羣盜攻掠居<lb/>
　　民謂其衆曰楊某名賢衆毋擾其為小人敬服如此<lb/>
　　慕天顔字拱極靜寧州人順治十二年進士初任浙<lb/>
<pb n="KR2k0051_WYG_035-45b"/>
　　江錢塘縣令陞福建興化知府審理軍需案費關百<lb/>
　　萬事連府州縣官數百人屢年不決天顔得其要領<lb/>
　　庫帑以清尋攝太常卿招撫臺灣授興泉道陞江蘇<lb/>
　　布政使入<lb/>
覲條奏八事其一黄淮全局情形其二淮揚涸田寛徵其<lb/>
　　三請除荒坍田糧其四請減浮糧額數其五永行均<lb/>
　　田均役其六選用守令能員其七恤給罪囚口糧其<lb/>
　　八閩海寨遊設防而治河閩防二事荒坍浮糧之弊<lb/>
<pb n="KR2k0051_WYG_035-46a"/>
　尤為確切康熙十五年陞江蘇巡撫十六年捐造鳥<lb/>
　船四十隻火藥二十萬斤砲手一千二百名解送岳<lb/>
　州軍前加兵部尚書江南屢荒皆由水道不治復奏<lb/>
　大興水利請濬常熟白茆港武進孟瀆河諸處葢呉<lb/>
　淞劉河白茅孟瀆為蘇松常鎮之四大幹河不可不<lb/>
　急治也疏入報可又蘇松常太長等十州縣有歴乆<lb/>
　版荒之田有江湖衝塌之坍江有地入公家糧存編<lb/>
　戸謂之公占三者歴年里甲包賠官司那墊至是因<lb/>
<pb n="KR2k0051_WYG_035-46b"/>
　地震陳言請豁勘實坍荒田地共二千三百六頃歴<lb/>
　年缺額銀二百三萬零而版荒坍江公占諸虛租遂<lb/>
　得永豁以覈京口駐防事去官二十三年起復湖北<lb/>
　巡撫旋調貴州陞總督漕運因條列漕政復嵗造船<lb/>
　隻之例剙渡江先後之法請江北紅白兼收以便土<lb/>
　宜又嚴斛卒盤驗之法於過淮倡合幫互挽之條於<lb/>
　上閘所著有撫呉封事楚黔封事督漕封事輯瑞陳<lb/>
　言刻行後卒於蘇州葬於呉<lb/>
<pb n="KR2k0051_WYG_035-47a"/>
慶陽府<lb/>
漢李息郁郅人事景帝至武帝立八嵗為材官將軍軍<lb/>
　馬邑後六嵗為將軍出代後三嵗為將軍從大將軍<lb/>
　青出朔方凡三為將軍後常為大行渾邪王謀欲降<lb/>
　漢是時大行李息將城河上得渾邪王使即馳傳以<lb/>
　聞上乃令去病將兵往迎之元鼎間西域既通置河<lb/>
　西郡後先零羌合兵十餘萬圍枹䍐息與郎中令徐<lb/>
　自為將兵十萬人擊平之始置䕶羌校尉持節統領<lb/>
<pb n="KR2k0051_WYG_035-47b"/>
　焉<lb/>
　公孫敖義渠人以郎事景帝至武帝立為騎將軍出<lb/>
　代後五嵗以校尉從大將軍青封合騎侯後一嵗以<lb/>
　中將軍從大將軍再出定襄後二嵗以將軍出北地<lb/>
　後十四嵗以因杅將軍築受降城凡四為將軍<lb/>
　公孫賀字子叔北地義渠人祖昆邪景帝時為隴西<lb/>
　太守以將軍擊吳楚有功封平曲侯著書十餘篇賀<lb/>
　少為騎士從軍數有功武帝即位遷至太僕賀夫人<lb/>
<pb n="KR2k0051_WYG_035-48a"/>
　衞皇后姊也賀由是有寵元光中為車騎將軍從大<lb/>
　將軍青出有功封南窌侯坐酧金失侯後八嵗遂代<lb/>
　石慶為丞相封葛繹侯時朝廷多事督責大臣賀引<lb/>
　拜為丞相不受印綬頓首涕泣曰臣本邊鄙以鞍馬<lb/>
　騎射為官材誠不任宰相上與左右見賀悲哀感動<lb/>
　下泣曰扶起丞相賀不肯起上迺起去賀不得已拜<lb/>
　出左右問其故賀曰主上賢明臣不足以稱恐負重<lb/>
　責從是殆矣賀子敬聲代賀為太僕父子並居公卿<lb/>
<pb n="KR2k0051_WYG_035-48b"/>
　位敬聲驕奢不奉法坐事死<lb/>
　傅介子北地人以從軍為官先是龜兹樓蘭皆嘗殺<lb/>
　漢使者元鳳中介子以駿馬監求使大宛因詔令責<lb/>
　樓蘭龜兹國介子至責其王各謝服因率其吏士共<lb/>
　斬匈奴使者還奏詔拜為中郎遷平樂監復遣介子<lb/>
　齎金幣揚言賜外國至樓蘭王貪漢財物來見使者<lb/>
　介子與坐飲壯士二人刺之立死遂持王首還詣闕<lb/>
　公卿議者咸嘉其功詔封為義陽侯食邑七百戸<lb/>
<pb n="KR2k0051_WYG_035-49a"/>
　甘延壽字君況北地郁郅人少以良家子善騎射為<lb/>
　羽林投石拔距絶於等倫嘗超踰羽林亭樓由是遷<lb/>
　為郎試弁為期門以材力愛幸稍遷至遼東太守車<lb/>
　騎將軍許嘉薦為郎中諫大夫使西域都䕶騎都尉<lb/>
　與副校尉陳湯共誅斬郅支單于封義成侯薨諡曰<lb/>
　壯<lb/>
　梁慬字伯威北地弋居人也慬有勇氣慷慨好功名<lb/>
　延平元年為西域副校尉都䕶段禧長史趙博守它<lb/>
<pb n="KR2k0051_WYG_035-49b"/>
　乾城城小慬以為不可固乃説龜茲王欲入共保其<lb/>
　城慬既入遣將急迎禧博合軍八九千人龜茲吏人<lb/>
　並叛其王反共圍城慬出戰大破之二年春敦煌衆<lb/>
　羌叛朝廷發兵西擊詔慬留援慬進兵擊破之追至<lb/>
　昭武及至姑臧降其大豪三百餘人河西復安受詔<lb/>
　屯金城聞羌犯三輔即引兵赴擊轉戰武功美陽關<lb/>
　連破走之盡得所掠生口羌遂奔散朝廷嘉之賜書<lb/>
　勞勉委以西方事三年行度遼將軍事救耿种于美<lb/>
<pb n="KR2k0051_WYG_035-50a"/>
　稷破匈奴烏桓即拜度遼將軍<lb/>
　王圍郁郅人為强弩將軍以勇武顯聞有射法五巻<lb/>
　傅育北地人顯宗初與將軍馬武等擊羌功冠諸軍<lb/>
　後為武威太守屢有戰功詳凉州名宦<lb/>
魏傅嘏字蘭石北地人介子之後弱冠知名司空陳羣<lb/>
　辟為掾時劉邵作考課法嘏以殿最之課未盡人才<lb/>
　作論難以箴其失後為河南尹遷尚書時議征呉嘏<lb/>
　言非便時不從出師果為諸葛恪所敗正元二年平<lb/>
<pb n="KR2k0051_WYG_035-50b"/>
　母邱儉文欽之亂嘏謀居多進封陽鄉侯<lb/>
晉傅祗字子莊魏太常嘏子性至孝以才識明練稱武<lb/>
　帝時起家太子舍人累遷散騎黄門郎為滎陽太守<lb/>
　時河濟泛溢乃造沉萊堰以時蓄洩兗豫無水患後<lb/>
　以討楊駿功封靈州縣公氐人齊萬年反祗率夏侯<lb/>
　駿討平之及趙王倫輔政祗辭疾倫強之使就職惠<lb/>
　帝還宫請退不許懐帝即位加右僕射中書監祗明<lb/>
　達國體朝廷制度多所經綜著文章駁論十餘萬言<lb/>
<pb n="KR2k0051_WYG_035-51a"/>
　傅宣字世𢎞祗子年六嵗喪繼母哭泣如成人長好<lb/>
　學趙王倫以為相國掾尚書郎懐帝即位轉吏部郎<lb/>
　御史中丞宣弟暢少有重名以選入侍講東宫為秘<lb/>
　書丞没於石勒<lb/>
　傅𤣥字休奕北地泥陽人爕之孫少孤貧博學善屬<lb/>
　文解鐘律舉秀才除郎中選入著作撰集魏書歴官<lb/>
　𢎞農太守典農校尉所居稱職太始四年有水旱之<lb/>
　災上便宜五事詔稱善遷司𨽻校尉𤣥天性峻急不<lb/>
<pb n="KR2k0051_WYG_035-51b"/>
　能有所容每有奏劾或值日暮捧白簡整簪帶坐而<lb/>
　待旦於是貴游懾伏臺閣生風元雖貴顯而著述不<lb/>
　廢撰論經國及三史故事評斷得失名傅子内外中<lb/>
　篇凡四部六録幷文集百餘巻行於世其後追封清<lb/>
　泉侯子咸<lb/>
　傅咸字長虞剛簡有大節風格峻整疾惡如讐推賢<lb/>
　樂善好屬文咸寧初襲父爵拜太子洗馬累遷司徒<lb/>
　左長史在位多所執正以世俗奢侈上書極諫朝廷<lb/>
<pb n="KR2k0051_WYG_035-52a"/>
　從之遷尚書左丞惠帝即位楊駿輔政咸規諫諷切<lb/>
　駿漸不平駿誅咸轉太子中庶子遷御史中丞汝南<lb/>
　王亮輔政専權咸又切諫亮不納僕射王戎兼吏部<lb/>
　咸奏戎備位台輔兼掌選舉不能謐靜風俗人心傾<lb/>
　動開張浮競咸累自上稱引故事條理灼然呉郡顧<lb/>
　榮嘗曰傅長虞為司𨽻勁直忠果按劾驚人雖非周<lb/>
　才偏亮可貴也卒贈司𨽻校尉諡曰貞<lb/>
宋傅𢎞之字仲度北地泥陽人髙祖祗晉司徒𢎞之少<lb/>
<pb n="KR2k0051_WYG_035-52b"/>
　倜儻有大志仕宋累遷建威將軍順陽太守武帝北<lb/>
　伐𢎞之等七軍自武關入𢎞之素善騎乘曾於姚泓<lb/>
　馳道内緩服戲馬甚有姿致聚觀者數千人並嗟嘆<lb/>
　稱善留為雍州治中從事義真東歸赫連勃勃傾國<lb/>
　追躡於青泥大戰𢎞之躬貫甲胄氣冠三軍軍敗陷<lb/>
　没逼降不屈時天寒裸𢎞之𢎞之叫罵見殺<lb/>
魏梁祚北地泥陽人篤志好學歴治諸經尤善公羊春<lb/>
　秋鄭氏易常以教授有儒者風而無當世之才與幽<lb/>
<pb n="KR2k0051_WYG_035-53a"/>
　州別駕平恒有舊時請與論經史辟秘書中散後為<lb/>
　中書博士撰訂陳壽三國志名曰國統又作代都賦<lb/>
　頗行於世清貧守素不交勢貴子元吉有父風<lb/>
唐康夀真寧人任襄陽穀城令有美政野有馴翬村無<lb/>
　吠犬子智任縣令政治公平有父風有墓碑<lb/>
宋王庶字子尚慶陽人崇寧間進士第知涇州保定縣<lb/>
　以种師道薦通判懐徳軍髙宗初為鄜延經畧使累<lb/>
　立戰功進龍圖閣待制節制陜西六路軍馬金人大<lb/>
<pb n="KR2k0051_WYG_035-53b"/>
　入破潼關庶傳檄諸路會期進討曲端與庶不協屢<lb/>
　督不進延安遂陷自劾得罷紹興五年起復知興元<lb/>
　府利䕫路制置使庶以士卒單寡籍興洋壯丁以時<lb/>
　簡閱未半年有兵數萬六年除湖北安撫使知鄂州<lb/>
　趨闕陳紹復大業上大異之進直學士七年以兵部<lb/>
　侍郎召入對奏恢復之功未立失在偏聽欲速輕爵<lb/>
　賞是非邪正混淆誠能賞功罰罪其誰不服又口陳<lb/>
　手畫秦蜀利害上大喜即日遷本部尚書命庶措置<lb/>
<pb n="KR2k0051_WYG_035-54a"/>
　江淮邊防京湖宣撫使當是時秦檜主和戎庶力詆<lb/>
　和議乞誅金使不從七疏乞免官中丞勾龍如淵劾<lb/>
　庶本趙鼎所薦欺君罔上奪職罷歸十三年御史胡<lb/>
　汝明論庶譏訕朝政責道州安置至貶所卒孝宗追<lb/>
　復其官諡節敏<lb/>
元旺札勒結寧州人元太祖命副珊蘇庫為中興路管民<lb/>
　官國兵西征運餉不絶無毫髮私時號曰滿朝清世<lb/>
　祖時以疾卒遺奏請謹名爵節財用帝嘉納焉<lb/>
<pb n="KR2k0051_WYG_035-54b"/>
　托爾齊字道明旺札勒結子年十五通古註論語孟子<lb/>
　尚書帝召見曰朕聞儒者多嘉言托爾齊奏當親君<lb/>
　子逺小人帝曰汝言甚當因授中興路新民總管至<lb/>
　官録其子弟之壯者墾田塞黄河九口開其三流凡<lb/>
　三載賦額倍増尋陞潼州府尹累遷雲南廉訪副使<lb/>
　時雲南諸蠻叛僚佐悉稱故而去托爾齊獨居守尋<lb/>
　調㢘訪使行省丞相特們德爾貪暴擅誅殺羅織安<lb/>
　撫使法哈魯克都欲致之死托爾齊詰其専殺法哈魯克<lb/>
<pb n="KR2k0051_WYG_035-55a"/>
　都竟獲免尋復其官托爾齊後卒於官<lb/>
明党理真寧人洪武三十年進士任宜陽縣丞以經術<lb/>
　飾吏事政平化行境内以治永樂初累陞太僕寺少<lb/>
　卿沉潛溫厚為文敷暢典雅莅政公勤律身清白抑<lb/>
　豪强撫遺孑俾遊食之民各安其業一時稱為良吏<lb/>
　賀潤寧州人賦性聰明立志堅定讀書不泥舊習而<lb/>
　能深契維新洪武初登進士第授監察御史<lb/>
　張文字載道慶陽衞人明初法嚴學者恐貽後累不<lb/>
<pb n="KR2k0051_WYG_035-55b"/>
　樂進取文欲尋師受學父母難之乃潛遊寺觀覔藏<lb/>
　經書之乆之有悟取儒書讀之即大通里鄰申報郡<lb/>
　守見而竒之曰此少年雋器也入庠給廩乃益修身<lb/>
　勵行講學受徒文章徳行推冠一時以嵗薦補博平<lb/>
　訓導開説經義士彬彬向風文體一變致仕歸其貧<lb/>
　如洗怡然自得<lb/>
　孔文英字世傑安化人永樂十九年進士授廬陵知<lb/>
　縣擢監察御史浙黄岩有健訟者搆揑齊民三千人<lb/>
<pb n="KR2k0051_WYG_035-56a"/>
　相聚為非奉勅往鞫遂得其所搆造羅織者一訊皆<lb/>
　服立遣之獨械首訟者來京時交口以明果稱之歴<lb/>
　大理寺卿鎮守紫荆闗提督邊務練兵有法設險防<lb/>
　要内外晏然陞刑部左侍郎卒於官<lb/>
　張驥安化人永樂中鄉薦宣徳中擢御史激揚有聲<lb/>
　遷大理寺少卿平山東寇亂理兩浙冤獄特勅奬諭<lb/>
　趙恭環縣人宣徳間舉人任河南鈞州知州陞彰徳<lb/>
　府知府歴河南參政執法不撓清苦自持<lb/>
<pb n="KR2k0051_WYG_035-56b"/>
　張清寧州人宣徳間鄉舉授四川道監察御史歴山<lb/>
　東按察司居官以勤恪著時山東郡邑城垣毁塌清<lb/>
　檄一切修築之凡七十餘座民不知勞官不知費<lb/>
　趙銘安化人景泰二年進士任監察御史執法不避<lb/>
　權勢陞浙江布政使律身清苦涖政廉平逮終無一<lb/>
　金遺子孫<lb/>
　倪譲右所人正統七年進士授翰林庶吉士精通六<lb/>
　書深明治體歴陞太常寺少卿提督四驛館性行中<lb/>
<pb n="KR2k0051_WYG_035-57a"/>
　和平生無疾言遽色且見事前知子英亦中鄉舉任<lb/>
　雞澤縣尹<lb/>
　陳旺安化人正統初襲指揮使資性英敏熟諳韜畧<lb/>
　凡攻戰守禦俱有成法又通曉譯語當道薦其有文<lb/>
　武才遷淮安參將掛兩廣平蠻大將軍印歴陞都督<lb/>
　同知掌前府事時以名將稱之<lb/>
　李福真寧人太學生任大同府同知英宗北狩福冒<lb/>
　險進貢乆無怠意回鑾日陞本府知府進陞參政<lb/>
<pb n="KR2k0051_WYG_035-57b"/>
　劉僅慶陽人甘貧好學動遵禮義以嵗貢任石州通<lb/>
　判理冤獄徵逋稅大有稱譽改判陳州惠政尤多其<lb/>
　㢘節之操始終不變人以為清白吏<lb/>
　茂彪後所人性明敏有俊才登景泰五年進士擢監<lb/>
　察御史嘗糾儀奏失儀者聲音如雷百官憚之尋陞<lb/>
　山東按察司僉事明法律識治體兼通醫術刻經史<lb/>
　𩔖證行於世<lb/>
　田愉安化人字景和慷慨尚氣節中景泰四年順天<lb/>
<pb n="KR2k0051_WYG_035-58a"/>
　鄉試授平遙縣令邑素號難治愉以清介自持涖事<lb/>
　精察鋤奸去暴盡息刁風致仕歸以俸餘周給族屬<lb/>
　足跡不履公門<lb/>
　張達字文通安化人中景泰丙子舉人授蠡縣令撫<lb/>
　字有方政平訟簡蠡民化之陞蒲州郡守即乞休家<lb/>
　人强之行達曰吾以農家得科目勛不逮祿有負國<lb/>
　恩多矣迺復營營仕途為家人計耶竟浩然歸結廬<lb/>
　柔逺山中耕田課子終身<lb/>
<pb n="KR2k0051_WYG_035-58b"/>
　楊綸字大經安化人成化二十年進士知肅寧縣擢<lb/>
　監察御史歴按宣府河南四川贓吏望風解綬發宣<lb/>
　府總兵趙㫤貪酷伏其罪孝宗謂為真御史歴陞山<lb/>
　西按察使不附劉瑾搆罪下獄瑾誅起陞僉都御史<lb/>
　巡撫宣府尋陞右副都御史掌院事整飭風紀後累<lb/>
　疏乞休人皆稱為清白大夫<lb/>
　韓鼎字廷器合水人成化十七年進士選禮科給事<lb/>
　中孝宗嗣位首陳公銓選經財用嚴兵衞崇天道四<lb/>
<pb n="KR2k0051_WYG_035-59a"/>
　事尋差寧夏給散軍賞盡革侵漁之弊遷右給事中<lb/>
　西夷貢獅所過騷然疏罷遣之又以皇嗣未廣為憂<lb/>
　上書極言上優詔答之進左給事中疏糾神樂觀董<lb/>
　素雲竊祭服之罪且乞用文學之臣以充太常鼎抗<lb/>
　疏極諫隨事納忠多人所不敢言屢䝉褒納遷江西<lb/>
　按察司副使平反冤獄奉命統制陜西討平吐蕃之<lb/>
　亂陞兵部右侍郎正徳間以疾歸所著有斗菴集慶<lb/>
　陽府志<lb/>
<pb n="KR2k0051_WYG_035-59b"/>
　陳震字文靜慶陽衞人成化二十三年進士𢎞治初<lb/>
　授監察御史風裁凜然凡所按行平寃釋逮時稱平<lb/>
　允歴兵部侍郎嘗總制大同諸邊勵志廉勤為政明<lb/>
　肅人不敢干以私精兵法六壬三式之學善騎射敵<lb/>
　人不敢入寇<lb/>
　李夢陽字獻吉慶陽人父正周王府教授母夢日墮<lb/>
　懐而生故名夢陽𢎞治五年舉鄉試第一六年成進<lb/>
　士授戸部主事進郎中應詔上書言二病三害六漸<lb/>
<pb n="KR2k0051_WYG_035-60a"/>
　中指陳閹宦並夀寧侯張鶴齡怙寵驕縱罔利賊民<lb/>
　鶴齡奏辨誣夢陽訕母后為張氏下錦衣衞獄尋宥<lb/>
　出奪俸武宗立太監劉瑾等八人亂政戸部尚書韓<lb/>
　文流涕憂憤文令夢陽屬草奏之疏入詔廷議其事<lb/>
　瑾知韓疏出夢陽手摭他事下夢陽獄將殺之康海<lb/>
　力救得免瑾敗起江西提學副使振古學變宿習士<lb/>
　翕然向風以材髙負氣布政使鄭岳與夢陽因詰問<lb/>
　相忤下廣信獄按之坐前作宸濠書院記削籍夢陽<lb/>
<pb n="KR2k0051_WYG_035-60b"/>
　才思雄鷙以復古自命與何景明康海王九思等號<lb/>
　十才子皆卑視一世而夢陽尤甚所著有空同集<lb/>
　王天祐字受之慶陽人舉𢎞治十四年鄉試祐世農<lb/>
　家兒時樵牧即能畫地成字稍長覔書潛讀山間李<lb/>
　夢陽見而奇之因授之學輙頴悟有得弱冠中鄉舉<lb/>
　酷好魯公法帖遒勁逼真正徳間纂修孝宗實録預<lb/>
　選中書授介休令有分巡凌逼州縣祐曰是猶可以<lb/>
　仕耶即解組歸<lb/>
<pb n="KR2k0051_WYG_035-61a"/>
　吕經字道甫寧州人少孤貧負薪養母讀書不輟嘗<lb/>
　荷薪市米見遺金坐而待之果有泣至者即檢還之<lb/>
　歸母怪其乆告之母大悦正徳三年舉進士授禮科<lb/>
　給事中廷議以經諳練邊情命専覈山西諸路機宜<lb/>
　體勘詳明晉都給事中疏陳弭災異及植國本諸事<lb/>
　權奸惡之調山西蒲州同知鎮守太監黄玉求索弗<lb/>
　遂誣奏繫獄嘉靖改元起復吏科陞山東參政礦賊<lb/>
　王堂作亂親督戰生擒之陞雲南布政使土司文安<lb/>
<pb n="KR2k0051_WYG_035-61b"/>
　邦反𠞰平之陞都察院右副都御史巡撫遼東釐剔<lb/>
　弊習太監王純等誣奏戍茂州恩詔釋歸有使邊録<lb/>
　諫垣存稿諸集隆慶初詔復其官<lb/>
　韓守愚字希哲鼎之子正德三年進士選庶吉士補<lb/>
　兵部武庫主事值逆瑾被收凡同省士大夫株逮者<lb/>
　多守愚獨以質直不與調山東濟寧通判時流賊猖<lb/>
　熾當事以守愚素諳軍機委以提率民兵守愚諭以<lb/>
　忠義相機𠞰殺賊相戒趨他境歴四川按察司僉事<lb/>
<pb n="KR2k0051_WYG_035-62a"/>
　陳大綱字廷憲震子正徳十二年進士授大理評事<lb/>
　讞疑獄片言立折人咸驚服擢山西僉事土豪陳卿<lb/>
　據青羊山作亂撫𠞰未决獨綱力主勦作平賊方畧<lb/>
　六篇遂度地形險易斷山伐木為飛梯望樓出其背<lb/>
　三軍攀援而上賊驚潰卿遂降時宰相以前異議抑<lb/>
　之命官覆勘以不合勲格竟不䝉賞陞密雲兵備著<lb/>
　修邊或問一巻時戴貴作亂乆不平綱至立保甲法<lb/>
　榜鄉邑失賊者連坐貴遂獲脅從各散去邑賴以寧<lb/>
<pb n="KR2k0051_WYG_035-62b"/>
　上賚賞褒之綱為人志大才雄方嚴直勁時稱干城<lb/>
　腹心之托<lb/>
　韓奕字大之慶陽衞人家貧不能受讀以賦役見辱<lb/>
　於軍吏始奮志向學登正徳中進士授四川新都令<lb/>
　持已㢘慎涖政平易擢監察御史奉命巡鹽兩浙時<lb/>
　值礦徒嘯聚横行州縣奕曰鹽法不過商估一年利<lb/>
　害耳今變起不滅禍延不淺多方招撫悉為解散陞<lb/>
　四川僉事致仕為陶穴之居于城南教授生徒講性<lb/>
<pb n="KR2k0051_WYG_035-63a"/>
　命之學一時俊髦多出門下<lb/>
　楊純字粹夫寧州人舉正徳丁卯鄉試授井陘令清<lb/>
　慎公勤陞䕫州府同知以剛方自持不阿於時清實<lb/>
　軍伍一時奸弊肅清見忤當道未竟施為時論惜之<lb/>
　張鵬翰慶陽人訓導文子性敏篤學日記數千言登<lb/>
　正徳六年進士授㐮垣令視民如子擢監察御史左<lb/>
　遷解州判官申明吕涇野鄉約三年風俗丕變壬辰<lb/>
　大饑鵬翰捐俸易粟活人甚衆尋陞蘇州通判疏鑿<lb/>
<pb n="KR2k0051_WYG_035-63b"/>
　淤河商賈稱便陞南戸部員外鄰有新配軍苦于衞<lb/>
　幕鬻女得十金未致而失之將求死翰遺之金如數<lb/>
　又為贖女遣之除河南僉事有勸翰復礦洞者怒曰<lb/>
　汝以利誘我耶遂踈其人歴官山東參議<lb/>
　吕顓字幼通經猶子㓜失恃隨伯父讀書京師舉正<lb/>
　徳己卯鄉試第一嘉靖二年進士授戸部主事陞刑<lb/>
　部員外郎審理冤滯多所平反陞郎中出知河南衞<lb/>
　輝府政治嚴明調山東東昌值大水河決渰没館陶<lb/>
<pb n="KR2k0051_WYG_035-64a"/>
　武城二邑乃分檄鄉村安插災民請賑全活計口給<lb/>
　糧歴陞雲南左布政使所著有仕進録上都稿諸子<lb/>
　説括等書及定原集行世<lb/>
　吕顒字幼誠經子學問宏博器識老成嘉靖十七年<lb/>
　進士諳練明達歴陞南京刑部郎中陞㐮陽知府理<lb/>
　繁剖劇隨機應變致仕歸有諸書釋義芹谷集若干<lb/>
　巻<lb/>
　黄正慶陽衞人襲都指揮使父澤以勇幹著聞正少<lb/>
<pb n="KR2k0051_WYG_035-64b"/>
　時已熟諳韜畧人謂其有父風陞靈州備禦都司值<lb/>
　寧夏寘鐇作亂潛謀刻日渡河正先機收歛渡船屯<lb/>
　兵據守賊聞之大驚不敢輕動先事預防之速正實<lb/>
　與有功焉陞都督僉事<lb/>
　胡獻金環縣人中正徳己卯鄉試除榮昌縣令愛民<lb/>
　省費行取赴京值父喪歸先居榮昌時每嵗盡以俸<lb/>
　資奉父母止留柴薪自用一無所取于民到家窘甚<lb/>
　至不能襄葬事服闋擢戸部主事<lb/>
<pb n="KR2k0051_WYG_035-65a"/>
　楊蛟字巨嶠安化人登嘉靖三十二年進士操行方<lb/>
　潔為文宏辨後以主事𣙜税臨清革去一切陋規省<lb/>
　民數萬金吏民戴之<lb/>
　左桂字立卿寧州人舉嘉靖二十二年鄉試除胙城<lb/>
　令胙稱難治桂至損徭役寛獄訟明法勅罰權豪屏<lb/>
　息擢御史巡視西城奏大木厰失火中官悉置於法<lb/>
　又上封事如弭災變謹脩省侃侃皆大計按山西鹽<lb/>
　法會河東地震破格發帑賑災以繼母憂歸悉以遺<lb/>
<pb n="KR2k0051_WYG_035-65b"/>
　業譲諸昆弟<lb/>
　麻永吉字慶川本衞人嘉靖中登進士秉性純篤嗜<lb/>
　讀書母目失明飲食起居必親奉焉初授庶吉士累<lb/>
　官御史太守廉憲嘗抗書劾大臣正色立朝不避權<lb/>
　貴文章氣節一時仰為山斗後卒於武昌宦邸囊槖<lb/>
　磬然斂櫬無資<lb/>
　邵苾字叔芳寧州人舉嘉靖七年鄉試歴任葉縣介<lb/>
　休長山東鄉四縣所至除豪猾擒巨寇興廢袪弊歴<lb/>
<pb n="KR2k0051_WYG_035-66a"/>
　有政聲遷石州知州政治益勵以鎮江府同知致仕<lb/>
　周斯盛字子才寧州人登嘉靖三十二年進士歴官<lb/>
　御史巡按遼東土寇犯廣寧身先士卒戰守六晝夜<lb/>
　卒保無虞巡按浙江論列巨蠧罷斥貪墨吏治一清<lb/>
　督學南畿簡拔英才抑絶刺競風教翕然歴岢嵐副<lb/>
　使<lb/>
　李楨字克菴慶陽人隆慶五年進士累官至尚書為<lb/>
　諸生時讀書樓上三年不出戸庭鄉試巻真草不塗<lb/>
<pb n="KR2k0051_WYG_035-66b"/>
　一字其養定如此筮仕後政事簡易與物無忤立朝<lb/>
　著節為世所仰重<lb/>
　米萬鍾字友石安化人萬厯二十三年進士累官太<lb/>
　僕寺卿聰頴博雅尤善書畫名著一時時閹寺魏忠<lb/>
　賢欲令書屛鍾聞之踰牆走終不與書忠賢黨倪文<lb/>
　煥劾之遂削籍<lb/>
　李巍然合水人天資頴異垂髫知孝友家貧苦志學<lb/>
　業精専以明經授武昌府通判決斷如流獄無寃滯<lb/>
<pb n="KR2k0051_WYG_035-67a"/>
　除奸革弊頌流江漢陞安寧知州修舉廢墜教養士<lb/>
　民甫一載而政聲倍著卒於官<lb/>
　鞏國柱真寧人任葭州學正歴任四庠取與必嚴一<lb/>
　介家門之内肅若師保雖私居言不妄發人無賢愚<lb/>
　見者咸悚然起敬<lb/>
　崔嵩慶陽人襲本衛指揮歴官參將器宇豪邁膽勇<lb/>
　過人申明軍法恩威並著敵常至城下索酒不許因<lb/>
　邀嵩飲嵩單騎往與賊對酌慷慨論議如識平生賊<lb/>
<pb n="KR2k0051_WYG_035-67b"/>
　畏服之嵩由此知名一日以百騎出遇賊乃據髙岡<lb/>
　下馬解鞍坐臥以示暇逸賊疑有伏終不敢近仍與<lb/>
　賊對談嵩已令善射者洞其胸矣賊見勁兵解去<lb/>
　魏錕慶陽人精騎射從兄鎮宦歴邊方熟習邊事諳<lb/>
　曉韜畧比兄出塞錕常在左右指麾調度率部下精<lb/>
　騎與賊戰賊射墮兄指錕引弓射中賊目應弦而倒<lb/>
　賊衆驚潰後錕以軍功授指揮使歴陞參將<lb/>
甘州府<lb/>
<pb n="KR2k0051_WYG_035-68a"/>
漢金日磾字翁叔本匈奴休屠王太子也休屠王與昆<lb/>
　邪王謀降漢後悔昆邪王殺之帥其衆來降日磾遂<lb/>
　没入官輸黄門養馬時年十四矣乆之武帝游宴見<lb/>
　馬後宫滿側日磾等數十人牽馬過殿下莫不竊視<lb/>
　至日磾獨不敢日磾長八尺二寸容貎甚嚴馬又肥<lb/>
　好上異而問之具以本狀對上奇焉即日拜為馬監<lb/>
　歴遷至光禄大夫日磾既親近未嘗有過失上甚信<lb/>
　愛之出則驂乘入侍左右日磾二子為帝弄兒及壯<lb/>
<pb n="KR2k0051_WYG_035-68b"/>
　與宫人戲日磾殺之帝心敬日磾初莽何羅與江充<lb/>
　相善後充族誅何羅懼及遂謀為逆上幸林光宫日<lb/>
　磾小疾何羅矯制殺使者發兵入見日磾色變日磾<lb/>
　得抱何羅因傳曰莽何羅反帝驚起擒縛之窮治皆<lb/>
　伏辜由是著忠孝節日磾自在左右目不忤視者數<lb/>
　十年賜出宫女不敢近上欲内其女後宫不肯其篤<lb/>
　慎如此上尤竒異之及武帝病屬霍光以輔少主日<lb/>
　磾為光副封秺侯卒諡曰敬<lb/>
<pb n="KR2k0051_WYG_035-69a"/>
　金倫字少卿日磾弟為黄門侍郎蚤卒日磾兩子貴<lb/>
　及孫則衰矣而倫後嗣遂盛<lb/>
　金賞日磾子嗣侯爵宣帝即位賞為太僕霍光妻以<lb/>
　女霍氏有事萌芽即上書去妻後霍氏敗獨得不坐<lb/>
　金安上字子侯倫之子為侍中惇篤有智宣帝愛之<lb/>
　發楚王延壽反謀封都成侯卒諡曰敬<lb/>
　金敞安上子元帝時為中郎將侍中太后以敞世名<lb/>
　忠孝留侍成帝為奉車水衡都尉至衞尉敞為人正<lb/>
<pb n="KR2k0051_WYG_035-69b"/>
　直敢犯顔色左右憚之後病甚帝使問所欲以弟岑<lb/>
　為托詔拜為郎使主客敞子渉明經節儉諸儒稱之<lb/>
　歴官至長信少府<lb/>
唐烏承玼字徳潤張掖人開元中與族兄承恩俱任平<lb/>
　盧先鋒沈勇而決號轅門二龍遇敵輙先同恩擊破<lb/>
　契丹於捺禄山又戰於白城斬首萬計後説史思明<lb/>
　斬承慶等降李光弼表為冠軍將軍封昌化郡王石<lb/>
　嶺軍使積粟厲兵出入耕戰乆之移疾還京師卒年<lb/>
<pb n="KR2k0051_WYG_035-70a"/>
　九十六子重𦙍<lb/>
　烏重𦙍字保君張掖人河東將承玼子少為潞牙將<lb/>
　節度使盧從史奉詔討王承宗陰與賊連重𦙍乃縛<lb/>
　從史帳下士持兵合讙重𦙍叱曰天子有命從者賞<lb/>
　違者斬士斂手還部無敢動憲宗嘉其功擢河陽節<lb/>
　度使封張掖郡公詔重𦙍以兵討淮蔡大小百餘戰<lb/>
　賊平遷檢校司空進邠國公建言河朔拒命者鎮將<lb/>
　領兵能作威福也遂以所管三州兵還刺史各主其<lb/>
<pb n="KR2k0051_WYG_035-70b"/>
　兵時以為宜長慶末檢校司徒同中書門下平章事文<lb/>
　宗初真拜司徒未幾卒年六十七贈太尉諡懿穆為將<lb/>
　善撫士卒蔡將李端降其妻為蔡人所殺將死呼曰<lb/>
　善事烏僕射待官屬有禮名士如溫造石洪皆在幕<lb/>
　府殁時二十餘人至刲股以祭<lb/>
　趙武孟甘州張掖人少遊獵以所獲饋其母母泣曰<lb/>
　汝不好書而敖蕩吾安望哉不為食武孟感激遂力<lb/>
　學淹該書記自長安丞為右臺侍御史著河西人物<lb/>
<pb n="KR2k0051_WYG_035-71a"/>
　志十篇<lb/>
　趙彦昭字奐然甘州張掖人武孟子少豪邁風骨秀<lb/>
　爽及進士第調為南部尉與郭元振薛稷蕭至忠善<lb/>
　自新豐丞為左臺監察御史景龍中累遷中書侍郎<lb/>
　同中書門下平章事歴凉州都督為政嚴下皆股慄<lb/>
　入為吏部侍郎持節按邊遷御史大夫蕭至忠等誅<lb/>
　郭元振張説言彦昭與秘謀改刑部尚書封耿國公<lb/>
元昂吉爾張掖人世為西夏將家父堪布率所部歸元<lb/>
<pb n="KR2k0051_WYG_035-71b"/>
　為千戸及昻吉爾領父軍從征諸國有功又畧地淮<lb/>
　南世祖時累官行尚書省右丞時欲征日本昻吉爾<lb/>
　上疏極諫請罷兵息民不從既而師果無功屢進直<lb/>
　言帝雖怒甚其辭不少屈<lb/>
明陳瑗左衞人成化壬辰進士授戸部主事歴陞江西<lb/>
　左布政使南京都察院副都御史卒於官所至有政<lb/>
　聲<lb/>
　劉寛甘州中衞人刻意經史尤精於星厯筮卜之學<lb/>
<pb n="KR2k0051_WYG_035-72a"/>
　嘗建議開髙臺所從學甚衆號心古先生著有河西<lb/>
　賦<lb/>
　張傑甘州人任寧夏總兵善撫士卒更多謀畧哱拜<lb/>
　之亂巡撫朱正色以傑嘗與拜善縋入城招安傑切<lb/>
　責之被繫不屈兵臨城下賊乃縋出之<lb/>
　馬渥野張掖人居恒専心理學萬厯間從父宦長子<lb/>
　縣時焚香靜坐體認周程語録晨夕不懈者幾二十<lb/>
　年著管窺序詩八首困學詩一帙<lb/>
<pb n="KR2k0051_WYG_035-72b"/>
　武振山丹衞人有文武才任甘肅總兵嘗著哈密行<lb/>
　録山川道里槩可攷見<lb/>
　何景陽張掖人任四川彭縣教諭好學不倦年八十<lb/>
　猶精楷書河西壁經之傳推為第一壽百嵗而終<lb/>
　蘇鏊張掖人號介石由嵗貢授四川保縣令以理學<lb/>
　教士有孝弟廉譲詩集<lb/>
凉州府<lb/>
漢段熲字紀明武威姑臧人鄭共叔段之後西域都䕶<lb/>
<pb n="KR2k0051_WYG_035-73a"/>
　段㑹宗之從曾孫也少習弓馬尚游俠輕財好學舉<lb/>
　孝廉為陽陵令所在能政遷遼東屬國都尉鮮卑犯<lb/>
　塞熲馳赴之恐賊驚去使驛騎詐齎璽書詔熲熲偽<lb/>
　退設伏因大縱兵悉斬獲之永夀二年拜中郎將討<lb/>
　太山琅邪賊東郭竇等大破之斬首萬餘級封列侯<lb/>
　遷䕶羌校尉會燒當燒何等羌寇隴西金城熲將兵<lb/>
　擊破之又出塞二千餘里擊斬燒何大帥上郡諸羗<lb/>
　寇并凉二州凉州刺史郭閎貪功稽熲軍義從反叛<lb/>
<pb n="KR2k0051_WYG_035-73b"/>
　熲坐徵下獄羌遂陸梁吏人守闕訟熲詔問狀熲但<lb/>
　謝罪不敢言枉復為䕶羌校尉羌酋降者三千落又<lb/>
　擊當煎種羌自春及秋無日不戰凡破西羌斬首二<lb/>
　萬三千級獲生口數萬人馬牛羊八百萬頭降者萬<lb/>
　餘落封熲都鄉侯西羌弭定而東羌先零等數寇擾<lb/>
　三輔既降復叛熲將兵與戰羌衆大潰斬首八千餘<lb/>
　級獲牛馬羊二十八萬頭拜熲破羌將軍復出橋門<lb/>
　至奢延澤擊破之熲被甲先登士卒無敢後者羌遂<lb/>
<pb n="KR2k0051_WYG_035-74a"/>
　大敗棄兵而走餘悉散入漢陽山谷間熲規一舉滅<lb/>
　之窮山深谷處處破之斬其渠帥獲牛馬氊裘廬帳<lb/>
　不可勝數東羌悉平凡百八十戰斬三萬八千六百<lb/>
　餘級獲牛馬羊等四十二萬七千五百餘頭實用四<lb/>
　十四億軍士死者四百餘人更封新豐縣侯邑萬戸<lb/>
　熲行軍仁愛士卒疾病者親自瞻省手為裹創在邊<lb/>
　十餘年未嘗一日蓐寢與將士同苦故皆樂為死戰<lb/>
　後徵拜太尉初熲與皇甫威明張然明並知名顯達<lb/>
<pb n="KR2k0051_WYG_035-74b"/>
　京師稱為凉州三明云<lb/>
　段煨武威人以中郎將屯華陰特修農事李郭之亂<lb/>
　車駕東遷煨具服御及公卿資儲請帝幸其營楊定<lb/>
　與煨有隙誣煨欲反攻其營十餘日不下而煨奉給<lb/>
　御膳稟贍百官終無二意建安三年氾既死詔煨與<lb/>
　闗中諸將討誅李傕以煨為安南將軍封閺鄉侯<lb/>
魏賈詡字文和武威人詡依張繡為謀主曹操征繡一<lb/>
　朝引軍退繡自追之詡謂繡曰追必敗繡不從大敗<lb/>
<pb n="KR2k0051_WYG_035-75a"/>
　而還詡促更追之繡謝曰不用公言以至於此今已<lb/>
　敗奈何復追詡曰兵勢有變亟往必利遂收散卒復<lb/>
　追果以勝還繡問故詡曰此易知耳將軍雖善用兵<lb/>
　非曹公敵也軍雖新退曹公必自斷後故知必敗曹<lb/>
　公攻將軍無失策力未盡而退必國内有故已破將<lb/>
　軍必留諸將斷後諸將雖勇亦非將軍敵也故雖用<lb/>
　敗兵而必勝繡乃服操拒袁紹于官渡詡勸繡歸操<lb/>
　操表詡執金吾封都亭侯用其計敗紹時文帝為五<lb/>
<pb n="KR2k0051_WYG_035-75b"/>
　官將而臨淄侯植才名方盛有奪嫡之志詡勸文帝<lb/>
　不違子道又以袁本初劉景升父子諷操太子遂定<lb/>
　詡自以非曹舊臣而策謀深長懼見猜嫌闔門自守<lb/>
　男女嫁娶不結髙門當時論智計者歸之文帝以詡<lb/>
　為太尉諡曰肅侯<lb/>
梁陰子春字㓜文武威姑臧人晉義熙末曾祖襲隨宋<lb/>
　武帝南遷至南平因家焉父智伯與梁武帝鄰居少<lb/>
　相友善見帝臥有異光成五色因握帝手曰公後非<lb/>
<pb n="KR2k0051_WYG_035-76a"/>
　人臣也天下方亂安蒼生者其在君乎帝曰幸勿多<lb/>
　言及帝踐位拜梁秦二州刺史子春雖無佗才能臨<lb/>
　人以廉潔稱太清二年遷侍中屬侯景亂隨王僧辯<lb/>
　攻平邵陵王又東討侯景力戰恒冠諸軍會郢州陷<lb/>
　卒于江陵<lb/>
陳陰鏗字子堅子春子博涉史傳尤善五言詩為當時<lb/>
　所重陳天嘉中為始興王録事參軍文帝燕羣臣賦<lb/>
　詩徐陵言之帝即日召鏗預宴使賦新成安樂宫詩<lb/>
<pb n="KR2k0051_WYG_035-76b"/>
　鏗援筆便就帝甚賞之累遷晉陵太守散騎常侍有<lb/>
　文集三巻行于世<lb/>
魏賈彞字彦倫武威姑臧人父為苻堅鉅鹿太守坐訕<lb/>
　謗繫獄彞年十嵗詣長安訟父冤獲伸逺近嘆之弱<lb/>
　冠為慕容垂遼西王農記室參軍魏道武聞其名遣<lb/>
　使求彝及即位拜尚書左丞預國政<lb/>
　陰仲達武威姑臧人少以文學知名世祖平凉州内<lb/>
　徙代都司徒崔浩啓仲達凉土才華同修國史除秘<lb/>
<pb n="KR2k0051_WYG_035-77a"/>
　書著作郎<lb/>
北齊段榮武威人祖信以豪族徙家五原郡榮好厯術<lb/>
　専意星象後魏正光中謂人曰吾今觀天象察人事<lb/>
　不及十年當薦亂矣及齊神武起兵榮贊成之論功<lb/>
　封姑臧縣侯<lb/>
　段韶榮子有將領才畧以武明皇后甥齊神武益器<lb/>
　愛之韶襲父爵事神武文㐮加廣平郡公出總軍旅<lb/>
　入參帷幄功髙望重又教誨子弟閨門雍睦事後母<lb/>
<pb n="KR2k0051_WYG_035-77b"/>
　以孝聞齊代勲貴罕有及者<lb/>
隋陰壽武威人少果烈有武幹髙祖嘗遣韋孝寛擊尉<lb/>
　遲迴命壽監軍時孝寛有疾不能親總戎事三軍綱<lb/>
　紀皆取決於壽以功進位上柱國拜幽州總管封趙<lb/>
　國公<lb/>
唐安興貴河西凉州人武德三年仕長安請説涼王李<lb/>
　軌唐主乃遣之興貴至乘間説軌曰今唐殆天啓非<lb/>
　人力也若往歸之則竇融之功復見於今日矣軌曰<lb/>
<pb n="KR2k0051_WYG_035-78a"/>
　吾據山河之固彼若我何興貴退與弟修仁陰結諸<lb/>
　羌起兵擊軌軌敗入城登陴須外援興貴傳言曰唐<lb/>
　遣我來取軌不從者罪三族於是諸城不敢動修仁<lb/>
　執送之長安詔以興貴為右武侯大將軍封凉國公<lb/>
　李抱玉本安興貴曾孫世居河西嫻騎射為人沉毅<lb/>
　有謀李光弼引為禆校累有戰功安禄山亂抱玉上<lb/>
　言世居凉州恥與逆臣共宗詔賜姓李史思明破東<lb/>
　都光弼使抱玉守南城賊急攻抱玉縱竒兵出俘殺<lb/>
<pb n="KR2k0051_WYG_035-78b"/>
　甚衆賊大敗因不能西論功封欒城縣公司空兼兵<lb/>
　部尚書大厯二年加山南西道副元帥兼節度使屯<lb/>
　盩厔在鎮十餘年禁暴安人為將臣之良卒贈太保<lb/>
　諡昭武<lb/>
　李抱真抱玉從弟沉慮能斷抱玉屬以軍事代宗時<lb/>
　授澤州刺史兼澤潞節度副使抱真策山東有變上<lb/>
　黨為兵衝乃籍民戸三丁之一蠲其徭租給弓矢習<lb/>
　射三年皆為精兵遂雄視山東步兵為諸道冠田悦<lb/>
<pb n="KR2k0051_WYG_035-79a"/>
　反圍邢及臨洺抱真破走之進檢校尚書右僕射朱<lb/>
　泚李希烈反抱真以數騎馳見王武俊説之約為兄<lb/>
　弟破朱滔進檢校司空卒詔贈太保<lb/>
　李光進其先河曲諸部姓阿跌氏貞觀中内屬以其<lb/>
　地為雞田州世襲刺史𨽻朔方軍光進與弟光顔少<lb/>
　依舍利葛旃葛旃妻其女兄也初葛旃殺僕固瑒歸<lb/>
　河東辛雲京遂與光進俱家太原以沉果稱從馬燧<lb/>
　救臨洺戰洹水有功歴御史大夫代州刺史元和四<lb/>
<pb n="KR2k0051_WYG_035-79b"/>
　年王承宗范希朝引師救易定表光進為都將時光<lb/>
　顔亦至大夫故軍中呼小大大夫俄為振武節度使<lb/>
　賜姓以光寵之別詔光顔拜洺州刺史弟兄榮冠當<lb/>
　時光進徙靈武卒贈尚書左僕射光進有至性居母<lb/>
　喪三年不歸寢光顔先娶而母委以家事及光進娶<lb/>
　母已亡弟婦籍貲貯納管鑰於姒光進命反之曰婦<lb/>
　逮事姑且嘗命主家事不可改因相持泣如初<lb/>
　李光顔字光遠葛旃少教以騎射每嘆其天資票健<lb/>
<pb n="KR2k0051_WYG_035-80a"/>
　已所不逮長從河東軍為禆將節度使馬燧謂曰若<lb/>
　有奇相終必光大解所佩劒贈之討李懐光楊惠琳<lb/>
　戰有功從髙崇文平劒南數搴旗蹈軍出入若神益<lb/>
　知名進代洺二州刺史元和九年討蔡詔以其軍當<lb/>
　一面明年大破賊光顔將數騎突入賊中反往一再<lb/>
　矢集其身如蝟子攬馬鞅諫無深入光顔挺刃叱之<lb/>
　於是士爭奮賊乃潰北時諸鎮兵環蔡相顧不前獨<lb/>
　光顔先敗賊始裴度為憲宗言光顔勇而義必立功<lb/>
<pb n="KR2k0051_WYG_035-80b"/>
　俄又與烏重𦙍破賊小溵河捷聞進檢校尚書左僕<lb/>
　射十二年敗賊於郾城守將鄧懷金令董昌齡開門<lb/>
　降韓𢎞素蹇縱陰挾賊自重且惡光顔忠力思有以<lb/>
　撓衊之乃飾名姝教歌舞六博遣使遺光顔約旦日<lb/>
　納焉乃大合將校置酒引使者以侍姝至光麗秀曼<lb/>
　一軍驚視光顔徐曰我去室家乆以為公憂誠無以<lb/>
　報徳然戰士皆棄妻子蹈白刃奈何獨以女色為樂<lb/>
　為我謝公天子於光顔恩厚誓不與賊同生因嗚咽<lb/>
<pb n="KR2k0051_WYG_035-81a"/>
　泣下將卒數萬皆感激流涕乃厚賂使者還之於是<lb/>
　士氣益勵裴度築赫連城於沲口率輕騎觀之賊以<lb/>
　竒兵自五溝至大呼薄戰度危甚光顔力戰却之先<lb/>
　是光顔策賊必至宻遣田布伏精騎溝下扼其歸賊<lb/>
　敗去由是賊悉鋭士當光顔而李愬得乘虚入蔡賊<lb/>
　平加檢校司空入朝復鎮忠武吐蕃入寇徙邠寧軍<lb/>
　時虜毁鹽州城光顔復城之初田縉鎮夏州開邊隙<lb/>
　故党項引吐蕃圍涇州郝玭力戰破之光顔聞賊至<lb/>
<pb n="KR2k0051_WYG_035-81b"/>
　料兵以赴邠人不肯行光顔為陳説大義聞者泣下<lb/>
　遽即路虜走出塞穆宗立加同中書門下平章事敬<lb/>
　宗初拜司徒河東節度使卒贈太尉諡曰忠光顔性<lb/>
　忠義善撫士其下樂為用許師勁悍嘗為諸軍鋒故<lb/>
　數立勲<lb/>
　段平仲字秉庸武威人擢監察御史磊落有氣節敢<lb/>
　言是時徳宗春秋髙躬自聽斷天下事有所壅隔羣<lb/>
　臣畏帝苛察無敢言平仲得對欲有所陳帝怒叱去<lb/>
<pb n="KR2k0051_WYG_035-82a"/>
　由是坐廢然名由此顯元和初為諫議大夫再遷尚<lb/>
　書右丞朝廷有得失未嘗不論奏世推其敢直終太<lb/>
　子左庶子<lb/>
元髙智耀河西人世仕夏國祖良恵為右丞相智耀登<lb/>
　本國進士第夏亡隱賀蘭山元太宗訪河西故家子<lb/>
　孫賢者召見將用之遽辭歸皇子庫騰鎮西凉儒者<lb/>
　皆𨽻役智耀謁藩邸請除之欲奏官之不就憲宗即<lb/>
　位智耀入見言儒者所學堯舜禹湯文武之道自古<lb/>
<pb n="KR2k0051_WYG_035-82b"/>
　有國家者用之則治不用則否養成其材將以資其<lb/>
　用也宜蠲免徭役以教育之詔復儒士徭役無有所<lb/>
　與世祖即位召見又力言儒術有補治道時淮蜀士<lb/>
　俘者皆没為奴智耀請除之帝從其言即拜翰林學<lb/>
　士命循行郡縣區别之智耀又言宜倣前代置御史<lb/>
　臺以糾肅官常從之擢西夏中興等路提刑按察使<lb/>
　卒贈司徒柱國追封寧國公諡文忠子睿年十六授<lb/>
　符寳郎出入禁闥恭謹詳雅除嘉興路總管生擒宿<lb/>
<pb n="KR2k0051_WYG_035-83a"/>
　盜一郡以寧擢江東道提刑按察使討平草竊遷浙<lb/>
　西道肅政廉訪使按治奸民除淮東道肅政㢘訪使<lb/>
　縱遣無辜皆有政績復拜南臺御史中丞務持大體<lb/>
　有儒者風卒贈太傅諡貞簡<lb/>
　桑節河西人少給事仁宗潛邸以精敏稱至治初拜<lb/>
　監察御史有直聲出為江南行御史臺御史大夫桑<lb/>
　節持風裁御史行部必勅厲而遣之移湖廣行省平<lb/>
　章湖廣地連江北威順王嵗嘗出獵民病之又多萃<lb/>
<pb n="KR2k0051_WYG_035-83b"/>
　名娼巨賈以網大利有司莫敢忤桑節至責王王謝<lb/>
　之悉罷其所為有胡僧曰小住持者恃寵横甚桑節<lb/>
　命捕得其妻妾女樂十八人罪而籍之由是豪强歛<lb/>
　手至正十一年汝潁妖賊起乃命募土兵完城池修<lb/>
　器械嚴巡警悉以其事屬老將鄭萬戸賊來約降知<lb/>
　其詐乃械其渠魁數十人以俟命適召為大司農同<lb/>
　僚受賂釋所械者賊大至内外響應城遂陷武昌人<lb/>
　泣曰大夫不去吾豈為俘囚桑節入見陳賊本末帝<lb/>
<pb n="KR2k0051_WYG_035-84a"/>
　大喜命為江西行省平章令守江州時江州已陷募<lb/>
　兵得三千人克銅陵乘勝奮擊擒其渠魁遂復池州<lb/>
　石埭據鄱陽口綴江湖要衝日乆糧乏援絶力戰衆<lb/>
　死桑節中流矢昏仆賊素聞名舁置宻室羅拜饋食<lb/>
　桑節不食七日北面再拜而絶桑節為人公廉明決<lb/>
　與將士同甘苦以忠義感激人心故能得人死力云<lb/>
　沃掄北庭人祖哈喇本輝和爾國人自元太祖起兵<lb/>
　四年來歸居于永昌故世為水昌巨族沃掄乆居政<lb/>
<pb n="KR2k0051_WYG_035-84b"/>
　府聰明典重通達國體敡歴中外繇直省舍人歴官<lb/>
　平章政事元危素撰墓碑<lb/>
　余闕字廷心唐古氏家世武威父官廬州遂為廬州<lb/>
　人少喪父授徒以養母元統初賜進士及第授同知<lb/>
　泗州事召入翰林修撰待制至正中廬州盜起以闕<lb/>
　僉都元帥府事分兵守安慶抵官十日而寇至拒却<lb/>
　之集將吏議屯田戰守計環境築堡砦選精甲外扞<lb/>
　而耕稼于中明年大饑人相食捐俸為粥以食之且<lb/>
<pb n="KR2k0051_WYG_035-85a"/>
　請鈔三萬錠以賑民十五年大熟得糧三萬斛乃浚<lb/>
　隍増陴表裏完固盜環布四外闕居其中屹為江淮<lb/>
　一保障時池州賊趙普勝帥衆攻城連戰三日敗去<lb/>
　未幾又至相拒二十日始退陳友諒自上流而下闕<lb/>
　遣兵扼於觀音橋而饒州祝寇又攻西門闕斬却之<lb/>
　賊併兵來攻又却之賊恚甚乃樹柵起飛樓分攻三<lb/>
　門闕以孤軍血戰身被十餘創日中城陷城中火起<lb/>
　闕知不可為引刀自剄墮清水塘中妻雅希氏一子<lb/>
<pb n="KR2k0051_WYG_035-85b"/>
　徳生女福童皆赴井死賊義之求屍塘中具衣冠葬<lb/>
　之西門外事聞贈行中書省平章政事追封豳國公<lb/>
　諡忠宣闕號令嚴信與下同甘苦故人爭用命當出<lb/>
　戰矢石亂下如雨士以盾蔽闕闕却之曰汝輩亦有<lb/>
　命何蔽我為嘗修遼金宋三史而于五經皆有傳註<lb/>
　為文淳古有氣詩尚江左髙視鮑謝徐庾以下不論<lb/>
　也為篆𨽻亦工及安慶歸附明太祖嘉其忠詔立廟<lb/>
　於忠節坊命有司嵗時致祭<lb/>
<pb n="KR2k0051_WYG_035-86a"/>
明呉允誠䝉古人本名巴圖特穆爾居甘肅塞外塔溝<lb/>
　地永樂三年率妻子及部落五十馬駝萬六千因宋<lb/>
　晟來歸賜姓名吳允誠授右軍都督僉事使居凉州<lb/>
　八年從出塞敗巴尼雅實哩進左都督追獲庫圖齊封<lb/>
　恭順伯允誠三子逹蘭珪徹克勤帝征衛喇特允誠父<lb/>
　子皆從允誠卒贈國公諡忠壯正統王木之變克忠<lb/>
　與其弟都督克勤為後拒寇至戰不勝官軍死傷畧<lb/>
　盡克忠下馬射矢竭猶殺數人與克勤俱殁於陣贈<lb/>
<pb n="KR2k0051_WYG_035-86b"/>
　邠國公諡忠勇克勤贈遵化伯諡僖敏<lb/>
　魯鑑其先西大通人明初率部落歸附命居莊浪父<lb/>
　失加官莊浪衞指揮同知正統末鑑嗣父職成化四<lb/>
　年固原穆蘇反鑑以土兵從征出則先驅入則殿後<lb/>
　為賊所憚賊平進總兵官鎮延綏魯氏世守西陲有<lb/>
　捍禦功帝命有司建坊旌其世績鑑條上邊䇿四事<lb/>
　多議行鑑有材勇遇敵輙冒矢石數被傷不為阻故<lb/>
　能積功至大將卒贈右都督賜䘏如制鑑子麟襲指<lb/>
<pb n="KR2k0051_WYG_035-87a"/>
　揮使豪健如其父由甘肅參將遷副總兵麟子經正<lb/>
　徳二年襲職積功以總兵官鎮延綏經驍勇奉職寡<lb/>
　過繼祖父為大帥保功名稱良將<lb/>
　李震字卯泉鎮番人以庠生襲祖職協守寧夏總督<lb/>
　王崇古駐花馬池知套虜有異謀以輕騎三千屬震<lb/>
　為虜所覺部分精鋭逆戰震劈其堅陣突入帳中所<lb/>
　遇强壯盡殱之白城子之捷以震功為最陞甘肅總<lb/>
　兵掛平羌將軍印修葺五郡磚城<lb/>
<pb n="KR2k0051_WYG_035-87b"/>
　達雲凉州衞人勇悍饒智畧萬厯中嗣世職指揮僉<lb/>
　事累進西寧參將有順義王諳達從子永實卜者部<lb/>
　衆强盛隨諳達西迎活佛留據青海更名衛喇特塔布<lb/>
　嚢嵗為西寧患嘗誘殺副將李魁二十三年九月九<lb/>
　日擁勁騎直入雲伏兵托爾峽口外而已提卒二千<lb/>
　與戰方合伏忽起夾擊大敗之雲手馘其帥一人斬<lb/>
　首六百八十餘級獲駝馬戎器無算所馘巴圖爾徹爾<lb/>
　即前殺李魁者其地即魁陣亡處為西陲戰功第一<lb/>
<pb n="KR2k0051_WYG_035-88a"/>
　邊人快焉後寇復至雲衝擊寇死傷無算追奔數十<lb/>
　里捷聞帝遣官郊廟宣捷永實卜敗逺徙雲招番復<lb/>
　業者七千餘尸命雲以總兵官鎮守延綏未幾鎮甘<lb/>
　肅有松山璸都阿齊圖等屢為邊患雲分道襲之寇<lb/>
　逺竄攘地五百里松山既復為築邊垣分屯置戍寇<lb/>
　入犯輙大敗之以功進秩增勲廕雲為將先登陷陣<lb/>
　所至未嘗挫衂名震西陲為一時邊將之冠卒贈太<lb/>
　子太保子竒勛昌平總兵<lb/>
<pb n="KR2k0051_WYG_035-88b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻三十五<lb/>
</p>
<p>
</p>
  </div>
</body>
</text>
</TEI>
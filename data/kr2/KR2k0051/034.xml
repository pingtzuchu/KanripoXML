<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻三十四</head> <lb/>
    <p>
<pb n="KR2k0051_WYG_034-1a"/>
欽定四庫全書<lb/>
　甘肅通志巻三十四<lb/>
　　人物<lb/>
　兩河郡邑山川雄峻土厚水深間氣所鍾篤生英俊<lb/>
　代不乏人載在史册按籍可稽父老傳聞輿論可採<lb/>
　或政績文章或武功事業其所建樹雖有不同皆為<lb/>
　人傑<lb/>
本朝名臣接武節著封疆勲銘鐘鼎人才之盛度越前<lb/>
<pb n="KR2k0051_WYG_034-1b"/>
　代尤當紀載流芳奕䙫志人物<lb/>
臨洮府<lb/>
漢辛慶忌字子真狄道人酒泉太守武賢子少以父任<lb/>
　為右校丞隨長羅侯常惠屯田烏孫赤谷城與歙侯<lb/>
　戰陷陳卻敵惠奏其功拜為侍郎遷校尉將吏士屯<lb/>
　焉耆國還為謁者尚未知名元帝初補金城長史舉<lb/>
　茂才遷郎中車騎將軍朝廷多重之者遷張掖太守<lb/>
　徙酒泉所在著名成帝初徵為光禄大夫遷左曹中<lb/>
<pb n="KR2k0051_WYG_034-2a"/>
　郎將至執金吾大將軍王鳳薦其通於兵事明略威重<lb/>
　任國柱石迺復徵為光禄大夫執金吾後坐小法左<lb/>
　遷雲中太守丞相司直何武上封事謂慶忌宜在爪<lb/>
　牙官以備不虞尋拜為左將軍時朱雲欲請上方斬<lb/>
　馬劍斬佞臣張禹頭上怒下雲將戮之慶忌叩頭流<lb/>
　血爭之得免慶忌居處恭儉食飲被服尤節約為國<lb/>
　虎臣遭世承平西域親附敬其威信年老卒官長子<lb/>
　通為䕶羗校尉中子遵函谷關都尉少子茂水衡都<lb/>
<pb n="KR2k0051_WYG_034-2b"/>
　尉出為郡守皆有將帥之風宗族支屬至二千石者<lb/>
　十餘人<lb/>
魏辛毗字佐治其先自隴西徙陽翟毗隨兄評從袁<lb/>
　紹魏王曹操為司空辟毗毗不得已應命表毗為議<lb/>
　郎遣毗平下辨還為丞相長史文帝踐祚遷侍中帝<lb/>
　欲徙冀州十萬戸實河南毗諫帝不答起入内毗引帝<lb/>
　裾帝奮衣不還良乆乃出曰佐治卿何持我太急耶<lb/>
　乃徙其半帝以射雉為樂毗諷之亦為希出帝大舉<lb/>
<pb n="KR2k0051_WYG_034-3a"/>
　征吳毗止之帝不從卒無功劉放孫資用事而毗不<lb/>
　與往來子敞諫之毗正色曰吾之立身自有本末孫<lb/>
　劉不過令我不作三公而已焉有大丈夫欲為公而<lb/>
　毁其高節者耶終衞尉諡肅侯<lb/>
晉李含字世容隴西狄道人舉孝亷㑹州刺史郭奕<lb/>
　素聞其賢擢含為别駕遂處羣僚之右尋轉秦國郎<lb/>
　中令領始平中正後河間王顒表為征西司馬甚見<lb/>
　信任終河南尹<lb/>
<pb n="KR2k0051_WYG_034-3b"/>
　辛謐字叔重狄道人少有志尚博學善屬文性恬<lb/>
　靜不妄交遊召拜太子舍人諸王文學累徵不起永嘉<lb/>
　末以謐兼散騎常侍撫慰關中謐以洛陽將敗故應<lb/>
　之及長安䧟没劉石辟命並不應處喪亂之中頺然<lb/>
　高邁視榮利蔑如也及冉閔僭號復備禮徵謐謐遺<lb/>
　閔書勸其歸身本朝因不食而卒<lb/>
　辛勉字伯力狄道人父洪左衞將軍勉博學有貞<lb/>
　固之操懐帝累遷為侍中及洛陽䧟隨帝至平陽劉<lb/>
<pb n="KR2k0051_WYG_034-4a"/>
　聰欲署為光禄大夫勉固辭不受聰遣其侍郎喬度<lb/>
　齎藥酒逼之勉曰大丈夫豈以數年之命而虧高節<lb/>
　事二姓哉引藥將飲度遽止之曰相試耳君真高士<lb/>
　也嘆息而去聰嘉其節為築室於平陽西山月致酒<lb/>
　米勉亦辭而不受年八十卒<lb/>
　李暠字大業狄道人性沉毅寛和美器度通渉經<lb/>
　史習知孫吳兵法後為燉煌太守及段業僭稱王六<lb/>
　郡推暠為大都督大將軍凉公領秦凉二州牧遣使<lb/>
<pb n="KR2k0051_WYG_034-4b"/>
　間行奉表詣闕國人諡曰武昭王<lb/>
魏辛紹先狄道人父淵以義烈見稱西土紹先性明敏<lb/>
　有識量才勇丁父憂三年口不甘味頭不櫛沐髮遂<lb/>
　落盡自中書博士轉神部令遷下邳太守為政不尚<lb/>
　苛察舉其大綱惟教人為畜牧禦敵之備及宋將蕭<lb/>
　順之等來侵畏紹先不歴郡境而去卒贈并州刺史<lb/>
　諡曰惠<lb/>
　辛子馥字元頴平原相穆之子早有學行累遷平原<lb/>
<pb n="KR2k0051_WYG_034-5a"/>
　相父子並為此郡吏民懐安之元顥入洛子馥不從<lb/>
　莊帝反正封三門縣男天平中除太尉府司馬長白山<lb/>
　連接三齊瑕丘數州之界多有盗賊子馥受使檢覆<lb/>
　因辨山谷要害宜立鎮戍之所又諸州豪右在山鼓<lb/>
　鑄奸黨多依之又得宻造兵仗上表請罷諸冶朝廷<lb/>
　善而從之後卒於清河太守<lb/>
　辛琛字僧貴狄道人雄之族祖祖敬宗父樹寳並<lb/>
　代郡太守琛少孤曾過友人見其父母無恙垂涕乆<lb/>
<pb n="KR2k0051_WYG_034-5b"/>
　之後魏孝文時釋褐奉朝請滎陽郡丞太守元麗性<lb/>
　頗使酒琛每諫之麗後醉輙令閉閤曰勿使丞入也<lb/>
　孝文南征麗從輿駕詔琛曰委卿郡事如太守也景<lb/>
　明中為揚州征南府長史刺史李崇多事産業琛每<lb/>
　諍折後加龍驤將軍南梁太守崇因置酒謂琛曰長<lb/>
　史後必為刺史但不知得上佐何如人耳琛對曰若<lb/>
　萬一叨忝得一方正長史朝夕聞過是所願也崇有<lb/>
　慚色琛寛雅有度量渉獵經史喜怒不形於色當官<lb/>
<pb n="KR2k0051_WYG_034-6a"/>
　奉法所在有稱卒於官<lb/>
　辛術字懐哲狄道人南梁太守琛之子為清河太<lb/>
　守政有能名累遷散騎常侍魏武定六年侯景叛術<lb/>
　破之擒蕭明遷淮南經畧使天保元年侯景徴江<lb/>
　西租術渡淮燒其稻數百萬石還鎮下邳人隨北渡<lb/>
　淮者三千餘家又奉文宣勅凡刺史太守鎮將犯法<lb/>
　者術皆案奏殺之有犯法者朝廷以其奴婢百口及<lb/>
　貲財盡賜術三辭不見許乃送詣所司不復以聞及<lb/>
<pb n="KR2k0051_WYG_034-6b"/>
　王僧辯破侯景術招攜安撫城鎮相繼欵附於是移<lb/>
　鎮廣陵獲傳國璽送鄴尋領太常卿議定律令遷吏<lb/>
　部尚書銓衡黜陟咸宜甚為當時稱譽術清儉寡欲<lb/>
　勤於所職臨軍以嚴牧民以惠少愛文史晚更勤學<lb/>
　雖在戎旅手不釋巻<lb/>
　辛雄字世賓狄道人有孝性居父憂哀毁異形殆<lb/>
　不可識亷謹雅素不妄交喜怒不形於色清河王懌<lb/>
　為司空辟為户曹參軍懌遷司徒仍授户曹參軍並<lb/>
<pb n="KR2k0051_WYG_034-7a"/>
　當繁劇諍訟填委雄用心平直加以嫻明政事經其<lb/>
　斷割莫不悅服懌重之詔令門下尚書廷尉議獄雄<lb/>
　議曰春秋之義不幸而失寧僭不濫僭則失罪人濫<lb/>
　乃害善人詔從雄議於是公能之名甚盛又為禄養<lb/>
　論書奏肅宗納之以雄長於世務更除司空長史詔<lb/>
　雄為行臺左丞與臨淮王彧擊賊平之在軍上疏請<lb/>
　明賞罰除輔國將軍尚書右丞遷光禄大夫莊帝除<lb/>
　度支尚書兼侍中關西慰勞使將發請事五條帝從<lb/>
<pb n="KR2k0051_WYG_034-7b"/>
　之<lb/>
　李琰之字景珍狄道人少有盛名彭城王勰辟為行<lb/>
　臺參軍累遷國子祭酒孝莊初討葛榮以琰之兼御<lb/>
　史中尉為北道軍司馬歴車騎將軍雍州刺史琰之<lb/>
　素機警善談經史百家無所不覽朝廷疑事多所訪<lb/>
　質當時人士咸宗之<lb/>
　李延實狄道人性溫良襲父爵為清泉縣侯莊帝以<lb/>
　元舅之尊超授侍中太保封濮陽郡王延實以太保<lb/>
<pb n="KR2k0051_WYG_034-8a"/>
　犯祖諱又以王爵非庶姓所宜抗表固辭徙封濮陽<lb/>
　郡公諡孝懿<lb/>
　梁覽字景叡金城人其先出自安定太祖時祖顥<lb/>
　為尚書封南凉公父釗為河華二州刺史封新陽伯<lb/>
　至覽家世豪富貲累千金魏明帝孝昌初秦州莫折<lb/>
　念生胡琛等反散財召募有三千人鎮河州從大軍<lb/>
　平之歴凉河二州刺史封安德縣侯覽既為本州刺<lb/>
　史盛修甲仗人馬精銳吐谷渾憚不敢出曰梁公在<lb/>
<pb n="KR2k0051_WYG_034-8b"/>
　未可行也永安中詔䇿授世為河州刺史封郡公<lb/>
　趙柔字元順金城人少以德行才學知名河右沮<lb/>
　渠牧犍時為金部郎太武平凉州内徙京師歴著作<lb/>
　郎河内太守甚有信惠<lb/>
　宗欽字景若金城人少好學有儒者風仕沮渠䝉<lb/>
　遜為中書郎世子洗馬上東宫侍臣箴太武平凉州<lb/>
　入魏賜爵卧樹男拜著作郎高允甚相褒美有䝉遜<lb/>
　記十巻<lb/>
<pb n="KR2k0051_WYG_034-9a"/>
　念賢字蓋盧金城枹䍐人美容質頗渉經史少時<lb/>
　有善相者過諸生競詣之賢笑曰男兒死生富貴皆<lb/>
　前定何用相為居父喪哀毁以孝稱後以軍功封屯<lb/>
　留縣伯從爾朱榮入洛兼尚書右僕射大統中官至<lb/>
　都督秦河二州刺史子華性和厚有長者風官至開<lb/>
　府儀同三司河州刺史<lb/>
周辛慶之字餘慶狄道人父顯宗馮翊郡守慶之少以<lb/>
　文學徵詣洛陽對䇿第一除秘書郎魏孝莊時楊津<lb/>
<pb n="KR2k0051_WYG_034-9b"/>
　啓慶之為行臺左丞後兼鹽池都將東魏攻陷正平<lb/>
　遂欲經畧鹽池以慶之有備乃引軍退河橋之役慶<lb/>
　之獨因鹽池抗拒强敵時稱其勇累官至開府儀同<lb/>
　三司位遇雖隆而率性儉素志量寛和有儒者風度<lb/>
　為當時所重又以其經明行修令教授諸生拜秘書<lb/>
　監卒於官<lb/>
　辛昻字進君慶之族子為龍州刺史威惠咸著成<lb/>
　都風俗舛雜昻登文翁講堂謂諸生曰子孝臣忠師<lb/>
<pb n="KR2k0051_WYG_034-10a"/>
　嚴友信立身之要諸生感悟謂父老曰辛君教誡不<lb/>
　可違也於是井邑肅然從化遷梓潼郡守時益州多<lb/>
　盗昻撫綏荒梗頗得寧靜天和初陸騰討信州蠻詔<lb/>
　昻運糧饋之民無怨言巴州萬榮叛圍郡城昻倍道<lb/>
　兼行出其不意直趨賊壘賊望風瓦解朝廷嘉其功<lb/>
　特進為驃騎將軍<lb/>
　王傑本名文達金城人善騎射有壯志魏孝武時起<lb/>
　家都督太祖奇其才擢揚烈將軍復潼關破沙苑爭<lb/>
<pb n="KR2k0051_WYG_034-10b"/>
　河橋戰邙山皆以勇敢聞親待日隆歴遷涇州總管<lb/>
　少從軍旅雖不習吏事所歴州郡咸以忠恕為心百<lb/>
　姓慕焉卒諡曰威<lb/>
隋李禮成字孝諧狄道人凉王暠六世孫年七嵗與姑<lb/>
　子滎陽鄭顥隨魏武入關顥母每謂所親曰此兒平<lb/>
　生未嘗迴顧當為重器及長沈毅有行檢不妄通賔<lb/>
　客大統中遷太子洗馬時貴公子皆競習武事被服<lb/>
　有軍容禮成善騎射而從容儒服不失素望後以軍<lb/>
<pb n="KR2k0051_WYG_034-11a"/>
　功拜車騎大將軍時朝廷有所徵發禮成度蠻必為<lb/>
　亂上表固諫周武帝從之又從帝伐齊力戰擊退之<lb/>
　拜北徐州刺史未幾徵為民部中大夫隋高祖受禪<lb/>
　進封絳郡公寧州刺史<lb/>
　辛德源字孝基狄道人子馥子沈靜好學美儀容齊<lb/>
　僕射楊遵彦尚書辛術並虚襟禮敬同舉薦之中書<lb/>
　劉迪又上表薦除員外散騎常侍及齊亡周尉遲迥<lb/>
　起以為中郎亡去隱林慮山著幽居賦以自寄後秘<lb/>
<pb n="KR2k0051_WYG_034-11b"/>
　書監牛𢎞以德源才學顯著奏與著作郎王劭同修<lb/>
　國史蜀王秀奏以為掾轉諮議參軍有集二十巻又<lb/>
　撰政訓内訓各二十巻<lb/>
　辛公義狄道人父季慶青州刺史公義早孤母氏親<lb/>
　授書傳周天和中充太學生武帝召入御前令與大<lb/>
　儒講論數被嗟異從平齊累遷掌治上士開皇元年<lb/>
　除主客侍郎遷并州刺史下車先决斷獄囚嘗宿㕔<lb/>
　事曰刺史無德令百姓繫於囹圄而能自安乎罪人<lb/>
<pb n="KR2k0051_WYG_034-12a"/>
　聞之咸自欵服後有訟者多兩讓而止仁夀初充揚<lb/>
　州道黜陟大使官寮犯法無所縱舍煬帝除内史侍<lb/>
　郎司𨽻大夫<lb/>
　辛彦之狄道人少孤好學博渉經史周文帝引為禮<lb/>
　曹修定儀注拜中書侍郎封五原郡公宣帝時拜少<lb/>
　宗伯及高祖受禪除太常少卿與牛𢎞撰新禮高祖<lb/>
　嘗命與碩儒沈重論議重曰辛君所謂金城湯池無<lb/>
　可攻之勢帝大悦拜隨州刺史在州惟貢祭物帝善<lb/>
<pb n="KR2k0051_WYG_034-12b"/>
　之曰人安可無學彦之所貢稽古之力也遷潞州卒<lb/>
　官諡曰宣撰墳典六官祝文禮要新禮五經異義共<lb/>
　六部並行於世<lb/>
唐李襲譽字茂實襲志弟也高祖已定長安召授太府<lb/>
　少卿伐王世充拜潞州總管擢江南巡察大使揚州<lb/>
　俗喜商賈不事農襲譽為引雷陂水築句城塘溉田<lb/>
　八百頃以盡地利民多歸本業召為太府卿居家勤<lb/>
　儉厚於宗族禄廩隨多少散之以餘貲寫書罷揚州<lb/>
<pb n="KR2k0051_WYG_034-13a"/>
　載書數車嘗謂子孫曰吾性不喜財遂至屢乏然負<lb/>
　京有賜田十頃能耕之足以食河内千樹桑事之可<lb/>
　以衣江都書力讀可進求宦吾歿後能勤此無資於<lb/>
　人矣子元為桂州都督守桂二十八年政尚清省南<lb/>
　荒便之<lb/>
　渾瑊本鐵勒九姓之渾部也世為臯蘭都督父釋之<lb/>
　有才武從朔方軍積戰功累遷寧朔郡王廣德中與<lb/>
　吐蕃戰歿瑊年十一善騎射隨釋之防秋朔方節度<lb/>
<pb n="KR2k0051_WYG_034-13b"/>
　使張齊丘戲曰與乳媼俱來耶是嵗即立功後二年<lb/>
　從破賀魯部勇常冠三軍禄山反從李光弼定河北<lb/>
　及從郭子儀復西京討安慶緒平史朝義大小數十<lb/>
　戰功最從子儀擊吐蕃破之積功官至檢校尚書左<lb/>
　僕射平章事帝狩奉天瑊率家人子弟以從奉天圍<lb/>
　解分道要擊朱泚與李晟收復京城泚平加侍中封<lb/>
　咸寧郡王卒贈太師諡忠武瑊天性忠謹功高而志<lb/>
　益下世方之金日磾云<lb/>
<pb n="KR2k0051_WYG_034-14a"/>
　渾鎬瑊子謙謹喜交士大夫歴鄧曹二州刺史有政<lb/>
　聲元和中延州沙陀部苦邊吏貪殘震擾不安李絳<lb/>
　建言宜選才識稱者為刺史任鎬延州㑹討王承宗<lb/>
　義武節度使任迪簡病不能軍以鎬將家可用乃遷<lb/>
　檢校右散騎常侍義武軍節度副使俄代迪簡為使<lb/>
　治兵頗有法然短於韜畧不持重貶循州刺史卒贈<lb/>
　工部尚書弟鐬以䕃補諸衞參軍遷殿中監開成中<lb/>
　宰相言鐬嘗治郡有績授夀州刺史終諸衞大將軍<lb/>
<pb n="KR2k0051_WYG_034-14b"/>
　辛雲京蘭州金城人世為將家有膽畧以擒生斬馘<lb/>
　常冠三軍遷太常卿史思明屯相州雲京將銳兵襲<lb/>
　滏陽追破其衆加代州都督太原軍亂帝以雲京沈<lb/>
　毅授太原尹進封金城郡王雲京治謹於法故軍中<lb/>
　畏而信之數年太原大治加檢校尚書平章事尋加<lb/>
　左僕射卒贈太尉諡忠獻<lb/>
宋王淵字幾道熙州人善騎射應募擊夏國屢有戰功<lb/>
　累遷熙河蘭湟路部將權知鞏州寧逺砦西羌入犯<lb/>
<pb n="KR2k0051_WYG_034-15a"/>
　淵大破之宣和中劉延慶討方臘以淵為先鋒賊勢<lb/>
　張甚淵逆擊平之授閤門宣贊舍人高宗即位以淵<lb/>
　為御營司統制帝如揚州時羣盗蜂起以淵為制置<lb/>
　使平杭賊所向皆捷拜僉書樞宻院事累加少保諡<lb/>
　襄愍<lb/>
元馬正卿名烏爾古納臨洮人父慶祥死節正卿好學負<lb/>
　氣㑹國兵破汴北見憲宗辭容端謹帝命贊斷事官<lb/>
　事以燕故城為治所正卿以治道自任政事修舉嵗<lb/>
<pb n="KR2k0051_WYG_034-15b"/>
　壬子料民丁於中原凡業儒者試通一經即不同編<lb/>
　户著為令甲儒人免丁始此常建言立常平倉舉海<lb/>
　内賢士楊春卿張孝純輩分布諸郡號稱得人後世<lb/>
　祖南征從行至汴令專饋饟運濟南鹽百萬斤以給<lb/>
　公私之用所過州郡商農安業軍民不擾世祖親征<lb/>
　額哷布格正卿出私財市馬五百以助軍帝厚贍其<lb/>
　家拜禮部尚書諡忠懿<lb/>
　馬祖常狄道人正卿曽孫延祐初廷試第二授翰林拜<lb/>
<pb n="KR2k0051_WYG_034-16a"/>
　御史以直言忤上官意去起為翰林侍講官御史中<lb/>
　丞立朝多所建明為文自成一家言文帝謂中原碩<lb/>
　儒惟祖常云諡文貞<lb/>
　趙昌本烏斯藏多族氏始附宋賜姓趙氏世居臨洮<lb/>
　父巴莽富甲諸族昌貌甚偉有力兼人金貞祐中以<lb/>
　軍功至熙河節度使金亡保蓮花山以其衆來歸皇<lb/>
　子庫騰之鎮西土也承制以昌為疊州安撫使時兵<lb/>
　興城無居民昌招逃亡立城壘課耕桑以安輯之百<lb/>
<pb n="KR2k0051_WYG_034-16b"/>
　姓賴焉<lb/>
　趙汝楫一名重喜潘子始給侍皇子庫騰為親衞癸<lb/>
　丑從世祖征哈喇章數有功中統元年琿塔罕反從<lb/>
　總帥汪良臣引兵至博索河納果爾和斯地逆戰以功授<lb/>
　征行元帥四年從討呼圖克徳濟沙卜珠台等克之使襲<lb/>
　父職為元帥入覲賜金虎符為臨洮府達嚕噶齊在<lb/>
　郡勸農興學省刑敦教以善治聞請老不許詔其長<lb/>
　子官綽斯戩襲為達嚕噶齊陞汝楫鞏昌二十四處<lb/>
<pb n="KR2k0051_WYG_034-17a"/>
　宣慰使卒諡桓襄<lb/>
　祁望芳西域人居狄道以巨家擢守臨洮偉績著於邊<lb/>
　陲卒封本府城隍見碑記<lb/>
　祁安狄道人元賜金虎符臨洮府尹嵗乆以亷勤見<lb/>
　稱超授中大夫同知鞏昌便宜都總帥府事歴陞大<lb/>
　司徒<lb/>
　祁恭噶多爾濟丹子襲任臨洮知府兼宣政院都事至<lb/>
　正十二年以王事没於興元<lb/>
<pb n="KR2k0051_WYG_034-17b"/>
　烏瑪喇西域人元授河南光州達嚕噶齊威德兼濟<lb/>
　任滿光人立去思碑馬祖常撰文後陞授亞中大夫<lb/>
　僉通政院事授通議大夫浙江湖州府總管<lb/>
明王道亨狄道人舉建文元年鄉試弟道隆舉永樂九<lb/>
　年鄉試忠孝並著時稱之為王氏雙鳳道亨任刑部<lb/>
　主事卒於官道隆知内江縣政績卓異居民畏而服<lb/>
　之<lb/>
　何鎖南河州人善弓馬元末為吐蕃等處宣慰使司<lb/>
<pb n="KR2k0051_WYG_034-18a"/>
　洪武三年率衆歸附陞河州衞指揮同知世襲居邊<lb/>
　數年烽燧不驚邊人懐之<lb/>
　何賢字彦哲狄道人永樂中進士任中書舍人歴陞<lb/>
　詹事府少詹太常寺少卿資稟頴異學問博洽精傳<lb/>
　譯工詞翰居館閣二十年不遷徳行卓冠時流卒贈<lb/>
　禮部右侍郎諡文敏所著有五經集解續古樂章東<lb/>
　麓文集<lb/>
　趙安狄道人永樂元年除臨洮百户使西域從北征<lb/>
<pb n="KR2k0051_WYG_034-18b"/>
　立功進都指揮同知宣德二年松潘番叛充左參將<lb/>
　從總兵陳懐討平之進都督僉事四年使烏斯藏明<lb/>
　年復以左參將從史昭討曲先斬獲多九年中官宋<lb/>
　成等使烏斯藏命安率兵千五百人送之巴喇瑪江<lb/>
　尋與侍郎徐晞出塞討阿台敗之鎮番正統元年進<lb/>
　都督同知充右副總兵協任禮鎮甘肅明年冬與王<lb/>
　驥任禮蔣貴分道進師安至刁力溝縶酋乃顔忽及<lb/>
　奄克台等封㑹川伯食禄千石安勇敢有將畧與貴<lb/>
<pb n="KR2k0051_WYG_034-19a"/>
　禮並稱西邊良將九年卒子英為指揮使立功進都<lb/>
　督同知<lb/>
　石執中字惟一蘭州人長身美髯舉永樂三年鄉試<lb/>
　任刑部主事陞郎中讞獄平允擢山東右布政使直<lb/>
　而不華勤而能慎轉浙江左布政致仕平生亷介不<lb/>
　阿卓有定守宣帝常記其姓名於御屏賜誥褒之<lb/>
　王伯敬蘭州人舉永樂九年鄉試任户科給事中鄉<lb/>
　人有以事干之者遺以文綺數疋固卻不受鄉人云<lb/>
<pb n="KR2k0051_WYG_034-19b"/>
　縱不受第一視見意曰吾窮儒一見即愛之矣不如<lb/>
　不見之為愈也鄉人愧服而去聞者以為名言<lb/>
　王佐字良輔河州人世業儒常與解縉遊處家一遵<lb/>
　朱文公家禮鄉人化之<lb/>
　王竑字公度號戅菴河州衞人正統四年進士授户<lb/>
　科給事中豪邁負氣節正色敢言英宗北狩郕王攝<lb/>
　朝羣臣劾王振悞國王未有㫖百官皆哭伏地不起<lb/>
　請族振錦衣指揮馬順振黨也叱百官令退竑怒奮<lb/>
<pb n="KR2k0051_WYG_034-20a"/>
　臂起捽順髮倒地與衆共擊之立斃王起入宫竑率<lb/>
　羣臣隨之王令中官金英問所欲言曰内官毛貴王<lb/>
　長隨皆振黨請寘於法遂出二人衆又捶殺之是時<lb/>
　竑名震天下㑹也先入犯命竑為僉都御史督兵守<lb/>
　禦冦退鎮守居庸關簡士馬繕阸塞劾將帥不職者<lb/>
　壁壘一新景泰初總督漕運兼巡撫江北徐淮諸郡<lb/>
　大水道殣相望山東河南流移民載道竑不待奏大<lb/>
　發廣運倉糧賑濟前後全活無算因自劾專擅罪帝<lb/>
<pb n="KR2k0051_WYG_034-20b"/>
　得疏喜曰真賢都御史也進左副都御史竑因言謹<lb/>
　天戒當以進君子退小人為先又陳致治保邦二十<lb/>
　事其言多指斥權貴天順初左遷浙江參政尋除名<lb/>
　編管江夏後英宗於宫中見竑疏有正倫理篤恩義<lb/>
　語因感悟命送還河州後以副都御史起理漕運至<lb/>
　徐淮淮人迎拜數百里不絶㑹旱漕河涸竑禱祀大<lb/>
　雨舟楫通行憲宗即位召為兵部尚書竑奏勅邊將<lb/>
　各陳戰守方畧簡練京兵勸屯政復武學時兩廣㓂<lb/>
<pb n="KR2k0051_WYG_034-21a"/>
　未平陜西㓂在河套四川趙鐸作亂江西湖廣猺獞<lb/>
　入境竑居中調度悉合事機薦都御史韓雍為總督<lb/>
　有成功既而竑又請復京營軍士舊額革除諸將私<lb/>
　役宿弊及薦修撰岳正都給事中張寧上不報竑遂<lb/>
　上章乞休以歸日惟課耕讀不問他事改號其菴曰<lb/>
　休𢎞治初卒年七十五遣官諭祭塟正德中贈太子<lb/>
　少保諡莊毅淮人立祠祀之<lb/>
　黄諫字廷臣蘭州人德性謙和博學多藝工𨽻篆行<lb/>
<pb n="KR2k0051_WYG_034-21b"/>
　楷登正統七年進士歴官侍講學士兼尚寳卿使安<lb/>
　南徃還議定迎詔坐次等儀及卻贐等書悉按經史<lb/>
　風節凜然交趾人稱之常過河南澠池縣以名儒月<lb/>
　川曹正夫沒葬霍州深以為恨出金屬知縣歸葬澠<lb/>
　池陞本院學士後謫廣州府判從學者甚衆廣人立<lb/>
　祠祀之所著有詩經集解使南稿從古正文蘭坡集<lb/>
　行世<lb/>
　聊讓字公遜蘭州人少孤貧苦學景泰五年進士任<lb/>
<pb n="KR2k0051_WYG_034-22a"/>
　南昌知縣以不附權貴被劾罷歸讓精於史學雖老<lb/>
　而貧風采凛然可畏平生溫㳟正直為後學師表<lb/>
　滕佐字良輔號栗庵蘭州人少清介刻志於學景泰<lb/>
　五年進士授監察御史肅振紀綱陞山西按察司副<lb/>
　使轉雲南副使四川按察司所至公亷有威不避權<lb/>
　要以剛直忤物改直𨽻河間府知府有惠政及人卒<lb/>
　於官<lb/>
　朱紳字大用河州人幼聰敏從王竑學景泰五年進<lb/>
<pb n="KR2k0051_WYG_034-22b"/>
　士授監察御史風采凛然後勘問郡王事協輿情景<lb/>
　帝書其名於屏陞浙江按察司副使巡督海道亷明<lb/>
　公愛逺人輸誠興學校築海隄立義塜賑貧施藥重<lb/>
　名節有靖海功尋陞貴州左布政使致仕歸<lb/>
　汪鉅字志方蘭州人舉景泰元年鄉試任北直栢鄉<lb/>
　知縣撫字有方持已亷介丁母憂歸邑人立去思碑<lb/>
　服闋邑民保奏復留任栢鄉知縣<lb/>
　張鐸字孟宣蘭州人舉景泰七年鄉試任山西嵐縣<lb/>
<pb n="KR2k0051_WYG_034-23a"/>
　訓導尋為韓府教授學問該博尤長詩詞老年步履<lb/>
　艱難王命扶掖上殿講讀士子有不循教者以王命<lb/>
　撻之不少貸王感之後以女妻其次子<lb/>
　趙英字廷傑狄道人㑹川伯安子幼武勇景泰初任<lb/>
　臨洮衞指揮使尋以征實喇浩沁地擒偽祁王鎖南<lb/>
　功陞陜西都司指揮僉事協守凉州復於鎮番抹山<lb/>
　斬獲羌首千餘級陞右軍都督府同知充總兵鎮守<lb/>
　凉州<lb/>
<pb n="KR2k0051_WYG_034-23b"/>
　段堅字可乆蘭州人讀書知正學志希聖賢薛瑄門<lb/>
　人登景泰五年進士授山東福山知縣以德化民刋<lb/>
　布小學令邑人講誦民俗胥化陞萊州知府治如初<lb/>
　萊人大化服闋補南陽病近世以利禄為學乃倡明<lb/>
　周程張朱之學集郡屬諸生親授講說士習丕變又<lb/>
　取屬治童䝉創志學書院教之刋小學孝經論語崇<lb/>
　正辨文公家禮教民學孝俗言授之講習建節義祠<lb/>
　祀諸貞烈日呼諸生以道德性命之言互相辨說退<lb/>
<pb n="KR2k0051_WYG_034-24a"/>
　食至育英所考校朔朢詣節義祠聚父老諭以正俗<lb/>
　大義有處子未婚婿亡自經殉節者率僚友師生素<lb/>
　服徃弔擇地合葬奏表其閭郡人愛戴如父母致政<lb/>
　歸民攀援不忍舍立木主於志學書院祀之有容思<lb/>
　集栢軒語録行世子炅翰林檢討<lb/>
　杜榮字景華蘭州人舉天順三年鄉試任朔州知州<lb/>
　適嵗荒加意賑恤蠲徭役募開墾招流徙地方稍蘓<lb/>
　即興學校崇風化公亷明恕民懐吏畏致政去州民<lb/>
<pb n="KR2k0051_WYG_034-24b"/>
　攀泣走餞郡城為之一空居家二十餘年自處甚約<lb/>
　足跡未嘗至公門自號樂閒老人<lb/>
　吳□字彦和蘭州人舉天順六年鄉試歴任河南閿<lb/>
　鄉山東登州陜西隆德學訓導性耿介與人寡合鄉<lb/>
　人有仕至御史者人皆稱賀□獨遺書云當今言路<lb/>
　乆塞吾方為子憂之言論切直人皆敬之<lb/>
　文志正字正夫蘭州人天順元年進士任行人建言<lb/>
　以御史巡茶民皆便之歴陞户部廣東司郎中明敏<lb/>
<pb n="KR2k0051_WYG_034-25a"/>
　練達綽有能譽剏修蘭志<lb/>
　唐祐字良弼蘭州人舉天順三年鄉試任山東齊東<lb/>
　知縣盡心民事一清如水取法前令姚顯微之善政<lb/>
　士民感服<lb/>
　杜宣字𢎞化蘭州人舉天順三年鄉試任山西汾州<lb/>
　學正學問該博善詩文造士有方其所識拔後多至<lb/>
　貴顯<lb/>
　羅睿字文哲蘭州人成化二年進士授河南西華知<lb/>
<pb n="KR2k0051_WYG_034-25b"/>
　縣陞南京大理寺評事山東按察司僉事歴官以清<lb/>
　白自持憲度嚴整吏民畏服<lb/>
　周敏臨洮衞人舉成化十九年鄉試四川仁夀知縣<lb/>
　治民事神處已待物一誠不欺居官清約如寒士鄉<lb/>
　邦以此重之<lb/>
　曹英字文華臨洮衞人成化進士任監察御史巡按<lb/>
　四川監臨率稱得人嵗大荒有趙鐸者嘯聚為盗英<lb/>
　摘首惡寘大辟餘赦之悉令解散歸業以言事忤上<lb/>
<pb n="KR2k0051_WYG_034-26a"/>
　㫖左遷湖廣邵陽知縣二年引疾致仕所著有遣興<lb/>
　集恒齋實録黙翁集三友主人傳<lb/>
　姚誠字通夫蘭州人舉成化元年鄉試任山西聞喜<lb/>
　知縣邑大饑即省徭蠲賦以賑飢民於鹽商過縣者<lb/>
　每引勸輸粟一升以備賑後遂為例引縣東南泉水<lb/>
　灌民田若干頃任數年興利革弊改任河南新鄭奉<lb/>
　公守法不避權貴素喜飲以居官絶口不嘗及歸田<lb/>
　日用淡泊如未遇時不事干謁惟以詩書教子孫卒<lb/>
<pb n="KR2k0051_WYG_034-26b"/>
　年八十三所著有書經義休田集<lb/>
　邵宗字以道蘭州人成化五年進士任户部主事博<lb/>
　通經史才氣優贍詩文不煩繩削而自合矩度所交<lb/>
　士大夫無不推服<lb/>
　任僖字克敬蘭州人舉成化元年鄉試任直𨽻贊皇<lb/>
　知縣公勤有為興利除害綽有治聲凡有所為事集<lb/>
　而人不擾邑民頌之其敬兄睦族尤可稱述<lb/>
　孫懋字行勉蘭州人舉成化元年鄉試授河南衞輝府<lb/>
<pb n="KR2k0051_WYG_034-27a"/>
　通判莅政公勤周知民隱綽有賢聲考績居上賜勅<lb/>
　褒嘉陞四川劍州知州在任數年境内乂安吏民稱<lb/>
　頌<lb/>
　趙英字儲秀蘭州人成童日記數千言舉成化八年<lb/>
　進士授河南宜陽知縣陞監察御史巡按山東改知<lb/>
　保定府丁父憂服闋士民詣京奏留尋陞山西參政<lb/>
　仍管知府事英博通五經有才畧居官所至有聲多<lb/>
　遺愛所著有斐然稿防邊策修河類稿<lb/>
<pb n="KR2k0051_WYG_034-27b"/>
　陳祥字吉夫蘭州人性孤介勤學成化辛夘鄉試第<lb/>
　一成化十一年進士授刑部主事轉員外郎山西按<lb/>
　察司僉事四川按察使歴任三十餘年檢身持法乆<lb/>
　而不渝所至奸貪屏跡祥端慎不妄交人致仕杜門<lb/>
　謝客惟以詩書自娛有考庵集藏於家<lb/>
　耿瑄字習珍蘭州人舉成化十六年鄉試授河南汲<lb/>
　縣知縣慎於操修敏於幹理嘗被誣免既白改知河<lb/>
　隂縣益盡心民事加意學校以逆瑾亂政罷歸瑾誅<lb/>
<pb n="KR2k0051_WYG_034-28a"/>
　復取知山東青城縣是時羣盗起破郡邑青城獨全<lb/>
　後改知淄川卒於官瑄素守亷介歴宰四縣囊無餘<lb/>
　資<lb/>
　黎獻字舜臣蘭州人刻苦勵行言動不茍嘗署學事<lb/>
　教規克舉若師儒然後授陜州學正師範尊嚴誨人<lb/>
　不倦諸生心悅誠服勤學慎行至老不衰鄉評推重<lb/>
　陳琮河州衞指揮僉事成化戊子領軍攻石城奮勇<lb/>
　當先為流矢所中死之<lb/>
<pb n="KR2k0051_WYG_034-28b"/>
　周鳳狄道人登成化進士任兵部職方司主事歴陞<lb/>
　江南太平知府福建鹽運使浙江右參政鳳治郡寛<lb/>
　恕亷明詢民瘼恭祀典衣食不異寒素任滿郡民遮<lb/>
　道擁留泣不忍别<lb/>
　劉源字大本狄道人成化舉人歴知永平府張虎等<lb/>
　作亂源斬縛渠魁脅從盡釋所至亷介公勤造士愛<lb/>
　民敦風化尚實行人不敢干以私調開封府軍民奏<lb/>
　留加三品服俸卒於官源博通五經工詩文善臨池<lb/>
<pb n="KR2k0051_WYG_034-29a"/>
　所著有翠屏集<lb/>
　梁翰字文苑臨洮人進士任翰林檢討陞授崇府左<lb/>
　長史性純粹端靜言笑不茍詩文醇實典雅退食閉<lb/>
　門端坐讀書鼓琴翛然自得收録名士最多輔導諸<lb/>
　宗藩多所補益有詩文雜著若干巻<lb/>
　高景字必大臨洮人舉人授嵩縣令興學造士約已<lb/>
　愛民時嵩境有二狼噬人景詣嶽神䖍禱越一日二<lb/>
　狼果至縣大吼而死尋調懐仁值艱歸復補彰明賢<lb/>
<pb n="KR2k0051_WYG_034-29b"/>
　聲茂著未㡬致仕行李蕭然其後三邑俱有召杜之<lb/>
　思<lb/>
　茍鑑字克明狄道人嵗貢任山東霑化簿時境内大<lb/>
　饑民望賑甚急鑑請命當途弗許民幾變鑑倣汲黯<lb/>
　故事竟開倉賑給全活甚衆人為鑑危之既而主計<lb/>
　者亦察其賢云<lb/>
　彭澤字濟物蘭州人𢎞治三年進士官刑部主事出<lb/>
　守徽州府父喪歸正徳初起知真定府閹宦數撓政<lb/>
<pb n="KR2k0051_WYG_034-30a"/>
　治澤嘆曰我豈附人者哉具一棺於堂後曰倘有不<lb/>
　測即附諸棺歴按察使總制湖廣四川澤體幹修偉<lb/>
　腰帶十二圍平居寡言笑大音聲與人語如叱咤有<lb/>
　文武才畧霸州賊劉六劉七流刼入河南命澤同咸<lb/>
　寧侯仇鉞帥兵討之始至大陳軍容擐甲召諸將校<lb/>
　責以畏縮當死諸將惶恐伏罪請自效良乆乃釋遂<lb/>
　鼓行薄賊數十戰皆㨗殺賊萬計四月賊盡平進右<lb/>
　都御史尋總督川陜諸軍討蜀賊藍廷瑞鄢本恕平<lb/>
<pb n="KR2k0051_WYG_034-30b"/>
　之進左都御史太子太保㑹土魯番據哈宻執忠順<lb/>
　王刼印遣大臣經畧澤至甘州土魯番方冦赤斤苦<lb/>
　峪遣使索金幣澤以番人可利㗖遣使以幣二千銀<lb/>
　酒鎗一賂之令還城印未得報輒奏事平乞骸骨召<lb/>
　還院初兵部缺尚書廷推澤而王瓊得之且隂阻澤<lb/>
　言官多劾瓊由是有隙澤又使酒凌瓊詈錢寧寧大<lb/>
　怒澤乞歸瓊劾澤妄増金幣遺書議和為辱國遂斥<lb/>
　澤為民嘉靖初起兵部尚書澤覈功罪杜干請兵政<lb/>
<pb n="KR2k0051_WYG_034-31a"/>
　一新又請勅九邊築牆濬濠修墩臺飭屯堡為經乆<lb/>
　計内地守臣練卒伍立保甲懲匿盗不舉者撫西南<lb/>
　諸苗申海禁汰京軍老弱帝咸嘉納又請罷鎮守諸<lb/>
　中官在部多所執持言者交劾累疏乞休加少保乘<lb/>
　傳歸錦衣百户王邦奇上書言哈宻失國由澤賂求<lb/>
　和所致澤復奪官為民家居卒尚書唐龍請復官加<lb/>
　恤不從隆慶初復官諡襄毅<lb/>
　段炅號河濱蘭州人南陽知府堅之子𢎞治十八年<lb/>
<pb n="KR2k0051_WYG_034-31b"/>
　進士授翰林院檢討與王九思康海並以文學鳴世<lb/>
　稱闗中三老年八十卒所著有河濱集<lb/>
　高良弼字夢說臨洮衞人𢎞治十二年進士官御史<lb/>
　巡京倉查盤遼東邊儲首劾劉瑾苗逵不法數事調<lb/>
　掌貴州道題設三邊宣大總制及京營兵十萬恃以<lb/>
　有備巡按蘇松振綱紀慎舉錯風采凜凜卒於官時<lb/>
　年三十七平生耿介與人寡合問學質實詩文雅健<lb/>
　所著有西岩稿奏議若干巻<lb/>
<pb n="KR2k0051_WYG_034-32a"/>
　田荆號西泉蘭州人少聰慧正德六年進士選庶吉<lb/>
　士兵科給事中時京都嵗荒疏奏發太倉粟五千賑<lb/>
　濟陞四川按察司僉事以贖鍰造木桶數萬人笑為<lb/>
　迂後遭水災緣木桶活者數萬人以不附權貴被誣<lb/>
　罷歸長於詩學生平溫㳟剛正後學咸師之<lb/>
　馬應龍號雪峯河州人㓜頴敏讀書一覽成誦登正<lb/>
　德六年進士授户部主事歴陞霸州兵備副使持亷<lb/>
　秉正權勢不敢干以私督餉燕汴及總儲遼陽所至<lb/>
<pb n="KR2k0051_WYG_034-32b"/>
　卓異轉四川按察使平鴇賊有功又治兵渤海劇盗<lb/>
　屏跡士民立祠祀之為人操履不茍善屬文及卒尚<lb/>
　書彭澤撰碑文極稱其忠清雅操云<lb/>
　殷承叙蘭州人少負奇志正德九年進士任南陽府<lb/>
　推官訓飭嚴明為政有體陞刑部主事㑹議大禮抗<lb/>
　疏極諫廷杖死隆慶初贈光禄寺少卿<lb/>
　劉漳字永濟號南泉蘭州人正德十二年進士授户<lb/>
　部主事歴陞河南開封知府毁淫祠重民義斷疑獄<lb/>
<pb n="KR2k0051_WYG_034-33a"/>
　若神明比入覲治為天下第一陞四川按察使山東<lb/>
　左布政使所至貪墨望風去陞副都御史巡撫遼東<lb/>
　遼饑發倉賑粥全活數萬人復著邊功遼人立祠祀<lb/>
　之<lb/>
　陳範字道宗蘭州人舉正德五年鄉試授靜海令靜<lb/>
　海多貂璫嘗奪民田不入稅範下令許自新一時豪<lb/>
　猾悉還民田急公賦改郟縣知縣尋陞陜州知州所<lb/>
　至有治聲<lb/>
<pb n="KR2k0051_WYG_034-33b"/>
　段續號東川蘭州人嘉靖二年進士性誠篤精明有<lb/>
　公輔器初以才堪風憲授雲南道御史㑹議大禮被<lb/>
　廷杖復議宰臣阿逢謫河南郾城丞尋陞把縣知縣<lb/>
　均田革弊卓有政聲陞廬州府同知南京兵部郎中<lb/>
　四川僉事湖廣參議督工修顯陵調停節省巨萬計<lb/>
　陞宻雲兵備陵工告成加三品俸致仕總督賈應春<lb/>
　特薦云孝友忠信素重鄉評正直亷平允孚士論郡<lb/>
　人以為實録未及起用卒<lb/>
<pb n="KR2k0051_WYG_034-34a"/>
　張萬紀字舜鄉狄道人嘉靖二十六年進士授行人<lb/>
　選吏科給事中劾僉事尹耕帝可其奏謫耕嚴嵩銜<lb/>
　之尋陞禮科右給事中上建醮西苑萬紀執弗進香<lb/>
　被廷杖嚴嵩欲殺楊繼盛萬紀抗疏救遂出為廬州<lb/>
　知府抵郡雪某指揮寃察胥吏抵換庫銀適以星變<lb/>
　考察奪職歸撫按科道凡九薦以親老竟不復起所<lb/>
　著有講學語録超然山人集<lb/>
　張文泰渭源人嘉靖進士少頴悟善詩文學行端方<lb/>
<pb n="KR2k0051_WYG_034-34b"/>
　言切世務所著有五竹遺稿<lb/>
　劉朝麒字仁甫臨洮衞人舉嘉靖十三年鄉試授真<lb/>
　定府通判敷政寛平署篆趙州富民王相讐其兄宻<lb/>
　使傭火兄屋傭弗從相懼謀洩縱火殺傭家七人以<lb/>
　滅口傭婦翁白寃亦被謀死相以賂㗖朝麒弗動更<lb/>
　援有勢者以無証為詞朝麒不允竟寘於法陞知絳<lb/>
　州築汾堤絳有靈丘藩招納無賴强糴為民害朝麒<lb/>
　正其罪再丞德安值楚大饑麒開廩施賑全活甚衆<lb/>
<pb n="KR2k0051_WYG_034-35a"/>
　父亡歸復補大同同知籌畫邊務墾荒田數千頃折<lb/>
　獄清戎釐奸剔蠧賜綸音褒嘉至再擢口北僉事道<lb/>
　謹勅憲度拮据兵食一郡賴之尋引疾歸<lb/>
　楊啟充字子大狄道人少頴敏過目成誦舉嘉靖十<lb/>
　三年鄉試任五臺令時世宗建三殿採木於邑充募<lb/>
　民伐山得木時亢旱水竭艱運充禱於天是夕雨大<lb/>
　霈木盡浮出尋知朔州㑹俺酋大入雲中充内捍郡<lb/>
　邑外輸軍餉卒解右衞之困遷户部郎是時京師北<lb/>
<pb n="KR2k0051_WYG_034-35b"/>
　急邊南急倭司農金錢不足充促漕輓攝𣙜㑹煮海<lb/>
　之利以實廩庾後督餉榆林竟以侃直忤當路註年<lb/>
　老致政歸時年五十二宦橐蕭然無異諸生時<lb/>
　葛廷璋字朝憲蘭州人嘉靖十七年進士授行人選<lb/>
　户科給事中歴鳳陽知府嵗祲盗起衆議撲滅廷璋<lb/>
　曰此良民也奪於飢寒耳乃懸榜境内曲示禍福盗<lb/>
　悉散隨發粟賑貸多所全活贖還民間散鬻子女三<lb/>
　載治行稱最帑庫羡積數多一無所染陞江西按察<lb/>
<pb n="KR2k0051_WYG_034-36a"/>
　副使駐南昌省㑹簿牒填委廷璋剖决詳慎平反疑<lb/>
　讞民皆愛而畏之既而抱疾猶批駁如素正襟端坐<lb/>
　而逝<lb/>
　顔銳字進之蘭州人嵗貢為人剛毅博學通五經善<lb/>
　楷書授河南新鄭令風行雷厲剖决如流權貴奸豪<lb/>
　皆歛手為時名令<lb/>
　陸坤字子厚蘭州人少頴異嘉靖十四年進士授刑<lb/>
　部主事歴員外郎中持身清謹執法公平隆平侯縱<lb/>
<pb n="KR2k0051_WYG_034-36b"/>
　妾殺人所司欲徇情引避坤按之如法恤刑四川活<lb/>
　寃獄百餘人陞霸州兵備河湮傷禾坤濬之令有田<lb/>
　者服役遂忤權璫誣奏逮繫謫雲南浪穹典史尋起<lb/>
　歴陞至青州知府賑活青民以萬計陞薊州兵備副<lb/>
　使以勞瘁卒於任貧無以歛巡撫吳某助賻殯歸所<lb/>
　著有如樗子集雲思漫稿等書<lb/>
　胡執禮字汝立蘭州人嘉靖三十八年進士初授保<lb/>
　寧府推官發姦摘伏知府羅紳歎為老吏不如陞刑<lb/>
<pb n="KR2k0051_WYG_034-37a"/>
　部主事改吏部拔淹滯起遺佚歴太常卿巡撫應天<lb/>
　飭江防廣儲餉更置守令蠲恤㷀黎糾債帥肅軍伍<lb/>
　綱目悉舉張居正私憾余懋學江文輝因絲絹鼓譟<lb/>
　事移書執禮欲將二人名入疏内執禮不可止擒首<lb/>
　惡又生員吳仕期撰欲上居正書讞者羅織其詞坐<lb/>
　余江以罪㑹稿於執禮執禮曰殺人媚人吾不為也<lb/>
　又特疏王錫爵之孝以刺居正三年陞户部侍郎督<lb/>
　倉塲以居正忌抗疏歸後起户部左侍郎卒<lb/>
<pb n="KR2k0051_WYG_034-37b"/>
　劉誼字正卿臨洮衞人博學能文善書法由太學生<lb/>
　仕平陸令清慎勤敏發奸摘伏不避權貴尋以憂歸<lb/>
　服闋補費邑令賢聲益著平徭賦勸農桑置官庄設<lb/>
　義倉鑿惠井以親老乞歸<lb/>
　何永達字拙菴河州人幼頴敏博極羣書嘗從三原<lb/>
　馬理受業仕清豐縣丞幾五月即辭歸所著春秋井<lb/>
　鑑林泉偶得<lb/>
　李自發字伯生狄道人舉嘉靖三十四年鄉試任稷<lb/>
<pb n="KR2k0051_WYG_034-38a"/>
　山教諭典蜀省文衡甄録多名士陞垣曲知縣平獄<lb/>
　訟均賦役設處磚料以固城垣雖勞怨弗恤竟以不<lb/>
　善事上官挂議歸<lb/>
　劉漸字進夫金縣人為陳留教諭性直才敏嚴考課<lb/>
　啟迪有方賙恤貧士㑹學廟傾圮請於當道捐俸修<lb/>
　之兩署縣篆吏畏民懐<lb/>
　鄒應龍號蘭谷蘭州人嘉靖三十五年進士為人剛<lb/>
　正敢為授行人選監察御史時嚴嵩竊權亂政言者<lb/>
<pb n="KR2k0051_WYG_034-38b"/>
　被傷應龍論劾世蕃謫戍南海嵩罷政世宗嘉其盡<lb/>
　忠言事陞通政參議大理少卿太常卿㑹大祀太監<lb/>
　馮寳預祀事應龍謂刑腐之人不可供祀事尋陞都<lb/>
　察院左副都御史巡撫雲南劾黔國公沐朝弼横肆<lb/>
　無狀安置南京未幾邊冦竊發刼掠逺近應龍興師<lb/>
　平之廷議奪官萬厯癸未復職卒賜祭葬<lb/>
　雍焯字闇中狄道人舉嘉靖十六年鄉試㓜頴敏有<lb/>
　大志任武鄉諭勤考校奬德行賙貧乏擢交城令復<lb/>
<pb n="KR2k0051_WYG_034-39a"/>
　除河津令興利寛征捐俸新學建大禹廟葺子夏祠<lb/>
　邑俗婚禮重財亟力正之民歌曰高如山明如鏡清<lb/>
　如水平如秤擢御史條陳馬政世宗可其奏令刋行<lb/>
　清軍河南清影射祥符尹被藩王誣繫獄力白其寃<lb/>
　得復官劾嚴氏貴客巡按山東祀段知府之賢論梅<lb/>
　提學之奸忤權貴引疾歸所著有中州使餘集麓原<lb/>
　文集内臺奏稿刋周禮爾雅孝經書修城作義塜置<lb/>
　學田繕祠宇宦蹟鄉評皆稱為名御史云<lb/>
<pb n="KR2k0051_WYG_034-39b"/>
　段補字希仲蘭州人參議續子九嵗能詩文性亷行<lb/>
　方識高才敏隆慶五年進士授直𨽻曲周知縣政績<lb/>
　茂著凡所厝注行以實心調河間陞南京户部主事<lb/>
　監督糧儲出納惟明奸弊悉除丁母憂不飲酒不茹<lb/>
　葷者三年哀毁骨立尋以疾卒<lb/>
　王道成蘭州人博學有才萬厯二十九年進士授華<lb/>
　陽令平徭賦開水利政聲大著陞吏部郎不通一刺<lb/>
　自矢惟不愛錢三字足以自効<lb/>
<pb n="KR2k0051_WYG_034-40a"/>
　何奮武臨洮衞百户才勇過人方弱冠即有為國効<lb/>
　忠之志萬厯中總兵劉綎闢新疆得紅水永泰等地<lb/>
　千餘里奮武之戰功居多擢授右軍都督僉事贈榮<lb/>
　禄大夫<lb/>
　韓謙蘭州人天啟二年進士微時以父歿於揚州萬<lb/>
　里扶櫬還葬其母性嚴正謙孝事奉養怡悅敬二叔<lb/>
　如其父初仕宿松令革魚蘆諸稅繼調溧陽除漕軍<lb/>
　折乾陋規平反死刑二十餘人陞户部主事司餉寧<lb/>
<pb n="KR2k0051_WYG_034-40b"/>
　逺力除扣尅陋弊給發片刻弗遲將士感頌出知重<lb/>
　慶府釐剔不法一清征斂之弊百姓感頌<lb/>
　潘光祖字義繩狄道人天啟五年進士歴任吏户二<lb/>
　部山西參議道性清介執法不撓巡按某托令曲庇<lb/>
　所知光祖不從巡按銜之㑹流賊入境光祖親冒石<lb/>
　矢督軍拒戰賊皆敗走巡按以招降之誤劾其縱賊<lb/>
　逮問光祖自以無罪恥對獄吏絶食而死晉民悲之<lb/>
　立祠祀之<lb/>
<pb n="KR2k0051_WYG_034-41a"/>
皇清郝　璧蘭州人順治初由太常博士擢給事中前後<lb/>
　　章凡數十上有漕運鹽法河道諸議遷安徽按察副<lb/>
　　使所著有蘭石集二十巻行世<lb/>
　　岳鎮邦臨洮衛人幼竒偉當明末流冦充斥散家貲<lb/>
　　招義勇大破逆囘米剌印生擒左王三解赴總督軍<lb/>
　　前順治十二年率族隨軍討平逆賊刁爾吉弟鎮鼇<lb/>
　　死撫其遺孤一如己子康熙十四年靖逆侯張勇薦<lb/>
　　㧞撫標中軍以克臨洮全鞏昌奪囘樂門行營陞洮<lb/>
<pb n="KR2k0051_WYG_034-41b"/>
　　岷副將十八年轉紹興協鎮副將居鄉謙讓和睦宗<lb/>
　　族教以忠孝遇無告者傾貲周濟<lb/>
　　岳昇龍字見之鎮邦長子值吳逆變隨將軍王進寳<lb/>
　　復臨洮城既下懇求主帥禁輯部卒還所掠人口時<lb/>
　　遊擊許進忠潛通賊營受僞劄昇龍宻訪得實擒斬<lb/>
　　之歴陞遊擊叅將扈從北征平定噶爾旦任四川提<lb/>
　　督征建昌凉山諸番降十萬户昇龍事母至孝友愛<lb/>
　　昆弟封榮禄大夫<lb/>
<pb n="KR2k0051_WYG_034-42a"/>
　周化鳳狄道人康熙十四年以吳逆之變從奮威將<lb/>
　軍王進寳復天水收岳州進取辰龍關隨復偏橋興<lb/>
　隆等處奪沙子哨攻㧞臘茄坡恢復新興普安逆賊<lb/>
　蕩平歴陞湖廣襄陽總兵官又調雲南永順總兵署<lb/>
　理提督印務化鳳在鎮整部伍肅軍實威德並著所<lb/>
　向有功軍民悅服<lb/>
　王潮海狄道人智勇絶倫康熙十四年吳逆變黄河<lb/>
　以東悉為賊有潮海先鋒破敵夜渡黄河克復臨洮<lb/>
<pb n="KR2k0051_WYG_034-42b"/>
　蘭州進勦寳鷄連雲棧生擒賊將三百餘名進取漢<lb/>
　中又進勦廣元縣朝天闗蟠龍山梅嶺保寧等處凡<lb/>
　經數百戰大破逆賊歴陞四川重慶總兵調補貴州<lb/>
　威寧鎮率師征勦蠻賊生擒賊首王成龍王騰龍等<lb/>
　降其餘衆賊平陞貴州提督<lb/>
　張憲載狄道人由武生効力甘肅提督張勇標下千<lb/>
　總康熙十四年隨征吳逆時賊攻圍寧逺甚急憲載<lb/>
　奮力堵截保守城池隨寧夏提督趙良棟進勦四川<lb/>
<pb n="KR2k0051_WYG_034-43a"/>
　克復成都解永寧圍恢復寧越越巂等城直抵建昌<lb/>
　偽將胡國柱竄入雲南以功擢凉州參將陜西興安<lb/>
　總兵官<lb/>
鞏昌府<lb/>
漢亷褒隴西襄武人成哀間為右將軍在河西以恩信<lb/>
　結羌戎羌戎感之<lb/>
　秦嘉字士㑹渭城人博學宏才為郡上計掾有贈婦<lb/>
　徐淑詩三首傳世<lb/>
<pb n="KR2k0051_WYG_034-43b"/>
　姜維字伯約天水冀人仕郡上計掾州辟為從事建<lb/>
　興六年丞相諸葛亮軍祁山維詣亮辟為倉曹掾封<lb/>
　當陽亭侯時年二十七亮與蔣琬書曰姜伯約忠勤<lb/>
　時事思慮精宻心存漢室凉州上士也後遷征西將<lb/>
　軍亮卒維還成都為輔漢將軍進封平襄侯十年與<lb/>
　大將軍費禕共録尚書事是嵗討定汶山平康夷與<lb/>
　魏夏侯霸等戰於洮西胡王治無戴等舉部落降維<lb/>
　自以練西方風俗兼負其才武欲誘諸羌胡以為羽<lb/>
<pb n="KR2k0051_WYG_034-44a"/>
　翼謂自隴以西可斷而有也每欲大舉費禕常裁制<lb/>
　之及禕卒維率數萬人出隴西斬首破敵多所降下<lb/>
　遷大將軍景耀六年維表聞鍾㑹治兵欲規進取宜<lb/>
　遣張翼廖化督軍分䕶陽安關口隂平橋頭後主信<lb/>
　宦官黄皓言寢其事後鍾㑹進兵維保劍閣拒之而<lb/>
　鄧艾自隂平入破諸葛瞻於緜竹後主降於艾勅令<lb/>
　維詣鍾㑹降㑹厚待維還其印節謂長史杜預曰以<lb/>
　伯約比中土名士公休太初不能勝也情好歡甚因<lb/>
<pb n="KR2k0051_WYG_034-44b"/>
　將維等詣成都維知㑹有異圖教㑹誅北來諸將已<lb/>
　殺㑹坑魏兵復蜀祚魏將士憤發殺㑹及維<lb/>
魏趙昻字偉章天水冀人馬超攻冀城昻與尹奉戮力<lb/>
　攻超官統軍校尉功聞朝廷遷益州刺史<lb/>
晉彭祈襄武人為州别駕歴西郡酒泉𢎞農畧陽四郡<lb/>
　守累官封侯所至忠以衞上清以守己威以克敵恩<lb/>
　以惠下<lb/>
宋垣䕶之字彦宗貆道人少倜儻氣幹强果元嘉初為<lb/>
<pb n="KR2k0051_WYG_034-45a"/>
　殿中將軍累遷鍾離太守隨王𤣥謨入河為前鋒進<lb/>
　據石濟及𤣥謨敗退魏軍悉牽𤣥謨水軍大艚連以<lb/>
　鐵鏁三重斷河絶䕶之歸路河水迅急䕶之中流而<lb/>
　下以長柯斧斷鏁魏人不能禁既還戌淮隂領濟北<lb/>
　太守義宣反䕶之率水軍大破之封益陽侯後拜青<lb/>
　冀二州刺史諡壯侯<lb/>
齊焦度字文績南安氐人少有氣幹便弓馬孝武初魏<lb/>
　冦青州刺史顔師伯遣度領軍大㨗師伯啟孝武稱<lb/>
<pb n="KR2k0051_WYG_034-45b"/>
　度氣力弓馬絶倫帝召見壯之沈攸之反度守郢城<lb/>
　於城樓上褰露形穢辱罵攸之事平封東昌縣子<lb/>
　垣崇祖字敬逺䕶之弟子也少有幹畧歴北琅邪蘭<lb/>
　陵二郡太守及齊高帝踐祚徙為豫州刺史魏攻夀<lb/>
　春崇祖乃於城西北立堰塞肥水堰北起小城使數<lb/>
　千人守之曰㓂攻小城吾破堰放水自然沉溺及魏<lb/>
　軍攻小城崇祖著白紗㡌肩輿上城决堰水魏衆溺<lb/>
　死千數大衆退走齊高帝謂朝臣曰崇祖恒自擬韓<lb/>
<pb n="KR2k0051_WYG_034-46a"/>
　白今果其人也進為都督給鼓吹一部崇祖慮魏復<lb/>
　攻淮北啟徙下蔡戌於淮東魏果攻下蔡崇祖大破<lb/>
　之領驍騎將軍<lb/>
　垣榮祖字華先貆道人崇祖從父兄也榮祖善騎射<lb/>
　宋孝建中為後軍參軍後歸齊高帝除東海太守榮<lb/>
　祖善彈見翔鵠雲中曰當生取之乃彈其兩翅毛脫<lb/>
　墜地無傷養毛生後飛去預佐命功封將樂縣子拜<lb/>
　兖州刺史<lb/>
<pb n="KR2k0051_WYG_034-46b"/>
陳趙知禮字齊旦天水隴西人渉獵文史善書翰為文<lb/>
　贍速占授軍書下筆便就初為陳武帝書記及武帝<lb/>
　征侯景上表於梁元帝及與王僧辨論軍事其文並<lb/>
　知禮所製及景平授中書侍郎陳受命每軍國大事<lb/>
　文帝輒問之拜散騎常侍再遷右將軍卒贈侍中諡<lb/>
　曰忠<lb/>
魏李冲字思順隴西人沈雅有大量善交遊不妄戲雜<lb/>
　流輩重之高祖初遷中書令加散騎常侍尋轉南部<lb/>
<pb n="KR2k0051_WYG_034-47a"/>
　尚書進爵隴西公冲恩寵日盛遂為富室而謙以自<lb/>
　牧積而能散姻族鄉閭莫不分及虚已接物時以此<lb/>
　稱之河南太守來崇子䕶糾冲兄佐贓罪佐及冲等<lb/>
　悉坐幽繫㑹赦乃免至冲寵貴䕶為南部郎深慮為<lb/>
　冲所䧟而冲每慰撫之䕶後坐贓罪懼必不濟冲乃<lb/>
　具奏乞原恕之遂得不坐冲從甥隂始孫徃來冲家<lb/>
　至如子姪有人求官因其納馬於冲始孫受而不言<lb/>
　馬主自陳始末冲大驚執始孫以奏始孫坐死其處<lb/>
<pb n="KR2k0051_WYG_034-47b"/>
　要自厲不念愛惡皆此類也冲竭忠奉上知無不盡<lb/>
　出入憂勤形於顔色舊臣戚輔無不服其明斷慎宻<lb/>
　高祖深相仗信親敬彌甚尋遷侍中吏部尚書高祖<lb/>
　以冲女為夫人詔以冲領將作大匠營改正殿車駕<lb/>
　南伐加冲輔國大將軍統衆翼從至於洛陽霖雨不<lb/>
　霽冲反覆進諫高祖諭羣臣曰若不南鑾即當移都<lb/>
　於此高祖初謀南遷恐衆心戀舊外名南伐其實遷<lb/>
　也於是定都洛陽委冲以營搆之任兼右僕射留守<lb/>
<pb n="KR2k0051_WYG_034-48a"/>
　洛陽詔討漢中冲表諫止自鄴還京高祖欲南征冲<lb/>
　以為未可冲機敏有巧思北京明堂圓邱太廟洛都<lb/>
　新起堂寢皆資於冲勤志彊力旦理文簿兼臺匠制<lb/>
　几案盈積終不勞厭卒贈司空諡文穆<lb/>
　楊機字顯畧天水冀人少有志節河南尹李平元暉<lb/>
　並召署功曹由是聲名更著於時皇子國官多非其<lb/>
　人詔選清直之士機見舉為京兆王愉國中尉當官<lb/>
　正色不避權勢明達政事斷獄以情凡訴訟者一經<lb/>
<pb n="KR2k0051_WYG_034-48b"/>
　其前後皆識其姓名并記事理世咸異之荆州蠻叛<lb/>
　拜尚書左丞討平之建義初拜平南將軍光禄大夫<lb/>
　除度支尚書方直之心乆而彌厲奉公正已為時所<lb/>
　稱家貧無馬多乘小犢車時論許其清白<lb/>
周趙貴字元貴天水南安人少頴悟有節概從賀㧞岳<lb/>
　平關中遷大都督岳為侯莫陳悅所害將吏奔散貴<lb/>
　曰仁義豈有常行之則為君子違之則為小人乃詣<lb/>
　悅詐降悅信之因請收葬岳悅許之乃收岳屍奔平<lb/>
<pb n="KR2k0051_WYG_034-49a"/>
　凉周文帝以為大都督封南陽郡公又封楚國公<lb/>
　辛威隴西人少慷慨有志畧初從賀㧞岳征伐有功<lb/>
　假輔國將軍都督及太祖統岳之衆見威奇之引為<lb/>
　帳内封白土縣伯從魏孝武攻囘洛城及擒竇泰復<lb/>
　𢎞農戰沙苑並先鋒䧟敵勇冠一時進爵為公出為<lb/>
　鄜州刺史遷河州保定初率兵討丹州叛兵平之又<lb/>
　討綏銀諸州並平之拜大司冦進位上柱國宿國公<lb/>
　威性持重有威嚴涖官數十年未嘗有過故得以身<lb/>
<pb n="KR2k0051_WYG_034-49b"/>
　名終兼其家門友義世以此稱之<lb/>
　趙昶字長舒天水南安人昶少聰敏以材力聞大統<lb/>
　九年周太祖遣昶使於氐酋李䑕仁諭以禍福䑕仁<lb/>
　感悟遂相率降復遣慰諭叛氐梁道顯皆即欵附以<lb/>
　功封章武縣伯除大都督行南秦州事昶自擢居將<lb/>
　帥之任傾心下士擒獲氐羌撫而使之皆為昶盡力<lb/>
　録前後功進爵長道郡公<lb/>
　趙善字僧慶貴從祖兄少好學沈毅有逺量普泰初<lb/>
<pb n="KR2k0051_WYG_034-50a"/>
　以平關隴功拜驃騎將軍爾朱天光東拒齊師兵敗<lb/>
　見殺善請收葬其屍齊神武義而許之魏孝武時歴<lb/>
　尚書僕射進爵為公善性温恭有器局功則歸人過<lb/>
　則歸已時人稱其有公輔之量九年從戰邙山為敵<lb/>
　所獲卒於東魏諡曰敬<lb/>
　任果字靜鸞南安人果性勇决志在立功魏廢帝時<lb/>
　率所部來附周文嘉其逺至待以優禮授南安縣公<lb/>
　果因陳取蜀之策率兵征蜀及成都平周太祖以其<lb/>
<pb n="KR2k0051_WYG_034-50b"/>
　方隅望族早立忠節授驃騎將軍進爵安樂郡公<lb/>
唐趙憬字退翁渭州隴西人志行峻潔寳應中天下薦<lb/>
　饑憬褐衣上疏請殺禮從儉士林歎美建中初擢水<lb/>
　部員外貞元中李泌薦之使囘紇未還尚書左丞缺<lb/>
　帝以命之進中書侍郎同平章事與陸贄同輔政穆<lb/>
　贊等為裴延齡構擯憬救䕶申解得免憬精治道常以<lb/>
　國本在選賢節用薄賦歛寛刑罰又陳前世損益當<lb/>
　時之變獻審官六議一議相臣二議庶官三議京司<lb/>
<pb n="KR2k0051_WYG_034-51a"/>
　缺官四議考課五議遺滯六議藩府官屬帝皆然之<lb/>
　下詔褒答輔政五年卒諡貞憲憬性清約位臺宰而<lb/>
　第室童僕猶儒生家竟不營産<lb/>
　李晟字良器洮州臨潭人年十八從王忠嗣擊吐蕃<lb/>
　號萬人敵鳳翔節度使高昇召署列將擊疊州叛羌<lb/>
　於高當川又擊連狂羌於罕山破之遷左羽林大將<lb/>
　軍廣德初擊党項有功授特進試太常卿建中二年<lb/>
　魏博田悅反晟為神䇿先鋒斬楊朝光乘氷度洺水<lb/>
<pb n="KR2k0051_WYG_034-51b"/>
　破悅又戰洹水悅大敗加檢校左散騎常侍帝出奉<lb/>
　天召晟詔迎拜神䇿行營節度使朔方帥李懐光遷<lb/>
　延有異志隂通朱泚晟慮為所并適有詔使到晟軍<lb/>
　乃令曰有詔徙屯即結陣趨東渭橋詔進晟尚書左<lb/>
　僕射同中書門下平章事時晟家皆為賊質有言者<lb/>
　晟泣曰陛下安在而欲恤家乎泚使人欵壁門曰公<lb/>
　等家無恙晟怒叱斬之晟能與下同甘苦以忠義感<lb/>
　發士心終無攜怨大破賊衆乘勝入光泰門再戰賊<lb/>
<pb n="KR2k0051_WYG_034-52a"/>
　奔潰餘黨悉降晟引軍屯含元外廷令軍中曰五日<lb/>
　内不得通家問坊人之遠者宿昔乃知王師之入也<lb/>
　露布至梁曰臣已肅清宫禁祗謁寢園鍾簴不移廟<lb/>
　貎如故德宗覽之感泣曰天生李晟以為社稷非為<lb/>
　朕也拜晟司徒兼中書令帝紀其功自文於碑封西<lb/>
　平郡王薨贈太師諡曰忠武有十五子知名者愿憲<lb/>
　愬聽<lb/>
　李愿少謙謹元和初領夏綏銀宥節度使政簡而嚴<lb/>
<pb n="KR2k0051_WYG_034-52b"/>
　境内肅然後為左僕射節度鳳翔<lb/>
　李憲性仁孝長喜儒以禮法自矜累遷絳州刺史以<lb/>
　治行稱太和初遷嶺南節度使所歴皆以吏能顯政<lb/>
　績暴著善治律令性明恕詳正大獄全活無辜者甚<lb/>
　衆<lb/>
　李愬字元直有籌畧善騎射補衞尉少卿出為坊晉<lb/>
　二州刺史以治異等進詹事憲宗討吳元濟愬求自<lb/>
　試遂檢校左散騎常侍為隋唐鄧節度使推誠待士<lb/>
<pb n="KR2k0051_WYG_034-53a"/>
　賊來降者輒聽其便給粟帛遣還衆願為愬死居半<lb/>
　嵗知士可用乃請濟師益河中兵二千吳秀琳降以<lb/>
　其衆攻吳房賊以精騎尾擊愬下馬據胡牀令軍中<lb/>
　曰退者斬衆决死戰射殺其將賊乃走李祐賊健將也<lb/>
　設計擒之待之厚令佩刀出入帳下署六院兵馬使<lb/>
　祐捧檄嗚咽始定襲蔡之謀元和十一年十月己夘<lb/>
　夜師起祐為前鋒愬率中軍吏請所向愬曰入蔡州<lb/>
　取吳元濟士失色監軍使者泣曰果落祐計天大雨<lb/>
<pb n="KR2k0051_WYG_034-53b"/>
　雪行七十里夜半至城旁皆鵞鶩池愬令擊之以亂<lb/>
　軍聲祐坎墉先登衆從之殺門者發關留持柝傳夜<lb/>
　自如愬入駐元濟外宅元濟聞號令常侍傳語始驚<lb/>
　曰何常侍至此擒吳元濟檻送京師不戮一人衆皆<lb/>
　輸降以功進檢校尚書左僕射封凉國公卒贈太尉<lb/>
　諡曰武<lb/>
　李聽字正思為神策行營兵馬使討王承宗斬賊驍<lb/>
　將憲宗壯之遷蔚州刺史召為羽林將軍帝討李師<lb/>
<pb n="KR2k0051_WYG_034-54a"/>
　道出刺楚州聽日整勒士皆奮即掩賊不虞攻朐山<lb/>
　降之以功授夏綏銀宥節度使統兵北討授檢校兵<lb/>
　部尚書充河東節度使封凉國公卒贈司徒<lb/>
　王佖洮州人李晟之甥武敢嫺騎射晟在師佖無不<lb/>
　從攻朱泚於光泰門賊方銳佖與李演鏖戰蹀血賊<lb/>
　數北諸軍乘之遂大振以功為神䇿將擊吐蕃有功<lb/>
　李益字君虞隴西成紀人長於詩名與宗人賀相埒<lb/>
　每篇成樂工爭求之被聲歌供奉天子至征人早行<lb/>
<pb n="KR2k0051_WYG_034-54b"/>
　等篇天下皆施之圖繪劉濟辟置幕府進為營田副<lb/>
　使憲宗召為秘書少監集賢殿學士太和初以禮部<lb/>
　尚書致仕<lb/>
　李賀字長吉隴西人七嵗能辭章韓愈皇甫湜過其<lb/>
　家使賀賦詩援筆立就自目曰高軒過由是有名為<lb/>
　人纎細通眉長指爪能疾書每旦出騎馬從小奚奴<lb/>
　背古錦囊遇所得書投囊中及暮歸足成之母使婢<lb/>
　探囊中見所書多即怒曰是兒須嘔出心乃己耳以<lb/>
<pb n="KR2k0051_WYG_034-55a"/>
　父名晉肅不肯舉進士韓愈為作諱辨然卒亦不就<lb/>
　舉辭尚奇詭所得皆驚邁絶去翰墨畦逕當時無能<lb/>
　效者樂府數十篇雲韶諸工皆合之管絃為協律郎<lb/>
　卒年二十七<lb/>
　尹思貞字季弱天水冀人明春秋擢高第常受學於<lb/>
　國子博士王道珪稱之曰吾門人多矣尹子不可測<lb/>
　也以親喪哀毁除喪不仕左右史張說尹元凱薦為<lb/>
　國子大成每釋奠講辨聽者皆得所未聞<lb/>
<pb n="KR2k0051_WYG_034-55b"/>
　尹愔思貞子博學通經尤精老子明皇召對甚喜厚<lb/>
　禮之拜諫議大夫集賢學士兼修國史固辭不起詔<lb/>
　以道士服視事乃就職專領集賢館圖書開元末贈<lb/>
　左散騎常侍<lb/>
　李翺字習之隴西人授校書郎元和初為國子博士<lb/>
　史館修撰常條興復太平大畧再遷考功員外郎禮<lb/>
　部郎中翺性峭鯁議論無所屈常面斥宰相李逢吉<lb/>
　過失逢吉詭不校翺移病有司白免官逢吉更表為<lb/>
<pb n="KR2k0051_WYG_034-56a"/>
　廬州刺史時州旱民無食權豪賤市田屋牟厚利而<lb/>
　窶户仍輸賦翺下令使以田占租無得隱收豪室稅<lb/>
　萬二千緡貧弱以安入為諫議大夫出為湖南觀察<lb/>
　使卒翺始從韓愈為文章辭致渾厚見推當時故亦<lb/>
　諡曰文<lb/>
　李中敏字藏之系出隴西元和中擢進士性剛峭辟<lb/>
　觀察判官入拜侍御史太和六年大旱中敏上言宋<lb/>
　申錫之寃不伸宜斬鄭注以快忠臣之魂則天且雨<lb/>
<pb n="KR2k0051_WYG_034-56b"/>
　不省以病歸召諫議大夫遷給事中仇士良以開府<lb/>
　階䕃其子中敏曰謁者監安得有兒士良慚恚由是<lb/>
　復棄官去開成末為杭婺二州刺史<lb/>
　李讓夷字達心隴西人擢進士第累進諫議大夫開<lb/>
　成初進起居舍人武宗初李德裕復入三遷至尚書<lb/>
　右丞讓夷亷介不妄交位雖顯劇以儉約自將為世<lb/>
　咨美<lb/>
　李蔚字茂休隴西人舉進士拜監察御史累擢尚書<lb/>
<pb n="KR2k0051_WYG_034-57a"/>
　右丞拜京兆尹出為宣武節度使徙淮南代還民詣<lb/>
　闕請留詔許一嵗乾符末以吏部尚書同中書門下<lb/>
　平章事罷為東都留守<lb/>
宋王德字子華通逺軍熟羊砦人以武勇應募𨽻於熙<lb/>
　帥姚古㑹金人入侵遣德諜之斬一將而還古曰能<lb/>
　復徃乎德從十六騎徑入隆德府治執偽守姚太師<lb/>
　左右驚擾德手刄數十百人衆愕眙莫敢前古械姚<lb/>
　獻於朝欽宗問狀姚曰臣就縛時止見一夜义耳時<lb/>
<pb n="KR2k0051_WYG_034-57b"/>
　遂呼德為王夜义平濟南冦李昱池陽㓂張遇叛將<lb/>
　張昱圍和州德接戰斬昱俘其兵騎數萬劉光世謀<lb/>
　討苗劉德至浦城斬苗瑀擒馬柔古送行在紹興元<lb/>
　年平秀州水賊邵青餘黨復索戰諜言將用火牛德<lb/>
　笑曰是古法可一不可再令諸軍持滿陣始交萬矢<lb/>
　齊發牛皆返奔賊衆殱焉遷同州觀察使明年金兵<lb/>
　破滁州德越江襲奪之追擒甚衆改環慶副總管金<lb/>
　兵自合肥入侵德與夾河而軍兀术以鐵騎十餘萬<lb/>
<pb n="KR2k0051_WYG_034-58a"/>
　陳於前德渡橋大呼令萬兵持長斧如牆而進敵大<lb/>
　敗復追擊之劉錡曰昔聞公威畧如神今果見之召<lb/>
　拜清遠軍節度使諸軍都統制卒贈少傅<lb/>
元高斌安定人以明經舉授鳳陽路四川亷訪司僉事<lb/>
　以亷能稱<lb/>
　汪世顯字仲明鞏昌鹽川人皇子南征諸蠻與宋將<lb/>
　潛兵相為犄角世顯以輕騎馳之殺其將乘勝定資<lb/>
　州入成都中統三年論功追封隴右王諡義武<lb/>
<pb n="KR2k0051_WYG_034-58b"/>
　汪德臣字舜輔世顯子年十四侍太子獵矢無虚發<lb/>
　襲爵鞏昌等四路都總帥入覲憲宗所陳率嘉納命<lb/>
　城沔州德臣繕治室廬部署官屬數日而集進攻嘉<lb/>
　定克之又破宋軍於隆慶詔城益昌德臣入見乞免<lb/>
　益昌賦稅及徭役從之蜀人憚其威名諸郡莫敢出<lb/>
　鬭甲寅夏獲宋提轄令持檄諭告守將南清以城降<lb/>
　所俘城中民悉歸之東南戌卒數百有去志德臣知<lb/>
　之給劵縱去皆泣謝未幾帝幸益昌錫金帶俾立石<lb/>
<pb n="KR2k0051_WYG_034-59a"/>
　紀功中統三年追封隴西公諡忠烈<lb/>
　汪良臣世顯子年十六從兄德臣出征取四川世祖<lb/>
　即位阿勒達爾琿塔哈逆命刼六盤府庫西陲騷動<lb/>
　詔良臣討之賊大潰獲都海殺之西鄙輯寧㨗聞賜<lb/>
　金虎符中統三年浩里叛復討平之轉鞏昌路都總<lb/>
　帥平四川良臣禁俘掠發粟賑饑民大悅㨗聞授中<lb/>
　書左丞四川行省平章事良臣陳治蜀十五事皆納<lb/>
　之追封梁國公諡忠惠<lb/>
<pb n="KR2k0051_WYG_034-59b"/>
　汪惟正字公理德臣子㓜頴悟藏書二萬巻喜從文<lb/>
　士議論古今得失尤喜談兵襲父爵守青居山呼圖<lb/>
　叛擒殺之十四年藩王圖嚕叛於六盤惟正攻平凉<lb/>
　麾兵逐之三踰山圖嚕就擒入朝授金吾衞上將軍<lb/>
　命惟正分省於蜀留意拊循人便安之卒諡貞肅<lb/>
　李呼喇濟隴西人從征西川以功為管軍總領取合<lb/>
　江大獲山守臣楊大淵納欵已而逃歸憲宗怒將屠<lb/>
　其城呼喇濟乃單騎至城下大呼入城曰皇帝使我<lb/>
<pb n="KR2k0051_WYG_034-60a"/>
　來撫汝軍民執大淵手謂曰上方宣諭賜賞不待而<lb/>
　來何也大淵曰誠不知國禮非敢有異謀也遂與偕<lb/>
　來一軍皆喜呼喇濟入奏憲宗問之對曰城門不閉<lb/>
　無他心也一聞臣言即從臣出憲宗悅賜葡萄酒二<lb/>
　十年改四川南道宣慰使時蠻僚叛服不常徃徃刼<lb/>
　掠邊民呼喇濟遣諭諸蠻豪長率衆來降二十三年<lb/>
　入覲以老病乞歸田里許之二十七年拜資善大夫<lb/>
　授陜西行省尚書左丞元貞二年入覲授資德大夫<lb/>
<pb n="KR2k0051_WYG_034-60b"/>
　陜西行省中書右丞卒諡襄敏<lb/>
明曹銘㑹寧人洪武中進士任兵科給事中才名顯著<lb/>
　聲振一時歴官都察院左僉都御史<lb/>
　王慤寧遠人少有氣節倜儻敢言性至孝洪武初舉<lb/>
　賢良方正授御史凡有利弊必以上聞數忤權貴不<lb/>
　避艱險有鐵面之風<lb/>
　趙克欽寧逺人以孝友聞置義田贍宗族社田以養<lb/>
　士賑恤貧乏洪武間舉賢良方正為御史風節凛然<lb/>
<pb n="KR2k0051_WYG_034-61a"/>
　京師豪猾歛手貴遊相戒勿犯及居家復為邑人開<lb/>
　水利當時賴之<lb/>
　王敬隴西人監生永樂間知太湖縣性毅直有膽畧<lb/>
　豪强歛跡吏民德之<lb/>
　韓縉字子雲隴西人舉鄉試第一永樂四年進士任<lb/>
　吏科給事中敷陳時政不畏權奸尋轉南京户部郎<lb/>
　中歴事三朝才名懋著學者稱為關西韓夫子<lb/>
　楊仕敏字克勤隴西人舉永樂十四年鄉試任監察<lb/>
<pb n="KR2k0051_WYG_034-61b"/>
　御史在臺十有三載考最正統間改江南太平知府<lb/>
　振學校廣儲蓄修城池舉廢墜郡大治遷河南按察<lb/>
　副使太平民懇留具奏加三品俸仍管府事景泰初<lb/>
　遷山西布政右參政五載引疾歸行李蕭然足跡不<lb/>
　至公門隴人服其德化上遣行人李誠召問仍以疾<lb/>
　辭命布政司嵗給米以優禮年八十六卒<lb/>
　張勵字克勤安定人舉永樂十五年鄉試仕户曹主<lb/>
　事員外郎中督儲袪弊有聲淮隂以建白中奄䜿忌<lb/>
<pb n="KR2k0051_WYG_034-62a"/>
　下詔獄讀書宴如也後得釋遂歸一日僕縛盗數人<lb/>
　勵手解盗縛飯之誡令改行縱使去人以為有陳太<lb/>
　丘之風居官以亷稱勤儉立家子姓不許衣文繡<lb/>
　姬序通西和人正統辛酉以監生入朝賀是夜帝夢<lb/>
　異人奏曰衣紅者忠臣也次日令察之獨序通衣紅<lb/>
　褐襖帝心異之即除為山西汾州知州有善政<lb/>
　趙榮字孟仁通渭人以能書授中書舍人正統十四<lb/>
　年十月也先擁上皇犯京師邀大臣出迎衆相顧不<lb/>
<pb n="KR2k0051_WYG_034-62b"/>
　敢行榮慨然自請即擢大理少卿偕右通政王復出<lb/>
　城朝見也先以非大臣遣還景泰元年七月擢工部<lb/>
　右侍郎偕楊善等奉迎上皇歸進左侍郎後英宗復<lb/>
　辟天順元年擢工部尚書曹欽反榮䇿馬大呼於市<lb/>
　號召壯士從者數百人卒擒逆賊上目之為忠臣七<lb/>
　年以疾罷成化十一年卒遣官諭祭録其子珙錦衣<lb/>
　指揮<lb/>
　張勛字鼎彛㑹寧人正統初登進士授工部主事監<lb/>
<pb n="KR2k0051_WYG_034-63a"/>
　儲兩淮復除南禮部遷知青州府在府持正以良吏<lb/>
　稱復調知武昌府武昌繁劇治理有方給餉濟饑刑<lb/>
　清弊絶遷山西布政右參政<lb/>
　宋琮字朝用隴西人成化二十三年進士歴吏科都<lb/>
　給事中琮知無不言有冒太后兄者琮上疏辨其詐<lb/>
　罪之山西御史某以貪酷聞屢遣官問皆不伏命琮<lb/>
　治之立伏道路稱搏虎手遷太僕卿直氣愈勵剛正<lb/>
　不阿所至有聲<lb/>
<pb n="KR2k0051_WYG_034-63b"/>
　王瓚字宗器通渭人成化十七年進士授工部主事<lb/>
　轉員外𢎞治末同中使李瑾勘水災上疏畧曰侍郎<lb/>
　楊禮股肱之臣指揮劉剛爪牙之臣瑾召之如奴僕<lb/>
　而二人望風奔命國體所關非小宜付瑾於法不報<lb/>
　瑾執奏誣瓚下獄尋赦出推郎中奉勅督修興王府<lb/>
　立法均役人皆悅服陞懐慶知府其政以許衡為法<lb/>
　復除開封剛明仁恕民歌之曰包公後王開府嚴如<lb/>
　父慈如母不可犯良可慕<lb/>
<pb n="KR2k0051_WYG_034-64a"/>
　范鏞字鳴逺鞏昌衞人𢎞治六年進士授御史鯁直<lb/>
　敢言不避權奸因忤㫖下獄旋得釋補浙江僉事蕭<lb/>
　山令鄒魯讐其邑紳何舜賓陷之死鏞亷得其情以<lb/>
　魯抵何死進副使備兵建昌中宦聞鏞風采不敢横<lb/>
　以開鑛厲民奏罷之歴擢操江都御史稽覈行伍罷<lb/>
　横門占役劾罷懐寧侯巡撫雲南剗奸摘弊平賦均<lb/>
　徭滇人戴之劉瑾用事兵部尚書王瓊與鏞左瓊中<lb/>
　之左遷參議卒於官<lb/>
<pb n="KR2k0051_WYG_034-64b"/>
　吳養亷字廷用通渭人文學俱優任唐縣知縣有善<lb/>
　政致仕歸設教於西山院二十餘年人稱西山先生<lb/>
　王璠字廷瑞寧遠人成化二十年進士授户部主事<lb/>
　監督臨清倉力清中官剥尅之弊總理遼東糧儲閱<lb/>
　實得羡米千萬儹運漕河值藩封之國河道壅塞璠<lb/>
　晝夜巡視漕艘如期竣事晉山西參議分守冀北道<lb/>
　以臺評罷歸<lb/>
　何溥隴西人監生歴官至府通判清慎平易處鄉足<lb/>
<pb n="KR2k0051_WYG_034-65a"/>
　跡不至公門鄉人敬服<lb/>
　劉憲鞏昌衞監生成化間知奉化縣政平刑簡民皆<lb/>
　悅服<lb/>
　楊銘隴西人舉人歴官永寧府同知清慎愛民致仕<lb/>
　家居三十餘年屏跡公門手不釋巻九十餘卒<lb/>
　劉鉞字廷威隴西人正德中以鄉舉授遵化知縣素<lb/>
　履清苦政多簡易蝗不為災質朴篤實有古人風<lb/>
　高登字東山靖逺人任山西屯留主簿多惠政人不<lb/>
<pb n="KR2k0051_WYG_034-65b"/>
　敢干以私遭母憂歸邑人泣送有士懐清慎民慕豈<lb/>
　弟之頌繼任四川大竹舊賦納松潘登建議詳憲允<lb/>
　貯綿州郡邑皆被節省以父耋歸養值嵗饑出資周<lb/>
　濟隣里戚黨咸受其惠<lb/>
　高冠靖遠人父登冠初知浮山縣潔已愛民因詿誤<lb/>
　降判解州議築城垣民䝉其利署夏縣值大荒條議<lb/>
　賑粥事宜民頼全活又立慈㓜局收撫棄嬰後因事<lb/>
　左遷遂家居著述<lb/>
<pb n="KR2k0051_WYG_034-66a"/>
　張錦字尚絅岷州人成化五年進士任刑部司官鞫<lb/>
　讞明允審録山東平反甚衆會他司失官金屬錦按<lb/>
　之屢鞫不承遣人紿其家得金示之遂伏罪畿輔災<lb/>
　以錦徃賑平糴勸貸分遣良吏饘給之所活不可勝<lb/>
　計方山慶成二王府有大獄奉命徃治還遷大理右<lb/>
　丞再奉命治岷襄二府獄情罪皆協尋轉左丞擢副<lb/>
　都御史巡撫宣府直枉除弊兵民畏服劾罷中官武<lb/>
　將不職者卒賜祭葬長沙李東陽誌其墓<lb/>
<pb n="KR2k0051_WYG_034-66b"/>
　王鐸字大振岷州人成化二十三年進士為人敦古<lb/>
　尚行事親以孝聞初任知永平縣再任知眉州旋陞<lb/>
　馬湖同知知府所至賢聲籍籍繼擢西蜀參議道功<lb/>
　業恢廓於龍安一郡多所創建區畫悉得其宜致仕<lb/>
　歸清風亮節益重於鄉里<lb/>
　張潛字用昭岷州人錦之子𢎞治九年進士少應舉<lb/>
　與慶陽李獻吉洵陽張光世齊名潛歴任户禮二部<lb/>
　遷知廣平府時畿輔多盗潛善為防禦得以無事暇<lb/>
<pb n="KR2k0051_WYG_034-67a"/>
　則按屬拊循廣施惠政民益安輯尋擢山東參議道<lb/>
　鄒昊字宗大鞏昌人𢎞治十二年進士以御史謫真<lb/>
　定推官教吏士習武民有刼盗悉擒之陞按察僉事<lb/>
　蜀盗藍鄢反昊簡驍勇千人分隊立長以待賊來逼<lb/>
　城昊夜出擊賊營亂悉兵乘之斬首四千級乘勝直<lb/>
　前賊方陣左而伏兵於右為應昊以正兵當左而身<lb/>
　與百騎直搗伏伏驚潰左陣亦潰捕斬萬人遷副使<lb/>
　治兵川東賊衆圍中江昊以五千騎與總督彭澤合<lb/>
<pb n="KR2k0051_WYG_034-67b"/>
　擊大破之殺賊魁廖麻子進右僉都御史撫蜀賊餘<lb/>
　黨竄東鄉山昊請于澤以歩兵三萬據出入要道賊<lb/>
　果請降卭𤏡人普法惡倡衆立寨僭號攻刼昊率兵<lb/>
　捕之周視其寨遣兵據泉口兩日賊衆渴敗走擒普<lb/>
　法惡誅之遷右副都御史廕一子錦衣百户<lb/>
　暢華字子實隴西人六嵗即知學正德十二年進士<lb/>
　知無錫縣縣繁劇華宰之有餘力嘉靖初擢刑部主<lb/>
　事讞獄畿内平反明允進員外郎遷山西按察僉事<lb/>
<pb n="KR2k0051_WYG_034-68a"/>
　值岢嵐冦發華率兵殄其渠魁脅從盡釋之分巡河<lb/>
　東輯盗安民散白蓮之黨致仕歸<lb/>
　劉晟字孔昭安定人成化二年進士授户部主事度<lb/>
　支明斷剗盡積弊董儲臨清中官侵漁晟動裁以法<lb/>
　督運河漕值旱水涸舟阻晟疏列穵運法隨路貯水<lb/>
　遞運之漕期不滯人咸德之<lb/>
　曹亷安定人𢎞治六年進士授大理寺評事恤刑河<lb/>
　南申理寃滯全活甚衆遷黄州知府恪慎盡職居家<lb/>
<pb n="KR2k0051_WYG_034-68b"/>
　端嚴子孫恪守<lb/>
　王廷瑶字爾玉安定人父鑑寧國通判廷瑶正德九<lb/>
　年進士授户部主事監京儲商稅以亷稱監湖湘兌<lb/>
　運以時進繼遷員外郎度支嚴明<lb/>
　張濟安定人舉𢎞治十一年鄉試由襄城教諭擢保<lb/>
　寧府推官清雅端方足範後學<lb/>
　王溥㑹寧人任成都知縣性澹泊僕從三二人在縣<lb/>
　理繁劇平刑獄安靜明决百姓以青天呼之居家敦<lb/>
<pb n="KR2k0051_WYG_034-69a"/>
　孝友世傳清白<lb/>
　王弼㑹寧人山東嶧縣主簿負氣節正德七年署縣<lb/>
　事忽流賊千餘騎來攻城躬率丁壯力戰擒斬賊遁<lb/>
　去城頼保全陞益都丞民為立去思碑<lb/>
　王朝用字行甫隴西人正德十六年進士授懐寧知<lb/>
　縣時值盗賊蜂起又當逆濠兵燹之餘䘏民袪弊敏<lb/>
　而惠士民懐之擢御史勅按鹺兩淮朝用請復舊額<lb/>
　商稱便而課亦通巡按山西議平太行巨盗讞獄摘<lb/>
<pb n="KR2k0051_WYG_034-69b"/>
　奸卓有風裁未幾以毁謫和州判<lb/>
　於敖字叠州岷州人正德十六年進士授户部郎出<lb/>
　知山西大同府陞霸州道山西參政擢湖廣按察使<lb/>
　尋任右布政使陞副都御史巡撫遼東致仕為人孝<lb/>
　友實踐藴藉淵深歴仕中外聲施奕奕在冀南時創<lb/>
　立外城及四方堡寨賊不敢犯民永賴之乞休後杜<lb/>
　門謝客時復周恤宗族鄉黨州人咸推重焉<lb/>
　路瑛靖遠人鎮守寧夏總兵屢建大功朔方肅靜正<lb/>
<pb n="KR2k0051_WYG_034-70a"/>
　德十六年聞本衞年荒運糧賑濟全活甚衆及致仕<lb/>
　歸適祖厲河水泛漲勢將及城瑛捐貲疏通北入黄<lb/>
　河通邑建祠立碑以報功<lb/>
　王民牧安定人少登科究精經義文歸正體學者多<lb/>
　師之任順德叙州二府判雅持氷操行李惟圖書而<lb/>
　已自蜀歸號林下散人鄉閭稱其正直<lb/>
　王欽字敬之安定人清修苦節事繼母至孝年已强<lb/>
　仕母猶箠楚之敬受弗避仕為萬泉令鋤强抑惡有<lb/>
<pb n="KR2k0051_WYG_034-70b"/>
　聲三晉邑人紀其嘉績畫十二圖將内召以疾告歸<lb/>
　貧無食鬻衣履以供竟飢餓死邑令伐石表其墓曰<lb/>
　亷吏王敬之之墓<lb/>
　楊瑞安定人舉正德五年鄉試知易州官至南京後<lb/>
　府經歴平生清操一無所茍<lb/>
　劉應熊字得陽隴西人嘉靖二十年進士任嵩縣知<lb/>
　縣邑人中舍王臣嚴嵩客也横里中應熊廉得其殺<lb/>
　人事立置於法監司某亦嵩客也承嵩㫖陷之直指<lb/>
<pb n="KR2k0051_WYG_034-71a"/>
　許某得情立為昭雪以卓異薦於朝授監察御史時<lb/>
　西苑修醮命廷臣皆道服應熊獨朝服上心銜之出<lb/>
　按河東乆之以星變罷諸臺諫應熊時巡歴澤潞夕<lb/>
　聞報朝即治裝歸歸而課耕蓮峯之陽不與外事一<lb/>
　日無疾卒<lb/>
　張嘉孚字以貞安定人嘉靖二十六年進士知長治<lb/>
　縣身衣浣濯革舊規様紬百七十疋折强宗之横而<lb/>
　給禄以期宗人畏服庭無黠吏里無追胥獄無滯繫<lb/>
<pb n="KR2k0051_WYG_034-71b"/>
　又興學造士養老恤孤五年薦擢河南府同知一時<lb/>
　上下咸敬憚之憂歸復除重慶攝篆治理人嚴憚之<lb/>
　如河南時以憂歸起補鄖陽知府檢府藏有羡金萬<lb/>
　餘失籍乆即具以聞備兵餉遷建昌道飭兵振旅養<lb/>
　士恤民旌旗壁壘赫然改觀<lb/>
　种勛字世賞其先順天通州人父霄襲指揮同知成<lb/>
　化末羌入冦與戰於黒山堡死之勛襲職正德初守<lb/>
　備西固屢立戰功進參將守肅州嘉靖初以副總兵<lb/>
<pb n="KR2k0051_WYG_034-72a"/>
　鎮凉州尋充總兵官佩征西將軍印鎮寧夏嘗自誓<lb/>
　期靖邊塵賀蘭不復有烽燧之警<lb/>
　雷龍字雲從鞏昌衞指揮使技勇過人為寧夏總兵<lb/>
　中軍敵至沙湃龍以精兵二千張兩翼衝擊之斬首<lb/>
　四千餘級陞荘浪參將在河西累立戰功晉凉州副<lb/>
　總兵明年掛征西將軍印鎮寧夏首功最多晉都督<lb/>
　同知復佩平羌將軍印出鎮甘肅邊用戢寧以疾卒<lb/>
　龍由衞使至大將大小百餘戰斬獲萬計未嘗一衂<lb/>
<pb n="KR2k0051_WYG_034-72b"/>
　閆震其先江都人以功授鞏昌衞指揮僉事震襲職<lb/>
　勇而善謀提兵分戍酒泉撫軍士習戰守蟒墩遇虜<lb/>
　奮勇當先斬獲甚衆㑹日夕矢竭力戰死之將士悉<lb/>
　流涕朝廷賜祭廕子瓛指揮使衞人列於忠烈祠瓛<lb/>
　亦能修軍政事祖母以孝稱<lb/>
　張力字德夫漳縣人嘉靖庚子貢於鄉事繼母以孝<lb/>
　聞族中後無人者葬之年老失養者養之居鄉恂恂<lb/>
　雅飭信義自守博學好古每論性學直入藴奥遇後<lb/>
<pb n="KR2k0051_WYG_034-73a"/>
　生小子輒講解誨諭之及仕夀陽知縣亷節自矢撫<lb/>
　民如子盡置奸吏豪横於法公論稱快歸裝惟書數<lb/>
　巻而已夀陽尸祝不忘<lb/>
　曹文輝安定人由郡博為縣令雖三見黜清操愈厲<lb/>
　上官有希覬者或諷之不顧也居鄉孑孑孤行一意<lb/>
　人呼之曰鐵曹其時權奸秉國賄賂公行文輝獨耿<lb/>
　介不悔性同薑桂<lb/>
　劉學禮安定人㓜標清譽長擅文名為金華教授以<lb/>
<pb n="KR2k0051_WYG_034-73b"/>
　母老致仕家居四十年城市不入夀百嵗而終<lb/>
　栗在庭㑹寧人隆慶二年進士初授中書歴官吏户<lb/>
　二科給事中擢河南右布政使德粹學優居官清慎<lb/>
　所撰有詩文縣志等書<lb/>
　張國綱字與立安定人舉萬厯二十八年鄉試知順<lb/>
　義縣以卓異擢南陽推官攝南陽縣妖冦徐鴻儒亂<lb/>
　山左勢逼中州國綱㧖關阻之冦不敢窺唐端王好<lb/>
　長生術殘孕婦國綱發於兩臺王請罪乃已以終養<lb/>
<pb n="KR2k0051_WYG_034-74a"/>
　歸集元明名儒語録為續性理十五巻纂明代名臣<lb/>
　奏疏二十巻<lb/>
　張存㑹寧人任閬中教諭朴直禔身勤敏訓士居鄉<lb/>
　婚喪一凖古禮士民化之絶不干謁有司<lb/>
　楊恩隴西人字用卿萬厯二十三年進士授户部主<lb/>
　事博學以能文稱有足疾閉户著述絶不及户外事<lb/>
　天啟元年修郡志凡關隘民用鑒戒文獻獨有裁酌<lb/>
　時稱信志<lb/>
<pb n="KR2k0051_WYG_034-74b"/>
　閆化淳隴西人泰昌間恩貢仕吳橋令時兵躪山左<lb/>
　畿輔震動化淳多所防禦城賴以全河決運窩運道<lb/>
　為阻化淳捐貲築隄河患遂息獲其澱淤為良田數<lb/>
　十頃居家盡孝母夀百有十二嵗人以為孝感云<lb/>
　何士瑋隴西人萬厯舉人授灤州知州陞四川保寧<lb/>
　同知平水冦知貴陽府卓有風裁陞貴州按察司分<lb/>
　巡畢烏永赤道諸苗叛命士瑋討平之四川宣撫奢<lb/>
　寅貴州宣慰安堯臣妻奢社輝爭地仇殺士瑋往勘<lb/>
<pb n="KR2k0051_WYG_034-75a"/>
　入其阻反覆開諭兩酋帖然因直言魏黨中讒歸連<lb/>
　徵不起<lb/>
　杜和春字還朴隴西人萬厯五年進士性朴直知魯<lb/>
　山淶水樂亭三縣所至有聲擢刑部主事以孤梗失<lb/>
　權貴意謫山西藩幕轉衛輝同知宗室有辱縣令者<lb/>
　和春緝而寘之法再為刑部主事多所平反持議獨<lb/>
　立不合諸僚意即致仕歸閉門謝客與京兆馮從吾<lb/>
　相友善柬牘徃來質疑辨義所著有中庸秘㫖<lb/>
<pb n="KR2k0051_WYG_034-75b"/>
皇清王雄字玉山寧逺人順治五年河西囘變征勦有<lb/>
　功授遊擊領兵征川當陣生擒郝搖旗恢復武隆等<lb/>
　八州縣議敘擢湖廣鎮筸副將陞西寧總兵官<lb/>
　孟家棟隴西人順治初授萊州通判始入境憇於新<lb/>
　興鎮有賊數百騎直逼旅次居民各散家棟獨端坐<lb/>
　從容語賊曰我若公祖官當撫汝若果改圖吾為汝<lb/>
　謀不至汝失所賊皆下馬羅拜去及抵任賊果率衆<lb/>
　來歸家棟為白於憲司安挿得所自是境無盜嗣因<lb/>
<pb n="KR2k0051_WYG_034-76a"/>
　軍書旁午上司委棟調劑緩急民不至困軍需不乏<lb/>
　尋晉開封府同知值兵燹後招徠撫字民始有生聚<lb/>
　之樂㑹河決金龍棟寢食河干與役者同勞苦河工<lb/>
　始成陞知河間府汰猾吏革驛弊調和兵民修葺學<lb/>
　校去官之日士民泣送年八十六終<lb/>
　王進寳字顯吾靖逺人英姿魁梧精騎射順治初年<lb/>
　從總督孟喬芳討叛囘立功授守備李定國竊據滇<lb/>
　黔進寳隨提督張勇進勦師次萬谿懸崖千仞攀援<lb/>
<pb n="KR2k0051_WYG_034-76b"/>
　而上直搗其穴賊衆奔潰長驅直入薦授標營遊擊<lb/>
　值西夷狂逞隨提督張勇率師敗之以功授洪水營<lb/>
　參將既而海虜輸欵乞住牧大草灘地進寳力持不<lb/>
　可並議城單于故址遂改名永固以進寳為副將駐<lb/>
　之番人畏威無敢飲馬城窟者晉西寧總兵㑹逆藩<lb/>
　吳三桂反王輔臣亦叛蘭州已陷即統兵直抵黄河<lb/>
　夜以皮囊冒險暗渡賊兵更番迎敵屢戰屢勝遂拔<lb/>
　安定復金縣乘雪夜破臨洮復蘭州南安天水相繼<lb/>
<pb n="KR2k0051_WYG_034-77a"/>
　　投誠功上陞陜西提督鎮秦州南扼川逆北復通渭<lb/>
　　靜寧平凉隴右既平晉奮威將軍適賊犯寳鷄即率<lb/>
　　師前進命子用予潛襲利橋遂取鳳縣直抵武關又<lb/>
　　遣用予潛出關後夜半破關直趨漢中奪朝天關㧞<lb/>
　　廣元昭化奪浮橋直抵保寧命用予斬門而入逆帥<lb/>
　　王屏藩自縊偽將軍吳之茂降遣偏裨分道而出全<lb/>
　　蜀底定遣内大臣<lb/>
賜彤弓駿馬授長子用予為四川松潘總兵尋改固原既<lb/>
<pb n="KR2k0051_WYG_034-77b"/>
　　而川賊復叛進寳移鎮巴蜀力疾馳赴保寧勦撫兼<lb/>
　　施賊黨悉平入<lb/>
覲<lb/>
恩寵有加卒<lb/>
贈太子太保諡忠勇<lb/>
　　王用予字公安靖遠人奮威將軍王進寳長子從父<lb/>
　　征蜀驍勇先登所過披靡累立大功歴任松潘固原<lb/>
　　太原凉州四鎮總兵以終養致仕<lb/>
<pb n="KR2k0051_WYG_034-78a"/>
　黄虞再伏羌人任江西奉新令吏骫民疲積逋甚多<lb/>
　册籍混淆前令坐累者數人虞再涖任宻訪得積胥<lb/>
　廖某俾鍵户造籍以報曰成則賞否則抵死胥惴惴<lb/>
　奉法逾旬呈籍完欠井然前令皆釋積逋盡清由是<lb/>
　稱神明秩滿士民構祠以祀後𣙜關滸墅蠲除苛征<lb/>
　視學江西兼督驛傳事務時值滇逆之變虞再獨鎮<lb/>
　靜自如宻畫戰守計當事倚重以父憂歸<lb/>
　潘育龍字飛天靖逺人効力於陜督標下隨中軍副<lb/>
<pb n="KR2k0051_WYG_034-78b"/>
　將張自臣勦竹山房縣賊斬獲獨多攻白岩塞功尤<lb/>
　最勦茅麓山餘冦奮勇拔寨賊平後吳逆亂臨鞏秦<lb/>
　蘭俱陷於三水淳化殺賊尅復涇州撲滅賊首周養<lb/>
　民等歴陞參將時寧夏道阻育龍奉差偵探率數十<lb/>
　人由紅河川等處與賊連戰七晝夜卒達寧夏歸至<lb/>
　省報命從撫遠大將軍圖海討王輔臣屢戰皆㨗恢<lb/>
　復平凉一帶斬偽遊擊李景才等降偽總兵王緒武<lb/>
　復興安三秦既定進勦川東復大竹渠縣等處蜀疆<lb/>
<pb n="KR2k0051_WYG_034-79a"/>
　　底定乗勢進取雲南定曲靖奉<lb/>
㫖駐劄成都授肅州副將陞肅州總兵前後在肅八年出<lb/>
　　師勝敵者凡五捐俸修築邊牆番夷不擾捐貲修復<lb/>
　　嘉㟷關城樓夷人畏服三十五年同振武將軍孫思<lb/>
　　克征噶爾旦戰於昭磨多忽飛礟中右頤貫耳後仍<lb/>
　　奮勇力戰賊大敗凱旋調天津總兵戢士伍嚴緝捕<lb/>
　　勤訓練盗息民安屢奉<lb/>
褒奬罷錫鎮津六年陞固原提督晉鎮綏將軍仍管陜西<lb/>
<pb n="KR2k0051_WYG_034-79b"/>
　　提督事務在任十八年卒<lb/>
贈太子少保諡襄勇<lb/>
　　王萬祥㑹寕人少英武雄偉慷慨有奇氣從戎𨽻奮<lb/>
　　威將軍王進寳麾下每遇敵奮勇先入恢復臨鞏平<lb/>
　　凉諸郡進取漢中攻取武關陞興化總兵後移臺灣<lb/>
　　晉福建提督御將束兵愛民重士在任一十七載閩<lb/>
　　人建立生祠<lb/>
　　楊慶隴西人五六嵗見字即辨形審音父奇之課之<lb/>
<pb n="KR2k0051_WYG_034-80a"/>
　書即能了大義稍長刻志攻研凡立身行己一以禮<lb/>
　義為宗其學由窮理而慎獨坐立舉止皆中規矩中<lb/>
　年著書屏去科舉之業凡制度典章下至名物莫不<lb/>
　探索原委縱游齊魯燕晉間得閱故家圖書歸而闔<lb/>
　門俯讀仰思有得則書著大成通志外有佐同録等<lb/>
　書共一百七十二巻<lb/>
　<lb/>
　<lb/>
<pb n="KR2k0051_WYG_034-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻三十四<lb/>
</p>
<p>
</p>
  </div>
</body>
</text>
</TEI>
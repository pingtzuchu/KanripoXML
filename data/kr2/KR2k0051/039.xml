<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻三十九</head> <lb/>
    <p>
<pb n="KR2k0051_WYG_039-1a"/>
欽定四庫全書<lb/>
　甘肅通志巻三十九<lb/>
　　隱逸<lb/>
　唐虞聖世亦有巢由巖穴之士脫屣浮榮甘心肥遯<lb/>
　衡泌自適考槃寤歌高風亮節遺世獨立自古在昔<lb/>
　先民有作未可没也編次如左志隱逸<lb/>
臨洮府<lb/>
明顧　敬字允恭蘭州人少聰穎秀拔渉經史尤長書<lb/>
<pb n="KR2k0051_WYG_039-1b"/>
　法與段堅聊讓友善言動有儀晚年好學彌篤年八<lb/>
　十卒有文稿<lb/>
　顔宗魯蘭州人性坦直不阿善書能詩文隱居自樂<lb/>
　鄉評雅重<lb/>
　周　詢金縣人辭榮棄禄隠居養親足以表正鄉閭<lb/>
　馮　庸字定之蘭州人敦德尚行通春秋博子史喜<lb/>
　真草明代典章一一手録成帙言談必根道義行檢<lb/>
　必循禮度恬靜自守不求聞達人稱為博古君子云<lb/>
<pb n="KR2k0051_WYG_039-2a"/>
　漢　德金縣人隱居不仕絶迹名利尤逺避權勢鄉<lb/>
　人以孤清高潔稱之<lb/>
　張九疇字天錫狄道人器宇宏偉動有矩矱杜門不<lb/>
　出絶口不言功名足迹不至公府探討經史從學者<lb/>
　甚衆所著有五經考學庸節解拙齋文集<lb/>
　王伯良字志善蘭州人潛心禮義之學言動不茍取<lb/>
　予必以義不妄交人不干謁貴顯有凖庵集東山樵<lb/>
　唱<lb/>
<pb n="KR2k0051_WYG_039-2b"/>
鞏昌府<lb/>
周伯夷叔齊孤竹君之二子當紂時兄弟遜國聞文王<lb/>
　善養老乃入周就養及武王東伐紂扣馬而諫至周<lb/>
　有天下伯夷叔齊恥之不食周粟隱於首陽山采薇<lb/>
　而食餓死按曹大家注幽通賦云隴西首陽縣有首<lb/>
　陽山邑人楊恩有首陽辨<lb/>
漢任　棠漢陽上邽人有竒節隠居教授漢陽太守龎<lb/>
　參初到先候之棠不與言但以薤一大本水一盂置<lb/>
<pb n="KR2k0051_WYG_039-3a"/>
　戸屏前自抱孫兒伏於戸下主簿白以為倨參思之<lb/>
　良久曰棠是欲曉太守也水者欲吾清也拔大本薤<lb/>
　者欲吾擊强宗也抱兒當戸欲吾開門恤孤也於是<lb/>
　歎息而還皆用其言為名太守<lb/>
　姜　岐漢陽人守道隠居名著西州太守橋𤣥欲召<lb/>
　為吏岐稱疾不就𤣥怒逼致之督郵尹益固爭得免<lb/>
　岐卒堅卧不起<lb/>
晉朱　冲字巨容南安人少有至行閑靜寡欲鄰人失<lb/>
<pb n="KR2k0051_WYG_039-3b"/>
　犢認冲犢以歸後得犢大慙以還冲冲竟不受有牛<lb/>
　犯其禾稼冲屢持芻送牛而無恨色主愧之乃不復<lb/>
　為暴咸寧四年詔補博士不應冲每聞徵書輒逃入<lb/>
　山時人以為梁管之流冲居夷俗羌人奉之若君冲<lb/>
　亦以禮讓為訓邑里化之道不拾遺村無㓙人毒蟲<lb/>
　猛獸皆不為害<lb/>
　董　京字威輦初與隴西計吏俱至洛陽被髪行吟<lb/>
　嘗宿白社中時乞於市得殘碎繒絮結以自覆或見<lb/>
<pb n="KR2k0051_WYG_039-4a"/>
　人排辱曽無怒色孫楚時為著作郎數就社中與語<lb/>
　遂載與歸京不肯坐楚貽之書京答以詩後數年遁<lb/>
　去莫知所之<lb/>
元萬敬儒寧逺人家貧嗜學不倦與人說書輒竟日棲<lb/>
　止東郊畫水竹以自娛忽報朝使至抱琴踰垣而走<lb/>
　不知所終<lb/>
明王　輔安定諸生博極羣書應貢入京遂隱不出講<lb/>
　學於木坡諸生重趼往從之講論經史數十年不入<lb/>
<pb n="KR2k0051_WYG_039-4b"/>
　城府縣令黄沂請為鄉飲賔輔笑謝之至今鄉人稱<lb/>
　儒者高蹈必以輔為首<lb/>
　李文燦伏羌人洪武初舉人資性穎異夙學天成自<lb/>
　負經書避兵石門數年乃還持身清苦以教人為已<lb/>
　任終身不仕<lb/>
平凉府<lb/>
漢王　符字節信安定臨涇人少好學有志操與馬融<lb/>
　張衡崔瑗等友善當途者更相薦引而符獨耿介不<lb/>
<pb n="KR2k0051_WYG_039-5a"/>
　同於俗以此不得升進志意藴憤乃隠居著書三十<lb/>
　餘篇以譏當時失得不欲章顯其名故號曰潛夫論<lb/>
　後度遼將軍皇甫規解官歸安定鄉人有為鴈門太<lb/>
　守者去職還家謁規規卧不迎有頃白王符在門規<lb/>
　驚遽而起衣不及帶屣履出迎援符手而還與同坐<lb/>
　極歡時人為之語曰徒見二千石不如一縫掖言書<lb/>
　生道義之為貴也<lb/>
　石得林安定人建安初客三輔就學於宿儒欒文博<lb/>
<pb n="KR2k0051_WYG_039-5b"/>
　始精詩書後好學靜黙闗中亂南入漢中不治産業<lb/>
　不蓄妻孥常讀老子晝夜吟咏漢中破還長安人與<lb/>
　不取問姓氏不言<lb/>
唐牛意仁字行恭安定鶉觚人大父通秉志守道交辟<lb/>
　不起仁樂道丘園屢空宴如或勸之仕但笑而不答<lb/>
　開元六年卒於伏羌官舎以子仙客贈涇州刺史<lb/>
宋樊處約崇信縣人建中靖國年進士文章氣誼為當<lb/>
　時第一流值亂隱居不仕或以仕强之約慨然曰我<lb/>
<pb n="KR2k0051_WYG_039-6a"/>
　宋人也死且為宋鬼忠臣豈事二主哉不食而卒人<lb/>
　咸義之以方謝疊山<lb/>
明孫一元字太初平凉人嘗棲太白之巔故號太白山<lb/>
　人善為詩風儀秀朗擕鐵笛鶴瓢徧遊中原齊魯南<lb/>
　渉江淮吳越時劉麟以知府罷歸龍霓以僉事謝政<lb/>
　並客湖州與郡人陸琨吳充招一元入社稱苕溪五<lb/>
　隱舉人施侃勸之娶乃妻以妻之妹張氏生一女而<lb/>
　卒充等葬之李夢陽有太白山人傳<lb/>
<pb n="KR2k0051_WYG_039-6b"/>
直𨽻秦州<lb/>
漢趙　壹字元叔漢陽西縣人體貌魁梧望之甚偉而<lb/>
　恃才倨傲為鄉黨所擯乃作解擯光和初舉郡上計<lb/>
　到京師時司徒袁逢受計計吏數百人皆拜伏庭中<lb/>
　莫敢仰視壹獨長揖而已逢望而異之延置上坐因<lb/>
　問西方事大悅顧謂坐中曰此人漢陽趙元叔也朝<lb/>
　臣莫有過之者往造河南尹羊陟尚卧未起壹徑入<lb/>
　上堂臨之因舉聲哭門下皆驚陟知其非常人乃起<lb/>
<pb n="KR2k0051_WYG_039-7a"/>
　延與語大竒之陟明旦大從車騎造壹時諸計吏多<lb/>
　盛飾車馬帷幙而壹獨柴車草屏露宿其傍延陟前<lb/>
　坐于車下陟遂與言談至曛夕極歡而去曰良璞不<lb/>
　剖必有泣血以相明者矣陟乃與袁逢共稱薦之名<lb/>
　動京師及西還道經𢎞農過候太守皇甫規門者不<lb/>
　即通壹遂遁去規聞壹名大驚乃追書謝之壹報書<lb/>
　遂去不顧州郡爭致禮命十辟公府並不就終於家<lb/>
　著賦頌箴誄雜文十六篇<lb/>
<pb n="KR2k0051_WYG_039-7b"/>
　郭　整秦安人漢安帝順帝時公府八辟公車五徵<lb/>
　皆不就世仰其高<lb/>
晉楊　軻天水人易學精㣲養徒數百嘗食麄衣褐悠<lb/>
　然自得受業者非入室弟子莫得親言劉曜徵拜太<lb/>
　常固辭不起隠于隴山曜敗秦人東徙軻留長安石<lb/>
　季龍備束帛安車徵之軻以疾辭迫之乃發既見不<lb/>
　拜與語不言有司以軻倨傲請從大不敬論季龍不<lb/>
　從下書任軻所尚軻在永昌季龍每有饋餼輒口授<lb/>
<pb n="KR2k0051_WYG_039-8a"/>
　弟子使為表謝其文甚美季龍乃宻令美女夜以動<lb/>
　之軻蕭然不顧遣壯士臨之以兵并刼其所賜衣服<lb/>
　軻不言了無懼色嘗土牀布被下無茵褥潁川荀鋪<lb/>
　好竒之士造而談經軻瞑目不答鋪發被露其形大<lb/>
　笑之軻神體頽然無驚怒之狀時咸以為焦先之徒<lb/>
　未有能量其淺深也後求還季龍送以安車蒲輪蠲<lb/>
　十戸供之自歸秦州仍教授不絶<lb/>
　郭　荷字承休畧陽人也六世祖整及荷世以經學<lb/>
<pb n="KR2k0051_WYG_039-8b"/>
　致位荷明䆒羣籍特善史書不應州郡之命張祚遣<lb/>
　使者以安車束帛徵為博士祭酒使者迫而致之及<lb/>
　至署太子友荷上疏乞還祚許之以安車蒲輪送還<lb/>
　年八十四卒諡曰𤣥德先生<lb/>
明周　蕙字廷芳山丹衛人後徙家秦州年二十聴人<lb/>
　講大學首章惕然感動始知讀書為臨洮衛軍戍蘭<lb/>
　州聞段堅集諸儒講學時往聴之有聞即服行久之<lb/>
　諸儒以為畏友有疑與訂論焉遂殫心五經篤信力<lb/>
<pb n="KR2k0051_WYG_039-9a"/>
　行為一時學者之宗恭順侯吳瑾鎮陜欲聘為子師<lb/>
　固辭不赴或問之蕙曰吾軍士也召役則往役若以<lb/>
　為師師豈可召哉瑾親送二子於其家以受教始納<lb/>
　贄焉後隠居秦州之小泉因以為號秦人感化其德<lb/>
　西安李錦薛敬之咸執弟子禮嘗正冠婚喪祭之禮<lb/>
　以示學者秦人至今遵之迨老以父遊江南訪之没<lb/>
　於揚子江人皆稱其孝而悲其死云<lb/>
　文　蔚秦州人萬厯間武進士精韜畧識天文高卧<lb/>
<pb n="KR2k0051_WYG_039-9b"/>
　不仕秦王聞其賢聘見語竟日歎為天下竒士尋辭<lb/>
　歸終日靜坐斗室經畧張鄂序征蜀庭臣薦其才强<lb/>
　起參軍務蔚至蜀出竒制勝數窘賊夜觀天象忽曰<lb/>
　無以戰也不三日敵必歸命果如言㨗上詔勅賜蔚<lb/>
　指揮劄固辭後有人與蔚善詢之曰明祚盡矣後人<lb/>
　始歎以為神<lb/>
　雍康年字安夫清水學生以詩禮繼先傳篤經史不<lb/>
　樂仕進追崇孝行修復古制建先祠立宗法制祭田<lb/>
<pb n="KR2k0051_WYG_039-10a"/>
　修家塾躬行文公四禮教訓宗族表率閭里著族約<lb/>
　㑹則家鄉禮要二書刋布之鄉人尊為敦禮先生<lb/>
直𨽻階州<lb/>
明龍　正階州人㓜英敏過人精於易學遇金牌道人<lb/>
　傳授六壬占騐多應正德壬申蜀冦猖獗都御史召<lb/>
　之贊畫每戰多㨗畨夷入冦總督聘居帷幄出竒數<lb/>
　勝欲授以官不受奏賜金帛冠帶後總督楊張鄧徵<lb/>
　聘皆不就所著有八陣圖太乙成局竒門集要六壬<lb/>
<pb n="KR2k0051_WYG_039-10b"/>
　書<lb/>
直𨽻肅州<lb/>
漢侯　瑾字子瑜敦煌人少孤貧依宗人居性篤學恒<lb/>
　傭作為資暮還輒燃柴讀書居恒以禮自牧獨處一<lb/>
　室如對嚴師州郡累召公車辭疾不就作矯世論譏<lb/>
　刺當時隱居山中殫思著述作應賔難以自寄又按<lb/>
　漢記撰中興以後行事為皇德傳三十篇行於世餘<lb/>
　作新文數十篇多亡失西河人重其才品不敢名稱<lb/>
<pb n="KR2k0051_WYG_039-11a"/>
　為侯君云<lb/>
晉宋　纖字令艾敦煌人少有逺操沉靖不與世交隱<lb/>
　居於酒泉南山明究經緯弟子受業三千餘人不應<lb/>
　州郡辟命惟與隂顒齊好友善張祚時太守楊宣畫<lb/>
　其像於閣上出入視之酒泉太守馬岌造焉拒而不<lb/>
　見岌銘詩於石壁曰丹崖百丈青壁萬尋竒木蓊蔚<lb/>
　鬱若鄧林其人如玉惟國之琛室邇人遐實勞我心<lb/>
　纖注論語及為詩頌萬言年八十篤學不倦諡曰𤣥<lb/>
<pb n="KR2k0051_WYG_039-11b"/>
　虛先生<lb/>
　汜　騰字無忌敦煌人惠帝時舉孝亷為郎中屬天<lb/>
　下兵亂去官還家太守張閟造之閉門不見饋遺無<lb/>
　所受散家財五十萬以施宗族柴門灌園琴書自適<lb/>
　張軌徵之為府司馬騰曰門一杜其可開乎固辭<lb/>
　郭　瑀字元瑜敦煌人少有操行東遊張掖師事郭<lb/>
　荷盡傳其業精通經義雅辯談論多才藝善屬文荷<lb/>
　卒瑀服斬衰廬墓三年禮畢隠於臨松薤谷鑿石窟<lb/>
<pb n="KR2k0051_WYG_039-12a"/>
　而居服栢實以輕身作春秋墨説孝經錯緯弟子千<lb/>
　餘人<lb/>
　索　紞字叔徹敦煌人少遊京師受業太學博綜經<lb/>
　籍遂為通儒明隂陽天文善術數占候司徒辟除郎<lb/>
　中以避亂歸凡所占夢靡不騐太守隂澹從求占書<lb/>
　紞曰昔入太學因一父老為主人其人無所不知有<lb/>
　似隱者紞因從父老問占夢之術審測而説實無書<lb/>
　也澹命為西閣祭酒紞辭曰少無山林之操遊學京<lb/>
<pb n="KR2k0051_WYG_039-12b"/>
　師交結時賢希申鄙藝㑹中國不靖欲養志終年老<lb/>
　亦至矣不求聞達又少不習勤老無吏幹濛汜之年<lb/>
　弗敢聞命澹以束帛禮之月致羊酒年七十五卒於<lb/>
　家<lb/>
　<lb/>
　<lb/>
　<lb/>
　甘肅通志巻三十九<lb/>
</p>
<p>
</p>
  </div>
</body>
</text>
</TEI>
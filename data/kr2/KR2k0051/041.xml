<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻四十一</head> <lb/>
    <p>
<pb n="KR2k0051_WYG_041-1a"/>
欽定四庫全書<lb/>
　甘肅通志巻四十一<lb/>
　　仙釋方伎<lb/>
　羽流緇素宿植靈根養道林泉棲心物外餐芝吸露<lb/>
　息盡塵機勸善戒惡有裨世教至於方伎之士或醫<lb/>
　藥治疾或卜筮指迷皆有益於民生均當傳其姓氏<lb/>
　毋令湮没不彰志仙釋方伎<lb/>
　　仙釋<lb/>
<pb n="KR2k0051_WYG_041-1b"/>
上古廣成子昇仙記云混沌開闢有廣成子先天地而<lb/>
　生後天地而終在崆峒之上修真養道黄帝往見之<lb/>
　問以治身之道答曰至道之精窈窈㝠㝠至道之極<lb/>
　昏昏黙黙無視無聽抱神以靜形將自正必靜必清<lb/>
　無勞爾形無搖爾精乃可長生慎内閉外多知為敗<lb/>
　我守其一以處其和故千三百嵗而形未嘗衰黄帝<lb/>
　再拜稽首今崆峒山有廣成子洞為神仙之奥宅人<lb/>
　迹所罕到<lb/>
<pb n="KR2k0051_WYG_041-2a"/>
漢盧真人秦州人號鐵馬大仙漢時與成紀令觀燈廣<lb/>
　陵飛騰俄頃今玉泉觀有仙室遺蹟<lb/>
魏封　衡隴西東鄉人㓜學道術服黄連五十年入山<lb/>
　採藥百餘年復還鄉里如二十者常乗青牛故號青<lb/>
　牛道士聞有病死者輒探腰間竹管中藥與服之立應<lb/>
　魏武帝召問養性大畧衡曰減思慮節飲食著有養<lb/>
　氣法衛生經數十餘巻<lb/>
晉石　垣字洪孫居無定所不娶婦不營産業食不求<lb/>
<pb n="KR2k0051_WYG_041-2b"/>
　美衣必粗敝或遺之衣受而施人人有喪葬輒杖䇿<lb/>
　弔之路無逺近時無寒暑必在其中或同日共時人<lb/>
　咸見焉又能闇中取物如晝無差姚萇之亂不知所<lb/>
　終<lb/>
　檀時師名惠豐居凉州飲酒啖肉語黙無常逆論來<lb/>
　事後皆如言<lb/>
　法　成凉州人十六出家學經律不餌五穀唯食慈<lb/>
　脂居山巖穴習禪後有小疾乃告人曰我死矣明日<lb/>
<pb n="KR2k0051_WYG_041-3a"/>
　合掌而卒<lb/>
　曇無䜟北凉沮渠世於姑臧譯大方等集經三十巻<lb/>
　慧　嵩北凉沮渠時與曇無䜟於姑臧譯大般若涅<lb/>
　槃經四十巻<lb/>
　曇　霍秃髪傉檀時從河南來持一錫杖令人跪曰<lb/>
　此波若眼奉之可得道或遺之衣服受而投之河後<lb/>
　日以還其主衣無所汚行歩如風雲言人死生貴賤<lb/>
　無毫釐之差或藏其杖曇霍輒閉目須臾起而取之<lb/>
<pb n="KR2k0051_WYG_041-3b"/>
　咸竒其神異莫能測也<lb/>
　法　䕶月支人年八嵗出家隨師至西域諸國遂曉<lb/>
　外國語其餘三十六種亦無不曉晉武帝末隱居深<lb/>
　山山有清泉恒取澡潄後有樵者穢其水側俄頃水<lb/>
　涸䕶徘徊歎曰人之無德清泉流輟水若永竭無以<lb/>
　自給我當移去耳言訖而清泉湧出滿澗<lb/>
　單道開敦煌人常衣粗褐不畏寒暑晝夜不卧恒服<lb/>
　細石子一吞數枚好山居山樹諸神見異形試之初<lb/>
<pb n="KR2k0051_WYG_041-4a"/>
　無懼色石季龍時從西平來一日行七百里其一沙<lb/>
　彌年十四行亦及之至秦州表送到鄴季龍令佛圖<lb/>
　澄與語不能屈也季龍資給甚厚道開皆以施人人<lb/>
　或來問者都不答佛圖澄曰此道士觀國興衰若去<lb/>
　者當有大亂及季龍末道開南渡許昌尋而鄴中大<lb/>
　亂後至南海入羅浮山年百餘嵗卒勅弟子置屍石<lb/>
　穴中陳郡袁宏為南海太守登羅浮山至石室見道<lb/>
　開形骸如生香火瓦器猶存曰法師業行殊羣正當<lb/>
<pb n="KR2k0051_WYG_041-4b"/>
　如蟬蛻耳<lb/>
　王　嘉字子年隴西安陽人外醜形貌而聰睿内明<lb/>
　滑稽語笑不食五穀清虛服氣不與世人交遊隱於<lb/>
　東陽谷鑿崖穴居弟子亦穴處石季龍之末隱於終<lb/>
　南山苻堅累徵不起公侯以下咸躬往參詣問其當<lb/>
　世事者皆好為譬喻狀如戯調言未然之事辭如䜟<lb/>
　記事過皆驗堅將南征遣使問之嘉乃乘使者馬正<lb/>
　衣冠東行數百步而䇿馬馳返脫衣服棄冠履而歸<lb/>
<pb n="KR2k0051_WYG_041-5a"/>
　下馬踞牀一無所言使者還告堅不悟復遣問世祚<lb/>
　云何嘉曰未央咸以為吉明年癸未敗于淮南所謂<lb/>
　未年有殃也人候之者不至心則隠形不見衣服在<lb/>
　架履杖猶存或欲取其衣者跂而取之衣架踰高而<lb/>
　屋亦不大履杖諸物亦如之姚萇入長安與苻登相<lb/>
　持問嘉曰吾得殺苻登否嘉曰畧得之萇怒曰得當<lb/>
　云得何略之有遂斬之先此釋道安謂嘉曰世故方<lb/>
　殷可以行矣嘉答曰卿其先行吾負債未果去俄而<lb/>
<pb n="KR2k0051_WYG_041-5b"/>
　道安亡至是而嘉戮死所謂負債者也萇子興字子<lb/>
　略方殺登略得之謂也嘉之死日人有隴上見之<lb/>
　曇　猷或云法猷敦煌人少苦行習禪定後遊江左<lb/>
　太元中有妖星現帝普下諸國有徳沙門精勤佛事<lb/>
　令懴禳災猷乃祈誠㝠感至六日旦見青衣小兒來<lb/>
　悔過云搆勞法師是夕星退太和末卒于天台石室<lb/>
　舉體緑色其後人入山登巖見猷屍不朽<lb/>
　妙道真人王本豫景留人世居三河年八十有五鶴<lb/>
<pb n="KR2k0051_WYG_041-6a"/>
　髪童顔行不䇿杖忽召弟子曰吾將逝矣於是齋戒<lb/>
　沐浴端坐談笑頌曰勞苦生涯蕭條活計九九餘年<lb/>
　超凡脱世頌畢而化時中統建元初<lb/>
齊元　暢狄道人少為冦獲其帥曰此兒目光外射非<lb/>
　凡童也遂釋乃往凉州出家復避於揚州洞曉經律<lb/>
　深入禪要占記吉凶無不驗遊成都止大石寺入齊<lb/>
　後山結草為庵弟子見神人乗馬繞山一匝指示造<lb/>
　塔之處乃建塔焉齊太子遣使徵迎曰吾數盡矣至<lb/>
<pb n="KR2k0051_WYG_041-6b"/>
　京而卒<lb/>
北周無名僧武帝天和二年勅為夏州三藏尋欲官之<lb/>
　冢宰宇文䕶以書勉之答以收迹巖中攝心塵外此<lb/>
　本志也安能憒憒久住閻浮地乎因著寳人銘曰法<lb/>
　界中有如意寶人焉緘其身銘其膺曰多知多事不<lb/>
　如息意多慮多失不如守一慮多志散知多心亂心<lb/>
　亂生惱志散妨道英賢才藝是為愚蔽<lb/>
梁寶　誌金城狄道人七嵗出家長修禪業止江東道<lb/>
<pb n="KR2k0051_WYG_041-7a"/>
　林寺言若䜟記或一身三處宿梁武帝即位下詔誌<lb/>
　公神遊㝠寂勿禁出入常與白鶴道人爭得潜山麓<lb/>
　武帝以二人俱靈通各以物識其地已而鶴飛去至<lb/>
　麓忽聞空中錫聲遂卓於山麓鶴止他所皇子生誌<lb/>
　曰寃家亦生後知與侯景同日生天監十三年無疾<lb/>
　而終累代加號道林真覺禪師<lb/>
唐佛光道悟姓㓂氏蘭州人生而有齒年十六自欲出<lb/>
　家父母不聽數日不食乃許之後二年自臨洮歸灣<lb/>
<pb n="KR2k0051_WYG_041-7b"/>
　子店夜夢梵僧喚覺聞馬嘶豁然大悟將遊諸方鄉<lb/>
　人求頌有水流須到海鶴出白雲頭之句至熊耳果<lb/>
　遇白雲禪師海公先是人問海何不擇法嗣亦有芝<lb/>
　蘭秀發獨出西秦之語比師至夜聞空中有言來日<lb/>
　接郭相公黎明海呼僧令持香花接我闗西弟子寺<lb/>
　乃唐郭子儀建既至一言相契徑付衣鉢寺前常有<lb/>
　剽而殺人者來告急師呼衆擒之曰即汝是賊尋得<lb/>
　其巢穴衆請命師諭釋之其後路不拾遺或以師前<lb/>
<pb n="KR2k0051_WYG_041-8a"/>
　身為汾陽王云泰和五年結厦於臨洮之大勢寺開<lb/>
　圓覺經一日早盥潄畢呼侍者曰我病也尋藥去侍<lb/>
　者足未及門師已卧遊方丈有五色雲如寶葢中有<lb/>
　紅光如日者三年五十有五<lb/>
　殷道筌不知何許人亦不測其年壽行遊天下無常<lb/>
　名自稱七七賣藥涇州時病疫甚多得藥即愈驚為<lb/>
　神所酬錢輒施於人周寶先於長安識之尋為涇州<lb/>
　節度延之禮重<lb/>
<pb n="KR2k0051_WYG_041-8b"/>
　雷　牛成紀人煉丹于長道縣之南山唐明皇時宮<lb/>
　中有疾召至長安調治即愈封雷王今山上藥臼尚<lb/>
　存有古槐一株液出似酒飲之去病人謂雷峯仙酒<lb/>
　劉道通學仙術居徽州金蓮洞修煉兼曉符籙法治<lb/>
　病效至德間元帥田守璋薦賜號曰清淨真人<lb/>
　惠　印徽州人㓜出家通經律文宗召至京師授榮<lb/>
　禄大夫司徒銀印賜號真惠國師<lb/>
　僧伽大師西域人姓何唐龍翔初遊方至泗州臨淮<lb/>
<pb n="KR2k0051_WYG_041-9a"/>
　縣建寺頗示神異景龍二年中宗遣使迎入尊為國<lb/>
　師頂上有一穴以絮窒之夜則去絮香從穴中出非<lb/>
　常芬馥及曉香還頂中仍以絮窒之師嘗濯足人取<lb/>
　其水飲之痼疾皆愈時京邑無雨師將瓶水汎灑俄<lb/>
　頃隂雲驟起甘雨大降中宗大喜詔賜所修寺額為<lb/>
　普光王寺御筆親書至四年三月二日端坐而終<lb/>
　喬真人　郭真人俱雪山鳳林人同遇呂仙示以神<lb/>
　仙之道修煉之方排五色石以象五行後期年復遇<lb/>
<pb n="KR2k0051_WYG_041-9b"/>
　仍各賜火棗令食之遺烏兔海蟾四字了然頓悟能<lb/>
　見吉凶知禍福後昇化於玉泉觀有碑記<lb/>
　詹道人慶陽羣牧所軍採藥賀蘭山隂遇神人授學<lb/>
　久之悟出言成文唱咏有佳趣修復普照寺人從牖<lb/>
　窺見䕶法泥神起立聽道人計畫明日縁事應答如<lb/>
　響工竣辭官民告去異日坐化有人從數百里來見<lb/>
　道人南去相與立語莫知其終<lb/>
宋秦志通李志亨俱金縣人自㓜聰敏能讀書即知慕<lb/>
<pb n="KR2k0051_WYG_041-10a"/>
　道兩人各相規勉元宗内外二典無不精研得遇太<lb/>
　虛真人授以金液大丹五行生尅七返九還之道遂<lb/>
　耑心烹煉數足功完於政和二年白日拔宅昇天今<lb/>
　興龍山乃遊覽處清虚觀其故里也<lb/>
　徐神翁鎮原人修煉飛昇之術居潛夫山今山後有<lb/>
　神翁洞嘗遺詩數首後宋南渡翁口占絶句送高宗<lb/>
　卒如其言<lb/>
　宋披雲宋時人少逰大梁後訪道入陜至於太白山<lb/>
<pb n="KR2k0051_WYG_041-10b"/>
　五陵遇純陽真人授以金丹了道于崆峒山著書行<lb/>
　世號披雲真人<lb/>
　朱　友祥符間人修真養性于回山西真宮數年絶<lb/>
　烟火粒食餐松栢葉以為常行履如飛世傳其得道<lb/>
　後隱太和山不知所終<lb/>
元澄陽真人姓何氏枹䍐人生有仙風道骨弱齡即慕<lb/>
　道一日汲水遇異人就飲一見竒之相與言方外事<lb/>
　咸解悟隱顯林中動有金光覆映至正三年五月十<lb/>
<pb n="KR2k0051_WYG_041-11a"/>
　四日雙鶴來空彩雲繞室須臾飛昇今城西有大隱<lb/>
　庵<lb/>
　程守善素有道行居萬壽觀内有槐僵死二十餘年<lb/>
　守善居此其槐復蘓枝葉暢茂咸以為異常應召賜<lb/>
　號通真子<lb/>
　馮真人修煉總真觀有道術凡祈晴禱雨靡不騐有<lb/>
　一石枕黄潤似玉人有疾者以枕捫之即愈<lb/>
　黄居士元時人家巨富好道棄家入崆峒不與人交<lb/>
<pb n="KR2k0051_WYG_041-11b"/>
　接一日感純陽真人得修道口訣持煉子飲月華午<lb/>
　餐日精後蝉蛻而化<lb/>
　梁誌通山西介休人號達元子生至元丙子間慕道<lb/>
　來秦終於玉泉觀時或遇之長安灞橋與使客傳鑰<lb/>
　封煙霞無為真人<lb/>
　趙野雲元季道士自號趙野雲由慶陽來簪栢朶插<lb/>
　佑德觀中倐不見竟成參霄之材人以為神翁復來<lb/>
　云有碑<lb/>
<pb n="KR2k0051_WYG_041-12a"/>
明張三丰遼東懿州人名全一一名君寶三丰其號也<lb/>
　以其不修邊幅又號張邋遢頎而偉大耳修髯一衲<lb/>
　一簑所啖升斗輒盡或數月不食或處窮山或遊市<lb/>
　井能一日千里嬉笑諧謔旁若無人洪武初居武當<lb/>
　山中二十三年雲遊長安繼至隴上遍遊多方冬春<lb/>
　不履又號赤脚張常寓岷州楊永吉家遺一小鼔雖<lb/>
　擊大鏞莫能混音成祖遣官于四方尋訪未見封通<lb/>
　㣲顯化真人又平凉紫極觀道士朱元貞修築道院<lb/>
<pb n="KR2k0051_WYG_041-12b"/>
　塑雲房純陽留侯洎三丰像於中獨三丰像結胎已<lb/>
　就不能肖忽一日有羽衣至蒲團杖履蕭然塵外散<lb/>
　步道院見未成像問之元貞對以故羽衣曰此何難<lb/>
　知吾嘗㑹其人於崆峒西崖其人身可七尺餘面目<lb/>
　頎偉長鬚修眉彷彿與貧道同然坐位如此有所未<lb/>
　安元貞問故曰雲房純陽皆師也可並坐乎衆然之<lb/>
　工人依其言經營出像少焉羽衣竟失所在乃知三<lb/>
　丰示現也洪武二十四年雲遊甘州寓張指揮家寓<lb/>
<pb n="KR2k0051_WYG_041-13a"/>
　十年去莫知所之舎之老嫗嘗伺其出竊葫蘆藥一<lb/>
　丸㗖之三丰歸覺謂嫗曰汝竊食此藥益壽太多奈<lb/>
　所享不繼後嫗壽百餘舎内嘗遺中袖一葫蘆一居<lb/>
　人患疫者借中袖覆之即愈童稚患瘡疾者翦少許<lb/>
　貼服之即愈天順中鎮守甘肅總兵王敬患中滿疾<lb/>
　火化中袖節服之遂愈成化初定西侯蔣琬㑹宴守<lb/>
　臣以葫蘆搬三度雜劇其葫蘆即席自碎<lb/>
　慧　達肅州人姓劉名窣和自㓜出家為僧洪武間<lb/>
<pb n="KR2k0051_WYG_041-13b"/>
　遊至凉州閉闗靜坐一日謂凉州人曰明日肅州遭<lb/>
　水患吾當救之明寅西向已時至肅討來河水漲泛<lb/>
　勢將逼城慧達至西峯離城一里許用手一指水向<lb/>
　北潰遂不近城因遂圓寂於此建有寺塔人以手迹<lb/>
　崖為古蹟<lb/>
　白雲道人俗姓黄洪永間嘗依於凉州魯氏人莫測<lb/>
　其迹夏坐烈日中毫無汗濕冬立風雪暖氣如蒸與<lb/>
　之食則食不與亦不食問其事悶悶不答否則以隱<lb/>
<pb n="KR2k0051_WYG_041-14a"/>
　語一二示之其休咎立見年九十九立化<lb/>
　瑞竹領占狄道人姓石氏自㓜為本郡寶塔寺僧永<lb/>
　樂四年以屢使絶域宣布王化功陞蘓州府僧綱司<lb/>
　都綱二十一年奉命招降陞僧録司右闡教二十二<lb/>
　年陞左善世賜誥命金圖書服器宣德元年陞灌頂<lb/>
　圓妙廣智大國師二年奉使烏思藏公幹陞號清修<lb/>
　靜覺崇善慈應輔教闡範灌頂圓妙廣智大國師八<lb/>
　年正月内圓寂天順七年追封西天佛子成化二十<lb/>
<pb n="KR2k0051_WYG_041-14b"/>
　二年追封大敏法王<lb/>
　賀蘭二老洪武二十七年中衛人張秋童入賀蘭山<lb/>
　伐木見二老坐石上問曰秋童何為對曰伐木二老<lb/>
　乃呼秋童與錢盈掬童歸尋往視之則二老莫知所<lb/>
　之其錢猶存<lb/>
　孫碧雲馮翊人㓜即慕道年十三入華山明太祖召<lb/>
　赴京與語甚悦所賜之物辭不受肅莊王迎居金天<lb/>
　觀環室接引徒衆語多奥㫖後還少華山永樂中賜<lb/>
<pb n="KR2k0051_WYG_041-15a"/>
　號虛宣子年七十三羽化於武當山<lb/>
　邵道人蜀人至慶陽年七十餘道人嘗不言凡所欲<lb/>
　言頤指色授館于鐘樓街築土被衲無晝夜露坐郡<lb/>
　中子弟爭禮事之能治病令病者張目噓氣即可活<lb/>
　居十餘年一日謂諸弟子曰吾將逝矣時夜半屋脊<lb/>
　隱隱有霹靂聲若金戈鐵馬狀諸弟子震懾伏地天<lb/>
　明起眎則道人死矣<lb/>
　清　然河南通許人自㓜為僧戒行精嚴正德初遊<lb/>
<pb n="KR2k0051_WYG_041-15b"/>
　入合水子午山樂其地僻人樸遂久隱焉常修環山<lb/>
　寺及興教寺或謂其得黄白術云<lb/>
　如和尚不知何許人身軀頎偉髠首銅篐破衲跣足<lb/>
　神光煥發每遊靜寧州市間無定處值暑則寒氣逼<lb/>
　人嚴冬則裸體仆雪或入氷水以浴終日常笑了無<lb/>
　一言人問齋否則㸃首與之食一飯斗米時人呼為<lb/>
　如𤓰子云一日忽號於市曰我去也我去也連號數<lb/>
　日羣小兒尾之乃趺跏端坐而化衆白於州牧建塔<lb/>
<pb n="KR2k0051_WYG_041-16a"/>
　龕焉㑹萬厯間天旱訛傳塔中有聲衆怪之乃以火<lb/>
　焚後聞有遇於蜀者<lb/>
　趙　仙美姿容善談論周濟貧乏施財不匱然入其<lb/>
　室無他囊槖衾枕而已慶陽人咸怪之稱為趙仙時<lb/>
　兵部侍郎陳震方為諸生聞而往見未至趙避去謂<lb/>
　主人曰明日慶陽陳生來善待之勿令入吾室震至<lb/>
　不見趙求入其室而返明日趙至恚曰吾囑汝勿令<lb/>
　陳入吾室乃令入焉吾弗可以居矣遂辭主人而行<lb/>
<pb n="KR2k0051_WYG_041-16b"/>
　素厚者挽留之不可竟莫知所之<lb/>
　樊　讓階州所舎人㓜博羣書工於詞翰常雲遊遇<lb/>
　異人授竒門遁法及吐納之術年九十二無疾作贊<lb/>
　而逝詞曰九九之九元門立久混合乾坤斡旋星斗<lb/>
　保精氣以息神思無中而生有無無無天地原來一<lb/>
　虚窟有有有天地能長而且久吾今返本含真道朗<lb/>
　朗明明元不朽咦赤身無罣礙飛上白雲頭<lb/>
　牧羊女成化間不知姓氏誓不適人每入山牧羊念<lb/>
<pb n="KR2k0051_WYG_041-17a"/>
　佛一聲拾羊糞一粒投於眢井數十年山谷坑塹處<lb/>
　盡為念佛所投之糞粒一日口吐青氣若蓮花之狀<lb/>
　端坐而逝鄉人遂於凉州南闗廂建閣移其身飾以<lb/>
　泥至今稱為肉身菩薩<lb/>
　巴爾斯梵僧僧焚修於巴爾斯寺夷目供養已久明萬厯<lb/>
　二十六年田樂達雲恢復松山驅丙吉入寺見僧端<lb/>
　坐令斬之血出如乳操刄者立斃後改巴爾斯為大靖<lb/>
　寺被回禄卜者以為枉殺高僧之故乃立祠塑像火<lb/>
<pb n="KR2k0051_WYG_041-17b"/>
　災遂息像存有碑記其事<lb/>
　張　清肅州中右所人行履篤實寡言笑好誦經靜<lb/>
　坐瞑目後年六十餘隱於寺至七十常言未來事人<lb/>
　問何以先知清曰夜有夢故先知當時以為神異及<lb/>
　卒人塑其像於文殊寺側<lb/>
　　方伎<lb/>
上古岐　伯北地人生而神明精醫術通脉理黄帝以<lb/>
　師事之有素問難經行於世<lb/>
<pb n="KR2k0051_WYG_041-18a"/>
漢楊子阿成紀人善相馬馬援傳援好騎善别名馬於<lb/>
　交阯得銅乃鑄為馬式還上之因表曰近世有西河<lb/>
　子輿亦明相法子輿傳西河儀長孺長孺傳茂陵丁<lb/>
　君都君都傳成紀楊子阿臣援嘗師事子阿受相馬<lb/>
　骨法考之於行事輒有驗效<lb/>
晉郭　黁西平人少明老易仕郡主簿張天錫末年苻<lb/>
　氏每有西伐之問太守趙凝使黁筮之黁曰若郡内<lb/>
　二月十五日失囚者東軍當至凉祚必終凝乃申約<lb/>
<pb n="KR2k0051_WYG_041-18b"/>
　屬縣至十五日鮮卑折掘送馬於凝凝怒其非駿幽<lb/>
　之内廏鮮卑懼而夜遁凝以告黁黁曰是也國家將<lb/>
　亡不可復振苻堅末當陽門震刺史梁熙問黁黁曰<lb/>
　當有外國二王來朝一當返國一死此城嵗餘而鄯<lb/>
　善及前部王朝于苻堅西歸鄯善王死于姑臧呂光<lb/>
　之王河西也將伐乞伏乾歸黁諫曰今太白未出不<lb/>
　宜行師往必無功太史令賈曜以為必有秦隴之地<lb/>
　及克金城光使曜詰黁黁謂光曰昨有流星東墜雖<lb/>
<pb n="KR2k0051_WYG_041-19a"/>
　得此城憂在不守正月上旬河氷將解若不早渡恐<lb/>
　有大變後二日而敗問至光引軍渡河訖氷泮時人<lb/>
　服其神驗<lb/>
明康永惠萬壽宮高士也遇異人授以雷法其術最秘<lb/>
　嵗旱祈雨立應兼精於醫<lb/>
　張好問字希明其先高郵人始祖仁以醫事韓遂家<lb/>
　平凉好問尤精祖業常不拘古方唯濬病源弗問貧<lb/>
　富校業禮官為良醫正診視神驗所著有張氏醫精<lb/>
<pb n="KR2k0051_WYG_041-19b"/>
　太素集時巢鑑由浙寓華亭為隴西王侍醫又劉聰<lb/>
　本府人皆能療治竒應擅名一時<lb/>
　張仙童安化人少從羅理凡繪畫人物皆稱神妙今<lb/>
　興教寺有羅漢十八幅并寒山拾得之像儼然如生<lb/>
　禁　神寧州人精呪法能禁瘡毒及蛇虫諸害每旦<lb/>
　持水向四方呪祝願十里之内人畜不罹瘡毒蛇虫<lb/>
　之害積年漸加多至百里凡人求呪瘡毒隔山應氣<lb/>
　而愈逺近以法師尊之後坐化人立廟祀之其廟中<lb/>
<pb n="KR2k0051_WYG_041-20a"/>
　土至今取而傅瘡亦有愈者<lb/>
　蔡嘉善字建陽武威人世傳醫業純以濟世為心活<lb/>
　人甚多没後人立祠於三皇廟側以祀之<lb/>
　張　琦寧夏人精太素脉斷疾病生死踰二十年必<lb/>
　驗<lb/>
　張　皐寧夏人精太素脉可生則藥不可生斷以時<lb/>
　日百無一失窮通夭壽以脉推之亦無不驗所著有<lb/>
　難經直解<lb/>
<pb n="KR2k0051_WYG_041-20b"/>
　吳　通寧夏人精脉理本草素問三書妙鍼法治病<lb/>
　輒效時稱儒醫<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻二</head> <lb/>
    <p>
<pb n="KR2k0051_WYG_002-1a"/>
欽定四庫全書<lb/>
　甘肅通志巻二<lb/>
　　星野<lb/>
　星有分野猶地有分界周禮保章氏以星土辨九州<lb/>
　分野以察災祥但言躔次者諸説互異皆以唐一行<lb/>
　所定爲凖天官家言必徵於古考古所以信今甘肅<lb/>
　地處西北極髙東井輿鬼分野為鶉首之次志星野<lb/>
<pb n="KR2k0051_WYG_002-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0051_WYG_002-2b"/>
歩天歌井八星行列河中浄一星名鉞井邊安兩河各<lb/>
三南北正天罇三星井上頭罇上横列五諸侯侯上北<lb/>
河西積水欲覓積薪東畔是鉞下四星名水府水位東<lb/>
畔四星序四瀆横列南河裏南河下頭是軍市軍市團<lb/>
圓十三星中有一箇野鷄精孫子丈人市下立各立兩<lb/>
星從東説闕丘二箇南河東丘下一狼光蓬茸左畔九<lb/>
箇彎弧弓一矢擬射頑狼胸有箇老人南極中春秋出<lb/>
來壽無窮<lb/>
<pb n="KR2k0051_WYG_002-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0051_WYG_002-3b"/>
歩天歌鬼四星册方似木櫃中央白者積尸氣册上四<lb/>
星是爟位天狗七星鬼下是外㕑六間柳星次天社六<lb/>
箇弧東倚社東一星是天紀<lb/>
<pb n="KR2k0051_WYG_002-4a"/>
分野<lb/>
　甘肅雍州之西境天文東井輿鬼分野為鶉首之次<lb/>
　於辰在未營室東壁尾箕諸宿亦分各郡之次春秋<lb/>
　元命苞曰東井鬼宿分為秦史記天官書分東井輿<lb/>
　鬼雍州之分前漢地理志曰自井十度至柳三度為<lb/>
　鶉首之次秦之分後漢律厯志曰井十二度至鬼五<lb/>
　度為秦分晉天文志曰自東井十六度至柳八度為<lb/>
　鶉首而費直又謂起井十二度蔡邕又謂起井十度<lb/>
<pb n="KR2k0051_WYG_002-4b"/>
　所言頗異唐志云東井輿鬼鶉首也自漢三輔及北<lb/>
　地上郡安定西自隴坻至河右西南盡巴蜀漢中之<lb/>
　地及西南夷犍為越巂益州郡極南河之表東至牂<lb/>
　牁古秦梁豳芮豐畢駘杠有扈密須庸蜀羌髳之國<lb/>
　晉志北地上郡安定天水隴西酒泉張掖金城武威<lb/>
　燉煌諸郡各指其所入之星為尾為室為壁詳紀度<lb/>
　數唐志又稱東井居兩河之隂自山河上流當地絡<lb/>
　之西北輿鬼居兩河之陽自漢中東盡華陽與鶉火<lb/>
<pb n="KR2k0051_WYG_002-5a"/>
　相接當地絡之東南鶉首之外雲漢潛流而未逹故<lb/>
　狼星在江河上源之西弧矢雞犬皆徼外之備也西<lb/>
　羌吐谷渾及西南徼外夷人皆狼星廼若諸星度數<lb/>
　井宿洛下閎測三十三度宋崇寧測三十三度少至<lb/>
　元測三十三度三十分鬼宿洛下閎測四度唐一行<lb/>
　測三度宋測二度崇寧測二度半至元測二度二十<lb/>
　分而尾箕室壁亦各不同又考諸星去極度數景祐<lb/>
　測騐謂井去極六十九度鬼去極六十八度尾去極<lb/>
<pb n="KR2k0051_WYG_002-5b"/>
　百二十八度箕去極百二十三度營室去極八十五<lb/>
　度東壁去極八十六度視永元銅儀開元游儀逺近<lb/>
　微異淳風法象志因漢書十二次度數始以唐之州<lb/>
　縣配焉而一行謂天下山河之象存乎兩戒北戒自<lb/>
　三危積石負終南地絡之陽南戒自岷山嶓冡負地<lb/>
　絡之隂寰宇脉絡上昭於天雍州西境為南北二條<lb/>
　之肇端云<lb/>
躔次<lb/>
<pb n="KR2k0051_WYG_002-6a"/>
　晉天文志上郡北地入尾十度凉州入箕中十度安<lb/>
　定入營室一度天水入營室八度隴西入營室四度<lb/>
　酒泉入營室十一度張掖入營室十二度武都入東<lb/>
　壁一度金城入東壁四度武威入東壁六度燉煌入<lb/>
　東壁八度<lb/>
　臨洮府古隴西郡治狄道縣入營室四度今蘭河二<lb/>
　州金縣並古金城郡地兼得東壁四度<lb/>
　鞏昌府古隴西郡地入營室四度又為古凉州地入<lb/>
<pb n="KR2k0051_WYG_002-6b"/>
　箕中十度其南境西和縣得古梁州地為參井之交<lb/>
　平凉府古安定郡入營室一度<lb/>
　慶陽府古北地郡兼得上郡地入尾十度唐志云初<lb/>
　東井十二度餘終柳六度雍秦之分<lb/>
　甘州府古張掖郡入營室十二度<lb/>
　凉州府古武威郡入東壁六度<lb/>
　寧夏府古北地郡地入尾十度唐志夏州東井之分<lb/>
　西寧府亦古金城郡入壁四度<lb/>
<pb n="KR2k0051_WYG_002-7a"/>
　秦州古天水郡入營室八度南境徽禮兩當三縣亦<lb/>
　得古梁州地為參井之交<lb/>
　階州古武都郡入東壁一度其文縣為古隂平道漢<lb/>
　屬廣漢郡得益州部晉志廣漢入觜一度文當在觜<lb/>
　壁之交<lb/>
　肅州古酒泉郡入營室十一度<lb/>
　安西沙州古燉煌郡入東壁八度<lb/>
國星<lb/>
<pb n="KR2k0051_WYG_002-7b"/>
　斗一至四為魁魁一星曰天樞主秦<lb/>
　天市垣西列十一星其第六星曰秦<lb/>
　女十二國星周東南北二星曰秦<lb/>
　五車五星其次舍在畢西北一星主秦<lb/>
五星<lb/>
　鶉火實沈以負西海主於華山太白位焉<lb/>
　北方水位自河曲黄甫川西經榆林至寧夏又西經<lb/>
　蘭州踰河至嘉峪關四千餘里得水位之半<lb/>
<pb n="KR2k0051_WYG_002-8a"/>
占驗<lb/>
　東井八星在河中主水衡事法令所取平也王者用<lb/>
　法平則井宿明而端鉞一星附井前主伺滛奢而斬<lb/>
　之南北兩河各三星分夾井主關梁河星具則路通<lb/>
　四瀆四星江淮河濟之精也明大則百川決水位主<lb/>
　水衡若客星水火守犯或彗孛皆為大水天罇三星<lb/>
　主給貧餒明為豐年五諸侯主治隂陽察得失明大<lb/>
　潤澤天下治積水在北河之北不見為災積薪在積<lb/>
<pb n="KR2k0051_WYG_002-8b"/>
　水東火守之旱水府四星水官也闕丘天子雙闕諸<lb/>
　侯兩觀也軍市天軍貿易之市中星衆則軍餘糧野<lb/>
　鷄主變怪狼為野將弧矢常束矢以向狼丈人子孫<lb/>
　星相扶而居不見為災老人星一名南極見則治平<lb/>
　天子壽昌輿鬼主觀察姦謀天目也為日月五星之<lb/>
　中道東北星主積馬東南星主積兵西南星主積布<lb/>
　泉西北星主積金玉隨變占之中央積尸主祠祀爟<lb/>
　四星主烽火天狗七星主守財天社在弧南明則吉<lb/>
<pb n="KR2k0051_WYG_002-9a"/>
　天紀一星在外㕑南主知禽獸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0051_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻二<lb/>
</p>
<p>
</p>
  </div>
</body>
</text>
</TEI>
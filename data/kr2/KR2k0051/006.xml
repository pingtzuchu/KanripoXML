<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甘肅通志巻六</head> <lb/>
    <p>
<pb n="KR2k0051_WYG_006-1a"/>
欽定四庫全書<lb/>
　甘肅通志巻六<lb/>
　　山川<lb/>
甘州府<lb/>
　　張掖縣<lb/>
　祁連山　在縣西南二百里連亘凉肅東西延袤千<lb/>
　　餘里又名天山西域呼天爲祁連西河舊事云祁<lb/>
　　連山在張掖酒泉二郡界産松栢古木美水草山<lb/>
<pb n="KR2k0051_WYG_006-1b"/>
　　中冬溫夏凉宜畜牧<lb/>
　馬蹄山　在縣南一百里一名臨松山前凉於此置<lb/>
　　郡巖石間有神馬足跡故名馬蹄山<lb/>
　合黎山　在縣北四十里一名要塗山迤邐至鎮夷<lb/>
　　所石峽口三百里按前漢地理志張掖西北有小<lb/>
　　硤葢弱水與流沙相合之處禹貢所謂導弱水至<lb/>
　　於合黎是也<lb/>
　甘浚山　在縣西南八十里山下有泉味甘冽故名<lb/>
<pb n="KR2k0051_WYG_006-2a"/>
　人祖山　在縣東北四十里俗名快活山其山不毛<lb/>
　　一統志東北四十五里有甘峻山即人祖山與甘<lb/>
　　浚山别<lb/>
　川巖　在縣西南一百五十里十六國春秋沮渠䝉<lb/>
　　遜元始八年欲伐西凉引兵西至白岩僞南攻浩<lb/>
　　亹潛師還屯川岩<lb/>
　平頂山　在縣西南一百三十里産松栢木植通黒<lb/>
　　河源河水分澆民田<lb/>
<pb n="KR2k0051_WYG_006-2b"/>
　鷄山　按水經黒水出張掖鷄山至敦煌過三危山<lb/>
　　南流入於南海葢鷄山在張掖之北<lb/>
　弱水　自縣城東北環合黎山入居延澤禹貢云導<lb/>
　　弱水至於合黎餘波入於流沙王氏通釋弱水出<lb/>
　　吐谷渾界窮石山自甘州删丹縣西至合黎山與<lb/>
　　張掖河合其水力不勝芥然可以皮船渡按西域<lb/>
　　傳弱水在條支自長安西行萬二千里又百餘日<lb/>
　　方至其地疑别有所謂弱水也<lb/>
<pb n="KR2k0051_WYG_006-3a"/>
　張掖河　自縣西南山中流出又名羗谷水源出擺<lb/>
　　通河經祁連山積雪消融其流益大旁合黎山下<lb/>
　　弱水入焉出羗谷口北入額齊納界喀巴哈巴爾<lb/>
　　海拉蘓三海子即居延海古流沙也<lb/>
　黒水　在縣西十三里從西南山谷間流經此有黒<lb/>
　　河橋跨其上其下流仍合於張掖河明正德時土<lb/>
　　魯番沁特穆爾羈寓甘州謂城南黒河可引灌城<lb/>
　　因導叛羗謀犯邊云<lb/>
<pb n="KR2k0051_WYG_006-3b"/>
　千金渠　在縣西又西流入高臺縣界漢書觻得縣<lb/>
　　有千金渠西流至樂涫入澤中一綂志云即羗谷<lb/>
　　水所引爲渠也<lb/>
　赤泉　在縣東南十六國春秋秃髪傉檀𢎞昌五年<lb/>
　　伐䝉遜次於氐池芟其禾苗至赤泉而還<lb/>
　蓼泉　在縣西九十里沮渠䝉遜與西凉交戰之處<lb/>
　甘泉　在縣西南八十里甘浚山下味甘又城南門<lb/>
　　内東三十餘歩亦有甘泉北流出城引以轉磑<lb/>
<pb n="KR2k0051_WYG_006-4a"/>
　九眼泉　在縣西九十里<lb/>
　草湖泉　在張掖河兩岸數十處多生蘆草每年收<lb/>
　　草百餘萬束以飼馬<lb/>
　龍首潭　縣西八十里山峽内有潭張掖河所經也<lb/>
　石井在縣南一百三十里普觀寺石洞佛殿内西<lb/>
　　南角井口四靣各長一丈四寸深四尺五寸水常<lb/>
　　滿不溢冬夏汲之不竭<lb/>
　都瀆澗　在縣西九十里蓼泉之西<lb/>
<pb n="KR2k0051_WYG_006-4b"/>
　　山丹縣<lb/>
　石硤口山　在縣東八十里兩峯相對下有石井<lb/>
　焉支山　在縣東南一百二十里漢霍去病擊匈奴<lb/>
　　過焉支山千里執渾邪王收休屠王祭天金人即<lb/>
　　此地也山在河西郡界東西百餘里南北二十里<lb/>
　　有松栢古木美水草宜畜牧與祁連山同一名删<lb/>
　　丹山匈奴失二山乃歌曰亡我祁連山使我六畜<lb/>
　　不蕃息亡我焉支山使我婦女無顔色唐哥舒翰<lb/>
<pb n="KR2k0051_WYG_006-5a"/>
　　建神祠於山麓天寶間封山神爲寧濟公<lb/>
　祁連山　在縣南一百五十里連亘甘肅又名窮石<lb/>
　　山<lb/>
　金山　隋志張掖縣有大柳谷舊志柳谷在甘州東<lb/>
　　南一百里與山丹接界即金山也<lb/>
　石嘴山　在縣西十里山下皆舄鹵雨後經日色白<lb/>
　　如鹽<lb/>
　甘浚山　在縣西北三十里延袤至甘州一名甘峻<lb/>
<pb n="KR2k0051_WYG_006-5b"/>
　　山俗名龍頭山山陰有泉旱可禱雨<lb/>
　紅寺山　在縣北二十五里土皆赤山上有崖深六<lb/>
　　尺高八尺内有石佛又名紅寺洞<lb/>
　饅頭山　在縣東北九十里形似饅頭故名<lb/>
　大斗拔谷　元和志大斗拔谷在縣南二百里一綂<lb/>
　　志云即今扁都口也隋伐吐谷渾經大斗拔谷山<lb/>
　　路險隘魚貫而出唐貞觀八年李靖討吐谷渾還<lb/>
　　上遣使勞軍於大斗拔谷<lb/>
<pb n="KR2k0051_WYG_006-6a"/>
　删丹河　在縣西源出祁連山西流入張掖河即弱<lb/>
　　水禹貢弱水既西是也<lb/>
　南草湖　在縣東南一里周圍九里中多蘆草因以<lb/>
　　爲名其下有湧泉與西草湖水相合有渠灌田四<lb/>
　　百餘頃<lb/>
　西草湖　在縣西一十里周圍七里中多蘆葦水泉<lb/>
　紅鹽池　在縣北五百里池産鹽紅色明洪武中指<lb/>
　　揮莊得採貢歲辦後以地屬境外停苹<lb/>
<pb n="KR2k0051_WYG_006-6b"/>
　白鹽池　在居延澤之旁<lb/>
　暖泉　在縣東南四十五里平地湧泉二穴冬寒不<lb/>
　　凍故名有渠溉田百七十餘頃<lb/>
　馮勝泉　在縣北二十里<lb/>
邊外山川<lb/>
　浚稽山　在府邊外漢太和二年遣趙破奴出朔方<lb/>
　　西北二千餘里期至浚稽而還及還未至受降城<lb/>
　　四百里敗没天漢二年詔李陵出遮虜障將歩卒<lb/>
<pb n="KR2k0051_WYG_006-7a"/>
　　五千人出居延北行三十日至浚稽山與單于戰<lb/>
　　敗降括地志居延縣有遮虜障路博德所築長老<lb/>
　　傳云遮虜障北百八十里直居延西北即陵敗處<lb/>
　三木樓山　在府東北塞外後漢永平十六年討北<lb/>
　　匈奴分遣耿秉秦起出張掖居延塞絶漠六百餘<lb/>
　　里擊匈奴于三木樓山建初六年北匈奴三木樓<lb/>
　　山部落欵五原塞降<lb/>
　居延海　地理志渡張掖河行至合黎山鎮夷石硤<lb/>
<pb n="KR2k0051_WYG_006-7b"/>
　　口旁河東壖屈曲東北行一千里有寧冦軍軍東<lb/>
　　北有居延海元至元時總管呼都克婁請鑿合即渠<lb/>
　　於其地屯田九十餘頃<lb/>
　蒲離候水　在府北邊外漢書本始二年范明友出<lb/>
　　張掖塞千二百餘里至蒲離候水<lb/>
　鹽池　在府北邊外元和志在張掖縣九百三十里<lb/>
　　周廻一百歩其鹽潔白甘美<lb/>
凉州府<lb/>
<pb n="KR2k0051_WYG_006-8a"/>
　　武威縣<lb/>
　青山　在縣東二百五十里上多松栢冬夏常青<lb/>
　松山　在縣東三百一十里上多古松<lb/>
　天梯山　在縣南八十里其山高峻路徑曲折如梯<lb/>
　第五山　在縣西一百二十里上有清泉茂林修竹<lb/>
　　懸崖石室昔爲隱士所居今名石佛崖<lb/>
　臧南山　在縣西一百二十里冬夏多雪又名雪山<lb/>
　　山水灌甘凉一帶田<lb/>
<pb n="KR2k0051_WYG_006-8b"/>
　西山　在縣西二十里峯巒若蓮花又名蓮花峯下<lb/>
　　有石五色成文如獸形<lb/>
　青巖山　在縣南一百六十里下有湫甚廣人觸之<lb/>
　　風雹立至今名青羊山<lb/>
　洪池嶺　在縣東南凉州之大山也唐志凉州有洪<lb/>
　　池府又姑臧有二嶺南曰洪池嶺西曰删丹嶺後<lb/>
　　凉楊頴諌其主吕纂曰疆域未闢﨑嶇二嶺之内<lb/>
　　謂洪池及删丹嶺也<lb/>
<pb n="KR2k0051_WYG_006-9a"/>
　白嶺山　在縣西一百里山頂積雪望之皓然因名<lb/>
　　今名白水嶺<lb/>
　祁連山　在縣東南一帶聨絡甘凉延袤千餘里<lb/>
　浚稽山　在舊武威郡北漢李陵出居延至浚稽山<lb/>
　金塔山　在縣南五十里爲金塔寺渠水源<lb/>
　米臍山　在縣東南一百七十里其山水自張義堡<lb/>
　　口出爲黄羊渠水源<lb/>
　牛心山　在縣南一百九十里山多林木<lb/>
<pb n="KR2k0051_WYG_006-9b"/>
　倘哥兒山　在縣南九十里上有倘哥兒墩<lb/>
　雜木山　在縣南七十里爲雜木大小二渠水源<lb/>
　横梁山　在縣西九十里前有煤炭山<lb/>
　黄羊川山　在縣東南一百七十里爲黄羊川渠水<lb/>
　　之源<lb/>
　馬蹄溝石洞　在縣南三十里山之陰中周七十歩<lb/>
　　左右二穴貫穿相通有佛壁<lb/>
　谷水　一名沙河在縣東北五十里其源出自洪水<lb/>
<pb n="KR2k0051_WYG_006-10a"/>
　　泉至三岔水合而爲一踰鎮番界北入白海<lb/>
　特黙格川　在縣西南七十里古爲匃奴放牧之地<lb/>
　　䝉古語駝曰特黙格言此川土肥美宜駝故名爲<lb/>
　　安遠永昌之水源<lb/>
　五澗谷　一名五澗水在縣東南七十里源自番禾<lb/>
　　界出流入白海<lb/>
　黄羊川　在縣東南一百五十里地多水草宜畜牧<lb/>
　　故名即今張義堡川<lb/>
<pb n="KR2k0051_WYG_006-10b"/>
　文車澤　在縣東三十里前秦苻堅遣毛盛伐凉造<lb/>
　　機械衝車於此故名<lb/>
　瀦野澤　在縣東北一百八十里禹貢至於瀦野即<lb/>
　　此亦名休屠澤<lb/>
　靈泉池　在縣南後凉吕光嘗宴羣臣于此<lb/>
　汪洋池　在縣南一百九十里山上有池大數里其<lb/>
　　水汪洋四散流出<lb/>
　魚池　在縣東一里周圍有湖草樹䝉宻今爲先農<lb/>
<pb n="KR2k0051_WYG_006-11a"/>
　　壇<lb/>
　白亭海　在縣東北境五澗谷水注之其色潔白故<lb/>
　　名一名小澗端海子<lb/>
　天池　在縣西南一百二十里山上四時不涸<lb/>
　近城泉　在縣東五里又黒水林泉在縣東三十里<lb/>
　　紅水泉在縣東五十里水色微紅海藏寺泉在縣<lb/>
　　北十里　以上四泉皆流入沙河谷水溉田甚廣<lb/>
　溫泉　在縣西南一百里其水溫暖浴之却病<lb/>
<pb n="KR2k0051_WYG_006-11b"/>
　劉林湖　在縣北十里又有熊兆湖在縣北五十里<lb/>
　　永昌縣<lb/>
　南山　在縣南二十里俗名照靣山<lb/>
　雪山　即祁連山在縣西一百八十里山廣千里連<lb/>
　　亘數郡水草豐茂尤宜畜牧與凉州南山相連雖<lb/>
　　炎夏積雪不消<lb/>
　炭山　在縣東南六十里其山出石炭<lb/>
　青松山　在縣西八十里又名大黄山焉支山葢一<lb/>
<pb n="KR2k0051_WYG_006-12a"/>
　　山而連跨數處<lb/>
　金山　在縣北二十里麗水出焉<lb/>
　亥母洞山　在縣北七十里洞有古石佛足下有泉<lb/>
　　洞上滴水巉岩間<lb/>
　石燕山　在縣北二十五里又名燕兒溝夜見羣燕<lb/>
　　飛舞<lb/>
　托歡山　在縣北四百里邊外<lb/>
　馬蹄山　在縣東北二十五里山下巨石上有馬蹄<lb/>
<pb n="KR2k0051_WYG_006-12b"/>
　　故名<lb/>
　摩天嶺　在縣南七十里<lb/>
　庫庫水　在縣西南境外又大通水在縣南境外皆<lb/>
　　浩亹河也<lb/>
　考來河　在縣西南八十里東北流入水磨川<lb/>
　蹇占口澗　在縣東南五十里又名澗水源出自雪<lb/>
　　山流入凉州界分流溉田<lb/>
　牧羊川　在縣北四十里民資耕種<lb/>
<pb n="KR2k0051_WYG_006-13a"/>
　金川水　在縣北二十里有水磨兼能灌田<lb/>
　水磨川　在縣西三十里一名雲川其源出自鸞鳥<lb/>
　　山之平羗腦兒都山口以水勢迅急能轉石磨故<lb/>
　　名水東北流出塞入昌寧湖<lb/>
　白鹽池　在縣北境外六百里又有青鹽池與鎮番<lb/>
　　連界<lb/>
　硝池　在縣北八十里<lb/>
　暖泉　在縣西三十五里二穴湧出四時常溫東北<lb/>
<pb n="KR2k0051_WYG_006-13b"/>
　　流入水磨川又一在城東三里一在城北一里<lb/>
　鹿泉　在縣西北一百里<lb/>
　雙泉　又名雙井在縣西北二百里<lb/>
　茅草泉　在縣北六十里又有矮鹿泉在縣東北七<lb/>
　　十里一碗泉在縣北四十里爲水無多故名<lb/>
　馬跑泉　在縣北三百里高泉在縣北四百三十里<lb/>
　　赤那泉在縣北五百里　以上三泉俱在境外<lb/>
　　鎮番縣<lb/>
<pb n="KR2k0051_WYG_006-14a"/>
　蘓武山　在縣東南三十里俗傳蘓武牧羊之處舊<lb/>
　　有蘓武廟址並碑有漢中郎將蘓武牧羝處字蹟<lb/>
　　城内有蘓公祠<lb/>
　阿喇鶻山　在縣南三十里東接蘓武山<lb/>
　黒山　在縣西南六十里舊有黒山闗口<lb/>
　紅崖山　在縣南七十里山赤色故名<lb/>
　來伏山　在縣西八十里地接塞外其山脊高首俛<lb/>
　　遥拱城郭如拜伏狀故名<lb/>
<pb n="KR2k0051_WYG_006-14b"/>
　亦不喇山　在縣北二百八十里境外<lb/>
　青山　在縣東南四十里與蘓武山相連<lb/>
　狼跑泉山　在縣東境一百里<lb/>
　抹山　在縣東北一百二十里爲境外衝隘<lb/>
　高越原　在縣北塞外隋時總管竇榮定出凉州與<lb/>
　　突厥相拒于此地却之<lb/>
　天池湖　在縣北二十里祈雨輒應俗傳有龍隱其<lb/>
　　中<lb/>
<pb n="KR2k0051_WYG_006-15a"/>
　鴨兒湖　在縣東五十里中多蘆葦<lb/>
　柳林湖　在縣東北一百二十里抹山北雍正五年<lb/>
　　試種開墾<lb/>
　月牙墩湖　在蔡旗堡南十里中有亂泉津流四溢<lb/>
　大河　舊志名小河城東二十五里源𣲖甚多詳見<lb/>
　　水利<lb/>
　龍潭　在縣東四十里一名小池<lb/>
　柳條灣　在縣東五十里境外綠蔭長渠<lb/>
<pb n="KR2k0051_WYG_006-15b"/>
　昌寧湖　在縣西一百二十里中有昌寧堡湖多水<lb/>
　　草楊木明萬歴中夷人青巴圖據此後移龍首山<lb/>
　小海子　在縣西北堡外與狼跑山相近<lb/>
　東海　在縣東北境外爲凉州一帶河水所歸<lb/>
　六壩湖　在縣東邊外距城三十餘里今墾爲田<lb/>
　青鹽池　在境外二百四十餘里産青鹽<lb/>
　鴛鴦白鹽池　又有小白鹽池在縣西北二百二十<lb/>
　　里邊外産白鹽與姑臧接界<lb/>
<pb n="KR2k0051_WYG_006-16a"/>
　青土湖　在縣東北二百里境外芊草最盛<lb/>
　石井　在縣西二百里邊外<lb/>
　三井　在縣西北二百四十里境外有泉眼三處故<lb/>
　　名<lb/>
　九眼井　一名沙井在縣西北二百五十里青鹽池<lb/>
　　西境外其水甘冽可飲<lb/>
　亂井　在縣北二百七十里境外有泉眼數處故名<lb/>
　　古浪縣<lb/>
<pb n="KR2k0051_WYG_006-16b"/>
　東山　在縣東二里上有在城墩<lb/>
　西山　即古雪山在縣西五十里<lb/>
　黒松林山　在縣東南四十五里上多松<lb/>
　栢林山　在縣東南七十里山多栢<lb/>
　黄羊川山　在縣南三十里羣山環峙中夾平川<lb/>
　鐵櫃山　在縣東南七里峽内險要可設伏<lb/>
　古龍山　在縣南里許其山蜿蜒如龍形<lb/>
　石門山　在縣南四十里即黄羊川東山石壁相向<lb/>
<pb n="KR2k0051_WYG_006-17a"/>
　　其狀若門故名山多松栢寺觀<lb/>
　不毛山　在縣東南八十里環山皆林獨此山不生<lb/>
　　草木故名在黄羊川後爲番夷住牧之處<lb/>
　顯化山　在縣南四十里其形高聳樹林陰鬱由巔<lb/>
　　至麓寺宇迤邐<lb/>
　雷峰山　在縣南六十里山高風冷雷鳴起此上有<lb/>
　　雷公祠居民祀之迤西接天梯山可可口在南<lb/>
　牛頭山　在縣西南三十里象形而名<lb/>
<pb n="KR2k0051_WYG_006-17b"/>
　硯山　在縣東北五十里<lb/>
　筆架山　與硯山相連而稍高三峯並峙中峯特起<lb/>
　　故名<lb/>
　烏稍嶺　在縣南七十五里東西迤邐即平古分界<lb/>
　　處<lb/>
　鵞頭山　在縣東北九十里狀如鵞頭其山産煤炭<lb/>
　跌落崖　在縣南十里峽内山巖突出勢如欲墜行<lb/>
　　人不敢仰視<lb/>
<pb n="KR2k0051_WYG_006-18a"/>
　平頂山　在縣北八里平衍可耕<lb/>
　古浪河　其源出烏稍嶺遶縣北流入白海<lb/>
　龍溝河　在縣東五十里其源出龍溝山北流出口<lb/>
　　入古浪河<lb/>
　大羗河　在縣東五十里土門城南八里明初馮勝<lb/>
　　定河西套夷北遁以馬屉塞河變成細流今兩岸<lb/>
　　高丈餘遺蹟猶存<lb/>
　響水河　其源出響水厓東流三十里入古浪河<lb/>
<pb n="KR2k0051_WYG_006-18b"/>
　石門峽河　其源從峽内流三十里滙入古浪河<lb/>
　柳林河　在黒松驛北三里自火石岔出流入古浪<lb/>
　　河<lb/>
　酸茨溝河　在縣東南一百二十里發源不毛山北<lb/>
　　流三十里出大靖峽門入川引渠灌田<lb/>
　鴛鴦池　在縣西七十里池水四時常不涸<lb/>
　高崖泉　在縣西二里水自崖下湧出南北分遶用<lb/>
　　以轉磨灌田<lb/>
<pb n="KR2k0051_WYG_006-19a"/>
　煖泉　一名漪泉土門城南八里即暖泉<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>河源<lb/>
　湖灘泉　大靖城南五里引渠灌田<lb/>
　香水泉　在縣南七十里黄羊川東居民資飲<lb/>
　西川井　川有河水天旱則浸入沙内不能下流民<lb/>
　　人因鑿井引川以資飲<lb/>
　　平番縣<lb/>
　東山　一名青龍山在縣東一里東連松山西連鎮<lb/>
　　岔<lb/>
<pb n="KR2k0051_WYG_006-19b"/>
　大小松山　在縣東一百二十里接蘭州界山多大<lb/>
　　松其北又有小松山明時議邊事者以二山控禦<lb/>
　　邊陲爲境之要地<lb/>
　一撮毛山　在縣東接蘭州永㤗堡界<lb/>
　駱駝山　在縣南一百三十里形似駱駝<lb/>
　火熖山　在縣南一百五十里<lb/>
　平頂山　在縣西南六里地勢蜿蜒中多巨蛇窟穴<lb/>
　　堪輿家以爲一邑風氣所聚爲本處主山<lb/>
<pb n="KR2k0051_WYG_006-20a"/>
　仁壽山　在縣西三里河水經流山巒環拱峻極<lb/>
　蘿蔔山　在縣西北一百三十里與雪山相距狀如<lb/>
　　蘿蔔<lb/>
　琵琶山　在縣西北元和志在廣武縣西北一百五<lb/>
　　十里北凉沮渠䝉遜擁衆南保琵琶山即此寰宇<lb/>
　　記其山嶮峻曲折有似琵琶首<lb/>
　刀楞山　在縣北三十里武勝堡南<lb/>
　棋子山桌子山　在縣西南二百里兩山相連道險<lb/>
<pb n="KR2k0051_WYG_006-20b"/>
　　樹宻番人巢穴雍正二年番民梗化奮威將軍岳<lb/>
　　鍾琪凉莊道蔣泂率兵攻之伐樹通道直抵其穴<lb/>
　　西番始平<lb/>
　炭山　在縣北一百四十里出煤炭<lb/>
　石佛山　在縣東北二十五里崖中有石佛<lb/>
　分水嶺　在縣西一百五十里嶺嶠有泉分流南爲<lb/>
　　莊浪水北爲古浪水<lb/>
　烏稍嶺　在縣北一百三十里接古浪界路通甘肅<lb/>
<pb n="KR2k0051_WYG_006-21a"/>
　　雖盛夏飛雪寒氣砭骨<lb/>
　香爐山　在縣西五里峯頂聳岫形若鼎鼐<lb/>
　萬花山　在縣西大通堡二十五里<lb/>
　馬牙雪山　在縣西北一百二十里形如馬牙北通<lb/>
　　鎮羗堡<lb/>
　乾柴溝　在縣東彚紀松山堡有乾柴窊秃墩子二<lb/>
　　溝微有泉眼從南往北交流由舊打魚溝沿河引<lb/>
　　水灌田千畆<lb/>
<pb n="KR2k0051_WYG_006-21b"/>
　潤水　一綂志云在所西東南入蘭州界鄭伯津<lb/>
　逆水　一綂志云在所西亦南流入蘭州界二水皆<lb/>
　　據漢志寰宇記逆水今名麗水源出昌松縣南金<lb/>
　　山<lb/>
　莊浪河　在縣西門外源出分水嶺引以灌田南流<lb/>
　　入黄河<lb/>
　西大通河　在縣西一百二十里源出祁連山擺通<lb/>
　　二山之川灌溉田畆居民頼之<lb/>
<pb n="KR2k0051_WYG_006-22a"/>
　松峽水　在縣西北又北流入古浪縣界通志分水<lb/>
　　嶺水北流者爲古浪水葢即松硤水矣<lb/>
　苦水河　在縣東南一百二十里其味苦因名<lb/>
　鹹水河　與苦水河相近在縣東一百五十里味甚<lb/>
　　鹹南流入黄河<lb/>
　黒川　在縣東一百四十里勝景别見古蹟<lb/>
　庫庫川　在縣西南四十里<lb/>
　中川　在縣東一百五十里虜賊從蘆紅三眼井走<lb/>
<pb n="KR2k0051_WYG_006-22b"/>
　　至松山草川皆由此路<lb/>
　塔拉圗川　在縣西八十里<lb/>
　龍潭池　在縣北三十里其池水停不流乆旱不涸<lb/>
　　乆澇不溢<lb/>
　龍泉　在縣東水經注允街縣有龍泉出允街谷泉<lb/>
　　眼之中水紋成蛟龍或試撓破之尋平成龍牲畜<lb/>
　　將飲者皆畏避而走下入湟水<lb/>
　一泓泉　俗名一碗泉在縣東五里<lb/>
<pb n="KR2k0051_WYG_006-23a"/>
　沙泉　在縣東八十里其水清潔冬夏不涸<lb/>
　犁耙溝水泉　在縣西四十里山産雜木可爲農具<lb/>
　鑼鍋泉　在縣北七十里<lb/>
　轉輪寺泉　在縣南三十里官道傍有泉一眼周圍<lb/>
　　九歩深一丈冬夏水滿行人共飲<lb/>
　巴延湖　在縣東北邊外阿<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>營迤北二百八十里<lb/>
　　東南至黒雙山七十里<lb/>
　金莊水　在縣東二百里<lb/>
<pb n="KR2k0051_WYG_006-23b"/>
　大青羊水　在裴家堡北一百餘里又小青羊水在<lb/>
　　堡北二百里俱係境外<lb/>
　蘆井兒泉　在縣東二百里又蘓克圖泉在縣東三<lb/>
　　百里境外其水四時不絶<lb/>
　四眼井　在縣東南七十里境外一泉四眼湧出因<lb/>
　　名<lb/>
寧夏府<lb/>
　　寧夏寧朔二縣<lb/>
<pb n="KR2k0051_WYG_006-24a"/>
　賀蘭山　在府西六十里陽屏西夏陰阻北番延亘<lb/>
　　五百餘里邊境倚以爲固上有廢寺百餘多元昊<lb/>
　　故宫遺址樹木青白望如駮馬北人呼駮爲賀蘭<lb/>
　　故名從首至尾像月形山出鉛礬五代唐長興三<lb/>
　　年夏州帥臣康福奏党項入冦擊敗之追至賀蘭<lb/>
　　山慶厯四年契丹伐夏其將蕭惠濟河與元昊戰<lb/>
　　於賀蘭山北明一綂志𢎞治三年督臣王越襲賀<lb/>
　　蘭山後虜敗之舊志山麓有黄安峽赤木等口舊<lb/>
<pb n="KR2k0051_WYG_006-24b"/>
　　皆壘石置驛<lb/>
　省嵬山　在府東北一百四十里黄河東岸舊有省<lb/>
　　嵬城横枕河濱爲防禦要地<lb/>
　峽口山　古名青銅峽在府西南一百四十里兩山<lb/>
　　相夾黄河逕行其中岸左列塔一百有八有新月<lb/>
　　白電美女彈穿諸峯<lb/>
　卑移山　在府西北漢志在亷縣西北五邊考衛西<lb/>
　　北境有寧羅山其西南爲龜山松山揟次山與莊<lb/>
<pb n="KR2k0051_WYG_006-25a"/>
　　浪衛相接皆有險塞可憑<lb/>
　紫金山　俗名牛首山在府西南一百六十里黄<lb/>
　　河之東岸也峰巒羅列萬叠千重最著者爲文<lb/>
　　華武英二峯北根抵於賀蘭黄河南聨屬於金積<lb/>
　　蠡山梵宫十餘所相傳以爲小西天山其山嶺有<lb/>
　　池號金牛池<lb/>
　莎羅模山　在府西南一百里近賀蘭山之靈武口<lb/>
　　有水湧出<lb/>
<pb n="KR2k0051_WYG_006-25b"/>
　金積山　在府西南二百里牛首山之北産文石<lb/>
　回軍山　又名尖峯山在廣武城西北三十五里其<lb/>
　　高不及一里有西征軍士遇大雪迷道惟見此山<lb/>
　　一峯獨青望之而行四日得還故有此名<lb/>
　石嘴山　在府東北二百里山石突出如嘴<lb/>
　黄草山　在府北二百六十里其上草色多黄故名<lb/>
　羊首山　在廣武城西南三十里長城經其下<lb/>
　大青山　在賀蘭山後隆慶三年寧夏把總巴拜出<lb/>
<pb n="KR2k0051_WYG_006-26a"/>
　　邊邀擊套虜於大青山敗之是也<lb/>
　麥垜山　在府東北二百里其山出鐵山勢高聳如<lb/>
　　麥垜<lb/>
　宗高谷　在府西唐天祐三年靈武帥韓遜奏吐番<lb/>
　　營於宗高谷將西撃凉州葢在賀蘭山後<lb/>
　快活林　在府西十里豐水草宜孳牧<lb/>
　黄河　在府東南三十里明一綂志在衛東四十里<lb/>
　　自中衛流入又東北入平羅縣界水經注水自薄<lb/>
<pb n="KR2k0051_WYG_006-26b"/>
　　骨律城北逕典農城東又北逕上河城東又北逕<lb/>
　　典農城東又東北逕亷縣故城東又北與枝津合<lb/>
　　又東北逕渾懐障西又北至石崖山舊志有三岔<lb/>
　　河在衛東南黄河西岸曲折處明成化中虜冦韋<lb/>
　　州還總兵官劉聚邀擊之於三岔河即此　黄河<lb/>
　　嘗爲中國患而寧夏獨受其利引渠溉田凡數萬<lb/>
　　頃無旱澇之災司馬遷河渠書朔方西河河西酒<lb/>
　　泉皆引河及川谷以溉田後漢順帝從虞詡言復<lb/>
<pb n="KR2k0051_WYG_006-27a"/>
　　朔方西河上郡使激河濬渠爲屯田省内郡費億<lb/>
　　計<lb/>
　黒水河　在府東九十里河套内源出邊外由闇門<lb/>
　　入境徑府西流入黄河明一綂志番名哈喇烏蘓<lb/>
　　河<lb/>
　清水河　在城南三百五十里河流甚狹自固原州<lb/>
　　流經寜夏注黄河一名葫蘆河<lb/>
　大鹽池　在府北四百里小池在府東南一百七十<lb/>
<pb n="KR2k0051_WYG_006-27b"/>
　　里其鹽皆不假人力自然凝結<lb/>
　長湖　在府南十五里渟泓浩𣺌水光澄碧<lb/>
　觀音湖　在府西北九十三里賀蘭山之水多聚於<lb/>
　　賀蘭山大水口下<lb/>
　月湖　在府北三十五里以形似月故名<lb/>
　沙湖　在府東二十里<lb/>
　巽湖　在府東南三十五里<lb/>
　三塔湖　在府東北三十里<lb/>
<pb n="KR2k0051_WYG_006-28a"/>
　高臺寺湖　在府東十五里<lb/>
　煖泉　在府西北八十里<lb/>
　瑜井　在廣武營水色白而甘冽逈異他水以木桿<lb/>
　　自泉眼探之莫測其際甫釋手則桿如矢上<lb/>
　　平羅縣<lb/>
　賀蘭山　在縣西北六十里東抵河其抵河之處又<lb/>
　　名乞伏山<lb/>
　西𤓰山　在縣北二十八里以形似故名<lb/>
<pb n="KR2k0051_WYG_006-28b"/>
　石崖山　在縣東北水經注河水經石崖山西去北<lb/>
　　地五百里崖上自然有文若戰馬之狀粲然成著<lb/>
　　𩔖圖焉故亦謂之畫石山<lb/>
　老虎山　在縣東北一百八十里黄河岸上九邊考<lb/>
　　自老虎山而西爲長流水蒲草泉等險距衛境可<lb/>
　　數百里皆可收爲外險<lb/>
　黒山　在縣北三百里賀蘭山之尾也形似虎踞飲<lb/>
　　河扼隘<lb/>
<pb n="KR2k0051_WYG_006-29a"/>
　不老山　在縣東北塞外<lb/>
　黄河　在縣東二十里<lb/>
　西河　在縣東五里自北流入黄河<lb/>
　蒲草溝　在縣西北二百里明𢎞治十一年制臣王<lb/>
　　越分兵討賀蘭山後叛冦北哨擊賊於花果園南<lb/>
　　哨至蒲草溝賊從沙窩遁去合兵追至大巴圖城<lb/>
　　又追敗之於柳溝兒冦遂西遁<lb/>
　　靈州<lb/>
<pb n="KR2k0051_WYG_006-29b"/>
　馬鞍山　在州東北五十里以形似故名<lb/>
　磁窰山　在州東六十里爲陶冶之所出石炭明成<lb/>
　　化九年撫臣馬文升議築磁窰堡於此以接靈州<lb/>
　　邊界<lb/>
　打狼山　在州東南明一綂志狼山即此套虜由韋<lb/>
　　州南犯鎮原平凉之道也<lb/>
　三山　在韋州堡東一百里三峯列峙<lb/>
　□子山　在三山南溪澗險惡豺虎所居人跡罕到<lb/>
<pb n="KR2k0051_WYG_006-30a"/>
　金積山　在州西南一百餘里産文石山土色如金<lb/>
　　山北崖石坂下水滴如雨旱禱有應<lb/>
　炭山　在州南五十里<lb/>
　黒鷹山　在韋州堡南一百五十里昔人常於此獲<lb/>
　　黒鷹近琥八山<lb/>
　長樂山　在州南元和志廻樂縣有長樂山舊名逹<lb/>
　　樂山又曰鐸落山以山下有鐸落泉故名舊吐谷<lb/>
　　渾部所居寰宇記引十道記云山近安樂川<lb/>
<pb n="KR2k0051_WYG_006-30b"/>
　大蠡山　在韋州堡西二十五里層巒叠嶂蒼翠如<lb/>
　　染以其峯如蠡故名始於明慶府長史劉昉舊不<lb/>
　　知爲何名也四旁皆平地屹然獨立上多竒木異<lb/>
　　卉良藥山北有祠雨暘輒禱之<lb/>
　小蠡山　在大蠡山之南其脉相聨舊志在韋州西<lb/>
　　二十里亦曰螺山套虜入冦嘗駐牧於此<lb/>
　琥八山　在韋州堡南八十里琥八方言猶華言色<lb/>
　　駁雜也<lb/>
<pb n="KR2k0051_WYG_006-31a"/>
　打剌坡山　在韋州堡南四十里<lb/>
　峽口山　一名青銅峽在州西南一百四十里兩山<lb/>
　　壁立千仞怪石嵯峨河經其中<lb/>
　平山　在州東北八十里以山頂平故名<lb/>
　囉龎山　在州西乾道六年夏相任得敬脇其主仁<lb/>
　　孝欲分夏國仁孝分西南路及靈州之囉龎嶺與<lb/>
　　之即此<lb/>
　歡喜嶺　在州東明成化中虜入州東永隆墩諸戍<lb/>
<pb n="KR2k0051_WYG_006-31b"/>
　　官軍追敗之於此<lb/>
　黄河　在州西水經注河水又北逕臨戎縣故城西<lb/>
　　又北有枝渠東出謂之銅口東逕沃野故城南州<lb/>
　　境田多沃饒頼黄河之灌溉<lb/>
　蒲草湖　在州南二十里<lb/>
　安樂川　在州南稍東一百八十里寰宇記川近於<lb/>
　　安樂山<lb/>
　天麻川　在州東北<lb/>
<pb n="KR2k0051_WYG_006-32a"/>
　東湖　在韋州堡東一里<lb/>
　鴛鴦湖　在東湖北三里<lb/>
　草塲湖　在州南三十里<lb/>
　滚泉　在金積山東水自地湧出高丈許其沸如湯<lb/>
　滴水　在滚泉南北崖上一石板突出下瞰水自石<lb/>
　　板亂滴如雨<lb/>
　煖泉　在舊寧夏所北三十里鹽池西南三十里明<lb/>
　　萬厯四十一年總制黄嘉善檄操守盧文善拓其<lb/>
<pb n="KR2k0051_WYG_006-32b"/>
　　基建亭鑿池爲行邊暫憇之所元和志廻樂縣有<lb/>
　　溫泉即此<lb/>
　富泉　在大蠡山之南引以灌田<lb/>
　旱海　在州東南宋張洎曰自威州抵靈州有旱海<lb/>
　　七百里斥鹵枯㵼無溪澗川谷張舜民曰今旱江<lb/>
　　坪即旱海在清遠軍北趙珣曰鹽夏清遠軍間並<lb/>
　　係沙磧俗謂之旱海自環州出青岡川本靈州大<lb/>
　　路自北過美利砦漸入平夏徑旱海中至耀德清<lb/>
<pb n="KR2k0051_WYG_006-33a"/>
　　邊鎮入靈州<lb/>
　沙窩井　在惠安堡北五里許味清而甘美居民萬<lb/>
　　家及四方往來人畜咸利頼之雖旱不竭<lb/>
　羊坊井　在惠安堡北五里<lb/>
　　中衛縣<lb/>
　石空寺山　在縣東八十里石壁峭立中空如陶穴<lb/>
　　宏敞可坐數百人内設佛像每夜僧燃燈遠望如<lb/>
　　星懸天際<lb/>
<pb n="KR2k0051_WYG_006-33b"/>
　黒山　在縣東三十里石色皆黒盛夏積雪不消<lb/>
　　按寧夏志云沙嶺從西來綿亘起伏拱衛如屏至<lb/>
　　衛東北三十里結爲石山名黒山又三十里至勝<lb/>
　　金闗與黄河㑹河自蘭靖來穿崖觸石激射而下<lb/>
　　至衛西四十里始落平川遶城而東折而北抵勝<lb/>
　　金闗山則石峯突兀槎枒錯出水則洪波瀰漫旋<lb/>
　　折相向兩勢𦂳逼中通一線斯則中衛之形勝也<lb/>
　香山　縣之南山總名<lb/>
<pb n="KR2k0051_WYG_006-34a"/>
　米鉢山　在縣南七十里因山有米鉢寺故名<lb/>
　雪山　在縣西南<lb/>
　冷山　與雪山俱在大河之南<lb/>
　沙山　在縣西五十里元志應理州西據沙山明一<lb/>
　　綂志在縣西五十里因沙所積故名一名沙嶺<lb/>
　大沙子山　在縣西北七十里在舊應理州西南俗<lb/>
　　呼扒里扒沙迤西近平番凉州諸界<lb/>
　啓剌八山　在縣大河之西北<lb/>
<pb n="KR2k0051_WYG_006-34b"/>
　觀音山　在縣北五十里山有觀音洞故名北即邊<lb/>
　　界<lb/>
　黄河　在縣南十里河自蘭靖來至縣西四十里始<lb/>
　　落平壤縣城而東北抵勝金關行至廣武入青銅<lb/>
　　峽靈州界<lb/>
　清水河　在鳴沙州南距縣二百五十里古所謂葫<lb/>
　　蘆河者是也河流甚狹自平凉界來西注黄河一<lb/>
　　名高平水<lb/>
<pb n="KR2k0051_WYG_006-35a"/>
　山河　自固原來至寧安堡西二十里入河<lb/>
　裴家川　在縣西南接靖遠縣北境九邊考其地有<lb/>
　　腴田萬頃軍民歲以冦患不得田作明隆慶時督<lb/>
　　臣王之誥於寧夏舊堡河口等邊墩臺堡砦駐將<lb/>
　　領於此以遏冦出入要路并築東西隘口自是裴<lb/>
　　家川爲内地軍民頼之<lb/>
　洛陽川　在縣西二十五里<lb/>
　馬槽湖　在縣東三十里形似故名東南流入大河<lb/>
<pb n="KR2k0051_WYG_006-35b"/>
　龍潭泉　在縣西二十里其水夏則瀦蓄冬不凝氷<lb/>
　　一名煖泉禱雨有應<lb/>
　野馬泉　在縣北二十里<lb/>
　蒲塘　在縣北四十里塘中多産蒲草因名亦注於<lb/>
　　河<lb/>
　　新渠縣<lb/>
　黄河　在縣東十五里引渠灌田<lb/>
　西河　在縣西一里<lb/>
<pb n="KR2k0051_WYG_006-36a"/>
　長堤　在惠農渠長一百七十里以便逼水<lb/>
　　寶豐縣<lb/>
　賀蘭山　在縣西四十里<lb/>
　石嘴山　在縣北四十里<lb/>
　省嵬山　在縣東四十里黄河東有省嵬口爲防禦<lb/>
　　要地<lb/>
　居中山　在縣東南<lb/>
　黄河　在縣東二十六里<lb/>
<pb n="KR2k0051_WYG_006-36b"/>
　淤河　在縣東十五里<lb/>
　西河　在縣西三十里即惠農渠并衆支渠洩水處<lb/>
　　流入黄河<lb/>
西寧府<lb/>
　　西寧縣<lb/>
　硤口山　在縣東三十里石山對峙地極險阻爲湟<lb/>
　　鄯往來咽喉漢時名湟陿趙充國屯田金城奏治<lb/>
　　湟陿以西道橋水經注湟水逕東亭北東出漆峽山<lb/>
<pb n="KR2k0051_WYG_006-37a"/>
　　唐人常修閣道宋築省章城控制要害又名綏遠<lb/>
　　闗<lb/>
　紅崖子山　在縣東八十里其土赤因名山腰有石<lb/>
　　洞<lb/>
　拔延山　在縣南二百餘里隋志化隆縣有拔延山<lb/>
　　隋書大業五年帝至西平大獵於拔延山即此<lb/>
　南禪山　在縣西南三里有崖洞佛像<lb/>
　北禪山　在縣西北五里有崖形如佛<lb/>
<pb n="KR2k0051_WYG_006-37b"/>
　積石山　在縣西南一百七十里禹貢導河積石是<lb/>
　　也水經注河逕積石而爲中國河俗謂之大積石<lb/>
　　山河州西北七十里有積石山俗謂之小積石山<lb/>
　土樓山　在縣西元和志在湟水縣西一百三十里<lb/>
　　又曰鄯城縣西即土樓山水經注湟水東逕土樓<lb/>
　　南樓北倚山原峰高三百尺有若削成<lb/>
　金山　在縣西六十里隋紀大業五年帝度星嶺宴<lb/>
　　羣臣於金山上有湫池旱禱有應爲郡望山<lb/>
<pb n="KR2k0051_WYG_006-38a"/>
　養女山　在縣東北水經注養女川水出養女山北<lb/>
　　闞駰曰長寧亭北有養女嶺即浩亹山西平之北<lb/>
　　山也<lb/>
　阿剌古山　在縣東北一百八十里<lb/>
　勒姐嶺　在縣西漢時有勒姐羗居之晉義熙十一<lb/>
　　年北凉主䝉遜敗西秦兵於浩亹西秦主熾磐遣<lb/>
　　將折斐等據勒姐嶺邀其還路䝉遜擊擒之水經<lb/>
　　注勒且谿出安夷縣東而北入湟水<lb/>
<pb n="KR2k0051_WYG_006-38b"/>
　牛心堆　在縣西南唐貞觀九年李靖伐吐谷渾敗<lb/>
　　其兵於此<lb/>
　雪山　在縣南一百里積雪四時不消<lb/>
　星嶺　在縣南隋紀大業五年帝自拔延山入長寧<lb/>
　　谷度星嶺至金山舊志在龍支城西北<lb/>
　覆袁山　煬帝幸河右征吐谷渾至此<lb/>
　熱水山　在縣西南五百里山南出暖水流入青海<lb/>
　　北出冷泉即古西寧河源也<lb/>
<pb n="KR2k0051_WYG_006-39a"/>
　西石硤　在縣西七十里陡削相對爲峽<lb/>
　小石峽　在縣東三十里石山對峙半山有風婆岩<lb/>
　　每大風禱之則息<lb/>
　大石峽　在縣東九十里校小石峽尤雄壯<lb/>
　紅崖洞　在縣東北一百餘里内有空洞幽僻奥曲<lb/>
　　人跡罕到<lb/>
　大小榆谷　在縣西南二百里地肥饒漢西羗居此<lb/>
　　緣山濱水以廣田畜隋唐以後屢爲吐蕃所據天<lb/>
<pb n="KR2k0051_WYG_006-39b"/>
　　寶十二載隴右節度哥舒翰擊取之<lb/>
　黄河　在縣南河自塞外流入河州界又東入蘭州<lb/>
　　界水經注河水自積石山東北流逕析支之地又<lb/>
　　東逕西海郡南又東逕允川歴大小榆谷北又東<lb/>
　　過河闗縣北又東北入西平郡界左合二川又東<lb/>
　　逕澆河城北又東北逕黄川城又東逕石城南左合北谷<lb/>
　　水又東北逕黄河城南又東北逕廣遠城北又東<lb/>
　　逕邯川城南合邯川又東逕臨津城北白土城南<lb/>
<pb n="KR2k0051_WYG_006-40a"/>
　　又東左㑹白土川水又東逕野亭南又東歴鳳林<lb/>
　　北又東合灕水洮水至允吾<lb/>
　湟水　在縣北自塞外流入又東南至蘭州界入黄<lb/>
　　河漢志臨羗縣西北塞外有仙海鹽池北則湟水<lb/>
　　所出東至允吾入河元和志湟水一名樂都水出<lb/>
　　青海東北亂山中湟水左右地皆肥美漢武斥逐<lb/>
　　諸羗不使居湟中地是也元朱思本曰湟水源自<lb/>
　　祁連山下正東流一千餘里合浩亹水入黄河都<lb/>
<pb n="KR2k0051_WYG_006-40b"/>
　　司志湟水今碾伯河是也一綂志城北北山之陰<lb/>
　　有蘓木連河疑即湟水云<lb/>
　西寧河　在縣北百歩許其源自熱水山北流五百<lb/>
　　里經伯顔川至西寧與那孩川合又東南五百里<lb/>
　　入黄河<lb/>
　宗水　在府境西南九十里來自青海遶府境入於<lb/>
　　湟水水南有宗谷口又名宗哥川<lb/>
　浩亹水　在縣西北一名閤門河源出塞外東至允<lb/>
<pb n="KR2k0051_WYG_006-41a"/>
　　吾界入湟水朱思本曰浩亹水出删丹縣删丹山<lb/>
　　下東南流七百里入湟水<lb/>
　長寧川水　在縣西北水經注水出松山東南晉昌<lb/>
　　川水注之又東南養女川水注之東南入湟<lb/>
　伯顔川　在縣西五十里即今西川<lb/>
　景陽川　在縣北五十里<lb/>
　那孩川　在縣南即今南川<lb/>
　葱谷水　在縣東水經注水有四源各出一谿北注<lb/>
<pb n="KR2k0051_WYG_006-41b"/>
　　於湟水<lb/>
　廣牧川　在縣北三里舊名沙塘川<lb/>
　安夷川水　在縣東水經注水發遠山西北東入於<lb/>
　　湟<lb/>
　車卜魯川　在縣北五里即今北川源出壘加爾山<lb/>
　　下流五百六十里入湟河<lb/>
　覆袁川　隋煬帝西廵至此<lb/>
　邈水　出西寧州宿軍谷東流五百里入黄河<lb/>
<pb n="KR2k0051_WYG_006-42a"/>
　西海　在縣西三百餘里周圍九百里有魚無鱗<lb/>
　　背負黒㸃中有一山至冬氷合遊牝馬其上言得<lb/>
　　龍種常得波斯草馬因生騘駒故代稱青海騘龍<lb/>
　　漢平帝時風卑禾羗獻西海之地置西海郡莽敗<lb/>
　　郡廢俗呼青海<lb/>
　五泉　在縣西水經注泉發西平亭北東北流至土<lb/>
　　樓北入於湟<lb/>
　都龍湫泉　在縣西三里康熙四十六年重濬建龍<lb/>
<pb n="KR2k0051_WYG_006-42b"/>
　　王廟禱雨有應<lb/>
　白鹽池　在縣西三百里<lb/>
　　碾伯縣<lb/>
　雷鳴山　在縣東闗外延袤六七里上建雷祖廟又<lb/>
　　名鳯凰山<lb/>
　南高峰　在縣南過河七里與北高峰相對今俗呼<lb/>
　　峰堆頂<lb/>
　北高峰　在縣北八里與南高峰對俗呼瞭高頂<lb/>
<pb n="KR2k0051_WYG_006-43a"/>
　文筆峰在縣北三里色青<lb/>
　武當山　在縣東北二十里勝番溝上有真武廟<lb/>
　艾灣嶺　在縣東南巴州堡上下一十五里半山有<lb/>
　　水自沙中出<lb/>
　龍泉山　在縣西北四十里與大石峽北山相連因<lb/>
　　下有龍泉故名<lb/>
　四望山　在縣西三十里湟水經其陽漢趙充國自<lb/>
　　金城渡河遣騎候四望陿中無冦喜曰吾知羗不<lb/>
<pb n="KR2k0051_WYG_006-43b"/>
　　能爲軍矣使發數千人守杜四望陿中兵豈能入<lb/>
　　哉<lb/>
　毡㡌山　在縣西南三十里以形似名土人呼馬哈<lb/>
　　喇山遇旱雲鎻即雨延袤與雪山相連<lb/>
　阿剌古山　在縣東北六十里與氷溝山接界頂靣<lb/>
　　可墾微有林泉中間有魯班峽<lb/>
　蘿蔔山　在縣西北七十里高出衆山之土石崖巉<lb/>
　　岩若蘿蔔之狀<lb/>
<pb n="KR2k0051_WYG_006-44a"/>
　南大山　在縣東南過河六十里山路﨑嶇陡峻上<lb/>
　　下二十里無林泉<lb/>
　雪山　在縣南六十里聳出萬山之上四時積雪雖<lb/>
　　盛暑不消<lb/>
　湟水　在縣南門外又名碾伯河<lb/>
　龍湫　在縣北一百二十里有金龍響龍黒龍三<lb/>
　　池上下相距十餘里水光澄澈旱禱有應<lb/>
　娘娘池　在縣東南一百七十里巴州溝腦周圍二<lb/>
<pb n="KR2k0051_WYG_006-44b"/>
　　里其流灌田三十餘頃二月二日鑿氷開龍眼始<lb/>
　　通遇旱求水即雨<lb/>
　　大通衛<lb/>
　大雪山　在城北一十五里四時積雪盛夏不消<lb/>
　打版山　在城南七十里高峻﨑嶇山巔有泉流石<lb/>
　　隙中其味清甘<lb/>
　大通河　在城南五里許其源自野狐山至碾伯響<lb/>
　　塘峽西寧河流至大通川東流入山峽出西大通<lb/>
<pb n="KR2k0051_WYG_006-45a"/>
　　入黄河<lb/>
　東峽河　在城東一百二十里水源出雪爾傾山流<lb/>
　　至北武當山後入白塔河<lb/>
　白塔河　在城西南六十里水源出鴉馬山流至武<lb/>
　　當山下出水洞至西寧縣城北入西寧河<lb/>
直𨽻秦州<lb/>
　　秦州<lb/>
　龜山　在州東四十里周五里中間突起如龜背南<lb/>
<pb n="KR2k0051_WYG_006-45b"/>
　　臨渭水右濱清水其麓爲社樹坪有阜阜自山南<lb/>
　　循藉水而西止於州東謂之沙隴<lb/>
　吳砦山　在州東八十里宋吳璘復秦隴嘗置砦於<lb/>
　　此山麓有吳鎮爲入南山採木之路有木厰又有<lb/>
　　栢林山多産栢<lb/>
　石門山　在州東南九十里兩峯壁立對峙如門四<lb/>
　　圍峭削中通一路山峯有三凡十八盤而上約十<lb/>
　　里許始至其巔<lb/>
<pb n="KR2k0051_WYG_006-46a"/>
　麥積山　在州東南八十里三靣壁立高入雲表形<lb/>
　　如麥積爲秦地林泉之冠山之北爲雕窠峪山有<lb/>
　　隗囂避暑宫對靣瀑布下注蒼厓其南爲香積山<lb/>
　　永川水出焉<lb/>
　攺龍山　在州東南一百里一曰仙人岩有岩突出<lb/>
　　兩山間其阿如屋松栢䆳宻流泉入厨亦異境也<lb/>
　　下有攺龍鎮俗稱街子口爲古上邽縣治<lb/>
　燕子山　在州東南一百十里有燕子闗地多林木<lb/>
<pb n="KR2k0051_WYG_006-46b"/>
　　党水出焉南流入四川嘉陵江<lb/>
　秦嶺山　在州東南一百五十里周數百里東聨鳯<lb/>
　　嶺南界漢中又東有金門山五峯如吳嶽有棧道<lb/>
　　通鳯縣<lb/>
　翠屏山　在州南二里一名文峯上有文星臺其麓<lb/>
　　爲石馬坪其右爲武峯山有古南山寺杜甫山頭<lb/>
　　南郭寺即此<lb/>
　雲臺山　在州南五十里下有稍子站茶引所又十<lb/>
<pb n="KR2k0051_WYG_006-47a"/>
　　里爲東暑峽又二十里爲高橋廵檢司又三十里<lb/>
　　爲火鑽鎮有批驗所接徽縣界<lb/>
　筆峯山　在州南百里有五峯蒼翠如削上多鸚鵡<lb/>
　　有薜蘿沿壁下垂如線<lb/>
　瓦子岔山　在州南一百三十里自大門鎮南與成<lb/>
　　縣分界自鐵衣峽抵黄渚闗與徽縣分界<lb/>
　赤峪山　在州西南十里杜甫詩晨發赤峪亭即此<lb/>
　嶓冡山　在州西南六十里山南爲分水嶺水南流<lb/>
<pb n="KR2k0051_WYG_006-47b"/>
　　爲西漢水北流爲赤峪河　此嶓冢山漢水西源<lb/>
　　所出禹貢嶓冢漢東源所出在梁州境非此山也<lb/>
　木門山　在州西南九十里與西和縣接界司馬懿<lb/>
　　遣張郃追諸葛亮至木門山蜀人設伏射死郃處<lb/>
　武峯山　在州北二百里上有老樹其木已爲山壅<lb/>
　　枝猶十丈凌雲即杜甫詩老樹空庭得者<lb/>
　黒谷山　在州西南一百里峻嶺喬木連跨數縣有<lb/>
　　黒谷闗與西和連界宋時置防要衝<lb/>
<pb n="KR2k0051_WYG_006-48a"/>
　崦嵫山　在州南五十里又二十里曰盤龍山<lb/>
　鐡堂山　在州西七十里有石笋青翠長者丈餘小<lb/>
　　者可為礪上有鐵爐坡即鐵堂峽其峽四山環抱<lb/>
　　中為鐵堂莊又五里曰中峪山其下為横河<lb/>
　刑馬山　在州西九十里中多林木路可行車迤南<lb/>
　　為固城山藉水出焉其山連亘洮岷中為大南峪<lb/>
　　小南峪其水皆東北流入於藉水<lb/>
　天靖山　在州西北一里上有玉泉觀<lb/>
<pb n="KR2k0051_WYG_006-48b"/>
　邽山　在州西北三十里北為龍馬山渭水流經其<lb/>
　　中有石屹然名分心石北為三陽川<lb/>
　壽山　在州北一里上有隗囂連城遺址宋吳璘嘗<lb/>
　　置寨於此以保秦隴下有魯谷水<lb/>
　仙家嶺　在州東南六十五里土中嘗出藥丸色黒<lb/>
　　相傳服之可以己病下有杜甫草堂<lb/>
　小隴山　在州東六十里其山與大隴相連俗呼丁<lb/>
　　華嶺<lb/>
<pb n="KR2k0051_WYG_006-49a"/>
　秦亭山　在州東南五十里左有永豐山中則東柯<lb/>
　　谷山亘四十里上有秦亭下爲秦谷非子所封邑<lb/>
　　葢附庸也傍有紫金山下有馬房山<lb/>
　仙嶺山　在州東南一百四十里巔有仙坪其平如<lb/>
　　掌多林木猿猴鸚鵡又有麗石山其下爲麗橋麗<lb/>
　　水出焉<lb/>
　皂郊堡山　在州南三十里左有小龜山右有清風<lb/>
　　山<lb/>
<pb n="KR2k0051_WYG_006-49b"/>
　寶峯山　在州西南六十里其山挺秀高若摩空<lb/>
　洛峯山　在州西六十里下有温泉其水逕小洛門<lb/>
　　界寧遠<lb/>
　長山　在州北四十里其北番里三南漢里三漢爲<lb/>
　　宋番爲金至今名猶存<lb/>
　闗子嶺　在州西七十五里與半坡山接左右兩山<lb/>
　　相聨若闗<lb/>
　東柯谷　在州東南六十里杜甫詩傳道東柯谷即<lb/>
<pb n="KR2k0051_WYG_006-50a"/>
　　此<lb/>
　花石峽　在州南九十里有石青質黒理其文儼如<lb/>
　　畫可爲几屏<lb/>
　牡丹原　在州西南六十里嶓冢山西廣沃宜稼岩<lb/>
　　岫間多産牡丹花時滿山如畫<lb/>
　渭河　在州北二十五里自伏羗縣北流經秦安縣<lb/>
　　南流入州境三陽川又東南入鳳翔府寶鷄縣界<lb/>
　藉水　在州南一里發源刑馬山經州城南至峽口<lb/>
<pb n="KR2k0051_WYG_006-50b"/>
　　入渭<lb/>
　蘭渠水　在州北三十里源自北山帶衆流經三陽<lb/>
　　川東南流注於渭<lb/>
　闗子水　在州西七十里源出闗子嶺東南流注藉<lb/>
　　水<lb/>
　來峪水　在州城西南仁壽山下經城西南入藉水<lb/>
　赤峪水　在州西南五里源出嶓冢山即黄𤓰水也<lb/>
　　北流入藉水<lb/>
<pb n="KR2k0051_WYG_006-51a"/>
　竹嶺水　在州西南三十里源出南山竹嶺東北入<lb/>
　　藉水<lb/>
　三陽川　在州北二十里又永川在州東南四十里<lb/>
　　避難川在州南六十里天水川在州南九十里<lb/>
　清水　在州東五十里自清水縣流入於渭即東亭<lb/>
　　水也<lb/>
　横河水　在州西南八十里源出中峪山下東北入<lb/>
　　藉水<lb/>
<pb n="KR2k0051_WYG_006-51b"/>
　西漢水　在州西南五十里源出嶓冢山經西和縣<lb/>
　　北至禮縣名長道河又南至畧陽縣西名犀牛江<lb/>
　　又南流經寧羗河東而合於嘉陵江入四川廣元<lb/>
　　縣至重慶入岷江此非大禹所導之漾水也<lb/>
　段谷水　在州東南源出馬門溪東北流合藉水<lb/>
　注谷水　在州東南源出西南注谷之山東北流注<lb/>
　　於渭又東柯水出東柯谷又永川河皆北入渭<lb/>
　伯陽谷水　在州東南出刑馬山之伯陽谷北流入<lb/>
<pb n="KR2k0051_WYG_006-52a"/>
　　於渭又苗谷水亦出刑馬山經伯陽城南爲伯陽<lb/>
　　川又北入渭皆以老子經此得名<lb/>
　資水　在州西南流出資川南流注於漢<lb/>
　馬池水　出嶓冢山傍其水西流入於漢<lb/>
　峽石水　出苑亭西草黒谷三溪西南至峽石口合<lb/>
　　爲一南注於漢<lb/>
　西谷水　在州西南即楊亷川水東南流經西縣故<lb/>
　　城北又東南流合茅城水入於漢<lb/>
<pb n="KR2k0051_WYG_006-52b"/>
　天水湖　在州南七里其水冬夏無増减郡以此得<lb/>
　　名<lb/>
　龍馬泉　在州東邽山龍馬洞<lb/>
　馬跑泉　在州東四十里<lb/>
　甘泉　在州東南六十里<lb/>
　　清水縣<lb/>
　隴山　在縣東北一百里與鳯翔府隴州接界一名<lb/>
　　隴坂又名隴坻其坂九廻不知高幾許欲上者七<lb/>
<pb n="KR2k0051_WYG_006-53a"/>
　　日乃得越高處可容百餘家下處容十萬户清泉<lb/>
　　四注而下上多鸚鵡七十里始陟頂一名闗山<lb/>
　邽山　在縣東南三十里亦隴山之支麓<lb/>
　盤龍山　在縣東五十里即大隴山之支阜形若盤<lb/>
　　龍上有大震闗<lb/>
　青岩山　在縣東五十里與華葢山相接<lb/>
　亭樂山　在縣東三十里有秦亭遺跡即非子始封<lb/>
　　處<lb/>
<pb n="KR2k0051_WYG_006-53b"/>
　小隴山　在縣西南三十五里小隴山口爲縣境之<lb/>
　　要隘即今分水嶺秦清二水分處<lb/>
　石洞山　在縣東南五十里上有清崖洞洞門有巨<lb/>
　　石懸而不墜其下有泉<lb/>
　筆架山　在縣南七里五峯相列即邽山之支峯<lb/>
　牛頭山　在縣西二十里縣治南諸水俱㑹於此名<lb/>
　　牛頭河<lb/>
　天馬山　在縣北三里一名集翅山<lb/>
<pb n="KR2k0051_WYG_006-54a"/>
　月臺山　在縣北三里山形似月<lb/>
　卧牛山　在縣北四十里即冶坊縣故址<lb/>
　卧虎山　在縣北一百里有靈湫禱雨有應<lb/>
　寶葢山　在縣北一百五十里自大隴山分支而來<lb/>
　　高聳㟏岈頂平如葢<lb/>
　龍山　在縣東北十五里又十五里爲玉屏山<lb/>
　軒轅谷　在縣東南七十里相傳黄帝生於此<lb/>
　車糓峪　在縣北五十里俗傳李廣射虎處<lb/>
<pb n="KR2k0051_WYG_006-54b"/>
　湯峪　在縣東北三十里有湯池<lb/>
　南道峽　在縣東南四里漢時有南道通畧陽<lb/>
　金馬峽　在縣東北五里又五十里有牛石峽有石<lb/>
　　如牛形<lb/>
　小泉峽　在縣西南三十里地煖禾早熟又石駝峽<lb/>
　　在西北五十里有石形似駝<lb/>
　南道河　在縣東三里源出南道峽西流經牛頭山<lb/>
　　下與清水合更名牛頭河<lb/>
<pb n="KR2k0051_WYG_006-55a"/>
　段谷河　在縣東三十里出段谷山<lb/>
　濛河　在縣東三十里源出邽山西流入牛頭河<lb/>
　清水河　在縣西一里一名湯峪源出小隴山西南<lb/>
　　出龍口峽合成一水又西南入牛頭河<lb/>
　秦水　在縣西南三十五里源發大隴山至小隴山<lb/>
　　下合牛頭河亦曰後川河<lb/>
　羗水　在縣西十五里北出羗谷經西城入牛頭河<lb/>
　金水河　在縣西中城門外北流入清水<lb/>
<pb n="KR2k0051_WYG_006-55b"/>
　牛頭河　在縣西二十里即清水縂㑹處納左右諸<lb/>
　　水經牛頭山下西流至秦州入於渭<lb/>
　段谷水　在縣東南山下蜀將姜維爲鄧艾敗於段<lb/>
　　谷<lb/>
　集翅河　在縣北集翅山下西南流經縣西郭外入<lb/>
　　牛頭河<lb/>
　金牛川　在縣北四十里即冶坊川又北二十里赤<lb/>
　　城川即弓門川又張家川甜頭川後川四合川黄<lb/>
<pb n="KR2k0051_WYG_006-56a"/>
　　門川俱在北湯峪川閆家川漆馬銀川濁水川柳<lb/>
　　林川俱在東□穰川貓兒川白駝石川俱在西<lb/>
　伐皷潭　在縣東七十里其水聲如皷又十里有黒<lb/>
　　水潭水色純黒<lb/>
　湧泉　在學宫<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>星門前又閔泉在西闗内即秦亭<lb/>
　　水<lb/>
　温泉冷泉　在湯峪川其泉二脉並出相距五歩一<lb/>
　　温泉四時如滚湯浸米可熟下引一池可以浴病<lb/>
<pb n="KR2k0051_WYG_006-56b"/>
　　一冷泉盛夏寒如氷又有煖泉在西五里<lb/>
　　秦安縣<lb/>
　大隴山　在縣東一百里即隴坂也去隴城東百里<lb/>
　　即大隴極高處<lb/>
　九龍山　在縣東一里其山九峯如龍磅礴百餘里<lb/>
　　爲邑主山<lb/>
　斷山　在縣東一百二十里當畧陽南北之衝截然<lb/>
　　中止不與衆山聨屬爲邑境之要口有斷山隘<lb/>
<pb n="KR2k0051_WYG_006-57a"/>
　長山　在縣南二里其山亘八十里至縣東南而止<lb/>
　　亦曰三陽山西連三陽川<lb/>
　夕山　在縣西南二里岩壑廻翔夕照掩映故名<lb/>
　黒龍山　在縣西北二十里下瞰鎻峽帶隴水<lb/>
　八龍山　在縣西北六十里山阜有八廻合如龍<lb/>
　曜紫山　在縣北四十里其山日出照曜晴色鮮紫<lb/>
　青龍山　在縣東北二十里其山高聳望之若在雲<lb/>
　　際有路可逹寧夏<lb/>
<pb n="KR2k0051_WYG_006-57b"/>
　太陽山　在縣東北五十里<lb/>
　七星山　在縣東北二里山不甚高七峯環峙形如<lb/>
　　北斗<lb/>
　高妙山　在縣東一百里其山聨大隴倚畧陽<lb/>
　神仙嶺　在縣西北四十里草木薈蔚宜於牧畜下<lb/>
　　有神仙嶺隘<lb/>
　小長安嶺　在縣西南一百里嶺勢修長宋置長安<lb/>
　　寨於此<lb/>
<pb n="KR2k0051_WYG_006-58a"/>
　束龍峪　在縣西北十里居人引水以溉稻其陰有<lb/>
　　洞産煤<lb/>
　顯親峽　在縣北二里山色籠聳水聲泙湃過者颯<lb/>
　　然<lb/>
　玉鍾峽　在縣東北四十里峽中有石如玉其形似<lb/>
　　鍾因名<lb/>
　新陽崖　在縣南十五里其上五峯列峙隴水出其<lb/>
　　間岩崖蒼翠壁立爲邑之勝覽西連新陽川<lb/>
<pb n="KR2k0051_WYG_006-58b"/>
　渭水　在縣南二十里自伏羗縣流入境又東南入<lb/>
　　秦州界<lb/>
　隴水　在縣西五十歩東北出隴山合瓦亭水亦謂<lb/>
　　之瓦亭川合西北山谷諸水東南入於渭<lb/>
　畧陽川　在縣東北九十里水出隴山香谷西流右<lb/>
　　則單溪西注左則閣水入焉西經畧陽故城又西<lb/>
　　入瓦亭水<lb/>
　水洛川　在縣東北自静寧州流入水經注水洛川<lb/>
<pb n="KR2k0051_WYG_006-59a"/>
　　自隴山西經水洛亭西南經石門硤謂之石門水<lb/>
　　又西南注畧陽川邑志隴水自石門峽入縣境其<lb/>
　　流九曲而水濁善崩人以比黄河即此按此則畧<lb/>
　　陽即隴水<lb/>
　石岩水　在縣西源出北山南流注瓦亭水<lb/>
　陽兀河　在縣西北三十里源出西北當亭川東南<lb/>
　　流入瓦亭水<lb/>
　安夷水　在縣東水源東出更胡谷西注瓦亭水<lb/>
<pb n="KR2k0051_WYG_006-59b"/>
　蓮花川　在縣東七十里川多蓮花因名其水西南<lb/>
　　流入隴水<lb/>
　東河　在縣東二里亦曰東川源自中嶺截九龍㑹<lb/>
　　西溝龍泉至縣西南入隴河<lb/>
　龍湫　在縣東十里旱禱輒應又湫泉在九龍山之<lb/>
　　腰冬夏不涸<lb/>
　可泉　在縣南七里邑境之水惟此可以溉田城南<lb/>
　　田圃頼焉<lb/>
<pb n="KR2k0051_WYG_006-60a"/>
　　禮縣<lb/>
　赤土山　在縣東三里土色如硃山脉自寧遠界迤<lb/>
　　邐至此特起一峯絶頂有坪可容萬馬<lb/>
　祁山　在縣東四十里接西和界<lb/>
　高陂山　在縣東五里<lb/>
　翠峯山　在縣東南十五里山峯端秀如人拱立下<lb/>
　　有香水崖仙人洞諸勝相傳隗囂曽避暑於此<lb/>
　雷玉山　在縣南三十里有堡<lb/>
<pb n="KR2k0051_WYG_006-60b"/>
　㤗華山　在縣南五十里縣之案山也<lb/>
　鸞亭山　在縣北五里上有泉泉出雲即雨人以此<lb/>
　　爲候<lb/>
　莫遮欄山　在縣西南六十里高出衆山四時積雪<lb/>
　　不消<lb/>
　岷峩山　在縣西南一百里與岷州接界高聳如岷<lb/>
　　峩因以爲名<lb/>
　十八盤山　在縣西南寰宇記在大潭縣南一百二<lb/>
<pb n="KR2k0051_WYG_006-61a"/>
　　十里有十八盤路<lb/>
　通靈山　在縣西南四山環合二水縈流有清水岩<lb/>
　　水飛落如玉繩<lb/>
　九泉山　在縣北二十五里麓有九泉旱不涸澇不<lb/>
　　溢居民取汲於此<lb/>
　麒麟山　在縣南一百里其山起蜀之巴山循江而<lb/>
　　下其形若麟<lb/>
　金紫山　在縣西南六十里<lb/>
<pb n="KR2k0051_WYG_006-61b"/>
　聖湫山　在縣北六十里捱城河出焉<lb/>
　鳯凰山　在縣東北五里一名錦屏山<lb/>
　四角山　在縣東北十里山分四向截然挺峙<lb/>
　鎮鳯山　在縣東北二十里形如飛鳯<lb/>
　人頭崖　在縣西南九十里以形似名<lb/>
　鴉鵠崖　在縣南十里<lb/>
　西漢水　在縣東三十里自西和界流入南入成縣<lb/>
　　界一名嘉陵水郡志長道河即西漢水<lb/>
<pb n="KR2k0051_WYG_006-62a"/>
　武植水　在縣東北三十里源發北山南經武植戍<lb/>
　　又南流合長道河<lb/>
　夷水　即捱城河在縣東二里源出聖湫山南流經<lb/>
　　縣入於漢水<lb/>
　濁水　在縣西南七十里寰宇記有濁水自長道縣<lb/>
　　界來穿大潭舊鎮清水從蕃界來㑹之入階州<lb/>
　紅厓河　在縣西南三十里源出莫遮攔山東入長<lb/>
　　道河又東入於漢<lb/>
<pb n="KR2k0051_WYG_006-62b"/>
　洮坪河　在縣西二十里一名西江河南流入於紅<lb/>
　　厓河<lb/>
　平泉水　在縣東北三十里南流合長道河<lb/>
　聖泉　在縣南五里<lb/>
　　徽縣<lb/>
　鐘樓山　在縣城内其上建樓明正德六年展築城<lb/>
　　包鐘樓山於内<lb/>
　天池山　在縣東七十里上有河池<lb/>
<pb n="KR2k0051_WYG_006-63a"/>
　伶倫山　在縣南十五里其山石壁盤旋如舞優狀<lb/>
　　故名<lb/>
　鐵山　在縣南四十里懸崖萬仭其色似鐵上多雲<lb/>
　　雨宋劉子羽謂蜀口有鐵山棧道之隘即此其下<lb/>
　　有虞闗其山形似巾子亦名巾子山<lb/>
　方山　在縣西北四十里接成縣界<lb/>
　積草山　在縣北四十里杜甫經此有詩<lb/>
　鷄冠山　在縣東南五十里爲縣境之險要土宜陶<lb/>
<pb n="KR2k0051_WYG_006-63b"/>
　　冶居民所資<lb/>
　金蓮山　在縣東南六十里有金蓮洞崖高數十仭<lb/>
　　周圍有數十洞相綴明胡濚奉命訪張三丰於此<lb/>
　青泥嶺　在縣南二十里上多雲雨行者苦泥淖嶺<lb/>
　　上爲入蜀之路杜甫經此有詩<lb/>
　木皮嶺　在縣西十里與成縣連杜甫發同谷取路<lb/>
　　栗亭南入郡界歴當房村度此嶺由白水峽入蜀<lb/>
　　有詩唐黄巢之亂王鐸置闗於此以遮秦隴<lb/>
<pb n="KR2k0051_WYG_006-64a"/>
　銀樁崖　在縣東北五十里壁立萬仭崖畔石柱如<lb/>
　　銀其光映日旁有洞穴人莫能入<lb/>
　雙龍崖　在縣東南七十里<lb/>
　殺金坪　在縣東南六十里上有仙人闗宋吳玠吳<lb/>
　　璘屯兵於此<lb/>
　龍洞　在縣南三十里洞中嘗有雲氣旱禱即應<lb/>
　紫金水　在治北源出縣北三十里之紫金山東南<lb/>
　　流入嘉陵江至褒城縣爲山河堰<lb/>
<pb n="KR2k0051_WYG_006-64b"/>
　濁水江　在縣西南五十里自成縣流入東南入畧<lb/>
　　陽界即白水江也<lb/>
　嘉陵江　在縣南七十里源出大散闗嘉陵峪經鳯<lb/>
　　縣兩當西南流入蜀<lb/>
　永寧河　在城南即河池水出河池北谷經永寧故<lb/>
　　城南流入嘉陵江<lb/>
　泉街水　在縣東南南入畧陽縣界後漢虞詡爲武<lb/>
　　都太守按行川谷由沮至下辨數十里皆燒石開<lb/>
<pb n="KR2k0051_WYG_006-65a"/>
　　水道即泉街水也<lb/>
　太白池　在縣東二十里周五十畆衆山環繞其旁<lb/>
　　可禱雨<lb/>
　九眼泉　在縣東北九十里水自石穴中流出<lb/>
　　兩當縣<lb/>
　鸑鷟山　在縣東十五里相傳鳴岐之鳯出於此昔<lb/>
　　張果先生夏居豆積冬居鸑鷟兩峯秀聳一名<lb/>
　　南岐一名來儀南有登真洞高一丈深百尺有水<lb/>
<pb n="KR2k0051_WYG_006-65b"/>
　　自頂注於石池池旁有石振之有聲俗名石鼓洞<lb/>
　　上有朝陽亭碧桃軒<lb/>
　大夫山　在縣東南二里唐末郡守滿任移治於此<lb/>
　　故名<lb/>
　陽山　在縣南一里有大陽小陽二山<lb/>
　故道山　在縣東南二十里昔漢祖襲章邯出此其<lb/>
　　下即故道川<lb/>
　天門山　在縣南六十里懸崖有大石門一閤一闢<lb/>
<pb n="KR2k0051_WYG_006-66a"/>
　秦岡山　在縣西南水經注故道水入秦岡山山南<lb/>
　　入雲懸崖列壁上有神像世名之曰聖女神<lb/>
　天池山　在縣西北十五里謂之西天池又一在東<lb/>
　　北二十里曰東天池上皆有池禱雨多應<lb/>
　申家山　在縣東北九十里與鳳縣接境<lb/>
　分水嶺　在縣東十里一嶺而東西兩溝<lb/>
　石鏡峯在縣東二十里峯石晶瑩日出時光彩掩映<lb/>
　銀甕峽　在縣東二十里杜甫詩復道珠山得銀甕<lb/>
<pb n="KR2k0051_WYG_006-66b"/>
　　指此<lb/>
　魚洞　在縣東四十里馮家寨每歲暮春有魚自洞<lb/>
　　中湧出不知從來與丙穴之嘉魚同<lb/>
　黄崖洞　在縣南七十里中有靈湫可以避難<lb/>
　嘉陵江　在縣南三十里自鳳縣流入又西南入徽<lb/>
　　縣境或謂即兩當水郡邑志大散嘉陵地勢險隘<lb/>
　　相當因名<lb/>
　廣香水　在縣東水出穆喬山南流至廣香川<lb/>
<pb n="KR2k0051_WYG_006-67a"/>
　紅崖河　在縣東二十里源出秦州界南流入嘉陵<lb/>
　　江<lb/>
　礬水　在縣南七里亦南流入嘉陵江<lb/>
　尚婆水　在縣西本名石盤水俗語音訛爲尚婆川<lb/>
　　北出利橋山南逕尚婆川又西南至秦岡山入故<lb/>
　　道水尚婆川中有鳥羣飛二月從北向南八月從<lb/>
　　南向北音如簫管俗云伎兒鳥春來則種米秋來<lb/>
　　則種麥人常以爲農候<lb/>
<pb n="KR2k0051_WYG_006-67b"/>
　琵琶洲　在縣南三十里其地洲渚紆回人跡罕到<lb/>
　　亦名枉渚杜甫詩鵾鷄號枉渚日色傍阡陌即此<lb/>
　靈應泉　在縣南七里泉出石孔中旱澇祈禱皆應<lb/>
　　俗名旱澇泉又香泉在縣北一里水廣可資灌溉<lb/>
直𨽻階州<lb/>
　　階州<lb/>
　石鶴山　在州東八十里又十里有月臺山<lb/>
　盤堤山　在州南三十里漢姜維拒鄧艾於此築盤<lb/>
<pb n="KR2k0051_WYG_006-68a"/>
　　堤城葭蘆戍後魏置縣址猶存<lb/>
　仙陵山　在州南三里又名仙靈山<lb/>
　露骨山　在州南三十里峯巒森列山之南有萬象<lb/>
　　洞洞中泥可爲硯出洞即成堅石内有煉丹井仙<lb/>
　　人牀竈明初張三丰寓此題句猶存又有風洞内<lb/>
　　有黄泥灘枯木橋人跡罕到<lb/>
　武都山　在州西七十里與西固所接界州西南大<lb/>
　　山也<lb/>
<pb n="KR2k0051_WYG_006-68b"/>
　卧龍山　在州北一里州之鎮山<lb/>
　㤗石山　在州東北二百四十里接西和界<lb/>
　鐵爐山　在州北二百里明嘉靖十三年回夷馬興<lb/>
　　據此作亂廵撫黄臣討平之<lb/>
　米尖山　在州東北一百二十五里山巔有城俗謂<lb/>
　　之米倉城宋吳璘屯糧處<lb/>
　紫泥山　在州東六十里舊屬福津縣地出紫泥漢<lb/>
　　封璽書用此有紫泥集今紫泥亡集亦失傳<lb/>
<pb n="KR2k0051_WYG_006-69a"/>
　錦屛山　在州南二里山澗有樹高百尺大十圍狀<lb/>
　　似駝側有泉冬温夏凉<lb/>
　太白山　在州南四十里首洮尾茂横折數千里高<lb/>
　　峯峭壁積雪不消<lb/>
　翠微山　在州西三里三峯秀出中有一崗勢若卧<lb/>
　　獅<lb/>
　真武山　在州西北五里高出羣山側有水簾洞懸<lb/>
　　岩瀑布<lb/>
<pb n="KR2k0051_WYG_006-69b"/>
　鳯凰山　在州治北拱若儀鳯山麓與城相接爲州<lb/>
　　之主山<lb/>
　蓮花山　在鳯山之陰翠峯五出望之如菡萏初吐<lb/>
　楊家崖　在州北一百里控白水江險峻有泉<lb/>
　魚貫崖　在州東一百二十里<lb/>
　蛇倒退崖　在州東北五十里最險<lb/>
　龍帝峽　在州西南宋雍熙三年福津縣有大山飛<lb/>
　　來自龍帝峽壅白水江逆流壊民田數百里<lb/>
<pb n="KR2k0051_WYG_006-70a"/>
　峯貼峽　在州西一百二十里與羗地相接宋置寨<lb/>
　　於此爲戌守要地<lb/>
　花石峽　在州北一里有石青質黒文可爲屏障<lb/>
　僊人峽　在州北二十里山勢險峻易據難攻其北<lb/>
　　即望城闗<lb/>
　五仙洞　在州東二十里羗水南岸溪澗幽折相傳<lb/>
　　爲神仙棲止之地中有卧龍坪及鐵橋盧木橋諸<lb/>
　　勝卧龍坪寛廣可容百人<lb/>
<pb n="KR2k0051_WYG_006-70b"/>
　白水江　在城南即西傾山南所出之墊江桓水之<lb/>
　　異名也經州南過文縣至昭化入嘉陵江<lb/>
　西漢水　在州北二百里一名犀牛江自成縣西南<lb/>
　　流接州界復折而東流入漢中府畧陽縣界昔有<lb/>
　　神牛出江中爲害人逐之化爲石其跡尚存<lb/>
　西河水　在州西三十里南流入白水江<lb/>
　紫水　在州東八十里源出故福津縣西南流注白<lb/>
　　水江漢用紫泥出此水<lb/>
<pb n="KR2k0051_WYG_006-71a"/>
　平樂水　在州東北四十五里東北流入西漢水謂<lb/>
　　之㑹口<lb/>
　乳水　在州東三十里出石穴中入白水江每清明<lb/>
　　日有魚從穴中湧出<lb/>
　北峪水　在州西門外源發南坪合赤沙水南入白<lb/>
　　水江<lb/>
　　成縣<lb/>
　鹿玉山　在縣東十五里溪洞幽絶有獅子洞<lb/>
<pb n="KR2k0051_WYG_006-71b"/>
　方山　在縣東四十里山形方正晉時武都氐屠飛<lb/>
　　啖鐵嘗據此<lb/>
　兌山　在縣東廢栗亭縣北方輿勝覽以爲即古和<lb/>
　　仲所宅<lb/>
　寶井山　在縣東南十里山旁曰紫金山即今郡治<lb/>
　鳯凰山　在縣東南十里山腰有瀑布名并璣泉溪<lb/>
　　中有二石雙立其形如闕漢世有鳯凰止其上故<lb/>
　　名鳯凰臺杜詩亭亭鳯凰臺北對西康州是也其<lb/>
<pb n="KR2k0051_WYG_006-72a"/>
　　下又有鳯村<lb/>
　仙掌山　在縣南五里見元和志<lb/>
　五仙山　在縣南三十里五峯連亘山半有洞五各<lb/>
　　去谷百歩舊傳公孫氏五子學仙於此<lb/>
　鷄頭山　在縣西南十五里狀如鷄頭中有龍洞<lb/>
　泥功山　在縣西二十里縣境之名山也唐貞元初<lb/>
　　權置行成州於此山今址存有泥功廟其神石像<lb/>
　　天成古怪殊甚<lb/>
<pb n="KR2k0051_WYG_006-72b"/>
　天井山　在縣西二十里有白龍灘<lb/>
　仇池山　在縣西一百里一名瞿堆又名百頃山三<lb/>
　　秦記山本名仇維其上有池故曰仇池在倉洛二<lb/>
　　谷間常爲水所衝激故下石而上土形如覆壺仇<lb/>
　　池記上有池百頃地形四方壁立千仭自然有樓<lb/>
　　櫓却敵分置調均竦起數丈有踰人功凡二十一<lb/>
　　道可攀緣而上東西二門盤道下上凡七里上則<lb/>
　　岡阜低昻泉源交灌宋氐胡傳仇池地方百頃四<lb/>
<pb n="KR2k0051_WYG_006-73a"/>
　　靣斗絶高平方二十餘里羊腸道三十六回上有<lb/>
　　水泉煮土成鹽齊書氐人楊難當於其上平地立<lb/>
　　宫室果園倉庫板屋土牆所治處名洛谷水經注<lb/>
　　漢水流經瞿堆西又屈逕瞿堆南元和志仇池山<lb/>
　　在上祿縣南八十里上有數萬人家一人守道萬<lb/>
　　夫莫向方輿勝覽下有飛龍峽以氐楊飛龍所據<lb/>
　　而名其東乃杜甫天寶避亂居此有詩<lb/>
　石船山　在縣西北四十里上有靈湫<lb/>
<pb n="KR2k0051_WYG_006-73b"/>
　木皮嶺　在縣東二十里與徽縣連界黄巢之亂王<lb/>
　　鐸置闗於此以遮秦隴路極險杜甫經此有詩<lb/>
　醉仙巖　在縣南十里岩壁間有仙像如醉翁狀俗<lb/>
　　呼爲道士崖<lb/>
　龍峽　在縣南十里濁水所經峽南半山有洞曰雷<lb/>
　　洞宋紹興初金人南侵郭執中集鄉豪守此以拒<lb/>
　　之<lb/>
　魚竅峽　在縣西二十里漢武都太守李翕有磨崖<lb/>
<pb n="KR2k0051_WYG_006-74a"/>
　　頌唐吳道子有遺筆<lb/>
　鷲峽　在縣西北晉太和中苻堅伐仇池與楊纂戰<lb/>
　　於峽中魏將李崇攻仇池楊靈珍於鷲峽<lb/>
　觀音洞　在縣東北兩山壁立洞在山半至爲高險<lb/>
　鐘乳洞　在縣東北十三里產鐘乳<lb/>
　龍洞　在縣西洞口可容十餘人直下三十丈觀者<lb/>
　　縋而上下有湫冬夏不涸<lb/>
　香水洞　在縣北二十五里洞水飛下如珠中有石<lb/>
<pb n="KR2k0051_WYG_006-74b"/>
　　龍蟠其上外有茂林修竹<lb/>
　西漢水　在縣西百餘里自西和縣流入與禮縣接<lb/>
　　界又南與階州接界又東南入漢中府畧陽縣界<lb/>
　洛谷水　在縣西八十里源出縣西北山谷中西南<lb/>
　　經駱谷城下西南入於漢<lb/>
　洛漢水　亦名六漢在縣西北六十里源出西和縣<lb/>
　　境流經縣之六漢堡又西入西漢水<lb/>
　濁水　在縣西南亦謂之白水又名天水經舊栗亭<lb/>
<pb n="KR2k0051_WYG_006-75a"/>
　　縣東南流過徽縣入蜀合於嘉陵江<lb/>
　丁令溪　在縣西北東南入濁水<lb/>
　渥陽水　在縣東五十里亦謂之泥陽水一名下辨<lb/>
　　水一名甘泉自天水發源東南流至泥陽鎮與栗<lb/>
　　亭水合東南入徽縣界注嘉陵江<lb/>
　建安川水　在縣西北百里自階州流入境又東北<lb/>
　　入西漢水<lb/>
　東河　在縣東源出秦州南入龍峽又東南至畧陽<lb/>
<pb n="KR2k0051_WYG_006-75b"/>
　　境入嘉陵江<lb/>
　南河　在縣南源出縣西南青渠堡東流入龍峽又<lb/>
　　東南入徽縣界一名下辨水<lb/>
　萬丈潭　在縣東南七里相傳曽有黒龍自潭飛出<lb/>
　　又有黄龍潭在縣西二十里又白龍潭在縣西八<lb/>
　　十里<lb/>
　裴公湖　在城西南隅唐刺史裴守真所開桃柳夾<lb/>
　　岸爲一郡之勝<lb/>
<pb n="KR2k0051_WYG_006-76a"/>
　鳯凰潭　在縣東南鳯凰山下<lb/>
　金泉　在縣東郭外出洞穴中清澈甘寒深二丈<lb/>
　玉繩泉　在縣南七里飛龍峽下萬丈潭之右<lb/>
　十九泉　在縣南四十里杜甫有常懐十九泉之句<lb/>
　　文縣<lb/>
　螳螂山　在縣東三里以形似故名<lb/>
　南山　在縣南三里狀如列屏清水江遶其下<lb/>
　龍女山　即南山之西支横擁縣城有廟可禱雨<lb/>
<pb n="KR2k0051_WYG_006-76b"/>
　鄧至山　在縣東二十里鄧艾間道從此入蜀故名<lb/>
　太白山　在縣南二百五十里巖谷高深常多積雪<lb/>
　　春夏不消<lb/>
　天牢山　在縣西北二里山勢平衍上有古城<lb/>
　龍頭山　在縣西北其山綿亘甚逺自四川松潘衛<lb/>
　　之叠溪所境綿延入縣境止於縣西之白馬水形<lb/>
　　如龍頭<lb/>
　青塘嶺　在縣東南二百八十里由此入龍州爲左<lb/>
<pb n="KR2k0051_WYG_006-77a"/>
　　擔路即鄧艾入蜀之道<lb/>
　赤磨嶺　在縣西南至番界八十里以赤磨嶺爲界<lb/>
　　又西北至番界一百三十五里以大恭嶺爲界見<lb/>
　　寰宇記有蛇倒嶺在縣西極爲險窄<lb/>
　滴水崖　在城北亂山矗立兩峯劃開如髻對峙有<lb/>
　　飛泉千尺如疋練居人置槽引之以資用<lb/>
　象山　在儒學後以形似故名<lb/>
　將臺山　在東郭外平地突起一峯南向白水<lb/>
<pb n="KR2k0051_WYG_006-77b"/>
　金珠山　在縣西武德元年移州於白馬水西接金<lb/>
　　珠山即此<lb/>
　素嶺山　在縣西一百六十里高峻積雪黒水發源<lb/>
　　於此一名露骨山<lb/>
　分水嶺　在縣北三十里一山横亘兩水分流北流<lb/>
　　者至尖山南流者至泮宫<lb/>
　八盤山　在縣北四十里嘉樹菁葱人行濃陰中儼<lb/>
　　如圖書一<lb/>
<pb n="KR2k0051_WYG_006-78a"/>
　尖山　在縣北六十里其峯如削獨出山表<lb/>
　野羊崖　在縣西北又貓兒崖在縣西百餘里爲階<lb/>
　　州道路棧道倚崖極爲險峻<lb/>
　城平峪　在縣東一百二十里又小盤峪在東一百<lb/>
　　四十里<lb/>
　白馬峪　在縣西南十五里<lb/>
　長平峪　在縣東北九十里又大盤峪在縣東北一<lb/>
　　百七十里<lb/>
<pb n="KR2k0051_WYG_006-78b"/>
　銀峪　在縣西北七十里其山産銀又鉢峪在縣西<lb/>
　　北一百七十里<lb/>
　上清洞　在縣北四十里其深莫測又飛卭洞在北<lb/>
　　一百三十里其高接天在天池傍<lb/>
　白水江　在城南白水出臨洮西傾山水色白濁東<lb/>
　　南流與黒水合民居水上者爲白水氐方輿紀要<lb/>
　　白水江即禹貢之桓水源出西傾經西和成縣畧<lb/>
　　陽寧羗之界又經階州南而入文縣又南流經城<lb/>
<pb n="KR2k0051_WYG_006-79a"/>
　　東入四川龍安府界又東流至昭化縣北而合於<lb/>
　　嘉陵江葢與西漢水並爲嘉陵江之上源<lb/>
　東維水　在縣西北出西北維谷東南流經維城西<lb/>
　　又東南入白水<lb/>
　白馬水　在縣西南出故長松縣西南白馬溪東北<lb/>
　　注白水<lb/>
　羗水　在縣北三十里自階州流入境一名太白水<lb/>
　　出塞外南至陰平入白水方輿紀要此即白龍江<lb/>
<pb n="KR2k0051_WYG_006-79b"/>
　黒水　在縣西六十里源發羗中西南經黒水城又<lb/>
　　西南入於白水<lb/>
　五渡水　在縣北七十里源出洋湯番界東合天池<lb/>
　　水至尖山隨山曲折凡五渡東流入白龍江<lb/>
　雍川水　在縣南源出縣西南雍溪東北注白水<lb/>
　甘溪　在縣北三十五里自林間流出清冽甘美因<lb/>
　　名<lb/>
　天池　在縣北一百三十里一名天魏湫在天魏山<lb/>
<pb n="KR2k0051_WYG_006-80a"/>
　　下合衆山水凹爲大壑環百五十里水平山顙不<lb/>
　　見畔岸池傍有洋湯龍王廟祈雨輒應<lb/>
　金窟　在縣東麻倉谷接四川昭化縣界窟如井中<lb/>
　　產金取之甚難<lb/>
　西園渠　在縣南又有雪夜碧雲復古清波三闗等<lb/>
　　渠皆有灌溉之利<lb/>
　甘棠渠　在縣西二十里引水入城灌田相近又有<lb/>
　　東谷渠亦資溉利<lb/>
<pb n="KR2k0051_WYG_006-80b"/>
　流春渠　在縣西亦資灌溉<lb/>
直𨽻肅州<lb/>
　　肅州<lb/>
　觀音山　在州東南一百八十里與雪山相連因山<lb/>
　　有觀音寺故名<lb/>
　紅山　在州東南一百六十里與觀音山相連<lb/>
　寒水石山　在州南一百五十里與紅山相連<lb/>
　硫黄山　在州南一百五十里與寒水石山相連<lb/>
<pb n="KR2k0051_WYG_006-81a"/>
　九九山　在州東南二百餘里接西寧地方後山有<lb/>
　　虜路亦可通通典酒泉縣有九龍山寰宇記九龍<lb/>
　　山在縣南一百里一統志云即今清水堡之九九<lb/>
　　山也<lb/>
　青平山　在州南五十五里<lb/>
　祁連山　在州南一百五十里一名雪山峯巒高聳<lb/>
　　四時積雪春夏消釋氷水入河以灌田畆郡人頼<lb/>
　　之自凉州連亘至此皆曰祁連山即天山也<lb/>
<pb n="KR2k0051_WYG_006-81b"/>
　文殊山　在州西南三十里兩山南北對峙水泉中<lb/>
　　流昔人多鑿洞穿穴繪塑佛像<lb/>
　淖泥山　在文殊山西南二百五十里山多水泉泥<lb/>
　　淖又曰濫泥山<lb/>
　崑崙山　在州西南二百五十里山嶺峻極彷彿崑<lb/>
　　崙故名經夏積雪不消世呼雪山後凉張駿時酒<lb/>
　　泉太守馬岌言周穆王見西王母於此宜立王母<lb/>
　　祠駿從之崑崙山本在西域朶甘斯東北番名為<lb/>
<pb n="KR2k0051_WYG_006-82a"/>
　　伊拉瑪愽羅山此山名同或曰即禹貢之西戎崑<lb/>
　　崙也<lb/>
　南山　在州西南史記大宛傳張騫自大夏還並南<lb/>
　　山欲從羗中歸又匈奴渾邪王降而金城河西西<lb/>
　　並南山至鹽澤空無匈奴漢至西域南北有大山<lb/>
　　其南山東出金城與漢南山屬正義南山即終南<lb/>
　　山從終南東至華山東北過河東北連延至海即<lb/>
　　中條山也<lb/>
<pb n="KR2k0051_WYG_006-82b"/>
　雪逹巴山　即祁連山之别名也因其山稍卑故名<lb/>
　　小雪逹巴<lb/>
　牌樓山　在州西南百里卯來泉堡南形如牌樓<lb/>
　洞庭山　在州西七十里四靣懸絶人不能上遥望<lb/>
　　燄燄如鑄銅色<lb/>
　嘉峪山　在州西七十里山之西麓即嘉峪闗一名<lb/>
　　玉石山下有九眼泉<lb/>
　崆峒山　在州東南六十里舊屬福禄縣<lb/>
<pb n="KR2k0051_WYG_006-83a"/>
　黒山　在州北一百八十里屹立沙漠中黒水經其<lb/>
　　下一名紫塞其山口在西北一百四十里<lb/>
　照壁山　在州西北二百三十里山如壁峙故名<lb/>
　火石山　在州東北六十里石可打火<lb/>
　松逹巴山　在淖泥山東北離城二百二十里名松<lb/>
　　山<lb/>
　孤紅山　在州東北金塔寺東三百八十里凡往來<lb/>
　　哈宻北山者必聚於此<lb/>
<pb n="KR2k0051_WYG_006-83b"/>
　狼心山　在州東北七百里亦䝉古經過之地探聽<lb/>
　　者常至此取紅瑪瑙石爲記<lb/>
　大乾糧山　在州東北下古城堡東北六十里一名<lb/>
　　沙山其側有小口子<lb/>
　羅漢洞　在州西南三十里<lb/>
　大草灘　在嘉峪闗西八十里其地廣而多草<lb/>
　白亭海　在州東北一百四十里一名㑹水以衆水<lb/>
　　所㑹故曰會水以北有白亭故曰白亭海<lb/>
<pb n="KR2k0051_WYG_006-84a"/>
　討來河　在州北一百里源出祁連山下流合清水<lb/>
　　河沙河經㑹水縣入張掖河<lb/>
　天倉河　在州東北三百里即討來河之水與城東<lb/>
　　水磨渠同𣲖東流至岔口合鎮夷黒河同向東北<lb/>
　　流俗以黒河爲雄河天倉河爲雌河以黒河之水<lb/>
　　能衝斷天倉之水也討來河之水在金佛寺南一<lb/>
　　百一十里西流遶南山之後其勢甚急人馬不可<lb/>
　　渉唯天生楚壩二橋可渡至卯來泉堡西南分𣲖<lb/>
<pb n="KR2k0051_WYG_006-84b"/>
　　北流謂之討來河又折而東北逕州城西北合清<lb/>
　　水紅水白水沙河又東逕下古城南折而北流出<lb/>
　　邊爲天倉河又東逕金塔寺北三十里至岔口鎮<lb/>
　　夷界合張掖河<lb/>
　額齊訥海　東北一千三百餘里額齊訥城東衆水<lb/>
　　所會處也<lb/>
　沙河　在州東四十里源出雪山北流入討來河<lb/>
　清水河　在州北五十里源出州西北清水泉東流<lb/>
<pb n="KR2k0051_WYG_006-85a"/>
　　入討來河<lb/>
　黒水　在州西北一百二十里地志云出張掖縣雞<lb/>
　　山之下<lb/>
　紅水　在州東南三十里源出南山谷中下流合黒<lb/>
　　白二水至下古城東南入討來河水有紅色故名<lb/>
　　舊志衛城南有紅水壩又分爲東洞子壩西洞子<lb/>
　　壩昔時地高水下田不可藝明景㤗間千戸曹斌<lb/>
　　鑿崖爲碉引水由下漸上直透崖頂分流而下大<lb/>
<pb n="KR2k0051_WYG_006-85b"/>
　　爲民利<lb/>
　白水　在州西南二十里源出州北山谷中下與黒<lb/>
　　紅二水合流<lb/>
　放驛湖　在州東一里周六里餘亦名站家湖<lb/>
　鏵尖湖　在州東南二十里有二處肅營官馬常在<lb/>
　　此放牧<lb/>
　鄭家湖　在州北七里鄭家堡前<lb/>
　蒼兒湖　在州北二十五里俗謂之大湖塲<lb/>
<pb n="KR2k0051_WYG_006-86a"/>
　花城兒湖　在州北八十里大湖一處北虜常竊據於此<lb/>
　鴛鴦池　在州東北四十里産白鹽夷人至秋每牧<lb/>
　　於此<lb/>
　酒泉　在州城下有泉其味如酒因以名郡<lb/>
　路家海子　舊在城西二十五歩有水汪洋不竭水<lb/>
　　色稍黄人亦謂酒泉焉<lb/>
　暖泉　在州東一十五里大湖一圍中有湧泉冬夏<lb/>
　　不涸不凍時人謂之暖泉湖有一堡此水澆灌<lb/>
<pb n="KR2k0051_WYG_006-86b"/>
　卯來河泉　在州西南二百五十里濫泥山下有泉<lb/>
　　水向東北流<lb/>
　九眼泉　在州西嘉峪山下水碧青不竭溉田數頃<lb/>
　　又城北三百八十里有九眼泉近羊頭泉爲番人<lb/>
　　必由之路亦軍夜哨賊之處<lb/>
　榆樹泉　在州西北八十五里小鉢和寺山口西番<lb/>
　　嘗濳匿於此入冦明嘉靖時叅將崔麒修墩臺一<lb/>
　　座以防之<lb/>
<pb n="KR2k0051_WYG_006-87a"/>
　羊頭泉　在州北三百三十里金塔寺北一百二十<lb/>
　　里北虜由天倉河北來者咸至此歇馬亦賊所必<lb/>
　　由之要路<lb/>
　沙棗泉　在州東北二百三十里北虜順天倉河西<lb/>
　　行必至此泉歇馬又孤紅山石城兒等虜亦常至<lb/>
　　此住歇爲衝要之地<lb/>
　崔家泉　在州東闗廂東北一里湧出清水碧澄北<lb/>
　　流人疑以爲酒泉但色味不同因在崔家庄側地<lb/>
<pb n="KR2k0051_WYG_006-87b"/>
　　旁故名崔家泉<lb/>
　　高臺縣<lb/>
　榆木山　在縣南四十里上産榆樹故名東起梨園<lb/>
　　西盡暖泉延長百餘里<lb/>
　祁連山　在縣南百餘里接甘州府界<lb/>
　白城山　在縣西南八十里石磴曲折有林泉之勝<lb/>
　合黎山　在縣北十里東接高臺西接鎮夷禹貢導<lb/>
　　弱水至於合黎是也張掖河水經其谷今名石硤<lb/>
<pb n="KR2k0051_WYG_006-88a"/>
　　口今案合黎山起山丹石硤口至於鎮夷延長三<lb/>
　　百餘里其山産茶<lb/>
　鵞頭山　都司志在鎮夷西北五十里以形似名當<lb/>
　　北虜出入要道<lb/>
　黒山　在鎮夷東北二十里與合黎山相接土石多<lb/>
　　黒望之黯然<lb/>
　紅崖　在鎮夷城西十五里其色赤形如屏障<lb/>
　弱水　在縣北二百歩即黒河自甘州流入又西入<lb/>
<pb n="KR2k0051_WYG_006-88b"/>
　　鎮夷界一名張掖河弱水之下流也禹貢弱水餘<lb/>
　　波入於流沙史記正義羗谷水自合弱水又西逕<lb/>
　　合黎山折而北流逕流沙磧之西入居延海<lb/>
　呼蚕水　自肅州西東北流入鎮夷與張掖河合漢<lb/>
　　志福禄縣呼蚕水東北至㑹水入羗谷新志謂之<lb/>
　　討來河<lb/>
　五壩湖　在縣東十二里<lb/>
　大蘆灣湖　在縣東北二十里<lb/>
<pb n="KR2k0051_WYG_006-89a"/>
　黒泉站家湖　在縣東四十里<lb/>
　鴛鴦湖　在縣西十里<lb/>
　七壩湖　在縣西二十里<lb/>
　月牙湖　在縣西北五里<lb/>
　高臺站家湖　在縣西北五里<lb/>
　水磨湖　在縣西北一十里<lb/>
　海底湖　在縣西北一十里<lb/>
　葦塲湖　在縣西北一十五里<lb/>
<pb n="KR2k0051_WYG_006-89b"/>
　狼窩湖　在縣西北二十里<lb/>
　李家湖　在縣西北二十里<lb/>
　官軍湖　在縣西北一百七十里<lb/>
　局匠湖　在縣西北一百六十里先年止局匠牧馬<lb/>
　　割草今軍民通牧焉<lb/>
　夜不收湖　在縣西北臨胭脂堡離城百餘里止夜<lb/>
　　不收牧馬取草<lb/>
　烏爾古訥湖　鎮夷北五百里䝉古住牧之地<lb/>
<pb n="KR2k0051_WYG_006-90a"/>
　大湖　在縣西北一百八十里居民牧畜<lb/>
　白鹽池　在縣西北二百二十里産白鹽<lb/>
　　安西衛<lb/>
　南山　在城南五十里<lb/>
　雪山　元和志在晉昌縣南一百六十里南連吐谷<lb/>
　　渾界積雪至夏不消一統志云甘凉之山多以雪<lb/>
　　爲名此山葢亦祁連之西隴也按舊志晉昌縣在<lb/>
　　𤓰州北<lb/>
<pb n="KR2k0051_WYG_006-90b"/>
　南籍端水　漢志㝠安縣南籍端水出南羗中西北<lb/>
　　入其澤應劭曰㝠安㝠水出入其澤元和志晉昌<lb/>
　　縣㝠水自吐谷渾界流入大澤東西二百六十里<lb/>
　　南北六十里豐水草宜畜牧<lb/>
　蘓頼河　在城北三里由柳溝衛西北流入又經沙<lb/>
　　州衛西北党河南來入焉<lb/>
　　柳溝衛<lb/>
　南山　即雪山在衛南三百里冬夏積雪不消東西<lb/>
<pb n="KR2k0051_WYG_006-91a"/>
　　綿亘不絶<lb/>
　北山　在橋灣北一百里<lb/>
　蘓頼河　發源南山由靖逆西行經柳溝入安西衛<lb/>
　　界<lb/>
　三道溝　在衛東九十里有微泉按柳溝自頭道起<lb/>
　　自東而西其頭二道溝在靖逆界<lb/>
　四道溝　在衛東七十里雪山昌馬河北流由橋灣<lb/>
　　入蘓頼河之故道<lb/>
<pb n="KR2k0051_WYG_006-91b"/>
　五道溝　在衛東六十里有微泉<lb/>
　六道溝　在衛東五十五里有微泉<lb/>
　七道溝　在衛東五十里有微泉<lb/>
　八道溝　在衛東四十里有微泉<lb/>
　九道溝　在衛東三十里有微泉<lb/>
　十道溝　在衛東二里有微泉<lb/>
　黒水河　在衛西九十里水色微黒發源迤東沙窩<lb/>
　　流入蘆草溝<lb/>
<pb n="KR2k0051_WYG_006-92a"/>
　窟窿河　在衛西四十里發源土葫蘆溝東南西流<lb/>
　　經雙塔堡入蘓頼河内多大穴上小下大深䆳不<lb/>
　　測牲畜誤入即不能出好事者或墜石試之莫竟<lb/>
　　其底<lb/>
　忒不忒河　在衛西九十里<lb/>
　布魯湖　在衛東北一百二十里<lb/>
　　沙州衛<lb/>
　三危山　孔安國傳三危西裔之山舜竄三苗於三<lb/>
<pb n="KR2k0051_WYG_006-92b"/>
　　危禹貢三危既宅是也隋志敦煌縣有三危山括<lb/>
　　地志山在沙州東南三十里山有三峯故名都司<lb/>
　　志三危爲沙州望山俗名昇雨山<lb/>
　鳴沙山　元和志鳴沙山一名神沙山在沙州城南<lb/>
　　七里其山積沙爲之峯巒危峭踰於山石四靣皆<lb/>
　　沙隴背有如刀刃人登之即鳴隨足頺落經宿風<lb/>
　　吹輒復如舊有一泉水名曰沙井綿歴古今沙填<lb/>
　　不滿水極甘美舊唐志又名沙角山天氣晴朗時<lb/>
<pb n="KR2k0051_WYG_006-93a"/>
　　沙鳴聞於城内又五代晉高居誨記云在𤓰州南<lb/>
　　十里冬夏殷殷有聲如雷禹貢所謂流沙也未知<lb/>
　　孰是<lb/>
　龍勒山　沙州城東一百二十里漢龍勒縣因山以<lb/>
　　名括地志在沙州壽昌縣南一百六十五里新唐<lb/>
　　志又有雲雨山<lb/>
　天山　伊吾郡有天山高十五里廣六十里冬夏積<lb/>
　　雪不消一名雪山匈奴謂之天山過皆下馬拜焉<lb/>
<pb n="KR2k0051_WYG_006-93b"/>
　　漢遣貳師將軍李廣利將二萬騎出酒泉擊右賢<lb/>
　　王於天山得虜萬騎而還即此地也元和志一名<lb/>
　　折羅漫山在伊吾縣北一百三十里出好米及金<lb/>
　　鐵舊志天山在哈宻衛北一百二十里又在土魯<lb/>
　　番西北三百餘里一統志唐伊西二州皆有天山<lb/>
　　葢天山東西千里亘二州之界也<lb/>
　俱宻山　在衛西北元和志在伊州納職縣北一百<lb/>
　　四十里又北二十里直抵蒲𩔖海<lb/>
<pb n="KR2k0051_WYG_006-94a"/>
　葱嶺山　按漢史云西域三十六國南北有大山中<lb/>
　　央有河東西六千餘里南北千餘里東則阸以玉<lb/>
　　門陽闗西則限以葱嶺自玉門陽闗出西域有兩<lb/>
　　道從鄯善傍南山北波河西行至莎車爲南道西<lb/>
　　踰葱嶺則出大月支安息自車師前王庭隨北山<lb/>
　　波河西行至䟽勒爲北道西踰葱嶺則出大宛康<lb/>
　　居水經云葱嶺高千里行十三日可至其頂西河<lb/>
　　舊事曰葱嶺在敦煌西八千里其山高大上悉生<lb/>
<pb n="KR2k0051_WYG_006-94b"/>
　　葱故名<lb/>
　沙陀金山　月支别種西突厥之苗裔本號朱邪世<lb/>
　　居金沙山之陽蒲𩔖海之東金山形似兜鍪其俗<lb/>
　　謂兜鍪爲突厥故名其地有大磧名曰沙陀後因<lb/>
　　以沙陀爲號朱邪爲姓至憲宗時朱邪盡忠始見<lb/>
　　於中國其後有朱邪赤心懿宗時賜姓李名國昌<lb/>
　　克用其子也<lb/>
　白龍堆　郡國記敦煌正西闗外有白龍堆沙形如<lb/>
<pb n="KR2k0051_WYG_006-95a"/>
　　土龍身無頭有尾高大者二三丈卑者丈餘東倚<lb/>
　　三危北望蒲昌是爲極要路<lb/>
　流沙　後周書鄯善西北有流沙數百里夏日有熱<lb/>
　　風爲行旅之患風之將至惟老駝知之即鳴而聚<lb/>
　　立埋其口鼻於沙中人每以爲候亦即擁蔽口鼻<lb/>
　　其風迅駛斯須過盡若不防者必至危斃顔師古<lb/>
　　曰流沙在敦煌西八十里明一統志流沙磧在玉<lb/>
　　門闗外有三斷石極大世謂之三隴山<lb/>
<pb n="KR2k0051_WYG_006-95b"/>
　高梧谷　十六國春秋吕光自龜兹還至宜禾凉州<lb/>
　　刺史梁熙謀閉境拒之高昌太守楊翰白熙以高<lb/>
　　梧谷口險阻之要宜先守之而奪其水如以其遠<lb/>
　　不守伊吾之闗亦可拒也光初聞翰謀大懼既而<lb/>
　　聞熙不聽乃進<lb/>
　羊膊山　沙州城南多巖石無草木山北有一巖曰<lb/>
　　羊膊<lb/>
　北塞山　沙州境漢武帝時天馬朝發京師夕至敦<lb/>
<pb n="KR2k0051_WYG_006-96a"/>
　　煌北塞山下即此<lb/>
　雷石磧　按唐志西州之西南有南平安昌兩城一<lb/>
　　百二十里至天山西南入谷經雷口磧二百二十<lb/>
　　里至銀山磧<lb/>
　黒水　禹貢導黒水至於三危入於南海括地志黒<lb/>
　　水出伊吾縣北百二十里東南絶流三危山二千<lb/>
　　餘里至鄯州又東南四百餘里至河州入黄河<lb/>
　黄河　漢書西域南北有大山中央有河河有兩源<lb/>
<pb n="KR2k0051_WYG_006-96b"/>
　　一出葱嶺一出于闐于闐在南山下其河北與葱<lb/>
　　嶺河合東注蒲昌海潛行地下南出於積石爲中<lb/>
　　國河云郭璞山海經注河出崑崙潛行地下至葱<lb/>
　　嶺出于闐國復分流岐出合而東注泑澤水經注<lb/>
　　河水一源西出身毒國葱嶺之上西去休循二百<lb/>
　　餘里異物志曰葱嶺之水分流東西西入大海東<lb/>
　　爲河源河水自此分源東逕岐沙谷分爲二水又<lb/>
　　一源出于闐國南山俗謂之仇摩置自置北流逕<lb/>
<pb n="KR2k0051_WYG_006-97a"/>
　　于闐國西又西北流注葱嶺河謂之南河屈東北<lb/>
　　流又東逕扞彌且末諸國合且末河通爲注濱河<lb/>
　　又東逕鄯善國又東注泑澤又一水自岐沙東分<lb/>
　　爲北河屈東南流逕龜兹焉耆諸國又東逕注濱<lb/>
　　城至樓蘭注於泑澤後魏書于闐國城東二十里<lb/>
　　有大水北流號抜樹水即黄河也一名計式水又<lb/>
　　城西五十五里亦有大水名逹利水與抜樹水合<lb/>
　　俱北流<lb/>
<pb n="KR2k0051_WYG_006-97b"/>
　氐置水　漢志龍勒縣有氐置水出南羗中東北入<lb/>
　　澤溉民田元和志壽昌縣有龍勒水在縣南一百<lb/>
　　八十里龍勒山上漢李陵發兵至遮虜障東浚稽<lb/>
　　山南龍勒水上徘徊視虜即此水也五代史沙州<lb/>
　　西渡都鄉河葢即此<lb/>
　懸泉水　在敦煌縣東一百三十里出懸泉山漢將<lb/>
　　李廣利伐大宛還士衆渴乏引佩刀刺山飛泉湧<lb/>
　　出即此水也其水有靈車馬大至即多出少至即<lb/>
<pb n="KR2k0051_WYG_006-98a"/>
　　出少<lb/>
　蒲昌海　漢書西域傳于闐河與葱嶺河合東注蒲<lb/>
　　昌海一名鹽澤者也去玉門陽闗三百餘里廣袤<lb/>
　　三百里其水停居冬夏不増減皆以爲潛行地下<lb/>
　　南出於積石爲中國河云括地志鹽澤一名輔日<lb/>
　　海一名穿蘭一名臨海在沙州西北<lb/>
　蒲𩔖海　漢遣竇固耿秉等出敦煌崑崙塞擊破白<lb/>
　　山虜於蒲𩔖海上即此俗名婆悉厥海舊志蒲類<lb/>
<pb n="KR2k0051_WYG_006-98b"/>
　　海在今土魯番西南漢趙充國屯田於蒲𩔖海<lb/>
　交河水　漢西域傳車師前國交河城以河水分流<lb/>
　　遶城下故名元和志交河出交河縣北山上分流<lb/>
　　於城下因名又逕前庭縣西又有大沙海在柳中<lb/>
　　縣東南九十里<lb/>
　渥洼水　沙州境内漢元鼎四年秋天馬生渥洼水<lb/>
　　中武帝得之作天馬之歌<lb/>
　柳谷水　元和志柔遠縣柳谷水有東西二源出縣<lb/>
<pb n="KR2k0051_WYG_006-99a"/>
　　東北天山南流十五里合流<lb/>
　白玉河　在于闐國城東國人夜視月光盛處必得<lb/>
　　美玉<lb/>
　綠玉河　在于闐城西<lb/>
　烏玉河　城西三河皆源出崑崙山去于闐國西一<lb/>
　　千三百里每歲秋國人取玉於河謂之撈玉<lb/>
　鹽池　元和志在敦煌縣東四十七里池中鹽常自<lb/>
　　生百姓仰給又鹽池海在伊吾縣南三百里周廻<lb/>
<pb n="KR2k0051_WYG_006-99b"/>
　　百餘里又納職縣有陸鹽池在州南六十里周廻<lb/>
　　十餘里無魚水自生鹽月滿則鹽多而甘月虧則<lb/>
　　鹽少而苦<lb/>
　党河　源自南山北流繞城東西藉以溉田<lb/>
　色爾騰海　在衛西南雪山之陰爲青海要道<lb/>
　月牙泉　在衛南十里<lb/>
　藥泉　在衛東南石包城味畧如酒相傳飲之愈疾<lb/>
　　靖逆衛<lb/>
<pb n="KR2k0051_WYG_006-100a"/>
　南山　衛南一百二十里南山之陽又有雪山即古<lb/>
　　祁連綿亘東西<lb/>
　昌馬河　衛西南一百二十里由南山口流出東北<lb/>
　　逕衛城又西北入柳溝衛界<lb/>
　　赤金所<lb/>
　獨登山　元和志在廢玉門縣北十里其山出鹽鮮<lb/>
　　白甘美有異常鹽又玉門縣有神雨山<lb/>
　寛臺山　在赤金峽之東嘉峪闗西山寛如臺故名<lb/>
<pb n="KR2k0051_WYG_006-100b"/>
　金山　元和志在玉門縣東六十里出金寰宇記引<lb/>
　　十三州志云金山在延壽縣東有玉石障<lb/>
　齊勤山　在衛西三十里即　　䝉古之山硤也當<lb/>
　　北來西去之通道明叅將崔麒追賊至此大㨗又<lb/>
　　遊擊和准自鉢和寺追敗賊於嘉峪闗又追敗之<lb/>
　　於齊勤山葢襲賊之徑道也<lb/>
　石脂水　後漢書博物記曰延壽縣南有山石出泉<lb/>
　　水大如筥處注池爲溝其水有肥如煑肉羕羕永<lb/>
<pb n="KR2k0051_WYG_006-101a"/>
　　永如不凝膏然之極明不可食縣人謂之石漆元<lb/>
　　和志在玉門縣東一百八十里泉中有苔如肥肉<lb/>
　　然之極明周武帝宣政中突厥圍酒泉取此脂然<lb/>
　　火焚其攻具得水愈明酒泉頼以獲濟明一統志<lb/>
　　石油出肅州南山肅鎮志嘉峪闗西有石漆今按<lb/>
　　赤金東南一百五十里有石油泉土人取以然燈<lb/>
　　即石脂水也<lb/>
　金河　五代晉高居誨使于闐記云肅州渡金河西<lb/>
<pb n="KR2k0051_WYG_006-101b"/>
　　百里又西百里出玉門闗是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甘肅通志巻六<lb/>
</p>
<p>
</p>
  </div>
</body>
</text>
</TEI>
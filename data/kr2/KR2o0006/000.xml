<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑問疑</head>
    <p>
<pb n="KR2o0006_WYG_000-1a"/>
欽定四庫全書　　　　　史部十五<lb/>
　通鑑問疑　　　　　　　史評類<lb/>
　　提要<lb/>
　　　　<hi>臣</hi>等謹案通鑑問疑一卷宋劉羲仲撰羲仲<lb/>
　　　　筠州人秘書丞恕之長子宋史附見恕傳末<lb/>
　　　　但稱恕死後七年通鑑成追録其勞官其子<lb/>
　　　　羲仲<hi>案宋史原本作義仲癸辛雜識亦作義仲均傳寫之誤今改正</hi>為郊社<lb/>
　　　　齋郎其始末則未詳也史稱司馬光編次資<lb/>
<pb n="KR2o0006_WYG_000-1b"/>
　　　　治通鑑英宗命自擇館閣英才共修之光對<lb/>
　　　　曰館閣文學之士誠多至於専精史學臣得<lb/>
　　　　而知者惟劉恕耳即召為局僚遇史亊紛雜<lb/>
　　　　難治者輒以諉恕恕於魏晉以後事考證差<lb/>
　　　　謬最為精詳羲仲之書即裒録恕與光往還<lb/>
　　　　論難之詞據書末稱方今春秋尚廢況此書<lb/>
　　　　乎云云盖成于熙寧以後邵伯温聞見録稱<lb/>
　　　　通鑑以史記前後漢屬劉攽以唐逮五代屬<lb/>
<pb n="KR2o0006_WYG_000-2a"/>
　　　　范祖禹以三國歴九朝至隋屬恕故此書所<lb/>
　　　　論皆三國至南北朝事也凡所辨論皆極精<lb/>
　　　　核史所稱篤好史學自太史公所記下至周<lb/>
　　　　顯徳末私記雜説無所不覽上下數千載間<lb/>
　　　　鉅細之事如指諸掌者殆非虚語通鑑帝魏<lb/>
　　　　朱子修綱目改帝蜀講學家以為申眀大義<lb/>
　　　　上繼春秋今觀是書則恕嘗以蜀比東晉擬<lb/>
　　　　紹正統與光力爭而不從是不但習鑿齒劉<lb/>
<pb n="KR2o0006_WYG_000-2b"/>
　　　　知幾先有此説即修通鑑時亦未嘗無人議<lb/>
　　　　及矣末附羲仲與范祖禹一篇稱其父在書<lb/>
　　　　局止類事迹勒成長編其是非予奪之際一<lb/>
　　　　出君實筆削而羲仲不及見君實不備知凡<lb/>
　　　　例中是非予奪所以然之故范淳父亦嘗預<lb/>
　　　　修通鑑乃書所疑問焉所舉凡八事復載得<lb/>
　　　　祖禹答書具為剖析乃深悔其詰難之誤且自<lb/>
　　　　言恐復有小言破言小道害道如已之所云<lb/>
<pb n="KR2o0006_WYG_000-3a"/>
　　　　者故載之使後世有考焉其能顯先人之善<lb/>
　　　　而又不自諱其所失尤足見涑水之徒猶有<lb/>
　　　　先儒質直之遺也乾隆四十二年恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>史記疑問卷上</head> <lb/>
    <p>
<pb n="KR2a0006_WYG_001-1a"/>
欽定四庫全書<lb/>
　史記疑問卷上<lb/>
　　　　　　　　　欽天監左監副邵泰衢撰<lb/>
　焚書以後古史無徵幸遷之記得以傳述史通謂其<lb/>
　多雜舊聞時採異說或違經𫝊與理不符互見瑕瑜<lb/>
　每竒豪富致使愚者𫝊訛雅人遺誚不可謂非白圭<lb/>
　之玷也班氏曰甚多疏略或有牴牾先黄老退處士<lb/>
　羞貧賤其是非頗謬于聖人余覽其言敢舉其違經<lb/>
<pb n="KR2a0006_WYG_001-1b"/>
　繆理疏略牴牾之處以為疑問兼集先儒之説著于<lb/>
　篇淺識鄙見匪敢問人聊遣長日以自怡云爾<lb/>
　　三皇紀<lb/>
王母曰華胥履大人跡于雷澤而生庖犧蛇身人首<lb/>
女媧氏蛇身人首與祝融戰頭觸不周山崩天柱折地<lb/>
維缺女媧乃煉五色石以補天斷鰲足以立四極聚蘆<lb/>
灰以止滔水以濟冀州于是地平天成<lb/>
少典氏感神龍而生炎帝人身牛首<lb/>
<pb n="KR2a0006_WYG_001-2a"/>
　庖犧近取諸身逺取諸物以通神明之徳以類萬物<lb/>
　之情始畫八卦神農氏耒耨之用以教萬人日中為<lb/>
　市交易而退此聖人之始祖也夫豈不類人形體同<lb/>
　獸畜其何以君臨畿甸綏撫萬民乎至煉石補天輕<lb/>
　清從何登躋鰲足立極餘體向何安置蓋共工俶擾<lb/>
　天紀綱常幾絶女媧滅之四土復正萬民更生此所<lb/>
　謂補天立極地平天成也然雖喻言實同誕鄙馬貞<lb/>
　補入殊屬贅瘤况山崩柱折三皇萬歲乘雲車駕六<lb/>
<pb n="KR2a0006_WYG_001-2b"/>
　羽益附㑹不經矣至履跡感龍蓋惑于履帝武敏歆<lb/>
　交龍于媪上孕産漢髙之謬也男女搆精萬物化生<lb/>
　人交成人獸交成獸安有異物交人而生人之理若<lb/>
　是則契非嚳子燕父而人母矣髙帝非太公子龍父<lb/>
　而人母矣賤人貴畜而曰龍厭常喜新而曰大人跡<lb/>
　有母無父豈常經哉古者立郊禖𤣥鳥至之日太牢<lb/>
　祀之天子親徃后率嬪御以從乃𤣥鳥至而祀以生<lb/>
　商有天命也故曰天命𤣥鳥降而生商安得曰吞<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>
<pb n="KR2a0006_WYG_001-3a"/>
　卵乎姜嫄隨帝之後武以祭于郊禖故履帝武而上<lb/>
　帝居歆之敏速也生而棄之者蓋生産每苦其不達<lb/>
　而難也今也先生如達矣生産者必坼副有災害也<lb/>
　今也不坼不副而無災害矣居然生子異于常人之<lb/>
　生此所以棄也豈履大人跡之謂哉今以伏羲生于<lb/>
　大人之跡神農生于感龍之神是欲以異尊聖而不<lb/>
　知其誣聖之甚也将以聖人為非類與<lb/>
　　五帝紀<lb/>
<pb n="KR2a0006_WYG_001-3b"/>
軒轅之時神農氏世衰諸侯相侵伐神農氏勿能征軒<lb/>
轅乃習用干戈以征不享諸侯咸來賔從而蚩尤最為<lb/>
暴莫能伐炎帝欲侵陵諸侯諸侯咸歸軒轅軒轅乃教<lb/>
羆熊貔貅貙虎以與炎帝戰于阪泉之野三戰然後得<lb/>
其志與蚩尤戰于涿鹿之野乃禽殺蚩尤而諸侯咸尊<lb/>
軒轅為天子是為黄帝以師兵營衛<lb/>
　史載黄帝在位百載崩年百有一十是十有一齡即<lb/>
　登帝阼矣弱齡童稚雖習干戈安能敵强諸侯而使<lb/>
<pb n="KR2a0006_WYG_001-4a"/>
　之賔從又安能敵最暴之蚩尤而禽誅之尤可異者<lb/>
　黄帝阪泉之戰也是奪神農氏之天下而有之三戰<lb/>
　後得志炎帝雖欲侵陵諸侯未必有桀紂之矯誣上<lb/>
　天沉酒冒色也則此得志也者其亦異于南巢牧野<lb/>
　之師矣况黄帝者易所稱垂衣裳而天下治者也夫<lb/>
　豈以軍旅自衛而以武得志者哉涿鹿阪泉固難稽<lb/>
　測習用干戈三戰得志殆事屬無徵者乎<lb/>
黄帝崩葬橋山<lb/>
<pb n="KR2a0006_WYG_001-4b"/>
　世俗有鼎湖之説史遷不載蓋知其妄也程子曰世<lb/>
　之好怪也聖人與人同類也故形同而氣同而知識<lb/>
　同也相君長者類也相使者形也相管攝者氣也相<lb/>
　維持者知識也龍與鼎異類也形氣之不同也曷足<lb/>
　以感召而使之耶太古之聖有曲言以範俗者假之<lb/>
　喻也𫝊久而詭偽生焉唯智者其正之耳黄帝之治<lb/>
　天下也上下與天地同流百神之宗也故曰百神受<lb/>
　職于廷采銅者剛中也登首山者髙明也爐火者鼓<lb/>
<pb n="KR2a0006_WYG_001-5a"/>
　萬物之化也神鼎者享帝飬賢之物也上水而下火<lb/>
　者二氣升降而既濟也羣龍者乾也雲者從龍之物<lb/>
　也黄帝乃乾九五飛龍之大人也羣小臣之攀胡䫇<lb/>
　者利見之象也至于弓裘衣冠者黄帝垂衣裳而天<lb/>
　下治也世好譎怪以為輕舉也希寵之臣又從而逢<lb/>
　世之君乃甘心于黄帝矣不知生而少壮轉而衰老<lb/>
　而死亾人之大常聖賢之大共如終始消息之不可<lb/>
　以幸免茍大圓之上有聖人居之則聖亦多矣恐不<lb/>
<pb n="KR2a0006_WYG_001-5b"/>
　能容䑓榭累累如是之多也因史葬橋山而特附其<lb/>
　説與世明之<lb/>
帝摯立不善崩<lb/>
　不善者㣲弱不著也帝王紀曰摯乃致禪若云不善<lb/>
　而崩則不得云禪史而曰崩予将何從<lb/>
窮蟬父曰帝顓頊顓頊父曰昌意以至舜七世矣自窮<lb/>
蟬以至帝舜皆㣲為庶人<lb/>
　昌意者黄帝之子皇英乃軒轅五世之女舜乃軒轅<lb/>
<pb n="KR2a0006_WYG_001-6a"/>
　八世之孫堯舜人倫之宗以孫娶祖瀆禮亂常又何<lb/>
　觀厥刑善其婦禮為哉窮蟬既為帝子又何以㣲為<lb/>
　庶人一也男女辨姓婚姻不通舜為堯之五世從孫<lb/>
　而可以尚曽祖姑哉二也帝王之姓累世不易唯舜<lb/>
　之姓非先王之姓三也舜為堯之從孫禹為舜之從<lb/>
　祖仍一家而祖孫授受也謂之揖讓謂之公天下可<lb/>
　乎蓋堯以至公授異姓在下之鰥故曰𫝊賢舜以天<lb/>
　下𫝊外姓有功之賢故曰巽位夏本紀曰鯀父顓頊<lb/>
<pb n="KR2a0006_WYG_001-6b"/>
　又云自黄帝至舜禹皆同姓而異國號之皆非矣四<lb/>
　也若言鯀弟蟬兄本之顓頊一體夫何鯀則始生禹<lb/>
　子蟬遂逺歴五𫝊且舜年長禹二十揆諸年世甚為<lb/>
　懸絶况舜生冀地非昌意降居若水之方必非頊後<lb/>
　史辨之矣至堯用元愷不以為舉舜以非親故謂之<lb/>
　舉五也舜茍堯親非側㣲矣惟其側㣲而必本岳薦<lb/>
　然後舉之歴試之而朝野信之然後授之六也至受<lb/>
　終文祖者受天下于人必告其人所從受者文祖者<lb/>
<pb n="KR2a0006_WYG_001-7a"/>
　堯之太祖也祖堯之祖以明受之堯也非祖考本生<lb/>
　之祖也禹之受命于文宗曰堯廟又推舜所自受之<lb/>
　堯也顓頊豈虞氏之祖哉<lb/>
堯以二女妻舜以觀其内使九男與處以觀其外二女<lb/>
事舜親戚甚有婦道堯九男皆益篤耕讓畔漁讓居瞽<lb/>
瞍尚復欲殺之焚廪以兩笠自扞而下實井從匿空出<lb/>
去<lb/>
　岳曰父頑母嚚象傲克諧以孝烝烝乂不格姦帝曰<lb/>
<pb n="KR2a0006_WYG_001-7b"/>
　我其試哉釐降二女于溈汭嬪于虞夫以諧孝烝乂<lb/>
　乃始釐降嬪虞不過二女與處試其刑于式化耳若<lb/>
　使瞽瞍復欲殺之又何克諧不格姦之有余以讓畔<lb/>
　讓居宜在釐降之先若已女妻男處而瞽不為奸大<lb/>
　似詔尊奉勢之流歸之徳化詞屬未安而萬章有二<lb/>
　嫂治棲之文又似殺舜在釐降後然塗廪之時兩笠<lb/>
　從何而辦穿井之時井實從何匿空似皆未喻者也<lb/>
八元八愷世濟其美不隕其名堯不能舉四凶堯不能<lb/>
<pb n="KR2a0006_WYG_001-8a"/>
去禹臯陶后稷伯夷䕫龍垂益彭祖自堯時皆舉用未<lb/>
有分職<lb/>
　唯天為大唯堯則之誰謂舉措人才堯猶不克哉靜<lb/>
　言庸違丹朱嚚訟知之深矣舜之受終正代堯之有<lb/>
　終也誅凶分職皆禀申堯命而已堯以不得舜為憂<lb/>
　耳賢不能舉凶不能去得人而又不能分職大哉為<lb/>
　君之謂何路史曰久抑元愷則克明峻徳為虗言長<lb/>
　庇四凶則百姓昭明為妄語此言誠然<lb/>
<pb n="KR2a0006_WYG_001-8b"/>
舜薦禹于天十七年南巡狩崩于蒼梧之野塟于江南<lb/>
九疑是謂零陵<lb/>
　禹受命于神宗之日舜年九十五矣耄期倦于勤今<lb/>
　乃百有十歲猶自躬巡荒服乎舜典云舜生三十徵<lb/>
　庸三十在位五十載陟方乃死史官紀舜典之總結<lb/>
　從生至死也姚舜牧氏曰升遐死之别名也若以陟<lb/>
　方為升遐又云乃死史何其複也史紀舜生始末曰<lb/>
　舜三十徵庸則前之祗載克諧也及受終三十載允<lb/>
<pb n="KR2a0006_WYG_001-9a"/>
　陟五十載為天地立心為生民立命為萬世開太平<lb/>
　而不敢自暇豫也至于若時五十載而巡歴于方岳<lb/>
　之下也如此乃死焉自生至死乃字始明何得云巡<lb/>
　狩而死于蒼梧之野乎史且言其塟江南九疑是謂<lb/>
　零陵不考之如是乎孟子曰卒于鳴條桀走鳴條即<lb/>
　今之山西安邑縣也九疑之説殆不足信路史言之<lb/>
　甚詳<lb/>
　　禹紀<lb/>
<pb n="KR2a0006_WYG_001-9b"/>
帝禹東巡狩至㑹稽而崩㑹稽者㑹計也<lb/>
　哀七年𫝊景伯曰禹合諸侯于塗山註塗山在壽春<lb/>
　縣東北濠州鍾離縣西九十五里是塗山者壽春之<lb/>
　塗山今訛蕭山之㑹稽皆世家致羣神于㑹稽與㑹<lb/>
　計之一語耳蓋㑹稽越地上古未通仲雍逃吳猶然<lb/>
　斷髮即使㑹朝述職何為逺抵蠻方若云封徳爵功<lb/>
　又不當近舍朝宁宋景濓云稽之左氏當以壽春之<lb/>
　塗山為正<lb/>
<pb n="KR2a0006_WYG_001-10a"/>
禹傷先人父鯀功之不成受誅乃勞身焦思居外十三<lb/>
年<lb/>
　書曰無若丹朱敖唯慢遊是好予創若時娶于塗山<lb/>
　辛壬癸甲啓呱呱而泣予弗子惟荒度土功蓋禹勸<lb/>
　帝修徳而以敖為可畏不可不創娶妻弗顧生子弗<lb/>
　恤而唯荒度土功弼成五服未嘗創于鯀也若以為<lb/>
　創于鯀而痛父功不成亦可為幹蠱之孝不知禹之<lb/>
　地平天成萬邦作乂者豈以是哉蓋禹功當世而有<lb/>
<pb n="KR2a0006_WYG_001-10b"/>
　天下稷播榖而篤生文武周公𫝊道于天下後世而<lb/>
　有天下契敷五教生湯以有天下篤生孔子𫝊道萬<lb/>
　世至淑問如臯陶而其子伯翳秦趙皆其後也秦自<lb/>
　平王封襄公為侯享國三十世而始皇混一天下唐<lb/>
　之李姓刑官之司李也宋之趙姓臯陶之裔也孰謂<lb/>
　明刑弼教之絶世而不有天下哉唯益不有天下者<lb/>
　雖有烈澤之功當禹薦益之時史云益之佐禹日淺<lb/>
　天下未洽且艱食鮮食之時皆佐禹成功而禹之功<lb/>
<pb n="KR2a0006_WYG_001-11a"/>
　大也故因禹而并附其説焉<lb/>
劉累學擾龍于豢龍氏以事孔甲<lb/>
　變化不測之為龍非牛馬之可豢也畜牛以欄牧馬<lb/>
　以廏豢龍心當以江海矣江海可以赴蹈而擾之乎<lb/>
　且學擾者必先得龍龍不可得安從學哉竹書曰夏<lb/>
　孔甲元年廢豕韋氏使劉累豢龍蓋非豢飬其龍也<lb/>
　豢龍者豢龍氏乃諸侯之氏族如豕韋氏也曰使劉<lb/>
　累豢龍者命劉累為豢龍氏也今曰學擾龍于豢龍<lb/>
<pb n="KR2a0006_WYG_001-11b"/>
　氏以事孔甲何哉曰賜之姓曰御龍氏受豕韋之後<lb/>
　者是也<lb/>
　　殷紀<lb/>
阿衡欲干湯而無由乃為有莘氏媵臣負鼎爼以滋味<lb/>
説湯三聘迎五反然後肯徃<lb/>
　割烹孟子辨之詳矣此又曰干曰媵臣負爼不足深<lb/>
　置喙也夫既曰干湯負爼又何俟聘迎五反哉前何<lb/>
　其卑屈後何其崖岸與<lb/>
<pb n="KR2a0006_WYG_001-12a"/>
湯伐三㚇俘厥寶玉<lb/>
　伐夏救民者湯也夫豈若俘貨者為哉仲虺之誥曰<lb/>
　惟王不邇聲色不殖貨利豈虗語哉<lb/>
作湯誓于是湯曰吾甚武曰武王桀敗于有娀之墟奔<lb/>
于鳴條<lb/>
　湯誓曰非台小子敢行稱亂有夏多罪天命殛之予<lb/>
　畏上帝不敢不正今曰吾甚武曰武王是敢行稱亂<lb/>
　非不敢不正也<lb/>
<pb n="KR2a0006_WYG_001-12b"/>
<hi>附</hi>湯七年旱史無其文金罍子曰禱七年而雨耶旱七<lb/>
　年而禱耶禱七年而始雨天棄湯也旱七年而始禱<lb/>
　湯其可為湯耶七年大旱始有省過之詞一禱而應<lb/>
　即有象成之樂湯為何如之湯乎况七年大旱煎沙<lb/>
　爛石百榖烏得遺種生民烏有遺育至云以人禱者<lb/>
　亾國之妖言也一鄴吏能言之而湯不如一鄴吏耶<lb/>
　聖人修徳以回天未聞躬作犧牲而可以應天也湯<lb/>
　豈躬為不情之禱以欺天耶况天之厯數在躬亶聰<lb/>
<pb n="KR2a0006_WYG_001-13a"/>
　明作元后而一為犧牲可以膺厯數而四海不困窮<lb/>
　乎或一時之旱湯躬自省禱于桑林則可若旱七年<lb/>
　而犧其身以禱而天始應鄉黨自好者不為而矯誣<lb/>
　若是與<lb/>
既勝夏欲遷其社不可作夏社<lb/>
　仲虺之誥曰纘禹舊服奉若天命湯誥曰王歸自克<lb/>
　夏至于亳伊訓曰古有夏先后方懋厥徳于其子孫<lb/>
　弗率皇天降災是湯之弔民伐罪放桀而已夏禹何<lb/>
<pb n="KR2a0006_WYG_001-13b"/>
　罪而滅其社乎<lb/>
伊尹作咸有一徳湯乃改正朔<lb/>
　書咸有一徳云伊尹既復政厥辟将告歸乃陳戒于<lb/>
　徳是復政于太甲而作也今于克夏作湯誥之後其<lb/>
　然乎<lb/>
伊尹放太甲于桐宫三年伊尹攝行政當國以朝諸侯<lb/>
　攝王之事周公之所無也禮記明堂位之偽也當國<lb/>
　朝諸侯伊尹之所無也書經太甲之可徵也蓋周公<lb/>
<pb n="KR2a0006_WYG_001-14a"/>
　之朝則抱冲子而太甲居桐乃宅憂耳古者君薨太<lb/>
　子諒闇百官總已以聽于冢宰蓋父母之䘮至痛而<lb/>
　庶事之可委者悉委之不唯天子然也國君亦各有<lb/>
　攝痛均故也伊訓曰惟元祀十有二月太甲始居隂<lb/>
　十二月為正朔殷建丑也伊尹祠于先王奉嗣王祗<lb/>
　見厥祖惟嗣王不惠于阿衡狎于弗順營于桐宫密<lb/>
　邇先王其訓無俾世迷王徂桐宫宅憂克終厥徳非<lb/>
　廢也因其居憂使之逺邪小而邇先王以啓其憤悱<lb/>
<pb n="KR2a0006_WYG_001-14b"/>
　之心耳惟三祀十有二月朔伊尹以冕服奉嗣王歸<lb/>
　于亳是三年居憂之終期諒隂既畢向以䘮服居桐<lb/>
　今除䘮而以冕服迎之非再立也始曰太甲今曰嗣<lb/>
　王而見厥祖之時亦曰嗣王夫既為嗣王尹得而廢<lb/>
　之哉使之居桐尹之專也故曰放尹曷嘗當國以朝<lb/>
　諸侯哉攝行政則有之耳以伊訓始以咸有一徳終<lb/>
　嗣王曰尚頼匡救之徳圖維厥終尹曰愼終于始而<lb/>
　陳戒于徳以告歸曰君罔以辯言亂舊政臣罔以寵<lb/>
<pb n="KR2a0006_WYG_001-15a"/>
　利居成功戒君若臣其心為何如哉<lb/>
　　周紀<lb/>
太伯虞仲亾如荆蠻斷髮文身以讓季歴<lb/>
　哀七年𫝊子貢曰太伯端委以治周禮仲雍嗣之斷<lb/>
　髮文身裸以為飾註曰仲雍始效吳俗以避災害是<lb/>
　太伯亾時尚端章委冠以治岐周之禮仲雍嗣立始<lb/>
　斷髮文身以效吳楚之俗也今曰伯仲文身示不復<lb/>
　用遂若伯仲之逃情非得已者此文身斷髮禍避申<lb/>
<pb n="KR2a0006_WYG_001-15b"/>
　生之誹議史通所由生也<lb/>
乃獻洛西之地以請紂去炮烙之刑<lb/>
　崇侯譖西伯故紂囚西伯于羑里譖之言曰積善累<lb/>
　徳諸侯皆向之将不利于帝而帝囚之也今請解炮<lb/>
　烙之刑是益徵善徳而顯不利之實矣西伯戡黎而<lb/>
　祖伊為之恐今請解刑其能免哉况太師少師從容<lb/>
　燕語之所不得于紂者而以羑里之囚能之乎况紂<lb/>
　醢九侯脯鄂侯而文王不過竊嘆且致囚矣今請除<lb/>
<pb n="KR2a0006_WYG_001-16a"/>
　炮烙而紂竟相從也何哉司馬温公曰是正中崇虎<lb/>
　侯之譖者是也故如韓非馬遷之言不特請不行且<lb/>
　如束煴灌膏以救火矣况當是時尺地莫非紂有即<lb/>
　洛西之地亦紂地也文王又安從得此地以為私有<lb/>
　而獻之乎蓋三分天下之有二者豈如今日之為郡<lb/>
　縣哉不過諸侯之賔服而奉之者有其二耳豈真有<lb/>
　天下之地三分其二而據之是文王無洛西千里之<lb/>
　地明矣呂氏春秋曰文王處岐事紂寃侮雅遜朝夕<lb/>
<pb n="KR2a0006_WYG_001-16b"/>
　必時上貢必適祭祀必敬紂喜命文王稱西伯賜之<lb/>
　千里之地文王辭願為民請炮烙之刑此言庶乎近<lb/>
　之<lb/>
殷紀西伯歸乃隂修徳行善諸侯多叛紂而徃歸西伯<lb/>
西伯滋大紂由是稍失權重武王率諸侯伐紂紂衣其<lb/>
寶玉赴火而死武王斬紂頭懸之太白殺妲已周本紀<lb/>
云紂嬖妾二女皆經自殺武王斬以𤣥鉞懸之小白<lb/>
齊世家呂尚以漁釣奸西伯西伯獵遇太公于渭之陽<lb/>
<pb n="KR2a0006_WYG_001-17a"/>
曰吾太公望子久矣或曰西伯拘羑里散宜生閎夭素<lb/>
知而招呂尚為西伯求美女竒物獻之紂西伯歸與尚<lb/>
隂謀修徳以傾商政周之隂權皆宗太公其二歸周者<lb/>
太公之謀計居多武王與天下更始師尚父謀居多<lb/>
　隂謀則人臣而将矣况曰傾乎謀計則仁義鮮矣况<lb/>
　曰多乎美女之獻已累聖徳失權滋大服事云何至<lb/>
　武之伐紂永清四海而已以己焚之枯骨復受黄鉞<lb/>
　之誅以己經之嬖妾更有懸旗之慘害義傷教誣聖<lb/>
<pb n="KR2a0006_WYG_001-17b"/>
　實甚至妲已而曰殺曰經不符太公而曰奸曰遇曰<lb/>
　招互異路史駮之誠亦有見于此<lb/>
　太公封于齊乃齊之太公也如田和之為齊太公是<lb/>
　也曰周公旦曰召公奭以名配爵號而稱者也曰吾<lb/>
　太公望子久矣故名之曰太公望試問誰為太公且<lb/>
　望之欲何為也豈文王萌不臣之念而古公亶父久<lb/>
　有圖殷之望于是呂尚乃為伐紂之舉而出非聞文<lb/>
　王之善飬老而來歸者乎殆非服事至徳之心也蓋<lb/>
<pb n="KR2a0006_WYG_001-18a"/>
　太公者大賢也孟子所謂見而知之者也居東海而<lb/>
　來歸者也今曰奸西伯以美女竒物獻紂隂謀以傾<lb/>
　商政周之隂權皆宗太公噫太公何至譎詭為憸人<lb/>
　舉如是哉閭閻之子愛其君者必有道矣公之所學<lb/>
　者王道所事者聖人况大老來歸其子焉徃而後先<lb/>
　疏附之莫不有其才也孰謂太公猶伏漁以待獵乎<lb/>
　且太公之漁也有意于天下乎無意于天下乎有意<lb/>
　則文王興而自當歸矣無意則鑿坏而遯文王其能<lb/>
<pb n="KR2a0006_WYG_001-18b"/>
　載而師之乎且既曰畋得之矣又曰四子于𨼆所相<lb/>
　與見西伯于羑里矛盾如此况武王曰予有亂臣十<lb/>
　人太公在焉則太公為武王臣而未嘗為文王師也<lb/>
　詩曰惟師尚父者乃師中之師易所謂文人是也尚<lb/>
　者公之字也父者禮之所謂某甫也天子而以父為<lb/>
　臣乎臣居然稱父而仍臣列乎學訟以脱人之囚隂<lb/>
　謀以傾人之國儀秦軰之詭也曽太公而若是至所<lb/>
　謂六韜者非真太公之書蓋雜出于戰國用兵者之<lb/>
<pb n="KR2a0006_WYG_001-19a"/>
　邪説楚漢之際好事者之所為也君子可不審取而<lb/>
　讕説之是狥耶<lb/>
<hi>附</hi>澤及枯骨　王政飬生送死無憾力之所及者比使<lb/>
　之相保族使之相塟又安有不衣冠之殣骨乎呂覽<lb/>
　曰抇池得死人骸而更塟之曰有天下者天下之主<lb/>
　也此仁之㣲者耳烏足為文王重哉賈氏新書曰夢<lb/>
　曰我東北之槁骨也速以王禮塟我而文王以人君<lb/>
　禮塟之噫文王于夢中而以王禮許人醒而踐夢以<lb/>
<pb n="KR2a0006_WYG_001-19b"/>
　王禮塟槁骨文王之迷于夢而疎于禮一至是哉是<lb/>
　阿鬼以不正之封而罔民以非義之信也抇池得骸<lb/>
　而始為之主以更塟之不及見者未必不多也以是<lb/>
　為仁吾恐文王之仁不如是之小也<lb/>
為文王木主載于車中自稱太子發言奉文王以伐不<lb/>
敢自專<lb/>
　古之征伐必載祖主社主以行所謂賞于祖僇于社<lb/>
　也此所以載文王之木主也至自稱太子發泰誓曰<lb/>
<pb n="KR2a0006_WYG_001-20a"/>
　肆予小子發未聞稱太子也自稱太子不嫌于專乎<lb/>
武王渡河白魚入舟火流為烏<lb/>
　此河内女子之偽泰誓也壁經出而其妄破矣史遷<lb/>
　采之不過好異耳<lb/>
太師疵少師强抱其樂器而犇周<lb/>
宋世家㣲子乃持其祭器造于軍門肉袒面縛左牽羊<lb/>
右把茅膝行而前<lb/>
　㣲子之去也父師詔曰王子出廸其志决矣所謂遜<lb/>
<pb n="KR2a0006_WYG_001-20b"/>
　于荒者出遯荒野以自免耳古者同姓雖危不去國<lb/>
　㣲子為紂兄固不得茍去而自靖人自獻于先王顧<lb/>
　忍以先王重器適人哉况祭器置宗廟中㣲子敢無<lb/>
　君而抱之以出司宗廟者其容之乎原其歸周之意<lb/>
　惟欲為殷祀地不知成湯不廢禹祀武王寜肯遽絶<lb/>
　湯祀乃背君蔑宗祗蒙面取辱耳仁人固如是乎且<lb/>
　謀于二師而遜之之意何居遜者我不顧行遯耳豈<lb/>
　叛商歸周之謀哉是㣲子歸周當在武庚叛誅之後<lb/>
<pb n="KR2a0006_WYG_001-21a"/>
　周訪㣲子立之以存商祀故㣲子之命曰修其禮物<lb/>
　作賔于王家則其非抱器歸周明矣至于面縛而又<lb/>
　把茅牽羊則正義所云面縛是縛手于後故曰銜其<lb/>
　璧也又安得左牽羊右把茅乎周紀曰太師疵少師<lb/>
　强抱樂器犇周是伶官之屬非㣲子也而宋世家乃<lb/>
　以㣲子持祭器不亦異乎<lb/>
武王初定未集使其弟管叔鮮蔡叔度相禄父治殷武<lb/>
王至周不寐曰我未定天保何暇寐悉求夫惡貶從殷<lb/>
<pb n="KR2a0006_WYG_001-21b"/>
王受武王病天下未集羣公懼<lb/>
　武成曰惟九年大統未集予小子其承厥志垂拱而<lb/>
　天下治按此則向之未集今已集矣何終武世而尚<lb/>
　未集哉至欲悉求不順罪並殷王孰謂武王聖徳竟<lb/>
　等秦暴之阬誅哉<lb/>
二神龍止于夏帝庭卜請其漦而藏之吉龍亾而漦在<lb/>
櫝夏亾𫝊此器殷殷亾又𫝊此器周比三代莫敢發<lb/>
　三代建都異地且經逺歴千年寶鼎尚難稽問矧茲<lb/>
<pb n="KR2a0006_WYG_001-22a"/>
　木櫝漦函既非𫝊世重珍何為藏勿敢發卜云其吉<lb/>
　竟得亾周之姒𤣥黿新化觸非宜孕之人吐沫幾何<lb/>
　千年始變七齡童妾難與黿交左右思之殊増迷惑<lb/>
褒姒不好笑幽王為烽燧大鼓有宼至則舉烽火諸侯<lb/>
悉至至而無宼褒姒大笑<lb/>
　邦畿軍警烽火為徵諸侯各君其國途程逺邇不同<lb/>
　必集衆帥師整戈束甲夫豈一呼即至姒從市樓觀<lb/>
　乎况師行三十里吉行五十里勤王兵至而城門不<lb/>
<pb n="KR2a0006_WYG_001-22b"/>
　閉士卒不驚亦必釋甲解戈入見天子姒豈堂前簾<lb/>
　下笑語聲聞者乎<lb/>
<hi>附</hi>我百爾九十吾與爾三焉　文王九十七而終武王<lb/>
　九十三而終文王固聖然亦人耳何為自有其壽百<lb/>
　年知武王之壽九十而又自損其三以與武王又何<lb/>
　能自減其百而為九十七父子相揖讓而制其短長<lb/>
　之命也如此更計之皇極經世載癸巳年周文王生<lb/>
　己巳崩合九十七歲又十六年乙酉而武王崩是文<lb/>
<pb n="KR2a0006_WYG_001-23a"/>
　之崩年武七十七矣蓋文王二十一歲而生武王也<lb/>
　且有伯邑考之長子生子之蚤不足異也至武王之<lb/>
　子成王尚在襁褓襁褓者二三歲之嬰稱也武豈九<lb/>
　十而始生成王乎又何遲也而又有祭胙茅蒋凡伯<lb/>
　魯公邢侯晉侯韓侯邘應狄孝伯之十二子豈武王<lb/>
　九十以前竟無子九十以後而連舉十三子乎即曰<lb/>
　成王立年少而有十三歲也亦武王八十而得子矣<lb/>
　豈成王嫡而諸子庶乎武王元配計當亦八十矣安<lb/>
<pb n="KR2a0006_WYG_001-23b"/>
　得更生子與鄭康成曰文王十三生伯邑考武王八<lb/>
　十四生成王後又生唐叔虞何遲早之若是<lb/>
<hi>附</hi>卜年卜世　書曰天難諶命靡常詩曰天命靡常此<lb/>
　文武周公之訓也豈有預為歴世長久之説以數告<lb/>
　子孫使子孫恃數而忽天命之理堯之𫝊舜舜之命<lb/>
　禹皆以四海困窮天禄永終為戒伊訓曰爾惟不徳<lb/>
　罔大墜厥宗太甲曰無越厥命以自覆古聖皆然也<lb/>
　右其卜而左其徳豈君子之道乎故知王孫滿特假<lb/>
<pb n="KR2a0006_WYG_001-24a"/>
　天命神告以拒其問鼎之心耳文武周公豈其然乎<lb/>
<hi>附</hi>剪桐封弟　唐叔應封不剪桐而亦封也如不應封<lb/>
　則雖有戲言而必不遂過也若成王為失禮之舉周<lb/>
　公為遂過之教君臣胥失之矣其何以示天下柳宗<lb/>
　元剪桐之辨得之<lb/>
　　秦紀<lb/>
大費𤣥孫曰孟戲仲衍鳥身人言帝大戊聞而卜之使<lb/>
御吉遂使御而妻之<lb/>
<pb n="KR2a0006_WYG_001-24b"/>
　鳥身無手何以執綏即使俱全諒非人類為帝之御<lb/>
　已不可况尚之主哉卜云其吉夫亦何吉之有<lb/>
穆王西狩樂而忘歸徐偃王作亂造父為穆王御一日<lb/>
千里以救亂又趙世家穆王西狩見西王母樂之忘歸<lb/>
而徐偃王反註曰徐偃王有筋而無骨又曰徐君宫人<lb/>
娠生卵棄之為犬鵠蒼銜歸成小兒其後鵠蒼犬死生<lb/>
角九尾實黄龍也<lb/>
　王母何王之母西王何地之王本之大戴少間篇曰<lb/>
<pb n="KR2a0006_WYG_001-25a"/>
　虞舜以天徳嗣堯西王母獻其白玉琯故筆叢云西<lb/>
　王母非婦人乃西方諸侯王名母者也後世遂誣為<lb/>
　仙母而荒唐至今矣至卵為禽種今乃成兒犬而生<lb/>
　角更増九尾眞彼童而角實虹我小子乎至偃王有<lb/>
　筋無骨何以坐立持兵况今古以還曽有人而無骨<lb/>
　者乎至人非翼鳥安能一日千程即使造父稱神騄<lb/>
　駬稱駿而車中人亦不能堪此一日千里之風馳電<lb/>
　掣而奔也且天子行必有副車後乗豈能盡駕千里<lb/>
<pb n="KR2a0006_WYG_001-25b"/>
　之馬抑豈可以一乗獨馳歸乎至以西王母為婦人<lb/>
　者穆天子𫝊也安足信哉<lb/>
　　秦始皇<lb/>
臣請史官非秦紀皆燒之非博士官所職天下敢有藏<lb/>
詩書百家語者悉詣守尉雜燒之<lb/>
蕭何世家沛公至咸陽何獨先入收秦丞相御史府律<lb/>
令圖書項王屠燒咸陽而去<lb/>
　始皇在位之三十四年焚書三十五年坑諸生兼并<lb/>
<pb n="KR2a0006_WYG_001-26a"/>
　天下始九年耳非秦紀皆燒之則所燒者史書也非<lb/>
　詩書經典也曰非博士官所職敢有藏詩書百家語<lb/>
　者悉詣守尉雜燒之則所燒者天下民間所藏之書<lb/>
　而博士之職守如故也則經書百家語特非博士不<lb/>
　得藏耳故呂東萊曰所燒者天下書也博士所職自<lb/>
　若也蕭何收圖籍而遺此惜哉是博士職如故也秦<lb/>
　紀亦自若也計戊子焚書至甲午入關七年耳詩書<lb/>
　尚未堙没而老成尚多存也孰知沛公不好儒蕭何<lb/>
<pb n="KR2a0006_WYG_001-26b"/>
　又刀筆吏止入丞相御史府收其山川形勢之圖官<lb/>
　吏戸口之籍與夫刑法之律令制誥之文書而不及<lb/>
　博士所藏之經書百家語且又不弛詩書之禁又不<lb/>
　委曲于約法三章之時又不召老生宿儒以典其學<lb/>
　以致羽入咸陽而博士所藏盡付一炬其後雖有髙<lb/>
　堂伏生其人髙祖又未遑其事孝惠皆武力之臣孝<lb/>
　文唯具官之博士而詩書之亾不在始皇而在李斯<lb/>
　又不在項羽而實在漢髙之亭長蕭何之刀筆吏噫<lb/>
<pb n="KR2a0006_WYG_001-27a"/>
　何固不足責張良又何為者與不知良亦黄老徒耳<lb/>
　彼又烏知儒學而加之意哉然而焚書之禍其由来<lb/>
　之漸當繆公之世由余入秦乃曰詩書禮樂法度為<lb/>
　政中國所以為亂也邪説之作始矣至孝公而商鞅<lb/>
　變法修刑此焚書之先聲也至荀卿著論欲人毋貳<lb/>
　後王而迂法先王其徒韓非李斯皆師事卿而非之<lb/>
　言曰世之愚學不知治亂之情多誦先古之書以亂<lb/>
　當世之治李斯介之入秦乃為滅學毀儒之説極本<lb/>
<pb n="KR2a0006_WYG_001-27b"/>
　遡原由余衛鞅開其先而荀卿為之創韓非為之導<lb/>
　而斯竟行之荀卿曷勝誅哉死于蘭陵幸矣<lb/>
始皇䘮棺載輼凉車中抵九原㑹暑上輼車臭乃詔從<lb/>
官令車載一石鮑魚以亂臭<lb/>
　秦始雖崩棺寜不愼即曰倉卒必不疎虞况欲逺達<lb/>
　咸陽者哉今也始抵九原鮑魚亂臭事若齊桓烏足<lb/>
　深信且穿及三泉水銀為海而肯草草一棺乎<lb/>
　　項羽紀<lb/>
<pb n="KR2a0006_WYG_001-28a"/>
項伯素善留侯夜馳私良呼與良俱去良要見沛公言<lb/>
願伯具言臣之不倍徳項伯許諾復夜去以沛公言報<lb/>
項王項王許諾<lb/>
　夜馳夜去軍事嚴且密也私良㑹沛漏師負重罪也<lb/>
　猶敢以告項王乎使項王曰而何得見沛公伯敢曰<lb/>
　余私良乎髙紀又云以文諭項羽羽乃止此又項伯<lb/>
　以沛公言告項王何也雖古者軍有可入之理華元<lb/>
　登子反之牀髙祖晨馳入趙壁之類是也然非所論<lb/>
<pb n="KR2a0006_WYG_001-28b"/>
　于項伯也<lb/>
弑義帝<lb/>
　羽不殺義帝沛公亦必殺之羽為沛公代之手而且<lb/>
　為漢藉口使天下義之此羽之失也蓋韓彭之功猶<lb/>
　不容况義帝名位之足以動天下者乎縱沛公能善<lb/>
　處帝數年之間反者九起亦必有挾義帝以為名者<lb/>
　而帝亦不能自安于漢矣故曰沛公必殺之也<lb/>
項羽聞沛公入咸陽大怒使當陽君撃關項羽至戲下<lb/>
<pb n="KR2a0006_WYG_001-29a"/>
兵四十萬屯新豐鴻門沛公軍十萬在霸上相去四十<lb/>
里沛公脱身獨騎與樊噲夏侯嬰靳彊紀信等四人從<lb/>
酈山下道芷陽間行謂張良曰從此道至吾軍不過二<lb/>
十里度我至軍中公乃入<lb/>
　應劭曰霸上在長安東三十里古曰滋水秦繆更名<lb/>
　曰霸霸上者霸水上也東至霸城十里即芷陽也文<lb/>
　帝之霸陵也戲下戲水下也在新豐東北三十里又<lb/>
　東北十七里為鴻門又十三里為戲水兩軍相屯自<lb/>
<pb n="KR2a0006_WYG_001-29b"/>
　鴻門至新豐十七里新豐西五十五里為霸城又十<lb/>
　里為霸水相去計七十七里若伯之夜馳夜去則一<lb/>
　百五十四里矣沛公旦日徃謝亦七十七里矣今曰<lb/>
　相去四十里間道二十里者何也吾以為項伯私良<lb/>
　沛公因具知之得以自解于羽旦日徃謝羽増意終<lb/>
　未釋也而良噲在側一智一勇恐倉卒未能得志且<lb/>
　恐在坐之不免于噲也因賜之酒而遲之迨荘入舞<lb/>
　劍沛乃間遁留良入謝増乃始悔不决而起撞玉斗<lb/>
<pb n="KR2a0006_WYG_001-30a"/>
　耳若夫盾仆衛士按劍而跽伯蔽沛公至軍始入謝<lb/>
　與伯之具告項王皆浮詞也<lb/>
范増數目項王舉所佩玉玦以示之者三項王嘿然不<lb/>
應<lb/>
　不應者有所思也羽非不欲殺沛也殺之無名耳吾<lb/>
　知范増召荘羽未嘗不心許也<lb/>
莊入為壽曰君王與沛公飲軍中無以為樂請以劍舞<lb/>
項王曰諾項荘拔劍起舞項伯亦拔劍起舞常以身翼<lb/>
<pb n="KR2a0006_WYG_001-30b"/>
蔽沛公<lb/>
　項王曰諾心許荘也知増之令荘也伯何為者不令<lb/>
　而起且翼蔽之乎蓋示王以變生倉卒從者之不肯<lb/>
　甘心乎不然伯獨不畏増法乎至項伯黨敵人而滅<lb/>
　宗國罪不容誅漢髙戮丁公以戒不忠而獨封項伯<lb/>
　且賜姓劉氏何哉<lb/>
噲帯劍擁盾入衛士不内噲側其盾以撞衛士仆地噲<lb/>
入瞋目視項王項王按劍而跽曰客何為者<lb/>
<pb n="KR2a0006_WYG_001-31a"/>
　軍中馳者死况撞仆衛士乎寜無守衛之將軍不搏<lb/>
　執之尚容其入而瞋視致項王之按劍而跽乎矧項<lb/>
　王一喝樓煩入壁豈區區一噲乃怯似小兒頓滅其<lb/>
　叱咤之威按劍而跽乎羽増之欲殺沛懼無名也今<lb/>
　也何難先執噲于轅門責仆衛士之無状而沛公後<lb/>
　之可也良噲不自危乎<lb/>
項王曰賜之彘肩則與一生彘肩噲覆盾按劍切而啗<lb/>
之曰臣死且不避巵酒安足辭夫秦王有虎狼之心沛<lb/>
<pb n="KR2a0006_WYG_001-31b"/>
公先破秦遣将守關而王聽細説欲誅有功之人竊為<lb/>
大王不取也項王未有以應曰坐<lb/>
　彘肩自庖人來或自席上來也安得生者耶且二王<lb/>
　相㑹末將輒敢肆言且曰竊為大王不取此時之項<lb/>
　王未有以應此刻之亞父亦無一辭直俟沛公遁去<lb/>
　而始曰不足與謀王怯増騃不應至是<lb/>
沛公起如厠招樊噲出令張良留謝曰度我至軍中公<lb/>
乃入沛公已去間至軍中張良入項王曰沛公安在良<lb/>
<pb n="KR2a0006_WYG_001-32a"/>
曰已至軍矣<lb/>
　貴者張筵尚有司閽之報項王宴客乃任沛公之遁<lb/>
　張良入謝始詢沛公如厠一頃手招樊噲形容想像<lb/>
　殊類村莊<lb/>
項王使者來為太牢具舉欲進之見使者佯驚愕曰吾<lb/>
以為亞父使者更持去以惡食食項王使者髙祖紀予<lb/>
陳平金四萬觔以間疎楚君臣于是項羽乃疑亞父乃<lb/>
怒辭老至彭城而死<lb/>
<pb n="KR2a0006_WYG_001-32b"/>
　吕東萊曰項使為飲食之人可也不然平計甚易識<lb/>
　也何云竒計哉且欲進驚訝更持去而以惡食食之<lb/>
　又與以金間疎事相矛盾<lb/>
羽顧見呂馬童曰若非吾故人乎馬童面之指王翳曰<lb/>
此項王也王自刎翳取其頭餘騎爭項王相蹂踐相殺<lb/>
者數十人後楊喜吕馬童吕勝楊武各得其一體分其<lb/>
地為五封以侯髙祖紀羽敗而走灌嬰追殺項羽東城<lb/>
灌嬰𫝊所将卒五人共斬項籍<lb/>
<pb n="KR2a0006_WYG_001-33a"/>
　餘騎爭項王矣則項尸已為餘騎所分最後之楊喜<lb/>
　四人其又殺餘騎而奪之乎抑餘騎爭殺自盡尚留<lb/>
　項尸為楊喜四人所得乎噫頭與四體共封五侯倘<lb/>
　有得其五臟六腑者又可得十一侯矣奚必爭蹂踐<lb/>
　乎為之一哂　吕馬童面之者背之也羽既以馬童<lb/>
　為故人馬童乃背面指示而假手于翳故人固如是<lb/>
　乎雖然今之呂馬童必誘項王生擒以首功裂地而<lb/>
　王矣背面之以指示他人其亦存古道也哉<lb/>
<pb n="KR2a0006_WYG_001-33b"/>
　　髙祖紀<lb/>
髙祖母曰劉媪息大澤之陂夢與神遇太公徃視見蛟<lb/>
龍其上有身産髙祖<lb/>
　龍交産祖謂是龍兒不知龍為獸類何得人交即使<lb/>
　其事甚眞亦同異類者矣太公冒名太上亦可謂無<lb/>
　功矣<lb/>
單父人吕公善沛令沛中豪傑徃賀蕭何令諸大夫曰<lb/>
進不滿千錢坐之堂下髙祖乃紿為喝曰賀錢萬實不<lb/>
<pb n="KR2a0006_WYG_001-34a"/>
持一錢謁入吕公大驚起迎之門坐上坐<lb/>
　吕公既善沛令豪傑大夫皆徃賀之既曰大夫則必<lb/>
　爵位可稱斷非里中之厮飬也以一送徒警盜之亭<lb/>
　長虛聲重喝主起迎門且賔上賔坐上坐哉<lb/>
老父相吕后曰夫人天下貴人<lb/>
　邦君之妻曰夫人亭長何人輒當貴號至曰天下貴<lb/>
　人不知貴能滅族至曰少竒此女不知女當滅吕相<lb/>
　也云何<lb/>
<pb n="KR2a0006_WYG_001-34b"/>
髙祖為亭長乃以竹皮為冠令求盜之薛治之時時冠<lb/>
之及貴常冠所謂劉氏冠也<lb/>
　服非其服者無赦先王所以易服色也今以區區之<lb/>
　亭長乃制竹皮為冠既異時王之制寜無時王之法<lb/>
　與<lb/>
髙祖以亭長為縣送徒驪山徒多道亡乃解縱所送徒<lb/>
曰公等皆去吾亦從此逝矣壯士願從者十餘人髙祖<lb/>
被酒夜經澤中有大蛇當徑乃前拔劍擊斬蛇始皇以<lb/>
<pb n="KR2a0006_WYG_001-35a"/>
東南有天子氣東游厭之髙祖自疑𨼆于芒碭山澤之<lb/>
間陳渉世家曰失期法當斬<lb/>
　秦法失期尚斬無赦若曰解縱罪更何如今乃公然<lb/>
　縱去曽無稽察之令丞坦然回沛尚多從游之壯士<lb/>
　且銷兵之後猶然佩劍秦帝東游始𨼆芒碭白帝赤<lb/>
　帝之訛亦如白魚火烏之偽而已<lb/>
五年與項羽决勝垓下淮隂侯將三十萬自當之孔將<lb/>
軍居左費將軍居右皇帝在後<lb/>
<pb n="KR2a0006_WYG_001-35b"/>
　是年漢高未帝韓信已王豈追書人臣則從輕人主<lb/>
　則從重乎方回曰此豈史遷信筆乎<lb/>
髙祖欲長都洛陽齊人劉敬説上及留侯勸上入都關<lb/>
中髙祖是日駕入都關中張良世家六年劉敬説髙帝<lb/>
都關中劉敬𫝊五年説上都關中<lb/>
　五年六年紀𫝊互異吾以為六年是也六年十二月<lb/>
　偽游雲夢執楚王信田肯賀曰陛下得韓信又治秦<lb/>
　中蓋以一時之事故也然攷七年長樂宫成九年未<lb/>
<pb n="KR2a0006_WYG_001-36a"/>
　央宫成置酒未央前殿蓋其先尚居櫟陽而惟營宫<lb/>
　室于長安耳十年七月太上崩櫟陽宫從可知矣今<lb/>
　曰是日駕入都關中者非也在櫟陽非長安也<lb/>
紀信乃乗王駕誑楚詐為漢王曰城中食盡漢王降楚<lb/>
軍皆呼萬歲之城東觀漢王乃從西門去<lb/>
　漢非楚主安得爭呼萬歲楚兵敵漢安得驟聚東城<lb/>
　或曰呼萬歲者楚人賀項王也時范増已去故漢計<lb/>
　得行不然成擒易耳後吳王濞夜犇條侯壁驚東南<lb/>
<pb n="KR2a0006_WYG_001-36b"/>
　條侯使備西北果從西北入吳大敗條侯其亦有鑒<lb/>
　于此與<lb/>
家令説太公曰奈何令人主拜人臣太公乃擁篲迎門<lb/>
却行曰奈何以我亂天下法于是髙祖尊太公為太上<lb/>
皇心善家令言賜金五百觔<lb/>
　父子君臣倫義兩重若以此較彼則棄天下如敝屣<lb/>
　矣今乃擁篲迎門大似蛇行匍匐業較仲多儼然季<lb/>
　子多金猶曰以我亂法而乃尊為太上不如沛父兄<lb/>
<pb n="KR2a0006_WYG_001-37a"/>
　之酒酣撃筑極歡道舊故為笑樂者多矣髙祖分羮<lb/>
　當必忍之者矣<lb/>
髙祖崩四日不發䘮吕后與審食其謀曰非盡族是天<lb/>
下不安人或聞之語酈將軍將軍見食其曰聞帝已崩<lb/>
不發䘮欲誅諸將誠如是天下危矣食其入言之乃以<lb/>
丁未發䘮<lb/>
　不發䘮而謀誅諸將事巨且密吕審之外固非一人<lb/>
　所得聞也人或聞之其人何人與况告之商與至商<lb/>
<pb n="KR2a0006_WYG_001-37b"/>
　語食其使吕后曰何物酈商輒造蜚語商不賈禍乎<lb/>
　　吕后紀<lb/>
呂后年長常留守希見上益疎如意立為趙王後幾代<lb/>
太子者數矣頼大臣爭之及留侯策太子得毋廢吕后<lb/>
為人剛毅佐髙祖定天下所誅大臣多呂后力長兄周<lb/>
呂侯澤死事封其子呂台為酈侯次兄呂釋之為建成<lb/>
侯<lb/>
外戚世家太史公曰呂娥姁為髙祖正后男為太子及<lb/>
<pb n="KR2a0006_WYG_001-38a"/>
晩節色衰愛弛而戚夫人有寵<lb/>
留侯世家上欲廢太子大臣多諫爭未能堅决呂后使<lb/>
建成侯呂澤刦留侯留侯曰此難以口舌爭也顧上所<lb/>
不能致者天下有四人耳逃匿山中義不為漢臣令太<lb/>
子卑辭安車使辨士固請宜來四人至客建成侯所漢<lb/>
十一年黥布反上病欲使太子將四人曰太子將兵事<lb/>
危矣乃請建成侯急請呂后承間為上泣言于是呂澤<lb/>
立夜見呂后呂后為上泣言如四人意十二年燕置酒<lb/>
<pb n="KR2a0006_WYG_001-38b"/>
太子侍四人從年皆八十餘上驚曰公避逃我今公何<lb/>
自從吾兒游乎四人皆曰太子為人恭敬仁孝愛士天<lb/>
下莫不延頸欲為太子死者四人為壽畢趨去上目送<lb/>
之召戚夫人指示四人者曰羽翼已成難動矣呂后眞<lb/>
而主矣<lb/>
功臣表六年正月丙戌周呂令武侯呂澤元年漢九年<lb/>
子呂台酈侯元年<lb/>
功臣表六年正月丙戌建成康侯呂釋之元年<lb/>
<pb n="KR2a0006_WYG_001-39a"/>
　呂雉佐定天下醢越斬信其剛毅亦非常也髙祖敢<lb/>
　以愛子易元儲乎又敢以愛弛年長色衰易儲子等<lb/>
　于姬媵乎况夫涕泣承間婦女之能技也良平呂后<lb/>
　太子之羽翰也豈俟皤皤四老而始知乗間始成羽<lb/>
　翼耶至曰呂后眞而主矣夫豈亦欲其不為主與談<lb/>
　何易也况四老者既無令名于天下分爭之日又無<lb/>
　經濟于孝惠為帝之年逃匿山中而辨士可請不為<lb/>
　漢臣而呂后可要急請間泣唯知柔媚之乞憐延頸<lb/>
<pb n="KR2a0006_WYG_001-39b"/>
　欲死勦習游談之浮説即有是人品奚足重至于九<lb/>
　年澤死台已襲封十一年夜見之呂澤又胡為乎來<lb/>
　哉况建成呂澤名爵互差禁衛森嚴安得夜呼禁闥<lb/>
　直入后宫而告之哉易儲重典既不見之髙紀大臣<lb/>
　爭諌又不聞是何人角里夏黄皆為烏有愛弛廢儲<lb/>
　盡屬子虗者矣善乎楊鐡崖之言曰子房之所呼者<lb/>
　老人之贋者也髙悞為眞耳然沛公不知有君以鄉<lb/>
　老言而始䘮義帝不知有父以家令言而始尊太公<lb/>
<pb n="KR2a0006_WYG_001-40a"/>
　此二人者知君父之綱常者也太史公不能博訪而<lb/>
　著其名并魯兩生之能以禮樂扶世教者皆不得其<lb/>
　姓氏徒有黨子拒父四皓之姓名留于殘簡令後世<lb/>
　之悞以為賢噫正人而不得名邪人而反奸于正誠<lb/>
　不能不為之撫卷太息矣<lb/>
張辟彊為侍中年十五謂丞相曰太后哭不悲請拜呂<lb/>
台呂禄呂産將兵居中用事丞相如計太后悦呂氏權<lb/>
由此始<lb/>
<pb n="KR2a0006_WYG_001-40b"/>
　平媚呂者也戮信醢越不即斬噲皆平之甘心左右<lb/>
　之也良之辟榖慮呂禍而避之也諸呂用事平借辟<lb/>
　彊小兒以啓端耳至曰王諸呂無所不可幾覆劉矣<lb/>
　尚敢曰定劉氏後乎乃心不愧王陵耶欲王諸呂先<lb/>
　封功臣先立孝惠後宫子風大臣請立諸呂為王后<lb/>
　心未嘗不畏外廷也星星之火可以燎原平乃不滅<lb/>
　之星星之日而反成其燎原之勢皆平罪也觀平之<lb/>
　自言曰我多隂謀必招隂禍及曽孫何坐畧人妻棄<lb/>
<pb n="KR2a0006_WYG_001-41a"/>
　市國除鬼神福𨼆徳而禍隂謀大可畏哉攷張良世<lb/>
　家子不疑嗣侯傳中不見有所謂辟彊者夫豈又烏<lb/>
　有者乎<lb/>
奉天子法駕迎代王于邸即夕入未央宫有謁者十人<lb/>
持㦸衛端門曰天子在也足下何為者而入代王乃謂<lb/>
太尉太尉徃諭謁者十人乃掊兵而去孝文紀王至渭<lb/>
橋丞相以下皆迎羣臣拜謁稱臣太尉跪上天子符璽<lb/>
遂即天子位乃使東牟侯清宫載少帝出皇帝即日夕<lb/>
<pb n="KR2a0006_WYG_001-41b"/>
入未央宫<lb/>
　宫既清矣少帝既出矣丞相以下皆迎稱臣矣天子<lb/>
　即位入宫而奉天子法駕矣此謁者十人獨從夢中<lb/>
　來乎况越新天子之警蹕而驟當法駕曰客何為者<lb/>
　乎即太尉徃諭則新天子明矣乃不俯伏稱萬歲而<lb/>
　揚揚掊兵去乎<lb/>
　　孝景紀<lb/>
二年熒惑守北辰月出北辰間<lb/>
<pb n="KR2a0006_WYG_001-42a"/>
　星月出入黄道内外至逺不過十度從未有失度上<lb/>
　行直至樞辰間者况月之合朔可推食分可定者乎<lb/>
　如此則厯紊矣此蓋妖星之似火妖氣映雲之似月<lb/>
　者也觀象者訛之也<lb/>
　　孝武紀<lb/>
李少君故深澤侯趙將夜入以主方以人之餽遺而饒<lb/>
給誑上曰丹砂可化為黄金以為飲器則益壽居久之<lb/>
少君病死而燕齊恠迂之方士多相效言神仙矣<lb/>
<pb n="KR2a0006_WYG_001-42b"/>
　化金之説起而丹砂鉛汞殃飲器益壽之言興而服<lb/>
　食詭術售獨不見其病死乎裴駰之註亦迷于迂怪<lb/>
　者也劉向上書言黄金可成致費帑金而論死少翁<lb/>
　以帛書飯牛而以詐被誅欒大尚主而騐之無實被<lb/>
　誅武帝曰自嘆向時愚惑為方士所欺天下豈有仙<lb/>
　人盡妖妄耳卓哉親嘗之而眞知之也世之論者徃<lb/>
　徃以漢武嫓之秦皇不知秦皇焚棄詩書漢武表章<lb/>
　聖學其相去本霄壤但其窮奢欲而惑神仙侈宫室<lb/>
<pb n="KR2a0006_WYG_001-43a"/>
　而喜巡游其匹耳然有亡秦之失卒無亡秦之禍者<lb/>
　有其本與<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0006_WYG_001-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記疑問卷上<lb/>
</p>
<p>
</p>
  </div>
<div>
<head>史記疑問卷中</head> <lb/>
    <p>
<pb n="KR2a0006_WYG_002-1a"/>
欽定四庫全書<lb/>
　史記疑問卷中<lb/>
　　　　　　　　　欽天監左監副邵泰衢撰<lb/>
　　太伯世家<lb/>
子胥奔吳知公子光有他志求勇士專諸見之光<lb/>
　伍奢曰員為人剛戾忍詬能成大事知子莫若父乃<lb/>
　員生平之定衡也觀其奔鄭而欲與晉為内應奔吳<lb/>
　而進專諸以弑王又進要離以刺慶忌而同病相憐<lb/>
<pb n="KR2a0006_WYG_002-1b"/>
　引嚭進用入郢而鞭其君之尸自以為倒行逆施也<lb/>
　至令吳王妻昭王之夫人胥與伯嚭孫武亦妻司馬<lb/>
　成之妻則豈特剛戾已哉至引兵擊鄭者報殺太子<lb/>
　建之君仇也漁父私恩釋殺君之大怨父仇報而君<lb/>
　仇可以私恩已乎至夫差者闔閭所謂愚而不仁者<lb/>
　也員以夫差日夜之求而曰我入則决矣亡吳者夫<lb/>
　差而立亡吳之夫差者員也賜劒之日猶曰前王不<lb/>
　欲立汝我以死爭之其要君可見矣况人臣事君有<lb/>
<pb n="KR2a0006_WYG_002-2a"/>
　禮君之前側筴倒龜者殺無赦誅不敬也吳王當伐<lb/>
　齊飲至之日而為社稷不食之不祥語且目若熛火<lb/>
　聲如雷霆可為有臣禮乎且越王雖囚人君也員曰<lb/>
　厨宰之事也等之如獸畜伯嚭太宰也員曰嬰雖啼<lb/>
　毋聽也視之如黄口輔君者如是乎胥死之後吳王<lb/>
　㑹于黄池未嘗不霸且强越入吳請吳王居于甬東<lb/>
　未嘗不即越之石室是亡國之夫差百員不能濟也<lb/>
　員立夫差而亡吳猶以抉目東門以觀越兵之入而<lb/>
<pb n="KR2a0006_WYG_002-2b"/>
　沼吳為悲者不亦是非之謬與至伯嚭者史哀二十<lb/>
　二年冬越滅吳誅太宰嚭以為不忠左傳哀二十四<lb/>
　年公如越越將妻公季孫懼因太宰嚭而納賂乃止<lb/>
　夫豈越徳嚭而存之仍爵之太宰乎豈嚭納賂之性<lb/>
　不悛如是乎抑或名爵之相同乎不然二十二年吳<lb/>
　滅二十四年越有宰嚭者何人也<lb/>
　　齊世家<lb/>
惠公二年長狄來王子城父攻殺之埋于北門魯世家<lb/>
<pb n="KR2a0006_WYG_002-3a"/>
曰鄋瞞伐齊齊王子城父獲其弟榮如埋其首于北門<lb/>
宋武公之世獲緣斯于長丘宋世家昭公四年宋敗長<lb/>
狄緣斯于長丘<lb/>
　左傳文十一年初宋武公之世鄋瞞伐宋敗狄于乘<lb/>
　丘獲長狄緣斯齊襄公之二年鄋瞞伐齊齊王子城<lb/>
　父獲其弟榮如埋其首于周首之北門衞人獲其季<lb/>
　弟簡如鄋瞞由是遂亡<lb/>
　齊襄二年魯桓十六年也今云惠公二年則宣二年<lb/>
<pb n="KR2a0006_WYG_002-3b"/>
　矣宋武未入春秋之前也今云昭公四年乃文公十<lb/>
　一年也年世殊絶不亦甚乎榖梁云尸横九畝斷其<lb/>
　首而載之眉見于軾夫身有九畝之大頭不應一車<lb/>
　之小况天生斯君必生斯民必生男女為之配今所<lb/>
　獲唯喬如緣斯樊如榮如簡如之五男而鄋瞞遂亡<lb/>
　種類遂絶者何也是皆禹致羣神于㑹稽長狄本之<lb/>
　于汪罔防風之神其説也蓋必地名長狄入犯宋齊<lb/>
　必非人長三丈尸横九畝以此為長者矣<lb/>
<pb n="KR2a0006_WYG_002-4a"/>
　　魯世家<lb/>
武王崩成王少在襁褓之中周公恐乃告太公望召公<lb/>
奭曰我之所以勿辟而行政者恐天下畔周<lb/>
　齊世家武王平商封師尚父于營邱東就國夜衣而<lb/>
　行黎明至國則太公未嘗在周也今曰告太公望者<lb/>
　何與况齊山川道逺乃曰夜衣而行黎明至國乃似<lb/>
　一晝夜之可即達者何與至立嗣必以長武王九十<lb/>
　三歲乃崩成王未必當襁褓况成王多弟耶且太公<lb/>
<pb n="KR2a0006_WYG_002-4b"/>
　此時亦當百餘歲矣<lb/>
惠公適夫人無子賤妾聲子生子息息長為取于宋宋<lb/>
女至而好惠公奪而自妻之生允登宋女為夫人允為<lb/>
太子及惠公卒允少故魯人令息攝政<lb/>
　左傳𨼆元年之前惠公元妃孟子孟子卒繼室以聲<lb/>
　子生𨼆公宋武公生仲子仲子生而有文在其手曰<lb/>
　為魯夫人故仲子歸于我生桓公而惠公薨是以𨼆<lb/>
　公立而奉之蓋次妃攝治内事而曰繼室也不聞聲<lb/>
<pb n="KR2a0006_WYG_002-5a"/>
　子之為賤妾也手文有若天命而宋歸我也不聞新<lb/>
　臺之始自惠公也<lb/>
莊公盟孟女生子班班長説梁氏女往觀圉人犖自牆<lb/>
外與梁氏女戲班怒鞭犖<lb/>
　傳莊三十二年初公築臺臨黨氏見孟任從之閟而<lb/>
　以夫人言許之割臂盟公生子般焉雩講于梁氏女<lb/>
　公子觀之圉人犖自牆外與之戲註曰女公子子般<lb/>
　妹也戲以慢言戲之也今曰梁氏女者何與豈遷以<lb/>
<pb n="KR2a0006_WYG_002-5b"/>
　雩講于梁氏女為句乎蓋肄習雩祭之禮于梁氏而<lb/>
　女公子與子般同往觀之也今曰説梁氏女所未喻<lb/>
　也<lb/>
　　燕世家<lb/>
惠公六年惠公多寵姬欲去諸大夫而立寵姬宋大夫<lb/>
共誅姬宋惠公懼奔齊<hi>姬名宋</hi>
　昭三年燕簡公多嬖寵欲去諸大夫而立其寵人冬<lb/>
　燕大夫比以殺公之外嬖公懼奔齊以簡公訛為惠<lb/>
<pb n="KR2a0006_WYG_002-6a"/>
　公以嬖寵訛為寵姬何也若曰姬宋即外嬖也則不<lb/>
　當曰惠公多寵姬也寵姬可以為大夫而欲去諸大<lb/>
　夫乎欲去諸大夫而立寵姬宋誠所不解<lb/>
　　管蔡世家<lb/>
悼侯父曰𨼆太子友靈侯之太子平侯立而殺𨼆太子<lb/>
故平侯卒而𨼆太子之子東國攻平侯子而代立是為<lb/>
悼侯<lb/>
　傳昭十一年冬十一月楚子滅蔡用𨼆太子于岡山<lb/>
<pb n="KR2a0006_WYG_002-6b"/>
　申無宇曰不祥五牲不相為用况用諸侯乎王必悔<lb/>
　之經曰冬十一月丁酉楚師滅蔡執蔡世子有以歸用之<lb/>
　註曰用之殺以祭山也既為楚子之用安有平侯之殺<lb/>
　且世代相攻之不已哉經傳之記明矣史遷之記妄乎<lb/>
　　陳世家<lb/>
靈公與其大夫孔寧儀行父皆通于夏姬註曰列女傳<lb/>
云夏姬夏徵舒之母三為王后七為夫人公侯爭之莫<lb/>
不迷惑<lb/>
<pb n="KR2a0006_WYG_002-7a"/>
　徴舒之母詩之從夏南是也函史云申公死平公命<lb/>
　叔向因其室是叔向娶之為室也因左傳之娶于申<lb/>
　公巫臣氏而誤也考宣公十年陳靈公飲于夏氏徵<lb/>
　舒弑之是時靈公即位十五年矣徵舒為卿夏姬之<lb/>
　子也子為卿則姬雖少亦壯年矣十一年冬楚殺徵<lb/>
　舒楚莊子反皆欲娶之申公巫臣曰天下多美婦人<lb/>
　何必是莊王乃予連尹襄老襄老死于邲其子黒要<lb/>
　烝焉是聚麀也申公諫者也乃艶之通使于鄭而取<lb/>
<pb n="KR2a0006_WYG_002-7b"/>
　姬焉子反怨之乃殺巫臣之族并殺黒要而分其族<lb/>
　巫臣乃使于吳而吳楚之兵自此釀矣此一姬也亦<lb/>
　人妖矣至所生之女叔向取之而亦生子以滅族美<lb/>
　女破國如此乎叔向之母曰鄭穆少妃姚子之子子<lb/>
　靈之妻殺三夫一君一子而亡一國兩卿矣可無懲<lb/>
　乎真有然矣然向所娶者夏姬之女也左傳曰申公<lb/>
　巫臣氏是也非因其室也宣九年陳靈被弑昭二十<lb/>
　八年晉殺祁盈及楊食我乃叔向之子伯石也叔向<lb/>
<pb n="KR2a0006_WYG_002-8a"/>
　母所謂豺狼之聲狼子野心非是莫喪羊舌氏者是<lb/>
　也計宣九年至昭二十八年相距八十七年姬年即<lb/>
　少百三十餘矣晉平元年距食我死年四十四年巫<lb/>
　臣氏生食我亦年過四十若曰夏姬則九十之婦而<lb/>
　嫁人叔向取九十之婦矣函史之因其室與列女傳<lb/>
　之為王后為夫人之言皆不足信史通亦辯之矣但<lb/>
　叔向之母妬叔虎之母美而不使子諫之而使往視<lb/>
　寢生叔虎嬖于欒盈士匄逐欒盈殺叔虎囚叔向而<lb/>
<pb n="KR2a0006_WYG_002-8b"/>
　祁奚救叔向出之不然向亦久斃矣噫叔虎之母美<lb/>
　而叔虎死叔向囚叔向之妻美而食我死叔向族叔<lb/>
　向之母曰三代之亡皆是物也誠哉<lb/>
哀公娶鄭長姬生悼太子師少姬生偃司徒招殺悼太<lb/>
子立公子留楚靈王聞陳亂殺陳使者註曰即司徒招<lb/>
　昭八年春陳侯之弟招殺陳世子偃師楚執公子招<lb/>
　放之越傳陳哀公元妃生悼太子偃師二妃生公子<lb/>
　留下妃生公子勝二妃嬖留有寵屬諸司徒招公子<lb/>
<pb n="KR2a0006_WYG_002-9a"/>
　過哀公有廢疾三月甲申公子招公子過殺悼太子<lb/>
　偃師而立公子留夏四月哀公縊干徵師赴于楚楚<lb/>
　人執而殺之書曰陳公子招殺其世子偃師罪在招<lb/>
　也楚子執陳行人干徵師殺之罪不在行人也偃師<lb/>
　悼太子也而分其名為二使者干徵師也而註其下<lb/>
　曰招觀經之殺世子偃師放公子招可知矣此誤可<lb/>
　不訂正乎<lb/>
　　衞世家<lb/>
<pb n="KR2a0006_WYG_002-9b"/>
共伯弟和有寵于僖侯賂工攻共伯于墓上共伯入僖<lb/>
侯羨自殺衞人因葬之僖侯傍諡曰共伯而立和為衞<lb/>
武公<lb/>
　衞世子共伯早死其妻共姜守義作柏舟以自誓未<lb/>
　聞其為武公弑也况武公者抑抑威儀没稱睿聖襄<lb/>
　二十九年季札觀樂而曰吾聞武公之徳如是也如<lb/>
　其弑兄何以稱徳<lb/>
襄公有賤妾幸之有身夢有人謂曰我康叔也今若子<lb/>
<pb n="KR2a0006_WYG_002-10a"/>
必有衞名而子曰元妾怪之問孔成子成子曰生子男<lb/>
也以告襄公<lb/>
　傳昭七年襄公夫人姜氏無子嬖人婤姶生孟縶孔<lb/>
　成子夢康叔謂已立元史朝亦夢康叔謂已余將命<lb/>
　而子茍與孔烝鉏之曽孫圉相元見成子告之夢夢<lb/>
　協今云妾夢史與傳違且閨中夢兆先及外庭宜男<lb/>
　告語始呈公聽夫豈衞襄嬖幸之寵姬不若鄭文燕<lb/>
　姞之徵蘭哉<lb/>
<pb n="KR2a0006_WYG_002-10b"/>
　　宋世家<lb/>
箕子佯狂為奴比干曰君有過而不死爭則百姓何辜<lb/>
乃直言諫紂紂刳其心微子曰其義可以去矣于是太<lb/>
師少師乃勸微子去遂行<lb/>
　少師比干也太師箕子也一佯狂而奴一刳心而死<lb/>
　又安得太師少師之勸行哉書曰王子不出我乃顛<lb/>
　隮而不顧行遁者未嘗非太師少師之勸也但書之<lb/>
　行遁是在佯狂刳視之先而史之勸行乃在佯狂刳<lb/>
<pb n="KR2a0006_WYG_002-11a"/>
　心之後史之為史何所據耶<lb/>
楚威王已救鄭鄭享之去而取鄭二姬以歸註曰鄭大<lb/>
夫芉氏姜氏之女既是鄭女故曰二姬<lb/>
　傳僖二十二年丙子晨鄭文夫人芈氏姜氏勞楚子<lb/>
　于柯澤楚子使師縉示之俘馘丁丑楚子入享于鄭<lb/>
　九獻庭實加籩享畢夜出文芉送于軍取二姬以歸<lb/>
　叔詹曰楚王其不没乎為禮卒于無别註曰芉氏楚<lb/>
　女姜氏齊女也二姬文芈女也婦人迎送不出門芉<lb/>
<pb n="KR2a0006_WYG_002-11b"/>
　也勞軍借名楚女姜而視馘於義云何至九獻加籩<lb/>
　僭擬天子不嫌芉女實係楚甥此楚子之所以師敗<lb/>
　城濮見弑商臣如叔詹之所言不没也今乃註曰大<lb/>
　夫且曰芉氏姜氏之女芈姜既非夫人二姬亦非芉<lb/>
　女為禮無别何以稱焉不詳經傳輙註史書未見其<lb/>
　可也<lb/>
景公三十七年哀公五年也熒惑守心宋之分野也司<lb/>
星子韋曰君有君人之言熒惑宜有動候之徙三度<lb/>
<pb n="KR2a0006_WYG_002-12a"/>
　唯徳動天書有明訓徙行三度理固宜然但事闗天<lb/>
　變不見之左氏之續經若他云三舍乃不識星躔之<lb/>
　行度者矣<lb/>
　　晉世家<lb/>
晉滅虞執虞公及其大夫井伯百里奚以媵秦穆姬<lb/>
秦紀百里奚媵于秦亡秦走宛楚人執之繆公以五羖<lb/>
羊皮贖之授以國政曰五羖大夫百里奚讓曰臣困于<lb/>
齊而乞食蹇叔收臣臣欲事齊君無知蹇叔止臣得脱<lb/>
<pb n="KR2a0006_WYG_002-12b"/>
齊難之周周王好牛臣以養牛干之蹇叔止臣得去不<lb/>
誅事虞君蹇叔止臣臣知虞君不用臣臣誠私利祿爵<lb/>
且留再用其言得脱一不用及虞君難<lb/>
　傳僖五年襲虞滅之執虞公及其大夫井伯以媵秦<lb/>
　穆姬未嘗有百里奚也孟子曰知虞公之不可諫而<lb/>
　去之秦知虞公之將亡而先去之則為媵及難之説<lb/>
　破矣曽不知以食牛干秦穆公之為汙也而食牛干<lb/>
　周之説破矣百里奚舉于市則贖之五羖皮者又不<lb/>
<pb n="KR2a0006_WYG_002-13a"/>
　足辯矣相秦而顯其君于天下可傳于後世虞不用<lb/>
　百里奚而亡秦繆公用之而霸今乃曰私利祿爵而<lb/>
　且留以及難蹇叔止臣而再用以得脱奚之為奚不<lb/>
　特不賢不智已也又安足以霸君傳世哉史通曰史<lb/>
　記多聚舊紀時插雜言事罕異聞語饒重出良信然<lb/>
　也又如秦紀繆公亡馬食者三百餘人馬雖云大難<lb/>
　共三百之一飱一馬何珍三百齊同而犯法若云一<lb/>
　人所盜安肯公食多人若云自野攘之夫豈不知公<lb/>
<pb n="KR2a0006_WYG_002-13b"/>
　物至于賜酒求從推鋒爭死以脱公于圍也非報食<lb/>
　馬之徳報不死之恩耳是既知盜馬之必死而三百<lb/>
　人之盡甘心于此一臠者何也<lb/>
里克弑卓子于朝鞭殺驪姬于市<lb/>
　傳僖九年里克殺卓子于朝國語曰殺奚齊卓子及<lb/>
　驪姬不聞其鞭殺于市也不知何本<lb/>
過五鹿饑而從野人乞食野人從土器中進之重耳怒<lb/>
趙衰曰土者有土也<lb/>
<pb n="KR2a0006_WYG_002-14a"/>
　傳僖二十三年過五鹿乞食于野人野人與之塊公<lb/>
　子怒蓋怒其不與食而與土塊也故子犯曰天賜也<lb/>
　稽首受而載之今曰土器中進之是盛食于土器而<lb/>
　進之也以土器為有土又安往而不得土哉<lb/>
使鉏麑刺趙盾盾閨門開居處節麑退嘆曰殺忠臣棄<lb/>
君命罪一也遂觸樹而死<lb/>
　傳宣二年使鉏麑賊之晨往寢門闢矣盛服將朝尚<lb/>
　早坐而假寐鉏麑退歎而言曰不忘恭敬民之主也<lb/>
<pb n="KR2a0006_WYG_002-14b"/>
　賊民之主不忠棄君之命不信有一于此不如死也<lb/>
　觸槐而死<lb/>
　公羊曰晉靈公使勇士殺趙盾見其方食魚飱曰子<lb/>
　為晉國重卿而食魚飱是子之儉也吾不忍殺子<lb/>
　羣臣之朝别色而入今寢門晨闢早而假寐所以為<lb/>
　恭敬也公羊生自齊邦不詳晉物以東土所賤目西<lb/>
　州亦然而曰子之儉也遷其取左氏而曰門開信公<lb/>
　羊而曰處節乎然亦並不明言所以止書門開處節<lb/>
<pb n="KR2a0006_WYG_002-15a"/>
　而已以此言忠忠從何見以此言節節自何徵鉏麑<lb/>
　之死胡為乎來哉<lb/>
初盾常田首山桑下有餓人示眯明盾與之食為晉宰<lb/>
夫欲以去趙盾令先毋及難盾既去伏士縱嚙狗名敖<lb/>
明為搏殺狗伏士出示眯明反擊伏士曰我桑下餓人<lb/>
問其名勿告明亦亡去<lb/>
　傳宣二年晉侯伏甲其右提彌明知之趨登扶以下<lb/>
　公嗾夫獒焉明搏而殺之鬬而出提彌明死之初宣<lb/>
<pb n="KR2a0006_WYG_002-15b"/>
　子田于首山舍于翳桑見靈輒餓食之既而與為公<lb/>
　介倒㦸以禦公徒而免之曰翳桑之餓人也問其名<lb/>
　居不告而退遂自亡也<lb/>
　搏獒扶下者右車之彌明也曰宰夫者何與禦徒倒<lb/>
　㦸者公介之靈輒也曰眯明者何與豈鬬死之眯明<lb/>
　可二人而合一乎至于傳則已為公介故不必問名<lb/>
　而止問其名居也史則既名眯明復乃問名而勿告<lb/>
　者何與<lb/>
<pb n="KR2a0006_WYG_002-16a"/>
景公八年使郤克于齊頃公母從樓上觀而笑之所以<lb/>
然者郤克僂而魯使蹇衞使眇故齊亦令人如之以導<lb/>
客<lb/>
　傳宣十九年郤克徵㑹于齊齊頃公帷婦人使觀之<lb/>
　郤子登婦人笑于房獻子怒出而誓曰所不此報無<lb/>
　能涉河杜氏註曰跛而登故笑之左傳曰跛榖梁曰<lb/>
　眇今乃蹇歸魯使以克為僂且竟蹇眇傴僂如之導<lb/>
　客不聞魯衞之姓名而獨區區郤子誓盟河伯何哉<lb/>
<pb n="KR2a0006_WYG_002-16b"/>
　季本曰公㑹晉侯衞侯曹伯邾子同盟于斷道宣公<lb/>
　事齊最謹至是始與晉盟齊不能為主復推晉為伯<lb/>
　同盟于斷道非以笑客故也黄震氏曰晉為是盟以<lb/>
　固曹魯之心胡氏乃以郤克徵齊婦人笑跛以此盟<lb/>
　為謀齊不知徵㑹乃在未見笑之先豈預知其笑而<lb/>
　盟㑹以謀之耶<lb/>
　　趙世家<lb/>
夙生共孟共孟生趙衰字子餘<lb/>
<pb n="KR2a0006_WYG_002-17a"/>
　閔元年趙夙御戎註曰夙趙衰兄也晉語趙衰先君<lb/>
　之戎御趙夙之弟也衰夙雁行乃曰孫祖合而觀之<lb/>
　吾將誰信<lb/>
景公三年朔將下軍取成公姊為夫人大夫屠岸賈欲<lb/>
誅趙氏徧告諸將韓厥曰妄誅謂之亂臣賈不聽韓厥<lb/>
告朔趣亡朔曰子必不絶趙氏朔死不恨賈不請命擅<lb/>
與諸將攻趙氏于下宫殺趙朔趙同趙括趙嬰皆滅其<lb/>
族成公姊有遺腹走公宫免身生男賈聞索于公宫姬<lb/>
<pb n="KR2a0006_WYG_002-17b"/>
藏兒袴中無聲已脱程嬰與俱山中十五年景公疾韓<lb/>
厥曰大業之後為祟乃言趙孤召武與嬰徧拜諸將攻<lb/>
岸賈滅其族復趙武田邑如故<lb/>
晉世家景十二年作六軍趙穿趙括趙旃皆為卿景十<lb/>
七年誅趙同趙括韓厥曰趙衰趙盾之功豈可忘乎奈<lb/>
何絶嗣乃復令趙庶子武為趙後復與之邑十九年景<lb/>
公病卒<lb/>
韓世家晉景公十七年病卜大業之不遂者為祟厥言<lb/>
<pb n="KR2a0006_WYG_002-18a"/>
趙武而復與故趙氏田邑<lb/>
諸侯年表成公八年晉景公十七年復趙武田邑<lb/>
　傳成二年欒書將下軍註曰朔死而代之也成四年<lb/>
　趙嬰通于莊姬註曰姬朔妻也成五年原屏放諸齊<lb/>
　嬰曰我在故欒氏不作我亡吾二昆其憂哉舍我何<lb/>
　害註曰言已雖淫而能令姬護趙氏也成八年姬為<lb/>
　趙嬰之亡故譖之晉侯曰原屏將為亂欒郤為徵六<lb/>
　月晉討趙同趙括武從姬氏畜于公宫以其田與祁<lb/>
<pb n="KR2a0006_WYG_002-18b"/>
　奚韓厥言于晉侯曰成季之勲宣孟之忠而無後為<lb/>
　善者懼矣乃立武而反其田成公十一年晉侯夢大<lb/>
　厲曰殺余孫不義覺召桑田巫曰不食新矣公病如<lb/>
　厠陷而卒宣十二年趙朔將下軍成二年欒書將下<lb/>
　軍蓋朔死而書代也成四年趙嬰通于莊姬成五年<lb/>
　原屏放于齊乃同括因其滅倫而放之也原屏者同<lb/>
　括之采邑齊者嬰之邑也成八年莊姬以趙嬰之亡<lb/>
　故而譖晉侯故春秋書曰晉殺其大夫趙同趙括而<lb/>
<pb n="KR2a0006_WYG_002-19a"/>
　朔死嬰放不及也况姬乃成公女景公妹譖行由莊<lb/>
　姬也即使朔在莊姬乃殺其夫與子乎成二年朔死<lb/>
　成八年姬安得孕乎傳云武從姬氏畜于公宫蓋姬<lb/>
　寡而武長從姬畜于宫也即使孕而免也姬在外而<lb/>
　免乎在宫而免乎在外則强賈必知之何俟入宫而<lb/>
　始索之耶幸而至宫乃景公之宫也豈無隙地可以<lb/>
　藏兒而臃腫于袴中藏不如是愚索不如是拙幸其<lb/>
　無聲何其危哉故正義云按二年欒書將下軍朔已<lb/>
<pb n="KR2a0006_WYG_002-19b"/>
　死矣同括為姬所譖朔不得與同括俱死于時晉君<lb/>
　明晉臣强無容有屠岸賈輒厠其間得如比之横恣<lb/>
　也又公孫杵臼程嬰事與左傳背違馬遷妄説不可<lb/>
　信也余按成八年殺同括成十年丙午晉侯獳卒左<lb/>
　傳曰不食新矣如厠陷而卒又安得十五年之匿兒<lb/>
　而晉侯之夢大厲也傳曰厥言于晉侯立武而反其<lb/>
　田即史記年表成公八年即景公十七年乃殺同括<lb/>
　之年也内書復趙武田邑是立武復田在于當年而<lb/>
<pb n="KR2a0006_WYG_002-20a"/>
　亦不在于十五年之後也武果匿十五年則安所得<lb/>
　景公乎史曰朔不肯曰子必不絶趙祀若十五年之<lb/>
　内韓厥一旦不祿趙祀不危矣乎朔迂亦必不至是<lb/>
　又曰賈有寵于靈公為司寇而治靈公之賊徧告諸<lb/>
　將當是時趙同為下軍佐趙括為新軍佐中軍大夫<lb/>
　主兵者乃趙氏也徧告諸將將其誰與况由莊姬之<lb/>
　譖同括將為亂而同括見殺也實非治靈公之賊也<lb/>
　况自景十七年遡靈公弑年已二十五年矣不討于<lb/>
<pb n="KR2a0006_WYG_002-20b"/>
　晉成公之日而討于晉景公之時又于景十七年而<lb/>
　始討又同括皆為將而朔又其婿也謬甚不足言也<lb/>
　至嬰杵之得兒誰手與之既可抱持出入何必藏袴<lb/>
　自危且初生之子無乳不生嬰又安得乳乎兹事殊<lb/>
　屬可疑<lb/>
　　楚世家<lb/>
陸終生子六人坼剖而生焉莫能紀其世<lb/>
　一産三男已云多矣人非犬豕安能一胎六子哉且<lb/>
<pb n="KR2a0006_WYG_002-21a"/>
　生産之道舉天下古今莫有異也坼剖而生不類異<lb/>
　端惑世之脅出背生者耶或曰鴟鴞剖腹鸕鷀吐生<lb/>
　余訪見之皆從卵出為此異聞當知不外于是者也<lb/>
　然既曰莫能紀世夫又安能識其始産也哉疑而不<lb/>
　闕有異古史者矣<lb/>
熊渠卒子摯紅立摯紅卒其弟弑而代立曰熊延<lb/>
　傳僖公二十六年䕫子不祀祝融與鬻熊楚人讓之<lb/>
　曰我先王熊摯有疾鬼神勿赦而自竄于䕫吾以是<lb/>
<pb n="KR2a0006_WYG_002-21b"/>
　失楚又何祀焉摯疾而竄為䕫之祖茍為延弑何竄<lb/>
　之云弑君大罪寧得漫加于人哉<lb/>
吳兵逆入郢辱平王之墓吳世家曰鞭平王之尸<lb/>
　鞭尸辱墓事逈異也辱乎鞭乎不可不辨也父仇雖<lb/>
　曰必報君義不容盡冺員之先世深受楚恩若至鞭<lb/>
　尸必然毁墓途窮日暮未有若斯之甚者也若云辱<lb/>
　墓猶庶幾乎<lb/>
　　越世家<lb/>
<pb n="KR2a0006_WYG_002-22a"/>
句踐請為臣吳王許之子胥諫不聽卒赦越罷兵而歸<lb/>
使范蠡大夫柘稽行成為質于吳二歲而吳歸蠡吳世<lb/>
家越王棲于㑹稽使大夫種行成卒許越平與盟而罷<lb/>
兵去<lb/>
　行成者文種耶范蠡耶罷去者為質耶與盟耶何互<lb/>
　異也然行成赦越為質與盟皆事之所有理之所通<lb/>
　者也此所以左傳書云越與吳平不書吳不告慶越<lb/>
　不告敗無他詞也若夫吳越春秋之駕車飬馬秘于<lb/>
<pb n="KR2a0006_WYG_002-22b"/>
　石室之中犢鼻樵頭親給糞除之事食溲嘗惡不似<lb/>
　人為駕舍却行居然奴僕實皆趙曄之謬言深倍史<lb/>
　官之直筆者矣<lb/>
朱公中子殺人使少子而長子固請後以喪歸曰吾日<lb/>
夜固望其喪之來也長子見苦為生難故重棄財<lb/>
　莊子既善朱公雖為所賣寧不念朱公而不一自咎<lb/>
　乎既知其以喪歸獨不能遣一介而必子之親詣乎<lb/>
　况朱公者越大夫也齊相也其長子豈見苦為生難<lb/>
<pb n="KR2a0006_WYG_002-23a"/>
　者私賫數百金獻楚國貴人則又非重棄財者矣夫<lb/>
　豈村農力作錙銖積累之子乎且去越而易名子皮<lb/>
　間行而為陶朱公又何據而知之<lb/>
　　鄭世家<lb/>
武姜生太子寤生生之難生叔段生易<lb/>
　傳隠元年莊公寤生驚姜氏故名曰寤生遂惡之蓋<lb/>
　寐而生子寤而方驚若謂難生何以名寤至云生易<lb/>
　又有何徵文與義違毎多類此<lb/>
<pb n="KR2a0006_WYG_002-23b"/>
子産者鄭成公少子也<lb/>
　傳襄八年子國子耳侵蔡唯子産不順子國怒曰爾<lb/>
　何知童子而言將為僇矣註曰子産子國之子蓋子<lb/>
　國者靈公之弟穆公子也成公者穆公之孫既子産<lb/>
　為子國之子則亦同成公而為穆公之孫矣以兄弟<lb/>
　為父子何所考焉<lb/>
　　魏世家<lb/>
魏之先畢公高之後也畢公高與周同姓<lb/>
<pb n="KR2a0006_WYG_002-24a"/>
　傳僖二十四年富辰曰畢原酆郇文之昭也註曰文<lb/>
　王子夫高為文子分封于畢今曰同姓不亦疎且逺<lb/>
　乎至魏絳為武仲之子而曰孫獻之荼為魏絳之子<lb/>
　而亦曰孫世系之間豈容紊紊如此<lb/>
　　田敬仲世家<lb/>
悼公既立田乞為相田乞卒子常代立是為田成子鮑<lb/>
牧與齊悼公有郤弑悼公齊人立簡公田常復修僖子<lb/>
之政齊人歌之曰嫗乎采芑歸乎田成子選齊國中女<lb/>
<pb n="KR2a0006_WYG_002-24b"/>
子長七尺以上為後宫後宫以百數而使賔客舍人出<lb/>
入後宫者不禁及田常卒有七十餘男諡為成子<lb/>
　傳哀十年齊人弑悼公赴于師哀八年鮑牧謂羣公<lb/>
　子曰使女有馬千乘乎公子愬之公謂鮑子或譖子<lb/>
　子姑居于潞以察之使以二乘及潞麇之以入遂殺<lb/>
　之夫悼弑赴于師不知其人也或云乞弑其君荼恒<lb/>
　弑其君壬莫陳氏之强横若也悼之弑也舍陳氏又<lb/>
　誰之焉今曰鮑牧牧已先誅矣而又當此弑君之名<lb/>
<pb n="KR2a0006_WYG_002-25a"/>
　不亦寃乎至成子者死諡也生而名死而諱故諡之<lb/>
　也今陳常未死而遽歌曰成子者何哉女子百餘後<lb/>
　宫不禁而有七十餘男將陳氏之子孫盡非田常之<lb/>
　遺派與得非遷有憾于田陳而云若乎其或藉以誅<lb/>
　亂賊乎<lb/>
　　孔子世家<lb/>
紇與顔氏女野合而生孔子<lb/>
　萬世之師人倫宗表聖父求婚于顔氏聖母禱祀于<lb/>
<pb n="KR2a0006_WYG_002-25b"/>
　尼山生我天縱祖述憲章夫豈事同鄭衞敢云野合<lb/>
　乎哉註曰紇老徵少故爾云然此乃年齒相差不應<lb/>
　謬書若此<lb/>
孔子疑其父墓處母諱之也母死乃殯于五父之衢郰<lb/>
人輓父之母誨孔子父墓然後合葬于防<lb/>
　陳澔曰顔氏之死夫子成立久矣聖人人倫之至豈<lb/>
　終母世不尋求父葬之地至母殯而猶不知乎且殯<lb/>
　之衢路等之死于道路者夫子忍為之乎馬遷野合<lb/>
<pb n="KR2a0006_WYG_002-26a"/>
　之誣謂顔氏諱而不告鄭註因之以滋後世之惑此<lb/>
　出諸子雜説不可據也若終身不知父墓何以為孔<lb/>
　子其不然也審矣<hi>此即禮記檀弓註也</hi>
　五父之衢豈殯棺之地倘無郰母之誨將終殯之衢<lb/>
　已乎輓父之母係孔氏之何親若不詳而有徵又何<lb/>
　敢冒昧以母合葬乎至曰疑其父墓則已知其處矣<lb/>
　又曰母諱之也則是聖母親言尚生疑惑夫豈郰母<lb/>
　一語遂成實信者哉檀弓野説誣聖良多司馬信之<lb/>
<pb n="KR2a0006_WYG_002-26b"/>
　更増舛謬余于檀弓又特辨之<lb/>
孔子要絰季氏享士孔子與往陽虎絀曰季氏享士非<lb/>
敢享子也孔子由是退<lb/>
　索隠曰家語孔子之母喪既練而見不非之也今謂<lb/>
　孔子實要絰與享為陽虎所絀亦近誣矣况喪而要<lb/>
　絰喪未除也而與享者有乎至聞虎一叱由是而退<lb/>
　則禮樂之宗曽不若一竊寳玉大弓之盜已瞷亡之<lb/>
　拜將仕之言遷應不知此也<lb/>
<pb n="KR2a0006_WYG_002-27a"/>
季桓子穿井得土缶中若羊問仲尼曰得狗仲尼曰此<lb/>
丘所聞羊也土之怪羵羊也吳伐越墮㑹稽得骨節專<lb/>
車仲尼曰禹致羣神于㑹稽山防風後至禹殺而僇之<lb/>
其節專車有隼集于陳庭而死楛矢貫之石砮矢長尺<lb/>
有咫孔子曰此肅慎氏之矢也<lb/>
　子不語怪吾聞之矣博學多聞非羵羊罔象防風肅<lb/>
　慎之謂也以此多聖誠不若太宰矣立極之聖豈若<lb/>
　張華之知詭物東方朔滑稽逢君者流哉此事家語<lb/>
<pb n="KR2a0006_WYG_002-27b"/>
　亦載之漢儒之譌也<lb/>
孔子適齊為高昭子家臣欲以通乎景公反衞夫人在<lb/>
絺帷中孔子入門北面稽首夫人自帷中再拜環佩玉<lb/>
聲璆然公與夫人同車宦者雍渠參乘出使孔子為次<lb/>
乘招揺市過之<lb/>
　欲通齊景不恥家臣欲媚夫人帷中交拜且使為次<lb/>
　乘儼同宦寺之流過市招揺不顧辱身之醜小人之<lb/>
　所不為也而謂孔子為之乎馬遷誣聖罪在難寛<lb/>
<pb n="KR2a0006_WYG_002-28a"/>
西狩獲麟子曰吾道窮矣因史記作春秋<lb/>
　杜預曰感麟而作作起獲麟則文起于所止為得其<lb/>
　實至于反袂拭面稱吾道窮亦無取焉<lb/>
公山不狃以費畔召子欲往<lb/>
　子欲往者豈從叛哉正欲反叛為順以正其大義使<lb/>
　强臣不僭竊而為東周之治耳豈不狃可輔哉今史<lb/>
　云孔子循道彌久温温無所試莫能已用曰周文武<lb/>
　起豐鎬而王今費雖小儻庶幾乎欲往子路止孔子<lb/>
<pb n="KR2a0006_WYG_002-28b"/>
　卒不行噫馬遷以孔子欲費與不狃為可以文武乎<lb/>
　是從叛也何妄之甚<lb/>
襄公二十二年孔子生年七十三以魯哀公十六年四<lb/>
月己丑卒<lb/>
索隠曰公羊曰襄公二十一年十一月庚子孔子生周<lb/>
以十一月為正朔故曰二十二年公羊註曰歲在己卯<lb/>
　襄公二十一年係己酉年非己卯也正月甲申朔閏<lb/>
　八月辛巳朔九月庚戌朔日食十月庚辰朔二十一<lb/>
<pb n="KR2a0006_WYG_002-29a"/>
　日庚子並非二十七又查庚戌年至哀公十六年壬<lb/>
　戌正合七十三則二十二年生是也正月戊申朔四<lb/>
　月丁丑朔十一月内無庚子日十月朔甲戌至二十<lb/>
　七日適是庚子是庚戌年八月二十七日為聖誕三<lb/>
　命通㑹作申時乃庚戌年乙酉月庚子日甲申時確<lb/>
　乎不可易也惟精厯者知之<lb/>
㑹齊侯夾谷矛㦸劒撥鼓譟而至孔子舉袂言曰請命<lb/>
有司左右視晏子與景公景公心怍麾而去之有頃諸<lb/>
<pb n="KR2a0006_WYG_002-29b"/>
優倡侏儒為戲孔子曰匹夫而熒惑諸侯罪當誅景公<lb/>
大恐乃歸侵魯之鄆汶陽龜陰之田<lb/>
　左氏曰萊人以兵劫魯侯必得志孔子曰兩君合而<lb/>
　裔夷之俘以兵亂之將盟使兹無還對曰而不反我<lb/>
　汶陽之田吾以共命者亦如之齊人來歸鄆讙龜陰<lb/>
　之田榖梁曰齊人鼓譟起欲執魯君孔子命司馬止<lb/>
　之齊侯謝過㑹使優施舞于魯君之幕下孔子曰笑<lb/>
　君者罪當死使有司行法首足異門而出齊人來歸<lb/>
<pb n="KR2a0006_WYG_002-30a"/>
　田公羊以為行乎季孫三月不違齊人來歸田王樵<lb/>
　氏曰魯大治而齊為夾谷之㑹安有萊人劫魯之事<lb/>
　况聖人相禮必敦信義以從先王之典故不言盟也<lb/>
　經言㑹而傳言盟者誣也至齊之盟詞曰齊師出境<lb/>
　而魯不以甲兵三百乘從我者邾滕其魯也今要其<lb/>
　反汶陽田而已茍反之魯將為齊役乎齊師出境而<lb/>
　魯即以三百乘從乎左以孔子為止饗也史穀則以<lb/>
　謝過也公羊則謂孔子之政行也吾其誰適乎故姜<lb/>
<pb n="KR2a0006_WYG_002-30b"/>
　廷善曰晏子謝過之言何休氏載之但晏子自襄二<lb/>
　十五年崔杼弑君時見之至是又四十八年當不勝<lb/>
　老矣七十致仕安得從㑹乎自定七年之後景公結<lb/>
　黨稱兵侵伐魯衞甚非晏子所為然諸書皆不及嬰<lb/>
　惟何休與史記言之或以何休本之晏子春秋則非<lb/>
　可信之書也左以萊人劫公而榖梁史記亦不言萊<lb/>
　人故季本氏曰萊人劫魯之事理所無也豈孔子臨<lb/>
　㑹而有待于用武耶况劫㑹未見于前時而當兩國<lb/>
<pb n="KR2a0006_WYG_002-31a"/>
　講好孔子為相之日乎即反田之語伯者末流之語<lb/>
　也而謂孔子為之乎胡氏以為自序其績抑謬矣蓋<lb/>
　兩國修睦歸魯三田亦中分其地以息爭耳鄆范之<lb/>
　界濟西之田也讙棘之界汶陽之田也嬴博之界龜<lb/>
　陰之田也鄆讙博之近魯者魯有之范棘嬴之近齊<lb/>
　者齊有之宣公事齊而齊歸濟西之田哀公睦齊而<lb/>
　齊歸讙及闡睦則與忿則奪春秋之時使然耳今㑹<lb/>
　夾谷曰夫子功將歸濟西田歸讙及闡為誰之功與<lb/>
<pb n="KR2a0006_WYG_002-31b"/>
　况鄆讙龜陰者三邑之田也獨曰而不反我汶陽之<lb/>
　田則止讙耳求反一邑而齊反三邑是遵何盟與<lb/>
　　蕭何世家<lb/>
鮑生謂丞相莫若遣君子孫昆弟能勝軍者悉詣軍漢<lb/>
王大悦又東陵侯召平曰願君讓封勿受悉以家私財<lb/>
佐軍高帝大喜客有説相國曰君胡不多買田地賤貰<lb/>
貸以自汙上心乃安相國從其計上乃大説<lb/>
　蕭何文無害也主吏掾給卒史事課最第一豈遣子<lb/>
<pb n="KR2a0006_WYG_002-32a"/>
　弟出私財買田地之區區也不知轉漕興卒之能而<lb/>
　俟之鮑君與客乎况讓封勿受貰貸自汙庸者優為<lb/>
　耳何必屬之相國歸功鮑召哉總之高祖忌猜蕭何<lb/>
　無學求其學術不能過此者矣<lb/>
沛公心欲何第一闗内侯鄂君進曰蕭何常全闗中以<lb/>
待陛下此萬世之功也今雖亡曹參等百數何缺于漢<lb/>
　逢君長君鄂侯是已蓋萬世功豈一蕭何力哉若無<lb/>
　參等百數吾恐漢亦非其漢矣今不過欲以何為第<lb/>
<pb n="KR2a0006_WYG_002-32b"/>
　一人耳遽曰亡參等百數何缺于漢豪傑聞之有不<lb/>
　寒心者哉此淮陰等之不能已于懐反側也張良之<lb/>
　所以辭三萬户也良有以夫<lb/>
相國為民請上林空地上大怒曰相國多受賈人財物<lb/>
乃為請吾苑乃下相國廷尉械繫之<lb/>
　相國者安蒼生奠社稷者也况井田學校已澌滅于<lb/>
　亡秦經史詩書又煙灰于項炬當此漢基初定王業<lb/>
　方興正宜左經右史修明三代之典章尚義行仁纘<lb/>
<pb n="KR2a0006_WYG_002-33a"/>
　述先王之禮樂今乃貰貸自汙不過富貴茍全之計<lb/>
　請苑獵恩亦同溱洧乘輿之惠已耳名之相國實媿<lb/>
　疑丞付之廷尉宜正是罪可也<lb/>
　　曹參世家<lb/>
參聞蓋公治黄老言厚幣請之蓋公言治道貴清靜而<lb/>
民自定參避正堂舍蓋公日夜飲醇酒卿大夫已下欲<lb/>
有言至者參輒飲以醇酒間之欲有所言復飲之醉而<lb/>
後去相舍後園近吏舍吏舍日飲歌呼參游園中聞亦<lb/>
<pb n="KR2a0006_WYG_002-33b"/>
歌呼與相應和惠帝怪相國不治事謂窋曰若歸試私<lb/>
從容問而父窋既洗沐歸諫參參怒而笞窋二百至朝<lb/>
惠帝曰與窋胡治乎乃者我使諫君也參曰高帝與蕭<lb/>
何定天下法令既明今陛下垂拱參等守職遵而勿失<lb/>
不亦可乎惠帝曰善君休矣參為相國出入三年卒<lb/>
　孝惠之初正諸吕用事之漸吕后恣横之始劉之為<lb/>
　劉亦岌岌矣曹參以二年入相五年八月死三年之<lb/>
　間既不能消吕后之强横使牝鷄之不鳴又不能申<lb/>
<pb n="KR2a0006_WYG_002-34a"/>
　高帝之大盟非劉氏其不王顧乃舍蓋公治清靜獨<lb/>
　不計劉祚之將為吕摇乎尚敢曰垂拱守職飲醇酒<lb/>
　而使欲言者醉乎且吏舍歌呼相與應和致相國之<lb/>
　紀綱一掃地乎若以吕后方恣恐蹈危機莫如學留<lb/>
　侯之杜門矣又何以告舍人趣治行而熱中此相位<lb/>
　也總之古典淪于衞鞅詩書滅于秦始生斯世者皆<lb/>
　入其所愚一習之詐偽而已即有一二聰明未盡㝠<lb/>
　者亦辟此儒名竄歸黄老託言清靜緘嘿保身之小<lb/>
<pb n="KR2a0006_WYG_002-34b"/>
　智如留侯蓋公其人耳又何足以知民生國政之本<lb/>
　哉是故一漢也始以掾吏之蕭何繼以獄掾之曹參<lb/>
　致漢治不純亂臣賊子終漢世而比比其人者皆何<lb/>
　參之罪也若夫養成吕禍幾至滅劉雖曰陳平左右<lb/>
　之誰不曰曹參蓄成之哉<lb/>
　　留侯世家<lb/>
高帝令子房自擇齊三萬户良曰始臣起下邳與上㑹<lb/>
留此天以臣授陛下臣願封留足矣乃封良為留侯留<lb/>
<pb n="KR2a0006_WYG_002-35a"/>
侯性多病即導引不食榖杜門不出曰願棄人間事從<lb/>
赤松子遊後八年卒<lb/>
　高帝曰諸君功狗也則良亦狗矣鄂侯曰亡曹參等<lb/>
　何缺于漢則漢亦可以缺此良矣又安敢居功自擇<lb/>
　侈然三萬户哉曰天授陛下未嘗不自負也曰與上<lb/>
　㑹留封留足矣又何其詞之婉而理也乃封良為留<lb/>
　侯則向之令自擇者不幾正所以紿之與信之斬越<lb/>
　之醢豨布之反意皆日夜爭功之流也良之一讓而<lb/>
<pb n="KR2a0006_WYG_002-35b"/>
　益形之矣是以辭三萬户也所以辟走狗之烹其杜<lb/>
　門不出也所以辟吕雉之禍非實有赤松子之可從<lb/>
　而辟榖導引有仙人不死之方也書曰後八年卒不<lb/>
　益明乎<lb/>
上從複道望見諸將往往相與坐沙中語上曰此何語<lb/>
留侯曰陛下不知乎此謀反也<lb/>
　謀反何事沙中何地悄謀宻室猶畏人知明語沙中<lb/>
　不憚耳目且僕從車馬之衆多複道宫中之可見者<lb/>
<pb n="KR2a0006_WYG_002-36a"/>
　與至于上曰何語夫豈沙中曠逺而諸將喁喁之聲<lb/>
　竟入耳與良曰謀反夫豈宻謀反側而諸將不軌之<lb/>
　情先之良與况羣小聚集將以犯君沙中形露似乎<lb/>
　朝謀而夕發者良乃嘿然杜口俟問方言者何與蓋<lb/>
　不過漢家初定高祖以猜忌為心議功不决諸將或<lb/>
　懐私而怏怏良乃緩言封齒以堅衆心此安劉室定<lb/>
　功臣之正計也若夫偶語沙中直言謀反未能信也<lb/>
　高祖紀甲午即皇帝位于氾水之陽皇帝曰義帝無<lb/>
<pb n="KR2a0006_WYG_002-36b"/>
　後齊王韓信習楚風俗徙為楚王建成侯彭越為梁<lb/>
　王韓王信為韓王吳芮為長沙王淮南王布燕王臧<lb/>
　荼趙王敖皆如故置酒雒陽宫高祖曰列侯諸將無<lb/>
　敢隠朕皆言其情按此則諸將已封而無怏怏者又<lb/>
　何爭功不决沙中謀反之獨見于留侯世家云<lb/>
　　陳丞相世家<lb/>
陳平長可取妻富人莫肯與者貧者平亦耻之負郭窮<lb/>
巷門外多長者車轍張仲曰平貧不事事一縣中盡笑<lb/>
<pb n="KR2a0006_WYG_002-37a"/>
其所為<lb/>
　守財之夫安知擇婿庸下之流豈識英才莫肯與妻<lb/>
　盡笑所為無足怪也但平美如冠玉不過詭計之人<lb/>
　耻取貧女並鮮讀書之識門外之長者又何自來且<lb/>
　既多長者車轍何又云盡笑而莫肯與女也<lb/>
審食其為左丞相常給事于中幸于吕太后絳侯世家<lb/>
周勃常為人吹簫給喪事<lb/>
　為人臣者為國諱雖曰史筆亦有體裁况以漢人而<lb/>
<pb n="KR2a0006_WYG_002-37b"/>
　作漢史嫌疑之禍所宜逺避今曰吹簫送殯擬之社<lb/>
　長之卑田給事后宫大揭娥姁之醜惡去病之母少<lb/>
　兒曰陳掌私通衞青之姊子夫曰平陽謳者廣利為<lb/>
　故倡之家樊噲為屠狗之子欒布酒傭灌嬰販繒一<lb/>
　例直書曽無諱忌王允目史記為謗書也固宜亦可<lb/>
　見西漢文字之寛也<lb/>
樊噲將兵伐燕時有讒噲欲殺趙王者帝用陳平計召<lb/>
周勃受詔牀下即軍中斬噲頭兩人行謀曰恐上悔寧<lb/>
<pb n="KR2a0006_WYG_002-38a"/>
囚而致之上<lb/>
　平勃受詔之際知帝病篤欲徳于吕氏而不斬噲竟<lb/>
　敢以君命即斬之人而曰寧囚而致之上平為雉黨<lb/>
　甚矣至張卿風大臣語太后以王諸吕大臣請立吕<lb/>
　産等為王而此大臣也者乃平也平逢太后交闗張<lb/>
　卿先太后未發早已定策獨重難王陵垂成而始問<lb/>
　及之陵之諤諤亦云後矣此陵之在平術中也程子<lb/>
　猶以為平懲陵不諫平豈諫者哉至惠帝崩而丞相<lb/>
<pb n="KR2a0006_WYG_002-38b"/>
　陳平如辟彊計拜吕台吕産為將諸吕皆官宫中用<lb/>
　事而吕氏之幾亡劉者皆平也或曰張良辟穀曹參<lb/>
　湎酒陳平滛于酒與婦人皆不得已不知漢初君臣<lb/>
　恬秦政之敝養吕姁之亂使三代之典章禮樂澌没<lb/>
　無存者正此輩之為之也曽有相而飲醇酒日夜不<lb/>
　事事而天下可望其治者乎曽有去五榖之食可以<lb/>
　生而有神仙不死者乎<lb/>
　史記疑問卷中<lb/>
</p>
<p>
</p>
  </div>
<div>
<head>史記疑問卷下</head> <lb/>
    <p>
<pb n="KR2a0006_WYG_003-1a"/>
欽定四庫全書<lb/>
　史記疑問卷下<lb/>
　　　　　　　　　欽天監左監副邵泰衢撰<lb/>
　　孫臏傳<lb/>
王之寵姬二人為隊長孫子欲斬之王從䑓上觀下令<lb/>
曰寡人非此二姬食不甘味願勿斬也孫子曰臣已受<lb/>
命遂斬之用其次為隊長復鼓之皆中規矩使報王曰<lb/>
用之雖赴水火可也王曰罷休<lb/>
<pb n="KR2a0006_WYG_003-1b"/>
　孫子試兵也非穰苴之将兵也安得斬殺自由乎况<lb/>
　王曰非此二姬食不甘味即欲必斬王亦早已罷休<lb/>
　矣又何待報命之時哉更有疑者宫中無刑劊之人<lb/>
　将召之外庭與王未必命之入也将即此之娥眉乎<lb/>
　吾恐其力不能辦也至以一斬之威遂欲令娥眉之<lb/>
　赴水火也與有不然矣夫豈兵之不必服心而徒恃<lb/>
　之威刦者乎<lb/>
　　仲尼弟子列傳<lb/>
<pb n="KR2a0006_WYG_003-2a"/>
宰我為臨菑大夫與田常作亂以夷其族孔子恥之<lb/>
　傳哀十四年子我歸屬徒不勝陳氏追之殺諸郭關<lb/>
　子我者闞止也有寵于簡公陳成子憚之陳豹曰勿<lb/>
　先必禍子此所以田常追子我而殺諸郭關也今曰<lb/>
　宰我遷其以子我為宰我矣况陳恒弑君夫子請討<lb/>
　之不得者也而我且安然為相即使與常為亂田氏<lb/>
　其安而宰我其族乎求之聚斂夫子尚欲攻之况與<lb/>
　于弑君之列乎討陳恒之不得討宰我亦不得乎言<lb/>
<pb n="KR2a0006_WYG_003-2b"/>
　語之科我先子貢雖曰晝寢夫豈若斯<lb/>
子貢一出存魯亂齊破吳强晉伯越子貢一使使勢相<lb/>
破十年之中五國各有變<lb/>
　性與天道賜也熟聞即列言語之科亦在博學多聞<lb/>
　之列夫豈揣摩三載探知人主之性情利害相傾唯<lb/>
　恃一時之口給秦儀一例害此利彼者與擬之不倫<lb/>
　事難盡信貌觀似乎誇詡多能嘿思大為聖賢深恥<lb/>
　故一出存魯可也而齊不必亂吳不必破先儒論之<lb/>
<pb n="KR2a0006_WYG_003-3a"/>
　詳矣<lb/>
公伯寮字子周周愬子路于季孫<lb/>
　道行道廢伯寮固不能如命何也然既云䜛愬安得<lb/>
　尚列門墻鳴鼓之攻尤恐或緩遷乃列之弟子抑何<lb/>
　本與朱子註曰公伯寮魯人邁乎遷矣明徹其祀宜<lb/>
　也<lb/>
有若狀似孔子弟子相與共立為師師之如夫子弟子<lb/>
進問曰他日月宿畢竟不雨商瞿年四十後當五丈夫<lb/>
<pb n="KR2a0006_WYG_003-3b"/>
何也有若嘿然無以應弟子起曰有子避之此非子之<lb/>
位也<lb/>
　狀似孔子共立為師愛屋及烏今乃以其形似即取<lb/>
　為師不答所問即令避坐夫豈聖門賢者向不知有<lb/>
　若之學而為之乎衆賢不如是之愚也有若亦不敢<lb/>
　公然之肆也史通曰柴愚參魯品藻已詳如有若者<lb/>
　名不列於四科譽無偕於十哲安得公然自欺詐相<lb/>
　策奉此童兒相戲非長老所為得自委巷曽無先覺<lb/>
<pb n="KR2a0006_WYG_003-4a"/>
　悲夫<lb/>
顔回少孔子三十歲二十九髮盡白蚤死<lb/>
　按孔子卒于哀公十六年年七十三哀公十四年顔<lb/>
　子死伯魚年五十先孔子死家語云回三十二而死<lb/>
　按孔子生伯魚五十而死是時孔子六十九矣哀公<lb/>
　十四年回死是孔子七十一矣計其年回當四十一<lb/>
　非三十二也夫子曰短命者徳宜長年雖四十一亦<lb/>
　曰短命耳謂二十九而髮白蚤死與三十二死者皆<lb/>
<pb n="KR2a0006_WYG_003-4b"/>
　非也鯉先回死孔子年六十九而鯉卒若回三十二<lb/>
　而死則先鯉矣<lb/>
　　伯夷傳<lb/>
伯夷曰父命也遂逃去叔齊亦不肯立而逃之聞西伯<lb/>
善飬老盍徃歸焉武王東伐紂伯夷叔齊叩馬而諫餓<lb/>
死首陽山<lb/>
　既云盍徃歸焉是夷齊與太公同歸者也所謂待天<lb/>
　下之清去腥聞之紂也夫商之太師尚陳洪範於周<lb/>
<pb n="KR2a0006_WYG_003-5a"/>
　而㣲子之親亦且受封於宋何北海來歸之老獨枵<lb/>
　腹而死義也况夷與太公為天下之二老武王伐商<lb/>
　未有不咨而詢之者若不即我謀當孑然而去若即<lb/>
　我謀亦當廷諍否則仍北海之北耳今不言於帷幄<lb/>
　定謀之初而乃諫於干戈既出之日不徒托之空言<lb/>
　與夫子曰餓于首陽之下未聞其餓而死也田之粟<lb/>
　曰周粟山之薇獨非周薇乎蓋採薇而食不食周禄<lb/>
　如顔子簞瓢可也若云餓死其殆過矣<lb/>
<pb n="KR2a0006_WYG_003-5b"/>
　　老子傳<lb/>
孔子去謂弟子曰吾今日見老子其猶龍邪<lb/>
　孔子世家孔子適周問禮蓋見老子云老子送以言<lb/>
　孔子自周反魯蓋問禮之不止於老子而老子獨送<lb/>
　之言耳然其言不過曰若虚若愚而已又不過曰不<lb/>
　議人不發人惡而已非古先哲王之至言也聖人曰<lb/>
　竊比於我老彭者以其好古也今老子傳與孔子世<lb/>
　家之言互異而亦非聖哲典謨之訓所謂異言者近<lb/>
<pb n="KR2a0006_WYG_003-6a"/>
　之矣異言者誅将老子之幾同少正卯矣夫子安得<lb/>
　嘆其猶龍哉况龍者易之飛龍見龍與夫聖人作覩<lb/>
　之雲龍也老子安能當而夫子必不以為喻也吾以<lb/>
　為老子既為柱下史而知禮者必其言有則古稱先<lb/>
　王者在而必不若是之泛泛曰去子之驕多欲而已<lb/>
　也馬遷好異之說也<lb/>
　　吳起傳<lb/>
魯欲将吳起起取齊女為妻而魯疑之吳起于是殺其<lb/>
<pb n="KR2a0006_WYG_003-6b"/>
妻以明不與齊也<lb/>
　韓非子曰吳起使妻織組而幅狹于度使更之妻曰<lb/>
　吾始經之而不可更也吳起出之噫為起之妻不亦<lb/>
　難乎且夫婦人倫之重也就名而殺致功而出夫亦<lb/>
　孰不可哉不能安其妻安能友其友而又為之君哉<lb/>
　是故功名傑然而其君猜之大臣害之卒臠其尸也<lb/>
　　蘓秦傳<lb/>
嫂何前倨而後恭也曰季子位髙而多金耳<lb/>
<pb n="KR2a0006_WYG_003-7a"/>
　秦之父母嫂妻前倨後恭家庭天性之間而市道存<lb/>
　焉所恭又不過位與金耳知富貴而不知道義此所<lb/>
　以終于車裂也雖然秦之功亦不過誇嫂婦之功亦<lb/>
　秖見其過洛陽時耳若秦之庭說諸侯時不知道義<lb/>
　其戴鬚眉為婦人宛媚舌敝以求說之一售何嘗有<lb/>
　丈夫氣哉有妻有妾之一齊人耳妻嫂不泣于中庭<lb/>
　而恭者未嘗瞷所之也<lb/>
　　商鞅傳<lb/>
<pb n="KR2a0006_WYG_003-7b"/>
公孫座謂惠王曰鞅有竒才願舉國聽之不用即殺之<lb/>
召鞅謝曰我言若為相王色不許我我方先君後臣勿<lb/>
用當殺之汝可疾去<lb/>
　夫既先君後臣則告以疾去者不忠夫既召謝趣去<lb/>
　而先告王必殺者不義不忠不義座兩有之<lb/>
吾說君以帝王之道而君曰久逺以强國之術說君君<lb/>
大說之耳鞅曰茍可以强國不法其故茍可以利民不<lb/>
循其禮<lb/>
<pb n="KR2a0006_WYG_003-8a"/>
　井田學校之法盡廢於鞅刑刻慘苛之學全由於衛<lb/>
　致古先聖王之遺意至今蕩然而不復者皆其罪也<lb/>
　尚安敢曰帝王之道也哉曰不法故不循禮而三代<lb/>
　百王之制淪矣又曰常人安於故俗學者溺於所聞<lb/>
　而焚書坑儒愚民之所由來矣三王不同禮而王五<lb/>
　伯不同法而霸罷封建置郡守自號始皇帝而尊君<lb/>
　卑臣之所由起矣反古者不可非循禮者不足多則<lb/>
　凡逸于倫常之外矯制殺扶蘓立胡亥指鹿為馬之<lb/>
<pb n="KR2a0006_WYG_003-8b"/>
　無不可行矣至於收司連坐使民莫敢議令鞅始之<lb/>
　斯繼之而漢不能復之民到于今受其害鞅罪寜淺<lb/>
　鮮哉車裂以狥而滅其家未足贖也王安石之祖宗<lb/>
　不足法天變不足畏人言不足恤者本是也<lb/>
　　孟嘗君傳<lb/>
趙人聞孟嘗君賢出觀之皆笑曰始以薛公為魁然今<lb/>
視之乃眇小丈夫耳孟嘗君聞之怒客與俱者下砍擊<lb/>
殺數百人遂滅一縣以去<lb/>
<pb n="KR2a0006_WYG_003-9a"/>
　孟嘗聲聞諸侯傾天下士眇小一語遂致怒滅一縣<lb/>
　乎况曰魁然也乃眇耳如子房之計魁梧竒偉見圖<lb/>
　狀如婦人好女而已何至殺人滅縣乎即曰客也文<lb/>
　獨不禁之乎即曰言者之有罪也豈一縣之老幼盡<lb/>
　譁然言乎且以齊嘗而遽滅趙縣乎誠未喻也<lb/>
魏昭王以為相西合于秦趙與燕共伐破齊閔王亡在<lb/>
莒死焉魏世家昭魚曰田需死吾恐張儀犀首薛公有<lb/>
一人相魏者也吾終欲太子之自相也太子果相魏昭<lb/>
<pb n="KR2a0006_WYG_003-9b"/>
王十二年與秦趙韓燕共伐齊閔王出亡<lb/>
　相國重任也伐齊大事也薛公相魏伐齊魏世家既<lb/>
　無其事田文傳獨有其文豈相國之事無關於魏而<lb/>
　伐齊之舉獨出之文者乎向日人毀於王文奔有賢<lb/>
　者自剄宫門王乃復召孟嘗孟嘗因謝病歸老於薛<lb/>
　事已釋然矣豈以此而云魏嘗伐齊致王之出亡而<lb/>
　死乎且田文如果相魏則不若樂毅樂間之去燕矣<lb/>
孟嘗太息嘆曰食客三千餘人先生所知也客見文一<lb/>
<pb n="KR2a0006_WYG_003-10a"/>
日廢皆背文而去莫顧文者如復見文者必唾其面而<lb/>
大辱之<lb/>
　冷煖人情其去來原不足輕重况皆鷄鳴狗盜之徒<lb/>
　而所為士君子者鮮乎見文一日廢背去而不顧毋<lb/>
　庸怪也但恐客雖背徳文蹈虚聲已耳使果致敬盡<lb/>
　禮以隆賢者則亷恥勵節之士充滿於庭又何必三<lb/>
　千食客而止此一彈鋏之馮驩哉至欲唾面大辱益<lb/>
　徵其褊矣馮驩之技亦止鑿三窟為田文謀耳無他<lb/>
<pb n="KR2a0006_WYG_003-10b"/>
　長也<lb/>
　　平原君傳<lb/>
平原君樓臨民家躄者行汲美人笑之躄者曰願得笑<lb/>
臣者頭平原君曰以一笑故殺吾美人不亦甚乎門下<lb/>
舍人稍稍引去平原君乃斬笑躄者<lb/>
　客平原之客也美人平原之美人也情均也多情者<lb/>
　必不割情能割情者必不多情今日可以割情斬美<lb/>
　人又安知不可以割情斬客乎况以一笑之㣲毫無<lb/>
<pb n="KR2a0006_WYG_003-11a"/>
　可殺之理而割情媚客使人聞之不曰忍心即曰市<lb/>
　名耳忍心市名君子之所不屑交也而謂豪傑之肯<lb/>
　至乎且後宫數百又安知其笑者為誰使後宫齊曰<lb/>
　未嘗笑躄者吾軰自笑耳将若何揆諸人情物理必<lb/>
　不然也<lb/>
　　范雎傳<lb/>
秦王屏左右宫中虚無人又曰左右多竊聽者范雎恐<lb/>
未敢言内先言外事<lb/>
<pb n="KR2a0006_WYG_003-11b"/>
　既虗無人又安多竊聽者<lb/>
睢請為君見於張君須賈曰吾馬病車軸折非大車駟<lb/>
馬吾不出雎取大車駟馬為須賈御之入見雎雎曰汝<lb/>
罪有三所以得無死者以綈袍戀戀有故人之意故釋<lb/>
公而坐須賈於堂下置莝豆其前令兩黥徒夾而馬食<lb/>
之<lb/>
　賈大夫也馬病軸折寜無副乎非大車駟馬吾不出<lb/>
　若無范雎将終不出見張禄乎置堂下而馬食之戀<lb/>
<pb n="KR2a0006_WYG_003-12a"/>
　戀故人意又安在乎初御之不必如是卑後食之又<lb/>
　不必如是辱均云過矣<lb/>
秦昭王聞魏齊在平原君所乃為好書遺平原君入秦<lb/>
又遺趙王書曰王之弟在秦范君之仇魏齊在平原君<lb/>
之家使人疾馳其頭來否則不出王之弟于關魏齊自<lb/>
剄卒取頭予秦乃出平原君歸趙<lb/>
　孟嘗入秦平原未嘗入秦也秦止孟嘗幸鷄鳴狗盜<lb/>
　之出關也秦未嘗止平原得魏齊首而始出之關也<lb/>
<pb n="KR2a0006_WYG_003-12b"/>
　平原君𫝊趙世家皆書平原如楚未嘗書平原入秦<lb/>
　乃獨見之雎𫝊者豈雎仇魏齊得其首之為重平原<lb/>
　入秦而不出之關之為輕也乎<lb/>
　　魯仲連傳<lb/>
新垣衍曰吾請出不敢復言帝秦秦将聞之為却軍五<lb/>
十里<lb/>
　連衍互言帝秦而衍為連絀吾以秦将聞之怒而進<lb/>
　軍則有之矣今反却者何與至聊城之将遺書自刎<lb/>
<pb n="KR2a0006_WYG_003-13a"/>
　田单遂屠聊城此燕齊之大事也田車之戰功也何<lb/>
　以考之燕世家及田单𫝊均亦無是事也<lb/>
　　聶政傳<lb/>
政姊榮伏尸哭極哀曰政自棄于市販之間者幸老母<lb/>
無恙妾未嫁也親既以天年下世妾已嫁夫嚴仲子乃<lb/>
察吾弟困汚之中而交之澤厚矣乃呼天於邑而死<lb/>
　俠累被刺韓之搆其主使也亟矣政之毀面使人不<lb/>
　識者不特全仲子且以全姊也姊惡弟之沒其名乃<lb/>
<pb n="KR2a0006_WYG_003-13b"/>
　哭其尸而暴之使天下後世之知有聶政也又懼已<lb/>
　身之罹於法而不如死也則榮亦烈矣若曰嚴仲子<lb/>
　察吾弟而明告之使韓知之奈仲子何榮應不出此<lb/>
　也考之韓史原無所為俠累與嚴仲子也不過妄言<lb/>
　之而妄聽之耳然使榮死而出仲子也不幾冺聶政<lb/>
　任俠之心且虗仲子禮政之意而榮亦徒死也與<lb/>
　　張耳陳餘傳<lb/>
陳餘怒解印綬予張耳起如厠張耳佩其印收其麾下<lb/>
<pb n="KR2a0006_WYG_003-14a"/>
陳餘獨與麾下所善數百人之河上澤中漁獵由此張<lb/>
耳陳餘有郤<lb/>
　秦亂之際諸将蜂起各将其士非如上有天子惟視<lb/>
　印所歸也况一如厠之頃張耳即能安衆心而服麾<lb/>
　下乎即陳餘之将卒亦必視餘之舉動而不肯以一<lb/>
　如厠頃而即為所收也至與麾下去而漁獵将示終<lb/>
　身不復将兵乎将舍是而更有士卒乎封以南皮三<lb/>
　縣與張耳等餘尤大怒今乃甘心舍是而漁獵乎<lb/>
<pb n="KR2a0006_WYG_003-14b"/>
　　陳豨傳<lb/>
上自擊東垣不下卒罵上東垣降卒罵者斬之不罵者<lb/>
黥之<lb/>
　東垣衆卒要非素面若曰罵上而盡坑之可也若曰<lb/>
　别其罵不罵而斬黥之則有難乎其别者人其肯自<lb/>
　認曰我向罵哉<lb/>
　　朱建傳<lb/>
建事黥布布欲反平原君朱建止之不聽而聽梁父侯<lb/>
<pb n="KR2a0006_WYG_003-15a"/>
遂反漢已誅布聞建諫得不誅語在黥布語中<lb/>
　按黥布𫝊布幸姬數如醫家醫家與中大夫賁赫對<lb/>
　門赫厚餽遺姬姬侍王譽赫王疑其與私赫恐告變<lb/>
　上使人徵驗布遂族赫家發兵反未嘗有梁父侯也<lb/>
　未聞有朱建之諫也今云在黥布語中者何與<lb/>
　　酈食其傳<lb/>
酈生謂騎士若見沛公曰臣里中有酈生年六十餘人<lb/>
皆謂之狂生沛公至髙陽𫝊舍召酈生入謁沛公方倨<lb/>
<pb n="KR2a0006_WYG_003-15b"/>
牀洗足見之<lb/>
初沛公引兵過陳留酈生踵軍門上謁曰髙陽賤民使<lb/>
者出謝酈生按劍瞋目曰吾髙陽酒徒也使者復入報<lb/>
曰客天下壯士也沛公遽雪足仗矛曰延客入<lb/>
　酈生雖曰辯士謁上之時必有定稱而始延之入今<lb/>
　曰狂生又曰賤民酒徒而上之見之也一曰使兩女<lb/>
　子洗足一曰雪足仗矛吾其誰從也與或曰後乃褚<lb/>
　先生之所補也褚又何所聞而為此異詞哉<lb/>
<pb n="KR2a0006_WYG_003-16a"/>
　　孟子荀卿列傳<lb/>
　荀卿之與孟子爝火之同皎日也荀卿者李斯韓非<lb/>
　之師非斯之焚書滅學至今日而禮樂淪亡幾使二<lb/>
　氏異端並為三教者皆非斯之罪而實非斯之本荀<lb/>
　卿也安得與吾孟子距楊墨邪說者之可同年語哉<lb/>
　至云天下方務合從連衡以攻伐為賢孟子乃述唐<lb/>
　虞三代之徳是以所如不合退而與萬章之徒序詩<lb/>
　書述仲尼之意作孟子七篇未嘗不知之也且唐虞<lb/>
<pb n="KR2a0006_WYG_003-16b"/>
　三代之徳荀卿知之乎更以騶忌騶衍與夫淳于髠<lb/>
　愼到等亦列之一𫝊遷可謂不知類矣荀子性惡而<lb/>
　孟子性善是荀子早已外於聖人之教至騶衍之言<lb/>
　大類佛氏南贍西牛之荒而曰見尊禮如此豈與夫<lb/>
　子菜色陳蔡孟氏困于齊梁者同哉又自騶衍與齊<lb/>
　之稷下先生如淳于髠愼到環淵接子田駢騶奭之<lb/>
　徒各著書言治亂之事以干世主豈可勝道遷未嘗<lb/>
　不知尊孟子也而與荀卿軰同𫝊者何哉豈漢儒淺<lb/>
<pb n="KR2a0006_WYG_003-17a"/>
　陋謂孟子不過荀卿流乎至遷言退與萬章之徒作<lb/>
　孟子七篇晁氏謂趙岐之言亦然韓昌黎曰弟子所<lb/>
　集今考孟子所見諸侯皆稱諡如齊宣梁惠滕文蓋<lb/>
　死而後諡者也諸王公死于孟子之前未可知也至<lb/>
　魯平公者自惠王元年至魯平卒年凡七十七年孟<lb/>
　子見梁惠之時已稱叟矣决不及平公之卒也則後<lb/>
　人所集是也韓子之言是也趙氏曰孟子凡二百六<lb/>
　十一章三萬六千四百八十五字<lb/>
<pb n="KR2a0006_WYG_003-17b"/>
　　韓信傳<lb/>
漢王出成臯東渡河宿修武𫝊舍晨自稱漢使馳入趙<lb/>
壁張耳韓信未起即其臥内奪其印符以麾召諸将易<lb/>
置之信耳起乃知漢王來大驚<lb/>
　細柳之營天子先驅不得入况漢使而即馳入壁乎<lb/>
　入壁猶可而印符在将軍之肘腋可易奪乎夫亦從<lb/>
　誰手而奪之乎即或奪之亦必親奪之信耳也又胡<lb/>
　為起而知漢王始驚乎况麾召諸將而易置之為時<lb/>
<pb n="KR2a0006_WYG_003-18a"/>
　亦少間矣豈信耳聽漢使之奪符印而猶偃仰髙臥<lb/>
　待易置畢而始起視乎倘項王詐稱漢使入壁信耳<lb/>
　之頭不且入羽囊乎且諸将不見信耳忽有他人坐<lb/>
　其上而易置之能無譁乎左右不得其解<lb/>
　　呂不韋傳<lb/>
邯鄲姬至大期時生子政註曰人十月生此過二月曰<lb/>
大期<lb/>
　譙周曰姙身十四月生者非人能為之也人心欲速<lb/>
<pb n="KR2a0006_WYG_003-18b"/>
　亡秦而駕詞以為先六國而亡也十二月而始生政<lb/>
　似非不韋之子矣史遷曰知有身姬自匿有身之說<lb/>
　從何見之哉<lb/>
　　衛青傳<lb/>
青父鄭季給事平陽侯家與侯妾衛媪通生青媪次女<lb/>
少兒即霍去病母青之姊霍仲孺給事主家與少兒通<lb/>
生去病外戚世家褚先生曰平陽主寡議長安中列侯<lb/>
可為夫者皆言大将軍可主笑曰此出吾家常使令騎<lb/>
<pb n="KR2a0006_WYG_003-19a"/>
從我出入耳奈何用為夫乎左右曰今大将軍富貴振<lb/>
動天下主何以易之乎于是主乃許之<lb/>
　漢之無禮一至此乎公主不特夫其奴抑且姑其婢<lb/>
　矣至武帝既通西域以江都王建女細君為公主妻<lb/>
　烏孫王昆莫為右夫人昆莫年老公主悲愁昆莫使<lb/>
　其孫岑娶尚之後公主死漢復以楚王戊之孫解憂<lb/>
　為公主妻岑娶娶死以國與季父肥王肥王復尚楚<lb/>
　主肥王死岑娶之子泥靡為昆彌復尚楚主此兩主<lb/>
<pb n="KR2a0006_WYG_003-19b"/>
　者一為人之祖母而復為孫之妻一既以兄之嫂為<lb/>
　叔之妻而又復為子之妻與平陽公主之以奴為夫<lb/>
　以婢為姑而王昭君之為子妻而生二女者何異又<lb/>
　何怪乎明之三娘子以外孫女而為外大父之妻又<lb/>
　妻其子又妻其孫之如此哉然而非其罪也婁敬實<lb/>
　為戎首<lb/>
　　李廣傳<lb/>
廣出獵見草中石以為虎射之中石没鏃<hi>一作没羽</hi>
<pb n="KR2a0006_WYG_003-20a"/>
　没羽非也没鏃是也鏃金可没也羽附木者也木不<lb/>
　能附金以入石也<lb/>
　　李陵傳<lb/>
單于以兵八萬圍陵陵軍五千人兵矢既盡士卒死者<lb/>
過半而所殺匈奴亦萬餘人且引且戰連鬭八日<lb/>
　兵圍八萬而以五千當之是一敵其十八矣然兵矢<lb/>
　既盡以何砍擊所殺萬餘似渉空文矧且引且戰計<lb/>
　無遑于飲食連鬭八日命何得以生全思欲過誇陵<lb/>
<pb n="KR2a0006_WYG_003-20b"/>
　勇以明陵非戰之罪耳不知適所以誕也<lb/>
　　袁盎傳<lb/>
盎曰淮南有三子唯在陛下耳于是文帝立其三子為<lb/>
王<lb/>
　淮南厲王𫝊孝文八年淮南厲王有子四人皆七八<lb/>
　歲乃封子安為阜陵侯勃為安陽侯賜為周陽侯良<lb/>
　為東成侯孝文十六年乃立安為淮南王勃為衡山<lb/>
　王賜為廬江王良前薨無後賜盎諫帝而封淮南之<lb/>
<pb n="KR2a0006_WYG_003-21a"/>
　子雖曰諫亦封不諫亦封然不可謂非盎力也然封<lb/>
　其四子為侯則有之封其三子為王則非也四子為<lb/>
　侯封于厲王之薨年三子為王封于孝文之十六年<lb/>
　間九年矣今竟曰立其三子為王歸功專美于盎𫝊<lb/>
　則得之矣奈厲王之本傳何<lb/>
　　酷吏傳<lb/>
郅都為中郎将從入上林賈姬如厠野彘卒入厠上目<lb/>
郅都都不行上自欲持兵救賈姬郅都諫曰亡一姬復<lb/>
<pb n="KR2a0006_WYG_003-21b"/>
一姬進天下所少寜賈姬等乎陛下縱自輕奈宗廟太<lb/>
后何<lb/>
袁盎𫝊帝從覇陵上欲西馳下峻阪中郎将袁盎曰陛<lb/>
下騁六飛馳下峻山馬驚車敗陛下縱自輕奈宗廟太<lb/>
后何<lb/>
　上林游獵之苑衛士不知其幾許也豈上與賈姬郅<lb/>
　都三人俱乎目郅都不行上乃即欲自持兵乎况賈<lb/>
　姬一出别館離宫次舍又不知幾許矣樂毅報燕惠<lb/>
<pb n="KR2a0006_WYG_003-22a"/>
　王書云厠之賔客之中則厠為旁舍也而謂姬獨入<lb/>
　且使野彘得隨之乎亦誕甚矣且中郎将郅都之言<lb/>
　又何其似中郎将袁盎之言也<lb/>
　　滑稽傳<lb/>
淳于髠說齊王以隠曰國中有大鳥止王之庭三年不<lb/>
蜚又不鳴王知此鳥何也王曰不蜚則已一蜚冲天不<lb/>
鳴則已一鳴驚人乃朝諸縣令長語在田完世家<lb/>
　田完世家齊威王九年國人不治封即墨大夫烹阿<lb/>
<pb n="KR2a0006_WYG_003-22b"/>
　大夫騶忌以鼓琴見威王三月而受相印淳于髠曰<lb/>
　是人者吾與之㣲言五其應我若響之應聲必封不<lb/>
　久矣<lb/>
　楚世家楚莊王三年不出號令日夜為樂左抱鄭姬<lb/>
　右抱越女坐鐘鼓之間伍舉曰願有進隠曰有鳥在<lb/>
　于阜三年不蜚不鳴是何鳥也莊王曰三年不蜚蜚<lb/>
　将冲天三年不鳴鳴将驚人乃罷淫樂聽政誅數百<lb/>
　人進數百人按田完世家有威王而無好淫有淳于<lb/>
<pb n="KR2a0006_WYG_003-23a"/>
　而無隠諫今曰語在田完者何與唯楚莊王有鄭姬<lb/>
　越女之淫有伍舉不蜚不鳴之諫非威王也非淳于<lb/>
　也齊威元年後于楚莊元年二百三十二年淳于乃<lb/>
　齊威之臣優孟謂楚莊之人滑稽傳云淳于髠後百<lb/>
　餘年有優孟優孟以談笑諫楚莊王是以齊威而反<lb/>
　前楚莊矣夫既齊威可以前楚莊又何不可以楚莊<lb/>
　之事屬之齊威乎前後彼此一任錯綜眞可謂滑稽<lb/>
　矣<lb/>
<pb n="KR2a0006_WYG_003-23b"/>
威王八年楚大發兵加齊使髠之趙請救蓋齎黄金千<lb/>
鎰白璧十雙車馬百駟事趙趙與精兵十萬革車千乘<lb/>
楚聞之夜引去田完世家威王六年魯伐我入陽關晉<lb/>
伐我至博陵七年衛伐我取薛陵九年趙伐我取甄<lb/>
　楚兵加我誠非細故師聞而遁豈無明文今乃敬仲<lb/>
　世家缺而不録滑稽一𫝊獨紀其事者何與<lb/>
莊王置酒優孟前為壽莊王大驚以為孫叔敖復生欲<lb/>
以為相孟曰請歸而謀諸婦計之三日而為相莊王許<lb/>
<pb n="KR2a0006_WYG_003-24a"/>
之<lb/>
　愛敖心切憐及衣冠舉國聽之理所未有史通曰人<lb/>
　心不同有如其面故窳隆異等修短殊姿非由倣效<lb/>
　俾有遷革如優孟之象孫叔敖也衣冠談說容或亂<lb/>
　眞眉目口鼻如何取類而楚王左右曽無疑惑者耶<lb/>
　昔陳焦既亡累年而活秦諜從縊六日而生遂使竹<lb/>
　帛顯書今古稱怪况叔敖之没時日已久楚王即謂<lb/>
　其復生也先當詰其枯骨再肉所由合棺重開所以<lb/>
<pb n="KR2a0006_WYG_003-24b"/>
　豈有片言不接一見無疑遽欲加以寵榮復其禄位<lb/>
　豈非夢中行事哉<lb/>
　　相如傳<lb/>
相如之臨卭從車騎雍容閒雅甚都文君夜亡奔乃與<lb/>
馳歸家徒四壁立<lb/>
　車騎雍容状甚富饒家徒壁立貧又無聊何也矧相<lb/>
　如身非一介早已服官駟馬髙車題橋有志者也今<lb/>
　乃犢鼻當壚賤同厮飬豈圖卓氏之金錢遂不惜卑<lb/>
<pb n="KR2a0006_WYG_003-25a"/>
　汚之若此耶當不然矣<lb/>
　　龜䇿傳<lb/>
漁者豫且舉網而得神龜龜自見夢于楚元王元王召<lb/>
衛平告以夢得龜王欲放之江衛平諫留剝之以為國<lb/>
寳<lb/>
　神龜可寶貴以前知出使不免于豫且之籠見夢而<lb/>
　自投于衛平之剝龜之不神可知矣乃曰匹夫得我<lb/>
　為人君又曰戰勝攻取莫如元王龜之力也廢人聽<lb/>
<pb n="KR2a0006_WYG_003-25b"/>
　龜後德先物亦云倍矣<lb/>
　　天官書<lb/>
在斗魁中貴人之牢<lb/>
　天牢六星臨於魁外者也天理四星在於魁中者也<lb/>
　理非理刑之理乃天理人情之理也故在斗魁之中<lb/>
　以為運行佐理之主今以天理之理訛理刑之理而<lb/>
　曰貴人之牢非也<lb/>
有句圜十五星屬杓曰賤人之牢<lb/>
<pb n="KR2a0006_WYG_003-26a"/>
　賤人之牢貫索也在天市垣之上句圜九星耳無所<lb/>
　為十五星也貫索近大角之間故曰屬杓也<lb/>
旁三星三公或曰子屬<lb/>
　帝星前一星曰太子後二星曰庶子后非旁三星也<lb/>
　亦非三公也曰子屬是也<lb/>
後句四星末大星正妃餘三星后宫之屬<lb/>
　句者勾陳也後句四星餘三星者句陳六星并天皇<lb/>
　大帝一星也句陳第三星最大為大帝之正妃非末<lb/>
<pb n="KR2a0006_WYG_003-26b"/>
　星也<lb/>
前直列斗口三星隨北端兌若見若不見曰隂徳或曰<lb/>
天乙<lb/>
　隂徳二星在垣内帝星之右者也天乙與太乙共二<lb/>
　星在玉衡之間者也以隂徳為天乙非也以二星為<lb/>
　三星又非也至曰直列斗口隨北端兌更非也直列<lb/>
　斗口之星上輔少尉也<lb/>
東北曲十二星曰旗旗中四星曰天市<lb/>
<pb n="KR2a0006_WYG_003-27a"/>
　天市垣左右之星曰旗共二十二國非十二也十二<lb/>
　之上當脱去二字也至左旗九星右旗九星亦非十<lb/>
　二星也至于四星天市並無是名當即市樓六星謂<lb/>
　之天市耳然又以六言四不合何也<lb/>
其南北兩大星曰南門<lb/>
　南門二星在庫樓之南東西横列未嘗南北列也唯<lb/>
　平星二星南北斜列而星亦不大<lb/>
衡太㣲三光之庭匡衛十二星藩臣西将東相南四星<lb/>
<pb n="KR2a0006_WYG_003-27b"/>
執法<lb/>
　太㣲垣左右将相共八星非十二星也左右執法共<lb/>
　二星非四星也西将東相之名亦非<lb/>
門内六星諸侯<lb/>
　垣内五諸侯五星非六星<lb/>
廷藩西有隋星五曰少㣲士大夫<lb/>
　隋者其形圓而匾也今垣西四星南北列曰少㣲非<lb/>
　五星而隋形也<lb/>
<pb n="KR2a0006_WYG_003-28a"/>
其旁有一小星曰長沙<lb/>
　軫中有小星曰長沙非旁也<lb/>
危東六星兩兩相比曰司空<lb/>
　虗東危西有兩兩相比者曰司命司禄司危司非之<lb/>
　八星室上有兩兩相比者離宫六星並無兩兩相比<lb/>
　于危東之六星也至曰司空亦止危上二星曰土公<lb/>
　吏亦無六星之司空也軫之下有二星曰上司空亦<lb/>
　無六星之司空也<lb/>
<pb n="KR2a0006_WYG_003-28b"/>
旁有八星絶漢曰天潢天潢旁江星江星動人渉水<lb/>
　王良西有九星如弓形絶漢曰天津非八星也天江<lb/>
　四星在尾宿之上與天津天潢毫不相渉今曰旁江<lb/>
　星非也<lb/>
歲行左行在寅歲隂右轉居丑歲隂在卯星居子歲隂<lb/>
在未星居申以六月與參晨出<lb/>
　今康熙辛未星居酉六月與婁俱出年與星俱差一<lb/>
　宫晨出之星差二宫矣嵗行嵗隂之說不可據也<lb/>
<pb n="KR2a0006_WYG_003-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0006_WYG_003-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記疑問卷下<lb/>
</p>
<p>
</p>
  </div></body>
</text>\m</TEI>
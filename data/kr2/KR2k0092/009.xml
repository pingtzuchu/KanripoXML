<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長安志巻九</head>
    <p>
<pb n="KR2k0092_WYG_009-1a"/>
欽定四庫全書<lb/>
　長安志巻九　　　　　宋　宋敏求　撰<lb/>
　　唐京城三<lb/>
　　　朱雀街東第五街即皇城東之第三街街東從<lb/>
　　　北第一坊盡坊之地築八苑<lb/>
十王宅<hi>政要先天之後皇子㓜則居内東封後以年漸近長乃於安國寺東附苑城同為大宅分院居</hi>
<hi>之名為十王宅令中官押之於夾城中起居每日家令進膳十王謂慶忠棣鄂榮光儀潁永濟也其後盛壽陳</hi>
<hi>豐恒涼六王又就封入内宅天寳中唯十四王居内而府幕列於外坊嵗時通名起居而内外諸孫成長又於</hi>
<pb n="KR2k0092_WYG_009-1b"/>
<hi>十宅外置字孫院十五宫人每院四百餘人百孫院三四百人又於宫中置維城庫諸王月俸物納之給用諸</hi>
<hi>孫婚嫁亦就十宫中太子不居東宫但居於乘輿所幸别院太子之子亦分院而居婚嫁則同親王公主於崇</hi>
<hi>仁坊之禮㑹院也</hi>
　　　次南興寜坊<hi>南街東出通化門</hi>
南門之東清禪寺<hi>隋開皇三年文帝為沙門曇崇所立大中六年改為安國寺</hi>西南<lb/>
隅開府儀同三司姚元崇宅<hi>屋宇並官所造</hi>其東本太平公主<lb/>
宅<hi>後賜安西都䕶郭䖍瓘</hi>宅北特進王毛仲宅東南隅左衛大將<lb/>
軍泉男生宅太子少保崔琳宅<hi>琳祖義𤣥父神慶伯父神基皆為相其父昆弟</hi>
<pb n="KR2k0092_WYG_009-2a"/>
<hi>之子洎其自出参朝宴者數十人鳴玉啓目道自興寜里至大明宫冠盖相望時人曯</hi>華封觀<hi>天寳六載</hi>
<hi>驃騎將軍髙力士捨宅置觀</hi>大中報聖寺<hi>東觀奏詔宣宗出内藏綿帛建大中報聖寺奉憲皇</hi>
<hi>后命曰神福殿又以休憇之所為䖍思殿由複道出造於寺</hi>淄清節度使同中書門<lb/>
下平章事李愬宅<hi>賜第</hi>
　　　次南永嘉坊<lb/>
坊南龍首渠<hi>一名漉水渠隋開皇三年開自東南龍首堰下支分漉水北流至長樂坡西北分為</hi>
<hi>一渠東渠北流入苑西渠屈而西南流經通化門西南流入城經此坊又西南流經興慶宫入西流經勝業坊</hi>
<hi>崇仁坊景龍觀又西入皇城經少府監南屈而北流又經都水監太僕寺内坊之西又北流出城</hi>東北<lb/>
<pb n="KR2k0092_WYG_009-2b"/>
隅太子太保李綱宅<hi>綱子孫茂盛四代緦麻服同居朝廷美之</hi>東門之南侍<lb/>
中張文瓘宅<hi>後併入單慶宫</hi>宅東兖州都督韋元琰宅<hi>薛王妃父</hi>西<lb/>
南隅申王撝宅<hi>本中書令許敬宗宅後為旡量壽寺寺廢賜申王撝為宅</hi>宅南贈禮<lb/>
部尚書永興公虞世南廟<hi>廟北近於興慶宫及廣宫地明皇以世南盛徳之祠特勑</hi>
<hi>不許毁廢</hi>街南之西成王千里宅南門之東蔡國公主宅次<lb/>
東禮部尚書竇希玠宅西北隅凉國公主宅<hi>此坊隋末有方士云</hi>
<hi>貴氣特盛自武徳貞觀之後公卿王主居之多於衆坊公主睿宗女降薛伯陽碑云嫁温彦博孫㬢</hi>
　　　次南興慶坊<hi>本名隆慶明皇即位改坊内東南隅有隋禪林寺及中書令馬周尚</hi>
<pb n="KR2k0092_WYG_009-3a"/>
　　　<hi>書左僕射温國公蘇良嗣二宅並併入宫地其後寜王岐王宅亦以益之唐春秋曰開元二十</hi>
　　　<hi>年毁東市東北角及道政坊西北角廣花萼樓前之地今以六典參著其事</hi>
南内興慶宫距外郭城東垣<hi>武后大足元年睿宗在藩賜為五王子宅明皇始居</hi>
<hi>之宅臨大池中宗時望氣者云此池有天子氣故嘗宴遊此池上巳汎舟以厭之南街東出春明門開元二年</hi>
<hi>置宫因本坊為名四十年又取永嘉勝業坊之半増廣之謂之南内置朝堂十六年正月以宫成御朝徳音釋</hi>
<hi>徒以下罪二十年築夾城入芙蓉園自大明宫夾東皇城複道經通化門觀以達此宫次經春明延喜門至曲</hi>
<hi>江芙蓉園而外人不之知也</hi>宫之正門西向曰興慶門南曰通陽門<lb/>
北曰躍龍門西南隅曰勤政務本樓<hi>樓南向開元八年造每嵗千秋節酺</hi>
<pb n="KR2k0092_WYG_009-3b"/>
<hi>飲樓前元和十四年以左右軍健卒二千人修勤政樓</hi>其西榜曰花萼相輝樓<hi>置宫</hi>
<hi>後寜王憲申王撝岐王範薛王業邸第相望環於宫側明皇因題花蕚相輝之名取詩人常棣之義帝時登樓</hi>
<hi>聞諸王音樂咸召升樓同榻宴謔</hi>宫内正殿曰興慶殿<hi>即正衙殿也在通陽門北</hi>其<lb/>
後曰文泰殿<hi>天寳十載作</hi>前有瀛州門内有南薫殿北有龍<lb/>
池<hi>在躍龍門南本是平地自垂拱初載後因雨水流潦成小池後又引龍首渠支分溉之日以滋廣至神龍</hi>
<hi>景龍中彌亙數頃澄澹皎潔深至數丈常有雲氣或見黄龍出其中本以坊名池俗亦呼五王子池置宫後謂</hi>
<hi>之龍池拾遺蔡孚作龍池篇以讃其事公卿多和之今雍人相傳呼為景龍池者非是又曰九龍池取老子生</hi>
<hi>九龍池水之義以名之</hi>池東有沉香亭<hi>松牎録開元中禁中初種木芍藥得四本上因移於</hi>
<pb n="KR2k0092_WYG_009-4a"/>
<hi>興慶池東沉香亭前</hi>躍龍門<hi>天寳十三載御躍龍殿門張樂宴羣臣</hi>左有芳苑門右<lb/>
有麗苑門勤政樓之北曰大同門其内大同殿<hi>殿前左右有鐘</hi>
<hi>樓皷樓天寳七載大同殿柱産玉芝有神光照殿大和三年修大同殿十三間唐畫斷曰𤣥宗天寳中忽思蜀</hi>
<hi>中嘉陵江山水遂假吳生驛遞令往寫呈及回日帝問其狀奏云臣無粉本並記在心遣於大同殿圖之嘉陵</hi>
<hi>江三百里山水一日而畢時有李將軍山水擅名亦畫大同殿壁數月方畢𤣥宗云李思訓數月之功呉道𤣥</hi>
<hi>一日之跡皆極其妙也又畫殿内五龍鱗甲飛動每欲大雨即罩煙霧</hi>大同門西曰金明<lb/>
門内有翰林院<hi>學士院記曰駕往興慶宫則於金明門内置院</hi>瀛州門左曰仙<lb/>
雲門北曰新射殿通陽門東曰明義門門内曰長慶殿<lb/>
<pb n="KR2k0092_WYG_009-4b"/>
<hi>六典所載如此按唐雜説曰明皇為太上皇居興慶宫每置酒長慶樓南俯大道裴回觀覧</hi>睿武門<lb/>
<hi>又按行中宫至睿武門</hi>勤政樓東曰明光門<hi>㑹要太和三年修明光樓</hi>其内曰<lb/>
龍堂五龍壇<hi>唐王涇郊祀録曰在勤政樓東通陽門内</hi>宫内有義安殿<hi>敬宗母王</hi>
<hi>太后居義安殿</hi>積慶殿<hi>文宗母蕭太后徙居興慶宫積慶殿中書門下奏准義安殿太后故事號積慶</hi>
<hi>皇太后</hi>冷井殿<hi>懿宗母郭太后崩/于宫内冷井殿</hi>宜天門<hi>又有同光承雲初陽飛軒玉華</hi>
<hi>等門飛仙同光榮光等殿並出六典</hi>金花落<hi>在宫之東俗所傳葢衛士所居</hi>
　　　次南道政坊<hi>隋大業七年廢有䕶持寺</hi>
北門之西吏部尚書侯君集宅<hi>後為申王府</hi>南門之西尚書<lb/>
<pb n="KR2k0092_WYG_009-5a"/>
右僕射張行成宅<hi>宅西又有羅國公張平髙宅</hi>東門之北工部尚書<lb/>
劉知柔宅寳應寺<hi>代宗實録與會要曰本王縉宅縉為相溺於䆁教妻李氏實妾也大厯四</hi>
<hi>年以疾請捨宅為寺代宗嘉之錫以題號每有節度使至輙諷令出錢助之酉陽雜爼曰韓幹藍田人少時常</hi>
<hi>為酒家送酒王右丞兄弟未遇每齎酒漫逰幹常徴債於王家戯畫地為人馬右丞精思丹青竒其意趣乃嵗</hi>
<hi>與錢二萬令幹畫十餘年今寺中釋梵天女悉齊公妓小小等冩眞也寺彌勒殿即齊公寢堂</hi>
　　　次南常樂坊<hi>坊内街之東有大冢俗誤以為董仲舒墓亦呼為蝦蟇陵曲中出美</hi>
　　　<hi>酒京都稱之國史補曰董仲舒墓門人至皆下馬故謂之下馬陵諺訛為蝦蟇陵</hi>
西南隅趙景公寺<hi>隋開皇三年獨孤皇后為父趙景武公獨孤信所立酉陽雜爼曰隋本曰</hi>
<pb n="KR2k0092_WYG_009-5b"/>
<hi>𢎞善寺至開皇十八年改南中三間裏東壁上吳道𤣥自畫地獄變相其筆力勁特變状隂怪覩之不覺毛豎</hi>
<hi>吳畫中得意處也</hi>南門之西靈花寺<hi>本隋大司馬竇毅宅開皇六年捨宅為寺酉陽雜爼</hi>
<hi>曰本曰大慈大厯初僧儼講經天雨花至地咫尺而㓕夜有光燭室勑改為靈花寺儼即康藏之師也</hi>街<lb/>
南之東中書令來濟宅殿中監張九臯宅<hi>九齡之弟</hi>和政公<lb/>
主宅<hi>肅宗女降栁渾</hi>壽州刺史郭敬之宅<hi>子儀父</hi>贈太子太師渾<lb/>
釋之廟<hi>瑊之父也</hi>吏部尚書致仕錢徽宅　洞靈觀<lb/>
　　　次南靖恭坊<lb/>
街南之西祅祠西北隅駙馬都尉楊愼交宅<hi>宅南隔街有司農卿</hi>
<pb n="KR2k0092_WYG_009-6a"/>
<hi>韋玢宅</hi>中書舍人王敬從宅<hi>開元中為給事中中書舎人</hi>輔國大將軍<lb/>
符璘宅<hi>璘為昭義軍節度使薛嵩軍副嵩卒田承嗣盗其符璘以衆降焉遂賜靖恭里第一區藍田田</hi>
<hi>四十頃</hi>祕書監致仕韋建宅太常卿韋渠牟宅翰林學士<lb/>
吳通㣲集書院工部尚書楊汝士宅<hi>與其虞卿漢公魯士同居號靖恭楊</hi>
<hi>家為冠葢盛族</hi>魏博節度使史憲誠宅太子太傅崔彦昭宅<hi>秦中</hi>
<hi>記靖恭崔公尚書為樂卿自靖恭宅露冕從板輿入太常觀者樂之</hi>金州進奏院<lb/>
　　　次南新昌坊<hi>南街東出延興門</hi>
南門之東青龍寺<hi>本隋靈感寺開皇二年立文帝移都徙掘城中陵墓葬之郊野因置此寺</hi>
<pb n="KR2k0092_WYG_009-6b"/>
<hi>故以靈感為名至武徳四年廢龍朔二年城陽公主復奏立為觀音寺初公主疾甚有蘇州僧法朗誦觀音經</hi>
<hi>乞願得愈因名焉景雲二年改為青龍寺北枕髙原南望爽塏為登眺之美</hi>崇眞觀<hi>本李齊古宅開</hi>
<hi>元初立</hi>吏部尚書裴向竹園<hi>元和中宰相武元衡遇害或告賊匿于新昌坊向之竹林</hi>
<hi>者</hi>尚書左僕射致仕楊於陵宅<hi>於陵子嗣復孫損官至殿中侍御史家新昌里</hi>
<hi>其第與宰相路巖居相接巖以狹欲易損馬廐廣之損兄弟在朝者且十數曰時相可拒之邪損曰今尺寸地</hi>
<hi>非吾等所有先人舊業安可以奉權臣巖不悦自殿中侍御史命鞫獄黔中</hi>太子少師牛僧<lb/>
孺宅<hi>其事具安邑坊李吉甫宅下</hi>祕書監張仲宅<lb/>
　　　次南立政坊<hi>隋有𢎞化寺大業七年廢按長安圖此坊分為談寜坊非是</hi>
<pb n="KR2k0092_WYG_009-7a"/>
譲皇帝廟<hi>禮閣新儀曰開元二十九年建廟於啓夏門内立政坊上元二年禮儀使杜鴻漸請停四</hi>
<hi>時享獻每至禘祫之月則一祭焉</hi>河東節度使韋湊家廟<hi>大中五年湊孫武昌軍節</hi>
<hi>度使諤重修廟</hi>
　　　次南敦化坊<hi>一作敦教坊按長安圖此坊分為常和坊非是</hi>
東門之北都亭驛南街之北淨影寺<hi>隋文帝為沙門惠逺立寺額申州刺</hi>
<hi>史殷仲容所題</hi>東南隅行䑓左僕射鄖國公殷開山宅<hi>本隋蔡王智積</hi>
<hi>宅</hi>西門之北祕書監顔師古宅<hi>貞觀永徽間太常少卿歐陽詢著作郎沈越賔</hi>
<hi>亦住此坊殷顔並南朝舊族歐陽與沈又江左士人時人呼此坊為吳兒坊</hi>鄭國夫人楊氏<lb/>
<pb n="KR2k0092_WYG_009-7b"/>
宅<hi>武惠妃之母</hi>京兆尹韋武宅<hi>元和人</hi>
　　　次南豐樂坊<lb/>
西南隅法界尼寺<hi>隋文獻皇后為尼華暉令容所立有前隋雙浮圖各崇一百三十尺</hi>
横街之北大開業寺<hi>本隋勝光寺文帝第三子蜀王秀所立大業元年徙光徳坊於此置</hi>
<hi>仙都宫即文帝别廟武徳元年髙祖徙明昭廢宫立為證果尼寺貞觀九年徙崇徳坊於此置靜安宫即髙祖</hi>
<hi>别廟儀鳯二年廢宫復立為開業寺</hi>
　　　次南安業坊<lb/>
西南隅資善尼寺<hi>隋蘭陵公主捨宅立</hi>東南隅濟度尼寺<hi>隋太師申國公</hi>
<pb n="KR2k0092_WYG_009-8a"/>
<hi>李穆之别宅穆妻元氏立為修善僧寺其濟度尼寺本在崇徳坊永徽中置宫乃徙於此其額太子少詹事殷</hi>
<hi>令名所題</hi>横街之北息國公主宅<hi>睿宗女降鄭孝義</hi>
　　　次南唐昌觀<hi>劇談録曰觀有玉蘂花花每發若瓊林瑶樹元和中春物方盛車馬</hi>
　　　<hi>尋玩若相繼忽一日有女子年可十七八衣緑繡衣垂髻雙環無簮珥之飾容色婉娩迥出於</hi>
　　　<hi>衆從以二女冠三小僕僕皆丱髻黄衫端麗無比既下馬以白角扇障靣直造花所異香芬馥</hi>
　　　<hi>聞於數十歩之外觀者疑出自宫掖莫敢逼而視之佇立良久令小僕取花數枝而出將乘馬</hi>
　　　<hi>過謂黄冠者曰曩有玉峯之期自此可以行矣時觀者如堵或覺煙飛鶴唳景物輝煥舉轡百</hi>
　　　<hi>餘歩有輕風擁塵隨之而去須臾塵㓕望之已在半天方悟神仙之遊餘香不散者經月餘時</hi>
<pb n="KR2k0092_WYG_009-8b"/>
　　　<hi>嚴休復元稹劉禹錫白居易俱有詩休復曰終日齋心禱玉宸魂銷目斷未逢真不如滿樹瓊</hi>
　　　<hi>瑶蘂笑對藏花洞裏人又曰羽車潜下玉龜山塵世何由覩蕣顔惟有多情枝上雪好風吹綴</hi>
　　　<hi>緑雲鬟元稹曰㺯玉潜過玉樹時不教青鳥出花枝的應未有詩人覺只是嚴郎卜得知劉禹</hi>
　　　<hi>錫曰玉女來看玉蕊花異香先引七香車攀枝㺯雪時迴顧驚怪人間日易斜又曰雪蕊瓊絲</hi>
　　　<hi>滿院春羽衣輕歩不生塵君平簾下徒相問長伴吹簫别有人白居易曰嬴女偷乘鳯下時洞</hi>
　　　<hi>中潜歇弄瓊枝不縁啼鳥春饒舌青鎻仙郎何得知</hi>
京兆尹張去奢宅<hi>弟去逸去盈同時三品亦號三㦸張家</hi>左龍武軍統軍<lb/>
歸誠郡王程懐直宅<hi>貞元十年賜懐直甲第一區伎女一人令歸滄州初懐直自滄州歸</hi>
<pb n="KR2k0092_WYG_009-9a"/>
<hi>朝徳宗賜務本里宅又賜安業里别宅有池榭林朩之勝</hi>
　　　次南崇業坊<hi>街前為選塲</hi>
𤣥都觀<hi>隋開皇二年自長安故城徙通道觀於此改名𤣥都東與大興善寺相比初宇文愷置都以朱</hi>
<hi>雀街南北盡郭有六條髙坡象乾卦故於九二置宫殿以當帝王之居九三立百司以應君子之數九五尊位</hi>
<hi>不欲常人居之故置此觀及興善寺以鎭之劉禹錫元和十年自朗州承召至京戯贈㸔花諸君子詩曰紫陌</hi>
<hi>紅塵拂靣來無人不道看花回𤣥都觀裏桃千樹盡是劉郎别後栽又再遊𤣥都觀絶句曰余貞元二十一年</hi>
<hi>為屯田員外郎時此觀未有花是嵗出牧連州貶朗州司馬居十年召至京師人人皆言有道士手植仙桃滿</hi>
<hi>觀如紅霞遂有前篇以志一時之事旋又出牧今十有四年復為主客郎中重遊𤣥都蕩然無復一樹惟兎葵</hi>
<pb n="KR2k0092_WYG_009-9b"/>
<hi>鷰麦動摇於春風耳因再題二十八字以俟後遊時大和二年三月日百畆庭中半是苔桃花淨盡菜花開種</hi>
<hi>桃道士歸何處前度劉郎今獨來</hi>福唐觀<hi>本新都公主宅景雲元年公主生子武仙宫出家為道士</hi>
<hi>立為觀</hi>新昌觀<hi>天寳六載新昌公主因駙馬都尉蕭衡卒奏請度為女冠遂立此觀</hi>前司空<lb/>
同中書門下平章事王涯家廟<lb/>
　　　次南永逹坊<lb/>
華陽池度支亭子<hi>輦下嵗時記新進士牡丹宴或在永逹亭子</hi>
　　　次南道徳坊<hi>隋有澄靈觀武徳中廢</hi>
開元觀<hi>本隋秦王浩宅武后朝置永昌縣神龍元年縣廢遂為長寜公主宅景雲元年置道士觀開元</hi>
<pb n="KR2k0092_WYG_009-10a"/>
<hi>五年金仙公主居之改為女冠觀十年改為開元觀</hi>東南隅廢崇恩廟<hi>神龍初立以祀武氏</hi>
<hi>祖禰景雲元年廢</hi>成徳軍節度使兼中書令王武俊家廟<lb/>
　　　次南光行坊<hi>行字本犯中宗諱長安中改一作光仁</hi>
東南隅華州刺史宇文經野宅觀軍容使魚朝恩宅<lb/>
　　　次南延祚坊<hi>坊南街抵京城之南靣</hi>
　　　右朱雀街西第一街九坊<lb/>
　　　朱雀街西第二街北當皇城南面之含光門街<lb/>
　　　西從北第一太平坊<hi>坊内有隋尚書左僕射趙士茂宅</hi>
<pb n="KR2k0092_WYG_009-10b"/>
西南隅温國寺<hi>本實際寺隋太保薛國公長孫覧妻鄭氏捨宅所立景龍元年殤帝為温王改</hi>
<hi>温國寺大中六年改崇聖寺</hi>西門之北定水寺<hi>隋荆州總管上明公楊文紀宅所立</hi>東<lb/>
南隅舒王元名宅<hi>後為京兆府學又為户部尚書唐思貞宅</hi>節敏太子妃楊<lb/>
氏宅御史大夫王鉷宅<hi>天寳中鉷有罪賜死縣官簿録鉷太平坊宅數日不能遍宅内</hi>
<hi>有白雨亭子簷上飛流四注當夏處之凛若髙秋又有寳鈿井欄不知其價</hi>武成王廟户部<lb/>
尚書王源中宅京兆尹羅立言宅中書侍郎同中書門<lb/>
下平章事裴垣宅<lb/>
　　　次南通義坊<lb/>
<pb n="KR2k0092_WYG_009-11a"/>
西南隅興聖尼寺<hi>髙祖龍潜舊宅武徳元年以為通義宫貞觀元年立為寺</hi>西北隅<lb/>
右羽林大將軍邠國公李思訓宅<hi>本左光禄大夫李安逺宅武太后時髙平</hi>
<hi>王武重規居焉神龍中又為中宗女成安公主宅又為思訓所居思訓善畫</hi>後為九華觀<hi>開元</hi>
<hi>一十八年蔡國公主捨宅立即思訓宅</hi>東南隅户部尚書長平公楊纂宅<lb/>
荆南節度使同中書門下平章事魏國公崔鉉宅<lb/>
　　　次南興化坊<hi>隋有成道寺大業七年廢</hi>
西南隅空觀寺<hi>隋駙馬都尉元孝恭捨宅所立</hi>寺東尚書右僕射宻國<lb/>
公封徳彛宅<hi>中宗時嗣虢王邕居之</hi>西門之北邠王守禮宅<hi>宅南隔街</hi>
<pb n="KR2k0092_WYG_009-11b"/>
<hi>有邠王府</hi>東門之南京兆尹孟温禮宅晉國公裴度池亭<hi>白居</hi>
<hi>易有宿裴相興化池亭兼借船舫逰之之詩</hi>
　　　次南崇徳坊<hi>本名𢎞徳神龍初改</hi>
西南隅崇聖寺<hi>寺有二門西門本濟度尼寺隋秦孝王俊捨宅所立東門本道徳尼寺隋時立</hi>
<hi>至貞觀二十三年徙濟度寺於安業坊之修善寺以其所為靈寳寺盡度太宗嬪御為尼以處之徙道徳寺額</hi>
<hi>於皆祥坊之太原寺以其所為崇聖宫以為太宗别廟儀鳯二年併為崇聖僧寺輦下嵗時記進士櫻桃宴在</hi>
<hi>崇聖寺併牙閣上</hi>東北隅證果尼寺<hi>本隋月愛僧寺貞觀九年徙豐樂坊之證果寺於此</hi>
<hi>改為尼寺</hi>西北隅廢報恩寺<hi>嗣虢王邕景龍中娶韋庶人妹捨宅立寺韋氏敗寺廢</hi>鑄<lb/>
<pb n="KR2k0092_WYG_009-12a"/>
錢院<lb/>
　　　次南懐眞坊<hi>武太后以母號太眞夫人諱眞字改為懷賢坊神龍元年復舊</hi>
東北隅廢乾封縣廨<hi>本施巫等八州邸</hi>户部尚書畢構宅<hi>即乾封縣</hi>
<hi>廨</hi>西南隅介公廟<hi>本御史大夫樂思晦宅後為廟懿宗咸通中詔増修</hi>横街之北<lb/>
尚書右僕射唐休景宅惠昭太子廟<hi>禮閣新儀曰元和八年置</hi>義成<lb/>
軍節度使駙馬都尉韋讓宅<hi>大中三年侵街造舍為有司舉劾</hi>
　　　次南宣義坊<hi>隋有應法寳積二寺並廢</hi>
東門之北燕國公張說宅<hi>按説宅在永樂坊此乃别宅</hi>叛臣安禄山<lb/>
<pb n="KR2k0092_WYG_009-12b"/>
池亭司徒致仕李逢吉宅<hi>園林甚盛</hi>
　　　次南豐安坊<hi>隋有宣化尼寺武徳中徙永平坊</hi>
户部尚書裴寛宅<lb/>
　　　次南昌明坊<hi>全一坊隋漢王諒宅諒敗後賜伶官屬家令寺</hi>
家令寺園<hi>貞觀中曰南王入朝詔於此營第尋還國宅遂廢復為園</hi>
　　　次南安樂坊<hi>坊南街踞京城之南靣西即安化門</hi>
叛臣李希烈宅<lb/>
　　　右朱雀街西第二街九坊<lb/>
<pb n="KR2k0092_WYG_009-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0092_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長安志巻九<lb/>
</p>
<p>
</p>
  </div>
</body>
</text>
</TEI>
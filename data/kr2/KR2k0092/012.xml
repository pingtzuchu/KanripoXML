<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長安志巻十二</head>
    <p>
<pb n="KR2k0092_WYG_012-1a"/>
欽定四庫全書<lb/>
　長安志巻十二　　　　　宋　宋敏求　撰<lb/>
　　縣二<lb/>
　　　長安<lb/>
長安縣<hi>唐赤今次赤</hi>本漢舊縣葢秦之地名也史記秦始皇<lb/>
本紀曰王弟長安君成蟜將兵擊趙又曰盧綰封長安<lb/>
侯長安故咸陽也漢書曰楚懐王封項羽為長安侯又<lb/>
曰長安縣髙帝五年置屬京兆尹<hi>括地志曰按史傳所載長安之名久矣又</hi>
<pb n="KR2k0092_WYG_012-1b"/>
<hi>盧綰封之初項羽尚未滅葢長安得名非始於漢但未詳所在耳及髙帝五年入闗乃取長安以名縣也馬遷</hi>
<hi>云長安故咸陽者據當時之名因終説其事非謂封綰之日改咸陽為長安矣又按史記趙亦有長安君未詳</hi>
<hi>趙取嘉名將更有長安地名也</hi>
王莽曰常安唐賈耽郡國縣道記曰長安縣故城今謂<lb/>
之苑城漢京兆府在故城内上冠里其縣治今失其所<lb/>
在長安葢古鄉聚名在渭水南隔渭水北對秦咸陽宫<lb/>
漢於其地起未央宫城曰長安城隋開皇三年遷都徙<lb/>
縣治長夀坊西南隅<hi>括地志曰案今縣界兼有周鎬京及杜伯國之地鎬京在今縣治西</hi>
<pb n="KR2k0092_WYG_012-2a"/>
<hi>北十八里鎬池是杜伯國今在縣治東南九里下社故城是又有漢奉明縣地今縣治北八里奉明故縣是</hi>
領市一坊五十四唐縂章元年析置乾封縣治懐眞坊<lb/>
長安二年省梁開平元年改為大安縣後唐同光三年<lb/>
復舊<lb/>
縣境<hi>東西四十里南北一百五十二里</hi>
六鄉管六里<hi>唐五十九鄉有渭隂鄉見于下餘不傳</hi>
義陽鄉在縣西南二里管布政里<lb/>
善政鄉在縣西一十五里管安化里<lb/>
<pb n="KR2k0092_WYG_012-2b"/>
同洛鄉在縣西南四十里管安寧里<lb/>
豐邑鄉在縣西二十里管龍臺里<lb/>
苑西鄉在縣北三里管崇徵里<lb/>
華林鄉在縣南一十五里管居安里<lb/>
子午鎭在縣南四十里至東杜角村景祐二年置以南<lb/>
山子午谷為名<lb/>
社壇在縣西南五里光德坊<lb/>
黄帝壇<lb/>
<pb n="KR2k0092_WYG_012-3a"/>
百神壇<lb/>
赤帝壇以上並在縣南一十里安化門外<lb/>
白帝壇在縣西一十里開化門外<lb/>
夕月壇在縣西一十里開逺門外<lb/>
雨師壇在縣西一十里金光門外<lb/>
黒帝壇在縣北二十五里中橋<lb/>
司中司命壇在縣西北一十里開逺門外<lb/>
杜角鎭在縣南四十五里又有西杜角<lb/>
<pb n="KR2k0092_WYG_012-3b"/>
秦杜鎭在縣西南灃水西四十里入鄠縣路<lb/>
臨臯驛在縣西北一十里開逺門外今廢<lb/>
子午闗在縣南一百里漢書曰平帝元始五年王莽通<lb/>
子午道因置闗今廢又曰子午道從杜陵直絶南中徑<lb/>
漢中師古曰子北方也午南方也言通南北道相當故<lb/>
謂之子午耳今京城直南山有谷通梁漢道者名子午<lb/>
谷<hi>括地志曰漢書王莽以皇后有子孫瑞通子午道葢以子午為隂陽之王氣也風土記曰王莽以皇后有</hi>
<hi>子通子午道從杜陵直抵終南</hi>
<pb n="KR2k0092_WYG_012-4a"/>
中橋渭水渡在縣北二十六里<lb/>
嘉麥渭水渡在縣北二十六里<lb/>
段留渭水渡在縣東北二十六里<lb/>
北灃店灃水渡在縣西四十里<lb/>
南灃店灃水渡在縣西四十五里<lb/>
南山一名終南山在縣南七十里連乾祐縣界龍首山<lb/>
在縣北一十里三秦記曰龍首山長六十里頭入渭水<lb/>
尾逹樊川頭髙二十丈尾漸下可六十丈土赤不毛秦<lb/>
<pb n="KR2k0092_WYG_012-4b"/>
時有黒龍從南山出飲渭水其行道因成土山<hi>括地志曰今案</hi>
<hi>山首在長安故城中自漢築長安城及營宫殿咸已堙平其餘即今宫城之太倉以東是也</hi>
武將山長安記曰長安城西北有武將山即前漢末辛<lb/>
孟所隱之處<lb/>
少陵原在縣南四十里東接萬年縣界西入縣界五<lb/>
里<lb/>
髙陽原在縣西南二十里<lb/>
細柳原在縣西南三十三里<lb/>
<pb n="KR2k0092_WYG_012-5a"/>
尖丘在縣西北一十五里<hi>今謂之尖丘社</hi>
渭水西從鄠縣界流入水經注曰渭又東過長安縣北<lb/>
封水從南來注之<lb/>
豐水<hi>一作酆又作灃</hi>出縣西南五十五里終南山豐谷其原濶<lb/>
一十五歩其下濶六十歩水深三尺自鄠縣界來終縣<lb/>
界繇馬坊村入咸陽合渭水詩曰豐水東注維禹之績<lb/>
箋云昔堯時洪水而豐水亦氾濫為害禹治之使入渭<lb/>
東注于河禹之功也文王武王今得作邑於其旁地為<lb/>
<pb n="KR2k0092_WYG_012-5b"/>
天下所同心而歸大王為之君乃由禹之功故引美之<lb/>
豐邑在豐水之西鎬京在豐水之東詩又曰豐水有芑<lb/>
武王豈不仕貽厥孫謀以燕翼子漢書曰漆沮既從豐<lb/>
水攸同顔師古曰豐水出鄠之南山言沮水既從入渭<lb/>
豐水亦同來也又張揖曰豐水出鄠南山豐谷北入渭<lb/>
文子曰老子云豐水之深十仭而不受塵垢金鐵在中<lb/>
形見於外决録注曰鎬在豐水東酆在鎬水西相去二<lb/>
十五里水經注曰豐水出豐溪西北流分為二水一水<lb/>
<pb n="KR2k0092_WYG_012-6a"/>
東北流為支津一水西北流又北交水自東入焉又北<lb/>
昆明池水注之又北經靈䑓西又北至石墩注于渭又<lb/>
曰渭水東與豐水㑹矩隂山無他髙山異巒唯原阜石<lb/>
墩而已水上舊有便門橋括地志曰豐水渠今名賀蘭<lb/>
渠東北流注交水<lb/>
鎬水<hi>或作滈</hi>出縣西北十八里鎬池水經注曰鎬水上承<lb/>
鎬池於昆明池北周武王之所都也故詩云考卜維王<lb/>
宅是鎬京維龜正之武王成之鎬水又北流與滮池水<lb/>
<pb n="KR2k0092_WYG_012-6b"/>
合又北經清泠䑓西經磁石門注于渭帝王世紀曰今<lb/>
鎬池即周之故都也廟記曰長安城西有鎬池在昆明<lb/>
池北周匝二十一里盡地二十三頃史記曰始皇帝三<lb/>
十六年使者從闗東來夜過華隂望見素車白馬從華<lb/>
山上下持璧與客曰為我遺鎬池君因言曰今年祖龍<lb/>
死使者問其故因忽不見置其璧去使者奉璧具以聞<lb/>
始皇黙然良久曰山鬼不過知一嵗事退言曰祖龍者人<lb/>
之先也使御府視璧乃二十八年行渡江所沉璧也蘇<lb/>
<pb n="KR2k0092_WYG_012-7a"/>
林曰祖始也龍人君象謂始皇也張晏曰武王居鎬鎬<lb/>
池君則武王也師古曰鎬池在昆明池北後漢志曰鎬<lb/>
在上林苑中孟康曰長安西南有鎬池古史考曰武王<lb/>
遷鎬長安豐亭鎬池也皇覧曰文王周公冢皆在鎬聚<lb/>
東社中<hi>括地志曰今按鎬池又又北流入水通渠不至磁石門亦不注渭矣今圖經滈水在縣西四十</hi>
<hi>里其水自鄠縣界入本縣界一十里入清渠</hi>
滮池水出縣西北二十里滮池詩曰滮池北流浸彼稻<lb/>
田毛萇注曰滮流貌也鄭𤣥云豐鎬之間水北流也<hi>括地</hi>
<pb n="KR2k0092_WYG_012-7b"/>
<hi>志曰今案其池周十五歩</hi>
澇水來自鄠縣界北流入渭<lb/>
潏水在縣南十里東自萬年縣界流入<hi>師古曰潏音玦</hi>交水<hi>一作</hi>
<hi>郊</hi>東自萬年縣界流入水經注曰交水又西南流與豐<lb/>
水支津合其北又有漢故渠出焉又西至堨分為二水<lb/>
一水西流注豐一水自石堨北經細柳諸原北流入昆<lb/>
明池<hi>圖經曰郊河水在縣南三十二里自萬年縣界經本縣三十里合豐水</hi>
戯水水經注曰源出驪山坑谷水在縣南二十七里自<lb/>
<pb n="KR2k0092_WYG_012-8a"/>
萬年縣界流經縣五里合交水<lb/>
楩梓谷水出南山北流合潤國渠又西北豹林谷水入<lb/>
焉又西北流至縣東南三十里入交水豹林谷水出南<lb/>
山北流三里有竹谷水自南來㑹又北流二里有子午<lb/>
谷水自東來㑹自北以下亦謂之子午谷水<hi>圖經豹林谷水子午</hi>
<hi>谷水今並入郊河</hi>
龍騾谷水合郊河<lb/>
太河谷水合郊河<lb/>
<pb n="KR2k0092_WYG_012-8b"/>
灃谷水合豐水<lb/>
西北入城經西市而入苑坈水自南入焉有福堰下分<lb/>
為二水流一里一水合交水一水西北流又東流為瀆<lb/>
越沉水上過名永安瀆<lb/>
清明渠東南自萬年縣流入西北流又屈而東北流入<lb/>
京城<lb/>
永通渠隋開皇四年開起縣西北渭水興城堰初名富<lb/>
渠仁夀四年改<lb/>
<pb n="KR2k0092_WYG_012-9a"/>
野韭澤即漢牛首池也在縣西北三十八里<lb/>
漕河在縣南一十五里自萬年縣界來經縣界五里入<lb/>
于渭漢書武帝元光六年春穿漕渠通渭<lb/>
龍首渠在縣東北五里自萬年縣界流入而注于渭<lb/>
明渠漢時渠也水經注曰在長樂宫桂宫之間<lb/>
清渠在縣西五十里自鄠縣界來經縣界一十里入于<lb/>
渭<lb/>
漆渠在縣西一十里舊自縣之坈河分水經縣界二十<lb/>
<pb n="KR2k0092_WYG_012-9b"/>
里入漕河漢書曰漢穿渠通漆水故曰漆渠<hi>括地志曰胡亥將運</hi>
<hi>南山之漆而開此渠</hi>
永安渠隋文帝開皇三年開在縣南引交水西北入城<lb/>
經西市而入苑坈水自南入焉有福堰下分為二水流<lb/>
一里一水合交水一水西流又東流為瀆越沉水上過<lb/>
名永安瀆<lb/>
漕渠唐天寳二年京兆尹韓朝宗引渭水入金光門置<lb/>
潭于西市以貯林木大厯元年尹黎幹自南山谷口開<lb/>
<pb n="KR2k0092_WYG_012-10a"/>
漕渠抵景風延喜門入苑以漕薪炭<lb/>
石閮堰在縣西南三十二里水經注曰交水西至石堨<lb/>
漢武帝元狩三年穿昆明池所造<lb/>
昆明池在縣西二十里今為民田<lb/>
定昆池在縣西南十五里景龍文館記曰安樂公主西<lb/>
莊在京城西延平門外二十里司農卿趙履温種植將<lb/>
作大匠楊務亷引流鑿沼延袤十數里時號定昆池通<lb/>
典曰神龍中安樂公主恃寵請昆明池中宗不與主發<lb/>
<pb n="KR2k0092_WYG_012-10b"/>
怒自以家財别穿池號曰定昆池<lb/>
鶴池在縣西一十里<lb/>
盤池在縣西北二十里<lb/>
鴈鶩陂廟記曰在鎬池北地方六頃承昆明池下流河<lb/>
池陂水經注曰昆明故渠上承昆明池而東經河池陂<lb/>
而北亦曰女觀陂<lb/>
雍門顔師古曰在長安西北尚孝里西南去長安三十<lb/>
里廣記曰趙父家在門西即鉤弋趙后父也長安故城<lb/>
<pb n="KR2k0092_WYG_012-11a"/>
在縣西北十三里<lb/>
下杜城在縣南一十五里其城周三里一百七十三歩<lb/>
春秋左氏傳晉范宣子曰昔匄之祖在周為唐杜氏杜<lb/>
預注曰周成王滅唐遷之於杜為杜伯國記曰周宣王<lb/>
四十三年杜伯入為王卿士無罪而王殺之史記曰秦<lb/>
武公十一年初縣杜即此地也括地志曰葢宣王殺杜<lb/>
伯以後子孫㣲弱附於秦及春秋後武公㓕之為縣漢<lb/>
宣帝時脩杜之東原為陵曰杜陵縣更名此為下杜城<lb/>
<pb n="KR2k0092_WYG_012-11b"/>
廟記曰下杜城杜伯所築東有杜原城在底下故曰下<lb/>
杜<hi>杜伯冢在城之東南</hi>
秦阿房宫一名阿城在縣西二十里西北三靣有墻南<lb/>
面無墻周五里一百四十歩崇八尺上闊四尺五寸下<lb/>
濶一丈五尺今悉為民田十六國春秋曰苻堅建元二<lb/>
十年慕容沖據阿房城初民謡曰鳯皇鳯皇上阿房堅<lb/>
以鳯皇非梧桐不栖非竹實不食乃植桐竹數千萬株<lb/>
于阿城以待鳯皇之至沖小字鳯皇終為堅賊<lb/>
<pb n="KR2k0092_WYG_012-12a"/>
漢未央改在縣西北一十四里石虎建建武十一年廢<lb/>
開利寺在縣南三十里皇甫村香積寺也永隆二年建<lb/>
皇朝太平興國三年改今名<lb/>
三㑹寺在縣西南二十里宫張村唐景龍中中宗幸寺<lb/>
其地本倉頡造書堂皇朝太平興國三年改<lb/>
大寧寺在縣西南五十里江留寺唐靈感寺也景龍二<lb/>
年建皇朝太平興國三年改<lb/>
興教院在縣南六十里楩梓谷口本百塔信行禪師塔<lb/>
<pb n="KR2k0092_WYG_012-12b"/>
院唐大厯六年建皇朝太平興國三年改<lb/>
嚴福寺在縣南五十里董村唐咸通七年置本翠微下<lb/>
院皇朝太平興國三年改<lb/>
妙果尼寺在府西南舊為西䑓寺唐御史䑓也有崔湜<lb/>
所撰御史䑓精舍碑皇朝開寳中改石門山神廟在縣<lb/>
西一十五里劉弼橋西<lb/>
石炭堰神廟在縣西南四十里荆任村唐貞元十四年<lb/>
置石父廟<lb/>
<pb n="KR2k0092_WYG_012-13a"/>
石婆神廟並在縣西南三十五里昆明池石張衡西征<lb/>
賦曰昆明靈池黒水𤣥沚牽牛立其左織女處其右注<lb/>
云立牽牛織女於池之東西以象天河今石人宛在疑<lb/>
後人名石父石婆云<lb/>
河伯廟在縣北二十六里中橋村<lb/>
漢髙祖廟在縣西四里班政坊皇朝開寳三年勑修雍<lb/>
侯廟在府城北街漢元年立秦王將分闗中以章邯為<lb/>
雍王都廢丘自漢遷都長安而雍地無復侯王之名章<lb/>
<pb n="KR2k0092_WYG_012-13b"/>
邯死廢丘而廟食長安亦雍之舊地又雍齒亦侯未知<lb/>
孰是安平公廟在府西街隋宇文愷封安平公文帝開<lb/>
皇中遷都城賞愷之功故廟食存焉<lb/>
周穆王陵在縣西南二十五里張恭村<lb/>
樗里子墓在縣東北長安故城中史記樗里子秦惠王<lb/>
之弟昭王七年卒葬於渭南章臺之東謂人曰後百嵗<lb/>
當有天子之宫夾我墓也至漢興長樂宫在其東未央<lb/>
宫在其西武庫正直其墓秦人諺曰力則任鄙智則樗<lb/>
<pb n="KR2k0092_WYG_012-14a"/>
里<hi>樗里侯室在昭王廟西渭隂鄉樗里故俗謂之樗里子</hi>
唐息隱太子陵在縣境<lb/>
恭懿太子陵在髙陽原<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0092_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長安志巻十二<lb/>
</p>
<p>
</p>
  </div>
</body>
</text>
</TEI>
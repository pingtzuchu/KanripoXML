<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長安志巻十五</head>
    <p>
<pb n="KR2k0092_WYG_015-1a"/>
欽定四庫全書<lb/>
　長安志巻十五　　　　宋　宋敏求　撰<lb/>
　　縣五<lb/>
　　　臨潼　　鄠<lb/>
　　　臨潼<lb/>
臨潼縣<hi>唐次赤今次畿西至府五十里</hi>本周驪戎國春秋時晉獻公伐<lb/>
驪戎其後秦滅之為驪邑漢書髙袓七年置新豐縣<hi>應劭</hi>
<hi>曰太上皇思東歸於是髙祖改築城寺街里以象豐徙豐民以實之故號新豐三輔舊事曰太上皇不樂關中</hi>
<pb n="KR2k0092_WYG_015-1b"/>
<hi>思慕鄉里髙祖徙豐沛屠兒酤酒賣餅商人立為新豐西京雜記曰髙祖既作新豐并移舊社街巷棟宇物色</hi>
<hi>如舊士女老幼相慶路首各知其室放犬羊雞鴨於通衢亦競識其家匠人朝寛所為也移者皆喜其似而憐</hi>
<hi>之故競加賞贈月餘致累百金别本曰太上皇徙長安居深宫悽愴不樂髙祖竊因左右問故以平生所好皆</hi>
<hi>屠販少年酤酒賣餅鬭雞䠞踘以為歡今皆無此故不樂髙祖乃作新豐移諸故人實之太上皇乃悦故新豐</hi>
<hi>多無賴無衣冠子弟故也髙祖少時常祭枌榆之社及移新豐亦立焉</hi>郡國縣道記曰今<lb/>
縣東十三里故新豐縣西南四里新豐故城即髙帝為<lb/>
太上皇所立後漢靈帝末徙安定郡隂盤縣寄治於此<lb/>
城今亦謂之隂盤城後魏太和九年徙隂盤縣於今縣<lb/>
<pb n="KR2k0092_WYG_015-2a"/>
東三十二里冷水西戯水東司馬村故城是其新豐縣<lb/>
自隂盤寄治後又徙於故城東三十里盖在零水側周<lb/>
閔帝元年又徙於天寳廢新豐縣東南七里隋大業七<lb/>
年又徙於天寳中廢縣所治垂拱二年以縣東南三十<lb/>
里有山踴出改為慶山縣天授二年於縣界零口置鴻<lb/>
州析慶山渭南兩縣置鴻門縣以慶山髙陵櫟陽渭南<lb/>
五縣𨽻焉久視元年廢州并鴻門縣神龍元年復改慶<lb/>
山為新豐縣開元後𤣥宗每嵗十月幸温湯嵗盡而歸<lb/>
<pb n="KR2k0092_WYG_015-2b"/>
以縣去湯泉稍逺天寳四載析新豐萬年二縣於温泉<lb/>
旁置㑹昌縣於今治以山名名之又升為赤縣<hi>六載發馮翊華</hi>
<hi>隂丁夫築㑹昌羅城於温湯所置百司及公卿邸第</hi>七載省新豐改㑹昌縣改山<lb/>
曰昭應<hi>鄭嵎津陽門詩注曰時有詔改新豐為㑹昌縣移自隂盤故城置于山下至明年十月老君置</hi>
<hi>于朝元閣而於其處立降聖觀改新豐為昭應縣廨宇始成令大将軍髙力士率禁樂以落之</hi>皇朝大<lb/>
中祥符八年避玉清昭應宫名改縣為臨潼<lb/>
縣境<hi>東西五十五里南北四十里</hi>
三鄉管一百一十六村<hi>唐十八鄉</hi>
<pb n="KR2k0092_WYG_015-3a"/>
旌儒鄉在縣西南管村三十九<lb/>
㑹徳鄉在縣東南一十里管村三十六<lb/>
潤渭鄉在縣東四十五里管村四十一<lb/>
零口鎮在縣東四十里<lb/>
昌亭驛在縣西南五十歩東至華州渭南縣驛八十里<lb/>
西至本府秦州驛五十里南至藍田縣七十里北至櫟<lb/>
陽縣三十五里<lb/>
戯水驛兩京道里記曰大業六年置在戯水店驪山在<lb/>
<pb n="KR2k0092_WYG_015-3b"/>
縣東南二里驪戎來居此山故以名按土地記曰即藍<lb/>
田山也温湯出山下其陽多寳玉其隂多黄金三秦記始<lb/>
皇作閣道至驪山八十里人行橋上車行橋下今石柱<lb/>
猶存山上立祠名曰靈臺述征記曰長安東則驪山西<lb/>
則白鹿原北望雲陽悉見山阜之形而恒若雲霧之中<lb/>
天寳元年更驪山曰㑹昌山七載又改曰昭應山山神<lb/>
曰𤣥徳公<hi>水經曰浮胏山盖驪山之麓而有異名一作胏浮</hi>
慶山在縣東南三十五里唐垂拱二年踴出<hi>譚賔録曰新豐縣因風雷</hi>
<pb n="KR2k0092_WYG_015-4a"/>
<hi>有慶山踴出髙二百尺荆州人俞文俊詣闕上書曰臣聞天氣不和而寒暑併人氣不和而疣贅生地氣不和</hi>
<hi>而堆阜出今陛下以女主處陽位反易剛柔故地氣隔塞而山變為災陛下謂之慶山臣以為非慶也疏奏天</hi>
<hi>后大怒放之于嶺外兩京道里記曰慶山百餘尺居守以聞百寮畢賀給事中魏叔璘曰地生骨堆何足可慶</hi>
<hi>或以上聞坐賜死識者謂叔璘竊語是以被戮故禍不及家止身而已</hi>
鴻門坂在縣東十七里漢舊大道北下坂口名也關中<lb/>
記曰鴻門在始皇陵北十里新豐縣漢書沛公㑹項羽<lb/>
處又文帝登霸陵指新豐路示慎夫人曰此是北走邯<lb/>
鄲道也又亭尉呵李廣處<hi>續漢書郡國志新豐縣東有鴻門亭</hi>坑儒谷在<lb/>
<pb n="KR2k0092_WYG_015-4b"/>
縣西南五里秦始皇坑儒於驪山下故名坑儒鄉漢書<lb/>
注師古曰今新豐縣温湯之處號愍儒鄉温湯西南三<lb/>
里有馬谷谷之西岸有坑古老相傳以為秦坑儒處也<lb/>
衛宏詔定古文官書序云秦既焚書患苦天下不從所<lb/>
改更法而諸生到者拜為郎前後七百人乃宻令冬種<lb/>
瓜於驪山坑谷中温處瓜實成詔博士諸生説之人人<lb/>
不同乃命就視之為伏機諸生賢儒皆至焉方相難决<lb/>
因發機從上填之以土皆壓終乃無聲此則閔儒之地<lb/>
<pb n="KR2k0092_WYG_015-5a"/>
其不謬矣唐天寳中改為旌儒鄉立旌儒廟<hi>賈至作碑</hi>
磑千谷在縣西南七里<lb/>
鳳皇原後漢延光二年鳳皇集新豐即此原也亦驪山<lb/>
之别麓唐韋嗣立構别廬於驪山鳳皇原鸚鵡谷有重<lb/>
崖洞壑飛流瀑水中宗臨幸改為清虚原幽棲谷<hi>唐書曰新</hi>
<hi>豐鸚鵡谷水清相傳云此水清天下平開皇之初暫清尋濁至是而復清</hi>
很石在縣東十里秦始皇陵東南二里形似龜初始皇<lb/>
之葬逺採此石将致之驪山至此不復動石崇一丈八<lb/>
<pb n="KR2k0092_WYG_015-5b"/>
尺周十八步<lb/>
渭水在縣北十里西自萬年縣界來東入渭南縣界泠<lb/>
水<hi>一作零</hi>在縣東三十五里來自渭南縣界亦曰百丈水<lb/>
水經注曰泠水出胏浮山歴隂盤新豐兩原之間北流<lb/>
注於渭<lb/>
戯水在縣東二十七里漢書曰陳涉之将周章西入關<lb/>
至戯秦将章邯距破之應劭曰戯𢎞農湖縣西界也孟<lb/>
康曰水名也蘇林曰在新豐東南三十里師古曰戯在<lb/>
<pb n="KR2k0092_WYG_015-6a"/>
新豐東今有戱水驛其本出藍田北界横嶺至此而北<lb/>
流入渭孟蘇說是應說失之戯許宜反水經注曰泠水<lb/>
出浮胏山戯水出驪山鴻谷<hi>鴻一作馮</hi>又北歴戯亭東即周<lb/>
幽王死處兩京道里記曰戯水周幽王以褒姒逰於此<lb/>
故以為名水至濁北流入渭東西有店南去昭應縣二<lb/>
十九里<lb/>
隂盤城河水在縣東北一十四里出縣北楊村社魚池<lb/>
水在秦始皇陵東北五里周四里水經注曰泉出驪山<lb/>
<pb n="KR2k0092_WYG_015-6b"/>
本導源北流始皇葬於山北水過而曲行東注北轉初<lb/>
造陵取土其地汙深水積成池謂之魚池<lb/>
市谷水在縣東三十里流入渭<lb/>
灥澄泉在縣西南五里<hi>灥從縁切兩面泉出也</hi>
鳴犢泉在縣西北一十里<lb/>
石澗河在縣西二里<lb/>
水碓河在縣西五里<lb/>
王橋河在縣東三十里流入渭<lb/>
<pb n="KR2k0092_WYG_015-7a"/>
蝎蚸井在縣東北上七里官道側井旁有迴道縈繞及<lb/>
于水次<lb/>
温湯在縣南一百五十步驪山之西北雍州圖曰温湯<lb/>
在新豐縣界温谷即温泉也三秦記曰驪山湯舊說以<lb/>
三牲祭乃得入可以去疾消病不爾即爛人肉俗云始<lb/>
皇與神女戯不以禮神女唾之則生瘡始皇怖謝神女<lb/>
為出温泉而洗除後人因以為驗漢武帝故事曰驪山<lb/>
湯初始皇砌石起宇至漢武又加修飾焉張衡賦序曰<lb/>
<pb n="KR2k0092_WYG_015-7b"/>
余適驪山觀温泉浴神井嘉洪澤之普施十道志曰今<lb/>
按泉有三所其一處即皇堂石井周武帝天和四年大<lb/>
冢宰宇文䕶所造隋文帝開皇三年又修屋宇列樹松<lb/>
栢千餘株貞觀十八年詔左屯衛大将軍姜行本将作<lb/>
少匠閻立徳營建宫殿御賜名湯泉宫太宗因幸製碑<lb/>
咸亨二年名温泉宫<hi>唐年小録曰開元十年置温泉宫實録與元和郡縣圖志曰開元十</hi>
<hi>一年初置温泉宫</hi>天寳六載改為華清宫驪山上下益治湯井<lb/>
為池臺殿環列山谷明皇嵗幸焉又築㑹昌城<hi>是嵗發馮翊華</hi>
<pb n="KR2k0092_WYG_015-8a"/>
<hi>隂等郡丁夫築㑹昌羅城</hi>即於湯所置百司及公卿邸第焉華清宫<lb/>
北向<hi>正北門外有左右朝堂門宇相對有望仙橋北有左右講武殿</hi>正門曰津陽門<hi>宫北</hi>
<hi>門之内曰津陽門門外有𢎞文館以下見津陽門詩注及今所在迹</hi>東面曰開陽門<hi>宫之東面</hi>
<hi>正門也門外有宜春亭</hi>西面曰望京門<hi>宫之西面正門也門外近南有御交道上嶺通望京</hi>
<hi>樓</hi>南面曰昭陽門<hi>宫之南面正門也今謂之山門門外有登朝元之路本唐之御輦便路也</hi>
津陽門之東曰瑶光樓<hi>南有小湯</hi>其南曰飛霜殿<hi>寝殿也白少傅以長</hi>
<hi>生殿為寝殿非也</hi>御湯九龍殿<hi>在飛霜/殿之南</hi>亦名蓮花湯<hi>明皇雜録曰𤣥宗幸</hi>
<hi>華清宫新廣湯制作宏麗安禄山於范陽以白玉石為魚龍鳬鴈仍以石梁及石蓮花以獻雕鐫巧妙殆非人</hi>
<pb n="KR2k0092_WYG_015-8b"/>
<hi>功上大恱命陳於湯中仍以石梁横亙湯上而蓮花㺥出水際上因幸華清宫至其所觧衣将入而魚龍鳬鴈</hi>
<hi>皆若奮鱗舉翼状欲飛動上甚恐遽命撤去而蓮花今猶存又甞於宫中置長湯數十間屋環回甃以文石為</hi>
<hi>銀鏤小船及白香朩船置於其中至於檝棹皆飾以珠玉又於湯中壘瑟瑟及沉香為山以状<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲方丈津陽</hi>
<hi>門詩注曰宫内除供奉兩湯外而内外更有湯十六所長湯每賜諸嬪御其修廣與諸湯不侔甃以文蟲密石</hi>
<hi>中央有玉樽捧湯泉噴以成池又縫綴錦繡為鳬鴈置於水中上時於其間泛銀鏤小舟以嬉㳺焉次西曰太</hi>
<hi>子湯又次西少陽湯又次西尚食湯又次西宜春湯又次西長湯十六所今唯太子少陽二湯存焉</hi>玉女<lb/>
殿<hi>今名星辰湯南有玉女殿北有虚閣閣下即湯泉二玉石甕湯所出也</hi>七聖殿<hi>殿在宫中自神</hi>
<hi>堯至睿宗昭成肅明皇后皆立衣衮衣繞殿石榴皆太真所植南有功徳院其間瑶壇羽帳皆在焉順興影堂</hi>
<pb n="KR2k0092_WYG_015-9a"/>
<hi>果老藥室亦在禁内</hi>宜春亭<hi>在開陽/門外</hi>重明閣<hi>今四聖殿北臨髙有重明閣倚欄北瞰縣</hi>
<hi>境如在諸掌閣下有小也中植蓮荷池東鑿井每盛夏泉極甘冷邑人汲之</hi>四聖殿<hi>重明之南曰四</hi>
<hi>聖殿殿東有恠栢</hi>長生殿<hi>齋殿也有事於朝元閣即齋沐此殿山城内多馴鹿有流澗號飲鹿泉金</hi>
<hi>沙洞玉築峯皆𤣥宗為名洞居殿之左玉築峯上有王母祠實録天寳元年新作長生殿集靈臺以祀神</hi>集<lb/>
靈臺朝元閣<hi>天寳七載𤣥元皇帝見于朝元閣即改名降聖閣按上文立降聖觀疑非是</hi>老<lb/>
君殿<hi>朝元閣之南玉石為老君像制作精絶</hi>鐘樓<hi>在朝元/閣之東</hi>明珠殿<hi>長生殿之南近</hi>
<hi>東也</hi>笋殿<hi>殿側有魏温泉堂碑其石瑩/徹見人形影宫中號頗黎碑</hi>觀風樓<hi>樓在宫外東北隅屬</hi>
<hi>夾城而達于内前驅馳道周視山川大厯中魚朝恩毁拆以修章敬寺</hi>鬭雞殿<hi>在觀風樓之南</hi>按<lb/>
<pb n="KR2k0092_WYG_015-9b"/>
歌臺<hi>在鬭雞殿之南臺南臨東繚墻</hi>毬場<hi>宜春亭之北門外曰毬場其西曰小毬場</hi>連理朩<lb/>
飲鹿槽丹霞泉<hi>並在朝元閣之南</hi>羯皷樓<hi>朝元閣之東近南繚墻之外</hi>禄山<lb/>
亂後天子罕復逰幸唐末遂皆圯廢晉天福中改為靈<lb/>
泉觀賜道士居之<lb/>
安幕邸兩京道里記曰相𫝊漢髙祖幸新豐安營幕於<lb/>
此<lb/>
枌榆社漢書曰髙祖禱豐枌榆社張晏曰枌白榆社在<lb/>
豐東北十五里<lb/>
<pb n="KR2k0092_WYG_015-10a"/>
謝聚關中記曰在始皇陵北十餘里<lb/>
鴻門亭在縣東七里<lb/>
曲郵亭張良追漢髙祖處<lb/>
步昌亭三輔黄圖曰成帝於覇陵北步昌亭起昌陵即<lb/>
武帝之廢陵也<lb/>
驪戎故城在縣東二十四里殷周時驪戎國城也兩京<lb/>
道里記曰城髙一丈五尺周四里<lb/>
幽王城一名幽王壘在縣東南戯水上城髙八尺周二<lb/>
<pb n="KR2k0092_WYG_015-10b"/>
百八十步<hi>兩京道里記在縣東北四十里</hi>國語曰幽王㓕于戯蘇林曰<lb/>
戯邑名也在新豐縣東南三十里戯亭是也史記曰褒<lb/>
姒不好笑幽王為烽燧大皷有寇至舉烽火諸侯悉至<lb/>
至而無寇褒姒乃大笑幽王欲恱之為數舉烽火其後<lb/>
不信諸侯諸侯益不至犬戎共攻幽王幽王舉烽火徵<lb/>
兵兵莫至遂殺幽王驪山下潘岳西征賦曰履犬戎之<lb/>
侵地疾幽王之詭惑舉偽烽以沮衆淫嬖褒而縱慝軍<lb/>
敗戯水之上身死驪山之北赫赫宗周滅為亡國隂盤<lb/>
<pb n="KR2k0092_WYG_015-11a"/>
城在縣東北一十四里漢縣事見上兩京地里記湯泉<lb/>
水隂盤故城東門外去昭應十五里故城漢髙祖與太<lb/>
上皇所置新豐邑漢靈帝改封段潁盤侯即此是隂盤<lb/>
城髙一丈三尺東西南北各三千一百步往來大路必<lb/>
由此城行人憧憧無所留礙近古帝王未嘗經過必迂<lb/>
廻城西别開御路貞觀中乗輿将自東門入湯泉水岸<lb/>
深數丈時水暴漲平岸又見物状如豬出臨門命有司<lb/>
致祭其物起向北因失所在開元八年冬乗輿自南入<lb/>
<pb n="KR2k0092_WYG_015-11b"/>
行至半城黒氣自城東北角起倐忽滿城從官皆相失<lb/>
上策馬踰城赴官路下至渭川雲氣稍解侍臣分散尋<lb/>
求乗輿所在既謁見悲喜迸涕上亦悵然自是還宫數<lb/>
日不出翰林學士通事舍人王翰作答客問上之詞曰<lb/>
龍躍湯泉雲漸廻龍飛香殿氣還來龍潜龍見雲皆應<lb/>
天道常然何問哉<lb/>
新豐故城在縣東北十八里<lb/>
昌陵故城漢成帝鴻嘉元年以新豐戯鄉為昌陵縣師<lb/>
<pb n="KR2k0092_WYG_015-12a"/>
古曰戯水之鄉<lb/>
白鹿觀在縣西南一十五里驪山中本驪山觀有老母<lb/>
殿唐髙祖武徳六年幸温泉傍觀川原見白鹿遂改觀名<lb/>
太𤣥觀兩京道里記曰唐武徳二年置在驪山下開元<lb/>
二十七年以宫墻逼近難於展敬乃令諌議大夫道士尹<lb/>
愔徙之今在宫北一里<lb/>
靈臺觀在零口店北二百步兩京道里記曰天寳初供<lb/>
奉睦霞奏置<lb/>
<pb n="KR2k0092_WYG_015-12b"/>
寳雲寺在零口鎮市東坡上臨零口去縣三十六里隋<lb/>
開皇中置號靈巖寺唐㑹昌五年廢咸通六年再置名<lb/>
鷲嶺寺太平興國六年改持國寺津陽門詩注曰本名<lb/>
慶山寺徳宗時改寺有縁閣複道而上武后朝以禁匠<lb/>
取宫中制度結搆之<lb/>
福巖寺兩京道里記曰在縣東五里南山半腹臨石甕<lb/>
谷有懸泉激石成臼似甕形因以谷名名石甕寺太平<lb/>
興國七年改津陽門詩注曰石魚巖下有天然石其形<lb/>
<pb n="KR2k0092_WYG_015-13a"/>
如甕以貯飛泉故𤣥宗以石甕為之寺名寺僧於上層<lb/>
飛樓中懸轆轤斜引脩絙長二百餘尺以汲甕泉出紅<lb/>
樓喬樹之杪開元中以造華清宫餘材脩繕佛殿中有<lb/>
玉石像幽州所進與朝元閣道像同至精巧無比叩之<lb/>
如磬餘像並楊惠之塑脫空像皆元伽兒之製妙極纎<lb/>
麗曠古無儔紅樓在佛殿之西巖下臨絶壁樓中有𤣥<lb/>
宗題詩草八分每句一體王維山水兩壁<hi>寺前有孔雀松下有赤茯</hi>
<hi>苓入土千年則成琥珀</hi>
<pb n="KR2k0092_WYG_015-13b"/>
靈臺祠在縣東南三十里即秦始皇祠也三秦記曰驪<lb/>
山顛有始皇祠不齋戒而往即風雨迷道强殛死之兩<lb/>
京道里記曰到彼即下視諸山有羲軒已降形<hi>唐王璵請於昭</hi>
<hi>唐縣南三十里山頂置太華上宫露臺祠石婆父祠疑是此然三秦記已有之未詳</hi>
秦始皇廟在縣東一十五里㑹徳鄉<lb/>
李真人廟兩京道里記曰真人名順興後魏時得道於<lb/>
此津陽門詩注曰順興後周時修道此山神堯傳禪真<lb/>
人潛告符契至今山下有祠宇周幽王陵在縣東北二<lb/>
<pb n="KR2k0092_WYG_015-14a"/>
十五里兩京道里記曰陵髙一丈三尺周三百步<lb/>
秦始皇陵在縣東一十五里史記始皇初即位穿治酈<lb/>
山及并天下天下徒送七十餘萬人穿三泉下銅<hi>徐廣曰一</hi>
<hi>作錮錮鑄塞</hi>而致槨宫觀百姓竒器珍恠徙藏滿之今匠作<lb/>
機弩矢有所穿近者輒射之以水銀為百川江河大海<lb/>
機相灌輸上具天文下具地理以人魚膏為燭<hi>徐廣曰人</hi>
<hi>魚似鮎四脚</hi>度不滅者久之二世曰先帝後宫非有子者出<lb/>
焉不宜皆令從死死者甚衆葬既已下或言工匠為機<lb/>
<pb n="KR2k0092_WYG_015-14b"/>
藏皆知之藏重即泄大事畢巳藏閉中羡下外羡門盡<lb/>
閉工匠藏者無復出者樹草朩以象山漢書劉向傳秦<lb/>
始皇帝葬於酈山之阿<hi>師古曰阿謂山曲也</hi>下錮三泉上崇山墳<lb/>
其髙五十餘丈周回五里有餘石槨為㳺館<hi>李竒曰壙中為㳺戯</hi>
<hi>之觀也師古曰多累石作槨於壙中以為離宫别館也</hi>人膏為燈燭水銀為江海<lb/>
黄金為鳬鴈珍寳之藏機械之變<hi>孟康曰作機發木人之屬盡其巧變也晉</hi>
<hi>灼曰工匠為機咸皆知之已下閉門皆殺工匠也</hi>棺槨之麗宫館之盛不可勝<lb/>
原<hi>師古曰言不能盡其本數</hi>又多殺宫人生薶工匠計以萬數天下<lb/>
<pb n="KR2k0092_WYG_015-15a"/>
苦其役而反之驪山之作未成而周章百萬之師至其<lb/>
下矣<hi>師古曰周章陳勝之将</hi>項籍燔其宫室營宇往者咸見發掘<lb/>
<hi>師古曰言至其墓所者發掘之而求財物也</hi>其後牧兒亡羊羊入其鑿<hi>師古曰鑿</hi>
<hi>謂所穿冢藏者音在到反</hi>牧者持火照求羊失火燒其藏槨自古至<lb/>
今葬未有盛如始皇者也數年之間外被項籍之災内<lb/>
離牧竪之禍<hi>師古曰離遭也</hi>豈不哀哉是故徳彌厚者葬彌薄<lb/>
知愈深者葬愈㣲無徳寡知其葬愈厚丘隴彌髙宫廟<lb/>
甚麗有掘必速由是觀之明暗之效葬之吉凶昭然可<lb/>
<pb n="KR2k0092_WYG_015-15b"/>
見矣賈山傳秦始皇死𦵏乎驪山吏徒數十萬人<hi>師古曰吏</hi>
<hi>以督領徒以役作也</hi>曠日十年<hi>師古曰曠空也廢也言為重役空廢時日積年嵗也</hi>下徹三<lb/>
泉<hi>師古曰三重之泉言其深也</hi>合采金石冶銅錮其内漆塗其外<hi>師古</hi>
<hi>曰錮謂鑄而合之也音固</hi>被以珠玉飾以翡翠中成觀㳺上成山林<lb/>
為葬薶之侈至於此使其後世曽不得蓬顆蔽冢而託<lb/>
葬焉<hi>師古曰顆謂土塊蓬顆言塊上生蓬者耳舉此以對冢上山林故言蓬顆蔽冢也顆音口果反</hi>古<lb/>
史考曰秦始皇使刑徒七十萬人作驪山北山石為碣<lb/>
水經注曰項羽入關發之以三十萬人三十日運物不<lb/>
<pb n="KR2k0092_WYG_015-16a"/>
能窮關東盗賊銷槨取銅牧人取羊燒之火延十日不<lb/>
能㓕國志曰始皇陵有銀蠶金鴈以多竒物故俗云秦<lb/>
王地市關中記曰秦始皇陵在驪山之北髙數十丈周<lb/>
六里今在隂平縣界此陵雖髙大不足以消六十萬人<lb/>
積年之功其用功力或隐不見不見者驪山水泉本北<lb/>
流北流者陂障使東西流又此土無石於渭北諸山運<lb/>
取大石故其歌曰運石甘泉口渭水為不流千人一唱<lb/>
萬人相鈎今陵下餘石大如覆土屋其消功力皆此𩔖<lb/>
<pb n="KR2k0092_WYG_015-16b"/>
也三輔故事曰始皇陵七百步以明珠為日月魚膏為<lb/>
脂燭金銀為鳬鴈金蠶三十箔四門施徼奢侈大過六<lb/>
年之間為項籍所發兩京道里記曰陵髙一千二百四<lb/>
十尺内院周五里外院周十一里俗呼當陵南嶺尖峯<lb/>
作望峯言築陵望此為凖<lb/>
始皇太子扶蘇墓在縣東南三十四里墓崇九尺後漢<lb/>
馮衍墓在縣東十四里墓崇二丈<lb/>
唐奉天皇帝齊陵在縣東一十六里旌儒鄉新豐店西<lb/>
<pb n="KR2k0092_WYG_015-17a"/>
唐文敬太子惠昭太子二陵在縣東一十五里旌儒鄉<lb/>
恭哀太子陵在縣境<lb/>
荘恪太子荘恪陵在驪山北原<lb/>
贈太尉段秀實墓在縣西一十五里<lb/>
僧一行葬塔在銅人原明皇幸温湯過其塔前駐馬徘<lb/>
徊<lb/>
　　　鄠<lb/>
鄠縣<hi>唐畿今次畿東北至府六十五里</hi>本夏之扈國也尚書啓與有扈<lb/>
<pb n="KR2k0092_WYG_015-17b"/>
戰于甘之野孔安國曰甘有扈郊春秋左氏傳夏有觀<lb/>
扈杜預曰始平鄠縣有扈鄉帝王世紀曰扈至秦改為<lb/>
鄠<hi>姚察漢書訓纂曰按扈改鄠二字一也古今字不同耳</hi>甘亭殷為崇國文王伐<lb/>
崇是漢志鄠縣屬右扶風<hi>冇扈父亭</hi>晉屬始平郡後魏太平<lb/>
真君七年屬京兆郡自漢至隋皆於鄠城置縣即今縣<lb/>
北二里故城是大業十年徙今治縣境<hi>東西五十二里南北一百里</hi>
五鄉管五里<hi>唐二十四鄉漢冇長水鄉餘不傳</hi>
宜善鄉連縣郭管陳平里<lb/>
<pb n="KR2k0092_WYG_015-18a"/>
扈亭鄉在縣西北一十二里管甘泉里<lb/>
太平鄉在縣東一十五里管仁讓里<lb/>
負陽鄉在縣西一十三里管五萯里<lb/>
珍藏鄉在縣北一十二里管貨泉里<lb/>
縣城周二里二十四步<lb/>
甘泉鎮在縣西北三十里<lb/>
秦渡鎮在縣東四十里<hi>一作十五里</hi>
馬祖壇在縣東北三十二里龍臺中澤<lb/>
<pb n="KR2k0092_WYG_015-18b"/>
驛在縣北門内東北去本府秦川驛七十里西至盩厔<lb/>
縣驛七十里<lb/>
終南山在縣東南二十里<lb/>
雞頭山在縣東南三十里十六國春秋曰苻生不能守<lb/>
長安欲西上隴山士卒散盡遂入雞頭山尋為追兵所<lb/>
害<lb/>
牛首山在縣南二十三里南接終南山在上林苑中西<lb/>
京賦曰繞黄山而欵牛首山海經曰牛首之山有鬼草<lb/>
<pb n="KR2k0092_WYG_015-19a"/>
其葉如葵赤莖其秀如禾服之使人不憂<hi>三輔黄圖曰甘泉二宫中</hi>
<hi>有牛首山</hi>
五林山在縣境漢書曰鄠有五林<hi>按近世僧院有在重雲山紫閣山雲際山</hi>
<hi>白雲山者此並不載</hi>
渭水北去縣十七里<lb/>
豐水經縣東二十八里北流入渭<lb/>
玉水北過上林苑入渭<lb/>
澇水在縣西二里說文曰澇水出扶風鄠北入渭山海<lb/>
<pb n="KR2k0092_WYG_015-19b"/>
經曰牛首之山澇水出焉西注於潏水多飛魚状似魽<lb/>
可巳痔疾李善注文選曰潦水即澇水也漢書注顔師<lb/>
古曰潦音牢亦水名出鄠縣西南山潦谷而北流入于<lb/>
渭<lb/>
髙觀谷水在縣東南三十里闊三步深一尺其底並碎<lb/>
砂石北流入長安縣界合豐水<lb/>
太平谷水在縣東南三十里闊七步深二尺其底並碎<lb/>
砂石北流入長安縣界合豐水十道志曰太平谷水一<lb/>
<pb n="KR2k0092_WYG_015-20a"/>
名林谷水即清水<hi>水一作渠</hi>之上流也源亦出終南山檀谷<lb/>
水十道志曰長樂渠之上流也源出縣南終南山檀谷<lb/>
甘谷水在縣西南二十二里闊三步深一尺其底並碎<lb/>
砂石北流入興平縣界合渭水<lb/>
耿谷水在縣西南三十里闊三步深一尺其底並碎砂<lb/>
石北流入興平縣界合渭水<lb/>
扈陽谷水十道志曰一名扈水又名馬腹陂水水經注<lb/>
曰扈水上承扈陽池<lb/>
<pb n="KR2k0092_WYG_015-20b"/>
没猪泉在縣東南其源澄湛俗傳昔有野猪没而為泉<lb/>
圖經曰按說文猪即豬也水所停曰豬尚書禹貢曰大<lb/>
野既猪亦曰彭蠡既豬滎波既豬皆由水所停爾又曰<lb/>
黒水西河為雍州終南惇物至於鳥䑕原隰底績至於<lb/>
豬野今鄠縣實終南之隈没汨没也盖泉澤即水所停<lb/>
爾而俗神之非也今傍有禹廟<lb/>
渼陂在縣西五里出終南山諸谷合朝<hi>一作胡</hi>公泉為陂<lb/>
十道志曰有五味陂陂魚甚美因誤名之本屬奉天又<lb/>
<pb n="KR2k0092_WYG_015-21a"/>
說文曰渼陂在京兆鄠縣其周一十四里北流入澇水<lb/>
唐寳厯二年勑渼陂令尚食使收管不得雜人採捕其<lb/>
水任百姓溉灌勿令廢碾磑之用文宗初詔並還府縣<lb/>
龍臺驛在縣東北三十里周二十五里有唐馬祖壇在<lb/>
其中十道志上林有龍臺觀上林賦曰登龍臺掩細柳<lb/>
是萬輿記在豐水西北近渭<lb/>
八部澤在縣東南一十八里周五十里<lb/>
滿地濼在縣東北二十八里周三里即髙水上源東北<lb/>
<pb n="KR2k0092_WYG_015-21b"/>
流入長安縣界馮席村<lb/>
甘亭在縣西南五里續漢書曰在甘水之東長水鄉漢<lb/>
有營校之地胡騎所屯<hi>劉屈氂傳</hi>
文殊臺一在縣東三十里<lb/>
論公臺在縣西南五里<lb/>
望仙臺在縣西三十里<lb/>
新羅王子臺在縣東南六十里<lb/>
縣故城在縣北一里即漢鄠城也周四里縣枕終南山<lb/>
<pb n="KR2k0092_WYG_015-22a"/>
灃鎬二水合流入渭山水之勝甲於秦中故班孟堅西<lb/>
都賦曰商洛縁其隈鄠杜濵其足鍾官城又名灌鍾城<lb/>
在縣東北二十五里秦始皇收天下兵器銷為鐘簴處<lb/>
周酆宫在縣東五里<lb/>
秦萯陽宫在縣西南二十三里<lb/>
隋太平宫在縣東南三十里對太平谷<lb/>
隋甘泉宫在縣西南二十二里對甘泉谷<lb/>
漢宜春觀在縣境<lb/>
<pb n="KR2k0092_WYG_015-22b"/>
逍遥□禪寺在縣東南三十里後秦𢎞始三年置<lb/>
雲際山大定寺在縣東南六十里隋仁夀元年置為居<lb/>
賢捧日寺本朝太平興國三年改<hi>寺内有李順興先生石記云順興初居長</hi>
<hi>安大統鄉昆明池南居賢村為周太祖所重令以所居村置寺以居賢人號居賢寺因名村為居賢村順興自</hi>
<hi>魏武之始隠居北山念持金剛經聚疉瓦塔以記經數於南北三嶺時稱為中南仙也其地舊有寺周武末寺</hi>
<hi>廢至大業中乃以此地賜駙馬都尉吴國公尉遲安為柴荘安嘗見一老人素服謂安曰此古寺地何不再葺</hi>
<hi>之安遂來置寺因掘地得順興石像焉</hi>
周王季冢在南山<lb/>
<pb n="KR2k0092_WYG_015-23a"/>
漢陳平墓在縣南十里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0092_WYG_015-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長安志巻十五<lb/>
</p>
<p>
</p>
  </div>
</body>
</text>
</TEI>
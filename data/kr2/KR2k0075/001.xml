<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>居濟一得卷一</head> <lb/>
    <p>
<pb n="KR2k0075_WYG_001-1a"/>
欽定四庫全書<lb/>
　居濟一得卷一<lb/>
　　　　　　　　　　　禮部尚書張伯行撰<lb/>
　　運河總論<lb/>
運河乃宋尚書未成之工也其創開者則濟寧州佐畢<lb/>
輔國始築金口壩以遏泗水又開金口閘引泗水由府<lb/>
河至濟寧濟運又築堽城壩以遏汶水又開堽城閘引<lb/>
汶水由洸河至濟寧濟運但濟寧地勢北髙而南下故<lb/>
<pb n="KR2k0075_WYG_001-1b"/>
水之往南也易而往北也難北運每虞其淺阻永樂九<lb/>
年宋尚書聽老人白英之計引汶水於南旺分流濟運<lb/>
引之誠是也但於是年到任即奉命取材於蜀平江伯<lb/>
陳瑄繼成其功於戴村僅築土壩其後潘季馴築石為<lb/>
壩萬恭累石為灘亦僅百丈餘耳汶河水發之時不能<lb/>
暢流入海盡入運河堤岸難保而民田每受其害若戴<lb/>
村建閘建壩如堽城金口之制使可以蓄洩而運河自<lb/>
不至於泛濫矣是汶河之工尚未成也至於泗河並未<lb/>
<pb n="KR2k0075_WYG_001-2a"/>
議及雖今亦蓄之馬塲湖但府河淤塞已為平地泗河<lb/>
之水入馬塲湖有限以故雨潦之年運河水大馬塲湖<lb/>
水亦大天旱之年運河水小馬塲湖水亦小而十里舖<lb/>
閘與安居閘又近濟寧二閘一開湖水洩盡無餘故馬<lb/>
塲湖雖有蓄水之名泗水並無濟運之實是泗河之工<lb/>
尚未成也泗水不至馬塲湖盡由魯橋入運而汶河口<lb/>
在南旺之南故雨潦則南陽夏鎮一𣲖汪洋而天旱之<lb/>
年阿城東昌處處淺阻今宜將汶河口改於南旺北十<lb/>
<pb n="KR2k0075_WYG_001-2b"/>
里許將泗河口開於南旺南十餘里許再將府河挑挖<lb/>
深通如舊則用泗水以濟南運用汶水以濟北運則南<lb/>
運無泛濫之虞而北運亦無淺阻之患矣再查南旺運<lb/>
河兩岸土積如山每逢大挑百倍艱難若將汶河口移<lb/>
於南旺北十里許不惟兩岸平坦大挑易於為力而數<lb/>
年之後戴村閘壩修完則將汶水引入湖中換湖中清<lb/>
水入河濟運而大挑亦可免矣汶水泗水並出濟運自<lb/>
無水小之患矣若猶慮水小則閘座不可以不嚴也查<lb/>
<pb n="KR2k0075_WYG_001-3a"/>
荆門上下閘阿城上下閘所以闗南旺以北之水猶之<lb/>
天井在城閘趙邨石佛閘所以闗南旺以南之水也天<lb/>
井在城趙村石佛鎻鑰俱掌之濟寧道則荆門上下阿<lb/>
城上下四閘亦宜嚴加鎻鑰掌之捕河㕔如天井在城<lb/>
趙村石佛之例一啟一閉則水自不至於妄洩矣况沙<lb/>
河棗林河皆係濟運之河特以數百年來盡皆淤塞水<lb/>
勢不通若大加疏濬令其深通暢流則水自有餘而無<lb/>
不足之患或曰汶泗二水並出濟運再加以沙河棗林<lb/>
<pb n="KR2k0075_WYG_001-3b"/>
河之水運河之水不慮其太大乎曰不然天井閘以上<lb/>
水大則有永通閘在宜將永通閘修補完固一遇水大<lb/>
即為開放洩入牛頭河至江南海州下海若荆門閘上<lb/>
水大則有五空橋減水壩在若慮壩底太髙不能洩水<lb/>
則宜於大感應廟東建減水閘一座一遇水大即為開<lb/>
放洩入鹽河由濟南府雒口下海如是則水既足以濟<lb/>
運又不患其大矣此運河之大勢酌乎古人之成法驗<lb/>
之當今之地勢誠屬萬全不易之良策也但余識見短<lb/>
<pb n="KR2k0075_WYG_001-4a"/>
淺言未必當敬録於此待質髙明<lb/>
　　嶧縣縣丞<lb/>
嶧縣縣丞專以蓄㣲山湖水為職蓋微山湖水所以蓄<lb/>
之濟八閘之運者也故韓莊湖口閘最闗緊要堵閉不<lb/>
嚴則水從此洩必將兩板嚴下中間用埽堵實則水不<lb/>
妄洩矣但徐州往来民船皆從此閘入運河閘夫借此<lb/>
取利則湖口閘必不能閉宜時為稽察疎失嚴究<lb/>
　　臺莊等八閘<lb/>
<pb n="KR2k0075_WYG_001-4b"/>
臺莊等八閘月河皆宜挑挖寛深使㣲山湖之水有所<lb/>
洩則濟寧南鄉及魚臺沛縣徐州之田地自不至於淹<lb/>
没矣蓋八閘月河盡皆淤塞微山湖向出荆山口由彭<lb/>
家河洩今則荆山口已經淤平不能宣洩若將月河挑<lb/>
挖深通則湖水可洩必不至泛濫於濟寧魚臺一帶此<lb/>
今日最急之務也倘㣲山湖水小自宜蓄之濟運八閘<lb/>
仍宜下板嚴閉不可輕洩<lb/>
　　㣲山湖<lb/>
<pb n="KR2k0075_WYG_001-5a"/>
微山湖水所以接濟運河之不足者也故常宜閉板蓄<lb/>
水至八閘下板水猶不足然後酌量啟板以接濟之蓋<lb/>
湖水小則八閘宜下板湖水大則八閘不宜下板若湖<lb/>
水盛大八閘不下板仍宜開八閘月河以放之此湖南<lb/>
岸宜築堤以障黄水自沛縣太行堤接築由荆山口南<lb/>
至子房山下若不築此堤或數年或數十年後㣲山湖<lb/>
勢必如堽頭湖淤為平陸不特無水濟運黄水且灌入<lb/>
運河運河又必淤塞矣夫舊運河原在南因黄水淤塞<lb/>
<pb n="KR2k0075_WYG_001-5b"/>
改開泇河若泇河再淤又從何處改挑乎此不可不早<lb/>
為之計也<lb/>
　　又<lb/>
㣲山湖南宜築攔黄堤一道上接沛縣太行堤下至徐<lb/>
州荆山口黄水泛漲時使由堤南東行入彭家河至猫<lb/>
兒窩㣲山湖清水使由舊河出荆山口合彭家河亦至<lb/>
猫兒窩蓋堽頭湖俱經淤平㣲山湖已淤大半南岸若<lb/>
不築堤不數十年黄水屢灌㣲山湖勢必淤平不惟不<lb/>
<pb n="KR2k0075_WYG_001-6a"/>
能蓄水濟運恐泇河亦受其淤所闗運道非淺鮮也<lb/>
　　彭口<lb/>
每年彭口當大挑之期宜於彭口上源築壩使水由三<lb/>
河口入運河又於運河彭口之上築攔河大壩一道使<lb/>
運河之水由吕壩入㣲山湖則彭口上下内外俱可以<lb/>
挑挖矣既挑完彭口運河俟闗壩之後即將彭口内石<lb/>
壩上石壩下盡挑挖深通俟五六月伏水將發之時然<lb/>
後將三河口上源築壩將彭口上源之壩開放使水由<lb/>
<pb n="KR2k0075_WYG_001-6b"/>
彭口而入運然後將三河口石壩上下挑挖深通以便<lb/>
大挑之時使水仍由此入運若以築壩不便即輪年遞<lb/>
挑亦可今年挑三河口即使水由彭口出明年挑彭口<lb/>
即使水由三河口出以一年之力挑河而河有不深通<lb/>
者乎<lb/>
　　又<lb/>
彭口之水原從三河口出今三河口内現有石壩其後<lb/>
改於彭口亦照三河口建壩每於冬月挑河之時將壩<lb/>
<pb n="KR2k0075_WYG_001-7a"/>
上里許築一土壩遏水他流然後將石壩上下挑濬深<lb/>
廣使足容沙而正河不至於淤塞其後河官樂於簡便<lb/>
遂止挑正河而石壩上下置之不問不知挑石壩上下<lb/>
而正河必不淤淺不挑石壩上下而正河勢必淤淺今<lb/>
彭口每年止挑正河一遇水漲河身即為淤塞糧船既<lb/>
被阻滯撈挖倍費人力此余所目睹者也其如人情難<lb/>
於更始何哉<lb/>
　　河隄事宜<lb/>
<pb n="KR2k0075_WYG_001-7b"/>
山東之河南陽一帶每年潰決者皆由舊有減水閘三<lb/>
十二座今皆無存所餘者三兩座耳水不得歸湖是以<lb/>
潰決堤岸似宜查明修補滕嶧兩縣石工前經估計三<lb/>
十二萬兩勢必難行擬於湖邊用草河邊用土築成土<lb/>
堤一道俟秋後用夫採草冬月可做<lb/>
　　減水閘<lb/>
㑹典云昭陽湖周圍八十餘里在滕沛魚臺三縣界内<lb/>
舊設減水閘十四座遇河泛漲啟閘洩水下達㣲山等<lb/>
<pb n="KR2k0075_WYG_001-8a"/>
湖以濟韓莊閘東泇河運道愚按減水閘所以節宣運<lb/>
河之水使常平者也今查減水閘所存者僅四座耳數<lb/>
年以來運河水大不能宣洩以致冲決堤岸淹沒民田<lb/>
其害不可勝言皆由減水閘不復之故也今若將舊閘<lb/>
照舊修復運道民生庶兩益矣<lb/>
　　滕縣主簿<lb/>
滕縣主簿亦以收水入湖為職三空橋朱姬莊減水閘<lb/>
皆湖口也每遇運河水大及伏秋水發即宜從此收水<lb/>
<pb n="KR2k0075_WYG_001-8b"/>
入湖蓄以濟運境内有彭口每年宜挑若彭口以下淺<lb/>
處多則宜將彭口以上築攔河大壩使水由引河西行<lb/>
至呂壩入湖以便挑挖彭口以下淺工若彭口以上淺<lb/>
處多則宜將夏鎮人家頭築壩又將朱姬莊減水閘下<lb/>
築壩使彭口之水由漸家口出朱姬莊減水閘入湖則<lb/>
彭口之上皆可挑挖若彭口上下皆淺則宜開康留壩<lb/>
却將彭口上源築壩使水由三河口入運河再於夏鎮<lb/>
之南築壩使水仍由吕壩入湖則彭口上下皆可挑挖<lb/>
<pb n="KR2k0075_WYG_001-9a"/>
矣運河北岸又有修永閘所以節宣泉水以濟運者也<lb/>
其内引河宜時加疏浚以備蓄洩朱姬莊一帶堤工單<lb/>
薄處甚多亦宜時加修築不可或懈至境内泉源皆以<lb/>
濟運尤宜時為稽察俾疏浚深通暢流入運庶為稱職<lb/>
　　沛縣主簿<lb/>
沛縣主簿専以收水入湖為職微山湖口有吕壩滿壩<lb/>
二處遇河水盛大或伏秋水發即當開此二壩收水入<lb/>
湖蓄以濟來歳之運不可有悞若少有怠玩不能蓄水<lb/>
<pb n="KR2k0075_WYG_001-9b"/>
即為溺職沿河兩岸亦宜時加修築境内有鮎魚泉每<lb/>
遇天旱中輙乾斷不能通水宜時加疏濬令暢入運<lb/>
　　珠梅閘<lb/>
珠梅閘係江南沛縣閘其上為山東邢莊閘舊例兩閘<lb/>
不相聞問並無㑹牌蓋以成規久廢獨山湖與運河相<lb/>
連水大之時獨山湖水可以接濟故上源之水不至膠<lb/>
舟一遇天旱棗林邢莊處處淺阻皆由珠梅閘放船無<lb/>
節洩水太過之所致也予己將獨山湖築堤界出故此<lb/>
<pb n="KR2k0075_WYG_001-10a"/>
二閘須用㑹牌照例啟閉庶水不至於大洩若遇水小<lb/>
則開獨山湖口放水以助之若水太小船隻難行須珠<lb/>
梅閘一啟板放船五六百或七八百然後珠梅閘再啟<lb/>
板灌放則水不太洩而船自易過矣<lb/>
　　魚臺主簿<lb/>
魚臺有南陽獨山二湖皆所以蓄水濟運也運河兩岸<lb/>
俱有閘座為主簿者惟在蓄洩得宜啟閉有方乃為稱<lb/>
職今閘座俱已廢壊堤岸悉皆殘缺非大加修理必不<lb/>
<pb n="KR2k0075_WYG_001-10b"/>
能有濟於運主簿以蓄水之多少為該職之稱否但南<lb/>
陽湖低於運河若將各閘門堵閉不放水入湖獨山湖<lb/>
髙於運河若將各湖口開放將水放盡此則溺職之甚<lb/>
者也魚臺境内泉源甚多尤宜時為稽察俾疏浚深通<lb/>
暢流入運斯為稱職<lb/>
　　南陽閘官<lb/>
南陽閘官管南陽利建邢莊三閘此三閘最闗𦂳要下<lb/>
板一不嚴而魯橋棗林勢必淺阻故此三閘與棗林閘<lb/>
<pb n="KR2k0075_WYG_001-11a"/>
均宜候㑹牌必上下兩閘閉板中間一閘乃可啟板則<lb/>
水勢不致妄洩而糧運自無淺阻之患矣<lb/>
　　棗林閘<lb/>
棗林閘上下俱不深通故每遇天旱之年輙有淺阻而<lb/>
以上師家莊仲家淺新閘並無淺阻之患乙酉初夏遇<lb/>
淺阻船不得行予設一法令啟師家莊閘板而船仍不<lb/>
行又啟仲家淺閘板而船遂通行直過上兩閘上下俱<lb/>
無淺阻此亦已試之一法也然又須南陽利建邢莊多<lb/>
<pb n="KR2k0075_WYG_001-11b"/>
下閘板草塞蓆貼不使過水則水不妄洩而船可通行<lb/>
　　浚白馬河<lb/>
白馬河之水原出魯橋以濟南運者也自河身淤淺每<lb/>
逢天旱則河水阻斷不能出而濟運故議大加挑浚使<lb/>
之寛深庶河水可出而南運為有賴矣<lb/>
　　師家莊閘<lb/>
此閘宜酌量上下水勢上下水勢俱足則此閘宜下板<lb/>
蓄水如棗林閘上水淺船不能行糧船既過棗林閘棗<lb/>
<pb n="KR2k0075_WYG_001-12a"/>
林閘閉板即啟師莊閘板如仍淺阻即並啟仲家淺閘<lb/>
則船自易行矣<lb/>
　　濟寧以南各閘放船之法<lb/>
濟寧以南不患水少故宜隨到隨過到一幇即過一幇<lb/>
到兩幇即過兩幇切不可一塘止灌一幇令一幇占一<lb/>
塘則山東四十八閘四十八幇船占住而船遂無可行<lb/>
之理矣<lb/>
　　石佛閘<lb/>
<pb n="KR2k0075_WYG_001-12b"/>
石佛閘閘背亦低趙村閘背既接髙四尺石佛閘背亦<lb/>
宜接髙三尺閘板宜上十四塊則上源之水有所蓄而<lb/>
不至於過洩矣<lb/>
　　趙村閘<lb/>
趙村閘閘背亦低在城閘背既接髙五尺趙村閘背亦<lb/>
宜接髙四尺閘板宜下十六塊始足以蓄水而糧船不<lb/>
阻<lb/>
　　山東運河<lb/>
<pb n="KR2k0075_WYG_001-13a"/>
山東運河闗鍵全在各閘而最闗𦂳要者尤在天井在<lb/>
城荆門上下磚板二閘也此六閘啟閉得宜則糧運必<lb/>
無淺阻之患而其職掌則在閘官閘官職微非有擔當<lb/>
者每聽命於往来之差船宜令㕔官主其事天井在城<lb/>
則以運河㕔主之荆門上下則以捕河㕔主之磚板二<lb/>
閘則以上河㕔主之查上河㕔向駐劄東昌府而臨清<lb/>
亦有衙門宜令改駐臨清若有差船欲恃强啟板令閘<lb/>
官稟於㕔官㕔官以理諭之令其遵照定例隨漕打放<lb/>
<pb n="KR2k0075_WYG_001-13b"/>
若㕔官再不能主則申報濟寧道定奪但閘官係専職<lb/>
恐有民船受賄私放者亦未可定須道㕔各官不時稽<lb/>
查如有啟閉不時乖違職掌者立即掲報河院斥逐則<lb/>
閘官有所畏憚亦不敢私自啟板而狥私謀利者尤莫<lb/>
過於閘夫且有閘夫啟板而閘官不知者尤宜嚴飭閘<lb/>
夫使各依閘規方無錯誤<lb/>
　　在城閘<lb/>
在城閘背宜加髙二尺其閘板宜用二十二塊啟閉宜<lb/>
<pb n="KR2k0075_WYG_001-14a"/>
嚴蓋此閘係南運門戸最闗𦂳要㕔道官宜不時稽查<lb/>
少有差錯上源必致淺阻其閘底閘墻亦宜時加修理<lb/>
恐有漏水之處且此閘閘官最闗𦂳要倘啟閉不得其<lb/>
宜河水必致妄洩糧船恐有淺阻之患蓋此閘與荆門<lb/>
下閘相照一里二閘皆所以闗水也<lb/>
　　又<lb/>
在城閘舊例下板十八塊始足蓄水蓋天井閘髙此閘<lb/>
最下若下板或少則水一洩無餘故此閘最闗𦂳要其<lb/>
<pb n="KR2k0075_WYG_001-14b"/>
稽查之勤宜倍於天井閘始足以闗住上源之水而不<lb/>
至於下洩此南運之一大闗鍵也其放船之法亦宜隨<lb/>
到隨放則濟寧以南之船自不至於壅積然此塘之船<lb/>
須儘塘灌放庶水不至於多洩而上源亦免淺阻之患<lb/>
　　又<lb/>
在城閘宜下板十八塊蓋天井閘髙而在城閘低非多<lb/>
下板則天井閘一啟板而水皆下洩矣故宜多下板而<lb/>
天井閘上之水始有所蓄如下源水小或致淺阻或再<lb/>
<pb n="KR2k0075_WYG_001-15a"/>
啟一板放一漕水下去或酌量啟板一二塊放水下去<lb/>
俟水足用即照舊下板蓄水毋得多洩<lb/>
　　又<lb/>
在城閘啟閉視南陽一帶水之大小如南陽一帶水大<lb/>
則將在城閘板少啟在城閘下積船一百二三十隻足<lb/>
滿一塘然後啟板灌塘則水之所洩必少而南陽一帶<lb/>
不患乎水大矣如南陽一帶水小需水甚急則在城閘<lb/>
啟板宜勤到一幇即過一幇不拘船數之多少則水之<lb/>
<pb n="KR2k0075_WYG_001-15b"/>
所洩必多而南陽一帶不患乎水小矣總之下用水則<lb/>
宜洩下不用水則宜蓄務斟酌得宜蓄洩有方乃為盡<lb/>
善<lb/>
　　又<lb/>
在城閘地勢甚低而其閘背亦低故不能多下板塊不<lb/>
能多下板塊即不能闗上源之水宜將此閘背再接髙<lb/>
五尺則板可以多下或二十塊或二十二塊則上源之<lb/>
水有所闗而不至於過洩前言下板十八塊者以閘背<lb/>
<pb n="KR2k0075_WYG_001-16a"/>
太低不能多下非謂十八塊足以闗水也<lb/>
　　天井閘<lb/>
天井閘亦視南陽一帶水之大小如南陽一帶水大則<lb/>
將天井閘以上如南旺之十字河先行堵閉如水仍大<lb/>
則五里營閘十里舖閘及安居閘酌量堵閉務使水不<lb/>
甚大而後已如南陽一帶水小則將安居閘十里舖閘<lb/>
及五里營閘酌量開通如再不足用然後將南旺之十<lb/>
字河開通若蜀山湖之利運閘則斷斷不可開者也往<lb/>
<pb n="KR2k0075_WYG_001-16b"/>
年天井閘水勢甚溜每過一船需夫四五百名一日過<lb/>
船不過一二十隻至多不過三四十隻以致在城閘下<lb/>
糧船積聚至數百隻或千餘隻皆因在城閘祗下板十<lb/>
二塊天井閘板一啟水勢建瓴而下在城閘之洩水既<lb/>
多不獨天井閘糧船難過而漕井橋及安居一帶在在<lb/>
淺阻司事者不思咎由於在城閘之下板甚少而反歸<lb/>
咎於上源之來水太㣲則又開蜀山湖之利運閘以助<lb/>
之利運閘一開而獨山湖南陽湖與運河一𣲖汪洋湖<lb/>
<pb n="KR2k0075_WYG_001-17a"/>
河莫辨由是濟寧南郷及魚臺沛縣徐州數百萬頃良<lb/>
田悉化為湖蕩已二十年矣而此四州縣之民並不知<lb/>
為人事所致反歸咎於天災之流行嗚呼天以生物為<lb/>
心何至不仁如是哉余到任年餘日乗小艇上下往来<lb/>
周詳審視考之古人之制度驗之今日之形勢固已瞭<lb/>
然於胸中矣一日適在天井閘催船見水勢甚溜一船<lb/>
需夫數百名縴挽呼號之聲不絶而船之過也維艱且<lb/>
天井閘船未過完而漕井橋安居一帶又報淺阻矣余<lb/>
<pb n="KR2k0075_WYG_001-17b"/>
詢之於人或曰非開利運閘則糧船必不能前進矣余<lb/>
曰利運閘必不可開者也乃令在城閘増板至一二塊<lb/>
而水勢仍溜又増至三塊四塊而水勢稍平更増至五<lb/>
塊六塊連前共十八塊而水勢悉平天井閘過一船不<lb/>
過需夫三五名而已且船未過而漕井橋安居一帶糧<lb/>
船俱已行動嗣後天井閘一日一夜過船二百八十餘<lb/>
隻而糧船乃不知有天井閘之難過矣余恐日久弊將<lb/>
復生故書之以備後人之採擇<lb/>
<pb n="KR2k0075_WYG_001-18a"/>
　　又<lb/>
天井閘宜用板十五塊使水蓄在閘上常使有餘毋使<lb/>
不足此閘啟板在城閘須下板十八塊勿使水洩過多<lb/>
如下邊水小酌量啟板一二塊放下些須足用而止不<lb/>
可過洩須與在城閘兩相照應為妙<lb/>
　　又<lb/>
天井閘舊例板係十五塊此一定不可易者也板不全<lb/>
下則上源必致淺阻閘官宜常稽查閘牌同知州判亦<lb/>
<pb n="KR2k0075_WYG_001-18b"/>
宜常稽查閘官蓋閘夫利於少下少下一塊則少啟一<lb/>
塊此好逸惡勞之常情也若聞閘上一帶水淺必此閘<lb/>
下板未足之故急宜查考加板則上源永無淺阻之虞<lb/>
至於此閘之船必須隨到隨放不可稍遲以致濟寧以<lb/>
南一帶之船壅滯不行此閘放四次或五次通濟閘始<lb/>
可放一次若此閘水小不能放船即令通濟閘放船則<lb/>
此閘有水矣然又不専恃通濟閘上之水須馬塲湖水<lb/>
常盈滿或開安居閘或開十里舖閘水自足用若長溝<lb/>
<pb n="KR2k0075_WYG_001-19a"/>
建閘則止開長溝閘十里舖安居閘俱可以不開矣<lb/>
　　運河源委<lb/>
運河之開始於濟寧州佐畢輔國建金口壩開金口閘<lb/>
引泗河之水至濟寧又建堽城壩開堽城閘引汶河之<lb/>
水至濟寧由楊家壩至蓮亭前分流濟運然地勢北髙<lb/>
而南下故於蓮亭之東建天井閘又於天井閘下里許<lb/>
建在城閘所以堵水使不南下也又於濟寧之北百里<lb/>
外建開河閘所以放水使北行也豈知水之往南也易<lb/>
<pb n="KR2k0075_WYG_001-19b"/>
而往北仍難此濟寧州佐只知引水至濟寧濟運而未<lb/>
嘗合南北之地勢而通計之也至尚書宋禮聽汶上老<lb/>
人白英之計改河於南旺分流濟運蓋白英世居南旺<lb/>
亦只知引汶水於南旺而未嘗合南北總計之並未知<lb/>
畢輔國開河之始仍資泗水濟運也兼以尚書宋禮於<lb/>
永樂九年到任旋於是年奉命取材入蜀是以雖改壩<lb/>
於戴村而未如堽城壩堽城閘之制度盡善也所以數<lb/>
百年来雖漕運享其利而南旺歳挑勞民傷財遂貽數<lb/>
<pb n="KR2k0075_WYG_001-20a"/>
百年無窮之害且南旺以南魚沛之間因泗水全注於<lb/>
南一派汪洋甚至濟寧以南盡被渰沒而南旺以北東<lb/>
昌一帶仍苦水小每有膠舟之患後又議開金龍口引<lb/>
黃河之水至張秋接濟北運豈知黃河之水一經漲發<lb/>
其勢莫禦故張秋屢被水患而金龍口永議堵築金龍<lb/>
口既堵之後北運仍然水小卒亦無如之何也且南旺<lb/>
運河兩岸土積如山將来挑河恐愈艱難矣白英只知<lb/>
有南旺而引水於南旺猶畢輔國只知有濟寧而引水<lb/>
<pb n="KR2k0075_WYG_001-20b"/>
於濟寧者也今合南北之大勢計之宜將汶河之分水<lb/>
口改於南旺之北十里開河之南分流濟運而又於戴<lb/>
村壩改建如堽城壩堽城閘之制度再將泗河之水引<lb/>
至獲麟古渡以西使泗水由馮家滚水壩舊河出壩西<lb/>
入運河或曰馮家滚水壩所以洩蜀山湖之水入馬塲<lb/>
湖也此壩一開不虞蜀山湖之水南下乎不知馮家滚<lb/>
水壩之西挑河入運即以挑河之土築蜀山湖之湖堤<lb/>
則蜀山湖之水既不至於南洩而泗河之水又可以濟<lb/>
<pb n="KR2k0075_WYG_001-21a"/>
北運且戴村壩既如堽城壩堽城閘之制度則南旺之<lb/>
歳挑可省魚沛之間既不苦於淹沒東昌一帶又不至<lb/>
於膠舟真萬世之永利也此竭四載之奔走耗四載之<lb/>
心血而僅有此一得恐致湮沒故附録於此以就正有<lb/>
道焉<lb/>
　　濟寧分水<lb/>
郡志曰按汶水西流其勢甚大而元人以濟寧分水遏<lb/>
汶於堽城非其地矣每遇水發西奔坎河洸流益㣲運<lb/>
<pb n="KR2k0075_WYG_001-21b"/>
道或壅故元時㑹通歳漕不過數十萬石不若海運之<lb/>
為多也愚按元人分水於濟寧亦未審乎地勢之宜耳<lb/>
濟寧北髙而南下故水之南行也易而北行也難雖天<lb/>
井閘離分水口僅數丈而開河閘去分水口一百餘里<lb/>
然究之南水每有餘北水常不足故南旺每有淺阻宋<lb/>
禮聽白英之計改分水口於南旺其制善矣但止言汶<lb/>
水而不及泗水亦未為法之盡善也雖泗水蓄之馬塲<lb/>
湖中亦由安居閘十里舖閘入運不知運河水大而馬<lb/>
<pb n="KR2k0075_WYG_001-22a"/>
塲湖水亦大運河水小而馬塲湖水亦小究歸無用蓋<lb/>
因府河淤塞水不大通也况安居閘十里舖閘猶是當<lb/>
年之舊閘當年馬塲湖受蜀山湖之水故宜由此入運<lb/>
今馬塲湖不受蜀山湖之水而受泗河之水故今馬塲<lb/>
湖之水不宜由安居閘十里舖閘入運而宜於獲麟古<lb/>
渡建閘一座使泗河之水由此入運則以泗河之水合<lb/>
諸泉水以濟南運而以汶河之水專濟北運則北運自<lb/>
無淺阻之患矣或曰安居十里二閘亦可以入運何必<lb/>
<pb n="KR2k0075_WYG_001-22b"/>
又改於獲麟古渡不知安居十里二閘地勢最下不足<lb/>
以敵汶水獲麟古渡在通濟閘之上泗水若由此入運<lb/>
便足以敵汶水使汶水不致南洩專濟北運又何有不<lb/>
足之患乎<lb/>
　　閉楊家壩<lb/>
楊家壩自總河楊芳興已經奉<lb/>
㫖堵閉今復言閉楊家壩何也秪因濟寧紳衿士民旋<lb/>
謀馬塲湖湖地肥美盡皆佔種故楊家壩時常盗開楊<lb/>
<pb n="KR2k0075_WYG_001-23a"/>
家壩一開而西湖之水涸矣今議必為嚴禁如有盗開<lb/>
者即以盗決河防論然禁止者官而賄賂之説行官亦<lb/>
不肻認真矣非極有撡守不顧情靣者萬不能禁也<lb/>
　　金口閘<lb/>
金口閘泗水濟運之要路也所闗甚重不可忽畧查舊<lb/>
例每年挑完南旺即挑府河蓋以泗水入黒風口由兖<lb/>
州府而行故謂之府河蓄之馬塲湖以濟運自十數年<lb/>
來官役河棍羡慕馬塲湖地肥美南旺大挑之後府河<lb/>
<pb n="KR2k0075_WYG_001-23b"/>
並不挑挖泗水之入馬塲湖者不及十分之一故將泗<lb/>
河竟置之無用之地而馬塲湖竟盡成民田矣訪之土<lb/>
人舊府河有丈餘深今沿河考之深者尺餘淺者不及<lb/>
數寸水之所以入馬塲湖者正有限也若將此河挑挖<lb/>
照舊寛深引水入馬塲湖而湖水又不使之出安居十<lb/>
里舖閘而使之由大長溝入運則泗水可以濟南運而<lb/>
汶水專濟北運則北運東昌一帶可永無淺阻之患再<lb/>
將戴村照堽城金口之制建閘建壩引水濟運餘水由<lb/>
<pb n="KR2k0075_WYG_001-24a"/>
鹽河入海則運河南北四十餘州縣永無淹沒泛溢之<lb/>
患即南旺之大挑可省而山東之夫役可永息矣<lb/>
　　金口壩<lb/>
金口壩遇冬月挑河煞壩之期即將此壩嚴閉使泗河<lb/>
之水盡歸金口閘入馬塲湖以濟運<lb/>
　　大挑府河<lb/>
府河所以引泗水濟運者也舊例南旺大挑之後即挑<lb/>
府河近數十年來府河竟不挑矣故有淤至五六尺至<lb/>
<pb n="KR2k0075_WYG_001-24b"/>
七八尺者府河淤淺不能容水兩岸又無堤工一經水<lb/>
發兩岸民田盡被淹沒故必大加挑浚即以挑河之土<lb/>
築兩岸堤工則河既寛深即能容水而民田不至淹沒<lb/>
然須從黒風口内即大挑寛深庶泗水之入府河也易<lb/>
不致由金口壩南洩矣<lb/>
　　又<lb/>
查府河舊有丈餘深年乆淤墊深者不過二三尺淺者<lb/>
不過數寸以故泗河不能濟運畢輔國原引泗水至濟<lb/>
<pb n="KR2k0075_WYG_001-25a"/>
寧濟運今楊家壩既堵築泗河之水不由濟寧入運乃<lb/>
由濟寧北闗入馬塲湖查馬塲湖原受汶河之水由蜀<lb/>
山湖東馮家滚水壩而來者也故今一大挑府河並挑<lb/>
馮家壩下至引河仍將馮家壩建閘一座又將馮家壩<lb/>
築隔堤一道以堵蜀山湖之水却將馮家壩西開引河<lb/>
一道使水由十字河北入運再將獲麟古渡建閘一座<lb/>
<hi>獲麟古渡即今之大長溝渡口是也</hi>
　<lb/>
<pb n="KR2k0075_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居濟一得卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>居濟一得卷五</head> <lb/>
    <p>
<pb n="KR2k0075_WYG_005-1a"/>
欽定四庫全書<lb/>
　居濟一得卷五<lb/>
　　　　　　　　　　　禮部尚書張伯行撰<lb/>
　　治水<lb/>
治水者使水有所歸而已孟子曰禹疏九河瀹濟漯而<lb/>
注之海即今山東之河是也數年以來迭被水患皆因<lb/>
入海之路淤塞不通故泛溢平野而民田悉受其害也<lb/>
查東昌府舊有減水閘九座皆洩運河有餘之水以入<lb/>
<pb n="KR2k0075_WYG_005-1b"/>
海者也今則閘座廢壊河底墊髙水不能出故常盈溢<lb/>
甚則冲决此必至之勢也<lb/>
　　土橋閘<lb/>
土橋至梁家鄉止十二里至戴家灣乃三十五里故十<lb/>
二里之水每不足三十五里之用必須土橋放兩閘戴<lb/>
家灣始可放一閘則上下之水俱足而無淺阻之虞矣<lb/>
若照常例一塘灌一塘則土橋以上必致淺阻而難行<lb/>
若土橋放兩次戴家灣水勢仍小即再放一塘是土橋<lb/>
<pb n="KR2k0075_WYG_005-2a"/>
放三塘而戴家灣始放一塘合三塘之水以為一塘之<lb/>
水合三塘之船以為一塘之船而水又焉有不足者乎<lb/>
而船又焉有淺阻者乎<lb/>
　　又<lb/>
此閘離梁家鄉閘十里離戴家灣閘三十里以十里之<lb/>
水放入三十里塘内故每有淺阻之虞此放船之所以<lb/>
甚難也法宜戴家灣閘上常存船數十隻或百餘隻則<lb/>
此塘之水可以接濟土橋之水土橋放船自無淺阻之<lb/>
<pb n="KR2k0075_WYG_005-2b"/>
患土橋放完然後戴家灣閘啟板將前數十隻或百餘<lb/>
隻盡行放出却將土橋新放下之船存在塘内使土橋<lb/>
再放一漕然後啟板將此船放出又將再放之船存入<lb/>
塘内以接濟後船如此節節放去淺阻之患庶可免矣<lb/>
此土橋放船之的着也<lb/>
　　戴家灣放船法<lb/>
戴家灣閘上離土橋三十里下離磚板閘四十里乃運<lb/>
河一大關鍵也此處最宜斟酌得宜蓄積有方必先計<lb/>
<pb n="KR2k0075_WYG_005-3a"/>
算船數之多寡水勢之大小或土橋放兩塘此閘放一<lb/>
塘或土橋放一塘此閘放一塘或土橋放一塘半此閘<lb/>
放一塘則土橋三塘可分為此閘二塘要使水勢足用<lb/>
運行無阻乃為盡善然此處放船必酌量磚板閘之水<lb/>
使不大不小盖水大則恐漫溢水小則恐其淺阻必審<lb/>
奪至當使之得宜則既無淺阻之虞亦無漫溢之患矣<lb/>
此閘宜多備板塊若水勢太大則此閘可蓄積倘一放<lb/>
至磚板閘勢不能留矣然此閘放船尤宜多無論磚板<lb/>
<pb n="KR2k0075_WYG_005-3b"/>
閘能出不能出皆宜多放盖外河水小則船難出口而<lb/>
磚板閘以上不可不多存船隻者則以船蓄既多外河<lb/>
水一長即可俱出矣若不先存船數百隻恐外河水一<lb/>
漲即欲放而無船故戴家灣閘放船宜多也<lb/>
　　又<lb/>
戴家灣閘離磚板閘四十里離土橋閘三十里此閘最<lb/>
關𦂳要啟閉一不如法則七十餘里之塘河未有不致<lb/>
淺阻者故必蓄水既多則放閘之時上下自無淺阻之<lb/>
<pb n="KR2k0075_WYG_005-4a"/>
患若一塘灌一塘蓄水必不能多須土橋放船兩次此<lb/>
閘始可放船一次則蓄水既多而上下皆有餘裕矣或<lb/>
謂土橋放兩閘恐船太多此閘不能放完不知土橋放<lb/>
兩閘其船不過二百餘隻即使三百四百無不可放前<lb/>
者一塘曾經放過民船六百餘隻竝無淺阻又何慮乎<lb/>
　　磚閘放船法<lb/>
磚閘灌塘必先於板閘多下板塊使水不下洩則無論<lb/>
船之多少皆可灌放而無難若下閘下板太少灌塘之<lb/>
<pb n="KR2k0075_WYG_005-4b"/>
時板閘水已下洩則船必不能多放而上源恐致淺擱<lb/>
惟於磚閘灌塘時板閘多下板塊板閘放船時磚閘多<lb/>
下板塊則水不妄洩而船皆可出口矣或板閘不能放<lb/>
完塘内淺阻或磚閘亮板一塊以接濟之或板閘下板<lb/>
磚閘啟板再灌入數十隻一時開放惟在臨時相機酌<lb/>
奪審時度勢以一心權衡之而已<lb/>
　　又<lb/>
閘上之水若可以過一百五十隻船者止過一百隻即<lb/>
<pb n="KR2k0075_WYG_005-5a"/>
送㑹牌俟戴家灣再放一塘有水接濟然後再放若放<lb/>
船太多水之消耗已盡則戴家灣閘船恐難放矣此處<lb/>
之水常使有餘無使不足盖一經水小則接濟甚難也<lb/>
　　又<lb/>
昨見報一塘五十七隻船做三次放一次放船三十隻<lb/>
二次放船二十隻三次放船七隻切思七隻之船而放<lb/>
一漕之水豈不可惜此後如一塘可放完者極好若一<lb/>
塘不能放完做二次放亦可或二次仍不能放完或餘<lb/>
<pb n="KR2k0075_WYG_005-5b"/>
幾隻可將板閘下板磚閘再啟板灌塘另做一漕放如<lb/>
此塘放一次二次不能放完仍有餘剰者即再將板閘<lb/>
下板磚閘再啟板灌塘灌完再放務使水皆有用不致<lb/>
空洩為妙<lb/>
　　又<lb/>
此閘上水有十四五捺時即送㑹牌令戴家灣閘放船<lb/>
接濟若至十三捺則不可放船矣須候至戴家灣放下<lb/>
船來板閘方可放船予前聞磚板放船每日止三二十<lb/>
<pb n="KR2k0075_WYG_005-6a"/>
隻或十數隻心竊疑之故親來監放每日放至一百二<lb/>
三十隻甚至一百八十五隻乃悟從前之放船極少者<lb/>
以放水之時不放船放船之日已無水也何以言之戴<lb/>
家灣放船之時磚板閘水大之時也磚板閘既不放船<lb/>
而候㑹牌又不多加板塊使水直從板上空過至戴家<lb/>
灣放完船而水亦盡矣㑹牌始至磚閘啟板放船已無<lb/>
水矣况外河水小板閘一啟板水去而船留故放船無<lb/>
多也予力為改之使放水之時即放船放船之日始放<lb/>
<pb n="KR2k0075_WYG_005-6b"/>
水故一日過船至一百八十五隻惟於閘上酌量水勢<lb/>
水將大則亮板以放船水將小則加板以蓄水不過啟<lb/>
閉得宜蓄洩有方而已<lb/>
　　板閘放船法<lb/>
灌塘之時必使糧船在先民船在後盖民船吃水甚小<lb/>
而糧船吃水甚大若先放民船及至水小糧船不能行<lb/>
矣四月間曾目覩放船每板止放糧船三四隻皆因先<lb/>
放民船甚多也必先放糧船俟糧船淺阻不能出口之<lb/>
<pb n="KR2k0075_WYG_005-7a"/>
時然後放民船盖民船甚輕至糧船不能行而民船猶<lb/>
自易行也如此放去則糧船所放必多矣盖外河之水<lb/>
甚小則閘河之水當如惜金豈可以有用之物而置之<lb/>
無用之地乎外河水小板閘一啟板水洩而船淺擱矣<lb/>
故放船最難也予心竊憂之復設一法於板閘啟板之<lb/>
時將磚閘之板多下滴水不致空洩俟板閘啟完板放<lb/>
船出口視船將淺擱之時即將磚閘之板酌亮一塊或<lb/>
二塊或三塊使足送船出口而止又視糧船可以盡出<lb/>
<pb n="KR2k0075_WYG_005-7b"/>
口閘不致淺擱之時即將磚閘之板依舊嚴下毋使洩<lb/>
水如此則水不空洩而船多得出矣故從前每日止放<lb/>
船三二十隻自予行此法每日出船一百二三十隻甚<lb/>
至一百七八十隻附志於此以備後人之採擇焉<lb/>
　　又<lb/>
山東四十餘閘放船皆易惟板閘放船獨難盖板閘之<lb/>
下即係外河更無閘以蓄水也而獨外河水小之時放<lb/>
船為尤難盖以板閘一啟板則塘内之水一洩無餘糧<lb/>
<pb n="KR2k0075_WYG_005-8a"/>
船每致淺擱須於磚閘灌塘之時板閘放船之時磚閘<lb/>
多下板塊無使水勢下洩直至塘内淺阻不能出口然<lb/>
後亮磚閘板一塊或二塊以接濟之然又不可待其既<lb/>
淺而後亮板也既淺而後亮板則糧船一時恐難行動<lb/>
須於將淺之時即行亮板如放二十隻後始淺則放至<lb/>
十五隻時即行亮板則水足接濟到底不淺矣然必磚<lb/>
閘板閘多下板塊上源蓄水盛滿然後可行不然上源<lb/>
無水恐板亦難亮矣<lb/>
<pb n="KR2k0075_WYG_005-8b"/>
　　板閘<lb/>
板閘底壊漏水所以從前東昌一帶糧運淺阻予於甲<lb/>
申乙酉桃河時將閘底修好至今再不淺阻如再淺阻<lb/>
必閘官閘夫啟板誤漕不可以不察也<lb/>
　　閘官<lb/>
磚板二閘一官荆門上下一官天井在城二閘亦止可<lb/>
用一官上新中新二閘既廢其夫亦可不設<lb/>
　　竹薄壩板閘放船之法<lb/>
<pb n="KR2k0075_WYG_005-9a"/>
用核桃粗竹竿照依秫稭薄様用單線好蔴繩織成薄<lb/>
根朝下者削尖比他竹竿長五寸每三尺逺用木杉篙<lb/>
一根兩頭刮一般粗下亦削尖於西橋上里許河淺處<lb/>
所兩岸築土壩壩土用竹薄攔河展開竹竿杉篙俱釘<lb/>
入河底杉篙項上用繩留住於竹壩未做之先先將西<lb/>
浮橋對𦂳上鎻橋上用土布袋數十壓船下水上止留<lb/>
一二捺浮水上則此橋已足堵水又於橋上存重載民<lb/>
船百餘隻令各擺開則此船又足堵水再於船南竹薄<lb/>
<pb n="KR2k0075_WYG_005-9b"/>
壩堵水上靣如再有重載船亦令擺開堵水則水不能<lb/>
下而板閘之内外自不至於淺阻矣<lb/>
　　治河之法<lb/>
治河之法有宜酌復古制者焉有宜隨時變通者焉何<lb/>
言乎古制之當復也運河兩岸之進水閘減水閘是也<lb/>
古人既開㑹通河以濟運矣又慮其水之有時而涸也<lb/>
於是多設進水閘以助之或湖水或坡水或河水務使<lb/>
皆得入運以濟河水之不足所以雖逢天旱之年而河<lb/>
<pb n="KR2k0075_WYG_005-10a"/>
水不苦於涸竭者恃有此也<lb/>
　　築漳河壩引漳水濟運<lb/>
外河水大則板閘之船易於出口若外河水小板閘之<lb/>
船出口甚難須於魏河漳河築壩使水由支河經元城<lb/>
館陶而入衛河則外河之水自然有餘而無淺阻之患<lb/>
矣但魏縣元城係大名府轄非山東之官所可専行須<lb/>
預先詳眀河院使行文大名道則事無不濟矣但漳河<lb/>
之水小時固足為運河之利而一經漲發又恐為元城<lb/>
<pb n="KR2k0075_WYG_005-10b"/>
館陶之害須於重運到臨清時將漳河築壩引水入衛<lb/>
濟運至重運過完仍將漳河壩開通將入衛支河堵塞<lb/>
則元城館陶俱不受害矣<lb/>
　　引漳入衛<lb/>
衛河之水發源於河南輝縣之百門泉源逺而流長及<lb/>
至臨清其流漸細以故北河一帶每遇天道亢旱糧船<lb/>
不無淺阻查清河縣東北漳河去衛河僅十餘里有舊<lb/>
河一道名曰蔡河康熈四十二年大水時曾由此入衛<lb/>
<pb n="KR2k0075_WYG_005-11a"/>
河後被武城堵塞若疏通成河使漳河之水由武城縣<lb/>
西關北頭引入衛河則北河一帶可永無淺阻之患若<lb/>
慮伏秋之時二水交發其勢太大查恩縣四女祠北減<lb/>
水閘下原有引河一道今宜疏通寛深使水由古黄河<lb/>
下海則運道民生均受其利矣<lb/>
　　又<lb/>
漳河發源雖有清漳濁漳之分然東支西𣲖總合流於<lb/>
河南彰徳府之合彰村由合彰而下注於東省之邱縣<lb/>
<pb n="KR2k0075_WYG_005-11b"/>
城濠分為二股其一自城北分流經廣宗鉅鹿諸邑向<lb/>
西北至寧晉之大陸澤㑹滹沱釡陽諸水由天津入海<lb/>
其勢浩大即不長水亦可舟楫通行今勿論也其一自<lb/>
城東分流經威縣南宮清河武城各村莊向東北亦由<lb/>
天津入海名清陽江又名黄路河對清河之沙土村有<lb/>
蔡河一道接黄路河之水可以入衛濟運惟是蔡河雖<lb/>
有河形現今無水地勢髙於黃路河五六尺不等自張<lb/>
寛村俱係民間承糧之地延袤二十餘里至武城之北<lb/>
<pb n="KR2k0075_WYG_005-12a"/>
三官廟方可引入運河若將蔡河挖掘深通引之濟運<lb/>
無論壊民田無數萬難開挖即使開挖成河則黄路河<lb/>
現今水小之時尚寛至二三丈五六丈之處不等一經<lb/>
水發汹湧浩瀚其勢莫當恐一線之運河不能承受反<lb/>
有冲决之患且止可濟武城以北之淺而武城以南之<lb/>
淺處尚多亦必不能使水逆流而上以濟之也查直𨽻<lb/>
之成安縣栢寺營有通漳河之新河一道直至山東館<lb/>
陶之沙河即古之所名馬頰河者綿長一百二十餘里<lb/>
<pb n="KR2k0075_WYG_005-12b"/>
寛自一丈七八尺至二丈四五尺不等深自一丈七八<lb/>
尺至二尺四五寸不等獨至沙河因其淤成一片沙坡<lb/>
故接新河之水止有涓涓一滴入衛惟無河身不能束<lb/>
水所以不暢若將沙河挑挖使有河身束水則漳河之<lb/>
水混混而暢流入衞矣漳水入衞既暢則衞水盛衞水<lb/>
盛則外河之水靣自髙閘河之水亦不致建瓴而下而<lb/>
臨清迤北各州縣古淺之處不事疏浚而自無阻滯之<lb/>
慮矣且漳水既分入衛則直屬成安廣平諸邑沿河村<lb/>
<pb n="KR2k0075_WYG_005-13a"/>
莊禆益正復不淺運道民生均為有益<lb/>
　　衛河<lb/>
衛河舊名御河源出河南輝縣蘓門山東北㑹洪漳諸<lb/>
水過臨漳分流為二其一北出經大名至武邑以入滹<lb/>
沱其一東流經大名東北出臨清合㑹通河至直沽㑹<lb/>
白河入海愚按臨清以北運河每有淺阻此河既至臨<lb/>
漳分流為二若遇臨清迤北水小之時將臨漳分流處<lb/>
其北出入滹沱者堵閉則東流出臨清合㑹通河者水<lb/>
<pb n="KR2k0075_WYG_005-13b"/>
自大矣再將武城蔡河開通又何水小之足患乎<lb/>
　　四女寺進水閘<lb/>
四女寺進水閘所以洩民田之水入運河者也今已廢<lb/>
壊無存閘内引河亦皆淤墊故民田之水不能洩出百<lb/>
姓每受淹没之患查此閘原係恩縣知縣孫居相修建<lb/>
今日山東河工不動錢糧此等工費勢無所出若為民<lb/>
父母者肻為民除害則用本縣之民力救本縣之百姓<lb/>
當亦人情所欣然者亦何憚而不為哉<lb/>
<pb n="KR2k0075_WYG_005-14a"/>
　　四女寺減水閘<lb/>
四女寺北舊有減水閘一座原所以洩運河有餘之水<lb/>
者也運河有餘之水從此洩出則上不致為害於山東<lb/>
下亦不致為害於北直此古制之最善者也乃數百年<lb/>
來閘座廢壊不修引河淤塞已平運河之水無處宣洩<lb/>
泛溢於南則山東受其害泛濫於北則北直之吳橋東<lb/>
光等處悉受其害此固不可以不復者也然閘座之復<lb/>
猶易而引河之復甚難盖引河久已淤平百姓悉皆佃<lb/>
<pb n="KR2k0075_WYG_005-14b"/>
穜今欲仍挑為河此人情所甚難者故必照原舊河身<lb/>
挑挖則人亦無辭但工程浩大費無所出此工一成併<lb/>
有益於北直若北直之吳橋東光及天津一帶州縣肻<lb/>
相幇助則亦何難之有哉<lb/>
　　急修閘座<lb/>
東省河道設有四十四閘節宣水利以濟糧運原係上<lb/>
下完固水不滲漏方克有濟但查勘沿河閘座有創建<lb/>
數百年亦有重修數十年者閘墻閘底處處過水并閘<lb/>
<pb n="KR2k0075_WYG_005-15a"/>
底之萬年枋損壞者甚多雖有閘座之名竝無蓄水之<lb/>
實應飭各州縣乘閉壩挑河得以見底各將管下閘座<lb/>
上下築壩掣水查勘閘底有缺石者添補石塊萬年枋<lb/>
損壞者作速添換修理完固其有隙縫以及閘墻隙縫<lb/>
過水者湏用木板實塞其小隙縫用油灰蔴穣照依艌<lb/>
船之法修艌堅實其縫上下脗合庶水不致走洩得以<lb/>
蓄積則於糧運大有攸頼矣<lb/>
　　東省湖閘情形<lb/>
<pb n="KR2k0075_WYG_005-15b"/>
余効力河工有年䝉<lb/>
恩補授濟寜道任事以來氷兢自矢留心體察期報<lb/>
主恩而答知遇今閲臺臣樊　一疏爲請陳東省湖閘<lb/>
情形等事余不能無辨焉㨿疏稱查運河脩工始於戴<lb/>
村壩引汶水一支由東平而南逓汶邑西以抵南旺即<lb/>
分水龍王廟等語查永樂九年宋尚書用白英計分水<lb/>
南旺築壩戴村横遏汶水南流會通河始得濟運每水<lb/>
潦則掘坎河口以殺之不足則開滚水壩又不足則開<lb/>
<pb n="KR2k0075_WYG_005-16a"/>
減水諸閘或順之入海以披其勢或蓄之入湖以納其<lb/>
流水微則盡塞使餘波悉歸於漕此戴村壩所由來也<lb/>
旣築壩戴村遏汶水入海者注之南旺水無旁洩留坎<lb/>
河口不壩以備分洩入海每重運過時用刮沙板作一<lb/>
沙壩於坎河口涓滴盡趨南旺若水長則連沙衝出坎<lb/>
河後河身漸移近坎河口全河之水直灌坎口故土壩<lb/>
歲築歲决每歲勞費不貲且全流漫衍而入鹽河南旺<lb/>
每至膠舟萬厯初侍郎萬恭叠石爲灘十七年總河潘<lb/>
<pb n="KR2k0075_WYG_005-16b"/>
季馴築石壩四十丈髙三尺水髙於壩漫而西出漕無<lb/>
溢也水卑於壩順流而南漕無涸也二十一年水大發<lb/>
尚書舒應龍又於河口之下開渠洩水故於兩旁各築<lb/>
石堰以防衝刷當石壩未築之先主事佘毅中議建石<lb/>
閘略云欲爲經乆之計莫若連建數閘以時蓄洩如堽<lb/>
城閘之制蓋堽城可閘則坎河亦可閘也其後主事張<lb/>
文竒又議仍築土壩略曰坎河旣决一俟霜降後即當<lb/>
仍舊歲築土壩計每歲之費大約不踰百金且水直衝<lb/>
<pb n="KR2k0075_WYG_005-17a"/>
坎河則上源之勢旣殺而下源之勢稍微王堂諸口不<lb/>
致盡决汶邑民田得免淹没以利害計雖歲有數十金<lb/>
之費利倍於害矣夫以佘毅中言之則當建石閘此一<lb/>
勞永逸之計也以張文竒言之則宜仍歲築土壩此補<lb/>
偏救弊之說也建石閘則工大而費繁築土壩則力省<lb/>
而較易然近日東平汶上之所以被水者以石灘石壩<lb/>
僅百丈耳夫以汶水全河之勢而恃此百丈之壩以洩<lb/>
之且過三尺而始洩之石壩旣窄土壩又髙所以蓄水<lb/>
<pb n="KR2k0075_WYG_005-17b"/>
旣髙則汶上被淹及其冲决坎河則驟水所經而東平<lb/>
亦被淹所謂川壅而潰所傷必多也爲今之計建石閘<lb/>
則酌奪啟閉固属萬全即歲築土壩亦無不可獨是築<lb/>
土壩宜凖石壩之制而稍髙尺許使水小之時則全蓄<lb/>
以濟運水大之時則任其冲决一俟水落或霜降後即<lb/>
爲修築庶汶上東平兩不受害矣或曰爲汶上計則得<lb/>
矣東平以百丈之壩而猶不免於淹没今曰土壩凖石<lb/>
壩之制水大則任其冲决東平之受害不更甚乎予曰<lb/>
<pb n="KR2k0075_WYG_005-18a"/>
不然東平之所以受害者以土壩旣髙蓄水日盛一經<lb/>
冲决則驟水所經而民田乃被其害也若曰土壩卑則<lb/>
東平被淹然當日未分水南旺之時全汶之水盡由鹽<lb/>
河下海亦未聞東平之受害若何也今南旺旣分一半<lb/>
而東平又慮其淹無是理也此戴村壩坎河口之大較<lb/>
也㨿疏稱又恐汶水一支不足濟運爰𨗳諸泉使之同<lb/>
歸於運河然孟冬挑淺汶無所注仲春重運河無所資<lb/>
終未盡善再查運河之東有二湖北曰馬踏南曰蜀山<lb/>
<pb n="KR2k0075_WYG_005-18b"/>
皆在汶邑境内所以停蓄諸水漕艘備至則次第開放<lb/>
以濟運道之不足土人名曰水櫃運河之西有湖一區<lb/>
名曰南旺亦在汶邑境内挑淺則由斗門撒水以入於<lb/>
湖或河水湧溢則開斗門洩水亦歸於湖此固其大槩<lb/>
等語但旣曰孟冬挑淺汶無所注而又曰有馬踏蜀山<lb/>
二湖所以停蓄諸水非汶之所注乎旣曰仲春重運河<lb/>
無所資而又曰漕艘備至則次第開放以濟運道之不<lb/>
足非即河之所資乎㨿疏稱從来雨澤水勢常不足於<lb/>
<pb n="KR2k0075_WYG_005-19a"/>
冬春而盛於秋夏故於秋夏之交汶水迅發勢如黄淮<lb/>
兼之泉流合聚諸泉汹湧携汶勢而竝注於湖湖不能<lb/>
容因而洋溢民田罹災等語查南旺之北原有何家滚<lb/>
水石壩又有王堂口水大則從此洩入石頭口等處入<lb/>
運河是旣有以濟北運而南亦不至於泛濫也蓋南旺<lb/>
以南如馬塲湖府河泗河硯瓦溝磨䥥溝蜀山湖南陽<lb/>
湖昭陽湖微山湖彭口大泛口其餘諸泉不可勝數濟<lb/>
運之水不患其少也南旺以北舊止有安山一湖而今<lb/>
<pb n="KR2k0075_WYG_005-19b"/>
盡成民田張秋以南沙河一道棗林河一道亦係濟運<lb/>
而今盡行淤塞是南旺以北無涓滴之水以濟運也有<lb/>
餘之水宜洩於北而不宜洩於南者也爲今之計何家<lb/>
石壩當爲修整王堂口宜建石閘一座伏秋遇汶水盛<lb/>
大則開放以洩之春夏之交遇運河水小則開放以濟<lb/>
北運蓋重運一過南旺則栁林閘嚴行封閉使南旺蜀<lb/>
山馬踏三湖之水由龍王廟往北而汶河之水由王堂<lb/>
口往北入運則南旺以北之運河自無膠舟之患矣㨿<lb/>
<pb n="KR2k0075_WYG_005-20a"/>
疏稱昔人計出萬全於蜀山湖之南置滚水壩於南旺<lb/>
湖之西南建忙生閘遇水勢泛漲越滚水壩以達濟寜<lb/>
之西湖由西湖以入於河自河以入於南旺湖湖滿水<lb/>
溢則開忙生閘入牛頭河歴南陽等處下抵海口其時<lb/>
流順瀾安運通而民田無恙等語夫曰越滚水壩以達<lb/>
濟寜之西湖由西湖以入於河其說是矣又曰由河以<lb/>
入於南旺湖夫西湖之十里閘安居閘皆入運河者也<lb/>
其去南旺尚有五六十里不知何以能逆流而上以入<lb/>
<pb n="KR2k0075_WYG_005-20b"/>
於南旺湖也此余之所不觧者也㨿疏稱後世不師古<lb/>
人懐私自利髙築滚水壩蜀山之水無出路堵塞忙生<lb/>
閘南旺之水無所洩等語查滚水壩雖髙築而利運閘<lb/>
已建蜀山湖之水未嘗無出路也忙生閘雖經堵塞而<lb/>
十字河已經開通南旺湖之水未嘗無所洩也但堵何<lb/>
家石壩王堂諸口使水涓滴不向北流而又建利運閘<lb/>
以放蜀山湖水開十字河以放南旺湖水使水盡往南<lb/>
行此則運河㕔任同知之懐私自利也蓋南旺以南爲<lb/>
<pb n="KR2k0075_WYG_005-21a"/>
運河㕔之境而南旺以北則漸至捕河㕔境止顧一已<lb/>
不顧他人止顧一境不慮全河運河同知任璣誠有不<lb/>
能辭其責者矣㨿疏稱湖水猛溢蜀山之北如平原顔<lb/>
氏次邱及汶城東北一帶村落南旺之西北如宋家窪<lb/>
大屯小屯一帶屯莊盡行淹没雖數日之内水順河下<lb/>
不致乆停然近湖之地如宋家等窪民田數千百頃至<lb/>
今二十餘年汪洋浩瀚無一可施犁鋤等語查平原次<lb/>
邱俱在汶邑之西南而其所以被淹者以何家石壩堵<lb/>
<pb n="KR2k0075_WYG_005-21b"/>
塞王堂諸口不能洩水水不北行自必向南矣水盡南<lb/>
行此其所以被淹也而顔氏一村又與宋家窪等屯俱<lb/>
在汶邑之西南宋家窪等處之所以被淹者以南旺湖<lb/>
堤二十餘年不經脩補故也余自到任後每日讀治河<lb/>
書以考古人之成法又朝夕奔走河干以驗今日之形<lb/>
勢知宋家窪之所以被淹者皆由於南旺湖堤之不修<lb/>
夫南旺湖堤舊係民修今嵗見百姓災荒故令運河㕔<lb/>
蘓稷督汶上縣主簿劉聲浩率淺夫於今春已經脩補<lb/>
<pb n="KR2k0075_WYG_005-22a"/>
完竣宋家窪一帶之紳衿士民於今夏又經加髙加寛<lb/>
而南旺湖之水已不得過宋家窪二十餘年不施犁鋤<lb/>
之地已漸畊種殆盡矣使早修湖堤又何至淹没二十<lb/>
餘年乎湖堤一修不惟宋家窪不受湖水之淹即使開<lb/>
忙生閘亦不能洩宋家窪之水矣數年以來宋家窪之<lb/>
水所以大者又有故查南旺湖原有關家大閘口在十<lb/>
里閘下又有五里舖滚水石壩在關家大閘之下皆洩<lb/>
南旺湖之水以濟北運者也數十年關家大閘已廢壊<lb/>
<pb n="KR2k0075_WYG_005-22b"/>
無存矣五里舗滚水壩又經堵塞矣此二處不能洩水<lb/>
而乃開十字河使南旺以北每逢天旱之年處處膠舟<lb/>
而南旺以南無論旱潦處處淹没二十餘年不得畊種<lb/>
如宋家窪濟寜南鄉魚臺沛縣滕縣各處又何止數千<lb/>
頃哉自今歲閉利運閘堵十字河嚴下栁林閘板盡啟<lb/>
十里閘板開新河頭使水盡向北行所以宋家窪濟寜<lb/>
南鄉魚臺滕縣沛縣各處俱經畊種而南旺以北重運<lb/>
亦得遄行竝無淺阻之患矣且又令疏關家大閘引河<lb/>
<pb n="KR2k0075_WYG_005-23a"/>
竝令疏五里舗滚水石壩引河將來仍開關家大閘滚<lb/>
水石壩使南旺湖水仍向北行出兼濟閘濟運而忙生<lb/>
閘無容議開矣且宋家窪之水又自有出路查宋家窪<lb/>
以北原有引河一道由開河閘下兼濟閘入河旣得以<lb/>
濟北河之運又以洩民田之水今俱經淤塞已飭令運<lb/>
河㕔及汶上縣主簿勸諭一帶鄉民照舊開通是宋家<lb/>
窪之水古人原有定制特後人未之遵行耳㨿疏稱曩<lb/>
經具詳指畫區處同濟寜嘉祥會勘無如行而復止飾<lb/>
<pb n="KR2k0075_WYG_005-23b"/>
爲時移勢易陵谷變遷之說謂事可行於古而不可行<lb/>
於今夫自古迄今水性有不就下者乎况忙生閘乃牛<lb/>
頭河之北口自前運河㕔任璣堵閘令淺夫多收埽草<lb/>
遂將忙生閘堵塞水道不行漸至壅阻等語夫濟寜嘉<lb/>
祥之受水猶之汶邑也汶邑之水南下濟寜嘉祥先受<lb/>
其害在汶邑顧汶上之百姓而濟寜有不顧濟寜之百<lb/>
姓嘉祥有不顧嘉祥之百姓者乎其爲愛養百姓而欲<lb/>
救之無以異也且忙生之建置徧查諸書無可復考想<lb/>
<pb n="KR2k0075_WYG_005-24a"/>
任璣之意豈不以運河關係重大在昔日由牛頭河行<lb/>
運開忙生閘所以濟運今牛頭河旣不行運故將忙生<lb/>
閘堵閉開十字河放湖水入河以濟今運此亦爲運道<lb/>
計而非必有他意也但不知南旺湖之水宜開關家大<lb/>
閘五里舗滚水壩以濟北運而不當開十字河以濟南<lb/>
運使南旺以南一帶之民田受淹也何也南運原未嘗<lb/>
缺水也㨿疏稱疏浚牛頭一河疏浚之事亦不過令沿<lb/>
河有田之民髙者平之水草芟之湖水一洩隨河而南<lb/>
<pb n="KR2k0075_WYG_005-24b"/>
則湖河不致倒溢民田不致淹没等語查前會題疏内<lb/>
原令地方官各縣修築各縣堤岸疏浚各縣河道牛頭<lb/>
河竝未嘗令其不行疏浚也今宜再行嚴飭地方官令<lb/>
沿河有田之民速爲疏浚無致再淹民田如有抗玩指<lb/>
名掲報恭處庶各州縣亦勇於任事而無敢推諉者矣<lb/>
㨿疏稱山東撫臣彚題兩閘一開濟寜之水一洩無餘<lb/>
抑何其言之不經也且閘所以司啟閉備蓄洩也水少<lb/>
則蓄而閉之水多則宣而洩之蓄洩因時啟閉由人何<lb/>
<pb n="KR2k0075_WYG_005-25a"/>
至一洩無餘等語查宋尚書挑河之始原深三尺數百<lb/>
年來河底漸淤加以堤土淋漓運河之底髙於牛頭河<lb/>
底一洩無餘又何足怪乎若曰閘所以司啟閉備蓄洩<lb/>
也水少則蓄水多則洩是矣但司啟閉者亦必有官備<lb/>
蓄洩者亦必有人信如是也則閘官閘夫又當添設不<lb/>
多此一費乎且南旺湖往北旣有關家大閘又有五里<lb/>
舗滚水壩濟北運往南又有十字河放水濟南運今必<lb/>
欲開忙生閘將閉十字河而不濟南運乎况一開一閉<lb/>
<pb n="KR2k0075_WYG_005-25b"/>
不又多此一畨改更之勞乎無論其不必更改也即使<lb/>
開忙生閘洩盡南旺湖之水旣有妨於漕運果何益於<lb/>
百姓且失百姓魚藕菱蒲之利矣况南旺爲四大水櫃<lb/>
之一原係蓄水之所今不用以蓄水而使之出忙生閘<lb/>
入牛頭河則以有用之水置之無用之地且驟水所經<lb/>
牛頭兩岸如嘉祥濟寜魚臺之民田受害將無窮也即<lb/>
曰牛頭河之水原有南陽湖昭陽湖入微山湖下抵海<lb/>
口獨不思徐州以西九十里無堤岸伏秋水漲漫入微<lb/>
<pb n="KR2k0075_WYG_005-26a"/>
山湖且將逆流而上逼微山湖水使往北行而牛頭河<lb/>
之水又安能獨向南行乎是開忙生閘徒見其有害而<lb/>
未知利之何從也㨿疏稱如督撫所題使兩閘永塞諸<lb/>
邑永困非所以安民生而利運道也伏祈<lb/>
敕諭撫臣河臣再爲秉公細查思當日所以設閘之意<lb/>
竝訪後來閉閘之害如其按形查情則必復滚水壩開<lb/>
忙生閘浚牛頭河以利運道者利民生等語查泉河史<lb/>
云忙生閘係洩湖水入永通閘牛頭河由魚沛運河而<lb/>
<pb n="KR2k0075_WYG_005-26b"/>
下者近年魚沛水盛南洩不多常苦滙積濟寜東南之<lb/>
境是在當日已淹濟寜矣且開忙生閘亦止可以洩南<lb/>
旺湖水而不能洩宋家窪水蓋湖堤間隔宋家窪水固<lb/>
不能入南旺湖又何由而出忙生閘乎若夫馮家滚水<lb/>
壩前此之所以開後此之所以閉皆非無故也查馬場<lb/>
湖原受蜀山湖之水故開馮家壩引水東流又於馬場<lb/>
湖東五里營建湖堤一道以禦之又於五里營西建閘<lb/>
一座十里舗建閘一座安居建閘一座放水濟運是馬<lb/>
<pb n="KR2k0075_WYG_005-27a"/>
場湖原受蜀山湖之水而不受泗河之水矣泗河之水<lb/>
原由楊家壩至蓮亭門前入河濟運楊家壩在濟寜州<lb/>
城東泗河之水貫兖州西流合洸水同經此口南入運<lb/>
道原未嘗設壩正徳間因劉寵之亂築壩引水西繞以<lb/>
爲濟城外䕶始有壩基自明季崇禎十七年流㓂猖獗<lb/>
東省震動於是復築此壩障水䕶城至今未改泗洸之<lb/>
水爲此壩所遏由夏家橋入馬場湖濟運後又將馮家<lb/>
滚水壩堵築使蜀山湖之水不至馬場湖自此以後馬<lb/>
<pb n="KR2k0075_WYG_005-27b"/>
場湖止受泗河之水而不受蜀山湖之水矣數十年來<lb/>
府河淤塞泗河之水亦不能至馬場湖湖地盡皆涸出<lb/>
奸民俱經盗種矣故在今日宜將馮家滚水壩西另建<lb/>
蜀山湖堤一道以禦蜀山湖之水再將府河大加疏通<lb/>
使依舊寛深兩岸築堤束水引水至馬場湖又將馬場<lb/>
湖西至馮家壩之舊河大加開通引水至馮家壩又將<lb/>
馮家壩改閘一座外挑引河一道放水至大長溝西頭<lb/>
入河濟運再將獲麟古渡建閘一座蓋獲麟古渡即今<lb/>
<pb n="KR2k0075_WYG_005-28a"/>
之大長溝擺渡口是也蓋昔日馬場湖受蜀山湖之水<lb/>
水從西來故宜由安居閘十里舗閘五里營閘放水濟<lb/>
運今馬場湖不受蜀山湖之水而受泗河之水故不宜<lb/>
由五里營閘十里閘安居閘放水濟運而宜由馮家滚<lb/>
水壩至大長溝西頭入河濟運如此則泗河之水始得<lb/>
以濟運而不至置之無用之地矣泗河之水旣出以濟<lb/>
運則南運不患水少而汶河之水口又不宜在南旺而<lb/>
宜改於五里舗水口旣改使汶河之水由湖入河運河<lb/>
<pb n="KR2k0075_WYG_005-28b"/>
不至淤墊可以不必挑挖即使挑挖兩岸平坦施功甚<lb/>
易亦不至如南旺兩岸如山工夫百倍也如此則用泗<lb/>
河之水以濟南運用汶河之水以濟北運濟寜以南旣<lb/>
可免淹没之患而東昌一帶亦不至有淺阻之虞此誠<lb/>
萬全之策也馮家壩所以障蜀山湖水是滚水壩所以<lb/>
洩蜀山湖有餘之水者也若任璣所建之利運閘則竝<lb/>
蜀山湖底之水而亦洩之是知用利運閘則洩水太多<lb/>
而有妨於運開滚水壩則蓄洩得宜而有禆於運故宜<lb/>
<pb n="KR2k0075_WYG_005-29a"/>
將利運閘永行堵塞重修滚水壩使水由大長溝西頭<lb/>
入運以備蓄洩此古制之不可以不酌復者也㨿疏稱<lb/>
南旺湖洩運河之湧盛非蓄水以備用湖心髙於何身<lb/>
湖水即洩何渉於河又何至有妨於濟運之水等語查<lb/>
宋尚書經理運河旣成而又恐泉水不足設四水櫃以<lb/>
濟之在汶上曰南旺湖在濟寜曰馬場湖在東平曰安<lb/>
山湖在沛縣曰昭陽湖此四大水櫃也即以南旺湖言<lb/>
之十里閘下有關家大閘所以放水濟北運者也再下<lb/>
<pb n="KR2k0075_WYG_005-29b"/>
有五里舗滚水壩亦所以放水濟北運者也南有濟運<lb/>
閘所以放水濟南運者也載在河防一覽河圖中及全<lb/>
河備考河圖中昭昭可㨿謂無渉於河可乎謂無妨於<lb/>
濟運之水可乎今但開河家滚水壩王堂口使水往北<lb/>
行而南且不淹矣且開馬踏湖之新河頭𢎞仁橋以洩<lb/>
馬踏湖之水而蜀山湖之水亦可由馬踏湖而洩總之<lb/>
爲民生計而忙生閘不當開爲運道計而忙生閘愈不<lb/>
當開若曰汶上被淹獨不思雨潦之年濟寜魚臺皆不<lb/>
<pb n="KR2k0075_WYG_005-30a"/>
免淹没之患何獨汶上乎然而南旺以南每苦於民田<lb/>
之淹没南旺以北每苦於膠舟之難行者則又有故查<lb/>
宋尚書分水原係徃南三分今則往南七分矣而又開<lb/>
利運閘以放蜀山湖之水又開十字河以放南旺湖之<lb/>
水南旺以南焉得而不淹乎原係往北七分而今則往<lb/>
北三分矣又將關家大閘五里舗滚水壩堵築南旺之<lb/>
水不能濟北運也又將𢎞仁橋新河頭閉塞馬踏湖之<lb/>
水不能濟北運也南旺以北又安得而不淺阻乎今新<lb/>
<pb n="KR2k0075_WYG_005-30b"/>
河頭已開𢎞仁橋已疏通關家大閘引河現在疏通矣<lb/>
五里舗滚水壩亦將開放矣如此則南自不至淹没北<lb/>
自不苦於膠舟諸邑又何至於永困乎然而諸邑之所<lb/>
以連年被水者又自有故查尚書宋禮聴用白英之計<lb/>
改河南旺嗣後以微過䝉督責方以儒巾治事未㡬奉<lb/>
命取材川蜀間其一二未竟之緒至平江伯陳瑄始續<lb/>
成之是則宋尚書之改河原未竟也查舊運河引汶水<lb/>
一支出堽城閘由洸河入濟寜始得濟運而於堽城閘<lb/>
<pb n="KR2k0075_WYG_005-31a"/>
下建堽城壩一道中留七空如閘制然亦係下板遇冬<lb/>
春之際汶河之水俱係清流閉堽城壩開堽城閘引清<lb/>
水濟運一遇夏秋之交山水泛漲沙隨水行則閉堽城<lb/>
閘開堽城壩使濁水向鹽河下海洸河不至淤墊而濟<lb/>
寜塘河未聞歲歲挑挖也此古人之制度盡善盡美無<lb/>
復遺憾者使宋尚書得終其事改河旣完自必倣堽城<lb/>
壩之制以建戴村壩倣堽城閘之制以建戴村閘南旺<lb/>
運河分水口上流亦如洸河之制止納清流而不納濁<lb/>
<pb n="KR2k0075_WYG_005-31b"/>
流則南旺塘河沙不得淤亦可免歲歲大小挑之費矣<lb/>
無奈改河未成隨以微過蒙督責以儒巾治事未幾隨<lb/>
去而平江伯陳瑄又不求其盡善遂貽後世無窮之害<lb/>
雖萬恭壘石爲灘潘季馴築石爲壩總不出馬之貞之<lb/>
所逆料至今日馬之貞之言不幸而中焉者也爲今之<lb/>
計惟有坎河口石壩之下將戴村壩北頭倣堽城壩之<lb/>
制亦留七空如閘制然現今汶河俱是流沙不能建閘<lb/>
可於東岸擇土性堅實之處倣堽城閘之制建閘三座<lb/>
<pb n="KR2k0075_WYG_005-32a"/>
即於南北各開引河一道使水由閘而行然後將往南<lb/>
旺之汶河築土壩以堵之遇冬春水小之際閉壩開閘<lb/>
納清以濟運如伏秋山水大發之時則閉閘開壩放濁<lb/>
流以入海則南旺之塘河止納清流而不納濁水自不<lb/>
至於淤墊矣即曰分水口以上現今河淤勢必歸塘河<lb/>
一時不能免於挑挖然而用工亦少矣是萬世之利也<lb/>
或曰今兩河分流而東平仍歲受水患若將戴村建閘<lb/>
遇河水大發將閘嚴閉使水盡由鹽河下海東平州不<lb/>
<pb n="KR2k0075_WYG_005-32b"/>
更虞淹没乎獨不思古時未有堽城閘未有洸河之先<lb/>
汶水盡由鹽河下海東平州何以不淹也未有分水南<lb/>
旺之前汶水盡由鹽河下海東平州又何以不淹乎然<lb/>
而東平之所以被水者亦有故河底沙淤日髙而鹽河<lb/>
兩涯又無堤岸此其所以被淹也今惟添築鹽河兩岸<lb/>
堤工而又加幇汶河兩岸堤工則水有所束諸邑俱可<lb/>
以不淹矣此又一勞永逸之法也<lb/>
　居濟一得卷五<lb/>
</p>
<p>
</p>
  </div>
</body>
</text>
</TEI>
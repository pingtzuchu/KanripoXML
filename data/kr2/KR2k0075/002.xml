<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>居濟一得卷二</head> <lb/>
    <p>
<pb n="KR2k0075_WYG_002-1a"/>
欽定四庫全書<lb/>
　居濟一得卷二<lb/>
　　　　　　　　　　　禮部尚書張伯行撰<lb/>
　　沂河濟運<lb/>
查沂河之水原合泗水由黒風口入府河濟運者也數<lb/>
十年来舊制不修河失故道沂河之水不合泗水入黒<lb/>
風口竟由金口壩下直趨魯橋矣今應照舊修理使沂<lb/>
河之水合泗河之水仍入黒風口由府河濟運使水無<lb/>
<pb n="KR2k0075_WYG_002-1b"/>
旁洩而於運道大有裨益<lb/>
　　又<lb/>
查沂河舊制合泗河由金口閘入濟運者僅一二分<hi>金口</hi>
<hi>閘即今黒風口是也</hi>而出魯橋入運者乃八九分今舊制盡湮河<lb/>
道淤墊沂河之水並不能由金口閘濟運而盡出魯橋<lb/>
矣故今宜於金口壩之東南建壩一道如金口壩之制<lb/>
又將沂河合泗河之舊制挑挖深通使沂河之水合泗<lb/>
河之水由金口閘入府河由馬塲湖出馮家壩由十字<lb/>
<pb n="KR2k0075_WYG_002-2a"/>
河濟運再泗河沂河之水可以專濟南運汶河之水可<lb/>
以專濟北運<lb/>
　　引沂泗二水入運<lb/>
明臣劉珝金口堰記畧云堰距兖州東五里許以其障<lb/>
沂泗之水入金口閘西達濟寧㑹通河因號今名考之<lb/>
後魏及隋元以来皆嘗修築以通漕運都之建不一堰<lb/>
之興廢亦不一暨我太祖髙皇帝定鼎金陵無事乎堰<lb/>
太宗文皇帝駐蹕北京復通漕運而堰多事矣前此堰<lb/>
<pb n="KR2k0075_WYG_002-2b"/>
築以土每夏秋之交波濤洶湧即圮無餘萬夫之役不<lb/>
貲之費為之蕩然自永樂以迄於成化朝廷雖數命官<lb/>
修固卒莫能底定歳庚寅都水主事宜興張公克謙祗<lb/>
承是任乃曰與其屢廢以病民孰若一勞而永逸乃易<lb/>
土以石自地平石計五層髙七尺湫口三處眎水之消<lb/>
長時其啟閉横巨石為橋以便往来愚按金口堰即金<lb/>
口壩也原障沂泗二水入金口閘西達濟寧㑹通河自<lb/>
府河淤塞而二水不能濟運矣今宜大挑府河引水至<lb/>
<pb n="KR2k0075_WYG_002-3a"/>
長溝入運而汶河口移北十里則南旺大挑既易而東<lb/>
昌一帶不至於淺阻夏鎮一帶不至於湖河相連矣此<lb/>
運河萬世之利也是在後之君子留心運河者力舉而<lb/>
行之耳<lb/>
　　沂水<lb/>
紀畧云沂水發為二流其一由金口壩以㑹泗者僅什<lb/>
一其一由捲里以濟師家莊閘者則什之八九均之利<lb/>
也而天井急何者天井髙而師家莊平也萬一泗水渴<lb/>
<pb n="KR2k0075_WYG_002-3b"/>
濟河淺天井澁則遏沂益泗當不可已<lb/>
　　復永通閘<lb/>
永通閘所以洩運河之水入牛頭河者也每逢水漲運<lb/>
河難容則由此閘宣洩故天井閘水不甚大糧船得以<lb/>
遄行自永通閘堵閉運河之水無處宣洩天井閘水勢<lb/>
湍激糧船難行一船用數百名夫一日僅過數船此糧<lb/>
運所以遲滯也今議復建此閘水大則洩之水小則蓄<lb/>
之斯善矣<lb/>
<pb n="KR2k0075_WYG_002-4a"/>
　　馬塲湖<lb/>
馬塲湖原受蜀山湖之水者也由馮家滚水壩入湖故<lb/>
於五里營建束水堤一道以蓄水又建減水閘一座以<lb/>
洩水又於十里舖安居各建減水閘一座以備蓄洩此<lb/>
古制也自馮家滚水壩堵築開五里營堤口而馬塲湖<lb/>
乃不受蜀山之水而受府河之水矣府河即泗河也既<lb/>
引泗河之水入馬塲湖自應於馬塲湖内開河一道於<lb/>
長溝開一泗河口放水濟運如南旺汶河口之制則泗<lb/>
<pb n="KR2k0075_WYG_002-4b"/>
水始為有用矣以泗水濟南運以汶水濟北運而北運<lb/>
之水自無不足之患矣<lb/>
　　又<lb/>
濟寧州誌云本衛河道北岸有馬塲湖一處週圍六十<lb/>
里蓄水濟運軍民不得佔種立有禁碑<lb/>
　　又<lb/>
馬塲湖原受蜀山湖有餘之水由馮家滚水壩以入湖<lb/>
故於五里營東築壩以障之而於五里營西建閘又建<lb/>
<pb n="KR2k0075_WYG_002-5a"/>
十里閘安居閘皆所以放水濟運者也但昔日受水之<lb/>
處在北故放水之處在南今則受府河泗河之水矣受<lb/>
水之處在南故放水之處又宜在北須於大長溝東或<lb/>
大長溝西建閘放水以濟漕運實為允當葢有此一閘<lb/>
而十里閘安居閘楊家壩俱可不開矣<lb/>
　　馬塲湖小閘<lb/>
濟寧城西馬塲一湖乃係蓄水濟運之區舊由安居十<lb/>
里舖二處斗門放水入運但安居十里舖二處斗門在<lb/>
<pb n="KR2k0075_WYG_002-5b"/>
於東南地勢甚窪一開斗門水勢直瀉且於通濟閘上<lb/>
不能接濟今議於小長溝迤南河東岸建一出水小閘<lb/>
將馬塲湖之水由此入運上抵栁林閘啟板之水不至<lb/>
下流直瀉用濟小長溝並通濟閘上下一帶之河此閘<lb/>
一修啟閉以時蓄洩得宜誠屬有益於漕運<lb/>
　　馬塲湖地<lb/>
河防一覽内載馬塲湖中原有髙亢從不上水之田九<lb/>
十三頃當魚滕被淹之時曽將此地令人佃種賠補魚<lb/>
<pb n="KR2k0075_WYG_002-6a"/>
滕二縣之糧後二縣田地涸出即將此地仍歸馬塲湖<lb/>
不許耕種若果有民田被淹即以此地頂補似無不可<lb/>
豈濟寧之田可以賠補魚滕之糧反不可以賠補濟寧<lb/>
之地乎况地界相連畊種為便又非有隔縣百餘里之<lb/>
遥也<lb/>
　　復馬塲湖<lb/>
馬塲湖舊制七百餘頃自知州吳檉栽葦園招佃種而<lb/>
馬塲湖盡為民田矣加以府河淤塞乆不挑濬而泗河<lb/>
<pb n="KR2k0075_WYG_002-6b"/>
之水盡由金口壩南下由魯橋入運金口閘内淤塞府<lb/>
河不通泗河之水不復至馬塲湖而馬塲湖廢矣故今<lb/>
日欲復馬塲湖須查吳知州栽葦園者若干頃招人佃<lb/>
種者若干頃使俱歸於湖而又大挑府河引水入湖以<lb/>
濟運則馬塲湖之舊制可復矣又宜將馮家滚水壩改<lb/>
建閘座使水由大長溝迤西對十字河入運庶為盡善<lb/>
　　清查湖界<lb/>
漕河一線轉運數百萬<lb/>
<pb n="KR2k0075_WYG_002-7a"/>
國糈是以開河以來設立各閘蓄以濟之奉有<lb/>
俞㫖不許奸民盗種法至善也查馬塲一湖在濟寧城<lb/>
西相距城廓止二三里許承受府洸二河之水蓄以濟<lb/>
運名曰水櫃舊制原額七百三十頃因年乆時湮湖界<lb/>
無存奸民兾其肥腴日深一日悉成民田以致湖不足<lb/>
額受水無幾弗能濟漕一遇雨水連綿山水暴發泛濫<lb/>
四出不惟淹沒民田抑且有妨於漕堤應委官踏丈俾<lb/>
足原額七百三十頃南有漕河無庸築堤外北邊建築<lb/>
<pb n="KR2k0075_WYG_002-7b"/>
湖堤一道不惟衛湖水不能四出淹沒民田抑且使小<lb/>
民不得侵種庶界限清而於漕運民生大有裨益矣<lb/>
　　勸民耕種涸田<lb/>
濟寧南郷一帶地勢窪下邇来叠罹水患有地不盡耕<lb/>
種懸磬興嗟哀鴻堪憫皆因楊家壩開通放水不入馬<lb/>
塲濟運而徑由運河轉至南陽湖南陽一湖不能容納<lb/>
遂漫入南郷一帶是以民田受淹余將楊家壩堵閉不<lb/>
使過水則南郷民田俱可涸出又查得宋家窪之水與<lb/>
<pb n="KR2k0075_WYG_002-8a"/>
忙生閘盗決之水亦為南土之害余將宋家窪之水開<lb/>
河引𨗳向北流入運河直達臨清忙生閘嚴飭禁閉更<lb/>
將南旺湖之水疏浚北流則南郷一帶從前受害之田<lb/>
自此可無慮矣<lb/>
　　風花臺<lb/>
風花臺在城西十里屹然一邱突起湖濱臺四周皆荷<lb/>
花清芬撲人風夕倍勝故名逺望之如翠嶴浮海面<lb/>
　　安居閘<lb/>
<pb n="KR2k0075_WYG_002-8b"/>
安居閘亦不可輕開為其洩水太甚也必俟白嘴不能<lb/>
入運方可開放此閘然開放亦當有節須閘上下板酌<lb/>
量放水使僅足濟運無致太洩仍於閘内引河兩旁開<lb/>
副河二道每道開𨗳水之小渠五處二道共十處如用<lb/>
水時先開一渠如不足再開一渠又不足乃再開一渠<lb/>
漸次開放水足即止不可多開致水盡洩十里舖閘亦<lb/>
宜倣此<lb/>
　　通濟閘<lb/>
<pb n="KR2k0075_WYG_002-9a"/>
通濟閘舊例下板十二塊今宜仍舊但閘夫利於少下<lb/>
故閘之上下每有阻澁須時為稽查使板全下則運艘<lb/>
自可通行矣如船少時自當一塘灌一塘若濟寧以南<lb/>
一帶船多須天井閘過四塘或過五塘此閘始放一塘<lb/>
則水不妄洩上下自無淺阻之虞若上下水勢足用又<lb/>
不必儘塘灌放躭延時日須一塘約過二百隻可滿寺<lb/>
前閘一塘足矣予斟酌南北之宜專以此閘為界水第<lb/>
三閘蓋寺前閘啟板放船則此閘之板嚴下水自不至<lb/>
<pb n="KR2k0075_WYG_002-9b"/>
於南洩也<lb/>
　　又<lb/>
此閘亦宜下板十八塊以積泗河之水使常盛滿則南<lb/>
運之水自沛然有餘矣<lb/>
　　又<lb/>
通濟閘宜下板十八塊蓋必多下板方能蓄水而閘板<lb/>
又不宜多啟恐其洩水太甚故或三日一次啟板或二<lb/>
日一次啟板必不得已亦必一日一次啟板斷不可一<lb/>
<pb n="KR2k0075_WYG_002-10a"/>
日二次或三次以致洩水太甚後不能繼啟板之後船<lb/>
已過完即速下板而㑹牌亦不可早送必俟次日方可<lb/>
送到寺前舖閘使馬塲湖水必由白嘴入運河將通濟<lb/>
閘上一塘灌滿然後啟寺前舖閘則上源之水不致多<lb/>
洩而南旺上下不致淺阻矣<lb/>
　　白嘴<lb/>
白嘴宜建閘一座使馬塲湖之水由此入運則不致一<lb/>
洩無餘蓋此處宜與通濟閘相照應如通濟閘下板須<lb/>
<pb n="KR2k0075_WYG_002-10b"/>
使馬塲湖水灌滿運河然後送㑹牌到寺前舖使寺前<lb/>
舖啟板則南旺之水不致大洩於南矣<lb/>
　　大長溝東宜建閘<lb/>
南旺之水南北分流往往南則有餘北則不足蓋以南<lb/>
尚有諸湖以為之接濟而北止有南方一線之水也須<lb/>
使馬塲湖之水足以敵南旺之水使南旺之水不致大<lb/>
往南洩則北運之水自不至於不足故宜於大長溝東<lb/>
建石閘一座使馬塲湖之水由馮家滚水壩下引河内<lb/>
<pb n="KR2k0075_WYG_002-11a"/>
入運則足以敵南旺之水而不使南洩或曰馬塲湖之<lb/>
水雖五里營閘已壊尚有安居閘十里舖閘及楊家壩<lb/>
皆可以洩水何必又於大長溝建閘乎不知安居閘十<lb/>
里舖閘俱在通濟閘下不足以敵南旺之水此閘一開<lb/>
直以馬塲湖濟南運不足則開金口壩以助之以汶河<lb/>
之水專濟北運不足則以蜀山湖馬踏湖之水助之是<lb/>
以泗水濟南運汶水濟北運中止隔寺前舖至栁林閘<lb/>
一塘以相為貫通而已<lb/>
<pb n="KR2k0075_WYG_002-11b"/>
　　南界水閘<lb/>
宜於大長溝擺渡口建石閘一座以界泗水使泗水不<lb/>
得北行則以泗河之水専濟南運而濟寧以南一帶運<lb/>
河可無淺阻此閘亦宜下板十八塊積水使由十字河<lb/>
入南旺湖中<lb/>
　　泗河口<lb/>
宜於小長溝叠路之南開一泗河口即於馬塲湖内開<lb/>
泗河一道直引泗河之水由此入運仍於泗河之南築<lb/>
<pb n="KR2k0075_WYG_002-12a"/>
堤將馬塲湖界出則以泗河之水濟南運而以汶河之<lb/>
水専濟北運則東昌一帶運河永無淺阻之患泗河北<lb/>
仍宜建界水閘一座<lb/>
　　又<lb/>
泗河口宜開十字河對過使水由馮家滚水壩往西由<lb/>
蜀山湖南岸開引河一道再於引河之北築堤一道隔<lb/>
斷蜀山湖直引至十字河對過開河口一道使入運河<lb/>
水小則用以濟運水大亦可由十字河分洩入南旺湖<lb/>
<pb n="KR2k0075_WYG_002-12b"/>
中蓄以濟運<lb/>
　　又<lb/>
泗河口宜改於寺前舖閘之北使從利運閘入運將利<lb/>
運閘之南汶河東堤之東開泗河一道又於泗河之東<lb/>
建堤一道以禦蜀山湖之水使泗河之水由馬塲湖由<lb/>
馮家滚水壩往北直至利運閘八運以濟南運則南運<lb/>
之水亦無不足之患矣<lb/>
　　改泗河口<lb/>
<pb n="KR2k0075_WYG_002-13a"/>
宜於兖州府金口閘之北相地勢所宜近於泉河者再<lb/>
開泗河口一道使之由泉河入洸河至濟寧北隔斷府<lb/>
河於府河之北另開引河一道引水至蓮水坡<hi>即今濟寧州西</hi>
<hi>葦湖也</hi>使由馮家滚水壩入運<lb/>
　　寺前閘<lb/>
寺前閘最宜嚴謹葢南旺之水南行最順此閘一不嚴<lb/>
謹則水之洩於南者太多而北運勢必淺阻若逢天旱<lb/>
之年汶水不足濟運開利運閘以濟北運則此閘尤為<lb/>
<pb n="KR2k0075_WYG_002-13b"/>
𦂳要此閘既嚴而栁林閘十里閘開河閘俱不下板而<lb/>
水始可以通行北注若一閘下板水即不能北往矣乙酉<lb/>
初夏汶河水微不能濟運已經用此法以濟北運甚覺<lb/>
有益予相度形勢特以此閘為界水第二閘蓋栁林閘<lb/>
啟板放船專恃此閘嚴謹下板堵水使不南行若此閘<lb/>
下板或少或板不嚴謹則水之南洩太多不惟濟寧以<lb/>
南之民田被渰而北運反苦無水矣故以此閘為界水<lb/>
第二閘亦以堵水之南行也<lb/>
<pb n="KR2k0075_WYG_002-14a"/>
　　寺前舖閘<lb/>
寺前舖閘不可多開啟板太勤則洩水必多閘下糧船<lb/>
必積二百餘隻足滿一塘方可啟板閘板一啟即速過<lb/>
船船過完即速閉板則水之所洩必少矣<lb/>
　　又<lb/>
寺前舖閘宜下板十八塊蓋板須多下則水不大洩如<lb/>
閘上水大令由盛進口張箱口入南旺湖以蓄之務使<lb/>
水足濟運而止尤宜加板草塞蓆貼毋使洩水乃妙查<lb/>
<pb n="KR2k0075_WYG_002-14b"/>
此閘最闗𦂳要蓋南洩太多則水之北行者必少也<lb/>
　　中界水閘<lb/>
宜於寺前舖閘作中界水閘使泗水不得北行汶水不<lb/>
得南行則汶河泗河各有專濟之功矣此閘亦宜下板<lb/>
十八塊積水使由焦鸞口盛進口張箱口入南旺湖中<lb/>
蓄以待用<lb/>
　　利運閘<lb/>
此閘專節宣蜀山湖水湖水若小則此閘宜堅閉萬不<lb/>
<pb n="KR2k0075_WYG_002-15a"/>
可開湖水若大則將閘板全啟將北界水閘中畧水閘<lb/>
多下板塊使蜀山湖之水由焦鸞盛進張箱三口直過<lb/>
南旺湖中蓄以待用則南旺湖中既可以蓄水而蜀山<lb/>
湖以北之民田亦免致漫淹矣<lb/>
　　又<lb/>
利運閘必不可開蓋利南運而不利北運者也南運原<lb/>
無不利何須此閘北運每逢淺阻則此閘適足為害此<lb/>
閘一開南方之運行固利而南方之民田淹沒者正復<lb/>
<pb n="KR2k0075_WYG_002-15b"/>
不少且南方多此一水止多一淹民田之水而北方少<lb/>
此一水遂少一送糧船之水矣故此閘斷不可開也<lb/>
　　又<lb/>
利運閘在寺前舖閘之北在栁林閘之南為蜀山湖之<lb/>
門戸相𫝊以為濟南運而不濟北運予始亦信以為然<lb/>
見南来濟運之水甚多而北運每苦無水故二年以來<lb/>
堅閉利運閘不令開放使蜀山湖水由田家樓口邢家<lb/>
林口入汶河出南旺分水口濟運至初夏<lb/>
<pb n="KR2k0075_WYG_002-16a"/>
聖駕回鑾見運河自南旺以北水勢甚小乃相度形勢<lb/>
量水淺深知利運閘之水可以北注於是令閘官堅閉<lb/>
寺前舖閘並啟栁林十里開河三閘之板開利運閘放<lb/>
水北注其勢暢流心竊喜之遂赴臺莊接<lb/>
駕豈期閘官不用吾命寺前舖閘數日並不下板以致<lb/>
水盡南往南旺以北水勢仍小<lb/>
聖駕一到予恐有淺阻乃閉開河閘板袁口閘板靳口<lb/>
閘板俟<lb/>
<pb n="KR2k0075_WYG_002-16b"/>
聖駕到時即為啟板幸得<lb/>
龍舟無阻方<lb/>
聖駕在五里舖下營見河水甚小一夜之間内侍到閘<lb/>
數次問水大小衆河官紛紛議論有謂利運閘濟南運<lb/>
而不濟北運者有謂當閉利運閘者有謂當閉栁林閘<lb/>
者予雖有百口無能置辨及<lb/>
聖駕已過河水更小蓋因隨<lb/>
駕船隻不時北上閘板難下洩水太過糧船停泊南旺<lb/>
<pb n="KR2k0075_WYG_002-17a"/>
塘内已月餘矣不能行走乃堅閉寺前舖閘啟栁林閘<lb/>
十里閘開河閘各板開利運閘放水北注而從前停泊<lb/>
之糧船遄行無阻自此以後河官閘官乃皆知利運閘<lb/>
可以濟北運矣前言濟南運而不濟北運者蓋以利運<lb/>
閘之水一過寺前舖閘至通濟閘有三十餘里之逺且<lb/>
地勢最下水勢就下安得而不往南乎北過栁林閘至<lb/>
十里閘止十里逺又有汶水南行栁林閘一啟板汶河<lb/>
之水且往南流利運閘之水又安能北往乎是利運常<lb/>
<pb n="KR2k0075_WYG_002-17b"/>
開則止濟南運而不濟北運矣余今用一法南北兼濟<lb/>
將閘板常閉南邊少水則閉栁林閘啟寺前舖板開利<lb/>
運閘放水以濟南運水勢足用即行下板不可多洩北<lb/>
邊少水則閉寺前舖閘啟栁林十里開河三閘之板開<lb/>
利運閘放水以濟北運水勢足用即行下板則南北可<lb/>
以兼濟而水勢不致妄洩似為得節宣之要矣<lb/>
　　栁林閘<lb/>
栁林閘板宜嚴下用蓆貼草塞毋使過水閘下亦須積<lb/>
<pb n="KR2k0075_WYG_002-18a"/>
船二百餘隻方可啟板板啟完即速過船船過完即速<lb/>
閉板不可走洩水利吾欲以栁林閘為界水閘使汶河<lb/>
之水盡濟北運南運則用馬塲湖水以濟之如馬塲湖<lb/>
水不足用南旺水以助之<lb/>
　　又<lb/>
栁林閘為南運第一閘最闗𦂳要須多下板草塞蓆貼<lb/>
不可輕忽蓋南行水多則北運之水必少且此塘無慮<lb/>
水大水大則由斗門入南旺湖以蓄之北運用水則放<lb/>
<pb n="KR2k0075_WYG_002-18b"/>
之北行南運用水則放之南行斷不可使之輕易過栁<lb/>
林閘也蓋直欲以此閘為界水閘使汶水止濟北運而<lb/>
泗水竟濟南運也此閘之板尤宜少啟或三日一次或<lb/>
兩日一次至不得已亦須一日一次决不可使水多洩<lb/>
於南也<lb/>
　　栁林閘放船法<lb/>
栁林閘為南運之第一閘南旺以南湖水甚多不虞水<lb/>
少故栁林閘宜常閉南旺以北止恃此一線之水故十<lb/>
<pb n="KR2k0075_WYG_002-19a"/>
里閘開河閘宜常開但恐北既有餘而南或不足又宜<lb/>
暫閉十里閘將栁林閘亮板一塊以接濟南運然惟北<lb/>
運之水有餘乃可不然恐南有水而北又無水矣不可<lb/>
不慮也南旺塘河原所以酌南北之宜南運水小宜啟<lb/>
栁林閘板放水使南北運水小宜啟十里閘板放水使<lb/>
北若南北水俱足用而汶河之水仍大則宜閉栁林閘<lb/>
十里閘使水由斗門入南旺湖仍以備南北不時之需<lb/>
舊例栁林閘為南旺上閘十里閘為南旺下閘一例啟<lb/>
<pb n="KR2k0075_WYG_002-19b"/>
閉予今直以栁林閘為界水第一閘常閉此閘堵水使<lb/>
不南行汶水専濟北運泗水専濟南運栁林閘下糧船<lb/>
積至二百方可開放一次決不可輕易啟板使水南洩<lb/>
也蓋南運原不少水多洩於南不惟堤岸難保民田受<lb/>
淹而糧船亦難行走况北運之需水更急乎<lb/>
　　北界水閘<lb/>
宜以栁林閘為北界水閘使汶河之水不得南行直注<lb/>
北河則自南旺以至臨清可無淺阻之患矣此閘宜下<lb/>
<pb n="KR2k0075_WYG_002-20a"/>
板十八塊若運河水大使由五斗門入南旺湖中蓄以<lb/>
待用<lb/>
　　蜀山湖<lb/>
蜀山湖所以蓄水濟運也故冬月挑河時將汶河之水<lb/>
盡收入湖以備春夏之用較他湖為最𦂳要但從前湖<lb/>
水盛大則由馮家壩滚入馬塲湖今馮家壩已經堵築<lb/>
閉塞矣葢馬塲湖已受府河泗河之水故不必再加以<lb/>
此湖之水也但數年以来開利運閘則此湖之水多洩<lb/>
<pb n="KR2k0075_WYG_002-20b"/>
於南故北運每苦淺阻今宜將利運閘永為閉塞而此<lb/>
湖之水専濟北運迨北河水小然後開田家樓邢家林<lb/>
河口出分水口閉栁林閘開十里閘使水北注則北河<lb/>
之水自無不足矣<lb/>
　　又<lb/>
蜀山湖周圍六十五里零一百二十歩計地一千八百<lb/>
九十餘頃除宋尚書祭田地十二頃并髙亢地八頃五<lb/>
十三畆令民佃種外其餘一千八百六十九頃四十六<lb/>
<pb n="KR2k0075_WYG_002-21a"/>
畆二分蓄水有南月河口邢家林口田家樓口胡家樓<lb/>
口又長溝有滚水石壩一道東岸有陳蔡口每湖水大<lb/>
則從此出入馬塲湖<lb/>
　　南旺湖<lb/>
南旺湖蓄水原以濟運河之不足者也南運不足則開<lb/>
濟運閘放水使南今之十字河是也北運不足則開闗<lb/>
家大閘五里舖滚水石壩放水北注不知始於何人起<lb/>
自何年竟將闗家大閘滚水石壩實行堵築而所常開<lb/>
<pb n="KR2k0075_WYG_002-21b"/>
者十字河也南運湖水既多而又常開十字河故濟寧<lb/>
魚臺民田每受淹沒北運既無湖水以為之接濟而又<lb/>
將闗家大閘滚水石壩永行堵塞所以東昌一帶糧船<lb/>
每遭淺阻今宜將十字河永行堵塞將滚水石壩仍行<lb/>
開通或再將闗家大閘開通或將王化家莊對岸河南<lb/>
開通建石閘一座以濟北運則北河永無淺阻之患矣<lb/>
　　復南旺湖<lb/>
或曰安山湖招墾陞課矣固宜復南旺湖並未招墾陞<lb/>
<pb n="KR2k0075_WYG_002-22a"/>
課湖未嘗不在也而又何為言復乎予曰雖未招墾而<lb/>
汶鉅嘉之私墾者不下數百頃矣特未陞課耳湖既佃<lb/>
種則將十二斗門盡行堵閉汶河之水雖值大發之時<lb/>
涓滴不得入湖湖雖未廢而其實已經乆廢矣今欲復<lb/>
南旺湖惟將各斗門盡行重脩仍置閘板酌量啟閉仍<lb/>
將各斗門内之引河大加疏濬務使深通則南旺湖之<lb/>
舊制庶可復矣<lb/>
　　南旺主簿<lb/>
<pb n="KR2k0075_WYG_002-22b"/>
每年重運過完之後如遇汶河水發即將栁林閘嚴閉<lb/>
宜將寺前閘嚴閉使水由各斗門入南旺湖再看水勢<lb/>
之大小如水不甚大即將十里閘並開河閘亦嚴閉收<lb/>
水入南旺湖如南旺湖滿水勢仍大即將十里閘開河<lb/>
閘及迤北各閘閘板全啟放水北行盖北行入海為近<lb/>
不百里即有戴家廟三空橋洩水入海再北又有張秋<lb/>
五空橋洩水入海再北又有聊城之减水閘博平之減<lb/>
水閘皆洩水入海者也所以嚴閉栁林寺前二閘者以<lb/>
<pb n="KR2k0075_WYG_002-23a"/>
水不可往南行南行之水入海甚逺也查南行之水直<lb/>
至宿遷始有西寧橋可以洩水入海南旺至宿遷七八<lb/>
百里安能一時入海中間田地之淹沒者不知幾何也<lb/>
予所以分汶河之水専濟北運而以泗河之水専濟南<lb/>
運者以水小之時東昌一帶不至膠舟水大之時南陽<lb/>
夏鎮徐州邳州不至盡為澤國也然此就微山湖昭陽<lb/>
湖南陽湖水大而言之也若此三湖水小又宜閉十里<lb/>
開河二閘放水南行蓄之各湖但南旺去徐沛甚逺水<lb/>
<pb n="KR2k0075_WYG_002-23b"/>
之大小恐無由知而南陽甚近又同屬運河㕔轄視南<lb/>
陽水之大小則知徐沛矣<lb/>
　　南旺各斗門<lb/>
南旺各斗門俱宜重修仍照舊下板每遇伏秋水長河<lb/>
水入湖則啟板收水湖水入河則下板蓄水不使洩出<lb/>
至秋後無水可收仍於湖口築壩堵水直至春夏水小<lb/>
糧運難行時方可酌量開放陸續接濟<lb/>
　　南旺湖九斗門閘<lb/>
<pb n="KR2k0075_WYG_002-24a"/>
各閘俱宜下板以便蓄水各閘仍宜𣲖夫四名輪流守<lb/>
板常有二名在閘汶河之水入湖則啟板放水若湖水<lb/>
入河則宜下板堵閉蓄之湖中俟運河之水不足用時<lb/>
然後酌量開放而仍不由此斗門開放如北運不足宜<lb/>
於北湖堤頭建閘一座其下開引河一道使由開河以<lb/>
北出兼濟閘接濟<lb/>
　　南旺分水<lb/>
南旺分水最宜斟酌如春月重運盛行之時南邊淺阻<lb/>
<pb n="KR2k0075_WYG_002-24b"/>
則多放水往南北邊淺阻則多放水往北若遇伏秋水<lb/>
長運河水大重運在北則水往南放重運在南則水往<lb/>
北放盖使水勢常平糧船易行也<lb/>
　　又<lb/>
南旺分水地形最髙所謂水脊也主事王寵論蓄洩之<lb/>
大畧曰南旺旱乾嘗在二三四月方其旱也每有淺阻<lb/>
之患前此或濬泉源或放湖水或築土壩多方以蓄之<lb/>
愚以為不若一日一啟以嚴閘座為上䇿每泛濫於六<lb/>
<pb n="KR2k0075_WYG_002-25a"/>
七八月當其溢也每有衝覆之患前此或開南旺湖或<lb/>
開減水閘或決金口壩多方以洩之愚以為不若以不<lb/>
閉閘座開月河行船為上策予嘗當旱涸之時自分水<lb/>
逆流而上至黒馬溝凡二十里或三百料或五百料或<lb/>
千料船皆能通行於兩河而無阻則閘座之為𦂳要可<lb/>
知又嘗窮歴汶源至萊蕪原山之陽不過三百餘里之<lb/>
泉源而欲分流以供三千餘里之漕渠使非築塞疏濬<lb/>
啟閉有方又安能行轉運哉則閘座之當𦂳要又可知<lb/>
<pb n="KR2k0075_WYG_002-25b"/>
矣至於旱亁之甚則當行水車之法試以百船論之每<lb/>
船漕卒十人至南旺盤剥當費百也此法行則每船止<lb/>
用一人給車二十輛什二守閘什八踏車以挽湖水每<lb/>
車用四人二十車用八十人一車加水七寸二十車則<lb/>
加一丈四尺逮五十里之湖水亁則天雨必至矣此所<lb/>
以可行而無弊也水大之甚則開南旺以收水開永通<lb/>
閘以行船不惟可分殺滔天之勢且免濟寧一帶閘河<lb/>
之險矣而潘公季馴則曰南旺地髙決諸南則南流決<lb/>
<pb n="KR2k0075_WYG_002-26a"/>
諸北則北流惟吾所用耳當春夏糧運盛行之時正汶<lb/>
水㣲弱之際分流則不足合流則有餘宜效輪番法如<lb/>
運艘淺於南則閉南旺北閘令汶盡南流如運艘淺於<lb/>
北則閉南旺南閘令汶盡北流當其南也更發濱南諸<lb/>
湖水佐之當其北也更發濱北諸湖水佐之泉湖兼注<lb/>
南北合流即遇旱暵靡不克濟此誠以智役水以人勝<lb/>
天力不勞而功倍也舊例大挑三年再舉正月十五築<lb/>
壩絶流興工至二月中完主事笪東光議創上源閘壩<lb/>
<pb n="KR2k0075_WYG_002-26b"/>
以省大挑畧曰竊照運河實國家命脉攸闗而其最莫<lb/>
如南旺分水每遇大挑征夫以萬計支銀以千計非惟<lb/>
勞費不貲且斷流二月南北舟楫不通是一利亦一害<lb/>
也歳丁夘一挑越己巳又挑三年之内再舉大役民力<lb/>
得無竭乎推原其故皆因南旺上接汶河及徂徠諸泉<lb/>
平時固皆清流霖雨驟至則數百里之沙泥盡洗而流<lb/>
入汶河至南旺則地勢平洋而又有二閘横攔故沙泥<lb/>
盡淤比他處獨髙每水漲一次則淤髙一尺積一年則<lb/>
<pb n="KR2k0075_WYG_002-27a"/>
髙數尺二年不挑則河身盡填此大挑之役亦勢之不<lb/>
得不然者也乃從來大挑用工甚拙不識分工自下而<lb/>
上放水為便每築隔起水晝夜不息皆用力於無益之<lb/>
地其始也有打壩築隔之勞其既也有起水之苦其終<lb/>
也又費起壩挑隔之力曠日既乆大壩一開上水隨至<lb/>
各處淤淺俱不及挑傾堤亦不能築名曰大挑實非完<lb/>
工矣曷若於上源打壩之處設立石閘一座隨時啟閉<lb/>
又於閘之左右各建減水閘一座名曰斗門一通馬踏<lb/>
<pb n="KR2k0075_WYG_002-27b"/>
湖一通蜀山湖平時則斗門盡閉中閘常開放水入運<lb/>
一遇洪水則斗門盡啟中閘下板五塊沙泥盡隨斗門<lb/>
入湖如此則二湖之役不惟可為氷櫃亦可為沙櫃矣<lb/>
縱横水溷濁未可盡汰亦能去其十之七八雖十年一<lb/>
挑亦可也萬一各處或有淤淺傾頽欲行濬撈則一札<lb/>
板之下可以斷流不用樁草夫力之煩又無曠日稽遲<lb/>
之苦用力少而成功多雖每年一挑亦不為勞矣河道<lb/>
侍郎萬恭議改於九月誠為先事預圖且量地施工力<lb/>
<pb n="KR2k0075_WYG_002-28a"/>
既不費於槩挑乗時興役夫又不苦於凍沍回空已盡<lb/>
築壩絶流疏濬一完籍水封閉是新運之便也萬歴四<lb/>
年開鑿月河間年一大挑每年一小挑大挑之期定於<lb/>
九十月起工其回空及一應船隻皆由月河行走官民<lb/>
稱便自明季崇禎壬午年間土㓂旱荒一時並作月河<lb/>
堙廢於是改為十一月開壩十二月正月挑浚祁寒膠<lb/>
凍墮指裂膚人夫施力十倍艱辛今閘基河形俱在設<lb/>
法脩復猶屬易事國用稍裕即應整理至南旺運河兩<lb/>
<pb n="KR2k0075_WYG_002-28b"/>
岸每年挑河積土成山一經霖雨仍淋入河中徒勞挑<lb/>
浚殊為無益南岸積沙近已捲去北岸尚未興挑應於<lb/>
閒曠之時展運使平嗣後責令挑河夫役務將所挑沙<lb/>
土抬至廣衍處所不得即置岸旁庶為得之<lb/>
　　南旺大壩<lb/>
南旺大壩正月議定開壩之期即於先期三日將南越<lb/>
河口北越河口田家樓口徐建口盡行堵築堅固勿令<lb/>
過水然後開壩開壩之後先通漕放水三日然後各閘<lb/>
<pb n="KR2k0075_WYG_002-29a"/>
下板栁林閘十里閘板皆全下以後南河水小將栁林<lb/>
閘板少下十里閘板多下如北河水小將栁林閘板多<lb/>
下十里閘板少下如水太小即將十里閘板全啟如過<lb/>
船之時恐船淺擱下板數塊蓄水養船船過之後依舊<lb/>
全啟大壩既開之後即宜赴州縣疏濬泉源使水暢流<lb/>
濟運南旺開壩安居閘十里閘楊家壩金口壩十字河<lb/>
俱不宜開止宜開魯橋壩俟南河水小之時先開安居<lb/>
閘如水再小方可開十里閘如遇天旱之年北河水小<lb/>
<pb n="KR2k0075_WYG_002-29b"/>
南旺塘内及開河塘内不得存船以致壅蔽水勢不得<lb/>
暢流<lb/>
　　南旺大小挑<lb/>
查宋尚書祠記云用白英計作壩戴村横亘五里遏汶<lb/>
水令盡出於南旺乃分為二水以其三南入於漕河以<lb/>
接徐吕以其七北㑹於臨清以合漳衛此舊制也其三<lb/>
分往南者蓋以南有府河泗河洸河並馬塲獨山南陽<lb/>
昭陽㣲山各湖又有彭家口大泛口二河自餘諸泉不<lb/>
<pb n="KR2k0075_WYG_002-30a"/>
可勝數此所以三分往南而不患其少也不知始自何<lb/>
年竟改為七分往南惟其七分往南所以每逢雨澇之<lb/>
年濟寧魚沛一帶民田往往淹沒今議仍改為三分往<lb/>
南則民田得免淹沒之患其七分往北者蓋以北止有<lb/>
安山一湖接濟所以七分往北而不患其水多不知始<lb/>
自何年竟改為三分往北水勢甚㣲而安山一湖又經<lb/>
招租起科無水接濟所以每逢亢旱之年東昌一帶在<lb/>
在淺阻今議仍改為七分往北庶糧船無淺阻之患<lb/>
<pb n="KR2k0075_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居濟一得卷二<lb/>
</p>
<p>
</p>
  </div>
</body>
</text>
</TEI>
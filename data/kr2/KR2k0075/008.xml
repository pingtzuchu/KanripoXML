<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>居濟一得卷八</head> <lb/>
    <p>
<pb n="KR2k0075_WYG_008-1a"/>
欽定四庫全書<lb/>
　居濟一得卷八<lb/>
　　　　　　　　　　　禮部尚書張伯行撰<lb/>
　河漕類纂<lb/>
　　黄河運河總論<lb/>
黄河發源於星宿海繞崑崙歴積石越西域踰關陜山<lb/>
西河南經豐碭出徐州始爲運道㑹泗沂之水蟺蜿而<lb/>
至清河縣之清口又名南河口㑹淮而東經安東縣以<lb/>
<pb n="KR2k0075_WYG_008-1b"/>
入於海此黄河之大較也以運河言之由浙江至張家<lb/>
灣凡三千七百餘里自浙至蘓則資苕霅諸溪之水常<lb/>
州則資宜溧諸山之水至丹陽而山水絶則資京口所<lb/>
入江潮之水水之盈涸視潮之大小故裏河每患淺澁<lb/>
云自𤓰儀至淮安則南資天長諸山所瀦髙寳諸湖之<lb/>
水西資清口所入黄淮二河之水俱由𤓰儀出江故裏<lb/>
河之深淺亦視兩河之盈縮焉由清口至鎮口閘則資<lb/>
黄河與山東汶泗之水由鎮口閘以至臨清則資汶泗<lb/>
<pb n="KR2k0075_WYG_008-2a"/>
之水即泰安萊蕪徂徠諸泉也然汶河由南旺南北分<lb/>
流竝濟故天旱泉微每苦不足由臨清至天津則資汶<lb/>
河與漳衛之水由直沽入海而自天津至張家灣則資<lb/>
潞河白河桑乾諸水此運河之大略也若江西湖廣運<lb/>
艘俱由長江入儀真閘止有風波之險而無淺澁之虞<lb/>
此又在運道之外矣愚按黄河之水出徐州爲運道㑹<lb/>
泗沂之水至清河縣之清口此先年之運道也今則由<lb/>
清口之上仲莊閘入中河直達臨清有濟運之功而無<lb/>
<pb n="KR2k0075_WYG_008-2b"/>
風濤之險較之從前實爲平穩但自徐州至清口旣不<lb/>
用黄水濟運則黄河北岸之堤宜堅築髙厚即黄河水<lb/>
長不至爲中河之害矣此清口之上當防者也清口直<lb/>
接黄河恐黄水泛漲不免倒灌之患宜於清河縣之上<lb/>
五里舊仲莊閘處所開引河以分黄由清河縣後及廢<lb/>
閘塘至大河口與淮會則水勢旣分黄流自弱清口之<lb/>
倒灌可免若使黄河竟由清河縣後至大河口會淮使<lb/>
黄河不至清口則清口永逺無慮而中河亦由清河縣<lb/>
<pb n="KR2k0075_WYG_008-3a"/>
北至大河口與黄淮會糧船不過逺行數里而運河仍<lb/>
永逺無虞矣若清口之下淮黄旣㑹兼以中河之水三<lb/>
水㑹流刷沙自易但恐伏秋水漲堤岸難保則淮揚之<lb/>
百姓可虞也故宜將兩岸之堤時加修防務使堅完稍<lb/>
遇殘缺即爲補葺仍宜將汰黄堤加築髙厚茭陵以下<lb/>
再接築百餘里至大通口仍宜照遙堤之式離縷堤稍<lb/>
逺則日後即有疎虞離河旣逺水勢自㪚漫而力微可<lb/>
無衝决之患而淮揚一帶可以安枕而卧矣然而猶有<lb/>
<pb n="KR2k0075_WYG_008-3b"/>
慮者中河之上駱馬湖運河之上洪澤湖也中河糧船<lb/>
過完即宜放入鹽河不宜入黄河倘水大而鹽河難容<lb/>
則開官莊娘子莊等河由五港口入海仍宜於中河一<lb/>
帶多開漕渠設立閘座制爲水田春月即閉閘以濟運<lb/>
運過即開閘以灌田則民旣資其利而兼免其害矣至<lb/>
洪澤湖亦宜多設閘座廣開漕渠制爲水田如周橋翟<lb/>
壩髙良澗古溝髙家堰武家墩皆可行之水小則閉閘<lb/>
以蓄水水大則開閘以灌田即有盛漲之時必無冲决<lb/>
<pb n="KR2k0075_WYG_008-4a"/>
之患則不特漕運永濟淮揚受福而泗州水患亦可永<lb/>
息矣<lb/>
王在晉曰官軍借貸之例今已廢革不能行矣祖宗厪<lb/>
念運軍有家人一體之誼憐其緩急多方軫恤今軫恤<lb/>
之意全虚而惟一意督責此運軍所以益貧而漕務所<lb/>
由日替也今而後將不知其所稅駕矣愚按國家以數<lb/>
百萬之漕糧仰給於東南其所藉以長運者運軍也運<lb/>
軍之所係也誠重矣運軍之當惜也亦明矣歴觀往代<lb/>
<pb n="KR2k0075_WYG_008-4b"/>
有許帶土宜四十石者有許帶六十石者皆所以恤之<lb/>
也雖借貸不行而存此遺意運軍猶有所頼<lb/>
元郭守敬議造剝船三百隻分置各閘責經紀領之使<lb/>
置布囊盛米催役逓相轉輸以達都下軍民稱便愚意<lb/>
欲於淮安清江髙郵寳應處所各造剝船十數隻擇民<lb/>
之殷實者領之糧船過時以爲起剝之用過完時即令<lb/>
在各處擺渡以爲日用衣食之資另外不給工食亦不<lb/>
許多索過往人等錢財船壊令其自爲修理亦不另給<lb/>
<pb n="KR2k0075_WYG_008-5a"/>
似爲甚便<lb/>
劉天和曰通州上達都城近已修閘轉盤漕運脚費大<lb/>
省爲萬世利無容議矣若白河經宻雲諸山且全受渾<lb/>
榆諸河之水夏秋暴漲隄防不能禦源逺流迅水勢漫<lb/>
㪚河皆溜沙深淺通塞不常運行甚艱殊無策以治之<lb/>
惟用兠杓數千具治河官夫遇淺即濬此外運舟各携<lb/>
四五具二三百舟即可得千餘具合力以濬頃刻而通<lb/>
盤剝大省矣惟運卒利於盤剝方可開支脚價如即以<lb/>
<pb n="KR2k0075_WYG_008-5b"/>
盤剝之費償運卒濬淺之勞則運卒受實恵不愈利歸<lb/>
剝船耶愚按用兠杓置剝船皆可爲運船之助惟在當<lb/>
事者酌時勢之宜而善用之則㡬矣<lb/>
劉天和曰滄徳天津之間河决無嵗無之亦有水不甚<lb/>
盛河不甚盈而决者非盡由堤岸卑薄也一則鹽徒盗<lb/>
决以圖行舟私販一則鹻薄地土盗决以圖淤肥一則<lb/>
對河軍民盗决以免衝决彼岸廵守當嚴而防察當預<lb/>
也愚按此等弊端處處有之不獨滄徳天津之間爲然<lb/>
<pb n="KR2k0075_WYG_008-6a"/>
也而周橋翟壩髙堰一帶尤爲𦂳要爲今之計似宜於<lb/>
髙家堰一帶每二里半設防險官一員於二月初一起<lb/>
十月初一止晝夜防䕶時刻不離法誠善也然不特可<lb/>
爲一時之法誠可爲萬世之法潘印川云有隄不守與<lb/>
無隄同守隄不宻與不守同豈無所見而云然哉<lb/>
王在晉曰隆慶中就坎河口壩以積石石如累丸沙流<lb/>
其下乆之亦潰而坎河之工始此愚按宿遷縣有竹絡<lb/>
壩其法或者倣此乎<lb/>
<pb n="KR2k0075_WYG_008-6b"/>
永樂十三年平江伯陳瑄自淮安城西管湖至淮河鴨<lb/>
陳口與清河口相直鑿河引湖水入淮以通漕舟置四<lb/>
閘曰移風曰清江曰福興曰新莊以時啟閉人甚便之<lb/>
此即清江浦河道也<lb/>
萬厯七年以通濟閘逼近淮河舊址坍損改建於甘羅<lb/>
城北仍改濬河口斜向西南使黄水不得直射因廢拆<lb/>
新莊閘又改福興閘於夀州厰適中處所其清江板閘<lb/>
照舊增修八年用石包砌髙堰九年又於府城南運河<lb/>
<pb n="KR2k0075_WYG_008-7a"/>
之旁自窰灣楊家澗歴武家墩開新河一道長四十五<lb/>
里曰永濟河因置三閘以備清江浦之險愚按以上諸<lb/>
事皆今日可斟酌行之者也故備錄於此<lb/>
南昌萬恭云淮安隆慶中水萬厯壬申又水或云海口<lb/>
淤宜濬之郡有司爲探海口則廣三十里望之無際冬<lb/>
中洲渚微見海中潮長則烟霧波濤極目舟從何繫人<lb/>
從何依工從何施且清河之流甚駛海口即淤清河當<lb/>
上行矣古無濬海者有由然哉而怨淮水罪海口者謬<lb/>
<pb n="KR2k0075_WYG_008-7b"/>
矣愚按人每言海口宜濬觀於此說可以釋濬海口之<lb/>
疑故錄之<lb/>
萬厯元年建平水閘二十一於長堤又加建𤓰州閘併<lb/>
儀閘爲二十三湖水大平淮漲不能過寳應又復淺船<lb/>
淺夫但許深湖不許髙隄愚按今日運河身被黄河淤<lb/>
墊已髙此後但許深河不許髙堤亦治河之要訣也<lb/>
萬厯二十年淮河漲溢特遣科臣勘議開腰舖抵周家<lb/>
莊四十里使黄讓淮而安祖陵開韓家莊及訾家營以<lb/>
<pb n="KR2k0075_WYG_008-8a"/>
洩閘河之水而保運道實由河身日髙易於淤梗耳後<lb/>
戸部題稱黄流猛悍逼阻清口壅塞運道欲開復老黄<lb/>
河上流深濬草灣下流部科咸謂黄水濶淺若挑故道<lb/>
須與相等計長六十里煩糜可慮且大河口去清河口<lb/>
僅五里許強黄仍逼弱淮恐終不能洩之東注而漁家<lb/>
溝一帶土地可耕捐棄拂民愚謂淮黄交滙宜在天妃<lb/>
廟後再下數里更好可免黄水倒灌我<lb/>
皇上指授方略令挑挖陶莊引河引黄水而北誠善策<lb/>
<pb n="KR2k0075_WYG_008-8b"/>
也今㨿此云大河口去清河口僅五里許強黄仍逼弱<lb/>
淮大河口或者即黄河口也五里許尚恐其逼阻况黄<lb/>
河逼近清口又安能免倒灌之患乎是宜倣古法而行<lb/>
之愚意欲使黄水交滙在清口之下或五里或十里而<lb/>
中河口不出仲莊閘即由雙金門閘由清河縣北至淮<lb/>
黄交㑹之下入河庶乎黄河永不倒灌清口而運道永<lb/>
無艱阻之患矣不知可行否待質髙明<lb/>
周用疏云黄河所以有徙决之變者無他特以未入於<lb/>
<pb n="KR2k0075_WYG_008-9a"/>
海霖潦無所容也溝洫之爲用說者曰備旱潦而已其<lb/>
用以備旱潦者容水而已故自溝洫至於海其爲容水<lb/>
一也夫天下之水莫大於河天下有溝洫天下皆容水<lb/>
之地黄河何所不容天下皆修溝洫天下皆治水之人<lb/>
黄河何所不治水無不治則荒田何所不墾一舉而興<lb/>
天下之大利平天下之大患矣愚按溝洫之說凡河皆<lb/>
可用而獨黄河不可用何也以其隨行而隨淤也若與<lb/>
諸湖相近者皆可用溝洫之法而洪澤湖一帶尤爲利<lb/>
<pb n="KR2k0075_WYG_008-9b"/>
便予聞往時洪澤湖如周橋翟壩髙良澗等閘下皆有<lb/>
河河之兩岸皆爲肥美水田自六壩開而美田皆滙爲<lb/>
巨浸矣今六壩已閉田盡涸出所待舉行者水利而已<lb/>
與其以有用之水委之於海何若多開河渠廣修溝洫<lb/>
引水灌田旣資其利又除其害之爲兩得乎春則使之<lb/>
出清口一以刷黄一以濟運夏時水漲則開河渠以灌<lb/>
溉民田則昔之民苦水之害者一轉移間而且以得水<lb/>
之利矣但凡民可與樂成而難與慮始若聴民自爲之<lb/>
<pb n="KR2k0075_WYG_008-10a"/>
勢必有所不能或添水利官使專治之或令地方官兼<lb/>
管之務使先開河渠俱令至運河之西岸仍於運河之<lb/>
下開㴠洞如淮安府山陽縣之伏龍洞遇水小時則閉<lb/>
㴠洞止用以灌田而不使之東注遇洪澤湖水大則取<lb/>
其足以灌田而止餘水盡令洩於運河之東由射陽湖<lb/>
馬家蕩蝦鬚溝朦朧入海即運河之東至馬家蕩及蝦<lb/>
鬚二溝俱可爲水田此處儘民爲之不必官爲區處也<lb/>
此愚一得之見也<lb/>
<pb n="KR2k0075_WYG_008-10b"/>
李化龍曰夫河蓋有以一逸貽永勞者未有以一勞貽<lb/>
永逸者防守不固則下流雖通上流必奪防守固則上<lb/>
無旁溢下必順流此之利害一恒人能辨之矣奈何持<lb/>
議者之紛紛也觀於此言益知專設官員分汛防險爲<lb/>
治河第一要訣也<lb/>
李化龍疏云臣愚見前人之治河屢矣前人之脩隄備<lb/>
矣今苐有相率守之耳西自開歸東至徐邳必無不守<lb/>
之地上自司道下至府縣必無不守之人在府縣掌印<lb/>
<pb n="KR2k0075_WYG_008-11a"/>
官必與管河佐貳同其賞罰在地方守廵道必與管河<lb/>
司道同其功罪庶㡬人人着肩自不暇於騰口說矣<lb/>
王在晉曰問水集謂河流之淤難復引之以入運國家<lb/>
治河如尚書平江伯陳瑄惟導汶濬淤建閘通運不復<lb/>
引河徐有貞白昂劉大夏諸公亦不過力塞之而已不<lb/>
復資以濟運蓋河至則衝决去則壅墊修治之功無時<lb/>
可已遷徙不常害多於利愚按今日之黄河旣不復資<lb/>
之以濟運惟有塞之一法涓滴不漏使淮黄併力以刷<lb/>
<pb n="KR2k0075_WYG_008-11b"/>
海口海口旣深則上流自無壅滯之患而潰决之虞庶<lb/>
乎可免矣<lb/>
洪朝選云黄河之爲患雖云變遷不常然其避髙趨下<lb/>
之性自古及今則一而已故下流壅則上流必衝此理<lb/>
勢之必然者又云如堤岸足恃則固堤岸堤岸不足恃<lb/>
則開支河於漕運旣無妨阻東省民命亦得保全又云<lb/>
隄防之設决不可緩而宣洩利導之方爲最上策者雖<lb/>
萬古一致也即此可見固堤岸開支河此治河之要法<lb/>
<pb n="KR2k0075_WYG_008-12a"/>
亦在乎審酌時勢之所宜而善用之耳<lb/>
陳堂疏云天下事有利必有害未有有其利而無其害<lb/>
者擇其利多害少者而爲之則可矣利在於河者多而<lb/>
漕者少則從其利多者而不以爲私圖害在於淮者少<lb/>
而黄者多則從其害少者而不以爲嫁禍利一害百毋<lb/>
以害掩利害一利百毋以利冒害誠遣大臣奉命而往<lb/>
聴其便宜行事大破故常利必期於大興而不惜小費<lb/>
害必期於盡去而無惑人言或年終勘覆功罪或三年<lb/>
<pb n="KR2k0075_WYG_008-12b"/>
彚報使人心鼓舞於奨勸激厲之中羣力可協而百工<lb/>
可成矣語云治河者無一勞永逸之法祗有補偏救弊<lb/>
之法則利害之多少正不可以不講也<lb/>
佘毅中全河說云黄河之性合則流急分則流緩急則<lb/>
蕩滌而疏通緩則停滯而淤塞故以人力治之則逆而<lb/>
難以水力治之則順而易盡塞諸决則水力合矣寛築<lb/>
隄防則衝决杜矣多設減壩則遥堤固矣并堤歸仁則<lb/>
黄不及泗矣築髙堰復閘壩則淮不東注矣堤栁蒲繕<lb/>
<pb n="KR2k0075_WYG_008-13a"/>
西橋則黄不南侵矣脩寳應之堤濬揚儀之淺則湖捍<lb/>
而渠通矣故自告竣以來河身深而河之赴海也急淮<lb/>
口益深而淮之合河也急河淮併力以推滌海淤而海<lb/>
口之宣洩二凟也急用是河嘗秋漲而涯畛屹然淮嘗<lb/>
夏溢而消耗甚速貢賦舳艫若履枕席轉徙孑遺寢緣<lb/>
南畆蓋借水攻沙之效已較然顯白矣愚按此說深得<lb/>
治河之要訣凡治河者不可不熟讀而審察酌度之也<lb/>
潘季馴疏云黄水來自崑崙入徐濟運歴邳宿桃清至<lb/>
<pb n="KR2k0075_WYG_008-13b"/>
清口㑹淮而東入於海淮水自洛及鳳歴旴泗至清口<lb/>
會河而東入於海此兩河之故道即河水自然之性也<lb/>
元嵗漕江南之粟由揚州直北出廟灣入海至永樂年<lb/>
間平江伯陳瑄始堤管家諸湖通淮河爲運道然慮淮<lb/>
水漲溢東侵淮郡也故築髙家堰堤以捍之起武家墩<lb/>
經小大澗至阜寜湖而淮水無東侵之患矣又慮黄河<lb/>
漲溢南侵淮郡也故堤新城之北以捍之起清江浦沿<lb/>
缽池山栁浦灣迤東而黄水無南侵之患尤慮河水自<lb/>
<pb n="KR2k0075_WYG_008-14a"/>
閘衝入不免泥淤故嚴啟閉之禁止許漕艘鮮船由閘<lb/>
出入匙鑰掌之都漕五日發籌一放而官民船隻悉由<lb/>
五壩車盤是以淮郡晏然漕渠永頼而陳平江之功至<lb/>
今未斬也後因剝蝕旣乆堤岸漸傾水從髙家堰决入<lb/>
一郡遂爲魚鱉而當事者未考其故乃謂海口壅塞遂<lb/>
穿支渠以洩之蓋欲亟拯淮民之溺多方規畫以爲疏<lb/>
導之計其意甚善而其心亦良苦矣詎知旁支暫開水<lb/>
勢陡趨西橋以上正河遂至淤阻而新開支河濶僅二<lb/>
<pb n="KR2k0075_WYG_008-14b"/>
十餘丈深僅丈許較之故道不及三十分之一耳豈能<lb/>
容受全河之水下流旣壅上流自潰此崔鎮諸口所由<lb/>
决也今新開尋復淤塞故河漸已通流雖深濶未及原<lb/>
河十分之一而兩河全下沙隨水刷欲其全復河身不<lb/>
難也河身旣復而濶者七八里狹者亦不下三四百丈<lb/>
滔滔東下何水不容若猶以爲不足而欲另尋他所别<lb/>
開一渠恐人力不至於此也以臣等度之非惟不必另<lb/>
鑿一口即草灣亦須置之勿濬矣故爲今之計惟有修<lb/>
<pb n="KR2k0075_WYG_008-15a"/>
復平江伯之故業髙築南北兩隄以斷兩河之内灌而<lb/>
淮揚昏墊之苦可免至於塞黄浦口築寳應堤濬東關<lb/>
等淺五閘復五壩之工次第舉之則淮以南之運道無<lb/>
虞矣堅塞桃源以下崔鎮口諸决而全河之水可歸故<lb/>
道至於兩岸遙堤或葺舊工或剙新址或因髙岡或填<lb/>
窪下次第舉之則淮以北之運道無虞矣淮黄二河旣<lb/>
無旁决竝驅入海則沙隨水刷海口自復而桃清淺阻<lb/>
又不足言矣此以水治水之法也若夫扒撈挑濬之說<lb/>
<pb n="KR2k0075_WYG_008-15b"/>
僅可施之於閘河耳黄河河身廣濶撈濬何期悍激湍<lb/>
流器具難下前人屢試無功徒費工料但恐伏秋水發<lb/>
霪潦相仍不免暴漲致傷兩堤故欲於磨臍溝陵城安<lb/>
娘城等處再築滚水壩三道萬一水髙於壩任其宣洩<lb/>
則兩壩可保而正河亦無淤塞之患矣<lb/>
潘季馴疏云治河之役古今稱難今日之河緣雲梯關<lb/>
塞而不通髙家堰通而不塞是以桑梓鞠爲巨浸陵寝<lb/>
亦有小妨蓋髙堰决則淮水東黄河遂躡其後故清口<lb/>
<pb n="KR2k0075_WYG_008-16a"/>
塞而堰内皆住址陸地其洩不及清口之半故泗州之<lb/>
水聚今塞髙堰乃所以通清口而洩泗州之本也髙堰<lb/>
旣成即聞泗水稍落兩府貧民得免魚鱉之患矣<lb/>
又疏云髙堰㨿黄浦之上㳺而黄浦爲興寳鹽城之門<lb/>
户髙堰旣築黄浦之工自易黄浦旣塞則興寳鹽城一<lb/>
帶田地盡行亁出自茲兩河横流涓滴皆由正道千里<lb/>
之内民業皆可耕穫而海口河身日見深刷亦可免壅<lb/>
潰之患矣<lb/>
<pb n="KR2k0075_WYG_008-16b"/>
又疏云我朝建都燕冀轉輸運道實爲咽喉自儀真至<lb/>
淮安則資淮河之水自清河至徐州則資黄河之水黄<lb/>
河自西而來淮河自南而來合流於清河縣之東經安<lb/>
東達雲梯關而入於海此自宋及今兩凟之故道也數<lb/>
年以來崔鎮諸口决而黄水遂北髙堰黄浦决而淮水<lb/>
遂東桃清虹泗山陽髙寳興泰田廬墳墓俱成巨浸而<lb/>
入海故道㡬成平陸臣等受事之初觸目驚心所至之<lb/>
處孑遺之民扳輿號泣觀者皆爲隕涕然議論紛起有<lb/>
<pb n="KR2k0075_WYG_008-17a"/>
謂故道當棄者有謂諸决當留者有謂當開支河以殺<lb/>
下流者有謂海口當另行開濬者臣等反覆計議棄故<lb/>
道則必欲乘新衝新衝皆故址陸地漫不成渠淺澁難<lb/>
以浮舟不可也留諸决則正河必奪桃清之間僅存溝<lb/>
水淮揚兩郡一望成湖不可也開支河則黄河必不兩<lb/>
行自古紀之淮河泛溢隨地沮洳水中鑿渠則不能别<lb/>
尋他道則不得况殺者無㡬而來者滔滔昏墊之患何<lb/>
時而止不可也惟有開濬海口一節於理爲順方在猶<lb/>
<pb n="KR2k0075_WYG_008-17b"/>
豫而工部移咨叮嚀臣等親詣踏看臣等乃乗輕舠出<lb/>
雲梯關至海濵延袤四望則見沙積成灘中間行水之<lb/>
路不及十分之一然海口故道則廣自二三里以至十<lb/>
餘里詢之土人皆云往時深不可測近因淮黄分流止<lb/>
餘涓滴入海水少而緩故沙停而積海口淺而隘耳若<lb/>
兩河之水仍舊全歸故道則海口仍舊全復原額不必<lb/>
别尋開鑿徒費無益也臣等乃思欲疏下流先固上源<lb/>
欲遏旁支先防正道决意塞决以挽其趨築遙堤以防<lb/>
<pb n="KR2k0075_WYG_008-18a"/>
其决建減水壩以殺其勢而保其堤一嵗之間兩河歸<lb/>
正沙刷水深海口大闢田廬盡復流移歸業禾黍頗登<lb/>
國計無阻而民生有賴矣<lb/>
知府張允濟云查得古有大清口小清口大清口在清<lb/>
河縣後即今之老黄河也小清口在清河縣前即今淮<lb/>
水所出之清口也淮出清口東數里大河口與黄㑹黄<lb/>
河入三義鎮以下老河口亦出大河口與淮㑹同流至<lb/>
雲梯關九十里入海此𢎞治正徳以前運道漕船到淮<lb/>
<pb n="KR2k0075_WYG_008-18b"/>
俱由五壩車盤以達外河沂流從大河口由清河縣後<lb/>
經漁溝等處出三義老河口而北達桃宿邳徐以上淮<lb/>
不入裏河黄不至清口自塞三義口而黄流横絶清口<lb/>
矣自開天妃壩而外河引入内灌矣黄淮轉折直射清<lb/>
浦淮南之患始殷淮口之沙日積泗北之水日聚故議<lb/>
者每每欲開復老黄河意蓋有見於此耳近年以來泗<lb/>
水之瀦愈厚而王公堤之勢愈危通濟閘外常淤而天<lb/>
妃壩亦决故首慮祖陵次慮運道次慮民生而復開老<lb/>
<pb n="KR2k0075_WYG_008-19a"/>
黄河之說若不容已者但總計挑河共長一萬五千二<lb/>
百一十丈計八十四五里分該銀九十萬六千三百七<lb/>
十二兩應用錢糧夫役尚未敢擬誠開此河按入赤晏<lb/>
廟大河下海使淮不受敵順勢東注無復退縮洄洑之<lb/>
狀泗北積水自消黄流旣與通濟閘隔逺清江浦運道<lb/>
自不受衝而王公堤岸可保是老黄河有可開之利矣<lb/>
但河流旣分萬一全奪正河自三義鎮至清河三十餘<lb/>
里水少而淺漕艘膠阻國家大計可慮也河性靡常遷<lb/>
<pb n="KR2k0075_WYG_008-19b"/>
徙不一倘開後淤墊或别有改移致虚勞費可慮也連<lb/>
嵗災傷民窮財盡一旦動大衆營大費時詘舉嬴可慮<lb/>
也是開老黄河亦非全利而無害者矣<lb/>
黄河自宿遷而下河博而流迅治法宜縱之必勿隄宿<lb/>
遷而上河窄而流舒治法宜束之亟堤可也又徐邳水<lb/>
髙而岸平泛濫之患在上宜築堤以制其上河南水平<lb/>
而岸髙衝刷之患在下宜捲埽以制其下不知者河南<lb/>
以堤治是滅趾崇頂者也徐邳以埽治是摩頂擁踵者<lb/>
<pb n="KR2k0075_WYG_008-20a"/>
也其失策均也<lb/>
築堤有三禁毋掘房基毋挖古塜毋剗膏腴<lb/>
河堤之法有二有截水之堤有縷水之堤截水者遏黄<lb/>
水之性而亂流阻之者也治水者忌之縷水者因河之<lb/>
勢而順流束之者也治水者便之夫水之爲性也專則<lb/>
急分則緩而河之爲勢也急則通緩則淤若能順其勢<lb/>
之所趨而堤以束之河安得敗惟河欲南而截之使北<lb/>
欲合而截之使分以逆天地之氣化而反天地之血脉<lb/>
<pb n="KR2k0075_WYG_008-20b"/>
河始多事也已<lb/>
河南属河上源地勢南髙北下南岸多强北岸多弱夫<lb/>
水趨其所下而攻其所弱近有倡南堤之議者是逼河<lb/>
使北也北不能勝必攻河南之銅瓦廂則徑决張秋攻<lb/>
武家壩則徑决魚臺此覆轍也若南攻不過溺民田一<lb/>
季耳是逼之南决之禍小而北决之患深<lb/>
治漕有八因因河之未泛而北運因河之未凍而南運<lb/>
因風之南北爲運期因河之順流爲運道因河安則修<lb/>
<pb n="KR2k0075_WYG_008-21a"/>
堤以固本因河危則塞决以治標因冬春則沿堤以修<lb/>
因夏秋則㨿堤以守是謂八因有三策四月方終舟悉<lb/>
入閘夏秋之季河復安流上策也運艘入閘國計無虞<lb/>
黄水齧堤隨决隨補中策也夏秋水發運舸度河漕旣<lb/>
愆期河無全算斯無策矣是謂三策五行之性金圓木<lb/>
直水曲火鋭土方水之下不可使直猶木之不可使曲<lb/>
也黄河九折而入中國每折千里此西域之河耳亦折<lb/>
之大者耳若自三門七津而下由安東入海僅僅二千<lb/>
<pb n="KR2k0075_WYG_008-21b"/>
里而强不知㡬百十折也故能盤旋停蓄而不洩若人<lb/>
之腸胃然丹田以上多直遂丹田以下多盤曲然後停<lb/>
蓄而注於膀胱否則徑洩氣射斃也乆矣黄河之在西<lb/>
域丹田而上者也流入潼關丹田而下者也故入西域<lb/>
折以千里計入潼關折以數十里計是注膀胱之勢也<lb/>
每折必掃灣在河南制之以埽在徐邳制之以堤吾謹<lb/>
備之耳若惡其掃灣必導之使直是欲直腸胃從管達<lb/>
膀胱也豈惟人力不勝之傾巖急瀉是謂敝河故大智能<lb/>
<pb n="KR2k0075_WYG_008-22a"/>
制河曲不能制河直者勢也<lb/>
黄河險工當以頭年下埽爲次年之防一年積料爲兩<lb/>
年之用則桑土早備隂雨無虞矣慎之哉<lb/>
黄河非持乆之水也與江水異每年發不過五六次每<lb/>
次發不過三四日故五六月是其一鼓作氣之時也七<lb/>
月則再鼓而盛八月則三鼓而竭且衰矣萬一河勢虚<lb/>
驕鋭不可當我且避其鋭氣固守要害如河南之銅瓦<lb/>
廂山東之武家壩徐州之曲頭集布陣嚴整二守四防<lb/>
<pb n="KR2k0075_WYG_008-22b"/>
以待而姑以不要害之隄委而嘗之以分弱其勢以全<lb/>
吾要害持至水勢漸落却將所委之堤隨缺而隨補之<lb/>
刻期髙厚勿令後水再由漸成河身致墊舊河如此則<lb/>
河之攻我也有限我之守河也無窮<lb/>
四防中風防尤宜慎之房村决風濤鼓擊不已黄吕梁<lb/>
以巨舟四十障於决口風濤遽靜亦竒事然河堤千里<lb/>
舟不及也古有黄河風防之法如遇水漲濤擊下風堤<lb/>
岸則亦秫秸粟藁及樹枝草蒿之類束成綑把徧浮下<lb/>
<pb n="KR2k0075_WYG_008-23a"/>
風之岸而繫以繩隨風髙下巨浪止能排擊綑把且以<lb/>
柔物堅濤遇之足殺其勢堤且晏然於内排擊弗及丁<lb/>
夫却於堤外幇工此風防之要訣也綑把仍可貯爲捲<lb/>
埽之需蓋有所備而無所費云<lb/>
河决口之患二如上有所决下無所洩者曰隘决不必<lb/>
鬭水搶築俟漲落水出直塞之耳若上决而下洩者曰<lb/>
通决此不可少需搶築可也否則流衝勢洩恐成河身<lb/>
則正河流緩而淤矣余於房村以搶築法施之正河即<lb/>
<pb n="KR2k0075_WYG_008-23b"/>
安<lb/>
一多穿漕渠以殺水勢此漢人之言也特可言秦晉峽<lb/>
中之河耳若入河南水滙土疎大穿則全河由渠而舊<lb/>
河淤小穿則水性不趨水過即平陸耳夫水專則急分<lb/>
則緩河急則通緩則淤治正河可使分而緩之道之使<lb/>
淤哉今治河者苐幸其合勢急如奔馬吾從而順其勢<lb/>
隄防之約束之範我馳驅以入於海淤安可得停淤不<lb/>
得停則河深河深則永不溢亦不舎其下而趨其髙河<lb/>
<pb n="KR2k0075_WYG_008-24a"/>
乃不决故曰黄河合流國家之福也愚按多穿漕渠以<lb/>
殺水勢但不可施之於黄河耳凡清水之河皆可用之<lb/>
駱馬湖之下爲中河則中河可以多穿漕渠也洪澤湖<lb/>
之下爲周家橋翟家壩髙良澗古溝髙家堰武家墩則<lb/>
周家橋翟家壩等處皆可穿漕渠也仍宜各設閘座水<lb/>
小則閉閘蓄水以敵黄水大則開放水以漑田可以除<lb/>
水之害可以資水之利一舉而兩得也武家墩之下爲<lb/>
運河亦宜多穿漕渠以殺水勢可以漑民田而運河可<lb/>
<pb n="KR2k0075_WYG_008-24b"/>
免氾濫衝决之虞凡可以穿漕渠之䖏皆宜建閘其下<lb/>
皆宜制爲水田仍令地方官兼管水利事如同知通判<lb/>
及縣丞主簿之類皆可兼之則民生旣可以資水之利<lb/>
而河道亦可免泛濫衝决之患矣<lb/>
　<lb/>
　<lb/>
　<lb/>
　居濟一得卷八<lb/>
</p>
<p>
</p>
  </div>
</body>
</text>
</TEI>
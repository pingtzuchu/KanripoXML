<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史纂通要卷十一</head> <lb/>
    <p>
<pb n="KR2o0017_WYG_011-1a"/>
欽定四庫全書<lb/>
　史纂通要卷十一<lb/>
　　　　　　　　　　　　元　胡一桂　撰<lb/>
　　晉室五胡僣僞<lb/>
　　　晉室僣偽之國實起於前凉張軓<hi>惠帝大安二年癸亥</hi>次<lb/>
　　　蜀李特<hi>癸亥</hi>次前燕慕容廆<hi>户賄切/癸亥</hi>次漢劉淵<hi>後改</hi>
　　　<hi>號前趙惠帝求興元年甲子</hi>次後趙石勒<hi>元帝大興二年己卯</hi>次魏冉<lb/>
　　　閔<hi>穆帝永和六年庚戍</hi>次前秦符洪<hi>庚/戍</hi>次後燕慕容垂<hi>武帝</hi>
<pb n="KR2o0017_WYG_011-1b"/>
　　　<hi>大元八年癸未</hi>次後秦姚萇<hi>大元九年甲申</hi>次西秦乞伏國仁<lb/>
　　　<hi>大元十年乙酉</hi>次後凉吕光<hi>同上/乙酉</hi>次南凉秃髪烏孤<hi>安帝</hi>
　　　<hi>隆安元年丁酉</hi>次北凉叚業<hi>丁/酉</hi>次南燕慕容德<hi>二年戊戍</hi>次<lb/>
　　　西凉李暠<hi>四年庚子</hi>次大夏赫連勃勃<hi>義熈三年丁未</hi>次北<lb/>
　　　燕馮䟦<hi>五年己酉</hi>此十六國之序也<hi>厯代編年圖云魏不在十六國</hi>
　　　<hi>之數</hi>然稱五胡者劉淵匃奴也石勒羯也慕容氏<lb/>
　　　鮮卑也符氏氐也姚氏羌也五族迭興據有中<lb/>
　　　原猾亂之魁餘各一隅耳<lb/>
<pb n="KR2o0017_WYG_011-2a"/>
前趙劉淵字元海本匃奴遺種嗣其父豹爲左賢王家<lb/>
于晉陽汾澗之濵初漢髙祖以宗女爲公主妻冐頓約<lb/>
爲兄弟故其子孫遂冐姓劉氏淵幼好學尤好左傳孫<lb/>
吳兵法史漢諸子無不綜覽學武事妙絶於衆猿臂善<lb/>
射膂力過人姿儀魁偉太原王渾虚襟受之命子濟拜<lb/>
焉咸熈中爲任子在洛陽文帝深待之渾屢言武帝召<lb/>
語大恱成都王頴表爲冠軍將軍在鄴其從祖右賢王<lb/>
劉宣推爲大單于報至以計辭頴歸都離石永興元年<lb/>
<pb n="KR2o0017_WYG_011-2b"/>
<hi>惠帝</hi>僣王位都左國城國號漢以祖漢甥也永嘉二年<hi>懐帝</hi>
僣帝位遷都平陽<hi>今晉州</hi>奄有河汾天下䗬起之衆輻湊<lb/>
而歸之石勒王彌輩皆北靣稱臣六年而死<hi>晉惠帝懐帝朝</hi>劉<lb/>
聰<hi>淵第四子</hi>年十四博涉經史孫吳兵法弱冠游京師結交<lb/>
名士大弟頴<hi>惠帝弟</hi>以爲積弩將軍淵死聰殺兄簒位<hi>兄和</hi>
<hi>已立佊殺</hi>烝淫太后<hi>淵后/單氏</hi>六劉兼寵<hi>太保劉毅二女四孫女</hi>六后並立<lb/>
<hi>二劉氏靳氏樊氏王氏王沈女宣氏</hi>斬戮諌輔荒淫不悛逞其兵力䧟兩<lb/>
都執二帝<hi>永嘉五年聰遣呼延晏劉曜王彌石勒䧟洛陽執懷帝建興五年遣劉曜䧟長安執愍帝</hi>
<pb n="KR2o0017_WYG_011-3a"/>
䖍劉帝宅盤踞神郷簒國七年雖保首領以没子粲立<lb/>
復烝淫於内<hi>靳氏等皆未滿二十</hi>靳凖難作<hi>粲立以凖録尚書事陰有異志説粲誅大</hi>
<hi>臣因勒兵弑粲</hi>殺其子<hi>粲/</hi>屠其族<hi>劉氏男女無少/長皆斬東市</hi>戮其屍<hi>掘聰墳斬</hi>
<hi>屍</hi>禍及父墳<hi>掘淵墳</hi>火延宗廟天之報之亦稱其施可畏<lb/>
也夫<hi>並懷帝愍帝朝</hi>劉曜<hi>淵族子</hi>嘗助桀虐俶擾中原乘靳凖之<lb/>
難討賊竊位始改國號為趙<hi>太興元年</hi>徙都長安以羊氏爲<lb/>
皇<hi>后即惠  帝后</hi>用兵隴坂則陳安授首<hi>明帝朝滅陳安諸氐羌皆降</hi>伸威<lb/>
西河則張茂稱藩<hi>滅安後自將伐凉臨河列營曰但以威聲震之茂懼稱藩</hi>可謂疆<lb/>
<pb n="KR2o0017_WYG_011-3b"/>
矣及乘髙候之捷驕心遽生<hi>咸和三年八月大破石虎髙候枕尸二百餘里勒都</hi>
<hi>襄國大震</hi>一戰而跌生為禽虜<hi>十二月石勒來攻不為備勒至將戰飲酒數斗衆潰曜昏</hi>
<hi>醉奔退馬䧟石渠墜水上被執至襄國勒殺之三年勒使虎執曜二子熈𦙍遂滅之</hi>終南山崩尺<lb/>
玊呈字數固前定<hi>大興四年山崩有玉方一尺文曰皇亡皇亡敗趙昌凡三十一字劉均曰</hi>
<hi>闕</hi>　<hi>皇室子當亡丑滅盡戊子曜禽己丑滅</hi>然迹其凶虐天安捨諸前趙<lb/>
凡厯三世二十六年而石勒滅之<hi>晉惠帝至成帝朝</hi>
後趙石勒字世龍上黨武鄉羯人也其先匃奴别部羌<lb/>
渠之胄年十四倚嘯上東門王夷甫<hi>衍</hi>已識其將為天<lb/>
<pb n="KR2o0017_WYG_011-4a"/>
下亂<hi>勒隨邑人行販洛陽倚嘯東門夷甫恐其將為天下患馳收之㑹已去</hi>力耕於鄔人<lb/>
<hi>鄔人郭敬等資贍之感恩為力耕每聞鞞鐸之音</hi>執賣於平原<hi>太安中并州饑亂太守例執賣</hi>
<hi>與平原人師懽為奴耕作常聞鼔角之聲</hi>囚於武安臨水<hi>傭於武安臨水為遊軍所囚㑹群鹿</hi>
<hi>至軍逐鹿得免俄見老父謂曰鹿我也君應為中州主相救耳</hi>困厄亦屢矣後歸劉淵<lb/>
爲輔漢將軍迨攻䧟冀州衆十餘萬引張賔為謀主刁<lb/>
膺為股肱孔萇爲爪牙并州諸羯多從之劉聰授并州<lb/>
刺史南冦襄陽遂䧟江西長驅冦鄴復據襄國<hi>其時勒因遣王</hi>
<hi>修獻捷於曜曜信人言斬修勒大怒遂與曜絶</hi>劉曜席戰勝之威<hi>髙候之勝</hi>進圍伊<lb/>
<pb n="KR2o0017_WYG_011-4b"/>
洛勒舉兵一麾曜昏然就縳遂兼其國奄有中區擁舊<lb/>
邦而抗王室坐明堂而襲冠帶釋介胄而開庠序隣敵<lb/>
畏威而納欵絶域承風而獻貢觀其言曰大丈夫行事<lb/>
當礌礌落落如日月皎然終不效曹孟德司馬仲逹欺<lb/>
人孤兒寡婦狐媚以取天下亦一時之豪也死肉未寒<lb/>
妻子悉死於石虎之手而奪之位矣<hi>勒以咸和八年死僣帝位六年壽六</hi>
<hi>十七月勒方死虎刼太子𢎞臨軒𢎞涕泣讓位於虎虎大怒迫立九年冬廢𢎞臨海王幽之尋殺其母子  晉</hi>
<hi>元帝明帝成帝朝</hi>石虎字季龍<hi>勒從子也</hi>賦性殘忍自少不道彈人<lb/>
<pb n="KR2o0017_WYG_011-5a"/>
爲患儻非犢子破車之諫死於世龍之手矣<hi>虎彈人軍中苦毒勒</hi>
<hi>白母將殺之母曰快牛為犢子時多能破車汝少忍之</hi>然而勇冠當時攻取無敵<lb/>
勲亦非細自𢎞之爲大單于也虎已懷怨恨<hi>勒以𢎞為大單于虎</hi>
<hi>怒曰吾當夫石二十年乃不與我他日不足復留種也</hi>卒成簒奪得國之後畋獵<lb/>
無厭<hi>造獵車千乗海岱河濟人無寧志</hi>宫室盛興<hi>作臺觀於鄴營長安洛陽二宫役四十餘</hi>
<hi>萬人後又發雍洛秦并十六萬人治長安未央宫又發諸州三十六萬修洛陽宫</hi>苛采民女<hi>發百</hi>
<hi>姓二十以下女十三萬餘人奪人婦九千餘人㑹鄴虎大悦子宣私米亦萬餘</hi>嘉兵不戢<hi>戊戍自將</hi>
<hi>二十萬擊遼移擊皝大敗棄甲走庚子合兵民五十萬括馬四萬擊燕壬寅造甲五十餘萬船夫十七萬人不</hi>
<pb n="KR2o0017_WYG_011-5b"/>
<hi>聊生</hi>分命宣韜先後遊獵軍戎之盛虎升髙而望曰吾家<lb/>
父子如是非天崩地䧟則抱子弄孫無復憂矣<hi>命子宣將十人</hi>
<hi>萬遊獵所過三州十五郡資儲殆盡復命子韜亦如之自并州遊於秦晉宣素惡韜疾之彌甚</hi>亡何父<lb/>
子猜嫌兄弟讎隙自相屠膾取笑天下<hi>先是丁酉太子邃數被笞責謀</hi>
<hi>弑虎虎殺之并其二十六子同一棺至是戊申宣使賊殺韜欲并殺虎虎殺宣并其九子虎嘗謂欲以純灰三</hi>
<hi>斛滌腸何為專生惡子年二十便欲殺父虎捨長子斌與遵而立子世為太子方十嵗</hi>虎死<hi>永和五年</hi>
<hi>死在位十六年</hi>世立冉閔作亂虎之子孫屠戮無遺積惡致滅<lb/>
有天道哉<hi>世立凡三十三日虎長子遵用冉閔謀引兵廢世自立凡一百八十三日遵與兄鑑謀殺</hi>
<pb n="KR2o0017_WYG_011-6a"/>
<hi>閔鑒告閔閔殺遵立鑒凡一百三日鑒又欲誅閔復為閔所殺并誅虎孫三十八人盡殪石氏遂簒位時虎子</hi>
<hi>祗鎮襄國聞鑒死僣號辛亥為閔所滅閔本姓冉為虎養孫後簒復冉姓國號魏隨為慕容恪所禽斬之國滅</hi>
後趙之僣四傳二十有二年爲冉閔所簒<hi>起成帝咸和戊子終穆帝</hi>
<hi>永和己酉</hi>復并於慕容氏焉南宫氏曰迹晉亡國之禍莫烈<lb/>
於二趙淵聰父子嘗親受晉爵委質為臣劉曜石勒又<lb/>
皆淵聰臣子觀其喋血神州囚執天子負擢髮不足數<lb/>
之罪終淵聰曜勒之身晉君臣曾不能北向戮一人以<lb/>
雪中原之憤自凶人得志者觀之疇不謂天道無知而<lb/>
<pb n="KR2o0017_WYG_011-6b"/>
爲惡者未必生禍也然石渠之䧟劉曜被戮於生前靳<lb/>
凖之禍淵聰受誅於旣死至於石勒僅能自免其身而<lb/>
冉閔之亂其子孫至無遺種劉石亂華之罪劉為首惡<lb/>
石氏爲從天之禍劉亦浮於石恢恢之網踈而不漏而<lb/>
世之凶人陵暴君親者猶懵然而莫之悟也悲夫<lb/>
前燕慕容廆鮮卑人<hi>其先號東胡漢初為匃奴所敗保鮮卑山因以為號</hi>魏初自<lb/>
莫䕶跋<hi>廆曾祖</hi>入居遼西拜率義王<hi>司馬懿拜之</hi>建國棘城之<lb/>
北<hi>廆遷大棘城顓頊之墟</hi>廆據鄴<hi>相州</hi>號燕屬晉室板蕩諸夏皆襁<lb/>
<pb n="KR2o0017_WYG_011-7a"/>
負而歸之撫循勞来收其髦俊以贊國事故能開一方<lb/>
之業創累葉之基然身受晉爵不失臣節<hi>元帝拜廆大單于成帝加</hi>
<hi>廆侍中</hi>迹元帝興復之初廆獨能尊主倡義遣使勸進<hi>元帝</hi>
<hi>丁丑遣使浮海勸帝承大統</hi>奉表獻捷<hi>乙卯取遼東遣裴薿獻捷</hi>執石勒使以獻<lb/>
<hi>癸未勒使脩好</hi>使中國之義明於天下其賢於一時戎狄也逺<lb/>
矣綱目大書表而出之宜哉<hi>丁丑三月綱目書劉琨慕容廆皆遣使勸進廆得與</hi>
<hi>琨同書嘉之也廆成帝癸巳卒  晉惠懐愍元明成六朝</hi>慕容皝<hi>呼廣切廆第三子</hi>雄毅多<lb/>
權畧尚經學善天文據已成之資<hi>丙申始僣位十五年</hi>乘土崩之<lb/>
<pb n="KR2o0017_WYG_011-7b"/>
㑹誅叚遼<hi>己亥送首于晉</hi>俘髙麗<hi>癸卯髙麗/稱臣奉貢</hi>并宇文<hi>甲辰討宇文豆歸滅</hi>
<hi>之四夷東部大人拓地千里</hi>虜夫餘<hi>世子雋虜/夫餘王</hi>摧彊趙<hi>石勒屢敗之</hi>拓境<lb/>
三千增户十萬僣稱王號<hi>丁酉</hi>遷都龍城<hi>壬寅</hi>卒不奉晉王<lb/>
朔矣<hi>乙酉自稱十二年以嗣位數紀年始不奉正朔  晉成康穆三朝</hi>慕容雋<hi>皝次子</hi>姿<lb/>
貎魁偉愽觀圖書有文武幹畧因石氏内亂乗釁長驅<lb/>
聞風而靡遂走王午<hi>庚戍徇幽州刺史王午走遂陷薊入都之</hi>取章武河間<lb/>
<hi>南徇冀州取章武河間</hi>拔中山趙郡<hi>辛亥恪/拔之</hi>降叚勤斬冉閔<hi>壬子恪討</hi>
<hi>勤降之遇冉閔斬之遂䧟鄴滅魏</hi>敗叚龕<hi>丙辰龕降定齊地</hi>威聲所至易於破<lb/>
<pb n="KR2o0017_WYG_011-8a"/>
竹而幽齊青冀畧定矣於是僣帝位建年號<hi>永和壬子建號元璽</hi>
遷都於鄴<hi>丁巳自薊遷鄴</hi>廆初云子孫當有中原之言至是始<lb/>
驗<hi>初廆云吾稽福累仁子孫當有中原立十一年升平庚申卒  晉穆帝朝</hi>慕容暐<hi>雋第三子庚申</hi>
<hi>立十一年</hi>立恪實佐之初雋死朝廷僉謂中原可圖獨桓温<lb/>
謂慕容恪尚在憂方大耳未數年進克洛陽略地崤澠<lb/>
關中大震<hi>乙丑三月</hi>恪如不死燕未可量也曁評為政<hi>慕容氏</hi>
忘恪臨没之忠言<hi>丁卯五月恪疾謂暐曰垂將相之才願以國政聼之不然秦且圖燕言訖</hi>
<hi>而卒又與評曰請以垂為大司馬必混一四海外冦不足憚</hi>欲追慕容垂於敗温之<lb/>
<pb n="KR2o0017_WYG_011-8b"/>
日<hi>己丑晉桓温来伐暐與評謀奔垂請擊之與慕容德相繼敗温追至襄邑大破之垂還評愈忌之與太后</hi>
<hi>謀誅垂垂懼奔符堅</hi>主暗臣昬斥逐親賢以資彊敵秦師壓境評<lb/>
帥三十萬衆迎拒以國家安危之身顧乃搉樵賣水積<lb/>
貨丘山俯仰之間坐爲俘虜盖非不幸也<hi>庚午七月泰王猛再来伐</hi>
<hi>士卒怨評莫闕十一月鄴城䧟暐評皆被執以歸郡百五十七户二百缺十六萬</hi>燕僣國自號<lb/>
稱王至暐三世三十五年為秦符堅所滅焉<hi>始成帝咸康丙申終</hi>
<hi>帝奕太和庚午</hi>
前秦之興起於後趙蒲洪略陽臨渭氐人初氏蒲<hi>其家池中</hi>
<pb n="KR2o0017_WYG_011-9a"/>
<hi>蒲生長五丈五節如竹遂因以蒲為氏</hi>後以䜟文有草付應王又其孫堅<lb/>
背有草付字<hi>堅生目有赤文隱起成字曰草付臣又七袒洪名之曰堅</hi>故改姓苻氏<lb/>
初歸石虎後降晉<hi>穆帝庚戍以為征北大將軍</hi>徘徊枋頭已有虎據<lb/>
中原之志<hi>己酉泰雍流民相率從枋頭西歸推洪為主衆十餘萬</hi>健僣位長安<hi>洪第</hi>
<hi>三子壬子僣帝位以子萇為太子弟雄為丞相</hi>取兖并<hi>五月晉張遇以許昌降郡邑皆降盡得兖并</hi>
却桓温<hi>甲寅萇雄却温温乏食還</hi>平關中<hi>八月萇平關中</hi>遂為彊國又留心<lb/>
政事崇尚儒學寛刑薄賦關右歸心焉<hi>辛亥僣天王位改元凡四年卒</hi>
苻生<hi>健第三子萇卒乙卯生嗣位</hi>眇而狂悖甚為祖洪所惡嗣位三<lb/>
<pb n="KR2o0017_WYG_011-9b"/>
年<hi>乙卯至丁巳六月弑</hi>窮兇極惡淫刑忍殺不可具道<hi>即位初首殺梁后及</hi>
<hi>大臣以應星變又殺功臣雷弱兒九子并二十七孫又殺后妃公卿僕𨽻百餘人截頭拉脅鋸頃刳胎宴羣臣</hi>
<hi>射殺酒監尚書令辛牢謂不强人酒有告賊者刳其心太后弟諫鑿其項殺之謡言東海大魚化為龍殺太師</hi>
<hi>魚過并其子孫</hi>於是東海王堅弑之而自立焉<hi>堅去帝號稱大秦天王  並穆</hi>
<hi>帝朝</hi>苻堅<hi>洪季子/雄之子</hi>弑主殺兄<hi>丁巳冬殺庶兄法法賢堅讓不受以為丞相太后恐不利</hi>
<hi>於堅賜死法與堅慟哭嘔血别</hi>簒成偽厯本非有道之長特居位以来<lb/>
粗有可稱者其得人也因吕婆樓一言舉王猛於布衣<lb/>
君臣遇合自謂𤣥德之有孔明也一嵗五遷權傾中外勲<lb/>
<pb n="KR2o0017_WYG_011-10a"/>
舊不能離親戚不能妬遂使僚佐屏息豪右震悚道不<lb/>
拾遺兵革彊盛國以富彊猛之力也<hi>丁巳尚書婆樓薦猛曰僕里舍王猛</hi>
<hi>謀略不世出宜請而咨之氐豪樊世初與健定關中與猛争論堅因事斬樊世仇騰席寶譖猛出騰寶壬申猛</hi>
<hi>相乙亥卒</hi>況其時平陽公有經綸之才<hi>弟融</hi>長樂公有文武之<lb/>
畧<hi>子丕</hi>權翼薛讚之直諒鄧羌張蚝<hi>允吏切</hi>之忠勇各當其<lb/>
任共致治平其嚴貢舉之法也命牧伯守宰各舉孝悌<lb/>
亷直文學政事察其所舉以行賞罰由是官稱其職民<lb/>
安其業其重經學之任也詔民通經成一藝者郡縣以<lb/>
<pb n="KR2o0017_WYG_011-10b"/>
禮送之其在官不學無藝者悉罷為民以至増重儒教<lb/>
禁老莊圖䜟之學其政事之善也舉賢才脩廢職課農<lb/>
桑恤困窮禮百神立學校旌節義繼絶世至於因旱而<lb/>
減饍徹樂開山澤之禁以養民聼訟而立觀五日一臨<lb/>
以求民隱却大宛獻馬作詩返之卒能平燕<hi>庚申冬堅自將助猛</hi>
<hi>平燕遷慕容暐君臣及鮮卑四萬户於長安</hi>定蜀<hi>癸酉冬命將分道擊梁孟朱彤拔漢中徐成抜劒門</hi>
<hi>楊安降梓潼毛當抜成都遂取二州卭莋夜即皆降</hi>吞凉<hi>丙子秋平凉前凉張軌據八世滅之</hi>擒代<lb/>
<hi>冬張蚝等三道擊代王什翼犍敗走為子實君所弑堅討平之代自拓抜倚廬始封六十三年而亡</hi>十分<lb/>
<pb n="KR2o0017_WYG_011-11a"/>
天下而有其七<hi>王猛云九州百郡十居其七</hi>東夷西域一日而朝貢<lb/>
者六十二國艸付之盛劉石以来未之有也柰何冦晉<lb/>
之謀懷貪欲無厭之心忘王猛臨終之語<hi>猛言晉正朔相承臣没之</hi>
<hi>後願勿以晉為圖鮮卑西羌我之仇敵終為人患宜漸除之</hi>闢臣下苦口之諌<hi>壬午謀冦</hi>
<hi>晉僕射權翼左衞率石越首諌不聼弟融太子𢎞諌不聼所信沙門道安所幸張夫人所爱幼子詵諌又不聼</hi>
獨與慕容垂決大議<hi>垂勸堅獨斷堅大悦曰吾定天下獨卿耳厚賜之</hi>臨發朝<lb/>
臣皆不欲堅行惟埀與姚萇及良家子勸之擁百萬之<lb/>
師長驅入㓂自謂大江之流投鞭可渡不知人道助順<lb/>
<pb n="KR2o0017_WYG_011-11b"/>
天道惡盈淮淝一敗㡬於隻輪不返而群醜風塵思奮<lb/>
之心鱗集蜂起慕容垂據中山而為後燕姚萇據長安<lb/>
而爲後秦乞伏國仁據隴右而爲西秦冦讎徧四方戎<lb/>
馬塞郊甸身死於叛臣之手種類殄滅何其亡之速哉<lb/>
<hi>堅癸未大敗於晉乙酉五月慕容冲攻䧟長安前期堅奔五將山七月後秦姚萇執堅八月雜殺之年四十八</hi>
<hi>張夫人愛子詵皆自殺丁亥冬萇䧟秦州掘堅尸倮鞭之埋以棘</hi>或謂不殺慕容垂於<lb/>
来奔之時<hi>己丑垂及子令寶農来奔堅大喜猛日垂父子如龍虎非可騎之物堅曰吾方收英雄以</hi>
<hi>清四海柰何殺之不聼</hi>不剪慕容暐於星變之日<hi>癸酉冬彗星見太史張孟言彗</hi>
<pb n="KR2o0017_WYG_011-12a"/>
<hi>起箕尾燕分埽東井秦分十年後燕當滅秦宜剪暐父子兄弟以涓天變不聼</hi>不誅鮮卑於妖<lb/>
言之際<hi>癸酉冬有人入明光殿大呼曰甲申乙酉魚羊食人悲哉無復遺執之不獲袐監朱肜祕郎趙</hi>
<hi>璧固請誅鮮卑不聼</hi>最後不從人言輕謀冦晉自底滅亡此亦所<lb/>
謂徒觀其跡耳善乎南宫氏曰秦於羣雄中所謂彼善於<lb/>
此者堅以簒弑取國猛以商君治國外彊中乾所以一<lb/>
蹶而不復振氏祚之不長其無本之故與愚觀猛之<lb/>
説堅曽未聞有仁義之言進之者至於為詐計詒慕容<lb/>
令欲殺其父子其傾險尤爲可羞司馬氏至以爲市井<lb/>
<pb n="KR2o0017_WYG_011-12b"/>
鬻賣之行豈雅德君子所宜為哉<hi>庚午猛伐燕請令參軍事猛至洛陽賂垂</hi>
<hi>所親使詐為垂使者謂令曰父子来此逃死今王猛䜛毁日深秦王雖外相善其心難知吾今還東故遣告汝</hi>
<hi>吾已行矣汝可速發令遂奔燕猛表令叛垂懼而走為追騎所獲堅引見勞之待之如舊</hi>若夫垂没<lb/>
諄諄以晉為未可圖鮮卑西羌不可忽雖正中亡國之<lb/>
膏盲亦徒然耳縱使猛在未必能遏堅之南行亦未必<lb/>
能決堅之殺鮮卑與羌也吁猛特霸者之佐耳仁人無<lb/>
敵於天下猛何足以識此<hi>晉穆哀廢簡文孝武五朝</hi>苻丕<hi>乙酉堅留太子宏守</hi>
<hi>長安慕容冲攻長安宏棄城走七月堅被姚萇執宏奔晉長庶子長樂公丕自枋頭復入鄴</hi>在鄴王<lb/>
<pb n="KR2o0017_WYG_011-13a"/>
永在壺關招之而西張蚝王騰迎入晉陽聞堅死發䘮<lb/>
嗣位<hi>八月立謚堅宣昭皇帝世祖</hi>未數月戰敗於西燕慕容永奔東<lb/>
垣晉馮該自陜邀擊斬丕執其子寧送京師<hi>十月詔不誅以寧送</hi>
<hi>苻宏朝晉明帝</hi>苻登<hi>十一月僣/位南安</hi>集離散之兵厲死休之志<hi>登撃</hi>
<hi>姚萇將士皆刻鋒鎧為死休字人自為戰所向無敵</hi>治兵與姚萇相攻者八年雖<lb/>
衆寡不敵而節義慷慨中間毛后與二子雖為萇所殺<lb/>
而志不少衰<hi>己丑春登留妻子於大界自將撃萇屢敗之秋萇襲大界毛美而勇兵入猶力戰殺</hi>
<hi>七百餘人罵萇死二子亦被殺</hi>萇死登反敗於其子興之手有足悲者<lb/>
<pb n="KR2o0017_WYG_011-13b"/>
矣<hi>癸巳冬萇死登喜曰興小兒吾折杖笞之耳甲午盡衆而東與興戰七月竟為興邀擊死  晉明成兩朝</hi>
苻崇奔湟中嗣位<hi>登子七月嗣立</hi>不旋踵而亡<hi>十月戰死於乞伏乾歸成帝朝</hi>
秦僣國始自苻健凡五世四十三年為西秦乞伏乾歸<lb/>
所滅焉<hi>始穆帝永和壬子終武帝太元甲午</hi>
後燕慕容垂<hi>皝第五子雋立封垂吳王</hi>天姿英傑威震當時<hi>敗桓温故</hi>以<lb/>
雄略見猜脱身逃秦苻堅遇以國士淮南之敗<hi>堅冦晉敗</hi>垂<lb/>
獨全軍<hi>諸將皆潰垂三萬人獨全</hi>不肯乗人之危悉以兵授堅<hi>堅以千騎</hi>
<hi>奔垂垂子寶勸滅堅垂以堅待之厚不欲負弗聼悉以兵属堅</hi>亦足以少償殊遇矣澠<lb/>
<pb n="KR2o0017_WYG_011-14a"/>
池之誑乘時思奮祖業是圖固無怪其然也<hi>堅至澠池垂請先至</hi>
<hi>鄴展拜墳陵張國威許之權翼諫不從</hi>於時兄弟子姪鱗集雲興共䇿戰<lb/>
功定都中山<hi>乙酉冬季</hi>僣位改元<hi>丙戍正月</hi>何其中興之速哉固<lb/>
天道好還識者知其必復<hi>前燕之亡福徳在燕太史黄泓歎曰燕必中興其在吳王</hi>
<hi>乎趙秋曰天道在燕而秦滅之不十五年燕必滅秦</hi>而亦垂之在燕得人心有素<lb/>
也司馬氏謂垂始去燕人如失其父兄及其還也人趨<lb/>
之如歸市信然矣<hi>垂以丙戍僣立丙申卒壽七十一</hi>惜其滅西燕之後<lb/>
狃於長子之捷<hi>丙申伐燕慕容永永走歸長子垂圍急八月城降誅永</hi>輕魏而伐<lb/>
<pb n="KR2o0017_WYG_011-14b"/>
之大敗參合陂子寶僅以身免未㡬襲魏平城見參合<lb/>
積骸如山軍士慟哭垂因慙憤而殂矣<hi>乙未遣寳伐拓抜魏魏詐言垂</hi>
<hi>死寶夜遁魏追擊寶單騎免丙申垂親行至參合陂見先敗積骸如山軍士慟哭垂慙憤而死  晉武帝朝</hi>
慕容寶<hi>垂太子也</hi>嗣位之初首失人心潛召外冦<hi>寶定士族清濁校閲户口</hi>
<hi>罷軍營封䕃户士民始有離心農至幷州大失民夷之心莫不怨之潛召魏軍</hi>魏師踵至并<lb/>
州常山信都鄴城相繼淪䧟<hi>丙申秋魏軍至農走失并州冬大至常山以東郡皆</hi>
<hi>降丁酉䧟信都戊戍䧟鄴常山真定府信都冀州</hi>中山實為國根本之地無故<lb/>
棄之逃遁龍城<hi>丁酉三月寶奔龍城中山人立宗子詳拒魏詳虐又殺詳立麟麟以饑奔鄴中</hi>
<pb n="KR2o0017_WYG_011-15a"/>
<hi>山遂䧟於魏</hi>父子兄弟叔姪親戚剪爲仇虜<hi>麟隆農寶三弟㑹寶長子丁酉</hi>
<hi>夏㑹反殺隆農農不死寶殺㑹不克奔中山為詳所殺後麟謀弑出奔親戚見下注</hi>寶奉頭䑕竄<lb/>
進退失據而身竟死於蘭汗之手矣<hi>蘭汗乗季舅戊戍二月速骨作亂立</hi>
<hi>慕容崇寶奔三月尚書蘭汗殺速骨廢崇奉太子䇿寶疑不還四月寳奔滑臺徳不納徳寳叔先守鄴奔滑臺</hi>
<hi>鄴遂䧟寶遂走冀復還就汗汗遣弟弑寶自稱太單于寶子盛報讎見下</hi>厥考之業隳焉惜<lb/>
哉<hi>晉武安二朝</hi>慕容盛<hi>寶之子也</hi>惸惸孺子自投於讎人之懷終<lb/>
据其喉而刺其腹以成其志而復其位<hi>四月寶死盛奔䘮汙納之因離</hi>
<hi>間汗兄提弟加難弑寶者成嫌隙七月提作亂汗討之盛因殺汗等以報父讎復位</hi>讀史至此未<lb/>
<pb n="KR2o0017_WYG_011-15b"/>
嘗不健其決而嘉其壯樂其孝道之有成也不幸遇盜<lb/>
而亡<hi>慕容國等所殺在位三年  晉安帝朝</hi>慕容熈<hi>垂少子也</hi>盛死嗣位以一<lb/>
婦人之故亡其身以及其國爲馮氏之驅除焉<hi>熈愛后苻氏嘗</hi>
<hi>為起承華殿負土北門與殺同價季夏思凍魚膾仲冬須生地黄有司不得加大辟后卒號踊如䘮考妣大歛</hi>
<hi>畢啓棺交接百官無涙罪之含辛為涕熈徒跣被髪送𦵏將軍馮跋先懼誅亡命至是政虐民怨跋入龍城推</hi>
<hi>慕容雲為主雲本姓髙寶養子因熈送葬執而殺之幷其諸子熈立六年</hi>後燕之僣自垂至<lb/>
熈四主凡二十四年<hi>起武帝太元癸未終安帝義熈丙午</hi>為慕容雲所取<lb/>
尋歸於馮氏焉<hi>丁未雲即天王位復髙姓己酉寵臣離班桃仁弑雲跂討亂自即位仍號燕是</hi>
<pb n="KR2o0017_WYG_011-16a"/>
<hi>為北燕見後</hi>
南燕慕容德<hi>皝少子初暐敗亦徙長安後從垂歸</hi>以季父之親膺鄴中之<lb/>
寄<hi>丁酉以德鎮鄴</hi>徙滑臺<hi>戊戍懼魏攻弃鄴南渡滑/臺因河為固自稱燕王</hi>都廣固<hi>己亥</hi>
<hi>三月出討叛長史李辨降魏德用尚書潘聰䇿引兵南徇兖州北鄙郡悉降八月據琅邪徐兖歸之者十餘萬</hi>
<hi>進抜莒城傳檄青州諸郡皆下遂入都廣固庚子僣帝位五年乙巳卒</hi>跨有全齊以竊徽<lb/>
號争衡秦魏志靖荆吳崇儒術以𢎞風延讜言而礪已<lb/>
固其禀倜儻之雄姿韜縱横之逺畧勃勃乎有不能遏<lb/>
者然國危未聞其節君存遽踐其位雖曰勢窮則變出<lb/>
<pb n="KR2o0017_WYG_011-16b"/>
於不獲已其後君寶来奔欲納不果無君之罪亦不可<lb/>
逃矣<hi>晉安帝朝</hi>慕容超<hi>初德仕秦凡納有遺腹子在秦至是召立之六年</hi>嗣位之初<lb/>
首斥勲舊信用匪人<hi>己巳八月立首引所親公孫五樓參政事而出大臣慕容鍾叚宏等</hi>
<hi>封孚諌不聼後五樓譖鍾請殺之鍾宏及慕容法奔秦魏法兖州刺史超初還至兖法疑其詐遂有隙</hi>猜<lb/>
忌日甚盤于遊田王師圍城<hi>己酉五月晉劉裕來伐</hi>與姬對泣<hi>庚戍</hi>
<hi>元日與魏夫人登城見王師之盛握手對泣</hi>國亡身僇亦其所自取者矣<hi>尚書</hi>
<hi>悦壽開門納王師禽超送至建康二月斬之</hi>獨惟劉裕忿廣固久不下欲盡<lb/>
阬其衆以妻女賞將士頼韓範諌以為非弔民伐罪之<lb/>
<pb n="KR2o0017_WYG_011-17a"/>
師乃止猶斬王公以下三千人没入家口萬餘抑何其<lb/>
不幸耶<hi>安帝朝</hi>南燕之僣二世十一年而王師滅之焉<hi>始安</hi>
<hi>帝隆安庚子終義熈庚戍</hi>
後秦姚萇<hi>弋仲第二十四子</hi>父弋仲本西羌首帥為後趙臣以<lb/>
鯁直勇亮著聞臨終戒諸子曰我死汝即歸晉竭盡臣<lb/>
節無為不義事貽謀之道有足稱者姚襄<hi>弋仲第五子</hi>才氣<lb/>
豪邁有孫䇿之風弋仲死歸晉晉處之譙城後與殷浩<lb/>
不恊北歸圖關中與秦戰死<hi>苻生遣賢擊殺之</hi>萇遂率諸弟降<lb/>
<pb n="KR2o0017_WYG_011-17b"/>
秦爲苻堅將堅冦晉命萇爲龍驤將軍督梁益諸軍事<lb/>
且謂之曰朕以龍驤建業卿其勉之識者已知其為不<lb/>
祥之徴<hi>左將軍竇衝曰此言不祥之徴也堅黙然</hi>堅旣敗還後遣萇與子叡<lb/>
同討慕容泓叡不用萇言以至敗没<hi>泓秦比地長史聞垂攻鄴遂奔關東</hi>
<hi>反衆至數千屯華隂叡不用萇言馳兵邀之為泓所殺</hi>堅大怒萇懼奔渭北羌豪<lb/>
歸之者五萬餘家推爲盟主於是僣稱秦王<hi>甲申四月僣號改元</hi>
進屯北地諸羌歸者又十餘萬<hi>堅自將步騎二萬擊之</hi>明年圍堅<lb/>
於五將山<hi>初辛巳三月平陽太守慕容沖起兵衆二萬壬午正月僣位攻長安堅自督戰飛矢滿體</hi>
<pb n="KR2o0017_WYG_011-18a"/>
<hi>流血淋漓堅以䜟言帝出玉將久長得乃奔五將山</hi>執而殺之克長安定都僣位<lb/>
<hi>乙酉七月萇遣驍騎將吴忠圍五將山執堅歸新平幽之八月求𫝊國璽曰萇次應厯數堅瞋目叱曰五胡次</hi>
<hi>序無汝姓名璽已送晉不可得罵萇求死遂縊堅於新平佛寺</hi>司馬氏曰萇不能報舊<lb/>
君之德乘其危而殺之甚矣萇之不仁也<hi>晉武帝朝</hi>姚興<hi>長子</hi>
<hi>甲午五月僣位</hi>才智足辨大業未經克長安戮苻登<hi>八月</hi>克洛陽<lb/>
淮漢以北多歸<hi>己亥十月</hi>伐西秦乾歸與諸部皆降<hi>庚子七月</hi>攻<lb/>
南燕慕容超爲之稱藩<hi>丁未九月</hi>旣而逞志矜功弗虞後患<lb/>
委凉都於秃髮授朔方於赫連專已生灾邉城繼䧟猶<lb/>
<pb n="KR2o0017_WYG_011-18b"/>
且崇尚桑門以鳩摩羅什為國師親帥群臣聽講大造<lb/>
塔寺公卿以下皆奉佛州郡化之十室而九捐實談空<lb/>
靡然成俗坐致淪胥非不幸也<hi>丙辰死僣二十三年  晉武安二朝</hi>姚泓<lb/>
<hi>興長子也</hi>以庸懦之資乏經世之用甫及二年王師来伐<hi>太尉</hi>
<hi>劉裕</hi>不數月下長安泓出降卒罹建康之誅矣<hi>丙辰三月僣位丁巳</hi>
<hi>九月裕至長安泓將妻子出降送斬建康市百里草木焦死</hi>後秦之僣自萇至泓三<lb/>
主三十四載爲王師所滅焉<hi>始武帝太元甲申終安帝義熈丁巳</hi>已上七<lb/>
國皆當時之桀黠者也其他僣偽諸國竊據一方者如<lb/>
<pb n="KR2o0017_WYG_011-19a"/>
前凉張軌安定人據凉州厯九世<hi>軌寔茂駿重華耀靈祚𤣥靚天鍚</hi>七<lb/>
十四年而秦苻堅滅之<hi>起惠帝大安癸亥終武帝大元丙子</hi>
後蜀李特巴西人初聚衆爲盜自稱益州牧益州刺史<lb/>
羅尚斬之傳首洛陽<hi>據二年</hi>子雄僣位寛厚簡刑海内大<lb/>
亂惟蜀富實垂三十年又三傳<hi>班期壽</hi>至勢晉大司馬桓<lb/>
温伐之降封歸義侯而國亡厯六世四十有五年<hi>起惠帝大</hi>
<hi>安癸亥終穆帝永和丁未</hi>
西秦乞伏國仁鮮卑人據金城<hi>蘭州堅入冦時為前將軍㑹國仁叔父步頽反</hi>
<pb n="KR2o0017_WYG_011-19b"/>
<hi>隴西堅遣國仁討之及堅敗國仁遂併諸部衆至十餘萬</hi>厯四世<hi>國仁乾歸熾盤慕末</hi>四十有<lb/>
七年而夏赫連定滅之<hi>起孝武大元乙酉終宋太祖元嘉辛未</hi>
後凉吕光略陽氐人<hi>生有神光之異故名光目重瞳子左手有肉印</hi>父婆樓佐<lb/>
命苻堅堅命光討西域經流沙焉耆龜兹等降者三十<lb/>
餘國及還姑臧自領凉州刺史聞堅遇害遂僣位天王<lb/>
<hi>凡十年壽六十</hi>子紹嗣而光庶長子纂簒之<hi>紹自殺</hi>僅三年為其<lb/>
臣吕超所弑而傳於隆光弟寶之子也未㡬為後秦姚<lb/>
興所滅光纂隆三世十八載而亡<hi>起武帝太元丙戍終安帝元興癸卯</hi>
<pb n="KR2o0017_WYG_011-20a"/>
南凉秃髮烏孤河西鮮卑人<hi>烏孤七世祖壽閴母寢而産於被中鮮卑謂被為秃</hi>
<hi>髪因以為氏</hi>吕光遣使署冠軍将軍自稱西平王據廣武<hi>蘭州</hi>
<hi>金城縣</hi>傳三世<hi>烏孤利鹿孤傉檀</hi>十八年而西秦乞伏熾盤滅之<lb/>
<hi>起安帝隆安丁酉終安帝義熈甲寅</hi>
北凉沮渠䝉遜其先爲匃奴左沮渠䝉遜以官為氏據<lb/>
張掖<hi>甘州</hi>二主<hi>沮渠䝉遜/沮渠䝉䖍</hi>三十九年而魏世祖滅之<hi>起安帝隆</hi>
<hi>安辛丑終宋文帝元嘉己卯</hi>
西凉李暠據河右<hi>一作姑臧今凉州</hi>三世<hi>暠歆恂</hi>二十二年而北<lb/>
<pb n="KR2o0017_WYG_011-20b"/>
凉沮渠䝉遜滅之<hi>起安帝隆安庚子終宋祖永初辛酉</hi>
大夏赫連勃勃匃奴左賢王之後劉衞辰之子<hi>劉淵族</hi>據<lb/>
朔方統萬城<hi>今夏州初仕後秦姚興鎮朔方僣稱天王自以匃奴夏后氏苖裔國號夏言帝王保</hi>
<hi>天為子是為徽赫實與天連故改赫連氏</hi>劉裕滅姚泓義真鎮長安勃勃克<lb/>
之僣位改元然凶暴好殺夷夏囂然人無生類<hi>僣十三年</hi>傳<lb/>
三世<hi>勃勃昌定</hi>爲魏世祖所滅僅二十五年<hi>起安帝義熙丁未終宋文帝元</hi>
<hi>嘉辛未</hi>
北燕馮跋長樂信都人其先畢萬之後子孫有食采馮<lb/>
<pb n="KR2o0017_WYG_011-21a"/>
郷者因以爲氏仕後燕討慕容雲遭弑之亂僣天王位<lb/>
其後僣稱天子于昌黎<hi>今髙麗</hi>跋死弟𢎞立凡二世二十<lb/>
有八年而爲魏世祖所滅焉<hi>起安帝義熈己酉終宋文元嘉丙子</hi>其迭興<lb/>
迭仆通前共十有六國盖自晉室不君偷安江左中原<lb/>
無主而劉石苻姚慕容據之康節卲子詩云衣到敝時<lb/>
饒蟣蝨𤓰方潰後足蟲蛆良可歎也南宫氏曰自古僭<lb/>
竊𤓰據中原之禍莫甚於晉然其亡也大扺多自相驅<lb/>
除未聞中國能征一國滅亡之而能有之也獨大司馬<lb/>
<pb n="KR2o0017_WYG_011-21b"/>
桓温之滅蜀太尉劉裕之伐南燕平後秦三事差彊人<lb/>
意然是二人者功存恢拓志在簒君三國亡矣而當時<lb/>
之為晉患者不在此三國也故終晉之世卒於宴安江<lb/>
沱而不能混一中原抑亦可為於邑矣十六國僣偽始<lb/>
於晉惠帝大安二年癸亥<hi>前凉張軌</hi>終於宋文帝元嘉十六<lb/>
年己卯<hi>北凉沮渠茂䖍</hi>通七十有七年<lb/>
　<lb/>
　史纂通要卷十一<lb/>
</p>
<p>
</p>
  </div>
</body>
</text>
</TEI>
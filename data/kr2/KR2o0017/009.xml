<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史纂通要卷九</head> <lb/>
    <p>
<pb n="KR2o0017_WYG_009-1a"/>
欽定四庫全書<lb/>
　史纂通要卷九<lb/>
　　　　　　　　　　　　元　胡一桂　撰<lb/>
　　蜀漢<lb/>
漢昭烈姓劉名備字𤣥德涿郡人祖雄父𢎞景帝子中<lb/>
山靖王勝之後<hi>勝子正元狩六年封涿縣陸城亭侯坐酧金失侯因家焉</hi>因獻帝為<lb/>
曺丕簒逆<hi>庚子十月</hi>蜀中傳言獻帝已遇害於是發䘮制服<lb/>
即位於成都武擔之陽<hi>武擔山名</hi>章武元年辛丑四月也<hi>即位</hi>
<pb n="KR2o0017_WYG_009-1b"/>
<hi>年六十一辛丑章武二在位二年</hi>以諸葛亮爲丞相許靖為司徒觀帝<lb/>
初見諸葛亮於隆中亮首曰將軍帝室之胄信義著於<lb/>
天下及其勸進之辭又曰曺丕簒漢天下無主大王劉<lb/>
氏苖族宜即帝位味斯言也名正言順漢賊逆順之分<lb/>
判於此矣晉陳壽志三國乃帝魏而傳昭烈習鑿齒漢<lb/>
晉春秋之作謂蜀為正魏簒逆蜀平漢始亡<hi>習㐮陽人為桓温主</hi>
<hi>簿以溫覬覦非望作是書以裁正之</hi>司馬氏通鑑乃謂昭烈於漢族属疎<lb/>
逺摧抑漢祚奬進賊魏且謂操取天下於盜手非取之<lb/>
<pb n="KR2o0017_WYG_009-2a"/>
於漢室夫自卓旣誅戮則天下固漢之天下也傕汜交<lb/>
攻天子奔走荆棘間未聞操有勤王之舉車駕還洛陽<lb/>
操始入朝其謀固欲挾天子令諸侯而已名為漢相實<lb/>
漢賊耳網目於此始大書特書以昭烈承獻帝之後俾<lb/>
得以紹漢遺統焉論者嘗即文公綱目與温公通鑑並<lb/>
言之温公於獻帝之末曺丕之簒也書帝禪位於魏魏<lb/>
王即皇帝位文公則書魏王曺丕即皇帝位廢帝為山<lb/>
陽公至蜀漢之興也文公於獻帝建安二十五年之後<lb/>
<pb n="KR2o0017_WYG_009-2b"/>
即大書昭烈皇帝章武元年漢中王即皇帝位以繼之<lb/>
及蜀之出師也温公書諸葛亮入冦文公則書魏冦漢<lb/>
中丞相亮伐魏温公進魏而退蜀則袓陳壽之舊史此<lb/>
以强弱論也文公帝蜀而賊魏則本春秋之書法此以<lb/>
是非論也以廢帝矯禪位之誣以冦漢反入冦之逆正<lb/>
統復而快人心於方来大義明而誅賊臣於旣往綱目<lb/>
之作可識矣<hi>胡成性史論</hi>帝𢎞毅寛厚知人待士盖有髙祖之<lb/>
風焉迹其﨑嶇戎馬之間如神龍之在陂澤無所因而<lb/>
<pb n="KR2o0017_WYG_009-3a"/>
飛騰也降於吕布<hi>丙子布襲降之以為豫州刺史</hi>歸於曺操<hi>丙子又為布攻歸操</hi>
<hi>操益兵使圖布戊寅又為布攻復歸操操禽布斬之</hi>借勢於袁紹<hi>己邜為操邀袁術術南走帝據</hi>
<hi>徐州始叛操遣使與袁紹連兵庚辰操悔縱帝自追之奔袁紹</hi>爲客於劉表<hi>辛巳操擊敗帝奔喪</hi>
<hi>有髀裏肉生之歎</hi>兵日以弱迹日以孤而氣不少挫志不少懾<lb/>
及見孔明於三顧定竒䇿於一言<hi>丁亥荆州見徐庶庶曰諸葛孔明卧龍也</hi>
<hi>乃三駕見草廬之中</hi>赤壁一戰彊虜摧敗<hi>戊子孔明奉命詣孫權遂共敗操赤壁取荆州</hi>
遂奄有荆益稱王漢中<hi>己丑孫權以帝領荆州牧權畏之進妹固好周瑜分南岸給帝</hi>
<hi>庚寅以給少見權借荆州從之甲午降益州牧劉璋乙未以詐自取益州其年權取荆州中分之己亥斬操將</hi>
<pb n="KR2o0017_WYG_009-3b"/>
<hi>夏侯淵操自長安出邪谷軍遮要以臨漢中趙雲大敗操兵操引還長安帝遂有漢中自稱漢中王</hi>與吳<lb/>
魏鼎立而為三迨夫卽帝位之後志雪江陵之憤<hi>己亥關侯</hi>
<hi>守江陵吳吕䝉代魯肅屯陸口䝉稱疾召還以陸遜代遜至陸口為書與侯為自托之意侯意大安稍徹兵備</hi>
<hi>遜陳侯可禽之要權遂癸兵襲侯以蒙為大都督盡伏精兵<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>艫中使白衣揺艣作商賈服畫夜兼行盡收縛</hi>
<hi>侯所置江邉屯候故侯不知麋芳𫝊士仁皆嫌侯輕已開門降䝉遂襲取江陵侯乃西保麥城因遁走馬忠迫</hi>
<hi>侯害之吳定荆州</hi>卒成夷陵之師<hi>壬寅帝耻關侯敗大舉伐吳自巫峽建平連營至夷陵界</hi>
<hi>立數十屯自正月相拒至六月為陸遜火攻所敗土崩瓦解帝夜遁僅得入白帝城</hi>明年武安疾<lb/>
篤竟賫志以没矣可勝痛哉盖嘗論之帝以神明之胄<lb/>
<pb n="KR2o0017_WYG_009-4a"/>
又得衆賢戮力以為之佐方孔明躬耕隴畝抱膝長吟<lb/>
自比管樂實天下第一流乃為帝所有他如關侯<hi>雲長</hi>張<lb/>
飛<hi>翼徳</hi>為爪牙法正<hi>孝/直</hi>為謀主許靖<hi>文/休</hi>糜竺<hi>子/仲</hi>簡雍<hi>憲和</hi>為<lb/>
賓友蔣琬<hi>公琰</hi>負社稷之器馬超<hi>孟/起</hi>兼文武之資黄忠<hi>漢升</hi>
勇冠三軍龐統<hi>士元</hi>冠冕南州董和<hi>幼/宰</hi>黄權<hi>公/衡</hi>李嚴<hi>正方</hi>吳<lb/>
壹費觀彭羕<hi>永年</hi>劉巴<hi>子初昔所忌恨者</hi>之徒咸擢顯要盡其器<lb/>
能謂冝可以復漢祚弔遺黎然卒局於一隅之蜀而不<lb/>
能取中原塊土者何哉陳同父嘗謂孔明隆中之約謂<lb/>
<pb n="KR2o0017_WYG_009-4b"/>
吳可以爲援而不可圖柰何自吳取荆州之後蜀不能<lb/>
忘情於吳吳襲闗侯定荆州蜀讎吳者愈深夷陵之師<lb/>
急於報怨反貽白帝之辱小不忍以亂大謀蜀盖失於<lb/>
此矣尚能并力以取魏哉獨惟昭烈君臣之間當托孤<lb/>
之際肝膽相照無纎介形迹何其盛也<hi>南軒文癸夘帝崩永安宫謂亮</hi>
<hi>曰君才十倍曺丕終定大事嗣子可輔輔之不才君可自取</hi>方之曺操垂没留連妾<lb/>
婦之態下至分香賣履家人婢子罔不區處真狗彘之<lb/>
不若而謂昭烈敵哉昭烈謂後主曰勿以惡小而爲之<lb/>
<pb n="KR2o0017_WYG_009-5a"/>
勿以善小而不爲惟賢惟德可以服人㫖哉斯言皆可<lb/>
師法則知𤣥德天資旣髙克己亦力其從盧植周元方<lb/>
鄭康成游啓告詳至𢎞益多矣<hi>管見</hi>後主禪<hi>昭烈子癸夘建興十五延</hi>
<hi>熈二十景曜五炎興一在位四十一年</hi>才雖中下建興之初猶能委任賢<lb/>
相亮撫百姓約官職開誠心布公道盡忠益科敎詳明<lb/>
賞罰必信道不拾遺彊不陵弱下至橋梁道路井竈圊<lb/>
溷無不修繕征四郡<hi>乙巳春南征益州永昌䍧柯越嶲四郡斬雍闓禽孟獲七縱七禽七</hi>
<hi>月悉平</hi>屯漢中<hi>丁未春北征駐/漢中上出師表</hi>攻祁山<hi>戊申春攻祁山天水南安安定皆叛</hi>
<pb n="KR2o0017_WYG_009-5b"/>
<hi>魏應亮關中震響前鋒馬謖遼莭度遂敗街亭誅謖自咎民忘其敗辛亥春復圍祁山懿將謂懿畏蜀如虎懿</hi>
<hi>自當之大敗又遣張郃迨亮亮殺之</hi>出散關<hi>戊申冬上疏陳六未解釋羣疑引兵出散關圍陳倉糧盡</hi>
<hi>還魏米追撃斬王雙</hi>抜武都陰平<hi>己酉春攻二郡取之</hi>已而休士息民治兵<lb/>
講武木牛流馬之作八陣圖之制咸得精要三年而後<lb/>
用之<hi>壬子於黄沙作木牛流馬講武癸丑用木牛流馬運未集斜谷</hi>於是約吳大舉軍<lb/>
於渭南分兵屯田爲久駐之基司馬懿固拒不戰而孔<lb/>
明病且卒矣<hi>甲寅春舉十萬由斜谷伐魏軍渭南屯田與懿相守百餘日懿不出八月亮卒於軍</hi>
<hi>年五十四謚忠武侯</hi>所幸費禕<hi>文/偉</hi>董允<hi>休昭</hi>遵亮遺䂓猶可自守夫<lb/>
<pb n="KR2o0017_WYG_009-6a"/>
何姜維産禍<hi>辛巳維數出兵蜀人愁苦後為鄧艾所破隴西騷動</hi>閹官弄權<hi>陳祗代允</hi>
<hi>侍即與宦人黄皓相表裹弄權覆國</hi>方且湔游觀<hi>丙辰至湔觀汶水旬日反</hi>廣音樂魏<lb/>
將鍾<hi>會</hi>鄧<hi>艾/</hi>長驅入冦帝出降而漢始亡<hi>癸未至洛陽受魏封安樂</hi>
<hi>縣公</hi>然綿竹之戰臣死於君見孔明之有子<hi>艾破諸葛瞻綿竹先是遣</hi>
<hi>書曕曰若降表為瑯邪王曕怒斬艾使戰敗與子尚死之曕孔明子</hi>成都之降子死於父<lb/>
信昭烈之有孫<hi>帝用譙周䇿降艾皇子北地王諶怒曰若勢窮力屈便當父子君臣背城一戰</hi>
<hi>同死社稷以見先帝不納是日諶哭昭烈廟先殺妻子後自殺</hi>數千百載之下讀史至<lb/>
此猶使人凛凛有生氣耳按綱目自章武元年之下卽<lb/>
<pb n="KR2o0017_WYG_009-6b"/>
以魏吳分書至癸未魏方并蜀而滅漢或曰漢亡矣魏<lb/>
可承正統乎曰未也有吳在焉綱目於甲申以後猶以<lb/>
吳魏分書<hi>甲申下猶分書魏咸熈元年吳主孫皓元興元年</hi>漢亡僅二年而晉<lb/>
已滅魏<hi>乙酉晉司馬炎稱帝廢魏主陳留王而滅之魏亡</hi>乙酉以後晉吳猶分<lb/>
書至太康庚子吳亡晉武始得大書以續正統終魏之<lb/>
世不得在大書正統之列焉吁綱目繼春秋之筆不少<lb/>
假借於亂臣賊子之靡何其嚴哉蜀漢再傳四十三年<lb/>
而滅於魏焉<hi>起辛丑終癸未時魏陳留王景元四年吳孫休永安六年</hi>
<pb n="KR2o0017_WYG_009-7a"/>
　　魏<lb/>
魏文帝姓曺名丕<hi>字子桓</hi>沛國譙人<hi>譙亳州也</hi>桓帝世曺騰爲<lb/>
中常侍養子嵩<hi>本姓夏侯</hi>生魏王操丕為太子襲封<hi>庚子正月操死</hi>
<hi>年六十六丕襲</hi>建安二十五年庚子十月簒漢<hi>時年三十三庚子黄初七壽四</hi>
<hi>十</hi>國號魏以土德都鄴<hi>今相/州</hi>遷都洛陽<hi>庚子冬</hi>魏自曺操<lb/>
<hi>追號武帝</hi>初舉孝亷後守東郡乗時而興破黄巾<hi>辛未時牧兖州</hi>擒<lb/>
吕布<hi>據㐮戊寅斬之</hi>降張繡<hi>己夘/夏</hi>滅二袁<hi>己夘擊術南走死壬午紹卒子譚尚相攻</hi>
<hi>乙酉平之并河東</hi>平劉表<hi>戊子秋表卒子/琮以荆州降</hi>征張魯<hi>乙未秋破漢中冬降</hi>破<lb/>
<pb n="KR2o0017_WYG_009-7b"/>
韓遂馬超<hi>辛夘操自將設計以疑遂超一戰敗之於渭南關西平</hi>用軍行師變化<lb/>
若神諸將征伐親授教令與敵對陣意思安閑知人善<lb/>
察難欺以僞御軍三十年手不釋卷晝講武䇿夜思經<lb/>
傳雅性節儉不事侈靡勲勞宜賞不吝千金無功妄施<lb/>
分毫不與卒能鼎立三方者惟其明畧最優也然自遷<lb/>
獻帝于許以来<hi>丙子遷</hi>挾天子族董承<hi>己夘帝忌操專廹密詔承結義士誅</hi>
<hi>之庚辰族承</hi>戮貴人<hi>董承女帝以貴人/有倭為請不得</hi>弑伏后<hi>甲午后因殺貴人與父書</hi>
<hi>言圖操覺廹帝廢后使華歆領兵入宫后藏壁中歆牽出遇帝被髪徒跣行不曰不能復相過耶帝曰我亦不</hi>
<pb n="KR2o0017_WYG_009-8a"/>
<hi>知命在何時后兄弟宗族死者百餘人</hi>勦皇子<hi>弑后并殺/二皇子</hi>族孔融<hi>戊子融在朝持</hi>
<hi>正議忤操誣族之</hi>殺荀彧<hi>壬辰議進操國公加九鍚彧曰君子愛人以德不宜如此操不悦及擊權</hi>
<hi>以彧参軍彧疾飲藥卒</hi>殺崔琰廢毛玠<hi>丙申有言琰傲世怨謗殺之玠傷琰無罪人復白玠</hi>
<hi>怨謗廢出</hi>左右侍衞莫匪曹氏之人殺生降拜不出漢天子<lb/>
之手者二十四五年晚年用天子車服出入稱警蹕<hi>丁酉</hi>
<hi>四月</hi>尹氏曰烏有至尊在上人臣可用天子車服出警入<lb/>
蹕者乎操於斯時亦旣自帝甚明謂非有不遜之志烏<lb/>
乎可歴考老瞞平生所爲如夜卧枕圓枕噉野葛至尺<lb/>
<pb n="KR2o0017_WYG_009-8b"/>
餘飲酖酒至一盃其深奸極詐不可殫言迹其天資暴<lb/>
戾慓悍禍賊其畜無君之心久矣乃至終身朶頥羊鼎<lb/>
曾不一染指焉豈其畏名義而不欲速哉顧其勢所未<lb/>
可<hi>其時吳蜀方以簒漢攻操</hi>緩而圖之得之可以稍安<hi>以上南宫氏講義下以愚</hi>
<hi>意足之</hi>亡何而老且死矣非真不欲身取而代之也而曰<lb/>
若天命在吾吾爲周文王<hi>陳羣等請操正大位操云云</hi>母乃爲是誑<lb/>
與況孟津之師文王豈料其事之至此今乃先期其子<lb/>
之簒而身自爲文王立言已爲荒悖又況獻帝非商紂<lb/>
<pb n="KR2o0017_WYG_009-9a"/>
比操所爲乃文王罪人柰何敢借喻耶文帝天資文藻<lb/>
下筆成章勒成所著凡百篇又使諸儒集經傳隨類相<lb/>
從餘千篇號皇覽庶乎有意於斯文者矣灾異不劾三<lb/>
公<hi>辛丑夏明罪已之意</hi>取士不拘年限<hi>壬寅春儒通經術吏逹文法皆試用不拘老幼</hi>后<lb/>
族不許預政<hi>壬寅春詔婦人預政亂之本今後羣臣不得奏事太后后家不得輔政受封爵</hi>又<lb/>
爲政之美者獨惜其懷嫡嗣㡬奪之恨禁錮植等諸王<lb/>
寄地空名而磐石之宗不彊<hi>初爲太子時弟植機警多能㡬於奪敵旣即位禁錮</hi>
<hi>儕於匹夫</hi>當旱蝗饑荒之時欲徙冀州十萬户以實河南畧<lb/>
<pb n="KR2o0017_WYG_009-9b"/>
無恤民之意<hi>庚子冬辛毗極諌謂失人心乃減半</hi>伐吳之舉不從劉曄之<lb/>
請其後雖三出而無成<hi>辛丑秋孫權為蜀所攻遣使稱臣曄請襲之不從拜權吳王</hi>
<hi>壬寅出師徴吳侍子權拒守與蜀通好癸卯秋舟師伐吳至廣陵龍舟㡬覆還乙巳秋再舉至廣陵欲渡波濤</hi>
<hi>洶湧歎曰天所以限南北也乃還</hi>明珠犀象之求一差所好徒取諒闇<lb/>
不知禮之誚<hi>辛丑冬使求雀頭香大貝明珠犀象玳瑁孔雀翡翠闘鴨長鳴雞於吳吳臣曰諒闇</hi>
<hi>中所求若此可與言禮哉悉與之</hi>罪戴陵<hi>庚子長水校尉陵諌不宜數獵大怒减死一等</hi>殺鮑<lb/>
勛<hi>丙午勛舊治郭后弟罪時為太子手書救不從即位數直諌竟殺之</hi>廢曹洪<hi>操從弟性吝帝嘗就</hi>
<hi>貸絹百疋不從衘之丙午以舍客犯法必欲殺之太后怒止從廢出</hi>抑何君人之量未𢎞<lb/>
<pb n="KR2o0017_WYG_009-10a"/>
此猶未也史臣之論有曰三年之䘮自天子逹於庶人<lb/>
故雖三季之末七雄之敝猶未有廢衰斬於旬朔之間<lb/>
釋麻杖於反哭之日者也逮于漢文變易古制人道之<lb/>
紀一旦而廢固已道薄於當年風頽於百代矣魏王<hi>時方</hi>
<hi>嗣王位</hi>旣追漢制替其大禮處莫重之哀而設饗宴之樂<lb/>
居貽厥之始而墮王化之基<hi>六月引兵次譙大饗六軍父老設妓樂百戲吏民上</hi>
<hi>壽</hi>及至即位顯納二女<hi>十月簒位是月納獻帝二女</hi>是以知王齡之<lb/>
不遐卜世之期促也<hi>孫盛論</hi>若夫簒國之初妄引舜禹受<lb/>
<pb n="KR2o0017_WYG_009-10b"/>
禪自此遂開後世亂臣賊子僣亂之原爲萬代首惡尹<lb/>
氏曰前史信其偽辭衰世襲其遺蹟一則曰禪位二則<lb/>
曰受禪綱目直以稱帝廢主大書于册<hi>綱日書魏王曹丕稱帝廢帝為</hi>
<hi>山陽公</hi>傳禪之説絶不復舉然後姦僞之徒始無以爲欺<lb/>
天下後世之具其有補於名教哉明帝叡<hi>文帝太子母甄夫人被誅</hi>
<hi>郭后無子文帝命后養帝事后甚謹后愛之得立丙午五月即位丁未太和六青龍四景初三在位十四年</hi>
帝天資秀出立髮垂地口吃少言沈毅好斷優禮大臣<lb/>
開容善直雖犯顔極諫無所摧戮君人之量偉如也然<lb/>
<pb n="KR2o0017_WYG_009-11a"/>
于時百姓凋敝四海分崩不聿脩顯祖開拓洪基顧乃<lb/>
務營宫室<hi>乙卯作許昌宫洛陽宫昭陽太極殿總章觀丙辰作九龍殿丁巳起土山芳林園日役三</hi>
<hi>四萬人</hi>躭于内寵<hi>乙卯婦官擬百官數殿北立八坊處之遊宴其中置女尚書六人典外奏事丁</hi>
<hi>巳奪士女已嫁吏民者選入宫</hi>不思安民之本不固維城之基<hi>黄初以来宗室</hi>
<hi>侯王至親不敢相通植上疏言取齊者田族而非吕宗分晉者趙魏而非姬姓今公族疏異姓親不勝憤悶明</hi>
<hi>指司馬矣不知恤也</hi>至彌留之際牽姦臣之言付托非人遂使權<lb/>
臣專國社稷無衞以至易姓哀哉<hi>戊午十二月疾以後事囑燕王宇及夏侯</hi>
<hi>獻曹肇輔政劉放孫資久典機密肇不平二人懼後患因薦曹爽召司馬懿相参從之己未正月以齊王芳屬</hi>
<pb n="KR2o0017_WYG_009-11b"/>
<hi>懿遂殂</hi>邵陵厲公<hi>一稱/齊王</hi>芳<hi>明帝養子莫知所由来者或云任城王楷子</hi>幼沖嗣<lb/>
位<hi>己未卽位年八嵗庚申正始九嘉平五在位十四年</hi>曹爽司馬懿輔政<hi>顧命大臣</hi>何<lb/>
晏鄧颺丁謐等為用欲爽專權説爽轉懿為太傅<hi>己未</hi>其<lb/>
後又説爽遷太后<hi>丁卯遷求寜宫</hi>自擅朝政屢更庶事遂與懿<lb/>
有隙初晏好老莊書與夏侯𤣥荀粲王弼之徒競為清<lb/>
談祖尚虗無謂六經爲聖人糟粕由是天下士大夫爭<lb/>
慕效之遂成風俗不可復制明帝惡其浮華抑而不用<lb/>
至是説爽以釀其禍青蠅之夢管輅盖己知其將敗矣<lb/>
<pb n="KR2o0017_WYG_009-12a"/>
<hi>大原管輅明易數晏問連夢青蠅數十集鼻驅不去何也輅曰鼻天中之山髙而不危所以長守貴青蠅臭惡</hi>
<hi>則集位峻者顛輕豪者亡不可不深思也舅責其太切輅曰與死人語何畏耶</hi>爽又飲食車服<lb/>
僣擬乘輿弟羲<hi>中領軍將軍</hi>諫不納懿於是以太后令誅爽<lb/>
而權移典午矣<hi>己巳帝朝髙平陵爽羲從懿勒兵奏爽背顧命亂國典免爽羲公卿奏爽謀逆</hi>
<hi>遂收爽羲晏颺等皆誅之夷三族</hi>懿卒子師秉政廢帝而立髙貴郷公<lb/>
焉髙貴郷公髦<hi>文帝之孫甲戍正元二甘露四在位六年二十遇弑</hi>觀其才慧夙<lb/>
成尚辭好問講論經學孜孜無倦親詣太學講書易禮<lb/>
記躬行盛禮有文帝之風然忿威權日去爲謀不密以<lb/>
<pb n="KR2o0017_WYG_009-12b"/>
黄屋左纛之重顧乃親執干戈與賊臣較一旦之命卒<lb/>
死於成濟之手爲天下笑豈不悲哉<hi>庚辰謂臣僚曰司馬昭之心路人所</hi>
<hi>知吾不能坐受廢辱帥僮僕數百鼔譟出昭第中䕶軍賈充逆戰太子舍人成濟問充充曰畜養此輩正在今</hi>
<hi>日賈卽前刺帝刃出於背昭夷濟三族</hi>司馬昭旣弑髙貴郷公<hi>昭師之子</hi>姑立<lb/>
常道郷公少延曹氏嵗月<hi>增廣通畧</hi>是爲元帝奐<hi>操之孫燕王宇之子</hi>
<hi>庚長景元四咸熈一二年晉簒封陳留王</hi>政出司馬僅寄空名當時中散大<lb/>
夫嵇康<hi>叔夜</hi>好言老莊與阮籍<hi>嗣/宗</hi>阮咸<hi>仲容/籍姪</hi>山濤<hi>巨源</hi>向秀<lb/>
<hi>子期</hi>王戎<hi>濬/仲</hi>劉伶<hi>伯倫</hi>相友善號竹林七賢皆崇尚虛無輕<lb/>
<pb n="KR2o0017_WYG_009-13a"/>
蔑禮法縱酒昏酣遺落世事籍居䘮飲酒無異平日咸<lb/>
幸姑婢伶乗鹿車携酒使人荷鍤自隨曰死便埋我士<lb/>
大夫爭相慕效謂之放逹風俗敗壞<hi>壬子</hi>景元四年雖能<lb/>
併蜀滅漢未㡬昭卒炎遂簒魏而為晉矣<hi>炎昭之子</hi>吁卲陵<lb/>
厲公之見廢髙貴郷公之見弑常道鄉公之見簒司馬<lb/>
安然爲之不聞有所謂節義之士出於其間風俗之衰<lb/>
可痛也已南宫氏曰魏自曹操肇謀迄于亡國五六十<lb/>
年之間與司馬氏相爲終始方懿辭操辟之時魏猶未<lb/>
<pb n="KR2o0017_WYG_009-13b"/>
簒漢也而懿之心已不下於操未㡬把握魏政殺楚王<lb/>
彪遂置諸王公於鄴去丕簒漢之日厯三十載其後再<lb/>
世受遺父子祖孫雲鱗秉政勢之所趍駸駸乎如火之<lb/>
尚炎而不可遏黄雀利於螳蜋挾彈者又在其後而世<lb/>
之懷奸忍逆竊窺人宗社者常囿於其中而不自知悲<lb/>
夫魏簒國凡五傳合四十六年<hi>起庚子終乙酉</hi>而為晉綱目終<lb/>
魏之世皆置分書俾不得預正統之傳嚴矣哉<hi>注見前</hi>
　　吳<lb/>
<pb n="KR2o0017_WYG_009-14a"/>
吳大帝姓孫名權字仲謀吳郡富春人孫武之後自父<lb/>
堅起事兄䇿嗣霸權籍餘烈建國武昌<hi>卾州辛丑建都王爵</hi>遷都<lb/>
建鄴<hi>已酉稱帝遷都</hi>國號吳<hi>年四十一嵗辛丑受魏王爵為元年壬寅黄武七黄龍三嘉禾六赤</hi>
<hi>烏十三大元一在位共三十一年</hi>今觀文臺<hi>堅/字</hi>始起江東破張角<hi>靈帝甲子</hi>
<hi>為佐軍司馬大破黄巾</hi>誅區星<hi>長沙賊號守長沙破之封烏程侯</hi>勇鷙剛果當時<lb/>
莫及導温戮卓<hi>董卓討邉章亂無功帝遣張温討章温以詔書召卓應對不順堅耳語温以軍</hi>
<hi>法斬之温不從</hi>不許和親汎埽陵寢平塞發掘<hi>辛未堅破卓將卓懼求和親曰</hi>
<hi>不夷汝三族死不瞑目乃和親耶進軍卓敗走乃入洛陽修諸陵寢</hi>可謂為人臣矣其後<lb/>
<pb n="KR2o0017_WYG_009-14b"/>
爲善不終受袁術所使以擊劉表卒斃於矢下<hi>辛未圍表襄陽</hi>
<hi>單馬行峴山表軍射殺之四子䇿權翊匡堅謚武烈帝</hi>不死於勤王而死於助桀<lb/>
惜哉<hi>南宫氏講義</hi>孫䇿字伯符堅長子也甫領父兵<hi>乙亥見術領衆</hi>
歸并江東<hi>朱治獻䇿請術歸丙子遂并江東</hi>一聞袁術僣號遽責以書<lb/>
與之絶交<hi>丙子</hi>再聞袁曹<hi>紹/操</hi>相拒卽謀襲許以迎天子<hi>庚辰</hi>
其忠憤剛大之氣何如也儻不死於刺客<hi>治兵迎帝未發為吳郡守</hi>
<hi>許貢客所刺時年二十六</hi>天假之年豈但丕不能臣扼操之吭而拊<lb/>
其背使不得逞志中原以存漢室亦未可知也<hi>䇿封長沙王</hi>
<pb n="KR2o0017_WYG_009-15a"/>
䇿創甚呼權佩以印綬謂曰舉江東之衆決機於兩陣<lb/>
之間與天下争衡卿不如我舉賢任能各盡其心以保<lb/>
江東我不如卿䇿卒而權繼之是為大皇帝當是時有<lb/>
張昭<hi>子布</hi>以爲腹心有陸遜<hi>伯/言</hi>諸葛瑾<hi>子/瑜</hi>步騭<hi>子山</hi>以為股<lb/>
肱有吕範<hi>子衡</hi>朱然<hi>義/封</hi>以爲爪牙有周瑜<hi>公/瑾</hi>魯肅<hi>子敬</hi>吕䝉<lb/>
<hi>子明</hi>以爲謀主其他如程普<hi>德/謀</hi>黄盖<hi>公/覆</hi>甘寧<hi>興/霸</hi>凌統<hi>公績</hi>諸<lb/>
將皆江表虎臣為孫氏所有赤壁之役決䇿公瑾合兵<lb/>
𤣥德<hi>此孫劉結交之始也</hi>竟摧大敵<hi>戊子秋劉表子琮以荆州降操十月操以舟師來冦皆欲</hi>
<pb n="KR2o0017_WYG_009-15b"/>
<hi>迎之惟周瑜請擊之時劉備與亮為操所追遁至吳魯肅與亮議使瑜普與備并力逆操遇赤壁取十艦實薪</hi>
<hi>灌油裹幕偽降旣前發火火烈風猛船往如箭燒盡北船延及營落溺死甚衆率輕鋭繼其後大敗之</hi>奄<lb/>
有荆揚薄於南海卒成鼎峙之業宜矣然惜其見義不<lb/>
明守節不固上無存漢之心下無吞魏之謀又無併蜀<lb/>
之䇿惟以茍且自全爲務故方其防魏之侵而結援於<lb/>
蜀也則借荆州<hi>壬辰以荆州借備</hi>通聘好<hi>壬寅遜敗蜀師魏来伐隨遣鄭衆修好於</hi>
<hi>蜀</hi>而不辭及其畏蜀之攻而借勢於魏也則臣於操<hi>己亥</hi>
<hi>奉貢稱臣斬關侯以獻受操命領荆州</hi>降於丕<hi>辛丑漢来伐八月奉章稱臣於丕受丕王爵九錫</hi>
<pb n="KR2o0017_WYG_009-16a"/>
而不恥其後吳蜀之好方堅吳蜀之謀方恊孔明卒而<lb/>
事已無及矣使其申締盟誓約縱伐魏操方腹背受敵<lb/>
支梧不暇其能久得志哉何吳計不出此蜀亦不少忍<lb/>
以就大謀故昭烈才得益州而孫權即䧟關侯孫權一<lb/>
䧟關侯而昭烈即連營報復操方且得以雍容而集事<lb/>
矣朱文公嘗謂孫劉二人不是好相識到利害處便不<lb/>
相顧又曰人謂曹氏爲漢賊不知孫權真漢賊先主孔<lb/>
明正做得好時又爲其壞了其知言乎<hi>南宫氏講義</hi>愚嘗觀<lb/>
<pb n="KR2o0017_WYG_009-16b"/>
關侯攻曹仁於樊蹙于禁等而降之威震華夏操議徙<lb/>
許都以避其鋭矣<hi>己亥侯自帥衆攻樊仁使于禁龎德屯樊北八月大雨漢水溢禁等七軍</hi>
<hi>皆没禁與諸將登髙避水侯乗船攻之禁等窮蹙遂䧏自許以南往往應侯侯威聲震華夏操議徙都以避之</hi>
初魯肅嘗勸孫權以曹操尚存宜撫輯關侯與之同仇<lb/>
不可失也後吕䝉代肅陸口之屯乃驟進襲侯之䇿設<lb/>
詐取勝不但昧同仇之義而已且害關侯以紓敵人之<lb/>
患善乎老泉蘇氏之論曰世多竒吕䝉之功以愚觀之<lb/>
小人舞智不足取也䝉匿兵爲商賈行潛取荆州以破<lb/>
<pb n="KR2o0017_WYG_009-17a"/>
關侯快意一時可也不知吳蜀結盟所治者何事而剪<lb/>
其爪牙失同仇之義是豈大丈夫有名之師以義而勝<lb/>
者哉候官侯亮<hi>權少子也太子和廢亮立壬申建興二五鳯二太平二在位六年</hi>十嵗<lb/>
嗣位又六年始親政事孫琳<hi>大將軍</hi>表奏多見難問明年<lb/>
以琳專恣欲謀誅之反爲所廢<hi>廢為會稽王後孫休永安時宫人告亮巫禱出</hi>
<hi>爲候官侯道自殺</hi>琳旣廢亮迎立景皇帝休<hi>權第六子戊寅永安六在位六年是</hi>
<hi>年蜀亡</hi>琳一門五侯皆典禁兵權傾人主陰謀作亂未幾<lb/>
伏誅<hi>元年聞琳謀逆隂與張布丁奉圖計臘日朝賀公卿升殿詔武士縳琳即日伏誅</hi>然休雖<lb/>
<pb n="KR2o0017_WYG_009-17b"/>
誅琳惟舊恩興布是用<hi>濮陽興丞相張布左將軍</hi>不能抜進賢才改<lb/>
絃易轍雖尚辭好學亦復何益哉烏程侯皓<hi>休所封後降晉封歸</hi>
<hi>命侯廢太子和之子休卒興布立之甲申興元一是年晉滅魏甘露一寶鼎三建衡三鳯凰三天册一天紀四</hi>
<hi>在位十七年晉太康五年死洛陽</hi>天性兇惡麄暴驕盈多忌諱好酒色<lb/>
族興布<hi>甲申二人悔立或譖之徙廣州殺於道夷三族</hi>殺景后<hi>乙酉景帝皇后朱氏</hi>送休<lb/>
四子小城殺其大者二人徙居武昌苦民於泝流供給<lb/>
<hi>丙戍陸抗諌冬還建鄴</hi>作昭明宫苑起土山樓觀賞以億萬<hi>丙戍</hi>信<lb/>
黄旗紫盖之䜟以爲終有天下<hi>辛卯吴人刁𤣥詐増識云黄旗紫盖見於東南</hi>
<pb n="KR2o0017_WYG_009-18a"/>
<hi>荆陽之君終有天下信之大舉兵載后妃從牛渚西上大雪軍士凍死皆云遇敵倒戈遂還</hi>因西陵<lb/>
之㨗遽謂天助不脩德政反爲兼并侵盜之舉<hi>壬辰陸抗討步</hi>
<hi>闡叛誅之并敗晉軍克西陵又用諸將謀殺盜晉邉</hi>拒忠諌<hi>陸抗諌作大明宫又諫勿侵晉邉皆不聼</hi>
殺直臣<hi>甲午國史韋昭侍宴不奉詔嘲弄公卿獄殺之</hi>每宴羣臣咸令沈醉又<lb/>
置司過輙加殺戮上下離心莫肯用力<hi>己亥</hi>晉師来伐始<lb/>
以鐡鎻横江<hi>鐡鎻鐡錐截置江中</hi>王濬大筏直克西陵<hi>濬大筏大炬著錐融鎻舟</hi>
<hi>往無碍進克西陵</hi>杜預竒兵飛襲樂郷<hi>預遣周㫖帥竒兵八百渡江吴都督孫歆與江</hi>
<hi>陵督伍延書曰北来諸軍飛渡江也</hi>虜孫歆<hi>㫖伏兵樂郷/城外虜歆還</hi>克江陵<hi>預自克江陵</hi>
<pb n="KR2o0017_WYG_009-18b"/>
指授羣帥徑造建業濬自武昌順流東下戎卒八萬方<lb/>
舟百里鼔譟入石頭皓靣縛輿櫬出降而吳亡矣南宫<lb/>
氏引詩云明知蜀破則吳亡鼎峙相持勢久長陳同父<lb/>
亦謂滅虢取虞之勢愚獨以爲不然自癸未蜀亡越明年<lb/>
乙酉魏亡又十七年庚子而吳始亡吳於三國獨為稍<lb/>
久使皓無荒淫之失盡修攘之計國勢延洪尚未可知<lb/>
也今觀王濬陳伐吳之疏曰皓荒淫兇逆速宜征伐若<lb/>
一旦皓死更立賢主則彊敵難圖也斯言最為得之盖<lb/>
<pb n="KR2o0017_WYG_009-19a"/>
國勢之興亡誠在人而已豈必因蜀亡之故哉論者不<lb/>
可不察又嘗觀諸儒之論而考三國所以終莫能相統<lb/>
一者盖亦有故矣孫䇿死權志惟在保江東上不繫於<lb/>
漢祚之存亡下無關於曹劉之彊弱吳無庸論矣乃若<lb/>
以操言之旣不乗漢中之降以謀蜀又捨鞍馬之利而<lb/>
事舟楫以圖吳赤壁之敗反成孫氏之盛此魏所以不<lb/>
能一吳蜀也至若以蜀言之吳可以爲援而不可圖孔<lb/>
明隆中之約然也已無一吳之理又復盟好不終興戎<lb/>
<pb n="KR2o0017_WYG_009-19b"/>
是尚後雖修好恊謀營星已隕蜀亦安能以一魏哉惟<lb/>
三國之主昭烈有德義三國之才孔明有王佐之心正<lb/>
大之體眉山蘇子以爲巋然三代之佐未得以世論出師<lb/>
有表與伊訓説命相爲表裏至今讀之真可與日月争<lb/>
光初平之初亮即輔劉孫曹負矣荀賈瑜肅何足算哉<lb/>
特其手寫申韓之書以授後主與夫襲取劉章之事於<lb/>
道有未盡耳吁吳之爲國自權稱號至皓凡四傳六十<lb/>
年<hi>起辛丑終庚子</hi>而合於晉綱目終吳之世置分書之列焉<hi>注見</hi>
<pb n="KR2o0017_WYG_009-20a"/>
<hi>前</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0017_WYG_009-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史纂通要卷九<lb/>
</p>
<p>
</p>
  </div>
</body>
</text>
</TEI>
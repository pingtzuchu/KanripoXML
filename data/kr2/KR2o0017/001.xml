<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史纂通要巻一</head> <lb/>
    <p>
<pb n="KR2o0017_WYG_001-1a"/>
欽定四庫全書<lb/>
　史纂通要巻一<lb/>
　　　　　　　　　　　　元　胡一桂　撰<lb/>
　　三皇總論<lb/>
三皇之號昉於周禮外史掌三皇五帝之書<hi>周禮註云楚靈王所</hi>
<hi>謂三墳五典是也</hi>而不指其名其次則見於秦博士有天皇地<lb/>
皇人皇之議<hi>史記秦初并天下令議尊號丞相綰御史大夫劫廷尉斯與博士等議曰古有天皇</hi>
<hi>地皇泰皇唐司馬貞索隠謂泰皇當作人皇今從之</hi>秦去古未逺意三皇之稱此<lb/>
<pb n="KR2o0017_WYG_001-1b"/>
或庶幾焉漢孔安國書序乃始以伏羲神農黄帝為三<lb/>
皇少昊顓頊髙辛堯舜為五帝不知果何所本蓋孔子<lb/>
於家語自伏羲以下皆稱曰帝<hi>家語有宰我問五帝徳季康子問五帝二篇或</hi>
<hi>疑家語非孔子書恐不可以為據然亦甞思之矣西漢去夫子未逺太史公明言孔子所傳宰予問五帝徳史</hi>
<hi>記又多引用五帝篇語固已信之況大戴禮亦有五帝徳篇又與家語合縱家語未必真夫子書而皇與帝名</hi>
<hi>稱自不可雜也</hi>易大𫝊春秋内外𫝊有黄帝炎帝之稱<hi>易下繫稱黄帝</hi>
<hi>春秋内𫝊左氏𫝊外傳國語皆有炎帝黄帝之稱</hi>吕氏月令雖不可為據然有<lb/>
曰帝太昊帝炎帝帝黄帝亦足以表先秦未嘗以伏羲<lb/>
<pb n="KR2o0017_WYG_001-2a"/>
神農黄帝為三皇也至宋五峯胡氏直斷以孔子易大<lb/>
𫝊以伏羲神農黄帝堯舜為五帝不信𫝊而信經其論<lb/>
始定然三皇之號不可泯也則亦以天皇地皇人皇言<lb/>
之但此三者夲無所稽意混茫初開先有天而後有地<lb/>
既有天地則氣化而人生焉皇極經世書以元經會所<lb/>
謂天開於子地闢於丑人生於寅至寅始為開物之初<lb/>
意三皇之號由此而稱而所謂三墳者亦必因文籍既<lb/>
生之後述上古之事而有是書大抵鴻荒闊逺不可得<lb/>
<pb n="KR2o0017_WYG_001-2b"/>
而詳矣<hi>索隠三皇補紀曰天皇氏兄弟十二人地皇氏兄弟十一人人皇氏兄弟九人皆分掌九州然</hi>
<hi>亦不知其何所據今姑附注以偹觀覽大紀又謂人皇後有有巢氏教民搆木為櫓巢夏暑居之亢地為營窟</hi>
<hi>冬寒居之未知稼穡食草木之食未有火化飲禽獸之血而茹其毛先取其皮蔽前後取而蔽後又有燧人氏</hi>
<hi>始教民出火民未知衣服夏多積薪冬則煬之未有烹炮飲血而茹腥始教之燔炙後世聖人遂有鑚燧改火</hi>
<hi>之法</hi>况夫子於書首唐虞於易首伏羲伏羲以前皆未嘗<lb/>
道闕之可也胡氏曰鴻荒之時亦猶日之夜月之晦時<lb/>
之冬焉生消升降終而復始於穆天命不已而成四時<lb/>
之造化於皇羣聖體是以為三綱之禮樂事本乎道道<lb/>
<pb n="KR2o0017_WYG_001-3a"/>
藏於事天生人人成天三皇尸其體五帝妙其用禹湯<lb/>
文武成其功孔子孟軻𫝊其學軻之死雖未有得其𫝊<lb/>
者惟皇上帝降衷于下民若有恒性何莫由斯道也<hi>此下</hi>
<hi>只稱胡氏曰者並係五峯大紀</hi>
　　五帝總論<lb/>
天地肇判邃古遐邈厥詳曷聞孔子定書斷自唐虞他<lb/>
經則自周禮外惟易繫辭𫝊稱古者包羲氏王天下包<lb/>
羲氏没神農氏作神農氏没黄帝堯舜氏作如斯而已<lb/>
<pb n="KR2o0017_WYG_001-3b"/>
家語記孔子答宰我問五帝徳<hi>家語五帝徳篇答宰我問黄帝顓頊帝嚳帝堯</hi>
<hi>帝舜</hi>答季康子問五帝<hi>家語五帝篇答季康子問大昊配木炎帝配火黄帝配土少昊配金</hi>
<hi>顓頊配水</hi>及春秋内外𫝊於黄帝堯舜間又有少昊顓頊帝<lb/>
嚳焉大戴禮亦有五帝徳篇又帝世皆叙自黄帝次顓<lb/>
頊髙辛堯舜<hi>見司馬索隠</hi>與宰我所問合司馬氏史記紀五<lb/>
帝又與大戴禮宰我所問合意其本此二書也然皆缺<lb/>
而未偹<hi>黄帝而上缺伏羲神農黄帝而下缺少昊不書</hi>善乎胡氏之論曰皇者<lb/>
初冐天下者也帝者主宰天下者也自燧人而上即三<lb/>
<pb n="KR2o0017_WYG_001-4a"/>
皇之世也包羲神農黄帝堯舜是五君者有先天地開<lb/>
闢之仁後天地制作之義民到于今受其賜故孔子稱<lb/>
之黄帝之後少吴顓頊髙辛雖嘗帝天下孔子所以越<lb/>
而遺之必稱堯舜者以三君居位僅可持其世而己未<lb/>
嘗有制作貽萬世故也則五帝之名實定矣今愚本之<lb/>
易參之胡氏以定五帝之世亦庶幾仲尼之意云耳<lb/>
　　伏羲<lb/>
帝太昊伏羲氏<hi>帝王世紀風姓母華胥</hi>成紀人也以木徳繼天而<lb/>
<pb n="KR2o0017_WYG_001-4b"/>
王<hi>家語古之王者易代改號取法五行更旺相生先起於木太昊首以木徳王天下索隠木徳春令故易稱</hi>
<hi>帝出乎震月令孟春其帝太昊是也</hi>都宛丘<hi>今陳州太昊之墟</hi>生而神明徳合天<lb/>
地其王天下也河出圖洛出書則而畫之始作八卦以<lb/>
通神明之徳以類萬物之情因而重之為六十有四又<lb/>
幽贊於神明而生蓍參天兩地而倚數觀變於隂陽而<lb/>
立卦<hi>見易下繫説卦</hi>教民决嫌疑定猶豫使不迷於吉凶悔吝<lb/>
之塗蓋非特為萬世文字之祖<hi>朱子語録</hi>實開物成務之學<lb/>
也造化之秘泄於此聖道之統亦始於此矣<hi>陳櫟壽翁増廣通畧</hi>
<pb n="KR2o0017_WYG_001-5a"/>
又因龍圖之瑞以龍紀官故為龍師而龍名<hi>左昭十七年百官師</hi>
<hi>皆以龍紀召號後同</hi>教民佃漁<hi>佃音田獵也</hi>以罔罟為器教民㛰姻以<lb/>
儷皮為禮<hi>伉儷之義雙也</hi>又教民豢飬六畜<hi>馬牛羊豕雞犬</hi>以充庖厨<lb/>
且以為犧牲享神祗故號伏羲氏亦號包羲氏焉<hi>在位一百</hi>
<hi>十年</hi>　<hi>按胡氏曰世𫝊伏羲没女弟女媧襲據尊位循帝之迹無所革造始制笙篁號女帝女媧後又有驪</hi>
<hi>連栗陸中央栢皇大庭赫胥尊盧啓統昊英朱襄葛天隂康無懷一十三代皆祖包羲此夫子所不道故不具</hi>
<hi>載姑附見於此又按自伏羲至帝嚳所稱年皆不可詳姑記之</hi>
　　神農<lb/>
<pb n="KR2o0017_WYG_001-5b"/>
炎帝神農氏<hi>世紀姜姓長姜水故姓自黄帝始則羲農姓未可據姑存之母女登少典正妃遊華</hi>
<hi>山感龍首而生帝</hi>火徳王<hi>家/語</hi>都曲阜<hi>魯邑</hi>有火瑞以火紀故為火<lb/>
師而火名斵木為耜揉木為耒以教天下之耕日中為<lb/>
市致天下之民聚天下之貨交易而退各得其所<hi>易下繫辭</hi>
此後世農商所由起而斯民生飬之具畧偹矣<hi>増廣通畧</hi>又<lb/>
嘗百草以有醫藥而濟其疾疢作五絃之琴以詠豐年<lb/>
之歌<hi>大紀</hi>帝崩號曰神農氏焉<hi>在位百/四十年</hi>　<hi>按司馬貞補紀謂神農氏後又</hi>
<hi>有帝臨魁帝承帝明帝直帝來帝哀帝榆㒺通八代五百三十年軒轅興大紀同亦夫子所不道附見於此云</hi>
<pb n="KR2o0017_WYG_001-6a"/>
　　黄帝<lb/>
黄帝有熊氏姓公孫<hi>史記云名軒轅</hi>有熊國君少典之子<hi>世紀母附</hi>
<hi>寳索隠云長於姬水改姓姬居軒轅之丘因以為名有熊河南新鄭是也</hi>都軒轅之丘以土<lb/>
徳王<hi>家語索隱黄龍地螾見土精大五六圍螾音引</hi>帝生而神靈弱而能言幼<lb/>
而狥齊<hi>狥疾齊速</hi>長而敦敏成而聰明于時神農氏世衰<hi>世後</hi>
<hi>世神農氏也恐非一君其後世皆稱炎帝司馬貞有八代之説然國語又謂少典娶有媧氏生炎帝黄帝二帝</hi>
<hi>用師以相濟則是兄弟争國也皆不可詳矣姑記之</hi>炎帝侵陵諸侯蚩尤<hi>諸侯</hi>肆為<lb/>
强暴軒轅修徳治兵三戰而後勝炎帝於阪泉殺蚩尤<lb/>
<pb n="KR2o0017_WYG_001-6b"/>
於涿鹿<hi>燕山路涿州</hi>諸侯歸之推軒轅代神農為天子是為<lb/>
黄帝帝披山通道未嘗寧居東至于海<hi>登九山及岱宗</hi>西至于<lb/>
崆峒<hi>山名又登隴西雞頭山</hi>南至于江<hi>登熊湘/在長沙</hi>北逐薫鬻<hi>北蠻</hi>合符<lb/>
釡山<hi>會諸侯</hi>邑于涿鹿之阿遷徙無常以兵師為營衛有<lb/>
雲瑞故其紀官也為雲師而雲名舉風后力牧常先大<lb/>
鴻以當輔佐<hi>鄭𤣥云風后三公力牧相大鴻鬼㬰區號佐也</hi>命大撓作甲子<hi>撓奴</hi>
<hi>教反探五行之情又占斗綱所建始作甲子</hi>容成造厯𨽻首理算數伶倫造<lb/>
律吕㬰區占星氣容成兼而總之<hi>外紀</hi>六術之中律厯為<lb/>
<pb n="KR2o0017_WYG_001-7a"/>
要厯以斗柄建寅春正月為歳首律以黄鍾之宫聲發<lb/>
於自然為十二律之夲度量衡之所由出三者合律然<lb/>
後措之天下田可分禄可均禮可制樂可作故律也者<lb/>
萬事根夲也又建左右史官以紀言動蒼頡沮誦實當<lb/>
其任始作鳥跡篆謂之曰字<hi>大紀蒼頡沮誦見鳥獸蹄跡作鳥跡篆其文依類象</hi>
<hi>形而生故謂之曰字</hi>帝又上觀天文大明時令乃周行天下以觀<lb/>
地理畫野分州立步制畒以防不足使八家為井井開<lb/>
四道而分八宅鑿井於中以均生産塞欺陵弭闘訟<hi>本紀</hi>
<pb n="KR2o0017_WYG_001-7b"/>
又濟以舟楫導以服牛乘馬門柝杵臼弧矢宫室棺槨<lb/>
書契罔不畢備<hi>易繫</hi>夫然後制軒冕别章服使知貴賤有<lb/>
等上下有序各安其分焉其通變而使不倦神化而使<lb/>
民宜垂衣裳而天下治者如此至和氤氲羣生安樂鳯<lb/>
凰巢阿閣麒麟遊于郊<hi>大紀</hi>盛矣哉五帝之世也帝四妃<lb/>
二十五子得姓者十有四人為十二姓<hi>姬酉祈已滕箴任荀嬉姞儇依</hi>
生人以來得姓之始實由於此自今觀之伏羲神農二<lb/>
聖人去洪荒之世未逺也其風猶為朴畧至黄帝之世<lb/>
<pb n="KR2o0017_WYG_001-8a"/>
實為文明之漸故昔之穴居野處者今始有宫室昔之<lb/>
汚樽抔飲者今始有什器昔之結繩而治者今始有書<lb/>
契文字昔之皮革蔽體者今始有冠冕章服其諸制器<lb/>
利用難以枚舉駸駸乎非復前日朴野之俗矣胡氏曰<lb/>
是謂徳配天地道之至也制度之經也徳澤流天下至<lb/>
于今人䝉其惠雖死猶生也後世乃𫝊帝得僊術騎龍<lb/>
升天者真妖妄矣㫖哉言乎<hi>在位一百年</hi>
　　少皥<lb/>
<pb n="KR2o0017_WYG_001-8b"/>
少皥金天氏姬姓黄帝次子<hi>世紀謂𤣥囂繼黄帝立即少皥金天氏亦曰青陽氏</hi>
<hi>母曰女節</hi>以金徳王故號金天氏能修太皥之法象日月之<lb/>
明故又號曰少皥氏<hi>大紀</hi>都曲阜少皥之立也鳯鳥適至<lb/>
故紀於鳥為鳥師而鳥名<hi>左氏</hi>又以鳯知天時立鳯鳥氏<lb/>
為厯正<hi>大紀</hi>少皥氏衰九黎亂徳天下之人相懼以神相<lb/>
惑以怪家為巫史民瀆于祀灾禍薦至胡氏曰邪説之<lb/>
為人害也乆矣以五帝之時九黎猶亂風教矧漢以來<lb/>
聖學絶滅世衰一世在上之人茍且僥倖功成而氣盈<lb/>
<pb n="KR2o0017_WYG_001-9a"/>
利得而志怠崇尚勢力而不知仁義者乎故釋氏巫祝<lb/>
得以其説誑惑斯民為之薦死求生祈福免禍天下靡<lb/>
然從之在上者恬然不復知禮制刑賞之本在下者安<lb/>
然不復知正身修行之實鬼教浮虚之言徧天下風俗<lb/>
既移孰能不外飾事君之禮内懐背上之心志在伏節<lb/>
死義以三綱為己任臨事不茍免乎<lb/>
　　顓頊<lb/>
顓頊髙陽氏姬姓黄帝之孫昌意之子<hi>家語世紀云母女樞</hi>以水<lb/>
<pb n="KR2o0017_WYG_001-9b"/>
徳王<hi>家語</hi>都帝丘<hi>衛今濮陽後徙髙陽稱髙陽氏</hi>顓頊以來官師不能逺<lb/>
紀乃紀於近為民師而命以民事<hi>左氏</hi>帝淵静而有謀疏<lb/>
通而知逺養材以任地履時以象天依鬼神以制義治<lb/>
氣以教化潔誠以祭祀北至幽陵南至交趾西至流沙<lb/>
東至蟠木<hi>地理志流沙在張掖居延縣海外經東海中有山名度索上有大桃樹蟠屈三千里</hi>動<lb/>
静之物小大之神日月所照莫不砥屬<hi>史記</hi>蓋自少皥之<lb/>
衰神民雜揉帝命南正重司天以屬神<hi>少皥子</hi>北正黎司<lb/>
地以屬民<hi>髙陽氏子後帝嚳使黎并掌重職賜氏祝融卒弟吳回嗣位</hi>絶地天通使<lb/>
<pb n="KR2o0017_WYG_001-10a"/>
無相侵瀆革九黎之亂神人不雜萬物有序民安其生<lb/>
焉<hi>在位七十八年</hi>
　　帝嚳<lb/>
帝嚳髙辛氏姬姓黄帝曾孫𤣥囂之孫蟜極之子<hi>史記世紀</hi>
<hi>云帝生而駢齒張晏云髙陽髙辛以所興地名號顓頊帝嚳以字號上古質也</hi>以木徳王都亳<lb/>
<hi>今河南偃師是</hi>生而神異自言其名聰以知逺明以察微順天<lb/>
之義知民之急仁而威惠而信修身而天下服取地之<lb/>
財而節用之撫教萬民而利誨之厯日月而迎送之明<lb/>
<pb n="KR2o0017_WYG_001-10b"/>
鬼神而敬事之其色郁郁其徳嶷嶷<hi>索隠郁郁猶穆穆嶷嶷髙也</hi>其<lb/>
動也時其服也士<hi>索隱服士服言公且亷也</hi>執中而徧天下日月所<lb/>
照風雨所至莫不服從<hi>史記</hi>帝四妃元妃有邰氏女曰姜<lb/>
嫄與帝禋祀上帝而生稷陳鋒氏女曰慶都有赤龍之<lb/>
祥孕十四月而生堯於丹陵有娀氏女曰簡狄祈于髙<lb/>
禖有飛燕之祥而生契娵訾氏女曰常儀生子贄帝崩<lb/>
贄襲位未乆而殂堯有聖徳初封於陶後封於唐即位<lb/>
是為帝堯<hi>帝嚳在位七十年夀百五歳</hi>胡氏曰天地之間有氣化有<lb/>
<pb n="KR2o0017_WYG_001-11a"/>
形化人之生雖以形相禪固天地之精也姜嫄克禋克<lb/>
祀以弗無子志之所至氣亦至焉氣之所至精亦至焉<lb/>
故若履天帝之武而敏歆其祀於是有子不可謂怪而<lb/>
諸儒不悟惑可知也至於䜟緯之書謂慶都惑赤龍之<lb/>
精而生堯簡狄吞𤣥鳥之卵而生契則誣矣何者人也<lb/>
乃與繁氣交而生子則無是理矣是以載其事而削其<lb/>
詞焉西漢薄太后有蒼龍據腹之祥而生文帝若非史<lb/>
氏記之詳明則後世必謂薄與龍交而生子矣<hi>髙帝召薄姬幸</hi>
<pb n="KR2o0017_WYG_001-11b"/>
<hi>之姬曰昨暮夜妾夢蒼<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>據吾腹髙帝曰此貴證也吾為汝遂成之一幸生男是為文帝</hi>是故儒者<lb/>
莫要於窮理理明然後物格而知至知至然後意誠而<lb/>
心不亂<lb/>
　　帝堯<lb/>
夫子定書斷自唐虞以下迄于周於是論二帝三王之<lb/>
治者始有所根據帝堯陶唐氏帝嚳子姓伊祈<hi>史記堯名放勲</hi>
<hi>舜名重華禹名文命先儒皆辨其非是</hi>以火徳都平陽<hi>今晉州年十六以唐侯即位邵氏皇</hi>
<hi>極經世書元年甲辰七十二載夀百歳按以後紀年係並用邵氏云</hi>書稱其徳曰欽明文<lb/>
<pb n="KR2o0017_WYG_001-12a"/>
思安安者帝之心法也曰允恭克讓者帝之身法也欽<lb/>
存於中恭見於外敬為聖學始終之要也不但是也克<lb/>
明俊徳以親九族則身修而家齊矣九族既睦平章百<lb/>
姓則家齊而國治矣百姓昭明協和萬邦則國治而天<lb/>
下平矣聖經明徳二字實自堯發之大學八條亦始於<lb/>
此又不但是也中者天下之大夲事事物物莫不有一<lb/>
中道舉天下以與人大事也而授受之際不過曰允執<lb/>
厥中而已聖經中之為義亦自堯發之中庸九經亦始<lb/>
<pb n="KR2o0017_WYG_001-12b"/>
於此然則開千萬世聖學之源者堯之功顧不鉅乎仲<lb/>
尼祖述堯舜韓子所謂堯以是道𫝊之舜禹湯文武周<lb/>
公孔子者即此是也道散於三極之間所望於聖人者<lb/>
裁成天地之道以立人極云耳洪荒之世氣浮而為天者<lb/>
不過茫茫一太虚耳固未有度數之分黄帝顓頊雖<lb/>
云造厯蓋未詳也至帝始命羲和分掌天地四時於是<lb/>
推步之法愈宻日月星辰之麗於天者始則而象之歳<lb/>
分為四時又分為十二月又分為三百六十日因其氣<lb/>
<pb n="KR2o0017_WYG_001-13a"/>
盈朔虛又為置閏以應周天之度於是天道可得而成<lb/>
矣質凝為地者亦不過茫茫一塊土耳固未有疆理之<lb/>
别也黄帝雖曰分州畫埜亦未詳也至帝始咨四岳舉<lb/>
其能治水者以拯斯民墊溺一朝之命鯀不能治而禹<lb/>
繼之其施功之最難者莫如冀壺口龍門等處此蓋混<lb/>
沌初分水未有洩積之歳乆衝決奔放愈甚則懐㐮之<lb/>
害愈烈禹因其勢䟽鑿而順導之若其次第則先青兖<lb/>
徐揚之下流而荆豫梁雍以次底績弼成五服自甸侯<lb/>
<pb n="KR2o0017_WYG_001-13b"/>
至綏而封建之制以立咸則三壤自畎澮至川而井田<lb/>
之法以成於是地道可得而平矣自羲農黄帝開物成<lb/>
務之後又適當一元文明之會風氣駸開剏制立法維<lb/>
其時也典中所載若時若采二節尤有可得而論者若<lb/>
時登庸此盖欲舉而受之以登庸之大任也<hi>亦猶舜之徵庸禹之</hi>
<hi>奮庸百揆之任也</hi>疇咨之舉不以屬之他人而以屬嗣子丹朱<lb/>
蓋可見矣若采雖非若時之比書曰亮采曰載采采盖<lb/>
亦著於其事而有光華者也孔子曰巍巍乎其有成功<lb/>
<pb n="KR2o0017_WYG_001-14a"/>
煥乎其有文章其此之謂矣疇咨之舉獨以屬之共工<lb/>
必其人之有剏法立制之能也此二職者一居道揆以<lb/>
論建於上一居法守以奉行於下二職舉而天下之能<lb/>
事畢矣然天下之治得人固難知人尤難一曰嚚訟一<lb/>
曰象恭帝之見則明矣而卒無以當其選者直至七十<lb/>
載遜位之時始得其人曰虞舜舜又薦禹得益稷臯陶<lb/>
諸人以佐之考其事大抵皆在舜厯試之後攝政之時<lb/>
八元八凱之舉四凶四罪之去與夫治水征苖又其事<lb/>
<pb n="KR2o0017_WYG_001-14b"/>
之最著者也五典敦五禮庸五服章五刑用法度禮樂<lb/>
彰彰然著明如日月行天亘古常見此又立人之道以<lb/>
叅賛天地化育之所不及者蓋萬世之功也<hi>此篇係熊去非書說</hi>
舜既即位封堯後於唐而為虞賔<hi>外紀封丹朱於實沈之墟以奉其先祀客</hi>
<hi>見天子</hi>
　　帝舜<lb/>
帝舜有虞氏姓姚黄帝之後自昌意至舜七世<hi>史記重華父瞽</hi>
<hi>瞍瞽瞍父橋牛橋牛父句望句望父敬康敬康父窮蟬窮蟬父顓頊顓頊父昌意昌意黄帝之子愚按史記帝</hi>
<pb n="KR2o0017_WYG_001-15a"/>
<hi>王世次昌意曽孫敬康與堯四從兄弟為舜髙祖則舜為堯四世從孫與堯同時堯以二女嫁之是舜以曽祖</hi>
<hi>姑為妻已若可疑又禹與堯亦四從兄弟舜亦禹四世從孫乃先授堯之天下而後授之禹又舜五世從孫乃</hi>
<hi>殛五世從祖於羽山容齊洪氏亦言史記稱契十四世為湯棄十五世為文王湯與文王隔六百年為叔姪譏</hi>
<hi>其無是理然則太史公帝王世紀恐未足據也</hi>受堯禪以火徳王都莆阪<hi>今河中府</hi>
<hi>位元年丙辰在  六十一載</hi>瞽子父頑母嚚象傲常欲殺舜舜克諧<lb/>
以孝烝烝乂不格姦耕于厯山<hi>河東</hi>厯山皆讓畔漁于雷<lb/>
澤<hi>雷夏</hi>雷澤皆讓居陶于河濵<hi>濟隂定陶陶丘亭是</hi>河濵器不苦窳<lb/>
<hi>游甫反病也</hi>二十以孝聞三十堯欲巽位于四岳四岳辭衆<lb/>
<pb n="KR2o0017_WYG_001-15b"/>
咸薦舜蕘曰我其試哉女于時觀厥刑于二女舜内行<lb/>
彌謹釐降二女于媯汭瞽亦允若堯将使嗣位厯試諸<lb/>
艱命之司徒而五典以從命之百揆而百事以序命之四<lb/>
岳而四門穆穆納之大麓而烈風雷雨弗迷孟子所謂<lb/>
使之主事而事治主祭而神享者是也既厯三載堯以<lb/>
舜之言皆可底績遂命舜陟帝位舜讓不獲乃攝行天<lb/>
子事首察璣衡以齊七政厯象授時所當先也類上帝禋<lb/>
六宗望山川徧羣神攝位致告所當謹也五載一巡守<lb/>
<pb n="KR2o0017_WYG_001-16a"/>
羣后四朝上下之情所當交通無間也仁以恤五刑之<lb/>
用義以斷四罪之誅而天下咸服矣薦禹司空往平水<lb/>
土又舉益稷以為之輔水土既平禽獸之害人者息人<lb/>
得平土而居之矣其疆理天下又有可言者禹之治水<lb/>
既已别為九州舜復析之為十二者蓋以冀之東北為<lb/>
幽西北為并青之正北為營盖自古北狄為中國患此<lb/>
三州正係捍禦要害之地於此可見古人經制天下之<lb/>
大畧矣<hi>此意本熊去非書説大紀割青州碣石以北遼東之地為營州割冀州恒山以北燕薊之地為</hi>
<pb n="KR2o0017_WYG_001-16b"/>
<hi>幽州割冀州大行西北之地為并州南撫交趾西發氐羗北發山戎息慎東長島夷</hi>二十八載之<lb/>
間真所謂巍巍乎其有成功也堯崩三年䘮畢而後踐<lb/>
天子之位南面而治端拱無為責成於九官四岳十二<lb/>
牧二十二人命禹宅百揆以統之帝不過執其黜陟之<lb/>
權考其成功而已天下之廣萬事之衆初不以身親之<lb/>
也五十年間有天下而已若不與豈非其得為君之道<lb/>
若是乎居攝以前猶任臣道之勞即位以後可見君道<lb/>
之逸迨夫耄期之後禹攝位之時雖有征苖之事而班<lb/>
<pb n="KR2o0017_WYG_001-17a"/>
師舞羽己為之來格盖至於此徳洽民心而有司不犯<lb/>
恩被動植至海隅蒼生盛矣哉太和之極也禹攝位十<lb/>
有七年舜崩<hi>蔡氏書傳云史記言舜巡守崩于蒼梧之野孟子云舜卒於鳴條未知孰是今零陵</hi>
<hi>九疑山有舜冢云</hi>三年喪畢而後踐天子位封舜後於虞而作<lb/>
賔焉蓋嘗觀堯舜禹三聖授受堯之命舜曰允執厥中<lb/>
舜之命禹復益以三言者蓋以中之為道汨於人心之<lb/>
危者易陷隠於道心之微者難明故必察之以精而不雜<lb/>
守之以一而不離則危者安微者著自無過不及之差信<lb/>
<pb n="KR2o0017_WYG_001-17b"/>
能執乎此中則天下之大以之𫝊賢者此中也以之𫝊<lb/>
子者亦此中也推之而為湯武之放伐亦不外乎此中<lb/>
也此舜所以别白人心道心之危微而且誨之以精一<lb/>
用工之要者其慮至深逺矣吁精者明也即堯之所謂<lb/>
明徳一者誠也即堯之所謂欽敬此十六字之𫝊為萬<lb/>
世心學之要曽謂聖聖相授徒恃勢位之尊土宇之廣<lb/>
云乎哉胡氏曰愚讀五帝書而後知聖人澤及斯民之<lb/>
逺也後世有立功於一時興利於一邦者人猶追思而<lb/>
<pb n="KR2o0017_WYG_001-18a"/>
祀之是數聖人者有功於天下萬世曾不得推苗裔立<lb/>
宗子建廟庭春秋四時饗天下之報也有天下者端拱<lb/>
九重之内治其國家上之天文下之地理中之人倫衣<lb/>
食之原器用之利法度之章禮樂之則誰推明制作之<lb/>
也而忘之乎佛教之興駕一偏空説失事理之正而其<lb/>
神像乃得蟠據中華名山巍嶪相望又聽其雕梁畫棟<lb/>
羣淪滅三綱之人而豢養之此何道也其不耕不植侵<lb/>
漁民利耗蠧民財乃細事耳為政者恬不以為慮可悲<lb/>
<pb n="KR2o0017_WYG_001-18b"/>
之甚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史纂通要卷一<lb/>
</p>
<p>
</p>
  </div>
</body>
</text>
</TEI>
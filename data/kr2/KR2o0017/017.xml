<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史纂通要卷十七</head> <lb/>
    <p>
<pb n="KR2o0017_WYG_017-1a"/>
欽定四庫全書<lb/>
　史纂通要卷十七<lb/>
　　　　　　　　　　　　元　胡一桂　撰<lb/>
　　　李唐既亡司馬氏通鑑直接朱梁繋年紀事以<lb/>
　　　唐晉漢周為次歐陽公<hi>脩</hi>五代史亦然而文公<lb/>
　　　綱目自唐天祐四年丁卯迄于己未五十餘年<lb/>
　　　間惟兩行分注以見其皆不預正統之列而分<lb/>
　　　注之中先後予奪有微㫖存<hi>先晉岐淮南稱唐天祐而後及梁開</hi>
<pb n="KR2o0017_WYG_017-1b"/>
　　　<hi>平</hi>今愚雖本通鑑纂集實折以綱目且寓區區<lb/>
　　　愚論焉<lb/>
　　後梁<lb/>
五代始於朱温纂唐是為後梁　　姓朱氏更名晃初<lb/>
鎮汴州纂位都汴後遷洛陽<hi>天祐丁卯纂位年五十三丁卯開平四乾化二在位</hi>
<hi>六年</hi>宋州人唐僖宗時附黄巢為盜巢僭號偽署温同州<lb/>
防禦使温見巢勢日蹙舉州降都統王鐸承制以温為<lb/>
同華節度使天子<hi>僖宗</hi>賜名全忠拜宣武軍重鎮昭宗時<lb/>
<pb n="KR2o0017_WYG_017-2a"/>
進封梁王宰相崔𦙍兩召全忠引兵誅宦官比至反圍<lb/>
迫天子<hi>鳯翔</hi>脅制遷都<hi>洛/陽</hi>遂行弑逆<hi>弑昭/宗</hi>勦諸王<hi>昭宗九子</hi>弑<lb/>
太后<hi>昭宗皇后何氏</hi>戮朝臣以成其纂奪廢哀帝為濟隂王尋<lb/>
弑之<hi>戊辰</hi>僣位之初與宗戚飲博宫中其兄全昱酒酣忽<lb/>
以投瓊擲盆中迸散睨全忠曰朱三爾碭山一民從黄<lb/>
巢為盜天子用汝為四鎮節度富貴極矣奈何一旦滅<lb/>
唐三百年社稷行當族滅何以博為人心天理不可泯<lb/>
滅如此迹其五六年間大為晉兵所窘欎欎躁忿賊殺<lb/>
<pb n="KR2o0017_WYG_017-2b"/>
無辜<hi>功臣宿將小過多誅</hi>良由夾寨栢鄉戰輙䘮敗<hi>戊辰晉破潞州夾寨殺招</hi>
<hi>討符彦昭辛未晉救趙王景仁及晉戰栢郷大敗䘮師二萬</hi>次魏攻蓨<hi>他厯切</hi>聞晉驚<lb/>
走<hi>辛未忿師失利力疾發相州魏縣聞晉至士卒懼逃不能禁壬申攻蓨縣虚驚晉兵至宵遁慚忿不勝</hi>
武可知也西都寢殿棟折幾壓<hi>己巳一夕棟折慘然謂近臣曰幾不相見對泣</hi>
九曲泛池舟傾溺水<hi>庚午二月泛九曲池溺水宫女侍臣扶持登岸為之驚悸者乆之</hi>
祗以𫝊笑而已且其不念聚麀之恥釀成友珪之禍白<lb/>
首屠戮於僕夫馮廷諤之手殆與禄山之死無異回視<lb/>
前日弑迫之慘天之報之足稱其施可畏也夫<hi>初温長子死次</hi>
<pb n="KR2o0017_WYG_017-3a"/>
<hi>假子博王友文特愛之温徵子婦入侍友文婦王氏尤寵欲立友文為太子次子郢王友珪不平壬申六月謀</hi>
<hi>之統軍韓勍斬關入温驚問誰友珪罵曰老賊萬叚其僕夫廷諤刺温腹刄出背友珪纂立</hi>均王瑱<lb/>
<hi>初名友貞温第三子</hi>誅友珪嗣位都大梁<hi>初鎮大梁癸酉二月立癸酉乾化四貞明五龍</hi>
<hi>徳三在位十二年</hi>以義討賊成功固宜<hi>癸酉二月均王趣統軍袁象先入友珪趍垣樓</hi>
<hi>下令廷諤先殺妻張氏次殺己廷諤亦自剄</hi>然梁與晉仇已非一日克用雖<lb/>
死而存朂英勇温猶憚之況友貞乎使其處此親信舊<lb/>
臣委用宿將治内攘外猶懼不保顧乃因友敬之亂<hi>乙亥</hi>
<hi>友敬謂重朣當為天子以亂誅</hi>踈忌宗室専任趙巖張漢鼎輩<hi>漢鼎漢傑漢倫</hi>
<pb n="KR2o0017_WYG_017-3b"/>
<hi>漢融皆徳妃兄弟</hi>屏棄敬翔李振王彦章等遂使羣小弄權賣<lb/>
官鬻獄政事日繁宿將憤怨士卒莫為之用雖温恭儉<lb/>
約無荒滛之失何足道哉未幾唐兵一麾宗祀殄滅首<lb/>
已漆而藏之唐太社矣<hi>癸未唐莊宗兵直抵梁友貞日夜涕泣置𫝊國寶卧内左右已</hi>
<hi>竊逆唐帝友貞使皇甫徳麟斷其首麟亦自殺莊宗入梁門頃之或以其首獻詔<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>藏太社</hi>哀哉愚<lb/>
觀朱温弑二帝一后殺九王害皇族千餘<hi>瘞古龍寺北莊宗時内人</hi>
<hi>景姹言昭宗遇害時</hi>滅唐三百年天下而有之僅十七年父子兄<lb/>
弟宗族皆血刃無遺類豈馮廷諤皇甫麟唐莊宗誅之<lb/>
<pb n="KR2o0017_WYG_017-4a"/>
哉天誅之也范太史謂其以一族易一身之富貴愚則<lb/>
謂其以一身一家一族易一時之富貴萬世之惡名也<lb/>
榮辱得䘮果何如哉斯無庸論矣獨惟統緒之𫝊有足<lb/>
言者<hi>以下胡成性史論</hi>歐公之作五代史也進梁續唐而不偽<lb/>
梁而綱目於唐之亡也雖書唐遣使奉冊寳于梁而不<lb/>
以禪位書也雖書梁王晃稱皇帝奉唐帝為濟隂王而<lb/>
亦不大書開平年號繼天祐之後也至次年<hi>戊辰</hi>即書晉<lb/>
岐淮南稱天祐五年而後書梁開平二年亦不以唐室<lb/>
<pb n="KR2o0017_WYG_017-4b"/>
已亡而置其年於梁之下也則知唐之正統不當屬之<lb/>
梁而歐公之論非矣然則唐室既亡正統果可屬之後<lb/>
唐乎吁此正文公微意也夫黄巢僣號唐幾亡矣克用<lb/>
復之三鎮犯闕唐幾亡矣克用復之朱温刼遷天子傾<lb/>
覆帝室唐固亡矣而討賊之義未嘗一日不講焉况夫<lb/>
誓於此生靡敢失節克用嘗言之吾王世世忠於唐室<lb/>
張承業又言之則諸鎮忠義誠未有若河東者一𫝊而<lb/>
莊宗卒伸討賊之義以成復讎之效則正統之𫝊固當黜<lb/>
<pb n="KR2o0017_WYG_017-5a"/>
梁而進後唐也是書之作自唐亡後首書晉岐諸國稱<lb/>
唐天祐年號至二十年而遂以後唐同光繼之而梁年<lb/>
號皆書其下焉亦可知文公微意所在矣惜其部則沙<lb/>
陁族則朱邪而所謂李氏者特出賜姓焉此其所以不<lb/>
得上續唐統而卒以列國紀之也使其真高祖太宗之<lb/>
子孫吾知天祐之號必大書二十年而繼以同光亦與<lb/>
蜀之章武晉之建武同矣文公微㫖或者若是乎南宫<lb/>
氏曰朱温罪戾王莾以來一人而已凶殘滛穢抑又甚<lb/>
<pb n="KR2o0017_WYG_017-5b"/>
焉作史者宜於唐亡之後直書朱温去其國號一如王<lb/>
莾于以正其纂弑之惡亦庶幾稍快於人心者或曰梁可<lb/>
絶唐果可進乎曰其年則天祐其姓則賜附屬籍其心<lb/>
則惟欲滅賊以復唐祚大義炳然人心天理之所同與<lb/>
雖未可如昭烈直接獻帝天祐五年正月以前唐帝猶<lb/>
在曹州可書繼此則莊宗未即位以前天祐十七年間<lb/>
<hi>壬午以前</hi>真所謂孤臣孽子其操心也危其慮患也深之時<lb/>
也予而進之使得在大書之列以表其為唐之臣子迨<lb/>
<pb n="KR2o0017_WYG_017-6a"/>
莊宗自即位則初心已變然後置同光於分書不亦可<lb/>
乎梁簒國二主十七年亡<hi>起丁夘終癸未</hi>
　　後唐<lb/>
後唐莊宗存朂唐賜姓李氏附屬籍為唐復讎滅梁繼<lb/>
昭宗後故國號唐都洛<hi>癸未四月即位年三十三癸未同光三在位三年</hi>莊宗<lb/>
之興本於其父晉王克用王雖出自沙陁節度河東巢<lb/>
冦之平功在第一上源之變訴于朝而不獲伸遂與賊<lb/>
梁治兵相攻積年不解然安於爵列為唐純臣毎有除<lb/>
<pb n="KR2o0017_WYG_017-6b"/>
吏恥行墨勑必表奏聞<hi>昭宗以平王行瑜許用墨勑承制封拜</hi>温既簒唐<lb/>
王猶用天祐年號<hi>外此淮南呉王楊渥稱天祐岐王李茂貞雖不改年妻稱皇后蜀王建雖</hi>
<hi>不改年随僣帝號餘皆用梁開平</hi>觀其答蜀主書曰誓於此生靡失臣<lb/>
節<hi>丁夘王建書請各帝一方云云</hi>而其戒存朂之辭曰吾討巢賊威振<lb/>
天下若挾天子自作九錫禪文誰能禁我顧吾家忠孝<lb/>
誓死不為汝他日當以復唐社稷為心慎勿效此此其<lb/>
忠義上通于天賢於一時方伯逺矣故先儒稱其得人<lb/>
臣體<hi>唐論</hi>述其忠義功烈為唐末第一流<hi>管見</hi>盖以此也作<lb/>
<pb n="KR2o0017_WYG_017-7a"/>
史君子儻於賊梁簒唐之後毎晉王舉事<hi>温丁夘四月簒晉王戊辰</hi>
<hi>正月薨</hi>必特書唐晉王李克用亦庶幾可以明王素志矣<lb/>
今乃不然於賊梁則進之以帝號而不疑於唐純臣反<lb/>
斥之以入冦而不恤冠屨倒置邪正悖戾何以為訓乎<lb/>
<hi>以上南宫氏文増廣之</hi>莊宗以弱齡嗣伯<hi>戊辰正月嗣王</hi>首破梁夾寨解<lb/>
潞州<hi>上黨</hi>重圍<hi>先是李嗣昭守潞梁夾寨圍之五月親將周徳威李嗣源破夾寨殺梁招討使</hi>朱<lb/>
温驚歎曰生子當如李亞子<hi>莊宗小名</hi>克用為不亡矣如吾<lb/>
兒豚犬耳自是服鎮定<hi>庚午十一月梁趙王王鎔以鎮定北平王王處厚以定州來降</hi>
<pb n="KR2o0017_WYG_017-7b"/>
㨗栢鄉<hi>梁討趙王自救之辛未大敗梁軍栢鄉</hi>走朱温蓨縣<hi>壬申温擊鎮定以救燕至</hi>
<hi>魏蓨縣虚驚晉兵至宵遁</hi>破其膽而奪之氣至使有諸兒非彼敵吾<lb/>
無𦵏地之言<hi>温虚驚遁慙憤病劇云云</hi>遂奄有河中<hi>八月梁朱友謙以河中來附</hi>
滅燕擒劉仁恭父子繋頸以組獻于太廟<hi>癸酉冬禽守光及其父獻</hi>
<hi>廟斬守光刺仁恭心血祭先王墓斬之</hi>至兼魏博<hi>乙亥夏軍亂梁賀徳倫以魏博降王兼領之徳</hi>
<hi>倫魏博節度</hi>復與梁百戰厯兩載而河北盡平<hi>乙亥六月取德州七月取</hi>
<hi>澶州丙子降衛州克磁州洺州至六月降邢州取相滄貝三州河北盡平</hi>厥後平契丹<hi>丁丑二月</hi>
<hi>契丹陷新州王命徳威合鎮定救之契丹三十萬敗徳威圍幽州遣嗣源等歩騎七萬救之八月大敗契丹解</hi>
<pb n="KR2o0017_WYG_017-8a"/>
<hi>圍</hi>抜梁楊劉城<hi>梁甲士三千戍楊劉沿河列柵丁丑冬河冰忽合王亟如魏州渡河急攻皆陷</hi>
<hi>之抜其城獲安彦之</hi>抜濮陽<hi>戊寅秋伐梁冬大敗梁師進攻濮陽己夘冬復戰河南遂抜濮陽</hi>略<lb/>
地下邽哭唐帝而還<hi>庚辰八月邽音圭華州縣名</hi>既即帝位<hi>辛巳呉蜀屢勸</hi>
<hi>稱帝王泣不允張承業力諫將佐諸鎮勸進不已癸未四月即位魏州張承業先期成疾卒</hi>從郭崇<lb/>
韜之謀策馬渡河友貞授首梁冦殄滅<hi>梁大將惟有王彦章癸未秋引</hi>
<hi>兵將攻鄆州李嗣源大敗之退保中都十月帝大軍濟河自鄆至中都斬之乙亥日發中都直抵大梁己夘滅</hi>
<hi>梁僅五日十一月遷都洛陽</hi>告厥成功還三矢于先王意氣之盛何<lb/>
其壯也當是時諸侯陸梁踞肆者皆駭愕相顧莫敢保<lb/>
<pb n="KR2o0017_WYG_017-8b"/>
其土地王衍恃險踞慢偏師西向劒閣底平<hi>乙酉九月命郭崇韜</hi>
<hi>副魏王繼岌討蜀自出師至克蜀凡七十日</hi>帝固聰明英武敢於有為而亦<lb/>
當時諸臣李存璋存審李嗣源嗣昭周徳威郭崇韜張<lb/>
承業之力也惜其知用兵之術而不知為天下之道志<lb/>
小氣驕矜功自喜御下無法性好伶優自傅粉黛共戯<lb/>
于庭以悦劉夫人<hi>甲申二月立為皇后</hi>李天下之呼至遭批頰而<lb/>
不恥此乃小人下流之態已不足以辱南面之位<hi>癸未冬帝</hi>
<hi>優名號李天下因戯自呼其名優人敬新磨遽批其頰曰理天下者只一人尚復何呼帝悦厚賜之</hi>至於<lb/>
<pb n="KR2o0017_WYG_017-9a"/>
寵伶人以侮縉紳<hi>十一月景進朂幸諸伶出入宫掖侮弄縉紳羣臣怒</hi>為刺史<hi>初周</hi>
<hi>匝陷梁滅梁後匝為陳後儲徳源乞二州俊景州徳源憲州親軍百戰未有刺史者莫不憤怨後又以王承顔</hi>
<hi>刺興州丙戌又以嚴旭刺蓬州</hi>而羣臣怨軍士憤任宦官為諸司使為<lb/>
監軍而政事紊藩鎮怒<hi>天祐以來諸司使代以士人至甲申復用宦官干政事先五百</hi>
<hi>人至是及千人後復置諸道監軍陵主帥藩鎮憤怒</hi>私貨財以積内府而南郊勞<lb/>
軍不肯給賜<hi>甲申崇韜請出内府寳貨勞軍不從</hi>恣遊畋以傷禾稼或夜<lb/>
合圍至士卒墜死<hi>癸未畋中牟傷稼令諫㡬殺之新磨諌止甲申畋西苑傷稼冬夜合圍士</hi>
<hi>卒墜岩谷多死乙酉狩白沙皇后後宫畢從歲饑軍怨不恤</hi>其他嚴商税<hi>甲申孔謙請</hi>搉<lb/>
<pb n="KR2o0017_WYG_017-9b"/>
鹽池<hi>甲申李繼麟請㩁安邑解縣鹽</hi>徵已蠲<hi>甲申郊赦孔謙復徵始失人心自是不信詔令</hi>借<lb/>
二税<hi>丙戌軍食不足</hi>采民女<hi>乙酉官者言宫庭空鬼物遊乃命宦官采民女逺至太原幽鎮三千</hi>
<hi>餘人</hi>其失人心之事史不絶書加以拒諌諍<hi>甲申薛昭文䟽宜以貢獻</hi>
<hi>賞戰士收撫河南諸軍招集户口逃亡者省土木擇地收馬勿踐民田皆不從</hi>崇裒克<hi>甲申孔謙租庸</hi>
<hi>使重歛急征以充帝欲賜豐財贍圖功臣</hi>殺功臣<hi>乙酉殺崇韜于蜀宦官譛之皇后自為教令使繼岌</hi>
<hi>殺之</hi>戮二弟<hi>丙戌殺皇弟保乂睦王存乂崇韜壻宦官言其攘袂稱寃怨望故也</hi>無復君人<lb/>
之道鄴中之變生於棄恩任威李嗣源盖遏之而不能<lb/>
止者也<hi>丙戌春貝州兵亂奉趙在禮陷鄴嗣源至鄴軍士張破敗作亂憤帝弃恩任威云克城後盡坑</hi>
<pb n="KR2o0017_WYG_017-10a"/>
<hi>魏博軍我輩畏死迫嗣源為主嗣源泣喻亂軍抜白刄環之不止</hi>未幾伶人郭從謙作<lb/>
亂帝死於流矢臣下歛樂器覆帝屍焚之<hi>從謙為指揮使二月帝戯</hi>
<hi>之曰汝負我附崇韜存乂又教王温反從謙懼四月率所部兵反帝中流矢殂教坊人歛廡下樂器覆尸焚之</hi>
嗣源歸洛拾骨灰燼以殯<hi>帝殂越三日至洛</hi>身死國滅善乎歐<lb/>
陽子論之曰憂勤可以興邦逸豫可以亡身兩言真足<lb/>
以盡其興亡之故者矣南宫氏曰莊宗果能繼父之志<lb/>
有忠唐之心則勦除梁冦復唐社稷立其後嗣此上策<lb/>
也縱不能然則俟賊梁既滅正其罪戾然後播告天下<lb/>
<pb n="KR2o0017_WYG_017-10b"/>
稱尊享御以紹唐統雖曰不正亦庶幾有以自别於一<lb/>
時紛紛盗賊之徒矣今乃棄張承業之忠言從呉蜀之<lb/>
佞説不待滅梁已即帝位而居之<hi>辛巳呉蜀書屢勸稱帝初泣下不從既而</hi>
<hi>將佐諸鎮勸進不已乃令市造法物承業知諌不聼慟哭曰諸侯血戰本為唐家今王自取誤老奴矣因悒悒</hi>
<hi>成疾不起壬午冬卒先是丁丑授開府固辭但稱唐官河東監軍終其身</hi>為善不終至無以<lb/>
異於一時僣取者焉此其欲速不逹見小利而大事不<lb/>
成居位三年身死國滅其有故夫明宗亶世本夷人無<lb/>
姓氏<hi>生父霓為鴈門部將</hi>名邈佶烈以騎射事太祖<hi>克用</hi>質厚恭謹<lb/>
<pb n="KR2o0017_WYG_017-11a"/>
太祖飬為子賜名嗣源<hi>後更今名</hi>從莊宗定天下功居多後<lb/>
授詔討鄴亂軍變歸汴將謝罪京師㑹莊宗已有内難<lb/>
遂入洛百官三上牋請監國尋於柩前即位<hi>丙戌四月年五十九</hi>
<hi>丙戌天成四長慶四在位八年</hi>涖政之初首放宫女僅存老舊之人<hi>宫中</hi>
<hi>猶千餘上曰職掌宜諳故事悉用老舊者少年悉出之未幾只以百人為額</hi>繼斬孔謙悉去<lb/>
苛歛之法罷諸道監軍使盡殺之<hi>以莊宗由宦官亡</hi>詔北都悉<lb/>
誅宦官之逃匿者<hi>值亂數百人匿山林或為僧逃太原者七十人</hi>中官<hi>宦官以三十人</hi>
<hi>為常數</hi>教坊<hi>百/人</hi>鷹房<hi>二十/人</hi>御厨<hi>五十人</hi>人等悉從減省勑中<lb/>
<pb n="KR2o0017_WYG_017-11b"/>
外毋得獻鷹犬竒玩刺史以下毋得貢奉廢内藏庫四<lb/>
方所上物悉歸有司遣諸軍就食近畿免得轉運以任<lb/>
圜為相憂公如家朝綱粗立令百官行轉對法置端明<lb/>
學士以備應對<hi>馮□趙奉</hi>此皆初政之善<hi>並丙戌年</hi>不一而足自<lb/>
是以往崇經術則詔國學五經博士各講本經以伸横<lb/>
經之義<hi>丁亥</hi>命國子監校定九經刋印行之<hi>辛卯</hi>又戒從榮<lb/>
勿為詩曰吾雖不知書然喜儒生講經義開發人意思<lb/>
<hi>壬辰又曰吾見莊宗好為詩將家子非素習徒取笑耳勿為也</hi>恤刑獄則因渾公兒之<lb/>
<pb n="KR2o0017_WYG_017-12a"/>
失刑減饍十日以謝幽寃<hi>丁亥</hi>　州大理官坐失入而遭<lb/>
貶<hi>庚子</hi>釋裴昭隱等不忍以一馬殺三人之命<hi>壬辰靈武軍將與進</hi>
<hi>奉官隱馬一疋抵極刑帝曰云云只笞而釋之</hi>勸孝弟則随鄧諸州親疾不躬<lb/>
飬有禁<hi>随鄧復郢均房父母骨肉疾以長竿遥餉粥食出嫁女夫不遣省者委長吏禁察</hi>滑州<lb/>
書記匿母服遭誅<hi>孟舉並戊子</hi>敬天戒則脩廣壽殿戒用金<lb/>
碧<hi>己丑灾既脩有司乞用金碧曰天以火戒我豈宜増侈耶</hi>歲嘗旱暵已而暴雪詔<lb/>
無得埽<hi>庚寅正月曰是天所以賜戒也</hi>答天眷則因鴈門斗粟十錢喜<lb/>
謂左右曰須行善事以副天道<hi>丁亥因蔚州刺史周令武對</hi>論年穀<lb/>
<pb n="KR2o0017_WYG_017-12b"/>
豐登四方無事又喜謂馮道曰當與公等作好事以答<lb/>
上天<hi>己丑</hi>閔農則誦聶夷中之討<hi>己丑道對農家豐凶皆病凶則死流殍豐則復</hi>
<hi>穀賤因誦聶詩云二月賣新絲五月糴新穀醫得眼前創剜却心頭肉帝悦命録誦</hi>便民則罷畝<lb/>
税麯錢<hi>城中官造麯減舊半價鄉村聼自造民甚便之</hi>罷鐡禁<hi>聼民鑄農器什器夏秋計畆量</hi>
<hi>收農具錢</hi>命諸道均民田税<hi>並辛卯</hi>止遊畋則縱鷹犬以為無<lb/>
益而有損<hi>辛夘曰嘗従武皇獵獸逸田中得獸餘稼無幾思之有損無益故不為</hi>好聼納<lb/>
則褒李祥而賜章服<hi>辛夘太原奏地震日乆請遣使問疾苦補闕李祥獨奏從之嘉美賜</hi>
<hi>章服</hi>却貢獻則謂李金全<hi>涇州節度</hi>曰卿為治如何勿但以獻<lb/>
<pb n="KR2o0017_WYG_017-13a"/>
馬為事<hi>屢獻却之</hi>又詔京官不得進奉賀長至馬及諸物<hi>並壬</hi>
<hi>辰</hi>凡此皆聖王事也漢武帝唐太宗猶難之帝以夷人<lb/>
目不知書而所為暗合古訓有如此者其賢益可尚矣<lb/>
至於毎夕宫中焚香祝天願早生聖人為生民主<hi>祝曰某胡</hi>
<hi>人因亂為衆所推云云陳壽翁曰祝天之言發於誠心天既厭亂果生聖人帝丙戌即位宋太祖以丁亥生焉</hi>
八年之間年穀屢登兵革罕用粗為小康者惜夫以戯殺<lb/>
從璨而虧父子之恩<hi>己丑皇子酒酣戯登御榻安重誨請誅之</hi>以誣殺任安<lb/>
而虧君臣之義<hi>己丑宰相任圜致仕在磁州或謂重誨恐賊乗為患重誨奏誅之宰相安重誨</hi>
<pb n="KR2o0017_WYG_017-13b"/>
<hi>辛夘出鎮河中石敬塘誣之被殺并殺其妻及二子</hi>年幾七十諱言儲嗣眷戀把<lb/>
握不肯去手卒致從榮稱兵驚亂宫闕父子祖孫數日<lb/>
而絶<hi>癸巳十一月不豫皇子以兵入侍自河南將千人至天津橋宫中驚上命從珂子義誠處置孟漢瓊</hi>
<hi>討之從榮敗走禽斬之并其妃子首以獻帝見其死悲駭疾劇七日遂殂</hi>身肉未寒家國俱<lb/>
破亦不學之所致夫閔帝從厚<hi>明帝第二子癸巳十二月即位甲午應順元年</hi>
<hi>四月廢</hi>嗣位僅五閱月用朱𢎞昭馮贇之謀<hi>朱馮中書令</hi>命洋<lb/>
王從璋代潞王權知鳯翔<hi>二人素出從珂敬塘下猜忌之徙從珂河東徙敬塘鎮州</hi>
<hi>命從璋代從珂權知鳯翔</hi>且先是殺其子女二人<hi>從珂長子従吉為指揮使朱馮出為</hi>
<pb n="KR2o0017_WYG_017-14a"/>
<hi>毫州團練從珂有女惠明為尼在洛陽召入禁中三日皆殺之</hi>王懼舉兵反以討朱馮<lb/>
為名兵至陜朱馮皆死<hi>三月帝聞至陜憂駭急召𢎞昭畏誅赴井死安重進殺贇於第</hi>
<hi>滅其族𫝊二人首潞王</hi>帝奔衛州<hi>依王𢎞贄</hi>王至蔣橋馮道上牋勸進<lb/>
<hi>先是道令舍人盧𨗳草牋𨗳不從俄聞王至道又趣草對如初同列曰吾輩罪擢髮不足數矣</hi>王入謁<lb/>
太后太后下令廢帝為鄂王令潞王繼統王遣人就弑<lb/>
之遂簒位帝性仁厚敦睦兄弟於潞王本無嫌𢎞昭之<lb/>
徒横生猜間以致禍敗觀菩薩生鐡之謡盖可知矣<hi>軍士</hi>
<hi>因賞薄怨望謡曰除去生菩薩扶立生鉄以閔帝仁弱潞王剛嚴有悔心也</hi>潞王本姓王氏<lb/>
<pb n="KR2o0017_WYG_017-14b"/>
鎮州人母魏少寡明宗為將掠得之已十餘歲<hi>名珂三</hi>飬<lb/>
為子名從珂長從征伐有功封潞王因徙鎮懼禍遂反<lb/>
簒奪<hi>甲午四月簒甲午清㤗三在位三年二十五遭廢</hi>盖至是而國姓三變焉<lb/>
方其入洛許軍士人賞百緍及入洛府庫金帛不嬴三<lb/>
萬乃比屋預借五月僦直<hi>無問土庶督繋滿獄貧者自經赴井</hi>竭左藏傾<lb/>
太后太妃簪珥給之<hi>僅得二十萬</hi>繼以邊儲不足徵歛無厭<lb/>
河東鎮冀魏博民咨胥怨<hi>借粟河東科絹鎮州配鎮兾民車千五百乗運糧於代詔</hi>
<hi>魏博市糴</hi>邦本已為之揺動况啓敬塘之疑心<hi>丙申正月千秋節晉國公</hi>
<pb n="KR2o0017_WYG_017-15a"/>
<hi>主上夀畢辭歸帝醉曰何不少留遽歸欲與石郎反耶敬瑭益懼</hi>奪敬瑭之節度<hi>五月罷敬瑭河東改</hi>
<hi>天平敬瑭拒命</hi>殺敬瑭之子弟<hi>七月殺其子重殷重裔於京師族其弟敬德其從弟德威亦自殺</hi>以<lb/>
促其叛哉敬瑭於是請兵契丹<hi>五月反討之七月求援契丹</hi>䇿馬渡河潞<lb/>
王曹太后劉皇后等携𫝊國寳登𤣥武樓而自焚矣<hi>八月大敗於契</hi>
<hi>丹十月自焚</hi>後唐有國四主三姓一十二年<hi>起甲申終乙未</hi>而晉取之焉<lb/>
　　後晉<lb/>
後晉髙祖姓石名敬瑭本夷人不知得姓之始勇力善<lb/>
戰事唐明宗愛之妻以晉國公主<hi>明宗女為皇后</hi>鎮太原素與<lb/>
<pb n="KR2o0017_WYG_017-15b"/>
潞王不協王嗣位徙鎮天平拒命求援契丹上表稱臣<lb/>
且請事以父禮於是契丹自將<hi>五萬騎號三十萬</hi>赴援敗唐兵<lb/>
晉陽作冊書立敬瑭為大晉皇帝滅唐都汴<hi>大梁丙申十一月立</hi>
<hi>丙申天福七在位七年</hi>即位之初随割幽薊<hi>計/</hi>等十六州<hi>幽薊瀛莫涿檀</hi>
<hi>順新媯儒武靈應寰朔蔚共十六州</hi>與契丹仍許歲帛三十萬疋其後契<lb/>
丹改國號曰大遼<hi>丁酉</hi>上契丹尊號奉表稱臣尊為父皇<lb/>
帝司空馮道為冊禮使歲輸帛外吉凶慶吊歲時贈遺<lb/>
玩好珍異相繼於道契丹驕倨不遜責讓無厭國人恥<lb/>
<pb n="KR2o0017_WYG_017-16a"/>
之敬瑭不恥也以此得國如君道何末年吐谷渾來奔<lb/>
契丹謂招納來讓憂悒疾殂<hi>壬寅</hi>其亦可哀也矣南宫氏<lb/>
曰朱文公綱目書晉於契丹之事則曰晉主上尊號契<lb/>
丹契丹於晉之事則曰契丹加晉王尊號所以著假兵<lb/>
助逆割地棄民之罪其惡契丹而賤敬瑭也甚矣嗚呼<lb/>
嚴矣哉齊王重貴高祖兄敬儒之子高武五子皆早卒<lb/>
重睿尚㓜故飬齊王為子嗣位<hi>壬寅六月立癸夘仍天福號甲辰開運三在位</hi>
<hi>三年</hi>違大臣衆議<hi>馮道等議奉表/稱臣告哀契丹</hi>信景延廣狂策<hi>指揮使延廣以</hi>
<pb n="KR2o0017_WYG_017-16b"/>
<hi>立帝為己功始用事</hi>吿哀契丹但致書稱孫而不臣<hi>壬寅六月</hi>契丹大<lb/>
怒責讓<hi>七月使來</hi>决意入冦桑維翰屢請遜辭以謝又為延<lb/>
廣所沮<hi>癸夘三月</hi>且對使者喬榮大言以激怒之曰先帝北<lb/>
朝所立今上中國所立為鄰稱孫足矣翁怒則來戰孫<lb/>
有十萬横磨劒足以相待當時天下大蝗大旱民不堪<lb/>
命方且今年遣使括民粟<hi>癸夘六月十月兩借粟</hi>明年分道借民<lb/>
財<hi>甲辰夏三十六使借財秋遣使諸州借錢帛</hi>乃不量國勢肆口興戎繼而<lb/>
馬家口戚城陽城之㨗<hi>甲辰大敗契丹于馬家口三月大敗之於戚城遂引歸乙巳敵</hi>
<pb n="KR2o0017_WYG_017-17a"/>
<hi>聞克秦州來圍官軍陽城㑹大風奮擊大敗之敵走歸幽州</hi>遽謂無虞驕奢益甚四<lb/>
方貢獻皆歸内府廣脩宫室厚賜伶優委任馮玉<hi>馮后弟為</hi>
<hi>相</hi>踈黜維翰<hi>甲辰或言禦敵非維翰不可復擢用乙巳冬玉譛其欲廢立罷為開封尹</hi>玉弄<lb/>
權受賂<hi>乙巳秋相</hi>朝政日壞又不悟契丹之狡謀信趙延壽<lb/>
劉延祚之詐請<hi>延夀先叛降敵丙午秋詐請歸朝乞兵應援九月敵屢敗使其瀛州刺史延祚</hi>
<hi>詐請内附乞兵玉皆信之</hi>命杜威李守貞張彦澤大舉北伐以迎之<lb/>
<hi>十二月</hi>至中渡橋<hi>滹沱/河</hi>與虜遇威擁兵不救官軍之敗<hi>奉國</hi>
<hi>都使王清歩軍使宋彦筠與虜争橋威約救不赴遂敗死</hi>境内皇皇猶且調鷹苑内<lb/>
<pb n="KR2o0017_WYG_017-17b"/>
排沮人言<hi>維翰見危亡在即上言辭不見</hi>未幾三將叛降<hi>敵誘威曰趙延夀威望輕</hi>
<hi>果降以汝帝中國</hi>彦澤且倒戈自封丘門斬關而入矣<hi>丁未正月敵以</hi>
<hi>彦澤摽刼屠害京城斬於市</hi>主既表降維翰死國<hi>以大臣不逃彦澤利其貲殺之</hi>延<lb/>
廣就禽敵詰横磨劒安在計籌伏辜扼吭而死<hi>虜面詰十事毎</hi>
<hi>伏一事轍受一籌至八籌伏地請死鎻之正月北遷同守者怠扼吭而死</hi>負義夫妻子母北<lb/>
遷黄龍<hi>丁未正月敵以晉主為負義侯與李太后馮后弟重睿及二子馮玉等百餘人遷黄龍府</hi>晉<lb/>
祚以滅敵主至京<hi>敵主耶律徳光</hi>以馮道為太傅令百官朝賀<lb/>
<hi>正月至服通天冠絳紗袍執大圭登崇元殿令百官行入誾朝賀禮</hi>亡何大掠括錢帛載<lb/>
<pb n="KR2o0017_WYG_017-18a"/>
府庫之實以行<hi>三月</hi>至欒城而死割腹實鹽數斗葢藉以<lb/>
免小白之泚云<hi>四月死年四十六其母不不哭曰待諸部寜葬汝</hi>愚嘗論之曰<lb/>
嗚呼欲圖其終先慮其始敬瑭於契丹感援立之恩舉<lb/>
中國而附庸之以臣事君以子事父伈伈小心僅保危<lb/>
喘而齊王乃欲抗衡之是誠以孫叛祖以臣叛君不亡<lb/>
得乎此愚於石晉直斥之為契丹附庸之國而不以中<lb/>
國之君常理論也吁其然乎其不然乎晉有國二主十<lb/>
一年<hi>起丙申終丙午</hi>契丹滅之而漢興焉<lb/>
<pb n="KR2o0017_WYG_017-18b"/>
　　後漢<lb/>
後漢高祖姓劉氏名知逺更名暠<hi>音杲</hi>其先沙陁部人居<lb/>
太原與石敬瑭俱事唐明宗敬瑭即位遷河東節度使<lb/>
齊王時封北平王契丹滅晉初亦奉表已而知其不能<lb/>
居中國齊王北遷乃即位晉陽及耶律徳光遁死乃入<lb/>
都汴改國號曰漢<hi>丁未二月即位年五十三丁未行天福十二年戊申淳祐元在位二年</hi>
初高祖擁歩騎五萬居太原重鎮晉主與契丹結怨知<lb/>
其必危而未嘗論諌契丹屢深入初無邀遮救援之志<lb/>
<pb n="KR2o0017_WYG_017-19a"/>
及聞契丹入汴但分兵守四境以防侵軼而已晉主既<lb/>
北中原無主於是從郭威<hi>蕃漢孔目官</hi>楊邠<hi>都押牙</hi>之説始正<lb/>
南面雖不忍更天福之號無補於事矣<hi>自言未忍改晉國又惡開運之</hi>
<hi>名乃更稱天福十二年</hi>即位之初因夫人李氏之言不忍戕民生<lb/>
生之資傾内府以賞將士固己賢於潞王逺甚<hi>三月初議率民</hi>
<hi>財行賞李氏諌謂創業河東未有惠澤先奪其生生之資非新天子救民之意用宫中所有雖復不厚人無怨</hi>
<hi>言從之中外大悦随立為皇后</hi>而陜晉諸郡一聞晉陽稱帝争殺契丹<lb/>
使者遣使奉表稱欵之不暇<hi>丁未二月晉州大將藥儔殺守將降陜州趙暉奉表</hi>
<pb n="KR2o0017_WYG_017-19b"/>
<hi>降王守恩殺遼使以潞州降三月武徳行乗虚取河陽奉表來歸六月晉藩鎮相繼來歸</hi>亦可以少<lb/>
舒中國之正氣矣惜其素非埽除亂略之才又無積行<lb/>
累功之實乘時而興偶然得之已無所憑藉從益子母<lb/>
表迎而復誅<hi>丁未五月遼蕭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矯立唐明宗子從益為帝於京師六月遣薛從義入京清宫宻令</hi>
<hi>殺從益及王淑妃妃且死曰吾兒為契丹所立何罪何不留之使毎歲寒食以一盂麥飯洒明宗陵乎聞者泣下</hi>
<hi>先是太妃處分已奉表迎帝</hi>繁臺之卒何辜而遭戮<hi>遼留幽州兵千五百人戍京十</hi>
<hi>月盡殺於繁臺</hi>殺張璉而滅棄信誓<hi>同上幽州將張璉將兵助重威守鄴城乆不下璉先</hi>
<hi>邀信誓許歸鄉里及降殺璉等數十人</hi>赦重威而不正典刑<hi>同上重威罪大乃赦為太</hi>
<pb n="KR2o0017_WYG_017-20a"/>
<hi>傅毎出路人擲瓦礫詬之戊申正月帝殂秘不發䘮詔稱重威因朕小疾謗議揺衆并三子皆斬之磔重威屍</hi>
<hi>於市争取其肉斯須而盡</hi>政事如此何以長世乎隱帝承祐<hi>高祖第二子戊</hi>
<hi>申二月即位戊申乾祜三在位三年</hi>即位以來委任大臣有楊邠<hi>宰相</hi>以總<lb/>
機政有郭威<hi>樞宻</hi>以主争伐有史𢎞肇<hi>待衛都使</hi>以典宿衛有<lb/>
王章<hi>三司使</hi>以掌財賦各任其職河東永興鳯翔三鎮判<lb/>
命<hi>三月詔徵永興思綰詣闕疑懼至長安率其徒三百人突入府城亂李守貞聞重威死據河東反四月王</hi>
<hi>景崇以鳯翔叛降蜀</hi>郭威進討<hi>八/月</hi>逾年底平<hi>己酉七月守貞及宴子自焚五月思綰降</hi>
<hi>殺之是歲景崇與其家人亦自焚</hi>於是浸以驕縱嬖倖用事外戚預政<lb/>
<pb n="KR2o0017_WYG_017-20b"/>
<hi>太后親戚</hi>邠等裁抑既已歛怨帝年漸壯亦厭為大臣所制<lb/>
加以羣小譛誹<hi>譛邠等専權終至亂</hi>以為信然遂與所昵李業聶<lb/>
文進<hi>樞宻承㫖</hi>後匡贊<hi>飛龍/使</hi>郭明允<hi>茶酒使</hi>等宻謀一旦以無<lb/>
罪殺邠及肇章於東廡下<hi>十一月三大臣入伏甲士殺之</hi>又遣宻詔誅<lb/>
王殷於澶州誅郭威王峻於鄴都<hi>威平三叛留守鄴都</hi>天誘其𠂻<lb/>
機事敗露<hi>宻詔節度李𢎞乂殺殷馬歩軍使郭崇威曹威殺威峻𢎞乂以詔示殷殷遣使以詔示郭</hi>
<hi>威</hi>威入朝自訴<hi>今崇威將騎兵前驅自以大軍繼之</hi>至封丘王師禦之帝<lb/>
不從太后之戒輕出勞軍敗績將還復回奔趙村民家<lb/>
<pb n="KR2o0017_WYG_017-21a"/>
身死於郭明允之手<hi>太后曰威勲舊非死切身不至此但飛詔諭之必有詞君臣禮猶在</hi>
<hi>慎勿輕出不從軍既敗奔民家允明剚刃於帝随自殺軍士追斬文進匡賛奔兖州執獻伏誅李業奔陜盜殺</hi>
<hi>之</hi>父子相承四載而滅自古享國未有如此之促者也<lb/>
司馬氏曰根踈者不固基薄者易危信然矣愚謂使隱<lb/>
帝能親賢逺佞以徳行仁培其根而厚其基猶懼不固<lb/>
况無故而屠其大臣以促之哉則其以黄屋之尊逃民<lb/>
家而死非不幸也亦宜也後漢有國二主四年<hi>起丁未終庚戌</hi>
而周取之焉<lb/>
<pb n="KR2o0017_WYG_017-21b"/>
　　後周<lb/>
後周太祖姓郭氏名威字仲文邢州堯山人父簡晉刺<lb/>
史威少孤年十八以勇力為軍佐漢高祖興運拜平章<lb/>
事隱帝世留守鄴都帝宻詔殺威事泄威入朝自訴帝<lb/>
奔死亂兵威奏太后請立湘隂公贇贇父崇高祖母弟<lb/>
節度河東使人問誠欵如何威微時刺項為雀兒人皆<lb/>
稱郭雀兒威指謂之曰自古豈有花項天子耶崇信之<lb/>
贇至宋州威已先為軍士推戴請奉太后為母<hi>李氏</hi>太后<lb/>
<pb n="KR2o0017_WYG_017-22a"/>
廢贇為湘隂公<hi>威即位十日殺贇宋州是日崇即位晉陽更名旻因號漢詳見後割據論</hi>威<lb/>
乃入即位<hi>辛亥正月即位年四十八辛亥廣順三甲戌顯徳一在位四年</hi>國號周<hi>制稱周虢</hi>
<hi>叔之後宜號大周</hi>都汴涖政之初立相得人王峻夙夜盡心知<lb/>
無不為范質明敏彊記謹守法度李榖沈毅有器略議<lb/>
論慷慨善開主意帝首詔罷進羡餘<hi>倉場庫務掌納官母得收斗餘稱耗</hi>
<hi>舊進羡餘悉罷</hi>服御器用務從儉朴太官常饍一切減損珍巧<lb/>
祥瑞不得進奉<hi>辛亥正月</hi>漢宫寳器命碎于庭又詔百官有<lb/>
益國利民之術封事直書勿事浮華其崇先聖也奠謁<lb/>
<pb n="KR2o0017_WYG_017-22b"/>
孔祠躬拜墓下<hi>壬子拜墓命葺祠禁孔林樵采</hi>且官孔顔之子孫<hi>立命孔子</hi>
<hi>四十七代孫仁玉曲阜令顔子孫主簿便令視事</hi>其立法除弊也定訴訟法<hi>九月</hi>
<hi>訟必先州縣及觀察使不直乃詣臺省代書牒者必書姓名居處無代執素紙必須已事</hi>定税牛皮<lb/>
法<hi>十一月初漢法犯私皮一寸抵死李榖建議均於田畝計田一頃税取一皮餘聼民自用及買賣公私便</hi>
<hi>之</hi>罷營田務<hi>同月前世使戍兵屯田於邊唐末宿兵處皆置營田後又募富户承佃戸部置官總</hi>
<hi>領或丁多無税或庇奸盜州縣不能詰今罷營田務</hi>除租牛課<hi>朱温撃淮南掠牛千萬給東南農民</hi>
<hi>使輸租厯數十年牛死租在帝知民苦除之</hi>率多便民之事其救荒也契丹<lb/>
流民入塞而加恤<hi>壬子瀛莫大水湓民數十萬居河北詔所在賑存</hi>南唐就糴<lb/>
<pb n="KR2o0017_WYG_017-23a"/>
過淮而不禁<hi>癸丑</hi>諸州發廩減價濟民必分命朝臣以董<lb/>
其事<hi>甲寅</hi>其誅罪顯忠一無私意也葉仁魯坐贓雖帝故<lb/>
吏而不貸<hi>癸丑仁魯萊州刺史故吏也坐贓絹萬五千尺錢千緍賜死曰汝自犯法吾無如之何</hi>
馬全義忠於所事雖屢挫帝而加擢<hi>同上全義李守貞騎士帝曰此人忠</hi>
<hi>於所事在河東屢扼吾擢指揮使</hi>其待方鎮也入朝買宴錢則罷之<hi>壬子</hi>
至於征彦超<hi>慕容彦超反壬子親征自都至兖州平僅八日彦超與妻赴并死并斬其二子</hi>貶<lb/>
王峻<hi>恃功驕恣不遜癸丑貶商州卒</hi>誅王殷<hi>癸丑恃功専權鎮守何福進告隂事誅之</hi>皆其<lb/>
所自取史冊所書有足稱者亦可謂賢君矣臨崩慨然<lb/>
<pb n="KR2o0017_WYG_017-23b"/>
有感於唐十八陵之發遺命瓦棺紙衣刻石誌墓又可<lb/>
謂逹人大觀者獨惜其以黔人而為天子雖出於勢迫<lb/>
變生然愚觀其嘗諷李穀以微言<hi>初討河東人望已屬穀為轉運使數以㣲</hi>
<hi>言諷之穀但以人臣盡節為對</hi>李驤亦謂其心終欲自取<hi>驤太原少尹私説劉崇曰</hi>
<hi>觀郭公之心終欲自取崇怒斬之後殺湘隂崇始哭之為立祠祭享</hi>設心乆矣特待釁而<lb/>
後發耳豈真推之而不能去逃之而不能免者哉作史<lb/>
者乃歸之將士裂黄旗以被體扶抱擁迫吾誰欺欺天<lb/>
乎世宗榮太祖柴皇后兄守禮子也太祖無子飬以為<lb/>
<pb n="KR2o0017_WYG_017-24a"/>
嗣封晉王太祖崩<hi>甲寅正月</hi>即位<hi>正月即位不改號在位六年</hi>帝器貌英<lb/>
竒聰明剛果嗣位之初首違衆議大敗北漢於高平<hi>立十</hi>
<hi>五日劉崇引契丹冦三月北征宰相馮道等力諫止不聼惟王溥勸行僅九日大敗之於潞州髙平縣髙原殺</hi>
<hi>其驍將僵尸滿野崇百餘騎遁</hi>斬樊愛能何徽以正軍令<hi>兩大將當右軍望風奔潰</hi>
<hi>歸數其罪斬之</hi>自是驕將惰卒始知所懼頓革五十餘年之弊<lb/>
政且因以知宿衛諸軍之弊曰凡兵務精不務多乃大<lb/>
簡禁旅<hi>命宋太祖</hi>去其老羸升其精鋭由此兵精近代無比<lb/>
高平既㨗慨然有削平天下之志命近臣著開邊策惟<lb/>
<pb n="KR2o0017_WYG_017-24b"/>
王朴所獻以為攻取之道當先其易今唐為易圖取江<lb/>
北以及江南嶺南巴蜀可𫝊檄而定燕北亦必望風内附<lb/>
然後伺河東之間一舉可擒也帝欣然納之<hi>乙夘朴北部郎中未</hi>
<hi>幾遷諌議知開封府</hi>亡何西克秦鳯<hi>乙夘伐蜀溥薦宣徽向訓與鳯翔王景略偕行克秦州遂</hi>
<hi>取成階二州又克鳯州禽大將王環五千人</hi>南平江淮<hi>丙辰親征淮南南唐李璟稱臣奉正朔四</hi>
<hi>月駕還丁巳再駕夀州平十月三駕至戊午春淮南悉平得州十四李璟舉江南國内附</hi>北收三關<lb/>
<hi>己未北征契丹二月離京僅四十二日關南悉平亦謂燕南得莫寧瀛三州</hi>議取幽州以及<lb/>
河東<hi>北漢</hi>勢如破竹<hi>適帝不豫駕還</hi>迹其武事亦可謂雄偉不常<lb/>
<pb n="KR2o0017_WYG_017-25a"/>
者矣若夫按視澶鄆以塞河决免田廬之漂没<hi>河自楊劉至魏</hi>
<hi>博連年東潰浸數百里東北壞古堤灌齊棣諸州漂没田廬重為民害甲寅各命穀按視澶鄆齊堤塞役徒六</hi>
<hi>萬一月畢</hi>浚胡盧河以限契丹河南始遂耕桑<hi>乙夘春自是契丹不涉河</hi>
<hi>民得耕桑</hi>大寒珍食自愧無功於民思為除害<hi>乙卯冬與宰相食曰兩日</hi>
<hi>大寒宫中珍食甚愧無功惟冐矢石為人除害差可自安</hi>慮征税早為民害定夏秋<lb/>
限期<hi>丙辰詔三司夏税以六月秋税以十月起徵民便之</hi>并鄉村置團耆絶公皂<lb/>
侵擾<hi>戊午詔諸州併鄉村率以百户為團團置耆長三人</hi>刻木為農夫蠶婦置諸<lb/>
殿庭以示重本之意<hi>戊午</hi>頒均田圖期一歲舉行<hi>戊午見唐元稹</hi>
<pb n="KR2o0017_WYG_017-25b"/>
<hi>均民租賦善之冩為圖頒天下先知期一年盡均天下田又命三十四人分行諸州均定田租</hi>減田羡<lb/>
税至三萬八千頃<hi>己未開封奏田税舊十萬二千頃令羡四萬二千頃勑減三萬八千頃</hi>
米貸淮南或慮不能償而曰民吾子也安在責其必償<lb/>
哉其嘉惠元元之意為如何先儒<hi>胡氏</hi>謂五代十二君愛<lb/>
民者三<hi>唐明宗周太祖周世宗</hi>帝為之最信斯言也至於謹選舉<lb/>
則設四科以取士<hi>丁巳設賢良方正能直言極諫經學優深可為師法詳閑吏理逹於教化</hi>
<hi>四科</hi>嚴覆試以黜繆濫<hi>戊午知舉劉濤放十五人上命學士李昉覆試退出殆半貶濤</hi>審<lb/>
百官則詔羣臣極言得失以覘器略察能否<hi>乙夘詔官箴王闕則</hi>
<pb n="KR2o0017_WYG_017-26a"/>
<hi>有禄位者皆可言朕將覘器略淺深知任用當否</hi>王環以不降受賞<hi>丙辰以唐將環為衛</hi>
<hi>尉賞其不降</hi>劉仁贍以堅守䝉褒<hi>丁巳唐仁贍守壽春不降病危監軍降嘉其忠授中</hi>
<hi>書令鄆州節度是日卒</hi>李延鄒以不冩降表官其子<hi>丁巳唐濠州降李為録參</hi>
<hi>日大丈夫終不負國為叛臣作降表殺之詔官其子</hi>嚴續以盡忠獲存<hi>戊午唐陳覺矯帝命</hi>
<hi>令殺宰相嚴續不合拒命帝聞果如此續乃忠臣朕為天下主豈教人殺忠臣哉竟免之</hi>馮道以失<lb/>
節被棄<hi>甲寅道卒道自莊宗世貴顯厯五朝八姓毎迎謁勸進君則興亡接踵道富貴自如</hi>張美<lb/>
以私恩見踈<hi>乙夘美權三司初帝在澶州私有所求曲為應副至是雖授利權終不以公忠待之</hi>
擇宰輔則李濤詼諧<hi>戊午兵書張昭薦濤為相上曰濤詼諧與弟雖友愛謔浪無長㓜體</hi>
<pb n="KR2o0017_WYG_017-26b"/>
<hi>薄之</hi>王著嗜酒<hi>同上學士著以舊幕府屢欲相之以嗜酒無檢罷</hi>皆不得入相魏<lb/>
仁溥雖不由科第處權要而謙退引罪歸已以全活近<lb/>
職果為不忝<hi>己未</hi>其諸善政漕運給耗<hi>乙夘晉以來不給吏多虧折抵死詔毎斛</hi>
<hi>給耗一斗</hi>御苑録囚<hi>汝州民父子寃死不伸帝親臨御苑問實由是長吏皆親按獄</hi>置監采<lb/>
銅鑄錢廢天下佛寺三萬三百三十六銷佛像鍾罄鈸<lb/>
鐸以付監禁私度僧尼<hi>並同上勑寺院非勑額者並廢</hi>又可謂仁明有<lb/>
為且不以無益害有益者矣載觀作新厯<hi>丙辰王朴上顯徳欽天厯</hi>
<hi>上親製序</hi>訪遺書<hi>同上選朝臣/三十人校勘</hi>定刑統<hi>丁巳以律令煩雜命官訓釋刪定為刑統</hi>
<pb n="KR2o0017_WYG_017-27a"/>
興禮樂<hi>戊午命舍人竇儼作大周通禮正樂王朴獻律吕以定雅樂</hi>皆為政之要者<lb/>
迹其五六年間以枹鼓之隙設施舉措有如此者此猶<lb/>
未也司馬氏稱其以信令御羣臣以正義責諸國江南<lb/>
未服親犯矢石期於必克既服則愛之如子推誠盡言為<lb/>
之逺慮宏規大度近於王道深為得之<hi>己未唐鍾謨入貢帝曰江南亦</hi>
<hi>治兵脩守備乎謨曰既臣大國不敢復爾帝曰不然向則仇敵今則一家吾與汝國大義已定固保無虞然人</hi>
<hi>生難期至於後世則不可知歸語汝王完城郭繕甲兵守要害為子孫計</hi>獨惜其用法太嚴<lb/>
小有不舉往往寘之極刑竹奉璘以捕盜不獲誅<hi>甲寅朱州</hi>
<pb n="KR2o0017_WYG_017-27b"/>
<hi>巡檢坐盜掠商船不獲</hi>孟漢卿以納藁取耗誅<hi>漢卿大將軍坐監納藁多取耗有司</hi>
<hi>言罪不至死帝謂欲懲衆</hi>陳渥檢田失實<hi>乙夘渥郎官清苦微累極形衆惜之</hi>康儼橋<lb/>
道不謹<hi>丙辰濟州軍使坐駕幸下蔡橋道不謹斬道左</hi>孫延希役夫瓦中噉飯<lb/>
<hi>丁巳延希内供奉督脩永福殿役夫瓦中噉飯大怒斬於市</hi>侯希進不奉使者牒檢<lb/>
視夏苖<hi>命博士檢視宻州夏苖牒副使分檢以不奉朝㫖不從帝怒遣使就斬</hi>符令先袍<lb/>
𥜗不辨<hi>左藏庫使坐造南征軍袍𥜗稽緩令先勲伐清謹皆寃之</hi>其罪皆不至死而<lb/>
加之極典馬道𤣥子死於賊而族死者二十四人<hi>戊午醫官</hi>
<hi>道𤣥訴宿州不勘賊上大怒遣端明竇儼乗馹案之族死二十四人</hi>刑傷於濫抑何太甚<lb/>
<pb n="KR2o0017_WYG_017-28a"/>
又其大者左右無講學之臣欠格心事業人道之間亦<lb/>
未免有虧柴守禮為本生父不能迎致奉飬使犯法殺<lb/>
人莫可詰問<hi>丁巳帝為太祖嗣無敢言者但以元舅處之居洛優俸給未嘗至京嘗以小忿殺人</hi>
<hi>有司不敢詰帝不問</hi>符氏為李崇訓妻夫死家破納以為后豈足<lb/>
以為天下母<hi>符彦卿女適守貞子崇訓相者言當母天下崇訓喜曰吾婦猶爾况我乎反遂决及</hi>
<hi>敗先刄弟妹次符氏匿幃下求不獲崇訓自剄兵入符氏坐堂上叱曰吾父與郭公為昆弟不得無禮太祖歸</hi>
<hi>彦鄉及帝鎮澶州太祖為取之</hi>深為盛徳之累耳若夫大功未成中道<lb/>
而殁天也非人之所能為也恭帝宗訓<hi>世宗第二子</hi>七歲即<lb/>
<pb n="KR2o0017_WYG_017-28b"/>
位<hi>己未六月即位僅七月禪位于宋夀十二</hi>于時宋太祖<hi>趙匡𦙍</hi>為殿前都檢<lb/>
㸃聖徳隆興中外物情素所屬望契丹冦河東<hi>庚申正月鎮定</hi>
<hi>二州馳奏</hi>詔太祖帥兵北征師次陳橋驛諸軍大譟曰我輩<lb/>
無主願策太尉為天子俄以黄袍加帝身扶策升馬擁<lb/>
迫南歸尋降詔禪位于宋矣時顯徳七年庚申正月初<lb/>
五日也周有國三君兩姓厯九年<hi>起辛亥終己未</hi>而宋興焉<lb/>
　　五代割據諸國<lb/>
　　　按綱目諸國與梁唐晉漢周同在分書之列<lb/>
<pb n="KR2o0017_WYG_017-29a"/>
日轂冥濛衆星争耀五代之亂四方割據者蠭起前蜀<lb/>
王建許州舞陽人自唐昭宗大順二年<hi>辛亥</hi>入成都為四<lb/>
川節度使至天復三年<hi>癸亥</hi>封蜀王明年用墨勑除官戊<lb/>
辰僣稱帝至後唐莊宗同光三年<hi>乙酉</hi>滅之凡二世<hi>建衍</hi>統<lb/>
州四十八合三十五年<hi>起辛亥終乙酉</hi>吴楊行宻廬州合肥人<lb/>
據淮南自唐昭宗景福元年<hi>壬子</hi>破孫儒復入揚州至天<lb/>
復二年<hi>壬戌</hi>封呉王晉高祖天福二年<hi>丁酉</hi>南唐李昇取之<lb/>
凡四主<hi>行宻渥隆滨浦</hi>統州二十八合四十六年<hi>起壬子終丁酉</hi>閩王<lb/>
<pb n="KR2o0017_WYG_017-29b"/>
審知光州固始人據福建自唐昭宗景福元年<hi>壬子</hi>審知<lb/>
兄潮攻范曄奄有閩國至光化元年<hi>戊午</hi>加審知威武節<lb/>
度使後封琅邪王朱温開平<hi>己巳</hi>封閩王至晉出帝開運<lb/>
三年<hi>丙午</hi>南唐李璟滅之凡六主<hi>番知延翰鏻昶延義延政</hi>統州五合五<lb/>
十五年<hi>起壬子終丙子</hi>呉越錢鏐杭州臨安人據兩浙自唐昭<lb/>
宗乾寧二年<hi>乙夘</hi>討董昌以功授鎮海鎮東軍節度使後<lb/>
天祐三年<hi>丙申</hi>封呉王至宋太宗太平興國三年<hi>戊寅</hi>俶納<lb/>
土國滅凡五主<hi>鏐元瓘𢎞佐𢎞倧俶</hi>統州十三合八十四年<hi>起乙夘終</hi>
<pb n="KR2o0017_WYG_017-30a"/>
<hi>戊寅</hi>楚馬殷許州鄢陵人據湖南<hi>潭州</hi>自唐昭宗乾寧三年<lb/>
<hi>丙辰</hi>刺潭州勸進朱温以殷為楚王至周太祖廣順元年<lb/>
南唐李璟滅之凡六主<hi>殷希声希蕚希崇劉言王逵</hi>統州二十三合<lb/>
五十六年<hi>起丙辰終辛亥</hi>南漢劉隱蔡州上蔡人據廣南自唐<lb/>
哀帝天祐二年<hi>乙丑</hi>為廣州節度使勸進朱温封王至宋<lb/>
太祖開寳四年<hi>辛未</hi>滅凡五主<hi>隱龔玢晟銀</hi>統州四十七合六<lb/>
十七年<hi>起乙丑終辛未</hi>南平高季興陜州硤石人據荆南朱梁<lb/>
開平<hi>丁夘</hi>節度荆州後封王至宋太祖乾徳元年<hi>癸亥</hi>滅凡<lb/>
<pb n="KR2o0017_WYG_017-30b"/>
五主<hi>季興從晦保融保朂繼冲</hi>統州三合五十七年<hi>起丁夘終癸亥</hi>後蜀孟<lb/>
知祥邢州龍岡人據西川唐莊宗同光三年<hi>乙酉</hi>滅蜀知<lb/>
祥以侍中治成都明年為東西川節度使後僣稱帝宋<lb/>
太祖乾徳二年<hi>甲子</hi>滅凡二主<hi>知祥昶</hi>統州四十六合四十<lb/>
年<hi>起乙酉終甲子</hi>南唐李昪徐州人本姓李氏徐温飬以為子<lb/>
<hi>名知誥後復姓更名</hi>晉高祖天福二年<hi>丁酉</hi>取呉遷據金陵僣稱帝<lb/>
至宋太祖開寳八年<hi>乙亥</hi>滅凡三主<hi>昇景煜</hi>統州三十五合<lb/>
三十九年<hi>起丁酉終乙亥</hi>北漢劉旻漢高祖母弟據太原初名<lb/>
<pb n="KR2o0017_WYG_017-31a"/>
崇湘隂公父以周太祖廣順元年<hi>辛亥</hi>僣位晉陽<hi>太原府陽曲縣</hi>
至宋太宗太平興國四年<hi>己卯</hi>滅凡四主<hi>旻鈞繼恩繼元</hi>統州十<lb/>
一合二十九年<hi>起辛亥終己卯</hi>　<hi>此篇並係南宫氏講義文</hi>
　<lb/>
　<lb/>
　<lb/>
　<lb/>
　<lb/>
<pb n="KR2o0017_WYG_017-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史纂通要巻十七<lb/>
</p>
<p>
</p>
  </div>
</body>
</text>
</TEI>
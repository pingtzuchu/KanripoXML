<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史纂通要卷十二</head> <lb/>
    <p>
<pb n="KR2o0017_WYG_012-1a"/>
欽定四庫全書<lb/>
　史纂通要卷十二<lb/>
　　　　　　　　　　　　元　胡一桂　撰<lb/>
　　宋<lb/>
南朝起自西晉之亂東晉元帝渡江國於江左於是南<lb/>
北分據其接東晉之統者為宋齊梁陳而謂之南朝其<lb/>
據有中原僣竊尊號者則為元魏<hi>起東晉孝武時</hi>為西魏東魏<lb/>
<hi>皆起梁武帝時</hi>為北齊<hi>起梁簡/文帝待</hi>後周<hi>起陳武時</hi>而謂之北朝或曰南<lb/>
<pb n="KR2o0017_WYG_012-1b"/>
北分裂司馬氏通鑑以南綂北帝南而北稱主亦以正<lb/>
朔相承正統在南也今綱目乃以南北分書均帝焉何<lb/>
哉盖不然文公大公至正之心如青天白日昭然無蔽<lb/>
東晉既亡南北已無綂屬其興於南者可帝其興於北<lb/>
者亦可帝也尚可以南而統北乎况劉裕棄取中原之<lb/>
機急於篡弑以成其亂臣賊子之志齊梁陳又無功無<lb/>
徳但踵亂賊故智且其子孫可稱無㡬視北齊後周莫<lb/>
能相尚望元魏獻文以上且有愧焉者也况敢企孝文<lb/>
<pb n="KR2o0017_WYG_012-2a"/>
乎故惟置分書之列斯亦幸矣或又曰<hi>胡成性史論</hi>綱目分<lb/>
注南北則先宋齊梁陳而後元魏周齊亦以見正朔相<lb/>
承而正綂所由屬也其於分注之内為之抑揚又如此<lb/>
然則以徳則劣以地則均特以綂緒之紹在分注之先<lb/>
抑又重可慨也矣宋武帝姓劉名裕字徳輿小字寄奴<lb/>
彭城人<hi>彭城縣後隨晉東遷晉陵丹徒之京口里</hi>漢楚元王交二十一世孫<lb/>
也生有神光照室長雄傑有大度身長七尺六寸風骨<lb/>
竒偉不事亷隅小節仕晉義熈十三年爵宋王元熈二<lb/>
<pb n="KR2o0017_WYG_012-2b"/>
年稱皇帝國號宋都建康<hi>即位年六十五庚申永和元在位三年</hi>廢晉帝<lb/>
為零陵王守之以兵尋弑之此本綱目所書也尹氏曰<lb/>
自操丕篡漢司馬懿踵而行之至劉裕又益甚焉故山<lb/>
陽<hi>漢獻帝</hi>陳留<hi>魏元帝</hi>猶得以優游卒嵗而零陵則操之為<lb/>
已蹙矣世道愈降可畏哉帝始敗妖賊孫恩<hi>晉隆安己亥恩作亂</hi>
<hi>㑹稽劉牢之請帝叅軍事帝奮長刀力戰遂平山陰恩遁入海以至水死</hi>擢守下邳<hi>庚子大破恩投</hi>
<hi>海死遂擢</hi>繼起義兵誅斬桓𤣥興復晉室功已不細自是滅<lb/>
南燕梟盧循戮譙縱定闗中平伊洛<hi>已上皆注晉安帝朝</hi>無不如<lb/>
<pb n="KR2o0017_WYG_012-3a"/>
志迨夫得國之後清簡寡欲嚴整有法度被服布素遊<lb/>
宴絶希嬪御寡少不蓄私藏孝于後母又詔㓜主當朝<lb/>
母氏不得預政此皆人君之要行而帝兼之亦足為一<lb/>
代之良主矣然而弑安帝以促晉祚之期弑恭帝以絶<lb/>
人心之望<hi>注見晉末</hi>視桓𤣥之禍尤烈焉既而二子皆不得<lb/>
其死<hi>長子義符即少帝失道徐羡之等廢弑年十八次子廬陵王義真與謝靈運顔延之慧林道人遊靈</hi>
<hi>運褊傲延之嗜酒羡之等惡之出謝顔等奏廢義真尋殺之</hi>六君没於非命及齊篡<lb/>
位宋之王侯無少長皆死焉善夫張謂之論曰髙帝近<lb/>
<pb n="KR2o0017_WYG_012-3b"/>
希曹馬逺棄桓文禍徒及於兩朝福未盈於三載八葉<lb/>
𫝊其世嗣六君不以壽終天之報施其明驗乎少帝義<lb/>
符<hi>武帝長子也壬戍五月即位癸亥景平元甲子五月廢在位一年</hi>膂力絶人善騎射<lb/>
解音律居喪無禮狎暱左右遊戱無度華林列肆<hi>華林園</hi>
手自沽賣開瀆引船<hi>與左右引船</hi>唱呼歡樂竟寢龍舟徐羡<lb/>
之檀道濟等廢帝為營陽王而弑之矣<hi>甲子五月奏太后廢帝遷於呉</hi>
<hi>六月弑於金昌亭</hi>遂迎立武帝第三子義隆<hi>時義隆封宜都王出為荆州刺史迎</hi>
<hi>立</hi>是為文帝<hi>即位年十八甲子元嘉三十在位三十年</hi>年十四愽涉經史善<lb/>
<pb n="KR2o0017_WYG_012-4a"/>
𨽻書其在江陵禎符所集<hi>景平初有黒龍見西方五色雲隨之二年江陵城上有紫</hi>
<hi>雲望氣者謂帝王之符</hi>車駕赴迎黒龍負舟<hi>發江陵黒龍躍負舟左右失色上曰此乃</hi>
<hi>禹所以受天命阿徳當之</hi>葢天命之所歸矣既親政事<hi>甲子羡之等疑懼與亮居</hi>
<hi>中晦鎮荆州為自全之計乙丑羡之等歸政</hi>首正典刑討羡之等弑逆之罪<lb/>
<hi>丙寅王華等數以弑逆事激怒帝遂下詔討羡之亮晦等</hi>擢用衆臣則召謝靈運顔<lb/>
延之以叅權要而王華等五臣併用<hi>王華劉湛王曇首殷景仁俱侍中謝</hi>
<hi>𢎞微亦見重時號五臣發酉靈運以遊放免官卒誅之</hi>繼以彭城王總内外之務<lb/>
<hi>義康帝弟己巳為侍中</hi>最後王僧綽練習朝典深沈有局度朝政<lb/>
<pb n="KR2o0017_WYG_012-4b"/>
叅預焉<hi>辛夘僧綽曇首子也</hi>加以仁厚恭儉勤於為政綱維備舉<lb/>
條禁明宻百官乆於其職守宰六期為斷三十年間海<lb/>
内晏然士崇操尚鄉耻輕薄江左風俗於斯為美後之<lb/>
言治者皆稱元嘉焉惜其信義康之毁而殺檀道濟<hi>丙子</hi>
<hi>上久疾劉湛説義康召道濟誅之道濟怒目光如電脫幘投地曰乃壊汝萬里長城魏聞之喜</hi>信景仁<lb/>
之言而黜義康<hi>庚辰殷景仁宻言相王權重非社稷計遂出江州後竟賜死</hi>怒扶令<lb/>
育之直諌即付獄賜死<hi>辛巳叅軍令育諌勿踈義康宜召赴京即賜死</hi>固已虧<lb/>
君臣之義戕同氣之親使有宋累葉罕聞直諒之益至<lb/>
<pb n="KR2o0017_WYG_012-5a"/>
於輕舉伐魏<hi>庚午三月命左將軍到彦之恢復河南魏歛戍北歸彦之分將守滑臺虎牢地南兖</hi>
<hi>既平諸軍皆喜王仲徳獨憂庚寅命王𤣥謨進攻滑臺兵敗走乃召諸將還</hi>延冦納侮<hi>庚午秋魏</hi>
<hi>克金墉城冬又克虎牢到彦之滑臺奔還辛未魏攻虎牢滑臺等處諸將皆敗獨道濟全軍反自是河南復亡</hi>
<hi>庚寅魏大武至𤓰步聲言渡江建康震恐饋魏百牢</hi>遂使師徒殱於河南戎馬飲<lb/>
於江津南兖等六州<hi>南兖徐兖揚音冀等</hi>反為魏破屠戮之慘丁<lb/>
壯嬰孺駢首受禍邑里蕭條赤地連亘春燕來歸至巢<lb/>
林木元嘉之政衰矣<hi>辛夘魏退俘廣陵居人萬餘家以北六州殺掠不可勝算所過州郡</hi>
<hi>赤地無餘</hi>司馬氏歸之帝不量力横挑彊胡之過陳同父則<lb/>
<pb n="KR2o0017_WYG_012-5b"/>
以為自東晉乆安江左至宋武帝有進取中原之勢而<lb/>
志在篡晉乃委而棄之文帝慨然規恢大志與夫偷安<lb/>
委靡者異矣然到彦之潼闗之舉列守未乆卒以無功<lb/>
而還王𤣥謨滑臺之役不惟無功適以致冦是豈鋭意<lb/>
興復者反不若甘心保守者之為得耶葢嘗觀謝晦檀<lb/>
道濟之死與夫王仲徳沈慶之之言而後知帝之不能<lb/>
遂所欲者有由矣武帝入闗十䇿晦有其九其知為何<lb/>
如道濟萬里長城為國倚重其勇為何如帝誠有意中<lb/>
<pb n="KR2o0017_WYG_012-6a"/>
原存而用之可也王華等浸潤之言一入而討晦之詔<lb/>
已下義康讒毁之言一聞而道濟之誅不旋踵<hi>按伐魏在庚午</hi>
<hi>辛未道濟獨全軍反是時未為不用葢主將在彦之𤣥謨雖用道濟權不專耳</hi>彼彦之𤣥謨其<lb/>
智勇果有足稱者乎方彦之引兵而進魏人歛戍而退<lb/>
司兖既平往往皆有喜色而仲徳獨曰諸將不諳北土<lb/>
情偽必墮其計彼葢知以拓跋之彊委四鎮而不校者<lb/>
正欲餌我彦之不此之察而遽喜其知可知也𤣥謨髙<lb/>
論抗䟽令人主有封狠居胥之想而沈慶之固諌謂今<lb/>
<pb n="KR2o0017_WYG_012-6b"/>
欲伐國而與白面書生謀之事何由濟<hi>帝欲經畧中原𤣥謨尤好進言</hi>
<hi>帝曰觀𤣥謨所言令人有封狠居胥意沈慶之云云諌不從</hi>其後進圍滑臺一見魏<lb/>
軍果驚懼而走其為勇可知也擇將如此所以不能遂<lb/>
其所欲者職此之由矣議者不察乃謂帝不量力之過<lb/>
惑矣吾獨惜帝志有餘而明不足也迨夫太子紹巫蠱<lb/>
事覺欲行廢立狐疑不决反遭弑逆之凶哀哉<hi>發已太子紹與</hi>
<hi>始興王濬巫蠱事發帝欲廢紹謀泄被弑武陵王駿率慶之舉兵討賊</hi>武帝駿<hi>文帝第三子甲午孝</hi>
<hi>建三大明八在位十一年</hi>倡義誅紹遂即尊位首多變易文帝制度<lb/>
<pb n="KR2o0017_WYG_012-7a"/>
宋之善政於是乎衰未幾沈湎于酒<hi>終日酣飲少有醒時末年又為長夜</hi>
<hi>之飲每旦俄頃數斗馮几惛睡</hi>貪冐于貨<hi>末年尤貪刺史二千石罷還必限使獻奉又以蒲戱取之</hi>
朝狎公卿<hi>壬寅多狎遊置酒詬辱朝士又使相嘲訐又寵昆侖奴以杖擊羣臣</hi>誅仇諌士<lb/>
<hi>庚子冬怒周朗切直貶寧州殺於道</hi>大興宫室土木文繡賞賜嬖倖帑藏<lb/>
空虛加以猜暴寡恩誅踈宗族<hi>甲午亂義宣諸女義宣以反誅又猜忌竟陵王</hi>
<hi>誕卒以誅滅</hi>嘗壊髙祖居室起玉燭殿見床頭土障葛籠<hi>燈籠</hi>
麻拂<hi>麻繩拂</hi>曰田舍翁得此已過矣明年竟殂於是殿豈<lb/>
髙祖擊之也耶迹其無道桓靈不若得保首領以沒幸<lb/>
<pb n="KR2o0017_WYG_012-7b"/>
矣前廢帝子業<hi>孝武長子即位十六乙巳永光元在位僅一年不道遇弑</hi>蠭目鳥喙<lb/>
長頸鋭下孝武惡而囚之將加害者數矣卒得無恙<hi>嘗囚</hi>
<hi>侍中下省欲殺不果</hi>及即位凶暴日甚誅殺相繼<hi>元年秋殺校尉戴法興散騎奚</hi>
<hi>顯慶殺宰輔義恭元景師伯殺廷尉劉徳顯殺新安王子鸞與其母弟南海王師及母妺冬殺東海守㑹稽守</hi>
<hi>殺南平王鑠使左右辱其妃江氏不從鞭之一百殺其子二王一侯</hi>内外百司不保首領<lb/>
猜忌諸父拘囚殿内敺捶陵辱<hi>號湘東王或為豬王建安王休仁為殺王山陽</hi>
<hi>王休裕為賊王或嘗怍㫖裸之縳付大官曰今日屠豬</hi>甚至糞父之陵<hi>元年以失愛將發陵</hi>
<hi>不果乃縱糞於陵肆罵為齄奴</hi>嬪祖之女<hi>納文帝女新蔡主於後宫姑也謂之謝貴嬪後殺其夫何</hi>
<pb n="KR2o0017_WYG_012-8a"/>
<hi>邁</hi>不旋踵而湘東王彧弑之而自立焉<hi>十一月三王乆幽期旦誅彧然</hi>
<hi>後南巡彧乃謀弑皆響應是夕與羣巫綵女數百射鐸竹林堂將奏靡靡之樂帝素所惡主衣壽寂之抽刀入</hi>
<hi>行弑</hi>明帝彧<hi>文帝第十一子乙巳太始七大豫一在位八年壽三十四</hi>即位于時晉安<lb/>
王子勛稱帝尋陽四方貢計皆歸之朝廷所保惟丹陽<lb/>
淮南數郡<hi>乙巳十二月即位是月子勛反江州郢州安陸王子綏荆州臨海王子頊㑹稽守尋陽王</hi>
<hi>子房及徐冀青呉郡呉興義興晉陵益湘廣梁山陽守悉起兵應之鄧琬勸子勛僣號</hi>頼蔡興宗<lb/>
鎮静至信之言<hi>帝甚懼問計羣臣興宗言冝鎮之以静待人以至信叛者親戚勿罪物情既定</hi>
<hi>人有戰心</hi>建安王都督征討之力<hi>丙午春休仁帥王𤣥謨沈攸之討賊八月尋陽王子</hi>
<pb n="KR2o0017_WYG_012-8b"/>
<hi>勛伏誅年十一傳首京師</hi>不踰年而子勛平可謂幸矣諸州刺史東<lb/>
手請降顧乃耀兵以疑其心於是兩淮多為魏有<hi>丁未徐梁</hi>
<hi>益兖豫刺史皆乞降上將甲士五萬迎之懽遂降魏自是失淮北泗州及豫州淮西之地</hi>厥後魏克<lb/>
東楊青冀之地盡皆淪没<hi>己酉</hi>方且猜忌忍虐<hi>晚年多忌諱言語中</hi>
<hi>有禍敗凶喪犯者斬戮</hi>勦滅同氣<hi>辛亥以太子㓜忌諸弟休佑休仁休若皆賜死帷休範以凡劣</hi>
<hi>存</hi>奢費過度<hi>辛亥作湘宫寺備極壮麗每造器用必為正副次御各三十件一物輙為九十枚天</hi>
<hi>下騷然民不堪命</hi>晚年以神器之重付之李氏之子<hi>初帝以太妃陳氏賜</hi>
<hi>嬖人李道兒已復迎還生子昱即後廢帝也</hi>卒使根本不芘㓜主孤立權臣<lb/>
<pb n="KR2o0017_WYG_012-9a"/>
得以竊而取之矣可勝歎哉後廢帝昱<hi>廢為蒼梧王</hi>立人以<lb/>
為李氏之子焉<hi>明帝長子壬子夏立年十嵗癸丑元徽四在位四年遇弑</hi>以童孺之<lb/>
年遊蕩罔節誅戮無常宗親殆盡<hi>常微行或自稱李將軍着小袴衫穿營署</hi>
<hi>巷陌或宿客店畫卧道旁與厮養交遊丙辰益甚從者執戈人畜違之無免者天性好殺小有忤意擊腦搥陰</hi>
<hi>刺心剖腹之誅日以數十孝武二十八子明帝殺其十六餘皆廢帝殺之</hi>欲殺蕭道成引滿<lb/>
磨鋋<hi>時連反</hi>幾死者數<hi>丙辰欲殺尚書左僕射蕭道成書的於腹引滿欲射左右謂腹大佳</hi>
<hi>射棚但一箭便死不如用骲箭一發中臍大笑又自磨鋋曰明日殺道成陳太妃罵之而止</hi>已而臺<lb/>
岡賭跳新安偷狗醉眠未覺而首已授之道成矣<hi>丁巳七月</hi>
<pb n="KR2o0017_WYG_012-9b"/>
<hi>道成使校尉王敬則陰結帝左右楊玉夫楊萬年等行弑是日帝與左右臺岡賭跳晚至新安寺偷㣘煮食大</hi>
<hi>醉還寢仁壽殿玉夫刎帝首授蕭道成道成洗視之而入奉太后令數罪惡貶為蒼梧王</hi>道成既弑<lb/>
蒼梧王入白太后奉太后命立順帝準<hi>明帝第三子即位年十一丁巳</hi>
<hi>昇明二在位二年被弑</hi>姿貎端華眉目如畫見者以為神人然政<lb/>
歸道成立才二嵗即為所取未幾以汝陰遇弑宋之王<lb/>
侯無少長皆幽死焉<hi>己未四月被纂齊封帝汝陰王居丹徒宫以兵衛之五月監人弑以</hi>
<hi>疾赴齊賞以邑是月殺宋宗室無遺</hi>今觀王敬則以兵入而曰官先取司<lb/>
馬家亦如是可以為世戒矣而世之奪人之國者每迷<lb/>
<pb n="KR2o0017_WYG_012-10a"/>
而不悟徒為子孫憂其殆所謂知存而不知亡知得而<lb/>
不知喪者與<hi>敬則以兵入帝逃佛葢下太后索得之帝收涕曰欲見殺乎敬則曰出别宫耳且曰</hi>
<hi>云云帝泣彈指願後身世世勿生天王家解璽綬出就東邸</hi>宋有國八主五十九年<lb/>
而亡<hi>起武帝永初庚申魏元明太常五年終順帝昇明戊午魏文帝太和三年</hi>
　　齊<lb/>
齊髙帝姓蕭名道成字紹伯東海蘭陵人<hi>髙祖淮陰令整過江居晉</hi>
<hi>陵武進縣寓居江左者皆僑置本土加以南名更為南蘭陵人</hi>漢相何二十四世孫仕<lb/>
宋為偏將軍<hi>文帝時</hi>預平晉安王子勛<hi>明帝時</hi>鄱陽王休範<lb/>
<pb n="KR2o0017_WYG_012-10b"/>
之亂<hi>蒼梧時甲寅夏休範反江州直趣臺城帝為前鋒討賊遣校尉張敬兒詐降竟斬休範以歸</hi>弑<lb/>
蒼梧立順帝時禇淵袁粲沈攸之之徒並前朝<hi>明帝</hi>顧命<lb/>
大臣粲攸之先後舉兵以討弑君之賊不克而死淵獨<lb/>
與道成素相憑附加以王儉倡議假黄鉞以至進爵齊<lb/>
王而篡謀成矣旋命王敬則以兵入迫篡帝位<hi>即位年五十三</hi>
<hi>己未建元四在位四年</hi>國號齊都建康禇淵王儉實為一時佐命<lb/>
功臣儉僕射淵司空榮矣然當袁粲死節之時百姓諺<lb/>
曰可惜石頭城寧為袁粲死不作禇淵生及拜司空之<lb/>
<pb n="KR2o0017_WYG_012-11a"/>
日從弟昭歎曰彦囘<hi>淵字</hi>少立名行何意披猖至此門戸<lb/>
不幸乃復有今日之拜何㸃擬為之賛曰淵既世族儉<lb/>
亦國華不頼舅氏遑恤國家<hi>㸃謂人曰我作齊書已竟賛云云</hi>人心秉<lb/>
彛之天良與公論之不可磨滅如此道成得國未幾復行<lb/>
弑逆义盡赤夘金之族而滅其祀方之晉宋為愈蹙矣<lb/>
行不義殺不辜以創業何以長世故齊祚視六朝最為<lb/>
短促豈無故夫若夫以身率下以儉化人身不御精細<lb/>
之物衣不用珠玉之玩内殿施黄紗帳宫人着紫皮履<lb/>
<pb n="KR2o0017_WYG_012-11b"/>
珍竒異物毁棄不用每曰使我治天下十年當使黄金<lb/>
與土同價而又訪政事於劉讞<hi>元年問政於讞對曰政在孝經請監宋氏之所</hi>
<hi>以亡帝曰儒者之言可保萬世</hi>詢得失於羣臣<hi>命羣臣各奏言得失</hi>粗足稱耳武<lb/>
帝賾<hi>髙帝長子即位癸亥永明十一在位十一年</hi>當雲雷伊始功叅佐命頗<lb/>
厯艱難故其即政之明日首免逋城錢革宋氏之弊政<lb/>
中外欣恱<hi>晉宋舊制受官二十日輙送修城錢二千太始初軍役大起受官者萬計二十年不輸不</hi>
<hi>可勝計文符督切優甚至是除蕩百姓大恱</hi>且留心政事總攬大體每以富<lb/>
國為先嚴明有斷郡縣乆於其職長吏犯法封劒行戮<lb/>
<pb n="KR2o0017_WYG_012-12a"/>
故永明之世外表無塵内朝多豫府庫充溢弛役便民<lb/>
百姓豐樂盗賊屏息雖宫室苑囿頗好華靡而言常恨<lb/>
之亦有齊之良主也廢帝<hi>廢為鬰林王</hi>昭業<hi>文惠太子長子武帝之嫡孫也</hi>
以太孫嗣位<hi>癸酉即位甲戍隆昌元年在位未及一年無道七月遇弑</hi>命西昌侯蕭<lb/>
鸞輔政帝性辨慧美容止好𨽻書為武皇所愛實矯情<lb/>
飾詐陰懷鄙慝即位之後祖歛方畢備奏聲樂<hi>呼武帝諸妓奏</hi>
<hi>樂皆哽咽流涕從事送梓宫出門亟還内奏胡伎鞞鼓之聲震内外</hi>山陵才罷遊走市里<lb/>
<hi>與羣小往崇安陵隧擲塗賭跳作諸鄙戱</hi>極意賜予至傾帑藏<hi>武帝聚錢上庫凡八億萬</hi>
<pb n="KR2o0017_WYG_012-12b"/>
<hi>金帛寳器不可勝數盡賜羣小期月為之一空</hi>祼袒形體烝滛祖姬<hi>嘗祼袒着紅穀裩烝</hi>
<hi>武帝辛姬霍氏</hi>狂縱荒滛罪浮桀紂卒為蕭鸞所弑焉<hi>鸞諌不從屢謀</hi>
<hi>殺鸞鸞與蕭諶謀弑諶以兵入帝方祼身與霍氏相對遂遇害霍與諸嬖倖皆誅太后廢為鬰林王</hi>後廢<lb/>
帝<hi>廢為海陵王</hi>昭文立<hi>文惠第二子七月鸞弑鬱林立帝年十五改元延興九月鸞廢帝為海陵</hi>
<hi>王十一月弑帝</hi>鸞專國政帝起居飲食皆諮而後行嘗思食蒸<lb/>
魚羮竟不與未幾鸞殺鄱陽王鏘等七人挾太后令廢<lb/>
帝自篡大位再行弑逆矣當其殺諸王時巴陵王<hi>子倫</hi>臨<lb/>
酖謂使人曰先朝昔滅劉氏今日之事固宜其殆鬼擘<lb/>
<pb n="KR2o0017_WYG_012-13a"/>
其口譴其乃祖以為方來之戒者與明帝鸞髙帝仲兄<lb/>
始安貞王道生之子少孤育於髙帝愛過諸子既再廢<lb/>
主遂行篡立<hi>時年四十三甲戍建武四永太一在位五年</hi>是雖志崇節儉剔<lb/>
乘輿金銀留皂筴餘濼<hi>留明日用</hi>四破裹蒸<hi>破裹蒸為四餘充晚食</hi>加<lb/>
以躬親細務事益繁碎顧暠所謂主愈勞臣愈逸代庖<lb/>
人宰為大匠斵誠哉是言矣且自踐祚以來疑忌横生<lb/>
術數是用恣行誅戮<hi>乙亥殺領軍蕭諶并其兄刺史缺弟太子右率誄及髙武子三王丁</hi>
<hi>丑殺驃騎王晏及二子殺中郎蕭毅臺隊王劉明逹</hi>未幾以疾為後慮再殺河東<lb/>
<pb n="KR2o0017_WYG_012-13b"/>
王鉉等十人髙武子孫勦滅盡矣<hi>戊寅疾髙武子孫尚有十王盡殺之</hi>獲<lb/>
罪於天無所復禱垂没綘衣赤服乃為猒勝之術何其<lb/>
愚哉本枝既剪根𦙍孤弱貽厥所授屬在凶愚用覆宗<lb/>
祀理勢然也亦天也東昬侯<hi>廢為侯</hi>寳卷<hi>明帝第二子己夘永元二在位</hi>
<hi>二年十九遇弑</hi>少不好學嬉戱無度及即位専親宦官不接朝<lb/>
士所寵左右三十餘人至呼為阿父阿兄曾不愧耻<hi>呼潘</hi>
<hi>妃父寳慶及茹法珍為阿父梅蟲兒俞靈韻為阿兄</hi>寵幸潘妃費以鉅萬<hi>鑿金蓮花貼地</hi>
<hi>令妃行其上曰此步步蓮花也造琥珀釧一隻直一百七十萬</hi>苑中為市自相禆販<hi>以潘</hi>
<pb n="KR2o0017_WYG_012-14a"/>
<hi>妃為市令自為録事少有失妃輙杖之</hi>開渠立埭身引舟行遊蕩無常屠<lb/>
割孕婦<hi>月常二十餘出無處不走所過禁斷犯者輙殺有一孕婦不去剖腹視男女</hi>誅鋤大<lb/>
臣發於倉卒人不自保<hi>明帝嘗戒日作事不可在人後故誅大臣皆發於倉卒决意無</hi>
<hi>疑</hi>蕭衍遂因伯氏被禍<hi>衍兄懿因崔慧景之亂入援遷尚書令茹法珍憚其威權譛誅</hi>
<hi>之臨刑猶曰家弟在雍州深為朝廷憂之衍聞起兵</hi>起兵襄陽直指建鄴<hi>庚辰十一月起</hi>
<hi>明年九月至圍建康</hi>王珍國等弑東昏降衍<hi>珍國精兵十萬潰十二月珍國張稷弑帝</hi>
<hi>以黄油裹首送降衍衍以太后令追廢為東昏侯</hi>衍遂立明帝第八子寳融是<lb/>
為和帝僅一年<hi>辛巳中興元</hi>篡于蕭衍之梁矣<hi>梁封帝巴陵王宫于姑熟</hi>
<pb n="KR2o0017_WYG_012-14b"/>
<hi>遇弑年十五</hi>陳同父曰齊髙嘗戒武帝曰宋氏非骨肉相殘<lb/>
他族豈能乗其弊武帝亦念其言雖以長沙王晃犯法<lb/>
當誅竟從而宥焉可謂能戒覆轍者矣迄于明帝乃猜<lb/>
戮髙武子孫而宗社以覆宋明除宗室而齊以興齊明<lb/>
除宗室而齊以亡有天下者亦何利於此哉是則然矣<lb/>
然愚嘗謂天之亡人國其禍患必有出智慮之外者髙帝<lb/>
之智慮不可謂不至豈料其子孫誅鋤無噍類乃出於<lb/>
其所愛所倚兄子之手也哉是以古之王者不恃智慮<lb/>
<pb n="KR2o0017_WYG_012-15a"/>
之防特顧吾所以得之者如何耳髙帝親行篡弑又盡<lb/>
滅宋之宗族不啻如刈草菅乃區區欲為吾家子孫全<lb/>
䕶計以保其國殊不知天固已監之於冥冥之中矣特<lb/>
假手于蕭鸞耳吁齊有國七主合二十三年而亡<hi>起武帝建</hi>
<hi>元己未魏文帝太和三年終和帝中興辛巳魏文景明二年也</hi>
　　梁<lb/>
梁武帝姓蕭名衍字叔達蘭陵人與齊世系有考<hi>齊同承淮</hi>
<hi>陰令整</hi>生有異光日角龍顔有文在手曰武仕齊明帝屢<lb/>
<pb n="KR2o0017_WYG_012-15b"/>
立戰功鎮雍州東昏暴虐帝以伯氏被殺乃舉兵奉立<lb/>
和帝身為大司馬尋自稱皇帝<hi>壬午四月篡立年三十八壬午天監十八晉通</hi>
<hi>七大通二中大通六大同十一中大同一太清三在位四十八年壽八十六</hi>國號梁都建康<lb/>
廢其主為巴陵王弑于姑熟齊御史中丞顔見逺死之<lb/>
<hi>不食卒</hi>帝即政初年首録用齊氏宗屬待以赤心使皆老<lb/>
死牖下晉宋南北以降鮮能及之此事最為忠厚<hi>壬午首録</hi>
<hi>用齊宗屬南康侯子恪兄弟凡十六人皆著名</hi>至於立二函以求言<hi>公車府謗木肺石傍</hi>
<hi>各置一函分受人言</hi>選亷平以勸吏<hi>擢到溉為建安内史劉鬷為晉安太守皆以亷稱以山陰</hi>
<pb n="KR2o0017_WYG_012-16a"/>
<hi>令丘仲孚為長沙内史武康令何逺為宣城太守由是亷能知勸並壬午</hi>開館宇立學校以<lb/>
重儒術<hi>甲申置五經博士廣開館字招納後進又詔州郡立學</hi>初立孔子廟為江<lb/>
左之所創見<hi>乙酉</hi>幸國子學親臨講肄詔皇太子以下及<lb/>
王侯子弟可從師者皆入學<hi>庚寅</hi>時帝尚清明未溺寂滅<lb/>
之教故所尚如此且孝慈恭儉博學能文勤於庶政冬<lb/>
月四更視事執筆觸寒手為皴裂天性沈重暗室常整<lb/>
衣冠暑坐未嘗褰袒下對内竪小臣如遇大賔况有范<lb/>
雲盡心事上徐勉周捨同叅國政勉不阿意茍合捨清<lb/>
<pb n="KR2o0017_WYG_012-16b"/>
簡過之沈約文學雖髙一時貪冐榮利唯唯政事終不<lb/>
處以台司之位官人又如此是以天監之世時和嵗豐<lb/>
<hi>乙酉大穰米斛三十錢</hi>海内無事自江左年踰二百未有盛於斯<lb/>
時者也然愚觀其連年征伐<hi>乙酉以弟臨川王宏大舉伐魏次洛丙戍望風奔還</hi>
<hi>師徒潰散丙戍豫州刺史韋叡克魏合肥俘斬萬餘級丁亥叡受曹景宗節度救鍾離大敗魏軍縁淮百餘里</hi>
<hi>尸相枕藉辛夘魏據朐山命振逺將軍馬仙碑大破之二百里間僵尸相屬</hi>浮山築堰<hi>甲午魏降</hi>
<hi>人陳計堰淮水以灌壽陽城南起浮山北抵巉石初役二十萬人乙未堰成復潰修之夏日疫死相枕丙申淮</hi>
<hi>水暴張堰崩聲如雷縁淮城戍村落漂汲十餘萬口十餘年間殺數十萬人丙午僅拔壽陽城</hi>文錦禁<lb/>
<pb n="KR2o0017_WYG_012-17a"/>
人獸之形<hi>丙申三月</hi>宗廟罷牲牢之薦<hi>三月</hi>其黷武事溺佛教<lb/>
亦已見於天監中矣厥後三捨身於同泰<hi>丁未三月乙酉九月丁夘</hi>
<hi>三月皆捨身同泰寺釋御服持法衣羣臣以錢一億萬白三寳贖皇帝僧黙許乃還</hi>殫府庫以事<lb/>
浮屠<hi>丙寅三月庚戍辛同泰講經四月丙戊解講是夜浮圖宊曰此魔也當窮土木倍増往日起十層浮</hi>
<hi>圖將成值侯景之亂而止</hi>佞佛亦至矣然捨身而復贖身卒未嘗捨<lb/>
愛織文之形牲牢之命而征伐築堰殺數十萬衆於鋒<lb/>
鏑之下魚鱉之鄉曾不少䘏何哉且綱常乃立國之本<lb/>
帝於諸子未聞禮義之教西昌侯正徳奔魏逃歸隨復<lb/>
<pb n="KR2o0017_WYG_012-17b"/>
封爵<hi>初帝未生太子統時養弟宏子正徳為子統生正徳還本封西昌侯意怏怏壬寅遂奔魏已而逃歸</hi>
<hi>復其封爵</hi>豫章王綜叛降魏彭城遂䧟<hi>初帝納東昏呉姬七月生綜多疑之姬宻</hi>
<hi>告綜綜疑懼懐異志帝皆不知及在彭城魏兵所迫帝慮敗没勅還綜叛降魏彭城為魏所有乙巳</hi>邵陵<lb/>
王綸有罪既免為庶人隨又復之<hi>壬子</hi>不忠不孝之事已<lb/>
間見層出矣晚節末路信朱异逢君之謀貪侯景河南<lb/>
之地<hi>异善候主意阿諛用事三十年景初自東魏叛歸西魏丁夘上表舉河南之地求内附廷議皆以為</hi>
<hi>不可許异獨勸納之封景河南王</hi>未幾又許東魏通好以速其叛<hi>戊辰髙澄</hi>
<hi>求和傅岐獨謂設間疑景不可許异固執宜和景遺异金三百兩啟請絶和异受金不達啟又不停北使景始</hi>
<pb n="KR2o0017_WYG_012-18a"/>
<hi>為反計</hi>景致牋正徳獲報輙反<hi>景聞臨賀王正徳憤恨有異志致箋推奉正徳大喜</hi>
<hi>報書促之七月景反壽陽</hi>乃詔邵陵王綸督鄱陽王範栁仲禮等軍<lb/>
以討之問計尚書羊侃侃請以軍二千急據采石令邵<lb/>
陵取壽陽使進不得前退失巢宂烏合之衆自然瓦解<lb/>
此上䇿也而异乃謂景必無渡江之志其議遂寢乃命<lb/>
正徳都督京師諸軍屯丹陽郡始得以舟濟賊矣<hi>十月正徳</hi>
<hi>以大船數十詐稱載荻宻以濟景景自横江濟于采石</hi>未幾正徳又以太子命守<lb/>
宣陽門又得開門以迎賊矣<hi>正德於張侯橋迎景馬上交揖入門隨景渡淮合兵</hi>
<pb n="KR2o0017_WYG_012-18b"/>
<hi>至闕下城中<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>懼十/一月以正徳僣帝位</hi>于時湘東<hi>縪</hi>河東<hi>譽/</hi>岳陽<hi>登</hi>桂陽<lb/>
<hi>慥</hi>諸王非不發兵入援而邵陵<hi>綸/</hi>鄱陽<hi>範世子嗣</hi>仲禮亦非<lb/>
不旋軍大集而繹等淹留不進<hi>繹軍郢州譽軍青草湖慥軍西峽口托云俟四</hi>
<hi>方援兵</hi>綸等按甲不動觀栁津<hi>仲禮父</hi>對帝之辭曰陛下子<lb/>
有邵陵臣有仲禮不忠不孝賊何由平事勢葢已可見<lb/>
賊方且以偽和欵我雍容集事已而邵陵世子堅屯太<lb/>
陽門終日蒲飲不恤軍事書佐董勛熊曇朗不勝其恨<lb/>
黎明引賊衆登城而城始䧟<hi>己巳三月</hi>帝竟為賊制餓死臺<lb/>
<pb n="KR2o0017_WYG_012-19a"/>
城净居荷荷之聲猶在青史<hi>五月上卧浄居殿口苦索蜜不得再曰荷荷遂殂</hi>
為千古所憫笑哀哉南宫氏曰帝崇尚釋教創為捨身<lb/>
堂堂衮冕至加伽黎之服奕奕宗廟不用牲牢之薦侯<lb/>
景未入國而江左已化為選佛之場不待社稷變遷而<lb/>
蕭梁之宗廟不血食乆矣卒之臣叛其君子叛其父莫<lb/>
不玩冦自倖夫以浮屠氏之學棄君臣絶父子末流之<lb/>
禍其烈如此有國有家者尚欲崇奉其教而不悟焉果<lb/>
何為哉武帝既殂景秘不發喪奉太子綱即位是為簡<lb/>
<pb n="KR2o0017_WYG_012-19b"/>
文帝<hi>武帝第三子昭明太子母弟統卒帝立為太子己巳五月即位年四十五庚午大寳二在位二年遇</hi>
<hi>弑</hi>帝居重哀流涕不敢泄聲受制於景者二年景自為<lb/>
相國封漢王加殊禮尋廢帝為晉安王<hi>辛未八月景謀篡位其謀主王</hi>
<hi>偉教之先行廢立遂迎立豫章王棟昭明之孫明年景敗元帝殺棟及其二弟</hi>卒弑殞於土嚢<lb/>
之下<hi>十月偉又説景弑帝絶人望遣人携酒與飲酒酣以土嚢壓弑太子諸王皆死</hi>景遂篡立<lb/>
改國號曰漢<hi>十一月使棟遜已將登殿其黨吹唇呼噪而上</hi>梁祚中絶迹帝㓜<lb/>
而聰敏富贍辭華然善談𤣥理文成宫體輕靡浮艷傷<lb/>
敗風俗竟為哀思之音矣元帝繹<hi>武帝第七子湘東王也</hi>當京師<lb/>
<pb n="KR2o0017_WYG_012-20a"/>
危急擁兵于郢臺城既䧟遄歸江陵君父訃聞方且叔<lb/>
姪相圖匿而不舉明年四月克長沙殺蕭譽<hi>己巳五月武帝殂庚</hi>
<hi>午四月王僧辨殺岳陽王譽于湘州</hi>始發喪移檄討景是繹既假手于景<lb/>
以除其父也簡文既立不禀正朔<hi>繹不用簡文年號稱太清六年</hi>僧辨<lb/>
乗勝東下復命留屯潯陽必待景弑簡文<hi>辛未十月</hi>始命僧<lb/>
辨進討覇先兵亦來㑹景方授首是繹又假手于景以<lb/>
除其兄也春秋治亂賊尤嚴於其黨王偉為賊謀主幸<lb/>
生禽獲速置極刑猶不足快神人之憤顧乃以其獄中<lb/>
<pb n="KR2o0017_WYG_012-20b"/>
投詩幾欲全之及見檄文有湘東一目之語方怒加誅<lb/>
是繹之喜怒生殺皆為已私曾無一毫為父兄之意焉<lb/>
先儒直以為梁之亂臣賊子無父無君之罪斥之其能<lb/>
逃此譴乎<hi>増廣通畧壬申二月遣王僧辨諸軍擊侯景二月發尋陽陳覇先出溢口來會所在敗景</hi>
<hi>將三月至石頭覇先先登景自出拒戰兵却覇先以鐵騎乘之僧辨大軍繼進景敗退其将以石頭降僧辨據</hi>
<hi>之景與覇先死戰景大潰四月東走入海其将羊鵾斬之𫝊首江陵煮漆之付武庫暴尸建康民争食之誅賊</hi>
<hi>相王偉於江陵市夷三族景篡凡一百二十日敗景反篡始末皆王偉教成之</hi>賊景既夷江陵<lb/>
僣位<hi>十一月自立年四十五僅三年壬申承聖三四十七死于魏軍景亂州郡大半入魏詔令近行千里</hi>
<pb n="KR2o0017_WYG_012-21a"/>
<hi>民戸不盈三萬</hi>先是殺桂陽王慥岳陽王譽攻邵陵王綸降於<lb/>
齊<hi>棄郢降齊</hi>沈豫章王棟并其二弟於江<hi>景敗使朱買臣呼之就船共飲沈于</hi>
<hi>江水</hi>至是殺武陵王紀及其諸子<hi>壬申夏紀僣位成都癸酉紀不知景敗引兵討</hi>
<hi>景繹約西魏攻蜀以襲其根本遣樊猛擊敗之遂斬其父子</hi>而骨肉夷滅殆盡矣又<lb/>
好談𤣥躬御龍光<hi>殿名</hi>親講老子<hi>甲戍九月</hi>竹殿藏書卷至四<lb/>
十餘萬而於國事恬不暇恤未幾魏師來伐<hi>先是魏使來聘齊使</hi>
<hi>亦來接魏使有闕歸告宇文泰憾焉十月遣柱國于謹中山公䕶率衆五萬進討</hi>蕭詧率衆會<lb/>
之<hi>西魏軍至㐮陽詧率衆同入帝姪也</hi>猶且談𤣥未已百官戎服以聴<hi>尚御</hi>
<pb n="KR2o0017_WYG_012-21b"/>
<hi>龍光聞魏師停講得報境上帖然復開講一日</hi>䇿馬巡城口占為詩何救擒戮<lb/>
<hi>十一月聞魏軍濟漢乗馬出城行柵魏至栅下帝自巡城口占為詩羣臣亦有和者未幾反者開門納魏師遂</hi>
<hi>降魏遣長壮軍扼背以行蕭詧使鐵騎擁入營囚于烏幔之下大為詧詰辱十二月魏殺之詧使人監刑殞以</hi>
<hi>土嚢布帊纏尸歛以蒲末束以白茅𦵏津陽門外太子諸王皆死</hi>餘毒所鍾延及百官<lb/>
士庶于謹盡虜以歸没為奴婢者十餘萬人<hi>得免者僅二百餘家</hi>
哀哉初魏圍江陵王僧辨<hi>太尉</hi>陳覇先<hi>司空</hi>援兵未至而江<lb/>
陵䧟没遂定議同奉元帝第九子方智為君是為敬帝<lb/>
既而齊送貞陽侯蕭淵明來主梁祀僧辨納之<hi>自采石濟江入</hi>
<pb n="KR2o0017_WYG_012-22a"/>
<hi>建康立之乙亥五月</hi>覇先苦争不聴<hi>遣使苦争徃復數四</hi>遂襲殺僧辨黜淵<lb/>
明<hi>㑹有告齊入冦者覇先因是舉兵襲僧辨與侯安都既至石頭捨舟登岸襲僧辨縊殺之淵明出就邸</hi>
而帝即位<hi>乙亥十月年十四乙亥紹泰元太平元在位二年</hi>權歸覇先未三年<lb/>
卒為所篡而梁亡矣尹氏曰淵明蕭懿之子敗軍之將<lb/>
失地之人其不宜君國子民繼承梁統本無可疑齊人<lb/>
不道彊脅以威僧辨儻懼彊鄰之逼自當與覇先并謀<lb/>
恊力告以大義拒之境上可也夫何謀之不臧既立方<lb/>
智又立淵明遂使覇先得以藉手反為篡竊之資矣惜<lb/>
<pb n="KR2o0017_WYG_012-22b"/>
哉于時後梁蕭詧以昭明太子統之子自引魏兵囚執<lb/>
季父<hi>元帝</hi>居然受拜加以詰辱據有江陵附庸于魏綱目<lb/>
書曰魏使稱帝于江陵屯兵守之則其為君國也可知<lb/>
矣厥後再𫝊至其孫琮隋帝召之入朝賜爵莒國公廢<lb/>
其國而亡作史君子以蕭詧為梁之賊故絶後梁而不<lb/>
書南宫氏曰梁之立國大抵釋教盛行而彛倫攸斁義<lb/>
方不立而僣亂恣行豫章王綜以疑似萌異志而帝不<lb/>
知邵陵王綸以非法當被罪而竟獲免太子位居儲極<lb/>
<pb n="KR2o0017_WYG_012-23a"/>
與諸子不相下至選精兵以衛東宫而帝不問侯景之<lb/>
難父子不相保兄弟叔姪自相圖正徳綜綸有弑逆之<lb/>
心繹紀譽詧無赴難之意簡文至痛在心為賊所脅不<lb/>
敢執哀而反與之宴樂凶愚貪詐惟利是圖甚者蕭繹<lb/>
叔父之親也誘圓正而殺之<hi>紀之子</hi>蕭詧猶子行也執元<lb/>
帝而辱之此其不恭不友不孝不弟不忠不義萃于一<lb/>
家見于一時亘古以來之所罕有是禽獸之不如梟獍<lb/>
類耳當承平且不足恃而况國已僨乎梁有國凡四主<lb/>
<pb n="KR2o0017_WYG_012-23b"/>
五十有五年<hi>起武帝天監壬午魏宣武景明三年終敬帝太平丙子是嵗西魏亡周代</hi>為陳<lb/>
所篡焉後梁<hi>宣帝詧大定七年明帝巋詧第三子天保二十四年莒國公琮巋長子廣運二年</hi>
共三十有三年<hi>始宣帝大定甲戍終莒國公廣運丙申</hi>而隋滅之<lb/>
　　陳<lb/>
陳武帝姓陳名覇先字興國呉興人<hi>浙西安吉州</hi>漢太丘長<lb/>
實之後侯景之亂舉義始興<hi>為始興守</hi>與王僧辨同滅景後<lb/>
襲殺僧辨立敬帝進爵陳王尋篡梁國號陳都建康<hi>丁丑</hi>
<hi>十月即位年五十五丁丑永定三在位三年</hi>廢其主為江陰王帝即位之五<lb/>
<pb n="KR2o0017_WYG_012-24a"/>
日禮樂刑政百未舉一顧乃躬蹈梁武之覆轍出佛牙<lb/>
設無遮大㑹親效胡人膜拜<hi>十月乙亥即位庚辰出佛牙設㑹</hi>曽未幾<lb/>
年又復幸寺捨身<hi>戊寅五月幸大荘嚴寺捨身羣臣表請乃還冬幸荘嚴寺設大㑹</hi>貽<lb/>
謀如此何以為訓迄于文帝後主皆設㑹捨身太極前<lb/>
殿雖則奉佛不救滅亡均為愚不智而已矣然帝雄武<lb/>
英畧而性仁愛儉素常饍不過數品後宫無聲樂金翠<lb/>
之飾粗為可取焉耳文帝蒨武帝兄昭烈王長子武帝<lb/>
崩太后下令以帝纂承大統<hi>己夘六月即位庚辰天喜六天康一在位七年初江</hi>
<pb n="KR2o0017_WYG_012-24b"/>
<hi>陵䧟皇子昌及安成王頊皆䧟長安及即位即請於周許而未遣故舊得立辛巳正月周歸昌將濟江致書于</hi>
<hi>帝語不遜侯安都請自迎之封衡陽王湘州牧江中隕之以溺告癸未三月周人送頊至</hi>帝少沈敏<lb/>
有識量美容儀留意經史後起自布衣知民疾苦恭儉<lb/>
行己勤勞濟物制度宏逺臨下明察雞人𫝊籖令投階<lb/>
石且以自警其自彊又如此<hi>每雞人伺漏𫝊籖於殿中者令投階石有聲云吾雖</hi>
<hi>得□亦令驚覺</hi>獨惜佛教之崇未能改於其道焉耳廢帝<hi>廢為臨海</hi>
<hi>王</hi>伯宗<hi>文帝長子丙戍四月即位丁亥大光二在位二年</hi>懦弱無君人之器刑<lb/>
政皆屬於安成王<hi>頊</hi>僅二年卒為所廢而自立焉宣帝<lb/>
<pb n="KR2o0017_WYG_012-25a"/>
頊<hi>昭烈第二子文帝弟己丑正月年即位己丑大建十四在位十四</hi>初文帝以太子柔弱<lb/>
欲遵太伯之事帝於是時拜泣固辭真若可信者及文<lb/>
帝死肉未寒孔奐之言尚在顧乃欺孤虐寡殄滅忠良<lb/>
廢其君而篡之甚矣其不仁矣<hi>初文帝疾篤憂太子柔弱云云乂語孔奐奐曰</hi>
<hi>安成足為周旦廢立不敢聞遂命劉師知到仲舉與頊同受遺輔政丁亥二月頊殺師知仲舉以専政明年冬</hi>
<hi>廢帝篡位</hi>即政之後念國步多艱侵疆未返用呉明徹為將<lb/>
淮南之役一戰勝齊進攻壽陽王琳就禽盡取淮南之<lb/>
地<hi>癸巳春明徹攻淮南齊師大敗諸城相繼收復夏克壽陽禽琳斬建康乙未秋明徹擊齊彭城大敗齊師</hi>
<pb n="KR2o0017_WYG_012-25b"/>
<hi>于吕梁</hi>亦可謂克償其宿志者矣所可恨者明徹狙於再<lb/>
戰之勛而昧嘉兵不祥之義輕易以犯新得志之周<hi>丁酉</hi>
<hi>春周平北齊</hi>彭城之敗全軍䧟没獨蕭摩阿以精騎突圍幸<lb/>
免<hi>丁酉冬明徹侵徐兖圍吕梁周師來救戊戍正月明徹舟攻彭城周師據准口沈車輪斷舟歸路二月明</hi>
<hi>徹决堰出舟已而水乾全軍䧟沒</hi>明年周人抜壽陽黄城廣陵又取<hi>缺</hi>
州又取譙北徐州自是江北地盡沒于周矣惜哉司馬<lb/>
氏曰宣帝乗齊之衰而啟土逢周之興而喪師為得之<lb/>
矣後主<hi>長城公</hi>叔寳<hi>宣帝長子壬寅正月即位年三十癸卯至徳四禎明二在位八年隋仁壽</hi>
<pb n="KR2o0017_WYG_012-26a"/>
<hi>四年殂贈長城縣公謚煬</hi>即位初年荒耽酒色力行無度臨春結綺<lb/>
望仙三閣窮極侈靡<hi>三閣髙數十丈装以沈檀飾以金玉珠翠微風香聞數里</hi>麗華<lb/>
龔孔三貴人寵冠後宫<hi>張妃名麗華兵家女聰慧有神采髮光可鑑後主居臨春張妃</hi>
<hi>結綺龔孔望仙並複道交相往來</hi>女學士則有袁大捨等<hi>以宫人文學者為學士</hi>
狎客則有江總孔範輩<hi>總宰相不親政務與孔範等十文士為狎客侍遊宴</hi>每一<lb/>
遊宴賦詩贈答<hi>先令張妃等八人製五言詩十客一時繼和遲則罰酒</hi>采其艷麗<lb/>
者被之新聲有玉樹後庭花臨春樂之號使宫女千餘<lb/>
人歌之君臣酣飲旦暮為常乂且盛修宫室起造浮圖<lb/>
<pb n="KR2o0017_WYG_012-26b"/>
<hi>戊申造大皇寺起七級浮圗未畢火中起焚之</hi>至於用度不足稅江稅市征取<lb/>
百端民不堪命惡聞過失斬戮直臣<hi>丙午冬秘監𫝊縡直諌云不䖍郊廟</hi>
<hi>大神専媚滛昏之鬼等事大怒殺之時建康令章華亦䟽諌云拜三妃以臨軒祀宗廟而稱疾斬之</hi>隋師<lb/>
致討邊報星馳方且上下相䝉<hi>施文慶沈客卿之徒並抑不言後隋文帝指後</hi>
<hi>主謂人曰賀若弼渡京口彼人宻啟告急不省髙熲至日猶見啟床下未開封可笑</hi>談王氣誇天<lb/>
塹<hi>帝曰王氣在此齊兵三來周師再至無不敗彼何為者耶孔範曰長江天塹限隔南北其能飛度耶</hi>奏<lb/>
妓縱酒賦詩不輟兵入宫城乃與妃嬪共逃于井為韓<lb/>
擒虎所獲俘于隋而國亡<hi>兵入城曰鋒刄未可當吾自有計乃與後宫十餘避之井</hi>
<pb n="KR2o0017_WYG_012-27a"/>
<hi>軍士呼不應欲下石乃應以繩引之怪其重乃與張孔二妃同縳而上</hi>南宫氏曰後主為<lb/>
太子時<hi>大建元年己丑太子立</hi>宣帝所昵愛以江總為太子詹事<lb/>
長夜恣飲數出微行僅免總官畧無義方之教陳祚之<lb/>
亡實在於此于時三方鼎峙齊已垂亡<hi>大建九年丁酉正月齊亡于周</hi>
而周之太子贇<hi>大建四年壬辰立為太子即宣帝</hi>陳之叔寳已同時胎<lb/>
禍於儲極天將混一㝢内而三國之君曾無一人彼善<lb/>
於此者皆為隋唐之驅除豈天意夫又曰觀隋兵入宫<lb/>
城而叔寳所謂吾自有計之言至今讀者為之發笑蠢<lb/>
<pb n="KR2o0017_WYG_012-27b"/>
謬如此儻非有皂筴料理之來亦豈能乆哉<hi>梁末童謡云可憐巴</hi>
<hi>馬子一日行千里不見馬上郎但見黄塵起黄塵汗人衣皂筴相料理王僧辨乗巴馬馬上郎王字不見為覇</hi>
<hi>先所殺也塵陳也江東呼羖羊角為皂筴隋姓楊楊羊也料理滅陳也</hi>陳有國五主三十<lb/>
二年而合於隋焉<hi>起武帝永定丁丑周閔帝初篡魏年終後主稹明戊申隋文帝開皇九年</hi>
<hi>平之</hi>自此上距宋初永和元年庚申凡一百六十九年又<lb/>
上距東晉建武元年丁丑凡二百七十二年南北離而<lb/>
復合于一<lb/>
　史纂通要巻十二<lb/>
</p>
<p>
</p>
  </div>
</body>
</text>
</TEI>
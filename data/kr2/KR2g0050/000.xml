<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明儒言行録</head>
    <p>
<pb n="KR2g0050_WYG_000-1a"/>
欽定四庫全書　　　　史部七<lb/>
　明儒言行録　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案明儒言行録十卷續録二卷<lb/>
　　　國朝沈佳撰佳字昭嗣號復齋仁和人康熙戊<lb/>
　　　　辰進士官安化縣知縣是編仿朱子五朝名<lb/>
　　　　臣言行録之例編次有明一代儒者各徵引<lb/>
　　　　諸書述其行事亦間摘其語録附之所列始<lb/>
<pb n="KR2g0050_WYG_000-1b"/>
　　　　于葉儀迄于金鉉凡七十五人附見者七十<lb/>
　　　　四人續録所列始于宋濂迄于黄淳耀凡五<lb/>
　　　　十九人附見者九人佳之學出于湯斌然斌<lb/>
　　　　參酌于朱陸之間佳則一宗朱子故是編大<lb/>
　　　　㫖以薛瑄為明儒之宗於陳獻章則頗致不<lb/>
　　　　滿雖収王守仁于正集而守仁弟子則删汰<lb/>
　　　　甚多王畿王艮咸不預焉其持論頗為謹嚴<lb/>
　　　　初黄宗羲作明儒學案採摭最詳顧其學出<lb/>
<pb n="KR2g0050_WYG_000-2a"/>
　　　　于姚江雖于河津一派不敢昌言排撃而于<lb/>
　　　　王門末流諸人流于猖狂恣肆者亦頗為回<lb/>
　　　　䕶門户之見未免尚存佳撰此録葢隂以補<lb/>
　　　　救其偏鄞縣萬斯大宗羲之弟子也平生篤<lb/>
　　　　信師説而為佳作是録序亦但微以過嚴為<lb/>
　　　　説而不能攻擊其失葢亦心許之也學者以<lb/>
　　　　兩家之書互相參證庶乎有明一代之學派<lb/>
　　　　可以得其平允矣正不必論甘而忌辛是丹<lb/>
<pb n="KR2g0050_WYG_000-2b"/>
　　　　而非素也乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2g0050_WYG_000-3a"/>
眀儒言行録原序<lb/>
暇時嘗與開先赤師昭嗣燕集偶論史事見開先言諸<lb/>
史甚<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>余言向有十七史今又増五史矣設復如宋人<lb/>
制科出題兼十七史不亦難乎記誦繁多足為心累亦<lb/>
目力鮮及吾人史學大抵通鑑綱目與文獻通考兩書<lb/>
足矣既又念古人嘉言懿行在于諸史者甚富不可不<lb/>
知唯宋朱子有名臣言行録一代偉人載之為詳若得<lb/>
友人有心者取歴代言行各編成書則其餘逆亂之紀<lb/>
<pb n="KR2g0050_WYG_000-3b"/>
諧笑之資皆可廢矣是時諸友頗以為然余歸家思言<lb/>
行一録在漢為易在眀為難明時雖有為之者其去取<lb/>
登削無甚發明又向無全史諸書難備余家寡書為之<lb/>
少力唯漢人言行<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>在班馬范陳四史就而輯之為功<lb/>
差易余為之糠粃庶有是其説者從而繼之乎因是輯<lb/>
之歴年苦于繕寫竟未迄有成一日見昭嗣袖中出書<lb/>
則明儒言行録也余不勝驚喜以為余雖言之而行之<lb/>
未力昭嗣黙然不言而書已告成凡事𩔖如此及觀其<lb/>
<pb n="KR2g0050_WYG_000-4a"/>
書有正集有續集去取之間至慎也大約以敬軒為宗<lb/>
而諸儒繼之有所不足仍載先儒之言以為斷甚不得<lb/>
已始出已説以微示其㫖至陽眀之學則行之已久其<lb/>
中從是興起力行可畏者不乏其人仍兩為存之録緒<lb/>
山念菴而不録龍溪心齋皆有深意可謂簡嚴矣然余<lb/>
猶懼其少以為不若稍増載之使後無可加則尤為備<lb/>
矣昭嗣以為然更博採諸書以<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>論之嗚呼此書既成<lb/>
而復有經濟節烈名臣繼之則一代之言行豈有遺憾<lb/>
<pb n="KR2g0050_WYG_000-4b"/>
乎抑昭嗣之為此書非徒如余意存史而已殆如伊洛<lb/>
淵源盖以為力行理學之先劵也余于此又有感焉有<lb/>
明承宋理學既明之後一代能文之士不少如王唐瞿<lb/>
薛理學非不善言也而是録之所載曽不之登則儒者<lb/>
之所貴不亦大可見乎昭嗣之發余多矣應撝謙序<lb/>
<pb n="KR2g0050_WYG_000-5a"/>
盖聞通天地人之謂儒則儒也者雖為學者之通稱而<lb/>
實聖賢之極則苐以學者之所學在是故凡為學者亦<lb/>
得以儒命之余嘗上下古今而嘆儒者之於世盖因時<lb/>
而為救者也堯舜禹湯文武儒而君者也皋䕫稷契伊<lb/>
傅周召儒而相者也其時道統尊於上徳化翔洽民風<lb/>
汤穆害道者無或一出其間故虞夏商周之書所記者<lb/>
皆其政治而歴聖之道法以存不必多為之説也世降<lb/>
而衰以至春秋王迹熄覇術興功利中乎人心道統之<lb/>
<pb n="KR2g0050_WYG_000-5b"/>
𫝊不在君相而在學士學士遂専以儒稱而其時之儒<lb/>
亦遂有君子小人之别孔子聖人不得位為師以授及<lb/>
門恐弟子之或入於小人也故謂子夏曰女為君子儒<lb/>
無為小人儒又若逆知後世有邪説者出以亂吾儒也<lb/>
故為之戒曰攻乎異端斯害也已盖欲嚴其訓而立其<lb/>
防以維斯道於不墜故論語一書較諸書而已詳然猶<lb/>
未深為之辯也以至戰國百家横流楊墨滋甚孟子生<lb/>
其間獨學孔子辭而闢之堯以来相𫝊之道由是大著<lb/>
<pb n="KR2g0050_WYG_000-6a"/>
故孟子七篇較論語而加辯嗚呼詳與辯聖賢因時為<lb/>
救之心聖賢之不得已也後之儒者有心斯世其立言<lb/>
也能如聖賢之不得已焉則詳可也辯亦可也漢氏以<lb/>
来佛老熾興歴魏晉五代學士大夫迷惑溺没莫知底<lb/>
止唐之時韓子辯之下及扵宋其始也周程張諸子辯<lb/>
之其繼也朱陸二子辯之凡皆發明聖道排黜佛老庶<lb/>
㡬聖賢不得已之心自是而后朱陸分門互争同異黨<lb/>
死䕶朽相為詆訾鄉者辯佛老兹且辯朱陸夫朱陸之<lb/>
<pb n="KR2g0050_WYG_000-6b"/>
末流固不當無辯要必平心觀理勿執偏私深得乎吾<lb/>
之所以是精晰乎彼之所以非後以吾說衷之則詞不<lb/>
繁而理自勝不然而徒勦口耳嘵嘵然負氣争勝辯說<lb/>
雖紛究於聖道何補朱陸復生将咎其言之已甚矣嗚<lb/>
呼若是其辯也不如其無辯也有明一代儒者後先踵<lb/>
起或尚躬行或崇解悟皆因時為救故其發眀聖道排<lb/>
黜佛老其功直與宋儒等然以所見異同其末流之相<lb/>
譏如朱陸之紛紛者迄今而益甚嗚呼羣言淆亂折衷<lb/>
<pb n="KR2g0050_WYG_000-7a"/>
諸聖惟善學者精思慎擇使先儒不得已之苦心得之<lb/>
萬死一生之餘者昭然于載籍之間天下有志之士得<lb/>
就其質之所近從其所可從學其所當學一軌於正而<lb/>
勿納於邪亦庶㡬發眀聖道排黜佛老之一助也吾友<lb/>
沈昭嗣素志理學飭躬修行於宋儒業窺其奥慮眀儒<lb/>
之說紛莫可紀乃彚群書纂為眀儒言行録有正有續<lb/>
出入謹嚴採擇詳慎今年過從之暇出以相示且命序<lb/>
之因念我髙王父鹿園公宗陽眀之學録中若東郭南<lb/>
<pb n="KR2g0050_WYG_000-7b"/>
埜緒山念菴諸子皆先生友也先考履安公與吾師黄<lb/>
太冲先生皆及蕺山子之門余不幸背棄先訓方從黄<lb/>
先生讀蕺山遺書以上溯先儒而頺惰自安未有以窺<lb/>
其萬一荘誦斯編既深嚮慕須切愧悚不揣固陋為述<lb/>
從来儒者因時為救之説以復於昭嗣其尚有以教我<lb/>
乎昭嗣名佳仁和人萬斯大序<lb/>
<pb n="KR2g0050_WYG_000-8a"/>
明儒言行録予弟進士昭嗣之所輯也肇自洪武迄於<lb/>
崇禎釐為十卷又續編二卷登是編者一百七十餘家<lb/>
諸家先紀號謚爵里以著其世而裒撮言行之要者以<lb/>
明其學自遺文羣籍以至史録誌乗各編罔勿搜攷其<lb/>
去取必慎至異同得失之介每出已意論定之罔勿折<lb/>
𠂻嚴正指歸畫然海内學者先後纂輯不一要無及此<lb/>
書者以屬予序之予乃喟然太息以起也叙曰儒者之<lb/>
道未有盛於有眀者也亦自古未有艱且惕於有明者<lb/>
<pb n="KR2g0050_WYG_000-8b"/>
也魯鄒肇統當道崩墜百家争凌厥統不尊不専沿<lb/>
及漢唐誦法者猶號曰孔墨曰孟荀儒林之𫝊即經眀<lb/>
行修未識原本下逮有宋厥統始尊始専時宋興已百<lb/>
年方師弟源流相承未㡬而戕者蝟起汴祚移而中原<lb/>
文獻僅一綫嗣江左然且獝狂競吠至曰狂怪曰浮誕<lb/>
禁網與偏安相終始尋魏國臨川稍延舊物扵存亡間<lb/>
由是觀之儒之于曩載其植之也短其撥之也長獨有<lb/>
明三百年間自始迄終儒之統煌煌緜緜未有晦而息<lb/>
<pb n="KR2g0050_WYG_000-9a"/>
之之日也故曰未有盛於有眀者也然往代蠧蝕之興<lb/>
廟堂猶知别白即若編管奉祠踈斥之斯替矣猶不至<lb/>
辱也明則洪建而下刀鋸三木禍偏中於儒賢其極也<lb/>
見僇滅於璫嬖而宫庭不知當此而言不辱得乎然而<lb/>
承之愈危砥之愈堅故曰未有艱且惕於有明者也惟<lb/>
其獨盛於前也譬諸繁星麗天其大者如五緯之耀芒<lb/>
而餘若嘒然以眀者勿敢後也惟其艱且惕于前也譬<lb/>
諸危峰障瀾其峻者如三門之砥柱而餘若岌岌以當<lb/>
<pb n="KR2g0050_WYG_000-9b"/>
其衝者勿敢避也夫其勿敢後與勿敢避儒者任道之<lb/>
心則然乃其卓卓樹立於天下所以邁流俗救俗學天<lb/>
下共尊信之安在哉曰言行二者而已顯則言敷于朝<lb/>
行孚於國晦則以言淑諸其徒以行善諸其身是豈有<lb/>
毫髪之可偽而飾者哉雖然言行之辯盖綦嚴矣明初<lb/>
百年之間天下所尊信為儒者之言未有二於宋五先<lb/>
生者也自白沙出而其言一變當其時而不變者胡敬<lb/>
齋章楓山羅一峯也姚江増城出而其言再變當其時<lb/>
<pb n="KR2g0050_WYG_000-10a"/>
而不變者羅整菴吕涇野蔡虚齋也萬厯中鄧定宇李<lb/>
見羅鄒南皋主乎調停學脈而其言又若一變繼之以<lb/>
涇陽少墟儕鶴景逸主乎澄清世道而其言又若再變<lb/>
有變而異者有變而離異為同者夫言之異則可憂也<lb/>
為夫一二言之異而足以亂吾儒也而考其行之大端<lb/>
則未始不同是故一代諸儒或為中行或為狂狷而必<lb/>
無鄉愿之賊如禹光之經行楊子之明哲得以隂竄其<lb/>
中或以異而疑同或以同而救異而未有同室之戈如<lb/>
<pb n="KR2g0050_WYG_000-10b"/>
伊洛之孽在門墻紫陽之孽在講習起而陽叛其下嗚<lb/>
呼此明儒之所為懔懍焉守之艱以惕而其道之長獨<lb/>
盛于前古有以也豈偶然哉雖然學者考論前儒言行<lb/>
非以侈見聞資口耳盖將式型先覺使言無口過行無<lb/>
怨惡樹坊表於世斯善耳昭嗣天資和粹早嵗勤學好<lb/>
道於儒者之傳辨之明守之正力行孝友與人應事必<lb/>
恭必誠鄉邦莫不敬愛之第進士歸閉門授徒足不及<lb/>
官府於先儒言行奚愧乎行出筮仕将以致君澤民表<lb/>
<pb n="KR2g0050_WYG_000-11a"/>
見風采為當世所依賴吾道所光大其楷模效法此一<lb/>
編足以盡之更何他求乎予也夙志於學倀倀寡所得<lb/>
今老且衰即不敢頃刻忘學問顧省身克已言行滋疚<lb/>
多矣對先儒遺範不覺愧汗時流離而下敢為昭嗣朂<lb/>
諸沈珩序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒言行録卷一</head> <lb/>
    <p>
<pb n="KR2g0050_WYG_001-1a"/>
欽定四庫全書<lb/>
　明儒言行録卷一<lb/>
　　　　　　　　　　　安化縣知縣沈佳撰<lb/>
　葉儀<lb/>
　　字景翰浙江金華人洪武初辟召<lb/>
元末受學於白雲許謙語以學者必以五性人倫為本<lb/>
以開明心術變化氣質為先遂朝夕惕厲研究奥㫖已<lb/>
而授徒講學士争趨焉<lb/>
<pb n="KR2g0050_WYG_001-1b"/>
其語學者曰聖賢言行盡於六經四書其微詞奥義則<lb/>
近世先儒之說備矣由其言以求其心涵泳從容久自<lb/>
得之不可先立已見而妄有是非也<lb/>
太祖下金華召儀為五經師以老疾辭𨼆居養親所著<lb/>
書曰南陽襍藁等集吳沈稱其理明識精一介不茍安<lb/>
貧樂道死而不變<hi>兩浙理學名賢録</hi>
　范祖幹純孝先生<lb/>
　　字景先浙江金華人洪武初辟召<lb/>
<pb n="KR2g0050_WYG_001-2a"/>
受業許白雲之門久之遂悉得其旨趣其學以誠意為<lb/>
主而嚴之以慎獨持守之功引誘學者惓惓真切惟恐<lb/>
其不入於善甞曰君子之所不可及者其惟人之所不<lb/>
見乎四方士夫甞問安否為斯文重輕太祖下婺與葉<lb/>
儀以大學進尋辟為諮議以親老辭<hi>名賢録</hi>
公初見太祖持大學以進曰帝王之道自修身齊家以<lb/>
至於治國平天下必上下四旁均齊方正使萬物各得<lb/>
其所而後可以言治太祖曰聖人之道所以為世法吾<lb/>
<pb n="KR2g0050_WYG_001-2b"/>
自起兵以来號令賞罰一有不平何以服衆武定禍亂<lb/>
文致太平悉此道也<hi>典故紀聞</hi>
李文忠時守嚴郡特加敬禮恒稱師而不字<lb/>
性孝至篤郡守王宗顯立純孝坊以表之學者稱為純<lb/>
孝先生所著有群經指要讀詩記大學中庸發㣲栢軒<lb/>
集若干卷藏於家<hi>史槩</hi>
　<hi>佳</hi>按考亭之學傳之勉齋再傳而得北山何氏葢正<lb/>
　學獨盛於婺云魯齋仁山白雲數子纉述脩明之功<lb/>
<pb n="KR2g0050_WYG_001-3a"/>
　懋焉葉范二先生皆出白雲之門傳經守道卓然為<lb/>
　一代醇儒淵源有自来矣<lb/>
　趙汸東山先生<lb/>
　　字子常南直休寧人洪武初徴士<lb/>
始就外傅受四書即多疑問師答以初學毋過求意殊<lb/>
不釋夜歸别室取朱子大全集語𩔖等書讀之如是者<lb/>
數年覺所疑漸觧慨然有負笈四方之意乃往九江見<lb/>
黄楚望先生澤禀學焉盡得其所舉六經疑義千餘條<lb/>
<pb n="KR2g0050_WYG_001-3b"/>
以歸所輯春秋師說葢始於此初澤以六經復古之說<lb/>
設教九江嘗謂近代大儒繼出而後朱子四書之教大<lb/>
行然周易春秋二經實夫子手筆聖人精神心術所存<lb/>
必盡得其不傳之旨然後孔門之教乃備毎患二經學<lb/>
者各以才識所及求之茍非其人雖問勿答其所告語<lb/>
亦皆引不發姑使自思是以及門之士鮮能信從領會<lb/>
者惟先生為髙弟得其春秋之學為多<hi>黄楚望傳</hi>
先生始拜澤於其門請問治經之要澤告之曰在致思<lb/>
<pb n="KR2g0050_WYG_001-4a"/>
而已然不盡悟傳註之說則亦不知所以為思也請問<lb/>
致思之道澤曰當以一事為例禮女有五不娶其一為<lb/>
喪父長子註曰無所受命近代說者曰葢喪父而無兄<lb/>
者也女之喪父無兄者多何罪而見絶於人如此其非<lb/>
先王之意明矣姑以此思之或二三年或七八年儻得<lb/>
其説則知先儒説經其已通者未必皆當其未通者未<lb/>
嘗不可致思也先生退而思之女之喪父無兄者誠不<lb/>
當與逆亂刑<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>之子同棄於世久之乃得其説曰此葢<lb/>
<pb n="KR2g0050_WYG_001-4b"/>
宋桓夫人許穆夫人之𩔖爾故曰無所受命註猶未失<lb/>
也若喪父而無兄則期功之親皆得為之主矣嘗以質<lb/>
於澤澤曰子能如是求之甚善然六經疑義若此者衆<lb/>
矣當務完養而慎思之毋輕發也遂授以求春秋之要<lb/>
曰楚殺其大夫得臣此書法也當求之於二百四十二<lb/>
年之内夫人姜氏如齊師此書法也當求之於二百四<lb/>
十二年之外先生思之經嵗不得其説澤為易置其語<lb/>
曰夫人姜氏如齊師此書法也當求之於二百四十二<lb/>
<pb n="KR2g0050_WYG_001-5a"/>
年之内楚殺其大夫得臣此書法也當求之於二百四<lb/>
十二年之外先生葢自是始逹春秋筆削之權<lb/>
嘗往淳安質諸教授夏某夏殊不謂然乃為言其先人<lb/>
安正先生為學本末甚悉久之先生復念澤髙年平生<lb/>
精力所到一旦不傳可惜也復如九江澤乃授以學春<lb/>
秋之要居二嵗請受易得口授六十四卦卦辭大義後<lb/>
夏某教授洪都先生冄往見焉夏問易象春秋書法如<lb/>
何先生以所聞對夏猶以枉用心力為戒特出其夏氏<lb/>
<pb n="KR2g0050_WYG_001-5b"/>
先天易書曰此羲易一大象也又曰吾先人遺書當悉<lb/>
付子矣先生敬起謝之然於二經舊説訪求考索未嘗<lb/>
少後也遂如臨川見學士虞集集與黄澤有世契一見<lb/>
遂問澤起居先生間日為言澤著書大意與夏某所以<lb/>
不然者時江西憲私試請題虞即擬䇿問江右先賢名<lb/>
節文章經學及朱陸二氏立教所以異同先生識其意<lb/>
即具對卒言劉侍讀有功聖經及舉朱子去短集長之<lb/>
說虞大善之授館於家以所藏書資其玩索<lb/>
<pb n="KR2g0050_WYG_001-6a"/>
袁誠夫呉文正公髙第弟子也集其師説為四書日録<lb/>
義多與朱子異求先生校正其書先生悉摘其新意極<lb/>
論得失所在時袁公多所更定至論春秋則確守師說<lb/>
不變先生亦以所得較完非口舌可辦自是絶不與人<lb/>
談嘗以為春秋名家數十求其論筆削有據依無出陳<lb/>
氏右者遂合杜氏考之悉悟傳註得失之由而後筆削<lb/>
義例觸𩔖貫通縱横錯綜各有條理此左氏傳補註所<lb/>
由作也<hi>唐荆川左編</hi>
<pb n="KR2g0050_WYG_001-6b"/>
既歸故山始集諸家說有合於經者為春秋傳又恐學<lb/>
者梏於舊聞因陋就簡於交互之義未能遽悉乃離經<lb/>
析義分為八𩔖辨而釋之名曰春秋屬辭葢集傳以明<lb/>
聖人經世之旨屬辭乃詳著筆削之權二書相為表裏<lb/>
而春秋本旨煥然復明然後知六經失傳之旨未嘗不<lb/>
可更通澤有志而未就者庶可以無憾書成而澤亡矣<lb/>
先生避地古朗山山在星溪上㳺髙寒深阻人跡幾絶<lb/>
故雖疾病隠約而覃思之功日盖超詣有不自知其所<lb/>
<pb n="KR2g0050_WYG_001-7a"/>
以然者其夏氏先天易說先生嘗以質諸虞虞復以得<lb/>
於前輩者授之於是遂契先天内外之旨而後天上下<lb/>
經卦未易知也嘗得廬陵蕭漢中氏易説以八卦序分<lb/>
體論上下經所由分與序卦之意如示諸掌然上無徴<lb/>
於羲皇成卦之序下無考於三聖彖象之辭則猶有未<lb/>
然者及春秋本旨既明乃知文王據羲皇之圖以為後天<lb/>
卦序采夏商之易以成一代之經葢與孔子因魯史作<lb/>
春秋無異然後知黄先生所謂周易春秋經旨廢失之<lb/>
<pb n="KR2g0050_WYG_001-7b"/>
由有相似者葢如此<hi>並左編</hi>
洪武二年詔脩元史徴天下山林隠逸之士先生以薦<lb/>
聘預史局書成賜金綺<lb/>
先生隠居教授築東山精舎以奉母輔元帥汪同起兵<lb/>
保鄉井授江南行樞宻院都事丙申内附結茅星溪古<lb/>
閬山屢徴辟繼以議禮召皆辭洪武二年冄召脩元史<lb/>
不願仕還未幾卒年五十有二先生於春秋發明師説<lb/>
本經會傳度越漢宋諸儒當為本朝儒林第一<hi>國朝詩選</hi>
<pb n="KR2g0050_WYG_001-8a"/>
先生上虞公書曰聖賢之道大矣學者可不知其要乎<lb/>
嘗聞之吾之至尊至貴舉天下之物不足以加之者此<lb/>
心是也吾之至親至切舉天下之物不足以先之者求<lb/>
放心之謂也虞大稱之<lb/>
元末四方擾攘起兵輔汪同保鄉里嘗論為國家者不<lb/>
能舉天下大勢以定攻守之宜而所在浪戰不求智勇<lb/>
之士真可任將兵者使臺省貴人郡縣俗吏共軍旅之<lb/>
權賞罰不明故是非淆亂而安治撥亂之術行軍克敵<lb/>
<pb n="KR2g0050_WYG_001-8b"/>
之方皆廢不講徒欲以嵗月削平安可得哉最得其時<lb/>
用兵之弊<hi>史概</hi>
新安自朱子後儒者稱為東南鄒魯然其末流或辨析<lb/>
文義纂輯群言為學公獨超然得其大者其於春秋不<lb/>
舎史以論事不離傳以求經不純以褒貶泥聖人以為<lb/>
左杜主史釋經而不知筆削本旨公穀知求筆削之旨<lb/>
而不考魯史舊事俱不能無弊乃作春秋屬辭以著聖<lb/>
人筆削之旨作春秋集傳十五卷以明聖人經世之志<lb/>
<pb n="KR2g0050_WYG_001-9a"/>
左氏傳補註十卷師説三卷以為學者求端用力之階<lb/>
其於易經則聞諸黄先生必須明象又曰易象與春秋<lb/>
書法廢失之由大畧相同茍通其一則可以觸機而悟<lb/>
矣作序卦圖説及經文開瑞乾坤屯三卦觧其學以精<lb/>
思為本領以自悟為歸宿勉勉向上工夫常曰讀書最<lb/>
患多疑毎展卷則羣疑起如蝟毛要須得程朱復作面<lb/>
命之而後可釋然爾毎謂苦思之功若有神助聖人復<lb/>
起不易吾言一時學者皆宗之稱東山先生即以名集<lb/>
<pb n="KR2g0050_WYG_001-9b"/>
<hi>開國臣傳</hi>
嘗作陸文安像賛云儒者曰其學似禪佛者曰我法無<lb/>
是超然獨契本心以俟聖人百世<lb/>
　汪克寛環谷先生<lb/>
　　字徳一又字仲裕祁門人洪武初以聘起<lb/>
世傳理學父應新記識博洽議論慷慨公生六嵗教之<lb/>
孝經語孟随口成誦於理學浸悟取四書自定句讀晝<lb/>
夜誦讀恍然知道理之要旁極諸書元延祐戊午郡守<lb/>
<pb n="KR2g0050_WYG_001-10a"/>
聘主道一書院往浮梁拜呉可堂先生仲迂於州學以<lb/>
文印正呉先生曰讀書明理蘄體諸身文章異時可不<lb/>
學而能也聞之惕然遂篤志聖賢之學既歸扁其齋曰<lb/>
思復銘於壁以自勵次年可堂講道武林勉使充貢答<lb/>
以斯之未信泰定丙寅春謁嚴陵呉先生朝陽與論所<lb/>
學呉喜曰子可謂真知作春秋心法矣是秋舉浙江鄉<lb/>
試次年對䇿見黜南歸益刻厲為學遂厭科舉之學取<lb/>
春秋博考諸説同異得失以胡文定為主而研究象說<lb/>
<pb n="KR2g0050_WYG_001-10b"/>
薈萃成書名曰春秋經傳附録纂䟽學士虞公集序行<lb/>
之易有程朱傳音義考詩有集傳音義會通禮有經禮<lb/>
補逸綱目有凡例考異其餘論著尤多至於經史聖賢<lb/>
之言心融神會造詣淵深故為文渾雄典雅而奨掖學<lb/>
者多所成就後以經學教授宣歙間數與鄭師山先生<lb/>
講理論學意氣相得尚書汪公巢深謝事家居尤重之<lb/>
四方從學者甚衆<hi>史概</hi>
嘗語學者曰聖賢之學以躬行踐履操存省察為先至<lb/>
<pb n="KR2g0050_WYG_001-11a"/>
於文章特其餘事篤志著述不以一毫利禄動心學者<lb/>
稱環谷先生至元戊寅父歿哀毁踰禮至正壬辰蘄黄<lb/>
兵起避兵深山所居焚掠殆盡處之晏如事平返故廬<lb/>
<hi>開國臣傳</hi>
洪武二年聘至京師同宋潜溪諸公刪脩元史九月事<lb/>
畢特旨俱留禄仕老疾力辭乃命禮部宴賜白金三十<lb/>
兩采縀二表裏給驛而還抵家壬子年卒年六十九<lb/>
公經學原本宋儒程敏政賛曰考亭世嫡門生第四人<lb/>
<pb n="KR2g0050_WYG_001-11b"/>
也<hi>歴朝詩選</hi>
所著有春秋胡傳附録纂䟽易傳音義考詩傳音義會<lb/>
通禮經補逸綱目凡例考異等書行於世<lb/>
　陳遇静誠先生<lb/>
　　字中行金陵人洪武初徴士累授禮部尚書辭不<lb/>
　　就<lb/>
公天資沉粹篤學博覧元至正中授江東明道書院山<lb/>
長温州路敎授元末棄官歸安澹守約扁所居之室曰<lb/>
<pb n="KR2g0050_WYG_001-12a"/>
静誠人稱静誠先生<hi>名臣言行録</hi>
毎日焚香拜天願早生神聖救此創殘髙皇帝定金陵<lb/>
南臺侍御史秦元之薦公學識不羣宜頋問左右即以<lb/>
書聘起既見與語大恱毎稱先生運䇿帷中日見親信<lb/>
幸其第者三諸計畫多秘不傳甲辰上即呉王位賜冠<lb/>
帯授供奉司丞不受<lb/>
戊申上即皇帝位公陳治道以復中國先王禮教為首<lb/>
務問保國安民大計公以不嗜殺人薄斂任賢為對三<lb/>
<pb n="KR2g0050_WYG_001-12b"/>
授翰林學士皆不受乃賜肩輿一衛士十人䕶其出入<lb/>
洪武庚戌春承命往兩浙廣察民隠還奏稱旨賜金幣<lb/>
除中書左丞力辭辛亥召對華葢殿賜坐命草平西詔<lb/>
授禮部侍郎兼𢎞文館大學士復辭時西域進黒馬一<lb/>
甚竒召入觀引漢故事以諫上大恱賜大銀一錠除太<lb/>
常少卿又辭會<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>醫療頻至病愈入謝上望見連呼君<lb/>
子君子戊午除禮部尚書又固辭上嘉歎曰士之有志<lb/>
莭者功名不足以介意朕不强卿以成卿之名也自是<lb/>
<pb n="KR2g0050_WYG_001-13a"/>
不煩以務每從容燕見賜坐侍食談説經史古今成敗<lb/>
孝弟仁慈事公温良謹恪時功臣䝉譴者多力為救觧<lb/>
上喜公誠篤毎聽公言多所全釋上嘗諭曰先生老矣<lb/>
有子可𢃄刀衛朕對曰臣三子皆幼俟其成立圖補報<lb/>
上恱賜對衣兼金當是時寵遇之隆諸公侯大臣無與<lb/>
比者甲子秋病卒年七十二上震悼不已遣官賻祭加<lb/>
東園秘器賜𦵏鍾山<lb/>
　<hi>佳</hi>曰讀先生保國安民一對真孔孟之學也觀其進<lb/>
<pb n="KR2g0050_WYG_001-13b"/>
　退從容而不降其志非有道之士能然乎<lb/>
公姿禀純粹識度超逺博通經史尤䆳先天之學<lb/>
　陳謨海桑先生<lb/>
　　字一德江西泰和人洪武初徴士<lb/>
洪武初徴至命坐賜茶議禮學士宋濓待制王禕交章<lb/>
請留為國子師引疾歸家居教授屢應聘為江廣考官<lb/>
所拔士往往知名自幼能詩文初習周易後兼通詩書<lb/>
三禮諸傳旁及子史百家辨析純駁犁然歸於至當雖<lb/>
<pb n="KR2g0050_WYG_001-14a"/>
不願仕而時務一一籌諸胸中有叩如響嘗謂學必敦<lb/>
本莫加於性莫重於倫莫先於變化氣質若禮樂刑政<lb/>
錢穀甲兵度數之詳皆所當講一時經生學士靡然從<lb/>
之<hi>鄭環谷明書</hi>
事親至孝其於弟友愛尤篤族黨中有為不善不敢使<lb/>
聞所著有海桑集書經會通詩經演䟽共若干卷宋學<lb/>
士諸公初見其文歎曰湯盤周鼎器之古也太羮𤣥酒<lb/>
味之正也惟智者知之楊文貞詩曰純明程伯子洒落<lb/>
<pb n="KR2g0050_WYG_001-14b"/>
邵堯夫其為人克似云<hi>開國臣傳</hi>
　桂彦良<lb/>
　　名德稱以字行浙江慈谿人洪武初徴召授晉王<lb/>
　　府長史<lb/>
公記誦敏㨗及聞楊簡學益以尊德性為本仕元為教<lb/>
授因朝政不綱退隱田里<hi>名賢録</hi>
公學行純固方國珍連甌越辟之謝不就洪武六年被<lb/>
徴特授太子正字入侍大本堂上甞從容諮以治道對<lb/>
<pb n="KR2g0050_WYG_001-15a"/>
曰道在正心心不正則好惡頗好惡頗則賞罰差賞罰<lb/>
差則太平未有期也是以君人者將忿慾是務去上曰<lb/>
善時上方以法繩下訪曰法數行而數犯奈何對曰用<lb/>
徳則逸用法則勞法以靖民則民勞而勿靖徳以靖民<lb/>
則民靖於徳矣<hi>通紀</hi>
上詔詞人賦詩賡歌公進奏曰治道具在六經典謨訓<lb/>
誥願留聖意詩非所急也<lb/>
它日彦良侍上曰卿何官曰正字上曰卿帝者師也公<lb/>
<pb n="KR2g0050_WYG_001-15b"/>
感知遇知無不言每侍講必以二帝三王為本而折衷<lb/>
於孔孟要以明聖學格君心為務至於歴代治忽啟廸<lb/>
不倦誠意懇至凡所陳説無一不當帝心<hi>翊運名臣録</hi>
一日謂彦良曰江南大儒惟卿一人公謝曰臣不敢當<lb/>
宋濓劉基上曰濓文人耳基峻隘不如卿也<lb/>
授通奉大夫晉王府右傅上親製手詔以孔孟喻之既<lb/>
侍王就國日以正大之學輔王後諸王府罷相傅改公<lb/>
為長史時公病王為造安車奏令致仕公退作存養省<lb/>
<pb n="KR2g0050_WYG_001-16a"/>
察圖以進王掲諸座右以時觀省居無何詔公舉家還<lb/>
京師公條陳治道所急者凡十二事縂名曰萬世太平<lb/>
治要䇿上嘉納之以疾賜歸卒於家所著有清節集清<lb/>
溪集老拙集拄笏集和陶詩傳於世<hi>本傳</hi>
公平生見道純一不以貧富動心仕止進退一委於義<lb/>
命與人交坦坦夷夷時以春風和氣目之<hi>名賢録</hi>
他日從登内城上從容問以比来好惡當否彦良對曰<lb/>
惟陛下公無私則好惡自當上曰善掲其語便殿七年<lb/>
<pb n="KR2g0050_WYG_001-16b"/>
有事圜丘詞臣進祝文用予及我上譴之彦良進曰予<lb/>
小子履湯告於郊我将我享武歌於廟以古律今未足<lb/>
非也上稱善久之曰卿動援經史屢聞獻替上賜墨吏<lb/>
死彦良力諫如律不聽復進曰三尺法當與天下守之<lb/>
上頷焉因使讞三府疑獄得原者若干人<lb/>
上太平治要一曰法天道天不言而四時行百物生聖<lb/>
君位至尊而統六合必當仰法於天明如日月恩如雨<lb/>
露威如雷霆信如四時則百職效勞庶事自理若身兼<lb/>
<pb n="KR2g0050_WYG_001-17a"/>
庶務則君勞臣逸非所以法天也夫天道好生聖人亦<lb/>
好生好生之德洽於人心則人皆化為善而自不犯法<lb/>
矣孔子曰惟天為大惟堯則之此之謂也二曰廣地利<lb/>
中原為天下腹心號膏腴之地因人力不至久致荒蕪<lb/>
近雖令諸軍屯種墾闢未廣莫若於四方地瘠民貧户<lb/>
口衆多之處令有司募民耕墾願應者資以物力寛其<lb/>
徭賦使之樂於趨事又凡犯罪者亦謫之屯田使荒閒<lb/>
之地無不農桑三五年間中州富庶則財用豐足矣三<lb/>
<pb n="KR2g0050_WYG_001-17b"/>
曰順人心天下以人心為本人心所在即天命所在故<lb/>
善治天下者必上承天命下順人心民之所好好之民<lb/>
之所惡惡之葢人情莫不欲富壽安逸故三王生之而<lb/>
不傷養之而日厚節其力而不困君之於民既猶父母<lb/>
之於子則民之於君亦猶子之愛敬於父母矣三代之<lb/>
所以得人心者此也四曰養聖德夫聦明睿智之主文<lb/>
武仁孝之君乃天生聖德本無不備然萬幾之頃或相<lb/>
感觸則意念之起如重翳之蔽白日故雖大聖必兢兢<lb/>
<pb n="KR2g0050_WYG_001-18a"/>
戒謹常加存養省察之功節其嗜欲懲其忿怒清明在<lb/>
躬氣志如神則猶青天白日萬物咸仰聖德加盛必得<lb/>
其夀此養之之道也五曰培國脉夫三代之歴祚延長<lb/>
者以仁義道德教化斯民不專尚刑罰故民得遂其生<lb/>
養之樂太和熏洽而天命眷顧之也秦隋則不然仁義<lb/>
不施專事苛刻力役不休故民不聊生而天不佑之矣<lb/>
今功成治定萬邦悉臣當以三代有道之長為法秦隋<lb/>
之失為戒六曰開經筵自昔聖主賢臣治天下之大經<lb/>
<pb n="KR2g0050_WYG_001-18b"/>
大法具載六經垂法萬世不可以不講也講之則理明<lb/>
而心正措諸政事無不得其當今當大興文教之日宜<lb/>
擇老成名儒於朔望視朝之際進講經書一篇敷陳大<lb/>
義使上下聳聽人人警省興起善心深有補於治化也<lb/>
七曰精選舉夫官得其人則庶務自理萬民樂業選舉<lb/>
之際不可不精審也六部十三布政司乃股肱重任豈<lb/>
可輕用而輕廢哉必歴試其才能德量可當此者然後<lb/>
信任之至於提刑按察司與知府之職固不能盡知其<lb/>
<pb n="KR2g0050_WYG_001-19a"/>
人然亦不可輕任也宜令京官五品以上各舉賢良方<lb/>
正一員知州知縣於民最親亦須選擇宜令按察知府<lb/>
嵗貢亷勤淳厚一二員凡所舉不問已仕未仕但得人<lb/>
則有賞<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>舉則有罰如此則人皆悉心求賢而無遺才<lb/>
矣若新進人才直當試以佐貳之職果有異能出衆特<lb/>
加超擢則官得其人矣八曰審刑罰刑罰一事人命所<lb/>
係不可不審書曰與其殺不辜寕失不經欽哉欽哉惟<lb/>
刑之恤哉葢死者不可復生刑者不可復屬苟不欽恤<lb/>
<pb n="KR2g0050_WYG_001-19b"/>
而詳讞之則傷人必多傷人既多必損和氣非所以善<lb/>
治也理刑之官必擇其公平正大仁厚之人如漢之張<lb/>
釋之于定國輩親信而委任之則天下無寃民而致刑<lb/>
措之效矣九曰敦教化學校所以宣明教化長育人才<lb/>
非止訓詁文詞而已今大興國學増廣生貟教育之恩<lb/>
至矣然國學首善之地既選名儒以五經分教諸生必<lb/>
先徳行而後文藝抑浮華而尚淳篤且未可驟用以啓<lb/>
其奔競之心當日就月将得以真修實踐使成人有徳<lb/>
<pb n="KR2g0050_WYG_001-20a"/>
小子有造將見風俗日厚人材輩出可為朝廷之用矣<lb/>
十曰馭夷狄馭之道守備為先薄伐次之開邉釁貪小<lb/>
利斯為下矣故曰天子有道守在四夷言以德懐之以<lb/>
威服之使四夷臣服各守其地此為最上者也若漢武<lb/>
隋煬是皆可以為鍳今海内既平車書混一蠻夷朝貢<lb/>
間有未順當脩文德以来之遣信使以喻之彼将畏威<lb/>
懐德莫不率服矣北邉遺燼當選将練兵分屯鎮守謹<lb/>
其隄防俟釁而殄平之未晚也十一曰蒐才俊古之俊<lb/>
<pb n="KR2g0050_WYG_001-20b"/>
才或隠於耕釣版築或起於商賈屠沽皆足以興邦而<lb/>
名世非一端所取也故書曰立賢無方旁求俊乂今於<lb/>
秀才等項悉已舉而用之若軍伍謫戍農圃醫卜或以<lb/>
㣲罪困於里閭者豈無其人宜令有司盡心求訪果有<lb/>
材器出羣學識超衆者則舉薦之拔十得五可當千百<lb/>
人之用矣十二曰廣咨訪昔舜好問而好察邇言樂取<lb/>
諸人以為善故能以天下之善為已善而能周知天下<lb/>
之事足以開物成務使萬民各得其所今萬化統一正<lb/>
<pb n="KR2g0050_WYG_001-21a"/>
宜大開言路廣訪博詢使常朝百官得闗輪對布政按<lb/>
察府州縣官朝覲之時各令敷奏以言觀其賢否凡時<lb/>
政得失民瘼利弊許諸人陳聞古有納言之官專掌其<lb/>
事宜選學識髙明通逹治務者特授之以詳擇其可否<lb/>
則天下之善言無不至而内外百司罔敢怠逸各思盡<lb/>
其職矣<hi>名臣經濟録</hi>
上嘗出御製詩文示之即上前誦聲朗然左右驚愕咸<lb/>
私戒之上知謂曰儒者事君正當誠意自然無事矯揉<lb/>
<pb n="KR2g0050_WYG_001-21b"/>
也<lb/>
時給事中蔣學等十七人講學文華堂多恃寵不自修<lb/>
飾命公及修撰孔克表為之師各賜金三十兩曰昔許<lb/>
魯齋教弟子多為宰輔卿其勉之<hi>朱平涵史槩</hi>
　<hi>佳</hi>按明初之學宋景濓出黄晉卿之門淵源考亭一<lb/>
　傳而為方文正孝孺宋以文學顯方以忠烈著蕺山<lb/>
　劉氏以理學正傳歸之當自有所見余考當時學行<lb/>
　純篤稱大儒者必以桂公為首<lb/>
<pb n="KR2g0050_WYG_001-22a"/>
　梁寅石門先生<lb/>
　　字孟敬江西新喻人國初徴士<lb/>
貧而力學通六經之旨元末舉於鄉辟為集慶儒學訓<lb/>
導以親老辭隠居教授太祖平定四方徴天下名儒修<lb/>
禮樂新一代之制公就徴已六十餘矣以禮律制分為<lb/>
三局公在禮局審討精詳諸儒推服之成賜金帛授官<lb/>
以老病辭許之結茆石門山四方士多從之學稱為梁<lb/>
五經<hi>憲章𩔖編</hi>
<pb n="KR2g0050_WYG_001-22b"/>
或問之曰吾輩免亂離之禍享太平之福何以祝吾君<lb/>
公舉手加額曰願吾君恭已九重存心四海擴天理而<lb/>
遏人欲進君子而退小人<hi>朱國禎開國臣傳</hi>
新昌有人士負氣自豪筮仕得巖邑比行謁公請教公<lb/>
曰清愼勤乃居官三字符也子力行之復何言其人曰<lb/>
請天德王道之要㣲笑徐答曰言忠信行篤敬天德也<lb/>
不傷財不害民王道也其人退語人曰孟敬議論平平<lb/>
耳越三年其人以不檢罷官歸語人曰吾不敢復見石<lb/>
<pb n="KR2g0050_WYG_001-23a"/>
門先生<hi>鄧元錫理學傳</hi>
所著有周易叅義詩書演義周禮考註春秋考義宋元<lb/>
節要及石門集諸書行於世洪武二十三年卒年八十<lb/>
二<lb/>
　許存仁<lb/>
存仁名元以字行浙江金華人洪武初官國子監祭酒<lb/>
大父謙學於金履祥得朱子之傳世所稱白雲先生者<lb/>
也元末明太祖起兵幸金華訪求其後召存仁未至而<lb/>
<pb n="KR2g0050_WYG_001-23b"/>
乗輿已還乃驛赴金陵一見與語大恱曰何相見之晚<lb/>
也拜京學教授仍命入傅皇太子及諸王乙巳九月始<lb/>
置國子學命為博士丙午五月上發濠梁省陵墓命從<lb/>
行八月奉命進講經史極陳洪範休徴咎徴之應上恱<lb/>
呉元年四月上至白虎殿見諸子有讀孟子者問曰孟<lb/>
子何言為要對曰勸國君以行王道施仁政省刑罰薄<lb/>
稅斂乃其要也冬十月定國子學官制即擢為祭酒最<lb/>
見禮遇出入兩宫且垂十年自稽古禮文之事至於人<lb/>
<pb n="KR2g0050_WYG_001-24a"/>
才進退時政張弛無不預議及設立教國子條例數十<lb/>
事皆見施行<lb/>
浙江僉事程孔昭誣劾其過失詔勿治安置韶州後遇<lb/>
赦還尋卒其在韶即張文獻公祠以居好事者繪為南<lb/>
華謫居圖傳之公恪守家教一宗紫陽非五經四書不<lb/>
讀非濓洛闗閩之學不講遭遇髙廟特簡為一朝國子<lb/>
祭酒稱首天下士翕然向風説者謂明初學脉之正實<lb/>
原於此<lb/>
<pb n="KR2g0050_WYG_001-24b"/>
　呉海<lb/>
　　字朝宗福建閩縣人<lb/>
元季以學行著稱見四方兵亂遂絶意仕進深自韜匿<lb/>
間與同志講説經義更相倡酬一時名人如貢師㤗王<lb/>
翰林泉輩皆推畏友<hi>史概</hi>
明興部使者欲薦之有司轉相推轂力辭不就闢一室<lb/>
於家園隙地酣經耽史娱適其中因採摭古人孝子順<lb/>
孫節婦烈女及兄弟之相友娣姒之相宜者附以感應<lb/>
<pb n="KR2g0050_WYG_001-25a"/>
禍福各為一卷以傳布閭巷令小兒稚女誦而習之名<lb/>
曰命本録謂克培其本則司命者皆無權也又著書論<lb/>
楊墨佛老為六經之賊管商申韓為治道之賊遺事外<lb/>
傳為史氏之賊支辭蔓説為文章之賊謂上之人亟宜<lb/>
取其書而禁絶之使天下曉然知正道之當趨岐徑之<lb/>
當塞名曰書禍<lb/>
平居喜聞過或有告之者立改其失因扁其客坐曰聞<lb/>
過軒又自號魯齋志所願學也為文嚴整雅奥咸有矩<lb/>
<pb n="KR2g0050_WYG_001-25b"/>
程而一歸諸理後學咸宗仰之有聞過齋集行於世<lb/>
　張美和<lb/>
　　初名九韶以字行江西清江人國初薦起仕至翰<lb/>
　　林編修<lb/>
從外祖聶先生學不待程督日必自課年十三即能詩<lb/>
合程度往師前進士余復卿於襄陽盡得詩禮之傳省<lb/>
試不利隠居教授益攻苦於書無所不窺参互考訂以<lb/>
窮其説来學者甚衆随才造就各有所成元末盗起雖<lb/>
<pb n="KR2g0050_WYG_001-26a"/>
顛沛中讀書授徒如常語學者先須讀前哲格言以端<lb/>
其學術然後能不為邪説所惑乃選古大儒發明經傳<lb/>
中語自天地鬼神人物性命繼以異端異聞其𩔖凡五<lb/>
各為條目折衷以已意去取詳明剖析精當呉草廬孫<lb/>
伯尚見之稱賞題曰理學𩔖編<hi>朱平涵開國臣傳</hi>
洪武初薦為本縣教諭七年教成貢入太學銓用者多<lb/>
其弟子十年召至京賜衣一襲擢國子助教氣貌嚴整<lb/>
将以篤實毎教諸生必端坐不言有所請問徐徐應答<lb/>
<pb n="KR2g0050_WYG_001-26b"/>
不過一二語義理明鬯人深服之十一年遷翰林編修<lb/>
十三年四月致仕太祖親為文賜之曰朕聞古之賢士<lb/>
莫不脩已行仁為時君之用否則獨善其身以終天年<lb/>
或著書立言傳之永乆雖不顯於當時而有功於後世<lb/>
以其德重而行純學博而言信也今老成宿儒凋落無<lb/>
幾獨爾以衰暮之年日侍朕左右正欲詢問古今典禮<lb/>
以沃朕心今爾不任周旋所以命卿歸老卿之去矣朕<lb/>
将誰從於乎千載一遇古今之通言然全其始終者甚<lb/>
<pb n="KR2g0050_WYG_001-27a"/>
罕今卿善始善終不亦美乎公博學精擇善於著書故<lb/>
宸翰及之<lb/>
嗣後應考江西者二考福建者一二十四年典文禮部<lb/>
二十七年再典禮部會蜀藩之命不果至在蜀一年王<lb/>
深敬禮之無何復召校書翰林力勤雖蝇頭細畫皆出<lb/>
手筆書成辭歸賜衣被各一襲丙子卒年八十三所著<lb/>
理學𩔖編八卷羣書備考十二卷元史節要十卷<lb/>
　曽魯<lb/>
<pb n="KR2g0050_WYG_001-27b"/>
曾魯字得之江西新淦人洪武初徴聘仕至禮部侍郎<lb/>
七嵗能暗誦九經一字勿遺禮部簡正禮欲以神童舉<lb/>
於朝其父止之稍長博極羣書自謂未要於至道述長<lb/>
書一通謁虞文靖集於臨川虞公大恱曰昔程子與張<lb/>
敬夫年十六七慨然有志聖賢之道子能如是何讓古<lb/>
人由是益潜心濓洛闗閩之學分别義理宻如蠺絲牛<lb/>
毛尤愛呉文正公所述書無論大小一一訪獲之玩繹<lb/>
未甞釋手久之充然有得盤桓林泉以道自娱若將終<lb/>
<pb n="KR2g0050_WYG_001-28a"/>
身焉<lb/>
壬辰㓂亂乃集衆衛鄉里椎牛釃酒開陳順逆禍福衆<lb/>
皆驚服無敢犯非義者人號曰君子鄉<lb/>
洪武二年徴修元史厥功最多史成賜金幣仍留編𩔖<lb/>
禮書遷入儀曹易髙麗祭常開平不書年號之文發安<lb/>
南陳叔明簒弑其主日熞之罪甚得大體五年二月上<lb/>
問丞相曰曽魯在禮部今何職耶對曰不過主事即日<lb/>
超六階拜中順大夫禮部侍郎公以順字犯父諱辭就<lb/>
<pb n="KR2g0050_WYG_001-28b"/>
朝請下階吏部以國法有定不許前後奉命草詔撰賦<lb/>
俱稱㫖是年考京畿鄉試得疾至冬乞歸而卒年五十<lb/>
四<lb/>
公畜德熈和内行淳備嘗三年間𦵏十餘喪撫存孤姪<lb/>
甚至輕財仗義喜周人急四方賔客日登其門倒屣迎<lb/>
之了無倦容當修元史時宋濓實為總裁相知最深共<lb/>
坐官舎更析互辨毎至夜分歎末學之空踈傷古道之<lb/>
寥落又復相視囅然一笑嚴陵徐尊生嘗有言曰南京<lb/>
<pb n="KR2g0050_WYG_001-29a"/>
有博學之士二人一以舌為筆一以筆為舌其意葢謂<lb/>
曽與宋也所著述有六一居士集正訛南豐𩔖稿辨誤<lb/>
藏於家餘俱未脱稿甞扁其齋曰守約學者稱守約先<lb/>
生<lb/>
　尤文<lb/>
　　字務樸南直無錫人永樂中徴聘不就<lb/>
宋文簡公袤十世從孫自少博學洽聞傾其同輩弱冠<lb/>
讀程朱遺書與遂初先生集慨然向慕潜心精究以復<lb/>
<pb n="KR2g0050_WYG_001-29b"/>
性立命為指歸以持志養氣為途徑謂學者必先於天<lb/>
理人欲闗鍵剖决分明纔有入手處<lb/>
洪武中舉明經秀才俱不就晚益超邁獨悟天則之妙<lb/>
奉母隠居致養為樂若将終身焉永樂十七年詔天下<lb/>
方面官保舉孝亷又詔吏部訪優者取来於是吏部以<lb/>
馬麟等十五人具奏列公名第二上特遣行人盧玉賫<lb/>
勅書徴之大吏争臨門勸駕以母老疾無他子力辭時<lb/>
麟被徴至京朝見授布政叅政等官其不至者獨公與<lb/>
<pb n="KR2g0050_WYG_001-30a"/>
梧州呉貞簡鶴貞簡有足疾不至人並髙之後尚書胡<lb/>
濙廵撫周忱等復薦之終不出及卒門人私諡曰恭靖<lb/>
先生<lb/>
著語録二卷閩人陳真晟序之謂議論切實學術純正<lb/>
與有宋五子書相表裏非後儒可並<lb/>
　孫鼎貞孝先生<lb/>
　　字宜鉉江西廬陵人永樂中鄉舉仕至御史<lb/>
為松江教授以孝弟立教楊文定溥薦為御史督學南<lb/>
<pb n="KR2g0050_WYG_001-30b"/>
畿一以德行為本而文藝次之學置本源録録諸生善<lb/>
行以身為率不事防檢時應天苦旱飢甚奏免其租什<lb/>
七賑濟萬三千餘石頼以全活者甚衆<hi>何喬逺儒林記</hi>
庚午秋試時上北狩鼎小試罷謂諸生曰諸君從有司<lb/>
試當簮花燕餞今日為臣子枕戈之秋老夫不敢陷諸<lb/>
君於不義乃與茶令從中道行自歩送出門既而詣闕<lb/>
上䟽請随所用以効死不報乃自矢於文信公祠去莅<lb/>
所部道遇金尚書濓慷慨對泣有萬里丹衷扶日月兩<lb/>
<pb n="KR2g0050_WYG_001-31a"/>
人清淚對山河之句其忠憤如此念親老請致仕歸後<lb/>
郡守金陵張瑄䟽鼎孝追曾閔學踵程朱宜置起居論<lb/>
思之地名卿大夫過其鄉者必禮於廬考德問業者無<lb/>
虚日<lb/>
　魏驥文靖公<lb/>
　　字仲房蕭山人永樂鄉舉仕至南京吏部尚書<lb/>
父希哲洪武中薦知上髙縣鋤强扶弱德威並著驥以<lb/>
鄉貢士登永樂四年會試乙榜授松江府學訓導尊嚴<lb/>
<pb n="KR2g0050_WYG_001-31b"/>
師道教而且愛學舎諸生有夜讀者身携茶粥往慰厲<lb/>
之滿九載考詣闕乞留復任三年召修永樂大典以吏<lb/>
部尚書師逵薦為太常博士成祖曰劉履節九年御史<lb/>
先帝方授此官命從北征宣德元年陞行在考功貟外<lb/>
郎轉南太常少卿正統三年召試行在吏部左侍郎踰<lb/>
年實授驥為人好分别是非或時面折人而當官亷勤<lb/>
祇慎雖王振亦重之甞遇振於塗不避車贄振方帕而<lb/>
已居官舎第擕一蒼頭他日上御便殿召問孰為吏部<lb/>
<pb n="KR2g0050_WYG_001-32a"/>
侍郎驥前對上問驥事從容陳奏上慰是之<lb/>
驥不避振朝士皆弔驥曰驥即死然能抑權貴植大體<lb/>
亦復奚憾明日振果訴上上召問驥曰知爾有罪乎驥<lb/>
曰臣竊禄久罪多矣願陛下明正臣罪上曰此書生談<lb/>
勿言苐思前日曽否得罪誰也驥曰日臣遇王振揖而<lb/>
過然臣思之不為罪也上曰然則曷不避之驥曰臣忝<lb/>
六卿而避奄人臣不足惜奈朝廷何上曰不畏振耶驥<lb/>
曰臣畏朝廷耳上恱温諭之<lb/>
<pb n="KR2g0050_WYG_001-32b"/>
上使驥往南京考察所贏俸金臨行莫寄頓有里中同<lb/>
年子為刑曹郎便送付之不復識鑰郎請驥怫然曰何<lb/>
待前輩之薄也郎有女婿從郎官如其輕重贗易之比<lb/>
歸召工鑿金金則贗驥歎息而已工私驥蒼頭曰向有<lb/>
某官舎人託我為贗金無是耶蒼頭入告驥曰無洩寕<lb/>
亡金無失驥已郎出知郡謁驥求教驥曰君為人練事<lb/>
治司空城旦書精審何郡足為苐須簡勅舍中雖在至<lb/>
親不可易忽郎居念驥言已郎舎中人稍稍露女婿贗<lb/>
<pb n="KR2g0050_WYG_001-33a"/>
金事郎大驚及入覲如數償驥驥駭不受曰金具在無<lb/>
易者八年以老辭調禮部特改南吏部九載入見乞致<lb/>
仕不允陞南吏部尚書己巳之變率諸司條陳討賊䇿<lb/>
畿内瑞麥白兔之祥悉郤勿奏天旱命恤刑有男子綱<lb/>
呼寃法司以其年少欲緩之驥曰閱獄辭巨憝也天旱<lb/>
正為此何得婦人仁者獄决而雨景泰元年至京引年<lb/>
請老大學士陳循驥門生也詣驥曰且需之亡何且以<lb/>
北冢宰處先生驥曰君位輔臣當進賢為天下奈何私<lb/>
<pb n="KR2g0050_WYG_001-33b"/>
我耶竟致仕去去乗小舫時阻於津闗其子稍立仗舫<lb/>
頭驥曰藉重此耶命去之居家二十年時首笠課田與<lb/>
傭畯雜處嘗至郡城舫衝官舟官問之從人曰魏公也<lb/>
官不審驥曰苐應之曰魏驥尚不審驥曰苐應之曰蕭<lb/>
山魏驥不言尚書也年九十八卒先十日大星隕其鄰<lb/>
驥就枕口占曰平生不作欺心事一㸃靈光直上行遺<lb/>
書子完勿請營墳優勞鄉里既卒而復言辭不亂倐然<lb/>
就化是為成化七年先是監察御史梁昉䟽驥有徳有<lb/>
<pb n="KR2g0050_WYG_001-34a"/>
夀請如漢故事優禮之其年之八月憲宗御奉天門面<lb/>
命禮部臣遣行人存問賜羊酒有司月給米三石勅未<lb/>
至驥已卒有司業得請如例祭𦵏營墳之使来驥有老<lb/>
妾趣完曰忘父言乎完詣闕辭免上歎曰老臣清儉身<lb/>
後尚爾遂許辭也驥弱不勝衣而好學不厭孝友刑家<lb/>
信義重鄉居官為良吏典教為明師門生舊屬多有顯<lb/>
人逹官自餘方州學職不可勝數知縣李鞏為請諡特<lb/>
諡曰文靖<lb/>
<pb n="KR2g0050_WYG_001-34b"/>
公歿後邑有病痁者但書蕭山魏某瘧即已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒言行録卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒言行録卷八</head> <lb/>
    <p>
<pb n="KR2g0050_WYG_008-1a"/>
欽定四庫全書<lb/>
　明儒言行録卷八<lb/>
　　　　　　　　　　　安化縣知縣沈佳撰<lb/>
　王守仁　陽明先生文成公<lb/>
　　字伯安浙江餘姚人𢎞治己未進士仕至南京兵<lb/>
　　部尚書封新建伯<lb/>
父華為南吏部尚書公生有異稟年十一隨任之京師<lb/>
即以能詩稱少頗不羈問塾師何為第一等事師言讀<lb/>
<pb n="KR2g0050_WYG_008-1b"/>
書登第耳先生中不然曰此未為第一事其為聖賢乎<lb/>
戊申年十七歸越過廣信謁婁一齋諒諒故遊呉聘君<lb/>
康齋門者為語聖人必可學而至遂深契之先生和易<lb/>
善謔自是常端坐省言同業者未信先生正色曰吾昔<lb/>
放逸今知過當改也<hi>年譜</hi>
壬子年二十一舉鄉試是年欲為朱子格物之學不得<lb/>
其方取亭前竹格之七日不得勞思致疾而止兩試不<lb/>
第曰世以不得第為耻吾以不得第動心為耻丁巳在<lb/>
<pb n="KR2g0050_WYG_008-2a"/>
京師學兵法之塞外觀山川習射騎<lb/>
二十七嵗自念辭章藝能不足以通至道求師友於天<lb/>
下又不一遇心特惶惑一日讀晦翁上光宗疏謂讀書<lb/>
在循序致精乃悔前日探討雖博而未嘗循序以致精<lb/>
宜無所得又循其序思得漸漬洽浹然物理吾心終若<lb/>
判而為二也沈鬱既久舊疾復作聞道士談養生遂有<lb/>
遺世入山之志<lb/>
次年舉進士時有星變下詔求言疏陳邊務八事授刑<lb/>
<pb n="KR2g0050_WYG_008-2b"/>
部主事辛酉奉命審録江北多所平反壬戌復命京中<lb/>
舊遊多尚聲名學古詩先生歎曰吾焉能以有限之精<lb/>
神為無用之虛文也告病歸越築室陽明洞中行導引<lb/>
術遂先知久之悟曰此簸弄精神非道也又屏去思遺<lb/>
棄世累念祖母與龍山公在因循未決久之歎曰此念<lb/>
生于孩提此念可去是滅性矣於是復思用世往來南<lb/>
屏諸刹有僧稱三年不語不視先生以術喝之起視問<lb/>
其家有母在問曰起念否對曰不能不起先生即指愛<lb/>
<pb n="KR2g0050_WYG_008-3a"/>
親本性諭之僧泣涕即去<lb/>
甲子聘主山東鄉試有佛老害道由於聖學不明之問<lb/>
識拔多名士九月改兵部主事時學者溺於辭章記誦<lb/>
不復知有身心之學先生首倡言之使人先立必為聖<lb/>
人之志年三十四乃專志授徒講學與甘泉湛若水共<lb/>
以倡明聖學為事<lb/>
丙寅正徳初元奄瑾竊柄南京科道戴銑薄彥徽等以<lb/>
諫忤旨逮繫詔獄先生首抗疏救之謂君仁則臣直銑<lb/>
<pb n="KR2g0050_WYG_008-3b"/>
等以言為責如其善宜嘉納即不善亦宜包容以開忠<lb/>
讜之路幸寢前旨俾各供職足以擴大公無我之仁明<lb/>
改過不吝之勇他語侵瑾瑾銜之下獄廷杖四十既絶<lb/>
復甦謫貴州龍場驛丞至錢塘瑾使人隨偵懼不免托<lb/>
言投江而輕舟自海至閩入武夷山中有險夷原不滯<lb/>
胸中何異浮雲過太空之詩歸逾年始赴龍場驛<lb/>
龍場在貴州西北萬山叢棘蛇虺蠱瘴之與居夷人鴃<lb/>
舌語不可通舊無室屋始教之範土架木以居從者皆<lb/>
<pb n="KR2g0050_WYG_008-4a"/>
病自析薪取水作糜飼之又百方慰解有同旅行者父<lb/>
子主僕皆病死先生為文瘞之時瑾憾未已先生自計<lb/>
得失榮辱不以闗心惟生死一事未免在慮為石槨自<lb/>
誓日夜端居澄黙以俟命<lb/>
　應嗣寅曰從古聖賢得力皆在懸崖斷索之際<lb/>
因思聖人處此更有何道忽中夜悟格物致知之旨不<lb/>
覺呼躍從者皆驚始知聖人之道五性自足向之求理<lb/>
於事物誤也乃以黙記五經之言皆以此意貫之著五<lb/>
<pb n="KR2g0050_WYG_008-4b"/>
經臆説時年三十六<lb/>
　應嗣寅曰人茍悉心内求莫不有所開悟但其所悟<lb/>
　未必竟徹聖人之道耳以先生為無所悟則不可謂<lb/>
　悟而無誤亦不可<lb/>
居久夷人亦日來親狎共伐木為搆龍岡書院及寅賔<lb/>
堂何陋軒君子亭玩易窩居之水西安宣慰餽米肉給<lb/>
使令既久重以金帛鞍馬俱辭不受朝廷議設衞於西<lb/>
水既置城已而中止驛傳尚存安惡據其腹心欲去之<lb/>
<pb n="KR2g0050_WYG_008-5a"/>
以問先生遺書止之且申朝廷威信令甲議遂寢又宋<lb/>
氏有酋叛先生諷安討平之民賴以寧己巳督學席書<lb/>
與先生往復有合遂與毛憲副修葺書院率貢陽諸生<lb/>
以師禮事之始論知行合一<lb/>
　後徐愛問今人已知父當孝兄當弟矣迺不能孝弟<lb/>
　知與行分明是兩事先生曰此被私欲隔斷耳非本<lb/>
　體也聖賢教人知行正是要人復本體故大學指出<lb/>
　真知行以示人曰如好好色如惡惡臭夫見好色屬<lb/>
<pb n="KR2g0050_WYG_008-5b"/>
　知好好色屬行只見色時已是好矣非見後而始立<lb/>
　心去好也聞惡臭屬知惡惡臭屬行只聞臭時已是<lb/>
　惡矣非聞後而始立心去惡也又如稱某人知孝某<lb/>
　人知弟必其人已曽行孝行弟方可稱他知孝知弟<lb/>
　此便是知行之本體愛曰古人分知行為二恐是要<lb/>
　人用功有分曉否先生曰此正失却古人宗旨某嘗<lb/>
　説知是行之主意行實知之工夫知是行之始行實<lb/>
　知之成已可理會矣古人立言所以分知行為二者<lb/>
<pb n="KR2g0050_WYG_008-6a"/>
　緣世間有一種人懵懵然任意去做全不解思維省<lb/>
　察是之謂㝠行妄作所以必説知而後行無謬又有<lb/>
　一種人茫茫然懸空去思索全不肯著實躬行是之<lb/>
　謂揣摹影響所以必説行而後知始真此是古人不<lb/>
　得已之教若見得時一言足矣今人却以為必先知<lb/>
　然後能行且講習討論以求知俟知得真時方去行<lb/>
　故遂終身不行亦遂終身不知某今説知行合一使<lb/>
　學者求本體庶無支離決裂之病<lb/>
<pb n="KR2g0050_WYG_008-6b"/>
　應嗣寅曰先生之時見講習討論者多力行者少故<lb/>
　説知行合一其實重在行于今之時舎利禄所在未<lb/>
　有肯講習討論者間有一二不求利禄者便謂吾性<lb/>
　自足何必求學于古人何必求問于今人祇守虛靈<lb/>
　之本體草記先儒之語録則聖學精微永無知日為<lb/>
　今之説必當知行並進原先生之意只以常覺為主<lb/>
　説知行為一方得喫緊昔邵子詩曰聖人吃緊些兒<lb/>
　事明道曰道理平鋪著何用如此易文言説君子學<lb/>
<pb n="KR2g0050_WYG_008-7a"/>
　以聚之問以辨之先著一句寛以居之而後曰仁以<lb/>
　行之正謂一吃緊了便探討不得必致先生沈鬱致<lb/>
　疾之患矣<lb/>
庚午陞廬陵知縣為政不事威刑惟以開導人心為本<lb/>
莅任首詢里役有訟者不即聽稽國初舊制慎選里正<lb/>
三老坐申明亭使之委曲勸論有涕泣悔過而歸者在<lb/>
縣七閲月遺告示十有六大抵慰父老使教子弟毋令<lb/>
蕩僻城中失火因使闢火巷定水次兑運絶鎮守横征<lb/>
<pb n="KR2g0050_WYG_008-7b"/>
杜神會之借辦立保甲以弭盜清驛遞以延賔旅<lb/>
寄書常徳諸生曰前在寺中所云靜坐非欲坐禪入定<lb/>
也葢因吾輩平日為事物紛拏未知為己欲以此補小<lb/>
學收放心一段功夫耳<lb/>
陞南刑部主事與黄綰應良論學言學者欲為聖人必<lb/>
須廓清心體使纖翳不留真性始見方有操持涵養之<lb/>
地又曰好易惡難便流入禪釋去也<lb/>
　錢徳洪曰先生立教皆經實踐故所言懇篤若此自<lb/>
<pb n="KR2g0050_WYG_008-8a"/>
　揭良知宗旨後吾黨人覺領悟太易認虛見為真得<lb/>
　無復向裏著己之功矣故吾黨頴悟捷速者往往多<lb/>
　無成甚可憂也<lb/>
辛未調吏部驗封主事歴吏部文選員外郎先生送湛<lb/>
若水序略曰顔子没而聖人之學亡曽子唯一貫之旨<lb/>
傳之孟軻絶又二千餘年而周程續自是而言益詳道<lb/>
益晦孟子患楊墨周程之際釋老大行今世學者皆知<lb/>
尊孔孟賤楊墨擯釋老聖人之道若大明於世然吾從<lb/>
<pb n="KR2g0050_WYG_008-8b"/>
而求之揚墨釋老彼於聖人之道異然猶有自得也而<lb/>
世之學者章繪句琢以誇俗詭心色取相餙以偽謂聖<lb/>
人之道勞苦無功非復人之所可為而徒取辯于言辭<lb/>
之間古之人有終身不能究者今吾皆能言其略自以<lb/>
為若是亦足矣而聖人之學遂廢則今之所大患者豈<lb/>
非記誦辭章之習而弊之所從來無亦言之太詳析之<lb/>
太精之過與某㓜不學問陷溺於邪僻者二十年而始<lb/>
究心于老釋賴天之靈因有所覺始乃沿周程之説求<lb/>
<pb n="KR2g0050_WYG_008-9a"/>
之而若有得焉顧一二同志之外莫予翼也岌岌乎仆<lb/>
而復興晚得友于甘泉湛子而後吾之志益堅毅然若<lb/>
不可遏則余之資於甘泉多矣三月陞考功郎中進南<lb/>
太僕少卿甲戌陞南鴻臚卿從游日衆先生曰吾年來<lb/>
欲懲末俗之卑汚引接學者多就高明一路以救時弊<lb/>
今見學者漸有流入空虛為脱落新奇之論吾已悔之<lb/>
矣故南畿論學只教學者以存天理去人欲為省察克<lb/>
治實功<lb/>
<pb n="KR2g0050_WYG_008-9b"/>
丙子陞僉都御史巡撫南贛汀漳等處十月歸省至越<lb/>
王思輿語季本曰陽明此行必立事功曰何以知之曰<lb/>
觸之不動矣丁丑至贛置二匣行臺前榜曰求通民情<lb/>
願聞已過贛當四省之交諸劇盜不時四出刼掠為患<lb/>
而時宸濠潛蓄不軌隂與賊通為之曲䕶積至數十萬<lb/>
衆先生莅任纔旬日即議進𠞰時諸將請調狼兵俟秋<lb/>
再舉先生曰廣東之兵意在倚重狼達土軍然後舉事<lb/>
諸賊亦候吾土兵之集以卜戰期此正可奮怯為勇變<lb/>
<pb n="KR2g0050_WYG_008-10a"/>
弱為强勝負之筭間不容髪於是親率鋭卒進屯上杭<lb/>
聲言犒衆退師俟秋再舉選兵分三路乘晦夜啣枚並<lb/>
進直搗象湖山破巢四十餘所漳冦悉平五月立兵符<lb/>
奏設和平縣九月授先生提督軍務討賊兵部尚書王<lb/>
瓊素竒公請上即與兵符兼巡撫得便宜行事是時漳<lb/>
冦雖平而樂昌龍川諸巢尚多嘯聚先生為文諭之曰<lb/>
人之所共恥者莫過於身遭刼掠之苦今使有人罵爾<lb/>
等為盜爾必憤然而怒又使人焚爾室廬刼爾財貨掠<lb/>
<pb n="KR2g0050_WYG_008-10b"/>
爾妻女爾必懷恨切骨寧死必報爾等以是加人人其<lb/>
有不怨者乎人同此心爾寧獨不知乃必欲為此其間<lb/>
想亦不得已者或是為官所迫或是為大户所侵一時<lb/>
錯起念頭誤入其中後遂不敢出此等苦情亦甚可憫<lb/>
然亦皆由爾等悔悟不切耳爾等當時去做賊時是生<lb/>
人尋死路尚且要去便去今欲改行從善是死人求生<lb/>
路乃反不敢耶若爾等肯如當初去做賊時拚死出來<lb/>
要求改行從善我官府豈有必要殺汝之理爾等久習<lb/>
<pb n="KR2g0050_WYG_008-11a"/>
惡毒忍於殺人心多猜疑豈知我上人之心無故殺一<lb/>
雞犬尚且不忍况於人命闗天若輕易殺之㝠㝠之中<lb/>
斷有還報殃禍及於子孫何苦而必欲為此我每為爾<lb/>
等思念及此輒至於終夜不能安寢亦無非欲為爾等<lb/>
尋一生路惟是爾等㝠頑不化然後不得已而興兵此<lb/>
則非我殺之乃天殺之也今謂我全無殺人之心亦是<lb/>
誑爾若謂必欲殺爾又非吾之本心爾等今雖從惡其<lb/>
始同是朝廷赤子譬如一父母同生十子八人為善二<lb/>
<pb n="KR2g0050_WYG_008-11b"/>
人背逆要害八人父母之心須去二人然後八人得以<lb/>
安生均之為子父母之心何故必欲偏殺二子不得已<lb/>
也吾於爾等亦正如此若此二子者一旦悔惡遷善號<lb/>
泣投誠為父母者亦必哀憫而赦之何者不忍殺其子<lb/>
者乃父母之本心也今得遂其本心何喜何幸如之吾<lb/>
於爾等亦正如此聞爾為賊所得苦亦不少其間尚有<lb/>
衣食不充者何不以爾為賊之勤苦精力而用之於耕<lb/>
農運之於商賈可以坐致饒富而安亨逸樂放心縱意<lb/>
<pb n="KR2g0050_WYG_008-12a"/>
游觀城市之中優游田野之内豈如今日出則畏官避<lb/>
讐入則防誅懼𠞰潛形遁跡憂苦終身卒之身滅家破<lb/>
妻子戮辱亦有何好乎爾等若能聴吾言改行從善吾<lb/>
即視爾為良民更不追爾舊惡若習性已成難更改動<lb/>
亦由爾等任意為之吾南調兩廣之狼達西調湖湘之<lb/>
土兵親率大軍圍爾巢穴一年不盡至於兩年兩年不<lb/>
盡至於三年爾之財力有限吾之兵糧無窮縱爾等皆<lb/>
為有翼之虎亦不能逃於天地之外矣嗚呼民吾同胞<lb/>
<pb n="KR2g0050_WYG_008-12b"/>
爾皆吾赤子吾終不能撫恤爾等而至於殺爾痛哉興<lb/>
言至此不覺淚下先生告諭藹然天地父母之心各寨<lb/>
酋長頗多感動即率衆出降唯池仲容負固不服<lb/>
十月進兵横水時賊首謝志珊糾率諸賊謀先破南康<lb/>
乘虚入廣先生議以為横水左溪為江西腹心之患若<lb/>
先與湖廣夾攻桶岡進兵兩寇之間腹背受敵勢必不<lb/>
利今議進兵横水剋期在十一月朔賊必以為先事桶<lb/>
岡觀望未備乘此急擊可以得志遂破賊巢五十謝志<lb/>
<pb n="KR2g0050_WYG_008-13a"/>
珊等伏誅衆議乘勝進攻桶岡先生以桶岡天險四塞<lb/>
青壁萬仞中盤百餘里連峯參天深林絶谷不覩日月<lb/>
其所由入惟鎖匙龍等然皆架棧梯壑賊坐崖巔發礧<lb/>
石可無執兵而禦我師惟上章一路稍平然深入湖廣<lb/>
迂迴取道半月始至事皆非便今横水左溪餘賊皆已<lb/>
奔入同難合勢為守必力我師兼三日之糧長驅百餘<lb/>
里而爭利彼若扼而不前頓兵幽谷之底所謂强弩之<lb/>
末不能穿魯縞矣今若移屯近地休兵鋭振揚威聲先<lb/>
<pb n="KR2g0050_WYG_008-13b"/>
使人諭以禍福彼必懼而請服其或不從乘其猶豫襲<lb/>
而擊之乃可以逞因使其黨往説之賊遲疑未備先生<lb/>
分部各兵於晦日乘夜徑進次早冒雨疾登賊首藍天<lb/>
鳳方聚議而各兵已入險合擊賊遂大敗破巢三十餘<lb/>
兩地之冦盤據千里荼毒數郡兩月間凡俘斬六千有<lb/>
竒破巢八十有四釋其脇從千餘衆歸流亡使復業度<lb/>
地居民夷其險阻<lb/>
冬奏以削平諸地建崇義縣戊寅正月征三浰浰頭賊<lb/>
<pb n="KR2g0050_WYG_008-14a"/>
池仲容見諸巢悉破始懼遣其弟池仲安來附而内嚴<lb/>
戰備先生熟察其變陽怒告變盧珂等械繫之密令其<lb/>
所親信説使自來投訴息民散兵示不復用賊遂弛備<lb/>
仲容率其黨九十三人詣贛來見先生館待之明年正<lb/>
月計擒仲容并其黨悉殱之使人趨發屬縣兵各從所<lb/>
分地入先生親率軍直搗下浰大巢諸巢盡破乘勝逐<lb/>
北追討殆盡奏設和平縣留官防守而歸先生驅卒不<lb/>
滿萬餘糜餉不過數萬數月間斬馘俘獲無筭三省宴<lb/>
<pb n="KR2g0050_WYG_008-14b"/>
如諸賊藪盡為治境<lb/>
先生莅贛甫逾年凡三捷皆役不再籍兵無挫刃其初<lb/>
至兵乏矣第選民兵立兵符明賞罰以練之而不征調<lb/>
狼達土兵食匱矣第䟽通鹽法處商税以足之而未始<lb/>
加賦編民開縣置司立學移驛一時經略皆千百年至<lb/>
計在事燕居則挽强習勞出兵則躍馬先驅經營出入<lb/>
不暇寧居而意思安閒常若無事門人數十相隨談道<lb/>
未嘗以造次輟也<hi>聖學宗傳</hi>
<pb n="KR2g0050_WYG_008-15a"/>
六月陞副都御史䕃子錦衣衞世襲百户班師至贛雖<lb/>
軍旅擾擾而以維風化為急贛人性僑野為立保甲十<lb/>
家牌法作業出入有紀又行鄉約設社學教郡邑子弟<lb/>
歌詩習禮又親書教誡四章使之家諭户曉嶺北風俗<lb/>
為之丕變開書院日與海内名賢士大夫講學<lb/>
七月刻古本大學先生在龍場時即疑朱子大學章句<lb/>
以為古本本簡易明白其書止於一篇原無經傳之分<lb/>
原無缺傳可補至是録刻成書傍為之釋<lb/>
<pb n="KR2g0050_WYG_008-15b"/>
刻朱子晚年定論自洪武永樂間專崇朱學海内學術<lb/>
齊同無有異説自先生始為異論學士大夫囂然攻為<lb/>
禪學先生乃取朱子之説而檢求之以為晚年定論謂<lb/>
世之所傳集註或問之𩔖乃其中年未定之説其諸語<lb/>
𩔖之屬又其門人挾勝心以附己見而世之學者不求<lb/>
其晚嵗既悟之論競相呶呶以亂正學輒採録而裒集<lb/>
之私以示夫同志<lb/>
　羅整庵與先生書曰不知所謂晚年者斷以何年為<lb/>
<pb n="KR2g0050_WYG_008-16a"/>
　定羸軀病暑未暇詳考偶考得何叔京氏卒於淳熙<lb/>
　乙未時朱子年方四十有六爾後二年丁酉而論孟<lb/>
　集註或問始成今有取於答何書者四通以為晚年<lb/>
　定論至於集註或問則以為中年未定之説竊恐考<lb/>
　之欠詳而立論之太果也<lb/>
　應嗣寅曰聖人之學自志學以至從心無有止息何<lb/>
　況朱子晚年豈不更進但博學審問慎思明辨則入<lb/>
　門之際千聖定本朱子臨終三日前改大學誠意章<lb/>
<pb n="KR2g0050_WYG_008-16b"/>
　若格物之解果誤豈有入門便誤後學而不改之理<lb/>
　先生答羅整庵書謂其中年數誠有所未考然則先<lb/>
　生但取其近己者集為定論耳<lb/>
八月門人刻傳習録九月修濂溪書院<lb/>
己卯六月奉勅勘處福建叛軍至豐城聞宸濠反遂返<lb/>
吉安時南風急舟不能前先生焚香泣禱風止北帆起<lb/>
濠已遣兵千人逆之潛入漁舟得免抵吉安與知府伍<lb/>
文定謀起兵討賊乃定計上疏告變而移檄列郡暴濠<lb/>
<pb n="KR2g0050_WYG_008-17a"/>
罪狀俾各率吏士勤王時兵未集憂南京無備欲沮撓<lb/>
之為兩廣機密大牌備兵部咨及都御史顏咨云率領<lb/>
狼達官兵四十八萬江西公幹濠見檄果疑懼遷延未<lb/>
發又詐為諸郡邑接濟官軍公移又為李士實劉養正<lb/>
内應偽書賊將投降密狀令人入於濠濠徼得書檄傍<lb/>
徨未決與士實養正謀皆勸疾趣南京即大位濠内疑<lb/>
十餘日而探中外兵不至諜知非實乃留少兵守南昌<lb/>
而自率其衆六萬人襲九江南康下之進圍安慶留攻<lb/>
<pb n="KR2g0050_WYG_008-17b"/>
不克<lb/>
奉旨著督兵討賊先生固封偽檄以進疏略曰陛下在<lb/>
位一十四年屢經變難民心揺動尚爾巡遊不已致使<lb/>
宗室謀動干戈冀竊大寶且天下之覬覦寧特一寧王<lb/>
天下之姦雄豈特在宗室言念及此懔骨寒心昔漢武<lb/>
有輪臺之悔而天下向治徳宗下奉天之詔而士民<lb/>
感泣伏望皇上痛自克責易轍改絃罷出姦諛以回天<lb/>
下豪傑之心絶迹巡遊以杜天下姦雄之望以十三日<lb/>
<pb n="KR2g0050_WYG_008-18a"/>
甲辰督知府伍文定發吉安時我師已大集僉請急救<lb/>
安慶先生以為非策不如先舉南昌法所謂攻其必救<lb/>
是已乃誓師樟樹使精卒四百襲破其伏兵之在新舊<lb/>
厰者躡之至暮士蟻附而上遂拔南昌擒其居守王拱<lb/>
樤及宸濠子時濠為安慶所抗氣稍沮聞南昌失守解<lb/>
圍自救先生使伍文定等以精卒三千分道逆擊都指<lb/>
揮余恩以游兵四百往來為疑兵陳槐等以兵二千分<lb/>
為十餘軍張疑設伏與文定等密相應遇其前鋒於黄<lb/>
<pb n="KR2g0050_WYG_008-18b"/>
家渡佯北以致之賊爭利競進而亂邢珣以所部衝擊<lb/>
斷其中堅文定恩等乘之伏兵羣起賊大敗退保八字<lb/>
腦賊併力致死我兵少却急取先却者頭益爭奮伍文<lb/>
定立銃礮間火燎其鬚殊死戰濠又敗明日濠方晨朝<lb/>
我兵四面至礮火碎其副舟遂奔潰擒濠及其子眷屬<lb/>
李士實劉養正數十人斬首三千級溺水死者二萬餘<lb/>
分兵追𠞰江西平㨗聞上議親征寢不下上自稱威武<lb/>
大將軍南巡公乃俘濠取内道以獻太監張忠安邊伯<lb/>
<pb n="KR2g0050_WYG_008-19a"/>
許泰議將縱之鄱湖俟上親與遇戰先生弗聽抵錢塘<lb/>
以濠付張永<lb/>
稱病西湖淨慈寺聞南巡已至淮揚從京口將趨行在<lb/>
大學士楊一清固止之會奉㫖兼巡撫江西遂還南昌<lb/>
忠等方挾宸濠搜求百出肆為飛語北軍或肆坐嫚罵<lb/>
或故衝導起釁先生一不為動務待以禮豫令市民移<lb/>
家於鄉而以老羸應門始欲犒賞北軍泰等預禁之令<lb/>
勿受乃傳示内外諭北軍離家苦楚居民當敦主客禮<lb/>
<pb n="KR2g0050_WYG_008-19b"/>
每出遇北軍喪必停車問故厚與之櫬嗟歎乃去久之<lb/>
北軍咸服㑹冬至節近預令城市舉奠時新經濠亂哭<lb/>
亡酹酒者聲聞不絶北軍無不思家泣下先生與忠等<lb/>
語不稍狥已漸知畏嘗與先生較射教場先生勉應之<lb/>
曰三發三中北軍舉手嘖嘖忠等懼乃班師還南都讒<lb/>
先生必反曰召必不至庚辰正月有詔召先生至蕪湖<lb/>
忠泰拒之半月不得入乃入九華山草庵宴坐武宗遣<lb/>
人覘之曰王守仁學道人也召之即至安得反乎乃命<lb/>
<pb n="KR2g0050_WYG_008-20a"/>
返江西<lb/>
　先生赴召至上新河為諸幸讒阻不得見中夜黙坐<lb/>
　見水波拍岸汩汩有聲思曰以一身䝉謗死即死耳<lb/>
　如老親何謂門人曰此時若有一孔可以竊父而逃<lb/>
　吾亦終身長往不返矣<lb/>
二月觀兵九江還南昌請寛租賑卹士民五月江西大<lb/>
水疏自劾錢徳洪曰是時武宗猶羈南畿進諫無由姑<lb/>
敘地方災異以自劾冀君心開悟而加意黎元七月上<lb/>
<pb n="KR2g0050_WYG_008-20b"/>
令重上捷音始議北旋四疏省𦵏不允<lb/>
十六年先生年五十始揭致良知之教一日先生喟然<lb/>
發歎陳九川問曰先生何歎也曰此理簡易明白若此<lb/>
乃一經沈埋數百年九川曰亦為宋儒從知解上入認<lb/>
識神為性體故聞見日益障道日深耳先生曰然譬之<lb/>
人有冒别姓墳墓為祖墓者無以為辨只得開壙將子<lb/>
孫滴血真偽無可逃矣我此良知二字實聖聖相傳一<lb/>
㸃滴骨血也<lb/>
<pb n="KR2g0050_WYG_008-21a"/>
録陸象山子孫五月集門人於白鹿洞六月赴世宗内<lb/>
召尋止陞南京兵部尚書參贊機務遂疏乞便道省𦵏<lb/>
至越尋封新建<lb/>
嘉靖元年正月疏辭封爵時紀功册諸人多不録先生<lb/>
累䟽辭封乞録諸勤王者功謂殃莫大於叨天之功罪<lb/>
莫大於掩人之善惡莫深於襲下之能辱莫重於忘己<lb/>
之恥四者備而禍全臣之不敢受爵者非以辭榮也避<lb/>
禍焉耳竟格不行丁龍山公艱時御史程啟元給事中<lb/>
<pb n="KR2g0050_WYG_008-21b"/>
毛玉劾先生亂正學<lb/>
甲申大禮議起霍韜等先後以大禮問皆不答嘗有詩<lb/>
曰無端禮樂紛紛議誰與青天掃宿塵<lb/>
丁亥五月命兼都察院左都御史征思田六月疏辭不<lb/>
允將適廣為私囑於客座曰但願温恭直諒之友來此<lb/>
講學論道示以孝友謙和之行徳業相勸過失相規以<lb/>
教訓我子弟使無陷於非僻不願狂懆惰慢之徒來此<lb/>
博奕飲酒長傲飾非導以驕奢淫蕩之事誘以貨利貪<lb/>
<pb n="KR2g0050_WYG_008-22a"/>
黷之謀㝠頑無恥扇惑鼓動以益我子弟之不肖嗚呼<lb/>
由前之説是謂良士由後之説是謂凶人我子弟茍逺<lb/>
良士而近凶人是謂逆子戒之戒之九月發越中先一<lb/>
日晚客散門人錢徳洪王畿候立庭下先生復移席天<lb/>
泉橋上徳洪舉舟中與畿論為學宗㫖畿言先生所説<lb/>
知善知惡是良知為善去惡是格物恐未是究竟話頭<lb/>
心既是無善無惡意亦是無善無惡知亦是無善無惡<lb/>
物亦是無善無惡若説意有善有惡畢竟心亦未是無<lb/>
<pb n="KR2g0050_WYG_008-22b"/>
善無惡洪以為心體原來無善無惡今習染既久覺心<lb/>
體上見有善惡在為善去惡正是復那本體功夫若見<lb/>
得本體如此只説無功夫可用恐只是見耳敢問孰是<lb/>
先生喜曰正要二君有此一問汝中須用徳洪功夫徳<lb/>
洪須透汝中本體二君相取為益吾學更無遺念矣徳<lb/>
洪請問先生曰太虛之中日月星辰風雨露雷隂霾曀<lb/>
氣何物不有又何一物得為太虛之障人心本體亦復<lb/>
如是太虛無形一過而化亦何費纖毫氣力徳洪功夫<lb/>
<pb n="KR2g0050_WYG_008-23a"/>
須要如此畿請問先生曰汝中見得此意只好黙黙自<lb/>
修不可執以接人上根之人世亦難遇一悟本體即見<lb/>
功夫物我内外一齊盡透此顏子明道不敢承當豈可<lb/>
輕易望人二君已後與學者言務要依我四句宗㫖無<lb/>
善無惡是心之體有善有惡是意之動知善知惡是良<lb/>
知為善去惡是格物以是自修直躋聖位以此接人更<lb/>
無差失畿曰本體透後于此四句宗㫖何如先生曰此<lb/>
徹上徹下語自初學以至聖人只此功夫初學用此循<lb/>
<pb n="KR2g0050_WYG_008-23b"/>
循有入雖至聖人窮究無盡堯舜精一功夫亦只如此<lb/>
先生又重囑曰我年來立教亦更幾番今始立此四句<lb/>
人心自有知識以來已為習俗所染今不教他在良知<lb/>
上實用為善去惡功夫只去懸空想個本體一切事為<lb/>
俱不著實此病痛不是小小不可不早説破<lb/>
　應嗣寅曰使先生當日立教之説若曰至善者心之<lb/>
　體感物而動出於善或出於惡者意也知善知惡是<lb/>
　良知存善去惡者復吾心體也則為善去惡便是究<lb/>
<pb n="KR2g0050_WYG_008-24a"/>
　竟也今乃以無善為心體則固不必為善矣而又曰<lb/>
　知善知惡是良知為善去惡是格物則為善尚未是<lb/>
　心體王畿之説有自來矣然則先生宗㫖在無善無<lb/>
　惡心之體一句已自不是何也朱子曰所謂性善者<lb/>
　無惡之名又曰人纔見説仁義禮智四者為性之體<lb/>
　便疑實有此四塊之物磊塊其間皆是錯看了也然<lb/>
　則無惡即是善況性中既具仁義禮智不可謂無善<lb/>
　矣性中具有仁義禮智只是未發故不見其迹夫未<lb/>
<pb n="KR2g0050_WYG_008-24b"/>
　發宜皆無善惡之可名然聖人不説性無善者葢有<lb/>
　故如桃仁杏仁穀種稗子莫非未發之性而聖人專<lb/>
　重穀種謂其有中氣也雖未發而其所具之氣已自<lb/>
　不同于物矣儒釋之分正在於此人性物性之分亦<lb/>
　在於此葢成性者止如草木之成核善者核中之生<lb/>
　氣有心體而無善是空穀也所謂荑稗之種也及其<lb/>
　發也必無繼之之善矣有善有惡意之動知善知惡<lb/>
　是良知此二句説得至為善去惡是格物此一句竟<lb/>
<pb n="KR2g0050_WYG_008-25a"/>
　不是葢為善去惡而在内誠意之功為善去惡而在外<lb/>
　則修身之功也祇為人不知孰為善惡故教之以格<lb/>
　物而仍教之以致知在為善去惡何異説夢況修身<lb/>
　在外可以言為善去惡誠意在内但可謂之閑邪存<lb/>
　其誠并不可言為也此先生立教之誤至王畿言意<lb/>
　亦是無善無惡不知其動者何念乃不可謂善又不<lb/>
　可謂惡也知亦是無善無惡只是懵懂不識是非物<lb/>
　亦是無善無惡則善惡在物吾安得以為有以為無<lb/>
<pb n="KR2g0050_WYG_008-25b"/>
　更可嗤也反不如説心意知物皆歸無有為禪家本<lb/>
　色也<hi>性理大中</hi>
　<hi>佳</hi>按先生之教始裂於龍谿故念庵羅子屢斥其失<lb/>
　殆四無有以誤之歟至立三教合一之説而隂詆程<lb/>
　朱為異端萬厯中年羣然崇尚浸淫入於制藝非有<lb/>
　涇陽景逸諸儒力挽之則斯道之晦蝕可勝歎哉是<lb/>
　以君子貴慎於立言也<lb/>
至吉安大會士友於螺川諸生偕舊遊三百餘人迎入<lb/>
<pb n="KR2g0050_WYG_008-26a"/>
驛中先生曰堯舜生知安行的聖人猶兢兢業業用困<lb/>
勉工夫吾儕以困勉資質而悠悠蕩蕩坐享生知安行<lb/>
的成功豈不誤己哉又曰良知之妙真是周流六虛變<lb/>
動不居若假以文過飾非為害大矣臨别囑曰工夫只<lb/>
是簡易真切愈真切愈簡易愈簡易愈真切<lb/>
先生至梧州先是岑猛叛兩廣猛死田州其黨盧蘇王<lb/>
受搆衆復叛攻陷思恩提督都御史姚鏌發四省兵討<lb/>
之久勿克朝議用張璁桂萼薦起先生代鏌先生至任<lb/>
<pb n="KR2g0050_WYG_008-26b"/>
開示恩信盡撤調集防守之兵諭以朝廷遣大臣處勘<lb/>
開爾等更生之路爾等果能誠心投順當貸爾死蘇受<lb/>
等自縛來歸先生薄示懲杖諭以今日宥爾一死者朝<lb/>
廷天地好生之仁必杖爾示罰者我等人臣執法之義<lb/>
於是衆皆叩頭悦服悉遣歸農思田平先生為文勒石<lb/>
興學校設防安撫踰年班師先生又以斷藤峽及八寨<lb/>
諸賊盤據反側久毒嶺表乃因討思田歸兵宻與領兵<lb/>
官約束分道襲之而檄蘇受等兵相犄角立功以報左<lb/>
<pb n="KR2g0050_WYG_008-27a"/>
右夾翼誅獲劇賊三千有竒悉定其地捷奏至遣行人<lb/>
馮恩齎勅奬賜疏謝時閣臣桂萼素忌先生言先生挾<lb/>
詐專兵先生亦病十月疏請告移卧舟次將自梧道廣<lb/>
侍命於韶雍之間十一月丁卯卒於南安時推官周積<lb/>
候疾問遺言先生微哂曰此心光明亦復何言問何所<lb/>
囑先生曰他無所念平生學問方纔見得數分未能與<lb/>
吾黨共成之為可恨耳遂逝時年五十七八年二月喪<lb/>
至越是時朝中議先生學術有㫖邇來士子邪説皆其<lb/>
<pb n="KR2g0050_WYG_008-27b"/>
倡導爵䕃贈諡諸典不行且下詔禁先生學術隆慶元<lb/>
年贈新建候諡文成照舊世襲萬厯十二年從祀孔廟<lb/>
先生天資超絶少喜任俠長好辭章仙釋既而以斯道<lb/>
自任以聖人為必可至平生無一時一念不在於學經<lb/>
歴危變益信良知真足以忘患難出生死故晚年時時<lb/>
舉以示人曰吾此學從百死千難中得來豈可易説<lb/>
或言以公氣節文章政事勲業足葢一世只除却講學<lb/>
一事便是完人先生答曰某但願從事講學不願其他<lb/>
<pb n="KR2g0050_WYG_008-28a"/>
人謂先生豪傑之才聖賢之學云所著有陽明集居夷<lb/>
集五經臆説大學古本旁註及門人所記傳習録所纂<lb/>
則言行於世<lb/>
先生生時祖母岑夢神人衣緋玉雲中鼔吹送兒授之<lb/>
因命名曰雲五嵗不言有僧過之曰好箇孩兒可惜道<lb/>
破遂改今名即能言<lb/>
十一嵗祖竹軒公攜先生北上過金山寺對客賦詩曰<lb/>
金山一㸃大如拳打破維揚水厎天醉倚妙髙臺上月<lb/>
<pb n="KR2g0050_WYG_008-28b"/>
玉簫吹徹洞龍眠客大驚異復命賦蔽月山房隨口應<lb/>
曰山近月逺月覺小便道此山大於月若人有眼大如<lb/>
天還見山小月更濶十五嵗出游居庸三闗詢諸夷種<lb/>
落與備禦策逐騎射欲上書於朝父龍山公斥之為狂<lb/>
乃止<lb/>
初學書法先生後讀明道書曰吾作字甚敬非是要字<lb/>
好即此是學既非要字好又何學也乃知古人隨時隨<lb/>
事只在心上學此精明字好亦在其中矣與學者論格<lb/>
<pb n="KR2g0050_WYG_008-29a"/>
物多舉此為證<lb/>
辛酉以刑部主事審録江北游九華山宿化城寺是時<lb/>
道者蔡蓬頭善談仙先生以禮請問蔡曰汝禮雖隆終<lb/>
不忘官相一笑而别聞地藏洞有異人坐卧松毛不火<lb/>
食歴險訪之異人方熟睡先生坐傍撫其足頃之醒視<lb/>
曰路險何得至此因論曰周茂叔程明道是儒家兩箇<lb/>
好秀才<lb/>
先生托跡投江附估船遯遇颶風飄至閩境夜奔山徑<lb/>
<pb n="KR2g0050_WYG_008-29b"/>
叩寺求宿不納趨野廟倚香案卧葢虎穴也夜半虎遶<lb/>
廊哮吼不入及旦僧見先生無恙異之邀至寺則前鐵<lb/>
柱宫所晤道士在焉因與商逺遁計道士曰子有親在<lb/>
不可因為筮得明夷遂決策返先生與黄綰論學綰自<lb/>
言有志未實用功先生曰人患無志不患無功<lb/>
在滁州日與門人遨遊瑯琊瀼泉間環龍潭而坐者常<lb/>
數百人歌聲振山谷後陞南鴻臚卿滁陽諸友送至烏<lb/>
衣不能别以詩促之歸曰掘地見泉水隨處無勿得何<lb/>
<pb n="KR2g0050_WYG_008-30a"/>
必驅馳為千里逺相即君不見堯羮與舜牆又不見孔<lb/>
與蹠對面不相識逆旅主人多殷懃出門轉盻成路人<lb/>
先生平湖廣横水桶岡諸寇酋長謝志珊就擒問曰汝<lb/>
何策得衆若此志珊曰亦不容易平生見世上魁傑好<lb/>
漢多方招致斷不輕易放過先生退語門人曰吾儕一<lb/>
生求友當如此矣<lb/>
征三浰以書示薛侃曰即日抵龍南明日入巢四路並<lb/>
進賊有必破之勢矣破山中賊易破心中賊難區區剪<lb/>
<pb n="KR2g0050_WYG_008-30b"/>
除鼠竊何足為異若諸賢掃蕩心腹之寇以收廓清平<lb/>
定之功此大丈夫不世之偉績也<lb/>
勤王時鄒守益趨見曰聞宸濠誘舊賊葉芳兵攻吉安<lb/>
矣先生曰芳必不叛曰彼從濠望封拜可尋常計乎先<lb/>
生黙然良久曰天下盡反我輩固當如是一時胸中利<lb/>
害如洗<lb/>
方先生初入南昌時日坐都院後堂對士友論學洞開<lb/>
中門令見前後報至登堂遣之時有言文定焚鬚及兵<lb/>
<pb n="KR2g0050_WYG_008-31a"/>
前却狀者衆咸失色先生徐起如側席遣牌斬其前却<lb/>
者還坐復理前語論學徐聞濠擒衆咸色喜先生愀然<lb/>
曰濠雖擒苐恐傷死者衆耳亦復論學如常<lb/>
　劉念臺曰學者或云於靜中見得道理如此而動時<lb/>
　又復忙亂或云於動時頗近於道而靜中又復紛擾<lb/>
　症雖二見其實一病也動靜二字不能打合如何言<lb/>
　學陽明先生在軍中一面與門人講學一面應酬軍<lb/>
　務纖毫不亂此時動靜一乎二乎<hi>山隂語要</hi>
<pb n="KR2g0050_WYG_008-31b"/>
先生在錢塘遇太監張永極言江西遭禍亂民困已極<lb/>
不堪六師擾永然之乃曰吾出為羣小在君側欲左右<lb/>
調䕶聖躬耳非為功來也先生功吾自知之勞錦衣止<lb/>
五金錦衣怒不納次日來辭先生執其手曰我在正徳<lb/>
初下錦衣獄甚久未見輕財重義有如公者昨薄物出<lb/>
區區意只求備禮聞公不納令我惶愧我無他長止善<lb/>
作文字他日當為表章令錦衣知有公也復再拜其人<lb/>
竟不能出他語而别<lb/>
<pb n="KR2g0050_WYG_008-32a"/>
霍韜過論大學輒持舊見先生曰若傳習書史考正古<lb/>
今以廣吾見聞則可若欲以是求得入聖門路譬之採<lb/>
摘枝葉以綴本根而欲通其血脈葢亦難矣<lb/>
　<hi>佳</hi>按先生論格物非是其論入聖不在採摘枝葉廣<lb/>
　博見聞則篤論也為學而不身體力行徒資誦説先<lb/>
　生之所棄哉<lb/>
先生居憂使門人子弟紀喪因材分任仙居金克厚得<lb/>
監厨後克厚連舉進士語人曰吾學得司厨大益時先<lb/>
<pb n="KR2g0050_WYG_008-32b"/>
生居里謗議日熾言官希宰輔意倡言論劾癸未南宫<lb/>
策問心學隂詆闢先生學術徐珊不對而出歐陽徳王<lb/>
臣魏良弼等直發師㫖亦在取列先生謂門弟子曰吾<lb/>
道非耶何為如此在侍者或謂先生功盛位崇忌嫉者<lb/>
謗或謂先生學駁宋儒拘泥者謗或謂從游者衆莫保<lb/>
其往不無以身謗曰三言者誠有之特吾自知處諸君<lb/>
論猶未及葢吾前尚有鄉愿意在今只信良知更無掩<lb/>
藏迴䕶纔做得狂者耳海寧董澐以能詩聞於江湖年<lb/>
<pb n="KR2g0050_WYG_008-33a"/>
六十八聞先生學以杖肩其瓢笠詩卷来訪登門長揖<lb/>
上坐先生異其氣貌禮敬之與之語連日夜澐有悟因<lb/>
納拜稱弟子先生與之徜徉山水間澐日有聞歡然樂<lb/>
而忘歸也自號從吾道人先生作從吾道人記以贈之<lb/>
八月之望日白如洗先生集諸弟子於碧霞池之天泉<lb/>
橋上侍者百十人酒半行命歌詩諸弟子比音而作翕<lb/>
然如協金石少間理絲吹竹或投壺或鼔棹逺近相答<lb/>
先生顧而樂之遂即席賦詩有鏗然舎瑟春風裏㸃也<lb/>
<pb n="KR2g0050_WYG_008-33b"/>
雖狂得我情之句明日諸生入謝先生曰昔孔子在陳<lb/>
何思魯之狂士葢世之學者没溺富貴聲利之場如拘<lb/>
如囚而莫之省脱及聞孔子之教始知一切俗緣皆非<lb/>
性體乃豁然脱落但見得此意不加實踐以入於精微<lb/>
則漸有輕滅世故濶略倫物之病比世之庸庸瑣瑣者<lb/>
不同其為未得於道一也故孔子在陳思歸以裁之使<lb/>
入於道耳諸君講學但患未得此意今幸見此正好精<lb/>
詣力造以求於至道無以一見自足而終止於狂也<lb/>
<pb n="KR2g0050_WYG_008-34a"/>
歐陽徳為六安州守奉書問學以為初政倥偬後稍次<lb/>
第始得與諸生講學先生曰吾所講學正在政務倥偬<lb/>
中豈必聚徒而後為講學耶<lb/>
示黄綰書曰人在仕途比之退處山林時工夫難十倍<lb/>
非得良友時時警發砥礪平日志向鮮有不潛移黙奪<lb/>
弛然日就頽靡者<hi>聖學宗傳</hi>
先生十五嵗時夢中嘗得句云卷甲歸來馬伏波早年<lb/>
兵法髩毛皤莫知其謂後舟至烏蠻灘舟人指曰此伏<lb/>
<pb n="KR2g0050_WYG_008-34b"/>
波廟前灘也先生呀然登廟禮拜如夢中所見因續夢<lb/>
中詩且歎人生行止之不偶云<hi>行狀</hi>
先生初第上安邊八策世稱為訏謨晚自省曰語中多<lb/>
抗厲氣此氣未除而欲任天下事其何能濟筮仕刑曹<lb/>
言于大司冦禁獄吏取飯囚之餘豢豕或以為美談晚<lb/>
自悔曰當時善則歸己不識置堂官同僚於何地此不<lb/>
學之過或問寧藩事曰當時只合如此覺來尚有揮霍<lb/>
微動於氣者在使今日處之更别<lb/>
<pb n="KR2g0050_WYG_008-35a"/>
劉養正舊從公游母死未葬公為之葬為文祭之曰吾<lb/>
不敢宥汝之生而葬汝之母可謂故舊不遺情法兩盡<lb/>
矣<hi>名臣言行録</hi>
家居時里人有求鬻其産者先生辭卻已一日先生偕<lb/>
董澐王畿諸門人遊山偶經其處覩其風景佳勝衷黙<lb/>
悔前之未收也忽惕然自訟曰是何心哉有貪心便無<lb/>
恕心矣且悔且訟兩念交戰膺中行里許始化徐以告<lb/>
從行諸弟曰克己之難如此<lb/>
<pb n="KR2g0050_WYG_008-35b"/>
先生答顧璘書曰夫拔本塞源之論不明於天下則天<lb/>
下之學聖人者將日繁日難不至淪於禽獸不止而猶<lb/>
自以為聖人之學夫聖人之心視天下之人無内外逺<lb/>
近凡有血氣皆其昆弟赤子之親莫不欲安全而教養<lb/>
之以遂其萬物一體之念天下之人心其始亦非有異<lb/>
於聖人也特其間於有我之私隔於物欲之蔽大者以<lb/>
小通者以塞甚有視其父子兄弟如仇讐者聖人有憂<lb/>
之是以推其天地萬物一體之仁以教天下使之皆有<lb/>
<pb n="KR2g0050_WYG_008-36a"/>
以克其私去其蔽以復其心體之同然其教之大端則<lb/>
堯舜禹之相授受所謂道心惟微惟精惟一允執厥中<lb/>
而其節目則舜之命契所謂父子有親君臣有義夫婦<lb/>
有别長㓜有序朋友有信五者而已當是之時人無異<lb/>
見家無異習安此者謂之聖勉此者謂之賢而背此者<lb/>
雖啟明如朱亦謂之不肖下至閭井田野農工商賈之<lb/>
賤莫不皆有是學而惟以成其徳行為務何者無有聞<lb/>
見之雜記誦之煩辭章之靡濫功利之馳逐而但使之<lb/>
<pb n="KR2g0050_WYG_008-36b"/>
孝其親弟其長信其朋友以復其心體之同然則人亦<lb/>
孰不能之乎學校之中惟以成徳為事有長于禮樂長<lb/>
于政教長于水土播植者則就其成徳而因使益精其<lb/>
能迨夫舉徳而任則用之者惟知同心一徳以共安天<lb/>
下之民視才之稱否而不以崇卑為輕重效用者亦惟<lb/>
知同心一徳以共安天下之民茍當其能則終身安於<lb/>
卑瑣而不以為賤當是時才質之下者則安其農工商<lb/>
賈之分各勤其業以相生相養而無有乎希高慕外之<lb/>
<pb n="KR2g0050_WYG_008-37a"/>
心才能之異若臯夔稷契者則出而各効其能或營衣<lb/>
食或通有無或備器用集謀并力以求遂其仰事俯育<lb/>
之願譬之一身目不恥其無聰而耳之所涉目必營焉<lb/>
足不恥其無及而手之所探足必前焉葢其元氣充周<lb/>
血脈條暢是以痒疴呼吸感觸神應有不言而喻之妙<lb/>
此聖人之學所以至易至簡易知易從學易能而才易<lb/>
成者正以大端惟在復心體之同然也而知識技能非<lb/>
所以與論也三代以降教者不復以此為教學者不復<lb/>
<pb n="KR2g0050_WYG_008-37b"/>
以此為學霸者之徒竊取先王之近似者假之於外以<lb/>
内濟其私天下靡然宗之聖人之道遂以蕪塞世之儒<lb/>
者慨然悲傷蒐獵先聖王之典章法制而掇拾修補于<lb/>
煨燼之餘聖學之門牆遂不可復覩於是乎有訓詁之<lb/>
學而傳之以為名有記誦之學而言之以為博有詞章<lb/>
之學而侈之以為麗相矜以知相軋以勢相爭以利相<lb/>
高以技能相取以聲譽其出而仕也理錢穀者則欲并<lb/>
夫兵刑典禮樂者又欲與於銓軸處郡縣則思藩臬之<lb/>
<pb n="KR2g0050_WYG_008-38a"/>
高居臺諫則望宰執之要故不能其事則不可以兼其<lb/>
官不通其説則不可以要其譽記誦之廣適以長其傲<lb/>
也知識之多適以行其惡也聞見之博適以肆其辨也<lb/>
辭章之富適以飾其偽也嗚呼以若是之積染以若是<lb/>
之心志而又講之以若是之學術宜其聞吾聖人之教<lb/>
而視之以為贅疣枘鑿則其以良知為未足而謂聖人<lb/>
之學為無所用亦其勢有必至矣非夫豪傑之士無所<lb/>
待而興者吾誰與望乎<lb/>
<pb n="KR2g0050_WYG_008-38b"/>
嗣寅應氏曰先生之學誠能救時然先生可謂能止而<lb/>
未知止於至善也今言先生之美夫先儒之著述豈以<lb/>
為名哉其始也窮思劄記以無忘所知其既也憫世之<lb/>
昧出其言以覺之至誠之心貫乎金石故愚者讀之而<lb/>
明柔者讀之而强矣其季也以此為名以其昏昏使人<lb/>
昭昭無用之贅言煩人耳目本明之四書讀解説而反<lb/>
障至於文集詩賦稗史積案堆几已可厭矣又其愚者<lb/>
日讀爛惡之時文而不衰焉辭章為害先生廓清之意<lb/>
<pb n="KR2g0050_WYG_008-39a"/>
深矣朱子曰為學當以存主為先而致知力行亦不可<lb/>
偏廢然後之讀書者游神身外不無仰看鳥而錯應人<lb/>
以其所學横據胸中自棼其心先生教之虛靜使之靜<lb/>
時常覺動時常定以去其逐物之流先生可謂立其大<lb/>
矣自先儒立教防學者入於虛無但教之下學自然上<lb/>
達而其後學者以讀書明倫人道盡矣誠為不誤至於<lb/>
性命則多不復詳於身内而先生本體之説可使學者<lb/>
密於定性之功先生之造就多矣嘗有學者心本開明<lb/>
<pb n="KR2g0050_WYG_008-39b"/>
一經讀書反致茫昧葢因無明師良友即鹿無虞入於<lb/>
荆棘今得先生良知之説使無識之人得以自定不致<lb/>
震眩又有徒事解説不肯立心得先生之言豁然有警<lb/>
凡此皆先生之美不可掩者也至於聖人之學謂事事<lb/>
物物皆有定理故以六十四卦冒天下之道五倫百行<lb/>
禮儀三百威儀三千皆所謂定理也以其知來之神識<lb/>
之於外以其藏往之智畜之於内至其遇物斯應則又<lb/>
以寂然不動之智發為感而遂通之神此所以變化無<lb/>
<pb n="KR2g0050_WYG_008-40a"/>
端而會其有極也今先生單掃事事物物皆有定理之<lb/>
説如是則聖人所著六經之定理皆屬無用而師其不<lb/>
學之心夫學者之害莫大於師心自用且不學之心何<lb/>
可師也動無依據茍且成習上無禮下無學自此始矣<lb/>
釋老行而聖學昧自西晉以來千年之久賴程朱而天<lb/>
下之人不敢加釋老於孔孟朱子之書童而習之凡一<lb/>
字一句之明皆食其利使聖學無朱子則六經晦蝕不<lb/>
啻洪荒其廓清之功真並神禹而先生竟欲掃去謂道<lb/>
<pb n="KR2g0050_WYG_008-40b"/>
自茂叔明道而後言愈詳道愈晦此與斥吾之父母祖<lb/>
先何異吾不忍聽也先生宴門人百餘於碧霞池酣歌<lb/>
擊鼓投壺泛舟為樂作詩曰影響尚疑朱仲晦支離羞<lb/>
作鄭康成意欲痛掃先儒之傳註經書彰明理學卓吾<lb/>
之弊有自來矣夫考亭不可謂之影響而三代以下惟<lb/>
漢俗為淳龎亦諸儒謹禮之效漢史稱先儒談經經有<lb/>
數家家有數説章句多者至百餘萬言後生疑而莫正<lb/>
鄭𤣥刪裁繁蕪刋改漏失然後學者略知所歸至今讀<lb/>
<pb n="KR2g0050_WYG_008-41a"/>
其儀禮註至精約而不繁不可謂支離古人於先農先<lb/>
炊每食必祭康成獨不比於先炊乎何羞之有譬之晦<lb/>
庵方聚一堂學者使之誦讀不休或亦少苦先生略為<lb/>
寛假使之優游可也乃遽為之叱罵師長放遣生徒縱<lb/>
令自便後之學者遂敢悍然操戈於考亭使周程吟風<lb/>
弄月之言反為逸遊宴樂之具子瞻有云荀卿明王道<lb/>
述禮樂而李斯以其學亂天下其高談異論有以激之<lb/>
也先生得毋微有近乎緒山錢子曰師既没學者稍見<lb/>
<pb n="KR2g0050_WYG_008-41b"/>
本體即好為徑超頓悟之説無復省身克己之功謂一<lb/>
見本體超聖可以跂足視聖門誠意格物為善去惡之<lb/>
㫖皆相鄙以為第二義簡略事為言行無顧甚者蕩滅<lb/>
禮教猶自以為得聖門之最上乘嗚呼此固非先生之<lb/>
慮所及也然成𢎞之時曾有此習乎且文辭以行逺也<lb/>
惟其詖淫邪遁者然後從而去之今先生不欲學者學<lb/>
文凡四書所謂博學於文者皆不以為六經載道之文<lb/>
則庸下之質不事詩書惟事嬉戲髙明之質惟求本體<lb/>
<pb n="KR2g0050_WYG_008-42a"/>
竟歸禪宗惟有志利禄者然後不得已而俯首六經焉<lb/>
夫舉天下髙明之人可與言道者先阻絶其讀書之路<lb/>
而又指利禄之夫以為讀書之戒讀書何得不廢此先<lb/>
生之二失也又釋氏為西國之教本與聖學相去萬里<lb/>
而先生講學之語每雜出焉如大乘上根聖胎聖果不<lb/>
著相之説亹亹而見而龍溪則竟以佛與羅漢第一妙<lb/>
覺之之説繼之年譜之中開卷僧來又記異人論最上<lb/>
乘曰周茂叔程伯淳是儒家兩個好秀才先生終身以<lb/>
<pb n="KR2g0050_WYG_008-42b"/>
佩此語夫禪之與儒果若是其無别乎此先生之三失<lb/>
也又聖門五尺之童羞稱五伯只是不肯行詐天下之<lb/>
人望以為北辰之居所而先生以講學之儒不憚為反<lb/>
覆之言於答陽之位後學乃薄宋儒之無事功而謂先<lb/>
生為有用之學功利之説始行此先生之四失也先生<lb/>
之言心謂其靜也常覺其動也常定其言本是而即繼<lb/>
之曰動靜皆有事焉是之謂集義則謬矣常覺常定祇<lb/>
是敬以直内之功與集義各不相䝉義雖出於吾性必<lb/>
<pb n="KR2g0050_WYG_008-43a"/>
期之施物而宜方可謂之義故曰義者宜也義以方外<lb/>
今如告子之說則義全在外如先生之説則義全在内<lb/>
又與事物無干皆非今行一禮於人送一幣帛本微物<lb/>
而行之不宜心中不安故曰合内外之道也外邊件件<lb/>
行得安穏積年積月曽無錯誤胸中自然浩浩落落此<lb/>
心不動故曰是集義所生者集聚數十年所行之義而<lb/>
生此氣也今先生只要在我常覺常定便是集義所以<lb/>
説事物之理不消講究徙義之謂何夫告子以義在外<lb/>
<pb n="KR2g0050_WYG_008-43b"/>
物故不求於心先生以義不在外物故外物不知亦不<lb/>
求於心告子以言在外故不求於心先生以文辭為末<lb/>
又學不宜在知解用功故亦不求於心其去幾何此先<lb/>
生之五失也程子曰心一也有指體而言者寂然不動<lb/>
是也有指用而言者感而遂通天下之故是也朱子曰<lb/>
心主乎身其所以為體者性也所以為用者情也是以<lb/>
貫乎動靜而無不在焉何嘗以識神為性體而先生謂<lb/>
宋儒誤認識神為性體吾儒進學全賴聰明睿知文理<lb/>
<pb n="KR2g0050_WYG_008-44a"/>
密察易之為書重贊神之為妙何嘗惡識神惟釋氏惡<lb/>
之欲滅識神先生乃祖此説此先生之六失也朱子曰<lb/>
讀書當徐觀聖賢立言本意所向如何若便以先入之<lb/>
見横於胸次而驅率聖賢之言以從己意設使義理可<lb/>
通已涉私意穿鑿況又義理窒礙有所不可行者也今<lb/>
先生正犯此病凡涉經書之言皆以致良知三字驅率<lb/>
之且儒者之學全重變化先生欲以一良知貫穿萬物<lb/>
執一不變此先生之七失也儒者之學少異於壯壯異<lb/>
<pb n="KR2g0050_WYG_008-44b"/>
於老故必循序漸進先生見略説階級便謂未瑩必須<lb/>
直指人心故年少之人一講良知便都無事此先生之<lb/>
八失也至於歎王通續經為良工心苦象山為孟子以<lb/>
後一人孔子九千鎰堯舜萬鎰等語則尚論古人全未<lb/>
分曉此先生九失也心之所向為志心之所得為徳見<lb/>
諸踐履為行知先行後知行並重五經四子莫不皆然<lb/>
而先生必欲以一人盡變前聖之説以為博學審問慎<lb/>
思明辨皆是行殊不知學問思辨之意專欲致知以免<lb/>
<pb n="KR2g0050_WYG_008-45a"/>
於誤行也以為必如此説方得喫𦂳然則聖分知行之<lb/>
教皆為寛懈乎此先生之十失也原先生之十失皆在<lb/>
誤解格物致知一句其解致知曰吾心之良知不待學<lb/>
而能於良知所知之善惡無不誠好而誠惡之是謂致<lb/>
知非若後儒所謂充廣其知識之謂也如是則竟以誠<lb/>
意為致知非所謂欲誠其意先致其知也其解格物曰<lb/>
格者正也去其心之不正以歸於正則是致知在正心<lb/>
即上下文理已自不順至使大學一書不復有頭此則<lb/>
<pb n="KR2g0050_WYG_008-45b"/>
失之尤甚而更偏於象山者有志聖學者固不可不明<lb/>
辨於此而誤從入之途矣<hi>性理大中</hi>
　<hi>佳</hi>曰先生之學象山之學也先生當正嘉文弊之日<lb/>
　首揭良知廓清舊習使學者密於定性為功甚大但<lb/>
　以略序之求乏從容之義稍異於先儒而其後學之<lb/>
　流弊不能無逺於中道要之先生為往聖傳學為斯<lb/>
　世覺迷民胞物與之懷則亦無異於朱子者學者惟<lb/>
　學其是以去其非皆作聖之基也吾甚惡夫未志於<lb/>
<pb n="KR2g0050_WYG_008-46a"/>
　學而紛爭其異同者<lb/>
　又曰先生學宗陸子然其學實大於陸子為一代名<lb/>
　儒無疑也至於𠞰賊擒濠稍濟以權而不失正大之<lb/>
　體其心誠急於救民未可輕議也必如桂萼之忌功<lb/>
　謂先生挾詐專兵三代而後欲律以伯禹征苗之舉<lb/>
　吾恐坐視寇盜之跳梁生民之荼毒而莫之救矣以<lb/>
　陽明之功業而猶議之又何貴夫儒者之仁天下哉<lb/>
耿天臺謂陽明諭賊移文訓䝉大意等篇其良知貫徹<lb/>
<pb n="KR2g0050_WYG_008-46b"/>
於姦宄孩孺當與多方洛誥等書並傳<hi>寳善𩔖篇</hi>
劉念臺曰陽明解格物最支離他先有意駁了朱子胸<lb/>
中所見未講便有回䕶自家意思此之謂我見謂之好<lb/>
勝此個病根不小<hi>山隂要語下同</hi>
陽明先生解生知是知此義理學知困知是學知困知<lb/>
此義理不必在名物象數上推求不知名物象數無非<lb/>
吾心之義理所流露若精神一味奔向書册不向自已<lb/>
理會此是向外馳求然又不是抛棄書册一味靜坐須<lb/>
<pb n="KR2g0050_WYG_008-47a"/>
知另外有個意思在即讀書靜坐著衣吃飯隨所往無<lb/>
非是此個如此纔不起念頭不思而得不勉而中亦必<lb/>
由擇執純熟來纔有此意<lb/>
先生問在坐之友比來功夫何似一友舉虛明意思先<lb/>
生曰此是説光景一友敘今昔異同先生曰此是説效<lb/>
驗二友惘然請正先生曰吾輩用功只是要真切此心<lb/>
真切見善即遷有過即改方是真切功夫若只管求光<lb/>
景説效驗却是助長外馳病痛不是工夫<hi>傳習録</hi>
<pb n="KR2g0050_WYG_008-47b"/>
黄勉叔問心無惡念時亦須存個善念否曰既去惡念<lb/>
便是善念若又要存個善念即是日光之下添燃一燈<lb/>
馬明衡留意詩文先生曰草木之花千葉者無實陸澄<lb/>
欲屏絶文字專意於學先生曰使在我果無功利之心<lb/>
雖擐兵甲搬柴運水何往而非實學何事而非天理況<lb/>
子史詩文之𩔖乎使在我尚存功利之心雖日談道徳<lb/>
仁義亦功利之事況子史詩文之𩔖願一洗俗見還復<lb/>
初心<lb/>
<pb n="KR2g0050_WYG_008-48a"/>
陸澄以多病從事養生先生曰養徳養身只是一事果<lb/>
能戒慎不覩恐懼不聞而專志於是則仙家所謂神住<lb/>
氣住精住亦在其中矣元靜但當遺棄聲名清心寡慾<lb/>
一意聖賢不當輕信異道弊精神靡嵗月<lb/>
羅洪先撰龍場詞記曰予嘗考龍場之事於先生之學<lb/>
有大辨焉夫所謂良知云者本之孩童固有而不假於<lb/>
思慮雖匹夫匹婦之愚固與聖人無異也乃先生自叙<lb/>
則謂困於龍場三年而後得之顧有甚不易者則又何<lb/>
<pb n="KR2g0050_WYG_008-48b"/>
哉今夫發育之功天地之所固有也然天地不常有其<lb/>
功一氣之斂閉而成冬風露之震薄霜雪之嚴凝隕穫<lb/>
摧敗生意蕭然其可謂寂莫而枯稿矣鬱極而軋雷霆<lb/>
奮焉百蟄啟羣卉茁氤氲動盪於宇宙之間者則向之<lb/>
風霰為之是藏不深則化不速蓄不固則致之不逺屈<lb/>
伸剥復之際天地且不違而況人乎先生以豪傑之才<lb/>
邁往之志振迅雄偉脱屣於故常於是一變而為文章<lb/>
再變而為氣節當其昌言於逆瑾蠱政之時撻之朝而<lb/>
<pb n="KR2g0050_WYG_008-49a"/>
不悔其憂思懇欵意氣激烈議論鏗訇真足以凌駕一<lb/>
時而托名後世豈不快哉及其擯斥流離於萬里絶域<lb/>
荒烟深箐貍鼯豺虎之區形影孑立朝夕惴惴既無一<lb/>
可騁者而且疾病之與居瘴癘之與親情迫於中忘之<lb/>
有不能勢限於外去之有不可轉輾煩瞀以成動忍之<lb/>
益葢吾之一身已非吾有而又何有於吾身之外至於<lb/>
是而後知大夢之醒强者柔浮者實凡平日所挾以自<lb/>
快者不惟不可以常恃而實足以増吾之機械盜吾之<lb/>
<pb n="KR2g0050_WYG_008-49b"/>
聰明其塊然而生塊然而死與吾獨存而未始加損者<lb/>
則固有之良知也然則先生之學出之而愈長晦之而<lb/>
愈光鼔舞天下之人至於今日不怠者非雷霆之震前<lb/>
日之龍場其風霰也哉<hi>念庵文集</hi>
鄒元標曰余讀先生格物之説謂格其不正於正戒懼<lb/>
慎獨之語謂本體工夫非有二事恍然會心先生倡道<lb/>
當時如清風披拂學者各得其性之所近於世亦各有<lb/>
所補獨怪夫萬物一體圓融無礙之説倡而學浸以偽<lb/>
<pb n="KR2g0050_WYG_008-50a"/>
也夫先儒之一體也合天下以成其身後儒之一體也<lb/>
借天下以濟其私先儒之圓神也本之方以直後儒之<lb/>
圓神也流於詭與隨藉口交道接禮之説無論宋薛齊<lb/>
七十五十百鎰皆可受矣藉口委曲行道之説轍環列<lb/>
國為是不脱冕而行非矣藉口獵較猶可之説和光同<lb/>
塵為是先簿正祭器非矣藉口中庸之説鄉愿徳賊味<lb/>
道模稜皆所不計矣藉口泛愛衆之説孔子不必瞰亡<lb/>
於陽貨孟子不必示黙於王驩矣流弊至此夫豈先生<lb/>
<pb n="KR2g0050_WYG_008-50b"/>
之教使之然哉<hi>陽明祠堂記</hi>
劉念臺曰先生之學始出詞章繼逃佛老終乃求之六<lb/>
經而一變至道世未有善學如先生者也是謂學則先<lb/>
生教人吃緊在去人欲而存天理進之以知行合一之<lb/>
説其要歸於致良知雖累千百言不出此三言為轉註<lb/>
凡以使學者截去繚繞尋向上去而已世未有善教如<lb/>
先生者也是謂教法而先生之言良知也近本之孔孟<lb/>
之説逺遡之精一之傳葢自程朱一綫中絶而後補偏<lb/>
<pb n="KR2g0050_WYG_008-51a"/>
救弊契聖歸宗未有若先生之深切著明者也是謂宗<lb/>
㫖則後之學先生者從可知己不學其所悟而學其所<lb/>
悔舎天理而求良知隂以叛孔孟之道而不顧又其弊<lb/>
也説知説行先後兩截言悟言參轉増學慮吾不知於<lb/>
先生之道為何如間嘗求其故而不得意者先生因病<lb/>
立方時時權實互用後人不得其解未免轉増離歧乎<lb/>
宗周因于手抄之餘有可以發明先生之蘊者僭存一<lb/>
二管窺以質所疑冀得藉手以就正於有道庶幾有善<lb/>
<pb n="KR2g0050_WYG_008-51b"/>
學先生者出而先生之道傳之久而無弊也因題之曰<lb/>
傳信云<hi>陽明傳信録序</hi>
　<hi>佳</hi>聞之師潛庵湯子曰自周子至朱子其學最為純<lb/>
　正精微為儒者標準後學沈溺訓詁殊失精意王陽<lb/>
　明先生致良知之學正以救末學之流弊但語多失<lb/>
　中門人又以虛見失其宗旨致滋後人之議竊謂先<lb/>
　儒補偏救弊各有深心願學者識聖學之真身體力<lb/>
　行久之當自有得徒競口語無益也<hi>詩文紀事</hi>
<pb n="KR2g0050_WYG_008-52a"/>
　又曰明程朱之道者當心程朱之心學程朱之學窮<lb/>
　理必極其精居敬必極其至喜怒哀樂必求中節視<lb/>
　聽言動必求合禮子臣弟友必求盡分久之人心咸<lb/>
　孚聲應自衆即篤信陽明者亦曉然知聖學之有真<lb/>
　也而翻然從之若曰能謾罵者即程朱之徒則毁棄<lb/>
　坊隅節行虧喪者皆將俎豆洙泗之堂矣非某之所<lb/>
　敢信也<hi>答陸稼軒書略</hi>
陽明要語<lb/>
<pb n="KR2g0050_WYG_008-52b"/>
夫學莫先於立志志之不立猶不種其根而徒事培擁<lb/>
灌溉勞苦無成矣世之所以因循茍且隨俗習非而卒<lb/>
歸於汚下者凡以志之勿立也故程子曰有求為聖人<lb/>
之志然後可與共學人茍誠有求為聖人之志則必思<lb/>
聖人之所以為聖人者安在非以其心之純乎天理而<lb/>
無人欲之私歟則我之欲為聖人亦惟在於此心之純<lb/>
乎天理而無人欲耳務去人欲而存天理必求所以去<lb/>
人欲而存天理之方則必正諸先覺考諸古訓而凡所<lb/>
<pb n="KR2g0050_WYG_008-53a"/>
謂學問之功者然後可得而講而亦有所不容已矣<lb/>
夫志氣之帥也人之命也木之根也水之源也源不濬<lb/>
則流息根不植則木枯志不立則氣昏是以君子之學<lb/>
無時無處而不以立志為事正目而視之無他見也傾<lb/>
耳而聴之無他聞也如猫捕鼠如雞覆卵精神心思凝<lb/>
聚融結而不復知有其他然後此志常立神氣精明義<lb/>
理昭著一有私欲即便知覺自然容住不得矣故凡一<lb/>
毫私欲之萌只責此志不立即私欲便退聴一毫客氣<lb/>
<pb n="KR2g0050_WYG_008-53b"/>
之動只責此志不立即客氣便消除或怠心生責此志<lb/>
即不怠忽心生責此志即不忽懆心生責此志即不懆<lb/>
妬心生責此志即不妬忿心生責此志即不忿貪心生<lb/>
責此志即不貪傲心生責此志即不傲吝心生責此志<lb/>
即不吝葢無一息而非立志責志之時無一事而非立<lb/>
志責志之地故責志之功其於去人欲有如烈火之燎<lb/>
毛太陽一出而魍魎潛消也自古聖賢因時立教雖若<lb/>
不同其用功大指無或少異書謂惟精惟一易謂敬以<lb/>
<pb n="KR2g0050_WYG_008-54a"/>
直内義以方外孔子謂格致誠正博文約禮曽子謂忠<lb/>
恕子思謂尊徳性而道問學孟子謂集義養氣求其放<lb/>
心其要領歸宿合若符契<lb/>
君子之學惟求得其心雖至於位天地育萬物未有出<lb/>
於吾心之外也孟氏所謂學問之道無他求其放心而<lb/>
已者一言以蔽之心外無事心外無理故心外無學<lb/>
夫理無内外性無内外故學無内外講習討論未嘗非<lb/>
内也反觀内省未嘗遺外也夫謂學必資於外求是以<lb/>
<pb n="KR2g0050_WYG_008-54b"/>
己性為有外也是義外也用知者也謂反觀内省為求<lb/>
之於内是以己性為有内也是有我也自私者也是皆<lb/>
不知性之無内外也故曰精義入神以致用也利用安<lb/>
身以崇徳也性之徳也合内外之道也此可以知格物<lb/>
之學矣<lb/>
良知不由見聞而有而見聞莫非良知之用故良知不<lb/>
滯於見聞而亦不離於見聞<lb/>
繫言何思何慮言所思所慮只是天理非謂無思無慮<lb/>
<pb n="KR2g0050_WYG_008-55a"/>
也心之本體即是天理有何可思慮得天理原自寂然<lb/>
不動原自感而遂通學者用功雖千思萬慮只是要復<lb/>
他本來體用而己不是以私意去安排思索出來故明<lb/>
道云君子之學莫若廓然而大公物來而順應<lb/>
聖人氣象何由認得自己良知原與聖人一般若體認<lb/>
得自己良知明白即聖人氣象不在聖人而在我矣程<lb/>
子嘗云覷著堯學他行事無他許多聰明睿智安能如<lb/>
彼之動容周旋中禮又云心通於道然後能辨是非今<lb/>
<pb n="KR2g0050_WYG_008-55b"/>
且説通於道在何處聰明睿智從何處出來<lb/>
孟子性善是從本原上説然性善之端須在氣上始見<lb/>
得若無氣亦無可見矣<lb/>
妄心則動也照心非動也恒照則恒動恒靜天地之所<lb/>
以恒久而不已也照心固照也妄心亦照也其為物不<lb/>
貳則其生物不息有刻暫停則息矣非至誠無息之學<lb/>
矣照心非動者以其發於本體明覺之自然而未嘗有<lb/>
所動也有所動則妄矣妄心亦照者以其本體明覺之<lb/>
<pb n="KR2g0050_WYG_008-56a"/>
自然者未嘗不在於其中但有所動耳無所動即照矣<lb/>
無妄無照非以妄為照以照為妄也照心為照妄心為<lb/>
妄是猶有妄有照也有妄有照則猶二也二則息矣無<lb/>
妄無照則不二不二則不息矣以其妙用而言謂之神<lb/>
以其流行而言謂之氣以其凝聚而言謂之精安可以<lb/>
形象方所求哉真隂之精即真陽之氣之母真陽之氣<lb/>
即真隂之精之父隂根陽陽根隂亦非有二也<lb/>
理無動者也常知常存常主於理即不睹不聞無思無<lb/>
<pb n="KR2g0050_WYG_008-56b"/>
為之謂也不睹不聞無思無為非槁木死灰之謂也睹<lb/>
聞思為一於理而未嘗有所睹聞思為即是動而未嘗<lb/>
動也所謂動亦定靜亦定體用一原者也<lb/>
未發之中即良知也無前後内外而渾然一體者也<lb/>
動靜者所遇之時心之本體固無分於動靜者也循理<lb/>
則雖酬酢萬變而未嘗動也從欲則雖槁心一念而未<lb/>
嘗靜也動中有靜靜中有動又何疑乎有事而感通固<lb/>
可以言動然而寂然者未嘗有増也無事而寂然固可<lb/>
<pb n="KR2g0050_WYG_008-57a"/>
以言靜然而感通者未嘗有減也動而無動靜而無靜<lb/>
又何疑乎<lb/>
太極生生之理妙用無息而常體不易太極之生生即<lb/>
隂陽之生生就其生生之中指其妙用無息者而謂之<lb/>
動謂之陽之生非謂動而後生陽就其生生之中指其<lb/>
常體不易者而謂之靜謂之隂之生非謂靜而後生隂<lb/>
也若果靜而後生隂動而後生陽則是隂陽動靜截然<lb/>
各自為一物矣隂陽一氣也一氣屈伸而為隂陽動靜<lb/>
<pb n="KR2g0050_WYG_008-57b"/>
一理也一理隱顯而為動靜春夏可以為陽為動而未<lb/>
嘗無隂與靜也秋冬可以為隂為靜而未嘗無陽與動<lb/>
也春夏此不息秋冬此不息皆可謂之陽謂之動也春<lb/>
夏此常體秋冬此常體皆可謂之隂謂之靜也自元會<lb/>
運世嵗月日時以至刻杪忽微莫不皆然所謂動靜無<lb/>
端隂陽無始在知道黙而識之非可以言語窮也<lb/>
論及學無靜根感物易動處事多悔三言者病亦相因<lb/>
惟學而别求靜根故感物而懼其易動是故處事而多<lb/>
<pb n="KR2g0050_WYG_008-58a"/>
悔也心無動靜者也其靜也以言其體也其動也以言<lb/>
其用也故君子之學無間於動靜其靜也常覺而未嘗<lb/>
無也故常應其動也常定而未嘗有也故常寂常應常<lb/>
寂動靜皆有事焉是之謂集義集義故能無祗悔所謂<lb/>
動亦定靜亦定者也心一而已靜其體也而復求靜根<lb/>
焉是撓其體也動其用也而懼其易動焉是廢其用也<lb/>
故求靜之心即動也惡動之心非靜也是之謂動亦動<lb/>
靜亦動將迎起伏相尋於無窮矣故循理之謂靜從欲<lb/>
<pb n="KR2g0050_WYG_008-58b"/>
之謂動欲也者非必聲色貨利外誘也有心之私皆欲<lb/>
也<lb/>
日用間何莫非天理流行但此心常存而不放則義理<lb/>
自熟孟子所謂勿忘勿助深造自得者矣<lb/>
吾人為學當從心髓入微處用力自然篤實光輝雖是<lb/>
私欲之萌真是洪爐㸃雪天下之大本立矣若就標末<lb/>
粧綴比擬凡平日所謂學問思辨者適足以為長傲遂<lb/>
非之資亦誠可哀也已<lb/>
<pb n="KR2g0050_WYG_008-59a"/>
謂舉業與聖人之學相戾者非也程子曰心茍不忘則<lb/>
雖應接俗事莫非實學無非道也而況於舉業乎謂舉<lb/>
業與聖人之學不相戾者亦非也程子云心茍忘之則<lb/>
雖終身由之亦只是俗事而況於舉業乎忘與不忘之<lb/>
間不能以髪要在深思黙識所指謂不忘者果何事耶<lb/>
知此則知學矣<lb/>
本心之明皎如白日無有有過不自知者但患不能改<lb/>
耳一念改過當時即得本心人孰無過改之為貴蘧伯<lb/>
<pb n="KR2g0050_WYG_008-59b"/>
玉大賢也惟曰欲寡其過而未能成湯孔子大聖也亦<lb/>
惟曰改過不吝可以無大過而已若以堯舜之心而自<lb/>
以為無過即非所以為聖人矣其相授受之言曰人心<lb/>
惟危道心惟微惟精惟一允執厥中彼其自以為人心<lb/>
之惟危也則其心亦與人同危即過也惟其兢兢業業<lb/>
嘗加精一之功是以能允執厥中而免於過古之聖賢<lb/>
時時自見己過而改之是以能無過非其心果與人異<lb/>
也戒慎不睹恐懼不聞者時時自見己過之功吾近來<lb/>
<pb n="KR2g0050_WYG_008-60a"/>
實見此學有用力處但為平日習染深痼克治欠勇故<lb/>
切切預為弟輩言之人方少時精神意氣既足鼓舞而<lb/>
身家之累尚未切心故用力頗易迨其漸長世累日深<lb/>
而精神意氣亦日漸以減然能汲汲奮志於學則猶尚<lb/>
可有為至於四十五十即如下山之日漸以微滅不復<lb/>
可挽矣<lb/>
君子之學務求在己而已毁譽榮辱之來非獨不以動<lb/>
其心且資之以為切磋砥礪之地故君子無入而不自<lb/>
<pb n="KR2g0050_WYG_008-60b"/>
得正以其無入而非學也若夫聞譽而喜聞悔而戚則<lb/>
必將惶惶於外惟日之不足矣其何以為君子<lb/>
聖人之學坦如大路但知所從入茍循循而進各隨分<lb/>
量皆有所至後學厭常喜異往往時入斷谿曲徑用力<lb/>
愈勞去道愈逺<lb/>
理也者心之條理也是理也發之於親則為孝發之於<lb/>
君則為忠發之於朋友則為信千變萬化至不可窮竭<lb/>
而莫非發於吾之一心<lb/>
<pb n="KR2g0050_WYG_008-61a"/>
聖人述六經只是要正人心只是要存天理去人欲知<lb/>
者行之始行者知之成聖學只一箇工夫知行不可分<lb/>
作兩事<lb/>
問寧靜存心時可為未發之中否先生曰今人存心只<lb/>
定得氣當其寧靜時亦只是氣寧靜不可以為未發之<lb/>
中曰未便是中莫亦是求中工夫曰只要去人欲存天<lb/>
理方是工夫靜時念念去人欲存天理動時念念去人<lb/>
欲存天理不管寧靜不寧靜若靠那寧靜不惟漸有喜<lb/>
<pb n="KR2g0050_WYG_008-61b"/>
靜厭動之弊中間許多病痛只是潛伏在終不能絶去<lb/>
遇事依舊滋長以循理為主何嘗不寧靜以寧靜為主<lb/>
未必能循理<lb/>
問知識不長進如何先生曰為學須有本原須從本原<lb/>
上用力漸漸盈科而進聖人到位天地育萬物也只從<lb/>
喜怒哀樂未發之中上養來<lb/>
省察克治之功無時可間如去盜賊須有個掃除廓清<lb/>
之意無事時將好色好貨好名等私逐一追究搜尋出<lb/>
<pb n="KR2g0050_WYG_008-62a"/>
來定要抜去病根永不復起方始為快常如猫之捕鼠<lb/>
一眼看著一耳聴著纔有一念萌動即與克去斬釘截<lb/>
鐵不可姑容與他方便不可窩藏不可放他出路方是<lb/>
真實用功方能掃除廓清到得無私可克自有端拱時<lb/>
在<lb/>
若解向裏尋求見得自己心體即無時無處不是此道<lb/>
亘古亘今無終無始更有甚同異<lb/>
言語無序亦足以見心之不存<lb/>
<pb n="KR2g0050_WYG_008-62b"/>
吾輩用功只求日減不求日増減得一分人欲便是復<lb/>
得一分天理何等輕快脱洒何等簡易<lb/>
崇一問尋常意思多忙有事固忙無事亦忙何也先生<lb/>
曰天地氣機元無一息之停然有箇主宰故不先不後<lb/>
不急不緩雖千變萬化而主宰常定人得此而生若主<lb/>
宰定時與天運一般不息酬酢萬變常是從容自在所<lb/>
謂天君泰然百體從令若無主宰便只是這氣奔放如<lb/>
何不忙<lb/>
<pb n="KR2g0050_WYG_008-63a"/>
蕭惠問死生之道先生曰知晝夜即知死生問晝夜之<lb/>
道曰知晝則知夜曰晝亦有所不知乎先生曰汝能知<lb/>
晝懵懵而興蠢蠢而食行不著習不察終日昏昏只是<lb/>
夢晝惟息有養瞬有存此心惺惺明明天理無一息間<lb/>
斷才能知晝這便是天徳便是通乎晝夜之道而知更<lb/>
有甚麽死生<lb/>
知是心中本體心自然會知見父自然知孝見兄自然<lb/>
知弟見孺子入井自然知惻隱此便是良知不假外求<lb/>
<pb n="KR2g0050_WYG_008-63b"/>
心不可以動靜為體用動靜時也即體而言用在體即<lb/>
用而言體在用是謂體用一源<lb/>
劉觀時問未發之中是如何先生曰汝但戒慎不覩恐<lb/>
懼不聞便自然見觀時請略示氣象先生曰啞子喫苦<lb/>
𤓰與你説不得你要知此苦還須你自喫<lb/>
琴瑟簡編學者不可無葢有業以居之心就不放<lb/>
君子之學非有同志之友日相規切則亦易以悠悠度<lb/>
日而無有乎激勵警發之益<lb/>
<pb n="KR2g0050_WYG_008-64a"/>
此事必須得師友時時講習切劘自然意思日新<lb/>
紛雜思慮亦强禁絶不得只就思慮萌動處省察克治<lb/>
到天理精明後有箇物各付物的意思自然静專無紛<lb/>
雜之念大學所謂知止而後有定也<lb/>
問夭夀不貳先生曰學問工夫於一切聲利嗜好俱能<lb/>
脱落殆盡尚有一種生死念頭毫髪掛帶便於全體有<lb/>
未融釋人於生死念頭本從身命根上帶來故不易去<lb/>
若於此處見得破透得過此心全體方是流行無礙方<lb/>
<pb n="KR2g0050_WYG_008-64b"/>
是盡性至命之學<lb/>
凡人言語正到快意時便截然能忍黙得意氣正到發<lb/>
揚時便翕然能收斂得憤怒嗜欲正到騰沸時便廓然<lb/>
能消化得此非天下之大勇者不能也<lb/>
君子樂得其道小人樂得其欲然小人之得其欲也吾<lb/>
亦但見其苦而已耳五色令人目盲五聲令人耳聾五<lb/>
味令人口爽馳騁田獵令人心發狂營營戚戚憂患終<lb/>
身心勞而日拙欲縱惡積以亡其生烏在其為樂也乎<lb/>
<pb n="KR2g0050_WYG_008-65a"/>
若夫君子之為善則仰不愧俯不怍明無人非幽無鬼<lb/>
責優優蕩蕩心逸日休宗族稱其孝鄉黨稱其弟言而<lb/>
人莫不信行而人莫不悦所謂無入而不自得也何樂<lb/>
如之<lb/>
問靜時亦覺意思好才遇事便不同如何先生曰是徒<lb/>
知靜養而不用克己功夫也如此臨事便要顛倒人須<lb/>
在事上磨方立得住方能靜亦定動亦定<lb/>
古之教者教以人倫後世記誦詞章之習起而先王之<lb/>
<pb n="KR2g0050_WYG_008-65b"/>
教亡今教童子惟當以孝弟忠信禮義廉恥為專務其<lb/>
栽培涵養之方則宜誘之歌詩以發其志意導之習禮<lb/>
以肅其威儀諷之讀書以開其知覺今人往往以歌詩<lb/>
習禮為不切時務此皆末俗庸鄙之見烏足以知古人<lb/>
立教之意哉大抵童子之情樂嬉遊而憚拘檢如草木<lb/>
之始萌芽舒暢之則條達摧撓之則衰痿今教童子必<lb/>
使其趨向鼔舞中心喜悦則其進自不能已譬之時雨<lb/>
春風霑被卉木莫不萌動發越自然日長月化若氷霜<lb/>
<pb n="KR2g0050_WYG_008-66a"/>
剥落則生意蕭索日就枯槁矣故凡誘之歌詩者非但<lb/>
發其志意而已亦所以洩其跳號呼嘯於詠歌宣其幽<lb/>
抑結滯於音節也導之習禮者非但肅其威儀而已亦<lb/>
所以周旋揖讓而動蕩其血脈拜起屈伸而固束其筋<lb/>
骸也諷之讀書者非但開其知覺而已亦所以沈潛反<lb/>
覆以動其心抑揚諷誦以宣其志也凡此皆所以順導其志<lb/>
意調理其性情潛消其鄙吝黙化其粗頑日使之漸于<lb/>
禮義而不苦其難入於中和而不知其故是葢先王立<lb/>
<pb n="KR2g0050_WYG_008-66b"/>
教之微意也若近世之訓蒙穉者日惟督以句讀課倣<lb/>
責其檢束而不知導之以禮求其聰明而不知養之以<lb/>
善鞭撻繩縛若待拘囚彼視學舎如囹獄而不肯入視<lb/>
師長如寇讐而不欲見規避掩覆以遂其嬉遊説詐飾<lb/>
詭以肆其頑鄙偷薄庸劣日趨下流是葢驅之於惡而<lb/>
求其為善也何可得乎<lb/>
從吾游者不以聰慧警捷為高而以勤確謙抑為上諸<lb/>
生試觀儕輩之中茍有虛而為盈無而為有諱己之不<lb/>
<pb n="KR2g0050_WYG_008-67a"/>
能忌人之有善自矜自是大言欺人者使其人資禀雖<lb/>
甚超邁儕輩之中有勿疾惡之者乎有勿鄙賤之者乎<lb/>
彼固將以欺人人果遂為所欺有勿竊笑之者乎茍有<lb/>
謙黙自持無能自處篤志力行勤學好問稱人之善而<lb/>
咎己之失從人之長而明己之短忠信樂易表裏一致<lb/>
者使其人資禀雖甚魯鈍儕輩之中有勿稱慕之者乎<lb/>
彼固以無能自處而不求上人人果遂以彼為無能有<lb/>
勿敬尚之者乎諸君觀此亦可以知所從事於學矣<lb/>
<pb n="KR2g0050_WYG_008-67b"/>
　鄒守益　東廓<lb/>
　　字謙之江西安福人正徳辛未進士仕至南國子<lb/>
　　監祭酒<lb/>
九嵗從父南大理宦邸羅整庵見而竒之寮寀相慶署<lb/>
中有顔子辛未會試陽明先生為同考賞識之拔為第<lb/>
一廷試及第第三人授翰林編修踰年引疾歸一日讀<lb/>
大學中庸訝曰子思受學曽子者大學先格致中庸首<lb/>
揭慎獨何也積疑不釋己卯就質文成於䖍臺文成曰<lb/>
<pb n="KR2g0050_WYG_008-68a"/>
獨即所謂良知也慎獨者所以致其良知也戒謹恐懼<lb/>
所以慎其獨也大學中庸之㫖一也東廓豁然悟<lb/>
　應嗣寅曰大學誠意章即言慎獨則慎獨在致知之<lb/>
　後何疑之有文成又從而誤之則所謂豁然悟者無<lb/>
　乃迷乎<lb/>
未幾宸濠反東廓聞變率昆季羣從趨吉安從義起兵<lb/>
文成喜曰君臣師友義在此舉矣世宗登極録舊臣東<lb/>
廓始出如越謁文成參訂月餘既别文成悵然不已門<lb/>
<pb n="KR2g0050_WYG_008-68b"/>
人問曰先生何念謙之之深也文成曰曽子云以能問<lb/>
於不能以多問於寡有若無實若虛犯而不校謙之近<lb/>
之矣入京復職與經筵會大禮議起上疏忤㫖下詔獄<lb/>
謫廣徳州判官東廓未歴吏事而莅官臨民務以誠心<lb/>
相感發姦摘伏人稱神明而猶常自訟曰如保赤子未<lb/>
能也撤淫祠建復書院延同門王艮暨諸賢講學興禮<lb/>
風動鄰郡丁亥陞南主客郎中踰年文成卒於師東廓<lb/>
服心喪在部日與湛甘泉吕涇野聚講辛卯請告過蘇<lb/>
<pb n="KR2g0050_WYG_008-69a"/>
訪魏莊渠諸賢發知行敬義合一之㫖入越哭文成喪<lb/>
存撫其孤聚同門講學於天真書院戊戌起南考功郎<lb/>
中己亥簡宫僚召為司經局洗馬充經筵講官上薛文<lb/>
清從祀議時與徐文貞階羅文恭洪先唐荆川順之相<lb/>
劘切士𩔖興起甚衆陞太常少卿兼侍讀學士掌南院<lb/>
尋改南監祭酒遵成憲申章程立號册俾出入相友淑<lb/>
慝相規勸歌詩習禮六館相慶得師居無何九廟災大<lb/>
臣例自陳疏中寓交儆意讒者因中傷之解官歸壬戌<lb/>
<pb n="KR2g0050_WYG_008-69b"/>
年七十有二九月寢疾召家人訓飭之諸子扶坐衣冠<lb/>
而卒諡文莊子善太僕卿孫徳涵按察僉事徳溥太子<lb/>
洗馬皆知學能世其家<lb/>
先生歸里與其鄉人劉邦采劉文敏劉陽歐陽瑜等建<lb/>
復古連山復真諸書院為四時之會春秋二季合五郡<lb/>
出青原山為大㑹凡鄉賢士大夫偕與逺者年聚近者<lb/>
月會小會人百大會人千絳帷一啟雲擁星羅或更端<lb/>
禀承或簪筆述記先生温言和氣隨機轉受若無往非<lb/>
<pb n="KR2g0050_WYG_008-70a"/>
可教之人無感非可動之物葢自受學以後四十年間<lb/>
歴仕至老無非會友明學之事真若飢食寒衣之不能<lb/>
已者<lb/>
平居與學者接不言而使人意消説者謂温良恭儉讓<lb/>
之風感人動物有出於言語作為外者一時相推重不<lb/>
虛耳<lb/>
劉念臺曰陽明之後不失其傳者鄒東廓羅念庵等耳<lb/>
周海門曰文成之教大行江右而江右諸賢識得此意<lb/>
<pb n="KR2g0050_WYG_008-70b"/>
於良知之微雖自妙契至開示人處則多就昭昭靈靈<lb/>
知是知非一竅以為提撕使人有所依據而漸通其微<lb/>
若自所踐履又皆皭然無滓為世儀表葢其善發師門<lb/>
之藴也<hi>聖學宗傳</hi>
先生凝重敦厚事親孝撫庶母弟敦愛有加立朝恥阿<lb/>
狥進退之節介然居鄉視閭里疾痛若痌瘝在身諸主<lb/>
清量明户役悉力經畫為垂久之計其他周貸宗族睦<lb/>
隣里繕橋梁廣陂隁皆畢力行故鄉人尊事尸祝焉子<lb/>
<pb n="KR2g0050_WYG_008-71a"/>
孫皆以學世其家<hi>鄧潛谷明書</hi>
孫鍾元曰文莊語開大精實令人鼔舞至闡發師門宗<lb/>
㫖尤深切著明文成門人品行議論醇乎不雜者必以<lb/>
公為第一<lb/>
文莊謹承師説諄切於戒慎恐懼實致於子臣弟友以<lb/>
底於全歸其道至大而其學至近子頴泉太常孫聚所<lb/>
憲僉纘承家學一遵文莊之㫖<lb/>
語録<lb/>
<pb n="KR2g0050_WYG_008-71b"/>
志於富貴則敗度敗禮不足以語功名志於功名則求<lb/>
可求成不足以語道徳志於道徳則居廣居立正位行<lb/>
大道達則為伊周窮則為顔閔何嘗無功名何嘗不富<lb/>
貴富貴不由于道徳則墦間醉飽祇為妻妾之羞功名<lb/>
不出於道徳雖一匡功烈童子且恥稱之故學者莫先<lb/>
於辨志<lb/>
古人以心體得失為吉凶今人以外物得失為吉凶作<lb/>
徳日休作偽日拙方見影響不爽奉身外物事事整飭<lb/>
<pb n="KR2g0050_WYG_008-72a"/>
而自家身先就破蕩不祥莫大焉故脱去凡近以遊高<lb/>
明不求人知不求同俗乃是考亭喚醒來學趨避闗頭<lb/>
吾儕之學以天地萬物為一體也一體之間心腹至髪<lb/>
膚兼所養何處下刀割之使小故纔讓第一等與人於<lb/>
範圍曲成體叚多少分裂學詩學文皆學也以道為志<lb/>
乃是第一等學術詩人文人皆人也以聖為志乃是第<lb/>
一等人品<lb/>
古之不入俗久矣求合於古則必咈於俗而閹然媚於<lb/>
<pb n="KR2g0050_WYG_008-72b"/>
俗者必將得罪於古故士君子寧受多口之憎而偘偘<lb/>
尚友於千載之上然後可以對越天地而無愧見可欲<lb/>
而亂只是此志不堅好仁者無以尚之何畏乎聲色<lb/>
善學者與古人相較量則日覺奮勵若與流俗相較量<lb/>
則不免頽塌古人出門如賔使民如祭自家因何怠弛<lb/>
古人聞義必徙不善必改自家因何退縮古人欲立立<lb/>
人欲達達人自家因何不相闗<lb/>
心中紛擾只是將迎之累若能時時照顧見在功夫如<lb/>
<pb n="KR2g0050_WYG_008-73a"/>
臨深履薄即閒思雜慮自不能容常因行路時悟得此<lb/>
病若回頭看過去路及仰面探未來路脚下便有錯跌<lb/>
吾輩不及古人只是少却瑟僩二字古以嚴宻今以疎<lb/>
淺古以武毅今以怠緩如何得三百三千流貫周匝<lb/>
吾儕學不得力只是起脚一步未曽真切潔清有愛人<lb/>
道好的念便是要譽有怕人説不好的念便是惡聲有<lb/>
求知於人的念便是納交若此者日救孺子於井猶於<lb/>
純王殊科矧念頭紛雜則多少容隱多少因循又安能<lb/>
<pb n="KR2g0050_WYG_008-73b"/>
一一以救孺子耶<lb/>
行逺自邇登高自卑學問之功必從實地上做起非懸<lb/>
空超脱可入實地工夫只從孝弟真切處學下文引詩<lb/>
及孔子之言正指孝弟之實只在翕兄弟和夫婦以順<lb/>
父母之心從此充拓將去便是中和位育之道<lb/>
吾輩通患只是未有大志故程門之教言學以道為志<lb/>
言人以聖為志而纔説第二等者便以為自棄彼其所<lb/>
謂第二等者豈遂没溺於卑汚乎或博通古今為文章<lb/>
<pb n="KR2g0050_WYG_008-74a"/>
或忠信愿慤不為不義而學不聞道則與聖人作用無<lb/>
毫髪相似<lb/>
夫時有動靜學無動靜者也疲精外騖汲汲焉以求可<lb/>
求成是用智者也命之曰動而動凝神内照而人倫庶<lb/>
物脱略而不理是自私者也命之曰靜而靜戒慎恐懼<lb/>
無煩簡無内外無須臾之離是去智與私而大公順應<lb/>
者也命之曰動而無動靜而無靜<lb/>
聖人之學非於忠信有加也庸徳之行庸言之謹至於<lb/>
<pb n="KR2g0050_WYG_008-74b"/>
慥慥相顧能不失其天命之性而已矣<lb/>
人倫庶物日與吾接欲頃刻離之而不可得故庸言之<lb/>
信庸行之謹兢兢不敢放過如織絲者絲絲入扣無一<lb/>
絲可斷乃是經綸大經<lb/>
求安求飽是千萬罪過之窠臼從古聖賢從不求安飽<lb/>
煅煉出來<lb/>
同會之友精進者少因循者衆喜怒屢遷而以為任真<lb/>
言動多茍而自以為無傷子臣弟友宗族鄉黨多少不<lb/>
<pb n="KR2g0050_WYG_008-75a"/>
盡分處而自以為無敗虧知者不肯言言者不肯盡而<lb/>
聞者亦不肯受不幾於相率而為善柔乎循是以往坐<lb/>
枉此生上玷師門下誤後學中夜猛思自悲自艾可也<lb/>
天性與氣質更無二件人此身都是氣質用事目之能<lb/>
視耳之能聽口之能言手足之能持行皆是氣質天性<lb/>
從此處流行孟子謂浩然之氣塞天地配道義氣質與<lb/>
天性一滚出來除却氣質何處求天地之性良心虛靈<lb/>
晝夜不息與天同運與川同流故必有事焉無分于動<lb/>
<pb n="KR2g0050_WYG_008-75b"/>
靜若分動靜而學則交換時須有接續雖妙手不能措<lb/>
巧元公謂靜而無靜動而無動其善發良心之神乎<lb/>
學者不立真志以小成自安縱勤持守終欠著察不修<lb/>
實行以虛逺自騖縱精擬議終無所歸宿故庸徳之行<lb/>
庸言之謹以慥慥為準一毫不敢放過方是聖門全受<lb/>
全歸相傳博約正脈<lb/>
學者從明徳本明處時時充拓如火然泉達真機勃勃<lb/>
平日氣禀偏重俗態膠固猛自克治不敢輕易放過方<lb/>
<pb n="KR2g0050_WYG_008-76a"/>
是致良知樸樸實實課程不落虛見浮説<lb/>
日用工夫只從心體上㸃檢使精明呈露勿以意必障<lb/>
之如日月之照樓臺殿閣糞穢汙渠境状萬變順應如<lb/>
一稍有障蔽即與掃除雖欲頃刻息之而不可得古人<lb/>
所以造次於是顛沛於是正欲完此常照之體耳<lb/>
鄒文莊公守益王文成公高足弟子也年七十時在青<lb/>
原夢朱子曰小成與虛逺子當發明之公曰何也朱子<lb/>
曰事小成者微有踐履不曽窮盡心性行不著習不察<lb/>
<pb n="KR2g0050_WYG_008-76b"/>
於無聲無臭之㫖失矣務虛逺者侈求幻妙不慎操履<lb/>
無庸徳之行庸言之謹於有物有則之㫖荒矣公醒而<lb/>
書壁曰考亭神授警策如此余雖年邁敢不自勉願諸<lb/>
同志共加深省因為文奠朱子備載東廓文集世儒分<lb/>
宗朱王彼此反訾曽不聞朱子自謂青田原無陸子靜<lb/>
新安原無朱晦庵之言乎東廓師文成晚年服膺朱子<lb/>
至形夢寐亦是覷破龍溪一輩虛逺之病故痛切警之<lb/>
耳可知朱王原無同異末流偏病互相救藥施四明謂<lb/>
<pb n="KR2g0050_WYG_008-77a"/>
天下病虛朱子救之以實天下病實陽明救之以虛此<lb/>
公論也涇陽謂世人講學其高者只一段光景次者只<lb/>
一副意見下者只一場議論而已又曰宗考亭者其蔽<lb/>
也拘宗姚江者其蔽也蕩拘者人情所厭順而決之為<lb/>
易蕩者人情所便逆而挽之為難與其蕩也寧拘此並<lb/>
勘定卓吾一派人矣然正未可以邢恕議伊川也<hi>彭躬庵雜</hi>
<hi>録</hi>
　<hi>佳</hi>按李贄民賊蕩我大閑何足道哉涇陽先生葢為<lb/>
<pb n="KR2g0050_WYG_008-77b"/>
　近溪東溟一輩發此論<lb/>
　歐陽徳<lb/>
　　字崇一江西泰和人嘉靖癸未進士仕至禮部尚<lb/>
　　書<lb/>
弱冠舉於鄉時有逺志以聖人必可為聞文成論學即<lb/>
慕悦之走䖍臺上書師事焉研窮剖析至忘寢食不赴<lb/>
春試者再<lb/>
知六安州適嵗祲捐俸倡賑隨所在設粥活數萬人擢<lb/>
<pb n="KR2g0050_WYG_008-78a"/>
國子司業日進諸生誨以治心修身之學後丁外艱與<lb/>
鄒文莊羅文莊諸公講學於青原梅陂之上及門之士<lb/>
益進<hi>聖學宗傳</hi>
公宇度宏粹孳孳講學務以真知實踐為主接引後進<lb/>
如恐勿及施於有政悉當事理協人情措置所及即可<lb/>
傳之永久初遷南刑部員外上擇諸臣有文行者列侍<lb/>
從改翰林編修漸掌詹事府事召直無逸殿在禮部嘗<lb/>
議二王建儲婚禮及裕王母康妃喪儀雖時與上意忤<lb/>
<pb n="KR2g0050_WYG_008-78b"/>
上察其持正卒優容之海内士大夫方想望其風采會<lb/>
病卒士論甚惜之詔贈太子太保諡文莊<hi>世宗實録</hi>
初文成得公大見期許凡語來學者必曰先與崇一論<lb/>
公始學近空寂文成示以自私用智喪失良知之語公<lb/>
遂悟良知其體明覺自然隨感而應燦乎條理自周於<lb/>
天地民物不見有動靜寂感内外之殊是以謂之良知<lb/>
亦謂之天理由是沛然不疑躬行益篤不遺日履而上<lb/>
達淵微其教人一以良知為宗<lb/>
<pb n="KR2g0050_WYG_008-79a"/>
先生嘗曰自見己過痛自刻責是致良知切實工夫<hi>文集</hi>
<hi>抄下同</hi>
又曰近日知學者頗多但未見有志向精專若所謂如<lb/>
好好色如惡惡臭然者<lb/>
凡今從事於學而不能日新只可責志志微且𦕈分而<lb/>
奪之者甚大葢有浸漬攙和而不自知者<lb/>
此事須從泠澹寂寞中磨煉蕩滌一番俗情欲根消拔<lb/>
都盡乃有真意發動乃有生生不已之機<lb/>
<pb n="KR2g0050_WYG_008-79b"/>
學者無精一志向未免以意氣為發憤以談説為問辨<lb/>
以億度為思<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>以把捉為躬行與真志作用尚隔一層<lb/>
學無巧法惟是此心真實即無復可言茍此心不實則<lb/>
亦無復可言<lb/>
吾輩今日之學從潔靜心地上專精畢力由本達枝自<lb/>
有根心生色不言而喻之妙則凡言語文字莫非實理<lb/>
知識聞見莫非實得<lb/>
良知不由聞見而有而見聞莫非良知之用猶聰明不<lb/>
<pb n="KR2g0050_WYG_008-80a"/>
由視聴而有而視聴莫非聰明之用心齋傳習師訓必<lb/>
不至專以天徳為知而惡聞見專以天徳為知而惡聞<lb/>
見是以聰明為聰明而惡視聴矣謂天資高者可無聞見<lb/>
而其次則不可無聞見伏羲至聖然仰觀俯察逺求近<lb/>
取豈無聞見而能𩔖萬物之情乎<lb/>
先生之學一禀陽明而必槩諸躬應變閒如無事時或<lb/>
問何以能此曰吾求吾心耳心知其是雖害不顧心知<lb/>
其非雖利不為此吾所受於吾師而自致其良知者也<lb/>
<pb n="KR2g0050_WYG_008-80b"/>
　錢徳洪　緒山<lb/>
　　字洪甫初名寛餘姚人嘉靖丙戌進士仕至刑部<lb/>
　　員外郎<lb/>
讀傳習録與所學未契疑之及文成平宸濠歸越往師<lb/>
事焉首以所學請正文成曰徳性之知是為良知而非<lb/>
知識也良知至微而顯故知微可與入徳唐虞授受只<lb/>
是指㸃得一微字中庸不覩不聞以至無聲無臭只是<lb/>
發明得一微字<lb/>
<pb n="KR2g0050_WYG_008-81a"/>
篤信師學父恚曰爾固得所師矣如妨試事何對曰洪<lb/>
聞教以來心目開朗入試胡慮哉壬午舉於鄉<lb/>
與龍溪相依衆共訕誹兩人毅然勿顧也時師門來學<lb/>
者衆文成各以資之所近分送兩人使滌其舊見迎其<lb/>
新機然後歸之師以要其成丙戌舉南宫不就廷試而<lb/>
歸戊子冬方治裝北發途聞師變遂輟試往迎喪至廣<lb/>
信後文成喪歸越權貴忌嫉文成將不利於𦙍子内訌<lb/>
外侮並作與龍谿相與保孤寧家日夕不相離久之乃<lb/>
<pb n="KR2g0050_WYG_008-81b"/>
定<hi>理學宗傳</hi>
壬辰觀政吏曹以親老便養就蘇學教授至則定祀典<lb/>
申學規日坐道山亭開講呉士翕然而興遷國子監丞<lb/>
教諸生以悔吝吉凶之道尋陞刑部主事轉員外郎以奉<lb/>
法忤㫖被逮下詔獄身嬰三木日與趙都督楊御史讀<lb/>
書談道癸卯放歸農益以取友講學為事成陽明年譜<lb/>
時與同志會於天真隆慶初薦復原職以引年進階朝<lb/>
列大夫甲戌卒年七十九<lb/>
<pb n="KR2g0050_WYG_008-82a"/>
　<hi>佳</hi>按緒山在陽明之門最為切實如心齋之衣冠怪<lb/>
　異龍谿之混儒入釋予未敢信為真儒也<lb/>
汝禮自歎平日多過曰只要立得真意一念真時便是<lb/>
超凡入聖矣已往過失不須更掛雖惡人齋戒沐浴可<lb/>
以事上帝此念無前後一是即是一非即非計前論後<lb/>
總非當下得手功夫<lb/>
問學問須要超脱曰汝之所謂超脱只是心不掛事却<lb/>
遇事便不耐心我説超脱異於是目不累色便是目之<lb/>
<pb n="KR2g0050_WYG_008-82b"/>
超脱耳不累聲便是耳之超脱心不累私便是心之超<lb/>
脱非是離却事物以為超脱也<lb/>
教學只是一事我誠心為善人自起同善之心則教亦<lb/>
行乎其中矣要人為善誠心委曲以導之則學亦在其<lb/>
中矣今人只要求責於人不知未能寡人之過而反益<lb/>
己之過<lb/>
今之講學與學校之士言曰吾有舉業未暇及也與搢<lb/>
紳之士言曰吾有簿書未暇及也然則何時而後可以<lb/>
<pb n="KR2g0050_WYG_008-83a"/>
講學耶必去舉業去簿書去家務而後可以講學則天<lb/>
下安得無事之人與之論學乎必無事之人而後可與<lb/>
論學然則所學者竟何事耶<lb/>
問感人不動何如曰纔説感人便不是了聖學只是正<lb/>
己而物自正文王名卦不曰感而曰咸取其無心也若<lb/>
著一毫感人意思便是憧憧徃來<lb/>
公為刑部主事時缺大理丞林文選春與緒山善欲以<lb/>
擢授曰一見執政可得也緒山笑而却之<lb/>
<pb n="KR2g0050_WYG_008-83b"/>
陳龍正曰心齋略功夫龍谿略行誼又曰狂者行不掩言<lb/>
力未能副志也豈狥欲哉龍谿為人往往托於不顧人<lb/>
言以自便鄉愿托無非刺之中庸而後世又托有非有<lb/>
刺之狂者何以講學為然其言頗有入微處又曰陽明<lb/>
先生禀異學透然力駁朱子朱子躬行心得持世垂教<lb/>
胡可駁耶是後乃有若王龍谿畿羅近溪汝芳周海門<lb/>
汝登皆尊陽明卑晦翁畿己見斥於念庵羅氏諸儒而<lb/>
汝芳則楊起元奉之若神然至於混儒以入佛隂借佛<lb/>
<pb n="KR2g0050_WYG_008-84a"/>
以攻儒而百方駁擊晦翁惟汝登最甚又陽明以來未<lb/>
嘗有也其講學也如宰子短喪猶曲加迴䕶大抵輕人<lb/>
倫而贊私慾得罪聖人極多又曰白沙論學淺於龍谿然<lb/>
尚謹龍谿絶有深妙處然恣矣進退辭受儒者大節白<lb/>
沙一生皎然龍谿不堪道<hi>幾亭文録</hi>
何喬逺曰畿學雖師守仁而在官好干請武進薛應旂<lb/>
為南考功郎中黜應旂亦坐補外南京給事游震得等<lb/>
訟言應旂下吏部尚書唐龍覆言應旂疾惡如仇去姦<lb/>
<pb n="KR2g0050_WYG_008-84b"/>
若脱宜復京秩以勸後來應旂得復官畿後遇應旂下<lb/>
拜而謝之<lb/>
徐愛字曰仁陽明妹夫也與蔡希顔朱守中受業陽明<lb/>
獨先希顔深潛守中明敏而曰仁溫恭舉進士為南京<lb/>
郎中與黄宗明薛侃馬明衡陸澄季本許明卿何鰲輩<lb/>
日夕績礪不解告病歸與陸澄課耕霅為同志久住之<lb/>
計年三十一卒所聞陽明語悉裒集之曰傳習録其卒<lb/>
也陽明哭之慟<lb/>
<pb n="KR2g0050_WYG_008-85a"/>
薛侃字尚謙掲陽人與兄尚哲為國子助教並從學陽<lb/>
明自咎罪疾嘗以輕傲為戒秀水沈謐素慕陽明未執<lb/>
贄其門後為行人聞侃講學京師歎曰師雖殁天下傳<lb/>
其道者尚有人也遂相從講學<lb/>
侃年十六聞講中庸遂志聖賢之學已而受業陽明踐<lb/>
履益篤為行人司正嘉靖改元上方啟衢室虛懷盡下<lb/>
侃投匭上封事有范蜀公朱紫陽之逺慮為權倖傾構<lb/>
詔下廷訊備極慘毒侃從容應對之死不回上察其無<lb/>
<pb n="KR2g0050_WYG_008-85b"/>
他放歸田里退處中離山中二十年一意講學學䆳養<lb/>
純語門人曰欲致良知者其研幾矣乎於是門人日記<lb/>
所聞萃為録命曰研幾<lb/>
黄𢎞綱號洛村江西雩縣人武廟末年陽明以節鉞鎮<lb/>
䖍軍務之暇與諸生講學不倦𢎞綱時已舉於鄉偕計<lb/>
歸徃謁而聴之凡三日忽悟心理合一之㫖始信聖人<lb/>
可學而至遂以所聞告其友何善山管義泉相率趨䖍<lb/>
臺至則陽明提兵桶岡又相率趨南康共執贄師事焉<lb/>
<pb n="KR2g0050_WYG_008-86a"/>
𢎞綱苦心察識悟之甚艱執之甚確官至刑部主事羅<lb/>
念庵銘其墓稱洛村之學始者持守甚堅其後以不致<lb/>
纖毫之力一順自然為主至其平生終始未嘗少變大<lb/>
抵厚於自信而薄迎合長於持重而短機械倉卒不撼<lb/>
瑣屑不入葢望而知為有道也<lb/>
何秦字廷仁以字行復字性之江西雩縣人與同邑黄<lb/>
洛邨謁陽明是時廷仁有繼母之喪斬然以衰服見陽<lb/>
明曰是可謂不學以言而學以躬也嘉靖壬午舉於鄉<lb/>
<pb n="KR2g0050_WYG_008-86b"/>
辛丑謁選為令得新會喜曰兹非白沙先生之鄉耶數<lb/>
十年夢寐今始及門至則掃祠宇設教條召諸生以期<lb/>
會環祠門而聴者踵相接也乙巳陞南工部主事辛亥<lb/>
卒<lb/>
南大吉字元善陜西渭南人正徳辛未進士陽明先生<lb/>
房考所拔士授户部主事歴郎中浙江紹興府知府公<lb/>
㓜頴敏絶倫稍長讀書為文即知求聖賢之學弱冠以<lb/>
古文辭鳴世然豪曠不拘小節知紹興時從文成學得<lb/>
<pb n="KR2g0050_WYG_008-87a"/>
實踐致力肯綮處乃大悟曰人心果自有聖賢也奚必<lb/>
他求於是時時就王公請益焉闢稽山書院身率講習<lb/>
以訓諸士丙戌入覲以考察罷官公治郡以循良重一<lb/>
時當事者以抑王公故斥之公致書陽明惟以得聞道<lb/>
為喜急學問為事恐卒不得為聖人為憂略不及於得<lb/>
喪榮辱陽明讀之歎曰此非真有朝聞夕死之意未易<lb/>
涉斯境也既歸益以道自任尋温舊學不輟而尤惓惓<lb/>
於慎獨改過之訓故出其門者多所成立<lb/>
<pb n="KR2g0050_WYG_008-87b"/>
陸澄字原靜浙江歸安人陽明官南鴻臚卿澄因徐愛<lb/>
受學刻傳習録於䖍澄為刑部主事時御史程啟充給<lb/>
事毛玉疏劾陽明之學澄上疏為六辨以折之陽明曰<lb/>
無辨止謗惟反求諸已茍其言而是歟吾斯尚有未信<lb/>
歟則當務求其非不得輒是已而非人也茍其言而非<lb/>
歟吾斯既以自信歟則當益求於自慊所謂黙而成之<lb/>
不言而信者也然則今日之多口孰非吾儕動心忍性<lb/>
砥礪切磋之地乎澄晚多病常論養生術陽明以正學<lb/>
<pb n="KR2g0050_WYG_008-88a"/>
喻之<lb/>
　穆孔暉　文簡公<lb/>
　　字伯潛山東堂邑人𢎞治乙丑進士仕至南京太<lb/>
　　常寺卿<lb/>
淳懿温恭早負文望𢎞治甲子王陽明主試舉第一登<lb/>
進士授翰林院檢討正徳間宦瑾擅權卿佐皆伏謁跪<lb/>
拜先生挺立不屈與安陽崔銑獨長揖瑾怒矯㫖出公<lb/>
南京禮部主事瑾誅復原官進南國子司業左庶子充<lb/>
<pb n="KR2g0050_WYG_008-88b"/>
經筵講官因攄所得懇惻規切嘉靖初進學掌院以忤<lb/>
權相改南京尚寳司卿給事中葉淇上言學士穆孔暉<lb/>
昭代醇儒留之左右足以禆益聖徳不聴尋遷南京太<lb/>
常寺卿致仕<lb/>
初工古文辭有聲已棄去研精六籍潛心聖學雖二氏<lb/>
諸書時擇其精者詳説之久之穎脱超悟嘗論心學之<lb/>
要曰鑑照妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>而妍媸不著於鑑心應事物而事物不<lb/>
染於心自去自來隨應隨寂如鳥過空空體勿礙識者<lb/>
<pb n="KR2g0050_WYG_008-89a"/>
服其妙悟平生無疾言厲色變故猝至神氣坦然人比<lb/>
徳於程伯子居官三十年茅茨僅蔽風雨卒贈禮部侍<lb/>
郎諡文簡所著有讀易録尚書困學諸史通編大學千<lb/>
慮四史𢎞裁諸書<hi>理學宗傳</hi>
焦澹園曰先生弱冠志性命之學取古人之言精思力<lb/>
踐之勿造微勿止王文成道學傾一時先生適其闈中<lb/>
所拔弟子顧學取自得不輕信而茍從其所反覆議論<lb/>
可見也即服膺考亭而心有所疑亦力辨不置至釋氏<lb/>
<pb n="KR2g0050_WYG_008-89b"/>
尤考亭所斥先生乃深味其言而時有取焉此豈無得<lb/>
於心而第為觀場之見者倫哉先生於經筵啟沃朋輩<lb/>
往復往往疏往哲之奥言明羣生之理性令聞者聳聴<lb/>
玩者心開至上前反覆開諭務詳於君子小人之際其<lb/>
心冀以自盡而要人忌之日甚雖踞師席晉清卿非不<lb/>
尊顯而道不行於朝自此始矣嗟乎士非不自詭於聞<lb/>
道也迷謬於趨舎操術之異顛沛於得喪憂樂之際壯<lb/>
而學老而悖而得其所謂道者鮮矣先生學不衒於繁<lb/>
<pb n="KR2g0050_WYG_008-90a"/>
而能獲其要其用也不在其身而思以致於君及其老<lb/>
含和葆真安以儉退而無累於得三者人之大節而先<lb/>
生能兼之不謂之聞道不可也余謂先生於師友間不<lb/>
為茍合宜所立乃爾而文成公知人能得士此亦其一<lb/>
驗云<hi>穆𤣥庵集序</hi>
　<hi>佳</hi>按𤣥庵先生在陽明門學又小變雖時有取乎釋<lb/>
　氏然與遮葢掩藏而行不檢擇者異矣<lb/>
　季本<lb/>
<pb n="KR2g0050_WYG_008-90b"/>
　　字明徳浙江山隂人正徳丁丑進士仕至知府<lb/>
少受春秋於其兄木遂以經名諸生中弱冠舉於鄉尋<lb/>
丁父母憂自是家居者十二年未嘗一日釋卷於書無<lb/>
所不讀每讀一書必竟其顛末乃已已而師事新建慨<lb/>
然以聖人為可學而至乃悉悔其舊學而一意六經潛<lb/>
心體究久之既浸溢懼學者騖於空虛則欲身挽其弊<lb/>
著書數百萬言大都精考索務實踐以究新建未發之<lb/>
緒歴仕與處從游者數百人時講學者多以自然為宗<lb/>
<pb n="KR2g0050_WYG_008-91a"/>
而厭拘檢因為龍惕説以反之大都以龍喻心以龍之<lb/>
驚惕而主變化喻心之主宰常惺惺其要歸於自然而<lb/>
用功則有所先間以質諸同志或然或否卒自信其説<lb/>
不為動<hi>張陽和理學傳</hi>
始以進士理建寧務在平反無成心及召為御史以言<lb/>
事謫升沈者二十年止長沙守其為治急大體略小嫌絶<lb/>
不知有世情卒以是齟齬而歸歸二十餘年家徒四壁<lb/>
立借居禪林以著書談道為樂卒年七十有九疾革時<lb/>
<pb n="KR2g0050_WYG_008-91b"/>
猶進門人於榻前講易孳孳如平居時其為人表裏洞<lb/>
達無城府人人樂親之<hi>紹興府理學誌</hi>
公覃精於六經深研妙詣多所自得胡忠肅公稱其所<lb/>
著易學四同以為黙會羲文周孔之心於千載之上足<lb/>
正諸儒先之論於千載之下雖謂集易學之大成可也<lb/>
唐荆川稱其春秋私考能信斯人直道之心與聖人無<lb/>
毁譽之心同諸傳義例一切摧破如獨以身處其地推<lb/>
見其精而定其是非至地理古今之沿革姓名氏族之<lb/>
<pb n="KR2g0050_WYG_008-92a"/>
𣲖别星厯之數度禘嘗郊社禮樂兵賦之纖悉古今之<lb/>
所聚訟而莫能決者皆辨析該貫昔之稱經師者莫及<lb/>
也<lb/>
始明徳童年時於經義有深悟既知學引伸觸類益妙<lb/>
契而文成時與書言看經書取其有益於學而已一涉<lb/>
拘執比擬則反為所縛雖特見妙詣一時不無開發之<lb/>
益而意必之見流注潛伏有反為之障而不自覺者矣<lb/>
後學成歐陽文莊亦以習心流注箴之葢師友切磋入<lb/>
<pb n="KR2g0050_WYG_008-92b"/>
微者如此<hi>鄧潛谷心學述</hi>
公理建寧值宸濠反江西建有分水闗自江入閩道也<lb/>
公請於所司身往守之會鄉試事巡按檄郡守與公並<lb/>
入守以書趣公公復書曰建寧所恃者惟吾兩人兵家<lb/>
事在呼吸而科場往返動計四旬今江西勝負未可知<lb/>
土冦竊發叵測即幸而無事當此之際使試録列吾兩<lb/>
人名傳播逺邇將以為不知所重貽笑多矣拒違按院<lb/>
之命孰與誤國家事哉守深服其言竟不往<lb/>
<pb n="KR2g0050_WYG_008-93a"/>
　劉文敏<lb/>
　　字宜充江西安福人<lb/>
少時矜莊堅勵動必繇禮入越謁王守仁稱弟子守仁<lb/>
曰公不逺千里而來何為者公曰來為性命為諸生及<lb/>
貢矣棄之去不復應舉其學以躬行為主虛談為戒嘗<lb/>
謂學者當循其本心之明時時自見己過刮磨克治以<lb/>
消融氣禀之偏絶去外誘之害徵諸倫理事為之實無<lb/>
一不慊於心而後為聖門之正學此非從事困勉已百<lb/>
<pb n="KR2g0050_WYG_008-93b"/>
已千之功何自得之彼高談虛悟炫末漓本徳之賊也<lb/>
<hi>儒林記</hi>
時士人聚講者衆惟公無竒僻語或終日危坐貌肅神<lb/>
凝諸生竦然憚之而視其自為庸言小節率中準繩共<lb/>
推為訥言敏行君子焉聶豹推重其人曰海内真布衣<lb/>
其邑人御史劉陽學行長者亦厠公於陳真晟劉閔之<lb/>
間<lb/>
與族弟邦采砥切於家操存克治瞬息不少懈出而偕<lb/>
<pb n="KR2g0050_WYG_008-94a"/>
東廓念庵諸子交修共證嘗七宿松原與念庵極論念<lb/>
庵初覺未一已乃傾信既别貽以詩曰歎息卓爾域千<lb/>
載能幾諧目擊中有存意㑹言無乖其深契如此卒年<lb/>
八十四學者稱兩峰先生<lb/>
　林春<lb/>
　　字子仁直隸泰州人嘉靖壬辰進士授户部主事<lb/>
　　改吏部文選員外郎<lb/>
介然自守講學蕭寺有州守黷而虐公言於尚書黜之<lb/>
<pb n="KR2g0050_WYG_008-94b"/>
赴都泊舟淮上守供帳甚薄後入覲註下考公獨稱其<lb/>
廉得免人皆多之<lb/>
官文選時嘗挾衣被往宿觀寺中與王汝中羅達夫講<lb/>
學竟夕是時紳士以學萃京師者數十人其聰明解悟<lb/>
能發揮陽明説者推王汝中志行悃幅則推公與羅達<lb/>
夫達夫於朋友中最沈密矣公猶靣疵之以其露才也<lb/>
公長厚清苦謹繩墨自立日以朱墨筆㸃記其意向臧<lb/>
否醇雜自程度官吏曹久以母病謝歸養<lb/>
<pb n="KR2g0050_WYG_008-95a"/>
　劉陽<lb/>
　　字一舒江西安福人嘉靖乙酉鄉舉仕至御史<lb/>
兒時端重若成人恥私食食必廣坐<lb/>
弱冠如䖍見陽明稱弟子陽明嘗語之曰若能甘至貧<lb/>
至賤者斯可為聖人<lb/>
初任碣山知縣被薦拜御史時世廟改建萬夀宫為永<lb/>
僖<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>宫百官表賀公毅然曰此當諫不當賀已而廷臣<lb/>
有密促賀表謂天威叵測衆咸洶洶歸過公曰即有譴<lb/>
<pb n="KR2g0050_WYG_008-95b"/>
請獨當之卒亦無恙故事部院接疏中官持疏南靣公<lb/>
乃謂同列曰疏在中官手北面可耳既授疏猶侈然當<lb/>
尊謂朝廷何竟東向揖中官中官恚甚然訖不敢出一<lb/>
語官舎肅然日恒蔬食尋引疾歸執親喪墓棲三年既<lb/>
祥被召陪㸃光禄少卿辭不起惟與邑士人談學不倦<lb/>
體氣清癯嘗登太山絶頂及遊衡岳夜半坐祝融峰披<lb/>
羊裘觀海日晚闢雲霞館於三峰翠微坐半雲洞天與<lb/>
諸同志講道悠然樂之發為詩文自成一家言皆根極<lb/>
<pb n="KR2g0050_WYG_008-96a"/>
理要闗切人倫與人言依於踐履嘗曰美堯舜之孝弟<lb/>
而無稱於鄉黨小温公之誠實而不踐其然諾言獨言<lb/>
幽乃無忌於可視可指言著言察乃未及乎行之習之<lb/>
葢力破學者之隱疾而戒之也又每語人曰孔子之學<lb/>
率十年一進藉令其夀加乎七十又當有進於從心所<lb/>
欲不踰矩者及卒鄉人立祠祀之稱為三吾先生<lb/>
　劉邦采<lb/>
　　字君亮江西南昌人嘉靖戊子舉鄉薦仕至嘉興<lb/>
<pb n="KR2g0050_WYG_008-96b"/>
　　府同知<lb/>
初為邑諸生即厭舉業鋭然以希聖為志曰學在求諸<lb/>
心科舉非吾事也趨越中謁陽明稱弟子陽明常稱之<lb/>
曰君亮會得容易丁外艱疏水廬墓哀誠篤至服闋遂不<lb/>
復應試<lb/>
嘉靖七年秋當鄉試學使趙淵檄縣强起之固勸始出<lb/>
及見學使下席延之先生以棘闈故事令諸生脱巾露<lb/>
體而入非待士體某不願入也於是巡按御史儲良材<lb/>
<pb n="KR2g0050_WYG_008-97a"/>
令十三郡諸生並得以常服入闈免其檢察比揭曉得<lb/>
中式已乃授夀寧教諭以所學迪士士多興起以薦擢<lb/>
嘉興府同知尋棄官歸自陽明倡道後學者承襲口吻<lb/>
浸失其真先生嫉之乃極言痛斥以揣摩為妙悟恣縱<lb/>
為樂地情愛為仁體因循為自然混同為歸一者之非<lb/>
謂心之體曰主宰貴知止以造於惟一心之用曰流行<lb/>
貴見過以極於惟精是謂博約並進敬義不孤性命兼<lb/>
修之學如車輪鳥翼不可偏廢後學能領會者葢鮮晚<lb/>
<pb n="KR2g0050_WYG_008-97b"/>
乃著易藴二篇詞㫖淵奥實發其所自得每諸生叩請<lb/>
能以一語開其宿錮令人豁然比疾亟門人朱調問曰<lb/>
此際視平時何如答曰夫形豈累性哉今吾不動者自<lb/>
若也苐形如槁木耳少頃遂卒年八十有六學者稱師<lb/>
泉先生<lb/>
　劉魁<lb/>
　　字煥吾江西萬安人嘉靖間鄉薦仕至工部員外<lb/>
　　郎<lb/>
<pb n="KR2g0050_WYG_008-98a"/>
初判寳慶歴遷工部員外郎上時務十事皆嘉納有詔<lb/>
徙雷壇禁中公上疏諌自分獲譴先授家僮囊金三兩<lb/>
治後事疏入上震怒杖之廷入獄創甚有百戸戴經者<lb/>
藥之得不死日與同繫楊公爵周公怡淬礪以不能積<lb/>
誠意感悟自責而門人尤子時熙官北雍日候牢户質<lb/>
疑義答之如常是年八月得㫖釋放為民未逾旬復遣<lb/>
逮逮者至公猶在道先繫弟元北行公至螺川得聞即<lb/>
買舟馳赴或勸且潛歸公不可賦詩寄家人有孤臣此<lb/>
<pb n="KR2g0050_WYG_008-98b"/>
日勞明主萬里何心保此生之句抵京復上疏稱願獻<lb/>
愚衷以死報國其言指切執政奉旨仍舊監著明年祈<lb/>
雪不應獄禁加嚴不得食有校尉楊棟者食之得不死<lb/>
又明年宫禁火赦還<lb/>
公自㓜禀父訓躬操古行既學於陽明子堅志返觀動<lb/>
有依據至放歸後蕭然一布衣鄉邦共倚重稱為晴川<lb/>
先生<lb/>
　蔣信<lb/>
<pb n="KR2g0050_WYG_008-99a"/>
　　字卿實湖廣常徳人嘉靖壬辰進士<lb/>
居身有法守約不移年二十五始與同郡冀惟乾論學<lb/>
嘗曰釋氏只悟得一空即根塵無安脚處吾輩體認天<lb/>
理若見得時則私意自退聴矣又嘗論大學曰知止當<lb/>
是識仁體惟乾躍然而起曰如此則定靜安慮即是以<lb/>
誠敬存之<lb/>
受學陽明偶養病道林寺閉目趺足黙坐澄心晝夜不<lb/>
就枕席一日忽香津滿頰一片虚白烱烱見前冷然有<lb/>
<pb n="KR2g0050_WYG_008-99b"/>
省而沈疴立脱<lb/>
授戸部主事歴四川按察僉事有道士以妖術憑愚民<lb/>
武奪于通衢官司攝之莫敢近公使呼之道士術不復<lb/>
騐遂寘之法<lb/>
遷貴州提學副作聖諭衍訓以崇約束置陽明祠田若<lb/>
干畝有土酋匿黠民烏合欲為變巡撫謂當招撫之公<lb/>
力言不可即遣牌嚴逐諸酋戢衆而歸癸夘奉督撫檄<lb/>
委抵辰沅議邊亊而言者以擅離職守劾遂奉旨回籍<lb/>
<pb n="KR2g0050_WYG_008-100a"/>
去之日貴人士皆號泣不忍别<lb/>
聞湛甘泉遊南岳往從之一切家事不問歸築精舎於<lb/>
桃花岡學徒大集乃作訓規示之逺方来者即以精舎<lb/>
田所入廪之惟四孟祀先一歸城居餘日端坐與諸生<lb/>
究極微言進修遊息各有節度己未冬感疾門人環侍<lb/>
孜孜屬以進學此外一無語有勸以服藥者答曰古聖<lb/>
賢如孔子七十三明道五十四晦庵七十吾徳不逮而<lb/>
夀過之俟命足矣更何藥為端坐而逝年七十七學者<lb/>
<pb n="KR2g0050_WYG_008-100b"/>
稱道林先生<lb/>
　羅洪先　念庵先生<lb/>
　　字達夫江西吉水人嘉靖己丑進士仕至左春坊<lb/>
　　贊善<lb/>
父循仕至憲副先生自㓜端重不為嬉弄年十四聞陽<lb/>
明講學於䖍慨然有志於聖賢之業居常斂容端坐同<lb/>
舎生或嘲譙之不為動比傳習録出手抄玩讀至忘寢<lb/>
食<hi>聖學宗傳</hi>
<pb n="KR2g0050_WYG_008-101a"/>
年二十二舉於鄉以父疾遂輟會試時同里李谷平端<lb/>
嚴有守公師事之己丑舉南宫廷試第一授翰林院修<lb/>
撰在館與歐陽南野諸公論學歸輒綴紀明年請告歸<lb/>
謁谷平訂舊學後日侍憲副公於家入京補原職嗣充<lb/>
經筵丁外艱歸哀慟深至苫塊蔬食不入室者三年一<lb/>
日玩内典得返聞㫖覺此身在太虛視聴若寄世外友<lb/>
人覩其顔貌驚服忽自省曰得無誤入禪耶乃反求諸<lb/>
孔孟與同郡鄒東廓及諸同志切劘無虛日<lb/>
<pb n="KR2g0050_WYG_008-101b"/>
召改左春坊贊善唐荆川趙浚谷最推服公日相期許<lb/>
以天下自任中外稱曰三翰林時儲位未定浸聞有他<lb/>
議公上疏請皇太子於元日御文華殿受羣臣朝賀上<lb/>
怒謪為民<lb/>
家居削迹城市辭受取予一裁以義不狥時局人不敢<lb/>
干以私嘗曰此吾當然非期免毁譽也郡中東廓南野<lb/>
雙江諸公咸家居為會講學衆常至數十百人先生每<lb/>
與抑抑求麗澤未嘗以言詞先人一時瞻其容止者非<lb/>
<pb n="KR2g0050_WYG_008-102a"/>
僻為之潛消遊衡岳僧楚石私曰吾嘗受異僧外丹誓<lb/>
非人無傳今以授公公拒之<lb/>
丙午過毘陵訪荆川夜語契心相對踴躍曰庶幾千載<lb/>
一遇乎然荆川自以博大不如也闢石蓮洞居之每靜<lb/>
中有悟灑然自得<lb/>
贛江水漲公宅舎漂没假宿田家泊然不以干意巡撫<lb/>
馬森餽坊金數千金檄縣為搆室助竟辭之荆川以兵<lb/>
事起官約偕出公曰天下事得兄任之奚必我出荆川<lb/>
<pb n="KR2g0050_WYG_008-102b"/>
意乃寢<lb/>
謝客屏居黙坐半榻不出户者三年事能前知人或訝<lb/>
之答曰是偶然不足道邑當造賦册念詭灑重為民病<lb/>
戒里中按畝收賦督册憲使即以邑册請先生任之於<lb/>
是夙弊頓革貧者歡若更生<lb/>
乙丑八月病劇門人覩無長物曰傷哉窶也答曰窮固<lb/>
自好令扶起危坐正巾斂手而逝年六十一隆慶元年<lb/>
詔贈光禄寺少卿諡文恭<lb/>
<pb n="KR2g0050_WYG_008-103a"/>
公教先黙識重躬行凡初至者誨令靜坐返觀俟稍有<lb/>
疑然後隨機引入<lb/>
甲子四方士集有斐亭者先後不絶公日三至終日忘<lb/>
言而精神流溢真意融盎飲其和者自不覺其入之深<lb/>
也<lb/>
王公畿以專靜不達順應為疑訪於松原問近日行持<lb/>
何似公曰近覺一切無有雜念即感應處便自順適龍<lb/>
溪曰工夫有先後否答曰即如均賦一事終日紛應吾<lb/>
<pb n="KR2g0050_WYG_008-103b"/>
未嘗厭憎執著放縱張皇䙝侮偏黨自朝至暮惟恐一<lb/>
人不得其所一切雜念不入亦不見動靜二境自謂即<lb/>
靜定工夫非專以黙坐時為靜而動應時無靜也又曰<lb/>
世間豈有現成良知非萬死工夫斷不能得今人不下<lb/>
致良知工夫奔放馳逐茫蕩一生有何成就<lb/>
又曰吾輩所以必須學者皆緣習氣作梗要得消磨葢<lb/>
自有知以來積染成習未易脱離誠不可以平日虚見<lb/>
為得手須是終日應酬終日收斂不使習氣乘機潛發<lb/>
<pb n="KR2g0050_WYG_008-104a"/>
始不負一生耳<hi>松原志晤</hi>
又曰吾人注念反觀孰無少覺顧以利欲之盤固血氣<lb/>
之浮揚而欲任意恣肆至以存心為拘迫以改過為粘<lb/>
綴以取善為比擬以盡倫為情緣則將使天下之人蕩<lb/>
然無歸悍然不顧其為道病不淺又曰知吾心體之大<lb/>
則回邪非僻之念自無所容得吾心體之存則營為卜<lb/>
度之私自無所措<hi>寳善編</hi>
陽明之學得公以身發明之其有功於斯道大矣<hi>本傳</hi>
<pb n="KR2g0050_WYG_008-104b"/>
錢緒山以陽明年譜成請序公為序曰善學者竭才為<lb/>
上解悟次之聽言為下葢有恃妙契而不知反躬至不<lb/>
副夙期者多矣<lb/>
　<hi>佳</hi>按先生於陽明之學極其尊信而於末流之弊言<lb/>
　之至為深切真陽明功臣也按先生序陽明年譜稱<lb/>
　後學緒山欲强先生稱門人不從葢實未嘗及門也<lb/>
公廷對首擢日外舅曽太僕以告曰喜吾壻做此大事<lb/>
公面發赤徐對曰大丈夫事業更有許大在此乃三年<lb/>
<pb n="KR2g0050_WYG_008-105a"/>
遞一人奚足為大事是日猶袖米偕友蕭寺中談學<hi>名臣</hi>
<hi>録</hi>
王塘南時槐序先生文要曰昔孔門示未發之中葢言<lb/>
性也而以戒慎恐懼為復性之功此萬世言性學者之<lb/>
彀率也或疑以性為未發得無偏於寂乎不知性體物<lb/>
不遺物可覩聞而性不可以睹聞言故曰未發也是名<lb/>
為中安得謂之偏或疑性無為者也而戒懼得無涉於<lb/>
有作乎不知性不可致思存焉可也戒懼者性自存存<lb/>
<pb n="KR2g0050_WYG_008-105b"/>
而人力不與安得謂之作或又謂性常生者也曷不任<lb/>
其生機之活潑乎不知形生神發物誘而情蕩性斯鑿<lb/>
矣戒懼者本乾元以資始是謂真生不然離性而外馳<lb/>
是妄生矣王文成公曰良知是未發之中又曰戒慎恐<lb/>
懼是本體可謂言約而盡矣慨先聖既往正學不傳異<lb/>
學者流紛紛談性浸入於詖淫邪遁而聖脈幾絶後千<lb/>
餘年周程繼出其指道之本原曰無極曰人生<lb/>
而靜其言學曰主靜曰主敬孔門之旨賴以復明<lb/>
<pb n="KR2g0050_WYG_008-106a"/>
嗣是而降世儒失於聞見支離王公有憂之特揭致知<lb/>
以救其弊曽未數十年而襲其説者誤以情識為良知<lb/>
以虛見懸解為了悟以員轉逐物為妙用以踰距潰防<lb/>
為超脱談愈高而行愈敝念庵先生憂之乃曰知之良<lb/>
者以未發也收攝斂聚以全吾未發是致之之功也聞<lb/>
者乍疑且駭已而見先生充養完粹操履純密如金精<lb/>
玉潤表裏無疵始尊信其言先生没而道彌光葢由其<lb/>
竭才密契而自得之故其言足符往聖之緒發會稽之<lb/>
<pb n="KR2g0050_WYG_008-106b"/>
藴以扶世教之衰其功甚大矣<lb/>
先生曰濂溪學聖主於無欲夫欲之有無獨知之地隨<lb/>
發隨覺顧未有主靜之功以察之耳誠察之固有不待<lb/>
乎外者而凡考古證今親師取友皆所以為寡欲之事<lb/>
不然今之博文者有矣其不捄於私妄之恣肆者何與<lb/>
故嘗以為欲希聖必自無欲始求無欲必自靜始<lb/>
用心太過亦能勞耗精氣怡然理順却在絲毫不放中<lb/>
並行不悖要在自悟矣<lb/>
<pb n="KR2g0050_WYG_008-107a"/>
凡人精神收斂寧靜而後意慮始精言語有敘動作有<lb/>
則若一入以浮躁紛擾即恐有視不見聴不聞之病<lb/>
學須靜中入手然亦未可偏向此中躱閃過凡難處與<lb/>
不欲之念皆須察問從何來若承當不起便是畏火之<lb/>
金必是銅鉛錫鐵攙和不可回互姑容任其暫時云爾<lb/>
也<lb/>
近始知性命緊切平日收拾不密及今猶未還元只幾<lb/>
微處未是絲毫不掛仍容害性害命者到得此處欲為<lb/>
<pb n="KR2g0050_WYG_008-107b"/>
天地立心必其能以天地之心為心欲為生民立命必<lb/>
其能以生民之命為命古者澹飲食惡衣服輕財利卑<lb/>
宫室甘苦分餘以求得此心者正所以為煅煉之功而<lb/>
必與諸欲不並存者也<lb/>
良知無所不通自屬見成未能常然應有下手未辨行<lb/>
持遽任馳騁自古聖賢立訓殆不若是往日為異説紛<lb/>
紜自成擔閣初知返歩收拾甚難白沙致虚之説乃千<lb/>
古獨見致知續啓體用不遺今或有誤認猖狂以為廣<lb/>
<pb n="KR2g0050_WYG_008-108a"/>
大又喜動作名為心體情欲縱恣意見横行後生小子<lb/>
敢為高論蔑視宋儒妄自居擬竊慮貽禍斯世不小也<lb/>
當今惟實行實修乃學者首務<lb/>
與王龍谿曰吾輩在世間尚欠出身擔當此學不免以<lb/>
口耳支吾接應過去若真擔當此學一切俗情雜欲俱<lb/>
自退聴眼前温飽與所識窮乏者得我不惟不暇顧亦<lb/>
有不忍者矣非是一番寒徹骨未可語此外間藉藉於<lb/>
諸公雖出於好非詆與誣善之口然責備過嚴亦是以<lb/>
<pb n="KR2g0050_WYG_008-108b"/>
成人望人可盡置之不思乎王彦方一篤行之士致使<lb/>
為盜者不敢以其名相聞豈今天下士大夫不比於一<lb/>
盜哉未聞有畏其見知者何彦方之難得也前以此語<lb/>
之友人友人聞者莫不垂首學問異同却是第二義<lb/>
千古聖賢兢兢業業所言何事初學下手便説了手事<lb/>
惟恐為工夫束縛今主靜者誰歟不受動應牽擾者誰<lb/>
歟往往聞用工話輒生詫訝相沿相習更無止泊弟久<lb/>
不復開口向人只覺心不安耳<lb/>
<pb n="KR2g0050_WYG_008-109a"/>
一日之間無靜無動皆由從容閒雅進而至於澄然無<lb/>
事而略未嘗有厭事之念即此乃身心安著處安著於<lb/>
此不患明之不足於照矣漸入細微久而成就即謂自<lb/>
得<lb/>
夫學有可以一言盡者有不可以一言盡者如收斂精<lb/>
神併歸一處常令凝聚能為萬物主宰此可一言而盡<lb/>
惟夫出入於酬應牽引於情思轉移於利害纒固於計<lb/>
算則微曖萬變孔竅百出非堅心苦志持之嵗月萬死<lb/>
<pb n="KR2g0050_WYG_008-109b"/>
一生莫能幾及也況得以言相度哉<lb/>
無所存而自不忘一句説得太早此最是毒藥操則存<lb/>
舎則亡孔子亦且云云操豈可已乎愈操愈熟斷不成<lb/>
便放開手千古未有開手聖人<lb/>
與聶雙江書曰龍谿之學久知其詳其謂工夫又却是<lb/>
無工夫可用故謂之以良知致良知如道家先天制後<lb/>
天之意其説實在陽明口授大抵本之佛氏七月霖雨<lb/>
翻傳燈諸書其旨洞然直是與吾儒兢業必有事一段<lb/>
<pb n="KR2g0050_WYG_008-110a"/>
絶不相䝉分明二人屬兩家風氣今比而同之是亂天<lb/>
下也持此應世安得不至蕩肆乎<lb/>
知幾其神幾者動之微也微者道心而謂有惡幾可乎<lb/>
故曰動而未形有無之間猶曰動而無動之云也而後<lb/>
人以念頭初動當之逺矣<lb/>
此學是吾人終身事亦是吾人終身快樂纔不學便覺<lb/>
身無著泊心隨事物擾擾無寧息時也<lb/>
易言洗心非為有染著易言藏密非謂有滲漏除却洗<lb/>
<pb n="KR2g0050_WYG_008-110b"/>
心藏密更無工夫十分發揮乃是十分緊固此方是堯<lb/>
舜兢業過一生處<lb/>
此心本自生生萬物皆備却禁發散不得精神纔不斂<lb/>
束容易走透便於生生處繼續不來故拙訥遲鈍資與<lb/>
道近頴敏才辨往往處淺而氣浮<lb/>
看來只是用工不已自有脱化處未有苦心人無所成<lb/>
者<lb/>
往來見談學者皆曰知善知惡即是良知依此行之即<lb/>
<pb n="KR2g0050_WYG_008-111a"/>
是致知予嘗從此用力竟無所入葢久而後悔之夫良<lb/>
知者言乎不學不慮自然之明覺葢即至善之謂也吾<lb/>
心之善吾知之吾心之惡吾知之不可謂非知也善惡<lb/>
交雜豈有為主於中者乎中無所主而謂知本常明恐<lb/>
未可也知有未明依此行之而謂無乖戾於既發之後<lb/>
能順應於事物之來恐未可也故知善知惡之知隨出<lb/>
隨冺特一時之發見未可盡指為本體則自然之明覺<lb/>
固當反求其根源矣<lb/>
<pb n="KR2g0050_WYG_008-111b"/>
自夫指知覺為良而以靜病心於是總總然但知即百<lb/>
姓之日用以證聖人之精微而不知反小人之中庸以<lb/>
嚴君子之戒懼<lb/>
一息之出其先則入之源也一日之子其先則亥之交<lb/>
也一月之朔其先則晦之終也一嵗之復其先則剥之<lb/>
極也故曰復見天地之心言觀此而天地可見也<lb/>
知無不足之理則凡不盡分者皆吾安於肆欲而不知<lb/>
竭才者也吾人日用之間戒懼稍縱即言動作止之微<lb/>
<pb n="KR2g0050_WYG_008-112a"/>
皆違天常而賊人道可不懼歟可不省歟<lb/>
人生有知不能無欲欲不得其道始流於惡然自古聖<lb/>
賢未有不由耆好淡泊用度簡省而能有成者濂溪攝<lb/>
洪州時偶病危衆視其篋中無一長物無欲之學固如<lb/>
此今欲師聖賢而又雜以世俗之見豈容兩得哉<lb/>
能以天地萬物為體則我大不以天地萬物為累則我<lb/>
貴處其貴用其大萬物以頼是曰三才<lb/>
祝年莫如惜時愛身莫如務學故知道者不以事役形<lb/>
<pb n="KR2g0050_WYG_008-112b"/>
不以形役心其視頃刻也亦若萬古<lb/>
欲威下先反身欲保族先盡倫情不可徑恩不可狎無<lb/>
居贏利無眤私好則家治矣<lb/>
聖賢居危臨變莫不省躬改過霜雪不凝則生意不斂<lb/>
精神不固則作用不力孟子論天將降大任一節盡之<lb/>
然於此却有深辨自心術中料理則為聖學自時態料<lb/>
理則為俗情二者雖相去懸絶然皆有收斂慎密増益<lb/>
不能之效此正人鬼分胎不可不自察也嘗愛趙忠簡<lb/>
<pb n="KR2g0050_WYG_008-113a"/>
表辭有曰白首何歸悵餘生之無幾丹心未冺誓九死<lb/>
以不移此是何等心術<lb/>
衣服飲食之間雖日用小節目却闗係心術不細好馳<lb/>
騁便落俗務朴實便近天常人食色固是至性然不可無<lb/>
檢制故曰節性惟日其邁節是不敢任情自遂之謂天<lb/>
性在人猶金出礦不經火候煅煉終不成器使用不得<lb/>
至性亦然故節嗇一著乃煅煉之助到得不生貪著即<lb/>
心體泰然焉往不利<lb/>
<pb n="KR2g0050_WYG_008-113b"/>
自内如外謂之往往主發生由震而乾是也自外返内<lb/>
謂之來來主歸復由巽而坤是也數往者順順其後天<lb/>
乎知來者逆逆其先天乎<lb/>
先天之為逆也曷徵之吾徵之身目不逐境而内觀耳<lb/>
不逐聲而反聽心絶物誘而忘智口忘言詮而守嘿自<lb/>
外來感者我無馳也其可以大生廣生矣乎<lb/>
　<hi>佳</hi>按此即涵養未發之中靜專動直微㫖與參同悟<lb/>
　真作用自别<lb/>
<pb n="KR2g0050_WYG_008-114a"/>
余初及第謁見呉之莊渠魏先生先生曰達夫有志必<lb/>
不以一第為榮嘿坐終日絶口不言利達事私心為之<lb/>
悚然此生雖未敢汲汲於名位以負知己今回視之此<lb/>
身承當此言煞不容易葢不榮進取即忘名位忘名位<lb/>
即忘世界能忘世界始是千古真正英雄始作得千古<lb/>
真正事業炫才能技藝以規時好視此路葢背馳也<lb/>
　<hi>佳</hi>按忘世界謂一切流俗所競身家起念皆是須有<lb/>
　孟子居廣居立正位行大道一段氣象<lb/>
<pb n="KR2g0050_WYG_008-114b"/>
唐虞之時只是安汝止工夫心有常止不易動揺此便<lb/>
是真收斂何等簡易後世全向動中分散只知向外尋<lb/>
求議論多而學亡矣<lb/>
落思想者不思即無落存守者不存即無欲得此理烱<lb/>
然隨用具足不由思得不由存來此中必有一竅生生<lb/>
夐然不𩔖<lb/>
言此學常存亦得言此學無存亦得常存者非執著無<lb/>
存者非放縱不存而存此非可以倖至也却從尋求中<lb/>
<pb n="KR2g0050_WYG_008-115a"/>
得由人識取<lb/>
來諭辭受取與雖闗行檢看来亦小此言最害事辭受<lb/>
取與原闗心術本無小大以此當天來事看即堯舜事<lb/>
業亦是浮雲過目若率吾真心而行即一介不取不與<lb/>
亦是大道非小事業而大一介也此心無物可尚故也<lb/>
故近時與人言只辨存心於此未能究竟即是自身不<lb/>
離凡胎終日談𤣥説妙總是俗套耳<hi>文要</hi>
公學始致力於踐履中歸攝於寂靜晚徹悟於仁體公<lb/>
<pb n="KR2g0050_WYG_008-115b"/>
始歸田攻苦淡鍊寒暑躍馬彎弓考圗觀史其大若天<lb/>
文地志儀禮典章漕餉邊防戰陣車介之事下逮隂陽<lb/>
卜筮靡不精覈至人才吏事國是民隱彌加諏詢曰茍<lb/>
當其職皆吾事也年垂五十覩時事日非乃絶意仕進<lb/>
然飢渴由己撻市引辜之衷未嘗一日忘天下士想望<lb/>
其出以卜治平而竟不果<lb/>
先生事親孝遇族父兄恭處鄉里恂恂父憲副公遇先<lb/>
生嚴既貴訓飭不異童稚稍失意辭色必厲客至令行<lb/>
<pb n="KR2g0050_WYG_008-116a"/>
酒拂席授几如異時先生從事欣如也平生於辭受取<lb/>
與最嚴當路常餽絶不納方引疾時抵儀真病殊殆同<lb/>
年項侍御喬按江北日就訊𤓰洲富人坐重罪飾名姝<lb/>
介萬金求居閒峻拒之項微聞以其意嘗先生先生厲<lb/>
聲曰君未聞志士不忘在溝壑乎項太息以為不可及<lb/>
也晚益髙峻布袍芒屩居閒樂道士大夫仰之如景星<lb/>
慶雲可望不可即云<hi>鄧潛谷心學述</hi>
先生曰寂然不動者誠也言藏於無也感而遂通者神<lb/>
<pb n="KR2g0050_WYG_008-116b"/>
也言發於有也動而未形有無之間者幾也言有而未<lb/>
嘗有也三言皆狀心也常有而不使其雜於有是謂研<lb/>
幾真能不雜於有則常幽常微而感應之妙是知幾之<lb/>
神謂幾為一念之始者何足以知此<lb/>
能以天地萬物為體則我大不以天地萬物為累則我<lb/>
貴夫以天地為體者與物為體本無體也於無體之中<lb/>
而大用流行發而未常發也靜坐而清適執事而安肅<lb/>
處家而和婉皆謂之發而不可執以為體常寂常虛可<lb/>
<pb n="KR2g0050_WYG_008-117a"/>
卷可舒全體廓如<hi>書萬曰忠扇</hi>
韶州南軒書院記曰昔者誦先生之言曰學者莫先於<lb/>
義利之辨義者無所為而然意之所向一涉于有為皆<lb/>
不免於利之也當是時余持虛妄之見而未嘗實致其<lb/>
力以為吾之日用茍未至於有所為斯已矣而豈必盡<lb/>
絶於其意意之所向茍未沈溺斯已矣而豈能遂無少<lb/>
於偏故聞沈溺而害道者若將凂焉而自視固義之歸<lb/>
也已而求之動靜之間而後負大慚焉夫天之於人不<lb/>
<pb n="KR2g0050_WYG_008-117b"/>
能無食色居室貨財以相養則亦不能無爵位聲譽技<lb/>
能以相别也吾以有生重其累而又以有知雜其誘以<lb/>
外誘之知而觸有生之累其心既無以自勝矣則亦不<lb/>
得不從而寄寓其間故意之所向不之於食色則之於<lb/>
居室不之於貨利則之於爵位聲譽技能而心之無所<lb/>
為者日紛紜矣方其始也固知其不可以相兼也及其<lb/>
緣釁當機輾轉依附營營然且滅且生而不知悟也然<lb/>
以其虚妄之見則亦豈無驅逐懲創之力哉惟其強於<lb/>
<pb n="KR2g0050_WYG_008-118a"/>
暫者不能必於其久勉於外者不能盡忘於其中吾之<lb/>
日用以為未嘗有所為者乃其勉強之少間而意有所<lb/>
向固即彼之所以為沈溺者特吾有以文之不若彼之<lb/>
暴露焉耳嗚呼植其根而惡其支蔓濬其源而禁其末<lb/>
流豈徒無益而已哉不知吾心之無所為足以自勝而<lb/>
不羨於彼者自作止食息以至出入進退之有節也可<lb/>
以免於從逆之凶自應酬宰制以至家國天下之有道<lb/>
也可以周其一體之愛用之而不見其窮測之而不見<lb/>
<pb n="KR2g0050_WYG_008-118b"/>
其兆極於天地而不為大横乎四海而不為逺傳之萬<lb/>
世而不為久貴而無足以為榮賤而無足以為辱生死<lb/>
而無足以為變而輕重低昂之勢有不待於論量者而<lb/>
以較吾之所謂營營此何啻康莊之於荆棘清泚之於<lb/>
汙淖也而猶以驅逐懲創之力交戰而迭為之主不已<lb/>
深惑而可哀矣乎吾因慚先生之言而有憤焉孔子曰<lb/>
君子喻於義小人喻於利今人有以小人相毁者夫人<lb/>
莫不怒之夫直毁之而已不必其嘗為也而顧以怒焉<lb/>
<pb n="KR2g0050_WYG_008-119a"/>
怒而不出於偽是小人之不可為而利之不可懐者夫<lb/>
人而知之也有以君子相譽者夫人莫不喜之夫直譽<lb/>
之而已不必其能為也而顧以喜焉喜而不出於偽是<lb/>
君子之不可不為而義之不可舎者夫人而知之也知<lb/>
小人之不可為矣而吾之所喻或不免於食色之𩔖則<lb/>
是可怒者又將望而趨之知君子之不可不為矣而吾<lb/>
之所喻或不出於天下之公則是可喜者又將違而去<lb/>
之夫喜怒之於毁譽若彼而於其身又若此非勿思之<lb/>
<pb n="KR2g0050_WYG_008-119b"/>
甚也乎以余之不肖懼人之不相逺也故不諱其慚憤<lb/>
者而具以為告雖然茍未志於希先生者亦孰聴而信<lb/>
之哉<lb/>
陽明先生良知之教本之孟子故常以入井怵惕孩提<lb/>
愛敬平旦好惡三言為證入井怵惕葢指乍見之時未<lb/>
動納交要譽惡聲而言孩提愛敬葢指不學不慮自知<lb/>
自能而言平旦好惡葢指日夜所息牿之未至反覆而<lb/>
言是三者以其皆有未發者存故謂之良朱子以為良<lb/>
<pb n="KR2g0050_WYG_008-120a"/>
者自然之謂是也然以其一端之發見而未能即復其<lb/>
本體故言怵惕矣必以擴充繼之言好惡矣必以長養<lb/>
繼之言愛敬矣必以達之天下繼之孟子之意可見矣<lb/>
先生得其意故亦不以良知為足而以致知為功今也<lb/>
但取足於知而不原其所以良故失養其端而惟任其<lb/>
所以發遂以見存之知為事物之則而不察理欲之混<lb/>
淆以外交之物為知覺之體而不知物我之倒置理欲<lb/>
混淆故多認欲以為理物我倒置故常牽己以逐物陽<lb/>
<pb n="KR2g0050_WYG_008-120b"/>
明之本㫖或不若是相逺也今以一念之明為極則以<lb/>
一覺之頃為實際如是則良知二字足矣何必贅之以<lb/>
致審如是凡怵惕者皆有火然泉達之勢何必贅之以<lb/>
充凡好惡者皆有出入無時之妙矣何必贅之以養凡<lb/>
天下之人自孩提以上者皆仁義之君子矣何必贅之<lb/>
以達也<hi>答郭平川</hi>
龍谿曰良知本寂無取乎歸寂歸寂者必槁矣良知本<lb/>
神應無取乎照應照應者義襲矣吾人不能神應不可<lb/>
<pb n="KR2g0050_WYG_008-121a"/>
持以病良知良知未嘗増損也余曰吾人嘗寂乎曰不<lb/>
能曰然則收攝以歸寂於子何病吾人不能神應謂良知<lb/>
有蔽可乎曰然曰然則去蔽則良知明謂聖愚有辨奚<lb/>
不可求則得舎則失不有存亡乎養則長失則消不有<lb/>
増損乎擬而言議而動不有照應乎是故不容冺者理<lb/>
之常也是謂性不易定者氣之動也是謂欲不敢忘者<lb/>
志之凝命之立也是謂學任性而不知辨欲失之㒺談<lb/>
學而不本之真性失之鑿見性而不務力學失之蕩吾<lb/>
<pb n="KR2g0050_WYG_008-121b"/>
懼其言之近於蕩也<hi>良知辨</hi>
　尤時熈　西川<lb/>
　　字季美河南洛陽人嘉靖壬午舉鄉薦仕至主事<lb/>
受學王文成之門人劉晴川尊信良知之説授戸部主<lb/>
事榷税滸墅闗尋以母老乞養里居三十年逺近學者<lb/>
宗之號曰西川先生常曰能翻前人案始能得前人意<lb/>
若不得其意而務為紛更是妄也又曰講學是解縛之<lb/>
法有世俗縛有賢𫝊縛有聖經縛有師説縛有意見縛<lb/>
<pb n="KR2g0050_WYG_008-122a"/>
皆是名利做根解得此縛纔是學此師門宗㫖也後御<lb/>
史董定策薦曹端尤時熙孟化鯉於朝曰古人以學為<lb/>
實今人以講學為名若臣鄉三賢皆務實也其門人孟<lb/>
津李根能崇師説官至僉事<hi>孫鍾元理學宗傳</hi>
西川語録<lb/>
讓古人是無志不讓眼前人是好勝<lb/>
心地須常教舒暢歡悦若鬱然必有私意隱伏禮曰中<lb/>
心斯須不和不樂則鄙詐之心入之者正謂此也便當<lb/>
<pb n="KR2g0050_WYG_008-122b"/>
覺破<lb/>
毁譽皆是切磋之資譽者指我以前途毁者告我以險<lb/>
阻<lb/>
不求自慊只在他人口頭上討個好字終不長進<lb/>
人雖下愚亦能自覺不是只是不能自改遂日流於汙<lb/>
下聖愚之機在此不在稟賦<lb/>
不要因一兩事過失便放倒不顧亦不可以一二事合<lb/>
理便自足古人許人改過戒人自足<lb/>
<pb n="KR2g0050_WYG_008-123a"/>
人有過失為人所攻雖知改悔又以不得為完人自阻<lb/>
仍復放縱此只在聲名上見不知性無加損若能真改<lb/>
完人即在<lb/>
吾人為學大抵猶是近名故於人不知己處不能甘受<lb/>
常有表白之意又恐形迹疑似足以損傷名節故於事<lb/>
多躱閃修補雖所當為亦多避嫌不敢承當此病根甚<lb/>
深<lb/>
世俗人見有過則爭毁之又從而粧綴以誣之見人學<lb/>
<pb n="KR2g0050_WYG_008-123b"/>
好則爭笑之每加誹謗此皆幸災疾善之心學者專於<lb/>
自治常見自家神明澄湛在此則於世俗此等病痛不<lb/>
沾染至聞毁譽加於吾身皆當自省譽則勉以副之毁<lb/>
則自磨自勵行有不得反求諸己自然譽無過情毁不<lb/>
終熾且能體悉世人之見故欲作好作惡乃是習染所<lb/>
為使其稍肯自省豈甘如此<lb/>
凡人有向善之心而又使人怪者多是自己勝心浮氣<lb/>
有以致之且如講説事理或論文説書稍有所見即思<lb/>
<pb n="KR2g0050_WYG_008-124a"/>
壓人或是挾知故問人言未畢即申己意此等處雖善<lb/>
亦惡也又或被人䂓警不肯認過改悔委曲輾轉尋路<lb/>
出脱則是有愛我之心我反拒之以此交人人誰容乎<lb/>
必須虛心平氣謙己下人求益不求勝可也<lb/>
為學全在擇友若無可交寧是獨處在書册内尚友古<lb/>
人可也不可妄交然亦不可因此却起憎惡之念須是<lb/>
泛愛衆而親仁<lb/>
前輩讀書少見一句行一句今讀書多却不行是為侮<lb/>
<pb n="KR2g0050_WYG_008-124b"/>
聖人之言<lb/>
古人讀書主於培植此心灌溉真機故一番看一番新<lb/>
若只解説文義一過成故紙矣<lb/>
聖人不作學者遂無師乎人孰無知大知覺小知小知<lb/>
覺無知期以共明斯道可矣似不當以師自嫌也人必<lb/>
實心為學然後有可商量狂狷雖非中行却是實心為<lb/>
學者故聖人思之鄉愿只是周旋世情不是實心為學<lb/>
故聖人惡其亂徳<lb/>
<pb n="KR2g0050_WYG_008-125a"/>
未悉人言而輒伸己意此學者通病此病即在未悉輒<lb/>
伸之間不在議論是否處<lb/>
衆人之蔽在利欲賢者之蔽在意見意見是利欲之塵<lb/>
善惡禍福之辨不可勝窮然其近而易知者善則心安<lb/>
心安福之源也不善則心必不安不安禍之源也天下<lb/>
事皆起於心善惡禍福之理宜於此求之<lb/>
經權一也經即權權即經權字不必聖人事有輕重酌<lb/>
而用之即是權亦是經不酌輕重何應事<lb/>
<pb n="KR2g0050_WYG_008-125b"/>
大凡人只有徳性用事與血氣用事兩路便分君子小<lb/>
人古人學問之道只是變化氣質靜坐是搗其巢穴之<lb/>
法掇根換過<lb/>
人品有上下道理初無上下人品之上下亦存乎志而<lb/>
已矣所謂幾也<lb/>
聖之言功夫不言道體功夫即道體也隨人分量所及<lb/>
自修自證若别求道體是意見也<lb/>
分殊只理一學者泛應未能曲當未得理之一耳<lb/>
<pb n="KR2g0050_WYG_008-126a"/>
寧學聖人而未至不欲以一善而成名此是濂溪諸儒<lb/>
直接孔門命脈處<lb/>
聖人通天下為一身其於為善曰位天地育萬物其戒<lb/>
為惡曰禍天下及後世不以一人一時論也<lb/>
諸子是摹倣孔子顏子是學自家<lb/>
舎見在乍見皆有之幾而另去黙坐以俟端倪此異學<lb/>
也其不至於外人倫遺物理者鮮矣<lb/>
道理只是綱常倫理愚夫愚婦皆可能的乃是家常飯<lb/>
<pb n="KR2g0050_WYG_008-126b"/>
舎却見在職分只管推原道理起處此晚宋談學之弊<lb/>
也<lb/>
　容城鍾元孫氏曰西川要語一編最喚醒人又曰中<lb/>
　州有兩路學脈月川尺尺寸寸不失朱紫陽西川字<lb/>
　字句句不失王陽明是皆深造而有得者非剽竊也<lb/>
　孟化鯉　雲浦<lb/>
　　字叔龍河南新安人<hi>闕</hi>　　　進士仕至吏部文<lb/>
　　選郎中<lb/>
<pb n="KR2g0050_WYG_008-127a"/>
兒時嗜讀小學十三讀易旁通經史隨補諸生以古道<lb/>
自任聞西川尤先生倡道淑人往師事之讀學小記曰<lb/>
濂雒真傳其在是矣凡西川所言手自籍記尋貢入成<lb/>
均與孟我彊以道義相砥礪舉鄉試例同年具呈坊價<lb/>
公瞿然曰吾輩方將起家清仕路抑奔競乃先行請託<lb/>
耶及偕計有司以故事徵驛遞路費皆峻却不受成進<lb/>
士授南户部主事時相欲致公為重終不往謁官户部<lb/>
榷河西務惟與士民講上諭發明正學去之日士民肖<lb/>
<pb n="KR2g0050_WYG_008-127b"/>
像祀江干奉命賑江南山左饑全活無算兩執親䘮一<lb/>
準古禮起復補稽勲歴文選郎一意孤立雖貴要不少<lb/>
狥内外率側目視㑹張可庵棟以都諌建言國本謫公<lb/>
疏起之遂忤上意調外尋以中外力救削籍歸以恬淡<lb/>
古樸為里俗先所至人多化之公精神强毅每漏下五<lb/>
鼓即起課諸子弟夜分咿唔不倦所著有尊聞録讀易<lb/>
寤言諸儒要録等書學者稱雲浦先生<lb/>
孫鍾元曰雲浦之學從統宗理㑹其魄力自大<lb/>
<pb n="KR2g0050_WYG_008-128a"/>
　鄧元錫　潛谷先生<lb/>
　　字汝極江西南城人嘉靖中鄉舉以薦徵翰林待<lb/>
　　詔<lb/>
少事司訓黄在川博覽經史久之有志為己之學十五<lb/>
喪父哀毁如禮事嫡庶二母至孝家門凜肅十七倣古<lb/>
社倉法行之鄉里里民耆而貧者婦節而寡者咸聴其<lb/>
貸不取息入其人死并以所貸為助塟資十九充邑諸<lb/>
生徧走其州之東西謁諸長者先生講求學問久之領<lb/>
<pb n="KR2g0050_WYG_008-128b"/>
鄉薦念母年高不赴㑹試杜門潛修邑令送行資為勸<lb/>
駕謝不受居三年母氏力促之道出吉州就學鄒守益<lb/>
劉陽㑹有閩越冦復馳歸侍養後遂堅執不出授徒講<lb/>
學於天峰山<lb/>
時心學盛行學重證覺九思九容四教六藝皆以為多<lb/>
公曰九容不修是無身也九思不慎是無心也及門者<lb/>
皆彬彬有造<lb/>
居祖母及母喪一準古禮廬墓三年南城之人皆曰鄧<lb/>
<pb n="KR2g0050_WYG_008-129a"/>
君吾邑孔子也所著有經繹函史諸書皆足闡衍聖賢<lb/>
薈萃古今范淶為南城令以與南昌布衣章潢安福舉<lb/>
人劉元卿並薦萬厯初祭酒趙用賢復以為言徵諸京<lb/>
師辭疾不赴當道先後薦聞神宗以翰林待詔徵之有<lb/>
司勸駕敦促就道竟卒途次學者私諡為文統先生<lb/>
　張元汴<lb/>
　　字子藎浙江山隂人隆慶辛未進士第一官至左<lb/>
　　諭徳<lb/>
<pb n="KR2g0050_WYG_008-129b"/>
公總角時聞楊忠愍諫死遥為誄辭慷慨泣下父太僕<lb/>
公大竒之已聞王文成良知之説遂潛心理學下帷龍<lb/>
山之陽喟然歎曰聖賢學自有真曲士抱䖝蛙之見不<lb/>
務即心証性而猥踵其下風一何陋也<lb/>
太僕公有滇難從吏訊公身掖之萬里赴逮於滇己復<lb/>
馳如京白狀當事者比有詔免太僕公官歸越復馳如<lb/>
越履及門血縷縷滅趾天下聞而哀之<lb/>
廷對賜第一授翰林修撰公廪廪期有以自樹日聚徒<lb/>
<pb n="KR2g0050_WYG_008-130a"/>
講求世務人才每抵掌論天下事不為首鼠兩端萬厯<lb/>
元年公請進講列女傳於兩宫以修二南之化不報及<lb/>
奉旨教習内書堂公曰若曹星近皇位不可去可使習<lb/>
為善勃貂管蘇非人乎乃取中鑒録自為條解又作訓<lb/>
忠諸吟令歌之<lb/>
丁亥起為左春坊左諭徳兼翰林侍讀充日講官每竭<lb/>
誠待對冀有所感孚初上覃恩公疏白父寃狀請以及<lb/>
已者移太僕公忤㫖格不行公仰天泣曰吾不可以下<lb/>
<pb n="KR2g0050_WYG_008-130b"/>
見吾父矣武定之役吾父躬擐甲胄斬首千級口碑具<lb/>
在乃今幸事明主而不能為父洗沈寃長負君親吾死<lb/>
為後葢居常念父建功不讐志以殁願以身代父報國<lb/>
而卒且邀國恩報父竟以此鬱鬱致疾而卒<lb/>
公平生雅志聖賢之學宗王文成然不空事口耳專務<lb/>
以實踐為基嘗曰知善知惡是良知為善去惡是格物<lb/>
近世學者徒剽文成之外郛耳又謂朱陸同源而末流<lb/>
乃歧之非是手摘考亭所論著與文成意符者彚集之<lb/>
<pb n="KR2g0050_WYG_008-131a"/>
題曰朱子摘編<lb/>
公持操端介絶不喜媕阿事人初出江陵門下不隨不<lb/>
激有以自守嘗語同門曰某門人也皂囊白簡之事當<lb/>
待他人乃若喪請留病請禱某即死勿為矣<lb/>
天性孝友侍太僕公若安人疾湯藥非口所嘗勿進比<lb/>
卒欒欒柴瘠喪塟悉遵古禮盡革燕賔崇佛諸弊俗越<lb/>
人化之有異母弟二人公撫之恩義隆備居常飯脱粟<lb/>
衣浣補而賑施宗黨若勿及葢公行誼力追古人其文<lb/>
<pb n="KR2g0050_WYG_008-131b"/>
章舂容爾雅粹然一出於正所著有紹興府志山隂會<lb/>
稽縣志雲門志略諸書行世又有不二齋稿志學録讀<lb/>
書詩考讀史膚評大政記藏於家<lb/>
　<hi>佳</hi>曰陽明先生之學一傳而後大抵略踐履而言超<lb/>
　悟以虛見為高妙樂放曠自然標立宗指混一儒釋<lb/>
　羣言亂淆聖塗榛塞誹毁洛閩莫可窮詰嗚呼學以<lb/>
　講而明乃以説而晦是誰之過歟故於隆萬以來諸<lb/>
　儒採其踐修純實者數公若事口耳以自附於講學<lb/>
<pb n="KR2g0050_WYG_008-132a"/>
　之列者概勿録焉<lb/>
鄒南臯曰公自登第後所至求友汲汲皇皇聞一言當<lb/>
於心也拜而受之里民有疾痛也引而為己辜不難以<lb/>
其身為百姓請命公何心哉真以斯道為己任而任道<lb/>
者必以明明徳於天下為極致此公學之崖略也葢嘗<lb/>
論談學華亭時易談學江陵時難華亭時右名理而以<lb/>
理學為窟宅朝登講堂夕踞華要江陵時禁錮斥逐殆<lb/>
盡世且為波流且為芽靡公亭亭孤騫至冒江陵誚不<lb/>
<pb n="KR2g0050_WYG_008-132b"/>
辟易公勇矣或者以公未大行天下為憾不知古人不<lb/>
得志獨行其道道無窮達也昔有大臣善鑑人者覩舒<lb/>
文節未第時曰子今之文毅既文節魁天下再過之問<lb/>
曰止此乎曰忠孝狀元子小子耶假令起羅舒二先生<lb/>
與得意者論必不以彼易此先生為秀才時作賦弔楊<lb/>
忠愍登仕未幾上書危言而扶掖太僕公﨑嶇羊腸鳥<lb/>
道萬餘里兩上書叩閽鳴太僕公寃心可剖血可枯命<lb/>
可捐以報親九原即古忠孝何加焉先儒云學之為言<lb/>
<pb n="KR2g0050_WYG_008-133a"/>
孝也忠孝立百善從之先生之學其必傳也無疑<hi>同時尚論</hi>
<hi>録</hi>
　許孚逺<lb/>
　　字孟中浙江徳清人嘉靖壬戌進士仕至兵部左<lb/>
　　侍郎<lb/>
少負大志既領鄉薦復從歸安唐一庵先生講聖賢之<lb/>
學舉進士授南虞衡主事調考功在南都三年日與諸<lb/>
同志倡明正學學者多從之<hi>兩浙名賢録</hi>
<pb n="KR2g0050_WYG_008-133b"/>
調北考功而胡選郎汝桂者自附講學時時引公欵語<lb/>
先是選君嚴重不輕與後進交一談胡獨乃爾諸僚皆<lb/>
驚以為必議流品各使人竊聴無所得滿署為之側目<lb/>
會冢宰楊襄毅雅不喜講學又與胡選郎不合而諸講<lb/>
學者亦少横臺諫俱為之羽翼閭巷喧傳謂將盡易置<lb/>
諸大臣襄毅心憤之比大計吏京官黜者科甲共四十<lb/>
一人而浙人幾半公不平因移病歸後三年新鄭高文<lb/>
襄起掌吏部以與華亭有隙痛抑講學起公考功即出<lb/>
<pb n="KR2g0050_WYG_008-134a"/>
為廣東僉事時廣有倭警而大盜李茂許俊美復助為<lb/>
聲援公發十策大約以水陸夾攻為要務即身督軍薄<lb/>
賊壘二魁大懼公卒使人諭降之使縛倭冦以自效又<lb/>
建善後十二策迄安堵以功移閩臬銜者復忌之以閩<lb/>
察謫兩淮運司判官公遂拂衣歸將終隱為啟迪後學<lb/>
計因往見一庵先生請焉一庵曰我二十九建言歸今<lb/>
七十四矣此四十六年中未嘗一日忘起也惟枉己則<lb/>
不可耳今汝雖暫挫然前途自平坦但踏實地行何害<lb/>
<pb n="KR2g0050_WYG_008-134b"/>
公遂之官三年擢南太僕丞明年遷南文選郎中丁内<lb/>
艱服闋補車駕郎中是時江陵當軸公不少屈銜者出<lb/>
公南昌知府公明於經濟之大體沈細有斷事至必究<lb/>
極纖微而持之以蕩平正直其守南昌也務廉謹而敦<lb/>
尚教化雖簿書旁午不廢講學二年以特薦遷陜西提<lb/>
學副使以身範訓士考校肅然擢應天府丞㑹救都御<lb/>
史李材調外歸累擢右通政進僉都御史巡撫福建時<lb/>
倭擾朝鮮廷議封貢公以為不可比至鎮密募死士往<lb/>
<pb n="KR2g0050_WYG_008-135a"/>
偵而躬練兵儲糗以俟已而悉得其詭謀并諸島酋相<lb/>
讎殺狀遂疏聞於朝謂發兵擊之上策禦之中策不可<lb/>
輕許封貢以啟輕中國心朝議韙之卒罷封貢而倭患<lb/>
得息者用公中策也<lb/>
㝷陞南兵部右侍郎時倭尚未平以公得要領遂改北<lb/>
兵左公在南都以閒曹日事講學與楊禮部起元俱以<lb/>
部堂為領袖持論不同時議頗紛至是外計復借講學<lb/>
造端謀去之公遂決意歸居家不殖生產惟孜孜以講<lb/>
<pb n="KR2g0050_WYG_008-135b"/>
學為務於近世學者獨服膺陽明然所講非良知派也<lb/>
時講學多黨公獨不黨守建昌時有講學而負高名者<lb/>
公雅重之及以事囑則謝不與交與李材布衣交且同<lb/>
年向以救之見中及戍閩所仍以開府禮見衛官公勿<lb/>
善也<lb/>
生平質直不藻飾乏委曲事至立斷身所行如所講常<lb/>
以身驗學遇人無厚薄咸吐誠磊落可喜葢自謂學所<lb/>
得如此<hi>本傳</hi>
<pb n="KR2g0050_WYG_008-136a"/>
　<hi>佳</hi>聞之叔朗思氏云山隂念臺先生之學受之於先<lb/>
　生云觀其經濟大略不枉己以狥人則所學之正可<lb/>
　概見矣<lb/>
先生有詩云信知性善為堯舜肯用權謀雜管商斯道<lb/>
若明如晝日世風何慮不陶唐<hi>馮少墟疑思録</hi>
劉念臺曰先師許恭簡公每於身經歴處體騐所學如<lb/>
曰今日遇交際頗能不設將迎見晚年絶色曰前此猶<lb/>
有染在遇拂意或動氣既而曰較前時増減分數如何<lb/>
<pb n="KR2g0050_WYG_008-136b"/>
時為學者言如此慥慥君子哉<hi>證人社約言</hi>
　按歸安唐一庵樞字子正少即志聖賢之學師事南<lb/>
　海湛甘泉舉進士官比部以建言削籍歸閉門講學<lb/>
　信從者衆所著有木鐘臺集其論學以討真心為的<lb/>
　葢亦王湛之支流也<lb/>
鄒南臯曰自朱陸分馳步趨朱子者嚴闗楗飭藩籬人<lb/>
無得而間之而或病其隨事格物未免棄内狥外之弊<lb/>
河津餘干確守其説至新會陳氏悟自然之宗餘姚王<lb/>
<pb n="KR2g0050_WYG_008-137a"/>
氏發良知之㫖大抵宗象山而王氏雄鋒朗暢足以發<lb/>
抒其藴於是學者盡宗新學顧其弊也乃至濶略躬行<lb/>
吾謂學無可見見之於行敬庵恪守先程方正篤實其<lb/>
不必與餘姚合者乃其有功餘姚也<lb/>
　<lb/>
　<lb/>
　<lb/>
　<lb/>
<pb n="KR2g0050_WYG_008-137b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒言行録卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒言行錄卷七</head> <lb/>
    <p>
<pb n="KR2g0050_WYG_007-1a"/>
欽定四庫全書<lb/>
　明儒言行錄卷七<lb/>
　　　　　　　　　　　安化縣知縣沈佳撰<lb/>
　羅欽順<lb/>
　　字允升江西泰和人𢎞治癸丑進士仕至吏部尚<lb/>
　　書<lb/>
少即端重殊異年十四題其門有勉勉於仁義之語<hi>神道</hi>
<hi>碑</hi>
<pb n="KR2g0050_WYG_007-1b"/>
陞南國子監司業此缺懸而不補垂七十年監規積弛<lb/>
士多放逸每遇差撥争論紛如公至謂放心宜収非管<lb/>
攝之嚴不可争風宜息非稽考之精予奪之公不可持<lb/>
此三者甚力始而怨謗交集終亦安之六舘肅如<hi>名臣錄</hi>
蘭谿章公𢡟為祭酒深見信重事多咨公而行<lb/>
正德戊辰以忤逆瑾落職為民瑾誅復職歴官吏部左<lb/>
侍郎攝篆先是會推吏部尚書公力舉白巖喬公六科<lb/>
以同列嘗有言獨不附公謂衆論所歸徃復數四亦僉<lb/>
<pb n="KR2g0050_WYG_007-2a"/>
同大司馬彭公澤初至奏留前任郎中某欲與同事數<lb/>
月時某已陞陜西參議公不從䑓諌以新政彈擊在位<lb/>
者無虛日薦揚舊德公獨不動聲色别白忠邪條上之<lb/>
咸當人心詔所罷者有夤緣内監以求進者奏論其交<lb/>
通害政請付法司定罪竟沮之<lb/>
石潭汪公謂公有不可禦之勇有不可奪之節議論足<lb/>
以定國是典則足以範羣工閒齋汪公謂其堅定國是<lb/>
扶持善𩔖調劑甘辛一時公功為多天下隂受其賜朝<lb/>
<pb n="KR2g0050_WYG_007-2b"/>
廷倚以為重焉<hi>言行録</hi>
都御史席公自湖廣馳䟽請起邃庵楊公總制三邊衆<lb/>
議如所請公曰邃庵舊相即起必以禮辭徃返須數月<lb/>
今邊報孔亟李亞卿方在彼行事利害所繫恐宜三思<lb/>
邃庵由是不果起公語所親曰邃庵素知予予尊仰之<lb/>
但入京踰年物論藉藉今所言非惟事體當然亦欲以<lb/>
忠於知己耳陞南京吏部尚書䟽乞養親歸丁亥復起<lb/>
為禮部㝷改吏部尚書力辭不就家居二紀足跡不履<lb/>
<pb n="KR2g0050_WYG_007-3a"/>
城市惟己丑秋視季弟西野公病及喪𦵏纔一再出<lb/>
公自幼不識禪學在京師遇一老僧訪求心要遂為之<lb/>
搆思徹夜不寐一日攬衣將起恍然有悟流汗通體證<lb/>
之禪書皆合後取五經四書濓洛關閩語録讀而玩之<lb/>
漸復有疑久之乃喟然曰昔兩程子張子朱子早歲皆<lb/>
嘗學禪皆究其底藴及於吾道有得始大悟其非吾今<lb/>
乃知前所見者此心虛靈之妙而非性也遂研磨體騐<lb/>
於道心人心理氣性命神化隂陽皆極其㫖奥嘗曰自<lb/>
<pb n="KR2g0050_WYG_007-3b"/>
昔有志於道學者罔不尊信程朱近時以道學名者則<lb/>
泰然自處於程朱之上然究其所得乃程朱早年學焉<lb/>
而竟棄之者也夫勤一生以求道乃拾先賢所棄以自<lb/>
珍又從而議其後不亦誤耶先生精思實踐篤志不遷<lb/>
毅然以衞道為己任聖賢諸書未嘗一日去手於禪學<lb/>
尤極探討發其所以不同之故自唐以來排斥佛氏未<lb/>
有若是之明且悉者<hi>髙景逸撰傳</hi>
每訓諸子曰勢位非一家物須要㸔得破又曰愛好人<lb/>
<pb n="KR2g0050_WYG_007-4a"/>
窮貪嚼不爛人以為確論仲子謁選未嘗通書故舊瀕<lb/>
行酌巵酒訓之曰前程有分定惟安義命便是比授官<lb/>
有期欲圖南方以便音問乞公一逹相知公復之曰數<lb/>
字本不惜但似乎信命欠確耳竟不之與惟作行誨授<lb/>
之而諄諄於忠信篤敬云<hi>歐陽塾撰行狀</hi>
凡出處取與必欲印有成憲嘗曰人立身居業必先打<lb/>
破義利關否則擾擾直到底其教人每以是致嚴官至<lb/>
尚書甘茹清素晚年居一樓數載以終<hi>言行略</hi>
<pb n="KR2g0050_WYG_007-4b"/>
嘗曰久任自是良法陸宣公明於治體乃不甚以為然<lb/>
盖欲以救徳宗之偏廣登延之路以濟一時之用且於<lb/>
惇大之化或有小補爾議法者未可執為定論正德間<lb/>
愚嘗建白此事而併及超遷之說大意以為超遷之説<lb/>
與久任之法相與流通超於前自可責其後之久超於<lb/>
後固無負其前之淹因它策忤用事者竟寢<lb/>
又曰圖治當先定規模乃有持循積累之地規模大則<lb/>
大成規模小則小成未見規模不定而能有成者也然<lb/>
<pb n="KR2g0050_WYG_007-5a"/>
其間病源所在不可不知秉德二三則規模不定用人<lb/>
二三則規模不定茍無其病於致治乎何有先生耆年<lb/>
而謝政天子屢虗端揆之位召之不拜著書三篇曰困<lb/>
知記摘似明真剔偽正實其曰思者心之用得乃性之<lb/>
理是曰立知能心之用愛敬天之理故曰良析心性以<lb/>
辨儒釋合理氣以一天人逹兹四者而羣言統矣洋洋<lb/>
哉其武夷之𣲖乎先生荘重方介言道動矩造士之嚴<lb/>
貳銓之定雖時相枘鑿我矱無易勢與利毁與譽不與<lb/>
<pb n="KR2g0050_WYG_007-5b"/>
焉故學者服其行而信其言<hi>崔銑夀序</hi>
公自誌有曰平生於性命之理嘗竊究心而未遑卒業<lb/>
於是謝絶塵絆静坐山閣風雨晦㝠不忘所事乃著困<lb/>
知記前後凡六卷所以繼續垂微之緒明斥是之非盖<lb/>
無所不用其誠力之殫矣心之逺矣亦非有加於分外<lb/>
也<lb/>
林次崖希元困知記序曰自古聖賢之言學也或以躬<lb/>
行實踐為先識見言論次之故傅說告髙宗曰非知之<lb/>
<pb n="KR2g0050_WYG_007-6a"/>
艱行之惟艱子貢問君子子曰先行其言而後從之聖<lb/>
賢之重行也如此故世之論人物者亦惟是即其行履<lb/>
之優劣而為評品之髙下智識文辭勿與焉今世君子<lb/>
則惟智識文辭是尚而行實不論矣故聽其言若伊周<lb/>
孔孟復出考其實則市人不如憂世君子道心之辨明<lb/>
然後大本可得而立大本誠立酬酢固當沛然是之謂<lb/>
易簡而天下之理得山林暮景獨學無朋雖自信則爾<lb/>
非有異同之論何由究極其歸趣乎每遇病體稍適有<lb/>
<pb n="KR2g0050_WYG_007-6b"/>
所㝷繹輒書而記之積久成帙置之座間時一披閲以<lb/>
求所未至同志之士有過我者則出而講之不有益於<lb/>
彼未必無益於我也雖然書不云乎非知之艱行之惟<lb/>
艱三復斯言愧懼交集名以困知著其實爾<lb/>
　　按先生著困知記凢三續時年七十餘矣<lb/>
先生銳意營道老而不倦盖涵養純至故心體融徹而<lb/>
羣言莫能掩也<hi>黄芳記序</hi>
先生學師程朱而深思力踐不為空言則所自得者多<lb/>
<pb n="KR2g0050_WYG_007-7a"/>
矣明興言理學獨薛文清為稱首其醇且正以公方之<lb/>
未知所先後也而深嚴縝宻殆於過之<hi>陸粲困知記後䟦</hi>
公與弟欽德欽宗先後舉進士時號羅氏三鳯又在具<lb/>
慶下則尤古今所罕有也<hi>雙溪雜記</hi>
公父栗齋先生家居日三子者皆已鼎貴公禮部尚書<lb/>
欽德按察副使欽宗通政司通政其初輒迎養後乃更<lb/>
迭在告依依親庭不欲舍去滿門孝義海内賢之<hi>楊㢘撰栗</hi>
<hi>齋墓誌</hi>
<pb n="KR2g0050_WYG_007-7b"/>
崔銑張邦竒皆敬信尊事之都御史張岳疏請存問予<lb/>
未嘗不於是三致嘆焉予觀先生自發身詞林以至八<lb/>
座其行已居官如精金美玉人無得疵及退居即杜門<lb/>
惟以著書明道為事本分之外一無所預家人子弟守<lb/>
其家法欽欽一歩不敢肆其居家又如此且觀其辭吏<lb/>
部一節真有鳳翔千仭之意雖孟子之辭萬鍾何過焉<lb/>
可謂躬行君子矣視夫世之髙論濶談者曰我孔孟我<lb/>
孔孟周程朱張要不屑為為聲利束縛不能去賢不肖<lb/>
<pb n="KR2g0050_WYG_007-8a"/>
何如也噫當今人物舍先生吾誰與歸百世之下使本<lb/>
朝史冊燁然有光如先生者得幾人哉是記所言咸於<lb/>
斯道有所發明乃若距詖放滛其志盖尤拳拳焉孟子<lb/>
曰冉牛閔子顔淵善言德行解者曰身有之故言之親<lb/>
切而有味若先生者可不謂善言乎<lb/>
先生自序曰余才微而質魯志復凡近早嘗從事章句<lb/>
不過為利祿謀爾年幾四十始慨然有志於道自謂茍<lb/>
能粗見大意亦庶幾無負此生而官守拘牽加之多病<lb/>
<pb n="KR2g0050_WYG_007-8b"/>
工夫難得專一間嘗若有所見矣既旬月或踰時又疑<lb/>
而未定如此者葢二十餘年於鑚研體究之功亦可謂<lb/>
盡心焉耳矣近年以來乃為有以自信盖此理之在心<lb/>
目間由本而之末萬象紛紜而不亂自末而歸本一真<lb/>
湛寂而無餘惟其無餘是以至約乃知聖經所謂道心<lb/>
惟微者其本體誠如是也故人以為欽順正道正學幸<lb/>
上尊禮風勉搢紳學士歸於正㫖曰可迨疾病宴坐如<lb/>
平日遺筆書兢兢臨淵履薄之語可以觀所飬矣<hi>鄧潜谷理</hi>
<pb n="KR2g0050_WYG_007-9a"/>
<hi>學傳</hi>
困知記三篇其於性情心意之藴學問之原斤斤芒忽<lb/>
之間而皆出於苦思妙契之餘顧其學不開門授徒有<lb/>
請益者則開示之是以世人競趨王氏學<hi>儒林記</hi>
困知記要語<lb/>
孔子教人莫非存心養性之事然未嘗明言之也孟子<lb/>
則明言之矣夫心者人之神明性者人之生理理之所<lb/>
在謂之心心之所有謂之性不可混而為一也虞書曰<lb/>
<pb n="KR2g0050_WYG_007-9b"/>
人心惟危道心惟微論語曰從心所欲不踰矩又曰其<lb/>
心三月不為仁孟子曰君子所性仁義禮智根於心此<lb/>
心性之辨也二者初不相離而實不容相混精之又精<lb/>
乃見其真其或認心以為性真所謂差毫釐而謬千里<lb/>
者矣<lb/>
繫辭傳曰無有逺近幽深遂知來物非天下之至精其<lb/>
孰能與於此通其變遂成天地之文極其數遂定天下<lb/>
之象非天下之至變其孰能與於此寂然不動感而遂<lb/>
<pb n="KR2g0050_WYG_007-10a"/>
通天下之故非天下之至神其孰能與於此夫易聖人<lb/>
之所以極深而研幾也易道則然即天道也其在人也<lb/>
容有二乎是故至精者性也至變者情也至神者心也<lb/>
所貴乎存心者固將極其深研其幾以無失乎性情之<lb/>
正也若徒有見乎至神者遂以為道在是矣而深之不<lb/>
能極而幾之不能研欲通天下之志成天下之務有是<lb/>
理哉<lb/>
道心性也人心情也心一也而兩言之者動静之分體<lb/>
<pb n="KR2g0050_WYG_007-10b"/>
用之别也凡静以制動則吉動而迷復則凶惟精所以<lb/>
審其幾也惟一所以存其誠也允執厥中從心所欲不<lb/>
踰矩也聖神之能事也<lb/>
　<hi>佳</hi>按先生又曰道心寂然不動者也至精之體不可<lb/>
　見故微人心感而遂通者也至變之用不可測故危<lb/>
　如此則道心發而為人心矣既屬道心所感何危之<lb/>
　有愚謂心可以分寂感不可以分道心人心也且以<lb/>
　此而指體用尤有毫釐之差先生篤信程朱於性命源<lb/>
<pb n="KR2g0050_WYG_007-11a"/>
　頭尚似未合<lb/>
乾道變化各正性命人猶物也我猶人也其理容有二<lb/>
乎然形質既具則其分不能不殊分殊故各私其身理<lb/>
一故皆備於我夫人心虛靈之體本無不該惟其蔽於<lb/>
有我之私是以明於近而暗於逺見其小而遺其大凡<lb/>
其所遺所暗皆不誠之本也然則知有未至欲意之誠<lb/>
其可得乎故大學之教必始於格物所以開其蔽也<lb/>
格物之格是通徹無間之意盖工夫至到則通徹無間<lb/>
<pb n="KR2g0050_WYG_007-11b"/>
物即我我即物渾然一致雖合字亦不必用矣<lb/>
此理誠至易誠至簡然易簡而天下之理得乃成徳之<lb/>
事若夫學者之事則博學審問慎思明辨篤行廢一不<lb/>
可循此五者以進所以求至於易簡也茍厭夫問學之<lb/>
煩而欲徑逹於易簡之域是豈所謂易簡者哉<lb/>
自夫子賛易始以窮理為言理果何物也哉盖通天地<lb/>
亘古今無非一氣而已氣本一也而一動一静一徃一<lb/>
來一闔一闢一升一降循環無已積微而著由著復微<lb/>
<pb n="KR2g0050_WYG_007-12a"/>
為四時之温凉寒暑為萬物之生長収藏為斯民之日<lb/>
用彛倫為人事之成敗得失千條萬緒紛紜膠轕而卒<lb/>
不可亂有莫知其所以然而然是即所謂理也初非别<lb/>
有一物依於氣而立附於氣以行也或者因易有太極<lb/>
一言乃疑隂陽之變易𩔖有一物主宰乎其間是不然<lb/>
易有太極明萬殊之原於一本也因而推其生生之序<lb/>
明一本之散為萬殊也斯固自然之機夫豈可以形迹<lb/>
求哉程伯子之言曰隂陽亦形而下者也而曰道者惟<lb/>
<pb n="KR2g0050_WYG_007-12b"/>
此語截得上下最分明元來只此是道要在人默而識<lb/>
之也朱子答柯國材一書有云一隂一陽徃來不息即<lb/>
是道之全體此語最為直截深有合於程伯子之言<lb/>
程朱之學可謂至矣然其心則固未嘗自以為至也程<lb/>
叔子易傳已成學者莫不傳授或以為請則曰自量精<lb/>
力未衰尚覬有少進爾朱子年垂七十有於上靣猶隔<lb/>
一膜之嘆盖誠有見乎義理之無窮於心容有所未慊<lb/>
者非謙辭也<lb/>
<pb n="KR2g0050_WYG_007-13a"/>
性命之妙無出理一分殊四字簡而盡約而無所不通<lb/>
初不假於牽合安排自確乎其不可易也盖人物之生<lb/>
受氣之初其理惟一成形之後其分則殊其分之殊莫<lb/>
非自然之理其理之一當在分殊之中此所以為性命<lb/>
之妙也語其一故人皆可以為堯舜語其殊故上智與<lb/>
下愚不移聖人復起其必有取於吾言矣<lb/>
天人一理而其分不同人生而静此理固在於人分則<lb/>
屬乎天也感物而動此理固出乎天分則屬乎人矣君<lb/>
<pb n="KR2g0050_WYG_007-13b"/>
子必慎其獨其以此乎<lb/>
格物致知學之始也克已復禮學之終也道本人所固<lb/>
有而人不能體之為一者盖物我相形則惟知有我而<lb/>
已有我之私日勝於是乎違道日逺物格則無物惟理<lb/>
之是見已克則無我惟理之是由沛然天理之流行此<lb/>
其所以為仁也<lb/>
上天之載無聲無臭不出乎人心動静之際人倫日用<lb/>
之間詩所謂昊天曰明及爾出王昊天曰旦及爾㳺衍<lb/>
<pb n="KR2g0050_WYG_007-14a"/>
即其義也君子敬而無失事天之道庶乎盡之若夫聖<lb/>
人純亦不已則固與天為一矣<lb/>
有志於道者必透得富貴功名兩關然後可得而入不<lb/>
然則身在此道在彼重藩宻障以間乎其中其相去日<lb/>
益逺矣<lb/>
古之立政也將以足民今之立政也惟以足國古之為<lb/>
政者將以化民今之為政者愚夫愚婦或從而議之何<lb/>
民之能化<lb/>
<pb n="KR2g0050_WYG_007-14b"/>
忠告善道非惟友道當然人臣之進言於君其道亦無<lb/>
以易此故矯激二字所宜深戒夫矯則非忠激則未善<lb/>
欲求感格難矣<lb/>
制度立然後可以阜俗而豐財今天下財用日窘風俗<lb/>
日敝皆由制度隳廢而然也故自衣服飲食宫室輿馬<lb/>
以至於冠婚喪祭必須貴賤有等上下有别則物無妄<lb/>
費而財可豐人無妄取而俗可阜此理之不易者<lb/>
天下大器也必以天下為度者始能運之才不足恃也<lb/>
<pb n="KR2g0050_WYG_007-15a"/>
雖有過人之才而未聞君子之道其器固易盈也勿盈<lb/>
則大以大運大不其裕乎<lb/>
求放心只是初下手工夫盡心乃其極致中間𦂳要便<lb/>
是窮理窮理須有漸次至於盡心知性則一時俱了更<lb/>
無先後可言<lb/>
動亦定静亦定性之本體然也動静之不常者心也聖<lb/>
人性之心即理理即心本體常自湛然了無動静之别<lb/>
常人所以膠膠擾擾曾無須㬰之定貼者心役於物而<lb/>
<pb n="KR2g0050_WYG_007-15b"/>
迷其性也夫事物雖多皆性分中所有茍能順其理而<lb/>
應之亦自無事然而明有未燭誠有勿存平時既無所<lb/>
主則臨事之際又惡知理之所在而順之乎故必誠明<lb/>
兩進工夫純熟然後定性可得而言此學者之所當勉<lb/>
也<lb/>
樂記人生而静天之性也感於物而動性之欲也一段<lb/>
義理精粹要非聖人不能言陸象山乃從而疑之過矣<lb/>
彼盖專以欲為惡也夫人之有欲固出於天盖有必然<lb/>
<pb n="KR2g0050_WYG_007-16a"/>
而不容己且有當然而不可易者於其所不容己者而<lb/>
皆合乎當然之則夫安徃而非善乎惟其恣情縱欲而<lb/>
不知反斯為惡爾先儒多以去人欲遏人欲為言盖皆<lb/>
所以防其流者不得不嚴但語意似乎偏重夫欲與喜<lb/>
怒哀樂皆性之所有者喜怒哀樂又可去乎<lb/>
視聴思慮動作皆天也人但於其中要識得真與妄爾<lb/>
動以天之謂真動以人之謂妄天人本無二人只緣有<lb/>
此形體與天便隔一層除却形體渾是天也然形體如<lb/>
<pb n="KR2g0050_WYG_007-16b"/>
何除得但克去有我之私便是除也<lb/>
静中有物者程子所謂亭亭當當直上直下之正理是<lb/>
也<lb/>
理須就氣上認取然認氣為理便不是此處間不容髮<lb/>
最為難言要在人善觀而默識之只就氣認理與認氣<lb/>
為理兩言明有分别若於此㸔不透多說亦無用也<lb/>
或問楊龜山易有太極莫便是道之所謂中否曰然若<lb/>
是則本無定體當處即是太極耶曰然兩儀四象八卦<lb/>
<pb n="KR2g0050_WYG_007-17a"/>
如何自此生曰既有太極便有上下有上下便有左右<lb/>
前後有左右前後四方便有四維皆自然之理也龜山<lb/>
此段說詞甚平易而理極分理直是看得透也然學者<lb/>
於此當知聖人所謂太極乃據易而言之盖就實體上<lb/>
指出此理以示人不是懸空立說須子細體認可也<lb/>
禪學畢竟淺若於吾道有見復取其說而詳究之毫髮<lb/>
無所逃矣<lb/>
氣之聚便是聚之理氣之散便是散之理惟其有聚有<lb/>
<pb n="KR2g0050_WYG_007-17b"/>
散是乃所謂理也推之造化之消長事物之終始莫不<lb/>
皆然<lb/>
心性至為難明謂之兩物又非兩物謂之一物又非一<lb/>
物除郤心即無性除却性即無心惟就一物中分剖得<lb/>
兩物出來方可謂之知性學未至於知性天下之言未<lb/>
易知也<lb/>
人呼吸之氣即天地之氣自形體而觀若有内外之分<lb/>
其實一氣之徃來爾程子云天人本無二不必言合即<lb/>
<pb n="KR2g0050_WYG_007-18a"/>
氣即理皆然<lb/>
理只是氣之理當於氣之轉折處觀之徃而來來而徃<lb/>
便是轉折處也夫徃而不能不來來而不能不徃有莫<lb/>
知其所以然而然若有一物主宰乎其間而使之然者<lb/>
此理之所以名也易有太極此之謂也若於轉折處看<lb/>
得分明自然頭頭皆合程子嘗言天地間只有一箇感<lb/>
應而已更有甚事夫徃者感則來者應來者感則徃者<lb/>
應一感一應循環無已理無徃而不存焉在天在人一<lb/>
<pb n="KR2g0050_WYG_007-18b"/>
也天道惟是至公故感應有常而不忒人情不能無私<lb/>
欲之累故感應易忒而靡常夫感應者氣也如是而感<lb/>
則如是而應有不容以毫髪差者理也適當其可則吉<lb/>
反而去之則凶或過焉或不及焉則悔且吝故理無徃<lb/>
而不定也然此多是就感通處說須知此心雖寂然不<lb/>
動其冲和之氣自為感應者未始有一息之停故所謂<lb/>
亭亭當當直上直下之正理自不容有須㬰之間此則<lb/>
天之所命而人物之所以為性者也愚故嘗曰理須就<lb/>
<pb n="KR2g0050_WYG_007-19a"/>
氣上認取然認氣為理便不是此言殆不可易哉<lb/>
諸大儒言語文字豈無小小出入處只是大本大原上<lb/>
見得端的故能有以發明孔孟之微㫖使後學知所用<lb/>
力之方不為異説所迷惑<lb/>
孟子曰孩提之童無不知愛其親也及其長也無不知<lb/>
敬其兄也以此實良知良能之説其義甚明盖知能乃<lb/>
人心之妙用愛敬乃人心之天理也以其不待思慮而<lb/>
自知此故謂之良近時有以良知為天理者然則愛敬<lb/>
<pb n="KR2g0050_WYG_007-19b"/>
果何物乎<lb/>
朱子嘗言神亦形而下者又云神乃氣之精英須曾實<lb/>
下工夫體究來方信此言確乎其不可易不然則誤以<lb/>
神為形而上者有之矣黄直卿嘗疑中庸論鬼神有誠<lb/>
之不可掩一語則是形而上者朱子答以只是實理處<lb/>
發見其義愈明<lb/>
先天圖最宜潜玩性命之理直是分明分隂分陽太極<lb/>
之體以立一隂一陽太極之用以行若玩得熟時便見<lb/>
<pb n="KR2g0050_WYG_007-20a"/>
得一本之散為萬殊萬殊之原於一本無非自然之妙<lb/>
聖賢千言萬語無非發明此理有志於學者必須熟讀<lb/>
精思將一箇身心入在聖賢言語中翻來覆去體認窮<lb/>
究方㝷得道理出<lb/>
元之大儒稱許魯齋吳草廬二人魯齋始終尊信朱子<lb/>
其學行皆平正篤實遭逄世祖致位通顯雖未得盡行<lb/>
其志然當其時而儒者之道不廢虞伯生謂魯齋實啟<lb/>
之可謂有功於斯文矣草廬初年篤信朱子其進甚鋭<lb/>
<pb n="KR2g0050_WYG_007-20b"/>
晚年所見乃與陸象山合其出處一節自難例之魯齋<lb/>
若夫一生惓惓焉羽翼聖經終老不倦其志亦可尚矣<lb/>
劉敬修天分甚髙學博才䧺議論英發當時推重殆與<lb/>
許魯齋吳草廬等然以愚觀之謂之有志於聖人之道<lb/>
則可謂其有得乎聖人之道恐未然也<lb/>
規模寛大條理精詳最為難得為學如此為政亦如此<lb/>
斯可謂真儒矣<lb/>
成已成物便是感應之理理惟一爾得其理則物我俱<lb/>
<pb n="KR2g0050_WYG_007-21a"/>
成故曰合内外之道也<lb/>
人心之體即天之體本來一物但其主於我者謂之心<lb/>
天人物我所以通貫為一只是此理而已如一線之貫<lb/>
萬珠提起便都在掌握故盡己之性便能盡人物之性<lb/>
可以賛化育而參天地<lb/>
吾人為學必須循序漸進範我馳驅如行萬里之途决<lb/>
非一蹴所能到其或好髙欲速有能免於差謬而得所<lb/>
歸宿者鮮夹<lb/>
<pb n="KR2g0050_WYG_007-21b"/>
學至於自得盖難其人苟能篤信聖人之言而力行久<lb/>
之其所自立亦可以無愧於君子矣若夫未能自得言<lb/>
行相違非余之所知也<lb/>
世道升降繫於人不繫於天誠使吾人顧惜㢘恥之心<lb/>
勝於營求富貴之念三代之盛未有不可復者<lb/>
文貴實詩書之文無非實者易彖象之辭特竒然皆實<lb/>
理無一字無著落故曰易竒而法<lb/>
明道先生答定性書有云且以性為隨物於外則當其<lb/>
<pb n="KR2g0050_WYG_007-22a"/>
在外時何者為在内是有意於絶外誘而不知性之無<lb/>
内外也此數句最𦂳要最要體認若認得分明去用廓<lb/>
然大公物來順應工夫方有下落性無内外云者内外<lb/>
只是一理也<lb/>
人莫貴於自反可以進徳可以寡怨可以利用安身<lb/>
朱子語類云吾儒只是一箇真實底道理他也説我這<lb/>
箇是真實底道理如云惟此一事實餘二則非真實只<lb/>
是他説得一邊只認得那人心無所謂道心愚按此言<lb/>
<pb n="KR2g0050_WYG_007-22b"/>
真説透禪學骨髓<lb/>
　<hi>佳</hi>按先生續記中闢禪學說最多大抵取其言而推<lb/>
　究之以明與吾道有别盖距當時陽避其名隂用其<lb/>
　實之說至其辨慈湖之學尤極明切痛快真聖人之<lb/>
　徒也<lb/>
凡聖賢言語須是看得浹洽義理方盡若執定一處將<lb/>
來硬說其他説不通處更不管他只是成就得一箇偏<lb/>
見何由得到盡心地位耶<lb/>
<pb n="KR2g0050_WYG_007-23a"/>
顔淵曰舜何人也予何人也有為者亦若是盖以舜自<lb/>
期也舜飯糗茹草若將終身顔子簞食瓢飲不改其樂<lb/>
本原之地同一無累如此則顔子之進於舜也其孰能<lb/>
禦之孟子曰人能無以饑渇之害為心害則不及人不<lb/>
為憂矣此希聖希賢之第一義也<lb/>
先生䟦説後曰記凡六卷首尾經二十年體認之功不<lb/>
為不勤而反躬實踐終未之有得也年且耄矣其能復<lb/>
少進乎<lb/>
<pb n="KR2g0050_WYG_007-23b"/>
竊惟聖門設教文行兼資博學於文厥有明訓顔淵稱<lb/>
夫子之善誘亦曰博我以文文果内耶外耶是固無難<lb/>
辨者凡程朱之説有戾於此者乎如必以學不資於外<lb/>
求但當反觀内省以為務則正心誠意四字亦何不盡<lb/>
之有何必於入門之際便困以格物一段工夫也又為<lb/>
之訓曰物者意之用也格者正也正其不正以歸於正<lb/>
也審如所訓大學之始茍能即事即物正其不正以歸<lb/>
於正而皆盡夫天理則心亦既正矣意亦既誠矣繼此<lb/>
<pb n="KR2g0050_WYG_007-24a"/>
誠意正心之目無乃重復堆疊而無用乎<hi>與王陽明書</hi>
良心發見乃感應自然之機所謂天下之至神者固無<lb/>
待於思也然欲其一一中節非思不可研幾工夫正在<lb/>
此處故大學之教雖已知止有定必慮而後能得之其<lb/>
工夫之詳宻可知矣若此心粗立猶未及於知止感應<lb/>
之際乃一切任其自然遂以為即此是道其不至於猖<lb/>
狂妄行者幾希<hi>答允恕弟</hi>
善讀書者莫非切已工深力到内外自然合一易簡之<lb/>
<pb n="KR2g0050_WYG_007-24b"/>
妙於是乎存岐而二之不善讀書者也<lb/>
大哉乾乎剛健中正純粹精也此天理之本然也乾道<lb/>
變化各正性命此天理之在萬物者也　萬物之所得<lb/>
以為性者無非純粹精之理雖頑然無知之物而此理<lb/>
無一不具不然即不得謂之各正即是天地間有無性<lb/>
之物矣<lb/>
　<hi>佳</hi>按天地間無無性之物然其偏全純雜清濁不同<lb/>
　亦一定而不易惟人得其純粹而中者故人為天地<lb/>
<pb n="KR2g0050_WYG_007-25a"/>
　之心也若謂物盡得純粹精之理語意皆有礙先生<lb/>
　此段與歐陽崇一辨良知之非天理及此<lb/>
伊川先生云物我一理纔明彼即曉此此合内外之道<lb/>
也果見得此理分明即天人物我一時通徹更無先後<lb/>
故曰知其性則知天矣<hi>答劉煥吾</hi>
中字非所以訓極字而所謂太極者常在天地萬物之<lb/>
中只要人識得若識得破時中央之中與未發之中無<lb/>
非太極之本然也<hi>答陸浚明</hi>
<pb n="KR2g0050_WYG_007-25b"/>
明道先生曰所以謂萬物一體者皆有此理只為從那<lb/>
裏來生生之謂易生則一時生皆完此理人則能推物<lb/>
則氣昏推不得不可道他物不與有也又曰萬物皆備<lb/>
於我不獨人爾物皆然都自這裏出去只是物不能推<lb/>
人則能推之詳味此言便是各正性命之㫖便是格物<lb/>
第一義王湛二子都當靣蹉過謂之尋箇理字不着可<lb/>
不信乎抑程子止言物爾未及於事只如俗説殺人償<lb/>
命欠債還錢則事事皆有定理亦自可見斯理也在天<lb/>
<pb n="KR2g0050_WYG_007-26a"/>
在人在事在物盖無徃而不亭亭當當也此其所以為<lb/>
至善也果然㝷得著見得真就萬殊之中悟一致之妙<lb/>
方知人與天地萬物原來一體不是牽合惟從事於克<lb/>
己則大公之體以立而順應之用以行此聖門之實學<lb/>
也若但求之於心而於事物上通不理會厭煩而喜徑<lb/>
欲速而助長則其回光返照之所得自以為千載不得<lb/>
之秘者圓覺固其第一義矣儒者僅有良知一語大意<lb/>
畧相似陽明遂假之以為重而謂良知即天理孟子何<lb/>
<pb n="KR2g0050_WYG_007-26b"/>
嘗指良知為天理耶是誣孟子也士之有志於學而終<lb/>
不免為其所誤者何可勝計非有髙明特立之君子以<lb/>
身障其流而撲其焰欲求斯道大明於世其可得乎<hi>答林</hi>
<hi>次崖</hi>
僕從事於程朱之學盖亦有年反覆參詳彼此交盡其<lb/>
認理氣為一物盖有得乎明道先生之言明道嘗曰形<lb/>
而上為道形而下為器須著如此説器亦道道亦器又<lb/>
曰隂陽亦形而下者而曰道者惟此語截得上下最分<lb/>
<pb n="KR2g0050_WYG_007-27a"/>
明原來只此是道要在人黙而識之也竊詳其意盖以<lb/>
上天之載無聲無臭不説箇形而上下則此理無自而<lb/>
明非溺於空虗即膠於形器故曰須著如此説名雖有<lb/>
道器之别然實非二物故曰器亦道道亦器也至於原<lb/>
來只此是道一説則理氣渾然更無罅縫雖欲二之自<lb/>
不容於二之正欲學者就形而下之中悟形而上者之<lb/>
妙二之則不是也○書末所云如不用格物致知之功<lb/>
而徒守理一分殊之説切恐祗為無星之稱無寸之尺<lb/>
<pb n="KR2g0050_WYG_007-27b"/>
非可與議精義入神之妙也此言甚當區區拙學於鳶<lb/>
魚花竹亦嘗用心理會頗見其所以然者而况於仁敬<lb/>
孝慈之𩔖人道大倫安敢忽也然分之殊者易見而理<lb/>
之一也難明且如乾之亢龍坤之龍戰其為㐫惡不待<lb/>
言矣而至精之理未嘗不在必於此等處灼見其所謂<lb/>
一者方可謂精義入神不然雖毫分縷析猶為徒博也<lb/>
<hi>又答林次崖</hi>
夫所謂道心者果何自而有耶盖人之生也自其稟氣<lb/>
<pb n="KR2g0050_WYG_007-28a"/>
之初陽施隂受而此理即具主宰一定生意日滋纒綿<lb/>
周匝遂成形質此上智下愚之所同也其名為道其實<lb/>
即天理彼未嘗學問者雖不知天理為何物天理曷嘗<lb/>
有須㬰之頃不在其方寸中耶盖無為之宰譬如形影<lb/>
相隨是以雖其昏擾之極而至微之體自有不容離者<lb/>
不然則謂我欲仁斯仁至矣是從何處來耶來書有云<lb/>
常人未發之中有則有之决與聖人未發之中異此言<lb/>
誤矣中為天下之大本大本即天命之性果如髙論是<lb/>
<pb n="KR2g0050_WYG_007-28b"/>
天命之性有二矣豈其然乎盖聖凡之所以分繫於大<lb/>
本之立與不立而所謂大本者初未嘗有兩般也來書<lb/>
又以未發之中人物皆有之説為疑豈不聞乾道變化<lb/>
各正性命初無分於人物耶未發之中性命之實體也<lb/>
何獨歸於人而疑物之不能有耶固知中和本㫖只就<lb/>
人身而言然吾人講學須是見得此理通乎天人物我<lb/>
而無間方盡中庸一書之義方可進於萬物一體之仁<lb/>
不然則鳶飛魚躍於人有何事干渉子思纔一拈出程<lb/>
<pb n="KR2g0050_WYG_007-29a"/>
子便指為喫𦂳為人處耶<hi>答林貞孚</hi>
理一也必因感而後形感則兩也不有兩即無一然天<lb/>
地間無適而非感應是故無適而非理<lb/>
神化者天地之妙用也天地間非隂陽不化非太極不<lb/>
神然遂以太極為神以隂陽為化是太極之化乃隂陽<lb/>
之所為而隂陽非化也神乃太極之所為而太極非神<lb/>
也為之為言所謂莫之為而為者也張子云一故神兩<lb/>
故化盖化言其運行者也神言其存主者也化雖兩其<lb/>
<pb n="KR2g0050_WYG_007-29b"/>
行也常一神本一而兩之中無勿在焉合而言之則為<lb/>
神分而言之則為化故言化則神在其中矣言神則化<lb/>
在其中矣言隂陽則太極在其中矣言太極則隂陽在<lb/>
其中矣一而二二而一者也<lb/>
常常提掇此心無令放失即此是操操即敬也孔子嘗<lb/>
言敬以直内盖此心常操存則私曲更無所容不期其<lb/>
直而自直矣<lb/>
乾以易知坤以簡能此人之良知良能所自來也然乾<lb/>
<pb n="KR2g0050_WYG_007-30a"/>
始物坤成物固有先後之序矣其在學者則致知力行<lb/>
工夫要當並進固無必待所知既徹而後力行之理亦<lb/>
未有所知未徹而能不疑其所行者也然此只在自勉<lb/>
若將來商量議擬第成一塲閒説話耳果何益哉<lb/>
陽動隂静其大分固然然自其流行處觀之静亦動也<lb/>
自其主宰處觀之動亦静也此可為知者道爾<lb/>
凡事皆有漸矣漸方萌是即所謂幾也易曰知幾其神<lb/>
乎難其人矣<lb/>
<pb n="KR2g0050_WYG_007-30b"/>
詩云昊天曰明及爾出王昊天曰旦及爾游衍又曰無<lb/>
曰髙髙在上陟降厥士日監在兹何等説得分明只是<lb/>
人不見詩云雝雝在宫肅肅在廟不顯亦臨無斁亦保<lb/>
此文王所以與天為一也<lb/>
以傳考經之事迹以經别傳之真偽程子此言學春秋<lb/>
者斷不容易傳之所以有偽盖傳聞之誤耳凡三傳之<lb/>
説有與經文不合者但當一以經文為正則辭不費而<lb/>
理自明<lb/>
<pb n="KR2g0050_WYG_007-31a"/>
千聖相傳惟是一理堯舜禹湯所執之中孔子所不踰<lb/>
之矩顔子之所謂卓爾子思之所謂上下察孟子之所<lb/>
謂躍如皆是物也上聖大賢惟其見之真是以執之固<lb/>
而行之盡其次則格物致知以至之<lb/>
　何瑭<lb/>
　　字粹夫河南懐慶人𢎞治壬戌進士仕至南京右<lb/>
　　都御史<lb/>
公授編修不泛交不入權門讀書窮理衣布食蔬雖盥<lb/>
<pb n="KR2g0050_WYG_007-31b"/>
櫛必整飭而朝參無爽期齋祀則盡慎搢紳重之與修<lb/>
孝宗實録成陞修撰<lb/>
逆瑾用事公惟長揖瑾惡之問為誰對曰河南何瑭是<lb/>
時翰林惟公與崔銑不屈公謂銑曰吾兩人不可易節<lb/>
銑曰銑安義命久矣瑾欲中傷公知不免遂乞休歸瑾<lb/>
敗始命復職辛未四方流賊起公上言袪賊三事時論<lb/>
韙之癸酉公於經筵直言進諫上為改容數日遂調外<lb/>
同知開州為三審法以平徭役為分程法以築河堤民<lb/>
<pb n="KR2g0050_WYG_007-32a"/>
親戴之轉東昌郡丞乞休歸居城南别業八年杜門郤<lb/>
掃不接外事御史毛鳳詔薦公敦朴正大足以厚士風<lb/>
亷静忠貞足以勵貪懦王廷相薦公道純行修通逹世<lb/>
務與之咨論政事據經按史檢括參合不迂不執卓有<lb/>
劑量且於天下之物淡然無欲自一身外視之漠然雖<lb/>
衣裳冠履不事藻飾即此一行可滌清濁俗砥勵貪鄙<lb/>
况所學足禆治理乎公孝友端潔其於貨利若將浼焉<lb/>
家居讀書不間寒暑與關中吕涇野諸人究辨經書性<lb/>
<pb n="KR2g0050_WYG_007-32b"/>
命之學四方從學者衆公以大學條領立為訓格究解<lb/>
經㫖常曰汝輩但務此涵養則工夫自裕所著有隂陽<lb/>
律吕管見大要以繫辭動静有常虞廷依永和聲為正<lb/>
有均役均糧二論儒學管見醫學管見家譜家訓諸書<hi>名臣</hi>
<hi>録</hi>
公慷慨有大節為浙江提學興人材培士氣一意秉直<lb/>
道而行有所矯拂於時不顧也嘗按部至紹興從舟中<lb/>
望見某氏宅鉅甚問曰此屬誰家治何賈而能為大室<lb/>
<pb n="KR2g0050_WYG_007-33a"/>
若是衆曰此宦宅也公曰宦則安能然為驚異者久之<lb/>
乃去其子從外傅受業於廨署傅見其冠敝諷使易之<lb/>
數日勿易也因問之故答曰母言家大人都藝於外不<lb/>
敢私用財耳化行壼内又如是<hi>杭州府誌</hi>
武宗登極公上䟽曰臣以菲薄待罪使官伏觀内外百<lb/>
官各有職守而史官獨若無所事者朝參之餘退安私<lb/>
室於國政分毫無補益月受俸錢日支廩給難逃尸素<lb/>
之譏每念及此不勝惶愧臣考古者王朝列國皆有史<lb/>
<pb n="KR2g0050_WYG_007-33b"/>
官掌記時事我祖宗設修撰編修檢討俾司紀録法古<lb/>
意也按太祖時劉基條答天象之問上悉以付史館太<lb/>
宗時王直以庶子兼起居注凡聖政聖訓之當書者皆<lb/>
録之以備纂述史官之職在國初猶未失也方今政治<lb/>
雖新伏望遵祖宗所已行修史職於久廢敇令修撰編<lb/>
修檢討畨直史館凡陛下之起居臣工之論列大政事<lb/>
之因革弛張大臣僚之升降拜罷皆令即時紀録止據<lb/>
事直言不須立論褒貶仍於紙尾書某官某人記藏之<lb/>
<pb n="KR2g0050_WYG_007-34a"/>
匱櫝以待纂述史職既修國典斯備上則聖君賢臣嘉<lb/>
謀嘉猷不至有所遺落下則憸夫小人懼遺萬世之譏<lb/>
亦有所懲戒不敢縱恣為惡公則明朝廷無虗設之官<lb/>
私則使人臣免素餐之愧事體甚便或謂館閣之地所<lb/>
以儲養異才不必責以職守臣竊謂養才之道當使之<lb/>
周知天下之務方可以備天下之用今用人於國家政<lb/>
事初不聞知雖欲練習其道無由若令史館供職庶因<lb/>
紀録之間得練習政事之體他日任用不至踈脱是於<lb/>
<pb n="KR2g0050_WYG_007-34b"/>
修職之中實寓養才之意上命所司知之<hi>國朝名臣言行録</hi>
公提學浙江丰采凝重威望凜然人不敢干以私至遇<lb/>
諸生恩意優厚如家人父子培養士氣使得以正身逺<lb/>
罪或有株連保覆甚備僚長諷之曰士習澆漓此殆可<lb/>
以法馭難以恩結也公曰彼非吾子弟耶奈何以徒𨽻<lb/>
遇之若蕩節踰檢吾有法在耳多士感其德化相戒無<lb/>
敢犯有司者<hi>名宦錄</hi>
公行已教人切近精實吕柟以比之聖門由賜<lb/>
<pb n="KR2g0050_WYG_007-35a"/>
未冠博通經史至忘盥櫛既為諸生即有志聖賢之學<lb/>
曰許文正薛文清二先生世未逺而居甚近忘所師法<lb/>
學其謂何<lb/>
睦㮮傳公曰何公守身之潔一介不取蹈道之堅百折<lb/>
不回聖門所為獧者也<lb/>
崔后渠與公書曰别公十年學無一成但此心不敢有<lb/>
愧於㝠㝠耳世道日非人為榮利所迷能自立者殊鮮<lb/>
如公之立而不挫何可得耶<lb/>
<pb n="KR2g0050_WYG_007-35b"/>
公篤遵古誼雖世局變推而公不受染逆瑾熾威羣僚<lb/>
入見有跪禮公獨挺乎自立瑾大恚然止奪公官後起<lb/>
督浙學㝷致仕<lb/>
張羅峰當國甚器重之舉翊聖治期大用之始入京相<lb/>
晤輒面數張十三愆衆為愕然<hi>國琛集</hi>
遷南京太常少卿時湛甘泉為祭酒郭杏東為司業先<lb/>
生力與修明古太學之法贈杏東有言曰古之君子何<lb/>
為而學也則當務之急固在身如何而修家如何而齊<lb/>
<pb n="KR2g0050_WYG_007-36a"/>
國如何而治天下如何而平細而言語威儀大而禮樂<lb/>
刑政此物之當格而不可後焉者也博學而審問慎思<lb/>
而明辨焉一旦卓有定見則所謂物格而知至矣由是<lb/>
而發之以誠主之以正然而身不修家不齊未之有也<lb/>
大學之道如是而已矣至究其本原為性命形於著述<lb/>
為文章固非二道特其緩急先後各有次第不可紊耳<lb/>
今之君子不察乎此刻意詩文則曰立言不朽此豪傑<lb/>
之所以名當時而傳後世也留心性命則曰無極二五<lb/>
<pb n="KR2g0050_WYG_007-36b"/>
窮神知化此大儒之所以繼徃聖而開來學也至有偽<lb/>
起復㨗徑之學者則又曰理出於心存則萬理備吾道<lb/>
一貫此聖人之極致也奚事外求噫為是論者皆天下<lb/>
毫傑之士也吾豈敢謂其不然哉特恐其修齊治平之<lb/>
道反有所略則所學非所用所用非所學於古人之道<lb/>
不免差矣又贈兵侍陳公序曰古稱才難全才尤不易<lb/>
得唐虞之際命官九人固皆極天下之選也然而典禮<lb/>
典樂掌教掌刑皆乆于其職有終身不易者豈非以其<lb/>
<pb n="KR2g0050_WYG_007-37a"/>
才性各有所長職業各有所習兼全之難故也至於内<lb/>
總百揆出總六師土地山澤無所不掌惟禹益為然全<lb/>
才之不易得如此近日當道用人司錢糓者未久復改<lb/>
之典刑獄職風紀者未久復改之司民牧計資遇缺而<lb/>
遷初不問其所長所習無乃以全才待天下士子其意<lb/>
良厚矣所慮全才不可多得用違其長則王良操弧后<lb/>
羿執轡非惟無成且以敗事是故不可不深長思也<lb/>
是時南有陽明北有函谷<hi>靈寶許氏誥</hi>以理學鳴天下而先<lb/>
<pb n="KR2g0050_WYG_007-37b"/>
生黙如獨與關中吕涇野儀封王迋相書問印證日事<lb/>
二親躬營菽水率其家之子姓及鄉閭後生以修孝弟<lb/>
忠信非其義一介不取予瘠田茅屋取足優㳺兩執親<lb/>
喪皆哀毁瀕死居常非渉日用躬行者絶不形於言<lb/>
門人有問太極隂陽之説者曰只以伏羲八卦横圖竪<lb/>
而觀之則易之所謂太極動静之所謂有常更易簡可<lb/>
見而周子可無事於圖矣有問律吕之説者曰只以舜<lb/>
典詩言志歌永言聲依永律和聲十二字而騐今俗樂<lb/>
<pb n="KR2g0050_WYG_007-38a"/>
之詞曲及唱詞曲時必吹竹彈絲相應與夫宫尺上工<lb/>
合四為板眼之遺法以求之至明白可見而蔡氏可無<lb/>
事於新書矣問一貫約禮曰儒者未得㳺夏之十一而<lb/>
議論即過顔曽以聖賢心法為初學口耳此道聽塗説<lb/>
之最可惡者<lb/>
門人婁樞王西星請梓文集先生曰聖賢之道昭在六<lb/>
籍如日星後學愧不能知而行之自宋以來儒者之論<lb/>
方苦太多此吾之所深懼也故惟均役糧二論家譜家<lb/>
<pb n="KR2g0050_WYG_007-38b"/>
訓二篇儒學醫學管見有切世務者門人得裒集之<lb/>
或謂先生真可謂銖視軒冕塵視金玉先生曰此後世<lb/>
儒者輕世傲物之論也金玉自是金玉如何塵視得軒<lb/>
冕自是軒冕如何銖視得此何異於老莊芻狗飄瓦門<lb/>
人曰如是孔子何以謂富貴如浮雲曰不義而富且貴<lb/>
於我如浮雲浮在不義不在富貴也<lb/>
為南工部右侍郎奏革神帛堂各宫監機户夫匠料銀<lb/>
嵗省以數萬訃歴改工户禮三部再以病乞歸又晉南<lb/>
<pb n="KR2g0050_WYG_007-39a"/>
院右都御史掌院事懇辭不就歸家居十餘年薦楊二<lb/>
十餘䟽不出嘉靖癸卯九月夜半有星隕於郡城西流<lb/>
光如晝是夜卒年七十賜祭塟隆慶初用科臣張鹵疏<lb/>
補謚文定贈尚書學者稱栢軒先生<lb/>
　崔銑<lb/>
　　字子鐘一字仲鳬河南汝陽人𢎞治乙丑進士仕<lb/>
　　至南京禮部右侍郎<lb/>
父陞四川參政歴官㢘慎恤民隠有古循吏風公少而<lb/>
<pb n="KR2g0050_WYG_007-39b"/>
慧特長嗜學舉進士入翰林為編修潜心古學正德初<lb/>
閹瑾擅權卿位皆伏謁跪公遇之史館門獨長揖瑾怒<lb/>
謂張綵曰翰林白面書生多輕薄如崔銑尤甚㑹孝宗實<lb/>
録成瑾矯㫖史官陞級調部屬州縣練政理改公南京<lb/>
騐封主事瑾誅復翰林時武宗頗以逸豫棄萬幾而時<lb/>
事大棘公大慼之奏記大學士李東陽勸其及時悟主<lb/>
救民薦賢理財強兵無徒驅獵翰墨十一年考滿陞侍<lb/>
讀明年請告歸<lb/>
<pb n="KR2g0050_WYG_007-40a"/>
嘉靖元年召修武宗實録眀年日講陞南國子祭酒開<lb/>
誠善誘明教條正文體日衣冠坐東廂對諸生問難時<lb/>
大禮議起江南北大饑人相食公上疏略言近者主事<lb/>
張璁等以先後獻議超遷蔣冕汪俊吕柟鄒守益馬眀<lb/>
衡等以上疏異議罷斥段續陳相薛蕙下獄仰惟皇上<lb/>
求備禮於本生至孝也然當詳稽禮意大順通情獨任<lb/>
己意亦曷有極疏入罷歸<lb/>
擢南禮部右侍郎時王暐言句容朱家巷者皇祖故鄉<lb/>
<pb n="KR2g0050_WYG_007-40b"/>
墳址具在請表揚公獨持不可曰興王之基難可臆斷<lb/>
失實為罔事竟寢㝷病致仕卒贈尚書諡文敏公宏才<lb/>
博學好古能文素履皭然出處無玷<hi>名臣記</hi>
𢎞德間士厭明文沿宋習靡泛欲振起之宗秦漢之作<lb/>
而論學亦異說蠭起浚精於象數超頓於髙虗於是文<lb/>
敏乃獨邃研於六經尤深於詩其論學反經刋詭通逹<lb/>
政體而清修介操及終老不渝<hi>明書理學傳</hi>
先生謂至哉程純公之學也經無故訓所眀者意行無<lb/>
<pb n="KR2g0050_WYG_007-41a"/>
枝蔓所存者性仕不以能見諫不以直著讓知而任咎<lb/>
忘已而絜衆讎者賛其忠信頑者悦其德義約哉正公<lb/>
之學也釋經不泥見竒不問敬合内外謂理性即命一<lb/>
天人也大都敷揚儒教平切易行可名宋之一經述程<lb/>
志述二程文略<lb/>
謂朱文公性既髙眀濟之沉毅邃探於渾淪細入於絲<lb/>
毛發道指諸掌闢邪如抉其肺肝然每讀一篇輒心目<lb/>
開朗惑解而志奮也述晦庵文抄<lb/>
<pb n="KR2g0050_WYG_007-41b"/>
退處相臺者十年非聖賢之志不存非翼經之文不閲作<lb/>
樓儲書取孝經四書易書詩春秋儀禮周禮小戴禮曰<lb/>
此本言也取程易傳程志程文略曰此幹言也取左傳<lb/>
温公通鑑宋元綱目文章正宗陶詩選詩曰此支言也<lb/>
韻學與焉命之曰數卷樓省身履事凖古騐今乃劄記<lb/>
所眀發揮性術訓訂經史申正理駁陂見作士翼四篇<lb/>
謂三代而上井田封建其民固故道易行三代而下阡<lb/>
陌郡縣其民散故道難成作政議十篇曰均田曰覈舉<lb/>
<pb n="KR2g0050_WYG_007-42a"/>
曰重輔曰簡侍曰省官曰師田曰本末曰修理曰訂學<lb/>
曰通議制遵今道循古合諸人不激不隨期之可久<lb/>
於易謂好竒者浚義於象流為鑿而尚古之法又久失<lb/>
不傳夫皇羲畫卦文王周公繫辭孔子作翼一也謂易<lb/>
道加詳焉可矣因夫子之賛眀二聖之㫖傳是者倡於<lb/>
王弼備於程子斯時宜而易之要也作周易餘言又言<lb/>
詩大序微粹非卜子不能即小序猶之不可廢也作詩<lb/>
解又有文苑春秋中説考松忩晤言諸著<lb/>
<pb n="KR2g0050_WYG_007-42b"/>
其論春秋曰春秋以王律伯將以復書之政焉故知書<lb/>
與春秋之㫖可以裁世變議本末<lb/>
其士翼論學曰天生烝民物必有則故學躬修九容行<lb/>
采九德心不强操而存守不徑趨而約矣<lb/>
常情聞毁則憂而思思則勉其善矣聞譽則喜喜則矜<lb/>
矜必放是毁益而譽損也學者不聞規過之直寧受毁<lb/>
可也無觀善之朋寧逺譽可也<lb/>
覺心之放即求也知我之病即藥也矜己之是即非也<lb/>
<pb n="KR2g0050_WYG_007-43a"/>
妬人之長即短也<lb/>
克己者猶御敵進而無却養德者如水漬物漸而不驟<lb/>
慎思者如渫井汲其泉而愈新辨疑者如解絲理其緒<lb/>
而自整<lb/>
天道恒進故人心好上天運有常而人則躐等故思窮<lb/>
於微𦕈而行忽於疾徐辨徹乎宇宙而心荒於日用是<lb/>
以切己求要之為貴<lb/>
其論經曰莊子稱易以道隂陽未知易也夫易陳人道<lb/>
<pb n="KR2g0050_WYG_007-43b"/>
以前民用彖爻所象建侯行師利見括囊之𩔖豈空談<lb/>
耶大人遇以立政細民得以决事君子精義而立道小<lb/>
人怵害而消惡所謂無有師保如臨父母者也夫子繫<lb/>
傳乃推人道之原故及於隠賾韓愈稱春秋謹嚴未盡<lb/>
春秋也春秋記人之善全人之恥誅人之意逹人之恭<lb/>
是故公薨於齊書塟夫人如齊諱故公孫陽州非自於<lb/>
臣齊仲孫來没其覘國意溢於言慮先於事夫日照雨<lb/>
潤霆擊霜折彼蒼於穆之體何與焉又曰春秋立詞謹<lb/>
<pb n="KR2g0050_WYG_007-44a"/>
嚴意實温厚若天育萬物任其生成不驟不滯故以為<lb/>
性命之文<hi>本傳</hi>
先生曰麗於形者皆不相通是故日月不潤風霆不照<lb/>
山拘於峙川限於流惟人乃與地天參心為太極輔相<lb/>
裁成之妙出焉人乃自棄甘與禽伍而草腐者何與<lb/>
人須學也學須敬也學其植禾乎日培則日茂敬其櫛<lb/>
髮乎日理則日整故老學不如少愈於無聞譬之夕燭<lb/>
不若日勝於冥躓<lb/>
<pb n="KR2g0050_WYG_007-44b"/>
未有亡基而作室者故聖門之道隨事躬行積之久而<lb/>
成德躐斯道以徃踈矣不由跬歩而致千里其御風乗<lb/>
雲者乎然世豈有斯理哉<lb/>
中庸之教慎獨者存性也<lb/>
堯舜事業太虗中一㸃浮雲過目言所性不存焉然流<lb/>
於曠誕堯舜盖欽欽爾<lb/>
人當平居亦知自反而不責人一旦聞謗讟之入怒激<lb/>
氣涌忘其舊志肆其新忿必求報復而後已故曰學至<lb/>
<pb n="KR2g0050_WYG_007-45a"/>
於不責人盡矣盖功深而心平識定而量宏譬之千仞<lb/>
之淵豈石所能激而鳴乎<lb/>
夫理無大小故學無精粗惟物是體乃心之存遺灑掃<lb/>
者非精也驟而務精義者亦粗也<lb/>
巽一隂伏二陽之下巽斯入也學者思索義理必用巽<lb/>
心入其中長短輕重與相逶迤斯得之書所謂遜志彼<lb/>
性粗暴者反此故氣質貴乎矯<hi>俱先生要語抄</hi>
公以議禮罷歸臨行不役官夫囊無江南一物携古書<lb/>
<pb n="KR2g0050_WYG_007-45b"/>
數箧而已公卿及諸生送者千餘人從渡江者又數十<lb/>
人拜别涕下退處相臺十年四方來學者教以研經飭<lb/>
行曰道在五倫學在治心功在慎獨學者稱曰後渠先<lb/>
生<lb/>
公嘗言碑誌盛而史<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>矣唐詩盛而教亡矣啟劄具而<lb/>
友濫矣表箋䛕而君志驕矣封誥儷而臣報輕矣賄幣<lb/>
流而贄禮失矣舉業專而經學淺矣登第易而全才難<lb/>
矣<lb/>
<pb n="KR2g0050_WYG_007-46a"/>
又曰學者有二病積學未厚而用之遽養德未足而談<lb/>
有餘又曰賢士大夫始勵節而終喪名且以亂邦其由<lb/>
四失乎急論議則畧己而傷人争名勢則致飾而敗友<lb/>
尚同黨則崇欺而蔽主務欲速則開徑而蠧事又曰學<lb/>
不至道乃𡨕行也道不法聖乃曲途也聖莫大於夫子<lb/>
道莫切於倫紀是故發諸孝弟主諸忠信出諸强恕比<lb/>
諸文行密其節大其規逺其止待其履定而後博諸先儒<lb/>
之言以盡參騐之詳可矣<hi>並松忩寤言</hi>
<pb n="KR2g0050_WYG_007-46b"/>
浚川王公稱公才識眀逹允負經濟<lb/>
嘉靖癸未盜王堂起山東轉掠河南公守侍讀大司馬<lb/>
彭澤咨於公曰非邊調兵不除公問賊中有邊人乎曰<lb/>
無公曰賊持一刄能驅民從之朝廷賞罰眀重乃不如<lb/>
一賊之刼乎前中原及蜀盜咸用邊軍彼知内之弱而<lb/>
致輕今又資藉之萬一恃功恣求後難控御土兵未歴<lb/>
戰氣索而怯如調保定逹舍在前土兵在後總之一將<lb/>
古云習慣如自然既可平賊我兵亦練彭公如策奏行<lb/>
<pb n="KR2g0050_WYG_007-47a"/>
不月賊平眀年甲申秋大同變<hi>師田論</hi>
　魏校<lb/>
　　字子才南直崑山人𢎞治乙丑進士仕至太常寺<lb/>
　　卿<lb/>
公為諸生時每朔朢春秋入謁孔子廟肅容瞻拜如親<lb/>
承之舉進士費宏一見以范仲淹期之正德初授南刑<lb/>
部主事累遷郎中自以少年筮仕人情物理或未曉暢<lb/>
每訊重獄虛己求教於前輩長者或反復思維寢食俱<lb/>
<pb n="KR2g0050_WYG_007-47b"/>
廢有愬不平者雖甚喧聒必盡其辭直提牢省視囚人<lb/>
疾病飲食悉為調劑至會審監刑衆皆盛服事畢宴飲<lb/>
公獨澹服素食慘見顔面至其履法操正直己行志亡<lb/>
如也<lb/>
九年召為兵部職方郎中稱疾家居究心問學言今之<lb/>
學聖人者不求之人生而静之初而求之孩提知識之<lb/>
始不察性之欲與物之欲所以分而但主其轉流之思<lb/>
念聼其言且聖人考其行實凡夫當將一切名利之心<lb/>
<pb n="KR2g0050_WYG_007-48a"/>
斬絶浄盡立志如天之崇循序用力跬歩皆在實地乃<lb/>
可至於聖人之道家居慕古簡重不以事物經心塵凝<lb/>
滿室處之泊然羸病杜門聞一善士亟疾求見為人貎<lb/>
恭色温而出處取舍審之至精執之至確<lb/>
世宗即位首起廣東副使提督學正先德行興小學以<lb/>
教士聘翟宗魯以為士師禁火塟斥滛詞取曹溪故傳<lb/>
衣鉢毁而焚之<lb/>
　按宗魯博羅人砥勵節行學必聖賢居處必敬行必<lb/>
<pb n="KR2g0050_WYG_007-48b"/>
　古禮來學者必先収放心能改過而後教之公聘宗<lb/>
　魯居之省心亭一日問省心之義對曰聞省身矣不<lb/>
　聞省心心一也省之無迺二乎<lb/>
居一年丁外艱歸以簡絀科嚴請謁道絶粤人不無觖<lb/>
望歸而粤人有為言官者劾公媒孽訓士之短竄之戎<lb/>
籍然公德譽素孚莫能抑也服闋補江西兵備副使力<lb/>
辭既言官劾公者坐黜職改命督學河南祠伏羲於畫<lb/>
卦臺以蔡仲始封國依太公祭爽鳩之義而以世子死<lb/>
<pb n="KR2g0050_WYG_007-49a"/>
社稷書於春秋者配立經祠以祀子貢曹䘏漆雕開秦<lb/>
冉援漢梅福䟽請封孔子後為世博士守微子廟因嵗<lb/>
時省湯陵不果用居數月用桂蕚薦轉大理寺少卿明<lb/>
年轉國子監祭酒時張璁為相卿佐入謁多踧踖隅坐<lb/>
特公為上客既酬對亦心服之蕚仍薦公為經筵講官<lb/>
以進講敬眀乃罰章不合上㫖改用遂改太常寺添註<lb/>
少卿已陞本寺卿明年致仕歸<lb/>
公事父母至孝居喪動遵古禮友於兄弟與士大夫簡<lb/>
<pb n="KR2g0050_WYG_007-49b"/>
牘徃來皆刻修責治之語其篤志聖賢真猶饑渇之於<lb/>
飲食也李夢陽過公論學公勸以沉潜深造夢陽因問<lb/>
平生病痛所在曰公才甚髙但虗志與憍氣害道之甚<lb/>
者也夢陽歎曰吾早見公二十年有此哉公僅一子一<lb/>
孫晚而連喪其答人慰唁之書言逹以破愛敬以易哀<lb/>
畏天以終身焉卒贈禮部侍郎諡恭簡有司立祠祀之<lb/>
先生之學始得之餘干胡敬齋大要以主静為功葆合<lb/>
冲和蓄極而發嘗謂上天之載無聲無臭惟潜龍為近<lb/>
<pb n="KR2g0050_WYG_007-50a"/>
之而與同時講道者論終不相合<hi>歸震川文集</hi>
對客終日端坐談論不倦唐荆川曽與坐論一日不堪<lb/>
其困或問先生得無勞否曰想於談論時自有得力處<lb/>
他日又問曰只要説得當<lb/>
國朝諸儒魏莊渠似為著實常寄唐荆川書云公寛以<lb/>
居之矣所少者學以聚之問以辨之耳又寄吕涇野書<lb/>
云近來學者每有好名之病以好名之心聴過髙之論<lb/>
鮮不害道者歐陽崇一訥行敏言當以此意告之其言<lb/>
<pb n="KR2g0050_WYG_007-50b"/>
皆中病盖平時工力所到故以此告人<hi>陸樹聲適國語録上同</hi>
陸文裕嗜古玩羅列一室中聞莊渠先生至訪悉為撤<lb/>
去<hi>見聞録</hi>
黄太冲曰先生私淑於胡敬齋其宗㫖為天根之學從<lb/>
人生而静培養根基若自孩提知識後起則未免夾雜<lb/>
矣所謂天根即是主宰貫動静而一之者也敬齋言心<lb/>
無主宰静也不是工夫動也不是工夫此師門敬字口<lb/>
訣也第敬齋工夫分乎動静先生貫串總是一箇不離<lb/>
<pb n="KR2g0050_WYG_007-51a"/>
本末作兩段事則加宻矣聶雙江歸寂之㫖當是發端<lb/>
於先生者也先生言理自然無為豈有靈也氣形而下<lb/>
莫能自主宰心則虛靈而能主宰理也氣也心也歧而<lb/>
為三不知天地間祗有一氣其升降徃來即理也人得<lb/>
之以為心亦氣也氣若不能自主宰何以春而必夏必<lb/>
秋必冬哉草木之榮枯寒暑之運行地理之剛柔象緯<lb/>
之順逆人物之生化夫孰使之哉皆氣之自為主宰也<lb/>
以其能主宰故名之曰理其間氣之有過不及亦是理<lb/>
<pb n="KR2g0050_WYG_007-51b"/>
之當然無過不及便不成氣矣氣既能主宰而靈則理<lb/>
亦有靈矣若先生之言氣之善惡無與於理理從而善<lb/>
之惡之理不特死物且閒物矣其在於人此虛靈者氣<lb/>
也虛靈中之主宰即理也善固理矣即過不及而為惡<lb/>
亦是欲動情勝此理未嘗不在其間故曰不為堯存不<lb/>
為桀亡以眀氣之不能離於理也<lb/>
先生講學星溪之上從游者嘗百人一日來溪上見天<lb/>
文四垂混混日星升沉雲霞舒卷覺乾端坤倪軒豁呈<lb/>
<pb n="KR2g0050_WYG_007-52a"/>
露其學大進自謂得之主静云<hi>江南通志</hi>
所著有體仁説大學指歸六書精藴遺書師説語録文<lb/>
集行世<lb/>
論學書<lb/>
存養省察工夫固學問根本亦須發大勇猛心方做得<lb/>
成就若全不曽發憤只平平做將去可知是做不成也<lb/>
孔門自曾子以至孟子氣質皆偏於剛然其所以傳聖<lb/>
人之道則皆得剛毅之力也文公謂世衰道微人欲横<lb/>
<pb n="KR2g0050_WYG_007-52b"/>
流不是剛毅的人亦立脚不住伊川言中心斯須不和<lb/>
不樂則鄙詐之心入之矣此與敬以直内同理謂敬為<lb/>
和樂固不可然敬須和樂只是心中無事也<lb/>
天下之事若從憤世嫉邪起端未免偏於肅殺必也從<lb/>
太和中發出四時之氣咸備而春生常為之主乃可合<lb/>
德造化也<lb/>
大丈夫凍死則凍死餓死則餓死方能堂堂立天地間<lb/>
若開口告人貧要人憐我以小惠呴沫我得無賤丈夫<lb/>
<pb n="KR2g0050_WYG_007-53a"/>
平<lb/>
人心元神昭昭靈靈収斂停蓄因其真機引而伸之觸<lb/>
𩔖而長之自有無窮之妙若專内遺外日用間分本末<lb/>
作兩段事如此仍是支離也<lb/>
近體大學頗窺聖學之樞機至易至簡説者自生煩難<lb/>
陽眀盖有激者故翻禪學公案推佛而附於儒被他説<lb/>
得大快易聳動人今為其學者大抵髙擡此心不在本<lb/>
位而於義利大界限反多依違<lb/>
<pb n="KR2g0050_WYG_007-53b"/>
吾輩欲學聖人不求諸人生而静祗就孩提有知識後<lb/>
説起又不察性之欲與物欲則是以念念流轉者為主<lb/>
陳元誠疑吾近日學問見得佛老與聖人同大為吾懼<lb/>
人心立極雖有間斷處而好接頭否則終日向學不免<lb/>
散而無統也<lb/>
象山天資甚髙論學甚正凡所指示坦然如由大道而<lb/>
行但氣質尚麤鍛鍊未粹不免好剛使氣過為抑揚之<lb/>
詞反使人疑昔議其近於禪學此某之陋也<lb/>
<pb n="KR2g0050_WYG_007-54a"/>
大抵人自未應事及乎應事以至事過總是此心又進<lb/>
一歩自未起念時及乎起念以至念息亦猶是也善用<lb/>
功則貫串做一個否則間斷矣吾所謂立本是貫串動<lb/>
静工夫研幾云者只就應事起念時更著精彩也<lb/>
道體浩浩無窮吾輩既為氣質拘住若欲止據己見持<lb/>
守終恐規模窄狹豈能展拓得去古人所以親師取友<lb/>
汲汲於講學者非故汎濫於外也止欲廣求天下義理<lb/>
而反之於身合天下之長以為一己之長集天下之善<lb/>
<pb n="KR2g0050_WYG_007-54b"/>
以為一己之善庶幾規模濶大氣質不得而限之<lb/>
冬氣閉藏極於嚴宻故春生温厚之氣充欝熏烝陰崖<lb/>
寒谷亦透學而勿主静何以養吾仁<hi>體仁說下同</hi>
涵養可以熟仁若天資和順不足於剛毅可更於義上<lb/>
用功否曰陽之收斂處便是隂仁之斷制處便是義静<lb/>
中一念萌動纔渉自私自利便覺戾氣發生自與和氣<lb/>
相反不能遏之於微戾氣一盛和氣便都消鑠盡了須<lb/>
重接續起來但覺纔是物欲便與截斷斬其根芽此便<lb/>
<pb n="KR2g0050_WYG_007-55a"/>
是精義工夫也<lb/>
整齊嚴肅莫是先制於外否曰此正是由中而出吾心<lb/>
纔欲檢束四體便自竦然矣外既不敢妄動内亦不敢<lb/>
妄思交養之道也<lb/>
木必有根然後千枝萬葉可從而立水必有源然後千<lb/>
流萬𣲖其出無窮人須存得此心有箇主宰則萬事可<lb/>
以次第而治<lb/>
古人藴蓄深厚故發越盛大今人容易漏泄於外何由<lb/>
<pb n="KR2g0050_WYG_007-55b"/>
厚積而逺施學者當深玩黙成氣象<lb/>
吾一呼一吸未嘗不與大化通故一念善上帝必知之<lb/>
一念不善上帝必知之天命有善無惡故善則順天惡<lb/>
則逆天畏天之至者常防未萌之惡<lb/>
天地氣化初極渾厚開盛則文眀久之漸以澆薄盛極<lb/>
則有衰也聖人生衰世常欲返樸還淳以囬造化故大<lb/>
林放問禮之本質是從裏面漸發出來文是外面發得<lb/>
極盛聖人欲人常存得這些好意思在裏面令深厚懇<lb/>
<pb n="KR2g0050_WYG_007-56a"/>
惻有餘若只務外面好看却是作偽也<lb/>
一理散為萬事常存此心則全體渾然在此而又随事<lb/>
精察力行之則其用燦然各有著落<lb/>
人君當眀乾坤易簡之理天下之賢才豈能人人而知<lb/>
之耶君惟論一相相簡大寮俾各自置其屬人得舉其<lb/>
所知而效之於上則無遺賢所謂乾以易知也天下之<lb/>
政豈能事事而親之耶君恭已於上委任於相相分任<lb/>
於百司而責其成功上好要而百事詳所謂坤以簡能<lb/>
<pb n="KR2g0050_WYG_007-56b"/>
也<lb/>
衆欲不行天理自見<lb/>
　徐問<lb/>
　　字用中南武進人𢎞治壬戌進士官至南户部尙<lb/>
　　書<lb/>
㢘静自飭學以紫陽為宗弱冠登進士除廣平府教授<lb/>
召為刑部主事歴郎中值權倖縱横獨持法屹不為動<lb/>
出知登州調臨江以方略擒獲大盜數百人㝷遷長蘆<lb/>
<pb n="KR2g0050_WYG_007-57a"/>
運使以刺史轉運使人多不樂公欣然受命曰吾將以<lb/>
薄躬清是官也居數月轉廣西參政累遷廣東左布政<lb/>
適上遣中使採珠不中程御史欲下令責諸賈公曰珠<lb/>
池有禁不趣賈為盜耶事得寢<lb/>
擢都御史撫貴州黔俗獷悍喜相毒噬爰建貴陽書院<lb/>
祀濂洛關閩諸賢集多士而訓誨之黔俗漸歸禮讓以<lb/>
擒獨山土酋䝉鉞功賜璽書褒勉晉兵部右侍郎自謂<lb/>
於此道雖勤勤注念未有豁然氷釋處因請告歸棲遲<lb/>
<pb n="KR2g0050_WYG_007-57b"/>
芳茂山下杜門掃軌潜思力究凡十年起南京禮部侍<lb/>
郎遷南户部尚書甫數月復乞歸<lb/>
公登第四十八年家無長物田不滿百又割以膳寡嫂<lb/>
其學以窮理致知為入門以敬義直方為實際以滌除<lb/>
習氣還其本原為工夫恬退澹潔則其天性也所著有<lb/>
讀書劄記山堂萃稿行於世卒謚莊裕學者稱養齋先<lb/>
生<lb/>
　李中<lb/>
<pb n="KR2g0050_WYG_007-58a"/>
　　字子庸江西吉水人正德甲戍進士官至副都御<lb/>
　　史<lb/>
生有異質穎悟過人年十九拜同邑楊玉齋之門聞義<lb/>
利說始志於學一日見一峯文集手録歸歎曰大丈夫<lb/>
不當如是耶<lb/>
為刑部主事時武宗縱西僧出入禁内宦官居中用事<lb/>
先生憂之上䟽切諌有曰今日大權未収儲位未建義<lb/>
子未革紀綱日弛風俗日壞小人日進君子日退士氣<lb/>
<pb n="KR2g0050_WYG_007-58b"/>
日靡言路日閉名器日輕賄賂日行禮樂日廢刑罰日<lb/>
濫民財日殚軍政日敝天變於上地變於下此道之不<lb/>
明不行繇陛下之心惑於異端故也其他指斥忌諱語<lb/>
尚多上覧䟽震怒將杖之以當道救觧得免謫通衢驛<lb/>
丞闢愛梅亭讀易其中<hi>鄧潜谷明書</hi>
世宗即位擢提學廣西先生憫俗學支離喪失其性凡<lb/>
教一本於身不事言語嘗曰璽書所載迪正道崇正學<lb/>
此吾職也又曰感於此應於彼不行而至自有以潜奪<lb/>
<pb n="KR2g0050_WYG_007-59a"/>
汙俗興起善心誠之不可掩固如此於是擇諸生聚處<lb/>
五經書院每五日登堂講說敷悉自晨至暮人多嚮之<lb/>
官四川參政數月具䟽乞休人有問者復之曰士君子<lb/>
行止自有孔門家法不可茍焉自小也所謂家法吾心<lb/>
天理是也進退遲速莫非天理之流行參以毫髪意氣<lb/>
不免為過髙之病皆私也同官力沮乃止<lb/>
擢僉都御史廵撫山東曲阜三氏學生舊無廩創議增<lb/>
給為定制嵗大歉蝗乃取泰山祠金以待賑命流民捕<lb/>
<pb n="KR2g0050_WYG_007-59b"/>
蝗予榖又慮盜賊將熾下令郡縣募驍勇鍊民兵以備<lb/>
官軍所不及授計部下設伏擒河南劇盜關繼先總督<lb/>
南京糧儲明年卒官年六十五<lb/>
學以求仁為主閑邪為功以天命流行何思何慮心中<lb/>
洞然為實際羅洪先嘗受其學<lb/>
先生氣貌端重危坐終日不傾倚歩趨如有循望之儼<lb/>
然不可犯而意思安適言有可采雖田夫孺子得曲盡<lb/>
其意意所不存王公大人不阿也<lb/>
<pb n="KR2g0050_WYG_007-60a"/>
與湛元眀王伯安髙汝白鄒謙之諸公皆有書札商略<lb/>
問學嘗言愛不足以盡仁惟公可以盡仁惟中可以盡<lb/>
仁又言知易則知權而曰天地之用一易也自然之權<lb/>
聖人之用一權也當然之易非知道者孰能識之又曰<lb/>
生生之謂仁存存之謂學家居谷平里學者稱谷平先<lb/>
生所著有疏草日録問詩文七卷行於世<lb/>
嘉靖甲午夏五月予卧病隨州報恩寺一日學子請問<lb/>
曰朱子之學何學也予曰聖人之學也曰何如朱子詩<lb/>
<pb n="KR2g0050_WYG_007-60b"/>
云𤣥天幽且黙仲尼欲無言動植各生遂德容自清温<lb/>
彼哉夸毗子佔畢徒啾喧但騁言詞好豈知神鑒昏曰<lb/>
予昧前訓坐此枝葉繁發憤永刋落竒功收一原曰神<lb/>
鑒曰一原朱子之學㫖可知矣曰或疑其釋大學何如<lb/>
曰此學必論大頭腦處如眀眀德此大學大頭腦處也<lb/>
朱子以虛靈釋明德不可易也明之之功則曰因其所<lb/>
發而遂明之以復其初此工夫至簡易也何疑之有曰<lb/>
或疑其格致求於外也何如曰此不得朱子之精也朱<lb/>
<pb n="KR2g0050_WYG_007-61a"/>
子曰本眀之體得之於天終有不可得而昧者是以雖<lb/>
其昏蔽之極而介然之頃一有覺焉則即此空隙之中<lb/>
而其本體已洞然矣當時有問介然之頃一有覺馬則<lb/>
其本體已洞然矣須是就這些覺處便致知充擴將去<lb/>
朱子曰然如擊石之火只是些子纔引著便可以燎原<lb/>
盖介然之覺一日之間其發也無時無數只要人識認<lb/>
得操持充養將去此朱子之精孔門求仁之學也學者<lb/>
當黙而識之學子曰然遂記之<hi>朱學問答</hi>
<pb n="KR2g0050_WYG_007-61b"/>
　張邦竒<lb/>
　　字常甫浙江鄞縣人𢎞治乙丑進士仕至南京兵<lb/>
　　部尚書<lb/>
生而尫瘠苦學躭經籍年十七舉鄉試成進士及庶吉<lb/>
士<lb/>
授翰林簡討非人不交非物不取時然後言擇地而蹈<lb/>
時謂大雅君子也武宗朝著張騫乗槎賦見志盖以西<lb/>
域喻劉瑾以騫喻一時附瑾者已乞告歸省食貧而已<lb/>
<pb n="KR2g0050_WYG_007-62a"/>
而孝事父母舉足發言率覘視容色為進退讀書之暇<lb/>
時時從田畯佃作當道勸駕勉至京師力求便養出為<lb/>
湖廣提學副使出教示諸生曰學不孔顔行不曾閔文<lb/>
如䧺褒無益也與諸生譚學根極理要必人人悟暢乃<lb/>
罷公奉親逰宦既二親不樂久居楚復乞歸世宗即位<lb/>
用薦起提學四川復以去親逺乞休撫按奏移近地改<lb/>
福建歴陞南京吏部侍郎丁外艱起吏部侍郎久之以<lb/>
母老數乞歸特改南京吏部尚書已改南兵部以便之<lb/>
<pb n="KR2g0050_WYG_007-62b"/>
無何以病卒諡文定<lb/>
公好學篤行志操端潔初以母老澹於宦情故屢進屢<lb/>
退無繫心公卒其母尚存至百有餘嵗<lb/>
公之學以人性無不善以聖賢必可師澄神一志以繹<lb/>
洙泗濓洛之㫖嘗曰知書之為我也則書即學矣如以<lb/>
書而為學也則學非書矣又曰譬之權焉權勝物則物<lb/>
輕物勝權則權輕故在我者茍重則靡䴡崇髙靡不輕<lb/>
矣在我者茍輕則小物末技靡不重矣為人仁孝切至<lb/>
<pb n="KR2g0050_WYG_007-63a"/>
臨政持大體不苛議論依忠孝每言事未嘗不稱引天<lb/>
下長者功名之際恒自退抑不與時競惟時時發憤曰<lb/>
頼天之靈髫齓有聞㒹毛種種未有所底人亦有言行<lb/>
邁屢税胡然有迄是誰之咎歟是誰之咎歟人稱靖恭<lb/>
正直含𢎞寛厚博達通明清儉莊肅公兼而有焉<hi>名山藏</hi>
公學以聖賢為師終日危坐目無流視耳無傾聽晨起<lb/>
焚香誓天晝有所為夕書之冊進退辭受矜慎獨至吏<lb/>
部嘗攝冢宰故事陞除降黜先白内閣公獨罷之推轂<lb/>
<pb n="KR2g0050_WYG_007-63b"/>
善𩔖靡有遺能然終不泄露其以吏部侍郎兼官者九<lb/>
載諸所銓注徃徃位上公泊如也霍韜曰古稱良玉温<lb/>
潤而栗然張公非耶鄞人稱説先正質行推邦竒第一<lb/>
公少沉深好讀書稍長㳺神髙朗恥與齪齪者伍入翰<lb/>
林讀中秘書益博閎作觀頥録朝夕紀過以自勅其序<lb/>
曰予生二十有五年矣而三畏未知九思或忽内之則<lb/>
氣能吾勝外之則習能吾奪間非無介然之懼懼焉而<lb/>
志之弗堅屢作屢仆以今嵗除追惟一年之事昔之所<lb/>
<pb n="KR2g0050_WYG_007-64a"/>
期百無一償可勝悔耶年漸長而德不加修能不重有<lb/>
懼耶然既徃之愆孰能無懼懼已復然與不知懼等耳<lb/>
今日之懼吾又懼其復為前日也取札素日惟過舉而<lb/>
詳書之曰觀頤録以自騐且防焉於乎思出汝心言出<lb/>
汝口繼自今忘善弗為為自欺掩惡勿録為自欺人之<lb/>
欺己己則惡之乃自欺而勿之惡也可不戒夫<lb/>
户部以國經用不給議鬻爵度僧公言二事害政不可<lb/>
行而欲足費莫若省費昭儉德者其本也裁濫賞汰冗<lb/>
<pb n="KR2g0050_WYG_007-64b"/>
食者其末也因條經畫鹽法屯田二事以上<lb/>
世宗加意稽古禮文之事給事中言議創圜丘方澤以<lb/>
二至祀天地如周官公議主合而極推太祖敬天祗畏<lb/>
㒺敢怠忽之心以為之本上以大禮故頗庇武定侯勛<lb/>
其後以給事中髙時論劾逮詔獄且奬時盡言公喜作<lb/>
納言勸忠頌以廣上意<hi>鄧元錫明書</hi>
其論求於心曰凡物交於前有所溺之謂放無所溺而<lb/>
勿之省也滯其情于物焉之謂放無所滯尸居嗒如也<lb/>
<pb n="KR2g0050_WYG_007-65a"/>
而不知其所如之謂放心放矣孰求之曰心求之心求<lb/>
之者非人有二心心有二用也夫心至明而至剛固足<lb/>
以自求自復而不假乎其他也求放心者非有所索而<lb/>
取之也察之而已矣非有所追而獲之也欲之而已矣<lb/>
於其嗒然不自知者惕然自省之而已矣於是収斂於<lb/>
至宻之地而兢畏以持之不使一毫外物得容乎其中<lb/>
是之謂一而不二孰非其至明至剛自求而自復哉易<lb/>
曰不逺復孔子以顔子當之曰有不善未嘗不知知之<lb/>
<pb n="KR2g0050_WYG_007-65b"/>
未嘗復行也明剛之至也故夫不精則不免於放不一<lb/>
則不免於放而莊周乃曰罔象可以得之夫罔象所以<lb/>
失之耳<lb/>
是時諸儒論學者患學流於二氏至謂静無所措其功<lb/>
動用乃有之先生懼其無本也著論言大學言心以無<lb/>
所忿喜憂懼謂之正中庸言性以喜怒哀樂之未發謂<lb/>
之中此心法也心之發動者意也視聴飲食者身也正<lb/>
心之功非屬於意非屬於身者也事物未交恂慄而已凝<lb/>
<pb n="KR2g0050_WYG_007-66a"/>
然中居而萬誘不敢干也忿喜憂懼一無所有而吾心<lb/>
之本體翼如也易曰艮其背曰介於石曰寂然不動曰<lb/>
退藏於宻皆心之義也後之儒者以静歸佛以虛歸老<lb/>
譬則舉家珍而委之地也言及静虛則以為疑於老佛<lb/>
而避之譬則家珍為人所竊欲復之而以為嫌於盜也<lb/>
瞬目而不敢一盻豈不悲乎<lb/>
時王文成以論學名世悦先生温恭而慧也目以為聖<lb/>
資先生以編修歸省問贈言時甚少文成臆所學而贈<lb/>
<pb n="KR2g0050_WYG_007-66b"/>
之曰古之君子有所不知而後能知後之君子惟無所<lb/>
不知是以容有不知也先生知其且心攝之也報之言<lb/>
吾何敢言知乎哉至神者天也至明者人也至㣲者心<lb/>
也吾皆未得而知之吾何敢言知乎哉天之道明善天<lb/>
下而無視聰善天下而無聽是故天之道微顯而闡幽<lb/>
非微顯而闡幽也天於天下無顯無幽也有聲天聞之<lb/>
矣無聲天聞之矣有形天見之矣無形天見之矣其何<lb/>
顯微之間之有人之限於耳目者自其所不見聞而謂<lb/>
<pb n="KR2g0050_WYG_007-67a"/>
之幽天惡其若此也故從而闡之而微之斯其損益盈<lb/>
虗之理也何謂至明者人曰其以耳目見聞者愚人也<lb/>
逹者之見聞則同乎天矣是故是非善惡愚者疑而逹<lb/>
者覺矣覺者辨而疑者釋矣疑者釋而天下皆覺矣是<lb/>
故天下之事久而無不定何謂至微者心曰慮萌乎中<lb/>
非至精者勿察也勿察則不能知吾心不能知吾心則<lb/>
不能知人不能知人則不能知天不知天則不知所以<lb/>
畏天不知人則不知所以畏人不知心則不知所以畏<lb/>
<pb n="KR2g0050_WYG_007-67b"/>
心心吾之心也而畏之猶未也况又不知所以畏吾何<lb/>
敢不知乎哉顔氏之子有不善未嘗不知其自知若是<lb/>
之明也唯孔子知之曰其心三月不違仁其知人若是<lb/>
之微也古之君子曷為其無不知若此知逺之近也知<lb/>
風之自也知微之顯也是知之始也及其至也質諸鬼<lb/>
神而無疑百世以俟聖人而不惑盖是時已凝然自立<lb/>
不惑如此<lb/>
題坐右曰為子當以父母之心為心為人當以天地之<lb/>
<pb n="KR2g0050_WYG_007-68a"/>
心為心戒慎不覩恐懼不聞仁孝之道立矣<lb/>
羅文莊稱其德如金錫學探大本諸經説剔𤣥暢微其<lb/>
傳可必云<lb/>
　張岳<lb/>
　　字維喬福建惠安人正德丁丑進士仕至右都御<lb/>
　　史<lb/>
弱不好弄端凝如巨人舉進士官行人毅皇帝不豫卧<lb/>
豹房與閹嬖三數人同卧起自兩宫而下皆不得聞問<lb/>
<pb n="KR2g0050_WYG_007-68b"/>
中外以為憂公䟽請以九卿科道入直嘗藥防他虞已<lb/>
上南廵同諸司䟽諫下獄廷杖調南國子監學正嘉靖<lb/>
初召復行人歴主客郎中議禘禮所自出之帝無主名<lb/>
大學士孚敬欲遷合以某祖為所自出之帝公曰是不<lb/>
可强知第以皇初祖設位必有得姓受氏之人儼然陟<lb/>
降者張不從議上内批設皇初祖位如公言時孚敬首<lb/>
以議大禮結主知不謂見出公下甚忌之欲羅致門下<lb/>
不可出僉廣西提學坐所貢士廷試黜落七人貶廣東<lb/>
<pb n="KR2g0050_WYG_007-69a"/>
鹽課提舉嵗餘起知亷州亷荒鄙寡文學不力農公煦<lb/>
嫗撫字教之以田作興學勸農造士躬為講授省里甲<lb/>
浮費嚴珠池屬禁三年俗丕變士有中州風安南亂絶<lb/>
朝貢朝議將討之公䟽言自古夷狄惟猾夏則誅乃其<lb/>
自相攻殺不足為用兵朝鮮李仁桂據髙麗圡擅命群<lb/>
臣請討之髙皇帝曰彼夷狄也姑令自為聲教吾取其<lb/>
效職貢不侵叛而已故李氏世傚職貢至於今夫李仁<lb/>
桂亂賊也朝鮮箕子所封土也若牽於文儒之議則當<lb/>
<pb n="KR2g0050_WYG_007-69b"/>
正九伐之法以復秦漢之故疆然髙皇帝獨觀昭曠之<lb/>
原一言而天下遂定今為逺狄故勞師萬里討其賊而<lb/>
定之非中國之任也又反覆以天下大勢財用盈虚兵<lb/>
將强弱具言其不可狀䟽入不報則治兵食立營堡計<lb/>
王師所從入水陸道之里畫以待事會遷去而莫福誨<lb/>
遣人扣關言徃張亷州安在是欲以恩信撫我也何可<lb/>
忘語聞詔參政廣東諸經畫所為受降之策皆仰成而<lb/>
安南平已征崖黎攻罷萬諸洞畢破之上再賜金幣<hi>理學</hi>
<pb n="KR2g0050_WYG_007-70a"/>
<hi>傳</hi>
任浙江提學副使學宗伊洛文有法程簡重端莊善於<lb/>
迪士故所至皆服其化未幾轉參政為政博大周詳禁<lb/>
奸釐弊吏不敢肆<hi>杭州府誌</hi>
㝷以僉都御史撫江西屬嵗饑設法措賑節紓其財力<lb/>
奏留京折銀五萬兩助賑又請折正兊米數十萬石民<lb/>
饑不害<lb/>
大學士夏言築賜塋使司議廣信七邑各致千金公曰<lb/>
<pb n="KR2g0050_WYG_007-70b"/>
是將範金為槨乎邑致百金足矣言謝曰愛人以徳大<lb/>
學士嚴嵩奉詔建延恩閣復批減其費曰是非元老意<lb/>
况供費如式實奉明㫖嚴銜之陽致書謝曰延恩之制<lb/>
誠儉然出足下未必非伯夷之所築<hi>泉州府誌</hi>
擢右副都御史督兩廣軍討封川融懐馬平諸獞悉平<lb/>
之遷兵右侍郎兼僉都御史賜銀幣明年召入為刑部<lb/>
侍郎御史南金言岳忠純果毅有古大臣風今賀連反<lb/>
側不宜奪之去盖刑部可闕右侍郎而兩廣總督不可<lb/>
<pb n="KR2g0050_WYG_007-71a"/>
一日無岳也不果召又明年平連山以兵侍郎開府沅<lb/>
討苖蠻卒於軍<lb/>
方鎮沅時邊元競餽遺用事者以自全而公頗為嚴所<lb/>
扼㦯諷之少貶公曰無以為也稜稜寒骨第欠馬革一<lb/>
張已爾其他吾分自定人如之何<lb/>
公長身玉立𢎞毅淵黙讀書過目成誦終身不忘自丘<lb/>
索墳典以及子史百家莫不貫串精徹隐賾一時巨儒<lb/>
皆出其下忠信孝友之行得之天性<lb/>
<pb n="KR2g0050_WYG_007-71b"/>
學以程朱為宗尊信傳註出入以度嘗作學則首以存<lb/>
養之要繼以動作禮義威儀之節而求端於未發以為<lb/>
之本曰心纔静即覺清眀學須静多於動至動而未始<lb/>
不静庶矣<lb/>
為行人過浙度江與陽明論明德親民之㫖陽明曰明<lb/>
德之功只在親民後人分為兩事非也公矍然曰戒慎<lb/>
謹獨俱是未與民親工夫如公言又須立一親民之本<lb/>
以補之陽明不能屈揖而去之其與聶雙江書辨王氏<lb/>
<pb n="KR2g0050_WYG_007-72a"/>
渾淪籠侗之非欲其逐一體認知行體用之理排之甚<lb/>
力<lb/>
其文章氣象宏裕謹䋲墨根抵道要不規規於作者町<lb/>
畦而平正通逹得於考亭為深所著有小山𩔖稿聖賢<lb/>
正傳恭敬大訓載道集皆有禆世教藏於家<lb/>
　<lb/>
　<lb/>
　<lb/>
<pb n="KR2g0050_WYG_007-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明儒言行録卷七<lb/>
</p>
<p>
</p>
  </div>
</body>
</text>
</TEI>
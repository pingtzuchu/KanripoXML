<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒言行録卷二</head> <lb/>
    <p>
<pb n="KR2g0050_WYG_002-1a"/>
欽定四庫全書<lb/>
　明儒言行録卷二<lb/>
　　　　　　　　　　　安化縣知縣沈佳撰<lb/>
　曹端月川先生<lb/>
　　字正夫河南澠池人永樂戊子舉人授山西霍州<lb/>
　　學正<lb/>
先生天資穎異造詣篤實教人務躬行實踐日事著述<lb/>
坐下足兩磚處皆穿得之專静事父母最孝及喪五味<lb/>
<pb n="KR2g0050_WYG_002-1b"/>
不入口寢苫枕塊始終不易既塟廬墓六年不用浮屠<lb/>
巫覡詣縣上書請毁淫祠年荒勸賑存活甚衆父好善<lb/>
信佛及聞先生言聖賢之道即從之於是作夜行燭一<lb/>
書以呈父其言曰佛氏以空為性非天命之性人受之<lb/>
中老子以虚為道非率性之道共由之路永樂中以鄉<lb/>
舉授霍州學正十餘年士子皆服從其教循循雅飭一<lb/>
於禮義郡人亦皆熏陶而化愛之如父母方岳重職不<lb/>
敢以屬禮待至其郡必敬謁之凡考校諸庠生必請先<lb/>
<pb n="KR2g0050_WYG_002-2a"/>
生主其去取後調蒲州學正霍庠弟子上章留之蒲庠<lb/>
弟子亦上表爭之霍州先上得允後竟終於霍一郡人<lb/>
罷市巷哭童子亦悲泣其徳化感人如此有四書詳說<lb/>
太極圖通書西銘釋文孝經述解性理文集儒家宗統<lb/>
譜家規輯存疑録等書宣徳九年卒後謚靖修<hi>獻徴録</hi>
彭幸庵澤曰我朝一代文明之盛經濟之學莫盛于誠<lb/>
意劉公潜溪宋公至於道學之傳則斷自澠池月川曹<lb/>
先生始也<lb/>
<pb n="KR2g0050_WYG_002-2b"/>
髙景逸曰學問並無别法只依古聖賢成法做去體貼<lb/>
得上身來雖是聖賢之言行即我之言行矣我朝曹月<lb/>
川先生是理學之宗看他文集不過是依了聖賢實落<lb/>
行去將古人言語畧闡發幾句並無新竒異說他便成<lb/>
了大儒故學問不貴空談而貴實行也<lb/>
陸深曰先生少負竒質知讀書即慕聖賢之學修已教<lb/>
人治家事親奉先化俗率自躬行心得以推行之為霍<lb/>
蒲二庠學正三典陜西文衡四方學者從之甚衆虚往<lb/>
<pb n="KR2g0050_WYG_002-3a"/>
實歸各有成就河東薛文清公最推尊之予少嘗得其<lb/>
所著四書詳說要皆羽翼朱𫝊當訪其遺書并考論之<lb/>
<hi>停驂録</hi>
陳建曰曹月川學行猶在吳康齋之右楊方震理學録<lb/>
乃載康齋而遺月川豈薄其為校官耶正徳中大司馬<lb/>
彭澤稱月川為本朝理學之冠又致書河南廵撫請上<lb/>
章從祀孔子廟庭<hi>理學宗傳</hi>
薛文清賛曰質純氣清理明心定篤信好古距邪閑正<lb/>
<pb n="KR2g0050_WYG_002-3b"/>
有徳有言以淑後人美哉君子光輝日新<lb/>
先生自少特異於人與羣兒遊必拱立不妄戱謔言笑<lb/>
知愛敬飲食必讓父母兄長出入先後必後長者父母器<lb/>
之曰儼然老成端人因名曰端七嵗從父遊學宫見有<lb/>
觀河圖洛書者問曰此星子黒白不同如何其人異之<lb/>
曰分隂陽也歸畫圖于地問父曰與書上相似否父益<lb/>
竒之一日見風雨雷電虹霓問父曰是從何處起父無<lb/>
以答明年始入里學讀孝經曰不如是不成人子嘗曰<lb/>
<pb n="KR2g0050_WYG_002-4a"/>
人生上戴天下履地參兩間而立者不能以忠孝立身<lb/>
非大丈夫也至十五盡讀四子五經能通其義曰六經<lb/>
四書天下萬世言行之繩墨也不可不使之先入於心<lb/>
然後徧讀通鑑綱目諸子史百氏之書以考覧得失而<lb/>
定其賢否雖周公孔子之聖猶且朝讀百篇韋編三絶<lb/>
况常人乎因建勤苦齋以陳經籍年十八為邑弟子員<lb/>
初讀辨惑編而好之至是志意堅定始卓然以斯道為<lb/>
已任<lb/>
<pb n="KR2g0050_WYG_002-4b"/>
先生之為霍州學正也教人以踐履為主始至與霍人<lb/>
李白雲同升講席久而愈敬霍州饑則分俸濟諸生貧<lb/>
乏者勸州發倉賑民多所全活<lb/>
有樵者鬻薪誤得金釵明日歸其主或曰辛苦得金何<lb/>
歸也樵者曰曹郡博有道人也以有道者倡教吾霍可<lb/>
不知化乎先生聞之曰十室之邑必有忠信訪其姓氏<lb/>
入郡志中<lb/>
補蒲州學正與州人王士希為友凡所以行已教人一<lb/>
<pb n="KR2g0050_WYG_002-5a"/>
如霍諸生有欲作佛事塟其親者以道諭止之司訓周<lb/>
敏在京師其妻死先生主喪事不用浮屠母惑其妾不<lb/>
肯服衰責以大義使服之敏歸大恱曰篤朋友之義嚴<lb/>
妻妾之分斥釋老之教一舉而三善備矣自蒲而復教<lb/>
於霍嘗築拙巢于霍庠時薛文清公方為大理卿與先<lb/>
生善乃本濂溪拙賦之㫖為之記晉定王過霍延見先<lb/>
生曰今幸識曹先生矣為建頒書閣以貯上所頒經籍<lb/>
聚學者講習其中而四方來學之士日益衆門人蒲坂<lb/>
<pb n="KR2g0050_WYG_002-5b"/>
謝琚志其墓謂鄒魯河洛之教復見於今日師道得人<lb/>
先生一人而已<lb/>
先生居喪苫塊飲水形容哀毁杖而後起弔祭者及逺<lb/>
近來觀者幾千人廬墓三年不食菜菓鹽醯負土成丘<lb/>
植柏成林靈雀巢於樹雉兎馴游其間人稱孝感云<lb/>
自奉甚薄衣取蔽體食取充口出入不騎乗喜稱人善<lb/>
惡言人過言語謙和禮貎恭肅未嘗以賢智先人雖隆<lb/>
冬盛暑不冠帶不見諸生有所叩問輒據事理以應之<lb/>
<pb n="KR2g0050_WYG_002-6a"/>
故賢者慕其誠雖婦人女子走卒樵夫皆知稱其名而<lb/>
樂道其善焉<lb/>
先是州大夫入問疾先生曰諸大夫能寛一分則民受<lb/>
一分之賜謂諸生曰賢軰尊所聞行所知吾無遺憾矣<lb/>
語諸子曰吾平生不喜佛老不恱齋醮惡其害道亂正<lb/>
也爾曹毋汚我卒五十九<lb/>
靖修語録<lb/>
事事都於心上做工夫是入孔門的大路<lb/>
<pb n="KR2g0050_WYG_002-6b"/>
天地間凡有形象聲氣方所者皆不甚大惟理則無形<lb/>
象之可見無聲氣之可聞無方所之可指而實充塞天<lb/>
地貫徹古今大孰加焉故周子言無極而太極<lb/>
做人須向志士勇士不忘上參取若識得此意便得此<lb/>
心則自無入而不自得<lb/>
一誠足以消萬偽一敬足以敵千邪所謂先立乎其大<lb/>
者莫切於此<lb/>
非禮勿視則心自静<lb/>
<pb n="KR2g0050_WYG_002-7a"/>
外不躁則内静外不妄則内專此是事心闗要處<lb/>
學者須要識得静字分曉不是不動便是静不妄動方<lb/>
是静故曰無欲而静到此地位静固静也動亦静也<lb/>
生死路頭惟在順理與從欲<lb/>
天理本無隠顯内外要當時時省察常瞭然於心目之<lb/>
間不可使有須臾之離以流於人欲而陷於禽獸之域<lb/>
能真知義理之味無窮則窮達自不足以動念<lb/>
聖人所以為聖人只這憂勤惕厲的心須臾毫忽不敢<lb/>
<pb n="KR2g0050_WYG_002-7b"/>
自逸理無定在惟勤則常存心本活物惟勤則不死<lb/>
天無不實寒便是寒暑便是暑更不待他恁地聖人仁<lb/>
便是真箇仁義便是真箇義更無不實處<lb/>
無欲便覺自在<lb/>
人只為有欲此心便千頭萬緒做事便有始無終小事<lb/>
尚不能成况可學聖人耶<lb/>
人能於天命順而不拂受而不拒便是處生死富貴之<lb/>
要<lb/>
<pb n="KR2g0050_WYG_002-8a"/>
大抵順理之事則人易從否則雖妻子不能使之必從<lb/>
也使人以道亦行道之見於一事者也古人謂進徳者<lb/>
必考於妻子其是之謂歟<lb/>
今人輕易言語是他此心不在奔馳四出了學者當自<lb/>
謹言語以操存此心<lb/>
人性本善而感動處有中節不中節之分其中節者為<lb/>
善不中節者為惡<lb/>
孔顔之樂者仁也非是樂這仁仁中自有其樂耳且孔<lb/>
<pb n="KR2g0050_WYG_002-8b"/>
子安仁而樂在其中顔子不違仁而不改其樂安仁者<lb/>
天然自有之仁而樂在其中者天然自有之樂也不違<lb/>
仁者守之之仁而不改其樂者守之之樂也語曰仁者<lb/>
不憂不憂非樂而何周程朱子不直說破欲學者自得<lb/>
之<lb/>
盡信書則不如無書這一章書亦孟子㧞本塞源之論<lb/>
帝王記事之書而過實有如此者况後世乎邪誕妖妄<lb/>
之徒索隠行怪欺世盗名之所作不曰經則曰書者又<lb/>
<pb n="KR2g0050_WYG_002-9a"/>
可信耶適足以戕人之心壞人之性導人之惡増人之<lb/>
迷而已故朱子詩曰誰哉繼三聖為我焚其書<lb/>
異端非聖人道别為一端者如老佛是也吾儒之虚虚<lb/>
而有如曰無極而太極太極生兩儀兩儀生四象四象<lb/>
生八卦自身心性情之徳人倫日用之常以至天地鬼<lb/>
神之變鳥獸草木之冝何往非理之有老氏之虚虚而<lb/>
無如曰道在太極之先却說未有天地萬物之物有箇<lb/>
虚空道理在乃與人物不干涉不知道只是人事之理<lb/>
<pb n="KR2g0050_WYG_002-9b"/>
吾儒之寂寂而感如曰寂然不動感而遂通天下之故<lb/>
葢此心方其寂然而民彛物則燦然具備其中感而遂<lb/>
通範圍不出一心酧酢之通乎萬變為法天下可傳後<lb/>
世何往非心之感佛氏之寂寂而滅如曰以空為宗未<lb/>
有天地之先為吾真體以天地萬物為幻人事都為粗<lb/>
迹盡欲屏去了一歸真空此等烏能察夫義理措之事業<lb/>
朱子謂門人佛老不待深辨只廢三綱五常這一事已<lb/>
是極大罪名他不消說<lb/>
<pb n="KR2g0050_WYG_002-10a"/>
使天下皆知天命之性則知佛氏之空者非性矣皆知<lb/>
率性之道則知老氏之無者非道矣皆知鬼神之誠則<lb/>
知後世淫祀之幻妄者非誠矣<lb/>
夫婦之倫最冝著力處朱子曰夫婦之間居室隠微之<lb/>
際尤見道不可離處則其所以戒謹恐懼之實宜無不<lb/>
至易首乾坤重咸恒詩首闗雎戒淫佚書紀釐降禮謹<lb/>
大婚皆此意<lb/>
㹥簡之人只是自立髙了都不理會世事所以易入異<lb/>
<pb n="KR2g0050_WYG_002-10b"/>
端大率異端是遯世髙尚索隠行怪之人其流為佛老<lb/>
且如孟之反不伐是他自占便宜處便如老氏所謂不<lb/>
為天下先底意思子桑户死琴張臨其喪而歌是不以<lb/>
生死芥蔕便如釋氏如此等人雖志意髙逺非聖人裁<lb/>
正之一向狂去更無收煞便全不濟事了<lb/>
後世不知學者所為淺暗拘滯徒激其君而使之距吾<lb/>
說耳若孟子對君事亦勉强不得須學到孟子地位能<lb/>
如此知言養氣後自然這等功用<lb/>
<pb n="KR2g0050_WYG_002-11a"/>
觀人必如孔子視觀察自不能隠不然做宰相不能進<lb/>
賢退不肖為學不能辨益友損友可乎<lb/>
顔子之學求至乎聖人之道今人記誦文辭豈可與顔<lb/>
子同日而語顔子幾於聖人只是不貳過<lb/>
立人之道曰仁與義禍仁義則人道不立何以為天地<lb/>
立心為生民立命為萬世開太平故孟子辨之者為此<lb/>
懼也<lb/>
周子五性之中只箇中是最好底性葢中則中節也有<lb/>
<pb n="KR2g0050_WYG_002-11b"/>
言太極者曰先有無極而後太極月川曰只此一句便<lb/>
見所見之差流於異端之說矣如此則與不相離之言<lb/>
實不相侔與老子道生一而後乃生二莊子道在太極<lb/>
之先之說同歸於謬豈周子之意哉曰先生如何說曰<lb/>
周子所謂無極而太極者葢謂無形象無聲氣無方所<lb/>
極謂至極理之别名也太者大無以加之謂天地間凡<lb/>
有形象聲氣方所者皆不甚大惟理則無形象之可見<lb/>
無聲氣之可聞無方所之可指而實充塞天地貫徹古<lb/>
<pb n="KR2g0050_WYG_002-12a"/>
今大孰加焉故周子言無極而太極是言無極之中而<lb/>
有至極之理朱子曰上天之載無聲無臭而實為造化<lb/>
之樞紐品彚之根柢也<lb/>
孔子而後論太極者皆以氣言老子道生一而後乃生<lb/>
二莊子師之曰道在太極之先曰一曰太極皆指作天<lb/>
地人三者形氣已具而混淪未判之名道為一之母在<lb/>
太極之先而不知道即太極太極即道以通行而言則<lb/>
曰道以極致而言則曰極以不雜而言則曰一夫豈有<lb/>
<pb n="KR2g0050_WYG_002-12b"/>
二耶列子混淪之云漢志含三為一之說所指皆同微<lb/>
周子啟千載不傳之秘則孰知太極之為理而非氣也<lb/>
哉且理語不能顯黙不能隠固非圖之可形說之可狀<lb/>
只心會之何如爾二程得周子之圖說而終身不以示<lb/>
人非秘之無可傳之人也<lb/>
困窮拂欝實修省之一機故張子西銘曰貧賤憂戚庸<lb/>
玉女於成<lb/>
又曰為學大益在自求變化氣質程子曰學至變化氣<lb/>
<pb n="KR2g0050_WYG_002-13a"/>
質方是有益此自易其過自至其中之說也<lb/>
人氣聚而生氣散而死猶旦晝之必然也安有死而復<lb/>
生為人生而復死為鬼往來不已而為輪迴哉<lb/>
克已復禮為仁是孔𫝊顔之心法也吾道一以貫之是<lb/>
孔𫝊曽之心法也夫聖人之心法一也何所𫝊之㫖不<lb/>
一與葢一是仁之體貫是仁之用事皆天理是貫心徳<lb/>
復全是一夫何不一之有哉况所謂已即舜所謂人心<lb/>
也所謂禮即舜所謂執中也是則千聖相傳一心法而<lb/>
<pb n="KR2g0050_WYG_002-13b"/>
已何必其辭之同哉<lb/>
序孝經述解曰性有五常而仁為首仁統萬善而孝為<lb/>
先葢仁者孝所繇生而孝者仁所繇行也是故君子莫<lb/>
大乎盡性盡性莫大乎為仁為仁莫大乎仁孝<lb/>
序儒家宗統譜曰是儒家之真源正𣲖也真源乃天地<lb/>
人之所自出正𣲖乃皇帝王之所相承所以參天地而<lb/>
立人極然其大目則曰三綱曰五常而其大要則曰一<lb/>
中而已三皇儒而皇五帝儒而帝三王儒而王臯䕫稷<lb/>
<pb n="KR2g0050_WYG_002-14a"/>
契伊𫝊周召儒而相孔子儒而師然則孔門一帝王之<lb/>
教耳帝王一天地之道耳儒家者所以相天地宗帝王<lb/>
師聖賢心公天下萬世之心也道公天下萬世之道也<lb/>
朱子謂釋氏出於自私之厭老子出於自私之巧夫彼<lb/>
豈可與此同年而語哉<lb/>
晚年有得於太極之㫖為川月交輝圖以喻其妙其圖<lb/>
天上一月川中九月詩曰天上一輪映萬川萬川各有<lb/>
月團圓有時川竭為平地依舊一輪月在天所以喻夫<lb/>
<pb n="KR2g0050_WYG_002-14b"/>
統體各具之太極與萬感之俱寂而一理之常存也因<lb/>
更號月川子學者稱為月川先生<lb/>
　薛瑄敬軒先生文清公<lb/>
　　字徳温山西河津人永樂辛丑進士仕至禮部左<lb/>
　　侍郎入内閣<lb/>
母夢紫衣人入謁而生膚理如水晶五臟皆見家人怪<lb/>
之祖聞其啼聲曰非常兒也自幼書史過目成誦年十<lb/>
二能詩賦父貞為滎陽教諭聞魏希文范汝舟二先生<lb/>
<pb n="KR2g0050_WYG_002-15a"/>
深於理學俾先生與之㳺處講習濂洛諸書嘆曰此道<lb/>
學正脈也遂焚所作詩賦專心於是至㤀寢食父移教<lb/>
鄢陵先生補鄢陵諸生中河南永樂庚子鄉試第一明<lb/>
年成進士<lb/>
宣徳初授廣東道監察御史時三楊當國令人屢邀欲<lb/>
一識靣先生曰某忝糾劾無相識之理一日三楊於班<lb/>
中尋識之稱歎不已<lb/>
監湖廣銀塲手録性理大全一書潜心誦讀夜分方寢<lb/>
<pb n="KR2g0050_WYG_002-15b"/>
或思有所得即起燃燭記之或通宵不寢味而樂之正<lb/>
統改元提調山東學校每臨諸生親為講解不事夏楚<lb/>
先力行而後文藝皆稱之曰薛夫子<hi>李賢撰神道碑</hi>
王振之專政也問三楊曰吾鄉亦有可為京堂者乎皆<lb/>
薦先生召為大理少卿先生初至京居朝房三楊先過<lb/>
之不值語其僕曰若主之擢王太監力也朝罷可即詣<lb/>
謝明日朝退又使人語之終不往振至閣下問薛少卿<lb/>
安在三楊為謝且曰將來見也知李文逹與先生厚召<lb/>
<pb n="KR2g0050_WYG_002-16a"/>
令轉語之李往道意先生曰厚徳亦為是言乎拜爵公<lb/>
朝謝恩私室吾不為也振知其意亦不復問一日會議<lb/>
東閣公卿見振皆拜先生獨立振自是銜之會指揮某<lb/>
死振姪王山欲娶其妾妻持不可妾因誣告妻毒殺夫<lb/>
下御史問誣服大理駁還者三都御史王文承振風㫖<lb/>
劾先生得賄故庇死獄詔繫獄當死人皆危之先生怡<lb/>
然曰辯寃獲咎死何憾焉手持周易誦讀不輟及逮至<lb/>
午門會問先生呼王文曰若安能問我若為御史長自<lb/>
<pb n="KR2g0050_WYG_002-16b"/>
當迴避王怒奏先生囚不服問理詔挷於市殺之門人<lb/>
皆奔走先生神色自若會振有老僕素謹厚不豫事是<lb/>
日哭於厨下振問何為泣曰聞今日薛夫子將刑故泣<lb/>
振問何以知之僕曰鄉人也備告其實振意解會兵部<lb/>
侍郎王偉申救𫝊詔赦之<lb/>
先生居家六年留心理學造詣益深以薦起大理丞時<lb/>
敵騎薄都城先生分守北門都帥初疑其迂及接言論<lb/>
遂訪䇿焉先生曰以天時人事驗之北敵必宵遁既而<lb/>
<pb n="KR2g0050_WYG_002-17a"/>
果然<hi>理學名臣言行録</hi>
景泰元年督川雲轉餉貴州尋陞南京大理卿蘇松飢<lb/>
民貸粟冨民不得遂火富人屋竄海中王文即訊坐謀<lb/>
叛先生抗章辨之獲免者衆是冬御史劉孜薦先生粹<lb/>
學飭躬進無所求退無所累實君子之儒不宜置之閒<lb/>
逺乞召供舘閣之職俾講學輔導必有禆益上曰内閣<lb/>
本朕簡任非人所得薦不許四年秋召為大理卿<hi>吾學編</hi>
中官金英奉使道南京公卿俱餞於江上獨先生不往<lb/>
<pb n="KR2g0050_WYG_002-17b"/>
英賢之至京言於衆曰南京好官惟薛卿耳<hi>神道碑</hi>
英廟復位召公自大理遷禮部右侍郎兼翰林學士入<lb/>
内閣侍郎李賢喜曰正先生行道時也先生曰某自外<lb/>
臣驟進誠意未孚一日召入便殿上服短衣小帽先生<lb/>
不入上遽易服入見語及平時皆正心誠意之言左右<lb/>
皆曰此正薛夫子也<lb/>
于忠肅王宫保就刑先生謂同列曰此事人所共知各<lb/>
有子孫石亨奮然曰事已定不必多言上召閣臣入議<lb/>
<pb n="KR2g0050_WYG_002-18a"/>
先生言陛下復登寳位天也今正月陽生乃天之道二<lb/>
臣罪間陛下用刑宜體天同列皆無言詔減一等先生<lb/>
退而嘆曰殺人以為功仁者不為也<lb/>
居數月議將遣使求獅子於西畨先生諫不聽又見將<lb/>
臣石亨等竊弄威權嘆曰君子見幾而作豈俟終日乎<lb/>
引疾致仕得允三日即出城行至直沽遇風雨舟不能<lb/>
前餱糧俱乏日中猶未舉火吟咏不輟子淳私愠先生<lb/>
曰我雖困而道亨也<lb/>
<pb n="KR2g0050_WYG_002-18b"/>
上惡石亨專徐有貞李文逹許道中退朝謂耿都御史<lb/>
令御史劾之先生謂諸公曰易戒不宻春秋譏漏言禍<lb/>
從此始矣未幾諸公皆下詔獄上以先生學行老成甚<lb/>
重之一日奏對誤稱學生眷注遂衰<lb/>
致仕臨行岳季方正請教先生曰英氣太露最害事後<lb/>
岳貶憶先生之言曰正乃先生之罪人也<lb/>
居家八年四方學者從之甚衆惓惓以復性立教嘗曰<lb/>
此程朱喫𦂳為人處而歐陽公言性非所先誤矣又曰<lb/>
<pb n="KR2g0050_WYG_002-19a"/>
學者讀書窮理須實見得然後驗於身心體而行之不<lb/>
然何異買櫃而還珠也<lb/>
先生學以踐履篤實為本嘗曰格物只是箇性吾終日<lb/>
體察何事是仁之發見何事是義之發見至於萬物各<lb/>
具一理萬理同出一原是其貫通處也每聖賢是師隨<lb/>
其所寓圖書箴規一言一動於理稍有違失覺身心不<lb/>
安凡辭受取予必揆諸義一毫不茍其出處大節光明<lb/>
峻潔於富貴利逹泊如也接人無大小衆寡一以誠待<lb/>
<pb n="KR2g0050_WYG_002-19b"/>
之其言平易簡切不為穿鑿竒僻之說<hi>名臣言行畧</hi>
著讀書録二十卷嘗曰自朱子後性理已明不必復著書<lb/>
程明道許魯齋未嘗著作而言道統者必歸焉先生平<lb/>
日奏疏削其藁皆不存一日撿閲舊書及讀書録束置<lb/>
架上為詩曰七十六年無一事此心惟覺性天通忽遘<lb/>
疾正衣冠危坐而逝時迅雷震屋白霧上升天順甲申<lb/>
六月十五日年七十有六詔贈禮部尚書謚文清成化<lb/>
間國子監丞李紳𢎞治間兵科張九功俱請從祀慶隆<lb/>
<pb n="KR2g0050_WYG_002-20a"/>
辛未允議從祀孔廟<lb/>
時有矜迎復功者先生曰許魯齋不陳伐宋謀凡事取<lb/>
必於智而不循天理之正非聖賢之學也<lb/>
命主會試録首序以正學復性為言或請易曰平生所<lb/>
學惟此<lb/>
先生疾辭時石亨素敬公來視因曰即不留願為先生<lb/>
請勅為家塾敷教且有以資養先生曰昔許魯齋去元<lb/>
世祖賜勅書以教人魯齋懸之屋梁終身不以示人若<lb/>
<pb n="KR2g0050_WYG_002-20b"/>
資其養曷若不辭官耶亨嘆息而去<hi>並聖學宗傳</hi>
南陽當國毎以書寄先生始終不答門人問之曰昔温<lb/>
公居洛吕申公當國屢以書起居温公不答某亦此意<lb/>
<hi>名臣録</hi>
晚年玩心髙明黙契其妙有不言而悟者<hi>李文逹撰神道碑</hi>
先生剛方正大以聖賢為師處已接物不詭隨不屈撓<lb/>
講論經書窮究義理自一心一身推之至於萬物萬事<lb/>
然後約之以歸於一其餘子史百家靡不淹貫究竟至<lb/>
<pb n="KR2g0050_WYG_002-21a"/>
極尤䆳於性理之學周易太極圖西銘近思録未嘗釋<lb/>
手常瞑目端坐思索有得欣然見於顔靣言動舉止悉<lb/>
合矩度可為人法居家孝弟忠信對妻子如嚴賓及至<lb/>
接人和氣可掬不語人以其所未至嘗以程門教人居<lb/>
敬窮理接引後學晚年造詣髙明踐履篤實益至純熟<lb/>
其詩文平易冲澹渾成不假雕刻誠所謂布帛菽粟切<lb/>
於民生日用而不可缺者也<hi>門人張鼎撰文集序</hi>
先生崛起數百年之後心印濂洛神會洙泗學以復性<lb/>
<pb n="KR2g0050_WYG_002-21b"/>
為本言以明性為先其言曰六經四書性之一字括盡<lb/>
又曰孟子之後道不明只是性不明至論所傳之事曰<lb/>
明此性行此性而已嗚呼至矣盡矣若夫風雩之樂鳶<lb/>
魚之詠每曰道理舉目可見其獨智自詣何如哉先生<lb/>
仕止久速充實光輝許魯齋之後僅見而已其飄然脫<lb/>
洒無所顧慮雖劉静修鳯凰翔於千仞之氣象又何尚<lb/>
焉是宜行已立朝磊落潔白終始無虧而立徳立言與<lb/>
天壤俱存也<hi>門人閻禹錫撰讀書録序</hi>
<pb n="KR2g0050_WYG_002-22a"/>
先生自少即厭科舉之學慨然有求道志學務力行嘗<lb/>
曰聖人千言萬語皆說人身心上事誠能因其言反求<lb/>
之身心擺脫私累則身心皆天理矣又曰某二十年治<lb/>
一恕字尚不能消磨方信克已之難<hi>髙景逸撰文清公傳</hi>
力行好古進趨有程寤寐河洛以究舂陵敡歴外憲大<lb/>
棘之卿縲絏非罪復起而丞貳卿掌制以弼以承豈寳<lb/>
逺物而志可行乞年以退維道之禎<hi>彭韶撰贊</hi>
本朝理學實始於公求之於宋若濂溪翁惟得其𫝊欲<lb/>
<pb n="KR2g0050_WYG_002-22b"/>
考無從復性之教最為有功孔孟程朱平生所宗讀書<lb/>
有録無理不窮太露天機豁我顓蒙<hi>楊廉撰贊</hi>
劉念臺曰薛文清隨處體認天理之學<lb/>
　<hi>佳</hi>按先生微言盡在讀書録學者精察熟玩當自得<lb/>
　之<lb/>
　<hi>佳</hi>又曰竊謂朱子之學真西山得其正許魯齋得其<lb/>
　大薛敬軒得其純願學朱子者從是以入徳焉庶乎<lb/>
　其不差矣<lb/>
<pb n="KR2g0050_WYG_002-23a"/>
顧涇陽曰薛文清讀書録似乎句句是現成的不曾使<lb/>
自家些子意思只句句從躬行心得中拈出來便句句<lb/>
是文清的<lb/>
彭氏時曰先生心契乎性理之淵源行蹈乎聖賢之軌<lb/>
轍窮逹一心夷險一節真欲實踐今之真儒也<lb/>
嘉靖中科道雒遵馬三樂等會議曰故禮部侍郎薛瑄<lb/>
鍾河汾之霛秀接洙泗之正𫝊學以復性為本以敬為<lb/>
要窮理以擴其欲力行以踐其實潜心孔孟寤寐程朱<lb/>
<pb n="KR2g0050_WYG_002-23b"/>
自許衡而下造詣未有或之先者也夷攷其平生剛方<lb/>
正直不畏强禦清修苦節可質神明拳拳乎致君堯舜<lb/>
而不隨世以就功名侃侃乎許身稷契而不因難以移<lb/>
厥志知行兼全表裏無間誠昭代理學名臣之首出純<lb/>
粹而無雜者也矧今士習漸流道貞日晦講良知者以<lb/>
頓悟為妙而略居敬窮理之功論道體者以幻空為言<lb/>
而昧理一分殊之實非惟不足以明道而適所以病道<lb/>
也兹欲挽之于正惟在表章真儒使卓然知所崇尙庶<lb/>
<pb n="KR2g0050_WYG_002-24a"/>
乎彰懿行於將來振儒宗於百代大道昭明而正學丕<lb/>
著其於世教非小補云<lb/>
先生勸開經筵講學疏略云選公卿侍從文學之臣有<lb/>
學術純正持已端方謀深慮逺才識超卓通達古今明<lb/>
練治體者一二十人使之更代入直皇上視朝之暇日<lb/>
御便殿即召各臣進講其所讀之書先大學論語孟子<lb/>
中庸兼講尚書春秋諸史則資治通鑑綱目務要詳細<lb/>
陳說聖賢修已治人之要懇切開告帝王端心出治之<lb/>
<pb n="KR2g0050_WYG_002-24b"/>
方以至唐虞三代漢唐宋以來人君行何道而天下治<lb/>
安為何事而天下乖亂與夫賞善罰惡之典任賢去邪<lb/>
之道莫不畢陳於前如此則勸講之官庶可日修其職<lb/>
講官之職既修而朝夕緝熙啟沃之力亦有資於聖心<lb/>
聖徳日新於以修治道則正心以正朝廷正朝廷以正<lb/>
百官正百官以正萬民而治道有修明之效此講學有<lb/>
資於成大功戡大難宜急行之而不宜緩焉者也<hi>文集</hi>
先生曰余昨自京師來湖南瀕行僚友有誦唐人此鄉<lb/>
<pb n="KR2g0050_WYG_002-25a"/>
多寳玉慎莫厭清貧之句余不忘其規戒之厚<hi>先正要語</hi>
自幼書史目輒成誦端重不為兒嬉年十二元儒魏范<lb/>
諸公與講論經史名理退謂人曰聖門有人矣先生自<lb/>
是厭科舉之學慨然有求道志精思力踐言動必質諸<lb/>
書一有不合終夜反側不寐<lb/>
耿氏曰闗中吕涇野記公祠述立朝風節詳矣然公非<lb/>
直矯然以名節自樹者讀其書諷誦其緒言葢亦有原<lb/>
本矣公嘗曰心中無物其大浩然無涯曰萬物不能礙<lb/>
<pb n="KR2g0050_WYG_002-25b"/>
天之大萬事不能礙心之虚曰無欲非道入道自無欲<lb/>
始寡欲者便無事心便澄然余惟先生之教以復性為<lb/>
宗嘗曰格物只是格箇性玩諸緒言誠亦知性者哉學<lb/>
不知性而浮慕先生風節鮮不為殉名釣奇者由有道<lb/>
者觀之亦足羞矣世何賴焉<lb/>
先生登第時學士楊文貞欲舘之訓諸子先生固辭陞<lb/>
南京大理寺卿守備中官興安袁誠時無抗禮者先生<lb/>
至安謂人曰此與王振作對頭者何可屈耶午節饋扇<lb/>
<pb n="KR2g0050_WYG_002-26a"/>
先生曰此朝廷禮不敢受<hi>並宗傳</hi>
羅整庵曰薛文清學識純正踐履篤實出處進退惟義<lb/>
之安其言雖間有可疑然察其所至少見有能及之者<lb/>
可謂君子儒矣<hi>困知記下同</hi>
　<hi>佳</hi>按整庵所疑者氣有聚散理無聚散之說<lb/>
讀書録有云韓魏公范文正諸公皆一片忠誠為國之<lb/>
心故其事業顯著而名望孚動於天下後世之人以私<lb/>
意小智自持其身而欲事業名譽比儗前賢難矣哉其<lb/>
<pb n="KR2g0050_WYG_002-26b"/>
言甚當薛文清葢有此心非徒能為此言而已大扺能<lb/>
主忠信以為學則必有忠誠以事君事君之忠當素定<lb/>
於為學之日<lb/>
門人洛陽閻禹錫白良輔咸寜張鼎其著也<lb/>
孝宗初給事張九功言瑄尚真知尊躬行仕則體國學<lb/>
以明道濂洛之源流覃懷之步武惟陛下以孔子之道<lb/>
治天下辨真偽别純駁俾人知所向臣謂瑄宜從祀廟<lb/>
庭詔祠瑄於鄉九年給事楊廉言瑄所著讀書録皆積<lb/>
<pb n="KR2g0050_WYG_002-27a"/>
年精思有益後學乞板置國學俾諸生摹印誦讀賜鄉<lb/>
祠額曰正學<lb/>
先生以復性為宗濂洛為鵠所著讀書録大概為太極<lb/>
圖說西銘正䝉之義疏然多重複雜出未經刪削葢惟<lb/>
體騐身心非欲成書也其謂理氣無先後無無氣之理<lb/>
亦無無理之氣不可易矣<lb/>
崔後渠曰先生之佐大理王振引之也當時若辭而不<lb/>
往豈不愈於抗而得禍與于忠肅有社稷之功其受害<lb/>
<pb n="KR2g0050_WYG_002-27b"/>
也先生固争之矣争不得即以此事而去尤為光明俊<lb/>
偉<lb/>
門人白良輔曰太極之實不過乎中正仁義而已欲知<lb/>
先生之道者當觀之太極可也<lb/>
吕涇野曰先生今代儒之道學其一人乎先生之生也<lb/>
紫衣兆母齊之夢<hi>母將就舘夢紫衣人來</hi>啼聲動祖義之卜<hi>先生生有</hi>
<hi>異質家人乃欲棄祖聞哭聲止</hi>五臟露如水晶其清透骨七嵗通乎論<lb/>
孟其智鄰神年方垂髫參議欲請見而不往<hi>謂李宗問</hi>既嬰<lb/>
<pb n="KR2g0050_WYG_002-28a"/>
法豸師保求識靣而不得<hi>楊文貞士竒</hi>道若可行雖卑官不<lb/>
屈義如難從於權勢奚顧玉田謫戍皆元之耆儒也不<lb/>
敢以師自居稱聖門之有人<hi>先生方十五六隨父在玉田諸御史謫者永嘉徐懷</hi>
<hi>玉髙宻魏希文濟南王素亨父請之教先生諸君皆以友處</hi>金陵鎮守皆時之巨璫<lb/>
也不敢以勢自處雖卻扇而不怒<hi>太監興安袁誠於端午送扇先生辭曰賜</hi>
<hi>扇乃天子事不敢受</hi>疏講學以禦侮敵既入而遽退<hi>己巳之變</hi>布恩信<lb/>
以撫苗檄方馳而蠻平<hi>語貴州都帥</hi>辨寃獲咎逆師保而不<lb/>
悔懲姦伸法雖豪右之罔赦<hi>在南京大理寺</hi>或雪夜以抄經雖<lb/>
<pb n="KR2g0050_WYG_002-28b"/>
獄院而誦易<hi>謂辨誣忤王文馬順王振</hi>法若可伸於軍妻之必辨既<lb/>
受爵於公朝不知私室之謝恩欲𫝊道與來學豈對科<lb/>
舉之旁問稱病出閣寜犯乎吉祥<hi>謂諸公拜賀曹吉祥</hi>慷慨就獄<lb/>
思比於劉球英廟易服以見若昔汲黯之必冠石亨請<lb/>
勅與歸則必許衡之懸梁見幾而行於醴酒不設之時<lb/>
<hi>見石亨弄威福柄</hi>得書而比於居洛不答之老<hi>謂得李賢諸公書</hi>守車<lb/>
輪户牖之志監銀場而黜貪墨一時軒<hi>輗</hi>耿<hi>九疇</hi>諸公不<lb/>
足以方其清也為菽粟布帛之文録讀書而究性理一<lb/>
<pb n="KR2g0050_WYG_002-29a"/>
時劉<hi>定之</hi>李<hi>賢</hi>諸公不足以並其文也故蹇夏三楊勲矣<lb/>
人或議其節張<hi>紞</hi>許<hi>觀/</hi>劉<hi>球/</hi>周<hi>是修</hi>節矣人或議其幾呉<lb/>
<hi>與弼</hi>陳<hi>獻/章</hi>羅<hi>倫/</hi>胡<hi>居/仁</hi>有極髙明之學道中庸恐未同黄<hi>福</hi>
李<hi>時勉</hi>王<hi>竑/</hi>于<hi>謙</hi>有以身狥國之勇盡精微恐不逮若乃<lb/>
先生以力行為讀書以明道為修辭清而不詭異而且<lb/>
同潜學孔顔抗志程朱老不殊壯困未改通許魯齋之<lb/>
後未有見其能比者也故當其存時或曰今夫子<hi>山東及四</hi>
<hi>方士子稱</hi>或曰真鐵漢<hi>通政李/錫稱</hi>或曰好官一人<hi>太監金英稱</hi>或曰<lb/>
<pb n="KR2g0050_WYG_002-29b"/>
不愧往哲<hi>冡宰何文淵稱薦欲代己時方提學</hi>或曰躬行實踐<hi>學士江淵稱且薦入</hi>
<hi>閣</hi>或曰本朝理學一人<hi>大學士/李賢稱</hi>或曰學已至乎樂地<hi>都御</hi>
<hi>史張鼎稱</hi>其不平者止權貴耳及其既殁或曰今之真儒當<lb/>
入孔廟<hi>給事中張九功奏</hi>或曰明體適用此明大儒當入從祀<lb/>
<hi>工部侍郎姚鏌奏</hi>或曰潜心理學可祀廟庭<hi>布政許讃奏</hi>或曰有功<lb/>
名教侑食廟庭無忝<hi>冡宰喬宇序</hi>其未祀者葢有待耳然則<lb/>
今日之舉振頺風而警後世廣徳意而顯前哲豈為泰<lb/>
乎<hi>重建薛文清公祠堂記</hi>
<pb n="KR2g0050_WYG_002-30a"/>
門人王英曰先生之學造乎無極太極之妙先生之行<lb/>
謹乎難進易退之操<lb/>
門人李㫤曰先生之怒也如雷迅風烈其過也如雲消<lb/>
霧釋剛毅絶肖伊川其氣象亦𩔖之<lb/>
先生書似文公體甚遒勁惜乎無存<lb/>
讀書録<lb/>
横渠張子云心中所開即便劄記不思則還塞之矣余<lb/>
讀書至心有所開處隨即録之葢以備不思而還塞也<lb/>
<pb n="KR2g0050_WYG_002-30b"/>
若所見之是否則俟正於後之君子云河東薛瑄謹識<lb/>
元亨利貞天之四徳仁義禮智人之四徳天徳流行而<lb/>
不息者剛健而已人雖有是徳而不能無間斷者由有<lb/>
私柔雜之也故貴乎自强不息統體一太極即萬殊之<lb/>
一本各具一太極即一本之萬殊統體者即大徳之敦<lb/>
化各具者即小徳之川流<lb/>
人心有一息之怠便與天地之化不相似<lb/>
天下無性外之物而性無不在故道不可離<lb/>
<pb n="KR2g0050_WYG_002-31a"/>
天理無内外隠顯之間故貴乎謹獨獨處不能謹而徒<lb/>
飾乎外偽也<lb/>
為學之要莫切於動静動静合宜者便是天理不合宜<lb/>
者便是人欲<lb/>
人心一息之頃不在天理便在人欲未有不在天理人<lb/>
欲而中立者也<lb/>
吾於静峕亦頗識是理但動有與静違者由存養省察<lb/>
之不至也易傳曰易變易也變易以從道也如人之一<lb/>
<pb n="KR2g0050_WYG_002-31b"/>
動一静皆變易也而動静之合乎理者即道也<lb/>
少欲覺身輕<lb/>
心中無一物其大浩然無涯<lb/>
嘗觀山勢髙峻直截即生物不暢茂其勢奔赴溪谷合<lb/>
輳囘環者即其中草木暢茂葢髙峻直截者氣散走難<lb/>
畜聚故生物之力薄囘環合輳者元氣至此蓄積包藏<lb/>
者多故生物之力厚水亦然灘石峻即水急而魚鱉不<lb/>
留淵潭深則魚鱉之屬聚焉以是而驗之人其峭急淺<lb/>
<pb n="KR2g0050_WYG_002-32a"/>
露者必無所蓄積必不能容物作事則輕易而寡成寛<lb/>
緩深沈者則所蓄必多於物無所不容作事則安重有<lb/>
力而事必成善學者觀於山水之間亦可以進徳矣<lb/>
氣直是難養余克治用力久矣而忽有暴發者可不勉<lb/>
㦲二十年治一怒字尚未消磨得盡以是知克己最難<lb/>
余每夜就枕必思一日所行之事所行合理則恬然安<lb/>
寢或有不合即展轉不能寐思有以更其失又慮始勤<lb/>
終怠也因筆録以自警性非特具於心者為是凡耳目<lb/>
<pb n="KR2g0050_WYG_002-32b"/>
口鼻手足動静之理皆是非特耳目口鼻手足動静之<lb/>
理為是凡天地萬物之理皆是也故曰天下無性外之<lb/>
物而性無不在<lb/>
欲淡則心清心清則理見<lb/>
程子曰求言必自近易於近者非知言者也積累之久<lb/>
涵泳之深當别有所見湖南靖州讀論語坐久假寐既<lb/>
覺神氣清甚心體浩然若天地之廣大葢欲少則氣定<lb/>
心清理明其妙難以語人<lb/>
<pb n="KR2g0050_WYG_002-33a"/>
聖賢千言萬語皆說人身心上事能因其言以反求諸<lb/>
身心猛省而擺脫盡私累則身心皆天理而大可知矣<lb/>
聖人之所以為聖人以其公天地萬物為一體屈伸消<lb/>
長進退存亡一由乎理之自然而不自私也老莊必欲<lb/>
外天地萬物極其智術為巧免之計其自私也甚矣<lb/>
元人有以北有許衡南有呉澄並稱者此非後學所敢<lb/>
輕議然即其書求其心考其行評其出處則二公之實<lb/>
可見矣<lb/>
<pb n="KR2g0050_WYG_002-33b"/>
許魯齋余誠實仰慕竊不自揆妄為之言曰其質粹其<lb/>
識髙其學純其行篤其教人有序其條理精宻其規模<lb/>
廣大其胸次洒落其志量𢎞毅又不為浮靡無益之言<lb/>
而有厭文弊從先進之意朱子之後一人而已<lb/>
許魯齋自謂學孔子觀其去就從容而無所係累真仕<lb/>
止久速之氣象也魯齋不陳伐宋之謀其志大矣世祖<lb/>
雖不能盡行魯齋之道然待之之心極誠接之之禮極<lb/>
厚自三代以下道學君子未有際遇之若此也<lb/>
<pb n="KR2g0050_WYG_002-34a"/>
嘗觀周子二程子張子邵子皆與斯道之傳者也而朱<lb/>
子作大學中庸序惟以二程子繼孟氏之統而不及三<lb/>
子何邪葢三子各自為書或詳於性命道徳象數之微<lb/>
有非後學造次所能窺測二程則表章大學中庸語孟<lb/>
述孔門教人之法使皆由此而進自洒掃應對孝弟忠<lb/>
信之常以漸及乎精義入神之妙循循有序人得而依<lb/>
據此朱子以二程子上繼孔孟之統而不及三子歟然<lb/>
朱子於太極圖通書則尊周子於西銘正䝉則述張子<lb/>
<pb n="KR2g0050_WYG_002-34b"/>
於見則主邵子又豈不以進修之序當謹守二程之法<lb/>
博學之功又當兼攷三子之書耶及朱子又集小學之<lb/>
書以為大學之基本註釋四書以聖賢之淵微是則繼<lb/>
二程之統者朱子也至許魯齋專以小學四書為修已<lb/>
教人之法不尚文辭務敦實行是則繼朱子之統者魯<lb/>
齋也<lb/>
四書集註章句或問皆朱子萃羣賢之言議而折衷以<lb/>
義理之權衡至廣至大至精至宻發揮先聖賢之心殆<lb/>
<pb n="KR2g0050_WYG_002-35a"/>
無餘藴學者但當依朱子精思熟讀循序漸進之法潜<lb/>
心體認而力行之自有所得切怪後人之於朱子之書<lb/>
之意尚不能遍觀而盡識或輒逞已見妄有疵議或勦<lb/>
拾成說寓以新名衒新竒而掠著述之功多見其不知<lb/>
量也<lb/>
四書當先以集註章句為主參之於或問如輯釋諸書<lb/>
固多有發明處但語録或因人淺深而發或有未定之<lb/>
論諸儒又或各持所見間有與朱子異者若經文集註<lb/>
<pb n="KR2g0050_WYG_002-35b"/>
章句未通而汛觀此則本義反為所隔使人將有望洋<lb/>
之嘆若經文集章句或問既已貫通在已之權度既定<lb/>
然後兼考諸書則知所擇矣<lb/>
余少知王霸之名而不知其實近日方思得之葢謂之<lb/>
王者自一念一慮一心一身刑于妻子逹之家國天下<lb/>
無非仁義禮智之充周初無内外隠顯逺近之間也程<lb/>
子所謂有天徳便可語王道天徳即仁義禮智之徳王<lb/>
道即是徳推之政事逹之家邦天下者是也謂之霸者<lb/>
<pb n="KR2g0050_WYG_002-36a"/>
形諸念慮身心者無非人欲之私施諸政事征伐者則<lb/>
假夫仁義之名其内外隠顯逺近名實判然不相須矣<lb/>
此王覇誠偽之所以不同也歟<lb/>
莊子曰嗜欲深者天機淺葢嗜欲昏亂此心則理無自<lb/>
而見故周子曰一者無欲也無欲其至矣<lb/>
修徳行義之外當一聽於天若計較利逹日夜思慮萬<lb/>
端而所思慮者又未必遂徒自勞擾祗見其不知命也<lb/>
安往而非事安往而非道人臣當即所遇以為其事則<lb/>
<pb n="KR2g0050_WYG_002-36b"/>
道無不安矣茍不能安於所遇在此念彼則不能以道<lb/>
自處審矣<lb/>
余在沅辰令一小童燒栗忽殻破聲爆可畏葢熱氣在<lb/>
内不得出故奮裂而有聲先儒論雷霆之理葢如此<lb/>
無欲非道入道自無欲始博文是明此理約禮是行此<lb/>
理<lb/>
道本無名姑以萬物萬事必由是以行故强名之曰道<lb/>
耳<lb/>
<pb n="KR2g0050_WYG_002-37a"/>
一故神太極也兩故化隂陽也<lb/>
不能感人皆誠之未至誠不能動人當責諸已學以静<lb/>
為本<lb/>
常沈静則含蓄義理深而應事有力<lb/>
少言沈黙最妙<lb/>
厚重静定寛緩進徳之基<lb/>
無欲則所行自簡敬則中虚無物<lb/>
處人之難處者正不必厲聲色與之辯是非較長短惟<lb/>
<pb n="KR2g0050_WYG_002-37b"/>
謹於自修愈謙愈約彼將自服不服者妄人也又何較<lb/>
焉<lb/>
涵養深則怒已即休而心不為之動矣<lb/>
纔舒放即當收斂纔言語便思簡黙<lb/>
不可乗喜而多言不可乗快而易事<lb/>
因喜而多言覺氣流而志亦為動<lb/>
常黙最妙已心既存而人自敬<lb/>
輕言輕動之人不可以與深計易喜易怒者亦然<lb/>
<pb n="KR2g0050_WYG_002-38a"/>
聞事不喜不驚者可以當大事<lb/>
不可因人曲為承順而遂與之合惟以義相接則可以<lb/>
與之合事纔入手便當思其發脫處事已往不追最妙<lb/>
人能於言動事為之間不敢輕忽而事事處置合宜則<lb/>
浩然之氣自生矣<lb/>
多言最使人心志流蕩而氣亦損少言不惟養得徳深<lb/>
又養得氣完而夢寐亦安<lb/>
嘗乗快不覺多言至夜枕席不安葢神氣為多言所損<lb/>
<pb n="KR2g0050_WYG_002-38b"/>
也此雖近於修養之說然養徳亦自謹言始<lb/>
養之深則發之厚養之淺則發之薄觀諸造化可見窮<lb/>
冬大寒天地閉塞而元氣蓄藏既固至春則發逹充盛<lb/>
而不可遏若冬暖元氣露泄則春亦生物不盛而疫癘<lb/>
作矣<lb/>
矯輕警惰只當於心志言動上用力<lb/>
安於故習則徳不新須是盡去舊習從新做起張子曰<lb/>
濯去舊見以來新意余在辰州五更忽念已徳所以不<lb/>
<pb n="KR2g0050_WYG_002-39a"/>
大進者正為舊習纒繞未能掉脫故為善而善未純去<lb/>
惡而惡未盡自今當一刮舊習一言一行求合於道否<lb/>
則匪人矣<lb/>
若胸中無物殊覺寛平快樂<lb/>
一念之非即遏之一動之妄即改之<lb/>
發奮誠心要做好人一切舊習定須截斷<lb/>
萬起萬滅之私亂吾心久矣今當悉皆掃去以全吾湛<lb/>
然之性<lb/>
<pb n="KR2g0050_WYG_002-39b"/>
所見既明當自信不可因人所說如何而易吾之自信<lb/>
不可强語人以不及非惟不能入彼將易吾言矣<lb/>
篤志此道使天下之物不能尚其庶有進乎<lb/>
勢無兩重之理此重則彼輕此輕則彼重故道義重則<lb/>
外物輕道義輕則外物重為學之士常使外物不能勝<lb/>
其道義則此日重彼日輕積久唯見道義而不復知有<lb/>
外物矣<lb/>
常黙可以見道<lb/>
<pb n="KR2g0050_WYG_002-40a"/>
徳進則言自簡<lb/>
斯須茍且即非敬矣心虛有内外合一之氣象<lb/>
仁只是此心之理與萬物都相貫通故欣戚相闗而能<lb/>
愛纔不貫通便相間隔只知有已不知有物欣戚不相<lb/>
闗而不能愛矣<lb/>
工夫切要在夙夜飲食男女衣服動静語黙應事接物<lb/>
之間於此事事皆合天則則道不外是矣<lb/>
元無虧欠元無止息一念之差心即放纔覺其差而心<lb/>
<pb n="KR2g0050_WYG_002-40b"/>
即正斯須心不在而動即妄矣<lb/>
念慮一毫雜妄即非仁便當克去<lb/>
習舉業者借經書之文以徼利逹而不知一言之可用<lb/>
誠所謂侮聖人之言也<lb/>
人倫明則禮樂興<lb/>
人有斯須之不敬則怠慢之心生而非禮矣有斯須之<lb/>
不和則乖戾之心生而非樂矣故曰禮樂不可斯須去<lb/>
身<lb/>
<pb n="KR2g0050_WYG_002-41a"/>
程子謂期月三年一世大國五年小國七年之𩔖皆當<lb/>
思其作為如何乃有益竊謂為學亦然讀聖賢書於其<lb/>
一字一句皆當思其作為如何乃有益也<lb/>
易揺而難定易昏而難明者人心也唯主敬則定而明<lb/>
主一則作事不差纔二三則動作小事亦差矣况大事<lb/>
乎<lb/>
須知已與物皆從隂陽造化中來則知天地萬物一體<lb/>
矣<lb/>
<pb n="KR2g0050_WYG_002-41b"/>
思無疆為學思索義理者當深體之葢義理深逺無窮<lb/>
茍思慮淺近則不足以造其藴惟思慮無疆則可以得<lb/>
高深𤣥逺之㫖易曰惟深也故能通天下之志主一則<lb/>
氣象清明二三則昏昧矣<lb/>
讀書不體貼向自家身心上做工夫雖盡讀古今天下<lb/>
之書猶無益也將聖賢言語作一塲話說學者之通患<lb/>
自家一箇身心尚不能整理更論甚政治<lb/>
後人開口論天下事若指諸掌然自治空踈作事無本<lb/>
<pb n="KR2g0050_WYG_002-42a"/>
果能有成乎<lb/>
有欲則人得而中之惟無欲彼無自而入<lb/>
清心省事居官守身之要<lb/>
洗心退藏于宻以約失之者鮮矣<lb/>
雖數十年務學之功茍有一日之間則前功盡棄故曰<lb/>
為山九仞功虧一簣<lb/>
徳性之學須要時時刻刻提撕警省則天理常存而人<lb/>
欲消熄茍有一息之間則人欲長而天理微矣<lb/>
<pb n="KR2g0050_WYG_002-42b"/>
不察理之有無而泛讀一切不經駁雜之書務以聞見<lb/>
該博取勝於人吾知其記愈多而心愈窒志愈荒而識<lb/>
愈昏矣如此讀書非徒無益是又適所以為心術之害<lb/>
也<lb/>
學至於心中無一物則有得矣<lb/>
曰命曰性曰誠曰道曰理曰太極一也<lb/>
謹言乃為學第一工夫言不謹而能存心者鮮矣<lb/>
一語妄發即有悔可不慎哉<lb/>
<pb n="KR2g0050_WYG_002-43a"/>
余於坐立方向器用安頓之𩔖稍有不正即不樂必正<lb/>
而後已非作意為之亦其性然<lb/>
為學於應事接物處尤當詳審每日不問大事小事處<lb/>
置悉使合宜稍久則業廣矣<lb/>
無極而太極天地之性也太極動而生陽静而生隂氣<lb/>
質之性也天地之性以不雜者言之故曰無極而太極<lb/>
○是也氣質之性以不離者言之故曰太極動而生陽<lb/>
静而生隂□是也然無極而太極即隂陽中之太極隂<lb/>
<pb n="KR2g0050_WYG_002-43b"/>
陽中太極即無極而太極太極雖不雜乎隂陽天地之<lb/>
性氣質之性一而二二而一者也<lb/>
觀太極中無一物則性善可知有不善者皆隂陽雜揉<lb/>
之渣滓也<lb/>
不能知止則耳目無所加手足無所措知止則動静各<lb/>
當乎理<lb/>
萬物不能礙天之大萬事不能礙心之虚<lb/>
不力行只是學人說話<lb/>
<pb n="KR2g0050_WYG_002-44a"/>
程朱之外諸儒性理雜論尤當大著眼力以辨其真是<lb/>
真非不可執以為先儒成說而悉從其言魯齋謂其言<lb/>
有彌近理而大亂真者葢謂是也<lb/>
程子作字甚敬曰只此是學葢事有大小理無大小大<lb/>
事謹而小事不謹則天理即欠缺間斷故作字雖小事<lb/>
必敬者所以存天理也<lb/>
作詩作文寫字皆非本領工夫惟於身心上用力最要<lb/>
身心之功有餘力游焉可也<lb/>
<pb n="KR2g0050_WYG_002-44b"/>
求在外者未可必求在内者必可得未可必者一聽於<lb/>
天必可得者當責之已人惻然慈良之心即天地藹然<lb/>
生物之心<lb/>
萬金之富不以易吾一日讀書之樂也<lb/>
聽言雜則與之俱化遂失其正故貴乎聽徳惟聰<lb/>
若以太極在氣先則是氣有斷絶而太極别為一懸空<lb/>
之物而能生夫氣矣是豈動静無端隂陽無始之謂乎<lb/>
開卷即有與聖賢不相似處可不勉乎<lb/>
<pb n="KR2g0050_WYG_002-45a"/>
若實見得雖生死猶不可異况取舎之間乎<lb/>
懈意一生即為自棄<lb/>
大丈夫心事當如青天白日使人得而見之可也<lb/>
心誠色温氣和辭婉必能動人<lb/>
無一毫加於本分之外乃知自矜自伐者皆妄也<lb/>
人只為拘於形體自小若能不為形氣所拘則内外合<lb/>
一而不勝其大矣<lb/>
凝定最有力<lb/>
<pb n="KR2g0050_WYG_002-45b"/>
一息不可不涵養只在坐作動静語黙之間<lb/>
輕當矯之以重急當矯之以緩褊當矯之以寛躁當矯<lb/>
之以静暴當矯之以和粗當矯之以細察其偏者而悉<lb/>
矯之久則氣質變矣<lb/>
斯須省察不至則妄念發<lb/>
心一操而羣邪退聽一放而羣邪並興<lb/>
操心一則義理昭著而不昧一則神氣凝定而不浮養<lb/>
徳養身莫過於操心之一法也許魯齋詩曰萬般補養<lb/>
<pb n="KR2g0050_WYG_002-46a"/>
皆虚偽只有操心是要規惟心得而實踐者乃知其言<lb/>
之有味<lb/>
纔收斂身心便是居徳纔尋思義理便是窮理二者交<lb/>
資而不可缺一也<lb/>
一於居敬而不窮理則有枯寂之病一於窮理而不居<lb/>
敬則有紛擾之患<lb/>
居敬有力則窮理愈精窮理有得則居敬愈固<lb/>
人不主敬則此心一息之間馳騖出入莫知所止也堯<lb/>
<pb n="KR2g0050_WYG_002-46b"/>
典以欽之辭始益稷以欽之辭終則堯舜𫝊心之要可<lb/>
知矣<lb/>
好議論前軰得失乃初學之大病前軰誠有不可及者<lb/>
未可輕議也<lb/>
言不及行可恥之甚非特發於口者謂之言凡著於文<lb/>
辭者皆是也當觀後人肆筆奮詞議論前人之長短及<lb/>
夷考其平生之所為不及古人多矣豈非言不及行可<lb/>
恥之甚乎吾軰所當深戒也<lb/>
<pb n="KR2g0050_WYG_002-47a"/>
當韓子之時異端顯行百家並倡孰知堯舜禹湯文武<lb/>
周公孔子孟軻為相𫝊之正統又孰知孟軻氏没而不<lb/>
得其𫝊又孰知仁義道徳合而言之又孰知人性有五<lb/>
而情有七又孰知尊孟氏之功不在禹下又孰敢排斥<lb/>
釋氏濱於死而不顧若此之𩔖大綱大節皆韓子得之遺<lb/>
經發之身心見諸事業而伊洛真儒之所稱許而推重<lb/>
者也後學因見先儒有責備之言遂勦拾其說妄議韓<lb/>
子若不足學者設使此軰生韓子之時無先覺以啟其<lb/>
<pb n="KR2g0050_WYG_002-47b"/>
迷無定論以一其志吾見淪於流俗惑於異端之不暇<lb/>
又安敢窺韓子之門墻哉故論韓子之得失在周程張<lb/>
朱數君子則可茍未及數君子皆當自責自求殆未可<lb/>
輕加詆議以取僣妄之罪也<lb/>
韓子氣質明敏剛正樂易寛厚皆過於人但生於學絶<lb/>
道散之時無所講明切磋以底大就使生宋時得與道<lb/>
學諸君子游則其所立當不止是矣<lb/>
不能克己者志不勝氣也<lb/>
<pb n="KR2g0050_WYG_002-48a"/>
私無大小覺即克去<lb/>
學者之心當常有所操則物欲退聽斯須少放即邪僻<lb/>
之萌滋矣<lb/>
無義理以養心何所不至<lb/>
處事了不形之於言尤妙<lb/>
志固難持氣亦難養主敬可以持志少慾可以養氣廣<lb/>
大虚明氣象無欲則見之<lb/>
人只是箇心性静則存動則應明白坦直本無許多勞<lb/>
<pb n="KR2g0050_WYG_002-48b"/>
擾若私意一起則支節横生而紛紜多事矣<lb/>
但當循理不可使氣<lb/>
當事務叢雜之中吾心當自有所主不可因彼之擾擾<lb/>
而遷易也<lb/>
處事當詳審安重為之以艱難斷之以果决事了即當<lb/>
若無事者不可以處得其當而有自得之心若然則反<lb/>
為所累矣<lb/>
處事最當熟思緩處熟思則得其情緩處則得其當安<lb/>
<pb n="KR2g0050_WYG_002-49a"/>
重深沈者能處大事輕浮淺率者不能<lb/>
一字不可輕與人一言不可輕許人一笑不可輕假人<lb/>
為政當以公平正大行之是非毁譽皆所不恤必欲曲<lb/>
狥人情使人人譽恱則失公正之體非君子之道也<lb/>
乾以易知坤以簡能乾坤只是自然故易簡人能順自<lb/>
然之理則易簡者可黙識矣<lb/>
行第一步心在第一步上行第二步心在第二步上三<lb/>
步四步無不如此所謂敬也如行第一步而心在二步<lb/>
<pb n="KR2g0050_WYG_002-49b"/>
三步之外行第二步而心在四步五步之外即非敬矣<lb/>
至若寫字處事無不皆然寫第一字心在第一字上為<lb/>
一事心在一事上件件專一便是敬程子所謂主一之<lb/>
謂敬無適之謂一與<lb/>
膽欲大見義勇為心欲小文理宻察智欲圓應物無滯<lb/>
行欲方截然有執心細宻則見道心粗則行不著習不<lb/>
察<lb/>
不言而躬行不露而潜修<lb/>
<pb n="KR2g0050_WYG_002-50a"/>
體認之法須於身心之所存所發者要識其孰為中孰<lb/>
為和孰為情孰為道孰為徳孰為仁孰為義孰為禮孰<lb/>
為智孰為誠又當知如何為主敬如何為致恭如何為<lb/>
存養如何為省察如何為克己如何為復禮如何為戒<lb/>
慎恐懼如何為致知力行如何為博文約禮於凡天理<lb/>
之名皆欲識其真於凡用功之要皆欲為其事如此則<lb/>
見道明體道力而無行不著習不察之弊矣<lb/>
學不進率由於因循<lb/>
<pb n="KR2g0050_WYG_002-50b"/>
此果何物耶推而上之莫究其始引而下之不見其終<lb/>
測之而無窮資之而不竭離之而不開斷之而不絶此<lb/>
果何物耶竟不得而名也<lb/>
理氣間不容髪如何分孰為先孰為後<lb/>
循循而不已者其有所至歟<lb/>
程子親受太極圖於周子而終身不以語人其慮逺矣<lb/>
後學有未涉四書門庭者開口即論太極馳心𤣥妙而<lb/>
不知反求諸已其弊有不可勝言者<lb/>
<pb n="KR2g0050_WYG_002-51a"/>
萬物自微以至著<lb/>
究竟無言處方知是一源不識理名難識理須知識理<lb/>
本無名謂有乎則視之無形也謂無乎則其來有本也<lb/>
有本而無形則有而無矣無形而有本則無而有矣有<lb/>
而無無而有非真知有無為一體者不足以語之<lb/>
天地山川日月星辰萬物皆可見也而其所以為是則<lb/>
不可見也以不可見者語人孰信哉葢必心得而後信<lb/>
也心得非他必自近始近莫近於吾身吾身百體皆可<lb/>
<pb n="KR2g0050_WYG_002-51b"/>
見也其所以為是百體之宜則不可見也可見而無不<lb/>
可見者為之主則百體皆失其職矣舉近以明逺則天<lb/>
地山川日月星辰萬物之理一也<lb/>
乍存乍亡者是間斷之時多也<lb/>
吾奮然欲造其極而未能者其病安在得非舊習有未<lb/>
盡去乎舊習最害事吾欲進彼則止吾之進吾欲新彼<lb/>
則汨吾之新甚可惡當刮絶之<lb/>
生理無不貫者仁也<lb/>
<pb n="KR2g0050_WYG_002-52a"/>
道只在動止語黙之間身外求道逺矣<lb/>
為學時時處處是做工夫處雖至微至陋處皆當存謹<lb/>
畏之心而不可忽且如就枕時手足不敢妄動心不敢<lb/>
亂想這便是睡時做工夫以至無時無事不然人心貴<lb/>
乎光明潔浄<lb/>
心地乾浄自然寛平<lb/>
斯須照管不至則外好有潜勾竊引之私不可不察予<lb/>
畏上帝不敢不正可見湯之伐夏一出於上天之公孟<lb/>
<pb n="KR2g0050_WYG_002-52b"/>
子所謂天吏是也夫豈有一毫利天下之心哉茍有利<lb/>
天下之心則非所以為湯矣<lb/>
英氣甚害事渾涵不露圭角最好<lb/>
第一要渾厚包涵從容廣大之氣象<lb/>
只觀人氣象便知其涵養之淺深<lb/>
工夫𦂳貼在身心做不可斯須外離<lb/>
河圖虚中以為太極而兩儀四象八卦皆由是以生邵<lb/>
子所謂天向一中分造化也<lb/>
<pb n="KR2g0050_WYG_002-53a"/>
見得理明須一一踐履過則事與理相安而皆有著落<lb/>
處若見理雖明而不一一踐履過則理與事不相資終<lb/>
無可依據之地曽㸃所以流於狂也<lb/>
讀前句如無後句讀此書如無他書心乃有入<lb/>
精粗本末兼盡所以為聖賢之學若舎粗而求精厭末<lb/>
而求本所謂語理而遺物語上而遺下鮮不流而為異<lb/>
端<lb/>
二程所以接孔孟之𫝊者只是進修有序<lb/>
<pb n="KR2g0050_WYG_002-53b"/>
以鴻鵠之心讀書必不能造乎精微<lb/>
只寡欲便無事無事心便澄然<lb/>
讀書所以不見徳崇業廣者只是講說不曽實行如講<lb/>
學而時習章便能學而時習否讀其為人也孝弟章便<lb/>
能孝弟否讀顔子問仁章便能非禮勿視聽言動否若<lb/>
不能如此只是講說耳<lb/>
心不妄思一心皆天理身不妄動一身皆天理事不妄為<lb/>
事事皆天理<lb/>
<pb n="KR2g0050_WYG_002-54a"/>
心一放即悠悠蕩蕩無所歸着<lb/>
心一收而萬理咸至至非自外來也葢常在是而心存<lb/>
有以識其妙耳心一放而萬理皆失失非向外馳也葢<lb/>
雖在是而心亡無以察其妙耳<lb/>
理只在氣中决不可分先後如太極動而生陽動前便<lb/>
是静静便是氣豈可說理先而氣後也<lb/>
古語曰敬徳之聚也此語最冝潜體葢道妙莫測靡有<lb/>
攸定惟敬則能凝聚得此理常在如心敬則凝聚得徳<lb/>
<pb n="KR2g0050_WYG_002-54b"/>
在心上貎敬則凝聚得徳在貎上以至耳目口鼻之𩔖<lb/>
無不皆然或有不敬則心君放逸而天徳亡百體解弛<lb/>
而物則廢雖曰有人之形其實塊然血氣之軀與物無<lb/>
以異矣此敬之一字乃聚徳之本而為踐形盡性之要<lb/>
也歟<lb/>
朱子曰聚散者氣也若理只泊在氣上初不是凝結自<lb/>
為一物但人分上合當然者便是理不可以聚散言也<lb/>
理既無形安得有盡<lb/>
<pb n="KR2g0050_WYG_002-55a"/>
有形者可以聚散言無形者不可以聚散言<lb/>
朱子語録襍論散見於諸書者甚多當時門人從旁記<lb/>
録豈無一二之誤况𫝊寫之久乎嘗竊謂讀朱子語録<lb/>
雜論不若讀朱子手筆之書為無疑然語録雜論中有<lb/>
義理精確明白發手筆之未發者則不可不考也<lb/>
理雖微妙難知實不外乎天地隂陽五行萬物與夫人<lb/>
倫日用之常善觀者於此黙識焉則其體洞然矣静思<lb/>
善皆已分之當為初與人一毫無與若纔為善即有求<lb/>
<pb n="KR2g0050_WYG_002-55b"/>
名之心乃人欲而非天理矣<lb/>
只於身心口鼻耳目手足動静應事接物至近至小處<lb/>
㸔太極尤分明不必專論於千古之上六合之外也<lb/>
觀太極圖得一静字為處事之本<lb/>
從事於主敬者斯得太極之妙<lb/>
有大學之工夫則有王佐之事業<lb/>
三綱五常禮樂之本萬事之原<lb/>
㸔來理一齊皆具而無一物能外之者<lb/>
<pb n="KR2g0050_WYG_002-56a"/>
天地生人物不是盡安排箇理來與他合下便已都定<lb/>
了無添無減無多無少萬古如是有此理便有此物有<lb/>
此物便有此理原不相離<lb/>
畫前之易冲漠無朕之中而萬象昭然已具也<lb/>
挺持自守者必君子攀援附和者必小人<lb/>
無毫髪欠缺無瞬息間斷<lb/>
不可以有所求<lb/>
心存則因器以識道<lb/>
<pb n="KR2g0050_WYG_002-56b"/>
不以禮制心其欲無涯<lb/>
君子法乾之徤只無私便不息有私則息矣<lb/>
慎言語養徳之大節飲食養生之大<lb/>
聲香色味觸佛書所謂五欲世人之所貪彼欲滅絶者<lb/>
也及其論聲香色味之盛又極人世之所無者而誇耀<lb/>
之何邪<lb/>
讀書固不可不思索然思索太苦而無節則心反為之<lb/>
動而神氣不清如井泉然淆之頻數則必濁凡讀書思<lb/>
<pb n="KR2g0050_WYG_002-57a"/>
索之久覺有倦意當斂襟正坐澄定此心少時再從事<lb/>
於思索則心清而義理自見思索太勞而不節暴其氣<lb/>
也<lb/>
三代之治本諸道漢唐之治詳於法<lb/>
不善之端豈待應物而後見耶如静中一念之刻即非<lb/>
仁一念之貪即非義一念之慢即非禮一念之詐即非<lb/>
智此君子貴乎慎獨也<lb/>
君子性其氣小人氣其性<lb/>
<pb n="KR2g0050_WYG_002-57b"/>
韓魏公范文正公諸公皆一片忠誠為國之心故其事<lb/>
業顯著而名望孚動於天下後世之人以私意小智自<lb/>
持其身而欲事業名譽比擬前賢難矣哉<lb/>
心如鏡敬如磨鏡鏡纔磨則塵垢去而光彩發心纔敬<lb/>
則人欲消而天理明<lb/>
人只於身内求道殊不知身外皆道渾合無間初無内<lb/>
外也<lb/>
聖人之心應物即休元不少動<lb/>
<pb n="KR2g0050_WYG_002-58a"/>
聖人治人不是將自己道理分散與人只是物各付物<lb/>
薛子宴坐水亭忽欝然而雲興滃然而雨集冷然而風<lb/>
生鏘然而蟲急羽者飛秀者植童者侍鱗者適羣物雜<lb/>
然而聲其聲形其色薛子窈然深思獨得其所以為是<lb/>
聲與色者而中心恱<lb/>
敬則卓然<lb/>
敬則光明<lb/>
惟敬足以神明其徳<lb/>
<pb n="KR2g0050_WYG_002-58b"/>
天何言哉即無極之妙<lb/>
人為外物所動者只是淺<lb/>
方為一事即欲人知淺之尤者<lb/>
人有才而露只是淺深則不露<lb/>
凡有形者皆氣無形者皆理<lb/>
内外合一無纎毫之間<lb/>
敬以持巳謙以接物可以寡過矣<lb/>
愈收斂愈充拓愈細宻愈廣大愈深妙愈髙明<lb/>
<pb n="KR2g0050_WYG_002-59a"/>
虚明廣大氣象到人欲浄盡處自見匪言所能喻也順<lb/>
理都無一事<lb/>
順理則泰然行之無所窒礙不順理則鑿矣<lb/>
丙吉深厚不伐張安世謹慎周宻皆可為人臣之法清<lb/>
而有容乃不自見其清清而不能容是自有其清而心<lb/>
反為其所累矣<lb/>
道理浩浩無窮惟心足以管之<lb/>
程子論恭敬曰聰明睿智皆由此出葢人能恭敬則心<lb/>
<pb n="KR2g0050_WYG_002-59b"/>
肅容莊視明聽聰乃可以窮衆理之妙不敬則志氣昏<lb/>
逸四體放肆雖粗淺之事尚茫然而不能察况精微之<lb/>
事乎以是知居敬窮理二者不可偏廢而居敬又窮理<lb/>
之本也<lb/>
天地間至大者莫過於三綱五常之道帝王之為治聖<lb/>
賢之為學皆不外乎是<lb/>
理明後見天地萬物截然各安其分<lb/>
學道固自聖賢之書而入茍徒翫心章句之間而不求<lb/>
<pb n="KR2g0050_WYG_002-60a"/>
實理之所在則亦無以有諸已矣<lb/>
意纔有向便失其正不可不察<lb/>
自治之要寜過於剛<lb/>
古人衣冠偉博皆所以莊其外而肅其内後人服一切<lb/>
簡便短窄之衣起居動静惟務安逸外無所嚴内無所<lb/>
肅鮮不習而為輕佻浮薄者<lb/>
學至於約則有得矣<lb/>
有我之私極難克貴乎明與剛而已<lb/>
<pb n="KR2g0050_WYG_002-60b"/>
萬起萬滅而本體湛然有常者其心之謂與<lb/>
心本寛大無邊一有己私則不勝其小矣<lb/>
程子曰人能克己則仰不愧俯不怍心廣體胖其樂可<lb/>
知竊意顔子之樂亦如此<lb/>
凡所為當下即求合理勿曰今日姑如此明日改之一<lb/>
事茍其餘無不茍矣<lb/>
以誠感人者人亦以誠應以詐御人者人亦以詐應吾心<lb/>
誠志於學天其遂吾願乎<lb/>
<pb n="KR2g0050_WYG_002-61a"/>
忍所不能忍容所不能容惟誠量過人者能之<lb/>
正以處心廉以律己忠以事君恭以事長信以接物寛<lb/>
以待下敬以處事居官之七要也<lb/>
嘗過一獨木橋一步不敢慢惟恐蹉跌墜失人之處世<lb/>
每事能畏慎如此安有失者<lb/>
戯謔甚則氣蕩而心亦為所移不戯謔亦存心養氣之<lb/>
一端恭而和處衆之道<lb/>
有鳯凰翔於千仞之氣象則不為區區聲利所動矣<lb/>
<pb n="KR2g0050_WYG_002-61b"/>
静能制動沈能制浮寛能制𥚹緩能制急<lb/>
先儒謂天包地外竊謂不但包乎地外實行乎地中是<lb/>
則上下内外皆天也<lb/>
大學之至善論語之一貫孟子之性善中庸之誠周子<lb/>
之太極言雖殊而其義一也<lb/>
聖賢垂世立教之意大要欲人復其性而已而後之學<lb/>
者讀聖賢之書但資以為詞章之用利禄之階而不知<lb/>
一言之切於身心聖賢垂世立教之意果何在哉<lb/>
<pb n="KR2g0050_WYG_002-62a"/>
所處之地雖静而心飛颺於外亦不得静也惟身在是<lb/>
而心亦在是則不擇地而静矣<lb/>
一切外事與已本無干涉而與之擾擾俱馳是所以為<lb/>
心病也惟知止則心自定矣心有毫髪所係即不得其<lb/>
平<lb/>
珠藏澤自媚玉藴山含輝此涵養之至要<lb/>
人於動處難得恰好纔動便有差所以發而中節為難<lb/>
也<lb/>
<pb n="KR2g0050_WYG_002-62b"/>
天不以隆冬大寒而息其生物之機緘人不以熟寢大<lb/>
寐而息其虚靈之知覺<lb/>
雖上知不能無人心聖人所謂無欲者非若釋氏盡去<lb/>
根塵但人心之得其正者即道心以其不流於人欲之<lb/>
私所謂無欲也<lb/>
皆實理也知者鮮矣<lb/>
慎言謹行是修已第一事<lb/>
目之逐物最能喪徳故四勿以視居先<lb/>
<pb n="KR2g0050_WYG_002-63a"/>
學須有覺方得總會處<lb/>
莊子曰至人之用心若鏡不將不迎應而不藏程子所<lb/>
謂形容道體之言此𩔖是也<lb/>
先儒月映萬川之喻最好喻太極葢萬川總是一月光<lb/>
萬物統體一太極也川川各具一月光物物各具一太<lb/>
極也其統體之太極即各具之一本其各具之太極即<lb/>
全體之萬殊非有二太極也<lb/>
人譽之使無可譽之實不可為之加喜人毁之使無可<lb/>
<pb n="KR2g0050_WYG_002-63b"/>
毁之實不可為之加戚惟篤於自信而已<lb/>
人之自立當斷於心若實見得是當决意為之不可因<lb/>
人言以前却而易其守<lb/>
分外之事一毫不可與<lb/>
心有開時開時見是理無物不有無時不然塞時則不<lb/>
見矣故為學要時時提醒此心勿令昏塞<lb/>
一念之善景星慶雲一念之惡烈風疾雨<lb/>
與人言宜和氣從容氣忿則不平色厲則取怨<lb/>
<pb n="KR2g0050_WYG_002-64a"/>
進將有為退必自修君子出處惟此二事<lb/>
春秋最重民力凡有興作小大必書聖人仁民之意深<lb/>
矣<lb/>
程子易𫝊質慤精深廣大微妙朱子本義亦有不能出<lb/>
其外者<lb/>
人於實之一字當念念不忘隨事隨處省察於言動居<lb/>
處應事接物之間必使一念一事皆出於實斯有進徳<lb/>
之地<lb/>
<pb n="KR2g0050_WYG_002-64b"/>
隂陽變易自人身以至天地萬物無時不然知此則知<lb/>
易矣<lb/>
只是循天理便有序而和故仁者禮樂之本也<lb/>
維天之命於穆不已者理一也乾道變化各正性命者<lb/>
分殊也為學第一功夫立心為本心存則讀書窮理躬<lb/>
行踐履皆自此進孟子曰學問之道無他求其放心而<lb/>
已程子曰聖賢千言萬語只是欲人將已放之心收之<lb/>
反入身來自能尋向上去皆此意也<lb/>
<pb n="KR2g0050_WYG_002-65a"/>
人為學至要當於妄念起處即遏絶之予每嘗用力於<lb/>
此故書以自勵<lb/>
先儒曰慾心一萌便思理義以勝之即窒慾之要也程<lb/>
子曰敬義夾持直上逹天徳此自為學之要也<lb/>
學易只在語黙動静之間須時時學之<lb/>
易不外動静<lb/>
鳶飛魚躍是道理無一毫之空缺處逝者如斯不舎晝<lb/>
夜是道理無一息間斷處<lb/>
<pb n="KR2g0050_WYG_002-65b"/>
夜氣如泉源淆之數亦不能清矣君子所以貴乎存息<lb/>
也<lb/>
知道則言自簡<lb/>
絶謀利計功之念其心超然無繫<lb/>
黙而存之有得於心非所謂徳乎立得脚定却須寛和<lb/>
以處之<lb/>
時時皆道處處皆道事事皆道不可離如此存養省察<lb/>
之功不可須臾或間也<lb/>
<pb n="KR2g0050_WYG_002-66a"/>
略有與人計較短長意即渣滓消融未盡<lb/>
惟寛可以容人惟厚可以載物<lb/>
挺持剛介之志常存則有以起偷惰而勝人欲一有頺<lb/>
靡不立之志則甘為小人流於卑汚之中而不能振㧞<lb/>
矣<lb/>
莊敬日强安肆日偷之語宜深體玩葢莊敬則志以帥<lb/>
氣卓然有立為善亹亹不倦而不知老之將至安肆則<lb/>
志氣昏惰柔懦無力玩愒嵗月悠悠無成矣<lb/>
<pb n="KR2g0050_WYG_002-66b"/>
識量大則毁譽欣戚不足以動其心<lb/>
誠意孚于未言之前則言出而人信之<lb/>
定見明自信篤可以處大事<lb/>
必能忍人不能忍之觸忤斯能為人不能為之事功士<lb/>
之氣節全在上之人奬激則氣節盛茍樂軟熟之士而<lb/>
惡剛正之人則人務容身而氣節消矣<lb/>
事不可輕忽雖至微至易者皆當以慎重處之<lb/>
觀人之法只觀含蓄則淺深可見<lb/>
<pb n="KR2g0050_WYG_002-67a"/>
至誠以感人猶有不服者况設詐以行之乎<lb/>
人之一呼者太極動而陽也一吸者太極静而隂也吸<lb/>
為呼之根呼為吸之根即隂陽之一動一静而互為其<lb/>
根也以至一語一黙無不皆然則太極隂陽之妙又豈<lb/>
外於人之一身哉<lb/>
太極動而生陽雖自動處說起而其根却自静中來如<lb/>
天之四時貞下起元是也然静又根於動動又根於静<lb/>
所謂動静無端隂陽無始也<lb/>
<pb n="KR2g0050_WYG_002-67b"/>
四方上下往來古今實理實氣無絲毫之空隙無一息<lb/>
之間斷<lb/>
人皆知求鬼神於茫昧不測之間殊不知天地四時日<lb/>
月星辰雨露風霆霜雪山川草木人物鳥獸皆鬼神之<lb/>
著者<lb/>
民咸用之謂之神但人由之而不知也<lb/>
一息之運與古今之運同一塵之土與大地之土同一<lb/>
夫之心與億兆之心同<lb/>
<pb n="KR2g0050_WYG_002-68a"/>
繼之者善化育之始流行而未已陽也成之者性人物<lb/>
禀受一定而不易隂也<lb/>
太極本只是天地萬物自然之理不外乎人倫日用之<lb/>
間學者因其立名之髙欲以𤣥逺求之誤矣<lb/>
易言艮止書言安止欽止詩言敬止大學言知止止之<lb/>
為義最精乃天理當然之極也須臾失其止即人欲之<lb/>
私矣<lb/>
人之一身四肢百體皆有當止之則得其止則安失其<lb/>
<pb n="KR2g0050_WYG_002-68b"/>
止則危平旦虚明氣象最可觀使一日之間常如平旦<lb/>
之時則心無不存矣<lb/>
輕言戯謔最害事葢言不妄發則言出而人信之茍輕<lb/>
言戯謔後雖有誠實之言人亦弗之信矣<lb/>
名節至大不可妄交非𩔖以壊名節<lb/>
於聖賢言理處若天理若人心若性命道徳誠善忠恕<lb/>
一貫太極之𩔖要當各隨其㫖而知所以異又當旁通<lb/>
其義而知所以同也<lb/>
<pb n="KR2g0050_WYG_002-69a"/>
學者一日之間心在義理上之時少在閒事上之時多<lb/>
所以於義理生而於閒事熟誠移在閒事上之心常在<lb/>
義理上念念不忘則天理熟矣<lb/>
讀書惟寜静寛徐縝宻則心入其中而可得其妙若躁<lb/>
擾褊急粗略以求之所謂視而不見聽而不聞食而不<lb/>
知其味者也焉足以得其妙乎<lb/>
應事纔應即休不可須臾留滯為心累<lb/>
堯舜禹湯文武之道非得孔子後世莫知所尊周程張<lb/>
<pb n="KR2g0050_WYG_002-69b"/>
子之道非得朱子後世莫知所統孔子之後有大功於<lb/>
道學者朱子也<lb/>
伊川為講官以三代之上望其君從與否則在彼而已<lb/>
其肯自貶其道以狥之哉<lb/>
自朱子没而道之所寄不越乎言語文辭之間能因文<lb/>
辭而得朱子之心學者許魯齋一人而已<lb/>
人聞道學之名不駭以為髙則笑以為迂且為學而不<lb/>
學道則無天理人倫矣果何學乎<lb/>
<pb n="KR2g0050_WYG_002-70a"/>
笑謔不惟亂氣而且亂心言謹則氣定心一言要專一<lb/>
心要專一<lb/>
事來只順應之不可無故而先生事端<lb/>
循理則事自簡<lb/>
造化宻移無一息之停常在目前人自不察<lb/>
偶見栁花悠揚髙下因悟造化流行雍容自然之妙造<lb/>
化翕寂專一則發育萬物有力人心寜静專一則窮理<lb/>
作事有力<lb/>
<pb n="KR2g0050_WYG_002-70b"/>
當於心意言動上做工夫心必操意必誠言必謹動必<lb/>
慎内外交修之法也<lb/>
静中有無限妙理皆見<lb/>
人能心在腔子裏則百事可精道無處不在故當無處<lb/>
不謹<lb/>
氣質極難變十分用力猶有變不能盡者然亦不可以<lb/>
為難變而遂懈於用力也為學第一在變化氣質不然<lb/>
只是講說耳聖人不怨天不尤人心地多少灑落自在<lb/>
<pb n="KR2g0050_WYG_002-71a"/>
常人纔與人不合即尤人纔不得於天即怨天其心忿<lb/>
懥勞擾無一時之寜泰與聖人之心何啻霄壤<lb/>
無行所悔最為難事雜慮少則漸近道<lb/>
康節曰思慮未發鬼神知不由乎我更由乎誰人能慎<lb/>
所發於將發則無悔矣<lb/>
當悔者既不可追但不可再萌可悔之事耳<lb/>
取與是一大節其義不可不明不責人即心無凝氷焦<lb/>
火之累<lb/>
<pb n="KR2g0050_WYG_002-71b"/>
學舉業者讀諸般經書只安排作時文材料用與已全<lb/>
無干涉故其一時所資以進身者皆古人之糟粕終身<lb/>
所得以行事者皆生來之氣習誠所謂書自書我自我<lb/>
與不學者何以異<lb/>
造化人事皆以静為主造化非專一翕聚則不能直遂<lb/>
發散人心非寂然不動則何以酬酢天下萬事哉格物<lb/>
致知則豁然貫通處即所謂天下無性外之物而性無<lb/>
不在也天地間理無縫隙實不可分<lb/>
<pb n="KR2g0050_WYG_002-72a"/>
天地萬物分雖殊而理則一所以可格而致其知<lb/>
中庸不可能者以人不能得性情之正也私欲盡則性<lb/>
情得其正而中庸不可能矣故日用求中庸之道者不<lb/>
外乎性情得其正也心每有妄發以經書聖賢之言制<lb/>
之<lb/>
為學只是要知性復性而已朱子所謂知其性之所有<lb/>
而全之也<lb/>
理氣豈可圖而周子圖之非超然有得於圖之表者不<lb/>
<pb n="KR2g0050_WYG_002-72b"/>
能知程子終身不以示人其意微<lb/>
周子說幾善惡始於毫釐之間充之天壤之異為堯舜<lb/>
皆原於幾之善為桀紂皆原於幾之惡<lb/>
天下古今只有一善而已人不為善何以為人<lb/>
善即性也為善即所以盡性也為不善則失其性矣性<lb/>
之一字無所不包當時時體認而力行之孟子所謂左<lb/>
右逢其原者即此性也<lb/>
周子論幾字如復之初九善幾也姤之初六惡幾也善<lb/>
<pb n="KR2g0050_WYG_002-73a"/>
幾不可不充惡幾不可不絶朱子所謂近則公私邪正<lb/>
逺則廢興存亡只於此處㸔破便斡轉了此實治已治<lb/>
人之至要也<lb/>
莫之為莫之致皆當謹其在已者<lb/>
為學之要在於知性善知性善則知所用力矣<lb/>
孔子曰焉用殺論語二十篇無以殺字論為政者聖人<lb/>
之仁心大矣<lb/>
防小人宻於自修君子以莊敬自持則小人自不能近<lb/>
<pb n="KR2g0050_WYG_002-73b"/>
孔子曰庸言之信庸行之謹以是知言行之至小者皆<lb/>
當謹信而不可忽今人日用言行將謂小事都不謹此<lb/>
徳業之所以不廣崇也鬼神者天地隂陽之靈魂魄者<lb/>
人身隂陽之靈<lb/>
識髙則量大氣盛則聲宏<lb/>
日用間身心切要道理只是仁義禮智之性發而為惻<lb/>
隠羞惡辭讓是非之情隨事隨處必體認得了了分明<lb/>
方為見道而無行不著習不察之患矣<lb/>
<pb n="KR2g0050_WYG_002-74a"/>
程子曰四端不言信者既有誠心為四端則信在其中<lb/>
矣愚謂若無誠心則四端亦無矣故學道以誠心為本<lb/>
余近日甚覺敬與無欲之力<lb/>
尋思千能百巧都不濟事只無欲是髙處<lb/>
徳惟明為先書稱堯曰欽明舜曰文明禹曰明明湯曰<lb/>
克明文王曰若日月之照臨皆言明也<lb/>
論性不論氣不備有二說專論性不論氣則性亦無安<lb/>
泊處此不備也專論性不論氣則雖知性之本善而不<lb/>
<pb n="KR2g0050_WYG_002-74b"/>
知氣質有清濁之殊此不備也論氣不論性不明亦有<lb/>
二說如告子以知覺運動之氣為性而不知性之為理<lb/>
此不明也如論氣質有清濁之殊而不知性之本善此<lb/>
不明也二之則不是葢理氣雖不相雜亦不相離天下<lb/>
無無氣之理亦無無理之氣氣外無性性外無氣是不<lb/>
可二之也若分而二是有無氣之性無性之氣矣故曰<lb/>
二之則不是<lb/>
盡心工夫全在知性知天上葢性即理而天即理之所<lb/>
<pb n="KR2g0050_WYG_002-75a"/>
從出人能知性知天則天下之理無不明而此心之理<lb/>
無不貫茍不知性知天則一理不通而心即有礙又何<lb/>
以極其廣大無窮之量乎是以知盡心工夫全在知性<lb/>
知天上<lb/>
費是隠之流行處隠是費之存主處體用一源顯微無<lb/>
間如隂陽五行流行發生萬物費也而其所以化生之<lb/>
機不可見者隠也<lb/>
俯仰天地無窮知斯道之大覺四海之小矣<lb/>
<pb n="KR2g0050_WYG_002-75b"/>
凡大小有形之物皆自理氣至微至妙中生出來以至<lb/>
於成形而著張子曰其來也幾微易簡其至也廣大堅<lb/>
固<lb/>
知止所包者廣就身言之如心之止徳目之止明耳之<lb/>
止聰手之止恭足之止重之𩔖皆是就物言之如子之<lb/>
止孝父之止慈君之止仁臣之止敬兄之止友弟之止<lb/>
恭之𩔖皆是葢止者止於事物當然之則則即至善之<lb/>
所在知止則定静安慮得相次而見矣<lb/>
<pb n="KR2g0050_WYG_002-76a"/>
大而人倫小而言動皆理之當然纔有有為之心雖所<lb/>
行合理亦是人欲<lb/>
物格是知逐事逐物各為一理知至是知萬物萬事通<lb/>
為一理<lb/>
天道流行命也命賦於人性也性與心俱生者也性體<lb/>
無為人心有覺故心統性情<lb/>
　閻禹錫薛文清弟子<lb/>
　　字子與洛陽人正統甲子鄉薦仕至監察御史<lb/>
<pb n="KR2g0050_WYG_002-76b"/>
年十九舉鄉書明年授昌黎訓導母喪廬墓詔旌於門<lb/>
聞薛文清講學往從之遊補開州訓導遂以所受於文<lb/>
清者授其弟子人多化之天順丁丑内閣李文達賢薦<lb/>
為國子學正轉監丞干謁不行謫徽州府經歴尋復南<lb/>
京國子助教監丞超陞御史提督畿内學政勵士以原本<lb/>
之學講明太極圖說通書使文清之學不失其𫝊者先<lb/>
生之力也成化丙申卒所著有自信集或問先生與白<lb/>
良輔於文清文清曰洛陽似此兩人也難得但恐後來<lb/>
<pb n="KR2g0050_WYG_002-77a"/>
立脚不定往别處走觀先生所立雖未知其所得深淺<lb/>
亦不負文清之所戒矣<hi>河東學案</hi>
所著有自信集所纂述有晦庵要語二程全集薛文清<lb/>
讀書録河汾詩文等編行於世<lb/>
張鼎字大器陜之咸寜人成化丙戌進士授刑部主事<lb/>
歴陞户部右侍郎𢎞治乙夘卒年六十五少從父任之<lb/>
蒲州得及薛文清之門終身恪守師說不敢少有踰越<lb/>
文清殁後其文集散漫不傳先生搜輯較正凡數年得<lb/>
<pb n="KR2g0050_WYG_002-77b"/>
成書<lb/>
出知太原府除豪黠有循良聲按察河南振肅紀綱奸<lb/>
貪斂迹𢎞治初擢廵撫保定時盗賊充斥行旅戒嚴乃<lb/>
築墻植樹自内丘達京師由是境内肅清<hi>陜西通志</hi>
所著有仕學日記自在詩文蠧齋博稿行於世<lb/>
張傑字立夫號黙齋鳯翔人正統辛酉鄉薦授趙城訓<lb/>
導以講學為事文清過趙城先生以所得質之文清為<lb/>
之證明由是其學益深丁外艱喪塟悉以禮屏去浮屠<lb/>
<pb n="KR2g0050_WYG_002-78a"/>
法鄉人化之服闋遂以養母不出母喪畢為責躬詩曰<lb/>
年紀四十四此理未真知晝夜不勤勉遷延到幾時無<lb/>
復有仕進意其工夫以涵養須用敬進學在致知二語<lb/>
為的用五經教授名重一時稱黙齋先生當道聘攝城<lb/>
固學事先生以鄉黨從遊頗衆不能逺涉他方辭之<lb/>
段容思堅贈詩聖賢心學真堪學何用奔馳此外尋先<lb/>
生荅詩亦有今宵忘寢論收心之句學者争𫝊誦焉有<lb/>
勸先生著書者曰吾年未艾猶可進也俟有得為之未<lb/>
<pb n="KR2g0050_WYG_002-78b"/>
晚成化壬辰卒年五十二<lb/>
先生篤于孝友御子弟一以禮法内外斬斬甞自題曰<lb/>
讀孔孟書學孔孟事知有未真行有未至惟日孳孳以<lb/>
求無負也其勤勵若此<lb/>
李㫤山西安邑人景泰丙子舉人授清水縣學教諭恭<lb/>
勤博覧嘗從學薛文清公而徳行粹白時人多以理學<lb/>
師之<lb/>
　段堅容思先生<lb/>
<pb n="KR2g0050_WYG_002-79a"/>
　　字可久陜西蘭州人景泰甲戌進士仕至南陽知<lb/>
　　府<lb/>
年十四為諸生見陳緱山明倫堂上銘羣居慎口獨坐<lb/>
防心慨然有學聖之志於是動作不茍正統甲子領鄉<lb/>
薦已已英宗北狩應詔詣闕上書不報自齊魯以至吳<lb/>
越尋訪學問之人得閻禹錫白良輔以泝文清之㫖踰<lb/>
年而歸學益有得登進士第歸而讀書越五年出知福<lb/>
山縣以弦誦變其風俗謂天下無不可化之人無不可<lb/>
<pb n="KR2g0050_WYG_002-79b"/>
變之俗六載而治行欝然可觀李文達薦之擢知萊州<lb/>
府以憂去補南陽府建志學書院與人士講習濂洛之<lb/>
書其童䝉則授以小學家禮祀烈女迸巫尼凡風教之<lb/>
事無不盡心八年而後歸成化甲辰卒年六十六<hi>陜西通志</hi>
有容思集栢軒語録先生為政尚教化先禮後刑諸屬<lb/>
吏不法者立按論民或良或奸相宜訓治識王尚書鴻<lb/>
儒張貢士景純於微賤中躬勸之學後皆成名儒女纓<lb/>
而殉夫死者二人自往祠祭民翕然向理南陽俗美至<lb/>
<pb n="KR2g0050_WYG_002-80a"/>
于今<hi>皇明書</hi>
嘗言學者主敬以致知格物知吾之心即天地之心吾<lb/>
之理即天地之理吾身可以參賛者在此其形於自得<lb/>
者詩云風清雲净雨初晴南畝東阡䇿杖行幽鳥似知<lb/>
行樂意緑楊烟外兩三聲先生雖未嘗及文清之門而<lb/>
郡人陳祥賛之曰文清之統惟公是廓則固私淑而有<lb/>
得者也<lb/>
先生嘗被酒杖一囚醒而忘其故是後飲即不笞<lb/>
<pb n="KR2g0050_WYG_002-80b"/>
　王鴻儒凝齋先生文莊公<lb/>
　　字𢡟學河南南陽人成化丁未進士仕至南京户<lb/>
　　部尚書<lb/>
公聰悟天成書過目成誦作字端勁有古法里人有為<lb/>
府史者嘗致公佐書府中知府段堅見公書竒而問之<lb/>
史對曰里中王生書也堅即召見曰子風神清徹豈塵<lb/>
埃中人即留讀書府中續食授衣遣入郡學為諸生提<lb/>
學副使陳選異其文曰此經世之文非直舉子業也成<lb/>
<pb n="KR2g0050_WYG_002-81a"/>
化癸夘發解河南第一筮仕南户部主事<lb/>
𢎞治九年僉事提學山西十五年進副使提學在晉九<lb/>
載以陶養為本以文藝為末抑浮崇雅先行檢而後詞<lb/>
華品藻髙下毫髪不爽又好靣誨人每生徒請益因材<lb/>
開發終日不倦士子翕然歸之<hi>石珤撰墓誌</hi>
泰陵勵治思賢嘗與劉大夏論人材曰藩臬中如王鴻儒<lb/>
他日可大用大夏對曰此人才學不易得誠如聖諭<lb/>
正徳初致仕已已起國子祭酒不數月憂去服除改南<lb/>
<pb n="KR2g0050_WYG_002-81b"/>
户部侍郎召入吏部以甄㧞人物為己任嘗曰惟誠與<lb/>
直能濟國事趨名者亦趨利於社稷生民無益也時吏<lb/>
部尚書陸完有才名與宸濠通公亟稱夏忠靖王忠肅<lb/>
二公賢可師法完意不恱未幾完果敗<lb/>
十四年陞南户部尚書宸濠反武宗南廵勤勞王事疽<lb/>
發背卒<lb/>
公於書無所不讀大要以窮理致用為主雖一字之異<lb/>
同亦必求其原而審其義之所安故其所得宏博奥衍<lb/>
<pb n="KR2g0050_WYG_002-82a"/>
交發互益其於六經沛如也<lb/>
凡祖宗設政用人及先輩立朝行已歴歴能言至論時<lb/>
務决成敗可否通窒如探囊指掌至誠待物和而有禮<lb/>
不問人私人亦不敢以私問也先生闓朗光大大言無<lb/>
支浮目所真覿步必履之是時邊武得權政門頗雜先<lb/>
生癙憂飲泣雖在貴顯如困葛藟受嚴却介之義薦絶<lb/>
養交之私上下逺近咸稱為君子<lb/>
凝齋筆語<lb/>
<pb n="KR2g0050_WYG_002-82b"/>
乾道變化者五月一隂生乾道變矣六月二隂生乾道<lb/>
再變矣至十月則乾道變極陽盡而純隂以成坤卦所<lb/>
謂化也此正秋冬之時百榖草木各正性命保合太和<lb/>
乾之利貞也<lb/>
撝謙行之謙也鳴謙言之謙也<lb/>
六十四卦者八卦之藴也八卦者兩儀之藴也兩儀者<lb/>
太極之藴也<lb/>
下武自三后言之也三后在天武王在下故曰下武衛<lb/>
<pb n="KR2g0050_WYG_002-83a"/>
武公諸候也其詩乃見於雅葢為王卿士時也<lb/>
左氏隠三年四月鄭祭足帥師取温之麥按夏四月正<lb/>
麥熟之時故曰取温之麥若依趙氏謂時月皆改則此<lb/>
當為夏之二月豈可取麥者乎罍尊陽也在阼犧尊隂<lb/>
也在西堂上以陽為主縣鼓陽也在西應鼓隂也在東<lb/>
堂下以隂為主也<lb/>
孟子之學明在于事親事長而幽極於知性知天上下<lb/>
本末一以貫之此所以為醇乎醇之儒也彼莊老者幽<lb/>
<pb n="KR2g0050_WYG_002-83b"/>
明二致首尾衡决世儒方且尊以為聖哲豈知道之論<lb/>
乎<lb/>
孫夏峰曰司馬實范希文理學之宗也議者謂其功業<lb/>
太盛而不得與李延平胡叔心等同列浚川王子生平<lb/>
之學不篤守先哲以梏自得之識故語議煥發多出人<lb/>
意表而時亦以文章氣節歸之夫文章氣節皆自學問<lb/>
中來烏可録其末而遺其本至謂周元公主静而遺動<lb/>
謂孟子善是性而惡亦是性竊自謂不謬於尼山或亦<lb/>
<pb n="KR2g0050_WYG_002-84a"/>
自任之過也<lb/>
　周桂<hi>一作蕙</hi>小泉先生<lb/>
　　字廷芳秦州人為臨洮衛軍士戌蘭州<lb/>
年十二聽人講大學首章奮然感動聞段可久集諸儒<lb/>
論學時往聽焉可久朂以聖賢可學而至教示方途遂<lb/>
究通五經篤信力行存省真純發言不妄見者稱曰濂<lb/>
洛闗閩君子也諸儒初猶與坐講既為畏友遂為逺邇<lb/>
道宗西安李錦薛敬之咸信重之<lb/>
<pb n="KR2g0050_WYG_002-84b"/>
又受學於安邑李㫤㫤舉賢書教諭文清之門人也恭<lb/>
順侯吳瑾鎮陜是為本軍總兵延公訓子累請不赴曰<lb/>
本軍見役死不敢避若欲訓子禮無往教始令子就學<lb/>
後移居其州之小泉深衣幅巾動必以禮成紀之人熏<lb/>
化其徳而可久時時過訪之迨老以父雲遊四方訪求<lb/>
不遇卒逆旅舎而遺風餘韻猶在隴西間<hi>佳按其時論廷芳之於可</hi>
<hi>久始若張横渠之於范仲淹後若朱紫陽之於蔡元定也</hi>
肅藩樂人鄭安鄭寜皆乞除樂籍從周先生讀書其感<lb/>
<pb n="KR2g0050_WYG_002-85a"/>
人如此成化戊子容思至小泉訪之不遇留詩而去小<lb/>
泉泉水隔烟蘿一濯冠纓一浩歌細細静涵洙泗脈源<lb/>
源動鼓洛川波風埃些子無由入寒玉一泓清更多老<lb/>
我未除塵俗病欲煩洗雪起沈疴白雲封鎻萬山林卜<lb/>
築幽居深更深養道不干軒冕貴讀書探取聖賢心何<lb/>
為有大如天地須信無窮自古今欲鼓遺音絃絶後闗<lb/>
閩濂洛待君尋<lb/>
門人甚衆薛敬之王爵最著<lb/>
<pb n="KR2g0050_WYG_002-85b"/>
　薛敬之思庵先生<lb/>
　　字顯思陜西渭南人貢士仕至金華府同知<lb/>
生有異狀長大䧺偉鬚髯修美左膊有文字黒入膚内<lb/>
五嵗即喜讀書居止不同流俗鄉人以道學呼之成化<lb/>
丙戌貢入太學時白沙亦在太學一時相與並稱聞父<lb/>
母相繼歿徒跣奔𦵏時大雪盈尺日行泥濘中不知避<lb/>
母嗜韭母歿終身不食韭丙午謁選山西應州知州勸<lb/>
民耕績時循田野察無力者給以牛種及不能婚𦵏者<lb/>
<pb n="KR2g0050_WYG_002-86a"/>
皆助之又兼積蔬粟不三四嵗粟至四萬餘石乾蔬數<lb/>
萬餘斤年飢民免流亡逋而歸者三百餘家皆與衣食<lb/>
補葺其屋廬與居乂立義塜以瘞流民之死于道路者<lb/>
南山有虎患倣昌黎之鰐魚為文祭之旬日間虎死蕭<lb/>
家寨平地暴水湧出幾至沈陷亦為文祭告水即下洩<lb/>
聲如雷鳴尤雅重學校數至學舎為諸生言孔孟㫖意<lb/>
人始知身心性命之學奏課第一𢎞治丙辰陞金華府<lb/>
同知東南學者如陳聰輩數十人皆摳衣門墻居二年<lb/>
<pb n="KR2g0050_WYG_002-86b"/>
致仕正徳戊辰卒年七十四<hi>吕文簡公撰墓志</hi>
公嗜道若飴老而彌篤好與人講娓娓不置又好静坐<lb/>
思索凡有所得如横渠法即以劄記所著有思庵野録<lb/>
道學基統洙泗言學録爾雅辨音田疇百咏集歸來藁<lb/>
及演作定心性說諸書其言多有補于名教云<hi>理學宗傳</hi>
先生從周小泉學常雞鳴而起候門開洒掃設坐至則<lb/>
跪以請教故謂其弟子曰周先生躬行孝弟其學近於<lb/>
伊洛吾以為師陜州陳雲逵忠信狷介凡事皆持敬吾<lb/>
<pb n="KR2g0050_WYG_002-87a"/>
以為友吾所以有今日者多此二人之力也先生之論<lb/>
特詳於理氣其言未有無氣質之性是矣而云一身皆<lb/>
是氣惟心無氣氣中靈的便是心則又歧理氣而二之<lb/>
也氣未有不靈者氣之行處皆是心不僅腔子内始是<lb/>
心也即腔子内亦未始不是氣耳<hi>黄宗羲學案</hi>
　<hi>佳</hi>按先生惟心無氣一語固不識心黎洲氣之行處<lb/>
　即是心亦有病試觀隂陽五行之氣無處不到謂即是<lb/>
　心可乎孟子曰夫志氣之帥也朱子曰心者氣之精<lb/>
<pb n="KR2g0050_WYG_002-87b"/>
　爽斯為不易矣<lb/>
思菴野録<lb/>
千古聖賢非是天生底只是明得此心分曉<lb/>
徳無個大小且指一物始根便是大徳發生條達千枝<lb/>
萬柯都是那根上出來便是小徳<lb/>
太極圖明此性之全體西銘狀此心之大用<lb/>
天地無萬物非天地也人心無萬物非人心也天地無<lb/>
物而自不能不物物人心無事而自不能不事事而今<lb/>
<pb n="KR2g0050_WYG_002-88a"/>
天下只是一個名利闗住札了壅住多少俊才可勝嘆<lb/>
哉氣化然也<lb/>
氣化人事不可歧而二之須相參而究之然後可以知<lb/>
天道消息世道隆替<lb/>
雨暘燠寒風之有無見得天無心處風雷變化氣使然<lb/>
也天本無心以人為心聖人本有心以天處心其未至<lb/>
於聖人者可不盡希天之學乎何謂希天曰自敬始<lb/>
　<hi>佳</hi>按程子曰天地無心而成化言化成於自然而非<lb/>
<pb n="KR2g0050_WYG_002-88b"/>
　天地有心為之也非謂天本無心也復之彖曰復其<lb/>
　見天地之心乎静極而動天心乃見非孔子之言與<lb/>
　孰謂天無心哉<lb/>
凡所作為動心只是操存之心未篤篤則心定外物不<lb/>
能奪雖有所為亦不能動<lb/>
在天之風霜雨露者隂陽之質在地之草木水石者剛<lb/>
柔之質在人之父子君臣者仁義之質隂陽一剛柔也<lb/>
剛柔一仁義也隂陽氣也離那質不得剛柔質也離那<lb/>
<pb n="KR2g0050_WYG_002-89a"/>
氣不得仁義性也離那氣質不得未有無氣之質未有<lb/>
無質之氣亦未無氣質之性<lb/>
偶觀杏實會得一本萬殊道理當時種得只是一本如<lb/>
今結了百千萬個不亦殊乎一本萬殊萬殊一本有甚<lb/>
時了期就見得天命不已氣象出來<lb/>
夜氣與浩然之氣不同彼以全體言此以生息言但浩<lb/>
然章主於氣牛山章主于性學者互相攷之有以知性<lb/>
氣之不相離也<lb/>
<pb n="KR2g0050_WYG_002-89b"/>
天髙地下萬物流行分明個禮樂自然<lb/>
心乗氣以管攝萬物而自為氣之主猶天地乗氣以生<lb/>
養萬物而亦自為氣之主<lb/>
心本是箇虚靈明透底物事所以都照管得到一有私<lb/>
欲便却昏蔽了連本體亦自昧塞如何能照管得物<lb/>
學者始學切須要先識得此心何物此氣是何物心主<lb/>
得氣是如何氣役動心是如何方好着力進裏靣去<lb/>
小徳川流是已發之中時中之中也大徳敦化是未發<lb/>
<pb n="KR2g0050_WYG_002-90a"/>
之中大本之中也<lb/>
賦予萬物生生不已則曰天命化育流行各以其時則<lb/>
曰天道冲漠無朕化育自然則曰天理生物不已各有<lb/>
其徳則曰天徳曰命曰道曰理曰徳名雖不同本諸一<lb/>
太極也<lb/>
聖賢千言萬語須體貼向自己身心上方覺有味若不<lb/>
如此只是做一塲話說<lb/>
㸔周程之書便能疏通心渠了脫滓垢自然令人會省<lb/>
<pb n="KR2g0050_WYG_002-90b"/>
牽轉活動處<lb/>
仁只是心求仁非一方也但心有所存主處便是求仁<lb/>
觀諸孔門問答可見師之教弟子之學都只是尋討箇<lb/>
正當底心心外無餘事<lb/>
理氣不可見即於堦前雀躍觀之便是誠之不可掩如<lb/>
斯夫氣象道徳之學師天地也氣象自與功名富貴之<lb/>
習殊别<lb/>
周易明理以著象春秋因事以索理<lb/>
<pb n="KR2g0050_WYG_002-91a"/>
伏羲只是在天地萬物上模範出箇位次以體言也到<lb/>
文王時開口便把天地萬物撥剔出生意以用言也<lb/>
茂叔命程子尋仲尼顔子樂處所樂何事然樂非可尋<lb/>
尋之一字謂非見道脫洒分明實有如何道得出<lb/>
　李錦介菴先生<lb/>
　　字在中陜西咸寜人天順壬午舉鄉薦仕終松江<lb/>
　　府同知<lb/>
少孤讀書知大義受學於周小泉得聞先儒要㫖遂棄<lb/>
<pb n="KR2g0050_WYG_002-91b"/>
記誦辭章之習以窮理主敬為學知行並進闗中學者<lb/>
咸敬服之<lb/>
入太學祭酒邢讓深器之讓坐事下獄先生率六舘之<lb/>
士伏闕訟寃由是名動京師<hi>馬理陜西通志</hi>
所居僅蔽風雨至於屢空臨財終無茍取郡大夫餽米<lb/>
數十斛皆辭之善誘後學解經不為鑿說出其門者皆<lb/>
成名士<lb/>
居憂時廵撫余肅敏請教其子先生以齊衰不入公門<lb/>
<pb n="KR2g0050_WYG_002-92a"/>
固辭肅敏聞其喪不能舉賻以二槨先生卻其一曰不<lb/>
可因喪為利也成化甲辰謁選松江府同知後二年卒<lb/>
年五十一<lb/>
性剛介不妄交接不茍要約義之所在確然自信不以<lb/>
一毫挫於人<lb/>
再訪小泉於秦州印證所學設疑辨難叩應不訛小泉<lb/>
歎服而去小泉嘗難之曰有人親病劇思食一梨求諸<lb/>
市不得鄰人有種者非竊不獲將竊之乎答曰辱身以<lb/>
<pb n="KR2g0050_WYG_002-92b"/>
及其親非孝也小泉是之<lb/>
其為學務窮性理體之身心不好立語言文字以故没<lb/>
之日遺藁無存没十年而楊文襄公督學闗中表其墓<lb/>
而督學虎谷王公賦詩弔之有云化如和叔詞章外貧<lb/>
似原思草澤間聞者以為知言<lb/>
　王爵<lb/>
　　字錫之陜西秦州人𢎞治初國子生仕保安州判<lb/>
自少潜心力學長從周小泉游而知操存之學郡守秦<lb/>
<pb n="KR2g0050_WYG_002-93a"/>
公紘與語恱之時與講操存之要及教後學切切以誠<lb/>
敬為本𢎞治初以國子生仕為保安州判出納公會計<lb/>
當日不憚勞民服其治後秦公總督原州聘至鎮居三<lb/>
年交如一日及歸贈以楊州鹽引數百石力辭之而惡<lb/>
衣菲食坦如也州人咸稱之<hi>陜西通志</hi>
　王沂<lb/>
　　字子與泰和人<lb/>
王學篤行髙風節標表江右洪武二年子啟以明經薦<lb/>
<pb n="KR2g0050_WYG_002-93b"/>
官監察御史明年沂以學行薦為說書既至上書論事<lb/>
授福建鹽運副使已兄弟俱反初服恭愛隆洽居必一<lb/>
堂出必鴈行身長玉立巍冠褒衣襜如也人望之如神<lb/>
見之無不肅然起敬者至接人色莊氣温雍容都雅語<lb/>
簡理盡又無不樂就焉沂幼讀孟子即辨於義利稍長<lb/>
從師受周易業精自六經至濂洛闗閩書靡不竟究旁<lb/>
通百氏於天人之微聖賢之藴古今治亂成敗之道蓄<lb/>
富精察言之明而履之確也隠居教授辟舉皆不就而<lb/>
<pb n="KR2g0050_WYG_002-94a"/>
從學者愈衆隨材而篤傾竭底裏故往往有成秉剛守<lb/>
毅葆醇而蹈道孝友篤至嵗時𦵏祭循古禮燕處深嚴<lb/>
未嘗啟口及人過失而軌範自然不繩削而合也不以<lb/>
夷險易其操不以貴賤二其節學者稱為竹亭先生安<lb/>
成劉雲章稱其淵乎𤣥酒之在尊凜乎太阿之未出匣<lb/>
灂乎其清而挹之勿竭薰乎其和而即之勿可狎也使<lb/>
及於孔門則風雩之詠歸端章甫之禮樂固將進退綽<lb/>
然而特視所合何如耳宋學士濂稱其履塗轍之正抱<lb/>
<pb n="KR2g0050_WYG_002-94b"/>
貞和之素融融乎森森乎不可企也其為文根柢諸經<lb/>
濡涵百氏有益乎倫理不爽乎物則𩔖其為人云<lb/>
　<lb/>
　<lb/>
　<lb/>
　<lb/>
　<lb/>
　明儒言行録卷二<lb/>
</p>
<p>
</p>
  </div>
</body>
</text>
</TEI>
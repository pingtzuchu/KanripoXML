<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明儒言行録續編卷二</head> <lb/>
    <p>
<pb n="KR2g0050_WYG_012-1a"/>
欽定四庫全書<lb/>
　明儒言行録續編卷二<lb/>
　　　　　　　　　　安化縣知縣沈佳撰<lb/>
　邵　銳<lb/>
　　字思抑浙江仁和人正徳戊辰進士仕至太僕寺<lb/>
　　卿<lb/>
舉禮部第一改庶吉士值逆瑾擅政焦芳劉宇深相結<lb/>
納芳子黄中字子仁皆為吉士未幾傳旨俱授編修公<lb/>
<pb n="KR2g0050_WYG_012-1b"/>
以甲第列于仁上亦併授焉恥與為列方具疏辭免㑹<lb/>
伯兄欽至以危言沮之且曰以㑹元而得史職亦常分<lb/>
耳公議自在於汝何尤尋以父喪守制歸瑾敗詔革𫝊<lb/>
奉官亦併及之言者以非其罪<hi>浙江通誌</hi>
兩為學使皆以變化士習為先取人必先行誼多士尊<lb/>
信其教翕然向風終太僕卿引疾告歸卒贈副都御史<lb/>
謚康僖<lb/>
公質任自然不為矯飾而言動必依於禮一時稱為端<lb/>
<pb n="KR2g0050_WYG_012-2a"/>
士<hi>獻徵録</hi>
平生於天人顯微道器上下罔不研究宅心制行超絶<lb/>
時俗獨恥於近名不立門戸而闇然日章咸服其為真<lb/>
道學云<hi>通志</hi>
公内行純備其學無所不窺與崑山魏校相友善貽書<lb/>
往復皆聖學精微時政機要没之日笥無數金田僅百<lb/>
畝語其子勿乞身後之澤人益髙之<lb/>
康僖魁禮闈逆瑾方柄政同年多請往謁公毅然却之<lb/>
<pb n="KR2g0050_WYG_012-2b"/>
曰可使天下後世謂進士謁中要自鋭始邪卒不往及<lb/>
吕仲木為狀元亦不往輿論並髙之<hi>玉堂叢語</hi>
林次崖序公文曰公年少以文魁天下顧不欲以文自<lb/>
見其克已省身致力於道汲汲如也觀其筮仕幾三十<lb/>
年起詞林歴藩臬以至卿寺債負莫償身死之日無以<lb/>
為葬非於道有得乎督學閩楚所至以道師諸生稱盛<lb/>
德者至於今不衰予嘗與同官見其接人雖在造次無<lb/>
疾言遽色事當喜怒雖甚亦不形可謂有養矣<hi>端峯存稿序</hi>
<pb n="KR2g0050_WYG_012-3a"/>
為學務培本原循蹈正脉嚴理欲之辨嘗勉人曰此心<lb/>
天理只怠惰失之提起此心便是天理放倒此心便是<lb/>
人欲夫安於所未安此學者病根茍病根不除理欲交<lb/>
戰雖學無益也<lb/>
公好論天下事有逺識多格言今天子勵精更化羣哲<lb/>
刮劘公與當路言勉以寛大是崇貽胡端敏書曰大臣<lb/>
義欲有為必其信任日専幾㑹可即援引善𩔖布列要<lb/>
地俟君志大定國是不搖徐議興革庶保克濟否則恐<lb/>
<pb n="KR2g0050_WYG_012-3b"/>
有異議乘之不惟無益且啓不靖而黨事日滋矣<lb/>
桂文襄公萼為武康令時與公厚善及居政府嘗貽公<lb/>
書竟不答首相聞其名數欲見之卒不往有以相意来<lb/>
風公者第答曰有命按閩時持法不撓後為有力者所<lb/>
銜以是妨于柄用<lb/>
儉庵梁公遷按察使公勉之曰大吾心胸以集衆善廣<lb/>
吾耳目以宣羣情贈韓僉憲汝節之言曰充之以量罔<lb/>
有勿容守之以謙罔敢不服林見素復召胡端敏還司<lb/>
<pb n="KR2g0050_WYG_012-4a"/>
馬咸以進止之義世道之責箴之李立卿為方伯贈以<lb/>
言曰風之厚也而後可以負大翼水之厚也而後可以<lb/>
負大舟學之至也而後可以勝大任先民所以建業於<lb/>
商周者葢可識矣立卿拜而謝之<hi>徐咸名臣言行續集</hi>
　黄　鞏<lb/>
　　字伯固福建莆田人𢎞治乙丑進士官至大理寺<lb/>
　　寺丞<lb/>
官給事中時武宗有南廵之命諸大臣莫敢言者鞏上<lb/>
<pb n="KR2g0050_WYG_012-4b"/>
疏曰陛下臨御以来祖宗紀綱法度一壊於逆瑾再壊<lb/>
於佞倖又再壊於邊將之手至是蕩然已天下知有權<lb/>
臣不知有陛下陛下勿知也恐後知之晚已先儒周敦<lb/>
頥曰聖人定之以中正仁義主靜立人極焉又曰吉凶<lb/>
悔吝生乎動者也吉一而已動可不慎乎故聖人主靜<lb/>
君子慎動陛下盤游無度流連忘反過動矣古之明王<lb/>
用人之言而顯其身後世不用其言又加罪焉今也又<lb/>
不然臣僚有言時政者左右權臣往往匿不聞言權臣<lb/>
<pb n="KR2g0050_WYG_012-5a"/>
則留中不出而以他中之使其不以言獲罪而以他事<lb/>
獲罪臣故恐陛下知之晚也孔子曰名不正則言不順<lb/>
言不順則事不成陛下無故自稱威武大將軍鎮國公<lb/>
自輕如此則誰為陛下者天下不以陛下事陛下而以<lb/>
將軍公事陛下天下皆將軍公之臣矣古天子有號為<lb/>
獨夫有欲為匹夫而不得者臣切為陛下懼也近者復<lb/>
有南廵之命南方之民流離奔踣爭先挈妻避去即今<lb/>
江淮饑父子兄弟相食天時人事如此重以蹙之幾何<lb/>
<pb n="KR2g0050_WYG_012-5b"/>
不為盜賊也奸雄窺伺待時而發變生於内則欲歸無<lb/>
路變生於外則望救無及陛下斯時悔之後矣居位大<lb/>
臣用事中官親暱羣小豈有真愛陛下之心哉陛下宜<lb/>
翻然悔悟下哀痛之詔罷南廵撤宣府行宫發内帑以<lb/>
賑江淮之饑散邊軍以歸卒伍斥不御之女使還其家<lb/>
夫自古未有小人用事不亡國喪身者也江彬行伍庸<lb/>
流兇狠傲誕陛下賜姓封伯托以心腹付以總督京營<lb/>
使其外挟内擁此騎虎之勢亂之道也天下切齒唾罵<lb/>
<pb n="KR2g0050_WYG_012-6a"/>
皆欲食彬之肉陛下何惜不謝天下哉陛下春秋漸髙<lb/>
前星未耀祖宗社禝之託懸懸乎無所寄方且逺事觀<lb/>
游屢犯不測収置義子布滿左右獨不豫建親賢毗承<lb/>
大業臣謂陛下倒置也伏望豫選宗室親賢養於宫中<lb/>
待他日誕生皇子之後俾就外藩宗社無疆之休四海<lb/>
之望也帝怒甚下鎮撫司嚴治三加訊杖坐繫一月除<lb/>
名為民歸杜門著述貸米留客日中未爨晏如也嘉靖<lb/>
改元起大理寺丞尋病卒行人張岳言鞏趨向至髙學<lb/>
<pb n="KR2g0050_WYG_012-6b"/>
術甚正有定心養性之功故氣節剛勁而不激有格物<lb/>
窮理之學故論議持正而不詭加以清修之苦才具之<lb/>
優使天假之年効忠未量不幸數奇身亡中外相弔伏<lb/>
望博采公論量予恤典士氣民風必有所補詔贈公太<lb/>
理少卿公體質清羸沈敏好學疾病支離手不釋卷林<lb/>
俊比之美玉精金云<lb/>
　王　思<lb/>
　　字宜學江西泰和人正德辛未進士仕至翰林編<lb/>
<pb n="KR2g0050_WYG_012-7a"/>
　　修<lb/>
八嵗能詩十嵗能文弱冠舉於鄉及卒業南雍手書矯<lb/>
輕警惰四字於座求朱子遺像奉以出入丁外艱葬祭<lb/>
不愆於禮<lb/>
成進士入翰林每試必先同官獨不喜為應酬文字甲<lb/>
戍上疏以為孝宗敬皇帝之子惟陛下一人當為天下<lb/>
萬世自重宜親享太廟孝養兩宫總攬乾綱緝熈聖學<lb/>
豈可嗜酒以荒志好勇以輕身惟是任喜怒移威柄弛<lb/>
<pb n="KR2g0050_WYG_012-7b"/>
紀綱摧士氣召天變言極痛切忤旨貶潮州三河驛丞<lb/>
便道省母至貶所郡守闢景韓書院以居之一時士人<lb/>
咸從之游<lb/>
陽明王公鎮䖍臺檄使贊軍議公即偕通衢驛丞李子<lb/>
庸行㑹寧藩變作褰裳宵赴軍門功成亟歸口不言<lb/>
勞庚辰再入潮請業者益盛諸生録其語<lb/>
嘉靖改元召還翰林補編修預修武宗實録同考㑹試<lb/>
充經筵講官甲申大禮議起與同列爭疏不報既而曾<lb/>
<pb n="KR2g0050_WYG_012-8a"/>
祖文端公直諭塋有水患得請改葬將歸七月之朢復<lb/>
預伏闕號諌下詔獄杖朝堂十四日而斃無以為殮公<lb/>
卿僚舊共賻而斂之以歸年四十有四<lb/>
　沈　霽<lb/>
　　字子公南直華亭人正德辛未進士仕至貴州副<lb/>
　　使<lb/>
從胡敬齋章楓山講程朱之學歎曰此道學正脉也何<lb/>
以詩賦為遂専心正學至忘寢食<lb/>
<pb n="KR2g0050_WYG_012-8b"/>
嘗值江南病水區畫水利六條達於俞都憲行之以利<lb/>
吳民<lb/>
授行人擢御史分司留臺按視江北路出全椒辨寃獄<lb/>
疏請發粟賑饑活者數十萬逆藩謀不軌先露章劾之<lb/>
不報迨駕幸南都屢疏請回鑾言極剴切更念儲嗣未<lb/>
定疏請建宗室之賢以係天下之望諸若備邊任將修<lb/>
德省愆親賢逺佞前後百餘疏時論偉之遷副使肅清<lb/>
海道化盗為民改貴州兵備引疾乞休優旨加參政致<lb/>
<pb n="KR2g0050_WYG_012-9a"/>
仕<lb/>
居家十七年屏絶人事潜玩義理騐之身心務為踐履<lb/>
實學又積數年始知道理皆具於吾心不假外求徒求<lb/>
之紙上而無得於身心非學也又曰某每夜就枕必思<lb/>
所行之事合於理則安寢或少有未合即睡卧不安天<lb/>
明即更其失如事已處而不可更者則書此事於壁後<lb/>
不敢再失也其刻勵不自恕如此卒年八十有五<lb/>
　毛　憲<lb/>
<pb n="KR2g0050_WYG_012-9b"/>
　　字式之南直武進人正德辛未進士官至<lb/>
拜給事中疏劾大臣怙勢為奸利者數人内外肅然又<lb/>
嘗申救諌官竇明極陳邊防軍政之壞災異水旱之憂<lb/>
直言不避禍害尋以疾在告久之起居册使荆湘見民<lb/>
被水災即具疏馳奏及論先儒陳澔有功禮經宜從祀<lb/>
㑹大駕西幸久駐甘肅人情<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>特疏請回鑾不報惟<lb/>
時儲嗣未建舉朝諱不敢發首疏請建儲亦不報後武<lb/>
廟將回京有帑賜近臣公獨疏辭不受因謝病歸與同<lb/>
<pb n="KR2g0050_WYG_012-10a"/>
志講求理學考濓洛關閩論說同異㑹而通之大都以<lb/>
不欺為主以恕為用以克巳為工夫然以克巳為難自<lb/>
謂檢制二十餘年褊性不能盡除晚年匾其書室曰三<lb/>
近齋葢退然以困勉自勵也其立身治家悉有規格嵗<lb/>
時祭祀一遵家禮置義田義學教養鄉族施愛孤弱自<lb/>
以禄不及親匾其堂曰永思終食不御重味與人有要<lb/>
雖風雨寒暑勿爽於朋徒死生患難之際情誼更篤郡<lb/>
守陳實建道南書院延之主教一郡欽服稱為古庵先<lb/>
<pb n="KR2g0050_WYG_012-10b"/>
生年七十有七卒有司表其里曰崇賢所著有諌垣草<lb/>
古庵文集毘陵正學編毘陵人品記等書行於世<lb/>
　王　道<lb/>
　　字純甫山東武城人正德辛未進士仕至吏部右<lb/>
　　侍郎<lb/>
選庶吉士時山東盜起將奉祖母避地江南疏改應天<lb/>
教授召為吏部主事歴文選郎中大學士方獻夫薦其<lb/>
學行醇正可任宫僚擢春坊左諭徳引疾固辭曰朝廷<lb/>
<pb n="KR2g0050_WYG_012-11a"/>
以名器為重不輕假人以不次之官人臣惟義分是安<lb/>
當致謹於非分之獲凡三疏始得旨以病歸而聲望益<lb/>
重居一嵗遷國子祭酒拜吏部右侍郎僅閲月疾卒公<lb/>
英敏絶人精擇強記于書靡不究其要指已由博返約<lb/>
紬繹聖經不欲標門戸自表著久之神解渙然自信所<lb/>
著有易詩書春秋大學億持論多前儒所未及兩掌胄<lb/>
監端軌申約六館諸生翕然向風人比之宋仲敏贈禮<lb/>
部尚書諡文定<lb/>
<pb n="KR2g0050_WYG_012-11b"/>
　熊　浹<lb/>
　　字悅之江西南昌人正德甲戍進士官至吏部尚<lb/>
　　書<lb/>
博學精易成進士授禮科給事中宸濠之將反也錮御<lb/>
史熊蘭及浹至親為質公與蘭以宸濠反狀宻授御史<lb/>
蕭淮奏聞世宗即位奉使四川松藩副總兵張傑故倚<lb/>
江彬内援大肆殘墨所箠死千戸以下五百餘人誘殺<lb/>
熟夷上功率家丁遮擊兵備胡澧公疏傑坐褫職邊人<lb/>
<pb n="KR2g0050_WYG_012-12a"/>
快之大禮議起公持論與張璁合吏部惡公出補河南<lb/>
參議而世宗識之召修明倫大典居一年擢右僉都御<lb/>
史歴轉左都御史掌院事公雖以議禮受知顧未嘗附<lb/>
上意旨嘉靖八年京師民張福者自殺母誣告里人柱<lb/>
東厰以聞下刑部坐柱不服福有姊與福鄰人皆證福<lb/>
自殺母刑部請覆審以命郎中魏應召改坐福東厰執<lb/>
奏帝怒三法司及錦衣鎮撫逮問應召覆按福柱事公<lb/>
如應召所改坐再上之帝意公徇庇禠職下應召等考<lb/>
<pb n="KR2g0050_WYG_012-12b"/>
訊侍郎許讚以下皆惶恐謝罪給事陸粲劉希簡以為<lb/>
言帝復怒粲等不待問報先事妄瀆俱下錦衣考訊其<lb/>
後讚等竟抵死柱如原擬應召及鄰證俱發邊充軍杖<lb/>
福姊百以公嘗贊議大禮姑更革職閒住十八年車駕<lb/>
謁山陵帝與近直追論舊臣諭吏部起用公尋陞南京<lb/>
禮部尚書明年改南兵部尚書二十三年召入為兵部<lb/>
尚書兼右都御史復掌院事踰年為吏部尚書以母年<lb/>
九十求去帝固留之賜粟帛存問<lb/>
<pb n="KR2g0050_WYG_012-13a"/>
帝營箕仙臺公極言仙妄先是楊爵周怡坐諌仙祥禱<lb/>
祠繫獄者久之箕言爵怡於帝帝釋之至是見公言大<lb/>
怒立返爵怡繫獄如故批公疏示大學士嚴嵩嵩為婉<lb/>
解乃罷葢爵怡出獄方三日爾然帝尚公加公官太子<lb/>
太保兩月坐推舉事一再奪俸公内不自安㑹加陶仲<lb/>
文伯爵予恩䕃復疏爭留中遂稱病求退帝怒奪職為<lb/>
民錦衣官校押回原籍當差尋卒<lb/>
公篤好程朱厭術數之學居官恒以不保晚節為慮在<lb/>
<pb n="KR2g0050_WYG_012-13b"/>
田十年足跡不入城府聞朝政失體四方災變輒憂形<lb/>
色穆宗登極復舊官賜謚恭肅<lb/>
　金賁亨<lb/>
　　字汝白浙江臨海人正德甲戌進士仕至<hi>闕</hi>　提<lb/>
　　學副使<lb/>
為人清粹醇和剛介端毅得於天稟既知學問大指毅<lb/>
然以聖人為必可學動止作息語黙酬應務與學俱嘗<lb/>
愛横渠一時放下則一時德性有懈初學當以心為嚴<lb/>
<pb n="KR2g0050_WYG_012-14a"/>
師及伊川整齊嚴肅則心便一之語日用工夫莊敬嚴<lb/>
宻言動有記細過必録及留曹謁告屏居數月取明道<lb/>
延平書反復潛玩乃知工夫過苦責效太迫反入於鋭<lb/>
進助長之病其於澄然真體似未有悟入處於是黙坐<lb/>
澄心體認天理一意涵養<lb/>
公居官行政大抵主於崇禮教敦俗尚端蒙養維世淑<lb/>
俗之意惻如也在揚舉行祀禮修釋奠新樂舞斥大僚<lb/>
之冒祀鄉賢者黜無行士之夤縁援例者在閩發明晦<lb/>
<pb n="KR2g0050_WYG_012-14b"/>
庵之學乃闢道南書院以崇祀五先生復詮次其人如<lb/>
明道之表裏洞徹莫見瑕疵如龜山之終日不言㗳然<lb/>
而飲人以和如豫章與人並立而使人化有若春風之<lb/>
發物如延平之氷壺秋月瑩徹無瑕如晦庵之心度澄<lb/>
瑩無渣滓特為表章參騐考證源流明揭書院中具疏<lb/>
請祀羅李二先生於文廟在江右優選志行之士於白<lb/>
鹿書院親與講論聖賢為學次第成就甚衆居家則百<lb/>
行醇備鉅纎不茍後學咸稟其身教焉<lb/>
<pb n="KR2g0050_WYG_012-15a"/>
是時新學盛行鄉人方假其名以張聲焰先生存誠守<lb/>
正一宗程朱嘗答應容庵以觀未發一語為程門相傳<lb/>
指訣又作主一辨大指謂如昔人讀書不覺麥漂乃是<lb/>
心役于物不可謂一凡學者須是収其放心易曰無思<lb/>
也無為也寂然不動感而遂通天下之故其一之本體<lb/>
歟孟子曰心勿忘勿助長也其一之要道歟子思子曰<lb/>
篤恭而天下平其一之全功歟曰無適主不徃也曰無<lb/>
欲客不入也舍兹而學髙則虚卑則支不足言一矣因<lb/>
<pb n="KR2g0050_WYG_012-15b"/>
自號其居曰一所學者稱一所先生所著有學易記學<lb/>
庸議道南録台學源流及詩文集定海縣志行於世<lb/>
汝白諸父𨼆君子教汝白以舉子業每嘆曰可惜可惜<lb/>
假令得狀元亦是枉過一生其後汝白舉進士以書督<lb/>
責之曰汝得一第吾不為喜而以為憂此後必駸駸放<lb/>
肆可録逐日言行寄我汝白曰吾終日在側豈不我知<lb/>
而憂我放哉試問一老家人曰比舊漸不同矣乃警懼<lb/>
置一簿録其所為試自簡㸃其過不可勝書乃大激勵<lb/>
<pb n="KR2g0050_WYG_012-16a"/>
為學卒為善士<hi>王述古答金世龍書</hi>
　舒　芬<lb/>
　　字國裳江西進賢人正徳丁丑進士第一仕至翰<lb/>
　　林修撰<lb/>
公㓜岐嶷峭穎異凡兒甫成童入郡學嘗作赤雁賦郡<lb/>
守竒其才謂當魁天下家貧清苦不與人羣雖於書無<lb/>
所不讀實勵聖賢之學不屑為博物洽聞之士入對大<lb/>
廷敷奏詳贍忠義奮發賜狀元及第授翰林修撰<hi>名臣録</hi>
<pb n="KR2g0050_WYG_012-16b"/>
時武宗不時廵幸公憂之戊寅春二月孝貞皇后崩踰<lb/>
月即欲往視山陵又革一應儀衛公度其且至宣府遂<lb/>
上隆聖孝疏謂三年之内當深居九重無復外出雖釋<lb/>
服之後儼然㷀㷀在疚如成王免喪朝廟之時既而又<lb/>
上車服疏謂天子等威莫大于車服而下同于庶人甚<lb/>
非所以辨上下定禮儀也時虞有意外之變故每疏之<lb/>
中三致意焉遂乞恩終養凡五上疏不允<lb/>
己夘春車駕議南巡先是江西宸濠久蓄異謀又結陸<lb/>
<pb n="KR2g0050_WYG_012-17a"/>
完錢寜輩為内應都下人情洶洶危懼公乃慷慨曰車<lb/>
駕出必不利此社禝安危之所係也約諸同志上疏乞<lb/>
留駕言甚激烈有親王倡吳濞之計大臣懐馮道之心<lb/>
復痛刺閣中謂一切危亡之迹不苦言以救而聽主上<lb/>
之自壞時陸完出危言以沮之公邀考功夏良勝儀制<lb/>
萬潮太常陳九川舉酒酹曰匹夫不可奪志吾輩乃為<lb/>
大臣所奪乎遂連疏以入時號江西四君子已而部院<lb/>
寺屬諸僚亦各上疏上大怒車駕不果出下諸臣錦衣<lb/>
<pb n="KR2g0050_WYG_012-17b"/>
獄命跪午門外五日未辰而入終酉而退公嚴整不異<lb/>
平時復褫衣廷杖公以疏首杖特甚神色不異唯口呼<lb/>
髙廟之靈冀以感動上心杖畢幾斃裹瘡卧院中掌院<lb/>
者懼禍使人摽出之公屹不為動曰吾官於此當死於<lb/>
此遂謫福建市舶副提舉即日就道或勸俟痊曰死吾<lb/>
分也敢少留耶時死杖下者十有一人<hi>名臣録</hi>
既至閩布徳宣威逺人心服暇則講學不倦生徒日衆<lb/>
初羅一峰劾大臣遭喪起復亦謫此官比公歸閩人宗<lb/>
<pb n="KR2g0050_WYG_012-18a"/>
其道徳風節乃立祠以祀二公云<lb/>
未幾宸濠果反公時以外艱歸而鄉多濠黨抄掠不已<lb/>
有請避之公泣曰父柩在堂避将焉往堅卧苫塊中不<lb/>
為動<hi>理學名賢録</hi>
世宗初詔起公復官修撰㑹議興獻王禮公疏凡三上<lb/>
伏闕待罪再杖於廷明年丁内艱疾作卒所著有梓溪<lb/>
集<lb/>
平生酷好周禮詳加訂正作五官序辨五卷六官圖釋<lb/>
<pb n="KR2g0050_WYG_012-18b"/>
一卷剔偽一卷既乃校定正經六卷共十三卷題曰周<lb/>
禮定本於五經嘗疏論數萬言闡其微旨大抵皆有功<lb/>
於聖門<lb/>
㓜以聖賢自期嘗悼異學之謬曰空言無補不若修其<lb/>
本以勝之因取周子學聖有要數語書之座右顧而力<lb/>
行之曰此可遡洙泗之源矣最喜濓溪嘗稱為中興之<lb/>
聖因著太極釋義通書釋義又作易箋問七十餘條一<lb/>
時深於理學者無不推服焉居常温凊定省出於誠篤<lb/>
<pb n="KR2g0050_WYG_012-19a"/>
比列侍從即委身於國曰此太史公教也至於以犯顔<lb/>
廷諍為說親之實以不愧屋漏為無忝所生之實凡宗<lb/>
社大計如諌南廵之𩔖綱常大體如議大禮之𩔖勤勤<lb/>
懇懇必要諸大道而不敢以末世茍且之說雜焉通籍<lb/>
十年義氣激發諌而杖杖而竄又復諌又復杖而絶無<lb/>
一毫得失之心死生利害之念與朋友相劘切無幾微<lb/>
矯飾尤喜成就後學與之講論事理惓惓於心術之正<lb/>
嘗語曰士當爵禄不入於心溝壑不忘於念<lb/>
<pb n="KR2g0050_WYG_012-19b"/>
平生不事生業家無立壁廵按御史儲良材為小築省<lb/>
城以居其妻孥<hi>言行畧</hi>
公始生士人泊舟野江夜半聞曰狀元姓舒没之前夕<lb/>
門生諶枏夢垂白簾中有六字忠孝狀元止此没之夕<lb/>
大風雷電伐木鳥巢覆屋其關係如此<lb/>
泰泉黄佐序公文集曰江右大魁惟一峯以道鳴世先<lb/>
生實繼之其䇿名清時同令德榮問同官止修撰抱道<lb/>
而終又同雖儕之伊洛諸賢可也夫豈徒以文傳者哉<lb/>
<pb n="KR2g0050_WYG_012-20a"/>
於天文尤精每言厯象古太史職也中星以日為主七<lb/>
政以嵗為主凡盈虛脁朒伏逆遲留如指諸掌觀望星<lb/>
氣占則必應佐勿能及也又曰先生之為人也其死忠<lb/>
勇其孝感誠其從善敏其自治嚴其禔身潔其處貧樂<lb/>
故能合内外貫天人名理如程朱詩文如韓歐而多所<lb/>
自得然則先生進退存亡其為天下國家所關係豈細<lb/>
故哉<lb/>
　<hi>佳</hi>按先生風節髙天下而其集中有議程正公語豈<lb/>
<pb n="KR2g0050_WYG_012-20b"/>
　其於窮理之學有未至歟<lb/>
時方尊王守仁之學公曰必窮天地之髙厚必參百王<lb/>
之憲章必極禮樂之中和語鬼神之情狀與夫萬變之<lb/>
所以應萬物之所以名然後可謂之道問學此則有不<lb/>
可偽為者矣今才智之士飾虚聲鼓後進則尊徳性之<lb/>
説易掩覆也黨陸者特竊其末節異朱者未覩其大全<lb/>
非心為道者也<lb/>
公兼知天文曉音律香山黄佐嘗與陵陽梅百一論武<lb/>
<pb n="KR2g0050_WYG_012-21a"/>
王伐殷嵗在鶉火通考象緯不載因推步之嵗自鳥帑<lb/>
旅於龍首我聖祖殄平為漢丁未改元星紀吳分也壬<lb/>
午靖難析木燕分也福德所在其應如響百一歎曰向<lb/>
見舒國裳亦論及此其後佐入史舘見公握手曰識公<lb/>
於梅百一久矣自是過從甚驩公語佐曰心術學術相<lb/>
符者也懐居懐利相因者也怠勝敬欲勝義則其心死<lb/>
其學偽吾儕格君其豫在是佐恒衣其徳言復言鍾律<lb/>
度量所以治厯明時邵康節粗得大意而不能建律運<lb/>
<pb n="KR2g0050_WYG_012-21b"/>
厯將舉禮樂必也周官乎觀大司樂則厯律備矣佐深<lb/>
韙焉<hi>名山藏</hi>
　按黄佐字才伯香山人正徳辛巳進士累官少詹事<lb/>
　佐問學該博所著有典禮樂學士張治見所作樂典<lb/>
　歎曰簫韶九成可復聞也講學泰泉之墅其學以博<lb/>
　文約禮為宗一時士大夫主覺悟而斥絶經書者盡<lb/>
　目以為孤陋之人<lb/>
　鄭世威<lb/>
<pb n="KR2g0050_WYG_012-22a"/>
　　字中孚福建長樂人嘉靖己丑進士仕至刑部侍<lb/>
　　郎<lb/>
方總丱題其齋曰志樂顔瓢貧甘范甑弱冠舉於鄉既<lb/>
成進士㑹臺臣闕詔從諸進士推擇衆競趨之公曰纔<lb/>
脫章句躐司耳目耶授户部郎丁艱改刑部出為廣西<lb/>
按察僉事尋改廣東丁内艱復除江西貴溪夏言再入<lb/>
相諸司往賀開角門延入公便却退呼閽者曰相國固<lb/>
尊然奈何令卿大夫縮縮旁趨還吾刺去爾門者開中<lb/>
<pb n="KR2g0050_WYG_012-22b"/>
門乃入言未子也廵撫汪元錫偕言有事上清宫名為<lb/>
祝釐公從諸司往拜視祝詞乃知為相祈子怫然不拜<lb/>
出轉浙江布政叅議言再相過武林公復不與諸司郊<lb/>
迎也轉江西按察副使時分宜嚴嵩代言族黨虣暴張<lb/>
於言矣公輒用三尺繩治有抵重法者獄具廵撫傅將<lb/>
改論公持不能奪也熊副使者嚴姻也以輕直占廢寺<lb/>
田千餘畝公鬻以賑饑熊持相手書求救不得遷四川<lb/>
參政念嵩終螫已投劾歸歸而薪粲不贍耕鋤自力且<lb/>
<pb n="KR2g0050_WYG_012-23a"/>
十年嵩敗中外交薦起湖廣參政南京右通政隆慶初<lb/>
擢都察院右僉都御史華亭相徐階為王守仁學廷議<lb/>
有舉守仁從祀者公言王守仁治世能臣也謂其紹周<lb/>
程宗孔孟則平生庸徳有不足矣且其率天下徑趨直<lb/>
行使聖門講學明理之功屏不用將有毫釐差千里失<lb/>
者與守仁同時講學者泰和羅欽順惠安張岳世稱賢<lb/>
大夫兩相指擊其謬守仁辨不能絀葢守仁以名勝欽<lb/>
順岳以實勝實之與名相去逺矣階不是然其事亦寢<lb/>
<pb n="KR2g0050_WYG_012-23b"/>
轉南京侍郎改刑部侍郎㑹有詔採珠及珍石公疏納<lb/>
忠諌崇節儉不報遂乞骸歸歸而耕鋤如故里中不知<lb/>
侍郎云<lb/>
公在浙江條畫鹽法减無名課數千緡<lb/>
公副使江西時議請贖鍰備庾賑且謂升石而徵之筐<lb/>
篚而縻之是奸國法也取盈於公廩而尾閭於權門是<lb/>
奪民命也纚纚千言讀之痛切至有鍥以𫝊者通籍數<lb/>
十年朝野參半自對大僚臨下吏與農民處一本之至<lb/>
<pb n="KR2g0050_WYG_012-24a"/>
誠其學一以濓洛為宗取六籍及儒先語日誦繹之録<lb/>
其精者獨證於心曰心嚴毅為師心直諒為友展也宋<lb/>
儒實獲我私年八十二卒禮官言其歴官權貴之鄉媚<lb/>
竈是恥辭榮寂寞之野杜門是髙人謂盡之賜祭葬贈<lb/>
尚書謚恭介<hi>史㮣</hi>
司冦之學近宗河東逺宗考亭宜乎與文成左也夫文<lb/>
成獨行其是而偽者逃焉司㓂内絜心而外絜行力排<lb/>
羣議即逆知已而不䘏此豈茍焉而已者<hi>臺山葉氏</hi>
<pb n="KR2g0050_WYG_012-24b"/>
　周　怡<lb/>
　　字順之南直太平人嘉靖戊戌進士仕至太常寺<lb/>
　　少卿<lb/>
少負竒氣居常以邱壑不忘自礪聞鄒文莊倡道南都<lb/>
徒步從之游兼師事龍溪王公<lb/>
第進士授順徳推官以治狀徵拜給諌疏論内外大小<lb/>
臣工幾數千言而大旨則劾嚴嵩翟鑾市恩修怨私訐<lb/>
背詆大敵在前而文武搆釁非國之福上恚疏中有陛<lb/>
<pb n="KR2g0050_WYG_012-25a"/>
下日事禱祀而四方水旱未銷語嵩以重螫已間入詔<lb/>
廷杖下錦衣獄偕御史楊爵員外劉魁同繫五載乙巳<lb/>
採箕仙語釋之閱月復被逮丁未二殿災復釋之既歸<lb/>
猶及事母湯藥數日永訣人謂忠孝所感嵗丙寅居陽<lb/>
山中時與二三知己商訂學問隆慶改元召用擢太常<lb/>
少卿遣祭岳瀆瀕行疏陳定君志重詔命敬大臣擇左<lb/>
右勤朝政五事忤旨調山東僉事轉南國子司業明年<lb/>
進太常少卿提督四譯館未任卒於家<lb/>
<pb n="KR2g0050_WYG_012-25b"/>
其論學以大同為旨以至誠無息為宗以不愧屋漏為<lb/>
要而尤以曲成後學為萬物一體之驗居恒未嘗特立<lb/>
門户即以忠諌顯卒未嘗自居其名嘗言吾讀孟子尹<lb/>
士語人章羨其惓惓愛君之心直是無已彼一激而去<lb/>
者不過尹士者流耳即斯言以推葢其忠義之氣駸駸<lb/>
至道矣<lb/>
卒後御史張佳𦙍郭莊檄縣建祠祀之郡人私諡曰莊<lb/>
簡學者稱訥溪先生有訥溪文集二十七卷行於世<lb/>
<pb n="KR2g0050_WYG_012-26a"/>
　王　樵<lb/>
　　字明逸南直金壇人嘉靖丁未進士仕至南京右<lb/>
　　都御史<lb/>
憲副臬之子留思經術注力躬行<lb/>
授行人奉命出使却餽遺不受負亷望冡宰欲識之終<lb/>
不徃見遷刑部主事日讀律勿輟嘗歎曰士大夫専以<lb/>
留心案牘為俗吏文墨詩酒為風雅夫飽食官禄受成<lb/>
吏胥謂之風雅可乎數以執法與分宜相牴牾出為兖<lb/>
<pb n="KR2g0050_WYG_012-26b"/>
東道僉事值嵗大祲奉詔行賑嚴督屬吏躬詣村落人<lb/>
覈之里胥奸不行民被實惠引疾歸十四年不起萬厯<lb/>
初起分廵浙西入為尚寳卿<lb/>
御史劉臺極論張江陵罪禍不測上疏請全諫臣以安<lb/>
大臣觸江陵怒即以星變自陳歸里江陵敗起鴻臚寺<lb/>
卿謂上深居獨斷非所以振國勢而收人心疏請勵精<lb/>
聽納急宗社大計歴南京掌院事右都御史致仕<lb/>
素恬黙簡於酬對接大僚嚬笑無所狥至與之談經學<lb/>
<pb n="KR2g0050_WYG_012-27a"/>
及星候則斐亹不倦林居謝絶交遊閉門獨坐手未嘗<lb/>
釋卷窮經考義字比句櫛浣衣脫粟樸遫如寒士徒步<lb/>
里中逢負擔爭道無忤容卒年七十九贈太子少保諡<lb/>
恭簡所著有周易私録尚書日記春秋輯傳四書紹聞<lb/>
編方麓居士集讀律私箋等書行於世子肯堂登進士<lb/>
入詞林歴大參負氣敢言好竒博藝亦著有論語義府<lb/>
尚書要旨律例箋釋及醫科證治凖繩𩔖方等書<lb/>
嘗作學記曰明道先生所謂正學者以為其道必本乎<lb/>
<pb n="KR2g0050_WYG_012-27b"/>
人倫明乎物理其教自小學灑掃應對以徃修其孝弟<lb/>
忠信周旋禮樂其要在誠乎身而適乎世用自鄉人而<lb/>
可至於聖人具有節序愚以為師以是教弟子以是學<lb/>
然後可以成人材而厚風俗濟世務而興太平公卿百<lb/>
官皆得其人如其不然而卑者溺於章句髙者騖於懸<lb/>
虚經賊文妖如晦庵朱子之所斥勤一生以求道而拾<lb/>
先賢所棄以自珍反肆詆焉如近日整庵羅公之所言<lb/>
是謂教非所教學非所學一旦居於民上非舉其弁髦<lb/>
<pb n="KR2g0050_WYG_012-28a"/>
而盡棄之則以其學術為人害也謂如父母師保之義<lb/>
何哉願吾黨之士勉焉無蹈斯戒<lb/>
　周思兼<lb/>
　　字叔夜南直華亭人嘉靖丁未進士仕至<hi>闕</hi>　僉<lb/>
　　事<lb/>
知平度州值大祲徒步行賑且設法撫定鄰邑民掠食<lb/>
為亂者逺近悅附擢工部郎督厰清源河將决募民囊<lb/>
土築隄隄成三日秋漲大發民賴以全出為湖廣僉事<lb/>
<pb n="KR2g0050_WYG_012-28b"/>
有五將軍者席藩封探丸殺人遂縛其黨置之獄五將<lb/>
軍臂匕首入因捫其臂曰毋妄動吾為足下百口計足<lb/>
下乃為此曹死耶立却之而條上其罪詔置髙牆其所<lb/>
奪田宅子女悉判還民以疾告歸<lb/>
朝夕専心問學與同邑陸宗伯樹聲西吳唐比部樞相<lb/>
切磋務反求為已以徇外為人為恥嘗自叙中年多疾<lb/>
始知學道有所聞見恐其遺忘輒手録以備諷詠然舉<lb/>
筆即欲搆思語言而為外徇人之私乘間發焉非初志<lb/>
<pb n="KR2g0050_WYG_012-29a"/>
也朱子詩云藥病還須考自知和根斬斷為人機吾欲<lb/>
斬斷此機宜如之何謹之宻之勿以示人可也<lb/>
嵗甲子補浙臬旋改為督學使不赴是年卒年四十有<lb/>
七<lb/>
先生雖與龍谿楚侗及禪客往還而信服程朱有素自<lb/>
云某若非旁求顛踣而歸豈能心服朱子之髙又曰陸<lb/>
氏之論驟而聽之似若可喜以身體之茫乎無所用意<lb/>
者治心之要别有其道而未之顯言耶抑朱子之學真<lb/>
<pb n="KR2g0050_WYG_012-29b"/>
有所依據而未可忽也可謂擇之精矣學者稱為莱峰<lb/>
先生私諡曰貞靖所著有學道紀言五卷家訓一卷行<lb/>
於世<lb/>
　温　純<lb/>
　　字希文陜西三原人嘉靖乙丑進士仕至左都御<lb/>
　　史<lb/>
除壽光知縣下車殱巨冦馬天保以經術飭吏治行勘<lb/>
故大司空朱衡河役費覈得其實徴拜給事中發巨璫<lb/>
<pb n="KR2g0050_WYG_012-30a"/>
陳洪不法事雪故經歴沈練寃直聲大振<hi>陜西通志</hi>
時髙新鄭當國出參外藩告歸萬厯初起官太常卿復<lb/>
與張江陵相左告歸建學一草堂引名士講關閩之學<lb/>
因自號一齋江陵殁復起晉理卿累遷僉都御史兵部<lb/>
右侍郎<lb/>
開府於浙改漕折减織造復陂池人情大悅團操軍聚<lb/>
居㑹城與居民相嚙牙公諭之以移屯汛地咸聽命軍<lb/>
中老弱疾病有故者勿補遂合九營而為七而兵不知<lb/>
<pb n="KR2g0050_WYG_012-30b"/>
汰轉户部侍郎晉左都御史劉哱之亂畫坐困火攻二<lb/>
䇿遣行間卒破平之<lb/>
嘗請行考選罷礦稅釋逮繫諸臣疏十四上不報乃約<lb/>
諸大臣伏闕泣請上震怒問誰倡者臣純也上亦霽威<lb/>
神廟偶違和詔所司悉舉時政所急如罷稅等公恐中<lb/>
變謀即日奉行頒示天下而司冦以釋繫須再請乃果<lb/>
中變人服公先見<lb/>
妖書事起給事錢夢皋受沈一貫指欲陷少宗伯郭正<lb/>
<pb n="KR2g0050_WYG_012-31a"/>
域正域先以楚事去官而或誣歸德相沈鯉匿之事叵<lb/>
測公力白其誣且言楚宗無反狀守臣文致之以為楚<lb/>
王地耳時公奉命掌内計竟斥夢皋而調鍾兆斗於外<lb/>
皆四明私人也二臣尋被中旨留用廷論譁然二臣乃<lb/>
借楚事訐奏以自解于是少宰賀燦然兩抨之公致仕<lb/>
歸前後三忤執政大節皎然<lb/>
築縣北城建石橋立義田百畝創宗祠著雅約以化俗<lb/>
所著疏草學一堂全集杜詩一得諸書卒贈太子少保<lb/>
<pb n="KR2g0050_WYG_012-31b"/>
謚恭毅<lb/>
　柯維騏<lb/>
　　字竒純福建莆田人<hi>闕</hi>　　　進士<lb/>
除南户部主事時年二十六即移疾歸烏石山中聚舊<lb/>
業而紬繹之别淆亂訂是非㑹萬於一及門之士先後<lb/>
至四百餘人傳授靡倦要以躬行為先慨近世學者樂<lb/>
徑悟而憚積累竊禪家之說以掩孤陋作左右二銘明<lb/>
其意著論纂二卷以辨心術端趨向為實志以存敬畏<lb/>
<pb n="KR2g0050_WYG_012-32a"/>
宻操履為實功而其極以宰理人物成能天地為實用<lb/>
至於為學次第懇懇致意於誠之一字謂心與理一之<lb/>
謂誠言與行一之謂誠終與始一之謂誠録所答問釐<lb/>
為心解學解經解上下傳解史解六卷多儒先所未發<lb/>
著宋史新編以宋為正統以遼金附且陞瀛國二王於<lb/>
帝紀正亡國諸叛臣之名以明倫先道學於循吏以重<lb/>
道釐複補漏擊異訂譌共二百卷閱二十載而成書作<lb/>
史記考要十卷續莆陽文獻志二十卷其論人謂求道<lb/>
<pb n="KR2g0050_WYG_012-32b"/>
德之士於三代之下必欲如古聖賢難矣但能忠信亷<lb/>
潔以禮義為進退以名節自砥礪此其根本也根本既<lb/>
立雖乏功業文章不足為病根本一喪即富貴功名鄙<lb/>
庸人耳何足取哉别著詩文集十巻續集四卷雜著二<lb/>
卷居常絶迹不入官府力耕節用躬韋布之素有餘則<lb/>
推以佐親黨遇倭亂廬毁於冦鬻田以築小室日危坐<lb/>
其中接人無戲言無茍笑聞人之短蹙然必為之諱期<lb/>
功不與飲燕日惟疏食菜羮而已卒年七十八學者稱<lb/>
<pb n="KR2g0050_WYG_012-33a"/>
希齋先生<lb/>
　鄧以讚<lb/>
　　字汝徳江西新建人隆慶辛未進士仕至吏部右<lb/>
　　侍郎<lb/>
公自㓜簡黙常聞父與人論學輒牽衣尾其後間出語<lb/>
類宿儒而復勤學習静斗室神情瑩然<lb/>
官編修不妄交游慎取予茹荼飲水吟咏自若江陵當<lb/>
國欲重用公公時有所匡拂江陵勿喜遂請告歸丁丑<lb/>
<pb n="KR2g0050_WYG_012-33b"/>
強起至武林念太夫人未偕遂歸時與王龍谿張陽和<lb/>
約論學龍谿問曰子何功對曰此體無止即以無止為<lb/>
功又問曰信得良知否對曰新建云萬死一生得来豈<lb/>
敢置疑惟是以知是知非為良知竊恐學者妄認耳龍<lb/>
谿業心服而學者咸以公能光明絶學已江陵専甚公<lb/>
遂不出朝夕依太夫人側交游俱迸有以用世進者曰<lb/>
學不到舍我其誰終非天民書屏几曰天則不言而信<lb/>
神則不怒而威吾儒用世須令天地變化草木蕃始為<lb/>
<pb n="KR2g0050_WYG_012-34a"/>
不負然其功實基於潛如龍不在能見能飛而在能潛<lb/>
倘乘雲霧上青天窺一鱗一爪何以霖雨天下易之宻<lb/>
書之微詩之絅皆是義也<hi>鄒元標撰誌銘</hi>
　<hi>佳</hi>按斯言實為立心根基與中庸闇然之旨合<lb/>
客坐偶有齟齬者即省曰我未誠耶澄心半刻客竟易<lb/>
顔常曰我常虚而人不礙我不留而人自化又曰從氣<lb/>
上起終是乖戾從性上發自爾中和其虚明如此居家<lb/>
臺省剡無虚日戊子起纂修不赴辛夘起宫允疏辭已<lb/>
<pb n="KR2g0050_WYG_012-34b"/>
拜南大司成又疏辭不允公至有謂公宜嚴者公則純<lb/>
任徳化士咸洗心以聽約束常示諸生曰吾非不欲求<lb/>
諸生愧我所無也亦非不欲諸生懼我所有也願以神情<lb/>
與相交勉諸生瞿然顧化公自是益信曰嚴必律身始<lb/>
律身勿嚴誰能悅之晉公南禮部右侍郎轉吏部秉大<lb/>
計人咸稱服署部事疏請建儲者至再忽有三王並封<lb/>
之旨公抗疏力爭上眷公獨覽公奏不置轉吏部右侍<lb/>
郎兼翰林院侍讀學士公復疏病辭上不得已從公請<lb/>
<pb n="KR2g0050_WYG_012-35a"/>
論者謂兹疏黙移世軸其功甚大亡何太夫人謝世過<lb/>
哀感疾端坐而逝詔贈禮部尚書<lb/>
鄒南皐曰昔陸象山自㓜即悟宇宙吾心公自少即悟<lb/>
心之精神謂聖至終身日化月融精宻廣大髙明篤實<lb/>
所與諸生語及楊少宰諸士載佚稿者皆發前人未發<lb/>
世儒卑瑣不足論即以道自任妄以色相荘嚴去公之<lb/>
㫖逺矣人覩公六十猶慕一生傍母輒以公至仁純孝<lb/>
不知公不自以為孝也覩公半生林㘭退然陋巷輒以<lb/>
<pb n="KR2g0050_WYG_012-35b"/>
為亷靖孤介不知公不自知其為介也人知公衾影無<lb/>
愧一門藹藹以為内行純備不知公欿然不自足也此<lb/>
皆公妙明性中流行時而發之使公得大行所學以一<lb/>
性遍覆海宇者可限量哉<hi>墓銘</hi>
又曰先生科名出處大約與楓山先生同官國子領銓<lb/>
曹亦以在家強起至再至三乃拜海内尊之也若威鳳<lb/>
祥麟共目為希世之瑞韓子云青天白日奴𨽻知其清<lb/>
明先生以之葢嘗考較二先生學術章則步趨濓洛言<lb/>
<pb n="KR2g0050_WYG_012-36a"/>
動一遵先程矩矱鄧則澄神内照洞徹性體當西江諸<lb/>
儒祖述良知後既不落其蹊徑而亦不遺其精詣務求<lb/>
自得而已元標常窺先生退然陋巷中純誠孺慕外即<lb/>
几案床榻塵埃滿坐而容凝然而神穆然而心窅然有<lb/>
友問曰道何似曰難言再問之急曰知而言未晚絶不<lb/>
得窺其涯涘先生恥為纂述絶不作應酬文字與人接<lb/>
終日不輕吐單詞<hi>定宇先生文集序</hi>
先生曰楊貞復從事於學有年矣予方幸同官頓然請<lb/>
<pb n="KR2g0050_WYG_012-36b"/>
告就而問之見若眉睫之間若不得其所止而幾求之<lb/>
静也鄧子曰不然夫學之為心性也静所以攝心而非<lb/>
心也所以求性而非性也夫是物也在目為視在耳為<lb/>
聽在手足為行持安往而不存焉惡在其必静也故古<lb/>
之聖賢於惻𨼆而驗其端於知能而觀其良要以直叅<lb/>
其體而已然則動乎曰不然予固前言之矣安往而不<lb/>
存也善乎古之人曰動静者時也夫有時而不在非體<lb/>
也有時而不在非用也故功夫可以動不可以静與可<lb/>
<pb n="KR2g0050_WYG_012-37a"/>
以静而不可以動其病一也<hi>語録下同</hi>
問作舉業時此紛擾愈甚何如曰作舉業原不相妨如<lb/>
塲中七題逐一順手由破承開口做去只没有患得患<lb/>
失之心就是舉業<lb/>
看得文字自是有力平生苦不能記即三四行書背不<lb/>
得只是看他意思凡書他都有箇意思所謂含其英咀<lb/>
其華自然得他好處非是記他的將别處用程子以琴<lb/>
瑟詩書皆涵養身心之助<lb/>
<pb n="KR2g0050_WYG_012-37b"/>
劉念臺曰近世鄧文潔公晚年學問有得其兄問之曰<lb/>
某近日只查已過病革謂弟子曰萬事萬念皆善都不<lb/>
算只一事一念不善便算<hi>劉子節要</hi>
　朱鴻謨<lb/>
　　字文甫山東益都人隆慶辛未進士仕至刑部右<lb/>
　　侍郎<lb/>
生有至性五載喪母哭極哀十五補郡庠督學潁泉鄒<lb/>
公竒其文延入衙齋讀書㑹奉詔考㧞貢心屬之屆期<lb/>
<pb n="KR2g0050_WYG_012-38a"/>
不至後問故對曰某終不以師愛我而奪先輩名<lb/>
成進士除吉安推官以最擢御史方兩月間江陵不奔<lb/>
喪杖諸言者於廷即草疏申救奉嚴旨勒回籍遂𨼆於<lb/>
朱家荘日與馮孝亷受甫講析天人經史之藴居七年<lb/>
起故官廵按江西勵風軌持大體戊巳間嵗祲疏請蠲<lb/>
積逋减窰額俱獲允行<lb/>
晉光禄少卿轉太僕以㑹議與重臣忤拂衣歸起大理<lb/>
少卿擢僉都御史提督操江廵撫應天時倭事告警公<lb/>
<pb n="KR2g0050_WYG_012-38b"/>
命守要害飭兵器戢奸徒不妄支帑藏一錢曰吾安能<lb/>
以未至之倭憊久安之赤子乎久之倭寂然吳民不困<lb/>
召為刑部右侍郎守法公平戊戍卒貧不能具棺殮諸<lb/>
大臣僚醵金助之<lb/>
其為學一主於誠處屋漏儼對大廷待人無飾詞尊濓<lb/>
洛關閩矩矱如䕶要領嫉世之談新學者嘗與其門生<lb/>
鄒元標言輒相戒曰吾生平於此理校勘得深吾心不<lb/>
動久矣子無為所惑元標不覺下拜初中㑹試出趙文<lb/>
<pb n="KR2g0050_WYG_012-39a"/>
懿之門於文懿論國本及救郭侍御皆宻有奏記及既<lb/>
没始有得其稿者善不近名學惟慊已若此受甫稱之<lb/>
曰篤行似吕涇野清介似孟我疆風雅似楊斛山經濟<lb/>
似劉忠宣云<lb/>
　沈瑞臨<lb/>
　　字夢錫浙江仁和人萬厯丁丑進士仕至四川按<lb/>
　　察僉事<lb/>
授行人歴司正奉命冊封餽遺悉絶進南京工部虞衡<lb/>
<pb n="KR2g0050_WYG_012-39b"/>
司郎中尚書衷貞吉嘗稱曰安得盡職奉公咸如沈正<lb/>
郎者陞四川按察司僉事備兵川東時楊應龍煽動先<lb/>
生練兵訓武以計拊循之咸惴惴帖息終先生任應龍<lb/>
不敢叛未幾以母老陳情予終養杜門斂迹精濓洛之<lb/>
書力承絶學龍山天真書院故王守仁講學處也藩臬<lb/>
以名徳推先生請主書院先生謝不往曰程朱之後聖<lb/>
學已明學者惟以踐修篤實為本飾浮名事空談非余<lb/>
所能也家貧不治生産廵按御史唐一鵬捐金為葺其<lb/>
<pb n="KR2g0050_WYG_012-40a"/>
廬督學伍袁萃重其亷以學田二十畝備饘粥俱辭不<lb/>
受晚年識詣超卓所著易義十卷經解二十卷探析精<lb/>
微學者争傳習之稱曰約庵先生卒年七十有二子焜<lb/>
先卒孫從雲有學行前學使者所畀膳田無所歸復與<lb/>
從雲從雲曰吾不忍傷先生志也移旌徳祠為祀田<hi>浙江</hi>
<hi>通志</hi>
　鄒元標<lb/>
　　字爾瞻江西吉水人萬厯丁丑進士仕至左都御<lb/>
<pb n="KR2g0050_WYG_012-40b"/>
　　史<lb/>
公舉進士觀政時輔臣張居正奪情視事編修吳中行<lb/>
祭酒趙用賢刑部員外艾穆主事沈思孝上疏詔廷杖<lb/>
公視四人杖畢而疏上越二日杖八十謫戍都匀衛<hi>兩朝</hi>
<hi>名臣記</hi>
奏言居正才雖可為學術則偏志雖欲為自用大甚諸<lb/>
所設施乖張者一曰進賢未廣二曰决囚太濫三曰言<lb/>
路未通四曰民𨼆未周即使有利社禝猶大壊綱常况<lb/>
<pb n="KR2g0050_WYG_012-41a"/>
無利社稷若此而可留耶<lb/>
越五年神宗親政録言者拜公為諌官居一嵗復以言<lb/>
事罷是時吳門婁江四明山隂相繼執政公嘗一起為<lb/>
吏部郎亦随以遷去自是棲遲林皋者三十年<hi>陳子龍撰忠介</hi>
<hi>奏議序</hi>
天啓初始起刑部侍郎遷左都御史與關中馮從吾講<lb/>
學京師科臣朱童䝉等媚璫劾之福清申救予告歸未<lb/>
幾逆璫復矯旨削籍卒崇禎登極贈官太子太保諡忠<lb/>
<pb n="KR2g0050_WYG_012-41b"/>
介<lb/>
公天性慷慨毅然有難犯之色至其議論則從容以和<lb/>
粹然一本於忠孝<lb/>
公歴三朝垂五十載始終一節天下觀其進退以為治<lb/>
亂<hi>陳子龍撰奏疏序</hi>
倪元璐劾楊維垣疏略維垣怪臣盛稱鄒元標夫謂都<lb/>
門聚講非宜則可謂元標講學有邪謀則不可逆璫毁<lb/>
書院逐正人箝學士大夫之口自元標以偽學見驅而<lb/>
<pb n="KR2g0050_WYG_012-42a"/>
逆璫遂真儒自命學宫之席儼然抑宣聖為平交使講<lb/>
學諸人而在豈遂至此<lb/>
趙南星曰方其弱冠通籍於言不諱犯城狐社䑕之勢<lb/>
逺戍夜郎幸而生還洊歴榮要復以直言再貶天下之<lb/>
人皆以為剛者而不知其好學也剛而不學僅足為氣<lb/>
節之士耳及其歸而求友聚徒著書立言闡明聖人之<lb/>
學人皆以先生好學而不知其所學者仁也今仁已成<lb/>
矣仁則静合于太空而動縁于天倪不見其剛安有氣<lb/>
<pb n="KR2g0050_WYG_012-42b"/>
節淳古既逺中庸鮮能世所謂豪傑之士大都皆厲氣<lb/>
節以為名髙謂為極則事以終其身此先生之所鄙而<lb/>
不屑也<hi>鄒爾瞻文集序</hi>
陳龍正曰南皋鄒氏少以直節顯後其學純尚禪而輒<lb/>
援四子周易以傅㑹之講論倐彼倐此無實見無定指<lb/>
自以為入神而君子嫌其多遁辭也今存其近真者<hi>諸儒</hi>
<hi>語録卞編</hi>
孫鍾元曰先生少以威稜氣節著稱已而投荒萬里家<lb/>
<pb n="KR2g0050_WYG_012-43a"/>
居三十年涵養消融歸於冲粹可謂近代之醇儒所著<lb/>
有存真稿願學集及奏議若干卷詩多疎直平淡有儒<lb/>
者之風<lb/>
嘗答友人曰學問中一段機權詭譎之術先賢决無此<lb/>
家法又曰學者不可先横一是非同異之心在胸惟當<lb/>
自參自悟久之自不言而喻又曰世多虚談害道者皆<lb/>
由實學者鮮不足以轉移之若實學者多則虚者自消<lb/>
答吕新吾云足下終日省過僕竊謂吾儒之學有大頭<lb/>
<pb n="KR2g0050_WYG_012-43b"/>
腦頭腦既定譬之大將威望有素小小奸宄亦自滅息<lb/>
若終日在過上盤桓是破屋止賊滅於東而生於西終<lb/>
不能禦賊枉費精神耳<lb/>
答方鳳軒云學以培養天地元氣為主若自己身上做<lb/>
得光潔于他人身上全然不管此於世間稱好人而元<lb/>
氣亦薄矣說明徳即説親民一民失所引為已責古人<lb/>
往往如此<lb/>
世人相見訴窮便是貪欲影幌這窮字斷送了多少豪<lb/>
<pb n="KR2g0050_WYG_012-44a"/>
傑試看先輩赫赫者大段窮人如何他便耐得今人便<lb/>
不耐此處不可不思<lb/>
　徐三重<lb/>
　　字伯同南直青浦人萬厯丁丑進士官至刑部主<lb/>
　　事<lb/>
授刑部主事時政尚綜覈獨持平恕匡矯甚多尚書嚴<lb/>
清知其詳慎使掌封事每有疑獄必咨度焉以疾請歸<lb/>
念父老遂致仕依親以居曲致孝養父卒慟絶而蘇少<lb/>
<pb n="KR2g0050_WYG_012-44b"/>
故博洽工詩文謝病後一切棄去?心性命之學以朱<lb/>
子為宗操行端潔門庭肅穆坐無雜賔卒年七十有八<lb/>
學者稱鴻洲先生所著有庸齋日記信古餘論牖景録<lb/>
采芹録鴻洲雜著徐氏家則諸編行於世<lb/>
　楊東明<lb/>
　　字晉庵河南虞城人萬厯庚辰進士仕至刑部侍<lb/>
　　郎<lb/>
為諸生時沈?敦固絶無機械屹然有必為聖人之志<lb/>
<pb n="KR2g0050_WYG_012-45a"/>
授中書舍人遭父喪哀毁踰禮葬祭一遵紫陽家禮而<lb/>
衷以情理之安服闋補原官考選授禮科給事中神廟<lb/>
静攝君臣暌隔東宫未立公疏凡數十上癸巳河决大<lb/>
祲齊梁淮徐之間方數千里人相食疏請賑又繪為流<lb/>
民圗上之神宗惻然遂出帑銀數十萬往賑以分較禮<lb/>
闈中式人數不如例公争之為總裁洪都張相國所憾<lb/>
左遷陜西布政照磨領差歸歸而興學講道弟子執經<lb/>
問業者百餘人與鄒南皋馮少墟吕新吾孟我疆張陽<lb/>
<pb n="KR2g0050_WYG_012-45b"/>
和魏見泉楊復所往復疑義勿明勿措家居二十七載<lb/>
光廟御極以廷議起太常少卿陞光禄卿尋轉南京通<lb/>
政使未行陞刑部侍郎平恕明允㑹有挟私謂决獄無<lb/>
㫁者引年乞休得旨歸天啓甲子卒年七十有七<hi>理學宗傳</hi>
公毅然以斯道為己任其剖析性命微旨詣極超悟踐<lb/>
履實地則宗法文清尤於二氏教闢之不遺餘力晚年<lb/>
著性理辨疑興學問答論性臆言山居功課等書<lb/>
范文貞景文贊曰論公之心則濟世安民之心論公之<lb/>
<pb n="KR2g0050_WYG_012-46a"/>
志則繼往開来之志論公之學則躬行實踐之學論公<lb/>
之品則渾金璞玉之品進則奠安社稷退則澤被閭里<lb/>
真天民先覺間世真儒直接洙泗嫡𫝊並駕程邵諸子<lb/>
道全徳備仁至義盡優入聖域者矣<lb/>
其論性臆言曰盈宇宙間只是一磈渾淪元氣生天生<lb/>
地生人物萬殊都是此氣為之而此氣靈妙自有條理<lb/>
便謂之理葢氣猶水火而理則其寒熱之性氣猶薑桂<lb/>
而理則其辛辣之性渾是一物毫無分别夫惟理氣一<lb/>
<pb n="KR2g0050_WYG_012-46b"/>
也則得氣清者理自昭著人之所以為聖為賢者此也<lb/>
非理隆於清氣之内也得氣濁者理自昏暗人之所以<lb/>
為愚不肖者此也非理殺於濁氣之内也此理氣㫁非<lb/>
二物也正惟是稟氣以生也于是有氣質之性凡所稱<lb/>
人心惟危也人生有欲也幾善惡也惡亦是性也皆從<lb/>
氣邊言也葢氣分隂陽中含五行不得不雜揉不得不<lb/>
偏勝此人性所以不皆善也然此氣即所以為理也故<lb/>
又命之曰義理之性凡所稱帝降之衷也民之秉彛也<lb/>
<pb n="KR2g0050_WYG_012-47a"/>
繼善成性也道心惟微也皆指理邊言也葢太極本體<lb/>
立二五根宗雖雜糅而本質自在縱偏勝而善根自存<lb/>
此人性所以無不善也葢氣者理之質也理者氣之靈<lb/>
也譬猶銅鏡生明有時言明不得不兩稱之然銅生乎<lb/>
明明本於銅孰能分而為二哉<lb/>
氣質之性四字宋儒此論乃適得吾性之真體非但補<lb/>
前輩之所未發也葢盈天地間皆氣質也即天地亦氣<lb/>
質也五行亦隂陽也隂陽一太極也太極固亦氣也特<lb/>
<pb n="KR2g0050_WYG_012-47b"/>
未落於質耳然則何以謂義理之性曰氣質者義理之<lb/>
體段義理者氣質之性情舉一而二者自備不必兼舉<lb/>
也且氣質可以性名也謂其能為理義也否則塊然之<lb/>
物耳惡得以性稱之<lb/>
問孟子道性善是専言義理之性乎曰世儒都是此見<lb/>
解葢曰専言義理則有善無惡兼言氣質則有善有惡<lb/>
是義理至善而氣質有不善也夫氣質二五之所凝成<lb/>
也五行一隂陽隂陽一太極則二五原非不善之物惟<lb/>
<pb n="KR2g0050_WYG_012-48a"/>
是既云二五則錯綜分布自有偏勝雜糅之病于是氣<lb/>
質有不純然善者矣雖不純然善而太極本體自在故<lb/>
見孺子入井而惻然遇嘑蹴之食而不屑氣質清純者<lb/>
固如此氣質薄濁者未必不如此此人性所以皆善也<lb/>
孟子道性善就是道這箇性從古聖賢論性就是只此<lb/>
一箇如曰厥有恒性繼善成性天命謂性皆是這一箇<lb/>
性孟子云動心忍性性也有命焉則又明指氣質為性<lb/>
葢性為氣質所成而氣質外無性則安得外氣質以言<lb/>
<pb n="KR2g0050_WYG_012-48b"/>
性也自宋儒分為氣質義理兩途而性之說始晦<lb/>
　<hi>佳</hi>按太極固亦氣也特未落于質耳其論甚精周子<lb/>
　明說隂陽一太極也可見太極亦是氣但渾然不雜<lb/>
　耳若說是理分明是理先氣後這理著在何處如何<lb/>
　生出氣来譬之一株樹太極是根本隂陽五行是其<lb/>
　枝葉一本所生如何根本是一物枝葉又是一物可<lb/>
　知理氣之非二也明矣至先儒言義理之性原非外<lb/>
　氣質而為言晉庵以為一物分為兩物而駁之亦未<lb/>
<pb n="KR2g0050_WYG_012-49a"/>
　細審於程張之説矣畧有所見輒議宋儒便是明季<lb/>
　講學諸公通病也<lb/>
　章潢<lb/>
　　字本清江西南昌人萬厯中徴士<lb/>
操履純白學問淵深早失母事父盡孝待弟盡愛<lb/>
萬厯壬辰聘主白鹿洞書院有為學次第八條以教學<lb/>
者時論儗之胡敬齋云與新城鄧元錫安福劉元卿並<lb/>
號江右三士關中王之士敬訪之結交而去南昌守臣<lb/>
<pb n="KR2g0050_WYG_012-49b"/>
范淶特疏薦以為徐穉之侣乞賜登擢上可其奏下詔<lb/>
徴焉<lb/>
著有手録圗書編<hi>闕</hi>卷凡天文地理人事禮樂刑政邊<lb/>
防河道以及兵機厯數巨細畢具又著大中本言周易<lb/>
象義春秋測義皆獨抒心得學者稱斗津先生嘗曰學<lb/>
不本諸身心性命而祇尚記誦博洽以相髙者無足論<lb/>
也然仲尼至聖猶韋編三絶好古敏求四教四科未嘗<lb/>
廢文學也故說命曰學於古訓乃有獲凡六經四書孰<lb/>
<pb n="KR2g0050_WYG_012-50a"/>
非古先聖賢之遺訓乎近之談學者棄往聖之典墳鄙宋<lb/>
儒之成憲一切私心自用游談無根自任穎悟頓修標<lb/>
立宗門謂能使不識一字之凡夫立躋聖位不曰皋䕫<lb/>
以上何書可讀則曰六經乃吾心之註脚而習其教者<lb/>
立異説侮聖言悖聖道殆不可救藥矣<lb/>
　王述古<lb/>
　　字信甫河南禹州人萬厯己丑進士仕至山西右<lb/>
　　布政使<lb/>
<pb n="KR2g0050_WYG_012-50b"/>
為刑部郎中值妖書獄起司冦受四明沈一貫指囑令<lb/>
誣坐郭正域以及沈歸徳公正色曰若是則分宜再見<lb/>
力持不可比㑹鞫無驗立具疏送大理諸人刼之再四<lb/>
禍且不測卒不易原疏一字疏上事得寢未幾又當楚<lb/>
藩之獄司冦以華越謀害親王當論死郭正域主使宗<lb/>
室當如越罪公徐語之曰果爾便欲駢戮數十宗室楚<lb/>
宗聞之勢必戕殺撫按大亂之起誰則為之司冦悟事<lb/>
得寢於後戕殺撫臣卒如所料<lb/>
<pb n="KR2g0050_WYG_012-51a"/>
甲辰出知常州守正抑邪諸上官大璫率為斂屈而與<lb/>
武進薛元臺無錫髙景逸共論學以艱歸補保定晉山<lb/>
西副使兵備陽和奉旨㑹議代藩廢長立幼事公言祖<lb/>
宗定法有嫡立嫡無嫡立長代王内助張氏不得進妾<lb/>
為妃次子鼎莎不得改庶為嫡且引嘉靖秦府事例雖<lb/>
已奉旨乞請旨改正汪中丞用其言代議遂定撦酋物<lb/>
故請封事起五路要賂無算不決者五年矣公力請循<lb/>
往例毫不増減且忠順求婚兀慎擺腰等酋求賞其情<lb/>
<pb n="KR2g0050_WYG_012-51b"/>
更切欛柄在我可操可縱何故倒授於人時五路擁衆<lb/>
城下不懾制府動色相加不懾同事者以貽悞邊疆相<lb/>
坐亦不懾既而忠順故卜酋款降人馮大梁以故亡去<lb/>
浮賞盡革諸使絶望乃帖然就封往年用撫賞八千餘<lb/>
金今不及三百金叙功晉按察使再晉右布政㑹中朝<lb/>
門户相軋乙夘式士之録至有云以六經亂天下者公<lb/>
昌言排之坐是偃蹇除目卒於陽和<lb/>
初好天文律厯之學後乃邃於道嘗曰四時行百物生<lb/>
<pb n="KR2g0050_WYG_012-52a"/>
黙識之義也黙識章是聖人做不了事何有於我與堯<lb/>
舜猶病意同又曰孟子夜氣是萬古求仁時候嘗舉六<lb/>
經子史疏於四書之下名曰屑考别著有易筌律筌厯<lb/>
筌等書<lb/>
一言一動皆足垂世立教學者稱中嵩先生<hi>髙忠憲公撰行狀</hi>
　曹于汴<lb/>
　　字自梁山西安邑人萬厯壬辰進士仕至左都御<lb/>
　　史<lb/>
<pb n="KR2g0050_WYG_012-52b"/>
為諸生時與盱眙馮應京以聖賢之學相磨礪講求兵<lb/>
農錢賦邊防水利之要訂經世實用書成進士授淮安<lb/>
府推官擢給事中論奏皆天下大計萬厯庚戍與髙陽<lb/>
孫承宗分試南宫所取多名士以吏垣掌内計佐太宰<lb/>
富平孫丕揚斥小人之渠率其黨相與磨牙争之久之<lb/>
公與富平相繼引去<lb/>
泰昌元年以太常少卿起家屢遷都察院副都御史居<lb/>
憲府雙藤倚戸外百僚肅然有頋太康之風遲重寡言<lb/>
<pb n="KR2g0050_WYG_012-53a"/>
人或以衰晚目之及東警薄都城諭劄日數十下條對<lb/>
商確不移漏刻詰奸警備旋至立應精強少年皆斂手<lb/>
歎服旋晉吏部左侍郎公薄嗜慾勇辭讓進禮退義不<lb/>
失尺寸當推少宰時越關中馮恭定而用公小人藉是<lb/>
兩惎之公固讓不可不旬月堅請去旋去逆閹之難作<lb/>
而東林之黨禍烈矣戊辰崇<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>改元召公為左都御史<lb/>
未幾閣訟起公據法守經力為糾正久之以年老乞身<lb/>
庚午致仕歸卒於家年七十有七<lb/>
<pb n="KR2g0050_WYG_012-53b"/>
公為人孝弟忠信明允篤誠立朝務持大體論人務取<lb/>
大節主持名教愛惜善𩔖其天性然而於小人有所彈<lb/>
劾處分嘗惻然如傷有一言可採寸長足録未嘗不引<lb/>
而進之其或反唇相稽操戈入室惟引咎自責退而忘<lb/>
其誰某也萬厯中黨議播於庚戌而煽於辛亥二三小<lb/>
人飛謀釣謗以一網盡東南西北之君子公佐孫富平<lb/>
稍剪其勾萌撞其機牙而滋蔓潰決不可禁禦卒至旋<lb/>
出旋退以公俯仰三十年雄倡雌和黨同伐異以人國<lb/>
<pb n="KR2g0050_WYG_012-54a"/>
為孤注與黨論為終始天下事遂不可問矣公之學唯<lb/>
仁與誠仁則無我好賢疾惡皆一體也何惜乎黨議誠<lb/>
則無偽直内方外皆天則也何畏乎學禁公真有本之<lb/>
學哉<hi>理學宗傳</hi>
先生答李贊宇書曰夫道無之非是無人勿足講學以<lb/>
明道士農工賈皆學道之人漁牧耕讀皆學道之事隆<lb/>
古無講學之名其人皆學故無名也國家以文學取士<lb/>
天下學校無慮千百章縫之士無慮萬億葢令其日講<lb/>
<pb n="KR2g0050_WYG_012-54b"/>
所謂時習所謂孝弟所謂性命仁義而以淑其身待天<lb/>
下之用也乃人心不古遂有口耳活套掇拾粉飾以為<lb/>
出身之媒師以是教上以是取恬不為異非其質矣而<lb/>
於立身行政毫無干涉于是君子厭薄其所為而聚徒<lb/>
講道人遂以道學目之若以為另是一種豈不惑哉然<lb/>
講學之中亦或有言然而行不然而藉是以干貴人捷<lb/>
仕徑者而其名為道學也是有口耳活套之實而更美<lb/>
其名人誰能甘之則羣起而相攻而講者益寡道益晦<lb/>
<pb n="KR2g0050_WYG_012-55a"/>
矣大抵所學出於實則必闇然自修不論大節細行一<lb/>
一不肯放過雖力量不同未必盡無疵而不自文以誤<lb/>
人也所學出於名則有張大其門面而於其生平未純<lb/>
處亦曲為言說而謂其為道夫夷之隘不害其清惠之<lb/>
不恭不害其和然亦何必曰此隘此不恭正道之所在<lb/>
而陋孔子於下風乎羅近溪逢人問道透徹心體豈不<lb/>
可尚而濶畧處亦誠其病乃學者得其濶畧以為可便<lb/>
其私也而或多不羈誠有如止庵疏所謂賄賂干請任<lb/>
<pb n="KR2g0050_WYG_012-55b"/>
情執見等說是其坐女子於懐而亂之而猶侈然薄魯<lb/>
男子不為也而可乎但今因止庵之疏而遂禁其講是<lb/>
因噎而廢食夫此學乃乾坤所由不毁何可一日廢<lb/>
也似更當推廣而俾千百學校億萬章縫無不講以及<lb/>
農工商賈無不講才是而其機則自上鼓之若得復辟<lb/>
召之典羅致四方道學倣程子學校之議布之天下以<lb/>
主道教於一切鄉學社學之衆漸次開發而申飭有位<lb/>
之士以興學明道為先圖其學則以躬行實踐為主隨<lb/>
<pb n="KR2g0050_WYG_012-56a"/>
其人之根基引之入道或直與天通或以人合天或直<lb/>
臻悟境或以修求悟夫天人合一修悟非二舍天而言<lb/>
人舍悟而言修則淺近時學者知皆及此然言天矣而<lb/>
人尚未盡言悟矣而修且未能世豈有能致中而不能<lb/>
致和能正心而不修身者哉則不可不戒也大扺果能<lb/>
合天則必益盡其人事果能真悟則必益盡其真修堯<lb/>
舜文王孔子何人也而兢兢業業望道未見徙義改過<lb/>
没齒以之也<lb/>
<pb n="KR2g0050_WYG_012-56b"/>
髙景逸曰吾見貞予先生於長安中終日欽欽目明耳<lb/>
聪手恭足重叩其中空空而無適也可以證性矣夫性<lb/>
空言之則無朕也實證則有象也先生非其象乎故先<lb/>
生居鄉孚鄉立朝孚朝告君者足以定羣囂明國是告<lb/>
友者足以明學術闡道奥見於咏歌者足以暢天機流<lb/>
性藴所謂循是而動不違其則之道也此之謂性此之<lb/>
謂善<lb/>
先生致政歸設教宏運書院日講天人性命之學當時<lb/>
<pb n="KR2g0050_WYG_012-57a"/>
稱為明學貞予先生著有共發編仰節堂集行於世<hi>解州</hi>
<hi>志</hi>
　馮應京<lb/>
　　字可大南直盱眙人萬厯壬辰進士仕至湖廣僉<lb/>
　　事<lb/>
才髙學博早嵗知名由户曹擢湖廣按察僉事率紳士<lb/>
講行鄉約務以化民成俗心苦力勤值稅璫陳奉貪噬<lb/>
無厭先以好語諭之再嚴袪其狐鼠奉終勿悛乃疏其<lb/>
<pb n="KR2g0050_WYG_012-57b"/>
違旨九事未得命竟為奉黨誣傷初僅降謫楚士民伏<lb/>
闕交章乞還原職者以數十萬計上愈怒逮訊下錦衣<lb/>
獄坐以擅殺中使罪禁錮八年日與同逮襄陽司李何<lb/>
棟如荆州司李華鈺講學論易參研於主静窮理之間<lb/>
更詳考太祖制度而表章之甲辰上感天變放還里復<lb/>
冠帶以疾終學者稱慕岡先生所著述有朱子録要經<lb/>
濟實用月令廣義等書行於世<lb/>
　吕維祺<lb/>
<pb n="KR2g0050_WYG_012-58a"/>
　　字介孺河南新安人萬厯癸丑進士仕至南兵部<lb/>
　　尚書<lb/>
父心學有𨼆徳以孝稱里閈公為諸生時即毅然以聖<lb/>
賢自任<lb/>
授山東推官以孝弟感民民為之化擢吏部郎清餽遺<lb/>
謝囑託當熹宗未正位人心勿定先請見於慈慶宫門<lb/>
抗疏調䕶聖躬内侍不許干預政事旋予假省親八年<lb/>
居家立芝泉書院與張抱初修明濓洛之學時天下方<lb/>
<pb n="KR2g0050_WYG_012-58b"/>
以講學為諱逆璫銜之幾中危禍推考功矯旨另用戊<lb/>
辰懐宗御極起尚寶卿轉太常卿上防微八事授南戸<lb/>
部侍郎清覈侵冒以百萬計任五年餘餉可支三年庾<lb/>
實不苦竭授南兵部尚書汰冗登勇兵實不濫復辟多<lb/>
士立豐芑大社講明正學未幾以父病乞歸集郡士立<lb/>
伊雒社以守先待後自責與王惺所張泰宇李虚齋王<lb/>
文苑孟守鍵許松麓劉澄逺諸人大㑹於正學書院講<lb/>
太極周易發明致中和之義嘗述象山之言人不可以<lb/>
<pb n="KR2g0050_WYG_012-59a"/>
無學猶魚不可以無水賦人之形而不求盡乎人之道<lb/>
虚生浪死其在富貴者適足以播惡遺臭戊寅流冦詭<lb/>
撫當事者議安置河汝人心洶洶如沸公力為挽止冬<lb/>
十二月賊勢猖獗侵窺河洛率家人分守北城罄家資<lb/>
勞軍士辛巳正月十九日賊抵城北縋家人殺十餘賊<lb/>
次日西城忽潰諸子以無守土責為言公曰受國深恩<lb/>
與城存亡義無可逃况讀聖賢書所學何事賊至被執<lb/>
曰非吕尚書耶稔知公善當謀出公艴然賊遂掖出城<lb/>
<pb n="KR2g0050_WYG_012-59b"/>
門賊首曰吕尚書今日請兵明日議𠞰何逼人太甚公<lb/>
厲聲罵曰恨無兵馬殺汝狗彘事至此止有一死賊令<lb/>
之跪罵愈厲北向拜闕西向拜父母與福藩同被殺觀<lb/>
者皆相視流涕<lb/>
先生嘗言一生精神結聚在孝經二十年潛玩躬行未<lb/>
嘗少怠每論孔曾相傳得力於戰兢十二字故曾子易<lb/>
簀示門人曰吾知免夫非謂免於毁傷葢戰兢之心死<lb/>
而後已嘗疏進孝經請頒學宫所著有孝經本義或問<lb/>
<pb n="KR2g0050_WYG_012-60a"/>
大全存古篇明德堂集奏疏音韻日月燈行世嘗作石<lb/>
𨼆先生𫝊以自况學者稱為豫石先生弟維祮問講學<lb/>
為人所非笑何以處之曰講學不為世俗非笑是為鄉<lb/>
愿講學不到使非笑我者終心服我是為鄉人講學必<lb/>
立崖岸欲自異於世俗是為𨼆怪講學不大倡其道於<lb/>
天下後世以承先啓後自任以為法可𫝊自勵是為半<lb/>
塗之廢<lb/>
　鹿繼善<lb/>
<pb n="KR2g0050_WYG_012-60b"/>
　　字伯順直𨽻定興人萬厯癸丑進士仕至太常寺<lb/>
　　少卿<lb/>
性端方確謹巍然如㫁山少以祖父為師讀王文成𫝊<lb/>
習録而契之慨然有必為聖賢之志成進士與吳郡周<lb/>
順昌以節義相期勉選户部主事後起改兵部職方主<lb/>
事壬戍孫髙陽以閣部督師公請從在師中多所經畫<lb/>
而口不言功功亦不及循次轉員外陞武選郎中而忌<lb/>
髙陽者百計阻之遂與髙陽同歸家居四年學力日充<lb/>
<pb n="KR2g0050_WYG_012-61a"/>
崇禎初起尚寶卿陞太常少卿修明職掌未三載復請<lb/>
告歸公之學以認理為主而言理即在事上故其言曰<lb/>
讀有字書却要識没字理則公之自得可知矣丙子秋<lb/>
七月東兵破定興是時公移疾江村無城守之責毅然<lb/>
授兵登陴守七日而城陷兵挟刃逼公公不為動遂死<lb/>
之事聞詔贈嘉議大夫大理寺卿廕一子入監諡忠節<lb/>
專祠予祭所著有四書說約認真草三歸草若干卷<hi>孫鍾</hi>
<hi>元理學宗傳</hi>
<pb n="KR2g0050_WYG_012-61b"/>
公亷直介立清操絶俗解官歸門人日益進每拈尋樂<lb/>
大旨及說約一編日與同人諄復口授<lb/>
先是神廟末年髙景逸馮少墟鄒南皋講學京師同志<lb/>
者邀公聽講既而聞相戒不言朝政不談職掌公曰離<lb/>
職掌言學則學為無用之物聖賢為無用之人矣遂不<lb/>
往後數年與景逸偶遇於朝房辨析疑義景逸恨相見<lb/>
之晚具疏薦公佐髙陽<lb/>
　蔡懋徳<lb/>
<pb n="KR2g0050_WYG_012-62a"/>
　　字維立直𨽻崑山人萬厯己未進士仕至山西廵<lb/>
　　撫都御史甲申徇難<lb/>
授杭州推官以最徴有以吏部餌之者公謝之補禮部<lb/>
以不拜璫祠乞差歸里<lb/>
崇禎初督學江西登白鹿洞著鹿洞成規立書院與諸<lb/>
生講學及孝經大義聽者感泣<lb/>
備兵嘉湖退海㓂劉香擒巨冦屠阿丑廷臣以知兵薦<lb/>
歴井陘寧武濟南諸道所至有折衝禦侮功崇禎壬午<lb/>
<pb n="KR2g0050_WYG_012-62b"/>
陞山西巡撫特賜召對陳言靖冦之䇿當使民不為盜<lb/>
欲民不為盜在使窮百姓有飯吃極陳恤民諸事又言<lb/>
平治大道當從大學提綱挈領若節目上逐件照管便<lb/>
煩難不舉上是之賜饌賜銀幣抵任後以安撫百姓為<lb/>
急改三立祠為書院與諸生講理學經濟文章立干城<lb/>
社以招竒謀異勇之士三晉晏然㑹闖賊破潼關三秦<lb/>
淪陷公孤軍捍禦守河干四閲月守危城三晝夜甲申<lb/>
二月無援城破草遺疏遣人上報天子入三立祠自縊<lb/>
<pb n="KR2g0050_WYG_012-63a"/>
死中軍應時盛從焉文武將吏同死者四十六人先是<lb/>
李自成遣牌招諭公碎其牌斬其使自成恨之乃驗尸<lb/>
刃首棄之水溝標官段可逺求而得之瘞太原南門外<lb/>
之東岡賜祠謚忠襄<lb/>
　劉理順<lb/>
　　字復禮河南杞縣人崇禎甲戍進士仕至左春坊<lb/>
　　左中允兼翰林院侍讀甲申徇難<lb/>
好濓洛之學敦尚古道持論不為偏苛而人皆敬畏之<lb/>
<pb n="KR2g0050_WYG_012-63b"/>
舉萬厯丙午鄉薦所居一茅屋子某崇禎初亦舉郷薦<lb/>
偶有所關說公撻其子而還其貲領鄉薦二十有八載<lb/>
困約甚不改其素里中無不重劉公為人崇禎七年始<lb/>
成進士廷試前一日閣擬制䇿問有預得其稿者人皆<lb/>
夙搆成及對果如所聞公獨至期詳覽制詔中増一事<lb/>
上所自發問也條對甚悉閣以李焻名首上上覆閱諸<lb/>
卷獨公對稱旨親擢第一甲第一人由此心倚重之授<lb/>
翰林院修撰<lb/>
<pb n="KR2g0050_WYG_012-64a"/>
十二年二月上言六事作士氣矜民窮簡良吏定師期<lb/>
信賞罰招脅從上是之<lb/>
十六年進左中允時闖獻二賊陸梁連陷楚豫秦晉諸<lb/>
郡縣朝廷起大師命重臣訖無成功公故無軍旅寄然<lb/>
君國之憂内切於心外形諸顔色於經筵講讀時每痛<lb/>
切言之<lb/>
十七年三月丁未聞召對晨趨朝户部右侍郎吳履中<lb/>
大理卿凌義渠先在相與咨嗟歎息而已𫝊城陷賊入<lb/>
<pb n="KR2g0050_WYG_012-64b"/>
矣三人相頋駴愕倉皇歸隨聞上徇社稷公撫膺大慟<lb/>
曰臣荷特簡不能出竒殄亂致逆冦披猖以有今日臣<lb/>
罪何辭遂北面稽顙書絶命詞投繯而死妻宜人萬氏<lb/>
妾李氏俱從死頃之賊數百人至寓云欲保䕶劉狀元<lb/>
而公已死相與叩頭號慟去葢賊帳下多中州人素稔<lb/>
劉公徳也劉念臺哭公詩曰公之徇國也自妻子而外<lb/>
若壻若外孫若僕從無一免者以時而言玉汝第一以<lb/>
事而言公第一嗚呼聖矣乎<lb/>
<pb n="KR2g0050_WYG_012-65a"/>
　<hi>佳</hi>按此念臺先生當時所聞異辭余嘗問之睢州師<lb/>
　云止妻妾從死耳<lb/>
良玉維温金礪寒一回把袂一回看周情孔思推同調<lb/>
方矩圜規式大官十族止憐朋友在九原誰問此心安<lb/>
異時伊洛推人物誠敬淵源似爾難<lb/>
有同年子候先生因問曰聞中鼎甲者手紋直透中指<lb/>
有諸先生舉手細視曰想是倖中未嘗有此耳其寛宏<lb/>
不拒人如此<lb/>
<pb n="KR2g0050_WYG_012-65b"/>
先生幼孤奉母至孝稍失意輒涕泣母悦乃已事兄如<lb/>
嚴師弱冠舉於鄉久之不第以風教人倫為己任恬澹<lb/>
自持嘗語人曰學貴絶欲吾生平困於病然其所得卒<lb/>
亦不出此也<lb/>
擢廷試第一烈皇帝喜甚頋左右曰朕今日自擢得一<lb/>
徳行耆老葢以先生歴十試且䇿語多危論也授修撰<lb/>
司起居注管理六曹章奏纂修大明㑹典先生皆與焉<lb/>
為經筵講官開陳詳切上每嘉納之太子出學復選任<lb/>
<pb n="KR2g0050_WYG_012-66a"/>
焉嘗入侍東朝一宫僚以體豐滯几間太子忽笑衆皆<lb/>
笑先生挺立端視丰采𨼆然太子笑為頓止上聞愈賢<lb/>
之<lb/>
兵部尚書楊嗣昌議奪情忽中旨内用中外駭然相繼<lb/>
論劾嗣昌力詆言者曰君綱在父綱上戰國分裂誼固<lb/>
可逃天下一家無可逃也先生深疾之既而易吉入閣<lb/>
先生大痛即歸草疏曰嗣昌果有嘉謀即在兵部儘可<lb/>
入告如劉大夏戴珊故事以候服闋入侍未晚豈有政<lb/>
<pb n="KR2g0050_WYG_012-66b"/>
本之地先忘其親乎且嗣昌只宜引罪豈宜罪人君綱<lb/>
父綱之論悖道極矣嗣昌殆病狂喪心者耳嗣昌見其<lb/>
疏深銜之已而館中皆謁賀先生又不往復向所親曰<lb/>
文弱不能滅賊可謂進退失據矣於是嗣昌大怒嗾忌<lb/>
者奪其講席轉展書先生不起久之上念其名遂卑經<lb/>
筵兼知制誥其在制誥也雖撰予不一率皆端士勞臣<lb/>
鼓忠褒勤之詞至於宦官恩倖為上所寵倖者終不得<lb/>
邀其一語故當其視草競相詡曰此劉公語也持之以<lb/>
<pb n="KR2g0050_WYG_012-67a"/>
為榮<lb/>
是時闖冦蹂躪中原先生習知冦形且以諸將無辦冦<lb/>
志不過輦金錢集都門分賄權要為蔽𨼆計而秉銓司<lb/>
樞職封駁者亦憑是為予奪奬劾感憤𨼆憂義形於色<lb/>
每於衆中論天下大勢以為積薪厝火禍將不救汴圍<lb/>
急復議援𠞰之䇿請分屯河北撫練死士如李抱真澤<lb/>
潞事以圖恢除當事率以為狂不能用也繼而賊破潼關<lb/>
入三秦先生歎曰事去矣遂遣其長子歸留妻妾處京<lb/>
<pb n="KR2g0050_WYG_012-67b"/>
師自分必死甲申三月賦薄都城先生括所得百五十<lb/>
金送城上犒守者翼日黎明入朝欲請上發帑金募死<lb/>
士為背城計抵長安門警衛散落覲班寂然遇一宦者<lb/>
曰大家已不知所在尚欲誰謁也是時城中賊騎充斥<lb/>
還至寓有門生来謁請所向先生曰既及吾門須辨一<lb/>
忠字客去送之如平時乃具袍笏北面再拜起書一紙<lb/>
曰成仁取義孔孟所傳文信踐之吾何不然既占科名<lb/>
豈敢茍全三忠祠内無愧前賢筆勢端勁無異暇時冩<lb/>
<pb n="KR2g0050_WYG_012-68a"/>
畢正冠投繯而盡甲申謚文正<lb/>
國朝改諡文烈與祭田春秋致祭<hi>田蘭芳撰𫝊</hi>
先生生平學問以誠為主一言一動必凖於禮造次顛<lb/>
沛未嘗稍違親戚子弟無少長每見必正容揖讓即宻<lb/>
友終未見其嬉笑燕惰之色人有過必婉曲導之請改<lb/>
方已有貧困疾病濱於死者設法救濟保全人骨肉倫<lb/>
理者甚衆至遇時事有闕則痛哭流涕披露肝膈雖觸<lb/>
嫌犯危勿恤也卒至國變從容殉節以死非誠之所積<lb/>
<pb n="KR2g0050_WYG_012-68b"/>
而能然乎<lb/>
　黄淳耀<lb/>
　　字藴生南直嘉定人崇禎癸未進士<lb/>
自少沈潛好書博學工文詞為諸生即有名每勵著書<lb/>
明道之志著自監録知過録後更為日厯晝之所為夜<lb/>
必書之<lb/>
成進士出周太史鳳翔之門釋褐後寄弟淵耀書曰吾<lb/>
廷試𫝊臚時見鼎甲先上人皆稱羨吾此時歎息無限<lb/>
<pb n="KR2g0050_WYG_012-69a"/>
天地間自有數千年一人數百年一人者今人必不肯<lb/>
為數千年之一人而必欲為三年之一人又曰近見他<lb/>
人品骨不如我意思見識不如我不免有輕蔑時俗之<lb/>
意坐此學力不進然在寵辱場中壁立如鐵過此以往<lb/>
并心一向終有一立脚處又曰天下事不可為可為者<lb/>
惟有已分内事勉之勉之<lb/>
先生見當時事勢已壊遂無仕進意䇿蹇南歸杜門不<lb/>
出與窮交數子砥礪益堅<lb/>
<pb n="KR2g0050_WYG_012-69b"/>
天性純孝家居無私財所得廩餼束脩盡以歸之親丁<lb/>
内憂毁瘠骨立<lb/>
自弱冠至登第後不茍取一錢其友人有親戚以官事<lb/>
連染屬先生白免之其親戚以五十金為夀友人懐之<lb/>
以餽及覿面不敢出潛置書笥中經數日忽撿出大駭<lb/>
亟還之介操𩔖若此<hi>雒閩源流録</hi>
乙酉兵至遂同淵耀自縊於西城僧舍臨死神氣閒暇<lb/>
如平時題壁有進不能宣力皇朝退不能潔身自𨼆讀<lb/>
<pb n="KR2g0050_WYG_012-70a"/>
書寡益學道無成耿耿不昧此心而已士林聞而悲之<lb/>
所著有劄記二卷語録二卷吾師録一卷史記雜論四<lb/>
卷詩文若干卷藏於家後學稱為陶庵先生<lb/>
同里有夏雲蛟者字啓霖居貧力學與先生同館於侯<lb/>
通政家講習相契一時有黄夏之稱篤行孝友精研性<lb/>
理以程朱自期著有豫章游草心學直指二編乙酉秋<lb/>
亦以兵死<lb/>
崑山陶琰字圭穉為人温醇端慤特深於性理之學雖<lb/>
<pb n="KR2g0050_WYG_012-70b"/>
為諸生恒厭薄時文好博觀諸儒語録訪道不逺千里<lb/>
乙酉兵至有友人朱集璜字以發者居圍城中拒守不<lb/>
下及城破赴水死時圭穉居雞鳴塘去城二十餘里躬<lb/>
率其徒奔救至中塗聞城已破徬徨久之乃還曰以發<lb/>
其死矣後之哉是夜距户自經死<lb/>
　<lb/>
　<lb/>
　明儒言行録續編卷二<lb/>
</p>
<p>
</p>
  </div>
</body>
</text>
</TEI>
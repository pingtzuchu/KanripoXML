<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元經卷二</head>
    <p>
<pb n="KR2b0005_WYG_002-1a"/>
欽定四庫全書<lb/>
　元經卷二　　　　　　　　隋　王通　撰<lb/>
　　　　　　　　　　　　　唐　薛收　傳<lb/>
　　　　　　　　　　　　　宋　阮逸　注<lb/>
經晉懷帝永嘉元年春帝正月帝卽位改元永嘉立王<lb/>
氏為皇太后梁氏為皇后南陽王模誅司馬顒隰羡為<lb/>
司徒王衍為司空<hi>無傳</hi>詔除三族刑二月東莱王彌賊起<lb/>
三月將軍周馥討陳敏平之庚午立豫章王詮為皇太<lb/>
<pb n="KR2b0005_WYG_002-1b"/>
子劉淵䧟并州五月汲桑䧟鄴城殺新蔡王騰洛陽地<lb/>
䧟有二鵞出秋七月琅邪王睿鎮建鄴冬十一月戊申<lb/>
朔日有食之十二月汲桑賊平越矯詔囚清河王覃殺<lb/>
之<lb/>
　傳曰懷帝諱熾字豐度武帝第二十五子也惠帝崩<lb/>
　帝以太弟入踐祚於光熈元年十二月卽位明年改<lb/>
　元永嘉始書卽位謹始也<hi>元經取元年正月書卽位皆端本正始之義</hi>王<lb/>
　氏懷帝母也諱媛姬早卒追尊為皇太后梁氏本王<lb/>
<pb n="KR2b0005_WYG_002-2a"/>
　妃也至是立為皇后正也南陽王模誅顒者何曰顒<lb/>
　自立逼惠帝遷長安將謀簒奪擅廢太子覃與成都<lb/>
　王頴相表裏及為東軍所敗走南山復守長安南陽<lb/>
　王模遣其將梁臣車上扼殺之書曰誅正其罪也削<lb/>
　王書姓絶其親也除三族刑古之道也唐虞典刑罰<lb/>
　不及嗣末世惨酷遂有夷族之說今除此刑雖衰世<lb/>
　未能治平亦帝者之心書為後法可也<hi>帝因諸葛攻周穆下此詔</hi>
　東莱人王彌者魏𤣥莵太守頎之孫也因劉栢根賊<lb/>
<pb n="KR2b0005_WYG_002-2b"/>
　起于青徐卒亂天下書曰賊起言晉禍自此盛也陳<lb/>
　敏廬江人自廣陵度支破石氷有功為廣陵相惠帝<lb/>
　西遷敏據江東及周馥討之㑹稽郡悉平故曰平之<lb/>
　太子詮新都王遐之子覃之弟也初襲封豫章王至是<lb/>
　立為皇嗣正也<hi>詮後奔茍睎沒于石勒</hi>劉淵入并州劉琨獨保<lb/>
　晉陽諸郡皆䧟于淵書并州䧟則諸郡可知汲桑者<lb/>
　馬牧帥也㓂魏郡䧟鄴城遂殺新蔡王騰騰者髙宻<lb/>
　王㤗子也迎惠帝歸洛陽以功封新蔡汲桑賊攻鄴<lb/>
<pb n="KR2b0005_WYG_002-3a"/>
　騰不能守而輕騎出走為賊所害罪不能守也洛陽<lb/>
　歩廣地䧟有二鵞出蒼者冲天白者不能飛說者謂<lb/>
　二鵞晉封為二之象也蒼冲天應琅邪王興晉也自<lb/>
　者不能飛應西晉卒不振矣七月琅邪王睿鎮建鄴<lb/>
　特書于經明晉祚猶長也諸王出鎮無足稱者多不<lb/>
　書故也九月戊申茍晞破汲桑至十二月并州人斬<lb/>
　桑于樂陵書平者喜賊平也東海王越將謀簒逆今<lb/>
　年囚清河王覃於金墉城明年害之不書王貶矯詔<lb/>
<pb n="KR2b0005_WYG_002-3b"/>
　也<lb/>
經永嘉二年春帝正月丙午朔日有食之<hi>無傳</hi>二月石勒<lb/>
㓂常山五月王彌犯洛陽司徒王衍禦之冬十月劉淵<lb/>
僣號漢十一月尚書令髙光薨<lb/>
　傳曰石勒上黨羯人也初居武鄕山草木有鐵騎象<lb/>
　永安初并州刺史司馬騰虜群胡賣於冀州兩胡連<lb/>
　一枷勒在其中與汲桑同起歸劉淵後亦僣號稱趙<lb/>
　㓂常山書始為亂也王彌自㓂来山入許昌開府庫<lb/>
<pb n="KR2b0005_WYG_002-4a"/>
　取器仗有衆數萬進逼洛陽京師大震城門晝閉詔<lb/>
　司徒帥百官距守彌屯軍七里澗王師進擊大破之<lb/>
　彌奔劉淵書曰禦之不能擒賊也劉淵字元海永興<lb/>
　元年反於離石至是僣稱漢下令曰昔我髙祖神武<lb/>
　應期文帝以文德升明武帝拓土攘夷宣帝搜揚俊<lb/>
　乂今天誘其衷悔禍皇漢使司馬氏迭相殘滅孤為<lb/>
　群公所推紹脩祖業不失舊物追尊劉禪為孝懷皇<lb/>
　帝書淵僣號載記偽主淵為首也<hi>按惠帝永興元年劉淵起稱漢後九</hi>
<pb n="KR2b0005_WYG_002-4b"/>
　<hi>年石勒稱趙後十一年張重華稱凉後一年冉閔稱魏後一年慕容雋稱燕後三十一年慕容垂稱後燕</hi>
　<hi>後二年慕容冲稱燕是嵗乞伏國仁稱秦吕光稱凉後十二年慕容德稱南燕禿髮烏孤稱南凉後二年</hi>
　<hi>李元盛稱西凉後二年沮渠蒙遜又自稱凉後四年譙宋稱成都王後三年赫連勃勃稱大夏後二年馮</hi>
　<hi>䟦稱北燕其戰國者一百三十六嵗凡十六國而元海為僣首</hi>髙光者孰謂魏太尉<lb/>
　柔之子惠帝西遷朝臣奔散惟光侍帝及帝還洛以<lb/>
　光為少傅轉尚書令以疾薨卒書官而薨嘉忠臣也<lb/>
經永嘉三年春帝正月甲午彭城王釋薨三月戊申髙<lb/>
宻王略薨丁巳越入京師於帝側收中書令繆播害之<lb/>
<pb n="KR2b0005_WYG_002-5a"/>
四月丁卯太尉劉寔退老積弩將軍叛奔於劉淵七月<lb/>
戊辰當陽地裂三所九月南陽王模破芒蕩斗叟並平<lb/>
之<lb/>
　傳曰彭城王釋穆王權之孫也襲封彭城髙宻王略<lb/>
　文獻王㤗之子小心下士有父風愍懷初立選子弟<lb/>
　有名稱者為賓友略侍太子左右累遷開府襲封髙<lb/>
　宻書薨禮也東海王越害繆播何也播字宣則光禄<lb/>
　悅之子初越遣播詣長安説河間王顒令奉帝還洛<lb/>
<pb n="KR2b0005_WYG_002-5b"/>
　顒將張方言於顒不可播復説顒斬方以謝東諸侯<lb/>
　及帝卽位以播為中書令掌詔命越惡播盡忠於國<lb/>
　慮為己患因入朝以兵執播於帝側帝謂曰亂臣賊<lb/>
　子無世無之不自我先不自我後哀哉起執播手歔<lb/>
　欷不能禁越害之朝野憤惋皆曰善人國之紀也而<lb/>
　越殺之其能終乎越不書王貶專殺忠臣也<hi>按本史越勒兵</hi>
　<hi>入宫於帝側收近臣繆播王延等十人並害餘不書于經省文也</hi>劉寔漢之裔也好<lb/>
　學博通潔己無瑕以世多進趨亷遜道缺乃著崇讓<lb/>
<pb n="KR2b0005_WYG_002-6a"/>
　論以矯之其略曰夫叙用之官得通章表者有讓賢<lb/>
　推能乃通之其不能有所讓絶之故人臣初除各思<lb/>
　推賢能而讓之矣凡讓之文付主者掌之三司有闕<lb/>
　則以三司所讓最多者用之是三公共選一公為詳<lb/>
　焉四征有闕則以四征所讓最多者用之是一征闕<lb/>
　而四征豫讓之詳焉<hi>按魏晉故事置征東征西征南征北征四將軍各一員分掌重</hi>
　<hi>晉多以親王居之</hi>尚書闕以尚書所讓最多者與之以八尚<lb/>
　書共選一尚書固詳於主者選八尚書也郡守闕則<lb/>
<pb n="KR2b0005_WYG_002-6b"/>
　以郡守所讓最多者用之固詳於主者選百郡守也<lb/>
　故世争則毁譽交錯優劣不分難得而讓也世讓則<lb/>
　賢智顯出能否之美歷歷相次不可得而亂也如此<lb/>
　愚智咸知進身求通非脩己則無由焉愍懷立以寔<lb/>
　為師太安初寔遜位至懷帝卽位復授以太尉寔自<lb/>
　陳年老固辭帝不許左丞劉坦上言曰古之哲王莫<lb/>
　不師元臣崇飬老禮七十致仕所以優異舊德以勵<lb/>
　亷髙之風太尉寔體清素之操執不渝之潔懸車告<lb/>
<pb n="KR2b0005_WYG_002-7a"/>
　老二十餘年臣聞老者不以筋力為禮寔年九十命<lb/>
　在旦暮而頻上露板冝聽寔所守至是詔曰君年耆<lb/>
　告老確然難違今聽君以侯就第書曰退老尊之也<lb/>
　王衍代寔為太尉不書非其繼也<hi>王衍為石勒所敗勸勒稱尊號勒怒</hi>
　<hi>曰君名蓋四海身居三公何得言不與世事耶破壞天下正是君為使左右扶出夜使人排墻填殺之傳</hi>
　<hi>言非其繼意以此耳</hi>朱誕為積弩將軍叛歸劉淵不貶去姓氏<lb/>
　㣲也且言晉臣之䧟於淵者衆不可勝貶也當陽地<lb/>
　裂三所各廣三丈長二百餘歩本志謂地拆裂者臣<lb/>
<pb n="KR2b0005_WYG_002-7b"/>
　下分離不相從之象也言司馬越與茍晞交惡四方<lb/>
　離散之應也平陽人劉芒蕩自稱漢後誘羗戎僣帝<lb/>
　號於馬蘭山反胡五斗叟郝索等數千人為亂征西<lb/>
　大將軍南陽王模遣將淳于定討破皆斬之書曰並<lb/>
　平之善並曰吉也<lb/>
經永嘉四年春帝正月二月蜀文碩歸順三月周玘討<lb/>
錢璯平之五月六州大蝗地震六月劉聰弑劉和自立<lb/>
秋九月王如賊起冬十一月越帥師出許昌將軍周馥<lb/>
<pb n="KR2b0005_WYG_002-8a"/>
迎帝都夀陽不克<lb/>
　傳曰文碩者蜀李雄之將也殺雄大將軍李國以巴<lb/>
　西歸書曰歸順嘉之也五月幽并青冀秦雍大蝗食<lb/>
　草木及牛馬毛皆盡兖州地震本志謂石勒㓂汲郡<lb/>
　執太守胡寵南濟沔是其應也偽漢劉淵死其子和<lb/>
　嗣位和多猜忌御下無恩其舅呼延攸説和殺其弟<lb/>
　聰聰覺攻西明<hi>闕</hi>斬和遂自立書弑者言和雖偽號<lb/>
　亦諸劉之君也聰殺和而簒其位宜貶大惡王如者<lb/>
<pb n="KR2b0005_WYG_002-8b"/>
　新豐人也遇亂流離至宛㑹詔促還鄕乃結少年襲<lb/>
　官軍破襄城於是南安龐寔馮翊嚴嶷長安侯脱各<lb/>
　帥羣盜應之凡數萬人結石勒為兄弟書賊起言互<lb/>
　盗盛起不復制矣<hi>按王如後歸王敦為敦所誅</hi>辛卯晝昏至庚子<lb/>
　凡浹旬本志謂夜妖也劉向云晝而暝隂為陽也臣<lb/>
　制君也班固曰夜妖者風雲並起杳㝠與常風同狀<lb/>
　天戒若曰勿使大夫世官專政而暝晦王室蓋東海<lb/>
　王越以京師饑羽檄徴天下兵莫有至者率衆出許<lb/>
<pb n="KR2b0005_WYG_002-9a"/>
　昌以行臺自隨宫府無復守衛荒饉日甚殿内死人<lb/>
　交横府署並掘塹自守盗賊公行枹皷之音不絶越<lb/>
　以太尉王衍為軍司越自領豫州牧書出者猶言出<lb/>
　奔叛其君也故貶去族周馥字祖宣浚弟也理識清<lb/>
　幹選舉精宻累遷至鎮東將軍以東海王越不盡臣<lb/>
　節毎言及厲然又覩羣盗甚盛洛陽孤危乃建䇿迎<lb/>
　天子遷都夀春上書曰不圖厄運遂至於此戎狄交<lb/>
　侵畿内厄逼臣與祖納裴憲華譚孫惠等三十人伏<lb/>
<pb n="KR2b0005_WYG_002-9b"/>
　思大計以殷王有屢遷之事周室有岐山之徙方今<lb/>
　帝都罄乏不可久居觀今華夷東南為愈北阻塗山<lb/>
　南抗靈嶽名川四帯有重險之固楚人東遷遂宅夀<lb/>
　春臣請選精卒三萬奉迎皇駕令裴憲督豫州諸路<lb/>
　荆揚江湘運米十五萬斛絹十四萬疋以供大駕令<lb/>
　王浚茍晞共平河朔臣戮力以啓南路皇輿来廵司<lb/>
　馬越大怒慮其圖己也以兵攻馥馥憂疾而卒書曰<lb/>
　不克惜其謀合事機而為越所沮其後晉果東遷焉<lb/>
<pb n="KR2b0005_WYG_002-10a"/>
　<hi>按本傳元帝後問華譚曰周祖宣何至於反耶譚對曰馥見賊盗滋蔓王威不振故表移都以紓國難若</hi>
　<hi>從馥謀西晉未亡也原情豈得為反帝乃悟</hi>
經永嘉五年春帝正月宻詔茍晞討越乙亥流人杜弢<lb/>
盗據長沙庚午平原王幹薨二月汝南王祐奔建鄴三<lb/>
月戊午越卒宗室三十六王沒于石勒流人汝班及蹇<lb/>
撫賊起于零桂諸郡帝遷都倉垣不克夏六月庚寅荀<lb/>
藩出奔轘轅丁酉劉曜王彌石勒入京師帝蒙塵於南<lb/>
陽茍晞立豫章王瑞為皇太子秋七月浚假立太子置<lb/>
<pb n="KR2b0005_WYG_002-10b"/>
百官八月劉聰䧟長安南陽王模薨九月茍晞及豫章<lb/>
王沒于石勒十一月猗盧㓂太原<lb/>
　傳曰帝宻詔征東大將軍茍晞討東海王越先是晞<lb/>
　移檄諸征鎮曰天歩艱險亂禍流離元海造逆於汾<lb/>
　陽世龍階亂於三魏晞以虚薄委以關東所以藩固<lb/>
　王室無俾城壞夫舟楫不固則齊桓責楚襄王逼狄<lb/>
　則晉文致討凡我同盟在此行矣及詔討越上表曰<lb/>
　越以宗臣寵樹姦黨擅為詔令縱兵㓂掠臣祗奉前<lb/>
<pb n="KR2b0005_WYG_002-11a"/>
　詔遣王模陳午等兵詣項龔行天討書曰討越聲其<lb/>
　罪也流人杜弢本蜀郡人避亂南湘中賊衆推弢為<lb/>
　牧故書曰盗據長沙平原王幹者宣帝之子也惠帝<lb/>
　反正以幹為太保當齊王冏之平幹懷百錢見冏曰<lb/>
　倫逆亂義舉是汝之功今以百錢賀汝雖然大勢難<lb/>
　居不可不慎及冏誅幹哭之慟曰宗室日衰此兒最<lb/>
　可人復害之自今殆矣東海王越徃視幹幹閉門不<lb/>
　通使人謝遣而自於門隙窺之當時莫能測其意者<lb/>
<pb n="KR2b0005_WYG_002-11b"/>
　年八十書薨得禮也汝南王祐者亮之孫也祐立為<lb/>
　威王遇中原亂南渡江依元帝書奔以明内難也越卒者<lb/>
　何東海王薨於項也曷謂薨於項而書卒曰罪盈而<lb/>
　死天下不與其為王也越初卒秘不發䘮遺命襄陽<lb/>
　王範統其衆歸東海㑹石勒追及于寗平焚越尸柩<lb/>
　曰此人亂天下吾為天下報之焚其骨以告天地經<lb/>
　書卒罪宜誅爾三十六王者何曰越旣死其子毗自<lb/>
　京邑同宗室子弟出奔遇石勒自武陵西河而下皆<lb/>
<pb n="KR2b0005_WYG_002-12a"/>
　被害餘王䧟於勒書三十六王言宗室盡沒矣沙班<lb/>
　蹇撫二賊起湘州虜其刺史茍眺破零桂東略武昌<lb/>
　殺安城太守郭察邵陵太守鄭融衡陽内史滕育書<lb/>
　曰諸郡言賊勢大也茍晞表請帝遷都倉垣帝將從<lb/>
　之宫中及黄門戀貲財不欲出至是饑甚人相食百<lb/>
　官皆流亡十八九帝召近臣將行無車輿歩出西掖<lb/>
　門至銅駞街為盗所掠不得進而還書曰不克計窮<lb/>
　無為矣荀藩者朂之子也時為司空聞劉曜等犯京<lb/>
<pb n="KR2b0005_WYG_002-12b"/>
　邑藩先出奔轘轅不書司空貶也身為三公不能安<lb/>
　帝室掃群盗而先自亡去非社稷臣也帝蒙塵于平<lb/>
　陽者何曰劉聰僣據平陽及劉曜入京師帝開華林<lb/>
　園門欲幸長安為劉曜所追及百官士庻死者三萬<lb/>
　餘人執帝送歸平陽劉聰以帝為㑹稽公古者天子<lb/>
　蒙塵於外國史哀之辭不忍書其囚執豫章王端者<lb/>
　清河王遐之子也兄詮為皇太子以端封豫章㑹洛<lb/>
　陽䧟沒端東奔茍晞立為皇太子<hi>按本史端立七十日沒于勒</hi>王<lb/>
<pb n="KR2b0005_WYG_002-13a"/>
　浚者司空沈之子也領幽冀都督假立皇太子其實<lb/>
　為妄將謀僣號故削去其姓貶偽假也<hi>按本傳浚為石勒所執責</hi>
　<hi>之曰不忠于晉積粟五十萬不賑百姓</hi>南陽王模者髙宻王㤗之子也<lb/>
　有聲稱於宗室進位太尉洛陽䧟降於劉粲為聰所<lb/>
　害書薨終之以王禮也茍晞及豫章王沒於石勒者<lb/>
　先是豫章王東奔茍晞承制録尚書事居蒙城勒執<lb/>
　晞殺之及端亦遇害端與晞同書沒傷端為晞所禍<lb/>
　也猗盧者孰謂曰匈奴種也其先曰神元分國為三<lb/>
<pb n="KR2b0005_WYG_002-13b"/>
　部一曰昭帝神元統一部居上谷之北濡源二曰桓<lb/>
　帝居代北叄合陂三曰穆帝猗盧居定襄北盛樂城<lb/>
　其後猗盧强盛總攝三部至是攻新興鴈門劉琨不<lb/>
　能制自稱三部大人蓋後魏拓䟦之先書㓂太原言<lb/>
　夷狄深入中國也<lb/>
經永嘉六年春帝正月帝在平陽二月壬子日有蝕之<lb/>
癸丑琅邪王睿檄四方討勒夏四月丙寅將軍山簡卒<lb/>
秋七月木火金聚牛斗九月詔猗盧為代公辛巳雍州<lb/>
<pb n="KR2b0005_WYG_002-14a"/>
刺史賈疋敗劉粲長安人立秦王鄴為皇太子<lb/>
　傳曰帝在平陽王業已淪也然厯數猶存故元經書<lb/>
　年以永嘉書春以帝正月書劉聰偽邑為平陽存其<lb/>
　主而抑偽號也<hi>劉聰改元嘉平代西晉初號漢也</hi>壬子日蝕本志謂<lb/>
　秦王鄴於長安代帝監撫宗廟而帝䝉塵不能反正<lb/>
　之象也琅邪王卽元帝也因洛之亂渡建鄴荀藩等<lb/>
　推王為盟主乃移檄四方共討石勒不書姓以真主<lb/>
　討偽亂必貶偽以成文也山簡者何曰吏部濤之子<lb/>
<pb n="KR2b0005_WYG_002-14b"/>
　為征南將軍鎮襄陽江漢歸附或宴㑹僚佐勸簡作<lb/>
　樂簡曰社稷傾覆不能康正晉之罪人也何樂之有<lb/>
　因流涕慷慨未幾卒書官而卒賢之也嵗星熒惑太<lb/>
　白聚於斗牛呉分野東晉中興之應也劉琨鎮并州<lb/>
　時劉粲㓂晉陽又太原太守髙喬降於粲於是琨奔<lb/>
　長山乞師於猗盧乃表猗盧為代公賈疋者太尉詡<lb/>
　之孫也累遷雍州刺史率兵三萬復長安劉粲聞之<lb/>
　使劉曜来戰疋破之曜中流矢追至甘泉書官不書<lb/>
<pb n="KR2b0005_WYG_002-15a"/>
　詔命言疋勇略有復晉之志故特書以褒之秦王鄴<lb/>
　者呉王宴之子也秦獻王簡無後以鄴嗣封賈疋旣<lb/>
　破粲曜三輔小安乃與衛將軍劉芬京兆太守梁總<lb/>
　共奉為皇太子書長安人不書官名者言民思晉主<lb/>
　關輔厭亂衆欲立皇太子以平㓂亂猶春秋書衛人<lb/>
　立晉衆也<lb/>
經永嘉七年春帝正月丁亥聰弑帝崩于平陽夏四月<lb/>
皇太子卽位於長安愍帝建興元年丙午懷帝舉哀壬<lb/>
<pb n="KR2b0005_WYG_002-15b"/>
申大赦改元建興五月壬辰詔琅邪王睿都督陜東南<lb/>
陽王保都督陜西六月石勒䧟山東九月荀藩薨冬十<lb/>
月荆湖陶侃討賊杜弢己巳大雨雹十一月流人楊武<lb/>
䧟梁州十二月河東地震雨肉<lb/>
　傳曰劉聰大㑹使帝著青衣行酒侍中庾珉號哭聰<lb/>
　惡之乃弑帝書崩于平陽言非其所也春秋書魯昭<lb/>
　公薨於乾侯傳曰失其所也書聰弑帝者責在後君<lb/>
　必討弑君之賊也太子鄴卽位於長安不係於建興<lb/>
<pb n="KR2b0005_WYG_002-16a"/>
　元年而係於永嘉七年何也曰春秋八公卽位於六<lb/>
　公之傳遭䘮繼位毎年正月則改元正位百官以序<lb/>
　國史書卽位於䇿以表之也杜預曰天子之䘮制嗣<lb/>
　子位定改元必湏踰年此繼父之業不忍變於中年<lb/>
　若六月癸亥昭公之䘮至自乾侯戊辰定公卽位此<lb/>
　則國史直書不湏係改元而後書卽位也漢魏而下<lb/>
　則不然旣立年號又復易之元經依晉史舊文實書<lb/>
　月日而已故懷帝正月崩于平陽四月愍帝改元繼<lb/>
<pb n="KR2b0005_WYG_002-16b"/>
　位皆舊史之文是以元經或因而録之或改而筆之<lb/>
　故曰筆則筆削則削古之道也五月壬辰詔曰陽九<lb/>
　百六之厄雖盛世猶或遘之况朕㓜冲纉承洪緒昔<lb/>
　周公分陜姬氏以隆平王東遷晉鄭是輔二公掃除<lb/>
　鯨鯢奉迎梓宫克復中興琅邪王先為鎮東大將軍<lb/>
　乃進位左丞相都督陜東諸軍事南陽王保者南陽<lb/>
　王模之子全有秦州之地隴右氐羗皆從焉乃進位<lb/>
　左丞相都督陜西諸軍事各因其所鎮而任之順也<lb/>
<pb n="KR2b0005_WYG_002-17a"/>
　六月石勒攻兖州害刺史田徽由是山東郡邑皆䧟<lb/>
　於勒荀藩者司徒朂之子也遷至司空帝為太子時<lb/>
　以藩世臣也令攝國政遇亂奔榮陽卒於開封書薨<lb/>
　不書官貶其生不貶其死也<hi>生無功於君卽不書官以貶也死得令終卽書</hi>
　<hi>以全之</hi>陶侃為荆州長史元帝見之大悅遷武昌太守<lb/>
　杜弢杜曽賊起攻侃於沔口侃急走入舩獲免不書<lb/>
　敗嘉侃之節終能平賊不欲其敗也故不書敗己巳<lb/>
　大雨雹本志謂盛陽雨水而隂氣脅之轉而為雹劉<lb/>
<pb n="KR2b0005_WYG_002-17b"/>
　向曰隂脅陽董仲舒曰臣脅君之應河東雨肉者肉<lb/>
　妖也天下之亂河東妖孽尤為甚焉<lb/>
經建興二年春帝正月己巳黒霧五日辛未日殞於地<lb/>
又三日相承自西而東三月石勒䧟幽州殺王浚五月<lb/>
西平公張軌薨六月劉曜㓂新豐將軍索綝破之秋七<lb/>
月劉曜逼京師將軍麴允破之<hi>闕</hi>　中郞將劉寅克頓<lb/>
丘<lb/>
　傳曰黒霧著人衣如墨連夜凡五日而止本志謂時<lb/>
<pb n="KR2b0005_WYG_002-18a"/>
　君昏耗之妖也曰隕者日不隕也有妖物象日之形<lb/>
　墜於地爾三日相承者亦妖氣映日而人昧之有三<lb/>
　焉五年正月庚子三日並照虹蜺彌天皆此妖也天<lb/>
　晴卽無之本志謂元帝渡江劉聰李雄各據曹劉舊<lb/>
　疆三分之應也石勒䧟幽州牧王浚大罵而死不書<lb/>
　官貶其逆與賊同耳張軌者少以儒學顯名永寧中<lb/>
　為凉州刺史化行河右摯虞曰天下方亂有避難者<lb/>
　惟梁土耳執司馬楊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言曰東羗韓雅殺秦州刺史<lb/>
<pb n="KR2b0005_WYG_002-18b"/>
　張輔明公仗鉞一方宜懲不恪春秋之義諸侯相滅<lb/>
　桓公不能救則桓公耻之雅聞之降軌大𤼵兵破王<lb/>
　彌劉聰有功進位司空封西平公遣使朝貢嵗時不<lb/>
　絶朝廷嘉之俄患風遺令曰文武將佐當盡忠䂓務<lb/>
　安百姓上思報國下以寧家善相和遜以聽朝㫖卒<lb/>
　年六十謚曰武公而薨褒忠勲也索綝者司空靖之<lb/>
　子舉秀才累遷至安西將軍懷帝蒙塵綝紏合義衆<lb/>
　破賊黨立秦王為主劉曜及趙冉㓂新豐綝擊破賊<lb/>
<pb n="KR2b0005_WYG_002-19a"/>
　書之告㨗也七月曜冉復逼京城麴允討破之允金<lb/>
　城人與游氏世為豪族而州語曰麴與游牛羊不數<lb/>
　頭言多也累以戰功遷雍州刺史劉曜趙冉逼長安<lb/>
　允討之殺趙冉書告㨗也劉寅克頓丘頓丘石勒偽<lb/>
　署太守邵攀所居也詔北中郞將劉寅徃克之斬邵<lb/>
　攀書克得雋曰克杜預曰不期而薄之取勝故以克<lb/>
　為文<hi>按春秋鄭伯克叚于鄢左傳曰如二君故曰克此則言凡敵相等勝之曰克也</hi>
經建興三年春帝正月盗殺晉昌太守趙珮二月猗盧<lb/>
<pb n="KR2b0005_WYG_002-19b"/>
為代王四月將軍周訪討杜弢張彦六月發漢二陵辛<lb/>
巳敕雍州修復陵廟秋七月劉聰㓂上黨劉琨救之王<lb/>
師敗績八月荆州刺史陶侃擊杜弢湘州平冬十二月<lb/>
凉州張寔進玉璽<lb/>
　傳曰凡稱盗不名者㣲也趙珮為晉昌太守遇亂為<lb/>
　群盗所殺書官憫王臣也春秋之義書盗殺鄭公子<lb/>
　發公孫輒傳云書盗非大夫士庻人㣲者莫得獲其<lb/>
　名耳<hi>按春秋書盗或無名或時稱名者盗殺衛侯兄擊傳曰齊豹為司㓂作不義經書為盗今元經</hi>
<pb n="KR2b0005_WYG_002-20a"/>
　<hi>所書盗殺王臣因舊史成文亦言人㣲不獲其名</hi>猗盧以永嘉六年封代公<lb/>
　至是益强盛中國失道莫能制四夷之僣故曰猗盧<lb/>
　為代王<hi>為者言自為也</hi>以明西晉莫能制其僣也周訪者孰<lb/>
　謂曰潯陽人也與陶侃結為友元帝以訪累有戰功<lb/>
　遷振武將軍詔征杜弢弢作桔橰打官舩艦訪以長<lb/>
　岐槍拒之賊將張彦䧟豫章訪擊之臨陣斬彦書官<lb/>
　以旌功也六月發覇陵杜陵及薄太后陵面如生得<lb/>
　金玉不可勝計是時朝廷草創敕收其餘以實内府<lb/>
<pb n="KR2b0005_WYG_002-20b"/>
　不書盗殺者何譏世衰無法又收古陵餘物言非盗<lb/>
　獨然由國自收之矣劉聰㓂上黨先是劉琨下有徐<lb/>
　潤者琨愛之䕶軍令狐盛諌琨令去徐潤潤反譛盛<lb/>
　於琨琨殺之盛子泥奔於劉聰聰以泥為鄕導攻上<lb/>
　黨又襲晉陽劉琨救之為聰所敗識琨之過也<hi>春秋之法</hi>
　<hi>有譏有貶有闕按劉琨力與夷狄争戰雖小過不能掩大節故譏之而已</hi>陶侃受元帝節<lb/>
　度以周訪趙誘為前鋒討杜弢破之書湘州平告功<lb/>
　於元帝也曷謂告功於元帝曰自建興初琅邪王南<lb/>
<pb n="KR2b0005_WYG_002-21a"/>
　渡浙江湘禀東晉節制而中原否矣舊史以元帝未<lb/>
　紹位故䇿書赴告且繫之於西晉耳<hi>按元帝永嘉初始都建鄴江東</hi>
　<hi>歸心及愍帝卽位進丞相都督中外諸軍事乃分定江東斬叛者孫弼於宣城又分遣諸將平杜弢於湘</hi>
　<hi>州周訪趙誘告功實系東晉</hi>張寔者西平公軌之子也玉璽者寔<lb/>
　繼襲梁州有軍士得玉璽其文曰皇帝璽群僚稱慶<lb/>
　寔曰孤常恨袁本初得玉璽諸君何復難耶送於京<lb/>
　書進者嘉其不虧臣節也<hi>按寔聞長安䧟大哭臨三日遣将東赴國難及愍帝</hi>
　<hi>崩寔年號猶稱建興此臣節不虧之效也</hi>
<pb n="KR2b0005_WYG_002-21b"/>
經建興四年春帝正月三月代王猗盧薨夏四月凉州<lb/>
張安遜遣歩騎赴京師五月雷照叛降李雄七月劉曜<lb/>
攻北地王師不戰而潰八月劉曜逼京師十一月辛丑<lb/>
帝䝉塵於平陽十二月己未劉琨出奔於叚匹磾<lb/>
　傳曰猗盧雖夷狄事晉封爵于代貢奉不絶生為王<lb/>
　臣死以王禮故書薨張安遜者何曰張寔字安遜也<lb/>
　賊逼京師四方阻絶惟寔遣五將東赴國難書字者<lb/>
　嘉之也猶春秋書邾儀父傳稱者嘉之也雷照者平<lb/>
<pb n="KR2b0005_WYG_002-22a"/>
　夷太守也殺南廣守孟栢以二郡叛降於蜀李雄不<lb/>
　書太守者言非其守也王師不戰而潰者劉曜攻北<lb/>
　地麴允麴昌士卒未和故不戰而師衆自散譏將主<lb/>
　無法所以潰也八月曜逼長安内外斷絶公卿守小<lb/>
　城自固京兆𢎞農馮翊上洛四郡之兵不敢進京師<lb/>
　饑甚人相食死者大半帝膳以麴為粥而已十一月<lb/>
　帝以羊車肉袒衘璧舁櫬出降曜以帝為懷安侯故<lb/>
　書䝉塵於平陽不書降諱也春秋為内諱元經為中<lb/>
<pb n="KR2b0005_WYG_002-22b"/>
　國諱聖人之情一也<hi>按春秋以魯為内以列國為外魯有恥事則仲尼㣲辭以諱之</hi>
　<hi>其㫖非諱魯公而已也痛周公典禮在魯君臣不䏻秉而行故善則書之惡則諱之語云甚矣吾衰也不</hi>
　<hi>復夢見周公此其志也元經以中國為内以四夷為外晉之䘮也羣胡亂華臣主屈辱仲淹葢傷之不忍</hi>
　<hi>書其降曜亦春秋之諱也</hi>十二月劉琨為石勒所敗乃奔叚匹磾<lb/>
　者何匹磾東郡鮮卑也懷帝朝以為右賢王助國征<lb/>
　討假節大將軍劉聰逼洛陽琨與匹磾結盟共討石<lb/>
　勒勒攻樂平太守韓據棄城去琨不能救乃奔幽州依<lb/>
　匹磾從飛狐道入匹磾見之甚相重書曰出奔者言<lb/>
<pb n="KR2b0005_WYG_002-23a"/>
　内地皆夷狄所有矣<hi>按劉琨奔匹磾自此河東皆䧟於石勒矣</hi>
經建興五年春帝正月帝在平陽宋哲奔江南二月太<lb/>
守李距破賊劉暢三月琅邪王稱晉王改元建武七月<lb/>
大旱胡蝗冬十一月丙子日有蝕之十二月戊戌聰弑<lb/>
帝崩于平陽劉聰死<lb/>
　傳曰帝在平陽猶居外也宋哲為鎮東將軍當長安<lb/>
　之䧟也哲與焦嵩竺恢赴國難事不濟南奔元帝書<lb/>
　曰奔江南棄中原也琅邪王自永嘉之亂出鎮建鄴<lb/>
<pb n="KR2b0005_WYG_002-23b"/>
　至是因宋哲奔江南宣愍帝詔曰朕今幽塞窮城誠<lb/>
　恐一旦崩潰卿詣丞相使攝萬機王素服舉哀乃依<lb/>
　魏晉故事稱晉王改元建武元年<hi>按永嘉元平以後中國士族文物大半奔</hi>
　<hi>江南史筆南朝追書耳今元經但以建興五年盡十二月以全四晉之終焉其實三月以後卽建武之史</hi>
　<hi>也</hi>七月大旱曷謂胡蝗曰冀兖青雍四州皆蝗是時石<lb/>
　勒亦浸奪民稼時人語謂之胡蝗丙子日蝕劉聰弑<lb/>
　逆之兆也十二日聰大㑹使帝行酒洗爵晉臣在坐<lb/>
　者無不失聲泣麴允大哭乃自殺辛賔抱帝號慟皆<lb/>
<pb n="KR2b0005_WYG_002-24a"/>
　為聰所害書聰弑帝去其姓貶僣逆也于平陽言頓<lb/>
　失所當以天子之禮終焉則聰死何以不去姓所以<lb/>
　示貶也及卒則書姓名以彰其罪也聰弑二君賊害<lb/>
　忠臣不可勝紀君子旣貶其生又貶其死以疾惡之<lb/>
　甚乎<hi>偽主薨卒書于經者特暴其罪</hi>
　<lb/>
　<lb/>
　<lb/>
<pb n="KR2b0005_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元經卷二<lb/>
</p>
<p>
</p>
  </div>
</body>
</text>
</TEI>
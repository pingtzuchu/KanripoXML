<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元經卷四</head>
    <p>
<pb n="KR2b0005_WYG_004-1a"/>
欽定四庫全書<lb/>
　元經卷四　　　　　　　　隋　王通　撰<lb/>
　　　　　　　　　　　　　唐　薛收　傳<lb/>
　　　　　　　　　　　　　宋　阮逸　註<lb/>
經晉成帝咸和元年春帝正月帝卽位二月丁亥赦改<lb/>
元夏四月汝南人執内史祖濟叛甲子僕射攸卒六月<lb/>
徐州刺史劉遐卒秋七月江州刺史應詹薨九月蜀人<lb/>
㓂涪陵冬十月汝南王祐薨封魏後勵南頓馬氏伏誅<lb/>
<pb n="KR2b0005_WYG_004-1b"/>
十一月壬子大閱於南郊趙將聰㓂夀陽不克十二月<lb/>
劉闓叛於趙梁王翹薨<lb/>
　傳曰成帝諱衍字世根明帝長子也去年閏八月卽<lb/>
　皇帝位今年正月始書卽位者春秋所謂正始也大<lb/>
　赦改元咸和循常制也<hi>按元帝卽位大赦改元建武自此以至明帝卽位大赦改</hi>
　<hi>元永為典制矣</hi>四月汝南人執内史祖濟小之也言且與衆<lb/>
　同叛爾<hi>按春秋僖五年晉人執虞公書晉人執虞公罪虞且言易也十九年邾人執鄫子用之杜</hi>
　<hi>預云凡諸侯稱人以執者如民為辭也經書晉侯執曹伯者不及其民也則是汝南人執祖濟叛于趙者</hi>
<pb n="KR2b0005_WYG_004-2a"/>
　<hi>人衆叛也</hi>鄧攸字伯道襄陽人永嘉時為河東太守䧟於<lb/>
　石勒逃歸元帝時為呉郡太守入拜侍中久之遷尚<lb/>
　書右僕射卒書官嘉良吏也<hi>按鄧攸事具良吏傳十二人</hi>劉遐字<lb/>
　正長廣平易陽人冀方比之張飛關羽間道歸元帝<lb/>
　授以節度討周撫有功徙臨懷太守王敦之亂遐自<lb/>
　彭城赴京師平王含封泉陵公遷徐州刺史至日卒<lb/>
　誌功臣也應詹字思逺南頓人也魏侍中璩之孫也<lb/>
　以學藝文章稱王澄為荆州時詹督南平天門武陵<lb/>
<pb n="KR2b0005_WYG_004-2b"/>
　三郡事聞洛陽傾覆詹攘袂流涕勸澄赴援乃為檄<lb/>
　詞義壮烈見者慷慨澄不能從<hi>闕</hi>上元帝假節以詹<lb/>
　為建武將軍上疏陳便宜曰先王設官使君有常尊<lb/>
　臣有定分下至亡秦罷侯置守綱紀廢弛漢興猶雜<lb/>
　建侯守后參古跡今大荒之後朝廷改創宜因斯先<lb/>
　舉元功以為封首又曰元康以来賤經尚道以𤣥虛<lb/>
　為夷達以儒術為鄙俗永嘉之弊未必不由此也今<lb/>
　雖有儒官教養未備宜修辟雍崇明教義先令國子<lb/>
<pb n="KR2b0005_WYG_004-3a"/>
　授訓然後皇儲親臨釋奠如此則普天尚德率土知<lb/>
　方矣平王敦詹為前鋒以功封觀陽縣侯都督江州<lb/>
　上疏曰夫欲用天下之智力者莫若使天下信之也<lb/>
　昔冀缺有功胥臣䝉先茅之賞子玉軍敗子文受蒍<lb/>
　賈之責漢宣帝時二千石有居軄修明者入為公卿<lb/>
　其不稱職免官還為平人懲勸必行歴世長久中間<lb/>
　遷不足勸免不足懼以此責成未見其可王敦新平<lb/>
　人情未安詹撫而懷之莫不歡心疾篤與陶侃書曰<lb/>
<pb n="KR2b0005_WYG_004-3b"/>
　神州未夷四方多難足下宜務建洪範雖休勿休書<lb/>
　薨者詹贈儀同三司且褒名臣也九月蜀李雄張龍<lb/>
　㓂涪陵執太守謝俊書蜀者賊衆也汝南王祐文成<lb/>
　王亮之子祐字永猷元帝渡江襲封汝南王謚曰威<lb/>
　書薨得其終也曹勵者魏武帝之孫也去年詔三恪<lb/>
　二王應立其後者以聞至是封勵陳留王以繼魏後<lb/>
　書得禮也<hi>按晉武受魏禪奐封陳留王故今曹勵襲奐之舊封</hi>南頓王宗有罪<lb/>
　宗西陽王羕之弟也與兄羕俱過江明帝踐祚宗與<lb/>
<pb n="KR2b0005_WYG_004-4a"/>
　虞𦙍皆為帝所親眤委以禁旅連結輕俠恃宗盛至<lb/>
　是怨望形於辭色御史中丞鍾推劾宗謀反庾亮使<lb/>
　收宗宗以兵距戰為亮兵所殺詔貶為馬氏書曰南<lb/>
　頓不稱王貶也稱伏誅國討之文也壬子大閱王導<lb/>
　䇿不廢武備也春秋桓六年秋八月壬午大閱簡車<lb/>
　馬皆於農隙講事不軌不物則為亂政故有國家者<lb/>
　不可廢閱禮也<hi>謂明年蘇峻反頼王導有武備張本</hi>石勒使其將石聰<lb/>
　攻夀陽不克言祖約保夀陽足以拒聰也<hi>前年石生屯洛陽祖</hi>
<pb n="KR2b0005_WYG_004-4b"/>
　<hi>約為有備也故豫州刺史退保夀陽言趙不克</hi>劉闓為濟㟭太守殺内史夏<lb/>
　侯嘉叛歸石勒不書殺内史以叛罪大也<hi>叛逆罪大不書殺也</hi>
　梁王肜無子以武陵王澹子禧為嗣是為懷王沒於<lb/>
　石勒懷王子翹自石氏歸國得立是為聲王經書薨<lb/>
　貴宗室也<lb/>
經咸和二年春帝正月秀才龎貴起義兵攻李雄三月<lb/>
益州地震五月甲申朔日有蝕之秋七月冬十月劉曜<lb/>
掠河南地十一月祖約蘇峻反司馬流帥師與峻戰死<lb/>
<pb n="KR2b0005_WYG_004-5a"/>
之廣陵郄鑒帥師赴京師<lb/>
　傳曰寧州秀才龎貴起義兵攻雄將任囘不克不稱<lb/>
　將書秀才嘉之也益州地震本志謂蘇峻作亂之兆<lb/>
　<hi>按咸和二年二月江陵地震三月益州地震四月豫州地震江陵即應峻之亂益州即應蜀主李雄廢太</hi>
　<hi>子立弟班召亂之萌也</hi>甲申日蝕本志日在井井主酒食中饋<lb/>
　女主之象明年皇太后憂崩之應也劉𦙍者何曜之<lb/>
　子也初曜伐凉州張茂稱藩于曜為石勒所敗茂復<lb/>
　攻曜掠春州使枹罕䕶軍辛宴等與曜子𦙍相持七<lb/>
<pb n="KR2b0005_WYG_004-5b"/>
　十餘日𦙍濟師逼枹罕<hi>闕</hi>敗之遂畧河南地言劉石<lb/>
　相攻将亡之漸也<hi>按劉曜旣克張茂後議廢長子熈而立少子𦙍𦙍泣曰慈父之於子</hi>
　<hi>也當存鳴鳩之仁何可替熈而立臣臣請死闕以明赤心乃止後與石勒戰敗被擒國乃滅矣</hi>十一<lb/>
　月豫州刺史祖約厯陽太守<hi>闕</hi>
　　西平將軍不預明帝顧命遂懷怨望蘇<hi>闕</hi>
　　永嘉之亂百姓流亡推峻為安集將軍<hi>闕</hi>
　　封邵陵公自有鋭卒萬人潜有異志<hi>闕</hi>
　徵峻為大司農峻疑亮害己乃潜結祖約以討亮為<lb/>
<pb n="KR2b0005_WYG_004-6a"/>
　名書反以祖約為首貶世卿也<hi>祖約以逖功受闕與蘇峻不同而</hi>
　<hi>為亂實首惡故先書而貶之</hi>十二月峻兵入姑熟詔左將軍司馬<lb/>
　流戰賊於慈湖流敗死之罪在庾亮也<hi>庾亮闕遣用</hi>
　<hi>戰是亮失䇿也</hi>郄鑒鎮廣陵聞蘇峻反鑒司馬劉<hi>闕</hi>
　人宿衛京都又設壇刑白馬大誓曰賊臣祖約<hi>闕</hi>
　不恭天命不畏王誅制脅幽王㧞木塞源率<hi>闕</hi>
　兆庻泣血咸<hi>闕</hi>奉辭伐罪以除元惡昔戎<hi>闕</hi>
　桓紏明董卓凌漢群后致討義存君親古今<hi>闕</hi>
<pb n="KR2b0005_WYG_004-6b"/>
　我同盟戮力一心以救社稷書廣陵重其外<hi>闕</hi>
　<hi>鑒本傳曰明帝初卽位王敦專制内外危闕軍  鑒為外援由是拜安西将軍都督楊州諸</hi>
經咸和三年春帝正月將軍温嶠帥師救京<hi>闕</hi>　　潯<lb/>
陽二月庚戌六軍與峻戰於西陵王師敗績<hi>闕</hi>　庾亮<lb/>
出奔潯陽丁巳峻嶠詔以祖約為中書令<hi>闕</hi>　皇太后<lb/>
庾氏憂崩夏四月趙人攻宛王國叛<hi>闕</hi>　　壬申葬明<lb/>
穆皇后五月乙未帝遷石頭太守虞潭<hi>闕</hi>庾氷王舒起<lb/>
義兵于三呉丙午將軍陶侃温嶠<hi>闕</hi>　魏該率舟師于<lb/>
<pb n="KR2b0005_WYG_004-7a"/>
蔡州六月賊攻宣城殺内史桓彛<hi>闕</hi>壬辰廬江太守毛<lb/>
寳攻賊合肥㧞之八月劉曜石季龍戰于髙堠九月司<lb/>
徒王導奔白石<hi>闕</hi>　　　　　白<hi>闕</hi>
月蜀將張龍㓂<hi>闕</hi>　　　　石闕　　　　　　　之<lb/>
　傳曰<hi>闕</hi>
　過信為次此周之<hi>闕</hi>　　　　　速<hi>闕</hi>
　速師老費財兵未有<hi>闕</hi>　　　次所以<hi>闕</hi>
　次潯陽者王愆期陶侃<hi>闕</hi>　合勢討峻<hi>闕</hi>
<pb n="KR2b0005_WYG_004-7b"/>
　温嶠遣王愆期鄧嶽紀穆三帥為前鋒<hi>闕</hi>
　鍾雅趙㣧三帥次之丁未峻自横江濟<hi>闕</hi>
　壷督六軍與峻戰於西陵王師敗績峻攻<hi>闕</hi>
　師又敗卞壷羊曼周導陶贍皆死之壷不<hi>闕</hi>
　其死也<hi>按卞壷字望之濟隂人有名譽闕司闕爵元帝召為從事累遷尚書令峻反闕</hi>
　<hi>軍将軍與峻戰敗𤼵背瘡未合力疾而戰遂闕子胗肝見父沒相随赴賊同時見害妻裴氏闕</hi>
　<hi>尸哭曰父為忠臣子為孝子夫何恨乎數将惟壷為著</hi>庾亮為穌峻敗<hi>闕</hi>
　門外亮走乗小船而奔携三弟懌脩翼投江<hi>闕</hi>
<pb n="KR2b0005_WYG_004-8a"/>
　與共推陶侃為盟主侃尤相稱勸不書官貶<hi>闕</hi>
　貶曰亮以舅氏專朝政作遺詔褒大臣而陶侃不在<lb/>
　其列是以蘇峻與約舉兵誅亮失於先見<hi>闕</hi>
　<hi>按亮本傳云南頓王宗謀廢亮執政殺宗又廢羕盛使元者又先帝保傳天下以亮剪削宗室者宗之黨</hi>
　<hi>也與宗俱誅咸和間亡奔蘇峻峻道㣲舉朝皆謂不可亮不聽宜峻與祖約反稱亮故經貶之以戒專政</hi>
　<hi>失業也</hi>祖約自平王敦以進鎮西將<hi>闕</hi>　陽為北境藩<lb/>
　扞蘇峻舉兵遂推約為太尉<hi>闕</hi>　　　亮峻敗約奔<lb/>
　石勒<hi>按祖約本傳云奔石勒勒人約之禍反大飲醉逆殺百餘皆㓕盡</hi>書矯詔為中<lb/>
<pb n="KR2b0005_WYG_004-8b"/>
　書令譏亮召亂也皇太后宣陽門兵敗賊揮戈接於<lb/>
　帝坐突入侍人皆見掠奪庾氏以此憂辱而終書曰<lb/>
　憂崩言不得令終也南陽太守五國叛降石勒言趙<lb/>
　強也葬明穆皇后卽庾氏書葬得禮也帝遷于石頭<lb/>
　為蘇峻所逼也帝哀泣升車宫中慟哭<hi>石頭城在建鄴西北江湾</hi>
　<hi>之内</hi>虞潭者翻之孫也討張昌平陳敏皆有功累遷至<lb/>
　呉興太守庾氷者亮之弟也時為呉國内史王舒者<lb/>
　導從弟也時為㑹稽内史以三呉之兵拒峻將管韓<lb/>
<pb n="KR2b0005_WYG_004-9a"/>
　商晃等書起義嘉之也<hi>按虞潭貎和柔而内堅明有膽决雖數統軍旅鮮有傾敗</hi>
　<hi>官至侍郞年七十九庾氷稱素風為世所重攻賊于石頭氷勲為多後入為中書監衆所歸咸稱賢相王</hi>
　<hi>舒潜心學植為呉中都督陶侃百京師上舒監浙江東五郡軍事</hi>陶侃初不預明帝<lb/>
　顧命深以為恨温嶠推侃為盟主<hi>侃子為峻所殺䘮至侃不臨</hi>乃<lb/>
　㑹平北將軍魏該以師四萬次于蔡州攻石頭書次<lb/>
　者過信宿也三日已上必告必告其次謹師律有漸<lb/>
　也桓彛字茂倫漢桓榮之九世孫也補宣城内史聞<lb/>
　蘇峻作逆彛慷慨流涕屯涇陽是時州郡多遣使降<lb/>
<pb n="KR2b0005_WYG_004-9b"/>
　峻咸勸彛偽與通和彛曰吾受國厚恩義當致死安<lb/>
　能與逆醜通問峻遣將韓晃攻彛固守經年勢孤力<lb/>
　屈城䧟為所害故書賊攻宣城殺内史猶齊豹書盗<lb/>
　謂逆黨不湏名也<hi>春秋同二十年盗殺衛侯之兄傳曰齊豹作不義其書為盗今韓晃</hi>
　<hi>不名而書賊同也</hi>毛寳者孰謂曰温嶠參軍也蘇峻之亂嶠<lb/>
　以寳為前鋒時峻以萬斛饋祖約也寳設䇿力戰奪<lb/>
　其米約用大乏嶠嘉之上為廬江太守攻祖約東關<lb/>
　破合肥書㧞之旌功且徃逆黨也<hi>傳云賊遣韓晃攻寳南城寳登射殺</hi>
<pb n="KR2b0005_WYG_004-10a"/>
　<hi>數十人晃問曰君是毛廬江耶寳曰是晃曰君名勇何不出關寳曰君健将何不入關而退又討郭黙及</hi>
　<hi>賊將石遇有功庾亮上為豫州刺史</hi>劉曜及石季龍戰于髙堠季龍敗<lb/>
　績曜遂<hi>闕</hi>於洛陽<hi>謂石勒擒劉曜張本</hi>司徒王導奔白石初導<lb/>
　侍帝峻　加害峻逼帝幸石頭導争之不得峻日肆<lb/>
　醜言導隨路永及二子奔于白石白石卽温嶠庾亮<lb/>
　屯所也庚午陶侃使督䕶楊謙攻峻于石頭陣于白<lb/>
　石峻輕騎出戰墜馬遂斬之書賊衆大潰言餘黨不<lb/>
　能復聚矣十月蜀李雄遣將張龍㓂涪陵太守趙弼<lb/>
<pb n="KR2b0005_WYG_004-10b"/>
　沒于賊經書蜀不稱李雄言蜀久與晉相抗猶敵國<lb/>
　焉曷謂稱㓂曰僣亂抗正侵我不已故書㓂以貶其<lb/>
　大過也<hi>按雄載記云雄特第三子也雄卽位南攻漢中克涪陵逺人繼至下寛大之令降附者皆</hi>
　<hi>假復除益州遂定</hi>十二月石勒自率衆向洛劉曜常乗赤馬<lb/>
　無故跼頓乗小馬出復飲酒斗餘至西陽門撝陣勒<lb/>
　兵乗之大潰曜昏醉奔退墜于渠為石堪所執送于<lb/>
　勒書獲之執之也春秋之例凡諸侯身犯不義而惡<lb/>
　不及民則不稱人以執若晉侯執曹伯是也<hi>僖二十八年春</hi>
<pb n="KR2b0005_WYG_004-11a"/>
　<hi>三月丙午晉侯執曹伯又成十三年二月執曹伯歸于京師傳曰晉侯執曹伯不及其民也傳例云凡君</hi>
　<hi>不道於民而諸侯討執之則曰某人執某侯</hi>今勒與曜皆僣敵國而經兩<lb/>
　名之無曲直之辭也稱獲之因舊史文耳<hi>按曜在位十年而敗</hi>
　<hi>自元海起懷帝永嘉四年僣號至曜五世凡二十七年而㓕</hi>
經咸和四年春帝正月帝在石頭二月建威長史滕含<lb/>
奉乗輿還宫弋陽王羕薨夏四月乙未始安公温嶠薨<lb/>
秋七月有星孛于西北九月石勒盡㓕劉氏冬十月廬<lb/>
山崩十二月太尉陶侃討賊郭黙<lb/>
<pb n="KR2b0005_WYG_004-11b"/>
　傳曰帝三年五月為蘇峻遷于石頭是時雖峻已誅<lb/>
　峻弟逸猶强盛故猶在石頭未反正也二月丙戌諸<lb/>
　軍攻石頭建威長史滕含以鋭卒擊蘇逸大敗之含<lb/>
　奉帝幸温嶠舟中書乗輿還宫正也<hi>按温嶠傳云滕含抱天子棄入</hi>
　<hi>嶠舟中群臣頓首</hi>弋陽王羕者汝南王亮之第三子也<hi>亮宣帝第</hi>
　<hi>四子母伏太后</hi>元帝渡江累遷至太保明帝寢疾羕與王導<lb/>
　同受顧命依安平獻王浮故事設床帳於殿上咸和<lb/>
　初坐弟南頓王宗免官降為弋陽王至是蘇峻作亂<lb/>
<pb n="KR2b0005_WYG_004-12a"/>
　羕述其勲峻旣平賜死不書伏誅諱也曷諱爾曰羕<lb/>
　偽辭卑遜茍免一死之禍其實非附峻也若王莾之<lb/>
　世楊<hi>闕</hi>　　　　　其情固焉伏誅國除刑太過矣<lb/>
　君子哀之故舊書曰死猶言自死不稱誅不與其誅<lb/>
　也温嶠字太真博學能属文初為劉琨參軍元帝立<lb/>
　嶠累遷至太子庻子明帝朝拜侍中參綜機宻轉中<lb/>
　書令王敦入輔嶠知敦不軌謬為設敬總其府事干<lb/>
　説宻謀以附其欲補丹陽尹敦搆逆嶠請為備及平<lb/>
<pb n="KR2b0005_WYG_004-12b"/>
　敦有功代應詹為江州刺史鎮武昌聞蘇峻有變嶠<lb/>
　屯潯陽率舟師赴難推陶侃同盟戎卒六萬旌旗百<lb/>
　里直至石頭嶠創建行廟設壇塲書天地祖宗親讀<lb/>
　祝文聲氣激揚流涕被面三軍莫能仰視賊平封始<lb/>
　安郡公還武昌未旬日以齒疾中風而卒年四十二<lb/>
　書薨貴之也<hi>帝母書追贈侍中謚曰忠武初葬豫章朝廷追其勲德作大墓於元明二陵之</hi>
　<hi>北</hi>有星孛于西北本志謂犯斗二十三日占曰有兵<lb/>
　亂九月石勒盡㓕劉氏石勒與劉曜之子𦙍戰執其<lb/>
<pb n="KR2b0005_WYG_004-13a"/>
　偽太子熈及𦙍等三千餘人皆殺之<hi>闕</hi>
　族九千餘人来襄國劉氏自永嘉四年僣立至曜三<lb/>
　世凡二十七年而滅春秋勝國通以滅為文若楚<hi>闕</hi>
　䕫晉師秋齊師滅莱之類是稱名者卽衛侯燬㓕邢<lb/>
　是也經書石勒名之劉曜氏之何也<hi>闕</hi>貶勒以强滅<lb/>
　人之國不以義也古之滅國猶存其嗣以嗣其先周<lb/>
　滅紂封㣲子於宋是也今勒殺劉熈𦙍及王公三千<lb/>
　餘人故書曰盡滅劉氏貶其酷甚也廬山崩本志云<lb/>
<pb n="KR2b0005_WYG_004-13b"/>
　柴桑西地崖崩九江刺史災也陶侃討郭黙黙為右<lb/>
　將軍殺江州刺史劉𦙍不書官貶賊也<lb/>
經咸和五年春帝正月詔除諸將任子夏五月太尉陶<lb/>
侃擒郭黙斬之六月初税田畆三升秋八月石勒僣皇<lb/>
帝位九月造新宫繕苑城<lb/>
　傳曰自蘇峻反後諸將多以子為質謂之保任至是<lb/>
　王導慮郭黙之不可制乃詔除任子之法郭黙河内<lb/>
　懷人也永嘉之亂黙率衆自為塢主累遷至頴川太<lb/>
<pb n="KR2b0005_WYG_004-14a"/>
　守誅蘇峻遷為右將軍被徴過潯陽潯陽劉𦙍饋黙<lb/>
　酒二器肫一頭黙投之水中矯詔襲𦙍殺之太尉陶<lb/>
　侃聞之曰此必詐也圍之數重斬之傳首京師<hi>按郭黙傳</hi>
　<hi>陶侃惜黙驍勇欲活得之而黙将宋侯等恐為侃見殺故不時出降而縳黙求功卽斬于軍門同黨死者</hi>
　<hi>四十人焉</hi>初税田畆三升亦什一也案本志云成帝始度<lb/>
　百姓田取十分之一而畆税米三升焉<hi>按元帝詔闕千石長史人</hi>
　　<hi>多少為殿最非宿衛皆赴農使軍各自佃作卽以禀至成帝時将軍應詹上表曰古人言飢寒闕至</hi>
　　<hi>堯不能使野無㓂盗也貧富兼并雖臯陶不能使闕    也宜簡流人興復農官依魏故事闕年二</hi>
<pb n="KR2b0005_WYG_004-14b"/>
　<hi>闕東濟倉庾可計公              矣</hi>石勒之僣久矣至是季龍及張<lb/>
　賔等一百二十九人上疏畧曰物望去劉氏威懐于<lb/>
　明公者十九焉請以劉備在蜀魏王在鄴故事以大<lb/>
　單于鎮撫百蠻勒乃卽皇帝位九月造新宫自蘇峻<lb/>
　後始復宫室也繕治苑城増固舊制春秋凡興造有<lb/>
　書不時國有非常則不然安王室設國備雖不時亦<lb/>
　無譏爾<hi>按春秋書新作延廐新作廟門皆書不時例曰啟塞從時云耳元經則不然以安帝室廣</hi>
　<hi>城固制也</hi>
<pb n="KR2b0005_WYG_004-15a"/>
經咸和六年春帝正月趙將劉徵復㓂婁縣司空郄鑒<lb/>
都督呉國二月詔叚遼為驃騎將軍五月壬戌朔日有<lb/>
蝕之詔舉賢良直言之士夏四月旱秋七月蜀將李夀<lb/>
復侵隂平<lb/>
　傳曰去年趙石勒遣劉徵来㓂南沙進入海虞至是<lb/>
　劉徵又㓂婁縣故書復㓂言勒恃强不已也郄鑒先<lb/>
　出為㑹稽内史至是加都督浙東五郡軍事備賊劉<lb/>
　徵也叚遼者何單于匹殫之後陸眷之孫也自晉衰<lb/>
<pb n="KR2b0005_WYG_004-15b"/>
　數據遼西之地其地西盡幽州東界遼水遥命為驃<lb/>
　騎通我好也三月壬戌日有蝕之本志謂帝年已長<lb/>
　毎幸司徒第見王導夫人如子弟之禮以人君而敬<lb/>
　人臣之妻有虧君德之象也李壽蜀主之族子也偽<lb/>
　漢王梁州刺史征伐屢勝開地千里侵我隂平<hi>闕</hi>
　强也<lb/>
經咸和七年春帝正月夏四月石勒將郭<hi>闕</hi>　　　秋<lb/>
七月太尉陶侃收復襄陽冬十<hi>闕</hi>　　　　　　新宫<lb/>
<pb n="KR2b0005_WYG_004-16a"/>
　傳曰先是西中郞將趙𢎞及司徒中郞匡術<hi>闕</hi>
　勒之馬頭塢勒將韓雍㓂我南沙及海虞至是郭<hi>闕</hi>
　䧟襄陽侃遣其子斌及南中郞將桓宣攻敬破之<hi>闕</hi>
　樊城竟陵太守李陽㧞新野襄陽經獨書侃勤王之<lb/>
　師為治<hi>闕</hi>帝居新宫詣行在所<hi>闕</hi>
經咸和八年春帝正月詔舉力士<hi>能舉一千五百斤</hi>丙寅蜀將<lb/>
李夀䧟寧州癸酉張公庭為鎮西大將軍丙于詔焚石<lb/>
勒之賂夏四月以束帛徵處士五月乙未遼東公卒六<lb/>
<pb n="KR2b0005_WYG_004-16b"/>
月將軍王舒卒秋七月趙石勒死子𢎞嗣其將石聰来<lb/>
降冬十月石季龍㓕石明石生<hi>無傳</hi>十二月將郭權来降<lb/>
<hi>無傳</hi>　石生<lb/>
　傳曰詔舉力士不忘武備古之道也李夀攻我寧州<lb/>
　圍之百餘日遂䧟凡師被圍無救曰䧟且言蜀㓂強<lb/>
　也張公庭者何凉州張軌之子駿也建興中敦煌計<lb/>
　吏耿訪到長安遇賊因渡江太興二年至建業上書<lb/>
　以州未知中興遣使願為鄕導屬連有國難未果至<lb/>
<pb n="KR2b0005_WYG_004-17a"/>
　是以訪為治書御史拜駿鎮西大將軍駿受上稱臣<lb/>
　而不奉正朔猶稱建興二十九年書字不名<hi>闕</hi>
　之也石勒遣使致賂詔焚之責其與我抗禮也翟湯<lb/>
　字道深潯陽人亷潔不屑世事庾亮薦之徵為博士<lb/>
　不起虞喜字仲寧㑹稽餘姚人太寧中與臨海任旭<lb/>
　俱徵不就至是年太常華恒舉喜為賢良下<hi>闕</hi>
　翟湯虞喜並守道清正不營世務雖徵命而不屈豈<lb/>
　素絲難染而搜引之禮簡乎政道湏賢宜納諸廊廟<lb/>
<pb n="KR2b0005_WYG_004-17b"/>
　並以散騎常侍徵之不起書曰處士以道自處也慕<lb/>
　容廆鮮卑大單于咸和五年加廆侍中開府儀同三<lb/>
　司廆與陶侃箋曰舊都不守奄為虜庭深惟文武之<lb/>
　士過荷朝榮不能滅中原之㓂刷天下之恥君侯植<lb/>
　根江陽𤼵曜荆甸仗葉公之權有包胥之忠而白公<lb/>
　伍貟殆得極其暴竊為丘明恥之今呉士英賢比肩<lb/>
　而不輔翼聖王討逆暴之羯檄命舊都之士招懷存<lb/>
　本之人豈不若因風振槁頓坂走輪哉楚漢輕重惟<lb/>
<pb n="KR2b0005_WYG_004-18a"/>
　在君侯若悉五州之衆據兖豫之都則羯㓂必滅廆<lb/>
　在一方無由自發故逺陳牋言不宣侃等議請封廆<lb/>
　為燕王朝議未定而廆卒其第三子皝嗣位為平州<lb/>
　刺史督攝部内書遼東公卒嘉其欲附也王舒孰謂<lb/>
　曰導從弟也随元帝渡江累遷至撫軍討蘇峻逆黨<lb/>
　韓晃有功封彭澤侯謚曰穆經書官褒功也石勒自<lb/>
　太興二年偽稱趙王至咸和五年僣號趙帝至是卒<lb/>
　書曰死者不與其君崩也為臣薨也書死以其國位<lb/>
<pb n="KR2b0005_WYG_004-18b"/>
　不正之稱乎石聰者勒之族子與石季龍有隙遂来<lb/>
　奔其實奔而書降何也曰晉中國趙非列國之敵也<lb/>
　故書来降<lb/>
經咸和九年春帝正月隕石于梁州二三月㑹稽地震<lb/>
夏四月石季龍攻郭權䧟之六月蜀李雄死姪班嗣乙<lb/>
卯太尉陶侃薨江陵公陸曄卒蜀李期弑其主班十二<lb/>
月石虎弑其主𢎞趙人朱縱来降<lb/>
　傳曰隕石隕星也春秋僖公十六年書隕石於宋五<lb/>
<pb n="KR2b0005_WYG_004-19a"/>
　今凉州張駿分野仲尼筆法誌其災異以應人君奉<lb/>
　天戒修新政也不為凉州言吉凶也左氏所謂隂陽<lb/>
　之事非吉凶所主是也地震㑹稽者災異及於大臣<lb/>
　乎是時陶侃薨之應也趙生鎮關中起兵討石季龍<lb/>
　為季龍所敗而生將郭權以上邽來降詔以權為秦州<lb/>
　刺史上邽豪族害權降季龍攻權於郿䧟之書䧟者<lb/>
　言中國之地䧟于賊故也蜀李雄字仲雋特之子也<lb/>
　立兄蕩之子班為太子其相李<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>王達皆諌曰呉王<lb/>
<pb n="KR2b0005_WYG_004-19b"/>
　舎其子而立其弟所以有專諸之禍宋宣不立與夷<lb/>
　而立穆公卒有宋督之變雄不聽竟立班焉雄生痬<lb/>
　於頭而卒書曰死者國位不正非可言崩也陶侃字<lb/>
　士衡鄱陽人舉孝亷至洛陽遷至江夏太守討張昌<lb/>
　陳敏有功中興歸元帝元帝加侃奮威將軍又擊杜<lb/>
　弢破之為荆州刺史又討杜曽平之轉廣州刺史及<lb/>
　王敦反詔侃領江州敦平遷都督荆雍益梁州諸軍<lb/>
　事入討蘇峻之亂有功拜大將軍上表遜<hi>闕</hi>曰臣欲<lb/>
<pb n="KR2b0005_WYG_004-20a"/>
　為陛下西平李雄北吞石季龍良圖未遂於此長乖<lb/>
　以後事付右司馬王愆期輿車就船明日薨於樊谿<lb/>
　年七十六謚曰桓書太尉薨正也陸曄字士光呉郡<lb/>
　人元帝以侍中皆北士宜兼用南人乃以曄清正為<lb/>
　侍中成帝踐祚拜開府儀同三司平蘇峻封江陵公<lb/>
　<hi>闕</hi>　年七十四卒謚曰穆書公貴之也蜀李期雄第<lb/>
　四子也雄旣不立己子乃立兄子班於是李越不平<lb/>
　因雄死奔喪與期宻圖之因班夜哭而越殺班於殯<lb/>
<pb n="KR2b0005_WYG_004-20b"/>
　宫遂立期為主經書期弑其主班而不書越罪何也<lb/>
　昔趙盾弑其君貶其不討賊今期及越共謀殺班期<lb/>
　實首故書期弑其主貶其骨肉相殘自期始也石虎<lb/>
　字季龍勒養子也勒旣立其子𢎞而季龍不平乃廢<lb/>
　𢎞群臣勸季龍卽位書曰石虎弑其君𢎞兩名之皆<lb/>
　僣偽也然國位不正亦人主耳故書弑貶賊子也朱<lb/>
　縱者何石季龍徐州從事也殺刺史郭祥来降季龍<lb/>
　擊奔淮南書曰趙人㣲也曰来降抑偽以尊<lb/>
<pb n="KR2b0005_WYG_004-21a"/>
經咸亷元年春帝正月<hi>帝始元服乃改元</hi>二月帝親釋奠夏四<lb/>
月趙虎㓂歷陽命大司馬王導禦之秋八月長沙武陵<lb/>
大水冬十月乙未朔日有蝕之<lb/>
　傳曰帝親釋奠書始也始元服乃親行禮重祀典也<lb/>
　<hi>逸按帝講詩釋奠于太學本志祀孔子顔囘配</hi>石季龍自率衆南伐至歷陽<lb/>
　臨江而旋又遣石遇圍襄陽我師屯章山救襄陽大<lb/>
　司馬王導總其事分遣劉峻救歷陽趙𦙍屯慈湖路<lb/>
　永戍牛渚王允之屯蕪湖郄鑒使陳光衛京師王國<lb/>
<pb n="KR2b0005_WYG_004-21b"/>
　保襄陽經書王導禦之包諸將以畧其文也<hi>春秋元經有詳</hi>
　<hi>畧無褒貶也</hi>長沙武陵大水二郡連災沴也乙未日蝕是<lb/>
　嵗大旱米㪷錢五百書災異甚也<hi>公羊記異以異闕災也元經不然</hi>
　<hi>異同書之</hi>
經咸康二年春帝正月辛巳彗星見于奎丁<hi>闕</hi>立皇后<lb/>
杜氏庚申髙麗来貢夏四月皇后見大廟<hi>闕</hi>　　揚州<lb/>
㑹稽大饑冬十月廣州鄧岳擊夜郞新<hi>闕</hi>　　　　與<lb/>
古並克之<hi>興口汾陽之地</hi>是月詔封周漢後<hi>猶周封二王後也</hi>十一月<lb/>
<pb n="KR2b0005_WYG_004-22a"/>
將軍司馬勲為蜀李壽所敗<lb/>
　傳曰彗掃星也史臣按彗體無光傅日為光故夕見<lb/>
　者則東指朝見者則西指在日南北者則隨日光而<lb/>
　指光芒所及則為災今彗見于奎十六星天之武庫<lb/>
　也是時石虎兵强江東武備不能振之象也皇后杜<lb/>
　氏預之曽孫也父乂奕世名德故立為皇后正也<hi>按本</hi>
　<hi>傳云后長猶無齒有求婚者以此中止及帝納后而齒盡生有此異相</hi>髙麗入方物東<lb/>
　夷航海而至也是時慕容廆稱單于於遼東與東夷<lb/>
<pb n="KR2b0005_WYG_004-22b"/>
　校尉崔毖有隙毖與髙麗伐廆為廆敗奔髙麗来貢<lb/>
　者懼慕容而欲以附中國也皇后見于太廟案嘉禮<lb/>
　皆告於廟一曰納采二曰問名三曰納吉四曰納徵<lb/>
　五曰請期六曰親迎皆有祝文今皇后見于廟所以<lb/>
　明奉祭祀之本也揚州㑹稽二郡大饑詔開倉賑給<lb/>
　禮也夜郞興古不奉貢旣克之言歸順也詔封周漢<lb/>
　之後其詔曰歴觀前代賔禮三恪故杞宋光于周典<lb/>
　宋姬垂于漢䇿周漢之後絶而莫繼其詳求衛公山<lb/>
<pb n="KR2b0005_WYG_004-23a"/>
　陽公近屬有履行修明可以繼承其祀者依舊典施<lb/>
　行十一月遣建威將軍勲安集漢中為壽所敗案春<lb/>
　秋敗或曰某師為某師所敗其敗績一也但文有<lb/>
　異爾<hi>公羊傳分為二義非也</hi>
經咸康三年春帝正月辛卯立太學夏六月旱<hi>闕</hi>　慕<lb/>
容皝立為燕王<lb/>
　傳曰禮始立學必釋奠於先聖先師及行事必用幣<lb/>
　<hi>闕</hi>　立學斯禮無聞魏正始二年使太常釋奠祠孔<lb/>
<pb n="KR2b0005_WYG_004-23b"/>
　<hi>闕</hi>　　雍元帝<hi>闕/</hi>興皇子講論<hi>闕</hi>　　于太學今書<lb/>
　立太學者以明<hi>闕</hi>　但祠孔子于中<hi>闕</hi>至是始别立<lb/>
　太學也夏六月旱傷稼則書不書大雩譏廢禮也慕<lb/>
　容皝者廆第三子也盡遼左之地擊叚遼破石虎乃<lb/>
　遣使劉祥獻㨗于我自稱燕王從其好也且言皝才<lb/>
　兼文武不貶其為假王也<hi>逸按載記皝雄毅多權畧通經學知天文凡行兵陣</hi>
　<hi>無不勝㨗皝自立為燕王乃上表於成帝曰歴觀前代昏明之主若親黨后族必有傾禍周之申伯號稱</hi>
　<hi>賢舅以身藩于外不握朝權降及秦昭委信二舅幾至亂國漢武重田蚡蚡死後切齒追恨成帝暗弱外</hi>
<pb n="KR2b0005_WYG_004-24a"/>
　<hi>資王舅令王莾坐取帝位設賢若穰侯殿王不聞有二主若其不才則竇憲梁冀成敗然矣陛下舅庾亮</hi>
　<hi>執政輕侮邉將故蘇峻祖約不勝其憤臣與亮氷名位殊班出處懸邈臣獨抗言者為陛下為氷計也昔</hi>
　<hi>徐福陳霍氏之戒宣帝不從致令忠臣更為逆族昔王章劉向上章未嘗不斥王氏谷永張禹依違不對</hi>
　<hi>取譏後世臣被法殊俗位為上將臣若不言誰當言者又與庾氷書曰若功就事舉必享申伯之名如或</hi>
　<hi>不立將有梁竇之逆方今四海有懸倒之急闕一時夏有僣逆之㓂吾雖寡薄早䝉元帝列將之授</hi>
　<hi>務農三時用武况乃王者之威豈同年而語哉氷見書甚懼遂與何充等奏皝稱燕王因其封裕上諫辭</hi>
　<hi>乃下令曰百姓無田者與花圃耕之貧無資者賜牛一頭依魏晉舊法中州未平官不可减待克平㓙魏</hi>
　<hi>徐更議之封生深得蹇蹇王臣之體賜錢三萬立東庠於舊宫行鄕射之禮皝自造大上章以代急就章</hi>
<pb n="KR2b0005_WYG_004-24b"/>
　<hi>著典誡十五萹伐髙麗扶餘皆克之其文武才如此</hi>
經咸康四年春帝正月二月石虎敗叚遼夏四月蜀李<lb/>
夀弑其主期簒其位石虎為慕容皝所敗六月王導為<lb/>
丞相秋七月冬十月<lb/>
　傳曰石季龍因慕容皝稱藩請討叚遼數為邉患季<lb/>
　龍至遼敗未季龍怒皝不㑹軍乃伐皝皝擊敗之降<lb/>
　叚遼以歸先書石虎敗叚遼後書虎為皝所敗者<hi>闕</hi>
　　石虎成文也春秋列國相伐據所赴告而書之<hi>闕</hi>
<pb n="KR2b0005_WYG_004-25a"/>
　内相伐無所譏貶李夀者<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>之子也矯詔廢李期為<lb/>
　公期縊死夀卽簒位改元稱漢興元年經書弑不書<lb/>
　縊貶夀簒逆也<hi>按李雄之子皆為壽所殺</hi>六月改司徒之官為丞<lb/>
　相以太傅王導為之<hi>按本志丞相秦官自趙王倫以後非人臣之稱職太宰太傅太</hi>
　<hi>保周三公名官各屡易非正名也</hi>
經咸康五年春帝正月三月廣州刺史鄧嶽伐蜀執霍<lb/>
彪夏五月征西庾亮擊巴郡獲李閱黄植秋七月丞相<lb/>
文獻公王導薨辛酉何充録尚書事八月復丞相為司<lb/>
<pb n="KR2b0005_WYG_004-25b"/>
徒辛酉太尉郄鑒薨九月石虎冦沔南邾城江夏圍石<lb/>
城略漢東民<hi>闕</hi>　幽冀冬十二月瑯琊王岳為司徒<lb/>
　傳曰鄧嶽字伯山王導命為從事討蘇峻及郭黙皆<lb/>
　有功遷交廣二州刺史<hi>闕</hi>都督寧州建寧人孟彦者<lb/>
　執李壽將霍彪以降歸鄧嶽故書伐蜀大中國也<hi>按本</hi>
　<hi>志分益州置寧州統八縣</hi>巴郡為石虎李壽交侵為患數矣亮代<lb/>
　陶侃都督江荆豫益雍凉六州於是遣趙松擊巴陵<lb/>
　江陽獲石虎將李閱黄植春秋之法得君曰滅得臣<lb/>
<pb n="KR2b0005_WYG_004-26a"/>
　曰獲僖元年十月壬午公子友率師敗莒師于酈獲<lb/>
　莒挐傳云嘉其獲也今書亮獲虎將亦嘉之義也王<lb/>
　導字茂𢎞覽之孫也元帝為瑯琊王導奉帝渡江謂<lb/>
　從兄敦曰宜有以康濟者呉人紀瞻顧榮乃相率拜<lb/>
　於道左導乃進計以結人心躬造賀循顧榮賔禮之<lb/>
　及洛京傾覆導收賢人君子荆揚晏安朝野傾心矣<lb/>
　歴事三朝累遷至太傅薨年六十四舉哀<hi>闕</hi>
　依漢博陸侯故事葬之謚曰文獻薨而書謚<hi>闕</hi>
<pb n="KR2b0005_WYG_004-26b"/>
　元老中興大功非群臣所比故書謚異常典也何充<lb/>
　字次道王導庾亮言於帝曰何充噐局方槩有萬夫<lb/>
　之望由是拜命為副時望故書復丞相為司徒<hi>闕</hi>
　導薨故復舊郄鑒字道㣲髙平人躬耕隴畆以<hi>闕</hi>
　著名與千餘家避難於嶧山元帝假鑒龍驤將軍<hi>闕</hi>
　帝立王敦專政仗鑒為外援及平蘇峻詔進為司空<lb/>
　至太尉上疏遜位舉蔡謨薨年七十一喪事如温嶠<lb/>
　故事書薨禮也石虎遣其將䕫安冦沔南張貉冦邾<lb/>
<pb n="KR2b0005_WYG_004-27a"/>
　城皆䧟之又㓂江夏義<hi>闕</hi>我太守毛寳樊俊鄭進為<lb/>
　王師諱也且傷寳俊進以志死也遷民於幽冀譏時<lb/>
　主不能主也春秋之義有諱有譏有歸於懲惡勸善<lb/>
　元經亦然耳瑯琊王嶽卽康帝之母弟也為司徒言<lb/>
　歴試也瑯琊元帝始興之國故先經始事文見此焉<lb/>
　<hi>謂建元元年康帝為嗣張本</hi>
經咸康六年春正月庚子庾亮薨二月庚辰有星孛于<lb/>
太㣲夏四月秋七月聽政于東堂<lb/>
<pb n="KR2b0005_WYG_004-27b"/>
　傳曰庾亮字元規明穆皇后之兄也風格峻整明帝<lb/>
　卽位以亮為中書監成帝立進中書令太后臨朝政<lb/>
　事一决於亮先朝遣詔不及陶侃祖約以此失人心<lb/>
　及平蘇峻王敦皆有功遷司空薨年五十二謚曰文<lb/>
　康書薨禮也<hi>經不書謚</hi>星孛太㣲本志甘氏云孛彗所當<lb/>
　之國受其殃春秋有星孛于東方不言宿者不加宿<lb/>
　也今加於太㣲者天子之庭五帝之座也<hi>闕</hi>日<hi>闕</hi>
　㣲為衡衡主平言天庭理法平也有妖孛于太㣲天<lb/>
<pb n="KR2b0005_WYG_004-28a"/>
　庭各各應之故明年杜皇后崩次年帝崩之兆聽政<lb/>
　東堂依中興故事也元帝朔望坐東堂<lb/>
經咸康七年春帝正月甲午朔日有蝕之<hi>無傳</hi>三月<hi>闕</hi>戍<lb/>
杜皇后崩夏四月葬恭皇后秋八月東海王冲薨冬十<lb/>
二月司空陸玩薨<lb/>
　傳曰杜后諱陵陽崩年二十一無子謚曰恭書塟禮<lb/>
　全于終也東海王冲字道讓元帝之子也帝以東海<lb/>
　王越無子乃以冲嗣薨年三十一陸玩字士瑤呉人<lb/>
<pb n="KR2b0005_WYG_004-28b"/>
　也初王敦逼以軍期温嶠上表申理之得不坐累遷<lb/>
　至尚書令司空玩旣拜命有人詣之索盃酒寫梁柱<lb/>
　間祝曰當今乏材以爾為柱石莫傾人梁棟耶玩笑<lb/>
　曰感卿良箴旣而謂賔佐曰我為三公是天下無人<lb/>
　談者以謂知言玩誘納後進謙若布衣縉紳莫不䕃<lb/>
　其德宇薨年六十四諡曰康<lb/>
經咸康八年春帝正月己未日有蝕之夏六月癸巳帝<lb/>
崩于西堂年二十二𦵏興平陵<lb/>
<pb n="KR2b0005_WYG_004-29a"/>
　傳曰正月日蝕六月帝崩之應也帝少為庾氏舅族<lb/>
　所制及長頗留心萬幾雖無雄武之度而有恭儉之<lb/>
　德<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0005_WYG_004-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元經卷四<lb/>
</p>
<p>
</p>
  </div>
</body>
</text>
</TEI>
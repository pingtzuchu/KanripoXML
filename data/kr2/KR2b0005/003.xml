<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元經卷三</head>
    <p>
<pb n="KR2b0005_WYG_003-1a"/>
欽定四庫全書<lb/>
　元經卷三　　　　　　　　隋　王通　撰<lb/>
　　　　　　　　　　　　　唐　薛收　傳<lb/>
　　　　　　　　　　　　　宋　阮逸　註<lb/>
經東晉元帝太興元年帝正月帝卽位三月立皇太子<lb/>
<hi>無傳卽明帝也</hi>夏四月戊寅禁招魂塟五月王敦叚匹磾殺劉<lb/>
琨六月帝親雩戊戌立皇子晞為武陵王初置諌皷謗<lb/>
木七月戊申詔州牧舉善察惡十一月新野王弼薨庚<lb/>
<pb n="KR2b0005_WYG_003-1b"/>
申詔公卿上封事新作聽訟觀己卯琅邪王渙薨復立<lb/>
昱癸巳詔旌呉賢<lb/>
　傳曰元帝諱睿字景文宣帝曽孫琅邪恭王覲三子<lb/>
　㓜有令聞不顯灼然之迹蕩隂之敗也帝懼禍將出<lb/>
　奔而月明無由去有頃雲霧晦暝因潜得去成都王<lb/>
　頴先令諸關無出貴人帝至河陽為津吏所止從者<lb/>
　宋典鞭帝馬曰官禁貴人汝亦被拘耶吏聽過至洛<lb/>
　陽迎太妃歸琅邪永嘉初用王導計求鎮建鄴西都<lb/>
<pb n="KR2b0005_WYG_003-2a"/>
　不守帝於三月卽帝位經書正月卽帝位者西祚已<lb/>
　盡東晉首新故必於大興元年正月卽位春秋所謂<lb/>
　正始也且明中興始焉招魂葬非古禮也漢魏之術皆<lb/>
　妄也葬之為言藏也仁人於其親掩藏歸宂不豐不<lb/>
　儉必約於禮焉延陵季子曰魂無不之此言塟形非<lb/>
　葬魂矣禁之禮也劉琨旣奔歸叚匹磾弟末波納石<lb/>
　勒厚賂潜欲叚匹磾以琨為内應事覺為匹磾所囚<lb/>
　王敦宻勸匹磾害琨縊殺之書曰王敦叚匹磾殺劉<lb/>
<pb n="KR2b0005_WYG_003-2b"/>
　琨言二兇同惡殺賢人也帝親雩旱也春秋凡啟蟄<lb/>
　而郊龍見而雩始殺而嘗閉蟄而蒸㐮五年秋大雩<lb/>
　二十八年八月大雩皆傳云旱也今帝親雩善得禮<lb/>
　也<hi>按西晉四主凡五十二年大旱多矣未嘗親雩以祈農事今元帝中興能修雩祀誠得禮矣雖非龍</hi>
　<hi>見於時無</hi>皇子晞第四子封武陵王正也<hi>事迹在武帝太元六年</hi>初<lb/>
　置諌皷謗木者書賢君能復古道有意於治矣詔州<lb/>
　牧舉善察惡戊申詔云州牧刺史相檢察不得阿私<lb/>
　長吏有志在奉公而不見進用者當受闇塞之責此<lb/>
<pb n="KR2b0005_WYG_003-3a"/>
　明東晉之治先乎旌别矣新野王弼者汝南王之子<lb/>
　書薨得禮也十一月詔曰災異屢興咎徴仍見壬子<lb/>
　乙卯雷震暴雨天災譴戒彰朕不德公卿各上封事<lb/>
　具陳得失朕將親覽焉聽訟觀者外朝别館也帝始<lb/>
　精國政慮民訟壅隔特作此觀古之道也<hi>堯開衢室聽於民其</hi>
　<hi>是之謂乎</hi>琅邪王渙帝子也旣踐祚以子裒奉琅邪恭王<lb/>
　祀裒早世更以皇子渙為琅邪王王薨復立皇子昱<lb/>
　為琅邪王經言琅邪中興之國祀不可絶故書曰復<lb/>
<pb n="KR2b0005_WYG_003-3b"/>
　立昱重繼也癸巳詔曰漢髙經大梁美無忌之賢齊<lb/>
　師入魯修栁下惠之墓其有髙德名賢或未旌録者<lb/>
　具條例以聞書元帝得古義也舜紹堯興滅國繼絶<lb/>
　世舉逸民天下歸心焉周武王克商封比干之墓式<lb/>
　商容之閭斯皆聖王初興必頼賢獻共格于治元帝<lb/>
　渡江首下此詔宜也<lb/>
經太興二年春帝正月迎梓宫於平陽不克二月徐龕<lb/>
討平賊周撫夏四月陳川以浚儀叛徐龕以太山叛陳<lb/>
<pb n="KR2b0005_WYG_003-4a"/>
安以秦州叛五月將軍祖逖討石勒戰於浚儀甲子刺<lb/>
史周訪討平賊杜曽七月太常賀循卒冬十月十一月<lb/>
石勒僣號趙南陽王保稱晉王於祁山<lb/>
　傳曰愍懷二帝皆播遷于平陽崩于劉聰皆不書葬<lb/>
　言不得其禮終也至是正月丁卯崇陽陵毁五月癸<lb/>
　丑又大陽陵毁帝素服哭三日乃遣將軍梁堪修復<lb/>
　山陵迎梓柩于平陽書曰不克存孝思也<hi>按崇陽陵晉文帝陵</hi>
　<hi>也大陽陵惠帝陵也二陵在西都為劉曜所𤼵掘書曰毁言陵自毁不忍書𤼵也</hi>賊周撫者<lb/>
<pb n="KR2b0005_WYG_003-4b"/>
　<hi>一名周堅</hi>為彭城内史<hi>殺沛國内史</hi>至是太山太守徐龕討平<lb/>
　之斬撫傳首京師書告功也<hi>時以建鄴為京師</hi>四月陳川徐<lb/>
　龕陳安三者同書叛言中原未能平也平北將軍祖<lb/>
　逖與石季龍戰于浚儀王師敗績書皆陣曰戰不書<lb/>
　敗者嘉祖逖之忠有志為晉平中原君子不欲其敗<lb/>
　也故諱其敗績甲子安南將軍周訪討杜曽之賊戰<lb/>
　於武當斬之書功也賀循者其先慶氏避漢宣諱改<lb/>
　賀氏始為琅邪王司馬為參佐随帝南渡加開府儀<lb/>
<pb n="KR2b0005_WYG_003-5a"/>
　同三司旣卒旌中興之臣也石勒據襄國劉曜遣使<lb/>
　持節署勒進爵趙王封二郡如曹公輔漢故事書僣<lb/>
　號者連劉曜皆貶之也<hi>案石勒載記張賔等上䟽請卽皇帝位合二十四郡為趙</hi>
　<hi>國内復冀州之境南至孟津西達龍門東至河北至闕大單于以撫百蠻勒刃許之</hi>南陽王保<lb/>
　者南陽王模之子也愍帝初立以保為右丞相至是<lb/>
　自稱晉王全有秦州之地凉州張寔立之也<hi>按晉史保傳曰</hi>
　<hi>保降劉曜而死秦州刺史陳安迎保喪天子禮𦵏於上邽亦諡曰元帝</hi>
經太興三年帝正月二月<hi>闕</hi>　季龍㓂厭次刺史邵續<lb/>
<pb n="KR2b0005_WYG_003-5b"/>
戰沒三月慕容廆来獻玉璽夏四月枉矢流於翼軫五<lb/>
月太子詮遇害於平<hi>闕</hi>　徐龕率衆来降六月盗殺凉<lb/>
州張寔弟茂立將軍祖逖破石勒軍<hi>闕</hi>　　八月辛酉<lb/>
遷神王於太廟將軍周訪卒皇太子釋奠於太學九月<lb/>
徐龕復叛於趙<lb/>
　傳曰邵續者孰謂曰散騎乗之子也王浚假<hi>闕</hi>
　樂陵太守屯厭次石勒旣破王浚獲續子又遣人<hi>闕</hi>
　續續泣曰我出身為國豈得顧子為叛臣遂與叚匹磾<lb/>
<pb n="KR2b0005_WYG_003-6a"/>
　共攻勒多勝㨗帝以續為冀州刺史為石季龍所襲<lb/>
　被執續呼其兄子竺曰吾志在雪國難以報所受不<lb/>
　幸至此汝軰自勉奉匹磾為主勿有二心季龍送續<lb/>
　於勒勒譲之曰夷狄不足為君耶何無上之甚也續<lb/>
　對曰晉末饑亂奔控無所故囚保合鄕宗庻全老㓜<lb/>
　言歸於晉仍荷寵授期盡忠節實無二心恐不容於<lb/>
　明朝矣昔周文王生於東夷大禹生於西羗帝王之<lb/>
　興當何常耶囚去真卽偽不得早扣天門者大王負<lb/>
<pb n="KR2b0005_WYG_003-6b"/>
　囚囚不負大王也勒曰忠於其君者吾所求也竟遇<lb/>
　害書官以歿嘉其忠也燕慕容廆時平州刺史崔毖<lb/>
　隂結髙麗及宇文叚國伐廆欲分燕地廆與戰入宇<lb/>
　文之營獲皇帝玉璽玉紐遣長吏裴嶷送於建鄴書<lb/>
　来獻嘉廆不忘晉舊也枉矢者何流星類也本志謂<lb/>
　凡星自上而降曰流自下而外曰飛大者奔虵行者<lb/>
　姦事也枉矢類流星而色蒼黒虵行望之如有毛目<lb/>
　長數尺主反萌亦為以亂伐亂<hi>按翼二十三星天之樂府又主夷狄軫四</hi>
<pb n="KR2b0005_WYG_003-7a"/>
　<hi>星主冡宰輔臣又主車騎今枉矢流於其間象羣胡亂中華又有南侵之應</hi>太子沒於劉<lb/>
　聰至是遇害帝三日哭之禮也徐龕先以太山叛於<lb/>
　趙至是偕石勒率衆来降<hi>闕</hi>　官貶龕反復雖降不<lb/>
　為可信失盜殺張寔者何曰京兆人劉引挾左道客<lb/>
　居凉州燃燈懸鏡於山宂為光受道者千餘人寔左<lb/>
　右皆事引引鄕人閻沙牙門趙仰引謂曰天與我神<lb/>
　璽當王凉州沙仰宻與寔左右十餘人謀殺寔奉引<lb/>
　為主寔潜知其謀乃收引先殺之而沙等不之知以<lb/>
<pb n="KR2b0005_WYG_003-7b"/>
　其夜害寔書曰盗㣲者無名氏也寔子駿年㓜故衆<lb/>
　立其弟茂茂但受凉州牧而以兄子駿為西平公書<lb/>
　茂繼立者賢之也<hi>按茂太寧三年卒臨終執駿手曰先人以孝友見稱世執忠順今雖</hi>
　<hi>華夏大亂汝當謹守臣節上不負晉主下保百姓吾氣絶之日白袷入棺無以朝服以彰吾志故書曰賢</hi>
　祖逖字士雅世吏二千石為北州舊姓性放蕩不修<lb/>
　儀檢元帝南渡逖避亂淮泗帝用為徐州刺史逖渡<lb/>
　江中流擊檝而誓曰祖逖不能清中原而復濟者有<lb/>
　如大江屯於淮隂鑄兵器而後進石勒遣將陶豹来<lb/>
<pb n="KR2b0005_WYG_003-8a"/>
　戰逖使韓潜追擊於汴水豹宵遁由是黄河以南盡<lb/>
　為晉土不言破陶豹而書破勒軍大其功也遷神主<lb/>
　于太廟時初建宗廟舊儀多闕或以惠懷二帝應各<lb/>
　為世則頴川世數過七宜在迭毁事下太常賀循議<lb/>
　曰商之盤庚不序陽甲漢之光武不繼成帝懷帝上<lb/>
　繼太祖不繼惠帝<hi>弟不繼兄</hi>惠帝尚在太廟而懷帝復入<lb/>
　數則盈八<hi>八世其名一也</hi>盈八之理由惠帝不出非上祖宜<lb/>
　遷也書遷神主言遷毁議定猶八室也<hi>天子七廟古之道也其間</hi>
<pb n="KR2b0005_WYG_003-8b"/>
　<hi>有兄弟繼立則於義非二世按晉元帝太廟七世即自豫章太守量量生頴川太守雋雋生京兆尹防防</hi>
　<hi>生宣帝懿懿生景帝師師𫝊文帝昭昭生武帝炎炎生忠帝哀哀生懐帝熾武帝孫鄴是為愍凡九神主</hi>
　<hi>除景帝雖為文帝兄弟義著祖宗百世不毁則是上自潁川次京兆及宣景文武恵懐愍凡八室神主昭</hi>
　<hi>穆始倫也</hi>訪者字士達家潯陽與陶侃結友前後征討多<lb/>
　戰功智勇過人與中興名將李矩郭黙相結慨然有<lb/>
　平河洛之志王敦雖懷逆謀然終訪之世不能為非<lb/>
　年六十一卒贈征西將軍書官而終貴之也太子釋<lb/>
　奠之禮久廢江南文物始修於兹有以見人君先齒<lb/>
<pb n="KR2b0005_WYG_003-9a"/>
　胄之禮由大學而興乎徐龕復叛於石勒不書石勒<lb/>
　而書趙者言中原分裂猶敵國也故書國且言晉衰<lb/>
　矣<lb/>
經太興四年春帝正月二月徐龕来降鮮卑末波獻信<lb/>
璽癸亥日闘三月置諸經博士夏四月叚匹磾沒于趙<lb/>
七月戴若思劉隗王導都督司空八月常山崩九月將<lb/>
軍祖逖卒十二月慕容廆為都督幽平諸軍事<lb/>
　傳曰徐龕復来降其去也可貶其来也可恕故君子<lb/>
<pb n="KR2b0005_WYG_003-9b"/>
　亦書之以懷後至者也鮮卑末波者叚匹磾從弟也<lb/>
　襲匹磾而附石勒及中興末波奉送皇帝信璽于我<lb/>
　鮮卑國也末波是其名也若春秋書長狄僑如之類<lb/>
　别無官族褒貶之例癸亥日闘者何曰本志謂太興<lb/>
　元年乙卯日夜出髙三丈有赤青珥四年二月癸亥<lb/>
　日闘三月癸未日中有黒子皆帝寵幸劉隗而擅威<lb/>
　福王敦囚之舉兵犯京師禍及忠賢之兆也置諸博<lb/>
　士博士秦官也漢因之九經皆有博士魏晉學校不<lb/>
<pb n="KR2b0005_WYG_003-10a"/>
　絶元帝中興置周易儀禮公羊三經博士書曰諸經<lb/>
　皆當備置也<hi>逸按本史經任博士者毛詩卽有文立周禮卽有陳郡春秋三傳有劉兆二禮</hi>
　<hi>有范隆尚書有董景道周易有續咸五經音訓有徐邈此皆晉儒之著聞者也</hi>叚匹磾者鮮<lb/>
　卑人王浚表為遼西公後遷幽州刺史至是與石季<lb/>
　龍戰敗被擒於襄國嘗著朝服持晉節乃遇害書沒<lb/>
　於趙趙晉敵國也匹磾不書官貶也曷謂貶曰匹磾<lb/>
　始與劉琨結盟事晉琨窮来歸之而匹磾害琨故旋<lb/>
　踵亦被禍大計一虧小忠無益也<hi>按劉琨傳王敦使匹磾殺琨又恐琨</hi>
<pb n="KR2b0005_WYG_003-10b"/>
　<hi>衆反己遂矯詔收琨琨聞敦使至謂其子曰處仲有使来而不告我是殺我也因歔欷為匹磾縊死</hi>戴<lb/>
　若思劉隗王導同書者何曰皆佐命功臣也若思屈<lb/>
　於王敦劉隗奔於石勒各不保其終玉導者誅王敦<lb/>
　有大勲於東晉然同書者舉其始所以待其終同其<lb/>
　恩所以異其效爾若春秋書齊侯宋公鄭伯許男滑<lb/>
　伯滕子同盟於幽但書其同盟無復以爵先後為義<lb/>
　也<hi>逸按戴劉王三賢並佐命者王敦傳云帝用闕劉隗戴若思外以討胡為名其實禦敦是也</hi>常<lb/>
　山崩書異也若春秋書梁山崩杜云繋其所災不繫<lb/>
<pb n="KR2b0005_WYG_003-11a"/>
　其國梁山不書晉者名山不以封也今經所書者記<lb/>
　災異也<hi>言山有朽壞而崩非災焉記異者蓋言一時之異無繫災咎也</hi>祖逖<hi>字士雅范陽人</hi>
　元帝中興逖有振復之志誓以期清中原遷豫章刺<lb/>
　史累破石勒進逖為鎮西將軍石勒不敢窺兵河南<lb/>
　逖據武牢恐南無堅壁乃率衆築壘未成而疾俄而<lb/>
　卒於雍丘年五十六豫州士女若䘮考妣書官以卒<lb/>
　嘉其忠也慕容廆為都督幽平諸軍事初廆元康中<lb/>
　居大棘城<hi>大棘城顓頊之墟也</hi>為鮮卑都督累有戰功至是受<lb/>
<pb n="KR2b0005_WYG_003-11b"/>
　都督幽州軍事平州牧書于經懷外夷也<lb/>
經永昌元年帝正月改元王敦反三月帝大閱于郊外<lb/>
夏四月王敦自為丞相殺戴若思周顗五月周慮反殺<lb/>
將軍甘卓六月旱秋七月太山䧟於趙冬十一月太尉<lb/>
荀組薨閏月乙丑帝崩於内殿<lb/>
　傳曰王敦反者何司徒王導從父兄也潘滔嘗曰處<lb/>
　仲<hi>敦字也</hi>蜂目已露但豺聲未振爾若不噬人亦為人<lb/>
　所噬東海王越以敦為揚州刺史元帝興以敦為帥<lb/>
<pb n="KR2b0005_WYG_003-12a"/>
　時劉隗用事頗踈間王氏帝惡敦而畏之遂引劉隗<lb/>
　刁協為心腹敦益不平至是舉兵内向以誅劉隗為<lb/>
　名帝下詔曰王敦慿恃寵靈敢肆狂逆方朕太甲欲<lb/>
　見幽囚今親帥六軍以誅大逆有殺敦者封五千戸侯<lb/>
　三月帝大閱者帝親被甲狥六師於郊外將伐王敦<lb/>
　此先閱兵也春秋桓六年八月壬申大閱傳云簡車<lb/>
　馬也周禮大司馬之法仲冬教大閱戒衆庻脩戰法<lb/>
　菜所田之野陳車徒斬牲以誓曰不用命者斬之皷<lb/>
<pb n="KR2b0005_WYG_003-12b"/>
　戒三闕車三發徒三刺若大師則掌戒令及戰則巡<lb/>
　陳視事而賞罰之大師謂王親征伐也書曰帝大閱<lb/>
　言得禮也王敦自為丞相非帝命也敦旣克石頭乃<lb/>
　收周顗戴若思曷謂與逆臣同貶曰顗與若思帝委<lb/>
　重兵不能善謀討賊而自取夷戮亦猶一賊耳故皆<lb/>
　貶宜矣<hi>春秋書趙盾不能討賊也况周顗戴若思各領兵奉王命討敦而不克雖不書官亦可貶</hi>
　<hi>其無功</hi>甘卓字季思西晉之亂避難棄官東歸遇陳敏<lb/>
　後討陳敏有功累遷梁州刺史鎮襄陽王敦向闕也<lb/>
<pb n="KR2b0005_WYG_003-13a"/>
　卓露檄逺近陳敦肆逆率所統討之雖懷義正而性<lb/>
　不果毅軍次豬口累旬不前敦大懼遣使求和謝卓<lb/>
　曰君旋軍襄陽當更結好卓卽還軍㑹襄陽太守周<lb/>
　慮承敦意詐言湖口捕魚乃襲害卓書曰周慮反者<lb/>
　言慮受晉官隂附王敦殺害忠黨故先書其反而後<lb/>
　殺卓疾惡甚也卓書官貴之也七月石季龍攻太山<lb/>
　執其守徐龕不書守守賤不足書焉惜太山琅邪之<lb/>
　國䧟於賊不復歸矣荀組者荀藩之弟也<hi>字大章</hi>惠帝<lb/>
<pb n="KR2b0005_WYG_003-13b"/>
　西幸以組為河南尹兄弟貴盛懼不容於世雖居大<lb/>
　官但諷議而已洛陽䧟組藩皆出奔愍帝時組藩共<lb/>
　保榮陽之開封元帝與組移檄勸進大興初逼於石<lb/>
　勒乃渡江録尚書事遷太尉書官以薨貴舊德也乙<lb/>
　丑帝崩於内殿終以正也帝為王敦所逼下凌上辱<lb/>
　憂憤而殞故葬速禮有闕如也<hi>按本史云晉室紛亂皇輿播越天命未改</hi>
　<hi>人謀叶賛經路區區僅全呉楚終以下凌上辱憂憤告謝蓋恭儉之德雖充而雄武之畧不足也</hi>
經明帝太寧元年春正月帝卽位癸未黄霧四塞蜀李<lb/>
<pb n="KR2b0005_WYG_003-14a"/>
驤破譙登越嶲漢嘉降於蜀二月葬元皇帝壬申隕霜<lb/>
殺榖<hi>無傳按春秋霜殺草猶書况麥榖乎</hi>三月饒安東光安陵縣災王敦<lb/>
求徴五月京師大水六月壬子立皇后庾氏將軍陶侃<lb/>
平交州梁碩秋七月劉曜㓕陳安八月石季龍殺青州<lb/>
刺史曹嶷<lb/>
　傳曰明帝諱紹字道畿元皇帝長子也建興初立為<lb/>
　皇太子永昌元年閏十一月庚寅卽皇帝位經書太<lb/>
　寧元年正月帝卽位者端其本始也<hi>按榖梁春秋正始所以端本也</hi>
<pb n="KR2b0005_WYG_003-14b"/>
　癸未黄霧本志曰是時王敦擅權謀逆之兆也李驤<lb/>
　者李特之弟也特子雄僣號以驤領兵征涪執梓潼<lb/>
　太守譙登又越嶲漢嘉等郡皆下之書曰降於蜀蜀<lb/>
　王雄盛開拓漸廣也饒安諸縣災春秋言内災繫宗<lb/>
　廟社稷則書外災来告亦書之元經天下之書也無<lb/>
　分内外凡天火譴戒則書焉饒安東光安陵災燒七<lb/>
　千餘家死者萬五千人此災尤大者也本志謂信道<lb/>
　不篤或爟虚偽讒夫昌邪勝正則火失其性雖興師<lb/>
<pb n="KR2b0005_WYG_003-15a"/>
　不能救是謂火不炎上葢王敦威侮朝廷多行無禮<lb/>
　極隂生陽之禍王敦自為丞相專朝政將謀簒位諷<lb/>
　朝廷徵已帝不得已以手詔之敦遂起兵下蕪湖窺<lb/>
　釁而動也五月大水春秋之例曰平原出水為大水<lb/>
　<hi>按桓元年秋大水十三年夏大水今夏大水亦傷禾稼故元經因舊史書災異</hi>皇后庾氏者<lb/>
　庾琛之女也明帝卽位立為皇后册曰妃庾氏昔承<lb/>
　明命作嬪東宫履信思順以成肅雍之德正位閨房<lb/>
　以著協恭之美崇嫡明統載在典謨宜建長秋以奉<lb/>
<pb n="KR2b0005_WYG_003-15b"/>
　宗廟使使持節兼太尉授皇后璽綬母儀天下潜暢<lb/>
　后教其敬之哉經書正也<hi>按琛贈驃騎大將軍儀同三司兄亮管詔命官至中</hi>
　<hi>書令</hi>交州賊梁碩者攻䧟交州殺刺史王諒平南將軍<lb/>
　陶侃遣將髙寳討碩斬之傳首京師告功也陳安者<lb/>
　何曰初為劉曜將也遣安擊張春滅之安于是叛曜<lb/>
　至是曜討安于隴城殺之書曰劉曜㓕陳安兩名猶<lb/>
　春秋諸侯相㓕非王命而㓕之者皆為不道也故兩<lb/>
　書名俱貶也<hi>按春秋小國相㓕齊威公不䏻救則威公恥之故狄滅邢㓕衞而齊威以邢遷</hi>
<pb n="KR2b0005_WYG_003-16a"/>
　<hi>夷儀遷衛楚丘所以興滅繼絶湏伯者行之</hi>且言晉不王時無伯政使亂<lb/>
　臣賊子互相屠滅有足傷焉<hi>司馬九伐之法其最重者内外亂鳥獸行則滅</hi>
　<hi>之無是之罪明不可滅也劉曜滅陳安陳安殺張春張春弑晉王此三者皆非法互相賊害元經傷之矣</hi>
　曹嶷者建武初為青州刺史與并州劉琨幽州叚匹<lb/>
　磾冀州邵續兖州邵續兖州劉演皆附元帝勸進為<lb/>
　晉藩屏至是趙將石季龍攻䧟青州嶷遇害稱官見<lb/>
　殺閔忠臣也<lb/>
經太寧二年春帝正月帝臨朝懸而不樂石季龍㓂兖<lb/>
<pb n="KR2b0005_WYG_003-16b"/>
州三月劉曜㓂魏興南陽夏五月王敦矯詔以含應為<lb/>
將軍七月壬申帝躬率六軍討王敦敦戰敗憤卒丁酉<lb/>
帝還宫大赦賞功臣有差冬十月王導為太保西陽王<lb/>
羕為太尉豫州祖約保夀陽十二月帝謁建平陵<lb/>
　傳曰帝諒隂始臨朝行元㑹饗宴禮具宫懸不考聲<lb/>
　言天子䘮制行告禮故懸而不樂權宜也趙將石季<lb/>
　龍攻我兖州刺史劉遐退保泗口三月劉曜遣其將<lb/>
　康平攻我魏興及南陽言二趙日侵晉也敦矯詔以<lb/>
<pb n="KR2b0005_WYG_003-17a"/>
　其子應為武衛將軍兄含為驃騎大將軍自樹其族<lb/>
　將謀簒也丁卯王導為大都督温嶠為中壘將軍卞<lb/>
　敦守石頭城應詹為護軍郗鑒行衛將軍都督從駕<lb/>
　庾亮領左衛卞壷行中軍將軍王䆳祖約劉遐蘇峻<lb/>
　陶詹等環衛京師七月壬申帝躬率六軍出次南皇<lb/>
　堂至癸酉夜募<hi>闕</hi>壮士卒千人渡水掩其不備大破<lb/>
　之斬敦前鋒何康於是敦憤惋而卒乙未敦衆濟水<lb/>
　至宣陽門劉遐蘇峻自南塘横擊大破之賊黨悉平<lb/>
<pb n="KR2b0005_WYG_003-17b"/>
　丁酉帝還宫大赦惟敦黨不原封王導為始興郡公<lb/>
　温嶠建寧縣公卞壷建興縣公庾亮永昌縣公劉遐<lb/>
　泉陵縣公蘇峻郡陵縣公郗鑒髙平縣侯應詹觀陽<lb/>
　縣侯趙𦙍湘南縣侯卞敦益陽縣侯其餘封爵各有<lb/>
　差賞平賊之功也王導西陽王羕書並命得賢輔也<lb/>
　祖約為豫州刺史是時石勒將石生屯洛陽謀攻我<lb/>
　豫州約退保夀陽晉日削也十二月帝謁建平陵行<lb/>
　大祥之禮古者不封墓至漢而下帝王陵皆立廟大<lb/>
<pb n="KR2b0005_WYG_003-18a"/>
　祥謁廟以明孝思行之可也<lb/>
經太寧三年春帝正月二月戊辰復三族刑三月壬辰<lb/>
立皇子衍為皇太子癸巳徴任旭虞喜為博士<hi>闕</hi>四月<lb/>
詔議政道論直言五月陶侃都督荆湘雍梁州大旱自<lb/>
正月至于是月秋七月郄鑒都督青徐二州詔興滅繼<lb/>
絶及五郊祀秋八月戊子帝崩于東堂九月癸卯太后<lb/>
臨朝辛丑葬明帝於武平陵冬十月癸巳朔日有蝕之<lb/>
　傳曰復三族刑惟不及婦人本志謂謀反大逆夷其<lb/>
<pb n="KR2b0005_WYG_003-18b"/>
　三族不在律令所以嚴惡類也又云女子有三從之<lb/>
　義無自專之道若父母有罪而刑已出之女或夫黨<lb/>
　坐誅又有随姓之戮一人之身内外受刑令女既嫁<lb/>
　則為異姓之妻如或産育則為他族之母嬰戮<hi>闕</hi>
　非所以哀矜柔弱故三族刑因王敦大惡之後行<hi>闕</hi>
　以戒其惡也不及婦人矜無辜也皇子衍長嫡也為<lb/>
　皇太子正也處士任旭字次龍臨海人元<hi>闕</hi>
　　　　書召才出<hi>事具隠逸傳</hi>虞喜字仲寧<hi>闕</hi>
<pb n="KR2b0005_WYG_003-19a"/>
　賀循為司空先達貴顯每詣喜自云不能測也<hi>闕</hi>
　王導建學校下詔曰夫興化致治莫尚乎崇道教<hi>闕</hi>
　明退素也任旭虞喜並潔静其操嵗寒不移研精典<lb/>
　墳前雖不至今更以博士徴之<hi>事具儒林傳</hi>四月詔曰大<lb/>
　事初定其命維新冝令太宰司徒以下詣都堂叅議<lb/>
　政道諸所因革務盡事中又詔曰茍有一言亮正予<lb/>
　違汝弼望共朂之史言明帝聰明有機斷尤精物理<lb/>
　雖享國日淺而規模宏逺觀二詔可知矣陶侃都督<lb/>
<pb n="KR2b0005_WYG_003-19b"/>
　荆襄等四州本史謂明帝分上流之勢强本弱枝國<lb/>
　之善謀也郄鑒自明帝時假節鎮合淝帝仗鑒為外<lb/>
　援旣平王敦又委鑒東北以禦趙㓂也詔曰三恪二<lb/>
　王世代所重興滅繼絶政道所先又宗室哲王有功<lb/>
　勛於大晉佐命功臣開國昭王誓同山河茍廢絶禋<lb/>
　祀甚用傷懷主者詳議應立後者以聞又詔曰郊祀<lb/>
　天地帝王之重事中興以来惟南郊未嘗北郊故四<lb/>
　時五郊之祀都不復設載在祀典應望秩者悉廢而<lb/>
<pb n="KR2b0005_WYG_003-20a"/>
　未舉主者依舊詳處二詔皆古之道也書于經足以<lb/>
　為萬世法矣八月壬午帝不豫召太宰西陽王羕司<lb/>
　徒王導將軍陸曄丹陽尹温嶠受遺詔輔太子丁亥<lb/>
　詔曰昔周公匡輔成王霍氏扶育漢昭義存前典功<lb/>
　冠二代豈非忠臣之道乎敬聽顧命受任託付雖有<lb/>
　内外其致一也不有行者誰扞牧圉譬若唇齒表裏<lb/>
　相資百辟卿士其總己以聽冡宰保㓜冲人戊子帝<lb/>
　崩于東堂正其終九月太后庾氏臨朝稱制帝㓜故<lb/>
<pb n="KR2b0005_WYG_003-20b"/>
　也<hi>按明穆傳曰羣臣奏天子冲㓜宜依漢和熹皇后故事辭讓四乃臨朝后兄亮詔命公卿奏事稱皇</hi>
　<hi>太后闕陛下</hi>　辛丑葬明帝於武平陵禮也十一月日蝕<lb/>
　本志謂癸巳朔日蝕在卯至斗斗吴分也蘇峻作亂<lb/>
　之兆也<hi>按蘇峻平王敦有大功及受顧命峻不預以此怨望而庾亮倚后威欲害峻於是謀逆故</hi>
　<hi>日蝕者后不明也</hi>
　<lb/>
　<lb/>
　元經卷三<lb/>
</p>
<p>
</p>
  </div>
</body>
</text>
</TEI>
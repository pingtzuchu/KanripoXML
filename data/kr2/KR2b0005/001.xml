<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元經卷一</head>
    <p>
<pb n="KR2b0005_WYG_001-1a"/>
欽定四庫全書<lb/>
　元經卷一　　　　　　　　隋　王通　撰<lb/>
　　　　　　　　　　　　　唐　薛收　傳<lb/>
　　　　　　　　　　　　　宋　阮逸　註<lb/>
經晉太熈元年春帝正月<hi>武帝太康十一年惠帝卽位改太熈元年又改永熈</hi>夏<lb/>
四月立太后楊氏賈氏為皇后五月辛未塟武皇帝丙<lb/>
子太傅駿輔政秋八月壬午立廣陵王遹為皇太子以<lb/>
何劭王戎楊濟為師傅冬十月石鑒為太尉隴西王泰<lb/>
<pb n="KR2b0005_WYG_001-1b"/>
為司空屯兵四出<lb/>
　傳曰經者正也常也天以南北為正聖人以典禮為<lb/>
　常皆謂之經者天人相與為法也<hi>經取天之正為本聖人以常為法</hi>
　晉者司馬氏始封之國也帝自晉王受魏禪故國號<lb/>
　晉<hi>司馬宣王河内温人温晉地也故啟封</hi>太熈年號也帝謂惠帝也文<lb/>
　中子曰帝之不帝久矣<hi>秦兼三皇五帝而傳非其道也尊虛名而已故曰不帝</hi>
　挈名索實此不可去<hi>春秋書王所以尊周也元經書帝所以正國中也</hi>改元<lb/>
　立號非古也<hi>古者國君始卽位則稱元年無改元之禮自漢有初元中元之號後世因之此</hi>
<pb n="KR2b0005_WYG_001-2a"/>
　<hi>亦不去</hi>其於彼必自作之乎<hi>後漢自作年號不必盡取古</hi>故書年號<lb/>
　帝稱名㳂漢舊制也<hi>經書晉者本中國號也太熈元年帝正月者存舊制也</hi>元<lb/>
　皇帝司馬氏太康十一年四月崩是月惠帝立經書<lb/>
　帝而不書卽位微㫖也曷謂微㫖曰春秋之法隠莊<lb/>
　閔僖皆有故不書卽位之禮或讓而不為<hi>公羊傳曰隠公讓桓</hi>
　<hi>之意</hi>或痛而不忍<hi>榖梁曰先君不以道終是以不言卽位</hi>或亂而不成禮<lb/>
　<hi>左氏曰閔公不書卽位亂故也</hi>或出而闕書或踰年而追書<hi>左氏曰僖公不</hi>
　<hi>稱卽位出故也昭公薨於外定公踰年追行卽位之禮史亦追書也</hi>晉惠不書卽位與<lb/>
<pb n="KR2b0005_WYG_001-2b"/>
　魯諸侯異焉曷異爾曰春秋者因諸侯之史作焉故<lb/>
　公卽位皆禀命於王有所不書則禮有所不至也元<lb/>
　經因天子之史作焉帝卽位皆受命於天有所不書<lb/>
　則天有所不與乎故仲淹亦不與其卽位也不與柰<lb/>
　何曰惠帝君不君政出多門天下由兹大亂雖嗣位<lb/>
　猶無位乎故不書卽位元經之微㫖也<hi>言元經因惠帝不君所以</hi>
　<hi>作也不明貶故微㫖</hi>楊氏者何曰武帝元楊后之妹謂之悼楊<lb/>
　后無子元楊后生惠帝早亡惠帝卽位尊悼后為皇<lb/>
<pb n="KR2b0005_WYG_001-3a"/>
　太后書曰立太后楊氏禮也<hi>先書立太后言天子必有后尊也後云楊氏言</hi>
　<hi>推恩及親也</hi>賈氏充女初武帝將娶衛瓘女而楊氏欲娶<lb/>
　賈氏女遂以為太子妃武帝憂太子不慧試以疑事<lb/>
　使决之賈氏令給事張泓具草使太子寫荅武帝悅<lb/>
　至是政由賈氏天下亂矣書曰賈氏為皇后猶言賈<lb/>
　氏自為之也<hi>不言立非惠帝立之也</hi>武皇帝四月崩五月塟譏<lb/>
　速也周制天子七月而塟同軌畢至言天下㑹塟有<lb/>
　不至則禮不備凡未及期而塟謂之不懷過期而不<lb/>
<pb n="KR2b0005_WYG_001-3b"/>
　塟謂之緩春秋皆譏之<hi>元經禮典本春秋</hi>太傅駿孰謂曰楊<lb/>
　駿也胡不書姓曰貶也曷貶爾曰駿為太傅受先帝<lb/>
　遺詔輔政百官總已不能效伊霍之忠稔成賈后之<lb/>
　惡晉室禍階實自駿始故去姓以罰其罪惡之深也<lb/>
　書太傅責官重也<hi>元經貶惡其義權衡輕重各有所存是以有書名而去姓者有書姓</hi>
　<hi>名而去官者前後别例各不同傳釋之詳矣</hi>廣陵王遹惠帝子也立為皇<lb/>
　子正也何劭為太子師王戎為太子輔楊濟為太子<lb/>
　保同書之謹其職也<hi>裴楷和嶠張華衛瓘皆為保傅不書省文</hi>石鑒為太<lb/>
<pb n="KR2b0005_WYG_001-4a"/>
　尉隴西王司馬㤗為司空書三公得其人也鑒字林<lb/>
　伯太康末拜司空武帝晏駕楊駿疑汝南王亮白太<lb/>
　后詔鑒率固陵兵討之鑒獨不然遣人視亮别道歸<lb/>
　許昌駿疑乃止時論稱鑒不以權臣誣害宗室正也<lb/>
　司馬㤗字子舒遷太尉録尚書事雖為宰輔服膳如<lb/>
　布衣任真簡率毎朝㑹不識者不知是王公事親恭<lb/>
　謹居䘮哀戚為宗室儀表當時以節制見稱餘王莫<lb/>
　能比同書者王公得賢也<hi>元經凡書姓名及稱官者皆無貶元經始事也下文</hi>
<pb n="KR2b0005_WYG_001-4b"/>
　<hi>書薨蓋終其善也有不書薨者則有譏焉</hi>屯兵四出何曰楊駿輔政慮他<lb/>
　變乃遣石崇胡奕趙俊趙歡將屯兵四出以示威也<lb/>
　不書遣不由帝也戎兵國之大事書兵而不書人不<lb/>
　稱詔遣者政由臣下出也<hi>兵出無名此義㣲而顯</hi>
經太熈二年春帝正月乙酉改元永平又改元康<hi>自太熈改</hi>
<hi>永熈共一年耳太熈二年又改元康一年三改非禮也故經止書太熈二年而已</hi>三月中書令<lb/>
和嶠卒辛卯賈氏殺楊駿夷三族壬辰賈氏廢皇太后<lb/>
壬寅汝南王亮為太宰夏五月甲戌毘陵王軌薨<hi>無傳按元</hi>
<pb n="KR2b0005_WYG_001-5a"/>
<hi>楊后生悼王軌字正則惠帝同母弟也</hi>壬午賜天下孝悌髙年鰥寡力田<lb/>
者帛六月賈后殺汝南王亮及太保衛瓘乙酉曲赦洛<lb/>
陽秋七月置江州冬十二月辛酉京師地震秦王東薨<lb/>
<hi>無傳按秦獻王東字𢎞度惠帝同母弟也傷駿舅氏誅滅乃述武帝遺㫖乞歸藩至汝南王亮楚王瑋被誅時</hi>
<hi>稱東有先識</hi>
　傳曰武帝崩未踰年而改元非禮也君子謂違春秋<lb/>
　未踰年不書卽位之義故書太熈二年正月失也和<lb/>
　嶠字長輿世為魏大臣襲爵上蔡伯以平呉功轉侍<lb/>
<pb n="KR2b0005_WYG_001-5b"/>
　中見太子不慧因侍坐曰皇太子恐不了陛下家事<lb/>
　荀顗荀朂皆稱太子明識嶠曰聖質如初爾武帝不<lb/>
　悅然知其言忠後惠帝立賈后使帝問嶠曰不了家<lb/>
　事今定云何嶠曰臣事先帝曽有斯言言之不效國<lb/>
　之福也至是卒世稱其先見書官以卒善其終也<hi>官未</hi>
　<hi>至三公不書薨</hi>賈氏殺楊駿賈氏不稱皇后駿不稱官兩貶<lb/>
　之也曷謂兩貶曰駿以后黨權傾天下早不能圖賈<lb/>
　后而賈后與黄門董猛連兵討駿駿迯於馬廐以㦸<lb/>
<pb n="KR2b0005_WYG_001-6a"/>
　殺之楊氏夷三族不稱官與無官同也不稱后不與<lb/>
　其為后也賈氏廢皇太后者何曰悼后駿女也駿旣<lb/>
　誅及矯詔廢悼后為庻人徙金墉城稱賈氏不與其<lb/>
　為后元經之權也汝南王亮為太宰言自為也附賈<lb/>
　后將取禍也<hi>為六月賈后復殺亮張本</hi>漢制賜孝悌力田等帛且<lb/>
　曰孝悌吏民之師也力田生民之本也髙年鰥寡者<lb/>
　亦賙恤之皆古道也書之存舊典也<hi>非賈后事也</hi>賈后殺<lb/>
　汝南王亮及其太保衛瓘春秋之法大臣相殺死凡<lb/>
<pb n="KR2b0005_WYG_001-6b"/>
　稱名所以示殺者之罪若王子糺殺毛伯召伯是也<lb/>
　茍死者無罪則書名氏若晉殺其大夫陽處父是也<lb/>
　今稱賈氏罪殺者之惡也<hi>衛瓘稱官傷忠臣也</hi>曲赦非古也賈<lb/>
　氏使楚王瑋殺亮及瓘又歸罪於瑋而殺之故曲赦<lb/>
　洛中懼瑋黨有變焉<hi>殺楚王瑋不書云瑋附賈七月后害骨肉大不足取也</hi>分<lb/>
　楊州荆州十郡為江州記始置也<hi>用本史舊文記其始置無褒貶</hi>京<lb/>
　兆地震案本志謂楚王瑋殺汝南王及太保此隂道<lb/>
　盛陽道㣲之應也<hi>劉向曰地震金木水火土沴也伯陽甫云天地之氣不過其序若過</hi>
<pb n="KR2b0005_WYG_001-7a"/>
　<hi>序則氣亂也陽伏而不能出隂迫而不能升於是有地震</hi>
經元康二年春帝正月<hi>太熈二年卽元康元年也故此為二年</hi>二月己酉<lb/>
賈庻人弑太后於金墉城夏四月秋八月壬子大赦逆<lb/>
黨冬十一月沛國雨雹傷麥<lb/>
　傳曰正月雖無事必書首月春秋之法也賈庻人孰<lb/>
　謂曰賈后也曷謂先稱庻人曰賈后旣誅楊駿宣言<lb/>
　太后同逆廢於金墉城絶膳而崩經書曰庻人弑太<lb/>
　后貶大惡也是時未廢為庻人先貶之者不與其稱<lb/>
<pb n="KR2b0005_WYG_001-7b"/>
　后也春秋之法凡弑君稱君名者君無道稱臣名者<lb/>
　臣之罪也賈氏以婦弑姑以邪賊正也太后賈之姑<lb/>
　也故書弑<hi>傳言惠帝不慧致弑其母其惡同</hi>大赦逆黨者何賈氏懼<lb/>
　國人討賊故赦以安逆黨之心春秋莊公經書肆大<lb/>
　𤯝然後塟文姜蓋文姜預弑桓之惡仲尼謂子道不<lb/>
　可畧母塟故特書肆大𤯝然後塟文姜子道掩親之<lb/>
　惡也賈氏則不然自赦其黨託名涣汗君子不與其<lb/>
　赦也故特書曰大赦逆黨<hi>本史云壬子大赦仲淹特書逆黨</hi>雨雹傷<lb/>
<pb n="KR2b0005_WYG_001-8a"/>
　麥紀災異也春秋公子遂專任而經書雨雹<hi>按董仲舒曰紀</hi>
　<hi>雹者皆謂有脅行專政者也</hi>
經元康三年春帝正月天西北裂夏四月雨雹深三尺<lb/>
冬十月太原王泓薨作互市皇太子納妃王氏祕書監<lb/>
華嶠卒<lb/>
　傳曰天裂者何本志謂陽不足也人主昏瞀妃后專<lb/>
　政之應也榮陽𢎞農皆雨雹深三尺非常雹也異孰<lb/>
　甚焉本志謂惠帝無陽為隂所蔽之罰也春秋魯桓<lb/>
<pb n="KR2b0005_WYG_001-8b"/>
　夫人同其應矣左傳曰大雨雹書災也曷謂互市曰<lb/>
　公卿賄賂交通更相薦託有如市易焉作者言惠帝<lb/>
　自作之爾<hi>譏惠帝暗</hi>太子遹納王夷甫女為妃凡帝子婚<lb/>
　曰納帝女嫁曰降<hi>納者獻乎上也降者適乎下也</hi>華嶠者武帝碩臣<lb/>
　也太康末帝宴樂屬疾嶠諌曰收功於㣲忽事乃無<lb/>
　悔慮福於垂成祚乃日新手詔答曰朕自消息無慮<lb/>
　也惠帝立遷祕書監博聞多識有良史之稱卒諡曰<lb/>
　簡<hi>嶠字叔駿以後漢紀繁乃徧觀祕籍起光武終獻帝一百九十五年為紀十二卷皇后紀二卷十典</hi>
<pb n="KR2b0005_WYG_001-9a"/>
　<hi>十卷列傳七十卷嶠謂皇后配天作合前史作外戚傳非也故易為皇后紀又改十志為典取典墳之義</hi>
　<hi>明堂辟雍置都水脩蚕官行於世</hi>書官貴之也<lb/>
經元康四年春帝正月丁酉太尉石鑒薨夏五月匈奴<lb/>
攻上黨六月夀春地震民死秋八月匈奴以計内附上<lb/>
谷上庸並地䧟帝問蛙鳴<hi>無傳按本史華林園蛙鳴帝問曰為官乎為私乎其愚類</hi>
<hi>如此夫</hi>九月甲午枉矢竟天冬十月<lb/>
　傳曰太尉石鑒薨書官善其終也<hi>按本史鑒年八十薨謚曰元子薨封</hi>
　<hi>縣侯</hi>匈奴者何曰郝散<hi>散曰撒</hi>自漢魏已来世為中國患<lb/>
<pb n="KR2b0005_WYG_001-9b"/>
　魏武帝能制御群胡為五部左部居太原茲氏右部<lb/>
　居祁南南部居蒲于北部居新興中部居太陵至晉<lb/>
　武帝時塞外匈奴二萬餘歸附使居河西宣陽太始<lb/>
　七年單于猛叛<hi>太始晉武初受命年號</hi>帝討平之厥後稍叛復<lb/>
　害長史時御史大夫郭欽上疏曰請募敢死及罪人<lb/>
　徙三河控四夷出入之防明先王荒服之制帝不納<lb/>
　太康中匈奴十九種内附各分部落居之有屠各種<lb/>
　者得為單于有王號者十六等曰左右賢王太子為<lb/>
<pb n="KR2b0005_WYG_001-10a"/>
　之餘四姓曰呼延氏卜氏蘭氏喬氏呼延號日逐世<lb/>
　為輔相其國民則有纂母氏勒氏者多反叛至是匈<lb/>
　奴郝散叛寇上黨殺長史又寇上郡郝散弟曰度元<lb/>
　又率羗胡攻破上郡自此匈奴漸盛而中原危矣經<lb/>
　書匈奴不名者言其多雜也稱攻不書寇者言鳴鐘<lb/>
　皷而来無所憚也<hi>傳言不用郭欽計</hi>夀春地震民有死者言<lb/>
　災甚也<hi>按本史是嵗京師及郡國皆地震</hi>秋八月匈奴郝散帥衆降<lb/>
　馮翊都尉殺之書曰以計内附者何曰匈奴本不附<lb/>
<pb n="KR2b0005_WYG_001-10b"/>
　蓋偽降欲為鈔掠旣為都尉所殺而郝散之弟度<hi>音鐸</hi>
　元收合餘衆復起邉患<hi>傳謂六年改元攻馮翊起度元歐陽逢張本</hi>書曰<lb/>
　以計言多詐不可以信結也可以兵制而已<hi>軍制凡無故而</hi>
　<hi>請和者詐也</hi>地䧟者山崩震裂而䧟蓋陽伏而不能出隂<lb/>
　廹而不能升也春秋僖十四年沙鹿崩卜偃以謂朞<lb/>
　年將有大咎幾亡國今上谷上庸並䧟裂水泉湧出<lb/>
　人有死者天戒若曰隂不隂斯譴罰之漸乎<hi>隂不隂則地有</hi>
　<hi>災異</hi>枉矢曷謂曰星如流矢也星經云枉矢所觸天下<lb/>
<pb n="KR2b0005_WYG_001-11a"/>
　所伐也甲午枉矢竟天自西南流東北坤不利東北<lb/>
　其賈后之亂乎<hi>地為后之象</hi>
經元康五年春帝正月<hi>書首月</hi>夏四月有彗孛於奎軒轅<lb/>
秋九月鴈門大風傷稼冬十月武庫火十二月調兵器司<lb/>
𨽻傅咸卒有石生京師<hi>無傳</hi>
　傳曰彗者如箒彗也孛如芒散貌也本志謂奎為庫<lb/>
　兵軒轅為后宫賈后將廢之兆<hi>凡經書星變者紀異以戒人修德也其間</hi>
　<hi>或有應騐亦有不應者天道逺也</hi>大風由鴈門風自北来也胡戎来<lb/>
<pb n="KR2b0005_WYG_001-11b"/>
　窺中國失道猾夏之象也洪範云霧常風若<hi>霧䝉也</hi>武<lb/>
　庫火累代之寶皆焚<hi>謂孔子履漢祖劒之類時藏在武庫皆焚之</hi>春秋凡<lb/>
　天火曰災人火曰火武庫火者有盗焚之爾不獲盗<lb/>
　焉調兵器者丙戌新作武庫大調兵器曷謂不書新<lb/>
　作武庫曰譏失政也何謂失政夫武備中國大政也<lb/>
　<hi>周禮大司馬掌邦之政以詰禁刑亂故也</hi>盗焚之不能討賊雖新作無所<lb/>
　益也故書兵器而已不書作武庫言中國武備弛矣<lb/>
　<hi>終有群胡亂華之禍</hi>傅咸者司𨽻𤣥之子也剛簡峻整有父風<lb/>
<pb n="KR2b0005_WYG_001-12a"/>
　出為冀州刺史繼母杜氏不肯隨咸自表解冀州乃<lb/>
　遷司徒左長史<hi>便其親也</hi>楊駿輔政咸言於駿曰天下聽<lb/>
　於冡宰大懼天光有蔽人心或異今若此而明公處<lb/>
　之未為易也時司𨽻荀愷有兄䘮自表赴哀詔未報<lb/>
　而愷私造楊駿而行咸奏曰詔未下而行宜加顯貶<lb/>
　駿甚憚之遷御史中丞致書汝南王亮曰楊駿見誅<lb/>
　孟觀李肇封數千戸侯自古封賞無若此者今後莫<lb/>
　不樂國有禍其可極乎不納<hi>亮果如駿見誅</hi>後為司𨽻奏僕<lb/>
<pb n="KR2b0005_WYG_001-12b"/>
　射王戎備位公輔兼掌選舉不能凝庻績但開張奔<lb/>
　競不能康正請免戎官呉郡顧榮聞之曰傅長虞為<lb/>
　司𨽻勁直忠果所可貴也書司𨽻卒重世卿也<hi>春秋貴重</hi>
　<hi>世卿亦如此</hi>
經元康六年春下邳王晃薨三月彭城有流血三百餘<lb/>
歩夏四月大風五月匈奴攻北地殺太守秋七月氐賊<lb/>
僣稱帝冬十一月命周處討氐賊關中饑大疫<lb/>
　傳曰下邳王晃宣帝弟孚之子也孝友貞廉有宗室之<lb/>
<pb n="KR2b0005_WYG_001-13a"/>
　望惠帝卽位晃領䕶軍屯東掖又誅楊駿有功作司空<lb/>
　薨于位旣而張華代之不書張華華備位而已不繼賢<lb/>
　王故不書代<hi>為八年台星折以明三公不才張本</hi>彭城吕縣流血三百<lb/>
　餘歩本志謂視之不明火不炎上則有赤𤯝赤祥又<lb/>
　彭城下邳獻王所治之國也入為司空旣而遽殞彭<lb/>
　城失望之象也<hi>流血傷痛也</hi>四月大風言天下皆然也故<lb/>
　不書地<hi>不書郡國所在</hi>先志謂巽為風為木其卦在三月四<lb/>
　月繼陽而治今四月大風常多且暴陽失其治也<hi>劉向</hi>
<pb n="KR2b0005_WYG_001-13b"/>
　<hi>亦云然</hi>匈奴殺太守者何曰郝散之弟度元攻北地太<lb/>
　守張塤戰死之匈奴不名衆也太守不名氏㣲也曷<lb/>
　謂㣲則不書曰郡守失其才為匈奴所殺故㣲之氐<lb/>
　賊者孰謂曰秦雍氐羌齊萬年也先是雍州刺史解<lb/>
　意為匈奴度元所破於是氐羌帥齊萬年叛僣稱帝<lb/>
　圍涇陽萬年不書名言賊不足名也曷謂不書圍涇<lb/>
　陽曰罪莫大乎僣號也貶大惡餘惡無所書可也周<lb/>
　處者為建威將軍詔討齊萬年禀梁王肜節制書人<lb/>
<pb n="KR2b0005_WYG_001-14a"/>
　不書官者何曰元經之法人名重官任輕則書名以<lb/>
　明人賢任卑也書官不書人者不賢也有書人則因<lb/>
　舊史常制無所輕重矣元經權衡義例差别臨文示<lb/>
　意在乎官不必備惟得賢而已或人稱職官稱任則<lb/>
　官與人皆書之或官濫於庸人賢失於所任則書人<lb/>
　不書官不書人不書官意有重有輕以譏失道焉耳<lb/>
　周處賢將也受制於梁王肜進止不得專智勇不得<lb/>
　用故君子重其人不書官言官輕也<hi>謂周處終為梁王肜所制張本</hi>
<pb n="KR2b0005_WYG_001-14b"/>
　關中饑疫責凶荒不䘏也梁王肜為征西大將軍都<lb/>
　督雍梁二州鎮關中民饑不能貸民疫不能䘏肜之<lb/>
　罪也故書關中饑疫以責都督之罪由肜也<hi>梁王肜永康二</hi>
　<hi>年薨博士議謚曰肜為宰輔責深任重愍懷之廢不聞一言諌正淮南之難不能因勢輔議趙王倫簒逆</hi>
　<hi>不能引身去朝昔宋有蕩氏之亂華元自謂不能居官吾罪大矣若肜不貶何以施法按謚法不勤成名</hi>
　<hi>曰靈春秋譏華元樂舉謂之不臣乃謚曰靈肜罪如此</hi>
經元康七年春帝正月癸丑梁王肜䧟王師殺周處夏<lb/>
五月魯國雨雹<hi>無傳</hi>秋七月雍梁隕霜殺稼丁丑司徒王<lb/>
<pb n="KR2b0005_WYG_001-15a"/>
渾薨冬十月<lb/>
　傳曰䧟王師殺周處何謂曰去年遣周處討齊萬年<lb/>
　至是戰於六陌梁王肜與處有隙促令進軍絶其後<lb/>
　不救遂為賊所敗初萬年聞處来謂賊衆曰吾聞斯<lb/>
　人才兼文武若專斷而来不可當也受制於人則成<lb/>
　擒爾旣而賊屯梁山有衆七萬肜促處領兵五千擊<lb/>
　之於六陌自旦至暮斬賊萬計救兵不至處按劍曰<lb/>
　吾盡忠竭節之秋也遂力戰歿書曰䧟王師以肜不<lb/>
<pb n="KR2b0005_WYG_001-15b"/>
　忠於國也又書殺周處以肜私隙害賢人故書肜䧟<lb/>
　殺之爾<hi>傳言晉衰由賊賢為始</hi>隕霜殺秋稼關中米斛萬錢骨<lb/>
　肉相賣災甚也春秋書隕霜不殺草尚謂天反時為<lb/>
　災而况秋霜殺稼災可知矣王渾孰謂曰渾字𤣥冲<lb/>
　魏司空昶之子平呉有大功江東士人悅附之楚王<lb/>
　瑋將害汝南王亮先請渾同乗渾閉閤拒之後瑋伏<lb/>
　誅渾乃出凡國政典故多渾所定書官以薨貴之也<hi>渾先</hi>
　<hi>知晉室亂乃謂賢王宜留居京師遂上書帝不納又上言舊制三朝元㑹問計吏以防郡國政化時以為</hi>
<pb n="KR2b0005_WYG_001-16a"/>
　<hi>便</hi>王戎代渾為司徒不書貶戎不足以繼渾之賢也<lb/>
　故不書<lb/>
經元康八年春帝正月丙辰地震詔發倉廪賑關中三<lb/>
月壬戌大赦夏五月郊禖石破為二秋九月劉卞廢賈<lb/>
后不克冬十月<lb/>
　傳曰地震書日者日官謹天戒也春秋文公九年九<lb/>
　月癸酉地震公羊傳曰震者地動也言文公制於公<lb/>
　子遂齊晉失道四方叛德也榖梁傳曰地不震者也<lb/>
<pb n="KR2b0005_WYG_001-16b"/>
　<hi>地以不震動為坤静之德</hi>震則謹而日之象大臣強盛動而為變<lb/>
　焉<hi>謂賈后强盛將廢太子遹之象也坤臣道也妻道也</hi>詔賑關中書詔者得其<lb/>
　詔也<hi>傳言民饑不賑則詔不詔矣</hi>壬戌大赦者曰梁王肜專政殺<lb/>
　周處氐羗未平故肆赦因以自宥<hi>為明年肜録尚書事入輔賈后張本</hi>
　郊禖者何曰求世嗣之神也在郊故曰郊禖<hi>或曰髙禖</hi>本<lb/>
　志謂禖之壇石中裂破為二木沴金之象也壇石神<lb/>
　位自毁者愍懷太子不利之兆<hi>謂明年賈后廢太子遹之兆</hi>劉卞<lb/>
　者孰謂曰愍懷太子衛率也卞潜知賈后欲廢太子乃<lb/>
<pb n="KR2b0005_WYG_001-17a"/>
　告司空張華曰東宫俊彦如林四率精兵萬數公居<lb/>
　阿衡廢賈后以安晉祚可乎華不能故書曰劉卞廢<lb/>
　賈后褒忠於晉祚也不克者貶華不能行也春秋以<lb/>
　一字褒貶湏數字以成文元經大義於是深矣<lb/>
經元康九年春帝正月將軍孟觀伐氐大破之獲賊萬<lb/>
年梁王肜録尚書事河間王顒出鎮關中成都王頴出<lb/>
鎮鄴夏四月鄴賊張承基伏誅六月戊戌髙宻王㤗薨<lb/>
秋八月尚書裴頠為僕射冬十一月甲子朔日有食之<lb/>
<pb n="KR2b0005_WYG_001-17b"/>
十二月壬戌賈庻人殺太子及其母謝太后<lb/>
　傳曰孟觀者為積弩將軍時齊萬年衆號數十萬觀<lb/>
　領宿衛兵并統軍中士卒大戰十數皆破之生擒萬<lb/>
　年獻㨗京師書將軍言官得人也萬年不書姓志在<lb/>
　族滅逆黨也梁王肜録尚書阿賈后也<hi>阿順賈后謀廢太子</hi>河<lb/>
　間王顒者安平王孚之孫先朝之制非親王不得都<lb/>
　督關中顒於諸王最踈然特以賢舉也書出者内出<lb/>
　外為文賈后忌顒賢示以重鎮其實出之耳成都王<lb/>
<pb n="KR2b0005_WYG_001-18a"/>
　頴武帝弟十六子於帝最親先是賈謚<hi>賈充孫也</hi>與皇太<lb/>
　子博奕争道頴旁觀厲聲曰國之儲君賈謚安得無<lb/>
　禮謚懼言於賈后乃以頴出鎮鄴書出者懼之也<hi>二王</hi>
　<hi>同書出其情各異</hi>一以賢一以懼皆書出蓋君子不欲其出<lb/>
　也鄴賊張承基等妖言署置逆黨數十人郡縣分捕<lb/>
　之書伏誅喜平賊也髙宻王㤗而隴西王也改封髙<lb/>
　宻宣帝弟馗之子也謚曰文獻尚書裴頠字逸民司<lb/>
　空秀之子書曰僕射以人稱官也冬十一月甲子朔<lb/>
<pb n="KR2b0005_WYG_001-18b"/>
　日蝕本志謂十一月日蝕十二月廢太子為庻人之<lb/>
　應也自武帝太始二年七月丙午至七年十月丁丑<lb/>
　八年十月辛未九年四月戊辰七月丁酉十年正月<lb/>
　乙未三月癸亥凡八年八日蝕又咸寧太熈凡十一<lb/>
　年復八日蝕至此甲子及明年正月乙卯皆蝕天意<lb/>
　若曰晉室衰亂由武帝始違忠臣之言惑賈后之勢<lb/>
　遂及淪胥天譴旣頻終不警悟經書甲子日蝕舉其首<lb/>
　以戒其終也賈庻人殺太子者何曰貶庻人以彰殺<lb/>
<pb n="KR2b0005_WYG_001-19a"/>
　太子之罪也本史稱元康九年廢太子幽于金墉城<lb/>
　明年改元永康害太子于許昌今先一年因廢而書<lb/>
　殺者言賈后志在乎殺也謝淑妃惠帝才人生愍懷<lb/>
　太子遹先為賈后幽于金墉尋殺之故書曰及其母<lb/>
　謝太后然妃書謝太后何曰儲君旣立春秋之義母<lb/>
　以子貴謝妃無罪見殺元經因推而進之也故書曰<lb/>
　太后也賈氏承惠帝昏愚賊害皇嗣元經固抑而降<lb/>
　之也各正以法且矯晉之失焉<hi>按春秋隐三年君氏卒左傳曰聲子也不</hi>
<pb n="KR2b0005_WYG_001-19b"/>
　<hi>赴于諸侯不附于姑故不稱薨不稱夫人故不書姓而曰君氏言國君之母雖不薨不姓而特書曰君氏</hi>
　<hi>言君之母氏尊稱也亦仲尼追書云耳今謝妃之卒仲淹先書庻人之惡後正太母之無過春秋大義於</hi>
　<hi>是明矣</hi>
經永康元年春帝正月己卯日有蝕之　夏四月晉誅<lb/>
賈庻人及其黨甲午趙王倫自為相國五月己巳立皇<lb/>
孫減為皇太孫六月塟愍懷太子秋七月冬十月黄霧<lb/>
四塞甲子立羊氏為皇后<lb/>
　傳曰趙王倫廢賈后為庻人尋殺之曷謂稱晉殺為文<lb/>
<pb n="KR2b0005_WYG_001-20a"/>
　曰倫雖矯制而晉有天下當稱晉殺之明天下共誅<lb/>
　惡也<hi>按春秋僖七年鄭殺其大夫申侯公羊傳云稱國以殺也杜預曰專利而不厭故稱名以罪殺</hi>
　<hi>之也凡罪稱國以殺而又名之若楚殺其大夫宜申宋殺其世子座莒殺其公子意恢之類是也今誅賈</hi>
　<hi>氏不名而稱庻人示深貶之也</hi>其黨數十人孰謂曰司空張華僕射<lb/>
　裴頠皆大臣不能扶危濟亂反死於不義故蔑而不<lb/>
　書猶㣲人耳曷同㣲人曰倫誅賈氏使張林收華及<lb/>
　頠將刑謂張林曰欲害忠臣邪林詰之曰卿為宰相<lb/>
　任天下事太子之廢不能死節何也華曰非不諌也<lb/>
<pb n="KR2b0005_WYG_001-20b"/>
　林曰諌君不從何不去位華不能答遂與頠皆夷三<lb/>
　族以小辯虧大節屈於張林故曰同㣲人耳春秋元<lb/>
　經皆不齒也趙王倫者宣帝第九子傷太子無罪見<lb/>
　廢乃與嬖人孫秀同殿中郞士猗等矯詔敕三部司<lb/>
　馬入華林迎帝遂廢賈后乃矯詔自為相國書曰自<lb/>
　為者貶也惠君不君倫臣不臣故先貶之<hi>謂明年倫簒帝位張</hi>
　<hi>本</hi>太孫臧愍懷之子也母王氏稱太妃趙王倫自為<lb/>
　太孫傳雖倫立之不貶者臧當立也<hi>其實趙王倫假太孫之名而立</hi>
<pb n="KR2b0005_WYG_001-21a"/>
　<hi>之非詔立也時書立而名之猶言惠帝詔立</hi>塟愍懷太子太子名遹初賈<lb/>
　后令太醫程璩合巴豆丸使黄門孫慮與太子服之<lb/>
　而死賈后表請以王禮葬之經書太子不書王先稱<lb/>
　其謚追而正之也<hi>葬顯平陵謚曰愍懷</hi>黄霧四塞本志謂金木<lb/>
　水火沴土沴時則有黄𤯝黄祥洪範視聽言貎皆以<lb/>
　思為主心不思則其咎為昏霧四塞焉羊氏者何𤣥<lb/>
　之女也旣誅賈后故以立羊氏焉<hi>按本史羊氏名獻容晉亡後沒於劉</hi>
　<hi>曜生二子而卒偽謚文獻皇后</hi>
<pb n="KR2b0005_WYG_001-21b"/>
經永康元年春帝正月乙丑倫簒帝位以帝為太上皇<lb/>
太孫為濮陽王癸酉倫弑皇太孫三月齊王冏舉兵討<lb/>
倫夏四月乗輿反正改元永寧立尚為皇太孫六月戊<lb/>
辰大赦秋八月校尉羅尚討西羌破之己巳下邳王<graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>
薨<hi>無傳</hi>冬十月流人李特盗據蜀十二月司空何劭薨<lb/>
　傳曰倫簒帝位故去族也殺太孫臧稱弑者倫罪與<lb/>
　弑君同也<hi>天下儲君殺之與弑同</hi>三月齊王冏倡義兵成都王<lb/>
　頴河間王顒常山王乂豫州刺史李毅兖州刺史王<lb/>
<pb n="KR2b0005_WYG_001-22a"/>
　彦新野公歆皆應之逐倫歸第誅之書曰討倫詔殺<lb/>
　君之<hi>闕</hi>　　輿反正者初倫遷帝於金墉城永昌<hi>闕</hi>
　至是<hi>闕</hi>　　羣臣乃迎乗輿復歸正殿故曰反正也<lb/>
　云立尚者何愍懷第三子也長曰虨<hi>補聞切</hi>永寧元年<lb/>
　薨追封南陽王次曰臧卽太孫也為倫所害謚曰哀<lb/>
　次卽尚也初封襄陽王帝旣反正乃立尚為皇太孫<lb/>
　正也六月戊辰大赦詔云逆臣孫秀奉趙王倫饕據<lb/>
　天位鎮東大將軍齊王冏征北大將軍成都王頴征<lb/>
<pb n="KR2b0005_WYG_001-22b"/>
　西大將軍河間王顒首建大䇿匡濟國難迎朕幽宫<lb/>
　旋軫閶闔豈余一人獨享其慶宗廟社稷實有頼焉<lb/>
　於是大赦慶茍安也羅尚者誰曰羅憲兄之子也太<lb/>
　康末於西戎校尉蕘者戎之種有不順則校尉當討<lb/>
　焉破之嘉其功也流人李特自齊萬年之亂關中饑<lb/>
　民流移漢中特在内依益州刺史趙厥因襲厥遂擄<lb/>
　成都時群盗皆起有君焉不書反而書盗言盗多也<lb/>
　<hi>按載記五凉四燕三秦二趙夏蜀凡十六國皆乗晉亂各盗一方故云多</hi>何劭者曾之子<lb/>
<pb n="KR2b0005_WYG_001-23a"/>
　也少與武帝同年有總角之好惠帝以劭為太子師<lb/>
　遷至僕射趙王倫專政以劭為太宰厥後三王交争<lb/>
　劭知晉室不可救㳺於三王之間無怨者晦迹自足<lb/>
　不貪權勢有奏議文章多行於世書官薨無所譏也<lb/>
　<hi>三王争權各總兵柄劭雖為太宰虚名耳故不罪之也</hi>
經太安元年春帝正月庚子譙王隨薨三月癸卯皇太<lb/>
孫尚疾薨夏四月彗星晝見五月梁王肜薨劉寔為太<lb/>
傅立清河王覃為太子秋七月冬十二月河間王顒及<lb/>
<pb n="KR2b0005_WYG_001-23b"/>
諸王殺齊王冏改元太安長沙王乂為太尉<lb/>
　傳曰譙王隨者宣帝弟之孫也父遜封於譙謚曰剛<lb/>
　王襲封譙書薨常制也太孫尚薨曷謂書疾<hi>王薨他不書疾</hi>
　曰尚㓜夭而亡故書疾以明非殺害也晉室陵夷宗<lb/>
　室屠戮自愍懷之禍及其子臧皆非天年獨尚雖非<lb/>
　殺害天以疾薨實傷之也彗星晝見占云主兵劉向<lb/>
　五紀曰春秋有彗孛於東北傳言記異也甘氏謂彗<lb/>
　孛所當國受其殃蓋諸王相禍之應也梁王肜為侍<lb/>
<pb n="KR2b0005_WYG_001-24a"/>
　郞中太宰領司徒書王爵不書官何也曰貶也曷謂<lb/>
　貶曰倫之簒位以肜為阿衡不能討賊迎復其君故<lb/>
　君子不與其為太宰也書王爵猶言沒於藩邸耳<hi>諸王</hi>
　<hi>非大逆死卽例書王爵非褒也</hi>劉寔者何曰字子真以孝亷計吏累<lb/>
　遷至太傅寔終身儉素晉之名臣也書太傅以人稱<lb/>
　官也太子覃者武帝子清河王遐之子遐生四子覃<lb/>
　為長齊王冏表曰東宫曠然冡嗣無繼必建儲副以<lb/>
　固洪基昔漢成無繼嗣由定陶孝和之緒安以紹興<lb/>
<pb n="KR2b0005_WYG_001-24b"/>
　此先王令典也清河王覃先帝衆孫之中今為嫡長<lb/>
　冝奉宗廟之重以寧四海羣公卿士咸同大碩乃立<lb/>
　為皇太子書正也諸王殺齊王冏何謂曰冏獻王攸<lb/>
　之子討趙王倫有大功率兵入洛頓軍豫章置甲士<lb/>
　數十萬置掾屬四十人大築第舘廷舞八佾惟寵親<lb/>
　昵海内失望寮屬孫惠者諌曰天下有五難四不可<lb/>
　明公皆已居之矣捐宗廟之主忽千乗之重而躬擐<lb/>
　甲胄一難也奮三百之卒决全勝之䇿二難也捨殿<lb/>
<pb n="KR2b0005_WYG_001-25a"/>
　堂之尊同將士之勞三難也任神武之畧無疑慮之<lb/>
　懼四難也外幽居復皇祚五難也然而大名不可久<lb/>
　荷大功不可久任大權不可久執大威不可久居此<lb/>
　四不可也自永熈以来十有一載公族值簒奪之禍<lb/>
　骨肉罹梟夷之刑群公被囚檻之困妃主有離絶之<lb/>
　哀今明公建不世之大功宜倣桓文之烈追臧札之<lb/>
　風髙拱營丘之藩則善矣冏不納有軍校李舎之者<lb/>
　奔於河間王顒㳺說圖冏顒乃上表曰春秋之義君<lb/>
<pb n="KR2b0005_WYG_001-25b"/>
　親無將也冏擁强兵恐為不軌檄諸王共討冏殺之<lb/>
　幽其子三王於金墉城<hi>冏三子皆封王太盛故諸侯共攻之</hi>書顒名而<lb/>
　不書諸王名者譏王族自相滅舉顒為首也諸王不<lb/>
　名王衆多也猶春秋稱人者衆之義<lb/>
經太安二年春帝正月三日刺史宋岱斬蜀賊李特夏<lb/>
四月李雄復盗益州五月義陽蠻僣號殺新野王歆六<lb/>
月詔刺史劉𢎞討蠻張昌王師敗績䧟江南諸郡秋八<lb/>
月校尉劉𢎞斬張昌賊平顒頴戕長沙王乂乙丑帝出<lb/>
<pb n="KR2b0005_WYG_001-26a"/>
三里橋冬十月<lb/>
　傳曰宋岱為荆州刺史討李特斬之傳首京師夏四<lb/>
　月特子雄又據益州故書曰復盗也義陽蠻張昌少<lb/>
　為平氏縣吏當李特㓂蜀也昌潜遁聚黨數千人㑹<lb/>
　壬午詔發江左武勇赴益士停留五日二千石免官<lb/>
　於是郡縣驅逐因屯聚為盗昌先於安陸起攻郡守<lb/>
　新野王歆討昌為其所敗故書曰殺新野王歆不書<lb/>
　王師言歆便宜擊賊不意賊盛而死也歆宣帝之孫<lb/>
<pb n="KR2b0005_WYG_001-26b"/>
　為政嚴刻蠻夷並怨及昌作亂歆為賊所害于樊城<lb/>
　是時賊殺南陽太守劉彬武陵太守賈隆零陵太守<lb/>
　孔紘豫章太守閻濟武昌太守劉根皆不書者舉歆<lb/>
　帝族為首也南蠻校尉詔討昌戰于方城書王師敗<lb/>
　績挫國威也䧟江南諸郡謂武陵零陵豫章武昌等<lb/>
　郡也八月斬張昌於清水書賊平言諸蠻皆平也劉<lb/>
　𢎞遣其司馬陶侃與昌苦戰累日昌竄於下雋山至<lb/>
　是擒之傳首京師諸蠻皆平嘉告功也凡諸侯有四<lb/>
<pb n="KR2b0005_WYG_001-27a"/>
　夷之功則獻㨗於王王親受之晉衰不復古禮但傳<lb/>
　首京師亦足嘉焉顒頴不貶去族也顒太原王瓌之<lb/>
　子頴武帝第十六子舉兵討長沙王乂為名其實謀<lb/>
　簒逆也初顒之討冏也檄以乂為内主謂乂弱欲得<lb/>
　内助乂圖廢惠帝立成都王頴也旣而乂輙勝冏顒<lb/>
　乃潜使刺客圖乂不果詔乂拒之自八月至十月乂<lb/>
　致書與頴曰吾與卿友于十人同産皇室受封外都<lb/>
　今卿與太尉顒共起大衆百萬軍圍宫城羣臣同憤<lb/>
<pb n="KR2b0005_WYG_001-27b"/>
　卽命將死者萬計酷痛無罪卿所遣陸機已送欵國<lb/>
　家想来者之前行一尺卻行一丈不碩来矣卿宜還<lb/>
　鎮以寧四海宗廟無羞子孫之福也頴答書曰若能<lb/>
　從太尉之命斬皇甫商等首投戈退讓自求多福深思<lb/>
　進退也<hi>右將軍皇甫商掌禁兵</hi>東海王越貳於乂潜與殿中將<lb/>
　收乂送金墉城乂上表曰陛下委臣朝政小心忠孝<lb/>
　神明所鑒諸王承詔率衆見責收臣幽宫臣不惜軀<lb/>
　命但念大晉衰㣲耳殿中左右以乂功垂成而敗謀<lb/>
<pb n="KR2b0005_WYG_001-28a"/>
　出之帝不省閱使張方裂殺之三軍無不垂涕經書<lb/>
　戕者言殘賊忠臣也春秋之義凡自内虐其君曰弑<lb/>
　自外而殺曰戕今顒頴罪亞於弑君戕殺忠良故去<lb/>
　族而名之書戕以貶大惡也乙丑帝出三里橋避顒<lb/>
　兵所逼也顒使張方逼京師帝使皇甫商拒戰王師<lb/>
　敗績甲申帝軍于芒山丁亥至偃師辛卯舎于豆田<lb/>
　癸巳旋於城東丙申進軍緱氏十月帝還宫經書曰<lb/>
　出言奔避無所幸也天子無出之文惠帝自三里橋<lb/>
<pb n="KR2b0005_WYG_001-28b"/>
　為賊兵屢逼芒山偃師緱氏曁還宫﨑嶇在外猶如<lb/>
　春秋國君出奔之難故書出蓋傷之甚<lb/>
經永興元年帝正月丙午尚書令樂廣薨詔雍州劉沱<lb/>
及秦州皇甫重討顒攻長安不克頴自為丞相二月顒<lb/>
矯詔廢皇后羊氏降太子覃為清河王三月廣陵陳敏<lb/>
討賊石水斬之揚徐二州平顒立頴為皇太弟六月新<lb/>
作三城門秋七月丙申衛將軍陳胗以詔討頴戊戌復<lb/>
皇后及皇太子己亥帝北征頴敗績於蕩隂帝幸鄴八<lb/>
<pb n="KR2b0005_WYG_001-29a"/>
月匈奴劉淵盗起離石王浚攻頴於鄴帝還洛陽十月<lb/>
顒將張方劫帝幸長安十二月丁亥廢皇太弟頴立豫<lb/>
章王熾為太弟<lb/>
　傳曰樂廣孰謂曰成都王頴之妻父也長沙王乂以<lb/>
　此問廣廣對曰豈以三兒易一女哉<hi>廣三子曰凱肇謨一女適成都</hi>
　<hi>王頴</hi>乂猶疑之廣竟以此憂卒代王戎為尚書令書薨<lb/>
　閔廣賢以憂死也帝為顒所逼宻詔劉沈皇甫重討<lb/>
　顒攻長安為顒所敗書不克譏沈重不武也頴以兵<lb/>
<pb n="KR2b0005_WYG_001-29b"/>
　五萬屯十二門殿中素所忌者皆殺之以三部兵代<lb/>
　宿衛自為丞相此將為簒逆先自進位也顒矯詔廢<lb/>
　皇后卽羊𤣥之女也元康元年立為后至是顒矯詔<lb/>
　廢欲速賜死司𨽻校尉劉䁶上表諌得免太子覃太<lb/>
　安元年立至是顒矯詔黜為王經書降不書黜覃無<lb/>
　過不與其黜也<hi>本史書黜也</hi>陳敏為廣陵度支石冰者賊<lb/>
　張昌之别將也昌旣敗冰入揚徐為㓂敏與夀春都<lb/>
　督劉凖同力擊破之乗勝北討徐州賊封雲皆斬之<lb/>
<pb n="KR2b0005_WYG_001-30a"/>
　書曰揚徐二州平嘉敏功也<hi>按本史陳敏因此功遷廣陵相後盗江東華譚</hi>
　<hi>以書與甘卓殺敏江東遂平</hi>顒立頴為皇太弟者何顒專政惠帝<lb/>
　不能制故書曰顒立之也新作三城門非帝意也顒<lb/>
　頴隂圖神器擅此興作豈止不時而已<hi>傳言春秋新作南門新延</hi>
　<hi>廐皆書不時元經所書謂非帝意所譏皆同也</hi>右衛將軍陳眕稱詔百寮討<lb/>
　成都王頴因大赦復皇后及皇太子己亥奉帝北征<lb/>
　至安陽頴遣其將石超拒戰矢及乗輿帝頰中三矢<lb/>
　時王戎東海王越髙宻王簡平昌公模呉王晏豫章<lb/>
<pb n="KR2b0005_WYG_001-30b"/>
　王熾襄陽王範及蕩隂六王之軍皆潰故曰六軍敗<lb/>
　績也帝為石超所脅往鄴見頴頴迎于道左帝下輿<lb/>
　涕泣頴改元為建武不書不與其改元也匈奴劉淵<lb/>
　字元海反于離石自號大單于經書盗言僣竊之漸<lb/>
　也<hi>僣稱前趙也</hi>安北將軍王浚尚書沉之子也趙王倫簒<lb/>
　位三公起義浚時都督幽州有不平之色乃率鮮卑<lb/>
　務勿塵合胡晉兵萬人討頴與石超戰于平㦸超敗<lb/>
　克鄴帝奔還洛陽浚不書官貶也曰浚本心不軌託<lb/>
<pb n="KR2b0005_WYG_001-31a"/>
　名討頴其實為華亂之首雖有一時之功不能追終<lb/>
　身之惡功小惡大故也張方者河間王顒之將也以<lb/>
　三千陽燧青蓋車逼帝之長安帝馳避後園竹中方脅<lb/>
　帝升車顒歩騎三萬迎於㶚上顒去族而張去姓何<lb/>
　也曰顒首惡也張方㣲也貶大惡則餘系焉丁亥詔<lb/>
　曰成都王頴政績虧損四海失望宜還第今以豫章<lb/>
　王熾為皇太弟此詔由顒出也故不書詔<lb/>
經永興二年春正月甲午朔帝在長安夏六月甲子王<lb/>
<pb n="KR2b0005_WYG_001-31b"/>
戎卒秋七月甲午尚書諸曹火冬十二月范陽王虓及<lb/>
東海王越舉兵迎帝<lb/>
　傳曰甲午書朔者何春秋之法魯秉周禮晦朔朝正<lb/>
　告廟蓋國君所以頒王之典禮尊祖之廟貌以示常<lb/>
　制也故魯公在楚必書於經左傳曰王正月公在楚<lb/>
　釋不朝正於廟也昭公三十年三十一年皆書公在<lb/>
　乾侯傳曰言不能内外也仲尼之意本欲書公所在<lb/>
　雖奔外亦吾君也不可易嵗更朔而不書君行幸之<lb/>
<pb n="KR2b0005_WYG_001-32a"/>
　地惠帝為顒所脅雖厯數在躬朔之禮廢矣故曰帝<lb/>
　在長安猶書朔也王戎<hi>闕</hi>
　　　　　少與阮籍軰為竹林之逰惠帝以戎<hi>闕</hi>
　　　　　　浮沉無謇諤之節尋拜司徒性好利<hi>闕</hi>
　　　　　　　天下目之為膏肓之疾帝西遷也<hi>闕</hi>
　　　　　　　　官而卒者貶也尚書諸曹火延及<lb/>
　<hi>闕</hi>　　　　　　　陽王虓者何康王綏之子東海<lb/>
　王越<hi>闕</hi>　　　　　　惠帝西遷虓與東平王㮊上<lb/>
<pb n="KR2b0005_WYG_001-32b"/>
　言曰自<hi>闕</hi>　　　　　　建成都王頴為姦邪所誤<lb/>
　論王之身不可深責於是虓先率衆謀自許昌屯於<lb/>
　榮陽推東海王越為盟主乗虚而進頴據洛遣張方<lb/>
　劉𢎞並不能禦虓㧞榮陽斬石超襲許昌破劉喬<hi>超喬</hi>
　<hi>皆頴將也</hi>頴於是出奔書曰迎帝嘉之也<hi>謂明年帝還洛張本</hi>
經光熈元年春帝正月戊子朔帝在長安日有蝕之甲<lb/>
子東海王越迎帝三月劉栢根反平之夏五月范陽地<lb/>
燃壬辰越遣將擊顒頴於長安日光四散如血六月丙<lb/>
<pb n="KR2b0005_WYG_001-33a"/>
辰朔至自長安改元光熈盗取太廟靈衣八月越録尚<lb/>
書事九月劉輿誅司馬頴十一月庚子帝崩<lb/>
　傳曰戊子朔先書帝在長安後書日蝕者先典禮而<lb/>
　後災異也<hi>舊典帝所行在必書</hi>東海王越遣劉宏奉帝乗牛車<lb/>
　行宫籍草公卿䟦渉書曰迎帝帝未至之文也劉柏<lb/>
　根者何東莱人也反襲臨淄髙宻王簡奔聊城王浚<lb/>
　遣將討栢平之五月范陽郡地燃可以㸑本志謂火<lb/>
　失其性視不明之罰也壬辰祁𢎞所部鮮卑大掠長<lb/>
<pb n="KR2b0005_WYG_001-33b"/>
　安殺二萬餘人日光如血蓋天人之否極此矣丙辰<lb/>
　書帝至自長安必告廟禮也春秋桓二年書公至自<lb/>
　唐傳例謂公行告於宗廟反行飲至舎爵䇿勲焉惠<lb/>
　帝自長安歸升舊殿哀感流涕謁太廟雖亂離不成<lb/>
　飲至舎爵之禮然君子喜其至思欲成其禮焉太廟<lb/>
　吏賈苞盗太廟靈衣書盗不書名㣲也天下皆巨盗<lb/>
　竊弄故廟吏㣲不足名越録尚書事不書王去族何<lb/>
　也曰前者王迎帝於長安以書王嘉之也此不書王<lb/>
<pb n="KR2b0005_WYG_001-34a"/>
　去族者貶越將復簒逆也聖人之於善惡不求備於<lb/>
　一人雖惡者有善必褒雖善者有惡必貶故前書王<lb/>
　後去族臨事加法春秋之大權也<hi>如春秋翬帥師以翬專命去公子之</hi>
　<hi>族以貶之也至桓二年復書公子翬如齊逆女蓋其事别也不以其弑君而終身貶之耳春秋輕重臨事</hi>
　<hi>制權皆倣此也</hi>劉輿者范陽王虓之長史也先是頓丘太守<lb/>
　馮嵩執頴送於鄴幽之劉輿恐為後患偽稱詔賜死<lb/>
　書曰誅言頴有罪宜乎誅也不稱詔而書劉輿貶輿<lb/>
　專殺非君命也曷謂不書王而稱姓者曰頴自立為皇<lb/>
<pb n="KR2b0005_WYG_001-34b"/>
　太弟有無君之心蕩隂之役劫帝之鄴至是旣為范<lb/>
　陽所幽為輿所殺猶衆人爾非帝族也故曰司馬頴<lb/>
　<hi>按古氏族後世頗異焉左傳衆仲曰天子建德因生以賜姓胙之土而命之氏諸侯以字為氏因以為族</hi>
　<hi>官有世功則有官族邑亦如之杜預曰天子則有官族姓若禹賜姓如其氏曰夏是也諸侯卑不得賜姓</hi>
　<hi>則以字為氏因以為族或因邑皆禀於時君所命也漢魏而来則不然或邑或世稱皆謂之姓通謂之氏</hi>
　<hi>若范氏之祖在虞為陶唐氏在夏為御龍氏在商為豕韋氏周為杜氏晉為范氏是也今司馬氏卽姓也</hi>
　<hi>宗室襲封之王卽曰王族也去姓者舊史常文則無褒貶若去王族卽筆削有善惡也頴書姓猶百姓</hi>
　庚午帝崩于顯陽殿不書塟不得其終也曷謂不得<lb/>
<pb n="KR2b0005_WYG_001-35a"/>
　其終曰惠帝自卽位政由后黨權臣當國天下荒百<lb/>
　姓饑死帝曰何不食肉糜其䝉蔽率皆此類及崩因<lb/>
　食餅中毒或曰司馬越之鴆斯不得其終故不書塟<lb/>
　<hi>按春秋書塟斯貴之也不書塟則賤之也天子之塟於禮尤重故魯㑹天子之塟則仲尼必書不㑹塟則</hi>
　<hi>不書若莊二年書塟威王則是㑹塟也僖八年惠王崩不書塟是魯不㑹塟也然則㑹不㑹塟者禮壞可</hi>
　<hi>知矣今惠帝崩不得其終非唯禮不備抑亦昏蒙不君自可貶矣</hi>
　<lb/>
　<lb/>
<pb n="KR2b0005_WYG_001-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元經卷一<lb/>
</p>
<p>
</p>
  </div>
</body>
</text>
</TEI>
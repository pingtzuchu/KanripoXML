<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷一</head>
    <p>
<pb n="KR2g0039_WYG_001-1a"/>
欽定四庫全書<lb/>
　今獻備遺卷一　　　　　　明　項篤壽　撰<lb/>
　　徐達<lb/>
徐達濠州人元至正癸巳滁陽王郭子興據濠達與太<lb/>
祖髙皇帝以兵屬焉達委心事太祖從授鎮撫勇略冠<lb/>
軍位諸將上乙未太祖為孫徳崖軍所執郭子興亦方<lb/>
繫徳崖達身易太祖歸而郭亦歸徳崖以易達由是寵<lb/>
信日隆從渡江下采石太平擄元陳也先太平城下東<lb/>
<pb n="KR2g0039_WYG_001-1b"/>
取溧水溧陽所至輒克丙申從入建康拜大將軍浮江<lb/>
而下大破元軍克京口授鎮江翼元帥府統軍大元帥<lb/>
遷江南等處行樞宻院同僉進攻毘陵擒張士誠弟張<lb/>
九六及其將張徳丁酉克毘陵進僉院徇下寜國宣城<lb/>
取馬駝沙戊戌克宜興太祖征婺州達守建康己亥以<lb/>
池州功進奉國上將軍同知樞宻院征皖城擊趙普勝軍<lb/>
浮山砦破之得潛山庚子陳友諒寇池州設伏破之張<lb/>
士誠陷我宜興攻復之辛丑進江南等處行中書省右<lb/>
<pb n="KR2g0039_WYG_001-2a"/>
丞從攻江州陳友諒走武昌屯兵夏口還守江州召還<lb/>
復命守江州比至友諒已先入城守與戰大破之壬寅<lb/>
取豫章進征武昌而友諒將康泰以豫章叛還擊擒之<lb/>
癸夘張士誠寇我夀春太祖往救之達為前鋒破士誠<lb/>
軍遂圍廬州而友諒復寇豫章詔罷圍來救豫章太祖<lb/>
督諸將征友諒師次彭蠡湖友諒軍精甚達先驅陷陳<lb/>
俘其軍友諒軍奪氣達還守建康我軍乘勝鏖戰竟殱<lb/>
友諒語在開平王事中甲辰進左相國武昌平略取廬<lb/>
<pb n="KR2g0039_WYG_001-2b"/>
州諸郡乙巳太祖下令伐張士誠拜達為大將軍常遇<lb/>
春為副帥師東下大破士誠軍吳興皁林下湖州進圍<lb/>
姑蘇達軍葑門常遇春軍虎丘有與滁陽王同名郭子<lb/>
興者軍婁門華雲龍軍胥門湯和軍閶門王弼軍盤門<lb/>
張温軍西門康茂材軍北門耿炳文軍城東北仇成軍<lb/>
城西南何文輝軍城西北築長圍困之架木塔與城中<lb/>
浮屠等築臺三成曰敵樓下瞰城中上置弓弩火筒又<lb/>
置襄陽礟所擊輒破城中大震丁未達從軍中上封事<lb/>
<pb n="KR2g0039_WYG_001-3a"/>
太祖勅勞之曰古者帝王之興必有命世之士以為輔<lb/>
佐成周伐罪鷹揚奮興炎漢仗義羣策畢舉所以克集<lb/>
大勲肇啓隆祚者也將軍自昔相從忠義天性然且沈<lb/>
毅有謀端重有武故能遏絶亂略消弭羣慝建無前之功雖<lb/>
古豪傑不能過也今所請事悉欲稟命而行此賢臣事<lb/>
君之道吾甚嘉之然將在外君不御乃古道也自後軍<lb/>
中緩急將軍其從便宜行之姑蘇城破擒張士誠送建<lb/>
康得兵二十五萬師還封信國公賞賜冠諸將拜北征<lb/>
<pb n="KR2g0039_WYG_001-3b"/>
大將軍遂伐中原太祖諭諸將曰征伐以奉天命平禍<lb/>
亂安生民故命將出師必在得人諸將非不徤鬭然能<lb/>
持重有紀律戰勝攻取得將體者莫如大將軍達宜專<lb/>
主中軍策勵羣帥運籌決勝不可輕動進克沂州王宣<lb/>
降取益都定兖州郡縣下濟南洪武元年太祖即皇帝<lb/>
位進銀青榮禄大夫上柱國録軍國重事中書右丞相<lb/>
信國公兼太子少傅克樂安泝河取汴梁李景昌遁去<lb/>
由虎牢關入洛陽攻潼關李思齊走鳯翔張思道奔鄜<lb/>
<pb n="KR2g0039_WYG_001-4a"/>
城遂入潼關狥取華陜禹許陳汝諸州及諸山寨太祖<lb/>
幸汴梁達還謁行在所渡河取衛輝彰徳廣平趙州自<lb/>
臨清趨徳州取長蘆師次直沽獲元海船作浮橋以濟<lb/>
師使副將軍常遇春都督張興祖各帥師水陸並進元<lb/>
丞相伊蘇等遁去進克河西務通州元順帝及其后妃<lb/>
走漠北遂入元都戮其監國淮王特穆爾布哈及左丞<lb/>
相慶通平章塔爾布斯保賽音布哈右丞相張康伯御<lb/>
史中丞摩綽等獲諸王子六人封府庫圖籍寶物及諸<lb/>
<pb n="KR2g0039_WYG_001-4b"/>
故宫殿門以兵守之使宦者䕶視宫人妃主禁士卒侵<lb/>
暴遣人至京師獻平元表承詔置燕山等六衛守北平<lb/>
分狥保定中山河間真定懷慶皆下西取晉冀澤潞元<lb/>
順帝聞我軍趨關中使庫庫特穆爾出鴈門道保安州<lb/>
經居庸關以攻北平達聞之與諸將謀曰庫庫率師逺<lb/>
出太原必空虚孫都督統六衛之師以鎮北平足禦之<lb/>
矣今乗其不備直趨太原傾其巢穴彼進不得戰退無<lb/>
所依兵法所謂批亢擣虚者也若彼還救太原進退失<lb/>
<pb n="KR2g0039_WYG_001-5a"/>
利此成禽耳諸將皆曰善乃引兵徑趨太原庫庫特穆<lb/>
爾至保安聞之果還軍救太原乃選精兵夜襲其營庫<lb/>
庫特穆爾遁去遂克太原得兵馬甚衆屯軍石州崞忻<lb/>
霍絳猗氏平陽皆下二年取鹿臺河中關中進克鳳翔<lb/>
議師所向諸將皆曰張思道之才不如李思齊慶陽易<lb/>
於臨洮宜先由豳州取慶陽然後從隴西攻臨洮此萬<lb/>
全計也達曰慶陽城險兵悍未易猝拔臨洮西通畨夷<lb/>
北界河湟得其人足備戰鬭得其地足共軍儲今以大<lb/>
<pb n="KR2g0039_WYG_001-5b"/>
軍蹙之思齊不西走塞則束手降矣臨洮既克旁郡自<lb/>
下也諸將然之進克隴州秦州趨鞏昌降元平章梁子<lb/>
中等遣右副將軍馮宗異征臨洮李思齊果不戰出降<lb/>
張思道走寜夏而使其弟張良臣守慶陽良臣懼而降<lb/>
達西征平凉良臣復叛達還督諸將攻慶陽拔之盡定<lb/>
陜西太祖賞平中原功達功第一賜白金文幣三年破<lb/>
王巴拜軍定西取興元西平吐蕃略地極西北乃還是<lb/>
冬大封功臣授開國輔運推誠宣力武臣特進光禄大夫右<lb/>
<pb n="KR2g0039_WYG_001-6a"/>
柱國太傅中書右丞相改封魏國公叅軍國事食禄五<lb/>
千石賜誥命鐵劵賜第京師表其里曰大功坊五年北<lb/>
征還復命守邊歲鎮北平十七年太隂數犯上將太祖<lb/>
心惡之召達還京師明年薨追封中山王謚武寜賜塟<lb/>
鍾山之隂太祖親為製神道碑文命配享太廟塑像功<lb/>
臣廟位皆第一子輝祖襲封魏國公永樂改元以功臣<lb/>
子赦不誅卒長女仁孝皇后次代王妃次安王妃<lb/>
論曰髙皇帝起濠滁間創基建康躬親征討惟陳氏耳<lb/>
<pb n="KR2g0039_WYG_001-6b"/>
餘皆以命將而中山王功最大削楚平吳其次齊魯河<lb/>
洛燕晉秦隴不三四年屢殱元兇電掃雷驅威敵制勝<lb/>
未有及之者也且不自矜伐恪遵法守位冠元臣世享<lb/>
爵號宜矣<lb/>
　　常遇春<lb/>
常遇春者濠州懷逺人也勇力絶人初屬劉聚乙未聞<lb/>
太祖在和陽棄聚來歸未至困卧田中夢金甲神人呼<lb/>
曰起主君至矣寤而太祖騎從適至即與其徒歸附無<lb/>
<pb n="KR2g0039_WYG_001-7a"/>
何自請為先鋒太祖曰爾來就食耳若自有主吾弗能<lb/>
留也遇春涕泣堅請太祖曰爾且從渡江俟克太平事<lb/>
我未晚也太祖引兵薄采石磯元軍列陣磯上而磯下<lb/>
多大舟距岸三丈餘莫敢登者遇春乘輕舟繼進太祖<lb/>
麾之使前遇春即奮戈先登元軍披靡遂抜采石乘勝<lb/>
取太平授總管府先鋒進管軍總管丙申元中丞曼濟<lb/>
哈雅復屯兵采石南北路絶而將士多淮西人咸懷内<lb/>
顧太祖命遇春攻破曼濟哈雅軍尋命守溧陽從入建<lb/>
<pb n="KR2g0039_WYG_001-7b"/>
康功先諸將與徐達克京口授承信校尉領軍先鋒攻<lb/>
毘陵新軍反圍徐達于牛塘遇春督諸將夾擊大破之<lb/>
擒其驍將張徳進統軍大元帥丁酉克毘陵遷中翼大<lb/>
元帥與徐達下寜國克馬䭾沙攻取池州戊戌進江南<lb/>
行中書省都督馬步水軍大元帥太祖親征婺州己亥<lb/>
轉鎮國上將軍同僉書江南等處行樞宻院事守婺州<lb/>
攻下衢州進僉院攻杭州庚子召還京師與徐達攻破<lb/>
安慶趙普勝水寨陳友諒將攻池州聲言救安慶遇春<lb/>
<pb n="KR2g0039_WYG_001-8a"/>
策知之乃以羸弱守城伏鋭士於九華山友諒果攻池<lb/>
州伏兵起大敗之友諒既陷太平寇我龍灣復與諸將<lb/>
設伏破之太祖追襲友諒遇春守京師辛丑拜江南行<lb/>
中書省叅知政事從取安慶江州還守龍灣張士誠寇<lb/>
長興遇春往救擊破之長興圍解壬寅羅友賢據池州<lb/>
神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>寨將與士誠合杭歙震動遇春攻斬友賢餘黨悉<lb/>
平張士誠遣兵圍劉福通於安豐從攻破之與徐達圍<lb/>
廬州城將下而友諒寇豫章甚急太祖帥舟師二十萬<lb/>
<pb n="KR2g0039_WYG_001-8b"/>
討友諒遇春解圍來㑹友諒即東出彭蠡湖以迎我師<lb/>
遇之康郎山楚軍乗上流傾國而來其鋒甚鋭遇春督<lb/>
諸將大戰縱火焚偽平章舟風急火熾烟焰蔽天湖水<lb/>
十里盡赤友諒將張定邊直前搏戰遇春射中定邊走<lb/>
友諒乃退保鞋山諸將以楚軍尚强請縱其去遇春獨<lb/>
無言太祖乃命諸將逆流而上列舟蔽江以控湖口凡<lb/>
十五日楚軍食少突出迎戰遇春復火攻之楚軍潰逐<lb/>
北數十里戰自辰至未不解太祖所乗舟及遇春舟皆<lb/>
<pb n="KR2g0039_WYG_001-9a"/>
膠于沙遇春力戰太祖舟乃得脱去而所乘舟復突重<lb/>
圍以出頃之友諒中流矢貫精及顱而死得士卒十萬<lb/>
張定邊復立友諒子理于武昌引兵合圍之甲辰理銜<lb/>
璧出降荆湖皆附進中書平章政事與徐達取廬州略<lb/>
下臨江之沙坑麻嶺十洞牛陂諸寨攻熊天瑞于贛州<lb/>
克之狥定南安南雄韶州還取安陸襄陽與徐達攻克<lb/>
泰州丙午克髙郵淮安濠泗徐宿安豐皆下進攻浙西<lb/>
擒張士誠將尹義于太湖直趨湖州之弁山水陸鏖戰<lb/>
<pb n="KR2g0039_WYG_001-9b"/>
張軍大潰遂圍湖州偽丞相張士忠悉發境中兵來援<lb/>
屯於舊館出我師之背遇春將竒兵繞出賊後結營東<lb/>
阡且填壅溝港絶其歸路士誠知事急親出兵拒鬭勝<lb/>
之士誠奔還遣其將徐義統赤龍船親軍來援復敗之<lb/>
烏鎮舊館降將兵六萬狥湖州李伯昇出降湖州下遂<lb/>
圍姑蘇擒張士誠進中書平章軍國重事封鄂國公拜<lb/>
為副將軍命與徐達北征中原戊申春正月太祖即皇<lb/>
帝位進銀青榮禄大夫上柱國兼太子少保攻下山東<lb/>
<pb n="KR2g0039_WYG_001-10a"/>
諸郡取汴梁進攻河南元軍五萬人陳洛水北遇春單<lb/>
騎突入其陳敵攅槊刺遇春遇春一發中其前鋒大呼<lb/>
殺入悉俘其衆河南平渡河取河北諸郡進攻元都克<lb/>
之下保定中山真定趨太原元庫庫特穆爾帥衆來禦<lb/>
遇春與徐達謀曰我騎兵雖集而歩卒未至不可以戰<lb/>
莫若選精騎夜刼敵營其衆必亂主將可縛也達從之<lb/>
庫庫特穆爾果敗遁去進攻大同竹貞棄城走河東下<lb/>
西入秦張良弼走李思齊降奉先鳯翔鞏昌臨洮皆下<lb/>
<pb n="KR2g0039_WYG_001-10b"/>
元伊蘓侵通州詔遇春還擊之遂擣永平趨大寜伊蘇<lb/>
遁去攻破開平元順帝北走追至北河獲宗王三人及<lb/>
平章鼎珠等得軍萬人車馬無算還師次栁河川薨贈<lb/>
翊運推誠宣德靖逺功臣開府儀同三司上柱國太保<lb/>
中書右丞相追封開平王諡忠武配享太廟及功臣廟<lb/>
位皆第二子茂襲封鄂國公<lb/>
論曰開國初忠武常公獨以驍勇著聞友諒地廣兵强<lb/>
勢居上游僭竊閏位彭蠡之役空國而戰可不謂勁乎<lb/>
<pb n="KR2g0039_WYG_001-11a"/>
而忠武公獨賈勇死戰方其走張定邊脱髙皇舟一何<lb/>
壯也髙皇帝嘗曰當百萬衆勇敢先登摧鋒陷陣所向<lb/>
披靡莫如遇春信哉<lb/>
　　李文忠<lb/>
李文忠者字思本泗州旴𣅿人也父禎隴西恭獻王尚<lb/>
曹國長公主生文忠年十二而公主薨隴西公攜文忠<lb/>
走聞太祖在滁陽謁上大喜即收養文忠丁酉以舎人<lb/>
領軍策應池州陳友諒寇池州擊敗之戊戌攻下青陽<lb/>
<pb n="KR2g0039_WYG_001-11b"/>
石埭太平旌德敗元判院鄂爾和萬年街遂破苗獠于<lb/>
於潛昌化進次淳安夜襲破偽洪元帥營降其衆千餘<lb/>
㑹兵取嚴州授帳前左副都指揮兼領元帥府事守嚴<lb/>
州張士誠遣將率苗獠水陸奄至大敗之取所俘馘載<lb/>
巨筏中乗流而下賊見遁去己亥攻下諸暨壬寅苗獠<lb/>
蔣英賊殺越國公胡大海反據金華文忠馳赴之賊棄<lb/>
城走擢浙江行中書省左丞癸卯謝再興㩀諸暨以叛<lb/>
太祖命築新城於諸暨西以拒之再興誘連張士誠寇<lb/>
<pb n="KR2g0039_WYG_001-12a"/>
東陽擊破之甲辰陞右丞乙巳士誠復遣偽司徒李伯<lb/>
昇率衆號二十萬寇新城文忠去新城十里營于龍潭<lb/>
新城守將胡德濟以衆寡不敵請入城避之文忠曰我<lb/>
衆非彼敵彼謀非我敵謝𤣥八千人不破苻堅八十萬<lb/>
乎乃下令曰彼衆而驕我少而鋭以鋭當驕一戰可禽<lb/>
也文忠横槊據鞍引數千騎乘髙馳下直出陣後衝其<lb/>
中堅手格殺數人出入陣中所向皆靡因督乘之賊大<lb/>
潰城中將士亦鼔躁而出呼聲動天地斬首數萬生擒<lb/>
<pb n="KR2g0039_WYG_001-12b"/>
偽同僉韓謙等六百餘甲士三千㨗聞髙皇帝大喜徵<lb/>
入賜御衣名馬丙午命總水陸之師進克桐廬新城富<lb/>
陽餘杭杭州守將潘元明出降文忠入城令曰有敢擅<lb/>
入民居者斬卒有借民釜者即磔以狥由是内外帖然<lb/>
得兵三萬糧二十萬就加浙江等處行中書省平章事<lb/>
洪武元年討平閩寇二年拜偏將軍副開平王常遇春<lb/>
征進迤北敗江文清於錦川次大寜元將伊蘓逆戰敗<lb/>
之追至灣河斬其宗王慶生及其將鼎珠進克上都開<lb/>
<pb n="KR2g0039_WYG_001-13a"/>
平王薨軍中詔文忠領其衆大同受圍急文忠馳救之<lb/>
師次馬邑元邏騎數千猝至擊敗之擒其將劉平章進<lb/>
次白楊門擒四大王阻水為營敵乗夜來攻文忠堅壁<lb/>
不動以二營委之士皆殊死戰比明策其饑疲乃分軍<lb/>
為左右翼出擊大破之擒其將圖魯卜降其衆萬餘人<lb/>
進兵至孟格齊不見敵而還三年春授北征左副將軍<lb/>
總兵北伐出野狐嶺降其守將師察罕諾爾平章珠展<lb/>
克應昌獲元順帝孫滿達勒巴拉及后妃宫人諸王達<lb/>
<pb n="KR2g0039_WYG_001-13b"/>
官宋元玉璽金玉冊玉鎮圭大圭玉斚玉斧元太子北<lb/>
走追之不及而還擒元將江唐國公于中興進攻虹螺<lb/>
山悉降之師還上平㨗表加右柱國大都督府左都督<lb/>
封曹國公同知軍國事四年蜀平詔文忠鎮撫五年同<lb/>
中山王征迤北文忠總東道兵取和林師至哈喇莾賚<lb/>
元師遁文忠曰兵貴神速千里襲人難多重負乃留東<lb/>
平侯韓政守輜重臚朐河令士卒人持二十日糧兼程<lb/>
至土刺河元將曼濟哈喇章渡河列騎以待文忠督軍<lb/>
<pb n="KR2g0039_WYG_001-14a"/>
力戰追奔至稱海敵兵益集乃據險為營示以單弱敵<lb/>
疑有伏遁去軍還失故道乏水渇死者衆至格爾黙色<lb/>
所乘馬忽以足跑地泉随湧出六年出朔州擒元太尉<lb/>
巴延布哈七年詔總兵北伐駐兵代縣遣將四出至賽<lb/>
音布拉克擒其平章陳安禮瑪蘓繙至順寜陽門者斬其<lb/>
將珍珠律至白登者俘其國公鄧博囉特穆爾復攻大<lb/>
寜髙州大石崖克之斬其宗王托多實哩擒承㫖伯嘉<lb/>
努召還叅軍國重事兼領國子監事十七年薨于京師<lb/>
<pb n="KR2g0039_WYG_001-14b"/>
子景隆襲封曹國公<lb/>
論曰岐陽王以肺腑至親遭際風雲東征西討所向輒<lb/>
克五出漠北克上都破應昌殘元竄匿繫孫子獲名王<lb/>
壯矣哉家居恂恂若儒生賦詩雅歌有祭遵遺風可謂<lb/>
允文允武萬邦為憲者矣<lb/>
　　鄧愈<lb/>
鄧愈者泗州虹縣人也父順興起兵臨濠與元兵戰死<lb/>
長子友隆代領其衆病死衆復推愈年十六出戰必當<lb/>
<pb n="KR2g0039_WYG_001-15a"/>
先破敵人服其勇乙未率所部歸太祖于滁陽充管軍<lb/>
總管渡江下采石太平入金陵拔溧水京口所至有功<lb/>
陞元帥出守廣徳長鎗謝元帥來寇廣徳愈擊之俘其<lb/>
總管武世榮及軍士千餘人轉行樞宻院判移戍宣州<lb/>
取休寜績溪乘勝克徽州浙江苗元帥率衆十萬來攻<lb/>
城愈與胡大海等分門出戰大敗之擊殺元帥特穆爾<lb/>
布哈斬首五百餘級獲士卒三千餘遂克婺源取嚴州<lb/>
攻破淳安縣賊金子珍降三千餘人遷同僉樞宻院事<lb/>
<pb n="KR2g0039_WYG_001-15b"/>
尋轉僉院略浙江臨安大敗張軍鎮饒州陳友諒據江<lb/>
州數遣舟師來攻城愈屢殱其衆除江南行省叅政仍<lb/>
兼僉院總制諸翼軍馬取浮梁樂平悉定饒地進攻江<lb/>
西鄧克明據撫州遣使通款而實無降意愈知其情即<lb/>
卷甲夜趨比旦入其城克明單騎走愈號令嚴秋毫無<lb/>
犯城中人爭持羊酒迎勞悉謝不受授江西行省叅政<lb/>
鎮南昌友諒悉發國中兵圍南昌愈固守相持者三月<lb/>
太祖親征友諒大戰彭蠡湖友諒敗死與開平王合兵<lb/>
<pb n="KR2g0039_WYG_001-16a"/>
取贛州南安南雄韶州皆下進江西右丞加湖廣行省<lb/>
平章出鎮襄陽西抵巴蜀北控河洛新附之民未有定<lb/>
志愈撫以恩信逺邇恱服吳元年擢御史大夫洪武元<lb/>
年命大將軍經略中原而以愈為征戎將軍攻下唐州<lb/>
南陽随州金商均房之境悉定三年拜北征左副將軍<lb/>
平隴西大敗王巴拜于定西招降河州土畨諸酋帥及<lb/>
朶甘烏思藏等部來歸者甚衆封衛國公五年拜征南<lb/>
將軍討灃州溪洞蠻平之九年吐蕃部落邀阻烏思藏<lb/>
<pb n="KR2g0039_WYG_001-16b"/>
使者掠其輜重命愈為征西將軍討之愈分兵為三深<lb/>
入覆其巢追至崑崙山斬獲無算召還道卒追封寜河<lb/>
王諡武順<lb/>
論曰友諒之順流而東也卷土合圍氣吞豫章頓兵城<lb/>
下者三月寜河王固守以待王師扼其喉咽使友諒進<lb/>
退失據者皆其力也卒之蹶康郎挫彭蠡一發盡殪不<lb/>
有所自哉即其作鎮八州威嚴敵愾恩信得人禮賢下<lb/>
能古名將不能過也<lb/>
<pb n="KR2g0039_WYG_001-17a"/>
　　湯和<lb/>
湯和字鼎臣鳳陽人也幼有竒志與羣兒嬉必習騎射<lb/>
為戯及長身長七尺倜儻多智略元至正壬辰滁陽王<lb/>
起兵濠州和仗劍率壯士千餘人從之時髙皇帝處滁<lb/>
陽甥館和委心推戴從攻滁州授管軍總管乙未髙皇<lb/>
帝取和州時諸將多滁陽部曲驕不盡禮惟和率所部<lb/>
聽命甚謹帝甚嘉和陳額森來攻和州擊走之從渡江<lb/>
下采石取姑孰因分兵取溧水句容丙申從入建業同<lb/>
<pb n="KR2g0039_WYG_001-17b"/>
中山王取京口陞統兵元帥復同中山王取金壇轉同<lb/>
僉樞宻院事丁酉克常州命和鎮守攻取江隂戊戌張<lb/>
士誠再寇常州擊却之癸卯大破其軍于陽山拜中書<lb/>
左丞甲辰遷平章乙巳擊斬江西賊姚大膽遂取永新<lb/>
州仍守常州吳元年㑹諸將取姑蘇擒張士誠除御史<lb/>
大夫兼太子諭徳方國珍據温台慶元三郡和督諸軍<lb/>
征之國珍懼乘大舶逃海島中遣人諭降之乗勝下福<lb/>
州洪武元年略定閩中諸郡擒陳友定以歸髙皇帝幸<lb/>
<pb n="KR2g0039_WYG_001-18a"/>
汴梁和扈從同宋國公馮勝取懷慶澤潞晉絳二年同<lb/>
中山王拔河中入潼關關隴皆平三年襲敗庫庫特穆<lb/>
爾取寜夏東勝大同宣府封中山侯四年奉詔征偽夏<lb/>
蜀人鎖瞿唐峽以遏舟師和以計敗之水陸並進遂擣<lb/>
偽都明昇降五年北征窮追至和林八年移鎮彰德十<lb/>
年進封信國公同岐陽王練兵鳳陽十一年巡撫西河<lb/>
州繕完其城十四年北伐下灰山擒平章伯爾克及樞<lb/>
宻副使文通十六年詔徃四川永寜治墉濠飭士馬十<lb/>
<pb n="KR2g0039_WYG_001-18b"/>
八年五開山獠為亂和帥師討之夷其窟穴俘戮四萬<lb/>
人入朝乞骸骨上喜賜第於鳯陽復謂和曰日本小夷<lb/>
數擾東海卿雖老强為朕親視要害地築城戍守和乃<lb/>
築海上數十城民四丁取其一為兵以守之二十一年<lb/>
新第成賜歸鳳陽賞賫甚厚二十八年薨封東甌王追<lb/>
諡襄武<lb/>
論曰襄武王與髙皇帝比肩事滁陽同受寵信乃能識<lb/>
真主知所攀依可謂知矣乆鎮常州力抗偽吳使帝無<lb/>
<pb n="KR2g0039_WYG_001-19a"/>
東顧得專意漢楚功亦不細至于擒士誠降國珍掃閩<lb/>
定蜀無一不與寵眷彌篤以功名終智矣哉<lb/>
　　沐英<lb/>
沐英字文英鳳陽之定逺人也少孤随母避兵母病死<lb/>
無依八歲謁髙皇帝于濠陽髙皇帝憐而子之賜姓朱<lb/>
氏年十八授帳前都尉鎮京口稍遷廣信衛指揮使洪<lb/>
武元年復姓沐氏從東甌王定閩中累陞同知大都督<lb/>
府事九年乘傳安輯熙河十年副寜河王征畨西渡黄<lb/>
<pb n="KR2g0039_WYG_001-19b"/>
河略川藏耀兵崑崙山轉鬭千里俘獲萬計封西平侯<lb/>
十一年拜征西將軍征西畨平朶甘納琳七站拓地數<lb/>
千里十三年征和林略額濟訥渡黄河涉流沙偵報去<lb/>
穹廬五十里乃分軍為四翼銜枚疾走夜薄其營親督<lb/>
驍勇衝其中堅元國公托果齊等全部皆降十四年出<lb/>
古北口渡臚朐河獲知院李宣以歸雲南不庭詔拜潁<lb/>
國公傅友徳為征南將軍英為副將軍討之繇辰沅出<lb/>
羅鬼攻下普定普安元梁王巴咱爾斡爾宻遣其平章<lb/>
<pb n="KR2g0039_WYG_001-20a"/>
達爾瑪以精兵十萬拒我師于曲靖會天大霧冒霧趨<lb/>
白石江敵大驚以為自天而下也潁國欲濟師英曰我<lb/>
軍逺來利在速戰然步卒未集不若以計破之乃陳兵<lb/>
徉若渡者潛遣其兵從下流以濟出其陣後鳴鑼角樹<lb/>
旗幟以疑之陣動英麾軍泅水以渡大戰者良乆率鐡<lb/>
騎撞之出而復入生擒達爾瑪俘二萬人梁王走死滇<lb/>
池島中狥下烏撒澂江惟大理不下乃分一軍夜從間<lb/>
道登㸃蒼山襲其背黎明英擐甲亂流攻破龍尾關進<lb/>
<pb n="KR2g0039_WYG_001-20b"/>
薄大理城攻破之生擒段世永昌鶴慶㑹川皆平悉定<lb/>
雲南地詔班師留英鎮守乃辨方物以定其貢賦視民<lb/>
數以均其力役節目疎簡人咸便之麓川緬車里八百<lb/>
媳婦皆内附然夷性反覆數叛輒討平之二十一年平<lb/>
摩和勒斬首千餘級緬思倫發以三十萬衆寇定逺英<lb/>
親將兵三萬討之始戰獲一象殺百餘人英曰吾知賊<lb/>
不足破也下令分軍為三多用火器間以長刀明日大<lb/>
戰乗風縱砲象皆股栗三軍夾擊呼聲震山谷殺其大<lb/>
<pb n="KR2g0039_WYG_001-21a"/>
將刀斯郎等蠻師大奔斬首三萬級俘萬人獲四十七<lb/>
象餘盡殪思倫發遂附自是平緬不復反矣二十六年<lb/>
薨于鎮追封黔寜王諡昭靖子春字景春年十七即随<lb/>
英征西畨及從征雲南江西順天王賊皆先登襲爵西<lb/>
平侯鎮雲南數平蠻寇有功在鎮七年闢田至三十萬<lb/>
餘畞復民户五千餘鑿鐡池河灌田數萬畆民受其利<lb/>
春沈毅果敢明識絶倫綽有父風<lb/>
論曰黔寜王善用兵能以少擊衆方其蹋崑崙踰流沙<lb/>
<pb n="KR2g0039_WYG_001-21b"/>
焚穹廬即霍衛弗能過也及其殱梁王定雲南作鎮十<lb/>
年數平蠻夷撫卒伍禮賢者政令寛簡西南晏寜匹美<lb/>
中山盛矣哉<lb/>
　<lb/>
　<lb/>
　<lb/>
　<lb/>
　今獻備遺卷一<lb/>
</p>
<p>
</p>
  </div>
</body>
</text>
</TEI>
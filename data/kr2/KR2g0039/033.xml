<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十三</head>
    <p>
<pb n="KR2g0039_WYG_033-1a"/>
欽定四庫全書<lb/>
　今獻備遺卷三十三　　　明　項篤夀　撰<lb/>
　　張敷華<lb/>
張敷華字公實江西安福人父洪監察御史死于土木<lb/>
景泰初以死事䕃敷華為國子生敷華少負竒氣甫七<lb/>
嵗里社有竹木之祟指領群兒斬伐殆盡天順甲申登<lb/>
進士第選翰林庻吉士有文名大學士李賢彭時欲留<lb/>
官翰林力辭不就成化改元授兵部主事累遷郎中數<lb/>
<pb n="KR2g0039_WYG_033-1b"/>
忤貴勢捃摭無所得陞浙江右㕘議監温處礦課景寜<lb/>
有礦盜數千人敷華曰此可撫而定也乃刻日使自歸<lb/>
及期親馳撫之賊露刃以待及諦視曰果我張公也皆<lb/>
駢首聴命乃執其首惡十二人餘悉宥之歴遷湖廣左<lb/>
布政使嵗大飢全活不可勝計進都察院副都御史廵<lb/>
撫山西嵗歉奏暫増解池鹽課以補王府嵗祿㑹霖雨<lb/>
躬禱于神鹽池獨不壊大同邊餉嵗給多折納敷華請<lb/>
太原以北可通車者聴運米改撫陜西五臺山有妖僧<lb/>
<pb n="KR2g0039_WYG_033-2a"/>
馬文升曰張公實在必有處分比報至則已生縛之矣<lb/>
總督漕運拜左都御史請嚴天下有司貪酷奔競之禁<lb/>
正徳改元逆瑾用事憚敷華強執矯㫖令致仕卒贈太<lb/>
子少保諡簡肅子鰲山正徳辛未進士選翰林庻吉士<lb/>
拜監察御史督學南畿有父風<lb/>
論曰簡肅公受知孝皇帝執法内臺力振頽綱與華容<lb/>
禹陽諸公一心同徳可否相濟翊賛熈和之業可謂盛<lb/>
矣晚值否運觸忤權逆歸老丘樊既明且哲身名兩得<lb/>
<pb n="KR2g0039_WYG_033-2b"/>
世濟其美不亦偉乎<lb/>
　　戴珊<lb/>
戴珊字廷珍江西浮梁人也天順甲申進士授御史督<lb/>
學南畿品藻精明以文藝占器識其最所賞譽者大學<lb/>
士王鏊也遷陜西按察副使仍専學政歴陞都察院副<lb/>
都御史撫治鄖陽進左都御史益振風紀孝皇勵精親<lb/>
鞫大獄諸司悚震珊從容開析特受知眷每召問政事<lb/>
移晷方出累疏告老優詔勉留卒贈太子太保諡恭簡<lb/>
<pb n="KR2g0039_WYG_033-3a"/>
論曰世稱浮梁戴公知人每試士閱文辭即知其人心<lb/>
術噐識至年命脩短位秩崇卑十不失一及踐上卿秉<lb/>
憲貞度正已格物遭孝皇殊顧得行所學卓為名卿與<lb/>
簡肅嫓美矣<lb/>
　　張恱<lb/>
張恱字時敏直𨽻華亭人天順庚辰進士歴任浙江按<lb/>
察副使提督學政初糊名校士尋去之曰我且自疑人<lb/>
誰信我所奬拔或出新進往往有名士皆帖服莫敢以<lb/>
<pb n="KR2g0039_WYG_033-3b"/>
私千者成化甲辰以湖廣按察使入覲陞工部侍郎𢎞<lb/>
治改元遷禮部再遷吏部癸丑大旱上疏請遵舊章卹<lb/>
小民崇儉素裁冗食禁濫罰復上修徳圖治疏悉嘉納<lb/>
甞兩攝選輿議稱允陞南京兵部尚書㕘賛機務尋加<lb/>
太子少保鎮静簡易上下安之性素清約終始不渝致<lb/>
仕歸杜門不出以節儉率人卒贈太子太保諡莊簡<lb/>
論曰張公醇徳清節晉陟大僚國之楨榦鄉之羽儀庻<lb/>
幾兼有之矣<lb/>
<pb n="KR2g0039_WYG_033-4a"/>
　　許進<lb/>
許進字季升河南靈寳人成化丙戌進士擢御史出按<lb/>
甘肅山東所至持風裁官吏豪右不法多自按問不下<lb/>
所司墨吏皆望風解去都御史陳鉞妄殺建州之人啟<lb/>
釁遼東御史強珍劾鉞汪直誣奏珍逮下獄進論救且<lb/>
言直罪狀詔奪俸三月珍謫戍遼東湖廣總兵李經有<lb/>
道士以黄白術干之者不用怨經乃誣經不軌首其事<lb/>
于汪直直奏逮經百口赴錦衣衛獄進察其寃具狀以<lb/>
<pb n="KR2g0039_WYG_033-4b"/>
聞即日詔誅道士且禁校尉勿再妄緝事直愈怒日令<lb/>
邏卒偵于門無所得後竟以章疏字訛奏進杖午門下<lb/>
幾死遷山東按察副使監試有欲私貴介子者執不從<lb/>
東昌一武官子懐金同儒生飲酒家是夜被殺有司疑<lb/>
生嚴訊誣服進徧閱商歴知酒家以殺人之翌日買布<lb/>
數疋遂伏辜尋以公事逮赴錦衣獄㑹赦得出陞廣西<lb/>
按察使擢都察院右僉都御史廵撫大同上備邊四事<lb/>
一曰定策應二曰備戰具三曰修墩牆四曰築屯堡復<lb/>
<pb n="KR2g0039_WYG_033-5a"/>
陳邊事者八曰恤邊軍寛邊民専主守平輸納復軍糧<lb/>
便接逓去無益革冗官劾太監石岩岩誣進擅用旗幟<lb/>
降知兖州府進陜西按察使甲寅敵侵甘凉拜左僉都<lb/>
御史廵撫甘肅土魯畨世讐哈宻其首阿哈瑪特遣將伊<lb/>
蘭襲據其城進與都督劉寜調集齊勤罕東諸兵夜冒<lb/>
雪進兵伊蘭遁走城中人從亂者餘八百或請盡屠之<lb/>
以徼封矦進不可曰得城無人城誰與守遂復哈宻以<lb/>
功進右副都御史廵撫陜西陳八事召為户部右侍郎<lb/>
<pb n="KR2g0039_WYG_033-5b"/>
論救刑部主事鄭岳彗見復上修省數事㑹推大臣或<lb/>
不協輿議即正言人以為侵官進曰古之大臣知無不<lb/>
言今既曰㑹議而乃黙黙耶庚申和碩攻宣大命兼左<lb/>
僉都御史提督諸軍事時平江伯陳銳出師無功進坐<lb/>
累免官乙丑以薦起為兵部右侍郎提督團營進尚書<lb/>
正徳改元上疏請勤聖學戒游逸改吏部尚書加太子<lb/>
少保逆瑾擅政嫉進違異乃以署員外郎再署郎中者<lb/>
為非制謫令致仕又以進甞薦雍泰為失當坐除名而<lb/>
<pb n="KR2g0039_WYG_033-6a"/>
怒猶未巳乃招進在大同時甞籍軍丁出銀僱役為典<lb/>
守者所尅故苛為稽察因以中進事未結瑾敗復官致<lb/>
仕進已先卒贈太子太保諡襄毅所著有平畨始末何<lb/>
瑭曰語稱忠臣不和和臣不忠予甞疑之舜命九官濟<lb/>
濟相讓和之至也豈皆不忠者乎近世仕者唯唯而言<lb/>
循循而行於世多同者往往立致通顯言必據理行必<lb/>
守法不肯苟同於衆者往往不免挫折乃知語所稱者<lb/>
為後世言耳襄毅公自為御史至吏部累經挫折而剛<lb/>
<pb n="KR2g0039_WYG_033-6b"/>
方正大始終不變盖忠臣不和之効也夫人情經利害<lb/>
禍福往往懲創往事剛者變柔方變圓甚則易而從邪<lb/>
者有之如公始終不變豈易得哉然公卒登台鼎使徳<lb/>
業聲名布於天下後世豈非天定而能勝人乎<lb/>
論曰國家凖周建治庻政掌於六官尚書總喉舌之司<lb/>
酌台衡之運非宏徳碩望推賢朝宁及上意所殊眷者<lb/>
莫之得任也况父子世登斯位也哉二百年來父子尚<lb/>
書者凡十八九家海内歆談以為章縫異遇其間奮庸<lb/>
<pb n="KR2g0039_WYG_033-7a"/>
熈洽垂休揚烈銘勒金石者非無其人至於拱黙盱睢<lb/>
無所可否外席隆寵而中慚尸素者盖亦有焉望崇者<lb/>
易墮任重者多仆豈不難哉許襄毅公始忤汪直中抗<lb/>
劉瑾幽囚不攝廷撻不挫其剛心勁氣生死得失靡能<lb/>
動之若少傅公讃司徒公誥司馬公論父子兄弟世掌<lb/>
邦治兼總樞務蹇蹇侃侃承弼六朝西北市事至今不<lb/>
廢迹其正直忠厚終始靡疚辟之璠瑜之性寜毁不渝<lb/>
麟鳳在庭馴而不狎庻幾哉匪躬之節鼎畫之臣矣可<lb/>
<pb n="KR2g0039_WYG_033-7b"/>
不謂世濟其美者哉他若吏部尚書兼翰林學士承㫖<lb/>
詹公同太子少保吏部尚書兼都察院左都御史徽太<lb/>
子太保吏部尚書何公文淵刑部尚書喬新少保吏部<lb/>
尚書謹身殿大學士王公文南京禮部尚書宗彛刑部尚<lb/>
書耿公九疇太子太保吏部尚書裕南京刑部尚書周<lb/>
公瑄太子太保禮部尚書經南京禮部尚書倪公謙太<lb/>
子少保吏部尚書岳刑部尚書施公禮太子少保禮部<lb/>
尚書掌鴻臚寺純太子少保兵部尚書白公圭太子少<lb/>
<pb n="KR2g0039_WYG_033-8a"/>
保禮部尚書翰林院學士鉞太子太保吏部尚書王公<lb/>
恕南京户部尚書承裕南京工部尚書侯公瓉户部尚<lb/>
書觀南京兵部尚書林公瀚太子太保工部尚書廷□<lb/>
南京禮部尚書廷機及其子南京禮部尚書燫南京吏<lb/>
部尚書王公華新建伯南京兵部尚書都察院左都御<lb/>
史守仁南京刑部尚書呉公洪刑部尚書山户部尚書<lb/>
李公讃太子賔客户部尚書翰林院學士廷相太子少<lb/>
保刑部尚書劉公璟刑部尚書訒南京工部尚書何公<lb/>
<pb n="KR2g0039_WYG_033-8b"/>
詔刑部尚書鰲皆以父子繼其官云<lb/>
　　王槩<lb/>
王槩字同節廬陵人正統七年進士授刑部主事歴遷<lb/>
河南按察使天順初被誣下獄㑹襄憲王入朝上問所<lb/>
過官吏賢否王對曰臣過河南百姓遮道訴王㢘使寃<lb/>
且言王㢘使清勁鋤豪拊善有恩有威殿下幸為百姓<lb/>
奏皇帝還我王亷使上喜立命法司雪之還任尋陞右<lb/>
副都御史廵撫陜西設法救荒全活數萬人流徙歸業<lb/>
<pb n="KR2g0039_WYG_033-9a"/>
天順七年遷大理卿時吏諳律比者𩔖多深刻槩獨持<lb/>
明允濟以長厚諸所審駁㑹文切理倫要簡暢轉相𫝊<lb/>
錄𩔖成卷籍成化八年遷刑部尚書疏陳時政十事上<lb/>
嘉納商文毅知之薦代姚文敏吏部主議者不喜南人<lb/>
竟用尹同仁十年卒諡恭毅<lb/>
　　黄紱<lb/>
黄紱字用章封丘人正統十三年進士歴南刑部郎中<lb/>
亷直遇事飈發即重忤時貴不恤人或笑黄郎中呆紱<lb/>
<pb n="KR2g0039_WYG_033-9b"/>
抗不移歴四川右布政使初督松茂軍餉劾治將領侵<lb/>
冒擒諸倚勢豪肆邊上者過崇慶忽旋風起輿前擁不<lb/>
得行紱曰即有寃且散吾為若理風遂止抵州沐禱城<lb/>
隍夣中若有神言州西寺云起即宻訪州西四十里有<lb/>
寺當孔道倚山為巢旦率吏兵急抵寺盡逮諸僧諸僧<lb/>
中一人少而狀且惡詰之無祠諜即塗醋堊額上晒洗<lb/>
之隠有巾痕紱曰是盜也即訊諸僧諸僧不能隠盡得<lb/>
其奸狀盖寺西有巨塘夜殺投宿人沉塘中衆共分其<lb/>
<pb n="KR2g0039_WYG_033-10a"/>
囊負有妻女則又分其妻女匿妻女隠窖中恣淫毒久<lb/>
矣盡按律殺僧毁其寺倉吏倚王親侵没官糧萬計王<lb/>
曲庇倉吏竟按如法右使時奏閉建昌礦左使湖廣妖<lb/>
僧繼暁至勢薫人紱曰繼曉以妖術故不離上左右今<lb/>
且得罪避出名掃墓實逸賊檄武昌府館之後堂好飲<lb/>
食無令得出入俄事敗檻送京師伏誅副都御史廵撫<lb/>
延綏劾㕘將郭鏞等擒豪奸張網紱行道望見川中飲<lb/>
馬婦片布遮下體大慚俯首嘆息曰我為廵撫令健兒<lb/>
<pb n="KR2g0039_WYG_033-10b"/>
家貧至此何面目坐臨其上亟令豫出餉三月邊健兒<lb/>
素貧苦延綏特甚大臣廵撫者輙厚自奉健兒雖凍餓<lb/>
死不問延綏人又素忠朴至死無怨言聞之慚嘆軍中<lb/>
人人感泣願出死力焉俄有詔毁庵寺紱令汰尼盡轉<lb/>
軍門給配軍中壯無妻者比去延綏有攜子女拜道傍<lb/>
送者已為尚書户部益不屑顧忌威稜截然盡革財賦<lb/>
内外諸積弊改左都御史入臺天下仰望風采第戅直<lb/>
崖異忤人自恐伏禍不可測請老去未幾卒<lb/>
<pb n="KR2g0039_WYG_033-11a"/>
論曰王公長厚所至有恵政迹其被知藩邸上回聖心<lb/>
豈其驩虞為哉黄公威稜凛凛有汲直風而優恤健兒<lb/>
又何其愷悌君子也延綏故槖駝軍以驍勇聞自嘉靖<lb/>
庚戌敵殘薊東之後每嵗徴兵入衛客死戍所者至十<lb/>
之半凡二十年所矣頃在壬午幸奉明詔始得息肩仁<lb/>
人哉兹舉其利溥哉<lb/>
　<lb/>
　<lb/>
<pb n="KR2g0039_WYG_033-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十三<lb/>
</p>
<p>
</p>
  </div>
</body>
</text>
</TEI>
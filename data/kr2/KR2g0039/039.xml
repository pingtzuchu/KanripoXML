<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十九</head>
    <p>
<pb n="KR2g0039_WYG_039-1a"/>
欽定四庫全書<lb/>
　今獻備遺卷三十九　　　明　項篤夀　撰<lb/>
　　胡世寜<lb/>
胡世寜字永清浙江仁和人𢎞治癸丑舉進士授湖廣<lb/>
徳安府推官陞南京刑部陜西司主事西寜矦家訟更<lb/>
九司十三道訟者老且貧矣世寜一閱得其情即日斷<lb/>
決富翁顧金箔誣致大辟為辨出之上疏言時政備邊<lb/>
十事一曰嚴考覈以正士風二曰崇節儉以制財用三<lb/>
<pb n="KR2g0039_WYG_039-1b"/>
曰從權宜以足邊儲四曰立簡便以收鹽利五曰汰冗<lb/>
食以選將校六曰閱軍實以修武備七曰廣收蓄以儲<lb/>
將材八曰立經制以禦外侮九曰董將權以責成效十<lb/>
曰用間諜以覘敵情復應詔陳言六事勤學問廣延納<lb/>
公用人汰冗費重守令慎輔導乙丑進山東司署員外<lb/>
郎機户顧謙侵官鏹累萬世寜立正其罪謙乃干逆瑾<lb/>
愬下南道阿瑾者䟽謙無罪劾世寜為枉牘上仍如世<lb/>
寜所擬謙發配阿瑾者竟抵重罰世寜以守正得免陞<lb/>
<pb n="KR2g0039_WYG_039-2a"/>
廣西太平知府郡邊荒屬夷桀黠難制世寜撫以恩信<lb/>
而絶其私饋邊人皆服太平州土官李璿阻兵拒命久<lb/>
不能討潜檄龍英州趙元瑶捕縛之思明府黄文昌兄<lb/>
弟作亂大將徂征駐師太平世寜協賛方略與有功郡<lb/>
治三面阻江惟北面無險不可守建築壺闗至今頼之<lb/>
擢江西按察副使備兵撫州東鄉東鄉賊巢也世寜撫<lb/>
馭反側甚有恩信其怙亂者擒殺之効順者為奏原其<lb/>
死遷縣築城民頼以安調征姚源大盜王浩八力疾提<lb/>
<pb n="KR2g0039_WYG_039-2b"/>
兵深入戰裴源山下十日三捷及征建昌毛坊盜皆有<lb/>
功因城廣昌又城南豐又城新城三縣遂免宼患宸濠<lb/>
反跡已著人莫敢言世寜發憤抗䟽首陳江西賊情撫<lb/>
勦機宜因言江西之禍不止盜賊可慮者省城被火延<lb/>
燒萬室基地所便盡歸王府債負所責遍及閭閻庄田<lb/>
所逼民久立寨三司官員多受鈐束問刑㕘吏舉奉成<lb/>
案買辦漸行於外府騷擾遍及於窮鄉此不善處則良<lb/>
民不得安生皆起為盜臣下恐有隠禍多懐二心禮樂<lb/>
<pb n="KR2g0039_WYG_039-3a"/>
政令漸不出自朝廷地方之事益有可慮者矣又言寜<lb/>
王自討䕶衛以來威勢日盛乞推選大臣兼任提督廵<lb/>
撫假以便宜之權悉聼區畫更乞戒諭崇謙逺嫌遵依<lb/>
祖訓嚴戢下人有㫖令宸濠鈐束其下自是世寜厨廨<lb/>
門逵本貫舊任濠皆置人焉久之無所得乃擿前䟽中<lb/>
語為離間親親奏逮世寜未下而世寜以陞福建按察<lb/>
使離任矣臨發中毒下血幾殆廵按浙江御史忽遣官<lb/>
挾寜府私卒數十人誘執世寜世寜間道走京師投繫<lb/>
<pb n="KR2g0039_WYG_039-3b"/>
詔獄刑訊逾年世寜瀕死者數矣又數從獄中上書皆<lb/>
不報言官論救不已用事者迫於公議得減死謫戍遼<lb/>
東瀋陽中衛躬履行間授徒以自業撫鎮而下延致館<lb/>
糓皆不就凡四載濠反庚辰復湖廣按察使擢僉都御<lb/>
史勅撫四川嘉靖初進吏部右侍郎蒞蜀甫兩月首處<lb/>
松畨軍餉令近邊者輸租于邊而縮其額以所縮之額<lb/>
加徵内地内地勿輸邊復條奏急處重邊以安全蜀要<lb/>
在用人才添兵將更賞罰足財用四者而已被召上疏<lb/>
<pb n="KR2g0039_WYG_039-4a"/>
乞早定追崇之禮而赦群臣議禮不合之失因言宦官<lb/>
外職不可假以威權言官不可加罪藩臬守令不得其<lb/>
職累數千言切中時弊䝉嘉納施行之乙酉召為兵部<lb/>
左侍郎進言保養聖躬在慎起居節飲食而已願慎用<lb/>
醫藥又撰講義三章以進疏皆留中引疾改南京吏部<lb/>
左侍郎拜南京工部尚書福建解料銀二萬兩皆赦前<lb/>
已徵者也所司以市價不讎欲令加徵世寜䟽言各省<lb/>
未輸者盡聴蠲免而此解至者反欲加徵乎得請勿市<lb/>
<pb n="KR2g0039_WYG_039-4b"/>
料輸其銀于京師是秋以左都御史召還改刑部尚書<lb/>
用議者言特加太子少保仍左都御史掌院事入見辭<lb/>
免宫保首疏勸上虛心以執中聴言用人之道上嘉納<lb/>
焉既總憲務持大體奏上畫一之法申明職掌凡十條<lb/>
最後論執法被誣奪職者乞復其官詔以所奏付中外<lb/>
遵行而考察奪職者始許大臣言官論辨矣改刑部尚<lb/>
書凡中外諸司要囚劇獄皆研慮㕘訂務當情罪不以<lb/>
文法嫌怨禍福自沮至有獄械已成罪在不測衆莫敢<lb/>
<pb n="KR2g0039_WYG_039-5a"/>
言者世寜必奮身論救賴聖明感悟數見優納時刑官<lb/>
分錄天下罪囚事竣悉審别當否品其勤怠不職者劾<lb/>
治之其因事建明得著為令者三復因災異陳言勤聖<lb/>
學一事恤民任官九事轉兵部尚書加太子太保陳兵政<lb/>
十事一定武畧二崇憲職三重將權四増武偹五更賞<lb/>
罰六御土夷七足邊儲八絶弊源九正謬誤十惜人才<lb/>
已丑復上増武偹用人才足邊儲三事内薦都御史馬<lb/>
昊陳九疇副使施儒楊必進堪統軍旅而吏部言昊不<lb/>
<pb n="KR2g0039_WYG_039-5b"/>
可用世寜引疾求去三疏得致仕是年秋詔起為南京<lb/>
兵部尚書㕘賛機務不拜猶上疏勸圖廣嗣育容受直<lb/>
言愛惜人才庚寅卒于家賜諡端敏贈少保公雅志儉<lb/>
朴位居端揆布素如寒士門無私謁接引後進談論世<lb/>
務終日不倦甞曰學貴經濟不在詩文因讀衍義補著<lb/>
膚見四卷居遼陽著春秋志疑十八卷㓜精騎射及遇<lb/>
盜于滄敗楊虎劉六群賊述滄洲退賊事畧一卷徳安<lb/>
行稿太平寳慶雜稿各二卷姚源建昌征案東昌撫案<lb/>
<pb n="KR2g0039_WYG_039-6a"/>
共十卷撫蜀雜稿一卷讀易私記四卷詩文二卷自述<lb/>
年譜一十六卷奏議二十卷<lb/>
論曰方宸濠之謀逆也吏江西者刼於積威輙依違不<lb/>
遑間有循黙自保觀望規避脫虎口於幸耳孰有奮不<lb/>
顧身如胡公者哉疏入禍發左右寢居皆逆徒也而間<lb/>
走得免及械繫掖庭備甞百毒黨濠者批抵機穽幾陷<lb/>
不測賴御史徐文華等抗章申救末減逺戍而濠之逆<lb/>
謀始彰著矣已夘之變孫許駢戮朝野震驚向使當國<lb/>
<pb n="KR2g0039_WYG_039-6b"/>
者採徙薪之謀謹履霜之戒先事制變禍階何自生哉<lb/>
端簡鄭公謂胡公身不踰中人言期若不出口及論大<lb/>
政事決大疑侃侃諤諤守死不囘居常憂國不遑寢食<lb/>
事有不可者即閉門草疏無少顧忌甞憤守正者遭誣<lb/>
落職懇懇言之正色立朝孤立無與頼主上明聖曲加<lb/>
優納一時新進用事之臣雖極恩寵然上所敬憚者胡<lb/>
公一人而已見幾勇決進退有禮世尤髙之孔子所謂<lb/>
大臣莊助所云社稷臣若胡公者近之矣<lb/>
<pb n="KR2g0039_WYG_039-7a"/>
　　呉廷舉<lb/>
呉廷舉字獻臣廣西梧州人成化丁未進士知順徳縣<lb/>
與陳獻章游時庻吉士鄒智以直言謫石城吏目廷舉<lb/>
敬禮之初市舶内臣每市物于縣縣輙還其直廷舉陽<lb/>
不知由是忤意陞同知廣東盜起以薦拜兵備僉事征<lb/>
十三村池水諸洞賊平之兼理屯田鹽法㑹逆瑾查盤<lb/>
庫藏取内進銀衆以為當出于鹽法廷舉疏請留備軍<lb/>
需瑾大怒已而廷舉方劾岷府門正陳鶴買藥至廣多<lb/>
<pb n="KR2g0039_WYG_039-7b"/>
不法又劾總鎮太監潘忠數十事忠亦訐奏廷舉逮繫<lb/>
詔獄考掠無所得乃坐枉道還鄉罪枷號吏部門外九<lb/>
日死而復生謫戍鴈門㑹風霾變放為民瑾誅起雲南<lb/>
副使未行而江西姚源峒賊發乃陞右㕘政往撫之為<lb/>
賊所留刦以威不為動居賊巢者數日乃稍以利賄其<lb/>
左右有力者使執其酋卒以平定陞廣東右布政使疏<lb/>
立畨舶進貢交易之法定均平省驛逓以舒民困嶺西<lb/>
猺獞哨聚命兼兵備副使經畧其事尋陞右副都御史<lb/>
<pb n="KR2g0039_WYG_039-8a"/>
賑濟湖廣處分辰州土官讐殺得其情嘉靖改元陞兵<lb/>
部侍郎改南京工部轉户部侍郎進右都御史廵撫南<lb/>
畿賑濟凶荒均補粮運抑遏豪右稱貸除積年供應之<lb/>
無藝者所至令人種蔬以自給陞工部尚書致仕歸創<lb/>
東湖書院積書萬卷每夜必閱數卷乃寢家居二年卒<lb/>
所著有奏疏數百篇詩文數十卷<lb/>
論曰粤南荒徼自開國來名臣罕有聞者呉公清操特<lb/>
立卓偉不凡乃蒼梧桂林彬彬竒士間出斯焉取斯殆<lb/>
<pb n="KR2g0039_WYG_039-8b"/>
聞呉公之風而興起者與<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十九<lb/>
</p>
<p>
</p>
  </div>
</body>
</text>
</TEI>
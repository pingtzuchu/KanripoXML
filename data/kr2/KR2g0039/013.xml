<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十三</head>
    <p>
<pb n="KR2g0039_WYG_013-1a"/>
欽定四庫全書<lb/>
　今獻備遺卷十三　　　　明　項篤壽　撰<lb/>
　　王直<lb/>
王直字行儉江西泰和人也永樂初進士改庶吉士召<lb/>
入内閣典密務授翰林修撰駕幸北京仁宗為皇太子<lb/>
監國直與楊士竒黄淮三人留輔導與脩高皇帝實錄<lb/>
進侍讀洪熈初進侍讀學士宣宗為皇太子進右春坊<lb/>
右庶子仍兼侍讀學士凡經筵講義制誥皆以屬直兼<lb/>
<pb n="KR2g0039_WYG_013-1b"/>
司記注聖政聖訓悉錄備纂宣徳初與修兩朝實錄成<lb/>
進少詹事仍兼侍讀學士英廟即位詔修宣皇帝實錄<lb/>
命直總裁書成進禮部左侍郎仍兼學士尋拜吏部尚<lb/>
書己巳秋上將親征北漠直率廷臣䟽止不聽命留守<lb/>
京師景泰元年禮部㑹奏北人請遣使迎復當從之上<lb/>
御文華殿門内諭諸大臣曰朝廷因通和壞事欲與邊<lb/>
絶而卿等累以為言何也直首進曰必乞遣使勿有後<lb/>
悔上色不悦曰當時大位是卿等要朕為之非出朕心<lb/>
<pb n="KR2g0039_WYG_013-2a"/>
少保于謙進言大位已定孰敢異議但欲答使紓邊急<lb/>
耳上意解曰從汝羣臣既出太監興安出呼曰爾等欲<lb/>
遣使孰可行者孰為文天祥富弼其人邪直大言曰今<lb/>
日羣臣皆朝廷人一惟朝廷用孰敢有不行者辭色俱<lb/>
厲興安語塞而去乃陞禮部侍郎李實等為正副使以<lb/>
行尋進少傅兼太子太師天順改元致仕六年卒年八<lb/>
十四贈太保諡文端直器宇宏偉性嚴重寡言笑屢典<lb/>
文衡得人最盛在翰林三十年恭勤不懈及位冢宰益<lb/>
<pb n="KR2g0039_WYG_013-2b"/>
加廉慎海内想聞其風采尤留意人才委任司屬凡御<lb/>
史差還令報人才髙下以備拔擢時稱得人奔競頓息<lb/>
遇不如意事輙誦古人詩自寛有初拜給事中即欲干<lb/>
撓選法者則曰偶然題作木居士便有無窮求福人御<lb/>
史有言吏部進退官不當者則曰若教鮑老當筵舞更<lb/>
覺郎當舞袖長其諧戱切中云居第隘陋澹泊寡慾家<lb/>
居杜門不出<lb/>
論曰太宰百官之表國初以亷愼公明著聞者前有蹇<lb/>
<pb n="KR2g0039_WYG_013-3a"/>
公後有三王顧不難哉<lb/>
　　王翺<lb/>
王翺字九臯直𨽻鹽山人也永樂乙未進士改庶吉士<lb/>
授大理寺正左遷行人宣德改元以楊士竒薦拜監察<lb/>
御史陞右僉都御史鎮守江西移鎮松潘靖商巴之亂<lb/>
正統七年提督遼東軍務總兵以下庭謁翺詰責何以<lb/>
失機命左右悉曳出斬之哀請良久始得釋由是軍中<lb/>
股栗無不用命至廣寧不逾月巡邊自山海關直抵開<lb/>
<pb n="KR2g0039_WYG_013-3b"/>
原髙垣牆深溝塹五里為堡十里為屯烽燧斥堠千里<lb/>
相望簡閲行伍汰老弱賑貧窮配鰥寡下令曰邊不可<lb/>
以文法治也有訟聽入糓粟贖罪重者如人命亦如之<lb/>
九載考滿進左副都御史十二年勦邊塞斬首無算捷<lb/>
聞賜勑奬諭陞右都御史尋陞左都十四年額森犯京<lb/>
師分兵冦廣寧翺方坐教場賞軍邊騎數萬猝至我軍<lb/>
大潰翺收散卒堅壁固守衆遁去居遼東十餘年積銀<lb/>
萬餘兩糧數萬石馬千餘匹邊用饒足器械鮮利軍士<lb/>
<pb n="KR2g0039_WYG_013-4a"/>
樂戰舉用將材如施聚焦禮皆自衆中拔起為敵所憚<lb/>
景泰三年召還加太子太保尋命總督兩廣軍務自總<lb/>
兵以下悉聴節制得便宜行事南征大藤五屯龍山諸<lb/>
蠻獠聞翺威望咸畏匿稀出冦鈔翺略去兵威推誠諭<lb/>
撫之叅將范信有才略因贓革職翺上言使功不如使<lb/>
過復其官信卒為名將四年入拜吏部尚書嚴考察公<lb/>
銓注痛抑倖進請謁不行英皇復辟大學士李賢坐事<lb/>
罷内閣上欲用翺翺固辭遂薦岳正正罷上問李賢何<lb/>
<pb n="KR2g0039_WYG_013-4b"/>
如人翺頓首曰賢與臣處久始終如此本分人也遂復<lb/>
賢内閣上每用人必問翺翺所薦必以公嘗言北人誠<lb/>
實可用由是北士多進用然未嘗使其人知進太子太<lb/>
保尚書如故曹欽反夜執李賢于東長安傷其首血流<lb/>
被面奔翺所求救賊併執翺翺厲聲曰朝廷何負汝汝<lb/>
反邪殺他人寧殺我賊謝曰豈敢殺長者遂上馬去李<lb/>
乃得免其為賊所憚如此翺端方强毅清白儉約事無<lb/>
鉅細一渉厯終身不忘有所當行不遑寢食居第三十<lb/>
<pb n="KR2g0039_WYG_013-5a"/>
年不易公餘退宿朝房門無私謁權勢請囑婉而拒之<lb/>
嘗曰吏部豈報恩怨地邪李賢嘗曰臯陶言九德王公<lb/>
有其五亂而敬擾而毅簡而廉剛而塞强而義又曰王<lb/>
公處事無一滲漏世稱信然成化三年卒年八十四諡<lb/>
忠肅<lb/>
論曰世稱王公知人喜推轂北士夫立賢無方豈分南<lb/>
北哉蓋亦矯枉之意也然王公所薦皆至公尤不問恩<lb/>
怨若王公者雖謂之九德咸備可也<lb/>
<pb n="KR2g0039_WYG_013-5b"/>
　　顧佐<lb/>
顧佐字<hi>闕</hi>　河南太康人也庚辰進士除莊浪知縣午<lb/>
節㑹射將官以文士易之佐三𤼵連中且進止安暇觀<lb/>
者驚服推監察御史守正嫉邪遷江西按察副使召為<lb/>
應天府尹剛稜不撓吏民畏服貴戚斂手有赫赫聲改<lb/>
通政使宣德初楊士竒楊榮交薦之拜左都御史賜璽<lb/>
書令考黜不肖洗滌積弊佐奏黜御史不肖者二十餘<lb/>
人廷臣貪墨者劾罷之奏禁用歌妓糾肅百僚天下想<lb/>
<pb n="KR2g0039_WYG_013-6a"/>
聞其風采四年吏有遭笞者摭佐過謂受皁𨽻賂放歸<lb/>
悉具姓名以聞上以示楊士竒對曰所訴誠有之今朝<lb/>
官月俸止給米一石薪炭馬蒭咸取給於皁𨽻不得不<lb/>
遣半歸使備所用皁亦得歸耕實兩便京朝官皆然自<lb/>
永樂以來如此仁廟知之故増朝臣之俸上歎曰朝臣<lb/>
之艱如此因怒訴者曰朝廷用一好人輒為小人所排<lb/>
乃以吏所訴狀付佐自治之佐召吏示狀吏恐甚佐曰<lb/>
上命我治汝我姑容汝但改行為善竟不問上聞之喜<lb/>
<pb n="KR2g0039_WYG_013-6b"/>
曰佐得大體矣居亡何有囚告佐數枉人重罪上大怒<lb/>
曰此必有重囚教之排佐命三法司鞫之則千戸臧清<lb/>
所使也清時殺一家無罪三人當坐極刑上立命磔清<lb/>
于市正統初以風疾乞歸家居十餘年卒佐性嚴重不<lb/>
口毁譽人旦晚候朝前呵雙藤立朝房外百僚騎而過<lb/>
者皆折旋避之非公事未嘗與諸司羣坐時稱為顧獨<lb/>
坐焉<lb/>
論曰都察院風紀之表也其職主糾壓百僚正紀綱飭<lb/>
<pb n="KR2g0039_WYG_013-7a"/>
憲令非獨理刑獄而已國初劉張二公皆以重望居之<lb/>
太康剛稜不畏疆禦使人畏而不敢犯然卒以直道不<lb/>
能安其位惜哉<lb/>
　　耿九疇<lb/>
耿九疇字禹範河南盧氏人也弱冠登永樂甲辰進士<lb/>
宣德辛亥擢禮科給事中正統初遷兩淮鹽運司同知<lb/>
盡革宿弊條奏數事悉著為令丁母憂鹽場數千人走<lb/>
闕下乞留乃進鹽運使亷聲震江淮間嘗臨水坐有童<lb/>
<pb n="KR2g0039_WYG_013-7b"/>
子戯其傍疇曰此水何清童子曰尚不如使君清亡何<lb/>
以詿誤逮京師獲免陞刑部右侍郎數辨疑獄有婦誣<lb/>
其夫所司擬斷異疇不可杖其婦而歸之鳯陽嵗饑盜<lb/>
起奉勑往綏之乃留英武飛熊諸衞軍且耕且守招徠<lb/>
流民七萬餘戸一方晏寧命兼理兩淮鹺政尋奉勑巡<lb/>
撫江北諸郡景泰初命録諸郡大辟囚原免者二十六<lb/>
人有婦來何菊家既去死其家訟菊與弟殺之疇辨其<lb/>
誣後果得殺婦者遷撫陜西初六部卿佐使外者文移<lb/>
<pb n="KR2g0039_WYG_013-8a"/>
不得徑下按察司多偃蹇不受約束疇奏下之邊將請<lb/>
増臨洮諸衞兵下疇議疇上言邊兵已足用在馭之何<lb/>
如耳不然雖増兵何益徒冗食耳竟如疇議初邊民春<lb/>
夏出就田作秋冬輒入徙疇奏言將所以禦冦衞民者<lb/>
也今民皆避冦失業將焉用彼將哉乞禁民入徙邊至<lb/>
將不能衞民者罪之轉右副都御史仍鎮其地詔下有<lb/>
司買羊角置燈疇上䟽曰昔宋神宗買浙燈蘇軾諫止<lb/>
之今買羊角無乃類是乎書曰不矜細行終累大德遂<lb/>
<pb n="KR2g0039_WYG_013-8b"/>
罷買災異求直言復上䟽乞廣聰明别忠佞擇守令簡<lb/>
將帥上優詔答焉天順改元上顧侍臣曰耿九疇正人<lb/>
也今安在即日召為右都御史首進五事多見采納時<lb/>
邊情不寧疇以罪由石亨將率諸御史廷劾之事泄為<lb/>
亨所誣出為江西布政使尋改四川上一日與李賢論<lb/>
人才曰耿九疇何罪賢曰此人操行誠不易得未㡬召還<lb/>
拜南京刑部尚書疇性孝友平生慕司馬文正為人敦<lb/>
尚古道躬服儉約退食惟焚香讀書慎交與關節不到<lb/>
<pb n="KR2g0039_WYG_013-9a"/>
其門權貴亦敬憚之論事侃侃坐是數困于讒賴英皇<lb/>
知之讒不得行卒諡清惠子裕自有𫝊<lb/>
論曰儒者恥言錢榖𣙜課之地尤不樂居之耿公清操<lb/>
嚴峻學士至今誦之不衰信乎清濁由人居何與也<lb/>
　　軒輗<lb/>
軒輗河南鹿邑人永樂甲辰進士嘗推糧淮上冬月舟<lb/>
行墮水衣盡濕以綿被自褁有司為製衣弗受待衣乾<lb/>
服之為浙江按察使惟着一青布袍蔬食不厭三日以<lb/>
<pb n="KR2g0039_WYG_013-9b"/>
俸米易斤肉故舊過者留一飯或烹一雞人即為異聞<lb/>
親喪即行僚屬有未及知者陞副都御史總理南京糧<lb/>
儲天順初召為刑部尚書數月以疾致仕上復念之問<lb/>
李賢對曰輗素行海内共知冉召為左都御史復總理<lb/>
南京糧儲輗律已甚嚴居南都閉門謝客嵗時詣禮部<lb/>
拜表慶賀屏處一室朝服端坐終事竟歸不告于同事<lb/>
者同事者亦不樂與處皆避去<lb/>
　　年富<lb/>
<pb n="KR2g0039_WYG_013-10a"/>
年富字大有直𨽻懷逺人初姓嚴洪武初附籍訛為年<lb/>
遂因之舉永樂丁酉鄉試為德平教諭以最擢吏科給<lb/>
事中宣德乙卯吏部擬陞光禄少卿章皇帝欲大用之<lb/>
特留不下久之陞陜西右叅政周厯郡縣察民疾苦興<lb/>
學勸農尤嫉贓吏時邊儲多空乏朝廷屬富總之富量<lb/>
地逺近定徴科謹出入邊廩以實正統甲子陞河南右<lb/>
布政使流民十數萬聚南陽陳州間剽掠為患富撫定<lb/>
之悉籍為民己巳轉左布政使額森入侵道阻餉絶命<lb/>
<pb n="KR2g0039_WYG_013-10b"/>
富督糧餉邊邊將上其功拜左副都御史巡撫大同招<lb/>
亡撫存革科擾廣屯種軍功冒濫者悉覈正之天順改<lb/>
元守將石彪以危事中富逮繫京師免官尋起為南京<lb/>
兵部右侍郎轉戸部巡撫山東改左副都御史四年召<lb/>
為戸部尚書八年以陜西連嵗用兵而督餉者多非其<lb/>
人乃薦楊璿余子俊等可用吏部以為侵官富上䟽極<lb/>
論薦賢為國之道且乞致仕尋卒于位年七十諡恭定<lb/>
富剛方廉静遇事敢為臨利害不少變世尤多之<lb/>
<pb n="KR2g0039_WYG_013-11a"/>
論曰軒公以亷潔聞年公以朴忠著所至輒樹聲績其<lb/>
箕疇所謂有為有守者乎夫亷者士之常也而濁世以<lb/>
為過矯薦賢以為國也而隘者以為侵官何哉<lb/>
　　段民<lb/>
段民字時舉武進人永樂二年進士庶吉士與修永樂<lb/>
大典除刑部主事又與修五經四書性理大全永樂十<lb/>
八年妖賊唐賽兒反十九年冬陞山東叅政討平之當<lb/>
是時索賽兒急盡逮山東北京尼既又盡逮天下出家<lb/>
<pb n="KR2g0039_WYG_013-11b"/>
婦女先後幾萬人撫定綏輯曲為解釋駕征北漠勅民<lb/>
轉餉舟自濟寧至通州俄又令陸轉居庸關出塞民節<lb/>
約曲算省財民力不擾事集道中忽降勅令民與巡按<lb/>
御史考所過郡縣吏宣德三年召入户部為右侍郎尋<lb/>
改刑部特賜勅民廉介端謹令考察在京百司先是榜<lb/>
例越訴者杖百謫戍邊民請罪如律九年卒官貧不能<lb/>
喪吳文恪力為經紀始克殮成化間葉文莊請褒之不<lb/>
果贈刑部尚書諡恭肅<lb/>
<pb n="KR2g0039_WYG_013-12a"/>
　　樊瑩<lb/>
樊瑩字廷璧常山人天順八年進士為御史條上清軍<lb/>
事宜著令巡雲南交人誘邊氓盜掠殺吏民方議用兵<lb/>
瑩移諭禍福交人納欵知松江府布衣䟽食孚於士民<lb/>
又議折徴米榖减布縷征通斡漕法數事行之再知平<lb/>
陽以黄孔昭薦陞河南按察使未幾尹應天府三年陞<lb/>
南工部侍郎改都御史巡撫湖廣計擒錦田賊酋散解<lb/>
其黨奏省諸藩王營造費金凡百萬計尋以疾致仕薦<lb/>
<pb n="KR2g0039_WYG_013-12b"/>
起撫治鄖陽鄖襄流冗安輯馬鈞陽又薦召為南刑部<lb/>
侍郎雲南晝晦五日勑瑩考察雲貴諸吏罷遣千餘人<lb/>
召還部為尚書十八年致仕正德三年逆瑾誣瑩妄理<lb/>
隆平侯事及擅减上供布收贖奪其官比瑾誅已卒三<lb/>
年詔復其官十四年贈太子少保諡清簡<lb/>
論曰段樊兩公以廉靖著恭肅理賽兒獄清簡奏裁邸<lb/>
第營造可謂明恕慎節者矣皆以比部秉黜幽之典非<lb/>
素有樹立安能然乎<lb/>
<pb n="KR2g0039_WYG_013-13a"/>
　　熊繡<lb/>
熊繡字汝明道州人成化二年進士為御史坐事謫清<lb/>
豐知縣累官都御史巡撫延綏操勵潔亷自甘蔬布餼<lb/>
廩有羡不入私室憂邊練武套衆三年不大入塞憂去<lb/>
家拜兵部右侍郎陞兩廣右都御史逾年召入南臺正<lb/>
德三年中官李榮忽傳旨熊繡致仕即屏居山中斷絶<lb/>
書問生事蕭條俯仰益恬適卒巡撫秦金為請于朝贈<lb/>
南刑部尚書明年太僕少卿何孟春上䟽曰竊見致仕<lb/>
<pb n="KR2g0039_WYG_013-13b"/>
故都御史熊繡事母孝事兄友居貴貧居常儉敭厯中<lb/>
外四十餘年守法狥公推賢嫉惡不邀時譽不急近功<lb/>
言無爽於屬垣行弗虧於顧影往年都御史戴珊張敷華<lb/>
卒其門生屬吏子孫咸請易名主事張鳳翔孔琦卒鄉<lb/>
人請䘏其家聖朝表勸清賢不吝恩霈繡才節操履無<lb/>
讓珊等賜諡䘏孤惟宸衷軫允幸甚詔給繡繼子子端<lb/>
米月一石諡莊簡<lb/>
論曰學士先生之于世也雖静躁殊軌取舍異途然大<lb/>
<pb n="KR2g0039_WYG_013-14a"/>
約可知矣道巖穴者絀朝市甘富貴者羞沉淪孔子曰<lb/>
道不同不相為謀信哉夫不賔之士絶塵高蹈蟬蜕於<lb/>
塵埃彼其視世若垢也故踚然而自清雖失其中行然<lb/>
志意足高矣至于貴顯廊廟邈焉山林之思則將浮沉<lb/>
淟涊局促寰區營營與利馳逐也顧身没而名不揚諺<lb/>
曰注瓦者工注金者蒙何者得失愈厚則内視益眩也<lb/>
世之縉紳樂仕者亦往往雅志山林至命以自謂然矯<lb/>
易去就則相違逺矣豈所謂道不同者非耶古之哲人<lb/>
<pb n="KR2g0039_WYG_013-14b"/>
行泥而乘雲身處煩囂之中神馳釗曠之域豹隠龍翔<lb/>
鳳覽蠖屈得時則行知難則退翩翩居貞其于富貴巖<lb/>
穴無有也故能揆道豫慮抗志潔身垂休而譽無斁矣<lb/>
若熊公者非其人哉<lb/>
　　陳壽<lb/>
陳壽字本仁新淦人戍籍遼東成化八年進士𢎞治元<lb/>
年以都給事中陞大理寺丞御史争寺丞劾壽吏部尚<lb/>
書三原王公言壽廉正稱執法吏改光禄少卿陞南鴻<lb/>
<pb n="KR2g0039_WYG_013-15a"/>
臚寺卿十三年陞僉都御史巡撫延綏十六年陞南京<lb/>
副都御史正德元年南科道劾瑾被逮壽抗䟽救諸言<lb/>
官瑾怒奪職八年薦起巡撫陜西未幾遷南京兵部侍<lb/>
郎九上䟽乞休進南京刑部尚書致仕初壽在科萬貴妃<lb/>
寵族人横甚中官梁方又結妖僧繼曉干國是上䟽論<lb/>
繫詔獄得釋在榆林㑹和碩入侵出竒兵却之加俸一<lb/>
等既歸田杜門謝客陜西鎮守内臣廖堂暴虐吏民楊<lb/>
文襄公言夀忠鯁輕去就宜起壽撫陜壽至陜清勁鏜<lb/>
<pb n="KR2g0039_WYG_013-15b"/>
畏歛戢比夀去陜人號哭擁不行及卒乆之都督楊宏<lb/>
陜人也上䟽言壽仁廉䘏下知兵能遏敵請䘏其後壽<lb/>
厯官四十年大半在散地食禄任事不久而廉名最著<lb/>
老無所于歸諸子旅寓飄泊環堵蕭然歿不能葬久之<lb/>
親舊相周僅歸其喪壽為言官時直論時政得失無隠<lb/>
不喜彈劾人曰吾父戒我勿作刑官枉人若言官枉人<lb/>
尤甚吾不敢妄言文襄公曰宋王素為諫官言人才難<lb/>
得無事之時當為朝廷愛惜程明道為御史告君曰使<lb/>
<pb n="KR2g0039_WYG_013-16a"/>
臣拾遺補過則可若搜索臣下短長以沽直名臣不能<lb/>
也本仁得之矣<lb/>
論曰夫人臣之事君也狥禄者虛榮積勞者實舉故非<lb/>
高位艱致之為患也畢慮宣猷服勤履節竭知無反謀<lb/>
盡誠無餘計致義而遺利執直而輕患處危若佚素位<lb/>
弗餒則庶乎古之道哉余竊觀今之進言者其盡忠弗<lb/>
回良可謂壯且直矣其或纖舉毛擊釋鉅爭細甚或雷<lb/>
同附和分朋植黨是諫以近實直以近名以言為餌也<lb/>
<pb n="KR2g0039_WYG_013-16b"/>
揆之憂國愛君之忠則非矣然則劘切之論其仕進之<lb/>
階哉甚則一蹶自廢悒悒觖望更白為黑萍鳬於天下<lb/>
雖至辱身而不自汚易執而不惜以為世之莫予知也<lb/>
是二者有賢不肖焉其相去無幾矣陳公言論風㫖無<lb/>
少下人者其以妄言戒豈以言為諱哉良以人才難得<lb/>
故亦難知而回邪報復黑白易眩也厚建弗拔堅抱弗<lb/>
脱大直弗革陳公其猶行古之道哉又曰𫝊有之貧者<lb/>
士之常然則亷也故非仕之常乎而世于亷士獨推重<lb/>
<pb n="KR2g0039_WYG_013-17a"/>
之豈非貪夫殉財夸者死權之儔乎段樊熊陳四公皆<lb/>
都大位躋顯列而生計蕭條至死無以殮生無可藉顧不<lb/>
為難乎世之人挾炭爐冶炙乎相煦已媿前修况復有<lb/>
恣巧與豪漁釣<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>蚌者乎<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷七</head>
    <p>
<pb n="KR2g0039_WYG_007-1a"/>
欽定四庫全書<lb/>
　今獻備遺卷七　　　　　明　項篤夀　撰<lb/>
　　解縉<lb/>
解縉字大紳江西吉水人也少穎悟絶人日記數千言<lb/>
終其身不忘年十八舉江西鄉試第一人洪武二十一<lb/>
年進士廷試所對䇿過髙讀卷者抑寘三甲時兄綸及<lb/>
妹婿黄金華同登第髙皇帝喜授綸祠祭主事縉與金<lb/>
華皆中書庶吉士日侍左右甚見愛重數召見論議上<lb/>
<pb n="KR2g0039_WYG_007-1b"/>
諭縉曰爾試舉當今施政所宜直述以聞即具奏言陛<lb/>
下得國之正非唐宋所及取天下於羣盜救生民於塗<lb/>
炭徐定燕都市不易肆而女寵外戚寺人藩鎭之患銷<lb/>
融底定皆處之有法矣不邇聲色不殖貨利不為遊畋<lb/>
無愧三代聖王矣惟願喜怒一聽於天理而推誠任使<lb/>
不以察為明又言畏民者畏天之本治心者治民之本<lb/>
令不必數改刑不宜太繁法司近有朋姦罔上倚法為<lb/>
姦二條人無所措手足矣御覽之書宜集唐虞夏商周<lb/>
<pb n="KR2g0039_WYG_007-2a"/>
孔及濓洛關閩之言隨事𩔖别以備勸戒六經殘缺莫<lb/>
甚禮樂宜正禮經及訪求審樂之儒作樂書祀天宜復<lb/>
掃地尊祖宜備七廟太常不可肄俗樂僧道之壯者宜<lb/>
黜之使復人倫經呪之妄者宜火之以杜誑惑斷瑜伽<lb/>
之教禁符式之科絶鬼巫破淫祀以正風俗進人當擇<lb/>
賢否授職當量重輕今大誥有不為君用之罪則仕者<lb/>
不復擇矣古者鄉隣善惡必記今雖設申明旌善二亭<lb/>
而無黨庠鄉學之教互知之法雖嚴訓告之方未備宜<lb/>
<pb n="KR2g0039_WYG_007-2b"/>
取古人治家睦隣之法如吕氏鄉約及鄭氏家範布之<lb/>
天下世臣大族率先以勸旌之復之以為民表而教化<lb/>
興矣近世狃於宴安墮城池銷鋒鏑諱言兵事一旦或<lb/>
有不測之虞何以為備宜勅有司以時脩城浚濠教民<lb/>
以農隙習兵且乞設武舉以收異材脩復書院以養賢<lb/>
極刑之禁慮有遺材給配婦人恐傷節義書奏上奇其<lb/>
才拜江西道監察御史時都御史袁泰怙勢不法縉上<lb/>
章劾之泰雖獲宥而直聲益振上慮縉為衆所傾召其<lb/>
<pb n="KR2g0039_WYG_007-3a"/>
父諭之曰人才甚難大器晚成其以而子歸益進其學<lb/>
復諭縉曰朕於爾義則君臣恩同父子歸其益盡心於<lb/>
古人後十年來朝朕大用爾遂侍父歸數嵗髙皇帝上<lb/>
賓赴臨忌縉者謂赴臨非詔㫖坐謫河州歲餘召還以<lb/>
為翰林待詔文皇帝初首問縉旣見寘諸左右深信任<lb/>
之凡詔勑及大制作悉出縉手每預宻議寵賚殊厚陞<lb/>
侍讀進侍讀學士上初與武臣邱福等二三人議建儲<lb/>
文臣惟金忠預焉皆靖難功臣也武臣咸請立髙煦上<lb/>
<pb n="KR2g0039_WYG_007-3b"/>
不聽獨召縉宻議旣定秘不發明年冊立仁廟為皇太<lb/>
子封髙煦為漢王拜縉翰林學士兼右春坊大學士又<lb/>
明年福等初議頗泄髙煦譛於上遂出為廣西布政司<lb/>
右叅議而李至剛復誣縉改交阯八年入奏事京師時<lb/>
文皇帝北征見仁廟而歸駕還髙煦言縉徑歸無人臣<lb/>
禮遂徵下獄後三年病死獄中仁廟即位特官其從子<lb/>
禎期為中書舍人縉負奇才名聞中外嘗脩髙皇帝實<lb/>
録及永樂大典皆為總裁性孝友重義輕利篤於故舊<lb/>
<pb n="KR2g0039_WYG_007-4a"/>
喜引拔士類文翰皆精絶嘗語人曰寧為有瑕玉不作<lb/>
無瑕石中人張興恃寵笞人於左順門下縉過之厲聲<lb/>
叱曰御座在此敢爾横邪興俛首歛退同官有失在上<lb/>
前率引為已過文皇帝嘗與縉論羣臣御筆書蹇義等<lb/>
十八名命各䟽於下於義曰其資厚重而中無定見於<lb/>
夏原吉曰有徳有量而不逺小人於劉儁曰雖有才幹<lb/>
不知顧義於鄭賜曰可為君子頗短於才於李至剛曰<lb/>
誕而附勢雖才不端於黄福曰秉心易直確有執守於<lb/>
<pb n="KR2g0039_WYG_007-4b"/>
陳瑛曰刻於用法好惡頗端於宋禮曰戅直而苛人怨<lb/>
不恤於陳洽曰䟽通警敏亦不失正於方賔曰簿書之<lb/>
才駔儈之心旣奏上以授仁廟曰李至剛朕所洞燭餘<lb/>
徐驗之仁廟因問縉建文所用諸人對曰此皆洪武中<lb/>
人才往事不足論復問尹昌隆王汝玉對曰昌隆君子<lb/>
而量不宏汝玉文翰不易得所惜者市心耳後十餘年<lb/>
仁廟出其所奏十人者以示楊士奇且曰人率謂縉狂<lb/>
士縉非狂士向所論皆定見也<lb/>
<pb n="KR2g0039_WYG_007-5a"/>
論曰昔賈生通達國體遭遇漢文坐困絳灌廢死長沙<lb/>
解公論奏切中世務皆可施行人倫檢鏡十不失一遭<lb/>
際兩朝不數年遂參大政可謂遇矣甚哉䜛人之罔極<lb/>
也語曰髙才不達直木先伐何足恠哉<lb/>
　　胡廣<lb/>
胡廣字光大吉水人革除庚辰擢進士第一賜名靖授<lb/>
翰林院脩撰文皇帝入正大統復名廣拜翰林學士兼<lb/>
左春坊大學士為上所知一時制命多出其手詔脩五<lb/>
<pb n="KR2g0039_WYG_007-5b"/>
經四書性理大全命廣總裁扈從北征出居庸入大漠<lb/>
王師所至皆廣所紀癸巳再扈從出塞禮部郎中周訥<lb/>
奏請封禪羣臣多以為言上皆不聽廣作却封禪頌上<lb/>
之丁母憂召還上問百姓安否對曰安但郡縣窮治姦<lb/>
惡外親為民厲耳遽詔罷之進文淵閣大學士兼官如<lb/>
故卒贈禮部尚書諡文穆仁廟初加贈少師<lb/>
　　金㓜孜<lb/>
金㓜孜者名善以字行臨川人洪武末中進士乙科授<lb/>
<pb n="KR2g0039_WYG_007-6a"/>
戸科給事中文皇帝即位改翰林檢討簡入内閣陞侍<lb/>
講昭皇帝在東宫時作春秋要㫖以進永樂五年陞右<lb/>
春坊右諭徳兼侍講七年駕幸北京及累征北漠㓜孜<lb/>
多從陞翰林學士仍兼諭徳詔脩五經四書性理大全<lb/>
為總裁官預脩髙皇帝實錄十八年拜文淵閣大學士<lb/>
仍兼翰林學士二十二年復從北征士卒多道病思歸<lb/>
文皇帝問羣臣㓜孜具以實對請班師上從之㑹宫車<lb/>
晏駕凡喪禮軍務皆㓜孜與楊榮決焉仁廟即位進戸<lb/>
<pb n="KR2g0039_WYG_007-6b"/>
部右侍郎仍兼文淵閣大學士翰林學士尋陞太子少<lb/>
保兼武英殿大學士賜銀圖書文曰繩愆糾謬洪熈元<lb/>
年兼禮部尚書有詔法司論死罪多寃抑者自今臨決<lb/>
必㑹大學士同審㓜孜與焉宣廟即位脩兩朝實錄為<lb/>
總裁宣徳六年卒所著有前後北征録<lb/>
論曰胡金二公皆以文學遇主致身清華即鴻議宻謨<lb/>
不可得聞而胡却封禪金勸班師持正不足多乎<lb/>
　　胡儼<lb/>
<pb n="KR2g0039_WYG_007-7a"/>
胡儼字若思江西南昌人也洪武中㑹試乙榜授華亭<lb/>
教諭改授長垣上䟽乞近地便養親詔許之改饒之餘<lb/>
干遂著為令己卯薦陞桐城令政務便民奏免積逋邑<lb/>
中多虎禱於神害遂除嘗督漕至三山值大風雪中流<lb/>
有覆舟命僕夫急援之全活者衆捕蝗道見餓死者命<lb/>
掖就民舍給以藥食是夜風雨大作所全活數百人壬<lb/>
午文皇帝入正大統召試稱㫖授翰林檢討陞侍講簡<lb/>
直内閣凡有顧問必審度而對甲申陞左春坊諭徳尋<lb/>
<pb n="KR2g0039_WYG_007-7b"/>
拜國子祭酒庚寅上北征命以祭酒兼侍講掌翰林院<lb/>
事輔皇太孫監國在講筵凡古今治亂得失必反覆開<lb/>
陳及官祭酒以身率士文皇帝甚禮重之幸太學賜坐<lb/>
講經賚予優渥時國子生有以故告歸者皆坐戍以儼<lb/>
言獲免洪熈間引疾加太子賓客致仕家居二十餘年<lb/>
以徳望重天下正統八年卒<lb/>
論曰胡公以身為教不言而諸生化之語曰前有宋胡<lb/>
後有李陳信哉<lb/>
<pb n="KR2g0039_WYG_007-8a"/>
　　黄淮<lb/>
黄淮字宗豫永嘉人洪武三十年進士為中書舍人靖<lb/>
難初召見訪政務稱㫖每朝解縉及淮立御榻左備顧<lb/>
問論議宻務令入内閣專掌制勑旣又選五人與共事<lb/>
名直文淵閣上北征長沙妖人李法良反遣豐城侯李彬<lb/>
及淮侍太子擒法良十二年坐奉表迎上不敬逮詔獄<lb/>
凡十三年獄中有省愆集自省錄獻陵即位出獄中陞<lb/>
通政使兼武英殿大學士仍入内閣獻陵大漸太子在<lb/>
<pb n="KR2g0039_WYG_007-8b"/>
南京未至中外洶洶西楊及淮佐鄭襄二王監國候太<lb/>
子至憂危嘔血宣徳二年請老上賜塟父來謝賜遊西<lb/>
苑與公侯伯師傅尚書十一人俱肩輿登萬歲山宴山<lb/>
麓比辭又宴太液池諭淮曰明年朕生日卿其復來至<lb/>
期淮至上喜八年適禮部㑹試命與學士王直充考試<lb/>
官正統十四年卒年八十三謚文簡永樂初黨獄大起<lb/>
南人避北官者又有編戍法淮言不可阿嚕台歸欵欲<lb/>
并女真吐蕃東西諸部落聽其約束請朝廷出誓詞鐫<lb/>
<pb n="KR2g0039_WYG_007-9a"/>
金定集諸國磨酒中飲為盟衆議且從之公言邊塞勢<lb/>
分易制併力一心後患滋大此奸謀不可許文皇善公<lb/>
言顧左右曰淮如立髙岡逺覽爾輩直平地見目前耳<lb/>
初同入閣者七人胡儼早休胡廣先卒解縉没詔獄惟<lb/>
西楊秉政最久東楊謀幄最宻竝總脩累朝實録而淮<lb/>
圜土十年家食餘二十年<lb/>
　　髙穀<lb/>
髙穀字世用揚州興化人永樂十三年進士改庶吉士<lb/>
<pb n="KR2g0039_WYG_007-9b"/>
二十三年改春坊司直郎洪熈初為翰林侍講正統元<lb/>
年楊文貞薦充講官脩實錄景泰初進工部尚書兼翰林<lb/>
學士是年邊數請使迎上皇侵我上谷雲中急議相顧<lb/>
忌不能决中書舍人趙榮毅然獨請往穀壯榮解金帶<lb/>
贈榮曰子忠義人也上皇將至言奉迎禮宜厚㑹有千<lb/>
戸龔遂榮投匿名書公所袖入朝傳示羣公卿言官䟽<lb/>
聞上詰匿名書從何所得穀曰得自臣所遂榮恐累穀<lb/>
自縛闕下下詔獄上亦不深罪遂榮也二年進少保東<lb/>
<pb n="KR2g0039_WYG_007-10a"/>
閣大學士明年廢東宫立懷獻為太子穀悲憤不敢争<lb/>
加太子太傅亦不敢辭是時内閣不相能上䟽言經筵<lb/>
日講關係聖徳尤在得人遂薦大理少卿陳詢侍講楊<lb/>
鼎充日講官左都御史王文大理卿蕭維禎庶子王恂<lb/>
入内閣上令詢鼎侍經筵文遂得入内閣文旣入内閣<lb/>
又輒與穀相擠五年勑穀視南畿灾尋還朝力救都給<lb/>
事中林聰得不死七年進少保大學士謹身殿是年陳<lb/>
循及王文皆以子不得舉訐順天考鄉試官劉文介公<lb/>
<pb n="KR2g0039_WYG_007-10b"/>
儼上令穀覆試穀曰貴胄與寒畯爭進已不可况從而<lb/>
為之辭奏斥林廷一人事遂已裕陵復辟内閣諸臣皆<lb/>
流放竄殛英宗曰穀在内閣每議迎駕及南内事輙左<lb/>
右朕穀無他膓可致仕穀官至台鼎而家業蕭然敝廬<lb/>
瘠田僅足衣食身没未幾子孫貧窶方毅端靖潔亷無<lb/>
私卓然有古大臣之風成化初姚文敏旣請諡王佐鄺<lb/>
埜又上言穀鯁直不回端亮有守始以翰林學士侍英<lb/>
宗經筵入内閣輔政孜孜為國恪持公論景泰間力主<lb/>
<pb n="KR2g0039_WYG_007-11a"/>
遣使迎鑾之議及其還駕獨建備禮郊迎䇿天順初以<lb/>
老疾乞歸田里遂卒于家進退有道始終不渝得贈太<lb/>
保諡文毅<lb/>
論曰黄文簡勤愼詳宻見危能安髙文毅亷靖端方臨<lb/>
難不懼迹其保䕶儲宫十年瀕死力主迎鑾以忠謹稱<lb/>
可謂大臣也已<lb/>
　　吕原<lb/>
呂原字逄原秀水人正統七年進士第二入翰林時選<lb/>
<pb n="KR2g0039_WYG_007-11b"/>
翰林講讀官裴綸杜寧謝璉王玉江淵陳文李紹商輅<lb/>
劉俊及原十人習制誥於東閣十四年罷景泰中倪謙<lb/>
及原教内官黄賜等書于文華殿東廡上一日至廡中<lb/>
命二人講倪講詩國風原講書堯典上悦問二人官謙<lb/>
對臣左中允兼翰林侍講公對臣右中允兼侍講上又<lb/>
問中允講讀官品對曰皆正六品上曰品同安得相兼<lb/>
令左右取官制覽顧二人曰進汝二人講讀學士兼中<lb/>
允他日上再至二人遷坐旁壁下上曰何跼蹐乃爾二<lb/>
<pb n="KR2g0039_WYG_007-12a"/>
人頓首對君父嘗臨坐臣子避不敢當上喜後至館輒<lb/>
立語或東西行不復坐天順初改通政左叅議仍兼侍<lb/>
講入内閣尋陞翰林學士石曹寵用事知敬原朝㑹衣<lb/>
青袍亨笑曰行為先生易緋不答未幾岳正曁原列上<lb/>
石曹罪状䟽留中不𤼵曹石恐謀摘承天門灾詔中有<lb/>
訕語上大怒召對近臣曰正大膽固敢爾原素謹厚左<lb/>
右正何也岳旣去原得留與李賢同在内閣李通達見<lb/>
事立斷原守正謹恪稍濟之持重脩大明一統志充總<lb/>
<pb n="KR2g0039_WYG_007-12b"/>
裁官居母憂尋卒贈禮部左侍郎諡文懿<lb/>
論曰吕公醇徳至列曹石罪状何其直也人有不為而<lb/>
後可以有為信矣惜以𢎞徳淪促齡謂非命耶公子太<lb/>
常㦂㦂子京兆言言子鄉貢進士科進士程及穆皆以<lb/>
文學行藝紹其家聲科旣死室無寧嵗天之報施善人<lb/>
其何如哉<lb/>
　<lb/>
　今獻備遺卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十八</head>
    <p>
<pb n="KR2g0039_WYG_018-1a"/>
欽定四庫全書<lb/>
　今獻備遺卷十八　　　　明　項篤壽　撰<lb/>
　　薛瑄<lb/>
薛瑄字徳温山西河津人母夢紫衣人入謁生瑄年十<lb/>
二善詩賦及見程朱書嘆曰此道學正脉也遂焚詩賦<lb/>
專心理學永樂庚子舉鄉試第一辛丑登進士第擢御<lb/>
史監湖廣銀場黜貪墨正風俗手録性理大全誦讀之<lb/>
遷山東提學僉事諸生呼曰薛夫子正統間楊士竒薦<lb/>
<pb n="KR2g0039_WYG_018-1b"/>
為大理右少卿轉左少卿作大理箴以自警時王振與<lb/>
瑄同鄉也雅欲見瑄有勸瑄拜其門者瑄曰安有受官<lb/>
公朝拜他人乎遇諸塗瑄獨正立振銜之會辨寃獄附<lb/>
振者誣瑄繫獄當死人皆危之瑄曰辨寃獲咎死何愧<lb/>
焉讀易自如瑄子五人伏闕下争代死諸大臣頗申救<lb/>
之得免歸杜門不出造詣益深己巳額森攻都城給事<lb/>
中程信論薦起為大理寺丞分守北門都帥初疑其迂<lb/>
及與議遂訪䇿焉瑄曰以天時人事觀之彼必宵遁既<lb/>
<pb n="KR2g0039_WYG_018-2a"/>
而果然景泰初陞南京大理寺卿太監金英奉使道南<lb/>
京人皆餞之江上瑄獨不往英言於衆曰南京好官惟<lb/>
薛卿耳召還復為大理寺卿草場火朝廷欲重罪典守<lb/>
者瑄力辯得免蘇松饑民乞粟富家不與遂火其廬蹈<lb/>
海以避罪上命王文往亷之文坐以謀叛籍其家瑄抗<lb/>
章論辯全活甚衆天順初遷禮部右侍郎兼翰林院學<lb/>
士召入内閣知制誥主考會試尋轉左侍郎詔遣使求<lb/>
獅子於西畨瑄諫不聴時石亨横瑄嘆曰君子見幾而<lb/>
<pb n="KR2g0039_WYG_018-2b"/>
作豈俟終日乎引疾乞致仕歸從學者衆其學貴實踐<lb/>
不事口耳嘗曰自朱子後理學已明不必著書所著惟<lb/>
讀書録又有河汾集天順甲申卒年七十三諡文清<lb/>
　　岳正<lb/>
岳正字季方直𨽻漷縣人也正統戊辰會試第一廷試<lb/>
及第授翰林編修英廟復辟進修撰以吏部尚書王翺<lb/>
薦召見文華殿上遥見遽曰好既陞陛登殿連曰好好<lb/>
問年幾何對曰四十上曰正好問何處人曰漷縣上曰<lb/>
<pb n="KR2g0039_WYG_018-3a"/>
又是北方人問治何經曰尚書上曰是書經尤善問何<lb/>
科進士對曰臣以正統十三年及第上益善曰又是我<lb/>
所取者顧謂正曰今用汝内閣參預機務許彬老矣不<lb/>
足恃也正頓首辭出赴閣至左順門石亨張軏自外入<lb/>
愕然曰何以至此比入見上曰今内閣朕自訪得一佳<lb/>
士亨軏請為誰上曰岳正亨軏陽賀曰誠佳上曰但官<lb/>
小耳今須與吏部左侍郎兼翰林學士如何亨軏因奏<lb/>
曰陛下欲陞正亦甚易但姑試之果稱職未晚也上黙<lb/>
<pb n="KR2g0039_WYG_018-3b"/>
然正感知遇所奏對皆忠讜多稱㫖欽天監湯序言變<lb/>
異謂姦臣未盡之故上以問正正曰姦臣實未聞若求<lb/>
之將人人自危且序術不足信事遂寢時石亨與太監<lb/>
曹吉祥怙寵擅權有投匿名書指斥時政者緝捕甚急<lb/>
上令正撰榜募捕正曰為政有體盜賊責兵部姦宄責<lb/>
法司豈有朝廷出榜購募人邪上謂吉祥曰正言是也<lb/>
嘗為上言曹石聲勢太盛宜早禁制上曰汝可以朕意<lb/>
告之正徑造亨諷令稍自戢二人益怨正矣會承天門<lb/>
<pb n="KR2g0039_WYG_018-4a"/>
災上下詔責躬實正視草厯陳弊政詞極切直遂有飛<lb/>
語指為謗訕内批降廣東欽州同知道漷以母老留未<lb/>
行會有憾正者以事中正逮繫詔獄謫戍肅州鎮夷所<lb/>
上每念正曰岳正倒好只是大膽曹石敗上謂大學士<lb/>
李賢曰岳正向固言之賢請曰正有老母幸放歸乃命<lb/>
釋為民憲廟初臺諫請復正及御史楊瑄官吏部擬調<lb/>
南京有㫖勿調復職充經筵講官纂修英廟實録李賢<lb/>
欲出正為南京國子祭酒正不應有忌正者偽為正劾<lb/>
<pb n="KR2g0039_WYG_018-4b"/>
賢疏草賢以是怨正會廷薦為兵部侍郎與都給事中<lb/>
張寧名竝上寧負才氣亦被譖遂皆外補而以正為興<lb/>
化知府成化己丑致仕卒于家所著有深衣纂誤及𩔖<lb/>
博稿<lb/>
論曰文清明體適用足為眞儒其抗王振違石亨生死<lb/>
不悔所稱大丈夫者非耶岳公受知英皇一旦拔起遂<lb/>
秉中軸遇亦竒矣竟忤曹石及受讒文達坎壈以死悲<lb/>
夫<lb/>
<pb n="KR2g0039_WYG_018-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_018-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷五</head>
    <p>
<pb n="KR2g0039_WYG_005-1a"/>
欽定四庫全書<lb/>
　今獻備遺卷五　　　　　明　項篤壽　撰<lb/>
　　宋訥<lb/>
宋訥字仲敏大名滑縣人也元至正間舉進士授鉛山<lb/>
縣知縣洪武十三年徴詣公車除國子監助教應制撰<lb/>
諸勑文操筆立就稱㫖超拜翰林院學士遷文淵閣大<lb/>
學士日見親信太學成擢祭酒師道尊嚴諸生畏且愛<lb/>
之乙丑戊辰兩科取士多出大學而魁選尤多大被賞<lb/>
<pb n="KR2g0039_WYG_005-1b"/>
遇訥嘗有疾上遣中使致諭畧曰卿禀純誠病必速差<lb/>
且命畫工繪象以肖焉上覽之甚喜然終老之召其子<lb/>
望江主簿麟侍養京師居常寢食恒在廂房不宿于家<lb/>
疾革乃歸卒于私第年八十上親為文以祭官其次子<lb/>
復祖為司業<lb/>
論曰董生有言養士莫大乎太學高皇帝初建成均得<lb/>
宋公為師教人先躬行而後口説故士皆務實人材質<lb/>
直朴醇足以適用蓋身教行而師道立也諺曰桃李不<lb/>
<pb n="KR2g0039_WYG_005-2a"/>
言下自成蹊惡在多言哉<lb/>
　　朱善<lb/>
朱善字備萬江西豐城人也十嵗能文通經義元末隱<lb/>
居纂述所著有詩經解頤詩經輯釋史輯諸書事繼母<lb/>
李氏甚孝避兵扶母竄匿者十餘日竟兩全高皇帝既<lb/>
定天下開設學校而豐城仍舊為富州州守强富中請<lb/>
為訓導南昌守許方以名聞于朝授郡教授洪武八年<lb/>
徵赴京廷試第一除翰林院修撰署院事兼知制誥逾<lb/>
<pb n="KR2g0039_WYG_005-2b"/>
年以家屬不完謫教遼東著遼海集未至遼賜還鄉十<lb/>
七年召授翰林待詔十八年奉㫖校文禮闈授文淵閣<lb/>
大學士以疾告歸卒卒之前夕有星如虹墜于所居鄉<lb/>
人異之<lb/>
論曰朱公雖純嘿以明經薦陟館閣不為不遇矣<lb/>
　　劉崧<lb/>
劉崧字子高江西泰和人也初名楚國初更名崧以經<lb/>
明行修薦為兵部職方郎中歴署總部事奉命徵糧鎮<lb/>
<pb n="KR2g0039_WYG_005-3a"/>
江多公侯官田崧歸奏之有㫖分官民田尋命往廣東<lb/>
買馬及㸃視山東驛遞相視萊州遭風海船皆稱職遷<lb/>
北平按察司副使政有聲績徵拜禮部侍郎嘗奉勑撰<lb/>
勲臣神道碑銘及封誥宋濂見其文嘆曰此今之司馬<lb/>
子長也進攝吏部尚書踰月以災異免徵拜國子司業<lb/>
賜鞍馬令朝夕見必燕語移時未幾以疾卒于京師崧<lb/>
性㢘慎所居屋壞半以茅覆之曰令後世師吾儉家有<lb/>
田五十畝居官弗復增一布被十餘年為鼠所傷命更<lb/>
<pb n="KR2g0039_WYG_005-3b"/>
置之仍補鼠傷者以衣其子赴北平時始盡支職方俸<lb/>
得白金九十兩封識託其鄉人及歸取之其人悉用去<lb/>
崧不復問所著有職方詩集行于世<lb/>
論曰劉子髙之清近世所未見也其權吏部也不逾月<lb/>
而免功業不概見惜哉<lb/>
　　董倫<lb/>
董倫字安常東昌恩縣人也世居燕之宛平元末徵辟<lb/>
不出洪武十五年單縣張寧以倫薦徵為春坊贊善大<lb/>
<pb n="KR2g0039_WYG_005-4a"/>
夫賜冠帶事懿文皇太子其所陳説多忠厚高皇帝聞<lb/>
而喜十八年陞春坊大學士會東宫晏駕二十五年出<lb/>
為河南左叅議在任盡心民事名其退食之堂曰後樂<lb/>
方孝儒為之記嘗草封事數千言悉當上意二十六年<lb/>
上書薦肇州吏目諸葛伯衡擢為陜西右叅議三十年<lb/>
詿誤坐免謫教須南皇太孫憐而老之賜白金若干鎰<lb/>
建文初眷念舊學屢問倫左右多言倫可用召拜禮部<lb/>
侍郎兼翰林院學士與方孝儒入内閣侍經筵考庚辰<lb/>
<pb n="KR2g0039_WYG_005-4b"/>
會試得名士胡廣吳溥楊榮楊溥胡濙輩號稱得人<lb/>
解縉之謫河州也與倫書祈哀倫言之于上召還以縉<lb/>
為翰林待詔其拳拳汲引𩔖此倫質直敦厚有文學為<lb/>
時所重濟時匡君之念老而益篤革除年間卒<lb/>
論曰昔魏徵言願為良臣不願為忠臣有以哉董公以<lb/>
丼盤之舊建文中復赴宣室之召從容清禁壽考令終<lb/>
將不得為良臣乎哉<lb/>
　　陳瓘<lb/>
<pb n="KR2g0039_WYG_005-5a"/>
陳瓘字同故江西廬陵人也少讀書元季知天下將亂<lb/>
棄去習兵法環所居皆良田改築場樹木人莫測其意<lb/>
數年樹成列四方盜蜂起遂募義勇屯其中保障一鄉<lb/>
頼以安堵七年陳友諒將熊天瑞强致瓘與俱至九江<lb/>
瓘知陳氏必敗去之甲辰高皇帝克武昌瓘因𢎞文館<lb/>
學士羅復仁謁軍門陳救亂安民之䇿悉見聽納擢湖<lb/>
廣行省左右司員外郎改左司都事僉郎中陞大都督<lb/>
府經歴大將軍徐達北征瓘贊軍事既克泰州留瓘督<lb/>
<pb n="KR2g0039_WYG_005-5b"/>
築城之役尋命總制真州軍事丙午除寧國知府首興<lb/>
學育材問民所疾苦禁并兼覈欺隱所創户帖命布之<lb/>
天下宣城民田濵江者嵗患水加築隄防伐石作水門<lb/>
以時蓄洩强盜刼麥舟坐死者四十八人瓘曰此皆愚<lb/>
民因舟漂抵岸引梃取之非素有合謀安得論死至衆<lb/>
邪乃坐先取者一人餘減死論奉命督餉北平還京師<lb/>
臺省爭薦之瓘固辭歸召赴京道病卒<lb/>
論曰瓘有文武材雖早死不究所用然其才不已可概<lb/>
<pb n="KR2g0039_WYG_005-6a"/>
見乎<lb/>
　　陳遇<lb/>
陳遇字中行金陵人篤學博覽至正中授温州路教授<lb/>
棄官歸人稱為靜誠先生上定金陵秦元之薦宜顧問<lb/>
召見與語大悦稱先生與官辭不就上問保國安民大<lb/>
計以不嗜殺人薄斂任賢為對再除翰林學士固辭除<lb/>
禮部侍郎又固辭上望見連呼君子除禮部尚書又固<lb/>
辭自是不煩以務每燕見賜坐食談説經史人有過被<lb/>
<pb n="KR2g0039_WYG_005-6b"/>
譴力為解上嘗曰卿老矣有子可帶刀衛朕頓首伏地<lb/>
辭年七十二卒時江西鈆山龔斆學博行淳以明經為<lb/>
教授御史葉孟芳薦徵至洪武十三年秋上坐武英殿<lb/>
見諸儒使言志皆對曰不敢上負聖主自棄明時上喜<lb/>
始置輔官以王本杜佑及斆為春官杜斆趙民望吳源<lb/>
為夏官秋冬官缺令兼攝未幾斆致仕十四年起為國<lb/>
子司業陞祭酒杜斆壺關人勤慎力學精通易書詩為<lb/>
四輔官兼太子賔客後以疾卒源興化儒學教授洪武<lb/>
<pb n="KR2g0039_WYG_005-7a"/>
十三年中書舍人林廷綱薦源徳行本以儒士行誼著<lb/>
聞<lb/>
論曰靜誠堅志辭爵禄而恩禮不衰豈徒高尚其事要<lb/>
亦明哲自保者矣龔斆王本杜佑杜斆趙民望吳源亦<lb/>
一時之儁也<lb/>
　　樂韶鳳<lb/>
樂韶鳯全椒人乙未從渡江叅贊機事洪武三年授起<lb/>
居注遷兵部尚書改侍講學士修大明日厯重定洪武<lb/>
<pb n="KR2g0039_WYG_005-7b"/>
正韻更製釋奠先師樂章病免八年陞祭酒尋致仕歸<lb/>
以壽終友人趙奎王才魯文質陳旭陳友竝起畎澮從<lb/>
上渡江取采石奎有材畧立功授總管守宜興洪武四<lb/>
年從征丼肅猝遇敵衆畏怖奎獨奮殊死戰敗之旭英<lb/>
毅多智識友有膽氣常居前鋒才有材武文質攻醫授<lb/>
太醫院判奎才竝都指揮使旭從靖難封雲陽伯友平<lb/>
蠻功封武平伯<lb/>
　　陶凱<lb/>
<pb n="KR2g0039_WYG_005-8a"/>
陶凱字中立臨海人博學善文洪武初薦脩元史選授<lb/>
太子書尋除翰林應奉文字三年超陞禮部尚書四年<lb/>
請建奉先殿乾清宫左上日焚香朔望薦新及節序生<lb/>
辰祭用常饌行家人禮上從之凱每議禮與藁城崔亮<lb/>
相可否亮亦善論奏是嵗請選人專任東宫官罷兼領<lb/>
職上曰古者不備官惟賢能是用廷臣有才望勲徳者<lb/>
兼東宫官非無謂也嘗慮廷臣與東宫官有不相能遂<lb/>
成嫌隙其禍非細若江充事可為明鑑朕今立法令府<lb/>
<pb n="KR2g0039_WYG_005-8b"/>
省臺官兼東宫贊輔之職父子一體君臣一心庶幾無<lb/>
患五年凱言漢唐皆有會要記載時政及起居注記言<lb/>
記事宜令臺省府各置銅匱簿錄聖㫖及時政依會要<lb/>
編𩔖為書上從之出為湖廣叅政致仕八年召為國子<lb/>
祭酒尋老復以叅政致仕自稱耐久道人上怒曰何自<lb/>
賤也尋坐罪初牛諒與凱同為禮部尚書以怠職犧牲<lb/>
不中廢功臣廟不葺降主事尋復尚書未幾坐不職罷<lb/>
時有潼川楊訓文者元淮海書院山長居江都吳元年<lb/>
<pb n="KR2g0039_WYG_005-9a"/>
徵為起居注兩遷中書省左司郎中入禮部亦與凱同<lb/>
為尚書已而改户部出為河南行省叅政亮初為禮曹<lb/>
主事洪武元年召為禮部尚書滕毅不知何許人與訓<lb/>
文同以儒士徵從事徐相國幕下授起居注上命集古<lb/>
無道之君如桀紂秦皇隋煬事以進曰往古人君善惡<lb/>
皆朕龜鑑也洪武元年初設六部首擢毅為吏部尚書<lb/>
論曰兩祭酒學行醇固模節克端一時趙王輩文武兼<lb/>
資足稱為憲者矣<lb/>
<pb n="KR2g0039_WYG_005-9b"/>
　　唐鐸<lb/>
唐鐸鳯陽人洪武庚子從攻江州授西安縣丞召為殿<lb/>
中侍御史陞刑部尚書改兵部尚書改諫議大夫左遷<lb/>
復為兵刑二部尚書致仕再起為太子賔客尋陞太子<lb/>
少保二十八年使龍州諭趙宗壽還復出叅議總兵楊<lb/>
文軍事經畫守衛撫輯蠻獠鐸重厚慎宻靖㢘不妄取<lb/>
予上初起兵時即侍左右每以故舊遇之僚屬罪數連<lb/>
鐸上念鐸篤行皆不問時諸卿中詹徽以才勝鐸以徳<lb/>
<pb n="KR2g0039_WYG_005-10a"/>
勝不動聲色而政務自理人咸愛之<lb/>
論曰唐公重厚少文獨受眷知簡導春宫有以哉<lb/>
　　郁新<lb/>
郁新臨淮人洪武二十二年除户部度支主事賜名新<lb/>
超陞戸部右侍郎陞尚書凡十三年綜理周宻而取民<lb/>
有節上嘗問天下户口田賦地理險易計數新答無遺<lb/>
謬時親王嵗禄米五萬石他賜物又萬餘新定嵗一萬<lb/>
石并定郡王將軍中尉主君禄建文中調兵食効勞靖<lb/>
<pb n="KR2g0039_WYG_005-10b"/>
難後復戸部尚書永樂元年言淮河間多淺灘趺坡阻<lb/>
運舟請自淮安用船可載三百石以上者運入淮河沙<lb/>
河至陳州潁溪口趺坡下復以淺船可載三百石以上<lb/>
者運至趺坡上别以大船載入河至八柳樹諸處令河<lb/>
南車夫陸運至衛輝入衛河輸北京二年上屯田賞罰<lb/>
例三年卒<lb/>
論曰郁公定諸王宗室詔禄之額及置漕□淺船轉輸<lb/>
之制至今頼之乃者屬籍繁增禄入匱竭後將不繼漢<lb/>
<pb n="KR2g0039_WYG_005-11a"/>
唐服窮親盡皆不得衣食縣官而四民之業俾得自效<lb/>
載在典籍可考也安得起新與之議哉<lb/>
　　詹同<lb/>
詹同字同文徽州新安人元舉茂才異等為郴州學正避<lb/>
亂黄州事漢為翰林學士承㫖兼御史甲辰兵下武昌<lb/>
來見授國子博士陞考功郎中丙午為起居注命有司<lb/>
訪求古今書籍因謂曰三皇五帝之書不盡傳於世後<lb/>
鮮知其行事漢武帝購遺書六經始出雄才大畧後世<lb/>
<pb n="KR2g0039_WYG_005-11b"/>
罕及吾每觀孔子之言如節用愛人使民以時真治國<lb/>
之良規萬世師也吳元年上諭曰國史貴直筆昔唐太<lb/>
宗觀史雖失大體然命直書建成事是欲以公天下也<lb/>
予平日言行是非善惡汝等皆當直書勿隱自翰林待<lb/>
制遷直學士陞侍讀學士上嘗諭曰古人文章明道徳<lb/>
通世務如典謨皆明白簡易無深險怪僻之語孔明出<lb/>
師表亦何嘗雕刻為文而誠意溢出至今使人誦之忠<lb/>
義感激近世辭雖艱深意實淺近即使過於相如揚雄<lb/>
<pb n="KR2g0039_WYG_005-12a"/>
何禆實用自今翰林為文但取通道術達時務者無事<lb/>
浮藻洪武四年陞吏部尚書上言陛下起兵渡江以來<lb/>
征討平定之蹟禮樂治道之詳雖有紀載尚未成書乞<lb/>
編日厯傳于後世上從之命公與侍講學士宋訥為總<lb/>
裁官七年五月大明日厯成自上起兵臨濠至六年癸<lb/>
丑冬十二月凡征伐次第禮樂沿革刑政設施羣臣功<lb/>
過四夷朝貢之𩔖莫不具載為一百卷公及宋訥又言<lb/>
日厯藏之天府人欲見之有不可得臣請如唐太宗貞<lb/>
<pb n="KR2g0039_WYG_005-12b"/>
觀政要分𩔖更輯聖政為書以傳天下後世上從之分<lb/>
四十𩔖自敬天至制蠻夷凡五卷名皇明寳訓自後凡<lb/>
有聖政史官日紀録之隨𩔖增入尋以翰林學士承㫖<lb/>
致仕未幾復為承㫖翰林學士卒<lb/>
　　開濟<lb/>
開濟字來學一字學臣洛陽人以明經舉為府學訓導<lb/>
陞國子助教與胡丞相善以疾罷歸訓徒里中洪武十<lb/>
四年御史大夫安然薦濟有治才召試刑部尚書未幾<lb/>
<pb n="KR2g0039_WYG_005-13a"/>
為真濟勤敏有為嘗奏令司置考功圖日書所行事稽<lb/>
覈勤怠上喜賜大第十五年監察御史趙仁言曩以賢<lb/>
良方正聰明正直孝弟力田列置郡縣政績少聞又聘<lb/>
天下秀才以資任用臣愚莫若考其經明行脩達於政<lb/>
事者為一等通曉四書才兼幹濟者為一等量才授職<lb/>
往代舊官其既代之官就令布按二司覈其稱職平常<lb/>
不稱職給文赴吏部再覈去留上覽其言謂濟等曰秀<lb/>
才今徵至數千人宜嚴試授職濟等條議乞選有才識<lb/>
<pb n="KR2g0039_WYG_005-13b"/>
文武之臣公暇延訪秀才以明經行脩為一科工習文<lb/>
詞為一科通曉四書為一科人品俊秀為一科言有條<lb/>
理為一科曉達治道為一科六科備者為上三科以上<lb/>
為中三科以下為下不通一科者不在擢中上從之濟<lb/>
敏慧有才辯凡國家經制田賦獄訟工役河渠事一算<lb/>
畫即有條理可為世守人忌其才高又見上每召濟議<lb/>
事謗言遂起竟暴卒<lb/>
論曰開公以名世才通達政體言聽計從幸矣竟不免<lb/>
<pb n="KR2g0039_WYG_005-14a"/>
于讒口讒説之堲有以哉<lb/>
　　吳伯宗<lb/>
吳伯宗金谿人洪武四年進士第一人時初開科取士<lb/>
賜袍笏冠帶擢禮部員外郎命與學士宋訥同脩大明<lb/>
日厯胡惟庸方用事欲人附已伯宗性剛直不肯下惟<lb/>
庸恨之八年惟庸竟中伯宗謫居鳯陽論時政因言惟<lb/>
庸專恣不法不宜獨在中書辭甚剴切上得奏即召之<lb/>
還十二年進講東宫陳正心誠意之説明年改翰林典<lb/>
<pb n="KR2g0039_WYG_005-14b"/>
籍上製十題命賦援筆立就詞語峻潔上曰伯宗才子<lb/>
除太常寺丞辭改國子司業又固辭忤㫖貶金縣學教<lb/>
諭至召還翰林檢討十五年初設殿閣學士伯宗為武<lb/>
英殿大學士十六年冬坐弟仲宴為三河知縣謬薦人<lb/>
詞連伯宗復為翰林檢討明年卒所著有南宫使交成<lb/>
均玉堂諸集<lb/>
論曰吳公以首科及第受知聖主簡直宻勿可謂遇矣<lb/>
而旋起旋廢才不究用謂非命耶<lb/>
<pb n="KR2g0039_WYG_005-15a"/>
　　吳沉<lb/>
吳沉字濬仲金華人博學善屬文洪武十二年薦授翰<lb/>
林侍制應對失㫖左遷渭源教諭未行改翰林典籍陞<lb/>
東閣大學士十六年進精誠録三卷上命沉為叙時撰<lb/>
千家姓沉為表進未幾考功劾怠事降侍書尋改國子<lb/>
博士致仕嘗著辯言孔子封王為非禮自是布政使夏<lb/>
寅祭酒邱濬皆以封孔子王及諡為非禮<lb/>
論曰吳公議孔廟事百五十年始行之讀所撰千家姓<lb/>
<pb n="KR2g0039_WYG_005-15b"/>
多異其不見傳何也<lb/>
　　劉三吾<lb/>
劉三吾字如孫以字行初名崑茶陵人洪武十七年通<lb/>
政使茹瑺薦徵至老矣應對詳慎除左贊善歴陞翰林<lb/>
學士博學通經史文章典麗既入翰林備顧問每預宻<lb/>
議懿文太子卒上意在文皇問公對曰太孫年富子没<lb/>
孫承適統體也即立燕王置秦晉二王何地上遂立建<lb/>
文君為皇太孫十八年三月上省躬録上命儒臣編古<lb/>
<pb n="KR2g0039_WYG_005-16a"/>
帝王祭祀灾祥感應可為鑒戒者為存心録既又命公<lb/>
編漢以來灾異之應臣下者為書賜名省躬録二十六<lb/>
年以婿趙勉為戸部尚書坐罪乞免官未幾又復學士<lb/>
上厭表箋多諛詞纎巧命公及右贊善王俊華撰定頒<lb/>
天下尋暴卒<lb/>
論曰劉公耄年遭遇潤色洪業翊贊經綸詞命典實卓<lb/>
然名家可不謂有學有守者哉<lb/>
　<lb/>
<pb n="KR2g0039_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷五<lb/>
</p>
<p>
</p>
  </div>
</body>
</text>
</TEI>
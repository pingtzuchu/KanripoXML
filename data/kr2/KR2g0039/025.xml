<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十五</head>
    <p>
<pb n="KR2g0039_WYG_025-1a"/>
欽定四庫全書<lb/>
　今獻備遺卷二十五　　　明　項篤夀　撰<lb/>
　　章懋<lb/>
章懋字徳懋浙江蘭谿人也成化甲戌㑹試第一人改<lb/>
翰林庶吉士授編脩時元宵舉放燈火命館局賦詩懋<lb/>
與同官莊昶黄仲昭連名諫止忤㫖杖闕下左遷知臨<lb/>
武縣言者申救改南京大理寺左評事遷福建按察司<lb/>
僉事毅然以振風紀為己任勘獄牒剔吏蠧踣官邪滌<lb/>
<pb n="KR2g0039_WYG_025-1b"/>
民瘼招通畨貨以便商聴民採礦以絶盜認納海田虚<lb/>
稅計擒泰寧沙尤諸盜考績赴部疏乞解官吏部尚書<lb/>
尹旻詰之曰不罷軟不貪酷不老病如何可退懋曰古<lb/>
人正色立朝某則罷軟古人一介不取視民如傷某則<lb/>
貪酷年雖未艾鬚髮早白可謂老疾竟得請歸閉門不<lb/>
入城府力耕以自給四方弟子執業者雲従名卿隠士<lb/>
接軫于門家貧刈蔬脱粟而餉之或諷為文章曰小技<lb/>
爾予弗暇請著述曰儒先之言至矣盡矣刪其繁蕪可<lb/>
<pb n="KR2g0039_WYG_025-2a"/>
也𢎞治辛酉以薦起南京國子祭酒母喪力辭詔増設<lb/>
司業聴終制赴官癸亥服闋再辭弗允始就列首厲教<lb/>
化明道術肅儀軌六館之士翕然向風姑蘇尤樾母病<lb/>
不得歸省懋許之或謂無例曰吾寧以違制受譴不忍<lb/>
絶其母子之情也再上脩舉學政條陳弊政二疏正徳<lb/>
改元陳言勤聖學隆繼述謹大婚重詔令敬天戒五事<lb/>
疏八上乞歸尋陞南京太常寺卿進禮部侍郎致仕世<lb/>
宗初特進南京禮部尚書仍致仕辛巳冬卒年八十有<lb/>
<pb n="KR2g0039_WYG_025-2b"/>
六贈太子少保諡文懿<lb/>
論曰章公純粹塞淵耄期好學博而能約含章自晦碩<lb/>
聞益彰篤實輝光斯之謂矣<lb/>
　　羅倫<lb/>
羅倫字彛正江西永豐人也成化丙戌㑹試第三人廷<lb/>
對萬言不屬草中引程正公語接賢士大夫之時多親<lb/>
宦官宫妾之時少執政者令節下句倫不可擢第一人<lb/>
授翰林脩撰大學士李賢遭喪朝廷留之倫詣賢私第<lb/>
<pb n="KR2g0039_WYG_025-3a"/>
告以不可上疏歴陳古今起復之非反覆數千言疏入<lb/>
調泉州市舶司提舉明年召還改南京脩撰辭疾歸隠<lb/>
金牛山授徒著書嘗欲倣古置義田以贍族人有助堂<lb/>
食錢者謝弗受衣乏衣者遇道死者輒解以覆之客晨<lb/>
至令具飯妻曰瓶粟罄矣命其子干之旁舍比舉火日<lb/>
巳午倫晏如也山中結茅屋以居間為文章以𤼵其感<lb/>
慨之意所著有一峯集<lb/>
論曰一峰孤介絶俗不媿科名坎壈以死其所建白偉<lb/>
<pb n="KR2g0039_WYG_025-3b"/>
然與日月争光信孝敬之准式人倫之師友矣語多𫝊<lb/>
故弗叙近世諸君子之于江陵豈聞先生之風而興起<lb/>
者與江陵非文達比難易輕重世能辨之矣<lb/>
　　莊㫤<lb/>
莊㫤字孔暘直𨽻江浦人也成化丙戌進士選庶吉士<lb/>
授翰林院檢討與羅倫陳獻章相友善同編脩章懋黄<lb/>
仲昭上培養君徳疏諫止上元放燈忤㫖謫湖廣桂陽<lb/>
州判未行給事中毛𢎞御史陳壮論救改南京行人司<lb/>
<pb n="KR2g0039_WYG_025-4a"/>
左司副遭艱不起𢎞治甲寅以薦赴部入謁三揖不跪<lb/>
太宰耿裕起揖延之茶復除行人司副陞南京吏部郎<lb/>
中丙辰以病告歸所著有定山集<lb/>
論曰世稱莊定山豪邁胷中多竒早以直諫著聲可謂<lb/>
偉矣老而赴召偃蹇以去信哉出處之際人所難言也<lb/>
　<lb/>
　<lb/>
　<lb/>
<pb n="KR2g0039_WYG_025-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十五</head>
    <p>
<pb n="KR2g0039_WYG_035-1a"/>
欽定四庫全書<lb/>
　今獻備遺卷三十五　　　明　項篤夀　撰<lb/>
　　謝鐸<lb/>
謝鐸字鳴治浙江太平人天順甲申進士選翰林庻吉<lb/>
士授編修奉㫖校勘通鑑綱目上疏言宋神宗喜通鑑<lb/>
理宗好綱目而不能推之政治因勸求賢講學以史册<lb/>
質經傳窮義理則大本立而萬目自隨矣歴陞南京國<lb/>
子祭酒上疏請増楊時從祀而黜呉澄復疏擇師儒慎<lb/>
<pb n="KR2g0039_WYG_035-1b"/>
科貢廣載籍復㑹饌均差遣尋改北雍請増號舍修堂<lb/>
室以廟門衢面多狹斜買地廓之買官廨三十餘區居<lb/>
學官以省僦直皆出夫皂僱役羨籍之于公諸生貧困<lb/>
者有給死者請京府致賻給驛歸其䘮凡所建白皆師<lb/>
古義持獨見不狥俗希世也所著有方石文集及赤城<lb/>
論諫録赤城詩集刻方遜志集以傳仕終禮部右侍郎<lb/>
卒贈尚書諡文肅<lb/>
論曰謝公發迹藝林兩司辟雍矩嚴道立無忝師模方<lb/>
<pb n="KR2g0039_WYG_035-2a"/>
毅簡潔卓然罕儔矣<lb/>
　　黄孔昭<lb/>
黄孔昭字世顯浙江太平人天順庚辰進士歴陞文選<lb/>
郎中甞曰國家用才猶農積粟粟積于豐嵗可以濟饑<lb/>
才儲于平時可以濟事茍負矯激以閉門謝客為髙天<lb/>
下人才何由知之公退客至輙延見詢訪有所得即書<lb/>
于册㕘之輿論用之各當其才雖小官不忽也勢要干<lb/>
請輙力言其不可或不能盡沮其人多自敗在文選者<lb/>
<pb n="KR2g0039_WYG_035-2b"/>
十五年稱知人仕終南京工部右侍郎<lb/>
論曰世稱文選為庻官衡鏡百度樞機人才進退理亂<lb/>
繫之非律己嚴而知人哲者安能稱此任乎黄公開門<lb/>
以禮天下之士而苞苴自不敢入宜其用無遺才而比<lb/>
無私昵也<lb/>
　　張元禎<lb/>
張元禎字廷祥江西南昌人天順庚辰進士改庻吉士<lb/>
授翰林院編修憲廟即位請行三年喪上陳四事曰講<lb/>
<pb n="KR2g0039_WYG_035-3a"/>
學曰聴治曰用人曰風化以病告歸家居二十餘年潜<lb/>
心理學𢎞治初召修憲廟實錄進春坊左賛善上疏勸<lb/>
行王道反覆幾萬言實録成陞南京翰林院侍講學士<lb/>
乞歸養母召修大明㑹典為副總裁陞翰林學士侍經<lb/>
筵日講時孝皇意向元禎就聴之進南京太常寺卿修<lb/>
歴代通鑑纂要復召為副總裁改太常寺卿兼翰林院<lb/>
學士仍侍經筵日講併侍東宫講讀命掌詹事府事司<lb/>
内閣誥勑上疏勸經筵講太極圖及西銘性理諸書東<lb/>
<pb n="KR2g0039_WYG_035-3b"/>
宫講孝經小學孝皇嘉納亟索太極圖以觀曰天生斯<lb/>
人以開朕也將大用之竟不果仕終吏部左侍郎<lb/>
論曰張公好理學負盛名家居三十年以累薦起奮躋<lb/>
清華終不免于䜛口夫一人之身而先後毁譽頓異若<lb/>
此蠅聲雷同自古然矣<lb/>
　　夏寅<lb/>
夏寅字正夫直𨽻華亭人正統戊辰進士除南京吏部<lb/>
主事進稽勲郎中拜江西按察副使専董學政復文信<lb/>
<pb n="KR2g0039_WYG_035-4a"/>
國祠葺白鹿書院修陶侃讀書臺以風勵學者陞浙江<lb/>
㕘政處州民有苦虐政走聚山谷者招之不聴曰須夏<lb/>
㕘政來乃可寅下檄即㪚復業進山東右布政使甞疏<lb/>
論國家之勢在離合合則安離則土崩今兩京並建其<lb/>
勢宜常合以制天下徐州地連山東饑饉無聊宜賜賑<lb/>
恤臨清乃南北咽喉或暫梗焉為害不小宜選大臣有<lb/>
實望者鎮守訓兵屯田示天下形勢有㫖出白金四萬<lb/>
兩賑徐而命都御史賈俊鎮臨清焉他所論列若文廟<lb/>
<pb n="KR2g0039_WYG_035-4b"/>
禮樂之數正風俗立紀綱崇文化作文材之𩔖雖不盡<lb/>
用識者韙之甞語客曰君子有三惜此生不學一可惜<lb/>
也此日閒過二可惜也此身一敗三可惜也客以為名<lb/>
言<lb/>
論曰夏公好論建其所議臨徐利害誠天下大計惜任<lb/>
事之日淺雖不究其用然督學政亦略概見矣<lb/>
　　王鴻儒<lb/>
王鴻儒字懋學河南南陽人少竒穎工書楷為諸生提<lb/>
<pb n="KR2g0039_WYG_035-5a"/>
學副使陳選試其文驚曰是經世之文非舉子業也成<lb/>
化癸夘舉鄉試第一丁未舉進士授南京户部主事遷<lb/>
員外郎𣙜稅淮安鳳陽皆著聲績遷山西提學副使抑<lb/>
浮崇雅先行檢而後詞華品藻不失因才開發終日面<lb/>
命不倦多士歸心焉孝皇一日與劉大夏論人才曰如<lb/>
山西副使王鴻儒他日可大用對曰此人才行不易得<lb/>
誠如聖諭歴遷吏部左侍郎以甄拔為己任博綜經史<lb/>
尤明習國家故事官至南京户部尚書卒諡文莊<lb/>
<pb n="KR2g0039_WYG_035-5b"/>
論曰王公操履端純學問博洽文行政事蔚然一時生<lb/>
有令聞没有美諡夫豈溢哉<lb/>
　　王雲鳯<lb/>
王雲鳯字應韶山西和順人也成化甲辰進士歴官禮<lb/>
部郎中𢎞治丁巳上疏詆中貴闢左道人為危之上知<lb/>
雲鳯名置不問是嵗冬駕還自泰壇以事出知陜州遷<lb/>
陜西提學副使設四科以取士曰求道曰讀書曰學文<lb/>
曰治事建樓于正學書院廣收載籍以資誦覽取人首<lb/>
<pb n="KR2g0039_WYG_035-6a"/>
名節次文辭斥貪殘拔正直禁止僧道師巫邪術尚嚴<lb/>
威不姑息士始不堪而終服其公其所引進皆知名士<lb/>
仕終都察院副都御史<lb/>
論曰語云三晉多豪傑王公非其人歟即其侃侃竒氣<lb/>
不屑脂韋設教儷詞方正古雅可謂嚴師矣<lb/>
　　蔡清<lb/>
蔡清字介夫福建晉江人也成化甲辰進士授禮部主<lb/>
事調吏部尋復禮部乞改南未幾以病告歸起為江西<lb/>
<pb n="KR2g0039_WYG_035-6b"/>
提學副使故事三司以朔望朝王次日謁孔廟清言不<lb/>
可定朔望日先謁孔廟後往朝王寜庻人銜之及賀生<lb/>
日清又獨去朝服中蔽膝顧庻人素嫉都御史林俊以<lb/>
清俊所厚也乃益銜清清遂引致仕去逆瑾専政起清<lb/>
為國子祭酒命下清已卒清飭躬砥行動凖古人其學<lb/>
長於經義作易四書䝉引學者宗之<lb/>
論曰蔡公明經尤深於易其去衡部而乞南曹甘澹泊<lb/>
以逺權利知時審勢卒脫淮南之禍不庻幾哉見幾而<lb/>
<pb n="KR2g0039_WYG_035-7a"/>
作不俟終日者乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_035-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十五<lb/>
</p>
<p>
</p>
  </div>
</body>
</text>
</TEI>
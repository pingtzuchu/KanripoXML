<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺</head>
    <p>
<pb n="KR2g0039_WYG_000-1a"/>
欽定四庫全書　　　　　史部七<lb/>
　今獻備遺　　　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案今獻備遺四十二卷明項篤夀撰<lb/>
　　　　篤夀字子長秀水人是編専採明代名臣事<lb/>
　　　　跡編為列傳起洪武訖嘉靖計二百四人盖<lb/>
　　　　本袁袠所著而稍增損之明史藝文志亦載<lb/>
　　　　有其目其曰備遺者自序謂姑備遺忘盖謙<lb/>
<pb n="KR2g0039_WYG_000-1b"/>
　　　　言之不敢以作史自任也明代文人𩔖多留<lb/>
　　　　意掌故其以累朝人物彚輯成書者如雷禮<lb/>
　　　　之列卿記徐紘之名臣琬琰錄焦竑之國<lb/>
　　　　史獻徴錄卷帙最為浩博而冗雜汜濫不免<lb/>
　　　　多所牴牾篤夀此書頗為明簡有法雖其中<lb/>
　　　　記載亦未能悉當如劉基飲西湖上見西北<lb/>
　　　　雲氣謂是天子氣在金陵我當輔之此術家<lb/>
　　　　附會悠謬之談今明史已刋削不取而篤夀<lb/>
<pb n="KR2g0039_WYG_000-2a"/>
　　　　　乃著之基傳中實不免於輕信又如徐有貞<lb/>
　　　　　之悍鷙李東陽之模稜張孚敬之偏愎皆未<lb/>
　　　　　可稱一代完人而篤夀並推重甚至其進退<lb/>
　　　　　亦為寡識然序述詳贍凡其間年月先後事<lb/>
　　　　　跡異同皆可以為博攷恭稽之助視他家之<lb/>
　　　　　猥俗龎襍者義例較為謹嚴於史學未嘗無<lb/>
　　　　　禆益也乾隆四十二年二月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2g0039_WYG_000-2b"/>
　　　　　　　　　總　校　官　<hi>臣</hi>　陸　費　墀<lb/>
<pb n="KR2g0039_WYG_000-3a"/>
今獻備遺原序<lb/>
世譚昭代文獻者無慮數家大都畧同而文直事核則<lb/>
端簡鄭公名臣記及古和雷公列傳為詳其他諸家皆<lb/>
可觀採而牴牾同異罕有統歸㣲隱節槩亦多疎濶間<lb/>
或委巷叢菆幽蔀俚雜讒夫嫁禍之口䛕墓媚竈之篇<lb/>
文既不闕信寜可傳哉嘉靖初胥臺袁公博雅多聞起<lb/>
自開國迨于康陵公卿將相烈士才人崇勲懋徳純懿<lb/>
孤稜稱首八朝者論次成編貫穿附離用意良勤矣篤<lb/>
<pb n="KR2g0039_WYG_000-3b"/>
壽病廢餘閒居多暇日輒不自揆稍加芟剪漫附臆揣<lb/>
姑備遺忘譚者又謂陽秋古人義兼美刺今之所撰溢<lb/>
焉褒稱曽不知譽當有試他闕何妨即永陵以來名臣<lb/>
碩徳彬彬有聞雖盖棺論定良可考信而採摭未備姑<lb/>
且已之其諸忠節佚事不可遺亦未可詳也録而藏焉<lb/>
聊以存厚亦以用諱云爾嗟乎生人每不幸世亦鮮有<lb/>
完人思亷史材也揚名祖父祇貽姍鄙休文詆毁裴宗<lb/>
招颺家醜妄意㸃人乃以自㸃所謂無言不讎即弄其<lb/>
<pb n="KR2g0039_WYG_000-4a"/>
文墨不足道也若乃天刑鬼禍尚口興戎昌黎之于栁<lb/>
州辨論詳矣可不畏哉項篤壽序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十</head>
    <p>
<pb n="KR2g0039_WYG_030-1a"/>
欽定四庫全書<lb/>
　今獻備遺卷三十　　　　明　項篤夀　撰<lb/>
　　髙明<lb/>
髙明字上達江西貴溪人也童時割股愈母疾以孝聞<lb/>
景泰辛未進士拜監察御史巡都城所議獄多著為令<lb/>
巡按河南罷去不職吏甚多天順改元率諸御史劾兵部<lb/>
尚書陳汝言怙勢亂法汝言下獄死明直聲益振都察<lb/>
院獄囚忽刼獄走衆相顧駭愕明馳片紙報九門毋出<lb/>
<pb n="KR2g0039_WYG_030-1b"/>
行者使號諸塗得卒百餘襲捕之庚辰劾天下述職官<lb/>
御史趙明為疏首實明所草也辭頗激上詰草疏者誰<lb/>
明獨任之不以累趙御史寇深素重明従容言于上曰<lb/>
累年彈文奏草皆出髙明手幸不以細故罪之上曰是<lb/>
能御史也置不問吏部奏擬明為山東按察使上謂李<lb/>
賢曰髙明宜内任又謂寇深曰明可都御史未㡬遷大<lb/>
理寺丞御史鍾同景泰間諫復儲下獄死屍久不獲明<lb/>
求得之率諸同年買棺治斂屬其子歸𦵏焉憲廟初擢<lb/>
<pb n="KR2g0039_WYG_030-2a"/>
京右僉都御史時淫雨為災明極言内自宫禁外至邊<lb/>
境皆有隂盛陽㣲之象又請塞納馬納粟諸倖途薦郎<lb/>
中何宜等可用揚州鹽寇作亂勅明督捕造巨艦名曰<lb/>
籌亭往來江南北躬督卒擒滅之中官鬻私鹽擅執儀<lb/>
真衞指揮卒閧不可解明撫卒令勿譁籍其鹽入官論<lb/>
劾户部及諸武官縦法狀陳利害十餘事多施行焉尋<lb/>
乞終養歸上杭盜起勅起明往捕力疾視事誅止首惡<lb/>
餘悉輕坐海濵民集亡命為不軌止坐妖言律誅之奏<lb/>
<pb n="KR2g0039_WYG_030-2b"/>
置永定縣疾作上疏乞歸不俟報去嘗自號五宜居士<lb/>
曰無才一宜退有疾二宜退親老無昆弟三宜退及以<lb/>
治鹽徴謂宜再起功成疾作再宜退<lb/>
論曰髙公為御史號敢言有捕盜功急流勇退賢于流<lb/>
俗逺矣昔孔戣言三宜去司空啚言三宜休古今人豈<lb/>
相逺哉<lb/>
　　鄧廷瓉<lb/>
鄧廷瓉字宗器湖廣巴陵人也景泰甲戌進士授淳安<lb/>
<pb n="KR2g0039_WYG_030-3a"/>
知縣政尚慈恵不求赫赫名終九載人無知者兵部尚<lb/>
書張鵬巡撫廣西薦廷瓉知梧州㑹内艱去不果貴州<lb/>
新設程畨府在萬山中夷獠雜聚號難治吏部求其人<lb/>
得廷瓉曰是嘗薦知梧州府者既至榜諭諸夷使受約<lb/>
束政令公平莫不感恱墾田不踰入市不擾四境晏然<lb/>
凡城郭街衢及祠廟廨舍以次興造歴遷都察院右副<lb/>
都御史巡撫貴州適黒苗叛上勅廷瓉兼督其軍招撫<lb/>
不従調兵勦平之條上十一事始設都匀府獨山麻哈<lb/>
<pb n="KR2g0039_WYG_030-3b"/>
州清平縣擇流官土官兼治之尋命總督兩廣軍務政<lb/>
尚清浄屬吏不職者劾罷太甚者一二人而賢勞者輒<lb/>
薦舉之奏汰冗濫曰禄出于民毋徒費也奏改都御史<lb/>
金澤巡撫江西以便徴調遷衡州兵備于郴設千户所<lb/>
于廣東之隴水調遣新軍守禦而給地以為屯種悉施<lb/>
行之瓉以恩信撫邊境兵不輕出出必成功若鬱林川<lb/>
雲罏大桂諸蠻及四㑹等賊以次平之官至左都御史<lb/>
卒贈太子少保諡襄敏<lb/>
<pb n="KR2g0039_WYG_030-4a"/>
論曰鄧公寛簡勤敏善委任人卒以成功賢于瑣細苛<lb/>
察逺矣<lb/>
　　王信<lb/>
王信字君實陜西南鄭人也父忠征迤北戰死正統中<lb/>
襲寛河衞千户己巳也先薄都城拒戰西直門外有功<lb/>
擢永清右衞指揮僉事景泰乙亥征五開蠻遷指揮同<lb/>
知天順辛巳曹欽反戰東市遷指揮使選充文華殿侍<lb/>
衞成化初尚書王翺薦鎮通州改守倒馬闗繕治城堡<lb/>
<pb n="KR2g0039_WYG_030-4b"/>
敵不敢近丙戌石和尚劉千斤反信時守荆襄率數十<lb/>
騎馳據房陵調民兵不滿千人賊奄至合圍亟攻而主<lb/>
帥逗遛不救信多張旗幟舉火晝夜不息相持四十餘<lb/>
日間命死士出城舉火礟賊以為援兵至驚潰走追敗<lb/>
之陞指揮同知勅鎮臨清兼管倉糧凡公私利病及河<lb/>
道閘壩廢壊區畫悉當尋作鎮湖廣有詔詢軍民機務<lb/>
條上八事曰繕城隍廣儲蓄省徭役立賞罰選能吏禁<lb/>
窩户練將才慎守備又疏言地方水旱鄖陽新築城垣<lb/>
<pb n="KR2g0039_WYG_030-5a"/>
衝坍過半軍民愁歎倉廪無儲皆當預防因條四事一<lb/>
慎専任二實倉儲三修兵衞四禁科罰悉施行之永順<lb/>
保靖二土長世相讐殺諭以威徳悉奉約束靖州及武岡<lb/>
蠻久不靖守臣議勦滅之信巡邊面諭竟不煩兵而下詔<lb/>
諸苗犒以牛酒且詰其順逆之由苗稽顙謝曰累嵗苦<lb/>
于徴索故作亂幸遇將軍屬役恐後耳顧敢反耶信上<lb/>
疏曰湖廣蠻夷雖曰内蠧實無能為我軍利其竊𤼵可<lb/>
以邀功今宜挑選精銳常加提防其患自息荆襄流逋<lb/>
<pb n="KR2g0039_WYG_030-5b"/>
逃避徭役長子老孫已成家業濫行誅削恐及無辜當<lb/>
脩葺城池整飭武備防彌之耳田地髙低不齊農家素<lb/>
無積蓄斂穫未竟餱糧已空機杼纔停布縷何在求免<lb/>
饑寒必不可得乞選守令大加存恤濫陞官員無慮千<lb/>
百不勞一矢冒列崇階乞查勘削奪三司方面所以折<lb/>
衝禦侮承宣激揚者也當公以格物亷以律已端本澄<lb/>
源在朝廷而已上下其章于所司疏薦所部都指揮劉<lb/>
斌張全其略曰英俊之士處心剛正寧肯抑心低首奔<lb/>
<pb n="KR2g0039_WYG_030-6a"/>
走媚求若不曲加延訪則賢才多隠志士沈匿任用何<lb/>
能廣乎陞都督同知總理漕運即日上道語人曰荷國<lb/>
厚恩未能報稱此行當以江水洗滌肺肝少盡區區耳<lb/>
帥府舊有湖開通泊運舟信沈毅簡重不營私産不為<lb/>
子弟乞官劉忠宣曰將官若王君實那討得來信然<lb/>
　　王驥<lb/>
王驥字尚徳束鹿人永樂四年進士為兵科給事中使<lb/>
山西蠲徐溝鹽虧課二十餘萬入尹順天宣徳二年陞<lb/>
<pb n="KR2g0039_WYG_030-6b"/>
行在兵部侍郎坐事縛下獄尋復任陞尚書正統二年<lb/>
阿勒台多爾濟巴勒數入塞寇掠甘凉驥出總諸軍與便宜<lb/>
勅西征至軍中大㑹諸將轅門縛不畏軍令都指揮安<lb/>
敬斬轅門遂大閱士伍定更畨減輸輓飽士調馬養銳<lb/>
待敵敵至莊浪授方畧出戰稍捷敵引去未㡬又復至<lb/>
即馳至甘州簡副將蔣貴率精騎追擊戒貴曰努力破<lb/>
之樹功名否無相見貴遇於石城兒泉戰敗之敵尚數<lb/>
窺邊近驥曰彼未大衂不畏我不退去我罷於奔命遣<lb/>
<pb n="KR2g0039_WYG_030-7a"/>
諜知敵巢所在復用貴先鋒率兵與都督任禮等分道<lb/>
出塞期㑹夾攻轉戰二千餘里俘邊人畜數千六年雲<lb/>
南思任𤼵叛木麓川木麓川本百夷僻逺不當中國一<lb/>
郡驥統兵十五萬轉餉半天下至雲南大暑衆請且按<lb/>
兵驥曰賊方熾毒吾民行不可緩敢阻軍者斬部署至<lb/>
金齒分三道擣上江上江者賊巢也攻三日不下㑹大<lb/>
風縦火焚賊柵乗勢力戰斬首五萬賊退走保險拒我<lb/>
我兵深入破連環七砦於沙木籠山又破其象陣馬鞍<lb/>
<pb n="KR2g0039_WYG_030-7b"/>
山思任𤼵遯移兵討韋郎羅韋郎羅者維摩賊僭稱廣<lb/>
新王驥遣偏師抵賊境言王尚書大軍且至賊黨潰韋<lb/>
郎羅走安南𫝊檄且入安南追賊安南人懼斬其首并<lb/>
縛妻子來獻七年班師還京封靖逺伯食禄一千二百<lb/>
石世指揮同知未㡬思任發自緬甸復反驥督征𤼵卒<lb/>
轉餉三十萬人擊思任發緬甸思任發遁革麓川宣慰<lb/>
司設隴川宣撫司于隴把加禄三百石是年巡寧夏甘<lb/>
凉塞十三年木麓川賊孽思機𤼵反孟養又督軍至金<lb/>
<pb n="KR2g0039_WYG_030-8a"/>
沙江賊堅柵西峯拒我驥潛渡破賊柵思機𤼵遁苗富<lb/>
蟲者僭稱剗天王驥充征蠻將軍討之獲俘獻京師加<lb/>
禄一百石景泰元年與世劵行在兵部右侍郎柴車言<lb/>
敵性譎詐叛服靡常托克托特穆爾者永樂初隨其部長<lb/>
巴圖特穆爾等來歸未㡬叛去迨今三十年又復來歸<lb/>
安知異日不叛况京儲漕運不易請因其初來分處外<lb/>
地各衞所下兵部驥言永樂間來降達官柴永等分保<lb/>
定等府乞如例遣送河間徳州等處授田畜牧自便著<lb/>
<pb n="KR2g0039_WYG_030-8b"/>
此為例上従之尋改南京兵部總機務三年罷天順元<lb/>
年復兼兵部尚書加禄一百石尋請老四年卒年八十<lb/>
三贈侯諡忠毅<lb/>
論曰王忠毅文武兼資䇿名邊鄙為國世勲庶㡬哉萬<lb/>
邦為憲者矣忠順官軍給有土田嵗有布花與土著無<lb/>
異近亦有慮及之者要之無能為也<lb/>
　　牟斌<lb/>
牟斌字益之正徳初掌錦衣鎮撫逆瑾竊政逐方正大<lb/>
<pb n="KR2g0039_WYG_030-9a"/>
臣言官劉蒞戴銑等凡數十人一時下詔獄斌輕刑緩<lb/>
械曲為申救任御史者自愬諸僚上奏時置其名彼實<lb/>
他出斌曰古人恥不與黨人爾為忠乃悔耶瑾令復獄<lb/>
詞去銑疏首權閹字斌不肯謂其僚曰存此則諸君子<lb/>
臣節白他日昔宋鄒道卿以失原奏被害吾儕毋自為<lb/>
計奏入瑾大怒又偵知斌庇言官矯㫖廷杖斌垂死瑾<lb/>
誅復任鎮撫知府劉祥與内臣相訐下斌治内臣賄張<lb/>
雄令曲祥并賄斌斌不従雄陷斌安置武昌感疾而卒<lb/>
<pb n="KR2g0039_WYG_030-9b"/>
前有袁彬者以小校従裕陵北狩當是時文武羣臣或<lb/>
捐軀草野或奉頭䑕竄彬獨従上恭謹服勞駕還入南<lb/>
宫陞試百户復辟後陞都指揮掌錦衣衞事門達中彬<lb/>
調南京達敗戍邊召彬還嘉靖中劉東山之獄錦衣王<lb/>
佐忠勤亷勁有名<lb/>
論曰牟公忠直沈毅有烈士風其䕶持諫官暁任御史<lb/>
者見尤偉甚近代詔獄士流不斃杖下謂非掌刑者力<lb/>
哉夫亦聞牟風而興者乎<lb/>
<pb n="KR2g0039_WYG_030-10a"/>
　　馬永<lb/>
馬永字天錫遷安人世金吾左衞指揮使正徳六年流<lb/>
賊起督戰功陞都指揮同知江彬統宣府兵練西内永<lb/>
以千總𨽻彬稱疾不起彬强起稱病篤以故得脱彬禍<lb/>
十年守備遵化明年敵入馬蘭峪塞殺㕘將陳乾以永<lb/>
為㕘將守太平寨十二年又入塞戰柏崖堂再戰白羊<lb/>
峪斬首五十十三年陞署都督僉事充總兵官治三屯<lb/>
營尋署都督同知盡簡諸軍散遣老弱聴其農市取其<lb/>
<pb n="KR2g0039_WYG_030-10b"/>
庸倍給諸健武者衣餉健武者又皆喜人人奮習武藝<lb/>
當是時漁陽一軍稱雄未㡬上至喜峰口欲出塞永扣<lb/>
馬諫不可上注視久之顧内侍曰此馬永耶笑而止諾<lb/>
延長巴爾斯結諸國邀官賞不得輙入塞永迎擊洪山<lb/>
口大敗之斬首五十八陞右都督嘉靖三年巴爾斯入<lb/>
青山口塞斬其驍酋遁去巴爾斯自是效順保塞四年<lb/>
大同軍亂殺都御史張文錦㕘將賈鑑用兵不利朝議<lb/>
且撫永上疏力言不可撫勅永提兵出居庸討之俄以<lb/>
<pb n="KR2g0039_WYG_030-11a"/>
流言中止五年永上言乞宥諸言大禮獲罪者又言陸<lb/>
完有平定功宜贖罪録用其子奪總兵寄禄南京督府<lb/>
十二年大同再亂殺總兵李瑾討之久無功廷臣薦永<lb/>
召至業已撫罷兵復還南京十四年遼東軍亂逐都御<lb/>
史吕經召永總兵遼東十七年敵入塞率兵五千人搗<lb/>
其巢焚其廬還十八年遼軍再亂率家兵逼之斬四十<lb/>
餘人遂定陞左都督卒於遼東遼人為罷市哭喪過漁<lb/>
陽人皆哭兩鎮皆祠之永善知人奨拔蕭陞劉淵祝雄<lb/>
<pb n="KR2g0039_WYG_030-11b"/>
皆起列校為方鎮<lb/>
論曰馬公起侍臣歴邊鎮有破敵功而扣馬力諫卒以<lb/>
回鑾其䇿討叛卒壯而好謀也竟以抗言尋起尋止而<lb/>
遼陽遺愛至今思不衰即其知人善任所奬進士不以<lb/>
其方休休焉有大臣風矣<lb/>
　　梁震<lb/>
梁震新野人世榆林衞指揮使嘉靖七年陞署都指揮<lb/>
僉事協守寧夏興武營慣戰敢先登破敵八年進遊擊<lb/>
<pb n="KR2g0039_WYG_030-12a"/>
將軍東西援應有斬敵功十一年進副總兵延綏十三<lb/>
年斬敵首功歴陞都督同知十四年總兵鎮守陜西當<lb/>
是時闗中少邊患大同宣府敵數入塞殺掠吏民十五<lb/>
年陞右都督改總兵大同大同自五堡之役殺巡撫張<lb/>
文錦㕘將賈鑑尋又殺總兵李瑾鎮巡每甘言煦之稍<lb/>
不如意即反唇瞪目或飛章訛語相搖撼震聞命率家<lb/>
丁五百人馳至雲中申嚴約束曰我無爾陵爾無我叛<lb/>
王法軍令具在我不敢破綱紀誤國其家丁時時向鎮<lb/>
<pb n="KR2g0039_WYG_030-12b"/>
兵語曰爾敢蔑主將者恃衆耳兒郎輩無不一當百五<lb/>
步内恐爾不得用其衆鎮兵稍斂縮十六年春震率兵<lb/>
出玉林川斬首共一百四十進左都督又出黒山門猫<lb/>
兒莊各斬首八十叙一子百户十八年震鳩卒給餉脩<lb/>
五堡軍中不敢譁震益身先之與同甘苦五堡竟復敵<lb/>
不敢近塞震卒以五堡功贈太子太保卒後五堡亦旋<lb/>
廢十九年二十年俺答阿十孩吉囊三入雲中塞直逾<lb/>
太原窺平陽震不死五堡不再廢去亦不敢輙輕入塞<lb/>
<pb n="KR2g0039_WYG_030-13a"/>
自是鴈門河東雲中上谷殘破朝廷亦思震優與䘏典<lb/>
贈太保諡武莊震在邊専練家丁時時出塞刼其營故<lb/>
不敢輙近塞得其營馬盡與諸出塞刼者以故人皆效<lb/>
死趨利敵以故益畏之或誚震出邊起釁曰起釁律有<lb/>
之謂承平時敵牧獵為生不擾我邊而我邊將撲殺邀<lb/>
功也乃今敢數深入駐帳塞上官堡民堡十去七八我<lb/>
合搗巢否也震卒家丁無所歸守臣以聞令入伍與衣<lb/>
糧邊將頗得其力<lb/>
<pb n="KR2g0039_WYG_030-13b"/>
論曰余聞之端簡鄭公云武莊得士死力卒之日家丁<lb/>
無所歸攝即籍入行伍竟亦不及前時近有都督馬芳<lb/>
者以驍勇著馬故降敵起健兒䇿身三朝以勲名終時<lb/>
時謂余曰往嵗名將暨開府秉鉞者皆練有家丁有及<lb/>
千餘人者以故善揣邊情彼亦知所嚴憚近拘文法乏<lb/>
羨財養亷土地俱籍入其租况以市故不復言兵事不<lb/>
聞有家丁者即有之亦游談寄空名狎客耳儻有邊患<lb/>
安能出死力破敵哉<lb/>
<pb n="KR2g0039_WYG_030-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_030-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十<lb/>
</p>
<p>
</p>
  </div>
</body>
</text>
</TEI>
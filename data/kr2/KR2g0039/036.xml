<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十六</head>
    <p>
<pb n="KR2g0039_WYG_036-1a"/>
欽定四庫全書<lb/>
　今獻備遺卷三十六　　　明　項篤夀　撰<lb/>
　　鄒智<lb/>
鄒智字汝愚四川合州人也年十二能文章登成化丁<lb/>
未進士選庻吉士孝皇朝御史湯鼐當侍班糾儀智造<lb/>
其私第告曰祖宗朝御史糾儀得面陳政務得失近年<lb/>
遇事惟退而具本此君臣之情所由間隔不通也公以<lb/>
言官奏對幸值大政維新之日請効故事此太平機㑹<lb/>
<pb n="KR2g0039_WYG_036-1b"/>
也吏部尚書王恕徴至京智曰三代而下人臣不獲見<lb/>
君事多壅蔽願公弗受職先請見君政之可否歴陳于<lb/>
前庻其有濟一受職再無可見之時矣恕善其言是嵗<lb/>
冬星變智抗疏極論隂陽之理請黜萬安劉吉尹直而<lb/>
用王竑王恕彭韶疏入不報𢎞治己酉言事者誣知州<lb/>
劉概御史湯鼐妄議朝政事連智下錦衣獄身親三木<lb/>
神色自若供詞略云智與湯鼐等往來㑹聚或論經筵<lb/>
不宜以大寒大暑輟講或論午朝不宜以一事兩事塞<lb/>
<pb n="KR2g0039_WYG_036-2a"/>
責或論紀綱廢弛或論風俗浮沉或論生民憔悴無賑<lb/>
濟之策或論邊境空虛無儲蓄之具議者欲處以死刑<lb/>
部侍郎彭韶辭疾不判案獲免左遷廣東石城吏目之<lb/>
官甫兩月廢政悉舉居無何暴病卒<lb/>
論曰蹇諤風衰士多緘黙以射富貴間有能自樹立者<lb/>
必摧挫不能容其身以死如汝愚者世豈少哉<lb/>
　　黄鞏<lb/>
黄鞏字伯固福建莆田人也𢎞治乙丑進士授徳安府<lb/>
<pb n="KR2g0039_WYG_036-2b"/>
推官部使者交薦之以考績留為刑部主事堂官皆遣<lb/>
子就學令掌一部奏牘尚書何鑑轉兵部奏調鞏為兵<lb/>
部主事倚任尤専正徳甲戌進員外郎充㑹試同考官<lb/>
得馬理等三十餘人皆知名士歴車駕職方二司郎中<lb/>
以母䘮去服除時武宗北狩人心危疑或謂鞏勿出鞏<lb/>
題其書室曰茅屋石田為生太拙䲭夷馬革自許何愚<lb/>
盖已有志殉國矣補武選郎中已夘春有㫖南廵時寜<lb/>
藩蓄逆上下以為憂大臣科道交疏不聴諸部寺司屬<lb/>
<pb n="KR2g0039_WYG_036-3a"/>
咸起而諍之鞏以其事出于邊將江彬誘惑彬方席寵<lb/>
擅權無敢及之者鞏獨疏六事略曰陛下臨御以來祖<lb/>
宗之紀綱法度一壊于逆瑾再壊于佞倖又再壊于邊<lb/>
帥至是將蕩然矣天下知有權臣不知有陛下者寜忤<lb/>
陛下而不敢忤權臣陛下弗知也亂本已生禍變將起<lb/>
竊恐陛下知之晚矣試舉圖治六事於今為最急者為<lb/>
陛下陳之其一曰崇正學二曰通言路三曰正名號四<lb/>
曰戒遊幸五曰去小人六曰建儲貳文多不復載車駕<lb/>
<pb n="KR2g0039_WYG_036-3b"/>
員外郎陸震見其疏稿願同署名以進疏既入自分必<lb/>
死為書别知友托以後事彬果大怒欲必寘之死乃下<lb/>
詔獄廷跪五日杖百餘除名陸竟死鞏幸得甦以詩遺<lb/>
其弟曰不用汝謀方至此須知吾道固當然盖萬死不<lb/>
悔也兩都盛𫝊鞏疏幾于紙貴盖無不嘆其剴切者鞏<lb/>
歸杜門著述家貧留客輙貸米鄰舍日中未舉火晏如<lb/>
也嘉靖初起為南京大理寺丞尋病卒贈大理少卿<lb/>
論曰武皇南幸外有宸濠之覬覦内有江彬之惑亂危<lb/>
<pb n="KR2g0039_WYG_036-4a"/>
疑甚矣黄公獨危言極論明白痛切可為流涕世所傳<lb/>
諫書未有及之也乃卒以夭死是曷故哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_036-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十六<lb/>
</p>
<p>
</p>
  </div>
</body>
</text>
</TEI>
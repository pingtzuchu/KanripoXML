<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二</head>
    <p>
<pb n="KR2g0039_WYG_002-1a"/>
欽定四庫全書<lb/>
　今獻備遺卷二　　　　　明　項篤壽　撰<lb/>
　　劉基<lb/>
劉基字伯温括蒼人也元末舉進士授江西髙安縣丞<lb/>
掲文安公曼碩見而竒之寓燕京時書肆有天文書一<lb/>
帙因盡閱之翼日即背誦如流其人欲以書授基基曰<lb/>
在吾胸中無事於書也江西行省辟為掾史議事不合<lb/>
去復為江浙儒學副提舉上書言御史失職事寢不行<lb/>
<pb n="KR2g0039_WYG_002-1b"/>
遂投劾去嘗遊西湖有異雲起西北光暎湖水中時魯<lb/>
道原宇文公諒諸同遊者皆以為慶雲基大言曰此天<lb/>
子氣也應在金陵十年後有王者起其下我當輔之方<lb/>
國珍反省憲復辟為行省都事基建議方氏首亂宜捕<lb/>
而斬之省以基所議請于朝准招安且授國珍以官乃<lb/>
駁基所議行省復以基為行樞宻院經歴而經畧使李<lb/>
國鳳奏基有軍功執政者皆右方氏遂置不録授處州<lb/>
路總督府判乃棄官屏居青田山中著郁離子以自見<lb/>
<pb n="KR2g0039_WYG_002-2a"/>
人有謂公畫江自守計者基曰吾嘗惡方張輩所為可<lb/>
身自為之耶及髙皇帝下金華定括蒼基指乾象謂所<lb/>
親曰此天命也遂決計趨金陵而總制官孫炎適以上<lb/>
命來聘遂間道詣金陵陳時務十八策偽漢陳友諒入<lb/>
寇或謀以城降之者或謀出據鍾山者或欲決死戰者<lb/>
基張目不言上召問基曰議降與奔者可斬也如臣之<lb/>
計莫若傾府庫開至誠以固士心宜伏兵龍灣伺隙擊<lb/>
之取威制敵以成王業在此舉耳乃用基策乘東風發<lb/>
<pb n="KR2g0039_WYG_002-2b"/>
伏擊之大敗友諒軍上喜賞基基辭不受元旦中書省<lb/>
設御座將奉小明王行慶賀禮基罵曰牧竪何能為因<lb/>
極陳天命所在上大悟遂定征討之計攻皖城不㧞基<lb/>
請徑取江州上悉軍而西友諒走湖廣拔江州上使馮<lb/>
勝攻皖命基授方畧基書片紙授之令夜半出兵至某<lb/>
所見某方青雲起是賊伏也慎勿妄動日中後黑雲漸薄<lb/>
與青雲接者此賊歸也即銜枚躡其後疾擊之可盡擒<lb/>
也驗之果然如基所授計擒賊而還遂拔皖城洪都守<lb/>
<pb n="KR2g0039_WYG_002-3a"/>
將胡廷瑞使其子約降請禁止諸事上初有難色基自<lb/>
後踢所坐胡床上悟許之廷瑞以洪都降以母富夫人<lb/>
喪辭歸時苗軍反金華括蒼殺守將胡大海孫炎等衢<lb/>
州守將夏毅莫知所為會基至迎入城一夕而定即移<lb/>
書金處屬縣諭以固守遂同諸軍克復處州擒苗帥方<lb/>
國珍素畏基名數遣人致書問基不敢受遣人白上因<lb/>
令基與通問因宣示國家威徳國珍遂納土入貢上時<lb/>
時使人以軍國事問基基條答悉中機宜赴京道嚴州<lb/>
<pb n="KR2g0039_WYG_002-3b"/>
適張軍寇嚴州岐陽王欲奮擊之基使勿擊曰不出三<lb/>
日賊當自走追擊之此成擒耳比三日基登城望曰賊<lb/>
走矣衆見賊壁壘旗幟如故且鼓聲戒嚴疑莫敢輕動<lb/>
基趣使疾進兵至則皆空壘擊鼓者乃所掠老弱耳追<lb/>
至東陽悉擒之基既至金陵時陳友諒據湖廣張士誠<lb/>
據浙西衆欲先取士誠基曰士誠自守賊耳友諒居上<lb/>
流竊偽號宜先伐之陳滅張不足定也時友諒復寇洪<lb/>
都上親征友諒大戰彭蠡湖基宻請移軍湖口期以金<lb/>
<pb n="KR2g0039_WYG_002-4a"/>
木相犯日決勝上從之友諒死荆湖平上還京定計取<lb/>
士誠因定中原拓地西北基宻謀居多上或時至基所<lb/>
屏人語移時乃去人莫有聞者拜太史令一日見日中<lb/>
有黑子奏曰東南當失一大將時叅軍胡深伐閩果敗<lb/>
没他日基見上時方欲刑人基曰何為上語以所夢基<lb/>
曰是衆字頭頭上有血以土傅之得土得衆之象也應<lb/>
在得夢時三日當有報至上乃留所欲刑人三日後海<lb/>
寧以城降捷至上大喜悉以所畱人命基縱之熒惑守<lb/>
<pb n="KR2g0039_WYG_002-4b"/>
心羣臣皆懼基宻奏宜罪已以回天意翌日上臨朝即<lb/>
以基言諭羣臣衆心始安大旱上命基讞滯獄平反者<lb/>
甚衆天應時雨上大喜基因奏請宜立法定制從之張<lb/>
士誠既滅張昶欲亂政使人上書頌功徳勸及時為樂<lb/>
上示基基曰是欲為趙髙也未幾昶以罪誅上嘗以事<lb/>
責丞相李善長憲使凌恱因彈之基言李公舊勲能輯<lb/>
和諸將上曰是數欲害汝汝乃為之地耶汝之忠勲足<lb/>
以任此基叩頭曰易柱必得大木小木為之必將速覆<lb/>
<pb n="KR2g0039_WYG_002-5a"/>
上怒遂解洪武元年上即皇帝位基宻奏立軍衛法拜<lb/>
御史臺中丞中丞章溢奏定處州七縣税糧如宋制畞<lb/>
悉加五合上特命青田縣止科五合且曰使劉伯温鄉<lb/>
里子孫世世為美談也上幸鳳陽基居守請曰宋元以<lb/>
來寛縱日乆必使紀綱振肅而後惠政可施乃命憲司<lb/>
糾察諸道彈劾無所避基劾中書省都事李彬不法事<lb/>
罪當死而丞相李善長素厚彬請緩其事不聴馳奏行<lb/>
在上從基處彬死刑基承㫖斬之上還京師李公愬之<lb/>
<pb n="KR2g0039_WYG_002-5b"/>
基乃乞歸上問基何言基因奏曰鳳陽雖帝鄉然非建<lb/>
都之地王巴拜雖可取未易輕也後定西失利王巴拜<lb/>
竟走沙漢上手詔敘基勲伐召至京師累欲進基爵基<lb/>
曰陛下天授臣何敢當上欲相楊憲基素善憲以為不<lb/>
可上怪之基曰憲有相才而無相器夫宰相者持心如<lb/>
水以義理為權衡者也今憲不然能無敗乎上曰汪廣<lb/>
洋何如基曰此𥚹淺觀其人可知胡惟庸何如基曰此<lb/>
小犢耳將僨轅而破犂矣上曰吾知無逾先生者基曰<lb/>
<pb n="KR2g0039_WYG_002-6a"/>
臣疾惡太深又不耐繁劇為之且辜大恩天下何患無<lb/>
才願虛心求之如目前諸人臣誠未見其可也三年授<lb/>
𢎞文館學士進封誠意伯四年歸老鄉里上嘗以手書<lb/>
問天象事基悉條答大畧言霜雷之後必有陽春今國<lb/>
威已立自宜少濟以寛書奏悉以付史館尋入朝八年<lb/>
疾作命馳驛歸薨于家先是楊憲敗汪廣洋繼之尋貶<lb/>
廣東乃相惟庸基語人曰吾言而驗其如蒼生何遂憂<lb/>
憤成疾死之前數日以天文書授長子璉使上之且戒<lb/>
<pb n="KR2g0039_WYG_002-6b"/>
勿習復命其仲子璟曰胡惟庸必敗我欲奉遺表亡益<lb/>
他日上必思我如有問當宻奏之其畧以為修德省刑<lb/>
祈天永命之本也政之寛猛如循環然諸形勝要害之<lb/>
地宜與京師聲勢相連絡幸聖主畱意後胡惟庸敗世<lb/>
以基為知人璉字孟藻仕至江西右叅政有父風<lb/>
論曰劉公以鴻漸之翼困于燕雀不卑小官其與五就<lb/>
桀者何異既佐真主謀謨幃幄言行計從歡若魚水觀<lb/>
其先楚後吳決成敗於一言定皇業於呼吸真王佐才<lb/>
<pb n="KR2g0039_WYG_002-7a"/>
也及其功成身退可謂明且哲矣而卒困讒口向非髙<lb/>
皇聖明不亦殆哉詩曰讒人罔極又曰貪人敗𩔖吁可<lb/>
畏也夫<lb/>
　　宋濓<lb/>
宋濓字景濓金華人母妊七月而生稍長好學極博羣<lb/>
書從吳貞文公萊習古文辭復從遊栁文肅公貫黄文<lb/>
獻公溍二公皆當代大儒亟稱濓且自謂勿如也由是<lb/>
文名震海内至正中執政者薦為翰林國史編修官固<lb/>
<pb n="KR2g0039_WYG_002-7b"/>
辭入龍門山著書歲庚子髙皇帝遣使者樊觀走書幣<lb/>
徵濓濓曰吾聞大亂極而真人生今其時矣遂應詔與<lb/>
青田劉基麗水葉琛龍泉章溢入見髙皇帝尊禮之語<lb/>
必稱先生授江南等處儒學提舉奉㫖授皇太子經召<lb/>
講春秋左氏傳濓進曰春秋乃孔子褒善貶惡之書茍<lb/>
能遵行則賞罰適均天下可定也改起居注上御端門<lb/>
論黄石公三畧且口釋之濓曰尚書二典三謨帝王大<lb/>
經大法靡不畢具願留意講明之上曰朕非不知典謨<lb/>
<pb n="KR2g0039_WYG_002-8a"/>
為治之道但三畧乃時務所先耳嘗論賞賚濓曰得天<lb/>
下以人心為本上詔丞相李善長歸江西軍中所掠牛<lb/>
於其民無牛者官給之勿取其租丞相退上顧問濓曰<lb/>
適所言事當乎濓對曰捐利於民興邦之要也以疾予<lb/>
告賜金帛皇太子致贈有加上箋皇太子勉以孝友敬<lb/>
恭進徳修業以副天下之望上覽書甚喜召皇太子語<lb/>
以書意且賜書答洪武二年詔徵濓總修元史除翰林<lb/>
院學士知制誥兼修國史時甘露屢降上問災祥之故<lb/>
<pb n="KR2g0039_WYG_002-8b"/>
對曰受命不于天于其人休符不于祥于其仁皇姪文<lb/>
正以荒淫擅殺得罪濓曰文正罪固當死陛下體親親<lb/>
之義生之而置諸逺地則善矣上嘗言古之帝王當晏<lb/>
安之餘多好神仙使國治民安心神恬康即神仙也對<lb/>
曰漢武好神仙而方士至梁武好佛而異僧集使移此<lb/>
心以求賢天下其有不治乎上既追封外王父為楊王<lb/>
立廟京師御通天冠絳袍以祭祭畢上召問大臣朕祭<lb/>
外王父卿等以為不當服衮冕何也濓曰衮冕惟祭天<lb/>
<pb n="KR2g0039_WYG_002-9a"/>
地宗廟用之餘則當降禮也上嘗祀方丘患心不寜濓<lb/>
進曰孟軻有言養心莫善於寡慾上稱善三年遷國子<lb/>
司業四年授安逺縣知縣五年召還授禮部主事遷太<lb/>
子贊善大夫上問帝王之學何書最要濓請觀真徳秀<lb/>
大學衍義上覽令左右大書揭之兩廡壁諦觀之六年<lb/>
上御西廡大臣皆侍坐上指衍義中司馬遷論黄老事<lb/>
命濓講析俾在坐者聴之濓既如詔復進曰漢武好神<lb/>
仙喜征伐民力既竭嚴刑以震服之臣以為人主能以<lb/>
<pb n="KR2g0039_WYG_002-9b"/>
義理養心則邪説不能入興學校教民則禍亂無由作<lb/>
矣刑罰非所先也上嘗語濓曰朕為君上畏天地下畏<lb/>
兆民兢兢業業不敢自逸濓對曰陛下此心古先哲王<lb/>
之心也願慎終如始天下幸甚上御齋室問三代厯數<lb/>
封疆修短廣狹濓歴言之且曰三代之治天下也以仁<lb/>
義故歴年多後世莫及進翰林侍講學士奉詔作辯姦<lb/>
録祖訓成命濓序之上稱善嘗侍上後苑觀穫上曰農<lb/>
事成矣濓曰國以民為本民以食為先陛下念稼穡之<lb/>
<pb n="KR2g0039_WYG_002-10a"/>
艱難實盛徳也上嘗問曰三代以上所讀何書對曰上<lb/>
古載籍未立人尚躬行君人者兼治教之責躬行以率<lb/>
之天下有弗化者乎詔纂修大明日厯一百卷擇其大<lb/>
者為寶訓五卷濓總裁其事朝夕禁中濓在朝乆凡郊<lb/>
社宗廟山川百神之典朝享宴慶禮樂律厯衣冠之制<lb/>
四夷朝貢賞賚之儀及勲臣名卿功徳之文承上意㫖<lb/>
論次紀述咸可傳於後世在上前所陳説必以誠即問<lb/>
家事亦一一道之上嘗問濓昨日飲酒否坐客誰肴羞<lb/>
<pb n="KR2g0039_WYG_002-10b"/>
何物悉以其人及肴饌對上笑曰朕潛使人視卿卿真<lb/>
不欺益親信濓欲使叅大政濓辭曰臣少無他長惟知<lb/>
文墨不願居職任也上愈厚之每燕見必命茶賜坐每<lb/>
旦令侍膳詢訪舊章講求政理或夜分乃退召問廷臣<lb/>
臧否苐言其善者復問否者為誰濓曰其善者與臣交<lb/>
臣故知之其否者縱有之臣不知也卒無所毁或命賦<lb/>
詩為文必寓忠告奉制詠䧹七步而成有自古戒禽荒<lb/>
之語上曰卿可謂善諫矣濓畏慎凡禁中語絶不以語<lb/>
<pb n="KR2g0039_WYG_002-11a"/>
人署温樹二字於所居之壁有以禁中事問者即指以<lb/>
示之上嘗與濓飲濓辭强之至三觴面如赭行不成步<lb/>
上大歡笑御製楚辭一章以賜命侍臣咸賦醉學士歌<lb/>
且曰使後世知朕君臣同樂若此也甘露降上召濓賜坐<lb/>
乃躬執金杓煉湯於鼎以甘露投之手注于巵以賜濓<lb/>
曰此和氣所凝能愈疾延年故與卿共之耳九年拜翰<lb/>
林學士上謂濓曰朕以布衣為天子卿亦起草萊列侍<lb/>
從為開國文臣之首使世世與國同休不亦美乎詔徵<lb/>
<pb n="KR2g0039_WYG_002-11b"/>
濓孫慎為殿廷儀禮司序班尋拜中子璲為中書舎人<lb/>
上時試璲與慎而訓戒之上笑語濓曰卿為朕教太子<lb/>
諸王朕為卿教子孫濓頓首謝濓或奏事久稱倦上命<lb/>
璲與慎共掖扶下殿三世官内廷人以為榮復以行步<lb/>
艱詔皇太子選良馬以賜上親作良馬歌詔羣臣和之時<lb/>
有上疏萬餘言者上厭其迂笞之而怒未解召問濓濓<lb/>
曰彼應詔言事其心忠耳惡可深罪乎上黙然上嘗廷<lb/>
譽濓曰古之人太上為聖其次為賢其次為君子若宋<lb/>
<pb n="KR2g0039_WYG_002-12a"/>
景濓者事朕十有九年未嘗有一言之偽誚一人之短<lb/>
寵辱不驚始終無異其君子者乎非止君子抑可謂賢<lb/>
矣十年冬致仕將歸賜御製文集及綺帛上曰朕最慎<lb/>
賞嘉卿忠誠可貫金石故以是賜卿卿今年幾何矣對<lb/>
曰六十有八上曰藏此綺候三十二年後作百歲衣也<lb/>
濓叩首謝至家拜表稱謝上箋皇太子論正心治國之<lb/>
要土賜詔褒答焉初濓辭歸請歲一來朝明年秋入朝<lb/>
上佇想已乆廷問者數矣及至大喜皇太子諸王皆動<lb/>
<pb n="KR2g0039_WYG_002-12b"/>
色相賀上降勅符遣儀曹賜醪膳諸物日侍上遊厯觀<lb/>
闕盤旋禁籞侍食便殿日晏始退上嘆曰純臣哉爾濓<lb/>
方今四夷皆知卿名卿其自愛濓避謝不敢當歲暮辭<lb/>
歸復遣中貴人賜上尊既行數日上語璲曰朕疇昔之<lb/>
夜夢見爾父笑談如平生爾父雖去其容儀儼然在朕<lb/>
目中也璲謝曰非陛下過念臣父何以形諸夢寐濓方<lb/>
入朝朝之百執事惟恐濓之弗留也下至寺人衛卒咸<lb/>
以手加額相推排迎拜爭先覩濓蠻夷朝貢者數問濓<lb/>
<pb n="KR2g0039_WYG_002-13a"/>
安否髙句麗安南使者至購濓文集日本得潛溪集刻<lb/>
板國中其使者奉勅請文以百金為獻弗受上以問濓<lb/>
對曰天朝侍從之官而受小夷金非所以崇國體也上<lb/>
深然之濓于學無不窺而尤以篤行為尚嘗曰古之學<lb/>
者使心正身修措之行事俯仰無愧而已繁辭複説道<lb/>
之蔽也篤於人倫好接引後學惟恐弗及逺方來者授<lb/>
館而飲食之乆而不厭遇人拜雖三尺童子必屈膝以<lb/>
答至王公貴人曾不少降一候其門朝廷有大議援古<lb/>
<pb n="KR2g0039_WYG_002-13b"/>
今辯説侃侃不回平居布衣蔬食無異貧士不事産業<lb/>
自少至老手不廢書及歸青蘿山閉戸纂述人罕窺其<lb/>
面視近甚明能一黍上作十餘字十三年以慎獲罪安<lb/>
置茂州卒於䕫所著有潛溪集四十卷蘿山集五卷龍<lb/>
門子三卷浦陽人物記二卷翰苑集四十卷芝園集四<lb/>
十卷行于世懌濓之孫也建文君即位念濓舊學召懌<lb/>
復官翰林而濓之門人樓璉鄭楷皆見擢用<lb/>
論曰夫謂天道福善禍淫豈不信哉而有否者謂天之<lb/>
<pb n="KR2g0039_WYG_002-14a"/>
未定非耶故藎臣貞士碩輔鴻儒砥德樹行明道立言<lb/>
其至也當與日月並曜金石同堅而或乃蒙投杼之疑<lb/>
受蜂蠆之螫髠首剖肝引頸齒劍亦或隱山被焚懷沙<lb/>
自溺赭衣胥靡囊頭圜棘瑣尾流離或竄或黜不幸甚<lb/>
矣而耿光懿烈垂範不磨流丹青之譽而享爼豆之封<lb/>
亦或慶流後人俾昌俾熾至于乘軒析璧之雄管喉舌<lb/>
而專紱冕吐𠻳雲雨嘘吸霜露攫金道途下石機穽自<lb/>
謂一世之桀而爝滅澌散者孰與較得失哉宋公隱居<lb/>
<pb n="KR2g0039_WYG_002-14b"/>
龍川究天人之藴遡濓洛之宗博綜丘墳考槃飲泌終<lb/>
其身不悔矣一旦當締構之運遭龍虎之期乃始敷闡<lb/>
大猷賛襄休治優游禁近非堯舜之道不陳非湯武之<lb/>
事不道諷不失正語必施行卒之潤色鴻業使禮樂文<lb/>
章炳與三代同風焯乎稱偉烈矣跡其褒許隆重寵冠<lb/>
羣臣不為不遇而知幾秉哲勇退急流即大雅君子何<lb/>
可得過乃竟罹詿誤擯死遐陬生鮮剖符之榮死歉首<lb/>
丘之願天之未定顧不信耶<lb/>
<pb n="KR2g0039_WYG_002-15a"/>
　　李善長<lb/>
李善長濠州定逺人至正甲午髙皇帝南畧滁陽善長伏<lb/>
謁上以其長者禮之問曰戰鬭紛紛何時定乎善長對<lb/>
曰昔秦失其政四方䗬涌漢髙起自布衣提三尺劍不<lb/>
五載而稱帝由豁達大度知人善使故也今元運丁百<lb/>
六倫紀隳斁法理蠧廢賦調繁重視秦為烈羣雄蝟起<lb/>
天厭其徳非人力也主公産於濠城距沛不逺山川王<lb/>
氣與漢髙同能法漢髙天下不足定也上曰漢髙用三<lb/>
<pb n="KR2g0039_WYG_002-15b"/>
傑今徐達勇略或可方韓信張良蕭何先生可當之乎<lb/>
善長對曰張良後世鮮倫善長何敢望若何之供給餽<lb/>
餉或可勉耳上曰古張良不可得今可為張良者先生<lb/>
幸以教孤對曰今天下才智之士甚衆不能悉知所知<lb/>
者惟金華宋濓博學且知象緯上曰以孤所聞知象緯<lb/>
者無如青田劉基善長曰雅聞其名宜悉招致之上大<lb/>
悦留置幕下俾掌書記賛畫軍機饋餉甚見親信上謀<lb/>
取和陽謂善長曰滁阸䧢山不通舟楫且無形勢可據<lb/>
<pb n="KR2g0039_WYG_002-16a"/>
非用武地欲圖和陽可乎善長對曰和城兵無紀律師<lb/>
一臨即下然亦非用武地欲圖大業非金陵不可上曰<lb/>
善上嘗從容語善長曰方今羣雄竝爭非智者不可與<lb/>
謀吾觀羣雄中用事者多短毁將士將士弗得效其能<lb/>
汝宜協和諸將毋効彼所為也滁陽王欲拔善長置麾<lb/>
下善長弗肯往涕泣訴于上諭曰主帥之命不可違也<lb/>
善長終不肯往乙未和陽既下滁陽王命上總和陽兵<lb/>
諸將多不恱賴善長調䕶得安上嘗出擊鷄籠山寨元<lb/>
<pb n="KR2g0039_WYG_002-16b"/>
兵寇和陽善長督兵敗之殺獲甚衆乆之上謀渡江無<lb/>
舟巢湖俞通海等以舟師來附上甚喜善長曰此天意<lb/>
也願急渡江六月朔上遂渡江拔采石乗勝取太平上<lb/>
之發采石也令善長為戒戢軍士榜入太平即張之初<lb/>
士卒欲肆剽掠見榜揭通衢皆愕然不敢動城中肅然<lb/>
拜善長元帥府都事丙申三月從克建康上欲取京口<lb/>
患諸將縱士卒暴横為民害召而數之欲寘之法善長<lb/>
力救乃免七月善長等奉上為吳國公乃拜善長為行<lb/>
<pb n="KR2g0039_WYG_002-17a"/>
省叅議時江右草創命將四征善長傳供給億軍無乏<lb/>
食戊戌上征婺州善長留守庚子友諒僭號約張士誠<lb/>
共侵建康上與康茂才謀速友諒茂才曰吾家有老閽<lb/>
嘗事友諒令齎書往約為内應友諒信之必速來以問<lb/>
善長善長曰方以賊來為憂奈何速之上曰使二賊合<lb/>
吾何以支先破此賊士誠膽落矣善長曰善乃遣老閽<lb/>
老閽進書友諒甚喜問康公何在曰今守江東橋又問<lb/>
橋何如曰木橋也乃遣還曰吾當即至至則呼老康為<lb/>
<pb n="KR2g0039_WYG_002-17b"/>
號老閽還具以告善長乃以鐵石易江東橋一夕而成<lb/>
友諒至見非木橋呼老康無有應者惶遽還走伏發大<lb/>
敗之友諒僅以身免降其將張志雄等辛丑善長議立<lb/>
鹽法錢法茶法上皆從之以善長兼大都督府司馬事<lb/>
尋叅中書省事上親征江州及大戰彭蠡取武昌善長<lb/>
皆畱守甲辰奉上為吳王陞右相國偽漢滅建議立康<lb/>
山忠臣廟報死事者乙巳承詔歸江西軍中所掠牛於<lb/>
民無者官給之建議江西湖廣魚課歲可得穀一百餘<lb/>
<pb n="KR2g0039_WYG_002-18a"/>
萬石上從之李濟據濠州上命善長為書招之濟遂降<lb/>
吳元年六月率羣臣勸上即皇帝位不許善長等力請<lb/>
曰殿下起濠梁不階尺土遂成大業四方羣雄剗削殆<lb/>
盡人肯歸心願早正位號以慰羣望上猶未許時刑獄<lb/>
太繁善長奏宜欽恤無更連坐上可其奏九月姑蘇破<lb/>
執張士誠送建康論功封宣國公尋命百官禮儀俱尚<lb/>
左改善長左相國命中書省定律令以善長為總裁官<lb/>
議取中原及福建廣西十二月善長復率羣臣奉表勸<lb/>
<pb n="KR2g0039_WYG_002-18b"/>
進復至再三乃率禮官以即位禮儀進明年戊申正月<lb/>
乙亥上祭告帝祗于南郊即皇帝位于郊壇南定有天<lb/>
下之號曰大明建元洪武善長率羣臣及都城父老拜<lb/>
舞上還御奉天殿善長率百官上表賀上命善長奉冊<lb/>
寶立皇后及皇太子進上柱國録軍國重事尋兼太子<lb/>
少師二月善長率禮官進圜丘方丘宗廟社稷議各具<lb/>
沿革以進詔大將軍徐達等北伐中原命善長祭告江<lb/>
河漢濟然後出師五月上幸汴梁善長留守軍國事皆<lb/>
<pb n="KR2g0039_WYG_002-19a"/>
決焉駕還善長奏定六部官制十二月定官民喪服之<lb/>
制及三司朝賀東宫儀二年正月承制立功臣廟於鷄<lb/>
籠山定太歲風雲雷雨嶽鎮海瀆山川城隍諸神祭禮<lb/>
及翰林院官制二月命善長監修元史奉詔立皇陵碑<lb/>
四月奉詔編祖訓録定封建諸王國邑及官屬之制八<lb/>
月定大祀受誓戒十二月議賞平定中原功三年正月<lb/>
議北征沙漠三月議定朝臣服色四月定官民書禮儀<lb/>
式禁民間名字毋得犯先聖先賢大國君臣及漢晉唐<lb/>
<pb n="KR2g0039_WYG_002-19b"/>
宋國號議置司農司於河南從善長議也五月承制給<lb/>
存恤禄於武官陣亡物故無子孫而有父母及妻者六<lb/>
月奏禁淫犯及僧道師巫諸邪術詔從之議定文武官<lb/>
朝服之制七月元史成賜善長綺帛左丞楊憲恃寵専<lb/>
恣挾私忿劾奏右丞相汪廣洋隂事善長怒奏憲上命<lb/>
羣臣按治憲伏誅進封韓國公禮部尚書陶凱請專選<lb/>
東宫官罷善長等兼職上曰古者官不必備惟其人朕以<lb/>
廷臣有才望勲徳者兼東宫官非亡謂也嘗慮廷臣與<lb/>
<pb n="KR2g0039_WYG_002-20a"/>
宫寮不合遂成嫌隙或生奸謀離間骨肉其禍非細江<lb/>
充之事可為明鑑朕今立此兼職父子一體君臣一心<lb/>
庶無相搆之患也四年善長乞致仕許之賜臨濠地若<lb/>
干頃守墳人及佃戸詔董建臨濠宫殿七年上謂善長<lb/>
曰濠吾故鄉兵革之後人少田荒乃移江南民十有四<lb/>
萬于濠命官監墾田畆以善長總之十三年正月胡惟<lb/>
庸謀逆事覺辭連善長羣臣請併罪善長上曰此吾初<lb/>
起時股肱心腹也不忍罪之其勿問五月復命善長理<lb/>
<pb n="KR2g0039_WYG_002-20b"/>
臺事十四年議征漠北及雲南奉詔定封贈䕃叙之例<lb/>
二十三年五月星變其占為大臣災未幾善長薨長子<lb/>
祺尚臨安公主<lb/>
論曰髙皇帝之趨彭蠡也西畏强楚東逼勁吳謀臣猛<lb/>
將空國以爭死敵建康草創人無固志岌岌乎殆哉李<lb/>
公一書生固守根本晏然無虞此與蕭相國何異東征<lb/>
西討給饋餉繕器械未嘗乏絶和輯諸將一心同力以<lb/>
贊王業其所奏定法制綱洪目細可繼可傳若李公者<lb/>
<pb n="KR2g0039_WYG_002-21a"/>
孰能使無聞哉<lb/>
　　陶安<lb/>
陶安字主敬太平當塗人也元末舉浙江鄉試授明道<lb/>
書院山長調髙節書院避亂家居髙皇帝渡江取太平<lb/>
安與李習等出迎安見上狀貎謂習等曰龍姿鳳質非<lb/>
常人也今有主矣上召安與語時事安因獻言曰方今<lb/>
四海鼎沸豪傑竝争攻城屠邑互相雄長然其志皆在<lb/>
子女玉帛非有撥亂救民之心明公率衆渡江神武不<lb/>
<pb n="KR2g0039_WYG_002-21b"/>
殺人心悦服以此順天應人天下不足平也上曰足下<lb/>
言善吾欲取金陵何如安曰金陵龍蟠虎踞限以長江<lb/>
據其形勝以臨四方何向不克上大喜授安元帥府令<lb/>
史從克金陵轉行省都事拜左司員外郎陞郎中上既<lb/>
得劉基宋濓章溢葉琛四人因問安四人者何如對曰<lb/>
臣謀略不及劉基學問不如宋濓治才不如章溢業琛<lb/>
上多其善讓克武昌命安知黄州改桐城令移知饒州<lb/>
時方征伐急軍需安勸諭其民民皆樂輸信州盜蕭明<lb/>
<pb n="KR2g0039_WYG_002-22a"/>
攻饒安率吏民拒守援兵至賊敗走諸將以鄉民多從<lb/>
賊欲屠之安曰為賊所脇耳奈何殺之由是民皆得全<lb/>
上嘉其功賜詩褒美安入朝饒人歌之曰千里榛蕪侯<lb/>
來之初萬姓耕闢侯去之日既而復守饒州饒人復歌<lb/>
之曰湖水悠悠侯澤之流湖水有塞我思侯德建生祠<lb/>
尸祝之吳元年初置翰林院首召安為學士時方召四<lb/>
方宿儒集闕下議禮命總之詔修律令安為議律官洪<lb/>
武元年安與劉基言於上曰聞將倣元制設中書令以<lb/>
<pb n="KR2g0039_WYG_002-22b"/>
太子為之上言取法於古必擇其善者而從之元制豈<lb/>
足法太子宜尊禮師傅博通古今他日軍國重務皆令<lb/>
啓聞何必效彼作中書令乎因選大臣勲徳者兼東宫<lb/>
官職上嘗御東閣安與章溢等侍因論前代興亡上曰<lb/>
喪亂之源由於驕佚今聞卿等論此豈不信與上與儒<lb/>
臣論學術安對曰道之不明邪説害之也上曰邪説不<lb/>
去則正道不興天下烏得而治安曰陛下所言深探其<lb/>
本安與省臣李善長等進郊社宗廟議請分祭天地於<lb/>
<pb n="KR2g0039_WYG_002-23a"/>
南北郊冬至祀上帝於圜丘以大明夜明星辰太歲從<lb/>
祀夏至祀地祗於方丘以嶽鎮海瀆從祀宗廟則四代<lb/>
各為一廟皆南向以四孟及歲除凡五享孟春特祭於<lb/>
太廟孟夏孟秋孟冬歲除則合祭於髙祖廟社稷宜祭<lb/>
以仲春仲秋上戊日皆從之安復奏古者天子大社必<lb/>
受霜露風雨以達天地之氣若亡國之社則屋之不受<lb/>
天陽也今創屋非禮若祭而遇風雨則於齋宫望祭上<lb/>
是之復奏議冕服之制凡國家制度禮文多安所定擬<lb/>
<pb n="KR2g0039_WYG_002-23b"/>
上嘗製對賜安曰國朝謀畧無雙士翰苑文章第一家<lb/>
時有御史言安隱過上曰朕素知安安寜有此且爾何<lb/>
由知之對曰聞之道路上曰御史但取道路言毁譽人<lb/>
邪命黜御史尋拜安江西行省叅政卒于官安博學尤<lb/>
精於易筮驗如神所著有文集若干卷行于世<lb/>
論曰髙皇渡江三吳豪傑未有至者而安獨首先謁所<lb/>
言皆大計卒之定基金陵弔伐之師逺過湯武安言悉<lb/>
驗非王佐才能之乎尚論其世亦劉宋之儔也<lb/>
<pb n="KR2g0039_WYG_002-24a"/>
　　章溢<lb/>
章溢字三益處州龍泉人從王叔剛游講正心修身之<lb/>
學浙東憲使圖沁布哈請與語悦之改官陜西要溢與<lb/>
俱至武林忽心悸辭歸父病已革八日而逝人以為純<lb/>
孝所感至正間蘄黄妖賊犯龍泉溢從子存仁為賊所<lb/>
執溢詣賊請代賊聞溢名得溢大喜就問計策溢正色<lb/>
拒之曰若等皆有父母妻子獨不畏族滅邪賊怒繫脅<lb/>
之降溢曰死即死不為不義賊壯之不敢加害乘夜紿<lb/>
<pb n="KR2g0039_WYG_002-24b"/>
守者脱歸集民兵擊走之數從舒穆嚕宜孫平寇有功授<lb/>
龍泉縣主簿不受復累戰功陞松陽縣尹福建行省檢<lb/>
校僉浙東都元帥事皆辭不受結廬匡山避入閩髙皇<lb/>
遣使聘溢與劉基葉琛宋濓同至建業上問勞曰我為<lb/>
天下屈四先生四海紛紛何時定乎對曰天道無常惟<lb/>
徳是輔惟不嗜殺人者能一之上曰卿等其留輔予擢<lb/>
僉營田司事巡行江東兩淮田之荒蕪及耕墾者皆分<lb/>
籍之定其賦役溢乆病在告上以問都事張來碩對曰<lb/>
<pb n="KR2g0039_WYG_002-25a"/>
溢日夜念母不置主上遇之厚不敢言歸成疾耳即日<lb/>
命溢歸省浙東始設按察司拜僉事尋改湖廣建議荆<lb/>
襄多曠地宜分兵屯田且以控制北方上深善之按察<lb/>
使宋思顔孔克仁僉事王璹先後以事逮獄辭連溢溢<lb/>
憂懼上遣劉基喻曰素知章溢守法勿疑也胡深敗没<lb/>
處州煽動陞溢浙東按察副使往鎮之溢辭曰臣前任<lb/>
浙東亡狀同列皆獲罪而臣獨蒙宥今若加擢益重臣<lb/>
過上重違其志命仍僉司事比至賊寇慶元龍泉時官<lb/>
<pb n="KR2g0039_WYG_002-25b"/>
軍盡戍浦城城中軍少溢召舊所部義兵使據要害賊<lb/>
不敢犯戍浦城者乏食上以屬溢暨行省右丞李文忠<lb/>
文忠欲運處州糧以餉之溢曰今舟車不通軍中所掠<lb/>
糧甚多請拘入官均給之建寜守將阮徳柔遣使納款<lb/>
人以為詐溢曰陳友定據全閩勢必不能容故徳柔為<lb/>
自全計非詐也具以聞詔許之而徳柔已為友定所併<lb/>
溢因留其使厚恤之中書省命處州造海船并僉溪船<lb/>
户一千為水軍既有領之者復𨽻軍府溢奏設水軍千<lb/>
<pb n="KR2g0039_WYG_002-26a"/>
戸所以專統之處多山少田軍需不足胡深為奏免雜<lb/>
税而行省復有所科奏罷之浙西諸郡皆平上召溢且<lb/>
命分兵取閩中而以其子存道守處州溢入見上諭羣<lb/>
臣曰章溢雖儒臣父子宣力一方寇盜盡平其功誠不<lb/>
在諸將後問征閩諸將何如溢對曰御史大夫湯和由<lb/>
海道進平章胡廷瑞自江西入此固必勝然閩中尤服<lb/>
李文忠信若令文忠從浦城取建寜此萬全計也即日<lb/>
詔文忠出師如溢策處州糧舊額一萬餘軍興加十倍<lb/>
<pb n="KR2g0039_WYG_002-26b"/>
民不堪命溢言之丞相丞相入奏詔從其舊洪武元年<lb/>
拜御史中丞兼太子贊善大夫溢務大體不屑屑細故<lb/>
或以為言溢曰憲臺百司之儀表居是職者當先養人<lb/>
亷恥使人不犯豈直恃摶擊哉上親祀社稷會大風雨<lb/>
還坐外朝怒儀曹議禮不合以致天變將殺之溢奏曰<lb/>
風雨連朝無怪者縱禮官議有未盡陛下一誠自足以<lb/>
格神明願寛雷霆之怒上為霽威存道部鄉兵萬五千<lb/>
從李文忠入閩閩平詔存道以所部從海道北征溢持<lb/>
<pb n="KR2g0039_WYG_002-27a"/>
不可曰鄉兵農人耳始令征閩許以事平歸農今復調<lb/>
之是不信也上不懌而罷溢繼奏曰兵已征閩者放歸<lb/>
農其昔嘗叛逆者宜籍為軍使北征一舉而恩威著矣<lb/>
上喜曰孰謂儒者果迂闊哉苐為一行可成茲事溢受<lb/>
詔即行㑹母艱馳歸乞守制不許溢洒泣台戎事鄉兵<lb/>
既集命存道部領由永嘉浮海北行章再上乞終喪詔<lb/>
可其奏哀毁卒于家<lb/>
論曰章公一儒者提戈躍馬掃清妖氛牧民馭衆之才<lb/>
<pb n="KR2g0039_WYG_002-27b"/>
兼資文武立臺端振肅綱紀表儀百僚務存大體可謂<lb/>
正直忠厚者矣<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二<lb/>
</p>
<p>
</p>
  </div>
</body>
</text>
</TEI>
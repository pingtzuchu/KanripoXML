<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十四</head>
    <p>
<pb n="KR2g0039_WYG_014-1a"/>
欽定四庫全書<lb/>
　今獻備遺卷十四　　　　明　項篤壽　撰<lb/>
　　魏驥<lb/>
魏驥字仲房浙江蕭山人也舉永樂三年鄉試為松江<lb/>
府學訓導勵志作人諸生宿號者攜茶視之夜分則以<lb/>
粥供誦讀者九載滿去諸生詣闕請留復任三年兩考<lb/>
江西鄉試十七年吏部尚書師逵薦陞南京太常博士<lb/>
侍昭皇帝北上留行在與聞大事宣徳元年陞行在考<lb/>
<pb n="KR2g0039_WYG_014-1b"/>
功員外郎轉南京太常少卿三考㑹試正統三年召試<lb/>
行在吏部左侍郎巨璫王振獨禮驥八年以老辭調禮<lb/>
部又辭改南京郎中殷時暴亡親往弔以已木歛之拒<lb/>
直不受戊辰進尚書己巳率諸司條陳破敵安民之䇿<lb/>
景泰改元年七十七請老至京師大學士陳循驥所取<lb/>
士也請曰先生願少待驥退語人曰渠將朝廷事為已<lb/>
事邪竟致仕去家居二十餘年布袍糲飯不治生業成<lb/>
化七年卒年九十八御史梁昉言驥耆德請優禮之詔<lb/>
<pb n="KR2g0039_WYG_014-2a"/>
遣行人存問賜羊酒有司月給米三石勑至驥已卒卒<lb/>
之前一夕大星隕舍旁遺言辭䘏典從之諡文靖所著<lb/>
有南齋集松江志水利切要理學正義傳于世<lb/>
　　吳訥<lb/>
吳訥字敏德直𨽻常熟人父遵道沅陵縣主簿誣繫京<lb/>
師乞身代事未白而父没以學行聲聞江東郡縣薦為<lb/>
校官不就永樂末舉醫生至南京所居隣有[婺-矛+牙]婦少而<lb/>
美夜穿壁將奔之訥亟排戸冐大雨出旦日即遷他所<lb/>
<pb n="KR2g0039_WYG_014-2b"/>
時仁皇帝監國命教諸功臣子弟拜監察御史巡按貴<lb/>
州還三司所遺餽金題之詩曰蕭蕭行李向東還要過<lb/>
前途最險灘若有贓私并土物任教沉匿碧波間亷而<lb/>
不激類此厯陞南京都察院右僉都左副都御史致仕<lb/>
亷直敬慎持正不撓為文根據義理而本于六經有文<lb/>
章辨體行于世卒年八十六諡文恪<lb/>
　　魯穆<lb/>
魯穆字希文浙江天台人也登永樂丙戌進士賜歸杜<lb/>
<pb n="KR2g0039_WYG_014-3a"/>
門力學及赴召有司以鈔為贐謝弗受且曰筮仕之始<lb/>
未有益于鄉里而先厲之可乎嘗覈江北諸衞倉糧巡<lb/>
兩淮鹽法及監龍江抽分竹木局綜理精密吏莫肆其<lb/>
奸拜監察御史文皇帝巡北京仁宗皇帝監國漢庶人<lb/>
不法穆具啓聞不報擢福建按察僉事理寃滯繩貪墨<lb/>
摧豪右無所顧避漳民許姓者有妾生子許死兄子言<lb/>
孤子非叔出逐之奄有其資妾訴于穆穆潛以許孤雜<lb/>
羣兒中父老指孤類許某悉歸孤資宣廟初大臣薦穆<lb/>
<pb n="KR2g0039_WYG_014-3b"/>
治行拜右僉都御史卒之日家無以為歛公卿賻治其<lb/>
喪<lb/>
論曰魏公建事耄年好學不倦吳公剛嚴方正表儀有<lb/>
位魯公亷潔執法不回身死家無餘藏此三公者翩翩<lb/>
焉其盛世之孤標與<lb/>
　<lb/>
　<lb/>
　今獻備遺卷十四<lb/>
</p>
<p>
</p>
  </div>
</body>
</text>
</TEI>
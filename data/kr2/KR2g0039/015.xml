<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十五</head>
    <p>
<pb n="KR2g0039_WYG_015-1a"/>
欽定四庫全書<lb/>
　今獻備遺卷十五　　　　明　項篤壽　撰<lb/>
　　曾棨<lb/>
曾棨字子啟江西吉水人也永樂甲申進士第一人文<lb/>
皇帝初御極欲興起斯文乃選進士中秀敏者二十八<lb/>
人為庶吉士以應列宿開文淵閣使讀中秘書大官供<lb/>
膳月給内帑鈔為膏火費棨以翰林修撰居首選上時<lb/>
召試二十八人棨迅筆立就諸吉士弗如也上數舉羣<lb/>
<pb n="KR2g0039_WYG_015-1b"/>
書問棨輒應口對深見奬重修永樂大典為副總裁五<lb/>
年陞侍講七年扈從巡北京數侍燕間應制賦詩輒稱<lb/>
㫖人有薦文士者必問如曽棨否預修髙皇帝實録成<lb/>
賜文綺衣鈔十六年考禮部㑹試陞侍讀學士修天下<lb/>
郡志為副總裁二十二年考禮部㑹試仁宗初陞左春<lb/>
坊大學士仍兼翰林侍讀學士宣德二年考禮部㑹試<lb/>
兩朝實録成陞少詹事仍兼侍讀學士賜寶帶七年卒<lb/>
贈禮部左侍郎<lb/>
<pb n="KR2g0039_WYG_015-2a"/>
論曰國初劉宋以司制代言文體渾厚至子啓天才雄<lb/>
麗倚馬萬言其文如蘇長公浩浩不竭所乏者謹嚴精<lb/>
潔耳要之才致固各有長其所為詩古體有魏晉風律<lb/>
宗初盛唐亦一代之鴻匹也<lb/>
　　劉定之<lb/>
劉定之字主静江西永新人㓜强記天資絶人其父日<lb/>
授書千言禁為文定之輙私自作文父偶卧所得所作<lb/>
祀竈文及詩大驚終不口然之自是稍以文辭進每進<lb/>
<pb n="KR2g0039_WYG_015-2b"/>
每輒斥之他日更進父曰此八面受敵才也宣德丙寅<lb/>
㑹試第一廷試第三人授翰林編修正統己未京師大<lb/>
水詔求直言定之上十事其一言命令宜公賞罰必信<lb/>
其二言公卿侍從宜數召問觀其才能察其心術而進<lb/>
退之其三言降敵近處畿甸宜稍移于南其四言宜出<lb/>
京官使任郡縣其五言宜倣唐制京朝官舉人自代其<lb/>
六言武官子孫宜習韜畧其七言守令宜詳加考課其<lb/>
八言宜抑豪强以卹貧困其九言廷臣丁憂宜令終制<lb/>
<pb n="KR2g0039_WYG_015-3a"/>
其十言宜杜僧尼異端不報景泰帝登極定之時為侍<lb/>
講上言十事一戰陣宜倣古制二守禦宜繕亭障三簡<lb/>
用使臣四遷移降敵五増給兵餉六戒守令貪虐七選<lb/>
將士八覈冗濫九攬權綱十勤講學上嘉納之尋拜洗<lb/>
馬壬申北人遣使來邀報禮議不决定之䟽請暫遣羈<lb/>
縻邊人使我得益修備即我以和往彼以惡來則我詞<lb/>
更直累千百言當事理云成化間進禮部左侍郎入内<lb/>
閣再進密䟽皆國家大計定之于書無所不窺文章宗<lb/>
<pb n="KR2g0039_WYG_015-3b"/>
蘇氏尤善舉子業卒贈禮部尚書諡文安<lb/>
論曰劉文安好言事其所論列皆明辯深切可見諸行<lb/>
事非無當空言者流也<lb/>
　<lb/>
　<lb/>
　<lb/>
　<lb/>
　今獻備遺卷十五<lb/>
</p>
<p>
</p>
  </div>
</body>
</text>
</TEI>
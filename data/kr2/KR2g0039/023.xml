<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十三</head>
    <p>
<pb n="KR2g0039_WYG_023-1a"/>
欽定四庫全書<lb/>
　今獻備遺卷二十三　　　明　項篤夀　撰<lb/>
　　楊瑄<lb/>
楊瑄字廷獻江西豐城人景泰甲戌進士拜監察御史<lb/>
天順初印馬畿内民羣訴曹吉祥石亨奪其田瑄具以<lb/>
聞併言其怙寵擅權之罪詔稱瑄敢言稱職命吏部記<lb/>
其名時彗孛連見二兇勢益張瑄與同官謀劾之事先<lb/>
泄亨與吉祥合謀上譖暨彈章入上震怒召諸御史至<lb/>
<pb n="KR2g0039_WYG_023-1b"/>
文華殿俾誦彈章而歴詰之瑄與御史周斌且誦且對<lb/>
歴陳二兇罪狀上怒不解悉下錦衣衞獄逼瑄誣引大<lb/>
學士徐有貞瀕死無一語他及有司文致坐瑄死而十<lb/>
三道長皆坐戍餘多貶奏上㑹京城大風雹拔木壊屋<lb/>
走正陽門下馬牌于郊外於是獄皆減論瑄戍鐵嶺衞<lb/>
赦還或謂瑄宜詣謝二兇瑄不可復戍南丹二兇誅詔<lb/>
瑄還里憲廟初以言官奏復拜陜西道御史尋陞浙江<lb/>
按察副使巡海禁軍官私放戍卒五日一操閱奏増通<lb/>
<pb n="KR2g0039_WYG_023-2a"/>
判以理邊餉而革勢豪攬糧延師以教武人子弟凡城<lb/>
隍墩堠廨署舸艦兵甲悉繕治之脩築定海捍海塘走<lb/>
馬堤及霩衢所裏外海塘健跳所海塘海鹽縣大海塘<lb/>
皆為永久利海鹽至今尸祀之奏濬西湖湮塞溉田十<lb/>
六萬頃成化丁酉諜報倭奴數百犯邊僚寀驚問瑄徐<lb/>
曰彼果來犯吾當盡誅之乃出巡寧波府衞已戒嚴守<lb/>
令呼民兵受甲矣瑄曰海上兵自足用内地安用此今<lb/>
農事方殷亟散之至定海乃知倭僅兩船入貢耳陞按<lb/>
<pb n="KR2g0039_WYG_023-2b"/>
察使以憲度久弛力振之嚴門禁蒐吏奸㫁訟明決無<lb/>
留獄禁官署毋蠶桑以争民利甫半載病作將革寮寀<lb/>
往問尚論築海塘之法浚西湖之利無片言及私子源<lb/>
𢎞治間任欽天監五官監候正徳改元逆瑾亂政源上<lb/>
疏言占候得大角及心宿中星動揺天旋天機天權星<lb/>
不明請安居深宫絶逺遊獵罷弓馬嚴號令毋輕出入<lb/>
闢除内侍寵倖遊逸小人節賞賜止工役親元老大臣<lb/>
日侍講習詩書疏下禮部本部及科道稱源占候之言<lb/>
<pb n="KR2g0039_WYG_023-3a"/>
深切時弊源復疏言十月二十六日占候得連日雺霧<lb/>
交作為衆邪之氣隂冒陽臣欺君小人擅權為下叛上<lb/>
引譬甚力瑾怒矯詔杖三十釋之源又疏言自正徳二<lb/>
年來一向占候得太星入太㣲垣帝座之前或東或西<lb/>
往來不一勸上宜思患預防意在瑾也瑾大怒呼源叱<lb/>
之曰爾何官亦學為忠臣乎復矯詔痛杖三十謫戍肅<lb/>
州行至懐慶卒于孟縣之河陽驛妻斬蘆荻覆尸塟之<lb/>
論曰楊公正色昌言首排曹石身貫三木㡬死直聲震<lb/>
<pb n="KR2g0039_WYG_023-3b"/>
天下而源以京房之術伐恭顯之姦慷慨有父風忠直<lb/>
聲名與天壤俱可也<lb/>
　　練綱<lb/>
練綱字従道蘇之長洲人大父則成洪武初由春坊司直<lb/>
改河南道御史以直言受旌賞宣徳乙卯舉鄉試第二<lb/>
入國子監歴事都察院正統己巳英廟北狩景皇帝即<lb/>
位上中興要務八事一謹天變二急先務三正軍法四<lb/>
布恩澤五廣言路六屏奸邪七公薦舉八察羣吏冬十<lb/>
<pb n="KR2g0039_WYG_023-4a"/>
月額森偪京城復上勤王急務謂敵勢甚猛非直要求<lb/>
金帛而已未必不欲效金人以汴宋待我也我國家固<lb/>
非宋比然求如种師道李綱其人亦未多見乞遴選武<lb/>
臣授以方畧俟其深入乃奮擊之勅邊將勒兵内向邀<lb/>
其歸路設有倡為和議緩於武備且請南遷以圖偷安<lb/>
者即為姦臣宜急加誅以為衆戒疏入上竒其才授浙<lb/>
江道監察御史命施行其言景泰改元上時政五事辛<lb/>
未巡視兩淮鹽課按劾趙駙馬不法權貴斂戢壬申還<lb/>
<pb n="KR2g0039_WYG_023-4b"/>
朝復上軍國大計八事皆見嘉納時吏部缺尚書綱率<lb/>
諸御史言左都御史王翺嚴公峭直右副都御史年富<lb/>
操履端方大理寺卿薛瑄持正不回此三人者擇而用<lb/>
之上乃召王翺為吏部尚書以年富為户部而薛瑄亦<lb/>
相繼大拜先是京師有警召募四方丁壯𨽻勇敢營嵗<lb/>
久多逋逃大臣請治其罪編之尺籍綱上言召募之初<lb/>
諭以大義且許事定遣歸故健夫勇卒雲集京師争先<lb/>
自效淹留日久恩寵未及饑寒迫身勢必逃避皇上好<lb/>
<pb n="KR2g0039_WYG_023-5a"/>
生何至使應募無辜之民𨽻尺籍刑賞失中莫此為甚<lb/>
方今水旱相仍流亡接踵捜求太急恐生他虞兼之邊<lb/>
務尚殷急於用武倘復召募誰其肯従有詔不問得歸<lb/>
復者數千人甲戌巡按福建時官臺山民聚為盜渠魁<lb/>
未獲而逮繫脅従綱釋之趣師勦捕追各典守者坐是<lb/>
忤衆按察使楊珏乃誣摭綱于朝當道者多忌綱左遷<lb/>
陜西邠州判官再徙甘州前衞經歴部符未下綱已遭<lb/>
艱歸賦性剛鯁嚴於嫉惡遇事輒盡言院中語曰甌寧<lb/>
<pb n="KR2g0039_WYG_023-5b"/>
練綱口<lb/>
論曰綱以太學生慷慨論國家大計搏擊糾彈臺諌風<lb/>
生可謂能其官矣然遭蹶不復太剛則折奚足異乎<lb/>
　　張寧<lb/>
張寧字静之浙江海鹽人景泰甲戌進士授禮科給事<lb/>
中遇事敢言毎大議景皇帝必問張給事云何丙子順<lb/>
天府鄉試大學士陳循王文以其子下第歸咎考官寧<lb/>
奏大臣私其子而為暴才稱屈失大臣體不可居内閣<lb/>
<pb n="KR2g0039_WYG_023-6a"/>
乞罷免之英皇復位勵精因灾變御齋宫寧率六科上<lb/>
疏乞詔諸司凡秕政苛法所當芟改者悉奏舉行其不<lb/>
盡不實者許言官劾奏更乞澄心専慮轉移天心上優<lb/>
詔答之曹石専横事闗禮科者寧舉奏無避受知英皇<lb/>
嘗獨召寧論事多所匡益欲大用之未果憲皇初首勸<lb/>
經筵進講大學衍義薦起王竑李秉奏定鄉試舉人名<lb/>
額並俞行之有建言請以天縦二字加孔子者寧曰孔<lb/>
子道大徳尊所貴明其理以行其道被之天下𫝊之萬<lb/>
<pb n="KR2g0039_WYG_023-6b"/>
世不在封號一名一字所能重輕議遂寢太監覃苞重<lb/>
寧累見不往尋以㑹亦不謝成化改元皇太后令節建<lb/>
設齋醮大臣相率詣寺觀行禮寧奏言皇上表揚孝心<lb/>
慰悦聖慈無所不用其極人臣但當仰賛聖孝上綏懿<lb/>
祉不當崇奉釋老祈祝瓣香秪壊風俗傷名教耳南京<lb/>
給事中王徽等劾大學士李賢不職獲罪謫邊方寧率<lb/>
六科申救大忤賢㑹兵部薦寧與岳正堪任侍郎都御<lb/>
史内批陞寧知府得汀州以疾致仕家居三十年累薦<lb/>
<pb n="KR2g0039_WYG_023-7a"/>
不起卒<lb/>
　　毛吉<lb/>
毛吉字宗吉餘姚人舉進士授刑部廣東司主事嚴明<lb/>
亷硬訊獄能折疑平反指揮門達怙寵作威人多避之<lb/>
吉獨與抗禮由是銜吉偵之無所得因吉失朝下錦衣<lb/>
獄衞卒羣吠脅之吉曰有國法在爾曹奈我何達聞愈<lb/>
益怒嗾健卒掄巨梃梃之見骨㡬死吉自如遷廣東按<lb/>
察司僉事分巡潮恵黜墨吏摧强宗殄海盜民以寧輯<lb/>
<pb n="KR2g0039_WYG_023-7b"/>
代還潮恵人乞更借一年擒殺劇賊楊輝曽玊謝瑩破<lb/>
其寳龍石坑龍歸三洞斬俘甚多時廣西蠻賊滋蔓髙<lb/>
雷亷尤甚吉四顧悲憤慨然有削平之志至亷州内官<lb/>
監珠池者方繫數十人徴賄箠擊㡬死吉盡釋之進擊<lb/>
雷州賊破之因條平賊方畧奏之上嘉歎降勅奬諭陞<lb/>
副使委總廣東軍務賊掠恵州河源縣督兵敗之賊走<lb/>
清逺守將都督僉事張通與戰不利吉馳救賊見其幟<lb/>
呼曰毛家軍來矣遂潰廣州新㑹縣告急吉敗之大磴<lb/>
<pb n="KR2g0039_WYG_023-8a"/>
賊走陽江縣營于雲岫山峒進擊敗之賊棄營走山上<lb/>
我師狃勝突入其營陣亂賊乗之師遂潰吉勒馬持刀<lb/>
大呼曰劄住劄住潰已不可遏従騎勸吉避走吉叱曰<lb/>
爾去吾誓不與此賊俱生奮而前揮刀斫賊不已力屈<lb/>
被害成化元年三月一日也是日晝晦風雷大作山谷<lb/>
震動踰七日得屍貌如生事聞贈廣東按察使諭祭賜<lb/>
賚其家録子科為國子生<lb/>
論曰張公以直言受主知竟不能盡用其才以死毛公<lb/>
<pb n="KR2g0039_WYG_023-8b"/>
有澄清嶺西之志氣亦壮矣師敗身夷豈造物所忌名<lb/>
與才耶<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十三<lb/>
</p>
<p>
</p>
  </div>
</body>
</text>
</TEI>
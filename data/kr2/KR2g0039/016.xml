<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十六</head>
    <p>
<pb n="KR2g0039_WYG_016-1a"/>
欽定四庫全書<lb/>
　今獻備遺卷十六　　　　明　項篤壽　撰<lb/>
　　于謙<lb/>
于謙字廷益杭州錢塘人骨相異常年七嵗僧蘭古春<lb/>
見而竒之曰此他日救時宰相也書過目成誦為文如<lb/>
雲行水湧少補邑庠生以古人功業自期常夜行吳山<lb/>
道中人遥見燈燎騶從甚盛人及前視之乃謙也永樂<lb/>
中舉進士宣德初拜監察御史謙音吐洪暢每侍奏對<lb/>
<pb n="KR2g0039_WYG_016-1b"/>
宣皇必注聴都御史顧佐嚴甚獨器重謙巡按江西平<lb/>
民被誣為盜辯出之王府官屬驕横奏黜數人代還同<lb/>
錦衣衞官校搜捕馬快船夾帶私鹽不避權貴悉寘之<lb/>
法上親征漢庶人命謙移檄稱㫖由是上屬意謙河南<lb/>
山西災命謙為兵部右侍郎巡撫兩省在河南謹備荒<lb/>
饑預防河患凡山東陜西流民編立里甲以居之且給<lb/>
田為業在山西革大同鎮將役占軍士盡入其田為軍<lb/>
屯請留京操軍修築鴈門奏減柴炭乞停徴流民舊欠<lb/>
<pb n="KR2g0039_WYG_016-2a"/>
税嘗夜行經太行山遇羣盜從者駭愕謙厲聲叱曰汝<lb/>
何為者盜驚散走山西叅議劉宗孔以清嚴受贓誣謙<lb/>
上章白其事正統十一年乞致仕舉叅政孫原貞王來<lb/>
以自代時王振用事御史有姓名𩔖謙者常忤振振疑<lb/>
即謙也嗾言官劾謙擅舉自代罷為大理寺左少卿兩<lb/>
省民赴闕下乞還謙而親藩亦以為請乃復任明年召<lb/>
還為兵部右侍郎十四年額森侵邊境至獨石馬營詔<lb/>
親征謙與尚書鄺埜請將無煩六師固留不聴八月十<lb/>
<pb n="KR2g0039_WYG_016-2b"/>
五日師駐狼山土木衆騎奄至天子北狩報至京師大<lb/>
震謙慟哭誓不與敵俱生太后命郕王監國是日科道<lb/>
官廷論王振郕王方攝朝倉猝未有處分錦衣衞指揮<lb/>
馬順素黨振呵衆官起去給事中王竑首起捽順捶死<lb/>
于廷且索振所親信二内侍班行喧雜無復朝儀大臣<lb/>
多驚避謙固立不動郕王亦疑懼屢欲退謙直前掖扶<lb/>
王請留且請降㫖諭羣臣復班勿擅動振罪宜族俟請<lb/>
命太后行誅順罪應死勿論命紅盔將軍以金𤓰擊二<lb/>
<pb n="KR2g0039_WYG_016-3a"/>
内侍立死衆乃定退朝漏過午刻矣謙袍袖皆裂徐步<lb/>
出左掖門吏部尚書王直執謙手曰今日事賴公王直<lb/>
何能為謙辭謝避進兵部尚書首列扈從失律顧興祖<lb/>
王佐等罪郕王即位遙尊英廟為太上皇帝改明年為<lb/>
景泰元年謙入見泣曰邊人不道遮留皇輿既已得志<lb/>
必將深入宜早為計頃者各營精鋭盡揀隨征軍資器<lb/>
械喪棄略盡宜即召募官舍餘丁義勇起集民夫替還<lb/>
漕卒以備操調令工部分局併工督造戰守具京師九<lb/>
<pb n="KR2g0039_WYG_016-3b"/>
門為最要宜令都督孫鏜等分兵以守而選給事中御<lb/>
史如王竑者佐之徙城外居民於城内使彼無所掠通<lb/>
州倉糧數百萬不可棄以資敵宜令在官食糧者悉詣<lb/>
闗支隨其所欲多寡受糧而歸官籍其數以准月糧誠<lb/>
兩便大同宣府經其剽掠請勑守臣協力防禦訓練士<lb/>
馬挑濬壕塹凡闗隘墩臺樓櫓務使有備文臣如輗者<lb/>
宜令巡撫武臣如楊洪柳溥者宜為將帥凡軍旅之事<lb/>
臣請身任其責不效則治臣之罪上嘉納即施行焉時<lb/>
<pb n="KR2g0039_WYG_016-4a"/>
羽檄交馳人情恟懼而謙勇氣彌厲剖斷若流旬日間<lb/>
戰守略具衆恃謙為安太監喜寧邊種也土木之潰降<lb/>
額森為之鄉導奉太上皇趨紫荆關京師戒嚴朝臣多<lb/>
南奔或倡議南遷謙慟哭抗言于庭曰京師天下根本<lb/>
宫廟山陵社稷及百官萬姓帑藏倉儲在此此而不守<lb/>
去將何之宋南渡事足可監也議遂定主將石亨請閉<lb/>
九門堅壁以避其鋒謙曰不可是示弱也請率先將士<lb/>
躬擐甲冑出營德勝門外乃閉門以示必死日涕泣以<lb/>
<pb n="KR2g0039_WYG_016-4b"/>
忠義拊循三軍軍皆感奮争死敵十月朔額森入紫荆<lb/>
關聲言送駕還京師前驅突至我軍堅不為動知有備<lb/>
稍引却額森擁太上皇至城下索金帛萬萬計且邀大<lb/>
臣王直胡濙及謙出和禮部遣使問謙謙曰今日之事<lb/>
知有戰而已他非所敢聞對壘者七日是月既望諜報<lb/>
太上皇移蹕去敵壘稍逺下令發砲擊其壘死者萬計<lb/>
而大學士陳循復請㫖寫榜文潛遺敵營中有能斬額<lb/>
森首來獻者賞萬金封國公以疑其心額森果宵遁或<lb/>
<pb n="KR2g0039_WYG_016-5a"/>
請追擊不許京師解嚴論功加少保總督軍務或言今<lb/>
日宋李綱不如也謙曰四郊多壘卿大夫之恥城下但<lb/>
不盟耳敢言功乎大同叅將許貴奏遣使議和以緩邊<lb/>
患謙言去冬嘗遣指揮季鐸岳謙齎金帛以往敵輒深<lb/>
入繼遣通政王復少卿王榮往議迎復不見上皇而囘<lb/>
敵情譎詐和不足恃邊將邀求無厭莫若選將練兵養<lb/>
威蓄鋭無輕遣使從之奏増兵涿鹿真保定易州及白<lb/>
羊紫荆倒馬諸關以衞京城諜報敵逼總兵朱謙於關<lb/>
<pb n="KR2g0039_WYG_016-5b"/>
子口明日復報追石亨於鴈門關甚急衆議急發兵救<lb/>
之謙不動奏上方略密授亨等令挑選精鋭若將尅日<lb/>
大舉者尋報敵已出境復以計密授楊俊擒喜寧送京<lb/>
師廷劾其罪誅之繇是額森遣使入貢請送駕還京師<lb/>
朝廷疑未之信下廷臣議謙曰此天意也君臣大義兄<lb/>
弟至親當速奉迎以承天意倘彼不信則我有辭矣乃<lb/>
遣侍郎李實及楊善等以往辛未九月駕至自邊庭時<lb/>
河間東昌永樂中安置降人甚衆額森方入冦欲乘機<lb/>
<pb n="KR2g0039_WYG_016-6a"/>
竊𤼵謙因南征奏遣之天壽山陵寢所在而無城郭乃<lb/>
奏城昌平徙兵民守之臨清通商引漕京師之襟喉額<lb/>
森入冦謀據之奏遣平江伯陳豫築城以守初獨石馬<lb/>
營八城為敵所據議者欲棄之謙曰棄之則宣府懷來<lb/>
難守而京師將動揺矣奏用都督孫安授以方略率兵<lb/>
度龍門關且戰且守八城復完謙以京軍𨽻五軍神機<lb/>
三千諸營者不相統一或遇調發兵將不相識請選諸<lb/>
營馬步軍十五萬分為十營每營以都督一人總之每<lb/>
<pb n="KR2g0039_WYG_016-6b"/>
五千以把總都指揮一人領之每千以把總指揮一人<lb/>
領之每隊用管隊官二員團結訓練體統相維兵將相<lb/>
識有警調某營則自都督以下督率以往名曰團營楊<lb/>
俊請盡出團營兵併三邊各路軍馬大舉伐之謙曰不<lb/>
可如此則京師各邊皆空虚彼或分兵牽制何以應之<lb/>
非萬全之道也俊議遂寢時閩浙則有鄧茂七葉宗留<lb/>
廣東西則黄蕭養相繼煽亂殘破郡縣謙懸制遥度談<lb/>
笑折衝雖在萬里外若親厯其地咸就勦滅貴州苗賊<lb/>
<pb n="KR2g0039_WYG_016-7a"/>
反侍郎何文淵乞罷布按司復置宣慰司以土官蒞之<lb/>
而留都司以轄諸衞遣大將鎮守其地謙言貴州自祖<lb/>
宗創置已久豈可以小醜輕棄之何議竟不行上以謙<lb/>
軍功授其子冕副千戸賜第京師謙懇辭不許乃以所<lb/>
賜玉帶蟒衣盔甲金帛諸物移置第内封識加謹間一<lb/>
往視焉謙患痰疾上遣太監興安及太醫院使董宿來<lb/>
視云此非竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>不愈安言之于上且述謙自奉甚約上<lb/>
親幸萬嵗山伐竹以賜仍命計所資用出尚方給之謙<lb/>
<pb n="KR2g0039_WYG_016-7b"/>
握兵久且功髙為衆所忌而石亨素貪縱數為謙所裁<lb/>
亨姪彪驍猛善戰同握兵居京師謙患之出之大同二<lb/>
人皆怨謙思傾謙矣丁丑正月英廟復辟亨與有功遂<lb/>
誣謙迎立外藩與大學士王文等俱下獄所司以金牌<lb/>
勑符具存禁中他無顯跡而亨等必欲殺謙所司遂以<lb/>
意欲二字附會成獄死之時天日無輝太監吉祥麾下<lb/>
有逹官托爾者聞謙死慟哭都市酧以壺漿祥責之明<lb/>
日往哭如初都督陳逵密賂守者收謙屍瘞之有司籍<lb/>
<pb n="KR2g0039_WYG_016-8a"/>
其第惟朝廷所賜物而已初土星犯太微上相杭之西<lb/>
湖水竭土裂孫原貞方以尚書鎮浙語人曰賢才之生<lb/>
實鍾山川之秀湖之竭哲人其萎乎至是乃驗謙長身<lb/>
山立面白自項以下甚黑嘗對鏡自照曰此一腔血竟<lb/>
灑何地謙自知功髙必不免也久之上頗悔一日邊報<lb/>
急廷議不決恭順侯吳瑾進曰于謙若在豈患此上黙<lb/>
然而京師人語曰鷺絲冰上走何處尋魚嗛言難再得<lb/>
于謙也成化改元冕上書訟父寃憲廟追復其官遣行<lb/>
<pb n="KR2g0039_WYG_016-8b"/>
人馬䁢祭其墓𢎞治初贈太𫝊諡肅愍建旌功祠春秋<lb/>
祀之所著有奏牘及詩文集行世<lb/>
論曰方額森之入侵也中外震駭永嘉靖康之禍呼吸<lb/>
間耳于公以書生砥柱狂瀾屹然不動使社稷危而復<lb/>
安觀其分守九門移營城外堅壁清野以挫其鋒而喪<lb/>
君有君廟算亡失専意戰守罷絀和議計擒喜寧芟除<lb/>
禍本反皇輿於漢漠正帝座乎黄屋謀國之善古未聞<lb/>
也而卒取竒禍何哉假令當景皇帝不豫之日首帥百<lb/>
<pb n="KR2g0039_WYG_016-9a"/>
官迎復英廟或請憲廟嗣何至紛紛奪門哉當時大臣<lb/>
計不出此更誰咎耶夫以肅愍大功猶將十世宥之而<lb/>
走狗先烹長城自壞亨等諸人䜛賊何慘也讀倪太宰<lb/>
李獻吉著碑銘令人哽咽久之杭三少保兩少保死亦<lb/>
相𩔖於呼痛哉<lb/>
　　楊洪<lb/>
楊洪者陜西漢中人也拔起行伍間有機變馭衆威嚴<lb/>
士皆用命善出竒好劫邊營衆憚洪呼為楊王初為指<lb/>
<pb n="KR2g0039_WYG_016-9b"/>
揮杜衡所誣魏尚書源論救貶衡廣西繼為部卒李友<lb/>
全等所奏天子付洪自治故得成其功名己巳之變洪<lb/>
固守宣府是年冬破敵于固安擒斬數十人奪還人口<lb/>
無算拜昌平侯進封潁國公諡武襄<lb/>
論曰己巳之變内有于謙善謀石亨善戰外有楊洪郭<lb/>
登善守故以京師危急而九服宴然良田大同宣府為<lb/>
之扞蔽也額森善戰知兵恐宣大尾其後將有腹背交<lb/>
受敵之患故長驅深入不敢持久狼顧而去卒以無成<lb/>
<pb n="KR2g0039_WYG_016-10a"/>
使洪登淺謀輕出失利宣大不守禍延京師土崩之勢<lb/>
孰能禦之哉<lb/>
　　郭登<lb/>
郭登字元登直𨽻臨淮人營國威襄公英孫也正統七<lb/>
年征麓川靖逺伯王驥薦登為副分兵鎮臨安檄召諸<lb/>
夷長宣布朝廷威德諸邊境帖服争獻珍貝不受十四<lb/>
年七月額森入侵天子親征至萬全西寧侯宋瑛武進<lb/>
伯朱冕相繼覆没乃拜登都督僉事副廣寧伯劉安鎮<lb/>
<pb n="KR2g0039_WYG_016-10b"/>
大同尋詔班師登語學士曹鼐張益曰駕還宜從紫荆<lb/>
關鼐等入奏已得請從紫荆矣俄折而東竟從居庸未<lb/>
入而天子䝉塵大同城晝閉軍士多戰死所存皆創殘<lb/>
登涕泣拊循之且曰吾誓與此城存亡當不使諸人獨<lb/>
死也八月額森奉上皇至城下索金帛萬計約賂至即<lb/>
歸駕登閉門不納上皇傳㫖曰朕與登有姻連何外朕<lb/>
若此登傳奏曰臣奉命守城不敢擅啓閉竟不出校尉<lb/>
袁彬以頭觸門大呼劉安及給事中孫祥知府霍瑄乃<lb/>
<pb n="KR2g0039_WYG_016-11a"/>
出見納賂而額森實無歸駕意也登曰此紿我耳莫若<lb/>
以計伐其謀劫其營奪駕入城此上䇿也因召壯士與<lb/>
之盟激以忠義曰事成當封侯受上賞壯士皆踴躍效<lb/>
死力將遣行或以危言沮之敵遂驚疑擁上皇去登大<lb/>
慟曰駑材果敗吾事時邊勢張甚而劉安借他故還京<lb/>
師獨登守城十月又擾京師登率所部并糾集忠義從<lb/>
鴈門入援先以蠟書馳奏其略曰邊馬長驅三關失險<lb/>
彼留連内地為患非輕臣今悉起官軍民壯入䕶國庭<lb/>
<pb n="KR2g0039_WYG_016-11b"/>
京兵擊于内臣兵擊于外使彼有腹背受敵之患首尾<lb/>
不救之虞又曰忠誠切已敢忘報國之心成敗在天不<lb/>
負為臣之節奏至敵已退優詔褒答焉登復上疏曰敵<lb/>
人雖回離邊不逺𫝊報有云黄河已凍且向延綏青草<lb/>
漸生再侵京闕事雖未信情亦可疑又曰推誠待下仄<lb/>
席求賢擴天理克人欲以成聖學之功親君子逺小人<lb/>
以收天下之望十二月邊將復犯京師登奏言京軍新<lb/>
選不可輕戰宜分營犄角以逸待勞勿求僥倖務出萬<lb/>
<pb n="KR2g0039_WYG_016-12a"/>
全敵自屢勝以來出入自由不聞有出一兵拒之者登<lb/>
不勝憤晝夜以忠義激厲其軍定為賞格期必殺彼諜<lb/>
報東驛敵入境登率兵躡之行七十里至水頭日暮休<lb/>
兵夜二鼓諜報二十里外沙窩有敵營十二登召將士<lb/>
問計皆曰彼衆我寡莫若全軍而還登曰我軍已去城<lb/>
百里且疲困一退避彼以鐵騎來追雖欲自全得乎即<lb/>
按劒起曰敢言退者斬進薄其營昧旦敵以數百騎迎<lb/>
戰登奮勇先登諸軍繼進呼聲震山谷登射殺二人手<lb/>
<pb n="KR2g0039_WYG_016-12b"/>
刃一人敵大敗追奔四十餘里至拷㧯山共斬首捕獲<lb/>
二百餘騎奪回人口牛馬弓械以萬計㨗聞封定襄伯<lb/>
是役也以八百騎破敵數千初至大同戰士僅數百馬<lb/>
百餘匹不數年馬至萬五千匹精兵數萬人常恨馬少<lb/>
步卒追捕不及乃以已意設攪地龍飛天網等法鑿為<lb/>
深塹覆以土木人馬通行如履實地敵入圍中令人𤼵<lb/>
機自相擊撞頃刻十餘里皆陷又用砲石擊之一𤼵五<lb/>
百餘步人馬死者數千欲大興屯田而苦乏牛種乃上<lb/>
<pb n="KR2g0039_WYG_016-13a"/>
疏乞官為措置嘗憤贓吏病民疏論之其略曰承平日<lb/>
久人心驕逸在官既無亷恥蒞政者惟肆貪婪釀成汚<lb/>
風致有邊禍登亷潔善謀與敵大小數十戰未嘗挫衂<lb/>
善撫士卒有古良將風英廟復辟命掌南京中軍都督<lb/>
府事尋謫戍甘肅憲廟嗣統復爵鎭守甘肅以薦召還<lb/>
總神機營掌中府事尋命提督十二團營多所建明登<lb/>
工詩所著有聨珠集謫甘州時有詩送岳正曰青海四<lb/>
年覊旅客白頭雙淚倚門親莫道得歸心便了天涯多<lb/>
<pb n="KR2g0039_WYG_016-13b"/>
少未歸人又曰甘州城南河水流甘州城北塞雲愁玉<lb/>
關人老貂裘敝苦憶平生馬少游大學士李東陽評其<lb/>
詩為國朝武臣之冠卒贈定襄侯<lb/>
論曰郭定襄以敗卒守孤城竟立封侯之業觀其閉門<lb/>
不出與城存亡募兵入援敵王所愾有國士之風矣至<lb/>
所論建文士不如也<lb/>
　<lb/>
　今獻備遺卷十六<lb/>
</p>
<p>
</p>
  </div>
</body>
</text>
</TEI>
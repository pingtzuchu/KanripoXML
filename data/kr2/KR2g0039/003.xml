<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三</head>
    <p>
<pb n="KR2g0039_WYG_003-1a"/>
欽定四庫全書<lb/>
　今獻備遺卷三　　　　　明　項篤壽　撰<lb/>
　　傅友徳<lb/>
傅友徳者宿州人徙居碭山元末從李喜之起兵山東<lb/>
既歸明玉珍不能用乃率所部走武昌從陳友諒辛丑<lb/>
上攻江州至小孤友徳率衆降上使將兵從常遇春攻<lb/>
廬州友諒圍洪都從上親征大戰彭蠡友徳以樓船犯<lb/>
其前鋒身被數創戰益力殺數百人復與諸將邀擊江<lb/>
<pb n="KR2g0039_WYG_003-1b"/>
口友諒死復從上親征武昌督兵攻城城東南有山名<lb/>
高冠下瞰城中上問諸將誰能奪此山者友徳即率萬<lb/>
人先登一鼓奪之矢中靣及脇下鏃出腦後不顧武昌<lb/>
平以功擢雄武衛指揮使與徐達攻㧞廬州取夷陵衡<lb/>
州襄陽攻安陸身被九創擒其守將任亮取淮東泰州<lb/>
進攻淮安破張軍于馬騾港大破竹貞兵于安豐所過<lb/>
焚元積聚吳元年守徐州王巴拜遣驍將李貳來㓂伺<lb/>
其出掠乃將步騎二千泝吕梁搶舟登陸擊之賊將韓<lb/>
<pb n="KR2g0039_WYG_003-2a"/>
乙迎戰友徳躍馬奮槊刺乙墜馬賊敗走友徳度李貳<lb/>
必益兵來鬭趨還城開門出兵陣于城下令士卒卧鎗<lb/>
以待聞鼓聲即起擊有頃李貳果至友徳鳴鼓士皆奮<lb/>
起鬭賊大敗生禽李貳獻俘京師上勞賞之拜江淮行<lb/>
省叅政大將軍徐達等北征中原上諭之曰征伐奉天<lb/>
命平禍亂安生民叅政傅友徳勇畧冠諸軍可領一軍<lb/>
使獨當一靣復諭友徳曰此行當努力今用師自山東<lb/>
始汝其勉之進攻沂州斬王宣下青州敗元將伊蘓兵<lb/>
<pb n="KR2g0039_WYG_003-2b"/>
取萊陽洪武元年取東昌棣州樂安攻克汴梁河南洛<lb/>
陽及諸山寨關陜平上命取元都友徳引兵渡河取衛<lb/>
輝彰徳遂下廣平克臨清徳州滄州通州進克元都復<lb/>
將兵偵邏古北諸隘口追元殘兵所獲輜重無算略大<lb/>
同而還徇下保定中山真定略平定州遂克太原初庫<lb/>
庫特穆爾自太原出鴈門將由居庸以攻北平友徳同<lb/>
大將軍等乗虛徑擣太原擴廓至保安州聞之還師來<lb/>
援其鋒甚鋭萬騎突至友徳帥敢死士擊却之因夜伏<lb/>
<pb n="KR2g0039_WYG_003-3a"/>
兵襲其營庫庫方明燭坐帳中聞變遁去友徳追至土<lb/>
門關不及而還獲甲士四萬餘敗元將賀宗哲於石州<lb/>
擊走四大王及竹貞兵敗圖魯卜于宣府同大將軍取<lb/>
陜西下鳯翔鞏昌臨洮攻克慶陽陜西悉平三年復命<lb/>
友徳同大將軍等出潼關以擣定西敗王巴拜兵巴拜<lb/>
北遁乗勝取蜀友徳為前鋒出秦州奪略陽關擒偽夏<lb/>
平章蔡琳遂入沔州分兵由鳯翔入連雲棧合攻漢中<lb/>
克之尋以餽運不繼還軍西安夏將吳友仁㓂漢中守<lb/>
<pb n="KR2g0039_WYG_003-3b"/>
將金興旺遣人來救友徳率精鋭三千攻斗山寨下令<lb/>
人持十炬燃于山上友仁軍望見列炬起大驚夜遁去<lb/>
大封功臣封潁川侯是年冬命將分道伐蜀湯和廖永<lb/>
忠等由瞿塘趨重慶拜友徳為征西前將軍由秦隴趨<lb/>
成都上宻諭友徳曰蜀人聞西伐必悉精鋭東守瞿塘<lb/>
北阻金牛以拒我師若出其意外直搗階文門户既隳<lb/>
腹心自潰矣友徳受命馳至陜集諸道兵揚言出金牛<lb/>
潛使人覘階文守備單弱引兵出陳倉攀縁山谷晝夜<lb/>
<pb n="KR2g0039_WYG_003-4a"/>
兼行直抵階州守將丁世珍率衆拒戰擊走之克階州<lb/>
遂趨文州蜀人斷白龍江橋以阻我師友徳督兵修橋<lb/>
以渡破五里關㧞文州渡青川杲陽白水江蜀人望風<lb/>
驚遁遣人諭降之引兵趨綿州阻漢江不得渡下令軍<lb/>
中造戰艦百餘艘以濟師欲以軍信達湯和而山川懸<lb/>
隔適江水暴漲乃以木牌數千書克階文綿州日月投<lb/>
漢江順流而下蜀守者見之咸解體尋㧞漢州初夏人<lb/>
聞王師伐蜀命丞相戴壽太尉吳友仁等悉衆守瞿塘<lb/>
<pb n="KR2g0039_WYG_003-4b"/>
及聞友徳破階文乃分兵還援漢州以保成都未至而<lb/>
友徳已逼漢州向大亨悉兵出戰城下擊敗之壽等至<lb/>
友徳下令曰彼勞困逺來聞大亨敗衆必洶洶可一戰<lb/>
禽也乃親督兵迎擊壽壽大敗遂㧞其城是時湯和駐<lb/>
兵大溪口未進上引友徳冒險克敵功責之而和亦得<lb/>
木牌於江流遂進師趨䕫州友徳進圍成都戴壽向大<lb/>
亨等出城戰以象載甲士列于陣前友徳命以弓矢火<lb/>
器攻之象中矢却走壽兵躪藉死者甚衆友徳亦中流<lb/>
<pb n="KR2g0039_WYG_003-5a"/>
矢㑹湯和遣人報重慶之捷壽等遂無鬭志乃降分兵<lb/>
徇下州縣之未附者克保寧執吳友仁械送京師蜀地<lb/>
悉平師還論功御製平蜀文以旌之五年副征西將軍<lb/>
馮勝北征沙漠敗實喇罕于西涼至永昌敗多爾濟巴勒<lb/>
攻甘肅射死平章布哈降太尉瑣納住等六年大軍復<lb/>
出鴈門西北廵長城外友徳為前鋒敵逺遁追獲平章<lb/>
鄧博囉特穆爾軍還留鎮北平上疏陳五事上嘉納之<lb/>
召還從皇太子諸王講武荆山下九年屯兵延安以備<lb/>
<pb n="KR2g0039_WYG_003-5b"/>
巴延特穆爾設伏大破之其麾下縛巴延特穆爾以降<lb/>
上將平雲南命友徳廵行川蜀永寧雅播等處修城郭<lb/>
治關梁於是金筑普定諸山寨酋長相率來降十四年<lb/>
同大將軍出塞討元平章鼐爾布哈等渡北河敵騎遁<lb/>
友徳選輕騎夜襲灰山克之九月拜征南將軍藍玉沐<lb/>
英副之統兵三十萬征雲南上諭之曰朕覽輿圖取之<lb/>
之計當自永寧先遣驍將别率一軍向烏撒大軍宜自<lb/>
辰沅入普定分㨿要害乃進兵曲靖雲南之喉襟彼必<lb/>
<pb n="KR2g0039_WYG_003-6a"/>
併力以拒我師出竒取勝正在於此既下曲靖三將軍<lb/>
以一人提勁兵趨烏撒應永寧之師大軍直搗雲南彼<lb/>
此牽制疲於奔命破之必矣雲南既克宜分兵徑趨大<lb/>
理勢將瓦解其餘部落可遣人招諭不煩兵也友徳至<lb/>
湖廣分遣都督胡海等率輕兵五萬由永寧趨烏撒大<lb/>
軍由辰沅趨貴州攻普定普安下之進取曲靖梁王巴<lb/>
咱爾斡爾宻遣平章達爾瑪將精兵十餘萬拒我師友<lb/>
徳用沐英計倍道疾趨未至曲靖數里忽大霧冒霧至<lb/>
<pb n="KR2g0039_WYG_003-6b"/>
白石江頃之霧霽敵大驚我師陽渡江而潛遣數千人<lb/>
從下流以渡出其後遍樹旗鼓達爾瑪急撤軍禦而我<lb/>
師畢濟矣友徳麾兵大戰矢石齊發聲震天地縱鐵騎<lb/>
擣之敵大敗生禽達爾瑪俘其衆萬計悉縱使歸本業<lb/>
遂平曲靖友徳自將兵擊烏撒城之分遣副將軍下雲<lb/>
南梁王走死通畢節克可渡河於是東川烏䝉芒部諸<lb/>
蠻皆震讋降附進克大理禽土酋叚世分兵略下鶴慶<lb/>
麗江金齒車里平𬗟皆降烏撒蠻復叛討破之復遣兵<lb/>
<pb n="KR2g0039_WYG_003-7a"/>
搜捕蠻黨未服者靄翠欵附蠻地悉平上數遣使勑勞<lb/>
友徳十六年上命長興侯耿炳文往諭友徳等班師友<lb/>
徳乃因其土俗定賦税廣屯田興學校創設諸司邊境<lb/>
以寧十七年凱還進封穎國公十九年再征雲南二十<lb/>
二年復統畨漢軍討曲靖普安等處蠻平之二十三年<lb/>
征沙漠至迤都山禽鼐爾布哈復征西路寧夏二十四<lb/>
年北征追故元遼王方進兵遽下令班師敵信之少懈<lb/>
趣師深入掩襲其衆而還<lb/>
<pb n="KR2g0039_WYG_003-7b"/>
論曰明興猛將雲從六王最著以驍力稱者莫如常開<lb/>
平次傅潁國耳觀其下蜀掃滇踰險隘涉荒逺席卷飈<lb/>
馳功甚竒偉而用兵方略悉稟朝算有以哉<lb/>
　　廖永忠<lb/>
廖永忠者巢縣人楚國公永安弟也乙未永安與俞通<lb/>
海等以舟師迎高皇帝於巢湖永忠年少高皇帝曰汝<lb/>
亦欲圖富貴乎永忠對曰得事明主効展尺寸是所願<lb/>
也上大悦即以水軍屬永安而永忠副之從渡江定金<lb/>
<pb n="KR2g0039_WYG_003-8a"/>
陵取鎮江常州池州及江陰宜興累戰皆先登有功戊<lb/>
戌永安陷於張軍永忠代總其兵授樞宻僉院己亥攻<lb/>
破雙刀趙克復樅陽庚子同張徳勝等大敗陳友諒於龍<lb/>
江陞同知樞宻院事辛丑從上伐友諒攻安慶破其水<lb/>
寨長驅入江州分兵攻下瑞州臨吉諸郡壬寅從取南<lb/>
昌癸夘攻廬州未下而友諒圍南昌甚急七月從上討<lb/>
友諒於彭蠡丁亥遇之康郎山戊子大戰徐達敗其前<lb/>
鋒永忠與俞通海等縱火焚賊舟而賊之驍將張定邊<lb/>
<pb n="KR2g0039_WYG_003-8b"/>
者直前犯上舟常遇春射走之永忠即以飛舸追定邊<lb/>
定邊走身中百餘矢士卒多死傷日暮收軍己丑復大<lb/>
戰以七舟載葦荻乗風縱火焚賊數百艘烟熖漲天湖<lb/>
水盡赤又明日庚寅永忠通海等以六舟深入搏戰賊<lb/>
聫大艦以拒我師望六舟無所見意已陷没頃之六舟<lb/>
旋繞敵船而出我師見之勇氣百倍合戰益力聲動天<lb/>
地湖水起立賊大敗相持者逾月友諒移軍湖口欲遁<lb/>
走永忠督諸將横截湖靣邀其歸路友諒敗死上還建<lb/>
<pb n="KR2g0039_WYG_003-9a"/>
康論功賜永忠硃牌鏤金字八曰功超羣將智邁雄師<lb/>
甲辰武昌平以功陞湖廣行省左丞從攻廬州克之救<lb/>
安豐取江西未下州郡乙巳與徐達等攻下泰州丙午<lb/>
克高郵淮安從伐張士誠吳元年以平吳功進中書平<lb/>
章政事十一月拜征南副將軍㑹湯和討方谷珍降之<lb/>
遂自明州出海道取福州洪武元年以平章兼同知詹<lb/>
事院事攻破延平禽陳友定閩地悉平二月拜征南將<lb/>
軍同朱亮祖由海道取廣東遣人以書諭降元丞相何<lb/>
<pb n="KR2g0039_WYG_003-9b"/>
真潮廣循惠悉附攻破偽叅政邵宗愚山寨諸郡皆下<lb/>
九真日南朱崖儋耳三十餘城皆傳檄而定遂進取廣<lb/>
西六月師入梧州至九月悉定廣西二年凱還上命皇<lb/>
太子率百官迎於龍灣入見上撫慰懽甚復命皇太子<lb/>
送永忠還第賜予甚厚三年封徳慶侯尋拜征西副將<lb/>
軍同湯和伐蜀四年克歸州進攻瞿塘以山峻水急蜀<lb/>
人以鐵索飛橋横據關口我舟不得進乃宻遣壯士數<lb/>
百人舁小舟踰山度關出其上流人持糗糧水筒以禦<lb/>
<pb n="KR2g0039_WYG_003-10a"/>
饑渴蜀山多草木令將士皆衣青簔魚貫出崖石間蜀<lb/>
人不覺也度已至夜率精鋭出墨葉渡分兩道一軍攻<lb/>
其陸寨一軍攻其水寨水軍皆以鐵裹頭船置火器而<lb/>
前比明蜀人來拒已破其陸寨矣頃之所遣將士舁舟<lb/>
出上流者一時俱發揚旗鼓譟而下蜀人出不意大駭<lb/>
而下流之師亦擁舟前進發火炮火筒夾擊之賊大敗<lb/>
走焚三橋斷其横江鐵索禽斬無算永忠入䕫府明日<lb/>
湯和兵亦至分道並進和率歩騎而永忠率舟師乗勝<lb/>
<pb n="KR2g0039_WYG_003-10b"/>
抵重慶次銅鑼峽明昇遣使納欵永忠以湯和未至不<lb/>
受和至明昇靣縛銜璧出降和受璧永忠解縛承制撫<lb/>
慰下令禁侵掠遣使獻俘京師蜀地平凱還論功詔曰<lb/>
徳慶侯廖永忠破瞿塘下重慶功最大賞白金文綺賜<lb/>
第京師洪武八年卒初捷聞上親製平蜀文第其功曰<lb/>
傅一廖二復命劉基作平蜀頌以旌之<lb/>
論曰徳慶侯兄弟從龍渡江首基王業而楚公獨困于<lb/>
豫且惜哉方彭蠡之戰也流血為湖僵屍成丘而永忠<lb/>
<pb n="KR2g0039_WYG_003-11a"/>
以六舟搏其千艘出没洪濤輕捷若飛矢石雨下而意<lb/>
氣彌厲竟翦修鯨功冠諸將功亦竒矣滅吳掃閩席卷<lb/>
五嶺及破瞿塘擣重慶智勇俱奮功齊頴國非至驍俊<lb/>
疇克爾哉明昇之璧降也俟湯公至方始受之從容推<lb/>
讓有足多者竟以小眚靳列上公惜哉<lb/>
　　俞通海<lb/>
俞通海字碧泉巢人江淮賊起父子結寨巢湖自守通<lb/>
海聞上駐和陽歸欵雙刀趙謀劫上通海宻白上挾兵<lb/>
<pb n="KR2g0039_WYG_003-11b"/>
歸營曼濟哈雅陳兆先之戰皆敗其衆攻鎮江常州宣<lb/>
城敗吳吕珍進兵吳江中流矢右目失明再破雙刀趙<lb/>
復池州陞僉書樞宻院事從征友諒克銅陵捣九江掠<lb/>
蘄黄擊祝宗復南昌上率通海等西援友諒解圍東出<lb/>
鄱陽湖通海乗風火焚其舟率飛舸射中張定邊友諒<lb/>
死陞中書省平章政事總兵略劉家港平廬州攝江淮<lb/>
行中書省事從征浙西克湖州轉戰至滅渡橋中流矢<lb/>
卒贈豫國公改虢國公諡忠烈侑享太廟<lb/>
<pb n="KR2g0039_WYG_003-12a"/>
　　張徳勝<lb/>
張徳勝合肥人集衆結水寨以舟師來歸至和陽營于<lb/>
新河授萬户渡江㧞采石取太平擒陳額森擢管軍總<lb/>
管曼濟哈雅陳兆先復屯方山同太平公破之從取集<lb/>
慶大破方山營擒兆先克鎮江下常州宣州宜興普勝<lb/>
陷池州擊敗其柵于江口復池州友諒犯龍江徳勝呼<lb/>
諸軍力戰敗走友諒降其將張志雄梁鉉喻國興劉世<lb/>
衍追友諒至采石戰殁贈蔡國公諡忠毅侑享太廟<lb/>
<pb n="KR2g0039_WYG_003-12b"/>
　　趙徳勝<lb/>
趙徳勝鳯陽人因母在滁陽軍中棄妻子來歸太祖為<lb/>
帳前先鋒從克和陽儀真敗方山營苗軍水寨收丹陽<lb/>
金壇廣徳宣城戰毘陵湖州擢左副元帥伏友諒龍江<lb/>
下銅陵臨山寨出淮南征髙郵從破漢水寨走友諒收<lb/>
黄梅廣濟克瑞臨吉撫四郡旋鏖安慶降南昌南昌叛<lb/>
從復南昌臨江吉撫三城叛又復三城癸卯漢圍南昌<lb/>
公出戰射殺漢金指揮漢益急攻城且壞徳勝先諸將<lb/>
<pb n="KR2g0039_WYG_003-13a"/>
死戰且戰且築城城壞復完巡城至東門敵發蹶張弩<lb/>
中腰膂箭深入六寸即㧞出拊髀歎曰命也柰何卒友<lb/>
諒滅贈梁國公侑享太廟諡武桓<lb/>
　　耿再成<lb/>
耿再成五河人癸巳來歸從征授百户立功泗滁和陽<lb/>
建康鎮江陞元帥守鎮江克揚州改守揚州宜興數被<lb/>
吳㓂又改守宜興尋還守揚州取處州又改守處州先<lb/>
是士卒徵私粟民間號砦糧民苦公白胡叅政盡罷砦<lb/>
<pb n="KR2g0039_WYG_003-13b"/>
糧壬寅苖帥叛公方與客飲聞變上馬收戰卒不滿二<lb/>
十人迎賊罵曰爾衆俘國何負汝乃反趣解甲降遂揮<lb/>
劒連斷數槊賊刺公墮馬死追封髙陽郡公侑享太廟<lb/>
加贈泗國公諡武壯<lb/>
　　桑世傑<lb/>
桑世傑無為人甲午與廖俞蔡諸公結水寨巢湖乙未<lb/>
納欵趙普勝畜異志公洩其謀上得歸和陽集商舟載<lb/>
勇士至黄墩攻敗普勝及曼濟哈雅趨入和陽諸軍大<lb/>
<pb n="KR2g0039_WYG_003-14a"/>
集即攻破采石鱭魚洲鐵長官水砦取太平擒陳額森<lb/>
曼濟哈雅遁擒兆先入金陵㧞鎮江尋下金壇丹陽從<lb/>
圍常州攻寧國常州平陞判行樞宻院事取馬䭾沙克<lb/>
大浦口江陰下太湖收宜興尋與諸將攻江隂石牌海㓂<lb/>
欒瑞陷陣死贈永義侯侑享太廟<lb/>
論曰俞張趙耿桑五公暨胡武壯者皆以力戰死其所<lb/>
摧敗功偉甚上公之褒侑享太廟與六王埓有以哉班<lb/>
史云朽骨枯于墓苗裔流于道放東漢之續元勲在錄<lb/>
<pb n="KR2g0039_WYG_003-14b"/>
遺老者加之意焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三<lb/>
</p>
<p>
</p>
  </div>
</body>
</text>
</TEI>
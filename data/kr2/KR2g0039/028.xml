<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十八</head>
    <p>
<pb n="KR2g0039_WYG_028-1a"/>
欽定四庫全書<lb/>
　今獻備遺卷二十八　　　明　項篤夀　撰<lb/>
　　王英<lb/>
王英字時彦金谿人永樂二年進士庶吉士入翰林未<lb/>
㡬召及王直入内閣書機宜奏授脩譔進侍講二十年<lb/>
従北征至庫楞海旋師至威敵命碎李陵臺驛令碑<lb/>
沉河中絶其争上顧喜曰秀才朕需爾為用勿憚勞因<lb/>
言敵遁幸勿入險窮追上笑曰朕為天下國家計秀才<lb/>
<pb n="KR2g0039_WYG_028-1b"/>
直不欲黷武耳又曰凡軍中動静有聞即宻奏顧内臣<lb/>
曰秀才有事見朕勿䦨駐安平鎮軍中有恚言上怒英<lb/>
言此皆壮士幸宥其過稍與恩澤異日得其死力上喜<lb/>
立命李慶給餉及輜畜二十二年上崩榆木川東宫命<lb/>
英與諸大臣定喪禮議國事宿内閣凡七日陞侍講學<lb/>
士又陞右春坊大學士明年乞省歸朝景陵召入便殿<lb/>
謂曰洪武中學士有宋濓呉沈朱善劉三吾永樂初解<lb/>
縉胡廣皆有名汝英慎自勉裕陵即位充史館總裁講<lb/>
<pb n="KR2g0039_WYG_028-2a"/>
官正統十三年陞尚書南京禮部景泰元年卒諡文安<lb/>
改諡文忠<lb/>
論曰王文忠受知成祖扈従北征規諷多所裨益歴事<lb/>
三朝完其勲名其亦呉胡之侣耶<lb/>
　　錢習禮<lb/>
錢習禮名幹以字行吉水人永樂辛卯進士為庶吉士<lb/>
除檢討有惡之者指為練子寧姻東楊間以聞曰習禮<lb/>
有文學史才願陛下憐察上欣然曰使練子寧尚在朕<lb/>
<pb n="KR2g0039_WYG_028-2b"/>
且用之况習禮乎獻陵初陞翰林侍讀知制誥宣徳初<lb/>
與脩兩朝實録正統初與修宣宗實録三年陞學士七<lb/>
年以故鴻臚寺為翰林院落成諸殿大學士皆至習禮<lb/>
不設西楊南楊座或問應曰此非三公府也二楊以聞<lb/>
上命工部具座禮部叙位次二楊始自内閣出坐諸學<lb/>
士上十年吏部上禮部右侍郎用苗衷内批用習禮而<lb/>
陳循代掌院事或賀之者答曰吾今且為有司又奚賀<lb/>
為未㡬陳髙曹苖皆得陞侍郎入内閣習禮尋兼署吏<lb/>
<pb n="KR2g0039_WYG_028-3a"/>
部稱疾辭致仕歸十五年八十九卒諡文肅曽棨永樂<lb/>
二年進士第一人授翰林脩撰上命解縉選進士進學<lb/>
文淵閣棨及編脩周述周孟簡進士楊相劉子欽彭汝<lb/>
器王英王直余鼎章敞王訓柴廣敬王道熊直陳敬宗<lb/>
沈升洪順章朴余學夔羅汝敬盧翰湯<graphic n="KR2252" url="https://raw.githubusercontent.com/kanripo/KR-Gaiji/master/images/KR2252.png" mimeType="image/png"/>李時勉段民<lb/>
倪維哲袁添禄呉紳楊勉被選名翰林庶吉士入見上<lb/>
諭曰人須立志志立則功就未有無志而能建功成事<lb/>
者爾等自進士中拔至此皆今英俊然當立心逺大不<lb/>
<pb n="KR2g0039_WYG_028-3b"/>
可安於小成爾等勉之朕不任爾以事文淵閣古今載<lb/>
籍所萃各食其禄日就閣中玩索務實得於已將來庶<lb/>
得爾用不可負朕期待南城有羅玘成化二十三年進<lb/>
士為翰林編脩時武岡知州劉遜忤岷王被逮給事中<lb/>
龎泮等以救遜下詔獄玘上疏救主事李夢陽論外戚<lb/>
收拷又疏救太監李廣死言官劾文武大臣附廣者請<lb/>
按廣籍斥逐玘言不可宜令諸大臣自陳或坐他事黜<lb/>
便正徳中歴陞南京吏部侍郎上大本急務疏言瑾逐<lb/>
<pb n="KR2g0039_WYG_028-4a"/>
榮王虚朝廷上未有子諸大臣依違不肯為國家逺慮<lb/>
忤時宰致仕寧庶人致百金夀玘走避深山中李文正<lb/>
公處瑾永間曰調䕶善𩔖玘引大義責之請謝門生籍<lb/>
卒贈禮部尚書諡文肅<lb/>
論曰錢文肅早被恩眷讒說不得行幸矣以座位故忤<lb/>
時宰竟不獲大用惜哉羅文肅正色危言逺避淮南非<lb/>
發蒙振落者等錢公固不逮也<lb/>
　　鄒濟<lb/>
<pb n="KR2g0039_WYG_028-4b"/>
鄒濟字汝舟其先嘉興人徙餘杭洪武十五年舉通經<lb/>
累官知州靖難後大臣薦脩髙廟實録録成陞儀制郎<lb/>
脩永樂大典總裁征安南參賛軍事陞廣東參政坐事<lb/>
改考功郎中獻陵留守南京改右庶子進少詹事當是<lb/>
時宫寮多得罪徐善述王汝玉馬京梁潛周冕相繼下<lb/>
獄死濟㡬死者屢矣憂懼成疾卒後獻陵悼念舊學贈<lb/>
太子少保諡文敏子幹正統四年進士歴官太子少保<lb/>
禮部尚書致仕年八十四卒贈太子太保諡康靖善述<lb/>
<pb n="KR2g0039_WYG_028-5a"/>
天台人為左司直郎陞右賛善耿介恬靖汝玉長洲人仕<lb/>
至賛善兼檢討坐戍邊東宫特宥之復坐累下獄死汝玉聰<lb/>
敏過人文章精粹洪熈初贈汝玉太子賔客諡文靖善<lb/>
述太子少保諡文肅京武功人洪武十八年進士累官<lb/>
北京刑部侍郎兼宫寮謫戍廣西已而有薦京者竟坐<lb/>
前事下詔獄死洪熈初贈少傅諡文簡潛太和人洪武<lb/>
二十九年鄉舉歴訓導知縣靖難後召脩實録陞脩譔<lb/>
尋兼賛善永樂十五年夏吕方三尚書薦副西楊輔太<lb/>
<pb n="KR2g0039_WYG_028-5b"/>
子監國坐陳千户事被讒與周冕並逮詔獄卒妻楊隨<lb/>
潛北京潛卒慟毁不食亦卒潛闓爽𢎞毅通諸經尤長<lb/>
於詩易冕寧波人為司諫春坊<lb/>
論曰文敏父子䇿名三朝繼登峻秩可謂世濟其美者<lb/>
矣徐王五公輔導儲宫不免讒口豈非所謂小人之欲<lb/>
傾人國必先去所忌而後動於惡有以哉<lb/>
　　劉儼<lb/>
劉儼字宣化吉水人正統七年進士第一人除翰林脩<lb/>
<pb n="KR2g0039_WYG_028-6a"/>
撰茂陵在東宫為左春坊大學士景泰七年考順天鄉<lb/>
試内閣陳循王文有子試屬之皆不得舉二人令其子<lb/>
録試文訟考官閱文不明取士徇私㑹譯字官劉淳卷<lb/>
注翰林院考中送入貢院比書榜竟落淳名二人因劾<lb/>
儼違制并摘命題雖欲自絶語請如洪武中劉三吾等<lb/>
坐罪上命髙文義公覆試諸得舉者朝退髙請奏事門<lb/>
上力言二臣之子文亦可觀顧解有定額儼等本無罪<lb/>
上令順天府准其子㑹試王文復疏辨上不喜曰敢再<lb/>
<pb n="KR2g0039_WYG_028-6b"/>
言者以大臣擅法論遂已先是廬陵羅崇岳舉順天第<lb/>
一以詭籍斥還縣學時人為之語曰榜有姓名還是學<lb/>
生榜無名氏京闈貢士明年裕陵復位二人得罪其子<lb/>
竟不得試禮部儼卒贈禮部侍郎諡文介<lb/>
論曰國家用人不以其方惟賢惟才是取耳袁氏四世<lb/>
五公著稱漢室蕭氏八葉宰相休顯唐家世𩔖寧足拘<lb/>
哉近代以來若謝文正遷𤼵鄉舉第一人㑹試第二人<lb/>
廷試後第一子丕解元㑹魁及第倫諭徳文叙㑹元状<lb/>
<pb n="KR2g0039_WYG_028-7a"/>
元長子通參領省解次子祭酒以訓㑹元及第黄行人<lb/>
乾亨子御史如金史僉事俊子尚書道毛文簡紀子太<lb/>
僕渠張侍郎志淳子副使合俱父子𤼵解曽状元鶴齡<lb/>
孫追費状元宏従子懋中羅文荘欽順従子珵俱進士<lb/>
及第孫文恪陞及第而子鋌鄉薦第一鑛㑹試第一陞兄<lb/>
堪武㑹舉第一劉尚書龍祖副使潔父刑部鳯儀俱鄉<lb/>
試第四人龍及子郎中承恩俱第二人葛少保守禮與<lb/>
其孫俱𤼵解山東周庶子述長史孟簡同科及第彭文<lb/>
<pb n="KR2g0039_WYG_028-7b"/>
憲時廷試第一文思華㑹試第一楊文懿守陳尚書守<lb/>
址劉文簡春㕘政台王文荘鴻儒布政鴻漸俱𤼵解而<lb/>
守址春復及第楊光禄惟聰巳卯𤼵解辛卯状元而兄<lb/>
庶子惟傑丙戌及第王太史錫爵㑹元及第而弟鼎爵<lb/>
復㑹試第五人今海内章縫侈為盛典又宋制大臣或<lb/>
有不由科第者特賜于某人榜出身及累舉不售者恩<lb/>
賜第有一榜盡賜及第有免解進士之目永樂間曲阜<lb/>
舉人孔諤乃宣聖後㑹試乙榜第一人皇太子召見特<lb/>
<pb n="KR2g0039_WYG_028-8a"/>
賜進士出身不第鄉試特許㑹試者即循文子陳瑛王<lb/>
倫竟亦不試不第㑹試特賜廷試者洪武中韓克忠等<lb/>
一榜進士也若以他途進者曹文㐮鼐以太和典史乞<lb/>
㑹試得第二人廷試復為第一人後刑部吏南昱松陵<lb/>
驛丞鄭温常熟黄鉞叔揚亦以典史中㑹試云<lb/>
　　儲瓘<lb/>
儲瓘字静夫泰州人成化二十年進士歴南京考功主<lb/>
事文選郎中𢎞治七年調考功十年陞太僕少卿在考<lb/>
<pb n="KR2g0039_WYG_028-8b"/>
功三年臧否不淆交遊稀寡嘗薦張吉等五人可任諫<lb/>
官論救科道龎泮等不宜以言事下獄又上言乞令史<lb/>
官紀注言動如古左右史康陵初陞太僕卿明年僉都<lb/>
御史總糧南京又明年入户部為侍郎逆瑾専權愧憤<lb/>
引疾求去得允致仕瑾誅不數月復起時瑾雖誅諸倖<lb/>
佞繼用事更益不樂明年又乞休去七年改南京户部<lb/>
是年冬改南京吏部去辭益力起益數淳易恬靖人皆<lb/>
慕之卒諡文懿<lb/>
<pb n="KR2g0039_WYG_028-9a"/>
　　邵寳<lb/>
邵寳字國賢無錫人成化二十年進士初知許州入户<lb/>
部為員外郎郎中陞按察副使提學江西正徳四年陞<lb/>
副都御史總漕巡撫江北雅有清譽在江淮不事改革<lb/>
赫赫漕大小將校皆嚴憚不敢苛黷未㡬以事忤瑾瑾<lb/>
又惡平江伯平江伯者漕帥也事連寳瑾益怒長沙力<lb/>
解得致仕瑾誅起巡撫貴州陞户部侍郎七年請養母<lb/>
歸十四年陞南禮部尚書嘉靖初再辭詔特與終養卒<lb/>
<pb n="KR2g0039_WYG_028-9b"/>
贈太子少保諡文荘所著學史簡端録二書巡撫呉廷<lb/>
舉上之朝<lb/>
　　楊亷<lb/>
楊亷字方震豐城人成化二十三年進士為南科給事<lb/>
中建議皆國家大體邊防要務歴南太僕少卿通政尹<lb/>
順天陞南禮部侍郎進尚書大禮議起具疏同南九卿<lb/>
上之報聞所著有國朝名臣言行録卒贈太子少保諡<lb/>
文恪<lb/>
<pb n="KR2g0039_WYG_028-10a"/>
論曰儲文懿和而善介楊文恪端而不阿邵文莊敏而<lb/>
毅皆以卓行著聞而學術彬彬可謂有其文質者矣國<lb/>
初易名之典靳與文臣自王忠文後僅乃得之永樂以<lb/>
來代亦不乏而得與于文者惟翰林有之儲楊邵三公<lb/>
者不可以為文者哉他如馬文簡京姚文敏䕫唐文襄<lb/>
龍葉文莊盛王文定道魏文靖騏王文莊鴻儒鄭文安<lb/>
賜儀文安智何文肅喬新周文襄忱何文簡孟春黄文<lb/>
毅孔昭蕭文昭維禎呉文恪訥王文成守仁亦不以翰<lb/>
<pb n="KR2g0039_WYG_028-10b"/>
林顯著王毅敏文陳莊靖文劉忠愍球楊莊敏鼎朱榮<lb/>
靖希周皆翰林不及諡文又以嫌名避之者也<lb/>
　　崔銑<lb/>
崔銑字子鍾一字仲鳬安陽人𢎞治十八年進士改翰<lb/>
林庶吉士授編修正徳初宦瑾擅權獨長揖瑾怒謂張<lb/>
綵曰翰林後生多輕薄崔銑尤甚㑹孝宗實録成瑾矯<lb/>
㫖史官陞級調部屬州縣練政理改南京驗封主事瑾<lb/>
誅召入翰林請告歸嘉靖元年召脩武宗實録明年日<lb/>
<pb n="KR2g0039_WYG_028-11a"/>
講陞南京國子祭酒時議大禮江南北大饑人相食銑<lb/>
上疏畧曰近者主事張璁等以先後獻議超遷大學士<lb/>
蔣冕尚書汪俊修撰吕柟編修鄒守益監察御史馬明<lb/>
衡等以上疏罷斥御史段續陳相吏部員外郎薛蕙下<lb/>
獄疏入報聞十八年春改少詹事兼侍讀學士未㡬擢<lb/>
南京禮部右侍郎致仕卒贈尚書諡文敏<lb/>
　　吕柟<lb/>
吕柟字仲木髙陵人正徳三年進士第一人除翰林修<lb/>
<pb n="KR2g0039_WYG_028-11b"/>
撰與馬理康海皆有名闗中瑾以鄉故欲引用之遜辟<lb/>
不與來往瑾憾且中柟㑹敗得已嘉靖三年議大禮下<lb/>
詔獄降解州判官陞國子監祭酒南京禮部侍郎致仕<lb/>
歸卒時有馬汝驥字仲房綏徳人正徳十二年進士卒<lb/>
諡文簡武城有王道字純甫正徳六年進士歴官吏部<lb/>
侍郎仲房簡靖端恪純甫淳懿温恭並有文學負時望<lb/>
難進易退未究其用而卒善𩔖惜之<lb/>
論曰自古中人之禍未有如瑾之尤也當是時崔吕之<lb/>
<pb n="KR2g0039_WYG_028-12a"/>
危葢已岌岌卒免瑾禍此亦有天幸與兩公者正色危<lb/>
言立朝侃侃社稷臣者非耶<lb/>
　　魯鐸<lb/>
魯鐸字振之景陵人𢎞治十五年進士庶吉士入翰林<lb/>
閉門斂跡不事交遊為編脩沈潛學問不専為文詞歴<lb/>
官祭酒端飭自勵日危坐焚香讀經史不肯言人短長<lb/>
及時政得失虚心約已清慎不渝憂時濟世之心至老<lb/>
彌篤屢請告屢起屢歸士林推慕之益兢持名節嘉靖<lb/>
<pb n="KR2g0039_WYG_028-12b"/>
間交薦不起卒諡文恪<lb/>
論曰文恪雅尚經術沈黙純懿難進易退有㫁㫁大臣<lb/>
之風即位不及用而孤稜髙標亦畧可見矣<lb/>
　<lb/>
　<lb/>
　<lb/>
　<lb/>
　今獻備遺卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十八</head>
    <p>
<pb n="KR2g0039_WYG_038-1a"/>
欽定四庫全書<lb/>
　今獻備遺卷三十八　　　明　項篤夀　撰<lb/>
　　王守仁<lb/>
王守仁字伯安餘姚人父華成化十七年進士第一人<lb/>
歴官南京吏部尚書守仁少有才名𢎞治五年與胡端<lb/>
敏孫忠烈同舉浙江鄉試十二年舉進士授刑部主事<lb/>
復除武選主事正徳元年十二月劉瑾亂政首抗䟽乞<lb/>
誅瑾瑾大怒縛杖闕下幾死謫貴州龍塲驛丞居夷力<lb/>
<pb n="KR2g0039_WYG_038-1b"/>
學學益進瑾誅七年陞考功郎中十一年陞僉都御史<lb/>
廵撫南贛汀漳等處當是時宸濠蓄逆謀江西上流山<lb/>
谿中劇盜四出刼掠焚官府篡獄囚廣東湖廣江西諸<lb/>
撫臣相觀望久之積至數十萬宸濠又輙與諸賊通曲<lb/>
䕶賊十二年守仁名討賊請提督軍務兵部尚書王瓊<lb/>
素竒守仁請上即與兵符兼廵撫至則日夜練兵教射<lb/>
不數月得精兵數萬且智計絶人用兵神秘是時茶寮<lb/>
賊大起江廣湖郴騷然三四年矣上命三省㑹征首誅<lb/>
<pb n="KR2g0039_WYG_038-2a"/>
通賊者十月督江西兵自南康入破横水左溪諸巢賊<lb/>
敗奔復連戰奔桶岡又攻桶岡大戰西山界賊大潰盡<lb/>
殪之凡破巢八十四擒斬三千餘俘三千六百有竒釋<lb/>
其脅從千餘衆歸流亡使復業度地居民鑿山開道夷<lb/>
其險阻浰頭賊尤悍黠擬官僣號是冬輋猺既殄益増<lb/>
機險阱毒虞王師守仁休士歸農明年正月計擒其魁<lb/>
遂進兵擊其懈連破三浰乘勝逐北大小三十餘戰滅<lb/>
巢三十有八俘斬三千餘三月還師開縣置官司堅明<lb/>
<pb n="KR2g0039_WYG_038-2b"/>
約束諸賊藪盡為治境䖍吉人皆立生祠嵗時祀之陞<lb/>
副都御史十四年六月宸濠反適勘事福建道經豐城<lb/>
縣令顧泌告以宸濠反狀即指心籲天誓不與賊俱生<lb/>
急走小舸返至吉安與知府伍文定謀起兵討賊發檄<lb/>
召江西諸知府邢珣等兵又宻遣諜四出投檄言京師<lb/>
及湖廣廣東廣西南京淮安浙江各發兵討賊以疑宸<lb/>
濠使不敢出南昌又致叛臣家族謬托心腹云吾直應<lb/>
勅㫖且聚兵耳又曰寜王事且成敗未可知吾安得遂<lb/>
<pb n="KR2g0039_WYG_038-3a"/>
進兵乎賊果疑四路兵且至不敢直趨南京又喜其或<lb/>
不進兵遲囘數日出南昌攻南康九江安慶兵已大集<lb/>
始𫝊檄罵宸濠賊又遣人宻書與賊心腹李士實劉養<lb/>
正及閔廿四呉十三若有約内應者書既發故令人洩<lb/>
賊黨書所過處賊黨以告宸濠宸濠盡得致書人及書<lb/>
遂疑士實等士實等勸宸濠去安慶直趨南京否徑出<lb/>
蘄黄趨京師宸濠遂不聴乃進兵攻破南昌擒其居守<lb/>
宜春王拱滌及宸濠子三哥四哥宸濠時攻安慶聞之<lb/>
<pb n="KR2g0039_WYG_038-3b"/>
解圍反顧巢穴迎戰樵舍縱火攻之大破賊擒宸濠及<lb/>
其子大哥當是時南京大震非據上流疑賊賊不犯南<lb/>
京必走蘄黄矣既生擒宸濠諸奸佞導上南廵欲攘其<lb/>
功是時宸濠未死諸奸佞素通宸濠得金錢者多在上<lb/>
左右頗有異謀畏守仁不敢發守仁深機曲算内戢㐫倖<lb/>
外防賊走撫定瘡痍激勵將士日夜如對勍敵宸濠誅<lb/>
内閣大臣素惡王瓊亦并忌守仁以提督軍務得専制<lb/>
召兵平賊歸功瓊内閣益不說久之不賞嘉靖改元詔<lb/>
<pb n="KR2g0039_WYG_038-4a"/>
錄其功封新建伯兼南京兵部尚書㕘賛機務遣使迎<lb/>
至京宴勞諸忌者又以勞費為詞嗾言官論沮未幾外<lb/>
艱去服闋竟不召䜛謗益甚一時勤王有功諸臣廢斥<lb/>
殆盡惟文定得陞副都御史廕一子千户邢珣徐璉戴<lb/>
徳孺陞布政使徳孺死於水珣璉亦被斥陳槐削籍紀<lb/>
功御史伍希儒謝源以考察去益不自安累疏辭封乞<lb/>
錄諸勤王者功竟格不行已而言官及大臣又交薦之<lb/>
嘉靖五年岑猛叛兩廣聚兵討猛死田州而其黨盧蘇<lb/>
<pb n="KR2g0039_WYG_038-4b"/>
王受相結再叛益發四省兵嶺南大困起守仁代姚鏌<lb/>
至則開示恩信班師撤旅蘇受等自縛來歸薄示懲罰<lb/>
遣令歸農諭蘇等朝廷宥爾宜有以報皇恩衆皆頓首<lb/>
願效死因八寨反側久毒嶺表與蘇等約且用爾衆一<lb/>
戰與期日去又因永順保靖土兵自嶺南還宻與領兵<lb/>
官約束過八寨徑搗其巢蘇受等兵相掎角或遏其前<lb/>
或截其後或張左右翼夾擊八寨劇賊誅斬萬計捷奏<lb/>
至桂文襄素忌之言守仁挾詐専兵時亦病殊乞致仕<lb/>
<pb n="KR2g0039_WYG_038-5a"/>
至南安卒桂又言擒宸濠攻城紀律不臧及斥其學術<lb/>
不端壊士習乞削奪官爵上憐其功又封爵本先朝信<lb/>
令不允但停卹典子不得嗣封公英敏天成機權莫測<lb/>
其用兵也訓練嚴明籌畫精密對客笑談萬衆遄集擒<lb/>
酋斬馘獻凱轅門左右尚不知也<lb/>
論曰漢以來所稱三文成者其才知學識節概勲名大<lb/>
畧相若第留侯早退終始兩全誠意新建卒阻多口信<lb/>
哉功名之際不亦難乎譚者謂劉公術數掩其經綸王<lb/>
<pb n="KR2g0039_WYG_038-5b"/>
公論學偏於徳性要之此兩公者真命世才也蠅㸃蠆<lb/>
咥此何心哉<lb/>
叙曰道術之分也固者以說溺經而華者以辯破義専<lb/>
錮黨伐之俗成鉤釽離析之患作棼然争乎同異之辯<lb/>
而後功能之說得以抵巇讐其便便巧之用利一切之<lb/>
效速而後真儒之澤鬱滯不得施用盖學者好不相悅<lb/>
而務相勝之過也昔者夫子修六學以待來辟有意乎<lb/>
後世欲用其所未試其後天下争於戰陳六籍廢闕七<lb/>
<pb n="KR2g0039_WYG_038-6a"/>
十子之響既絶而晚周之末猶有子游氏之儒子夏氏<lb/>
之儒漆雕氏之儒若是其懿也豈與夫譁衆取寵務趨<lb/>
合於亂國苟以徼利撓世為哉然而去之彌逺其失彌<lb/>
甚則有離逖本真舛馳末偽安其所已知毁其所未見<lb/>
於是辯說鬨於鬭訟攻難急於操戈起異說之塗而立<lb/>
之幟鬩同氣於牆而不顧其外侮於時法吏為師學士<lb/>
寖絀有反雜之目被愚誣之譏迄於暴秦乃有儒禍則<lb/>
是好不相說而務相勝之罪也宋之末造朱陸之門人<lb/>
<pb n="KR2g0039_WYG_038-6b"/>
不能觀乎兩師之深更是所聞轉相姍議同徳比義之<lb/>
規滋缺専已耀俗之風尤熾而不知晦翁之意先條析<lb/>
而後貫通固未甞索理於外而不約之内象山之意先<lb/>
本原而畧文義亦未甞謝事於外而空明於内也我朝<lb/>
經學以朱傳為宗間有肄其言而不歸之約者陽明先<lb/>
生倡為致良知之說示人以極本窮原之歸其學有似<lb/>
於象山而實非挾陸以毁朱也自陽明之教行而學者<lb/>
稍知趨向然有肄其言而不要其實者甘泉先生又為<lb/>
<pb n="KR2g0039_WYG_038-7a"/>
随處體認天理之說示人以一本萬殊之用其學雖異<lb/>
於象山而亦未甞排陸以及王也近世學者率尚髙明<lb/>
而棄沈密樂簡易而鄙勤渠以覺悟為天真以聞見為<lb/>
障礙不屑踐跡而遽談𤣥奥乃謂聖人有心法無事法<lb/>
不涉文字不主嚮往交騖於雅詞矩步而力行衰微矣<lb/>
不幾惑世誣民哉嗟乎有能紹明洙泗之業振二季之<lb/>
敝由博歸約明析而躬行之進則仁者之效用著退則<lb/>
先儒之典刑具使功能記問之士弭口不得關其說竊<lb/>
<pb n="KR2g0039_WYG_038-7b"/>
願為之執鞭云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十八<lb/>
</p>
<p>
</p>
  </div>
</body>
</text>
</TEI>
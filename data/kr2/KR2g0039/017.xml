<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十七</head>
    <p>
<pb n="KR2g0039_WYG_017-1a"/>
欽定四庫全書<lb/>
　今獻備遺卷十七　　　　明　項篤壽　撰<lb/>
　　劉球<lb/>
劉球字求樂江西安福人也永樂十九年進士擢禮部<lb/>
儀制主事正統初詔求文學之士尚書胡濙以球薦預<lb/>
脩宣廟實録成改翰林侍講京師大水民饑具奏便宜<lb/>
時北人數求貢球深以為憂麓川不靖王振方議大舉<lb/>
伐邊球上言請罷兵屯田以招降之而専意西北八年<lb/>
<pb n="KR2g0039_WYG_017-1b"/>
夏四月雷震奉天殿鴟吻詔求言時麓川再叛再𤼵兵<lb/>
討之球陳言十事其一言宜親政務權不可下移振覽<lb/>
之大怒適編修董璘自求為太常卿下詔獄而球所陳<lb/>
亦言太常卿必得儒者乃𫝊會球為璘畫此謀球殊不<lb/>
知也遂於陛前捽球去併下獄振隂使指揮馬順夜殺<lb/>
球臨刑不知所坐大呼曰死當訴太祖太宗皇帝遂死<lb/>
獄中二子鐵鉞號哭求屍得一臂歸葬終振之世不仕<lb/>
皆舉進士有名景泰初贈球翰林學士諡忠愍球議論<lb/>
<pb n="KR2g0039_WYG_017-2a"/>
慷慨憂時恒切卒以直言取竒禍天下寃之所著有兩<lb/>
谿集<lb/>
論曰烈士狥名豈劉公之謂耶卒之王振馬順族滅身<lb/>
灰受禍尤烈方其得志自以為上䝉下蔽殺一諫臣不<lb/>
啻螻蟻孰知其禍人家國至此極也<lb/>
　　李時勉<lb/>
李時勉名懋以字行江西安福人永樂甲申進士改庶吉<lb/>
士與脩永樂大典及髙廟實録初授刑部主事改翰林<lb/>
<pb n="KR2g0039_WYG_017-2b"/>
侍讀十九年三殿災詔求言陳十五事一止工作二罷<lb/>
重譯朝貢三汰冗官四賑饑荒五愼選舉六嚴考覈七<lb/>
理刑獄八黜贓吏九散處達官十罷遣僧道十一減買<lb/>
辦十二革接遞軍夫十三矜免侍親充軍生員十四設<lb/>
法儧運十五優䘏軍士皆切中時弊有㫖允十四事施<lb/>
行之是冬復言事忤㫖繫獄二十一年以學士楊榮薦<lb/>
復職扈從洪熈改元言事觸諱忌仁廟大怒命武士以<lb/>
金𤓰撲十數下脇斷曳出大學士楊士竒灌以燒酒得<lb/>
<pb n="KR2g0039_WYG_017-3a"/>
不死乃下錦衣衞獄先是折脇内向不相著及用梃杻<lb/>
斷骨忽自接宣徳初上幸萬嵗山召時勉入謂曰汝何<lb/>
激怒先帝對曰臣言制中不宜御妃嬪太子不可逺離<lb/>
膝下至第六事止不言上再問對曰臣不能記其詳上<lb/>
微笑不復問且索諫草在否曰焚之矣乃得赦出獄復<lb/>
官侍讀預脩兩朝實録成進侍讀學士一日上懷金錢<lb/>
至史館撒于地縱諸臣拾取時勉獨正立上呼時勉前<lb/>
以袖中餘錢賜之上嘗御文淵閣賜諸學士飲顧謂時<lb/>
<pb n="KR2g0039_WYG_017-3b"/>
勉曰卿非朕安得飲此時勉叩首謝曰臣䝉再造恩不勝<lb/>
感激正統初兼經筵官每進講上必傾聴聞者莫不稱善<lb/>
以為范淳夫其人也進學士六年陞國子祭酒倣胡安定<lb/>
教條隨材造就之督勵嚴甚每旦五鼓命膳夫提鈴諸生<lb/>
門即起誦讀夜終二鼓方聴就寢或時潛行以察勤惰無<lb/>
燈者旦罰治之尤禮待諸生病給醫死助棺斂未娶者使<lb/>
有室上書請改建太學命太監王振往視時勉與抗禮振<lb/>
生日時勉又獨不賀振銜之坐以擅斫文廟古木為不敬<lb/>
<pb n="KR2g0039_WYG_017-4a"/>
命置百斤枷枷號國學前司業趙琬掌饌金鑒皆與罰<lb/>
有一枷特重數斤振為時勉設也金曰鑒年壯當荷此<lb/>
時勉曰僕雖老筋骨甚堅即以自荷諸生司馬詢等數<lb/>
百伏闕以請而石大用者獨上章乞身代之遂獲釋未<lb/>
幾乞致仕景泰元年卒年七十七諡文毅<lb/>
論曰李文毅公危言直諫兩下詔獄至折脅不少挫白<lb/>
首荷校不悔可謂壯矣其所上諫草秘弗𫝊又何其篤<lb/>
厚君子也<lb/>
<pb n="KR2g0039_WYG_017-4b"/>
　　陳敬宗<lb/>
陳敬宗字光世浙江慈谿人永樂甲申進士選翰林庶<lb/>
吉士與脩髙廟實録成授刑部主事復與脩五經四書<lb/>
大全改翰林侍讀宣德初脩兩朝實録未成轉南京國<lb/>
子司業進祭酒矜嚴好禮儀止端莊久居太學以師道<lb/>
自任遇僚屬諸生甚嚴有挾私忿誣奏之者法司將覆<lb/>
請就逮或謂敬宗宜上疏自理屬筆者辭多遷就敬宗<lb/>
曰不可被誣罪小欺君罪大具實以聞而事竟白景泰<lb/>
<pb n="KR2g0039_WYG_017-5a"/>
初致仕家居卒年八十有三所著有淡然集<lb/>
論曰詩曰抑抑威儀維徳之隅陳公其選乎夫敷教在<lb/>
寛師嚴道尊闕一不可陳公兼之矣<lb/>
　　周忱<lb/>
周忱字恂如江西吉水人永樂甲申舉進士詔選庶吉<lb/>
士二十八人以應列宿忱自陳乞與列文皇帝喜曰是<lb/>
有心計留之與脩永樂大典十年授刑部主事預脩五<lb/>
經四書性理大全陞員外郎北京初建太倉命忱督運<lb/>
<pb n="KR2g0039_WYG_017-5b"/>
南北畿郡之賦洪熈間遷越府長史宣徳五年擢行在<lb/>
工部右侍郎巡撫南直𨽻總督糧賦初蘇松常積逋甚<lb/>
多忱至奏添管糧官下令大小户槩加耗請鑄鐵斛𤼵<lb/>
州縣依造木斛勘烙給之繇是出入平始糧正區設正<lb/>
副三人嵗赴南京關勘合糧完又親齎奏繳殊煩勞忱<lb/>
奏減區正副二人輪赴京領勘合糧完送有司𩔖繳之<lb/>
蘇賦額二百九十餘萬石有詔官田一斗至二斗以上<lb/>
者減什之二三斗以上者減十之三而户部移文止減<lb/>
<pb n="KR2g0039_WYG_017-6a"/>
抄没官田其古額重者不准減除忱又同知府况鍾奏<lb/>
言洪武永樂間抄没官田猶不甚病其最病民者惟古<lb/>
額官田得㫖減八十餘萬舊例不許團局收糧糧長家<lb/>
自徴收忱曰此負欠之繇也下令水次置囤推糧長一<lb/>
人總之曰總收每嵗通計各户之夏秋税及加耗則例<lb/>
填註由帖而户給之户自持帖赴倉不經里胥囤設糧<lb/>
頭囤户各一人主之使相覺察糧長惟職催併官為監<lb/>
收立撥運文簿加耗正糧一石收平米一石七斗起運<lb/>
<pb n="KR2g0039_WYG_017-6b"/>
則量支如京通等倉正米一石支三石臨清淮安南京<lb/>
等倉以次遞減立綱運文簿凡搏淺諸費填註回銷其<lb/>
支撥之羨餘者曰餘米次年餘多減耗加六又次年益<lb/>
多加五令縣置一倉以貯之曰濟農以備賑貸農之乏<lb/>
食及運夫之遭風盜者則賑之凡築圩岸濟河道人給<lb/>
口糧農作興則於中下二户内驗其田之多寡貸之嵗<lb/>
凶則再賑之其不還官者不復給故事軍民分運其長<lb/>
運者往返踰嵗多失農忱乃與平江伯陳瑄議奏於淮<lb/>
<pb n="KR2g0039_WYG_017-7a"/>
安瓜洲水次對船交兊在淮安正糧一石兊平米一石<lb/>
五斗瓜洲加五升運軍未過江者聴於蘇松常鎮等府<lb/>
縣交兊加過江米二斗民間運馬草北京者所費不貲<lb/>
而草多敗爛奏請折銀南京則輕齎買納為北京公侯<lb/>
禄米例輸南京使自來受每石費耗六斗忱曰彼能於<lb/>
南京關支獨不可就支三郡乎以便宜上言嵗減耗米<lb/>
六十萬北京文武俸帖於南京賣者苦太賤銀一兩可<lb/>
得米七八石忱奏請折收金花銀每兩准米四石以給<lb/>
<pb n="KR2g0039_WYG_017-7b"/>
官俸折糧官布例重三斤率以紗麤驗退忱請不拘輕<lb/>
重務長濶如式兩頭織色紗以防盜剪之弊從之驛遞<lb/>
馬死馬頭率科之民買補無虚日忱令每田一畆帶徴<lb/>
米一升九合官收之以補馬之死者正統初淮楊災鹽<lb/>
課不足奉詔巡視奏撥三郡餘米運赴各鹽場准作下<lb/>
年秋糧而聴竈户以私鹽易米時米貴鹽賤官得鹽課<lb/>
民得米上下交便之有詔綵繪官殿計用牛膠萬餘斤<lb/>
遣官齎勑督辦時忱方赴京遇諸塗勑使請還治忱言<lb/>
<pb n="KR2g0039_WYG_017-8a"/>
第行自有處至京言京庫所貯皮張嵗久朽腐請出煎<lb/>
膠應用歸即撥餘米買皮上供以新易舊誠兩便從之<lb/>
十四年英皇北狩邊騎將薄都城衆議欲焚通州倉以<lb/>
絶其食忱時議事京師請令六軍運入都城聴作月糧<lb/>
敵至無所掠而都城食賴以足巡撫南畿凡二十一年<lb/>
由左侍郎九載考滿轉左進户部尚書改工部致仕景<lb/>
泰二年卒于家諡文襄忱謙恭言若不出口謀慮深長<lb/>
善采衆論征輸皆有常度嵗賦無欠且有贏餘他郡荒<lb/>
<pb n="KR2g0039_WYG_017-8b"/>
歉即以餘米補之凡織造上供軍需之𩔖悉取給於餘<lb/>
米常賦之外無復他役初至蘇松屬嵗大饑米價翺貴<lb/>
忱遣人四出察出米價髙下江浙湖廣方大熟乃令人<lb/>
槖金至其地故抑其直而勿糴且紿言吳中米價高甚<lb/>
由是江浙湖廣大賈皆販米趨吳中數百艘一時俱集<lb/>
忱知四方米已至下令發官廩米盡出之以貸民而收<lb/>
其半直城中米價驟減而四方米欲還載度路遠不能<lb/>
乃以賤糶忱復椎牛釃酒以謝四方米賈躬自勸飲之<lb/>
<pb n="KR2g0039_WYG_017-9a"/>
再給以路費米賈皆醉歡去米價既平乃復官糴以入<lb/>
實廩吳謡曰來時周白地去時米鋪地所至延問父老<lb/>
利病興革或微行雜坐談時事其丈量崑山田匹馬獨<lb/>
行人不知為巡撫也夜則留暗燈及筆硯木簡于卧榻<lb/>
傍寤則籌度政務有所得即起書于簡旦日施行之運<lb/>
船有侵匿乃以遭風告忱忱言是日無風其人大駭服<lb/>
久之乃知忱令金焦山僧日具風水以報其僧皆有資<lb/>
給為盡力周詳多𩔖此所至興學校及先賢祠橋梁河<lb/>
<pb n="KR2g0039_WYG_017-9b"/>
渠多所修治皆資餘米民不知役争立生祠祀之知人<lb/>
下士所薦引者甚衆過淮見吳人施槃竒之攜歸送本<lb/>
學槃以狀元及第凡所建明皆永為法守後户部言餘<lb/>
米失稽盡括歸官由是徴需雜出逋負如故人益思之<lb/>
論曰文襄雄才善計受知聖明是時三楊當國夏忠靖<lb/>
為司徒故得久於其任言聴計從然猶困于多口觀公<lb/>
所上執政書良足嘆矣詩曰讒言罔極青蠅變亂自古<lb/>
然哉<lb/>
<pb n="KR2g0039_WYG_017-10a"/>
　　韓雍<lb/>
韓雍字永熈蘇州長洲人以閭右徙實京師為宛平人年<lb/>
十九第進士授監察御史數糾彈權倖録囚南畿碭山<lb/>
教諭邱純笞膳夫祝磨兒其父匿磨兒以他屍誣純坐<lb/>
死獄雍畧捕磨兒純得白巡按江西討平廬陵諸縣盜<lb/>
賊陞廣東按察副使大學士陳循薦擢右僉都御史巡<lb/>
撫江西奏革寧府護衞軍英廟復辟改山西按察副使<lb/>
尋以寧王誣奏逮繫詔獄致仕起遷大理寺右少卿轉<lb/>
<pb n="KR2g0039_WYG_017-10b"/>
右僉都御史數辯寃獄學士倪謙為怨家所誣當寘重<lb/>
典力争免之錦衣指揮劉敬坐飯石亨擬朋黨律雍曰<lb/>
當亨得志時孰不蠅聚其門若一飯即坐死過此者將<lb/>
何以罪之且東漢以朋黨二字毒害忠賢卒以亡國今<lb/>
明聖之朝柰何為此議邪巡撫大同宣府朶顔入獨石<lb/>
擊走之陞兵部右侍郎坐事遷浙江右叅政成化元年<lb/>
兩廣蠻冦反王師累失利上命都督同知趙輔為征夷<lb/>
將軍而兵部尚書王竑薦雍宜為總帥乃拜左僉都御<lb/>
<pb n="KR2g0039_WYG_017-11a"/>
史贊理軍務假便宜行事議出師方略衆謂賊在廣東<lb/>
者宜逐在廣西者宜困之請分兵雍曰不然夫兵分而<lb/>
為竒聚而為正今兩廣無完城而大藤峽乃賊之巢穴<lb/>
不覆其根本而剪其枝葉非計之得也今全師鼓行而<lb/>
前南可以攻大藤峽援髙雷亷東可以應南韶西可以<lb/>
取柳慶北可以斷陽峒諸路舉無不克何煩逐乎疾雷<lb/>
不及掩耳又焉用困乎定議趨廣西師至全州五戰皆<lb/>
捷陽峒諸賊悉平趨桂州誅前將失律者數人衆議宜<lb/>
<pb n="KR2g0039_WYG_017-11b"/>
乘勝攻峽雍曰脩仁荔浦為賊羽翼宜先勦之以奪峽<lb/>
賊之氣然後乘勝長驅搗其巢穴破之必矣乃分兵為<lb/>
五哨復分為二十五哨夾攻之旬月間大小數十戰攻<lb/>
破寨峒五百餘俘斬無算脩荔悉平移師潯洲直抵大<lb/>
藤峽衆議峽險甚且多藏粟非旦夕可拔宜圍以困之<lb/>
雍曰峽周圍六百餘里數萬人圍之猶不足老師匱財<lb/>
或生他虞今脩荔已平峽賊皆喪膽破竹之勢即成擒<lb/>
耳乃分兵為五哨由峽北古眉雙髻等路以進而身統<lb/>
<pb n="KR2g0039_WYG_017-12a"/>
大軍從峽南分八哨水陸竝進復分二哨為後援别遣<lb/>
兵斷諸山口賊於峽南𣗳柵滚木礧石鏢鎗毒矢交下<lb/>
我軍萆山仰攻雍擐甲督戰奮戈先登士皆魚貫以上<lb/>
殊死戰呼聲撼山峽若崩一日盡破其山南諸大寨命<lb/>
縱火烈山烟焰蔽天日晝暝山為之赭日暮就營賊巢<lb/>
中將士皆栗栗雍自如賊潰入横石諸崖督兵窮追破<lb/>
山開路棄馬徒步且戰且行直抵其地賊所據九層樓<lb/>
等山危險不可攻賊𣗳柵數重礧石大木交下巖谷響<lb/>
<pb n="KR2g0039_WYG_017-12b"/>
震弩矢雨注雍誘使大發潛遣壯士登其山絶頂期舉<lb/>
礟為應頃之賊矢若盡忽礟震賊大駭潰走雍率衆攀<lb/>
援以升奮擊連數日夜而山北援兵且至與大軍合勢<lb/>
夾擊賊大潰委棄輜重山積攻破巢寨三百二十竒燒<lb/>
燬廬屋擒斬賊首侯大狗等俘獲無算巢穴蕩平改大<lb/>
藤峽名斷藤峽刻石紀功而還至廣西大享將士而先<lb/>
所遣將勦廣東流賊者累戰皆捷廣地悉平奏徙上隆<lb/>
州于峽内改𨽻潯州以土官岑鐸知州事設東鄉龍山<lb/>
<pb n="KR2g0039_WYG_017-13a"/>
二巡檢司以土人為巡檢徙周冲巡檢司于峽之上水<lb/>
徙靖寧巡檢司于峽之下水増設宣鄉黄江思隆三副<lb/>
巡檢皆以土人為之置藤縣千尸所以統徭獞易置守<lb/>
將安揷逹官于廣州城中以備調遣諸所建置咸經久<lb/>
可行遷左副都御史提督兩廣軍務奏請添設巡撫二<lb/>
人從之丁父憂歸廷議兩廣叛服不常撫臣事權分轄<lb/>
宜開府梧州置總司以統之詔罷二巡撫起雍為右都<lb/>
御史總督兩廣軍務兼理巡撫居亡何與中人不恊致<lb/>
<pb n="KR2g0039_WYG_017-13b"/>
仕歸雍卓犖負大節軍旅之事不學而能應機決䇿智<lb/>
勇竝奮文牘山委剖斷若飛號令明信無敢犯者將卒<lb/>
所獲人畜即以予之禆將犯法當斬賂中人請釋之雍<lb/>
因午節閲武射柳斬其頭懸軍門合營股栗其威嚴𩔖<lb/>
此<lb/>
論曰兩廣自文皇朝蠻冦數叛都督韓觀山雲相繼鎮<lb/>
定乃後交阯不寧兩廣兵調征無虚嵗加以瘴癘耗死<lb/>
者什七八矣而蠻冦生聚日繁正統末黄蕭養倡亂廣<lb/>
<pb n="KR2g0039_WYG_017-14a"/>
東西蠻煽動攻剽城邑累征不克韓公以一書生不旬<lb/>
月蕩平之功亦偉矣向非純皇既明且斷委任不疑曷<lb/>
克有此哉人言韓公發摘奸伏如神進攻大藤峽時有<lb/>
老人五百詣幕府言軍情事公疑之隂選壯士千人縛<lb/>
搜懷中皆袖短刀悉誅之又言韓公多計數師抵大藤<lb/>
峽先驅白言峽深不可渡公下令今日必渡峽無舟則<lb/>
以軍之半填峽須㬰師悉渡或又言諸蠻酋聞公名輒<lb/>
喪氣師未抵峽峽中藤葉皆䖝食成韓字諸如此𩔖甚<lb/>
<pb n="KR2g0039_WYG_017-14b"/>
衆總之具文武材善用兵非好殺者流也人言寧可盡<lb/>
信乎<lb/>
　　况鍾<lb/>
况鍾字伯律南昌人也以刀筆事尚書吕震震薦其才<lb/>
授禮部主事進郎中宣徳初蘇郡缺守愼擇良牧大學<lb/>
士三楊公及尚書胡濙等咸以鍾薦且請賜璽書以便<lb/>
宜行詔可郡守有勅自鍾始也既視事吏抱牘請署鍾<lb/>
即如言以署不可否吏咸侮易之三日吏復請署鍾曰<lb/>
<pb n="KR2g0039_WYG_017-15a"/>
若謂我真不能事事邪厯舉三日所署牒無遺因擿某<lb/>
事為故出入隠竄顛倒盡發其情狀立取舞文吏一二<lb/>
人撲殺庭下乃集僚屬宣讀璽書自貳以下有不法得<lb/>
按問僚屬皆股栗鍾因舉其尤者立黜之搜逐胥吏主<lb/>
文掃滌積蠧置通關勘合簿以防詐偽衞卒久暴横痛<lb/>
加繩禁郡體始尊凡勢豪及鄉里武斷重禁戢之蘇賦<lb/>
重而官田尤病民鍾奏減之凡奏減重額田正賦七十<lb/>
二萬餘募民開墾荒田起科免包荒糧一十四萬餘停<lb/>
<pb n="KR2g0039_WYG_017-15b"/>
徴渰没田糧二十九萬餘舊欠糧草鈔數百萬錠罷嵗<lb/>
漕民船五百艘免買船米十五萬餘疏免詔買三梭布<lb/>
七百疋銀數千兩革倭船徴需請濬水道淤塞辯平民<lb/>
誣入軍伍者千八百餘家招復逃亡三萬有竒凡所論<lb/>
列悉賜施行朝廷數褒勞之述職錫宴賜詩丁内艱去<lb/>
蘇人上請乞還鍾復除仍任正統五年九載滿去闔郡<lb/>
民上章乞留赴奏闕下者八萬餘人遂再遣任七年卒<lb/>
于位蘇人哀思之鍾剛果敏達而度量廓如興學禮士<lb/>
<pb n="KR2g0039_WYG_017-16a"/>
好推轂人尤重秩祀先名賢祠皆拓新之<lb/>
論曰明興守令賢者代不乏人而况公在蘇到于今尸<lb/>
祝之是寧可聲音笑貌為哉觀其奏減田賦禁戢奸利<lb/>
其深識時務之要者矣起自刀筆尤喜縫掖士又何其<lb/>
能急先務也比良楊公不有以哉<lb/>
　<lb/>
　<lb/>
　<lb/>
<pb n="KR2g0039_WYG_017-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷十七<lb/>
</p>
<p>
</p>
  </div>
</body>
</text>
</TEI>
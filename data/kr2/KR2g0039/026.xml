<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十六</head>
    <p>
<pb n="KR2g0039_WYG_026-1a"/>
欽定四庫全書<lb/>
　今獻備遺卷二十六　　　明　項篤夀　撰<lb/>
　　呉與弼<lb/>
呉與弼字子傅江西崇仁人國子司業溥之子也少讀<lb/>
伊洛淵源録心慨慕之遂棄舉業絶人事獨處小樓日<lb/>
取諸經傳語録玩味之不下樓者數年餘其詩曰九仭<lb/>
始一簣千里方跬步又曰神當通鬼神志當貫金石久<lb/>
之名聞京師累薦弗起天順間以石亨薦上命行人曹<lb/>
<pb n="KR2g0039_WYG_026-1b"/>
隆賜璽書加束帛徴之既至命為左春坊左諭徳上疏<lb/>
辭召見文華殿對曰老病不堪供職上不允顧謂大學<lb/>
士李賢曰此老非迂濶者務令供職與弼終不就詔許<lb/>
之進十事再召見慰勞遣行人王惟善送歸道遭風㡬<lb/>
覆舟衆皆駭怖獨正襟危坐居鄉動必以禮家貧力耕<lb/>
自給四方來學者束脩皆不受嘗嘆曰宦官釋氏不除<lb/>
而欲治天下難矣必除之吾可出病宋末箋註之繁故<lb/>
不輕於著述云卒年七十九<lb/>
<pb n="KR2g0039_WYG_026-2a"/>
論曰昔楊時赴蔡京之薦朱子譏之與弼雖不拜官第<lb/>
石亨之薦不出可也其學無所概見所著康齋語録及<lb/>
上言十事無過人者要之力學脩行儒之醇者也<lb/>
　　胡居仁<lb/>
胡居仁字叔心江西餘干人也従呉與弼游慨然以斯<lb/>
道自任其學以主忠信為本以求放心為要以聖學成<lb/>
始成終在于敬因以敬名其齋至性純孝父病劇嘗糞<lb/>
味苦尋愈執親之喪水漿不入口久之柴毁骨立杖而<lb/>
<pb n="KR2g0039_WYG_026-2b"/>
後能起三年不入寝室月朔之薦四時之享及緦功之<lb/>
喪動遵古禮簞食瓢飲處之泰然四方従學者築書館<lb/>
居之語學則曰為已語治則曰王道所著有居業録敬<lb/>
齋集<lb/>
論曰世所稱尊徳性道問學者判為兩途亦異乎孔門<lb/>
博約之㫖者矣觀胡公之居業録平實簡易粹然一出<lb/>
於正不其博學于文約之以禮者乎<lb/>
　　陳獻章<lb/>
<pb n="KR2g0039_WYG_026-3a"/>
陳獻章字公甫廣東新㑹人也身長八尺目光如星右<lb/>
臉有七黒子生之前夕其母夢白龍入室其光如晝幼<lb/>
秉竒悟中正統丁卯鄉試㑹試不第聞江西呉與弼講<lb/>
學臨川遂棄其學而學焉丁亥游太學祭酒邢讓試獻<lb/>
章和楊龜山此日不再得詩譲覽之驚曰龜山不如也<lb/>
為颺言于朝以為真儒復出由是名振京師羅倫章懋<lb/>
莊泉賀欽輩皆與游欽時為給事中聞獻章議論即日<lb/>
解官去獻章歸四方學者日益衆壬寅以布政使彭韶<lb/>
<pb n="KR2g0039_WYG_026-3b"/>
都御史朱英薦赴京師召試吏部辭疾不往上疏乞歸養<lb/>
授翰林檢討上表謝不辭而去教人以主静為先或勸<lb/>
之著書不答𢎞治庚申卒所著有白沙集同時有陳真<lb/>
晟字剰夫漳州人也以主敬為學嘗獻書闕下請補正<lb/>
學不報<lb/>
論曰自薛文清公倡性理之學于河東後臨川有呉與<lb/>
弼新㑹有陳獻章者皆以盛名徴薦即其學無甚相逺<lb/>
要皆有志希賢其不失為君子儒者與<lb/>
<pb n="KR2g0039_WYG_026-4a"/>
　　賀欽<lb/>
賀欽字克恭遼東廣寧人也成化丙戌進士授給事中<lb/>
聞南海陳獻章講性理之學抗疏解官去執弟子禮孝<lb/>
皇初以大臣薦授陜西布政司㕘議上疏懇辭陳四事<lb/>
一曰資真儒以講聖學謂今日急務莫先于講學而經<lb/>
筵勸講之官所謂師友之臣尤當訪求真儒以充其任<lb/>
不宜茍以俗儒厠其間二曰薦賢才以輔治道謂歴事<lb/>
監生陳獻章天性髙明學術純正誠當世之大賢為士<lb/>
<pb n="KR2g0039_WYG_026-4b"/>
夫之矜式宜以非常之禮起之或任之内閣俾㕘大政<lb/>
或任之經筵使養君徳三曰遵祖訓以處内官謂内府<lb/>
監司局庫衙門之設載之祖訓内官之條其職掌不過<lb/>
洒掃供養闗防出入等事而已奈何近年以來如王振<lb/>
喜寧舒良王誠曹吉祥牛玉汪直尚銘梁方陳喜之輩<lb/>
或陷主邊庭身叛外境或主易儲君禁錮南内或謀為<lb/>
不軌賄易后妃或邀功啟釁流毒邊徼或恃寵招權納<lb/>
賂不貲或引用左道蠱惑上心或導進淫巧盜虛府庫<lb/>
<pb n="KR2g0039_WYG_026-5a"/>
此其陷君誤國蠧政殃民昭昭在人耳目者也宜深鑒<lb/>
已往之弊永絶方來之禍内不可使職掌奏牘得預大<lb/>
政外不可使鎮守地方掌握兵權四曰興禮樂以化天<lb/>
下謂陛下紹基之初罷黜浮屠妄誕之邪術舉行朱子<lb/>
喪塟之正禮真所謂守成業而致盛治也但初政之施<lb/>
僅發其端故頽敗之俗尚仍其舊禮譲未行淫穢日甚<lb/>
乞申明正禮之當行革去教坊之俗樂則國不異政家<lb/>
不殊俗而風俗自美民心自善矣疏入朝廷允其辭而<lb/>
<pb n="KR2g0039_WYG_026-5b"/>
四事黜以浮泛罷之正徳己巳逆瑾括民田東人驚疑<lb/>
義州民聚衆縦火劫財城中擾亂相戒毋驚賀公鄉人<lb/>
請欽往撫之衆皆羅拜乞生路欽曰渠輩既知悔即不<lb/>
殺人猶可活鎮城有體勘人來渠輩但乞命毋殺人已<lb/>
而體勘人果至須臾人報發軍來勦衆復呼譟相聚曰<lb/>
賀君素無誑言再往問之欽曰城中擾亂至此鎮城焉<lb/>
得不𤼵兵兵雖至爾等苐不殺人無害也衆唯唯退城<lb/>
中竟不傷一人欽家居杜門潛心理學清脩篤行鄉閭<lb/>
<pb n="KR2g0039_WYG_026-6a"/>
化之稱曰醫閭先生<lb/>
論曰孔子稱言忠信行篤敬雖蠻貊之邦行矣賀公篤<lb/>
信力行而鄉閭服之卒使强悍之徒投戈革心謂非忠<lb/>
信篤敬之驗乎<lb/>
　　陳茂烈<lb/>
陳茂烈字時周福建莆田人也少喪父補興化衞總旗<lb/>
晝入公署夜歸讀書祖母憐其孱弱亟止之乃韜燈黙<lb/>
誦不少輟年十八慨然歎曰善學聖人者莫如顔曽顔<lb/>
<pb n="KR2g0039_WYG_026-6b"/>
之克己曽之日省學聖之法也作省克録以自考𢎞治<lb/>
丙辰登進士従陳獻章游教以主静作静思録授吉安<lb/>
府推官政務大體豪家利寡婦財誣許婚㫁従守志妻<lb/>
有夫死而嫁其孕妾者既生子歸承其業族人争之驗<lb/>
𩔖其姊争者愧服考績歸至淮㡬凍死所知覆以敝裘<lb/>
救之拜監察御史劾罷尚書侣鍾尋以母老乞終養躬<lb/>
灌園以給出則手執小油葢卧破席無帷吏部以茂烈<lb/>
孝養清苦奏改為晉江教諭資其禄疏辭不拜復援侍<lb/>
<pb n="KR2g0039_WYG_026-7a"/>
郎潘禮事例奏給月米制可有司月給米三石復具疏<lb/>
辭不許母卒哀毁成疾亦卒御史王應鵬列状以聞詔<lb/>
表其宅里曰孝亷祀之鄉賢恤其家<lb/>
論曰自孝弟力田之風㣲而世之希寵禄干榮名者率<lb/>
以文藝炫于是獨行之士不少概見于世若陳君者其<lb/>
獨行君子與<lb/>
　<lb/>
　<lb/>
<pb n="KR2g0039_WYG_026-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十六<lb/>
</p>
<p>
</p>
  </div>
</body>
</text>
</TEI>
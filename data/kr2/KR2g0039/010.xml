<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十</head>
    <p>
<pb n="KR2g0039_WYG_010-1a"/>
欽定四庫全書<lb/>
　今獻備遺卷十　　　　　明　項篤壽　撰<lb/>
　　張輔<lb/>
張輔字文弼河南祥符人父玉元樞宻知院洪武初歸<lb/>
附累官兼山䕶衛指揮同知以忠勇受知文皇帝戰死<lb/>
東昌追封河間王諡忠武輔雄壯有父風靖難時累功<lb/>
封信安伯加新城侯永樂五年安南國王陳<hi>闕</hi>為其下<lb/>
黎季犛所弑拜輔為總兵帥師八十萬討之旣入境賊<lb/>
<pb n="KR2g0039_WYG_010-1b"/>
沿江列栅七百里水陸拒守輔督兵拔多邦城進攻交<lb/>
州入之乗勝蹙清化城覆其巢降衆十餘萬季犛遁入<lb/>
海輔屯兵鹹子關賊來襲擊敗之督舟師往攻斬首數<lb/>
萬級窮追奇羅海口生擒季犂并二子蒼澄以獻交南<lb/>
平得郡縣一百三十四戸三百一十二萬建議復古郡<lb/>
縣置交阯都布按三司統之凱還進英國公七年餘孽<lb/>
簡定復叛命輔帥師二十萬征之獲簡定于吉利柵之<lb/>
山而歸九年陳季擴倡亂復陳氏輔承命再往賊聞王<lb/>
<pb n="KR2g0039_WYG_010-2a"/>
師至走海洋㩀險荷花口進兵攻之至愛子江登岸賊<lb/>
設象伏以伺輔偵知之下令軍中羣象來一矢落其象<lb/>
奴再矢披其象鼻象奔還自相蹂踐大軍乗之賊大敗<lb/>
擒斬無算禽陳季擴獻俘京師留輔鎭守餘冦悉平召<lb/>
還仁廟即位進太師宣徳初漢府宻遣人與輔謀輔縛<lb/>
其人以聞宣廟益重之寵賚無虗日天下倚以為重四<lb/>
陲莫不知名正統間王振專權獨加禮於輔十四年死<lb/>
於土木之難追封定興王諡忠烈<lb/>
<pb n="KR2g0039_WYG_010-2b"/>
論曰定興王善用兵三犂交阯可謂壯矣苐建置省㑹<lb/>
郡縣不數年而復失大䘮師徒文武大吏皆死賊手惜<lb/>
哉嘉靖中莫登庸簒黎命將問罪莫氏面縛降因命為<lb/>
都綂神武不殺其斯之謂乎<lb/>
　　陳瑄<lb/>
陳瑄字彦純合肥人也父聞洪武中累官成都右衛指<lb/>
揮同知瑄隨侍焉弱冠習兵法善射嘗從大将出郊遥<lb/>
望孤鴈雜鵝羣中命從者輪射不中最後命瑄一𤼵斃<lb/>
<pb n="KR2g0039_WYG_010-3a"/>
之有鴟翔於上應絃而墜屢試之皆奇中蜀府初建宫<lb/>
城遣将伐材於山皆後期且材不中度所經瘴地士多<lb/>
死者改命瑄别取善道七百里以入先期而還材皆適<lb/>
用士且不病從征南畨及散毛鎭南有功尋襲父職父<lb/>
坐事謫戍遼東瑄伏闕奏請代行特詔父子並免復職<lb/>
從征越雋討建昌酋長伊嚕特穆爾復從征餘冦賈哈<lb/>
喇賊數萬㨿險以拒官軍分三道瑄將後軍涉打中河<lb/>
由間道出奇兵作浮梁渡河旣渡撤梁以固士心遂壓<lb/>
<pb n="KR2g0039_WYG_010-3b"/>
賊境賊憑險迎敵一日十三戰奪其險明日復大戰凡<lb/>
七合賊大敗出降械送賈哈喇于京師復㑹雲南兵征<lb/>
百夷累功陞都指揮同知進都督僉事文皇帝靖難師<lb/>
至江上瑄具舟迎濟封平江伯時北平軍儲未充命瑄<lb/>
歲董運百萬石道海給之創建百萬倉於直沽尹兒灣<lb/>
城天津衞籍兵萬人戍守瑄善任使節勞逸秋毫無取<lb/>
於下漕舟所經島夷畏官軍悉閉匿瑄下令俾出為市<lb/>
而遣官監臨平其直軍無敢譁人兩便之舟還值倭冦<lb/>
<pb n="KR2g0039_WYG_010-4a"/>
刼沙門島瑄督兵追至朝鮮焚其舟殆盡殺溺無算海<lb/>
溢<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>没隄岸起揚之海門厯通泰北至鹽城凡八百里<lb/>
奉命以四十萬卒脩之旣建北京罷海運浚濟寧臨清<lb/>
河通南北餉運建議造淺艖二千艘䟽清江浦引水由<lb/>
管家湖入鴨陳口達淮以避淮河之險就管家湖築堤<lb/>
十里以便引舟浚儀真𤓰州二壩潮港之湮鑿吕梁徐<lb/>
州二洪巨石以平水勢築刁陽南望湖長堤開泰州白<lb/>
塔河以通大江築髙郵湖堤堤内鑿渠亘四十里以通<lb/>
<pb n="KR2g0039_WYG_010-4b"/>
舟南北造梁以便陸行自淮至臨清相水勢髙下建閘<lb/>
四十有七以時啟閉於淮口作常盈倉五十以貯江南<lb/>
輸税於徐州臨清通州皆置倉以便轉輸自淮抵通州<lb/>
濱河置舖舍五百六十八所舍置卒以道引舟縁河堤<lb/>
鑿井樹柳以便夏月行者凡有興作慮之周而為之國<lb/>
初歲運二百萬石後増至五百萬石國用以足仁廟即<lb/>
位應詔陳言七事皆切中時務其略曰南京國之根本<lb/>
冝選将益兵以嚴守備長民長兵者皆宜擇賢使能賢<lb/>
<pb n="KR2g0039_WYG_010-5a"/>
能在推舉推舉在覈實乞選朝臣之公正者分巡天下<lb/>
考察有司政事得失進亷能黜貪鄙則官得人而治可<lb/>
興府州縣學教官多不得人乞令風憲考察罷黜别選<lb/>
中外軍伍多缺乞勑五府兵部都司嚴禁私役就行清<lb/>
理老疾者令戸丁代迯者責限追補戸絶者除伍邊防<lb/>
之要在兵食足近歲如開平等處城不足兵兵不足食<lb/>
乞選武臣之有方略者授以精兵足其衣食日肄習之<lb/>
如有沃壤兼務耕守湖廣江浙及蘇松漕運北京甚逺<lb/>
<pb n="KR2g0039_WYG_010-5b"/>
乞令運於淮徐收貯别令官軍運至北京則民力可蘇<lb/>
官軍漕運者財力殫乏所管頭目又别役以重困之乞<lb/>
加嚴禁上覽奏嘉納即施行焉宣徳初鎭守淮安兼督<lb/>
漕運八年卒追封平江侯諡恭襄<lb/>
論曰文皇定鼎幽燕㨿天下形勝以制禦北境轉漕東<lb/>
南其初海運多漂溺之患賴平江之功䟽通河渠鑿石<lb/>
築堤江浙之粟皆踰淮厯濟灌輸京師誠萬世之利也<lb/>
時同事有尚書宋禮今竝廟祀濟寧<lb/>
<pb n="KR2g0039_WYG_010-6a"/>
　　山雲<lb/>
山雲字<hi>闕</hi>　　　徐州人也姿貌魁梧工騎射深沉有<lb/>
将略永樂中以指揮使從太宗征迤北功先諸将陞都<lb/>
督宣徳三年拜總兵掛征蠻将軍印出鎭廣西先是守<lb/>
将韓觀頗喜誅殺雲繼之鎮靜寛仁而號令嚴肅賞罰<lb/>
必信親督兵與蠻賊韋朝列等前後十餘戰臨機應變<lb/>
身先士卒所向有功斬獲無算築永平等九堡宣武四<lb/>
城剏舖舍五百餘猺獞屏伏居民按堵上嘉其功進都<lb/>
<pb n="KR2g0039_WYG_010-6b"/>
督同知恩賚甚厚正統三年卒于鎭贈懷逺伯諡襄毅<lb/>
雲有亷操帥府有鄭牢者老𨽻也性鯁直敢言雲進之<lb/>
曰世言将不忌貪矧廣西素尚貨利我亦可貪否牢曰<lb/>
公初到如一新潔白袍稍沾汚如白袍㸃墨終不可湔<lb/>
也雲又曰人云土夷餽送不納彼必疑忿柰何牢曰居<lb/>
官黷貨朝廷有重法不畏朝廷乃畏蠻子邪雲笑納之<lb/>
其馭土官一以威嚴凡有征調符下立至無敢後期有<lb/>
驚怖成疾者至死不敢歸與士卒同甘苦故人樂出死<lb/>
<pb n="KR2g0039_WYG_010-7a"/>
力廣西人立祠祀之<lb/>
論曰余聞永宣中都督韓觀山雲出鎭嶺西猺獞皆望<lb/>
風竄匿不敢出論考其行事信然世患無山韓耳何用<lb/>
黷兵為哉<lb/>
　　郭資<lb/>
郭資字存性武安人洪武十八年進士為戸科庶吉士<lb/>
試主事總部曉練錢穀陞僉都御史尚書郁新薦改北<lb/>
平叅議進布政使靖難兵起資獻䇿防禦已而留侍獻<lb/>
<pb n="KR2g0039_WYG_010-7b"/>
陵居守李景隆改北平晝夜扞備轉給餽餉靖難後陞<lb/>
戸部尚書上曰資朕蕭何也建北京置行部與雒僉並<lb/>
改行部尚書永樂十九年罷行部復為戸部尚書時百<lb/>
興皆資調度獻陵即位立東宫兼太子賔客陞太子太<lb/>
師致仕宣徳三年夏輟部務明年召資以太子太師致<lb/>
戸部事免朝叅卒年七十三贈湯隂伯諡忠襄永樂後<lb/>
文臣贈伯四人金純山陽伯吳中茌平伯金濓沭陽伯<lb/>
　　金忠<lb/>
<pb n="KR2g0039_WYG_010-8a"/>
金忠鄞人少慷慨負意氣靖難兵起布衣田冠上典謁<lb/>
召見言舉大事人材為急授署紀善侍帷幄贊戎務陞<lb/>
署長史靖難後陞工部右侍郎治事北京永樂二年召<lb/>
入兵部為尚書儲位未定上宻問忠厯數古昔嫡孽故<lb/>
事對上喜賜公大鏹又曰詹事宫端汝以尚書兼詹事<lb/>
幸善調䕶佐太子或謗廷臣及宫寮過者上宻令忠察<lb/>
之每白其誣上或不喜即又頓首言臣保無他即如人<lb/>
言臣甘連坐以故全䕶者衆每導人寛愛無為苛刻公<lb/>
<pb n="KR2g0039_WYG_010-8b"/>
事輙推同官使展其才能有闕誤引為已過不遺片善<lb/>
不念舊惡俸賜有餘周賑鄉族仁皇初念忠贈少師諡<lb/>
忠襄以其子達為翰林檢討<lb/>
　　儀智<lb/>
儀智髙宻人洪武中薦為教官知髙郵州陞知寶慶府<lb/>
永樂二年陞通政兼右中允未幾陞湖廣布政使三年<lb/>
入侍郎禮部十一年元旦日食吕尚書請賀如常智執<lb/>
不可上令擇老儒侍太孫議未決顧太子問曰講讀得<lb/>
<pb n="KR2g0039_WYG_010-9a"/>
人未太子應曰舉儀智未決上喜曰智雖老能直言元<lb/>
旦日食智議免賀智可用智寛平嚴正務持大體尚忠<lb/>
厚遇事是非又輙别白為太孫陳說不屑附㑹年八十<lb/>
致仕卒贈太子少師諡文簡子銘字子新學于吳訥洪<lb/>
熈時為行在禮科給事中内府教書厯編脩侍講正統<lb/>
中為郕王長史景帝初出南京為禮部侍郎以立懷獻<lb/>
太子故加太子太保未幾召為兵部尙書尋掌詹事府<lb/>
事卒贈太師諡忠襄<lb/>
<pb n="KR2g0039_WYG_010-9b"/>
論曰世所稱三忠襄者郭習錢穀聲齊鄼侯金定䇿建<lb/>
儲與留侯比隆儀以靖謹侍春宫負園綺之望焉可謂<lb/>
名稱其實者矣<lb/>
　　郭璡<lb/>
郭璡北圻新安人初名進太學生永樂中為戸部郎官<lb/>
宣徳初為行在吏部左侍郎兼少詹事上為改名璡四<lb/>
年代蹇忠定為吏部尙書五年冬上諭曰朕以用人付<lb/>
卿卿為朕擇才昨郡守多缺命廷臣薦舉古人當斯任<lb/>
<pb n="KR2g0039_WYG_010-10a"/>
者必勤於咨訪有得即録故官不乏才吕䝉正夾袋虞<lb/>
允文材官録是也慎留意正統旱蝗侍臣言大臣尸位<lb/>
妨賢内批令自陳諸大臣遂皆乞去璡獨不可曰主上<lb/>
冲年吾輩皆先朝簡任受付托一時請去誰與共理宜<lb/>
引罪乞改過璡老矣官至冢宰豈敢貪位顧君臣恩義<lb/>
如此衆是公言疏上盡留諸大臣七年請老先是宣徳<lb/>
初内閣謂用人之柄不宜專在吏部令三品以上京官<lb/>
薦用方面風憲郡守至璡入吏部又令五品以上京官<lb/>
<pb n="KR2g0039_WYG_010-10b"/>
薦用御史知縣人多嗜進覔薦至行金錢相請乞者言<lb/>
官論奏僅罷五品薦舉璡秉衡十四年名不及蹇公然<lb/>
潔亷務採實行不用浮薄㳺聲譽之士雖為内閣所侵<lb/>
能堅忍持正自行其志<lb/>
論曰君子之仕也以行義履道不越而已也是以榮莫<lb/>
大於守官顯莫過於達志行莫病於尸禄恥莫尤于内<lb/>
疚而中外崇卑無與焉夫郡之有守也以君千里長萬<lb/>
夫位尊而責重不可謂榮且顯也哉且今之所謂榮且<lb/>
<pb n="KR2g0039_WYG_010-11a"/>
顯者紆金襲紫出入巖廊之上雍容髙議終歲而無民<lb/>
事是其身則誠足安也然未知其職之所共也是故侍<lb/>
幃幄不能攄慮畢誠奉明主之𢎞休而規箴其闕坐廟<lb/>
堂不能侃侃正色表儀羣工振清明恪愼之風司論列<lb/>
不能察利害陳得失糾違弼直有端勁恭靖之節營營<lb/>
于于恐難無疚于其心也至於敭厯州郡典司民牧茍<lb/>
無所振施加賉於其下則君之所畜以乂其民者將若<lb/>
何而已也嗟乎其植之表者弗振而化導漸靡積輕重<lb/>
<pb n="KR2g0039_WYG_010-11b"/>
之過哉是故先王之立政也擇才布位出入均勞逺邇<lb/>
一體中外第遷賢哲胥進勢無綦重焉故能杜僥倖之<lb/>
門絶財賄之途殺固寵之志僚庶旦暮無倦思媚庶民<lb/>
以承天子四海之内軌清紀順休烈弗閼而頌聲流浹<lb/>
也迨夫治之季也士大夫貴内賤外悦逸惡勞安冐進<lb/>
而恥事實居朝為尊親民為卑苟簡之習成鞅掌之嘆<lb/>
作君子病之而弗能返也嗟乎殆矣宣皇帝時加惠天<lb/>
下嚴親民之選乃畢閱要郡缺九守焉勅公卿廷議推<lb/>
<pb n="KR2g0039_WYG_010-12a"/>
能得况鍾以下九人帝躬臨軒勅治錫燕賦詩世咸以<lb/>
九人者為榮其在郡則皆矢力布忠勤民善治蔚然為<lb/>
當時良吏是以上下豫康政不逾朝而天下咸度固憂<lb/>
民之効而化導之功也詎不信哉<lb/>
　　羅通<lb/>
羅通吉水人永樂十年進士授御史十九年奉詔言事與<lb/>
六科官並謫邊知州正統元年陞兵部郎中三年從尙<lb/>
書王驥甘肅征阿勒坦多爾濟巴勒有功十四年冬邊報至<lb/>
<pb n="KR2g0039_WYG_010-12b"/>
通守居庸關給事中孫祥守紫荆關廷議並授僉都御<lb/>
史時景帝初面諭吏部誤云副都御史二人竟得為副<lb/>
都御史通守關有方略才警敏擒首人納延特穆爾提<lb/>
精兵五千南襲勦至抝羊山斬捕獲有功召入叅贊軍<lb/>
務理院事景泰元年給事中言通本河泊所官以内閣<lb/>
陳循薦其曉暢兵法尋陞副臺叅昌平侯軍務更兼院<lb/>
事妨誤兵機不便是年通疏乞勅石亨楊洪各率精銳<lb/>
馬步官軍亨自紫荆出大同洪自居庸出宣府沿途巡<lb/>
<pb n="KR2g0039_WYG_010-13a"/>
提督官軍堵塞關口脩理牆榨勦除邊患防䕶耕種通<lb/>
又言邊軍妄報首功虛張敵勢徳勝之賊近在都門斬<lb/>
敵幾何陞六萬六千有餘又言腰玉珥貂者皆苟全性<lb/>
命忌能憎言于公謙不喜上言徳勝當先一萬九千八<lb/>
百八十人陞一級陣亡三千一百一十八人陞二級餘<lb/>
皆給賞且乞罷兵柄六府部院翰林科道議乞留于公<lb/>
亦言通志在滅敵為國計無他謙等冝同心恊力勿互<lb/>
猜嫌是年通乞下令擒斬額森巴延特穆爾喜寧者賞<lb/>
<pb n="KR2g0039_WYG_010-13b"/>
萬金封公侯于公上言口外軍民連歲被兵不能種藝<lb/>
恐邊人野無所掠擁衆以送駕為名突至太原則山西<lb/>
揺動而河南淮甸之間亦可憂矣冝選有謀略文職大<lb/>
臣住鎭山西上以命通時昌平侯乞差文武大臣率兵<lb/>
出鴈門用鹿角擡營䕶山西餽運大同兵部請命通意<lb/>
不欲行疏言于謙楊洪建此䇿乞令與臣同行奏下于<lb/>
公疏曰當國家多事之秋非臣子辭勞之日臣謙諳熟<lb/>
山西事情謙宜去上仍令通往三年冬通言敵恃馬力<lb/>
<pb n="KR2g0039_WYG_010-14a"/>
出入塞下今額森使臣有馬四萬宜増價酬之價重則<lb/>
馬益至不數年邊馬自空此坐弱强敵之䇿也是年督<lb/>
兵逐走懷來至長安嶺又斬首有功龍門鵰鶚諸城殘<lb/>
破守將撤兵内徙遺芻糧數萬通上言敵來有鄉導欲<lb/>
奪芻糧守則軍力不足運則民財不足焚則國用不足<lb/>
乞廷議戸部尚書金濓奏下通及總餉侍郎劉璉總兵<lb/>
朱謙共計上已而敵退請班師還京恊贊軍務四年上<lb/>
將𫝊要略命以訓練將士是秋與蕭維禎並陞左右都<lb/>
<pb n="KR2g0039_WYG_010-14b"/>
御史天順二年致仕𢎞治十八年隆慶父老奏己巳之<lb/>
變通守關有保障功勅祠居庸關<lb/>
論曰羅公明習邊事所向有功至謂徳勝之捷録賞過<lb/>
濫于公不能奪之及懸畫搆額森䇿攜貳其與不亦偉<lb/>
乎<lb/>
　　陳鎰<lb/>
陳鎰字有戒吳人永樂十年進士為御史擢副都御史<lb/>
鎮陜西得便宜行事慈厚寛洪清慎悉民疾苦不作聲<lb/>
<pb n="KR2g0039_WYG_010-15a"/>
色專務安輯凡練兵屯田水利鹽法事有經畫薦按察<lb/>
使王文副使金濓入内臺正統元年于公上疏請定輸<lb/>
粟贖罪法在陜十餘年教興政理每入朝民必遮道送<lb/>
不忍舍比還歡迎父老或走數程久旱鎰至即雨雨久<lb/>
至必霽人益愛戴之召入臺為右都御史與王文共事<lb/>
正統景泰間文與鎰更出鎭陜西已而文當代鎰入陜<lb/>
御史為文上疏言文風采乞留内臺耿清惠以侍郎出<lb/>
代鎰尋陞左都御史太子太保景泰四年秋致仕卒諡<lb/>
<pb n="KR2g0039_WYG_010-15b"/>
僖敏陜人尸祝之<lb/>
　　馬昂<lb/>
馬昂字志髙滄洲人鄉舉入國子監授序班正統二年<lb/>
薦陞監察御史整勅大同兵備八年陞刑部右侍郎改<lb/>
副都御史叅贊甘肅軍務劾都督王喜罪遼東守臣貢<lb/>
駝馬齊勤蒙古罕都諸蕃掠去昂出戰擒大酋索諾木奔<lb/>
景泰初病乞還朝勒致仕四年薦起總督軍務代鹽山<lb/>
兼巡撫兩廣擒僞將軍周鐵等三人陞右都御史七年<lb/>
<pb n="KR2g0039_WYG_010-16a"/>
平斗峒賊轉左都御史天順元年致仕入見復留命巡<lb/>
視山西還院二年陳汝言坐贓下獄論死代為兵部尙<lb/>
書五年番冦陜西昂總督軍務與懷寧侯孫鏜西征師<lb/>
且出㑹曹欽反與鏜擊賊賊誅加太子少保仍掌部事<lb/>
裕陵每召對詢将官短長用邊鎮巡撫亦令南陽鹽山<lb/>
與昂議茂陵即位改戸部尚書與都御史林聰簡十二<lb/>
營軍致仕卒年七十八贈少保諡恭襄<lb/>
論曰陳僖敏鎮關中有遺愛恭襄所至有克敵功其慎<lb/>
<pb n="KR2g0039_WYG_010-16b"/>
簡營卒可謂知時務之要者矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷十<lb/>
</p>
<p>
</p>
  </div>
</body>
</text>
</TEI>
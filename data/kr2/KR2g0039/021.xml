<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十一</head>
    <p>
<pb n="KR2g0039_WYG_021-1a"/>
欽定四庫全書<lb/>
　今獻備遺卷二十一　　　明　項篤夀　撰<lb/>
　　章綸<lb/>
章綸字大經温州樂清人正統己未進士授南京禮部<lb/>
主事景泰初陞儀制郎中首請増會試取士額次言太<lb/>
平十六事悉見采納額森索使通好綸言宜暫與結盟<lb/>
以待天時車駕欲幸大隆福寺綸言不可又因災異請<lb/>
下詔求言撤樂減膳捐俸救荒節濫賜罷補官慎差遣<lb/>
<pb n="KR2g0039_WYG_021-1b"/>
備義倉汰僧徒語極剴切五年上皇居南宫封憲廟為<lb/>
沂王災異荐臻綸陳脩徳弭災十四事一畏天戒二任<lb/>
燮理三養聖躬四節幸御五務儉約六勤論政七惇孝<lb/>
義八慎賞賚九重名爵十革巡撫十一擇重臣十二辨<lb/>
異端十三却貢獻十四汰冗官疏入忤㫖下錦衣獄及<lb/>
御史鍾同併逮之會大風雨黄氣四塞刑乃少緩明年<lb/>
秋南京大理卿廖荘入朝以請復儲故杖于闕庭并命<lb/>
杖綸及同百同死綸絶復生禁錮益嚴英廟復辟首出<lb/>
<pb n="KR2g0039_WYG_021-2a"/>
綸遂擢禮部右侍郎天順二年山東大水守臣請蠲賦<lb/>
未允綸為請得減半四年調南京吏部上面諭綸曰根<lb/>
本重地非卿不可事有當言具以聞憲廟初有司奉遺<lb/>
詔百日外請行大婚禮綸言山陵尚新元朔未改百日<lb/>
従吉心實不安釋服公除固有常制諒隂婚娶不忍隨<lb/>
宜乞諭禮部來春舉行成化元年陳救荒四事四年考<lb/>
察南京官與都御史髙明議不協遂劾之并奏黜御史<lb/>
部屬數十人五年陞南京禮部左侍郎十年致仕十九<lb/>
<pb n="KR2g0039_WYG_021-2b"/>
年卒于家贈南京禮部尚書諡恭毅官其季子𤣥會為<lb/>
鴻臚寺主簿長子𤣥應以進士官南京禮科給事中<lb/>
　　廖莊<lb/>
廖莊字安止江西吉水人宣徳五年進士擢刑科給事<lb/>
中正統六年陜右饑命莊賑之便宜行事全活甚衆時<lb/>
楊士竒當國家人有不法者莊率同列抗論之八年大<lb/>
理寺官屬悉坐事繫獄命署其事踰月擢大理寺左<lb/>
寺丞十一年陞南京大理寺左少卿景泰五年上疏請<lb/>
<pb n="KR2g0039_WYG_021-3a"/>
朝謁上皇及加恩茂陵忤㫖明年丁母憂入見命撻於<lb/>
庭㡬死謫河州定羌驛丞輿曳就道天順元年召還為<lb/>
大理左少卿時母服未闋聞外艱遂陳情命賜祭葬調<lb/>
南京大理寺五年陞南京禮部右侍郎七年調南京刑<lb/>
部成化改元御史有言莊者上黜不聴遷刑部左侍郎<lb/>
且曰莊大節可取踰年病卒贈刑部尚書諡恭敏莊篤<lb/>
故舊拜法官不絶往來有勸莊逺嫌者笑曰莊門如市<lb/>
莊心如水既没無以為斂同鄉朝士裒貸之<lb/>
<pb n="KR2g0039_WYG_021-3b"/>
　　鍾同<lb/>
鍾同字世京江西永豐人也景泰辛未進士拜貴州道<lb/>
監察御史嘗與儀制郎中章綸期論易儲事願獻狄梁<lb/>
公之誠脱受比干之慘無所憾詞氣慷慨綸亦以身許<lb/>
之同疏先入言宗社之本在儲貳宜亟復之綸疏隨入<lb/>
并收下錦衣衞獄同死焉英皇帝復辟下詔襃同贈大<lb/>
理寺左寺丞官其長子啟為知縣成化初詔禄其妻羅<lb/>
氏復官其次子為通政司知事先是同遺骸猶在圜土<lb/>
<pb n="KR2g0039_WYG_021-4a"/>
其子乞歸葬浪田之陽邱木有鵲巢累産白雛人謂忠<lb/>
誠所感名其地曰忠義鄉成化末賜諡恭愍<lb/>
論曰章恭毅之與廖忠愍鍾恭愍皆古之遺直與抗議<lb/>
復儲九死不悔昔有三仁其近之矣<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_021-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷四十一</head>
    <p>
<pb n="KR2g0039_WYG_041-1a"/>
欽定四庫全書<lb/>
　今獻備遺卷四十一　　　　明　項篤夀　撰<lb/>
　　李東陽<lb/>
李東陽字賔之茶陵人戍籍居京師四嵗能大書景帝<lb/>
召見加諸膝賜寳鏹六嵗八嵗兩召試講尚書大義命<lb/>
肄京庠年十六舉鄉試天順八年進士翰林庻吉士𢎞<lb/>
治間兼文淵閣大學士入内閣時占城為安南侵擾請<lb/>
賜詰問東陽曰安南雖奉正朔然負固已久今遣官往<lb/>
<pb n="KR2g0039_WYG_041-1b"/>
小必飾非大或抗命不問則損威多即問罪興師尤貽<lb/>
大患宜勿聴十年中官李廣以燒煉齋醮被寵率同官<lb/>
上疏人君之心必有所繫正士疎則邪說乘間入近以有<lb/>
齋醮燒煉進者此乃異端惑世之術聖王之所必禁宋<lb/>
徽宗崇信道流社稷顛覆金石酷烈一入腸腑為禍百端<lb/>
唐憲宗藥發致疾雖杖殺方士栁泌何益今上清龍虎<lb/>
宫神樂祖師殿及畨經厰皆焚毁無遺是天厭其穢亦<lb/>
已明甚矧熒惑失度太陽無光天鳴地震草妖木異四<lb/>
<pb n="KR2g0039_WYG_041-2a"/>
方殆無虚日伏望嚴早朝之節復奏事之期勤講學之<lb/>
功優接下之禮逺邪佞斥誣罔太平之業可保矣科道<lb/>
疏救武岡知州劉遜上震怒俱下獄又同疏申救得釋<lb/>
尋召至平臺奏事云十一年太子出閣加太子少保禮<lb/>
部尚書召見面議四營總兵官去留是年清寜宫災又<lb/>
與同官上疏曰近年灾異頻仍内府尤甚且賄賂公行<lb/>
賞罰失當紀綱廢弛賢否混淆工役繁興軍民困憊下<lb/>
情不達上澤不宣愁嘆之聲上干和氣灾異之積正此<lb/>
<pb n="KR2g0039_WYG_041-2b"/>
之由時康陵即位加少傅兼太子太傅正徳元年又與<lb/>
同官上疏曰近日視朝太遲免朝太多奏事漸晚嬉遊<lb/>
漸廣夫奢靡玩戲非所以崇儉彈射釣獵非所以飬仁<lb/>
鷹犬狐兔田野之物不可育于朝廷弓矢甲胄戰鬭之<lb/>
象不可施于宫禁正人不親直言不聞而此數者交雜<lb/>
于前臣竊憂之近六月中風雨飄蕩雷霆震怒正殿鴟<lb/>
吻太廟脊獸天壇樹木禁門房柱摧折燒毁災異尤甚<lb/>
惕然省悟側身勵精庻可囘天慰人不聴又與同官上<lb/>
<pb n="KR2g0039_WYG_041-3a"/>
疏曰先帝顧命惓惓以陛下為托臣痛心刻骨誓以死<lb/>
報邇者地動天鳴五星凌犯星斗晝見白虹貫日群災<lb/>
疊異併在一時歴觀載籍徧閱古今未有如此而不亂者<lb/>
且詔令廢格變易殆盡憂在于民生國計若罔聞知事<lb/>
渉于近幸貴戚牢不可破或㫖從中出略不預聞或有<lb/>
所議擬徑行改易臣若諉顧命之名不盡輔導之責天<lb/>
下後世其謂臣何不報又陳政令十失是冬加少師兼<lb/>
太子太師吏部尚書華盖殿大學士二年逆瑾擅權益<lb/>
<pb n="KR2g0039_WYG_041-3b"/>
恣尚寳卿崔璿御史姚祥主事張偉為邏卒誣執荷校<lb/>
長安門外力救得戍内苑御船獵獸上疏曰今嵗自端<lb/>
陽後金鼓炮火聲徹都邑廏牧厮役紛充禁廷大臣畏<lb/>
忌不敢言小臣震懾不敢諌不知祖宗分軄設官朝廷<lb/>
縻禄飬士將焉用之伏望鑒古道以端好尚視朝加早<lb/>
則炎暑不侵進膳有時則元氣日盛三年給事中安奎<lb/>
御史張彧忤瑾荷校都御史楊一清逮繫至皆力救之<lb/>
是夏早朝有投匿名文書數瑾罪者瑾怒群臣悉逮詔<lb/>
<pb n="KR2g0039_WYG_041-4a"/>
獄又力救五年夏旱霾上疏條四事㑹張永發瑾奸伏<lb/>
誅上以其有反正功加特進左柱國七年流賊數十萬<lb/>
殘破半天下賊就平加䕃一子錦衣衛指揮辭上以京<lb/>
軍不習戰陣欲調邊軍衛京師上疏陳十不便不聴遂<lb/>
乞休卒年七十贈太師諡文正<lb/>
論曰西涯善調護周旋逆瑾間和不失正所保全善類<lb/>
尤多跡其抗言時政要亦侃侃不阿者矣<lb/>
　　楊一清<lb/>
<pb n="KR2g0039_WYG_041-4b"/>
楊一清字應寜雲南世寜州人父徙巴陵又徙丹徒年<lb/>
八嵗以竒童薦入翰林為秀才成化八年進士為中書<lb/>
舍人出為提學歴南京太常卿𢎞治十五年劉忠宣公<lb/>
言馬政廢壊陞副都御史督馬召詣闕面授勅行明年<lb/>
拜理茶馬鹽馬陜西人素喜一清顧官益髙才益展布<lb/>
條上茶鹽監收事宜及易置馬吏奏請輒允十七年敵<lb/>
入花馬池塞十八年勅往經畧邊務兼巡撫陜西禦敵<lb/>
遂遁去正徳元年改總制三邊兼理馬政是年陞右都<lb/>
<pb n="KR2g0039_WYG_041-5a"/>
御史疏言陜西各邊延綏城堡據險寜夏甘肅河山阻<lb/>
隔敵雖侵犯為患猶淺惟花馬池至靈州一帯地里寛<lb/>
漫城堡稀疎兵力單弱一或失守彼衆拆牆入犯環慶<lb/>
宼固原深入平鳳臨鞏其間漢土雜處倘兵連禍結内<lb/>
變因之根本動揺誠非細故成化初年北人在套時尚<lb/>
未有邊牆恣肆出入已而巡撫寜夏都御史徐廷璋修<lb/>
邊牆二百餘里開濬溝塹一道延綏地方邊牆壕塹又<lb/>
巡撫都御史余子俊修濬完固北人知不能犯不復入<lb/>
<pb n="KR2g0039_WYG_041-5b"/>
套者二十餘年世平人玩邊備稍踈牆既日薄溝又日<lb/>
淺𢎞治十四年敵竟由花馬池拆牆而入戕破内郡邊<lb/>
人得志始蔑我邊牆為不足畏連年擁衆拆入我軍動<lb/>
輒失利寜夏鎮巡屢奏乞築牆濬塹提督軍務都御史<lb/>
史琳又乞于花馬池韋州設立營衛兵部奏下總制尚<lb/>
書秦紘紘止添修四五小堡及于靖邊至環慶地方挑<lb/>
穵邊塹一道七百餘里自謂可無邊患𢎞治十七十八年<lb/>
冬又復大舉仍自花馬池清水營拆牆深入紘所修邊塹<lb/>
<pb n="KR2g0039_WYG_041-6a"/>
營堡不能捍禦阻遏攻陷清水營殘破花馬池上厪宸<lb/>
慮勅臣經理臣歴官陜西敵情邊事頗甞究心但腹裏<lb/>
頻年旱荒倉廩空虚餽餉不繼彼兵動號數萬倐聚忽<lb/>
散未至而廣徵士馬則徒費芻糧既至而調兵應援則<lb/>
緩不及事縱使大兵既集務速則彼或不來持久則我<lb/>
師先老恐終無以伐其深入之謀沮其方張之勢甞聞<lb/>
防邊之計莫危于戰莫安于守自慶陽環縣延綏定邊<lb/>
寜夏花馬池興武清水營直抵靈州一帯邊城牆堡墩<lb/>
<pb n="KR2g0039_WYG_041-6b"/>
臺躬親閱視廣集衆思兼收群䇿㕘酌損益始有定論<lb/>
其大要有四修濬牆塹以固邊防増設衛所以壮邊兵<lb/>
經理靈夏以安内附整飭韋州以遏外侵當務之急莫<lb/>
先于此但陜西財匱民勞修邊之役人多異議然利害<lb/>
有輕重闗繫有大小大事可成則小費不足計逺效可<lb/>
圖則近怨不足恤今之河套即周之朔方漢之定襄赫<lb/>
連勃勃統萬城也唐張仁愿築三受降城置𤇺堠千八<lb/>
百所自是突厥不敢踰山牧馬朔方無宼嵗省費億計<lb/>
<pb n="KR2g0039_WYG_041-7a"/>
減鎮兵數萬受降逺在河外古今舉大事者未甞不一<lb/>
勞而後永佚𩔖如此受降據三面之險當千里之蔽正<lb/>
統以來浸失其險舍受降而衛東勝已失一面之險又<lb/>
輟東勝以就延綏則以一面之地遮千餘里之衝遂使<lb/>
河套沃壤為彼甌脫巢穴其中深山大沙勢顧在彼而<lb/>
寜夏外險反南備河此陜西連歳兵患所以相尋而莫<lb/>
之能解也兹欲復守東勝因河為固東接大同西接寜<lb/>
夏使河套方千里之地歸我耕牧開屯田數百萬用省<lb/>
<pb n="KR2g0039_WYG_041-7b"/>
内運不然則陜西用兵殆無虚日八郡之人疲于奔命<lb/>
民窮盜起禍將何及今將延綏寜夏一帯邊防設法整<lb/>
飭敵來有以待之雖非上計猶愈于無策彼其聞知或<lb/>
數十年未敢輕犯我得休飬生息東勝之議未必終不<lb/>
可復也世之論邊事者或専主于戰伐臣亦非敢忘戰<lb/>
者方將蒐選官軍策勵將士修車馬備器械儲糗糧明<lb/>
斥堠今冬邊人若復侵犯謹當督率諸將恭行天罰今<lb/>
年套内無事腹裏有秋人民稍安正可有為之日應合<lb/>
<pb n="KR2g0039_WYG_041-8a"/>
經理邊防事冝條奏下兵部議勅自經理二年又疏臣<lb/>
即兼廵撫已不能専理馬政今冒總制事益廢閣乞仍<lb/>
遣廵茶御史兼馬政是年引疾東歸瑾惡之已乂逮詔<lb/>
獄長沙力救得釋兵部疏言一清修邊纔有端緒而去<lb/>
凡糴餉費銀十餘萬兩起户役銀十六萬兩及諸犒勞<lb/>
藥餌轉運木石皆一清精神運用計慮周悉今付之新<lb/>
任撫臣意有異同事無統紀恐徒費財靡益邊務乞遣<lb/>
大臣専理議上兵部右侍郎文貴右副都御史張鼐陜<lb/>
<pb n="KR2g0039_WYG_041-8b"/>
西廵撫副都御史曹元乞簡用瑾意不欲修邊内批罷<lb/>
役銀鎔大鏹解京事竟止五年安化王反寜夏召起總<lb/>
制陜西延綏寜夏甘凉各路軍務同張永討賊兵纔至<lb/>
陜仇鉞先已擒賊遂謂永曰藩室亂易除國家内變不<lb/>
可測柰何永曰謂何一清曰公豈一日忘情顧無能為<lb/>
公畫策者遂促席手畫瑾字永曰渠日夜在上傍上一<lb/>
日不見渠不樂今其枝附已成耳目廣矣柰何曰公亦<lb/>
天子信幸臣今討賊不付他人付公上意可知試班師<lb/>
<pb n="KR2g0039_WYG_041-9a"/>
入京詭言請上間語寜夏事上必就問于此時上寘鐇<lb/>
偽檄并述渠亂政凶狡謀不軌海内愁怨大亂將起上<lb/>
英武必悟且大怒瑾瑾誅柄用公益矯瑾行事吕強張<lb/>
承業暨公千載三人耳永曰即不濟柰何曰他人言濟<lb/>
不濟未可知言出公必濟顧公言時須有端緒且委曲<lb/>
上萬一不信公頓首請死願死上前即退瑾殺奴餵狗<lb/>
又涕哭頓首得請即行事無緩頃刻漏機事禍不旋踵<lb/>
永勃然作曰老奴何惜餘年報主乎已而永入京請見<lb/>
<pb n="KR2g0039_WYG_041-9b"/>
如策竟誅瑾永力薦其才望長沙又薦之召入户部尚<lb/>
書尋加太子太保六年改吏部尚書中原盜起上平賊<lb/>
十一策賊平加少保兼太子太保在吏部時給事中王昻<lb/>
劾吏部謫官御史孟洋劾内閣謫官皆為疏救宻雲陜<lb/>
西鎮守太監誣奏廵按御史張璞劉天和王廷相逮下<lb/>
詔獄又疏救之十年入内閣加少傅太子太傅大學士<lb/>
武英殿尚書如故被劾去歸丹徒嘉靖初遣使存問大<lb/>
禮議起閱永嘉疏曰此論聖人復起不能易也張桂内<lb/>
<pb n="KR2g0039_WYG_041-10a"/>
用力薦之嘉靖四年邊人入塞擾闗隴起兵部尚書兼<lb/>
憲職提督軍務陜西未幾召入内閣首薦起餘姚鉛山<lb/>
遂請老亦請老尋加公少師改華蓋殿上憐其老令朝<lb/>
朔望復銳意修邊及選將練兵屯田防邊上亦用公言<lb/>
竟中止惡武定侯勛横驕諷御史陳鏜劾勛奪勛後府<lb/>
及團營八年秋計去張桂霍韜曰議大禮者吾輩三四<lb/>
人張桂去且及我急上疏列一清罪二十四事上立召<lb/>
永嘉還内閣俄朱繼宗獄起坐受張容金錢名請永誌<lb/>
<pb n="KR2g0039_WYG_041-10b"/>
又輙與容指揮世錦衣上憐大臣且老不問言官劾上<lb/>
削籍明年疽發背卒嘉靖二十七年贈太保諡文襄<lb/>
論曰䆳菴以文學顯而明習邊事曉暢軍務有將相才<lb/>
其所陳說修築牆堡詳哉乎其言之也至于定謀誅瑾<lb/>
有社稷功而煩言嘖嘖烏能掩之國初自徐太傅達出<lb/>
為總兵大將軍入為中書右丞相其出將者文襄而後若<lb/>
翟文懿廵九鎮楊文敏三使寜夏甘肅與寜逺西寜謀<lb/>
軍務景泰中王毅愍髙文懿皆以賑濟行江少師督察<lb/>
<pb n="KR2g0039_WYG_041-11a"/>
四川軍情理儲餉行李文正以次輔祭孔廟兼撰碑文<lb/>
以闕里完故重之也<lb/>
　　席書<lb/>
席書字文同遂寜人𢎞治三年進士初知郯城歴河南按<lb/>
察僉事兼理廬鳳㑹嵗饑請漕臺京粟賤宜截漕粟賑<lb/>
糶積舟車費又數萬皆可易銀轉京庫又便得截粟四<lb/>
十萬石饑民大濟正徳四年陞副使提學貴州延王守<lb/>
仁省城講授十二年右布政使雲南勦霑益搆亂土舍<lb/>
<pb n="KR2g0039_WYG_041-11b"/>
轉左福建聞宸濠反發庫金募兵二萬討賊嘉靖改元<lb/>
陞南京兵部侍郎時江淮南北大饑奏截漕粟五十萬<lb/>
石給軍餉又條上賑法一言江北四郡饑最甚江南八<lb/>
郡蘇松常鎮次之徽池寜太又次之廷中方難得人往<lb/>
賑見書疏喜請以賑事付之書賑有法斂郡縣銀米數<lb/>
并截漕粟戸部賑銀量饑重輕為多寡大抵専設粥以<lb/>
故侵冒者少全活數十萬逾兩月人稍蘇當是時大禮<lb/>
未定桂文襄上疏并錄書及方文襄疏同封進上覽疏<lb/>
<pb n="KR2g0039_WYG_041-12a"/>
喜急徵入京言官論書賑事無法書亦疏辭召尋陞禮<lb/>
部尚書内𫝊下言官又交論賑濟乾没銀八萬兩三法<lb/>
司户部出案之上曰衆且中傷書再遣司禮監官事得<lb/>
白廟議定將下詔令書議詔條書力言不可召至左順<lb/>
門𫝊問又力言不可遂止尋檢姚崇要說上圖新政十<lb/>
二事御史藍田論書自比姚崇是以𤣥宗視陛下大不<lb/>
道乞罷不許削田藉大同軍叛書薦一清守仁討賊時<lb/>
相方主撫議不果又議世廟街宜避太廟及禮樂宜遜<lb/>
<pb n="KR2g0039_WYG_041-12b"/>
減于太廟者四事上大禮集議纂要六卷五年獻帝實<lb/>
錄成進少保時已失明薦羅欽順自代修明倫大典充<lb/>
總裁官六年加武英殿大學士賜第給俸留京師卒贈<lb/>
太傅諡文襄弟春吏部侍郎<lb/>
論曰席公舉荒政策亦甚良坐是竟被煩言頼先皇明<lb/>
聖得白然亦岌岌矣卒被恩眷以功名終若席公才烏<lb/>
能久為人下乎<lb/>
　　張孚敬<lb/>
<pb n="KR2g0039_WYG_041-13a"/>
張孚敬初名璁字秉用永嘉人七試禮部正徳十五年<lb/>
始得舉進士明年嘉靖改元賜進士時議大禮未定公<lb/>
上疏為上極言父子之倫不可奪是年冬授南京刑部<lb/>
主事嘉靖三年上疏上召與衆廷議竟如公說陞翰林<lb/>
學士四年進廟議陞詹事兼學士五年陞兵部右侍郎<lb/>
轉左謁廟議及奉安獻皇帝神主儀六年兼翰林學士<lb/>
進大禮要略命修明倫大典是年八月詔訊李福達獄<lb/>
署都察院事公卿臺諫郎署多得罪謫戍削籍福達竟<lb/>
<pb n="KR2g0039_WYG_041-13b"/>
脫死十月陞禮部尚書兼文淵閣大學士入内閣賜銀<lb/>
圖書二忠良貞一䋲愆弼違公遂奏革鎮守内臣清勘<lb/>
皇親庄田七年加太子太保辭遂再加少保上享太廟<lb/>
見公喜賜詩稱公貌竒才傑進姚溪書院集賜書院名<lb/>
貞義六月明倫大典成加少傅進太子太傅吏部尚書<lb/>
謹身殿大學士建議請嚴宣諭杜私謁重制誥平潞賊<lb/>
定服制應制陳言曰審幾微専委任惜人才求民隠八<lb/>
年勅重脩大明㑹典是年與桂文襄不相能八月降勅<lb/>
<pb n="KR2g0039_WYG_041-14a"/>
諭百官並勒致仕公至天津召還九年有四郊之役知<lb/>
營建事脩祀儀成典進郊祀議又請倣古立九嬪以廣<lb/>
儲嗣又正孔子祀典去王號以名與御名嫌請更名上<lb/>
改名孚敬字懋恭十年雷震午門西樓致仕十一年召<lb/>
還三月加兼太子太師進華盖殿少傅尚書如故八月<lb/>
又致仕十二年四月召還十三年加少師餘官如故十<lb/>
四年病乞致仕十五年命錦衣千尸視病諭疾愈還朝<lb/>
至舟疾作歸再起至金華疾又作歸卒年六十五嵗贈<lb/>
<pb n="KR2g0039_WYG_041-14b"/>
太師諡文忠<lb/>
論曰張公晚遭其遇合甚竒即其議禮明倫裁罷鎮守<lb/>
百代不能易也方永陵初朝著建論殆紛紛矣公危言<lb/>
激說不隠豪強舉袂抗顔頓挫卿相中人貴近廩廩下<lb/>
之可謂傑矣惜議獄一事黒白交亂數起詔獄是誰階<lb/>
之其被恩遇天子命名賜字不甚隆乎<lb/>
　<lb/>
　今獻備遺卷四十一<lb/>
</p>
<p>
</p>
  </div>
</body>
</text>
</TEI>
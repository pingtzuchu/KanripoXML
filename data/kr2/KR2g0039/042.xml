<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷四十二</head>
    <p>
<pb n="KR2g0039_WYG_042-1a"/>
欽定四庫全書<lb/>
　今獻備遺卷四十二　　　明　項篤夀　撰<lb/>
　　李夢陽<lb/>
李夢陽字獻吉陜西慶陽人年十八舉鄉試第一明年<lb/>
𢎞治癸丑舉進士授户部主事倡為古文辭時外戚張<lb/>
氏怙寵驕恣聲焰薰灼莫敢問夢陽上疏論之語極切<lb/>
直下錦衣衛獄掠問辭氣慷慨無所撓孝廟召見大學<lb/>
士劉健李東陽謝遷問李夢陽宜何如健叩頭對曰夢<lb/>
<pb n="KR2g0039_WYG_042-1b"/>
陽狂直不足深罪遷從容對曰夢陽雖狂然其心無他<lb/>
實欲盡忠于陛下孝廟曰謝先生言是有㫖夢陽復職<lb/>
一日孝廟獨召見兵部尚書劉大夏問日來外間事何<lb/>
如大夏曰近釋李夢陽中外歡呼聖徳如天地之大孝<lb/>
廟曰初下夢陽獄有勸朕杖之者恐殺直臣故釋之大<lb/>
夏曰此堯舜之心也夢陽既材髙不肯同流俗人以是<lb/>
多忌之者久之遷江西提學副使振起古學力變士習<lb/>
時宸濠懐逆召致文學士以夢陽有大名折節下之按<lb/>
<pb n="KR2g0039_WYG_042-2a"/>
察使鄭岳為濠所陷而夢陽與岳素不相能岳既得罪<lb/>
謂夢陽傾之也遂相訐奏夢陽閒住歸大梁濠敗辭連<lb/>
夢陽賴刑部尚書林俊力救得免後桂萼方獻夫霍韜<lb/>
暨撫按數論薦不用卒子枝善文賦有父風舉進士終<lb/>
海州判官<lb/>
論曰昔人言文章與時髙下不其然哉漢氏去古未逺<lb/>
而遷向雄固之下亦鮮稱矣殆後韓栁歐王蘇氏父子<lb/>
各以所長擅稱漢唐而說者猶低昻之昭代文章發于<lb/>
<pb n="KR2g0039_WYG_042-2b"/>
金華數子而宋劉二公潤色鴻業特尚典則雖竒麗不<lb/>
足而朴醇有餘氣運熈洽使然也𢎞治間李公夢陽以<lb/>
命世雄才洞視元古謂文莫如先秦西漢古詩莫如漢<lb/>
魏近體詩莫如初盛唐乃與姑蘇徐禎卿信陽何景明<lb/>
作為古文辭以蕩滌數百年來之陋而後學者有所凖<lb/>
的彬彬郁郁蔑以尚矣李公才最髙其人負竒氣傲晲<lb/>
一世以是得竒禍坎壈終其身世咸疾之如讐世𫝊李<lb/>
公䨇瞳烱烱如電論古今終夜不少休世莫能容良有<lb/>
<pb n="KR2g0039_WYG_042-3a"/>
故矣若李公者安能使無聞哉<lb/>
　　何景明<lb/>
何景明字仲黙河南信陽州人八嵗能屬文十五舉鄉<lb/>
試第三明年㑹試以文多竒字不第入太學比歸祭酒<lb/>
林瀚賦詩贈之𢎞治壬戌舉進士授中書舍人方逆瑾<lb/>
用事上書諸大臣言宜自振立以抑瑾權不用謝病歸<lb/>
踰年免官瑾敗大學士李東陽薦復授中書舍人直内<lb/>
閣制勑房經筵官其友李夢陽遭江西之訟衆多謀孽<lb/>
<pb n="KR2g0039_WYG_042-3b"/>
其短莫肯為直者景明獨上書争之訟得辯乾清宫災<lb/>
上書陳時政言人事不修天變將作且詆義子不當蓄<lb/>
宦官不當寵疏留中不下時四方學士咸願知景明車<lb/>
馬填門巷錢寜欲交驩景明持畫求題謝曰此名畫不<lb/>
可㸃汚卒不許進吏部驗封司員外郎仍直内閣陞陜<lb/>
西按察司提學副使政尚嚴務在崇本起弊士初稍不<lb/>
堪久而安之病嘔血棄官歸卒于家所著有何氏集十<lb/>
二論及雍大記常曰文靡於隋韓力振之而古文亡於<lb/>
<pb n="KR2g0039_WYG_042-4a"/>
韓詩弱于陶謝力振之而古詩亡於謝人以為知言<lb/>
論曰𢎞治初北地李夢陽首為古文辭變宋元之習文<lb/>
稱左遷賦尚屈宋詩古體宗漢魏近律法李杜學士大<lb/>
夫翕然從之同時濟南邊貢姑蘇徐禎卿及景明最有<lb/>
名世稱四傑四人者才各有所長李天才雄健徐陶冶<lb/>
精融而景明藻思秀逸皆藝苑之傑也邊公朴質有餘<lb/>
而華采不足豈天限之與<lb/>
　　徐禎卿<lb/>
<pb n="KR2g0039_WYG_042-4b"/>
徐禎卿字昌穀呉人也善屬文弱冠作談藝録以究詩<lb/>
體之變斷自漢魏而止舉進士與北地李夢陽遊李方<lb/>
以文雄海内見禎卿所為文異之特相友善人稱徐李<lb/>
禎卿善賦頌怪揚雄反騷作反反騷賦其辭曰稽卬氏<lb/>
之攸肇兮纍楚均之遐瓞侯帝頊之流裔兮承靈澤之<lb/>
汪澈夙陳力於皇軌兮歆仁朗之所廬反仰吾均之潔<lb/>
修兮羌引軀以伏羲播昌烈之赫煜兮雧衆芳之菲菲<lb/>
憤遭世之眊濁兮雜紛揚於江之汜在炎漠之微季兮<lb/>
<pb n="KR2g0039_WYG_042-5a"/>
孰臨岷而悼均投束藻之谹麗兮何理拙而誹深寃志<lb/>
而抑道兮冀披誦而有明惟帝鑒之孔聖兮敢黨族而<lb/>
誣貞初均幼志於粹清兮乃中情之獨與蹇厲節以植身<lb/>
兮熹浩蕩之脩譽進亹亹於中行兮恐日月之凋邁凖<lb/>
前脩以共蹈兮遑先時而逆敗約性行以赴榘兮經五<lb/>
常以綴佩靈脩謂其允淑兮目成歡而叶妃夫均既沐<lb/>
靈修之眤澤兮又信言之噲噲苟中路而遷好兮寜予<lb/>
心之有介汎光華之的皪兮衆姢姢而妬之何有懼䜛<lb/>
<pb n="KR2g0039_WYG_042-5b"/>
與招慝兮排蛾眉而錯之颺蕙服之芬郁兮遭紛媢而<lb/>
幽毁寜遭幽以迸斥兮敢詭汚而合穢鳯凰翔林而挂<lb/>
經兮龍行陸而困蟻為鳯凰神龍豈無知兮亦處身之<lb/>
多虞所貴賢者之韞玉兮不迷邦而遐舉哀宗社之不<lb/>
長兮比干皇皇而不忍去世蔑復以相明兮心耿耿以<lb/>
無從涉湘波以南愬兮昭均心之確忠俗叢蕭而鄣蘭<lb/>
兮寔重華之所醜効精白以殞軀兮自先聖之所厚奉<lb/>
靈氛之𤣥筮兮申以巫咸之嘉告覽九州以求匹兮寜<lb/>
<pb n="KR2g0039_WYG_042-6a"/>
閨容之有淑則神古其未然兮豈均曾好此詭疑諗從<lb/>
人以辱義兮不如赴身於淤泥飱莠芬以介齒兮竟河<lb/>
清之難俟違苟生以保譽兮夫何悔於九死泛浮雲之<lb/>
翳翳兮晦沉茫其曷排陽陵微而渝度兮晨北風又雨<lb/>
霾精徘徊而不去兮憑拙誠其未爽人情重于捐故兮<lb/>
焉冀白日之囘光懐薜蘿與荰蘅兮時不與其有芳雜<lb/>
緄粒以颺波兮馥烈烈其彌章精氣通于至清兮神髣<lb/>
髴以憑虚駕玉虯與雲驂兮訪太素之舊廬聞至道其<lb/>
<pb n="KR2g0039_WYG_042-6b"/>
可承兮欽均誠之匪懈舍佚遊以自湛兮夫何以誅其<lb/>
好怪昔貞士之䝉佞兮憤伏斃而靡悔務光沉於淵瀬<lb/>
兮將惡浮埃之霏䨴忠賢忉切以苦身兮盖有隠於隳<lb/>
祚韙三仁之所裁兮見嘆譽於孔父獨耿耿而靚侮兮<lb/>
曽吾均之所尤卬愬之惟詖兮駢執正於陽侯作書與<lb/>
李夢陽論文載集中初授大理寺副非其好也上書乞<lb/>
改國子監博士好飬生習攝形化氣之術久之病死京<lb/>
師所著文集六卷談藝録一卷新倩集一卷其文純雅<lb/>
<pb n="KR2g0039_WYG_042-7a"/>
出入漢魏間曹陸弗過也<lb/>
論曰初𢎞治間海内淳耀縉紳先生翕然興于學厭時<lb/>
俗頽薾踔厲振迅務撫先秦西京之畫而詘唐宋當是<lb/>
時李獻吉尚型范而何仲黙貴幼眇號稱復古天下嚮<lb/>
風焉徐生崛起江南雄視中土議論雄辯飇飛泉涌即<lb/>
才不逮識而鎔冶雕飾歩凖趨䋲華而不靡質而不俚<lb/>
深而不晦壯而不怒約而精騁而中節斯亦竒矣頻嵗<lb/>
以來風尚日茂卓然名家者何啻十倍顧文勝之弊其<lb/>
<pb n="KR2g0039_WYG_042-7b"/>
流滋煩靡靡同風漸而怪僻甚且奴僕左馬掇拾莊荀<lb/>
竒字澁詞意庸識淺方乃雄視千古恣情䋲弹誕滯浮<lb/>
薄即文藝未足數也况器識乎<lb/>
　<lb/>
　<lb/>
　<lb/>
　<lb/>
　今獻備遺卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷六</head>
    <p>
<pb n="KR2g0039_WYG_006-1a"/>
欽定四庫全書<lb/>
　今獻備遺卷六　　　　　明　項篤壽　撰<lb/>
　　楊士竒<lb/>
楊士竒名寓以字行江西泰和人也少孤好學郡縣交<lb/>
舉皆不就革除間翰林脩撰王叔英薦之徵入翰林任<lb/>
編纂授齊府審理副文皇即位擢編脩時方開内閣命<lb/>
解縉黄淮胡廣胡儼楊榮金㓜孜及士竒七人處其中<lb/>
典機宻尋陞侍講仁宗皇帝立為皇太子兼左春坊左<lb/>
<pb n="KR2g0039_WYG_006-1b"/>
中允嘗於文華殿呈大學講義上曰先儒謂堯典克明<lb/>
峻徳章一部大學皆具士竒對曰二帝三王脩身治天<lb/>
下者皆大學之道上曰孟子道性善言必稱堯舜講説<lb/>
之際以古為證庶幾易入侍講學士王達講乾九四舉<lb/>
儲貳為説皇太子以問士竒對曰此出宋儒胡瑗曰與<lb/>
常人言亦舉此説乎士竒曰程子嘗言卦中六爻人人<lb/>
有用且王昭素嘗為宋太祖言之講臣非有據豈敢妄<lb/>
出意見皇太子嘗閲文章正宗喜之士竒曰徳秀真儒<lb/>
<pb n="KR2g0039_WYG_006-2a"/>
其著大學衍義尤有益君臣皇太子取視命刻之饒州<lb/>
人朱季友獻所著書斥濂洛關閩之説上怒曰此儒賊<lb/>
也羣臣請罪之士竒曰當火其書毋令惑人從之廣東<lb/>
布政徐竒朝京師以嶺南藤簟諸物將遺廷臣或得其<lb/>
目以進上閲無士竒名獨召問故士竒曰竒自都給事<lb/>
中受命赴廣廷臣皆作詩文贈之故有此餽臣時病偶<lb/>
不與為物甚㣲受否亦未可知上意乃解禮部尚書鄭<lb/>
賜為侍郎趙羾所間憂搆疾暴卒上以問諸臣士竒曰<lb/>
<pb n="KR2g0039_WYG_006-2b"/>
賜病數日但未敢即安耳上曰㣲汝言幾誤疑之賜本<lb/>
君子第才不足耳六年冬詔廵狩北京命士竒視草上<lb/>
稱善又命與諸尚書觀之兵部尚書劉儁曰道中供帳<lb/>
皆已自備請以有字易自字士竒善之奏用儁言明年<lb/>
駕幸北京皇太子監國命士竒同蹇義等輔導贊善王<lb/>
汝玉每以詩法進皇太子以問士竒對曰詩以言志明<lb/>
良喜起之歌南薰之詩可見舜之志漢高祖大風唐太<lb/>
宗雪耻除兇之作所尚者霸力非王道漢武秋風辭志<lb/>
<pb n="KR2g0039_WYG_006-3a"/>
氣已衰若隋煬帝陳後主皆淫靡不足道殿下講道之<lb/>
暇兩漢詔令皆可娛意禆益治道詩非所急也皇太子<lb/>
曰儒者作詩否士竒曰儒者固作詩然儒品不同有道<lb/>
徳之儒有經濟之儒專意詞章君子謂之俗儒人主尤<lb/>
當辨此皇太子喜讀易命取朱子本義纂其要以進名<lb/>
周易直指士竒因進曰易固為卜筮作然脩齊治平之<lb/>
道悉具請編緝以備觀覽書成名曰周易大義九年上<lb/>
還南京召問東宫果何如以孝敬對使言其實對曰有<lb/>
<pb n="KR2g0039_WYG_006-3b"/>
事宗廟祭品祭器皆親閲每進御用物皆親閲封識車<lb/>
駕北征不敢寧居恒日中昃始食駕還而後即安上曰<lb/>
此子道當然士竒曰古聖賢亦皆盡其當然者耳且殿<lb/>
下天資高或有過未嘗不知知之未嘗不速改其存心<lb/>
以愛人為本將來必不負付託之重上悦十二年正旦<lb/>
日食先是上以問羣臣曰正旦日食行賀禮否禮部尚<lb/>
書吕震曰日食與朝賀不同時當賀侍郎儀智曰終然<lb/>
同日宜免賀士竒曰日食大變宋仁宗時元正日食富<lb/>
<pb n="KR2g0039_WYG_006-4a"/>
弼請罷宴徹樂宰相吕夷簡不從弼曰萬一契丹行之<lb/>
為中國羞後有還自契丹者言彼是日罷宴仁宗悔之<lb/>
今宜免賀上曰君子愛人以徳士竒智言是也遂免賀<lb/>
及宴十四年上聞高煦有異志疑未決獨召問士竒對<lb/>
曰漢王始封雲南不肯行改青州又不肯行今知將遷<lb/>
都北京惟欲留守南京天下疑之惟陛下善處以全大<lb/>
恩上黙然後數日悉得其狀大怒縶之西華門内皇太<lb/>
子力救乃命削兩護衛處之樂安州曰此去北京邇即<lb/>
<pb n="KR2g0039_WYG_006-4b"/>
作禍可朝發夕擒也是年冬周王楚王來朝謁孝陵上<lb/>
命皇太子皇太孫及諸皇孫陪謁以問翰林諸臣拜位<lb/>
當何如士竒對曰二王尊屬當分列居前東宫稍後居<lb/>
中皇太孫又後亦居中諸皇孫與太孫同班而分列兩<lb/>
傍上出片楮所書位次與士竒言合下有六字未書授<lb/>
士竒筆足之遣人持赴陵所遂以宸翰賜士竒上命擇<lb/>
廷臣侍皇太孫講讀士竒以儀智薦衆老之士竒曰智<lb/>
道理明執守正老成正大廷臣無比上曰智雖老識大<lb/>
<pb n="KR2g0039_WYG_006-5a"/>
體能直言不阿向言元旦日食宜免賀可謂得人矣仁<lb/>
廟即位進禮部侍郎兼華蓋殿大學士尋陞少保進少<lb/>
傅詔減冗費惜薪司例賦北京山東棗八十萬斤為香<lb/>
炭之用士竒奏減其半尚書吕震言于上曰今喪服已<lb/>
踰二十七日請如太祖倣漢制易吉服上未答震徧語<lb/>
羣臣易吉士竒曰今未可比此例蓋洪武中有遺詔且<lb/>
仁孝皇后崩太宗皇帝衰服後仍素衣冠絰帶者數月<lb/>
今可遽即吉乎明旦上素冠麻衣麻絰出視朝文臣惟<lb/>
<pb n="KR2g0039_WYG_006-5b"/>
士竒武臣惟英國公張輔如上所服既罷朝上諭左右<lb/>
大臣曰吕震奏當易服梓宫在殯吾豈忍之士竒所執<lb/>
是也張輔知禮文臣乃不如邪時天下諸司來朝兵部<lb/>
尚書李慶言民間畜馬蕃請令朝覲正佐官領馬嵗課<lb/>
其息士竒奏言朝廷求賢任官今乃使養馬而課責與<lb/>
民同豈貴賢賤畜之意乎不報士竒復極論之陜西按<lb/>
察使陳智亦言畜馬不便詔止散馬已領者准官員乗<lb/>
馬例勿責其息上監國時御史舒仲成常以事忤㫖後<lb/>
<pb n="KR2g0039_WYG_006-6a"/>
陞為湖廣按察使因他事逮治士竒疏曰向來得罪者<lb/>
陛下即位多宥之今追理仲成即詔書不信上即命罷<lb/>
治仲成大理少卿弋謙言事過激上免謙朝士竒曰陛<lb/>
下使謙因言取咎人將謂朝廷不能容直言遂令朝如常<lb/>
且令百官言事毋以謙為戒上賜璽書加勞且製楊貞<lb/>
一印賜之上嘗論科舉事曰北方學問不逮南人士竒<lb/>
曰長材大器多出北方如取百人則南六十人北四十<lb/>
人則無遺材矣宣廟即位遂行之元年高煦反上親征<lb/>
<pb n="KR2g0039_WYG_006-6b"/>
罪人既得尚書陳山請移師襲趙王上問楊榮榮贊決<lb/>
之士竒不可曰太宗皇帝惟三子今上惟二叔有罪者<lb/>
固不可恕無罪者自宜加厚上不懌而止駕還言者猶<lb/>
未已上皆不聽特召士竒問之對曰趙王於陛下最親<lb/>
當思曲加保全之豈可惑於羣臣乃命廣平侯袁容都<lb/>
御史劉觀持璽書往諭趙王得書喜曰吾生矣即獻䕶<lb/>
衛上表謝恩而言者頓息二年安南黎利乞立陳氏後<lb/>
上召士竒與楊榮謀之榮曰永樂中費數萬人命得此<lb/>
<pb n="KR2g0039_WYG_006-7a"/>
至今勞者未息困者未蘇因其請而與之便士竒曰榮<lb/>
言當從數年來兵民困于交阯極矣願勿疑上意遂決<lb/>
七年建議方靣及郡守請令京官三品以上及布政按<lb/>
察使薦舉吏部審其可用奏授以官後犯贓罪併坐舉<lb/>
者軍民中有才行卓異及智勇精於武略者亦宜察舉<lb/>
唐虞之世罰弗及嗣今極刑之家有賢子弟例不許進<lb/>
用非鯀殛禹興之意也上皆從之正統初數上書言軍<lb/>
國大計多見采聽進少師柱國八年卒年八十贈太師<lb/>
<pb n="KR2g0039_WYG_006-7b"/>
諡文貞士竒有文學立朝四十年公正不阿論事必當<lb/>
大體常扶君子而抑小人取人必先徳行而後才能總<lb/>
裁三朝實録悉徵諸實尤篤於故舊解縉尹昌隆之死<lb/>
言於仁皇皆存其後所著有三朝聖諭録及東里文集<lb/>
行於世<lb/>
論曰世稱相業必曰三楊而文貞尤為稱首歴事五朝<lb/>
既專且久其所匡贊動必以正可不謂貞乎夫其勲徳<lb/>
文學人已罕儔而休休樂善無少媢嫉斷斷大臣庻其<lb/>
<pb n="KR2g0039_WYG_006-8a"/>
近之矣<lb/>
　　楊榮<lb/>
楊榮初名子榮字勉仁福建建安人也洪武末舉鄉試<lb/>
第一㑹試第三登進士擢翰林編脩文皇即位更名榮<lb/>
簡入内閣典宻務榮年少警敏一日晚上出右順門召<lb/>
内閣諸臣獨榮在上出示江西三司所奏吉安鄉民之<lb/>
嘯聚者已悉復業蓋朝廷初遣行人許子謨齎勅撫諭<lb/>
子謨行將一月又遣都督韓觀率兵繼之如撫諭不下<lb/>
<pb n="KR2g0039_WYG_006-8b"/>
即加兵及是奏至上諭榮曰觀不至不下其降勅褒觀<lb/>
對曰計發奏之日觀尚在中道不足褒從之時四方事<lb/>
殷上時至閣中閲所治稱㫖進脩撰復進侍講五年奉<lb/>
命往甘肅視邊還稱㫖七年春扈從北京甘肅總兵何<lb/>
福奏言托克托布哈等率所部來歸命榮馳往處置還奏<lb/>
上悦命持節即中軍封福為寧逺侯八年扈從北征巴<lb/>
尼雅實哩重脩高皇帝實録為總裁十年甘肅守將西寧<lb/>
侯宋琥奏叛冦婁達罕逃居齊勤蒙古衛將為邊患時<lb/>
<pb n="KR2g0039_WYG_006-9a"/>
豐城侯李彬鎮陜西勅彬勦之且命榮往與彬計度可<lb/>
否還奏餉艱沍寒小醜不足煩王師命罷征亡何叛者<lb/>
復歸十一年從狩北京十二年扈從征衞喇特既還脩性<lb/>
理五經四書大全榮為總裁十四年陞翰林學士十七<lb/>
年進文淵閣大學士十八年扈從北征是冬將西征親<lb/>
藩奏建文中江西所集民兵可徵用上出奏示榮對曰<lb/>
陛下命罷之已二十年矣今復徵非信遂寢三殿災陳<lb/>
便宜十數事皆見施行尚書夏原吉以兵餉不給坐繫<lb/>
<pb n="KR2g0039_WYG_006-9b"/>
侍讀李時勉數言事上怒榮悉為辯解兩從北征軍務<lb/>
悉以委榮中道軍餉不繼請班師詔可浙江奏麗水政<lb/>
和山冦刼掠請合兩省兵討之榮言愚民為有司所苦<lb/>
耳願遣使撫諭不足煩兵上從之師次榆木川文皇帝<lb/>
上賔凡喪禮軍務悉決于榮馳歸報仁皇帝即位進太<lb/>
常卿進太子少傅兼謹身殿大學士陞工部尚書賜䋲<lb/>
愆糾謬銀圖書文廟暨仁廟實録皆榮總裁宣徳初髙<lb/>
煦反榮首勸親征扈從討平之馬騏激變交阯黎利叛<lb/>
<pb n="KR2g0039_WYG_006-10a"/>
偃兵息民榮有力焉是年八月車駕廵邊至遵化聞敵<lb/>
逼塞下以道隘師難竝進上率鐵騎數千先馳擊之文<lb/>
臣獨榮從既還陞少傅正統初脩宣廟實録榮復總裁<lb/>
書成進少師五年謁告還京道卒贈太師諡文敏榮闓<lb/>
疏果毅遇事當為奮前不疑議刑辟片言立決務歸寛<lb/>
恕勤職事盛寒暑及小疾未嘗少怠於四夷邊徼事及<lb/>
邊將勇怯靡不通知内篤孝友睦婣之行喜賔客濟窮<lb/>
恤患無問疏戚貴賤大小皆歸心焉所著有北征記及<lb/>
<pb n="KR2g0039_WYG_006-10b"/>
文集行於世<lb/>
論曰文皇帝頻征朔漠文敏輙扈從與宻謀善斷大事<lb/>
當是時稱西楊文學東楊政事國家有大議文敏一言<lb/>
決之彭惠安公贊文敏曰文武通才信矣哉<lb/>
　　楊溥<lb/>
楊溥字𢎞濟湖廣石首人也登革除庚辰進士授翰林<lb/>
編脩永樂初仁宗皇帝正位東宫陞司經局洗馬兼編<lb/>
脩一日東宫觀漢史嘆張釋之不易得溥進曰釋之誠<lb/>
<pb n="KR2g0039_WYG_006-11a"/>
賢然非文帝寛仁何由得行其志臣以為釋之在漢不<lb/>
易得如文帝三代而下不易得也退采文帝事編為事<lb/>
𩔖以獻仁廟喜甚賜書褒美漢庶人搆陷宫官下錦衣<lb/>
獄十餘年家人供食數絶糧又上命叵測方勵志讀書<lb/>
不輟每對人曰朝聞道夕死可也甲辰仁皇帝嗣位榮<lb/>
獲釋拜翰林學士進太常卿兼翰林學士宣徳正統間<lb/>
入内閣歴官少保兼禮部尚書朝廷大制作多出其手<lb/>
時名臣稱三楊文貞江西人為西楊文敏因居第為東<lb/>
<pb n="KR2g0039_WYG_006-11b"/>
楊而溥以郡望每書南郡乃號南楊溥謙恭小心接吏<lb/>
卒亦不敢慢鄉試時胡儼典文衡批其文曰初學小子<lb/>
當退避三舍老夫亦讓一頭地又曰他日立玉階方寸<lb/>
地必能為董子正言不效公孫𢎞阿曲也遂薦第一世<lb/>
稱儼為知人後儼為祭酒溥在禁垣執門生禮不衰儼<lb/>
亦不辭人兩高之<lb/>
論曰文定遭䜛幽繫十有餘年苦心力學不改故初卒<lb/>
致通顯居高思危謙虛下士靖共事君迹其勲徳亦文<lb/>
<pb n="KR2g0039_WYG_006-12a"/>
貞文敏之流匹也世稱三楊詎不信然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷六<lb/>
</p>
<p>
</p>
  </div>
</body>
</text>
</TEI>
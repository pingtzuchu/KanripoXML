<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷九</head>
    <p>
<pb n="KR2g0039_WYG_009-1a"/>
欽定四庫全書<lb/>
　今獻備遺卷九　　　　　明　項篤壽　撰<lb/>
　　黄福<lb/>
黄福字如錫東萊昌邑人也洪武甲子以鄉舉入太學<lb/>
初授項城縣簿厯陞龍江左衞經厯上書論國大計髙<lb/>
皇帝奇其才陞工部右侍郎特見信用永樂初治齊黄<lb/>
離間之罪李景隆於上前指福為姦臣福厲聲言臣罪<lb/>
應死但目為姦則非上知其為人不問遷左侍郎陞工<lb/>
<pb n="KR2g0039_WYG_009-1b"/>
部尚書初建北京置行部時北方歲用兵民敝甚改福<lb/>
為刑部尚書以撫之交阯平郡縣其地建三司總之而<lb/>
以福兼掌布按二司印福視民如子交人愛戴之中官<lb/>
馬騏怙寵肆虐數裁抑之騏誣奏福有異志上深知其<lb/>
妄曰此君子不容於小人奏遂寢居交趾十九年仁宗<lb/>
登極上六事悉見采用召還交人扶老攜㓜號泣送不<lb/>
忍别宣徳初馬騏激變交阯時兵部尚書陳洽代福鎭<lb/>
交累奏乞還福蓋以交人思之深也復命福以往而黎<lb/>
<pb n="KR2g0039_WYG_009-2a"/>
利已叛朝廷命将討之及戰王師失利福為賊所得皆<lb/>
下馬羅拜曰公不北歸我曹不至此言已皆泣下福諭<lb/>
以順逆利害賊無悔罪意然終不忍害福其酋長餽以<lb/>
餱糧白金以肩輿送福出境至龍州悉以所餽歸之官<lb/>
旣還拜戸部尚書命偕平江伯陳瑄董漕運江南上言<lb/>
足食足兵省役三事上嘉納之尋改南京戸部尙書正<lb/>
統初進少保仍兼尚書叅贊軍務守備南京五年正月<lb/>
五日卒福性鯁直初宣廟命觀戯對曰臣性不好戲命<lb/>
<pb n="KR2g0039_WYG_009-2b"/>
圍棋曰臣㓜時父師嚴只教讀書不教圍棋上黙然<lb/>
論曰黎利之變陳洽柳昇皆大臣死賊手黄公獨免其<lb/>
惠澤誠固結其心也孔子曰忠信蠻貊可行信哉<lb/>
　　張本<lb/>
張本字致中山東東阿人也洪武中以國子生擢江都<lb/>
令靖難兵至率民治戰守具母夫人曰此天命也乃詣<lb/>
軍門朝内難平陞知府進江西左叅政以材譽召為工<lb/>
部左侍郎坐累謫交阯還拜刑部右侍郎仁宗皇帝初<lb/>
<pb n="KR2g0039_WYG_009-3a"/>
嗣位曰張本特立不阿拜南京兵部尙書兼都察院事<lb/>
明年召見言國家大計遂留行在兵部宣徳初髙煦反<lb/>
上親征罪人旣得命本撫輯其衆而録其餘黨兵政久<lb/>
敝姦人以貨脱伍籍而援平民實伍者甚衆本請擇廷<lb/>
臣釐正之尋命兼太子賓客復命兼戸部事宣徳六年<lb/>
正月八日卒<lb/>
論曰張公即無赫赫名而搜蠧舉墜厯四曹可謂孜孜<lb/>
奉公者矣死之日家無餘藏清脩不足多乎<lb/>
<pb n="KR2g0039_WYG_009-3b"/>
　　虞謙<lb/>
虞謙字伯益鎭江金壇人也洪武中以太學生擢刑部<lb/>
郎中陞杭州知府永樂初召為大理寺左少卿尋陞左<lb/>
副都御史命巡視淮楊旱災至則䟽民所苦請發廪賑<lb/>
貸官為贖還所賣男女皆從之復命督兩浙蘇松諸郡<lb/>
運賦建議丁多糧最少者運北京丁多糧少次者運徐<lb/>
州丁糧俱中運南京淮安丁少糧多存留本地倉巡撫<lb/>
浙江察亷糾貪上言十數事多見施行仁皇初曰大理<lb/>
<pb n="KR2g0039_WYG_009-4a"/>
天下之平也乃擢謙為卿先是都察院論誆騙罪准洪<lb/>
武榜例梟首謙言比奉詔書自今准律斷罪誆騙在律<lb/>
當杖而流梟首非詔書意上曰虞謙言是天津衞倉災<lb/>
焚糧數十萬石御史亷視還言主典者故多侵盜縱火<lb/>
自蓋追逮幾八百人考掠誣服論死者衆謙白于上得<lb/>
減論凡所上獄皆親閲之必求其平大辟尤愼曰彼無<lb/>
憾斯我無憾矣有詔求直言謙上七事其一曰得人則<lb/>
興非人則墮人主之職在擇人耳其二曰教育人才本<lb/>
<pb n="KR2g0039_WYG_009-4b"/>
在師範不惟其備惟其人三曰都察院職司耳目典綱<lb/>
紀今專治獄非設官本意四曰國用空乏宜預為備五<lb/>
曰畿府之民困於養馬宜分給無馬郡縣以蘇之六曰<lb/>
鈔法不通出多入少故也多收少出則民重鈔鈔自通<lb/>
矣七曰京師中軍民雜處故多盜宜勑五城兵馬司立<lb/>
甲伍之法互相覺察皆中時弊謙偉儀貌瀟灑不羣工<lb/>
詩所著有玉雪齋稿<lb/>
論曰虞公為廷尉以亷平稱其所讞獄故多平反與深<lb/>
<pb n="KR2g0039_WYG_009-5a"/>
文重入者殊蒼鷹乳虎此何為哉<lb/>
　　劉季箎<lb/>
劉季箎諱韶以字行浙江餘姚人也洪武甲戍進士授<lb/>
行人使雲南四川朝鮮餽遺一無所受事聞賜衣鈔陞<lb/>
陜西左叅政陜有逋賦嘆曰民積嵗不能輸為人父母<lb/>
忍督責之邪下令緩征民感激假貸以輸陜不産碙砂<lb/>
而歲有課額為奏罷之洪渠水溢為民患乃設法治堰<lb/>
水不病民召為刑部左侍郎獄多平反尤重民命善斷<lb/>
<pb n="KR2g0039_WYG_009-5b"/>
疑獄永樂乙酉纂脩大典命季箎討論裁決人多服之<lb/>
庚寅坐失出人罪左遷兩淮鹽運副未行改工部營繕<lb/>
主事躬勤治職不以崇庳為意性清素好學工詩癸卯<lb/>
卒<lb/>
論曰劉公用獄詳慎卒以失出坐貶經曰寧失不經觀<lb/>
過可知仁矣<lb/>
　<lb/>
　今獻備遺卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷三十四</head>
    <p>
<pb n="KR2g0039_WYG_034-1a"/>
欽定四庫全書<lb/>
　今獻備遺卷三十四　　　明　項篤夀　撰<lb/>
　　耿裕<lb/>
耿裕字好問河南盧氏人也弱冠登景泰甲戌進士授<lb/>
給事中以父九疇官尚書奏改翰林檢討為文辭醇深<lb/>
有古風歴遷國子監祭酒師範端嚴陞吏部侍郎進禮<lb/>
部尚書改南京兵部尚書㕘賛機務召還復為禮部尚<lb/>
書拜吏部尚書尋加太子太保銓綜公明坦夷無物世<lb/>
<pb n="KR2g0039_WYG_034-1b"/>
多稱焉諡文恪<lb/>
論曰世稱耿文恪剛嚴不及清恵而長厚過之惟其長<lb/>
厚故無私怨惡而能愛惜人才為國家養和平之福崇<lb/>
恥遜之風視世之中懐媢嫉而外矯詭異者不亦異乎<lb/>
　　倪岳<lb/>
倪岳字舜咨直𨽻上元人也父謙仕終禮部尚書甞奉<lb/>
命祀北岳其妻姚夫人夜夢緋袍神人入室寤而生岳<lb/>
因名岳狀貌魁岸目光烱然望之如神人舉天順甲申<lb/>
<pb n="KR2g0039_WYG_034-2a"/>
進士選翰林庻吉士授編修進侍讀歴陞學士與修英<lb/>
廟實録及憲宗文華大訓每進講必以古義傅時事其<lb/>
言剴切而音吐鴻暢進禮部侍郎𢎞治初議祧廟禮詔<lb/>
悉從之議者欲改定孔庭從祀諸賢及七十二子之祀<lb/>
岳言馬融王弼之徒其立身不無可貶然秦漢以來六<lb/>
經出于煨燼賴諸子抱遺經専門講授經以復存唐之<lb/>
註疏咸祖其言而今之經傳引用尚多其說何可盡廢<lb/>
况七十二子名字自馬遷以來相沿已久今生千百年<lb/>
<pb n="KR2g0039_WYG_034-2b"/>
後安敢臆定從祀諸賢咸仍其舊進左侍郎有詔災異<lb/>
求言岳與尚書耿裕等疏寅畏天戒七事上深嘉納焉<lb/>
復陳八事多從之京師雨雹岳上疏請勵精以勤聖學<lb/>
推誠以開言路止無功之賞停不急之役黜奸貪進忠<lb/>
直時有㫖召畨僧珠展岳言珠展僣侈為異端首皇上<lb/>
即位首賜罷黜中外稱聖一旦召復為聖政累西域人<lb/>
從海道貢獅岳言獅子外國之獸真偽未可知且海道<lb/>
非西域常貢之路詔還之進尚書加太子少保改南京<lb/>
<pb n="KR2g0039_WYG_034-3a"/>
吏部尚書改㕘賛兵部吏部缺尚書特召用岳兵部尚<lb/>
書馬文升上言天下財力大耗計無所出獨蘇松折糧<lb/>
銀價輕宜稍增之詔下廷議岳曰東南民力竭矣又復<lb/>
重之可乎乃不果增雲南思疊梗化守臣請用兵馬文<lb/>
升上疏言民疲財困兵不可用且欲遣京朝官往諭之<lb/>
岳言不可用朝官不如姑遣藩臣有威望者諭之卒從<lb/>
岳議卒贈少保諡文毅<lb/>
論曰國朝罷中書省専任六部而慎簡之其更迭登用<lb/>
<pb n="KR2g0039_WYG_034-3b"/>
期以練習世務非徒叙遷已也世循耳目人習浮沉稍<lb/>
自振迅即以立異目之故卓然自立者鮮昔在東漢多<lb/>
謹畏襲故循常其流必如胡伯始者謂士之中庸倪文<lb/>
毅挺然任事不少避忌其亦異乎患失者哉<lb/>
　　周經<lb/>
周經字伯常山西陽曲人也天順庚辰進士選翰林庻<lb/>
吉士歴陞春坊左中允𢎞治己酉擢禮部右侍郎每議<lb/>
政蒞事必傅經義奏卻西域貢獅子改吏部左侍郎内<lb/>
<pb n="KR2g0039_WYG_034-4a"/>
降欲以通政司經歴髙禄為叅議經獨承諭不可退與尚書<lb/>
王恕上疏論之乙夘諸司以災異言事吏部請早視朝<lb/>
勤聴政節侈費省遊幸止貢獻而斥樂戲一事語尤激<lb/>
經所草也後有踪跡草䟽者以問尚書耿裕經曰宜以<lb/>
實對裕曰吾為尚書不宜他諉時論兩賢之拜户部尚<lb/>
書加太子太保諸王府多奏乞自領河泊所賜稅罷其<lb/>
官經言國體非便且民力不能堪乃止南京供應機房<lb/>
奏給長蘆鹽八千引鬻于兩淮仍給淮鹽銀二萬兩經<lb/>
<pb n="KR2g0039_WYG_034-4b"/>
言鹽筴本以濟邊且各有分地若官鹽許越境則私販<lb/>
必多官鹽反滯命長蘆鹽勿給浙江守臣亦請給竹木<lb/>
銀鈔稅為織造費經言關征非舊且浙地大水民困征<lb/>
役乞暫停織造從之每委官監稅必戒以節愛民力如<lb/>
課入多者則與下考大同缺馬兵部尚書馬文升請給<lb/>
折糧鹽市之且戒督糧官毋得沮格既得㫖經言糧馬<lb/>
各有職不宜侵奪且引祖訓六部不許相壓之文詞甚<lb/>
激上為改命兵部以馬價銀充用給事中魯昻以財用不<lb/>
<pb n="KR2g0039_WYG_034-5a"/>
足請令諸省公帑積貯及均徭羨餘盡輸太倉經言用<lb/>
不足者以織造賞賚齋醮土木之故若一切節省自冝<lb/>
少裕必欲盡括天下之財恐非蔵富于民之道有㫖取<lb/>
太倉銀三萬兩為張燈具經言不可内靈臺奏増灑掃<lb/>
卒當給月廩經言禁地非外人所得入不過為守者私<lb/>
役耳疏再上竟寢清寜宫災方議修建兵部欲調山東<lb/>
民夫七千餘人經曰今嵗歉民貧不可使逺去鄉井請<lb/>
以本部羨銀就京師僱役便外戚張氏有河間賜地數<lb/>
<pb n="KR2g0039_WYG_034-5b"/>
百頃欲并其旁民田千餘頃得之且乞畝加稅銀二分<lb/>
經言河間地多沮洳比因久旱貧民即退灘地耕之遇<lb/>
潦輙没即欲加稅將貽無窮之害且王府賜田例畝稅<lb/>
二分而此獨加稅人將謂朝廷待外戚與宗親異矣疏<lb/>
三四上後有以雄縣退灘地獻為東宫庄者上因經奏<lb/>
皆抵之罪凡貴戚陳請經悉以法裁之久掌國計以身<lb/>
任事不顧利害有古大臣風卒贈太保諡文端<lb/>
論曰周公抑寺戚縮浮濫裕國用紓民力嘉猷讜議可<lb/>
<pb n="KR2g0039_WYG_034-6a"/>
謂有大臣風矣彼侈費而亟於求財浚膏血以填谿壑<lb/>
者獨何心乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_034-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷三十四<lb/>
</p>
<p>
</p>
  </div>
</body>
</text>
</TEI>
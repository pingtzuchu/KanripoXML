<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十二</head>
    <p>
<pb n="KR2g0039_WYG_012-1a"/>
欽定四庫全書<lb/>
　今獻備遺卷十二　　　　明　項篤壽　撰<lb/>
　　陳洽<lb/>
陳洽字叔遠常州武進人也洪武中以薦為給事中奉<lb/>
命㸃軍過目輙識其人再至輒笞之髙皇帝聞而嘉之<lb/>
賜金織衣一襲父以貞戍五開死洽去官走五開觸瘴<lb/>
癘冐險五千里竟負骨歸葬焉居亡何兵部尚書茹瑺<lb/>
薦洽才可大用詔起復授文選郎中文皇正位首擢為<lb/>
<pb n="KR2g0039_WYG_012-1b"/>
吏部右侍郎尋轉左侍郎永樂乙酉遷大理卿丙戌交<lb/>
阯黎季犛搆逆命洽馳往調土兵三萬人以佐大軍交<lb/>
阯平召還己丑交阯餘冦作亂仍命英國公張輔討之<lb/>
而以洽叅贊機務遂擒簡定而還時北人犯邊上親征<lb/>
洽承命同張輔練兵于塞外辛丑往鎭交阯能輯和其<lb/>
民邊人安之乙未還京師上嘉其功進兵部尚書丁酉<lb/>
復同豐城侯李彬鎮交阯兼掌布政按察司事宣徳元<lb/>
年黎利叛成山侯王通帥師討賊洽仍叅贊焉是冬十<lb/>
<pb n="KR2g0039_WYG_012-2a"/>
一月八日通下令進兵洽請駐師石室縣之沙河以覘<lb/>
賊强弱且陳方略通弗聽麾兵渡河次寧橋大戰良久<lb/>
洽奮馬突入賊陣中欲生擒黎利身被數創而了無怖<lb/>
色旣而墜馬左右爭扶掖請還營曰主將且退走公何<lb/>
自苦如此洽張目叱之曰我朝廷大臣報國正今日可<lb/>
偷生邪左右皆潰散洽持戈直前手格殺數人大罵賊<lb/>
自刎而死事聞贈少保諡節愍官其子樞為刑科給事<lb/>
中兄濟以布衣薦為贊善亦有名<lb/>
<pb n="KR2g0039_WYG_012-2b"/>
論曰交阯在五嶺外即古雲蠻禹貢職方所不載漢武<lb/>
帝好大喜功始置交州國初陳氏首入貢髙皇帝因而<lb/>
羈縻之自黎賊搆亂文皇帝命將三犂其庭復置郡縣<lb/>
然卒有馬騏之變得而復失陳洽兩鎭其地皆有惠政<lb/>
竟抗節死難傷哉<lb/>
　　劉子輔<lb/>
劉子輔者江西廬陵人也永樂中自大學生擢監察御<lb/>
史巡按浙江三年按察使周新慎許可獨賢子輔陞廣<lb/>
<pb n="KR2g0039_WYG_012-3a"/>
東按察使坐累左遷交阯諒江知府子視交人交人愛<lb/>
之黎利叛攻圖諒江旁郡縣多陷沒子輔與守將倡兵<lb/>
民死守者數月賊増兵攻城城中食且盡遂陷兵民盡<lb/>
死鬭無一人降者子輔曰吾奉命守郡郡亡與亡義不<lb/>
可死賊手即自經死一子一妾皆先子輔死事聞贈叅<lb/>
政賜祭復其家時都指揮李任諒山知府易先政平知<lb/>
府何忠皆不屈死<lb/>
　　鄺埜<lb/>
<pb n="KR2g0039_WYG_012-3b"/>
鄺埜字孟質郴之宜章人也永樂中舉進士癸巳拜監<lb/>
察御史南京鈔法阻滯埜奉命往察擒市豪一二人還<lb/>
奏曰市人聞令皆震懼鈔法今通矣上頷之而罷倭冦<lb/>
犯遼東埜往按問奏免戍守失律應死者百餘人山海<lb/>
關吏卒邀陜行人以取財逃亡者受賕輙縱出境埜悉<lb/>
擒治抵罪丙申北京營建役者累萬人多病上命埜視<lb/>
給醫藥埜躬履其地潔其穢汚而時其藥食病者多不<lb/>
死戊戌石州人詣闕下告變言州人與陜人羣聚千餘<lb/>
<pb n="KR2g0039_WYG_012-4a"/>
人謀不軌上擢埜為陜西按察副使經理其事且議用<lb/>
兵埜至察其誣具以聞有詔勿問而誅其造誣者宣徳<lb/>
己酉陜饑華亭宜川尤甚公私匱竭乃移旁縣粟賑焉<lb/>
羸病不能興者官為粥食之正統改元拜兵部左侍郎<lb/>
時西鄙有警尚書往視師埜獨任事上奇其才命除其<lb/>
戎籍示寵異焉己未京師淫雨壞官民廬舍埜奏曰此<lb/>
隂氣為沴兵隂也皆臣等不職所致乞罷歸田里不許<lb/>
師征麓川舉蔣貴可任卒有功天下軍衞總小旗當代<lb/>
<pb n="KR2g0039_WYG_012-4b"/>
者例就試京師道遠無資即終身不得代埜請就各都<lb/>
司試之人以為便己巳額森入侵中人王振勸上親征<lb/>
埜上章諫止不聽遂扈從出居庸關道中數奏言邊地<lb/>
小不宜屈至尊指麾諸將足以成功皆不聽振惡埜數<lb/>
言事欲疎之勑埜與戸部尚書王佐隨老營至懷安墜<lb/>
馬幾殆從者請少留以便醫藥埜叱曰天子在前我大<lb/>
臣豈可以疾自便邪馳赴雲中駕還至宣府敵踵至埜<lb/>
奏請疾驅入關而嚴兵為殿不報埜詣行殿固請振怒<lb/>
<pb n="KR2g0039_WYG_012-5a"/>
罵曰腐儒安知兵再妄言必死埜抗聲曰我為社稷生<lb/>
靈而言何得以死相懼邪振愈怒叱左右扶出埜與王<lb/>
佐相對泣帳中明日次土黙特營中無水士馬皆饑渇衆<lb/>
請戰振又不許敵四面集矢雨下須臾師覆埜死焉蓋<lb/>
八月十五日也時學士曹鼐張益等皆遇害景皇帝旣<lb/>
即位之明年詔贈少保官其子儀為主事<lb/>
論曰己巳之變鄺公位統六師然權歸閹振無能可否<lb/>
惟一死塞責不足原乎<lb/>
<pb n="KR2g0039_WYG_012-5b"/>
　　劉儁<lb/>
劉儁江陵人洪武十八年進士為兵部主事累陞左侍<lb/>
郎建文中為侍中靖難後陞尚書材力縝宻勤敏能出<lb/>
奇應變征交趾出叅軍有功還受賞永樂六年趾賊簡<lb/>
定反出叅沐晟軍敗生厥江被圍卒洪熈元年贈太子<lb/>
少傅諡節愍時都督僉事吕毅陷陣死交趾叅政劉昱<lb/>
亦死毅項城人百戸從靖難陞督僉送陳天平至鷄陵<lb/>
關敗宥罪從征充鷹揚將軍掌交趾都司沉勇有智畧<lb/>
<pb n="KR2g0039_WYG_012-6a"/>
昱武陵人嚴猛有吏才<lb/>
　　曹鼐<lb/>
曹鼐寧晉人國初鄉舉署代州訓導非其好也願得一<lb/>
劇官自效改泰和典史益肆力問學嘗督工匠入京自<lb/>
陳願就禮部試宣徳八年進士第一授翰林脩撰正統<lb/>
五年陞侍講十一年入内閣與政典制文詞宏潤日講<lb/>
音㫖清暢尋陞吏部左侍郎兼學士是時東楊卒凡議<lb/>
大政諸閣老推決於鼐才識明敏類東楊視王振正色<lb/>
<pb n="KR2g0039_WYG_012-6b"/>
不少假振益憚之十四年没土木贈太傅文淵閣大學<lb/>
士諡文襄改諡文忠賜衣冠葬官其孫榮錦衣世百戸<lb/>
論曰劉節敏以通材出叅軍旅曹文忠正色立朝入贊<lb/>
帷帳蒙難以死不竟其用惜哉<lb/>
　<lb/>
　<lb/>
　<lb/>
　今獻備遺卷十二<lb/>
</p>
<p>
</p>
  </div>
</body>
</text>
</TEI>
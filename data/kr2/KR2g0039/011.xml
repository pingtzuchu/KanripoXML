<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷十一</head>
    <p>
<pb n="KR2g0039_WYG_011-1a"/>
欽定四庫全書<lb/>
　今獻備遺卷十一　　　　明　項篤壽　撰<lb/>
　　周新<lb/>
周新字志新南海人也初名日新文皇帝嘗獨以新字<lb/>
呼之遂更名焉國初以貢入太學選授大理評事以剛<lb/>
直稱永樂甲申拜監察御史彈劾不避權貴權貴皆畏<lb/>
之稱之曰冷面寒鐵公或以怖小兒曰冷面寒鐵公來<lb/>
皆走匿擢雲南按察使未到官轉浙江獄囚有寃繫久<lb/>
<pb n="KR2g0039_WYG_011-1b"/>
者聞新來喜相告曰冷面寒鐵公來吾屬生矣新至即<lb/>
辨釋之有商自逺歸未抵家日暮恐獨行為盜所掠潛<lb/>
以其貲置一祠石下至家妻問之商告以故旦求之無<lb/>
有也訴于新新曰是必而妻有外遇也鞫之果然蓋歸<lb/>
語妻時為姦人所竊聽而是夜先往取之矣境中暴虎<lb/>
為害新為文以告城隍須㬰虎詣堦下伏罪格殺之道<lb/>
行者蠅蚋羣聚馬首尾之見一暴屍及一鑰一小木私<lb/>
記收之乃令人市布取入比印號不同者即發還已而<lb/>
<pb n="KR2g0039_WYG_011-2a"/>
得同號者捕之乃劫布商賊也悉以其贓召布商家人<lb/>
給之家人大驚時商去家已二年始知為盜殺也𤼵奸<lb/>
擿伏類此嘗巡屬縣易服色以入觸怒縣官收繫獄中<lb/>
盡知一縣疾苦明日迎按察使乃自獄中出縣官恐懼<lb/>
免冠伏謝罪竟按黜之由是諸郡縣吏皆望風股栗莫<lb/>
敢肆一日同僚以鵝炙餽新新懸之後有遺者指以示<lb/>
之其僚有受遺者必問冷面寒鐵公知否朝廷命錦衣<lb/>
千戸如浙挐贓吏即受吏贓新時進須知遇諸涿州捕<lb/>
<pb n="KR2g0039_WYG_011-2b"/>
之繫于涿獄千戸逸走詣闕下以聞上怒令馳驛縛新<lb/>
旣至伏丹陛下猶口口歴數其罪不已上愈怒命肆諸<lb/>
市臨刑大呼曰生為直臣死當為直鬼是夕奏文星墜<lb/>
上甚悔之<lb/>
論曰以新之勁直而獲罪明主古云太剛則折新之謂<lb/>
矣新之事𫝊者頗少南海彭叅政森有冷面寒鐵公𫝊<lb/>
其所稱怪異不經不足信也<lb/>
　　陳諤<lb/>
<pb n="KR2g0039_WYG_011-3a"/>
陳諤字克忠初字一諤廣東番禺人永樂六年舉鄉試<lb/>
入太學八年擢刑科給事中舉劾權貴無所避每奏事<lb/>
大聲如鐘上令餓之數日奏對如故上曰是天生也每<lb/>
見呼為大聲秀才嘗言事忤㫖命坎瘞奉天門外七日<lb/>
不死赦出還職尋陞吏科都給事中一日率同列論事<lb/>
觸上怒落職罰脩象房同事者先治完降官去諤貧不<lb/>
能雇役躬治之甚力值駕至觀象上問治屋者為誰諤<lb/>
前俯伏具道所以上憐之命復其官搏擊愈甚十一年<lb/>
<pb n="KR2g0039_WYG_011-3b"/>
奉使雲南擢順天府尹政尚嚴察嘗出行誤衝皇太子<lb/>
駕太子訴于上上曰陳府尹是父母官竟不問其優假<lb/>
如此旣而執政者忌之出為湖廣按察使洪熈改元諤<lb/>
先以忤親王貶海鹽知縣上一日問左右大聲官人何<lb/>
在宜置輔導使人得聞過乃授荆府長史多所匡益上<lb/>
賜以忠良鯁直四字示寵異焉宣徳三年與王不協遷<lb/>
鎭江府同知致仕歸正統九年卒于家<lb/>
論曰陳公以犯顔敢諫屢瀕于死賴文皇仁皇之明躓<lb/>
<pb n="KR2g0039_WYG_011-4a"/>
而復奮然竟齟齬坎壈其身惜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_011-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷十一<lb/>
</p>
<p>
</p>
  </div>
</body>
</text>
</TEI>
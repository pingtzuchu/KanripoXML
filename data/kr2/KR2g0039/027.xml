<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十七</head>
    <p>
<pb n="KR2g0039_WYG_027-1a"/>
欽定四庫全書<lb/>
　今獻備遺卷二十七　　　明　項篤夀　撰<lb/>
　　楊守陳<lb/>
楊守陳字維新浙江鄞縣人也景泰辛未進士改翰林<lb/>
庶吉士授編脩歴官至吏部石侍郎成化初開經筵守<lb/>
陳以尚書武成篇進講曰魯論稱舜無為而治周書稱<lb/>
武王垂拱而天下治後世人主有深居禁中委政内侍<lb/>
者乃召望夷之禍有髙居無為肆情嬖豔者乃啟禄山<lb/>
<pb n="KR2g0039_WYG_027-1b"/>
之變何也葢舜之無為者由其封山濬川以至舉相去<lb/>
凶無一不盡其道武王之垂拱者由其列爵分土以至<lb/>
崇徳報功無一不究其心皆嘗憂勞以有為乃始逸樂<lb/>
而無為也後世人主則孟子所謂安其危利其災樂其<lb/>
所以亡者耳上為聳聴敬皇初詔集議祧廟禮官請祧<lb/>
懿祖而以徳祖比宋禧祖百世不遷守陳上奏曰禮天<lb/>
子七廟祖有功宗有徳此乃孔子之言凡號太祖者即<lb/>
始祖必事之以配天若商周之契稷皆以功而非論其<lb/>
<pb n="KR2g0039_WYG_027-2a"/>
本統也宋之僖祖及我徳祖可比商報乙周亞圉非契<lb/>
稷比議者徒謂大儒嘗取王安石之說而不従孔子遂<lb/>
使七廟之中既有始祖又有太祖太祖既以配天而不<lb/>
正南面之位名與實乖若謂降而合食為非禮則王者<lb/>
既立始祖之廟又推始祖所自出而祀之固無嫌也憲<lb/>
廟升祔請并祧徳懿熈三祖自仁祖以下為七廟異時<lb/>
祧盡則以太祖擬商周契稷而祧主蔵於後寝祫禮行<lb/>
于前廟時享則尊太祖祫祭則尊徳祖各不失尊議者<lb/>
<pb n="KR2g0039_WYG_027-2b"/>
不能従𢎞治改元復上疏請日御經筵及午朝聴政大<lb/>
略謂一日之間居文華殿之時多處乾清宫之時少則<lb/>
心清理明聖徳日隆矣優詔嘉納焉脩憲廟實録為副<lb/>
總裁兼理部事尋命以吏部侍郎兼詹事府丞史館供<lb/>
職如故嘗言古人謂國可滅史不可滅我太祖定天下<lb/>
即命儒臣撰元史太宗靖内難後史官不記建文時事<lb/>
遂使數年政事及當時忠於所事者皆湮没不𫝊及今<lb/>
采輯尚可補國史之闕景泰帝已復位號而英廟實録<lb/>
<pb n="KR2g0039_WYG_027-3a"/>
猶書郕戾王附是宜改正故事羣臣章疏留中者雖有<lb/>
可𫝊皆不得書乞以留中之奏悉付史館擇而書之疏<lb/>
未上病卒贈禮部尚書諡文懿守陳博學多識嘗奉命<lb/>
教内侍有徳之者欲援之謝曰吾婺婦也守節三十年<lb/>
今老矣豈以白首改節邪<lb/>
論曰楊公議祧廟禮謂徳祖不可比稷契是已而以太<lb/>
祖比稷契可乎當時議者皆主倪文毅呉文定之説更<lb/>
為得之至欲脩兩朝事實惜未及上而施行之也<lb/>
<pb n="KR2g0039_WYG_027-3b"/>
　　邱濬<lb/>
邱濬字仲深廣東瓊山人也少孤力學六嵗能詩弱冠<lb/>
著論譏許衡仕元之非正統甲子舉鄉試第一景泰甲<lb/>
戌廷試第四人改翰林庶吉士與脩寰宇通志成擢編<lb/>
脩進侍講與脩英廟實録有重于肅敏罪者濬曰己巳<lb/>
㣲于公天下不寧矣武人挾私誣之説豈可信功過皆<lb/>
據實書之脩宋元通鑑綱目成進翰林院學士陞國子<lb/>
祭酒尋進禮部右侍郎仍掌監事時文體尚竒怪濬考<lb/>
<pb n="KR2g0039_WYG_027-4a"/>
南京鄉試及㑹試痛斥之怨誹不恤也士有慕道學者<lb/>
立異以徼名濬因發䇿言之嘗著家禮儀節朱子學的<lb/>
及世史正綱作大學衍義補上之賜白金文綺陞禮部<lb/>
尚書掌詹事府事脩憲廟實録為副總裁書成加太子<lb/>
太保𢎞治四年冬命兼文淵閣大學士入内閣七年進<lb/>
少保改户部尚書武英殿大學士兼官如故首上二十<lb/>
二事陳時政之弊又請訪求遺書吏部考察天下官當<lb/>
黜者㡬二千人濬上疏曰唐虞三載考績三考黜陟今<lb/>
<pb n="KR2g0039_WYG_027-4b"/>
有居官未半嵗而黜者且徒信人言未必皆實非唐虞<lb/>
法亦非祖宗舊制上深然之有詔凡歴官未三載者俱<lb/>
復其任雖經一考非有貪暴實跡者亦勿黜濬博極羣<lb/>
書以經濟自許兩廣方用兵上書李賢具陳方略賢繳<lb/>
上之詔以其䇿付總帥韓雍行之卒年七十五贈太傅<lb/>
諡文荘<lb/>
論曰邱公以辨博之學勤於纂述用世大略具衍義補<lb/>
中及位宻司竟未見之行事語云退論事易進處事難<lb/>
<pb n="KR2g0039_WYG_027-5a"/>
此非虛語也<lb/>
　　呉寛<lb/>
呉寛字原博蘇之長洲人也貢入太學上海張汝弼見<lb/>
而竒之曰天下有貢士若此者乎武功伯徐有貞折節<lb/>
與交曰此館閣器也成化壬辰中㑹試第一人廷試復<lb/>
第一寛素工古文辭及官翰林所著作輒傳播中外每<lb/>
東朝進講至理亂興亡必反覆言之武宗在東宫寛上<lb/>
疏曰竊惟東宫講學自寒暑風雨朔望令節外一嵗中<lb/>
<pb n="KR2g0039_WYG_027-5b"/>
不過數月一日中不過數刻古者八嵗出就外傅居宿<lb/>
於外誠欲離近習親正人也庶人且然况有天下者乎<lb/>
𢎞治末孝肅太皇太后崩詔議祔廟禮寛上疏言魯頌<lb/>
姜嫄閟宫春秋考仲子之宫皆為别廟漢唐亦然至宋<lb/>
有並祔者乃其子孫追尊之比唯李宸妃之歿仁宗追<lb/>
尊祔祭非後世法詔立廟别祭如寛言寛好古力學於<lb/>
權勢泊如也篤厚倫誼未第時嘗譲其友入貢同年賀<lb/>
解元恩遘疾京師遷歸其家朝夕視之賀死為之服成<lb/>
<pb n="KR2g0039_WYG_027-6a"/>
化𢎞治間以文章徳行負天下之望者三十年受知孝<lb/>
皇時寛居憂嘗虚少宰以待之然竟不得柄用仕至禮<lb/>
部尚書卒贈太子太保諡文定<lb/>
論曰呉文定忠信端厚得之天性及讀其文紆徐雅馴<lb/>
出入歐蘇間成一家言信有徳有言者矣<lb/>
　　王鏊<lb/>
王鏊字濟之呉人也少游京師吏部侍郎葉盛試而竒<lb/>
之時吏部尚書王翺新逝盛曰失一王翺得一王鏊異<lb/>
<pb n="KR2g0039_WYG_027-6b"/>
日為忠肅者必此人也為親具儀幣遣從編脩陳音游<lb/>
成化甲午薦應天第一試禮部復第一廷試第三人授<lb/>
翰林院編脩九年進侍講𢎞治初充經筵講官時内官<lb/>
李廣怙寵干政鏊進講意存諷諫上退謂左右曰若等<lb/>
知今日講官之意乎葢謂廣也上出游後苑鏊講無盤<lb/>
于遊田詞嚴義暢上悚聴自是不復出脩憲廟實録成<lb/>
進右春坊右諭徳陞侍講學士充經筵日講官武廟出<lb/>
閣進兼左春坊左諭徳陞詹事府少詹事兼侍讀學士<lb/>
<pb n="KR2g0039_WYG_027-7a"/>
陞吏部右侍郎李廣敗大臣多被汚鏊獨不與夀寧侯<lb/>
與鏊有連絶不與通嵗時問遺輒麾去或以為過鏊曰<lb/>
昔萬循吉攀附昭徳吾嘗恥之乃今自附夀寧耶孝皇<lb/>
末年將大用鏊鏊以憂去武皇初起為吏部侍郎内官<lb/>
馬永成等八人蠱惑上心日事逸遊給事中陶諧劉茝<lb/>
等論諫鏊言于户部尚書韓文曰此國家大事治亂所<lb/>
闗大臣百僚之表獨無一言邪六部㑹疏以請時吏部<lb/>
尚書焦芳黨附八人不肯與名韓乃令户部郎中李夢<lb/>
<pb n="KR2g0039_WYG_027-7b"/>
陽代草疏入上大怒召諸大臣左順門宣㫖切責衆相<lb/>
視莫敢言鏊獨進曰八人者實蠱聖心不去之將亂天<lb/>
下韓復抗言之上將逺竄永成等而八人者環泣抱上<lb/>
足乞命上頗憐之事遂中變劉瑾既用事首擢焦芳入<lb/>
内閣以鏊時望也乃命並典機務拜户部尚書兼文淵<lb/>
閣大學士尋加柱國少傅進兼太子太傅武英殿大學<lb/>
士時瑾日益横惡大學士謝遷尚書劉大夏韓文必欲<lb/>
殺之鏊於衆中大言韓公清忠粹徳天下所知萬一死<lb/>
<pb n="KR2g0039_WYG_027-8a"/>
非其罪如萬世公議何由是得釋劉大夏在廣西嘗易<lb/>
置土官岑氏瑾矯㫖詔獄欲激變坐文致之鏊言地方<lb/>
無虞岑氏守職如故何為激變竟減死論時内閣舊臣<lb/>
惟李東陽數稱病不出而焦芳附瑾鏊獨以事忤瑾三<lb/>
疏乞歸瑾敗言官數論薦不起嘉靖初賜璽書遣行人<lb/>
存問鏊好學至老不倦於書無所不通而尤邃經學文<lb/>
章簡嚴雅則所著有震澤集紀聞長語行于世<lb/>
論曰世所稱震澤先生優文學非深知先生者先生具<lb/>
<pb n="KR2g0039_WYG_027-8b"/>
名世才有匡時略厄于權奸不得柄用而正色危言亦<lb/>
少概見矣嗟乎東陽絳灌何代無之奚獨王公哉<lb/>
　　林瀚<lb/>
林瀚字亨大福建閩縣人也成化丙戌進士選翰林庶<lb/>
吉士歴官國子祭酒上疏請開科貢以進人才嘗因災<lb/>
異陳十二事曰明黜陟去冗官清吏弊定庄田折鹽鈔<lb/>
處監生嚴軍政省供應收才望禁奸貪停不急寛民力<lb/>
時有御史逮獄儒生𫝊奉授中書瀚上言御史當寛宥<lb/>
<pb n="KR2g0039_WYG_027-9a"/>
以全憲職中書宜收成命以杜倖進疏入不報未㡬復<lb/>
疏重根本以回天變四事曰保固南京以重祖宗之根<lb/>
本曰佑啟皇儲以重天下之根本曰撫綏百姓以重邦<lb/>
家之根本曰増進賢才以重致治之根本明嵗甲子適<lb/>
符洪武十七年聖祖開科取士之期宜加増鄉試解額<lb/>
以廣賢路正徳改元改南京兵部尚書㕘賛機務㑹災<lb/>
異復率諸司陳十二事曰隆大孝以先天下集羣議以<lb/>
决大政改州治以奉陵寝崇儉徳以裕財用省虛費以<lb/>
<pb n="KR2g0039_WYG_027-9b"/>
甦軍民増貢舉以進人才脩武備以禦寇盜省匠役以<lb/>
甦民困節工役以省財用清吏役以革宿弊清馬政以<lb/>
防欺蔽大優容以廣言路逆瑾亂政素嫉瀚守正南京<lb/>
科道官言事被逮瀚獨贐送之且議上章直其事瑾聞<lb/>
愈怒勒科道招辭連瀚同黨乃矯詔降浙江左㕘政致<lb/>
仕後瑾復矯詔指瀚與大學士劉健謝遷尚書劉大夏<lb/>
韓文都御史張敷華為朋黨頒示天下瑾誅詔復致仕<lb/>
卒贈太子太保諡文安子廷㭿廷機孫燫皆官尚書<lb/>
<pb n="KR2g0039_WYG_027-10a"/>
論曰林文安端厚醇雅正色危言抗顔逆豎籍名黨議<lb/>
㡬蹈不測邦之司直允屬斯人肖泉廷機對山燫皆以<lb/>
渾厚清謹不墜家聲對山尤識世務為時所忌不復柄<lb/>
用閩中冠冕世獨推之顧其下士好賢汲引善𩔖不炫<lb/>
表暴彼之崛起矯厲媚竈乞昏排陷儕𩔖自誇得意者<lb/>
逺矣<lb/>
　　周洪謨<lb/>
周洪謨字堯弼長寧人正統十年進士歴官翰林勸裕<lb/>
<pb n="KR2g0039_WYG_027-10b"/>
陵勤經筵以明聖學謹内治以敦正本上時政十二事<lb/>
條蜀寇防禦便宜成化初為祭酒兩國子表率生徒規<lb/>
閑整整又上言祀禮儲蓄省刑減役薄稅禦敵安邊等<lb/>
六事我朝尊崇孔子冕服循前代用天子制而禮樂不<lb/>
稱封號不加宜更議下禮部鄒尚書不可茂陵用洪謨<lb/>
議増籩豆十二舞八佾十六陞尚書加太子少保西畨<lb/>
烏思蔵者合諸族入貢徼賞踰舊額嵗益至三四千人<lb/>
河西諸畨又詭烏思蔵族益不可詰上疏請視海中倭<lb/>
<pb n="KR2g0039_WYG_027-11a"/>
夷給與符二十道每貢書貢使名及貢物符上識以舊<lb/>
賜金印至闗驗是納否斥去成化末月當食不食衆議<lb/>
宜賀公言隂盛故不可賀竟不賀𢎞治元年致仕歸聞<lb/>
有邊警力疾上安中國禦四夷十事又三年卒諡文安<lb/>
　　傅珪<lb/>
傅珪字邦瑞清苑人成化二十三年進士庶吉士授編<lb/>
脩陞左中允正徳四年逆瑾惡翰林不附已矯㫖大明<lb/>
㑹典文訛舛奪預脩者官珪降脩撰瑾敗復中允尋陞<lb/>
<pb n="KR2g0039_WYG_027-11b"/>
禮部尚書當是時康陵好佛自稱大慶法王外廷顧聞<lb/>
之無徴以諫俄内批禮部畨僧請腴田千畆為大慶法<lb/>
王下院乃書大慶法王與聖㫖等珪佯不知者執奏孰<lb/>
為大慶法王者敢並至尊書䙝天子壊祖宗法大不敬<lb/>
詔勿問田亦竟止寵伶臧賢請改牙牌珪曰優敢亂祖<lb/>
宗法臧又欲改教坊司印珪曰優敢亂祖宗法皆格不<lb/>
行時流賊亂中原太監陸誾總軍容征久不捷諸内臣<lb/>
又立監鎗名益出後曹内臣統軍下廷議衆莫敢先𤼵<lb/>
<pb n="KR2g0039_WYG_027-12a"/>
珪奮曰兵老民疲賊日以熾冒功者冗賞僨事者漏罰<lb/>
失將士心今賊在郊圻肺腑間民囂然思亂禍在宗社<lb/>
旦夕吾輩死不贖責諸公尚首䑕耶議罷疏上竟遣監<lb/>
鎗諸内臣俄有㫖令珪請致仕珪即請致仕去及卒遺<lb/>
命無請塟祭嘉靖元年理守正文臣贈太子少保諡文<lb/>
毅<lb/>
論曰文安崇正學闢異端文毅抗言執奏請罷監鎗裁<lb/>
抑佞倖可謂以道事君不可則止者矣<lb/>
<pb n="KR2g0039_WYG_027-12b"/>
　　毛澄<lb/>
毛澄字憲清崑山人𢎞治六年進士第一人初授脩撰<lb/>
預脩大明㑹典又預脩通鑑纂要進右庶子兼侍讀賜<lb/>
金緋康陵即位預脩孝宗實録瑾矯奪官仍侍讀尋為<lb/>
禮部尚書奉昭聖皇太后㫖偕大學士梁儲駙馬都尉<lb/>
崔元夀寧侯張鶴齡韋太監邵皇親迎皇帝興邸以功<lb/>
勅廕子一人世錦衣指揮同知辭充總副裁脩武宗實<lb/>
録未㡬大禮議起澄守濮議嘉靖二年三月病請致仕<lb/>
<pb n="KR2g0039_WYG_027-13a"/>
加太子太傅令屬吏䕶行至興濟卒贈少保諡文簡<lb/>
論曰文簡强毅不回學守兼懋完名以歸不媿科目亦<lb/>
歐范之亞與<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_027-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十七<lb/>
</p>
<p>
</p>
  </div>
</body>
</text>
</TEI>
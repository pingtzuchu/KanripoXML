<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十</head>
    <p>
<pb n="KR2g0039_WYG_020-1a"/>
欽定四庫全書<lb/>
　今獻備遺卷二十　　　　明　項篤夀　撰<lb/>
　　王竑<lb/>
王竑字公度陜西河州人剛毅慷慨喜大節宣徳中舉<lb/>
進士方弱冠擢給事中常曰士當希汲黯朱雲安能局<lb/>
促效轅下駒耶己巳英皇北狩郕王監國攝朝奉天門<lb/>
竑率諸給事廷劾王振歴數其蠱政誤國之罪讀彈文<lb/>
詞氣壯烈錦衣衞指揮馬順従旁叱曰起去竑奮然起<lb/>
<pb n="KR2g0039_WYG_020-1b"/>
捽馬順首曰此正姦臣宜亟行誅遂拳毆順諸給事争<lb/>
起助竑順死竑索振所親信二内豎甚急請併誅之郕<lb/>
王命紅盔將軍以金瓜撲二内豎死乃罷朝嘆息曰中<lb/>
國有人額森逼京城竑以于謙薦守北門即戎服鞭馬<lb/>
馳赴軍號令區畫老將弗如也部伍壁壘精采冠九門<lb/>
敵望見奪氣潛出竒兵擊之遂敗走因逐之盡境而還<lb/>
以功超拜都察院僉都御史出鎮居庸皆憚竑名不敢<lb/>
近闗遷副都御史兩奉勅巡撫淮揚總督漕運成化初<lb/>
<pb n="KR2g0039_WYG_020-2a"/>
拜兵部尚書尋辭疾致仕卒于家始名其菴曰戅改名<lb/>
休世尤髙其勇退<lb/>
論曰王公廷捽馬順一日而尸三逆豎于朝忠烈不足<lb/>
多哉世所稱竒男子必以公度為首云<lb/>
　　葉盛<lb/>
葉盛字與中蘇之崑山人正統乙丑進士授兵科給事<lb/>
中己巳英廟䝉塵盛廷劾驕將楊俊請誅扈従失律者<lb/>
然後選將練兵復讐十月額森薄京城請罷内府軍匠<lb/>
<pb n="KR2g0039_WYG_020-2b"/>
悉事征操復請犒師遣散卒取軍器於天津以張外援<lb/>
形勢四日中疏凡八上動合機宜敵退盛言賞罰者為<lb/>
治要務今日為尤急今效勞如孫鏜死事如謝澤韓青<lb/>
及武興趙麟王晟等倉卒慘酷宜亟行賞其他守闗不<lb/>
嚴赴難不力者宜亟誅従之進都給事中大臣有奏留<lb/>
邊將守京師者盛言今日之事邊闗為急往者獨石馬<lb/>
營不棄則六師何以陷土木紫荆白羊不破則邊騎何<lb/>
以薄都城茍邊防不固京師雖守不過保九門耳其如<lb/>
<pb n="KR2g0039_WYG_020-3a"/>
陵寝郊廟田里之民何宜遣將固守宣府居庸便陳州<lb/>
流民扇動奉命安輯還言八府蝗旱寇鈔宜寛恤景泰<lb/>
元年八月額森奉太上皇還京師將抵居庸千戸龔遂<lb/>
榮諜言上皇之出為宗社計今都人聞駕還皆踴躍迎<lb/>
復之禮宜厚主上當避位固辭而後受之乃可不然恐<lb/>
貽譏千載竄其名投之野盛言于大臣宜亟封進或可<lb/>
感動上心乃自奏之有㫖令禮部尚書胡濙封進帖留<lb/>
中二年盛請復祖宗午朝故事従之三年遷山西右參<lb/>
<pb n="KR2g0039_WYG_020-3b"/>
政協賛獨石等處軍務盛以獨石馬營八城殘破不可<lb/>
守乃條八事以進命施行之八城既復乃立學置醫設<lb/>
義塜増遞鋪請官銀五千兩買牛千頭摘戍卒不任戰<lb/>
者驅之耕嵗課餘糧以為軍費丁外艱去天順二年召<lb/>
為右僉都御史巡撫兩廣乞終喪不許初廣東鹽不出<lb/>
境鹽嵗積而商以困往往賄闗吏私市之廣西盛疏言<lb/>
聴之則利商而壊法禁之則商滯而利歸津隘請聴商<lb/>
計鹽輸粟而後出境公私兩利之成化初陞右副都御<lb/>
<pb n="KR2g0039_WYG_020-4a"/>
史巡撫宣府乃脩復前所建官牛官田法墾地益廣積<lb/>
粟益富以其餘嵗市馬千八百匹繕治屯堡數百所三<lb/>
年擢禮部右侍郎五年轉吏部八年命視河套奏言搜<lb/>
河套復東勝皆事勢所難宜増築城堡募新軍以實邊<lb/>
而選土兵以助守従之九年進左侍郎十年卒諡文莊<lb/>
所著有西垣奏草上谷奏篇水東日記菉竹堂等集若<lb/>
干卷<lb/>
論曰材之難兼久矣或以文學顯或以政事稱或以節<lb/>
<pb n="KR2g0039_WYG_020-4b"/>
行著而葉公兼之可不謂難乎方居諌垣時嘗對仗讀<lb/>
彈文詞氣慷慨凡大利害言之無避巡撫兩廣還舟無<lb/>
私載篋中惟書史兩鎮北邊所經略至今賴之好古博<lb/>
學郁郁文章其希文之徒侣乎<lb/>
　　林聰<lb/>
林聰字季聰福建寧徳人正統己未進士授刑科給事<lb/>
中己巳劾光禄卿余亨及王振家奴張伯通奸状又劾<lb/>
總兵官楊洪孫鏜景泰元年進都給事中内侍單増駙<lb/>
<pb n="KR2g0039_WYG_020-5a"/>
馬石璟怙寵不法論之廷議迎復英廟之禮或謂敵情<lb/>
變詐遣一車二馬足矣聰曰上皇北征為宗社計迎復<lb/>
禮宜厚禮部尚書胡濙出一小紙袖中以示聰與葉盛<lb/>
曰此小人質朴之言大抵欲従厚吾欲以此進何如太<lb/>
宰王直聞之曰此禮失而求之野即此可驗人心同然<lb/>
進之是聰舉手加額曰賴有此幸毋遲疑聰亟以聞景<lb/>
泰三年建易儲之議事下廷議衆相視莫敢𤼵聰首言<lb/>
皇太子無過不可易奏牘不肯署名未㡬改聰為右春<lb/>
<pb n="KR2g0039_WYG_020-5b"/>
坊司直大臣言聰不宜散置改補吏科都給事中吏部<lb/>
選法未當或私有所徇者輒指斥駁正當事者忌之嗾<lb/>
御史劾聰為其甥乞善地以専擅選法論坐死大臣當<lb/>
連名署奏以次及胡濙不肯署名即移疾不出朝廷遣<lb/>
使問之濙曰本無疾聞林聰被害心悸不安耳天子始<lb/>
知聰受誣得末減左遷國子學正英廟復辟拜左僉都<lb/>
御史山東饑令聰往賑貸之全活數十萬還陞右副都<lb/>
御史成化初江淮大旱人相食時鹽徒横行詔聰撫之<lb/>
<pb n="KR2g0039_WYG_020-6a"/>
奏借江南糧及支運糧數十萬以給民且與之種計捕<lb/>
鹽徒擒其魁數人餘悉従輕典進右都御史巡撫大同<lb/>
八年以疾致仕尋召赴南京都察院視事兼督操江召<lb/>
為刑部尚書加太子少保其決獄不事瑣細善委任遇<lb/>
大事則反覆詳覈躬自筆削會議大政亦多所剖決嘗<lb/>
偕太監汪直覈遼東失機事直獨禮敬聰先是長院者<lb/>
多戒諸御史勿言事聰既視事諸御史時有彈文當事<lb/>
者謂聰不能鈐其屬聰曰已既不言而又禁人使不言<lb/>
<pb n="KR2g0039_WYG_020-6b"/>
誠非聰所能也卒贈少保諡莊敏<lb/>
論曰己巳之秋朝野多故言官數論建時王公竑葉公<lb/>
盛及林公聰以敢言稱而林公以㣲事㡬坐重典賴胡<lb/>
忠安得免及其再起更為謙和以逺禍其得大雅明哲<lb/>
之㫖者乎<lb/>
　　程信<lb/>
程信字彦實徽州休寧人正統壬戌進士授吏科給事<lb/>
中己巳英廟北征信疏諌不報景皇帝即位劾兵將扈<lb/>
<pb n="KR2g0039_WYG_020-7a"/>
従失律者罪有詔命信籍王振家薦大理卿薛瑄等數<lb/>
人額森逼京城大臣薦信及王竑曉兵詔信分守西城<lb/>
竑分守北城信上五事曰新號令以振軍威募勇敢以<lb/>
備警急召勤王以遏南侵設武備以防内變養銳氣以<lb/>
備戰守詔施行之時都督孫鏜禦敵失利欲收軍入城<lb/>
監軍中官向義請納之信曰不可朝廷掃國兵而授之<lb/>
鏜今小不利趣之使戰則鏜必效死納之則敵勢益張<lb/>
人心益危非計之得因疏言之詔勿納鏜而敵勢漸逼<lb/>
<pb n="KR2g0039_WYG_020-7b"/>
信自城上督諸軍為援敵引去景泰初陞左給事中㑹<lb/>
災異信上中興固本十事曰敬天求賢納諫謹災節用<lb/>
詳刑選將練兵尚儉隆師而敬天一事則請隆孝友之<lb/>
實以答天心之仁愛聞者韙之遷山東右㕘政總餉遼<lb/>
東時巡撫都御史寇深請監守盜倉糧石以上者處死<lb/>
又造新斛視舊加二寸俾信鉤考之信曰使彼真盜雖<lb/>
斗殺之不恤今故為加斛以置之死地豈情也哉立取<lb/>
新斛碎之轉四川平松潘夷有功英廟復辟進太僕卿<lb/>
<pb n="KR2g0039_WYG_020-8a"/>
時馬政久廢三營大將石亨等疏言太僕急徴諸衞馬<lb/>
不便請以馬𨽻兵部従之信曰如此則為不得其職矣<lb/>
即移文兵部言太僕職専馬政而髙皇帝有㫖馬數不<lb/>
許人知今改𨽻兵部使馬之登耗太僕不與聞脫有警<lb/>
而馬不給則孰任其責願明示為著令兵部懼以為言<lb/>
詔復其事歸太僕陞左僉都御史巡撫遼東英廟召至<lb/>
文華殿顧問良久語及邊事曰卿其勉之守將海寧伯<lb/>
董興聮姻曹氏信一切裁之以法己卯春朝廷聞建州<lb/>
<pb n="KR2g0039_WYG_020-8b"/>
屬人董山潛結朝鮮命信察之信使自在州知州佟成<lb/>
偽以他事亷其境得朝鮮授董山為正憲大夫中樞宻<lb/>
使制書還報信具以聞請乗其未𤼵急遣使詰問可伐<lb/>
其謀乃命給事中往朝鮮錦衣譯者往建州詰問初不<lb/>
肯承出制書示之皆驚服各上表貢馬謝罪以事為寇<lb/>
深所論調南京太僕少卿尋召為刑部右侍郎取大明<lb/>
律條分目析為律學指掌以憂去成化初起復兵部右<lb/>
侍郎轉左丁亥貴州山都掌蠻據大□山箐之險破合<lb/>
<pb n="KR2g0039_WYG_020-9a"/>
江諸縣勢甚猖獗上用廷議拜信兵部尚書提督軍務<lb/>
與襄城伯李瑾發川廣雲貴畨漢兵討之至永寧分軍<lb/>
為四躬督一軍入金鵞池而分四川軍由戎縣貴州軍<lb/>
由芒部雲南軍由普市入授以方畧期俱會大壩兵至<lb/>
李子闗渡船鋪賊拒險飛梭下礧如雨諸軍以神銳勁<lb/>
弩却之攀厓而上順風縦火焚其龍背豹尾二寨賊退<lb/>
保大壩而貴州軍已踦其後四川雲南軍已攻其左右<lb/>
敗散連破二千餘寨獲銅鼓數十斬首生擒無算餘賊<lb/>
<pb n="KR2g0039_WYG_020-9b"/>
入天井水磨二洞洞幽暗不可入命以土石塞其門圍<lb/>
守月餘賊死洞中臭聞數里還師撲滅九姓土獠之附<lb/>
賊者都掌悉平復請移瀘州衞于渡船鋪以控諸蠻分<lb/>
裂都掌故地𨽻永寧芒部易大壩為太平川立長官司<lb/>
以轄熟夷師還進兼大理卿辛卯春旱詔求言信上言<lb/>
兵事者九其畧曰當今在外惟延綏兩廣無嵗無擄劫<lb/>
之患四方流民悉聚荆襄此大可憂也在内惟京營乃<lb/>
天子六師所以居重馭輕四方有事恒病其不練而困<lb/>
<pb n="KR2g0039_WYG_020-10a"/>
于不足凡此皆宜更張之大者詔下兵部當事者難之<lb/>
未㡬復有事于三方悉如信言改南京兵部尚書㕘賛<lb/>
機務致仕卒贈太子少保諡襄毅初應城伯孫繼先多<lb/>
不法信盡𤼵其貪尅諸罪繼先坐免黨與皆戌嶺表軍<lb/>
府肅然摩囉歡據河套嵗為西患大臣請興師十萬大<lb/>
同守將楊信為總制搜𠞰之信言河套地曠逺無水草<lb/>
興師十萬則餽運者加倍自古禦邊來者拒之去者弗<lb/>
追此不易之道而楊信亦止請三萬人巡邊信曰以三<lb/>
<pb n="KR2g0039_WYG_020-10b"/>
萬人搜套則少巡邊則多闗陜連嵗受兵今此舉勝形<lb/>
未具而先自困非謀之善者也乃以二萬人巡邊而罷<lb/>
搜套之議信掌兩京兵政凡征伐俱有成績且能任怨<lb/>
南京守臣欲與錢穀詞訟信曰守備機務所以謹非常<lb/>
此特有司之事耳必不可與征川貴時詔従便宜信自<lb/>
𤼵兵至凱還不爵一人不殺一人同事者以為言信曰<lb/>
刑賞人主之大柄懼閫外事不集而假之人幸而集事<lb/>
又竊弄之豈人臣之道邪子敏政官至禮部侍郎以文<lb/>
<pb n="KR2g0039_WYG_020-11a"/>
學稱<lb/>
論曰程公以敢言著聞分守西城其材畧槩見矣及平<lb/>
都掌蠻遂䇿懋勲允文允武斯其兼之哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_020-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十九</head>
    <p>
<pb n="KR2g0039_WYG_029-1a"/>
欽定四庫全書<lb/>
　今獻備遺卷二十九　　　明　項篤夀　撰<lb/>
　　項忠<lb/>
項忠字藎臣浙江嘉興人也正統壬戌進士授刑部雲<lb/>
南司主事遷陜西司員外郎己巳扈従北征羈留邊外<lb/>
飼馬久之挾二良馬南馳馬疲遂棄馬步走間道凡七<lb/>
晝夜達宣府視其足陷蒺藜刺者百數還陞山東司郎<lb/>
中景泰二年陞廣東按察副使按部髙州諜報賊攜男<lb/>
<pb n="KR2g0039_WYG_029-1b"/>
婦數百流刼村落部將請發兵公曰賊無攜家理慎無<lb/>
妄殺及訊其俘果皆良家被掠者盡釋之天順三年拜<lb/>
陜西按察使嵗饑不待奏報輒發倉賑之㑹内艱陜人<lb/>
赴闕留者千人詔還任明年以大理卿徴既行陜西人<lb/>
復詣闕下借留乃拜右副都御史撫其地時洮岷生熟<lb/>
畨作亂調兵撫捕之遂降成化改元邊冦延綏調兵禦<lb/>
之皆遁走闗中水泉斥鹵宋有龍首渠嵗久湮廢奏開<lb/>
渠三十里復疏鑿涇陽鄭白渠灌田七萬餘頃四年固<lb/>
<pb n="KR2g0039_WYG_029-2a"/>
原土人穆蘓叛據石城守將寧逺伯王夀廣義伯呉綜<lb/>
巡撫都御史陳价等帥師勦捕失利都指揮費良死之<lb/>
詔以公總督軍務同總兵官劉玉討之伏羌伯毛忠戰<lb/>
死我軍遽退公即斬一千户以徇衆乃定㑹有星孛于<lb/>
台斗占者以木在秦州不祥公曰賊虐害生靈惡貫滔<lb/>
天仰仗皇威問罪師直而壮兵法曰禁祥去疑昔李晟<lb/>
討朱泚熒惑守嵗卒以成功今殆𩔖此乃不候援至即<lb/>
以師據賊水草困之朝廷以師久無功詔問公可否益<lb/>
<pb n="KR2g0039_WYG_029-2b"/>
兵公奏曰京軍怯不諳戰益之無用時兵部及前失律<lb/>
者惡公異已各煽浮議公堅主坐困之䇿相持者百日<lb/>
公度賊已困單騎抵其寨諭以禍福賊衆多出降獨滿<lb/>
四與左右數來劫營前後大小三十餘戰輒敗之已而<lb/>
滿四使愛將楊虎貍出汲被擒公命曳出斬之虎貍乞<lb/>
命公乃許以不死解所東金鉤賜而遣之約為内間卒<lb/>
擒滿四斬首七千六百有竒俘二千六百因陳四事為<lb/>
經久計上皆従之凱還進右都御史京圻大水勅公巡<lb/>
<pb n="KR2g0039_WYG_029-3a"/>
視𤼵廪賑之復勸貸得米一十六萬五千石銀布牛具<lb/>
各萬餘所全活者二十七萬八千餘人荆襄賊李胡子<lb/>
本劉千斤餘黨也倡流民為亂命公總督軍務乃下榜<lb/>
招諭其負固者縦兵搜捕放遣者百四十萬編戍者萬<lb/>
餘斬首二千餘級獻俘于朝者百餘人進左都御史仍<lb/>
獻便宜十事詔暫留撫治㑹有星孛于天田言者謂荆<lb/>
襄殺戮所致公再疏自明言為國任怨實未嘗妄殺因<lb/>
乞骸骨上温詔慰勉尋召還成化十年拜刑部尚書踰<lb/>
<pb n="KR2g0039_WYG_029-3b"/>
月改兵部錦衣百户韋瑛挾汪直為詗察屢興大獄擅<lb/>
執京朝官中外重足莫敢言公奮筆草疏率諸公卿奏<lb/>
之瑛坐謫戍朝野稱快而其黨千户呉綬者先在軍中<lb/>
以撓法為公所黜時方用事乃極力搆公坐落職尋復<lb/>
兵部尚書致仕家居二十六年卒贈太子太保諡㐮毅<lb/>
論曰襄毅公將畧具馬公西征石城記中浮言不顧卒<lb/>
以成功昔先零未服而辛武賢請亟進兵淮蔡將下而<lb/>
李逢吉請班師非漢宣之明唐憲之㫁何以成功哉襄<lb/>
<pb n="KR2g0039_WYG_029-4a"/>
毅公雖得之滿四然卒以荆襄招怨讟故曰難成者功<lb/>
也易興者謗也君子以身任天下大事死生以之蒼蠅<lb/>
㸃玉自古然矣詩曰愷悌君子無信讒言不有君子誰<lb/>
可語此乎<lb/>
　　陳俊<lb/>
陳俊字時英福建莆田人也正統丁卯舉鄉試第一戊<lb/>
辰舉進士授户部主事歴遷員外郎郎中嘗督天津諸<lb/>
衞舊欠秋青草束奏減三十五萬束蘇松諸郡負折糧<lb/>
<pb n="KR2g0039_WYG_029-4b"/>
銀七十五萬有竒俊往徴不數月悉完天順中兩廣用<lb/>
兵遣俊督餉下令㢮鹽商越境之禁使得隨處貿易而<lb/>
别輸粟二斗以餉軍成化乙酉陞南京太常少卿戊子<lb/>
召為户部右侍郎時邊務殷四方奏災傷移咨旁午俊<lb/>
裁決如流曲當事宜辛卯京師飢奉勅𤼵太倉粟一百<lb/>
萬斛減價糶以利民俊請凡糴以升斗計滿一石者不<lb/>
許以故權貴人不得乗時射利壬辰命將北征勅俊督<lb/>
餉于秦晉諸邊時嵗饑邊庾空竭而榆林延綏道險逺<lb/>
<pb n="KR2g0039_WYG_029-5a"/>
輸者病之俊𤼵金内郡市易且脩西安韓城同官徑道<lb/>
以便飛輓凱還加俸一階尋遷吏部進左侍郎晉拜南<lb/>
京兵部尚書轉吏部致仕加太子少保𢎞治元年卒諡<lb/>
康懿<lb/>
論曰陳公以綜練之才所至職辦脩慎簡重清白自持<lb/>
位登八座蕭然如寒士世多推之<lb/>
　　余子俊<lb/>
余子俊字士英青神人景泰二年進士為户部主事陞<lb/>
<pb n="KR2g0039_WYG_029-5b"/>
員外郎出為西安知府為開新渠號余公渠涇陽山髙<lb/>
水下溉田不得畜水為鑿山開道灌田千頃陞副都御<lb/>
史巡撫延綏延綏自正統中命都督王禎鎮守榆林未<lb/>
城也禎始城榆林及十八寨移鎮榆林尚未衞也成化<lb/>
六年置衞八年廣榆林城増三十六營堡請盡釐陜中<lb/>
人有伍籍詭落者及罪謫南戍子孫不服南風土者實<lb/>
榆林衞又請建學立官弟子教之樹蔬果開界石外地<lb/>
興屯田嵗得糧數萬石自是始為重鎮東渡河連大同<lb/>
<pb n="KR2g0039_WYG_029-6a"/>
西接寧夏敵不敢復肆又上疏言陜西有三邊延慶寧<lb/>
夏甘肅三邊之中延慶為内地國初逐出北人逺遁黄<lb/>
河外至正統初渡河犯近邊始於沿邊立界石創營堡<lb/>
築墪臺天順以來敵知東西諸邊各據險以守難窺伺<lb/>
惟延慶一帶地無險阻可以馳突屢來犯邊掠我邊人<lb/>
為鄉導遂知河套所在入屯其中自是敵顧居内而我<lb/>
列屯守禦反在其外莫若於沿邊一帶墩臺空處築為<lb/>
邊牆立砦堡况舊界石一帶多髙山斗崖依山形隨地<lb/>
<pb n="KR2g0039_WYG_029-6b"/>
勢或剷削或累築或挑塹綿引相接為邊牆便報東起<lb/>
清水營紫城砦西至寧夏花馬池東西二千里每二三<lb/>
里間為對角敵臺砦連比不絶空處築牆如新月狀以<lb/>
偵敵避射凡為堡十有二崖砦八百一十九小墩七十有<lb/>
八大墩十有五兩月成自是邊警益稀十二年移鎮陜<lb/>
西㑹詔議弭盜安民選將厲兵之方條上七疏皆行之<lb/>
著令十三年入兵部為尚書未㡬致仕召加太子太保<lb/>
改户部十八年又出總督宣府大同山西三闗軍務言<lb/>
<pb n="KR2g0039_WYG_029-7a"/>
禦敵利用戰車條式奏上二十年再出宣大還京以左<lb/>
都御史致仕復召為兵部尚書乞致仕平生仕宦多在<lb/>
西北邊榆林修邊之功最大已而入兵部出邊鎮欲推<lb/>
榆林法盡修大同宣府兩鎮邊牆沮於讒忌功有緒竟<lb/>
不能就嘗曰人臣事君當隨事盡力必為百年之計又<lb/>
曰大臣謀國遇有大利害當身任其責豈得養交市恩<lb/>
逺怨自全鎮榆林時怨謗紛起堅執不撓卒能成功卒<lb/>
年六十一贈太保諡肅敏方巡撫榆林時羅山徐廷璋<lb/>
<pb n="KR2g0039_WYG_029-7b"/>
巡撫寧夏亦浚壕築墉繕亭障有功當是時禹陽巡撫<lb/>
陜西稱闗中三巡撫廷璋由選舉以工科都給事為副<lb/>
都御史巡撫<lb/>
論曰昔先襄毅以撼汪直去位余公繼入為兵書余承<lb/>
乏職方覽故所存堂稿皆明確可為法守其所經畫邊<lb/>
事大都重脩守先牆堡意深逺矣當是時市事不常有<lb/>
間被邊患猶有餘力及板築頻年通市烽火稍希練習<lb/>
兵將綢繆户牖可置不講乎竊跡二公勲名在榆林尤<lb/>
<pb n="KR2g0039_WYG_029-8a"/>
著而才幹宇局及出處㑹遇亦畧相同公即旋罷旋起<lb/>
席不及温襄毅一蹶竟不復起成功難居多口難調豈<lb/>
非命耶<lb/>
　　李承勛<lb/>
李承勛字立卿嘉魚人𢎞治六年進士歴郎中出守南<lb/>
昌正徳六年贑賊犯新淦執㕘政趙士賢靖安賊據越<lb/>
王嶺瑪瑙岸華林賊破瑞州勢甚猖獗至即廣詗諜繕<lb/>
壁壘扼溪澗屢進戰擒胡雪二纔還府華林賊又叛殺<lb/>
<pb n="KR2g0039_WYG_029-8b"/>
副使周憲諭降健賊王竒約内應夜引兵舉火為號大<lb/>
破賊徒境内安輯復上疏請蠲租八年桃源賊起江浙<lb/>
間執兵備呉廷舉總制俞諫請邊兵勦賊承勛曰賊乏<lb/>
食必掠裴源積粟請贑兵自徳興南昌兵自岳源分兩<lb/>
翼伏裴源而令邊兵驅賊賊果走裴源大敗遁太監黎<lb/>
安誣承勛竄賊詔大理卿燕忠即訊廣信事白陞浙江<lb/>
按察使歴右左布政使十五年副都御史巡撫遼東遼<lb/>
東無邊患自汪直開邊衆輒攜貳擾我開原懿路汛河<lb/>
<pb n="KR2g0039_WYG_029-9a"/>
三城極殘破公至即修築定逺慶雲古城鎮夷松山柴<lb/>
河六堡堠望百八十一所屯田千五百頃又修中固鐵<lb/>
嶺蒲河撫順諸城皆濬隍樹木為阻固東圉稍寧請告<lb/>
嘉靖初起南臺轉侍郎進尚書又召入吏部尚書道改<lb/>
刑部加太子少保改兵部尚書兼都御史代胡端敏公<lb/>
提督團營惡郭勛驕縦剪其羽翼勛愬之欲并中端敏<lb/>
力辭營務不允嘉靖八年還守兵部田州岑猛叛用兵<lb/>
兩廣騷動芒部沙保又叛土魯畨奪我哈宻搖河西小<lb/>
<pb n="KR2g0039_WYG_029-9b"/>
王子嵗入塞承勛與胡端敏相繼本兵同心經理戎事<lb/>
頗戢奏裁各省鎮守守備内臣二十七人錦衣官校旗<lb/>
勇内府詭匠數千人騰驤四衞者詭冒依附不可詰疏<lb/>
請官軍考選清覈並如旗手等衞制曰可内臣言四衞<lb/>
禁軍𨽻兵部不便往嵗彰義門大破東市勦曹賊皆四<lb/>
衞功以直内故得號召易集下兵部再議承勛執言往<lb/>
嵗之事彰義門之戰由王振東市之賊即曹吉祥也上<lb/>
従其議九年大風晝晦上恐懼憂邊詔問承勛荅曰去<lb/>
<pb n="KR2g0039_WYG_029-10a"/>
嵗冰合北人盡入河套以故陜西邊患延寧固原為急<lb/>
甘肅軍餉専仰河東宜於蘭州及時糴貯以備河西災<lb/>
窘曩時河西患苦土魯畨伊伯勒又深入兩冦夾擾孤<lb/>
危益甚海賊套衆出入殺掠並經莊浪被其殘害急宜<lb/>
繕塞設險㫁臂截踵使賊相隔絶烏梁海最近京師不<lb/>
善撫即為門庭之寇雲南安鳯之叛軍民困敝臨安䝉<lb/>
自盜賊復起曠日持久恐釀成大患交趾世子流寓老<lb/>
撾異日歸命請援或據地求封皆未可測惟用人理財<lb/>
<pb n="KR2g0039_WYG_029-10b"/>
早為警備以保社稷幸甚十年議耕桑禮詔問之答言<lb/>
禮有儀文政有根本惟上下儉節墾田興水利足民衣<lb/>
食今日急務議郊禘又詔問以傅經術順人心對是年<lb/>
春充正使冊九嬪晨起趨朝暴疾卒贈少保諡康恵提<lb/>
兵南北曉暢軍事通達國體議論英發潔亷自守家無<lb/>
餘貲<lb/>
論曰李康恵明習邊事深識敵情與胡端敏繼掌邦政<lb/>
蹇蹇匪躬萬里長城斯其屬之矣胡之早計淮南李之<lb/>
<pb n="KR2g0039_WYG_029-11a"/>
請罷鎮守謂有社稷功者非耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0039_WYG_029-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十九<lb/>
</p>
<p>
</p>
  </div>
</body>
</text>
</TEI>
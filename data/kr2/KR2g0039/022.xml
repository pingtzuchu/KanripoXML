<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>今獻備遺卷二十二</head>
    <p>
<pb n="KR2g0039_WYG_022-1a"/>
欽定四庫全書<lb/>
　今獻備遺卷二十二　　　明　項篤夀　撰<lb/>
　　劉實<lb/>
劉實字嘉秀江西安福人宣徳庚戌進士選翰林庶吉<lb/>
士除金華府判值嵗旱郡多逋賦實奏貸之贖還所鬻<lb/>
子女郡中有顔孝子宗澤吕東萊祠墓下令脩治義門<lb/>
鄭氏合爨久漸不能自給又嵗供山西驛馬實奏免之<lb/>
景泰中召脩宋元史于東閣擢知南雄府中貴人使嶺<lb/>
<pb n="KR2g0039_WYG_022-1b"/>
外惡實慢已將呵辱之南雄民争走入驛為實謝過以<lb/>
身翼實而出中貴人大驚詢知其素欲召與釋實不復<lb/>
往中貴人去至韶韶人言南雄守已驛書言公矣中貴<lb/>
人乃亦以驛馬兼程疾馳先聞逮至京師實入見具言<lb/>
臣従官三十年不以妻自隨餐粗衣敝欲為國家愛養<lb/>
小民不忍勞費之以是觸忤天使無所逃罪上意解將<lb/>
釋之尋病卒實好學尤長於春秋所著書今不存<lb/>
　　陳選<lb/>
<pb n="KR2g0039_WYG_022-2a"/>
陳選字士賢浙江臨海人也天順庚辰進士拜監察御<lb/>
史純皇帝嗣位上疏言君子小人進退治道所係不可<lb/>
不慎言甚剴切提學南畿陞河南按察副使初治軍尋<lb/>
改提學遷按察使以憂去行李蕭然士民遮道泣送為<lb/>
樹碑立祠擢廣東布政使首罷和買減徭役備賑濟數<lb/>
辯寃獄閩人賴克夀等三十九人漁于海風漂其舟至<lb/>
潮守者獲之以通畨論邑民黄福等十九人被誣為盜<lb/>
悉辯出之奏減提督市舶役户三十人畨人馬力麻私<lb/>
<pb n="KR2g0039_WYG_022-2b"/>
通海商詭稱蘇門答剌國使者市舶利其貨不問選發<lb/>
其偽賽瑪爾堪使者以獅子入貢浮海還國云欲往滿<lb/>
剌加更市獅子選言此西域賈人圖利耳使墮其謀必<lb/>
貽安南諸夷之笑中貴人素憾選以他事誣奏之勘事<lb/>
者文致以罪竟就逮廣人數萬號泣遮留之中貴人復<lb/>
以賂誘選所黜吏張聚令誣證之聚死不従行至南安<lb/>
病死<lb/>
論曰劉公能使其民赴救急難即古之循良何可得過<lb/>
<pb n="KR2g0039_WYG_022-3a"/>
陳公被逮張聚不敢以怨賊故誣之亦猶李平之哭諸<lb/>
葛者與<lb/>
　　楊繼宗<lb/>
楊繼宗字承芳山西陽城人也天順丁丑進士授刑部<lb/>
主事獄中重辟囚多瘐死繼宗每提牢必給食飲三日<lb/>
一櫛沐全活者衆擢知嘉興府以蒼頭一人自隨若旅<lb/>
寓然御史楊瑯奏最下詔旌之九載滿去民遮道泣留<lb/>
為立去思碑陞浙江按察使憲度振肅初藩臬諸司所<lb/>
<pb n="KR2g0039_WYG_022-3b"/>
用皆取辦于下鎮守中官日給萬錢悉革去之丁内艱<lb/>
去將行悉以廨中物付有司篋中惟律數卷衣數襲而<lb/>
已制終詔起陞左僉都御史巡撫順天權貴斂跡成化<lb/>
乙巳上疏左遷雲南按察副使𢎞治九年陞湖廣按察<lb/>
使復陞左僉都御史巡撫雲南卒于官<lb/>
論曰楊公清嚴疆遂赫赫擅聲郡中婦女孺子皆知其<lb/>
名至今稱之不衰兩漢良吏不逮也嗣後有徐公盈何<lb/>
公祉郭公應奎劉公慤皆以清介稱而劉公又有禦倭<lb/>
<pb n="KR2g0039_WYG_022-4a"/>
大功此其葢棺論定最章章者也<lb/>
又曰海寇初發難也當事者拘文守常鮮應猝弭變之<lb/>
具罕有果敢奮發踔厲徼竒懐保困窮拊循元元者嘉<lb/>
靖癸丑甲寅間吾郡外迫寇暴内苦軍興葢蒿然無所<lb/>
歸命矣一里涇及呉淞江之兩遭寇也東北近郊民家<lb/>
掃地㡬半是時兵不集援不至寇玩民殃極矣乃郡侯<lb/>
萬安劉公竭心力鼓將吏嚴城固守逺郊士民攜扶而<lb/>
至號呼城外且欲嬰城閉扄公曰賊來飈至其去鳥散門<lb/>
<pb n="KR2g0039_WYG_022-4b"/>
可長閉乎且吾恃有以御賊不在閉門請毋閉門而嚴<lb/>
其備即有變請受其咎民賴以蘇而城因以完者皆其<lb/>
力也寇既退人情多欲休公曰不可斯非補牢顧犬時<lb/>
乎顧吾民病甚而吾不可以乏興簡徒繕卒保連伍長<lb/>
使士之材諝者將之卒伍成乎内軍正定乎外然後離<lb/>
散者還戢安集矜寡幼孤各得其所而郡人忘焚掠之<lb/>
<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>矣乙卯之後即文武大吏謀㫁相資式遏寇亂得無<lb/>
亡矢遺鏃之費者公不有力哉公名慤在郡凡五年平<lb/>
<pb n="KR2g0039_WYG_022-5a"/>
易近人人無敢干以其私者清介如楊公而幹局更優<lb/>
有文武材民到于今思之専祠如楊公云傳曰所居民<lb/>
富所去見思生有榮號死有奉祀詎不信哉<lb/>
　　林鶚<lb/>
林鶚字一鶚浙江太平人也景泰辛未進士拜監察御<lb/>
史論事持大體監試京府大臣子有不預薦者誣考官<lb/>
狥私奏之而鶚之邑人林挺方中式因逮挺將中鶚以<lb/>
法及閱驗試卷皆如式事乃得白英廟復辟陞鎮江知<lb/>
<pb n="KR2g0039_WYG_022-5b"/>
府陛辭召見諭勞太官賜食給鈔為道里費至郡興脩<lb/>
弛墜口不及前守者之短鎮江漕河經孟瀆頗險言者<lb/>
請鑿河自七里港引金山上流通丹陽以避之上官主<lb/>
其議鶚言道迂且多石壊民廬墓多不如按京口牐甘<lb/>
露壩故跡因而浚之春夏以牐秋冬以壩則道近而工<lb/>
省従其言果便壬午撫臣劉孜言鶚材宜治劇請以蘇<lb/>
守姚堂易之踰年擢江西按察使遷布政使議獄多平<lb/>
反廣信民妄𫝊神異逺近驚疑鶚榜諭之戮其魁恠遂<lb/>
<pb n="KR2g0039_WYG_022-6a"/>
息嵗饑奏減恒賦十五萬禁樂户買良人女遏嶺南洞<lb/>
蠻不使入境召為刑部右侍郎獄必以情人無寃者以<lb/>
孝敬聞卒之日圖籍之外嚢槖蕭然<lb/>
論曰蘇守自况公外有姚堂林鶚之清謝公鐸嘗稱林<lb/>
曰古人有言居官亷雖大臣無厚蓄林公真其人哉<lb/>
　<lb/>
　<lb/>
　<lb/>
<pb n="KR2g0039_WYG_022-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　今獻備遺卷二十二<lb/>
</p>
<p>
</p>
  </div>
</body>
</text>
</TEI>
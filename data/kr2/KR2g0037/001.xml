<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嘉靖以來首輔傳巻一</head>
    <p>
<pb n="KR2g0037_WYG_001-1a"/>
欽定四庫全書<lb/>
　嘉靖以來首輔傳巻一　　　明　王世貞　撰<lb/>
　余所稱述閣臣沿起輕重始末已具年表中既而歎曰<lb/>
　髙帝之罷設丞相著為甲令重其典危其辭豈不諄諄<lb/>
　偲偲哉然卒避名而隂操其實以至於極重不可反者<lb/>
　萬幾不獨斷睿智不恒操耳目之用必有憑而積漸之<lb/>
　勢成也仁宣之代與卿並太宰位第一華葢㳄之大宗<lb/>
　伯位第三謹身㳄之正統景泰之際大宗伯太宰位皆<lb/>
<pb n="KR2g0037_WYG_001-1b"/>
　第一華葢㳄之然在正統則中貴秉綸綍而専於内在<lb/>
　景泰則司馬預帷幄而分於外雖理亂之勢殊而閣臣<lb/>
　之不得言相猶故也自天順之隆寄於武功氏然左珥<lb/>
　横冑更得而抗持之且未幾輒敗其後委寄於南陽雖<lb/>
　亦參之以太宰大司馬而相端萌矣若首㳄之低昂亦<lb/>
　以時露矣成化末太宰文帥與首臣權相敵也㳄之與<lb/>
　首勢相逼也葢皆有所挾而皆不勝於是相形顯而首<lb/>
　㳄益低昻矣𢎞治間首㳄以官序而不異權太宰大司<lb/>
<pb n="KR2g0037_WYG_001-2a"/>
　馬以孤卿重而不相角其治世之象乎哉正徳不親政<lb/>
　其始端委而聽閣臣之贊襄既而使大閹奪之閹敗它<lb/>
　閹復寄之又復使介胄參之於是閣臣孱不復能振其<lb/>
　黙無恥者甘為之𨽻役而竊以自私何論相哉是故芳<lb/>
　為之㳄而不得言首矣宰綵為之外而不得言内矣寧<lb/>
　彬進而絲綸移於介胄矣嘉靖入紹盡掃其蠧而新之<lb/>
　歸政内閣新都嶷然三輔鼎承百辟風偃雖不久而有<lb/>
　所扼以去然相形成而首㳄遂大分永嘉之為卿佐則<lb/>
<pb n="KR2g0037_WYG_001-2b"/>
　擊内閣而破相之體居内閣則排六卿而成相之尊其<lb/>
　為㳄則出尊之上為首則惡㳄之近然而直者猶能奮<lb/>
　而與之抗健者猶能挾而刺其肘若乃屏苞苴折姦倖<lb/>
　明主威蕩國蠧斯亦功之首也已信州之所結托不能<lb/>
　如永嘉而汰過焉上舞其上下逞其下寵盡而辱乘之<lb/>
　身首異處為天下笑袁州以柔用竊人主之喜怒而為<lb/>
　威福荆州以剛用操人主之威福而成喜怒六卿伺色<lb/>
　操旨若六曹吏稱㳄者亦惕息屏氣而不敢有所異同<lb/>
<pb n="KR2g0037_WYG_001-3a"/>
　於是乎相之形張矣其首㳄則霄壤矣夫刑憲之報近<lb/>
　而及身小逺而及子孫大家籍名滅播之丹書夫豈不<lb/>
　幸哉然談者猶以為荆州微有功罪稍不蔽云大約新<lb/>
　鄭狠於信州而汰小未甚二李肩㳄無咎無譽新都華<lb/>
　亭用亦有剛柔而業相埒其最優者也余既卒卒不獲<lb/>
　終三管之事故及耳目之確者著之曰嘉靖以來首輔<lb/>
　傳葢至嘉靖而始有相與首也曷言輔避相也諸為次<lb/>
　者及與連者附志其中<lb/>
<pb n="KR2g0037_WYG_001-3b"/>
楊廷和字介夫蜀之新都人十二舉於鄉十九成進士<lb/>
改翰林庶吉士始告歸娶廷和為人美風姿性沈静詳<lb/>
審為文亦簡暢有法而不好為聲律華藻之學惟以考<lb/>
究掌故民瘼邊事及一切法家言葢鬱然負公輔望云<lb/>
授檢討滿九載進修撰憲宗實録成以預纂修進侍讀<lb/>
改左春坊左中允日侍皇太子講讀主順天試復且滿<lb/>
考而修會典成優拜左春坊大學士兼翰林院侍讀學<lb/>
士復主會試皇太子即位推恩進詹事府少詹事兼讀<lb/>
<pb n="KR2g0037_WYG_001-4a"/>
學如故充經筵講官為孝廟實録副總裁尋進詹事專<lb/>
領内閣誥勅當進講而所稱逺佞幸戒遊逸失中貴人<lb/>
瑾指傳改南京吏部左侍郎既行而有為廷和解者去<lb/>
詹事之五月而遷南京户部尚書又三月上問楊學士<lb/>
何在瑾以南京户部對乃召入進兼文淵閣大學士㕘<lb/>
預機務明年加少保兼太子太保時重修會典與孝廟<lb/>
實錄先後成諸纂修官屢當時遷而瑾意有所修怒屬<lb/>
廷和皆預總裁於是先擿㑹典誤廷和與大學士李東<lb/>
<pb n="KR2g0037_WYG_001-4b"/>
陽等奪俸二級而以實錄功還之明年加光禄大夫柱<lb/>
國再遷改吏部尚書武英殿大學士時瑾橫益甚而大<lb/>
學士芳吏部尚書綵為中外媾廷和與東陽委曲其間<lb/>
小有所救劑而已尋安化王自夏州反以誅瑾為名廷<lb/>
和等乃稍自舒吐草赦詔且請擢邊將仇鉞以離賊黨<lb/>
而鉞果乗間執安化王會瑾繇中貴人張永𤼵伏誅廷<lb/>
和等乃復論功進少傅兼太子太傅謹身殿大學士予<lb/>
一子中書舍人流賊劉六劉七齊彦明反左都御史馬<lb/>
<pb n="KR2g0037_WYG_001-5a"/>
中錫當帥師往討之廷和言中錫文士也寧能當此寄<lb/>
時業已行果不能平賊廷和請逮中錫下獄以侍郎陸<lb/>
完代之而斬故受賕縱賊者參將桑玉已又薦都御史<lb/>
彭澤將諸邊兵討河南賊趙鐩等時輔臣東陽病多委<lb/>
計廷和以是賊漸平論功錄廷和一子錦衣衞千户辭<lb/>
特加少師太子太師華葢殿大學士中貴人張永挾竒<lb/>
僇瑾而驕詗得男子有龍文於臂者以為功援故中貴<lb/>
人劉永誠例身欲得侯廷和謂封永誠之從子聚伯耳<lb/>
<pb n="KR2g0037_WYG_001-5b"/>
且自以戰功封非永誠身受之也永意乃塞亦不能為<lb/>
廷和怨彭澤將西討流賊鄢本恕等入問計廷和廷和<lb/>
曰以君才賊何憂不平所戒者班師早耳澤後破誅本<lb/>
恕等奏班師而餘黨復蝟起不可制澤既𤼵而復留乃<lb/>
歎曰楊公之先見吾所不及也乾清宫災廷和請上避<lb/>
殿下詔罪已求直言因與其僚疏勸上早朝晏罷深居<lb/>
簡出躬九廟祭崇兩宫孝養勤日講復面奏開言路達<lb/>
下情還邊兵革禁市罷皇店出西僧省工作減織造凡<lb/>
<pb n="KR2g0037_WYG_001-6a"/>
十餘條皆切至而上不省尋以父春喪乞歸持服不許<lb/>
三請乃許奔喪使中貴人䕶而行起之復三疏辭始許<lb/>
閣臣之得終父母服自廷和始也服甫闋即召入時上<lb/>
出行邊使使賜廷和羊酒楮幣廷和疏謝因請迴鑾不<lb/>
報復與大學士蔣冕馳至居庸願得以身出塞請上乃<lb/>
遣中涓阻之歸廷和之初奔喪寔首揆而梁儲代之儲<lb/>
故同舉進士先貴而長於廷和十歲累遷至少師首殿<lb/>
矣至是讓居下時頗稱儲誼當廷和之在事上往往不<lb/>
<pb n="KR2g0037_WYG_001-6b"/>
視朝尋周穆王之轍廷和等數上疏諫止不聽而它如<lb/>
復寧王䕶衞貴諸義子乃至自稱威武大將軍鎮國公<lb/>
與諸失政之大者廷和亦强諫俱不聽以是邑邑不自<lb/>
得數移疾乞骸骨上不聽當是時上寛大好佚遊於章<lb/>
疏不甚省而中貴人谷大用魏彬張雄義子錢寧江彬<lb/>
輩横甚廷和雖不為之下然不能有所裁禁以是得稍<lb/>
自安寧王宸濠反江西事聞上欲帥師親征廷和等力<lb/>
阻之上乃自詭總督軍務威武大將軍總兵官後軍都<lb/>
<pb n="KR2g0037_WYG_001-7a"/>
督府太師鎮國公朱壽統各京邊將士南討而安邊伯<lb/>
許泰為威武副將軍左都督劉暉為平賊將軍前驅鎮<lb/>
守撫按悉聽節制命廷和與大學士毛紀居守以乾清<lb/>
坤寧二宫鼎建推恩錄一子錦衣衞副千户辭時廷和<lb/>
當草大將軍南征勑諭謝弗肯草上已心恚而會推南<lb/>
京吏部尚書劉龍理東閣誥勑以廷和私其鄉人切責<lb/>
之廷和謝罪乞罷不許少師梁儲等請與俱罷復不許<lb/>
是時廷和方闔門以病請而勑諭行矣上既南兩更歲<lb/>
<pb n="KR2g0037_WYG_001-7b"/>
朔而廷和頗以鎮靜持重為中外所推服凡請上迴轅<lb/>
者數十疏皆不復省上歸而駐蹕通州廷和等舉故事<lb/>
請上還大内御殿受俘而後正宸濠等誅上令趣召廷<lb/>
和等至通受事即行在執宸濠等僇之廷和不能爭也<lb/>
前是兵部尚書王瓊材而險與中貴人及錢寧江彬等<lb/>
狎相表裏為章奏誅賞遷斥捷取中㫖不復關内閣而<lb/>
瓊躐進亦至少師與廷和儲埒其同居守又不自抑損<lb/>
自侈益甚廷和甚恨莫能制也至是與吏部尚書陸完<lb/>
<pb n="KR2g0037_WYG_001-8a"/>
皆𤼵自張永云與宸濠通私外議洶洶以家且籍矣瓊<lb/>
先驅至通輸欵上左右得免而顧奪陸完位而居之廷<lb/>
和以是益恨瓊明年正月上郊祀伏而嘔血輿疾歸尋<lb/>
益甚亡皇子而司禮中貴人魏彬等至閣言國醫力竭<lb/>
矣捐萬金而購之草澤或有人應廷和心知所謂乃出<lb/>
榜諭購而㣲以倫序之説風之彬等唯唯又十日而谷<lb/>
大用張永至閣來言上晏駕於豹房矣以皇太后命移<lb/>
殯大内且議所當立廷和業袖皇明祖訓出而示之曰<lb/>
<pb n="KR2g0037_WYG_001-8b"/>
兄終弟及誰能凟焉以親以長母如興世子遂合策迎<lb/>
興世子而王瓊率九卿突入左掖門厲聲曰九卿之在<lb/>
廷我為長今日誰當立者而不使聞廷和左右目遂皆<lb/>
不對乃薨然散去而故事内閣當一人與中貴勲戚大<lb/>
宗伯偕往次為梁儲次蔣冕而冕有志力廷和欲倚以<lb/>
自輔而是時正適當江彬擁重兵在肘腋間知天下之<lb/>
惡之勢必反廷和欲以太后㫖捕誅彬恐梁儲老不任<lb/>
迎而故與彬善或泄之冕去則益孤乃佯惜儲憊阻其<lb/>
<pb n="KR2g0037_WYG_001-9a"/>
行儲奮曰事孰有大於迎天子者乎而敢以憊辭儲奉<lb/>
金符往而冕留矣魏彬故與江彬有連而柄司禮廷和<lb/>
知其稍文弱乃為詳言江彬反狀以危語脅之彬心動<lb/>
因俾其入白皇太后而後具啓請太監張永武定侯郭<lb/>
勛伯許泰尚書王憲選各營兵分布皇城四門京城九<lb/>
門及南北要害厰衞御史以其屬嚴干陬傳遺命罷威<lb/>
武營團練諸軍各邊兵入衞者俱重賚散歸鎮其皇店<lb/>
官校及軍門名色辦事悉勒還衞哈密土魯畨佛郎機<lb/>
<pb n="KR2g0037_WYG_001-9b"/>
諸貢使皆給賞而遣之還國豹房所供番僧及少林僧<lb/>
諸技擊射生櫂船黄頭郎散樂工伎一切罷遣時江彬<lb/>
之黨都督僉事李琮尤狠黠勸彬乘間以其家衆反不<lb/>
勝則北走邊彬猶豫未决而與廷和合謀者獨蔣冕毛<lb/>
紀司禮中貴温祥凡四人而魏亦不敢泄之張永伺知<lb/>
其意亦密為備乃誘江彬入安坤寧宫獸吻行禮入西<lb/>
華門過永所永飯之俾小緩以待彬且行禮而逮㫖下<lb/>
彬返走西華門門閉轉走北安門内監羣追而縛之因<lb/>
<pb n="KR2g0037_WYG_001-10a"/>
併縛都督神周及李琮下詔獄籍其家中外懽呼相慶<lb/>
興世子至都門禮部具儀如皇太子即位禮由東安門<lb/>
入居文華殿受箋不許遂從行殿受箋由大明門直入<lb/>
告大行皇帝几筵御前殿即位廷和具詔草上之報可<lb/>
始草上而司禮諸中貴以其關内政者數條屬廷和削<lb/>
去廷和曰往者吾儕之不得職公等謂出上意今者亦<lb/>
出新天子意耶不然吾儕賀登極後惟有一去且叩之<lb/>
上以誰削詔草必有當之者於是蔣冕及毛紀相繼𤼵<lb/>
<pb n="KR2g0037_WYG_001-10b"/>
危言諸中貴語塞已而詔下正德中蠧政釐革且盡中<lb/>
外加額稱新天子聖人而所革錦衣等諸衞内監局旗<lb/>
校工役為數十四萬八千七百減漕糧百五十三萬二<lb/>
千餘石其中貴義子傳陞乞陞一切恩倖得官者殆盡<lb/>
失職之徒銜廷和切骨入朝有挾白刃恫喝於輿傍者<lb/>
事聞詔以營卒百人為廷和出入衞上御經筵廷和知<lb/>
經筵事修武廟實錄充總裁前是廷和已加特進一品<lb/>
滿九載兼支大學士俸賜勅旌諭至是加左柱國而給<lb/>
<pb n="KR2g0037_WYG_001-11a"/>
事御史交章論王瓊罪狀下詔獄瓊廹則疏訐廷和以<lb/>
自解法司乃當瓊奸黨律論死瓊力自辯得減邊戍而<lb/>
有以為承望者會石珤自禮部尚書掌詹事府改吏部<lb/>
廷和復奏改之掌府使司誥勅於是人或謂廷和太專<lb/>
然廷和以上雖幼沖然英睿不世出益自信以可致天<lb/>
下太平事事有所持諍錢寧江彬雖伏誅而張鋭張忠<lb/>
于經等獄久不决賂於内亦減從戍廷和等疏謂不誅<lb/>
此曹則國法不正公道不明九廟之靈不安萬姓之心<lb/>
<pb n="KR2g0037_WYG_001-11b"/>
不服禍亂之機未息太平之治未臻上乃籍沒其貲産<lb/>
廷和復疏請敬天戒法祖訓隆孝道保聖躬務民義勤<lb/>
學問慎命令明賞罰專委任納諫諍親善人節財用語<lb/>
多剴切皆優詔報可而大禮之議起時興獻王與母妃<lb/>
名號猶未定上欲有所加隆召廷和等從容賜茶慰論<lb/>
而廷和持以為上當後孝宗稱孝宗曰皇考而獻王為<lb/>
皇叔考爵曰興國太王母妃曰興國太妃而別立益王<lb/>
之次子崇仁王為興王奉獻王祀禮部因之以請上弗<lb/>
<pb n="KR2g0037_WYG_001-12a"/>
悦而進士張璁有所窺見遂上疏言上宜考獻王母蔣<lb/>
妃皆崇以帝后號且持繼統不繼嗣之説甚晰語見璁<lb/>
傳自是廷和每召對上必温㫖諭之而持不可者三封<lb/>
還御批者四前後執奏幾三十疏上益忽忽有所恨而<lb/>
左右得乘間言廷和恣無人臣禮言官史道曹嘉等亦<lb/>
遂論劾廷和上雖為之薄謫以安之而意内移矣尋修<lb/>
定冊功封廷和及蔣冕毛紀各伯爵歲禄千石固辭改<lb/>
廕錦衣衞指揮使復辭上以賞太輕加廕四品京職各<lb/>
<pb n="KR2g0037_WYG_001-12b"/>
世襲復辭而㑹廷和滿四考超拜太傅復四辭而止特<lb/>
賜勅旌異錫宴於禮部九卿皆與焉時上頗留意齋醮<lb/>
廷和力言其不可引梁武宋徽為喻優㫖報納時江左<lb/>
比歲不登而中貴人以御衣請遣官之蘇杭二府督織<lb/>
造工部及給事御史言之皆不聽而趣内閣撰勅廷和<lb/>
等不奉命因極言民困財竭請毋遣官上仍趣撰勅且<lb/>
戒以不得凟擾執拗廷和因力辯其非凟擾執拗且謂<lb/>
臣等與舉朝大臣言官言之不聽而獨二三邪佞之言<lb/>
<pb n="KR2g0037_WYG_001-13a"/>
是聽陛下獨能與二三邪佞共治祖宗天下哉且陛下<lb/>
以織造為累朝舊例不知洪武以來何嘗有之其創自<lb/>
成化𢎞治始耳憲孝二聖恤民節財美政非一陛下不<lb/>
之法而獨法其不美者何也即位一詔中官之倖路絀<lb/>
塞殆盡天下方傳誦聖德而今忽有此何以取信因請<lb/>
究擬㫖者上為謝不審俾戒所遣官毋縱肆而己不能<lb/>
止也廷和故已累疏乞休其後請益力而又以持稱考<lb/>
獻帝議不合疏辭露不平上責以因辭歸咎非大臣道<lb/>
<pb n="KR2g0037_WYG_001-13b"/>
然猶賜之璽書續輿廩郵䕶如例申前蔭子錦衣衞指<lb/>
揮使之命給事御史請留廷和皆不報而蔣冕代<lb/>
蔣冕字升之廣西之全州人十四應鄉薦又十年而成<lb/>
進士改翰林院庶吉士授編修遷侍讀改右中允進左<lb/>
春坊左諭德兼侍讀以母憂歸還為侍讀學士進詹事<lb/>
府少詹事仍兼侍讀學士遷吏部右侍郎轉左侍郎為<lb/>
禮部尚書改掌詹事府入東閣理誥勑進兼文淵閣大<lb/>
學士加太子太傅武英殿大學士滿三載授光禄大夫<lb/>
<pb n="KR2g0037_WYG_001-14a"/>
柱國尋進加少傅太子太傅户部尚書謹身殿大學士<lb/>
冕在翰林久最名有學行清修自好而無所見其入内<lb/>
閣值上多出巡幸留連塞外不肯還京師冕與楊廷和<lb/>
梁儲毛紀疏請前後以十數皆不聽冕乃自為疏上之<lb/>
其言尤危切上不之省亦弗罪也既南征冕與梁儲扈<lb/>
從以時請迴鑾上所縱倡樂遊讌雖不能諫止亦不肯<lb/>
依阿而是時中貴人永忠與都督彬泰挾上寵勢張甚<lb/>
然不能親疎冕以是望實頗歸重而上屬疾崩冕與廷<lb/>
<pb n="KR2g0037_WYG_001-14b"/>
和合謀捕江彬與商略詔草有社稷功世宗自興來論<lb/>
封伯爵與廷和埒力辭至五乃改廕錦衣指揮同知及<lb/>
五品京職皆世襲復辭冕故推重廷和既相得懽甚而<lb/>
冕尤耿介抗顔執諍侃侃大臣體而兵部右侍郎吳廷<lb/>
舉者其鄉里同年至厚也有所建白而冕迂之遽上章<lb/>
謂冕在先朝不能格君心不稱輔導冕恚甚因盡暴白<lb/>
其所上疏而謂廷舉挾睚眦詆訶故舊斥之南人兩病<lb/>
其隘然廷舉更累進秩冕弗問也其所持追崇興王禮<lb/>
<pb n="KR2g0037_WYG_001-15a"/>
既雅與廷和合而朝議因之廷和罷而前遣中官織造<lb/>
尚未具草冕卒不肯具草上責之引咎而已因移病不<lb/>
出上優詔强起之再三廼出時上欲崇獻王及母妃得<lb/>
張璁桂萼等疏益决雖勉稱本生父母欲立廟於奉先<lb/>
殿側禮部議不合則罷其尚書汪俊以怖冕冕既與同<lb/>
官力諍復獨疏言其不可因乞休優詔不允乃降詔本<lb/>
生皇考曰恭穆獻皇帝本生母曰章聖皇太后冕益不<lb/>
自得復上疏乞不與議立廟而以骸骨歸上責之然猶<lb/>
<pb n="KR2g0037_WYG_001-15b"/>
備大臣禮畧如廷和而錄一子錦衣衞指揮同知給事<lb/>
御史請留冕皆不報而毛紀代冕之去距其代廷和兩<lb/>
閲月耳<lb/>
毛紀字維之萊州掖人也少惇敏好學二十四舉山東<lb/>
鄉試第一明年成進士改翰林院庶吉士授檢討滿九<lb/>
載進修撰充經筵講官俄侍東宫講讀修大明會典成<lb/>
遷侍讀皇太子即位進左春坊左諭德丁父憂歸服除<lb/>
中貴人瑾恨之奪左諭德復為侍讀孝廟實錄成進侍<lb/>
<pb n="KR2g0037_WYG_001-16a"/>
講學士尋為學士權户部右侍郎遷禮部左侍郎母憂<lb/>
歸服除改吏部左侍郎進禮部尚書遣中貴人使西域<lb/>
齎畨僧供紀力爭之不報亡何兼翰林院學士掌詹事<lb/>
府入東閣理誥勅賜玉帶蟒衣尋兼東閣大學士直文<lb/>
淵閣預機務無何加太子太保兼文淵閣大學士上以<lb/>
宸濠反欲親征紀與楊廷和等泣請留不得遂同廷和<lb/>
居守滿三載進少保户部尚書武英殿大學士階光禄<lb/>
大夫勲柱國上晏駕紀與廷和等合筴迎興世子及捕<lb/>
<pb n="KR2g0037_WYG_001-16b"/>
誅江彬等興世子即位與蔣冕俱同知經筵事充武廟<lb/>
實錄總裁論功與廷和冕俱賜封伯爵力辭改文武蔭<lb/>
襲如冕復辭會冕歸而紀以一品六載滿改吏部尚書<lb/>
謹身殿大學士時追崇興獻帝勅諭甫下而上復入桂<lb/>
萼張璁等言驟遷其官而下禮部議稱孝宗為皇伯考<lb/>
獻帝為皇考與聖母俱去本生字禮部執奏不聽令具<lb/>
儀聞於是詹事府翰林院給事御史部屬百餘人各上<lb/>
疏爭之上怒甚逮為首者下詔獄紀乃與大學士石珤<lb/>
<pb n="KR2g0037_WYG_001-17a"/>
復伸其說報聞於是紀移疾乞休優詔留之而當上聖<lb/>
母冊時大臣多不至者上益怒會紀扶病入朝而有㫖<lb/>
捕繫言事諸臣他待罪闕門者尚衆人情洶洶紀乃上<lb/>
疏請乞少霽天威急收人心上使司禮監諭數紀朋奸<lb/>
背君紀自辯且乞休益力上乃責而許之其恩禮猶視<lb/>
蔣冕紀之代蔣冕亦僅三月而廷和子翰林修撰慎以<lb/>
倡其僚寀伏闕慟哭杖之數十幾死謫戍雲南之永昌<lb/>
又三載璁萼益貴用事所撰述明倫大典成下詔罪狀<lb/>
<pb n="KR2g0037_WYG_001-17b"/>
廷和謂自詭門生天子定策國老法當僇市姑削職為<lb/>
民蔣冕毛紀俱冠帶閒住明年廷和卒又三年冕卒皆<lb/>
年七十修撰慎數更赦不得歸而其家亦無敢以恤典<lb/>
請者獨毛紀老無恙援恩詔得復官上亦且忘之年八<lb/>
十命撫按官即家以幣彩牢醴慰勞又三年而卒贈太<lb/>
保諡文簡廷和紀有子多貴顯而冕無子皆廉靜不茍<lb/>
取久之家悉貧隆慶初褒隆持正大臣特贈廷和太保<lb/>
諡文忠冕少師諡文定而慎竟老死荒徼亦得贈光禄<lb/>
<pb n="KR2g0037_WYG_001-18a"/>
少卿<lb/>
費宏字子充廣信之鉛山人少温茂有才識能文章二<lb/>
十舉進士第一授翰林院修撰預修憲宗實録埀成而<lb/>
以疾請告其長謂宏不小需俟恩命耶宏謝曰疾安能<lb/>
需也遂歸而史成僅有金帛賚病已守故官選侍皇太<lb/>
子改左春坊左贊善連丁父母憂歸服除以裁纂通鑑<lb/>
召滿九載拜左諭德兼翰林侍講皇太子即位推恩進<lb/>
太常少卿兼侍讀預修孝廟實録仍充經筵日講遷禮<lb/>
<pb n="KR2g0037_WYG_001-18b"/>
部右侍郎轉左侍郎久之進尚書日講如故賜玉帶蟒<lb/>
衣時逆瑾專於諸部事多所更創既誅而矯之宏於禮<lb/>
部功為多尋兼文淵閣大學士預機務中原羣盜平錄<lb/>
一子錦衣衛千户辭乃進加太子太保武英殿大學士<lb/>
尋改兼户部尚書時瑾死而錦衣帥錢寧暴貴用事幾<lb/>
如瑾會得贈三代夜使其私人以白金重綵餽宏宏卻<lb/>
之再修它珍餽又卻之以是慚恚而寧王宸濠欲復其<lb/>
所削䕶衛行萬金錢寧而謂宏其鄰壤人也時宏從弟<lb/>
<pb n="KR2g0037_WYG_001-19a"/>
寀為翰林編修乃托寀行千金宏寀却之而以語宏宏<lb/>
入内閣颺言曰徧京師皆寧王金矣且彼王者虎也而<lb/>
授之翼可乎予䕶衛不便已而王疏下兵部時兵部尚<lb/>
書陸完故善王又以錢寧屬之故朝與宏遇宏曰䕶衞<lb/>
再削矣不可復也尚書曰如祖訓何宏正色曰公自為<lb/>
之吾不與知也尋詔子寧王䕶衛於是錢寧與王合而<lb/>
怨宏居兩月餘忽中㫖詰宏以浮漫事宏乃引咎乞休<lb/>
遂并編修寀皆罷寧使騎尾宏至臨清焚其副舟頃刻<lb/>
<pb n="KR2g0037_WYG_001-19b"/>
燼宏歸而里居不入城府其族子與鄉之豪姓爭地相<lb/>
讐豪至南昌訴之臺使者不行寧王乃要而授以指俾<lb/>
入京上章誣宏它罪下臺臺之長彭澤詰豪而斥之寧<lb/>
王益愧憤使其私人佐豪相率掘宏墳墓毁其家宏走<lb/>
之郡自繫獄僅得免臺為捕豪寘理而亡何寧王竟以<lb/>
反滅錢寧亦坐交通誅於是中外爭薦宏亡慮十餘上<lb/>
世宗之初即位使使馳傳徵宏入輔陛見慰喻再三賜<lb/>
玉帶蟒衣進少保時論翊戴功廷和冕紀皆擬封伯爵<lb/>
<pb n="KR2g0037_WYG_001-20a"/>
而宏世官錦衣衛指揮僉事固辭改廕正千户及七品<lb/>
文職復辭宏始以忠節著及再召用天下想望風采而<lb/>
會大禮議起宏頗測知上意所嚮凡廷和等三臣所持<lb/>
議雖預名其間不復為特疏石珤最晚入然亦有特疏<lb/>
而上遂心德宏議禮之臣桂萼張璁輩亡所修怨矣毛<lb/>
紀歸宏遂代之尋進吏部尚書謹身殿大學士孝宗實<lb/>
錄成宏以總裁進少師兼太子太師時故輔臣楊一清<lb/>
由邊大帥召還前已久為少傅宏故超二等為少師遂<lb/>
<pb n="KR2g0037_WYG_001-20b"/>
居一清上又以獻皇帝實錄成進華葢殿大學士支正<lb/>
一品俸萼璁雖以當上心驟貴而翰林諸臣皆賤之不<lb/>
欲與共功名宏亦不能異也以故萼璁為詹事兼學士<lb/>
而兩修實錄經筵日講主鄉試敎習庶吉士皆抑弗得<lb/>
與具員而已萼璁以是復恨宏甚於恨楊廷和而是時<lb/>
上頗好賦詩往往假宏潤色賞賜隆渥至為御平臺召<lb/>
對手歌一章賜之復命輯倡和詩集署其官曰内閣掌<lb/>
參機政輔導首臣一時以為榮而萼璁聞之不善也萼<lb/>
<pb n="KR2g0037_WYG_001-21a"/>
至上言詩文小技非聖學所急宏不當以此希恩寵報<lb/>
聞於是萼璁前後數上疏攻宏大有所誹詆宏亦自辯<lb/>
因乞歸上温㫖慰留而已不以咎萼等於是萼等益橫<lb/>
其所以攻宏甚口宏亦不能抗而是時諸閣臣獨石珤<lb/>
諤諤數以持議忤㫖錦衣衞革職百户王邦竒窺其端<lb/>
乃追論故輔臣楊廷和等誤甘肅邊事而宏與石珤為<lb/>
之黨既事白乞休上乃許之俾馳驛歸而大臣致仕恩<lb/>
澤皆弗予石珤疏辭小戇上不悦遂不得馳驛歸而卒<lb/>
<pb n="KR2g0037_WYG_001-21b"/>
宏性寛和與物無競又以引進僚屬而抑萼璁等諸後<lb/>
進皆悦之時時念宏不忘家居者凡八年而張璁已更<lb/>
名孚敬居首揆矣久而移病乞骸骨上許之乃使行人<lb/>
奉璽書即家起宏宏遂星馳入止朝房上即遣中使勞<lb/>
以上尊御饌詢及時政既入對賜金幣且諭之曰別卿<lb/>
久矣喜再見卿卿猶康健宜盡心輔導以稱塞朕意自<lb/>
是顧問益周切上在位久明天下事嘗與宏論羣臣才<lb/>
行皆當宏輔政之二月所而以勞瘁疾驟𤼵一夕而卒<lb/>
<pb n="KR2g0037_WYG_001-22a"/>
年六十有八上為咨嗟久之予祭及葬賻賜加等贈太<lb/>
保諡文憲寀後亦至少保禮部尚書為上所寵信當宏<lb/>
之再相也寀為春坊贊善從子懋中進士及第授編修<lb/>
而子懋賢改庶吉士一時罕與之比<lb/>
楊一清字應寧其先世為雲南之安寧州人父景以化<lb/>
州同知致仕㩦之居巴陵少而穎敏能屬文有司以竒<lb/>
童薦為翰林秀才憲廟俾内閣擇師敎之與李東陽前<lb/>
後登庶子黎淳門十四鄉試高等即以經術為人師十<lb/>
<pb n="KR2g0037_WYG_001-22b"/>
八成進士明年父喪解官卜葬於京口遂家焉定為丹<lb/>
徒人服除授中書舍人職務清簡弟子日益進諸經一<lb/>
清指授者皆去取高第為大官顯名朝廷久之遷山西<lb/>
按察僉事調學校乃力祛宿弊杜請托一切以嚴繩之<lb/>
士大夫始有譁者久而服其明丁母憂歸服除改提調<lb/>
陜西學校尋進副使一清乃益自振勵創正學書院選<lb/>
英儁其中而躬自敎督之所識拔李夢陽以文學名天<lb/>
下而狀元康海吕柟與名士馬理張璿輩皆與焉一清<lb/>
<pb n="KR2g0037_WYG_001-23a"/>
貌寢而佻顧資警敏甚能為詩文與書多慕效李東陽<lb/>
其工力不如也好談王霸經世大略材亦足發之籠罩<lb/>
豪傑以起聲譽遂入為太常寺少卿進南京太常寺卿<lb/>
遷都察院左副都御史督理陜西馬政西番故饒馬而<lb/>
仰給中國茶飲以去其羶酪疾於是高帝著為令以蜀<lb/>
茶易番馬資軍中用久而寖弛茶多闌出為奸人利而<lb/>
番馬不時至一清乃請重行太僕苑馬之官而嚴私通<lb/>
禁盡籠茶利於官以服致諸番番馬大集而屯牧之政<lb/>
<pb n="KR2g0037_WYG_001-23b"/>
修軍用亦漸足時李東陽在内閣而劉大夏長兵部皆<lb/>
善一清而材之會北人入境陜議遣將大夏言兵難隃<lb/>
度即遣將以不時往而一清在彼可用也遂改巡撫陜<lb/>
西兼經略邊務一清即選精卒敎演之使軍而創城平<lb/>
難紅古二地以為固原援築垣瀕河以捍靖敵而劾貪<lb/>
庸總兵武安矦鄭宏及不職禆校數人去之尋敵數萬<lb/>
騎入寧夏乘勝直搗固原烽火通於内地時總兵曹雄<lb/>
軍隔絶不相聞一清慮其失策乃從帳下輕騎僅五十<lb/>
<pb n="KR2g0037_WYG_001-24a"/>
趣之衆為一清危請毋往一清不聽乃以晝夜兼行抵<lb/>
曹雄軍為之節度而張疑兵以脅之遂移犯隆德有一<lb/>
清所下火炮夜𤼵之響應山谷間敵見以為大兵至遁<lb/>
出塞所傷殺少大夏乃請設都御史總制陜西延綏甘<lb/>
肅寧夏軍務開府固原而一清為之尋進右都御史一<lb/>
清乃具疏極陳戰守之策請修濬墻塹以固邊防增設<lb/>
衞所以壯邊戍經理寧夏以安内附整戢韋州以遏外<lb/>
侵俱報可一清往來諸鎮所至急于足兵食嚴營陣選<lb/>
<pb n="KR2g0037_WYG_001-24b"/>
將習射每按部旌旗戈甲耀原野士飽馬騰懽呼動地<lb/>
敵聞俱逺徙不敢入侵而一清首所急者謂河套即古<lb/>
朔方地唐張仁愿築三受降城自是無寇警今因險而<lb/>
墻之聨絡相應可制虜而障全陜於數百里外廷議以<lb/>
為善於是大𤼵帑金數十萬使一清治築墻工未竟而<lb/>
中貴人瑾有所望之一清不肯應以是移疾歸其成者<lb/>
在要害間僅四十里邊人倚以重而瑾再入讒語以一<lb/>
清冒破邊費逮之下錦衣詔獄一清迫不能無居間瑾<lb/>
<pb n="KR2g0037_WYG_001-25a"/>
而東陽偕其寮王鏊言之朝事乃解仍致仕歸一清即<lb/>
京口治私第得唐許刺史丁卯橋故地而圃之以詩奕<lb/>
飲酒自娛而名聲益盛安化王寘鐇反寧夏詔起一清<lb/>
提督軍務與總兵官涇陽伯神英西討而中貴人張永<lb/>
監其軍甫入關而一清故部將仇鉞時亦從安化王劫<lb/>
而事之已乘間捕執之悉誅縛其首逆何錦周昂等一<lb/>
清馳之鎮宣布德意有所操舍而張永旋亦馳至時號<lb/>
令機宜皆出永永雖尊貴甚然亦能檢束其下不為騷<lb/>
<pb n="KR2g0037_WYG_001-25b"/>
擾見一清而竒之一清亦深自結納兩人相得懽甚永<lb/>
與中貴人瑾故侍東宫至貴而爭寵不肯為之下時頒<lb/>
賞諸部曲百餘人人百金獨不及瑾之姻族一人一清<lb/>
固勸之乃亦賞如例而謂一清曰公不知耳吾何畏瑾<lb/>
哉一清曰固也今權臣内而大將外公誠貴天子誠重<lb/>
公能保不從中變乎永曰然則奈何一清曰公宜亟歸<lb/>
歸而乘天子之見嚮聲瑾罪而誅之此萬世一時也永<lb/>
悟歸而悉𤼵瑾反謀其疏出諸袖皆一清草也上為之<lb/>
<pb n="KR2g0037_WYG_001-26a"/>
誅瑾而進永柄司理永以是德一清而一清視陜師之<lb/>
未幾其吏士皆大悦驛召還拜户部尚書以功加太子<lb/>
少保賜金幣尋改吏部一清於時政最稱為通練而性<lb/>
濶大不甚飾邊幅愛樂賢士大夫與共功名朝有所知<lb/>
夕即登薦以是桃李徧天下嘗再帥關中麾下自偏禆<lb/>
起而為大將封矦佩印者累累然亦不絶饋謝有所入<lb/>
即關通貴勢周遺交故立散之人時大盜起躪中原殆<lb/>
遍一清疏請命將調兵前後凡數上皆賜褒允而司禮<lb/>
<pb n="KR2g0037_WYG_001-26b"/>
貴人永時時密叩一清計為進止機宜有所傳㫖皆與<lb/>
兵法合中外頗稱永以是益心德一清盜平加少保太<lb/>
子太保廕子錦衣百户再以推内閣不用用一清之門<lb/>
人尚書靳貴而進一清少傅太子太傅時御史孟洋張<lb/>
樸劉天和王廷相成文給事中竇明以言事及與鎮守<lb/>
中貴人交惡繫詔獄一清屢上書請寛之上不能盡用<lb/>
亦不忤也給事中王昂論選法弊於一清有所指摘上<lb/>
為謫昂一清亦請寛之優㫖報聞中貴人谷大用陸誾<lb/>
<pb n="KR2g0037_WYG_001-27a"/>
欲援張永例封其兄弟伯爵一清疏止之不聽乾清宫<lb/>
災詔求直言一清疏謂祖宗日昧爽視朝今累數月而<lb/>
一朝或日昃而始出祖宗四時廟享必親莅事今但聞<lb/>
遣官行禮祖宗深居禁中夜宿寢殿今出無定期止無<lb/>
常所至於番僧諸種豈宜置之宫闈邊兵逺戍豈宜雜<lb/>
之肘腋因引疾乞歸上為慰留而已亦無所更正義子<lb/>
錢寧故善一清而中貴人永為之主一清得拜武英殿<lb/>
大學士直内閣永尋得罪罷而錢寧忽中何人間而怨<lb/>
<pb n="KR2g0037_WYG_001-27b"/>
一清一清盛置酒禮之且用幣甫得解而會有災異一<lb/>
清乃自劾因極陳時政得失中有狂言可以惑聖聽匹<lb/>
夫得以搖國是禁廷雜介胄之夫京師無藩籬之托上<lb/>
弗省而寧與江彬輩聞之不善也於是使所私優人臧<lb/>
賢輩於上前為蜚語刺譏一清俄而有故諸生朱大周<lb/>
奏訐一清陰私事其辭甚醜乃力請骸骨歸上賜勅諭<lb/>
襃累百言給夫廩如例一清歸其客日益進當時目一<lb/>
清為智囊所摹畫朝事與自全筴隃度無爽臺司郡邑<lb/>
<pb n="KR2g0037_WYG_001-28a"/>
造問無虚月而一清之居間屬請亦如之然不必盡私<lb/>
已會武宗南征至京口欲巡行江浙幸其第為樂飲者<lb/>
兩晝夜賡詠篇什以十數一清從容風止上得不為江<lb/>
浙行而所損進金帛不貲上幾欲特用之會晏駕乃止<lb/>
世宗嗣大位羣臣爭上言一清可大用至有比之姚崇<lb/>
者乃詔遣官錫金幣存問且諭以宣召期趣使有言一<lb/>
清陳謝特予一子官中書舍人時大禮議起張璁疏欲<lb/>
考興獻王而母獻王妃一清心知所謂以書予其門人<lb/>
<pb n="KR2g0037_WYG_001-28b"/>
吏部尚書喬宇曰張生此言聖人復起不易矣久之陜<lb/>
西三邊總制闕詔一清以少傅太子太傅改兵部尚書<lb/>
左都御史莅之故相行邊自一清始温詔褒美比之郭<lb/>
子儀所以賞賜有加一清道洛中謁故少師劉健健出<lb/>
見僅一揖曰汝不能甘澹薄而猥為時所餌今日戴兜<lb/>
鍪異日何以復簮冠乎令主上輕吾輩自汝始咄咄入<lb/>
不復顧一清愧而秘之馳之鎮鎮人以一清凡再蒞有<lb/>
恩德而又自台輔起將士皆自飭勵旌旗壁壘色彩為<lb/>
<pb n="KR2g0037_WYG_001-29a"/>
新而漸以老不能大隃勝於舊時時有所條請毋不報<lb/>
許居一歲所召入閣而以兵部尚書王憲代復為吏部<lb/>
尚書武英殿大學士既入見加少師而所兼仍太子太<lb/>
傅非故事也亡何獻皇帝實錄成加太子太師謹身殿<lb/>
大學士一清以不預纂修辭不許時費宏少於一清十<lb/>
三歲而位其上張璁等以言禮獲上知而貴猶未極亟<lb/>
攻宏且欲推一清以見故助禮德而上亦心重一清宏<lb/>
既逐一清代之乃薦起𢎞治間故相謝遷居首遷耆宿<lb/>
<pb n="KR2g0037_WYG_001-29b"/>
於望實皆重而官猶未極時一清去陜二載餘矣陜有<lb/>
馘敵功大帥王憲僅加太子太保而一清峻加特進左<lb/>
柱國華葢殿大學士遷至遂位一清下不能有所設施<lb/>
嘿嘿遂乞歸一清既以敏練見知而璁等復推轂上益<lb/>
重之賜御書和章及金幣牢醴無虚日一清所言邊事<lb/>
國計大小上悉傾聽而獨欲寛藩戚不為京朝官例自<lb/>
正德中已言之至是復伸其説而有司徇故典莫敢從<lb/>
也然一清自是頗作好而私其所親門生故吏其納賄<lb/>
<pb n="KR2g0037_WYG_001-30a"/>
亦不訾上嘗賜一清銀印記二曰耆德忠正曰繩愆糾<lb/>
繆是歲也張璁亦入閣而先被賜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0037_WYG_001-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉靖以來首輔傳巻一<lb/>
</p>
<p>
</p>
  </div>
</body>
</text>
</TEI>
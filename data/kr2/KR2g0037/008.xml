<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嘉靖以來首輔傳巻八</head>
    <p>
<pb n="KR2g0037_WYG_008-1a"/>
欽定四庫全書<lb/>
　嘉靖以來首輔傳巻八　　明　王世貞　撰<lb/>
申時行字汝黙蘇之吳縣人舉進士第一人爲翰林院<lb/>
修撰初從外家姓爲徐久而後復之時行美姿容秀目<lb/>
疎眉性温茂有體韻而不促愜能詩文善筆札見者無<lb/>
不親重之初以丁父憂歸家貧時時居間有司又稍從<lb/>
狎邪游既服除補官與同年王錫爵善錫爵數規之始<lb/>
稍樹立不茍取與久之副順天試事遷左春坊左中允<lb/>
<pb n="KR2g0037_WYG_008-1b"/>
兼編脩選充經筵日講官進左春坊左諭德兼侍讀預<lb/>
修世穆兩廟實錄尋專爲穆廟副總裁進左庶子掌翰<lb/>
林院事穆錄成進詹事府少詹事兼侍讀學士以久次<lb/>
轉詹事再遷禮部右侍郎改吏部兼學士世錄成加太<lb/>
子賓客食二品俸時行以文字受知居正又藴藉不輕<lb/>
崖異居正愈安之且念權寵盛多樹敵欲拔一二後進<lb/>
爲之繼而得時行既入閣與四維皆自昵於居正談笑<lb/>
無間居正當行上及兩宫賜道里費爲白金者合千三<lb/>
<pb n="KR2g0037_WYG_008-2a"/>
百兩綵幣十六有副既辭朝復請見於平臺上撫諭之<lb/>
曰朕不能捨先生恐重傷先生懷是以忍而允所請雖<lb/>
然國家事重朕將何所依居正乃勸上以大婚之後宜<lb/>
撙節愛養留心萬幾因伏地而哭上亦爲之哽咽墮淚<lb/>
爲居正奏辭慈寧宫皇太后復以銀八寶六十兩賜之<lb/>
所以慰諭有加出國門遣司禮中貴張宏供帳郊外以<lb/>
餞百官皆班送於是所經由有司飭厨傳治道路然意<lb/>
居正奔喪叅用凶禮則飭白羅傘幔執事輿臺胥史之<lb/>
<pb n="KR2g0037_WYG_008-2b"/>
徒皆具素服以俟而居正以邊將所饋遺兵器羅列禁<lb/>
衞千兵百騎前後部鼓吹光彩耀日於是復皇恐相率<lb/>
易繒彩一新費復不訾前是居正父初死巡撫都御史<lb/>
陳瑞癸丑所取士也馳至江陵乘幔輿以謁入門從者<lb/>
易白服畢解紗帽出麻冕於袖而戴之巳改加絰伏哭<lb/>
盡哀畢則請見太夫人太夫人不出跪於庭良久太夫<lb/>
人出復伏哭前謁致慰乃坐太夫人傍有小閹侍居正<lb/>
所私畱以役者也太夫人睨而謂陳君幸一眄睞之瑞<lb/>
<pb n="KR2g0037_WYG_008-3a"/>
拱立揖閹曰陳瑞安能爲公公重如公公乃能重陳瑞<lb/>
耳公公者中貴之尊稱臧獲見而呼者也太夫人亦爲<lb/>
之啓顔至是陳瑞已遷刑部右侍郎復與鄖陽都御史<lb/>
徐學詩及司道守令㑹葬所以賻遺不可勝計光彩傾<lb/>
遠邇時有同年御史于業者罷久矣而與居正故善會<lb/>
葬至墓所自詭工堪輿言密語居正吾相地多毋踰於<lb/>
此者是且有天子氣居正懼掩耳孔而趣之去既畢葬<lb/>
且還朝而兵備憲臣與分守閫帥約請居正閱撡用大<lb/>
<pb n="KR2g0037_WYG_008-3b"/>
帥禮居正欣然許之改服上所賜蟒繡以御禮成大出<lb/>
其金帛勞賜加等時遼東續奏大㨗上復歸功居正使<lb/>
使馳諭俾定爵賞居正爲條列以聞而大學士吕調陽<lb/>
内慙堅卧乞休矣居正疏以母老不能冒炎暑請俟秋<lb/>
凉而後上道於是内閣兩都部院卿寺給事御史俱上<lb/>
章請取居正亟還朝上遣錦衣衞指揮翟汝敬馳傳往<lb/>
迎爲日以俟汝敬陛辭錫之白金綵幣而令中貴人侍<lb/>
太夫人以秋日取江路真州上汝敬至居正就道先具<lb/>
<pb n="KR2g0037_WYG_008-4a"/>
疏聞而撫按諸臣各馳報矣上皆有優㫖而前是所經<lb/>
由藩臬守巡迓而跪者十之五六居正意未慊檄使持<lb/>
庭叅吏部尚書禮至是無不長跪者臺使越界趨迎畢<lb/>
即身爲前驅約束吏卒干陬飭厨傳居正所坐歩輿則<lb/>
真定守錢普所創以供奉者前爲重軒後爲寢室以便<lb/>
偃息傍翼兩廡廡各一童子立而左右侍爲揮箑炷香<lb/>
凡用卒三十二舁之始所過州邑郵牙盤上食水陸過<lb/>
百品居正猶以爲無下箸處而真定守無錫人獨能爲<lb/>
<pb n="KR2g0037_WYG_008-4b"/>
吳饌居正甘之曰吾行路至此僅得一飽餐此語聞于<lb/>
是吳中之善爲庖者召募殆盡皆得善價以歸道經長<lb/>
沙襄王出候折東要居正宴故事人臣雖貴極公侯謁<lb/>
王執臣禮居正不欲執臣禮辭不入王强而後可于是<lb/>
直入至便殿具賓主而出王者之有北面自襄王始過<lb/>
南陽唐王亦如之諸撫臣爭競以異禮待居正而獨保<lb/>
定之孟重爲甚雖同事者亦羞稱之居正入則孟重以<lb/>
兵部侍郎超佐京營大帥矣居正既過良鄉抵郊外詔<lb/>
<pb n="KR2g0037_WYG_008-5a"/>
遣司禮中貴何進宴勞於真定寺口諭先生以午入即<lb/>
召見平臺以未入則質明見而兩宫亦各遣大璫李竒<lb/>
李用宣諭賜八寳金釘障扇御膳餅果醪醴百僚復班<lb/>
迎以次日質明宣㫖召見於平臺慰勞<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>篤且訊以途<lb/>
路所見歳計物情與北軍衰敗之狀良久予假十日而<lb/>
後入閣仍賜白金百兩綵幣六有副新鈔三千貫雙羊<lb/>
上尊御膳因引見兩宫當居正之歸日而御史趙應元<lb/>
以候代襄陽不及㑹葬既得代而中悔恐獲罪于居正<lb/>
<pb n="KR2g0037_WYG_008-5b"/>
上書移病歸前是有㫖御史在外不得輕移病非撫臣<lb/>
爲代請而移病者都察院宻察以聞然亦視爲故常莫<lb/>
有舉行者而居正之門客僉都御史王篆時佐院要脅<lb/>
其長陳炌使論應元時吕調陽以疾在告不出而張四<lb/>
維等擬㫖特斥應元爲民中外知其自咸懣懣而戸部<lb/>
員外郎王用汲遂劾炌以非法陷應元阿輔權臣應元<lb/>
不當罷且謂星變而考察所懲抑者皆居正所不喜宜<lb/>
斥炌而留應元其詞甚峻詔奪用汲官亦爲民居正既<lb/>
<pb n="KR2g0037_WYG_008-6a"/>
見用汲疏怒甚畫其事謂臣賦性愚戅不能委曲徇人<lb/>
凡所指辯注施一槩之法法所當加親故不宥才有可<lb/>
用疎遠不遺又務綜覈名實搜剔隱姦推抑浮競以是<lb/>
大不便于小人而傾危躁進之士遊俠失志之徒又從<lb/>
而鼓煽其間相與慫慂攛嗾冒險釣奇以覬幸於後日<lb/>
爲攫取富貴之計蓄意積慮有間輒發故向者劉臺爲<lb/>
專權之論今日用汲造阿附之言夫專權阿附者人主<lb/>
之所深疑也日浸月潤鑠金銷骨小則使臣冒大嫌而<lb/>
<pb n="KR2g0037_WYG_008-6b"/>
不自安大則使臣中奇禍而不自保明主左右既無親<lb/>
信重臣孤立於上然後呼朋引類藉勢秉權恣其所欲<lb/>
爲紛更變亂不至於傾覆國家不已此孔子所以惡利<lb/>
口大舜所以疾讒言也臣日夜念之憂心悄悄故敢不<lb/>
避煩凟一腔之忠披瀝聖明之前遂以明告天下之人<lb/>
臣是顧命大臣義以死報國雖赴湯火皆所不避况於<lb/>
毁譽得喪之間皇上不用臣則已必欲用臣臣必不能<lb/>
枉已以徇人必不能違道以干譽臺省紀綱必欲振肅<lb/>
<pb n="KR2g0037_WYG_008-7a"/>
朝廷法令必欲奉行姦宄之人必不姑息以撓三尺之<lb/>
公險造之徒必不敢引進以壞國家之事如有揑造浮<lb/>
言欲以熒惑上聽紊亂朝政者必舉祖宗之法請於皇<lb/>
上而明正其罪此臣之所以報先帝而忠於皇上之職<lb/>
分也優詔褒美居正累百餘言戒飭言者然居正意欲<lb/>
逮治用汲而以四維等輕之遂厲色而待一語不接握<lb/>
筆縱横了無顧盼咸捧手受成而已及秋而魏朝奉太<lb/>
夫人所經由滸歩皆設席屋張綵幔徐州兵備副使林<lb/>
<pb n="KR2g0037_WYG_008-7b"/>
紹至身雜挽船卒中爲之導䕶遠邇奔趨將抵京上遣<lb/>
司禮中貴李佑郊迎與魏相結騎隊鳴鼓角列旌幟横<lb/>
穿御道而過觀者如堵上復遣中貴人賜金纍絲珍珠<lb/>
青紅寳石首飾雜色繡蟒帛羅凡四襲白金百兩而兩<lb/>
宫之賜尤有加所以慰諭居正母子幾用家人禮居正<lb/>
乃妝綺繡奇器寶玩以進上及慈寧宫所費頗鉅而錦<lb/>
衣緹帥劉守有史繼書皆受役如奴客爲之収歛織作<lb/>
矣高拱之逐其自出居正而有王大臣獄居正復與發<lb/>
<pb n="KR2g0037_WYG_008-8a"/>
而旋救之拱既内恨刺骨而畏其權與文深又不能不<lb/>
外示感居正始歸葬道新鄭拱已病若痱故爲篤状輿<lb/>
詣居正撫之乃大哭謝謂徃者幾死馮璫手雖賴公活<lb/>
而璫意尚未已柰何居正笑曰璫念不至此且有我在<lb/>
無憂也居正歸而拱意其不即召使使賄太后父武清<lb/>
伯謀代之武清伯納其賄不得間居正既入而知之誚<lb/>
讓良苦拱既失賄而知其泄憂懣發疾死居正爲請於<lb/>
上復其官予之祭葬之半而殷士儋歸厯城其家親戚<lb/>
<pb n="KR2g0037_WYG_008-8b"/>
爲閣中掾與故裕邸中貴人善謀乘居正歸而用士儋<lb/>
居正知復切責此掾怖而不能答數日死馮保有所私<lb/>
門下筆札人徐爵居正爲擢用之至錦衣指揮同知署<lb/>
南鎮撫又使其蒼頭游七與結爲兄弟居正有所使游<lb/>
七入以告徐爵爵以達馮保有所謀亦如之或曰上之<lb/>
奬慰居正詔㫖皆爵草也游七亦入貲得官勛親文武<lb/>
大臣至翰苑給事御史多與還往通姻好游七具衣冠<lb/>
報謁據上坐爲款宵飲讙呼無間居正固與馮保通關<lb/>
<pb n="KR2g0037_WYG_008-9a"/>
然意忌聞張四維之私結保也恫喝止之四維以是恨<lb/>
居正益甚諳達入貢久而以兵西逼回夷使使之烏思<lb/>
藏迎國師索諾木嘉勒創招提刹以居之索諾木嘉勒投書<lb/>
上居正乞賞而侑以大士像氆氌金剛結居正疏聞且<lb/>
辭上褒稱居正輔理勲猷宣播遐邇逺方咸賓朕得以<lb/>
埀拱受成深用嘉悅勑受之而别爲荅賜時上病疹痊<lb/>
御朝羣臣皆廷賀而居正以持服不與復爲之御平臺<lb/>
以見慰諭有加賜金幣御膳殽蒸上尊上執手使視顔<lb/>
<pb n="KR2g0037_WYG_008-9b"/>
色居正稱賀因勸上慎服食戒色欲上曰聖母日與朕<lb/>
偕動止三宫俱未宣召居正叩頭謝使還閣而後鳴鐘<lb/>
鼓而後見羣臣嘉靖末徐階執政而李春芳在禮部患<lb/>
宗室日藩衍中外數萬人皆仰給縣官國土之入不足<lb/>
以供歳額相計議爲宗藩條例於封襲婚姻子女名數<lb/>
祿賜之屬苛爲之限至是居正條擿其間彼此矛盾前<lb/>
後牴牾或滅削太苛或擬議不定或一事而或予或奪<lb/>
或一令而旋行旋止或事與理舛錯窒礙難行或法與<lb/>
<pb n="KR2g0037_WYG_008-10a"/>
情乖張輕重失當者皆指實言之請下禮部㑹議入會<lb/>
典遵守報可居正于諸藩王賄却不受亦無敢以私干<lb/>
者而禮部尚書潘晟於居正前輩顧爲恭謹其在留都<lb/>
率九卿疏請亟迎居正入朝居正憐而用之而漸知其<lb/>
頗納賂爲藩王道地不悅也微諷言者論去之而超用<lb/>
刑部侍郎徐學謨學謨少亦工文章通曉吏筆而其守<lb/>
荆州能爲民抗持景王侵占沙市適居正爲編修使歸<lb/>
治妻葬學謨禮厚之甚以是心德之居正既貴用事學<lb/>
<pb n="KR2g0037_WYG_008-10b"/>
謨兩遇劾歸居正俱力持起之田間自是凡四起皆不<lb/>
離居正鄉土未乆輒遷自成𢎞後百餘年來禮部尚書<lb/>
必翰林擢嘉靖之初上以席書言大禮當意由他曹特<lb/>
遷言路攻之十餘疏不止學謨自刑部擢亡敢出一語<lb/>
者人謂居正威在世宗上矣而居正始與姻家刑部王<lb/>
之誥之誥自用兵事敭厯中外不盡由居正顯而又數<lb/>
與之爭論以養母歸其所善者即同年李侍郎幼孜嘗<lb/>
爲郡守見辱於儒生居正爲左右之不十載而至八座<lb/>
<pb n="KR2g0037_WYG_008-11a"/>
居正復與之通姻遷工部尚書幼孜無他長以講學博<lb/>
士大夫名每見居正輒語移日多布腹心及廣樹朋黨<lb/>
援引所私而時一進逆耳語以示忠赤而他所爲奪情<lb/>
擅權事未嘗不開端引之出則傾身以交抗直聲者謂<lb/>
吾力言之如相公不聽何殷正茂爲戸部尚書進大珠<lb/>
瑰寶鵝罽以媚居正而得用居正專以罽奉進慈寧爲<lb/>
坐褥或曰上見之知其自居正而不善也幼孜與正茂<lb/>
爭寵而妬數嗾言路論之歸而王篆入吏部其見知愛<lb/>
<pb n="KR2g0037_WYG_008-11b"/>
甚於幼孜數爲居正言幼孜時時在外揚相公之愎諌<lb/>
而已力彌縫之冀爲他日地居正微伺得而悉之幼孜<lb/>
以疾在告居正投一札曰吾憊矣寡助之至親戚叛之<lb/>
柰何幼孜懼遂乞歸而居正弗畱也而以曾省吾代領<lb/>
工部省吾居正所取士也爲人貪而巧媚小有文其撫<lb/>
四川而借軍興乾沒萬計入佐兵部以右都御史掌南<lb/>
院至是代幼孜而居正之門人梁夢龍自薊遼總督入<lb/>
爲兵部尚書其品在下中尤善媚吏部尚書王國光山<lb/>
<pb n="KR2g0037_WYG_008-12a"/>
西人與四維同鄉有連恐居正疑之而篆從傍爲耳目<lb/>
於是六曹咸傾心事居正雖對妻子牀笫無不稱居正<lb/>
賢者其始士大夫之諛以伊周漸謂爲常談不能得居<lb/>
正色喜則進爲五臣又有以稷契臯陶不爲重則直進<lb/>
之舜禹而居正恬然不以爲駭怪至中允高啟愚主試<lb/>
事遂以舜命禹題非必有他意也而諸當事者紛紛目<lb/>
啟愚勸進矣時上漸備六宫太倉所儲金錢多所宣進<lb/>
居正乃因戸部進御覽數目而陳之謂歳每入額皆在<lb/>
<pb n="KR2g0037_WYG_008-12b"/>
其内錙銖畢盡今考萬厯五年歳入四百三十五萬九<lb/>
千四百金而六年所入僅三百五十五萬九千八百餘<lb/>
金則已少八十餘萬金矣五年歳出三百四十九萬四<lb/>
千二百餘金而六年所出乃至三百八十八萬八千四<lb/>
百餘金則已多四十萬餘金質之該部云因諸省責畱<lb/>
蠲免之不時追贓人犯財産之已盡奉㫖請用之屢下<lb/>
是以入數減而出數溢也因憂其不可繼而請上置之<lb/>
座隅時賜省覽量入爲出罷節浮費疏上畱中上復傳<lb/>
<pb n="KR2g0037_WYG_008-13a"/>
㫖工部置錢應用居正亦以利不勝費止之時言官請<lb/>
停蘓松織造不聽居正面爲委曲以請得損數之大半<lb/>
復請停武英殿工及裁省外戚遷官恩數上多曲從之<lb/>
一日上御文華殿居正侍講讀畢而以給事中所上灾<lb/>
傷疏聞之因謂鳳陽及江南諸郡屢無歳而徐宿之間<lb/>
民至屑榆皮而食不急賑之則相聚爲盜賑之切不可<lb/>
緩上曰惟先生所處居正復奏上至仁愛民如子凡請<lb/>
蠲請賑無不賜允而在外諸司往往營私背公剝民罔<lb/>
<pb n="KR2g0037_WYG_008-13b"/>
上非惟不體皇上子惠困窮之德意且不知臣等所以<lb/>
贊皇上之愚忠殊可恨也今給事中傅作舟疏云報災<lb/>
則曰不敢報曰請賑則曰不敢請有何不敢報與請而<lb/>
推調支吾歸怨君上即積榖一事屢奉㫖申飭竟成虛<lb/>
文彼處有自理贓贖未嘗佐公家之急將焉往臣等不<lb/>
勝憤懣竊以爲此輩若遇聖祖不知當處以何法上怒<lb/>
曰審爾何不重處之居正拜領命乃又曰邇來正賦不<lb/>
虧府庫充實皆以考成法行徵解不爽今江南困窮甚<lb/>
<pb n="KR2g0037_WYG_008-14a"/>
矣河南風災畿輔亢旱將來蠲賑恐不容己惟皇上加<lb/>
意撙節于宫中一切用度及服御可省者省之賞賚可<lb/>
裁者裁之至於布施一事尤當禁止與其惠緇黄之流<lb/>
以求福利孰若寛恤百姓全活億兆之命其功德尤大<lb/>
上曰然用度當從省即賞賚亦故事其無所增減居正<lb/>
又曰夫故事者邇年之所偶行遂據以爲口實則非祖<lb/>
宗故事也世宗朝最不爲節而晏駕之後尚餘百餘萬<lb/>
金今歳之所進内帑者百二十萬而隨取隨用常告乏<lb/>
<pb n="KR2g0037_WYG_008-14b"/>
者故事必不爾也願皇上留神上首肯之於是有蠲貸<lb/>
而督責奉行者之㫖肅如矣江南貴豪如華亭金壇上<lb/>
海各恃勢若奸猾巧避匿而不肯完賦者與瀉鹵蠏螺<lb/>
之民錯莫知所辨析居正聞而深恨之以是選擇大吏<lb/>
精悍者嚴行督責賦以時起而民不勝楚朴則相率而<lb/>
歸怨居正國家日益以富閭閻日益以窮然功與罪實<lb/>
相當時會居正服將除而上宣召吏部問期日于是手<lb/>
勑元輔張少師先生忠孝兩全今制服已滿朕心嘉慰<lb/>
<pb n="KR2g0037_WYG_008-15a"/>
特賜白玉帶一圍大紅坐蟒蟠蟒各一襲金壺一把金<lb/>
臺盞一副用示眷念俾朝見後仍御平臺召對以後朝<lb/>
叅經筵俱吉服如舊既對慰諭久之使中貴張宏引見<lb/>
慈慶宫于宫門叩頭仁聖皇太后賜白金文幣尋見慈<lb/>
寧宫禮如慈慶而慈聖皇太后慰奬尤至賜御膳九品<lb/>
金絲壺臺盞金箸白金綵帛葷素甜食十二酒器十瓶<lb/>
使張宏侍宴甫就職而吏部以大婚勑諭請特詔元輔<lb/>
社稷重臣受先帝顧託翊戴朕躬以及大婚弼成治理<lb/>
<pb n="KR2g0037_WYG_008-15b"/>
勛績茂著復加太傅增歳祿百石先錄錦衣千戸問脩<lb/>
爲指揮僉事于南鎮撫理事居正復辭太傅而受其餘<lb/>
尋吏部復舉居正守制歳月爲之請十二年滿加㤙復<lb/>
再辭詔復加慰諭凡百餘言謂卿之所處恩義兩盡足<lb/>
以垂範萬世特允所請以全忠孝大節至于卿之勛勞<lb/>
簡在朕心當别有酬眷時復當會試大學士申時行許<lb/>
國爲主司而居正二子懋脩敬脩與四維之子甲徵皆<lb/>
中式矣居正扈上謁諸陵歸即具疏乞休中云拜手稽<lb/>
<pb n="KR2g0037_WYG_008-16a"/>
首歸政則隱然復子明辟凡再上而天子慰畱懇切最<lb/>
後手書稱慈聖口諭張先生親受先帝付託豈忍言去<lb/>
俟輔爾歳至三十而後商處先生毋復興此念居正乃<lb/>
出而懋脩即狀元及第矣敬脩亦在前列而甲徵次之<lb/>
皆得禮部主事而皆邑邑不樂人爲之語首甲幸有三<lb/>
人云胡靳此二子而懋脩嗣脩俱列史官每出則衆相<lb/>
指而詛或作俚諺書而黏之宫牆門下客至引以相告<lb/>
計得外補王篆與曾省吾益横南北給事御史則傅作<lb/>
<pb n="KR2g0037_WYG_008-16b"/>
舟王蔚秦舜翰李選朱璉錢岱顧爾行爲之牙爪而作<lb/>
舟璉尤恣肆選鄙無恥人所羞而不道者而南京兵部<lb/>
主事趙世卿抗章言時政不便數事皆隂以譏居正之<lb/>
操切居正怒欲譴之吏部尚書王國光爲畫策曰譴之<lb/>
是成其名也且或以動上聽某請爲公任其怨不旬日<lb/>
出爲楚府左長史葢杜其遷轉地也又半歳當大察屬<lb/>
南京吏部都察院去之時尚書何寛與郎中李巳比而<lb/>
併譴司業張位位特以居正聞喪有所刺譏其望實甚<lb/>
<pb n="KR2g0037_WYG_008-17a"/>
著以王篆屬不敢抗李巳素有直聳聲人爲之恨且惜<lb/>
居正聞位譴亦不悅曰何至乃爾而是時抗居正者穆<lb/>
思孝鄒元標皆已逺戍督撫大臣故折挫之使不堪兾<lb/>
以聞於居正取一快而王篆旦夕侍居正知其不釋意<lb/>
於劉臺臺之歸頗不理於鄉人口於是乘間使其鄉御<lb/>
史賀一桂嗾怨家疏其盜邊銀不法數事於是江西之<lb/>
巡撫王宗載巡按陳某下有司悉爲之證實而遼東巡<lb/>
按于景昌傅會之坐逺戍而繫追其賍金又繫其父子<lb/>
<pb n="KR2g0037_WYG_008-17b"/>
竭産以償不得則别以富人犯法者寛其罪使爲之償<lb/>
而後遣戍至嶺外無何飲于其戍主所歸而暴得疾以<lb/>
死或曰戍主有所受毒之也而是時王錫爵歸省久之<lb/>
不出其女得道仙去有所奉大士上真俾錫爵與其友<lb/>
人大理卿王世貞築室於城南居之而女仙之蛻附焉<lb/>
錫爵世貞爲之傳語頗傳京師給事中牛維垣御史孫<lb/>
承南故嘗客曾省吾謂此奇貨可以贄居正也省吾遂<lb/>
爲維垣具草與承南先後論錫爵等語甚危兾以摇動<lb/>
<pb n="KR2g0037_WYG_008-18a"/>
上意事下禮部而尚書徐學謨方思所以報居正攘臂<lb/>
謂此妖孽不可長也具藁欲大有處而慈聖在西宫聞<lb/>
之不懌使中貴人張宏語居正神仙者何預人事而言<lb/>
路批劾之居正意絀而學謨方盛氣見居正笑謂此二<lb/>
人者皆君鄉人事甚小不足道學謨薨然而退遂停寢<lb/>
而南給事中吳之美輩復吠聲有言報聞而已而趙用<lb/>
賢吳中行亦與錫爵家近王篆與省吾意未慊則風陳<lb/>
炌使用故嘗請奪情御史曾士楚按吳使伺用賢中行<lb/>
<pb n="KR2g0037_WYG_008-18b"/>
短而甘心焉因以孽錫爵士楚之吳初爲御史新脅于<lb/>
長不得已具疏而中悔之既至嘆曰吾嚮者猶豢彘也<lb/>
而今乃使我鷹犬耶且吾已愧之人復安敢愧之天因<lb/>
絶不復問移疾歸而居正竟亦無他有狂生吳士期者<lb/>
寧國人也與沈懋學善懋學亦移疾里居而士期常欲<lb/>
走京師上書有所規于居正而懋學止之矣其語頗流<lb/>
聞而吳中輕薄子僞爲故都御史海瑞論劾居正罪惡<lb/>
亦傳至寧國而有梓之者操江都御史胡檟屬同知龍<lb/>
<pb n="KR2g0037_WYG_008-19a"/>
宗武使究其人不得則執士期以塞而檟知其爲懋學<lb/>
友也使宗武捕而引懋學且報居正欲自以爲功而居<lb/>
正意不欲彰聞曰小豎子耳何足煩白簡王篆則貽書<lb/>
宗武必令引懋學而宗武不可乃饑死其人于獄而寢<lb/>
其事王篆思所以媚居正與尚書王國光謀曰彼前後<lb/>
上疏戍斥者皆壬夫也而意未嘗一日忘復用欲杜之<lb/>
則莫若中之考察之例于是因大覲疏請錄諸戍斥者<lb/>
姓名于察吏後而榜之以示不収居正悅報可諸戍斥<lb/>
<pb n="KR2g0037_WYG_008-19b"/>
人皆非外僚不當從覲察而戍者已重于察吏不當榜<lb/>
即榜而異日安能以例杜其用也人謂居正敏識人也<lb/>
而昏誖若此知其不久矣上之初即位馮保朝夕視起<lb/>
居擁䕶提抱差有力焉小所扞格即以聞慈聖而慈聖<lb/>
素誨上嚴切責之甚苦且曰内庭可耳即使張先生聞<lb/>
之柰何于是上嚴重居正而馮保意自得所以事上不<lb/>
能一切順上漸長而厭之保内恃太后外挾居正待上<lb/>
左右贄御殊苛峻小與上狎輒牽下加笞責諸有財力<lb/>
<pb n="KR2g0037_WYG_008-20a"/>
可資藉監局多持不與而與所私門下閽張大受輩使<lb/>
爲上耳目頗倚保勢藐上左右如孫海客用則乾清宫<lb/>
之用事者孫德秀温泰司禮之叅伍周海則兵仗之領<lb/>
局者也皆貴倖善爲媚而不甘保之見凌上頗好馳騎<lb/>
挽强弩擊劍豪飲至醉海等以言激之上怒甚睨視其<lb/>
側有二監皆保養子手劍殺之即騎而馳之保所呼而<lb/>
復欲殺之保巳知其事懼擁大石支門會上醉已甚扶<lb/>
歸熟寐至曉保亟趨謁慈聖爲膚受語慈聖且怒且駭<lb/>
<pb n="KR2g0037_WYG_008-20b"/>
召上跪而詰責之語不可聞上哭謝罪曰此孫海客用<lb/>
誘我耳慈聖乃使保捕海用杖而逐之南京爲小火者<lb/>
發孝陵種菜而盡收乾清宫所蓄兵仗鑰之庫且使上<lb/>
手書詔自責諭内閣居正請於上謂海用處之輕復削<lb/>
爲淨軍而有疏條海用與德秀泰及周海請併逐之其<lb/>
司監中貴及内侍皆勒令自陳上裁去留因勸上戒遊<lb/>
宴以重起居專精神以廣𦙍嗣節賞賚以省浮費却珍<lb/>
玩以端好尚親萬幾以明庶政勤講學以資治理上迫<lb/>
<pb n="KR2g0037_WYG_008-21a"/>
於太后不得已皆報可以是左右親信之爲狎而他失<lb/>
馮保意者所餘無幾矣居正當上初嘗纂古君人治亂<lb/>
之事而條治者八十一亂者三十六以應隂陽之數繪<lb/>
而爲圖以俗語解之使易曉至是復屬儒臣紀髙皇帝<lb/>
及列聖寳訓實錄分類而成書凡四十曰創業艱難曰<lb/>
勵精圖治曰勤學曰敬天曰法祖曰保民曰謹祭祀曰<lb/>
崇孝敬曰端好尚曰慎起居曰戒遊佚曰正宫闈曰教<lb/>
儲貳曰睦宗藩曰親賢臣曰去邪奸曰納諫曰理財曰<lb/>
<pb n="KR2g0037_WYG_008-21b"/>
守法曰警戒曰務實曰正紀綱曰審官曰久任曰重守<lb/>
令曰馭近習曰待外戚曰重農曰興教化曰明賞罰曰<lb/>
信詔令曰謹名分曰裁貢獻曰慎賞賚曰敦節儉曰慎<lb/>
刑獄曰褒功德曰屏異端曰飭武備曰備邊境其辭多<lb/>
檢切請以經筵之暇進講又請立起居注紀上言動及<lb/>
朝内外事爲脩史張本日用翰林臣四員入直應制詩<lb/>
文及備顧問上皆優詔許旋以滿十二載奏最上爲召<lb/>
吏部禮部二部傳諭元輔居正受先帝顧命夙夜在公<lb/>
<pb n="KR2g0037_WYG_008-22a"/>
任事任怨雖稱十二年滿實在閣十五年忠勳異常恩<lb/>
典宜厚尋使司禮中貴張成賜白金三百兩綵幣四十<lb/>
皆有副坐蟒蟠蟒各一襲酒六十瓶鈔十萬貫饌羞五<lb/>
卓羊豕鵝鷄餳蜜油麵棗果薪燭之類多以千百計手<lb/>
勅褒諭稱其精忠大勳朕言不能盡官不能酬及吏禮<lb/>
二部議上加上柱國太傅支伯爵俸仍加歳米二百石<lb/>
予一子尚寶司丞給四代誥命下璽書褒美錫宴禮部<lb/>
疏辭上柱國及伯爵俸而已明興文臣無直拜三公者<lb/>
<pb n="KR2g0037_WYG_008-22b"/>
謂居正當力辭至是皆驚怪以爲且必封公侯加九錫<lb/>
而居正亦益汰毋論六卿其視四維等若不屑與稱僚<lb/>
宷者四維等事之益謹而居正則亦已病矣病得之多<lb/>
御内而不給則日餌房中藥發强陽而燥則又飲寒劑<lb/>
泄之其下成痔而脾弱不能進食使醫治痔小效尋下<lb/>
壅結而不能暢不獲已復用寒劑泄之遂不禁去若脂<lb/>
膏者而大腸亦遂出日以羸削上時下諭問疾大出金<lb/>
帛以爲醫藥資凡四閲月竟不愈而自六卿大臣翰林<lb/>
<pb n="KR2g0037_WYG_008-23a"/>
言路部曹下至官吏冗散亡不設齋醮祠廟爲居正祈<lb/>
禱者吏部尚書而下舍職業而朝夕奔走仲夏曝身赤<lb/>
日中延至南都山陜楚汴淮漕撫按藩臬亡不醮矣居<lb/>
正深居不出欲使知之則合賂其家人以達取一啓齒<lb/>
而已上始令四維等理閣中細務而大事猶即家令居<lb/>
正平章居正始自力而其後憊甚不能遍閱然尚不使<lb/>
四維等叅之遼東復以大㨗聞居正遂進太師歳加祿<lb/>
二百石子爲指揮僉事者進同知而四維亦加少傅太<lb/>
<pb n="KR2g0037_WYG_008-23b"/>
子太師建極殿大學士時行加太子太保居正病益<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>
不可爲乃疏乞歸上復優詔慰留稱之爲太師張太岳<lb/>
先生居正度不起而上亦使人問可次入閣者居正首<lb/>
薦前禮部尚書潘晟次則尚書梁夣龍侍郎余有丁許<lb/>
國陳經邦而復薦尚書徐學謨曾省吾徐學顔侍郎王<lb/>
篆等皆可大用而指王錫爵爲奸邪上爲黏之御屏晟<lb/>
雖居正故識然不甚重之而馮保晟故所授書者也强<lb/>
居正使薦之時居正已昏甚不能有所主矣居正待其<lb/>
<pb n="KR2g0037_WYG_008-24a"/>
子弟嚴每三五日入問安頷之而已不交一言而以貌<lb/>
羸甚惡人見之卧帷中至明不聞聲家人怪而發焉則<lb/>
氣絶矣訃聞上愴悼輟朝賜齋檀麻布五百疋米二百<lb/>
石兩宫麻布二百疋米二百石又與潞王合賻白金二<lb/>
千三百両香及油爲斤者燭爲對者以千計薪爲斤者<lb/>
以數萬計祭九壇復增七壇大約視國公之兼師傅者<lb/>
贈上柱國諡文忠遣營葬仍命京堂之四品者錦衣之<lb/>
在堂上者䕶喪歸其子編脩嗣脩等疏辭謝上報諭朕<lb/>
<pb n="KR2g0037_WYG_008-24b"/>
念先生受先帝顧命鞠躬盡瘁歿而後已忠勞可憫遣<lb/>
司禮中貴人陳政䕶喪歸俱令馳驛居正之喪與輜重<lb/>
凡七十餘艘用夫三千餘人前後十餘里不絶於是四<lb/>
維始爲政而事漸變矣馮保亟爲上言起潘晟爲武英<lb/>
殿大學士使行人即家召之馳驛來京晟鄙而貪士論<lb/>
所不齒一旦脱廢籍大用亡不姗且笑之者而益以追<lb/>
恨居正四維度時行不欲爲晟下于是合而風給事御<lb/>
史數上章攻之四維雖以馮保故擬㫖留晟然亡所褒<lb/>
<pb n="KR2g0037_WYG_008-25a"/>
美第云爲輔臣所薦而已以示輕晟意馮保不悅也而<lb/>
御史薦吳中行等諸臣當召用馮保怒而黜之而給事<lb/>
中御史有詆居正時政者居正之客諸大臣猶持不肯<lb/>
行於是徐學謨歸女于時行之少子以自固而馮保病<lb/>
在告少時給事御史復乘間論劾晟晟上疏辭四維擬<lb/>
㫖放之歸時晟已至臨安道中委頓返駕馮保病起恚<lb/>
曰我小病也而遽無我居正之黨王篆曾省吾朱璉微<lb/>
知之且謂四維之且甘心于居正而逐我曹因委身自<lb/>
<pb n="KR2g0037_WYG_008-25b"/>
眤于時行還徃無間而是時余有丁亦得入爲文淵閣<lb/>
大學士矣皇太子生上喜甚因上兩宫徽號頒詔赦天<lb/>
下四維進少師中極殿大學士時行進少保戸部尚書<lb/>
武英殿大學士而有丁遽加太子太保遂無以杜中官<lb/>
口而馮保至錄一侄都督僉事矣張宏以下爲錦衣指<lb/>
揮使同知僉事有差保之始欲封伯爵而四維以無故<lb/>
事難之保詬曰爾由誰得今日耶而負我於是篆省吾<lb/>
行數萬金謁保與懽佞得從容言四維短而亟稱時行<lb/>
<pb n="KR2g0037_WYG_008-26a"/>
相約逐王國光則省吾代爲吏部逐陳炌則篆代爲都<lb/>
察院四維故炌所造士也而省吾以陵工驟進太子太<lb/>
保御史某者篆所厚也遂上書極論王國光而中謂國<lb/>
光媚四維拔其中表弟王謙爲吏部主事四維避嫌不<lb/>
出時行遂擬罷國光而于工部覆謙交代疏以御批責<lb/>
其鑚刺而讁之于是言者紛然起攻四維窘甚求徐爵<lb/>
張大受爲保道地皆有賄于是時行小罰言者以解而<lb/>
四維謂時行之與謀遂水火矣國光既去而擬當代者<lb/>
<pb n="KR2g0037_WYG_008-26b"/>
馮保私其鄉人梁夢龍王篆不敢違遂推夢龍省吾以<lb/>
篆之負約也怒而相詬至相擊朱璉復爲之交閧其間<lb/>
遂不可解而上故所幸中貴人張誠者見惡馮保上不<lb/>
得已斥之而使宻詗保所爲遂及居正至是誠復入悉<lb/>
以兩家交結恣横狀聞上且謂其珍玩寶藏踰於天府<lb/>
上心動而馮保又以止上郊天及選婚事得罪左右浸<lb/>
言保過惡其與四維善者泄之而四維遂以屬其門人<lb/>
御史李植使極論徐爵擅入宫禁爲保擬㫖挾詐通姦<lb/>
<pb n="KR2g0037_WYG_008-27a"/>
諸違法事而他復論曾省吾貪邪縱欲欲以嘗上而上<lb/>
已報馮保禁中矣於是御史江東之遂極論保罪狀尋<lb/>
逮徐爵下緹騎獄省吾勒致仕而讁馮保爲奉御居南<lb/>
京其下大閹張大受等悉奪職從徙而盡籍其家保金<lb/>
銀百餘萬両珠寶瑰異以萬計他宅舍田産器用稱是<lb/>
大受等所籍亦不貲内藏爲充牣而上益心艶居正疑<lb/>
其贏積或過當矣始居正卒而王篆猶挾馮保以恫疑<lb/>
恐喝士大夫尚畏之其銜㤙者趨之若流水有兩子一<lb/>
<pb n="KR2g0037_WYG_008-27b"/>
試其鄉一試於南都試南都者九卿御史出郊迎巡按<lb/>
以下爲之飭傳舍具郵供提學至檄屬邑之雋同經者<lb/>
與處而監試御史當試時委曲使之同號竟日至暮美<lb/>
酒粱肉水陸之珍絡繹饋餉御史至自具草使同號者<lb/>
酌量之且代爲書唯坐飲噉耳竟得中前列而其鄉之<lb/>
試者亦與選人情益憤憤而言官乃列上其事并論劾<lb/>
居正三子躐取上第而四維之子甲徵已爲山西之第<lb/>
二人時行之子用嘉順天第六人而次子用懋冒浙籍<lb/>
<pb n="KR2g0037_WYG_008-28a"/>
與選如篆矣四維雖恨居正而畏其不利己乃不復窮<lb/>
究而第擿居正篆之亂政悉削籍爲編氓時給事御史<lb/>
新進者益務攻居正爲奇併及其黨而御史楊四知語<lb/>
尤峻于是居正始奪上柱國太師再奪諡而王篆曾省<lb/>
吾朱璉陳瑞輩毋不斥削朝班幾爲一空而吳中行趙<lb/>
用賢等皆召用補官有差劉臺贈光祿少卿還其産御<lb/>
史魏允貞見四維時行之子先後預薦而亡有及之者<lb/>
意不平乃于建言疏頗譏切時政而謂二相不改居正<lb/>
<pb n="KR2g0037_WYG_008-28b"/>
之覆轍而私其子坐貶二相皆有疏辯時行尤齦齦强<lb/>
飾人莫不唾之而其後執政驟遷允貞至吏部郎以爲<lb/>
差善補過云四維知海内之怨居正深一切務爲寛大<lb/>
以收人心而法度漸廢弛至大計貪酷不謹罷削者亦<lb/>
得復官及章服而祖宗之法圯且盡矣時行既已爲王<lb/>
篆輩所推意不自安會得寒疾踰月不能起四維語時<lb/>
行之客曰夫首相者若四時之有春行必有夏何俟煎<lb/>
廹耶時行起不敢謝過唯默默而已而甲徵用嘉復登<lb/>
<pb n="KR2g0037_WYG_008-29a"/>
第四維嗾其門客之在言路者俾具草令先攻尚書徐<lb/>
學謨以嘗上學謨斥即攻時行草具將上而四維以父<lb/>
喪歸矣四維家素富累積金至餘萬而尤納賂不已度<lb/>
不可如居正例奪情乃大行金于上左右張鯨張程諸<lb/>
用事者使爲間曰時行故居正所私今復得其家金寶<lb/>
萬計爲覆露之矣上頗心動久而察知其無他得稍自<lb/>
安而御史羊可立者亦四維客也乃復追論居正罪惡<lb/>
而謂居正以私憾搆遼庶人憲㸅獄遼庶人之妃因而<lb/>
<pb n="KR2g0037_WYG_008-29b"/>
上疏辨寃且曰庶人之庫金寶萬計悉入居正府矣上<lb/>
喜以可法籍居正乃命司禮中貴張程及刑部右侍郎<lb/>
丘橓偕錦衣指揮給事中往籍其家併勘故搆王憲㸅<lb/>
事王憲㸅者其父王薨以幼未立而居正之祖父爲䕶<lb/>
衛軍太妃聞居正少警頴且與王同歳召而奇之賜之<lb/>
食而坐王憲㸅其下且謂而不才終當爲張生穿鼻王<lb/>
憲㸅以是慚居正而㑹居正登第召其祖虐之酒至死<lb/>
居正心銜王然王滛酷暴横其國時居正雖在閣然不<lb/>
<pb n="KR2g0037_WYG_008-30a"/>
甚當事所謂金寶者讐語也張程等行則居正諸子頗<lb/>
侵夜焚毁其奇貨禁物而荆州守令以御史意先期錄<lb/>
其人口出而子女遁避他所者不及發已錮其門則餓<lb/>
死者十餘曹皆爲犬所殘食而盡發其諸子兄弟藏得<lb/>
黄金將萬兩白金十餘萬兩其長子懋修不勝刑自誣<lb/>
服寄三十萬金于曾省吾王篆等然盡其産不能十之<lb/>
三而懋脩自縊死家人亦有從死者事聞時行等與六<lb/>
卿大臣合疏請小緩之於是詔留田千畝以贍其母而<lb/>
<pb n="KR2g0037_WYG_008-30b"/>
省吾等追究亦小緩矣時御史丁此吕復追論科塲事<lb/>
謂高啟愚之以舜禹命題爲媚居正䇿禪受且旁及諸<lb/>
黨人時行擬㫖留啓愚而報處其餘于是吏部尚書楊<lb/>
巍等駁此吕爲曖昧中人以大辟若先朝之趙文華王<lb/>
聨等㫖下雖出此吕於外而奪啓愚職焚其告身給事<lb/>
中王士性等窺上㫖所嚮遂極論楊巍且謂時行實黨<lb/>
居正而主之於是内閣部院諸大臣復劾士性等旃席<lb/>
之地幾成訟庭於是彼此相率而詣中貴人求援時行<lb/>
<pb n="KR2g0037_WYG_008-31a"/>
巍雖得留而大權悉旁落矣其後言者復攻居正不已<lb/>
以媚上于是復敕法司盡削居正官秩奪其前所賜璽<lb/>
書四代誥命以罪狀布天下謂當剖棺僇屍而姑免之<lb/>
其弟都指揮居易子編脩嗣脩俱發戍邊障地方李植<lb/>
江東之羊可立以能發大奸遷京秩有差而時行自用<lb/>
聖誕推恩時行加少傅太子太傅吏部尚書建極殿大<lb/>
學士余有丁加少保戸部尚書武英殿大學士許國亦<lb/>
加太子太保文淵閣大學士其賞猶先四維時行懼行<lb/>
<pb n="KR2g0037_WYG_008-31b"/>
萬金張宏張鯨等始獲稱元輔每頒賞異于余許明年<lb/>
雲南上莽酋捷時行復加少師太子太師中極殿大學<lb/>
士有丁加少傅太子太傅建極殿大學士許國加少保<lb/>
武英殿大學士時行自意貴極可以杜四維出即出不<lb/>
至位其下而濫典踰于居正矣<lb/>
野史氏曰廷和之始微以易進嫌而居位自稱踰于前<lb/>
後數公則其才勝也正德之政蠧于左右貂譬之衣若<lb/>
鶉結矣不有處者誰與彌縫嘉靖之初収渙爲萃宗社<lb/>
<pb n="KR2g0037_WYG_008-32a"/>
磐石誰之力耶以道事君不可則止則冕與紀皆庶幾<lb/>
是二人者甫得政而棄之若敝屣視宏何霄壤幾也宏<lb/>
之初節内不干權倖而外伸於奸藩不亦皦皦秋陽哉<lb/>
爲德不終假辭國老以名爲調劑然再躓再起保功名<lb/>
于猜世則亦長者效也一清有應變之畧而無格心之<lb/>
本捭闔操舍此將道也而行之揆地智殫力竭得死幸<lb/>
矣孚敬因機遘㑹一言拜相彊直自遂人主爲屈斯功<lb/>
罪不亦等哉二李長者而時稍負荷春芳知止伯仲之<lb/>
<pb n="KR2g0037_WYG_008-32b"/>
間也言詭遇而獲器不勝才上僣下偪東市之辱夫豈<lb/>
不幸也嵩沾沾小技以順爲正内固主寵而外籠天下<lb/>
之利即不有孽子寧毋敗也抑二臣者相傾若讐敵夔<lb/>
伯之地化爲秦楚徐高張申之所繇兆也階赤舄几几<lb/>
羔羊素絲嘉靖之際亦何下廷和哉惟其小用權術收<lb/>
采物情識者不無遺憾焉雖然若廷和階者俱救時相<lb/>
也拱剛愎强忮幸其早敗雖小有才烏足道哉居正申<lb/>
商之餘習也尚能以法制持天下器滿而驕羣小激之<lb/>
<pb n="KR2g0037_WYG_008-33a"/>
虎負不可下魚爛不復顧寒暑移易日月虧蔽沒身之<lb/>
後名穢家滅善乎夫子之言雖有周公之才之美使驕<lb/>
且吝其餘不足觀也已<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0037_WYG_008-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉靖以來首輔傳巻八<lb/>
</p>
<p>
</p>
  </div>
</body>
</text>
</TEI>
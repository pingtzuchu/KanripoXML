<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嘉靖以來首輔傳巻五</head>
    <p>
<pb n="KR2g0037_WYG_005-1a"/>
欽定四庫全書<lb/>
　嘉靖以來首輔傳巻五　　明　王世貞　撰<lb/>
徐階字子升松之華亭人世世受耕不仕至父黼而補<lb/>
邑掾史治牘無害授宣平縣丞徙寧都有廉能聲階生<lb/>
甫周歳而女奴墮之眢井小吏之婦號而出之則絶矣<lb/>
後三日蘇五歳從父移任道墮括蒼嶺百餘丈衣絓於<lb/>
樹得不死二十舉應天試學士董玘識階文於黜而異<lb/>
之寘高等明年對策遂爲第三人及第階爲人短小白<lb/>
<pb n="KR2g0037_WYG_005-1b"/>
晳秀眉目善容止既入謁内閣輔臣楊廷和見而獨異<lb/>
之指以語其寮曰此少年名位不下我輩尋授翰林院<lb/>
編修予歸娶且北上道遇言禮得戍逐者邑邑不樂又<lb/>
念其父且老亟返棹至彭城而聞訃歸服除補故官階<lb/>
性穎敏讀書爲古文辭傾身以事豪賢長者時故新建<lb/>
伯王守仁以講學傾東南階與其門人歐陽德同年而<lb/>
善之遂爲王氏學諸豪賢長者交口稱譽階故盡得縉<lb/>
紳間聲充經筵展書預修大明㑹典再預修祀儀成典<lb/>
<pb n="KR2g0037_WYG_005-2a"/>
時上好更定禮制欲絀孔子王號去像爲木主於籩豆<lb/>
禮樂皆有所抑損而首揆張孚敬緣上指而發之下儒<lb/>
臣議相顧懾讋亡異同者階獨條其三不必五不可狀<lb/>
甚辨疏上報聞孚敬坐朝堂召階盛氣詰之階徐理前<lb/>
説且曰高帝盡革嶽瀆號而獨不革孔子者何也孚敬<lb/>
遁曰髙帝少時作耳安可據階曰髙帝定天下而後議<lb/>
禮寧少耶果爾明公之議四郊何以力據髙帝少作孚<lb/>
敬頰盡赤曰爾謂塑像應古禮不階曰塑像非古然既<lb/>
<pb n="KR2g0037_WYG_005-2b"/>
已肖而師事之何忍毁也孚敬曰程氏不云乎一毫髮<lb/>
不似吾親可以親名之乎階曰有一毫髮而似吾親毁<lb/>
諸可乎且明公能盡必列聖之御容無毫髮不似乎哉<lb/>
即何以處之孚敬語塞怒曰若叛我階正色曰叛者生<lb/>
於附者也階故未嘗附明公何得言叛長揖出於是上<lb/>
亦縁孚敬意爲或問以難階而斥之外爲延平府推官<lb/>
階既以尊孔子首抗天子排上相中外稱之而尚意其<lb/>
自禁近出爲小官即不内鄙薄有故事可以優游養重<lb/>
<pb n="KR2g0037_WYG_005-3a"/>
階獨不然曰宦大小非王臣耶且盤根錯節所以礪我<lb/>
不淺乃单車馳之郡至則連攝郡事清夙繫囚三百更<lb/>
輸銀法毋落猾胥手毁滛祠剏鄉社學焚其所受鄧析<lb/>
書而韻宋儒之格言以授之使誦習又畫筴捕獲尤溪<lb/>
之劇盜百二十人盡埽其窟穴三載遷黃州府同知當<lb/>
發鄉父老吏民祖餞傾道勒去思之文於石道擢浙江<lb/>
按察僉事提調學校階益勤於職歳周行郡邑必徧大<lb/>
要以正文體端士習爲先既唱諸生第人人爲語所以<lb/>
<pb n="KR2g0037_WYG_005-3b"/>
甲乙故即見斥者得自鳴而折之不得已而施檟楚示<lb/>
慘然色諸生人人退自快服三載進江西按察副使仍<lb/>
視學政所操舍一如視浙江時而加詳密以新建伯故<lb/>
有大功江西爲祠祀之而大推明其學前後兩省所造<lb/>
成進士爲名臣者不可指數吏部擬薦尚寳卿國子司<lb/>
業太常少卿皆不果最後以皇太子出閣召拜司經局<lb/>
洗馬兼翰林院侍講以四品服俸居職毋何丁母喪歸<lb/>
服除即家擢國子祭酒其爲祭酒雖籍諸生淑慝以辭<lb/>
<pb n="KR2g0037_WYG_005-4a"/>
示懲勸而大指出於寛久之擢禮部右侍郎尋改吏部<lb/>
時年僅四十三榜戒語於堂自警故事吏部大僚鐍車<lb/>
門所接見庶官不能得數言以示嚴冷階曰若爾何以<lb/>
能盡人才也乃痛折節修詞色而下之見必深坐亹亹<lb/>
咨訪邊腹要害吏治民瘼錯及寒暄可憐語冀以窺見<lb/>
其人顧見者亦自喜得少宰心願爲之用階益有縉紳<lb/>
間聲尚書熊浹雅重階托以肺腑而階亦爲之竭力相<lb/>
與勵廉節奬恬退振淹滯抑躁競一時翕然歸賢㑹浹<lb/>
<pb n="KR2g0037_WYG_005-4b"/>
以直諫忤㫖去而唐龍周用相繼代其重階則猶浹而<lb/>
又老多病階數署部事所推轂宋景張岳王道歐陽德<lb/>
范鏓皆天下長者而最後周用卒當推代者刑部尚書<lb/>
聞淵名爲老成人非上所急也階首推淵淵入吏部顧<lb/>
自處前輩前嘗厯諸曹郎事取立斷其待階不能如前<lb/>
二三公階意不樂求出避之得兼翰林院學士教習庶<lb/>
吉士明年掌院事兼㑹典副總裁階之授書庶吉士尤<lb/>
詳款有恩義而其修㑹典亦能發凡定例時時出精裁<lb/>
<pb n="KR2g0037_WYG_005-5a"/>
又明年與推内閣不果進禮部尚書仍兼學士禮部之<lb/>
爲政者嚴嵩費寀皆好以法市利與吏胥共之而孫承<lb/>
恩則耄倦不能别可否至階而加振刷部事頗肅時上<lb/>
察階勤又所委應制文獨多稱㫖召入直無逸殿廬與<lb/>
大學士張治李本俱撰齋詞賜飛魚服及尚方珍饌上<lb/>
尊無虚日吏部闕尚書廷推階爲首上不悅曰階方侍<lb/>
朕左右何外擬也階遂請立皇太子不報復連上疏請<lb/>
之又與同直四臣請之皆不報葢當繼莊敬太子而立<lb/>
<pb n="KR2g0037_WYG_005-5b"/>
者裕王是爲穆宗而景王與同齒又母妃盧得侍上中<lb/>
外未測上意所嚮階恐有釣奇者故請之亟最後當冠<lb/>
因而及婚禮若開講階復請先裕而後景上意稍不懌<lb/>
明年以萬壽推恩加太子太保邊人入塞遂薄都城階<lb/>
手疏請釋邊將之在司敗獄者若戴綸歐陽安等詣行<lb/>
營自効報可已又請上還大内亟召羣臣計兵事上雖<lb/>
褒階忠愛而尚難還内召見羣臣時内閣推階督視九<lb/>
門階亦慷慨請行上倚以自安故特用其副侍郎王邦<lb/>
<pb n="KR2g0037_WYG_005-6a"/>
端而申諭意焉㑹有中涓受陷歸者以所求貢書叩云<lb/>
不許我則進兵上以示階及嚴嵩等且召對便殿上謂<lb/>
且奈何嵩猶爲緩語曰饑賊耳不足患階曰彼薄城而<lb/>
軍殺人若刈菅何謂饑賊上曰然復問彼求貢書安在<lb/>
嵩出諸袖曰禮部事也上復問階階曰勢重且深矣不<lb/>
許恐激之怒許則彼逞而厚要我上曰茍利社稷珠玉<lb/>
皮幣何愛焉階曰要有重於珠玉皮幣陛下能許之否<lb/>
上悚然曰卿筴之逺雖然當何處階曰請計緩之上曰<lb/>
<pb n="KR2g0037_WYG_005-6b"/>
何謂緩階曰請遣譯者至彼所詰之以用中國書而無<lb/>
番文且徵其情實實則許之貢而責其暫出邊我得以<lb/>
益修備而援兵益集彼且走不走而擊其惰歸可十全<lb/>
上稱善者再嵩乃進曰上幸一出視朝上不答階與李<lb/>
本從傍曳之上曰可爾得無驟乎階曰敵鴟張甚中外<lb/>
方洶洶恃陛下而重得一蹕聲若大旱之得雷霆胡驟<lb/>
也上始首肯陛出而㑹廷臣議皆言求貢非其本情不<lb/>
宜示中國弱階因兼酌所以面請者疏上而上果視朝<lb/>
<pb n="KR2g0037_WYG_005-7a"/>
申飭中外責數言事者甚厲非所望也後尋以飽去乃<lb/>
下階疏弗許貢階因薦故按察副使聶豹都御史何棟<lb/>
才即召用之又陳善後數策皆報可階所陳不能無刺<lb/>
譏用事者而當召對時又頗拄嵩口嵩故與夏言顯讐<lb/>
寘之死而言嘗薦階以是恨且忌之方思所以中階者<lb/>
而孝烈祔太廟之議起初孝烈皇后崩上欲祔之廟而<lb/>
念壓於先孝潔皇后又睿考入太廟非中外公論恐千<lb/>
秋萬歳後所祧主或非仁宗而睿考遂下階定議欲以<lb/>
<pb n="KR2g0037_WYG_005-7b"/>
孝烈先祔階合諸大臣議朝堂大約以女后無先入廟<lb/>
者請祀之奉先殿時諸公相顧莫敢應獨禮科都給事<lb/>
中楊思忠以爲然疏上上大怒謂階與思忠專之足矣<lb/>
何諸臣爲令再議階不獲已乃小婉其辭以爲太廟九<lb/>
室皆滿若以今上論仁宗固在所當祧第此乃他日聖<lb/>
子神孫之事而仰煩皇上身自議之臣等愈有不安於<lb/>
心者夫夏廟五商廟七周廟九今更逓益之於太廟奉<lb/>
先殿各增二室而升祔孝烈皇后則仁宗不必祧而孝<lb/>
<pb n="KR2g0037_WYG_005-8a"/>
烈可速祔上難於增二廟謂階故設難以阻之愈怒促<lb/>
更議祧仁宗祔孝烈所以督責階甚峻階皇恐謝罪不<lb/>
獲終守前說而前是上信真人陶仲文言於邯鄲建吕<lb/>
仙祠使階往落成爲齋醮以祈福階心知其非不敢辭<lb/>
乃以議祔廟解既上改議祔廟俾緩期階遂不復請至<lb/>
諳達入侵上意亦益懈乃使尚書顧可學行而内銜階<lb/>
亡所發乃發之思忠於元旦摘其賀表誤廷杖之百而<lb/>
氓之冀以怵止階嚴嵩遂謂階可孽也所以中傷階者<lb/>
<pb n="KR2g0037_WYG_005-8b"/>
百方一日獨召對上與屈指論羣臣孰優至階而嵩徐<lb/>
曰階所乏不在才迺才勝耳是多二心葢以其嘗請立<lb/>
太子也階危甚不知所爲唯益精心齋詞以冀上憐而<lb/>
寛之而左右亦多爲道地者上怒漸解時咸寧侯仇鸞<lb/>
方言邊事有殊寵與階共直舍東西屋杯酒小暱嵩益<lb/>
惡忌階鸞時利屬國朶顔勢弱欲掩以爲功謂其實導<lb/>
冦請大發兵征之下禮兵二部議階曰征之易耳一征<lb/>
而永撤我百八十年之藩籬且仇鸞所云導諳達者即<lb/>
<pb n="KR2g0037_WYG_005-9a"/>
得之諳達所言焉知諳達之不利其土沃而假手我也<lb/>
我得其地不能戍將無爲敵外囿何僉事趙時春以山<lb/>
東募卒入衛頗精仇鸞惡而欲併之每言時春暴且怨<lb/>
望流言漸狎聞階挾緹騎帥炳出犒師所以慰諭有加<lb/>
歸以語中貴人麥福俾婉曲白之上乃弗果併鸞自是<lb/>
不悅階然方與嵩角弗暇也而會有獲間功上復下階<lb/>
及兵部議鸞嵩俱獲峻加且延世而僅録階一子入監<lb/>
上手注加少保尋進兼文淵閣大學士叅預機務始仇<lb/>
<pb n="KR2g0037_WYG_005-9b"/>
鸞自詭以必大破敵得上要契眷寵亡兩而其後言益<lb/>
不售顧益縱肆要請無巳上頗心厭之然中外猶畏其<lb/>
熖亡敢及者會鸞疽發背不能將邊警沓至尚嚄唶不<lb/>
肯吐大將軍印階密言其不可恃乞蚤更置將上歎而<lb/>
答曰吾非不知之欲甚彼所爲耳廼因兵部疏馳使奪<lb/>
其印鸞一夕自恨死死之五日而事敗妻子僇於市家<lb/>
盡籍嵩之始見仇鸞敗謂階同直舍將以是媒之而㑹<lb/>
詗知自階發而奪印中夜扶牀行咄咄曰吾長於階二<lb/>
<pb n="KR2g0037_WYG_005-10a"/>
紀而智何少也自是謀稍息矣上既誅鸞益親重階數<lb/>
與謀邊事時議減入衛卒以仇鸞嘗益之故階請毋懲<lb/>
咽而廢食今大同殘而内邊弱入衛卒不可減也又言<lb/>
京營所以積弱之故不在乏而在冗宜精汰之取其廪<lb/>
以資賞費又請罷提督侍郎孫禬上始格於嵩不盡售<lb/>
乆而皆用之一品滿三載進勳爲柱國再進兼太子太<lb/>
傅武英殿大學士滿六載兼食大學士俸再錄子爲中<lb/>
書舍人加少傅九載賜兼金文幣寳鈔肥羜上尊改兼<lb/>
<pb n="KR2g0037_WYG_005-10b"/>
吏部尚書宴禮部璽書褒諭有加上雖以重階而猶隱<lb/>
之嘗分郡國所進五色芝授嵩本以方使鍊爲藥而進<lb/>
御曰卿階政本所關不相溷也階皇恐言人臣之義孰<lb/>
有過於保天子萬年者且非政本而何上乃亦授之芝<lb/>
使鍊藥而階益精專於上所嚮往不復持矣㑹兵部員<lb/>
外郎楊繼盛論嚴嵩罪狀而中有二王皆知其奸語上<lb/>
怒下繼盛錦衣獄嵩謂二王深宫何所知我奸楊庶僚<lb/>
何繇知二王之知我奸必有交關其間者屬陸炳加根<lb/>
<pb n="KR2g0037_WYG_005-11a"/>
究階戒炳即不慎一及皇子如宗社何又爲危語動嵩<lb/>
曰上僅二子萬一根究得之必不忍以二子謝公所罪<lb/>
左右耳公獨柰何顯結宫邸怨也嵩𢥠然懼乃寢然以<lb/>
階嘗議薄御史錦宗茂罪益疑之矣錦宗茂故論嵩者<lb/>
也而是時倭事起上以所蹂躪多階鄉而階又曉暢軍<lb/>
事以故數數詢問時撫按亟告急請兵而職方郎謂兵<lb/>
發則倭已去誰任其費尚書惑之階持不可乃以羸卒<lb/>
三千人往階上疏爭之曰江南腹心地也捐以共賊久<lb/>
<pb n="KR2g0037_WYG_005-11b"/>
矣今據撫按奏報或云來者未已或云意不在搶而在<lb/>
擾勢不欲去而欲畱彼皆眞有以騐之而部臣於千里<lb/>
外乃能隃度賊之必去又隃度其去而必不來而阻援<lb/>
兵不發置此腹心地於度外臣所不能解也夫用兵之<lb/>
道當計發與不當發耳不當發則毋論精弱皆不發以<lb/>
省費當發則必發精者以取勝而奈何用虚文塗耳目<lb/>
置此三千羸卒與數萬金之費而餧賊臣又所不能解<lb/>
也尚書乃懼請發精卒六千人俾偏將軍<hi>闕</hi>國李逢時<lb/>
<pb n="KR2g0037_WYG_005-12a"/>
將焉國已老逢時敢深入而疎驟擊倭勝之前遇伏潰<lb/>
當事者方以發兵爲階咎冀因而摇階而階復上疏謂<lb/>
法當責將校戰而守令守今將校一不利輒坐死而守<lb/>
令偃然自如及城潰矣將校復坐死而守令復僅左降<lb/>
此何以勸懲也夫能使民者守令也今爲兵者一而民<lb/>
者百柰何以戰守併責將校也夫守令勤則儲餉必不<lb/>
乏守令果則探哨必不誤守令警則姦細必不容守令<lb/>
仁則鄉兵必爲用臣以爲重責守令可也報可江南督<lb/>
<pb n="KR2g0037_WYG_005-12b"/>
臣張經素貴而汰然老將能持重守便宜不輕與賊鬬<lb/>
而惡之者謂經家在閩故近賊不欲擊以市恩而階信<lb/>
之數齕於上其後經破寇卒不免於死前後督臣楊宜<lb/>
周珫斥撫臣彭黯屠大山李天寵逮階有力焉而獨保<lb/>
持曹邦輔人頗以爲當階又念寇移庭牧宣大與之雜<lb/>
居士卒不得耕種米麥每石直至中金三兩而所給月<lb/>
糧僅七鐶半菽且不繼時畿内二麥熟石止直四鐶可<lb/>
及時収買數十萬石石費五鐶可出居庸抵宣府費八<lb/>
<pb n="KR2g0037_WYG_005-13a"/>
鐶可出紫荆抵大同大約合計之費中金一兩而士卒<lb/>
可飽一月食其地米麥當亦漸平具疏上上大悦令密<lb/>
撰諭行之時大同右衛危督臣楊順與御史路楷比而<lb/>
殺故言官沈鍊至是復納賄嚴嵩以求脱給事中吳時<lb/>
來劾而勝之遂與主事董傳䇿張翀劾嵩不勝下獄幾<lb/>
株及階語見嵩傳階既已免毎出直輒稱病謝客不見<lb/>
而益共謹於應制筆札上久而察知階忠亷有所諮問<lb/>
故密以示嵩者皆舍而之階尋加兼太子太師會上所<lb/>
<pb n="KR2g0037_WYG_005-13b"/>
居永壽宫災徙居玉熈殿隘甚以問嚴嵩嵩乃請上徙<lb/>
南城上不懌更問階階答曰上今居玉熈猶露宿爾臣<lb/>
子何忍安枕請筴之今者楚蜀甫息肩不可復困令伐<lb/>
材即伐材亦不可以歳月計而時方營三殿有餘材其<lb/>
小而不中程者以當永壽則尚鉅請以責司空雷禮可<lb/>
計月而就上悅如階議而命階之子尚寳丞璠兼工部<lb/>
主事同閲視時上復自玉熈徙居𤣥都殿聞京師内外<lb/>
多盜意恐恐欲以大營兵入衛階謂外兵衛宫禁非便<lb/>
<pb n="KR2g0037_WYG_005-14a"/>
請以錦衣緹卒衛𤣥都而營兵列宫城外爲儲胥以相<lb/>
屏蔽報可新宫成上即日徙居之命曰萬壽宫而褒階<lb/>
忠謀進少師兼支尚書俸予一子中書舍人子璠亦超<lb/>
爲太常少卿而嵩日屈議者頗善嵩對而微謂階之㬰<lb/>
㫖然以天下之恨嵩迫欲去之而歸階政不以過也時<lb/>
階論邊將則薦故遼帥楊博與偏將馬芳董一奎之材<lb/>
勇上即爲擢用論有司失職則言吏部不當徇賄囑上<lb/>
即爲罷歐陽尚書而拔郭朴代之論選庶吉士請賜御<lb/>
<pb n="KR2g0037_WYG_005-14b"/>
題以防泄鬻嚴詗察以防挾逓上即爲罷選於是中外<lb/>
喁喁覘上意所左右謂治有機矣而階滿十二年考賚<lb/>
金綺鈔緡羊酒如九載予誥命賜宴禮部階固辭乃以<lb/>
白金四十兩綵幣四表裏充焉亡何而鄒御史應龍論<lb/>
嵩父子罪上勒嵩致仕下其子世蕃獄戍之命吏部擢<lb/>
御史五品京職上雖以御史言去嵩然念其供奉久憐<lb/>
之而左右入其間者從容言非嚴嵩誰爲上奉𤣥上忽<lb/>
忽不樂追思嵩贊元勤誠欲退居西内專祈長生以示<lb/>
<pb n="KR2g0037_WYG_005-15a"/>
輔臣階令擬詔行階等謝不敢而吏禮二部奏遷鄒應<lb/>
龍通政叅議得㫖矣忽復奉諭責階等不擬詔而謂二<lb/>
部臣皆奉賛者何一旦官此邪物階復言退而傳嗣非<lb/>
獨臣等不敢聞命天下皆不敢以爲然邪物之轉二部<lb/>
奉㫖而後行之臣不敢傳亦不敢泄不報時應龍内危<lb/>
甚謀於階階曰第之任有某在毋慮也已而上不欲階<lb/>
久直曰無以杜兒輩姦階謂陸博走馬使酒狹邪爲姦<lb/>
長安中者不在外弗杜也甘言比周相合而爲姦於朝<lb/>
<pb n="KR2g0037_WYG_005-15b"/>
堂則在内猶在外也上悟輟分宜直廬以賜階中外人<lb/>
情大安於是階始爲政書三語懸之直廬朝房壁曰以<lb/>
威福還主上以政務還諸司以用舍刑賞還公論於是<lb/>
公卿大夫咸侃侃兾行意矣會袁煒數出直階時邀至<lb/>
直所同擬㫖上不可階謂事同衆則公公則百美基專<lb/>
已則私私則百弊生乃從之時給事御史以抨擊鉤黨<lb/>
貴臣過當上覺而惡之再下階欲有所行遣階委曲調<lb/>
劑得輕論會問階知人之難階對曰大姦似忠大詐似<lb/>
<pb n="KR2g0037_WYG_005-16a"/>
信自古記之知人則哲唯帝其難念欲有以易其難者<lb/>
惟廣聽納而已廣聽納則窮兇極惡人爲我攖之深情<lb/>
隱慝人爲我發之未用者不濫進矣已用者不濫畱矣<lb/>
故聖帝明王有言必察事大而言實者行之其不實者<lb/>
小則置之大則薄責而容之以鼓來者上稱善良久自<lb/>
是於白簡所封進即小忤弗深治而言路恃以彊益發<lb/>
舒矣時戸部歳請御史糴粟宣大階謂巡按權重於糴<lb/>
粟御史而熟宣大事且可以時低昻其直遂歸之巡按<lb/>
<pb n="KR2g0037_WYG_005-16b"/>
工部請開例而議及贖鍰階謂贖鍰例以濟邊市穀者<lb/>
今一切充筐篚宜嚴禁兵興日餉日益增民益困今寇<lb/>
漸輕矣宜裁省逋額不分歳而徵將何所措手足宜以<lb/>
緩急爲限皆用詔㫖行之民稍蘓伊王坐法錮祖陵貲<lb/>
當籍故事籍訾者悉入内帑階示意撫按俾部禁物應<lb/>
格而餘金錢三之二以一充邊用一補宗藩之禄不給<lb/>
者廣大寇張璉平上以運籌筴歸功階階力辭僅領下<lb/>
賞念以曩者夏言執政内閣臣始預邊功賞以至嚴嵩<lb/>
<pb n="KR2g0037_WYG_005-17a"/>
重則加公孤錄子孫輕亦兼金重幣敗不與其罪欲自<lb/>
解則先附𤣥威以中上意而將士效百死取功名於鋒<lb/>
鏑者肆爲稽緩以要之於奏功疏擬上云軍功論賞非<lb/>
實在信地戰守者不得與其將士功次立限速勘以聞<lb/>
内閣臣自是不復預邊功賞矣乃至大朝工完階自擬<lb/>
僅從賞金一鎰幣二上手筆加半當是時將作大匠徐<lb/>
杲有殊寵既以久絓尚書銜欲引𢎞治尚書黄冠崔志<lb/>
端例加太子太保力諫而止第不知志端僅以尚書終<lb/>
<pb n="KR2g0037_WYG_005-17b"/>
未嘗加太子太保也敵後繇牆子嶺䦨入直趣通州報<lb/>
至階草勅命大將侯顧寰等爲九營營九門外文武大<lb/>
臣英國公張溶等廵視九門内緹騎帥朱希孝帥其腹<lb/>
心將校往來干陬以故中外心稍定而上方有祠釐斷<lb/>
章奏兵部尚書楊博得警急不敢奏而謀之階以便宜<lb/>
檄宣府帥馬芳宣大督臣江東各以兵入援芳兵先至<lb/>
階請於上亟賞之又請重江東權俾諸道兵俱屬焉敵<lb/>
阻白河水從通掠香河上令看評楊博疏階請亟先備<lb/>
<pb n="KR2g0037_WYG_005-18a"/>
順義而以奇兵徼之古北口敵果趣順義不得入乃走<lb/>
古北口其後軍遇叅將郭琥伏而敗頗得其所鹵人畜<lb/>
輜重始上以尚書博不蚤聞與總督楊選之不能却敵<lb/>
而任之入也怒甚俱欲有所處分而未發階念能爲縣<lb/>
官任重曉暢邊事者毋如博即一旦失之緩急何恃且<lb/>
博與選不能兩全乃備言博雖以景命祠釐禁不敢疏<lb/>
聞而二鎮兵皆其所先檄者上復問選今尾敵能擊之<lb/>
否階言非尾敵乃送之出境也上以是益怒選竟誅之<lb/>
<pb n="KR2g0037_WYG_005-18b"/>
而不罪博至衆退大遷賞勤王將士忽以階與輔臣袁<lb/>
煒勤勞欲加恩有所崇進而次及尚書博等階力辭言<lb/>
彼得志而去不能大有所芟刈方憂愧之不暇至於臣<lb/>
博方爲臣言欲席藁待罪而未敢幸上赦之將洗心滌<lb/>
慮以圖善後何恩賚可希始袁煒聞而咎階謂何故辭<lb/>
至是上報諭言博果有人心者當不安此恩賚也煒乃<lb/>
服階自是爲博畫筴徃徃先上所嚮事必中便宜乃從<lb/>
容爲上言亡論練事如博即舍博疇能委心事縣官如<lb/>
<pb n="KR2g0037_WYG_005-19a"/>
博者上然之自是注倚博不復替矣階請収戰士骨瘞<lb/>
以大冢具十中牢爲文祭之明年敵復窺黃土嶺及一<lb/>
片石上憂以問階階謂有白文智在而胡鎭董一元兵<lb/>
相肘腋三人者皆梟將亡憂寇也亡何敵果爲文智所<lb/>
拒却上悦超予二官吏士人賚一金階又請城張家灣<lb/>
城成與通相聨絡爲重以萬壽進階爲建極殿大學士<lb/>
其仲子瑛自中書舍人遷尚寳少卿而袁煒驟貴爲少<lb/>
傅太子太傅建極殿大學士煒故階門生也躁而驕頗<lb/>
<pb n="KR2g0037_WYG_005-19b"/>
欲以氣凌階上階故柔之時握其手曰公命世才也非<lb/>
公誰可與計天下者煒以故益攘臂公卿間亡所憚而<lb/>
其俱爲承天大志總裁諸學士以志稿上煒不以讓階<lb/>
而竄改之殆盡階亦不問也諸學士意不平以語階階<lb/>
第曰任之而已會煒以久疾失上懽請急而歸卒於道<lb/>
得中諡曰文榮而還志稿於學士盡去其所竄改亡一<lb/>
存者人頗亦以快煒而微訾階之薄階猶戲謂人吾爲<lb/>
尉則畏守爲守則畏尉如古快吏何得無爲彼笑煒既<lb/>
<pb n="KR2g0037_WYG_005-20a"/>
歸道死階獨當國内不自安數上疏請增置輔臣而上<lb/>
數難之大意以階孤忠且才足專任階乃密疏乞休謂<lb/>
曩時閣臣居首者以不時請骸骨人主亦以不時去畱<lb/>
故不得攘此位爲私物而恩威常出於上此例也上曰<lb/>
而亦徇例耶夫而自爲計美矣非所以爲君爲國之義<lb/>
也今惟有增置二員同汝輔政足耳階跼蹐言臣雖庸<lb/>
寧不知天恩之與聖知若此而忍負之所以不欲久用<lb/>
首臣者竊爲主權國政計俾威常在上而紀綱法度不<lb/>
<pb n="KR2g0037_WYG_005-20b"/>
至爲久而專者所攘耳於是階緣上㫖復請益二輔而<lb/>
上復難之令俟數月愼擇乃可階言臣不敢避難顧衰<lb/>
轉甚矣内閣事體繁即開敏者非假以歳月不易周悉<lb/>
萬一旦夕之間溘先朝露即有繼者何所取裁夫人才<lb/>
須作養於一二年之間而取用於數十年之後今以爲<lb/>
可即可以爲未可恐未以數月就也上自是與階謀進<lb/>
尚書吏部嚴訥禮部李春芳入内閣而起故吏部尚書<lb/>
郭朴於憂俟滿代嚴訥郭朴者階所薦也時董份故次<lb/>
<pb n="KR2g0037_WYG_005-21a"/>
春芳以文見幸上狙險而貪階故力薦朴以沮之<lb/>
李春芳字子實揚之興化人也少舉鄉試久不利於公<lb/>
車而其後竟以狀元及第授翰林院修撰嚴訥先已成<lb/>
進士爲侍讀矣上以齋醮繁而諸詞臣不備不能供時<lb/>
袁煒已先進與吳山郭朴茅瓉顯矣而猶少之遂進訥<lb/>
與春芳以同日撰文多稱㫖遂同進翰林院學士復與<lb/>
董份同進太常少卿仍兼學士賜鶴袍上已覺其太濫<lb/>
乃謂此一品服以重齋壇供事耳於是尚書皆不敢服<lb/>
<pb n="KR2g0037_WYG_005-21b"/>
而復進訥吏部右侍郎春芳爲禮部已俱轉左侍郎訥<lb/>
進禮部尚書春芳改吏部份亦至吏部左侍郎訥改吏<lb/>
部尚書春芳進禮部尚書無何俱加太子太保又同以<lb/>
武英殿大學士入内閣郭朴既得召代訥而份春芳爲<lb/>
禮部給事御史以份無大臣望而又探知階嚮亟攻之<lb/>
上奪其職訥爲人小心恭愼而志卑識亦淺其在吏部<lb/>
稍自勵不肯通苞苴唯上徇階指嚮而下委責於選部<lb/>
郎陸光祖階爲上言胡松毛愷高儀之賢而他若劉采<lb/>
<pb n="KR2g0037_WYG_005-22a"/>
吳嶽諸君子相繼登用矣訥春芳之在内閣嚴事階甚<lb/>
不敢當僚寀有所斷决唯唯而已訥所爲齋詞唯恐不<lb/>
稱上意惴惴至成疾久之不愈遂以就醫藥告上許之<lb/>
歸上所推寄階益至階嘗當考十五載滿逡巡未敢請<lb/>
上知之所以賜賚如前而亟勑吏禮二部具政績恩數<lb/>
以聞請加階特進錄一子尚寳司丞賜璽書褒諭宴禮<lb/>
部給三代誥命上報曰卿等所議恩加都可仍加上柱<lb/>
國以示特眷階力辭上手批曰卿忠誠公正念切邦民<lb/>
<pb n="KR2g0037_WYG_005-22b"/>
輔政多年勳猷茂著奏績加恩彝典不逾聽其辭上柱<lb/>
國而已上嘗賜階玉帶而侑以中金一錠曰爲帶資又<lb/>
擇綉蟒衣有珠者令衣以入階嘗病𠻳上遣御醫診賜<lb/>
賞賜如例復出自御珍劑二瓿手書方以賜慰諭諄懇<lb/>
如家人父子而階益自歛畏居第成不敢援張夏輩例<lb/>
以請名額階既用恭謹得上意即資重甚幸矣而其爲<lb/>
恭謹不衰上或有所委使通夕不敢假寐應制之文沓<lb/>
至促應有諸少年所難者未嘗逾頃刻期人以謂階階<lb/>
<pb n="KR2g0037_WYG_005-23a"/>
歎曰君天也父也吾敢易之吾豈不知愧諸少年計以<lb/>
得上意此耳得上意而後可有爲於天下夫欲爲一已<lb/>
名不難誰與上共天下者上果日益愛階又時時采外<lb/>
議階以是益重所論建禆益亡間當階之前天下無所<lb/>
不中兵水旱沴厲乘之赤白之警歳不虚月分閫以上<lb/>
第無論貪僨事一語不當上指立就逮緹騎操琅璫旁<lb/>
午道路大者誅夷小者竄謫而政地諸公復有竊上顏<lb/>
色爲威福者數千里而外不能探所自益惴惴不自保<lb/>
<pb n="KR2g0037_WYG_005-23b"/>
計唯有徙槖長安中論直市六尺軀而已階既日以寛<lb/>
大廣上意又能鉤物情不自崇重竿尺徃復有吐必露<lb/>
征鎭大臣咸慴於不敢隱而快於得自盡故階在政地<lb/>
大約緹騎逮省減十九廷尉若盧無所用深文雖其宛<lb/>
曲劑解之力多亦以意發舒少僨事故也階於它量情<lb/>
罪多所縱舍而獨馭貪酷吏嚴所坐獄必竟不少貸其<lb/>
杜干請絶苞苴即長安公卿邸中俱肅然亡敢以筐篚<lb/>
出入者大計捧賀寮吏皆有餘資歸老吏白首相驚咤<lb/>
<pb n="KR2g0037_WYG_005-24a"/>
以目創見無有一時稱之而其性頗好名而不惡䛕以<lb/>
是縉紳大夫爭爲名高以中階好往往取通顯小人欲<lb/>
自解多爲近情之䛕以蘄入一時不能覺也階欲尊新<lb/>
建學而其門弟子若尚書聶豹階所師事者尚書歐陽<lb/>
德李遂郎中王畿輩階所友者咸各有徒衆不能盡遵<lb/>
行所聞知而所至挾詐恣爲奸利海内苦之頗指以歸<lb/>
咎階嚴訥既用請告歸而郭朴高拱入朴河南之安陽<lb/>
人偉貌黒色少舉進士改翰林院庶吉士授編修滿九<lb/>
<pb n="KR2g0037_WYG_005-24b"/>
載始進侍讀又六載進左庶子俄兼侍讀學士掌院事<lb/>
擢禮部右侍郎改吏部預撰齋詞仍兼侍讀學士轉左<lb/>
侍郎去侍讀爲學士加太子賔客予二品服俸滿六載<lb/>
南京吏部闕尚書上以其久次憐之特命朴徃加太子<lb/>
少保朴上疏辭請得以原官供事上復憐之俾以禮部<lb/>
尚書掌詹事府遂改吏部尚書亡何以父喪歸再起原<lb/>
官尋加太子太保<lb/>
　嘉靖以來首輔傳巻五<lb/>
</p>
<p>
</p>
  </div>
</body>
</text>
</TEI>
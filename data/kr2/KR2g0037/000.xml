<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嘉靖以來首輔傳</head>
    <p>
<pb n="KR2g0037_WYG_000-1a"/>
欽定四庫全書　　　　　史部七<lb/>
　嘉靖以來首輔傳　　　　傳記類三<hi>總録之屬</hi>
　　提要<lb/>
　　　　<hi>臣</hi>等謹案嘉靖以來首輔傳八巻明王世貞<lb/>
　　　　撰世貞以史學自任多所著述其弇山堂別<lb/>
　　　　集諸書已著于録是編乃記世宗穆宗神宗<lb/>
　　　　三朝閣臣事蹟案明自太祖罷設丞相分其<lb/>
　　　　事權於六部至成祖始命儒臣入直文淵閣<lb/>
<pb n="KR2g0037_WYG_000-1b"/>
　　　　參預機務但稱閣臣而不以相名其後閹倖<lb/>
　　　　干政閣臣多碌碌充位至嘉靖間始委政内<lb/>
　　　　閣而居首者責任尤専遂有首輔之稱凡一<lb/>
　　　　時政治得失往往視之為輕重故世貞作此<lb/>
　　　　書斷自嘉靖為始以明積漸之所由來前有<lb/>
　　　　總序稱閣臣沿起輕重始末巳具年表者即<lb/>
　　　　指弇山堂別集中之百官表也其所載始楊<lb/>
　　　　廷和迄于申時行皆以居首者為主而間以<lb/>
<pb n="KR2g0037_WYG_000-2a"/>
　　　　他人事蹟附之於當時國事是非及諸臣賢<lb/>
　　　　不肖進退之故序次詳悉頗得史法世貞與<lb/>
　　　　王錫爵同鄉錫爵家嘗妄言其女得道仙去<lb/>
　　　　世貞據以作傳當時劾錫爵者或并及世貞<lb/>
　　　　世貞作此書時遂載入仙女事以為誠然兹<lb/>
　　　　則可謂誕矣其餘所紀則大抵近實可與正<lb/>
　　　　史相參証云乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2g0037_WYG_000-2b"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
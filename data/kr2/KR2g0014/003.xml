<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書卷三</head> <lb/>
    <p>
<pb n="KR2g0014_WYG_003-1a"/>
欽定四庫全書<lb/>
　諸葛忠武書卷三<lb/>
　　　　　　　　　　　　明　楊時偉　編<lb/>
　　紹漢<lb/>
　時偉按全書首鼎立次紹統若謂紀實正名不妨竝<lb/>
　舉然以愚考之武擔即位改元不改漢陳震盟吳稱<lb/>
　漢不稱蜀皇皇大典具有明文而陳壽闇私題為蜀<lb/>
　志漢賊既淆名實俱混矣不知既云鼎立誰為紹統<lb/>
<pb n="KR2g0014_WYG_003-1b"/>
　紹統分明便礙鼎立是故定名紹漢以遵侯本志云<lb/>
昭烈皇帝姓劉諱備字𤣥德涿郡人漢景帝子中山靖<lb/>
王之後也少孤與母販屨織席為業舎東南有桑樹生<lb/>
高五丈餘遥望見童童如車蓋往來者皆怪此樹非常<lb/>
或謂當出貴人昭烈少時與宗中諸小兒於樹下戲言<lb/>
吾必當乗此羽葆蓋車年十五母使行學與同宗劉德<lb/>
然俱事同郡盧植德然父元起常資給昭烈與德然等<lb/>
曰吾宗中有此兒非常人也昭烈不甚樂讀書喜狗馬<lb/>
<pb n="KR2g0014_WYG_003-2a"/>
音樂身長七尺五寸埀手下膝顧自見其耳少語言善<lb/>
下人喜怒不形於色好交結豪俠年少爭附之中山大<lb/>
商張世平蘇雙見而異之乃多與之金財昭烈由是得<lb/>
用合徒衆<lb/>
　闗羽傳羽亡命奔涿郡昭烈於鄉里合徒衆而羽與<lb/>
　張飛為之禦侮昭烈為平原相以羽飛為别部司馬<lb/>
　分綂部曲昭烈與二人寢則同牀恩若兄弟而稠人<lb/>
　廣坐侍立終日隨昭烈周旋不避艱險<lb/>
<pb n="KR2g0014_WYG_003-2b"/>
討黄巾賊有功除安喜尉督郵以公事到縣昭烈求謁<lb/>
不通昭烈直入縛督郵杖二百解綬繫其頸着馬柳棄<lb/>
官亡命遇賊力戰數有戰功後領平原相郡民劉平素<lb/>
輕昭烈恥為之下使客刺之客不忍刺語之而去其得<lb/>
人心如此曹操征徐州徐州牧陶謙表昭烈為豫州刺<lb/>
史屯小沛謙病篤謂别駕糜竺曰非劉備不能安此州<lb/>
也謙死竺率州人迎昭烈昭烈未敢當下邳陳登謂昭<lb/>
烈曰今漢室陵夷海内傾覆立功立事在於今日鄙州<lb/>
<pb n="KR2g0014_WYG_003-3a"/>
殷富戸口百萬欲屈使君撫臨州事昭烈曰袁公路近<lb/>
在壽春此君四世五公海内所歸登曰公路驕豪非治<lb/>
亂之主今欲為使君合步騎十萬上可以匡主濟民下<lb/>
可以割地守境北海相孔融曰袁公路豈憂國忘家者<lb/>
耶冢中枯骨何足介意今日之事百姓與能天與不取<lb/>
悔不可追昭烈遂領徐州<lb/>
　獻帝春秋曰陳登等遣使詣袁紹曰天降災沴禍臻<lb/>
　鄙州州將殂殞生民無主恐懼姦雄一旦乗隙以貽<lb/>
<pb n="KR2g0014_WYG_003-3b"/>
　盟主日昃之憂輒共奉故平原相劉備府君以為宗<lb/>
　主永使百姓知有依歸方今寇難縱横不遑釋甲謹<lb/>
　遣下吏奔告於執事紹答曰劉𤣥德𢎞雅有信義今<lb/>
　徐州樂戴之誠副所望也<lb/>
　陳登傳許氾與劉備竝在荆州牧劉表坐共論人物<lb/>
　氾曰陳元龍湖海之士豪氣不除備問汜君言豪寧<lb/>
　有事耶汜曰昔遭亂過下邳見元龍無客主之意不<lb/>
　相與語自上大牀卧使客卧下牀備曰君有國士之<lb/>
<pb n="KR2g0014_WYG_003-4a"/>
　名今天下大亂帝主失所望君憂國忘家有救世之<lb/>
　意而君求田問舎言無可采是元龍所諱也何縁當<lb/>
　與君語如我自卧百尺樓上卧君於地下何但上下<lb/>
　牀之間哉表大笑備因言曰若元龍文武膽志當求<lb/>
　之於古耳造次難得比也<lb/>
袁術來攻昭烈昭烈拒之於盱眙淮隂曹公表昭烈為<lb/>
鎮東將軍封宜城亭侯是歳建安元年也昭烈與術相<lb/>
持經月吕布乗虚襲下邳下邳守將曹豹反間迎布布<lb/>
<pb n="KR2g0014_WYG_003-4b"/>
虜昭烈妻子昭烈轉軍海西楊奉韓暹寇徐揚間昭烈<lb/>
邀擊盡斬之昭烈求和於吕布布還其妻子昭烈遣闗<lb/>
羽守下邳昭烈還小沛復合兵得萬餘人吕布惡之自<lb/>
出兵攻昭烈昭烈敗走歸曹操曹操厚遇之以為豫州<lb/>
牧將至沛收散卒給其軍糧益與兵使東擊布布遣高<lb/>
順攻之曹操遣夏侯惇往不能救為順所敗復虜昭烈<lb/>
妻子送布曹操自出東征助昭烈圍布於下邳生禽布<lb/>
昭烈復得妻子<lb/>
<pb n="KR2g0014_WYG_003-5a"/>
　呂布傳布縛急操欲寛之劉備進曰明公不見布之<lb/>
　事丁建陽董太師乎操頷之縊殺布<lb/>
從操還許表昭烈為左將軍禮之愈重出則同輿坐則<lb/>
同席嘗從容謂昭烈曰天下英雄惟使君與操耳本初<lb/>
之徒不足數也昭烈方食失匕箸<lb/>
　華陽國志云於時正當雷震昭烈因謂操曰聖人云<lb/>
　迅雷風烈必變良有以也一震之威何乃至於此也<lb/>
時帝舅車騎將軍董承稱受帝衣帶中密詔當誅曹操<lb/>
<pb n="KR2g0014_WYG_003-5b"/>
遂與承等同謀㑹見使邀擊袁術遂據下邳殺徐州刺<lb/>
史車冑東海郡縣多叛操為昭烈<lb/>
　操使劉岱王忠擊之昭烈曰使女百人來無如我何<lb/>
　曹公自來未可知耳<lb/>
建安五年操東征虜昭烈妻子并闗羽以歸<lb/>
　魏書曰董承等謀洩操將自東征備諸將皆曰與公<lb/>
　爭天下者袁紹也今紹方來而棄之東紹乗人後若<lb/>
　何操曰劉備人傑也今不擊必為後患紹見事遲必<lb/>
<pb n="KR2g0014_WYG_003-6a"/>
　不動也<lb/>
昭烈走青州袁紹遣將奉迎身去鄴二百里與昭烈相<lb/>
見時闗羽亦去操歸昭烈<lb/>
　闗羽傳初操壯羽為人而察其心神無久留之意謂<lb/>
　張遼曰卿試以情問之遼以問羽羽歎曰吾極知曹<lb/>
　公待我厚然吾受劉將軍厚恩誓以共死不可背之<lb/>
　吾終不留吾要當立効以報曹公乃去及羽殺顔良<lb/>
　操知其必去重加賞賜羽盡封其所賜拜書告辭而<lb/>
<pb n="KR2g0014_WYG_003-6b"/>
　奔先主於袁軍<lb/>
昭烈隂欲離紹乃説紹南連荆州牧劉表表自郊迎以<lb/>
上賓禮待之益其兵使屯新野荆州豪傑歸昭烈者日<lb/>
益多表疑其心隂禦之使拒夏侯惇于禁等於博望昭<lb/>
烈設伏兵一旦自燒屯偽遁惇等追之為伏兵所敗<lb/>
　時偉按博望燒屯事陳壽志原載建安十一年以前<lb/>
　而三顧隆中則十二年事也今俗說屬之孔明有初<lb/>
　出茅廬第一功語頃來謝少連王冏伯皆誤歸之三<lb/>
<pb n="KR2g0014_WYG_003-7a"/>
　顧以後蓋不知昭烈自善用兵正不必盡歸美孔明<lb/>
　也且自燒屯不云敵屯<lb/>
　趙雲别傳曰雲與夏侯惇戰於博望生獲夏侯蘭蘭<lb/>
　是雲鄉里人少小相知雲白先主活之薦蘭明於法<lb/>
　律以為軍正雲不用自近其慎慮類如此<lb/>
十二年曹操北征烏桓昭烈說表襲許表不能用操自<lb/>
柳城還表曰不用君言故為失此大㑹昭烈曰事㑹之<lb/>
來豈有終極乎若能應之於後者則此未足為恨也<lb/>
<pb n="KR2g0014_WYG_003-7b"/>
　九州春秋曰備住荆州數年嘗於表座起至厠見髀<lb/>
　裏肉生慨然流涕還坐表怪問備備曰吾常身不離<lb/>
　鞍髀肉皆消今不復騎髀肉復生日月若馳老將至<lb/>
　矣而功業不建是以悲耳<lb/>
曹操南征表㑹表卒子琮代立遣使請降諸葛亮說昭<lb/>
烈攻琮荆州可有昭烈曰吾不忍也劉荆州臨亡託我<lb/>
以孤遺背信自濟死何面目以見劉荆州乃駐馬呼琮<lb/>
琮懼不能起琮左右及荆州人多歸昭烈昭烈過辭表<lb/>
<pb n="KR2g0014_WYG_003-8a"/>
墓涕泣而去比到當陽衆十餘萬日行十餘里别遣闗<lb/>
羽乗船數百艘使㑹江陵或勸昭烈速行昭烈曰夫濟<lb/>
大事者以人心為本今人歸吾吾何忍棄去<lb/>
　習鑿齒曰先主雖顛沛險難而信義愈明勢偪事危<lb/>
　而言不失道追景升之顧則情感三軍戀赴義之士<lb/>
　則甘與同敗觀其所以結物情者豈徒投醪撫寒含<lb/>
　蓼問疾而已哉其終濟大業不亦宜乎<lb/>
操將精騎急追之一日一夜行三百餘里及於當陽之<lb/>
<pb n="KR2g0014_WYG_003-8b"/>
長坂昭烈棄妻子與諸葛亮張飛趙雲等數十騎走<lb/>
　趙雲傳曰雲身抱弱子即後主也保䕶甘夫人即後<lb/>
　主母也皆得免難初先主之敗人有言雲已北去者<lb/>
　先主以手㦸摘之曰子龍不棄我走也頃之雲至從<lb/>
　平江南以為偏將軍領桂陽太守代趙範範寡嫂曰<lb/>
　樊氏有國色範欲以配雲雲辭曰相與同姓卿兄猶<lb/>
　我兄固辭不許時有人勸雲納之雲曰範廹降耳心<lb/>
　未可測天下女不少遂不取範果逃走雲無纖芥<lb/>
<pb n="KR2g0014_WYG_003-9a"/>
斜趨漢津適與羽船㑹得濟沔遇表長子江夏太守琦<lb/>
衆萬餘人與俱到夏口遣亮自結於孫權權遣周瑜程<lb/>
普等水軍數萬與昭烈併力與操戰於赤壁大破之焚<lb/>
其舟船操引歸昭烈表琦為荆州刺史又南征四郡皆<lb/>
降琦病死羣下推昭烈為荆州牧治公安權稍畏之進<lb/>
妹固好<lb/>
　趙雲别傳曰先主入益州雲領留營司馬此時先主<lb/>
　孫夫人以權妹驕豪多將吳吏兵縱横不法先主以<lb/>
<pb n="KR2g0014_WYG_003-9b"/>
　雲嚴重必能整齊特任掌内事權聞先主西征大遣<lb/>
　舟船迎妹而夫人内欲將後主還呉雲與張飛勒兵<lb/>
　截江乃得後主還<lb/>
十六年益州牧劉璋聞曹操將討張魯内懐憂懼别駕<lb/>
張松說璋曰曹公兵强若因張魯之資以取蜀土誰能<lb/>
禦之劉豫州使君之宗室而曹操之深讐也若使之討<lb/>
魯魯必破破魯則益州强曹公雖來無能為也璋然之<lb/>
遣法正迎昭烈正因陳益州可取之策<lb/>
<pb n="KR2g0014_WYG_003-10a"/>
　法正傳正既宣指隂獻策於先主曰以明將軍之英<lb/>
　才乗劉牧之懦張松州之股肱以響應於内然後資<lb/>
　益州之殷富馮天府之險阻以此成業猶反掌也先<lb/>
　主然之<lb/>
昭烈留亮羽等據荆州將步卒數萬入益州璋自出迎<lb/>
松白正及龎綂等進說便可於㑹所襲璋昭烈曰此大<lb/>
事也不可倉卒<lb/>
　龎綂傳統說昭烈曰荆州荒殘難以得志今益州富<lb/>
<pb n="KR2g0014_WYG_003-10b"/>
　强戸口百萬兵馬寳貨無求於外今可權借以定大<lb/>
　事昭烈曰今指與吾為水火者曹操也操以急吾以<lb/>
　寛操以暴吾以仁操以譎吾以忠每與操反事乃可<lb/>
　成統曰夫權變之時固非一道所能定也兼弱攻昧<lb/>
　逆取順守事定之後封以大國何負於信今日不取<lb/>
　終為人利耳<lb/>
明年曹操征孫權權呼昭烈自救張松書與昭烈及法<lb/>
正曰今大事埀可立如何釋此去乎松兄肅懼禍及已<lb/>
<pb n="KR2g0014_WYG_003-11a"/>
白發其謀於是璋收斬松勅諸將勿復闗通昭烈昭烈<lb/>
怒召璋白水督楊懐責以無禮斬之勒兵向璋分遣諸<lb/>
將平下屬縣十九年雒城破進圍成都<lb/>
　龎統傳統復說曰隂選精兵晝夜兼道徑襲成都一<lb/>
　舉便定此上計也楊懐高沛璋之名將各仗彊兵據<lb/>
　守闗頭聞數有牋諫璋使發遣將軍還荆州今與相<lb/>
　聞說荆州有急欲還救之此二子既服將軍英名又<lb/>
　喜將軍之去計必輕騎來見因此執之進取其兵仍<lb/>
<pb n="KR2g0014_WYG_003-11b"/>
　向成都此中計也退還白帝連引荆州徐還圖之此<lb/>
　下計也若沈吟不去將致大困不可久矣先主然其<lb/>
　中計<lb/>
　張飛傳飛與亮等泝流而上分定郡縣生獲巴郡太<lb/>
　守嚴顔飛呵曰何以不降顔答曰卿等無狀侵奪我<lb/>
　州我州但有斷頭將軍無降將軍也飛壯而釋之引<lb/>
　為賓客飛所至戰克與先主㑹於成都<lb/>
　馬超傳超奔漢中依張魯魯不足與計事内懐於邑<lb/>
<pb n="KR2g0014_WYG_003-12a"/>
　聞先主圍成都密書請降先主喜曰我得益州矣遣<lb/>
　人迎超超將兵徑到城下城中震怖璋即降<lb/>
蜀中殷盛豐樂昭烈置酒大饗士卒取金銀分賜將士<lb/>
還其穀帛昭烈復領益州牧諸葛亮為股肱法正為謀<lb/>
主闗羽張飛馬超為爪牙許靖糜竺簡雍為賓友及董<lb/>
和黄權李嚴等本璋之所授用也呉壹費觀等又璋之<lb/>
姻親也彭羕璋之所擯棄也劉巴者宿昔之所忌恨也<lb/>
皆處之顯任盡其器能有志之士無不競勸<lb/>
<pb n="KR2g0014_WYG_003-12b"/>
　趙雲别傳曰益州既定時議欲以成都中及城外園<lb/>
　地桑田分賜諸將雲駁之曰霍去病以匈奴未滅無<lb/>
　用家為今國賊非但匈奴未可求安也須天下都定<lb/>
　各反桑梓歸耕本土乃其宜耳益州人民初罹兵革<lb/>
　田宅皆可歸還令安居復業然後可役調得其歡心<lb/>
　先主即從之<lb/>
二十年孫權以昭烈已得益州乃遣吕蒙襲奪長沙零<lb/>
陵桂陽三郡時曹操定漢中昭烈聞之遂與權連和分<lb/>
<pb n="KR2g0014_WYG_003-13a"/>
荆州操使夏侯淵張郃屯漢中昭烈令張飛破郃等<lb/>
　張飛傳飛領巴西太守曹操破張魯留夏侯淵張郃<lb/>
　守漢川郃别督諸軍下巴西欲徙其民於漢中進軍<lb/>
　宕渠蒙頭盪石與飛相拒五十餘日飛率精卒萬餘<lb/>
　人從他道邀郃軍交戰山道迮狹前後不得相救飛<lb/>
　遂破郃郃棄馬縁山獨與麾下十餘人從間道退還<lb/>
　南鄭巴土獲安<lb/>
二十三年昭烈進兵漢中二十四年先主自陽平南渡<lb/>
<pb n="KR2g0014_WYG_003-13b"/>
沔水縁山稍前於定軍山興勢作營淵將兵來爭其地<lb/>
先主命黄忠乗高鼔譟攻之大破淵軍淵等授首<lb/>
　法正傳初正說先主曰曹操一舉而降張魯定漢中<lb/>
　不因此勢以圖巴蜀而留夏侯淵張郃屯守身遽北<lb/>
　還此非其智不逮而力不足也必將内有憂偪故耳<lb/>
　今策淵郃才略不勝國之將帥舉衆往討則必可克<lb/>
　之克之日廣農積穀觀釁伺隙上可以傾覆冦敵尊<lb/>
　奬王室中可以蠶食雍涼廣拓境土下可以固守要<lb/>
<pb n="KR2g0014_WYG_003-14a"/>
　害為持久之計此蓋天以與我時不可失也先主善<lb/>
　其策乃率諸將進兵漢中正亦從行<lb/>
　趙雲别傳曰曹操爭漢中運米北山下數千萬囊黄<lb/>
　忠以為可取雲兵隨忠取米過期不還雲將數十騎<lb/>
　輕行迎忠值操揚兵大出雲前突其陣且鬭且却操<lb/>
　軍追至而雲入營更大開門偃旗息鼔操疑雲有伏<lb/>
　引去雲雷鼓震天惟以勁弩於後射操軍操軍驚駭<lb/>
　自相蹂踐墮漢水死者甚多先主明旦自來視昨戰<lb/>
<pb n="KR2g0014_WYG_003-14b"/>
　處曰子龍一身都是膽也<lb/>
曹操舉衆南征昭烈斂衆拒守積月不拔操引軍還昭<lb/>
烈遂有漢中秋羣下上昭烈為漢中王<lb/>
　黄忠傳曰忠嘗先登陷陳勇毅冠三軍於定軍山擊<lb/>
　夏侯淵淵衆甚精忠摧鋒必進金鼓震天讙聲動谷<lb/>
　一戰斬淵是歳先主為漢中王欲用忠為後將軍孔<lb/>
　明說先主曰忠之名望素非闗馬之倫而今便令同<lb/>
　列馬張在近親見其功闗遥聞之恐必不悅先主曰<lb/>
<pb n="KR2g0014_WYG_003-15a"/>
　吾自當解之<lb/>
　費詩傳曰先主為漢中王遣詩拜闗羽前將軍羽聞<lb/>
　忠為後將軍怒曰大丈夫終不與老兵同列詩曰夫<lb/>
　立王業者所用非一昔蕭曹與高祖少小親舊而陳<lb/>
　韓亡命後至論其班列韓最居上未聞蕭曹以此為<lb/>
　怨今漢王以一時之功隆崇於漢室然意之輕重寧<lb/>
　當與君侯齊乎羽大感悟即受拜<lb/>
　王士騏曰漢王兩語殊不相蒙意必漢升之誤已參<lb/>
<pb n="KR2g0014_WYG_003-15b"/>
　之華陽國志果然漢升黄忠字也宋本既誤監板因<lb/>
　之將將紀亦因之校書之難如此<lb/>
　時偉按華陽國志云今王以一時之功隆崇於漢升<lb/>
　較為醒豁<lb/>
　魏延傳先主為漢中王當得重將以鎮漢川衆論必<lb/>
　在張飛飛亦以心自許乃拔延為督一軍盡驚<lb/>
　時偉按昭烈用人神明不測處有類高光其薄許靖<lb/>
　疑馬謖而拔黄忠魏延是也<lb/>
<pb n="KR2g0014_WYG_003-16a"/>
二十五年曹丕簒漢或傳漢帝見害昭烈乃發喪制服<lb/>
在所竝言衆瑞宜即尊位以纂二祖遂上尊號即皇帝<lb/>
位於武擔之南大赦改元<lb/>
　費詩傳羣臣議推漢中王稱尊號詩上疏忤旨<lb/>
　習鑿齒曰夫創本之君須大定而後正已纂統之主<lb/>
　俟速建以係衆心是故惠公朝虜而子圉夕立更始<lb/>
　尚存而光武舉號夫豈忘主徼利社稷之故也今先<lb/>
　主糾合義兵將以討賊賊强禍大主歿國喪二祖之<lb/>
<pb n="KR2g0014_WYG_003-16b"/>
　廟絶而不祀茍非親賢誰能紹此嗣祖配天非咸陽<lb/>
　之譬仗正討逆何推讓之有於此時也不知速尊有<lb/>
　德以奉大統使民歆反正世覩舊物仗順者齊心附<lb/>
　逆者同懼可謂闇惑矣其降黜也宜哉<lb/>
　時偉按明紹統者莫如此篇最快<lb/>
章武元年置百官立宗廟祫祭高皇帝以下立子禪為<lb/>
皇太子帝忿孫權之襲闗羽秋七月帥諸軍伐呉<lb/>
二年夏六月軍敗於猇亭由步道還魚復改魚復曰永<lb/>
<pb n="KR2g0014_WYG_003-17a"/>
安孫權聞昭烈住白帝甚懼遣使請和許之使太中大<lb/>
夫宗瑋報命<lb/>
三年昭烈病篤丞相亮自成都到永安托孤於丞相亮<lb/>
夏四月帝殂於永安宫時年六十三<lb/>
　亮集載昭烈遺詔勅後主曰朕初疾但下痢耳後轉<lb/>
　雜他病殆不自濟人五十不稱夭年已六十有餘何<lb/>
　所復恨但以卿兄弟為念射君到說丞相歎卿知量<lb/>
　甚大增修過於所望審能如此吾復何憂勉之勉之<lb/>
<pb n="KR2g0014_WYG_003-17b"/>
　勿以善小而不為勿以惡小而為之惟賢惟德可以<lb/>
　服人女父德薄勿効之可讀漢書禮記閒暇厯觀諸<lb/>
　子及六韜商君書益人意知聞丞相為寫申韓管子<lb/>
　六韜一通已畢未送道亡可自更求聞達臨終時呼<lb/>
　魯王與語吾亡之後女兄弟父事丞相令卿與丞相<lb/>
　共事而已<lb/>
　楊慎曰宋儒論孔明為後主寫申韓管子六韜曰孔<lb/>
　明不以經術輔導少主而乃以刑名兵法何邪唐子<lb/>
<pb n="KR2g0014_WYG_003-18a"/>
　西云人君不問撥亂守文要以制略為貴後主寛厚<lb/>
　襟量有餘而權知不足當時識者咸以為憂六韜述<lb/>
　兵權多竒計管子責輕重慎權衡申子覈名實韓子<lb/>
　攻事情施之後主正中其病藥無高下要在對病萬<lb/>
　金良藥與病不對亦何補哉此言當矣予又觀三國<lb/>
　志載孟光問郤正太子情尚正以䖍恭仁恕答之光<lb/>
　曰如君所道皆家門所有耳吾今所問欲知其權略<lb/>
　知調何如耳然則光之見蓋與孔明合而觀申韓書<lb/>
<pb n="KR2g0014_WYG_003-18b"/>
　亦先主遺命也獨以是病孔明不惟不成人之美亦<lb/>
　不識時務矣<lb/>
　王世貞曰儒至宋而衷矣彼其睥睨三代之後以末<lb/>
　世無一可者而不能不心折於孔明乃孔明則自比<lb/>
　於管子而勸後主讀韓非子之書何以故宋儒之所<lb/>
　得淺而孔明之所得深故也宋以名舎之是故小遇<lb/>
　遼小不振大遇金大不振孔明以實取之是故蕞爾<lb/>
　之蜀與强魏角而恒踞其上<lb/>
<pb n="KR2g0014_WYG_003-19a"/>
五月梓宫自永安還成都葬惠陵<lb/>
　馬謖傳曰謖才器過人好論軍計諸葛亮深加器異<lb/>
　帝臨終時謂亮曰馬謖言過其實不可大用君其察<lb/>
　之<lb/>
　陳壽評曰先主之𢎞毅寛厚知人待士蓋有高祖之<lb/>
　風英雄之器焉及其舉國託孤於諸葛亮而心神無<lb/>
　貳誠君臣之至公古今之盛軌也<lb/>
　劉知幾史通曰劉主地居漢宗仗順而起夷險不撓<lb/>
<pb n="KR2g0014_WYG_003-19b"/>
　終始無瑕方諸帝王可比少康光武<lb/>
後主建興元年太子禪即位封丞相亮為武鄉侯領益<lb/>
州牧<lb/>
三年丞相亮南征<lb/>
五年丞相亮出屯漢中以圖中原<lb/>
六年丞相亮伐魏敗於街亭詔貶亮右將軍行丞相事<lb/>
冬復伐魏圍陳倉斬其追將王雙<lb/>
七年右將軍亮伐魏拔武都隂平復拜丞相<lb/>
<pb n="KR2g0014_WYG_003-20a"/>
八年魏冦漢中丞相亮出次城固魏師還<lb/>
九年丞相亮復出軍圍祁山斬其將張郃<lb/>
十年休士勸農<lb/>
十一年運米斜谷口<lb/>
十二年亮由斜谷出八月卒於軍帝素服發哀三日殺<lb/>
丞相參軍李邈以丞相長史蔣琬為尚書令總統國事<lb/>
　華陽國志曰李邈字漢南昭烈領益州牧邈讓昭烈<lb/>
　曰振威以將軍宗室肺腑委以討賊元功未効先冦<lb/>
<pb n="KR2g0014_WYG_003-20b"/>
　而滅邈以將軍之取鄙州甚為不宜有司將殺之諸<lb/>
　葛亮為請得免久之為丞相參軍亮殺馬謖邈諫以<lb/>
　秦赦孟明用霸西戎楚殺子玉二世不競失亮意至<lb/>
　是亮卒邈上疏曰吕禄霍禹未必懐反叛之心孝宣<lb/>
　不好為殺臣之君直以臣懼其偪主畏其威故姦萌<lb/>
　生亮身仗强兵狼顧虎視五大不在邊臣嘗危之今<lb/>
　亮殞沒蓋宗族得全西戎靜息大小為慶帝怒下獄<lb/>
　誅之<lb/>
<pb n="KR2g0014_WYG_003-21a"/>
　王士騏曰邈之免死亮之力也而一言失意直以狼<lb/>
　虎目之邈真險人哉後主怒而誅之差强人意<lb/>
　時偉按後主四十年無可表見者後世遂以庸懦為<lb/>
　嫌而愚獨謂其𢎞量英斷其大有三宫府内外悉委<lb/>
　丞相既不中制又絶嫌猜一也及丞相亡歿三十年<lb/>
　不事更張不設丞相二也怒誅李邈三也而誅邈更<lb/>
　竒豈特差强人意而已哉　又按邈罪當誅在後疏<lb/>
　耳如前二語未為不正也<lb/>
<pb n="KR2g0014_WYG_003-21b"/>
十三年進蔣琬大將軍以費禕為尚書令<lb/>
延禧元年蔣琬出屯漢中<lb/>
二年進琬大司馬以費禕為大將軍九年蔣琬卒<lb/>
十一年大將軍費禕出屯漢中<lb/>
十六年大將軍費禕為魏降人所刺<lb/>
十九年進姜維大將軍<lb/>
景耀六年魏將鄧艾鍾㑹分道入冦都督傅僉死之衞<lb/>
將軍諸葛瞻禦之敗於緜竹帝用光禄大夫譙周策將<lb/>
<pb n="KR2g0014_WYG_003-22a"/>
降於艾北地王諶怒曰若理窮力屈便當父子君臣背<lb/>
城一戰同死社稷以見先帝可也帝不聽諶哭於昭烈<lb/>
之廟先殺妻子而後自殺衞將軍瞻瞻子尚戰敗及尚<lb/>
書郎黄崇俱死之<lb/>
　時偉按北地王後主子也傅僉傅肜子也黄崇黄權<lb/>
　子也肜死伐呉僉死拒魏若瞻尚若僉可謂世濟忠<lb/>
　孝矣父為降虜子為忠孝若諶若崇不稱幹蠱哉且<lb/>
　崇勸瞻速行據險無令敵得入平地蓋深有將略焉<lb/>
<pb n="KR2g0014_WYG_003-22b"/>
　而率厲軍士期於必死其勇烈不減於僉綱目紀崇<lb/>
　僅入分註故竝錄之以表忠漢之士云<lb/>
　又按張飛傳飛長子苞早天苞子遵為尚書隨諸葛<lb/>
　瞻於緜竹戰死<lb/>
　趙雲傳雲次子廣牙門將隨姜維沓中臨陣戰死<lb/>
　姜維傳曰傅僉格鬬而死魏人義之<lb/>
　<lb/>
　諸葛忠武書卷三<lb/>
</p>
<p>
</p>
  </div>
</body>
</text>
</TEI>
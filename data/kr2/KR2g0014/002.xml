<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書巻二</head> <lb/>
    <p>
<pb n="KR2g0014_WYG_002-1a"/>
欽定四庫全書<lb/>
　諸葛忠武書巻二<lb/>
　　　　　　　　　　　　明　楊時偉　編<lb/>
　　傳略<lb/>
　時偉按忠武事跡當以陳志為綱而散見各傳及裴<lb/>
　註者亦復不少全書博採類分是矣顧反遺本傳殊<lb/>
　欠提綱是用節錄陳志題為傳略而傳末董厥樊建<lb/>
　等本侯所拔擢親近位至大臣乃相率降叛建至為<lb/>
<pb n="KR2g0014_WYG_002-1b"/>
　鄧艾理寃不亦傎乎故特芟之以湔陳氏之謬<lb/>
諸葛亮字孔明瑯琊陽都人漢司隸校尉諸葛豐後也<lb/>
　呉書曰其先葛氏本瑯琊諸縣人後徙陽都陽都先<lb/>
　有姓葛者時人謂之諸葛因以為氏風俗通曰葛嬰<lb/>
　為陳涉將軍有功而誅孝文帝追錄封其孫諸縣侯<lb/>
　因併氏焉<lb/>
父珪字君貢漢末為太山郡丞亮早孤從父𤣥為袁術<lb/>
所署豫章太守𤣥將亮及亮弟均之官㑹漢朝更選朱<lb/>
<pb n="KR2g0014_WYG_002-2a"/>
皓代𤣥𤣥素與荆州牧劉表有舊往依之𤣥卒亮躬耕<lb/>
隴畆好為梁父吟<lb/>
　漢晉春秋曰亮家於南陽之鄧縣去襄陽城西二十<lb/>
　里名曰隆中<lb/>
身長八尺每自比於管仲樂毅時人莫之許也惟博陵<lb/>
崔州平潁川徐庶元直與亮友善謂為信然<lb/>
　亮後與羣下曰昔初交州平屢聞得失後交元直勤<lb/>
　見啟誨又曰人心苦不能盡惟徐元直處兹不惑<lb/>
<pb n="KR2g0014_WYG_002-2b"/>
　魏略曰亮在荆州以建安初與潁川石廣元徐元直<lb/>
　汝南孟公威等俱游學三人務於精熟而亮獨觀其<lb/>
　大略每晨夜從容常抱膝而嘯而謂三人曰卿三人<lb/>
　仕進可至刺史郡守也三人問其所至亮但笑而不<lb/>
　言後公威思鄉里欲北歸亮謂之曰中國饒士丈夫<lb/>
　遨遊何必故鄉耶<lb/>
　裴松之曰魏略此言謂亮為公威計可也若謂兼為<lb/>
　已言可謂未達其心矣夫以高吟俟時情見乎言志<lb/>
<pb n="KR2g0014_WYG_002-3a"/>
　氣所存既已定於其始矣若游步中華騁其龍光誠<lb/>
　非陳長文司馬仲達所能頡頏而終不北向者方將<lb/>
　翊贊宗傑以興微繼絶豈其區區利在邊鄙而已乎<lb/>
　此相如所謂鵾鵬已翔於遼廓而羅者猶視於藪澤<lb/>
　者矣<lb/>
　王士騏曰松之數語甚有高識後之帝魏者可愧<lb/>
時先主屯新野徐庶見先主先主器之謂先主曰諸葛<lb/>
孔明者卧龍也將軍豈願見之乎先主曰君與俱來庶<lb/>
<pb n="KR2g0014_WYG_002-3b"/>
曰此人可就見不可屈致也將軍宜枉駕顧之由是先<lb/>
主遂詣亮凡三往乃見因屏人曰漢室傾頹姦臣竊命<lb/>
主上蒙塵孤不度德量力欲信大義於天下而智術短<lb/>
淺遂用猖獗至於今日然志猶未已君謂計將安出亮<lb/>
答曰自董卓已來豪傑竝起跨州連郡者不可勝數曹<lb/>
操比於袁紹則名微而衆寡然操遂能克紹以弱為强<lb/>
者非惟天時抑亦人謀也今操已擁百萬之衆挾天子<lb/>
以令諸侯此誠不可與爭鋒孫權據有江東已厯三世<lb/>
<pb n="KR2g0014_WYG_002-4a"/>
國險而民附賢能為之用此可以為援而不可圖也荆<lb/>
州北據漢沔利盡南海東連呉㑹西通巴蜀此用武之<lb/>
國而其主不能守此殆天所以資將軍將軍豈有意乎<lb/>
益州險塞沃野千里天府之土高祖因之以成帝業劉<lb/>
璋闇弱張魯在北民殷國富而不知存恤智能之士思<lb/>
得明君將軍既帝室之冑信義著於四海總攬英雄思<lb/>
賢若渇若跨有荆益保其巖阻西和諸戎南撫夷越外<lb/>
結好孫權内脩政理天下有變則命一上將將荆州之<lb/>
<pb n="KR2g0014_WYG_002-4b"/>
軍以向宛洛將軍身率益州之衆以出秦川百姓孰敢<lb/>
不簞食壺漿以迎將軍者乎誠如是則王業可成漢室<lb/>
可興矣先主曰善於是與亮情好日密闗羽張飛等不<lb/>
悅先主解之曰孤之有孔明猶魚之有水也願諸君勿<lb/>
復言羽飛乃止<lb/>
　魏略曰劉備屯於樊城是時曹公方定河北亮知荆<lb/>
　州次當受敵而劉表性緩不曉軍事備性好結眊時<lb/>
　適有人以髦牛尾與備者備因手自結之亮乃進言<lb/>
<pb n="KR2g0014_WYG_002-5a"/>
　曰明將軍當復有逺志但結眊而已耶備投眊而起<lb/>
　曰是何言與我聊以忘憂耳亮曰將軍度劉鎮南孰<lb/>
　與曹公邪備曰不及亮又曰將軍自度何如也備曰<lb/>
　亦不如曰今皆不及而將軍之衆不過數千人以此<lb/>
　待敵得無非計乎備曰我亦愁之當若之何亮曰今<lb/>
　荆州非少人也而著籍者寡平居發調則人心不悅<lb/>
　可語鎮南令國中凡有游户皆使自實因錄以益衆<lb/>
　可也備從其計故衆遂強<hi>韻㑹眊而志切㲥眊罽也一曰績羽為衣一曰兜鍪</hi>
<pb n="KR2g0014_WYG_002-5b"/>
　<hi>上飾</hi>
劉表長子琦亦深器亮表受後妻之言愛少子琮不悅<lb/>
於琦琦每欲與亮謀自安之術亮輒拒塞琦乃將亮共<lb/>
上高樓去梯謂亮曰今日上不至天下不至地言出子<lb/>
口入於吾耳可以言未亮答曰君不見申生在内而危<lb/>
重耳在外而安乎琦意感悟隂規出計㑹黄祖死得出<lb/>
遂為江夏太守俄而表卒琮聞曹操來征遣使請降先<lb/>
主在樊聞之率其衆南行亮與徐庶竝從為曹公所追<lb/>
<pb n="KR2g0014_WYG_002-6a"/>
破獲庶母庶辭先主而指其心曰本欲與將軍共圖王<lb/>
霸之業者以此方寸之地也今已失老母方寸亂矣無<lb/>
益於事請從此别遂詣曹公<lb/>
　王士騏曰孔明與徐庶方是相知庶自見先主而於<lb/>
　孔明則勸先主就見知孔明之必不屈也庶己從先<lb/>
　主而失母之後亮任之詣曹公知庶之必不留也庶<lb/>
　雖降曹乃心在蜀黄權亦爾噫此非孔明之通物情<lb/>
　乎<lb/>
<pb n="KR2g0014_WYG_002-6b"/>
　時偉按徐庶之從先主邂逅追隨君臣之分尚未定<lb/>
　也而又以失母辭去其賢於王陵趙苞逺矣黄權本<lb/>
　任將軍受命防魏不戰自降而裴世期以宥權為得<lb/>
　王冏伯以元直為比則吾所不解也夫雲長立義以<lb/>
　去曹元儉詐死以返國方權霄壤矣<lb/>
　魏略曰庶先名福本單家子少好任俠擊劎中平末<lb/>
　嘗為人報讐白堊突面被髪而走為吏所得問其姓<lb/>
　名閉口不言吏乃於車上立柱維磔之擊鼓以令於<lb/>
<pb n="KR2g0014_WYG_002-7a"/>
　市鄽莫敢識者而其黨伍共簒解之得脫於是感激<lb/>
　棄其刀㦸更疎巾單衣折節學問始詣精舎諸生聞<lb/>
　其前作賊不肯與共止福乃卑躬早起常獨掃除動<lb/>
　静先意聽習經業義理精熟遂與同郡石韜相親愛<lb/>
　初平中中州兵起乃與韜南客荆州到又與諸葛亮<lb/>
　特相善<lb/>
先主至於夏口亮曰事急矣請奉命求救於孫將軍時<lb/>
權擁軍在柴桑觀望成敗亮說權曰海内大亂將軍起<lb/>
<pb n="KR2g0014_WYG_002-7b"/>
兵據有江東劉豫州亦收衆漢南與曹操竝爭天下今<lb/>
操芟夷大難略已平矣遂破荆州威震四海英雄無所<lb/>
用武故豫州遁逃至此將軍量力而處之若能以呉越<lb/>
之衆與中國抗衡不如早與之絶若不能當何不案兵<lb/>
束甲北面而事之今將軍外託服從之名而内懐猶豫<lb/>
之計事急而不斷禍至無日矣權曰茍如君言劉豫州<lb/>
何不遂事之乎亮曰田横齊之壯士耳猶守義不辱况<lb/>
劉豫州王室之冑英才蓋世衆士慕仰如水之歸海若<lb/>
<pb n="KR2g0014_WYG_002-8a"/>
事之不濟此乃天也安能復為之下乎權勃然曰吾不<lb/>
能舉全呉之地十萬之衆受制於人吾計决矣非劉豫<lb/>
州莫可以當曹操者然豫州新敗之後安能抗此難乎<lb/>
亮曰豫州軍雖敗於長阪今戰士還者及闗羽水軍精<lb/>
甲萬人劉琦合江夏戰士亦不下萬人曹操之衆逺來<lb/>
疲弊聞追豫州輕騎一日一夜行三百餘里此所謂彊<lb/>
弩之末勢不能穿魯縞者也故兵法忌之曰必蹶上將<lb/>
軍且北方之人不習水戰又荆州之民附操者偪兵勢<lb/>
<pb n="KR2g0014_WYG_002-8b"/>
耳非心服也今將軍誠能命猛將綂兵數萬與豫州協<lb/>
規同力破操軍必矣操軍破必北還如此則荆吴之勢<lb/>
彊鼎足之形成矣成敗之機在於今日權大悅即遣周<lb/>
瑜程普魯肅等水軍三萬隨亮詣先主并力拒操操敗<lb/>
於赤壁引軍歸鄴先主遂收江南以亮為軍師中郎將<lb/>
使督零陵桂陽長沙三郡調其賦稅以充軍實<lb/>
　零陵先賢傳曰亮時住臨烝<lb/>
建安十六年益州牧劉璋遣法正迎先主使擊張魯亮<lb/>
<pb n="KR2g0014_WYG_002-9a"/>
與闗羽鎮荆州先主自葭萌還攻璋亮與張飛趙雲等<lb/>
率衆泝江分定郡縣與先主共圍成都成都平以亮為<lb/>
軍師將軍署左將軍府事先主外出亮常鎮守成都足<lb/>
食足兵二十六年羣下勸先主稱尊號先主未許亮說<lb/>
曰昔呉漢耿弇等初勸世祖即帝位世祖辭讓前後數<lb/>
四耿純進言曰天下英雄喁喁冀有所望如不從議者<lb/>
士大夫各歸求主無為從公也世祖感純言深至遂然<lb/>
諾之今曹氏簒漢天下無主大王劉氏苗族紹世而起<lb/>
<pb n="KR2g0014_WYG_002-9b"/>
今即帝位乃其宜也士大夫隨大王久勤苦者亦欲望<lb/>
尺寸之功如純言耳先主於是即帝位策亮為丞相曰<lb/>
朕遭家不造奉承大統兢兢業業不敢康寧思靖百姓<lb/>
懼未能綏於戲丞相亮其悉朕意無怠輔朕之闕助宣<lb/>
重光以昭明天下君其朂哉亮以丞相錄尚書事假節<lb/>
張飛卒後領司隸校尉章武三年春先主於永安病篤<lb/>
召亮於成都屬以後事謂亮曰君才十倍曹丕必能安<lb/>
國終定大事若嗣子可輔輔之如其不才君可自取亮<lb/>
<pb n="KR2g0014_WYG_002-10a"/>
涕泣曰臣敢不竭股肱之力効忠貞之節繼之以死先<lb/>
主又為詔勅後主曰汝與丞相從事事之如父<lb/>
　孫盛曰夫仗道挾義體存信順然後能匡主濟功終<lb/>
　定大業語曰奕者舉棊不定猶不勝其偶况量君之<lb/>
　才否而二三其節何以摧服强隣囊括四海者乎備<lb/>
　之命亮亂孰甚焉世或有謂備欲以固委付之人且<lb/>
　以一蜀人之志君子曰不然茍所寄忠賢則不須若<lb/>
　斯之誨如非其人不宜啓簒逆之塗是以古之顧命<lb/>
<pb n="KR2g0014_WYG_002-10b"/>
　必貽話言詭偽之辭非託孤之謂幸值劉禪闇弱無<lb/>
　猜險之性諸葛威略足以檢衞異端故使異同之心<lb/>
　無由自起耳不然殆生疑隙不逞之釁謂之為權不<lb/>
　亦惑哉<lb/>
　時偉按𤣥德孔明堯舜之心也托孤受遺唐虞之盛<lb/>
　也陳壽稱其心神無貳君臣之至公古今之盛軌斯<lb/>
　知言哉而孫盛謂為詭偽其謬甚矣後此彌留豈少<lb/>
　話言而釁隙旋起安能以榻前數語縶人手足耶<lb/>
<pb n="KR2g0014_WYG_002-11a"/>
建興元年封亮武鄉侯開府治事頃之又領益州牧政<lb/>
事無巨細咸决於亮南中諸郡竝皆叛亂亮以新遭大<lb/>
喪故未便加兵且遣使聘呉因結和親遂為與國三年<lb/>
春亮率衆南征其秋悉平軍資所出國以富饒<lb/>
　王士騏曰諸葛公七縱七擒振古未有夷人心服千<lb/>
　載如新而本傳止以三語盡之苦心妙用俱不可尋<lb/>
　壽於是乎可恨<lb/>
乃治戎講武以俟大舉五年率諸軍北駐漢中臨發上<lb/>
<pb n="KR2g0014_WYG_002-11b"/>
疏云云<hi>表載後北伐篇</hi>遂行屯於沔陽六年春揚聲由斜谷道<lb/>
取郿使趙雲鄧芝為疑軍據箕谷魏大將軍曹真舉衆<lb/>
拒之亮身率諸軍攻祁山戎陣整齊賞罰肅而號令明<lb/>
南安天水安定三郡叛魏應亮闗中響震魏明帝西鎮<lb/>
長安命張郃拒亮亮使馬謖督諸軍在前與郃戰於街<lb/>
亭謖違亮節度舉動失宜大為郃所破亮拔西縣千餘<lb/>
家還於漢中戮謖以謝衆上疏請自貶三等以督厥咎<lb/>
於是以亮為右將軍行丞相事所總統如前冬亮復出<lb/>
<pb n="KR2g0014_WYG_002-12a"/>
散闗圍陳倉曹真拒之亮糧盡而還魏將王雙率騎追<lb/>
亮亮與戰破之斬雙七年亮遣陳式攻武都隂平魏雍<lb/>
州刺史郭淮率衆欲擊式亮自出至建威淮退還遂平<lb/>
二郡詔策亮曰街亭之役咎由馬謖而君引愆深自貶<lb/>
抑重違君意聽順所守前年耀師馘斬王雙今歳爰征<lb/>
郭淮遁走降集氐羌興復二郡威震凶暴功勲顯然方<lb/>
今天下騷擾元惡未梟君受大任幹國之重而久自挹<lb/>
損非所以光揚洪烈矣今復君丞相君其勿辭九年亮<lb/>
<pb n="KR2g0014_WYG_002-12b"/>
復出祁山以木牛運糧盡退軍與魏將張郃交戰射殺<lb/>
郃十二年春亮悉大衆由斜谷出以流馬運據武功五<lb/>
丈原與司馬懿對於渭南亮每患糧不繼使已志不伸<lb/>
是以分兵屯田為久住之基耕者雜於渭濱居民之間<lb/>
而百姓安堵軍無私焉相持百餘日其年八月亮疾病<lb/>
卒於軍時年五十四<lb/>
　晉陽秋曰有星赤而芒角自東北西南流投於亮營<lb/>
　三投再還往大還小俄而亮卒<lb/>
<pb n="KR2g0014_WYG_002-13a"/>
及軍退懿按行其營壘處所曰天下竒才也亮遺命葬<lb/>
漢中定軍山因山為墳冢足容棺歛以時服不須器物<lb/>
詔策曰惟君體資文武明叡篤誠受遺託孤匡輔朕躬<lb/>
繼絶興微志存靖亂爰整六師無歳不征神武赫然威<lb/>
震八荒将建殊功於季漢參伊周之巨勲如何不弔事<lb/>
臨埀克遘疾隕喪朕用傷悼肝心若裂夫崇德序功紀<lb/>
行命諡所以光昭將來刋載不朽今使使持節左中郎<lb/>
將杜瓊贈君丞相武鄉侯印綬諡君為忠武侯魂而有<lb/>
<pb n="KR2g0014_WYG_002-13b"/>
靈嘉兹寵榮嗚呼哀哉嗚呼哀哉景耀六年春詔為亮<lb/>
立廟於沔陽秋魏鎮西將軍鍾㑹征蜀至漢川祭亮之<lb/>
廟令軍士不得於亮墓所左右樵採亮弟均官至長水<lb/>
校尉亮子瞻嗣爵<lb/>
喬字伯松亮兄瑾之第二子也本字仲慎與兄元遜俱<lb/>
有名於時論者以為喬才不及兄而性業過之初亮未<lb/>
有子求喬為嗣瑾啓孫權遣喬來西亮以喬為已適子<lb/>
故易其字焉拜為駙馬都尉隨亮至漢中<lb/>
<pb n="KR2g0014_WYG_002-14a"/>
　亮與兄瑾書曰喬本當還成都今諸將子弟皆得𫝊<lb/>
　運思惟宜同榮辱今使喬督五六百兵與諸子弟傳<lb/>
　於谷中書在亮集<lb/>
年二十五建興元年卒子攀官至行䕶軍翊武將軍亦<lb/>
早卒諸葛恪見誅於呉子孫皆盡而亮自有冑裔故攀<lb/>
還復為瑾後<lb/>
瞻字思逺建興十二年亮出武功與兄瑾書曰瞻今已<lb/>
八歳聰慧可愛嫌其早成恐不為重器耳年十七尚公<lb/>
<pb n="KR2g0014_WYG_002-14b"/>
主拜騎都尉其明年為羽林中郎將屢遷射聲校尉侍<lb/>
中尚書僕射加軍師將軍瞻工書畫彊識念蜀人追思<lb/>
亮咸愛其才敏每朝廷有一善政佳事雖非瞻所建倡<lb/>
百姓皆傳相告曰葛侯之所為也是以美聲溢譽有過<lb/>
其實景耀四年為行都䕶衞將軍與輔國大將軍南鄉<lb/>
侯董厥竝平尚書事六年冬魏征西將軍鄧艾伐蜀自<lb/>
隂平由景谷道旁入瞻督諸軍至涪停住前鋒破退還<lb/>
住綿竹艾遣書誘瞻曰若降者必表為琅琊王瞻怒斬<lb/>
<pb n="KR2g0014_WYG_002-15a"/>
艾使遂戰大敗臨陣死時年三十七瞻長子尚與瞻俱<lb/>
沒<lb/>
　干寳曰瞻雖智不足以扶危勇不足以拒敵而能外<lb/>
　不負國内不改父之志忠孝存焉<lb/>
　華陽國志云尚歎曰父子荷國重恩不早斬黄皓以<lb/>
　致傾敗用生何為乃馳赴魏軍而死　時偉按忠孝<lb/>
　大節千古難之子孫世美抑又難之難矣惟忠武獨<lb/>
　無遺憾焉當其兄弟三人分事三國匪不各忠所事<lb/>
<pb n="KR2g0014_WYG_002-15b"/>
　而瑾以峻夷誕為昭族雖處不幸皆非其罪也而視<lb/>
　孔明之榮哀思慕固已懸矣恪才搆禍死不殉國去<lb/>
　瞻尚之從容慷慨又何如哉<lb/>
次子京及攀子顯等咸熙元年内移河東<lb/>
　按諸葛氏譜云京字行宗　晉泰始起居注載詔曰<lb/>
　諸葛亮在蜀盡其心力其子瞻臨難而死義天下之<lb/>
　善一也其孫京隨才署吏後為<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>令　尚書僕射山<lb/>
　濤啓事曰郿令諸葛京祖父亮遇漢亂分隔父子在<lb/>
<pb n="KR2g0014_WYG_002-16a"/>
　蜀雖不達天命要為盡心所事京治郿自復有稱臣<lb/>
　以為宜以補東宫舎人以明事人之理副梁益之論<lb/>
　京位至廣州刺史<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0014_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　諸葛忠武書卷二<lb/>
</p>
<p>
</p>
  </div>
</body>
</text>
</TEI>
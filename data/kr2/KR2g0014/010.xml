<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書巻十</head> <lb/>
    <p>
<pb n="KR2g0014_WYG_010-1a"/>
欽定四庫全書<lb/>
　諸葛忠武書巻十<lb/>
　　　　　　　　　　　　明　楊時偉　編<lb/>
　　雜述<hi>贊</hi>　<hi>評/</hi>　<hi>論/</hi>　<hi>碑碣/</hi>　<hi>詩賦</hi>
　時偉按全書評論篇惟楊戲贊陳夀評張儼論及袁<lb/>
　孝尼習鑿齒諸人可爾碑碣僅劉鎮南裴晉公二人<lb/>
　而劉碣又入遺事殊失倫類詩僅少陵㡬首他如崔<lb/>
　浩薛能之謬戾吕温段文昌輩之庸拙亦汚簡冊何<lb/>
<pb n="KR2g0014_WYG_010-1b"/>
　也今為刪併總名雜述而分注其下云<lb/>
楊戲贊曰忠武英髙獻策江濱攀吳連蜀權我世真受<lb/>
遺阿衡整武齊文敷陳徳教理物移風賢愚競心僉忘<lb/>
其身誕静邦内四裔以綏屢臨敵庭實耀其威研精大<lb/>
國恨於未夷<lb/>
東坡三國名臣贊曰西漢之士多知謀薄於名義東漢<lb/>
之士尚風節短於權畧兼之者三國名臣也而孔明巍<lb/>
然三代王者之佐殆未易以世論<lb/>
<pb n="KR2g0014_WYG_010-2a"/>
陳夀評曰諸葛亮之為相國也撫百姓示儀軌約官職<lb/>
從權制開誠心布公道盡忠益時者雖讐必賞犯法怠<lb/>
慢者雖親必罰服罪輸情者雖重必釋游辭巧飾者雖<lb/>
輕必戮善無㣲而不賞惡無纎而不貶庶事精練物理<lb/>
其本循名責實虚偽不齒終於邦域之内咸畏而愛之<lb/>
刑政雖峻而無怨者以其用心平而勸戒明也可謂識<lb/>
治之良才管蕭之亞匹矣<lb/>
又定上蜀丞相亮故事曰亮少有逸羣之才英霸之器<lb/>
<pb n="KR2g0014_WYG_010-2b"/>
身長八尺容貌甚偉時人異焉遭漢末擾亂随叔父𤣥<lb/>
避難荆州躬耕於野不求聞達時左將軍劉備以亮有<lb/>
殊量乃三顧亮於草廬之中亮深謂備雄姿傑出遂解<lb/>
帶冩誠厚相結納及魏武帝南征荆州劉琮舉州委質<lb/>
而備失勢衆寡無立錐之地亮時年二十七乃建竒策<lb/>
身使孫權求援呉㑹權既宿服仰備又覩亮竒雅甚敬<lb/>
重之即遣兵三萬人以助備備得用與武帝交戰大破<lb/>
其軍乘勝克捷江南悉平後備又西取益州益州既定<lb/>
<pb n="KR2g0014_WYG_010-3a"/>
以亮為軍師將軍備稱尊號拜亮為丞相錄尚書事及<lb/>
備殂沒嗣子幼弱事無巨細亮皆専之於是外連東呉<lb/>
内平南越立法施度整理戎旅工械技巧物究其極科<lb/>
教嚴明賞罰必信無惡不懲無善不顯至於吏不容奸<lb/>
人懐自厲道不拾遺彊不侵弱風化肅然也當此之時<lb/>
亮之素志進欲龍驤虎視苞括四海退欲跨陵邉疆震<lb/>
蕩宇宙又自以為無身之日則未有能蹈涉中原抗衡<lb/>
上國者是以用兵不戢屢耀其武然亮才於治戎為長<lb/>
<pb n="KR2g0014_WYG_010-3b"/>
竒謀為短理民之幹優於將畧而所與對敵或值人傑<lb/>
加衆寡不侔攻守異體故雖連年動衆未能有克昔蕭<lb/>
何薦韓信管仲舉王子城父皆忖巳之長未能兼有故<lb/>
也亮之器能政理抑亦管蕭之亞匹也而時之名將無<lb/>
城父韓信故使功業陵遲大義不及耶蓋天命有歸不<lb/>
可以智力爭也青龍二年春亮帥衆出武功分兵屯田<lb/>
為久駐之基其秋病卒黎庶追思以為口實至今梁益<lb/>
之民咨述亮者言猶在耳雖甘棠之詠邵公鄭人之歌<lb/>
<pb n="KR2g0014_WYG_010-4a"/>
子產無以逺譬也論者或怪亮文彩不豔而過於丁寜<lb/>
周至臣愚以為咎繇大賢也周公聖人也考之尚書咎<lb/>
繇之謨畧而雅周公之誥煩而悉何則咎繇與舜禹共<lb/>
談周公與羣下矢誓故也亮所與言盡衆人凡士故其<lb/>
文指不得及逺也然其聲教遺言皆經事綜物公誠之<lb/>
心形於文墨足以知其人之意理而有補於當世謹錄<lb/>
上詣著作<lb/>
　王士騏曰東坡謂出師二表與伊訓説命相表裏知<lb/>
<pb n="KR2g0014_WYG_010-4b"/>
　言哉而陳夀則先之以周公為比其尊之亦至矣至<lb/>
　於將畧之貶非其本心以媚司馬懿耳而夀實知武<lb/>
　侯其所稱述亦多斟酌孔明聞之必且為之三歎夀<lb/>
　未為不知也<hi>全書小引節</hi>
袁子曰或問諸葛亮何如人也袁子曰張飛闗羽與劉<lb/>
備俱起爪牙腹心之臣而武人也晚得諸葛亮因以為<lb/>
佐相而羣臣悦服劉備足信亮足重故也及其受六尺<lb/>
之孤攝一國之政事凡庸之君専權而不失禮行君事<lb/>
<pb n="KR2g0014_WYG_010-5a"/>
而國人不疑如此即以為君臣百姓之心欣戴之矣行<lb/>
法嚴而國人悦服用民盡其力而下不怨及其兵出入<lb/>
如賓行不冦芻蕘者不獵如在國中其用兵也止如山<lb/>
進退如風兵出之日天下震動而人心不憂亮死至今<lb/>
數十年國人歌思如周人之思召公也孔子曰雍也可<lb/>
使南面諸葛亮有焉又問諸葛亮始出隴右南安天水<lb/>
安定三郡人反應之若亮速進則三郡非中國之有也<lb/>
而亮徐行不進既而官兵上隴三郡復安亮無尺寸之<lb/>
<pb n="KR2g0014_WYG_010-5b"/>
功失此機何也袁子曰蜀兵輕鋭良將少亮始出未知<lb/>
國中彊弱是以疑而嘗之且大㑹者不求近功所以不<lb/>
進也曰何以知其疑也袁子曰初出遲重屯營重複後<lb/>
轉降未進兵欲戰亮勇而能鬭三郡反而不速應此其<lb/>
疑徴也曰何以知其勇而能鬭也袁子曰亮之在街亭<lb/>
也前軍大破亮屯去數里不救官兵相接又徐行此其<lb/>
勇也亮之行軍安静而堅重安静則易動堅重則可以<lb/>
進退亮法令明賞罸信士卒用命赴險而不顧此所以<lb/>
<pb n="KR2g0014_WYG_010-6a"/>
能鬭也曰亮帥數萬之衆其所興造若數十萬之功是<lb/>
其竒者也所至營壘井竈圊溷藩籬障塞皆應繩墨一<lb/>
月之行去之如始至勞費而徒為飾好何也袁子曰蜀<lb/>
人輕脱亮故堅用之曰何以明其然也袁子曰亮治實<lb/>
而不治名志大而所欲逺非求近速者也曰亮好治官<lb/>
府次舎橋梁道路此非急務何也袁子曰小國賢才少<lb/>
故欲其尊嚴也亮之治蜀田疇辟倉廪實器械利畜積<lb/>
饒朝㑹不譁路無醉人夫本立故末治有餘力而後及<lb/>
<pb n="KR2g0014_WYG_010-6b"/>
小事此所以勸其功也曰子之論諸葛亮則有證也以<lb/>
亮之才而少其功何也袁子曰亮持本者也其於應變<lb/>
則非所長也故不敢用其短曰然則吾子美之何也袁<lb/>
子曰此固賢者之逺矣安可以備體責也夫能知所短<lb/>
而不用此賢者之大也知所短則知所長矣夫前識與<lb/>
言而不中亮之所不用也此吾之所謂可也<hi>袁孝尼</hi>
呉大鴻臚張儼作黙記其述佐篇論亮與司馬懿曰漢<lb/>
朝傾覆天下崩壊豪傑之士競希神器魏氏跨中土劉<lb/>
<pb n="KR2g0014_WYG_010-7a"/>
氏據益州並稱兵海内為世霸王諸葛司馬二相遭值<lb/>
際㑹託身盟主或收功於蜀漢或冊名於伊洛丕備既<lb/>
歿後嗣繼統各受保阿之任輔翼幼主不負然諾之誠<lb/>
亦一國之宗臣霸王之賢佐也厯前世以觀近事二相<lb/>
優劣可得而詳也孔明起巴蜀之地蹈一州之土方之<lb/>
大國其戰士人民蓋有九分之一也而以貢贄大吳抗<lb/>
對北敵至使耕戰有伍刑法整齊提步卒數萬長驅祁<lb/>
山慨然有飲馬河洛之志仲達據天下十倍之地杖兼<lb/>
<pb n="KR2g0014_WYG_010-7b"/>
并之衆據牢城擁精鋭無禽敵之意務自保全而巳使<lb/>
彼孔明自來自去若此人不亡終其志意連年運思刻<lb/>
日興謀則涼雍不解甲中國不釋鞍勝負之勢亦巳決<lb/>
矣昔子產治鄭諸侯不敢加兵蜀相其近之矣方之司<lb/>
馬不亦優乎或曰兵者㓙器戰者危事也有國者不務<lb/>
保安境内綏静百姓而好開闢土地征伐天下未為得<lb/>
計也諸葛丞相誠有匡佐之才然處孤絶之地戰士不滿<lb/>
五萬自可閉闗守險君臣無事空勞師旅無處不征未能<lb/>
<pb n="KR2g0014_WYG_010-8a"/>
進咫尺之地開帝王之基而使國内受其荒殘西土苦其<lb/>
役調魏司馬懿才用兵衆未易可輕量敵而進兵家所慎<lb/>
若丞相必有以䇿之則未見坦然之勲若無䇿以裁之則<lb/>
非明哲之謂海内歸向之意也余竊疑焉請問其説答曰<lb/>
蓋聞湯以七十里文王以百里之地而有天下皆用征伐<lb/>
而定之揖讓而登王位者惟舜禹而巳今蜀魏為敵戰之<lb/>
國勢未俱王自操備時彊弱縣殊而備猶出兵陽平禽夏<lb/>
侯淵羽圍襄陽將降曹仁生獲于禁當時北邊大小憂懼<lb/>
<pb n="KR2g0014_WYG_010-8b"/>
孟德身出南陽樂進徐晃等為救圍不即解故蔣子通言<lb/>
彼時有徙許渡河之計㑹國家襲取南郡羽乃解軍𤣥德<lb/>
與操智力多少士衆衆寡用兵行軍之道不可同年而語<lb/>
猶能暫以取勝是時又無大吳犄角之勢也今仲達之才<lb/>
減於孔明當時之勢異於曩日𤣥德尚與抗衡孔明何以<lb/>
不可出軍而圖敵耶昔樂毅以弱燕之衆兼從五國之兵<lb/>
長驅彊齊下七十餘城今蜀漢之卒不少燕軍君臣之接<lb/>
信於樂毅加以國家為脣齒之援東西相應首尾如蛇形<lb/>
<pb n="KR2g0014_WYG_010-9a"/>
勢重大不比於五國之兵也何憚於彼而不可哉夫兵以<lb/>
竒勝制敵以智土地廣狹人馬多少未可偏恃也余觀彼<lb/>
治國之體當時既肅整遺教在後及其辭意懇切陳進取<lb/>
之圖忠謀謇謇義形於主雖古之管晏何以加之乎<lb/>
張裔𫝊曰公賞不遺逺罰不阿近爵不可以無功取刑<lb/>
不可以貴勢免此賢愚之所以僉忘其身者也<lb/>
漢晉春秋曰樊建為給事中晉武帝問諸葛亮之治國<lb/>
建對曰聞惡必改而不矜過賞罸之信足感神明帝曰<lb/>
<pb n="KR2g0014_WYG_010-9b"/>
善哉使我得此人以自輔豈有今日之勞乎<lb/>
劉義慶世説曰諸葛瑾弟亮及從弟誕並有盛名各在<lb/>
一國于時以為蜀得其龍呉得其虎魏得其狗誕在魏<lb/>
與夏侯𤣥齊名瑾在呉呉朝服其𢎞量<lb/>
　弇州續稿曰孔明與子瑜為親昆季而公休則從弟<lb/>
　也孔明為漢丞相秉國子瑜至大將軍亦參預吴大政<lb/>
　而公休仕魏至司空各以身分事三國而不相猜又<lb/>
　皆三公也又皆自致功名封徹侯而公休獨不終即<lb/>
<pb n="KR2g0014_WYG_010-10a"/>
　世説所載蜀得其龍吳得其虎魏得其狗而公休之<lb/>
　望實俱下下矣第考其行事恐公休亦不分為狗也<lb/>
　在洛下與夏侯泰初齊名為吏部郎中丞尚書皆有<lb/>
　望實出鎮夀春使一方肅戢及敗死而麾下數百人<lb/>
　無一降敵者且曰為諸葛公死不恨此豈常人所能<lb/>
　及哉抑不但公休而巳也即子瑜之子元遜其材亦<lb/>
　孔明流亞也識度故不及耳元遜事事效孔明孔明<lb/>
　相幼主則亦相幼主孔明伐魏則亦伐魏孔明斬馬<lb/>
<pb n="KR2g0014_WYG_010-10b"/>
　謖則亦斬朱異孔明責李嚴則亦責孫嘿循跡而效<lb/>
　之此其所以愈速禍也且夫山越之收何下於孟獲<lb/>
　之禽而淮南之勝亦有光於祁山之捷其所以人情<lb/>
　相徑庭後事遂霄壤者孔明密元遜踈孔明静元遜<lb/>
　躁孔明遂而順元遜遂而踞孔明嚴而仁元遜嚴而<lb/>
　刻耳嗟乎孔明之忠漢也與子瑜之忠吳也思逺之<lb/>
　繼孔明而死忠也尚之死孝也夀知之亦能言之公<lb/>
　休之忠魏也夀不知之矣後世尚能知之而元遜之<lb/>
<pb n="KR2g0014_WYG_010-11a"/>
　忠呉也後世亦不知嗚呼夀不惟不知也而列公休<lb/>
　於鍾㑹列元遜於孫峻孫琳不亦寃哉<lb/>
習鑿齒曰昔管仲奪伯氏駢邑三百沒齒而無怨言聖<lb/>
人以為難諸葛亮之使廖立垂泣李平致死豈徒無怨<lb/>
言而巳哉夫水至平而邪者取法鏡至明而醜者亡怒<lb/>
水鏡之所以能窮而無怨者以其無私也水鏡無私猶<lb/>
以免謗況大人君子懐樂生之心流矜恕之徳法行於<lb/>
不可不用刑加乎自犯之罪爵之而非私誅之而不怨<lb/>
<pb n="KR2g0014_WYG_010-11b"/>
天下有不服者乎諸葛亮於是可謂能用刑矣自秦漢<lb/>
以來未之有也<lb/>
蜀記曰晉永興中鎮南將軍劉宏至隆中觀亮故宅立<lb/>
碣表閭命太傅掾犍為李興為文曰天子命我於沔之<lb/>
陽聽鼔鞞而永思庶先哲之遺光登隆山以逺望軾諸<lb/>
葛之故鄉蓋神物應機大器無方通人靡滯大徳不常<lb/>
故谷風發而騶虞嘯雲雷升而潛鱗驤摯解褐於三聘<lb/>
尼得招而褰裳管豹變於受命貢感激以回莊異徐生<lb/>
<pb n="KR2g0014_WYG_010-12a"/>
之摘寳釋卧龍於深藏偉劉氏之傾蓋嘉吾子之周行<lb/>
夫有知已之主則有竭命之良固所以三分我漢鼎跨<lb/>
帶我邉荒抗衡我北面馳驅我魏疆者也英哉吾子獨<lb/>
含天靈豈神之祇豈人之精何思之深何徳之清異世<lb/>
通夢恨不同生推子八陣不在孫呉木牛之竒則亦般<lb/>
模神弩之功一何㣲妙千井齊甃又何秘要昔在顛夭<lb/>
有名無迹孰若吾儕良籌妙畫臧文既沒以言見稱又<lb/>
未若子言行並徴夷吾反玷樂毅不終奚比於爾明哲<lb/>
<pb n="KR2g0014_WYG_010-12b"/>
守冲臨終受寄讓過許由負扆莅事民言不流刑中於<lb/>
鄭教美於魯蜀民知恥河渭安堵匪皋則伊寜彼管晏<lb/>
豈徒聖宣慷慨屢歎昔爾之隐卜惟此宅仁智所處能<lb/>
無規廓日居月諸時殞其夕誰能不歿貴有遺格惟子<lb/>
之勲移風來世詠歌餘典懦夫將厲遐哉邈矣厥規卓<lb/>
矣凡若吾子難可䆒巳疇昔之乖萬里殊途今我來思<lb/>
覿爾故墟漢髙歸魂于豐沛太公五世而反周想魍魎<lb/>
以髣髴冀影響之有餘魂而有靈豈其識諸<lb/>
<pb n="KR2g0014_WYG_010-13a"/>
裴晉公蜀丞相祠堂碑銘曰度嘗讀舊史詳求往哲或<lb/>
秉事君之節無開國之才得立身之道無治人之術四<lb/>
者備矣兼而行之則蜀丞相諸葛公其人也公本系在<lb/>
簡策大名蓋天地不復以云當漢祚衰陵人心競逐取<lb/>
威定霸者求賢如不及藏器在身者擇主而後動公是<lb/>
時也躬耕南陽自比管樂我未從虎時稱卧龍詩曰潛<lb/>
雖伏矣亦孔之昭故州平心與元直神交洎乎三顧而<lb/>
許以馳驅一言而定其機勢於是翼扶劉氏纘承舊服<lb/>
<pb n="KR2g0014_WYG_010-13b"/>
結呉抗魏擁蜀稱漢刑政達於荒外道化行乎域中誰<lb/>
謂阻深殷為彊國誰謂遳脆勵為勁兵則知地無常形<lb/>
人無常性自我而作若金在鎔故九州之地魏有其七<lb/>
我無其一由僻陋而啓雄圖出封疆以延大敵財用足<lb/>
而不曰浚我以生干戈動而不曰殘人以逞其底定南<lb/>
方也不以力制而取其心服震疊諸夏也不敢角其勝<lb/>
負而止候其存亡法加於人也雖徙死而無怨徳及於<lb/>
人也雖奕葉而見思此所謂精義入神自誠而明者矣<lb/>
<pb n="KR2g0014_WYG_010-14a"/>
若其人存其政舉則四海可平五服可傾而陳壽之評<lb/>
未極其能事崔浩之説又詰其成功此皆以變詐之畧<lb/>
論節制之師以進取之方語化成之道不其謬歟夫委<lb/>
棄荆州不能遂有三郡此乃務増徳以吞宇宙不黷武<lb/>
以争尋常及出斜谷據武功分兵屯田為久駐之計與<lb/>
敵對壘待可勝之期雜乎居人如適虚邑彼則喪氣我<lb/>
方養威若天假之年則繼大漢之祀成先主之志不難<lb/>
矣且權傾一國聲震八紘上下無異辭始終無愧色茍<lb/>
<pb n="KR2g0014_WYG_010-14b"/>
非運膺五百道冠生知曷以臻於此乎故𤣥德知人之明<lb/>
者倚仗曰魚之有水仲達姦人之雄者嗟稱曰天下竒<lb/>
才度每迹其行事度其逺心願奮短札以排羣議而文<lb/>
字蚩鄙志願未果元和二年冬十月聖上以西南奥區<lb/>
冦亂餘孽罷甿未息汚俗未清輟我股肱為之父母乃<lb/>
詔相國臨淮公由秉鈞之重承推轂之寄戎軒乃降藩<lb/>
服乃理將明帝道陬落綏懐溥暢仁風閭閻滋殖府中<lb/>
無留事宇下無棄才人知嚮方我有餘地則諸葛公在<lb/>
<pb n="KR2g0014_WYG_010-15a"/>
昔之治與相國當今之政異代而同法矣度謬以庸薄<lb/>
獲參管記随旌旄而爰止望祠宇而修謁有儀可象以<lb/>
赫厥靈雖徽烈不忘而碑表未立古者或拳拳一善或<lb/>
師長一城尚流斯文以示來裔況如仁之歎終古不絶<lb/>
其可闕乎乃刻貞石庶此都之人存必拜之感云爾銘<lb/>
曰　昔在先主思啓疆宇擾攘靡依英雄無輔爰得武<lb/>
侯先定蜀土道徳城池禮義干櫓煦物如春化人如神<lb/>
勞而不怨用之有倫柔服蠻落鋪敦渭濱攝迹畏威雜<lb/>
<pb n="KR2g0014_WYG_010-15b"/>
居懐仁中原旰食不測不克以待可勝允臻其極天未<lb/>
悔禍公命不果漢祚其亡將星中墮反旗鳴皷猶走司<lb/>
馬死而可作當小天下尚父作周阿衡佐商兼齊管晏<lb/>
總漢蕭張易代而生易地而理遭遇豐約亦皆然矣嗚<lb/>
呼竒謀奮發美志夭遏吁嗟嚴立咸受謫罸聞之痛之<lb/>
或泣或絶甘棠勿翦駢邑斯奪繇是而言殊途共轍本<lb/>
於忠恕孰不感悦茍非誠慤徒云固結古栢森森遺廟<lb/>
沈沈不殄禋祀以迄於今靡不駭奔若有照臨蜀國之<lb/>
<pb n="KR2g0014_WYG_010-16a"/>
風蜀人之心錦江清波玉壘峻岑入海際天如公徳音<lb/>
杜少陵謁先主廟詩　惨澹風雲㑹乘時各有人力侔<lb/>
分社稷志屈偃經綸復漢留長策中原仗老臣雜耕心<lb/>
未巳歐血事酸辛霸氣西南歇雄圖厯數屯錦江元過<lb/>
楚劍閣復通秦舊俗存祠廟空山泣鬼神虚簷交鳥道<lb/>
枯木半龍鱗竹送青溪月苔移玉座春閭閻兒女換歌<lb/>
舞嵗時新絶域歸舟逺荒城繫馬頻如何對揺落況乃<lb/>
久風塵孰與闗張並功臨耿鄧清應天才不小得士契<lb/>
<pb n="KR2g0014_WYG_010-16b"/>
無鄰遲暮堪帷幄飄零且釣緡向來憂國淚寂寞灑衣<lb/>
巾<lb/>
又諸葛廟詩　久逰巴子國屢入武侯祠竹日斜虚寢<lb/>
溪風滿薄帷君臣當共濟賢聖亦同時翊戴歸先主并<lb/>
吞更出師蟲蛇穿畫壁巫覡醉蛛絲欲憶吟梁父躬耕<lb/>
起未遲<lb/>
又武侯廟　遺廟丹青落空山草木長猶聞辭後主不<lb/>
復卧南陽<lb/>
<pb n="KR2g0014_WYG_010-17a"/>
又八陣圖　功蓋三分國名成八陣圖江流石不轉遺<lb/>
恨失吞呉<lb/>
　東坡志林曰僕嘗夢見人云是杜子美謂僕曰世人<lb/>
　多誤㑹余八陣圖詩以謂先主武侯欲與闗羽復讐<lb/>
　故恨不能滅吳非也我意本謂呉蜀唇齒之國不當<lb/>
　相圖晉之所以能取蜀者以蜀有吞呉之意此為恨<lb/>
　爾此理甚長子美死僅四百年而猶不忘詩區區自<lb/>
　别其意真書生習氣耶<lb/>
<pb n="KR2g0014_WYG_010-17b"/>
又古栢行　孔明廟前有老柏柯如青銅根如石霜皮<lb/>
溜雨四十圍黛色參天二千尺君臣巳與時際㑹樹木<lb/>
猶為人愛惜雲來氣接巫峽長月出寒通雪山白憶胙<lb/>
路遶錦亭東先主武侯同閟宫崔嵬枝幹郊原古窈窕<lb/>
丹青户牖空落落盤踞雖得地㝠㝠孤髙多烈風扶持<lb/>
自是神明力正直元因造化功大厦如傾要梁棟萬牛<lb/>
回首邱山重不露文章世已驚未辭翦伐誰能送苦心<lb/>
豈免容螻蟻香葉終經宿鸞鳳志士幽人莫怨嗟古來<lb/>
<pb n="KR2g0014_WYG_010-18a"/>
材大難為用<lb/>
又蜀相　丞相祠堂何處尋錦官城外栢森森映階碧<lb/>
草自春色隔葉黄鸝空好音三顧頻繁天下計兩朝開<lb/>
濟老臣心出師未捷身先死長使英雄淚滿襟<lb/>
又咏懐古迹二首　蜀主窺呉幸三峽崩年亦在永安<lb/>
宫翠華想像空山裏玉殿虚無野寺中古廟杉松巢水<lb/>
鶴嵗時伏臘走村翁武侯祠屋長鄰近一體君臣祭祀<lb/>
同<lb/>
<pb n="KR2g0014_WYG_010-18b"/>
又　諸葛大名垂宇宙宗臣遺像肅清髙三分割據紆<lb/>
籌策萬古雲霄一羽毛伯仲之間見伊吕指揮若定失<lb/>
蕭曹運移漢祚終難復志决身殱軍務勞<lb/>
東坡八陣圖詩　平沙何茫茫髣髴見石蕝縱横滿江<lb/>
上嵗嵗沙水齧孔明死巳久誰復辨行列神兵非學到<lb/>
自古不留訣至人心巳悟後世徒妄説<hi>節</hi>
掲奚斯詩　八陣通神明二表貫穹蒼天運有隆替吾<lb/>
君自虞唐煌煌十萬師聲威揺八荒大星隕渭南萬古<lb/>
<pb n="KR2g0014_WYG_010-19a"/>
一悲傷但使漢賊分安有終不亡<hi>節</hi>
楊鐵崖八陣圖賦　遐哉邈乎蠶藂故墟劍閣峥嶸兮<lb/>
石棧縈紆車不得而運兮馬不得以驅非王業之所基<lb/>
兮徒抗險乎中都帝中山之苗裔兮迺猶厄此斗隅黄<lb/>
星射乎宋野兮强猘狺乎江之東偉伏龍之感激兮起<lb/>
左顧乎隆中允識時之俊傑兮藐餘子於一空圖八陣<lb/>
以用武兮必先天而獨得六十四之成算兮本馬圖之<lb/>
全畫三十二之岐分兮妙隂陽之互宅天地衝軸兮風<lb/>
<pb n="KR2g0014_WYG_010-19b"/>
雲盤辟龍飛鳥逝兮蛇蟠虎翼撓之無跡兮運之無方<lb/>
進退不愆兮出沒靡常竒不失於正正兮怪不越於堂堂<lb/>
伏至動於至静兮寓能柔於能剛喻以常山之蛇勢兮<lb/>
曽未測其望洋巴之水兮砯崖折壁峽之濤兮風霆礔<lb/>
礰彼箕張而翼布兮曽不轉其磈石非神物之隂衛兮<lb/>
孰萬夫之捍力想貔貅之對壘兮指白羽之一麾運縱<lb/>
擒於掌握兮筭不出於八竒賊之望而走兮甘巾幗之<lb/>
受雌按渭濱之所屯兮實鼎國之王師自風后之有圖<lb/>
<pb n="KR2g0014_WYG_010-20a"/>
兮肆獯蚩之赫伐逮尚父之六弢兮佐牧野之黄鉞孫<lb/>
呉馬之剽掠兮徒生靈之肉血鄙敗事於腐儒兮彼譙<lb/>
生其又何法茲八陣之猶覺兮軼軒皇於天老曰流馬<lb/>
與木牛兮又神機之所造歘中營之告變兮哀夫人之<lb/>
奪蚤訖黄芒以當天兮掩炎精之皜皜嗚呼西望岷峨<lb/>
兮南泝錦江山川相繆兮地老天荒歌梁父兮釃吾觴<lb/>
招謫仙兮呼子長訪魚復之沙磧兮弔新都之戰場雖<lb/>
武無用於今之時兮亦以發吾文之氣剛<lb/>
<pb n="KR2g0014_WYG_010-20b"/>
　是書既竣客有卒業而笑云忠武盡於此哉文中子<lb/>
　曰諸葛亮而無死禮樂其有興乎子亦遺之何也時<lb/>
　偉蹶然而起曰吾誤矣遂因而思宋儒諸先生評論<lb/>
　無一載焉者即㣲客言自知其善忘而多遺也客曰<lb/>
　夫一人之見不足以盡一書一書之紀不足以備千<lb/>
　古又奚疑焉時偉曰竊觀宋儒諸先生咸不以文中<lb/>
　子之言許孔明敢問何説也客曰名不正則言不順<lb/>
　言不順則事不成而禮樂不興孔明之言曰漢賊不<lb/>
<pb n="KR2g0014_WYG_010-21a"/>
　兩立名正言順何事不成揖讓征誅何所不備而刑<lb/>
　罸之中至有感泣而發病者唐虞三代之規模髙光<lb/>
　二祖之締構蓋至孔明而畧無遺憾焉舎此而别求<lb/>
　所謂禮樂此則後世之禮樂而决非堯舜周孔之禮<lb/>
　樂也且孔明正名於蜀亦猶夫子正名於衛其雍容<lb/>
　禮樂亡論巳即身死敵庭子若孫死戰地慷慨從容竟<lb/>
　與天地同其和節彼南渡之宋迺至不可名言而禮<lb/>
　固巳壊矣而樂固已崩矣而方且釋干戈以譚禮樂<lb/>
<pb n="KR2g0014_WYG_010-21b"/>
　又且外干戈以求禮樂然則蜀未嘗亡而宋未嘗存<lb/>
　也為宋計者唯有君死苫塊臣死金革如岳武穆之<lb/>
　壯心怒髮直擣黄龍府而後已即不幸而斬焉滅亡<lb/>
　不猶愈於奄然覿然徧安百年之為多辱乎哉曰孔<lb/>
　明鵬舉必能殱魏𢷬金乎曰未可知也司馬懿之善<lb/>
　守宗弼之善謀非一時足制其死命者而孔明鵬舉<lb/>
　皆孤忠獨運協贊者少若夫營星告墜誣獄沈寃雖<lb/>
　天不助順而要亦未必非所以善二侯之終也客退而<lb/>
<pb n="KR2g0014_WYG_010-22a"/>
　憶其言若有可思者併錄之以自志遺忘之儆　時<lb/>
　巳未六月望酷暑日臝孫記於𤓰牛廬中<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0014_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　諸葛忠武書巻十<lb/>
</p>
<p>
</p>
  </div>
</body>
</text>
</TEI>
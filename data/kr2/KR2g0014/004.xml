<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書卷四</head> <lb/>
    <p>
<pb n="KR2g0014_WYG_004-1a"/>
欽定四庫全書<lb/>
　諸葛忠武書卷四<lb/>
　　　　　　　　　　　　明　楊時偉　編<lb/>
　　連呉<lb/>
　時偉按侯隆中語云孫權據有江東已厯三世此可<lb/>
　為援而不可圖全書特紀連呉其識超矣至若董恢<lb/>
　之代答禕恪之相嘲尚可存疑虞俊料張溫之敗孝<lb/>
　起說正方之言直為芟去而周瑜魯肅之逆順兄瑾<lb/>
<pb n="KR2g0014_WYG_004-1b"/>
　子喬之往復則附入之以備連呉事跡云<lb/>
建安十三年昭烈敗於當陽諸葛亮曰事急矣請奉命<lb/>
求救於孫將軍孫權聽許遂遣周瑜魯肅等水軍三萬<lb/>
隨亮併力拒操<lb/>
　魯肅傳初荆州牧劉表卒肅進言於權曰荆州與國<lb/>
　接壤沃野萬里此帝王之資也今表新亡二子素不<lb/>
　輯睦軍中諸將各有彼此劉備天下梟雄與操有隙<lb/>
　寄寓於表表惡其能而不能用也肅請得奉命弔表<lb/>
<pb n="KR2g0014_WYG_004-2a"/>
　說備使撫表衆共治曹操備必喜而從命今不速行<lb/>
　恐為操所先權遂遣肅行肅未至而操已濟漢津肅<lb/>
　前進與備相遇因宣權旨論天下事勢致殷勤之意<lb/>
　備大喜即遣亮與肅同行肅謂亮曰我子瑜友也即<lb/>
　共定交<lb/>
　裴松之曰備權併力皆肅之本謀<lb/>
　王士騏曰亮之說權全在於交肅肅為之内亮為之<lb/>
　外肅發其端亮竟其說他日荆州之借亦肅勸之肅<lb/>
<pb n="KR2g0014_WYG_004-2b"/>
　死而孔明為之發哀有以也<lb/>
　呉書曰曹操移權書云近者奉辭伐罪旌麾南指劉<lb/>
　琮束手今治水軍八十萬衆方與將軍㑹獵於呉權<lb/>
　以示臣下莫不震響失色長史張昭等曰曹公豺虎<lb/>
　也挾天子以征四方動以朝廷為辭今日拒之事更<lb/>
　不順且將軍大勢可以拒操者長江也今操得荆州<lb/>
　奄有其地劉表治水軍蒙衝鬭艦千數操悉浮以沿<lb/>
　江兼有步兵水陸俱下此為長江之險已與我共之<lb/>
<pb n="KR2g0014_WYG_004-3a"/>
　矣而勢力衆寡又不可論愚謂不如迎之魯肅獨不<lb/>
　言權起更衣肅追於宇下權知其意執肅手曰卿欲<lb/>
　何言肅曰向察衆人之議專欲誤將軍不足與圖大<lb/>
　事今肅可迎操耳如將軍不可也何以言之今肅迎<lb/>
　操操當以肅還付鄉里品其名位猶不失下曹從事<lb/>
　乗犢車從吏卒交游士林累官故不失州郡也將軍<lb/>
　迎操欲安所歸乎願早定大計莫用衆人之議也權<lb/>
　歎息曰諸人持議甚失孤望今卿廓開大計正與孤<lb/>
<pb n="KR2g0014_WYG_004-3b"/>
　同時周瑜奉使至鄱陽肅勸權召瑜還<lb/>
　又曰瑜至謂權曰操雖託名漢相其實漢賊也將軍<lb/>
　以神武雄才兼仗父兄之烈割據江東地方數千里<lb/>
　兵精足用當横行天下為漢家除殘去穢况操自送<lb/>
　死而可迎之邪請為將軍籌之今北土未平馬超韓<lb/>
　遂尚在闗西為操後患而操舎鞍馬仗舟楫與呉越<lb/>
　爭衡今又盛寒馬無藁草驅中國士衆逺涉江湖之<lb/>
　間不習水土必生疾疫此數者用兵之患也而操皆<lb/>
<pb n="KR2g0014_WYG_004-4a"/>
　冒行之將軍禽操宜在今日瑜請得精兵數萬保為<lb/>
　將軍破之權曰老賊欲廢漢自立久矣徒忌二袁吕<lb/>
　布劉表與孤耳今數雄已滅惟孤尚存孤與老賊勢<lb/>
　不兩立君言當擊甚與孤合此天以君授孤也因拔<lb/>
　刀斫前奏案曰諸將吏敢復有言當迎操者與此案<lb/>
　同乃罷㑹是夜瑜復見權曰諸人徒見操書言水步<lb/>
　八十萬而各恐懾不復料其虚實今以實校之彼所<lb/>
　將中國人不過十五六萬且已久疲所得表衆亦極<lb/>
<pb n="KR2g0014_WYG_004-4b"/>
　七八萬耳尚懐狐疑夫以疲病之卒御狐疑之衆衆<lb/>
　數雖多甚未足畏瑜得精兵五萬自足制之願將軍<lb/>
　勿慮權撫其背曰公瑾卿言至此甚合孤心子布元<lb/>
　表諸人各顧妻子獨卿與子敬與孤同耳此天以卿<lb/>
　二人贊孤也五萬兵難卒合已選三萬人船糧戰具<lb/>
　俱辦卿與子敬程公便在前發孤當續發人衆多載<lb/>
　資糧為卿後援卿能辦之者誠决邂逅不如意便還<lb/>
　就孤孤當與孟德决之遂以周瑜程普為左右督將<lb/>
<pb n="KR2g0014_WYG_004-5a"/>
　兵與備并力逆操以魯肅為贊軍校尉助畫方略<lb/>
　又曰劉備在樊口日遣邏吏於水次候望權軍吏望<lb/>
　見瑜船馳往白備備遣人慰勞之瑜曰有軍任不可<lb/>
　得委署倘能屈威誠副所望備乃乗單舸往見瑜曰<lb/>
　今拒曹公深為得計戰卒有幾瑜曰三萬人備曰恨<lb/>
　少瑜曰此自足用豫州但觀瑜破之備欲呼魯肅等<lb/>
　共㑹語瑜曰受命不得妄委署若欲見子敬可别過<lb/>
　之又孔明已俱來不過三兩日到也<lb/>
<pb n="KR2g0014_WYG_004-5b"/>
　又曰進與操遇於赤壁時操軍衆已有疾疫初一交<lb/>
　戰操軍不利引次江北瑜等在南㟁瑜部將黄蓋曰<lb/>
　今冦衆我寡難與持久操軍方連船艦首尾相接可<lb/>
　燒而走也乃取䝉衝鬭艦十艘載燥荻枯柴灌油其<lb/>
　中裹以帷幕上建旌旗豫備走舸繫於其尾先以書<lb/>
　遺操詐云欲降時東南風急蓋以十艦最著前中江<lb/>
　舉帆餘船以次俱進操軍吏士皆出營立觀指言蓋<lb/>
　降去北軍二里餘同時發火火烈風猛燒盡北船延<lb/>
<pb n="KR2g0014_WYG_004-6a"/>
　及㟁上營落人馬燒溺死者甚衆劉備周瑜水陸竝<lb/>
　進追至南郡操引軍還<lb/>
　初操聞周瑜年少美才謂可游說動也密遣九江蔣<lb/>
　幹自託私行詣瑜瑜迎謂幹曰子翼良苦逺涉江湖<lb/>
　為曹氏作說客耶因延幹與周觀營中行視倉庫軍<lb/>
　資器仗訖因謂幹曰大丈夫處世遇知已之主外託<lb/>
　君臣之義内結骨肉之恩言行計從禍福共之假使<lb/>
　蘇張更生能移其意乎幹但笑終無所言還白操稱<lb/>
<pb n="KR2g0014_WYG_004-6b"/>
　瑜雅量高致非言辭所能間也<lb/>
十四年昭烈表權行車騎將軍領徐州牧權使周瑜分<lb/>
南㟁地給昭烈昭烈别立營於油江口改名公安權稍<lb/>
畏之進妹固好昭烈至京見權綢繆恩紀十五年時劉<lb/>
表吏士見從北軍者多叛操來歸昭烈昭烈以瑜所給<lb/>
地少自詣權求都督荆州數郡惟魯肅勸權借之<lb/>
　漢晉春秋曰吕範勸權留備魯肅曰不可將軍雖神<lb/>
　武蓋世然曹公威力實重宜以借備多操之敵而自<lb/>
<pb n="KR2g0014_WYG_004-7a"/>
　為樹黨計之上也權從之<lb/>
　山陽公載記曰備還謂左右云孫車騎長上短下其<lb/>
　難為下吾不可以再見之乃書夜兼行<lb/>
　魯肅傳曰時曹操聞權以土地業備方作書落筆於<lb/>
　地<lb/>
　周瑜傳瑜上疏曰劉備以梟雄之姿而有闗羽張飛<lb/>
　熊虎之將必非久屈為人用者謂宜徙備置呉盛為<lb/>
　宫室多其美女翫好以娱其耳目分此二人各置一<lb/>
<pb n="KR2g0014_WYG_004-7b"/>
　方使如瑜者挾與攻戰大事可定也今猥割土地以<lb/>
　資業備聚此三人俱在疆埸恐蛟龍得雲雨終非池<lb/>
　中物也權以曹公在北方當廣攬英雄且慮備難卒<lb/>
　制故不納<lb/>
　瑜臨困又牋曰劉備寄寓有似養虎天下之事未知<lb/>
　終始此朝士旰食之秋至尊埀慮之日也魯肅忠烈<lb/>
　臨事不苟可以代瑜<lb/>
　江表傳曰昭烈謂龎統曰孤時危急當有所求故不<lb/>
<pb n="KR2g0014_WYG_004-8a"/>
　得不往幾不免周瑜之手天下智謀之士所見略同<lb/>
　時孔明諫孤莫行其意亦慮此也<lb/>
十七年劉璋迎昭烈欲討張魯及曹操征孫權權呼昭<lb/>
烈自救<lb/>
　昭烈貽璋書曰孤與孫氏本為唇齒而闗羽兵弱今<lb/>
　不往救則曹操必取荆州其憂甚於張魯魯自守之<lb/>
　賊不足慮也<lb/>
二十年孫權以昭烈已得益州使使欲得荆州昭烈報<lb/>
<pb n="KR2g0014_WYG_004-8b"/>
言須得凉州當以荆州相與權怒乃遣吕蒙襲奪長沙<lb/>
零陵桂陽三郡昭烈聞曹操已定漢中懼失益州乃與<lb/>
權分荆州以江夏長沙桂陽東屬南郡零陵武陵西屬<lb/>
　馬良傳良為左將軍掾後遣使呉良謂亮曰今銜國<lb/>
　命協穆二家幸為良介於孫將軍亮曰君試自為文<lb/>
　良即為草曰寡君遣掾馬良通聘繼好以紹昆吾豕<lb/>
　韋之勲其人吉士荆楚之令鮮於造次之華而有克<lb/>
　終之美願降心存納以慰將命權敬待之<lb/>
<pb n="KR2g0014_WYG_004-9a"/>
章武元年昭烈東伐孫權求和<lb/>
　諸葛瑾傳曰瑾與昭烈牋曰奄聞旗鼓來至白帝或<lb/>
　恐議臣以呉王侵取此州危害闗羽怨深禍大不宜<lb/>
　答和此用心於小未留意於大者也試為陛下論其<lb/>
　輕重若抑威捐忿蹔省瑾言者計可立决不復咨之<lb/>
　於羣后也陛下以闗羽之親何如先帝荆州大小孰<lb/>
　與海内俱應仇疾誰當先後若審此數易於反掌時<lb/>
　或言瑾别遣親人與備相聞權曰孤與子瑜有死生<lb/>
<pb n="KR2g0014_WYG_004-9b"/>
　不易之分子瑜之不負孤猶孤之不負子瑜也　江<lb/>
　表傳曰瑾在南郡人有密讒瑾者陸遜表保明瑾無<lb/>
　此權報曰子瑜與孤從事積年深相明究𤣥德昔遣<lb/>
　孔明至吳孤嘗與子瑜曰卿與孔明同産且弟隨兄<lb/>
　於義為順何以不留孔明子瑜答言弟亮已失身於<lb/>
　人委質定分義無二心弟之不留猶瑾之不往其言<lb/>
　足貫神明今豈當有此乎<lb/>
二年昭烈敗於猇亭還住白帝孫權甚懼遣使求和太<lb/>
<pb n="KR2g0014_WYG_004-10a"/>
中大夫鄭泉來聘始復通也昭烈許之累遣宋瑋費禕<lb/>
等與相報答<lb/>
　江表傳曰權云近得𤣥德書已深引咎前所以名西<lb/>
　為蜀者以漢帝尚存今漢已廢自可名為漢中王也<lb/>
章武三年昭烈崩於永安孫權遣立信都尉馮熙來弔<lb/>
喪十一月使中郎將鄧芝報聘<lb/>
　鄧芝傳先是呉王孫權請和先主累遣宋瑋費禕等<lb/>
　與相報答丞相諸葛亮深慮權聞先主殂隕恐有異<lb/>
<pb n="KR2g0014_WYG_004-10b"/>
　計未知所如鄧芝見亮曰今主上㓜弱初在位宜遣<lb/>
　大使重申吳好亮答之曰吾思之久矣未得其人耳<lb/>
　今日始得之芝問其人為誰亮曰即使君也乃遣芝<lb/>
　修好於權權果狐疑不時見芝芝乃自表請見權曰<lb/>
　臣今來亦欲為吳非但為蜀也權乃見之語芝曰孤<lb/>
　誠願與蜀和親然恐蜀主幼弱國小勢偪為魏所乗<lb/>
　不自保全以此猶豫耳芝對曰呉蜀二國四州之地<lb/>
　大王命世之英諸葛亮亦一時之傑也蜀有重險之<lb/>
<pb n="KR2g0014_WYG_004-11a"/>
　固吳有三江之阻合此二長共為唇齒進可并兼天<lb/>
　下退可鼎足而立此理之自然也大王今若委質於<lb/>
　魏魏必上望大王之入朝下求太子之内侍若不從<lb/>
　命則奉辭伐叛蜀必順流見可而進如此江南之地<lb/>
　非復大王之有也權默然良久曰君言是也遂自絶<lb/>
　魏與蜀連和<lb/>
　王士騏曰權有弔喪之使則蜀之報使自不容已寧<lb/>
　待芝言芝既至吳權果狐疑不時見芝此又何意非<lb/>
<pb n="KR2g0014_WYG_004-11b"/>
　蜀志歸美於鄧芝則吳書之妄錄也<lb/>
建興元年呉遣輔義中郎將張溫來聘復使鄧芝重往<lb/>
　秦宓傳吳張溫來聘百官皆徃餞焉而宓未至亮累<lb/>
　遣使促之溫曰彼何人也亮曰益州學士也宓至溫<lb/>
　問曰君學乎宓答曰蜀中五尺童子皆學何必小人<lb/>
　溫曰天有頭乎答曰頭在西方詩曰乃眷西顧以此<lb/>
　推之頭在西方也天有耳乎答曰天處高而聽卑詩<lb/>
　曰鶴鳴九臯聲聞於天無耳何以聽之天有足乎答<lb/>
<pb n="KR2g0014_WYG_004-12a"/>
　曰詩云天步艱難無足何以步之日生於東乎答曰<lb/>
　雖生於東而沒於西天有姓乎答曰姓劉何以知之<lb/>
　曰天子姓劉是以知之宓答問如響溫大敬服<lb/>
　葛洪神仙傳曰仙人介象字元則㑹稽人有諸方術<lb/>
　作變化種𤓰菜百果皆立生可食呉主共論鱠魚何<lb/>
　者最美象曰鯔魚為上吳主曰此出海中安可得耶<lb/>
　象曰可得耳乃令人於庭中作方埳汲水滿之象起<lb/>
　埀綸須㬰果得鯔魚呉主驚喜乃使㕑下切之吳主<lb/>
<pb n="KR2g0014_WYG_004-12b"/>
　曰聞蜀薑作虀甚好恨爾時無此介曰願差使付直<lb/>
　吳主指左右一人以錢付之象書一符著青竹杖中<lb/>
　使行人閉目騎杖須㬰已至成都於時吳使張溫先<lb/>
　在蜀於蜀中相識甚驚便作書寄家此人捉書負薑<lb/>
　騎杖閉目已還到吳厨下切膾適了<lb/>
　吳書吳範傳曰範字文則上虞人以治厯數知風氣<lb/>
　聞於郡中後權與魏為好範曰以風氣言之彼以貌<lb/>
　來其實有謀宜為之備劉備盛兵西陵範曰後當和<lb/>
<pb n="KR2g0014_WYG_004-13a"/>
　親終皆如言其占驗明審如此<lb/>
權與亮書曰丁厷掞張隂化不盡和合二國惟有鄧芝<lb/>
　裴松之曰漢書禮樂志長離前掞光耀明左思蜀都<lb/>
　賦摛藻掞天庭孫權蓋謂丁厷之言多浮艶也掞夷<lb/>
　念切或作艷<lb/>
　時偉按隂化見蔣琬傳丁厷未詳且不著何年使吳<lb/>
　也<lb/>
　吳錄權謂芝曰山民作亂江邊守兵多徹慮曹丕乗<lb/>
<pb n="KR2g0014_WYG_004-13b"/>
　空弄態而反求和議者以為内有不暇幸來求和於<lb/>
　我有利宜當與通以自辦定恐西朝不能明孤赤心<lb/>
　用致嫌疑孤土地邊外間隙萬端皆當防守丕觀釁<lb/>
　而動惟不見便寧得忘此復有他圖<lb/>
建興四年亮初從南歸以費禕為昭信校尉使吳<lb/>
　費禕傳孫權性既滑稽嘲啁無方諸葛恪羊衜才辯<lb/>
　鋒至禕詞順義篤終不能屈權謂曰君天下淑德必<lb/>
　當股肱西朝恐不能數來也還遷為侍中亮北住漢<lb/>
<pb n="KR2g0014_WYG_004-14a"/>
　中請禕為參軍以奉使稱旨頻煩至吳<lb/>
　禕别傳曰孫權每别酌好酒以飲禕視其已醉然後<lb/>
　問以國事并論當世之務辭難累至禕輒辭以醉退<lb/>
　而撰次所問事事條答無所遺失<lb/>
　又曰權乃以手中常所執寳刀贈之禕答曰臣以不<lb/>
　才何以堪明命然刀所以討不庭禁暴亂者也但願<lb/>
　大王勉建功業同奬漢室臣雖闇弱終不負東顧<lb/>
　襄陽記曰董恢字休緒襄陽人入蜀以宣信中郎副<lb/>
<pb n="KR2g0014_WYG_004-14b"/>
　費禕使吳孫權嘗大醉問禕曰楊儀魏延牧豎小人<lb/>
　也雖嘗有鳴吠之益於時務然既已任之勢不得輕<lb/>
　若一朝無諸葛亮必為禍亂矣諸君憒憒曾不知防<lb/>
　慮於此豈所謂貽厥孫謀乎禕愕然四顧視不能即<lb/>
　答恢目禕曰可速言儀延之不協起於私忿耳而無<lb/>
　黥韓難御之心也今方掃除彊賊混一區夏功以才<lb/>
　成業由才廣若捨此不任防其後患是猶備有風波<lb/>
　而逆廢舟楫非長計也權大笑樂諸葛亮聞之以為<lb/>
<pb n="KR2g0014_WYG_004-15a"/>
　知言還未滿三日辟為丞相府屬遷巴郡太守<lb/>
　裴松之曰漢晉春秋亦載此語不云董恢所教辭亦<lb/>
　小異此二書俱出習氏而不同若此本傳云恢年少<lb/>
　官微若已為丞相府屬出作巴郡則官不微矣以此<lb/>
　疑習氏之言為不審的也<lb/>
　諸葛恪别傳曰權嘗饗蜀使費禕先逆勅羣臣使至<lb/>
　伏食勿起禕至權為輟食而羣下不起禕嘲之曰鳯<lb/>
　凰來翔騏驎吐哺驢騾無知伏食如故恪答曰爰植<lb/>
<pb n="KR2g0014_WYG_004-15b"/>
　梧桐以待鳯凰有何燕雀自稱來翔何不彈射使還<lb/>
　故鄉禕停食餅索筆作麥賦恪亦請筆作磨賦咸稱<lb/>
　善焉<lb/>
　江表傳曰禕與恪嘲難言及吳蜀恪曰有水者濁無<lb/>
　水者蜀横目狗身蟲入其腹無口者天有口者吳下<lb/>
　臨滄海天子之都<lb/>
　恪傳曰蜀使至羣臣竝㑹權謂使曰此諸葛恪雅好<lb/>
　騎乗還告丞相為致好馬恪因下謝權曰馬未至而<lb/>
<pb n="KR2g0014_WYG_004-16a"/>
　謝何也恪對曰夫蜀者陛下之外廏今有恩詔馬必<lb/>
　至也安敢不謝<lb/>
　時偉按習氏之訛裴註駁之是矣如曰愕然四顧曰<lb/>
　目禕速言此豈專對之儀至伏食相嘲作賦競逞又<lb/>
　非客主之雅<lb/>
七年春孫權稱帝遣使約盟共交分天下<lb/>
　議者咸以為交之無益而名體弗順亮曰權有僣逆<lb/>
　之心久矣國家所以略其釁情者求犄角之援也今<lb/>
<pb n="KR2g0014_WYG_004-16b"/>
　若加顯絶讎我必深便當移兵東戍須併其土乃議<lb/>
　中原彼賢才尚多將相緝穆未可一朝定也頓兵相<lb/>
　持坐而須老使北賊得計非算之上者昔漢文卑辭<lb/>
　匈奴先帝優與吳盟皆應權通變𢎞思逺益非匹夫<lb/>
　之為分者也就其不動而睦於我我之北伐無東顧<lb/>
　之憂權僭之罪未宜明也<lb/>
遣衛尉陳震慶權正號權與震升壇歃盟交分天下以<lb/>
徐豫幽青屬吴并凉冀兖屬漢其司州之土以函谷闗<lb/>
<pb n="KR2g0014_WYG_004-17a"/>
為界<lb/>
　造為盟曰天降喪亂皇綱失敘逆臣乗釁始於董卓<lb/>
　終於曹操及操子不桀逆遺醜偷取天位而叡么麽<lb/>
　尋丕凶蹟昔共工亂象而高辛行師三苗干度而虞<lb/>
　舜征焉今日滅叡禽其徒黨非漢與呉將復誰在宜<lb/>
　先分裂奪其土地使士民之心各知所歸是以春秋<lb/>
　晉侯伐衛先分其田斯其義也諸葛丞相德威逺著<lb/>
　典戎在外信感隂陽誠動天地重復結盟使東西士<lb/>
<pb n="KR2g0014_WYG_004-17b"/>
　民咸共聞知<lb/>
與兄瑾書曰喬本當還成都今諸將子弟皆得傳運思<lb/>
惟宜同榮辱今使喬督五六百兵與諸子弟傳於谷中<lb/>
既蒙東朝厚遇依依於子弟又子喬良器為之惻愴見<lb/>
其所與亮器物感用流涕<lb/>
　時偉按幼記此牘謂是痛惜子喬家庭感愴耳近檢<lb/>
　吳書孫翊傳曰翊子松為射聲校尉都鄉侯黄龍三<lb/>
　年卒蜀丞相諸葛亮與兄瑾書云云其悼松如此由<lb/>
<pb n="KR2g0014_WYG_004-18a"/>
　亮養子喬咨述故云據此則有不勝疑異者因考子<lb/>
　喬之卒在建興元年癸卯今云松卒黄龍三年辛亥<lb/>
　去喬卒已九年矣豈喬向時之咨述始為今日之惻<lb/>
　愴耶披尋書意都不涉松區區咨述遂至感涕揆之<lb/>
　情事無一合者絶不省其所謂悼松者果安在也將<lb/>
　以陳志為不審又無是理裴註素精㕘駁亦無一語<lb/>
　殆不可曉故特拈所疑以俟商確<lb/>
瞻今已八歳聰慧可愛嫌其早成恐不為重器耳<lb/>
<pb n="KR2g0014_WYG_004-18b"/>
經陽小谷雖山崕絶重溪水縱横難用行軍者邏候往<lb/>
來要道通人今使前軍斫治此道以向陳倉足以扳連<lb/>
賊勢使不得分兵東行<lb/>
孝起忠純之性老而益篤及其贊述東西歡樂和合有<lb/>
可貴者<lb/>
殷徃嗣秀才之僑肸者也東吳菰蘆中乃有竒偉如此<lb/>
人<lb/>
兄嫌白帝兵非精練到所督則先帝帳下白毦西方上<lb/>
<pb n="KR2g0014_WYG_004-19a"/>
兵也嫌其少也當復部分江州兵以廣益之<lb/>
前趙子龍退軍燒赤崕以北閣道縁谷一百餘里其閣<lb/>
梁一頭入山腹一頭立柱於水中今水大而急不得安<lb/>
柱此其窮極不可强也<lb/>
頃大水暴出赤崖以南橋閣悉壊時趙子龍與鄧伯苗<lb/>
一戍赤崖屯田一戍赤崖口但得縁崕與伯苗相聞而<lb/>
已<lb/>
　王士騏曰二條見於水經近有補遺赤牘者僅載二<lb/>
<pb n="KR2g0014_WYG_004-19b"/>
　語<lb/>
　時偉按諸葛兄弟交使二國俱公㑹相見退無私面<lb/>
　其奉公逺嫌如此向使東西離異又當何如耶乃知<lb/>
　往復有書皆自連吳始也故備載附焉<lb/>
與呉王書曰所送白毦薄少重見辭謝益以增慙<lb/>
　時偉按白毦結毦向誤認為㡌毦借用吾友錢功甫<lb/>
　云羽毛飾也從耳不從目方知讀書不識字何啻千<lb/>
　里因改正結毦下<lb/>
<pb n="KR2g0014_WYG_004-20a"/>
與陸遜書曰家兄年老而恪性疎今使典糧穀糧穀國<lb/>
之要最僕雖在逺竊用不安乞為啓至尊轉之<lb/>
　陸遜傳曰諸葛亮秉政與權連和時事所宜權輒令<lb/>
　遜語亮<lb/>
　呉書是儀傳蜀相諸葛亮卒權埀心西州遣儀使蜀<lb/>
　申固盟好<lb/>
　蜀書宗預傳預將命使吳孫權問預曰東之與西譬<lb/>
　猶一家而聞西更增白帝之守何也預對曰臣以為<lb/>
<pb n="KR2g0014_WYG_004-20b"/>
　東益巴丘之戍西增白帝之守皆事勢宜然俱不足<lb/>
　以相問也權大笑嘉其伉直見敬亞於鄧芝費禕<lb/>
　吳主志赤烏七年步隲朱然等各上疏云自蜀還者<lb/>
　咸言欲背盟與魏多作舟船繕治城郭又蔣琬守漢<lb/>
　中聞司馬懿南向不出兵乗虚以犄角之反委漢中<lb/>
　還近成都事已彰灼無所復疑宜為之備權揆其不<lb/>
　然曰吾待蜀不薄何以致此又司馬懿前來入舒旬<lb/>
　日便退蜀在萬里何知緩急而便出兵乎昔魏欲入<lb/>
<pb n="KR2g0014_WYG_004-21a"/>
　漢川此間始嚴亦未舉動㑹聞魏還而止蜀寧可復<lb/>
　以此有疑耶又人家治國舟船城郭何得不獲今此<lb/>
　間治軍寧復欲以禦蜀耶人言苦不可信朕為諸君<lb/>
　破家保之蜀竟自無謀如權所籌<lb/>
　張嶷傳曰吳太𫝊諸葛恪初破魏軍大興兵衆以圖<lb/>
　攻取諸葛瞻丞相亮之子恪從弟也嶷與書曰東主<lb/>
　初崩太傅受寄託之重亦何容易加吳楚剽急乃昔<lb/>
　所記而太傅離少主履敵庭恐非良計自非郎君進<lb/>
<pb n="KR2g0014_WYG_004-21b"/>
　忠言於太𫝊誰能有盡言者也旋軍廣農務行德惠<lb/>
　數年之中東西竝舉實為不晚<lb/>
　漢普春秋曰恪使司馬李衡往蜀說姜維令同舉曰<lb/>
　古人有言聖人不能為時時至亦不可失也今敵政<lb/>
　在私門外内猜隔兵挫於外而民怨於内自曹操以<lb/>
　來彼之亡形未有如今者也若大舉伐之使呉攻其<lb/>
　東漢入其西彼救西則東虚重東則西輕以練實之<lb/>
　軍乗虚輕之敵破之必矣維從之<lb/>
<pb n="KR2g0014_WYG_004-22a"/>
　襄陽記曰衡字叔平本襄陽卒家子也聞羊衜有人<lb/>
　物之鑒往干之衜曰多事之世尚書劇曹郎才也是<lb/>
　時校事吕壹操弄權柄大臣畏偪莫有敢言衜曰非<lb/>
　李衡無能困之者遂共薦為郎權引見衡口陳壹姧<lb/>
　短數千言權有愧色數月壹被誅而衡大見顯擢後<lb/>
　嘗為諸葛恪司馬恪被誅求為丹陽太守時孫休在<lb/>
　郡治衡數以法繩之妻習氏每諫衡衡不從㑹休立<lb/>
　衡憂懼謂妻曰不用卿言以至於此遂欲奔魏妻曰<lb/>
<pb n="KR2g0014_WYG_004-22b"/>
　不可君本庶民耳先帝相拔過重既數作無禮而復<lb/>
　逆自猜嫌逃叛求活以此北歸何面見中國人乎衡<lb/>
　曰計何所出妻曰瑯琊王素好善慕名方欲自顯於<lb/>
　天下終不以私嫌殺君明矣可自囚詣獄表列前失<lb/>
　顯求受罪如此乃當逆見優饒非但直活而已衡從<lb/>
　之果得無患又加威逺將軍授以棨㦸衡每欲治家<lb/>
　妻輒不聽後密遣客十人於武陵龍陽汎洲上作宅<lb/>
　種甘橘千株臨死勅兒曰汝母惡吾治家故窮如是<lb/>
<pb n="KR2g0014_WYG_004-23a"/>
　然吾州里有千頭木奴不責汝衣食歳上一匹絹亦<lb/>
　可足用耳衡亡後兒以白母母曰此當是種甘橘也<lb/>
　汝家失十户客來七八年必汝父遣為宅汝父恒稱<lb/>
　太史公言江陵千樹橘當封君家吾答曰人患無德<lb/>
　義不患不富若貴而能貧方好耳用此何為吳末衡<lb/>
　甘橘成歳得絹數千匹家道殷足晉咸康中其宅上<lb/>
　枯樹猶在<lb/>
　時偉按建興十二年孔明師出武功屯田渭濱約吳<lb/>
<pb n="KR2g0014_WYG_004-23b"/>
　同時大舉向使營星助曜魏不支矣即元遜所謂吳<lb/>
　攻其東漢入其西彼救西則東虚重東則西輕蓋良<lb/>
　筭也元遜不死伯約不孤漢事或未可知而天不祚<lb/>
　漢可為永恨若元遜不負門風雅志忠孝千載而下<lb/>
　猶凜凜生氣足繼周公瑾魯子敬云<lb/>
　<lb/>
　<lb/>
　諸葛忠武書巻四<lb/>
</p>
<p>
</p>
  </div>
</body>
</text>
</TEI>
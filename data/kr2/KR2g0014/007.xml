<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書巻七</head> <lb/>
    <p>
<pb n="KR2g0014_WYG_007-1a"/>
欽定四庫全書<lb/>
　諸葛忠武書巻七<lb/>
　　　　　　　　　　　　明　楊時偉　編<lb/>
　　調御<lb/>
　時偉按全書有調御有法檢疑皆用人事也而分為<lb/>
　三用主明揚法専幽黜知故僚友乃屬調御余特喜<lb/>
　其調御之名為之解曰調者諧也御者駕也駕御諧<lb/>
　和用人之道無餘事矣於是芟去用人併歸調御而<lb/>
<pb n="KR2g0014_WYG_007-1b"/>
　黄權孟達既為降虜不足復存故特除之<lb/>
龎統字士元襄陽人也以守耒陽令不治免官吳將魯<lb/>
肅遺先主書曰龎士元非百里才也使處治中别駕之<lb/>
任始當展其驥足耳諸葛亮亦言之於先主先主見與<lb/>
善譚大器之以為治中從事亮留鎮荆州統随從入蜀<lb/>
率衆攻城為流矢所中卒時年三十六先主痛惜言則<lb/>
流涕拜統父議郎遷諌議大夫諸葛亮親為之拜<lb/>
　統少時撲鈍未有識者潁川司馬徽清雅有知人鑒<lb/>
<pb n="KR2g0014_WYG_007-2a"/>
　統弱冠往見徽徽採桑於樹上坐統在樹下共語徽<lb/>
　甚異之稱為南州人士冠冕由是漸顯後郡命為功<lb/>
　曹性好人倫勤於長養每所稱述多過其才時人怪<lb/>
　而問之統答曰當今天下大亂雅道凌遲善人少而<lb/>
　惡人多方欲興風俗長道業不美其譚即聲名不足<lb/>
　慕企不足慕企而為善者少矣今㧞十失五猶得其<lb/>
　半而可以崇邁世教使有志者自勵不亦可乎　吳<lb/>
　將周瑜卒統送喪至吳吳人並㑹昌門陸績顧劭全<lb/>
<pb n="KR2g0014_WYG_007-2b"/>
　琮皆往統曰陸子可謂駑馬有逸足之力顧子可謂<lb/>
　駑牛能負重致逺也謂全琮曰卿好施慕名有似汝<lb/>
　南樊子昭雖智力不多亦一時之佳也<lb/>
　張勃呉錄曰劭就統宿語因問卿名知人吾與卿孰<lb/>
　愈統曰陶冶世俗甄綜人物吾不及卿論帝王之秘<lb/>
　策攬倚伏之最要吾似有一日之長劭安其言而親<lb/>
　之<lb/>
法正字孝直扶風郿人也為蜀郡太守外統都畿内為<lb/>
<pb n="KR2g0014_WYG_007-3a"/>
謀主一餐之徳睚眦之怨無不報復擅殺毁傷巳者數<lb/>
人或謂諸葛亮曰法正於蜀郡太縱横將軍宜啓主公<lb/>
抑其威福亮答曰主公之在公安也北畏曹操之强東<lb/>
憚孫權之偪近則懼孫夫人生變於肘腋之下當斯之<lb/>
時進退狼䟦法孝直為之輔翼令翻然翺翔不可復制<lb/>
如何禁止法正使不得行其意耶　亮與正雖好尚不<lb/>
同以公義相取亮每竒正智術先主東征孫權羣臣多<lb/>
諫一不從章武二年大軍敗績還住白帝亮歎曰法孝<lb/>
<pb n="KR2g0014_WYG_007-3b"/>
直若在則能制主上令不東行就復東行必不傾危矣<lb/>
　正𫝊曰益州别駕張松與正相善忖璋不足與有為<lb/>
　嘗竊歎息松於荆州見曹公還勸璋絶曹公而自結<lb/>
　先主璋曰誰可使者松乃舉正正辭讓不得巳而往<lb/>
　正既還為松稱説先主有雄畧密謀協戴而未有縁<lb/>
　後因璋聞曹公欲征張魯之有懼心也松遂説璋宜<lb/>
　迎先主使之討魯復令正銜命　華陽國志曰孫夫<lb/>
　人才㨗剛猛有諸兄風侍婢百人皆仗劍侍立先主<lb/>
<pb n="KR2g0014_WYG_007-4a"/>
　每下車心常凛凛正勸先主還之　益部耆舊雜記<lb/>
　曰張松為人短小放蕩不治節操然識達精果有才<lb/>
　幹劉璋遣詣曹公曹公不甚禮松公主簿楊脩深器<lb/>
　之白公辟松公不納脩以公所撰兵書示松松宴飲<lb/>
　之間一㸔便闇誦脩以此益竒之<lb/>
許靖字文休汝南平輿人也愛樂人物誘納後進清談<lb/>
不倦丞相諸葛亮皆為之拜<lb/>
　靖少與從弟劭俱知名並有人倫臧否之稱而私情<lb/>
<pb n="KR2g0014_WYG_007-4b"/>
　不協劭為郡功曹排擯靖不得齒敘以馬磨自給<lb/>
　靖收恤親理經紀振贍出於仁厚孫策東渡江皆走<lb/>
　交州以避其難靖身坐岸邉先載附從踈親悉發乃<lb/>
　從後去當時見者莫不歎息既至交趾太守士爕厚<lb/>
　加敬待陳國袁徽以寄寓交州徽與尚書令荀彧書<lb/>
　曰許文休自流宕以來與羣士相隨每有患急常先<lb/>
　人後己與九族中外同其饑寒其紀綱同類仁恕惻<lb/>
　怛皆有效事不能復一二陳之耳<lb/>
<pb n="KR2g0014_WYG_007-5a"/>
　王士騏曰靖欲踰城出降先主薄之不用法正説曰<lb/>
　天下有獲虚譽而無其實者許靖是也若其不禮天<lb/>
　下之人以是謂主公為賤賢宜加敬重以眩逺近是<lb/>
　以丞相孔明至為之拜所謂英雄所見畧同也<lb/>
劉巴字子初零陵烝陽人也先主奔江南荆楚羣士從<lb/>
之如雲而巴北詣曹操操辟為掾使招納長沙零陵桂<lb/>
陽㑹先主畧有三郡巴不得反使遂逺適交址先主深<lb/>
以為恨巴復從交址至蜀俄而先主定益州巴辭謝罪<lb/>
<pb n="KR2g0014_WYG_007-5b"/>
負先主不責而孔明數稱薦之先主辟為左將軍西曹<lb/>
掾<lb/>
　零陵先賢傳曰巴往零陵事不成欲游交州道還京師<lb/>
　時諸葛亮在臨烝巴與亮書曰乘危厯險到值思義<lb/>
　之民自與之衆承天之心順物之性非余身謀所能<lb/>
　勸動若道窮數盡將託命於滄海不復顧荆州矣亮<lb/>
　追謂曰劉公雄才蓋世據有荆土莫不歸徳天人去<lb/>
　就巳可知矣足下欲何之<lb/>
<pb n="KR2g0014_WYG_007-6a"/>
　張飛嘗就巴宿巴不與語亮謂巴曰張飛雖實武人<lb/>
　敬慕足下主公今方收合文武以定大事足下雖天<lb/>
　資髙亮宜少降意也<lb/>
董和字幼宰南郡枝江人也先主定蜀徴和為掌軍中<lb/>
郎將與軍師將軍諸葛亮並署左將軍大司馬府事獻<lb/>
可替否共為歡交　亮後為丞相教與羣下曰董幼宰<lb/>
參署七年事有不至至於十反又曰前參事於幼宰每<lb/>
言則盡其追思和如此<lb/>
<pb n="KR2g0014_WYG_007-6b"/>
　自和居官食禄外牧殊域内幹機衡二十餘年死之<lb/>
　日家無儋石之財<lb/>
闗羽為襄陽太守盪冦將軍駐江北先主西定益州拜<lb/>
羽董督荆州事羽聞馬超來降舊非故人羽書與諸葛<lb/>
亮問超人才可誰比類亮知羽䕶前乃答之曰孟起兼<lb/>
資文武雄烈過人一世之傑黥彭之徒當與翼徳並驅<lb/>
争先猶未及髯之逸倫絶羣也羽美鬚髯故亮謂之髯<lb/>
羽省書大悦以示賓客<lb/>
<pb n="KR2g0014_WYG_007-7a"/>
　羽子興字安國少有令問丞相亮深器異之弱冠為<lb/>
　侍中中監軍數嵗卒子統嗣尚公主官至虎賁中郎<lb/>
　將<lb/>
馬良字季常襄陽宜城人也先主領荆州辟為從事及<lb/>
先主入蜀諸葛亮亦從後往良留荆州與亮書曰聞雒<lb/>
城巳拔此天祚也尊兄應期贊世配業光國魄兆見矣<lb/>
夫變用雅慮審貴埀明於以簡才宜適其時若乃和光<lb/>
悦逺邁徳天壤使時閒於聽世服於道齊髙妙之音正<lb/>
<pb n="KR2g0014_WYG_007-7b"/>
鄭衛之聲並利於事無相奪倫此乃管絃之至牙曠之<lb/>
調也雖非鍾期敢不擊節<lb/>
　良兄弟五人並有才名鄉里為之諺曰馬氏五常白<lb/>
　眉最良良眉中有白毛故以稱之<lb/>
劉琰字威碩魯國人也先主在豫州辟為從事以其宗<lb/>
姓有風流善談論厚親待之遂隨從周旋常為賓客後<lb/>
主立封都鄉侯班位每亞李嚴然不豫國政但領兵千<lb/>
餘随丞相亮諷議而巳<lb/>
<pb n="KR2g0014_WYG_007-8a"/>
　建興十年與前軍師魏延不和言語虚誕亮責讓之<lb/>
　琰與亮牋謝曰琰禀性空虚如有酒荒之病自先帝<lb/>
　以來紛紜之論殆將傾覆賴䝉明公本其一心在國<lb/>
　扶持全濟以至今日間者迷醉言有違錯慈恩含忍<lb/>
　不致之於理雖必克己責躬改過投死以誓神靈無<lb/>
　所用命則靡寄顔於是亮遣琰還成都官位如故<lb/>
　車服飲食號為侈靡侍婢數十皆能為聲樂又悉教<lb/>
　誦讀魯靈光殿賦<lb/>
<pb n="KR2g0014_WYG_007-8b"/>
杜㣲字國輔梓潼涪人也建興二年丞相亮領益州牧<lb/>
選迎皆妙簡舊徳以秦宓為别駕五梁為功曹㣲為主<lb/>
簿㣲固辭轝而致之以㣲不聞人語於坐上與書曰服<lb/>
聞徳行饑渇厯時清濁異流無縁咨覯王元泰李伯仁<lb/>
王文儀楊季休丁君幹李永南兄弟文仲寳等每歎髙<lb/>
志未見如舊猥以空虚統領貴州徳薄任重慘慘憂慮<lb/>
朝廷主上今年始十八天姿仁敏愛徳下士天下之人<lb/>
思慕漢室欲與君因天順民輔此明主以隆季興之功<lb/>
<pb n="KR2g0014_WYG_007-9a"/>
以謂賢愚不相為謀故自割絶守勞而巳不圖自屈也<lb/>
㣲自乞老病求歸亮又與書曰曹丕簒弑自立為帝是<lb/>
猶土龍芻狗之有名也欲與羣賢因其邪偽以正道滅<lb/>
之怪君未有相誨便欲求還君但當以徳輔時耳不責<lb/>
君軍事何為汲汲求去乎其敬㣲如此拜為諌議大夫<lb/>
以從其志<lb/>
張裔字君嗣蜀郡成都人也丞相亮以為參軍署府事<lb/>
亮出駐漢中裔以射聲校尉領留府長史與司鹽校尉<lb/>
<pb n="KR2g0014_WYG_007-9b"/>
岑述不和亮與裔書曰昔在陌下營壊吾之用心食不<lb/>
知味後流迸南海相為悲歎寢不安席及其來還委付<lb/>
大任自以為與君古之石交也石交之道舉讐以相益<lb/>
割骨肉以相明猶不相謝也況吾但委噫於元儉而君<lb/>
不能忍耶<lb/>
　劉璋時授裔兵拒張飛於徳陽陌下裔軍敗還成都<lb/>
　為璋奉使詣先主先主許以禮其君而安其人也裔<lb/>
　還城門乃開　先是益州耆率雍闓逺通孫權乃以<lb/>
<pb n="KR2g0014_WYG_007-10a"/>
　裔為益州太守闓送裔於權㑹遣鄧芝使呉亮令芝<lb/>
　從權請裔　裔臨發權乃引見問裔曰蜀卓氏寡女<lb/>
　亡奔司馬相如貴土風俗何乃爾乎裔對曰臣以為<lb/>
　卓氏之女猶賢於買臣之妻　裔北詣亮諮事書與<lb/>
　所親曰近者涉道書夜接賓不得寜息人自敬丞相<lb/>
　長史男子張君嗣附之疲倦欲死<lb/>
楊洪字季休犍為武陽人也為蜀部從事先主争漢中<lb/>
急書發兵軍師將軍諸葛亮以問洪洪曰漢中則益州<lb/>
<pb n="KR2g0014_WYG_007-10b"/>
咽喉存亡之機㑹若無漢中則無蜀矣此家門之禍也<lb/>
方今之事男子當戰女子當運發兵何疑　始洪為李<lb/>
嚴功曹嚴未至<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為而洪巳為蜀郡洪迎門下書佐何<lb/>
祇有才策功幹為廣漢太守時洪亦尚在蜀郡是以西<lb/>
土咸服諸葛亮能盡時人之器用也<lb/>
何祇字君肅時亮聞祇游戱不勤所職當奄往録獄祇<lb/>
密聞之夜張燈火見囚讀諸解狀悉巳闇誦答對解釋<lb/>
無所凝滯亮甚異之<lb/>
<pb n="KR2g0014_WYG_007-11a"/>
　祇嘗夣井中生桑以問占夣趙直直曰桑非井中之<lb/>
　物㑹當移植然桑字四十下八君夀恐不過此祇笑<lb/>
　言得此足矣<lb/>
霍峻字仲邈南郡枝江人也為梓橦太守裨將軍在官<lb/>
三年卒還塟成都先主甚悼惜乃詔諸葛亮曰峻既佳<lb/>
士加有功於國欲行酹遂親率羣僚臨㑹弔祭因留宿<lb/>
墓上當時榮之<lb/>
　峻率衆歸先主先主以峻為中郎將守葭萌張魯遣<lb/>
<pb n="KR2g0014_WYG_007-11b"/>
　將楊帛誘峻峻曰小人頭可得城不可得劉璋將扶<lb/>
　禁向存等率萬餘人攻圍峻且一年不能下峻城中<lb/>
　兵纔數百人伺其怠隙選精鋭出擊大破之即斬存<lb/>
　首先主定蜀嘉峻之功以為梓橦太守<lb/>
峻子弋字紹先亮北駐漢中請為記室使與子喬共周<lb/>
旋游處<lb/>
　後主立太子璿以弋為中庶子璿好騎射出入無度<lb/>
　弋援引古義盡言規諌甚得切磋之體<lb/>
<pb n="KR2g0014_WYG_007-12a"/>
向寵襄陽宜城人先主時為牙門將秭歸之敗寵營特<lb/>
完建興元年封都亭侯後為中部督典宿衛兵丞相亮<lb/>
當北行表與後主曰將軍向寵性行淑均曉暢軍事試<lb/>
用於昔先帝稱之曰能是以衆論舉寵為督愚以為營<lb/>
中之事悉以咨之必能使行陣和睦優劣得所也<lb/>
馬忠字徳信巴西閬中人建興元年丞相亮開府以忠<lb/>
為門下督三年亮入南拜忠牂牁太守郡丞朱襃反叛<lb/>
亂之後忠撫育䘏理甚有威惠八年召為丞相㕘軍副<lb/>
<pb n="KR2g0014_WYG_007-12b"/>
長史蔣琬署留府事亮出祁山忠詣亮所經營戎事軍<lb/>
還督將軍張嶷等討汶山郡叛羌十一年南夷豪帥劉<lb/>
胄反擾亂諸郡徴庲降都督張翼還以忠代翼忠遂斬<lb/>
冑平南土<lb/>
　忠為人寛濟有度量但詼啁大笑忿怒不形於色然<lb/>
　處事能斷威恩並立是以蠻夷畏而愛之及卒莫不<lb/>
　自致喪庭涕泣盡哀為立廟祀張表時名士清望踰<lb/>
　忠閻宇宿有功幹於事精勤繼踵在忠後其威風稱<lb/>
<pb n="KR2g0014_WYG_007-13a"/>
　績皆不及忠　益部耆舊𫝊曰張表肅子也華陽國<lb/>
　志云表張松子<lb/>
王平字子均巴西宕渠人也建興六年屬㕘軍馬謖先<lb/>
鋒謖舎水上山平連規諌謖謖不能用大敗於街亭衆<lb/>
盡星散惟平所領千人鳴鼔自持魏將張郃疑其伏兵<lb/>
不往逼也於是平徐徐收合諸營遺迸率將士而還丞<lb/>
相亮既誅馬謖及將軍張休李盛奪將軍黄襲等兵平<lb/>
特見崇顯加拜㕘軍統五部兼當營事進位討冦將軍<lb/>
<pb n="KR2g0014_WYG_007-13b"/>
封亭侯九年亮圍祁山平别守南圍魏張郃攻平平堅<lb/>
守不動郃不能克十二年亮卒於武功軍退還魏延作<lb/>
亂一戰而敗平之功也<lb/>
　平生長戎旅手不能書其所識不過十字而口授作<lb/>
　書皆有意理使人讀史漢諸記𫝊聽之備知其大義<lb/>
　往往論説不失其指遵履法度言不戱謔從朝至夕<lb/>
　端坐徹日㦎無武將之體<lb/>
蔣琬字公琰零陵湘鄉人也除廣都長先主嘗奄至廣都<lb/>
<pb n="KR2g0014_WYG_007-14a"/>
見琬衆事不理將加罪戮亮請曰蔣琬社稷之器非百<lb/>
里之才也其為政以安民為本不以脩飾為先先主雅<lb/>
敬亮乃不加罪倉卒免官建興元年丞相亮開府辟為<lb/>
東曹掾舉茂才琬固讓劉邕隂化龎延廖淳亮教答曰<lb/>
思惟背親捨徳以殄百姓衆人既不隠於心實又使逺<lb/>
近不解其義是以君宜顯其功以明此選之清重也亮<lb/>
數出外琬常足食足兵以相供給亮每言公琰託志忠<lb/>
雅當與吾共贊王業者也密表後主曰臣若不幸後事<lb/>
<pb n="KR2g0014_WYG_007-14b"/>
宜以付琬時新喪元帥逺近危竦琬出類拔萃處羣僚<lb/>
之右既無戚容又無喜色神守舉止有如平日由是衆<lb/>
望漸服<lb/>
　東曹掾楊戲素性簡畧琬與言論時不應答或搆戲<lb/>
　於琬琬曰戲欲贊吾是邪則非其本心欲反吾言則<lb/>
　顯吾之非是以黙然是戲之快也又督農楊敏曽毁<lb/>
　琬曰作事憒憒誠非及前人或以白琬請推治敏琬<lb/>
　曰吾實不如前人無可推也主者重據聽不推則乞<lb/>
<pb n="KR2g0014_WYG_007-15a"/>
　問其憒憒之狀琬曰茍其不如則事不當理事不當<lb/>
　理則憒憒矣復何問邪後敏坐事繫獄衆人猶懼其<lb/>
　必死琬心無適莫得免重罪其好惡存道皆此類也<lb/>
　琬夜夣有一牛頭在門前血流滂沱意甚惡之呼問<lb/>
　占夢趙直直曰夫見血者事分明也牛角及鼻公字<lb/>
　之象君位必當至公<lb/>
　益部耆舊雜記曰丞相亮於武功病篤後主遣李福<lb/>
　省侍因諮以國家大計福往宣㫖别去數日忽還見<lb/>
<pb n="KR2g0014_WYG_007-15b"/>
　亮亮曰孤知君還意語雖彌日有所不盡君所問者<lb/>
　公琰其宜也福謝前實失不諮請公如百年後誰可<lb/>
　任大事者乞復請蔣琬之後亮曰文偉可以繼之又<lb/>
　復問其次亮不答<lb/>
費禕字文偉江夏鄳人也丞相亮南征還羣僚於數十<lb/>
里逢迎年位多在褘右而亮特命褘同載由是衆人莫<lb/>
不易觀頻煩使吳辭順義篤語在連吳值魏延楊儀相<lb/>
憎惡每至爭論延或舉刃擬儀儀泣涕横集褘嘗入其<lb/>
<pb n="KR2g0014_WYG_007-16a"/>
座間辯論分别終亮之世各盡儀延之用者褘匡救之<lb/>
力也<lb/>
　禕與南郡董允齊名時許靖喪子允與褘欲共㑹其<lb/>
　塟所允白父和請車和遣開後鹿車給之允有難載<lb/>
　之色褘便從前先上及至喪所諸葛亮及諸貴人悉<lb/>
　集車乘甚鮮允神色未泰而褘晏然自若和聞之乃<lb/>
　謂允曰吾嘗疑汝於文偉優劣未判也而今而後吾<lb/>
　意了矣　於時軍國多事公務煩猥褘識悟過人每<lb/>
<pb n="KR2g0014_WYG_007-16b"/>
　省讀書記暫視巳究其速數倍於人終亦不忘常以<lb/>
　朝晡聽事其間接納賓客飲食嬉戲加之博奕每盡<lb/>
　人之歡事亦不廢董允代褘欲斆褘之所為旬日之<lb/>
　中事多愆滯允乃歎曰人才力相縣若此甚逺　延<lb/>
　禧七年魏軍次於興勢假褘節禦之光禄大夫來敏<lb/>
　至求共圍碁於時羽檄交馳嚴駕巳訖褘留意對戲<lb/>
　色無厭倦敏曰向聊觀試君耳君信可人必能辦賊<lb/>
　者也<lb/>
<pb n="KR2g0014_WYG_007-17a"/>
董允字休昭掌軍中郎將和之子也先主立太子允以<lb/>
選為舎人徙洗馬後主襲位遷黄門侍郎丞相亮將北<lb/>
征住漢中慮後主富於春秋朱紫難别以允秉心公亮<lb/>
欲任以宫省之事上䟽曰侍中郭攸之費禕侍郎董允<lb/>
等先帝簡拔以遺陛下至於斟酌規益進盡忠言則其<lb/>
任也愚以為宫中之事事無大小悉以諮之必能裨補<lb/>
闕漏有所廣益<lb/>
　獻納之任允皆専之事為防制甚盡匡救之理後主<lb/>
<pb n="KR2g0014_WYG_007-17b"/>
　嘗欲采擇以充後宫允執不聽後主益嚴憚之宦人<lb/>
　黄皓便辟佞慧允嘗正色匡主數責於皓皓畏允不<lb/>
　敢為非終允之世位不過黄門丞　允嘗與尚書令<lb/>
　費禕中典軍胡濟等共期游宴嚴駕巳辦而郎中襄<lb/>
　陽董恢詣允恢年少官㣲見允停出逡巡欲去允不<lb/>
　許曰本所以出者欲與同好游談也今君巳自屈方<lb/>
　展濶積舎此之談就彼之宴非所謂也乃命解驂褘<lb/>
　等罷駕不行<lb/>
<pb n="KR2g0014_WYG_007-18a"/>
陳震字孝起南陽人也亮表後主云侍中尚書長史參<lb/>
軍此悉貞良死節之臣願陛下親之信之則漢室之隆<lb/>
可計日而待也時震為尚書蔣琬為長史建興七年孫<lb/>
權稱尊號以震為衛尉賀權踐阼<lb/>
　亮與兄瑾書曰孝起忠純之性老而益篤語載連呉<lb/>
　九年都䕶李平坐誣罔廢亮與蔣琬董允書曰孝起<lb/>
　前臨至呉為吾説正方腹中有鱗甲鄉黨以為不可<lb/>
　近吾以為鱗甲者但不當犯之耳不圖復有蘇張之<lb/>
<pb n="KR2g0014_WYG_007-18b"/>
　事出於不意可使孝起知之<lb/>
姜維字伯約天水冀人也亮與留府長史張裔㕘軍蔣<lb/>
琬書曰姜伯約忠勤時事思慮精密考其所有永南季<lb/>
常諸人不如也其人涼州上士也又曰湏先教中虎步<lb/>
兵五六千人姜伯約甚敏於軍事既有膽義深解兵意<lb/>
此人心存漢室而才兼於人畢教軍事當遣詣宫覲見<lb/>
主上<lb/>
張翼字伯恭犍為武陽人也為庲降都督綏南中郎將<lb/>
<pb n="KR2g0014_WYG_007-19a"/>
翼性持法嚴不得殊俗之歡心耆率劉胄背叛翼舉兵<lb/>
討胄冑未破㑹被徴當還羣下咸以為宜便馳騎即罪<lb/>
翼曰不然吾以蠻夷蠢動不稱職故還耳然代人未至<lb/>
吾方臨戰場當運糧積穀為滅賊之資豈可以黜退之<lb/>
故而廢公家之務乎於是統攝不懈代到乃發馬忠因<lb/>
其成基以破殄冑丞相亮聞而善之亮出武功以翼為<lb/>
前軍都督領扶風太守<lb/>
廖化字元儉襄陽人也為前將軍闗羽主簿羽敗屬呉<lb/>
<pb n="KR2g0014_WYG_007-19b"/>
思歸先主乃詐死時人謂為信然因攜持老母晝夜西<lb/>
行㑹先主東征遇於秭歸先主大悦以化為宜都太守<lb/>
先主薨為丞相㕘軍後為督廣武稍遷至右車騎將軍<lb/>
假節領并州刺史封中鄉侯以果烈稱官位與張翼齊<lb/>
而在宗預之右<lb/>
吕乂字季陽南陽人也遷巴西太守丞相亮連年出軍<lb/>
調發諸郡多不相救乂募取兵五千人詣亮慰諭檢制<lb/>
無逃竄者徙為漢中太守兼領督農供繼軍糧<lb/>
<pb n="KR2g0014_WYG_007-20a"/>
楊戲字文然犍為武陽人丞相亮深識之著季漢輔臣<lb/>
贊<lb/>
賴厷零陵人太常恭子也先主為漢中王用荆楚宿士<lb/>
恭為太常恭子厷丞相西曹令史随諸葛於漢中早天<lb/>
亮甚惜之與張裔蔣琬書曰令史失賴厷掾屬喪楊顒<lb/>
為朝中損益多矣<lb/>
楊顒字子昭楊儀宗人也為亮主簿亮嘗自校簿書顒<lb/>
直入諌曰為治有體上下不可相侵請為明公以作家<lb/>
<pb n="KR2g0014_WYG_007-20b"/>
譬之今有人使奴執耕稼婢典炊爨雞主司晨犬主吠<lb/>
盜牛負重載馬涉逺路私業無曠所求皆足雍容髙枕<lb/>
飲食而已忽一旦盡欲以身親其役形疲神困終無一<lb/>
成豈其智之不如奴婢鷄犬哉失為家主之法也是故<lb/>
古人稱坐而論道謂之王公作而行之謂之士大夫故<lb/>
丙吉不問横道死人而憂牛喘陳平不肯知錢穀之數<lb/>
云自有主者彼誠達於位分之體也今明公為治乃躬<lb/>
自校簿書流汗竟日不亦勞乎亮謝之顒死亮垂涕三<lb/>
<pb n="KR2g0014_WYG_007-21a"/>
日<lb/>
姚伷字子緒閬中人丞相亮北駐漢中辟為掾並進文<lb/>
武之士亮稱曰忠益者莫大於進人進人者各務其所<lb/>
尚今姚掾並存剛柔以廣文武之用可謂博雅矣願諸<lb/>
掾各希此事以屬其望<lb/>
魏延字文長義陽人也亮駐漢中以延為督前部領丞<lb/>
相司馬涼州刺史八年使延西入羌中魏後將軍費瑶<lb/>
雍州刺史郭淮與延戰於陽谿延大破淮等遷為前軍<lb/>
<pb n="KR2g0014_WYG_007-21b"/>
師征西大將軍假節進封南鄭侯延每随亮出輒欲請<lb/>
兵萬人與亮異道㑹於潼闗如韓信故事亮制而不許<lb/>
延常謂亮為怯歎恨已才用之不盡<lb/>
楊儀字威公襄陽人也建興五年随亮漢中八年遷長<lb/>
史亮數出軍儀常規畫分部籌度糧穀不稽思慮斯須<lb/>
便了軍戎節度取辦於儀亮深惜儀之才幹魏延之驍<lb/>
勇常恨二人之不平不忍有所偏廢也<lb/>
李嚴字正方南陽人也後改名平與丞相亮並受遺詔<lb/>
<pb n="KR2g0014_WYG_007-22a"/>
輔少主以嚴為中都䕶統内外軍事留鎮永安建興四<lb/>
年亮欲出軍漢中嚴當知後事移屯江州留䕶軍陳到<lb/>
駐永安皆統屬嚴嚴與孟達書曰吾與孔明俱受寄託<lb/>
憂深責重思得良伴亮亦與達書曰部分如流趣舎罔<lb/>
滯正方性也其貴重如此八年遷驃騎將軍以曹真欲<lb/>
三道向漢川亮命嚴將二萬人赴漢中亮表嚴子豐為<lb/>
江州都督軍典嚴後事<lb/>
　亮與平子豐教曰吾與君父子戮力以奬漢室此神<lb/>
<pb n="KR2g0014_WYG_007-22b"/>
　眀所聞非但人知之也表都䕶典漢中委君於東闗<lb/>
　者不與人議也謂至心感動終始可保何圖中乖乎<lb/>
　昔楚卿屢絀亦乃克復思道則福應自然之數也願<lb/>
　寛慰都䕶勤追前闕今雖解任形業失故奴婢賓客<lb/>
　百數十人君以中郎參軍居府方之氣類猶為上家<lb/>
　若都䕶思負一意君與公琰推心從事者否可復通<lb/>
　逝可復還也詳思斯戒明吾用心臨書長歎涕泣而<lb/>
　巳<lb/>
<pb n="KR2g0014_WYG_007-23a"/>
馬謖字幼常良弟也諸葛亮深加器異每引見談論自<lb/>
晝達夜街亭之敗謖臨終與亮書曰明公視謖猶子謖<lb/>
視明公猶父願深惟殛鯀興禹之義使平生之交不虧<lb/>
於此亮自臨祭待其遺孤若平生<lb/>
張裕曉占候諌先主曰不可爭漢中軍必不利先主竟<lb/>
不用裕言又私語人曰嵗在庚子天下當易代人密白<lb/>
其言先主嘗銜其不遜加忿其漏言乃顯裕諌爭漢中<lb/>
不驗下獄將誅之諸葛亮表請其罪先主答曰芳蘭生<lb/>
<pb n="KR2g0014_WYG_007-23b"/>
門不得不鉏<lb/>
　初先主與劉璋㑹涪時裕為璋從事侍坐其人饒鬚<lb/>
　先主嘲之曰昔吾居涿縣特多毛姓東西南北皆諸<lb/>
　毛也涿令稱曰諸毛繞涿居乎裕即答曰昔有作上<lb/>
　黨潞長遷為涿令涿令者去官還家時人與書欲署<lb/>
　潞則失涿欲署涿則失潞乃署曰潞涿君先主無鬚<lb/>
　故裕以此及之<lb/>
　王士騏曰張裕之戮本自先主嫌忿而亮表請其罪<lb/>
<pb n="KR2g0014_WYG_007-24a"/>
　可謂慎於用法矣<lb/>
　時偉按昭烈生平率多大英雄語而魚水芳蘭又為<lb/>
　世説中竒雋<lb/>
張嶷字伯岐巴郡南充人也建興五年丞相亮北住漢<lb/>
中廣漢緜竹山賊張慕等鈔盜軍資刼畧吏民嶷以都<lb/>
尉將兵討之嶷度其鳥散乃詐與和親尅期置酒酒酣<lb/>
嶷身率左右因斬慕等五十餘級渠帥悉殄旬日清泰<lb/>
　益部耆舊𫝊曰嶷風濕固疾至都寖篤扶杖然後能<lb/>
<pb n="KR2g0014_WYG_007-24b"/>
　起李簡請降衆議狐疑而嶷曰必然姜維之出時論<lb/>
　以嶷初還股疾不能在行中嶷自乞肆力中原致身<lb/>
　敵廷臨發辭後主曰臣當值聖朝受恩過量加以疾<lb/>
　病在身常恐一朝殞沒辜負榮遇天不違願得豫戎<lb/>
　事若涼州克定臣為藩表守將若有未拔殺身以報<lb/>
　後主慨然為之流涕<lb/>
譙周字允南西充人也體貌素朴無造次辯論之才然<lb/>
潛識内敏丞相亮領益州牧命周為勸學從事<lb/>
<pb n="KR2g0014_WYG_007-25a"/>
　蜀記曰周初見亮左右皆笑既出有司請推笑者亮<lb/>
　曰孤尚不能忍況左右乎<lb/>
　時後主頗出游觀周上䟽曰昔王莽之敗豪傑並起<lb/>
　於是賢才智士思望所歸世祖初入河北馮異等勸<lb/>
　之曰當行人所不能為於是動遵法度北州歌歎及<lb/>
　在洛陽嘗欲小出車駕巳御銚期諌曰天下未寜臣<lb/>
　誠不願陛下細行數出即時還車及征隗囂潁川盜<lb/>
　起世祖還洛陽但遣冦恂往恂曰潁川以陛下逺征<lb/>
<pb n="KR2g0014_WYG_007-25b"/>
　故奸滑起叛陛下自臨潁川賊必即降竟如恂言故<lb/>
　非急務欲小出不敢至於急務欲自安不為故帝者<lb/>
　之欲善也如此今天下三分雄哲之士思望之時也<lb/>
　陛下天<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>至孝喪踰三年言及隕涕雖曾閔不過也<lb/>
　敬賢任才使之盡力有踰成康故國内和一大小戮<lb/>
　力然臣不勝大願願復廣人所不能為者<lb/>
　時偉按周疏剴切似為經通之言乃至以仇國沮姜<lb/>
　維勸降誤後主遂成千載遺恨耳<lb/>
<pb n="KR2g0014_WYG_007-26a"/>
　孫盛曰春秋之義國君死社稷況稱天子而可辱於<lb/>
　人乎葛生有云事之不濟則巳耳安能復為之下壯<lb/>
　哉斯言可以立懦夫之志矣禪既闇主周實駑臣方<lb/>
　之申包胥田單范蠡大夫種不亦逺乎<lb/>
　周嘗問杜瓊曰昔周徴君以為當塗髙者魏也其義<lb/>
　何也瓊答曰魏闕名也當塗而髙古者名官職不言<lb/>
　曹自漢巳來吏言屬曹卒言侍曹此殆天意也周縁<lb/>
　瓊言乃觸𩔖而長之曰先主諱備其訓具也後主諱<lb/>
<pb n="KR2g0014_WYG_007-26b"/>
　禪其訓授也如言劉巳具矣當授與人也乃書柱曰<lb/>
　衆而大期之㑹具而授若何復言曹者衆也魏者大<lb/>
　也天下其當㑹如何復有立者乎蜀既亡咸以周言<lb/>
　為驗<lb/>
　時偉按捜神記云漢元成間巳有五馬大討曹之䜟<lb/>
　然則當塗㡬何典午随伏固不待張掖湧圖而後見<lb/>
　也彼屬曹侍曹如歆朗羣繇輩相率賣漢者俱當在<lb/>
　大討之科矣譙周妄作妖䜟岌岌勸降蓋亦諸奸之<lb/>
<pb n="KR2g0014_WYG_007-27a"/>
　儔伍而忠武之罪人也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0014_WYG_007-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　諸葛忠武書巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書巻一</head> <lb/>
    <p>
<pb n="KR2g0014_WYG_001-1a"/>
欽定四庫全書<lb/>
　諸葛忠武書巻一<lb/>
　　　　　　　　　　　　明　楊時偉　編<lb/>
　　年譜<lb/>
　時偉按古人年譜無事則闕此特變體嵗引時事者<lb/>
　維侯降神以挽炎祚而桓靈之傾圯既深操權之竊<lb/>
　據已固是故伊呂之征誅易而孔明之興復難時為<lb/>
　之也光和以前藴亂未熾黄巾卓操適際侯生特紀<lb/>
<pb n="KR2g0014_WYG_001-1b"/>
　厥要以志時艱而事涉魏吴為稍詳焉<lb/>
靈帝光和四年辛酉是歳侯生<lb/>
　按建興十二年甲寅丞相亮卒於軍時年五十四則<lb/>
　知為辛酉年生　是歳皇子協生即獻帝<lb/>
光和五年壬戌<lb/>
　是歳以災異愽問得失議郎曹操上書切諫<lb/>
光和六年癸亥<lb/>
　初鉅鹿張角以妖術教授分遣弟子轉相誑誘遂置<lb/>
<pb n="KR2g0014_WYG_001-2a"/>
　三十六方大方萬餘人小方六七千方猶將軍也各<lb/>
　立羣帥訛言蒼天己死黄天當立以中常侍為内應<lb/>
　約明年甲子内外俱起<lb/>
中平元年甲子<lb/>
　春角弟子上書告之詔三公司隸案驗有事角道者<lb/>
　誅殺千餘人下冀州逐捕角等角等馳勑諸方一時<lb/>
　俱起皆著黄巾為標幟故謂黄巾賊帝召羣臣㑹議<lb/>
　赦天下黨人<lb/>
<pb n="KR2g0014_WYG_001-2b"/>
中平二年乙丑<lb/>
　崔烈為司徒因𫝊母入錢五百萬時人謂之銅臭<lb/>
中平三年丙寅<lb/>
　諫議大夫劉陶言天下大亂皆由宦官宦官共譖陶<lb/>
　下獄死前司徒陳耽忠正宦官怨之亦陷死獄中<lb/>
中平四年丁卯<lb/>
　長沙賊區星自稱將軍詔以議郎孫堅為長沙太守<lb/>
　討平之封堅烏程侯<lb/>
<pb n="KR2g0014_WYG_001-3a"/>
中平五年戊辰<lb/>
　太常劉焉建議以刺史威輕宜改置牧伯侍中董扶<lb/>
　私謂焉曰益州有天子氣焉乃求為益州牧州任之<lb/>
　重自此始<lb/>
中平六年已已靈帝崩<lb/>
　立皇子辯　袁紹勸大將軍何進誅宦官不就進被<lb/>
　殺紹遂勒兵捕諸宦官無少長悉誅之　召董卓將<lb/>
　兵詣京師卓廢帝立陳留王協袁紹奔冀州<lb/>
<pb n="KR2g0014_WYG_001-3b"/>
獻帝初平元年庚午<lb/>
　闗東諸郡起兵討卓推袁紹為盟主卓遷帝長安<lb/>
　劉表為荆州刺史　是歳昭烈領平原相以闗羽張<lb/>
　飛為别部司馬<lb/>
初平二年辛未<lb/>
　袁紹使人說韓馥馥讓紹為冀州牧　袁術遣孫堅<lb/>
　擊劉表表將黄祖部曲射殺堅堅子策年十七有復<lb/>
　讎之志徑到壽春見術術以父兵千餘還策表拜懐<lb/>
<pb n="KR2g0014_WYG_001-4a"/>
　義校尉<lb/>
初平三年壬申<lb/>
　王允使呂布殺董卓卓將校求赦不許武威賈詡勸<lb/>
　李傕為卓報讎大戰長安中允被殺<lb/>
初平四年癸酉<lb/>
　曹操攻陶謙初操父太尉曹嵩避難瑯琊為謙别將<lb/>
　士卒所殺操引兵擊謙坑殺男女數十萬攻其三縣<lb/>
　皆屠之雞犬亦盡<lb/>
<pb n="KR2g0014_WYG_001-4b"/>
興平元年甲戌<lb/>
　是年陶謙卒衆推昭烈領徐州牧<lb/>
興平二年乙亥<lb/>
　李傕郭氾共鬭傕刼天子汜質公卿遂燒宫殿帝幸<lb/>
　𢎞農長安城空四十餘日　按陳志亮早孤從叔父<lb/>
　𤣥依荆州牧劉表則知侯寓襄鄧當在此年以後<lb/>
　侯是年十五歳<lb/>
建安元年丙子<lb/>
<pb n="KR2g0014_WYG_001-5a"/>
　袁術攻昭烈以爭徐州吕布襲下邳　秋七月駕至<lb/>
　洛陽曹操迎天子遂遷都許　孫策取㑹稽太守王<lb/>
　朗迎降策自領㑹稽太守　吕布攻昭烈昭烈敗走<lb/>
　歸曹操操表為豫州牧使東擊布<lb/>
二年丁丑<lb/>
　韓暹楊奉寇略徐揚間昭烈邀擊斬之<lb/>
三年戊寅<lb/>
　曹操禽吕布昭烈從操還許表為左將軍<lb/>
<pb n="KR2g0014_WYG_001-5b"/>
四年已卯<lb/>
　孫策徇豫章太守華歆降　初車騎將軍董承稱受<lb/>
　帝衣帶中密詔與昭烈共誅曹操㑹操遣昭烈擊袁<lb/>
　術昭烈遂殺徐州刺史車冑東海郡縣多叛操為昭<lb/>
　烈<lb/>
五年庚辰<lb/>
　董承謀洩操殺承等自擊昭烈拔下邳禽闗羽昭烈<lb/>
　奔袁紹　孫策殺吴郡太守許貢貢奴客為貢執讎<lb/>
<pb n="KR2g0014_WYG_001-6a"/>
　射殺策策創甚呼弟權佩以印綬策卒年二十六權<lb/>
　時年十九　是年闗羽為曹操斬袁紹將顔良盡封<lb/>
　操所賜而犇昭烈於袁軍<lb/>
六年辛已<lb/>
　曹操擊昭烈昭烈奔劉表表使屯新野<lb/>
七年壬午<lb/>
　袁紹自軍敗慙憤發病嘔血死　曹操責孫權任子<lb/>
　張昭等猶豫不决權引周瑜與定議遂不送質<lb/>
<pb n="KR2g0014_WYG_001-6b"/>
八年癸未<lb/>
　孫權西伐黄祖討山寇悉平之<lb/>
九年甲申<lb/>
　曹操攻袁尚尚奔中山<lb/>
十年乙酉<lb/>
　曹操攻袁譚斬之<lb/>
十一年丙戌<lb/>
　荆州豪傑歸昭烈者日益多表疑其心隂禦之使拒<lb/>
<pb n="KR2g0014_WYG_001-7a"/>
　夏侯惇于禁等於博望昭烈設伏自燒屯偽遁惇等<lb/>
　追之伏發見敗<lb/>
十二年丁亥<lb/>
　是年昭烈見孔明於隆中時年二十七　後主禪生<lb/>
　於荆州按章武三年癸卯太子禪即位年十七則知<lb/>
　為丁亥年生正侯出隆中之歳也<lb/>
十三年戊子<lb/>
　罷三公官曹操自為丞相　操殺太中大夫孔融<lb/>
<pb n="KR2g0014_WYG_001-7b"/>
　劉表卒子琮降操昭烈走當陽侯奉命使吴與周瑜<lb/>
　魯肅等破操於赤壁以侯為軍師中郎將<lb/>
十四年已丑<lb/>
　孫權分南㟁地給昭烈<lb/>
十五年庚寅<lb/>
　昭烈自詣孫權求都督荆州有孔明諫孤莫行之語<lb/>
　　以龎綂為治中與侯竝為軍師　是歳周瑜卒<lb/>
十六年辛卯<lb/>
<pb n="KR2g0014_WYG_001-8a"/>
　曹操以子不為丞相副　益州别駕張松勸劉璋迎<lb/>
　昭烈昭烈西上侯與雲長守荆州<lb/>
十七年壬辰<lb/>
　孫權徙治秣陵作石頭城改秣陵為建業　劉璋殺<lb/>
　張松勑闗戍勿通昭烈昭烈怒斬璋將楊懐高沛進<lb/>
　攻涪城<lb/>
十八年癸已<lb/>
　曹操攻孫權權率衆禦之相守月餘操還　操自為<lb/>
<pb n="KR2g0014_WYG_001-8b"/>
　魏王加九錫　昭烈舉兵向雒劉璋諸將皆敗退多<lb/>
　降昭烈　自十三年至此侯在荆州<lb/>
十九年甲午<lb/>
　是歳龎綂卒　侯留闗羽守荆州自率張飛趙雲等<lb/>
　分定郡縣成都平昭烈領益州牧以侯為益州太守<lb/>
　　是歳操使華歆等收皇后璽綬併其二皇子皆酖<lb/>
　殺之<lb/>
二十年乙未<lb/>
<pb n="KR2g0014_WYG_001-9a"/>
　立操女為皇后　昭烈聞曹操將攻漢中求和於孫<lb/>
　權遂分荆州以湘水為界<lb/>
二十一年丙申<lb/>
　曹操進爵為王<lb/>
二十二年丁酉<lb/>
　操設天子旌旗出入稱警蹕京兆金禕與少府耿紀<lb/>
　司直韋晃太醫令吉本本子邈邈弟穆謀挾天子以<lb/>
　攻操　是歳魯肅卒<lb/>
<pb n="KR2g0014_WYG_001-9b"/>
二十三年戊戌<lb/>
　吉邈等衆潰見殺　曹操自將擊昭烈昭烈屯陽平<lb/>
二十四年已亥<lb/>
　昭烈自陽平南渡沔水遣黄忠擊斬夏侯淵遂定漢<lb/>
　中進位漢中王　是年闗羽攻曹仁于禁等七軍皆<lb/>
　沒　孫權稱臣於操呂蒙陸遜以詐取江陵羽卒<lb/>
　陳羣等勸操簒漢<lb/>
二十五年庚子<hi>魏曹丕黄初元年</hi>
<pb n="KR2g0014_WYG_001-10a"/>
　曹操死子丕簒漢封漢帝為山陽公<lb/>
昭烈皇帝章武元年辛丑<hi>魏黄初二年</hi>
　蜀中傳言漢帝遇害於是漢中王發喪制服侯與羣<lb/>
　下勸稱尊號夏四月王即皇帝位以侯為丞相<lb/>
章武二年壬寅<hi>魏黄初三年吴黄武元年</hi>
　帝恥闗羽之歿自將擊孫權為陸遜所敗入白帝城<lb/>
　改白帝為永安孫權請和遣鄭泉來聘帝使太中大<lb/>
　夫宗瑋報之漢吴復通　是歳孫權受曹丕封為吴<lb/>
<pb n="KR2g0014_WYG_001-10b"/>
　王改元黄武　張飛卒以侯領司𨽻校尉<lb/>
章武三年癸卯夏五月以後即後帝建興元年<hi>魏黄初四年吴</hi>
　<hi>黄武二年</hi>
　二月侯至永安四月帝崩於永安年六十三侯受遺<lb/>
　詔奉喪還成都五月太子禪即位時年十七封丞相<lb/>
　亮為武鄉侯兼領益州牧政事皆决於亮　使鄧芝<lb/>
　聘吴　朱褒高定等叛　是歳魏華歆王朗陳羣等<lb/>
　各有書與侯欲使稱藩侯不答作正議文載北伐<lb/>
<pb n="KR2g0014_WYG_001-11a"/>
建興二年甲辰<hi>魏黄初五年吴黄武三年</hi>
　呉張溫來聘復使鄧芝聘呉　是歳務農殖穀閉闗<lb/>
　息民<lb/>
建興三年乙已<hi>魏黄初六年吴黄武四年</hi>
　侯率衆南征斬雍闓七擒孟獲<lb/>
建興四年丙午<hi>魏黄初七年呉黄武五年</hi>
　五月曹丕死丕子叡立<lb/>
建興五年丁未<hi>魏太和元年呉黄武六年</hi>
<pb n="KR2g0014_WYG_001-11b"/>
　三月侯率衆伐魏上表出師　是歳侯子瞻生按建<lb/>
　興十二年甲寅侯在武功與兄瑾書云瞻今己八歳<lb/>
　又按景耀元年癸未瞻戰死年三十七則知為丁未<lb/>
　年生<lb/>
建興六年戊申<hi>魏太和二年呉黄武七年</hi>
　春侯率諸軍伐魏有出師表闗中響震前軍馬謖違<lb/>
　侯節度敗於街亭疏請自貶詔以亮為右將軍行丞<lb/>
　相事拔西縣千餘家還漢中　十一月復上表出師<lb/>
<pb n="KR2g0014_WYG_001-12a"/>
　圍陳倉糧盡引還斬其追將王雙　二表俱載北伐<lb/>
建興七年已酉<hi>魏太和三年呉黄龍元年</hi>
　伐魏攻武都隂平郭淮敗走遂拔二郡復策拜丞相<lb/>
　　夏四月孫權稱帝使以竝尊二帝來告　遣衞尉<lb/>
　陳震往賀因與呉盟<lb/>
建興八年庚戌<hi>魏太和四年吴黄龍二年</hi>
　魏曹真司馬懿入寇侯次於城固以待之魏延敗郭<lb/>
　淮於陽谿<lb/>
<pb n="KR2g0014_WYG_001-12b"/>
建興九年辛亥<hi>魏太和五年吴黄龍三年</hi>
　伐魏圍祁山始以木牛運大敗司馬懿獲甲首三千<lb/>
　級𤣥鎧五千領角弩三千一百張糧盡引退斬其追<lb/>
　將張郃<lb/>
建興十年壬子<hi>魏太和六年吴嘉禾元年</hi>
　是年休士勸農教兵講武<lb/>
建興十一年癸丑<hi>魏青龍元年吴嘉禾二年</hi>
　是年運米斜谷口治邸閣息民休士三年而後用之<lb/>
<pb n="KR2g0014_WYG_001-13a"/>
建興十二年甲寅<hi>魏青龍二年吴嘉禾三年</hi>
　遣使約呉同時大舉由斜谷出師始以流馬運乃分<lb/>
　兵屯田為久住計與司馬懿相守百餘日侯數挑戰<lb/>
　懿不出乃遺懿巾幗婦人之服　八月丞相亮卒於<lb/>
　軍中年五十四遺命退軍節度司馬懿追之敗走<lb/>
　是年漢獻帝亦殂於魏<lb/>
　按侯與獻帝生同辛酉歿同甲寅固已巧合且帝以<lb/>
　八月葬而侯八月卒不尤異哉嗚呼漢不亡則侯不<lb/>
<pb n="KR2g0014_WYG_001-13b"/>
　死侯死而漢乃真亡矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　諸葛忠武書巻一<lb/>
</p>
<p>
</p>
  </div>
</body>
</text>
</TEI>
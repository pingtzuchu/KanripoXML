<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>諸葛忠武書巻八</head> <lb/>
    <p>
<pb n="KR2g0014_WYG_008-1a"/>
欽定四庫全書<lb/>
　諸葛忠武書巻八<lb/>
　　　　　　　　　　　　明　楊時偉　編<lb/>
　　法檢<lb/>
　時偉按原集法檢不言所用而全書以屬刑罰要為<lb/>
　近之然但紀裁下不及自檢有如敕羣下以勤攻冀<lb/>
　直言之違覆曰治臣之罪以告先帝之靈請自貶三<lb/>
　等以督喪師之咎即謂法檢不専馭下亦可矣至若<lb/>
<pb n="KR2g0014_WYG_008-1b"/>
　郭沖記事尤闗政體故特採焉冠之篇端<lb/>
郭沖五事其一曰諸葛亮治蜀頗尚嚴峻法正謂亮曰<lb/>
昔髙祖入闗約法三章秦民知徳今君假借威力跨據<lb/>
一州初有其國未垂惠撫且客主之義宜相降下願緩<lb/>
刑弛禁以慰其望亮曰君知其一未知其二秦以無道<lb/>
政苛民怨匹夫大呼天下土崩髙祖因之可以宏濟劉<lb/>
璋闇弱自焉以來有累世之恩徳政不舉威刑不肅蜀<lb/>
土人士専權自恣君臣之道漸以陵替寵之以位位極<lb/>
<pb n="KR2g0014_WYG_008-2a"/>
則賤順之以恩恩竭則慢所以致弊實由於此吾今威<lb/>
之以法法行則知恩限之以爵爵加則知榮榮恩並濟<lb/>
上下有節為治之要於斯而著矣<lb/>
初丞相亮時有言公惜赦者亮答曰治世以大徳不以<lb/>
小惠故匡衡呉漢不願為赦先帝亦言吾周旋陳元方<lb/>
鄭康成間每見啟告治亂之道備矣曽不語赦也若景<lb/>
升季玉父子嵗嵗赦宥何益於治故亮時軍旅屢興赦<lb/>
不妄下也<lb/>
<pb n="KR2g0014_WYG_008-2b"/>
前出師表云誠宜開張聖聽以光先帝遺徳恢𢎞志士<lb/>
之氣不宜妄自菲薄引喻失義以塞忠諌之路宫中府<lb/>
中俱為一體陟罸臧否不宜異同若有作奸犯科及為<lb/>
忠善者宜付有司論其刑賞以昭陛下平明之理不宜<lb/>
偏私使内外異法也又云願陛下託臣以討賊興復之<lb/>
効不効則治臣之罪以告先帝之靈若無興徳之言責<lb/>
攸之褘允等之慢以彰其咎陛下亦宜自謀以諮諏善<lb/>
道察納雅言<lb/>
<pb n="KR2g0014_WYG_008-3a"/>
街亭之敗亮上疏曰臣以弱才叨竊非據親秉旄鉞以<lb/>
屬三軍不能訓章明法臨事而懼至有街亭違命之闕<lb/>
箕谷不戒之失咎皆在臣授任無方臣明不知人恤事<lb/>
多闇春秋責帥臣責是當請自貶三等以督厥咎於是<lb/>
以亮為右將軍行丞相事　或勸亮更發兵者亮曰大<lb/>
軍在祁山箕谷皆多於賊而不能破賊為賊所破者則<lb/>
此病不在兵少也在一人耳今欲減兵省將明罰思過<lb/>
校變通之道於將來若不能然者雖兵多何益自今以<lb/>
<pb n="KR2g0014_WYG_008-3b"/>
後諸有忠慮于國但勤攻吾之闕則事可定賊可死功<lb/>
可蹻足而待矣於是考㣲勞甄壯烈引咎責躬布所失<lb/>
於天下厲兵講武以為後圖戎士簡練民忘其敗矣<lb/>
教與羣下曰夫參署者集衆思廣忠益也若逺小嫌難<lb/>
相違覆曠闕損矣違覆而得中猶棄敝蹻而獲珠玉然<lb/>
人心苦不能盡惟徐元直處兹不惑又董幼宰參署七<lb/>
年事有不至至於十反來相啓告茍能慕元直之十一<lb/>
幼宰之殷勤有忠於國則亮可少過矣又曰昔初交州<lb/>
<pb n="KR2g0014_WYG_008-4a"/>
平屢聞得失後交元直勤見啓誨前參軍於幼宰每言<lb/>
則盡後從事於偉度數有諌止雖姿性鄙暗不能悉納<lb/>
然與此四子終始好合亦足以明其不疑於直言也<lb/>
初亮自表後主曰成都有桑八百株薄田十五頃子孫<lb/>
衣食自有餘饒至於臣在外任無别調度随身衣食悉<lb/>
仰於官不别治生以長尺寸若臣死之日不使内有餘<lb/>
帛外有贏財以負陛下及卒如其所言<lb/>
　時偉按以上六則或斟酌時宜或糾䋲宫府不交相<lb/>
<pb n="KR2g0014_WYG_008-4b"/>
　劘切即自勘影衾法檢之途於斯為廣矣千古聖賢<lb/>
　豪傑亦復誰能踰此豈惟檢物為然哉<lb/>
劉封者本羅侯寇氏之子先主至荆州以未有繼嗣養<lb/>
封為子有武藝氣力過人將兵西上所在戰克自闗羽<lb/>
圍樊城襄陽連呼封發兵自助封不承羽命㑹羽覆敗<lb/>
先主恨之又與孟達忿爭奪達鼔吹達既懼罪又忿恚<lb/>
封遂發表辭先主率所領降魏魏遣達襲封封破走還<lb/>
成都先主責封之侵陵達又不捄羽亮慮封剛猛易世<lb/>
<pb n="KR2g0014_WYG_008-5a"/>
之後終難制御勸先主因此除之<lb/>
彭羕字永年為治中從事羕起徒步一朝處州人之上<lb/>
形色囂然自矜得遇諸葛亮雖外接待羕而内不能善<lb/>
屢密言羕心大志廣難可保安先主既敬信亮加察羕<lb/>
行事意以稍疎左遷羕為江陽太守<lb/>
　羕聞當逺出私情不悦往詣馬超超問羕曰卿才具<lb/>
　秀拔主公相待至重謂卿當與孔明孝直諸人齊足<lb/>
　並驅寜當外授小郡失人本望乎羕曰老革荒悖可<lb/>
<pb n="KR2g0014_WYG_008-5b"/>
　復道邪又謂超曰卿為其外我為其内天下不足定<lb/>
　也超羇旅歸國常懐危懼聞羕言大驚黙然不答羕<lb/>
　退具表羕辭於是收羕付有司羕於獄中與諸葛書<lb/>
　曰僕昔有事於諸侯以為曹操暴虐孫權無道振威<lb/>
　闇弱其唯主公有霸王之器㑹公來西僕因法孝直<lb/>
　自衒鬻龎統斟酌其間遂得詣公於葭萌指掌而譚<lb/>
　論治世之務講霸王之義建取益州之策公亦宿慮<lb/>
　明定即相然贊得遭風雲激矢之中求君得君志行<lb/>
<pb n="KR2g0014_WYG_008-6a"/>
　名顯分子之厚誰復過此羕一朝狂悖自求葅醢為<lb/>
　不忠不義之鬼乎先民有言左手據天下之圖右手<lb/>
　刎喉愚夫不為也況僕頗别菽麥者哉所以有怨望<lb/>
　意者茍以為首興事業而有投江陽之論頗以被酒<lb/>
　侻失老語主公實未老也且夫立業豈在老少西伯<lb/>
　九十寜有衰志負我慈父罪有百死至於内外之言<lb/>
　欲使孟起立功北州戮力主公共討曹操耳寜敢有<lb/>
　他志耶孟起説之是也但不分别其間痛人心耳足<lb/>
<pb n="KR2g0014_WYG_008-6b"/>
　下當世伊吕也宜善與主公計事濟其大猷天眀地<lb/>
　察神祇有靈復何言哉貴使足下明僕本心耳行矣<lb/>
　努力自愛自愛羕竟誅死<lb/>
廖立字公淵立本意自謂才名宜為諸葛亮之貳而更<lb/>
游散在李嚴等下常懐怏怏亮表立曰長水校尉廖立<lb/>
坐自貴大臧否羣士公言國家不任賢達而任俗吏又<lb/>
言萬人率者皆小子也誹謗先帝疵毁衆臣人有言國<lb/>
家兵衆簡練部伍分明者立舉頭視屋憤咤作色曰何<lb/>
<pb n="KR2g0014_WYG_008-7a"/>
足言凡如是者不可勝數羊之亂羣猶能為害況立託<lb/>
在大位中人以下識真偽耶於是廢立為民徙汶山郡<lb/>
立躬率妻子耕殖自守聞諸葛亮卒埀泣歎曰吾終為<lb/>
左袵矣<lb/>
　亮集有亮表曰立奉先帝無忠孝之心守長沙則開<lb/>
　門就敵領巴郡則有闇昧闒葺其事随大將軍則誹<lb/>
　謗譏訶侍梓宫則挾刃㫁人頭於梓宫之側陛下即<lb/>
　位之後普増職號立随比為將軍面語臣曰我何宜<lb/>
<pb n="KR2g0014_WYG_008-7b"/>
　在諸將軍中不表我為卿上當在五校臣答將軍者<lb/>
　随大比耳至於卿者正方亦未為卿也且宜處五校<lb/>
　自是之後怏怏懐恨詔曰三苗亂政有虞流宥廖立<lb/>
　狂惑朕不忍刑亟徙不毛之地<lb/>
馬謖才器過人好論軍計丞相亮深加器異以謖為參<lb/>
軍建興六年亮出軍向祁山時有宿將魏延呉壹等論<lb/>
者皆言以為宜令為先鋒而亮違衆拔謖與魏將張郃<lb/>
戰於街亭為郃所破士卒離散亮進無所據退軍還漢<lb/>
<pb n="KR2g0014_WYG_008-8a"/>
中謖下獄物故亮為之流涕<lb/>
　弇州續稿書馬謖𫝊後云考向朗𫝊朗素與謖善謖<lb/>
　逃亡朗知情不舉亮恨之免官還成都然則謖且逃<lb/>
　矣不即歸死司敗捕而後得之不誅何待<lb/>
　時偉按冏伯云謖有死罪二安得而不誅乃知家庭<lb/>
　緒論有自來矣失不稱引者當亦不少<lb/>
李平𫝊建興九年春亮軍祁山平催督運事值天霖雨<lb/>
運糧不繼平遣參軍狐忠督軍成藩諭指呼亮亮承以<lb/>
<pb n="KR2g0014_WYG_008-8b"/>
退軍平聞軍退乃更陽驚説軍糧饒足何以便歸欲以<lb/>
解巳不辦之責顯亮不進之愆也又表後主説軍偽退<lb/>
欲以誘賊亮具出其前後手筆書疏本末違錯章灼平<lb/>
辭窮情竭首謝罪負於是亮表平曰自先帝崩後平所<lb/>
在治家尚為小惠安身求名無憂國之事臣當北出欲<lb/>
得平兵以鎮漢中平窮難縱横無有來意而求以五郡<lb/>
為巴州刺史去年臣欲西征欲令平主督漢中平説司<lb/>
馬懿等開府辟召臣知平鄙情欲因行之際偪臣取利<lb/>
<pb n="KR2g0014_WYG_008-9a"/>
也是以表平子豐督主江州隆崇其遇以取一時之務<lb/>
平至之日都委諸事羣臣上下皆怪臣待平之厚也正<lb/>
以大事未定漢室傾危伐平之短莫若裦之然謂平情<lb/>
在於榮利而巳不意平心顛倒乃爾若事稽留將致禍<lb/>
敗是臣不敏言多増咎十二年平聞亮卒發病死平常<lb/>
冀亮當自補復策後人不能故以激憤也<lb/>
　亮集有嚴與亮書勸亮宜受九錫進爵稱王亮答書<lb/>
　曰吾與足下相知久矣可不復相解足下方誨以光<lb/>
<pb n="KR2g0014_WYG_008-9b"/>
　國戒之勿拘之道是以未得黙巳吾本東方下士誤<lb/>
　用於先帝位極人臣禄賜百億今討賊未效知巳未<lb/>
　答而方寵齊晉坐自貴大非其義也若滅魏斬叡帝<lb/>
　還故居與諸子並升雖十命可受況於九邪<lb/>
　亮公文上尚書曰平為大臣受恩過量不思忠報横<lb/>
　造無端迷罔上下自度奸露嫌心遂生聞軍臨至西<lb/>
　嚮託疾還沮漳軍臨至沮復還江陽平參軍狐忠勤<lb/>
　勸乃止今簒賊未滅社稷多難國事惟和可以克捷<lb/>
<pb n="KR2g0014_WYG_008-10a"/>
　不可苞含以危大業輒表解平任削其爵土<lb/>
來敏字敬達來歙之後也為虎賁中郎將丞相亮住漢<lb/>
中請為軍祭酒輔軍將軍坐事去職<lb/>
　亮集有教曰將軍來敏對上官顯言新人有何功徳<lb/>
　而奪我榮資與之耶諸人共憎我何故如是敏年老<lb/>
　狂悖生此怨言昔成都初定議者以為來敏亂羣先<lb/>
　帝以新定之際故遂含容無所禮用後劉子初選以<lb/>
　為太子家令先帝不悦而不忍拒也後主即位吾闇<lb/>
<pb n="KR2g0014_WYG_008-10b"/>
　於知人遂復擢為將軍祭酒違議者之審見背先帝<lb/>
　所疏外自謂能以敦厲薄俗帥之以義今既不能表<lb/>
　退職使閉門思愆<lb/>
與孟達書曰適與李鴻㑹於漢陽承知消息慨然永歎<lb/>
以存足下平素之志豈徒空托名榮貴為華離乎嗚呼<lb/>
孟子斯實劉封侵陵足下以傷先主待士之義又鴻道<lb/>
王沖造作虚語云足下量度吾心不受沖説尋表明之<lb/>
言追平生之好依依東望故遣有書<lb/>
<pb n="KR2g0014_WYG_008-11a"/>
　費詩𫝊降人李鴻來詣亮曰間過孟達許適見王沖<lb/>
　從南來言往者達之去就明公切齒欲誅達妻子賴<lb/>
　先主不聽耳達曰諸葛亮見顧有本末終不爾也盡<lb/>
　不信沖言委仰眀公無復巳巳亮曰還都當有書與<lb/>
　子度相聞詩進曰孟達小子昔事振威不忠後又背<lb/>
　叛先主反覆之人何足與書耶亮黙然不答亮欲誘<lb/>
　達以為外援竟與達書<lb/>
　時偉按反覆如達雖侯之調御所不及也故附之法<lb/>
<pb n="KR2g0014_WYG_008-11b"/>
　檢以存侯赤牘云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　諸葛忠武書巻八<lb/>
</p>
<p>
</p>
  </div>
</body>
</text>
</TEI>
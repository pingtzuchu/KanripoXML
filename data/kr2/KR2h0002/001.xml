<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑總𩔖卷一上</head>
    <p>
<pb n="KR2h0002_WYG_001-1a"/>
欽定四庫全書<lb/>
　通鑑總𩔖卷一上　　　　　宋　沈樞　撰<lb/>
　　治世門<lb/>
　　　漢髙祖規摹𢎞逺<lb/>
初髙祖不修文學而性明達好謀能聴自監門戍卒見<lb/>
之如舊初順民心作三章之約天下既定命蕭何次律<lb/>
令韓信申軍法張蒼定章程叔孫通制禮儀又與功臣<lb/>
剖符作誓丹書鐵契金匱石室藏之宗廟雖日不暇給<lb/>
<pb n="KR2h0002_WYG_001-1b"/>
規摹𢎞逺矣<lb/>
　　　父老見漢世祖喜稱復見漢官威儀<lb/>
更始元年冬十月更始將都洛陽以劉秀行司隸校尉<lb/>
使前整修宫府秀乃置僚屬作文移從事司察一如舊<lb/>
章時三輔吏士東迎更始見諸將過皆冠幘而服婦人<lb/>
衣莫不笑之及見司隸僚屬皆歡喜不自勝老吏或垂<lb/>
涕曰不圖今日復見漢官威儀由是識者皆屬心焉<lb/>
　　　以柔道治天下<lb/>
<pb n="KR2h0002_WYG_001-2a"/>
建武十七年冬十月甲申帝幸章陵修園廟祠舊宅觀<lb/>
田廬置酒作樂賞賜時宗室諸母因酣悦相與語曰文<lb/>
叔少時謹信與人不欵曲唯直柔耳今乃能如此帝聞<lb/>
之大笑曰吾治天下亦欲以柔道行之<lb/>
　　　恢復前烈身致太平<lb/>
帝毎旦視朝日昃乃罷數引公卿郎將講論經理夜分<lb/>
乃寐皇太子見帝勤勞不怠承間諫曰陛下有禹湯之<lb/>
明而失黄老養性之福願頥愛精神優游自寧帝曰我<lb/>
<pb n="KR2h0002_WYG_001-2b"/>
目樂此不為疲也雖以征伐濟大業及天下既定乃退<lb/>
功臣而進文吏明慎政體總攬權綱量時度力舉無過<lb/>
事故能恢復前烈身致太平<lb/>
　　　宋文帝元嘉風俗為江左之美<lb/>
帝性仁厚恭儉勤於為政守法而不峻容物而不弛百<lb/>
官皆久於其職守宰以六期為斷吏不苟免民有所係<lb/>
三十年間四境之内晏安無事户口蕃息出租供徭止<lb/>
於歳賦晨出暮歸自事而已閭閻之内講誦相聞士敦<lb/>
<pb n="KR2h0002_WYG_001-3a"/>
操尚鄉恥輕薄江左風俗於斯為美後之言政治者皆<lb/>
稱元嘉焉<lb/>
　　　北魏髙祖有太平之風<lb/>
齊明帝建武二年秋八月北魏髙祖逰華林園觀故景<lb/>
陽山黄門侍郎郭祚曰山水者仁智之所樂宜復修之<lb/>
帝曰魏明帝以奢失之於前朕豈可襲之於後乎帝好<lb/>
讀書手不釋卷在輿據鞍不忘講道善屬文多於馬上<lb/>
口占既成不更一字自太和十年以後詔策皆自為之<lb/>
<pb n="KR2h0002_WYG_001-3b"/>
好賢樂善情如饑渴所與遊接常寄以布素之意如李<lb/>
沖李彪髙閭王肅郭祚宋弁劉芳崔光邢巒之徒皆以<lb/>
文雅見親貴顯用事制禮作樂鬱然可觀有太平之風<lb/>
焉<lb/>
　　　唐太宗過古帝王有五事<lb/>
貞觀二十一年夏五月庚辰上御翠微殿問侍臣曰自<lb/>
古帝王雖平定中夏不能服戎狄朕才不逮古人而成<lb/>
功過之自不諭其故諸公各帥意以實言之羣臣皆稱<lb/>
<pb n="KR2h0002_WYG_001-4a"/>
陛下功徳如天地萬物不得而名言上曰不然朕所以<lb/>
能及此者止由五事耳自古帝王多疾勝已者朕見人<lb/>
之善若已有之人之行能不能兼備朕常棄其所短取<lb/>
其所長人主往往進賢則欲寘諸懐退不肖則欲推諸<lb/>
壑朕見賢者則敬之不肖者則憐之賢不肖各得其所<lb/>
人主多惡正直隂誅顯戮無代無之朕踐阼以來正直<lb/>
之士比肩於朝未嘗黜責一人自古皆貴中華賤夷狄<lb/>
朕獨愛之如一故其種落皆依朕如父母此五者朕所<lb/>
<pb n="KR2h0002_WYG_001-4b"/>
以成今日之功也顧謂褚遂良曰公嘗為史官如朕言<lb/>
得其實乎對曰陛下盛徳不可勝載獨以此五者自與<lb/>
盖謙謙之志耳<lb/>
　　　髙宗永徽之政<lb/>
永徽元年春正月辛酉上召朝集使謂曰朕初即位事<lb/>
有不便於百姓者悉宜陳不盡者更封奏自是日引刺<lb/>
史十人入閤問以百姓疾苦及其政治有洛陽人李宏<lb/>
泰誣告長孫無忌謀反上立命斬之無忌與褚遂良同<lb/>
<pb n="KR2h0002_WYG_001-5a"/>
心輔政上亦尊禮二人恭已以聴之故永徽之政百姓<lb/>
阜安有貞觀之風<lb/>
　　　代宗不尚翫好軍士稱為明主<lb/>
大厯十四年五月丙戌詔曰澤州刺史李鷃上慶雲圖<lb/>
朕以時和年豐為嘉祥以進賢顯忠為良瑞如慶雲靈<lb/>
芝珍禽竒獸怪草異木何益於人布告天下自今有此<lb/>
無得上獻内莊宅使上言諸州有官租萬四千餘斛上<lb/>
令分給所在充軍儲先是諸國累獻馴象凡四十有二<lb/>
<pb n="KR2h0002_WYG_001-5b"/>
上曰象費豢養而違物性將安用之命縱於荆山之陽<lb/>
及豹貀鬬雞獵犬之𩔖悉縱之又出宫女數百人於是<lb/>
中外皆悦淄青軍士至投兵相顧曰明主出矣吾屬猶<lb/>
反乎<lb/>
　　　宣宗書貞觀政要於屏風<lb/>
太中元年二月庚子以知制誥令狐綯為翰林學士上<lb/>
嘗以太宗所撰金鏡録授綯使讀之至亂未嘗不任不<lb/>
肖至治未嘗不任忠賢上止之曰凡求致太平當以此<lb/>
<pb n="KR2h0002_WYG_001-6a"/>
言為首又書貞觀政要於屏風毎正色拱手而讀之上<lb/>
欲知百官名數令狐綯曰六品以下官卑數多皆吏部<lb/>
注擬五品以上則政府制授各有籍命曰具員上命宰<lb/>
相作具員御覽五卷上之常置於案上<lb/>
　　　後唐明宗願天早生聖人<lb/>
長興四年十一月戊戌帝殂帝性不猜忌與物無競登<lb/>
極之年已踰六十毎夕於宫中焚香祝天曰某胡人因<lb/>
亂為衆所推願天早生聖人為生民主在位年榖屢豐<lb/>
<pb n="KR2h0002_WYG_001-6b"/>
兵革罕用校於五代粗為小康<lb/>
　　知人門<lb/>
　　　漢髙祖知四人可用<lb/>
十二年春二月上疾甚吕后問曰陛下百嵗後蕭相國<lb/>
既死誰令代之上曰曹參可問其次曰王陵可然少戇<lb/>
陳平可以助之陳平知有餘然難獨任周勃重厚少文<lb/>
然安劉氏者必勃也可令為太尉吕后復問其次上曰<lb/>
此後亦非乃所知也<lb/>
<pb n="KR2h0002_WYG_001-7a"/>
　　　光武誤稱龎萌可託<lb/>
建武五年平敵將軍龎萌為人遜順帝信愛之常稱曰<lb/>
可以託六尺之孤寄百里之命者龎萌是也使與蓋延<lb/>
共擊董憲時詔書獨下延而不及萌萌以為延譖已自<lb/>
疑遂反襲延軍破之與董憲連和自號東平王屯桃鄉<lb/>
之北帝聞之大怒自將討萌與諸將書曰吾常以龎萌<lb/>
為社稷之臣將軍得無笑其言乎<lb/>
　　　劉備預知馬謖不可用<lb/>
<pb n="KR2h0002_WYG_001-7b"/>
魏明帝太和二年初越雋太守馬謖才器過人好論軍<lb/>
計諸葛亮深加器異漢昭烈臨終謂亮曰馬謖言過其<lb/>
實不可大用君其察之亮猶謂不然以謖為參軍毎引<lb/>
見談論自晝達夜及出軍祁山亮不用舊將魏延吳懿<lb/>
等為先鋒而以謖督諸軍在前與張郃戰于街亭謖違<lb/>
亮節度舉措煩擾亮進無所據還漢中収謖下獄殺之<lb/>
亮自臨祭為之流涕撫其遺孤恩若平生蔣琬謂亮曰<lb/>
昔楚殺得臣文公喜可知也天下未定而戮智計之士<lb/>
<pb n="KR2h0002_WYG_001-8a"/>
豈不惜乎亮流涕曰孫武所以能制勝于天下者用法<lb/>
明也是以揚干亂法魏絳戮其僕四海分裂兵交方始<lb/>
若復廢法何用討賊耶<lb/>
　　　宋髙祖誡太子<lb/>
永初三年五月帝疾甚召太子誡之曰檀道濟雖有幹<lb/>
畧而無逺志非如兄韶有難御之氣也徐羨之傅亮當<lb/>
無異圖謝晦數從征伐頗識機變若有同異必此人也<lb/>
又為手詔曰後世若有幼主朝事一委宰相母后不煩<lb/>
<pb n="KR2h0002_WYG_001-8b"/>
臨朝司空徐羨之中書令傅亮領軍將軍謝晦鎮北將<lb/>
軍檀道濟同被顧命<lb/>
　　　唐太宗以至誠治天下<lb/>
貞觀二年五月有上書請去佞臣者上問佞臣為誰對<lb/>
曰臣居草澤不能的知其人願陛下與羣臣言或陽怒<lb/>
以試之彼執理不屈者直臣也畏威順㫖者佞臣也上<lb/>
曰君源也臣流也濁其源而求其流之清不可得矣君<lb/>
自為詐何以責臣下之直乎朕方以至誠治天下見前<lb/>
<pb n="KR2h0002_WYG_001-9a"/>
世帝王好以權譎小數接其臣下者常竊恥之卿策雖<lb/>
善朕不取也<lb/>
　　　裴行儉有知人之鑒<lb/>
永淳元年行儉有知人之鑒初為吏部侍郎前進士王<lb/>
勮咸陽尉欒城蘇味道皆未知名行儉一見謂之曰二<lb/>
君後當相次掌銓衡僕有弱息願以為託是時勮弟勃<lb/>
與華隂陽烱范陽盧照鄰義烏駱賔王皆以文章有盛<lb/>
名司列少常伯李敬元尤重之以為必顯達行儉曰士<lb/>
<pb n="KR2h0002_WYG_001-9b"/>
之致逺者當先器識而後才藝勃等雖有文華而浮躁<lb/>
淺露豈享爵禄之器耶楊子稍沈靜應至令長餘得令<lb/>
終幸矣既而勃度海墮水烱終於盈川令照鄰惡疾不<lb/>
愈赴水死賔王反誅勮味道皆典選如行儉言行儉為<lb/>
將帥所引偏禆如程務挺張䖍朂王方翼劉敬同李多<lb/>
祚黑齒常之後多為名將<lb/>
　　　張九齡言安禄山必反<lb/>
開元二十四年張守珪使平盧討擊使左驍衛將軍安<lb/>
<pb n="KR2h0002_WYG_001-10a"/>
禄山討奚契丹叛者禄山恃勇輕進為虜所敗守珪奏<lb/>
請斬之禄山臨刑呼曰大夫不欲滅奚契丹耶奈何殺<lb/>
禄山守珪亦惜其驍勇欲活之乃更執送京師張九齡<lb/>
批曰昔穰苴誅莊賈孫武斬宫嬪守珪軍令若行禄山<lb/>
不宜免死明皇惜其才勅令免官以白衣將領九齡固<lb/>
爭曰禄山失律喪師於法不可不誅且臣觀其貌有反<lb/>
相不殺必為後患明皇曰卿勿以王夷甫識石勒枉害<lb/>
忠良竟赦之<lb/>
<pb n="KR2h0002_WYG_001-10b"/>
　　用人門<lb/>
　　　聖人官人猶匠之用木<lb/>
周安王二十五年子思言苟變於衛侯曰其材可將五<lb/>
百乗公曰吾知其可將然變也嘗為吏賦於民而食人<lb/>
二雞子故弗用也子思曰夫聖人之官人猶匠之用木<lb/>
也取其所長棄其所短故把梓連抱而有數尺之朽良<lb/>
工不棄今君處戰國之世選𤓰牙之士而以二卵棄干<lb/>
城之將此不可使聞於鄰國也公再拜曰謹受教矣<lb/>
<pb n="KR2h0002_WYG_001-11a"/>
　　　漢髙祖用陳平<lb/>
二年三月陳平歸漢王於修武因魏無知求見漢王漢<lb/>
王召入賜食遣罷就舍平曰臣為事來所言不可以過<lb/>
今日於是漢王與語而説之問曰子之居楚何官曰為<lb/>
都尉是日即拜平為都尉使為參乗典䕶軍諸將盡讙<lb/>
曰大王一日得楚之亡卒未知其髙下而即與同載反<lb/>
使監䕶長者漢王聞之愈益幸平<lb/>
　　　陳平受金<lb/>
<pb n="KR2h0002_WYG_001-11b"/>
五月周勃灌嬰等言於漢王曰陳平雖美如冠玉其中<lb/>
未必有也臣聞平居家時盗其嫂事魏不容亡歸楚不<lb/>
中又亡歸漢今日大王尊官之令䕶軍臣聞平受諸將<lb/>
金金多者得善處金少者得惡處平反覆亂臣也願王<lb/>
察之漢王疑之召讓魏無知無知曰臣所言者能也陛<lb/>
下所問者行也今有尾生孝已之行而無益勝負之數<lb/>
陛下何暇用之乎楚漢相距臣進竒謀之士顧其計誠<lb/>
足以利國家不耳盗嫂受金又何足疑乎漢王召讓平<lb/>
<pb n="KR2h0002_WYG_001-12a"/>
曰先生事魏不中事楚而去今又從吾游信者固多心<lb/>
乎平曰臣事魏王魏王不能用臣説故去事項王項王<lb/>
不能信人其所任愛非諸項即妻之昆弟雖有竒士不<lb/>
能用聞漢王能用人故歸大王臣躶身來不受金無以<lb/>
為資誠臣計畫有可采者願大王用之使無可用者金<lb/>
具在請封輸官得請骸骨漢王乃謝厚賜拜為䕶軍中<lb/>
尉盡䕶諸將諸將乃不敢復言<lb/>
　　　髙祖能用三傑<lb/>
<pb n="KR2h0002_WYG_001-12b"/>
五年夏五月帝置酒洛陽南宫上曰徹侯諸將毋敢隠<lb/>
朕皆言其情吾所以有天下者何項氏之所以失天下<lb/>
者何髙起王陵對曰陛下使人攻城畧地因以與之與<lb/>
天下同其利項羽不然有功者害之賢者疑之此其所<lb/>
以失天下也上曰公知其一未知其二夫運籌帷幄之<lb/>
中决勝千里之外吾不如子房鎮國家撫百姓給餉餽<lb/>
不絶糧道吾不如蕭何連百萬之衆戰必勝攻必取吾<lb/>
不如韓信三者皆人傑吾能用之此吾所以取天下者<lb/>
<pb n="KR2h0002_WYG_001-13a"/>
也項羽有一范增而不能用此所以為我禽也羣臣説<lb/>
服<lb/>
　　　文帝以毁譽召罷季布<lb/>
前四年春正月上召河東守季布欲以為御史大夫有<lb/>
言其勇使酒難近者至留邸一月見罷季布因進曰臣<lb/>
無功竊寵待罪河東陛下無故召臣此人必有以臣欺<lb/>
陛下者今臣至無所受事罷去此人必有毁臣者夫陛<lb/>
下以一人之譽而召臣以一人之毁而去臣臣恐天下<lb/>
<pb n="KR2h0002_WYG_001-13b"/>
有識聞之有以闚陛下之淺深也上黙然慙良乆曰河<lb/>
東吾股肱郡故特召君耳<lb/>
　　　汲黯諫武帝好誅賢才<lb/>
元符二年秋上招延士大夫常如不足然性嚴峻羣臣<lb/>
雖素所愛信者或小有犯法或欺罔輒按誅之無所寛<lb/>
假汲黯諫曰陛下求賢甚勞未盡其用輒已殺之以有<lb/>
限之士恣無已之誅臣恐天下賢才將盡陛下誰與共<lb/>
為治乎黯言之甚怒上笑而諭之曰何世無才患人不<lb/>
<pb n="KR2h0002_WYG_001-14a"/>
能識之耳苟能識之何患無人夫所謂才者猶有用之<lb/>
器也有才而不肯盡用與無才同不殺何施黯曰臣雖<lb/>
不能以言屈陛下而心猶以為非願陛下自今改之無<lb/>
以臣為愚而不知理也上顧羣臣曰黯自言為便辟則<lb/>
不可自言為愚豈不信然乎<lb/>
　　　武帝下詔求茂材異等<lb/>
元封五年冬上以名臣文武欲盡乃下詔曰盖有非常<lb/>
之功必待非常之人故馬或犇踶而致千里士或有負<lb/>
<pb n="KR2h0002_WYG_001-14b"/>
俗之累而立功名夫泛駕之馬跅弛之士亦在御之而<lb/>
已其令州郡察吏民有茂材異等可為將相及使絶國<lb/>
者<lb/>
　　　張敞材輕非師傅之器<lb/>
元帝初元二年夏四月丁巳待詔鄭朋薦太原太守張<lb/>
敞先帝名臣宜傅輔皇太子上以問蕭望之望之以為<lb/>
敞能吏任治煩亂材輕非師傅之器天子使使者徴敞<lb/>
欲以為左馮翊㑹病卒<lb/>
<pb n="KR2h0002_WYG_001-15a"/>
　　　王嘉諫哀帝謂聖王之功在得人<lb/>
建平三年夏四月丁酉王嘉為丞相嘉以時政苛急郡<lb/>
國守相數有變動乃上疏曰臣聞聖王之功在於得人<lb/>
孔子曰材難不其然乎故繼世立諸侯衆賢也雖不能<lb/>
盡賢天子為擇臣立命卿以輔之居是國也累世尊重<lb/>
然後士民之衆附焉是以教化行而治功立今之郡守<lb/>
重於古諸侯往者致選賢材賢材難得拔擢可用者或<lb/>
起於囚徒昔魏尚坐事繫文帝感馮唐之言遣使持節<lb/>
<pb n="KR2h0002_WYG_001-15b"/>
赦其辠拜為雲中太守匈奴忌之武帝擢韓安國於徒<lb/>
中拜為梁内史骨肉以安張敞為京兆尹有罪當免黠<lb/>
吏知而犯敞敞収殺之其家自寃使者覆獄劾敞賊殺<lb/>
人上逮捕不下㑹免亡命十數日宣帝徴敞拜為冀州<lb/>
刺史卒獲其用前世非私此三人貪其材器有益於公<lb/>
家也孝文時吏居官者或長子孫以官為氏倉氏庫氏<lb/>
則倉庫吏之後也其二千石長吏亦安官樂職然後上<lb/>
下相望莫有苟且之意其後稍稍變易公卿以下𫝊相<lb/>
<pb n="KR2h0002_WYG_001-16a"/>
促急又數改更政事司隷部刺史舉劾苛細發揚隂私<lb/>
吏或居官數月而退送故迎新交錯道路中材苟容求<lb/>
全下材懐危内顧壹切營私者多二千石益輕賤吏民<lb/>
慢易之或持其微過增加成辠言於刺史司𨽻或上書<lb/>
告之衆庻知其易危小失意則有離畔之心前山陽亡<lb/>
徒蘇令等縱横吏士臨難莫肯仗節死義以守相威權<lb/>
素奪也孝成皇帝悔之下詔書二千石不為故縱遣死<lb/>
者賜金慰厚其意誠以為國家有急取辦於二千石二<lb/>
<pb n="KR2h0002_WYG_001-16b"/>
千石尊重難危乃能使下孝宣皇帝愛其善治民之吏<lb/>
有章劾事留中㑹赦壹解故事尚書希下章為煩擾百<lb/>
姓證驗繫治或死獄中章文必有敢告之字乃下唯陛<lb/>
下留神於擇賢記善忘過容忍臣子勿責以備二千石<lb/>
部刺史三輔縣令有材任職者人情不能不有過差宜<lb/>
可濶畧令盡力者有所勸此方今急務國家之利也前<lb/>
蘇令發欲遣大夫使逐問狀時見大夫無可使者召盩<lb/>
厔令尹逢拜為諫大夫遣之今諸大夫有材能者甚少宜豫<lb/>
<pb n="KR2h0002_WYG_001-17a"/>
畜養可成就者則士赴難不愛其死臨事倉卒乃求非<lb/>
所以明朝廷也嘉因薦儒者公孫光滿昌及能吏蕭咸<lb/>
薛修等皆故二千石有名稱者天子納而用之<lb/>
　　　郭伋諫光武不宜專用南陽人<lb/>
建武十一年十二月郭伋為并州牧過京師帝問以得<lb/>
失伋曰選補衆職當簡天下賢俊不宜專用南陽人是<lb/>
時在位多鄉曲故舊故伋言及之<lb/>
　　　曹操釋憾用陳琳<lb/>
<pb n="KR2h0002_WYG_001-17b"/>
獻帝建安十年春正月官渡之戰袁紹使陳琳為檄書<lb/>
數操罪惡連及家世極其醜詆及袁氏敗琳歸操操曰<lb/>
卿昔為本初移書但可罪狀孤身何乃上及祖父邪琳<lb/>
謝罪操釋之使與陳留阮瑀俱管記室<lb/>
　　　琰玠選舉清正之士<lb/>
十三年夏六月曹操以崔琰毛玠並典選舉其所舉用<lb/>
皆清正之士雖於時有盛名而行不由本者終莫得進<lb/>
㧞敦實斥華偽進冲遜抑阿黨由是天下之士莫不以<lb/>
<pb n="KR2h0002_WYG_001-18a"/>
亷節自勵雖貴寵之臣輿服不敢過度至乃長吏還者<lb/>
垢面羸衣獨乗柴車軍吏入府朝服徒行吏潔於上俗<lb/>
移於下操聞之歎曰用人如此使天下人自治吾復何<lb/>
為哉<lb/>
　　　和洽獻言於曹操戒激詭之行<lb/>
十四年十二月丞相掾和洽言於曹操曰天下之人材<lb/>
徳各殊不可以一節取也儉素過中自以處身則可以<lb/>
此格物所失或多今朝廷之議吏有著新衣乗好車者<lb/>
<pb n="KR2h0002_WYG_001-18b"/>
謂之不清形容不飾衣裘敝壊者謂之亷潔至令士大<lb/>
夫故汙辱其衣藏其輿服朝府大吏或自挈壺餐以入<lb/>
官寺夫立教觀俗貴處中庸為可繼也今崇一概難堪<lb/>
之行以檢殊塗勉而為之必有疲瘁古之大教務在通<lb/>
人情而已凡激詭之行則容隠偽矣操善之十五年春<lb/>
下令曰孟公綽為趙魏老則優不可以為滕薛大夫若<lb/>
必亷士而後可用則齊桓其何以覇世二三子其佐我<lb/>
明揚仄陋唯才是舉吾得而用之<lb/>
<pb n="KR2h0002_WYG_001-19a"/>
　　　龎統非百里才<lb/>
十五年十二月劉備以從事龎統守耒陽令在縣不治<lb/>
免官魯肅遺備書曰龎士元非百里才也使處治中别<lb/>
駕之任始當展其驥足耳諸葛亮亦言之備見統與善<lb/>
譚大器之遂用統為治中親待亞於諸葛亮與亮並為<lb/>
軍師中郎將<lb/>
　　　劉備用劉巴等<lb/>
十九年五月備之自新野犇江南也荆楚羣士從之如<lb/>
<pb n="KR2h0002_WYG_001-19b"/>
雲而劉巴獨北詣魏公操操辟為掾遣招納長沙零陵<lb/>
桂陽㑹備略有三郡巴事不成欲由交州道還京師時<lb/>
諸葛亮在臨蒸以書招之巴不從備深以為恨巴遂自<lb/>
交阯入蜀依劉璋及璋迎備巴諫曰備雄人也入必為<lb/>
害既入巴復諫曰若使備討張魯是放虎于山林也璋<lb/>
不聴巴閉門稱疾備攻成都令軍中曰有害巴者誅及<lb/>
三族及得巴甚喜是時益州郡縣皆望風景附獨黄權<lb/>
閉城堅守須璋稽服乃降於是董和黄權李嚴等本璋<lb/>
<pb n="KR2h0002_WYG_001-20a"/>
之所授用也吳懿費觀等璋之㛰親也彭羕璋之所擯<lb/>
棄也劉巴宿昔之所忌恨也帝皆處之顯任盡其器能<lb/>
有志之士無不競勸益州之民是以大和<lb/>
　　　法正勸劉備用許靖<lb/>
初劉璋以許靖為蜀郡太守成都將潰靖謀踰城降備<lb/>
備以此薄靖不用也法正曰天下有獲虚譽而無其實<lb/>
者許靖是也然今主公始創大業天下之人不可户説<lb/>
宜加敬重以慰逺近之望備乃禮而用之<lb/>
<pb n="KR2h0002_WYG_001-20b"/>
　　　蔣琬社稷之器<lb/>
劉備以零陵蔣琬為廣都長備嘗因游觀奄至廣都見<lb/>
琬衆事不治時又沈醉備大怒將加罪戮諸葛亮請曰<lb/>
蒋琬社稷之器非百里之才也其為政以安民為本不<lb/>
以修飾為先願主公重加察之備雅敬亮乃不加罪倉<lb/>
卒但免官而已<lb/>
　　　杜恕諫魏明帝盡羣臣智力<lb/>
太和六年十二月杜恕上疏曰古之帝王所以能輔世<lb/>
<pb n="KR2h0002_WYG_001-21a"/>
長民者莫不逺得百姓之懽心近盡羣臣之智力今陛<lb/>
下憂勞萬幾或親燈火而庻事不康刑禁日弛原其所<lb/>
由非獨臣不盡忠亦主不能使也百里奚愚於虞而智<lb/>
於秦豫讓茍容中行而著節智伯斯則古人之明驗矣<lb/>
若陛下以為今世無良才朝廷乏賢佐豈可追望稷契<lb/>
之遐蹤坐待來世之雋乂乎今之所謂賢者盡有大官<lb/>
而享厚禄矣然而奉上之節未立向公之心不一者委<lb/>
任之責不専而俗多忌諱故也<lb/>
<pb n="KR2h0002_WYG_001-21b"/>
　　　晉桓温有英雄之才<lb/>
建元元年二月庾翼為人慷慨喜功名不尚浮華琅邪<lb/>
内使桓温彝之子也尚南康公主豪爽有風槩翼與之<lb/>
友善相期以寧濟海内翼嘗薦温於成帝曰桓温有英<lb/>
雄之才願陛下勿以常人遇之常壻畜之宜委以方召<lb/>
之任必有𢎞濟艱難之勲時杜乂殷浩並才名冠世翼<lb/>
獨弗之重也曰此輩宜束之髙閣俟天下太平然後徐<lb/>
議其任耳<lb/>
<pb n="KR2h0002_WYG_001-22a"/>
　　　司馬温公論王猛欲殺慕容垂父子非仁<lb/>
昔周得微子而革商命秦得由余而霸西戎吳得伍員<lb/>
而克彊楚漢得陳平而誅項籍魏得許攸而破袁紹彼<lb/>
敵國之材臣來為己用進取之良資也王猛知慕容垂<lb/>
之心乆而難信獨不念燕尚未滅垂以材髙功盛無罪<lb/>
見疑窮困歸秦未有異心遽以猜忌殺之是助燕為無<lb/>
道而塞來者之門也如何其可哉故秦王堅禮之以收<lb/>
燕望親之以盡燕情寵之以傾燕衆信之以結燕心未<lb/>
<pb n="KR2h0002_WYG_001-22b"/>
為過矣猛何汲汲於殺垂至乃為市井鬻賣之行有如<lb/>
嫉其寵而讒之者豈雅徳君子所忍為哉<lb/>
　　　烈武欲用王恭殷仲堪<lb/>
太元十五年正月琅邪王道子恃寵驕恣侍宴酣醉或<lb/>
虧禮敬帝浸不能平欲選時望為藩鎮以潛制道子問<lb/>
於太子左衛率王雅曰吾欲用王恭殷仲堪何如雅曰<lb/>
王恭風神簡貴志氣方嚴仲堪謹於細行以文義著稱<lb/>
然皆峻狹自是且幹畧不長若委以方面天下無事足<lb/>
<pb n="KR2h0002_WYG_001-23a"/>
以守職若其有事必為亂階矣帝不從<lb/>
　　　秦王興謂隨時任材皆能致治<lb/>
安帝義熈七年正月秦王興命羣臣搜舉賢才右僕射<lb/>
梁喜曰臣累受詔而未得其人可謂世之乏才興曰自<lb/>
古帝王之興未嘗取相於昔人待將於將來隨時任才<lb/>
皆能致治卿自識㧞不明豈得逺誣四海乎羣臣咸悦<lb/>
　　　宋杜坦勸文帝不當以南北限人才<lb/>
元嘉二十三年秋七月辛未以散騎常侍杜坦為青州<lb/>
<pb n="KR2h0002_WYG_001-23b"/>
刺史坦驥之兄也初杜預之子耽避晉亂居河西仕張<lb/>
氏前秦克涼州子孫始還關中髙祖滅後秦坦兄弟從<lb/>
髙祖過江時江東王謝諸族方盛北人晚渡者朝廷悉<lb/>
以傖荒遇之雖復人才可施皆不得踐清塗上嘗與坦<lb/>
論金日磾曰恨今無復此輩人坦曰日磾假生今世養<lb/>
馬不暇豈辦見知上變色曰卿何量朝廷之薄也坦曰<lb/>
請以臣言之臣本中華髙族晉氏喪亂播遷涼土世業<lb/>
相承不殞其舊直以南渡不早便以荒傖賜隔日磾胡<lb/>
<pb n="KR2h0002_WYG_001-24a"/>
人身為牧圉乃超登内侍齒列名賢聖朝雖復㧞才臣<lb/>
恐未必能也上嘿然<lb/>
　　　唐太宗棄怨用才<lb/>
武徳九年六月戊辰初洗馬魏徴常勸太子建成早除<lb/>
秦王及建成敗世民召徴謂曰汝何為離間我兄弟衆<lb/>
為之危懼徴舉止自若對曰先太子早從徵言必無今<lb/>
日之禍世民素重其才改容禮之引為詹事主簿亦召<lb/>
王珪韋挺於巂州皆以為諫議大夫<lb/>
<pb n="KR2h0002_WYG_001-24b"/>
　　　張𤣥素諫太宗謹擇羣臣分任以事<lb/>
十二月上聞景州録事參軍張𤣥素名召見問以政道<lb/>
對曰隋主好自專庻務不任羣臣羣臣恐懼唯知禀受<lb/>
奉行而已莫之敢違以一人之智决天下之務借使得<lb/>
失相半乖謬已多下諛上蔽不亡何待陛下誠能謹擇<lb/>
羣臣而分以事髙拱穆清而考其成敗以施刑賞何憂<lb/>
不治上善其言擢為侍御史<lb/>
　　　李緯為户部尚書<lb/>
<pb n="KR2h0002_WYG_001-25a"/>
貞觀二十七年六月癸未以司農卿李緯為户部尚書<lb/>
時房𤣥齡留守京師有自京師來者上問𤣥齡何言對<lb/>
曰𤣥齡聞李緯拜尚書但云李緯美髭鬢帝遽改除緯<lb/>
洛州刺史<lb/>
　　　太宗黜李勣令太子用之<lb/>
二十三年夏四月乙亥上謂太子曰李世勣才智有餘<lb/>
然汝與之無恩恐不能懐服我今黜之若其即行俟我<lb/>
死汝於後用為僕射親任之若徘徊顧望當殺之耳五<lb/>
<pb n="KR2h0002_WYG_001-25b"/>
月戊午以同中書門下三品李世勣為疊州都督勣受<lb/>
詔不至家而去<lb/>
　　　狄仁傑薦張柬之等<lb/>
久視元年秋閏月太后嘗問仁傑朕欲得一佳士用之<lb/>
誰可者仁傑曰未審陛下欲何所用之太后曰欲用為<lb/>
將相仁傑對曰文學緼藉則蘇味道李嶠固其選矣必<lb/>
欲取卓犖竒才則有荆州長史張柬之其人雖老宰相<lb/>
才也太后擢柬之為洛州司馬數日又問仁傑對曰前<lb/>
<pb n="KR2h0002_WYG_001-26a"/>
薦柬之尚未用也太后曰已遷矣對曰臣所薦者可為<lb/>
宰相非司馬也乃遷秋官侍郎久之卒用為相仁傑又<lb/>
嘗薦夏官侍郎姚元崇監察御史曲阿桓彦範太州刺<lb/>
史敬暉等數十人率為名臣或謂仁傑曰天下桃李悉<lb/>
在公門矣仁傑曰薦賢為國非為私也<lb/>
　　　不以伯父累其才<lb/>
四年冬十月太后命宰相各舉堪為員外郎者韋嗣立<lb/>
薦廣武令岑義曰但恨其伯父長倩為累太后曰茍或<lb/>
<pb n="KR2h0002_WYG_001-26b"/>
有才此何所累遂拜天官員外郎由是諸緣坐者始得<lb/>
進用<lb/>
　　　宋璟奏用李邕等<lb/>
開元六年冬十一月宋璟奏括州員外司馬李邕儀州<lb/>
司馬鄭勉並有才畧文詞但性多異端好是非改變若<lb/>
全引進則咎悔必至若長棄捐則才用可惜請除渝硤<lb/>
二州刺史又奏大理卿元行沖素稱才行初用之時實<lb/>
允僉議當事之後頗非稱職請復以為左散騎常侍以<lb/>
<pb n="KR2h0002_WYG_001-27a"/>
李朝隠代之陸象先嫺於政體寛不容非請以為河南<lb/>
尹從之<lb/>
　　　明皇思張九齡風度<lb/>
二十八年二月荆州長史張九齡卒上雖以九齡忤㫖<lb/>
逐之然終愛重其人毎宰相薦士輒問曰風度得如九<lb/>
齡否<lb/>
　　　崔祐甫除官八百人<lb/>
大厯十四年五月代宗居諒隂庻政皆委於祐甫所言<lb/>
<pb n="KR2h0002_WYG_001-27b"/>
無不允初至徳以後天下用兵諸將競論功賞故官爵<lb/>
不能無濫及永泰以來天下稍平而元載王縉秉政四<lb/>
方以賄求官者相屬於門大者出於載縉小者出於卓<lb/>
英倩等皆如所欲而去及常衮為相思革其弊杜絶僥<lb/>
倖四方奏請一切不與而無所甄别賢愚同滯崔祐甫<lb/>
代之欲收時望推薦引㧞常無虚日作相未二百日除<lb/>
官八百人前後相矯終不得其適上嘗謂祐甫曰人或<lb/>
謗卿所用多渉親故何也對曰臣為陛下選擇百官不<lb/>
<pb n="KR2h0002_WYG_001-28a"/>
敢不詳慎茍平生未之識何以諳其才行而用之上以<lb/>
為然<lb/>
　　　韓滉善用僚佐<lb/>
貞元三年滉久在二浙所辟僚佐各隨其長無不得人<lb/>
嘗有故人子謁之考其能一無所長滉與之宴竟席未<lb/>
嘗左右視及與並坐交言後數日署為隨軍使監庫門<lb/>
其人終日危坐吏卒無敢妄出入者<lb/>
　　　徳宗用裴延齡為度支<lb/>
<pb n="KR2h0002_WYG_001-28b"/>
八年秋七月甲寅陸贄請以前湖南觀察使李巽權判<lb/>
度支上許之既而復欲用司農少卿裴延齡贄上言以<lb/>
為今之度支凖平萬貨刻吝則生患寛假則容姦延齡<lb/>
誕妄小人用之交駭物聴尸禄之責固宜及於㣲臣知<lb/>
人之明亦恐傷於聖鑒上不従己未以延齡判度支事<lb/>
　　　陸贄諫徳宗委任臣下<lb/>
十年夏四月上性猜忌不委任臣下官無大小必自選<lb/>
而用之宰相進擬少所稱可及羣臣一有譴責往往終<lb/>
<pb n="KR2h0002_WYG_001-29a"/>
身不復收用好以辯給取人不得敦實之士難於進用<lb/>
羣材滯淹贄上奏諫其略曰夫登進以懋庸黜退以懲<lb/>
過二者迭用理如循環進而有過則示懲懲而改修則<lb/>
復進既不廢法亦無棄人雖纎芥必懲而用才不匱故<lb/>
能使黜退者克勵以求復登進者警飭以恪居上無滯<lb/>
疑下無蓄怨又曰明王不以辭盡人不以意選士如或<lb/>
好善而不擇所用悦言而不驗所行進退隨愛憎之情<lb/>
離合繫異同之趣是猶捨繩墨而意裁曲直棄權衡而<lb/>
<pb n="KR2h0002_WYG_001-29b"/>
手揣輕重雖甚精微不能無謬又曰中人以上迭有所<lb/>
長茍區别得宜付授當器各適其性各宣其能及乎合<lb/>
以成功亦與全材無異但在明鑒大度御之有道而已<lb/>
又曰以一言稱愜為能而不核虚實以一事違忤為咎<lb/>
而不考忠邪其稱愜則付任逾涯不思其所不及其違<lb/>
忤則罪責過當不恕其所不能是以職司之内無成功<lb/>
君臣之際無定分上不聴<lb/>
　　　杜黄裳諫憲宗委任賢才<lb/>
<pb n="KR2h0002_WYG_001-30a"/>
元和元年二月戊午上與宰相論自古帝王或勤勞庻<lb/>
政或端拱無為互有得失何為而可杜黄裳對曰王者<lb/>
上承天地宗廟下撫百姓四夷夙夜憂勤固不可自暇<lb/>
自逸然上下有分紀綱有叙茍慎選天下賢才而委任<lb/>
之有功則賞有罪則刑選用以公賞刑以信則誰不盡<lb/>
力何求不獲哉明主勞於求人而逸於任人此虞舜所<lb/>
以能無為而治者也至於簿書獄市煩細之事各有司<lb/>
存非人主所宜親也昔秦始皇以衡石程書魏明帝自<lb/>
<pb n="KR2h0002_WYG_001-30b"/>
按行尚書事隋文帝衛士傳飱皆無補於當時取譏於<lb/>
後來其耳目形神非不勤且勞也所務非其道也夫人<lb/>
主患不推誠人臣患不竭忠苟上疑其下下欺其上將<lb/>
以求理不亦難乎上深然其言<lb/>
　　　李巽奏用程异<lb/>
四年閏月初王叔文之黨既貶有詔雖遇赦無得量移<lb/>
吏部尚書鹽鐵轉運使李巽奏郴州司馬程异吏才明<lb/>
辨請以為楊子留後上許之巽精於督察吏人居千里<lb/>
<pb n="KR2h0002_WYG_001-31a"/>
之外戰栗如在巽前异勾檢簿籍又精於巽卒獲其用<lb/>
　　　李絳謂用人不避親故之嫌<lb/>
七年十月上嘗於延英謂宰相曰卿輩當為朕惜官勿<lb/>
用之私親故李吉甫權徳輿皆謝不敢李絳曰崔祐甫<lb/>
有言非親非故不諳其才諳者尚不與官不諳者何敢<lb/>
復與但問其才器與官相稱否耳若避親故之嫌使聖<lb/>
朝虧多士之美此乃偷安之臣非至公之道也茍所用<lb/>
非其人則朝廷自有典刑誰敢逃之上曰誠如卿言<lb/>
<pb n="KR2h0002_WYG_001-31b"/>
　　　李愬用丁士良<lb/>
十二年二月李愬謀襲蔡州表請益兵詔以昭義河中<lb/>
鄜坊步騎二千給之丁酉愬遣十將馬少良將十餘騎<lb/>
巡邏遇吳元濟捉生虞候丁士良與戰擒之士良元濟<lb/>
驍將常為東邉患衆請刳其心愬許之既而召詰之士<lb/>
良無懼色愬曰真丈夫也命釋其縛士良乃自言本非<lb/>
淮西士貞元中𨽻安州與吳氏戰為其所擒自分死矣<lb/>
吳氏釋我而用之我因吳氏而再生故為吳氏父子竭<lb/>
<pb n="KR2h0002_WYG_001-32a"/>
力昨日力屈復為公所擒亦分死矣今公又生之請盡<lb/>
死以報徳愬乃給其衣服器械署為捉生將丁士良言<lb/>
於李愬曰吳秀琳擁三千之衆據文城栅為賊左臂官<lb/>
軍不敢近者有陳光洽為之謀主也光洽勇而輕好自<lb/>
出戰請為公先擒光洽則秀琳自降矣戊申士良擒光<lb/>
洽以歸<lb/>
　　　李愬不以嫌疑用李祐<lb/>
五月愬厚待吳秀琳與之謀取蔡秀琳曰公欲取蔡非<lb/>
<pb n="KR2h0002_WYG_001-32b"/>
得李祐不可如秀琳無能為也祐者淮西騎將有勇畧<lb/>
守興橋柵常陵暴官軍庚辰祐率士卒刈麥於張柴村<lb/>
愬召廂虞候史用誠戒之曰爾以三百騎伏彼林中又<lb/>
使人揺幟於前若將焚其麥積者祐素易官軍必輕騎<lb/>
來逐之爾乃發騎掩之必擒之用誠如言而往生擒祐<lb/>
以歸將士以祐曏日多殺官軍爭請殺之愬不許釋縛<lb/>
待以客禮時愬欲襲蔡而更宻其謀獨召祐及李忠義<lb/>
屏人語或至夜分他人莫得預聞諸將恐祐為變多諫<lb/>
<pb n="KR2h0002_WYG_001-33a"/>
愬愬待祐益厚士卒亦不悦諸軍日有諜稱祐為賊内<lb/>
應且言得賊諜者具言其事愬恐謗先達於上已不及<lb/>
救乃持祐泣曰豈天不欲平此賊邪何吾二人相知之<lb/>
深而不能勝衆口也因謂衆曰諸君既以祐為疑請令<lb/>
歸死於天子乃械祐送京師先宻表其狀且曰若殺祐<lb/>
則無以成功詔釋之以還愬愬見之喜執其手曰爾之<lb/>
得全社稷之靈也乃署散兵馬使令佩刀巡警出入帳<lb/>
中或與之同宿宻語不寐達曙有竊聴於帳外者但聞<lb/>
<pb n="KR2h0002_WYG_001-33b"/>
祐感泣聲時唐隨牙隊三千人號六院兵馬皆山南東<lb/>
道之精鋭也愬又以祐為六院兵馬使舊軍令舍賊諜<lb/>
者屠其家愬除其令使厚待之諜反以情告愬愬益知<lb/>
賊中虚實<lb/>
　　　文宗美李石用人不掩其惡<lb/>
開成元年九月李石用金部員外郎韓益判度支按益<lb/>
坐贓三千餘緡繋獄石曰臣始以益頗曉錢榖故用之<lb/>
不知其貪乃如是上曰宰相但知人則用有過則懲如<lb/>
<pb n="KR2h0002_WYG_001-34a"/>
此則人易得卿所用人不掩其惡可謂至公從前宰相<lb/>
用人好曲蔽其過不欲人彈劾此大病也冬十月丁亥<lb/>
貶益梧州司户<lb/>
　　　宰相薦人勿問親疎<lb/>
二年二月己未上謂宰相薦人勿問親疎朕聞竇易直<lb/>
為相未嘗用親故若親故果才避嫌而棄之是亦不為<lb/>
至公也<lb/>
　　　後晉桑維翰一制指揮節度十五人<lb/>
<pb n="KR2h0002_WYG_001-34b"/>
開運元年六月或謂齊王曰陛下欲禦北狄安天下非<lb/>
桑維翰不可丙午復置樞宻院以維翰為中書令兼樞<lb/>
宻使事無大小悉以委之數月之間朝廷差治八月辛<lb/>
丑朔以河東節度使劉知逺為北面行營都統順國節<lb/>
度使杜威為都招討使督十三節度以備契丹桑維翰<lb/>
兩秉朝政出楊光逺景延廣於外至是一制指揮節度<lb/>
使十五人無敢違者時人服其膽略朔方節度使馮暉<lb/>
上章自陳未老可用而制書見遺維翰召禁直學士使<lb/>
<pb n="KR2h0002_WYG_001-35a"/>
為答詔曰非制書忽忘實以朔方重地非卿無以彈壓<lb/>
比欲移卿内地受代亦須竒才暉得詔甚喜時軍國多<lb/>
事百司及使者咨請輻輳維翰隨事裁决初若不經思<lb/>
慮人疑其疎畧退而熟議之亦終不能易也然為相頗<lb/>
任愛憎一飯之恩睚眦之怨必報人亦以是少之<lb/>
　　招賢門<lb/>
　　　燕昭王卑身厚幣以招賢<lb/>
周赧王三年燕人共立太子平是為昭王昭王於破燕<lb/>
<pb n="KR2h0002_WYG_001-35b"/>
之後即位弔死門孤與百姓同甘苦卑身厚幣以招賢<lb/>
者謂郭隗曰齊因孤之國亂而襲破燕孤極知燕小力<lb/>
少不足以報然誠得賢士與共國以雪先王之恥孤之<lb/>
願也先生視可者得身事之郭隗曰古之人君有以千<lb/>
金使涓人求千里馬者馬已死買其骨五百金而返君<lb/>
大怒涓人曰死馬且買之况生者乎馬今至矣不期年<lb/>
千里之馬至者三今王必欲致士先從隗始况賢於隗<lb/>
者豈逺千里哉於是昭王為隗改築宫而師事之於是<lb/>
<pb n="KR2h0002_WYG_001-36a"/>
士爭趣燕樂毅自魏徃劇辛自趙往昭王以樂毅為亞<lb/>
卿任以國政<lb/>
　　　齊竟陵王延才儁之士<lb/>
永明二年以竟陵王子良為䕶軍將軍兼司徒領兵置<lb/>
佐鎮西州子良少有清尚傾意賔客才儁之士皆遊集<lb/>
其門開西邸多聚古人器服以充之記室參軍范雲蕭<lb/>
琛樂安任昉注曹參軍王融衛軍東閣祭酒蕭衍鎮西<lb/>
功曹謝眺步兵校尉沈約揚州秀才陸倕竝以文學尤<lb/>
<pb n="KR2h0002_WYG_001-36b"/>
見親待號曰八友法曹參軍栁惲太學博士王僧孺南<lb/>
徐州秀才濟陽江革尚書殿中郎范縝㑹稽孔休源亦<lb/>
預焉<lb/>
　　旌表門<lb/>
　　　漢明帝賜郭賀以三公之服<lb/>
永平三年車駕從皇太后幸章陵荆州刺史郭賀官有<lb/>
殊政明帝賜以三公之服黼黻冕旒勅行部去襜帷使<lb/>
百姓見其容服以章有徳<lb/>
<pb n="KR2h0002_WYG_001-37a"/>
　　修徳門<lb/>
　　　魏吳起稱在徳不在險<lb/>
周安王十五年魏武侯浮西河而下中流顧謂吳起曰<lb/>
美哉山河之固此魏國之寳也對曰在徳不在險昔三<lb/>
苗氏左洞庭右彭蠡徳義不修禹滅之夏桀之居左河<lb/>
濟右泰華伊闕在其南羊腸在其北修政不仁湯放之<lb/>
商紂之國左孟門右太行常山在其北大河經其南修<lb/>
政不徳武王殺之由此觀之在徳不在險若君不修徳<lb/>
<pb n="KR2h0002_WYG_001-37b"/>
舟中之人皆敵國也武侯曰善<lb/>
　　　蜀漢譙周諫後主出遊<lb/>
魏邵陵厲公正始七年漢主數出遊觀増廣聲樂譙周<lb/>
上疏諫曰昔王莽之敗豪傑並起以爭神器才智之士<lb/>
思望所歸未必以其埶之廣陿惟其徳之薄厚也世祖<lb/>
初入河北馮異等勸之曰當行人所不能為者遂務理<lb/>
寃獄崇節儉於是鄧禹自南陽追之吳漢冦恂素未之<lb/>
識舉兵助之其餘望風慕徳邳彤耿純劉植之徒至于<lb/>
<pb n="KR2h0002_WYG_001-38a"/>
輿病齎棺襁負而至不可勝數故能以弱為彊而成帝<lb/>
業及在洛陽嘗欲小出銚期進諫即時還車及潁川盗<lb/>
起㓂恂請世祖身徃臨賊聞言即行故非急務欲小出<lb/>
不敢至於急務欲自安不為帝者之欲善也如此今四<lb/>
時之祀或有不臨而池苑之觀或有仍出臣之愚滯私<lb/>
不自安願省減樂官後宫凡所增造但奉修先帝所施<lb/>
下為子孫節儉之教漢主不聴<lb/>
　　　劉滋諫燕王<lb/>
<pb n="KR2h0002_WYG_001-38b"/>
宋文帝元嘉十一年燕王不遣太子質魏散騎常侍劉<lb/>
滋諫曰昔劉禪有重山之險孫皓有長江之阻皆為晉<lb/>
擒何則彊弱之勢異也今吾弱於吳蜀而魏彊於晉不<lb/>
從其欲將有危亡之禍願亟遣太子而修政事撫百姓<lb/>
收離散賑饑窮勸農桑省賦役社稷猶庻幾可保燕王<lb/>
怒殺之<lb/>
　<lb/>
　通鑑總𩔖卷一上<lb/>
<pb n="KR2h0002_WYG_001-39a"/>
欽定四庫全書<lb/>
　通鑑總𩔖卷一下　　　　　宋　沈樞　撰<lb/>
　　帝學門<lb/>
　　　唐太宗觀隋煬帝集<lb/>
貞觀二年上謂侍臣曰朕觀隋煬帝集文辭奥博亦知<lb/>
是堯舜而非桀紂然行事何其反也魏徵對曰人君雖<lb/>
聖哲猶當虚已以受人故智者獻其謀勇者竭其力煬<lb/>
帝恃其俊才驕矜自用故口誦堯舜之言而身為桀紂<lb/>
<pb n="KR2h0002_WYG_001-39b"/>
之行曾不自知以至覆亡也上曰前事不逺吾屬之師<lb/>
也<lb/>
　　　鄧世隆請集太宗文章<lb/>
十二年著作佐郎鄧世隆表請集上文章上曰朕之辭<lb/>
令有益於民者史皆書之足為不朽若其無益集之何<lb/>
用梁武帝父子陳後主隋煬帝皆有文集行於世何救<lb/>
於亡為人主患無徳政文章何為遂不許<lb/>
　　　明皇選儒學侍讀<lb/>
<pb n="KR2h0002_WYG_001-40a"/>
開元三年上謂宰相曰朕毎讀書有所疑滯無從質問<lb/>
可選儒學之士日使入内侍讀盧懐慎薦太常卿馬懐<lb/>
素遂以懐素為左散騎常侍使與右散騎常侍褚無量<lb/>
更日侍讀毎至閤門令乗肩輿以進或在别館道逺聴<lb/>
於宫中乗馬親迎送之待以師傅之禮以無量羸老特<lb/>
為之造腰輿在内殿令内侍舁之<lb/>
　　　文宗與宰相論詩工拙<lb/>
開成元年上與宰相從容論詩之工拙鄭覃曰詩之工<lb/>
<pb n="KR2h0002_WYG_001-40b"/>
者無若三百篇皆國人作之以刺美時政王者采之以<lb/>
觀風俗耳不聞王者為詩也後代辭人之詩華而不實<lb/>
無補於事陳後主隋煬帝皆工於詩不免亡國陛下何<lb/>
取焉覃篤於經術上甚重之<lb/>
　　　後唐明宗戒秦王從榮作詩<lb/>
長興三年秦王從榮喜為詩聚浮華之士髙輦等於幕<lb/>
府與相唱和頗自矜伐毎置酒輒令僚屬賦詩有不如<lb/>
意者面毁裂抵棄從榮入謁帝語之曰吾雖不知書然<lb/>
<pb n="KR2h0002_WYG_001-41a"/>
喜聞儒生講經義開益人智思吾見荘宗好為詩將家<lb/>
子文非素習徒取人竊笑汝勿效也<lb/>
　　勤政門<lb/>
　　　北齊肅宗勤勵而時人譏其傷細<lb/>
陳天嘉元年齊肅宗勅王晞與尚書陽休之鴻臚卿崔<lb/>
劼等三人毎日職務罷並入東廊共舉録厯代禮樂職<lb/>
官及田市徵税或不便於時而相承施用或自古為利<lb/>
而於今廢墜或道徳髙㒞乆在沈淪或巧言眩俗妖邪<lb/>
<pb n="KR2h0002_WYG_001-41b"/>
害政者悉令詳思以漸條奏朝晡給御食畢景聴還肅<lb/>
宗識度沈敏少居臺閣明習吏事即位尤自勤勵大革<lb/>
顯祖之弊時人服其明而譏其細嘗問舍人裴澤在外<lb/>
議論得失澤率爾對曰陛下聰明至公自可逺侔古昔<lb/>
而有識之士咸言傷細帝王之度頗為未𢎞肅宗笑曰<lb/>
誠如卿言朕初臨萬機慮不周悉故致爾耳此事安可<lb/>
久行恐後又嫌疎漏<lb/>
　　　隋柳彧諫文帝親决<lb/>
<pb n="KR2h0002_WYG_001-42a"/>
陳至徳元年隋侍御史栁彧見上勤於聴受百僚奏請<lb/>
多有煩碎上疏諫曰臣聞自古聖帝莫過唐虞不為叢<lb/>
脞是謂欽明舜任五臣堯咨四岳垂拱無為天下以治<lb/>
所謂勞於求賢逸於任使比見陛下留心治道無憚疲<lb/>
勞亦由羣官懼罪不能自决取判天㫖聞奏過多乃至<lb/>
營造細小之事出給輕微之物一日之内酬答百司至<lb/>
乃日旰忘食夜分未寢動以文簿憂勞聖躬伏願察臣<lb/>
至言少減煩務若經國大事非臣下裁斷者伏願詳决<lb/>
<pb n="KR2h0002_WYG_001-42b"/>
自餘細務責成所司則聖體盡無彊之壽臣下䝉覆育<lb/>
之賜文帝覽而嘉之因曰栁彧直士國之寳也<lb/>
　　　文帝臨朝日昃不倦<lb/>
四年隋主毎旦臨朝日昃不倦楊尚希諫曰周文王以<lb/>
憂勤損壽武王以安樂延年願陛下舉大綱責成宰輔<lb/>
繁碎之務非人主所宜親也文帝善之而不能從<lb/>
　　　唐太宗厲精求治<lb/>
武德九年太宗謂裴寂曰比多上書言事者朕皆粘之<lb/>
<pb n="KR2h0002_WYG_001-43a"/>
屋壁得出入省覽毎思治道或深夜方寢公輩亦當恪<lb/>
勤職業副朕此意太宗厲精求治數引魏徵入卧内訪<lb/>
以得失徵知無不言太宗皆欣然嘉納<lb/>
　　　杜黄裳論帝王勞逸之殊<lb/>
元和元年憲宗與宰相論自古帝王或勤勞庻政或端<lb/>
拱無為互有得失何為而可杜黄裳對曰王者上承天<lb/>
地宗廟下撫百姓四夷夙夜憂勤固不可自暇自逸然<lb/>
上下有分紀綱有叙苟慎選天下賢才而委任之有功<lb/>
<pb n="KR2h0002_WYG_001-43b"/>
則賞有罪則刑選用以公賞刑以信則誰不盡力何求<lb/>
不獲哉明主勞於求人而逸於任人此虞舜所以能無<lb/>
為而治者也至於簿書獄市煩細之事各有司存非人<lb/>
主所宜親也昔秦始皇以衡石程書魏明帝自按行尚<lb/>
書事隋文帝衛士𫝊飱皆無補于當時取譏於後來其<lb/>
耳目形神非不勤且勞也所務非其道也夫人主患不<lb/>
推誠人臣患不竭忠茍上疑其下下欺其上將以求理<lb/>
不亦難乎憲宗深然其言<lb/>
<pb n="KR2h0002_WYG_001-44a"/>
　　　憲宗不以汗衣倦政<lb/>
七年憲宗嘗與宰相論治道於延英殿日旰暑甚汗透<lb/>
御服宰相恐上體倦求退憲宗留之曰朕入禁中所與<lb/>
處者獨宫人宦官耳故樂與卿等且共談為理之要殊<lb/>
不知倦也<lb/>
　　　吳越王寐不安枕<lb/>
後梁貞明五年吳越王鏐自少在軍中夜未嘗寐倦極<lb/>
則就圓木小枕或枕大鈴寐熟輒欹而寤名曰警枕置<lb/>
<pb n="KR2h0002_WYG_001-44b"/>
粉盤於卧内有所記則書盤中比老不倦或寢方酣外<lb/>
有白事者令侍女振紙即寤時彈銅丸於樓牆之外以<lb/>
警直更者嘗㣲行夜叩北城門吏不肯啟關曰雖大王<lb/>
來亦不可啟乃自他門入<lb/>
　　親政門<lb/>
　　　周髙祖始親朝政<lb/>
陳太建四年周帝始親覽朝政頗事威刑雖骨肉無所<lb/>
寛惜齊公憲雖遷冡宰實奪之權又謂憲侍讀裴文舉<lb/>
<pb n="KR2h0002_WYG_001-45a"/>
曰昔魏末不綱太祖輔政及周室受命晉公復執大權<lb/>
積習生常愚者謂法應如是豈有年三十天子而可為<lb/>
人所制乎詩云夙夜匪懈以事一人一人謂天子耳卿<lb/>
雖陪侍齊公不得遽同為臣欲死於所事宜輔以正道<lb/>
勸以義方輯睦我君臣協和我兄弟勿令自致嫌疑文<lb/>
舉咸以白憲憲指心撫几曰吾之夙心公寧不知但當<lb/>
盡忠竭節耳知復何言衛公直性浮詭貪狠意望大冡<lb/>
宰既不得殊怏怏更請為大司馬欲據兵權帝揣知其<lb/>
<pb n="KR2h0002_WYG_001-45b"/>
意曰汝兄弟長幼有序豈可返居下列由是用為大司<lb/>
徒<lb/>
　　君道門<lb/>
　　　唐太宗論人主一心<lb/>
貞觀十七年上曰人主惟有一心而攻之者甚衆或以<lb/>
勇力或以辯口或以謟諛或以姦詐或以嗜欲輻湊攻<lb/>
之各求自售以取寵禄人主少懈而受其一則危亡隨<lb/>
之此其所以難也<lb/>
<pb n="KR2h0002_WYG_001-46a"/>
　　英雄門<lb/>
　　　范增稱沛公志不在小<lb/>
元年沛公至覇上范增説項羽曰沛公居山東時貪財<lb/>
好色今入關財物無所取婦女無所幸此其志不在小<lb/>
吾令人望其氣皆為龍虎成五采此天子氣也急擊勿<lb/>
失<lb/>
　　　朱祜稱光武有日角之相<lb/>
更始二年朱祜從容言於秀曰長安政亂公有日角之<lb/>
<pb n="KR2h0002_WYG_001-46b"/>
相此天命也秀曰召刺姦收䕶軍祜乃不敢復言<lb/>
　　　馬援稱帝王自有真<lb/>
建武四年隗囂使馬援往觀公孫述援素與述同里閈<lb/>
相善以為既至當握手歡如平生而述盛陳陛衛以延<lb/>
援入欲授援以封侯大將軍位賓客皆樂留援曉之曰<lb/>
天下雌雄未定公孫不吐哺走迎國士與圖成敗反修<lb/>
飾邊幅如偶人形此子何足久稽天下士乎因辭歸謂<lb/>
囂曰子陽井底蛙耳而妄自尊大不如専意東方囂乃<lb/>
<pb n="KR2h0002_WYG_001-47a"/>
使援奉書雒陽援初到引入光武在宣徳殿南廡下但<lb/>
幘坐迎笑援曰臣與公孫述同縣少相善臣前至蜀述<lb/>
陛㦸而後進臣臣今逺來陛下何知非刺客姦人而簡<lb/>
易若是光武復笑曰卿非刺客顧説客耳援曰天下反<lb/>
覆盗名字者不可勝數今見陛下恢廓大度同符髙祖<lb/>
乃知帝王自有真也<lb/>
　　　馬援稱光武才明勇畧<lb/>
五年光武使來歙持節送馬援歸隴右隗囂與援共卧<lb/>
<pb n="KR2h0002_WYG_001-47b"/>
起問以東方事曰前到朝廷上引見數十毎接燕語自<lb/>
夕至旦才明勇畧非人敵也且開心見誠無所隠伏闊<lb/>
達多大節畧與髙帝同經學博覽政事文辯前世無比<lb/>
囂曰卿謂何如髙帝援曰不如也髙帝無可無不可今<lb/>
上好吏事動如節度又不喜飲酒囂意不懌曰如卿言<lb/>
反復勝邪<lb/>
　　　曹操自稱英雄<lb/>
建安四年初車騎將軍董承稱受獻帝衣帶中宻詔與<lb/>
<pb n="KR2h0002_WYG_001-48a"/>
劉備謀誅曹操操從容謂備曰今天下英雄惟使君與<lb/>
操耳本初之徒不足數也備方食失匕箸值天雷震備<lb/>
因曰聖人云迅雷風烈必變良有以也<lb/>
　　　劉備歎髀肉消<lb/>
六年備在荆州數年嘗於劉表坐起至厠慨然流涕表<lb/>
怪問備備曰平常身不離鞍髀肉皆消今不復騎髀裏<lb/>
肉生日月如流老將至矣而功業不建是以悲耳<lb/>
　　　曹操袁紹各言其意<lb/>
<pb n="KR2h0002_WYG_001-48b"/>
九年初袁紹與操共起兵紹問操曰若事不輯則方面<lb/>
何所可據操曰足下意以為何如紹曰吾南據河北阻<lb/>
燕代兼戎狄之衆南向以爭天下庻可以濟乎操曰吾<lb/>
任天下之智力以道御之無所不可<lb/>
　　　周瑜勸孫權留劉備<lb/>
十五年劉表故吏士多歸劉備備以周瑜所給地少不<lb/>
足以容其衆乃自詣京見孫權求都督荆州瑜上疏於<lb/>
權曰劉備以梟雄之姿而有關某張飛熊虎之將必非<lb/>
<pb n="KR2h0002_WYG_001-49a"/>
久屈為人用者愚謂大計宜徙備置吳盛為築宫室多<lb/>
其美女玩好以娱其耳目今猥割土地以資業之聚此<lb/>
三人俱在疆場恐蛟龍得雲雨終非池中物也權以曹<lb/>
操在北方當廣擥英雄不従<lb/>
　　　曹操歎生子當如孫仲謀<lb/>
十八年春正月曹操攻破孫權江西營權率衆七萬禦<lb/>
之操見其舟船器仗軍伍整肅歎曰生子當如孫仲謀<lb/>
如劉景升兒子豚犬耳權為牋與操説春水方生公宜<lb/>
<pb n="KR2h0002_WYG_001-49b"/>
速去别紙言足下不死孤不得安操語諸將曰孫權不<lb/>
欺孤乃徹軍還<lb/>
　　　石勒石虎<lb/>
晉懐帝永嘉四年劉琨遺勒書曰將軍用兵如神所向<lb/>
無敵所以周流天下而無容足之地百戰百勝而無尺<lb/>
寸之功者盖得主則為義兵附逆則為賊衆故也今相<lb/>
授侍中車騎大將軍領䕶匈奴中郎將襄城郡公將軍<lb/>
其受之勒報書曰事功殊途非腐儒所知君當逞節本<lb/>
<pb n="KR2h0002_WYG_001-50a"/>
朝吾自夷難為効遺琨名馬珍寳厚禮其使謝而絶之<lb/>
時虎年十七殘忍無度為軍中患勒白母曰此兒凶暴<lb/>
無賴使軍人殺之聲名可惜不若自除之母曰快牛為<lb/>
犢多能破車汝小忍之及長便弓馬勇冠當時勒以為<lb/>
征虜將軍毎屠城邑鮮有遺𩔖然御衆嚴而不煩莫敢<lb/>
犯者指授攻討所向無前勒遂寵任之<lb/>
　　　石勒與徐光辨論<lb/>
成帝咸和七年趙王勒大饗羣臣謂徐光曰朕可方自<lb/>
<pb n="KR2h0002_WYG_001-50b"/>
古何等主對曰陛下神武謀畧過於漢髙後世無可比<lb/>
者勒笑曰人豈不自知卿言太過朕若遇漢髙祖當北<lb/>
面事之與韓彭比肩若遇光武當並驅中原未知鹿死<lb/>
誰手大丈夫行事宜礌礌落落如日月皎然終不效曹<lb/>
孟徳司馬仲達欺人孤兒寡婦狐媚以取天下也羣臣<lb/>
皆頓首稱萬嵗勒雖不學好使諸生讀書而聴之時以<lb/>
其意論古今得失聞者莫不悦服嘗使人讀漢書聞酈<lb/>
食其勸立六國後驚曰此法當失何以遂得天下及聞<lb/>
<pb n="KR2h0002_WYG_001-51a"/>
留侯諫乃曰賴有此耳<lb/>
　　　桓温以王猛為軍謀祭酒<lb/>
永和十年北海王猛少好學倜儻有大志隱居華隂聞<lb/>
桓温入關披褐詣之捫虱而談當世之務旁若無人温<lb/>
異之問曰吾奉天子之命將鋭兵十萬為百姓除殘賊<lb/>
而三秦豪傑未有至者何也猛曰公不逺數千里深入<lb/>
敵境今長安咫尺而不度㶚水百姓未知公心所以不<lb/>
至温嘿然無以應徐曰江東無卿比也乃置猛軍謀祭<lb/>
<pb n="KR2h0002_WYG_001-51b"/>
酒<lb/>
　　　劉裕等謀討桓𤣥<lb/>
元興三年劉裕從徐兖二州刺史安成王桓修入朝𤣥<lb/>
謂王謐曰裕風骨不常蓋人傑也毎逰集必引接殷勤<lb/>
贈賜甚厚𤣥后劉氏有智鑒謂𤣥曰劉裕龍行虎步視<lb/>
瞻不凡恐終不為人下不如早除之𤣥曰我方平蕩中<lb/>
原非裕莫可用者俟關河平定然後别議之耳裕與何<lb/>
無忌同舟還京口宻謀興復晉室劉邁弟毅家於京口<lb/>
<pb n="KR2h0002_WYG_001-52a"/>
亦與無忌謀討𤣥無忌曰天下草澤之中非無英雄也<lb/>
毅曰所見唯有劉下邳無忌笑而不答還以告裕遂與<lb/>
毅定謀𤣥憂懼特甚或曰裕等烏合微弱勢必無成陛<lb/>
下何慮之深𤣥曰劉裕足為一世之雄劉毅家無擔石<lb/>
之儲樗蒲一擲百萬何無忌酷似其舅共舉大事何謂<lb/>
無成<lb/>
　　　時人以雄傑許劉毅<lb/>
義熈元年初劉毅嘗為劉敬宣寧朔參軍時人或以雄<lb/>
<pb n="KR2h0002_WYG_001-52b"/>
傑許之敬宣曰夫非常之才自有調度豈得便謂此君<lb/>
為人豪邪此君之性外寛而内忌自伐而尚人若一旦<lb/>
遭遇亦當以陵上取禍耳毅聞而恨之<lb/>
　　　北魏髙歡歸爾朱榮<lb/>
梁武帝大通二年爾朱榮兵勢疆盛魏朝憚之髙歡亡<lb/>
歸爾朱榮劉貴先屢薦歡於榮榮見其憔悴未之奇也<lb/>
歡従榮之馬廐廐有悍馬榮命歡翦之歡不加覊絆而<lb/>
翦之竟不蹄齧起謂榮曰御惡人亦猶是矣榮竒其言<lb/>
<pb n="KR2h0002_WYG_001-53a"/>
坐歡於牀下屏左右訪以時事歡曰聞公有馬十二各<lb/>
色别為羣畜此竟何用也榮曰但言爾意歡曰今天子<lb/>
闇弱太后淫亂嬖孽擅命朝政不行以明公雄武乗時<lb/>
奮發討鄭儼徐紇之罪以清帝側覇業可舉鞭而成此<lb/>
賀六渾之意也榮大悦語自日中至夜半乃出自是毎<lb/>
參軍謀<lb/>
　　　爾朱榮以髙歡為刺史<lb/>
中大通二年爾朱榮嘗從容問左右曰一日無我誰可<lb/>
<pb n="KR2h0002_WYG_001-53b"/>
主軍皆稱爾朱兆榮曰兆雖勇於戰鬬然所將不過三<lb/>
千騎多則亂矣堪代我者唯賀六渾耳因戒兆曰爾非<lb/>
其匹終當為其穿鼻乃以髙歡為晉州刺史<lb/>
　　　髙歡竒宇文泰狀貎<lb/>
五年初賀㧞岳遣行臺郎馮景詣晉陽還言於岳曰歡<lb/>
姦詐有餘不可信也府司馬宇文泰自請使晉陽以觀<lb/>
歡之為人歡竒其狀貌曰此兒視瞻非常將留之泰固<lb/>
求復命歡既遣而悔之發驛急追至關不及而返<lb/>
<pb n="KR2h0002_WYG_001-54a"/>
　　　北周來和等皆竒楊堅相貌<lb/>
陳宣帝大建七年周主如雲陽宫大將軍楊堅姿相竒<lb/>
偉來和嘗謂堅曰公眼如曙星無所不照當王有天下<lb/>
願忍誅殺齊王憲言於帝曰普六茹堅相貌非常臣毎<lb/>
見之不覺自失恐非人下請早除之帝亦疑之以問來<lb/>
和和詭對曰隋公止是守節人可鎮一方若為將領陳<lb/>
無不破<lb/>
　　　劉文靜稱唐太宗𩔖漢髙魏武<lb/>
<pb n="KR2h0002_WYG_001-54b"/>
隋義寧元年初唐公李淵娶於竇毅女生四男建成世<lb/>
民元覇元吉一女世民聰明勇决識量過人見隋世方<lb/>
亂隂有安天下之志傾身下士散財結客咸得其歡心<lb/>
劉文靜見李世民而異之深自結納謂裴寂曰此非常<lb/>
人豁達𩔖漢髙神武同魏祖年雖少命世才也寂初未<lb/>
然之文靜坐與李宻連昬繋太原獄世民就省之文靜<lb/>
曰天下大亂非髙光之才不能定也世民曰安知其無<lb/>
但人不識耳我來相省非兒女子之情欲與君議大事<lb/>
<pb n="KR2h0002_WYG_001-55a"/>
也計將安出文靜曰當此之際有真主驅駕而用之取<lb/>
天下如反掌耳太原百姓皆避盗入城文靜為令數年<lb/>
知其豪傑一旦收集可得千萬人尊公所將之兵復且<lb/>
數萬一言出口誰敢不從以此乗虗入關號令天下不<lb/>
過半年帝業成矣世民笑曰君言正合我意世民乗間<lb/>
屏人説淵曰今主上無道百姓困窮晉陽城外皆為戰<lb/>
塲大人若守小節下有盜冦上有嚴刑危亡無日不若<lb/>
順民心興義兵轉禍為福此天授之時也淵大驚曰汝<lb/>
<pb n="KR2h0002_WYG_001-55b"/>
安得為此言世民復説淵曰世人皆𫝊李氏當應圖䜟<lb/>
故李金才無罪一朝族滅大人設能盡賊則功髙不賞<lb/>
身益危矣唯昨日之言可以救禍淵乃歎曰吾一夕思<lb/>
汝言亦大有理今日破家亡軀亦由汝化家為國亦由<lb/>
汝矣<lb/>
　　　李宻歎太宗為英主<lb/>
武徳元年髙祖使李宻迎秦王世民於豳州宻自恃智<lb/>
畧功名見髙祖猶有傲色及見世民不覺驚服私謂殷<lb/>
<pb n="KR2h0002_WYG_001-56a"/>
開山曰真英主也不如是何以定禍亂乎<lb/>
　　　李盡忠等説李克用起兵<lb/>
乾符五年振武節度使李國昌之子克用為沙陀副兵<lb/>
馬使戍蔚州時河南盜賊蠭起兵馬使李盡忠與牙將<lb/>
康君立等謀曰今天下大亂乃英雄立功名富貴之秋<lb/>
也李振武功大官髙名聞天下其子勇冠諸軍若輔以<lb/>
舉事代北不足平也衆以為然遂勸克用起兵克用曰<lb/>
吾父在振武俟我禀之君立曰今機事已泄緩則生變<lb/>
<pb n="KR2h0002_WYG_001-56b"/>
何暇千里禀命乎於是盡忠夜帥牙兵攻牙城自知軍<lb/>
州事克用入府舍視事令將士表求勅命朝廷不許李<lb/>
國昌上言乞朝廷速除大同防禦使若克用違命臣請<lb/>
帥本道兵討之終不愛一子以負國家<lb/>
　　　李克用破黄巢功第一<lb/>
中和三年李克用與忠武將龎從等引兵先進與黄巢<lb/>
軍戰於渭南一日三戰皆捷克用等自光泰門入京師<lb/>
黄巢力戰不勝焚宫室遁去賊死及降者甚衆楊復光<lb/>
<pb n="KR2h0002_WYG_001-57a"/>
遣使告捷百官入賀克用時年二十八於諸將最少而<lb/>
破黄巢復長安功第一兵勢最彊諸將皆畏之克用一<lb/>
目微眇時人謂之獨眼龍<lb/>
　　　衆勸漢祖劉知逺稱尊號<lb/>
晉天福十二年劉知逺聞何重建降蜀歎曰戎騎憑陵<lb/>
中原無主令藩鎮外附吾為方伯良可愧也於是將佐<lb/>
勸知逺稱尊號以號令四方知逺不許軍士皆曰今契<lb/>
丹陷京城執天子天下無主主天下者非我王而誰宜<lb/>
<pb n="KR2h0002_WYG_001-57b"/>
先正位號然後出師爭呼萬嵗不已知逺曰虜勢尚彊<lb/>
吾軍威未振當且建功業士卒何知命左右遏止之郭<lb/>
威與都押衙冠氏楊邠入説知逺曰今逺近之心不謀<lb/>
而同此天意也王不乗此際取之謙讓不居恐人心且<lb/>
移移則反受其咎矣知逺從之即皇帝位自言未忍改<lb/>
晉國又惡開運之名乃更稱天福十二年<lb/>
　　　將士擁周祖郭威南行<lb/>
漢乾祐三年鎮州奏契丹入冦太后勅威將兵擊之武<lb/>
<pb n="KR2h0002_WYG_001-58a"/>
寧節度使贇留與馮道等西來在道仗衛皆如王者左<lb/>
右呼萬歳贇遣使慰勞諸將受命之際相顧不拜私相<lb/>
謂曰我輩屠陷京城其罪大矣若劉氏復立我輩尚有<lb/>
種乎郭威度河館于澶州將發將士數千人忽大譟威<lb/>
命閉門將士踰垣登屋而入曰天子須侍中自為之將<lb/>
士已與劉氏為仇不可立也或裂黄旂以被威體共扶<lb/>
抱之呼萬歳震地因擁威南行威乃上太后牋請奉漢<lb/>
宗廟事太后為母至七里店竇貞固帥百官出迎拜謁<lb/>
<pb n="KR2h0002_WYG_001-58b"/>
因勸進威營於臯門村<lb/>
　　　司馬温公論唐莊宗周世宗賢否<lb/>
或問臣五代帝王唐莊宗周世宗皆稱英武二主孰賢<lb/>
臣應之曰夫天子所以統治萬國討其不服撫其微弱<lb/>
行其號令壹其法度敦明信義以兼愛兆民者也莊宗<lb/>
既滅梁海内震動湖南馬氏遣子希範入貢莊宗曰比<lb/>
聞馬氏之業終為髙郁所奪今有兒如此郁豈能得之<lb/>
哉郁馬氏之良佐也希範兄希聲聞莊宗言卒矯其父<lb/>
<pb n="KR2h0002_WYG_001-59a"/>
命而殺之此乃市道商賈之所為豈帝王之體哉盖莊<lb/>
宗善戰者也故能以弱晉勝彊梁既得之曾不數年外<lb/>
内離叛置身無所誠由知用兵之術不知為天下之道<lb/>
故也世宗以信令御羣臣以正義責諸國王環以不降<lb/>
受賞劉仁贍以堅守䝉褒嚴續以盡忠獲存蜀兵以反<lb/>
覆就誅馮道以失節被棄張美以私恩見疎江南未服<lb/>
則親犯矢石期於必克既服則愛之如子推誠盡言為<lb/>
之逺慮其𢎞規大度豈得與莊宗同日語哉書曰無偏<lb/>
<pb n="KR2h0002_WYG_001-59b"/>
無黨王道蕩蕩又曰大邦畏其力小邦懐其德世宗近<lb/>
之矣<lb/>
　　　周世宗人服其英武<lb/>
顯徳六年六月上殂上在藩多務韜晦及即位破髙平<lb/>
之冦人始服其英武其御軍號令嚴明人莫敢犯攻城<lb/>
對敵矢石落其左右人皆失色世宗畧不動容應機决<lb/>
䇿出人意表又勤於為治百司簿籍過目無所忘發姦<lb/>
擿伏聰察如神閒暇則召儒者讀前史商𣙜大義性不<lb/>
<pb n="KR2h0002_WYG_001-60a"/>
好絲竹珍玩之物常言太祖養成王峻王殷之惡致君<lb/>
臣之分不終故羣臣有過則面質責之服則赦之有功<lb/>
則厚賞之文武參用各盡其能人無不畏其明而懐其<lb/>
惠故能破敵廣地所向無前然用法太嚴羣臣職事小<lb/>
有不舉往往置之極刑雖素有才幹聲名無所開宥尋<lb/>
亦悔之末年寖寛登遐之日逺邇皆哀慕焉<lb/>
　　威斷門<hi>不斷門附</hi>
　　　齊威王封即墨大夫烹阿大夫<lb/>
<pb n="KR2h0002_WYG_001-60b"/>
周烈王六年齊威王召即墨大夫語之曰自子之居即<lb/>
墨也毁言日至然吾使人視即墨田野辟人民給官無<lb/>
事東方以寧是子不事吾左右以求助也封之萬家召<lb/>
阿大夫語之曰自子守阿譽言日至吾使人視阿田野<lb/>
不辟人民貧餒昔日趙攻鄄子不救衛取薛陵子不知<lb/>
是子厚幣事吾左右以求譽也是日烹阿大夫及左右<lb/>
嘗譽者於是羣臣聳懼莫敢飾詐務盡其情齊國大治<lb/>
彊於天下<lb/>
<pb n="KR2h0002_WYG_001-61a"/>
　　　項王欲烹漢髙祖父太公<lb/>
四年漢王引兵渡河復取成臯軍廣武就敖倉食項羽<lb/>
下梁地十餘城聞成臯破乃引兵還漢軍方圍鍾離昧<lb/>
於滎陽東聞羽至盡走險阻羽亦軍廣武與漢相守數<lb/>
月楚軍食少項王患之乃為髙爼置太公其上告漢王<lb/>
曰今不急下吾烹太公漢王曰吾與羽俱北面受命懐<lb/>
王約為兄弟吾翁即若翁必欲烹而翁幸分我一桮羮<lb/>
項王怒欲殺之項伯曰天下事未可知且為天下者不<lb/>
<pb n="KR2h0002_WYG_001-61b"/>
顧家雖殺之無益祗益禍耳項王從之項王謂漢王曰<lb/>
天下匈匈數嵗者徒以吾兩人耳願與漢王挑戰决雌<lb/>
雄毋徒苦天下之民父子為也漢王笑謝曰吾寧鬬智<lb/>
不能鬬力<lb/>
　　　唐憲宗討淮西<lb/>
元和十一年六月甲辰髙霞寓大敗於鐵城僅以身免<lb/>
時諸將討淮西者勝則虚張殺獲敗則匿之至是大敗<lb/>
不可掩始上聞中外駭愕宰相入見將勸上罷兵上曰<lb/>
<pb n="KR2h0002_WYG_001-62a"/>
勝負兵家之常今但當論用兵方畧察將帥之不勝任<lb/>
者易之兵食不足者助之耳豈得以一將失利遽議罷<lb/>
兵邪於是獨用裴度之言它人言罷兵者亦稍息矣己<lb/>
酉霞寓退保唐州<lb/>
　　　李德裕勸武宗討澤潞<lb/>
㑹昌三年四月初昭義節度使劉從諫累表言仇士良<lb/>
罪惡士良亦言從諫窺伺朝廷及武宗即位從諫有馬<lb/>
髙九尺獻之上不受從諫以為士良所為怒殺其馬由<lb/>
<pb n="KR2h0002_WYG_001-62b"/>
是與朝廷相猜恨遂招納亡命繕完兵械從諫疾病謂<lb/>
妻裴氏曰吾以忠直事朝廷而朝廷不明我志諸道皆<lb/>
不我與我死它人主此軍則吾家無炊火矣乃與幕客<lb/>
張谷陳揚庭謀效河北諸鎮以弟右驍衛將軍従素之<lb/>
子稹為牙内都知兵馬使従諫尋薨稹秘不發喪逼監<lb/>
軍崔士康奏稱従諫疾病請命其子稹為留後上以澤<lb/>
潞事謀於宰相宰相多以為回鶻餘燼未滅邉鄙猶須<lb/>
警備復討澤潞國力不支請以劉稹權知軍事諫官及<lb/>
<pb n="KR2h0002_WYG_001-63a"/>
羣臣上言者亦然李徳裕獨曰澤潞事體與河朔三鎮<lb/>
不同河朔習亂已久人心難化是故累朝以來置之度<lb/>
外澤潞近處腹心一軍素稱忠義嘗破走朱滔擒盧從<lb/>
史頃時多用儒臣為帥如李抱真成立此軍徳宗猶不<lb/>
許承襲使李緘䕶喪歸東都敬宗不恤國務宰相又無<lb/>
逺畧劉悟之死因循以授從諫従諫䟦扈難制累上表<lb/>
迫脅朝廷今垂死之際復又兵權擅付豎子朝廷若又<lb/>
因而授之則四方諸鎮誰不思效其所為天子威令不<lb/>
<pb n="KR2h0002_WYG_001-63b"/>
復行矣上曰卿以何術制之果可克否對曰稹所恃者<lb/>
河朔三鎮但得鎮魏不與之同則稹無能為也若遣重<lb/>
臣徃諭王元逵何宏敬以河朔自艱難以來列聖許其<lb/>
傳襲已成故事與澤潞不同今朝廷將加兵澤潞不欲<lb/>
更出禁軍至山東其山東三州隸昭義者委兩鎮攻之<lb/>
兼令徧諭將士以賊平之日厚加官賞茍兩鎮聴命不<lb/>
從旁沮撓官軍則稹必成擒矣上喜曰吾與徳裕同之<lb/>
保無後悔遂决意討稹羣臣言者不復入矣<lb/>
<pb n="KR2h0002_WYG_001-64a"/>
　　　武宗不以劉悟之功恕劉稹<lb/>
李徳裕言於上曰議者皆云劉悟有功稹未可亟誅宜<lb/>
全恩禮請下百官議以盡人情上曰悟亦何功當時廹<lb/>
於救死耳非素心徇國也藉使有功父子為將相二十<lb/>
餘年國家報之足矣稹何得復自立朕以為凡有功當<lb/>
顯賞有罪亦不可茍免也徳裕曰陛下之言誠得理國<lb/>
之要<lb/>
　　　武宗欲斬沮議討澤潞者<lb/>
<pb n="KR2h0002_WYG_001-64b"/>
八月甲戌薛茂卿破科斗寨擒河陽大將馬繼等焚掠<lb/>
小寨一十七距懐州纔十餘里茂卿以無劉稹之命故<lb/>
不敢入時議者鼎沸以為劉悟有功不可絶其嗣又従<lb/>
諫養精兵十萬糧支十年如何可取上亦疑之以問李<lb/>
徳裕對曰小小進退兵家之常願陛下勿聴外議則成<lb/>
功必矣上乃謂宰相曰為我語朝士有上疏沮議者必<lb/>
於賊境上斬之議者乃止<lb/>
　　　李徳裕言劉稹不可赦<lb/>
<pb n="KR2h0002_WYG_001-65a"/>
四年七月辛夘徳裕因言劉稹不可赦上曰固然徳裕<lb/>
曰李懐光未平京師蝗旱斗米千錢太倉米供天子及<lb/>
六宫無數旬之儲徳宗集百官遣中使馬欽緒詢之左<lb/>
散騎常侍李泌取桐葉摶破以授欽緒獻之徳宗召問<lb/>
其故對曰陛下與懐光君臣之分如此葉不可復合矣<lb/>
由是徳宗意定既破懐光遂用為相獨任數年上曰亦<lb/>
大是竒士<lb/>
　　　宣宗威嚴不可仰視<lb/>
<pb n="KR2h0002_WYG_001-65b"/>
大中十二年十月上臨朝接對羣臣如賔客雖左右近<lb/>
習未嘗見其有惰容毎宰相奏事旁無一人立者威嚴<lb/>
不可仰視奏事畢忽怡然曰可以閒語矣因問閭閻細<lb/>
事或談宫中遊宴無所不至一刻許復整容曰卿輩善<lb/>
為之朕嘗恐卿輩負朕後日不復得再相見乃起入宫<lb/>
令狐綯謂人曰吾十年秉政最承恩遇然毎延英奏事<lb/>
未嘗不汗霑衣也<lb/>
　　　後唐郭崇韜勸莊宗伐梁<lb/>
<pb n="KR2h0002_WYG_001-66a"/>
同光元年八月帝在朝城梁段凝進至臨河之南澶西<lb/>
相南日有冦掠自徳勝失利以來喪芻糧數百萬租庸<lb/>
副使孔謙暴歛以供軍民多流亡租税蓋少倉廩之積<lb/>
不支半歳澤潞未下盧文進王郁引契丹屢過瀛涿之<lb/>
南𫝊聞俟草枯冰合深入為冦又聞梁人欲大舉數道<lb/>
入冦帝深以為憂召諸將㑹議宣徽使李紹宏等皆以<lb/>
為鄆州城門之外皆為冦境孤逺難守有之不如無之<lb/>
請以易衛州及黎陽於梁與之約和以河為境休兵息<lb/>
<pb n="KR2h0002_WYG_001-66b"/>
民俟財力稍集更圖後舉帝不悦曰如此吾無𦵏地矣<lb/>
乃罷諸將獨召郭崇韜問之對曰陛下不櫛沐不觧甲<lb/>
十五餘年其志欲以雪家國之讐恥也今已正尊號河<lb/>
北士庻日望升平始得鄆州尺寸之地不能守而棄之<lb/>
安能盡有中原乎臣恐將士解體將來食盡衆散雖畫<lb/>
河為境誰為陛下守之臣嘗細詢康延孝以河南之事<lb/>
度已料彼日夜思之成敗之機决在今嵗梁今悉以精<lb/>
兵授段凝據我南鄙又决河自固謂我猝不能渡恃此<lb/>
<pb n="KR2h0002_WYG_001-67a"/>
不復為備使王彦章侵逼鄆州其意冀有姦人動揺變<lb/>
生於内耳段凝本非將材不能臨機决策無足可畏降<lb/>
者皆言大梁無兵陛下若留兵守魏固保楊劉自以精<lb/>
兵與鄆州合勢長驅入汴彼城中既空虚必望風自潰<lb/>
茍偽主授首則諸將自降矣不然今秋榖不登軍糧將<lb/>
盡若非陛下决志大功何由可成諺曰當道築室三年<lb/>
不成帝王應運必有天命在陛下勿疑耳帝曰此正合<lb/>
朕志丈夫得則為王失則為虜吾行决矣司天奏今嵗<lb/>
<pb n="KR2h0002_WYG_001-67b"/>
天道不利深入必無功帝不聴王彦章引兵踰汶水將<lb/>
攻鄆州李嗣源遣李従珂將騎兵逆戰敗其前鋒於遞<lb/>
坊鎮獲將士三百人斬首二百級彦章退保中都戊辰<lb/>
捷奏至朝城帝大喜謂郭崇韜曰鄆州告捷足壯吾氣<lb/>
己巳命將士悉遣其家歸興唐<lb/>
　　　莊宗决策伐梁<lb/>
冬十月帝遣魏國夫人劉氏皇子繼岌歸興唐與之訣<lb/>
曰事之成敗在此一决若其不濟當聚吾家於魏宫而<lb/>
<pb n="KR2h0002_WYG_001-68a"/>
焚之仍命豆盧革李紹宏張憲王正言同守東京壬申<lb/>
帝以大軍自楊劉濟河癸酉至鄆州中夜進軍踰汶以<lb/>
李嗣源為前鋒甲戌旦遇梁兵一戰敗之追至中都圍<lb/>
其城城無守備少頃梁兵潰圍出追擊破之<lb/>
　　　潞王少斷<lb/>
長興四年十二月辛未帝始御中興殿帝自終易月之<lb/>
制即召學士讀貞觀政要太宗實録有致治之志然不<lb/>
知其要寛柔少斷李愚私謂同列曰吾君延訪鮮及吾<lb/>
<pb n="KR2h0002_WYG_001-68b"/>
輩位髙責重事亦堪憂衆惕息不敢應<lb/>
　　　後周世宗决斷<lb/>
顯徳元年帝欲誅樊愛能等以肅軍政猶豫未决己亥<lb/>
晝卧行宫帳中張永徳侍側帝以其事訪之對曰愛能<lb/>
等素無大功忝冒節鉞望敵先逃死未塞責且陛下方<lb/>
欲削平四海茍軍法不立雖有熊羆之士百萬之衆安<lb/>
得而用之帝擲枕於地大呼稱善即収愛能徽及所部<lb/>
軍使以上七十餘人責之曰汝輩皆累朝宿將非不能<lb/>
<pb n="KR2h0002_WYG_001-69a"/>
戰今望風奔遁者無它正欲以朕為竒貨賣與劉崇耳<lb/>
悉斬之帝以何徽先守晉州有功欲免之既而以法不<lb/>
可廢遂并誅之而給槥車歸塟自是驕將惰卒始知所<lb/>
懼不行姑息之政矣<lb/>
　　　世宗欲伐南唐<lb/>
三年唐主兵屢敗懼亡乃遣翰林學士户部侍郎鍾謨<lb/>
工部侍郎文理院學士李徳明奉表稱臣來請平獻御<lb/>
服茶藥及金器千兩銀器五千兩繒綿二千匹犒軍牛<lb/>
<pb n="KR2h0002_WYG_001-69b"/>
五百頭酒二千斛壬午至壽州城下謨徳明素辯口上<lb/>
知其欲遊説盛陳甲兵而見之曰爾主自謂唐室苗裔<lb/>
宜知禮義異於它國與朕止隔一水未嘗遣一介修好<lb/>
惟泛海通契丹捨華事夷禮義安在且汝欲説我令罷<lb/>
兵邪我非六國愚主豈汝口舌所能移邪可歸語汝主<lb/>
亟來見朕再拜謝過則無事矣不然朕欲往觀金陵城<lb/>
借府庫以勞軍汝君臣得無悔乎謨徳明戰栗不敢言<lb/>
　　　唐文宗不能堅决<hi>不斷門止此一段故附于末</hi>
<pb n="KR2h0002_WYG_001-70a"/>
太和元年三月上雖虚懐聴納而不能堅决與宰相議<lb/>
事已定尋復中變夏四月丙辰韋處厚於延英極論之<lb/>
因請避位上再三慰勞之<lb/>
　　寛猛門<lb/>
　　　漢第五倫疾俗吏苛刻<lb/>
建初二年第五倫上疏曰光武承王莽之餘頗以嚴猛<lb/>
為政後代因之遂成風化郡國所舉𩔖多辦職俗吏殊<lb/>
未有寛博之選以應上求者也陳留令劉豫冠軍令駟<lb/>
<pb n="KR2h0002_WYG_001-70b"/>
協並以刻薄之姿務為嚴苦吏民愁怨莫不疾之而今<lb/>
之議者反以為能違天心失經義非徒應坐豫協亦宜<lb/>
譴舉者務進仁賢以任時政不過數人則風俗自化矣<lb/>
臣嘗讀書記知秦以酷急亡國又目見王莽亦以苛法<lb/>
自滅故勤勤懇懇實在於此章帝善之倫雖天性峭直<lb/>
然常疾俗吏苛刻論議毎依寛厚云<lb/>
　　　北魏郎孤以寛恕取禍<lb/>
宋元嘉九年魏主徴陸俟出為懐荒鎮大將未朞歳髙<lb/>
<pb n="KR2h0002_WYG_001-71a"/>
車諸莫弗訟俟嚴急無恩復請前鎮將郎孤魏主徴俟<lb/>
還以孤代之俟既至言於帝曰不過期年郎孤必敗髙<lb/>
車必叛帝怒切責之明年諸莫弗果殺郎孤而叛帝召<lb/>
俟問之曰卿何以知其然也俟曰髙車不知上下之禮<lb/>
故臣臨之以威制之以法欲以漸訓導使知分限而諸<lb/>
莫弗惡臣所為訟臣無恩稱孤之美臣以罪去孤獲還<lb/>
鎮悦其稱譽益收名聲専用寛恕待之無禮之人易生<lb/>
驕慢不過朞年無復上下孤所不堪必將復以法裁之<lb/>
<pb n="KR2h0002_WYG_001-71b"/>
如此則衆心怨懟必生禍亂矣帝笑曰卿身雖短思慮<lb/>
何長也<lb/>
　　　唐權徳輿對憲宗寛猛之問<lb/>
元和六年憲宗問宰相為政寛猛何先權徳輿對曰秦<lb/>
以慘刻而亡漢以寛大而興太宗觀明堂圖禁抶人背<lb/>
是故安史以來屢有悖逆之臣皆旋踵自亡由祖宗仁<lb/>
政結於人心人不能忘故也然則寛猛之先後可見矣<lb/>
憲宗善其言<lb/>
<pb n="KR2h0002_WYG_001-72a"/>
　　　崔郾隨民俗為寛猛<lb/>
太和四年以崔郾為鄂岳觀察使鄂岳地囊山帶江處<lb/>
百越巴蜀荆漢之㑹土多羣盗剽行舟無老幼必盡殺<lb/>
乃已郾至訓卒治兵作蒙衝追討嵗中悉誅之郾在陜<lb/>
以寛仁為治或經月不笞一人及至鄂嚴峻刑罰或問<lb/>
其故郾曰陜土瘠民貧吾撫之不暇尚恐其驚鄂地險<lb/>
民雜夷俗慓狡為奸非用威刑不能致治政貴知變盖<lb/>
謂此也<lb/>
<pb n="KR2h0002_WYG_001-72b"/>
　　寛簡門<lb/>
　　　北魏源懐不喜煩碎<lb/>
梁天監五年魏驃騎大將軍源懐卒懐性寛簡不喜煩<lb/>
碎常曰為貴人當舉綱維何必事事詳細譬如為屋但<lb/>
外望髙顯楹棟平正基壁完牢足矣斧斤不平斵削不<lb/>
宻非屋之病也<lb/>
　　苛察門<lb/>
　　　衛嗣君好察微隠<lb/>
<pb n="KR2h0002_WYG_001-73a"/>
周赧王三十二年衛嗣君薨子懐君立嗣君好察微隠<lb/>
縣令有發褥而席弊者嗣君聞之乃賜之席令大驚以<lb/>
君為神又使人過關市賂之以金既而召關市問有客<lb/>
過與汝金汝回遣之關市大恐又愛泄姬重如耳而恐<lb/>
其因愛重以壅已也乃貴薄疑以敵如耳尊魏妃以偶<lb/>
泄姬曰以是相參也荀子論之曰成侯嗣君聚歛計數<lb/>
之君也未及取民也子産取民者也未及為政也管仲<lb/>
為政者也未及修禮也故修禮者王為政者彊取民者<lb/>
<pb n="KR2h0002_WYG_001-73b"/>
安聚歛者亡<lb/>
　　　晉劉頌諫武帝勿責細過<lb/>
太康十年淮南相劉頌上疏曰夫細過謬妄人情之所<lb/>
必有而悉紏以法則朝野無立人矣近世以來為監司<lb/>
者𩔖大綱不振而微過必舉盖由畏避豪彊而又懼職<lb/>
事之曠則謹宻網以羅微罪使奏劾相接狀似盡公而<lb/>
撓法在其中矣是以聖王不善碎宻之案必責凶猾之<lb/>
奏則害政之姦自然禽矣<lb/>
<pb n="KR2h0002_WYG_001-74a"/>
　　　顧和戒王導以察察為政<lb/>
大興元年王導遣八部從事行楊州郡國還同時俱見<lb/>
諸從事各言二千石官長得失獨顧和無言導問之和<lb/>
曰明公作輔寧使網漏吞舟何縁採聴風聞以察察為<lb/>
政邪導咨嗟稱善<lb/>
　　　徐邈戒范<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>採求風政<lb/>
太元十四年范<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>在豫章遣十五議曹下屬城採求風<lb/>
政并吏假還訊問官長得失徐邈與<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>書曰足下聴斷<lb/>
<pb n="KR2h0002_WYG_001-74b"/>
明允庻事無滯則吏慎其負而人聴不惑矣豈須邑至<lb/>
里詣飾其游聲哉非徒不足致益實乃蠶漁之所資豈<lb/>
有善人君子而干非其事多所告白者乎自古以來欲<lb/>
為左右耳目者無非小人皆先因小忠而成其大不忠<lb/>
先藉小信而成其大不信遂使讒謟竝進善惡倒置可<lb/>
不戒哉足下慎選綱紀必得國士以攝諸曹諸曹皆得<lb/>
良吏以掌文按又擇公方之人以為監司則清濁能否<lb/>
與事而明足下但平心處之何取於耳目哉<lb/>
<pb n="KR2h0002_WYG_001-75a"/>
　　　宋文帝臨堂聴訟<lb/>
元嘉三年文帝臨延賢堂聴訟自是毎嵗三訊左僕射<lb/>
王敬宏性恬淡有重名關署文按初不省讀嘗預聴訟<lb/>
文帝問以疑獄敬宏不對文帝變色問左右何故不以<lb/>
訊牒副僕射敬宏曰臣乃得訊牒讀之正自不解文帝<lb/>
甚不悦雖加敬禮不復以時務及之<lb/>
　　　北魏置内外候官察百官過失<lb/>
大明二年魏設酒禁釀酤飲者皆斬之吉凶之㑹聴開<lb/>
<pb n="KR2h0002_WYG_001-75b"/>
禁有程日魏主以士民多因酒致鬬及議國政故禁之<lb/>
增置内外候官伺察諸曹及州鎮或微服雜亂於府寺<lb/>
間以求百官過失有司窮治訊掠取服百官贓滿二文<lb/>
皆斬又增律七十九章<lb/>
　　　齊髙帝立符伍以括姦盜<lb/>
建元元年髙帝以建康居民舛雜多姦盜欲立符伍以<lb/>
相檢括右僕射王儉諫曰京師之地四方輻湊必也持<lb/>
符於事既煩理成不曠謝安所謂不爾何以為京師也<lb/>
<pb n="KR2h0002_WYG_001-76a"/>
乃止<lb/>
　　　鍾嶸諫明帝綱目太宻<lb/>
建武三年明帝躬親細務綱目亦宻於是郡縣及六署<lb/>
九府常行職事莫不啟聞請决詔勅文武勲舊皆不歸<lb/>
選部親近憑勢互相通進人君之務過繁宻鍾嶸上書<lb/>
言古者明君揆才頒政量能授職三公坐而論道九卿<lb/>
作而成務天子唯恭已南面而已書奏明帝不懌謂太<lb/>
中大夫顧暠曰鍾嶸何人欲斷朕機務卿識之否對曰<lb/>
<pb n="KR2h0002_WYG_001-76b"/>
嶸雖位末名卑而所言或有可采且繁碎職事各有司<lb/>
存人主總而親之是人主愈勞而人臣愈逸所謂代庖<lb/>
人宰而為大匠斵也明帝不顧而言他<lb/>
　　　北齊肅宗時人服其明而譏其細<lb/>
陳天嘉元年齊肅宗識度沈敏少居臺閣明習吏事即<lb/>
位尤自勤勵大革顯祖之弊時人服其明而譏其細嘗<lb/>
問舍人裴澤在外議論得失澤率爾對曰陛下聰明至<lb/>
公自可逺侔古昔而有識之士咸言傷細帝王之度頗<lb/>
<pb n="KR2h0002_WYG_001-77a"/>
為未𢎞肅宗笑曰誠如卿言朕初臨萬機慮不周悉故<lb/>
致爾耳此事安可久行恐後又嫌疎漏澤由是被寵遇<lb/>
庫狄顯安侍坐肅宗曰顯安我姑之子可言我之不逮<lb/>
顯安曰陛下太細天子乃更似吏肅宗曰朕甚知之然<lb/>
無法日久將整之以至無為耳<lb/>
　　　唐太宗謂隋文帝不明而喜察<lb/>
貞觀四年太宗問房𤣥齡蕭瑀曰隋文帝何如主也對<lb/>
曰文帝勤於為治毎臨朝或至日昃五品已上引坐論<lb/>
<pb n="KR2h0002_WYG_001-77b"/>
事衛士傳餐而食雖性非仁厚亦勵精之主也太宗曰<lb/>
公得其一未知其二文帝不明而喜察不明則照有不<lb/>
通喜察則多疑於物事皆自决不任羣臣天下至廣一<lb/>
日萬機雖復勞神苦形豈能一一中理羣臣既知主意<lb/>
唯取决受成雖有愆違莫敢諫爭此所以二世而亡也<lb/>
朕則不然擇天下賢才寘之百官使思天下之事關由<lb/>
宰相審熟便安然後奏聞有功則賞有罪則刑誰敢不<lb/>
竭心力以修職業何憂天下之不治乎因敕百司自今<lb/>
<pb n="KR2h0002_WYG_001-78a"/>
詔勅行下有未便者皆應執奏毋得阿從不盡已意<lb/>
　　　魏徵言人主不必親覽表奏<lb/>
十四年言事者多請上親覽表奏以防壅蔽太宗以問<lb/>
魏徴對曰斯人不知大體必使陛下一一親之豈惟朝<lb/>
堂州縣之事亦當親之矣<lb/>
　　　天后為學生求假發勅<lb/>
載初二年太學生王循之上表乞假還鄉太后許之狄<lb/>
仁傑曰臣聞君人者唯殺生之柄不假人自餘皆歸之<lb/>
<pb n="KR2h0002_WYG_001-78b"/>
有司故左右丞徒以下不拘左右相流以下乃判為其<lb/>
漸貴故也彼學生求假丞簿事耳若天子為之發敕則<lb/>
天下之事幾敕可盡乎必欲不違其願請普為立制而<lb/>
已太后善之<lb/>
　　　鄧景山鉤校將士耗米<lb/>
寳應元年初王思禮為河東節度使資儲豐衍贍軍之<lb/>
外積米百萬斛奏請輸五十萬斛於京師思禮薨管崇<lb/>
嗣代之為政寛弛信任左右數月間耗散殆盡惟陳腐<lb/>
<pb n="KR2h0002_WYG_001-79a"/>
米萬餘斛在肅宗聞之以鄧景山代之景山至則鉤校<lb/>
所出入將士輩多有隠沒皆懼有禆將抵罪當死諸將<lb/>
請之不許其弟請代兄死亦不許請入一焉以贖罪乃<lb/>
許之諸將怒曰我輩曽不及一馬乎遂作亂殺景山肅<lb/>
宗以景山撫御失所以致亂不復推究亂者遣使慰諭<lb/>
以安之<lb/>
　　　徳宗性急不容物<lb/>
建中四年李懐光敗朱泚兵於醴泉泚聞之懼引兵遁<lb/>
<pb n="KR2h0002_WYG_001-79b"/>
歸長安衆以為懐光復三日不至則城不守矣泚既退<lb/>
從臣皆賀汴滑行營兵馬使賈隠林進言曰陛下性太<lb/>
急不能容物若此性未改雖朱泚敗亡憂未艾也徳宗<lb/>
不以為忤甚稱之<lb/>
　　　栁渾以褊察戒韓滉<lb/>
貞元三年張延賞與齊映有隙映在諸相中頗稱敢言<lb/>
徳宗浸不悦延賞因言映非宰相器貶䕫州刺史以栁<lb/>
渾同平章事韓滉性苛暴方為徳宗所任言無不從它<lb/>
<pb n="KR2h0002_WYG_001-80a"/>
相充位而已百官羣吏救過不贍渾雖為滉所引薦正<lb/>
色讓之曰先相公以褊察為相不滿嵗而罷今公又甚<lb/>
焉奈何榜吏於省中至有死者且作福作威豈人臣所<lb/>
宜滉愧為之少霽威嚴<lb/>
　　　文宗好聴外議<lb/>
㑹昌三年武宗從容言文宗好聴外議諫官言事多不<lb/>
著名有如匿名書李徳裕曰臣頃在中書文宗猶不爾<lb/>
此乃李訓鄭注敎文宗以術御下遂成此風人主但當<lb/>
<pb n="KR2h0002_WYG_001-80b"/>
推誠任人有欺罔者威以明刑孰敢哉武宗善之<lb/>
　　　宣宗宻令韋澳作處分語<lb/>
大中九年宣宗宻令翰林學士韋澳纂次諸州境土風<lb/>
物及諸利害為一書自寫而上之雖子弟不知也號曰<lb/>
處分語它日鄧州刺史薛宏宗入謝出謂澳曰上處分<lb/>
本州事驚人澳詢之皆處分語中事也<lb/>
　　　宣宗面察刺史能否<lb/>
十二年建州刺史于延陵入辭宣宗曰建州去京師㡬<lb/>
<pb n="KR2h0002_WYG_001-81a"/>
何對曰八千里宣宗曰卿到彼為政善惡朕皆知之勿<lb/>
謂其逺此階前則萬里也卿知之乎延陵悸懾失緒宣<lb/>
宗撫而遣之到官竟以不職貶復州司馬令狐綯擬李<lb/>
逺杭州刺史宣宗曰吾聞逺詩云長日惟消一局棋安<lb/>
能理人綯曰詩人託此為髙興耳未必實然宣宗曰且<lb/>
令往試觀之上詔刺史毋得外徙必令至京師面察其<lb/>
能否然後除之令狐綯嘗徙其故人為隣州刺史便道<lb/>
之官宣宗見其謝上表以問綯對曰以其道近省送迎<lb/>
<pb n="KR2h0002_WYG_001-81b"/>
耳宣宗曰朕以刺史多非其人為百姓害故欲一一見<lb/>
之訪問其所施設知其優劣以行黜陟而詔命既行直<lb/>
廢格不用宰相可謂有權時方寒綯汗透重裘<lb/>
　　　後周髙錫譏世宗褊迫<lb/>
顯徳元年世宗違衆議破北漢自是政事無大小皆親<lb/>
决百官受成於上而已河南府推官髙錫上書諫以為<lb/>
四海之廣萬機之衆雖堯舜不能獨治必擇人而任之<lb/>
今陛下一以身親之天下不謂陛下聰明睿智足以兼<lb/>
<pb n="KR2h0002_WYG_001-82a"/>
百官之任皆言陛下褊迫疑忌舉不信羣臣也不若選<lb/>
能知人公正者以為宰相能愛民聴訟者以為守令能<lb/>
豐財足食者使掌金穀能原情守法者使掌刑獄陛下<lb/>
但垂拱明堂視其功過而賞罰之天下何憂不治何必<lb/>
降君尊而代臣職屈貴位而親賤事無乃失為政之本<lb/>
乎世宗不從<lb/>
　　　周行逢善發隠伏<lb/>
三年以周行逢為武平節度使行逢多計數善發隠伏<lb/>
<pb n="KR2h0002_WYG_001-82b"/>
將卒有謀亂及叛亡者行逢必先覺擒殺之所部凛然<lb/>
然性猜忌常散遣人宻詗諸州事其之邵州者無事可<lb/>
復命但言刺史劉光委多宴飲行逢曰光委數聚飲欲<lb/>
謀我邪即召還殺之<lb/>
　　姑息門<lb/>
　　　唐肅宗不推究殺鄧景山者<lb/>
寳應元年鄧景山為河東節度使有禆將抵罪當死諸<lb/>
將請之不許其弟請代兄死亦不許請入一馬以贖罪<lb/>
<pb n="KR2h0002_WYG_001-83a"/>
乃許之諸將怒曰我輩曾不及一馬乎遂作亂殺景山<lb/>
肅宗以景山撫御失所以致亂不復推究亂者遣使慰<lb/>
諭以安之<lb/>
　　　突將擅殺都統<lb/>
綘州素無儲蓄民間饑不可賦歛將士糧賜不充朔方<lb/>
都統李國貞屢以狀聞朝廷未報軍中咨怨突將王元<lb/>
振將作亂矯令於衆曰來日修都統宅各具畚鍤待命<lb/>
于門士卒皆怒曰朔方健兒豈修宅夫耶元振帥其徒<lb/>
<pb n="KR2h0002_WYG_001-83b"/>
作亂國貞逃于獄元振執之置卒食於前曰食此而役<lb/>
其力可乎國貞曰修宅則無之軍食則屢奏而未報諸<lb/>
君所知也衆欲退元振曰今日之事何必更問都統不<lb/>
死則我輩死矣遂㧞刀殺之鎮西北庭行營兵屯於翼<lb/>
城亦殺節度使荔非元禮推禆將白孝徳為節度使朝<lb/>
廷因而授之<lb/>
　　　代宗不討周智光殺監軍之罪<lb/>
大厯元年陜州監軍張志斌入奏事周智光館之志斌<lb/>
<pb n="KR2h0002_WYG_001-84a"/>
責其部下不肅智光怒曰僕固懐恩不反正由汝輩激<lb/>
之我亦不反今日為汝反矣叱下斬之臠食其肉朝士<lb/>
舉選人畏智光之暴多自同州竊過智光遣將將兵邀<lb/>
之於路死者甚衆詔加智光檢校左僕射遣中使余元<lb/>
仙持告身授之智光慢罵曰智光有大功於天下國家<lb/>
不與平章事而與僕射且同華地狹不足展才若益以<lb/>
陜虢商鄜坊五州庻猶可耳因厯數大臣過失且曰此<lb/>
去長安百八十里智光夜眠不敢舒足恐踏破長安城<lb/>
<pb n="KR2h0002_WYG_001-84b"/>
至於挾天子令諸侯惟周智光能之九仙股慄郭子儀<lb/>
屢請討智光代宗不許<lb/>
　　　聴杜鴻漸入朝奏事<lb/>
二年杜鴻漸請入朝奏事以崔旰知西川留後鴻漸來<lb/>
自成都廣為貢獻因盛陳利害薦旰才堪寄任代宗亦<lb/>
務姑息乃留鴻漸復知政事以旰為西川節度使<lb/>
　　　田承嗣自求為相<lb/>
八年魏博節度使田承嗣為安史父子立祠堂謂之四<lb/>
<pb n="KR2h0002_WYG_001-85a"/>
聖且求為相代宗令内侍孫知古因奉使諷令毁之加<lb/>
承嗣同平章事以褒之<lb/>
　　小惠門<lb/>
　　　唐李乂請回救贖錢物減貧無徭賦<lb/>
景龍元年是嵗中宗遣使者分道詣江淮贖生中書舍<lb/>
人李乂上疏諫曰江南鄉人采捕為業魚鼈之利黎元<lb/>
所資雖雲雨之私有霑於末𩔖而生成之恵未洽於平<lb/>
人何則江湖之饒生育無限府庫之用支供易殫費之<lb/>
<pb n="KR2h0002_WYG_001-85b"/>
若少則所濟何成用之儻多則常支有闕在於拯物豈<lb/>
若憂人且鬻生之徒唯利斯視錢刀日至網罟年滋施<lb/>
之一朝營之百倍未若廻救贖之錢物減貧無之徭賦<lb/>
活國愛人其福勝彼<lb/>
　　　宰相以囊貯錢施匄者<lb/>
乾符四年時宰相有好施者常使人以布囊貯錢自隨<lb/>
行施匄者毎出襤䄛盈路有朝士以書規之曰今百姓<lb/>
疲弊冦盗充斥相公宜舉賢任能紀綱庻務捐不急之<lb/>
<pb n="KR2h0002_WYG_001-86a"/>
費杜私謁之門使萬物各得其所則家給人足自無貧<lb/>
者何必如此行小惠乎宰相大怒<lb/>
　　虛名門<lb/>
　　　唐房琯真王衍之比<lb/>
至徳元載房琯喜賔客好談論多引拔知名之士而輕<lb/>
鄙庸俗人多怨之北海太守賀蘭進明詣行在肅宗命<lb/>
琯以為御史大夫充嶺南節度使琯以為攝御史大夫<lb/>
進明入謝肅宗怪之進明因言與琯有隙且曰晉用王<lb/>
<pb n="KR2h0002_WYG_001-86b"/>
衍為三公祖尚浮虚致中原板蕩今房琯專為迂濶大<lb/>
言以立虚名所引用皆浮華之黨真王衍之比也陛下<lb/>
用為宰相恐非社稷之福肅宗由是疎之琯上疏請自<lb/>
將兵復兩京肅宗許之琯悉以戎務委李揖劉秩二人<lb/>
皆書生不閑軍旅琯謂人曰賊曵落河雖多安能敵我<lb/>
劉秩琯軍遇賊將安守忠於咸陽之陳濤斜琯效古法<lb/>
用車戰以牛車二千乗馬步夾之賊順風鼓譟牛皆震<lb/>
駭賊縱火焚之人畜大亂官軍死傷者四萬餘人存者<lb/>
<pb n="KR2h0002_WYG_001-87a"/>
數千而已肅宗聞琯敗大怒李泌為之營救肅宗乃宥<lb/>
之待琯如初<lb/>
　　　房琯不以職事為意<lb/>
二載房琯性髙簡時國家多難而琯多稱病不朝謁不<lb/>
以職事為意日與庻子劉秩諫議大夫李揖髙談釋老<lb/>
或聴門客董庭蘭鼓琴庭蘭以是大招權利御史奏庭<lb/>
蘭贓賄罷琯為太子少師<lb/>
　　儉約門<lb/>
<pb n="KR2h0002_WYG_001-87b"/>
　　　漢文帝専務以徳化民<lb/>
後七年六月己亥帝崩帝即位二十三年宫室苑囿車<lb/>
騎服御無所增益有不便輒弛以利民嘗欲作露臺召<lb/>
匠計之直百金帝曰百金中人十家之産也吾奉先帝<lb/>
宫室常恐羞之何以臺為身衣弋綈所幸慎夫人衣不<lb/>
曵地帷帳無文繡以示敦朴為天下先治覇陵皆瓦器<lb/>
不得以金銀銅錫為飾因其山不起墳吳王詐病不朝<lb/>
賜以几杖羣臣袁盎等諫説雖切常假借用焉張武等<lb/>
<pb n="KR2h0002_WYG_001-88a"/>
受賂金錢覺更加賞賜以媿其心專務以徳化民是以<lb/>
海内安寧家給人足後世觧能及之<lb/>
　　　宋武帝清簡寡欲<lb/>
永初三年五月帝殂帝清簡寡欲嚴整有法度被服居<lb/>
處儉於布素遊晏甚稀嬪御至少嘗得後秦髙祖從女<lb/>
有盛寵頗以廢事謝晦微諫即時遣出財帛皆在外府<lb/>
内無私藏嶺南嘗獻入筒細布一端八丈帝惡其精麗<lb/>
勞人即付有司彈太守以布還之并制嶺南禁作此布<lb/>
<pb n="KR2h0002_WYG_001-88b"/>
公主出適遣送不過二十萬無錦繡之物内外奉禁莫<lb/>
敢為侈靡<lb/>
　　　亷若道生<lb/>
宋文帝元嘉八年北魏主以左光禄大夫崔浩為司徒<lb/>
征西大將軍長孫道生為司空道生性清儉一熊皮鄣<lb/>
泥數十年不易魏主使歌工厯頌羣臣曰智如崔浩亷<lb/>
若道生<lb/>
　　　齊髙帝擊碎玉導<lb/>
<pb n="KR2h0002_WYG_001-89a"/>
建元四年三月帝殂帝沈深有大量博學能文性清儉<lb/>
主衣中有玊導上敕中書曰留此正是興長病源即命<lb/>
擊碎仍按檢有何異物皆隨此例毎曰使我治天下十<lb/>
年當使黄金與土同價<lb/>
　　　明帝志慕節儉<lb/>
建武三年詔乗輿有金銀飾校者皆剔除之明帝志慕<lb/>
節儉太官嘗進裹蒸明帝曰我食此不盡可四破之餘<lb/>
充晚食又嘗用皁莢以餘濼授左右曰此可更用太官<lb/>
<pb n="KR2h0002_WYG_001-89b"/>
元日上壽有銀酒鎗明帝欲壊之王晏等咸稱盛徳衛<lb/>
尉蕭頴胄曰朝廷盛禮若莫三元此一器既是舊物不<lb/>
足為侈明帝不悦後預曲宴銀器滿席頴胄曰陛下前<lb/>
欲壊酒鎗恐宜移在此器明帝甚慙<lb/>
　　　唐太宗不敢縱欲<lb/>
武徳九年太宗嘗謂侍臣曰君依於國國依於民刻民<lb/>
以奉君猶割肉以充腹腹飽而身斃君富而國亡故人<lb/>
君之患不自外來常由身出夫欲盛則費廣費廣則賦<lb/>
<pb n="KR2h0002_WYG_001-90a"/>
重賦重則民愁民愁則國危國危則君喪矣朕常以此<lb/>
思之故不敢縱欲也<lb/>
　　　太宗鑒秦而不營殿<lb/>
貞觀元年太宗謂公卿曰昔禹鑿山治水而民無謗讟<lb/>
者與人同利故也秦始皇營宫室而民怨叛者病人以<lb/>
利已故也夫靡麗珍竒固人之所欲若縱之不已則危<lb/>
亡立至朕欲營一殿材用已具鑒秦而止王公以下宜<lb/>
體朕此意由是二十年間風俗素朴衣無錦繡公私富<lb/>
<pb n="KR2h0002_WYG_001-90b"/>
給<lb/>
　　　明皇焚珠玉錦繡於殿前<lb/>
開元二年明皇以風俗奢靡制乗輿服御金銀器玩宜<lb/>
令有司銷毁以供軍國之用其珠玉錦繡焚於殿前后<lb/>
妃以下皆毋得服珠玉錦繡勅百官所服帶及酒器馬<lb/>
銜鐙三品以上聴飾以玉四品以金五品以銀自餘皆<lb/>
禁之婦人服飾従其夫子其舊成錦繡聴染為皂自今<lb/>
天下更毋得采珠玉織錦繡等物違者杖一百工人減<lb/>
<pb n="KR2h0002_WYG_001-91a"/>
一等罷兩京織錦坊臣光曰明皇之始欲為治能自刻<lb/>
厲節儉如此晚節猶以奢敗甚哉奢靡之易以溺人也<lb/>
詩云靡不有初鮮克有終可不慎哉<lb/>
　　　憲宗戒鄭敬等<lb/>
元和四年南方旱飢命左司郎中鄭敬等為江淮二浙<lb/>
荆湖襄鄂等道宣慰使賑䘏之將行憲宗戒之曰朕宫<lb/>
中用帛一匹皆籍其數惟賙救百姓則不計費卿輩宜<lb/>
識此意勿效潘孟陽飲酒遊山而已<lb/>
<pb n="KR2h0002_WYG_001-91b"/>
　　　文宗儉素<lb/>
太和三年文宗性儉素命中尉以下毋得衣紗縠綾羅<lb/>
聴朝之暇惟以書史自娱聲樂遊畋未嘗留意駙馬韋<lb/>
處仁嘗著夾羅巾文宗謂曰朕慕卿門地清素故有選<lb/>
尚如此巾服聴其它貴戚為之卿不須爾<lb/>
　　　舉袖示栁公權等<lb/>
開成二年文宗對中書舍人翰林學士兼侍書栁公權<lb/>
等於便殿文宗舉衫袖示之曰此衣已三澣矣衆皆美<lb/>
<pb n="KR2h0002_WYG_001-92a"/>
文宗之儉徳公權獨無言文宗問其故對曰陛下貴為<lb/>
天子富有四海當進賢退不肖納諫諍明賞罰乃可以<lb/>
致雍熈服澣濯之衣乃末節耳文宗曰朕知舍人不應<lb/>
復為諫議以卿有諍臣風采須屈卿為之以公權為諫<lb/>
議大夫<lb/>
　　　後唐明宗減宫人宦官等<lb/>
天成元年大赦改元量留後宫百人宦官三十人敎坊<lb/>
百人鷹坊二十人御厨五十人自餘任從所適諸司使<lb/>
<pb n="KR2h0002_WYG_001-92b"/>
務有名無實者皆廢之分遣諸軍就食近畿以省饋運<lb/>
除夏秋税省耗節度防禦等使正至端午降誕四節聴<lb/>
貢奉毋得歛百姓刺史以下不得貢奉<lb/>
　　　後周太祖詔罷貢獻<lb/>
廣順元年太祖謂王峻曰朕起於寒微備嘗艱苦遭時<lb/>
喪亂一旦為帝王豈敢厚自奉養以病下民乎命峻疏<lb/>
四方貢獻珍美食物下詔悉罷之其詔畧曰所奉止於<lb/>
朕躬所損被於甿庻又曰積於有司之中甚為無用之<lb/>
<pb n="KR2h0002_WYG_001-93a"/>
物<lb/>
　　　出宫中寳玉器碎之<lb/>
太祖悉出漢宫中寳玊器數十碎之於庭曰凡為帝王<lb/>
安用此物聞漢隱帝日與嬖寵於禁中嬉戯珍玩不離<lb/>
側茲事不逺宜以為鑑仍戒左右自今珍華悦目之物<lb/>
毋得入宫<lb/>
　　　周行逢太儉<lb/>
周顯徳元年是嵗湖南大飢民食草木實武清節度使<lb/>
<pb n="KR2h0002_WYG_001-93b"/>
知潭州事周行逢開倉以賑之全活甚衆行逢起於微<lb/>
賤知民間疾苦勵精為治嚴而無私辟署僚屬皆取亷<lb/>
介之士約束簡要吏民便之其自奉甚薄或譏其太儉<lb/>
行逄曰馬氏父子窮奢極靡不䘏百姓今子孫乞食於<lb/>
人又足效乎<lb/>
　　奢侈門<lb/>
　　　晉羊琇等競以奢侈相尚<lb/>
太康三年羊琇景獻皇后之從父弟也後將軍王愷文<lb/>
<pb n="KR2h0002_WYG_001-94a"/>
明皇后之弟也散騎常侍侍中石崇苞之子也三人皆<lb/>
富於財競以奢侈相髙愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>澳釡崇以蠟代薪愷作<lb/>
紫絲步障四十里崇作錦步障五十里崇塗屋以椒愷<lb/>
用赤石脂武帝毎助愷嘗以珊瑚樹賜之髙二尺許愷<lb/>
以示崇崇便以鐵如意碎之愷怒以為疾已之寳崇曰<lb/>
不足多恨今還卿乃命左右悉取其家珊瑚樹髙三四<lb/>
尺者六七株如愷比者甚衆愷怳然自失車騎司馬傅<lb/>
咸上書曰先王之治天下食肉衣帛皆有其制竊謂奢<lb/>
<pb n="KR2h0002_WYG_001-94b"/>
侈之費甚於天災古者人稠地狹而有儲蓄由於節也<lb/>
今者土廣人稀而患不足由於奢也欲人崇儉當詰其<lb/>
奢奢不見詰轉相髙尚無有窮極矣<lb/>
　　　燕乙璋奢縱居清顯<lb/>
升平元年燕主儁徵幽州刺史乙逸為左光禄大夫逸<lb/>
夫婦共載鹿車子璋從數十騎服飾甚麗奉迎於道逸<lb/>
大怒閉車不與言到城深責之璋猶不悛逸常憂其敗<lb/>
而璋更被擢任厯中書令御史中丞逸乃歎曰吾少自<lb/>
<pb n="KR2h0002_WYG_001-95a"/>
修立克已守道僅能免罪璋不治節檢専為奢縱而更<lb/>
居清顯此豈唯璋之忝幸實時世之陵夷也<lb/>
　　　宋武帝大修宫室<lb/>
大明七年武帝奢欲無度自晉氏渡江以來宫室草創<lb/>
朝宴所臨東西二堂而已晉孝武末始作清暑殿宋興<lb/>
無所増改武帝始大修宫室土木被錦繡嬖妾幸臣賞<lb/>
賜傾府藏壊髙祖所居隂室於其處起玉燭殿與羣臣<lb/>
觀之牀頭有土障壁上挂葛燈籠麻蠅拂侍中袁顗因<lb/>
<pb n="KR2h0002_WYG_001-95b"/>
盛稱髙祖儉素之徳武帝不荅獨曰田舍公得此已為<lb/>
過矣<lb/>
　　　明帝器用必為正御副御<lb/>
泰始七年時淮泗用兵府藏空竭内外百官竝斷俸禄<lb/>
而明帝奢費過度毎所造器用必為正御副御次副各<lb/>
三十枚嬖倖用事貨賂公行<lb/>
　　　梁諸王競以豪侈相誇<lb/>
天監十八年時宗室外戚權幸之臣競為豪侈髙陽王<lb/>
<pb n="KR2h0002_WYG_001-96a"/>
雍富貴冠一國宫室園囿侔於禁苑僮僕六千妓女五<lb/>
百出則儀衛塞道路歸則歌吹連日夜一食直錢數萬<lb/>
李崇富埓於雍而性儉嗇嘗謂人曰髙陽一食敵我千<lb/>
日河間王琛毎欲與雍爭富駿馬十餘匹皆以銀為槽<lb/>
窻戸之上玉鳯銜鈴金龍吐斾嘗㑹諸王宴飲酒器有<lb/>
水精鋒馬腦椀赤玊巵制作精巧皆中國所無又陳女<lb/>
樂名馬及諸竒寳復引諸王厯觀府庫金錢繒布不可<lb/>
勝計顧謂章武王融曰不恨我不見石崇恨石崇不見<lb/>
<pb n="KR2h0002_WYG_001-96b"/>
我融素以富自負歸而惋歎卧疾三日京兆王繼聞而<lb/>
省之謂曰卿之貨財計不減於彼何為媿羨乃爾融曰<lb/>
始謂富於我者獨髙陽耳不意復有河間繼曰卿似袁<lb/>
術在淮南不知世間復有劉備耳融乃笑而起<lb/>
　　　唐貴戚以進食相尚<lb/>
天寳九載時諸貴戚競以進食相尚明皇命宦官姚思<lb/>
藝為檢校進食使水陸珍羞數千盤一盤費中人十家<lb/>
之産中書舍人竇華嘗退朝值公主進食列於中衢𫝊<lb/>
<pb n="KR2h0002_WYG_001-97a"/>
呼按轡出其間宫苑小兒數百奮梃於前華僅以身免<lb/>
　　　楊家合隊燦若雲錦<lb/>
十二載明皇幸華清宫楊國忠與虢國夫人居第相隣<lb/>
晝夜徃來無復期度或並轡走馬入朝不施鄣幕道路<lb/>
為之掩目三夫人將從車駕幸華清宫㑹於國忠第車<lb/>
馬僕從充溢數里錦繡珠玉鮮華奪目國忠謂客曰吾<lb/>
本寒家一旦縁椒房至此未知税駕之所然念終不能<lb/>
致令名不若且極樂耳楊氏五家隊各為一色衣以相<lb/>
<pb n="KR2h0002_WYG_001-97b"/>
别五家合隊粲若雲錦國忠仍以劍南旌節引於其前<lb/>
　　　明皇窮聲技之巧<lb/>
至徳元載初明皇毎酺宴先設太常雅樂坐部立部繼<lb/>
以鼓吹胡樂教坊府縣散樂雜戲又以山車陸船載樂<lb/>
往來又出宫人舞霓裳羽衣又教舞馬百匹銜盃上壽<lb/>
又敎犀象入塲或拜或舞安禄山見而悦之既克長安<lb/>
命搜捕樂工運載樂器舞衣驅舞馬犀象皆詣洛陽臣<lb/>
光曰聖人以道徳為麗仁義為樂故雖茅茨土階惡衣<lb/>
<pb n="KR2h0002_WYG_001-98a"/>
菲食不恥其陋惟恐奉養之過以勞民費財明皇恃其<lb/>
承平不思後患殫耳目之玩窮聲技之巧自謂帝王富<lb/>
貴皆不我如欲使前莫能及後無以踰非徒娱已亦以<lb/>
誇人豈知大盜在旁已有窺窬之心卒致鑾輿播越生<lb/>
民塗炭乃知人君崇華靡以示人適足為大盜之招也<lb/>
　　　代宗毁元載等第舍<lb/>
大厯十四年毁元載馬璘劉忠翼之第初天寳中貴戚<lb/>
第舍雖極奢麗而垣屋髙下猶存制度然李靖家廟已<lb/>
<pb n="KR2h0002_WYG_001-98b"/>
為楊氏馬廐矣及安史亂後法度墮弛大臣將帥宦官<lb/>
競治第舍各窮其力而後止時人謂之木妖代宗素疾<lb/>
之故毁其尤者仍命馬氏獻其園隸宫司謂之奉成園<lb/>
　　　李漢諫受沈香亭子材<lb/>
長慶四年波斯李蘇沙獻沈香亭子材左拾遺李漢上<lb/>
言此何異瑶臺瓊室敬宗雖怒亦優容之<lb/>
　　　懿宗行幸所費不可勝紀<lb/>
咸通七年懿宗好音樂宴遊殿前供奉樂工常近五百<lb/>
<pb n="KR2h0002_WYG_001-99a"/>
人毎月宴設不減十餘水陸皆備聴樂觀優不知厭倦<lb/>
賜與動及千緡曲江昆明霸滻南宫北苑昭應咸陽所<lb/>
欲遊幸即行不待供置有司常具音樂飲食帷帟諸王<lb/>
立馬以備陪從毎行幸内外諸司扈從十餘萬人所費<lb/>
不可勝紀<lb/>
　　　後晉桑維翰諫齊王賞賜無度<lb/>
開運二年齊王自陽城之捷謂天下無虞驕侈益甚四<lb/>
方貢獻珍竒皆歸内府多造器玩廣宫室崇飾後庭近<lb/>
<pb n="KR2h0002_WYG_001-99b"/>
朝莫之及作織錦樓以織地衣用織工數百期年乃成<lb/>
又賞賜優伶無度桑維翰諫曰曏者陛下親禦胡冦戰<lb/>
士重傷者賞不過帛數端今優人一談一笑稱㫖往往<lb/>
賜束帛萬錢錦袍銀帶彼戰士見之能不觖望曰我曹<lb/>
冒白刅絶筋折骨曾不如一談一笑之功乎如此則士<lb/>
卒解體陛下誰與衛社稷乎齊王不聴<lb/>
　　翫好門<lb/>
　　　魏明帝以馬易吳珠璣等物<lb/>
<pb n="KR2h0002_WYG_001-100a"/>
青龍三年明帝使人以馬易珠璣翡翠玳瑁於吳吳主<lb/>
曰此皆孤所不用而可以得馬孤何愛焉皆以與之<lb/>
　　　唐明皇捕禽鳥以供園池之翫<lb/>
開元四年明皇嘗遣宦官詣江南取鵁鶄鸂鶒等欲置<lb/>
苑中使者所至煩擾道過汴州倪若水上言今農桑方<lb/>
急而羅捕禽鳥以供園池之翫逺自江嶺水陸𫝊送食<lb/>
以粱肉道路觀者豈不以陛下為賤人而貴鳥乎陛下<lb/>
方當以鳯凰為凡鳥麒麟為凡獸况鵁鶄鸂鶒曷足貴<lb/>
<pb n="KR2h0002_WYG_001-100b"/>
也明皇手勅謝若水賜帛四十段縱散其鳥<lb/>
　　　楊範臣諫明皇求海南竒寳<lb/>
有胡人上言海南多珠翠竒寳可徃營致因言市舶之<lb/>
利又欲往師子國求靈藥及善醫之嫗寘之宫掖明皇<lb/>
命監察御史楊範臣與胡人偕往求之範臣從容奏曰<lb/>
陛下前年焚珠玉錦繡示不復用今所求者何以異於<lb/>
所焚者乎彼市舶與商賈爭利殆非王者之體胡藥之<lb/>
性中國名不能知况於胡嫗豈宜寘之宫掖夫御史天<lb/>
<pb n="KR2h0002_WYG_001-101a"/>
子耳目之官必有軍國大事臣雖觸冒炎瘴死不敢辭<lb/>
此特胡人眩惑求媚無益聖徳竊恐非陛下之意願熟<lb/>
思之明皇遽自引咎慰諭而罷之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0002_WYG_001-101b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑總𩔖卷一下<lb/>
</p>
<p>
</p>
  </div>
</body>
</text>
</TEI>
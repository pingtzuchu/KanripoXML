<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑總𩔖卷十六上</head>
    <p>
<pb n="KR2h0002_WYG_016-1a"/>
欽定四庫全書<lb/>
　通鑑總𩔖卷十六上　　　　宋　沈樞　撰<lb/>
　　明哲門<lb/>
　　　漢髙祖不宿柏人<lb/>
八年髙祖東擊韓王信餘寇於東垣過柏人貫髙等壁<lb/>
人於厠中欲以要髙祖髙祖欲宿心動問曰縣名為何<lb/>
曰柏人髙祖曰柏人者迫於人也遂不宿而去<lb/>
　　　穆生以醴酒不設去楚<lb/>
<pb n="KR2h0002_WYG_016-1b"/>
景帝三年初楚元王好書與魯申公穆生白生俱受詩<lb/>
於浮丘伯及王楚以三人為中大夫穆生不嗜酒元王<lb/>
每置酒常為穆生設醴及子夷王孫王戊即位常設後<lb/>
乃忘設焉穆生退曰可以逝矣醴酒不設王之意怠不<lb/>
去楚人將鉗我於市遂稱疾卧申公白生彊起之曰獨<lb/>
不念先王之徳與今王一旦失小禮何足至此穆生曰<lb/>
易稱知幾其神乎幾者動之微吉凶之先見者也君子<lb/>
見幾而作不俟終日先王之所以禮吾三人者為道存<lb/>
<pb n="KR2h0002_WYG_016-2a"/>
也今而忽之是忘道也忘道之人胡可與乆處豈為區<lb/>
區之禮哉遂謝病去申公白生獨留王戊稍淫暴太傅<lb/>
韋孟作詩諷諫不聽亦去居於鄒戊因坐削地事遂與<lb/>
吳通謀申公白生諫戊戊胥靡之衣之赭衣使雅舂於<lb/>
市<lb/>
　　　北海敬王智慮畏慎<lb/>
永平十七年北海敬王睦薨睦少好學光武及眀帝皆<lb/>
愛之嘗遣中大夫詣京師朝賀召而謂之曰朝廷設問<lb/>
<pb n="KR2h0002_WYG_016-2b"/>
寡人大夫将何辭以對使者曰大王忠孝慈仁敬賢樂<lb/>
士臣敢不以實對睦曰吁子危我哉此乃孤㓜時進趣<lb/>
之行也大夫其對以孤襲爵以來志意衰惰聲色是娱<lb/>
犬馬是好乃為相愛耳其智慮畏慎如此<lb/>
　　　鍾皓以保身全家為貴<lb/>
建和三年鍾皓素與荀淑齊名李膺常歎曰荀君清識<lb/>
難尚鍾君至徳可師皓兄子瑾母膺之姑也瑾好學慕<lb/>
古有退讓風與膺同年俱有聲名膺祖太尉修常言瑾<lb/>
<pb n="KR2h0002_WYG_016-3a"/>
似我家性邦有道不廢邦無道免於刑戮復以膺妹妻<lb/>
之膺謂瑾曰孟子以為人無是非之心非人也弟於是<lb/>
何太無皁白邪瑾嘗以膺言白皓皓曰元禮祖父在位<lb/>
諸宗並盛故得然乎昔國武子好招人過以致怨惡今<lb/>
豈其時邪必欲保身全家爾道為貴<lb/>
　　　晉張翰等各隱去以避禍<lb/>
太和元年齊武閔王冏既得志頗驕奢擅權大起府第<lb/>
壞公私廬舍以百數制與西宫等中外失望冏謂曹攄<lb/>
<pb n="KR2h0002_WYG_016-3b"/>
曰或勸孤委權還國何如攄曰物禁太盛大王誠能居<lb/>
髙慮危褰裳去之斯善之善者也冏不聴張翰顧榮皆<lb/>
慮及禍翰因秋風起思菰菜<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>羹鱸魚鱠歎曰人生貴<lb/>
適志耳富貴何為即引去榮故酣飲不省府事長史葛<lb/>
旟以其廢職白冏冏徙榮為中書侍郎潁川處士庾衮<lb/>
聞冏期年不朝歎曰晉室卑矣禍亂将興帥妻子逃於<lb/>
林慮山中<lb/>
　　　東晉王導善處興廢<lb/>
<pb n="KR2h0002_WYG_016-4a"/>
太興三年王敦殺武陵内史向碩元帝之始鎮江東也<lb/>
敦與從弟導同心翼戴元帝亦推心任之敦總征討導<lb/>
專機政羣從子弟布列顯要時人為之語曰王與馬共<lb/>
天下後敦自恃有功且宗族彊盛稍益驕恣元帝畏而<lb/>
惡之乃引劉隗刁協等以為腹心稍抑損王氏之權導<lb/>
亦漸見踈外中書郎孔愉陳導忠賢有佐命之勛宜加<lb/>
委任元帝出愉為司徒左長史導能任真推分澹如也<lb/>
有識皆稱其善處興廢而敦益懐不平遂構嫌隙<lb/>
<pb n="KR2h0002_WYG_016-4b"/>
　　　王允之聞王敦逆謀<lb/>
太寧元年王敦從子允之方總角敦愛其聦警常以自<lb/>
隨敦嘗夜飲允之辭醉先卧敦與錢鳯謀為逆允之悉<lb/>
聞其言即於卧處大吐衣面並汚鳯出敦果照視見允<lb/>
之卧於吐中不復疑之㑹其父舒拜廷尉允之求歸省<lb/>
父悉以敦鳯之謀白舒舒與王導俱啓眀帝隂為之備<lb/>
　　　宋太宰義恭得免於禍<lb/>
大明五年正月戊午朔朝賀雪落太宰義恭衣有六出<lb/>
<pb n="KR2h0002_WYG_016-5a"/>
義恭奏以為瑞武帝恱義恭以武帝猜暴懼不自容每<lb/>
卑辭遜色曲意祗奉由是終武帝之世得免於禍<lb/>
　　　唐楊元琰先請為僧得免罪<lb/>
神龍元年楊元琰為衞尉卿先是元琰知武三思浸用<lb/>
事請棄官為僧中宗不許敬暉聞之笑曰使我早知勸<lb/>
上許之髠去胡頭豈不妙哉元琰多鬚𩔖胡故暉戲之<lb/>
元琰曰功成名遂不退将危此乃由衷之請非徒然也<lb/>
暉知其意瞿然不恱及暉等得罪元琰獨免<lb/>
<pb n="KR2h0002_WYG_016-5b"/>
　　　司空圖陽為失儀以避世<lb/>
天祐二年初禮部員外郎知制誥司空圖棄官居虞鄉<lb/>
王官谷昭宗屢徵之不起柳璨以詔書徴之圖懼詣洛<lb/>
陽入見陽為衰野墜笏失儀璨乃復下詔畧曰既養髙<lb/>
以傲代𩔖移山以釣名又曰匪夷匪恵難居公正之朝<lb/>
可放還山<lb/>
　　　後唐李愚以位髙責重為憂<lb/>
長興四年閔帝始御中興殿閔帝自終易月之制即召<lb/>
<pb n="KR2h0002_WYG_016-6a"/>
學士讀貞觀政要太宗實録有致治之志然不知其要<lb/>
寛柔少斷李愚私謂同列曰吾君延訪鮮及吾輩位髙<lb/>
責重事亦堪憂衆惕息不敢應<lb/>
　　　南唐李建勲戒勿封土立碑<lb/>
後周廣順二年唐司徒致仕李建勲卒且死戒家人曰<lb/>
時事如此吾得良死幸矣勿封土立碑聽人耕種於其<lb/>
上免為它日開發之標及江南之亡也諸貴人髙大之<lb/>
冢無不發者惟建勲冢莫知其處<lb/>
<pb n="KR2h0002_WYG_016-6b"/>
　　醇謹門<lb/>
　　　漢衞綰以醇謹為景帝寵任<lb/>
前三年河間王太傅衛綰擊吳楚有功拜為中尉綰以<lb/>
中郎將事文帝醇謹無它景帝為太子時召文帝左右<lb/>
飲而綰稱病不行文帝且崩屬景帝曰綰長者善遇之<lb/>
故景帝亦寵任焉<lb/>
　　　萬石君家以孝謹聞乎郡國<lb/>
建元二年初景帝以太子太傅石奮及四子皆二千石<lb/>
<pb n="KR2h0002_WYG_016-7a"/>
乃集其門號奮為萬石君萬石君無文學而恭謹無與<lb/>
比子孫為小吏來歸謁萬石君必朝服見之不名子孫<lb/>
有過失不責讓為便坐對案不食然後諸子相責因長<lb/>
老肉袒謝罪改之乃許子孫勝冠者在側雖燕居必冠其<lb/>
執䘮哀戚甚悼子孫遵教皆以孝謹聞乎郡國及趙綰<lb/>
王臧以文學獲罪竇太后以為儒者文多質少今萬石<lb/>
君家不言而躬行乃以其長子建為郎中令少子慶為<lb/>
内史建在上側事有可言屏人恣言極切至廷見如不<lb/>
<pb n="KR2h0002_WYG_016-7b"/>
能言者武帝以是親之慶嘗為太僕御出上問車中幾<lb/>
馬慶以策數馬畢舉手曰六馬慶於諸子中最為簡易<lb/>
矣<lb/>
　　　魏魏舒遲鈍質朴<lb/>
景元四年司馬昭辟魏舒為相國𠫭軍初舒少時遲鈍<lb/>
質朴不為鄉親所重從叔父吏部郎衡有名當世亦不<lb/>
知之年四十餘郡舉上計掾察孝亷宗黨以舒無學業<lb/>
勸令不就可以為髙舒曰若試而不中其負在我安可<lb/>
<pb n="KR2h0002_WYG_016-8a"/>
虛竊不就之髙以為己榮乎於是自課百日習一經因<lb/>
而對䇿升第累遷後將軍鍾毓長史毓每與𠫭佐射舒<lb/>
常為畫籌而已後遇朋人不足以舒滿數舒容範閒雅<lb/>
發無不中舉坐愕然莫有敵者毓歎而謝曰吾之不足<lb/>
以盡卿才有如此射矣豈一事哉及為相國㕘軍府朝<lb/>
碎務未嘗見是非至於廢興大事衆人莫能斷者舒徐<lb/>
為籌之多出衆議之表昭深噐重之<lb/>
　　引咎門<lb/>
<pb n="KR2h0002_WYG_016-8b"/>
　　　東晉庾亮以蘇峻凶逆由已發<lb/>
咸和四年成帝之出石頭也庾亮見成帝稽顙哽咽詔<lb/>
亮與大臣俱升御座明日亮復泥首謝罪乞骸骨欲闔<lb/>
門投竄山海成帝遣尚書侍中手詔慰喻曰此社稷之<lb/>
難非舅之責也亮上疏自陳祖約蘇峻縱肆凶逆罪由<lb/>
臣發寸斬屠戮不足以謝七廟之靈塞四海之責朝廷<lb/>
復何理齒臣於人次臣亦何顔自次於人理願陛下雖<lb/>
垂寛宥全其首領猶宜棄之任其自存自没則天下粗<lb/>
<pb n="KR2h0002_WYG_016-9a"/>
知勸戒之綱矣優詔不許<lb/>
　　　唐張說被彈惶懼待罪<lb/>
開元十四年李林甫共奏彈張說引術士占星徇私僣<lb/>
侈受納賄賂敕源乾曜等同於御史臺鞫之乾曜等鞫<lb/>
彈說事頗有狀明皇使髙力士視說力士還奏說蓬首<lb/>
垢面席藁食以瓦器惶懼待罪上意憐之力士因言說<lb/>
有功於國明皇以為然但罷說中書令餘如故<lb/>
　　　閩黄仁諷以忠信仁義自責<lb/>
<pb n="KR2h0002_WYG_016-9b"/>
後晉開運二年閩張漢貞至福州攻其東關黄仁諷聞<lb/>
其家夷滅開門力戰大破閩兵執漢貞入城斬之卓巖<lb/>
明無它方略但於殿上噀水散豆作諸法事而已又遣<lb/>
使迎其父於莆田尊為太上皇李仁達既立巖明自判<lb/>
六軍諸衛事使黄仁諷屯西門陳繼珣屯北門仁諷從<lb/>
容謂繼珣曰人之所以為人以有忠信仁義也吾頃嘗<lb/>
有功於富沙中間叛之非忠也人以從子託我而與人<lb/>
殺之非信也屬者與建兵戰所殺皆鄉曲故人非仁也<lb/>
<pb n="KR2h0002_WYG_016-10a"/>
棄妻子使人魚肉之非義也此身十沈九浮死有餘愧<lb/>
因拊膺慟哭繼珣曰大丈夫徇功名何顧妻子宜置此<lb/>
事勿以取禍仁逹聞之使人告仁諷繼珣謀反皆殺之<lb/>
由是兵權盡歸仁逹<lb/>
　　訓戒門<lb/>
　　　宋文帝以書誡江夏王<lb/>
元嘉六年以江夏王義恭為都督荆湘等八州諸軍事<lb/>
荆州刺史文帝與義恭書誡之曰天下艱難家國事重<lb/>
<pb n="KR2h0002_WYG_016-10b"/>
雖曰守成實亦未易隆替安危在吾曹耳豈可不感尋<lb/>
王業大懼負荷汝性褊急志之所滯其欲必行意所不<lb/>
存從物回改此最弊事宜念裁抑衞青遇士大夫以禮<lb/>
與小人以恩西門安于矯性齊美關某張飛任偏同弊<lb/>
行已舉事深宜鑒此若事異今日嗣子㓜䝉司徒當周<lb/>
公之事汝不可不盡祗順之理爾時天下安危決汝二<lb/>
人耳汝一月自用錢不可過三十萬若能省此益美西<lb/>
楚府舍略有諳究計當不須改作日求新異凡訊獄多<lb/>
<pb n="KR2h0002_WYG_016-11a"/>
決當時難可逆慮此實為難至訊日虚懐博盡慎無以<lb/>
喜怒加人能擇善者而從之美自歸已不可専意自決<lb/>
以矜獨斷之明也名器深宜慎惜不可妄以假人昵近<lb/>
爵賜尤應裁量吾於左右雖為少恩如聞外論不以為<lb/>
非也以貴凌物物不服以威加人人不厭此易逹事耳<lb/>
聲樂嬉遊不宜令過蒱酒漁獵一切勿為供用奉身宜<lb/>
有節度奇服異器不宜興長又宜數引見佐史相見不<lb/>
數則彼我不親不親無因得盡人情人情不盡復何由<lb/>
<pb n="KR2h0002_WYG_016-11b"/>
知衆事也<lb/>
　　　唐太宗作帝範以賜太子<lb/>
貞觀二十二年太宗作帝範十二篇以賜太子曰君體<lb/>
建親求賢審官納諌去讒戒盈崇儉賞罰務農閱武崇<lb/>
文且曰修身治國備在其中一旦不諱更無所言矣又<lb/>
曰汝當更求古之哲王以為師如吾不足法也夫取法<lb/>
於上僅得其中取法於中不免為下吾居位已來不善<lb/>
多矣錦繡珠玉不絶於前宫室臺榭屢有興作犬馬鷹<lb/>
<pb n="KR2h0002_WYG_016-12a"/>
隼無逺不致行遊四方供頓煩勞此皆吾之深過勿以<lb/>
為是而法之顧我𢎞濟蒼生其益多肇造區夏其功大<lb/>
益多損少故人不怨功大過微故業不墮然比之盡美<lb/>
盡善固多愧矣汝無我之功勤而承我之富貴竭力為<lb/>
善則國家僅安驕惰奢縱則一身不保且成遲敗速者<lb/>
國也失易得難者位也可不惜哉可不慎哉<lb/>
　　警戒門<lb/>
　　　漢馮異以河北之難巾車之恩相戒<lb/>
<pb n="KR2h0002_WYG_016-12b"/>
建武六年馮異自長安入朝光武謂公卿曰是我起兵<lb/>
時主簿也為吾披荆棘定關中既罷賜珍寶錢帛詔曰<lb/>
倉卒蕪蔞亭豆粥虖沱河麥飯厚意乆不報異稽首謝<lb/>
曰臣聞管仲謂桓公曰願君無忘射鉤臣無忘檻車齊國<lb/>
賴之臣今亦願國家無忘河北之難小臣不敢忘巾車<lb/>
之恩留十餘日令與妻子還西<lb/>
　　　宋髙祖藏微時耕具示子孫<lb/>
元嘉四年文帝如丹徒謁京陵初髙祖既貴命藏微時<lb/>
<pb n="KR2h0002_WYG_016-13a"/>
耕具以示子孫文帝至故宫見之有慙色近侍或進曰<lb/>
大舜躬耕歴山伯禹親事水土陛下不覩遺物安知先<lb/>
帝之至徳稼穡之艱難乎<lb/>
　　　髙祖以微時納衣示子孫<lb/>
十七年驍騎將軍徐湛之與彭城王義康尤親厚文帝<lb/>
深銜之義康敗湛之被收罪當死其母㑹稽公主於兄<lb/>
弟為長嫡素為文帝所禮家事大小必咨而後行髙祖<lb/>
微時常自於新洲伐荻有納衣衫襖臧皇后手所作也<lb/>
<pb n="KR2h0002_WYG_016-13b"/>
既貴以付公主曰後世有驕奢不節者可以此衣示之<lb/>
至是公主入宫見文帝號哭不復施臣妾之禮以錦囊<lb/>
盛納衣擲地曰汝家本貧賤此是我母為汝父所作今<lb/>
日得一飽餐遽欲殺我兒邪文帝乃赦之<lb/>
　　　唐魏徴喜太宗居安思危<lb/>
貞觀五年太宗謂侍臣曰治國如治病病雖愈尤宜將<lb/>
䕶倘遽自放縱病復作則不可救矣今中國幸安四夷<lb/>
俱服誠自古所希然朕日慎一日唯懼不終故欲數聞<lb/>
<pb n="KR2h0002_WYG_016-14a"/>
卿輩諫爭也魏徴曰内外治安臣不以為喜惟喜陛下<lb/>
居安思危耳<lb/>
　　　魏徴以十思儆太宗<lb/>
十一年魏徴上疏以為人主善始者多克終者寡豈取<lb/>
之易而守之難乎葢以殷憂則竭誠以盡下安逸則驕<lb/>
恣而輕物盡下則胡越同心輕物則六親離徳雖震之<lb/>
以威怒亦皆貌從而心不服故也人主誠能見可欲則<lb/>
思知足将興繕則思知止處髙危則思謙降臨滿盈則<lb/>
<pb n="KR2h0002_WYG_016-14b"/>
思挹損遇逸樂則思樽節在宴安則思後患防擁蔽則<lb/>
思延納疾讒邪則思正己行爵賞則思因喜而僣施刑<lb/>
罰則思因怒而濫兼是十思而選賢任能固可以無為<lb/>
而治又何必勞神苦體以代百司之任哉<lb/>
　　　劉仁軌陳吕后之事戒天后<lb/>
光宅元年命劉仁軌専知西京留守事天后與劉仁軌<lb/>
書曰昔漢以關中之事委蕭何今託公亦猶是矣仁軌<lb/>
上疏辭以衰老不堪居守因陳吕后禍敗之事以申規<lb/>
<pb n="KR2h0002_WYG_016-15a"/>
戒天后使祕書監武承嗣齎璽書慰諭之曰今以皇帝<lb/>
諒闇不言𦕈身且代親政逺勞勸戒復辭衰疾又云吕<lb/>
氏見嗤於後代禄産貽禍於漢朝引喻良深愧慰交集<lb/>
公忠貞之操終始不渝勁直之風古今罕比初聞此語<lb/>
能不罔然靜而思之是為龜鏡況公先朝舊徳遐邇具<lb/>
瞻願以匡救為懷無以暮年致請<lb/>
　　　後唐馮道以四方無事為戒<lb/>
天成四年明宗與馮道從容語及年榖屢登四方無事<lb/>
<pb n="KR2h0002_WYG_016-15b"/>
道曰臣嘗記昔在先皇幕府奉使中山歴井陘之險臣<lb/>
憂馬蹶執轡甚謹幸而無失逮至平路放轡自逸俄至<lb/>
顛隕凡為天下者亦猶是也明帝深以為然<lb/>
　　戒子孫門<lb/>
　　　漢馬援以書戒兄子嚴敦<lb/>
建武二十五年馬援兄子嚴敦並喜譏議通輕俠援前<lb/>
在交阯還書戒之曰吾欲汝曹聞人過失如聞父母之<lb/>
名耳可得聞口不可得言也好論議人長短妄是非政<lb/>
<pb n="KR2h0002_WYG_016-16a"/>
法此吾所大惡也寧死不願聞子孫有此行也龍伯髙<lb/>
敦厚周慎口無擇言謙約節儉亷公有威吾愛之重之<lb/>
願汝曹效之杜季良豪俠好義憂人之憂樂人之樂父<lb/>
䘮致客數郡畢至吾愛之重之不願汝曹效也效伯髙<lb/>
不得猶為謹敕之士所謂刻鵠不成尚𩔖鶩者也效季<lb/>
良不得䧟為天下輕薄子所謂畫虎不成反𩔖狗者也<lb/>
　　　魏王昶以四者為名戒子孫<lb/>
青龍四年詔公卿舉才徳兼備者各一人司馬懿以兖<lb/>
<pb n="KR2h0002_WYG_016-16b"/>
州刺史太原王昶應選昶為人謹厚名其兄子曰黙曰<lb/>
沈名其子曰渾曰深為書戒之曰吾以四者為名欲使<lb/>
汝曹顧名思義不敢違越也夫物速成則疾亡晩就則<lb/>
善終朝華之草夕而零落松柏之茂隆寒不衰是以君<lb/>
子戒於闕黨也夫能屈以為伸讓以為得弱以為彊鮮<lb/>
不遂矣夫毁譽者愛惡之原而禍福之機也孔子曰吾<lb/>
之於人誰毁誰譽以聖人之徳猶尚如此況庸庸之徒<lb/>
而輕毁譽哉人或毁己當退而求之於身若己有可毁<lb/>
<pb n="KR2h0002_WYG_016-17a"/>
之行則彼言當矣若已無可毁之行則彼言妄矣當則<lb/>
無怨於彼妄則無害於身又何反報焉諺曰救寒莫如<lb/>
重裘止謗莫如自修斯言信矣<lb/>
　　　齊陳顯逹戒其子勿以富貴陵人<lb/>
永明十一年以陳顯逹為江州刺史顯逹自以門寒位<lb/>
重每遷官常有愧懼之色戒其子勿以富貴陵人而諸<lb/>
子多事豪侈顯逹聞之不恱子休尚為郢府主簿過九<lb/>
江顯逹曰麈尾蠅拂是王謝家物汝不須捉此即取於<lb/>
<pb n="KR2h0002_WYG_016-17b"/>
前燒之<lb/>
　　　北周于謹訓諸子務存靜退<lb/>
陳光大二年周燕文公于謹卒謹勲髙位重而事上益<lb/>
恭毎朝參所從不過二三騎朝廷有大事多與謹謀之<lb/>
謹盡忠補益於功臣中特被親信禮遇隆重始終無間<lb/>
教訓諸子務存靜退而子孫蕃衍率皆顯逹<lb/>
　　　唐李勣付李弼察視子孫<lb/>
總章二年英貞武公李勣寢疾髙宗悉召其子弟在外<lb/>
<pb n="KR2h0002_WYG_016-18a"/>
者使歸侍疾一旦忽謂其弟司衛少卿弼曰吾今日小<lb/>
愈可共置酒為樂於是子孫悉集酒闌謂弼曰吾自度<lb/>
必不起故欲與汝曹為别耳汝曹勿悲泣聽我約束我<lb/>
見房杜平生勤苦僅能立門户遭不肖子蕩覆無餘吾<lb/>
有此子孫今悉付汝謹察視之其有志氣不倫交遊非<lb/>
𩔖者皆先撾殺然後以聞自是不復更言<lb/>
　　　柳玭以勤學勵行戒子弟<lb/>
景福二年以柳玭為瀘州刺史柳氏自公綽以來世以<lb/>
<pb n="KR2h0002_WYG_016-18b"/>
孝悌禮法為士大夫所宗玭嘗戒其子弟曰凡門地髙<lb/>
可畏不可恃也立身行己一事有失則得罪重於他人<lb/>
死無以見先人於地下此其所以可畏也門髙則驕心<lb/>
易生族盛則為人所嫉懿行實才人未之信小有玭纇<lb/>
衆皆指之此其所以不可恃也故膏粱子弟學宜加勤<lb/>
行宜加勵僅得比他人耳<lb/>
　　識見門<lb/>
　　　晉何曾知諸孫必及於難<lb/>
<pb n="KR2h0002_WYG_016-19a"/>
永嘉三年初何曾侍武帝宴退謂諸子曰主上開創大<lb/>
業吾每宴見未嘗聞經國逺圖惟說平生常事非貽厥<lb/>
孫謀之道也及身而已後嗣其殆乎汝輩猶可以免指<lb/>
諸孫曰此屬必及於難及綏死兄嵩哭之曰我祖其殆<lb/>
聖乎曾日食萬錢猶云無下箸處子劭日食二萬綏及<lb/>
弟機羡汰侈尤甚與人書疏詞禮簡傲河内王尼見綏<lb/>
書謂人曰伯蔚居亂世而矜豪乃爾其能免乎人曰伯<lb/>
蔚聞卿言必相危害尼曰伯蔚比聞我言自己死矣及<lb/>
<pb n="KR2h0002_WYG_016-19b"/>
永嘉之末何氏無遺種<lb/>
　　　東晉張邵不徃就劉毅<lb/>
義熈五年劉毅為開府儀同三司毅愛才好士當世名<lb/>
流莫不輻湊獨揚州主簿張邵不徃或問之邵曰主公<lb/>
命世人傑何煩多問<lb/>
　　　劉鎮之知毅與藩得志不久<lb/>
八年初劉毅季父鎮之閒居京口不應辟召嘗謂毅及<lb/>
藩曰汝輩才器足以得志但恐不久耳我不就爾求財<lb/>
<pb n="KR2h0002_WYG_016-20a"/>
位亦不同爾受罪累毎見毅藩導從到門輒詬之毅甚<lb/>
敬畏未至宅數百步悉屏儀衛與白衣數人俱進及毅<lb/>
死太尉劉裕奏徴鎮之為散騎常侍光禄大夫固辭不<lb/>
至<lb/>
　　　宋謝瞻乞黜弟晦以保衰門<lb/>
永初二年髙祖之為宋公也謝瞻為宋臺中書侍郎其<lb/>
弟晦為右衛將軍時晦權遇已重自彭城還都迎家賔<lb/>
客輻湊門巷填咽瞻在家驚駭謂晦曰汝名位未多而<lb/>
<pb n="KR2h0002_WYG_016-20b"/>
人歸趣乃爾吾家素以恬退為業不願干豫時事交遊<lb/>
不過親朋而汝遂勢傾朝野此豈門户之福邪乃以籬<lb/>
隔門庭曰吾不忍見此及還彭城言於宋公曰臣本素<lb/>
士父祖位不過二千石弟年始三十志用凡近榮冠臺<lb/>
府位任顯宻福過災生其應無逺特乞降黜以保衰門<lb/>
前後屢陳之晦或以朝廷宻事語瞻瞻故向親舊陳說<lb/>
用為戲笑以絶其言及髙祖即位晦以佐命功位任益<lb/>
重瞻愈憂懼是嵗贍為豫章太守遇病不療臨終遺晦<lb/>
<pb n="KR2h0002_WYG_016-21a"/>
書曰吾得啓體幸全亦何所恨弟思自勉勵為國為家<lb/>
　　　江湛不染二公之難<lb/>
元嘉十七年彭城王義康方用事人爭求親暱唯司徒<lb/>
主簿江湛早能自疎求出為武陵内史檀道濟嘗為其<lb/>
子求婚於湛湛固辭道濟因義康以請之湛拒之愈堅<lb/>
故不染於二公之難文帝聞而嘉之<lb/>
　　　江智淵知竟陵王有異志<lb/>
大明三年竟陵王誕知上意忌之亦潛為之備因魏人<lb/>
<pb n="KR2h0002_WYG_016-21b"/>
入冦修城浚隍聚糧治仗誕記室叅軍江智淵知誕有<lb/>
異志請假先還建康武帝以為中書侍郎智淵少有操<lb/>
行沈懷文毎稱之曰人所應有盡有人所應無盡無者<lb/>
其唯江智淵乎<lb/>
　　　蕭道成不肯淹留以就徵<lb/>
泰始七年徵蕭道成入朝道成所親以朝廷方誅大臣<lb/>
勸勿就徴道成曰諸卿殊不見事主上自以太子稚弱<lb/>
翦除諸弟何預他人今唯應速發淹留顧望必將見疑<lb/>
<pb n="KR2h0002_WYG_016-22a"/>
且骨肉相殘自非靈長之祚禍難將興方與卿等戮力<lb/>
耳既至拜散騎常侍<lb/>
　　　東魏髙歡以治亂絲觀諸子意識<lb/>
梁大同元年東魏以丞相髙歡之子洋封太原公洋内<lb/>
明決而外如不慧兄弟及衆人皆嗤鄙之獨歡異之謂<lb/>
長史薛琡曰此兒識慮過吾幼時歡嘗欲觀諸子意識<lb/>
使各治亂絲洋獨抽刀斬之曰亂者必斬又各配兵四<lb/>
出使都督彭樂帥甲騎偽攻之兄澄等皆怖撓洋獨勒<lb/>
<pb n="KR2h0002_WYG_016-22b"/>
衆與樂相格樂免胄言情猶擒之以獻<lb/>
　　　隋房𤣥齡料隋必亡<lb/>
開皇二十年初文帝之克陳也天下皆以為將太平監<lb/>
察御史房彦謙私謂所親曰主上忌刻而苛酷太子卑<lb/>
弱諸王擅權天下雖安方憂危亂其子𤣥齡亦宻言於<lb/>
彦謙曰主上本無功徳以詐取天下諸子皆驕奢不仁<lb/>
必自相誅夷今雖承平其亡可翹足待<lb/>
　　　度量門<lb/>
<pb n="KR2h0002_WYG_016-23a"/>
　　　吳孫權以陸遜不毁淳于式為長者<lb/>
漢建安二十二年吳定威校尉陸遜言於孫權曰方今<lb/>
克敵寧亂非衆不濟而山冦舊惡依阻深地夫心腹未<lb/>
平難以圖逺可大部伍取其精銳權從之以為帳下右<lb/>
部督會丹陽賊帥費棧作亂扇動山越權命遜討棧破<lb/>
之遂部伍東三部彊者為兵羸者補户得精卒數萬人<lb/>
宿惡除盪所過肅清還屯蕪湖會稽太守淳于式表遜<lb/>
枉取民人愁擾所在遜後詣都言次稱式佳吏權曰式<lb/>
<pb n="KR2h0002_WYG_016-23b"/>
白君而君薦之何也遜對曰式欲意養民是以白遜若<lb/>
遜復毁式以亂聖聴不可長也權曰此誠長者之事顧<lb/>
人不能為耳<lb/>
　　　晉衞玠不見喜慍之色<lb/>
永嘉六年衞玠美風神善清談常以為人有不及可以<lb/>
情恕非意相干可以理遣故終身不見喜慍之色<lb/>
　　　東晉謝安知秦兵已敗無喜色<lb/>
太元八年謝安得驛書知秦兵已敗時方與客圍棊攝<lb/>
<pb n="KR2h0002_WYG_016-24a"/>
書置牀上了無喜色圍棊故如客問之徐答曰小兒輩<lb/>
遂已破賊既罷還内過戸限不覺屐齒之折<lb/>
　　　宋王僧綽沈深有局度<lb/>
元嘉二十八年文帝以王僧綽為侍中僧綽幼有大成<lb/>
之度衆皆以國器許之好學有思理練悉朝典尚帝女<lb/>
東陽獻公主在吏部諳悉人物舉拔咸得其分及為侍<lb/>
中年二十九沈深有局度不以才能髙人文帝頗以後<lb/>
事為念以其年少欲大相付託朝政大小皆與參焉<lb/>
<pb n="KR2h0002_WYG_016-24b"/>
　　　唐行儉儉不罪王休烈等<lb/>
永淳元年禮部尚書裴行儉嘗命左右取犀角麝香而<lb/>
失之又敕賜馬及鞍令史輒馳驟馬倒鞍破二人皆逃<lb/>
去行儉使人召還謂曰爾曹既誤耳何相輕之甚邪待<lb/>
之如故破阿史那都支得馬腦盤廣二尺餘以示將士<lb/>
軍吏王休烈捧盤升階跌而碎之惶恐叩頭流血行儉<lb/>
笑曰爾非故為何至於是不復有追惜之色詔賜都支<lb/>
等資産金器三千餘物雜畜稱是並分給親故及偏禆<lb/>
<pb n="KR2h0002_WYG_016-25a"/>
數日而盡<lb/>
　　　狄仁傑歎為婁師徳所包容<lb/>
聖厯二年納言隴右諸軍大使婁師徳薨師徳右河隴<lb/>
前後四十餘年恭勤不怠民夷安之性沈厚寛恕狄仁<lb/>
傑之入相也師徳實薦之而仁傑不知意頗輕師徳數<lb/>
擠之於外天后覺之嘗謂仁傑曰師徳賢乎對曰為將<lb/>
能謹守邊陲賢則臣不知又曰師徳知人乎對曰臣嘗<lb/>
同僚未聞其知人也天后曰朕之知卿乃師徳所薦也<lb/>
<pb n="KR2h0002_WYG_016-25b"/>
亦可謂知人矣仁傑既出歎曰婁公盛徳我為其所包<lb/>
容久矣吾不得窺其際也是時羅織紛紜師徳久為將<lb/>
相獨能以功名終人是以重之<lb/>
　　　裴度不治失印人服其量<lb/>
寳厯二年以裴度為司空同平章事度在中書左右忽<lb/>
白失印聞者失色度飲酒自如頃之左右白復於故處<lb/>
得印度不應或問其故度曰此必吏人盜之以印書劵<lb/>
耳急之則投諸水火緩之則復還故處人服其識量<lb/>
<pb n="KR2h0002_WYG_016-26a"/>
　　　李石不肯避亂<lb/>
太和九年李訓鄭注既誅召六道巡邊使田全操追忿<lb/>
訓注之謀在道掦言我入城凡儒服者無貴賤當盡殺<lb/>
之全操等乘驛疾馳入金光門京城訛言有冦至士民<lb/>
驚譟縱横走塵埃四起兩省諸司聞之之皆奔散有不<lb/>
及束帶韈而乘馬者鄭覃李石在中書顧吏卒稍稍逃<lb/>
去覃謂石曰耳目頗異宜且出避之石曰宰相位尊望<lb/>
重人心所屬不可輕也今事虚實未可知堅坐鎮之庶<lb/>
<pb n="KR2h0002_WYG_016-26b"/>
㡬可定若宰相亦走則中外亂矣且果有禍亂避亦不<lb/>
免覃然之石坐文文案沛然自若敕使相繼𫝊呼閉皇<lb/>
城諸司門左金吾大將軍陳君賞帥其衆立望仙門下<lb/>
謂敕使曰賊至閉門未晚請徐觀其變不宜示弱至晡<lb/>
後乃定是日市坊惡少年皆衣緋皁執弓刀北望見皇<lb/>
城閉即欲剽掠非石與君賞鎮之城㡬再亂矣<lb/>
　　　吳嚴可未不肯棄衆避軍城之變<lb/>
後梁貞明二年吳宿衞將馬謙李球劫吳王登樓發庫<lb/>
<pb n="KR2h0002_WYG_016-27a"/>
兵討徐知訓知訓將出走嚴可求曰軍城有變公先棄<lb/>
衆自去衆將何依知訓乃止衆猶疑懼可求闔户而寢<lb/>
鼾息聞於外府中稍安謙等陳於天興門外諸道副都<lb/>
統朱瑾自潤州至視之曰不足畏也返顧外衆舉手大<lb/>
呼亂兵皆潰擒球謙斬之<lb/>
　　　後晉桑維翰從容指畫軍事<lb/>
天福二年詔張從賔發河南兵數千人擊范廷光廷光<lb/>
使人誘從賔從賔遂與之同反從賔引兵東扼氾水闗<lb/>
<pb n="KR2h0002_WYG_016-27b"/>
將逼汴州詔奉國都指揮使侯益帥禁兵五千會杜重<lb/>
威討張從賔時羽檄縱横從官在大梁者無不恟懼獨<lb/>
桑維翰從容指畫軍事神色自若接對賔客不改常度<lb/>
衆心差安<lb/>
　　容物門<lb/>
　　　蜀漢蔣琬不罪楊敏等<lb/>
魏景初三年漢蔣琬為大司馬東曹掾犍為楊戲素性<lb/>
簡畧琬與言論時不應答或謂琬曰公與戲語而不應<lb/>
<pb n="KR2h0002_WYG_016-28a"/>
其慢甚矣琬曰人心不同各如其面面從後言古人所<lb/>
誡戲欲贊吾是耶則非其本心欲反吾言則顯吾之非<lb/>
是以黙然是戲之快也又督農楊敏嘗毁琬曰作事憒<lb/>
憒誠不及前人或以白琬主者請推治敏琬曰吾實不<lb/>
如前人無可推也主者乞問其憒憒之狀琬曰茍其不<lb/>
如則事不理事不理則憒憒矣後敏坐事繫獄衆人猶<lb/>
懼其必死琬心無適莫敏得免重罪<lb/>
　　　梁武帝不害齊宗室<lb/>
<pb n="KR2h0002_WYG_016-28b"/>
天監元年齊南康侯子恪及弟祁陽侯子範嘗因事人<lb/>
見武帝從容謂曰天下公器非可力取茍無期運雖項<lb/>
籍之力終亦敗亡宋孝武性猜忌兄弟粗有令名者皆<lb/>
鴆之朝臣以疑似枉死者相繼我初平建康人皆勸我<lb/>
除去卿輩以壹物心我於時依而行之誰謂不可正以<lb/>
江左以來代謝之際必相屠滅感傷和氣所以國祚不<lb/>
長又齊梁雖云革命事異前世我與卿兄弟雖復絶服<lb/>
宗屬未逺齊業之初亦共甘苦情同一家豈可遽如行<lb/>
<pb n="KR2h0002_WYG_016-29a"/>
路之人卿兄弟果有天命非我所殺若無天命何忽行<lb/>
此適足示無度量耳況卿今日猶是宗室我方坦然相<lb/>
期卿無復懷自外之思少待自當知我寸心子恪兄弟<lb/>
凡十六人皆仕梁子恪子範子質子雲子顯子暉並以<lb/>
才能知名歴官清顯各以夀終<lb/>
　　　東魏髙歡不治諸勲貴貪汙<lb/>
大同三年東魏行臺郎中杜弼以文武在位多貪汙言<lb/>
于丞相髙歡請治之歡曰天下貪汙習俗已久今督將<lb/>
<pb n="KR2h0002_WYG_016-29b"/>
家屬多在闗西宇文黑獺常相招誘人情去留未定江<lb/>
東復有一吳翁蕭專専事衣冠禮樂中原士大夫望之<lb/>
以為正朔所在我若急正綱紀不相假借恐督將盡歸<lb/>
黑獺士子悉奔蕭衍人物流散何以為國爾宜少待吾<lb/>
不忘之歡將出兵拒魏杜弼請先除内賊歡問内賊為<lb/>
誰弼曰諸勲貴掠奪百姓者是也歡不應使軍士皆張<lb/>
弓注矢舉刀按矟夾道羅列命弼冒出其間弼戰慓流<lb/>
汗歡乃徐諭之曰矢雖注不射刀雖舉不擊矟雖按不<lb/>
<pb n="KR2h0002_WYG_016-30a"/>
刺爾猶亡魂失膽諸勲人身犯鋒鏑百死一生雖或貪<lb/>
鄙所取者大豈可同之常人也弼乃頓首謝不及<lb/>
　　　隋牛𢎞不問其射牛之過<lb/>
大業六年文安憲侯牛𢎞卒𢎞寛厚恭儉學術精博隋<lb/>
室舊臣始終信任悔吝不及者唯𢎞一人而已弟弼好<lb/>
酒而酗嘗因醉射殺𢎞駕車牛𢎞來還宅其妻迎謂之<lb/>
曰叔射殺牛𢎞無所怪問直答云作脯坐定其妻又曰<lb/>
叔忽射殺牛大是異事𢎞曰已知之矣顔色自若讀書<lb/>
<pb n="KR2h0002_WYG_016-30b"/>
不輟<lb/>
　　　唐徐文逺以李宻能容賢士<lb/>
武徳元年徐文逺復入東都見王世充必先拜或問曰<lb/>
若倨見李宻而敬王公何也文逺曰魏公君子也能容<lb/>
賢士王公小人能殺故人人吾何敢不拜<lb/>
　　　婁師徳犯而不校<lb/>
長夀二年以夏官侍郎婁師徳同平章事師徳寛厚清<lb/>
慎犯而不校與李昭徳俱入朝師徳體肥行緩昭徳屢<lb/>
<pb n="KR2h0002_WYG_016-31a"/>
待之不至怒罵曰田舍夫師徳徐笑曰師徳不為田舍<lb/>
夫誰當為之其弟除代州刺史將行師徳謂曰吾備位<lb/>
宰相汝復為州牧榮寵過盛人所疾也將何以自免弟<lb/>
長跪曰自今雖有人唾某面某拭之而已庶不為兄憂<lb/>
師徳愀然曰此所以為吾憂也人唾汝面怒汝也汝拭<lb/>
之乃逆其意所以重其怒夫唾不拭自乾當笑而受之<lb/>
　　隱忍門<lb/>
　　　東晉謝安為性命忍須須<lb/>
<pb n="KR2h0002_WYG_016-31b"/>
咸安元年郗超以桓溫故朝中皆畏事之謝安嘗與左<lb/>
衞將軍王坦之共詣超日旰未得前坦之欲去安曰獨<lb/>
不能為性命忍須臾邪<lb/>
　　　後晉桑維翰勸髙祖不可輕動<lb/>
天福二年張從賔攻汜水殺巡檢使宋廷浩髙祖戎服<lb/>
嚴輕騎將奔晉陽以避之桑維翰叩頭苦諫曰賊鋒雖<lb/>
盛勢不能久請少待之不可輕動髙祖乃止<lb/>
　　警敏門<lb/>
<pb n="KR2h0002_WYG_016-32a"/>
　　　蜀漢費禕識悟過人<lb/>
魏正始五年漢主以費禕為益州刺史以侍中董允守<lb/>
尚書令為禕之副時戰國多事公務煩猥禕為尚書令<lb/>
識悟過人毎省讀文書舉目暫視已究其意旨其速數<lb/>
倍於人終亦不忘常以朝晡聴事其間接納賔客飲食<lb/>
嬉戲加之博弈毎盡人之歡事亦不廢及董允代禕欲<lb/>
斆禕之所行旬日之中事多愆滯允乃歎曰人才力相<lb/>
逺相此非吾之所及也乃聴事終日而猶有不暇焉<lb/>
<pb n="KR2h0002_WYG_016-32b"/>
　　　東晉劉穆之決事無擁滯<lb/>
義熈十二年劉穆之内總朝政外供軍旅決斷如流事<lb/>
無擁滯賔客輻輳求訴百端内外諮稟盈階滿室目覽<lb/>
辭訟手答牋書耳行聴受口並應酬不相叅涉悉皆贍<lb/>
舉又喜嘉客言談賞笑彌日無倦裁有閒暇手自寫書<lb/>
尋覽校賔性奢豪食必方丈旦輒為十人饌未嘗獨餐<lb/>
嘗白劉裕曰穆之家本貧賤贍生多闕自叨忝以來雖<lb/>
毎存約損而朝夕所須㣲為過豐自此外一毫不以負<lb/>
<pb n="KR2h0002_WYG_016-33a"/>
公<lb/>
　　　梁徐勉應對如流<lb/>
天監六年以徐勉為吏部尚書勉精力過人雖文案填<lb/>
積坐客充滿應對如流手不停筆又該綜百代皆為避<lb/>
諱嘗與門人夜集客虞暠求詹事五官勉正色曰今夕<lb/>
止可談風月不可及公事時人咸服其無私<lb/>
　　　西魏蘇綽臺中皆稱其能<lb/>
梁大同元年魏丞相泰以軍旅未息吏民勞弊命所司<lb/>
<pb n="KR2h0002_WYG_016-33b"/>
斟酌古今可以便時適治者為二十四條新制奏行之<lb/>
泰用武功蘇綽為行臺郎中居嵗餘泰未之知也而臺<lb/>
中皆稱其能有疑事皆就決之泰與僕射周惠達論事<lb/>
惠達不能對請出議之出以告綽綽為之區處惠達入<lb/>
白之泰稱善曰誰與卿為此議者惠達以綽對且稱綽<lb/>
有王佐之才泰乃擢綽為著作郎泰與公卿如昆明池<lb/>
觀魚行至漢故倉池顧問左右莫有知者泰召綽問之<lb/>
具以狀對泰恱因問天地造化之始歴代興亡之迹綽<lb/>
<pb n="KR2h0002_WYG_016-34a"/>
應對如流泰與綽並馬徐行至池竟不設網罟而還遂<lb/>
留綽至夜問以政事卧而聴之綽指陳為治之要泰起<lb/>
整衣危坐不覺膝之前席語遂達曙不厭詰朝謂周惠<lb/>
達曰蘇綽真竒士吾方任之以政即拜大臺行左丞叅<lb/>
典機宻自是寵日隆隆綽始制文按程式朱出墨入及<lb/>
計帳户籍之法後人多遵用之<lb/>
　　　北齊唐邕彊一人當千<lb/>
承聖元年齊主連年出塞中書舍人唐邕練習軍書自<lb/>
<pb n="KR2h0002_WYG_016-34b"/>
督將以降勞効本末及四方軍士強弱多少番代往還<lb/>
器械精粗糧儲虚實靡不諳悉或於帝前簡閱雖數千<lb/>
人不執文簿唱其姓名未嘗謬誤顯祖常曰唐邕彊幹<lb/>
一人當千又曰邕每有軍事手作文書口且處分耳又<lb/>
聴受實異人也寵待賞賜羣臣莫及<lb/>
　　強記門<lb/>
　　　北齊楊愔識魯漫漢<lb/>
梁太平元年齊愔風表表鑒裁為朝野所重少歴屯阨<lb/>
<pb n="KR2h0002_WYG_016-35a"/>
及得志有一餐之惠者必重報之雖先嘗欲殺己者亦<lb/>
不問典選二十餘年以奬拔賢才為己任性復彊記一<lb/>
見皆不忘其姓名選人魯漫漢自言猥賤獨不見識愔<lb/>
曰卿前在元子思坊乘短尾牝驢見我不下以方麴障<lb/>
面我何為不識卿漫漢驚服<lb/>
　　　唐許敬宗對濮陽帝丘之問<lb/>
麟徳二年髙宗至濮陽竇徳𤣥騎從髙宗問濮陽謂之<lb/>
帝丘何也徳𤣥不能對許敬宗自後躍馬而前曰昔顓<lb/>
<pb n="KR2h0002_WYG_016-35b"/>
頊居此謂之帝丘丘髙宗稱善敬宗退而謂人曰大臣<lb/>
不可以無學吾見徳𤣥不能對心實羞之徳𤣥聞之曰<lb/>
人各有能有不能吾不強對以所不知此吾所能也李<lb/>
勣曰敬宗多聞信美矣徳𤣥之言亦善也<lb/>
　　　宣宗聰察強記<lb/>
大中九年宣宗聰察強記宫中厮役給洒掃者皆能識<lb/>
其姓名才性所任呼召使令無差誤者天下奏獄吏卒<lb/>
姓名一覽皆記之度支奏漬汚帛誤書漬為清樞宻承<lb/>
<pb n="KR2h0002_WYG_016-36a"/>
旨孫隱中謂宣宗不之見輒足成之及中書覆入宣宗<lb/>
怒推按擅改章奏者罰謫之<lb/>
　　風姿門<lb/>
　　　南燕慕容超姿幹瓌瑋<lb/>
晉義熈元年初南燕主備徳仕秦為張掖太守其兄納<lb/>
與母公孫氏居于張掖備徳之從秦王堅寇淮南也留<lb/>
金刀與其母别備徳與燕主垂舉兵于山東張掖太守<lb/>
符昌收納及備徳諸子皆誅之公孫氏以老獲免納妻<lb/>
<pb n="KR2h0002_WYG_016-36b"/>
段氏方娠未決獄掾呼延平備徳之故吏也竊以公孫<lb/>
氏及段氏逃於羗中段氏生子超十嵗而公孫氏病臨<lb/>
卒以金刀授超曰汝得東歸當以此刀還汝叔也呼延<lb/>
平又以超母子奔涼及吕隆降秦超隨涼州民徙長安<lb/>
平卒段氏為超娶其女為婦超恐為秦人所錄乃陽狂<lb/>
行乞秦人賤之惟東平公紹見而異之言於秦王興曰<lb/>
慕容超姿幹瓌瑋殆非真狂願微加官爵以縻之興召<lb/>
見與語超故為謬對或問而不答興謂紹曰詔云妍皮<lb/>
<pb n="KR2h0002_WYG_016-37a"/>
不裹癡骨徒妄語耳乃罷遣之備徳聞納有遺腹子在<lb/>
秦遣濟陰人吳辯往視之辯因鄉人宗正謙賣卜在長<lb/>
安以告超超不敢告其母妻潛與謙變姓名逃歸南燕<lb/>
備徳聞超至大喜遣騎三百迎之超至廣固以金刀獻<lb/>
於備徳慟哭悲不自勝封超為北海王拜侍中侍中驃<lb/>
騎大將軍司𨽻校尉開府妙選時賢為之僚佐備徳無<lb/>
子欲以超為嗣超入則侍奉盡歡出則傾身下士由是<lb/>
内外譽望翕然歸之<lb/>
<pb n="KR2h0002_WYG_016-37b"/>
　　　齊王儉以風流宰相謝安自比<lb/>
永明三年王儉領國子祭酒十日一還學監試諸生巾<lb/>
卷在廷劍衞令史儀容甚盛作解㪚髻斜插簪朝野慕<lb/>
之相與倣傚儉常謂人曰江左風流宰相唯有謝安意<lb/>
以自比也武帝深委仗之<lb/>
　　積善門<lb/>
　　　北周寇雋自謂積善所致<lb/>
陳永定三年周驃騎大將軍寇雋少有學行家人嘗賣<lb/>
<pb n="KR2h0002_WYG_016-38a"/>
物多得絹五匹雋於後知之曰得財失行吾所不取訪<lb/>
主還之敦睦宗族與同豐約教訓子孫必先禮義自大<lb/>
統中稱老疾不朝謁世宗虛心欲見之雋不得已入見<lb/>
王引之同席而坐問以魏朝舊事載以御輿令於王前<lb/>
乘之以出顧謂左右曰如此之事唯積善者可以致之<lb/>
　　隂徳門<lb/>
　　　漢王賀自謂活萬餘人<lb/>
天漢二年暴勝之為直指使者所誅殺二千石以下尤<lb/>
<pb n="KR2h0002_WYG_016-38b"/>
多威振州郡至渤海聞郡人雋不疑賢請與相見不疑<lb/>
容貌尊嚴衣冠甚偉勝之躧履起迎登堂坐定不疑據<lb/>
地曰竊伏海瀕聞暴公子舊矣今乃承顔接辭凡為吏<lb/>
太剛則折太柔則廢威行施之以恩然後樹功揚名永<lb/>
終天祿勝之深納其戒及還表奏不疑上召拜不疑為<lb/>
青州刺史濟南王賀亦為繡之御史逐捕魏郡羣盜多<lb/>
所縱捨以奉使不稱免歎曰吾聞活千人子孫有封吾<lb/>
所活者萬餘人後世其興乎<lb/>
<pb n="KR2h0002_WYG_016-39a"/>
　　　夏侯勝謂丙吉有陰徳未死<lb/>
元康三年封丙吉為博陽侯下至郡邸獄復作嘗有阿<lb/>
保之功者皆受官祿田宅財物各以恩深淺報之吉臨<lb/>
當封病宣帝憂其不起將使人就加印紼而封之及其<lb/>
生存也太子太傅夏侯勝曰此未死也臣聞有陰徳者<lb/>
必饗其祿以及子孫今吉未獲報而疾非非其死疾也<lb/>
後病果愈<lb/>
　　　鄧訓活數千人家必䝉福<lb/>
<pb n="KR2h0002_WYG_016-39b"/>
永元十四年初太傅鄧禹嘗謂人也吾將百萬之衆未<lb/>
嘗妄殺一人後世必有興者其子羌羌校尉訓有女曰<lb/>
綏性孝友好書𫝊常晝修婦業暮讀經典家人號曰諸<lb/>
生叔父陔曰嘗聞活千人者子封有封兄訓為謁者使<lb/>
修石臼河嵗活數千人天道可信家必䝉福綏後選入<lb/>
宫為貴人恭肅小心動有法度承事陰后接撫同列常<lb/>
克己以下之雖宫人隷役皆加恩恤和帝深嘉焉及陰<lb/>
后之廢貴人請救不能得和帝詔立貴人鄧氏為皇后<lb/>
<pb n="KR2h0002_WYG_016-40a"/>
后辭讓不得已然後即位郡國貢獻悉令禁絶嵗時但<lb/>
供紙墨而已和帝每欲官爵鄧氏后輒哀請謙讓故兄<lb/>
隲終世世不過虎賁中郎將<lb/>
　　　後周竇儀乞免誅兖州將吏<lb/>
廣順二年初慕容彦超將反募羣盜置帳下至者二千<lb/>
餘人皆山林獷悍竟不為用太祖欲悉誅兖州將吏翰<lb/>
林學士竇儀見馮道范質與之共白太祖曰彼皆脅從<lb/>
耳乃免之<lb/>
<pb n="KR2h0002_WYG_016-40b"/>
　　果報門<lb/>
　　　齊巴陵王謂昔滅劉氏理數固然<lb/>
建武元年宣城王遣典籖柯令孫殺建安王子真子真<lb/>
走入牀下令孫手牽出之叩頭乞為奴不許而死又遣<lb/>
中書舍人茹法亮殺巴陵王子倫子倫性英果時為南<lb/>
蘭陵太守鎮琅邪城有守兵宣城王恐不肯就死以問<lb/>
典籖華伯茂伯茂曰公若以兵取之恐不可即辦若委<lb/>
伯茂一夫力耳乃手自執酖逼之子倫正衣冠出受詔<lb/>
<pb n="KR2h0002_WYG_016-41a"/>
謂法亮曰先朝昔滅劉氏今日之事理數固然君是身<lb/>
家舊人今銜此使當由事不獲已此酒非勸酬之爵因<lb/>
仰之而死時年十六法亮及左右皆流涕<lb/>
　　　唐天后殺周興等以慰人望<lb/>
天授二年或告文昌右丞周興與丘神勣通謀天后命<lb/>
來俊臣鞫之俊臣與興方推事對食謂興曰囚多不承<lb/>
當為何法興曰此甚易耳取大甕以炭四周炙之令囚<lb/>
入中何事不承俊臣乃索大甕火圍如興法因起謂興<lb/>
<pb n="KR2h0002_WYG_016-41b"/>
曰有内狀推兄請兄入此甕興惶恐叩頭服罪法當死<lb/>
天后原之流興嶺南在道為仇家所殺興與索元禮來<lb/>
俊臣競為暴刻興元禮所殺各數千人俊臣所破千餘<lb/>
家元禮殘酷尤甚天后亦殺之以慰人望<lb/>
　　　元載言佛法報應之驗<lb/>
大厯二年始代宗好祠祀未甚重佛元載王縉杜鴻漸<lb/>
為相三人皆好佛縉尤甚不食葷血與鴻漸造寺無窮<lb/>
代宗嘗問以佛言報應果為有無載等奏以國家運祚<lb/>
<pb n="KR2h0002_WYG_016-42a"/>
靈長非宿植福業何以致之福業已定雖時有小災終<lb/>
不能為害所以安史悖逆方熾而皆有子禍僕固懷恩<lb/>
稱兵内侮出門病死回紇吐番大舉深入不戰而退此<lb/>
皆非人力所及豈得言無報應也代宗由是深信之常<lb/>
於禁中飯僧百餘人有寇至則令僧講仁王經以禳之<lb/>
寇去則厚加賞賜<lb/>
　　　路巖死乃楊收賜死之榻<lb/>
乾符元年路巖行至江陵敕削官爵長流儋州巖美姿<lb/>
<pb n="KR2h0002_WYG_016-42b"/>
儀囚于江陵獄再夕鬚髮皆白尋賜自盡籍没其家嚴<lb/>
之為相也宻奏三品以上賜死皆令使者剔取結喉三<lb/>
寸以進驗其必死至是自罹其禍所死之處乃楊收賜<lb/>
死之榻也<lb/>
　　　袁襲毎勸殺所以不夀<lb/>
龍紀元年楊行宻圍宻宣城中食盡人相㗖指揮使周<lb/>
進思據城逐趙鍠行宻獲而釋之以為禆將朱全忠與<lb/>
趙鍠有舊遣使求之行宻謀於袁襲襲曰不若斬首以<lb/>
<pb n="KR2h0002_WYG_016-43a"/>
遣之行宻從之未㡬襲卒行宻哭之曰天不欲成吾大<lb/>
功邪何為折吾股肱也吾所寛而襲毎勸我以殺此其<lb/>
所以不夀與<lb/>
　　　栁璨自謂負國當死<lb/>
天祐二年栁璨奏稱人望歸梁王陛下釋重負今其時<lb/>
也即日遣璨詣大梁達𫝊禪之意朱全忠拒之初璨陷<lb/>
害朝士過多全忠亦惡之璨與蔣𤣥暉張廷範朝夕宴<lb/>
聚深相結為全忠謀禪代事何太后泣遣宫人阿秋阿<lb/>
<pb n="KR2h0002_WYG_016-43b"/>
䖍達意𤣥暉語以他日𫝊禪之後求子母生全王殷趙<lb/>
殷衡譖𤣥暉云與栁璨張廷範於積善宫夜宴對太后<lb/>
焚香為誓期復興唐祚全忠信之收𤣥暉繫南河獄是<lb/>
日斬蔣𤣥暉又斬璨於上東門外車裂廷範于都市璨<lb/>
臨刑呼曰負國賊栁璨死其宜矣<lb/>
　　　閩薛文傑更為檻車先自入<lb/>
後唐清泰元年吳蔣延徽敗閩兵于浦城遂圍建州閩<lb/>
主璘遣驃騎大將軍王延將兵萬人人救建州延宗軍<lb/>
<pb n="KR2h0002_WYG_016-44a"/>
及中途士卒不進曰不得薛文傑不能討賊延宗馳使<lb/>
以聞國人震恐太后及福王繼鵬泣謂璘曰文傑盜弄<lb/>
國權枉害無辜上下怨怒久矣今吳兵深入士卒不進<lb/>
社稷一旦傾覆留文傑何益文傑亦在側互陳利害璘<lb/>
曰吾無如卿何卿自為謀文傑出繼鵬伺之於啓聖門<lb/>
外以笏擊之仆地檻車送軍前市人爭持瓦礫擊之初<lb/>
文傑以古制檻車疎濶更為之形如木匱攢以鐵鋩内<lb/>
向動輒觸之車成文傑首自入焉<lb/>
<pb n="KR2h0002_WYG_016-44b"/>
　　　南唐宋齊丘歎昔日獻謀宜及此<lb/>
後周顯徳六年唐齊丘丘至九華山唐主命鎻其第宂<lb/>
牆給飲食齊丘歎曰吾昔獻謀幽讓皇帝族於泰州宜<lb/>
其及此乃縊而死謚曰醜繆<lb/>
　　禍福門<lb/>
　　　唐王沐求官被誅舒守謙因怒獲免<lb/>
太和九年王涯有再從再弟沐家於江南且貧聞涯為<lb/>
相跨驢詣之欲求一簿尉留長安長嵗餘始得一見涯<lb/>
<pb n="KR2h0002_WYG_016-45a"/>
待之殊落莫久之沐因嬖奴以道所欲涯許以微官自<lb/>
是旦夕造涯之門以俟命及涯家被收沐適在其第與<lb/>
涯俱斬斬舒元輿有族子守謙愿而敏元輿愛之從元<lb/>
輿者十年一旦忽以非罪怒之日加譴責奴婢輩亦薄<lb/>
之守謙不自安求歸江南元輿亦不留守謙悲歎而去<lb/>
夕至昭應聞元輿收族守謙獨免<lb/>
　　賑孤貧門<lb/>
　　　唐李大亮養親戚早孤<lb/>
<pb n="KR2h0002_WYG_016-45b"/>
貞觀十八年武陽懿公李大亮卒於長安遺表請罷髙<lb/>
麗之師家餘米五斛布三十匹親戚早孤為大亮所養<lb/>
喪之如父者十有五人<lb/>
　　　後唐世宗以米貸貧民<lb/>
顯徳六年淮南饑世宗命以米貸之或曰民貧恐不能<lb/>
償世宗曰民吾子也安有子倒懸而父不為之解哉安<lb/>
在責其必償也<lb/>
　通鑑總𩔖卷十六上<lb/>
<pb n="KR2h0002_WYG_016-46a"/>
欽定四庫全書<lb/>
　通鑑總𩔖卷十六　　　　　宋　沈樞　撰<lb/>
　　報德門<lb/>
　　　漢第五倫不忘與千里馬者<lb/>
元和三年司空第五倫以老病乞身賜䇿罷以二千石<lb/>
俸終其身倫奉公盡節言事無所依違性質慤少文采<lb/>
在位以貞白稱或問倫曰公有私乎對曰昔人有與吾<lb/>
千里馬者吾雖不受每三公有所選舉心不能忘而亦<lb/>
<pb n="KR2h0002_WYG_016-46b"/>
終不用也若是者豈可謂無私乎<lb/>
　　　北魏盧度世報鄭羆之徳<lb/>
宋元嘉二十八年初魏中書學生盧度世坐崔浩事亡<lb/>
命匿髙陽鄭羆家吏囚羆子掠治之羆戒其子曰君子<lb/>
殺身成仁雖死不可言其子奉父命吏以火爇其體終<lb/>
不言而死及世祖臨江文帝遣殿上將軍黄延年使於<lb/>
魏魏世祖問曰盧度世亡命已應至彼延年曰都下不<lb/>
聞有度世也世祖乃赦度世及其族逃亡籍没者度世<lb/>
<pb n="KR2h0002_WYG_016-47a"/>
自出世祖以為中書侍郎度世為其弟娶鄭羆妹以報<lb/>
徳<lb/>
　　　唐李大亮不負張弼恩<lb/>
貞觀十七年初李大亮為龎玉兵曹為李宻所獲同輩<lb/>
皆死賊帥張弼見而釋之遂與定交及大亮貴求弼欲<lb/>
報其徳弼時為將作丞自匿不言大亮遇諸塗而識之<lb/>
持弼而泣多推家貲以遺弼弼拒不受大亮言於太宗<lb/>
乞悉以其官爵授弼太宗為之擢弼為中郎將時人皆<lb/>
<pb n="KR2h0002_WYG_016-47b"/>
賢大亮不負恩而多弼之不伐也<lb/>
　　忘恩門<lb/>
　　　北魏寇祖仁殺舊恩城陽王<lb/>
梁中大通二年魏汾州刺史爾朱兆聞榮死自汾州帥<lb/>
騎從河橋西涉渡及兆入宫敬宗步出雲龍門外遇城<lb/>
陽王徽乗馬走敬宗屢呼之不顧而去徽走至山南抵<lb/>
前洛陽令寇祖仁家祖仁一門三刺史皆徽所引拔以<lb/>
有舊恩故投之徽齎金百斤馬五十匹祖仁利其財外<lb/>
<pb n="KR2h0002_WYG_016-48a"/>
雖容納而私謂子弟曰如聞爾朱兆購募城陽王得之<lb/>
者封千户侯今日富貴至矣乃怖徽曰官捕將至令其<lb/>
逃於他所使人於路邀殺之送首於兆兆亦不加勲賞<lb/>
兆夢徽謂己曰我有金二百斤馬百匹在祖仁家卿可<lb/>
取之兆既覺意所夢為實即掩捕祖仁徴其金馬祖仁<lb/>
謂人宻告望風欵服云實得金百斤馬五十匹兆疑其<lb/>
隱匿依夢徴之祖仁家舊有金三十斤馬三十匹盡以<lb/>
輸兆兆猶不信發怒執祖仁懸首髙樹大石墜足捶之<lb/>
<pb n="KR2h0002_WYG_016-48b"/>
至死<lb/>
　　　唐明皇薄魏知古負姚崇<lb/>
開元二年黄門監魏知古本起小吏因姚崇引薦以至<lb/>
同為相崇意輕之請知古攝吏部尚書知東都選事知<lb/>
古銜之崇二子分司東都恃其父有徳於知古頗招權<lb/>
請託知古歸悉以聞他日明皇從容問崇卿子才性何<lb/>
如今何官也崇揣知上意對曰臣有三子兩在東都為<lb/>
人多欲而不謹是必以事干魏知古臣未及問之耳明<lb/>
<pb n="KR2h0002_WYG_016-49a"/>
皇始以崇必為其子隱及聞崇奏喜問卿安從知之對<lb/>
曰知古微時臣卵而翼之臣子愚以為知古必徳臣容<lb/>
其為非故敢干之耳明皇於是以崇為無私而薄知古<lb/>
負崇欲斥之崇固請曰臣子無狀撓陛下法陛下赦其<lb/>
罪已幸矣茍因臣逐知古天下必以陛下為私於臣累<lb/>
聖政矣明皇乆乃許之知古罷為工部尚書<lb/>
　　　李徳裕薦白敏中反為所排<lb/>
大中元年初李徳裕執政引白敏中為翰林學士及武<lb/>
<pb n="KR2h0002_WYG_016-49b"/>
宗崩徳裕失勢敏中乗上下之怒竭力排之使其黨李<lb/>
咸訟徳裕罪徳裕由是自東都留守以太子少保分司<lb/>
　　復讎門<lb/>
　　　豫讓欲為智伯報仇<lb/>
周威烈王二十三年三家分智伯之田趙襄子漆智伯<lb/>
之頭以為飲噐智伯之臣豫讓欲為之報仇乃詐為刑<lb/>
人挾匕首入襄子宫中塗厠襄子如厠心動索之獲豫<lb/>
讓左右欲殺之襄子曰智伯死無後而此人欲為報仇<lb/>
<pb n="KR2h0002_WYG_016-50a"/>
真義士也吾謹避之耳乃舍之豫讓又漆身為癩吞炭<lb/>
為啞行乞於市其妻不識也行見其友其友識之為之<lb/>
泣曰以子之才臣事趙孟必得近幸子乃為所欲為顧<lb/>
不易邪何乃自苦如此求以報仇不亦難乎豫讓曰不<lb/>
可既以委質為臣而又求殺之是二心也凡吾所為者<lb/>
極難耳然所以為此者將以愧天下後世之為人臣懐<lb/>
二心者也襄子出豫讓伏於橋下襄子至橋馬驚索之<lb/>
得豫讓遂殺之<lb/>
<pb n="KR2h0002_WYG_016-50b"/>
　　　唐明皇不肯以報讎壞國法<lb/>
開元二十三年初殿中侍御史楊汪既殺張審素更名<lb/>
萬頃審素二子瑝琇皆㓜坐流嶺表尋逃歸謀伺便復<lb/>
讎後手殺萬頃於都城繫表於斧言父寃狀欲之江外<lb/>
殺與萬頃同謀䧟其父者至汜水為有司所得議者多<lb/>
言二子父死罪穉年孝烈能復父讎宜加矜宥張九齡<lb/>
亦欲活之裴耀卿李林甫以為如此壞國法明皇亦以<lb/>
為然謂九齡曰孝子之情義不顧死然殺人而赦之此<lb/>
<pb n="KR2h0002_WYG_016-51a"/>
途不可啓也乃下敕曰國家設法期於止殺各伸為子<lb/>
之志誰非徇孝之人展轉相仇何有限極咎繇作士法<lb/>
在必行曾參殺人亦不可恕宜付河南府杖殺士民<lb/>
皆憐之為作哀誄榜於衢路市人斂錢𦵏之於北邙<lb/>
　　　韓愈奏定復讎之律<lb/>
元和六年富平人梁恱報父仇殺秦杲自詣縣請罪敕<lb/>
復讎據禮經則義不同天徴法令則殺人者死禮法二<lb/>
事皆王教之大端有此異同固資辨論宜令都省集議<lb/>
<pb n="KR2h0002_WYG_016-51b"/>
奏聞職方員外郎韓愈議以為律無其條非闕文也盖<lb/>
以不許復讎則傷孝子之心而乖先王之訓許復讎則<lb/>
人將倚法専殺無以禁止其端矣故聖人丁寧其義於<lb/>
經而深没其文於律其意将使法吏一㫁於法而經術<lb/>
之士得引經而議也宜定其制曰凡復父讎者事發具<lb/>
事申尚書省集議奏聞酌其宜而處之則經律無失其<lb/>
指矣敕梁恱杖一百流循州<lb/>
　　　楚楊昭惲女請復其寃<lb/>
<pb n="KR2h0002_WYG_016-52a"/>
後周顯徳三年韓令坤敗唐兵於城東擒陸孟俊初孟<lb/>
俊之廢馬希蕚立希崇也滅故舒州刺史楊昭惲之族<lb/>
而取其財楊氏有女美獻於希崇令坤入揚州希崇以<lb/>
楊氏遺令坤令坤嬖之既獲孟俊將械送帝所楊氏在<lb/>
簾下忽撫膺慟哭令坤驚問之對曰孟俊昔在潭州殺<lb/>
妾家二百口今見之請復其寃令坤乃殺之<lb/>
　　報怨門<lb/>
　　　漢公孫𢎞竟報私隙<lb/>
<pb n="KR2h0002_WYG_016-52b"/>
元朔五年以公孫𢎞為丞相封平津侯丞相封侯自𢎞<lb/>
始時武帝方興功業𢎞於是開東閣以延賢人與参謀<lb/>
議每朝覲奏事因言國家便宜武帝亦使左右文學之<lb/>
臣與之論難𢎞性意忌外寛内深諸嘗與𢎞有隙無近<lb/>
逺雖陽與善後竟報其過董仲舒為人亷直以𢎞為從<lb/>
諛𢎞嫉之膠西王端驕恣數犯法所殺傷二千石甚衆<lb/>
𢎞乃薦仲舒為膠西相仲舒以病免汲黯常毁儒面觸<lb/>
𢎞𢎞欲誅之以事乃言上曰右内史界部中多貴人宗<lb/>
<pb n="KR2h0002_WYG_016-53a"/>
室難治非素重臣不能任請徙黯為右内史武帝從之<lb/>
　　　楊輔以私怨誣奏王尊<lb/>
河平二年御史大夫張忠奏京兆尹王尊暴虐倨慢尊<lb/>
坐免官湖三老公乗興等上書訟尊治京兆撥劇整亂<lb/>
誅暴禁邪皆前所稀有今御史大夫奏尊傷害隂陽為<lb/>
國家憂原其所以出御史丞楊輔素與尊有私怨外依<lb/>
公事建畫為此議傅致奏文浸潤加誣臣等竊痛傷尊<lb/>
修身潔已砥節首公刺議不憚將相誅惡不避豪强誅<lb/>
<pb n="KR2h0002_WYG_016-53b"/>
不制之賊解國家之憂功著職修威信不廢誠國家爪<lb/>
牙之吏折衝之臣今一旦無辜制於仇人之手傷於詆<lb/>
欺之文上不得以功除罪下不得䝉棘木之聽獨掩怨<lb/>
讎之偏奏被共工之大惡無所陳寃愬罪孔子曰愛之<lb/>
欲其生惡之欲其死是惑也浸潤之譖不行焉可謂明<lb/>
矣願下公卿大夫博士議郎定尊素行使白黒分别書<lb/>
奏成帝復以尊為徐州刺史<lb/>
　　　晉周玘屬其子為報怨<lb/>
<pb n="KR2h0002_WYG_016-54a"/>
建興元年吴興太守周玘宗族强盛琅琊王睿頗疑憚<lb/>
之睿左右用事者多中州亡官失守之士駕御吴人吴<lb/>
人頗怨玘自以失職又為刁協所輕恥恚愈甚乃隂與<lb/>
其黨謀誅執政以諸南士代之事泄玘憂憤而卒將死<lb/>
謂其子勰曰殺我者諸傖子也能復之乃吾子也<lb/>
　　　後趙王不讎漚麻之恨<lb/>
東晉太興四年後趙王勒悉召武鄉耆舊詣襄國與之<lb/>
共坐歡飲初勒㣲時與李陽隣居數爭漚麻池相敺陽<lb/>
<pb n="KR2h0002_WYG_016-54b"/>
由是獨不敢來勒曰陽壯士也漚麻布衣之恨孤方兼<lb/>
容天下豈讎匹夫乎遽召與飲引陽臂曰孤往日厭卿<lb/>
老拳卿亦飽孤毒手因拜参軍都尉<lb/>
　　　王導以周顗不救己為恨<lb/>
永昌元年王敦舉兵於武昌元帝徴戴淵劉隗入衛建<lb/>
康隗至與刁協勸帝盡誅王氏元帝不許隗始有懼色<lb/>
司空王導帥其從弟中領軍邃左衛將軍廙侍中侃彬<lb/>
及諸宗族二十餘人每旦詣臺待罪周顗將入導呼之<lb/>
<pb n="KR2h0002_WYG_016-55a"/>
曰伯仁以百口累卿顗直入不顧既見帝言導忠誠申<lb/>
救甚至元帝納其言顗喜飲酒至醉而出導猶在門又<lb/>
呼之顗不與言顧左右曰今年殺諸賊奴取金印如斗<lb/>
大繫肘後既出又上表明導無罪言甚切至導不之知<lb/>
甚恨之元帝令公卿百官詣石頭見敦敦𠫭軍吕猗說<lb/>
敦曰周顗戴淵皆有髙名足以惑衆公不除之恐必有<lb/>
再舉之憂敦素忌二人之才心頗然之從容問王導曰<lb/>
周戴南北之望當登三司無疑也導不答又曰若不三<lb/>
<pb n="KR2h0002_WYG_016-55b"/>
司止應令僕邪又不答敦曰若不爾正當誅爾又不答<lb/>
敦遣部将陳郡鄧岳收顗及淵殺之於石頭南門之外<lb/>
王導後料檢中書故事乃見顗救己之表執之流涕曰<lb/>
吾雖不殺伯仁伯仁由我而死幽㝠之中負此良友<lb/>
　　　沈勁竟滅吴氏報父寃<lb/>
太寧二年沈充走失道誤入故將吴儒家儒誘充内重<lb/>
壁中因笑謂充曰三千户侯矣充曰爾以義存我我家<lb/>
必厚報汝若以利殺我我死汝族滅矣儒遂殺之𫝊首<lb/>
<pb n="KR2h0002_WYG_016-56a"/>
建康王敦黨悉平充子勁當坐誅鄉人錢舉匿之得免<lb/>
其後勁竟滅吴氏<lb/>
　　　何無忌怨殷仲文為薄己<lb/>
義熈三年殷仲文素有才望自謂宜當朝政出為東陽<lb/>
太守尤不樂何無忌素慕其名東陽無忌所統仲文許<lb/>
便道修謁無忌喜欲遲之而仲文失志恍惚遂不過府<lb/>
無忌以為薄己大怒會南燕入寇無忌言於劉裕曰桓<lb/>
𦙍殷仲文乃腹心之疾北虜不足憂也劉裕府將駱冰<lb/>
<pb n="KR2h0002_WYG_016-56b"/>
謀作亂事覺裕斬之因言冰與仲文等潜相連結謀立<lb/>
桓𦙍為主皆族誅之<lb/>
　　　北魏主殺莫題以報三嵗犢之怨<lb/>
四年魏主珪殺髙邑公莫題初拓跋窟咄之伐珪也題<lb/>
以珪年少潜以箭遺窟咄曰三嵗犢豈能勝重載邪珪<lb/>
心銜之至是或告題居處倨傲擬則人主者珪使人以<lb/>
箭示題而謂之曰三嵗犢果何如題父子對泣詰朝收<lb/>
斬之<lb/>
<pb n="KR2h0002_WYG_016-57a"/>
　　　劉毅怨庾恱奏罷軍府<lb/>
七年初劉毅在京口貧困與知識射於東堂庾恱為司<lb/>
徒右長史後至奪其射堂衆人皆避之毅獨不去恱厨<lb/>
饌甚盛不以及毅毅從恱求子鵝炙恱怒不與毅由是<lb/>
銜之至是毅求兼督江州詔許之因奏稱江州内地以<lb/>
治民為職不當置軍府彫耗民力宜罷軍府移鎮豫章<lb/>
而潯陽接蠻可即州府千兵以助郡戍於是解恱都督<lb/>
将軍官以刺史鎮豫章毅以親將趙恢領千兵守潯陽<lb/>
<pb n="KR2h0002_WYG_016-57b"/>
恱府文武三千悉入毅府符設嚴峻恱忿懼至豫章疽<lb/>
發背卒<lb/>
　　　唐劉仁軌不念疇昔之怨<lb/>
乾封元年以大司憲劉仁軌為右相初仁軌為給事中<lb/>
按畢正義事李義府怨之出為青州刺史會討百濟仁<lb/>
軌當浮海運糧時未可行義府督之遭風失船丁夫溺<lb/>
死甚衆命監察御史袁異式往鞫之義府謂異式曰君<lb/>
能辦事勿憂無官異式至謂仁軌曰君與朝廷何人為<lb/>
<pb n="KR2h0002_WYG_016-58a"/>
讎宜早自為計仁軌曰仁軌當官不職國有常刑公以<lb/>
法斃之無所逃命若使遽自引決以快讎人竊所未甘<lb/>
乃具獄以聞義府言於髙宗曰不斬仁軌無以謝百姓<lb/>
舍人源直心曰海風暴起非人力所及髙宗乃命除名<lb/>
以白衣從軍自効及為大司憲異式懼不自安仁軌瀝<lb/>
觴告之曰仁軌若念疇昔之事有如此觴仁軌既知政<lb/>
事遽薦異式為司元大夫監察御史杜易簡謂人曰斯<lb/>
所謂矯枉過正矣<lb/>
<pb n="KR2h0002_WYG_016-58b"/>
　　　劉仁軌怨李敬𤣥出為西邊鎮守<lb/>
儀鳯三年劉仁軌鎮洮河每有奏請多為李敬𤣥所抑<lb/>
由是怨之仁軌知敬𤣥非將帥才欲中傷之奏言西邊<lb/>
鎮守非敬𤣥莫可敬𤣥固辭髙宗曰仁軌須朕朕亦自<lb/>
徃卿安得辭以敬𤣥代仁軌為洮河道大總管兼安撫<lb/>
大使<lb/>
　　　周矩怨騫味道按致其罪<lb/>
垂拱四年左肅政大夫同平章事騫味道素不禮於殿<lb/>
<pb n="KR2h0002_WYG_016-59a"/>
中侍御史周矩屢言其不能了事會有羅告味道者敕<lb/>
矩按之矩謂味道曰公常責矩不了事今日為公了之<lb/>
味道及其子辭玊皆伏誅<lb/>
　　　周興以魏𤣥同沮己羅告其罪<lb/>
永昌元年初髙宗之世周興以洛陽令召見髙宗欲加<lb/>
擢用或奏以非清流罷之興不知數於明堂俟命諸相<lb/>
皆無言魏𤣥同時同平章事謂之曰周明府可去矣興<lb/>
以為𤣥同沮己銜之𤣥同素與裴炎善時人以其終始<lb/>
<pb n="KR2h0002_WYG_016-59b"/>
不渝謂之耐乆朋周興奏誣𤣥同言天后老矣不若奉<lb/>
嗣君為耐乆天后怒賜死于家<lb/>
　　　崔隱甫彈張說以報隙<lb/>
開元十四年明皇召河南尹崔隱甫欲用之中書令張<lb/>
說薄其無文奏擬金吾大將軍明皇不從以𨼆甫為御<lb/>
史大夫𨼆甫由是與說有隙說有才智而好賄百官白<lb/>
事有不合者好面折之至於叱罵惡御史中丞宇文融<lb/>
之為人且患其權重融所建白多抑之中書舍人張九<lb/>
<pb n="KR2h0002_WYG_016-60a"/>
齡言於說曰宇文融承恩用事辯給多權數不可不備<lb/>
說曰䑕輩何能為𨼆甫融及御史中丞李林甫共奏彈<lb/>
說引術士占星徇私僣侈受納賄賂敕源乾曜等同於<lb/>
御史臺鞫之<lb/>
　　　李徳裕怨牛李誣與劉從諫交通<lb/>
會昌四年李徳裕怨東都留守牛僧孺湖州刺史李宗<lb/>
閔言於武宗曰劉從諌據上黨十年太和中入朝僧孺<lb/>
宗閔執政不留之加宰相縱去以成今日之患竭天下<lb/>
<pb n="KR2h0002_WYG_016-60b"/>
力乃能取之皆二人之罪也徳裕又使人於潞州求僧<lb/>
孺宗閔與從諌交通書疏無所得乃令孔目官鄭慶言<lb/>
從諌每得僧孺宗閔書疏皆自焚毁詔追慶下御史臺<lb/>
按問河南少尹吕述與裕書言劉稹破報至僧孺出聲<lb/>
歎恨徳裕奏述書武宗大怒以僧孺為太子少保分司<lb/>
宗閔為漳州刺史<lb/>
　　　後梁太祖為朱友寧報仇讎<lb/>
開平二年金吾上將軍王師範家於洛陽朱友寧之妻<lb/>
<pb n="KR2h0002_WYG_016-61a"/>
泣訴於太祖曰陛下化家為國宗族皆蒙榮寵妾夫獨<lb/>
不幸因王師範叛逆死於戰場今仇讎猶在妾誠痛之<lb/>
太祖曰朕幾忘此賊遣使就洛陽族之使者先鑿阬於<lb/>
地側乃宣敕告之師範盛陳宴且與宗族列坐謂使者<lb/>
曰死者人所不免況有罪乎予不欲使積尸長㓜無序<lb/>
酒既行命自㓜及長引於阬中戮之死者凡二百人<lb/>
　　　後晉髙勲剖張彦澤心以祭死者<lb/>
天福十二年髙勲訴張彦澤殺其家人於契丹主契丹<lb/>
<pb n="KR2h0002_WYG_016-61b"/>
主亦怒彦澤剽掠京城并𫝊住兒鎖之以彦澤之罪宣<lb/>
示百官問應死否皆言應死百姓亦投牒争疏彦澤罪<lb/>
遂斬彦澤住兒於北市仍命髙勲監刑彦澤前所殺士<lb/>
大夫子孫皆絰杖號哭隨而詬詈以杖扑之勲命㫁腕<lb/>
出鎖剖其心以祭死者市人爭破其腦取髓臠其肉而<lb/>
食之<lb/>
　　　後漢魏仁浦不肯因亂報怨<lb/>
乾祐三年初作坊使賈延徽有寵於隠帝與魏仁浦為<lb/>
<pb n="KR2h0002_WYG_016-62a"/>
隣欲併仁浦所居以自廣屢譛仁浦於𨼆帝㡬至不測<lb/>
至是有擒延徽以授仁浦者仁浦謝曰因亂而報怨吾<lb/>
所不為也郭威聞之待仁浦益厚<lb/>
　　　郭威不屠劉銖家以復怨讎<lb/>
劉銖李洪建及其黨皆梟首於市而赦其家郭威謂公<lb/>
卿曰劉銖屠吾家吾復屠其家怨讎反覆庸有極乎由<lb/>
是數家獲免<lb/>
　　任怨門<lb/>
<pb n="KR2h0002_WYG_016-62b"/>
　　　後唐郭崇韜為李紹宏等所恨<lb/>
同光元年初李紹宏為中門使郭崇韜副之至是自幽<lb/>
州召還崇韜惡其舊人位在已上乃薦張居翰為樞宻<lb/>
使以紹宏為宣徽使紹宏由是恨之居翰和謹畏事軍<lb/>
國機政皆崇韜掌之支度務使孔謙自謂才能勤效應<lb/>
為租庸使衆議以謙人微地寒不當遽總重任故崇韜<lb/>
薦張憲以謙副之謙亦不恱<lb/>
　　　郭崇韜不用孔謙専使務<lb/>
<pb n="KR2h0002_WYG_016-63a"/>
租庸副使孔謙謂張憲公正欲専使務言於郭崇韜曰<lb/>
東京重地須大臣鎮之非張公不可崇韜即奏以憲為<lb/>
東京副留守知留守事以豆盧革判租庸兼諸道鹽鐵<lb/>
轉運使謙彌失望<lb/>
　　　後周世宗自當誹謗之語<lb/>
顯徳二年世宗與侍臣論刑賞世宗曰朕必不因怒刑<lb/>
人因喜賞人先是大梁城中民侵街衢為舍通大車者<lb/>
盖寡世宗悉命直而廣之廣者至三十步又遷墳墓於<lb/>
<pb n="KR2h0002_WYG_016-63b"/>
標外世宗曰近廣京城於存殁擾動誠多然怨謗之語<lb/>
朕自當之他日終為人利<lb/>
　　不避嫌疑門<lb/>
　　　唐魏徴不顧身嫌以釋疑<lb/>
武徳九年太子建成齊王元吉之黨散亡在民間雖更<lb/>
赦令猶不自安徼幸者争告捕以邀賞諫議大夫王珪<lb/>
以啓太子太子下令六月四日已前事連東宫及齊王<lb/>
十七日前連李瑗者並不得相告言違者反坐遣諫議<lb/>
<pb n="KR2h0002_WYG_016-64a"/>
大夫魏徴宣慰山東聽以便宜從事徴至磁州遇州縣<lb/>
錮送前太子千牛李志安齊王䕶軍李思行詣京師徴<lb/>
曰吾受命之日前宫齊府左右皆赦不問今復送思行<lb/>
等則誰不自疑雖遣使者人誰信之吾不可以顧身嫌<lb/>
不為國慮且既蒙國士之遇敢不以國士報之乎遂皆<lb/>
解縱之太子聞之大喜<lb/>
　　　温彦博謂魏徴不存形迹避嫌疑<lb/>
貞觀元年或告右丞魏徴私其親戚太宗使御史大夫<lb/>
<pb n="KR2h0002_WYG_016-64b"/>
温彦博按之無狀彦博言於太宗曰徴不存形迹逺避<lb/>
嫌疑心雖無私亦有可責太宗令彦博讓徴且曰自今<lb/>
宜存形迹他日徴入見言於太宗曰臣聞君臣同體宜<lb/>
相與盡誠若上下但存形迹則國之興衰尚未可知臣<lb/>
不敢奉詔太宗瞿然曰吾已悔之<lb/>
　　　李徳裕不以柳仲郢為嫌<lb/>
會昌五年李徳裕以柳仲郢為京兆尹素與牛僧孺善<lb/>
謝徳裕曰不意太尉恩奨及此仰報厚徳敢不如竒章<lb/>
<pb n="KR2h0002_WYG_016-65a"/>
公門館徳裕不以為嫌<lb/>
　　招懷門<lb/>
　　　晉劉琨長於招懐短於撫御<lb/>
永嘉五年劉琨長於招懐而短於撫御一日之中雖歸<lb/>
者數千而去者亦相繼<lb/>
　　　河西王不以綏寧為先<lb/>
東晉隆安五年河西王利鹿孤命羣臣極言得失西曹<lb/>
從事史嵩曰陛下命將出征往無不捷然不以綏寧為<lb/>
<pb n="KR2h0002_WYG_016-65b"/>
先唯以徙民為務民安土重遷故多離叛此所以斬將<lb/>
拔城而地不加廣也利鹿孤善之<lb/>
　　　唐魏徴請遣使鎮撫嶺南<lb/>
貞觀元年嶺南酋長馮盎談殿等迭相攻擊乆未入朝<lb/>
諸州奏稱盎反前後以十數太宗命将軍藺謩等發江<lb/>
嶺數十州兵討之魏徴諫曰中國初定嶺南瘴癘險逺<lb/>
不可以宿大兵且盎反狀未成未宜動衆太宗曰吿者<lb/>
道路不絶何云反狀未成對曰盎若反必分兵據險攻<lb/>
<pb n="KR2h0002_WYG_016-66a"/>
掠州縣今告者已數年而兵不出境此不反明矣諸州<lb/>
既疑其反陛下又不遣使鎮撫彼畏死故不敢入朝若<lb/>
遣信臣示以至誠彼喜於免禍可不煩兵而服太宗乃<lb/>
罷兵遣員外散騎侍郎李公掩持節慰諭之盎遣其子<lb/>
智戴隨使者入朝太宗曰魏徴令我發一介之使而嶺<lb/>
表遂安勝十萬之師不可不賞賜徴絹五百匹<lb/>
　　　李大亮奏罷招撫使<lb/>
四年西突厥種落散在伊吾詔以涼州都督李大亮為<lb/>
<pb n="KR2h0002_WYG_016-66b"/>
西北道安撫大使於磧石貯糧來者賑給使者招慰相<lb/>
望於道大亮上言欲懷逺者必先安近中國如本根四<lb/>
夷如枝葉疲中國以奉四夷猶拔本根以益枝葉也臣<lb/>
逺考秦漢近觀隋室外事戎狄皆致疲弊今招致西突<lb/>
厥但見勞費未見其益况河西州縣蕭條突厥微弱以<lb/>
來始得耕穫今又供億此役民將不堪不若且罷招慰<lb/>
為便伊吾之地率皆沙磧其人或自立君長求稱臣内<lb/>
屬者羈縻受之使居塞外為中國藩蔽此乃施虚惠而<lb/>
<pb n="KR2h0002_WYG_016-67a"/>
收實利也太宗從之<lb/>
　　嫉惡門<lb/>
　　　東晉温嶠共畫討王敦之謀<lb/>
太寧二年初明帝親任中書令温嶠王敦惡之請嶠為<lb/>
左司馬嶠乃繆為勤敬綜其府事時進宻謀以附其欲<lb/>
深結錢鳯為之聲譽每曰錢世儀精神滿腹嶠素有藻<lb/>
鑑之名鳯甚恱深與嶠結好會丹陽尹缺敦問嶠誰可<lb/>
者嶠曰愚謂無如錢鳯鳯亦推嶠嶠偽辭之敦不聴表<lb/>
<pb n="KR2h0002_WYG_016-67b"/>
嶠為丹陽尹且使覘伺朝廷嶠至建康盡以敦逆謀告<lb/>
明帝請先為之備又與庾亮共畫討敦之謀敦聞之大<lb/>
怒曰吾乃為小物所欺與司徒王導書曰太真别來幾<lb/>
日作如此事當募人生致之自拔其舌<lb/>
　　　梁范雲惡褚緭薄行皆不禮<lb/>
天監元年河南褚緭居建康素薄行仕宦不得志頻造<lb/>
尚書范雲雲不禮之緭怒私謂所親曰建武以後草澤<lb/>
下族悉化成貴人吾何罪而見棄今天下草創飢饉不<lb/>
<pb n="KR2h0002_WYG_016-68a"/>
已䘮亂未可知陳伯之擁强兵在江州非主上舊臣有<lb/>
自疑之意且熒惑守南斗詎非為我出邪今者一行事<lb/>
若無成入魏不失作河南郡守遂投伯之大見親狎<lb/>
　　　唐韋安石面折武三思張易之<lb/>
乆視元年以韋安石同平章事時武三思張易之兄弟<lb/>
用事安石數面折之常侍宴禁中易之引蜀商宋霸子<lb/>
等數人在座同博安石跪奏曰商賈賤𩔖不應得預此<lb/>
會顧左右逐出之座中皆失色天后以其言直勞勉之<lb/>
<pb n="KR2h0002_WYG_016-68b"/>
同列皆歎服<lb/>
　　　魏元忠不附張昌宗<lb/>
長安三年初魏元忠為洛州長史洛陽令張昌儀恃諸<lb/>
兄之勢每牙直上長史聽事元忠到官叱下之張易之<lb/>
奴暴亂都市元忠杖殺之及為相天后召易之弟昌期<lb/>
欲以為雍州長史對仗問宰相曰誰堪雍州者元忠對<lb/>
曰今之朝臣無以易薛季昶天后曰昌期何如諸相皆<lb/>
曰陛下得人矣元忠獨曰昌期少年不閑吏事向在岐<lb/>
<pb n="KR2h0002_WYG_016-69a"/>
州户口逃亡且盡雍州帝京事務繁劇不若季昶彊幹<lb/>
習事天后黙然而止元忠又嘗面奏臣自先帝以來蒙<lb/>
被恩澤今承乏宰相不能盡忠死節使小人在側臣之<lb/>
罪也天后不恱由是諸張深怨之司禮丞髙戬太平公<lb/>
主之所愛也會天后不豫張昌宗恐天后一日晏駕為<lb/>
元忠所誅乃譛元忠與戬私議云天后老矣不若挾太<lb/>
子為乆長天后怒下元忠戬獄將使與昌宗廷辨之昌<lb/>
宗宻引鳯閣舍人張說賂以美官使證元忠說許之明<lb/>
<pb n="KR2h0002_WYG_016-69b"/>
日天后召太子相王及諸宰相使元忠與昌宗𠫭對徃<lb/>
復不決昌宗曰張説聞元忠言請召問之天后召説説<lb/>
將入鳯閣舍人宋璟謂説曰名義至重鬼神難欺不可<lb/>
黨邪䧟正以求茍免若獲罪流竄其榮多矣若事有不<lb/>
測璟當叩閣力爭與子同死努力為之萬代瞻仰在此<lb/>
舉也左史劉知幾曰無汚青史為子孫累及入天后問<lb/>
之説未對昌宗從旁迫趣説使速言説曰陛下視之在<lb/>
陛下前猶逼臣如是況在外乎臣實不聞元忠有是言<lb/>
<pb n="KR2h0002_WYG_016-70a"/>
但昌宗逼臣使誣證之耳天后曰張説反覆小人宜併<lb/>
繫治之他日更引問説對如前天后怒命宰相與河内<lb/>
王武懿宗共鞫之説所執如初朱敬則抗疏理之曰元<lb/>
忠素稱忠正張説所坐無名若令抵罪失天下望蘇安<lb/>
恒亦上疏以為陛下革命之初人以為納諫之主暮年<lb/>
以來人以為受佞之主自元忠下獄里巷恼恼皆以為<lb/>
陛下委信姦宄斥逐賢良忠臣烈士皆撫髀於私室而<lb/>
箝口於公朝畏迕易之等意徒取死而無益方今賦役<lb/>
<pb n="KR2h0002_WYG_016-70b"/>
煩重百姓彫弊重以讒慝専恣刑罰失中竊恐人心不<lb/>
安别生他變争鋒于朱雀門内問鼎于大明殿前陛下<lb/>
将何以謝之何以禦之易之等見其疏大怒欲殺之賴<lb/>
朱敬則桓彦範魏知古保救得免貶元忠為髙要尉戩<lb/>
説皆流嶺表<lb/>
　　　宋璟獨不禮張易之兄弟<lb/>
天后嘗命朝貴宴集張易之兄弟皆位在宋璟上易之<lb/>
素憚璟欲悦其意虛位揖之曰公方今第一人何乃下<lb/>
<pb n="KR2h0002_WYG_016-71a"/>
坐璟曰才劣位卑張卿以為第一何也天官侍郎鄭杲<lb/>
謂璟曰丞奈何卿五郎璟曰以官言之正當為卿足下<lb/>
非張卿家奴何郎之有舉坐悚惕時自武三思以下皆<lb/>
謹事易之兄弟璟獨不為之禮諸張積怒常欲中傷之<lb/>
天后知之故得免<lb/>
　　　宋璟疾負罪妄訴不已<lb/>
開元八年侍中宋璟疾負罪而妄訴不已者悉付御史<lb/>
臺治之謂中丞李謹度曰服不更訴者出之尚訴未已<lb/>
<pb n="KR2h0002_WYG_016-71b"/>
者且繫由是人多怨者時璟與蘇頲建議嚴禁惡錢江<lb/>
淮間惡錢尤甚璟以監察御史蕭𨼆之充使括惡錢隱<lb/>
之嚴急煩擾怨嗟盈路明皇於是貶隱之官罷璟為開<lb/>
府儀同三司頲為禮部尚書<lb/>
　　妬賢門<lb/>
　　　唐李林甫每忌文學之士<lb/>
天寶元年李林甫為相凡才望功業出己右及為上所<lb/>
厚勢位將逼己者必百計去之尤忌文學之士明皇嘗<lb/>
<pb n="KR2h0002_WYG_016-72a"/>
陳樂於勤政樓下垂簾觀之兵部侍郎盧絇謂明皇已<lb/>
起垂鞭按轡横過樓下絇風標清粹明皇目送之深歎<lb/>
其藴藉林甫常厚以金帛賂上左右明皇舉動必知之<lb/>
乃除絢華州刺史到官未幾誣其有疾州事不理除詹<lb/>
事員外同正明皇又嘗問林甫以嚴挺之今安在是人<lb/>
亦可用挺之時為綘州刺史林甫奏挺之衰老得風疾<lb/>
宜且授以散秩使便醫藥明皇歎咤乆之以為詹事又<lb/>
以河南采訪使齊澣為少詹事皆員外同正於東京養<lb/>
<pb n="KR2h0002_WYG_016-72b"/>
疾澣亦朝廷宿望故并忌之<lb/>
　　　李林甫賀野無遺賢<lb/>
六載明皇欲廣求天下之士命通一藝以上皆詣京師<lb/>
李林甫恐草野之士對䇿斥言其姦惡建言舉人多卑<lb/>
賤愚瞶恐有俚言汚觸聖聽乃令郡縣長官精加試練<lb/>
灼然超絶者具名送省委尚書覆試御史中丞監之取<lb/>
名實相副者聞奏既而至者皆試以詩賦論遂無一人<lb/>
及第者林甫乃上表賀野無遺賢<lb/>
<pb n="KR2h0002_WYG_016-73a"/>
　　　李林甫忌王忠嗣入相<lb/>
李林甫以王忠嗣功名日盛恐其入相忌之安禄山潜<lb/>
蓄異志託以禦㓂築雄武城大貯兵器請忠嗣助役因<lb/>
欲留其兵忠嗣先期而徃不見禄山而還數上言禄山<lb/>
必反林甫益惡之忠嗣固辭兼河東朔方節度許之<lb/>
　　　盧杞忌張鎰欲出之於外<lb/>
建中三年徳宗以幽州兵在鳳翔思得重臣代之盧杞<lb/>
忌張鎰忠直為徳宗所重欲出之於外已得専總朝政<lb/>
<pb n="KR2h0002_WYG_016-73b"/>
乃對曰朱泚名位素崇鳳翔將校班秩已髙非宰相信<lb/>
臣無以鎮撫臣請自行徳宗俛首未言把又曰陛下必<lb/>
以臣貎寢不為三軍所伏固惟陛下神算徳宗乃顧鎰<lb/>
曰才兼文武望重内外無以易卿鎰知為把所排而無<lb/>
辭以免因再拜受命以鎰兼鳯翔尹隴右節度等使<lb/>
　　　盧杞出顔真卿宣慰李希烈<lb/>
四年李希烈遣其将李克誠襲䧟汝州執别駕李元平<lb/>
官軍數為所敗邏騎西至彭婆東都士民震駭竄匿山<lb/>
<pb n="KR2h0002_WYG_016-74a"/>
谷徳宗問計於盧杞對曰希烈年少驍將恃功驕慢誠<lb/>
得儒雅重臣奉宣聖澤為陳逆順禍福希烈必革心悔<lb/>
過可不勞軍旅而服顔真卿三朝舊臣忠直剛決名重<lb/>
海内人所信服真其人也徳宗以為然命真卿詣許州<lb/>
宣慰希烈詔下舉朝失色真卿乗驛至東都鄭叔則曰<lb/>
往必不免宜少留須後命真卿曰君命也將焉避之遂<lb/>
行李勉表言失一元老為國家羞請留之又使人邀真<lb/>
卿於道不及真卿與其子書但敕以奉家廟撫諸孤而<lb/>
<pb n="KR2h0002_WYG_016-74b"/>
已至許州欲宣詔㫖希烈使其養子千餘人環繞嫚罵<lb/>
拔刄擬之為將剸㗖之勢真卿足不移色不變希烈遽<lb/>
以身蔽之麾衆令退館真卿而禮之希烈欲遣真卿還<lb/>
會李元平在座真卿責之元平慙而起以宻啓白希烈<lb/>
希烈意遂變留真卿不遣<lb/>
　　　盧杞惡李揆有才望使之入吐蕃<lb/>
荅蕃判官監察御史于頔與吐蕃使者論刺没藏至自<lb/>
青海言疆場已定請遣區頰賛歸國以禮部尚書李揆<lb/>
<pb n="KR2h0002_WYG_016-75a"/>
為入蕃會盟使詔諸将相與區頰賛盟於城西李揆有<lb/>
才望盧杞惡之故使之入吐蕃揆言於徳宗曰臣不憚<lb/>
逺行恐死於道路不能逹詔命徳宗為之惻然謂杞曰<lb/>
揆無乃太老對曰使逺夷非諳練朝廷故事者不可且<lb/>
揆行則自今年少於揆者不敢辭逺使矣<lb/>
　　　元載與其黨攻李泌不已<lb/>
大厯五年元載以李泌有寵於代宗忌之言泌常與親<lb/>
故宴於北軍與魚朝恩親善宜知其謀代宗曰北軍泌<lb/>
<pb n="KR2h0002_WYG_016-75b"/>
之故吏也故朕使之就見親故朝恩之誅泌亦豫謀卿<lb/>
勿以為疑載與其黨攻之不已會江西觀察使魏少遊<lb/>
求𠫭佐代宗謂泌曰元載不容卿朕今匿卿於魏少遊<lb/>
所俟朕決意除載當有信報卿可束裝來乃以泌為江<lb/>
西判官且屬少遊使善待之<lb/>
　　　李逢吉患穆宗待遇李紳之厚<lb/>
長慶三年李逢吉為相内結知樞宻王守澄勢傾朝野<lb/>
惟翰林學士李紳每承顧問常排抑之擬狀至内廷紳<lb/>
<pb n="KR2h0002_WYG_016-76a"/>
多所臧否逢吉患之而穆宗待遇方厚不能逺也會御<lb/>
史中丞缺逢吉薦紳清直宜居風憲之地穆宗以中丞<lb/>
亦次對官不疑而可之會紳與京兆尹兼御史大夫韓<lb/>
愈争臺𠫭與他職事文移徃來辭語不遜逢吉奏二人<lb/>
不協以愈為兵部侍郎紳為江西觀察使<lb/>
　　讒譛門<lb/>
　　　秦甘茂盟於息壤以止謗<lb/>
周赧王七年秦武王使甘茂約魏以伐韓而令向夀輔<lb/>
<pb n="KR2h0002_WYG_016-76b"/>
行甘茂至魏令向夀還謂王曰魏聽臣矣然願王勿伐<lb/>
王迎甘茂於息壤而問其故對曰宜陽大縣其實郡也<lb/>
今王倍數險行千里攻之難魯人有與曾参同姓名者<lb/>
殺人人告其母其母織自若也及三人告之其母投杼<lb/>
下機踰墻而走臣之賢不若曾参王之信臣又不如其<lb/>
母疑臣者非特三人臣恐大王之投杼也魏文侯令樂<lb/>
羊將而攻中山三年而拔之反而論功文侯示之謗書<lb/>
一篋樂羊再拜稽首曰此非臣之功君之力也今臣羇<lb/>
<pb n="KR2h0002_WYG_016-77a"/>
旅之臣也樗里子公孫奭挾韓而議之王必聽之是王<lb/>
欺魏王而臣受公仲侈之怨也王曰寡人勿聽也請與<lb/>
子盟乃盟於息壤甘茂帥師伐宜陽八年甘茂攻宜陽<lb/>
五月而不拔樗里子公孫奭果争之秦王召甘茂欲罷<lb/>
兵甘茂曰息壤在彼王曰有之因大悉起兵以佐甘茂<lb/>
斬首六萬遂抜宜陽韓公仲侈入謝於秦以請平<lb/>
　　　漢馬援後為上書者所譛<lb/>
建武二十五年初馬援在交阯常餌薏苡實能輕身勝<lb/>
<pb n="KR2h0002_WYG_016-77b"/>
瘴氣軍還載之一車及卒後有上書譛之者以為前所<lb/>
載還皆明珠文犀光武益怒援妻孥惶懼不敢以䘮還<lb/>
舊塋稾𦵏城西賔客故人莫敢弔會<lb/>
　　　光武疑第五倫篣婦公不過從兄飯<lb/>
中元元年淮陽王入朝第五倫隨官屬得會見光武問<lb/>
以政事倫因此酬對光武大恱明日復特召入與語至<lb/>
夕光武謂倫曰聞卿為吏篣婦公不過從兄飯寧有之<lb/>
邪對曰臣三娶妻皆無父少遭饑亂寔不敢妄過人食<lb/>
<pb n="KR2h0002_WYG_016-78a"/>
衆人以臣愚蔽故生是語耳光武大笑以倫為扶夷長<lb/>
未到官追拜會稽太守為政清而有惠百姓愛之<lb/>
　　　章帝不信李邑毁班超<lb/>
建初八年章帝拜班超為将兵長史以徐幹為軍司馬<lb/>
别遣衛侯李邑護送烏孫使者邑上書盛毁超擁愛妻<lb/>
抱愛子安樂外國無内顧心超聞之歎曰身非曾参而<lb/>
有三至之讒恐見疑于當時矣遂去其妻章帝知超忠<lb/>
乃切責邑曰縱超擁愛妻抱愛子思歸之士千餘人何<lb/>
<pb n="KR2h0002_WYG_016-78b"/>
能盡與超同心乎令邑詣超受節度詔若邑任在外者<lb/>
便留與從事超即遣邑将烏孫侍子還京師徐幹謂超<lb/>
曰邑前親毁君欲敗西域今何不縁詔書留之更遣他<lb/>
吏送侍子乎超曰是何言之陋也以邑毁超故今遣之<lb/>
内省不疚何恤人言快意留之非忠臣也<lb/>
　　　曹操信讒言害崔琰等<lb/>
建安二十一年時有與中尉崔琰宿不平者白琰傲世<lb/>
怨謗意㫖不遜曹操怒遂賜琰死尚書僕射毛玠傷琰<lb/>
<pb n="KR2h0002_WYG_016-79a"/>
無辜心不恱人復白玠怨謗操收玠付獄侍中桓階和<lb/>
洽皆為之陳理操不聽階求案實其事操曰所以不考<lb/>
欲兩全玠及言事者耳洽對曰玠信有謗主之言當肆<lb/>
之市朝若玠無此言言事者加誣大臣以誤主聽不加<lb/>
檢覈臣竊不安操卒不窮治玠遂免黜終于家是時西<lb/>
曹掾丁儀用事玠之獲罪儀有力焉羣下為之側目尚<lb/>
書僕射何夔及東曹屬徐弈獨不事儀儀讒奕出為魏<lb/>
郡太守賴桓階左右之得免尚書傅選謂何夔曰儀已<lb/>
<pb n="KR2h0002_WYG_016-79b"/>
害毛玠子宜少下之夔曰為不義適足以害其身焉能<lb/>
害人且懷姦佞之心立於明朝其得乆乎<lb/>
　　　晉王衍多毁羊祜<lb/>
泰始八年羊祜不附結中朝權貴荀朂馮紞之徒皆惡<lb/>
之從甥王衍嘗詣祜陳事辭甚清辯祜不然之衍拂衣<lb/>
去祜顧謂賔客曰王夷甫方當以盛名處大位然敗俗<lb/>
傷化必此人也及攻江陵祜以軍法将斬王戎衍戎之<lb/>
從弟也故二人皆憾之言論多毁祜時人為之語曰二<lb/>
<pb n="KR2h0002_WYG_016-80a"/>
王當國羊公無徳<lb/>
　　　荀朂馮紞譛逐張華<lb/>
太康三年尚書張華以文學才識名重一時論者皆謂<lb/>
華宜為三公中書監荀朂侍中馮紞以伐吴之謀深疾<lb/>
之會武帝問華誰可託後事者華對以明徳至親莫如<lb/>
齊王由是忤㫖朂因而譛之以華都督幽州諸軍事華<lb/>
至鎮撫循夷夏譽望益振武帝復欲徴之馮紞侍武帝<lb/>
從容語及鍾會紞曰會之反頗由太祖武帝變色曰卿<lb/>
<pb n="KR2h0002_WYG_016-80b"/>
是何言邪紞免冠謝曰臣聞善御者必知六轡緩急之<lb/>
宜故孔子以仲由兼人而退之冉求退弱而進之漢髙<lb/>
祖尊寵五王而夷滅光武抑損諸將而克終非上有仁<lb/>
暴之殊下有愚智之異也盖抑揚與奪使之然耳鍾會<lb/>
才智有限而太祖誇奨無極居以重勢委以大兵使會<lb/>
自謂算無遺䇿功在不賞遂構凶逆耳向令太祖録其<lb/>
小能節以大禮抑之以威權納之以軌則則亂心無由<lb/>
生矣武帝曰然紞稽首曰陛下既然臣之言宜思堅氷<lb/>
<pb n="KR2h0002_WYG_016-81a"/>
之漸勿使如會之徒復致傾覆武帝曰當今豈復有如<lb/>
會者耶紞因屏左右而言曰陛下謀畫之臣著大功於<lb/>
天下據方鎮總戎馬者皆在陛下聖慮矣武帝黙然由<lb/>
是止不徴華<lb/>
　　　東晉王國寶譛謝安<lb/>
太元八年謝安婿王國寶坦之之子也安惡其為人每<lb/>
抑而不用以為尚書郎國寶自以望族故事唯作吏部<lb/>
不為餘曹固辭不拜由是怨安國寶從妹為會稽王道<lb/>
<pb n="KR2h0002_WYG_016-81b"/>
子妃武帝與道子皆嗜酒狎昵邪謟國寶乃譛安於道<lb/>
子使離間之於武帝安功名既盛而險詖求進之徒多<lb/>
毁短安武帝由是稍疎忌之<lb/>
　　　北齊祖珽續謡言譛斛律光<lb/>
陳大建四年齊尚書右僕射祖珽勢傾朝野右丞相咸<lb/>
陽王斛律光惡之遥見輒罵曰多事乞索小人欲行何<lb/>
計光嘗在朝堂垂簾坐珽不知乗馬過其前光怒曰小<lb/>
人乃敢爾後珽在内省言聲髙慢光適過聞之又怒珽<lb/>
<pb n="KR2h0002_WYG_016-82a"/>
覺之私賂光從奴問之奴曰自公用事相王每夜抱膝<lb/>
歎曰盲人入國必破矣斛律後無寵珽因而間之光自<lb/>
結髪從軍未嘗敗北深為鄰敵所憚周勲州刺史韋孝<lb/>
寛宻為謡言曰百升飛上天明月照長安又曰髙山不<lb/>
推自崩槲木不扶自舉令諜人𫝊之於鄴鄴中小兒歌<lb/>
之於路珽因續之曰盲老公背受大斧饒舌老母不得<lb/>
語使其妻兄鄭道盖奏之後主以問珽珽與陸令萱皆<lb/>
曰實聞有之珽因解之曰百升者斛也盲老公謂臣也<lb/>
<pb n="KR2h0002_WYG_016-82b"/>
與國同憂饒舌老母似謂女侍中陸氏也且斛律累世<lb/>
大将明月聲震關西豐樂威行突厥女為皇后男尚公<lb/>
主謡言甚可畏也<lb/>
　　　唐許宗誣奏褚遂良等<lb/>
顯慶二年許敬宗李義府希皇后㫖誣奏侍中韓瑗中<lb/>
書令來濟與褚遂良潜謀不軌以桂州用武之地授遂<lb/>
良桂州都督欲以為外援瑗坐貶振州刺史濟貶台州<lb/>
刺史終身不聽朝覲又貶褚遂良為愛州刺史遂良至<lb/>
<pb n="KR2h0002_WYG_016-83a"/>
愛州上表自陳徃者僕王承乾交争之際臣不顧死亡<lb/>
歸心陛下卒與無忌等四人共定大䇿及先朝大漸獨<lb/>
臣與無忌同受遺詔區處衆事咸無廢缺數日之間内<lb/>
外寧謐力小任重動罹愆過蝼蟻餘齒乞陛下哀憐表<lb/>
奏不省<lb/>
　　　許敬宗譛長孫無忌謀反<lb/>
四年武后以太尉趙公長孫無忌受重賜而不助已深<lb/>
怨之許敬宗屢以利害說無忌無忌每面折之敬宗亦<lb/>
<pb n="KR2h0002_WYG_016-83b"/>
怨武后既立無忌内不自安后令敬宗伺其隙而䧟之<lb/>
㑹洛陽人李奉節告太子洗馬韋季方監察御史李巢<lb/>
朋黨事敕敬宗鞫之敬宗因誣奏季方欲與無忌構䧟<lb/>
忠臣近戚使權歸無忌伺隙謀反髙宗驚曰豈有此邪<lb/>
舅為小人所間小生疑阻則有之何至於反敬宗曰臣<lb/>
始末推究反狀已露請收捕凖法髙宗又泣曰舅若果<lb/>
爾朕決不忍殺之若殺之天下將謂朕何敬宗對曰薄<lb/>
昭漢文帝之舅也所坐止於殺人文帝遣百官素服哭<lb/>
<pb n="KR2h0002_WYG_016-84a"/>
而殺之至今天下以文帝為明主今無忌忘兩朝之大<lb/>
恩謀移社稷其罪與薄昭不可同年而語也幸而姦狀<lb/>
自發逆徒引服陛下何疑猶不早決古人有言當㫁不<lb/>
斷反受其亂安危之機間不容髪無忌今之姦雄王莽<lb/>
司馬懿之流也陛下少更遷延臣恐變生肘腋悔無及<lb/>
矣髙宗以為然詔削無忌太尉及封邑黔州安置<lb/>
　　　狄仁傑不願知譛者名<lb/>
天授二年以狄仁傑同平章事天后謂仁傑曰卿在汝<lb/>
<pb n="KR2h0002_WYG_016-84b"/>
南甚有善政卿欲知譛卿者名乎仁傑謝曰陛下以臣<lb/>
為過臣請改之知臣無過臣之幸也不願知譛者名天<lb/>
后深歎美之<lb/>
　　　武三思日夜譛敬暉等<lb/>
神龍元年以張柬之等及武攸暨武三思鄭普思等十<lb/>
六人皆為立功之人賜以鐵劵自非反逆各恕十死敬<lb/>
暉等帥百官上表以為革命之際宗室誅竄殆盡豈得<lb/>
與諸武並封今天命維新而諸武封建如舊並居京師<lb/>
<pb n="KR2h0002_WYG_016-85a"/>
開闢以來未有斯理願陛下為社稷計降其王爵以安<lb/>
内外中宗不許敬暉等畏武三思之讒以崔湜為耳目<lb/>
伺其動静湜見中宗親三思而忌暉等乃悉以暉等謀<lb/>
告三思反為三思用三思引為中書舍人先是殿中侍<lb/>
御史鄭愔諂事二張二張敗貶宣州司士参軍坐贓亡<lb/>
入東都私謁武三思初見三思哭甚哀既而大笑三思<lb/>
甚怪之愔曰始見大王而哭哀大王將戮死而滅族也<lb/>
後乃大笑喜大王之得愔也大王雖得天子之意彼五<lb/>
<pb n="KR2h0002_WYG_016-85b"/>
人皆據将相之權膽略過人廢太后如反掌彼五人日<lb/>
夜切齒欲噬大王之肉大王不去此五人危如朝露此<lb/>
愔所以為大王寒心也三思大恱與之登樓問自安之<lb/>
䇿引為中書舍人與崔湜皆為三思謀主三思與韋后<lb/>
日夜譛暉等云恃功専權将不利於社稷不若封暉等<lb/>
為王罷其政事外不失尊寵功臣内實奪之權中宗以<lb/>
為然以敬暉為平陽王桓彦範為扶陽王張柬之為漢<lb/>
陽王袁恕已為南陽王崔𤣥暐為博陽王罷知政事三<lb/>
<pb n="KR2h0002_WYG_016-86a"/>
思令百官復修則天之政不附武氏者斥之為五王所<lb/>
逐者復之大權盡歸三思矣<lb/>
　　　宗楚客等共譛魏元忠<lb/>
景龍元年宗楚客等引姚廷筠為御史中丞使劾奏魏<lb/>
元忠以為侯君集社稷元勛及其謀反太宗就羣臣乞<lb/>
其命而不得竟流涕斬之其後房遺愛薛萬徹齊王祐<lb/>
等為逆雖復懿親皆從國法元忠功不逮君集身又非<lb/>
國戚與李多祚等謀反陛下仁恩欲掩其過臣所以犯<lb/>
<pb n="KR2h0002_WYG_016-86b"/>
龍鱗悟聖意者正以事關宗社耳中宗頗然之元忠坐<lb/>
繫大理貶渠州司馬宗楚客令給事中冉祖雍奏言元<lb/>
忠既犯大逆不應出佐渠州楊再思李嶠亦賛之監察<lb/>
御史袁守一復表彈元忠曰重俊乃陛下之子猶加昭<lb/>
憲元忠非勛非戚焉得獨漏嚴刑又貶元忠務川尉頃<lb/>
之楚客又令袁守一奏言則天昔在三陽宫不豫狄仁<lb/>
傑奏請陛下監國元忠宻奏以為不可此則元忠懐逆<lb/>
日乆請加嚴誅中宗謂楊再思等曰以朕思之人臣事<lb/>
<pb n="KR2h0002_WYG_016-87a"/>
主必在一心豈有主上小疾遽請太子知事此乃仁傑<lb/>
欲樹私恩未見元忠有失守一欲借前事以䧟元忠其<lb/>
可乎楚客乃止元忠行至涪陵而卒<lb/>
　　　李輔國譛殺建寧王<lb/>
至徳二載李輔國本飛龍小兒粗閑書計給事太子宫<lb/>
肅宗委信之輔國外恭謹寡言而内狡險見張良娣有<lb/>
寵隂附㑹之與相表裏建寧王倓數於上前詆訐二人<lb/>
罪惡二人譛之於肅宗曰倓恨不得為元帥謀害廣平<lb/>
<pb n="KR2h0002_WYG_016-87b"/>
王肅宗怒賜倓死於是廣平王俶及李泌皆内懼俶謀<lb/>
去輔國及良娣泌曰不可王不見建寧之禍乎俶曰竊<lb/>
為先生憂之泌曰泌與主上有約矣俟平京師則去還<lb/>
山庶免於患俶曰先生去則俶益危矣泌曰王但盡人<lb/>
子之孝良娣婦人王委曲順之亦何能為<lb/>
　　　徳宗以謗言疑韓滉<lb/>
興元元年議者又言韓滉聞鑾輿在外聚兵修石頭城<lb/>
隂蓄異志徳宗疑之以問李泌對曰滉公忠清儉自車<lb/>
<pb n="KR2h0002_WYG_016-88a"/>
駕在外滉貢獻不絶且鎮撫江東十五州盗賊不起皆<lb/>
滉之力也所以修石頭城者滉見中原板蕩謂陛下將<lb/>
有永嘉之行為迎扈之備耳此乃人臣忠篤之慮奈何<lb/>
更以為罪乎滉性剛嚴不附權貴故多謗毁願陛下察<lb/>
之臣敢保其無他徳宗曰外議洶洶章奏如麻卿弗聞<lb/>
乎對曰臣固聞之其子臯為考功貟外郎今不敢歸省<lb/>
其親正以謗語沸騰故也徳宗令韓臯謁告歸覲面賜<lb/>
緋衣諭以卿父比有謗言朕今不復信矣因言關中乏<lb/>
<pb n="KR2h0002_WYG_016-88b"/>
糧歸語卿父宜速致之臯至潤州滉感恱流涕即日自<lb/>
臨水濵發米百萬斛既而陳少遊聞滉貢米亦貢二十<lb/>
萬斛徳宗謂李泌曰韓滉乃能化陳少遊亦貢米矣對<lb/>
曰豈惟少遊諸道将爭入貢矣<lb/>
　　　李晟伐竹避飛語<lb/>
貞元三年李晟大安園多竹復有為飛語者云晟伏兵<lb/>
大安亭謀因倉卒為變晟遂伐其竹<lb/>
　　　徳宗不信竇参譛吴湊<lb/>
<pb n="KR2h0002_WYG_016-89a"/>
七年福建觀察使吴湊為治有聲竇参以私憾毁之且<lb/>
言其病風徳宗召至京師使之步以察之知参之誣由<lb/>
是始惡参以湊為陜虢觀察使以代参黨李翼<lb/>
　　　竇申作謗書以傾陸䞇<lb/>
八年竇参隂狡而愎恃權而貪每遷除多與族子給事<lb/>
中申議之申招權受賂時人謂之喜鵲左金吾大将軍<lb/>
虢王則之與申善左諌議大夫知制誥吴通𤣥與陸䞇<lb/>
不叶竇申恐贄進用隂與通𤣥則之作謗書以傾贄徳<lb/>
<pb n="KR2h0002_WYG_016-89b"/>
宗皆察知其狀貶則之昭州司馬通𤣥泉州司馬申道<lb/>
州司馬尋賜通𤣥死<lb/>
　　　陸贄謂譛訴之言多非實<lb/>
九年徳宗使人諭陸贄以要重之事勿對趙憬陳論當<lb/>
宻封手疏以聞又苗粲父晉卿徃年攝政嘗有不臣之<lb/>
言諸子皆與古帝王同名今不欲明行斥逐兄弟宜各<lb/>
除外官勿使近屯兵之地贄上奏其略曰昨臣所奏惟<lb/>
趙憬得聞陛下已至勞神委曲防䕶是於心膂之内尚<lb/>
<pb n="KR2h0002_WYG_016-90a"/>
有形迹之拘職同事殊鮮克以濟恐爽無私之徳且傷<lb/>
不吝之明又曰爵人必於朝刑人必於市惟恐衆之不<lb/>
覩事之不彰君上行之無愧心兆庶聽之無疑議受賞<lb/>
安之無怍色當刑居之無怨言此聖王所以宣明典章<lb/>
與天下公共者也凡是譛訴之事多非信實之言利於<lb/>
中傷懼於公辨或云嵗月已乆不可究尋或云事體有<lb/>
妨須為𨼆忍或云惡迹未露宜假他事為名或云但棄<lb/>
其人何必明言責辱詞皆近於情理意實苞於矯誣傷<lb/>
<pb n="KR2h0002_WYG_016-90b"/>
善售姦莫斯為甚若晉卿父子實有大罪則當公議典<lb/>
憲若被誣枉豈令隂受播遷夫聽訟辨讒必求情辨跡<lb/>
情見跡著辭服理窮然後加刑罰焉是以下無寃人上<lb/>
無謬聽<lb/>
　　　李綘說憲宗勿信讒言疑鄭絪<lb/>
元和二年昭義節度使盧從史内與王士真劉濟潜通<lb/>
而外獻䇿請圖山東擅引兵東出憲宗召令還上黨從<lb/>
史託言就食邢洺不時奉詔乆之乃還他日憲宗召李<lb/>
<pb n="KR2h0002_WYG_016-91a"/>
綘對於浴堂語之曰事有極異者朕比不欲言之朕與<lb/>
鄭絪議敕從史歸上黨續徴入朝絪乃泄之於從史使<lb/>
稱上黨乏糧就食山東為人臣負朕乃爾将何以處之<lb/>
對曰審如此滅族有餘矣然絪從史必不自言陛下誰<lb/>
從得之憲宗曰吉甫宻奏綘曰臣竊聞搢紳之論稱絪<lb/>
為佳士恐必不然或者同列欲専朝政疾寵忌前願陛<lb/>
下更熟察之勿使人謂陛下信讒也憲宗良乆曰誠然<lb/>
絪必不至此非卿言朕幾誤處分<lb/>
<pb n="KR2h0002_WYG_016-91b"/>
　　　李逢吉之黨百計毁裴度<lb/>
寶厯二年裴度自興元入朝李逢吉之黨百計毁之先<lb/>
是民間謡云緋衣小兒坦其腹天下有口被驅逐又長<lb/>
安城中有横亘六岡如乾象度宅偶居第五岡張權輿<lb/>
上言度名應圖䜟宅占岡原不召而來其㫖可見敬宗<lb/>
雖年少悉察其誣謗待度益厚<lb/>
　　　宋申錫為讒人所誣<lb/>
開成元年李石為上言宋申錫忠直為讒人所誣竄死<lb/>
<pb n="KR2h0002_WYG_016-92a"/>
遐荒未蒙昭雪文宗俛首乆之既而流涕泫然曰兹事<lb/>
朕乆知其誤奸人逼我以社稷大計兄弟幾不能保況<lb/>
申錫僅全腰領耳非獨内臣外廷亦有助之者皆由朕<lb/>
之不明向使遇漢昭帝必無此寃矣鄭覃李固言亦共<lb/>
言其寃文宗深痛恨有慙色詔悉復申錫官爵<lb/>
　　　李徳裕諌武宗信讒誅宰相<lb/>
㑹昌元年初知樞宻劉𢎞逸薛季稜有寵於文宗仇士<lb/>
良惡之武宗之立非二人及宰相意故楊嗣復出為湖<lb/>
<pb n="KR2h0002_WYG_016-92b"/>
南觀察使李珏出為桂管觀察使士良屢譛𢎞逸等勸<lb/>
武宗除之賜𢎞逸季稜死遣中使就潭桂州誅嗣復及<lb/>
珏户部尚書杜悰奔馬見李徳裕曰天子年少新即位<lb/>
兹事不宜手滑徳裕與崔珙崔鄆陳夷行三上奏又邀<lb/>
樞宻使至中書使入奏以為徳宗疑劉晏動揺東宫而<lb/>
殺之中外咸以為寃兩河不臣者由兹恐懼得以為辭<lb/>
徳宗後悔録其子孫文宗疑宋申錫交通藩邸竄謫至<lb/>
死既而追悔為之出涕嗣復珏等若有罪惡乞更加重<lb/>
<pb n="KR2h0002_WYG_016-93a"/>
貶必不可容亦當先行訊鞫俟罪狀著白誅之未晚願<lb/>
開延英賜對至晡時開延英召徳裕等入徳裕等泣涕<lb/>
極言臣等願陛下免二人於死勿使既死而衆以為寃<lb/>
乆之武宗乃曰特為卿等釋之<lb/>
　　　後梁趙張協力傾王彦章<lb/>
後唐同光元年王彦章疾趙張亂政及為招討使謂所<lb/>
親曰待我成功還當盡誅姦臣以謝天下趙張聞之私相<lb/>
謂曰我輩寧死於沙陀不可為彦章所殺相與協力傾<lb/>
<pb n="KR2h0002_WYG_016-93b"/>
之段凝素疾章之能而謟附趙張在軍中與彦章動相<lb/>
違戾百方沮撓之惟恐其有功潜伺彦章過失以聞於<lb/>
梁主每捷奏至趙張悉歸功於凝由是彦章功竟無成<lb/>
及歸楊村梁主信讒猶恐彦章旦夕成功難制徴還大<lb/>
梁<lb/>
　　　荘宗信謡言誅郭崇韜<lb/>
天成元年馬彦珪還洛陽乃下詔暴郭崇韜之罪并殺<lb/>
其子於是朝野駭惋羣議紛然莊宗使宦官潜察之保<lb/>
<pb n="KR2h0002_WYG_016-94a"/>
大節度使睦王存乂崇韜之壻也宦官欲盡去崇韜之<lb/>
黨言存乂對諸将攘臂垂泣為崇韜稱寃言辭怨望遂<lb/>
幽存乂於第尋殺之景進言河中人有告變言李繼麟<lb/>
與郭崇韜謀反崇韜死又與存乂連謀宦官因共勸帝<lb/>
速除之莊宗乃徙繼麟為義成節度使是夜遣蕃漢馬<lb/>
步使朱守殷以兵圍其第驅繼麟出徽安門外殺之又<lb/>
誅其家人於河中時洛中諸軍饑窘妄為謡言伶官采<lb/>
之以聞於莊宗故郭崇韜朱友謙皆及於禍成徳節度<lb/>
<pb n="KR2h0002_WYG_016-94b"/>
使李嗣源亦為謡言所屬莊宗遣朱守殷察之守殷私<lb/>
謂嗣源曰令公勲業振主宜自圖歸藩以逺禍嗣源曰<lb/>
吾心不負天地禍福之來無所可避皆委之於命耳時<lb/>
伶宦用事勲舊人不保嗣源危殆者數四賴宣徽使李<lb/>
紹宏左右營䕶以是得全<lb/>
　　　蜀孟知祥斬都延昌誣告<lb/>
長興元年蜀都指揮使李仁罕張業欲置宴召孟知祥<lb/>
先二日有尼告二将謀以宴日害知祥知祥詰之無狀<lb/>
<pb n="KR2h0002_WYG_016-95a"/>
推始言者軍校都延昌王行本腰斬之後就宴盡去左<lb/>
右獨詣仁罕第仁罕叩頭流涕曰老兵惟盡死以報徳<lb/>
由是諸将皆親附而服之<lb/>
　　　後晉馮玊譛桑維翰有廢立之志<lb/>
開運二年初齊王疾未平㑹中書令桑維翰遣女僕入<lb/>
宫起居太后因問皇弟睿近讀書否齊王聞之以告馮<lb/>
玊玊因譛維翰有廢立之志齊王疑之李守貞素惡維<lb/>
翰馮玊李彦韜與守貞合謀排之罷維翰政事為開封<lb/>
<pb n="KR2h0002_WYG_016-95b"/>
尹以趙瑩為中書令維翰遂稱足疾希復朝謁杜絶賔<lb/>
客或謂馮玊曰桑公元老今既解其樞務縱不留之相<lb/>
位猶當優以大藩奈何使之尹京親猥細之務乎玊曰<lb/>
恐其反耳曰儒生安能反玊曰縱不自反恐其教人耳<lb/>
　　告訐門<lb/>
　　　唐權萬紀等以告訐得寵<lb/>
貞觀五年權萬紀與侍御史李仁發俱以告訐有寵於<lb/>
太宗由是諸大臣數被譴怒魏徴諫曰萬紀等小人不<lb/>
<pb n="KR2h0002_WYG_016-96a"/>
識大體以訐為直以讒為忠陛下非不知其無堪盖取<lb/>
其無所避忌欲以警䇿羣臣耳而萬紀等挾恩依勢逞<lb/>
其姦謀凡所彈射皆非有罪陛下縱未能舉善以厲俗<lb/>
奈何昵姦以自損乎太宗黙然賜絹五百匹乆之萬紀<lb/>
等姦狀自露皆得罪<lb/>
　　　太宗惡上封事者多訐人細事<lb/>
十年太宗謂羣臣曰朕開直言之路以利國也而比來<lb/>
上封事者多訐人細事自今復有為是者朕當以讒人<lb/>
<pb n="KR2h0002_WYG_016-96b"/>
罪之<lb/>
　　　裴度諌王鍔家奴告主稷<lb/>
元和十一年王鍔家二奴告鍔子稷改父遺表匿所獻<lb/>
家財憲宗命鞫於内使遣中使詣東都檢括鍔家財裴<lb/>
度諫曰王鍔既沒其所獻之財已為不少今又因奴告<lb/>
檢括其家臣恐諸将帥聞之各以身後為憂憲宗遽止<lb/>
使者以二奴付京兆杖殺之<lb/>
　　　後漢李嶼僕夫告其主謀反<lb/>
<pb n="KR2h0002_WYG_016-97a"/>
乾祐元年初髙祖入大梁太子太傅李崧皆在真定髙<lb/>
祖以崧第賜蘇逢吉及崧歸朝自以形迹孤危事漢權<lb/>
臣常惕惕謙謹多稱疾杜門而二弟嶼嶬與逢吉子弟<lb/>
俱為朝士時乗酒出怨言云奪我居第家貲逢吉由是<lb/>
惡之㑹李嶼僕夫葛延遇為嶼販鬻多所欺匿嶼抶之<lb/>
督其負甚急延遇與蘇逢吉之僕李澄謀上變告嶼謀<lb/>
反逢吉聞而誘致之因召崧至第收送侍衛獄嶼自誣<lb/>
云與兄崧弟嶬甥王凝及家僮合二十人謀因山陵發<lb/>
<pb n="KR2h0002_WYG_016-97b"/>
引縱火焚京城作亂下詔誅崧兄弟家屬及辭所連及<lb/>
者皆陳尸於市仍厚賞葛延遇等時人無不寃之自是<lb/>
士民家皆畏憚僕𨽻徃徃為所脅制<lb/>
　　　後周徐台符請誅誣告者<lb/>
廣順二年翰林學士徐台符請誅誣告李崧者葛延遇<lb/>
及李澄馮道以為屢更赦不許王峻嘉台符之義白於<lb/>
太祖收延遇澄誅之<lb/>
　　反間門<lb/>
<pb n="KR2h0002_WYG_016-98a"/>
　　　漢王捐數萬斤金間楚君臣<lb/>
三年漢王謂陳平曰天下紛紛何時定乎陳平曰項王<lb/>
骨鯁之臣亞父鍾離昧龍且周殷之屬不過數人耳大<lb/>
王誠能出捐數萬斤金行反間間其君臣以疑其心項<lb/>
王為人意忌信讒必内相誅漢因舉兵而攻之破楚必<lb/>
矣漢王曰善乃出黄金四萬斤與平恣所為不問其出<lb/>
入平多以金縱反間於楚軍宣言諸将鍾離昧等為項<lb/>
王将功多矣然而終不得裂地而王欲與漢為一以滅<lb/>
<pb n="KR2h0002_WYG_016-98b"/>
項氏而分王其地項羽果意不信鍾離昧等楚圍漢王<lb/>
於滎陽急漢王請和割滎陽以西者為漢亞父勸羽急<lb/>
攻滎陽漢王患之項王使使至漢陳平使為太牢具舉<lb/>
進見楚使即佯驚曰吾以為亞父使乃項王使復持去<lb/>
更以惡草具進楚使楚使歸具以報項王項王果大疑<lb/>
亞父亞父欲急攻下滎陽城項王不信不肯聽亞父聞<lb/>
項王疑之乃怒曰天下事大定矣君王自為之願請骸<lb/>
骨歸未至彭城疽發背而卒<lb/>
<pb n="KR2h0002_WYG_016-99a"/>
　　　北魏世祖不以反間疑王慧龍<lb/>
宋元嘉八年魏以王慧龍為滎陽太守慧龍在郡十年<lb/>
農戰並修大著聲蹟歸附者萬餘家文帝縱反間於魏<lb/>
魏世祖聞之賜慧龍璽書曰劉義隆畏将軍如虎欲相<lb/>
中害朕自知之風塵之言想不足介意<lb/>
　　　吐蕃離間李晟等<lb/>
唐貞元三年徳宗遣中使王子恒齎詔遺尚結賛至吐<lb/>
蕃境不納而還渾瑊留屯奉天尚結賛至故原州引見<lb/>
<pb n="KR2h0002_WYG_016-99b"/>
崔漢衡等曰吾飾金械欲械瑊以獻賛普今失瑊虚致<lb/>
公輩又謂馬燧之姪弇曰胡以馬為命吾在河曲春草<lb/>
未生馬不能舉足當是時侍中度河掩之吾全軍覆没<lb/>
矣所以求和蒙侍中力今全軍得歸奈何拘其子孫命<lb/>
弇與宦官俱文珍渾瑊将馬寧等俱歸分囚崔漢衡等<lb/>
於河廓鄯州徳宗聞尚結賛之言由是惡馬燧以燧為<lb/>
司徒罷其副元帥節度使初吐蕃尚結賛惡李晟馬燧<lb/>
渾瑊曰去三人則唐可圖也於是離間李晟因馬燧以<lb/>
<pb n="KR2h0002_WYG_016-100a"/>
求和欲執渾瑊以賣燧使并獲罪因縱兵直犯長安㑹<lb/>
失渾瑊而止<lb/>
　　　荆南髙季興間楚髙郁<lb/>
後唐天成四年初楚王殷用都軍判官髙郁為謀主國<lb/>
賴以富彊鄰國皆疾之髙季興屢以流言間郁於殷殷<lb/>
不聽乃遣使遺知政事希聲書盛稱郁功名願為兄弟<lb/>
使者言於希聲曰髙公常云馬氏政事皆出髙郁此子<lb/>
孫之憂也希聲信之屢言於殷稱郁奢僣且外交富蕃<lb/>
<pb n="KR2h0002_WYG_016-100b"/>
請誅之殷曰成吾功業皆郁力也汝勿為此言希聲固<lb/>
請罷其兵柄乃左遷郁行軍司馬郁謂所親曰亟營西<lb/>
山吾将老猘子漸大能咋人矣希聲聞之益怒明日矯<lb/>
以殷命殺郁於府舍榜諭中外誣郁謀叛明日吏以郁<lb/>
死告殷拊膺大慟曰吾老耄政非已出使我勲舊横罹<lb/>
寃酷既而顧左右曰吾亦何可乆處此乎<lb/>
　<lb/>
　通鑑總𩔖卷十六下<lb/>
</p>
<p>
</p>
  </div>
</body>
</text>
</TEI>
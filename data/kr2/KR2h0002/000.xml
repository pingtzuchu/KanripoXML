<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑總𩔖</head>
    <p>
<pb n="KR2h0002_WYG_000-1a"/>
欽定四庫全書　　　　　史部八<lb/>
　通鑑總𩔖　　　　　　　史鈔𩔖<lb/>
　　提要<lb/>
　　　　<hi>臣</hi>等謹按通鑑總𩔖二十卷宋沈樞撰樞字<lb/>
　　　　持要徳清人紹興間進士官至太子詹事光<lb/>
　　　　禄卿謚憲敏是書乃其致仕時所編取司馬<lb/>
　　　　光資治通鑑事迹仿冊府元龜之例分為二<lb/>
　　　　百七十一門每門各以事標題依時代前後<lb/>
<pb n="KR2h0002_WYG_000-1b"/>
　　　　為次亦間采光議論附之所分門目頗為繁<lb/>
　　　　碎如賞罰門外又立貶責功賞二門外戚門<lb/>
　　　　外又立貴戚一門近習門外又立寵倖一門<lb/>
　　　　隠逸門外又立髙尚一門積善門外又立隂<lb/>
　　　　徳一門者不一而足又如安重榮奏請踰分<lb/>
　　　　不過驕蹇乃以此一條别立僭竊一門則配<lb/>
　　　　𨽻不確東周下迄五代興廢不一乃獨取申<lb/>
　　　　徹論燕必亡黄泓論燕必復二條立為興廢<lb/>
<pb n="KR2h0002_WYG_000-2a"/>
　　　　一門則疎漏太甚然通鑑浩博猝難盡覽司<lb/>
　　　　馬光嘗言惟勝之曾讀一過餘人不能數卷<lb/>
　　　　即已倦睡則採摭菁華區分事𩔖使考古者<lb/>
　　　　易於檢尋其書雖陋亦不妨過而存之也乾<lb/>
　　　　隆四十六年四月恭校上<lb/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸　費　墀<lb/>
<pb n="KR2h0002_WYG_000-3a"/>
通鑑總𩔖序<lb/>
資治通鑑不刋之書也司馬公自言精力盡於此書而<lb/>
士大夫鮮有能徧讀者始則以科舉而求簡便世所𫝊<lb/>
節本自謂得此足矣名宦既成則又多汩扵利名之塲<lb/>
益視為長物矣貳卿袁公樞集為紀事本末孝宗一見<lb/>
以為精要至取嚴陵官本以備乙覽盛矣故詹事光禄<lb/>
沈憲敏公少而嗜學晚益不倦敡厯中外入從出藩年<lb/>
登九秩神明不衰素無聲色之奉形清氣和望之如神<lb/>
<pb n="KR2h0002_WYG_000-3b"/>
僊然既挂衣冠向來功名政事付之昨夢而筆力勁敏<lb/>
不減少年書生取司馬公所著各以事𩔖編之為二百<lb/>
七十一門首曰治世曰知人終曰辯士曰烈婦而後自<lb/>
戰國以迄五代一千三百餘年之事彚聚昈分粲然易<lb/>
見繁詞細故悉刪去之古所謂耄期稱道不勌者見公<lb/>
之謂乎公之季子守潮陽欲鋟板以廣其𫝊以承先公<lb/>
之志俾鑰序之鑰晚出試郡永嘉實守蕭規以自免於<lb/>
戾荷公忘年定交知予甚厚又與公之子都官洎永州<lb/>
<pb n="KR2h0002_WYG_000-4a"/>
昆仲㳺為書卷首以示後之君子使知前輩之學問云<lb/>
嘉定元年仲冬朔旦四明樓鑰序<lb/>
</p>
<p>
</p>
  </div>
</body>
</text>
</TEI>
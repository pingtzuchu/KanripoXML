<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑總𩔖卷七上</head>
    <p>
<pb n="KR2h0002_WYG_007-1a"/>
欽定四庫全書<lb/>
　通鑑總𩔖卷七上　　　　　宋　沈樞　撰<lb/>
　　宰相門<lb/>
　　　李克答魏文侯置相之問<lb/>
周威烈王二十三年文侯謂李克曰先生嘗有言曰家<lb/>
貧思良妻國亂思良相今所置非成則璜二子何如對<lb/>
曰卑不謀戚臣在闕門之外不敢當命文侯曰先生臨<lb/>
事勿讓克曰君弗察故也居視其所親富視其所與達<lb/>
<pb n="KR2h0002_WYG_007-1b"/>
視其所舉窮視其所不為貧視其所不取五者足以定<lb/>
之矣何待克哉文侯曰先生就舍吾之相定矣李克出<lb/>
見翟璜翟璜曰今者聞君召先生而卜相果誰為之克<lb/>
曰魏成翟璜忿然作色曰西河守吴起臣所進也君内<lb/>
以鄴為憂臣進西門豹君欲伐中山臣進樂羊中山已<lb/>
㧞無使守之臣進先生君之子無傅臣進屈侯鮒以耳<lb/>
目之所睹記臣何負於魏成李克曰魏成食禄千鍾什<lb/>
九在外什一在内是以東得卜子夏田子方叚干木此<lb/>
<pb n="KR2h0002_WYG_007-2a"/>
三人者君皆師之子所進五人者君皆臣之子惡得與<lb/>
魏成比也翟璜逡廵再拜曰璜鄙人也失對願卒為弟<lb/>
子<lb/>
　　　吴起與田文爭論功<lb/>
安王十五年魏置相相田文吴起不悦謂田文曰請與<lb/>
子論功可乎田文曰可起曰將三軍使士卒樂死敵國<lb/>
不敢謀子孰與起文曰不如子起曰治百官親萬民實<lb/>
府庫子孰與起文曰不如子起曰守西河而秦兵不敢<lb/>
<pb n="KR2h0002_WYG_007-2b"/>
東鄉韓趙賔從子孰與起文曰不如子起曰此三者子<lb/>
皆出吾下而位加吾上何也文曰主少國疑大臣未附<lb/>
百姓不信方是之時屬之子乎屬之我乎起黙然良久<lb/>
曰屬之子矣<lb/>
　　　秦趙髙指鹿為馬<lb/>
三年初中丞相趙髙欲專秦權恐羣臣不聴乃先設驗<lb/>
持鹿獻於二世曰馬也二世笑曰丞相誤邪謂鹿為馬<lb/>
問左右左右或黙或言馬以阿順趙髙或言鹿者髙因<lb/>
<pb n="KR2h0002_WYG_007-3a"/>
隂中諸言鹿者以法後羣臣皆畏髙莫敢言其過<lb/>
　　　漢陳平宰社<lb/>
二年初陽武人陳平家貧好讀書里中社平為宰分肉<lb/>
食甚均父老曰善陳孺子之為宰平曰嗟乎使平得宰<lb/>
天下亦如是肉矣<lb/>
　　　曹參代蕭何為相<lb/>
二年鄼文終侯蕭何病惠帝親自臨視因問曰君即百<lb/>
嵗後誰可代君者對曰知臣莫如主惠帝曰曹參何如<lb/>
<pb n="KR2h0002_WYG_007-3b"/>
何頓首曰帝得之矣臣死不恨何薨以曹參為相國參<lb/>
代何為相舉事無所變更一遵何約束擇郡國吏木訥<lb/>
於文辭重厚長者即召除為丞相史吏之言文刻深欲<lb/>
務聲名者輒斥去之日夜飲醇酒參子窋為中大夫惠<lb/>
帝怪相國不治事以為豈少朕與使窋歸以其私問參<lb/>
參怒笞窋二百曰趣入侍天下事非若所當言也至朝<lb/>
時惠帝讓參曰乃者我使諫君也參免冠謝曰陛下自<lb/>
察聖武孰與髙帝惠帝曰朕乃安敢望先帝又曰陛下<lb/>
<pb n="KR2h0002_WYG_007-4a"/>
觀臣能孰與蕭何賢惠帝曰君似不及也參曰陛下言<lb/>
之是也髙帝與蕭何定天下法令既明今陛下垂拱參<lb/>
等守職遵而勿失不亦可乎惠帝曰善參為相國出入<lb/>
三年百姓歌之曰蕭何為法較若畫一曹參代之守而<lb/>
勿失載其清淨民以寧壹<lb/>
　　　陳平以右丞相讓周勃<lb/>
元年陳平謝病文帝問之平曰髙祖時勃功不如臣及<lb/>
誅諸吕臣功亦不如勃願以右丞相讓勃文帝徙平為<lb/>
<pb n="KR2h0002_WYG_007-4b"/>
左丞相太尉勃為右丞相大將軍灌嬰為太尉<lb/>
　　　陳平答文帝決獄錢榖之問<lb/>
文帝益明習國家事朝而問右丞相勃曰天下一嵗決<lb/>
獄幾何勃謝不知又問一嵗錢榖入幾何勃又謝不知<lb/>
惶愧汗出沾背文帝問左丞相平平曰有主者文帝曰<lb/>
主者謂誰平曰陛下即問決獄責廷尉問錢榖責治粟<lb/>
内史文帝曰茍各有主者而君所主者何事也平謝曰<lb/>
陛下不知其駑下使待罪宰相宰相者上佐天子理隂<lb/>
<pb n="KR2h0002_WYG_007-5a"/>
陽順四時下遂萬物之宜外鎮撫四夷諸侯内親附百<lb/>
姓使卿大夫各得任其職焉文帝乃稱善右丞相大慙<lb/>
出而讓陳平曰君獨不素教我對陳平笑曰君居其位<lb/>
不知其任邪且陛下即問長安中盗賊數君欲彊對邪<lb/>
於是絳侯自知其能不如平逺矣居頃之人或説勃曰<lb/>
君既誅諸吕立代王威震天下而君受厚賞處尊位久<lb/>
之即禍及身矣勃亦自危乃謝病請歸相印文帝許之<lb/>
右丞相勃免左丞相平專為丞相<lb/>
<pb n="KR2h0002_WYG_007-5b"/>
　　　武帝問田蚡除吏已盡未<lb/>
建元六年武安侯田蚡為丞相蚡驕侈薦人或起家至<lb/>
二千石權移主上武帝乃曰君除吏已盡未吾亦欲除<lb/>
吏嘗請考工地益宅武帝怒曰君何不遂取武庫是後<lb/>
乃稍退<lb/>
　　　公孫賀不肯受丞相印綬<lb/>
太初二年以太僕公孫賀為丞相封葛繹侯時朝廷多<lb/>
事督責大臣自公孫𢎞後丞相比坐事死石慶雖以謹<lb/>
<pb n="KR2h0002_WYG_007-6a"/>
得終然數被譴賀引拜為丞相不受印綬頓首涕泣不<lb/>
肯起武帝乃起去賀不得已拜出曰我從是殆矣<lb/>
　　　丙魏同心輔政<lb/>
元康二年魏相好觀漢故事及便宜章奏數條漢興已<lb/>
來國家便宜行事及賢臣賈誼鼂錯董仲舒等所言奏<lb/>
請施行之相敕掾史按事郡國及休告從家還至府輒<lb/>
白四方異聞或有逆賊風雨災變郡不上相輒奏言之<lb/>
與御史大夫丙吉同心輔政宣帝皆重之丙吉為人深<lb/>
<pb n="KR2h0002_WYG_007-6b"/>
厚不伐善自曽孫遭遇吉絶口不道前恩故朝廷莫能<lb/>
明其功也㑹掖庭宫婢則令民夫上書自陳甞有阿保<lb/>
之功吉識謂則曰汝嘗坐養皇曾孫不謹督笞汝汝安<lb/>
得有功獨渭城胡組淮陽郭徴卿有恩耳分别奏組等<lb/>
共養勞苦状宣帝親見問然後知吉有舊恩而終不言<lb/>
宣帝大賢之<lb/>
　　　用蕭望之為左馮翊<lb/>
宣帝以蕭望之經明持重論議有餘材任宰相欲詳試<lb/>
<pb n="KR2h0002_WYG_007-7a"/>
其政事復以為左馮翊望之從少府出為左遷恐有不<lb/>
合意即移病宣帝聞之使侍中成都侯金安上諭意曰<lb/>
所用皆更治民以考功君前為平原太守日淺故復試<lb/>
之於三輔非有所聞也望之即起視事<lb/>
　　　黄霸為相功名損於治郡<lb/>
五鳯三年黄霸為丞相霸材長於治民及為丞相功名<lb/>
損於治郡時京兆尹張敞舍鶡雀飛集丞相府霸以為<lb/>
神雀議欲以聞又樂陵侯史髙以外屬舊恩侍中貴重<lb/>
<pb n="KR2h0002_WYG_007-7b"/>
霸薦髙可太尉天子使尚書召問霸太尉官罷久矣夫<lb/>
宣明教化通逹幽隱使獄無寃刑邑無盗賊君之職也<lb/>
將相之官朕之任焉侍中樂陵侯髙帷幄近臣朕之所<lb/>
自親君何越職而舉之尚書令受丞相對霸免冠謝罪<lb/>
數日乃決自是後不敢復有所請然自漢興言治民吏<lb/>
以霸為首<lb/>
　　　王尊劾奏丞相衡<lb/>
建始元年石顯遷長信中太僕秩中二千石顯既失倚<lb/>
<pb n="KR2h0002_WYG_007-8a"/>
離權於是丞相御史條奏顯舊惡與妻子徙歸故郡憂<lb/>
懣不食道死諸所交結以顯為官者皆廢王尊劾奏丞<lb/>
相衡御史大夫譚知顯等顓權擅埶大作威福為海内<lb/>
患害不以時白奏行罰而阿諛曲從附下罔上懐邪迷<lb/>
國無大臣輔政之義於是衡慙懼免冠謝罪上丞相侯<lb/>
印綬成帝以新即位重傷大臣乃左遷尊為髙陵令然<lb/>
羣下多是尊者衡嘿嘿不自安每有亢旱連乞骸骨讓<lb/>
位成帝輒以詔書慰撫不許<lb/>
<pb n="KR2h0002_WYG_007-8b"/>
　　　成帝以熒惑守心殺丞相方進<lb/>
綏和二年熒惑守心郎賁麗善為星言大臣宜當之成<lb/>
帝乃召見方進還歸未及引決上遂賜册責讓以政事<lb/>
不治災害竝臻百姓窮困曰欲退君位尚未忍使尚書<lb/>
令賜君上尊酒十石養牛一君審處焉方進即日自殺<lb/>
上祕之遣九卿册贈印綬賜乘輿祕器少府供張柱檻<lb/>
皆衣素天子親臨弔者數至禮賜異於他相故事臣光<lb/>
曰晏嬰有言天命不慆不貳其命禍福之至安可移乎<lb/>
<pb n="KR2h0002_WYG_007-9a"/>
昔楚昭王宋景公不忍移災於卿佐曰移腹心之疾寘<lb/>
諸股肱何益也藉其災可移仁君猶不肯為况不可乎<lb/>
使方進罪不至死而誅之以當大變是誣天也方進有<lb/>
罪當刑隠其誅而厚其葬是誣人也孝成欲誣天人而<lb/>
卒無所益可謂不知命矣<lb/>
　　　何武以事親不篤䇿免<lb/>
何武後母在蜀郡遣吏歸迎㑹成帝崩吏恐道路有盜<lb/>
賊後母留止左右或譏武事親不篤哀帝亦欲改易大<lb/>
<pb n="KR2h0002_WYG_007-9b"/>
臣䇿免武以列侯歸國<lb/>
　　　平當以病篤不應召<lb/>
建平三年哀帝使使者召丞相平當欲封之當病篤不<lb/>
應召室家或謂當不可彊起受侯印為子孫邪當曰吾<lb/>
居大位已負素餐責矣起受侯印還卧而死死有餘罪<lb/>
今不起者所以為子孫也遂上書乞骸骨哀帝不許<lb/>
　　　安帝以災異䇿免三公<lb/>
永初元年太尉徐防以災異冦賊䇿免三公以災異免<lb/>
<pb n="KR2h0002_WYG_007-10a"/>
自防始司空尹勤以水雨漂流䇿免仲長統昌言曰光<lb/>
武皇帝愠數世之失權忿彊臣之竊命矯枉過直政不<lb/>
任下雖置三公事歸臺閣自此以来三公之職僃員而<lb/>
已然政有不治猶加譴責而權移外戚之家寵被近習<lb/>
之豎守境貪殘牧民撓擾怨氣竝作隂陽失和此皆戚<lb/>
宦之臣所致然也反以䇿讓三公至扵死免乃足為呌<lb/>
呼蒼天號咷泣血者矣又中世之選三公也務於清慤<lb/>
謹慎循常習故者是乃婦女之檢柙鄉曲之常人耳惡<lb/>
<pb n="KR2h0002_WYG_007-10b"/>
足以居斯位邪埶既如彼選又如此而欲望三公勲立<lb/>
於國家績加於生民不亦逺乎今人主誠專委三公分<lb/>
任責成而在位病民舉用失賢百姓不安爭訟不息天<lb/>
地多變人物多妖然後可以分此罪矣<lb/>
　　　杜喬朝野倚望<lb/>
建和元年太尉胡廣罷光禄勲杜喬為太尉自李固之<lb/>
廢内外喪氣羣臣側足而立唯喬正色無所回撓由是<lb/>
朝野皆倚望焉<lb/>
<pb n="KR2h0002_WYG_007-11a"/>
　　　謝弼乞徴王暢李膺<lb/>
建寧二年郎中東郡謝弼上封事曰台宰重器國命所<lb/>
繫今之四公唯司空劉寵斷斷守善餘皆素餐致冦之<lb/>
人必有折足覆餗之凶可因災異竝加罷黜徴故司空<lb/>
王暢長樂少府李膺竝居政事庶災變可消國祚惟永<lb/>
左右惡其言出為廣陵府丞<lb/>
　　　魏髙柔言公輔之臣國之棟梁<lb/>
黄初四年以廷尉鍾繇為太尉治書執法髙柔代為廷<lb/>
<pb n="KR2h0002_WYG_007-11b"/>
尉是時三公無事又希與朝政柔上疏曰公輔之臣皆<lb/>
國之棟梁民所具瞻而置之三事不使知政遂各偃息<lb/>
養髙鮮有進納誠非朝廷崇用大臣之義大臣獻可替<lb/>
否之謂也古者刑政有疑輒議於槐棘之下自今之後<lb/>
朝有疑議及刑獄大事宜數以咨訪三公三公朝朔望<lb/>
之日又可特延入講論得失博盡事情庶有補起天聽<lb/>
光益大化文帝嘉納焉<lb/>
　　　吴不用張昭為相而用顧雍<lb/>
<pb n="KR2h0002_WYG_007-12a"/>
六年吴丞相北海孫邵卒初吴當置丞相衆議歸張昭<lb/>
吴王曰方今多事職大者責重非所以優之也及邵卒<lb/>
百僚復舉昭吴王曰孤豈為子布有愛乎領丞相事煩<lb/>
而此公性剛所言不從怨咎將興非所以益之也以太<lb/>
常顧雍為丞相平尚書事雍為人寡言舉動時當吴王<lb/>
甞歎曰顧君不言言必有中至飲宴歡樂之際左右恐<lb/>
有酒失而雍必見之是以不敢肆情吴王亦曰顧公在<lb/>
坐使人不樂其見憚如此初領尚書令封陽遂鄉侯拜<lb/>
<pb n="KR2h0002_WYG_007-12b"/>
侯還寺而家人不知後聞乃驚及為相其所選用文武<lb/>
將吏各隨能所任心無適莫時訪逮民間及政職所宜<lb/>
輒密以聞若見納用則歸之於上不用終不宣泄吴王<lb/>
以此重之然於公朝有所陳及辭色雖順而所執者正<lb/>
軍國得失自非面見口未嘗言王常令中書郎詣雍有<lb/>
所咨計若合雍意事可施行即與相反覆究而論之為<lb/>
設酒食如不合意雍即正色改容黙然不言無所施設<lb/>
郎退告王王曰顧公歡悦是事合宜也其不言者是事<lb/>
<pb n="KR2h0002_WYG_007-13a"/>
未平也孤當重思之<lb/>
　　　晉王戎為三公與時浮沈<lb/>
元康七年以尚書右僕射王戎為司徒戎為三公與時<lb/>
浮沈無所匡救委事僚寀輕出遊放性復貪吝園田徧<lb/>
天下每自執牙籌晝夜㑹計常若不足家有好李賣之<lb/>
恐人得種常鑚其核<lb/>
　　　謝安比王導<lb/>
太元四年謝安為宰相秦人屢入冦邊兵失利衆心危<lb/>
<pb n="KR2h0002_WYG_007-13b"/>
懼安每鎮之以和静其為政務舉大綱不為小察時人<lb/>
比安於王導而謂其文雅過之<lb/>
　　　宋文帝時宰相無常官<lb/>
元嘉三年以右衛將軍王華為中䕶軍侍中如故華以<lb/>
王𢎞輔政王曇首為上所親任與已相埒自謂力用不<lb/>
盡每歎息曰宰相頓有數人天下何由得治是時宰相<lb/>
無常官唯人主所與議論政事委以機宻者皆宰相也<lb/>
故華有是言亦有任侍中而不為宰相者<lb/>
<pb n="KR2h0002_WYG_007-14a"/>
　　　梁徐勉周捨俱稱賢相<lb/>
天監二年霄城文侯范雲卒雲盡心事上知無不為臨<lb/>
繁處劇精力過人及卒衆謂沈約宜當樞管武帝以約<lb/>
輕易不如尚書左丞徐勉乃以勉及右衛將軍汝南周<lb/>
捨同㕘國政捨雅重不及勉而清簡過之兩人俱稱賢<lb/>
相常留省内罕得休息勉或時還宅羣犬驚吠每有表<lb/>
奏輒焚其藁捨豫機宻二十餘年未嘗離左右國史詔<lb/>
誥儀體法律軍旅謀謨皆掌之與人言謔終日不絶而<lb/>
<pb n="KR2h0002_WYG_007-14b"/>
竟不漏泄機事衆尤服之<lb/>
　　　唐世稱房杜為賢相<lb/>
貞觀三年太宗謂房𤣥齡杜如晦曰公為僕射當廣求<lb/>
賢人隨才授任此宰相之職也比聞受聴辭訟日不暇<lb/>
給安能助朕求賢乎因勅尚書細務屬左右丞唯大事<lb/>
應奏者乃關僕射𤣥齡明達吏事輔以文學夙夜盡心<lb/>
惟恐一物失所用法寛平聞人有善若已有之不以求<lb/>
備取人不以已長格物與杜如晦引㧞士𩔖常如不及<lb/>
<pb n="KR2h0002_WYG_007-15a"/>
至於臺閣規模皆二人所定太宗每與𤣥齡謀事必曰<lb/>
非如晦不能决及如晦至卒用𤣥齡之䇿蓋𤣥齡善謀<lb/>
如晦能斷故也二人深相得同心徇國故唐世稱賢相<lb/>
者推房杜焉<lb/>
　　　戴至徳劉仁軌更日受牒訴<lb/>
上元二年以戴至徳為右僕射以劉仁軌為左僕射劉<lb/>
仁軌戴至徳更日受牒訴仁軌常以美言許之至徳必<lb/>
據理難詰未嘗與奪實有寃結者必為奏辨由是時譽<lb/>
<pb n="KR2h0002_WYG_007-15b"/>
皆歸仁軌或問其故至徳曰威福者人主之柄人臣安<lb/>
得盜取之髙宗聞深重之有老嫗欲詣仁軌陳牒誤詣<lb/>
至徳至徳覽之未終嫗曰本謂是解事僕射乃不解事<lb/>
僕射邪歸我牒至徳笑而授之時人稱其長者<lb/>
　　　時人謂蘇味道為摸稜<lb/>
聖厯元年以天官侍郎蘇味道為鳳閣侍郎同平章事<lb/>
味道前後在相位數嵗依阿取容甞謂人曰處事不宜<lb/>
明白但摸稜持兩端可矣時人謂之蘇摸稜<lb/>
<pb n="KR2h0002_WYG_007-16a"/>
　　　朱敬則以用人為先<lb/>
久視四年正諌大夫同平章事朱敬則以老疾致仕敬<lb/>
則為相以用人為先自餘細務不之視<lb/>
　　　姚崇薦張柬之為相<lb/>
以元之為靈武道安撫大使元之將行太后令舉外司<lb/>
堪為宰相者對曰張柬之沈厚有謀能斷大事且其人<lb/>
已老惟陛下急用之以秋官侍郎張柬之同平章事時<lb/>
年且八十矣<lb/>
<pb n="KR2h0002_WYG_007-16b"/>
　　　僕射兼中書門下之職<lb/>
神龍元年命右僕射豆盧欽望有軍國重事中書門下<lb/>
可共平章先是僕射為正宰相其後多兼中書門下之<lb/>
職午前決朝政午後決省事至是欽望專為僕射不敢<lb/>
預政事故有是命是後專拜僕射者不復為宰相矣<lb/>
　　　明皇不答姚元之序進郎吏之請<lb/>
開元元年姚元之嘗奏請序進郎吏明皇仰視殿屋元<lb/>
之再三言之終不應元之懼趨出罷朝髙力士諫曰陛<lb/>
<pb n="KR2h0002_WYG_007-17a"/>
下親總萬機宰臣奏事當面加可否奈何一不省察明<lb/>
皇曰朕任元之以庶政大事當奏聞共議之郎吏卑秩<lb/>
乃一一以煩朕邪命力士宣事至省中為元之道上語<lb/>
元之乃喜聞者皆服明皇識人君之體左拾遺曲江張<lb/>
九齡以元之有重望為明皇所信任奏記勸其逺謟躁<lb/>
進純厚其略曰任人當才為政大體與之共理無出此<lb/>
途而曏之用才非無知人之鑒其所以失溺在縁情之<lb/>
舉又曰自君侯職相國之重持用人之權而淺中弱植<lb/>
<pb n="KR2h0002_WYG_007-17b"/>
之徒已延頸企踵而至謟親戚以求譽媚賔客以取容<lb/>
其間豈不有才所失在於無恥元之嘉納其言<lb/>
　　　姚崇為救時之相盧懐慎為伴食宰相<lb/>
三年以盧懷慎檢校吏部尚書兼黄門監懷慎清謹儉<lb/>
素不營資産雖貴為卿相所得俸賜隨散親舊妻子不<lb/>
免饑寒所居不蔽風雨姚崇嘗有子䘮謁告十餘日政<lb/>
事委積懷慎不能決惶恐入謝明皇曰朕以天下事委<lb/>
姚崇以卿坐鎮雅俗耳崇既出須臾裁决俱盡頗有得<lb/>
<pb n="KR2h0002_WYG_007-18a"/>
色顧謂紫㣲舎人齊澣曰余為相可比何人澣未對崇<lb/>
曰何如管晏澣曰管晏之法雖不能施於後猶能沒身<lb/>
公所為法隨復更之似不及也崇曰然則竟如何澣曰<lb/>
公可謂救時之相耳崇喜投筆曰救時之相豈易得乎<lb/>
懷慎與崇同為相自以才不及崇每事推之時人謂之<lb/>
伴食宰相<lb/>
　　　盧懷慎薦宋璟等<lb/>
四年黄門監盧懐慎疾亟上表薦宋璟李傑李朝隱盧<lb/>
<pb n="KR2h0002_WYG_007-18b"/>
從愿竝明時重器所坐者小所棄者大望垂矜錄明皇<lb/>
深納之薨後家無餘蓄惟一老蒼頭請自鬻以辦喪事<lb/>
　　　明皇恨不居姚崇于禁中<lb/>
以尚書左丞源乾曜為黄門侍郎同平章事姚崇無居<lb/>
第寓居罔極寺以病痁謁告明皇遣使問飲食起居状<lb/>
日數十輩源乾曜奏事或稱㫖明皇輒曰此必姚崇之<lb/>
謀也或不稱㫖輒曰何不與姚崇議之乾曜常謝實然<lb/>
毎有大事明皇常令乾曜就寺問崇乾曜請遷崇於四<lb/>
<pb n="KR2h0002_WYG_007-19a"/>
方館仍聴家人入侍疾明皇許之崇以四方館有簿書<lb/>
非病者所宜處固辭明皇曰設四方館為官吏也使卿<lb/>
居之為社稷也恨不可使卿居禁中耳此何足辭<lb/>
　　　前稱房杜後稱姚宋<lb/>
以刑部尚書宋璟紫微侍郎蘇頲同平章事璟為相務<lb/>
在擇人隨材授任使百官各稱其職刑賞無私敢犯顔<lb/>
正諌明皇甚敬憚之雖不合意亦曲從之璟與蘇頲相<lb/>
得甚厚頲遇事多讓於璟璟每論事則頲為之助璟嘗<lb/>
<pb n="KR2h0002_WYG_007-19b"/>
謂人曰吾與蘇氏父子皆同居相府僕射寛厚誠為國<lb/>
器然獻可替否吏事精敏則黄門過其父矣姚宋相繼<lb/>
為相崇善應變成務璟善守法持正二人志操不同然<lb/>
協心輔佐使賦役寛平刑罰清省百姓富庶唐世賢相<lb/>
前稱房杜後稱姚宋他人莫得比焉二人每進見明皇<lb/>
輒為之起去則臨軒送之及李林甫為相雖寵任過於<lb/>
姚宋然禮遇殊卑薄矣<lb/>
　　　李元紘杜暹議事多異同<lb/>
<pb n="KR2h0002_WYG_007-20a"/>
初張説張嘉貞李元紘杜暹相繼為相用事源乾曜以<lb/>
清謹自守常讓事於説等唯諾署名而已元紘暹議事<lb/>
多異同遂有隙更相奏列明皇不悦貶杜暹荆州長史<lb/>
李元紘曹州刺史罷乾曜兼侍中止為左丞相以宇文<lb/>
融為黄門侍郎裴光庭為中書侍郎竝同平章事蕭嵩<lb/>
兼中書令遥領河西<lb/>
　　　明皇用韓休為社稷<lb/>
二十一年裴光庭薨明皇問蕭嵩可以代光庭者嵩言<lb/>
<pb n="KR2h0002_WYG_007-20b"/>
休於明皇以休為黄門侍郎同平章事休為人峭直不<lb/>
干榮利及為相甚允時望始嵩以休恬和謂其易制故<lb/>
引之及與共事休守正不阿嵩漸惡之宋璟歎曰不意<lb/>
韓休乃能如是明皇或宫中宴樂及後苑逰獵小有過<lb/>
差輒謂左右曰韓休知否言終諫疏已至明皇甞臨鏡<lb/>
黙然不樂左右曰韓休為相陛下殊瘦於舊何不逐之<lb/>
明皇歎曰吾貌雖瘦天下必肥蕭嵩奏事常順指既退<lb/>
吾寝不安韓休常力爭既退吾寝乃安吾用韓休為社<lb/>
<pb n="KR2h0002_WYG_007-21a"/>
稷耳非為身也<lb/>
　　　韓休蕭嵩數爭論上前<lb/>
韓休數與蕭嵩爭論於明皇前面折嵩短明皇頗不恱<lb/>
嵩因乞骸骨明皇曰朕未厭卿卿何為遽去對曰臣䝉<lb/>
厚恩待罪宰相富貴已極及陛下未厭臣故臣得從容<lb/>
引去若已厭臣臣首領且不能保安能自遂因泣下明<lb/>
皇為之動容曰卿且歸朕徐思之嵩罷為左丞相休罷<lb/>
為工部尚書張九齡時居母䘮起復中書侍郎竝同平<lb/>
<pb n="KR2h0002_WYG_007-21b"/>
章事<lb/>
　　　李林甫結武恵妃為宰相<lb/>
二十二年李林甫柔佞多狡數深結宦官及妃嬪家伺<lb/>
候明皇動静無不知之由是每奏對常稱㫖明皇恱之<lb/>
時武惠妃寵幸傾後宫生壽王瑁諸子莫得為比太子<lb/>
浸疎薄林甫因宦官言於恵妃願盡力保護壽王恵妃<lb/>
徳之隂為内助由是擢林甫為禮部尚書同中書門下<lb/>
三品<lb/>
<pb n="KR2h0002_WYG_007-22a"/>
　　　李林甫潜知上指勸幸西京<lb/>
二十四年先是敕以來年二月二日行幸西京㑹宫中<lb/>
有怪明日明皇召宰相即議西還裴耀卿張九齡曰今<lb/>
農収未畢請俟仲冬李林甫潜知上指二相退林甫獨<lb/>
留言於明皇曰長安洛陽陛下東西宫耳往來行幸何<lb/>
更擇時使妨於農収但應蠲所過租稅而已臣請宣示<lb/>
百司即日西行明皇恱從之<lb/>
　　　李林甫中傷張九齡<lb/>
<pb n="KR2h0002_WYG_007-22b"/>
初明皇欲以李林甫為相問於中書令張九齡九齡對<lb/>
曰宰相繫國安危陛下相林甫臣恐異日為廟社之憂<lb/>
明皇不從時九齡方以文學為明皇所重林甫雖恨猶<lb/>
曲意事之是時明皇在位嵗久漸肆奢欲怠於政事而<lb/>
九齡遇事無細大皆力爭林甫巧伺上意日思所以中<lb/>
傷之林甫日夜短九齡於明皇明皇浸疎之林甫引蕭<lb/>
炅為户部侍郎炅素不學嘗對中書侍郎嚴挺之讀㐲<lb/>
臘為伏獵挺之言於九齡曰省中豈容有伏獵侍郎九<lb/>
<pb n="KR2h0002_WYG_007-23a"/>
齡與挺之善欲引以為相嘗謂之曰李尚書方承恩足<lb/>
下宜一造門與之欵暱挺之素負氣薄林甫為人竟不<lb/>
之詣林甫恨之益深挺之先娶妻出之更嫁蔚州刺史<lb/>
王元琰元琰坐贓罪下三司按鞫挺之為之營解林甫<lb/>
因左右使於禁中白上明皇謂宰相曰挺之為罪人請<lb/>
屬所由九齡曰此乃挺之出妻不宜有情明皇曰雖離<lb/>
乃復有私於是上積前事以耀卿九齡為阿黨以耀卿<lb/>
為左丞相九齡為右丞相竝罷政事嚴挺之貶洛州刺<lb/>
<pb n="KR2h0002_WYG_007-23b"/>
史明皇即位以來所用之相姚崇尚通宋璟尚法張嘉<lb/>
貞尚吏張説尚文李元紘杜暹尚儉韓休張九齡尚直<lb/>
各其所長也九齡既得罪自是朝廷之士皆容身保位<lb/>
無復直言李林甫欲蔽塞人主視聴自専大權明召諸<lb/>
諫官謂曰今明主在上羣臣將順之不暇烏用多言諸<lb/>
君不見立仗馬乎食三品料一鳴輒斥去悔之何及補<lb/>
闕杜璡嘗上書言事明日黜為下邽令自是諫爭路絶<lb/>
矣牛仙客既為林甫所引進専給唯諾而已林甫城府<lb/>
<pb n="KR2h0002_WYG_007-24a"/>
深密人莫窺其際好以甘言㗖人而隂中傷之不露辭<lb/>
色凢為明皇所厚者始則親結之及位勢稍逼輒以計<lb/>
去之雖老姦巨猾無能逃其術者<lb/>
　　　陳希烈書名而已<lb/>
天寳五載以門下侍郎崇𤣥館大學士陳希烈同平章<lb/>
事希烈宋州人以講老荘得進専用神仙符瑞取媚於<lb/>
明皇李林甫以希烈為明皇所愛且柔佞易制故引以<lb/>
為相凡政事一決於林甫希烈但給唯諾故事宰相午<lb/>
<pb n="KR2h0002_WYG_007-24b"/>
後六刻乃出林甫奏今太平無事已時即還第軍國機<lb/>
務皆决於私家主書抱成案詣希烈書名而已<lb/>
　　　陳希烈與李林甫為敵<lb/>
十一載初李林甫以陳希烈易制引為相政事常隨林<lb/>
甫左右晩節遂與林甫為敵林甫懼<lb/>
　　　李林甫楊國忠相繼為相<lb/>
南詔數冦邊蜀人請楊國忠赴鎮李林甫奏遣之國忠<lb/>
將行泣辭明皇言必為林甫所害貴妃亦為之請明皇<lb/>
<pb n="KR2h0002_WYG_007-25a"/>
謂國忠曰卿蹔到蜀區處軍事朕屈指待卿還當入相<lb/>
林甫時已有疾憂懣不知所為巫言一見上可小愈明<lb/>
皇欲就視之左右固諫明皇乃命林甫出庭中明皇登<lb/>
降聖閣遥望以紅巾招之林甫不能拜使人代拜國忠<lb/>
比至蜀明皇遣中使召還至昭應謁林甫拜於牀下林<lb/>
甫流涕謂曰林甫死矣公必為相以後事累公國忠謝<lb/>
不敢當汗流覆面明皇晩年自恃承平以為天下無復<lb/>
可憂遂深居禁中専以聲色自娱悉委政事於林甫林<lb/>
<pb n="KR2h0002_WYG_007-25b"/>
甫媚事左右迎合上意以固其寵杜絶言路掩蔽聰明<lb/>
以成其姦姤賢疾能排抑勝已以保其位屢起大獄誅<lb/>
逐貴臣以張其勢自皇太子以下畏之側足凢在相位<lb/>
十九年養成天下之亂而明皇不之寤也<lb/>
　　　顔真卿責元載<lb/>
廣徳元年車駕發陜州左丞顔真卿請代宗先謁陵廟<lb/>
然後還宫元載不從真卿怒曰朝廷豈堪相公再壞邪<lb/>
載由是銜之<lb/>
<pb n="KR2h0002_WYG_007-26a"/>
　　　元載以貨結内侍<lb/>
以苖晉卿為太保裴遵慶為太子少傅竝罷政事遵慶<lb/>
既罷元載權益盛以貨結内侍董秀使主書卓英倩潜<lb/>
與往來代宗意所屬載必先知之承意探㣲言無不合<lb/>
代宗以是愈愛之<lb/>
　　　顔真卿論元載専權<lb/>
大厯元年元載專權恐奏事者攻訐其私乃請百官凢<lb/>
論事皆先白長官長官白宰相然後奏聞仍以上㫖諭<lb/>
<pb n="KR2h0002_WYG_007-26b"/>
百官曰比日諸司奏事煩多所言多讒毁故委長官宰<lb/>
相先定其可否刑部尚書顔真卿上疏以為郎官御史<lb/>
陛下之耳目今使論事者先白宰相是自掩其耳目也<lb/>
太宗著司門式云其無門籍人有急奏者皆令門司與<lb/>
仗家引奏無得闗礙所以防壅蔽也天寳以後李林甫<lb/>
為相深疾言者道路以目上意不下逮下情不上逹䝉<lb/>
蔽喑嗚卒成幸蜀之禍陵夷至于今日其所從来者漸<lb/>
矣昔林甫雖擅權羣臣有不諮宰相輒奏事者則託以<lb/>
<pb n="KR2h0002_WYG_007-27a"/>
他事隂中傷之猶不敢明令百司奏事皆先白宰相也<lb/>
陛下儻不早寤漸成孤立後雖悔之亦無及矣載聞而<lb/>
恨之奏真卿誹謗貶峽州别駕<lb/>
　　　魚朝恩講易譏宰相<lb/>
國子監成釋奠魚朝恩執易升髙座講鼎覆餗以譏宰<lb/>
相王縉怒元載怡然朝恩謂人曰怒者常情笑者不可<lb/>
測也<lb/>
　　　元載舉裴冕為相<lb/>
<pb n="KR2h0002_WYG_007-27b"/>
四年以左僕射裴冕同平章事初元載為新平尉冕嘗<lb/>
薦之故載舉以為相亦利其老病易制受命之際蹈舞<lb/>
仆地載趨而扶之代為謝詞十二月戊戌冕薨<lb/>
　　　楊綰為相朝野相賀<lb/>
十二年以太常卿楊綰為中書侍郎禮部侍郎常衮為<lb/>
門下侍郎並同平章事綰性清簡儉素制下之日朝野<lb/>
相賀郭子儀方宴客聞之減坐中聲樂五分之四京兆<lb/>
尹黎幹騶從甚盛即日省之止存十騎中丞崔寛第舎<lb/>
<pb n="KR2h0002_WYG_007-28a"/>
宏侈亟毁撤之<lb/>
　　　代宗悼楊綰之亡<lb/>
代宗方倚楊綰使釐革弊政㑹綰有疾薨代宗痛悼之<lb/>
甚謂羣臣曰天不欲朕致太平何奪朕楊綰之速<lb/>
　　　時人譏常衮辭堂封<lb/>
元載王縉之為相也代宗日賜以内厨御饌可食十人<lb/>
遂為故事常衮與朱泚上言餐錢已多乞停賜饌許之<lb/>
衮又欲辭堂封同列不可而止時人譏衮以為朝廷厚<lb/>
<pb n="KR2h0002_WYG_007-28b"/>
禄所以飬賢不能當辭位不當辭禄臣光曰君子恥食<lb/>
浮於人衮之辭禄亷恥存焉與夫固位且貪禄者不猶<lb/>
愈乎詩云彼君子兮不素餐兮如衮者亦未可以深譏<lb/>
也<lb/>
　　　徳宗貶常衮用崔祐甫<lb/>
十四年常衮性剛急為政苛細不合衆心㑹議羣臣䘮<lb/>
服衮以為禮臣為君斬衰三年漢文帝權制猶三十六<lb/>
日髙宗以來皆遵漢制及𤣥宗肅宗之䘮始服二十七<lb/>
<pb n="KR2h0002_WYG_007-29a"/>
日今遺詔云天下吏人三日釋服古者卿大夫從君而<lb/>
服皇帝二十七日而除在朝羣臣亦當如之祐甫以為<lb/>
遺詔無朝臣庶人之别朝野中外莫非天下凡百執事<lb/>
孰非吏人皆應三日釋服相與力爭聲色陵厲衮不能<lb/>
堪乃奏祐甫率情變理請貶潮州刺史徳宗以為太重<lb/>
貶祐甫為河南少尹初肅宗之世天下務殷宰相常有<lb/>
數人更直決事或休沐各歸私第詔直事者代署其名<lb/>
而奏之自是踵為故事時郭子儀朱泚雖以軍功為宰<lb/>
<pb n="KR2h0002_WYG_007-29b"/>
相皆不預朝政衮獨居政事堂代二人署名奏祐甫祐<lb/>
甫既貶二人表言其非罪徳宗問卿曏言可貶今云非<lb/>
罪何也二人對初不知徳宗初即位以衮為欺罔大駭<lb/>
百官衰絰序立於月華門有制貶衮為潮州刺史以祐<lb/>
甫為門下侍即同平章事聞者震悚祐甫至昭應而還<lb/>
既而羣臣䘮服竟用衮議<lb/>
　　　崔祐甫待王駕鶴李正已<lb/>
以神䇿都知兵馬使右領軍大將軍王駕鶴為東都園<lb/>
<pb n="KR2h0002_WYG_007-30a"/>
苑使以司農卿白琇珪代之更名志貞駕鶴典禁兵十<lb/>
餘年權行中外詔下徳宗恐其生變崔祐甫召駕鶴與<lb/>
語留連久之琇珪已視事矣李正已畏徳宗威名表獻<lb/>
錢三十萬緡徳宗欲受之恐見欺却之則無辭崔祐甫<lb/>
請遣使慰勞淄青將士因以正已所獻錢賜之使將士<lb/>
人人戴上恩又諸道聞之知朝廷不重貨財徳宗恱從<lb/>
之正已大慙服天下以為太平之治庶幾可望焉<lb/>
　　　楊炎喬琳並平章事<lb/>
<pb n="KR2h0002_WYG_007-30b"/>
楊炎喬琳並同平章事徳宗方勵精求治不次用人卜<lb/>
相於崔祐甫祐甫薦炎器業徳宗亦素聞其名故自遷<lb/>
謫中用之琳性粗率喜詼諧無他長與張渉善渉稱其<lb/>
才可大用徳宗信渉言而用之聞者無不駭愕<lb/>
　　　盧杞出張鎰得專總朝政<lb/>
建中三年徳宗以幽州兵在鳳翔思得重臣代之盧把<lb/>
忌張鎰忠直為徳宗所重欲出之於外已得專總朝政<lb/>
乃對曰朱泚名位素崇鳳翔將校班秩已髙非宰相信<lb/>
<pb n="KR2h0002_WYG_007-31a"/>
臣無以鎮撫臣請自行徳宗俛首未言杞又曰陛下必<lb/>
以臣貌寝不為三軍所伏固惟陛下神算徳宗乃顧鎰<lb/>
曰才兼文武望重内外無以易卿鎰知為把所排而無<lb/>
辭以免因再拜受命徳宗初即位崔祐甫為相務從寛<lb/>
大故當時政聲藹然以為有貞觀之風及盧把為相徳<lb/>
宗性多忌因以疑似離間羣臣始勸徳宗以嚴刻御下<lb/>
中外失望<lb/>
　　　盧把恐更立相分已權遂薦闗播<lb/>
<pb n="KR2h0002_WYG_007-31b"/>
盧杞秉政知徳宗必更立相恐其分已權乘間薦吏部<lb/>
侍郎關播儒厚可以鎮風俗以播為中書侍郎同平章<lb/>
事政事皆決於杞播但斂衽無所可否徳宗嘗從容與<lb/>
宰相論事播意有所不可起立欲言杞目之而止還至<lb/>
中書杞謂播曰以足下端慤少言故相引至此曏者奈<lb/>
何發口欲言邪播自是不復敢言<lb/>
　　　袁髙等切諫不宜復起盧杞為郡<lb/>
貞元元年新州司馬盧把遇赦移吉州長史謂人曰吾<lb/>
<pb n="KR2h0002_WYG_007-32a"/>
必再入未幾徳宗果用為饒州刺史給事中袁髙應草<lb/>
制執以白盧翰劉從一曰盧把作相致鑾輿播遷海内<lb/>
瘡痍柰何遽遷大郡願相公執奏翰等不從更命他舎<lb/>
人草制制出髙執之不下且奏把極惡窮凶百辟疾之<lb/>
若讎六軍思食其肉何可復用徳宗不聴補闕陳京趙<lb/>
需等上疏曰把三年擅權百揆失叙天地神祗所知華<lb/>
夏蠻夷同棄儻加巨姦之寵必失萬姓之心袁髙復於<lb/>
正牙論奏徳宗曰杞已再更赦髙曰赦者止原其罪不<lb/>
<pb n="KR2h0002_WYG_007-32b"/>
可為刺史陳京等亦爭之不已曰杞之執政百官常如<lb/>
兵在其頸今復用之則姦黨皆唾掌而起徳宗大怒左<lb/>
右辟易諫者稍引却京顧曰趙需等勿退此國大事當<lb/>
以死爭之徳宗謂宰相與把小州刺史可乎李勉曰陛<lb/>
下欲與之雖大州亦可其如天下失望何遂以把為澧<lb/>
州别駕使謂袁髙曰朕徐思卿言誠為至當又謂李泌<lb/>
曰朕已可袁髙所奏泌曰累日外人竊議比陛下於桓<lb/>
靈今承徳音乃堯舜之不逮也徳宗悦把竟卒於澧州<lb/>
<pb n="KR2h0002_WYG_007-33a"/>
　　　崔造奏罷諸使令宰相分判六曹<lb/>
二年以劉滋崔造齊映竝同平章事造少居上元與韓<lb/>
㑹盧東美張正則為友以王佐自許時人謂之四䕫徳<lb/>
宗以造在朝廷敢言故不次用之滋映多讓事於造造<lb/>
久在江外疾錢榖諸使罔上之弊奏罷水陸運使度支<lb/>
廵院江淮轉運使等諸道租賦悉委觀察使刺史遣官<lb/>
部送詣京師令宰相分判尚書六曹齊映判兵部李勉<lb/>
判刑部劉滋判吏部禮部造判户部工部又以元琇判<lb/>
<pb n="KR2h0002_WYG_007-33b"/>
諸道鹽鐵𣙜酒吉中孚判度支兩税<lb/>
　　　貶齊映用桞渾<lb/>
三年張延賞與齊映有隙映在諸相中頗稱敢言徳宗<lb/>
浸不悦延賞因言映非宰相器貶䕫州刺史桞渾同平<lb/>
章事韓滉性苛暴方為徳宗所任言無不從他相充位<lb/>
而已百官羣吏救過不贍渾雖為滉所引薦正色讓之<lb/>
曰先相公以褊察為相不滿嵗而罷今公又甚焉奈何<lb/>
榜吏於省中至有死者且作福作威豈人臣所宜滉愧<lb/>
<pb n="KR2h0002_WYG_007-34a"/>
為之少霽威嚴<lb/>
　　　李泌與徳宗約無害功臣及言宰相不可分職<lb/>
以陜虢觀察使李泌為中書侍郎同平章事李晟馬燧<lb/>
桞渾俱入見徳宗謂泌曰朕欲與卿有約卿慎勿報仇<lb/>
有恩者朕當為卿報之對曰臣素奉道不與人為仇李<lb/>
輔國元載皆害臣者今自斃矣素所善及有恩者率已<lb/>
顯達或多零落臣無可報也臣今日亦願與陛下為約<lb/>
可乎徳宗曰何不可泌曰願陛下勿害功臣李晟馬燧<lb/>
<pb n="KR2h0002_WYG_007-34b"/>
有大功於國聞有讒之者雖陛下必不聽然臣今日對<lb/>
二人言之欲其不自疑耳陛下萬一害之則宿衛之士<lb/>
方鎮之臣無不憤惋而反仄恐中外之變不日復生也<lb/>
臣在靈武之日未嘗有官而將相皆受臣指畫陛下以<lb/>
李懐光為太尉而懐光愈懼遂至於叛此皆陛下所親<lb/>
見也今晟燧富貴已足茍陛下坦然待之使其自保無<lb/>
虞國家有事則出從征伐無事則入奉朝請何樂如之<lb/>
故臣願陛下勿以二臣功大而忌之二臣勿以位髙而<lb/>
<pb n="KR2h0002_WYG_007-35a"/>
自疑則天下永無事矣徳宗曰朕謹當書紳二大臣亦<lb/>
當共保之晟燧皆起泣謝徳宗因謂泌曰自今凡軍旅<lb/>
糧儲事卿主之吏禮委延賞刑法委渾泌曰不可陛下<lb/>
不以臣不才使待罪宰相宰相之職不可分也非如給<lb/>
事則有吏過兵過舍人則有六押至於宰相天下之事<lb/>
咸共平章若各有所主是乃有司非宰相也徳宗笑曰<lb/>
朕適失辭卿言是也<lb/>
　　　李泌論盧杞姦邪<lb/>
<pb n="KR2h0002_WYG_007-35b"/>
四年泌自陳衰老獨任宰相精力耗竭既未聴其去乞<lb/>
更除一相徳宗曰朕深知卿勞苦但未得其人耳徳宗<lb/>
從容與泌論即位以来宰相曰盧把忠清彊介人言杞<lb/>
姦邪朕殊不覺其然泌曰人言把姦邪而陛下獨不覺<lb/>
其姦邪此乃杞之所以為姦邪也儻陛下覺之豈有建<lb/>
中之亂乎杞以私隙殺楊炎擠顔真卿於死地激李懐<lb/>
光使叛頼陛下聖明竄逐之人心頓喜天亦悔禍不然<lb/>
亂何由弭徳宗曰建中之亂術士豫請城奉天此盖天<lb/>
<pb n="KR2h0002_WYG_007-36a"/>
命非把所能致也泌曰天命他人皆可以言之惟君相<lb/>
不可言蓋君相所以造命也若言命則禮樂政刑皆無<lb/>
所用矣紂曰我生不有命在天此商之所以亡也徳宗<lb/>
曰朕好與人較量理體崔祐甫性褊躁朕難之則應對<lb/>
失次朕常知其短而䕶之楊炎論事亦有可采而氣色<lb/>
麤傲難之輒勃然怒無復君臣之禮所以每見令人忿<lb/>
發餘人則不敢復言盧把小心朕所言無不從又無學<lb/>
不能與朕往復故朕所懐常不盡也對曰把言無不從<lb/>
<pb n="KR2h0002_WYG_007-36b"/>
豈忠臣乎夫言而莫予違此孔子所謂一言䘮邦者也<lb/>
徳宗曰惟卿則異彼三人者朕言當卿常有喜色不當<lb/>
常有憂色雖時有逆耳之言如曏來紂及䘮邦之𩔖朕<lb/>
細思之皆卿先事而言如此則理安如彼則危亂言雖<lb/>
深切而氣色和順無楊炎之陵傲朕問難往復卿辭理<lb/>
不屈又無好勝之志直使朕中懐已盡而屈服不能不<lb/>
從此朕所以私喜於得卿也泌曰陛下所用相尚多今<lb/>
皆不論何也徳宗曰彼皆非所謂相也凡相者必委以<lb/>
<pb n="KR2h0002_WYG_007-37a"/>
政事如𤣥宗時牛仙客陳希烈可以謂之相乎如肅宗<lb/>
代宗之任卿雖不授其名乃真相耳必以官至平章事<lb/>
為相則王武俊之徒皆相也<lb/>
　　　李泌薦竇參董晉<lb/>
五年李泌屢乞更命相徳宗欲用户部侍即班宏泌言<lb/>
宏雖清彊而性多凝滯乃薦竇參通敏可兼度支鹽鐵<lb/>
董晉方正可處門下徳宗皆以為不可泌疾甚復薦二<lb/>
人遂以董晉竇參竝同平章事以班宏為尚書依前度<lb/>
<pb n="KR2h0002_WYG_007-37b"/>
支轉運副使參為人剛果峭刻無學術多權數每奏事<lb/>
諸相出參獨居後以奏度支事為辭實専大政多引親<lb/>
黨置要地使為耳目董晉充位而已然晉為人重慎所<lb/>
言於上前者未嘗泄於人子弟或問之晉曰欲知宰相<lb/>
能否視天下安危所謀議於上前者不足道也二月甲<lb/>
辰李泌薨泌有謀略而好談神仙詭誕故為世所輕<lb/>
　　　請宰相迭秉筆以處政事<lb/>
九年賈耽陸贄趙憬盧邁為相百官白事更讓不言遂<lb/>
<pb n="KR2h0002_WYG_007-38a"/>
奏請依至徳故事宰相迭秉筆以處政事旬日一易詔<lb/>
從之其後日一易之<lb/>
　　　陸贄論裴延齡姦邪<lb/>
十年陸贄以徳宗知待之厚事有不可常力爭之所親<lb/>
或規其太鋭䞇曰吾上不負天子下不負所學他無所<lb/>
恤裴延齡日短䞇於徳宗趙憬之入相也䞇實引之既<lb/>
而有憾於䞇宻以䞇所譏彈延齡事告延齡故延齡益<lb/>
得以為計徳宗由是信延齡而不直䞇䞇與憬約至上<lb/>
<pb n="KR2h0002_WYG_007-38b"/>
前極論延齡姦邪徳宗怒形於色憬黙而無言䞇罷為<lb/>
太子賔客<lb/>
　　　徳宗不任宰相獨信裴延齡等六人<lb/>
十二年徳宗自陸贄貶官尤不任宰相自御史刺史縣<lb/>
令以上皆自選用中書行文書而已然深居禁中所取<lb/>
信者裴延齡李齊運王紹李實韋執誼及渠牟皆權傾<lb/>
宰相趨附盈門紹謹宻無損益實狡險掊克執誼以文<lb/>
章與徳宗唱和年二十餘自右拾遺召入翰林渠牟形<lb/>
<pb n="KR2h0002_WYG_007-39a"/>
神恌躁尤為徳宗所親狎徳宗每對執政漏不過三刻<lb/>
渠牟奏事率至六刻語笑欵狎往往聞外所薦引咸不<lb/>
次遷擢率皆庸鄙之士<lb/>
　　　王叔文叱直省<lb/>
永貞元年賈耽以王叔文黨用事心惡之稱疾不出屢<lb/>
乞骸骨諸宰相㑹食中書故事丞相方食百寮無敢謁<lb/>
見者叔文至中書欲與執誼計事令直省通之直省以<lb/>
舊事告叔文怒叱直省直省懼入白執誼執誼逡廵慙<lb/>
<pb n="KR2h0002_WYG_007-39b"/>
赧竟起迎叔文就其閤語良久杜佑髙郢鄭珣瑜皆停<lb/>
筯以待有報者云叔文索飯韋相公已與之同食閤中<lb/>
矣佑郢心知不可畏叔文執誼莫敢出言珣瑜獨歎曰<lb/>
吾豈可復居此位顧左右取馬徑歸遂不起二相皆天<lb/>
下重望相次歸卧叔文執誼等益無所顧忌逺近大懼<lb/>
　　　殺堂後主書滑渙<lb/>
元和元年堂後主書滑渙久在中書與知樞宻劉光琦<lb/>
相結宰相議事有與光琦異者令渙逹意常得所欲杜<lb/>
<pb n="KR2h0002_WYG_007-40a"/>
佑鄭絪等皆低意善視之鄭餘慶與諸相議事渙從旁<lb/>
指陳是非餘慶怒叱未幾罷相四方賂遺無虚日中書<lb/>
舍人李吉甫言其專恣請去之憲宗命宰相闔中書四<lb/>
門搜掩盡得姦状貶渙雷州司户尋賜死籍沒家財凡<lb/>
數千萬<lb/>
　　　李吉甫問人材於裴垍<lb/>
二年以武元衡李吉甫竝同平章事吉甫聞之感泣謂<lb/>
中書舎人裴垍曰吉甫流落江淮踰十五年一旦䝉恩<lb/>
<pb n="KR2h0002_WYG_007-40b"/>
至此思所以報徳惟在進賢而朝廷後進罕所接識君<lb/>
有精鑒願悉為我言之垍取筆疏三十餘人數月之間<lb/>
選用畧盡當時翕然稱吉甫為得人<lb/>
　　　李吉甫宻奏鄭絪<lb/>
昭義節度使盧從史内與王士真劉濟潜通而外獻䇿<lb/>
請圖山東擅引兵東出憲宗召令還上黨從史託言就<lb/>
食邢洺不時奉詔久之乃還他日憲宗召李絳對於浴<lb/>
堂語之曰事有極異者朕比不欲言之朕與鄭絪議敕<lb/>
<pb n="KR2h0002_WYG_007-41a"/>
從史歸上黨續徵入朝絪乃泄之於從史使稱上黨乏<lb/>
糧就食山東為人臣負朕乃爾將何以處之對曰審如<lb/>
此滅族有餘矣然絪從史必不自言陛下誰從得之憲<lb/>
宗曰吉甫宻奏絳曰臣竊聞搢紳之論稱絪為佳士恐<lb/>
必不然或者同列欲專朝政疾寵忌前願陛下更熟察<lb/>
之勿使人謂陛下信讒也憲宗良久曰誠然絪必不至<lb/>
此非卿言朕幾誤處分<lb/>
　　　憲宗推心委宰相<lb/>
<pb n="KR2h0002_WYG_007-41b"/>
三年以裴垍同平章事憲宗雖以李吉甫故罷垍學士<lb/>
然寵信彌厚故未幾復擢為相初徳宗不任宰相天下<lb/>
細務皆自決之由是裴延齡輩得用事憲宗在藩邸心<lb/>
固非之及即位選擢宰相推心委之嘗謂垍等曰以太<lb/>
宗𤣥宗之明猶籍輔佐以成其理况如朕不及先聖萬<lb/>
倍者乎垍亦竭誠輔佐<lb/>
　　　李吉甫善逢迎而李絳鯁直<lb/>
六年以李絳同平章事李吉甫為相多修舊怨憲宗頗<lb/>
<pb n="KR2h0002_WYG_007-42a"/>
知之故擢絳為相吉甫善逢迎上意而絳鯁直數爭論<lb/>
於上前憲宗多直絳而從其言由是二人有隙<lb/>
　　　李吉甫李絳議論不同<lb/>
七年憲宗御延英殿李吉甫言天下已太平陛下宜為<lb/>
樂李絳曰漢文帝時兵木無刃家給人足賈誼猶以為<lb/>
厝火積薪之下不可謂安今法令所不能制者河南北<lb/>
五十餘州犬戎腥羶近接涇隴烽火屢驚加之水旱時<lb/>
作倉廩空虛此正陛下宵衣旰食之時豈得謂之太平<lb/>
<pb n="KR2h0002_WYG_007-42b"/>
遽為樂哉憲宗欣然曰卿言正合朕意退謂左右曰吉<lb/>
甫專為悦媚如李綘真宰相也憲宗嘗問宰相貞元中<lb/>
政事不理何乃至此李吉甫對曰徳宗自任聖智不信<lb/>
宰相而信他人是使姦臣得乘間弄威福政事不理職<lb/>
此故也憲宗曰然此亦未必皆徳宗之過朕㓜在徳宗<lb/>
左右見事有得失當時宰相亦未有再三執奏者皆懐<lb/>
禄偷安今日豈得專歸咎於徳宗邪卿輩宜用此為戒<lb/>
事有非是當力陳不已勿畏朕譴怒而遽止也李吉甫<lb/>
<pb n="KR2h0002_WYG_007-43a"/>
嘗言人臣不當强諌使君悦臣安不亦美乎李綘曰人<lb/>
臣當犯顔苦口指陳得失若陷君於惡豈得為忠憲宗<lb/>
曰綘言是也吉甫至中書卧不視事長吁而已李綘或<lb/>
久不諫憲宗輒詰之曰豈朕不能容受邪將無事可諫<lb/>
也李吉甫又嘗言於憲宗曰賞罰人主之二柄不可偏<lb/>
廢陛下踐祚以來惠澤深矣而威刑未振中外懈惰願<lb/>
加嚴以振之憲宗顧李綘曰何如對曰王者之政尚徳<lb/>
不尚刑豈可捨成康文景而效秦始皇父子乎憲宗曰<lb/>
<pb n="KR2h0002_WYG_007-43b"/>
然後旬餘于頔入對亦勸憲宗峻刑又數日憲宗謂宰<lb/>
相曰于頔大是姦臣勸朕峻刑卿知其意乎皆對曰不<lb/>
知也憲宗曰此欲使朕失人心耳吉甫失色退而抑首<lb/>
不言笑竟日<lb/>
　　　栁宗元作梓人傳<lb/>
十年栁宗元為栁州刺史宗元善為文嘗作梓人傳以<lb/>
為梓人不執斧斤刀鋸之技以尋引規矩繩墨度羣木<lb/>
之材視棟宇之制相髙深圓方短長之宜指麾衆工俾<lb/>
<pb n="KR2h0002_WYG_007-44a"/>
各趨其事不勝任者退之大厦既成則獨名其功受禄<lb/>
三倍亦猶相天下者立綱紀整法度擇天下之士使稱<lb/>
其職居天下之人使安其業能者進之不能者退之萬<lb/>
國既理而談者獨稱伊傅周召其百執事之勤勞不得<lb/>
紀焉或者不知體要衒能矜名親小勞侵衆官聴聴於<lb/>
府庭而遺其大者逺者是不知相道者也<lb/>
　　　皇甫鎛程异為相<lb/>
淮西既平憲宗浸驕侈皇甫鎛程异曉其意數進羡餘<lb/>
<pb n="KR2h0002_WYG_007-44b"/>
以供其費由是有寵鎛又以厚賂結吐突承璀鎛以本<lb/>
官异以工部侍郎竝同平章事制下朝野駭愕至於市<lb/>
道負販者亦嗤之裴度崔羣極陳其不可憲宗不聴度<lb/>
恥與小人同列表求自退不許度復上疏以為鎛异皆<lb/>
錢榖吏佞巧小人陛下一旦寘之相位中外無不駭笑<lb/>
況鎛在度支専以豐取刻與為務凡中外仰給度支之<lb/>
人無不思食其肉比者裁損淮西糧料軍士怨怒㑹臣<lb/>
至行營曉諭慰勉僅無潰亂今舊將舊兵悉向淄青聞<lb/>
<pb n="KR2h0002_WYG_007-45a"/>
鎛入相必盡驚憂知無可訴之地矣程异雖人品庸下<lb/>
然心事和平可處繁劇不宜為相至如鎛資性狡詐天<lb/>
下共知唯能上惑聖聰足見姦邪之極臣若不退天下<lb/>
謂臣不知亷恥臣若不言天下謂臣有負恩寵今退既<lb/>
不許言又不聽臣如烈火燒心衆鏑叢體所可惜者淮<lb/>
西盪定河北底寧承宗歛手削地韓𢎞輿疾討賊豈朝<lb/>
廷之力能制其命哉直以處置得宜能服其心耳陛下<lb/>
建升平之業十已八九何忍還自墮壊使四方解體乎<lb/>
<pb n="KR2h0002_WYG_007-45b"/>
憲宗以度為朋黨不之省鎛自知不為衆所與益為巧<lb/>
謟以自固奏減内外官俸以助國用給事中崔植封還<lb/>
敕書極論之乃止植祐甫之弟子也時内出積年繒帛<lb/>
付度支令賣鎛悉以髙價買之以給邊軍其繒帛朽敗<lb/>
隨手破裂邊軍聚而焚之度因奏事言之鎛於上前引<lb/>
其足曰此靴亦内庫所出臣以錢二千買之堅完可久<lb/>
服度言不可信憲宗以為然由是鎛益無所憚程异亦<lb/>
自知不合衆心能亷謹謙避為相月餘不敢知印秉筆<lb/>
<pb n="KR2h0002_WYG_007-46a"/>
故終免於禍<lb/>
　　　崔羣對憲宗以用人得失為理亂之分<lb/>
十四年憲宗問宰相𤣥宗之政先理而後亂何也崔羣<lb/>
對曰𤣥宗用姚崇宋璟盧懐慎蘇頲韓休張九齡則理<lb/>
用宇文融李林甫楊國忠則亂故用人得失所繫非輕<lb/>
人皆以天寳十四年安禄山反為亂之始臣獨以為開<lb/>
元二十四年罷張九齡相専任李林甫此理亂之所分<lb/>
也願陛下以開元初為法以天寳末為戒乃社稷無疆<lb/>
<pb n="KR2h0002_WYG_007-46b"/>
之福皇甫鎛深恨之<lb/>
　　　中外切齒皇甫鎛<lb/>
時鎛給邊軍賜與多不得時又所給多陳敗不可服用<lb/>
軍士怨怒流言欲為亂李光顔憂懼欲自殺遣人訴於<lb/>
憲宗憲宗不信京師忷懼崔羣具以中外人情上聞鎛<lb/>
宻言於憲宗曰邊賜皆如舊制而人情忽如此者由羣<lb/>
鼓扇將以賣直歸怨於上也憲宗以為然遂以羣為湖<lb/>
南觀察使於是中外切齒於鎛矣<lb/>
<pb n="KR2h0002_WYG_007-47a"/>
　　　穆宗貶皇甫鎛市井相賀<lb/>
十五年輟西宫朝臨集羣臣於月華門外貶皇甫鎛為<lb/>
崖州司戸市井皆相賀蕭俛與鎛皆同年進士穆宗欲<lb/>
誅鎛俛及宦官救之故得免<lb/>
　　　牛僧孺作相<lb/>
長慶三年牛僧孺素為穆宗所厚初韓𢎞之子右驍衛<lb/>
將軍公武為其父謀以財結中外及公武卒𢎞繼薨稺<lb/>
孫紹宗嗣主藏奴與吏訟於御史府上憐之盡取𢎞財<lb/>
<pb n="KR2h0002_WYG_007-47b"/>
簿自閲視凡中外主權多納𢎞貨獨朱句細字曰某年<lb/>
月日送户部牛侍郎錢千萬不納穆宗大喜以示左右<lb/>
曰果然吾不繆知人遂以僧孺為中書侍郎同平章<lb/>
事時僧孺與李徳裕皆有入相之望徳裕出為浙西觀<lb/>
察使八年不遷以為李逢吉排己引僧孺為相由是牛<lb/>
李之怨愈深<lb/>
　　　韋處厚乞用裴度<lb/>
四年敬宗聞王庭湊屠牛元翼家歎宰輔非才使凶賊<lb/>
<pb n="KR2h0002_WYG_007-48a"/>
縱暴翰林學士韋處厚因上疏言裴度勲髙中夏聲播<lb/>
外夷若置之巖廊委其參決河北山東必禀朝算管仲<lb/>
曰人離而聴之則愚合而聴之則聖理亂之本非有他<lb/>
術順人則理違人則亂伏承陛下當食歎息恨無蕭曹<lb/>
今有一裴度尚不能留此馮唐所以謂漢文得亷頗李<lb/>
牧不能用也臣與逢吉素無私嫌嘗為裴度無辜貶官<lb/>
今之所陳上答聖明下達羣議耳敬宗見度奏状無平<lb/>
章事以問處厚處厚具言李逢吉排沮之状敬宗曰何<lb/>
<pb n="KR2h0002_WYG_007-48b"/>
至是邪李程亦勸敬宗加禮於度遂加度同平章事<lb/>
　　　栁公綽櫜鞬見牛僧孺<lb/>
寳厯元年牛僧孺以敬宗荒滛嬖幸用事又畏罪不敢<lb/>
言但累表求出遂升鄂岳為武昌軍以僧孺同平章事<lb/>
充武昌節度牛僧孺過襄陽山南東道節度使桞公綽<lb/>
服櫜鞬候於館舎將佐諫曰襄陽地髙於夏口此禮太<lb/>
過公綽曰竒章公甫離台席方鎮重宰相所以尊朝廷<lb/>
也竟行之<lb/>
<pb n="KR2h0002_WYG_007-49a"/>
　　　裴度薦李徳裕為相<lb/>
太和三年李徳裕為兵部侍郎裴度薦以為相㑹李宗<lb/>
閔有宦官之助遂以宗閔同平章事<lb/>
　　　裴度辭度支<lb/>
路隋言於文宗曰宰相任重不宜兼金榖𤨏碎之務如<lb/>
楊國忠元載皇甫鎛皆姦臣所為不足法也文宗以為<lb/>
然於是裴度辭度支文宗許之<lb/>
　　　詔裴度三五日一入中書<lb/>
<pb n="KR2h0002_WYG_007-49b"/>
四年裴度以髙年多疾懇辭機政遂以度為司徒平章<lb/>
軍國重事俟疾損三五日一人中書<lb/>
　　　牛僧孺謂太平無象<lb/>
六年文宗御延英謂宰相曰天下何時當太平卿等亦<lb/>
有意于此乎僧孺對曰太平無象今四夷不至交侵百<lb/>
姓不至流散雖非至理亦謂小康陛下若别求太平非<lb/>
臣等所及退謂同列曰主上責望如此吾曹豈得久居<lb/>
此地乎因累表請罷遂以僧孺同平章事充淮南節度<lb/>
<pb n="KR2h0002_WYG_007-50a"/>
使臣光曰君明臣忠上令下從俊良在位佞邪黜逺禮<lb/>
脩樂舉刑清政平奸宄消伏兵革偃戢諸侯順附四夷<lb/>
懐服時和年豐家給人足此太平之象也于斯之時閽<lb/>
寺專權脅君於内弗能逺也藩鎮阻兵陵慢於外弗能<lb/>
制也士卒殺逐主帥拒命自立弗能詰也軍旅嵗興賦<lb/>
斂日急骨血縱横於原野杼軸空竭於里閭而僧孺謂<lb/>
之太平不亦誣乎當文宗求治之時僧孺任居承弼進<lb/>
則偷安取容以竊位退則欺君誣世以盜名罪孰大焉<lb/>
<pb n="KR2h0002_WYG_007-50b"/>
　　　時人謂鄭注朝夕為相<lb/>
九年時人皆言鄭注朝夕且為相侍御史李甘揚言於<lb/>
朝曰白麻出我必壊之於庭遂貶甘封州司馬然李訓<lb/>
亦忌注不欲使為相事竟寝<lb/>
　　　鄭覃楊嗣復爭論<lb/>
開成四年文宗稱判度支杜悰之才楊嗣復李珏因請<lb/>
除悰户部尚書陳夷行曰恩㫖當由上出自古失其國<lb/>
者未始不由權在臣下也珏曰陛下嘗語臣云人主當<lb/>
<pb n="KR2h0002_WYG_007-51a"/>
擇宰相不當疑宰相又文宗與宰相論政事陳夷行復<lb/>
言不宜使威權在下李珏曰夷行意疑宰相中有弄陛<lb/>
下威權者耳臣屢求退茍得王傅臣之幸也鄭覃曰陛<lb/>
下開成元年二年政事殊美三年四年漸不如前楊嗣<lb/>
復曰元年二年鄭覃夷行用事三年四年臣與李珏同<lb/>
之罪皆在臣因叩頭曰臣不敢更入中書遂趨出文宗<lb/>
遣中使召還勞之曰鄭覃失言卿何遽爾覃起謝曰臣<lb/>
愚拙意亦不屬嗣復而遽如是乃嗣復不容臣耳嗣復<lb/>
<pb n="KR2h0002_WYG_007-51b"/>
曰覃言政事一年不如一年非獨臣應得罪亦上累聖<lb/>
徳退三上表辭位上遣中使召出之始入朝鄭覃罷為<lb/>
右僕射陳夷行罷為吏部侍郎覃性清儉夷行亦耿介<lb/>
故嗣復等深疾之<lb/>
　　　李徳裕論邪正<lb/>
五年初武宗之立非宰相意故楊嗣復李珏相繼罷去<lb/>
召淮南節度使李徳裕入朝至京師以徳裕為門下侍<lb/>
郎同平章事徳裕入謝言於武宗曰致理之要在於辨<lb/>
<pb n="KR2h0002_WYG_007-52a"/>
羣臣之邪正夫邪正二者勢不相容正人指邪人為邪<lb/>
邪人亦指正人為邪人主辨之甚難臣以為正人如松<lb/>
栢特立不倚邪人如藤蘿非附他物不能自起故正人<lb/>
一心事君而邪人競為朋黨先帝深知朋黨之患然所<lb/>
用卒皆朋黨之人良由執心不定故奸邪得乘間而入<lb/>
也夫宰相不能人人忠良或為欺罔主心始疑於是旁<lb/>
詢小臣以察執政如徳宗末年所聴任者惟裴延齡輩<lb/>
宰相署敕而已此政事所以日亂也陛下誠能慎擇賢<lb/>
<pb n="KR2h0002_WYG_007-52b"/>
才以為宰相有奸罔者立黜去之常令政事皆出中書<lb/>
推心委任堅定不移則天下何憂不理哉又曰先帝於<lb/>
大臣好為形迹小過皆含容不言日累月積以至禍敗<lb/>
兹事大誤願陛下以為戒臣等有罪陛下當面詰之事<lb/>
茍無實得以辨明若其有實辭理自窮小過則容其悛<lb/>
改大罪則加之誅譴如此君臣之際無疑間矣武宗嘉<lb/>
納之<lb/>
　　　武宗稱杜悰有宰相才<lb/>
<pb n="KR2h0002_WYG_007-53a"/>
㑹昌四年武宗聞揚州倡女善為酒令敕淮南監軍選<lb/>
十七人獻之監軍請節度使杜悰同選且欲更擇良家<lb/>
美女教而獻之悰曰監軍自受敕悰不敢預聞監軍再<lb/>
三請之不從監軍怒具表其状武宗覽表黙然左右請<lb/>
并敕節度使同選武宗曰敕藩方選倡女入宫豈聖天<lb/>
子所為杜悰不徇監軍意得大臣體真宰相才也朕甚<lb/>
愧之遽敕監軍勿復選以悰同平章事兼度支鹽鐵轉<lb/>
運使及悰申謝武宗勞之曰卿不從監軍之言朕知卿<lb/>
<pb n="KR2h0002_WYG_007-53b"/>
有致君之心今相卿如得一魏徴矣<lb/>
　　　韋澳願周墀無權<lb/>
宣宗大中二年初墀為義成節度使辟韋澳為判官及<lb/>
為相謂澳曰力少任重何以相助澳曰願相公無權墀<lb/>
愕然不知所謂澳曰官賞刑罰與天下共其可否勿以<lb/>
己之愛憎喜怒移之天下自理何權之有墀深然之<lb/>
　　　周墀以直言入相<lb/>
大中三年河東節度使王宰入朝以貨結貴倖求以使<lb/>
<pb n="KR2h0002_WYG_007-54a"/>
相領宣武刑部尚書同平章事周墀上疏論之宰遂還<lb/>
鎮駙馬都尉韋讓求為京兆尹墀言京兆尹非才望不<lb/>
可為讓議竟寝墀又諌上開邊由是忤㫖夏四月以墀<lb/>
為東川節度使以御史大夫崔鉉為中書侍郎同平章<lb/>
事兵部侍郎判户部魏扶同平章事翰林學士鄭顥言<lb/>
於上曰周墀以直言入相亦以直言罷相上深感悟甲<lb/>
午墀入謝加檢校右僕射<lb/>
　　　馬植以交通宦官罷<lb/>
<pb n="KR2h0002_WYG_007-54b"/>
大中四年以平章事馬植為天平節度使宣宗之立也<lb/>
左軍中尉馬元贄有力焉由是恩遇冠諸宦者植與之<lb/>
叙宗姓宣宗賜元贄寳帶元贄以遺植植服之以朝宣<lb/>
宗見而識之植變色不敢隱明日罷相収植親吏董侔<lb/>
下御史臺鞫之盡得植與元贄交通之状再貶常州刺<lb/>
史<lb/>
　　　白敏中謂同列須自檢㸃<lb/>
吏部侍郎孔温業白執政求外官白敏中謂同列曰我<lb/>
<pb n="KR2h0002_WYG_007-55a"/>
輩須自㸃檢孔吏部不肯居朝廷矣<lb/>
　　　内園使不避宰相<lb/>
十年内園使李敬寔遇鄭朗不避馬朗奏之宣宗責敬<lb/>
寔對曰供奉官例不避宣宗曰汝銜敕命横絶可也豈<lb/>
得私出而不避宰相乎命剥色配南牙<lb/>
　　　魏謩綽有祖風<lb/>
十一年以平章事魏謩充西川節度使謩為相議事於<lb/>
宣宗前他相或委曲規諷謩獨正言無所避宣宗每歎<lb/>
<pb n="KR2h0002_WYG_007-55b"/>
曰謩綽有祖風我心重之然竟以剛直為令狐綯所忌<lb/>
而出之<lb/>
　　　劉瑑欲循名責實<lb/>
十二年以瑑同平章事瑑與崔慎由議政於上前慎由<lb/>
曰惟當甄别品流上酬萬一瑑曰昔王夷甫祖尚浮華<lb/>
妄分流品致中原丘墟今盛明之朝當循名責實使百<lb/>
官各稱其職而遽以品流為先臣未知致理之日慎由<lb/>
無以對<lb/>
<pb n="KR2h0002_WYG_007-56a"/>
　　　王譜上疏願聴白敏中罷去<lb/>
咸通元年白敏中三表辭位懿宗不許右補闕王譜上<lb/>
疏以為陛下致理之初乃宰相盡心之日不可暫闕敏<lb/>
中自正月卧疾今四月矣陛下雖與他相坐語未嘗三<lb/>
刻天下之事陛下嘗暇與之講論乎願聴敏中罷去延<lb/>
訪碩徳以資聰明遂貶譜為陽翟令給事中鄭公輿封<lb/>
還貶譜敕書懿宗令宰相議之宰相以為譜侵敏中竟<lb/>
貶之<lb/>
<pb n="KR2h0002_WYG_007-56b"/>
　　　杜悰不欲朝廷以愛憎行法<lb/>
二年以杜悰兼門下侍郎同平章事一日兩樞宻使詣<lb/>
中書宣徽使楊公慶繼至獨揖悰受宣三相起避之西<lb/>
軒公慶出斜封文書以授悰發之乃宣宗大漸時宦官<lb/>
請鄆王監國奏也且曰當時宰相無名者當以反法處<lb/>
之悰反復讀良久曰聖主登極萬方欣戴今日此文書<lb/>
非臣下所宜窺復封以授公慶曰主上欲罪宰相當於<lb/>
延英面示聖㫖明行誅譴公慶去悰復與兩樞宻坐謂<lb/>
<pb n="KR2h0002_WYG_007-57a"/>
曰内外之臣事猶一體宰相樞宻共參國政今主上新<lb/>
踐阼未熟萬機資内外禆補固當以仁愛為先刑殺為<lb/>
後豈得遽賛成殺宰相事若主上習以性成則中尉樞<lb/>
宻權重禁闈豈得不自憂乎悰受恩六朝所望致君堯<lb/>
舜不欲朝廷以愛憎行法兩樞宻相顧黙然徐曰當具<lb/>
以公言白至尊非公重徳無人及此慙悚而退三相復<lb/>
來見悰㣲請宣意悰無言三相惶怖乞存家族悰曰勿<lb/>
為他慮既而寂然無復宣命及延英開懿宗甚恱<lb/>
<pb n="KR2h0002_WYG_007-57b"/>
　　　路巖韋保衡爭權<lb/>
十二年門下侍郎同平章事路巖與韋保衡素相表裏<lb/>
勢傾天下既而爭權浸有隙保衡遂短巖於上遂以巖<lb/>
同平章事充西川節度使巖出城路人以瓦礫擲之<lb/>
　　　鄭畋盧攜爭議蠻事<lb/>
乾符五年鄭畋盧擕議蠻事攜欲與之和親畋固爭以<lb/>
為不可攜怒拂衣起袂罥硯墮地破之僖宗聞之曰大<lb/>
臣相詬何以儀刑四海畋攜皆罷為太子賔客分司以<lb/>
<pb n="KR2h0002_WYG_007-58a"/>
豆盧瑑為兵部侍郎崔沆為戸部侍郎竝同平章事<lb/>
　　　宰相行小惠<lb/>
時宰相有好施者常使人以布囊貯錢自隨行施匄者<lb/>
每出襤褸盈路有朝士以書規之曰今百姓疲弊冦盜<lb/>
充斥相公宜舉賢任能紀綱庶務捐不急之費杜私謁<lb/>
之門使萬物各得其所則家給人足自無貧者何必如<lb/>
此行小惠乎宰相大怒<lb/>
　　　盧攜專制朝廷髙下在心<lb/>
<pb n="KR2h0002_WYG_007-58b"/>
廣明元年盧攜病風不能行謁告後入對敕勿拜遣二<lb/>
黄門掖之攜内挾田令孜外倚髙駢僖宗寵遇甚厚由<lb/>
是專制朝政髙下在心既病精神不完事之可否決於<lb/>
親吏楊温李修貨賂公行豆盧瑑無他才專附會攜崔<lb/>
沆時有啟陳常為所沮<lb/>
　　　歇後鄭五作相<lb/>
乾寧元年以右散騎常侍鄭綮為平章事綮好詼諧多<lb/>
為歇後詩譏嘲時事昭宗以為有所藴手注班簿命以<lb/>
<pb n="KR2h0002_WYG_007-59a"/>
為相聞者大驚堂吏往告之綮笑曰諸君大誤使天下<lb/>
更無人未至鄭綮吏曰特出聖意綮曰果如是奈人笑<lb/>
何既而賀客至綮搔首言曰歇後鄭五作宰相時事可<lb/>
知矣累讓不獲乃視事<lb/>
　　　上思竒士用朱朴<lb/>
三年昭宗憤天下之亂思得竒傑之士不次用之國子<lb/>
博士朱朴自言得為宰相月餘可致太平昭宗以為然<lb/>
遂以朴為左諌議大夫同平章事朴為人庸鄙迂僻無<lb/>
<pb n="KR2h0002_WYG_007-59b"/>
他長制出中外大驚<lb/>
　　　韋貽範以非道取宰相<lb/>
天復二年昭宗問韋貽範朕何以廵幸至此對曰臣在<lb/>
外不知固問之不對昭宗曰卿何得於朕前妄語云不<lb/>
知又曰卿既以非道取宰相當於公事如法若自不可<lb/>
必凖故事怒目視之顧謂韓偓曰此輩亦稱宰相<lb/>
　　　宦官薦姚洎為相<lb/>
宦官薦翰林學士姚洎為相洎謀於韓偓偓曰若圖永<lb/>
<pb n="KR2h0002_WYG_007-60a"/>
久之利則莫若未就為善儻出上意固無不可且汴軍<lb/>
旦夕合圍孤城難保家族在東可不慮乎洎乃移疾昭<lb/>
宗亦自不許遂以中書舎人蘇檢為平章事時韋貽範<lb/>
在草土薦檢及姚洎於李茂貞昭宗既不用洎茂貞及<lb/>
宦官恐昭宗自用人協力薦檢遂用之<lb/>
　　　韓偓不肯入相<lb/>
蘇檢數為韓偓經營入相言於茂貞及中尉樞宻且遣<lb/>
親吏告偓偓怒曰公與韋公自貶所召歸旬月致位宰<lb/>
<pb n="KR2h0002_WYG_007-60b"/>
相訖不能有所為今朝夕不濟乃欲以此相汚邪<lb/>
　　　崔𦙍外倚賊勢<lb/>
三年李克用使者還晉陽言崔𦙍之横克用曰𦙍為人<lb/>
臣外倚賊勢内脅其君既執朝政又握兵權權重則怨<lb/>
多勢侔則釁生破家亡國在眼中矣<lb/>
　　　桞璨傾巧輕佻<lb/>
天祐二年桞璨及第不四年為宰相性傾巧輕佻時天<lb/>
子左右皆朱全忠腹心璨曲意事之同列裴樞崔逺獨<lb/>
<pb n="KR2h0002_WYG_007-61a"/>
孤損皆朝庭宿望意輕之璨以為憾和王傅張廷範本<lb/>
優人有寵於全忠奏以為太常卿樞曰廷範勲臣幸有<lb/>
方鎮何籍樂卿恐非元帥之㫖持之不下全忠聞之謂<lb/>
賔佐曰吾常以裴十四器識真純不入浮薄之黨觀此<lb/>
議論本態露矣璨因此并逺損譛於全忠故三人皆罷<lb/>
　　　楊渉以作相為不幸<lb/>
吏部侍郎楊渉同平章事渉為人和厚㳟謹聞當為相<lb/>
與家人相泣謂其子凝式曰此吾家之不幸也必為汝<lb/>
<pb n="KR2h0002_WYG_007-61b"/>
累<lb/>
　　　楊凝式諫父渉為傳國寳使<lb/>
開平元年唐昭宣帝降御札禪位于梁太祖以攝中書<lb/>
令張文蔚為册使攝侍中楊渉為押傳國寳使御史大<lb/>
夫薛貽矩為押金寳使帥百官備法駕詣大梁楊渉子<lb/>
直史館凝式言於渉曰大人為唐宰相而國家至此不<lb/>
可謂之無過况手持天子璽綬與人雖保富貴奈千載<lb/>
何盍辭之渉大駭曰汝滅吾族神色為之不寧者數日<lb/>
<pb n="KR2h0002_WYG_007-62a"/>
　　　後唐宰相用霸府元僚<lb/>
同光元年晉王即皇帝位國號大唐是為荘宗以豆盧<lb/>
革盧程竝同平章事豆盧革盧程皆輕淺無他能荘宗<lb/>
特以其衣冠之緒霸府元僚故用之<lb/>
　　　郭崇韜以勲臣為宰相<lb/>
命樞宻使郭崇韜權行中書事復加郭崇韜守侍中領<lb/>
成徳節度使崇韜權兼内外謀猷規益竭忠無隠頗亦<lb/>
薦引人物議者以郭崇韜勲臣為宰相不能知朝廷典<lb/>
<pb n="KR2h0002_WYG_007-62b"/>
故當用前朝名家以佐之或薦薛廷珪李琪嘗為太祖<lb/>
册禮使皆耆宿有文宜為相崇韜奏廷珪浮華無相業<lb/>
琪傾險無士風趙光𦙍亷潔方正自梁未亡北人皆稱<lb/>
其有宰相器豆盧革薦韋説諳練朝章遂以光𦙍與説<lb/>
竝同平章事光𦙍性輕率喜自矜説謹重守常而已趙<lb/>
光逢自梁朝罷相杜門不交賔客光𦙍時往見之語及<lb/>
政事他日光逢署其户曰請不言中書事<lb/>
　　　任圜以天下為己任<lb/>
<pb n="KR2h0002_WYG_007-63a"/>
天成元年明宗以太子賔客鄭珏工部尚書任圜同平<lb/>
章事圜憂公如家簡㧞賢俊杜絶僥幸期年之間府庫<lb/>
充實軍民皆足朝綱粗立圜每以天下為己任由是安<lb/>
重誨忌之<lb/>
　　　蕭希甫論豆盧革韋説<lb/>
同平章事豆盧革韋説奏事於明宗前或時禮貌不盡<lb/>
恭百官俸錢皆折估而革父子獨受實錢百官自五月<lb/>
給而革父子自正月給由是衆論沸騰說以孫為子奏<lb/>
<pb n="KR2h0002_WYG_007-63b"/>
官受選人王傪賂除近官中㫖以庫部郎中蕭希甫為<lb/>
諫議大夫革說覆奏希甫恨之上疏言革説不忠前朝<lb/>
阿䛕取容因誣革强奪民田縱田客殺人説奪隣家井<lb/>
取宿藏物制貶革辰州刺史説溆州刺史賜希甫金帛<lb/>
擢為散騎常侍<lb/>
　　　馮道崔協竝相<lb/>
二年安重誨以孔循少侍宫禁謂其諳練故事知朝士<lb/>
行能多聴其言豆盧革韋説既得罪朝廷議置相循意<lb/>
<pb n="KR2h0002_WYG_007-64a"/>
不欲用河北人先已薦鄭珏又薦崔協任圜欲用御史大夫<lb/>
李琪鄭珏素惡琪故循力沮之謂重誨曰李琪非無文學但<lb/>
不亷耳宰相但得端重有器度者足以儀刑多士矣他日議<lb/>
於上前明宗問誰可相者重誨以協對圜曰重誨未悉<lb/>
朝中人物為人所賣協雖名家識字甚少臣既以不學<lb/>
忝相位奈何更益以協為天下笑乎明宗曰宰相重任<lb/>
卿輩更審議之吾在河東時見馮書記多才博學與物<lb/>
無競此可相矣既退孔循不揖拂衣徑去曰天下事一<lb/>
<pb n="KR2h0002_WYG_007-64b"/>
則任圜二則任圜圜何者使崔協暴死則己不死會須<lb/>
相之因稱疾不朝者數日明宗使重誨諭之方入重誨<lb/>
私謂圜曰今方乏人協且僃員可乎圜曰明公捨李琪<lb/>
而相崔協是猶棄蘇合之丸取蛣蜣之轉也循與重誨<lb/>
共事日短琪而譽協竟以端明殿學士馮道及崔協竝<lb/>
同平章事<lb/>
　　　任圜安重誨爭論上前<lb/>
任圜性剛急且恃與明宗有舊勇於敢為權倖多疾之<lb/>
<pb n="KR2h0002_WYG_007-65a"/>
舊制館劵出於户部安重誨請從内出與圜爭於上前<lb/>
往復數四聲色俱厲明宗退朝宫人問上適與重誨論<lb/>
事為誰明宗曰宰相宫人曰妾在長安宫中未嘗見宰<lb/>
相樞宻奏事敢如是者盖輕大家耳明宗愈不悦卒從<lb/>
重誨議圜因求罷三司詔以樞宻承㫖孟鵠充三司副<lb/>
使權判<lb/>
　　　范延光等求外補<lb/>
長興四年秦王從榮不快於執政私謂所親曰吾一旦<lb/>
<pb n="KR2h0002_WYG_007-65b"/>
南面必族之范延光趙延壽懼屢求外補以避之明宗<lb/>
以為見己病而求去甚怒曰欲去自去奚用表為齊國<lb/>
公主復為延壽言於禁中云延壽實有疾不堪機務二<lb/>
人復言於上曰臣等非敢憚勞願與勲舊迭為之亦不<lb/>
敢俱去願聴一人先出若新人不稱職復召臣臣即至<lb/>
矣明宗乃許之以延壽為宣武節度使以山南東道節<lb/>
度朱𢎞昭為樞宻使同平章事制下𢎞昭復辭明宗叱<lb/>
之曰汝輩皆不欲在吾側吾畜養汝輩何為𢎞昭乃不<lb/>
<pb n="KR2h0002_WYG_007-66a"/>
敢言<lb/>
　　　置姓名於琉璃瓶以卜相<lb/>
清泰元年劉昫與馮道昬姻昫性苛察李愚剛褊道既<lb/>
出鎮二人論議多不合由是動成忿爭至相詬罵各欲<lb/>
非時求見事多凝滯潞王患之欲更命相問所親信以<lb/>
朝臣聞望宜為相者皆以姚顗盧文紀崔居儉對論其<lb/>
才行互有優劣潞王不能決乃寘其名於琉璃瓶夜焚<lb/>
香祝天且以筯挾之首得文紀次得顗遂以文紀為中<lb/>
<pb n="KR2h0002_WYG_007-66b"/>
書侍郎同平章事<lb/>
　　　南漢楊洞潜歎政亂謝病歸第<lb/>
南漢主命判六軍秦王𢎞度募宿衛兵千人皆市井無<lb/>
頼子弟𢎞度眤之同平章事楊洞潜諫曰秦王國之冢<lb/>
嫡宜親端士使之治軍已過矣況眤羣小乎漢主曰小<lb/>
兒教以戎事過煩公憂終不戒𢎞度洞潜出見衛士掠<lb/>
商人金帛商人不敢訴歎曰政亂如此安用宰相因謝<lb/>
病歸第<lb/>
<pb n="KR2h0002_WYG_007-67a"/>
　　　宰相奏嚴密事於便殿<lb/>
二年潞王深以時事為憂嘗從容讓盧文紀等以無所<lb/>
規賛文紀等上言臣等每五日起居與兩班旅見暫獲<lb/>
對揚侍衛滿前雖有愚慮不敢敷陳竊見前朝自上元<lb/>
以來置延英殿或宰相欲有奏論天子欲有咨度皆非<lb/>
時召對旁無侍衛故人得盡言望復此故事惟聼機要<lb/>
之臣侍側詔以舊制五日起居百僚俱退宰相獨升若<lb/>
常事自可敷奏或事應嚴宻不以其日或異日聴於閤<lb/>
<pb n="KR2h0002_WYG_007-67b"/>
門奏牓子當盡屏侍臣於便殿相待何必襲延英之名<lb/>
也<lb/>
　　　以馮道為司空<lb/>
以馮道為司空時久無正拜三公者朝議疑其職事盧<lb/>
文紀欲令掌祭祀掃除道聞之曰司空掃除職也吾何<lb/>
憚焉既而文紀自知不可乃止<lb/>
　　　後晉馬𦙍孫為相人目為三不開<lb/>
天福元年三月丙午以馬𦙍孫為中書侍郎同平章事<lb/>
<pb n="KR2h0002_WYG_007-68a"/>
𦙍孫性謹懦中書多凝滯又罕接賔客時人目為三不<lb/>
開謂口印門也<lb/>
　　　桑惟翰勸髙祖中國安<lb/>
二年以桑維翰兼樞宻使時晉新得天下藩鎮多未服<lb/>
從或雖服從反仄不安兵火之餘府庫殫竭民間困窮<lb/>
而契丹徵求無厭維翰勸髙祖推誠棄怨以撫藩鎮卑<lb/>
辭厚禮以奉契丹訓卒繕兵以修武僃務農桑以實倉<lb/>
廪通商賈以豐貨財數年之間中國稍安<lb/>
<pb n="KR2h0002_WYG_007-68b"/>
　　　中書知印止委上相<lb/>
四年以馮道守司徒兼侍中詔中書知印止委上相由<lb/>
是事無巨細悉委於道髙祖嘗訪以軍謀對曰征伐大<lb/>
事在聖心獨斷臣書生惟知謹守歴代成規而已髙祖<lb/>
以為然道嘗稱疾求退髙祖使鄭王重貴詣第省之曰<lb/>
來日不出朕當親往道乃出視事當時寵遇羣臣無與<lb/>
為比<lb/>
　　　南漢以趙光裔為相<lb/>
<pb n="KR2h0002_WYG_007-69a"/>
漢門下侍郎同平章事趙光裔言於漢主曰自馬后崩<lb/>
未嘗通使於楚親隣舊好不可忘也因薦諫議大夫李<lb/>
紓可以將命漢主從之楚亦遣使報聘光裔相漢二十<lb/>
餘年府庫完實邊境無虞及卒漢主復以其子左丞塤<lb/>
為門下侍郎同平章事<lb/>
　　　南唐宋齊丘求豫政事<lb/>
七年南唐左丞相宋齊丘固求豫政事唐主聽入中書<lb/>
又求領尚書省乃罷侍中壽王景遂判尚書省更領中<lb/>
<pb n="KR2h0002_WYG_007-69b"/>
書門下省以齊丘知尚書省事其三省事並取齊王璟<lb/>
參決齊丘視事數月親吏夏昌圖盜官錢三千緡齊丘<lb/>
判貸其死唐主大怒斬昌圖齊丘稱疾請罷省事從之<lb/>
　　　馮道依違兩可<lb/>
開運元年太尉侍中馮道雖為首相依違兩可無所操<lb/>
决或謂齊王曰馮道承平之良相今艱難之際譬如使<lb/>
禪僧飛鷹耳遂以道為匡國節度使兼侍中<lb/>
　　　契丹主稱馮道非多事者<lb/>
<pb n="KR2h0002_WYG_007-70a"/>
十二年晉主之絶契丹也匡國節度使劉繼勲為宣徽<lb/>
北院使頗預其謀契丹主入汴繼勲入朝契丹主責之<lb/>
時馮道在殿上繼勲急指道曰馮道為首相與景延廣<lb/>
實為此謀臣位卑何敢發言契丹主曰此叟非多事者<lb/>
勿妄引之命鎻繼勲將送黄龍府<lb/>
　　　後漢髙祖用蘇逢吉為相貪詐好殺<lb/>
朝廷草創髙祖悉以軍旅之事委楊邠郭威百司庶務<lb/>
委逢吉及蘇禹珪二相決事皆出胸臆不拘舊制雖事<lb/>
<pb n="KR2h0002_WYG_007-70b"/>
無留滯而用捨黜陟惟其所欲髙祖方倚信之無敢言<lb/>
者逢吉尤貪詐公求貨財無所顧避繼母死不為服庶<lb/>
兄自外至不白逢吉而見諸子逢吉怒宻語郭威以他<lb/>
事杖殺之<lb/>
　　　隠帝專用楊郭而分三相之權<lb/>
乾祐元年蘇逢吉等為相多遷補官吏楊邠以為虚費<lb/>
國用所奏多抑之逢吉等不悦李濤上疏言今關西紛<lb/>
擾外禦為急二樞宻皆佐命功臣官雖貴而家未富宜<lb/>
<pb n="KR2h0002_WYG_007-71a"/>
授以要害大鎮樞機之務在陛下目前易以裁決逢吉<lb/>
禹珪自先帝時任事皆可委也楊邠郭威聞之見太后<lb/>
泣訴稱臣等從先帝起艱難中今天子取人言欲棄之<lb/>
於外況關西方有事臣等何忍自取安逸不顧社稷若<lb/>
臣等必不任職乞留過山陵太后怒以讓隱帝曰國家<lb/>
勲舊之臣奈何聼人言而逐之隱帝曰此宰相所言也<lb/>
因詰責宰相濤曰此疏臣獨為之他人無預罷濤政事<lb/>
勒歸私第帝與左右謀以太后怒李濤離間欲更進用<lb/>
<pb n="KR2h0002_WYG_007-71b"/>
二樞宻以明非隱帝意左右亦疾二蘇之専欲奪其權<lb/>
共勸之遂以樞宻使楊邠為中書侍郎兼吏部尚書同<lb/>
平章事樞宻使如故以副樞宻使郭威為樞宻使又加<lb/>
三司使王章同平章事凡中書除官諸司奏事隱帝皆<lb/>
委邠斟酌自是三相拱手政事盡決於邠事有未更邠<lb/>
所可否者莫敢施行遂成凝滯三相每進擬用人茍不<lb/>
出邠意雖簿尉亦不之與邠素不喜書生常言國家府<lb/>
廩實甲兵彊乃為急務至於文章禮樂何足介意既恨<lb/>
<pb n="KR2h0002_WYG_007-72a"/>
二蘇排己又以其除官太濫為衆所非欲矯其弊由是<lb/>
艱於除拜士大夫往往有自漢興至亡不霑一命者凡<lb/>
門䕃及百司入仕悉罷之雖由邠之愚蔽時人亦咎二<lb/>
蘇之不公所致云<lb/>
　　　楊邠求解樞宻<lb/>
三年楊邠求解樞宻使隱帝遣中使諭止之宣徽北院<lb/>
使呉䖍裕在旁曰樞宻重地難以久居當使後來者迭<lb/>
為之相公辭之是也隱帝聞之不恱以䖍裕為鄭州防<lb/>
<pb n="KR2h0002_WYG_007-72b"/>
禦使<lb/>
　　　史𢎞肈欲殺蘇逢吉<lb/>
王章置酒會諸朝貴酒酣為手勢令史𢎞肈不閑其事<lb/>
客省使閻晉卿坐次𢎞肈屢教之蘇逢吉戯之曰旁有<lb/>
姓閻人何憂罰爵𢎞肈妻閻氏本酒家倡也意逢吉譏<lb/>
之大怒以醜語詬逢吉逢吉不應𢎞肈欲毆之逢吉起<lb/>
去𢎞肇索劒欲追之楊邠泣止之曰蘇公宰相公若殺<lb/>
之置天子何地願熟思之𢎞肈即上馬去邠與之聨鑣<lb/>
<pb n="KR2h0002_WYG_007-73a"/>
送至其第而還於是將相如水火矣隱帝使宣徽使王<lb/>
峻置酒和解之不能得逢吉欲求出鎮以避之既而中<lb/>
止曰吾去朝廷止煩史公一處分吾韲粉矣王章亦忽<lb/>
忽不樂欲求外官楊史固止之<lb/>
　　　郭威復竇貞固蘇禹珪故位猶拜馮道<lb/>
竇貞固蘇禹珪自七里寨逃歸郭威使人訪求得之尋<lb/>
復其位貞固為相值楊史弄權李業等作亂但以凝重<lb/>
處其間自全而已郭威命有司遷隱帝梓宫於西宫或<lb/>
<pb n="KR2h0002_WYG_007-73b"/>
請如魏髙貴鄉公故事葬以公禮威不許曰倉猝之際<lb/>
吾不能保衛乘輿罪已大矣况敢貶君乎太師馮道帥<lb/>
百官謁見郭威威見猶拜之道受拜如平時徐曰侍中<lb/>
此行不易<lb/>
　　　周太祖用王峻范質李榖為相<lb/>
廣順元年以王峻為左僕射范質户部侍郎判三司李<lb/>
榖為中書侍郎竝同平章事復以范質參知樞宻院事<lb/>
初太祖討河中已為人望所屬李榖時為轉運使太祖<lb/>
<pb n="KR2h0002_WYG_007-74a"/>
數以㣲言諷之榖但以人臣盡節為對太祖以是賢之<lb/>
即位首用為相時國家新造四方多故王峻夙夜盡心<lb/>
知無不為軍旅之謀多所禆益范質明敏强記謹守法<lb/>
度李榖沈毅有器畧在帝前論議辭氣慷慨善譬諭以<lb/>
開主意<lb/>
　　　李榖免朝參令視事<lb/>
李榖足跌傷右臂在告月餘太祖以榖職業繁劇趣令<lb/>
入朝辭以未任趨拜詔免朝參但令視事<lb/>
<pb n="KR2h0002_WYG_007-74b"/>
　　　李榖以臂痛令刻名印用之<lb/>
二年李榖以病臂久未愈三表辭位太祖遣中使諭指<lb/>
曰卿所掌至重朕難其人茍事功克集何必朝禮朕今<lb/>
於便殿待卿可暫入相見榖入見于金祥殿面陳悃欵<lb/>
太祖不許榖不得已復視事榖未能執筆詔以三司務<lb/>
繁令刻名印用之<lb/>
　　　命趣草王溥制<lb/>
顯徳元年太祖命趣草制以端明殿學士户部侍郎王<lb/>
<pb n="KR2h0002_WYG_007-75a"/>
溥為中書侍郎同平章事宣制畢左右以聞帝曰吾無<lb/>
恨矣<lb/>
　　　命李榖不拜<lb/>
四年李榖扶疾入見世宗命不拜坐於御坐之側榖懇<lb/>
辭禄位不許<lb/>
　　　竇儼上疏乞令南宫三品兩省給舎以上各舉<lb/>
　　　堪為宰相<lb/>
竇儼上疏以為政之本莫大擇人擇人之重莫先宰相<lb/>
<pb n="KR2h0002_WYG_007-75b"/>
自有唐之末輕用名器始為輔弼即兼三公僕射之官<lb/>
故其未得之也則以趨競為心既得之也則以容黙為<lb/>
事但思解密勿之務守崇重之官逍遥林亭保安宗族<lb/>
乞令即日宰相於南宫三品兩省給舎以上各舉所知<lb/>
若陛下素知其賢自可登庸若其未也且令以本官權<lb/>
知政事朞嵗之間察其職業若果能堪稱其官已髙則<lb/>
除平章事未髙則稍更遷官權知如故若有不稱則罷<lb/>
其政事責其舉者帝覽而善之<lb/>
<pb n="KR2h0002_WYG_007-76a"/>
　　　世宗不以魏仁浦無科第徑擢為相<lb/>
六年世宗欲相樞宻使魏仁浦議者以仁浦不由科第<lb/>
不可為相世宗曰自古用文武才畧為輔佐者豈盡由<lb/>
科第邪遂以仁浦為中書侍郎同平章事仁浦雖處權<lb/>
要而能謙謹世宗性嚴急近職有忤㫖者仁浦多引罪<lb/>
歸已以救之所全活什七八故雖起刀筆吏致位宰相<lb/>
時人不以為忝<lb/>
　　　世宗以李濤輕薄詼諧王著嗜酒無檢不用為<lb/>
<pb n="KR2h0002_WYG_007-76b"/>
　　　相<lb/>
世宗嘗問大臣可為相者於兵部尚書張昭昭薦李濤<lb/>
世宗愕然曰濤輕薄無大臣體朕問相而卿首薦之何<lb/>
也對曰陛下所責者細行也臣所舉者大節也昔晉髙<lb/>
祖之世張彦澤虐殺不辜濤累疏請誅之以為不殺必<lb/>
為國患漢隱帝之世濤亦上疏請觧先帝兵權夫國家<lb/>
安危未形而能見之此真宰相器也臣是以薦之世宗<lb/>
曰卿言甚善且至公然如濤者終不可置之中書濤喜<lb/>
<pb n="KR2h0002_WYG_007-77a"/>
詼諧不修邊幅與澣俱以文學著名雖甚友愛而多謔<lb/>
浪無長幼體世宗以是薄之又以翰林學士單父王著<lb/>
幕府舊僚屢欲相之以其嗜酒無檢而罷<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0002_WYG_007-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑總𩔖卷七上<lb/>
<pb n="KR2h0002_WYG_007-78a"/>
欽定四庫全書<lb/>
　通鑑總𩔖卷七下　　　　　宋　沈樞　撰<lb/>
　　三省門<lb/>
　　　唐以中書門下相檢察<lb/>
貞觀元年太宗謂黄門侍郎王珪曰國家本置中書門<lb/>
下以相檢察中書詔敕或有差失則門下當行駮正人<lb/>
心所見互有不同茍論難往來務求至當捨己從人亦<lb/>
復何傷比來或䕶己之短遂成怨隙或茍避私怨知非<lb/>
<pb n="KR2h0002_WYG_007-78b"/>
不正順一人之顔情為兆民之深患此乃亡國之政也<lb/>
煬帝之世内外庶官務相順從當是之時皆自謂有智<lb/>
禍不及身及天下大亂家國兩亡雖其間萬一有得免<lb/>
者亦為時論所貶終古不磨卿曹各當狥公忘私勿雷<lb/>
同也<lb/>
　　　中書門下機要之司<lb/>
二年太宗始御太極殿謂侍臣曰中書門下機要之司<lb/>
詔敕有不便者皆應論執比來唯睹順從不聞違異若<lb/>
<pb n="KR2h0002_WYG_007-79a"/>
但行文書則誰不可為何必擇才也房𤣥齡等皆頓首<lb/>
謝故事凡軍國大事則中書舎人各執所見雜署其名<lb/>
謂之五花判事中書侍郎中書令省審之給事中黄門<lb/>
侍郎駮正之太宗始申明舊制由是鮮有敗事<lb/>
　　　遷政事堂於中書省<lb/>
𢎞道元年以劉仁軌為左僕射裴炎為中書令以劉景<lb/>
先為侍中故事宰相於門下省議事謂之政事堂故長<lb/>
孫無忌為司空房𤣥齡為僕射魏徴為太子太師皆知<lb/>
<pb n="KR2h0002_WYG_007-79b"/>
門下省事及裴炎遷中書令始遷政事堂於中書省<lb/>
　　　宋璟復貞觀之制<lb/>
開元五年貞觀之制中書門下及三品官入奏事必使<lb/>
諫官史官隨之有失則匡正美惡必記之諸司皆於正<lb/>
牙奏事御史彈百官服豸冠對仗讀彈文故大臣不得<lb/>
專君而小臣不得為讒慝及許敬宗李義府用事政多<lb/>
私僻奏事官多俟仗下於御座前屏左右宻奏監奏御<lb/>
史及待制官逺立以俟其退諫官史官皆隨仗出仗下<lb/>
<pb n="KR2h0002_WYG_007-80a"/>
後事不復預聞武后以法制羣下諫官御史得以風聞<lb/>
言事自御史大夫至監察得互相彈奏率以險詖相傾<lb/>
覆及宋璟為相欲復貞觀之政奏行之明皇降制自今<lb/>
事非的須秘宻者皆令對仗奏聞史官自依故事<lb/>
　　樞宻使門<lb/>
　　　後晉劉處讓為樞宻使<lb/>
天福三年初郭崇韜既死宰相罕有兼樞宻使者髙祖<lb/>
即位桑維翰李崧兼之宣徽使劉處讓及宦官皆不悦<lb/>
<pb n="KR2h0002_WYG_007-80b"/>
楊光逺圍廣晉處讓數以軍事銜命往來光逺奏請多<lb/>
踰分髙祖常依違維翰獨以法裁折之光逺對處讓有<lb/>
不平語處讓曰是皆執政之意光逺由是怨執政范延<lb/>
光降光逺密表論執政過失髙祖知其故而不得已加<lb/>
維翰兵部尚書崧工部尚書皆罷其樞密使以處讓為<lb/>
樞密使<lb/>
　　　廢樞宻以印付中書院<lb/>
四年梁太祖以來軍國大政天子多與崇政樞宻使議<lb/>
<pb n="KR2h0002_WYG_007-81a"/>
之宰相受成命行制敕講典故治文事而已髙祖懲唐<lb/>
明宗之世安重誨專横故即位之初但命桑維翰兼樞<lb/>
密使及劉處讓為樞密使奏對多不稱㫖會處讓邅母<lb/>
喪遂廢樞密院以印付中書院事皆委宰相分判<lb/>
　　給舎門<lb/>
　　　唐許孟容封還齊總詔<lb/>
貞元十八年浙東觀察使裴肅既以進奉得進判官齊<lb/>
總代掌後務刻剥以求媚又過之詔擢總為衢州刺史<lb/>
<pb n="KR2h0002_WYG_007-81b"/>
給事中長安許孟容封還詔書曰衢州無他虞齊總無<lb/>
殊績忽此超奨深駭羣情若總必有可録願明書勞課<lb/>
然後超資改官以解衆疑詔遂留中徳宗召孟容慰奨<lb/>
之<lb/>
　　　李藩批敕<lb/>
元和四年給事中李藩在門下制敕有不可者即於黄<lb/>
紙後批之吏請更連素紙藩曰如此乃状也何名批敕<lb/>
裴垍薦藩有宰相器憲宗擢為門下侍郎同平章事藩<lb/>
<pb n="KR2h0002_WYG_007-82a"/>
知無不言憲宗甚重之<lb/>
　　　段平仲請斬吐突承璀<lb/>
五年吐突承璀自行營還復為左衛上將軍充左軍中<lb/>
尉裴垍曰承璀首唱用兵疲弊天下卒無成功陛下縱<lb/>
以舊恩不加顯戮豈得全不貶黜以謝天下乎給事中<lb/>
段平仲吕元膺言承璀可斬李絳奏稱陛下不責承璀<lb/>
他日復有敗軍之將何以處之若或誅之則同罪異罰<lb/>
彼必不服若或釋之則誰不保身而玩冦乎願陛下割<lb/>
<pb n="KR2h0002_WYG_007-82b"/>
不忍之恩行不易之典使將帥有所懲勸間二日罷承<lb/>
璀中尉降為軍器使中外相賀<lb/>
　　　嘉崔羣讜直<lb/>
七年以庫部郎中翰林學士崔羣為中書舎人學士如<lb/>
故憲宗嘉羣讜直命學士自今奏事必取崔羣連署然<lb/>
後進之羣曰翰林舉動皆為故事必如是後來萬一有<lb/>
阿媚之人為之長則下位直言無從而進矣固不奉詔<lb/>
章三上憲宗乃從之<lb/>
<pb n="KR2h0002_WYG_007-83a"/>
　　　蕭倣封還李燧制書<lb/>
大中十二年以右金吾大將軍李燧為嶺南節度使已<lb/>
命中使賜之節給事中蕭倣封還制書宣宗方奏樂不<lb/>
暇别召中使使優人追之節及燧門而返<lb/>
　　御史門<lb/>
　　　東漢靈帝用桓典為御史京師有驄馬御史之<lb/>
　　　謠<lb/>
光和五年桓典為侍御史宦官畏之典常乘驄馬京師<lb/>
<pb n="KR2h0002_WYG_007-83b"/>
為之語曰行行且止避驄馬御史<lb/>
　　　石虎用李巨而中外肅然<lb/>
東晉成帝咸康五年趙主虎患貴戚豪恣乃擢殿中御<lb/>
史李巨為御史中丞特加親任中外肅然虎曰朕聞良<lb/>
臣如猛虎髙歩曠野而豺狼避路信哉<lb/>
　　　東魏崔暹頗挾巧詐<lb/>
梁武帝大同十一年東魏丞相歡入朝于鄴百官迎於<lb/>
紫陌歡握崔暹手而勞之曰往日朝廷豈無法官莫肯<lb/>
<pb n="KR2h0002_WYG_007-84a"/>
糾劾中尉盡心狥國不避豪彊遂使逺邇肅清衝鋒䧟<lb/>
陳大有其人賜暹良馬東魏主宴於華林園使歡擇朝<lb/>
廷公直者勸之酒歡降階跪曰唯暹一人可勸并請以<lb/>
臣所射賜物千段賜之然暹中懐頗挾巧詐初魏髙陽<lb/>
王斌有庶妹玉儀不為其家所齒髙澄遇諸塗恱而納<lb/>
之遂有殊寵封琅邪公主澄謂崔季舒曰崔暹必造直<lb/>
諫我亦有以待之及暹諮事澄不復假以顔色居三日<lb/>
暹懐刺墜之於前澄問何用此為暹悚然曰未得通公<lb/>
<pb n="KR2h0002_WYG_007-84b"/>
主澄大恱把暹臂入見之季舒語人曰崔暹常忿吾佞<lb/>
在大將軍前每言叔父可殺及其自作乃過於吾<lb/>
　　　陳徐陵奏彈安成王頊<lb/>
天嘉六年安成王頊以帝弟之重勢傾朝野直兵鮑僧<lb/>
叡恃頊勢為不法御史中丞徐陵為奏彈之從南臺官<lb/>
屬引奏案而入文帝見陵章服嚴肅為斂容正坐陵進<lb/>
讀奏版時頊在殿上侍立仰視上流汗失色陵遣殿中<lb/>
御史引頊下殿文帝為之免頊侍中中書監朝廷肅然<lb/>
<pb n="KR2h0002_WYG_007-85a"/>
　　　唐杜淹心服封徳彞之對<lb/>
貞觀元年御史大夫杜淹奏諸司文案恐有稽失請令<lb/>
御史就司檢校太宗以問封徳彞對曰設官分職各有<lb/>
所司果有愆違御史自應糾舉若徧歴諸司搜擿疵纇<lb/>
太為煩碎淹黙然太宗問淹何故不復論執對曰天下<lb/>
之務當盡至公善則從之徳彞所言真得大體臣誠心<lb/>
服不敢遂非太宗恱曰公等各能如是朕復何憂<lb/>
　　　韋思謙劾奏褚遂良抑買譯語人地<lb/>
<pb n="KR2h0002_WYG_007-85b"/>
永徽元年監察御史陽武韋思謙劾奏中書令褚遂良<lb/>
抑買中書譯語人地大理少卿張叡册以為准估無罪<lb/>
思謙奏曰估價之設備國家所須臣下交易豈得准估<lb/>
為定叡册舞文附下罔上罪當誅髙宗遂左遷遂良為<lb/>
同州刺史叡册循州刺史思謙名仁約以字行<lb/>
　　　王義方對仗叱李義府<lb/>
顯慶兀年李義府恃寵用事洛州婦人淳于氏美色繫<lb/>
大理獄義府屬大理寺丞畢正義枉法出之將納為妾<lb/>
<pb n="KR2h0002_WYG_007-86a"/>
大理卿段寳𤣥疑而奏之髙宗命給事中劉仁軌等鞫<lb/>
之義府恐事洩逼正義自縊於獄中髙宗知之原義府<lb/>
罪不問侍御史漣水王義方欲奏彈之先白其母曰義<lb/>
方為御史視姦臣不糾則不忠糾之則身危而憂及於<lb/>
親為不孝二者不能自決奈何母曰昔王陵之母殺身<lb/>
以成子之名汝能盡忠以事君吾死不恨義方乃奏稱<lb/>
義府於輦轂之下擅殺六品寺丞就云正義自殺亦由<lb/>
畏義府威殺身以滅口如此則生殺之威不由上出漸<lb/>
<pb n="KR2h0002_WYG_007-86b"/>
不可長請更加勘當於是對仗叱義府令下義府顧望<lb/>
不退義方三叱髙宗既無言義府始趨出義方乃讀彈<lb/>
文髙宗釋義府不問而謂義方毁辱大臣言詞不遜貶<lb/>
萊州司户<lb/>
　　　狄仁傑劾奏韋𢎞機王本立<lb/>
調露元年春正月己酉髙宗幸東都司農卿韋𢎞機作<lb/>
宿羽髙山上陽等宫制度壯麗上陽宫臨洛水為長廊<lb/>
亘一里宫成髙宗移御之侍御史狄仁傑劾奏𢎞機導<lb/>
<pb n="KR2h0002_WYG_007-87a"/>
上為奢泰𢎞機坐免官左司郎中王本立恃恩用事朝<lb/>
廷畏之仁傑奏其姦請付法司髙宗特原之仁傑曰國<lb/>
家雖乏英才豈少本立輩陛下何惜罪人以虧王法必<lb/>
欲曲赦本立請棄臣於無人之境為忠貞將來之誡本<lb/>
立竟得罪由是朝廷肅然<lb/>
　　　郭霸嘗魏元忠糞<lb/>
長壽元年寜陵丞廬江郭霸以諂䛕于太后拜監察御<lb/>
史中丞魏元忠病霸往問之因嘗其糞喜曰大夫糞甘<lb/>
<pb n="KR2h0002_WYG_007-87b"/>
則可憂今苦無傷也元忠大惡之遇人輒告之<lb/>
　　　陽嶠不樂搏擊之任乃擢御史<lb/>
長安四年左臺中丞桓彦範右臺中丞東光袁恕已共<lb/>
薦詹事司直陽嶠為御史楊再思曰嶠不樂搏擊之任<lb/>
如何彦範曰為官擇人豈必待其所欲所不欲者尤須<lb/>
與之所以長難進之風抑躁求之路乃擢為右臺侍御<lb/>
史先是李嶠崔𤣥暐奏往屬革命之時人多逆節遂致<lb/>
刻薄之吏恣行酷法其周興等所劾破家者並請雪免<lb/>
<pb n="KR2h0002_WYG_007-88a"/>
司刑少卿桓彦範又奏陳之表疏前後十上太后乃從<lb/>
之<lb/>
　　　崔琬彈宗楚客紀處訥受戎狄貨賂<lb/>
景龍三年監察御史崔琬對仗彈宗楚客紀處訥潛通<lb/>
戎狄受其貨賂致生邊患故事大臣被彈俯僂趨出立<lb/>
於朝堂待罪至是楚客更憤怒作色自陳忠鯁為琬所<lb/>
誣中宗竟不窮問命琬與楚客結為兄弟以和解之時<lb/>
人謂之和事天子<lb/>
<pb n="KR2h0002_WYG_007-88b"/>
　　　楊孚彈糾不避權貴<lb/>
景雲元年侍御史楊孚彈糾不避權貴權貴毁之睿宗<lb/>
曰鷹搏狡兎須急救之不爾必反為所噬御史繩姦慝<lb/>
亦然茍非人主保衛之則亦為姦慝所噬矣<lb/>
　　　楊瑒廷奏李傑反為崔日知所構<lb/>
開元三年京兆尹崔日知貪暴不法御史大夫李傑將<lb/>
糾之日知反構傑罪十二月侍御史楊瑒廷奏曰若糾<lb/>
彈之司使姦人得而恐愒則御史臺可廢矣明皇遽命<lb/>
<pb n="KR2h0002_WYG_007-89a"/>
傑視事如故貶日知為歙縣丞<lb/>
　　　長孫昕毆李傑<lb/>
皇后妹夫尚衣奉御長孫昕以細故與御史大夫李傑<lb/>
不協四年春正月昕與其妹夫楊仙玉於里巷伺傑而<lb/>
毆之傑上表自訴曰髪膚見毁雖則痛心冠冕被陵誠<lb/>
為辱國明皇大怒命於朝堂杖殺以謝百僚仍以敕書<lb/>
慰傑曰昕等朕之密戚不能訓導使陵犯衣冠雖寘以<lb/>
極刑未足謝罪卿宜以剛腸疾惡勿以凶人介意<lb/>
<pb n="KR2h0002_WYG_007-89b"/>
　　　宇文融使御史彈劾事泄坐貶<lb/>
十七年宇文融性精敏應對辯給以治財賦得幸於明<lb/>
皇始廣置諸使競為聚斂由是百官浸失其職而上心<lb/>
益侈百姓皆怨苦之為人疎躁多言好自矜伐在相位<lb/>
謂人曰使吾居此數月則海内無事矣信安王禕以軍<lb/>
功有寵於明皇融疾之禕入朝融使御史李寅彈之泄<lb/>
於所親禕聞之先以白上明日寅奏果入明皇怒融坐<lb/>
貶汝州刺史凡為相百日而罷是後言財利以取貴仕<lb/>
<pb n="KR2h0002_WYG_007-90a"/>
者皆祖於融<lb/>
　　　周子諒彈牛仙客非才受杖于朝堂<lb/>
二十五年監察御史周子諒彈牛仙客非才引䜟書為<lb/>
證明皇怒甚命左右㩧於殿庭絶而復蘇仍杖之朝堂<lb/>
流瀼州至藍田而死李林甫言子諒張九齡所薦也貶<lb/>
九齡荆州長史<lb/>
　　　李勉彈管崇嗣背闕而坐<lb/>
至徳元載時塞上精兵皆選入討賊惟餘老弱守邊文<lb/>
<pb n="KR2h0002_WYG_007-90b"/>
武官不滿三十人披草萊立朝廷制度草創武人驕慢<lb/>
大將管崇嗣在朝堂背闕而坐言笑自若監察御史李<lb/>
勉奏彈之繫於有司肅宗特原之歎曰吾有李勉朝廷<lb/>
始尊<lb/>
　　　思得不阿附元載者遂用李栖筠為大夫<lb/>
大厯六年代宗益厭元載所為思得士大夫之不阿附<lb/>
者為腹心漸収載權内出制書以浙西觀察使李栖筠<lb/>
為御史大夫宰相不知載由是稍絀<lb/>
<pb n="KR2h0002_WYG_007-91a"/>
　　　趙計奏苖不損與縣令同不實皆坐貶<lb/>
十二年京兆尹黎幹奏秋霖損稼韓滉奏幹不實代宗<lb/>
命御史按視還奏所損凡二萬餘頃渭南令劉澡阿附<lb/>
度支稱縣境苖獨不損御史趙計奏與澡同代宗曰霖<lb/>
雨溥博豈得渭南獨無更命御史朱敖視之損三千餘<lb/>
頃代宗歎息久之曰縣令字人之官不損猶應言損乃<lb/>
不仁如是乎貶澡南浦尉計澧州司户而不問滉<lb/>
　　　崔薳入北軍廵囚受杖流竄<lb/>
<pb n="KR2h0002_WYG_007-91b"/>
貞元十九年建中初敕京城諸使及府縣繫囚每季終<lb/>
委御史廵按有寃濫者以聞近嵗北軍移牒而已監察<lb/>
御史崔薳遇下嚴察下吏欲陷之引以入右神䇿軍軍<lb/>
使以下駭懼具奏其状徳宗怒杖薳四十流崖州<lb/>
　　　武元衡竇羣不附王叔文之黨<lb/>
永貞元年以御史中丞武元衡為左庶子徳宗之末叔<lb/>
文之黨多為御史元衡薄其為人待之莽鹵元衡為山<lb/>
陵儀仗使劉禹錫求為判官不許叔文以元衡在風憲<lb/>
<pb n="KR2h0002_WYG_007-92a"/>
欲使附己使其黨誘以權利元衡不從由是左遷侍御<lb/>
史竇羣奏屯田貟外郎劉禹錫挾邪亂政不宜在朝又<lb/>
嘗謁叔文揖之曰事固有不可知者叔文曰何謂也羣<lb/>
曰去嵗李實怙恩挾貴氣蓋一時公當此時逡廵路旁<lb/>
乃江南一吏耳今公一旦復據其地安知路旁無如公<lb/>
者乎其黨欲逐之韋執誼以羣素有彊直名止之<lb/>
　　　盧坦奏彈桞晟閻濟美違赦進奉<lb/>
元和三年御史中丞盧坦奏彈前山南西道節度使桞<lb/>
<pb n="KR2h0002_WYG_007-92b"/>
晟前浙東觀察使閻濟美違赦進奉憲宗召坦褒慰之<lb/>
曰朕已釋其罪不可失信坦曰赦令宣布海内陛下之<lb/>
大信也晟等不畏陛下法奈何存小信棄大信乎憲宗<lb/>
乃命歸所進於有司<lb/>
　　　盧坦揖退裴均歸位<lb/>
以荆南節度使裴均為右僕射均素附宦官得貴顯為<lb/>
僕射自矜大嘗入朝踰位而立中丞盧坦揖而退之均<lb/>
不從坦曰昔姚南仲為僕射位在此均曰南仲何人坦<lb/>
<pb n="KR2h0002_WYG_007-93a"/>
曰是守正不交權倖者<lb/>
　　　李夷簡彈楊憑貪汚以徐晦不負楊憑薦為御<lb/>
　　　史<lb/>
四年御史中丞李夷簡彈京兆尹楊憑前為江西觀察<lb/>
使貪汚僭侈貶憑臨賀尉憲宗命盡籍憑資産李絳諫<lb/>
曰舊制非反逆不籍其家憲宗乃止憑之親友無敢送<lb/>
者櫟陽尉徐晦獨至藍田與别太常卿權徳輿素與晦<lb/>
善謂之曰君送楊臨賀誠為厚矣無乃為累乎對曰晦<lb/>
<pb n="KR2h0002_WYG_007-93b"/>
自布衣蒙楊公知奨今日逺謫豈得不與之别借如明<lb/>
公他日為讒人所逐晦敢自同路人乎徳輿嗟嘆稱之<lb/>
於朝後數日李夷簡奏為監察御史晦謝曰晦平生未<lb/>
嘗得望公顔色公何從而取之夷簡曰君不負楊臨賀<lb/>
肯負國乎<lb/>
　　　温造彈李祐違敕進馬而李祐膽落<lb/>
長慶四年夏綏節度使李祐入為左金吾大將軍進馬<lb/>
百五十匹敬宗却之侍御史温造於閤内奏彈祐違敕<lb/>
<pb n="KR2h0002_WYG_007-94a"/>
進奉請論如法詔釋之祐謂人曰吾夜半入蔡州城取<lb/>
吳元濟未嘗心動今日膽落於温御史矣<lb/>
　　　南唐江文蔚彈馮廷巳等坐貶<lb/>
後晉天福十二年唐主以矯詔敗軍皆陳覺馮延魯之<lb/>
罪詔赦諸將議斬二人以謝中外御史中丞江文蔚對<lb/>
仗彈馮延巳魏岑曰陛下踐阼以來所信任者延巳延<lb/>
魯岑覺四人而已皆隂狡弄權壅蔽聰明排斥忠良引<lb/>
用羣小諫争者逐竊議者刑上下相蒙道路以目今覺<lb/>
<pb n="KR2h0002_WYG_007-94b"/>
延魯雖伏辜而延巳岑猶在本根未殄枝榦復生同罪<lb/>
異誅人心疑惑唐主以文蔚所言為太過怒貶江州司<lb/>
士叅軍覺於蘄州延魯於舒州<lb/>
　　史官門<lb/>
　　　漢蔡邕願繼成漢史<lb/>
初平三年董卓之死也左中郎將髙陽侯蔡邕在王允<lb/>
坐聞之驚歎允勃然叱之曰董卓國之大賊幾亡漢室<lb/>
君為王臣所宜同疾而懐其私遇反相傷痛豈不共為<lb/>
<pb n="KR2h0002_WYG_007-95a"/>
逆哉即収付廷尉邕謝曰身雖不忠古今大義耳所厭<lb/>
聞口所常玩豈當背國而嚮卓也願黥首刖足繼成漢<lb/>
史士大夫多矜救之不能得太尉馬日磾謂允曰伯喈<lb/>
曠世逸才多識漢事當續成後史為一代大典而所坐<lb/>
至㣲誅之無乃失人望乎允曰昔武帝不殺司馬遷使<lb/>
作謗書流於後世方今國祚中衰戎馬在郊不可令佞<lb/>
臣執筆在幼主左右既無益聖徳復使吾黨蒙其訕議<lb/>
日磾退而告人曰王公其無後乎善人國之紀也制作<lb/>
<pb n="KR2h0002_WYG_007-95b"/>
國之典也滅紀廢典其能久乎邕遂死獄中<lb/>
　　　晉孫盛作晉春秋<lb/>
太和四年大司馬温發徐兖州民築廣陵城徙鎮之時<lb/>
征役既頻加之疫癘死者什四五百姓嗟怨祕書監太<lb/>
原孫盛作晉春秋直書時事大司馬温見之怒謂盛子<lb/>
曰枋頭誠為失利何至乃如尊君所言若此史遂行自<lb/>
是關君門户事其子遽拜謝請改之時盛年老家居性<lb/>
方嚴有軌度子孫雖班白待之愈峻至是諸子乃共號<lb/>
<pb n="KR2h0002_WYG_007-96a"/>
泣稽顙請為百口切計盛大怒不許諸子遂私改之盛<lb/>
先已寫别本傳之外國及孝武帝購求異書得之於遼<lb/>
東人與見本不同遂兩存之<lb/>
　　　桓𤣥自作起居注<lb/>
元興三年桓𤣥至尋陽郭昶之給其器用兵力𤣥逼帝<lb/>
西上劉毅帥何無忌劉道規等諸軍追之𤣥留龍驤將<lb/>
軍何澹之前將軍郭銓與郭昶之守湓口𤣥於道自作<lb/>
起居注叙討劉裕事自謂經略舉無遺䇿諸軍違節度<lb/>
<pb n="KR2h0002_WYG_007-96b"/>
以致犇敗專覃思著述不暇與羣下議時事起居注既<lb/>
成宣示逺近<lb/>
　　　北魏崔浩刋國史于石坐誅<lb/>
宋元嘉二十七年魏主以崔浩監祕書事使與髙允等<lb/>
共譔國記曰務從實録著作令史閔湛郗標性巧佞為<lb/>
浩所寵信勸浩刋所撰國史于石以彰直筆浩竟用湛<lb/>
標議刋石立於郊壇東方書魏之先世事皆詳實列於<lb/>
衢路往來見者咸以為言北人無不忿恚相與譛浩於<lb/>
<pb n="KR2h0002_WYG_007-97a"/>
魏主以為暴揚國惡魏主大怒使有司案浩及祕書郎<lb/>
吏等罪状魏主召髙允問曰國書皆浩所為乎對曰太<lb/>
祖記前著作郎鄧淵所為先帝記及今記臣與浩共為<lb/>
之然浩所領事多總裁而已至於著述臣多於浩魏主<lb/>
顧謂太子曰直哉此人情所難而允能為之臨死不易<lb/>
辭信也為臣不欺君貞也遂赦之詔誅浩及僚屬宗欽<lb/>
段承根等下至僮吏凡百二十八人皆夷五族縶浩置<lb/>
檻内送城南衛士數十人溲其上呼聲嗷嗷聞於行路<lb/>
<pb n="KR2h0002_WYG_007-97b"/>
魏主既誅崔浩而悔之會比部尚書宣城公李孝伯病<lb/>
篤或傳已卒魏主悼之曰李宣城可惜既而曰朕失言<lb/>
崔司徒可惜李宣城可哀<lb/>
　　　齊沈約撰宋書多載世祖太宗鄙事<lb/>
永明十年武帝使太子家令沈約譔宋書疑立袁粲傳<lb/>
審之於武帝武帝曰袁粲自是宋室忠臣約又多載宋<lb/>
世祖太宗諸鄙瀆事武帝曰孝武事迹不容頓爾我昔<lb/>
經事明帝卿可思諱惡之義於是多所刪除<lb/>
<pb n="KR2h0002_WYG_007-98a"/>
　　　北齊魏収撰魏書時人謂之穢史<lb/>
梁承聖三年齊中書令魏収撰魏書頗用愛憎為褒貶<lb/>
每謂人曰何物小子敢與魏収作色舉之則使升天按<lb/>
之則使入地既成盧潜奏収誣罔一代罪當誅盧斐頓<lb/>
丘李庶皆言魏史不直収啓齊主云臣既結怨彊宗將<lb/>
為刺客所殺齊主怒於是斐庶及王松年皆坐謗史鞭<lb/>
二百配甲坊斐庶死於獄中潜亦坐繫獄然時人終不<lb/>
服謂之穢史<lb/>
<pb n="KR2h0002_WYG_007-98b"/>
　　　唐太宗欲觀褚遂良起居注<lb/>
貞觀十六年太宗謂諫議大夫褚遂良曰卿猶知起居<lb/>
注所書可得觀乎對曰史官書人君言動備記善惡庶<lb/>
幾人君不敢為非未聞自取而觀之也太宗曰朕有不<lb/>
善卿亦記之邪對曰臣職當載筆不敢不記黄門侍郎<lb/>
劉洎曰借使遂良不記天下亦皆記之太宗曰誠然<lb/>
　　　復令房𤣥齡等撰次實録以聞<lb/>
十七年初太宗謂監修國史房𤣥齡曰前世史官所記<lb/>
<pb n="KR2h0002_WYG_007-99a"/>
皆不令人主見之何也對曰史官不虚美不隱惡若人<lb/>
主見之必怒故不敢獻也太宗曰朕之為心異於前世<lb/>
帝王欲自觀國史知前日之惡為後來之戒公可撰次<lb/>
以聞諫議大夫朱子奢上言陛下聖徳在躬舉無過事<lb/>
史官所述義歸盡善陛下獨覽起居於事無失若以此<lb/>
法傳示子孫竊恐曾𤣥之後或非上智飾非護短史官<lb/>
必不免刑誅如此則莫不希風順㫖全身逺害悠悠千<lb/>
載何所信乎所以前代不觀盖為此也太宗不從𤣥齡<lb/>
<pb n="KR2h0002_WYG_007-99b"/>
乃與給事中許敬宗等刪為髙祖今上實録書成上之<lb/>
上見書六月四日事語多㣲隱謂𤣥齡曰昔周公誅管<lb/>
蔡以安周季友鴆叔牙以存魯朕之所為亦𩔖是耳史<lb/>
官何諱焉即命削去浮詞直書其事<lb/>
　　　詔劉仁軌改修許敬宗所譔國史<lb/>
咸亨四年詔劉仁軌等改修國史以許敬宗等所記多<lb/>
不實故也<lb/>
　　　吴兢不從張説之請<lb/>
<pb n="KR2h0002_WYG_007-100a"/>
開元九年安州别駕劉子𤣥卒子𤣥即知幾也避明皇<lb/>
嫌名以字行著作郎吴兢撰則天實録言宋璟激張說<lb/>
使證魏元忠事說修史見之知兢所為謬曰劉五殊不<lb/>
相借兢起對曰此乃兢所為史草具在不可使明公枉<lb/>
怨死者同僚皆失色其後説隂祈兢改數字兢終不許<lb/>
曰若狥公請則此史不為直筆何以取信於後<lb/>
　　　魏謩諫文宗觀起居注<lb/>
開成四年文宗就起居舎人魏謩取記注觀之謩不可<lb/>
<pb n="KR2h0002_WYG_007-100b"/>
曰記注兼書善惡所以儆戒人君陛下但力為善不必<lb/>
觀史文宗曰朕曏嘗觀之對曰此曏日史官之罪也若<lb/>
陛下自觀史則史官必有所諱避何以取信於後文宗<lb/>
乃止<lb/>
　　京兆門<lb/>
　　　西漢張敞五日京兆<lb/>
甘露元年楊惲之誅也公卿奏京兆尹張敞惲之黨友<lb/>
不宜處位宣帝惜敞材獨寢其奏不下敞使掾絮舜有<lb/>
<pb n="KR2h0002_WYG_007-101a"/>
所案驗舜私歸其家曰五日京兆耳安能復案事敞聞<lb/>
舜語即部吏収舜繫獄晝夜騐治竟致其死事舜當出<lb/>
死敞使主簿持教告舜曰五日京兆竟何如冬月已盡<lb/>
延命乎乃棄舜市<lb/>
　　　前有趙張後有三王<lb/>
成帝陽朔四年少府王駿為京兆尹駿吉之子也先是<lb/>
京兆有趙廣漢張敞王尊王章至駿皆有能名故京師<lb/>
稱曰前有趙張後有三王<lb/>
<pb n="KR2h0002_WYG_007-101b"/>
　　　唐許孟容肅清輦下<lb/>
元和四年左神䇿軍吏李昱貸長安富人錢八千緡滿<lb/>
三嵗不償京兆尹許孟容収捕械繫立期使償曰期滿<lb/>
不足當死一軍大驚中尉訴於憲宗憲宗遣中使宣㫖<lb/>
送本軍孟容不之遣中使再至孟容曰臣不奉詔當死<lb/>
然臣為陛下尹京畿非抑制豪彊何以肅清輦下錢未<lb/>
畢償昱不可得上嘉其剛直而許之京城震栗<lb/>
　　　栁公綽杖殺神䇿軍將<lb/>
<pb n="KR2h0002_WYG_007-102a"/>
十一年以給事中栁公綽為京兆尹公綽初赴府有神<lb/>
䇿小將躍馬横衝前導公綽駐馬杖殺之明日入對延<lb/>
英上色甚怒詰其專殺之状對曰陛下不以臣無似使<lb/>
待罪京兆京兆為輦轂師表今視事之初而小將敢爾<lb/>
唐突此乃輕陛下詔命非獨慢臣也臣知杖無禮之人<lb/>
不知其為神䇿軍將也憲宗曰何不奏對曰臣職當杖<lb/>
之不當奏上曰誰當奏者對曰本軍當奏若死於街衢<lb/>
金吾街使當奏在坊内左右廵使當奏上無以罪之退<lb/>
<pb n="KR2h0002_WYG_007-102b"/>
謂左右曰汝曹須作意此人朕亦畏之<lb/>
　　　韓愈為京兆尹六軍不敢犯法<lb/>
長慶三年以吏部侍郎韓愈為京兆尹六軍不敢犯法<lb/>
私相謂曰是尚欲燒佛骨何可犯也<lb/>
　　　薛元賞杖殺禁軍將<lb/>
文宗太和八年時禁軍暴横京兆尹張仲方不敢詰宰<lb/>
相以其不勝任以司農卿薛元賞代之元賞嘗詣李石<lb/>
第聞石方坐聽事與一人爭辨甚喧元賞使覘之云有<lb/>
<pb n="KR2h0002_WYG_007-103a"/>
神䇿軍將訴事元賞趨入責石曰相公輔佐天子紀綱<lb/>
四海今近不能制一軍將使無禮如此何以鎮服四夷<lb/>
命左右擒軍將俟於下馬橋其黨訴於仇士良士良遣<lb/>
宦者召之曰中尉屈大尹元賞曰屬有公事行當繼至<lb/>
遂杖殺之乃白服見士良士良曰癡書生何敢杖殺禁<lb/>
軍大將元賞曰中尉大臣也宰相亦大臣也宰相之人<lb/>
若無禮於中尉如之何中尉之人無禮於宰相庸可恕<lb/>
乎中尉與國同體當為國惜法元賞己囚服而來惟中<lb/>
<pb n="KR2h0002_WYG_007-103b"/>
尉死生之士良知軍將已死無可如何乃呼酒與元賞<lb/>
歡飲而罷<lb/>
　　　韋澳治鄭光荘吏<lb/>
大中十年宣宗以京兆久不理以翰林學士韋澳為京<lb/>
兆尹澳為人公直既視事豪貴斂手鄭光荘吏恣横為<lb/>
閭里患積年租稅不入澳執而械之欲寘於法上曰鄭<lb/>
光甚愛之何如對曰陛下自内庭用臣為京兆欲以清<lb/>
畿甸之積弊若鄭光莊吏積年為蠧得寛重辟是陛下<lb/>
<pb n="KR2h0002_WYG_007-104a"/>
之法獨行於貧户耳臣未敢奉詔上曰誠如此但卿與<lb/>
痛杖貸其死可乎對曰臣不敢不奉詔願聴臣且繫之<lb/>
俟徴租足乃釋之上曰灼然可朕為鄭光故撓卿法殊<lb/>
以為愧澳歸府即杖之督租數百斛足乃以吏歸光<lb/>
　　郡守門<lb/>
　　　西漢何並代嚴詡剛柔不同<lb/>
平帝元始三年潁川太守陵陽嚴詡本以孝行為官謂<lb/>
掾史為師友有過輒閉閤自責終不大言郡中亂王莽<lb/>
<pb n="KR2h0002_WYG_007-104b"/>
遣使徴詡官屬數百人為設祖道詡據地哭掾史曰明<lb/>
府吉徴不宜若此詡曰吾哀潁川士身豈有憂哉我以<lb/>
柔弱徴必選剛猛代代到將有僵仆者故相弔耳詡至<lb/>
拜為美俗使者徙隴西太守平陵何並為潁川太守並<lb/>
到郡捕鍾元弟威等皆殺之郡中震栗<lb/>
　　　潁川願借冦君一年<lb/>
東漢建武八年光武謂執金吾冦恂曰潁川廹近京師<lb/>
當以時定惟念獨卿能平之耳從九卿復出以憂國可<lb/>
<pb n="KR2h0002_WYG_007-105a"/>
也對曰潁川聞陛下有事隴蜀故狂狡乗間相詿誤耳<lb/>
如聞乘輿南向賊必惶怖歸死臣願執銳前驅帝從之<lb/>
車駕南征潁川盗賊悉降冦恂竟不拜郡百姓遮道曰<lb/>
願從陛下復借冦君一年乃留恂長社鎮撫吏民受納<lb/>
餘降<lb/>
　　　唐馬周言内重外輕<lb/>
貞觀十一年馬周上疏言百姓所以治安唯在刺史縣<lb/>
令茍選用得人則陛下可以端拱無為今朝廷唯重内<lb/>
<pb n="KR2h0002_WYG_007-105b"/>
官而輕州縣之選刺史多用武人或京官不稱職始補<lb/>
外任邊逺之處用人更輕所以百姓未安殆由於此疏<lb/>
奏太宗稱善久之謂侍臣曰刺史朕當自選縣令宜詔<lb/>
京官五品已上各舉一人<lb/>
　　縣令門<lb/>
　　　東漢卓茂以禮教不以律治<lb/>
建武元年初宛人卓茂寛仁恭愛恬蕩樂道雅實不為<lb/>
華貌行已在扵清濁之間哀平間為密令視民如子舉<lb/>
<pb n="KR2h0002_WYG_007-106a"/>
善而教口無惡言吏民親愛不忍欺之民嘗有言部亭<lb/>
長受其米肉遺者茂曰亭長為從汝求乎為汝有事囑<lb/>
之而受乎將平居自以恩意遺之乎民曰往遺之耳茂<lb/>
曰遺之而受何故言邪民曰竊聞賢明之君使民不畏<lb/>
吏吏不取民今我畏吏是以遺之吏既卒受故來言耳<lb/>
茂曰汝為敝民矣凡人所以羣居不亂異於禽獸者以<lb/>
有仁愛禮義知相敬事也汝獨不欲修之寜能髙飛逺<lb/>
走不在人間邪吏顧不當乘威力彊請求耳亭長素善<lb/>
<pb n="KR2h0002_WYG_007-106b"/>
吏嵗時遺之禮也民曰茍如此律何故禁之茂笑曰律<lb/>
設大法禮順人情今我以禮教汝汝必無怨惡以律治<lb/>
汝汝何所措其手足乎一門之内小者可論大者可殺<lb/>
也且歸念之初茂到縣有所廢置吏民笑之隣城聞者<lb/>
皆蚩其不能河南郡為置守令茂不為嫌治事自若數<lb/>
年教化大行道不拾遺遷京部丞宻人老少皆涕泣隨<lb/>
送<lb/>
　　　陳寔不禁民訟<lb/>
<pb n="KR2h0002_WYG_007-107a"/>
桓帝建和三年陳寔為太丘長修徳清静百姓以安鄰<lb/>
縣民歸附者寔輒訓導譬解發遣各令還本司官行部<lb/>
吏慮民有訟者白欲禁之寔曰訟以求直禁之理將何<lb/>
申其勿有所拘司官聞而歎息曰陳君所言若是豈有<lb/>
寃於人乎亦竟無訟者<lb/>
　　　賈彪嚴養子之制<lb/>
延熹九年賈彪嘗為新息長小民困貧多不養子彪嚴<lb/>
為其制與殺人同罪城南有盗劫害人者北有婦人殺<lb/>
<pb n="KR2h0002_WYG_007-107b"/>
子者彪出案驗掾吏欲引南彪怒曰賊冦害人此則常<lb/>
理母子相殘逆天違道遂驅車北行案致其罪城南賊<lb/>
聞之亦面縛自首數年間人養子者以千數曰此賈父<lb/>
所生也皆名之為賈<lb/>
　　　李君奭有異政<lb/>
大中九年初宣宗校獵渭上有父老以十數聚扵佛祠<lb/>
上問之對曰醴泉百姓也縣令李君奭有異政考滿當<lb/>
罷詣府乞留故此祈佛冀諧所願耳及懐州刺史闕上<lb/>
<pb n="KR2h0002_WYG_007-108a"/>
手筆除君奭宰相莫之測君奭入謝上以此奨勵衆始<lb/>
知之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0002_WYG_007-108b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑總𩔖卷七下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑總𩔖卷五上</head>
    <p>
<pb n="KR2h0002_WYG_005-1a"/>
欽定四庫全書<lb/>
　通鑑總𩔖卷五上　　　　　宋　沈樞　撰<lb/>
　　繼嗣門<lb/>
　　　智宣子以瑶為後<lb/>
周威烈王二十三年初智宣子將以瑶為後智果曰不<lb/>
如宵也瑶之賢於人者五其不逮者一也美鬢長大則<lb/>
賢射御足力則賢伎藝畢給則賢巧文辯慧則賢彊毅<lb/>
果敢則賢如是而甚不仁夫以其五賢陵人而以不仁<lb/>
<pb n="KR2h0002_WYG_005-1b"/>
行之其誰能待之若果立瑶也智宗必滅弗聽<lb/>
　　　趙簡子以無恤為後<lb/>
趙簡子之子長曰伯魯㓜曰無恤將置後不知所立乃<lb/>
書訓戒之辭於二簡以授二子曰謹識之三年而問之<lb/>
伯魯不能舉其辭求其簡已失之矣問無恤誦其辭甚<lb/>
習求其簡出諸袖中而奏之於是簡子以無恤為賢立<lb/>
以為後<lb/>
　　　趙主父欲二王其子<lb/>
<pb n="KR2h0002_WYG_005-2a"/>
周赧王二十年主父初以長子章為太子後得呉娃愛<lb/>
之為不出者數嵗生子何乃廢太子章而立之呉娃死<lb/>
愛弛憐故太子欲兩王之猶豫永決故亂起<lb/>
　　　漢周昌期期不奉詔<lb/>
十年定陶戚姬有寵於髙帝生趙王如意髙帝以太子<lb/>
仁弱謂如意𩔖已雖封為趙王常留之長安髙帝之關<lb/>
東戚姬常從日夜啼泣欲立其子吕后年長常留守益<lb/>
疏髙帝欲廢太子而立趙王大臣爭之皆莫能得御史<lb/>
<pb n="KR2h0002_WYG_005-2b"/>
大夫周昌廷爭之彊髙帝問其說昌為人吃又盛怒曰<lb/>
臣口不能言然臣期期知其不可陛下欲廢太子臣期<lb/>
期不奉詔髙帝欣然而笑吕后側耳於東廂聽既罷見<lb/>
昌為跪謝曰㣲君太子㡬廢時趙王年十歳髙帝憂萬<lb/>
歳之後不全也符璽御史趙堯請為趙王置貴彊相及<lb/>
吕后太子羣臣素所敬憚者髙帝曰誰可者堯曰御史<lb/>
大夫昌其人也髙帝乃以昌相趙而以堯代昌為御史<lb/>
大夫<lb/>
<pb n="KR2h0002_WYG_005-3a"/>
　　　叔孫通諌易太子<lb/>
十二年髙帝從破黥布歸疾益甚愈欲易太子張良諌<lb/>
不聽因疾不視事叔孫通諌曰昔者晉獻公以驪姬之<lb/>
故廢太子立奚齊晉國亂者數十年為天下笑秦以不<lb/>
蚤定扶蘇令趙髙得以詐立胡亥自使滅祀此陛下所<lb/>
親見今太子仁孝天下皆聞之吕后與陛下攻苦食啖<lb/>
其可背哉陛下必欲廢適而立少臣願先伏誅以頸血<lb/>
汙地髙帝曰公罷矣吾直戯耳叔孫通曰太子天下本<lb/>
<pb n="KR2h0002_WYG_005-3b"/>
本一揺天下振動奈何以天下為戱乎時大臣固爭者<lb/>
多髙帝知羣臣心皆不附趙王乃止不立<lb/>
　　　絳侯等謀立文帝<lb/>
八年諸大臣相與隂謀曰少帝及梁淮陽恒山王皆非<lb/>
真孝恵子也不如視諸王最賢者立之代王方今髙帝<lb/>
見子最長仁孝寛厚太后家薄氏謹良且立長固順况<lb/>
以仁孝聞天下乎乃相與共隂使人召代王代王問左<lb/>
右郎中令張武等曰漢大臣皆故髙帝時大將習兵多<lb/>
<pb n="KR2h0002_WYG_005-4a"/>
謀詐今已誅諸吕新啑血京師此以迎大王為名實不<lb/>
可信中尉宋昌進曰羣臣之議皆非也夫秦失其政諸<lb/>
侯豪傑並起人人自以為得之者以萬數然卒踐天子<lb/>
之位者劉氏也天下絶望一矣髙帝封王子弟地犬牙<lb/>
相制此所謂磐石之宗也天下服其彊二矣漢興除秦<lb/>
苛政約法令施徳恵人人自安難動揺三矣夫以吕太<lb/>
后之嚴立諸吕為三王擅權専制然而太尉以一節入<lb/>
北軍一呼士皆左袒為劉氏叛諸吕卒以滅之此乃天<lb/>
<pb n="KR2h0002_WYG_005-4b"/>
授非人力也方今髙帝子獨淮南王與大王大王又長<lb/>
賢聖仁孝聞於天下故大臣因天下之心而欲迎立大<lb/>
王大王勿疑也代王報太后計之猶豫未定卜之兆得<lb/>
大横占曰大横庚庚余為天王夏啓以光代王曰寡人<lb/>
固已為王矣又何王卜人曰所謂天王者乃天子也於<lb/>
是代王遣太后弟薄昭徃見絳侯絳侯等具為昭言所<lb/>
以迎立王意乃命宋昌參乘張武等六人乗傅從詣長<lb/>
安至渭橋丞相以下皆迎太尉乃跪上天子璽符遂即<lb/>
<pb n="KR2h0002_WYG_005-5a"/>
天子位<lb/>
　　　有司請早立太子<lb/>
元年春正月有司請蚤建太子文帝曰朕既不徳縱不<lb/>
能博求天下賢聖有徳之人而禪天下焉而曰豫建太<lb/>
子是重吾不徳也其安之有司曰豫建太子所以重宗<lb/>
廟社稷不㤀天下也文帝曰楚王季父也呉王兄也淮<lb/>
南王弟也豈不豫哉今不選舉焉而曰必子人其以朕<lb/>
為㤀賢有徳者而専於子非所以憂天下也有司固請<lb/>
<pb n="KR2h0002_WYG_005-5b"/>
曰古者殷周有國治安皆千餘嵗用此道也立嗣必子<lb/>
所從來逺矣髙帝平天下為太祖子孫繼嗣世世不絶<lb/>
今釋宜建而更選於諸侯及宗室非髙帝之志也更議<lb/>
不宜子啓最長純厚慈仁請建以為太子文帝乃許之<lb/>
　　　太后欲以梁孝王為嗣<lb/>
中二年初梁孝王以至親有功得賜天子旌旗從千乗<lb/>
萬騎出蹕入警王寵信羊勝公孫詭以詭為中尉勝詭<lb/>
多竒邪計欲使王求為漢嗣票太子之廢也太后意欲<lb/>
<pb n="KR2h0002_WYG_005-6a"/>
以梁王為嗣甞因置酒謂景帝曰安車大駕用梁王為<lb/>
寄景帝跪席舉身曰諾罷酒景帝以訪諸大臣大臣袁<lb/>
盎等曰不可昔宋宣公不立子而立弟以生禍亂五世<lb/>
不絶小不忍害大義故春秋大居正由是太后議格遂<lb/>
不復言王又甞上書願賜容車之地徑至長樂宫自使<lb/>
梁國士衆築作甬道朝太后袁盎等皆建以為不可梁<lb/>
王由此怨袁盎及議臣乃與羊勝公孫詭謀隂使人刺<lb/>
殺袁盎及他議臣十餘人景帝意梁逐賊捕公孫詭羊<lb/>
<pb n="KR2h0002_WYG_005-6b"/>
勝詭勝匿王後宫内史韓安國乃入見王而泣曰大王<lb/>
自度於皇帝孰與臨江王親王曰弗如也安國曰臨江王<lb/>
適長太子以一言過廢王臨江用宫垣事卒自殺中尉<lb/>
府今大王列在諸侯訹邪臣浮說犯上禁撓明灋天子<lb/>
以太后故不忍致灋於大王太后日夜涕泣幸大王自<lb/>
改大王終不覺寤有如太后宫車即晏駕大王尚誰攀<lb/>
乎語未卒王泣數行而下謝安國曰吾今出勝詭王乃<lb/>
令勝詭皆自殺出之景帝由此怨望梁王<lb/>
<pb n="KR2h0002_WYG_005-7a"/>
　　　武帝命皇子所生門為堯母門<lb/>
太始三年皇子弗陵生弗陵母曰河間趙倢伃居鉤弋<lb/>
宫任身十四月而生武帝曰聞昔堯十四月而生今鉤<lb/>
弋亦然乃命其所生門曰堯母門臣光曰為人君者<lb/>
動靜舉措不可不慎發於中必形於外天下無不知<lb/>
之當是時也皇后太子皆無恙而命鉤弋之門曰堯母<lb/>
非名也是以姦臣逆探上意知其竒愛少子欲以為嗣<lb/>
遂有危皇后太子之心卒成巫蠱之禍悲夫<lb/>
<pb n="KR2h0002_WYG_005-7b"/>
　　　武始侯無咎無譽<lb/>
征和元年三月趙敬肅王彭祖薨彭祖取江都易王所<lb/>
幸淖姬生男號淖子時淖姬兄為漢宦者武帝召問淖<lb/>
子何如對曰為人多欲武帝曰多欲不宜君國子民問<lb/>
武始侯昌曰無咎無譽武帝曰如是可矣遣使者立昌<lb/>
為趙王<lb/>
　　　韋𤣥成陽為病狂<lb/>
元康四年初扶陽節侯韋賢薨長子宏有罪繫獄家人<lb/>
<pb n="KR2h0002_WYG_005-8a"/>
矯賢今以次子大河都尉𤣥成為後𤣥成深知其非賢<lb/>
雅意即陽為病狂卧便利妄笑語昏亂既𦵏當襲爵以<lb/>
狂不應召大鴻臚奏狀章下丞相御史案驗案事丞相<lb/>
史迺與𤣥成書曰古之辭讓必有文義可觀故能垂榮<lb/>
於後今子獨壊容貎䝉耻辱為狂癡光㫿晻而不宣㣲<lb/>
哉子之所託名也僕素愚陋過為宰相執事願少聞風<lb/>
聲不然恐子傷髙而僕為小人也𤣥成友人侍郎章亦<lb/>
上疏言聖王貴以禮讓為國宜優養𤣥成勿枉其志使<lb/>
<pb n="KR2h0002_WYG_005-8b"/>
得自安衡門之下而丞相御史遂以𤣥成實不病劾奏<lb/>
之有詔勿劾引拜𤣥成不得已受爵宣帝髙其節以𤣥<lb/>
成為何南太守<lb/>
　　　拜韋𤣥成為中尉以感諭憲王<lb/>
甘露元年淮陽憲王好灋律聰達有材王母張倢伃尤<lb/>
幸宣帝由是疏太子而愛淮陽憲王數嗟歎憲王曰真<lb/>
我子也常有意欲立憲王然用太子起於㣲細宣帝少<lb/>
依倚許氏及即位而許后以殺死故弗忍也久之宣帝<lb/>
<pb n="KR2h0002_WYG_005-9a"/>
拜韋𤣥成為淮陽中尉以𤣥成甞讓爵於兄欲以感諭<lb/>
憲王由是太子遂安<lb/>
　　　史丹諌廢太子<lb/>
竟寧元年初太子少好經書寛博謹慎其後幸酒樂燕<lb/>
樂元帝不以為能而山陽王康有材藝母傅昭儀又愛<lb/>
幸元帝以故常有意欲以山陽王為嗣元帝晩年多疾<lb/>
不親政事留好音樂或置鼙鼓殿下天子自臨軒檻上<lb/>
隤銅丸以擿鼓聲中嚴鼓之節後宫及左右習知音者<lb/>
<pb n="KR2h0002_WYG_005-9b"/>
莫能為而山陽王亦能之元帝數稱其材史丹進曰凡<lb/>
所謂材者敏而好學温故知新皇太子是也若乃器人<lb/>
於絲竹鼓鼙之間則是陳恵李㣲髙於匡衡可相國也<lb/>
於是元帝嘿然而笑及元帝寢疾數問尚書以景帝時<lb/>
立膠東王故事史丹直入臥内頓首伏青蒲上涕泣言<lb/>
曰皇太子以適長立積十餘年名號繫於百姓天下莫<lb/>
不歸心臣子見山陽王雅素愛幸今者道路流言為國<lb/>
生意以為太子有動揺之議審若此公卿以下必以死<lb/>
<pb n="KR2h0002_WYG_005-10a"/>
爭不奉詔臣願先賜死以示羣臣天子素仁不忍見丹<lb/>
涕泣言又切至意大感寤喟然太息曰皇后謹慎先帝<lb/>
又愛太子吾豈可違太子由是遂定為嗣<lb/>
　　　成帝立定陶王為太子<lb/>
綏和元年成帝召丞相翟方進御史大夫孔光右将軍<lb/>
廉褒後将軍朱博入禁中議中山定陶王誰宜為嗣者<lb/>
方進根褒博皆以為定陶王帝弟之子禮曰昆弟之子<lb/>
猶子也為其後者為之子也定陶王宜為嗣光獨以為<lb/>
<pb n="KR2h0002_WYG_005-10b"/>
禮立嗣以親以尚書盤庚殷之及王為比兄終弟及中<lb/>
山王先帝之子帝親弟宜為嗣成帝以中山王不材又<lb/>
禮兄弟不得相入廟不從光議詔立定陶王欣為皇太<lb/>
子使執金吾任宏守大鴻臚持節徵定陶王定陶王謝<lb/>
曰臣材質不足以假充太子之宫臣願且得留國邸旦<lb/>
夕奉問起居俟有聖嗣歸國守藩書奏天子報聞<lb/>
　　　哀帝議立定陶共皇廟<lb/>
建平元年郎中令冷褒黄門郎叚猶等復奏言定陶共<lb/>
<pb n="KR2h0002_WYG_005-11a"/>
皇太后共皇后皆不宜復引定陶藩國之名以冠大號<lb/>
車馬衣服宜皆稱皇之意置吏二千石以下各供厥職<lb/>
又宜為共皇立廟京師上復下其議羣下多順指言母<lb/>
以子貴宜立尊號以厚孝道唯丞相光大司馬喜大司<lb/>
空丹以為不可丹曰聖主制禮取灋於天地尊卑者所<lb/>
以正天地之位不可亂也今定陶共皇太后共皇后以<lb/>
定陶共為號者母從子妻從夫之義也欲立官置吏車<lb/>
服與太皇太后並非所以明尊無二上之義也定陶共<lb/>
<pb n="KR2h0002_WYG_005-11b"/>
皇號諡已前定義不得復改禮父為士子為天子祭以<lb/>
天子其尸服以士服子無爵父之義尊父母也為人後<lb/>
者為之子故為所後服斬衰三年而降其父母期明尊<lb/>
本祖而重正統也孝成皇帝聖恩深逺故為共王立後<lb/>
奉承祭祀令共皇長為一國太祖萬世不毁恩義已備<lb/>
陛下既繼體先帝持重大宗承宗廟天地社稷之祀義<lb/>
不可復奉定陶共皇祭入其廟今欲立廟於京師而使<lb/>
臣下祭之是無主也又親盡當毁空去一國太祖不墮<lb/>
<pb n="KR2h0002_WYG_005-12a"/>
之祀而就無主當毁不正之禮非所以尊厚共皇也丹<lb/>
由是浸不合上意<lb/>
　　　朱博傅晏謀成尊號事<lb/>
二年傅太后欲求稱尊號與成帝母齊尊傅喜與孔光<lb/>
師丹共執以為不可哀帝重違大臣正議又内迫傅太<lb/>
后依違者連嵗傅太后大怒哀帝不得已先免師丹以<lb/>
感動喜喜終不順朱博與孔鄉侯傅晏連結共謀成尊<lb/>
號事數燕見奏封事毁短喜及孔光遂策免喜以侯就<lb/>
<pb n="KR2h0002_WYG_005-12b"/>
第復䇿免光為庶人以御史大夫朱博為丞相朱博既<lb/>
為丞相哀帝遂用其議下詔曰定陶共皇之號不宜復<lb/>
稱定陶尊共皇太后曰帝太太后稱永信宫共皇后曰<lb/>
帝太后稱中安宫為共皇立寢廟於京師比宣帝父悼<lb/>
皇考制度於是四太后各置少府太僕秩皆中二千石<lb/>
傅太后既尊後尤驕與太皇太后語至謂之嫗<lb/>
　　　光武更封張純為武始侯<lb/>
建武十三年富平侯張純安世之四世孫也厯王莽世<lb/>
<pb n="KR2h0002_WYG_005-13a"/>
以敦謹守約保全前封建武初先來詣闕為侯如故於<lb/>
是有司奏列侯非宗室不宜復國上曰張純宿衛十有<lb/>
餘年其勿廢更封武始侯食富平之半<lb/>
　　　竒愛東海公陽<lb/>
十五年時諸郡各遣使奏事光武見陳留吏牘上有書<lb/>
視之云潁川𢎞農可問河南南陽不可問光武詰吏由<lb/>
趣吏不肯服抵言於長壽街上得之光武怒時東海公<lb/>
陽年十二在幄後言曰吏受郡敇當欲以墾田相方耳<lb/>
<pb n="KR2h0002_WYG_005-13b"/>
光武曰即如此何故言河南南陽不可問對曰河南帝<lb/>
城多近臣南陽帝鄉多近親田宅踰制不可為凖光武<lb/>
令虎賁將詰問吏吏乃實首服如東海公對光武由是<lb/>
益竒愛陽<lb/>
　　　郅惲說太子彊辭位<lb/>
十九年郭后既廢太子彊意不自安郅惲說太子曰久<lb/>
處疑位上違孝道下近危殆不如辭位以奉養母氏太<lb/>
子從之數因左右及諸王陳其懇誠願備藩國光武不<lb/>
<pb n="KR2h0002_WYG_005-14a"/>
忍遲回者數嵗六月戊申詔曰春秋之義立子以貴東<lb/>
海王陽皇后之子宜承大統皇太子彊崇執謙退願備<lb/>
藩國父子之情重久違之其以彊為東海王立陽為皇<lb/>
太子改名荘袁宏論曰夫建太子所以重宗統一民<lb/>
心也非有大惡於天下不可移也世祖中興漢業宜<lb/>
遵正道以為後灋今太子之徳未虧於外内寵既多嫡<lb/>
子遷位可謂失矣然東海歸藩謙恭之心彌亮明帝承<lb/>
統友于之情愈篤雖長㓜易位興廢不同父子兄弟至<lb/>
<pb n="KR2h0002_WYG_005-14b"/>
性無間夫以三代之道處之亦何以過乎<lb/>
　　　丁鴻不肯襲封<lb/>
永平十年初陵陽侯丁綝卒子鴻當襲封上書稱病讓<lb/>
國於弟盛不報既𦵏乃挂衰經於冢廬而逃去友人九<lb/>
江鮑駿遇鴻於東海讓之曰昔伯夷呉札亂世權行故<lb/>
得申其志耳春秋之義不以家事廢王事今子以兄弟<lb/>
私恩而絶父不滅之基可乎鴻感悟垂涕乃還就國鮑<lb/>
駿因上書薦鴻經學至行明帝徵鴻為侍中<lb/>
<pb n="KR2h0002_WYG_005-15a"/>
　　　劉愷讓其弟憲<lb/>
永元十年初居巢侯劉般薨子愷當嗣稱父遺意讓其<lb/>
弟憲遁逃久之有司奏請絶愷國肅宗美其義特優假<lb/>
之愷猶不出積十餘嵗有司復奏之侍中賈逵上書曰<lb/>
孔子稱能以禮讓為國乎何有有司不原樂善之心而<lb/>
繩以循常之灋懼非長克讓之風成含𢎞之化也帝納<lb/>
之下詔曰王灋崇善成人之美其聴憲嗣爵遭事之宜<lb/>
後不得以為比乃徵愷拜為郎<lb/>
<pb n="KR2h0002_WYG_005-15b"/>
　　　太僕來歴諌廢太子<lb/>
延光三年江京樊豐等譖殺太子乳母王男邴吉等太<lb/>
子思男吉京豐懼乃與閻后構譖太子安帝怒召公卿以<lb/>
下議廢太子太僕來歴與太常桓焉廷尉犍為張皓議<lb/>
曰經說年未滿十五過惡不在其身且男吉之謀皇太<lb/>
子容有不知宜選忠良保傅輔以禮義廢置事重此誠<lb/>
聖恩所宜宿留安帝不從張皓退復上書曰昔賊臣江<lb/>
充造構讒逆傾覆戾園孝武久乃覺寤雖追前失悔之<lb/>
<pb n="KR2h0002_WYG_005-16a"/>
何及今皇太子方十嵗未習保傅之教可遽責乎書奏<lb/>
不省九月丁酉廢皇太子保為濟隂王來歴等十餘人<lb/>
俱詣鴻都門證太子無過安帝乃使中常侍奉詔脅羣<lb/>
臣曰父子一體天性自然以義割恩為天下也歴諷等<lb/>
不識大典而與羣小共為讙譁外見忠直而内希後福<lb/>
飾邪違義豈事君之禮朝廷廣開言事之路故且一切<lb/>
假貸若懐迷不反當顯明刑書諌者莫不失色歴獨守<lb/>
闕連日不肯去安帝大怒乃免歴兄弟官削國租黜歴<lb/>
<pb n="KR2h0002_WYG_005-16b"/>
母武安公主不得㑹見<lb/>
　　　袁紹欲以尚為後<lb/>
建安七年袁紹自軍敗慙憤發病嘔血薨初紹有三子<lb/>
譚熈尚紹後妻劉氐愛尚數稱於紹紹欲以為後而未<lb/>
顯言之乃以譚繼兄後出為青州刺史沮授諌曰世稱<lb/>
萬人逐兔一人獲之貪者悉止分定故也譚長子當為<lb/>
嗣而斥使居外禍其始此矣<lb/>
　　　劉琦謀安於諸葛亮<lb/>
<pb n="KR2h0002_WYG_005-17a"/>
十三年初劉表二子琦琮表為琮娶其後妻蔡氏之姪<lb/>
蔡氏遂愛琮而惡琦表妻弟蔡瑁外甥張允並得幸於<lb/>
表日相與毁琦而譽琮琦不自寧與諸葛亮謀自安之<lb/>
術亮不對後乃共升髙樓因令去梯謂亮曰今日上不<lb/>
至天下不至地言出子口而入吾耳可以言未亮曰君<lb/>
不見申生在内而危重耳居外而安乎琦意感悟隂規<lb/>
出計<lb/>
　　　魏曹操立丕為太子<lb/>
<pb n="KR2h0002_WYG_005-17b"/>
二十二年初魏王操娶丁夫人無子妾劉氏生子昻卞<lb/>
氐生四子丕彰植熊植性機警多藝能才藻敏贍操愛<lb/>
之黄門侍郎廙及丞相主簿楊修數稱臨菑侯植之才<lb/>
勸操立以為嗣操以函宻訪於外尚書崔琰露板答曰<lb/>
春秋之義立子以長加五官將仁孝聰明宜承正統琰<lb/>
以死守之尚書僕射毛玠曰近者袁紹以嫡庶不分覆<lb/>
宗滅國廢立大事非所宜聞東曹掾邢顒曰以庶代宗<lb/>
先世之戒也願殿下深察之丕使人問太中大夫賈詡<lb/>
<pb n="KR2h0002_WYG_005-18a"/>
以自固之術詡曰願將軍恢崇徳度躬素士之業朝夕<lb/>
孜孜不違子道如此而已丕從之深自砥礪它日操屏<lb/>
人問詡詡嘿然不對操曰與卿言而不答何也詡曰屬<lb/>
有所思故不即對耳操曰何思詡曰思袁本初劉景升<lb/>
父子也操大笑操甞出征丕植並送路側植稱述功徳<lb/>
發言有章左右屬目操亦恱焉丕悵然自失濟隂呉質<lb/>
耳語曰王當行流涕可也及辭丕涕泣而拜操及左右<lb/>
咸歔欷宫人左右並為之稱說故遂定為太子左右長<lb/>
<pb n="KR2h0002_WYG_005-18b"/>
御賀卞夫人曰將軍拜太子天下莫不喜夫人當傾府<lb/>
藏以賞賜夫人曰王自以丕年大故用為嗣我但當以<lb/>
免無教導之過為幸耳亦何為當重賜遺乎長御還具<lb/>
以語操操恱曰怒不變容喜不失節故最為難太子抱<lb/>
議郎辛毗頸而言曰辛君知我喜不毗以告其女憲英<lb/>
憲英歎曰太子代君主宗廟社稷者也代君不可以不<lb/>
戚主國不可以不懼宜戚宜懼而反以為喜何以能久<lb/>
魏其不昌乎<lb/>
<pb n="KR2h0002_WYG_005-19a"/>
　　　曹丕立貶曹植為安鄉侯<lb/>
黄初元年王弟鄢陵侯彰等皆就國臨菑監國謁者灌<lb/>
均希指奏臨菑侯植醉酒悖慢劫脅使者王貶植為安<lb/>
鄉侯誅右刺姦掾沛國丁儀及弟黄門侍郎廙并其男<lb/>
口皆植之黨也魚豢論曰諺言貧不學儉卑不學恭<lb/>
非人性分殊也埶使然耳假令太祖防遏植等在於<lb/>
疇昔此賢之心何縁有窺望乎彰之挾恨尚無所至至<lb/>
於植者豈能興難乃令楊修以倚注遇害丁儀以希意<lb/>
<pb n="KR2h0002_WYG_005-19b"/>
族滅哀夫<lb/>
　　　明帝下詔明繼統之義<lb/>
太和三年詔曰禮王后無嗣擇建支子以繼大宗則當<lb/>
纂正統而奉公義何得復顧私親哉漢宣繼昭帝後加<lb/>
悼考以皇號哀帝以外藩援立而董宏等稱引亡秦惑<lb/>
誤時朝既尊恭皇立廟京都又寵藩妾使比長信叙昭<lb/>
穆於前殿並四位於東宫僭差無度人神弗祐而非罪<lb/>
師丹忠正之諌用致丁𫝊焚如之禍自是之後相踵行<lb/>
<pb n="KR2h0002_WYG_005-20a"/>
之昔魯文逆祀罪由夏父宋國非度譏在華元其令公<lb/>
卿有司深以前世行事為戒後嗣萬一有由諸侯入奉<lb/>
大統則當明為人後之義敢為佞邪𨗳諛時君妄建非<lb/>
正之號以干正統謂考為皇稱妣為后則股肱大臣誅<lb/>
之無赦其書之金䇿藏之宗廟著子令典<lb/>
　　　呉主廢和立亮<lb/>
嘉平二年初㑹稽潘夫人有寵於呉主生少子亮呉主<lb/>
愛之以魯王霸結朋黨以害其兄心亦惡之謂侍中孫<lb/>
<pb n="KR2h0002_WYG_005-20b"/>
峻曰子弟不睦臣下分部將有袁氏之敗為天下笑遂<lb/>
有廢和立亮之意驃騎将軍朱據諌曰太子國之本根<lb/>
加以雅性仁孝天下歸心昔晉獻用驪姬而申生不存<lb/>
漢武信江充而戾太子寃死臣竊懼太子不堪其憂雖<lb/>
立思子之宫無所復及矣呉主不聴遂廢太子和為庶<lb/>
人徙故鄣賜魯王覇死<lb/>
　　　呉主頗悟太子和無罪<lb/>
三年呉主頗悟太子和之無罪後呉主祀南郊還得風<lb/>
<pb n="KR2h0002_WYG_005-21a"/>
疾欲召和還全公主及侍中孫峻中書令孫宏固爭之<lb/>
乃止呉主以太子亮㓜少議所付託孫峻薦大將軍諸<lb/>
葛恪可付大事呉主嫌恪剛狠自用峻曰當今朝臣之<lb/>
才無及恪者乃召恪於武昌恪將行上大將軍吕岱戒<lb/>
之曰世方多難子每事必十思恪曰昔季文子三思而<lb/>
後行夫子曰再思可矣今君令恪十思明恪之劣也岱<lb/>
無以答時咸謂之失言<lb/>
　　　晉衛瓘撫牀<lb/>
<pb n="KR2h0002_WYG_005-21b"/>
咸寧四年徴征北大將軍衛瓘為尚書令是時朝野咸<lb/>
知太子昬愚不堪為嗣瓘每欲陳啓而未敢發㑹侍宴<lb/>
凌雲臺瓘陽醉跪帝牀前曰臣欲有所啓武帝曰公所<lb/>
言何邪瓘欲言而上者三因以手撫牀曰此座可惜武<lb/>
帝意悟因謬曰公真大醉邪瓘於此不復有言武帝悉<lb/>
召東宫官屬為設宴㑹而宻封尚書疑事令太子決之<lb/>
賈妃大懼倩外人代對多引古義給使張泓曰太子不<lb/>
學陛下所知而答詔多引古義必責作草主更益譴負<lb/>
<pb n="KR2h0002_WYG_005-22a"/>
不如直以意對妃大喜謂泓曰便為我好答富貴與汝<lb/>
共之泓即具草令太子自冩武帝省之甚恱先以示瓘<lb/>
瓘大踧踖衆人乃知瓘甞有言也賈充宻遣人語妃云<lb/>
衛瓘老奴㡬破汝家<lb/>
　　　和嶠言恵帝不了家事<lb/>
永熈元年初和嶠甞從容言於武帝曰皇太子有淳古<lb/>
之風而末世多偽恐不了陛下家事武帝黙然後與荀<lb/>
朂等同侍武帝武帝曰太子近入朝差長進卿等俱詣<lb/>
<pb n="KR2h0002_WYG_005-22b"/>
之粗及世事既還朂等並稱太子明識雅度誠如明詔<lb/>
嶠曰聖質如初武帝不恱而起及恵帝即位嶠從太子<lb/>
遹入朝賈后使恵帝問曰卿昔謂我不了家事今日定<lb/>
如何嶠曰臣昔事先帝曽有斯言言之不效國之福也<lb/>
　　　明帝喜文辭善武藝<lb/>
大興元年立王太子紹為皇太子太子仁孝喜文辭善<lb/>
武藝好賢禮士容受規諌與庾亮温嶠等為布衣之交<lb/>
亮風格峻整善談老莊元帝器重之聘亮妹為太子妃<lb/>
<pb n="KR2h0002_WYG_005-23a"/>
元帝以賀循行太子太傅周顗為少傅庾亮以中書郎<lb/>
侍講東宫元帝好刑名家以韓非書賜太子庾亮諌曰<lb/>
申韓刻薄傷化不足留聖心太子納之<lb/>
　　　庾冰說成帝立母弟為嗣<lb/>
咸康八年成帝不豫二子丕奕皆在襁褓庾冰自以兄<lb/>
弟秉權日乆恐易世之後親屬愈踈為它人所間每說<lb/>
成帝以國有彊敵宜立長君請以母弟琅邪王岳為嗣<lb/>
成帝許之中書令何充曰父子相𫝊先王舊典易之者<lb/>
<pb n="KR2h0002_WYG_005-23b"/>
鮮不致亂故武王不授聖弟非不愛也今琅邪踐阼将<lb/>
如孺子何冰不聽下詔以岳為嗣冰充及武陵王晞㑹<lb/>
稽王昱尚書令諸葛恢並受顧命成帝㓜冲嗣位不親<lb/>
庶政及長頗有勤儉之徳<lb/>
　　　石虎殺太子宣<lb/>
永和四年趙秦公韜有寵於趙王虎欲立之以太子宣<lb/>
長猶豫未決宣嘗忤㫖虎怒曰悔不立韜也韜由是益<lb/>
驕宣謂所幸楊柸牟成趙生曰凶竪傲愎敢爾汝能殺<lb/>
<pb n="KR2h0002_WYG_005-24a"/>
之吾入西宫當盡以韜之國邑分封汝等韜死主上必<lb/>
臨喪吾因行大事蔑不濟矣柸等許諾殺韜置其刀前<lb/>
而去旦日宣奏之虎哀驚氣絶久之方蘇虎疑宣殺韜<lb/>
囚宣於席庫以鐵環穿其頷而鏁之積柴於鄴北送宣<lb/>
其下使韜所幸宦者郝稚劉霸抜其髪抽其舌牽之登<lb/>
梯郝稚以繩貫其頷鹿盧絞上劉霸斷其手足斫眼潰<lb/>
腸如韜之傷四面縱火煙炎際天火滅取灰分置諸門<lb/>
交道中殺其妻子九人宣少子纔數嵗虎素愛之抱之<lb/>
<pb n="KR2h0002_WYG_005-24b"/>
而泣欲赦之其大臣不聽就抱中取而殺之又廢其后<lb/>
杜氏為庶人誅其四率已下三百人宦者五十人皆車<lb/>
裂節觧東宫衛士十餘萬人皆謫戍涼州<lb/>
　　　北魏立太子先殺其母<lb/>
晉安帝義熈五年魏主珪将立齊王嗣為太子魏故事<lb/>
凡立嗣子輒先殺其母乃賜嗣母劉貴人死珪召嗣諭<lb/>
之曰漢武帝殺鈎弋夫人以防母后預政外家為亂也<lb/>
汝當繼統故吾逺迹古人為國家長久之計耳嗣性孝<lb/>
<pb n="KR2h0002_WYG_005-25a"/>
哀泣不自勝<lb/>
　　　宋謝晦言神器至重不可使負荷非才<lb/>
永初三年皇太子多狎羣小謝晦言於武帝曰陛下春<lb/>
秋既髙宜思存萬世神器至重不可使負荷非才武帝<lb/>
曰廬陵何如晦曰臣請觀焉出造廬陵王義真義真盛<lb/>
欲與談晦不甚答還曰徳輕於才非人主也出義真為<lb/>
都督<lb/>
　　　北魏主用六人以輔弼太子<lb/>
<pb n="KR2h0002_WYG_005-25b"/>
魏主遣中使宻問白馬公崔浩曰屬者日食趙代之分<lb/>
朕疾彌年不愈恐一旦不諱諸子並少将若之何其為<lb/>
我思身後之計浩曰自聖代龍興不崇儲貳是以永興<lb/>
之始社稷㡬危今宜早建東宫選賢公卿以為師傅皇<lb/>
子燾年将周星明叡温和立子以長禮之大經若必待<lb/>
成人然後擇之倒錯天倫則召亂之道也魏主復以問<lb/>
南平公長孫嵩對曰立長則順置賢則人服燾長且賢<lb/>
天所命也帝從之立太平王燾為皇太子以長孫嵩及<lb/>
<pb n="KR2h0002_WYG_005-26a"/>
山陽公奚斤北新公安同為左輔雀浩與太尉穆觀散<lb/>
騎常侍代人丘堆為右弼百官總已以聴焉帝避居西<lb/>
宫時隱而窺之聴其决斷大恱謂侍臣曰嵩宿徳舊臣<lb/>
歴事四世功存社稷斤辯捷智謀名聞遐邇同曉解俗<lb/>
情明練於事觀達於政要識吾㫖趣浩博聞彊識精察<lb/>
天人堆雖無大用然在公専謹以此六人輔相太子吾<lb/>
與汝曹廵行四境伐叛柔服足以得志於天下矣<lb/>
　　　宋徐羡之等廢營陽王<lb/>
<pb n="KR2h0002_WYG_005-26b"/>
元嘉元年徐羡之等以南兖州刺史檀道濟先朝舊将<lb/>
威服殿省且有兵衆乃召道濟及江州刺史王𢎞入朝<lb/>
皆至建康以廢立之謀告之謝晦聚将士於府内又使<lb/>
中書舎人邢安泰潘盛為内應時帝於華林園為列肆<lb/>
親自沽賣又與左右引船為樂夕遊天淵池即龍舟而<lb/>
寢詰旦道濟羡之等入自雲龍門扶帝出東閤收璽綬<lb/>
衛送故太子宫以宜都王義隆素有令望入多符瑞乃<lb/>
稱皇太后令數帝過惡廢為營陽王以宜都王纂承大<lb/>
<pb n="KR2h0002_WYG_005-27a"/>
統赦死罪以下裴子野論曰古者人君養子能言而<lb/>
師授之辭能行而傅相之禮宋之教誨雅異於斯居<lb/>
中則任僕妾處外則近趨走言不及於禮義識不達於<lb/>
今古雖有師傅多以耆艾大夫為之雖有友及文學多<lb/>
以膏梁年少為之具位而已是以本支雖茂而端良甚<lb/>
寡降及太宗舉天下而棄之亦昵比之為也嗚呼有國<lb/>
有家其鑑之矣<lb/>
　　　北魏顯祖𫝊位太子<lb/>
<pb n="KR2h0002_WYG_005-27b"/>
宋明帝泰始七年魏顯祖聰睿夙成剛毅有斷而好黄<lb/>
老浮屠之學每引朝士及沙門共談𤣥理雅薄富貴常<lb/>
有遺世之心以叔父京兆王子推沈雅仁厚素有時譽<lb/>
欲禪以帝位㑹公卿大議皆莫敢先言任城王雲子推<lb/>
之弟也對曰父子相𫝊其來久矣陛下必欲委棄塵務<lb/>
則皇太子宜承正統夫天下者祖宗之天下陛下若更<lb/>
授旁支恐非先聖之意啓姦亂之心斯乃禍福之原不<lb/>
可不慎也源賀曰陛下今欲禪位皇叔臣恐紊亂昭穆<lb/>
<pb n="KR2h0002_WYG_005-28a"/>
後世必有逆祀之譏願深思任城之言東陽公丕等曰<lb/>
皇太子雖聖徳早彰然實沖㓜陛下富於春秋始覽萬<lb/>
機奈何欲隆獨善不以天下為心其若宗廟何其若億<lb/>
兆何尚書陸馛曰陛下若捨皇太子更議諸王臣請刎<lb/>
頸殿庭不敢奉詔以問宦者趙黒黒曰臣以死奉戴皇<lb/>
太子不知其它帝乃曰然則立太子羣公輔之有何不<lb/>
可又曰陸馥直臣也必能保吾子乃以馥為太保與源<lb/>
賀持節奉皇帝璽紱𫝊位於太子髙祖即皇帝位大赦<lb/>
<pb n="KR2h0002_WYG_005-28b"/>
改元延興顯祖下詔曰朕希心𤣥古志存澹泊受命儲<lb/>
宫踐升大位朕得優㳺恭已栖心浩然羣臣奏曰昔漢<lb/>
髙祖稱皇帝尊其父為太上皇明不統天下也今皇帝<lb/>
㓜沖萬機大政猶宜陛下總之謹上尊號曰太上皇帝<lb/>
顯祖從之徙居崇光宫采掾不斷土階而已又建鹿野<lb/>
浮圗於苑中之西山與禪僧居之<lb/>
　　　北魏主語及太子恂<lb/>
齊明帝建武四年魏立皇子恪為太子魏主宴於清徽<lb/>
<pb n="KR2h0002_WYG_005-29a"/>
堂語及太子恂李沖謝曰臣忝師傅不能輔導帝曰朕<lb/>
尚不能化其惡師傅何謝也<lb/>
　　　崔光迎魏太子即位<lb/>
梁武帝天監十四年魏主殂太子少傅崔光將軍于忠<lb/>
詹事王顯中庶子代人侯剛迎太子詡於東宫至顯陽<lb/>
殿王顯欲須明行即位禮崔光曰天位不可暫曠何待<lb/>
至明顯曰須奏中宫光曰帝崩太子立國之常典何須<lb/>
中宫令也於是光攝太尉奉䇿進璽綬太子跪受服衮<lb/>
<pb n="KR2h0002_WYG_005-29b"/>
冕之服御太極殿即皇帝位光等與夜直羣官立庭中<lb/>
北面稽首稱萬嵗廣平王懐扶疾入臨徑至太極西廡<lb/>
哀慟呼侍中黄門領軍二衛云身欲上殿哭大行又須<lb/>
入見主上衆皆愕然相視無敢對者崔光攘衰振杖引<lb/>
漢光武崩趙熹扶諸王下殿故事辭色甚厲聞者莫不<lb/>
稱善懐聲淚俱止曰侍中以古義裁我我敢不服遂還<lb/>
仍頻遣左右致謝<lb/>
　　　梁豫章王七月而生<lb/>
<pb n="KR2h0002_WYG_005-30a"/>
普通六年初武帝納齊東昏侯寵姬呉淑媛七月而生<lb/>
豫章王綜宫中多疑之及淑媛寵衰怨望宻謂綜曰汝<lb/>
七月生兒安得比諸皇子然汝太子次弟幸保富貴勿<lb/>
泄也與綜相抱而泣綜由是自疑晝則談謔如常夜則<lb/>
於靜室閉户披髪席藁私於别室祭齊氏七廟又㣲服<lb/>
至曲阿拜齊太宗陵聞俗說割血瀝骨渗則為父子遂<lb/>
潛發東昏侯冢并自殺一男試之皆驗由是常懐異志<lb/>
専伺時變綜有勇力能手制奔馬輕財好士唯留附身<lb/>
<pb n="KR2h0002_WYG_005-30b"/>
故衣餘皆分施恒致罄乏屢上便宜求為邉任武帝未<lb/>
之許常於内齋布沙於地終日跣行足下生胝日能行<lb/>
三百里王侯妃主及外人皆知其志武帝性嚴重人莫<lb/>
敢言後卒降於北魏<lb/>
　　　北魏髙歡欲廢澄而立浟<lb/>
梁武帝大同元年勃海世子澄通於歡妾鄭氏歡歸一<lb/>
婢告之二婢為證歡杖澄一百而幽之婁妃亦隔絶不<lb/>
得見歡納魏敬宗之后爾朱氏有寵生子浟歡欲立之<lb/>
<pb n="KR2h0002_WYG_005-31a"/>
澄求救於司馬子如子如入見歡偽為不知者請見婁<lb/>
妃歡告其故子如曰消難亦通子如妾此事正可掩覆<lb/>
妃是王結髮婦常以父母家財奉王王在懐朔被杖背<lb/>
無完皮妃晝夜供侍後避葛賊同走并州貧因妃然馬<lb/>
矢自作靴恩義何可忘也夫婦相宜女配至尊男承大<lb/>
業且婁領軍之勲何宜揺動一女子如草芥況婢言不<lb/>
必信邪歡因使子如更鞫之子如見澄尤之曰男兒何<lb/>
意畏威自誣因教二婢反其辭脅告者自縊乃啓歡曰<lb/>
<pb n="KR2h0002_WYG_005-31b"/>
果虚言也歡大恱召婁妃及澄妃遥見歡一步一叩頭<lb/>
澄且拜且進父子夫婦相泣復如初歡置酒曰全我父<lb/>
子者司馬子如也賜之黄金<lb/>
　　　李逺言立子以嫡不以長<lb/>
敬帝太平元年魏太師泰尚孝武妹馮翊公主生畧陽<lb/>
公覺姚夫人生寧都公毓毓於諸子最長娶大司馬獨<lb/>
孤信女泰将立嗣謂公卿曰孤欲立子以嫡恐大司馬<lb/>
有疑如何衆黙然未有言者尚書左僕射李逺曰夫立<lb/>
<pb n="KR2h0002_WYG_005-32a"/>
子以嫡不以長畧陽公為世子公何所疑若以信為嫌<lb/>
請先斬之遂㧞刀而起泰亦起曰何至於是信又自陳<lb/>
解逺乃止於是羣公並從逺議逺出外拜謝信曰臨大<lb/>
事不得不爾信亦謝逺曰令日賴公決此大議遂立覺<lb/>
為世子<lb/>
　　　中山公護受宇文泰顧託<lb/>
魏安定文公宇文泰還至牽屯山而病驛召中山公護<lb/>
護至涇州見泰泰謂護曰吾諸子皆㓜外冦方彊天下<lb/>
<pb n="KR2h0002_WYG_005-32b"/>
之事屬之於汝宜努力以成吾志遂卒於雲陽護還長<lb/>
安發喪泰能駕御英豪得其力用性好質素不尚虚飾<lb/>
明達政事崇儒好古凡所施設皆依倣三代而為之世<lb/>
子覺嗣位為太師枉國大冢宰出鎮同州時年十五中<lb/>
山公護名位素卑雖為泰所屬而羣公各圖執政莫肯<lb/>
服從護問計於大司冦于謹謹曰謹早䝉先公非常之<lb/>
知恩深膏骨今日之事必以死爭之若對衆定策公必<lb/>
不得讓明日羣公㑹議謹曰昔帝室傾危非安定公無<lb/>
<pb n="KR2h0002_WYG_005-33a"/>
復今日今公一旦違世嗣子雖㓜中山公親其兄子兼受<lb/>
顧託軍國之事理須歸之辭色抗厲衆皆悚動護曰此<lb/>
乃家事護雖庸昧何敢有辭謹素與泰等夷護常拜之<lb/>
至是謹起而言曰公若統理軍國謹等皆有所依遂再<lb/>
拜羣公廹於謹亦再拜於是衆議始定䕶綱紀内外撫<lb/>
循文武人心遂安<lb/>
　　　北齊顯祖欲廢太子<lb/>
陳武帝永定二年北齊太子殷自㓜温裕開朗禮士好<lb/>
<pb n="KR2h0002_WYG_005-33b"/>
學闗覽時政甚有美名顯祖常嫌太子得漢家性質不<lb/>
似我欲廢之顯祖登金鳳臺召太子使手刃囚太子惻<lb/>
然有難色再三不斷其首大怒親以馬鞭撞之太子由<lb/>
是氣悸語吃精神昏擾顯祖因酣宴屢云太子性懦社<lb/>
稷事重終當𫝊位常山太子少傅魏収謂楊愔曰太子<lb/>
國之根本不可動揺至尊三爵之後毎言𫝊位常山令<lb/>
臣下疑貳若其實也當决行之此言非所以為戱恐徒<lb/>
使國家不安愔以收言白顯祖顯祖乃止<lb/>
<pb n="KR2h0002_WYG_005-34a"/>
　　　髙元海為長廣王畫策<lb/>
文帝天嘉二年齊主之誅楊燕也許以長廣王湛為太<lb/>
弟既而立太子百年湛心不平肅宗在晉陽湛居守於<lb/>
鄴先是濟南閔悼王常在鄴望氣者言鄴中有天子氣<lb/>
平秦王歸彦恐濟南王復立為己不利勸肅宗除之肅<lb/>
宗乃使歸彦至鄴徴濟南王如晉陽湛内不自安問計<lb/>
於髙元海即留元海於後堂元海達旦不眠惟遶牀徐<lb/>
歩夜漏未盡湛遽出曰神筭如何元海曰有三䇿恐不<lb/>
<pb n="KR2h0002_WYG_005-34b"/>
堪用耳請殿下如梁孝王故事從數騎入晉陽先見太<lb/>
后求哀後見主上請去兵權以死為限不干朝政必保<lb/>
太山之安此上䇿也不然當具表云威權太盛恐取謗<lb/>
衆口請青齊二州刺史沈靖自居必不招物議此中䇿<lb/>
也更問下䇿曰濟南世嫡主上假太后令而奪之今集<lb/>
文武示以徴濟南之敕尊立濟南號令天下以順討逆<lb/>
此萬世一時也湛大恱然性怯狐疑未能用使術士鄭<lb/>
道謙等卜之皆曰不利舉事靜則吉有林慮令潘子宻<lb/>
<pb n="KR2h0002_WYG_005-35a"/>
曉占候潛謂湛曰宫車當晏駕殿下為天下主湛拘之<lb/>
於内以候之又令巫覡卜之多云不須舉兵自有大慶<lb/>
㑹肅宗出畋墜地絶肋詔以嗣子沖眇可遣尚書右僕<lb/>
射趙郡王叡諭㫖徴長廣王湛統兹大寳<lb/>
　　　祖珽勸齊世祖𫝊位東宫<lb/>
六年世祖為長廣王珽為胡桃油獻之因言殿下有非<lb/>
常骨法孝徴夢殿下乘龍上天王曰若然當使兄大富<lb/>
貴及即位擢拜中書侍郎遷散騎常侍與和士開共為<lb/>
<pb n="KR2h0002_WYG_005-35b"/>
姦謟珽私說士開曰君之寵幸振古無比宫車一日晚<lb/>
駕欲何以克終士開因從問計珽曰宜說主上云文襄<lb/>
文宣孝昭之子俱不得立今宜令皇太子早踐大位以<lb/>
定君臣之分若事成中宫少主必皆徳君此萬全計也<lb/>
請君㣲說主上令粗解珽當自外上表論之士開許諾<lb/>
㑹有彗星見太史奏云彗除舊布新之象當有易主珽<lb/>
於是上書言陛下雖為天子未為極貴宜𫝊位東宫且<lb/>
以上應天道并上魏顯祖禪子故事齊主從之使太宰<lb/>
<pb n="KR2h0002_WYG_005-36a"/>
叚韶持節奉皇帝璽綬𫝊位於太子緯太子即皇帝位<lb/>
於晉陽宫大赦改元天統祖珽拜祕書監加儀同三司<lb/>
大被親寵見重二宫<lb/>
　　　陳世祖欲遵太伯之事<lb/>
天康元年世祖不豫太子伯宗柔弱世祖憂其不能守<lb/>
位謂安成王頊曰吾欲遵太伯之事頊拜伏泣涕固辭<lb/>
世祖又謂到仲舉孔奐等曰今三方鼎峙四海事重宜<lb/>
須長君朕欲近則晉成逺隆殷法卿等宜遵此意孔奐<lb/>
<pb n="KR2h0002_WYG_005-36b"/>
流涕對曰陛下御膳違和痊復非久皇太子春秋鼎盛<lb/>
聖徳日躋安成王介弟之尊足為周旦若有廢立之心<lb/>
臣等愚誠不敢聞詔世祖曰古之遺直復見於卿乃以<lb/>
奐為太子詹事臣光曰夫臣之事君宜將順其美正<lb/>
救其惡孔奐在陳處腹心之重任決社稷之大計茍<lb/>
以世祖之言為不誠則當如竇嬰面辨袁盎廷爭防㣲<lb/>
杜漸以絶覬覦之心以為誠邪則當請明下詔書宣告<lb/>
中外使世祖有宋宣之美髙宗無楚靈之惡不然謂太<lb/>
<pb n="KR2h0002_WYG_005-37a"/>
子嫡嗣不可動揺欲保輔而安全之則當盡忠竭節以<lb/>
死繼之如晉之荀息趙之肥义奈何于君之存則逆探<lb/>
其情而求合焉及其既沒則權臣移國而不能救嗣主<lb/>
失位而不能死斯乃姦䛕之尤者而世祖謂之遺直以<lb/>
託六尺之孤豈不悖哉<lb/>
　　　隋髙祖廢太子勇<lb/>
開皇二十年勇甞宴宫臣唐令則自彈琵琶歌娬媚娘<lb/>
洗馬李綱起白勇曰令則身為宫卿職當調護乃於廣<lb/>
<pb n="KR2h0002_WYG_005-37b"/>
坐首比倡優進滛聲穢視聴事若上聞令則罪在不測<lb/>
豈不為殿下之累邪臣請速治其罪勇曰我欲為樂耳<lb/>
君勿多事綱遂趨出及勇廢髙祖召東宫之屬切責之<lb/>
皆惶懼無敢對者綱獨曰太子性本中人可與為善可<lb/>
與為惡曏使陛下擇正人輔之足以嗣守鴻基今乃以<lb/>
唐令則為左庶子鄒文騰為家令二人唯知以絃歌鷹<lb/>
犬娯恱太子安得不至于是邪此乃陛下之過非太子<lb/>
之罪也自古國家廢立冢嫡鮮不傾危願陛下深留聖<lb/>
<pb n="KR2h0002_WYG_005-38a"/>
思無貽後悔髙祖不恱罷朝左右皆為之股栗㑹尚書<lb/>
右丞缺有司請人髙祖指綱曰此佳右丞也即用之<lb/>
　　　唐髙宗欲置皇太孫官屬<lb/>
永淳元年立皇孫重照為皇太孫髙宗欲令開府置僚<lb/>
屬問吏部郎中王方慶對曰晉及齊皆甞立太孫其太<lb/>
子官屬即為太孫官屬未聞太子在東宫而更立太孫<lb/>
者也髙宗曰自我作古可乎對曰三王不相襲禮何為<lb/>
不可乃奏置師傅等官既而髙宗疑其非法竟不補授<lb/>
<pb n="KR2h0002_WYG_005-38b"/>
　　　太后廢中宗立睿宗<lb/>
光宅元年中宗欲以韋𤣥貞為侍中又欲授乳母之子<lb/>
五品官裴炎固爭中宗怒曰我以天下與韋𤣥貞何不<lb/>
可而惜侍中邪炎懼白太后宻謀廢立太后集百官於<lb/>
乾元殿裴炎與中書侍郎劉褘之羽林將軍程務挺張<lb/>
䖍朂勒兵入宫宣太后令廢中宗為廬陵王扶下殿中<lb/>
宗曰我何罪太后曰汝欲以天下與韋𤣥貞何得無罪<lb/>
乃幽於别所立雍州牧豫王旦為皇帝政事决於太后<lb/>
<pb n="KR2h0002_WYG_005-39a"/>
居睿宗於别殿不得有所預<lb/>
　　　李昭徳諌立武承嗣為皇太子<lb/>
天授二年張嘉福使洛陽人王慶之等數百人上表請<lb/>
立武承嗣為皇太子岑長倩以皇嗣在東宫不宜有此<lb/>
議奏請切責上書者告示令散太后又問格輔元輔元<lb/>
固稱不可由是大忤諸武意皆坐誅王慶之見太后太<lb/>
后曰皇嗣我子奈何廢之對曰神不歆非𩔖民不祀非<lb/>
族今誰有天下而以李氏為嗣乎太后諭遣之慶之屢<lb/>
<pb n="KR2h0002_WYG_005-39b"/>
求見太后頗怒之命李昭徳引出光政門外以示朝士<lb/>
曰此賊欲廢我皇嗣立武承嗣命撲之耳目皆血出然<lb/>
後杖殺之其黨乃散昭徳因言於太后曰天皇陛下之<lb/>
夫皇嗣陛下之子陛下身有天下當𫝊之子孫為萬代<lb/>
業豈得以姪為嗣乎自古未聞姪為天子而為姑立廟<lb/>
者也且陛下受天皇顧託若以天下與承嗣則天皇不<lb/>
血食矣太后亦以為然<lb/>
　　　李昭徳言武承嗣權太重<lb/>
<pb n="KR2h0002_WYG_005-40a"/>
長壽元年夏官侍郎李昭徳宻言於太后曰魏王承嗣<lb/>
權太重太后曰吾姪也故委以腹心昭徳曰姪之於姑<lb/>
其親何如子之於父子猶有篡弑其父者况姪乎今承<lb/>
嗣既陛下之姪為親王又為宰相權侔人主臣恐陛下<lb/>
不得久安天位也太后矍然曰朕未之思以武承嗣為<lb/>
特進納言罷政事承嗣亦毁昭徳於太后太后曰吾任<lb/>
昭徳始得安眠此代吾勞汝勿言也是時酷吏恣横百<lb/>
官畏之側足昭徳獨廷奏其姦<lb/>
<pb n="KR2h0002_WYG_005-40b"/>
　　　狄仁傑等勸太后復立中宗<lb/>
聖厯元年武承嗣三思營求為太子數使人說太后曰<lb/>
自古天子未有以異姓為嗣者太后意未决狄仁傑每<lb/>
從容言於太后曰文皇帝櫛風沐雨親冒鋒鏑以定天<lb/>
下𫝊之子孫大帝以二子託陛下陛下今乃欲移之它<lb/>
族無乃非天意乎且姑姪之與母子孰親陛下立子則<lb/>
千秋萬嵗後配食太廟承繼無窮立姪則未聞姪為天<lb/>
子而祔姑於廟者也太后曰此朕家事卿勿預知仁傑<lb/>
<pb n="KR2h0002_WYG_005-41a"/>
曰王者以四海為家四海之内孰非臣妾何者不為陛<lb/>
下家事君為元首臣為股肱義同一體況臣備位宰相<lb/>
豈得不預知乎又勸太后召還廬陵王王方慶王及善<lb/>
亦勸之太后意稍寤它日又謂仁傑曰朕夢大鸚鵡兩<lb/>
翼皆折何也對曰武者陛下之姓兩翼二子也陛下起<lb/>
二子則兩翼振矣太后由是無立承嗣三思之意吉頊<lb/>
與張易之昌宗皆為控鶴監供奉頊從容說二人曰公<lb/>
兄弟貴寵如此非以徳業取之也天下側目切齒多矣<lb/>
<pb n="KR2h0002_WYG_005-41b"/>
不有大功於天下將何以自全竊為公憂之二人懼涕<lb/>
泣問計頊曰天下士庶未忘唐徳咸復思廬陵王主上<lb/>
春秋髙大業須有所付武氏諸王非所屬意公何不從<lb/>
容勸主上立廬陵王以繫蒼生之望如此豈徒免禍亦<lb/>
可以長保富貴矣二人以為然乘間屢為太后言之太<lb/>
后知謀出於頊乃召問之頊復為太后具陳利害太后<lb/>
意乃定<lb/>
　　　蘇安恒疏諌太后禪位東宫<lb/>
<pb n="KR2h0002_WYG_005-42a"/>
長安元年蘇安恒上疏曰陛下欽先聖之顧託受嗣子<lb/>
之推讓敬天順人二十年矣豈不聞帝舜褰裳周公復<lb/>
辟舜之於禹事秪族親旦與成王不離叔父族親何如<lb/>
子之愛叔父何如母之恩今太子孝敬是崇春秋既壮<lb/>
若使統臨宸極何異陛下之身陛下年徳既尊寳位将<lb/>
倦機務繁重浩蕩心神何不禪位東宫自怡聖體自昔<lb/>
理天下者不見二姓而俱王也當今梁定河内建昌諸<lb/>
王承陛下之䕃覆並得封王臣謂千秋萬嵗之後於事<lb/>
<pb n="KR2h0002_WYG_005-42b"/>
非便臣請黜為公侯任以閒簡臣又聞陛下有二十餘<lb/>
孫今無尺寸之封此非長久之計也臣請分土而王之<lb/>
擇立師傅教其孝敬之道以夾輔周室屏藩皇家斯為<lb/>
美矣疏奏太后召見賜食慰諭而遣之<lb/>
　　　蘇安恒又疏諌天后歸政李氏<lb/>
二年蘇安恒復上疏曰臣聞天下者神堯文武之天下<lb/>
也陛下雖居正統實因唐氏舊基當今太子追迴年徳<lb/>
俱盛陛下貪其寳位而㤀母子深恩將何聖顔以見唐<lb/>
<pb n="KR2h0002_WYG_005-43a"/>
家宗廟將何誥命以謁大帝墳陵陛下何故日夜積憂<lb/>
不知鐘鳴漏盡臣愚以為天意人事還歸李家陛下雖<lb/>
安天位殊不知物極則反器滿則傾臣何惜一朝之命<lb/>
而不安萬乘之國哉太后亦不之罪<lb/>
　　　太平公主欲易太子<lb/>
景雲元年太平公主以太子年少意頗易之既而憚其<lb/>
英武欲更擇闇弱者立之以久其權數為流言云太子<lb/>
非長不當立制戒諭中外以息浮議公主每覘伺太子<lb/>
<pb n="KR2h0002_WYG_005-43b"/>
所為纎介必聞於睿宗太子左右亦徃徃為公主耳目<lb/>
太子深不自安<lb/>
　　　張說姚崇勸睿宗命明皇監國<lb/>
二年太平公主與益州長史竇懐貞等結為朋黨欲以<lb/>
危太子睿宗甞宻召韋安石謂曰聞朝廷皆傾心東宫<lb/>
卿宜察之對曰陛下安得亡國之言此必太平之謀耳<lb/>
太子有功於社稷仁明孝友天下所知願陛下無惑讒<lb/>
言睿宗瞿然曰朕知之矣卿勿言時公主在簾下竊聴<lb/>
<pb n="KR2h0002_WYG_005-44a"/>
之以飛語䧟安石公主又甞乗輦邀宰相於光範門内<lb/>
諷以易置東宫衆皆失色宋璟抗言曰東宫有大功於<lb/>
天下真宗廟社稷之主公主奈何忽有此議頃之睿宗<lb/>
謂侍臣曰術者言五日中當有急兵入宫卿等為朕備<lb/>
之張說曰此必讒人欲離間東宫願陛下使太子監國<lb/>
則流言自息矣姚元之曰張說所言社稷之至計也睿<lb/>
宗恱太平公主蒲州安置命太子監國六品以下除官<lb/>
及徒罪以下並取太子處分<lb/>
<pb n="KR2h0002_WYG_005-44b"/>
　　　明皇命宋璟制皇子名號<lb/>
開元五年明皇命宋璟蘇頲為諸皇子制名及國邑之<lb/>
號又令别制一佳名及佳號進之璟等上言七子均養<lb/>
著於國風今臣等所制名號各三十餘輒混同以進以<lb/>
彰陛下覆燾無偏之徳明皇甚善之<lb/>
　　　李子嶠自稱皇子<lb/>
十四年太原尹張孝嵩奏有李子嶠者自稱皇子云生<lb/>
於潞州母曰趙妃明皇命杖殺之<lb/>
<pb n="KR2h0002_WYG_005-45a"/>
　　　明皇擢用楊崇禮二子<lb/>
二十一年太府卿楊崇禮在太府二十餘年前後為太<lb/>
府者莫能及時承平日久財貨山積甞經楊卿者無不<lb/>
精美毎嵗句駮省便出錢數百萬緡是嵗以户部尚書<lb/>
致仕年九十餘矣明皇問宰相崇禮諸子誰能繼其父<lb/>
者對曰崇禮三子慎餘慎矜慎名皆㢘勤有才而慎矜<lb/>
為優明皇乃擢慎矜自汝陽令為監察御史知太府出<lb/>
納慎名攝監察御史知含嘉倉出給亦皆稱職明皇甚<lb/>
<pb n="KR2h0002_WYG_005-45b"/>
恱之慎矜奏諸州所輸布帛有漬汚穿破者皆下本州<lb/>
徴折估錢轉市輕貨徴調始繁矣<lb/>
　　　明皇欲廢太子<lb/>
二十四年明皇為臨菑王也趙麗妃皇甫徳儀劉才人<lb/>
皆有寵麗妃生太子瑛徳儀生鄂王瑶才人生光王琚<lb/>
及即位幸武恵妃麗妃等愛皆弛恵妃生壽王瑁寵冠<lb/>
諸子太子與瑶琚㑹於内第各以母失職有怨望語恵<lb/>
妃泣訴於明皇曰太子隂結黨與將害妾母子亦指斥<lb/>
<pb n="KR2h0002_WYG_005-46a"/>
至尊明皇大怒以語宰相欲皆廢之九齡曰三子皆已<lb/>
成人不聞大過陛下奈何一旦以無根之語盡廢之乎<lb/>
且太子天下本不可輕揺昔晉獻公聴驪姬之讒殺申<lb/>
生三世大亂漢武帝信江充之誣罪戾太子京城流血<lb/>
晉恵帝用賈后之譖廢愍懐太子中原塗炭隋文帝納<lb/>
獨孤后之言黜太子勇立煬帝遂失天下由此觀之不<lb/>
可不慎陛下必欲為此臣不敢奉詔明皇不恱林甫初<lb/>
無所言退而私謂宦官之貴幸者曰此主上家事何必<lb/>
<pb n="KR2h0002_WYG_005-46b"/>
問外人明皇猶豫未决恵妃宻使官奴牛貴兒謂九齡<lb/>
曰有廢必有興公為之援宰相可長處九齡叱之以其<lb/>
語白明皇明皇為之動色故訖九齡罷相太子得無動<lb/>
　　　明皇殺三子<lb/>
二十五年楊洄又譖太子瑛鄂王瑶光王琚云與太子<lb/>
妃兄駙馬薛鏽潛構異謀明皇召宰相謀之李林甫對<lb/>
曰此陛下家事非臣等所宜豫明皇意乃决使宦者宣<lb/>
制於官中廢瑛瑶琚為庶人流鏽于瀼州瑛瑶琚尋賜<lb/>
<pb n="KR2h0002_WYG_005-47a"/>
死城東驛鏽賜死於藍田瑶琚皆好學有才識死不以<lb/>
罪人皆惜之<lb/>
　　　立忠王璵為太子<lb/>
二十六年太子瑛既死李林甫數勸明皇立壽王瑁明<lb/>
皇以忠王璵年長且仁孝恭謹又好學意欲立之猶豫<lb/>
嵗餘不决自念春秋浸髙三子同日誅死繼嗣未定常<lb/>
忽忽不樂寢膳為之減髙力士乗間請其故明皇曰汝<lb/>
我家老奴豈不能揣我意力士曰得非以郎君未定邪<lb/>
<pb n="KR2h0002_WYG_005-47b"/>
明皇曰然對曰大家何必如此虚勞聖心但推長而立<lb/>
誰敢復爭明皇曰汝言是也汝言是也由是遂定立璵<lb/>
為太子<lb/>
　　　明皇付𫝊國寳冊于肅宗<lb/>
至徳元載靈武使者至蜀上皇喜曰吾兒應天順人吾<lb/>
復何憂制自今改制敕為誥表疏稱太上皇四海軍國<lb/>
事皆先取皇帝進止仍奏朕知俟克復上京朕不復預<lb/>
事上皇臨軒命韋見素房琯崔渙奉𫝊國寳玊冊詣靈<lb/>
<pb n="KR2h0002_WYG_005-48a"/>
武𫝊位<lb/>
　　　李泌諌肅宗保全廣平王<lb/>
二載捷書至鳳翔百寮入賀肅宗以駿馬召李泌於長<lb/>
安既至泌曰臣今報徳足矣復為閒人何樂如之肅宗<lb/>
曰朕與先生累年同憂患今方相同娯樂奈何遽欲去<lb/>
乎泌曰臣有五不可留願陛下聴臣去免臣於死肅宗<lb/>
曰何謂也對曰臣遇陛下太早陛下任臣太重寵臣太<lb/>
深臣功太髙迹太竒此其所以不可留也肅宗曰不意<lb/>
<pb n="KR2h0002_WYG_005-48b"/>
卿疑朕如此豈有如朕而辦殺卿邪是直以朕為句踐<lb/>
也對曰陛下不辦殺臣故臣求歸若其既辦臣安得復<lb/>
言且殺臣者非陛下也乃五不可也肅宗良久曰卿以<lb/>
朕不從卿北伐之謀乎對曰非也所不敢言者乃建寧<lb/>
耳肅宗曰建寧朕之愛子性英果艱難時有功朕豈不<lb/>
知之但因此為小人所教欲害其兄圖繼嗣朕以社稷<lb/>
大計不得已而除之卿不細知其故邪對曰若有此心<lb/>
廣平當怨之廣平每與臣言其寃輒流涕嗚咽臣今必<lb/>
<pb n="KR2h0002_WYG_005-49a"/>
辭陛下去始敢言之耳肅宗曰渠嘗夜捫廣平意欲加<lb/>
害對曰此皆出讒人之口豈有建寧之孝友聰明肯為<lb/>
此乎且陛下昔欲用建寧為元帥臣請用廣平建寧若<lb/>
有此心當深憾於臣而以臣為忠益相親善陛下以此<lb/>
可察其心矣肅宗乃泣下曰先生言是也既徃不咎朕<lb/>
不欲聞之泌曰臣所以言之者非咎既徃乃欲陛下慎<lb/>
將來耳昔天后有四子長曰太子𢎞天后方圖稱制惡<lb/>
其聰明酖殺之立次子雍王賢賢内憂懼作黄臺𤓰辭<lb/>
<pb n="KR2h0002_WYG_005-49b"/>
冀以感悟天后天后不聴賢卒死於黔中其辭曰種𤓰<lb/>
黄臺下𤓰熟子離離一摘使𤓰好再摘使𤓰稀三摘猶<lb/>
為可四摘抱蔓歸今陛下已一摘矣慎無再摘肅宗愕<lb/>
然曰安有是哉卿録是辭朕當書紳對曰陛下但識之<lb/>
於心何必形於外也是時廣平王有大功良娣忌之潛<lb/>
構流言故泌言及之泌復固請歸山肅宗曰俟將發此<lb/>
議之<lb/>
　　　肅宗迎明皇於蜀<lb/>
<pb n="KR2h0002_WYG_005-50a"/>
成都使還上皇誥曰當與我劒南一道自奉不復來矣<lb/>
肅宗憂懼不知所為數日後使者至言上皇初得上請<lb/>
歸東宫表彷徨不能食欲不歸及羣臣表至乃大喜命<lb/>
食作樂下誥定行日肅宗召李泌告之曰皆卿力也泌<lb/>
求歸山不已肅宗固留之不能得乃聴歸衡山敕郡縣<lb/>
為之築室於山中給三品料<lb/>
　　　明皇還京師<lb/>
上皇至鳳翔從兵六百餘人上皇命悉以甲兵輸郡庫<lb/>
<pb n="KR2h0002_WYG_005-50b"/>
肅宗發精騎三千奉迎上皇至咸陽肅宗備法駕迎於<lb/>
望賢宫上皇在宫南樓肅宗釋黄袍著紫袍望樓下馬<lb/>
趨進拜舞於樓下上皇降樓撫肅宗而泣肅宗捧上皇<lb/>
足嗚咽不自勝上皇索黄袍自為肅宗著之肅宗伏地<lb/>
頓首固辭上皇曰天數人心皆歸於汝使朕得保養餘<lb/>
齒汝之孝也肅宗不得已受之父老在仗外歡呼且拜<lb/>
肅宗令開仗縱千餘人入謁上皇曰臣等今日復睹二<lb/>
聖相見死無恨矣上皇不肯居正殿曰此天子之位也<lb/>
<pb n="KR2h0002_WYG_005-51a"/>
肅宗固請目扶上皇登殿尚食進食肅宗品甞而薦之<lb/>
將發行宫肅宗親為上皇習馬而進之上皇上馬肅宗<lb/>
親執鞚行數步上皇止之肅宗乗馬前引不敢當馳道<lb/>
上皇謂左右曰吾為天子五十年未為貴今為天子父<lb/>
乃貴耳左右皆呼萬嵗上皇自開逺門入大明宫御含<lb/>
元殿慰撫百官乃詣長樂殿謝九廟主慟哭乆之即日<lb/>
幸興慶宫遂居之肅宗累表請避位還東宫上皇不許<lb/>
　　　李泌諌廢順宗<lb/>
<pb n="KR2h0002_WYG_005-51b"/>
貞元三年初郜國大長公主適駙馬都尉蕭升主女為<lb/>
太子妃或告主淫亂且為厭禱徳宗大怒幽主於禁中<lb/>
切責太子太子不知所對請與蕭妃離昬徳宗召李泌<lb/>
告之且曰舒王近已長立孝友温仁泌曰何至於是陛<lb/>
下惟有一子奈何一旦疑之欲廢之而立姪得無失計<lb/>
乎徳宗勃然怒曰卿何得間人父子誰語卿舒王為姪<lb/>
者對曰大厯初陛下語臣今日得數子臣請其故陛下<lb/>
言昭靖諸子主上令吾子之今陛下所生之子猶疑之<lb/>
<pb n="KR2h0002_WYG_005-52a"/>
何有於姪舒王雖孝自今陛下宜努力勿復望其孝矣<lb/>
自古父子相疑未有不亡國覆家者陛下記昔在彭原<lb/>
建寧何故而誅徳宗曰建寧叔實寃肅宗性急譖之者<lb/>
深耳泌曰先帝自建寧之死常懷危懼臣亦為先帝誦<lb/>
黄臺𤓰辭以防讒構之端徳宗曰朕固知之意色稍解<lb/>
乃曰貞觀開元皆易太子何故不亡對曰昔承乾屢甞<lb/>
監國託附者衆東宫甲士甚多與宰相侯君集謀反事<lb/>
覺太宗使其舅長孫无忌與朝廷數十人鞫之事状顯<lb/>
<pb n="KR2h0002_WYG_005-52b"/>
白然後集百官而議之當時言者猶云願陛下不失為<lb/>
慈父使太子得終天年太宗從之并廢魏王泰陛下既<lb/>
知肅宗急以建寧為寃臣不勝慶幸願陛下戒覆車之<lb/>
失若果有其迹願陛下如貞觀之法行之并廢舒王而<lb/>
立皇孫則百代之後有天下者猶陛下子孫也至於開<lb/>
元之時武恵妃譖太子瑛兄弟殺之海内寃憤此乃百<lb/>
代所當戒又可法乎且陛下昔甞令太子見臣於蓬萊<lb/>
池觀其容表非有蠭目豺聲商臣之相也正恐失於柔<lb/>
<pb n="KR2h0002_WYG_005-53a"/>
仁耳又太子自貞元以来常居少陽院在寢殿之側未<lb/>
甞接外人預外事安有異謀乎彼譖人者巧詐百端雖<lb/>
有手書如晉愍懐𠂻甲如太子瑛猶未可信况但以妻<lb/>
母有罪為累乎幸頼陛下語臣臣敢以家族保太子必<lb/>
不知謀曏使楊素許敬宗李林甫之徒承此㫖已就舒<lb/>
王圖定䇿之功矣上曰為卿遷延至明日思之太子遣<lb/>
人謝泌曰若必不可救欲先自仰藥何如泌曰必無此<lb/>
慮願太子起敬起孝間一日上開延英殿獨召泌流涕<lb/>
<pb n="KR2h0002_WYG_005-53b"/>
闌干撫其背曰非卿切言朕今日悔無及矣皆如卿言<lb/>
太子仁孝實無它也自今軍國及朕家事皆當謀於卿<lb/>
矣泌拜賀因曰陛下聖明察太子無罪臣報國畢矣<lb/>
　　　王叔文之黨惡聞立太子<lb/>
永貞元年順宗疾久不愈時扶御殿羣臣瞻望而已莫<lb/>
有親奏對者中外危懼思早立太子而王叔文之黨欲<lb/>
専大權惡聞之宦官俱文珍劉光琦薛盈珍等皆先朝<lb/>
任使舊人疾叔文忠言等朋黨専恣乃啓順宗召翰林<lb/>
<pb n="KR2h0002_WYG_005-54a"/>
學士鄭絪衛次公李程王涯入金鑾殿草立太子制時<lb/>
牛昭容輩以廣陵王淳英睿惡之絪不復請書紙為立<lb/>
嫡以長字呈順宗順宗頷之立淳為太子更名純<lb/>
　　　元稹請擇修正之士輔𨗳諸子<lb/>
元和元年元稹以貞元中王伾王叔文以伎術得幸東<lb/>
宫永貞之際㡬亂天下上書勸憲宗早擇修正之士使<lb/>
輔𨗳諸子以為太宗自為藩王與文學清修之士十八<lb/>
人居後代太子諸王雖有僚屬日益踈賤至於師傅之<lb/>
<pb n="KR2h0002_WYG_005-54b"/>
官非眊瞶廢疾不任事者則休戎罷帥不知書者為之<lb/>
其友諭賛議之徒尤為冗散之甚縉紳皆恥由之就使<lb/>
得僻老儒生越月踰時僅獲一見又何暇傅之徳義納<lb/>
之法度哉夫以匹士愛其子猶知求明哲之師而教之<lb/>
况萬乗之嗣擊四海之命乎憲宗頗嘉納其言時召見<lb/>
之<lb/>
　　　李綘等請立儲闈<lb/>
四年翰林學士李綘等奏曰陛下嗣膺大寳四年于茲<lb/>
<pb n="KR2h0002_WYG_005-55a"/>
而儲闈未立典冊不行是開窺覦之端乖重慎之義非<lb/>
所以承宗廟重社稷也伏望抑撝謙之小節行至公之<lb/>
大典遂立長子鄧王寧為皇太子<lb/>
　　　韋綬恱太子以珍膳諧謔<lb/>
十二年諌議大夫韋綬兼太子侍讀每以珍膳餉太子<lb/>
又恱太子以諧謔憲宗聞之罷綬侍讀尋出為䖍州刺<lb/>
史<lb/>
　　　穆宗升儲副崔羣為羽翼<lb/>
<pb n="KR2h0002_WYG_005-55b"/>
十五年以湖南觀察使崔羣為吏部侍郎召對别殿穆<lb/>
宗曰朕升儲副知卿為羽翼對曰先帝之意久屬聖明<lb/>
臣何力之有<lb/>
　　　裴度等請立景王湛為太子<lb/>
長慶二年穆宗與宦者擊毬於禁中有宦者墜馬穆宗<lb/>
驚因得風疾不能履地自是人不聞穆宗起居宰相屢<lb/>
乞入見不報裴度三上䟽請立太子且請入見十二月<lb/>
辛卯穆宗見羣臣於紫宸殿御大繩牀悉去左右衛官<lb/>
<pb n="KR2h0002_WYG_005-56a"/>
獨宦者十餘人侍側人情稍安李逢吉進言景王已長<lb/>
請立為太子裴度請逺下詔副天下望穆宗無言既而<lb/>
兩省官亦繼有請立太子者癸巳詔立景王湛為皇太<lb/>
子<lb/>
　　　韋温辭太子侍讀<lb/>
開成二年給事中韋温為太子侍讀晨詣東宫日中乃<lb/>
得見温諌曰太子當雞鳴而起問安視膳不宜専事宴<lb/>
安太子不能用其言温乃辭侍讀遂罷守本官<lb/>
<pb n="KR2h0002_WYG_005-56b"/>
　　　文宗議廢太子<lb/>
三年太子永之母王徳妃無寵為楊賢妃所譖而死太<lb/>
子頗好遊宴眤近小人賢妃日夜毁之文宗開延英召<lb/>
宰相及兩省御史郎官䟽太子過惡議廢之曰是宜為<lb/>
天子乎羣臣皆言太子年少容有改過國本至重豈可<lb/>
輕動御史中丞狄兼謩論之尤切至於涕泣給事中韋<lb/>
温曰陛下惟一子不教䧟之至是豈獨太子之過乎翰<lb/>
林學士六人神䇿六軍軍使十六人復上表論之文宗<lb/>
<pb n="KR2h0002_WYG_005-57a"/>
意稍解是夕太子始得歸少陽院<lb/>
　　　仇士良等矯詔立武宗<lb/>
五年文宗疾甚命知樞宻劉𢎞逸薛季稜引楊嗣復李<lb/>
珏至禁中欲奉太子監國中尉仇士良魚𢎞志以太子<lb/>
之立功不在己乃言太子㓜且有疾更議所立李珏曰<lb/>
太子位已定豈得中變士良𢎞志遂矯詔立瀍為太弟<lb/>
是日士良𢎞志將兵詣十六宅迎潁王至少陽院文宗<lb/>
崩於太和殿仇士良說太弟賜楊賢妃安王溶陳王成<lb/>
<pb n="KR2h0002_WYG_005-57b"/>
美死敇大行以十四日殯成服諌議大夫裴夷直上言<lb/>
期日太逺不聴時仇士良等追怨文宗凡樂工及内侍<lb/>
得幸於文宗者誅貶相繼夷直復上言陛下自藩維繼<lb/>
統是宜儼然在疚以哀慕為心速行喪禮草議大政以<lb/>
慰天下而未及數日屢誅戮先帝近臣驚率土之視聴<lb/>
傷先帝之神靈人情何瞻國體至重若使此輩無罪固<lb/>
不可刑若其有罪彼已在天網之内無所逃伏旬日之<lb/>
外行之何晩不聴<lb/>
<pb n="KR2h0002_WYG_005-58a"/>
　　　立宣宗為太叔<lb/>
㑹昌六年武宗自正月乙邜不視朝宰相請見不許中<lb/>
外憂懼初憲宗納李錡妾鄭氏生光王怡怡㓜時宫中<lb/>
皆以為不慧太和以後益自韜匿羣居遊處未甞發言<lb/>
文宗幸十六宅宴集好誘其言以為戱笑號曰光叔武<lb/>
宗性豪邁尤所不禮及武宗疾篤旬日不能言諸宦官<lb/>
宻於禁中定䇿下詔稱皇子沖㓜須選賢徳光王怡可<lb/>
立為皇太叔更名忱應軍國政事令權勾當太叔見百<lb/>
<pb n="KR2h0002_WYG_005-58b"/>
官哀戚滿容裁决庶務咸當於理人始知有隠徳焉<lb/>
　　　魏謩請建儲副<lb/>
大中四年以魏謩同平章事仍判户部時宣宗春秋已<lb/>
髙未立太子羣臣莫敢言謩入謝因言今海内無事惟<lb/>
未建儲副使正人輔𨗳臣竊以為憂且泣時人重之<lb/>
　　　裴休請早建太子<lb/>
十年宣宗命裴休極言時事休請早建太子宣宗曰若<lb/>
建太子則朕遂為閒人休不敢復言休以疾辭位不許<lb/>
<pb n="KR2h0002_WYG_005-59a"/>
　　　崔慎由言建儲罷相<lb/>
十二年以中書侍郎同平章事崔慎由為東川節度使<lb/>
宣宗欲御樓肆赦令狐綯曰御樓所費甚廣事湏有名<lb/>
且赦不可數宣宗不恱曰遣朕於何得名慎由曰陛下<lb/>
未建儲宫四海屬望若舉此禮雖郊祀亦可况於御樓<lb/>
時宣宗餌方士藥已覺躁渴而外人未知疑忌方深聞<lb/>
之俛首不復言旬日慎由罷相<lb/>
　　　王宗實立懿宗<lb/>
<pb n="KR2h0002_WYG_005-59b"/>
十三年初宣宗長子鄆王温無寵居十六宅餘子皆居<lb/>
禁中䕫王滋苐三子也宣宗愛之欲以為嗣為其非次<lb/>
故久不建東宫宣宗餌醫官李元伯道士虞紫芝山人<lb/>
王樂藥疽發於背八月疽甚宰相及朝臣皆不得見宣<lb/>
宗宻以䕫王屬樞宻使王歸長馬公儒宣徽南院使王<lb/>
居方使立之三人及右軍中尉王茂元皆宣宗平日所<lb/>
厚也獨左軍中尉王宗實素不同心三人相與謀出宗<lb/>
實為淮南監軍宗實已受敇於宣化門外將自銀臺門<lb/>
<pb n="KR2h0002_WYG_005-60a"/>
出左軍副使亓元實謂宗實曰聖人不豫踰月中尉止<lb/>
隔門起居今日除改未可辨也何不見聖人而出宗實<lb/>
感寤復入諸門已踵故事增人守捉矣亓元實翼𨗳宗<lb/>
實直至寢殿宣宗已崩東首環泣矣宗實叱歸長等貴<lb/>
以矯詔皆捧足乞命乃遣宣徽北院使齊元簡迎鄆王<lb/>
立為皇太子權句當軍國政事仍更名漼收歸長公儒<lb/>
居方皆殺之宣遺制以令狐綯攝冢宰宣宗性明察沈<lb/>
斷用法無私從諌如流重惜官賞恭謹節儉恵愛民物<lb/>
<pb n="KR2h0002_WYG_005-60b"/>
故大中之政訖於唐亡人思詠之謂之小太宗<lb/>
　　　晉王存朂殺李克寧<lb/>
梁太祖開平二年晉王病篤命其弟克寧監軍張承業<lb/>
大將李存璋呉珙掌書記盧質立其子存朂為嗣曰此<lb/>
子志氣逺大必能成吾事爾曹善教𨗳之又謂克寧等<lb/>
曰以亞子累汝亞子存朂小名也言終而卒克寧久總<lb/>
兵柄有次立之勢軍中以存朂年少多竊議者人情恟<lb/>
恟存勗懼以位讓克寧克寧曰汝冢嗣也且有先王之<lb/>
<pb n="KR2h0002_WYG_005-61a"/>
命誰敢違之克寧首帥諸将拜賀王悉以軍府事委之<lb/>
初晉王克用多養軍中壯士為子寵遇如真子及晉王<lb/>
存朂立諸假子皆年長握兵心怏怏不服或託疾不出<lb/>
或見新王不拜李克寧權位既重人情多向之假子李<lb/>
存顥隂說克寧曰兄終弟及自古有之以叔拜姪於理<lb/>
安乎天與不取後悔無及克寧曰吾家世以慈孝聞天<lb/>
下先王之業茍有所歸吾復何求汝勿妄言我且斬汝<lb/>
克寧妻孟氏素剛悍諸假子各遣其妻入說孟氏孟氏<lb/>
<pb n="KR2h0002_WYG_005-61b"/>
以為然且慮語泄及禍數以道克寧克寧性怯朝夕惑<lb/>
於衆言心不能無動李存顥等為克寧謀因晉王過其<lb/>
第殺承業存璋奉克寧為節度使舉河東九州附于梁<lb/>
執晉王及太夫人曹氏送大梁太原人史敬鎔少事晉<lb/>
王克用居帳下見親信克寧欲知府中隂事召敬鎔宻<lb/>
以謀告之敬鎔陽許之入告太夫人太夫人大駭晉王<lb/>
曰至親不可自相魚肉吾茍避位則亂不作矣承業曰<lb/>
克寧欲投大王母子於虎口不除之豈有全理乃召李<lb/>
<pb n="KR2h0002_WYG_005-62a"/>
存璋呉珙及假子李存敬長直軍使朱守殷使隂為之<lb/>
備置酒㑹諸將於府舎伏甲執克寧存顥於座晉王流<lb/>
涕數之曰兒曏以軍府讓叔父叔父不取今事已定奈<lb/>
何復為此謀忍以吾母子遺仇讐乎克寧曰此皆讒人<lb/>
交構夫復何言是日殺克寧及存顥<lb/>
　　　淮南嚴可求面折張顥<lb/>
淮南張顥徐温専制軍政𢎞農威王心不能平欲去之<lb/>
而未能二人不自安共謀弑王分其地以臣於梁顥遣<lb/>
<pb n="KR2h0002_WYG_005-62b"/>
其黨紀祥等弑王於寢室許云暴薨顥集將史於府廷<lb/>
交道及庭中堂上皆列白刃令諸將悉去衛從然後入<lb/>
顥厲聲問曰嗣王已薨軍府誰當主之三問莫應顥氣<lb/>
色益怒幕僚嚴可求前宻啓曰軍府至大四境多虞非<lb/>
公主之不可然今日則恐太速顥曰何謂速也可求曰<lb/>
劉威陶雅李遇李簡皆先王之等夷公今自立此曹肯<lb/>
為公下乎不若立㓜主輔之諸將孰敢不從顥黙然久<lb/>
之可求因屛左右急書一紙置袖中麾同列詣使宅賀<lb/>
<pb n="KR2h0002_WYG_005-63a"/>
衆莫測其所為既至可求跪讀之乃太夫人史氏教也<lb/>
大要言先王創業艱難嗣王不幸早世隆演次當立諸<lb/>
將宜無負楊氏善輔𨗳之辭㫖明切顥氣色皆沮以其<lb/>
義正不敢奪遂奉威王弟隆演稱淮南留後東面諸道<lb/>
行營都統既罷副都統朱瑾詣可求所居曰瑾年十六<lb/>
七即横戈躍馬衝犯大敵未甞畏懾今日對顥不覺流<lb/>
汗公面折之如無人乃知瑾匹夫之勇不及公逺矣因<lb/>
以兄事之<lb/>
<pb n="KR2h0002_WYG_005-63b"/>
　　　梁友珪弑逆自立<lb/>
乾化二年太祖長子郴王友裕早卒次假子博王友文<lb/>
太祖特愛之常留守東都郢王友珪無寵友文婦王氏<lb/>
色美帝尤寵之雖未以友文為太子太祖意常屬之友<lb/>
珪心不平友珪甞有過太祖撻之友珪益不自安太祖<lb/>
疾甚命王氏召友文於東都欲與之訣且付以後事友<lb/>
珪婦張氏亦朝夕侍太祖側知之宻告友珪曰大家以<lb/>
𫝊國寳付王氏懷徃東都吾屬死無日矣夫婦相泣左<lb/>
<pb n="KR2h0002_WYG_005-64a"/>
右或說之曰事急計生何不改圖時不可失㑹命敬翔<lb/>
出友珪為萊州刺史時左遷者多追賜死友珪益恐遂<lb/>
與韓勍合謀勍以牙兵五百人從友珪雜控鶴士入伏<lb/>
於禁中中夜斬闗入至寢殿太祖驚起問反者為誰友<lb/>
珪曰非它人也太祖曰我固疑此賊恨不早殺之汝悖<lb/>
逆如此天地豈容汝乎友珪僕夫馮廷諤刺帝腹刃出<lb/>
於背友珪自以敗氊裹之瘞於寢殿祕不發喪遣供奉<lb/>
官丁昭溥馳詣東都命均王友貞殺友文矯詔稱博王<lb/>
<pb n="KR2h0002_WYG_005-64b"/>
友文謀逆遣兵突入殿中頼郢王友珪忠孝將兵誅之<lb/>
保全朕躬然疾因震驚彌致危殆宜令友珪權主軍國<lb/>
之務韓勍為友珪謀多出府庫金帛賜諸軍及百官以<lb/>
取恱丁昭溥還聞友文已死乃發喪宣遺制友珪即皇<lb/>
帝位<lb/>
　　　均王殺友珪自立<lb/>
三年郢王友珪既得志遽為荒滛内外憤怒均王友貞<lb/>
宻謀誅友珪乃遣腹心馬慎交之魏州說楊師厚曰郢<lb/>
<pb n="KR2h0002_WYG_005-65a"/>
王篡弑人望屬在大梁公若因而成之此不世之功也<lb/>
且許事成之日賜犒軍錢五十萬緡師厚與將佐謀之<lb/>
曰方郢王弑逆吾不能即討今君臣之分已定無故改<lb/>
圖可乎或曰郢王親弑君父賊也均王舉兵復讐義也<lb/>
奉義討賊何君臣之有彼若一朝破賊公將何以自處<lb/>
乎師厚驚曰吾㡬誤計乃遣其將王舜賢至洛陽隂與<lb/>
袁象先謀遣朱漢賔將兵屯滑州為外應友珪治龍驤<lb/>
軍潰亂者搜捕其黨獲者族之經年不已時龍驤軍有<lb/>
<pb n="KR2h0002_WYG_005-65b"/>
戌大梁者友珪徴之均王因使人激怒其衆曰天子以<lb/>
懐州屯兵叛追汝軰欲盡坑之其衆皆懼莫知所為將<lb/>
校見均王泣請可生之路王曰先帝與汝輩三十餘年<lb/>
征戰經營王業今先帝尚為人所弑汝輩安所逃死乎<lb/>
因出太祖畫像示之而泣曰汝能自趣洛陽雪讐恥則<lb/>
轉禍為福矣衆皆踊躍呼萬嵗請兵仗王給之袁象先<lb/>
等帥禁兵數千人突入宫中友珪聞變與妻張氏及馮<lb/>
廷諤趨北垣樓下將踰城自度不免令廷諤先殺妻次<lb/>
<pb n="KR2h0002_WYG_005-66a"/>
殺已廷諤亦自剄象先等齎傳國寳詣大梁迎均王王<lb/>
曰大梁國家創業之地何必洛陽乃即帝位於大梁復<lb/>
稱乾化三年追廢友珪為庶人復博王友文官爵<lb/>
　　　蜀太子作亂<lb/>
蜀太子元膺豭喙齙齒目視不正而警敏知書善騎射<lb/>
性狷急猜忍蜀主命杜光庭選純靜有徳者使侍東宫<lb/>
光庭薦儒者許寂徐簡夫太子未甞與之交言日與樂<lb/>
工羣小嬉戯無度僚屬莫敢諌秋七月蜀主將以七夕<lb/>
<pb n="KR2h0002_WYG_005-66b"/>
出遊太子召諸王大臣宴飲集王宗翰潘峭毛文錫不<lb/>
至太子怒曰集王不來必峭與文錫離間也徐瑶常謙<lb/>
素為太子所親信酒行屢目少保唐道襲道襲懼而起<lb/>
太子入白蜀主曰潘峭毛文錫離間兄弟蜀主怒命貶<lb/>
逐峭文錫太子出道襲入蜀主以其事告之道襲曰太<lb/>
子謀作亂欲召諸將諸王以兵錮之然後舉事耳蜀主<lb/>
疑焉遂不出道襲請召屯營兵入宿衛許之内外戒嚴<lb/>
太子初不為備聞道襲召兵乃以天武甲士自衛捕潘<lb/>
<pb n="KR2h0002_WYG_005-67a"/>
峭毛文錫至撾之㡬死囚諸東宫徐瑶常謙等各帥所<lb/>
部兵奉太子攻道襲至清風樓道襲引屯營兵出拒戰<lb/>
道襲中流矢逐至城西斬之潘炕言於蜀主曰太子與<lb/>
唐道襲爭權耳無它志也陛下宜面諭大臣以安社稷<lb/>
蜀主乃發兵討為亂者謙與太子奔龍躍池匿於艦中<lb/>
及暮稍定太子出就舟人匃食舟人以告蜀主遣集王<lb/>
宗翰徃慰撫之比至太子已為衛士所殺蜀主疑宗翰<lb/>
殺之大慟不已左右恐事變㑹張格呈慰諭軍民牓讀<lb/>
<pb n="KR2h0002_WYG_005-67b"/>
至不行斧鉞之誅將誤社稷之計蜀主收涕曰朕何敢<lb/>
以私害公於是下詔廢太子元膺為庶人左右坐誅死<lb/>
者數十人貶竄者甚衆<lb/>
　　　蜀主立宗衍為太子<lb/>
蜀潘炕屢請立太子蜀主以雅王宗輅𩔖已信王宗傑<lb/>
才敏欲擇一人立之鄭王宗衍最㓜其母徐賢妃有寵<lb/>
欲立其子使飛龍使唐文扆諷張格上表請立宗衍格<lb/>
夜以表示功臣王宗侃等詐云受宻㫖衆皆署名蜀主<lb/>
<pb n="KR2h0002_WYG_005-68a"/>
令相者視諸子亦希㫖言鄭王相最貴蜀主以為衆人<lb/>
實欲立宗衍不得已許之曰宗衍㓜懦能堪其任乎立<lb/>
宗衍為太子受冊畢潘炕以朝廷無事稱疾請老蜀主<lb/>
不許涕泣固請乃許之國有大疑常遣使就第問之<lb/>
　　　蜀太子衍好酒色<lb/>
梁均王貞明四年蜀太子衍好酒色樂遊戯蜀主甞自<lb/>
夾城過聞太子與諸王鬬雞擊毬喧呼之聲歎曰吾百<lb/>
戰以立基業此輩其能守之乎由是惡張格而徐賢妃<lb/>
<pb n="KR2h0002_WYG_005-68b"/>
為之内主竟不能去也信王宗傑有才畧屢陳時政蜀<lb/>
主賢之有廢立意忽宗傑暴卒蜀主深疑之蜀主自永<lb/>
平末得疾昏瞀至是増劇以王宗弼沉静有謀召還以<lb/>
為馬歩都指揮使召大臣入寢殿告之曰太子仁弱朕<lb/>
不能違諸公之請踰次而立之若其不堪大業可置諸<lb/>
别宫幸勿殺之但王氏子弟諸公擇而輔之徐妃兄弟<lb/>
止可優其禄位慎勿使之掌兵預政以全其宗族<lb/>
　　　後唐明宗不肯改國號<lb/>
<pb n="KR2h0002_WYG_005-69a"/>
天成元年有司議即位禮李紹真孔循以為唐運已盡<lb/>
宜自建國號明宗問左右何謂國號對曰先帝賜姓於<lb/>
唐為唐復讎繼昭宗後故稱唐今梁朝之人不欲殿下<lb/>
稱唐耳明宗曰吾年十三事獻祖獻祖以吾宗屬視吾<lb/>
猶子又事武皇垂三十年先帝垂二十年經綸攻戰未<lb/>
甞不預武皇之基業則吾之基業也先帝之天下則吾<lb/>
之天下也安有同家而異國乎令執政更議吏部尚書<lb/>
李琪曰若改國號則先帝遂為路人梓宫安所託乎不<lb/>
<pb n="KR2h0002_WYG_005-69b"/>
惟殿下不忘三世舊君吾曹為人臣者能自安乎前代<lb/>
以旁支入繼多矣宜用嗣子柩前即位之禮衆從之明<lb/>
宗自興聖宫赴西宫服斬衰於柩前即皇帝位百官縞<lb/>
素既而御衮冕受冊百官吉服稱賀<lb/>
　　　契丹舒嚕后愛中子徳光為天皇王<lb/>
契丹舒嚕后愛中子徳光欲立之至西樓命與托雲俱<lb/>
乗馬立帳前謂諸酋長曰二子吾皆愛之莫知所立汝<lb/>
曹擇可立者執其轡酋長知其意爭執徳光轡讙躍曰<lb/>
<pb n="KR2h0002_WYG_005-70a"/>
願事元帥太子后曰衆之所欲吾安敢違遂立之為天<lb/>
皇王托雲愠帥數百騎欲奔唐為邏者所遏舒嚕后不<lb/>
罪遣歸東丹天皇王尊舒嚕后為太后國事皆决焉太<lb/>
后復納其姪為天皇王后天皇王性孝謹母病不食亦<lb/>
不食侍於母前應對或不稱㫖母揚眉視之輒懼而趨<lb/>
非復名不敢見也<lb/>
　　　呉徐温欲以知詢代知誥<lb/>
二年呉東海王徐温卒初温子知詢以其兄知誥非徐<lb/>
<pb n="KR2h0002_WYG_005-70b"/>
氏子數請代之執呉政温曰汝曹皆不如也嚴可求及<lb/>
徐玠屢勸温以知詢代知誥温以知誥孝謹不忍也陳<lb/>
夫人曰知誥自我家貧賤時養之奈何富貴而棄之可<lb/>
求等言之不已温欲帥諸藩鎮入朝勸呉王稱帝將行<lb/>
有疾乃遣知詢奉表勸進因留代知誥執政知誥草表<lb/>
欲求洪州節度使俟旦上之是夕温凶問至乃止知詢<lb/>
亟歸金陵呉王贈温齊王謚曰忠武<lb/>
　　　楚臣許徳勲稱楚必俟衆駒爭早棧然後可圖<lb/>
<pb n="KR2h0002_WYG_005-71a"/>
三年呉遣使求和於楚請苗璘王彦章楚王殷歸之使<lb/>
許徳勲餞之徳勲謂二人曰楚國雖小舊臣宿將猶在<lb/>
願呉朝勿以措懐必俟衆駒爭皁棧然後可圖也時馬<lb/>
殷多内寵嫡庶無别諸子驕奢故徳勲語及之<lb/>
　　　呉越王鏐欲立中子𫝊瓘<lb/>
呉越王鏐欲立中子𫝊瓘為嗣謂諸子曰各言汝功吾<lb/>
擇多者而立之𫝊瓘兄𫝊璹𫝊璙𫝊璟皆推𫝊瓘乃奏<lb/>
請以兩鎮授𫝊瓘遂詔以𫝊瓘為鎮海鎮東節度使<lb/>
<pb n="KR2h0002_WYG_005-71b"/>
　　　張昭逺請定嫡庶長㓜之分<lb/>
張昭逺上言臣竊見先朝時皇弟皇子皆喜俳優入則<lb/>
餙姬妾出則誇僕馬習尚如此何道能賢諸皇子宜精<lb/>
擇師傅令皇子屈身師事之講禮義之經論安危之理<lb/>
古者人君即位則建太子所以明嫡庶之分塞禍亂之<lb/>
源今卜嗣建儲臣未敢輕議至於恩澤賜與之間昏姻<lb/>
省侍之際嫡庶長幼宜有所分示以等威絶其僥冀明<lb/>
宗賞歎其言而不能用<lb/>
<pb n="KR2h0002_WYG_005-72a"/>
　　　呉越王元瓘襲位<lb/>
長興三年呉越武肅王錢鏐寢疾謂將吏曰吾疾必不<lb/>
起諸兒皆愚懦誰可謂帥者衆泣曰兩鎮令公仁孝有<lb/>
功孰不愛戴鏐乃悉出印鑰授𫝊瓘曰將吏推爾宜善<lb/>
守之又曰子孫善事中國勿以易姓廢事大之禮卒年<lb/>
八十一𫝊瓘與兄弟同幄行喪内牙指揮使陸仁章曰<lb/>
令公嗣先王霸業將吏旦暮趨謁當與諸公子異處乃<lb/>
命主者更設一幄扶𫝊瓘居之告將吏曰自今惟謁令<lb/>
<pb n="KR2h0002_WYG_005-72b"/>
公禁諸公子從者無得妄入盡夜警衛未甞休息鏐末<lb/>
年左右皆附𫝊瓘獨仁章數以事犯之至是𫝊瓘勞之<lb/>
仁章曰先王在位仁章不知事令公今日盡節猶事先<lb/>
王也𫝊瓘嘉歎乆之𫝊瓘既襲位更名元瓘兄弟名𫝊<lb/>
者皆更為元以遺命去國儀用藩鎮法<lb/>
　　　明宗不欲立秦王榮為太子<lb/>
四年何澤見明宗寢疾秦王從榮權勢方盛冀已復進<lb/>
用表請立從榮為太子明宗覽表泣下私謂左右曰羣<lb/>
<pb n="KR2h0002_WYG_005-73a"/>
臣請立太子朕當歸老太原舊第耳不得已詔宰相樞<lb/>
宻使議之從榮見明宗言曰竊聞有姦人請立臣為太<lb/>
子臣幼少且願學治軍民不願當此名明宗曰羣臣所<lb/>
欲也從榮退見范延光趙延壽曰執政欲以吾為太子<lb/>
是欲奪我兵柄幽之東宫耳延光等知明宗意且懼從<lb/>
榮之言即具以白明宗遂以從榮為天下兵馬大元帥<lb/>
　　　從榮以兵反見殺<lb/>
明宗以親軍都指揮使康義誠為朴忠親任之時要近<lb/>
<pb n="KR2h0002_WYG_005-73b"/>
之官多求出以避秦王之禍明宗疾復作大漸秦王從<lb/>
榮入問疾明宗俛首不能舉王淑妃曰從榮在此明宗<lb/>
不應從榮出聞宫中皆哭從榮意明宗已殂明旦稱疾<lb/>
不入是夕明宗實小愈而從榮不知從榮自知不為時<lb/>
論所與恐不得為嗣與其黨謀欲以兵入侍先制權臣<lb/>
從榮遣都押牙馬處鈞謂朱𢎞昭馮贇曰吾欲帥牙兵<lb/>
入宫中侍疾且備非常當止於何所二人曰王自擇之<lb/>
遂自河南府常服將歩騎千人陳於天津橋是日黎明<lb/>
<pb n="KR2h0002_WYG_005-74a"/>
從榮遣馬處鈞至馮贇第語之曰吾今日决入且居興<lb/>
聖宫公輩各有宗族處事亦宜詳允禍福在須㬰耳贇<lb/>
馳入右掖門見𢎞昭義誠漢瓊及三司使孫岳方聚謀<lb/>
於中興殿門外監門白秦王已將兵至端門外漢瓊見<lb/>
明宗曰從榮反兵已攻端門須臾入宫則大亂矣宫中<lb/>
相顧號哭明宗曰從榮何苦乃爾問𢎞昭等有諸對曰<lb/>
有之適已令門者闔門矣明宗指天泣下謂義誠曰卿<lb/>
自處置勿驚百姓漢瓊被甲乘馬召馬軍都指揮使朱<lb/>
<pb n="KR2h0002_WYG_005-74b"/>
洪實使將五百騎討從榮從榮大驚命取鐵掩心擐之<lb/>
坐調弓矢俄而騎兵大至從榮走歸府與妃劉氏匿牀<lb/>
下皇城使安從益就斬之并殺其子以其首獻明宗聞<lb/>
從榮死悲駭㡬落御榻絶而復蘇者再由是疾復劇馮<lb/>
道帥羣臣入見明宗於雍和殿明宗雨泣嗚咽曰吾家<lb/>
事至此慙見卿等<lb/>
　　　潞王兵至長安閔帝欲遜位<lb/>
清泰元年潞王既與朝廷猜阻朝廷又命洋王從璋權<lb/>
<pb n="KR2h0002_WYG_005-75a"/>
知鳳翔潞王聞其來尤惡之欲拒命則兵弱糧少不知<lb/>
所為謀於將佐皆曰主上富於春秋政事出於朱馮大<lb/>
王功名震主離鎮必無全理不可受也王乃移檄鄰道<lb/>
言朱𢎞昭等乗先帝疾亟殺長立少専制朝權别踈骨<lb/>
肉動揺藩垣懼傾覆社稷今從珂將入朝以清君側之<lb/>
惡而力不能獨辦願乞靈隣藩以濟之潞王使者多為<lb/>
鄰道所執不則依阿操兩端惟隴州防禦使相里金傾<lb/>
心附之遣判官薛文遇往來計事朝廷議討鳳翔諸道<lb/>
<pb n="KR2h0002_WYG_005-75b"/>
兵大集於城下攻之期於必取鳳翔城塹卑淺守備俱<lb/>
乏衆心危急潞王登城泣謂外軍曰吾未冠從先帝百<lb/>
戰出入生死金創滿身以立今日之社稷汝曹從我目<lb/>
睹其事今朝廷信任讒臣猜忌骨肉我何罪而受誅乎<lb/>
因慟哭聞者哀之楊思權因大呼曰大相公吾主也遂<lb/>
帥諸軍解甲投兵請降於潞王王思同猶未之知趨士<lb/>
卒登城尹暉大呼曰城西軍已入城受賞矣衆爭棄甲<lb/>
投兵而降其聲震地日中亂兵悉入外軍亦潰思同等<lb/>
<pb n="KR2h0002_WYG_005-76a"/>
六節度使皆遁去潞王建大將旗鼓整衆而東至長安<lb/>
西京副留守劉遂雍迎謁率民財以充賞是日西面歩<lb/>
軍都監王景從等自軍前奔還中外大駭閔帝不知所<lb/>
為謂康義誠等曰先帝棄萬國朕外守藩方當是之時<lb/>
為嗣者在諸公所取耳朕實無心與人爭國既承大業<lb/>
年在幼冲國事皆委諸公朕於兄弟間不至榛梗諸公<lb/>
以社稷大計見告朕何敢違軍興之初皆自夸大以為<lb/>
冦不足平今事至於此何方可以轉禍朕欲自迎潞王<lb/>
<pb n="KR2h0002_WYG_005-76b"/>
以大位讓之若不免於罪亦所甘心朱𢎞昭馮贇大懼<lb/>
不敢對<lb/>
　　　潞王即帝位<lb/>
潞王至蔣橋百官班迎於路𫝊教以未拜梓宫未可相<lb/>
見馮道等皆上牋勸進王入謁太后太妃詣西宫伏梓<lb/>
宫慟哭自陳詣闕之由馮道帥百官班見拜王荅拜道<lb/>
等復上牋勸進王立謂道等曰予之此行事非獲已俟<lb/>
皇帝歸闕園寢禮終當還守藩服羣公遽言及此甚無<lb/>
<pb n="KR2h0002_WYG_005-77a"/>
謂也太后下令廢少帝為鄂王以潞王知軍國事權以<lb/>
書詔印施行百官詣至徳宫門待罪王命各復其位太<lb/>
后令潞王宜即皇帝位遂即位於柩前<lb/>
　　　蜀主孟知祥立子仁贊<lb/>
蜀主得風疾踰年至是增劇遂立子東川節度使同平<lb/>
章事親衛馬步都指揮使仁贊為太子仍監國召司空<lb/>
同平章事趙季良等受遺詔輔政是夕殂祕不發喪王<lb/>
處回夜啓義興門告趙季良處回泣不已季良止色曰<lb/>
<pb n="KR2h0002_WYG_005-77b"/>
今彊將握兵専伺時變宜速立嗣君以絶覬覦豈可但<lb/>
相泣邪處回收淚謝之季良教處回見李仁罕審其詞<lb/>
㫖然後告之處回至仁罕第仁罕設備而出遂不以實<lb/>
告丙寅宣遺制命太子仁贊更名昶即皇帝位<lb/>
　　　呉王令謀勸齊王誥受禪<lb/>
後晉髙祖天福二年八月呉司徒王令謀老病無齒或<lb/>
勸之致仕令謀曰齊王大事未畢吾何敢自安疾亟力<lb/>
勸徐誥受禪是月呉主下詔禪位于齊李徳誠等復詣<lb/>
<pb n="KR2h0002_WYG_005-78a"/>
金陵帥百官勸進呉主命江夏王璘奉璽綬于齊冬十<lb/>
月齊王誥即皇帝位于金陵大赦改元昇元國號唐追<lb/>
尊太祖武王曰武皇帝遣右丞相玠奉冊請呉主稱受<lb/>
禪老臣誥謹拜稽首上皇帝尊號曰髙尚思𤣥𢎞古讓<lb/>
皇宫室乗輿服御皆如故宗廟正朔徽章服色悉從呉<lb/>
制<lb/>
　　　呉越王元瓘屬章徳安以後事<lb/>
六年八月呉越文穆王元瓘寢疾察内都監使章徳安<lb/>
<pb n="KR2h0002_WYG_005-78b"/>
忠厚能斷大事欲屬以後事語之曰𢎞佐尚少當擇宗<lb/>
人長者立之徳安曰𢎞佐雖少羣下伏其英敏願王勿<lb/>
以為念王曰汝善輔之吾無憂矣元瓘卒將吏以元瓘<lb/>
遺命承制以鎮海鎮東節度副太使𢎞佐為節度使時<lb/>
年十四九月庚申𢎞佐即王位温㳟好書禮士躬勤政<lb/>
務發摘姦伏人不能欺民有獻嘉禾者𢎞佐問倉吏今<lb/>
蓄積㡬何對曰十年王曰然則軍食足矣可以寛吾民<lb/>
乃命復其境内稅三年<lb/>
<pb n="KR2h0002_WYG_005-79a"/>
　　　南漢髙祖從蕭益立長之對<lb/>
七年南漢髙祖寢疾以其子秦王𢎞度晉王𢎞熈皆驕<lb/>
恣少子越王𢎞昌孝謹有智識與右僕射兼西御院使<lb/>
王翷謀出𢎞度鎮邕州𢎞熈鎮容州而立𢎞昌制命將<lb/>
行㑹崇文使蕭益入問疾以其事訪之益曰立嫡以長<lb/>
違之必亂乃止髙祖殂秦王𢎞度即皇帝位更名玢以<lb/>
𢎞熈輔政改元光天尊母趙昭儀曰皇太妃<lb/>
　　　後晉髙祖令抱幼子置馮道懐中<lb/>
<pb n="KR2h0002_WYG_005-79b"/>
髙祖寢疾一旦馮道獨對髙祖命㓜子重睿出拜之又<lb/>
令宦者抱重睿置道懐中其意盖欲道輔立之六月乙<lb/>
丑帝殂道與天平節度使侍衛馬歩都虞侯景延廣議<lb/>
以國家多難宜立長君乃奉廣晉尹齊王重貴為嗣是<lb/>
日齊王即皇帝位延廣以為己功始用事禁都下人母<lb/>
得偶語<lb/>
　　　南唐主怒齊王璟調樂器<lb/>
八年南唐宣城王景達剛毅開爽烈祖愛之屢欲以為<lb/>
<pb n="KR2h0002_WYG_005-80a"/>
嗣宋齊丘亟稱其才唐主以齊王璟年長而止璟以是<lb/>
怨齊丘唐主㓜子景逷母种氏有寵齊王璟母宋皇后<lb/>
稀得進見唐主如璟宫遇璟親調樂器大怒誚讓者數<lb/>
日种氏乗間言景逷雖㓜而慧可以為嗣唐主怒曰子<lb/>
有過父訓之常事也國家大計女子何得預知即命嫁<lb/>
之<lb/>
　　　楚立馬希廣<lb/>
十二年馬希廣楚文昭王希範之母弟也性謹順希範<lb/>
<pb n="KR2h0002_WYG_005-80b"/>
愛之使判内外諸司事希範卒將佐議所立都指揮使<lb/>
張少敵都押牙袁友恭以武平節度使知永州事希蕚<lb/>
於希範諸弟為最長請立之長直都指揮使劉彦瑫天<lb/>
䇿府學士李𢎞臯鄧懿文小門使楊滌皆欲立希廣張<lb/>
少敵曰永州齒長而性剛必不為都尉之下明矣必立<lb/>
都尉當思長䇿以制永州使帖然不動則可不然社稷<lb/>
危矣彦瑫等不從天䇿府學士拓䟦恒曰三十五郎雖<lb/>
判軍府之政然三十郎居長請遣使以禮讓之不然必<lb/>
<pb n="KR2h0002_WYG_005-81a"/>
起爭端彦瑫等皆曰今日軍政在手天與不取它人得<lb/>
之異日吾軰安所自容乎希廣懦弱不能自決彦瑫等<lb/>
稱希範遺命立之張少敵退而歎曰禍其始此乎與拓<lb/>
跋恒皆稱疾不出<lb/>
　　　後漢蘇逢吉等受顧命立皇子承祐<lb/>
乾祐元年髙祖自魏王承訓卒悲痛過甚不豫大漸召<lb/>
蘇逢吉楊邠史𢎞肇郭威入受顧命曰余氣息㣲不能<lb/>
多言承祐㓜弱後事託在卿軰又曰善防重威是日殂<lb/>
<pb n="KR2h0002_WYG_005-81b"/>
子萬嵗殿逢吉等祕不發喪下詔稱重威父子因朕小<lb/>
疾謗議揺衆并其子𢎞璋𢎞璉𢎞璨皆斬之晉公主及<lb/>
内外親族一切不問磔重威尸於市市人爭啖其肉吏<lb/>
不能禁斯須而盡立皇子承祐為周王同平章事有頃<lb/>
發喪宣遺制令周王即皇帝位時年十八<lb/>
　　　郭威請早立嗣君<lb/>
三年郭威帥百官詣明徳門起居太后且奏稱軍國事<lb/>
殷請早立嗣君太后誥稱郭允明弑逆神器不可無主<lb/>
<pb n="KR2h0002_WYG_005-82a"/>
河東節度使崇忠武節度使信皆髙祖之弟武寧節度<lb/>
使贇開封尹勲髙祖之子其令百官議擇所宜贇宗之<lb/>
子也髙祖愛之養視如子郭威王峻入見太后於萬嵗<lb/>
宫請以勲為嗣太后曰勲久羸疾不能起威出諭諸將<lb/>
諸將請見之太后令左右以卧榻舉之示諸將諸將乃<lb/>
信之於是郭威與峻議立贇郭威帥百官表請以贇承<lb/>
大統太后誥所司擇日備法駕迎贇即皇帝位郭威奏<lb/>
遣太師馮道及樞宻直學士王度祕書監趙上交詣徐<lb/>
<pb n="KR2h0002_WYG_005-82b"/>
州奉迎<lb/>
　　　後周太祖選朝士為皇太子僚佐<lb/>
廣順元年二月以皇子天雄牙内都指揮使榮為鎮寧<lb/>
節度使選朝士為之僚佐以侍御史王敏為節度判官<lb/>
右補闕崔頌為觀察判官校書郎王朴為掌書記<lb/>
　　　曹翰請晉王榮入侍醫藥<lb/>
顯徳元年初太祖在鄴都竒愛小吏曹翰之才使之事<lb/>
晉王榮榮鎮澶州以為牙將榮入為開封尹未即召翰<lb/>
<pb n="KR2h0002_WYG_005-83a"/>
翰自至榮怪之翰請間言曰大王國之儲嗣今主上寢<lb/>
疾大王當入侍醫藥奈何猶決事於外邪榮感悟即日<lb/>
入止禁中太祖疾篤停諸司細務皆勿奏有大事則晉<lb/>
王榮禀進止宣行之<lb/>
　　　南唐太子𢎞冀使袁從範毒殺太弟景遂<lb/>
五年唐太弟景遂前後凢十表辭位且言今國危不能<lb/>
扶請出就藩鎮燕王𢎞冀嫡長有軍功立為嗣謹奉上<lb/>
太弟寳冊唐主乃立景遂為晉王加天䇿上將軍江南<lb/>
<pb n="KR2h0002_WYG_005-83b"/>
西道兵馬元帥洪州大都督太尉尚書令立𢎞冀為皇<lb/>
太子參決庶政𢎞冀為人猜忌嚴刻景遂左右有未出<lb/>
東宫者立斥逐之其弟安定公從嘉畏之不敢預事専<lb/>
以經籍自娯𢎞冀在東宫多不法唐主怒嘗以毬杖擊<lb/>
之曰吾當復召景遂昭慶宫使袁從範從景遂為洪州<lb/>
都押牙或譛從範之子於景遂景遂欲殺之從範由是<lb/>
怨望𢎞冀聞之宻遣從範毒之八月庚辰景遂擊毬渇<lb/>
甚從範進漿景遂飲之而卒未殯體已潰唐主不之知<lb/>
<pb n="KR2h0002_WYG_005-84a"/>
䁬皇太弟謚曰文成<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0002_WYG_005-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑總𩔖卷五上<lb/>
<pb n="KR2h0002_WYG_005-85a"/>
欽定四庫全書<lb/>
　通鑑總𩔖卷五下　　　　　宋　沈樞　撰<lb/>
　　濳邸門<lb/>
　　　漢孔霸謙退不受相位<lb/>
永光元年元帝之為太子也從太中大夫孔霸受尚書<lb/>
及即位賜霸爵闗内侯號褒成君給事中元帝欲致霸<lb/>
相位霸為人謙退不好權執常稱爵位泰過何徳以堪<lb/>
之御史大夫屢缺上輒欲用霸霸讓位自陳至于再二<lb/>
<pb n="KR2h0002_WYG_005-85b"/>
元帝深知其至誠乃弗用以是敬之賞賜甚厚<lb/>
　　　以張佚為太子太傅<lb/>
建武二十八年光武大㑹羣臣問誰可傅太子者羣臣<lb/>
承望上意皆言太子舅執金吾原鹿侯隂識可博士張<lb/>
佚正色曰今陛下立太子為隂氏乎為天下乎即為隂<lb/>
氏則隂侯可為天下則固宜用天下之賢才光武稱善<lb/>
曰欲置傅者以輔太子也今博士不難正朕况太子乎<lb/>
即拜佚為太子太傅以博士桓榮為少傅賜以輜車乗<lb/>
<pb n="KR2h0002_WYG_005-86a"/>
馬榮大㑹諸生陳其車馬印綬曰今日所䝉稽古之力<lb/>
也可不勉哉<lb/>
　　　尊桓榮以師禮<lb/>
元平元年明帝自為太子受尚書於桓榮及即帝位猶<lb/>
尊榮以師禮甞幸太常府令榮坐東面設几杖㑹百官<lb/>
及榮門生數百人明帝親自執業諸生或避位發難明<lb/>
帝謙曰太師在是榮每疾病明帝輒遣使者存問太官<lb/>
太醫相望於道及篤上䟽謝恩讓還爵土明帝幸其家<lb/>
<pb n="KR2h0002_WYG_005-86b"/>
問起居入街下車擁經而前撫榮垂涕賜以牀茵帷帳<lb/>
刀劍衣被良久乃去明帝親自變服臨喪送葬賜冢塋<lb/>
于首山之陽<lb/>
　　　鄭衆不赴太子之請<lb/>
四年陵鄉侯梁松坐怨望縣飛書誹謗下獄死初明帝<lb/>
為太子太中大夫鄭興子衆以通經知名太子及山陽<lb/>
王荆因梁松以縑帛請之衆曰太子儲君無外交之義<lb/>
漢有舊防蕃王不宜私通賔客松曰長者意不可逆衆<lb/>
<pb n="KR2h0002_WYG_005-87a"/>
曰犯禁觸罪不如守正而死遂不徃及松敗賓客多坐<lb/>
之唯衆不染於藩<lb/>
　　　威帝受學於周福<lb/>
延熹九年初盛帝為蠡吾侯受學於甘陵周福及即位<lb/>
擢福為尚書時同郡河南尹房植有名當朝鄉人為之<lb/>
謡曰天下規矩房伯武因師獲印周仲進二家賔客互<lb/>
相譏揣遂各樹朋徒漸成尤隙由是甘陵有南北部黨<lb/>
人之議自此始矣<lb/>
<pb n="KR2h0002_WYG_005-87b"/>
　　　呉王妙選太子師友<lb/>
魏黄初二年呉王以其子登為太子妙選師友以南郡<lb/>
太守諸葛瑾之子恪綏逺將軍張昭之子休大理呉郡<lb/>
顧雍之子譚偏將軍廬江陳武之子表皆為中庶子入<lb/>
講詩書出從騎射謂之四友登接待僚屬畧用布衣之<lb/>
禮<lb/>
　　　蜀漢孟光問太子權畧智調如何<lb/>
景初二年漢主立子璿為皇太子瑶為安定王大司農<lb/>
<pb n="KR2h0002_WYG_005-88a"/>
河南孟光問太子讀書及情性好尚於祕書郎郤正正<lb/>
曰奉親䖍恭夙夜匪懈有古世子之風接侍羣僚舉動<lb/>
出於仁恕光曰如君所道皆家户所有耳吾今所問欲<lb/>
知其權畧智調何如也正曰世子之道在於承志竭歡<lb/>
既不得妄有施為智調藏於胷懐權畧應時而發此之<lb/>
有無焉可豫知也<lb/>
　　　北魏太子信任左右私營園田<lb/>
宋元嘉二十八年魏太子晃監國頗信任左右又營園<lb/>
<pb n="KR2h0002_WYG_005-88b"/>
田收其利髙允諫曰天地無私故能覆載王者無私故<lb/>
能容養今殿下國之儲貳萬方所則而營立私田畜養<lb/>
雞犬乃至酤販市㕓與民爭利謗聲流布不可追掩昔<lb/>
虢之將亡神賜之土田漢靈帝私立府藏皆有顛覆之<lb/>
禍前鑒若此甚可畏也今東宫雋乂不少頃來侍御左<lb/>
右者恐非在朝之選願殿下斥去佞邪親近忠良所在<lb/>
田園分給貧下販賣之物以時收散如此則休聲日至<lb/>
謗議可除矣不聴<lb/>
<pb n="KR2h0002_WYG_005-89a"/>
　　　北周樂運稱太子為中人<lb/>
陳太建五年周主甞問萬年縣丞南陽樂運曰卿言太<lb/>
子何如人對曰中人周主顧謂齊公憲曰百官佞我皆<lb/>
稱太子聰明睿智唯運所言忠直耳因問運中人之狀<lb/>
對曰如齊桓公是也管仲相之則霸豎貂輔之則亂可<lb/>
與為善可與為惡周王曰我知之矣乃妙選宫官以輔<lb/>
之仍擢運為京兆丞太子聞之意甚不恱<lb/>
　　　陳太子叔寳欲以江總為詹事<lb/>
<pb n="KR2h0002_WYG_005-89b"/>
八年初太子叔寳欲以江總為詹事令管記陸瑜言於<lb/>
孔奐奐謂瑜曰江有潘陸之華而無園綺之實輔弼儲<lb/>
宫竊有所難太子深以為恨自言於宣帝宣帝將許之<lb/>
奐奏曰江總文華之士今皇太子文華不少豈藉於總<lb/>
如臣愚見願選敦重之才以居輔𨗳之職宣帝曰即如<lb/>
卿言誰當居此奐曰都官尚書王廓世有懿徳識性敦<lb/>
敏可以居之太子時在側乃曰廓王泰之子不宜為太<lb/>
子詹事奐曰宋朝范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>即范泰之子亦為太子詹事前<lb/>
<pb n="KR2h0002_WYG_005-90a"/>
代不疑太子固爭之宣帝卒以總為詹事頃之總與太<lb/>
子為長夜之飲養良娣陳氏為女太子亟㣲行遊總家<lb/>
宣帝怒免總官<lb/>
　　　唐太宗戒子志寧杜正倫當極諌太子<lb/>
貞觀七年太宗謂左庶子于志寧右庶子杜正倫曰朕<lb/>
年十八猶在民間民之疾苦情偽無不知之及居大位<lb/>
區處世務猶有差失况太子生長深宫百姓艱難耳目<lb/>
所未渉能無驕逸乎卿等不可不極諫太子好嬉戯頗<lb/>
<pb n="KR2h0002_WYG_005-90b"/>
虧禮法志寧與右庶子孔頴達數直諌太宗聞而嘉之<lb/>
各賜金一斤帛五百匹<lb/>
　　　太宗不赦髙甑生之罪<lb/>
九年岷州都督髙甑生後軍期李靖按之甑生恨靖誣<lb/>
告靖謀反按驗無狀甑生坐減死徙邉或言甑生秦府<lb/>
功臣寛其罪太宗曰甑生違李靖節度又誣其反此而<lb/>
可寛法將安施且國家自起晉陽功臣多矣若甑生獲<lb/>
免則人人犯法安可復禁乎我於舊勲未甞忘也為此<lb/>
<pb n="KR2h0002_WYG_005-91a"/>
不敢赦耳<lb/>
　　　張元素諌太子擊皷<lb/>
十四年太宗聞右庶子張元素在東宫數諌爭擢為銀<lb/>
青光禄大夫行左庶子太子甞於宫中擊皷元素叩閤<lb/>
切諌太子出其皷對元素毁之太子乆不出見官屬元<lb/>
素諌曰朝廷選俊賢以輔至徳今動經時月不見宫臣<lb/>
將何以禆益萬一且宫中唯有婦人不知有能如樊姬<lb/>
者乎太子不聴<lb/>
<pb n="KR2h0002_WYG_005-91b"/>
　　　張元素諌太子發取庫物無度<lb/>
十六年詔自今皇太子出用庫物所司勿為限制於是<lb/>
太子發取無度左庶子張元素上書以為周武帝平定<lb/>
山東隋文帝混一江南勤儉愛民皆為令主有子不肖<lb/>
卒亡宗祀聖上以殿下親則父子事兼家國所應用物<lb/>
不為節限恩㫖未踰六旬用物已過七萬驕奢之極孰<lb/>
云過此況宫臣正士未甞在側羣邪滛巧昵近深宫在<lb/>
外瞻仰已有此失居中隠宻寧可勝計苦藥利病苦言<lb/>
<pb n="KR2h0002_WYG_005-92a"/>
利行伏惟居安思危日慎一日太子惡其書令戸奴伺<lb/>
元素早朝宻以大馬箠擊之㡬斃<lb/>
　　　以魏徴傅太子<lb/>
太宗曰當今國家何事最急諫議大夫褚遂良曰今四<lb/>
方無虞唯太子諸王宜有定分最急太宗曰此言是也<lb/>
時太子承乾失徳魏王泰有寵羣臣日有疑議太宗聞<lb/>
而惡之謂侍臣曰方今羣臣忠直無踰魏徴我遣傅太<lb/>
子用絶天下之疑以魏徴為太子太師徴疾小愈詣朝<lb/>
<pb n="KR2h0002_WYG_005-92b"/>
堂表辭太宗手詔諭以周幽晉獻廢嫡立庶危國亡家<lb/>
漢髙祖㡬廢太子頼四皓然後安我今頼公即其義也<lb/>
知公疾病可卧護之徴乃受詔<lb/>
　　　太宗不以孽代宗啓窺窬之源<lb/>
十七年太宗謂羣臣曰聞外間士民以太子有足疾魏<lb/>
王頴悟多從遊幸遽生異議徼幸之徒已有附㑹者太<lb/>
子雖病足不廢歩履且禮嫡子死立嫡孫太子男已五<lb/>
嵗朕終不以孽代宗啓窺窬之源也<lb/>
<pb n="KR2h0002_WYG_005-93a"/>
　　　劉洎上言太子宜勤學問親師友<lb/>
黄門侍郎劉洎上言以太子宜勤學問親師友今入侍宫<lb/>
闈動踰旬朔師保以下接對甚希伏願少抑下流之愛𢎞<lb/>
逺大之規則海内幸甚太宗乃命洎與岑文本褚遂良馬<lb/>
周更日詣東宫與太子遊處談論<lb/>
　　　長孫無忌稱太子仁恕實守文之徳<lb/>
十八年太宗御兩儀殿皇太子侍太宗謂羣臣曰太子性<lb/>
行外人亦聞之乎司徒無忌曰太子雖不出宫門天下無<lb/>
<pb n="KR2h0002_WYG_005-93b"/>
不欽仰聖徳太宗曰吾如治年時頗不能循常度治自㓜<lb/>
寛厚諺曰生狼猶恐如羊冀其稍壯自不同耳无忌對曰<lb/>
陛下神武乃撥亂之才太子仁恕實守文之徳趣尚雖異<lb/>
各當其分此乃皇天所以祚大唐而福蒼生者也<lb/>
　　　信讒殺劉洎<lb/>
十九年初太宗留侍中劉洎輔皇太子於定州仍兼左庶<lb/>
子太宗將行謂洎曰我今逺征爾輔太子安危所寄宜深<lb/>
識我意對曰願陛下無憂大臣有罪者臣謹即行誅太宗<lb/>
<pb n="KR2h0002_WYG_005-94a"/>
以其言妄發頗怪之戒曰卿性踈而太健必以此敗深宜<lb/>
慎之及太宗不豫洎從内出色甚悲懼謂同列曰疾勢如<lb/>
此聖躬可憂或譖於太宗曰洎言國家事不足憂但當輔<lb/>
㓜主行伊霍故事大臣有異志者誅之自定矣太宗以為<lb/>
然下詔稱洎與人竊議窺窬萬一謀執朝衡自處伊霍猜<lb/>
忌大臣皆欲夷戮宜賜自盡免其妻孥<lb/>
　　　段志沖請致位太子<lb/>
二十一年齊州人段志沖上封事請太宗致政皇太子太<lb/>
<pb n="KR2h0002_WYG_005-94b"/>
子聞之憂形於色發言流涕長孫无忌等請誅志沖太宗<lb/>
詔曰五岳陵霄四海亘地納汙藏疾無損髙深志沖欲以<lb/>
匹夫解位天子朕若有罪是其直也若其無罪是其狂也<lb/>
譬如尺霧障天不虧於大寸雲㸃日何損於明<lb/>
　　　齊聃疏諌不可使戎狄侍東宫<lb/>
總章二年敇突厥酋長子弟事東宫西臺舎人徐齊聃上<lb/>
疏以為皇太子當引文學端良之士寘左右豈可使戎狄<lb/>
醜𩔖入侍軒闥髙宗從之<lb/>
<pb n="KR2h0002_WYG_005-95a"/>
　　　邢文偉王及善以能諌太子擢用<lb/>
咸亨三年太子罕接宫臣典膳丞全椒邢文偉輒減所供膳<lb/>
并上書諌太子太子復書謝以多疾及入侍少暇嘉納其意<lb/>
頃之右史缺髙宗曰邢文偉事吾子能撤膳進諌此直士也<lb/>
擢為右史太子因宴集命宫臣擲倒次至左奉裕率王及善<lb/>
及善曰擲倒自有伶官臣若奉令恐非所以羽翼殿下也太<lb/>
子謝之髙宗聞之賜及善縑百匹尋遷左千牛衛將軍<lb/>
　　　崔神慶請召太子以墨勅玉契<lb/>
<pb n="KR2h0002_WYG_005-95b"/>
長安三年突厥遣使謝許昏宴於宿羽臺太子預焉宫尹<lb/>
崔神慶上疏以為今五品以上所以佩龜者為别勅徴召<lb/>
恐有詐妄内出龜合然後應命况太子國本古來徴召皆<lb/>
用玊契此誠重慎之極也昨縁突厥使見太子應預朝參<lb/>
直有文符下宫曽不降勅處分臣愚謂太子非朔望朝參<lb/>
應别召者望降墨勅及玉契太后甚然之<lb/>
　　　張渉以東宫侍讀進用<lb/>
大厯十四年代宗之在東宫也國子博士河中張渉為侍<lb/>
<pb n="KR2h0002_WYG_005-96a"/>
讀即位之夕召渉入禁中事無大小皆咨之明日置於翰林<lb/>
為學士親重無比<lb/>
　　親王門<lb/>
　　　唐魏徴諌太宗寵驕魏王泰<lb/>
貞觀十年魏王泰有寵於上或言三品以上多輕魏王太宗<lb/>
怒引三品以上作色讓之曰隋文帝時一品以下皆為諸王<lb/>
所頓躓朕但不聴諸子縱横耳我若縱之豈不能折辱公輩<lb/>
乎魏徴正色曰臣竊計當今羣臣必無敢輕魏王者聖明在<lb/>
<pb n="KR2h0002_WYG_005-96b"/>
上魏王必無頓辱羣臣之理隋文帝驕其諸子使多行無<lb/>
禮卒皆夷滅又足法乎太宗恱曰理到之語不得不服<lb/>
　　　王珪魏徴論三品以上不宜為親王降乗<lb/>
十二年王珪奏三品已上遇親王於路皆降乗非禮太<lb/>
宗曰卿輩茍自崇貴輕我諸子特進魏徴曰諸王位次<lb/>
三公今三品皆九卿八座為王降乗誠非所宜當太宗<lb/>
曰人生壽夭難期萬一太子不幸安知諸王它日不為<lb/>
公輩之主何得輕之對曰自周以來皆子孫相繼不立<lb/>
<pb n="KR2h0002_WYG_005-97a"/>
兄弟所以絶庶孽之窺窬塞禍亂之源本此為國者所<lb/>
深戒也太宗乃從珪奏<lb/>
　　　霍王元軌讀書恭謹<lb/>
霍王元軌好讀書恭謹自守舉措不妄為徐州刺史與<lb/>
處士劉元平為布衣交人問元平王所長元平曰無長<lb/>
問者怪之元平曰夫人有所短乃見所長至於霍王無<lb/>
所短吾何以稱其長哉<lb/>
　　　褚遂良魏徴諌稱魏王泰不應月給踰制及徙<lb/>
<pb n="KR2h0002_WYG_005-97b"/>
　　　居武徳殿<lb/>
十六年泰月給踰於太子諫議大夫褚遂良上疏以為<lb/>
聖人制禮尊嫡卑庶世子用物不㑹與王者共之庶子<lb/>
雖愛不得踰嫡所以塞嫌疑之漸除禍亂之源也漢竇<lb/>
太后寵梁孝王卒以憂死宣帝寵淮陽憲王亦㡬至於<lb/>
敗今魏王新出閤宜示以禮則訓以謙儉乃為良器此<lb/>
所謂聖人之教不肅而成者也太宗從之太宗又令泰<lb/>
徙居武徳殿魏徴上疏以為陛下愛魏王常欲使之安<lb/>
<pb n="KR2h0002_WYG_005-98a"/>
全宜每抑其驕奢不處嫌疑之地今移居此殿乃在東<lb/>
宫之西海陵昔甞居之時人不以為可太宗曰㡬致此<lb/>
誤遽遣泰歸第<lb/>
　　　郝處俊諌不宜令二王分朋角勝<lb/>
上元元年髙宗御翔鸞閣觀大酺分音樂為東西朋使<lb/>
雍王賢主東朋周王顯主西朋角勝為樂郝處俊諌曰<lb/>
二王春秋尚少志趣未定當推棃讓棗相親如一今分<lb/>
二朋遞相爭競俳優小人言辭無度恐其交爭勝負譏<lb/>
<pb n="KR2h0002_WYG_005-98b"/>
誚失禮非所以崇禮義勸敦睦也髙宗瞿然曰卿逺識<lb/>
非衆人所及也遽止之<lb/>
　　　眀皇友愛近世帝王莫及<lb/>
開元二年宋王成器申王成義於明皇兄也岐王範薛<lb/>
王業眀皇之弟也豳王守禮明皇之從兄也明皇素友<lb/>
愛近世帝王莫能及初即位為長枕大被與兄弟同寢<lb/>
於殿中設五幄與諸王更處其中謂之五王帳業甞疾<lb/>
明皇方臨朝須㬰之間使者十返明皇為業煮藥回飈<lb/>
<pb n="KR2h0002_WYG_005-99a"/>
吹火誤爇上須左右驚救之明皇曰但使王飲此藥<lb/>
而愈須何足惜<lb/>
　　　置西南二樓以宴諸王<lb/>
宋王成器等請獻興慶坊宅為離宫制許之始作興<lb/>
慶宫仍各賜成器等宅環於宫側又於宫西南置樓<lb/>
題其西曰花蕚相輝之樓南曰勤政務本之樓明皇<lb/>
或登樓聞王奏樂則召升樓同宴或幸其所居盡歡<lb/>
賞賚優渥<lb/>
<pb n="KR2h0002_WYG_005-99b"/>
　　　後唐秦王從榮輕侮師傅<lb/>
長興四年言事者請為親王置師傅宰相畏秦王從<lb/>
榮不敢除人請令王自擇秦王府判官王居敏薦劉<lb/>
瓉於從榮從榮表請之以瓉為秦王傅瓉雖為傅從<lb/>
榮一槩以僚屬待之瓉有難色從榮覺之自是戒門<lb/>
者勿為通月聴一至府或竟日不召亦不得食<lb/>
　　　潞王惡洋王從璋涇王從敏<lb/>
清泰元年護國節度使洋王從璋歸徳節度使涇王<lb/>
<pb n="KR2h0002_WYG_005-100a"/>
從敏皆罷鎮居洛陽私第潞王待之甚薄從敏在宋<lb/>
州預殺重吉潞王尤惡之甞侍宴禁中酒酣顧二王<lb/>
曰爾等皆何物輒據䧺藩二王大懼太后叱之曰帝<lb/>
醉矣爾曹速去<lb/>
　　諸王門<lb/>
　　　後唐石敬瑭不欲與秦王共事<lb/>
長興三年秦王從榮為人鷹視輕佻峻急既判六軍<lb/>
諸衛事復參朝政多驕縱不法初安重誨為樞宻使<lb/>
<pb n="KR2h0002_WYG_005-100b"/>
明宗専屬任之從榮及宋王從厚自襁褓與之親狎<lb/>
雖典兵常為重誨所制畏事之重誨死王淑妃與宣<lb/>
徽使孟漢瓊宣𫝊帝命范延光趙延壽為樞宻使從<lb/>
榮皆輕侮之河陽節度使同平章事石敬瑭兼六軍<lb/>
諸衛使其妻永寧公主與從榮異母素相憎疾從榮<lb/>
以從厚聲名出己右尤忌之從厚善以卑弱奉之故<lb/>
嫌隙不外見石敬瑭不欲與從榮共事常思外補以<lb/>
避之范延光趙延壽亦慮及禍屢辭機要請與舊臣<lb/>
<pb n="KR2h0002_WYG_005-101a"/>
迭為之上不許<lb/>
　　公主門<lb/>
　　　唐公主行婦禮自王珪始<lb/>
太宗貞觀十一年珪子敬直尚南平公主先是公主下<lb/>
嫁皆不以婦禮事舅姑珪曰今主上欽明動循禮法吾<lb/>
受公主謁見豈為身榮所以成國家之美耳乃與其妻<lb/>
就席坐令公主執笲行盥饋之禮是後公主始行婦禮<lb/>
自珪始<lb/>
<pb n="KR2h0002_WYG_005-101b"/>
　　　則天以公主𩔖已常與宻議天下事<lb/>
天授元年太后欲以太平公主妻其伯父士讓之孫攸<lb/>
暨攸暨時為右衛中郎將太后潜使人殺其妻而妻之<lb/>
公主方額廣頥多權畧太后以為𩔖已寵愛特厚常與<lb/>
宻議天下事舊制食邑諸王不過千户公主不過三百<lb/>
五十户太平食邑獨累加至三千户<lb/>
　　　制公主開府置官屬<lb/>
中宗神龍一年制太平長寧安樂宜城新都定安金城<lb/>
<pb n="KR2h0002_WYG_005-102a"/>
公主並開府置官屬<lb/>
　　　公主恃寵驕恣<lb/>
安樂公主恃寵驕恣賣官鬻獄勢傾朝野或自為制敇<lb/>
掩其文令上署之上笑而從之竟不視也自請為皇太<lb/>
女上雖不從亦不譴責<lb/>
　　　公主作定昆池<lb/>
景龍二年安樂公主尤驕横宰相以下多出其門與長<lb/>
寧公主競起第舍以侈麗相髙擬於宫掖而精巧過之<lb/>
<pb n="KR2h0002_WYG_005-102b"/>
安樂公主請昆明池上以百姓蒲魚所資不許公主不<lb/>
恱乃更奪民田作定昆池延袤數里累石象華山引水<lb/>
象天津欲以勝昆明故名定昆安樂有織成裙直錢一<lb/>
億花卉鳥獸皆如粟粒正視旁視日中影中各為一色<lb/>
上好擊毬由是風俗相尚駙馬武崇訓楊慎交灑油以<lb/>
築毬場<lb/>
　　　公主權傾人主<lb/>
景雲元年太平公主沈敏多權畧頗得預宻謀然尚畏<lb/>
<pb n="KR2h0002_WYG_005-103a"/>
武后之嚴未敢招權勢及誅張易之公主有力焉又與<lb/>
太子共誅韋氏既屢立大功益尊重睿宗常與之圖議<lb/>
大政每入奏事坐語移時或時不朝謁則宰相就第咨<lb/>
之公主所欲上無不聴自宰相以下進退繫其一言其<lb/>
餘薦士驟歴清顯者不可勝數權傾人主趨附其門者<lb/>
如市田園遍於近甸收市營造諸器玩逺至嶺蜀輸送<lb/>
者相屬於路居處奉養擬於宫掖<lb/>
　　　定公主見舅姑之禮<lb/>
<pb n="KR2h0002_WYG_005-103b"/>
建中元年先是公主下嫁者舅姑拜之婦不荅徳宗命<lb/>
禮官定公主拜見舅姑及壻之諸父兄姊之儀舅姑坐<lb/>
受於中堂諸父兄姊立受於東序如家人禮<lb/>
　　　選擇門地人才稱可者<lb/>
元和六年十六宅諸王既不出閤其女嫁不以時選尚<lb/>
者皆由宦官率以厚賂自達李吉甫上言自古尚主必<lb/>
擇其人獨近世不然憲宗詔封恩王等六女為縣主委<lb/>
中書門下宗正吏部選門地人才稱可者嫁之<lb/>
<pb n="KR2h0002_WYG_005-104a"/>
　　　公主一同家人禮度<lb/>
九年翰林學士獨孤郁權徳輿之壻也憲宗歎郁之才<lb/>
美曰徳輿得壻郁我反不及邪先是尚主皆取貴戚及<lb/>
勲臣之家上始命宰相選公卿大夫子弟文雅可居清<lb/>
貴者諸家多不願惟杜佑孫司議郎悰不辭以悰為駙<lb/>
馬都尉尚岐陽公主公主有賢行杜氏大族尊行不翅<lb/>
數十人公主卑委怡順一同家人禮度二十餘年人未<lb/>
甞以絲髮間指為貴驕始至則與悰謀曰上所賜奴婢<lb/>
<pb n="KR2h0002_WYG_005-104b"/>
卒不肯窮屈奏請納之悉自市寒賤可制指者自是閨<lb/>
門落然不聞人聲<lb/>
　　　詔公主執婦禮如臣庶之法<lb/>
太中二年萬壽公主適起居郎鄭顥顥以文雅著稱公<lb/>
主宣宗之愛女故選顥尚之有司循舊制請用銀裝車<lb/>
上曰吾欲以儉約化天下當自親者始令依外命婦以<lb/>
銅裝車詔公主執婦禮皆如臣庶之法戒以母得輕夫<lb/>
族母得預時事又申以手詔曰茍違吾戒必有太平安<lb/>
<pb n="KR2h0002_WYG_005-105a"/>
樂之禍<lb/>
　　　鄭顥不樂尚主數毁白敏中<lb/>
五年初宣宗令白敏中為萬壽公主選佳壻敏中薦鄭<lb/>
顥時顥已昏盧氏行至鄭州堂帖追還顥甚銜之由是<lb/>
數毁敏中於上敏中將赴鎮言於上曰鄭顥不樂尚主<lb/>
怨臣入骨髓臣在政府無如臣何今臣出外顥必中傷<lb/>
臣死無日矣上曰朕知之久矣卿何言之晩邪命左右<lb/>
於禁中取小檉函以授敏中曰此皆鄭郎譖卿之書也<lb/>
<pb n="KR2h0002_WYG_005-105b"/>
朕若信之豈任卿以至今日敏中歸置檉函於佛前焚<lb/>
香事之<lb/>
　　　鄭祗徳固求散地<lb/>
九年江西觀察使鄭祗徳以其子顥尚主通顯固求散<lb/>
地以祗徳為賔客分司<lb/>
　　　于琮改尚廣徳公主<lb/>
十三年初宣宗欲以于琮尚興福公主既而中寢宰相<lb/>
請其故上曰朕近與此女子㑹食對朕輒折七筯性情<lb/>
<pb n="KR2h0002_WYG_005-106a"/>
如是豈可為士大夫妻乃更命琮尚廣徳公主<lb/>
　　　嫁公主資送甚厚<lb/>
咸通十年同昌公主適右拾遺韋保衡公主懿宗特愛<lb/>
之傾宫中珍玩以為資迭賜第於廣化里忩户皆飾以<lb/>
雜寳井欄藥臼槽匱亦以金銀為之編金縷為箕筐賜<lb/>
錢五百萬緍它物稱是<lb/>
　　　廣徳公主動遵禮法<lb/>
十三年懿宗貶節度使于琮為普王傅分司尋再貶琮<lb/>
<pb n="KR2h0002_WYG_005-106b"/>
韶州刺史琮妻廣徳公主上之妹也與琮皆之韶州行<lb/>
則肩輿門相對坐則執琮之帯琮由是獲全時諸公主<lb/>
多驕縱惟廣徳動遵法度事于氏宗親尊卑無不如禮<lb/>
内外稱之<lb/>
　　同姓門<hi>宗室門附</hi>
　　　西漢得朱虚侯為益彊<lb/>
髙后七年諸吕擅權用事朱虚侯章年二十有氣力忿<lb/>
劉氏不得職甞入侍太后燕飲太后令章為酒吏章自<lb/>
<pb n="KR2h0002_WYG_005-107a"/>
請曰臣將種也請得以軍法行酒太后曰可酒酣章<lb/>
請為耕田歌太后許之章曰深耕穊種立苗欲疏非<lb/>
其種者鋤而去之太后黙然頃之諸吕有一人醉亡<lb/>
酒章追㧞劒斬之而還報曰有亡酒一人臣謹行法<lb/>
斬之太后左右皆大驚業已許其軍法無以罪也因<lb/>
罷自是之後諸吕憚朱虚侯雖大臣皆依朱虚侯劉<lb/>
氏為益彊<lb/>
　　　河間王大雅不羣<lb/>
<pb n="KR2h0002_WYG_005-107b"/>
武帝元光五年河間王來朝獻雅樂對三雍宫及詔<lb/>
策所問三十餘事其對推道術而言得事之中文約<lb/>
指明天子下太樂官常存肄河間王所獻雅聲嵗時<lb/>
以備數然不常御也<lb/>
班固贊曰漢興至于孝平諸侯王以百數率多驕滛<lb/>
失道何則沈溺放恣之中居埶使然也自凡人猶繫<lb/>
于習俗而况哀公之倫乎夫唯大雅卓爾不羣河間<lb/>
獻王近之矣<lb/>
<pb n="KR2h0002_WYG_005-108a"/>
　　　東漢東平王上便宜三事<lb/>
建初元年東平王蒼上便宜三事顯宗報書曰間吏<lb/>
民奏事亦有此言但明智淺短或謂儻是復慮為非<lb/>
不知所定得王深䇿恢然意解思惟嘉謀以次奉行<lb/>
特賜王錢五百萬<lb/>
　　　魏曹植二疏乞隆親親之恩<lb/>
明帝太和五年黄初以來諸侯王法禁嚴初吏察之<lb/>
急至於親姻皆不敢相通問東阿王植上䟽曰近且<lb/>
<pb n="KR2h0002_WYG_005-108b"/>
婚媾不通兄弟乖絶吉凶之問塞慶弔之禮廢恩紀<lb/>
之違甚於路人隔閡之異殊於胡越今臣以一切之<lb/>
制永無朝覲之望至於注心皇極結情紫闥神明知<lb/>
之矣然天實為之謂之何哉退惟諸王常有戚戚具<lb/>
爾之心願陛下沛然垂詔使諸國慶問四節得展以<lb/>
叙骨肉之歡恩全怡怡之篤義妃妾之家膏沭之遺<lb/>
嵗時再通齊義於貴宗等恵於百司如此則古人之<lb/>
所歎風雅之所詠得存於聖世矣若得辭逺㳺戴武<lb/>
<pb n="KR2h0002_WYG_005-109a"/>
弁解朱組佩青紱駙馬奉車趣得一號安宅京室執<lb/>
鞭珥筆出從華盖入侍輦轂承荅聖問拾遺左右乃<lb/>
臣丹誠之至願不離於夢想者也逺慕鹿鳴君臣之<lb/>
宴中詠常棣匪他之誡下思伐木友生之義終懐蓼<lb/>
莪㒺極之哀每四節之㑹塊然獨處左右惟僕𨽻所<lb/>
對惟妻子髙談無所與陳精義無所與展未嘗不聞<lb/>
樂而拊心臨觴而歎息也復上疏曰臣伏惟陛下逺<lb/>
覽姬文二虢之援中慮周成召畢之輔下存宋昌磐<lb/>
<pb n="KR2h0002_WYG_005-109b"/>
石之固夫權之所在雖疏必重埶之所去雖親必輕<lb/>
盖取齊者田族非吕宗也分晉者趙魏非姬姓也惟<lb/>
陛下察之<lb/>
　　　宋孝武帝増廣王侯制度<lb/>
孝建二年上欲削弱王侯江夏王義恭奏裁損王侯<lb/>
車服器用樂舞制度凡九事上因諷有司奏增廣為<lb/>
二十四條聴事不得南向坐施帳劒不得為鹿盧形<lb/>
内史相及封内官長止稱下官不得稱臣罷官則不<lb/>
<pb n="KR2h0002_WYG_005-110a"/>
復追敬詔可<lb/>
　　　廢帝忌諸王為患<lb/>
泰始元年帝畏忌諸父恐其在外為患皆聚之建康<lb/>
拘於殿内敺捶陵曵無復人理湘東王彧建安王休<lb/>
仁山陽王休祐皆肥壯帝為竹籠盛而稱之以彧壯<lb/>
肥謂之猪王謂休仁為殺王休祐為賊王以三王年<lb/>
長尤忌之常録以自隨不離左右東海王褘性凡劣<lb/>
謂之驢王桂陽王休範巴陵王休若年尚少故並得<lb/>
<pb n="KR2h0002_WYG_005-110b"/>
從容甞以木槽盛飯并雜食攪之掘地為阬實以泥<lb/>
水裸彧内阬中使以口就槽食之用為歡笑前後欲<lb/>
殺二王以十數休仁多智數毎以談笑佞䛕說之故<lb/>
得推遷少府<lb/>
　　　明帝殺建安王休仁<lb/>
七年上與嬖臣楊運長等為身後之計運長等亦慮<lb/>
上晏駕後休仁秉政已輩不得専權彌贊成之上疾<lb/>
甞暴甚内外莫不屬意於休仁主書以下皆徃東府<lb/>
<pb n="KR2h0002_WYG_005-111a"/>
訪休仁所親信豫自結納其或在直不得出者皆恐<lb/>
懼上聞愈惡之召休仁入見遣人齎藥賜死休仁罵<lb/>
曰上得天下誰之力邪孝武以誅鉏兄弟子孫滅絶<lb/>
今復為爾宋祚其得久乎上慮有變力疾乗輿出端<lb/>
門休仁死乃入<lb/>
　　　明帝殺巴陵王休若<lb/>
上以休若和厚能諧緝物情恐將来傾奪㓜主欲遣<lb/>
使殺之慮不奉詔欲徴入朝又恐猜駭以休若為江<lb/>
<pb n="KR2h0002_WYG_005-111b"/>
州刺史手書殷勤召休若使赴七月七日宴至建康<lb/>
賜死於第時上諸弟俱盡唯休範以人才凡劣不為<lb/>
上所忌故得全裴子野論曰夫噬虎之獸知愛己<lb/>
子搏狸之鳥非護異巢太宗保字螟蛉剿拉同氣既<lb/>
迷在原之天屬未識父子之自然宋徳告終非天廢<lb/>
也夫危亡之君未甞不先棄本枝嫗煦旁孽推誠嬖<lb/>
狎疾惡父兄前乘覆車後來并轡借使叔仲有國猶<lb/>
不失配天而它人入室將七廟絶祀曽是莫懐甘心<lb/>
<pb n="KR2h0002_WYG_005-112a"/>
揃落晉武背文明之託而覆中州者賈后太祖棄初寧<lb/>
之誓而登合殿者元凶禍福無門奚其豫擇友于兄弟<lb/>
不亦安乎<lb/>
　　　齊武帝怒長沙王晃<lb/>
永明二年初太祖臨終以長沙王晃屬武帝使處於輦<lb/>
下或近藩勿令逺出且曰宋氏若非骨肉相殘它族豈<lb/>
得乗其弊汝深誡之晃好武飾及罷南徐州私載數百<lb/>
人仗還建康為禁司所覺投之江水帝聞之大怒將糾<lb/>
<pb n="KR2h0002_WYG_005-112b"/>
以法豫章王嶷叩頭流涕曰晃罪誠不足宥陛下當憶<lb/>
先朝念晃帝亦垂泣由是終無異意然亦不被親寵論<lb/>
者謂帝優於魏文減於漢明<lb/>
　　　武帝愛羽毛踈骨肉<lb/>
武陵王□多才藝而踈婞亦無寵於帝甞侍宴醉伏地<lb/>
貂抄肉柈帝笑曰肉汙貂對曰陛下愛羽毛而踈骨肉<lb/>
帝不恱□輕財好施故無畜積名後堂山曰首陽盖怨<lb/>
貧薄也<lb/>
<pb n="KR2h0002_WYG_005-113a"/>
　　　明帝盡除髙武之族<lb/>
建武四年上有疾以近親寡弱忌髙武子孫時髙武子<lb/>
孫猶有十王每朔望入朝上還後宫輒歎息曰我及司<lb/>
徒諸子皆不長髙武子孫日益長大上欲盡除髙武之<lb/>
族以㣲言問陳顯達對曰此等豈足介慮以問楊州刺<lb/>
史始安王遥光遥光以為當以次施行㑹上疾暴甚絶<lb/>
而復蘇遥光遂行其䇿殺河東王鉉等共十王於是太<lb/>
祖世祖及世宗諸子皆盡矣<lb/>
<pb n="KR2h0002_WYG_005-113b"/>
　　　唐李徳裕請宗室散處方州<lb/>
太和七年徳裕言昔𤣥宗以臨淄王定内難自是疑忌<lb/>
宗室不令出閤天下議皆以為幽閉骨肉虧傷人倫曏<lb/>
使天寳之永建中之初宗室散處方州雖未能安定王<lb/>
室尚可各全其生所以悉為安禄山朱泚所魚肉者由<lb/>
聚於一宫故也陛下誠因冊太子制書聴宗室年髙屬<lb/>
踈者出閤且除諸州上佐使攜其男女出外昏嫁此則<lb/>
百年弊法一旦因陛下去之海内孰不欣恱文宗曰茲<lb/>
<pb n="KR2h0002_WYG_005-114a"/>
事朕乆知其不可方今諸王豈無賢才無所施耳後冊<lb/>
命太子因下制諸王自今以次出閤授𦂳望州刺史上<lb/>
佐十六宅縣主以時出適<lb/>
　　　宣宗親睦兄弟<lb/>
大中元年上敦睦兄弟作雍和殿於十六宅數臨幸置<lb/>
酒作樂撃毬盡歡諸王有疾常親至卧内存問憂形於<lb/>
色<lb/>
　　　韓建矯制殺十一王<lb/>
<pb n="KR2h0002_WYG_005-114b"/>
昭宗乾寧四年延王戒丕還晉陽韓建奏自陛下即位<lb/>
以來與近輔交惡皆因諸王典兵凶徒樂禍致鑾輿不<lb/>
安比者臣奏罷兵權實慮不測之變今聞延王覃王尚<lb/>
苞隂計願陛下聖斷不疑制於未亂則社稷之福昭宗<lb/>
曰何至於是數日不報建乃與知樞宻劉季述矯制發<lb/>
兵圍十六宅諸王被髪或縁垣或登屋或升木呼曰宅<lb/>
家救兒建擁通等十一王至石隄谷盡殺之以謀反聞<lb/>
　　　後梁均王踈忌宗室信用趙張<lb/>
<pb n="KR2h0002_WYG_005-115a"/>
貞明元年康王友敬目重瞳子自謂當為天子遂謀作<lb/>
亂使腹心數人匿於寢殿帝覺之跣足踰垣而出捕友<lb/>
敬誅之帝由是踈忌宗室専任趙巖及徳妃兄弟咸居<lb/>
近職參預謀議每出兵必使之監護巖等依勢㺯權賣<lb/>
官鬻獄離間舊將相敬翔李振雖為執政所言多不用<lb/>
每稱疾以避趙張之族政事日紊以至於亡<lb/>
　　　後晉漢主盡誅諸弟<lb/>
齊王天福八年漢中宗既立國中議論詾詾循王𢎞杲<lb/>
<pb n="KR2h0002_WYG_005-115b"/>
請斬劉思潮等以謝中外漢主不從思潮等聞之譖𢎞<lb/>
杲謀反漢主令思潮等伺之𢎞杲方宴客思潮與譚令<lb/>
禋帥衛兵突入斬𢎞杲於是漢王謀盡誅諸弟以越王<lb/>
𢎞昌賢而得衆尤忌之節度使齊王𢎞弼自以居大鎮<lb/>
懼禍求入朝許之<lb/>
　　　後漢南漢主殺諸弟<lb/>
髙祖十二年南漢主恐諸弟與其子爭國殺齊王𢎞弼<lb/>
等共八王盡殺其男納其女充後宫作離宫千餘間飾<lb/>
<pb n="KR2h0002_WYG_005-116a"/>
以珠寳設鑊湯鐵牀刳剔等刑號生地獄甞醉戯以𤓰<lb/>
置樂工之頸試劒遂斷其頭<lb/>
　　　後周楚馬希崇帥族降唐<lb/>
太祖廣順元年唐邉鎬趣馬希崇帥其族入朝馬氏聚<lb/>
族相泣欲重賂鎬奏乞留居長沙鎬㣲哂曰國家與公<lb/>
家世為仇敵殆六十年然未甞敢有意窺公之國今公<lb/>
兄弟鬬䦧困窮自歸若復二三恐有不測之憂希崇無<lb/>
以應遂與宗族及將佐千餘人號慟登舟送者皆哭響<lb/>
<pb n="KR2h0002_WYG_005-116b"/>
振川谷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑總𩔖卷五下<lb/>
</p>
<p>
</p>
  </div>
</body>
</text>
</TEI>
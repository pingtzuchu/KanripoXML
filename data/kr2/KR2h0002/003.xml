<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑總𩔖卷三</head>
    <p>
<pb n="KR2h0002_WYG_003-1a"/>
欽定四庫全書<lb/>
　通鑑總𩔖卷三　　　　　　宋　沈樞　撰<lb/>
　　贈諡門<lb/>
　　　晉明帝贈周札衛尉<lb/>
太寜三年贈故譙王丞甘卓戴淵周顗虞望郭璞王澄<lb/>
等官周札故吏為札訟寃尚書卞壼議以為札守石頭<lb/>
開門延冦不當贈諡司徒導以為徃年之事敦姦逆未<lb/>
彰自臣等有識以上皆所未悟與札無異既悟其姦札<lb/>
<pb n="KR2h0002_WYG_003-1b"/>
便以身許國尋取梟夷臣謂宜與周戴同例郗鑒以為<lb/>
周戴死節周札延冦事異賞均何以勸沮如司徒議謂<lb/>
徃年有識以上皆與札無異則譙王周戴皆應受責何<lb/>
贈諡之有今三臣既褒則札宜受貶明矣導曰札與譙<lb/>
王周戴雖所見有異同皆人臣之節也鍳曰敦之逆謀<lb/>
履霜日乆縁札開門令王師不振若敦前者之舉義同<lb/>
桓文則先帝可為幽厲邪然卒用導議贈札衛尉<lb/>
　　　范𢎞之論殷浩桓温<lb/>
<pb n="KR2h0002_WYG_003-2a"/>
太元十六年以尚書右僕射王珣為左僕射范𢎞之論<lb/>
殷浩冝加贈諡因叙桓温不臣之迹是時桓氏猶盛王<lb/>
珣温之故吏也以為温廢昏立明有忠貞之節黜𢎞之<lb/>
為餘杭令<lb/>
　　　齊王儉諡文獻<lb/>
永明七年王儉卒王晏既領選權行臺閣與儉頗不平<lb/>
禮官欲依王導諡儉為文獻晏啓上曰導乃得此諡但<lb/>
宋氏以來不加異姓出謂親人曰平頭憲事已行矣<lb/>
<pb n="KR2h0002_WYG_003-2b"/>
　　　北魏鄭羲諡文靈<lb/>
十年魏南陽公鄭羲與李沖昏姻沖引為中書令出為<lb/>
西兖州刺史在州貪鄙文明太后為魏主納其女為嬪<lb/>
徴為秘書監及卒尚書奏諡曰宣詔曰蓋棺定諡激揚<lb/>
清濁故何曾雖孝良史載其繆醜賈充有勞直士謂之<lb/>
荒公羲雖宿有文業而治闕亷清尚書何乃情遺至公<lb/>
愆違明典依諡法博聞多見曰文不勤成名曰靈可贈<lb/>
以本官加諡文靈<lb/>
<pb n="KR2h0002_WYG_003-3a"/>
　　　唐許敬宗諡曰繆<lb/>
咸亨三年秋八月壬午許敬宗卒袁思古議敬宗棄長<lb/>
子於荒徼嫁少女於夷貊案諡法名與實爽曰繆請諡<lb/>
為繆敬宗孫彦伯訟思古與許氏有怨請改諡王福畤<lb/>
議以為諡者得失一朝榮辱千載若嫌隙有實當據法<lb/>
推繩如其不然義不可奪戴至徳謂福畤曰髙陽公任<lb/>
遇如是何以諡之為繆對曰昔晉司空何曾既忠且孝<lb/>
徒以日食萬錢秦秀諡之曰繆許敬宗忠孝不逮於曾<lb/>
<pb n="KR2h0002_WYG_003-3b"/>
而飲食男女之累過之諡之曰繆無負許氏矣詔集五<lb/>
品以上更議陽思敬議按諡法既過能改曰恭請諡曰<lb/>
恭詔從之敬宗嘗奏流其子昻于嶺南又以女嫁蠻酋<lb/>
馮盎之子多納其貨故思古議及之<lb/>
　　　韋凑議太子重俊諡<lb/>
景雲元年諡故太子重俊曰節愍韋凑上書以為賞罰<lb/>
所不加者則考行立諡以褒貶之故太子重俊與李多<lb/>
祚等稱兵入宫中宗登𤣥武門以避之太子據鞍督兵<lb/>
<pb n="KR2h0002_WYG_003-4a"/>
自若及其徒倒戈多祚等死太子方逃竄曏使宿衛不<lb/>
守其為禍也胡可忍言明日中宗雨泣謂供奉官曰幾<lb/>
不與卿等相見其危如此今聖朝禮葬諡為節愍臣竊<lb/>
惑之夫臣子之禮過廟必下過位必趨漢成帝之為太<lb/>
子不敢絶馳道而重俊稱兵宫内跨馬御前無禮甚矣<lb/>
若以其誅武三思父子而嘉之則興兵以誅奸臣而尊<lb/>
君父可也今欲自取之是與三思競為逆也又足嘉乎<lb/>
若以其欲廢韋氏而嘉之則韋氏於時逆狀未彰大義<lb/>
<pb n="KR2h0002_WYG_003-4b"/>
未絶茍無中宗之命而廢之是脅父廢毋也庸可乎漢<lb/>
戾太子困於江充之讒發憤殺充雖興兵交戰非圍逼<lb/>
君父也兵敗而死及其孫為天子始得改葬猶諡曰戾<lb/>
况重俊可諡之曰節愍乎臣恐後之亂臣賊子得引以<lb/>
為比開悖逆之原非所以彰善癉惡也請改其諡多祚<lb/>
等從重俊興兵不為無罪陛下今宥之可也名之為雪<lb/>
亦所未安睿宗甚然其言而執政以為制命已行不為<lb/>
追改但停多祚等贈官而已<lb/>
<pb n="KR2h0002_WYG_003-5a"/>
　　　南唐張伯論太子𢎞冀諡<lb/>
周世宗顯徳六年唐太子𢎞冀卒有司引浙西之功諡<lb/>
曰武宣張泊上言太子之德主於孝敬今諡以武功非所<lb/>
以防微而慎徳也乃更諡曰文獻<lb/>
　　尊號門<lb/>
　　　秦始皇更號曰皇帝<lb/>
二十六年王初并天下自以為徳兼三皇功過五帝乃<lb/>
更號曰皇帝命為制令為詔自稱曰朕追尊荘襄王為<lb/>
<pb n="KR2h0002_WYG_003-5b"/>
太上皇制曰死而以行為諡則是子議父臣議君也甚<lb/>
無謂自今以來除諡灋朕為始皇帝後世以計数二世<lb/>
三世至于萬世傳之無窮<lb/>
　　　唐顔真卿請祖宗皆從初諡<lb/>
大厯十四年禮儀使吏部尚書顔真卿上言上元中政<lb/>
在宫壼始增祖宗之諡𤣥宗末奸臣竊命累聖之諡有<lb/>
加至十一字者按周之文武言文不稱武言武不稱文<lb/>
豈聖徳所不優乎蓋羣臣稱其至者故也故諡多不為<lb/>
<pb n="KR2h0002_WYG_003-6a"/>
褒少不為貶今累聖諡號太廣有踰古制請自中宗以<lb/>
上皆從初諡睿宗曰聖真皇帝𤣥宗曰孝明皇帝肅宗<lb/>
曰宣皇帝以省文尚質正名敦本代宗命百官集議儒<lb/>
學之士皆從真卿議獨兵部侍即袁傪官以兵進奏言<lb/>
陵廟玉冊木主皆已刋勒不可輕改事遂寢不知陵中<lb/>
玉冊所刻乃初諡也<lb/>
　　　陸贄請黜舊號<lb/>
建中四年術者上言國家厄運宜有變更以應時數羣<lb/>
<pb n="KR2h0002_WYG_003-6b"/>
臣請更加尊號一二字上以問陸贄贄上奏以為不可<lb/>
其略曰尊號之興本非古制行於安泰之日已累謙冲<lb/>
襲乎䘮亂之時尤傷事體又曰嬴秦徳衰兼皇與帝始<lb/>
總稱之流及後代昬僻之君乃有聖劉天元之號是知<lb/>
人主輕重不在名稱損之有謙光稽古之善崇之獲矜<lb/>
能納謟之譏又曰必也俯稽術數須有變更與其増美<lb/>
稱而失人心不若黜舊號以祗天戒徳宗納其言但改<lb/>
年號而已<lb/>
<pb n="KR2h0002_WYG_003-7a"/>
　　　皇甫鎛欲増孝徳字<lb/>
元和十四年初羣臣議上尊號皇甫鏄欲增孝徳字中<lb/>
書侍郎同平章事崔羣曰言聖則孝在其中矣鎛譖羣<lb/>
於憲宗曰羣於陛下惜孝徳二字憲宗怒<lb/>
　　　韋温請辭尊號<lb/>
太和六年詔以水旱降繫囚羣臣上尊號曰太和文武<lb/>
至徳皇帝右補闕韋温上䟽以為今水旱為災恐非崇<lb/>
飾徽稱之時文宗善之辭不受<lb/>
<pb n="KR2h0002_WYG_003-7b"/>
　　　南唐李昪不受尊號<lb/>
晉髙祖天福四年唐羣臣江王知證等累表請唐主復<lb/>
姓李立唐宗廟唐主許之羣臣又請上尊號唐主曰尊<lb/>
號虚美且非古遂不受其後子孫皆踵其法不受尊號<lb/>
又不以外戚輔政宦者不得預事皆它國所不及也<lb/>
　　僣號門<lb/>
　　　東晉王始自稱太平皇帝<lb/>
元興二年泰山賊王始聚衆數萬自稱太平皇帝署置<lb/>
<pb n="KR2h0002_WYG_003-8a"/>
公卿南燕桂林王鎮討禽之臨刑或問其父及兄弟安<lb/>
在始曰太上皇蒙塵于外征東征西為亂兵所害其妻<lb/>
怒之曰君正坐此口奈何尚爾始曰皇后不知自古豈<lb/>
有不亡之國朕則崩矣終不改號<lb/>
　　　桓𤣥即帝位<lb/>
詔楚王桓𤣥行天子禮樂妃為王后世子為太子卞範<lb/>
之為禪詔使臨川王寳逼安帝書之安帝臨軒遣司徒<lb/>
王謐奉璽綬禪位于楚安帝出居永安宫百官詣姑孰<lb/>
<pb n="KR2h0002_WYG_003-8b"/>
勸進𤣥築壇於九井山北即皇帝位冊文多非薄晉室<lb/>
或諫之𤣥曰揖讓之文正可陳之於下民耳豈可欺上<lb/>
帝乎大赦改元永始𤣥入建康宫登御坐而牀忽䧟羣<lb/>
下失色殷仲文曰將由聖徳深厚地不能載𤣥大悦<lb/>
　　　宋王渾自號楚王<lb/>
孝建二年雍州刺史王渾與左右作檄文自號楚王改<lb/>
元永光備置百官以為戯笑長史王翼之封呈其手迹<lb/>
武帝廢渾為庶人徙始安郡武帝遣員外㪚騎侍郎戴<lb/>
<pb n="KR2h0002_WYG_003-9a"/>
明寳詰責渾因逼令自殺時年十七<lb/>
　　　鄧琬上尊號於晉安王<lb/>
泰始二年鄧琬稱説符瑞詐稱上路太后璽書帥將佐<lb/>
上尊號於晉安王子勛子勛即皇帝位於尋陽改元義<lb/>
嘉以鄧琬為尚書右僕射其餘將佐及諸州郡除官進<lb/>
爵號各有差<lb/>
　　　唐天后以唐為周<lb/>
天授元年侍御史傅遊藝帥關中百姓九百餘人詣闕<lb/>
<pb n="KR2h0002_WYG_003-9b"/>
上表請改國號曰周賜皇帝姓武氏天后不許於是百<lb/>
官及帝室宗戚逺近百姓四夷酋長沙門道士合六萬<lb/>
餘人俱上表如遊藝所請皇帝亦上表自請賜姓武氏<lb/>
羣臣上言有鳯皇自明堂飛入上陽宫還集左臺梧桐<lb/>
之上乆之飛東南去及赤雀數萬集朝堂天后可皇帝<lb/>
及羣臣之請御則天樓赦天下以唐為周以皇帝為皇<lb/>
嗣賜姓武氏立武氏七廟于神都<lb/>
　　　董昌集將佐議稱帝<lb/>
<pb n="KR2h0002_WYG_003-10a"/>
乾寜二年董昌將稱帝集將佐議之節度副使黄碣曰<lb/>
今唐室雖微天人未厭齊桓晉文皆翼戴周室以成覇<lb/>
業大王興於畎畆受朝廷厚恩位至將相富貴極矣奈<lb/>
何一旦忽為族滅之計乎碣寜死為忠臣不生為叛逆<lb/>
昌怒以為惑衆斬之投其首於厠中罵之曰奴賊負我<lb/>
好聖明三公不能待而先求死也并殺其家八十口同<lb/>
坎瘞之又問㑹稽令吳鐐對曰大王不為真諸侯以傳<lb/>
子孫乃欲假天子以取滅亡邪昌亦族誅之又謂山隂<lb/>
<pb n="KR2h0002_WYG_003-10b"/>
令張遜曰汝有能政吾深知之俟吾為帝命汝知御史<lb/>
臺遜曰大王起石鏡鎮建節浙東榮貴近二十年何苦<lb/>
效李錡劉闢之所為乎浙東僻處海隅廵屬雖有六州<lb/>
大王若稱帝彼必不從徒守孤城為天下笑耳昌又殺<lb/>
之謂人曰無此三人者則人莫我違矣昌被衮冕登子<lb/>
城門樓即皇帝位悉陳瑞物於庭以示衆<lb/>
　　　蜀王請各制一方<lb/>
後梁開平元年下制削奪李克用官爵是時惟河東鳯<lb/>
<pb n="KR2h0002_WYG_003-11a"/>
翔淮南稱天祐西川稱天復年號餘皆禀梁正朔稱臣<lb/>
奉貢蜀王與𢎞農王移檄諸道云欲與岐王晉王會兵<lb/>
興復唐室卒無應者蜀王乃謀稱帝下教諭統内吏民<lb/>
又遺晉王書云請各帝一方俟朱温既平乃訪唐宗室<lb/>
立之退歸藩服晉王復書不許曰誓於此生靡敢失節<lb/>
岐王御軍無紀律及聞唐亡以兵羸地蹙不敢稱帝但<lb/>
開岐王府置百宦名其所居為宫殿妻稱皇后將吏上<lb/>
書稱牋表鞭扇號令多擬帝者<lb/>
<pb n="KR2h0002_WYG_003-11b"/>
　　　蜀王議稱帝<lb/>
蜀王㑹將佐議稱帝皆曰大王雖忠於唐唐已亡矣此<lb/>
所謂天與不取者也馮涓獨獻議請以蜀王稱制曰朝<lb/>
興則未爽稱臣賊在則不同為惡王不從涓杜門不出<lb/>
王即皇帝位國號大蜀<lb/>
　　　燕王守光欲自帝<lb/>
乾化元年燕王守光嘗衣赭袍顧謂將吏曰今天下大<lb/>
亂英雄角逐吾兵彊地險亦欲自帝何如孫鶴曰今内<lb/>
<pb n="KR2h0002_WYG_003-12a"/>
難新平公私困竭太原窺吾西契丹伺吾北遽謀自帝<lb/>
未見其可大王但飬士愛民訓兵積穀徳政既修四方<lb/>
自服矣守光不悦又使人諷鎮定求尊己為尚父趙王<lb/>
鎔六節度使共奉冊推守光為尚書令尚父守光不寤<lb/>
以為六鎮實畏己益驕乃具表其狀曰晉王等推臣臣<lb/>
荷陛下厚恩未之敢受竊思其宜不若陛下授臣河北<lb/>
都統則并鎮不足平矣太祖亦知其狂愚乃以守光為<lb/>
河北道采訪使遣閤門使王瞳受㫖史彦羣冊命之守<lb/>
<pb n="KR2h0002_WYG_003-12b"/>
光命僚屬草尚父采訪使受冊儀僚屬取唐冊太尉儀<lb/>
獻之守光視之問何得無郊天改元之事對曰尚父雖<lb/>
貴人臣也安有郊天改元者乎守光怒投之於地曰我<lb/>
地方二千里帶甲三十萬直作河北天子誰能禁我尚<lb/>
父何足為哉命趣具即帝位之儀守光將稱帝將佐多<lb/>
竊議以為不可守光乃置斧質於庭曰敢諫者斬孫鶴<lb/>
曰滄州之破鶴分當死䝉王生全以至今日敢愛死而<lb/>
忘恩乎竊以為今日之帝未可也守光怒伏諸質上令<lb/>
<pb n="KR2h0002_WYG_003-13a"/>
軍士冎而噉之鶴呼曰不出百日大兵當至守光命以<lb/>
土窒其口寸斬之守光即皇帝位國號大燕改元應天<lb/>
受冊之日契丹陷平州燕人驚擾<lb/>
　　　晉王斬劉守光<lb/>
四年晉王以練[糸*斥]劉仁恭父子凱歌入于晉陽獻于太<lb/>
廟自臨斬劉守光守光曰守光善騎射王欲成霸業何<lb/>
不留之使自効其二妻李氏祝氏讓之曰皇帝事已如<lb/>
此生亦何益妾請先死即伸頸就戮守光至死號泣哀<lb/>
<pb n="KR2h0002_WYG_003-13b"/>
祈不已王命節度副使盧汝弼等械仁恭至代州刺其<lb/>
心血以祭先王墓然後斬之<lb/>
　　　劉巖表求封南越王<lb/>
貞明元年是嵗清海建武節度使劉巖以吳越王鏐為<lb/>
國王而已獨為南平王表求封南越王及加都統均王<lb/>
不許巖謂僚屬曰今中國紛紛孰為天子安能梯航萬<lb/>
里逺事偽庭乎自是貢使遂絶<lb/>
　　　呉嚴可求説徐温建呉國<lb/>
<pb n="KR2h0002_WYG_003-14a"/>
四年初吳徐温自以權重而位卑説吳王曰今大王與<lb/>
諸將皆為節度使雖有都統之名不足相臨制請建吳<lb/>
國稱帝而治王不許嚴可求屢勸温以次子知詢代徐<lb/>
知誥知吳政知誥與駱知祥謀出可求為楚州刺史可<lb/>
求既受命至金陵見温説之曰吾奉唐正朔常以興復<lb/>
為辭今朱李方爭朱氏日衰李氏日熾一旦李氏有天<lb/>
下吾能北面為之臣乎不若先建吳國以繫民望温大<lb/>
悦復留可求參總庻政使草具禮儀知誥知可求不可<lb/>
<pb n="KR2h0002_WYG_003-14b"/>
去乃以女妻其子續<lb/>
　　　呉王皆用天子禮<lb/>
五年呉徐温帥將吏藩鎮請呉王稱帝呉王即吳國王<lb/>
位大赦改元武義建宗朝社稷置百官宫殿文物皆用<lb/>
天子禮<lb/>
　　　後唐王延翰自稱大閩國王<lb/>
天成元年昭武節度使王延翰驕淫殘暴自稱大閩國<lb/>
王立宫殿置百官威儀文物皆倣天子之制羣下稱之<lb/>
<pb n="KR2h0002_WYG_003-15a"/>
曰殿下赦境内追尊其父審知曰昭武王<lb/>
　　　楚王殷始建國<lb/>
二年冊禮使至長沙楚王殷始建國立宫殿置百官皆<lb/>
如天子或微更其名翰林學士曰文苑學士知制誥曰<lb/>
知辭制樞宻院曰左右機要司羣下稱之曰殿下令曰<lb/>
教以姚彦章為左丞相許徳勲為右丞相李鐸為司徒<lb/>
崔潁為司空拓䟦恒為僕射張彦瑶張迎判機要司然<lb/>
管内官屬皆稱攝惟朗桂節度使先除後請命<lb/>
<pb n="KR2h0002_WYG_003-15b"/>
　　　孟知祥并東川據全蜀<lb/>
長興三年董璋之起兵攻孟知祥也山南西道節度使<lb/>
王思同以聞范延光言於明宗曰若兩川併於一賊撫<lb/>
衆守險則取之益難宜及其交爭早圖之明宗命思同<lb/>
以興元之兵宻規進取未幾聞璋敗死延光曰知祥雖<lb/>
據全蜀然士卒皆東方人知祥恐其思歸為變亦欲倚<lb/>
朝廷之重以威其衆陛下不屈意撫之彼則無從自新<lb/>
明宗曰知祥吾故人為人離間至此何屈意之有乃遣<lb/>
<pb n="KR2h0002_WYG_003-16a"/>
供奉官李存環賜知祥詔曰董璋狐狼自貽族滅卿丘<lb/>
園親戚皆保安全所宜成家世之美名守君臣之大節<lb/>
　　　孟知祥請為蜀王<lb/>
孟知祥令李昊為武泰趙季良等五留後草表請以知<lb/>
祥為蜀王行墨制仍自求旌節昊曰比者諸將攻取方<lb/>
鎮即有其地今又自求朝廷節鉞及明公封爵然則輕<lb/>
重之權皆在羣下矣借使明公自請豈不可邪知祥大<lb/>
悟更令昊為己草表請行墨制補兩川刺史已下又表<lb/>
<pb n="KR2h0002_WYG_003-16b"/>
請以季良等五留後為節度使<lb/>
　　　閩王託龍見以即位<lb/>
四年閩人有言真封宅龍見者閩王延鈞更命其宅曰<lb/>
龍躍宫遂詣寳皇宫受冊備儀衛入府即皇帝位國號<lb/>
大閩大赦改元龍啓更名璘追尊父祖立五廟以其僚<lb/>
屬李敏為左僕射其子節度副使繼鵬為右僕射並同<lb/>
平章事以親吏呉朂為樞宻使唐冊禮使裴傑程侃適<lb/>
至海門閩主以傑為如京使侃固求北還不許閩主自<lb/>
<pb n="KR2h0002_WYG_003-17a"/>
以小國地僻常謹事四鄰由是境内差安<lb/>
　　　孟知祥衮冕車服擬王者<lb/>
明宗以工部尚書廬文紀禮部即中吕琦為蜀王冊禮<lb/>
使并賜蜀王一品朝服知祥自作九旒冕九章衣車服<lb/>
旌旗皆擬王者文紀等至成都知祥服衮冕備儀衛詣<lb/>
驛降階北面受冊升玉輅至府門乗歩輦而歸<lb/>
　　　閩李仁逹立雪峯寺僧為帝<lb/>
後晉開運二年初光州人李仁逹仕閩為元從指揮使<lb/>
<pb n="KR2h0002_WYG_003-17b"/>
十五年不遷職閩主曦之世叛奔建州閩主延政以為<lb/>
將及朱文進弑曦復叛奔福州陳取建州之䇿王繼昌<lb/>
暗弱嗜酒不恤將士將士多怨仁逹濳入福州説黄仁<lb/>
諷曰今唐兵乗勝建州孤危富沙王不能保建州安能<lb/>
保福州昔王潮兄弟光山布衣耳取福建如反掌况吾<lb/>
輩乘此機㑹自圖富貴何患不如彼乎仁諷然之是夕<lb/>
仁逹等引甲士突入府舍殺繼昌仁逹欲自立恐衆心<lb/>
未服以雪峯寺僧卓巖明素為衆所重乃言此僧目重<lb/>
<pb n="KR2h0002_WYG_003-18a"/>
瞳子手垂過膝真天子也相與迎之立以為帝解去衲<lb/>
衣被以衮冕帥將吏北面拜之然猶稱天福十年遣使<lb/>
奉表稱藩子晉延政聞之族黄仁諷家命統軍使張漢<lb/>
真將水軍五千㑹漳泉兵討巖明<lb/>
　　　蕭翰立唐明宗子為帝<lb/>
後漢天福十二年初蕭翰聞髙祖擁兵而南欲北歸恐<lb/>
中國無主必大亂已不得從容而去時唐明宗子許王<lb/>
從益與王淑妃在洛陽翰遣髙謨翰迎之矯稱契丹主<lb/>
<pb n="KR2h0002_WYG_003-18b"/>
命以從益知南朝軍國事召已赴恒州淑妃從益不得<lb/>
已而出至大梁翰立以為帝帥諸酋長拜之百官謁見<lb/>
淑妃淑妃泣曰吾母子單弱如此而為諸公所推是禍<lb/>
吾家也翰留燕兵千人守諸門為從益宿衛淑妃懼召<lb/>
大臣謀之曰吾母子為蕭翰所逼分當滅亡諸公無罪<lb/>
宜早迎新主自求多福勿以吾母子為意衆感其言皆<lb/>
未忍叛出或曰今集諸營兵不減五千與燕兵併力堅<lb/>
守一月北救必至淑妃曰吾母子亡國之餘安敢與人<lb/>
<pb n="KR2h0002_WYG_003-19a"/>
爭天下不幸至此死生惟人所裁若新主見察當知我<lb/>
無所負今更為計畫則禍及它人闔城塗炭終何益乎<lb/>
乃用趙逺翟光鄴䇿稱梁王知軍國事遣使奉表稱臣<lb/>
迎帝請早赴京師仍出居私第髙祖至洛陽入居宫中<lb/>
汴州百官奉表來迎命鄭州防禦使郭從義先入大梁<lb/>
清宫宻令殺李從益及王淑妃淑妃且死曰吾兒為契<lb/>
丹所立何罪而死何不留之使每嵗寒食以一盂麥飯<lb/>
洒明宗陵乎聞者泣下<lb/>
<pb n="KR2h0002_WYG_003-19b"/>
　　僭竊門<lb/>
　　　後晉安重榮奏請多踰分<lb/>
天福四年成徳節度使安重榮出於行伍性粗率恃勇<lb/>
驕暴每謂人曰今世天子兵强馬壯則為之耳府廨有<lb/>
幡竿髙數十尺嘗挾弓矢謂左右曰我能中竿上龍首<lb/>
者必有天命一發中之以是益自負髙祖之遣重榮代<lb/>
祕瓊也戒之曰瓊不受代當别除汝一鎮勿以力取恐為<lb/>
患滋深重榮由是以髙祖為怯謂人曰秘瓊匹夫耳天<lb/>
<pb n="KR2h0002_WYG_003-20a"/>
子尚畏之况我以將相之重士馬之衆乎每所奏請多<lb/>
踰分為執政所可否意憤憤不快乃聚亡命市戰馬有<lb/>
飛掦之志髙祖知之義武節度使皇甫遇與重榮姻家<lb/>
徙遇為昭義節度使<lb/>
　　興廢門<lb/>
　　　燕申𦙍謂燕必復建<lb/>
東晉太和五年秦王猛攻壺闗楊安攻晉陽燕主暐命<lb/>
太傅上庸王評將中外精兵三十萬以拒秦王猛克壺<lb/>
<pb n="KR2h0002_WYG_003-20b"/>
關執上黨太守南安王越所過郡縣皆望風降附燕人<lb/>
大震黄門侍郎封孚問司徒長史申𦙍曰事將何如𦙍<lb/>
歎曰鄴必亡矣吾屬今茲將為秦虜然越得歳而呉伐<lb/>
之卒受其禍今福徳在燕秦雖得志而燕之復建不過<lb/>
一紀耳<lb/>
　　　黄泓謂燕之中興在呉王<lb/>
燕故太史黄泓歎曰燕必中興其在呉王乎恨吾老不<lb/>
及見耳汲郡趙秋曰天道在燕而秦滅之不及十五年<lb/>
<pb n="KR2h0002_WYG_003-21a"/>
秦必復為燕有慕容桓之子鳯年十一隂有復讎之志<lb/>
鮮卑丁零有氣幹者皆傾身與之交結權翼見而謂之<lb/>
曰兒方以才望自顯勿效爾父不識天命鳯厲色曰先<lb/>
王欲建忠而不遂此乃人臣之節君侯之言豈奬勸將<lb/>
來之義乎翼改容謝之言於秦王堅曰慕容鳯忼慨有<lb/>
才器但狼子野心恐終不為人用耳<lb/>
　　蒙塵門<lb/>
　　　晉懐帝歩出西掖門<lb/>
<pb n="KR2h0002_WYG_003-21b"/>
永嘉五年茍晞表請遷都倉垣使從事中郎劉㑹將船<lb/>
數千艘宿衛五百人糓千斛迎懐帝懐帝將從之公卿<lb/>
猶豫左右戀資財遂不果行既而洛陽饑困人相食百<lb/>
官流亡者什八九懐帝召公卿議將行而衛從不備懐<lb/>
帝撫手歎曰如何曾無車輿乃使傅祗出詣河隂治舟<lb/>
楫朝士數十人導從懐帝歩出西掖門至銅馳街為盗<lb/>
所掠不得進而還度支校尉魏浚帥流民數百家保何<lb/>
隂之硤石時刼掠得糓麥獻之懐帝以為揚威將軍平<lb/>
<pb n="KR2h0002_WYG_003-22a"/>
陽太守度支如故<lb/>
　　　漢主聰使懐帝著青衣行酒<lb/>
建興元年漢主聰宴羣臣於光極殿使懐帝著青衣行<lb/>
酒庾珉王雋等不勝悲憤因號哭聰惡之有告珉等謀<lb/>
以平陽應劉琨者二月聰殺珉雋等故晉臣十餘人懷<lb/>
帝亦遇害荀崧曰懐帝天姿清劭少著英猷若遇承平<lb/>
足為守文佳主而繼恵帝擾亂之後東海專政故無幽<lb/>
厲之釁而有流亡之禍矣<lb/>
<pb n="KR2h0002_WYG_003-22b"/>
　　　愍帝遇害於平陽<lb/>
東晉建武元年漢主聰出畋以愍帝行車騎將軍戎服<lb/>
執㦸前導見者指之曰此故長安天子也聚而觀之故<lb/>
老有泣者太子粲言於聰曰昔周武王豈樂殺紂乎正<lb/>
恐同惡相求為患故也今興兵聚衆者皆以子業為名<lb/>
不如早除之聰曰吾前殺庾珉輩而民心猶如是吾未<lb/>
忍復殺也且小觀之聰饗羣臣于光極殿使愍帝行酒<lb/>
洗爵已而更衣又使之執蓋晉臣多涕泣有失聲者尚<lb/>
<pb n="KR2h0002_WYG_003-23a"/>
書郎辛賔起抱愍帝大哭聰命引出斬之趙固侵漢河<lb/>
東太子粲帥歩騎十萬屯小平津固揚言曰要當生縛<lb/>
劉粲以贖天子粲表於聰曰子業若死民無所望則不<lb/>
為趙固之用不攻而自滅矣愍帝遂遇害於平陽<lb/>
　　　北魏武帝為髙歡所逼奔長安<lb/>
梁中大通六年魏武帝西奔長安李賢遇武帝于崤中<lb/>
髙歡入洛陽舍於永寜寺遣領軍婁昭等追武帝髙敖<lb/>
曹帥勁騎追武帝至陜西不及武帝鞭馬長騖糗漿乏<lb/>
<pb n="KR2h0002_WYG_003-23b"/>
絶三二日間從官唯飲澗水至湖城有王思村民以麥<lb/>
飯壺漿獻武帝武帝悦復一村十年至稠桑潼關大都<lb/>
督毛鴻賔迎獻酒食從官始解飢渴丞相歡集百官謂<lb/>
曰為臣奉主匡救危亂若處不諌爭出不陪從緩則耽<lb/>
寵爭榮急則委之逃竄臣節安在衆莫能對兼尚書左<lb/>
僕射辛雄曰主上與近習圖事雄等不得預聞及乗輿<lb/>
西幸若即追隨恐跡同佞黨留待大王又以不從蒙責<lb/>
雄等進退無所逃罪歡曰卿等備位大臣當以身報國<lb/>
<pb n="KR2h0002_WYG_003-24a"/>
羣佞用事卿等嘗有一言諌爭乎使國家之事一朝至<lb/>
此罪欲何歸乃収雄等皆殺之<lb/>
　　　唐田令孜奉僖宗出奔<lb/>
廣明元年以王徽為户部侍郎裴澈為工部侍郎並同<lb/>
平章事以盧攜為太子賔客分司田令孜聞黄巢已入<lb/>
關恐天子責己乃歸罪於攜而貶之薦徽澈為相是夕<lb/>
攜飲藥死百官退朝聞亂兵入城布路竄匿田令孜帥<lb/>
神䇿兵五百奉僖宗自金光門出惟福穆澤夀四王及<lb/>
<pb n="KR2h0002_WYG_003-24b"/>
妃嬪數人從行百官皆莫知之僖宗奔馳晝夜不息從<lb/>
官多不能及車駕既去軍士及坊市民競入府庫盗金<lb/>
帛晡時黄巢前鋒將柴存入長安金吾大將軍張直方<lb/>
帥文武數十人迎巢於覇上巢乗金裝肩輿其徒皆被<lb/>
髪約以紅繒衣綿繡執兵以從甲騎如流輜重塞塗千<lb/>
里絡繹不絶民夾道聚觀尚讓歴諭之曰黄王起兵本<lb/>
為百姓非如李氏不愛汝曹汝但安居毋恐巢舘于田<lb/>
令孜第居数日各出大掠焚市肆殺人滿街巢不能禁<lb/>
<pb n="KR2h0002_WYG_003-25a"/>
尤憎官吏得者皆殺之<lb/>
　　　韓全誨逼昭宗幸鳯翔<lb/>
天復元年韓全誨等陳兵殿前言於昭宗曰朱全忠以<lb/>
大兵逼京師欲刼天子幸洛陽求傳禪臣等請奉陛下<lb/>
幸鳯翔収兵拒之昭宗不許杖劔登乞巧樓全誨等逼<lb/>
昭宗下樓昭宗行纔及夀春殿李彦弼已於御院縱火<lb/>
是日冬至昭宗獨坐思政殿翹一足一足蹋䦨干庭無<lb/>
羣臣旁無侍者頃之下得已與皇后妃嬪諸王百餘人<lb/>
<pb n="KR2h0002_WYG_003-25b"/>
皆上馬慟哭聲不絶出門回顧禁中火已赫然是夕宿<lb/>
鄠縣是時京師無天子行在無宰相崔𦙍使太子太師<lb/>
盧渥等二百餘人列狀請朱全忠西迎車駕又使王溥<lb/>
至赤水見全忠計事全忠復書曰進則懼脅君之謗退<lb/>
則懐負國之慙然不敢不勉<lb/>
　　　朱全忠欲迎扈還官<lb/>
朱全忠至鳯翔軍於城東李茂貞登城謂曰天子避灾<lb/>
非臣下無禮讒人誤公至此全忠報曰韓全誨刼遷天<lb/>
<pb n="KR2h0002_WYG_003-26a"/>
子今來問罪迎扈還宫歧王茍不預謀何煩陳諭昭宗<lb/>
屢詔全忠還鎮全忠乃拜表奉辭移兵北趣邠州<lb/>
　　　朱全忠逼昭宗遷都洛陽<lb/>
天祐元年初昭宗在華州朱全忠屢表請昭宗遷都洛<lb/>
陽昭宗雖不許全忠常令東都留守張全義繕修宫室<lb/>
昭宗御延喜樓朱全忠遣牙將冦彦卿奉表稱邠歧兵<lb/>
逼畿甸請昭宗遷都洛陽及下樓裴樞已得全忠移書<lb/>
促百官東行驅徙士民號哭滿路罵曰賊臣崔𦙍召朱<lb/>
<pb n="KR2h0002_WYG_003-26b"/>
温來傾覆社稷使我曹流離至此老㓜繦屬月餘不絶<lb/>
車駕發長安全忠以其將張廷範為御營使毁長安宫<lb/>
室百司及民間廬舎取其材浮渭㳂河而下長安自是<lb/>
遂丘墟矣車駕至華州民夾道呼萬嵗昭宗泣謂曰勿<lb/>
呼萬嵗朕不復為汝主也館於興徳宫謂侍臣曰鄙語<lb/>
云紇干山頭凍殺雀何不飛去生處樂朕今漂泊不知<lb/>
竟落何所因泣下沾襟左右莫能仰視全忠自河中來<lb/>
朝昭宗延全忠入寢室見何后后泣曰自今大家夫婦<lb/>
<pb n="KR2h0002_WYG_003-27a"/>
委身全忠矣<lb/>
　　　後唐閔帝為潞王所逼奔魏州<lb/>
清泰元年閔帝聞潞王至陜憂駭不知所為欲奔魏州<lb/>
閔帝以五十騎出𤣥武門馮道等入朝及端門聞閔帝<lb/>
已北走道及劉昫欲歸李愚曰天子之出吾輩不預謀<lb/>
今太后在宫吾輩當至中書遣小黄門取太后進止然<lb/>
後歸第人臣之義也道曰主上失守社稷人臣惟君是<lb/>
奉無君而入宫城恐非所宜中書舍人盧導至馮道曰<lb/>
<pb n="KR2h0002_WYG_003-27b"/>
俟舍人乆矣所急者勸進文書宜速具草導曰安有天<lb/>
子在外人臣遽以大位勸人者邪公不如帥百官詣宫<lb/>
門進名問安取太后進止則去就善矣閔帝至衛州東<lb/>
數里遇石敬瑭閔帝大喜問以社稷大計敬瑭曰衛州<lb/>
刺史王𢎞贄宿將習事請與圖之乃往見𢎞贄問之𢎞<lb/>
贄曰前代天子播遷多矣然皆有將相侍衛府庫法物<lb/>
使羣下有所瞻仰今皆無之獨以五十騎自隨雖有忠<lb/>
義之心將若之何敬瑭還以𢎞贄之言告弓箭庫使沙<lb/>
<pb n="KR2h0002_WYG_003-28a"/>
守榮奔洪進前責敬瑭曰公明宗愛壻富貴相與共之<lb/>
憂患亦宜相恤今天子播越委計於公兾圖興復乃以<lb/>
此四者為辭是直欲附賊賣天子耳守榮抽佩刀欲刺<lb/>
之敬瑭親將陳暉救之守榮與暉鬬死洪進亦自刎敬<lb/>
瑭牙内指揮使劉知逺引兵入盡殺帝左右及從騎獨<lb/>
置閔帝而去<lb/>
　　　契丹北遷晉齊王<lb/>
後漢天福十二年契丹以晉齊王為負義侯置於黄龍<lb/>
<pb n="KR2h0002_WYG_003-28b"/>
府契丹主使謂李太后曰聞重貴不用毋命以至於此<lb/>
可求自便勿與俱行太后曰重貴事妾甚謹所失者違<lb/>
先君之志絶兩國之歡耳今幸蒙大恩全生保家母不<lb/>
隨子欲何所歸契丹遷晉齊王及其家人於封禪寺遣<lb/>
崔廷勲以兵守之時雨雪連旬外無供億上下凍餒太<lb/>
后使人謂寺僧曰吾嘗於此飯僧數萬今日獨無一人<lb/>
相念邪僧辭以虜意難測不敢獻食晉齊王隂祈守者<lb/>
乃稍得食是日契丹主自赤岡引兵入宮都城諸門及<lb/>
<pb n="KR2h0002_WYG_003-29a"/>
宫禁門皆以契丹守衛契丹主謂晉羣臣曰自今不修<lb/>
甲兵不市戰馬輕賦省役天下太平矣<lb/>
　　　晉齊王不勝屈辱<lb/>
晉齊王既出塞契丹無復供給從官宫女皆自采木實<lb/>
草葉而食之至錦州契丹令晉齊王及后妃拜契丹主<lb/>
安巴堅墓晉齊王不勝屈辱泣曰薛超誤我馮后隂令<lb/>
左右求毒藥欲與晉齊王俱自殺不果<lb/>
　　　契丹取晉主女賜沁諾爾<lb/>
<pb n="KR2h0002_WYG_003-29b"/>
乾祐元年契丹主如遼陽故晉齊王與太后皇后皆謁<lb/>
見有沁諾爾者契丹主之妻兄也聞晉齊王有女未嫁<lb/>
詣晉主求之晉主辭以㓜後數日契丹主使人馳取其<lb/>
女而去以賜沁諾爾<lb/>
　　　契丹遷晉主於建州<lb/>
二年晉李太后詣契丹主請依漢人城寨之側給田以<lb/>
耕桑自贍契丹主許之并晉齊王遷於建州未至安太<lb/>
妃卒於路遺令必焚我骨南向颺之庻幾魂魄歸逹於<lb/>
<pb n="KR2h0002_WYG_003-30a"/>
漢既至建州得田五十餘頃晉齊王令從者耕其中以<lb/>
給食頃之舒嚕王遣騎取晉齊王寵姬趙氏聶氏而去<lb/>
　　　李太后卧病無醫藥<lb/>
三年晉李太后在建州卧病無醫藥惟與晉齊王仰天<lb/>
號泣㦸手罵杜重威李守貞曰吾死不置汝<lb/>
　　亂世門<lb/>
　　　晉索靖指宫門銅駝<lb/>
元康九年關内侯敦煌索靖知天下將亂指洛陽宫門<lb/>
<pb n="KR2h0002_WYG_003-30b"/>
銅駝歎曰㑹見汝在荆棘中耳<lb/>
　　　東晉盗賊蠭起<lb/>
隆安三年自安帝即位以來内外乖異石頭以南皆為<lb/>
荆江所據以西皆豫州所專京口及江北皆劉牢之及<lb/>
廣陵相髙雅之所制朝政所行惟三吳而已及孫恩作<lb/>
亂八郡皆為恩有畿内諸縣盗賊處處蠭起恩黨亦有<lb/>
濳伏在建康者人情危懼常慮竊發於是内外戒嚴<lb/>
　　　桓𤣥陵侮朝廷<lb/>
<pb n="KR2h0002_WYG_003-31a"/>
元興元年太尉桓𤣥出屯姑孰辭録尚書事詔許之而<lb/>
大政皆就諮焉小事則决於尚書令桓謙及卞範之自<lb/>
隆安以來中外之人厭於禍亂及𤣥初至黜姦佞擢儁<lb/>
賢京師欣然冀得少安既而𤣥奢豪縱逸政令無常朋<lb/>
黨互起陵侮朝廷裁損乘輿供奉之具安帝幾不免饑<lb/>
寒由是衆心失望三呉大飢户口減半㑹稽減什三四<lb/>
臨海永嘉殆盡富室皆衣羅紈懐金玉閉門相守餓死<lb/>
　　　北魏爾朱榮縱兵殺朝士<lb/>
<pb n="KR2h0002_WYG_003-31b"/>
梁大通二年爾朱榮召百官奉璽綬備法駕迎敬宗於<lb/>
河橋榮遣騎沈太后及㓜主於河費穆宻説榮曰公士<lb/>
馬不出萬人今長驅向洛既無戰勝之威羣情素不厭<lb/>
服若不大行誅罰更樹親黨恐公還北之日未度太行<lb/>
而内變作矣榮謂所親慕容紹宗曰洛中人士繁盛驕<lb/>
侈成俗不加芟翦終難制馭吾欲因百官出迎悉誅之<lb/>
何如紹宗曰太后荒淫失道嬖倖弄權殽亂四海故明<lb/>
公興義兵以清朝廷今無故殱夷名士不分忠佞恐大<lb/>
<pb n="KR2h0002_WYG_003-32a"/>
失天下之望非長䇿也榮不聴乃請敬宗循河西至陶<lb/>
渚百官既集列胡騎圍之責以天下喪亂肅宗暴崩皆<lb/>
由朝臣貪虐不能匡弼因縱兵殺之自丞相王雍以下<lb/>
死者二千餘人有朝士百餘人後至榮復以胡騎圍之<lb/>
令曰有能為禪文者免死侍御史趙元則出應募遂使<lb/>
為之榮又令其軍士言元氏既滅爾朱氏興皆稱萬嵗<lb/>
榮又遣人遷敬宗於河橋置之幕下敬宗憂憤無計使<lb/>
人諭㫖於榮曰帝王迭興盛衰無常今四方瓦觧將軍<lb/>
<pb n="KR2h0002_WYG_003-32b"/>
奮袂而起所向無前此乃天意非人力也我本相投志<lb/>
在全生豈敢妄希天位將軍見逼以至於此若天命有<lb/>
歸將軍宜時正尊號若推而不居存魏社稷亦當更擇<lb/>
親賢而輔之時都督髙歡勸榮稱帝賀㧞岳進曰將軍<lb/>
首舉義兵志除姦逆大勲未立遽有此謀正可速禍未<lb/>
見其福榮乃深自愧悔曰過誤若是唯當以死謝朝廷<lb/>
　　　江南連年旱蝗<lb/>
大寳元年侯景請文帝幸西州文帝御素輦侍衛四百<lb/>
<pb n="KR2h0002_WYG_003-33a"/>
餘人景浴鐡數千翼衛左右文帝聞絲竹悽然泣下命<lb/>
景起舞景亦請文帝起舞逮夜乃罷時江南連年早蝗<lb/>
江楊尤甚百姓流亡相與入山谷江湖采草根木葉菱<lb/>
芡而食之所在皆盡死者蔽野富室無食皆鳥面鵠形<lb/>
衣羅綺懐金玉俯伏牀帷待命聴終千里絶煙人迹罕<lb/>
見白骨成聚如丘隴焉景性殘酷於石頭立大碓有犯<lb/>
法者𢷬殺之常戒諸將曰破柵平城當淨殺之使天下<lb/>
知吾威名故諸將每戰勝專以焚掠為事斬刈人如草<lb/>
<pb n="KR2h0002_WYG_003-33b"/>
芥以資戲笑由是百姓雖死終不附之<lb/>
　　　唐太宗以梁武帝元帝為戒<lb/>
貞觀二年太宗曰梁武帝君臣惟談苦空侯景之亂百<lb/>
官不能乗馬元帝為周師所圍猶講老子百官戎服以<lb/>
聽此深足為戒朕所好者唯堯舜周孔之道以為如鳥<lb/>
有翼如魚有水失之則死不可暫無耳<lb/>
　　　楊國忠勸明皇幸蜀<lb/>
至徳元載潼關既敗於是所在守兵皆㪚明皇召宰相<lb/>
<pb n="KR2h0002_WYG_003-34a"/>
謀之楊國忠首唱幸蜀之䇿明皇然之黎明獨與貴妃<lb/>
姊妹皇子妃主皇孫楊國忠韋見素魏方進陳𤣥禮及<lb/>
親近宦官宫人出延秋門過左藏楊國忠請焚之曰無<lb/>
為賊守明皇愀然曰賊來不得必更歛於百姓不如與<lb/>
之無重困吾赤子中外擾攘不知明皇所之於是王公<lb/>
士民四出逃竄山谷細民爭入宫禁及王公第舍盗取<lb/>
金寳或乗驢上殿又焚左藏大盈庫過便橋楊國忠使<lb/>
人焚橋明皇曰士庻各避賊求生奈何絶其路留内侍<lb/>
<pb n="KR2h0002_WYG_003-34b"/>
監髙力士使撲滅乃來時至咸陽日向中明皇猶未食<lb/>
楊國忠自市胡餅以獻於是民爭獻糲飯雜以麥豆皇<lb/>
孫輩爭以手匊食之須臾而盡猶未能飽衆皆哭明皇<lb/>
亦掩泣有老父郭從謹進言曰禄山包藏禍心固非一<lb/>
日亦有詣闕告其謀者陛下往往誅之使得逞其姦逆<lb/>
致陛下播越是以先王務延訪忠良以廣聦明蓋為此<lb/>
也臣猶記宋璟為相數進直言天下頼以安平自頃以<lb/>
來在廷之臣以言為諱惟阿䛕取容是以闕門之外陛<lb/>
<pb n="KR2h0002_WYG_003-35a"/>
下皆不得而知草野之臣必知有今日久矣但九重嚴<lb/>
邃區區之心無路上逹事不至此臣何由得睹陛下之<lb/>
面而訴之乎明皇曰此朕之不明悔無所及慰諭而遣<lb/>
之至馬嵬驛將士飢疲皆憤怒陳𤣥禮以禍由楊國忠<lb/>
欲誅之㑹吐蕃使者二十餘人遮國忠馬訴以無食國<lb/>
忠未及對軍士呼曰國忠與胡虜謀反追殺之屠割支<lb/>
體以槍揭其首於驛門外軍士圍驛明皇聞諠譁問外<lb/>
何事左右以國忠反對明皇杖屨出驛門慰勞軍士令<lb/>
<pb n="KR2h0002_WYG_003-35b"/>
収隊軍士不應明皇使髙力士問之𤣥禮對曰國忠謀<lb/>
反貴妃不宜供奉願陛下割恩正法明皇曰貴妃常居<lb/>
深宫安知國忠反謀髙力士曰貴妃誠無罪然將士已<lb/>
殺國忠而貴妃在陛下左右豈敢自安願陛下審思之<lb/>
將士安則陛下安矣明皇乃命力士引貴妃於佛堂縊<lb/>
殺之輿尸寘驛庭召𤣥禮等入視之於是始整部伍為<lb/>
行計<lb/>
　　　涇原兵叛<lb/>
<pb n="KR2h0002_WYG_003-36a"/>
建中四年徳宗發涇原等諸道兵救襄城涇原節度使<lb/>
姚令言將兵五千至京師軍士冒雨寒甚多攜子弟而<lb/>
來冀得厚賜遺其家既至一無所賜發至滻水詔京兆<lb/>
尹王翃犒師惟糲食菜餤衆怒蹴而覆之因掦言曰吾<lb/>
輩將死於敵而食且不飽安能以微命拒白刃邪聞瓊<lb/>
林大盈二庫金帛盈溢不如相與取之乃擐甲張旗鼓<lb/>
譟還趣京城令言入辭尚在禁中聞之馳至長樂阪遇<lb/>
之軍士擁令言而西百姓狼狽駭走賊大呼告之曰汝<lb/>
<pb n="KR2h0002_WYG_003-36b"/>
曹勿恐不奪汝商貨僦質矣不税汝間架陌錢矣初神<lb/>
䇿軍使白志貞掌召募禁兵東征死亡者志貞皆隠不<lb/>
以聞但受市井富兒賂而補之名在軍籍受給賜而身<lb/>
居市㕓為販鬻司農卿叚秀實上言禁兵不精其數全<lb/>
少卒有患難將何待之不聽至是徳宗召禁兵以禦賊<lb/>
竟無一人至者賊已斬關而入徳宗乃與王貴妃韋淑<lb/>
妃太子諸王自苑北門出後宫諸王公主不及從者什<lb/>
七八<lb/>
<pb n="KR2h0002_WYG_003-37a"/>
　　　盗擊李石於坊門<lb/>
開成三年李石入朝中塗有盗射之微傷左右奔㪚石<lb/>
馬驚馳歸第又有盗邀擊於坊門㫁其馬尾僅而得免<lb/>
文宗聞之大驚命神䇿六軍遣兵防衛勅中外捕盗甚<lb/>
急竟無所獲時百官入朝者九人而已京城數日方安<lb/>
李石承甘露之亂人情危懼宦官恣横忘身狥國故紀<lb/>
綱粗立仇士良深惡之濳遣盗殺之不果石懼累表稱<lb/>
疾辭位文宗深知其故而無如之何以石同平章事充<lb/>
<pb n="KR2h0002_WYG_003-37b"/>
荆南節度使<lb/>
　　　後唐莊宗滅梁<lb/>
同光元年王彦章敗卒有先至大梁告以彦章就擒唐軍<lb/>
長驅且至者梁主聚族哭曰運祚盡矣召羣臣問策皆莫<lb/>
能對敬翔泣曰臣欲請陛下出居避狄陛下必不聼從<lb/>
欲請陛下出竒合戰陛下必不果决雖使良平更生誰<lb/>
能為陛下計者臣願先賜死不忍見宗廟之亡也唐師<lb/>
將至梁主疑諸兄弟乗危謀亂并皇弟賀王友雍建王<lb/>
<pb n="KR2h0002_WYG_003-38a"/>
友徽盡殺之詔促叚凝軍既辭皆亡匿或請幸洛陽収<lb/>
集諸軍以拒唐或請幸叚凝軍控鶴都指揮皇甫麟曰<lb/>
凝本非將材官由幸進今危窘之際望其臨機制勝轉<lb/>
敗為功難矣趙巖曰事勢如此一下此樓誰心可保梁<lb/>
主乃止但日夜涕泣不知所為置傳國寳於卧内忽失<lb/>
之已為左右竊之迎唐軍矣或告唐軍已過曹州塵埃<lb/>
漲天趙巖遂奔許州梁主謂皇甫麟曰李氏吾世讎理<lb/>
難降首不可俟彼刀鋸吾不能自裁卿可㫁吾首麟泣<lb/>
<pb n="KR2h0002_WYG_003-38b"/>
曰臣為陛下揮劔死唐軍則可矣不敢奉此詔梁主曰<lb/>
卿欲賣我邪麟遂殺梁主因自殺梁主為人温恭儉約<lb/>
無荒淫之失但寵信趙張使擅威福踈棄敬李舊臣不<lb/>
用其言以至於亡<lb/>
　　　莊宗逼於亂兵而死<lb/>
天成元年從馬直指揮使郭從謙不知陸王存乂已死<lb/>
欲奉之以作亂帥所部兵自營中露刃大呼與黄甲兩<lb/>
軍攻興敎門莊宗方食聞變帥諸王及近衛騎兵擊之<lb/>
<pb n="KR2h0002_WYG_003-39a"/>
亂兵焚興教門縁城而入近臣宿將皆釋甲濳遁獨李<lb/>
彦卿何福進王全斌等十餘人力戰俄而莊宗為流矢<lb/>
所中鷹坊人善友扶莊宗自門樓下至絳霄殿廡下抽<lb/>
矢渴懣求水皇后不自省視遣宦者進酪須㬰莊宗殂<lb/>
李彦卿等慟哭而去左右皆㪚善友歛廡下樂器覆帝<lb/>
尸而焚之朱守殷入宫選宫人三十餘人各令自取樂<lb/>
器珍玩内於其家於是諸軍大掠都城是日李嗣源至<lb/>
罌子谷聞之慟哭謂諸將曰王上素得士心正為羣小<lb/>
<pb n="KR2h0002_WYG_003-39b"/>
蔽惑致此今吾將安歸乎朱守殷遣使馳白嗣源以京<lb/>
城大亂諸軍焚掠不已願亟來救之嗣源入洛陽止于<lb/>
私第禁焚掠拾莊宗骨於灰燼之中而殯之是日豆盧<lb/>
革帥百官上牋勸進嗣源面諭之曰吾奉詔討賊不幸<lb/>
部曲叛㪚欲入朝自訴又為紹榮所隔披猖至此吾本<lb/>
無它心諸君遽爾見推殊非相悉願勿言也革等固請<lb/>
嗣源不許<lb/>
　　　後晉髙祖至河陽唐潞王登樓自焚<lb/>
<pb n="KR2h0002_WYG_003-40a"/>
天福元年唐主命指揮使宋審䖍等將千餘騎至白馬<lb/>
阪行戰地諸將謂審䖍曰何地不可戰誰肯立於此乃<lb/>
還唐主又與四將議復向河陽而將校皆已飛狀迎髙<lb/>
祖髙祖慮唐主西奔遣契丹千騎扼澠池唐主與曹太<lb/>
后劉皇后雍王重美及宋審䖍等攜傳國寳登𤣥武樓<lb/>
自焚皇后積薪欲燒宫室重美諫曰新天子至必不露<lb/>
居它日重勞民力死而遺怨將安用之乃止是日晩髙<lb/>
祖入洛陽止于舊第唐兵皆解甲待罪髙祖慰而釋之<lb/>
<pb n="KR2h0002_WYG_003-40b"/>
命劉知逺部署京城城中肅然無敢犯令士民避亂竄<lb/>
匿者數日皆復舊業<lb/>
　　　南唐朱匡業誦羅隐詩<lb/>
後周顯徳四年唐主議自督諸將拒周中書舍人喬匡<lb/>
舜上䟽切諫唐主以為沮衆流撫州唐主問神衛統軍<lb/>
朱匡業劉存忠以守禦方略匡業誦羅隠詩曰時來天<lb/>
地皆同力運去英雄不自由存忠以匡業言為然唐主<lb/>
怒貶匡業撫州副使流存忠於饒州既而竟不敢自出<lb/>
<pb n="KR2h0002_WYG_003-41a"/>
　　昏君門<lb/>
　　　晉恵帝戇騃<lb/>
元康九年恵帝為人戇騃嘗在華林園聞蝦蟆謂左右<lb/>
曰此鳴者為官乎為私乎時天下荒饉百姓餓死恵帝<lb/>
聞之曰何不食肉糜由是權在羣下政出多門<lb/>
　　　宋太后生寜馨兒<lb/>
大明八年王太后疾篤使呼廢帝帝曰病人間多鬼那<lb/>
可徃太后怒謂侍者取刀來剖我腹那得生寜馨兒<lb/>
<pb n="KR2h0002_WYG_003-41b"/>
　　　齊東昏侯嬉戲無度<lb/>
永元元年東昏侯既誅顯逹益自驕恣漸出遊走又不<lb/>
欲人見之毎出先驅斥所過人家唯置空宅尉司擊鼓<lb/>
蹋圍鼓聲所聞便應奔走不暇衣履犯禁者應手格殺<lb/>
常以三四更中鼓聲四出火光照天幡㦸横路士民喧<lb/>
走相隨老少震驚啼號塞道嘗至沈公城有一婦人臨<lb/>
産不去因剖腹視其男女又嘗至定林寺有沙門老病<lb/>
不能去藏草間命左右射之百箭俱發東昏侯有膂力<lb/>
<pb n="KR2h0002_WYG_003-42a"/>
牽弓至三斛五斗又好擔幢白虎幢髙七丈五尺於齒<lb/>
上擔之折齒不倦侍衛滿側逞諸變態曾無愧色常著<lb/>
織成袴褶金薄㡌執七寳矟急裝縛袴凌冒雨雪不避<lb/>
阬穽馳騁渴乏輒下馬解取腰邉蠡器酌水飲之復上<lb/>
馬馳去或出郊射雉置射雉埸二百九十六處奔走徃<lb/>
來略不暇息<lb/>
　　　北齊顯祖嗜酒狂暴<lb/>
梁太平元年齊顯祖之初立也留心政術務存簡靖坦<lb/>
<pb n="KR2h0002_WYG_003-42b"/>
於任使又能以法馭下内外莫不肅然數年之後嗜酒<lb/>
淫泆肆行狂暴或身自歌舞盡日通宵或散髮胡服雜<lb/>
衣綿綵或袒露形體塗傅粉黛或乗牛驢橐駝白象不<lb/>
施鞍勒或令崔季舒劉桃枝負之而行擔胡鼓拍之或<lb/>
盛夏日中暴身或隆冬去衣馳走從者不堪顯祖居之<lb/>
自若嘗於道上問婦人曰天子何如曰顛顛癡癡何成<lb/>
天子顯祖殺之婁太后以顯祖酒狂舉杖擊之曰如此<lb/>
父生如此兒顯祖曰即當嫁此老母與胡太后大怒遂<lb/>
<pb n="KR2h0002_WYG_003-43a"/>
不言笑因是戒酒一旬又復如初幸李太后家以鳴鏑<lb/>
射后母崔氏罵曰吾醉時尚不識太后老婢何事馬鞭<lb/>
亂擊一百有餘雖以楊愔為宰相使進厠籌以馬鞭鞭<lb/>
其背流血浹袍嘗欲以小刀剺其腹又置愔於棺中載<lb/>
以轜車又嘗持搠走馬以擬左丞相斛律金之胷者三<lb/>
金立不動乃賜帛千段又嘗於衆中召都督韓哲無罪<lb/>
斬之作大鑊長鋸剉碓之屬陳之於庭每醉輒手殺人<lb/>
以為戲樂所殺者多令支解或焚之於火或投之於水<lb/>
<pb n="KR2h0002_WYG_003-43b"/>
又乘馬欲下峻岸入于漳趙道徳攬轡回之顯祖怒將<lb/>
斬之道徳曰臣死不恨當於地下啓先帝論此兒酣酗<lb/>
顛狂不可教訓顯祖黙然而止它日謂道徳曰我飲酒<lb/>
過須痛杖我道徳抶之顯祖走道徳逐之曰何物人為<lb/>
此舉止典御丞李集面諫比顯祖於桀紂顯祖令縳置<lb/>
流中沈没乆之復令引出謂曰吾何如桀紂集曰向來<lb/>
彌不及矣顯祖又令沈之引出更問如此數四集對如<lb/>
初顯祖大笑曰天下有如此癡人方知龍逄比干未是<lb/>
<pb n="KR2h0002_WYG_003-44a"/>
俊物遂釋之頃之又被引入見似有所諫帝令將出要<lb/>
斬其或斬或赦莫能測焉内外憯憯各懐怨毒而素能<lb/>
黙識彊記加以嚴㫁羣下戰慄不敢為非又能委政楊<lb/>
愔愔惣攝機衡百度修敕故時人皆言主昏於上政清<lb/>
於下<lb/>
　　　陳後主二十惡<lb/>
禎明二年隋下詔曰陳叔寳據手掌之地恣溪壑之欲<lb/>
刼奪閭閻資産俱竭驅逼内外勞役弗已窮奢極侈俾<lb/>
<pb n="KR2h0002_WYG_003-44b"/>
晝作夜斬直言之客滅無罪之家欺天造惡祭鬼求恩<lb/>
盛粉黛而執干戈曵羅綺而呼警蹕自古昏亂罕或能<lb/>
比君子濳逃小人得志天災地孽物怪人妖衣冠鉗口<lb/>
道路以目重以背徳違言揺蕩疆塲晝伏夜遊䑕竊狗<lb/>
盗天之所覆無非朕臣毎關聽覽有懐傷惻可出師授<lb/>
律應機誅殄在斯一舉永清呉越又送璽書暴帝二十<lb/>
惡仍㪚寫詔書三十萬紙遍諭江外<lb/>
　　　隋文帝歎陳後主以詩酒取敗<lb/>
<pb n="KR2h0002_WYG_003-45a"/>
開皇十四年陳叔寳從文帝登邙山侍飲賦詩曰日月<lb/>
光天徳山河壯帝居太平無以報願上東封書并表請<lb/>
封禪文帝優詔荅之它日復侍宴及出文帝目之曰此<lb/>
敗豈不由酒以作詩之功何如思安時事當賀若弼度<lb/>
京口彼人宻啓告急叔寳飲酒遂不之省髙熲至日猶<lb/>
見啓在牀下未開封此誠可笑蓋天亡之也<lb/>
　　　煬帝荒淫縱酒<lb/>
唐武徳元年隋煬帝至江都荒淫益甚宫中為百餘房<lb/>
<pb n="KR2h0002_WYG_003-45b"/>
各盛供張實以美人日令一房為主人江都郡丞趙元<lb/>
楷掌供酒饌煬帝與蕭后及幸姬歷就宴飲酒巵不離<lb/>
口從姬千餘人亦常醉然煬帝見天下危亂意亦擾擾<lb/>
不自安退朝則幅巾短衣䇿杖歩遊徧歴臺館非夜不<lb/>
止汲汲顧景唯恐不足煬帝自曉占候卜相好為呉語<lb/>
常夜置酒仰視天文謂蕭后曰外間大有人圖儂然儂<lb/>
不失為長城公卿不失為沈后且共樂飲耳因引滿沈<lb/>
醉又嘗引鏡自照顧謂蕭后曰好頭頸誰當斫之后驚<lb/>
<pb n="KR2h0002_WYG_003-46a"/>
問故煬帝笑曰貴賤苦樂更迭為之亦復何傷煬帝見<lb/>
中原已亂無心北歸欲都丹陽保據江東命羣臣廷議<lb/>
之李桐客曰江東卑濕土地險狹内奉萬乗外給三軍<lb/>
民不堪命恐亦將散亂耳御史劾桐客謗毁朝政於是<lb/>
公卿皆阿意言江東之民望幸已乆陛下過江撫而臨<lb/>
之此大禹之事也乃命治丹陽宫將徙都之<lb/>
　　　唐文宗飲醇酒求醉<lb/>
開成元年文宗自甘露之變意忽忽不樂兩軍毬鞠之<lb/>
<pb n="KR2h0002_WYG_003-46b"/>
㑹什減六七雖宴享音伎雜遝盈庭未嘗解顔閒居或<lb/>
徘徊眺望或獨語歎息文宗於延英謂宰相曰朕毎與<lb/>
卿等論天下事則不免愁對曰為理者不可以速成文<lb/>
宗曰朕毎讀書耻為凡主李石曰方今内外之臣其間<lb/>
小人尚多疑阻願陛下更以寛御之彼有公清奉法如<lb/>
劉𢎞逸薛季稜者陛下亦宜褒賞以勸為善文宗復謂<lb/>
宰相曰我與卿等論天下事有勢未得行者退但飲醇<lb/>
酒求醉耳對曰此皆臣等之罪也<lb/>
<pb n="KR2h0002_WYG_003-47a"/>
　　　侯昌業因諫賜死<lb/>
廣明元年左拾遺侯昌業以盗賊滿闗東而僖宗不親<lb/>
政事專務遊戯賞賜無度田令孜專權無上天文變異<lb/>
社稷將危上䟽極諫僖宗大怒召昌業至内侍省賜死<lb/>
　　　僖宗濫殺黄巢姬妾<lb/>
中和四年時溥遣使獻黄巢及家人首并姬妾僖宗御<lb/>
太𤣥樓受之宣問姬妾汝曹皆勲貴之女世受國恩何<lb/>
為從賊其居首者對曰狂賊凶逆國家以百萬之衆失<lb/>
<pb n="KR2h0002_WYG_003-47b"/>
守宗祧播遷巴蜀今陛下以不能拒賊責一女子置公<lb/>
卿將帥於何地乎僖宗不復問皆戮之於市人爭與之<lb/>
酒其餘皆悲怖昏醉居首者獨不飲不泣至於就刑神<lb/>
色肅然<lb/>
　　　康延孝知梁主暗懦而敗<lb/>
後唐同光元年莊宗引兵屯朝城康延孝帥百餘騎來<lb/>
奔莊宗屛人問延孝以梁事對曰梁朝地不為狹兵不<lb/>
為少然迹其行事終必敗亡何則主既暗懦趙張兄弟<lb/>
<pb n="KR2h0002_WYG_003-48a"/>
擅權内結宫掖外納貨賂官之髙下唯視賂之多少不<lb/>
擇才徳不校勲勞叚凝智勇俱無一旦居王彦章霍彦<lb/>
威之右自將兵以來專率歛行伍以奉權貴梁主毎出<lb/>
一軍不能專任將帥常以近臣監之進止可否動為所<lb/>
制近又聞欲數道出兵决以十月大舉臣竊觀梁兵聚<lb/>
則不少分則不多願陛下飬勇蓄力以待其分兵帥精<lb/>
騎五千自鄆州直抵大梁擒其偽主旬月之間天下定<lb/>
矣莊宗大悦<lb/>
<pb n="KR2h0002_WYG_003-48b"/>
　　　蜀主不辨臣下之忠侫<lb/>
蜀主以韓昭潘在迎顧在珣為狎客陪侍遊宴與宫女<lb/>
雜坐或為豔歌相唱和或談嘲謔浪鄙俚䙝慢無所不<lb/>
至蜀主樂之時樞密使宋光嗣等專㫁國事恣為威虐<lb/>
務狥蜀主之欲以盗其權宰相王楷庾傳素等各保寵<lb/>
禄無敢規正潘在迎毎勸蜀主誅諫者無使謗國嘉州<lb/>
司馬劉賛獻陳後主三閣圖并作歌以諷賢良方正蒲<lb/>
禹卿對䇿語極切直蜀主雖不罪亦不能用也蜀主以<lb/>
<pb n="KR2h0002_WYG_003-49a"/>
重陽宴近臣於宣華苑酒酣嘉王宗夀乘間極言社稷<lb/>
將危流涕不已韓昭潘在迎曰嘉王好酒悲因諧笑而<lb/>
罷<lb/>
　　荒淫門<lb/>
　　　漢趙飛燕乃禍水滅火<lb/>
鴻嘉三年初許皇后與班偼伃皆有寵於成帝成帝嘗<lb/>
遊後庭欲與偼伃同輦載偼伃辭曰觀古圖畫賢聖之<lb/>
君皆有名臣在側三代末主乃有嬖妾今欲同輦得無<lb/>
<pb n="KR2h0002_WYG_003-49b"/>
近似之乎成帝善其言而止太后聞之喜曰古有樊姬<lb/>
今有班偼伃班偼伃進侍者李平得幸亦為偼伃其後<lb/>
成帝微行過陽阿主家悦歌舞者趙飛燕召入宫大幸有<lb/>
女弟復召入姿性尤醲粹左右見之皆嘖嘖嗟賞有宣<lb/>
帝時披香博士淖方成在成帝後唾曰此禍水也滅火<lb/>
必矣<lb/>
　　　班伯諫成帝宴飲禁中<lb/>
永始二年成帝嘗與張放及趙李諸侍中共宴飲禁中<lb/>
<pb n="KR2h0002_WYG_003-50a"/>
皆引滿舉白談笑大噱時乗輿幄坐張畫屛風畫紂醉<lb/>
踞妲己作長夜之樂待中光禄大夫班伯乆疾新起成<lb/>
帝顧指畫而問伯曰紂為無道至於是虖對曰書云乃<lb/>
用婦人之言何有踞肆於朝所謂衆惡歸之不如是之<lb/>
甚者也成帝曰茍不如此此圖何戒對曰沈湎于酒微<lb/>
子所以告去也式號式謼大雅所以流連也詩書淫亂<lb/>
之戒其原皆在於酒成帝乃喟然歎曰吾乆不見班生<lb/>
今日復聞讜言<lb/>
<pb n="KR2h0002_WYG_003-50b"/>
　　　呉主游華里<lb/>
晉泰始八年呉主之游華里也右丞相萬彧與右大司<lb/>
馬丁奉左將軍留平密謀曰若至華里不歸社稷事重<lb/>
不得不自還呉主頗聞之因㑹以毒酒飲彧等中書令<lb/>
賀邵上䟽諫曰自頃年以來朝列分錯真偽相貿是以<lb/>
正士摧方而庸臣茍媚先意承指各希時趣人執反理<lb/>
之評士吐詭道之論遂使清流變濁忠臣結舌陛下處<lb/>
九天之上隐百里之室言出風靡令行景從親洽寵媚<lb/>
<pb n="KR2h0002_WYG_003-51a"/>
之臣日聞順意之辭將謂此輩實賢而天下已平也臣<lb/>
聞興國之君樂聞其過荒亂之主樂聞其譽聞其過者<lb/>
過日消而福臻聞其譽者譽日損而禍至陛下嚴刑法<lb/>
以禁直辭黜善士以逆諫口杯酒造次死生不保仕者<lb/>
以退為幸居者以出為福誠非所以保光洪緒熈隆道<lb/>
化也今國無一年之儲家無經月之畜而後宫之中坐<lb/>
食者萬有餘人又北敵注目伺國盛衰長江之限不可<lb/>
久恃茍我不能守一葦可杭也願陛下豐基彊本割情<lb/>
<pb n="KR2h0002_WYG_003-51b"/>
從道則成康之治興聖祖之祚隆矣呉主深恨之<lb/>
　　　武帝選女備六宫<lb/>
九年詔選公卿以下女備六宫有蔽匿者以不敬論采<lb/>
擇未畢權禁天下嫁娶武帝使楊后擇之后惟取㓗白<lb/>
長大而捨其美者武帝愛卞氏女欲留之后曰卞氏三<lb/>
世后族不可屈以卑位武帝怒乃自擇之中選者以絳<lb/>
紗繫臂公卿之女為三夫人九嬪二千石將校女補良<lb/>
人以下<lb/>
<pb n="KR2h0002_WYG_003-52a"/>
　　　武帝遊宴掖庭<lb/>
太康二年詔選孫皓宫人五千人入宫武帝既平呉頗<lb/>
事遊宴怠於政事掖庭殆將萬人常乗羊車恣其所之<lb/>
至便宴寢宫人競以竹葉揷戸鹽汁灑地以引帝車而<lb/>
后父楊駿及弟珧濟始用事交通請謁勢傾内外時人<lb/>
謂之三楊舊臣多被踈退山濤數有規諷武帝雖知而<lb/>
不能改<lb/>
　　　東晉武帝以酣歌為事<lb/>
<pb n="KR2h0002_WYG_003-52b"/>
太元十四年初武帝既親政事威權已出有人主之量<lb/>
已而溺於酒色委事於琅邪王道子道子亦嗜酒日夕<lb/>
與帝以酣歌為事又崇尚浮屠窮奢極費所親暱者皆<lb/>
姏姆僧尼左右近習爭弄權柄交通請託賄賂公行官<lb/>
賞濫雜刑獄謬亂尚書令陸納望宫闕歎曰好家居纎<lb/>
兒欲撞壊之邪<lb/>
　　　武帝流連内殿<lb/>
二十一年武帝嗜酒流連内殿醒治既少外人罕得進<lb/>
<pb n="KR2h0002_WYG_003-53a"/>
見張貴人寵冠後宫後宫皆畏之武帝與後宫宴妓樂<lb/>
盡侍時貴人年近三十帝戯之曰汝以年亦當廢矣吾<lb/>
意更屬少者貴人濳怒向夕武帝醉寢於清暑殿貴人<lb/>
徧飲宦者酒㪚遣之使婢以被蒙帝面弑之時太子闇<lb/>
弱會稽王道子昏荒遂不復推問<lb/>
　　　宋廢帝為山隂公主置左右三十人<lb/>
泰始元年山隂公主廢帝姊也適駙馬都尉公主尤淫<lb/>
恣嘗謂帝曰妾與陛下男女雖殊俱託體先帝陛下六<lb/>
<pb n="KR2h0002_WYG_003-53b"/>
宫萬數而妾唯駙馬一人事太不均廢帝乃為公主置<lb/>
面首左右三十人進爵㑹稽郡長公主秩同郡王吏部<lb/>
郎褚淵貌美公主就帝請以自侍廢帝許之淵侍公主<lb/>
十日備見逼迫以死自誓乃得免<lb/>
　　　王后以扇障面<lb/>
六年明帝宫中大宴裸婦人而觀之王后以扇障面明<lb/>
帝怒曰外舎寒乞今共為樂何獨不視后曰為樂之事<lb/>
其方自多豈有姑姊妹集而裸婦人以為笑外舎之樂<lb/>
<pb n="KR2h0002_WYG_003-54a"/>
雅異於此明帝大怒遣后起后兄景文聞之曰后在家<lb/>
劣弱今段遂能剛正如此<lb/>
　　　齊鬰林王狂縱日甚<lb/>
建武元年鬰林王自山陵之後即與左右微服遊走市<lb/>
里好於世宗崇安陵隧中擲塗賭跳作諸鄙戲極意賞<lb/>
賜左右動至百數十萬世祖聚錢上庫五億萬齋庫亦<lb/>
出三億萬金銀布帛不可勝計鬱林王即位未朞嵗所<lb/>
用垂盡入主衣庫令何后及寵姬以諸寳器相投擊破<lb/>
<pb n="KR2h0002_WYG_003-54b"/>
碎之用為笑樂蒸於世祖幸姬霍氏朝事大小皆决於<lb/>
西昌侯鸞鸞數諫爭鬱林王多不從心忌鸞欲除之蕭<lb/>
諶蕭坦之為世宗所知鬱林王以二人祖父舊人甚親<lb/>
信之坦之得出入後宫鬱林王䙝狎宴遊坦之皆在側<lb/>
鬱林王醉後常裸袒坦之輒扶持諫諭何后亦淫泆私<lb/>
於鬱林王左右楊珉與同寢處如伉儷又與帝相愛狎<lb/>
故帝恣之迎后親戚入宫以耀靈殿處之齋閤通夜洞<lb/>
開外内淆雜無復分别西昌侯鸞遣坦之入奏誅珉鬱<lb/>
<pb n="KR2h0002_WYG_003-55a"/>
林王不得已許之蕭諶蕭坦之見鬱林王狂縱日甚無<lb/>
復悛改恐禍及已乃更回意附鸞勸其廢立隂為鸞耳<lb/>
目鬱林王不之覺也<lb/>
　　　北齊主逼通李后<lb/>
陳天嘉三年齊主還鄴齊主逼通昭信李后曰若不從<lb/>
我我殺爾兒后懼從之既而有娠太原王紹徳至閤不<lb/>
得見愠曰兒豈不知邪姊腹大故不見兒后大慙由是<lb/>
生女不舉帝横刀詬曰殺我女我何得不殺爾兒對后<lb/>
<pb n="KR2h0002_WYG_003-55b"/>
以刀環築殺紹徳后大哭帝愈怒裸后亂檛之后號天<lb/>
不已帝命盛以絹嚢流血淋漉投諸渠水良久乃蘇犢<lb/>
車載送妙勝寺為尼<lb/>
　　　陳君臣酣歌自夕逹旦<lb/>
至徳二年長城公於光昭殿前起臨春結綺望仙三閣<lb/>
各髙數十丈連延數十間其牎牗壁帯縣楣欄檻皆以<lb/>
沈檀為之飾以金玉間以珠翠外施珠簾内有寳牀寳<lb/>
帳其服玩瑰麗近古所未有毎微風暫至香聞數里其<lb/>
<pb n="KR2h0002_WYG_003-56a"/>
下積石為山引水為池雜植竒花異卉長城公自居臨<lb/>
春閣張貴妃居結綺閣龔孔二貴嬪居望仙閣並複道<lb/>
交相徃來又以宫人有文學者為女學士僕射江緫雖<lb/>
為宰輔不親政務日與都官尚書孔範㪚騎常侍王瑳<lb/>
等文士十餘人侍長城公遊宴後庭無復尊卑之序謂<lb/>
之狎客長城公毎飲酒使諸妃嬪及女學士與狎客共<lb/>
賦詩互相贈荅采其尤豔麗者被以新聲選宫中千餘<lb/>
人習而歌之分部迭進其曲有玉樹後庭花臨春樂等<lb/>
<pb n="KR2h0002_WYG_003-56b"/>
大略皆美諸妃嬪之容色君臣酣歌自夕逹旦以此為<lb/>
常文武解體以至覆滅<lb/>
　　　隋煬帝廵遊有四道埸<lb/>
大業六年煬帝臨朝凝重發言降詔辭義可觀而内存<lb/>
聲色其在兩都及廵遊常以僧尼道士女官自隨謂之<lb/>
四道場煬帝毎日於苑中林亭間盛陳酒饌勅燕王倓<lb/>
與葉鉅宇文皛及髙祖嬪御為一席僧尼道士女官為<lb/>
一席煬帝與諸寵姬為一席略相連接罷朝即從之宴<lb/>
<pb n="KR2h0002_WYG_003-57a"/>
飲更相勸侑酒酣殽亂靡所不至以是為常揚氏婦女<lb/>
之美者徃徃進御皛出入宫掖不限門禁至於妃嬪公<lb/>
主皆有醜聲煬帝亦不之罪也<lb/>
　　　唐中宗命宫女與公卿交易<lb/>
景隆三年命宫女為市肆公卿為商旅與之交易因為<lb/>
忿爭言辭䙝慢中宗與后臨觀為樂<lb/>
　　　韋后淫亂干預國政<lb/>
景雲元年中宗御梨園毬場命文武三品以上抛毬及<lb/>
<pb n="KR2h0002_WYG_003-57b"/>
分朋㧞河韋巨源唐休璟衰老隨絙踣地久之不能興<lb/>
中宗及皇后妃主臨觀大笑初則天之世長安城東隅<lb/>
民王純家井溢浸成大池數十頃號隆慶池相王子五<lb/>
王列第於其北望氣者言常鬱鬱有帝王氣比日尤盛<lb/>
中宗幸隆慶池結綵為樓宴侍臣泛舟戯象以厭之許<lb/>
州司兵參軍欽融上言皇后淫亂干預國政宗族彊盛<lb/>
安樂公主武延秀宗楚客圖危宗社中宗黙然宗楚客<lb/>
矯制令飛騎撲殺之楚客大呼稱快中宗雖不窮問意<lb/>
<pb n="KR2h0002_WYG_003-58a"/>
頗怏怏不悦由是韋后及其黨始憂懼<lb/>
　　　楊貴妃洗禄兒<lb/>
天寳十載禄山生日上及貴妃賜衣服寳器酒饌甚厚<lb/>
後三日召禄山入禁中貴妃以錦繡為大襁褓裹禄山<lb/>
使宫人以綵輿舁之明皇聞後宫喧笑問其故左右以<lb/>
貴妃三日洗禄兒對明皇自徃觀之喜賜貴妃洗兒金<lb/>
銀錢後復賜禄山盡歡而罷自是禄山出入宫掖不禁<lb/>
或與貴妃對食或通宵不出頗有醜聲聞於外明皇亦<lb/>
<pb n="KR2h0002_WYG_003-58b"/>
不疑也<lb/>
　　　穆宗過公除即事聲色<lb/>
元和十五年穆宗甫過公除即事遊畋聲色賜與無節<lb/>
九月欲以重陽大宴拾遺李珏帥其同僚上䟽曰伏以<lb/>
元朔未改園陵尚新雖陛下就易月之期俯從人欲而<lb/>
禮經著三年之制猶服心喪遵同軌之會始離京告逺<lb/>
夷之使未復命遏宻弛禁蓋為齊人合讌内庭事將未<lb/>
可穆宗不聽<lb/>
<pb n="KR2h0002_WYG_003-59a"/>
　　　後梁太祖亂張宗奭婦女<lb/>
乾化元年太祖避暑於張宗奭第亂其婦女殆徧宗奭<lb/>
子繼祚不勝憤恥欲弑之宗奭止之曰吾家頃在河陽<lb/>
為李罕之所圍啗木屑以度朝夕頼其救我得有今日<lb/>
此恩不可忘也乃止<lb/>
　　　蜀主以韓昭等為狎客<lb/>
後唐同光元年蜀主以文思殿大學士韓昭内皇城使<lb/>
潘在迎武勇軍使顧在珣為狎客陪侍遊宴與宫女雜<lb/>
<pb n="KR2h0002_WYG_003-59b"/>
坐或為豔歌相唱和或談嘲謔浪鄙俚䙝慢無所不至<lb/>
蜀主樂之時樞密使宋先嗣等專㫁國事恣為威虐務<lb/>
狥蜀主之欲以盗其權宰相王鍇庾傳素等各保寵禄<lb/>
無敢規正蜀主以重陽宴近臣於宣華苑酒酣嘉王宗<lb/>
夀乗間極言社稷將危流涕不已韓昭潘在迎曰嘉王<lb/>
好酒悲因諧笑而罷<lb/>
　　　南漢知莊宗驕淫不足畏<lb/>
三年漢主聞莊宗滅梁而懼遣宫苑使何詞入貢且覘<lb/>
<pb n="KR2h0002_WYG_003-60a"/>
中國彊弱詞至魏及還言莊宗驕淫無政不足畏也漢<lb/>
主大悦自是不復通中國<lb/>
　　　蒲禹卿諫蜀主遊秦州<lb/>
蜀安重霸勸王承休請蜀主東遊秦州承休到官即毁<lb/>
府署作行宫大興力役强取民間女子敎歌舞圖形遺<lb/>
韓昭使言於蜀主又獻花木圖盛稱蔡州山川土風之<lb/>
美蜀主將如秦州羣臣諫者甚衆皆不聽前秦州節度<lb/>
判官蒲禹卿上表幾二千言其略曰先帝艱難創業欲<lb/>
<pb n="KR2h0002_WYG_003-60b"/>
傳之萬世陛下少長富貴荒色惑酒秦州人雜羌胡地<lb/>
多瘴癘萬衆困於奔馳郡縣罷於供億鳯翔乆為仇讎<lb/>
必生釁隙唐國方通歡好恐懐疑貳先皇未嘗無故盤<lb/>
游陛下率意頻離宫闕秦皇東狩鑾駕不還煬帝南廵<lb/>
龍舟不返蜀都彊盛雄視鄰邦邉亭無𤇺火之虞境内<lb/>
有腹心之疾百姓失業盗賊公行昔李勢屈於桓温劉<lb/>
禪降於鄧艾山河險固不足慿恃韓昭謂禹卿曰吾收<lb/>
汝表俟主上西歸當使獄吏字字問汝王承休妻嚴氏<lb/>
<pb n="KR2h0002_WYG_003-61a"/>
美蜀主私焉故鋭意欲行<lb/>
　　　閩主荒淫無度<lb/>
後晉天福七年閩鹽鐡使李仁遇閩主曦之甥也年少<lb/>
美姿容得幸於曦以仁遇李光凖並同平章事曦荒淫<lb/>
無度甞夜宴光凖醉忤㫖命執送都市斬之吏不敢殺<lb/>
繫獄中明日視朝召復其位是夕又宴収翰林學士周<lb/>
維岳下獄吏拂榻待之曰相公昨夜宿此尚書勿憂醒<lb/>
而釋之它日又宴侍臣皆以醉去獨維岳在曦曰維岳<lb/>
<pb n="KR2h0002_WYG_003-61b"/>
身甚小何飲酒之多左右或曰酒有别腸不必長大曦<lb/>
欣然命捽維岳下殿欲剖視有酒腸或曰殺維岳無人<lb/>
復能侍陛下劇飲者乃捨之<lb/>
　　　南漢晉王以聲伎説主意<lb/>
八年漢殤帝驕奢不親政事髙祖在殯作樂酣飲夜與<lb/>
倡婦微行倮男女而觀之左右忤意輒死無敢諫者常<lb/>
猜忌諸弟毎宴集令宦者守門羣臣宗室皆露索然後<lb/>
入晉王𢎞熈欲圖之乃盛飾聲伎娯悦其意以成其惡<lb/>
<pb n="KR2h0002_WYG_003-62a"/>
漢主好手搏𢎞熈令指揮使陳道庠引力士劉思潮等<lb/>
五人習手搏於晉府漢主聞而悦之與諸王宴于長春<lb/>
宫觀手搏至夕罷宴漢主大醉𢎞熈使道庠思潮等掖<lb/>
漢主因拉殺之<lb/>
　　　齊王居喪奏女樂<lb/>
開運元年齊王居喪朞年即於宫中奏細聲女樂及出<lb/>
師常令左右奏三弦琵琶和以羌笛擊鼓歌舞曰此非<lb/>
樂也表請聽樂詔不許<lb/>
<pb n="KR2h0002_WYG_003-62b"/>
　　　齊王調鷹不見桑維翰<lb/>
三年李糓自書密奏且言大軍危急之勢請車駕幸滑<lb/>
州遣髙行周符彦卿扈從及發兵守澶州河陽以備虜<lb/>
之奔衝杜威奏請益兵詔悉發守宫禁者得數百人赴<lb/>
之威又遣從者張祚等來告急祚等還為契丹所獲自<lb/>
是朝廷與軍前聲問兩不相通時宿衛兵皆在行營人<lb/>
心懔懔莫知為計開封尹桑維翰以國家危在旦夕求<lb/>
見帝言事齊王方在苑中調鷹辭不見又詣執政言之<lb/>
<pb n="KR2h0002_WYG_003-63a"/>
執政不以為然退謂所親曰晉氏不血食矣<lb/>
　　　後漢主好為醜語<lb/>
乾祐二年三叛既平隐帝浸驕縱與左右狎暱飛龍使<lb/>
後匡贊茶酒使郭允明以諂媚得幸隐帝好與之為廋辭<lb/>
醜語太后屢戒之隐帝不以為意太常卿張昭上言宜<lb/>
親近儒臣講習經訓不聽<lb/>
　　微行門<lb/>
　　　漢成帝自稱富平侯家人<lb/>
<pb n="KR2h0002_WYG_003-63b"/>
鴻嘉元年成帝始為微行從期門郎或私奴十餘人或<lb/>
乗小車或皆騎出入市里郊野逺至旁縣甘泉長楊五<lb/>
柞鬬雞走馬常自稱富平侯家人冨平侯者張安世四<lb/>
世孫放也放父臨尚敬武公主生放放為侍中中郎將<lb/>
娶許皇后女弟當時寵幸無比故假稱之<lb/>
　　　楊秉諫桓帝私出盤遊<lb/>
元嘉元年桓帝微行幸河南尹梁𦙍府舎是日大風㧞<lb/>
樹晝昏尚書楊秉上䟽曰臣聞天不言語以災異譴告<lb/>
<pb n="KR2h0002_WYG_003-64a"/>
王者至尊出入有常警蹕而行靜室而止自非郊廟之<lb/>
事則鑾旗不駕故諸侯入諸臣之家春秋尚列其誡况<lb/>
於以先王灋服而私出盤游降亂尊卑等威無序侍衞<lb/>
守空宫璽紱委女妾設有非常之變任章之謀上負先<lb/>
帝下悔靡及桓帝不納<lb/>
　　　晉元帝為津吏所拘<lb/>
永興元年太弟頴怨東安王繇前議収繇殺之初繇兄<lb/>
琅邪恭王覲薨子睿嗣睿沈敏有度量為左將軍與參<lb/>
<pb n="KR2h0002_WYG_003-64b"/>
軍王導善導識量清逺以朝廷多故毎勸睿之國及繇<lb/>
死睿從惠帝在鄴恐及禍將逃歸頴先敕諸關津無得<lb/>
出貴人睿至河陽為津吏所止從者宋典自後來以鞭<lb/>
拂睿而笑曰舎長官禁貴人汝亦被拘邪吏乃聽過至<lb/>
洛陽迎太妃夏侯氏俱歸國<lb/>
　　　宋蒼梧王數出微行<lb/>
昇平元年初蒼梧王在東宫好縁漆帳竿去地丈餘喜<lb/>
怒乖節主帥不能禁太宗屢敇陳太妃痛捶之及即帝<lb/>
<pb n="KR2h0002_WYG_003-65a"/>
位内畏太后太妃外憚諸大臣不敢縱逸自加元服内<lb/>
外稍無以制數出遊行始出宫猶整儀衛俄而棄車騎<lb/>
帥左右數人或出郊野或入市㕓太妃毎乗青犢車隨<lb/>
相檢攝既而輕騎逺走一二十里太妃不復能追儀衛<lb/>
亦懼禍不敢追尋唯整部伍别在一處瞻望而已初太<lb/>
宗甞以陳太妃賜嬖人李道兒已復迎還生帝毎微行<lb/>
自稱劉統或稱李將軍常著小袴衫營署巷陌無不貫<lb/>
穿或宿客舎或晝卧道傍排突厮飬與之交易或遭慢<lb/>
<pb n="KR2h0002_WYG_003-65b"/>
辱悦而受之凡諸鄙事裁衣作帽過目則能未嘗吹篪<lb/>
執管便韻及京口既平驕恣尤甚無日不出夕去晨返<lb/>
晨出暮歸從者並執鋋矛行人男女及犬馬牛驢逄無<lb/>
免者民間擾懼商販皆息門户晝閉行人殆絶鍼椎鑿<lb/>
鋸不離左右小有忤意即加屠剖一日不殺則慘然不<lb/>
樂殿省憂惶食息不保<lb/>
　　　唐崔皎諫中宗微服外遊<lb/>
神龍元年中宗數微服幸武三思第監察御史崔皎密<lb/>
<pb n="KR2h0002_WYG_003-66a"/>
䟽諫曰國命初復則天皇帝在西宫人心猶有附㑹周<lb/>
之舊臣列居朝廷陛下奈何輕有外遊不察豫且之禍<lb/>
中宗洩之三思之黨切齒<lb/>
　　私謁門<lb/>
　　　韓昭侯不聽申子之謁<lb/>
周顯王十八年韓昭侯以申不害為相申不害者鄭之<lb/>
殘臣也學黄老刑名以干昭侯昭侯用為相内修政敎<lb/>
外應諸侯十五年終申子之身國治兵强申子甞請仕<lb/>
<pb n="KR2h0002_WYG_003-66b"/>
其從兄昭侯不許申子有怨色昭侯曰所為學於子者<lb/>
欲以治國也今將聽子之謁而廢子之術乎已其行子<lb/>
之術而廢子之請乎子嘗敎寡人脩功勞親次第今有<lb/>
所私汖我將奚聽乎申子乃辟舍請罪曰君真其人也<lb/>
　　　唐宋璟拒武三思干朝政<lb/>
神龍元年中宗嘉宋璟忠直累遷黄門侍郎武三思甞<lb/>
以事屬璟璟正色拒之曰今太后既復子明辟王當以<lb/>
侯就第何得尚干朝政獨不見産禄之事乎<lb/>
<pb n="KR2h0002_WYG_003-67a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0002_WYG_003-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑總𩔖卷三<lb/>
</p>
<p>
</p>
  </div>
</body>
</text>
</TEI>
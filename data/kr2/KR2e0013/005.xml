<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>燕翼詒謀録卷五</head> <lb/>
    <p>
<pb n="KR2e0013_WYG_005-1a"/>
欽定四庫全書<lb/>
　燕翼詒謀録卷五<lb/>
　　　　　　　　　　　　　宋　王栐　撰<lb/>
仁宗時有染工自南方來以山礬葉燒灰染紫以為黝<lb/>
獻之宦者洎諸王無不愛之乃用為朝袍乍見者皆駭<lb/>
觀士大夫雖慕之不敢為也而婦女有以為衫褑者言<lb/>
者亟論之以為竒衺之服寖不可長至和七年十月己<lb/>
丑詔嚴為之禁犯者罪之中興以後駐蹕南方貴賤皆<lb/>
<pb n="KR2e0013_WYG_005-1b"/>
衣黝紫反以赤紫為御愛紫亦無敢以為衫袍者獨婦<lb/>
人以為衫褑爾<hi>服紫始末巳見前卷</hi>
真宗時試進士初用糊名法以革容私之弊張士遜以<lb/>
監察御史為巡捕官因白主司有親戚在進士明日當<lb/>
引試願出以避嫌主司不聴士遜乃自言引去真宗是<lb/>
之遂詔自今舉人與試官有親嫌者移試别頭别試所<lb/>
自此始且以御史為巡捕決無容私矣易以宦官不知<lb/>
始於何年也<lb/>
<pb n="KR2e0013_WYG_005-2a"/>
唐設武舉以選將帥五代以來皆以軍卒為將此制乆<lb/>
廢天聖七年以西邊用兵將帥乏人復置武舉至皇祐<lb/>
元年邊事寖息遂廢此科治平元年九月丁夘復置迄<lb/>
於今不廢淳熈甲辰距治平百二十載矣仲父軒山公<lb/>
知貢舉武舉林㟽陶天麟等來拜謝仲父問之曰朝廷<lb/>
設此科以擇將帥而公等不從軍何也答以不堪笞箠<lb/>
之辱仲父因奏孝宗皇帝乞更舊制申飭三衙沿江軍<lb/>
帥待以士禮至淳熈十四年事始施行進士皆願從軍<lb/>
<pb n="KR2e0013_WYG_005-2b"/>
至紹熈庚戌仲父以知樞宻院兼參知政事唱進士第<lb/>
復奏光宗皇帝命武舉進士從軍不許軍帥笞辱大罪<lb/>
按奏小罪罰俸此令一出皆願從軍而軍中無所容之<lb/>
乃自三衙立同正員之額以至江上諸軍每舉以二十<lb/>
四員為額七年為任第一名同正將第二名第三名同<lb/>
副將第四名以下同準備將而第二十五名以下只注<lb/>
巡尉自後軍帥亦仰承朝廷優䘏之意待遇之禮與統<lb/>
領官等或令其兼同統領職事遇出戰多守令寨必自<lb/>
<pb n="KR2e0013_WYG_005-3a"/>
願親行陣者始聴之並軍中自統制以下多是假攝或<lb/>
以準備將而權統制者每於文移公牘書劄榜子削其<lb/>
本職為寫權職而正遇東班便自居通判之上唯知凶<lb/>
暴陵駕士大夫一聞鉦鼓之聲則惴惴戰栗士大夫信<lb/>
其偽衘不復與較故以守闕進勇副尉為統制者往往<lb/>
而是若於武舉中選願親行陣者使乆於其任而序進<lb/>
之必趨事赴功矣<lb/>
部吏賣闕之弊自昔有之皇祐中趙及判流内銓始置<lb/>
<pb n="KR2e0013_WYG_005-3b"/>
闕亭凡有州郡申到闕即時榜出以防賣闕立法非不<lb/>
善也然部吏每遇申到匿而不告今州郡寄居有丁憂<lb/>
事故數年不申到者亦有申部數年而部中不曽改正<lb/>
榜示者吏人公然評價長貳郎官為小官時皆嘗由之<lb/>
亦不暇問太宗皇帝曰倖門如䑕穴不可塞也豈不信<lb/>
哉<lb/>
國初宦者不過數十人真宗時漸衆盖以遇郊恩任子<lb/>
皆十數嵗小兒積累至多故也皇祐五年閏七月戊戌<lb/>
<pb n="KR2e0013_WYG_005-4a"/>
言者以為乆弊當革乃詔自供奉官至黄門以百八十<lb/>
員為額遇闕額方許奏補至元祐二年二月又詔自供<lb/>
奉官至黄門以百人為額然流弊之乆終不能革至宣<lb/>
政間動以千數矣<lb/>
仁宗朝言者以士大夫不安職守惟務奔競乞申嚴戒<lb/>
勵慶厯八年五月丁夘詔中外官滿二年方許差替其<lb/>
三年三十月為任者仍舊此誠良法也中興以來職事<lb/>
官猶計資考故有須次一兩政者至於三丞以上至於<lb/>
<pb n="KR2e0013_WYG_005-4b"/>
郎官卿監有三四年不遷者故人無苟且之心近年滿<lb/>
年不遷則為人指目居其位亦恐懼求去是不諳祖宗<lb/>
典故爾<lb/>
舊制御試詩賦論士人未免上請於殿陛之下出題官<lb/>
臨軒答之往復紛紜殊失尊嚴之體景祐元年三月丙<lb/>
子詔進士題具書史所出御藥院印給士人不許上請<lb/>
自後進士各伏其位不敢復至殿庭<lb/>
國朝待遇士大夫甚厚皆前代所無天聖五年詔臣僚<lb/>
<pb n="KR2e0013_WYG_005-5a"/>
薨卒當賜諡而本家不陳乞者令有司舉行又兄弟同<lb/>
在朝者令連狀封贈此推恩泉壤澤及幽㝠也九年十<lb/>
二月癸丑詔流内銓選人父母年八十以上權聴注近<lb/>
官此教人以孝且厚風俗也康定元年六月壬子詔臣<lb/>
僚之官罷任所過山險去處差軍士防送無過送迎人<lb/>
之半此閔其道路羇旅恐不得其所也仁宗施恩於臣<lb/>
下者如此可謂仁矣先是咸平六年真宗詔命官遷謫<lb/>
嶺南亡殁者並許歸𦵏官給緡錢如親屬年幼差牙校<lb/>
<pb n="KR2e0013_WYG_005-5b"/>
部送至其家盖其人雖犯罪而其死則可閔威以懲其<lb/>
罪恩以恤其死施於死者猶爾况生者乎施於有罪者<lb/>
猶爾况無罪者乎仁宗可謂能𢎞家法矣<lb/>
宗室年五嵗則官為廩給此祖宗舊法也皇祐二年判<lb/>
大宗正事允讓請自三嵗廩給仁宗以太過三月甲辰<lb/>
詔宗室三嵗以上官為給食今又復以五嵗為限矣<lb/>
西京學校舊為河南府學景祐元年詔改為西京國子<lb/>
監以為優賢之所<lb/>
<pb n="KR2e0013_WYG_005-6a"/>
商稅之任今付之初官小使臣或流外校尉副尉州郡<lb/>
縣令亦鄙賤之曽不思客旅往來鄉民入市動遭竭澤<lb/>
又復營私掩為已有害民有甚焉者真宗景徳二年三<lb/>
月癸未詔商稅三萬貫以上選親民官監給通判添支<lb/>
所以重譏征之寄近時理親民資序為監當者未之聞<lb/>
也往往以為浼已不肯䙝就矣然朝廷以場務之寄責<lb/>
之長貳縣令知監當之難於其人也故康定元年六月<lb/>
壬子詔天下州縣課利場務十分虧五釐以下知通縣<lb/>
<pb n="KR2e0013_WYG_005-6b"/>
令罰俸一月一分以下兩月二分降差遣増二分陞陟<lb/>
差遣賞罰不及於監當有深㫖矣<lb/>
大中祥符四年十二月已未越州言㑹稽縣民裘承詢<lb/>
同居十九世家無異爨詔旌表其門閭屈指今二百三<lb/>
十六年矣其號義門如故也余嘗至其村故聽事猶在<lb/>
族人雖異居同在一村中世推一人為長有事取決則<lb/>
坐於聽事有竹簟亦世相授矣族長欲撻有罪者則用<lb/>
之嵗時㑹拜同飲咸在至今免役不知十九世而下今<lb/>
<pb n="KR2e0013_WYG_005-7a"/>
又㡬世也余嘗思之裘氏力農無為士大夫者所以能<lb/>
乆聚而不散苟有驟貴超顯之人則有非族長所能令<lb/>
者况貴賤殊塗炎涼異趣父兄雖守之子孫亦將變之<lb/>
義者將為不義矣裘氏雖無顯者子孫世守其業猶為<lb/>
大族勝於乍盛乍衰者多矣天之祐裘氏者豈不甚厚<lb/>
乎<lb/>
國初進士詞賦押韻不拘平仄次序太平興國三年九<lb/>
月始詔進士律賦平仄次第用韻而考官所出官韻必<lb/>
<pb n="KR2e0013_WYG_005-7b"/>
用四平四仄詞賦自此整齊讀之鏗鏘可聴矣<lb/>
司天監官自挈壺正轉保章正靈臺郎直長局丞至冬<lb/>
官正僅五遷爾舊制五年一轉或謂較之武臣洎醫官<lb/>
則太優欲増其等級慶厯五年六月乙夘朔詔自保章<lb/>
正至五官正十年一遷官雖循轉甚遲然比承信郎轉<lb/>
至武翼郎猶為優矣<lb/>
承平時温州鼎州廣州皆貢柑子尚方多不過千少或<lb/>
百數其後州郡苞苴權要負擔者絡繹又以易腐多其<lb/>
<pb n="KR2e0013_WYG_005-8a"/>
數以備揀擇重為人害天聖六年四月庚戌詔三州不<lb/>
得以貢餘為名餉遺近臣犯者有罰然終不能禁也今<lb/>
惟温有嵗貢嵗饋鼎廣不復有之矣<lb/>
五季日尋干戈其於軍卒尤先激勵凡軍頭非有戰功<lb/>
皆號伴飯指揮使皇朝一統邊境無虞伴飯者衆乃詔<lb/>
以處有罪者凡為此職人皆望而知其犯罪也大中祥<lb/>
符二年二月詔改軍頭伴飯指揮使為散指揮使然自<lb/>
此人不復以為恥而激勵之權微矣<lb/>
<pb n="KR2e0013_WYG_005-8b"/>
皇朝初下江南置水路陸路發運二使運江南之粟以<lb/>
贍京師其後以陸路不便悉從水路雍熈四年四月已<lb/>
亥詔令水路陸路發運為一路以王繼昇掌之董儼為<lb/>
同掌自此迄於宣和不改<lb/>
國初進士期集以甲次髙下率錢刋小録事遊燕或冨<lb/>
而名次卑所出無㡬或貧而名次髙至於假丐熈寜六<lb/>
年三月庚申詔賜進士及第錢三千緡諸科七百緡為<lb/>
期集費一時歆豔以為盛事次舉熈寜九年三月戊寅<lb/>
<pb n="KR2e0013_WYG_005-9a"/>
練亨甫奏罷期集錢止賜錢造小録及第五百千諸科<lb/>
二百千而遊燕之費復率錢為之至元祐三年三月甲<lb/>
戌詔復増進士錢百萬酒五百壺為期集費相仍至今<lb/>
定為千七百緡而局中凡所率錢皆以小録為名而同<lb/>
年得與燕集者無㡬又為職事者日叨飲食所得小録<lb/>
題名紙札裝潢皆精緻不費一金其不與職事者出錢<lb/>
而所得絶不佳不沾盃勺無乃太不均乎<lb/>
元豐四年二月乙夘詔東南團練諸軍為十三將盖太<lb/>
<pb n="KR2e0013_WYG_005-9b"/>
祖皇帝初下江南慮人心未一分禁旅以戍之嵗月寖<lb/>
乆與州郡之兵無别故也淮東第一淮西第二浙西第<lb/>
三浙東第四江東第五江西第六湖北第七湖南第八<lb/>
全邵永第九準備廣州應援福建第十廣東第十一桂<lb/>
州<hi>今静江府</hi>第十二邕州第十三廩給特厚與禁衛比若江<lb/>
上諸軍乃諸郡兵額因勤王入援失其土地故以駐劄<lb/>
名之其廩給與將兵不同况州郡之兵乎<lb/>
僧道度牒每嵗試補刋印板用紙摹印新法既行獻議<lb/>
<pb n="KR2e0013_WYG_005-10a"/>
者立價出賣每牒一紙為價百三十千然猶嵗立為定<lb/>
額不得過數熈寜元年七月始出賣於民間初嵗不過<lb/>
三四千人至元豐六年限以萬數而䕫州轉運司増價<lb/>
至三百千以次減為百九十千建中靖國元年増至二<lb/>
百二十千大觀四年嵗賣三萬餘紙新舊積壓民間折<lb/>
價至九十千朝廷病其濫住賣三年仍追在京民間者<lb/>
毁抹諸路民間聞之一時争折價急售至二十千一紙<lb/>
而冨家停榻漸増至百餘貫有司以聞遂詔已降度牒<lb/>
<pb n="KR2e0013_WYG_005-10b"/>
量増價直别給公據以俟書填六年又詔改用綾紙依<lb/>
將仕郎校尉例宣和七年以天下僧道踰百萬數遂詔<lb/>
住給五年繼更兵火廢格不行南渡以後再立新法度<lb/>
牒自六十千増至百千淳熈初増至三百千又増為五<lb/>
百千又増為七百千然朝廷謹重愛惜不輕出賣往往<lb/>
持錢入行都多方經營而後得之後又著為停榻之令<lb/>
許客人増百千興販又増作八百千近嵗給降轉多州<lb/>
郡至減價以求售也<lb/>
<pb n="KR2e0013_WYG_005-11a"/>
至和元年二月乙未因大雨雪詔天下長吏詳酌公私<lb/>
房錢與放三日非遇大雨雪不許蠲放仍每嵗不得過<lb/>
三次是時天下承平百餘年矣仁宗皇帝凝神穆清而<lb/>
念慮及於細微真聖主也<lb/>
國初凡事草創學校教養未甚加意皇祐三年七月壬<lb/>
子詔太學生舊制二百人如不足止百人為限其簡如<lb/>
此元豐二年十二月乙巳神宗始命畢仲衍蔡京范鏜<lb/>
張璪詳定於太學剏八十齋三十人為額通計二千四<lb/>
<pb n="KR2e0013_WYG_005-11b"/>
百人内上舎生百人内舎生三百人外舎生二千人崇<lb/>
寜元年徽宗剏立辟廱増生徒共三千八百人内上舎<lb/>
生二百人内舎生六百人教養於太學外舎生三千人<lb/>
教養於辟廱廢太學自訟齋太學之不率教者移之辟<lb/>
廱以祭酒總治兩學辟廱别置司業丞各一人博士十<lb/>
人正録各五人分為百齋講堂凡四所其後王黼反蔡<lb/>
京之政奏廢之而辟廱之士太學無所容矣<lb/>
自江南既平兩浙福建納土之後諸州直𨽻京師無復<lb/>
<pb n="KR2e0013_WYG_005-12a"/>
藩府惟河北河東陜西以捍禦西北二邊帥臣之權特<lb/>
重其他諸路責任監司按察而已嘉祐四年五月丁已<lb/>
始詔揚廬江寜洪潭越福七路兼本路軍馬鈐轄各置<lb/>
禁軍駐泊三指揮越福二指揮以威果為額每指揮四<lb/>
百人各路兵馬都等一員越福一員其後二廣經略京<lb/>
東西路安撫江東西路安撫皆因事令守臣兼領而加<lb/>
以鈐轄之名以至兩浙四川皆以調發之故後又改鈐<lb/>
轄為總管而四川至今仍舊名開端於嘉祐之時而定<lb/>
<pb n="KR2e0013_WYG_005-12b"/>
制於中興之後然帥臣大抵權輕當緩急之時罕能成<lb/>
功承平無事惟事教閲而已矧自勤王諸將分為駐劄<lb/>
州郡之額闕不復補名存實亡然人存政舉苟擇人而<lb/>
用之仍委以乆任庶㡬緩急有所恃也<lb/>
舊制殿試皆有黜落臨時取㫖或三人取一或二人取<lb/>
一或三人取二故有累經省試取中屢擯棄於殿試者<lb/>
故張元以積忿降元昊大為中國之患朝廷始囚其家<lb/>
屬未㡬復縱之於是羣臣建議歸咎於殿試黜落嘉祐<lb/>
<pb n="KR2e0013_WYG_005-13a"/>
二年三月辛巳詔進士與殿試者皆不黜落迄今不改<lb/>
是一叛逆之賊子為天下後世士子無窮之利也<lb/>
通判舉人改官與太守同自提舉常平使者列於監司<lb/>
諸路頓増員數熈寜元年十二月始詔通判不得舉人<lb/>
改京官元豐初詔改官人五日引一甲一甲三人嵗以<lb/>
百四十人為額至元祐元年四月罷諸路提舉常平再<lb/>
命通判嵗終舉改官一人或縣令一人間舉十二月以<lb/>
改官員多吏部侍郎孫覺請嵗以百人為額從之紹聖<lb/>
<pb n="KR2e0013_WYG_005-13b"/>
三年吏部乞以每甲五人引見不拘數則是嵗有三百<lb/>
餘員也中興以來改官人數絶少嵗不過數十人雖令<lb/>
選人舉官逐員放散數亦不増至紹熈初號為頓増亦<lb/>
僅三十餘員慶元以後嵗有溢額盖孤寒路絶得舉官<lb/>
五員俱足而不得者多不破白勢使然也<lb/>
納粟補官始以拯饑後以募民實粟於邊自王安石開<lb/>
邊國用不足而致粟於邊頗艱應募者寡元祐二年八<lb/>
月詔進納人許其改官厯四任十考増舉主二員職司<lb/>
<pb n="KR2e0013_WYG_005-14a"/>
二常員五自此人樂於應募此法雖明未聞有改秩者<lb/>
或謂中興以後有一人官至太守忘其姓名<lb/>
舊制監司太守舉京官有定數縣令初不限員數皇祐<lb/>
二年五月庚午京西提㸃刑獄張易舉十六人縣令乃<lb/>
詔河北陜西漕舉十二員憲六員河東京東西淮南漕<lb/>
十員憲五員兩浙江東西福建湖南北廣東西益利梓<lb/>
路漕憲各四員䕫路漕四員憲二員六路制置發運使<lb/>
副六員開封府諸州軍各一員然立法之初舉縣令有<lb/>
<pb n="KR2e0013_WYG_005-14b"/>
出身三考無出身四考有舉主二人移注近縣令任滿<lb/>
無贓私升募職再任知縣再任滿引對改京官則是受<lb/>
舉之後厯知縣兩任六考改官此天聖七年閏二月甲<lb/>
辰詔書也至熈寜四年詔再任知縣縣令人須有安撫<lb/>
轉運提刑知州通判奏舉五員方許再任内有職司二<lb/>
人者亦聴此乃就任改官也政和間又以州縣増官員<lb/>
復増舉員中興以來一循前例然亦時有増損舊制特<lb/>
遷官者其理磨勘並自受告日為始故有垂當磨勘忽<lb/>
<pb n="KR2e0013_WYG_005-15a"/>
拜特恩前功俱廢熈寜六年八月丙申詔文武臣僚特<lb/>
遷官者不隔磨勘施恩甚均人䝉實恵至今仍之<lb/>
景祐三年五月詔中外臣僚許以家書附遞明告中外<lb/>
下進奏院依應施行盖臣子逺宦孰無墳墓宗族親戚<lb/>
之念其能専人馳書必達官貴人而後可此制一頒則<lb/>
小官下位受賜者多今所在士大夫私書多入遞者循<lb/>
舊制也<lb/>
國初因唐制取士只用詞賦其解釋諸經者名曰明經<lb/>
<pb n="KR2e0013_WYG_005-15b"/>
不得與進士齒王安石罷去詞賦惟以經義取士元祐<lb/>
元年十一月立經義詞賦兩科用侍御史劉摯之言也<lb/>
國初致仕以旌表士大夫之恬退者非如後世已死偽<lb/>
為之也真宗時主客郎中謝泌言致仕官如清名為衆<lb/>
所推粗有勞效方可聴其納禄咸平五年五月丙戌詔<lb/>
年七十退者許致仕如因疾或厯任有贓犯者不在此<lb/>
限大中祥符九年正月詔乞致仕者審官院具厯任有<lb/>
無贓犯檢勘吏部申上取㫖仁宗天聖四年始詔郎中<lb/>
<pb n="KR2e0013_WYG_005-16a"/>
以上致仕與一子官明道元年二月甲子又詔員外郎<lb/>
以上致仕者録其子為祕書省校書郎三丞以上為太<lb/>
廟齋郎二年正月庚寅又詔三丞以上致仕無子聴官<lb/>
嫡孫若弟姪一人降一等凡此者皆以利誘之也景祐<lb/>
三年六月甲戌侍御史司馬池上言文武官年七十令<lb/>
自陳致仕依舊勑與一子官如分司給全俸違者御史<lb/>
臺糾察特令致仕更不與子官及全俸詔榜朝堂皇祐<lb/>
三年二月戊子又詔文武官年老無子孫奏朞親一人<lb/>
<pb n="KR2e0013_WYG_005-16b"/>
至和元年十二月庚子又詔文武官年七十以上未致<lb/>
仕更不考課遷官有功於國有恵於民勿拘嘉祐三年<lb/>
十二月辛未又詔年七十居官犯事未致仕更不推恩<lb/>
子孫凡此者皆以法繩之也慶厯二年六月壬申朔御<lb/>
史中丞賈昌朝上言臣僚年七十筋力衰者優與改官<lb/>
致仕詔從之此以賞勸之也况法初行須受命之後陳<lb/>
乞恩澤病者尚不許豈容已死偽為其後又限以受命<lb/>
後身故者方許陳乞恩澤後又但以陳乞後身故者放<lb/>
<pb n="KR2e0013_WYG_005-17a"/>
行而詐偽者公行不忌矣今士大夫解官持服批書丁<lb/>
憂月日或與其父致仕月日自相抵牾有司未嘗詰也<lb/>
至徽宗朝始放行員外致仕恩澤政和二年張克公乞<lb/>
依武官副使非降黜中身亡者聴䕃補從之詳考前後<lb/>
詔令肇端於真宗之朝而詳宻於仁宗之朝待之甚厚<lb/>
防之甚嚴責之甚備然上勞聖訓丁寜至於六七而不<lb/>
已亦可見風俗之日趨於薄而士大夫能守知足之戒<lb/>
者鮮矣<lb/>
<pb n="KR2e0013_WYG_005-17b"/>
真宗以朝官注擬於堂貧者留滯逆旅無以為資乃置<lb/>
朝集院於朱雀門外此咸平四年四月癸丑詔也院既<lb/>
成詔陞朝官以上到闕並館於院中官給公劵出入則<lb/>
乗馬開封府差兵士隨直惟可至廟堂省部銓曹官㕔<lb/>
而已雖欲出入市廛不可得也故陞朝官以上造朝則<lb/>
先匿於親戚故舊之家俟所幹置悉備方敢報閤門放<lb/>
見盖閤門即日闗報朝集院開封有人馬即至迎入院<lb/>
中雖不可出入而同院中士大夫日夕遊從情如兄弟<lb/>
<pb n="KR2e0013_WYG_005-18a"/>
或商確文字或彼此詢問風土或因而結交互相推薦<lb/>
其况味與栖栖逆旅者大不侔矣景祐二年十月辛亥<lb/>
詔復増置以士大夫之來者日多故也<lb/>
國初擢用人才不問資序有初補京官便除知州或差<lb/>
通判既不知仕塗之艱苦小官往往遭其慢視又且未<lb/>
厯民事不諳民間疾苦淳化四年十月庚午蘇易簡上<lb/>
言初任京官未厯州縣不得擬知州通判詔從之然惟<lb/>
施之常調爾若人主特除則又不在此例吕公弼年十<lb/>
<pb n="KR2e0013_WYG_005-18b"/>
九以水部員外郎即知廬州正如易簡所論不以改制<lb/>
而止也<lb/>
　<lb/>
　<lb/>
　<lb/>
　<lb/>
　<lb/>
　燕翼詒謀録卷五<lb/>
</p>
<p>
</p>
  </div>
</body>
</text>
</TEI>
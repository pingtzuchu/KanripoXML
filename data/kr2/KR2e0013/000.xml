<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕翼詒謀録</head>
    <p>
<pb n="KR2e0013_WYG_000-1a"/>
欽定四庫全書　　　　　史部五<lb/>
　燕翼詒謀録　　　　　　雜史類<lb/>
　　提要<lb/>
　　　　<hi>臣</hi>等謹案燕翼詒謀録五卷宋王栐撰栐字<lb/>
　　　　叔永自署稱晉陽人寓居山隂號求志老叟<lb/>
　　　　其名氏不概見於他書今考書中有紀紹興<lb/>
　　　　庚戍仲父軒山公以知樞宻院兼㕘知政事<lb/>
　　　　一條庚戌為紹興元年核之宋史是年五月<lb/>
<pb n="KR2e0013_WYG_000-1b"/>
　　　　甲午王藺知樞宻院是栐當為藺之猶子藺<lb/>
　　　　宋史無𫝊據徐自明宰輔編年録載藺無為<lb/>
　　　　軍人是書第三卷中所述無為軍建置特詳<lb/>
　　　　可以為證其稱晉陽者葢舉祖貫而言書中<lb/>
　　　　又有余曩仕山陽語知其嘗官淮北而所居<lb/>
　　　　何職則已不可考矣其書大㫖以宋至南渡<lb/>
　　　　而後典章放失祖宗之良法美政俱廢格不<lb/>
　　　　行而變為一切茍且之治故採成憲之可為<lb/>
<pb n="KR2e0013_WYG_000-2a"/>
　　　　世守者上起建隆下迄嘉祐凡一百六十二<lb/>
　　　　條并詳及其興革得失之由以著為鑑戒葢<lb/>
　　　　亦魚藻之義自序謂悉考之國史實録寳訓<lb/>
　　　　聖政等書凡稗官小説悉棄不取今觀其臚<lb/>
　　　　陳故實如絲聯繩貫本末粲然誠襍史中之<lb/>
　　　　最有典據者也乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2e0013_WYG_000-3a"/>
燕翼詒謀録序<lb/>
仰惟藝祖皇帝肇造區夏宏規逺略傳之萬世太宗皇<lb/>
帝真宗皇帝仁宗皇帝嗣守丕基善繼善述凡所更張<lb/>
設施無非忠厚故深仁龎澤固結人心牢不可解雖中<lb/>
更新法多所更易其後封豕長蛇薦食上國而民以身<lb/>
徇國有死無貳至有城破比肩拱手就戮無一降者其<lb/>
培植涵養深根固帶豈一朝一夕之故哉昔漢祖入闗<lb/>
之初約法三章唐宗甫得天下定租庸調而漢四百年<lb/>
<pb n="KR2e0013_WYG_000-3b"/>
唐三百年基業實本於此然漢祖殁而吕氏用事唐宗<lb/>
亡而武氏革命孝文繼立能紹先志景帝刻薄則又反<lb/>
是𤣥宗討亂復以肇亂其眂皇朝列聖相繼卒代而廣<lb/>
聲者萬萬不侔矣人皆知罪熙豐以來用事之臣而不<lb/>
原祖宗立國之本㫖苟非規摹宏逺徳澤深厚則其效<lb/>
驗尚不能如漢唐之季世何以再肇中興之基夷攷建<lb/>
隆迄於嘉祐良法美意燦然具陳治平以後此意泯矣<lb/>
今備述於後與識者商確之以稽世變云寶慶丁亥孟<lb/>
<pb n="KR2e0013_WYG_000-4a"/>
冬既望求志老叟晉陽王栐叔永書於山隂寓居求志<lb/>
堂中<lb/>
　稗官小説所載國朝典故多相矛盾故李公伯和質<lb/>
　以國史為典故辨疑一書凡諸家所載無一非妄幾<lb/>
　於可以盡廢今余所述無非考之國史實録寶訓聖<lb/>
　政等書凡稗官小説悉棄不取蓋以前人為戒也凡<lb/>
　我同志譏其妄論則可以為繆誤則不可矣苟有以<lb/>
　警教之則又幸也中澣日再書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>燕翼詒謀録卷一</head> <lb/>
    <p>
<pb n="KR2e0013_WYG_001-1a"/>
欽定四庫全書<lb/>
　燕翼詒謀録卷一<lb/>
　　　　　　　　　　　　　宋　王栐　撰<lb/>
唐末進士不第如王仙芝輩唱亂而敬翔李振之徒皆<lb/>
進士之不得志者也盖四海九州之廣而嵗上第者僅<lb/>
一二十人苟非才學超岀倫輩必自絶意於功名之塗<lb/>
無復顧藉故聖朝廣開科舉之門俾人人皆有覬覦之<lb/>
心不忍自棄於盗賊奸宄開寶二年三月壬寅朔詔禮<lb/>
<pb n="KR2e0013_WYG_001-1b"/>
部閲貢士十五舉以上曽經終場者具名以聞庚戌詔<lb/>
曰貢士司馬浦等一百六人困頓風塵潦倒場屋學固<lb/>
不講業亦難専非有特恩終成遐棄宜各賜本科出身<lb/>
此特奏所由始也自是士之潦倒不第者皆覬覦一官<lb/>
老死不止至景徳二年三月丁已因賜李迪等進士第<lb/>
賜特奏名五舉以上本科六十四人三傳十八人同學<lb/>
究二十二人三禮四十四人年老授將作監主簿三十<lb/>
一人此特奏之名所由立也至景祐元年正月癸未詔<lb/>
<pb n="KR2e0013_WYG_001-2a"/>
進士諸科十取其二進士三經殿試諸科五經殿試或<lb/>
進士五舉年五十諸科六舉年六十雖不合格特奏名<lb/>
此特奏名所以漸多也至大中祥符八年二月丙子則<lb/>
命進士六舉諸科九舉特奏名並赴殿試則又以人多<lb/>
而裁抑之也况進士入官十倍舊數多至二十倍而特<lb/>
奏之多自是亦如之英雄豪傑皆汨没消靡其中而不<lb/>
自覺故亂不起於中國而起於異域豈非得御天下之<lb/>
要術歟蘇子云縱百萬虎狼於山林而饑渇之不知其<lb/>
<pb n="KR2e0013_WYG_001-2b"/>
將噬人藝祖皇帝深知此理者也豈漢唐所可仰望哉<lb/>
自唐以來進士皆為知舉門生恩出私門不復知有人<lb/>
主開寶六年下第人徐士廉撾登聞鼓言乆囷場屋乃<lb/>
詔入䇿進士終場經學並試殿庭三月庚午御講武殿<lb/>
覆試新進士宋準以下一百二十七人是嵗禮部所放<lb/>
進士十一人而已五經止二十二人藝祖皇帝以初御<lb/>
試特優與取放以示異恩而御試進士不許稱門生於<lb/>
私門一洗故習大哉宏模可謂知所先務矣<lb/>
<pb n="KR2e0013_WYG_001-3a"/>
國初承五季之亂吏銓書判拔萃科乆廢建隆三年八<lb/>
月因左拾遺髙錫上言請問法書十條以代試判詔今<lb/>
後應求仕及選人並試判三道仍復書判拔萃科先是<lb/>
諸道州府參選者每年冬集於吏銓乾徳二年正月甲<lb/>
申詔選人四時參選待之者甚厚責之者甚至真得馭<lb/>
臣之柄矣後因銓部姑應故事不分臧否雖文紕繆書<lb/>
不成字者亦令注官故真宗景徳元年八月令銓司引<lb/>
對齎所試書判以備奏御仁宗即位之初以諸路闕官<lb/>
<pb n="KR2e0013_WYG_001-3b"/>
凡守選者並與放選以示特恩至景祐元年正月遂廢<lb/>
書判為銓試議者以為奏補人多令人假手故更新制<lb/>
曽不思書判猶如今之簾引雖有假手不可代書若銓<lb/>
試之弊則又甚矣雖他人代書可也省試猶可况銓試<lb/>
乎承平時假手者用薄紙書所為文揉成團名曰紙毬<lb/>
公然貨賣亦由朝廷施刑寖寛故也<lb/>
五代時尉職以軍校為之大為民患建隆三年十二月<lb/>
癸已詔諸縣置尉一員在主簿之下俸與主簿同始令<lb/>
<pb n="KR2e0013_WYG_001-4a"/>
初賜第人為之從趙普之請也<lb/>
國初選人有服緋紫或加階至大夫故人以為榮雖老<lb/>
於選調不悔乾徳二年六月庚寅中書詳定陶穀等議<lb/>
防禦團練軍事推官軍事判官<hi>今從事郎</hi>三考加將仕郎試<lb/>
祕書省校書郎留守兩府節度推官<hi>今文林郎</hi>三考加承奉<lb/>
郎試大理評事掌書記防禦團練判官<hi>今儒林郎</hi>二考加宣<lb/>
徳郎依前試大理評事兼監察御史留守兩府節度觀<lb/>
察判官<hi>今承直郎</hi>一考加朝散大夫試大理司直依前監察<lb/>
<pb n="KR2e0013_WYG_001-4b"/>
御史又轉而為諸府少尹申奏加檢校官或加憲銜觀<lb/>
察判官以上服緋又十五年服紫但不佩魚謂之階緋<lb/>
階紫非有勞績而厯任無過失者並不改官故改官之<lb/>
法亦優<lb/>
舊制借緋借紫皆不佩魚王詔為刑部侍郎上奏云與<lb/>
胥吏無别非所以示觀瞻乞與賜服人同佩魚從之然<lb/>
既許其佩魚袋則當改其銜為借紫金魚袋借緋魚袋<lb/>
今尚仍舊銜此有司失於申明也詔化基之孫舉元之<lb/>
<pb n="KR2e0013_WYG_001-5a"/>
子終工部尚書享年七十九<lb/>
舊制縣尉捕盗無改官者乾徳六年三月庚寅詔尉逐<lb/>
賊被傷全火賜緋三分之二者減三選加三階五分之<lb/>
二者減二選加二階三分之一者減一選加一階縣令<lb/>
獲全火陞朝人改服色餘如尉賞身死者録用的親子<lb/>
弟又詔捕寇立定日限已罹限外之責而終能獲賊者<lb/>
與除其罰不得書為勞績賞罰非不重也若遽令改官<lb/>
親民則過矣<lb/>
<pb n="KR2e0013_WYG_001-5b"/>
今之司理參軍五代之馬步軍都虞候判官也以牙校<lb/>
為之州鎮專殺而司獄事者輕視人命太祖皇帝開寶<lb/>
六年七月壬子詔州府並置司寇參軍以新及第九經<lb/>
五經及選人資序相當者充其後改為司理參軍<lb/>
國初進士尚仍唐舊制每嵗多不過二三十人太平興<lb/>
國二年太宗皇帝以郡縣闕官頗多放進士㡬五百人<lb/>
比舊二十倍正月己巳宴新進士吕䝉正等於開寶寺<lb/>
賜御製詩二首故事唱第之後醵錢於曲江為聞喜之<lb/>
<pb n="KR2e0013_WYG_001-6a"/>
飲近代於名園佛廟至是官為供帳嵗以為常先是進<lb/>
士參選方解褐衣緑是嵗錫宴後五日癸酉詔賜新進<lb/>
士并諸科人緑袍靴笏自後以唱第日賜之惟賜袍笏<lb/>
不復賜靴<lb/>
世傳堂吏舊用士人吕夷簡改用吏人非也太祖皇帝<lb/>
以堂吏擅中書事權多為奸贓開寶六年四月癸巳詔<lb/>
流内銓於前任令録判司簿尉選諳練公事一十五人<lb/>
補堂後官三年一替令録除陞朝官餘上縣五月庚辰<lb/>
<pb n="KR2e0013_WYG_001-6b"/>
以姜寅亮任能夏徳崇孔崇煦為之此太祖開基立國<lb/>
之宏規也不特此爾寇準為宰相刑部大理寺三司法<lb/>
直副法直官舊例以令史遷補準悉用士人景徳二年<lb/>
三月詔銓司選流内官一任三考無遺闕者引對試㫁<lb/>
案授之盖仰體太祖謹重堂後官之意而推廣之也然<lb/>
改制之初不能一掃而清之新舊雜用士大夫恥與為<lb/>
伍又三年為任人无固志舊吏長子孫為世業一齊不<lb/>
勝衆楚之咻太祖皇帝美意數傳之後寂然無聞是可<lb/>
<pb n="KR2e0013_WYG_001-7a"/>
恨也<lb/>
逺方寒士預鄉薦欲試禮部假丐不可得則寜寄舉不<lb/>
試良為可念謹按開寶二年十月丁亥詔西川山南荆<lb/>
湖等道所薦舉人並給來往公劵令樞宻院定例施行<lb/>
盖自初起程以至還鄉費皆給於公家如是而挾商旅<lb/>
干闗節繩之以法彼亦何辭今不復聞舉此法矣<lb/>
前代郵置皆役民為之自兵農既分軍制大異於古而<lb/>
郵亭役兵如故太祖即位之始即革此弊建隆二年五<lb/>
<pb n="KR2e0013_WYG_001-7b"/>
月詔諸道州府以軍卒代百姓為遞夫其後特置遞卒<lb/>
優其廩給遂為定制<lb/>
五季武夫悍卒以軍功進秩為節度使者不可數計而<lb/>
班在卿監之下太祖皇帝以節度使受禪遂重其選陞<lb/>
其班於六曹侍郎之上此建隆三年三月壬午詔書也<lb/>
故恩數同執政官而除拜鎖院宣麻尤異焉非宗室近<lb/>
屬外戚國壻年勞乆次不得為此官此外則殿帥而已<lb/>
前宰執亦時有除拜者崇寜以來始有濫恩其後宦者<lb/>
<pb n="KR2e0013_WYG_001-8a"/>
皆得為之殊失太祖改制之本㫖矣<lb/>
前代賜時服惟將相翰林學士至諸軍大校而止建隆<lb/>
三年太祖皇帝謂宰相曰時服不賜百官甚無謂也宜<lb/>
並賜之乃以冬十月乙酉朔賜文武常參官時服自後<lb/>
遂為定制<lb/>
唐制為刺史者並借緋太平興國二年二月戊戌詔常<lb/>
參官知節鎮並借紫防禦團練刺史州借緋候回日依<lb/>
舊服色其服緋人任諸州亦借紫惟軍壘則否<lb/>
<pb n="KR2e0013_WYG_001-8b"/>
國初假試官乃以恩澤補授不理選限太宗皇帝即位<lb/>
牧伯皆遣子弟奉方物為賀悉以試七選吏部南曹赴<lb/>
調引對始授以官自後假試方得齒仕版矣<lb/>
太祖皇帝以趙普専權欲置副貳以防察之問陶穀以<lb/>
下丞相一等有何官榖以參知政事參知機務對乾徳<lb/>
二年四月乙丑乃以薛居正吕餘慶為參知政事不押<lb/>
班不知印不升政事堂曽不思唐朝宰相名色最多若<lb/>
僕射若内史若納言若參預朝政若同二同三品其為<lb/>
<pb n="KR2e0013_WYG_001-9a"/>
相則均也而為同平章事乃資厯之最淺者自天寶之<lb/>
亂多以資淺者為之而此名一定不易矣穀以儒學見<lb/>
重於太祖而不考前代典故如此此官之設㡬於宰相<lb/>
之屬其後至道元年四月戊子更制令升政事堂知印<lb/>
押班一同宰相仍合班為一其後為相者漸多而參政<lb/>
之權漸輕不得有所可否矣官制未改之前凡宰執官<lb/>
自為一班獨出百官之上雖前宰相以宫師致仕者皆<lb/>
不得與宰執官齒乾徳元年太祖因朝㑹見太子師侯<lb/>
<pb n="KR2e0013_WYG_001-9b"/>
益等班次在下乃以閏十二月丙子降詔凡一品致仕<lb/>
曽帶平章事者朝㑹綴中書門下班自後禮絶百僚矣<lb/>
先是選人不給印紙遇任滿給公憑到選以攷功過往<lb/>
往於已給之後時有更易不足取信太平興國二年正<lb/>
月壬申詔曰今後州府録曹縣令簿尉吏部南曹並給<lb/>
印紙厯子外給公憑者罷之自此奔競巧求者不得以<lb/>
公憑營私更易改給矣<lb/>
唐末藩鎮諸州聴命帥府如臣之事君雖或因朝命除<lb/>
<pb n="KR2e0013_WYG_001-10a"/>
授而事無巨細皆取決於帥與朝廷㡬於相忘太平興<lb/>
國二年三月右拾遺李翰極言其弊太宗皇帝始詔藩<lb/>
鎮諸州直𨽻京師長吏自得奏事而後天下大權盡歸<lb/>
人主潛消藩鎮跋扈之心今長吏初除替滿奏事自此<lb/>
始也<lb/>
舊制品官服緋紫皆以品格故選人乆次多服緋紫京<lb/>
朝遷轉之速者反多服緑太平興國六年十一月冬至<lb/>
郊祀赦文令常參官衣緋緑二十年於吏部投狀具履<lb/>
<pb n="KR2e0013_WYG_001-10b"/>
厯以聞始以實厯後以應格者少改用蒞事日為始遂<lb/>
為定制<lb/>
舊制中書舎人諫議大夫權侍郎並服黒帶佩金魚霍<lb/>
端友為中書舎人奏事徽宗皇帝顧其帶問云何以無<lb/>
别於庶官端友奏非金玊無用紅鞓者乃詔四品從官<lb/>
改服紅鞓黒犀帶佩金魚今武臣大使臣以上紅鞓不<lb/>
知何所從始也<lb/>
國初士庶所服革帶未有定制大抵貴者以金賤者以<lb/>
<pb n="KR2e0013_WYG_001-11a"/>
銀冨者尚侈貧者尚儉太平興國七年正月壬寅詔三<lb/>
品以上銙以玉四品以金五品六品銀銙金塗七品以<lb/>
上并未嘗參官并内職武官以銀上所特賜不拘此令<lb/>
八品九品以黒銀今世所謂藥㸃烏銀是也流外官工<lb/>
商士人庶人以鐵角二色其金荔枝銙非三品以上不<lb/>
許服太宗特新此銙其品式無傳焉其後毬文笏頭御<lb/>
仙又出於太宗特製以别貴賤而荔枝反為御仙之次<lb/>
雖非從官特賜皆許服初品京官特賜帶者即服紫矣<lb/>
<pb n="KR2e0013_WYG_001-11b"/>
鞍轡之别亦始於太宗時太平興國七年正月詔常參<lb/>
官銀裝鞍絲絛六品以下不得鬧裝仍不得用刺繡金<lb/>
皮飾韉未仕者烏漆素鞍則是一命以上皆可以銀裝<lb/>
鞍也近嵗惟郡太守猶存銀裝絲絛之制此外無敢用<lb/>
者若烏漆則庶人通用而鞍皮之巧無所不至其用素<lb/>
鞍者鮮矣<lb/>
國初仍唐舊制有官者服皂袍無官者白袍庶人布袍<lb/>
而紫帷施於朝服非朝服而用紫者有禁然所謂紫者<lb/>
<pb n="KR2e0013_WYG_001-12a"/>
乃赤紫今所服紫謂之黒紫以為妖其禁尤嚴故太平<lb/>
興國七年詔曰中外官并貢舉人或於緋緑白袍者私<lb/>
自以紫於衣服者禁之止許白袍或皂袍至端拱二年<lb/>
忽詔士庶皆許服紫所在不得禁止而黒紫之禁則申<lb/>
嚴於仁宗之時今北人之服乃是國初申嚴之制此理<lb/>
所不可曉也<lb/>
太祖皇帝收藩鎮之權雖大藩府不敢臣屬其下使之<lb/>
拜伏於庭而為小官者亦漸有陵慢其上之意咸平五<lb/>
<pb n="KR2e0013_WYG_001-12b"/>
年五月壬戌知開封府寇準極陳其不可乃詔開封府<lb/>
左右軍巡使京官知司録諸曹參軍知畿縣見知府並<lb/>
庭參設拜自後諸州選人並拜於庭故老泉上書亦嘗<lb/>
言之不知此禮廢於何時<lb/>
進士舊無免解之條咸平二年六月丙戌詔貢舉應三<lb/>
舉人並免取解若三舉連中則是九年三舉不連中則<lb/>
有二三十年者不若限以十八年之為均平也若四舉<lb/>
連中則亦罕有不為濫矣<lb/>
<pb n="KR2e0013_WYG_001-13a"/>
國初士大夫往往乆任亦罕送迎小官到罷多芒履䇿<lb/>
杖以行婦女乗驢已為過矣不幸丁憂解官多流落不<lb/>
能歸咸平二年三月甲戌詔川峽廣南福建路官丁憂<lb/>
不得離任聖主端居九重而思慮至此則從宦逺方者<lb/>
不至於畏憚而不敢往祖宗仁厚之澤大抵如此其後<lb/>
以川峽距京師不甚逺至景徳二年三月復聽川峽官<lb/>
丁憂惟長吏奏裁<lb/>
尉職警盗村鄉爭鬭憚經州縣者多投尉司尉司因此<lb/>
<pb n="KR2e0013_WYG_001-13b"/>
置獄拷掠之苦往往非法咸平元年十月己丑有詔申<lb/>
警悉毁撤之詞訴悉歸之縣盖後生初任未厯民事輕<lb/>
於用刑縣令權輕不能制伏民受其殃此令一行至今<lb/>
無敢犯者<lb/>
銓曹吏人奸弊最甚掌銓者雖聰明過人皆不能出真<lb/>
宗朝有以為言者咸平三年十二月丁未詔選判司簿<lb/>
尉充吏部流内銓南曹主事所以重士大夫之選其視<lb/>
待流外者霄壤不侔矣<lb/>
<pb n="KR2e0013_WYG_001-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0013_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　燕翼詒謀録卷一<lb/>
</p>
<p>
</p>
  </div>
</body>
</text>
</TEI>
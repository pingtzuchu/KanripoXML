<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0002_WYG_000-1a"/>
　欽定四庫全書<lb/>
太宗文皇帝聖訓序<lb/>
　　朕惟帝王誕膺天眷肇造丕基功徳懋隆疆宇日闢<lb/>
　　有紀綱以昭大法即有謨訓以啓後昆方策具存燦<lb/>
　　然可考也若夫道兼作述業裕創垂以聖繼聖而鉅<lb/>
　　烈鴻猷煥乎宇宙間者尤足冠百王而立極焉欽惟<lb/>
太宗應天興國𢎞徳彰武寛溫仁聖睿孝隆道顯功文皇<lb/>
帝躬上聖之資承開天之運神武不殺寛和有制萬國向<lb/>
<pb n="KR2f0002_WYG_000-1b"/>
　　化而賓從庶績撫辰而就理峻徳𢎞勳巍巍蕩蕩稱<lb/>
　　極盛矣至於命令誥誡誕播𢎞詞皆義切訓行理歸<lb/>
　　體要洪纎畢舉本末咸周而其大指之所存則首在<lb/>
　　於愛養生民旁求俊乂敕幾凝命惇典明倫大哉王<lb/>
　　言誠治平之極則也我<lb/>
皇考世祖章皇帝嘗命纂修未竟厥緒朕嗣膺厯服念切<lb/>
　　纘承爰命儒臣詳加編輯計一百一十一條分二十<lb/>
　　三類定為<lb/>
<pb n="KR2f0002_WYG_000-2a"/>
聖訓六卷既成因披陳莊誦朝夕繹思見夫㫖原於精一<lb/>
　　義著於典謨上之可以正道揆焉下之可以昭法守<lb/>
　　焉書曰監于先王成憲其永無愆詩曰不愆不忘率<lb/>
　　由舊章自昔詩書所載莫不以紹衣為兢兢矧夫義<lb/>
　　蘊精深規模宏遠嘉言彞訓超踔古今朕用是覲揚<lb/>
　　光烈昭示來許後之子孫以此蘊之於心則為天徳<lb/>
　　敷之於政則為王道範圍臣庶則為會歸之極垂裕<lb/>
　　後昆則為詒燕之謀尚其夙夜祗承以為致治保邦<lb/>
<pb n="KR2f0002_WYG_000-2b"/>
　　之本而迓祈天永命之休也是為序<lb/>
　　康熙二十六年三月二十七日<lb/>
<pb n="KR2f0002_WYG_000-3a"/>
太宗文皇帝聖訓序<lb/>
　　聖人之情因辭以見易曰修辭立其誠所以居業也<lb/>
　　蓋以通天下之志以成天下之務本乎至誠施諸命<lb/>
　　令無意於辭而理臻其極厯觀堯舜禹湯文武之世<lb/>
　　典謨訓誥釐然具存後人奉之為經列在學官為載<lb/>
　　籍首矧夫運際開天功存繼志制作侔造化敎澤被<lb/>
　　生民天下之文章孰有大於此者乎欽惟<lb/>
太宗應天興國𢎞徳彰武寛溫仁聖睿孝敬敏昭定隆道<lb/>
<pb n="KR2f0002_WYG_000-3b"/>
顯功文皇帝英姿挺出聖武布昭大智如神淵衷若谷及<lb/>
　　登寳位疆宇日增厚祿以養賢勤身而率下恩威所<lb/>
　　及大畏小懷政敎所孚逺來近恱皇哉何化理之神<lb/>
　　也至若敷陳治道誨諭臣民不尚虚文惟崇大體謂<lb/>
　　行善所以事天而逺利始能服衆闡伊尹一徳之訓<lb/>
　　稱曾參三省之言以勸農講武為立國之大經以考<lb/>
　　古讀書為服官之要務自立綱陳紀以逮服飾器物<lb/>
　　之間或即事以宣猷或因時而定制洪纖咸備張弛<lb/>
<pb n="KR2f0002_WYG_000-4a"/>
　　攸宜蓋察理精故見之也逺更事久故慮之也詳用<lb/>
　　能承藉丕基佑啓<lb/>
聖哲是誠億萬年繼徃開來之極軌也順治中嘗因記注<lb/>
　　舊文纂修<lb/>
聖訓一書未竟厥緒<lb/>
聖祖仁皇帝特命儒臣詳加編輯事以類分凡二十有三<lb/>
　　言以條舉凡一百一十有一彚為六卷體要著明朕<lb/>
　　在宫中䝉<lb/>
<pb n="KR2f0002_WYG_000-4b"/>
皇考恩勤敎育定省之時備聞<lb/>
祖訓嗣膺大統志切纘承晨夕披陳尋繹仰見心符道要<lb/>
　　語中機宜㫖蘊閎深函蓋天地文辭昭晰彪炳日星<lb/>
　　垂裕後昆永昭法守用是勒為成書敬授剞劂頒示<lb/>
　　中外書曰聖謨洋洋嘉言孔彰又曰聖有謨訓明徵<lb/>
　　定保我子孫臣庶其誦習遵循永敬承於世世哉謹<lb/>
　　序<lb/>
　　乾隆四年十二月初十日<lb/>
<pb n="KR2f0002_WYG_000-5a"/>
　欽定四庫全書　　　　　史部六<lb/>
大清太宗應天興國𢎞徳彰武寛温仁聖睿孝敬敏昭定<lb/>
隆道顯功文皇帝聖訓目錄　詔令奏議𩔖<hi>詔令之屬</hi>
　　巻一<lb/>
　　　論治道<lb/>
　　　訓諸王<lb/>
　　巻二<lb/>
　　　訓羣臣<lb/>
<pb n="KR2f0002_WYG_000-5b"/>
　　巻三<lb/>
　　　謙徳<lb/>
　　　寛仁<lb/>
　　　智略<lb/>
　　巻四<lb/>
　　　求賢<lb/>
　　　求言<lb/>
　　　輯人心<lb/>
<pb n="KR2f0002_WYG_000-6a"/>
　　恤民<lb/>
　　勸農<lb/>
　　興文教<lb/>
　巻五<lb/>
　　訓將<lb/>
　　勵將士<lb/>
　　懷逺人<lb/>
　　訓諸藩<lb/>
<pb n="KR2f0002_WYG_000-6b"/>
　巻六<lb/>
　　恤降<lb/>
　　招降<lb/>
　　恤舊勞<lb/>
　　敦睦<lb/>
　　節儉<lb/>
　　謹嗜好<lb/>
　　禁異端<lb/>
<pb n="KR2f0002_WYG_000-7a"/>
　　　　<hi>臣</hi>等謹案<lb/>
　太宗文皇帝聖訓六卷順治末<lb/>
　世祖章皇帝編次未竟康熈二十六年<lb/>
　聖祖仁皇帝續成凡一百一十一則分二十三門乾<lb/>
　　　　隆四年<lb/>
　　皇上御製序文刋布惟我<lb/>
　太宗文皇帝纉承<lb/>
　前緒益拓<lb/>
<pb n="KR2f0002_WYG_000-7b"/>
　鴻基因壘崇墉觀兵坶野<lb/>
　威棱震耀既逺邁成周至於敦叙羣倫正名百物禮<lb/>
　　　　樂大備書契肇興則與軒帝膺圖外奮涿野<lb/>
　　　　之威而内肅合宫之典者後先同揆誠以<lb/>
　守成而兼<lb/>
　創業<lb/>
　奮武而並<lb/>
　揆文盖宰馭乎萬𩔖者其聰明睿智必超乎萬𩔖之<lb/>
<pb n="KR2f0002_WYG_000-8a"/>
　　　　上<lb/>
　太祖有焉垂裕乎萬年者其制作精神必周乎萬年<lb/>
　　　　之後<lb/>
　太宗有焉稱<lb/>
　天上<lb/>
　諡尊以經天緯地之大名義所稱也<lb/>
　豐功偉烈史臣珥筆已恭紀<lb/>
　琅函至于<lb/>
<pb n="KR2f0002_WYG_000-8b"/>
　聖徳所形<lb/>
　聲律身度<lb/>
　一舉一動效法乎乾坤<lb/>
　一話一言表裏乎典誥者則恭𫝊<lb/>
　天語具載斯編於以上彰<lb/>
　祖徳下啟<lb/>
　孫謀理珠囊而握金鏡誠億萬世之法守矣乾隆四<lb/>
　　　　十八年八月恭校上<lb/>
<pb n="KR2f0002_WYG_000-9a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
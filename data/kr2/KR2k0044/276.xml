<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百七十七</head> <lb/>
    <p>
<pb n="KR2k0044_WYG_276-1a"/>
欽定四庫全書<lb/>
　浙江通志卷二百七十七<lb/>
　藝文<hi>十九</hi>
　詩　　五言排律<lb/>
　　遊雲門寺　　　　　　　　　<hi>唐</hi>宋之問<lb/>
維舟探靜域作禮事尊經投跡一蕭散為心自杳㝠龕<lb/>
依大禹穴樓倚少微星沓嶂圍蘭若回溪抱竹庭覺花<lb/>
塗砌白甘露洗山青雁塔鶱金地虹橋轉翠屏人天宵<lb/>
<pb n="KR2k0044_WYG_276-1b"/>
現景神鬼晝潛形理勝常虛寂縁空自感靈人禪從鴿<lb/>
繞説法有龍聽刼累終期滅塵躬且未寜摇搖不安寐<lb/>
待月詠巖扃<lb/>
　　早發諸暨　　　　　　　　　<hi>唐</hi>張子容<lb/>
征夫懐遠路夙駕上危巒薄烟横絶巘輕凍澀回湍野<lb/>
霧連空暗山風入曙寒帝城臨灞涘禹穴枕江干橘性<lb/>
行應化蓬心去不安獨掩窮途淚長歌行路難<lb/>
　　自樂成赴永嘉枉路泛白湖寄松陽李少府<lb/>
<pb n="KR2k0044_WYG_276-2a"/>
　　　　　　　　　　　　　　　<hi>唐</hi>張子容<lb/>
西行礙淺石北轉入谿橋樹色烟輕重湖光風動摇百<lb/>
花亂飛雪萬嶺疊青霄猿挂臨潭篠鷗迎出浦橈惟應<lb/>
賞心客兹路不言遥<lb/>
　　登越州城　　　　　　　　　<hi>唐</hi>孫　逖<lb/>
越嶂繞層城登臨萬象清封圻滄海合鄽市碧湖眀曉<lb/>
日漁歌滿芳春櫂唱行山風吹美箭田雨潤香秔代閲<lb/>
英靈盡人間吏隠并贈言王逸少已見曲池平<lb/>
<pb n="KR2k0044_WYG_276-2b"/>
　　樟亭觀濤　　　　　　　　　<hi>唐</hi>宋　昱<lb/>
濤來勢轉雄獵獵駕長風雷震雲霓裏山飛霜雪中激<lb/>
流起平地吹澇上侵空翕闢乾坤異盈虛日月同艅艎<lb/>
從陸起洲浦隔阡通跳沫噴巖翠翻波帶景紅怒湍初<lb/>
抵北却浪復歸東寂聽堪增勇晴看自發䝉伍生傳或<lb/>
謬枚叟説難窮來信應無己申威亦匪躬衝騰如决勝<lb/>
廻合似相攻委質任平視誰能測始終<lb/>
　　送閻校書之越　　　　　　　<hi>唐</hi>邱　為<lb/>
<pb n="KR2k0044_WYG_276-3a"/>
南入剡中路草雲應轉微湖邊好花照山口細泉飛此<lb/>
地饒古跡世人多忘歸經年松雪在永日俗情稀芸閣<lb/>
應相望芳時不可違<lb/>
　　舟行入剡　　　　　　　　　<hi>唐</hi>崔　顥<lb/>
鳴棹下東陽回舟入剡鄉青山行不盡緑水去何長地<lb/>
氣秋仍濕江風晩漸凉山梅猶作兩谿橘未知霜謝客<lb/>
文逾盛林公未可忘多慚越中好流恨閲時芳<lb/>
　　送荀八過山隂舊縣兼寄剡中諸官<lb/>
<pb n="KR2k0044_WYG_276-3b"/>
　　　　　　　　　　　　　　　<hi>唐</hi>劉長卿<lb/>
訪舊山隂縣扁舟到海涯故林嗟滿歳春草憶佳期晩<lb/>
景千峰亂晴江一鳥遲桂香留客處楓暗泊舟時舊石<lb/>
曹娥篆空山夏禹祠剡溪多隠吏君去道相思<lb/>
　　奉寄婺州李使君舍人　　　　<hi>唐</hi>劉長卿<lb/>
建隼罷鳴珂初傳來暮歌漁樵識太古草樹得陽和東<lb/>
道諸生從南依逺客過天清婺女出土厚絳人多永日<lb/>
空相望流年復幾何崖開當夕照葉去逐寒波眼暗經<lb/>
<pb n="KR2k0044_WYG_276-4a"/>
難受身閒劍懶磨似鴞占賈誼上馬試廉頗窮分安藜<lb/>
藿衰容勝薜蘿只應隨越鳥南翥託髙柯<lb/>
　　留題李明府霅溪草堂　　　　<hi>唐</hi>劉長卿<lb/>
寥寥此堂上幽意復誰論落日無王事青山在縣門雲<lb/>
峰向髙枕漁釣入前軒晚竹疎簾影春苔雙屐㾗荷香<lb/>
隨坐臥湖色映晨昏虛牖閒生白鳴琴靜對言暮禽飛<lb/>
上下春水對清渾遠岸誰家柳孤烟何處村謫居投瘴<lb/>
癘離思過湘沅從此扁舟去誰堪江浦猿<lb/>
<pb n="KR2k0044_WYG_276-4b"/>
　　越江秋曙　　　　　　　　　<hi>唐</hi>蕭頴士<lb/>
扁舟東路遠曉月下江濆瀲灩信潮上蒼茫孤嶼分林<lb/>
聲寒動葉水氣曙連雲暾日浪中出榜歌天際聞伯鸞<lb/>
常去國安道惜離羣延首剡溪近詠言懐數君<lb/>
　　與崔二十一遊鏡湖寄包賀二公<hi>唐</hi>孟浩然<lb/>
試覽鏡湖物中流到底清不知鱸魚味但識鷗鳥情帆<lb/>
得樵風便春逄榖雨晴將探夏禹穴稍背越王城府掾<lb/>
有包子文章推賀生滄浪醉後唱因此寄同聲<lb/>
<pb n="KR2k0044_WYG_276-5a"/>
　　臘月八日於剡縣石城寺禮拜　<hi>唐</hi>孟浩然<lb/>
石壁開金像香山倚鐵圍下生彌勒見回向一心歸竹<lb/>
柏禪庭古樓臺世界稀夕嵐增氣色餘照發光輝講席<lb/>
邀談柄泉堂施浴衣願承功徳水從此濯塵機<lb/>
　　送友人尋越中山水　　　　　<hi>唐</hi>李　白<lb/>
聞道稽山去偏宜謝客才千巖泉灑落萬壑樹縈廻東<lb/>
海横秦望西陵繞越臺湖清霜鏡曉濤白雪山來八月<lb/>
枚乗筆三吴張翰杯此中多逸興早晚向天台<lb/>
<pb n="KR2k0044_WYG_276-5b"/>
　　送紀秀才遊越　　　　　　　<hi>唐</hi>李　白<lb/>
海水不歸眼觀濤難稱心即知蓬萊石却是巨鼇簪送<lb/>
爾遊華頂令余發舄吟仙人居射的道士住山隂禹穴<lb/>
尋溪入雲門隔嶺深緑蘿秋月夜相憶在鳴琴<lb/>
　　送盧郎中除杭州府任　　　　<hi>唐</hi>岑　參<lb/>
罷起郎官草初分刺史符海雲迎過楚江月引歸吴城<lb/>
底濤聲震樓端蜃氣孤千家窺驛舫五馬飲春湖柳色<lb/>
供詩用鶯聲送酒須知君望鄉處枉道上姑蘓<lb/>
<pb n="KR2k0044_WYG_276-6a"/>
　　入睦州分水路憶劉長卿　　　<hi>唐</hi>李嘉祐<lb/>
北闕辭明主南方隨白雲沼洄灘草色應接海鷗羣建<lb/>
徳潮已盡新安江又分回㸔嚴子瀬浪詠謝安文雨過<lb/>
暮山碧猿吟秋日曛吴洲不可到刷鬢為思君<lb/>
　　秦中送李九赴越　　　　　　<hi>唐</hi>髙　適<lb/>
攜手望千里於今將十年如何每離别心事復迍邅適<lb/>
越雖有以出闗終耿然愁霖不可向長路或難前吴㑹<lb/>
獨行客山隂秋夜船謝家徴故事禹穴訪遺編鏡水君<lb/>
<pb n="KR2k0044_WYG_276-6b"/>
所憶蓴羮予舊便歸來莫忘此兼示濟江篇<lb/>
　　奉和獨孤中丞遊雲門寺　　　<hi>唐</hi>嚴　維<lb/>
絶壑開花界耶溪極上源光輝三獨坐登陟五雲門深<lb/>
木鳴騶馭晴山耀武賁亂泉觀坐臥疎磬發朝昏蒼翠<lb/>
新秋色莓苔積雨痕上方看度鳥後夜聼吟猿異跡焚<lb/>
香對新詩酌茗論歸來還撫俗諸老莫攀轅<lb/>
　　中秋夜臨鏡湖望月　　　　　<hi>唐</hi>陳　羽<lb/>
鏡裏秋宵望湖平月彩深圓光珠入浦浮照鵲驚林澹<lb/>
<pb n="KR2k0044_WYG_276-7a"/>
動光還碎嬋娟影不沈逺時生岸曲空處落波心迥徹<lb/>
輪初滿孤明魄未侵桂枝如可折何惜夜登臨<lb/>
　　早春西湖閒遊悵然興懐憶與微之同賞因思在<lb/>
　　　越官重事殷鏡湖之遊或恐未暇偶成十八韻<lb/>
　　　寄微之　　　　　　　　　<hi>唐</hi>白居易<lb/>
上馬復呼賔湖邊景氣新管絃三數事騎從十餘人立<lb/>
換登山屐行攜漉酒巾逄花看當妓遇草坐為茵西日<lb/>
籠黄柳東風蕩白蘋小橋裝鴈齒輕浪甃魚鱗畵舫牽<lb/>
<pb n="KR2k0044_WYG_276-7b"/>
徐轉銀船酌慢廵野情遺世累醉態任天真彼此年將<lb/>
老平生分最親髙天從所願逺地得為隣雲樹分三驛<lb/>
烟波限一津翻嗟寸歩隔却厭尺書頻浙右稱雄鎮山<lb/>
隂委重臣貴垂長紫綬榮駕大朱輪出動刀鎗隊歸生<lb/>
道路塵雁驚弓易散鷗怕鼓難馴百吏曕相面千夫捧<lb/>
擁身自然閒興少應負鏡湖春<lb/>
　　留題天竺靈隠兩寺　　　　　<hi>唐</hi>白居易<lb/>
在郡六百日入山十二回宿因月桂落醉為海榴開黄<lb/>
<pb n="KR2k0044_WYG_276-8a"/>
紙除書到青宫詔命催僧徒多悵望賔從亦徘徊寺闇<lb/>
烟埋竹林香雨落梅别橋憐白石辭洞戀青苔漸出松<lb/>
間路猶飛馬上桮誰敎冷泉水送我下山來<lb/>
　　和微之春投簡陽明洞天五十韻<hi>唐</hi>白居易<lb/>
青陽行已半白日坐將徂越國强仍大稽城髙且孤利<lb/>
饒鹽煮海名勝水澄湖牛斗天垂象台明地展圖瓌竒<lb/>
填市井佳麗溢闉闍句踐遺風霸西施舊俗姝船頭龍<lb/>
夭矯橋脚獸睢盱鄉味珍蟛蚏時鮮貴鷓鴣語言諸夏<lb/>
<pb n="KR2k0044_WYG_276-8b"/>
異衣服一方殊𢷬練蛾眉婢鳴榔蝸角奴江清敵伊洛<lb/>
山翠勝荆巫華表雙棲鶴聯檣幾㸃烏烟波分渡口雲<lb/>
樹接城隅澗逺松如畵洲平水似鋪緑科秧早稻紫笋<lb/>
拆新蘆暖蹋泥中藕香尋石上蒲雨來萌盡達雷後蟄<lb/>
全蘓柳眼黄絲纇花房絳䗶珠林風新竹折野燒老桑<lb/>
枯帶嚲長枝蕙錢穿短貫榆暄和生野菜卑濕長街蕪<lb/>
女浣紗相伴兒烹鯉一呼山魈啼稚子林狖挂山都産<lb/>
業論蠶蛹孶生計鴨雛泉巖雪飄灑苔壁錦糢糊堰限<lb/>
<pb n="KR2k0044_WYG_276-9a"/>
舟航路隄通車馬途耶溪岸回合禹廟徑盤紆洞穴何<lb/>
因鑿星槎誰與刳石凹仙藥臼峰峭佛香爐去為投金<lb/>
簡來因挈玉壺貴仍招客宿健未要人扶聞望賢丞相<lb/>
儀形美丈夫前車駐旌斾偏坐列笙竽刺史旟翻隼尚<lb/>
書履曵鳬學禪超後有觀妙造虛無髻裏傳僧寳環中<lb/>
得道樞登樓詩八詠置硯賦三都捧擁羅將綺趨蹌紫<lb/>
與朱廟謨藏稷卨兵略貯孫吴令下三軍整風髙四海<lb/>
趨千家得慈母六郡事嚴姑重士過三哺輕財扺一銖<lb/>
<pb n="KR2k0044_WYG_276-9b"/>
道觥歌宛轉嘲妓笑盧胡佐飲時炮鼈蠲酲數鱠鱸醉<lb/>
鄉雖咫尺樂事亦須臾若不中賢聖何由分智愚伊予<lb/>
一生志俄爾百年軀江上三千里城中十二衢出多無<lb/>
伴侶歸只對妻孥白首青山約抽身去得無<lb/>
　　東樓南望八韻　　　　　　　<hi>唐</hi>白居易<lb/>
不厭東南望江樓對海門風濤生有信天水合無痕鷁<lb/>
帶雲帆動鷗和雪浪翻魚鹽聚為市烟火起成村日脚<lb/>
金波碎峰頭鈿㸃繁送秋千里雁報暝一聲猿已豁煩<lb/>
<pb n="KR2k0044_WYG_276-10a"/>
襟悶仍開病眼昏郡中登眺處無勝此東軒<lb/>
　　寄題餘杭郡樓兼呈裴使君　　<hi>唐</hi>白居易<lb/>
官厯二十政宦游三十秋江山與風月最憶是杭州北<lb/>
郭沙隄尾西湖石岸頭緑觴春送客紅燭夜廻舟不敢<lb/>
言遺愛空知念舊游憑君吟此句題向望濤樓<lb/>
　　送王協律游杭越十韻　　　　<hi>唐</hi>元　稹<lb/>
去去莫悽悽餘杭接㑹稽松門天竺寺花洞若耶溪浣<lb/>
渚逄新豔蘭亭識舊題山經秦帝望壘辨越王棲江樹<lb/>
<pb n="KR2k0044_WYG_276-10b"/>
春常早城樓月易低鏡呈湖面出雲疉海潮齊章甫官<lb/>
人戴蓴絲姹女提長干迎客閙小市隔烟迷紙亂紅藍<lb/>
壓甌凝碧玉泥荆南無底物來日為儂攜<lb/>
　　酬樂天早春閒游西湖頗多野趣恨不能與㣲之<lb/>
　　　同賞因思在越官重事殷鏡湖之游或恐未暇<lb/>
　　　因成十八韻見寄樂天前篇到時適㑹予亦宴<lb/>
　　　鏡湖南亭因述目前所睹以成酬荅末章少示<lb/>
　　　暇誠則勢使之然亦欲粗為恬養之贈耳<lb/>
<pb n="KR2k0044_WYG_276-11a"/>
　　　　　　　　　　　　　　　<hi>唐</hi>元　稹<lb/>
雁使欲回賔風聲乍變新各攜紅粉妓俱伴紫垣人水<lb/>
面波疑縠山腰虹似巾柳條黄大帶茭葑緑文茵雪盡<lb/>
纔通屐汀寒未有蘋向陽多曬羽依岸小游鱗浦嶼﨑<lb/>
嶇到林園次第廵墨池憐嗜學舟井羡登真雅欲游方<lb/>
盛聊非意所親白頭辭北闕滄海是東鄰問俗煩江界<lb/>
蒐畋想渭津故交音訊少歸夢往來頻獨喜同門舊皆<lb/>
為列郡臣三刀連地軸一葦礙車輪尚阻青天霧空曕<lb/>
<pb n="KR2k0044_WYG_276-11b"/>
白玉塵龍因雕字識犬為遞書馴勝事無窮境流年有<lb/>
限身嬾將閒氣力爭鬬野塘春<lb/>
　　渡西陵十六韻<hi>并序</hi>　　　　　<hi>唐</hi>李　紳<lb/>
　七年冬十有三日早渡浙江寒雨方霖軍吏悉在江<lb/>
　次越人年榖未成霪雨不止田畝浸溢水不及穗者<lb/>
　數寸余至驛命押衙裴行宗先齎祝辭東望拜大禹<lb/>
　廟且以百姓請命雨收雲息日朗者三旬有五日刈<lb/>
　穫皆畢有以見神之不欺也<lb/>
<pb n="KR2k0044_WYG_276-12a"/>
雨送奔濤逺風收駭浪平截流張斾影分岸走鼙聲獸<lb/>
軸衝波湧龜艨噴櫂輕海門凝霧暗江渚濕雲横雁翼<lb/>
看舟子魚鱗辨水營騎交遮戍合戈簇擁沙明謬履千<lb/>
夫長將詢百吏情下車占黍稷冬雨害粢盛望禱依前<lb/>
聖垂休冀厚生半江猶慘澹全野已澄清愛景三辰朗<lb/>
祥農萬庾盈浦程通曲嶼海邑媚重城弓日鞬櫜動旗<lb/>
風虎豹爭及郊揮白羽入里卷紅旌愷悌思陳力端莊<lb/>
冀表誠臨人與安俗非止奉師貞<lb/>
<pb n="KR2k0044_WYG_276-12b"/>
　　杭州觀潮　　　　　　　　　<hi>唐</hi>姚　合<lb/>
樓有樟亭號濤來自古今勢連滄海濶色比白雲深怒<lb/>
雪驅寒氣狂雷散大音浪髙風更起波急石難沈鳥懼<lb/>
多遥過龍驚不敢吟坳如開玉穴危似走瓊岑但禠千<lb/>
人魄那知伍相心岸催連古道洲漲踣叢林跳沫山皆<lb/>
濕當江日半隂天然與禹鑿此理向誰尋<lb/>
　　題杭州天竺寺　　　　　　　<hi>唐</hi>張　祜<lb/>
西南山最勝一界是諸天上路穿巖竹分流入寺泉躡<lb/>
<pb n="KR2k0044_WYG_276-13a"/>
雲丹井畔望月石橋邊洞壑江聲逺樓臺海氣連塔明<lb/>
春嶺雪鐘散暮松烟何處去猶恨更看峰頂蓮<lb/>
　　題杭州靈隠寺　　　　　　　<hi>唐</hi>張　祜<lb/>
峰巒開一掌朱檻幾環延佛地花分界僧房竹引泉五<lb/>
更樓下月十里郭中烟後塔聳亭後前山横閣前溪沙<lb/>
涵水靜澗石㸃苔鮮好是呼猿久西巖深響連<lb/>
　　杭州盧録事山亭　　　　　　<hi>唐</hi>朱慶餘<lb/>
山色滿公署到來詩景饒解衣臨曲榭隔竹見紅蕉清<lb/>
<pb n="KR2k0044_WYG_276-13b"/>
漏焚香夕輕嵐視事朝靜中看鎖印髙處見迎潮曵履<lb/>
庭蕪近當身樹葉飄傍城餘菊在歩入一仙瓢<lb/>
　　和處州韋使君新開南溪　　　<hi>唐</hi>朱慶餘<lb/>
地理光圖䜟樵人共説深悠然想髙躅坐使變荒岑疎<lb/>
鑿因殊舊亭臺亦自今靜容猿暫下閒與鶴同尋轉斾<lb/>
馴禽起搴帷瀑溜侵石稀潭見底嵐暗樹無隂躋險難<lb/>
通屐攀栖稱抱琴雲風開物意潭水識人心攜榼廵花<lb/>
徧移舟惜景沈世嫌山水僻誰伴謝公吟<lb/>
<pb n="KR2k0044_WYG_276-14a"/>
　　嘉興縣内池閣　　　　　　　<hi>唐</hi>方　干<lb/>
指畫應心成周廻氣象清牀前沙鳥語案下錦鱗驚細<lb/>
柳風吹旋新荷露壓傾㣲芳緑岸落迸筍入波生舴艋<lb/>
舟中醉莓苔徑上行髙人莫歸去此處勝蓬瀛<lb/>
　　寄獻湖州從叔員外　　　　　<hi>唐</hi>鄭　谷<lb/>
顧渚山邊郡溪將罨畫通逺看城郭裏全在水雲中西<lb/>
閣歸何晩東吴興未窮茶香紫筍露洲迥白蘋風歌緩<lb/>
眉低翠杯明蠟翦紅政成尋徃事輟棹問漁翁<lb/>
<pb n="KR2k0044_WYG_276-14b"/>
　　和睦州盧中丞題茅堂十韻　　<hi>唐</hi>吴　融<lb/>
有士當今重忘情自古稀獨開青嶂路閒掩白雲扉石<lb/>
累千層險泉分一帶㣲棟危猿競下簷迥鳥爭歸烟冷<lb/>
茶鐺靜波香蘭舸飛好移鍾阜蓼莫種首陽薇樹密含<lb/>
輕霧川空漾薄暉芝泥看只障蕙帶且休圍東郭鄰穿<lb/>
履西林近衲衣瓊瑶一百字千古見清機<lb/>
　　上已飲於湖上　　　　　　　<hi>宋</hi>孔平仲<lb/>
城南春已老湖上雨初晴草作忘憂緑風為解愠清楊<lb/>
<pb n="KR2k0044_WYG_276-15a"/>
花輕欲下菱葉細方生酒影低雲木歌聲伴畵鶯賞心<lb/>
殘蘂在幽曲小舟横却笑蘭亭㑹吟詩半不成<lb/>
　　寄沈少㣲金華山隠居　　　　<hi>元</hi>楊　載<lb/>
巖前通細路嶺外接危峰梯磴踰千級烟霞過萬重縁<lb/>
崖收異荈步壑數長松隔屋號朱虎當牕現黑龍蘅蘭<lb/>
爭酷烈桃李角鮮穠隠士多相過仙人庶可逄第能安<lb/>
性命何患改顔容煉鼎丹砂熟傾壺白酒醲㣲茫追絶<lb/>
響瀟灑振孤踪鄉里宜同好他年必子從<lb/>
<pb n="KR2k0044_WYG_276-15b"/>
　　和黄晉卿北山紀遊韻　　　　<hi>元</hi>吴師道<lb/>
三洞金華北蒼蒼夾徑松瀉空噴百澗㧞地立千峰林<lb/>
石欹還整巖梯絶復通向田瑶草碧隠樹晩花紅嵌竇<lb/>
推舟入椒庭載酒從洗觥忙羽士捧研喜山童陟嶺驚<lb/>
逾峻沿流竟莫窮千年杳仙鹿兩寺互僧鐘擘裂森開<lb/>
峽傳聞舊化龍轉霆奔雪浪禜旱却玲瓏水際朱藤䕃<lb/>
巖阿青桂叢亭荒餘磊磊雲出正濛濛蘭若知何許芙<lb/>
蓉復在東五盤隨屈曲一路聼琤琮山㫁俄為野湍平<lb/>
<pb n="KR2k0044_WYG_276-16a"/>
不見空暮房深榻靜朝磬小樓重傳玩遺髹鉢興嗟對<lb/>
殯宫拂衣登嶺去穿棘少人逄飛殿仍遥峙重闗故不<lb/>
封歸尋草堂卷坐戀水軒風兩紀三人合相看一笑中<lb/>
孤蹤忻影逐薄技愧才雄别袂分殘雨衡門翳野蓬後<lb/>
游寜未卜思劇謾憧憧<lb/>
　　謁禹陵　　　　　　　　　　<hi>明</hi>俞安期<lb/>
水土開荒服憂勤任聖躬八年忘内顧四載畢前功厯<lb/>
數虞咨及廵游夏諺同㑹稽臨絶徼道里記方中玉帛<lb/>
<pb n="KR2k0044_WYG_276-16b"/>
諸侯集梯航萬國通重輝扶舜日後至戮防風論德人<lb/>
無間傳家祚莫終寢園非逺隧祠廟異卑宫祭本酬天<lb/>
孝民猶俗尚忠穴深藏詭物石立窆神工祕守元夷使<lb/>
竒探太史公為魚心感嘆酌水意尊崇草莽成臣禮精<lb/>
靈鑒鄙衷願為松柏樹朝暮䕶青蔥<lb/>
　　遊玉笥山　　　　　　　　　<hi>明</hi>傅汝舟<lb/>
玉笥開山逺金壇瞰谷重靈光流世界瑞氣渾春冬險<lb/>
澀千盤磴參差百轉峰宿雲長抱殿遊鶴不歸松虎澗<lb/>
<pb n="KR2k0044_WYG_276-17a"/>
泉為雨鯨樓石作鐘韭抽堯葉淨桃發漢花濃道士隨<lb/>
黄犢仙人駕赤龍丹爐七焰滅瓊籙九霞封亂竹通飛<lb/>
佩繁枝礙放笻愧為福地客叨躡羡門蹤<lb/>
　　遊雲棲寺　　　　　　　　　<hi>明</hi>陳子龍<lb/>
昔賢開寳地駐錫此何年獨剪鼪鼯境還依薜荔天曬<lb/>
經丹樹杪杵米白雲邊制虎移新穴驅神鑿舊泉吴山<lb/>
襟壯氣越國面晴川花㲲殊方貢珠幢上苑傳鹿仙參<lb/>
玉座龍女墜金鈿超乗人皆學焚修可自堅西歸無了<lb/>
<pb n="KR2k0044_WYG_276-17b"/>
義東度即因縁化域空三界門徒落四禪青菰成宿飽<lb/>
翠竹冷餘烟更禮支公墖鐘聲起暮蟬<lb/>
國朝<lb/>
　　餘姚縣城十四韻　　　　　　　蔣平階<lb/>
　　太傅歸田後端居問海籌餘姚虞庶子丞相漢通<lb/>
　　侯比屋開新邑重闗枕上游一時勞版築百里固<lb/>
　　金甌萬户歌鐘遶千巖睥睨收城形雙望合橋勢<lb/>
　　㫁虹浮紫陌雞人唱青門鶴市留風烟含越郡雨<lb/>
<pb n="KR2k0044_WYG_276-18a"/>
　　雪洗明州夜瞰魚龍窟晴看鴈鶩洲吴雲連白馬<lb/>
　　南斗入牽牛桐嶺將飛舄蓬山可放舟鶯花當日<lb/>
　　夢𤇺火隔年愁水落津亭晩牕虛洞壑秋披圖論<lb/>
　　設險清歗滿江樓<lb/>
　　范季友邀飲吼山陶園　　　　　蔣平階<lb/>
　　花塢陶公築蘭舟范叔移川原於越地風物永和<lb/>
　　時畵出丹青壯山增斧鑿竒劈天開絶壁疏澗引<lb/>
　　洪池洞古龍常蟄臺空鳥自窺百年新締構一代<lb/>
<pb n="KR2k0044_WYG_276-18b"/>
　　舊招提峻閣凴霄迥雕闌依石危辟疆名不忝沁<lb/>
　　水事堪追㸃綴誇神手登臨妙合機尊罍傾北海<lb/>
　　詞賦溢南皮萬壑當牕見千巖向晩披拂雲歌去<lb/>
　　緩坐月酒行遲支遁情彌切劉伶死不辭人從花<lb/>
　　底散路入夢中疑何日滄洲興重來倒接䍦<lb/>
　　舟過馬涇謁曹武惠王廟　　　　彭孫貽<lb/>
　　夾馬真人出江東覇氣銷至慈皈佐命偃甲並還<lb/>
　　朝草木金陵潤烟花燕子飄宫鶯吟左纛街孺拜<lb/>
<pb n="KR2k0044_WYG_276-19a"/>
　　前鑣計日開吴㑹仁風動浙潮詎勞謨算舉坐入<lb/>
　　版圖遥使相功何伐黎元福重徼錦衣收石鏡黄<lb/>
　　鉞定陳橋俗自祠諸葛民猶愛鄭僑麟圖貴臣像<lb/>
　　花插侍中貂山鬼疑司户神巫更下招原蠶爭卜<lb/>
　　繭屠豕競迎貓冶女矜紅粉妖姬盼彩橈爐香晴<lb/>
　　若霧蘚壁畵長凋幽客多題句村兒半賣簫古涇<lb/>
　　環夏屋芳醑薦春椒歎息懐遺烈雲霓已寂寥惟<lb/>
　　留宋時碣大樹日蕭蕭<lb/>
<pb n="KR2k0044_WYG_276-19b"/>
　　游蘭亭　　　　　　　　　　　吴　沐<lb/>
　　衣冠開晉代山水擅蘭亭萬壑三春碧千峰上已<lb/>
　　青橋横銜畵舫簾捲敞疎櫺揮麈談何綺抛絃響<lb/>
　　暫停花叢留蛺蝶荇簇趂蜻蜓繞砌團紅藥飛觴<lb/>
　　泛緑萍惠風披曲檻淑氣轉遥汀竹下書金薤松<lb/>
　　間采茯苓前山疑帶雨歸路欲侵星祓禊仍如昨<lb/>
　　花香吹酒醒<lb/>
　　西湖讌集二十韻　　　　　　　陸世楷<lb/>
<pb n="KR2k0044_WYG_276-20a"/>
　　海内同文日湖濵祓禊年盍簪皆勝侣載筆有新<lb/>
　　篇令序春王始雄風大國先雞壇誰執耳燕社共<lb/>
　　隨肩門第東南盛英才吴㑹偏敦槃修舊典冠劍<lb/>
　　跂羣賢徳里荀陳聚仙舟李郭聨裼裘神奕奕結<lb/>
　　駟望翩翩入座紛如玉揮毫健似椽驚人詩思豔<lb/>
　　擲地賦聲淵朱履空瑶席芳樽接綺筵問梅孤嶼<lb/>
　　側待月六橋邊雪後松篁翠春來桃李妍風流誇<lb/>
　　主客清淑羡山川絲竹何須奏瓊瑶自可鐫髙人<lb/>
<pb n="KR2k0044_WYG_276-20b"/>
　　仍皁㡌名士但青氊虛室披蘭簿荒帷理研田敢<lb/>
　　辭金谷酒欲泛剡溪船把臂猶嫌晩彈冠媿未前<lb/>
　　探驪寜有得附驥倘能傳<lb/>
　　蘓隄同三宜上人俍亭法兄雅集　吴百朋<lb/>
　　良夜秋風靜違時暫陸沈斷橋流水駛古塔䕶雲<lb/>
　　深宿鳥聼清唄寒蟲助苦吟芰荷殘暑謝楓葉蚤<lb/>
　　霜侵紅豆徴宫調青山出梵音桂飄髙樹馥月接<lb/>
　　古亭隂欸乃烟波闊登臨松柏森六塵心未浮十<lb/>
<pb n="KR2k0044_WYG_276-21a"/>
　　地自當任慧逺新蘭若嵇康舊竹林愚菴堪學道<lb/>
　　何必布黄金<lb/>
　　送毛檢討竒齡還越　　　　　　朱彛尊<lb/>
　　一舸全家去層闉别袂分孤生倚知已衰老感離<lb/>
　　羣曉雨千門散新泉五牐聞花光晴澹沱峰翠逺<lb/>
　　氤氲祖席愁帆影回塘蹙水紋語多兼往事觴罷<lb/>
　　判斜曛少日偕簦笠遺書索典墳扇邀王内史舞<lb/>
　　起謝將軍夢筆橋頭月捫蘿磴口雲徴歌依趙瑟<lb/>
<pb n="KR2k0044_WYG_276-21b"/>
　　漬墨灑羊裙午㸑柯亭竹秋眠蕙帳蚊俄驚鄰笛<lb/>
　　弄頓使酒船焚失路栖淮浦逃名適汝濆易穿東<lb/>
　　郭履慚勒北山文燒尾同華讌傳甘並紫帉四聲<lb/>
　　研沈陸六義續河汾闌藥園官送朝衫小婦熏香<lb/>
　　奩詞悵悵錦瑟涙紛紛為折章臺桞翻辭祕省芸<lb/>
　　空林憶猿鶴舊社返榆枌到及湘蒓美閒看越鳥<lb/>
　　耘朋箋存笥滿麴米注牀醺宰相陶𢎞景神仙鄭<lb/>
　　巨君行藏應自料不用問靈氛<lb/>
<pb n="KR2k0044_WYG_276-22a"/>
　　宿雲門廣孝寺與南士分得灰字　毛竒齡<lb/>
　　東晉標靈刹西王竪法臺山環雙樹入門傍五雲<lb/>
　　開丹檻連峰落清溪逐路廻竹房懐舊蹟蓮葉得<lb/>
　　新栽林下尋支遁橋邊遇辯才安禪聞不住妙義<lb/>
　　見如來石乳傳甘露金堂認刼灰晩風吹擊鉢秋<lb/>
　　月濯浮杯佛課稱三寳吾生賦七哀離家還楚豫<lb/>
　　入社羡宗雷五術超凡諦諸縁盡聖財爐烟分𣺌<lb/>
　　漫燈影共徘徊齋椀擎黄葛經筵坐緑苔宵深鐘<lb/>
<pb n="KR2k0044_WYG_276-22b"/>
　　磬寂相對果悠哉<lb/>
　詩　　七言排律<lb/>
　　花樓望雪　　　　　　　　　<hi>唐</hi>白居易<lb/>
連天際海白皚皚好上髙樓望一回何處更能分道路<lb/>
此時兼不認樓臺萬重雲樹山頭翠百尺花樓江畔開<lb/>
素壁聯題分韻句紅爐廵飲暖寒杯冰鋪湖水銀為面<lb/>
風捲汀沙玉作堆絆惹舞人春豔曵勾留醉客夜徘徊<lb/>
輪將虛白堂前鶴失却樟亭驛後梅别有故情偏憶得<lb/>
<pb n="KR2k0044_WYG_276-23a"/>
曽經窮苦照書來<lb/>
　　重題别東樓　　　　　　　　<hi>唐</hi>白居易<lb/>
東樓勝事我偏知氣象多隨昏旦移湖卷衣裳白重疉<lb/>
山張屏障緑参差海仙樓塔晴方出江女笙簫夜始吹<lb/>
春雨星攢尋蟹火秋風霞颭弄濤旗宴宜雲髻新梳後<lb/>
曲愛霓裳未拍時太守三年嘲不盡郡齋空作百篇詩<lb/>
　　和樂天重題别東樓　　　　　<hi>唐</hi>元　稹<lb/>
山容水態使君知樓上從容萬狀移日映文章霞細麗<lb/>
<pb n="KR2k0044_WYG_276-23b"/>
風吹鱗甲浪參差鼓催潮户凌晨擊笛賽婆官徹夜吹<lb/>
喚客潛揮逺紅袖賣壚髙挂小青旗賸鋪牀席春眠處<lb/>
乍捲簾帷月上時光景無因將得去為郎鈔在和郎詩<lb/>
　　遊雁蕩　　　　　　　　　　<hi>元</hi>桞　貫<lb/>
盤盤古蕩倚蒼穹勢壓坤輿距海東異境從真三島外<lb/>
羣山呈技五雲中玲瓏勝插連星斗杳𣺌神鼇戴華嵩<lb/>
香霧千屏金沆瀣煖霞萬簇錦芙蓉峰停玉女螺鬟軃<lb/>
瀑㵼冰簾雨氣濃怪底雙巒翔彩鳯嶄然絶壁挂蒼龍<lb/>
<pb n="KR2k0044_WYG_276-24a"/>
展旗輕颺神僧洞天柱相髙玉筍叢偃蓋紫芝當錦帳<lb/>
挺標卓筆對天聰北瞻瑞鹿晴嵐薄西遡飛泉紫翠重<lb/>
鉅宦來觀留好句名才遠訪暢幽悰躋攀適帶琴尊並<lb/>
嘯覽紛陪杖履同倦客豈知今再到老僧能記昔相逄<lb/>
冰盤昔脆傳秋果芳飣新柔薦晩菘逺社飛杯深繾綣<lb/>
贊房對榻重從容晃衣楓錦飄階葉吹佩松濤度曲風<lb/>
悟趣只知元圃近探幽擬與虎溪通挂巾五老窺靈穴<lb/>
脱屐常雲濯劍鋒涵日影摇臨水塔破烟聲度隔林鐘<lb/>
<pb n="KR2k0044_WYG_276-24b"/>
十年記載文光爛數日盤桓目力窮鐫石題詩收不盡<lb/>
徧圖勝槩貯詩筒<lb/>
　　九里松下　　　　　　　　　<hi>明</hi>吴太沖<lb/>
入山十里計山程九里髙松送客行千尺虬鬚横古道<lb/>
百圍馬鬛蓋春城蕭疎欲映峰腰斷磥砢如當石齒生<lb/>
碧落風雷相戞擊翠㣲星斗漫支撐天隂怒逼蛟龍鬬<lb/>
日靜喧聞鸛鶴嗚禿頂晝掀臺閣動空心秋裂土沙平<lb/>
開花香細衣裳卷擲子寒隨履舄輕倒瀉銀河收隠現<lb/>
<pb n="KR2k0044_WYG_276-25a"/>
催鋪璧月示虧盈曽聞雲轡持符去似見飈輪建節迎<lb/>
濤引羣真延鼓角露遲逸士奏簫笙累朝剪伐申嚴禁<lb/>
内使栽培勒舊名深寺薜蘿藏殿宇虛庭蟋蟀閙簷楹<lb/>
閒游洗滌煩襟斷獨徃消除俗慮清最愛細車逢扇箔<lb/>
偏宜壚肆漾帘旌貪眼麋鹿金毛變長嘯猿猱紺眼驚<lb/>
三日歸來雙耳䀨塵埃都作海潮聲<lb/>
國朝<lb/>
　　法相寺正月六日作　　　　　　吴農祥<lb/>
<pb n="KR2k0044_WYG_276-25b"/>
　　法相禪闗古徑幽新春各繫紫驊騮市童逐隊朝<lb/>
　　吹笛官妓分曹醉打毬雷走車聲迷碧霧風開簾<lb/>
　　影漾清油鮫珠落處難尋覓風帕遺來逺不收芳<lb/>
　　草未齊探錫杖寒花初謝滿銅溝山家椒酒迎髙<lb/>
　　㑹水閣蘭蔬足勝游鐘磬烟深仍顧盼幡幢雪淨<lb/>
　　許淹留明朝佳節逄人日襁褓生兒字阿侯<lb/>
　詩　　五言絶句<lb/>
　　寄天台司馬道士　　　　　　<hi>唐</hi>沈如筠<lb/>
<pb n="KR2k0044_WYG_276-26a"/>
河洲花豔爚庭樹光彩蒨白雲天台山可思不可見<lb/>
　　送張十八歸桐廬　　　　　　<hi>唐</hi>劉長卿<lb/>
歸人乗野艇帶月過江村正落寒潮水相隨夜到門<lb/>
　　初下浙江舟中口號　　　　　<hi>唐</hi>孟浩然<lb/>
八月觀潮罷三江越海潯回瞻魏闕路空復子牟心<lb/>
　　浣紗石上女　　　　　　　　<hi>唐</hi>李　白<lb/>
玉面耶溪女青娥紅粉粧一雙金齒履兩足白如霜<lb/>
　　送人入金華　　　　　　　　<hi>唐</hi>嚴　維<lb/>
<pb n="KR2k0044_WYG_276-26b"/>
明月雙溪水清風八詠樓昔年為客處今日送君游<lb/>
　　永嘉　　　　　　　　　　　<hi>唐</hi>顧　况<lb/>
東甌傳舊俗風日江邊好何處樂神聲清歌出烟島<lb/>
　　臨平湖　　　　　　　　　　<hi>唐</hi>顧　况<lb/>
采藕平湖上藕泥封藕節船影入荷香莫衝蓮柄折<lb/>
　　送客徃睦州　　　　　　　　<hi>唐</hi>楊　凌<lb/>
水闊盡南天孤舟去𣺌然驚秋路傍客日暮數聲蟬<lb/>
　　剡溪看花　　　　　　　　　<hi>唐</hi>楊　凌<lb/>
<pb n="KR2k0044_WYG_276-27a"/>
花落千迴舞鶯聲百囀歌還同異方樂不奈客愁多<lb/>
　　宿樟亭驛　　　　　　　　　<hi>唐</hi>向居易<lb/>
夜半樟亭驛愁人起望鄉月明何所見潮水白茫茫<lb/>
　　湖上夜飲　　　　　　　　　<hi>唐</hi>白居易<lb/>
郭外迎人月湖邊醒酒風誰留使君飲紅燭在舟中<lb/>
　　天台獨夜　　　　　　　　　<hi>唐</hi>徐　凝<lb/>
銀地秋月色石梁夜溪聲誰知屐齒盡為破烟苔行<lb/>
　　别杭州　　　　　　　　　　<hi>唐</hi>姚　合<lb/>
<pb n="KR2k0044_WYG_276-27b"/>
醉與江濤别江濤惜我游他年婚嫁了終老此江頭<lb/>
　　七里瀬漁家　　　　　　　　<hi>唐</hi>張　祜<lb/>
七里垂釣叟還傍釣臺居莫恨無名姓嚴陵不賣魚<lb/>
　　思天台　　　　　　　　　　<hi>唐</hi>許　渾<lb/>
赤城雲雪深山客負歸心昨夜西齋宿月明琪樹隂<lb/>
　　題西施浣紗石　　　　　　　<hi>唐</hi>胡幽貞<lb/>
一朝入紫宮萬古遺芳塵至今溪邊花不敢嬌青春<lb/>
　　和晏相公湖上四首　　　　　<hi>宋</hi>韓　維<lb/>
<pb n="KR2k0044_WYG_276-28a"/>
霧霽山髙牖天寒水落沙試披深岸草往往見黄花<lb/>
穫水登紅稻篙舟割紫菱盃盤見秋物江海思飛騰<lb/>
風枝挂危葉飛動夕陽中莫遣兒童撼留看著露紅<lb/>
折葦隨風色枯荷盡雨聲平波極眼淨好放畫船行<lb/>
　　泊上虞驛來日行　　　　　　<hi>宋</hi>陳　造<lb/>
梁湖莽蒼外後去未云遲縣市容吾戀江潮不汝期<lb/>
　　書壽昌驛　　　　　　　　　<hi>宋</hi>程　俱<lb/>
歲暮白日速風髙黄葉稀歸心與寒鴈一夜向南飛<lb/>
<pb n="KR2k0044_WYG_276-28b"/>
　　人日出游湖上　　　　　　　<hi>宋</hi>楊萬里<lb/>
去時數㸃雨歸時數片雪雨雪多不多山路雙清絶<lb/>
城中雪一尺山中雪一丈地上都已消却在松梢上<lb/>
去歲游春屐苔痕故可尋人家隨岸逺墖影落湖深<lb/>
　　友人自杭回建寄别三首　　　<hi>宋</hi>謝　翺<lb/>
同來不同去離别暗消魂閩浙若同水扁舟送到門<lb/>
潮信到嚴瀨水色過衢城寄潮不寄水潮去有回程<lb/>
水到衢城盡梅花上嶺生不如寄明月步步送君行<lb/>
<pb n="KR2k0044_WYG_276-29a"/>
　　蘓隄　　　　　　　　　　　<hi>元</hi>宋　旡<lb/>
漢苑花何處唐陵柏已空相逢大隄栁令我憶蘓公<lb/>
　　寳林八詠為别峰同禪師賦　　<hi>元</hi>納　延<lb/>
　　　飛來峰<lb/>
千仞瑯琊石飛來鎮越州江波欲浮動還被白雲留<lb/>
　　　應天墖<lb/>
獨上峰顛墖秋清曙色開憑闌望東北潮向海門來<lb/>
　　　大布衣<lb/>
<pb n="KR2k0044_WYG_276-29b"/>
大布僧伽衲流傳六百年攜來香滿袖猶是御爐烟<lb/>
　　　鐵鉢盂<lb/>
鐵鉢溪頭洗冰花六月寒山僧偶彈舌引得老龍蟠<lb/>
　　　羅漢泉<lb/>
錫杖虛空落靈泉發地中忽看流菜葉始信石橋通<lb/>
　　　霛鰻尹<lb/>
甃石瀦山溜蜿蜒竹色青風來忽凉冷雨氣隔林腥<lb/>
　　　深竹堂<lb/>
<pb n="KR2k0044_WYG_276-30a"/>
一笏清凉地森森萬玉齊月明時倚杖閒看鳯來棲<lb/>
　　　盤翠軒<lb/>
石磴藤花落山牕嵐氣浮晩來髙樹暝一榻似新秋<lb/>
　　湖上感事漫成　　　　　　　<hi>元</hi>楊維楨<lb/>
湖水碧於天湖雲薄似烟鴛鴦不驚亂飛過岳墳前<lb/>
　　月夜湖上　　　　　　　　　<hi>明</hi>周　鼎<lb/>
移舟烟水上吹笛藕花前衣薄露如雨杯空月在天<lb/>
　　石門曲　　　　　　　　　　<hi>明</hi>周　鼎<lb/>
<pb n="KR2k0044_WYG_276-30b"/>
採桑復採桑蠶長桑葉齊妾住石門東郎住石門西<lb/>
　　冷泉亭　　　　　　　　　　<hi>明</hi>王穉登<lb/>
暮瀑浮花急春流飲鹿渾潺湲一片雨終日在山門<lb/>
　　越溪女　　　　　　　　　　<hi>明</hi>宋登春<lb/>
越溪素足女婉笑春眉揚泛水采芙蓉歸來衣更香<lb/>
　　和陳伯孺西湖十詠二首　　　<hi>明</hi>桞應芳<lb/>
偶向武林游曽於天竺住明日欲離山晴霞故變雨<lb/>
夜半髙峰望㣲茫海日光下方未覺曉應是蔽扶桑<lb/>
<pb n="KR2k0044_WYG_276-31a"/>
　　游弁山　　　　　　　　　　<hi>明</hi>范　汭<lb/>
一峰際蒼蒼遐矚了無礙湖色上人顔崖隂落鳥背<lb/>
　　嚴陵　　　　　　　　　　　<hi>明</hi>袁宏道<lb/>
谿深六七尋山高四五里縱有百尺鈎豈能到潭底<lb/>
國朝<lb/>
　　石門縣　　　　　　　　　　　王士禄<lb/>
　　落日石門路語溪明夕波女牆纔幾尺一半入藤<lb/>
　　蘿<lb/>
<pb n="KR2k0044_WYG_276-31b"/>
　　縉雲雜詠　　　　　　　　　　朱彛尊<lb/>
　　　羅鷗灘<lb/>
　　灘上羣鷗鳥還應日日來來時看野老百過莫相<lb/>
　　猜<lb/>
　　　西巖<lb/>
　　朝聞谷口猿暝宿崖上月夜乆天風吹西巖桂花<lb/>
　　發<lb/>
　　　仙巖寺<lb/>
<pb n="KR2k0044_WYG_276-32a"/>
　　咫尺仙巖寺雲峰望轉親夕陽鐘磬發猶有未歸<lb/>
　　人<lb/>
　　　積翠亭<lb/>
　　孤亭雲木暝衆壑哀猿嘯空翠濕衣裳夕陽忽來<lb/>
　　照<lb/>
　　永嘉雜詩　　　　　　　　　　朱彛尊<lb/>
　　　斜川<lb/>
　　九曲斜川水分流到海濵金釵河上月留照浣紗<lb/>
<pb n="KR2k0044_WYG_276-32b"/>
　　人<lb/>
　　　青牛塢<lb/>
　　我行白鹿城曉入青牛塢長嘯不逢人松門已亭<lb/>
　　午<lb/>
　　　東山<lb/>
　　判向花前醉何難解緼袍江南春可樂䇿馬自蘭<lb/>
　　臯<lb/>
　　　南亭<lb/>
<pb n="KR2k0044_WYG_276-33a"/>
　　薄雲雨初霽返照南亭夕如逢秋水生我亦西歸<lb/>
　　客<lb/>
　　　北亭<lb/>
　　日落空水深潮迴春岸白時有看山人江南望江<lb/>
　　北<lb/>
　　　花桞塘<lb/>
　　山雪初消盡春塘亂水喧州人還幾日相見樂游<lb/>
　　原<lb/>
<pb n="KR2k0044_WYG_276-33b"/>
　　　華嚴山<lb/>
　　聞昔華嚴寺頻經逸少過洮河流石研未若此中<lb/>
　　多<lb/>
　　　上戍渡<lb/>
　　月露下檣烏天風靜江樹何處夜歸人厯厯沙中<lb/>
　　語<lb/>
　詩　　七言絶句<lb/>
　　送道士入天台　　　　　　　<hi>唐</hi>薛　曜<lb/>
<pb n="KR2k0044_WYG_276-34a"/>
洛陽陌上多離别蓬萊山下足波濤碧海桑田何處在<lb/>
笙歌一聽一遥遥<lb/>
　　回鄉偶書二首　　　　　　　<hi>唐</hi>賀知章<lb/>
少小離鄉老大回鄉音難改鬢毛衰兒童相見不相識<lb/>
笑問客從何處來<lb/>
離别家鄉歲月多近來人事半銷磨惟有門前鏡湖水<lb/>
春風不改舊時波<lb/>
　　送陶十赴杭州攝掾　　　　　<hi>唐</hi>劉長卿<lb/>
<pb n="KR2k0044_WYG_276-34b"/>
莫嘆江城一掾卑滄洲未是阻心期浙中山色千萬狀<lb/>
門外潮聲朝暮時<lb/>
　　渡浙江問舟中人　　　　　　<hi>唐</hi>孟浩然<lb/>
潮落平江未有風扁舟共濟與君同時時引領望天末<lb/>
何處青山是越中<lb/>
　　送賀賔客歸越　　　　　　　<hi>唐</hi>李　白<lb/>
鏡湖流水漾清波狂客歸身逸興多山隂道士如相見<lb/>
應寫黄庭換白鵝<lb/>
<pb n="KR2k0044_WYG_276-35a"/>
　　越中覽古　　　　　　　　　<hi>唐</hi>李　白<lb/>
越王句踐破吴歸義士還鄉盡錦衣宮女如花滿春殿<lb/>
只今惟有鷓鴣飛<lb/>
　　發桐廬寄劉員外　　　　　　<hi>唐</hi>嚴　維<lb/>
處處雲山無盡時桐廬南望轉參差舟人莫道新安近<lb/>
欲上潺湲行自遲<lb/>
　　從剡溪至赤城　　　　　　　<hi>唐</hi>顧　况<lb/>
靈溪宿處接靈山窈映髙樓向月閒夜半鶴聲殘夢裏<lb/>
<pb n="KR2k0044_WYG_276-35b"/>
猶疑琴曲洞房間<lb/>
　　蘭溪棹歌　　　　　　　　　<hi>唐</hi>戴叔倫<lb/>
凉月如眉挂桞灣越中山色鏡中看蘭溪三日桃花雨<lb/>
半夜鯉魚來上灘<lb/>
　　天台道中示同行　　　　　　<hi>唐</hi>章八元<lb/>
八重巖㟧疉晴空九色烟霞遶洞宮仙道多因迷路得<lb/>
莫將心事問撨翁<lb/>
　　戲贈天竺靈隠二寺寺主　　　<hi>唐</hi>權德輿<lb/>
<pb n="KR2k0044_WYG_276-36a"/>
石路泉流兩寺分尋常鐘磬隔山聞山僧半在中峰住<lb/>
共占青巒與白雲<lb/>
　　湖州貢焙新茶　　　　　　　<hi>唐</hi>張文規<lb/>
鳯輦尋春半醉迴仙娥進水御簾開牡丹花笑金鈿動<lb/>
傳奏吴興紫筍來<lb/>
　　宿天竺寺寄靈隠寺僧　　　　<hi>唐</hi>張　籍<lb/>
夜向靈溪息此身風泉竹路淨衣塵月明石上堪同宿<lb/>
那作山南山北人<lb/>
<pb n="KR2k0044_WYG_276-36b"/>
　　虛白堂　　　　　　　　　　<hi>唐</hi>白居易<lb/>
虛白堂前衙退後更無一事到中心移牀就日簷間臥<lb/>
臥詠閒詩側枕琴<lb/>
　　候仙亭同諸客醉作　　　　　<hi>唐</hi>白居易<lb/>
謝安山下空攜妓桞惲洲邊只賦詩爭及湖亭今日會<lb/>
嘲花詠水贈蛾眉<lb/>
　　湖中自照　　　　　　　　　<hi>唐</hi>白居易<lb/>
重重照影看容鬢不見朱顔見白絲失却少年無處覓<lb/>
<pb n="KR2k0044_WYG_276-37a"/>
泥他湖水欲何為<lb/>
　　樟亭雙櫻樹　　　　　　　　<hi>唐</hi>白居易<lb/>
南館西軒兩樹櫻春條長足夏隂成素華朱實今雖盡<lb/>
碧葉風來别有情<lb/>
　　處州月夜穆中丞席和主人　　<hi>唐</hi>劉言史<lb/>
羌竹繁弦銀燭紅月光初出桞城東忽見隠侯裁一詠<lb/>
還須書向郡樓中<lb/>
　　觀浙江濤　　　　　　　　　<hi>唐</hi>徐　凝<lb/>
<pb n="KR2k0044_WYG_276-37b"/>
浙江悠悠海西緑驚濤日夜兩翻覆錢塘郭裏看潮人<lb/>
直至白頭看不足<lb/>
　　嘉興寒食　　　　　　　　　<hi>唐</hi>徐　凝<lb/>
嘉興郭裏逢寒食落日家家拜埽回惟有縣前蘓小墓<lb/>
無人送與紙錢來<lb/>
　　憶四明山泉　　　　　　　　<hi>唐</hi>施肩吾<lb/>
愛彼山中石泉水幽深夜夜落空裏至今憶得臥雲時<lb/>
猶自涓涓在人耳<lb/>
<pb n="KR2k0044_WYG_276-38a"/>
　　晩春送王秀才游剡川　　　　<hi>唐</hi>施肩吾<lb/>
越山花落剡藤新才子風光不厭春第一莫尋溪上路<lb/>
可憐山水愛迷人<lb/>
　　春日錢塘雜興二首　　　　　<hi>唐</hi>施肩吾<lb/>
酒姥溪頭桑褭褭錢塘郭外桞毶毶路逢鄰婦遥相問<lb/>
小小如今學養蠶<lb/>
西鄰年少問東鄰桞岸花隄幾處新昨夜雨多春水濶<lb/>
隔江桃葉喚何人<lb/>
<pb n="KR2k0044_WYG_276-38b"/>
　　寄四明山人　　　　　　　　<hi>唐</hi>施肩吾<lb/>
髙棲只在千峰裏塵世望君那得知長憶去年風雨夜<lb/>
向君牕裏聴猿時<lb/>
　　遇越州賀仲宣　　　　　　　<hi>唐</hi>施肩吾<lb/>
君在鏡湖西畔住四明山下莫經春門前幾箇采蓮女<lb/>
欲泊蓮舟無主人<lb/>
　　宿於越亭　　　　　　　　　<hi>唐</hi>施肩吾<lb/>
琵琶洲上行人絶於越亭中客思多月滿秋江山冷落<lb/>
<pb n="KR2k0044_WYG_276-39a"/>
不知誰問夜如何<lb/>
　　越溪懷古　　　　　　　　　<hi>唐</hi>施肩吾<lb/>
憶昔西施人未求浣紗曽向此溪頭一朝得侍君王側<lb/>
不見玉顔空水流<lb/>
　　游天台上方　　　　　　　　<hi>唐</hi>姚　合<lb/>
曉上上方髙處立路人羡我此時身白雲向我頭上過<lb/>
我更羡他雲路人<lb/>
　　杭州開元寺牡丹　　　　　　<hi>唐</hi>張　祜<lb/>
<pb n="KR2k0044_WYG_276-39b"/>
濃豔初開小藥欄人人惆悵出長安風流却是錢塘寺<lb/>
不踏紅塵見牡丹<lb/>
　　過耶溪　　　　　　　　　　<hi>唐</hi>朱慶餘<lb/>
春溪繚繞出無窮兩岸桃花正好風恰是扁舟堪入處<lb/>
鴛鴦飛起碧流中<lb/>
　　寄桐江隠者　　　　　　　　<hi>唐</hi>許　渾<lb/>
潮去潮來洲渚春山花如繡草如茵嚴陵臺下桐江水<lb/>
解釣鱸魚有幾人<lb/>
<pb n="KR2k0044_WYG_276-40a"/>
　　婺州宴上留别　　　　　　　<hi>唐</hi>趙　嘏<lb/>
雙溪雲影向空橫歌舞髙臺晩更清獨自下樓騎痩馬<lb/>
摇鞭重入亂蟬聲<lb/>
　　宿杭州虛白堂　　　　　　　<hi>唐</hi>李　郢<lb/>
秋月斜明虛白堂寒蛩唧唧樹蒼蒼江風徹曉不得睡<lb/>
二十五聲秋㸃長<lb/>
　　天竺寺八月十五日夜桂子　　<hi>唐</hi>皮日休<lb/>
玉顆珊珊下月輪殿前拾得露華新至今不會天中事<lb/>
<pb n="KR2k0044_WYG_276-40b"/>
應是嫦娥擲與人<lb/>
　　越中贈别　　　　　　　　　<hi>唐</hi>張　喬<lb/>
東越相逢幾醉眠滿樓明月鏡湖邊别離吟斷西陵渡<lb/>
楊桞秋風兩岸蟬<lb/>
　　出東陽道中作　　　　　　　<hi>唐</hi>方　干<lb/>
馬首寒山黛色濃一重重盡一重重醉醒已在他人界<lb/>
猶憶東陽昨夜鐘<lb/>
　　題寶林寺禪者壁　　　　　　<hi>唐</hi>方　干<lb/>
<pb n="KR2k0044_WYG_276-41a"/>
邃巖喬木夏藏寒牀下雲溪枕上看臺殿漸多山更重<lb/>
却令飛去即應難<lb/>
　　鏡湖雪霽貽方干　　　　　　<hi>唐</hi>崔道融<lb/>
天外曉嵐和雪望月中歸棹帶冰行相逢半醉吟詩苦<lb/>
應抵寒猿褭樹聲<lb/>
　　宿天竺寺　　　　　　　　　<hi>唐</hi>陳　陶<lb/>
一宵何期此靈境五粒松香金地冷西僧示我髙隠心<lb/>
月在中峰葛洪井<lb/>
<pb n="KR2k0044_WYG_276-41b"/>
　　越溪怨　　　　　　　　　　<hi>唐</hi>冷朝光<lb/>
越王宮裏如花人越水溪頭采白蘋白蘋未盡人先盡<lb/>
誰見江南春復春<lb/>
　　秀州通越門外八九里臨水多佳木茂樹以便風<lb/>
　　　不得停舟一賞愴然為詩　　<hi>宋</hi>蘓舜欽<lb/>
密樹重蘿覆水光珍禽無數語琅琅驚帆瞥過如飛鳥<lb/>
回首風烟空斷腸<lb/>
　　對雪憶往歲錢塘西湖訪林逋三首<lb/>
<pb n="KR2k0044_WYG_276-42a"/>
　　　　　　　　　　　　　　　<hi>宋</hi>趙　抃<lb/>
昔乗野艇向湖上泊岸去尋髙士初折竹壓籬曽礙過<lb/>
却穿松下到茅廬<lb/>
旋燒枯栗衣猶濕去愛峰前有徑開日暮更寒歸欲嬾<lb/>
無端撩亂入船來<lb/>
樵童野犬迎人後山葛棠梨案酒時不畏尖風吹入牖<lb/>
更教牀畔覔䲭夷<lb/>
　　孤山隱居書壁　　　　　　　<hi>宋</hi>林　逋<lb/>
<pb n="KR2k0044_WYG_276-42b"/>
山水未深猿鳥少此生猶擬别移居直過天竺溪流上<lb/>
獨樹為橋小結廬<lb/>
　　葑田　　　　　　　　　　　<hi>宋</hi>林　逋<lb/>
淤泥肥黑稻秧青濶蓋深流旋旋生擬倩湖君書版籍<lb/>
水仙今佃老農耕<lb/>
　　題翠峰院<hi>范蠡舊宅</hi>　　　　　<hi>宋</hi>范仲淹<lb/>
翠峰高與白雲閒吾祖曽居水石間千載家風應未墜<lb/>
子孫還解愛青山<lb/>
<pb n="KR2k0044_WYG_276-43a"/>
　　釣臺　　　　　　　　　　　<hi>宋</hi>范仲淹<lb/>
漢包六合網英豪一箇𡨕鴻惜羽毛世祖功臣三十六<lb/>
雲臺爭似釣臺高<lb/>
　　過方處士舊隠留題　　　　　<hi>宋</hi>范仲淹<lb/>
　仲淹景祐初典桐廬郡有七里灘子陵之釣臺在以<lb/>
　從事章岷往構堂而祠之召會稽僧悦躬圖其像於<lb/>
　堂洎守姑蘓道出其下登臨徘徊見東嶽絶壁白雲<lb/>
　徐生云方干處士之廬遂訪焉其家子孫尚多儒服<lb/>
<pb n="KR2k0044_WYG_276-43b"/>
　有楷者新䇿名而歸因留二十八言又圖處士像於<lb/>
　嚴堂之東壁楷請刊詩於其左<lb/>
風雅先生舊隠存子陵臺下白雲村唐朝三百年冠蓋<lb/>
誰聚詩書到子孫<lb/>
　　寄林處士　　　　　　　　　<hi>宋</hi>范仲淹<lb/>
片心髙與月徘徊豈為千鍾下釣臺猶笑白雲多事在<lb/>
等閒為雨出山來<lb/>
　　六月二十七日望湖樓醉書五首<hi>宋</hi>蘓　軾<lb/>
<pb n="KR2k0044_WYG_276-44a"/>
黑雲翻墨未遮山白雨跳珠亂入船卷地風來忽吹散<lb/>
望湖樓外水如天<lb/>
放生魚鼈逐人來無主荷花到處開水枕能令山俯仰<lb/>
風船解與月徘徊<lb/>
烏菱白芡不論錢亂繋青菰裹緑盤忽憶嘗新㑹靈觀<lb/>
滯留江海得加餐<lb/>
獻花游女木蘭橈細雨斜風濕翠翹無限芳洲生杜若<lb/>
吴兒不識楚辭招<lb/>
<pb n="KR2k0044_WYG_276-44b"/>
未成小隠聊中隠可得長閒勝暫閒我本無家更安往<lb/>
故鄉無此好湖山<lb/>
　　夜泛西湖二絶　　　　　　　<hi>宋</hi>蘓　軾<lb/>
蒼龍已没牛斗橫東方芒角升長庚漁人收筒及未曉<lb/>
船過惟有菰蒲聲<lb/>
湖光非鬼亦非仙風恬浪靜光滿川須臾兩兩入寺去<lb/>
就視不見空茫然<lb/>
　　望海樓晩景二絶　　　　　　<hi>宋</hi>蘓　軾<lb/>
<pb n="KR2k0044_WYG_276-45a"/>
海上濤頭一綫來樓前相顧雪成堆從今潮上君須上<lb/>
更看銀山十二回<lb/>
青山斷處塔層層隔岸人家喚欲譍江上秋風晩來急<lb/>
為傳鐘鼓到西興<lb/>
　　與莫同年雨中飲湖上　　　　<hi>宋</hi>蘓　軾<lb/>
到處相逢是偶然夢中相對各華顛還來一醉西湖雨<lb/>
不見跳珠十五年<lb/>
　　予去杭十六年而復來留二年而去平生自覺出<lb/>
<pb n="KR2k0044_WYG_276-45b"/>
　　　處老少粗似樂天雖才名相逺而安分寡求亦<lb/>
　　　庶幾焉三月六日來别南北山諸道人與下天<lb/>
　　　竺惠淨師話舊　　　　　　<hi>宋</hi>蘓　軾<lb/>
當年衫鬢兩青青强説重臨慰别情衰髮秖今無可白<lb/>
故應相對話來生<lb/>
　　七年九月自廣陵召還復館於浴室東堂八年六<lb/>
　　　月乞會稽將去汶公乞詩乃復用前韻<lb/>
　　　　　　　　　　　　　　　<hi>宋</hi>蘓　軾<lb/>
<pb n="KR2k0044_WYG_276-46a"/>
乞郡三年字半斜廟堂傳笑眼昏花上人問我遲留意<lb/>
待賜頭綱八餅茶<hi>尚書學士得賜頭綱龍茶一觔八餅今年綱到最遲</hi>
夢遶吴山却月廊白梅盧橘覺猶香<hi>杭州梵天寺有月廊數百間寺中多</hi>
<hi>白梅盧橘</hi>會稽且作須臾意從此歸田䇿最良<lb/>
東南此去幾時歸倦鳥孤雲豈有期斷送一生消底物<lb/>
三年光景六篇詩<lb/>
　　十八日觀潮　　　　　　　　<hi>宋</hi>陳師道<lb/>
一年壯觀盡今朝水伯何知故晩潮海浪肯隨山俯仰<lb/>
<pb n="KR2k0044_WYG_276-46b"/>
風帆長共客飄摇<lb/>
　　霅溪道至四安鎮　　　　　　<hi>宋</hi>張　耒<lb/>
苕霅清秋水底天夜帆燈火客髙眠江東可但鱸魚美<lb/>
一看溪山直萬錢<lb/>
　　湖上雜詠　　　　　　　　　<hi>宋</hi>鄒　浩<lb/>
何處清風作晩凉解衣相與面滄浪青萍紫荇令人恨<lb/>
遮却琉璃萬頃光<lb/>
　　定海甲寅口號七首　　　　　<hi>宋</hi>陳　造<lb/>
<pb n="KR2k0044_WYG_276-47a"/>
長官清苦舊傳聞檢放禾苗近四分畢竟不縁胥吏手<lb/>
旱頭科斂枉紛紜<lb/>
田租有約不相違比着豐年勝已虧一飽分明郎首賜<lb/>
幾曽刺口問抽卑<lb/>
已鈔口數報隅官歲後朝餔定不難且願眼前强健在<lb/>
趂坊討海過冬寒<lb/>
水泛溝塍意欲饜凌晨還復雨廉纖早秧未頷猶須揷<lb/>
晩穀無多不更㘱<lb/>
<pb n="KR2k0044_WYG_276-47b"/>
父子分頭上海船今年海熟勝常年官中可但追呼少<lb/>
不質田輸折米錢<lb/>
人家兩兩捉春歸笑語相過復歎咨共説颶頭前後作<lb/>
幾人莆網罣流尸<lb/>
連宵飛雨喜滂流已入梅天過麥秋二十年前如此晩<lb/>
金城地抱却全收<lb/>
　　暮春泛西湖　　　　　　　　<hi>宋</hi>陳　造<lb/>
矲矮欄干錦繡筵欄邊仍泊女郎船憑欄笑指元真子<lb/>
<pb n="KR2k0044_WYG_276-48a"/>
不是詩仙是酒仙<lb/>
　　四月望再游西湖　　　　　　<hi>宋</hi>陳　造<lb/>
春光陸續委東流看到湖邊安石榴更與蘓隄鷗鷺約<lb/>
辦舟來賞牡丹秋<lb/>
　　憶錢塘江　　　　　　　　　<hi>宋</hi>李　覯<lb/>
昔年乗醉舉高隠隠隠前山日半銜好是滿江涵返照<lb/>
水仙齊着淡紅衫<lb/>
　　過嘉禾野塘　　　　　　　　<hi>宋</hi>沈與求<lb/>
<pb n="KR2k0044_WYG_276-48b"/>
木末孤烟起夕炊茅簷直下釣魚磯蒼茫逺水連天碧<lb/>
一葉短篷何處歸<lb/>
　　望道場山塔　　　　　　　　<hi>宋</hi>孫　覿<lb/>
碧玉旋螺插暮烟遥看桂子蕩僧前試尋白水田頭路<lb/>
一葦橫江浪接天<lb/>
　　過七里灘　　　　　　　　　<hi>宋</hi>楊　時<lb/>
拂雲髙鴈倚風摶下視平湖萬里寛搔首扁舟又東去<lb/>
錢塘江上看波瀾<lb/>
<pb n="KR2k0044_WYG_276-49a"/>
　　石門寺四首　　　　　　　　<hi>宋</hi>朱　松<lb/>
橘刺藤梢罥客衣直縁㣲禄得奔馳懸知投老歸田味<lb/>
只似登山困睡時<lb/>
行穿蒼麓瞰平岡踏破青鞋到上方城市紛紛足機穽<lb/>
却從山路得康莊<lb/>
林棲相喚出幽谷我亦欲起天未明枕中決決響出溜<lb/>
一似江城長短更<lb/>
真功那復歎蒸沙靜笑飢腸日夜譁老衲不須供茗粥<lb/>
<pb n="KR2k0044_WYG_276-49b"/>
朝餐吾已辦丹霞<lb/>
　　武林　　　　　　　　　　　<hi>宋</hi>朱　熹<lb/>
春風不放桃花笑隂雨能生客子愁只我無心可愁得<lb/>
西湖風月弄扁舟<lb/>
　　吳山髙　　　　　　　　　　<hi>宋</hi>朱　熹<lb/>
行盡吳山見越山白雲猶是幾重關若尋汗漫相期處<lb/>
更在孤鴻滅没間<lb/>
　　甲午出知漳州晩發船龍山暮宿桐廬<lb/>
<pb n="KR2k0044_WYG_276-50a"/>
　　　　　　　　　　　　　　　<hi>宋</hi>楊萬里<lb/>
一席清風萬壑雲送將華髪得歸身海潮也怯桐江淨<lb/>
不遣濤頭過富春<lb/>
　　舟過德清　　　　　　　　　<hi>宋</hi>楊萬里<lb/>
人家兩岸桞隂邊出得門來便入船不是全無最佳處<lb/>
何牕何户不清妍<lb/>
　　明發三衢二首　　　　　　　<hi>宋</hi>楊萬里<lb/>
㧞盡新秧插盡田出城一眼翠無邊不關雨水愁行客<lb/>
<pb n="KR2k0044_WYG_276-50b"/>
政是年年雨水天<lb/>
雲欲開時又不開問天覔陣好風催雨無多落泥偏滑<lb/>
溪不勝深岸故頽<lb/>
　　江山道中蠶麥大熟二首　　　<hi>宋</hi>楊萬里<lb/>
黃雲割路幾肩歸紫玉炊香一飯肥却破麥田秧晩稻<lb/>
未敎水牯臥斜暉<lb/>
新晴戸戸有歡顔曬繭攤絲立地乾却遣繅車聲獨急<lb/>
今年不及去年閒<lb/>
<pb n="KR2k0044_WYG_276-51a"/>
　　上已同沈虞卿尤延之王順伯林景思游春湖上<lb/>
　　　隨和韻得絶句呈同社　　　<hi>宋</hi>楊萬里<lb/>
搃宜亭子小如拳着得西湖不見痕湖上軒牕無不好<lb/>
何須抵死揀名園<lb/>
天色䰒鬆未肯收吾儕自樂不曽愁隨宜旋旋商量着<lb/>
晴即行行雨即休<lb/>
籃輿休上馬休騎濕却青鞋也不辭揀取雨絲疎處去<lb/>
攜笻且謁水仙祠<lb/>
<pb n="KR2k0044_WYG_276-51b"/>
雨催杖履却須回捲上疎簾眼頓開十里湖光平似鏡<lb/>
桞梢梢上一船來<lb/>
岸上湖中各自竒山觴水酌兩相宜只言游舫渾如畫<lb/>
身在畫中元不知<lb/>
　　蘭溪解舟　　　　　　　　　<hi>宋</hi>楊萬里<lb/>
只愁灘淺閣行舟到得江深又不流水鳥避人飛不徹<lb/>
看他没去看他浮<lb/>
　　過臨平蓮蕩四首　　　　　　<hi>宋</hi>楊萬里<lb/>
<pb n="KR2k0044_WYG_276-52a"/>
蓮蕩層層鏡様方春來嫩玉斬新黄角頭一一張蘆箔<lb/>
不遣魚蝦過别塘<lb/>
蓮蕩中央劣露沙上頭更着野人家籬邊隨處插楊桞<lb/>
簷下小船縈釣車<lb/>
朝來採藕夕來漁水種菱荷岸種蘆寒浪落時分作蕩<lb/>
新流漲後合成湖<lb/>
人家星散水中央十里芹羮菰飯香想得薰風端午後<lb/>
荷花世界桞絲鄉<lb/>
<pb n="KR2k0044_WYG_276-52b"/>
　　嚴州　　　　　　　　　　　<hi>宋</hi>范成大<lb/>
城府黄塵撲馬鞍一篙重探水雲寒耳邊眼底無公事<lb/>
睡過嚴州二百灘<lb/>
　　餘杭　　　　　　　　　　　<hi>宋</hi>范成大<lb/>
春晩山花各靜芳從敎紅紫送韶光忍冬清馥薔薇醱<lb/>
醺滿千村萬落香<lb/>
　　鄉人或病余詩多道蜀中遨樂之盛適春日游鏡<lb/>
　　　湖共請賦山隂風物遂即杯酒間作絶句當持<lb/>
<pb n="KR2k0044_WYG_276-53a"/>
　　　以誇西州故人也　　　　　<hi>宋</hi>陸　游<lb/>
嬾日輕雲淡沲天撲燈過後賣花前便從水閣杭湖去<lb/>
捲起朱簾上畫船<lb/>
舫子牕扉面面開金壺桃杏間尊罍東風空送笙歌近<lb/>
一片樓臺泛水來<lb/>
　　青田同七五兄作　　　　　　<hi>宋</hi>薛季宣<lb/>
為聞雙鶴訪青田便有孤雲竟目前灘水自鳴山自緑<lb/>
短篷斜挂得酣眠<lb/>
<pb n="KR2k0044_WYG_276-53b"/>
烏雲送雨過前山白鳥將雛向逺灣獨立溪亭無箇事<lb/>
湍流瀧石鎮潺潺<lb/>
　　橘枝詞記永嘉土風　　　　　<hi>宋</hi>葉　適<lb/>
蜜滿房中金作皮人家短日挂疎籬判霜剪霧裝船去<lb/>
不唱楊枝唱橘枝<lb/>
　　鑑湖　　　　　　　　　　　<hi>宋</hi>王　炎<lb/>
𥻘𥻘萬頃碧玻璃今日耕鋤半稻畦菡蓞開時還自好<lb/>
買舟一醉玉東西<lb/>
<pb n="KR2k0044_WYG_276-54a"/>
　　馮公嶺　　　　　　　　　　<hi>宋</hi>翁　卷<lb/>
亂峰千疉拂雲霓輻合坑崖立似梯曽向括州州裏望<lb/>
衆山却是此山低<lb/>
　　東陽路傍蠶婦　　　　　　　<hi>宋</hi>翁　卷<lb/>
兩鬢樵風一面塵採桑桑上露沾身相逢却道空辛苦<lb/>
抽得絲來還别人<lb/>
　　壽昌　　　　　　　　　　　<hi>宋</hi>劉克莊<lb/>
山路泥深雪未乾病身初怕浙西寒新年臺厯無人寄<lb/>
<pb n="KR2k0044_WYG_276-54b"/>
且就村翁壁上看<lb/>
　　桐廬舟中即事　　　　　　　<hi>宋</hi>劉克莊<lb/>
車前彎㡌同聲散關外華簪一揖休惟有浙江潮好事<lb/>
肯隨逐客到嚴州<lb/>
　　過剡溪　　　　　　　　　　<hi>宋</hi>劉　宰<lb/>
青山疉疉水潺潺路轉峰回又一灣想見雪天無限好<lb/>
不妨獨櫂酒船還<lb/>
　　西湖春雪　　　　　　　　　<hi>宋</hi>高　翥<lb/>
<pb n="KR2k0044_WYG_276-55a"/>
小艇沿湖看雪飛正當騎馬踏春時是誰乞與楊花舞<lb/>
先占東風一月期<lb/>
　　夜過鑑湖　　　　　　　　　<hi>宋</hi>戴　昺<lb/>
推篷四望水連空一片蒲帆正飽風山際白雲雲際月<lb/>
子規聲在白雲中<lb/>
　　泛剡　　　　　　　　　　　<hi>宋</hi>許　棐<lb/>
水濶無風似有風蘆花摇落櫓聲中鷗無一㸃驚猜意<lb/>
認作當時載雪翁<lb/>
<pb n="KR2k0044_WYG_276-55b"/>
　　正元二日與菊莊湯伯起歸隠陳鴻甫泛舟湖上<lb/>
　　　二首　　　　　　　　　　<hi>宋</hi>武　衍<lb/>
春雲漠漠雨疎疎小艇衝烟入畫圖除却淡粧濃抹句<lb/>
更將何語説西湖<lb/>
櫂轉逋山艤落暉春風深鎖恨依依松間一鶴俄飛起<lb/>
疑是先生出未歸<lb/>
　　過桐廬　　　　　　　　　　<hi>宋</hi>姜　夔<lb/>
横看山色仰看雲十幅風帆不藉人記取合江江畔樹<lb/>
<pb n="KR2k0044_WYG_276-56a"/>
他年此處好垂綸<lb/>
　　越中士女春游二首　　　　　<hi>宋</hi>姜　夔<lb/>
秦山越樹兩依依閒倚欄干看落暉楊桞梢頭春又暗<lb/>
玉簫聲裏夜游歸<lb/>
箯輿軋軋過清溪溪上梅花壓水低月影漸收天半曉<lb/>
兩山相對竹雞啼<lb/>
　　湖上三首　　　　　　　　　<hi>宋</hi>方　岳<lb/>
今歲春風特地寒百花無賴已摧殘馬塍曉雨如塵細<lb/>
<pb n="KR2k0044_WYG_276-56b"/>
處處筠籃賣牡丹<lb/>
連天芳草晩凄凄蹀躞花邊馬不嘶蜂蝶已歸絃管靜<lb/>
猶聞人語畵樓西<lb/>
游人抵死惜春韶風煖花香酒未消須向先賢堂上去<lb/>
畵船無數泊長橋<lb/>
　　過杭州故宫二首　　　　　　<hi>宋</hi>謝　翺<lb/>
禾黍何人為守閽落花臺殿暗消魂朝元閣下歸來燕<lb/>
不見前頭鸚鵡言<lb/>
<pb n="KR2k0044_WYG_276-57a"/>
紫雲樓閣讌流霞今日凄凉佛子家殘照下山花霧散<lb/>
萬年枝上挂袈裟<lb/>
　　重過　　　　　　　　　　　<hi>宋</hi>謝　翺<lb/>
複道垂楊草欲交武林無樹着凌霄野猿引子移來往<lb/>
覆盡花枝翡翠巢<lb/>
　　餘杭樵歌　　　　　　　　　<hi>宋</hi>謝　翺<lb/>
樵斧丁丁響翠㣲頳肩半脱汗身衣因來避雨巖前洞<lb/>
裹得山蜂和蜜歸<lb/>
<pb n="KR2k0044_WYG_276-57b"/>
　　艤舟江心寺　　　　　　　　<hi>宋</hi>謝　翺<lb/>
數聲清磬出晴暮落木人家散烟霧風送年年江上潮<lb/>
白雲生根吹不去<lb/>
　　錢塘晩望　　　　　　　　　<hi>宋</hi>謝　翺<lb/>
錢塘江上夜潮過秋靜寒烟白露多吴越青山明月裏<lb/>
舟人齊唱異鄉歌<lb/>
　　過崇德縣　　　　　　　　　<hi>宋</hi>方　回<lb/>
枯桞無風影不摇敗牆頽屋意蕭蕭忽然喚醒承平夢<lb/>
<pb n="KR2k0044_WYG_276-58a"/>
猶有紅闌夾畵橋<lb/>
　　曉發富陽縣　　　　　　　　<hi>宋</hi>方　回<lb/>
長山礲石片帆斜小雨初晴日眩沙回首遥看富陽縣<lb/>
青烟低罩一叢花<lb/>
　　三天竺道中　　　　　　　　<hi>宋</hi>方　回<lb/>
三天竺路漸平登髙似雷峰墖幾層山到無人行處好<lb/>
松隂萬樹立孤僧<lb/>
　<lb/>
<pb n="KR2k0044_WYG_276-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百七十七<lb/>
</p>
<p>
</p>
  </div>
</body>
</text>
</TEI>
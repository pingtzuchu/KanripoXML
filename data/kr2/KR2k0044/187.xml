<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百八十八</head> <lb/>
    <p>
<pb n="KR2k0044_WYG_187-1a"/>
欽定四庫全書<lb/>
　浙江通志卷一百八十八<lb/>
　人物<hi>八</hi>
　　義行<hi>中</hi>
　湖州府<lb/>
　漢<lb/>
　錢讓<hi>兩浙名賢録世居呉興時呉郡太守薛固為法吏所枉詔付廷尉讓攜同郡婁縣卞崇詣闕稱</hi>
　　<hi>冤廷尉收讓拷竟楚毒備至而讓辭色不撓遂囚於圜土守之以兵讓恬然自若枉聲彌厲天子竒</hi>
<pb n="KR2k0044_WYG_187-1b"/>
　　<hi>其節用之</hi>
　費鳯<hi>呉興掌故字伯簫烏程人初舉孝亷拜郎中除陳國新平長宰司舉其才賢乃讓其弟而退身</hi>
　　<hi>還鄉其後故鄣不靖命鳯試守即討平之轉堂邑令其弟仕為九江太守早卒又以腴田讓與弟之</hi>
　　<hi>子行義髙卓詳見卜引石勛誄辭之碑</hi>
　晉<lb/>
　呉逵<hi>晉書本傳呉興人經荒飢疾病合門死者十有三人逵時亦病篤其喪皆隣里以葦蓆裹而埋</hi>
　　<hi>之逵夫妻既存家極貧窘各無衣被晝則傭賃夜燒磚甓晝夜在山未嘗休止遇毒蟲猛獸輒為之</hi>
　　<hi>下道朞年成七墓十三棺時有賻贈一無所受太守張崇義之以羔雁之禮禮焉</hi>
<pb n="KR2k0044_WYG_187-2a"/>
　南北朝<lb/>
　褚慧開<hi>嘉靖烏程縣志字智逺以拯濟為務孝武七年出穀賑貧鄉邑賴之有三人積飢食飽至</hi>
　　<hi>死其家訴縣誣慧開飼殺餓人邑令笑曰乞食飽死反怨主人法無此科遣而不問</hi>
　隋<lb/>
　姚最<hi>兩浙名賢録字士㑹武康人僧坦之子察之弟年十九隨父入闕明帝盛聚學徒校書於麟徳</hi>
　　<hi>殿最預為學士隋文帝踐極除太子門大夫後襲爵北絳郡公及平陳察至即讓封於察轉蜀王秀</hi>
　　<hi>府司馬秀隂有異謀最屢規切不聴及敗最任以為罪時論義之</hi>
　唐<lb/>
<pb n="KR2k0044_WYG_187-2b"/>
　施廷皎<hi>嘉靖湖州府志故鄣人性友愛三従同居無問言代宗聞而義之大厯六年旌其門</hi>
　宋<lb/>
　朱承逸<hi>西呉里語烏程人居城東門為本州孔目嘗五鼓趨郡過駱駝橋聞橋下哭聲甚哀乃有</hi>
　　<hi>人為勢家逼債錢三百千攜妻子將溺於水朱憫代還之其人感泣願終身為奴不聴復以二十千</hi>
　　<hi>給之而去慶歴庚寅嵗飢以米八百斛作粥散貧民是嵗其孫服生後登熙寧進士第二</hi>
　沈竭<hi>徳清縣志字孝光七嵗喪母痛慕無已既長獨營祖塋不煩族氏嘗遇大盜刦掠殆盡後探笥</hi>
　　<hi>中得剩金則友人鄒徳深所寄也亟封還之</hi>
　元<lb/>
<pb n="KR2k0044_WYG_187-3a"/>
　沈野先<hi>歸安縣志歸安人仕浙省都總管照磨捐田千畝創義塾以教子弟鄉人來學者隨材成</hi>
　　<hi>就又置義莊贍宗族鄉黨貧不能婚喪者量厚薄而給焉</hi>
　蔣必勝<hi>長興縣志字質甫長興人以明經教授髙郵陞慶元主簿至元丁亥建義學割田二頃餘</hi>
　　<hi>山地十頃有竒收租粒備用弟必夀必昌及猶子克明字徳芳者善承先業至治間聞於朝賜額東</hi>
　　<hi>湖書院泰定間除山長一員主教事仍創大成殿明倫堂東西兩齋聖賢遺像每嵗州收及教官致</hi>
　　<hi>祭後復益田二頃山地四頃有竒諸用贍足又立大宗法以合族屬斥浮屠教以樹喪紀設義倉以</hi>
　　<hi>濟鄉人置義塚以澤枯骨凡四世同居朝廷旌其門曰義門楊維楨撰東湖書院碑記祁寧撰義門</hi>
　　<hi>蔣氏流芳序劉基撰蔣克明行狀</hi>
<pb n="KR2k0044_WYG_187-3b"/>
　明<lb/>
　費容<hi>烏程縣志字含之烏程人永樂中為萬石長遇嵗大歉代納一邑税糧有司上其事詔予七品</hi>
　　<hi>散官</hi>
　施濟<hi>兩浙名賢録歸安人居家修雍睦之行設義塾以訓族屬子弟使就食焉嘗至墓所適有盗砍</hi>
　　<hi>其塚樹者即蔽身林翳間候盜砍完下地乃使人従容召語之曰吾不汝追恐汝墜地此樹皆吾祖</hi>
　　<hi>宗神靈所依慎勿再爾盜愧謝棄所砍去濟令家人舁而與之</hi>
　錢完<hi>烏程縣志錢村人正綂六年出粟二千斛助賑勅賜襃諭仍旌奨其門</hi>
　呉宗孟　呉宗義<hi>歸安縣志邑人正綂庚申嵗飢兄弟遵父安遺命賑粟千石景泰甲</hi>
<pb n="KR2k0044_WYG_187-4a"/>
　　<hi>戍又飢復捐千石例當冠𢃄乞移榮於父朝允其請勅旌義門𢎞治壬子又大飢宗孟子璋捐白鏹</hi>
　　<hi>千兩糴穀四千石助賑事聞於朝建父子孝義坊</hi>
　張禮<hi>歸安縣志邑人初試萬石長賦於民甚平正綂已已浙閩二寇交訌禮挾策餉軍佐平之叙義</hi>
　　<hi>授七品散官慕公藝家風著家範二十則五世同居合爨者百二十餘年𢎞治初詔旌義門</hi>
　俞㫤　鄔仲寧　徐總　沈安　俞益<hi>烏程縣志並烏程人正綂</hi>
　　<hi>景泰間循例納粟助賑給冠𢃄仍表其門</hi>
　張翼<hi>歸安縣志歸安人讀書慕義正綂已已輸餉六百佐平閩冦景泰天順兩朝復輸粟五百賑飢</hi>
　　<hi>憲司上其事優詔褒叙以耄年賜冠帶舉大賔</hi>
<pb n="KR2k0044_WYG_187-4b"/>
　潘昱<hi>烏程縣志號清隠邑人景泰五年嵗大侵安吉州尤甚民以徵科激變郡守趙某延昱問計昱</hi>
　　<hi>曰若輩苦徵輸耳帑有嵗積願代輸一州全賦於是牛車所至歡聲載道官民賴以安全至豐年官</hi>
　　<hi>為徵償昱焚券而還撫按上其事賜七品職銜旌表其門</hi>
　王和<hi>烏程縣志烏程人景泰五年嵗大侵郡守募能賑者燕之公堂以多寡為位次和謂長子玭曰</hi>
　　<hi>數千穀細事耳爾出不首坐歸無見我玭至郡俟富室書數畢更益其數而書之適吕山呉氏後至</hi>
　　<hi>數復有加玭坐其次和為不怡者累日玭以情白郡守願再輸千石郡守張席獨宴之玭歸父子懽</hi>
　　<hi>然玭字朝用以賑授義官</hi>
　尹政<hi>烏程縣志烏程人景泰五年賑粟八百斛詔旌其閭</hi>
<pb n="KR2k0044_WYG_187-5a"/>
　費鑑<hi>烏程縣志字市隠烏程人景泰中傾家救荒特恩予儒官旌其門曰孝義正徳初郡遭洪水哭</hi>
　　<hi>訴御史臺請疏改折鄉人徳之</hi>
　許百髙<hi>孝豐縣志孝豐人成化間出穀二千石賑窮民賜勅襃之</hi>
　温璋<hi>烏程縣志號桂軒邑人成化問解糧京師道由山東值嵗侵民競鬻妻女完賦璋即捐所運糧</hi>
　　<hi>千二百石代輸抵京假貸自納事聞有㫖褒異給章服</hi>
　茅遷<hi>獻徵録號南谿坤父也好施予人有緩急不惜傾囷以濟割負郭田百畝以贍族之貧者</hi>
　丁讃<hi>長興縣志字世美長興人遇嵗歉發貯穀三千石給百里貧民狷金助脩尊經閣葺橋梁傾圮</hi>
　　<hi>者一十三處以免病涉</hi>
<pb n="KR2k0044_WYG_187-5b"/>
　章廷俊<hi>孝豐縣志孝豐人隆慶六年出穀五百石賑濟尚義有旌</hi>
　茅國縉<hi>獻徴録字薦卿坤子撫伯兄子如已子割腴田五頃差五服親疎而周其急名曰茅氏義</hi>
　　<hi>田又為義倉積粟以濟凶荒族有售百金産者三售三返其田蔡司馬子客死其遺腹子㡬没於豪</hi>
　　<hi>右之手收畜之妻以女而教之成所過見道殣必具槥埋之以舟載絮襖衣寒者嵗常數十百人有</hi>
　　<hi>婦抱絲而鬻於市持金還夫視之贋也相持而泣力償之諸生逋税當黜各予數百縑客五十無子</hi>
　　<hi>贈之婢舉子凡過時不婚者必資之婚毎言此天地好生之義也他所賑䘏若李司務張塾師輩呉</hi>
　　<hi>興人厯厯能道之</hi>
　沈塾<hi>湖州府志字子居烏程人郡大侵當事議平米價塾以趙閱道富彦國争民賴以甦築室培地</hi>
<pb n="KR2k0044_WYG_187-6a"/>
　　<hi>有蔵金見役者告曰此公土也曰然此吾土也當其蔵時非吾土也趨告縣不稍自私家法嚴肅進</hi>
　　<hi>止以古禮自持</hi>
　周文政<hi>長興縣志字惟徳長興人任俠好施里中視若怙恃建宗祠以合族人又置義田義塚義</hi>
　　<hi>學後以太學生授參軍詔表其閭</hi>
　闗大宗<hi>烏程縣志邑人萬厯戊申大水獨力赴京㑹同邑朱應選等在邸合詞詣闕奏准湖州七</hi>
　　<hi>屬錢糧悉予蠲免年九十餘精力猶强健每出任勸賑事必力為之巡按旌其門</hi>
　朱應選<hi>烏程縣志字少渠邑人慷慨好賙䘏宗黨不責報萬厯戊申遊學京邸聞郡大水與同邑</hi>
　　<hi>闗大宗合疏奏闕蠲免七州邑錢糧又湖水衝陷額田四十七畝有竒里民嵗辦虛糧甚困應選白</hi>
<pb n="KR2k0044_WYG_187-6b"/>
　　<hi>直指使題豁焉</hi>
　茅一臯<hi>歸安縣志字星海邑人萬厯戊子嵗侵傾廪倡義輸穀五千石賑飢得㫖建敦義坊於花</hi>
　　<hi>林里</hi>
　呉世裕<hi>歸安縣志字伯順歸安庠生性孝友宗黨有貧乏者多所周䘏萬厯己酉嵗大飢郡守議</hi>
　　<hi>開賑世裕先發巳廪為之倡至築城墉建水柵拓宗祠修譜系繕祖塋掩骼埋胔脱人於厄恒殫力</hi>
　　<hi>圖之其敦本尚義為一鄉推重夀至百嵗</hi>
　沈儆烇<hi>舊浙江通志字肇生歸安人授華亭學博捐俸葺學宫課士之餘遇郡邑大事輒有建白</hi>
　　<hi>歸里杜門著述子埏崇祀鄉賢曽孫三曽愷曽涵皆貴顯</hi>
<pb n="KR2k0044_WYG_187-7a"/>
　錢承望<hi>舊浙江通志字駿聲長興人嵗飢縣令委往江右糴賑適米貴遂鬻田補價口不言功又</hi>
　　<hi>捐金贖還掠賣之女不受其報</hi>
　呉煜<hi>歸安縣志字文度湖州府庠生積累善行捐貲置祭田偕族人共祀逺祖里黨不能婚塟者必</hi>
　　<hi>拮据以助訓子孫惟以積善二字著有家訓及守待編</hi>
　嚴義<hi>舊浙江通志字素安歸安人路拾遺金守之信宿以還其主偷兒踰垣入識其為里中兒急持</hi>
　　<hi>金贈之促之去恐家人取火見之則終身不得為人矣及殁其人臨喪痛哭曰非公孰能全我安忍</hi>
　　<hi>没公善</hi>
　姚世贇<hi>舊浙江通志字容齋武康人以數百金買地塟親術家言其穴當遷數丈但不利隣塚贇</hi>
<pb n="KR2k0044_WYG_187-7b"/>
　　<hi>曰豈可妨人以利已耶卒不遷其友以千金寄贇將死謂曰不必償後其子産業蕩盡贇重為之立</hi>
　　<hi>業</hi>
國朝<lb/>
　丁瑨<hi>鄉賢留祀冊長興人嵗貢生事母孝年七十庭桂生芝一本人稱孝感嵗洊飢倡率捐賑於路</hi>
　　<hi>多設厰遍給饘粥民免流離康熙二十七年入祠</hi>
　朱耀<hi>鄉賢留祀冊長興人居家孝友敦尚實行樂施濟困鄉黨稱之</hi>
　寧波府<lb/>
　漢<lb/>
<pb n="KR2k0044_WYG_187-8a"/>
　王修<hi>成化四明郡志句章人順帝時為揚州従事軍變殺厯陽太守伊曜修誓衆奔入賊營取曜屍</hi>
　　<hi>塟之人服其義</hi>
　鄭雲<hi>兩浙名賢録字仲興鄮人與梁宏俱為呉郡太守尹興主簿興以楚王英事覺被收并雲下洛</hi>
　　<hi>陽獄雲篤始終之義明興非辜不以拷掠誣服竟獄死後使者以陸續母具食事隂嘉之上書説行</hi>
　　<hi>狀乃赦興等放還鄉里禁錮終身雲既死旌表門閭</hi>
　梁宏<hi>兩浙名賢録少隠海隅有盛名呉郡太守尹興辟為主簿楚王英謀逆隂疏天下善士及事覺</hi>
　　<hi>顯宗得其録有尹興名乃徵詣廷尉獄宏與門下掾陸續功曹史駟勲及掾史五百餘人詣洛陽就</hi>
　　<hi>考諸吏不堪痛楚死者大半惟宏與續勲拷掠肌肉消爛終無異辭後得釋放歸田里</hi>
<pb n="KR2k0044_WYG_187-8b"/>
　宋<lb/>
　馮制<hi>成化四明郡志字公初慈谿人康定間大飢民至相啖食家有穀數千斛悉貸之賴以全者百</hi>
　　<hi>餘家舍東有古陂縣長牟經俾鄉先生王致楊適畊之民數奪其瀦水制諭民穿古渠引潮以溉無</hi>
　　<hi>復奪水之擾二先生割田為夀制曰吾哀先生窮耳豈望報耶踰錢塘㑹故知錢寺丞負客債數百</hi>
　　<hi>緡索之急悉與償之居常聚族子弟誨之使學務中規矩未㡬弟準子碩姪景相繼第進士躋顯官</hi>
　陳大雅<hi>象山縣志象山人性慷慨賙䘏親族里黨空乏者無少靳嘗舍逆旅遇同邸客病將死衆</hi>
　　<hi>散避大雅獨晨夕相守傾槖装治湯藥俟病愈始去人服其義長於詩趙清獻抃深器重焉</hi>
　童判子<hi>嘉靖寧波府志鄞人逸其名嘗為典庫稱判子家養疎屬數口奉寡姊承順不違其甥不</hi>
<pb n="KR2k0044_WYG_187-9a"/>
　　<hi>事産業屢負人債輒為償之不以告姊王安石以鄞令物色之遇以賔禮</hi>
　王文亮<hi>奉化縣志字昭逺嘗渡浙江有忘金百兩於舟者文亮最後獨見之留三日待其人至歸</hi>
　　<hi>之而去不告以名見王安石所撰墓誌</hi>
　沃元瑀<hi>舊定海縣志字君寶熙寧八年嵗穀不登疫癘大作元瑀躬行郊野掩覆胔骼日散庾積</hi>
　　<hi>以應貸者及秋亦不責償悉焚其券</hi>
　翁升<hi>天啟慈谿縣志字南仲登元豐三年進士弟自奉簡簿而勇於急人睦親恤孤平糶賑乏鄉人</hi>
　　<hi>敬之諱升斗之升而不呼别字之曰十合</hi>
　陳之翰<hi>嘉靖浙江通志字憲之鄞人初鄉人貸金若干其人紿曰金悞墜水之翰不疑也後數年</hi>
<pb n="KR2k0044_WYG_187-9b"/>
　　<hi>其人内悔疾且死遣其子歸所償金之翰受而不拒徐以所償助其喪塟崇寧二年部使者薦於朝</hi>
　　<hi>官之</hi>
　林暐<hi>成化四明郡志字公著鄞人大觀間陳忠肅瓘寓於鄞暐獨厚之後徙謫他所問遺不絶建炎</hi>
　　<hi>四年明州燬於兵暐未暇葺舍宇首捐錢數十萬修理學宫且輟田五十畝為養士費太守舉以風</hi>
　　<hi>郡人</hi>
　聞子徳<hi>鄞縣志字克新與弟子聰創祠曰思逺構東西二堂曰積善積慶造橋利涉咸稱曰聞郎</hi>
　　<hi>橋開彈烏堰以置碶通潮蓄水溉田鄉民沾利咸稱曰聞郎碶飢者資粥病者資藥死者資棺闔邑</hi>
　　<hi>以善人稱</hi>
<pb n="KR2k0044_WYG_187-10a"/>
　李猷<hi>兩浙名賢録字嘉仲一字獻夫鄞人建炎初以婦翁没王事自汴京詣南都行在所遇友人陳</hi>
　　<hi>少陽東被召至舍館未定乃為假館於太僕寺丞陳正彚東再上書不報有榜通衢斥附㑹李綱者</hi>
　　<hi>猷知為東將勸之歸而東已逮赴應天府隨戮於市猷哭且祈曰少陽以忠諫死勁節英氣當不與</hi>
　　<hi>草木同腐吾欲收以歸塟莫能得少陽有靈其啟我心越一日得尸又一日得其元合而斂之方買</hi>
　　<hi>舟東下㑹其鄉人胡中行従太學來欲親䕶喪猷服其義并以行李付之亦不暇詢婦翁事而還</hi>
　余晦<hi>定海縣志定海人天錫従子歴官尚書置義莊以贍宗族</hi>
　汪伋<hi>成化四明郡志奉化人與弟份並好義樂施嘗捐貲建郡學及橋梁七十二處參政樓鑰記其</hi>
　　<hi>事</hi>
<pb n="KR2k0044_WYG_187-10b"/>
　王漢英<hi>成化四明郡志字彦古奉化人登淳祐元年進士第少聘徐氏女因病鼻腐以貌醜自嫌</hi>
　　<hi>誓不嫁父母辭曰君盛年髙科不患無良配不敢以辱君漢英曰汝女有疾非漢英誰適既婚相敬</hi>
　　<hi>如賔妻没終身不畜婢妾</hi>
　豐有俊<hi>行營雜録字宅之四明人過倡樓見一妓疑是故人女累目之妓亦省酒罷留宿詰之果</hi>
　　<hi>然豐曰某所以留者以坐間不敢問也且各就寢必有以處汝豐與京尹有契明日以白尹且云某</hi>
　　<hi>僅有錢百千従公更貸二百千嫁之尹嘉其誼即取入府厚奩具擇良士嫁焉尹即王宣子佐也</hi>
　袁昇<hi>宋史本傳慶元府人為郡吏給事通判㕔勤謹無失嵗滿當代不聴去後通判至復留用之因</hi>
　　<hi>至豐饒夫妻俱近五十無子其妻資遣之往臨安置妾既得妾察之有憂色且以麻束髮外以綵飾</hi>
<pb n="KR2k0044_WYG_187-11a"/>
　　<hi>之問之泣曰妾故趙知府女家四川父殁家貧故鬻妾以為歸塟計耳昇立送還之其母泣曰計女</hi>
　　<hi>聘財猶未足以給歸費且用破矣將何以酬昇曰賤吏不敢辱娘子聘財盡以相奉且聞其家尚不</hi>
　　<hi>給盡以囊中資與之遂獨歸妻迎問曰妾安在告以其故妻亦喜曰君設心如此行當有子明年生</hi>
　　<hi>韶官至參知政事</hi>
　元<lb/>
　王昱<hi>舊浙江通志隠鄞之呉山元初徵辟不就南江為鄞奉孔道渡江者多溺昱獨力建橋二十四</hi>
　　<hi>洞横截急流至今賴之裔孫塪明𢎞治間為御史</hi>
　童金<hi>兩浙名賢録字子丹慈谿人至元間以才能薦授進義副尉嵗督海運秩滿扁所居曰一閒築</hi>
<pb n="KR2k0044_WYG_187-11b"/>
　　<hi>堤浚澤興水利於鄉即先廬側築室百餘楹為義塾割腴田四頃延名師以淑來學又别置田二頃</hi>
　　<hi>代鄉鄰之輸及給貧不能養死不能斂者大徳中嵗飢發積以貸全活數千人有司奏旌其門</hi>
　倪天淵<hi>嘉靖寧波府志字震亨鄞人樂施與窮乏者假貸無吝色有負逋者即焚券不責其償嵗</hi>
　　<hi>大疫手製藥以施之時江南嵗漕白糧由海運達畿天淵籍占漕役躬自蹈海有舟十艘每運數萬</hi>
　　<hi>石他舟或滲漏米腐不可餉即以餘貲代補之至元戊寅漕舟多没於風天淵舟漂髙灘上衆欲捨</hi>
　　<hi>舟天淵且拜且禱俄而神炬見桅端光輝燭人風回獲濟中臺御史袁賽音布哈按行海道嘉其盡</hi>
　　<hi>力王事狀聞於朝旌之曰髙年耆徳之門</hi>
　葛魁<hi>天啟慈谿縣志邑人世居邑庠之南櫺星門當其所居之後元貞四年有術者相學基云必南</hi>
<pb n="KR2k0044_WYG_187-12a"/>
　　<hi>嚮直達為甬道局壯氣通科第大振魁聞之毅然曰吾何惜此片地不以全一邑之美耶遂割其址</hi>
　　<hi>之半廣五十尺袤三百五十尺屬之黌宫以廣其制</hi>
　樂大原<hi>嘉靖寜波府志字君道定海人大徳丁未東浙大祲大原發巨艘販泉南廣東之米平價</hi>
　　<hi>使人就糴逺近畢集活者甚衆父占籍清泉鹽場凶嵗官不降本亭户失業大原發貲視官本増三</hi>
　　<hi>之一以貸諸户隨其力之所及而收其入被恵者衆有持舊書易米濟飢者輒應之遂蓄至數千卷</hi>
　　<hi>曰吾子孫必有能讀是者孫良果能讀書一時名卿若黄溍王褘咸器重之</hi>
　張文英<hi>鄞縣志字君秀居甬東隅修砌百丈街石以浮橋為通達之處延祐二年建亭橋側施茶</hi>
　　<hi>水以濟渴避風雨夜則安宿守橋之夫及卒人皆徳之即亭為祠嵗祀不廢</hi>
<pb n="KR2k0044_WYG_187-12b"/>
　薛觀<hi>嘉靖寧波府志字景茍一字處静鄞人在宋時聚族千指同居合食者五世號義門薛氏觀於</hi>
　　<hi>至治癸亥以書經登賢書分教平江之常熟後遷杭州教授攝沅江縣事既而引年致仕</hi>
　陸天祐<hi>鄞縣志邑人慕濓洛之學欲建義塾以教鄉之子弟未就而卒遺命其子居敬思誠俾成</hi>
　　<hi>之泰定天歴間構塾一區於東湖近髙錢里中奉文公朱子兄弟共割田百六十畆為報祀廪餼之</hi>
　　<hi>需浙東帥王木齋名之曰東湖書院堂曰育英延師講學以淑一鄉子弟程端學為之記</hi>
　陳紹<hi>兩浙名賢録字成甫慈谿人家饒於貲而性尚澹泊粗衣糲食惟以行義為急遇鄰里喪不能</hi>
　　<hi>舉者塟之死不能斂者資其衣棺貧不能自存者賑以粟里有金生者貧而能守紹敬而憐之宻於</hi>
　　<hi>暮夜持金錢投其家時邑令富徳庸嘗主其家紹告以撫字當急瘠民肥已君子弗為令終任一介</hi>
<pb n="KR2k0044_WYG_187-13a"/>
　　<hi>不取及代歸囊槖蕭然適長女死紹為之斂且出所積以助其裝</hi>
　應本仁<hi>鄞縣志字本立邑人嘗慕范文正公為人建義莊五百餘間割腴田五百餘畝收其嵗入</hi>
　　<hi>以濟人困乏及婚嫁喪塟之不能舉者又即其中為義塾延名師以訓宗族鄉黨之子弟供膳服用</hi>
　　<hi>悉有常制時其出納定為條約使後裔世守之翰林學士黄溍紀其事於石</hi>
　羅世華<hi>嘉靖寧波府志字明逺慈谿人與弟世英𢎞恵天錫世昌一氣偕老五世同居至正二十</hi>
　　<hi>四年有司上其事於朝旌其門曰同居耆徳羅氏之門</hi>
　明<lb/>
　韓性<hi>貝瓊韓處士碣字可善世居定海後徙鄞天性重厚遇物以誠不事表暴所入雖薄而好周窮</hi>
<pb n="KR2k0044_WYG_187-13b"/>
　　<hi>恤匱凡婚無以為資喪無以為禮必謁其門鄉人有公私逋不能償為代輸之不責其償嵗大疫比</hi>
　　<hi>閭中戒相過性率醫往視或輿致於家既愈而遣之未嘗有矜色又規置田若干畝為義莊以收族</hi>
　　<hi>人建義塾以教子弟其兄某初以途人遇之稍長即異居家素饒於貲性十裁有其一二人病不均</hi>
　　<hi>曰吾豈憂吾貧耶嘗於隠處獲遺珠升許悉歸其兄浙西亷訪司僉事浦江鄭浚嘗抵其家喜其為</hi>
　　<hi>人因遺以麐谿集遂取為子孫法</hi>
　楊苪<hi>成化四明郡志字大章慈谿人衣食僅自給少有餘則分賑其貧者非義不茍取與途行偶見</hi>
　　<hi>褚鏹若干錠有質券候立良久一人傍徨走前覈其實歸之元學士危素御史余嘉賔交薦不起洪</hi>
　　<hi>武四年有司特起之以疾不行子伯純授南康都昌縣丞孫圭知南陽郟縣世篤先訓不喪所守</hi>
<pb n="KR2k0044_WYG_187-14a"/>
　王國祚<hi>定海縣志邑之浦東人洪武二十年信國公湯和遣徙居民通邑病之國祚奮趾揚裌語</hi>
　　<hi>同難者曰大夫弗効尺寸力為桑梓謀奚以為人遂兼程赴金陵面陳不當盡徙之狀髙帝允奏賞</hi>
　　<hi>勞遣歸餘民得不就徙鄉人徳之名所止處曰復翁以此地藉翁而復也</hi>
　方徳初<hi>嘉靖寧波府志字夢仁奉化人四世同居百口共爨子一人従子十一人以貲産均分之</hi>
　　<hi>凶年為粥以食餓者鄰人鄭氏以貧鬻女為人婢妾徳初贖還之自奉甚薄而性樂施與</hi>
　謝茂<hi>成化四明郡志字茂之鄞人洪武庚申鄉人鮑原祥以兄子忠任監察御史卒於官貧無塟地</hi>
　　<hi>謀於茂茂曰我有地隂陽家以為得局雖千金不易也願與之又嘗割地葬千戸湯文之母後二家</hi>
　　<hi>各出金以酬茂拒而不受</hi>
<pb n="KR2k0044_WYG_187-14b"/>
　楊自懲<hi>名山蔵鄞人為縣吏縣宰撻一囚流血滿前怒猶未息自懲跪而寛解宰曰此人越法背</hi>
　　<hi>理不由不怒自懲叩頭曰竊聞曽子云如得其情哀矜弗喜喜且不可而況怒乎宰為霽威家素貧</hi>
　　<hi>縣吏有常例餽遺一無所取遇囚人乏食多方賑救一日有新囚數人待哺家亦缺米與其婦謀之</hi>
　　<hi>婦曰囚何來曰自杭而來沿途忍飢五日不食矣因撤釡中米煮粥以食之</hi>
　何瞻<hi>兩浙名賢録鄞人正綂間與同邑胡純同升國學純病疫鄉里姻舊皆避去瞻晝夜診視督其</hi>
　　<hi>僕饘粥煮藥七日而候不應曕憂之解衣與並枕抱之卧遂得汗而瘳瞻亦無恙後與純俱登進士</hi>
　　<hi>純每語人曰今日以往皆何兄所生之年也終身事曕如父</hi>
　俞民化<hi>舊定海縣志邑人倜儻好義隣里有鬬争出數語折其曲直且諭以禮人即引咎若不自</hi>
<pb n="KR2k0044_WYG_187-15a"/>
　　<hi>容至相戒云無負俞君之戒正綂間值嵗侵輸粟五百石於官助賑縣令勒石以旌其義</hi>
　陳處廷　虞陸　虞玖　李浩　丘本源　沈志道<lb/>
　周得延　任福　朱茂春　潘本餘<hi>鄞縣志當英宗北狩時徴發驛</hi>
　　<hi>騷又嵗祲艱食民不聊生處廷率先倡義輸粟二千石備賑陸與弟玖及浩聞風興起輸粟如處廷</hi>
　　<hi>而本源以下諸人各出榖有差賴以全活者甚衆有司嘉其行誼聞於朝特賜璽書勞禮旌為義民</hi>
　　<hi>其時又有王懃亦以輸粟給賜冠𢃄</hi>
　王汝林<hi>兩浙名賢録奉化連山鄉人性好施凡貧病過門者接之不厭逺近慕其名陸司寇瑜時</hi>
　　<hi>為邑庠生貧不自存往詣之林時浴於溪陸以謁告遽起而入攝衣延之上座盛為之禮次日即遣</hi>
<pb n="KR2k0044_WYG_187-15b"/>
　　<hi>人濟陸之家然不以告也比留連旬日陸乃自言其情曰竊慕公髙義幸而欵我其如家累何汝林</hi>
　　<hi>出謝啟示之陸起拜曰不虞君之恵我若此辭歸明日汝林盛張具觴而送之凡寒暑之衣畢備且</hi>
　　<hi>贈之金</hi>
　錢璡<hi>鄞縣志字廷珍邑人景泰甲戌進士與兄珪倡築長隄計二百八十丈被其利者三邑七鄉共</hi>
　　<hi>一百二十有六里民稱之曰錢公塘</hi>
　柴傑<hi>鄞縣志字延俊邑人天順乙卯舉於鄉計偕上京適舟人夜泣欲投水死傑問其故知為官租</hi>
　　<hi>所迫即捐路貲使償之明年下第歸復遇前舟人仍載其舟是夜舟人飾妻進謝傑正色叱之去</hi>
　繆亷<hi>嘉靖寧波府志定海人兄弟七人至老同居聚族近百口自祖保障父永宗至孫蘭計五代耕</hi>
<pb n="KR2k0044_WYG_187-16a"/>
　　<hi>讀各職其業鄉人義之</hi>
　薛通<hi>舊定海縣志字徳明自鄞徙定海嗜善樂施人告以不給輒捐所餘賑之不能償者焚其券其</hi>
　　<hi>先世在宋時有朋龜者五代同居號為義門通守世徳不改邑令陳軾扁其堂曰崇義</hi>
　楊苗<hi>嘉靖寧波府志字徳成鄞人成化間詔民輸粟助邊一時未有應者苗獨出粟二千五百石躬</hi>
　　<hi>輸之邊特賜璽書立義門旌之</hi>
　周相<hi>兩浙名賢録字良佐奉化人嘗遊學外藩夜有女奔之拒不納詰旦即辭去赴省試有友疫於</hi>
　　<hi>舟同行皆棄去相獨留謹視之及不起出已資備棺衾親為之含斂焉後以貢司教茶陵諸生貧乏</hi>
　　<hi>者輒以俸餘濟之束脩之饋不問也敝居不蔽風雨薄田不贍餐粥而周死恤貧開義塾以教族子</hi>
<pb n="KR2k0044_WYG_187-16b"/>
　　<hi>尤人所難云</hi>
　董鋭<hi>鄞縣志號裕菴邑人遇嵗飢出粟煮糜活人國賦不足郡守貸鋭二千金鋭即捐助代貧民之</hi>
　　<hi>逋守上於朝賜七品散官一夕有衆叩門將行刦鋭飲以酒人贈五十金語之曰人生宜自愛吾獨</hi>
　　<hi>不能致若等於法乎皆俯首謝去越五載諸人各攜金如前數踵鋭門曰日者賴君恵經營孳息皆</hi>
　　<hi>成家計今以奉還所不至者數人耳一時傳為異事嵗暮至西陵得遺金於旅舍因留不歸至明年</hi>
　　<hi>三月有號慟而來者曰吾父受主者命攜五百金餉某偶以夜渡遺忘今拷掠備至予豈望金之存</hi>
　　<hi>將碎首於此白吾父以不欺耳鋭曰吾為若留久矣速歸拯爾父舉以還之城西有河艱於涉捐貲</hi>
　　<hi>造橋以濟</hi>
<pb n="KR2k0044_WYG_187-17a"/>
　周宗達<hi>象山縣志象山人象未城時寇突至盡邑奔避時囹圄有若干人即其妻子不暇顧宗達</hi>
　　<hi>曰囚亦人也可令槁腹死耶獨冒刄給囚饘粥邑令義而旌之鄞商某夜遇鄰家火失篋中金坐號</hi>
　　<hi>及旦宗達曰吾従衆中攫得懼為他人攘去耳如數子之商謝而納不知其非所失之金也</hi>
　駱元<hi>象山縣志象山人嘉靖末年島外漁人約六十餘偶為疾風飄舟至金齒觸入内地守汎卒羣</hi>
　　<hi>譁曰此可擒也遂縛之以獻主者時元為里老従旁力諍曰天道神明炯於白日奈何妄殺無辜詞</hi>
　　<hi>色凛烈主者心動立釋之六十餘人搏顙而去</hi>
　戴䲀<hi>獻徵録字時化别字少山家鄞之桃源舉嘉靖乙未進士與人無親疎輒悃悃見情素而恤災</hi>
　　<hi>救患尤所孜孜㑹試時一同舟者得痢疾友各棄去䲀獨周旋其間湯藥含斂靡不盡力南太僕陳</hi>
<pb n="KR2k0044_WYG_187-17b"/>
　　<hi>公侃入覲與遊雲龍山暴殂出已貲為之治斂</hi>
　賀琦<hi>舊定海縣志字廷玉為邑生時以靈巖石方碶頽圯既久民困日滋乃白縣令鄭餘慶首先倡</hi>
　　<hi>義庀工伐石殫力修築蓄洩有時而靈巖一鄉斥鹵可田者計四百餘頃溉及隣壤者無慮百餘頃</hi>
　　<hi>冬月見海樵十餘輩溺水得出㡬不能生𤦺即哺以糜粥衣以緼袍乃得俱醒隣人有死不能棺棺</hi>
　　<hi>不能塟則出貲贍之</hi>
　楊允恭<hi>嘉靖寧波府志名欽以字行鄞人憫鄉人湖田重税之苦鬻産走京師累疏闕下濵死者</hi>
　　<hi>數矣迄不止卒得請行省勘覆郡守林富力主其議得従慈谿花嶼湖全折之例民困用舒  詳見</hi>
　　<hi>祠祀</hi>
<pb n="KR2k0044_WYG_187-18a"/>
　陸大漳<hi>鄞縣志字徳學邑人年少時館於烏鎮一夕忽聞叩門聲啟視則一姣好幼婦也大漳斥</hi>
　　<hi>之閉門挑燈危坐達旦向主人言適得家信須急歸遂辭去有范奎者得館貲十餘金嵗暮與大漳</hi>
　　<hi>同舟返時共載人衆將分途范遺其金而去大漳於舟底拾得之亟趣僕追范果其所失金也范願</hi>
　　<hi>分以相酬力辭不受</hi>
　袁文信　袁文仁<hi>奉化縣志文信象山人萬歴十六年嵗大侵餓殍載道官募富户出</hi>
　　<hi>粟賑之與弟文仁共輸粟一千石四十四年又飢逺近慕袁氏名皆枵腹到門量授米穀以濟全活</hi>
　　<hi>甚衆</hi>
　王良璧<hi>象山縣志象山人好施子嘗有貸者力不副將鬻妻以償聞而亟止之焚其券夜獲偷兒</hi>
<pb n="KR2k0044_WYG_187-18b"/>
　　<hi>乃故鄰也慰之曰爾以貧累故濟之錢穀終身不暴其名里人某逋官租若干㡬斃獄良璧捐槖代</hi>
　　<hi>輸三百餘金有司亷其事以尚義旌焉</hi>
　髙<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>
                    <hi>舊浙江通志號玉陽鄞人嵗飢首倡捐賑之法隨地煮糜有盜鬻其産者願以女償折券叱之</hi>
　　<hi>恐其他鬻呼其壻歸之以子斗樞貴累封副都御史</hi>
　包元㑹<hi>鄉賢留祀冊象山人邑庠生值嵗荒發米煮粥以食貧者全活甚衆明末海賊劉香老等</hi>
<hi>國朝猖獗建議築燉臺以為瞭哨防禦之計海疆賴焉    康熙三年祀鄉賢</hi>
國朝<lb/>
　范大捷<hi>舊浙江通志鄞人庠生世父無嗣以大㨗為後事兩母俱得其歡心平生周急無吝色兼</hi>
<pb n="KR2k0044_WYG_187-19a"/>
　　<hi>精岐黄遂以醫名其出療人疾常先往貧乏而後及舟車之迎者里中有貧婦將娩忽患疾甚危大</hi>
　　<hi>捷攜藥日六七往曰此婦若危是損二命也後得俱生居常訓子弟以修徳行善不可有所覬而為</hi>
　　<hi>之人以為名言年八十六卒</hi>
　虞光祚<hi>寧波府志字爾錫鎮海人父世熙慷慨多義行光祚弱冠為諸生明末授通判未仕順治</hi>
　　<hi>十六年夏海寇入内地掠童子去者無算後復棄於崇明漂泊太倉松江間光祚時客於呉解槖資</hi>
　　<hi>之歸并請於太倉州守白登明申江南巡撫檄屬縣具舟給口食逓送歸里者數百人至松江亦如</hi>
　　<hi>之踰年客秦巾遇同邑二童子亦己亥被掠者贖之還家</hi>
　謝泰履<hi>寧波府志字時素鎮海人孝友博聞慷慨持大節順治己亥海寇犯南鄉燬長山橋解槖</hi>
<pb n="KR2k0044_WYG_187-19b"/>
　　<hi>中金創修之行者便焉</hi>
　孫簬<hi>舊浙江通志字鳯覽慈谿諸生雅志經濟謂可見諸施行嘗除夕甕儲米不及斗有故人扣門</hi>
　　<hi>乞米分其半餉之</hi>
　陳元肇<hi>寧波府志字萬春鄞貢生敦行不怠嵗乙未邑巾飢倡義出榖二千石以周鄉閭之貧者</hi>
　　<hi>其叔耆士陳嘉恩従弟國學生陳元英亦各出穀一千石相助賑濟藩司給扁旌其門</hi>
　紹興府<lb/>
　漢<lb/>
　陳囂<hi>於越新編山隂人與紀伯為隣伯竊囂藩地囂不較益徒地與之伯慙歸侵地囂不受讓為大</hi>
<pb n="KR2k0044_WYG_187-20a"/>
　　<hi>路鴻嘉中太守刻石旌之曰義里虞翻嘗稱其漁則化盜居則讓隣感侵退藩遂成義里今俗稱讓</hi>
　　<hi>簷街云</hi>
　戴就<hi>後漢書本傳字景成㑹稽上虞人仕郡倉曹掾揚州刺史歐陽參奏太守成公浮贓罪遣部従</hi>
　　<hi>事薛安案倉庫簿領收就於錢塘縣獄幽囚考掠五毒慘至就慷慨直辭色不變容主者窮極酷慘</hi>
　　<hi>無復餘方乃卧就覆船下以馬通薰之一夜二日皆謂已死發船視之就方張眼大罵曰何不益火</hi>
　　<hi>而使滅絶又復燒地以大鍼刺指爪中使以杷土爪悉墮落主者以狀白安安呼見就謂曰太守罪</hi>
　　<hi>穢狼藉受命考實君何故以骨肉拒扞耶就據地答言太守剖符大臣當以死報國卿雖銜命固宜</hi>
　　<hi>申㫁寃毒奈何誣枉忠良强相掠理令臣謗其君子證其父安深竒其壯節即解械更與美談表其</hi>
<pb n="KR2k0044_WYG_187-20b"/>
　　<hi>言辭解釋郡事徴浮還京師免歸鄉里太守劉寵舉就孝亷光禄主事病卒</hi>
　三國呉<lb/>
　呉範<hi>嘉靖浙江通志字文則上虞人與親故交有終始素與同邑魏滕相善滕嘗有罪孫權責怒甚</hi>
　　<hi>嚴敢有諫者死範謂滕曰與汝偕死乃髠首自縛詣門下因突入叩頭流血權良久竟釋乃免滕滕</hi>
　　<hi>謝曰大丈夫相知如汝足矣何用多為後封都亭侯</hi>
　卓恕<hi>兩浙名賢録字公行上虞人為人篤信義然諾不茍與人期約雖暴風疾雨無有不至嘗従建</hi>
　　<hi>業還㑹稽太傅諸葛恪問何時當復來恕期以某日至期恪與主人停食以須時賔客㑹者皆以為</hi>
　　<hi>㑹稽建業相去千里道阻江潮風波難必豈得如期須臾恕至一座皆驚</hi>
<pb n="KR2k0044_WYG_187-21a"/>
　邵疇<hi>嘉泰㑹稽志字温伯山隂人為郡功曹孫皓時太守郭誕以不白妖言被收遑遽無以自明疇</hi>
　　<hi>進曰疇今在明府何憂遂詣吏吏上疇辭皓怒尤甚疇恐誕卒不免遂自殺以證之誕遂獲免皓嘉</hi>
　　<hi>疇節義詔郡縣圖形廟堂</hi>
　晉<lb/>
　孔祗<hi>晉書本傳字承祖㑹稽山隂人太守周札命為功曹史札為沈充所害故人賔吏莫敢近者祗</hi>
　　<hi>冒刄號哭親行殯禮送喪還義興時人義之</hi>
　裘尚<hi>過朂裘氏義門志父睿隨元帝渡江避地婺女尚於義熙中徙居㑹稽縣南三十里世勤耕桑</hi>
　　<hi>家積仁義越五代當宋乾徳年踰六百載人無别居内不異爨大中祥符間旌表門閭蠲復徭役</hi>
<pb n="KR2k0044_WYG_187-21b"/>
　南北朝<lb/>
　嚴世期<hi>宋書本傳㑹稽山隂人好施慕善出自天然同里張邁三人妻各産子時嵗飢儉慮不相</hi>
　　<hi>存欲棄而不舉世期聞之馳往拯救分食解衣以贍其乏三子並得成長同縣俞陽妻莊年九十莊</hi>
　　<hi>女蘭七十並各老病單孤無所依世期衣食之二十餘年死並殯塟宗親嚴𢎞鄉人潘伯等十五人</hi>
　　<hi>荒年並餓死露骸不收世期買棺器殯埋存育孩幼山隂令何曼之表言之元嘉四年有司奏牓門</hi>
　　<hi>曰義行嚴氏之閭復其身徭役蠲租税十年</hi>
　魏温仁<hi>𢎞治紹興府志上虞人齊僕射徐孝嗣為東昏侯所殺故人莫敢收視獨温仁奔赴以私</hi>
　　<hi>財營其喪</hi>
<pb n="KR2k0044_WYG_187-22a"/>
　唐<lb/>
　羅讓<hi>唐書本傳字景宣越州㑹稽人父喪㡬毁滅服除布衣糲飯不應辟署或以婢遺讓者問所従</hi>
　　<hi>答曰女兄九人皆為官所賣留者獨老母耳讓慘然為焚券召母歸之累官福建觀察使兼御史中</hi>
　　<hi>丞</hi>
　宋<lb/>
　石賀<hi>𢎞治紹興府志新昌人太平興國中初立縣治建邑庠賀以家資代其費</hi>
　黄振<hi>於越新編諸暨人嘗建樓以望村墅未舉炊者往遺之米寒無告者遺之衣其妻劉亦斥奩槖</hi>
　　<hi>置義莊以濟族黨鄉人徳之名其樓曰望烟莊曰仁夀後振以子貴贈衞尉少卿妻封仁夀夫人子</hi>
<pb n="KR2k0044_WYG_187-22b"/>
　　<hi>孫代顯</hi>
　裘承詢<hi>嘉靖浙江通志㑹稽人居雲門山前十九世無異爨子弟習弦誦鄉里稱其敬睦大中祥</hi>
　　<hi>符間優賜粟帛燕翼貽謀録大中祥符四年十二月己未越州言㑹稽縣民裘承詢同居十九世家</hi>
　　<hi>無異爨詔旌其門今二百三十六年矣余嘗至其村㕔事猶在族人雖異居同在一村中世推一人</hi>
　　<hi>為長有事取決則坐於廳事有竹箄亦世相授族長欲撻有罪者則用之嵗時㑹拜同飲咸在至今</hi>
　　<hi>免役也</hi>
　劉承詔<hi>趙抃劉氏義門記上虞縣蛾眉鄉人家同居四百餘人同籍者十世上聞旌表門閭常賦</hi>
　　<hi>之外悉免徭役</hi>
<pb n="KR2k0044_WYG_187-23a"/>
　孫椿年<hi>於越新編字永叔餘姚人置義莊食親族之貧者嵗飢輒出粟以賑又嘗助貲築堤捍海</hi>
　　<hi>及卒無親疎皆痛惜之</hi>
　黄汝楫<hi>寶慶㑹稽續志㑹稽人家頗富饒宣和中方臘犯境以素積金錢瘞於居室避地山間忽</hi>
　　<hi>賊黨執白旗來揖且拜黄驚懼答拜認其人葢舊僕也云主將拘掠士女閉之空室持金帛贖則釋</hi>
　　<hi>之否則盡殺黄惻然問所囚㡬何人曰無慮千數曰我蔵物可直二萬緡欲舉以獻而贖其命可乎</hi>
　　<hi>歸報如其請乃悉發所瘞輦輸其營千人皆得歸詣黄謝為之誦佛祈福歡聲如雷至紹興中黄為</hi>
　　<hi>浦江令其子開閤閎同登乙科後二子聞誾繼之</hi>
　石公轍<hi>嘉泰㑹稽志字道叟㑹稽人鄉里名士有朱布言者殁於東都兄昌言聞赴告欲質産迎</hi>
<pb n="KR2k0044_WYG_187-23b"/>
　　<hi>其喪而公轍已送柩在門矣方希言病疫無親黨在都獨公轍謁醫為治療既不起則空其囊為具</hi>
　　<hi>棺斂買舟載之歸得眼疾㡬喪明夜夢希言如平生曰有爾朱先生藥其效如神覺而異之明日至</hi>
　　<hi>京口有賣爾朱先生眼藥者求之出百許貼皆細如芥子服未數日瞳人如著冰舟行至江東則已</hi>
　　<hi>清明復初矣紹興初以特奏名第一人賜同進士出身仕至大宗正司主管宗室財用云</hi>
　徐端臣<hi>於越新編字正卿蕭山人嵗飢輒出粟平價以濟貧乏創社倉飾學祠療病以藥贈死以</hi>
　　<hi>棺義聲宣於遐邇浙東提舉朱熹行部至縣特造其廬後以子爵恩補宣義郎卒年八十三</hi>
　沈堯孚<hi>紹興府志字子賢餘姚人同舍某被逮甚亟堯孚百計脱之某自分無可報而隂使其妻</hi>
　　<hi>夕焉堯孚驚起趨户外叱曰吾以義脱汝而汝以不義汚我何也遽引避去終身未嘗洩其事昆季</hi>
<pb n="KR2k0044_WYG_187-24a"/>
　　<hi>五人當析箸取其瘠者羣従子弟悉授室成立之里有緩急各厭其意而去後以孫應文貴累贈大</hi>
　　<hi>理卿</hi>
　顧彦成<hi>萬厯紹興府志蕭山人以䕃補官歴兩浙運使以書堂為學基田三十六頃爲學田中書</hi>
　　<hi>舍人薛昻誌其墓</hi>
　姚景崇<hi>萬歴紹興府志字唐英嵊人開慶中建義塾延師設教英俊多遊其門</hi>
　吕次姚<hi>𢎞治紹興府志餘姚人嘗立義塾於邑治之東延致名儒湛若為之師若通六經逺近來</hi>
　　<hi>遊者常數百人次姚日加供膳後多至顯官</hi>
　陳祖<hi>兩浙名賢録字恵卿新昌人郭睦宗黨嫁其孤女數人貰負平糴邑人徳之創義塾延名師以</hi>
<pb n="KR2k0044_WYG_187-24b"/>
　　<hi>淑鄉之俊秀凡饔膳薪水僮僕咸具嵗費錢萬緡士由以登庸者後先不絶祖没従孫雷克繼其志</hi>
　　<hi>創桂山東塾而以祖所建名西塾由是逺近來學者日衆門牆冠葢相望兩塾之名聞於四方又置</hi>
　　<hi>義田義役義倉義井義阡義局以賙䘏鄉黨邑人至今談陳氏事有墮淚者</hi>
　呉自然<hi>𢎞治紹興府志字義甫餘姚人家富好施徳祐元年嵗飢發廩賑鄉里部使者為立髙誼</hi>
　　<hi>坊元至大初嵗大飢自然子埏復助有司賑給州上其事中書旌其居曰積世好義呉氏之門</hi>
　王英孫<hi>萬歴紹興府志字才翁㑹稽人歴官將作監簿辭歸值越中大飢發私廪以賑全活甚衆</hi>
　　<hi>道上有棄孩輒收恤之又喜延致四方賢士日以賦詠為樂若謝翺鄭樸翁林景熙唐珏輩皆慕其</hi>
　　<hi>義與之友</hi>
<pb n="KR2k0044_WYG_187-25a"/>
　唐珏<hi>西湖遊覽志字玉潛山隂人家貧聚徒授經營<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡以養母元至元十五年總江南浮屠嘉木</hi>
　　<hi>揚喇勒智發宋陵寝㫁殘肢體攫珠襦玉匣焚其胔棄骨草莽間珏時年三十二嵗聞之痛憤亟貨家</hi>
　　<hi>具得白金百星許執券行貸得白金又百星許乃具酒醪市羊豕邀里中少年若干輩狎坐轟飲酒</hi>
　　<hi>且酣少年起請曰君儒者若是將何為珏具以告衆謝曰諾中一少年曰事露奈何珏曰余固籌矣</hi>
　　<hi>今四郊多暴骨取竄以易誰復知之乃斵文木為櫃復以黄絹為囊各署其表曰某陵某陵分委而</hi>
　　<hi>散遣之蕝地以蔵為文而告詰旦事訖來集出白金酬之戒勿泄越七日瘞浮屠下令裒陵骨雜牛</hi>
　　<hi>馬枯骼築一白塔壓之名曰鎮南總浮屠死山隂人始有藉藉傳珏事者未㡬越有袁治中為子求</hi>
　　<hi>師有以珏薦一見置賔館一日問曰吾渡江聞有唐氏瘞宋諸陵骨子豈其宗耶左右指曰此是已</hi>
<pb n="KR2k0044_WYG_187-25b"/>
　　<hi>袁大駭曰君此舉豫讓不能抗也曳之坐北面而納拜焉禮敬特加情款益篤叩知家徒四壁惻然</hi>
　　<hi>嗟矜語左右曰唐先生家甚寒吾當料理使有妻有田不數日二事俱愜人固竒珏之節而又竒珏</hi>
　　<hi>之遇</hi>
　元<lb/>
　胡忠<hi>萬厯紹興府志字景莊餘姚人元貞間飢疫忠貸錢榖以賑閭里而塟其死者明年大穰里人</hi>
　　<hi>齎錢榖酬約忠嘆曰飢民近得一飽吾忍取其宿逋耶悉取券對衆焚之</hi>
　陳志寧<hi>兩浙名賢録諸暨人嘗割田一千畝山五千餘畝造屋三百餘楹為義莊義塾聚族黨之</hi>
　　<hi>貧者養之未知學者教之人以為一鄉之父師事聞旌為義門</hi>
<pb n="KR2k0044_WYG_187-26a"/>
　趙孟冶<hi>於越新編山隂人家世業儒尚義皇慶中捐田三頃為學田又捐田三頃入義廪給鄉人</hi>
　　<hi>無以婚塟者事聞有詔旌之子由鍾行義有父風丁未嵗大飢設粥於道所活餓莩甚衆</hi>
　方鎰<hi>於越新編諸暨人好修行誼嘗割田千畝山若地有差取嵗入贍其族之貧者建義塾禮聘名</hi>
　　<hi>士黄叔英項炯呉萊輩主教事造就學者一時儁彦雲集宋濓鄭深嘗來訪之</hi>
　黄新<hi>兩浙名賢録諸暨人汝楫六世孫倜儻好義祖遺義莊閱久已廢新購復之以賙族人嵗侵鄉</hi>
　　<hi>人持券物來質粟不較其值而與之所居當婺越之衝為飲食以待困乏者年七十餘盡出所質文</hi>
　　<hi>券約三萬餘緡悉焚之曰吾非敢以此市義也吾生無徳於鄉人無庸留此以益身後之過</hi>
　戴成之<hi>𢎞治紹興府志蕭山人好周恤貧匱其鄉常患水旱乃創閘小江以備旱澇工役之費弗</hi>
<pb n="KR2k0044_WYG_187-26b"/>
　　<hi>及於人恒親操杵钁沙土水趵久之不成成之仰天呼號翌日忽成人以為至誠之感</hi>
　任子仁<hi>𢎞治紹興府志蕭山人治生勤儉遭時飢亂推食解衣濟人寒餒鄉人不能塟者塟之無</hi>
　　<hi>可依者育之士大夫之賢者至則館穀之勇於行義人稱長者</hi>
　呉宗元<hi>兩浙名賢録字長卿諸暨人輕財重義元季兵興避地者多依之周給一無所吝教子孫</hi>
　　<hi>無析居殁之日識不識皆嘆曰義士死矣奔哭墓下者數百人太史宋濓誌其墓</hi>
　明<lb/>
　秦初<hi>兩浙名賢録字性初山隂人卓有行誼居太學時同舍生以使命出妻死無主初為之經紀喪</hi>
　　<hi>事甚周有金安者除後山衞經厯當之任貧無以治裝初解所乘驢資遣之徒步以歸永樂中舉進</hi>
<pb n="KR2k0044_WYG_187-27a"/>
　　<hi>士官翰林檢討</hi>
　丁能<hi>於越新編山隂錢清舟人也嘗夜載衆賈至東闗詰旦衆散去遺金一囊能艤舟候賈久不至</hi>
　　<hi>攜歸明日將復往婦阻之能曰我豈不欲財耶物故有分彼辛苦營之而卒然失去悔且喪身吾何</hi>
　　<hi>忍終往候得金主感謝欲酬堅拒不受</hi>
　髙宗浙　呉淵<hi>兩浙名賢録字叔胥山隂人嘗捐山七十畝為義阡給槥以塟貧者里有</hi>
　　<hi>簪纓之裔盜其牛或以其人告輒諱而隠之正綂庚申嵗大飢糴傍郡米七百斛歸給鄉人全活甚</hi>
　　<hi>衆明年飢又出私廪助公貸後二年又飢亦如之時同邑呉淵亦出粟千石助賑有司上其事詔遣</hi>
　　<hi>行人廖恂賷勅旌之</hi>
<pb n="KR2k0044_WYG_187-27b"/>
　周端<hi>韓邦問周義民墓表字孟端號介菴山隂人父茂没端年十六與兄孟璇協力塟父母繆氏盛</hi>
　　<hi>年守志兄弟協力以事遂振其家正綂五年出粟二千五百石助賑有司聞於朝遣行人廖莊賷勅</hi>
　　<hi>勞之旌為義民晚尤加意族黨傾所有施匱者未嘗形徳色</hi>
　魏資善　姜伯延<hi>於越新編俱餘姚人正綂間各出榖二千石賑飢旌為義門</hi>
　成器<hi>今言𩔖編餘姚人正綂末聞劉忠愍球死獄即邑中龍泉山頂為文祭之厯述古今權奸之禍</hi>
　　<hi>凡三千餘言人謂之祭忠文今其地謂之祭忠壇</hi>
　趙誠<hi>𢎞治紹興府志字一誠上虞人娶同邑杜氏生子而杜卒誠年二十七族之長老勸誠娶誠謝</hi>
　　<hi>曰不聞伯竒孝己事乎吾既有子可無娶矣聞者髙其義景泰中應貢授徳安府學訓導時有同知</hi>
<pb n="KR2k0044_WYG_187-28a"/>
　　<hi>劉英欲妻以女誠告以向意不従鰥居五十餘年無妾媵之侍八十卒</hi>
　周用彰<hi>萬厯紹興府志嵊人元提舉承祖之孫家業頗殷為人好善率長子澤榮輩施藥以濟貧</hi>
　　<hi>病煮粥以食獄囚夏則施茶冬則建橋造船為萬石長無一毫茍取</hi>
　夏叔恢<hi>兩浙名賢録嵊人天順初客越城中飲於酒肆時傍坐客被酒忘其嚢去叔恢獲嚢視之</hi>
　　<hi>約五十金疾追其人弗及明日仍俟其處失金者號泣而來遂挈以畀之</hi>
　張祓<hi>蕭山縣志號直叟早喪妻終身不娶成化壬辰嵗灾出銀三百錠粟六百石癸巳又灾復出粟</hi>
　　<hi>一千石丁酉甚灾盡出所積以賑之事聞勅授宣義郎表其閭曰義門子珏字良毓佐父發粟賑飢</hi>
　　<hi>捐銀三萬兩代輸本邑嵗課巡撫劉敷題旌亦授郎秩</hi>
<pb n="KR2k0044_WYG_187-28b"/>
　周廷澤<hi>萬厯紹興府志字舜龍山隂人富而好施每嵗飢輒捐粟作糜粥以賑或病死則為義棺</hi>
　　<hi>義塚以瘞之鄉人有屢負其租者攜子鬻於市廷澤聞之遂蠲其租又嘗捐金為錢清石橋工費鉅</hi>
　　<hi>萬往來者賴之</hi>
　陶仕成<hi>萬厯紹興府志㑹稽人正綂間以富民供大璫阮某其後阮倉卒被命入意不測宻召仕</hi>
　　<hi>成以私積六千金託之成持歸投井中居數年阮竟死仕成出井中金走白守呉某守曰金無知者</hi>
　　<hi>爾物也盍取諸仕成固謝㑹飢悉以散賑鄉人以是稱陶長者後數十年卒陶氏簪纓相繼人以為</hi>
　　<hi>皆仕成所種云</hi>
　徐文彪<hi>萬厯上虞縣志字望之上虞人正徳間舉賢良以母老辭有司敦趣乃行是時逆瑾方専</hi>
<pb n="KR2k0044_WYG_187-29a"/>
　　<hi>恣而謝文正遷以忤瑾謝事去文彪至京試吏部用蕭傅恭顯語瑾覽策以為文正鄉人怒甚下之</hi>
　　<hi>獄榜掠㡬死械戍鎮番鎮番接壌流沙在中國萬里外文彪處之怡然諸武弁子弟相率來學二子</hi>
　　<hi>子奎子厚聞父難奮以死従㑹部檄提家屬赴京兄弟主僕械繋刑獄尋得釋阽危百端乃達戍所</hi>
　　<hi>逾年瑾敗乃赦得歸結廬山下絶不談往昔事性復好施創義田開義學鄉人徳之</hi>
　張賢臣<hi>紹興府志㑹稽余貴村人敦善行貧無炊寒無襦死無槥顛倒無告者力拯之三十年無</hi>
　　<hi>倦態山隂縣西北有湖曰□□縦横十里許風狂舟輒覆賢臣議以石築塘其間使舟行塘内則避</hi>
　　<hi>風舟不復覆閱七嵗而塘成所費數千金皆捐貲為之</hi>
　曹同徳<hi>紹興府志字同野上虞人虞邑官塘圮數百丈積雨則淹連水際同徳捐資甃以石悉成</hi>
<pb n="KR2k0044_WYG_187-29b"/>
　　<hi>坦道行人頌義遇嵗歉作糜廣賑全活無算</hi>
　周夢秀<hi>萬厯紹興府志字繼實嵊庠生時有例廩生限年起貢當及夢秀一生年踰六十不得貢</hi>
　　<hi>夢秀曰我猶可待若不貢無後期卒推以讓之其父别駕嘗佃實性寺為宅既數十年増飾堂搆且</hi>
　　<hi>數百金夢秀以為非義請於父復捨為寺别僦數椽以居風雨不蔽無愠也既卒鄉人祀之學宫</hi>
　呉士驂<hi>紹興府志字少愚蕭山人萬厯庚子嵗大飢賑米三百石院府並奬之其後家益饒善益</hi>
　　<hi>積有除夜入其室行竊士驂見之贈以金勸使改行而秘其姓名雖子孫無知之者</hi>
　王鑑之<hi>獻徵録字明仲號逺齋山隂人篤於倫叙雖失愛兄嫂事之益恭謹兄子淵業舉不就又</hi>
　　<hi>習醫為之延引得為醫學官遂以有立李氏姊之子澤民周氏姊之子濟皆教養之及長皆為之婚</hi>
<pb n="KR2k0044_WYG_187-30a"/>
　　<hi>娶女皆為治奩具擇良士歸之嘉靖山隂縣志鑑之以進士知元氏縣擢御史督南畿學政歴刑部</hi>
　　<hi>尚書</hi>
　何汝敷<hi>蕭山縣志字奏言性節約遇任䘏則傾嚢無吝嵗蝗設捕格以米易蝗民競趨之不為灾</hi>
　　<hi>輸米賑飢全活甚衆北郭嵩里多暴骨以私財每嵗募掩之</hi>
　任振龍<hi>紹興府志字羽禎蕭山人一人有夙負欲鬻其妻振龍遽止之負者曰吾非獨為汝再贈</hi>
　　<hi>之多金以全其室每嵗除夕設松盆取貧人券焚之曰勿留此恐他日縈吾方寸也</hi>
　俞繪<hi>王激俞繪傳字本素越人就歙訓導為舉子時赴禮部試過沛貸沛令馮十金令實同郡人官</hi>
　　<hi>歙時馮下世矣遺金還其子玨珏以無券弗受繪曰貸金無券爾父信我也若遂弗償負爾父多矣</hi>
<pb n="KR2k0044_WYG_187-30b"/>
　　<hi>使爾父復生其謂我何固與珏乃受任恵州過贛按察僉事陳壯以卒送之道經南康卒謂尹曰過</hi>
　　<hi>賔乃陳姻家也尹信之厚致贐繪曰吾非陳姻卒紿君矣固弗受</hi>
　周方蘇<hi>紹興府志字君謨山隂人兄弟有所逋負累數千金代償之族姪黄門洪謨以劾魏璫被</hi>
　　<hi>譴攜眷數人貿貿無投止方蘇掃室留之嵗歉籍飢人口治粥食之或給以米死喪者出山地瘞之</hi>
　　<hi>祖廷澤嘗捐造錢清石橋久而將圮居人患之方蘇曰此吾為子孫者事罄貲新之</hi>
　徐廷玠<hi>舊浙江通志字元度上虞人従劉宗周講學於證人堂闡明性理崇禎辛巳嵗大飢鬻産</hi>
　　<hi>賑濟全活甚衆嵊邑飢復同陳際春及嵊紳邢大忠設法拯救全邑得免流移</hi>
　沈懋庸<hi>紹興府志字季平山隂人六合令綰之子有聲士林親黨中有貧不克婚塟者有負逋將</hi>
<pb n="KR2k0044_WYG_187-31a"/>
　　<hi>鬻妻者悉委曲以恤之崇禎辛巳郡大飢鬻産賑濟存活甚衆</hi>
　丁師孔<hi>蕭山縣志字乃願邑人父元慶好義樂施捐田助學殁後士大夫髙其義請於官入報功</hi>
　　<hi>祠師孔能踵其行凡婚嫁喪塟無貲者欣然相助值嵗飢逺則給米近則施粥所活萬計</hi>
　周紹元<hi>舊浙江通志字雲門蕭山人西江塘山㑹蕭三邑民命所係紹元嵗捐資修葺終身不言</hi>
　　<hi>人過然匪僻者恒見而憚之恐為紹元所知人比之王彦方焉</hi>
　張陛<hi>舊浙江通志字登子山隂人元忭孫崇禎庚辰郡大飢陛賑米三千餘石當事建坊以旌倪元</hi>
　　<hi>璐題一聯於棹楔云分人以財由已飢溺笑懐清女師千倉自衞従父之令與爾鄰里勝麥舟父子</hi>
　　<hi>一士私沾</hi>
<pb n="KR2k0044_WYG_187-31b"/>
國朝<lb/>
　陳文煥<hi>廣西名宦册上虞人為廣西巡撫馬雄鎮幕客康熙十三年逆帥孫延齡叛雄鎮被幽文</hi>
　　<hi>煥等義不忍去亦同械繋患難相依周旋四載後逆賊呉世琮趨桂林延齡執雄鎮詣賊營不屈遂</hi>
<hi>王師遇害十七年脱奔白其事於軍前巡撫傅𢎞烈入    下蒼梧文煥</hi>
<hi>㫖陳奏奉冒險來歸忠藎可嘉著従優議叙後授安邱    文煥</hi>
　　<hi>縣知縣卒祀鄉賢</hi>
　鄔恩武<hi>舊浙江通志字望隆餘姚人寧海潮漲得遺嚢於水際恩武待至日中兩人號呼而至舉</hi>
　　<hi>嚢還之不問姓名台州夜火䑃朧中有以一篋授者恩武蔵之邸舍平明一人哭於火所云一家生</hi>
<pb n="KR2k0044_WYG_187-32a"/>
　　<hi>命繫此篋中倉卒不知授之何人恩武排衆而前曰吾昨受一篋豈君物耶同至邸舍發之人願分</hi>
　　<hi>其半恩武不顧而去</hi>
　周維屏<hi>紹興府志字自求蕭山人事親以孝交友以誠隣有患疫者輒親湯藥殯殮江塘衝決維</hi>
　　<hi>屏曰此吾邑大利害也命長男之冕躬督修葺十餘年竟無水患以子之麟貴贈如其官祀鄉賢</hi>
　姚時可<hi>舊浙江通志字雨若㑹稽人性慷慨喜結納遇人患難窘阨揮千金無㡬㣲難色人有負</hi>
　　<hi>者不能償即取券焚之以例入北雍不遇歸益以濟人課子為事子啟聖少保尚書總督八閩</hi>
　毛秉鏡<hi>舊浙江通志蕭山人然諾不茍急難者俱歸心焉隣某以負債累訟不息秉鏡力為排解</hi>
　　<hi>鬻産代償</hi>
<pb n="KR2k0044_WYG_187-32b"/>
　沈以庠<hi>鄉賢留祀冊蕭山人道拾遺金俟其人還之有負租鬻妻者贖令完聚嵗飢出粟賑濟修</hi>
　　<hi>橋梁以利涉子士本康熙乙丑進士</hi>
　任俠<hi>紹興府志宇五陵㑹稽人年二十即棄舉子業遍遊宇内名山大川凡所厯莫不記之於詩有</hi>
　　<hi>宦粤西者俠従至粤遭逆藩之亂宦家七十餘口存者僅五人俠罄槖中金資之以還孑身歸里四</hi>
　　<hi>壁蕭然宴如也</hi>
　俞木<hi>鄭僑俞木傳字嗣祺上虞人豆亭少子也順治庚子嵗飢出資賑濟全活甚衆康熙戊午海氛</hi>
　　<hi>未靖木請於上憲同諸兄練鄉兵置守具一日賊犯境身率鄉勇持矛前撃一鼓摧其鋒嗣是不敢</hi>
　　<hi>復犯虞邑疊有潮患築塘捍海遂罄其家夏葢湖舊有十八溝閘蓄水䕃田嵗旱輒為鄉隣毁壊特</hi>
<pb n="KR2k0044_WYG_187-33a"/>
　　<hi>設法輪巡永資灌溉縣令髙之蕙旌其門</hi>
　陳新<hi>鄉賢留祀冊蕭山人嘗聞育嬰堂以保赤子設賑粥厰以甦飢民力行善事子至言成進士督</hi>
　　<hi>學河南學政</hi>
　倪宗賢<hi>紹興府志字涵初山隂諸生以醫名性慈厚每治病先貧而後富嘗蓄貴藥於籠中遇病</hi>
　　<hi>者雜和以進所得貲皆散盡一日舟行暮歸有惡少盜其鄰田禾宗賢大呼曰此某寡婦田汝輩不</hi>
　　<hi>可刈刈之寡婦絶命矣左右即倪涵初田涵初以醫得利雖稇載無傷也言畢鼓棹而去惡少不知</hi>
　　<hi>宗賢之自呼也竟盡穫之</hi>
　朱洪謐<hi>紹興府志字雷珊山隂庠生少孤遭鼎革隣里皆驚竄洪謐家停髙曽柩獨與祖母母氏</hi>
<pb n="KR2k0044_WYG_187-33b"/>
　　<hi>閤門以守慟哭不離事平盡塟其先人毎月一至墓省視無間寒暑生平樂施予康熙乙丑嵗侵傾</hi>
　　<hi>家資出粟以賑郡邑兩庠頽壊力捐葺之時年七十餘程工督役皆身執其勞每黎明至廟日没而</hi>
　　<hi>歸雖驟雨積雪必扶杖而往好善不倦卒祀鄉賢</hi>
　倪㑹鼎<hi>鄉賢留祀册字無功㑹稽人文正元璐子嘗議廣麻溪壩霪洞為旱潦蓄洩之計又董築</hi>
　　<hi>西江塘極其堅固山㑹蕭三邑賴之家貧鍵户著書有山隂令持兼金百兩以資膏火三至三返之</hi>
　張朝琮<hi>鄉賢留祀冊蕭山人為文安三河令擢薊州牧歴永平守有政績蕭邑逼近江塘風潮衝</hi>
　　<hi>決淹及山㑹田禾朝琮議建西江備塘及修築潭頭壩聞家堰又嘗刻蕭山水利書以垂永久</hi>
　胡嶽<hi>鄉賢留祀册㑹稽縣庠生嘗著家規每朔望必集宗人講解勸勉存心濟物康熙二十年間有</hi>
<pb n="KR2k0044_WYG_187-34a"/>
　　<hi>洞浦人劉見龍遭訟費無出欲賣其養媳二十三年有山隂塾師朱觀生因夙負將鬻妻以償嶽俱</hi>
　　<hi>首倡捐資俾各完聚手製藥療人寒暑不輟全活甚衆</hi>
　王九思<hi>鄉賢留祀冊蕭山人贈内閣中書性孝存心利濟毎遇侵嵗捐資賑飢邑南沿山大路係</hi>
　　<hi>郡省通衢特議修葺以身先之</hi>
　蔡一信<hi>鄉賢留祀册蕭山人副榜貢生父遺貲産悉與兄弟四人至賑飢瘞骼助人婚喪每竭蹷</hi>
　　<hi>為之</hi>
　蔡士駿<hi>鄉賢留祀冊蕭山庠生親喪哀毁逾禮事兄如父羣従子姓數百指同居有浦江鄭氏風</hi>
　　<hi>邑中堤堰津梁率先捐資修葺</hi>
<pb n="KR2k0044_WYG_187-34b"/>
　聞人炳<hi>鄉賢留祀冊字蔚文餘姚人家貧業儒授徒餬口一日早起過邑中知㑹橋拾金約五十</hi>
　　<hi>餘守候良久一人踉蹌至問之乃里長催糧代入官者所遺問何以驗曰内有小包一里嫗所納束</hi>
　　<hi>以紅線出之果然即還之館於北鄉嵗暮歸家夜泊舟聞哭聲甚哀旦詰之曰貸豪家債索迫鬻妻</hi>
　　<hi>以償故相訣耳炳出束脯金贈之得完聚後其子陞官光禄丞迎養不可輒寄奉菽水資炳捐葺文</hi>
　　<hi>廟復以其餘周濟貧乏年八十一舉鄉飲大賔陞亦慷慨好施有父風</hi>
　楊煥斌<hi>鄉賢留祀冊餘姚人武進士少時遊學省城歸途見八十老嫗為貿布者所紿持假銀泣</hi>
　　<hi>於道煥斌即盡捐館榖與之罄槖而還官侍衛請假塟親道經嘉興適地方兵民告訐力為排解事</hi>
　　<hi>遂以寧</hi>
<pb n="KR2k0044_WYG_187-35a"/>
　陶師孟<hi>鄉賢留祀冊蕭山人贈奉政大夫孝友性成撫幼弟弱妹親愛倍至祖遺世産悉讓堂兄</hi>
　　<hi>概不析取嘗居通城幕中㑹山賊聚衆肆刦營升請𠞰師孟謂令曰此飢民也激則負固撫則易散</hi>
　　<hi>令従其議全活數百人深悉河工事宜著治河明鏡四卷</hi>
　陳根<hi>公舉事實字克生㑹稽人父若虚捐己田一百六十餘畝以備賑濟名曰義田事未竟而卒根</hi>
　　<hi>仰承父志實力奉行籍田於官創立義户刋布條約於完課外悉以濟貧凡鰥寡孤獨窮而無告者</hi>
　　<hi>隨時周給迄今六十餘年力行不怠年九十餘卒</hi>
　沈士俊<hi>公舉事實字誠菴蕭山人年十六父病晨夕稽顙黙禱於天母卒哀毁骨立性好施予三</hi>
　　<hi>黨有急者傾槖無所吝凡育嬰施棺及置田贍祭發粟賑荒之事皆力任之嘗遊㑹城有寜國賈人</hi>
<pb n="KR2k0044_WYG_187-35b"/>
　　<hi>汪思泉寄金三百四十隣人不戒於火列屋盡毁賈亦自委於數士俊慨然曰無憂吾義必不相負</hi>
　　<hi>竟鬻産以償温州林可法之女被掠泣告於士俊捐八十餘金還贖之</hi>
　趙之鼎<hi>公舉事實蕭山人少孤奉母孝及長遊學京師舉順天鄉試第一不求仕進遄歸奉母康</hi>
　　<hi>熙己酉湘湖隄決九鄉盡被淹没官紳方集議之鼎奮然曰待議定而後救則無及矣即出已資鳩</hi>
　　<hi>鄉人聚畚鍤星夜堵築一邑田廬均免漂溺又修西江塘躬親督率不辭勞瘁可垂永久遇嵗不登</hi>
　　<hi>首捐粟賑濟遇親友匱乏必委曲周濟他如施藥捨棺雖傾嚢倒篋無恡色至有稱貸以益之者子</hi>
　　<hi>文璧官總戎累贈榮禄大夫</hi>
　王璣<hi>公舉事實新昌人至性惇篤親柩在堂居民失火延燎璣扶柩號慟拜禱即反風滅火隣屋皆</hi>
<pb n="KR2k0044_WYG_187-36a"/>
　　<hi>燬惟璣屋無恙捐金創家祠道拾遺金追其人還之隣人王某年老無子疾篤盡出篋中金囑以後</hi>
　　<hi>事璣為經紀其喪而以餘銀置産為之立嗣助族人營塟其父有鄉隣死貧不能殮畀以棺衾瘞道</hi>
　　<hi>路遺骸有鬻妻者出粟周給俾得完聚遇嵗飢出粟助賑凡善事無不勉力為之</hi>
　趙光仁<hi>公舉事實諸暨人庠生樂善好施以所置田一百八十九畝推入儒學備三年文武各生</hi>
　　<hi>科舉路費子月松等詳憲勒石并立規制十五條以垂永久</hi>
　胡士章<hi>紹興府志字符卿㑹稽諸生少貧資館穀以養親能得其歡心後稍裕獨力建宗祠以收</hi>
　　<hi>族人年七十三卒</hi>
　台州府<lb/>
<pb n="KR2k0044_WYG_187-36b"/>
　五代<lb/>
　鄭睿<hi>台州府志寧海人為都官員外郎偕尚書葉預輩四人同請錢王俶納土於宋使浙東得免兵</hi>
　　<hi>革睿有力焉</hi>
　宋<lb/>
　呉福<hi>赤城志仙居人性質實栝有巨賈留千金其家久之不至福為貿遷得贏俟賈至悉以歸之賈</hi>
　　<hi>曰向者吾留千金耳贏則君自致吾敢覬乎互相遜決之縣縣上之郡使中分其息福仍不受賈以</hi>
　　<hi>其半捐之僧廬謂福曰君行誼如許不應久無子吾近得顔氏女願奉君為似續計其後生子奉積</hi>
　　<hi>至芾兄弟皆登上第歴顯官云</hi>
<pb n="KR2k0044_WYG_187-37a"/>
　黄襲明<hi>赤城志臨海人字原善宣和寇亂郡城多圮其北倚山無闉堞襲明首白郡以私財為倡</hi>
　　<hi>遂増築焉訖事寇驟至合圍數日不得入事聞詔免鄉舉</hi>
　陳緯<hi>黄巖縣志字經仲邑人少與謝丞相深甫同學為莫逆交已又為婚謝既柄國引嫌自逺未嘗</hi>
　　<hi>一至其門嘗同蔡武博修永豐等九閘復捐廪以賑飢給藥以濟病人呼為陳義士</hi>
　呉渭生<hi>仙居縣志仙居人一嵗而孤母葉氏矢志守貞以勤儉致富然樂於賑貧乏渭生體母心</hi>
　　<hi>建層樓可望十里許隣里有不舉火者潛令人以粟遺之自栝蒼抵海涯悉造磗甃路行道便之嵗</hi>
　　<hi>大侵出粟散飢施濟甚衆朱文公熹為常平使以事聞補其次子椿文學</hi>
　王榮<hi>台州府志臨海人為獄吏以活人為務太守性剛暴每杖人必見血往往致死榮為潛漬血杖</hi>
<pb n="KR2k0044_WYG_187-37b"/>
　　<hi>中行杖即見不致重傷嘗置瑩於卧處每活一人投一錢滿則更置之苦無嗣一夕夢人遺雙玉已</hi>
　　<hi>而生珏遂以為名後登咸淳戊辰進士</hi>
　丁世雄<hi>黄巖縣志字少雲黄巖人里中有官私急難嘗借助之税役或代之輸疾病與醫藥死而</hi>
　　<hi>無歸者與斂塟従弟希亮嘗訾世雄似杜季良輕薄世雄不為變及希亮病垂絶妻殁子幼請世雄</hi>
　　<hi>屬以後事世雄為之經紀諸務皆過於希亮生之日也</hi>
　陳容<hi>台州府志黄巖人字益之嘗立本價莊嵗出緡錢數千收粟於秋而以本價糶於春其數所贏</hi>
　　<hi>餘每遇凶嵗率減市值之半邑中恒仰給焉杜清獻衍為之記</hi>
　王公乂<hi>太平縣志字治老太平人性好施與㑹嵗歉大雪民飢閭里閉糴公又發粟賑貸之</hi>
<pb n="KR2k0044_WYG_187-38a"/>
　毛仁厚<hi>黄巖縣志字及之黄巖人開禧中與杜清獻公同發解於州其鄉舊有義役仁厚益緝而</hi>
　　<hi>宏之編户有田二三頃者率不與遇𦂳急勇往當之不以累役者嵗或不登發義廪貸之窶甚者不</hi>
　　<hi>責其償又索同志愬於州縣請公廪賑之嘉定己亥嵗大侵時仁厚已感末疾夢數萬蟻阻水引以</hi>
　　<hi>竹乃得渡覺而言曰其殆飢甿需我活耶力疾走州縣請粟即忤州將勿顧也</hi>
　黄原泰<hi>台州府志字可耀黄巖人性樂施予嵗歉買粟於閩浙損半值以濟邑人其鄉義莊田少</hi>
　　<hi>而役重獨力代役二十年郡守王公磨勘義莊及其鄉或告守曰彼以己田代一都全役尚咎之耶</hi>
　　<hi>守驚委督義莊有兄弟訟財者原泰出已帑以釋其争有鬻田於原泰者得千緡為僕竊而逃憐其</hi>
　　<hi>人捐錢與之</hi>
<pb n="KR2k0044_WYG_187-38b"/>
　戴秉器<hi>太平縣志居邑之南塘累世稱長者秉器尤為邑里所推族人新為宅者將立門以出秉</hi>
　　<hi>器故有大囿正值其地族人不敢言秉器㣲知之中夜毁圊平其地其行事𩔖如此</hi>
　林蕙<hi>仙居縣志字文叔性好施予毎遇嚴冬深雪時夙興四顧里有朝烟不作午户不啟者輒遺以</hi>
　　<hi>米炭景定二年蝗食禾餓殍枕藉於道捐廪以賑不給復罄所有易粟繼之家由是落終不之悔也</hi>
　趙處温<hi>台州府志字仲和太平人與其季滕州守亥出義莊田三百畝以供義役嵗儲粟千石以</hi>
　　<hi>助鄉之貧而無斂及婚喪無力者</hi>
　范邦恵<hi>寧海縣志字若賔寧海人登咸淳進士隠居清泉之滸見曠土盈萊皆可耕植率里人墾</hi>
　　<hi>闢而以身先之又慮平疇艱於浥灌循溪作壩曰大溪砩且分築小砩者六各従地勢以通逺近之</hi>
<pb n="KR2k0044_WYG_187-39a"/>
　　<hi>流約田三千七百有竒皆恃此無旱暵之憂里人尸祝之</hi>
　元<lb/>
　呉焱<hi>寧海縣志字用晦寜海人咸淳進士宋亡不仕至元間浙東造往日本舟材鐵百需賦重民急</hi>
　　<hi>焱鬻田代輸家以破耗而意卒不移</hi>
　包希元<hi>赤城新志臨海人至元間嵗大祲民多飢死希元計饘粥之外以榖六百石給散遐邇賴</hi>
　　<hi>以全活者甚衆</hi>
　柯立善<hi>臨海縣志字遂卿臨海人時海寇竊發有司令能捕獲者爵賞有差有鄉民三人同負米</hi>
　　<hi>入城易錢若干緡出城一舍惡少年利其所有追及械繋之誣為盜一富豪復賂少年掩為已獲以</hi>
<pb n="KR2k0044_WYG_187-39b"/>
　　<hi>邀賞立善識其中一人為張萬者毅然陳其狀於官訊得其情三人獲免於死</hi>
　呉淳<hi>仙居縣志字世洪仙居人嘗設義塾訓其鄉之子弟初里中惟種陸淳率衆開白馬堰引水灌</hi>
　　<hi>田自是得種水稻民食其利</hi>
　林喬年<hi>黄巖縣志字松孫黄巖人一門緦服同居共爨無間言建沙埭二閘溉田萬餘頃鄉人利</hi>
　　<hi>賴之</hi>
　阮𢎞道<hi>台州府志臨海人平生好義青嶺有渡往來者病涉𢎞道捐金造舟募舟師給以田築屋</hi>
　　<hi>與居為久逺計行者甚便𢎞道殁其子宗韶孫榮之踵而修之名之曰利涉</hi>
　陳世榮<hi>臨海縣志字茂卿邑人嘗道拾遺鈔同行者欲分之世榮曰非義也訪其主乃委吏之婦</hi>
<pb n="KR2k0044_WYG_187-40a"/>
　　<hi>易産以贖夫罪者婦得鈔泣謝曰妾自分必死今更生矣</hi>
　韓禮仲<hi>天台縣志天台人従學東陽許謙之門薦辟固辭不就元綂間遇寇警率衆防禦後居民</hi>
　　<hi>被水災禮仲竭貲賑救立義塚以瘞枯骸人甚徳之</hi>
　汪蹇生<hi>天台縣志字本真天台人性簡率能急於義其姑嫁周氏家大疫家人避逃蹇生獨往侍</hi>
　　<hi>湯藥病愈乃去</hi>
　張常徳<hi>寧海縣志字徳盛寧海人家故饒裕父為里豪所併貧甚常徳既長治産十餘年不減其</hi>
　　<hi>初族人常為巨量受租常徳走撞破之至正末浙東飢發廪濟其鄉人不足令昆弟繼之又不足則</hi>
　　<hi>徧説富人繼之人多賴以全活已而盜起大掠其鄉常徳度不能拒具牛酒迎之願無苦小民盜竟</hi>
<pb n="KR2k0044_WYG_187-40b"/>
　　<hi>不犯其鄉</hi>
　丁夢松<hi>台州府志字仁仲天台人嘗塟族喪六嫁孤女二至正間嵗飢賴以活者數百家</hi>
　婁治安<hi>寧海縣志字原佐寧海人讀書篤義其家以糧役被罪議産多者逮捕羣従相顧莫肯赴</hi>
　　<hi>治安産最下挺然獨當羣従願割産以酬治安曰吾赴急義耳何以利為一無所受遂就獄輸作乾</hi>
　　<hi>州行冒雨雪卒咸陽道上</hi>
　呉文虎<hi>黄巖縣志字文翁黄巖人嵗飢貿粟千餘斛下其直以濟邑人貧無以糴者賑貸之購石</hi>
　　<hi>甃城南路以便行者築館延師以訓邑子弟舉進士者數人有司以文學薦辭不受</hi>
　張真<hi>台州府志幼育於臨海陳氏元末丁未兵入郡城民居被燬老稚倉卒走匿真獨抱主人幼子</hi>
<pb n="KR2k0044_WYG_187-41a"/>
　　<hi>祚出遇悍卒脅令棄祚以従真不可哀籲再四卒欲殺祚真以身翼庇被數刃不動卒乃舍之而去</hi>
　　<hi>真抱祚還創甚或慰之真曰吾素受主恩止此一息何忍棄之吾今死無憾矣越三日而卒陳氏子</hi>
　　<hi>孫懐其徳嵗時享祀必及之</hi>
　明<lb/>
　黄中徳<hi>赤城新志字觀成黄巖人幼穎悟受學於鄉先生潘伯修之門及伯修為方氏所害乃嘆</hi>
　　<hi>曰人生於三事之如一讐其可以不復耶聞明兵至婺即持書間道詣軍門請為師復讐㑹方氏歸</hi>
　　<hi>附事乃寢</hi>
　鄭士利<hi>方孝孺鄭士利傳字好義家寧海少為縣諸生洪武九年天下考校錢榖策書空印事起</hi>
<pb n="KR2k0044_WYG_187-41b"/>
　　<hi>凡主印吏及署字有名者皆逮繋御史獄凡數百人丞相大夫皆知空印者無他罪可恕莫敢諫適</hi>
　　<hi>星變求言士利乃為書數千言言空印事最詳以為誠故深罪空印者恐奸吏得挾空印紙為文移</hi>
　　<hi>以虐民耳臣以為文移必完印乃可今考校策書合兩縫印非一印一紙之比縦得之亦不足用況</hi>
　　<hi>不可得乎且錢穀之數府必合於省省必合於戸部其數誠不可懸㫁預決必至户部而後定省府</hi>
　　<hi>逺者去户部六七千里近者三四千里待策書既成而後用印則往來之難非期年不可至故必先</hi>
　　<hi>用印而後書此權宜之務所従來逺矣何足深罪書奏上大怒令丞相大夫雜問必有主謀者士利</hi>
　　<hi>曰顧吾書可用與否耳且吾業為國家言事自分受禍人誰為我謀乎辭卒不屈遂輸作終身</hi>
　林徳世<hi>台州府志字一元臨海人通經史大義明習世故寧海令李茂一見竒之辟以為佐徳世</hi>
<pb n="KR2k0044_WYG_187-42a"/>
　　<hi>為立法以度田著成冊書每按之以定賦役無不均嵗餘令遷定海㑹嵗旱郡守禁民訴災徳世賛</hi>
　　<hi>令力為民請守怒請益力竟得免民有兄弟争財致訟者徳世諭以倫理訟竟息有以田詭寄他户</hi>
　　<hi>避役者令欲徙之徳世曰誠信未洽民之為詐非特民罪也乃得不徙其因事利民多𩔖此</hi>
　馮詠<hi>臨海縣志字處夔臨海人永樂間嵗連飢里人王徳章以重逋無償鬻妻子詠聞而貸之粟徳</hi>
　　<hi>章感激繪其像祀之江右鹽商有覆舟者窘迫求貸不留券與以金</hi>
　余學夔<hi>台州府志寧海諸生當逮捕方氏時金陵魏尚書澤謫官寧海典史得方先生遺孤纔九</hi>
　　<hi>嵗百計覆匿學夔知之毁形佯狂乞食於市迓魏公城隅作狂歌乞食魏公黙㑹於意乃宻致書劄</hi>
　　<hi>將方文稿併稚子盡付之學夔逃赴海上匿島嶼間彌月沿及海邊各鎮抵松青村與其僮日治<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>
                    </hi>
<pb n="KR2k0044_WYG_187-42b"/>
　　<hi>網易米以給華亭有俞允任勉皆正學畿府所造士學夔潛入城訪之三叩始得見出魏公手劄乃</hi>
　　<hi>大驚遂得安置焉後十四年允以養女納方氏孤為館甥因冒俞姓是時黨禁嚴俞以為嫌復改姓</hi>
　　<hi>余名徳宗字必昌遷白沙里生三子長友直次友諒友竹五傳至采司訓南昌弟塾以太學除海寧</hi>
　　<hi>丞萬歴時始歸宗</hi>
　盛希年<hi>黄巖縣志王叔英鄉人也為廣徳州祠山道士革除間叔英募兵廣徳知事不可為因目</hi>
　　<hi>希年所蔵棺謂之曰人生得此足矣且問所直希年莫測其意將死以白金及書遺之曰可塟我祠</hi>
　　<hi>山之麓希年始悟比卒人莫敢視希年竟斂以其棺塟之如其所指</hi>
　王湑<hi>仙居縣志字懐玉仙居人正綂間嵗飢輸粟二千石以賑鄉之老弱事聞詔旌其門</hi>
<pb n="KR2k0044_WYG_187-43a"/>
　柳耦<hi>台州府志字承嘉臨海人兄為委吏罷而貧割腴田歸之鄉人貸而不能耕者率置不問取山</hi>
　　<hi>木為槥死不能斂者給之里有渡病涉則造舟以濟往來復置田立屋以居守者六旬初度諸子議</hi>
　　<hi>開筵為樂弗許乃度其費以貸里之逋官輸者卒之嵗悉取其券焚之</hi>
　葉希聖<hi>黄巖縣志黄巖人清修為鄉里所重季父詠謫戍於淮託以孀婦童孫併其家財付之詠</hi>
　　<hi>後歸見婦孫植立財帛如故嘆曰吾姪託孤之節當於古人中求之</hi>
　金孟㻑<hi>寧海縣志寧海人所為多師古挽俗之事創屏山書院以訓宗人喜積書毎用重金購之</hi>
　　<hi>嘗積粟四千斛以濟鄉人全活甚衆有司上其事賜爵承務郎</hi>
　陳彬　陳揚<hi>台州府志太平人彬字儒珍號敬所弱冠為諸生與黄文毅孔昭以文行相激</hi>
<pb n="KR2k0044_WYG_187-43b"/>
　　<hi>勵立義學以教宗族鄉黨士之従遊者嵗恒百數又率宗族立大宗祠堂行冠婚喪祭之禮斥去淫</hi>
　　<hi>祠立里社每日早起參謁祠堂教戒弟姪然後與諸生講論經史如是者三十餘年弟揚字儒敷邑</hi>
　　<hi>令袁某命監邑中倉有規利者㗖以白金五十兩却不顧袁由是益知其可任時以訟獄之難決者</hi>
　　<hi>予之決揚即裹糧親詣其地集耆老剖判咸得其情於是人之有質者往往不之官而之揚家故貧</hi>
　　<hi>恒躬耕質者至輟耕立㫁郡邑大夫至恒與抗禮為主賔尤急於為義宗族之死而無歸者皆為揜</hi>
　　<hi>埋有孤無依者率收養之逺近來遊學於敬所之門者薪水畢具然無代力恒親身為之</hi>
　趙巖<hi>太平縣志字維石太平人同弟維揚捐資築二石閘溉田凡數千畝鄉人徳之</hi>
　湯箴<hi>天台縣志字仕器天台人建橋濟衆賑飢周貧嘗代償官賦以甦一邑之困卒年九十</hi>
<pb n="KR2k0044_WYG_187-44a"/>
　葉琰<hi>台州府志字文巖臨海人少慕方正學為人嘗輯其遺文摭述家狀以傳世聞正學有遺裔在</hi>
　　<hi>雲間訪求累嵗嘉靖乙丑以貢入京過南都有聞迺為振發幽竒册又致書正學裔孫學博采海寧</hi>
　　<hi>丞塾諭其復姓歸里守正學祠琰為諸生時嘗捐仙巖祖遺樓房以祠文文山及杜滸張和孫</hi>
　蔡智榥<hi>黄巖縣志字元升黄巖人其先五世合食既而中析智榥乃與弟智諍承其父志合族人</hi>
　　<hi>數千指同居共爨輕財樂施姻戚貧者賑之死者塟之立塾延師以教里人子弟嵗出粟數百石代</hi>
　　<hi>之輸課税義聲翕然</hi>
　趙元銘<hi>兩浙名賢録字廷時天台人嘗寓武林館人女夜奔之元銘即拂衣起去家貧好賑乏節</hi>
　　<hi>衣食以務施無倦色將嫁女買孥詢是良家子即擇配先以女奩嫁之人以元銘行不媿古人皆以</hi>
<pb n="KR2k0044_WYG_187-44b"/>
　　<hi>趙古人稱之年九十餘無疾而逝</hi>
　潘泰<hi>舊浙江通志字永寛臨海人平生重信義黄巖孫静之仙居彭南容各寄白金百兩於其家一</hi>
　　<hi>夕隣火延及泰不顧他貲獨取所寄金以出已而各歸其主有司顔其門曰真義士</hi>
　童悦<hi>黄巖縣志字思道黄巖人嵗大疫貧民率委溝壑悦捐資施棺郡縣表其門曰一鄉善士</hi>
　陳子元<hi>天台縣志字時善天台人嘗買潘氏屋居間者攜其價數十金至中途遺之子元念其家</hi>
　　<hi>窘竟不問佃人虧租欲鬻其子以償不許且捐榖全活之親族有老而無依者皆贍養之</hi>
　章士麟<hi>台州府志字祉盛寧海人慕陽明先生學凡言動取與無不準諸道義年未三句喪偶或</hi>
　　<hi>勸之娶則曰有子繼嗣足矣不復娶後以義夫旌家惟四壁而性樂施與屢舉鄉賔人稱靈泉先生</hi>
<pb n="KR2k0044_WYG_187-45a"/>
　呉子龍<hi>仙居縣志字性之仙居人友人欲以子締婚於子龍未成言而友人死遂以女妻其子曰</hi>
　　<hi>向己心諾之矣以序當貢其次老而貧固讓之後為滁州司訓將之任寄三百金於某家比返匿其</hi>
　　<hi>金子龍笑而不問</hi>
　錢文洲　范宗　陳珊<hi>寧海縣志並寧海人萬厯間嵗飢各捐穀二百餘石備賑</hi>
　　<hi>有司旌之</hi>
　應巨<hi>台州府志仙居人饒於貲急然諾好施予人有求無不應㑹里中大疫比户相染皆避去巨遍</hi>
　　<hi>詣諸病所探之捐貲為市藥求醫所活百餘人子匡字伯泉能承父志鄉先達王刺史存忠以女妻</hi>
　　<hi>之存忠精堪輿術嘗與匡卜兆以厝父匡曰信佳當與従昆弟並受之遂蠲吉以祖暨諸伯父合塟</hi>
<pb n="KR2k0044_WYG_187-45b"/>
　　<hi>焉存忠曰天地鬼神實臨汝心厥嗣其昌無煩地脈為也年二十餼於庠以所得廪禄分贍同庠之</hi>
　　<hi>貧者洎貢又三譲其次或詰以故曰彼親老家貧而齒復加於我豈市恩哉子大猷大桂俱進士</hi>
　楊繼思<hi>舊浙江通志寧海人萬厯間見摘星嶺峻絶為行人所病捐金五百甃之不避寒暑者五</hi>
　　<hi>年向為鳥道頓成坦途今之新嶺其創改始名也遂易名楊公嶺</hi>
　楊師儒<hi>寧海縣志寧海人萬厯間洪水衝壊溪橋徒步者苦之師儒捐貲三百兩五載落成</hi>
　呉文虎<hi>舊浙江通志字文翁臨海人自奉甚薄而樂施予嵗歉貿粟千餘斛下其直以濟邑人購</hi>
　　<hi>石甃城南路築館延師以教鄉人子弟有司以文學薦辭不就</hi>
　王彦<hi>舊浙江通志字汝翼台州人孝友義譲著於鄉閭年八十卒妻羅以餘貲賑隣里</hi>
<pb n="KR2k0044_WYG_187-46a"/>
　胡梯<hi>台州府志字徳升寧海人萬厯己丑嵗飢梯作糜賑之存活甚衆有潛鬻其牛者梯置不較稱</hi>
　　<hi>貸者負之不問有貧不能婚塟者輒助之邑令髙其誼每單車造廬</hi>
　葛承傑<hi>台州府志字鼎生又字匡鼎黄巖人精經學喜談忠孝大節講學澄江環堵蕭然崇禎丙</hi>
　　<hi>子冬有番賈數十人飄舟窘急排闥擲金數萬求援承傑委曲全活不受其報所著有周易要言禮</hi>
　　<hi>記别解四書新義較正天文等集</hi>
國朝<lb/>
　陳球<hi>舊浙江通志字君命號一鳴恭愍六世孫幼失恃朝夕哀慕逢忌辰齋三日如初喪時立義田</hi>
　　<hi>建義莊積穀以濟貧乏順治丙申嵗侵道殣相藉煮粥以賑全活甚衆鄉民未朝采以貧鬻妻券已</hi>
<pb n="KR2k0044_WYG_187-46b"/>
　　<hi>就奪而焚之給以資全其夫婦毛應智年邁鬻子於他方為贖回然終身未嘗與人言而其人自言</hi>
　　<hi>之</hi>
　張之藩<hi>台州府志字則价臨海人天資純厚喜隂行善事凡焚券已責助婚助塟皆樂為之嵗飢</hi>
　　<hi>里人艱食發粟賑濟舉賔筵固辭不赴年八十有六飲食如少壯時一夕呼其子孫立堂下勅㫁家</hi>
　　<hi>事畢端坐而逝</hi>
　葉臣遇<hi>鄉賢留祀册臨海人正紅旗教習貢生歴任湖廣直𨽻郴州知州嘗立宗祠以合享祖先</hi>
　　<hi>留薄産而以腴田讓弟族戚之冠婚喪祭靡勿竭力以濟康熙十三年閩寇水陸犯境時制府暨平</hi>
　　<hi>南將軍駐二衢鞭長不及台郡兵單糧少甚危急臣遇盡散家財以濟軍需勵士庶為城守計郡賴</hi>
<pb n="KR2k0044_WYG_187-47a"/>
　　<hi>以全又嘗捐資葺方正學祠且割産以供祭祀其他置棺槥施藥餌贖仳離之士女葺頽圯之津梁</hi>
　　<hi>聲稱藉甚康熙二十八年入祠</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_187-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百八十八<lb/>
</p>
<p>
</p>
  </div>
</body>
</text>
</TEI>
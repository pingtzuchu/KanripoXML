<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百七十四</head> <lb/>
    <p>
<pb n="KR2k0044_WYG_273-1a"/>
欽定四庫全書<lb/>
　浙江通志卷二百七十四<lb/>
　藝文<hi>十六</hi>
　詩　　五言律<lb/>
　　送楊道士往天台　　　　　　<hi>唐</hi>張九齡<lb/>
鬼谷還成道天台去學仙行應松子落留與世人傳此<lb/>
地烟波逺何時羽駕旋當頭一把袂城郭共依然<lb/>
　　寄天台司馬先生　　　　　　<hi>唐</hi>崔　湜<lb/>
<pb n="KR2k0044_WYG_273-1b"/>
聞有三元客祈仙九轉成人間白雲返天上赤龍迎尚<lb/>
惜金芝晚仍攀琪樹榮何年緱嶺上一謝洛陽城<lb/>
　　送劉少府遊越州　　　　　　<hi>唐</hi>駱賔王<lb/>
一邱余枕石三越爾懐鉛離亭分鶴葢别岸指龍川露<lb/>
下蟬聲斷寒來雁影連如何溝水上悽斷聽離弦<lb/>
　　春日登金華觀　　　　　　　<hi>唐</hi>陳子昻<lb/>
白玊仙臺古丹邱别望遥山川亂雲日樓榭入烟霄鶴<lb/>
舞千年樹虹飛百尺橋還疑赤松子天路坐相邀<lb/>
<pb n="KR2k0044_WYG_273-2a"/>
　　寄天台司馬道士　　　　　　<hi>唐</hi>張　説<lb/>
世上求眞客天台去不還傳聞有仙要夢寐在兹山朱<lb/>
闕青霞斷瑤堂紫月閒何時枉飛鶴笙吹接人間<lb/>
　　婺州留别鄧使君　　　　　　<hi>唐</hi>張循之<lb/>
西掖馳名久東陽出守時江山婺女分風月隱侯詩别<lb/>
恨雙溪急留歡五馬遲廻舟映沙嶼未逺剩相思<lb/>
　　剡谿館聞笛　　　　　　　　<hi>唐</hi>丁仙芝<lb/>
夜乆聞羗笛寥寥虚客堂山空響不散谿静曲宜長草<lb/>
<pb n="KR2k0044_WYG_273-2b"/>
木生邊氣城池泛夕凉虛然異風出髣髴宿平陽<lb/>
　　送蘇倩遊天台　　　　　　　<hi>唐</hi>張子容<lb/>
靈異尋滄海笙歌訪翠微江鷗迎共狎雲鶴待將飛琪<lb/>
樹嘗仙果瓊樓試羽衣遥知神女問獨怪阮郎歸<lb/>
　　泛永嘉江日暮廻舟　　　　　<hi>唐</hi>張子容<lb/>
無雲天欲暮輕鷁大江清歸路烟中逺廻舟月上行傍<lb/>
潭窺竹暗出嶼見沙明更値微風起乘流絲管聲<lb/>
　　永嘉即事寄贛縣袁少府瓘　　<hi>唐</hi>張子容<lb/>
<pb n="KR2k0044_WYG_273-3a"/>
山繞樓臺出谿通里閈斜曾為謝客郡多有逐臣家海<lb/>
氣朝成雨江天晚作霞題書報賈誼地濕似長沙<lb/>
　　奉和崔司馬遊雲門寺　　　　<hi>唐</hi>孫　逖<lb/>
繫馬清谿樹禪門春氣濃香臺花下出講座竹間逢覺<lb/>
路山童引經行谷鳥從更言窮寂滅回䇿上南峯<lb/>
　　酬萬八賀九雲門下歸溪中作　<hi>唐</hi>孫　逖<lb/>
晚從靈境出林壑曙雲飛稍覺清溪近回瞻畫刹微獨<lb/>
園餘興在孤櫂宿心違更憶登攀處天香滿袖歸<lb/>
<pb n="KR2k0044_WYG_273-3b"/>
　　送邱為落第歸江東　　　　　<hi>唐</hi>王　維<lb/>
憐君不得意况復栁條春為客黄金盡還家白髪新五<lb/>
湖三畝宅萬里一歸人知爾不能薦羞稱獻納臣<lb/>
　　寄鏡湖朱處士　　　　　　　<hi>唐</hi>李　頎<lb/>
澄霽晚流濶微風吹緑蘋鱗鱗逺峯見淡淡平湖春芳<lb/>
草日堪把白雲心所親何時可為樂夢裏東山人<lb/>
　　若耶溪逢孔九　　　　　　　<hi>唐</hi>李　頎<lb/>
相逢此溪曲託勝在烟霞潭影竹間動巖隂簷外斜人<lb/>
<pb n="KR2k0044_WYG_273-4a"/>
言上皇代犬吠武陵家借問淹留日春風滿若耶<lb/>
　　送少微上人遊天台　　　　　<hi>唐</hi>劉長卿<lb/>
石橋人不到獨往更迢迢乞食山家少尋鐘野路遥松<lb/>
門風自掃瀑布雪難消秋夜聞清梵餘音逐海潮<lb/>
　　却歸睦州至七里灘下作　　　<hi>唐</hi>劉長卿<lb/>
南歸猶謫宦獨上子陵灘江樹臨洲晚沙禽對水寒山<lb/>
開斜照在石淺亂流難惆悵梅花發年年此地看<lb/>
　　送宣尊師醮畢歸越　　　　　<hi>唐</hi>劉長卿<lb/>
<pb n="KR2k0044_WYG_273-4b"/>
吹簫江上晚惆悵别茅君踏火能飛雪登山入白雲晨<lb/>
香長日在夜磬滿山聞揮手桐溪路無情水亦分<lb/>
　　送睦州孫沅歸句章新營所居　<hi>唐</hi>劉長卿<lb/>
故里歸成客新家去未安詩書滿蝸舍征税及漁竿火<lb/>
種山田薄星居海島寒憐君不得已歩歩别離難<lb/>
　　送齊郎中典括州　　　　　　<hi>唐</hi>劉長卿<lb/>
星象移何處旌麾獨向東勸耕滄海畔聽訟白雲中樹<lb/>
色雙溪合猿聲萬嶺同石門康樂住幾里挂㠶通<lb/>
<pb n="KR2k0044_WYG_273-5a"/>
　　送崔處士先適越　　　　　　<hi>唐</hi>劉長卿<lb/>
山隂好雲物此去又春風越鳥聞花裏曹娥想鏡中小<lb/>
江潮易滿萬井水皆通徒羡扁舟客微官事不同<lb/>
　　雲門寺訪靈一上人　　　　　<hi>唐</hi>劉長卿<lb/>
所思勞日夕惆悵去西東禪客知何在春山到處同獨<lb/>
行殘雪裏相見白雲中請近東林寺窮年事逺公<lb/>
　　送李評事遊越　　　　　　　<hi>唐</hi>劉長卿<lb/>
未習風塵事初為吴越遊露霑湖色曉月照海門秋梅<lb/>
<pb n="KR2k0044_WYG_273-5b"/>
市人何在蘭亭水尚流西陵待潮處落日滿扁舟<lb/>
　　宿永嘉江寄山隂崔少府國輔　<hi>唐</hi>孟浩然<lb/>
我行窮水國君使入京華相去日千里孤㠶天一涯卧<lb/>
聞海潮至起視江月斜借問同舟客何時到永嘉<lb/>
　　江上寄山隂崔少府國輔　　　<hi>唐</hi>孟浩然<lb/>
春堤楊栁發憶與故人期草木本無意榮枯自有時山<lb/>
隂定逺近江上日相思不及蘭亭㑹空吟祓禊詩<lb/>
　　寄天台道士　　　　　　　　<hi>唐</hi>孟浩然<lb/>
<pb n="KR2k0044_WYG_273-6a"/>
海上求仙客三山望幾時焚香宿華頂裛露采靈芝屢<lb/>
躡莓苔滑將尋汗漫期倘因松子去長與世人辭<lb/>
　　與杭州薛司户登樟亭作　　　<hi>唐</hi>孟浩然<lb/>
水樓一登眺半出青林髙幕帟英僚敞芳筵下客叨山<lb/>
藏伯禹穴城壓伍胥濤今日觀溟漲垂綸學釣鼇<lb/>
　　永嘉上浦館逢張八子容　　　<hi>唐</hi>孟浩然<lb/>
逆旅相逢處江村日暮時衆山遥對酒孤嶼共題詩廨<lb/>
宇鄰蛟室人烟接島夷鄉園萬餘里失路一相悲<lb/>
<pb n="KR2k0044_WYG_273-6b"/>
　　對酒憶賀監二首　　　　　　<hi>唐</hi>李　白<lb/>
　太子賔客賀公於長安紫極宮一見余呼余為謫仙<lb/>
　人因解金龜換酒為樂殁後對酒悵然有懐而作是<lb/>
　詩<lb/>
四明有狂客風流賀季眞長安一相見呼我謫仙人昔<lb/>
好杯中物翻為松下塵金龜換酒處却憶淚沾巾<lb/>
狂客歸四明山隂道士迎勅賜鏡湖水為君臺沼榮人<lb/>
亡餘故宅空有荷花生念此杳如夢凄然傷我情<lb/>
<pb n="KR2k0044_WYG_273-7a"/>
　　送任郎中出守明州　　　　　<hi>唐</hi>岑　參<lb/>
罷起郎官草初分刺史符城邊樓枕海郭裏樹侵湖郡<lb/>
政旁連楚朝恩獨借吳觀濤秋正好莫不上姑蘇<lb/>
　　登天目山作　　　　　　　　<hi>唐</hi>張萬頃<lb/>
去歲離秦望今冬使楚關淚添天目水髮變海頭山别<lb/>
母烏南逝辭兄雁北還宦遊偏不樂長為憶慈顔<lb/>
　　送嚴維歸越州　　　　　　　<hi>唐</hi>李嘉祐<lb/>
艱難只用武歸向淛河東松雪千山暮林泉一水通鄉<lb/>
<pb n="KR2k0044_WYG_273-7b"/>
心縁緑草野思看青楓春日偏相憶裁詩寄剡中<lb/>
　　至七里灘作　　　　　　　　<hi>唐</hi>李嘉祐<lb/>
遷客投於越臨江淚滿衣獨隨流水逺轉覺故人稀萬<lb/>
木迎秋序千峯駐晚暉行舟猶未巳惆悵暮潮歸<lb/>
　　送越州辛法曹之任　　　　　<hi>唐</hi>李嘉祐<lb/>
但能一官適莫羡五侯尊山色垂趨府潮聲自到門緣<lb/>
塘剡溪路映竹五湖村王謝登臨處依依今尚存<lb/>
　　烏程水樓留别　　　　　　　<hi>唐</hi>皇甫曾<lb/>
<pb n="KR2k0044_WYG_273-8a"/>
悠悠千里去惜此一尊同客散髙樓上㠶飛細雨中山<lb/>
程隨逺水楚思在青楓共説前期易滄波處處同<lb/>
　　送著公歸越　　　　　　　　<hi>唐</hi>皇甫曾<lb/>
誰能愁此别到越㑹相逢長憶雲門寺門前千萬峯石<lb/>
牀埋積雪山路倒枯松莫學白居士無人知去蹤<lb/>
　　送崔功曹赴越　　　　　　　<hi>唐</hi>髙　適<lb/>
傳有東南别題詩報客居江山知不厭州縣復何如莫<lb/>
恨吳歈曲嘗看越絶書今朝欲乘興隨爾食鱸魚<lb/>
<pb n="KR2k0044_WYG_273-8b"/>
　　早發東陽　　　　　　　　　<hi>唐</hi>錢　起<lb/>
信風催過客早發梅花橋數鴈起前渚千艘爭便潮將<lb/>
隨浮雲去日借故山遥惆悵烟波末佳期在碧霄<lb/>
　　會稽秋晚奉呈于太守　　　　<hi>唐</hi>張　繼<lb/>
寂寂訟庭幽森森㦸戸秋山光隱危堞湖色上髙樓禹<lb/>
穴探書罷天台作賦遊雲浮將越客歲晚共淹留<lb/>
　　題嚴陵釣臺　　　　　　　　<hi>唐</hi>張　繼<lb/>
舊隱人如在清風亦似秋客星沈夜壑釣石俯春流鳥<lb/>
<pb n="KR2k0044_WYG_273-9a"/>
向喬枝聚魚依淺瀨遊古來芳餌下誰是不吞鉤<lb/>
　　送金華王明府　　　　　　　<hi>唐</hi>韓　翃<lb/>
縣舍江雲裏心閒境又偏家貧陶令酒月俸沈郎錢黄<lb/>
蘖香山路青楓暮雨天時聞引車騎竹外到銅泉<lb/>
　　徐侍郎素未相識時攜酒命饌兼命諸詩客同訪<lb/>
　　　㑹稽山居　　　　　　　　<hi>唐</hi>秦　系<lb/>
忽道仙翁至幽人學拜迎華簮窺甕牖珍味代藜羮洗<lb/>
硯魚仍戲移樽鳥不驚蘭亭攀叙却㑹此越中營<lb/>
<pb n="KR2k0044_WYG_273-9b"/>
　　酬王侍御西陵渡見寄　　　　<hi>唐</hi>嚴　維<lb/>
前年萬里别昨日一封書郢曲西陵渡秦官使者車栁<lb/>
塘薫晝日花水溢春渠若不嫌雞黍先令掃敝廬<lb/>
　　崇德道中　　　　　　　　　<hi>唐</hi>戴叔倫<lb/>
暖日菜心稠晴烟麥穗抽客心雙去翼歸夢一扁舟廢<lb/>
塔巢雙鶴長波漾白鷗闗山明月到愴惻十年遊<lb/>
　　題横山寺　　　　　　　　　<hi>唐</hi>戴叔倫<lb/>
偶入横山寺湖山景最幽露涵松翠濕風湧浪花浮老<lb/>
<pb n="KR2k0044_WYG_273-10a"/>
衲供茶盌斜陽送客舟自縁歸思促不得更遲留<lb/>
　　婺州路别錄事　　　　　　　<hi>唐</hi>戴叔倫<lb/>
府中相見少江上獨行遥㑹日起離恨新年别舊寮春<lb/>
雲猶伴雪寒渚未通潮回首羣山暝思君轉寂寥<lb/>
　　寄天台秀師　　　　　　　　<hi>唐</hi>司空曙<lb/>
天台瀑布寺傳有白頭師幻跡示羸病空門無住持雪<lb/>
晴看鶴去海夜與龍期永願親缾屨呈功得問疑<lb/>
　　送侯山人赴㑹稽　　　　　　<hi>唐</hi>崔　峒<lb/>
<pb n="KR2k0044_WYG_273-10b"/>
仙客辭蘿月東來就一官且歸滄海住猶向白雲看猨<lb/>
呌江天暮蟲聲野浦寒時遊鏡湖裏為我把漁竿<lb/>
　　送薛良史往越州謁從叔　　　<hi>唐</hi>崔　峒<lb/>
辭家年已久與子分偏深易得相思淚難為欲别心孤<lb/>
雲隨浦口幾日到山隂遥想蘭亭下清風滿竹林<lb/>
　　富陽南樓望浙江風起　　　　<hi>唐</hi>張南史<lb/>
南樓渚風起樹杪見滄波稍覺征㠶上蕭蕭暮雨多沙<lb/>
洲殊未極雲水更相和欲問任公子垂綸意若何<lb/>
<pb n="KR2k0044_WYG_273-11a"/>
　　西陵懷靈一上人兼寄朱放　　<hi>唐</hi>張南史<lb/>
淮海風濤起江闗憂思長同悲鵲繞樹獨坐雁隨陽山<lb/>
晚雲藏雪汀寒月照霜由來濯纓處漁父愛滄浪<lb/>
　　寄静虛上人初至雲門　　　　<hi>唐</hi>張南史<lb/>
寒蹤白雲裏法侶自提攜竹徑通城下松門隔水西方<lb/>
同沃洲去不似武陵迷髣髴心疑處髙峯是㑹稽<lb/>
　　經故賀賔客鏡湖道士觀　　　<hi>唐</hi>朱　放<lb/>
已得歸鄉里逍遥一外臣那隨流水去不待鏡湖春雪<lb/>
<pb n="KR2k0044_WYG_273-11b"/>
裏登山屐林間漉酒巾空餘道士觀誰是學仙人<lb/>
　　送嚴紳遊蘭溪　　　　　　　<hi>唐</hi>武元衡<lb/>
剡嶺窮邉海君遊别嶺西暮雲秋水闊寒雨夜猿啼地<lb/>
僻秦人少山多越路迷蕭蕭驅匹馬何處是蘭溪<lb/>
　　送寇侍御司馬之明州　　　　<hi>唐</hi>武元衡<lb/>
㪷酒上河梁驚魂去越鄉地窮滄海闊雲入剡山長蓮<lb/>
唱蒲萄熟人烟橘柚香蘭亭應駐楫今古共風光<lb/>
　　送吳侍御司馬赴台州　　　　<hi>唐</hi>武元衡<lb/>
<pb n="KR2k0044_WYG_273-12a"/>
盧耽佐郡遥川陸共迢迢風景輕吳㑹文章變越謡烟<lb/>
林繁橘柚雲海浩波潮余有靈山夢前君到石橋<lb/>
　　送台州崔錄事　　　　　　　<hi>唐</hi>權德輿<lb/>
不嫌臨海逺㣲禄代躬耕古郡紀綱職扁舟山水程詩<lb/>
因琪樹麗心與瀑泉清盛府知音在何時薦政成<lb/>
　　送上虞縣丞　　　　　　　　<hi>唐</hi>權德輿<lb/>
越郡佳山水菁江接上虞計程杭一葦試吏佐雙鳬雲<lb/>
壑窺仙籍風謠驗地圖因尋黄絹字為我弔曹旴<lb/>
<pb n="KR2k0044_WYG_273-12b"/>
　　送盧評事婺州省覲　　　　　<hi>唐</hi>權德輿<lb/>
知向東陽去晨裝見綵衣客愁青眼别家喜玊人歸漢<lb/>
漠水烟晚蕭蕭楓葉飛雙溪泊船處候吏拜胡威<lb/>
　　富陽陸路　　　　　　　　　<hi>唐</hi>權德輿<lb/>
又入亂峯去逺程殊未歸烟蘿迷客路山果落征衣欹<lb/>
石臨清淺晴雲出翠微漁潭明夜泊心憶謝𤣥暉<lb/>
　　送越客　　　　　　　　　　<hi>唐</hi>張　籍<lb/>
見説孤㠶去東南到會稽春雲剡溪口殘月鏡湖西水<lb/>
<pb n="KR2k0044_WYG_273-13a"/>
鶴沙邉立山鼯竹裏啼謝家曾住處烟洞入應迷<lb/>
　　舟行寄李湖州　　　　　　　<hi>唐</hi>張　籍<lb/>
客愁無次第川路重辛勤藻宻行舟澀灣多轉檝頻薄<lb/>
遊空感惠失計自憐貧賴有汀洲句時時慰逺人<lb/>
　　送朱慶餘及第歸越　　　　　<hi>唐</hi>孟　郊<lb/>
東南歸路逺幾日到鄉中有寺山皆遍無家水不通湖<lb/>
聲蓮葉雨野氣稲花風州縣知名乆争邀與客同<lb/>
　　代杭民荅樂天　　　　　　　<hi>唐</hi>元　稹<lb/>
<pb n="KR2k0044_WYG_273-13b"/>
翠幕籠斜日朱衣儼别筵管弦凄欲罷城郭望依然路<lb/>
溢新城市農開舊廢田春坊幸無事何惜借三年<lb/>
　　郡樓夜宴留客　　　　　　　<hi>唐</hi>白居易<lb/>
北客勞相訪東樓為一開褰簾待月出把火看潮來豔<lb/>
聽竹枝曲香傳蓮子杯寒天殊未曉歸騎且遲廻<lb/>
　　宿竹閣　　　　　　　　　　<hi>唐</hi>白居易<lb/>
晚坐松簷下宵眠竹閣間清虚當服藥幽獨抵歸山巧<lb/>
未能勝拙忙應不及閒無勞别修道即此是元闗<lb/>
<pb n="KR2k0044_WYG_273-14a"/>
　　湖亭晚歸　　　　　　　　　<hi>唐</hi>白居易<lb/>
盡日湖亭卧心閒事亦稀起因殘醉醒坐待晚凉歸松<lb/>
雨飄藤㡌江風透葛衣栁堤行不厭沙軟絮霏霏<lb/>
　　孤山寺遇雨　　　　　　　　<hi>唐</hi>白居易<lb/>
拂波雲色重灑葉雨聲繁水鷺雙飛起風荷一向翻空<lb/>
濛連北岸蕭颯入東軒或擬湖中宿留船在寺門<lb/>
　　宿天竺寺　　　　　　　　　<hi>唐</hi>白居易<lb/>
野寺經三宿都城復一還家仍念婚嫁身尚繫官班蕭<lb/>
<pb n="KR2k0044_WYG_273-14b"/>
灑秋臨水沈吟晚下山長閒猶未得逐日且偷閒<lb/>
　　别州民　　　　　　　　　　<hi>唐</hi>白居易<lb/>
耆老遮歸路壺漿滿别筵甘棠無一樹那得淚澘然税<lb/>
重多貧户農饑足旱田唯留一湖水與汝救凶年<lb/>
　　杭州郡齋南亭　　　　　　　<hi>唐</hi>姚　合<lb/>
符印懸腰下東山不得歸獨行南北近老去往還稀迸<lb/>
笋侵窗長驚蟬出樹飛田田池上葉長是使君衣<lb/>
　　杭州官舍即事　　　　　　　<hi>唐</hi>姚　合<lb/>
<pb n="KR2k0044_WYG_273-15a"/>
臨江府署清閒卧復閒行苔蘚疎塵色梧桐出雨聲漸<lb/>
除身外事暗作道家名更喜仙山近庭前藥自生<lb/>
　　早春越中留故人　　　　　　<hi>唐</hi>周　賀<lb/>
此行經歲近唯約半年廻野渡人初過前山雲未開鴈<lb/>
羣逢曉斷林色映川來清夜蘆中客嚴家舊釣臺<lb/>
　　送張諲之睦州　　　　　　　<hi>唐</hi>周　賀<lb/>
遥憶新安舊扁舟往復還淺深看水石來往逐雲山到<lb/>
縣餘花在過門五栁閒東征隨子去俱隠薜蘿間<lb/>
<pb n="KR2k0044_WYG_273-15b"/>
　　送袁肇歸山隂　　　　　　　<hi>唐</hi>鄭　巢<lb/>
論文意有違寒雨灑行衣南渡乆誰語後吟今獨歸河<lb/>
㠶因樹落沙鳥背湖飛若值雲門侣多因宿翠微<lb/>
　　送僧歸富春　　　　　　　　<hi>唐</hi>鄭　巢<lb/>
憶過僧禪處遥山抱竹門古房關蘚色秋徑掃潮痕石<lb/>
浄聞泉落沙寒見鶴翻終當從此望更與道人言<lb/>
　　宿天竺寺　　　　　　　　　<hi>唐</hi>鄭　巢<lb/>
暮過潭上寺獨宿白雲間鐘磬遥連樹星河半隔山石<lb/>
<pb n="KR2k0044_WYG_273-16a"/>
中泉暗落松外户初闗却憶終南裏前秋此夕還<lb/>
　　思越州山水寄朱慶餘　　　　<hi>唐</hi>章孝標<lb/>
窗户潮頭雪雲霞鏡裏天島桐秋送雨江艇暮摇烟藕<lb/>
折蓮芽脆茶挑茗眼鮮還將歐冶劒更淬若耶泉<lb/>
　　天台晴望　　　　　　　　　<hi>唐</hi>李敬方<lb/>
天台十二旬一片雨中春林果黄梅盡山苗半夏新陽<lb/>
烏晴展翅隂魄夜飛輪坐冀無雲物分明見北辰<lb/>
　　經杭州　　　　　　　　　　<hi>唐</hi>顧非熊<lb/>
<pb n="KR2k0044_WYG_273-16b"/>
郡郭遶江濆人家近白雲晚濤臨檻看夜艣隔城聞浦<lb/>
轉山初盡虹斜雨未分有誰知我意心緒逐鷗羣<lb/>
　　送杭州姚員外　　　　　　　<hi>唐</hi>顧非熊<lb/>
浙江江上郡楊栁到時春塹起背城雁㠶分向海人嶠<lb/>
雲侵寺吐汀月隔樓新静理更何事還應詠白蘋<lb/>
　　蘇小小墓　　　　　　　　　<hi>唐</hi>張　祜<lb/>
漠漠窮塵地蕭蕭古樹林臉濃花自發眉恨栁長深夜<lb/>
月人何待春風鳥為吟不知誰共穴徒願結同心<lb/>
<pb n="KR2k0044_WYG_273-17a"/>
　　題樟亭　　　　　　　　　　<hi>唐</hi>張　祜<lb/>
曉霽憑虛檻雲山四望通地盤江岸絶天映海門空樹<lb/>
色連秋靄潮聲入夜風年年此光景催盡白頭翁<lb/>
　　題海鹽南舘　　　　　　　　<hi>唐</hi>張　祜<lb/>
故人營此地臺舘尚依依黑夜山魈語黄昏海燕歸舊<lb/>
隂蕉葉在殘雨槿花稀無復南亭賞高簷紅燭輝<lb/>
　　夕次桐廬　　　　　　　　　<hi>唐</hi>張　祜<lb/>
百里清溪口扁舟此去過晚潮風勢急寒葉雨聲多戍<lb/>
<pb n="KR2k0044_WYG_273-17b"/>
出山頭鼓樵通竹裏歌不堪無酒夜迴首夢烟波<lb/>
　　題餘杭縣龍泉觀　　　　　　<hi>唐</hi>張　祜<lb/>
四迴山一面臺殿已嵯峨中路見山逺上方行石多天<lb/>
晴花氣漫地煖鳥音和徒潄葛仙井此生其奈何<lb/>
　　秋夜宿靈隠寺師上人居　　　<hi>唐</hi>張　祜<lb/>
月色荒城外江聲野寺中貧知交道薄老信釋門空露<lb/>
葉凋堦蘚風枝戛井桐不妨無酒夜閒話值生公<lb/>
　　送僧遊温州　　　　　　　　<hi>唐</hi>朱慶餘<lb/>
<pb n="KR2k0044_WYG_273-18a"/>
夏滿随所適江湖非繫緣卷經離嶠寺隔葦上秋船水<lb/>
落無風夜猨啼欲雨天石門期獨往謝守有遺篇<lb/>
　　睦州四韻　　　　　　　　　<hi>唐</hi>杜　牧<lb/>
州在釣臺邊溪山實可憐有家皆掩映無處不潺湲好<lb/>
樹鳴幽鳥晴樓入野烟殘春杜陵客中酒落花前<lb/>
　　夜泊桐廬先寄蘇臺盧郎中　　<hi>唐</hi>杜　牧<lb/>
水檻桐廬館歸舟繫石根笛吹孤戍月犬吠隔溪村十<lb/>
載違清望幽懐未一論蘇臺菊花節何處與開樽<lb/>
<pb n="KR2k0044_WYG_273-18b"/>
　　晚泊七里灘　　　　　　　　<hi>唐</hi>許　渾<lb/>
天晚日沉沉歸舟繫栁隂江村平見寺山郭逺聞砧樹<lb/>
宻猿聲響波澄雁影深榮華暫時事誰識子陵心<lb/>
　　九日登樟亭驛樓　　　　　　<hi>唐</hi>許　渾<lb/>
鱸鱠與蓴羮西風片席輕潮回孤島晚雲斂衆山晴丹<lb/>
羽下髙閣黄花垂古城因秋倍多感鄉樹接咸京<lb/>
　　天竺寺題葛洪井　　　　　　<hi>唐</hi>許　渾<lb/>
羽客鍊丹井井留人已無舊泉青石下餘甃碧山隅雲<lb/>
<pb n="KR2k0044_WYG_273-19a"/>
朗鏡開匣月寒冰在壺仍聞釀仙酒此水過瓊酴<lb/>
　　送客歸蘭溪　　　　　　　　<hi>唐</hi>許　渾<lb/>
花下送歸客路長應過秋暮随江鳥宿寒共嶺猿愁衆<lb/>
水喧嚴瀨羣峰抱沈樓因君幾南望曽向此中遊<lb/>
　　舟次武林寄天竺僧無晝　　　<hi>唐</hi>許　渾<lb/>
谿長山幾重十里萬株松秋日下丹檻暮雲歸碧峰樹<lb/>
棲新放鶴潭隠舊降龍還在孤舟宿卧聞初夜鐘<lb/>
　　越中寺居　　　　　　　　　<hi>唐</hi>趙　嘏<lb/>
<pb n="KR2k0044_WYG_273-19b"/>
遲客疎林下斜溪小艇通野橋連寺月髙竹半樓風水<lb/>
静魚吹浪枝閒鳥下空數峰相向綠日夕郡城東<lb/>
　　寄富春縣路處士　　　　　　<hi>唐</hi>項　斯<lb/>
平生醉與吟誰是見君心上國一歸去滄江閒至今鐘<lb/>
緐秋寺近峰濶晚濤深疎放長如此何人長得尋<lb/>
　　杭州江亭留題　　　　　　　<hi>唐</hi>項　斯<lb/>
處處日馳銷憑軒夕似朝漁翁閒鼓櫂沙鳥戲迎潮樹<lb/>
間津亭宻城連塢寺遥因誰報隠者向此得耕樵<lb/>
<pb n="KR2k0044_WYG_273-20a"/>
　　寄剡中友人　　　　　　　　<hi>唐</hi>馬　戴<lb/>
故人今在剡秋草意如何嶺暮雲霞雜潮迴島嶼多沃<lb/>
洲僧幾訪天姥客誰過嵗晚偏相憶風生隔楚波<lb/>
　　題鏡湖野老所居　　　　　　<hi>唐</hi>馬　戴<lb/>
湖裏尋君去樵風往返吹樹喧巢鳥出路細葑田移漚<lb/>
苧成魚網枯根是酒巵老年唯自適生事任羣兒<lb/>
　　送天台僧　　　　　　　　　<hi>唐</hi>賈　島<lb/>
逺夢歸華頂扁舟背岳陽寒蔬脩浄食夜浪動禪牀雁<lb/>
<pb n="KR2k0044_WYG_273-20b"/>
過孤峰曉猿啼一樹霜身心無别念餘習在詩章<lb/>
　　喜姚郎中自杭州迴　　　　　<hi>唐</hi>賈　島<lb/>
路多楓樹林累日泊清隂來去泛流水翛然適此心一<lb/>
披江上作三起月中吟東省期司諌雲門悔不尋<lb/>
　　贈越僧岳雲二首　　　　　　<hi>唐</hi>温庭筠<lb/>
世機消已盡巾屨亦飄然一室故山月滿瓶秋澗泉禪<lb/>
菴過㣲雪鄉寺隔寒烟應共白蓮客相期松桂前<lb/>
蘭亭舊都講今日意如何有樹闗深院無塵到淺莎僧<lb/>
<pb n="KR2k0044_WYG_273-21a"/>
居随處好人事出門多不及新春雁年年鏡水波<lb/>
　　越中行　　　　　　　　　　<hi>唐</hi>李　頻<lb/>
越國臨滄海芳洲復暮晴湖通諸浦白日隠亂峰明野<lb/>
宿多無定閒遊竟有情天台聞不逺終到石橋行<lb/>
　　明州江亭夜别段秀才　　　　<hi>唐</hi>李　頻<lb/>
離亭向水開時候復蒸梅霹靂燈燭滅蒹葭風雨來京<lb/>
闗誰共語海嶠不同迴莫為蓴鱸美天涯滯爾才<lb/>
　　送僧入天台　　　　　　　　<hi>唐</hi>李　頻<lb/>
<pb n="KR2k0044_WYG_273-21b"/>
一錫随緣赴天台又去登長亭舊别路落日獨行僧夜<lb/>
燒山何處秋帆浪幾層他時授巾拂莫為老無能<lb/>
　　送台州唐興陳明府　　　　　<hi>唐</hi>李　頻<lb/>
見説海西隅山川與俗殊宦遊如不到仙分即應無瀑<lb/>
布當公署天台是縣圖遥知為吏去有術字惸孤<lb/>
　　送顧陶校書歸錢塘　　　　　<hi>唐</hi>儲嗣宗<lb/>
清苦月偏知南歸瘦馬遲槖輕緣換酒髮白為吟詩水<lb/>
色西陵渡松聲伍相祠聖朝思直諫不是挂冠時<lb/>
<pb n="KR2k0044_WYG_273-22a"/>
　　寄永嘉崔道融　　　　　　　<hi>唐</hi>司空圖<lb/>
旅寓雖難定乗閒是勝遊碧雲蕭寺霽紅樹謝邨秋戍<lb/>
鼓和潮暗船燈照島幽詩家多滯此風景似相留<lb/>
　　旅次錢塘　　　　　　　　　<hi>唐</hi>方　干<lb/>
此地似鄉國堪為朝夕吟雲藏吴相廟樹引越山禽潮<lb/>
落海人散鐘遲秋寺深我來無舊識誰見寂寥心<lb/>
　　暮發七里灘夜泊嚴光臺下　　<hi>唐</hi>方　干<lb/>
一瞬即七里箭馳猶是難檣邊走嵐翠枕底失風湍但<lb/>
<pb n="KR2k0044_WYG_273-22b"/>
訝猿鳥定不知霜月寒前賢竟何益此地誤垂竿<lb/>
　　題雪竇禪寺　　　　　　　　<hi>唐</hi>方　干<lb/>
飛泉濺禪石缾注亦生苔海上山不淺天邊人自來長<lb/>
年随檜栢獨夜任風雷獵者聞疎磬知師入定迴<lb/>
　　秋日富春江行　　　　　　　<hi>唐</hi>羅　隠<lb/>
逺㟁平如翦澄江静似鋪紫鱗仙客馭金顆李衡奴冷<lb/>
疊羣山濶清涵萬象殊嚴陵亦髙見歸卧是良圗<lb/>
　　望杭州城　　　　　　　　　<hi>唐</hi>鄭　谷<lb/>
<pb n="KR2k0044_WYG_273-23a"/>
漠漠江天外登臨返照間潮來無别浦木落見他山沙<lb/>
鳥晴飛逺漁人夜唱閒嵗窮歸未得心逐片帆還<lb/>
　　題越州法華寺　　　　　　　<hi>唐</hi>吴　融<lb/>
寺在五峰隂穿緣一徑尋雲藏古殿暗石䕶小房深宿<lb/>
鳥連僧定寒猨應客吟上方應見海月出試登臨<lb/>
　　婺州水舘重陽日作　　　　　<hi>唐</hi>韋　莊<lb/>
異國逢佳節憑高獨苦吟一杯今日醉萬里故園心水<lb/>
舘紅蘭合山城紫菊深白衣雖不至鷗鳥自相尋<lb/>
<pb n="KR2k0044_WYG_273-23b"/>
　　晚泊富春寄友人　　　　　　<hi>唐</hi>喻坦之<lb/>
江鐘寒夕㣲江鳥望巢飛木落山城出潮生海櫂歸獨<lb/>
吟霜島月誰寄雪天衣此别三千里闗西信更稀<lb/>
　　送章岵少卿提舉洞霄宫　　　<hi>宋</hi>趙　抃<lb/>
秘館紅塵外瑤京白日邊樽中不空酒琴面已無絃曉<lb/>
上朝真閣春耕負郭田優游大自在何處更神仙<lb/>
　　送馬廷評之餘姚　　　　　　<hi>宋</hi>梅堯臣<lb/>
越鄉知勝楚君去莫辭遥曉日魚蝦市新霜橘柚橋河<lb/>
<pb n="KR2k0044_WYG_273-24a"/>
流通海道山井應江潮近邑逢鷗鳥先應避畫橈<lb/>
　　赴霅任君有詩相送仍懷舊賞因次其韻<lb/>
　　　　　　　　　　　　　　　<hi>宋</hi>梅堯臣<lb/>
湖山饒邃處曾省牧之遊雁落葑田濶船過菱渚秋野<lb/>
烟昏古寺波影動危樓到日尋題墨猶應舊壁留<lb/>
　　送崔主簿赴睦州清溪　　　　<hi>宋</hi>梅堯臣<lb/>
舟輕不畏險逆上子陵灘七里峽天翠千重雲木寒古<lb/>
祠鳴野鳥亂石激春湍正與髙懷愜寧歌行路難<lb/>
<pb n="KR2k0044_WYG_273-24b"/>
　　任適尉烏程　　　　　　　　<hi>宋</hi>梅堯臣<lb/>
俛作程鄉尉折腰還自甘卞峰晴照黛霅水曉澄藍葑<lb/>
上春田闢蘆中走吏參到時蘋葉長柳惲在江南<lb/>
　　上湖閒泛艤舟石函因過下湖小墅<lb/>
　　　　　　　　　　　　　　　<hi>宋</hi>林　逋<lb/>
平皋望不極雲樹逺依依及向扁舟泊還尋下瀨歸青<lb/>
山連石埭春水入柴扉多謝提壺鳥留人到落暉<lb/>
　　西湖舟中值雪　　　　　　　<hi>宋</hi>林　逋<lb/>
<pb n="KR2k0044_WYG_273-25a"/>
浩蕩彌空濶霏霏接水濆舟移忽自却山近未全分凍<lb/>
軫閒清泛温鑪擁薄熏悠然詠招隠何許欵離羣<lb/>
　　湖山小隠　　　　　　　　　<hi>宋</hi>林　逋<lb/>
猿鳥分清絶林蘿擁翠微歩穿僧徑出肩搭道衣歸水<lb/>
墅香酤熟烟崕早笋肥功名無一㸃何用更忘機<lb/>
園井夾蕭森紅芳堕翠隂晝巖松鼠静春塹竹雞深嵗<lb/>
課非無术家藏獨有琴顔原遺事在千古壯閒心<lb/>
　　北山寫望　　　　　　　　　<hi>宋</hi>林　逋<lb/>
<pb n="KR2k0044_WYG_273-25b"/>
晚來山北景圗畫亦應非村路飄黄葉人家濕翠㣲樵<lb/>
當雲外見僧向水邊歸一曲誰横笛蒹葭白鳥飛<lb/>
　　送張宣義之官越幕　　　　　<hi>宋</hi>王安石<lb/>
會稽遊宦鄉海物錯句章土潤箭萌美水甘茶串香今<lb/>
君誠暫屈他日恐難忘惟有西興渡靈胥或怒張<lb/>
　　過餘杭白塔寺　　　　　　　<hi>宋</hi>范仲淹<lb/>
登臨江上寺遷客特依依逺水欲無際孤舟曾未歸亂<lb/>
峰藏好處幽鷺得閒飛多少天真趣遥心結翠㣲<lb/>
<pb n="KR2k0044_WYG_273-26a"/>
　　湖上晚歸寄詩友　　　　　　<hi>宋</hi>陳師道<lb/>
髭髮難藏老湖山穏寄身却尋方外士招作社中人霜<lb/>
葉深於染秋花晚自春無人還有礙詩卷莫辭頻<lb/>
　　將之苕溪戲作呈諸友　　　　<hi>宋</hi>米　芾<lb/>
松竹留因夏溪山去為秋久賡白雪咏更度采菱謳縷<lb/>
玉鱸堆案團金橘滿洲水宫無限景載與謝公游<lb/>
半載依脩竹三時看好花嬾傾惠泉酒㸃盡壑源茶主<lb/>
席多伺好羣峰伴不譁朝來還蠧簡便起故巢嗟<lb/>
<pb n="KR2k0044_WYG_273-26b"/>
　　登招寶山　　　　　　　　　<hi>宋</hi>陳　造<lb/>
一鷺風烟上三韓指㸃中地随山共盡天與水無窮夢<lb/>
蟻分軒冕騎魚可閬蓬仙曹應拊掌顧我簿書叢<lb/>
　　鑑湖夜泛　　　　　　　　　<hi>宋</hi>陳與義<lb/>
明月到尊前拏舟古㟁邊亂山斜入霧逺水倒垂天酒<lb/>
氣薰魚戲歌聲弄鶴眠回頭嗤李郭此外更無仙<lb/>
　　泊桐廬分水港　　　　　　　<hi>宋</hi>王十朋<lb/>
何處繫歸舟桐廬舊日遊港從分水出亭瞰合江流疊<lb/>
<pb n="KR2k0044_WYG_273-27a"/>
嶂雲披絮遥天月吐鈎紛紛釣魚者無復見羊裘<lb/>
　　登清風樓呈通判宋子飛　　　<hi>宋</hi>王十朋<lb/>
苕霅水㑹處樓髙風快哉洲中白蘋動天半故人來穆<lb/>
入周臣頌雄勝楚客臺飄飄玉川子乗興上蓬萊<lb/>
　　過臨平　　　　　　　　　　<hi>宋</hi>汪　藻<lb/>
一别九霄路風烟長滿衣已成身老大無復世輕肥天<lb/>
濶鳥雙下山寒人獨歸曉來何似雨春水半巖扉<lb/>
睡起凉生㟁鈎簾坐小窗麥風能起柁梅雨不鳴江往<lb/>
<pb n="KR2k0044_WYG_273-27b"/>
事心長折歸途影自雙依然蒲栁地人老故先降<lb/>
　　白沙買船晚至嚴州　　　　　<hi>宋</hi>楊萬里<lb/>
重霧疑朝雨斜陽竟晚晴萬山江外盡一墖嶺尖明身<lb/>
小寧嫌窄途長已倦行子陵臺下水未酌意先清<lb/>
　　舟過桐廬　　　　　　　　　<hi>宋</hi>楊萬里<lb/>
瀟灑桐廬縣寒江繚一灣朱樓隔綠栁白塔映青山稚<lb/>
子排窗出舟人買菜還峰迴好亭子不得一躋攀<lb/>
後面山無數南頭栁更多人家逼江㟁屋柱入滄波老<lb/>
<pb n="KR2k0044_WYG_273-28a"/>
去頻經此重來更幾何牛山動悲感曾侍板輿過<lb/>
　　浙東舟中　　　　　　　　　<hi>宋</hi>范成大<lb/>
處處槿樊圃家家桃廡門魚蝦臨水市烟火隔江村雨<lb/>
過張帆重潮來汲井渾彎跧短篷底休説兩朱旛<lb/>
　　渡錢塘　　　　　　　　　　<hi>宋</hi>髙　翥<lb/>
小立晴江上潮生落照邊晚風低映水春草暗迷烟燕<lb/>
子飛官驛鷗羣引客船闗情南浦别相對獨依然<lb/>
　　登招寶山　　　　　　　　　<hi>宋</hi>陳允平<lb/>
<pb n="KR2k0044_WYG_273-28b"/>
宇宙初開闢何神立此山中流天柱石大地海門闗浪<lb/>
惡蛟龍怒雲深虎豹閒潮期與日月千古一循環<lb/>
　　玉泉　　　　　　　　　　　<hi>宋</hi>施　樞<lb/>
水蹟無増減從知地有靈羣魚潜異窟一芥納滄溟濟<lb/>
隠新留咏超師日講經聖時調玉燭龍睡不須醒<lb/>
　　天童寺　　　　　　　　　　<hi>宋</hi>薛　嵎<lb/>
佛界似仙居樓臺出翠㣲浙中山水最海内衲僧歸草<lb/>
樹有真意禽魚盡息機禪房無别事唯見白雲飛<lb/>
<pb n="KR2k0044_WYG_273-29a"/>
　　霅川次韻鶴田　　　　　　　<hi>宋</hi>張　藴<lb/>
苕霅雙流合帆檣萬里通連山黄獨雪一雁白蘋風酒<lb/>
戶春醅淺魚村晚市同舊游蕉鹿外未老已成翁<lb/>
　　桐廬道中　　　　　　　　　<hi>宋</hi>姚　鏞<lb/>
兩㟁山如簇中流鏁翠㣲風颿逆水上江鶴背人飛野<lb/>
廟青楓樹人家白板扉嚴陵臺下過不敢浣塵衣<lb/>
　　桐栢觀　　　　　　　　　　<hi>宋</hi>趙師秀<lb/>
山深地忽平縹緲見珠庭瀑近春風濕松多曉日青石<lb/>
<pb n="KR2k0044_WYG_273-29b"/>
壇遺鸛羽粉壁剝龍形道士王靈寳輕强滿百齡<lb/>
　　雁蕩寶冠寺　　　　　　　　<hi>宋</hi>趙師秀<lb/>
行向石欄立清寒不可云流來橋下水半是洞中雲欲<lb/>
住逢年盡因吟過夜分蕩隂當絶頂一雁未曽聞<lb/>
　　嚴州瀟灑亭　　　　　　　　<hi>宋</hi>趙師秀<lb/>
髙榭出禪闗人家向下看千峰春隔霧數里夜聞灘偶<lb/>
至因成宿前遊亦值寒州人多有詠何不見方干<lb/>
　　林逋墓下　　　　　　　　　<hi>宋</hi>趙師秀<lb/>
<pb n="KR2k0044_WYG_273-30a"/>
梅花千樹白不是舊時村傾我酤來酒酹君仙去魂短<lb/>
槐藤倚蔓空塜竹行根猶有歸來鶴清時欲與論<lb/>
　　能行寺　　　　　　　　　　<hi>宋</hi>翁　卷<lb/>
芙蓉峰入天寺與此峰連得見是冬月要來從昔年寒<lb/>
潭盛塔影古木帶厨烟偶值髙僧在禪林坐黙然<lb/>
　　處州蒼嶺　　　　　　　　　<hi>宋</hi>翁　卷<lb/>
歩歩躡飛雲初疑夢裏身村雞數聲逺山舍幾家隣不<lb/>
雨溪長急非春樹亦新自從開此嶺便有客行人<lb/>
<pb n="KR2k0044_WYG_273-30b"/>
　　送人遊天台　　　　　　　　<hi>宋</hi>翁　卷<lb/>
暫遊行李少幾日到天台船帶落潮發月從前浦來花<lb/>
源香不斷藥地綠成堆莫學他劉阮經年忘却迴<lb/>
　　贈江心寺欽上人　　　　　　<hi>宋</hi>徐　照<lb/>
客至啟幽戶筍鞋行曲廊潮侵坐禪石雨潤讀經香古<lb/>
硯傳人逺新篁過塔長城中如火熱此地獨清凉<lb/>
　　石門瀑布　　　　　　　　　<hi>宋</hi>徐　照<lb/>
一派從天下曾經李白看千年流不盡六月地常寒灑<lb/>
<pb n="KR2k0044_WYG_273-31a"/>
木跳㣲沫衝崕作怒湍人言深碧處常有老龍蟠<lb/>
　　題衢州石壁寺　　　　　　　<hi>宋</hi>徐　照<lb/>
㟁石横生脉平林一里溪衆船寒渡集髙寺逺山齊殘<lb/>
磬吹風斷眠禽壓竹低自嫌昏黑至難認壁間題<lb/>
　　夀昌道中　　　　　　　　　<hi>宋</hi>徐　照<lb/>
碣字芙蓉驛喜行行不難路侵滄海過人得異山看圎<lb/>
石蠔黏滿平途鷺立寒一遊期一月回日必冬殘<lb/>
　　題石門洞　　　　　　　　　<hi>宋</hi>徐　璣<lb/>
<pb n="KR2k0044_WYG_273-31b"/>
瀑水東南冠廬山未足論飛來長似雨流處不知源洞<lb/>
裏龍為宅溪邊石作門脩行謝康樂菴有故基存<lb/>
　　馮公嶺　　　　　　　　　　<hi>宋</hi>劉　宰<lb/>
地隘山逾峻人勤俗不奢時培石上土更種竹間茶接<lb/>
畛田成篆連筒水濺花征塵如不到老我即東家<lb/>
　　自武陵還家由剡中　　　　　<hi>宋</hi>戴　昺<lb/>
一笻雙不借役役又東還野渡淺深水夕陽髙下山光<lb/>
隂虛我老造物靳人閒髙躅思吾祖鳴琴獨閉關<lb/>
<pb n="KR2k0044_WYG_273-32a"/>
　　舟次嚴陵　　　　　　　　　<hi>宋</hi>方　岳<lb/>
與雁分洲宿連雲做夢清江風花事老野雨客心驚潮<lb/>
急仍吞瀨更寒不過城子陵吾所韙蓑外底須名<lb/>
　　餘杭道上　　　　　　　　　<hi>宋</hi>鄭　震<lb/>
五年兹路上頻往又頻還嵗月孤松老風霜苦竹斑溪<lb/>
流天目水雲出洞霄山馬上因閒眺蜉蝣宇宙間<lb/>
　　山隂道中呈鄭正樸翁　　　　<hi>宋</hi>謝　翺<lb/>
楊柳逺天色野風來水涯異鄉同夢客今雨故人家越<lb/>
<pb n="KR2k0044_WYG_273-32b"/>
樹夜啼鳥禹陵冬落花悠悠江海意為爾鬢先華<lb/>
　　别子静却送之霅　　　　　　<hi>宋</hi>謝　翺<lb/>
獨往知吾事語離何所求故家無别業殘夢下扁舟積<lb/>
葉吴宫冷吟猿顧渚秋那能不相待覊旅負清遊<lb/>
　　宿台州城外　　　　　　　　<hi>宋</hi>林景熙<lb/>
荒驛丹丘路秋髙酒易醒霜増孤月白江截亂峰青旅<lb/>
雁如曽識哀猿不可聴到家追此夕三十學郵亭<lb/>
　　宿七里灘　　　　　　　　　<hi>宋</hi>林景熙<lb/>
<pb n="KR2k0044_WYG_273-33a"/>
寥落空江上買魚開酒尊亂山含雪意孤艇寄楓根灘<lb/>
近不成夢鴻飛欲斷魂偶呼黄帽語一犬吠前村<lb/>
　　渡江之越宿蕭山縣　　　　　<hi>家</hi>真山民<lb/>
昨夜大江舟今宵小驛樓隻身千里客孤枕一燈秋市<lb/>
酒難成醉鄉書莫寄愁胸中無史記浪作㑹稽遊<lb/>
　　宿寶勝寺　　　　　　　　　<hi>宋</hi>真山民<lb/>
苦吟吟未了只向兩廊行月出塔無影風來鐸有聲塵<lb/>
心随水浄佛眼共燈明安得雲邊住與僧分此情<lb/>
<pb n="KR2k0044_WYG_273-33b"/>
　　奉别鄂爾和東泉學士遊甌越　<hi>元</hi>虞　集<lb/>
憶昔同經幄春明下玉除挂冠俄去國連舸總盛書筍<lb/>
脯嘗紅稻蓴羮斫白魚莫言江海逺咫尺玉堂廬<lb/>
　　題石門浄勝寺　　　　　　　<hi>元</hi>黄　溍<lb/>
千頃蒼陂上山迴地勢偏屋棲黄面老碑挂赤烏年葉<lb/>
葉風荷颭層層雪瀑懸青燈夜寥閴獨照一僧禪<lb/>
　　初至寧海二首　　　　　　　<hi>元</hi>黄　溍<lb/>
地至東南盡城孤邑屢遷行山雲作路累石海為田蜃<lb/>
<pb n="KR2k0044_WYG_273-34a"/>
炭村村白㯶林樹樹圎桃源名更美何處有神仙<lb/>
縹緲蛟龍宅風雷隔杳冥人家多面水島嶼若浮萍煮<lb/>
海鹽烟黑淘沙鐵氣腥停驂方問俗漁唱起前汀<lb/>
　　八詠樓　　　　　　　　　　<hi>元</hi>黄　溍<lb/>
懷古荒碑在登樓晚望賖秋隂垂野薄江勢抱城斜天<lb/>
地悲遊子冰霜感嵗華紅塵吹裋褐歸興及清笳<lb/>
　　大滌山道士　　　　　　　　<hi>元</hi>宋　旡<lb/>
童顔幾寒暑編葉當衣裳琴古面無漆栢枯身有香樹<lb/>
<pb n="KR2k0044_WYG_273-34b"/>
精為老僕石髄作乾糧不語坐松下天風吹髪凉<lb/>
　　餘杭四月　　　　　　　　　<hi>元</hi>白　珽<lb/>
四月餘杭道一晴生意繁朱櫻青豆酒綠草白鵝村水<lb/>
滿船頭滑風輕袖影翻幾家蠶事動寂寂晝門闗<lb/>
　　建徳溪行　　　　　　　　　<hi>元</hi>鮮于樞<lb/>
山截溪将斷川迴路忽通鳥聲青嶂裏人語翠㣲中元<lb/>
圃參差是桃源想像同平生苦行役翻愛打頭風<lb/>
　　過鏡湖　　　　　　　　　　<hi>元</hi>陳　孚<lb/>
<pb n="KR2k0044_WYG_273-35a"/>
鏡水八百里水光如鏡明偶尋古寺坐便有清風生天<lb/>
濶雁一㸃山空猿數聲老僧作茗供笑下孤舟輕<lb/>
　　越上早行　　　　　　　　　<hi>元</hi>陳　孚<lb/>
青溪三十里草露惹衣斑潮落曹娥渡雲昏夏禹山秋<lb/>
聲黄葉裏天影白鷗間欲問錢塘路漁家半掩闗<lb/>
　　天台道上聞天香　　　　　　<hi>元</hi>李孝光<lb/>
八月天台路風清物物嘉晴虹生逺樹過雁帶平沙日<lb/>
氣常蒸稲天香喜釀花門前五株栁定是故人家<lb/>
<pb n="KR2k0044_WYG_273-35b"/>
　　江心寺贈唐博士　　　　　　<hi>元</hi>李孝光<lb/>
銀浪舞輕航天風赴石塘六鼇扶地勢萬象發天光樹<lb/>
湧中流碧蓮生隔浦香潭龍莫深卧一雨九州凉<lb/>
　　曉出錢塘門　　　　　　　　<hi>元</hi>成廷珪<lb/>
出門聊適意草樹碧紛紛一雨破清曉四山生白雲僧<lb/>
樓緣嶺出樵逕過橋分明月重攜酒來澆和靖墳<lb/>
　　向年遊龍井過南天竺登二老亭曽賦二詩<lb/>
　　　　　　　　　　　　　　　<hi>元</hi>成廷珪<lb/>
<pb n="KR2k0044_WYG_273-36a"/>
二老題詩處風流不再逢客歸紅葉雨僧住白蓮峰誰<lb/>
謂山無鳳人傳井有龍白頭江海上今夕寄行踪<lb/>
　　過臨平　　　　　　　　　　<hi>元</hi>吴景奎<lb/>
舟過臨平後青山一㸃無大江吞兩浙平野入三吴逆<lb/>
旅愁聞雁行庖只鱠鱸風㠶如借便明日到姑蘇<lb/>
　　舟次漁浦　　　　　　　　　<hi>元</hi>金　涓<lb/>
雙溪東入浙終日坐危舟流水逺明目小篷低壓頭烟<lb/>
邨鴉入暮江國雁賔秋一片凄凉景安排獨客愁<lb/>
<pb n="KR2k0044_WYG_273-36b"/>
　　舟次嚴灘　　　　　　　　　<hi>元</hi>金　涓<lb/>
八月桐江曲青蘋未著花亂雲低壓樹細水淺流沙到<lb/>
郭無多路依山有幾家故人成逺别相望各天涯<lb/>
　　登吴山留題承天觀　　　　　<hi>元</hi>汪澤民<lb/>
滿目盡樓臺路從山頂來潮生沙岸沒雲破海門開官<lb/>
舍籠鵝去道人騎鶴回題詩向何處石壁掃蒼苔<lb/>
　　清明遊包家山　　　　　　　<hi>元</hi>張　翥<lb/>
逺近紅千樹繁開奪豔霞月明寒食雨春老上陽花輦<lb/>
<pb n="KR2k0044_WYG_273-37a"/>
路迷遊躅宫詞入夢華東風葵麥浪回首野人家<lb/>
　　赤城　　　　　　　　　　　<hi>元</hi>貢師泰<lb/>
山近雲連驛沙虛雪擁村瓠壺縣穀種土銼爨柴根凍<lb/>
雀來依幔晨鷄立傍門客中甘澹泊不必問盤飱<lb/>
　　東陽道中　　　　　　　　　<hi>元</hi>黄鎮成<lb/>
出谷蒼烟薄穿林白日斜岸崩迂客路木落見人家野<lb/>
碓喧春水山橋枕淺沙前村烏桕熟疑是早梅花<lb/>
　　保叔塔　　　　　　　　　　<hi>元</hi>錢惟善<lb/>
<pb n="KR2k0044_WYG_273-37b"/>
金刹天開畫鐵檐風語鈴野雲秋共白江樹晚逾青鑿<lb/>
屋巖藏雨黏崖石墜星下看湖上客歌吹正沉冥<lb/>
　　湖寺擁碧軒　　　　　　　　<hi>元</hi>張　雨<lb/>
喧寂一塵隔湖濵出寶坊荷隂分補袖水氣雜燒香書<lb/>
勘烏皮几茵敷白㲲牀從來已公屋詩客許徜徉<lb/>
　　宿睦州祖師菴　　　　　　　<hi>元</hi>厲　英<lb/>
菴依兜率寺小憇俗心灰竹宻暑不到窗虛風自來山<lb/>
昏飛鶴下磬斷定僧回拂拭殘碑看年深厚綠苔<lb/>
<pb n="KR2k0044_WYG_273-38a"/>
　　送白雲之鄞　　　　　　　　<hi>元</hi>釋善住<lb/>
澤國東南郡迢迢接會稽人烟逢海斷山木與雲齊夜<lb/>
汲分波月晨征候店雞却愁孤錫返草暗竹房西<lb/>
　　自武陵至丁郭舟中雜興二首　<hi>明</hi>劉　基<lb/>
舟行淹宿雨稍霽泛通川深霧羣山沒長天曠野連桃<lb/>
開榆葉小麥秀菜花鮮却喜昇平象髙飛見紙鳶<lb/>
晚來風勢歇又見日臨曛逺岫留頳彩疎星耿薄雲波<lb/>
流璧月動舟過鏡天分何處危樓上歌聲静夜聞<lb/>
<pb n="KR2k0044_WYG_273-38b"/>
　　桐廬舟行　　　　　　　　　<hi>明</hi>張　宣<lb/>
自在眠沙鳥參差上瀨船亂峰寒笛外疎雨暮鐘前灘<lb/>
轉疑無路林深别有天羊裘懷隠者髙節已千年<lb/>
　　石門待謝雪坡不至　　　　　<hi>明</hi>張　宣<lb/>
古戍人何在春程驛尚存驅鷄啼上樹秣馬出前村白<lb/>
雨侵江郭青山對石門謝公遊宿處清興與誰論<lb/>
　　約徐隠君幼文同隠吴興　　　<hi>明</hi>張　羽<lb/>
吴興好山水子我盍遷居繞郭羣峰列回波一鏡如蠶<lb/>
<pb n="KR2k0044_WYG_273-39a"/>
餘即宜稼樵罷亦堪漁結屋雲林下殘年好讀書<lb/>
　　山隂曉發寄暨陽舊友　　　　<hi>明</hi>張　羽<lb/>
水漲官河逺西風去櫂輕四山猶暝色萬木盡秋聲村<lb/>
近聞雞犬天寒憶弟兄故園歸未得漂泊若為情<lb/>
　　永康道中　　　　　　　　　<hi>明</hi>張　羽<lb/>
石路多盤折秋陽尚鬱蒸矮牆低貼水老樹倒懸藤白<lb/>
髮腰鐮叟緇衣頂笠僧村醪何處問更入亂雲層<lb/>
　　丁酉五月六日吴善卿宴諸公越城外唐氏别墅<lb/>
<pb n="KR2k0044_WYG_273-39b"/>
　　　分得輕字　　　　　　　　<hi>明</hi>王　褘<lb/>
亭館鑑湖曲開軒水氣清戰袍當暑換舞袖傍筵迎受<lb/>
雨枇杷熟欺風翡翠輕盃行敢辭醉不負主人情<lb/>
　　遊㑹稽山　　　　　　　　　<hi>明</hi>袁　凱<lb/>
山實揚州鎮人踰浙水來禹功懸白日秦刻卧蒼苔龍<lb/>
起梅梁去神遊石洞開明朝有餘興更上越王臺<lb/>
　　秋涇雨後　　　　　　　　　<hi>明</hi>貝　瓊<lb/>
地蟠吴㑹盡天與海門通雨洗秦山碧霜侵越樹紅居<lb/>
<pb n="KR2k0044_WYG_273-40a"/>
人分絶島飛鳥度寒空極目情何限翻如入剡中<lb/>
　　夜泊武塘　　　　　　　　　<hi>明</hi>貝　瓊<lb/>
風帆如健馬一日過嘉興水鳥如相喚秋蚊尚可憎照<lb/>
人明月近接地白河澄耿耿渾無寐中宵對玉繩<lb/>
　　送僧恬歸靈隠　　　　　　　<hi>明</hi>髙　啟<lb/>
遊方應未久栁色變新年在路逢春雪還山訪冷泉鐘<lb/>
催投寺錫燈照泊江船去意休多問無言即是禪<lb/>
　　送烏程馮明府　　　　　　　<hi>明</hi>髙　啟<lb/>
<pb n="KR2k0044_WYG_273-40b"/>
青山若下南一騎入晴嵐縣治琴聲古泉香酒味甘竹<lb/>
欄春䕶鴨葦箔夏分蠶大小馮君後傳家爾最堪<lb/>
　　送僧之越　　　　　　　　　<hi>明</hi>陳汝言<lb/>
江栁絮濛濛游方入剡中山藏神禹穴草長越王宫線<lb/>
衲春沾雨蒲帆曉趁風禪心已無碍去住本來同<lb/>
　　崇徳道中　　　　　　　　　<hi>明</hi>張以寧<lb/>
暖日菜花稠晴風麥穗抽客心雙去翼詩夢一扁舟廢<lb/>
塔巢蒼鸛長波漾白鷗吴山明日到惻愴十年遊<lb/>
<pb n="KR2k0044_WYG_273-41a"/>
　　過龍游　　　　　　　　　　<hi>明</hi>張以寧<lb/>
鷁首見龍游羣山翠浪流陽波眠白犢隂洞鎖蒼虬樹<lb/>
宻雲藏屋灘長石齧舟呼兒具樽酒聴客説杭州<lb/>
　　遂安舟中　　　　　　　　　<hi>明</hi>楊訓文<lb/>
溪逕斜斜入柴門側側開一牛臨水立雙鴨避船迴病<lb/>
眼青山豁歸心白髮催何因蒓浦上野老共傳盃<lb/>
　　夜宿釣臺　　　　　　　　　<hi>明</hi>藍　智<lb/>
水宿傍嚴灘風燈語夜闌鼉鳴潮信早龍過雨聲寒病<lb/>
<pb n="KR2k0044_WYG_273-41b"/>
喜江山好貧嗟道路難何當脱塵鞅來此把魚竿<lb/>
　　尋天台李道士齋　　　　　　<hi>明</hi>周　忱<lb/>
瑤草迷行徑丹臺近赤城山川遥在望鷄犬不聞聲谷<lb/>
静松花落橋横澗水鳴雲間雙鶴下疑聴紫鸞笙<lb/>
　　西溪歩歸　　　　　　　　　<hi>明</hi>周南老<lb/>
溪南山曲折舍北水西東樵唱千村雨漁歌五兩風犬<lb/>
憎移竹叟鶴避掃花童彷彿吾家近茅堂碧樹中<lb/>
　　重遊金粟寺有作　　　　　　<hi>明</hi>張　寧<lb/>
<pb n="KR2k0044_WYG_273-42a"/>
溪深通小艇山峻露層臺林葉經霜盡河冰近午開閒<lb/>
雲僧出定舊雨客重來擾擾浮生路經過知幾迴<lb/>
　　過桐君山　　　　　　　　　<hi>明</hi>張　和<lb/>
雲斷山疑合川迴路忽分秋聲兩㟁葉曉色萬峰雲孤<lb/>
雁衝帆度寒蟬隔水聞嚴陵遺蹟在我欲問桐君<lb/>
　　九日稽山懷古　　　　　　　<hi>明</hi>王　誼<lb/>
山水自如昨古人今復誰雲烟謝家墅松栢禹陵祠聖<lb/>
代身全老秋天景易悲無將摇落意相對菊花枝<lb/>
<pb n="KR2k0044_WYG_273-42b"/>
　　三竺道中　　　　　　　　　<hi>明</hi>邵　寶<lb/>
人行松逕静數里不知遥路轉還逢寺僧迎只過橋巖<lb/>
姿收獨妙泉響息羣囂東去頻回首山花自我邀<lb/>
　　靈隠寺　　　　　　　　　　<hi>明</hi>朱　樸<lb/>
合澗橋頭水飛來洞口山鳥盤蒼壁影僧掩翠㣲闗松<lb/>
露晝還滴巖花秋更斑一年嘗一到一到一忘還<lb/>
　　秋晚由震澤松陵入嘉禾道中作<hi>明</hi>祝允明<lb/>
湖尾横波急船頭轉港頻幾家危傍水一木老存身黄<lb/>
<pb n="KR2k0044_WYG_273-43a"/>
菊看如客青山坐送人空舟随處泊不用擇行隣<lb/>
　　新昌縣曉行　　　　　　　　<hi>明</hi>鄭善夫<lb/>
暝發新昌縣晨臨赤土隈秋花随地有渚雁與雲來雜<lb/>
樹炊烟出前程山照迴忽聞歌伐木行路興悠哉<lb/>
　　宿泊富陽　　　　　　　　　<hi>明</hi>毛伯温<lb/>
秋夜江風急樓船水月明汀舟散漁火烟樹隠山城雁<lb/>
逐星河沒蟲依草㟁鳴鄉心愁欲絶何處𢷬衣聲<lb/>
　　登吴山　　　　　　　　　　<hi>明</hi>程　誥<lb/>
<pb n="KR2k0044_WYG_273-43b"/>
蘿磴凌晨上松門倚杖過風烟覽吴越表裏見江湖水<lb/>
逺雲俱白峰髙日易晡賞心延縱目邂逅此山隅<lb/>
　　憶鑑湖友　　　　　　　　　<hi>明</hi>王守仁<lb/>
長見人來説扁舟每獨遊春風梅市晚月色鑑湖秋空<lb/>
有烟林好猶為塵世留自今當勇往先與報江鷗<lb/>
　　過菱湖　　　　　　　　　　<hi>明</hi>趙　金<lb/>
去去餘不路遨遊一問津村孤船作市地絶水為隣菱<lb/>
藕官租足魚蝦野饌新衆山遥映帶相對碧嶙峋<lb/>
<pb n="KR2k0044_WYG_273-44a"/>
　　夜泊錢塘　　　　　　　　　<hi>明</hi>茅　坤<lb/>
江行日已暮何處可維舟樹裏孤燈雨風前一雁秋離<lb/>
心迸落葉鄉夢入寒流酒市那從問㣲吟寄短愁<lb/>
　　三衢道中　　　　　　　　　<hi>明</hi>皇甫汸<lb/>
山居無别業民俗半為農樹杪開山閣溪灣置水舂採<lb/>
薪朝候艇乞火夜聞鐘嵗晏收盧橘猶堪比户封<lb/>
　　還浙夜泊江口　　　　　　　<hi>明</hi>陳　束<lb/>
越嶂宜春望江帆入夜乗潮移諸島出雲卷數峰層近<lb/>
<pb n="KR2k0044_WYG_273-44b"/>
郭翻多戀還家獨未能北堂今夕夢先已度西興<lb/>
　　靈隠寺　　　　　　　　　　<hi>明</hi>周　詩<lb/>
靈隠何年寺青山向此開澗流元不斷峰石自飛來竹<lb/>
覆空王苑花藏大士臺㝠探有元度莫遣夕陽催<lb/>
　　泊鴛鴦湖遲友不至　　　　　<hi>明</hi>馮皐謨<lb/>
野客饒春興輕舟坐夕曛湖光天下上暮色水氤氲戍<lb/>
鼓連城動漁歌隔㟁聞參差吹未巳佇立望夫君<lb/>
　　題峴山濟公房　　　　　　　<hi>明</hi>蔡汝楠<lb/>
<pb n="KR2k0044_WYG_273-45a"/>
禪榻澄湖上山光似鏡中疎鐘摇落葉細雨帶秋蟲峰<lb/>
竹虛窻映爐香别院通何期碧雲合一酌對休公<lb/>
　　自嚴灘至新安途中紀興　　　<hi>明</hi>胡應麟<lb/>
一灘髙一文灘盡到天都疊嶂雲飛動隂厓日有無辛<lb/>
夷殘紫落躑躅亂紅敷獨歩行雲廟分明入峽圗<lb/>
　　入桐江　　　　　　　　　　<hi>明</hi>徐中行<lb/>
奔流千折下峭壁兩厓分樵徑衝江雨漁舟宿嶺雲布<lb/>
帆林杪見水碓月中聞獨有披裘客千秋不可羣<lb/>
<pb n="KR2k0044_WYG_273-45b"/>
　　桐江夜泊　　　　　　　　　<hi>明</hi>吴　擴<lb/>
繫舟人語静纎月映江波木葉秋交下山烟晚更多隔<lb/>
雲孤磬杳照水一螢過漁子閒相狎中宵發浩歌<lb/>
　　登上天竺閣　　　　　　　　<hi>明</hi>姜　龍<lb/>
欹閣倚危巔疎鐘破暝烟澗迴遙帶合峰抱翠濤連無<lb/>
復容塵地剛餘看月天想應風雨夜枯坐更通元<lb/>
　　紫陽菴丁真人祠　　　　　　<hi>明</hi>王穉登<lb/>
丹壑斷人行琪花洞裏生亂厓兼地破羣象逐峰成一<lb/>
<pb n="KR2k0044_WYG_273-46a"/>
石一雲氣無松無水聲丁生化鶴處蜕骨不勝情<lb/>
　　越中　　　　　　　　　　　<hi>明</hi>沈明臣<lb/>
樂遊何處好最愛越中山人坐午溪寂鳥眠秋水閒雲<lb/>
横獨樹上雨在數峰間欲作蘇門嘯蒼茫不可攀<lb/>
　　送張丞纁赴睦下邑　　　　　<hi>明</hi>沈明臣<lb/>
君向嚴陵去雲移畫舫低驛程疎雨外山色大江西訟<lb/>
簡知花落官閒聴鳥啼却忘身是吏随意坐青溪<lb/>
　　與客遊北山偶過普福寺尋葛洪丹井<lb/>
<pb n="KR2k0044_WYG_273-46b"/>
　　　　　　　　　　　　　　　<hi>明</hi>李　奎<lb/>
古寺随緣到雲霞晚自閒僧房開竹裏仙路入花間斜<lb/>
日明秋水薄烟凝暮山偶探勾漏跡惆悵欲忘還<lb/>
　　嚴先生祠　　　　　　　　　<hi>明</hi>徐　渭<lb/>
碧水映何深高蹤那可尋不知天子貴自識故人心山<lb/>
靄消春雪江風灑暮林如聞流水引誰聴伯牙琴<lb/>
　　聚法師將往天台止其徒玉公菴中余為留信宿<lb/>
　　　　　　　　　　　　　　　<hi>明</hi>徐　渭<lb/>
<pb n="KR2k0044_WYG_273-47a"/>
欲向天台去先為剡水尋秋行萬山出夜宿一菴深燕<lb/>
語調花氣猿啼帶講心年年石梁興送爾益沉吟<lb/>
　　人日峴山遣興　　　　　　　<hi>明</hi>李應徴<lb/>
人日人為客春風春可憐烟波浮宅逺邱壑寄情偏柏<lb/>
葉烏程酒椒盤下若鯿如從習池飲醉卧峴山邊<lb/>
　　送義公結廬天台　　　　　　<hi>明</hi>徐　桂<lb/>
海上棲禪境披雲訪石橋一瓶依澗壑疎磬落山椒華<lb/>
頂經年雪松門半夜潮預愁支遁去誰與共逍遥<lb/>
<pb n="KR2k0044_WYG_273-47b"/>
　　由桐廬經釣臺下作　　　　　<hi>明</hi>朱國祚<lb/>
藥草仙人錄星文釣客槎祠開髙下屋江溜淺深沙綠<lb/>
樹綿蠻鳥丹崕躑躅花誰歌竹如意懷古一長嗟<lb/>
　　湖上　　　　　　　　　　　<hi>明</hi>朱國祚<lb/>
峰頭寶叔塔湖上水仙王芳草年年綠風荷㟁㟁香靸<lb/>
鞋拚細雨對酒易斜陽不計重門逺𤓰皮上小航<lb/>
　　西湖春遊詞　　　　　　　　<hi>明</hi>吴　兆<lb/>
堤暖百花齊湖春萬柳低管絃初沸日羅綺已空閨上<lb/>
<pb n="KR2k0044_WYG_273-48a"/>
已連寒食車輪間馬啼遊人争向處多在斷橋西<lb/>
橋外倚當罏樓隂碧樹扶水筵移㟁酌越女唱吴歈一<lb/>
徑穿孤嶼重光帶兩湖匝波舟楫動處處起鷗鳬<lb/>
晴光上栁條結伴戲花朝歌近舟沿㟁人閒馬度橋雷<lb/>
峰看塔迥葛嶺弄泉遥日暮争門入衣香滿路飄<lb/>
遊路背湖分林陬復水濆年傳秦代石人拜宋時墳塔<lb/>
影雙峰見松聲九里聞不知天竺近香氣靄成雲<lb/>
　　苕溪　　　　　　　　　　　<hi>明</hi>王心一<lb/>
<pb n="KR2k0044_WYG_273-48b"/>
細雨苕溪曲㣲風泛小航有園多種竹無屋不圍桑語<lb/>
覺吴儂近流分震澤長烏巾春店近白酒熟盈觴<lb/>
　　東湖雜詩　　　　　　　　　<hi>明</hi>陳熙昌<lb/>
乍浦瀛壖曲遥連蘆瀝場迎船桑葉白繫纜菜花黄塔<lb/>
影開初地鐘聲落上方孤城非鐵甕先事慎隄防<lb/>
　　送齊越石守紹興　　　　　　<hi>明</hi>姚希孟<lb/>
萬壑争流處溪山属剡東扁舟仍雪夜五馬自春風官<lb/>
舍朝嵐滿人烟夕照同蓬萊譲仙吏安坐翠㣲中<lb/>
<pb n="KR2k0044_WYG_273-49a"/>
　　泛西湖同清照彦叔觀公　　　<hi>明</hi>吴鼎芳<lb/>
新語報黄鸝捎花坐栁枝山晴意自好湖晚醉相宜風<lb/>
起水香處月來烟滅時同舟貪夜寂移傍白公堤<lb/>
　　和靖祠前晚坐　　　　　　　<hi>明</hi>吴鼎芳<lb/>
山翠出林杪祠前芳杜洲孤烟生後暝雙鳥去邉秋燈<lb/>
影參差水歌聲逺近舟梅花無復主曽有暗香浮<lb/>
　　釣臺懷古　　　　　　　　　<hi>明</hi>鄭士竒<lb/>
擇地逃新室披裘對故人星原占是客帝豈得而臣瀨<lb/>
<pb n="KR2k0044_WYG_273-49b"/>
急迴潮信壇髙費釣緍不知梅福女偕隠幾冬春<lb/>
　　春曉歸雲菴留題　　　　　　<hi>明</hi>馮夢禎<lb/>
細草迷巖路平田帶寺門春風遊客少宿鳥見人喧山<lb/>
翠當虚坐花紅落小軒清幽愜所好况對道林言<lb/>
　　嚴陵城下　　　　　　　　　<hi>明</hi>江禹奠<lb/>
背郭千村合中流一刹孤輕隂閣秋雨殘照落平蕪入<lb/>
市魚蝦少歸舟雁鶩呼客囊任羞澁解珮問當罏<lb/>
　　會稽道中少憩　　　　　　　<hi>明</hi>屠本畯<lb/>
<pb n="KR2k0044_WYG_273-50a"/>
鳥道紆迴入千巖綠樹低轉留空翠處少憩石橋西别<lb/>
澗潺湲㵼叢林桑扈啼坐看鳬與鹿引子過前溪<lb/>
　　錢清夜行　　　　　　　　　<hi>明</hi>沈瑞徴<lb/>
秋漲乗流好孤村夜泊稀漁榔過橋逺螢火傍舟㣲堤<lb/>
沒聞争渡凉生欲授衣夢歸懐土切山水願多違<lb/>
　　過桐江　　　　　　　　　　<hi>明</hi>董　份<lb/>
薄暮棹歌聲看山不計程江晴船作市地僻縣無城蜃<lb/>
氣連虹暗龍腥雜霧生釣臺猶可望緩楫未須行<lb/>
<pb n="KR2k0044_WYG_273-50b"/>
　　山隂晚泊　　　　　　　　　<hi>明</hi>李　埈<lb/>
落日山隂道孤舟帶逺汀秋林紅葉重夕浦黑風腥客<lb/>
夢碪前斷漁歌鏡裏聴來朝餘興在何處訪蘭亭<lb/>
　　嚴州道中　　　　　　　　　<hi>明</hi>陶汝鼎<lb/>
曲江流不盡寒氣凛初嚴野泊紛漁艇遥帆𩔖酒帘枯<lb/>
河冬雨活濕壁凍雲黏不分多歸思蕭蕭與夢添<lb/>
　　送友人遊天台　　　　　　　<hi>明</hi>謝夢蓮<lb/>
細雨蘼蕪綠扁舟渡若邪春流飛竹箭暮靄隔桃花佞<lb/>
<pb n="KR2k0044_WYG_273-51a"/>
佛何妨酒遊仙莫問家倘憐人外癖分我赤城霞<lb/>
　　建徳道中　　　　　　　　　<hi>明</hi>黄端伯<lb/>
青天霜氣迥匹馬立平沙逺道風千里寒城月萬家亂<lb/>
山盤徑險深樹引隄斜夙昔悲秋意偏於作客賖<lb/>
　　十六夜湖上望月　　　　　　<hi>明</hi>魏　璧<lb/>
今夜西湖月仍同十五圎徘徊臨碧海依舊上青天何<lb/>
處歌鐘起誰家珠箔懸玲瓏相望裏清嘯不成眠<lb/>
　　嘉興道中　　　　　　　　　<hi>明</hi>袁宏道<lb/>
<pb n="KR2k0044_WYG_273-51b"/>
彌野桑成市排溪栁作衙菜香齊吐甲樹煖欲蒸花天<lb/>
色淡如卵江容滑似紗酒帘青帶上三五聚村家<lb/>
　　靈隠路上　　　　　　　　　<hi>明</hi>袁宏道<lb/>
柳縷時常罥花谿不斷飛因尋澗底水忽過樹旁扉面<lb/>
熟逢僧問心閒數客歸沿流多石趾儘可作漁磯<lb/>
　　天真書院陽明講學處　　　　<hi>明</hi>袁宏道<lb/>
百尺頽墻在三千舊事聞野花粘壁粉山鳥煽罏煴江<lb/>
亦學之字田猶畫卦文兒孫空滿眼誰與薦荒芹<lb/>
<pb n="KR2k0044_WYG_273-52a"/>
　　西陵初晴　　　　　　　　　<hi>明</hi>陳子龍<lb/>
積雨閒愁滿新晴野望開潮平海門樹春到越王臺江<lb/>
栁含烟細林花入照催物華欣有托盡日此徘徊<lb/>
　　吴興　　　　　　　　　　　<hi>明</hi>陳子龍<lb/>
藹藹吴興郡輝輝震澤隂山川紛斷續浦溆淡浮沉稉<lb/>
稲春田足芙蓉秋嶼深南樓重懷古暇日此登臨<lb/>
捲幔雙溪下清虚出畫圗人烟吹雁鶩城郭入菰蒲暮<lb/>
靄平千嶂秋風落五湖羅衣汀草外何處採明珠<lb/>
<pb n="KR2k0044_WYG_273-52b"/>
飛燕晝初長陌頭行採桑春風一垂手日暮尚擕筐宻<lb/>
繭温如玉新綿白似霜何勞使君問無暇織流黄<lb/>
雨暮過汀洲江深菡蓞秋碧雲天際合青嶂鏡中收菰<lb/>
米侵唇冷菱絲入腕柔更聞西塞下漁唱落輕舟<lb/>
國朝<lb/>
　　過南屏訪無生上人　　　　　　吴偉業<lb/>
　　謂此一公住偶來聞午鐘山容參雪嶠佛火隠雷<lb/>
　　峰路細因留竹雲深好䕶松精廬人不到相對話<lb/>
<pb n="KR2k0044_WYG_273-53a"/>
　　南宗<lb/>
　　嵗暮送穆苑先往桐廬二首　　　吴偉業<lb/>
　　客中經過嵗又上富春船燭影欹寒枕江聲聴夜<lb/>
　　眠石髙孤㟁迥雪重半帆偏明日停橈處山城落<lb/>
　　木天<lb/>
　　知爾貪乗興衝寒蠟屐忙鶴翻松磴雪猿守栗林<lb/>
　　霜官醖移山榼仙棊響石房嚴光如可作故態客<lb/>
　　星狂<lb/>
<pb n="KR2k0044_WYG_273-53b"/>
　　天台　　　　　　　　　　　　黄周星<lb/>
　　勝蹟天台路移情入杳冥亂泉秋後寺絶壁古時<lb/>
　　亭槲葉㟁多濕蓮花峰更青白雲吾語汝且向石<lb/>
　　梁停<lb/>
　　望天台　　　　　　　　　　　韓　畕<lb/>
　　望裏天台近羣峰秀幾重回看青嶂斷忽有白雲<lb/>
　　封絶壁垂橋徑春泥䧟虎蹤石橋今夜月應為照<lb/>
　　長松<lb/>
<pb n="KR2k0044_WYG_273-54a"/>
　　釣臺　　　　　　　　　　　　周茂源<lb/>
　　釣臺髙百尺縹緲客星寒天子平生意幽人物外<lb/>
　　看千秋違漢臘七里尚嚴灘解識滄洲趣羊裘入<lb/>
　　夢難<lb/>
　　雨中泝富春江　　　　　　　　周茂源<lb/>
　　烟雨片帆開凌空望釣臺龍湫穿石下鳥道拂雲<lb/>
　　迴終古滄江色千山木落哀同行驚旅鬢吟眺獨<lb/>
　　徘徊<lb/>
<pb n="KR2k0044_WYG_273-54b"/>
　　禾中作　　　　　　　　　　　王士祿<lb/>
　　江城還擕李望古一踟蹰老寺裴休宅春沙范蠡<lb/>
　　湖逺烟明渚鳥斜日冷檣烏太息東流水年年漫<lb/>
　　綠蕪<lb/>
　　送同年蔣大參之武林　　　　　王士禎<lb/>
　　持節錢塘去金焦二月時江山南渡蹟風物表忠<lb/>
　　碑河漕勞輸輓<lb/>
朝廷仰度支到逢寒食後槐火試雙旗<lb/>
<pb n="KR2k0044_WYG_273-55a"/>
　　蔣脩撰述天台之逰　　　　　　王士禎<lb/>
　　太史三茅隠朱顔薄世榮言尋沃洲路遥向赤霞<lb/>
　　城語識寒山妙詩同太白清石梁横地底今夜夢<lb/>
　　經行<lb/>
　　送劉宰之建徳　　　　　　　　王士禎<lb/>
　　送者自崖返君真建徳遊桐廬最蕭瑟水木况清<lb/>
　　秋橘柚紛千樹漁商聚一洲新安江見厎應見古<lb/>
　　羊裘<lb/>
<pb n="KR2k0044_WYG_273-55b"/>
　　送吴園次湖州太守　　　　　　王士禎<lb/>
　　六代吴興守常須第一流君才如栁惲吟向白蘋<lb/>
　　洲官閣臨苕霅人烟雜鷺鷗誰言露冕客仍是五<lb/>
　　湖遊<lb/>
　　送陳興公歸武康　　　　　　　王士禎<lb/>
　　清絶苕南路歸㠶望已遐寒林孟郊井古屋沈戎<lb/>
　　家天目羣峰合前溪一水斜烟霞成獨往不羡曲<lb/>
　　江花<lb/>
<pb n="KR2k0044_WYG_273-56a"/>
　　送許竹隠之紹興二首　　　　　王士禎<lb/>
　　一櫂西陵去名山入剡中放衙臨鑑水行部逐樵<lb/>
　　風江渚鳶烏集蘇臺麋鹿空沼吴兼覇越懷古意<lb/>
　　無窮<lb/>
　　蟬聲集深樹驛路徧槐花黄鵠逝千里浮雲天一<lb/>
　　涯鶯啼范蠡宅草長謝敷家迢遞相思處春風滿<lb/>
　　若耶<lb/>
　　苧蘿山　　　　　　　　　　　曽　畹<lb/>
<pb n="KR2k0044_WYG_273-56b"/>
　　出郭尋芳草湖田近水濵居然浣紗石曾共沼吴<lb/>
　　人苔上蛾眉月溪流舞袖春至今山下路猶帶綺<lb/>
　　羅塵<lb/>
　　嚴陵山　　　　　　　　　　　張　英<lb/>
　　千嶂桐廬道清風幾溯洄不知天子貴猶是故人<lb/>
　　來垂釣本無意披裘亦浪猜翻嫌煩好事髙築子<lb/>
　　陵臺<lb/>
　　遊憩南屏寺　　　　　　　　　余　懷<lb/>
<pb n="KR2k0044_WYG_273-57a"/>
　　小雨催孤櫂湖南别有天幾家臨水住一墖倚山<lb/>
　　懸聲出花邊磬香流樹杪泉絺衣渾欲冷高屐破<lb/>
　　雲烟<lb/>
　　常山道中　　　　　　　　　　梁佩蘭<lb/>
　　山氣鴻濛似雲光草樹開逐羣樵斧去報曉寺鐘<lb/>
　　來鹿跡留乾葉霜痕漬古苔此間宜一憩登眺有<lb/>
　　髙臺<lb/>
　　富陽縣　　　　　　　　　　　梁佩蘭<lb/>
<pb n="KR2k0044_WYG_273-57b"/>
　　百里錢塘路清江入富陽人家還水曲山勢壓城<lb/>
　　牆客思天同逺秋來柳漸黄望中風物滿楓葉更<lb/>
　　含霜<lb/>
　　桐廬縣　　　　　　　　　　　梁佩蘭<lb/>
　　樹色重重隠桐廬入望勞逺山帆影曲争石水聲<lb/>
　　髙沙嶼排漁籪田溝轉桔槹一羣鷗鷺立瀟灑刷<lb/>
　　霜毛<lb/>
　　蕭山道中　　　　　　　　　　潘　耒<lb/>
<pb n="KR2k0044_WYG_273-58a"/>
　　溪小恰容舟舟平可潄流近人山色淡侵夜櫓聲<lb/>
　　柔㟁㟁花欹屋村村樹拂樓都忘行驛路只作輞<lb/>
　　川遊<lb/>
　　登吴山過紫陽洞二首　　　　　宋　犖<lb/>
　　名山今入手長嘯向孱顔城闕烟中出江湖杖底<lb/>
　　環亭開瞻<lb/>
睿藻路轉得禪闗吴越當年恨消沉磬響間<lb/>
　　峯亦飛來號耽幽訪洞宫崎嶔藏結構曲折入冥<lb/>
<pb n="KR2k0044_WYG_273-58b"/>
　　䝉遺像閒雲外疎花斷檻中林鵶催客去馬首月<lb/>
　　如弓<lb/>
　　湖舫觀荷驟雨復登孤山尋和靖放鶴處<lb/>
　　　　　　　　　　　　　　　　曹爾堪<lb/>
　　暑退風偏急波回晚漸凉萬花荷影落三韭菜根<lb/>
　　香龍雨疑游戲鶯簧自短長提壺期再泛綠蟻滿<lb/>
　　菰蔣<lb/>
　　過烟霞嶺　　　　　　　　　　張競光<lb/>
<pb n="KR2k0044_WYG_273-59a"/>
　　脩嶺髙無極登臨望漸賖山頭榮桂樹洞口飯胡<lb/>
　　麻短笛驚飛雁長歌動落鴉淹留君莫問素志托<lb/>
　　烟霞<lb/>
　　壑菴訪姚望侯大尹　　　　　　陸世楷<lb/>
　　别業南山下清隂一徑濃危橋斜渡澗曲磴冷穿<lb/>
　　松小閣凭虛壁幽亭面逺峰香臺原咫尺坐聴晚<lb/>
　　堂鐘<lb/>
　　蘭蕩　　　　　　　　　　　　杜肇勲<lb/>
<pb n="KR2k0044_WYG_273-59b"/>
　　一艇烟波外川原歴亂過僧歸山寺晚蟬噪夕陽<lb/>
　　多積水浮城郭薰風拂芰荷滄浪吾有曲擊節為<lb/>
　　君歌<lb/>
　　蕺山看梅　　　　　　　　　　杜肇勲<lb/>
　　不淺尋梅興因之冒雪過暗香浮玉樹寒色凍銀<lb/>
　　河嵗月盤根久風霜吐氣多山靈好呵䕶留勝訪<lb/>
　　巖阿<lb/>
　　禹陵　　　　　　　　　　　　杜肇勲<lb/>
<pb n="KR2k0044_WYG_273-60a"/>
　　振壑松濤滿鳴春谷鳥同山光青抱日林氣綠含<lb/>
　　風金簡苔痕沒雕梁梅影空夕陽幽照裏樵背杜<lb/>
　　鵑紅<lb/>
　　半月泉用蘇公起句　　　　　　嚴我斯<lb/>
　　偶泛雙溪棹來遊半月泉野橋斜有路秋壑浄無<lb/>
　　烟客到聴松處僧閒落照邉此中忘世味一坐一<lb/>
　　冷然<lb/>
　　重陽菴　　　　　　　　　　　嚴我斯<lb/>
<pb n="KR2k0044_WYG_273-60b"/>
　　勝地吴山下招提近可尋虛堂鳴夕磬髙樹坐寒<lb/>
　　禽瓢笠忘身世鶯花自古今倚闌頻眺望愁絶大<lb/>
　　江隂<lb/>
　　中秋日同稼書姪謁宣公祠於奉賢鄉宗人㑹宴<lb/>
　　　即事　　　　　　　　　　　陸　葇<lb/>
　　爼豆斯文在宗支百世同蒼虬元代樹鶴髮古稀<lb/>
　　翁竹外香秔綠霜前帶草紅良宵嘉宴永既醉月<lb/>
　　華中<lb/>
<pb n="KR2k0044_WYG_273-61a"/>
　　㑹稽道中　　　　　　　　　　陸　葇<lb/>
　　未識山隂道東偏出㑹稽山山巒㠋秀㟁㟁水田<lb/>
　　低畫艇烏篷小長堤石板齊誰家遊冶子盡指若<lb/>
　　耶西<lb/>
　　蕭山道中　　　　　　　　　　朱彝尊<lb/>
　　古樹參差暗春禽旦暮鳴東西開水市髙下築山<lb/>
　　城翠竹千家静清江二月平昔賢栖隠地巖壑有<lb/>
　　同情<lb/>
<pb n="KR2k0044_WYG_273-61b"/>
　　上已後三日顧孝㢘之珽招同諸公泛舟西湖即<lb/>
　　　事分韻　　　　　　　　　　朱彝尊<lb/>
　　獨櫂花隂入重湖栁色交斷橋亭葢瓦曲院水通<lb/>
　　坳楚雀黄猶澁江蓮葉尚包<lb/>
宸遊留翠墨車馬隘春郊<lb/>
　　若耶溪　　　　　　　　　　　毛竒齡<lb/>
　　春水綠紋斜行行度若耶樓頭吹柳絮溪口種荷<lb/>
　　花翠袖方扶槳明粧出浣紗是誰騎馬去招我過<lb/>
<pb n="KR2k0044_WYG_273-62a"/>
　　東家<lb/>
　　題雲門道五松亭　　　　　　　毛奇齡<lb/>
　　偃亞沓柯濃空亭倚衆松山雲飛冉冉溪雨過重<lb/>
　　重紅羽巢孤鵲青天拔五龍欄杆秦望起無復大<lb/>
　　夫封<lb/>
　　蕺山戒珠寺　　　　　　　　　毛奇齡<lb/>
　　古殿倚嵯峨春風似永和龍歸華藏逺僧把戒珠<lb/>
　　多舊巷看巢燕清池想浴鵞前王曽採蕺霸業近<lb/>
<pb n="KR2k0044_WYG_273-62b"/>
　　如何<lb/>
　　登春江第一樓　　　　　　　　方士穎<lb/>
　　憑髙無剰覽獨擅一江名隔樹空支塔臨崖曲抱<lb/>
　　城潮生吴水濶雨過越山平孰嗣南樓客吟秋嘯<lb/>
　　月明<lb/>
　　舟上七里灘　　　　　　　　　方士穎<lb/>
　　落日憑風駛輕舟逐浪迴㟁移村互出帆轉岫争<lb/>
　　開亂草參軍墓寒松隠客臺名泉須品試記此碧<lb/>
<pb n="KR2k0044_WYG_273-63a"/>
　　灘隈<lb/>
　　嚴州　　　　　　　　　　　　查慎行<lb/>
　　過城灘更急直下滙分流樹色銜雙塔山形豁一<lb/>
　　州炭烟濃傍塢樵徑細通舟風日晴尤好初冬似<lb/>
　　晚秋<lb/>
　　送梅雪坪出宰泰順　　　　　　查慎行<lb/>
　　行作折腰翁吟邉憶謝公擕家千里近得邑萬山<lb/>
　　中椒荈通閩賈魚鹽走海童流傳永嘉學亟望起<lb/>
<pb n="KR2k0044_WYG_273-63b"/>
　　儒風<lb/>
　　石梁觀瀑　　　　　　　　　　朱倫瀚<lb/>
　　片石憑虚架飛泉落半空穿雲垂匹練奔壑下長<lb/>
　　虹響疾疑兼雨聲狂忽舞風却愁深夜裏雷電走<lb/>
　　蛟宫<lb/>
　　早發新昌　　　　　　　　　　朱倫瀚<lb/>
　　古邑寒烟外輕裝向晚征山圍四面郭水遶半邊<lb/>
　　城村静啼雞晏秋深落月明穿林緣石磴嵐霧拂<lb/>
<pb n="KR2k0044_WYG_273-64a"/>
　　衣清<lb/>
　　西溪雜興　　　　　　　　　　釋山曉<lb/>
　　野風吹厯厯兀坐意能通澗響松濤急山鳴夜雨<lb/>
　　空雲歸樵路外花落鳥聲中春去知何處啼鵑血<lb/>
　　正紅<lb/>
　　早春張玉書宋夀谷見過湖上　　釋本晝<lb/>
　　雲起西湖路吾廬蹴水開故人嫌俗縛雙騎出城<lb/>
　　來春晝散㣲雪鄰家多早梅彈琴徴古調何處可<lb/>
<pb n="KR2k0044_WYG_273-64b"/>
　　登臺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百七十四<lb/>
</p>
<p>
</p>
  </div>
</body>
</text>
</TEI>
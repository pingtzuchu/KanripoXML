<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百四十七</head> <lb/>
    <p>
<pb n="KR2k0044_WYG_146-1a"/>
欽定四庫全書<lb/>
　浙江通志卷一百四十七<lb/>
　名宦<hi>二</hi>
　　總轄<lb/>
　元<lb/>
　巴延<hi>元史本傳䝉古巴林部人至元初事世祖十一年大舉伐宋以巴延領河南等路行中書省所</hi>
　　<hi>屬並聴節制十二年十一月巴延分軍為二道期會於臨安諸軍水陸並進至臨安北十五里分遣</hi>
　　<hi>董文炳吕文煥范文虎巡視城堡安諭軍民禁軍士毋入城遣文煥持黄榜諭臨安中外軍民俾安</hi>
<pb n="KR2k0044_WYG_146-1b"/>
　　<hi>堵如故建大將旗鼓率左右翼萬户巡臨安城觀潮於浙江暮還湖州市命索多撫諭軍民部分諸</hi>
　　<hi>將共守其城䕶其宫置三衙諸司兵於各翼以候調遣其生募等軍願歸者聴分遣蕭都王世英等</hi>
　　<hi>招諭衢信諸州遣别將徇地浙東西承制以臨安為兩浙大都督府復命張恵阿嘍罕董文炳吕文</hi>
　　<hi>煥等入城籍其軍民錢穀之數閱實倉庫收百官誥命符印圖籍悉罷宋官府仍禁人不得侵壊宋</hi>
　　<hi>氏山陵巴延深畧善斷將二十萬衆伐宋若將一人諸帥邤之若神明畢事還朝歸装惟衣被而己</hi>
　　<hi>未嘗言功追封淮安王諡忠武</hi>
　䝉固岱<hi>元史本傳䝉古達勒達氏至元十一年従巴延南征招降湖州守將二人行省第其功承</hi>
　　<hi>制授行兩浙大都督府事二十一年拜江浙行省平章政事托果斯約蘇𫝊㫖中書省令悉代江浙</hi>
<pb n="KR2k0044_WYG_146-2a"/>
　　<hi>省臣中書復奏帝曰朕安得此言傳者妄也如䝉固岱之通曉政事亦可代耶俄以言者召赴闕封</hi>
　　<hi>其家貲遣使按驗無狀拜銀青榮禄大夫行省左丞相還鎮江浙時浙西大飢乃弛河泊禁發倉庫</hi>
　　<hi>官貨抵其直貿粟以賑之浙東盜起蠲田租以紓民力奏以販鬻私鹽者皆海島民今征日本可募</hi>
　　<hi>為水工従之役既罷請以戰艦付海漕又言省治在杭州其兩淮江東財賦軍實既南輸至杭復自</hi>
　　<hi>杭北輸京城往返勞頓不便請移省治於揚州帝従其言命為江西丞相兼樞密院事</hi>
　董文炳<hi>元史本傳字彦明俊長子真定藁城人至元十年拜參知政事是嵗伐宋諸軍分三道而</hi>
　　<hi>進文炳居左由江並海趨臨安次鹽官鹽官臨安劇縣俟救至招之再返不下將佐請屠之文炳曰</hi>
　　<hi>縣去臨安不百里聲勢相及臨安約降已有成言吾輕殺一人則害大計况屠一縣耶遣人入城諭</hi>
<pb n="KR2k0044_WYG_146-2b"/>
　　<hi>意縣降遂會巴延於臨安城北入城罷宋官府散其諸軍封庫蔵收禮樂器及諸圖籍巴延入覲留</hi>
　　<hi>事一委文炳禁戢豪猾撫慰士女拜中書左丞時吉王昰據台州勅文炳進兵所過禁士馬無敢履</hi>
　　<hi>踐田麥曰在倉者吾既食之在野者汝人踐之新邑之民何以續命是以南人感之不忍以兵相向</hi>
　　<hi>次台州諸將先俘州民文炳下令敢有不縦所俘者以軍法論得免者數萬口至温州令母取子女</hi>
　　<hi>毋掠民有後贈平章政事諡忠獻</hi>
　姜衛<hi>元史本傳國王蘇肯徹爾子也至元十一年世祖命總兵従伐宋渡江東下會丞相巴延分三</hi>
　　<hi>道並進相盛部署將校申明約束吏民安堵如故拜江南諸道行臺御史大夫陳便民一十五事其</hi>
　　<hi>畧曰併行省削冗官鈐鎮戍拘官船業流官録故官贜饋道淮浙鹽運司直𨽻行省行大司農營</hi>
<pb n="KR2k0044_WYG_146-3a"/>
　　<hi>司併入宣慰司理訟勿分南北公田召佃仍減其租革宋公吏勿容作弊帝皆納焉浙東盜起浙西</hi>
　　<hi>宣慰使錫里巴縦兵肆掠俘及平民乃遣御史商琥據錢塘津渡閱治之得釋者以數千計錫里巴</hi>
　　<hi>遁還都奏執治其罪二十年拜江淮行省左丞相封馮翊郡公諡文穆</hi>
　輝圖<hi>元史本傳諤嚕訥台氏至元十二年權樞密院事徇秀州撫治臨安迤東新附軍民同元帥色</hi>
　　<hi>埒黙特穆爾張𢎞範徇温州所至州郡迎降授鎮國上將軍浙東宣慰使討台慶叛者戰於黄奢嶺</hi>
　　<hi>又戰於温州白墖屯寨十六年授行省參知政事</hi>
　髙興<hi>元史本傳字功起蔡州人至元十二年巴延伐宋承制授興千户由間道奪獨松闗進至武康</hi>
　　<hi>巴延北還留興以兵取郡縣之未下者衢婺二州已降復叛興討之七戰至破溪進戰蘭溪復取婺</hi>
<pb n="KR2k0044_WYG_146-3b"/>
　　<hi>州進戰衢城下連戰赤山陳家山圍江山縣獻魏福興等七人於行省遷鎮國上將軍管軍萬户鎮</hi>
　　<hi>婺州充衢婺招討使東陽玊山羣盜張念九強和尚等殺宣慰使陳祐於新昌興捕斬之遷浙東道</hi>
　　<hi>宣慰使奉省檄討處州及温台海洋羣盜平之改浙西道宣慰使拜江淮行中書省參知政事平婺</hi>
　　<hi>州盜施再十改浙東道宣慰使拜行尚書省參知政事捕斬栁分司於婺州討處州盜詹老鷂溫州</hi>
　　<hi>盜林雄興潛由青田𢷬其巢穴戰葉山擒老鷂及林雄等二百餘人大徳三年改江浙行省平章政</hi>
　　<hi>事</hi>
　張𢎞範<hi>元名臣事畧字仲疇中統三年授行軍總管至元十三年浙東叛𢎞範討之師次台州拔</hi>
　　<hi>之衆請屠城𢎞範不許誅其首禍者而已台民至今感之後封淮陽王諡獻武</hi>
<pb n="KR2k0044_WYG_146-4a"/>
　張恵<hi>元史本傳字廷傑成都新繁人至元中巴延伐宋恵主饋餉宋降入城籍江南民為工匠凡三</hi>
　　<hi>十萬户恵選有藝業者僅十餘萬户餘悉奏還為民二十八年以平章政事行省杭州</hi>
　孟祺<hi>元史本傳字徳卿宿州符離人至元十二年巴延伐宋授祺行省咨議諸將利剽掠争趨臨安</hi>
　　<hi>巴延問計祺對曰宋人之計惟有竄閩爾若以兵迫之彼必速逃一旦盜起臨安三百年之積焚蕩</hi>
　　<hi>無遺矣莫若以計安之令彼不懼正如取果稍待時日耳巴延乃遣人至臨安以安慰之宋乃不復</hi>
　　<hi>議遷江南平陞授嘉興路總管首以興學為務創立規制擢浙東海右道提刑按察使</hi>
　劉宣<hi>元史本傳字伯宣其先潞人後徙太原宣撫張徳輝薦為中書省掾至元十六年従丞相巴延</hi>
　　<hi>平江南賛畫居多同知浙西宣慰司事在官五年威恵並著由集賢學士除行臺御史中丞</hi>
<pb n="KR2k0044_WYG_146-4b"/>
　呼都克特穆爾<hi>元史本傳字漢卿至元十一年従丞相巴延渡江既取宋遣視宋故宫室護帑</hi>
　　<hi>蔵諭下明越等州延祐三年大臣以浙東倭奴商舶貿易致亂奏遣漢卿宣慰閩浙撫戢兵民海陸</hi>
　　<hi>為之静謐</hi>
　諤勒哲圖<hi>元史本傳欽察人至元十一年従丞相巴延南征江南平因賜名巴圖爾拜江浙行省左</hi>
　　<hi>丞兼管軍萬戸初浙西私鹽吏莫能禁諤勒哲圖躬詣松江上海收鹽徒五千隸軍籍授中書左丞行</hi>
　　<hi>浙西道宣慰使成宗即位授江浙行省平章政事追封林國公</hi>
　髙源<hi>元史本傳字仲淵晉州人僉江南浙西道提刑按察司事劾達嚕噶齊馬恕奪民田及他不法</hi>
　　<hi>事恕懼走賂權臣阿哈瑪特以他事誣源既繫獄忽釋之先是源所居鄰里多阿哈瑪特姻戚素知源事</hi>
<pb n="KR2k0044_WYG_146-5a"/>
　　<hi>母至孝至是聞源坐非辜悉詣阿哈瑪特曰源孝子也非但我知之天必知之況媒孽之罪非實若妄</hi>
　　<hi>殺源悖天不祥阿哈瑪特感悟得不死尋除河間等路都轉運副使</hi>
　陸垕<hi>元史臧夢解傳垕字仁重江陰人至元間丞相巴延以師南下奏授為同知徽州路總管府事</hi>
　　<hi>以廉能擢置憲臺累遷浙西廉訪使所至以黜贓吏洗寃獄為己任嘗上章奏免儒役及舉行浙西</hi>
　　<hi>助役法卒諡莊簡</hi>
　陳思濟<hi>元史本傳字濟民拓城人以才器見稱至元中同知紹興路總管府事承檄讞獄桐廬有</hi>
　　<hi>囚羸瘠將死縦遣還家候期來決囚拜請曰聞公名久矣若不早決恐終不可保為閱其案而釋之</hi>
　　<hi>轉同知兩浙都運司事胥吏侵漁民困於賦役悉蠲除之加少中大夫同知浙東道宣慰司事時浙</hi>
<pb n="KR2k0044_WYG_146-5b"/>
　　<hi>西大水民飢浙東倉廩殷實即轉輸以賑之全活者衆檄上中書奏允之浙東復旱禱於名山雨大</hi>
　　<hi>㴻民賴以甦累遷中議大夫封穎川郡侯諡文肅</hi>
　張礎<hi>元史本傳字可用其先渤海人徙通州平章廉希憲薦於世祖潛邸従伐宋凡徴發軍旅文檄</hi>
　　<hi>悉出其手為江南浙西道提刑按察副使佩金符宣慰使失里貪暴掠良民為奴礎劾黜之遂安縣</hi>
　　<hi>民負險為亂命礎與同知浙西道宣慰使劉宣領兵捕之宣即欲進兵礎曰江南新附守吏或失撫</hi>
　　<hi>字宜遣人招諭以全衆命遂遣人諭之逆黨果自縛請罪礎釋之遷嶺南廣西道提刑按察使封清</hi>
　　<hi>河郡公諡文敏</hi>
　管如徳<hi>元史本傳黄州黄陂縣人至元十二年遷浙西宣慰使上時政五條一曰立額簿征二曰</hi>
<pb n="KR2k0044_WYG_146-6a"/>
　　<hi>息兵懐遠三曰立法用人四曰省役恤民五曰設官制祿丞相安塔哈命馳驛奏出征事世祖問曰</hi>
　　<hi>江南之民得無有二心乎對曰往嵗早澇相仍今累嵗豐稔民沐聖恩多矣敢有貳志二十四年遷</hi>
　　<hi>江西行省參知政事</hi>
　陳祐<hi>元史本傳一名天祐字慶甫寧晉人至元十四年浙東道宣慰使時江南初附軍士俘溫台民</hi>
　　<hi>男女數千口祐悉奪還之未㡬行省榷民商酒税祐請曰兵火之餘傷殘之民宜従寛恤遣祐檢覆</hi>
　　<hi>慶元台州民田及還至新昌值玉山鄉盜倉卒不及備遂遇害贈江浙等處行中書省左丞追封河</hi>
　　<hi>南郡公諡忠定父老請留塟會稽不得乃立祠祀之子䕫芍陂屯田萬戸初在揚州聞祐遇盜死泣</hi>
　　<hi>請於行省願復父讐擒其賊魁戮於紹興市</hi>
<pb n="KR2k0044_WYG_146-6b"/>
　托卜嘉<hi>元史多托爾台𫝊多托爾台子至元十五年為浙西按察使性淳靖喜怒不形知民疾苦</hi>
　　<hi>而能以善道之旱常致禱即雨嵗飢請於朝發廩以賑睦同僚興學校士民刻石紀其政績</hi>
　鄭温<hi>元史本傳真定靈夀人至元十八年江淮行省參知政事杭民飢出米二十萬石糶之陞江浙</hi>
　　<hi>左丞</hi>
　史弼<hi>元史本傳字君佐一名塔爾琿蠡州博野人至元十年従巴延南征進定遠大將軍十九年任</hi>
　　<hi>浙西宣慰使二十一年春霖雨米價湧貴弼即發米十萬石平價糶之而後聞於省省不能奪益出</hi>
　　<hi>十萬石民得不飢改淮東宣慰使授尚書省左丞行浙東宣慰使平處州盜元貞元年同知樞密院</hi>
　　<hi>事陞平章政事封鄂國公</hi>
<pb n="KR2k0044_WYG_146-7a"/>
　雷膺<hi>元史本傳字彦正渾源人太宗時詔郡國設科選試膺與選世祖至元二十三年授江南浙西</hi>
　　<hi>道提刑按察使時蘇湖多雨傷稼百姓艱食膺請於朝發廩米二十萬石賑之江淮行省以發米太</hi>
　　<hi>多議存三之一膺曰布宣皇澤恵養困窮行省臣職耳豈可效有司出納之吝耶行省不能奪悉給</hi>
　　<hi>之拜集賢殿學士贈江南江北等處行中書省參知政事</hi>
　魯嚕斯哈美<hi>元史實保傳實保輝和爾人子魯嚕斯哈美至元二十三年授浙東宣慰使浙東盜起討</hi>
　　<hi>平之移鎮廣西</hi>
　伊蘇岱爾<hi>黄溍伊蘇岱爾神道碑烏蘭哈達族氏至元二十四年拜江浙等處行中書省平章</hi>
　　<hi>政事江浙省治錢塘所統列郡民物殷盛最為巨鎮伊蘇岱爾威望素著莅事伊始風采一新權貴</hi>
<pb n="KR2k0044_WYG_146-7b"/>
　　<hi>無或敢撓其政豪強震懾田里晏然</hi>
　貝降<hi>元史本傳北庭人美髭髯儀表甚偉至元十一年従阿珠渡江先登陷陣勇冠一軍宋平以功</hi>
　　<hi>授江浙省理問官遷慶元路治中嵗大飢狀累上不報拜降曰民飢如是而不振之豈為民父母意</hi>
　　<hi>耶即躬詣行省力請得發粟四萬石民賴全活元貞間兩浙鹽運使同知范某陰賊為姦數侵暴細</hi>
　　<hi>民民有珍貨腴田奪為已有不與則羅織之蘭谿州民葉一王十四有美田宅范欲奪之不可因誣</hi>
　　<hi>以事繫獄十年不決事聞於省省下理問所推鞫之適貝降至官寃遂得直置范於刑大徳元年遷</hi>
　　<hi>浙東廉訪副使令行禁止豪強懾伏同寅有貪穢者拜降抗章劾之於臺遂免其官後轉工部侍郎</hi>
　　<hi>陞尚書贈江浙左丞諡貞恵</hi>
<pb n="KR2k0044_WYG_146-8a"/>
　和尚<hi>元史本傳諤尼巴雅爾台族氏至元中江南務浙西道提刑按察使浙西民衆事繁在職唯</hi>
　　<hi>鎮静人服其知大體追封沇國公諡莊肅子遷努世祖念其功臣子即以父官授之時江浙行中書</hi>
　　<hi>省行御史臺皆治杭遷努上言行省専控江浙在杭為宜行臺總鎮江南不宜偏在杭且兩大府並</hi>
　　<hi>立勢逼則事窒情通則威褻盍移行臺於要便之所遂移行臺於江東大徳二年授建康路總管</hi>
　徐琰<hi>萬厯杭州府志字子方東平人至元三十一年拜浙西肅政廉訪使嘗作戒石銘曰天有明鑑</hi>
　　<hi>國有公法爾畏爾謹以中刑罰即宋太學舊址改建西湖書院琰有文學重望東南人士重之</hi>
　陳元凱<hi>趙孟頫陳元凱碑記字時舉臨晉人至元三年以才徳薦元貞十一年授浙東海右道肅</hi>
　　<hi>政廉訪使適兩浙大飢紹興尤甚死者相枕藉元凱賑之百方活十餘萬口積官嘉議大夫</hi>
<pb n="KR2k0044_WYG_146-8b"/>
　盧克治<hi>黄溍盧克治墓誌字仲敬開州人至元十三年従軍取淮甸有勞授漢陽府判官遷浙江</hi>
　　<hi>行中書省左右司都事尋遷兩浙都轉運鹽副使東南財計莫重於鹽筴先是恒以嵗賦減耗為憂</hi>
　　<hi>克治規措有法自常算外得羡鹽八萬九百引以最聞除漢陽府致仕累階亞中大夫</hi>
　史奐卿<hi>栁貫史奐卿墓誌奐卿世居真定以功授廣東宣慰副使改浙東在浙破山賊栁分司衆</hi>
　　<hi>七千括蒼踣婁蒙才楊鎮龍衆五萬東陽摧俞髙等五千紹興殪詹老鷂林雄劉甲一衆數萬温處</hi>
　　<hi>間功最一時成宗即位拜江浙等處行中書右丞至則除火餘官屋之傭若干緡禁官市惡鹽鐫減</hi>
　　<hi>江東戸課遷江西左丞召入拜大司農</hi>
　董士選<hi>元史董文炳傳士選字舜卿文炳次子為統軍總管従文炳入宋宫收其文書圖籍秋毫</hi>
<pb n="KR2k0044_WYG_146-9a"/>
　　<hi>無所取以中書左丞與平章政事徹爾往鎮浙西聴辟舉僚屬至部察病民事悉以帝意除之民大</hi>
　　<hi>悦浙多湖泊廣蓄泄以藝水旱率為豪民占以種藝水無所居積故數有水旱士選與徹爾力開復</hi>
　　<hi>之成宗即位累遷江浙行省右丞</hi>
　徹爾<hi>元史本傳揚珠濟達氏大徳元年拜江浙行省平章政事江浙税糧甲天下平江嘉興湖州三</hi>
　　<hi>郡當江浙什六七而其地極下水鍾為震澤震澤之注由呉淞江入海嵗久江淤塞豪民利之封土</hi>
　　<hi>為田由是浸淫泛溢敗諸郡禾稼朝廷命行省疏導之發卒數萬人徹爾董其役凡閱四月畢工召</hi>
　　<hi>入為中書平章政事</hi>
　托克托<hi>元史穆呼哩傳托克托穆呼哩四世孫成宗即位拜上都留守三年拜江浙行中書省平章政事</hi>
<pb n="KR2k0044_WYG_146-9b"/>
　　<hi>始至飭左右毋預公家事且戒其掾屬曰僕従有私囑者慎勿聴若軍民諸事有闗於利害者則言</hi>
　　<hi>之當言不言爾之責也言而不聴我之咎也聞者悚慄時朱清張瑄以海運致位參知政事多行不</hi>
　　<hi>法以黄金五十兩珠三囊賂托克托求蔽其罪托克托繫之有司遣使者以聞帝曰托克托我家老臣之子</hi>
　　<hi>孫其志固宜與衆人殊賜内府黄金五十兩寵賚豪之有豪民白晝殺人托克托立命有司據法誅之</hi>
　　<hi>猾屏息民賴以安</hi>
　哈喇哈遜<hi>元名臣事畧斡爾喀氏大徳二年拜浙江行省左丞相凡七日綱舉七十餘事民風</hi>
　　<hi>吏習翕然為變入為中書左丞相杭之耆庶伏地攀泣馬不得前武宗即位加太保録軍國重事</hi>
　田滋<hi>元史本傳字榮甫開封人大徳二年遷浙西廉訪使有縣尹張彧者被誣以贓獄成滋審之但</hi>
<pb n="KR2k0044_WYG_146-10a"/>
　　<hi>俯首泣而不語滋以為疑明日齋沐詣城隍司禱曰張彧坐事有寃狀願神相滋明其誣守廟道士</hi>
　　<hi>進曰曩有王成等五人同持誓状到祠焚禱火未盡而去燼中得其遺稿今蔵於壁間豈其人耶視</hi>
　　<hi>之果然明日詣憲司詰成等不服出所得火中誓状示之皆驚愕伏辜彧得釋十年改濟南路總管</hi>
　張珪<hi>元史本傳字公端𢎞範子大徳三年遷浙西肅政廉訪使劾罷郡長吏以下三十餘人府史胥</hi>
　　<hi>徒數百徴贓巨萬計珪得監司奸利事將發之事干行省有内不自安者欲以危法中珪賂遺近臣</hi>
　　<hi>妄言珪有厭勝事且沮鹽法帝遣官雜治之得行省大小吏及鹽官欺㒺狀皆伏罪召拜樞密院事</hi>
　趙宏偉<hi>元史本傳字子英甘陵人後徙潁州大徳五年僉浙西道肅政廉訪使事至大二年為浙</hi>
　　<hi>東廉訪副使至浙東聞郡人許謙得朱熹道學之𫝊延致為師於是人知向慕未㡬擢江南行臺治</hi>
<pb n="KR2k0044_WYG_146-10b"/>
　　<hi>書侍御史封天水郡侯諡貞獻舊浙江通志浙西旱蠲民租九萬餘石吏復徴於民宏偉核實卒蠲</hi>
　　<hi>之全活甚衆</hi>
　呉元珪<hi>元史本傳字君璋廣平人大徳六年拜江浙行省參知政事初朱清張瑄以財雄江南徧</hi>
　　<hi>以金幣連結當路而江浙省臣為尤甚唯元珪一無所汙皇慶元年拜江浙行省左丞江淮漕臣言</hi>
　　<hi>江南殷富葢由多匿腴田若再行檢覆之法當益田畝累萬計元珪曰江南之平㡬四十年戸有定</hi>
　　<hi>籍田有定畝一有動搖其害不細執其論固争月餘不能止移疾去延祐元年拜甘肅行省左丞追</hi>
　　<hi>封趙國公諡忠簡</hi>
　張思明<hi>元史本傳字士瞻其先獲嘉人後徙居輝州大徳十年除江浙行中書省左右司郎中浙</hi>
<pb n="KR2k0044_WYG_146-11a"/>
　　<hi>大飢首贊發廩賑之遷兩浙鹽運使嵗課充贏僚屬請上増數思明曰贏縮不常萬一以増為額是</hi>
　　<hi>我希一已之榮遺百世之害天厯元年為江浙行中書省左丞會陜西大飢中書撥江浙鹽運司嵗</hi>
　　<hi>課十萬錠賑之吏白周嵗所入已輸京師當回咨中書思明曰陜西飢民猶鮒在涸轍往復踰月是</hi>
　　<hi>索之枯魚之肆也其以下年未輸者如數與之有罪吾當坐朝廷韙之以中書左丞相召思明平生</hi>
　　<hi>不治産不蓄財收書三萬七千餘卷尤明於律贈清河郡公諡貞敏</hi>
　髙昉<hi>蘇天爵髙昉神道碑字顯卿大名人至大二年為江浙行省參知政事有㫖範京城新寺供佛</hi>
　　<hi>銅器以行省督視之期迫銅不能具或欲銷省庫錢以充用昉曰厯代泉貨孰敢擅毁有頃詔發庫</hi>
　　<hi>錢與楮幣兼行衆方服昉之識海舶嵗運米數百萬石以食京師官為給道里費朝廷命昉領之分</hi>
<pb n="KR2k0044_WYG_146-11b"/>
　　<hi>毫悉給於民昉以海漕官吏出入風濤請優其序遷以勸來者著於令進拜江浙行省平章政事江</hi>
　　<hi>左繁富中外徴求百至昉熟知利病務簡静不擾以是民用寧一</hi>
　鄧文原<hi>元史本傳字善之一字匪石綿州人至元二十七年為杭州路儒學正至大三年授江浙</hi>
　　<hi>儒學提舉召為國子司業科舉制行文原校文江浙慮士守舊習大書朱熹貢舉私議揭於門僉江</hi>
　　<hi>南浙西道肅政廉訪司事呉興民夜歸巡邏者執之遁去有迫及之者刺其脅仆地明旦家人得之</hi>
　　<hi>以歸比死其兄問殺汝者何如人曰白帽青衣長身者也其兄愬於官有司問直初更者曰張福兒</hi>
　　<hi>執之械繫三年文原録之曰福兒身不滿六尺未見其長也刄傷右脅而福兒素用左手傷宜在左</hi>
　　<hi>何右傷也鞫之果得真殺人者而釋福兒桐廬人戴汝惟家被盜有司得盜獄成送郡夜有焚戴氏</hi>
<pb n="KR2k0044_WYG_146-12a"/>
　　<hi>廬者不知汝惟所之文原曰此必有故也乃得其妻葉氏與其弟謀殺汝惟状而於水涯樹下得屍</hi>
　　<hi>與漬血斧俱在焉人以為神移江東道贈江浙行省參知政事諡文肅</hi>
　髙睿<hi>元史髙智耀傳睿河西人除嘉興路總管境内有宿盜白晝掠民財捕者莫敢近睿下令不旬</hi>
　　<hi>日生擒之一郡以寧擢江東道提刑按察使除同僉行樞密院事遷浙西道肅政廉訪使鹽官州民</hi>
　　<hi>有連結黨與持郡邑短長目曰十七吏莫敢問睿悉按以法闔境快之拜南臺御史中丞封寧國公</hi>
　　<hi>諡貞簡</hi>
　戴文璧<hi>萬厯杭州府志字君章沂州琅琊人少負經濟以廉隅自砥除為兩浙轉運判官嘗分職</hi>
　　<hi>巡鹽官塲法飭弊釐國課足而羣戸安堵</hi>
<pb n="KR2k0044_WYG_146-12b"/>
　曺伯啟<hi>元史本傳字士開濟寜碭山人至元中厯仕為蘭谿主簿尉獲盜三十械徇諸市伯啟以</hi>
　　<hi>無左驗未之信俄得真盜尉以是黜累遷台州路治中御史潘昻霄亷訪使王俁交薦擢西臺侍御</hi>
　　<hi>史延祐五年遷司農丞奉㫖至江浙議鹽法罷檢校官置六倉於浙東西設運鹽官輸運有期出納</hi>
　　<hi>有次船戸倉吏盜賣漏失者有罰歸報著為令英宗立除浙西廉訪使泰定初引年歸</hi>
　敬儼<hi>元史本傳字威卿其先河東人後徙易水皇慶元年除浙東道廉詩使有錢塘退卒詐服僧衣</hi>
　　<hi>稱太后㫖建婺州雙溪石橋因大興工役以病民儼命有司發其奸贓杖遣之仍請奏罷其役郡大</hi>
　　<hi>火儼令發廩以賑取憲司廢堂材木及諸路學廩之羡者建孔子廟拜江西等處行中書省參知政</hi>
　　<hi>事</hi>
<pb n="KR2k0044_WYG_146-13a"/>
　喀喇托克托<hi>元史本傳仁宗即位拜江浙行省左丞相下車進父老問民利病咸謂杭城故有便</hi>
　　<hi>河通於江滸堙廢已久若疏鑿以通舟楫物價必便平僚佐或難之托克托曰吾陛辭之日密㫖許以</hi>
　　<hi>宜行事民以為便行之可也俄有㫖禁勿興土功土托克托曰敬天莫先勤民民蒙其利則災沴自弭</hi>
　　<hi>功何尤不一月而成至正初追封和寜王諡忠獻</hi>
　王克敬<hi>元史本傳字叔能大寜人累陞江浙行省左右司都事延祐四年往四明監餧人互市先</hi>
　　<hi>是往監者必悉兵自衞克敬悉去之撫以恩意有呉人従軍征日本陷於倭者至是従至中國訴於</hi>
　　<hi>克敬願還鄉或恐為禍階克敬曰豈有軍士懐恩徳來歸而不之納耶拜監察御史尋遷左司都事</hi>
　　<hi>時英宗勵精圖治更前政不便者克敬言兩浙煎鹽户牢盆之役其重者尤害民當免其他役従之</hi>
<pb n="KR2k0044_WYG_146-13b"/>
　　<hi>泰定初出為紹興路總管上言乞減鹽五千引運司弗従因歎曰使我為運使當令越民少蘇矣行</hi>
　　<hi>省檄克敬抽分舶貨拗蕃者例籍其貨商人以風水為解有司不聴克敬曰某貨出某國地有遠近</hi>
　　<hi>貨有輕重冒險出萬死舍近而趨遠棄重而取輕豈人情耶具以上聞商人徳之轉兩浙鹽運司使</hi>
　　<hi>首減紹興民食鹽五千引温州逮犯私鹽者以一婦人至怒曰豈有逮婦人千百里外與吏卒雜處</hi>
　　<hi>汙教甚矣自是毋得逮婦人著為令元統初為江浙行省參知政事大旱諸民田減租惟長寧寺田</hi>
　　<hi>不減遂移牘中書以謂不可忽天變而毒疲民嶺海猺賊竊發朝廷調戍兵之在行省者往討之故</hi>
　　<hi>事漢人不得與軍政克敬抗言行省任方面之寄豈可拘法坐視乃調兵往捕之視事五月請老</hi>
　李守中<hi>蘇天爵李守中墓誌字正卿延祐六年除兩浙轉運鹽司副使守中言法久則弊理宜變</hi>
<pb n="KR2k0044_WYG_146-14a"/>
　　<hi>通今兩浙竈民凋弊日甚當驗其恒産差為上下竈民既為國輸課不當復役里正代償民租在官</hi>
　　<hi>五年熟知其弊工本親給與民官屬不敢稍有所掊克故事集而課亦溢比終更増鹽五萬餘引以</hi>
　　<hi>嘉議大夫工部尚書歸</hi>
　趙知章<hi>萬厯杭州府志字伯常睢陽人兩浙轉運司同知以陸運困民請因嵗飢浚河民得錢以</hi>
　　<hi>為食官得河以浮運稽姦貪兼戸之弊察私醝濫及之寃儒學提舉陳旅為撰徳政碑</hi>
　瞿霆發<hi>萬厯杭州府志字聲父上海人以功授兩浙都轉運副使海潮壊鹽塲死者萬計霆發傾</hi>
　　<hi>力救之流亡復還鹽事以集仁宗時拜運使浙東飢亭民死徙霆發稽戸數第其物力而均之課更</hi>
　　<hi>以最聞</hi>
<pb n="KR2k0044_WYG_146-14b"/>
　王都中<hi>元史本傳字元俞福寜州人世祖時除浙東道宣慰副使金華有毆殺人者吏受賕以為</hi>
　　<hi>病死都中摘屬吏覆按得其情餘姚有豪民張甲居海濵為不法吏無敢涉其境都中捕繫之痛繩</hi>
　　<hi>以法武宗除兩浙都轉運鹽使請於行省徧厯三十四塲驗其物力髙下以損益之役既平而課亦</hi>
　　<hi>足公私便之擢浙東道宣慰司都元帥天厯初被省檄整㸃七路軍馬境内晏然轉江浙行省參知</hi>
　　<hi>政事諡清獻</hi>
　曺鑑<hi>元史本傳字克明宛平人至治二年授江浙行省左右司員外郎明年奉㫖括釋氏白雲宗田</hi>
　　<hi>稽檢有方不數月事集纎毫無擾天厯元年調江浙財賦府副總管屬淮浙大水民以菑告鑑損其</hi>
　　<hi>賦什六七勢家因而詭免者鑑覈實諭令首輸陞禮部尚書追封譙郡侯諡文穆</hi>
<pb n="KR2k0044_WYG_146-15a"/>
　髙納麟<hi>元史髙睿傳納麟智曜孫睿之子也天厯元年除杭州路總管鋤奸去蟊吏畏民悦為江</hi>
　　<hi>浙行省右丞除浙西廉訪使行宣政院使上天竺耆舊僧彌戒徑山耆舊僧恵洲恣縦犯法納麟皆</hi>
　　<hi>坐以重罪請行宣政院設崇教所擬行省理問官秩四品以治僧獄訟従之尋為江浙行省平章政</hi>
　　<hi>事十二年江淮盜起帝命為南臺御史大夫兼太尉設僚屬總制江浙江西湖廣三省軍馬十六年</hi>
　　<hi>詔以江南行臺移置紹興以納麟為御史大夫仍太尉</hi>
　韓鏞<hi>元史本傳字伯髙濟南人延祐進士天厯元年除僉浙西廉訪司事擊姦暴黜貪墨特舉烏程</hi>
　　<hi>縣尹干文傳治行為諸縣最所至郡縣為之肅然轉江浙財賦副總管拜中書參知政事</hi>
　徹爾特穆爾<hi>元史本傳阿嚕威氏至順元年遷江浙行省平章政事以厚嚴為政部内肅然</hi>
<pb n="KR2k0044_WYG_146-15b"/>
　　<hi>尋召拜御史中丞</hi>
　布延特穆爾<hi>元史本傳字珍卿唐古鄂摩克氏天厯間拜江浙行省平章政事持身廉介人不</hi>
　　<hi>敢干以私性至孝嘗乘花馬時稱為花馬兒平章云</hi>
　王惟賢<hi>蘇天爵王惟賢神道碑字國寳中山人至順三年為兩浙鹽運使經畫有方課先諸漕以</hi>
　　<hi>集仍補前政所負鹽十萬引時天子賜予蕃渥白金不足分命鹽漕代償惟賢設法取之而商不擾</hi>
　　<hi>元統初徴拜户部尚書</hi>
　䇿丹<hi>元史本傳蒙古人順帝初為浙西肅政廉訪使有以駙馬為江浙行省丞相者其宦豎恃公主</hi>
　　<hi>勢坐杭州逹嚕噶齊位令有司強買民間物不従輒毆之有司來白策丹即逮之械以令衆自是丞</hi>
<pb n="KR2k0044_WYG_146-16a"/>
　　<hi>相府無敢為民害者尋召為同僉樞密院事在位剛介終始一節有古遺直風</hi>
　王獻元<hi>嘉靖浙江通志元統元年為浙東道宣慰副使勤慎寛厚崇尚儒雅嘗被命審囚閱實讞</hi>
　　<hi>詳平反全活者衆居官清白不求赫赫之名</hi>
　富珠哩翀<hi>蘇天爵富珠哩文靖神道碑字子翬元統二年拜江浙行省參知政事江浙地大事劇</hi>
　　<hi>而省臣煩苛事多壅積民以為病翀曰職居大藩而欲吹毛求疵居下者無所措手足矣事至即決</hi>
　　<hi>封南陽郡公諡文靖</hi>
　沙木斯<hi>元史本傳字得之其先大食國人至元三年除僉浙西肅政廉訪司事即按問都轉運鹽使海</hi>
　　<hi>道都萬户行宣政院等官贓罪浙右郡縣無敢為貪墨者復以浙右諸僧寺私蔽猾民有所謂道人</hi>
<pb n="KR2k0044_WYG_146-16b"/>
　　<hi>道民行童者𩔖皆瀆常倫𨼆徭役使民力日耗第勘嘉興一路為數已二千七百乃建議請勒歸本</hi>
　　<hi>族俾供王賦庶以少寛民力朝廷是之即著為令改僉浙東肅政廉訪司事以病免歸贍思厯官臺</hi>
　　<hi>憲所至以理寃澤物為已任平反大辟之獄先後甚衆然未嘗故出人罪以市恩召為祕書少監不</hi>
　　<hi>赴追封恒山郡侯諡文孝</hi>
　伊嚕布哈<hi>元史本傳字彦明蒙古痕都斯坦氏元統進士授台州路錄事司達嚕噶齊縣未有學</hi>
　　<hi>乃首建孔子廟既又延儒士為之師以教後進厯吏部員外郎奉命至江浙糴粟二十四萬石至則</hi>
　　<hi>第戸産之髙下以為糴之多寡不擾而事集既而軍餉不給人奉命出糴於江浙召父老諭曰天子</hi>
　　<hi>宵衣旰食惟恐民不得其所夫討賊必先糧餉以我不汝擾故命我復來葢討賊即所以安民耳衆</hi>
<pb n="KR2k0044_WYG_146-17a"/>
　　<hi>咸應曰公言是也不踰月糧事以畢陞吏部侍郎銓選於江浙時稱其公允拜江南行御史臺中丞</hi>
　　<hi>由海道趨紹興為政寛猛不頗除浙西肅政廉訪使會張士誠據浙西走至慶元俄改山南道廉訪</hi>
　　<hi>使浮海北往遇倭賊船遂遇害贈遼陽等處行中書省平章政事諡忠肅</hi>
　庫庫<hi>元史本傳字子山喀喇氏幼隸國學其正心修身之要得諸許衡順帝至正時拜江浙行省平</hi>
　　<hi>章政事雅愛儒士甚於飢渴士大夫翕然宗之以翰林學士承㫖召還諡文忠</hi>
　余闕<hi>宋濂余左丞傳字廷心唐古氏父實喇蔵布官合肥遂為合肥人元統進士僉浙東道亷訪司</hi>
　　<hi>事發奸摘伏聰察若神州縣聞闕至貪墨吏多解印綬去婺定賦無藝役小大各違度闕遴官履畝</hi>
　　<hi>實之徭賦平衢士無養以没入田分隸學官郡長揚珠濟達肆毒殘衢民民重足立闕鞫治之獄上</hi>
<pb n="KR2k0044_WYG_146-17b"/>
　　<hi>御史臺臺臣與之有連反以事劾闕闕歸至正壬辰鴻和爾布哈統戎淮南起闕權淮西宣慰副使</hi>
　　<hi>分治安慶厯陞淮南行省左丞城陷殉節贈江浙行省平章政事諡忠愍</hi>
　伯勒齊爾布哈<hi>元史本傳字大用揚珠濟達氏至順中為江浙行省參知政事江浙嵗漕米由</hi>
　　<hi>海道達京師伯勒齊爾布哈董其事至正二年拜江浙行省左丞相行至淮東聞杭城大火疾馳赴鎮</hi>
　　<hi>即下令錄被災者二萬三千餘戸戸給鈔一錠人給月米二斗幼穉給其半又請日減酒課為錢千</hi>
　　<hi>二百五十緡織坊減原額之半軍器漆器權停一年泛税皆停事聞朝廷従之又大作省治民居附</hi>
　　<hi>其旁者増直買其基募民就役則厚其傭直又請嵗減江浙福建鹽課十三萬引或遇淫雨亢旱出</hi>
　　<hi>禱神祠無不應在鎮二年雖兒童女婦莫不感其恩拜中書右丞相追封冀王諡忠宣</hi>
<pb n="KR2k0044_WYG_146-18a"/>
　多爾濟<hi>元史本傳穆呼哩六世孫托克托子也至正四年遷江浙行省左丞相時杭城薦經災燬伯</hi>
　　<hi>勒齊爾布哈先為相庶務寛抒多爾濟咸仍其舊汀州寇竊發調遣將士招捕之威信所及數月即平</hi>
　　<hi>杭之耆老請建生祠如前丞相故事多爾濟辭曰昔者我父平章官浙省我實生於此宜爾父老有</hi>
　　<hi>愛於我我於爾杭人得無情乎然今天下承平我叨居相位唯知謹守法度不辱先人足矣何用虚</hi>
　　<hi>名為召拜御史大夫</hi>
　托歡徹爾<hi>成化杭州府志字彦明賽音迪延齊氏至正二年為兩浙鹽運同知嘗言鹽者於國為大</hi>
　　<hi>利於民為大病急之則民怨緩之則政弛乃先具條教嚴立期約而加以寛恤民感奮盡力奉令無</hi>
　　<hi>敢後每諭之曰吾𣙜鹽充數足矣若求羡餘以希秩賞吾弗忍也越半年不事鞭笞而鹽皆足持已</hi>
<pb n="KR2k0044_WYG_146-18b"/>
　　<hi>廉潔但坐㕔事退即闔門獨處不可干以私居鹽司之職而其設施若漢循吏焉</hi>
　蘇天爵<hi>元史本傳字伯修真定人至正七年拜江浙行省參知政事江浙財賦居天下十七事務</hi>
　　<hi>最煩劇天爵條分目别細鉅不遺復為兩浙都轉運使時鹽法弊甚天爵拯治有方所辦課為鈔八</hi>
　　<hi>十萬錠及期而足十二年淮寇延及江東詔仍江浙行省參知政事總兵於饒信所克復者一路六</hi>
　　<hi>縣其方畧之密節制之嚴雖老帥宿將不能過之卒於軍</hi>
　吕思誠<hi>元史本傳字仲實平定州人泰定進士僉廣西廉訪使事移浙西達實特穆爾時為南臺</hi>
　　<hi>御史大夫與江浙省臣有隙嗾思誠劾之思誠曰吾為天子耳目不為臺臣鷹犬也不聴已而聞行</hi>
　　<hi>省平章左吉貪墨浙民多怨之思誠奏疏其罪流之海南官至中書左丞</hi>
<pb n="KR2k0044_WYG_146-19a"/>
　董摶霄<hi>元史本傳字孟起磁州人由國子監生厯浙東宣慰副使理寃獄革弊政至正十一年従</hi>
　　<hi>江浙平章教化征安豐賊渡江至湖州徳清縣而徽饒賊已陷杭州搏霄曰賊縦慾不備宜急攻之</hi>
　　<hi>遂進兵杭城賊迎敵至鹽橋摶霄麾壯士突前斬級而諸軍夾擊之凡七戰追殺至清河坊賊奔接</hi>
　　<hi>待寺塞其門而焚之賊皆死遂復杭州已而餘杭武康徳清次第以平賊復自昱嶺闗寇於潜行省</hi>
　　<hi>假摶霄為參知政事提兵討之即進兵至呌口及虎檻遇賊大破之追殺至於潜復其縣又復昌化</hi>
　　<hi>縣及昱嶺闗賊又犯千秋闗兵大至摶霄按軍不動遣人執白旗登山望賊約曰賊以我為怯必少</hi>
　　<hi>懈伺其有間則麾所執旗又伏兵城外皆授以火礟復約曰見旗動礟即發已而旗動礟發兵乃盡</hi>
　　<hi>出斬首數千級遂復千秋闗賊復攻獨松百丈幽嶺三闗摶霄又分為三軍一出獨松一出百丈一</hi>
<pb n="KR2k0044_WYG_146-19b"/>
　　<hi>出幽嶺然後會兵搗賊巢遂乗勢復安吉十七年陞淮南行樞密院副使後與毛貴戰死贈河南行</hi>
　　<hi>省平章政事追封魏國公諡忠定</hi>
　樊執敬<hi>元史本傳字時中鄆城人至正十年授江浙行省參知政事賊犯餘杭執敬調兵出戰掾</hi>
　　<hi>史蘇友龍言於執敬曰賊且至城内空虚無備奈何執敬曰吾淬礪戈矛當殱此以報國倘或不克</hi>
　　<hi>有死而已何畏哉俄報賊已至執敬遽上馬帥衆而出中塗與賊遇乃射死賊四人賊又逐之射死</hi>
　　<hi>三人已而賊來方盛填咽街巷且縦火衆皆潰去賊知其無援呼執敬降執敬怒叱之曰逆賊守闗</hi>
　　<hi>吏不謹汝得至此恨不碎汝萬段何降耶乃奮力斫賊因中槍而墮従僕田也先馳救之亦中槍死</hi>
　　<hi>贈翰林學士承㫖追封魯國公</hi>
<pb n="KR2k0044_WYG_146-20a"/>
　伊嚕特穆爾<hi>元史本傳巴琳沁圖魯卜台氏至正十二年江南諸郡盜賊充斥拜平章政事</hi>
　　<hi>行省江浙至鎮引僚屬集父老詢守備之方招募民兵數千人號令明肅統師次建徳獲首賊何福</hi>
　　<hi>斬於市遂復淳安等縣俘獲萬餘人復業者三萬餘家是年七月次徽州以疾卒於軍中</hi>
　李廷佐<hi>成化杭州府志字唐卿陜西人至正七年為兩浙都轉運使嚴明有才幹悉心鹽筴之事</hi>
　　<hi>凡亭民所不便者罷之欲者行之吏胥黷貨有蠧鹽法者悉屏斥之性無嗜好暇則與幕下講誦經</hi>
　　<hi>史以為樂聲譽赫然陞戸部尚書</hi>
　桑節<hi>元史本傳字吉甫河西人至正八年為江南行臺御史大夫獨持風裁御史行部必勅厲而遣</hi>
　　<hi>之湖東僉事三寳珠儒者也性廉介所至搏貪猾無所貸御史有以私請者拒不納則誣以事劾之</hi>
<pb n="KR2k0044_WYG_146-20b"/>
　　<hi>章至星吉怒曰若人之廉孰不知之乃敢為是言耶即奏罪御史而白其誣執政者惡之移湖廣行</hi>
　　<hi>省平章政事改江西行省平章政事討賊死之</hi>
　貢師泰<hi>元史本傳字㤗甫宣城人泰定四年釋褐授従仕郎江浙行省辟為掾除紹興路總管府</hi>
　　<hi>推官山陰白洋港有大船飄近岸史甲取鹵海濵見其無主取其篙櫓船中有二死人有徐乙者稱</hi>
　　<hi>為史等所劫史傭作富民髙丙家史既誣服髙亦就逮師泰密詢之則里中沈丁載物抵抗而回漁</hi>
　　<hi>者張網海中因盜網中魚為漁者所殺也寃遂白游徼徐裕巡鹽遇諸暨商奪其錢撲殺之投尸於</hi>
　　<hi>水告縣曰獲私鹽犯人畏罪赴水死驗視有傷師泰覆案得裕殺人状餘姚孫國賔獲姚甲偽鈔受</hi>
　　<hi>賕釋之執髙乙魯丙誣以同造髙嘗為姚行用魯與孫有隙師泰疑髙等覆造不合以孫詰之辭屈</hi>
<pb n="KR2k0044_WYG_146-21a"/>
　　<hi>情見釋魯加髙本罪姚死孫就法其詳讞之明為諸郡第一至正十四年除吏部侍郎奉命和糴於</hi>
　　<hi>浙右得糧百萬石以給京師為平江路總管明年授兩浙都轉運鹽使剔其積蠧通其利源大課以</hi>
　　<hi>集國用資之復除江浙行省參知政事</hi>
　寳格<hi>成化杭州府志輝和爾人至正九年除杭州路總管有善政杭學卑陋大作禮殿講舍一新之十</hi>
　　<hi>二年蘄黄寇逼境陞江浙行省參政引兵禦寇弗勝投西湖死</hi>
　舒穆嚕宜孫<hi>元史本傳字申之其先遼之達魯特人性警敏於書務博覽而長於詩歌至正十一</hi>
　　<hi>年方國珍起海上江浙行省檄宜孫守温州閩寇犯處州宜孫以兵平之以功陞浙東宣慰副使分</hi>
　　<hi>府於台州頃之處之屬縣山寇並起宜孫復奉檄往討至則築處州城為禦敵計十七年陞行樞密</hi>
<pb n="KR2k0044_WYG_146-21b"/>
　　<hi>院判官總制處州處為郡山谷聨絡盜賊憑據險阻輒竊發不易平治宜孫或𢷬以兵或誘以計未</hi>
　　<hi>㡬皆殄殱無遺𩔖拜江浙行省參知政事明年明兵入處州宜孫曰處州吾所守死為處州鬼耳還</hi>
　　<hi>至慶元縣為亂兵所害事聞贈集賢大學士榮祿大夫上柱國追封越國公諡忠愍</hi>
　慶通<hi>元史本傳字明徳喀喇氏至正十年遷平章行仗省江浙托克托統大兵南征一切軍資衣甲器</hi>
　　<hi>穀粟薪藁之屬咸取具於江浙慶童規措有方陸運川輸者千里相屬出鎮海寧州州距杭百里地</hi>
　　<hi>瀕海磽瘠民甚貧居二年盜息而民阜在江浙七年涉厯險艱勞績最著</hi>
　達魯特兼善<hi>𢎞治紹興府志奈曼人至正中為南臺御史大夫治紹興張士誠既稱呉王諷行臺</hi>
　　<hi>請實授於朝兼善不從士誠怒使奪其印兼善封印置諸庫曰頭可斷印不可得又迫之登舟曰我</hi>
<pb n="KR2k0044_WYG_146-22a"/>
　　<hi>可死不可辱也沐浴更衣賦詩三章與妻子訣乃仰藥而死</hi>
　周誠徳<hi>節義林續編浙江樞密院判官守平陽被執送方明善不屈死之妻陳亦自縊於家</hi>
　李希靖<hi>嘉靖浙江通志字唐英其先益都人善用長槍人以李鐵槍呼之以世勲為千戸至正十</hi>
　　<hi>一年授萬戸明年寇陷江浙希靖單騎直入與賊戰於菜市斬首無算餘黨奔至昱嶺希靖追及之</hi>
　　<hi>適疽發於髀伏寇掩其後力疾決戰援兵不至遂死之贈明威將軍</hi>
　巴延布哈徳濟<hi>元史本傳字蒼崖輝和爾氏倜儻好學曉音律初用父廕同知信州路事</hi>
　　<hi>又移建徳路會徽寇犯遂安將義兵平之又擒淳安賊方清之以功陞本路總管至正十六年授衢</hi>
　　<hi>州路達嚕噶齊明年行樞密院判官鄂爾和引兵經衢州軍無紀律所過輒大剽掠巴延布哈徳濟</hi>
<pb n="KR2k0044_WYG_146-22b"/>
　　<hi>曰阿魯灰以官軍而為民患此國賊也可縦之乎乃帥兵逐之出境郡賴以寧陞浙東都元帥守禦</hi>
　　<hi>衢州擢江東道廉訪副使十八年陳友諒冦信州自衢引兵援焉力守孤城而死賜諡曰桓敏</hi>
　　<hi>謹按舊浙江通志元代名宦總部共七十九人重加考訂梁曾趙漣夏思忠鄒世聞當入杭州杜溥</hi>
　　<hi>劉貞當入嘉興史樞髙謙當入湖州王元恭甯玉當入寧波宋文瓉穆爾古蘇當入紹興趙鳳儀王</hi>
　　<hi>居敬白景亮趙琬當入台州朱霽當入衢州舒穆嚕繼祖當入處州至胡祗道智受益閻復周伯琦達</hi>
　　<hi>實特穆爾俱無政績可考朱清已見漕運志而趙採孟頫為浙人台哈布哈亦係浙籍改入人物志别</hi>
　　<hi>史乘文集合舊志所載共得八十有二人</hi>
　明<lb/>
<pb n="KR2k0044_WYG_146-23a"/>
　李文忠<hi>獻徴錄字思本旴𣅿人太祖之甥賜姓朱明師下浙以舍人領軍破苗軍於於潛昌化會</hi>
　　<hi>大兵取嚴州因守之張士誠遣其徒率苗軍水陸奄至文忠與戰大敗其衆帥師攻諸暨克之擢浙</hi>
　　<hi>江等處行中書省左丞謝再興據諸暨以叛誘士誠寇東陽文忠自嚴鋭師破之陞右丞士誠將李</hi>
　　<hi>伯昇二十萬寇新城文忠即合將士未至新城十里許有地曰龍潭立營其上新城守將遣人由間</hi>
　　<hi>道詣軍曰衆寡莫敵姑且避之文忠曰八千之謝元破八萬之苻堅庸非衆乎遂下令曰彼衆而驕</hi>
　　<hi>我少而鋭以鋭當驕可一戰而擒横槊據鞍引數十餘騎衝其中堅所向披靡敵遂大潰召還京師</hi>
　　<hi>總水陸之師下江浙克桐廬富陽至餘杭謝再興子五人嬰城固守文忠合圍攻之一日而拔杭守</hi>
　　<hi>將潘允明遣員外方彞詣軍前請降文忠入宿城上令曰敢有擅入民居者斬内外帖然加行省平</hi>
<pb n="KR2k0044_WYG_146-23b"/>
　　<hi>章政事復姓為李論功封曺國公贈岐陽王諡武靖</hi>
　胡大海<hi>王鴻緒胡大海傳字通甫虹人太祖授右翼統軍元帥與鄧愈朱文忠自昱嶺闗攻建徳</hi>
　　<hi>敗元援師於淳安克建徳再敗楊完者降溪洞兵三萬人進樞密院判官引兵克蘭溪従取婺州遷</hi>
　　<hi>僉樞密院事引兵下諸暨以為諸全州移兵攻紹興再破張士誠兵太祖以寜越重地召大海於紹</hi>
　　<hi>興使守之士誠將吕珍圍諸全大海救之珍解兵去尋攻處州守將戰敗棄城走遂定處州七邑先</hi>
　　<hi>是軍糧少初得郡縣將士皆徴糧於民名曰寨糧民甚病之大海以為言始命罷去以大海為江南</hi>
　　<hi>行省參知政事鎮金華初嚴州既下苗將蒋英劉震李福皆自桐廬來歸大海留置麾下至是三人</hi>
　　<hi>作亂晨入分省署英攜鐵槌袖中陽請大海觀弩於八詠樓下英出槌中大海腦仆地遂殺之其後</hi>
<pb n="KR2k0044_WYG_146-24a"/>
　　<hi>李文忠攻杭州杭人執英以降太祖命誅英刺其血以祭大海大海善用兵每自誦曰吾武人不知</hi>
　　<hi>書惟知三事而已不殺人不掠婦女不焚毁廬舍以是軍行遠近争附之大海好士所至輒訪求豪</hi>
　　<hi>雋劉基宋濂葉琛章溢之見聘也大海實薦之後皆為名臣追封越國公諡武壯</hi>
　耿再成<hi>吾學編五河人太祖取金華再成為前鋒屯縉雲取處州改守處州先是士卒無論大小</hi>
　　<hi>徴私粟民間號寨糧再成白胡大海盡罷之苗帥李佑之叛再成方與客飲聞變上馬收戰卒不滿</hi>
　　<hi>二十人迎賊罵曰國何負汝乃反揮劍連斷數槊兵不繼賊刺再成墮馬大罵不絶口死贈髙陽郡</hi>
　　<hi>公加贈泗國公</hi>
　常遇春<hi>獻徵錄字伯仁懐遠人明師下浙東以同僉行樞密院事守婺城攻衢州下之累拜行中</hi>
<pb n="KR2k0044_WYG_146-24b"/>
　　<hi>書省參知政事大兵攻浙西為副將軍師次太湖張士誠將尹義等逆戰遇春擒之直趨湖州之毘</hi>
　　<hi>山與敵兵水陸鏖戰敵兵大潰遂抵城下士信悉發境中兵為援屯於舊館遇春統竒兵於大全港</hi>
　　<hi>結營東遷士信出親兵拒鬭遇春一鼓勝之士信復遣其將徐義統赤龍船親軍來援遇春復擊敗</hi>
　　<hi>於烏鎮舊館義降湖州亦下遂進圍平江克之封鄂國公拜平章軍國重事贈開平王諡忠武</hi>
　鄧愈<hi>獻徴錄虹縣人太祖下浙西愈取嚴州攻淳安縣破金子珍降其頭目三千餘人進同僉行樞</hi>
　　<hi>密院事領兵畧浙江臨安大敗張士誠於閑林寨破其元帥於烏龍嶺後封衞國公贈寧河王諡武</hi>
　　<hi>順</hi>
　湯和<hi>名山蔵字鼎臣濠人拜征南將軍招方國珍定浙東封中山侯進爵信國公髙帝中年倭寇浙</hi>
<pb n="KR2k0044_WYG_146-25a"/>
　　<hi>東海上郡和年已六十上謂和卿尚強健為朕一行和至台用方鳴謙議設指揮衞千戸所於浙東</hi>
　　<hi>諸郡揀丁壯三萬五千城之和自巡衞城功盡發散州縣錢及籍犯者家物工匠往往過所望不踰</hi>
　　<hi>年衞城成稽軍次定考格立賞令四民一軍守之呉越海上父老指烽戍厯厯稱湯信國焉</hi>
　梅思祖<hi>史槩夏邑人太祖授大都督府副使従大軍伐張士誠克昪山水寨平湖州有功遷浙江</hi>
　　<hi>行省右丞封汝南侯</hi>
　耿炳文<hi>史槩濠人従太祖領軍取廣徳進攻長興克之長興據太湖口陸通廣徳連環宣歙為江</hi>
　　<hi>浙門戸太祖改為長安州立永興翼元帥府以炳文為總兵都元帥守之士誠將潘元明嚴再興帥</hi>
　　<hi>師來争炳文奮擊大敗去士誠復遣李伯昇率衆十萬水陸進攻城中兵七千炳文嬰城固守隨方</hi>
<pb n="KR2k0044_WYG_146-25b"/>
　　<hi>禦之晝夜不解甲者月餘太祖援兵集伯昇遁太祖改永興翼元帥府為永興衞親軍指揮使司以</hi>
　　<hi>炳文為指揮使已而士誠大發兵遣其弟士信復來争炳文又大敗之守長興凡十年以寡禦衆大</hi>
　　<hi>小數十戰戰無不勝士誠迄不得逞太祖伐士誠炳文率所部克湖州洪武三年封長興侯</hi>
　朱亮祖<hi>吾學編六合人以指揮使會胡深討陳友定攻桐廬餘杭至杭州降潘元明陞浙江行省</hi>
　　<hi>參知政事守杭帥馬步舟師討方國珍徇下仙居諸縣進兵温州國珍子明善拒戰擊敗之方氏父</hi>
　　<hi>子降送建康為征南副將軍洪武三年封永嘉侯</hi>
　呉幹臣<hi>獻徴錄定遠人太祖伐張士誠以指揮使従大將軍徐達率馬步舟師由港口取湖州幹</hi>
　　<hi>臣勒竒兵出舊館扼之戰大㨗事平遂留戍焉時方國珍據明州未下以為征南副將軍従御史大</hi>
<pb n="KR2k0044_WYG_146-26a"/>
　　<hi>夫湯和往平之洪武元年海寇葉陳二姓聚劫蘭秀山幹臣調兵立勦之三年封靖海侯</hi>
　費聚<hi>吾學編濠人太祖下長興為永興翼副元帥守長興平呉陞永興衞指揮使討方國珍下温台</hi>
　　<hi>慶元由海道進取福州洪武三年封平凉侯</hi>
　胡徳濟<hi>王鴻緒胡大海傳字世美不詳其何許人大海率以歸太祖従攻婺州為誘兵大破元師</hi>
　　<hi>於梅花門外擒其將季彌章太祖以徳濟為樞密院同僉守信州會大海為蔣英所害而處州降將</hi>
　　<hi>李祐之亦殺耿再成以叛張士誠聞浙東亂遣其將吕珍寇諸全徳濟自信州往救之乗懈得入城</hi>
　　<hi>與知州欒鳳院判謝再興分門守夜過半出敵不意選甲士斫珍營珍士馬大驚擾相蹂躙死者無</hi>
　　<hi>算珍遂遁去擢浙江行省參知政事移守新城士誠將李伯昇率步騎大入寇徳濟閉城門戒將士</hi>
<pb n="KR2k0044_WYG_146-26b"/>
　　<hi>勿輕鬬乞師於李文忠文忠馳抵敵營敵皆披靡城中兵乗之斬甲首數萬燔燒營落數十伯昇遁</hi>
　　<hi>擢浙江行省右丞未㡬改左丞移鎮杭州</hi>
　夏毅<hi>嘉靖浙江通志字仲毅従太祖伐婺州取之以毅為金華衞指揮領兵戍焉金華栝蒼苗兵反</hi>
　　<hi>殺守將胡大海耿再成等衢州或謀應之毅設方畧討賊遂定其亂毅静中而寛外修武備慎賞罰</hi>
　　<hi>興學勸士政令一新在鎮數十年訓練撫綏恩威兼濟兵民賴之</hi>
　劉成<hi>史槩靈壁人以統兵總管従耿炳文定長興為永興翼左副元帥數佐炳文敗士誠兵李伯昇</hi>
　　<hi>以十萬衆來攻城中兵僅七千冦結九寨為樓車下瞰城中運土石填濠成引數十騎出西門擊敗</hi>
　　<hi>之擒其將宋元帥轉至東門敵悉兵圍之遂戰死贈懐遠將軍立廟長興</hi>
<pb n="KR2k0044_WYG_146-27a"/>
　費子賢<hi>嘉靖浙江通志不知何許人太祖命諸將規取湖州子賢率兵取武康克之尋破安吉命</hi>
　　<hi>子賢築城守焉張士誠出兵來攻為子賢所敗士誠復遣兵八萬攻安吉子賢所部僅三千人竟潰</hi>
　　<hi>其兵湖州遂平以功陞指揮同知時有張徳者與子賢同守安吉其功亦足尚云</hi>
　孫虎<hi>史槩夀州人太祖遣従諸軍下於潛昌化安輯嚴州諸暨以功授千戸克新城取桐廬皆與有</hi>
　　<hi>勞陞海寜衞指揮副使嘉興盜起虎領兵捕斬之従征沙漠戰死追封樂安郡伯</hi>
　徐司馬<hi>嘉靖浙江通志字従政揚州人太祖養子授金華衞指揮同知陞杭州都指揮使為政以</hi>
　　<hi>恵愛為先所至撫綏士卒拯恤貧困甚得人心尤敬士大夫公暇退居一室蕭然如韋布家無餘貲</hi>
　　<hi>人皆賢之</hi>
<pb n="KR2k0044_WYG_146-27b"/>
　王愷<hi>史槩字用和當塗人太祖召為掾胡大海戍蘭谿命與定議取婺克衢擢左司郎中總制衢州</hi>
　　<hi>軍民事調度兵食有方常遇春屯兵金華郡將侵民愷械而撻諸市遇春來譲對曰民者國之本將</hi>
　　<hi>軍天子股肱肯令傷其本乎撻一部將而民安計將軍所樂聞也境内飢疫出粟賑之全活無算勸</hi>
　　<hi>興學校士皆悦服太祖分省於婺控浙東大海治軍旅民事悉以委愷時力役無藝令民自實田數</hi>
　　<hi>糧多者為里正寡者為副通驗其糧均賦之有一斗者役一日賤與貴皆無茍免金華猾胥潘立道</hi>
　　<hi>操一邑田賦之柄緣為奸利廉其罪狀寘於法苗軍亂害大海擁愷出愷責以大義被殺追封當塗</hi>
　　<hi>男</hi>
　李質<hi>嘉靖浙江通志字文彬徳慶人太祖命為浙江行省參知政事質以承流宣化為己任振紀網</hi>
<pb n="KR2k0044_WYG_146-28a"/>
　　<hi>正風俗勸農桑興學校舉遺賢䘏民𨼆在任三年恵流兩浙</hi>
　耿忠<hi>嘉靖浙江通志鳳陽人洪武二年以羽林衞指揮使奉命往兩浙聴訟訪察官吏問民疾苦時</hi>
　　<hi>紹興三衢金華秋旱農事不登有司阻民告災忠以疏聞民皆徳之</hi>
　王銘<hi>史槩字子敬和州人以管軍百戸従常遇春與呉軍戰湖州之弁山再戰舊館已又戰烏鎮凡</hi>
　　<hi>大小戰數十功多擢長淮衞指揮僉事移溫州銘上疏曰臣所領鎮岸大海而控島夷城池樓櫓仍</hi>
　　<hi>陋襲簡非獨不足壯國威猝有風潮之變捍禦無所勢須改為於是繕城浚濠悉倍於舊又加築外</hi>
　　<hi>垣起海神山屬郭公山首尾二千餘丈宏敞壯麗屹然東浙巨鎮厯右軍都督僉事</hi>
　劉丞直<hi>獻徴錄字宗弼贛縣人洪武已酉召拜浙江按察司僉事時方國珍初降丞直按部懲其</hi>
<pb n="KR2k0044_WYG_146-28b"/>
　　<hi>尤梗法者一道肅清按浙三年以疾歸</hi>
　王濂<hi>獻徴錄字習古定遠人洪武初浙江提刑按察司僉事巡行郡縣見貪墨蠧民者必擊去之餘</hi>
　　<hi>則務存大體觀風宣化而已帝下詔求直言濂厯述災傷病民竟為罷徵</hi>
　安然<hi>李因篤安然傳字資善祥符人洪武五年授浙江布政使崇禮教黜奸頑十一年海潮齧江岸</hi>
　　<hi>為患然親率丁夫伐石砌築堤成民得安居陞御史大夫</hi>
　單安仁<hi>獻徴錄字徳夫濠人太祖時為提刑按察司副使巡行浙東時悍帥横斂民名曰寨糧安</hi>
　　<hi>仁一寘於法金華民有訟其邑丞受白金者安仁曰頗聞丞賢爾奈何誣之即圖白金短長圎方來</hi>
　　<hi>上復命諸左証圖之人人殊安仁曰是非誣耶衆環目相顧無一語遂以其罪抵訟者告訐之風為</hi>
<pb n="KR2k0044_WYG_146-29a"/>
　　<hi>衰陞按察使仕至兵部尚書</hi>
　王鈍<hi>嘉靖浙江通志字士魯太康人元進士洪武中為浙江布政持身亷介蒞政勤敏吏胥慴服嘗</hi>
　　<hi>伐石以捍江濤民免墊溺嵗旱禱雨即應憂民不遑寢食民咸徳之</hi>
　熊鼎<hi>史槩字伯穎臨川人太祖初平浙西授徳清縣丞除中書考功博士上詔浙西民輸糧京師鼎</hi>
　　<hi>曰國家都金陵以浙西為根本而遽困之農作方興僕僕道路茍一年失耕害不淺矣上悦即罷之</hi>
　　<hi>立浙江按察司以為僉事分部台温二郡温有邪師曰大明教造飾殿堂甚侈民之無業者咸歸焉</hi>
　　<hi>奏毁之散其衆為農平陽州吏目杜乙贓罪事發下鞫同知以下皆服罪獨知州梅謚廷辨不已民</hi>
　　<hi>數百遮門外争知州無辜鼎進民詢之歎曰法以誅罪吾敢身畏譴而誅無罪人乎釋謚以情聞上</hi>
<pb n="KR2k0044_WYG_146-29b"/>
　　<hi>可其奏寧海强民陳德仲以憾支解黎異異妻屢訴無為白之者一日覽其牒忽有青蛙立案上曰</hi>
　　<hi>蛙非黎異乎果異則止勿動吾復爾寃蛙如言明日逮陳訊得實誅之凡事未便者皆為奏改兩郡</hi>
　　<hi>民灑然如更生始兩郡旱既至輒雨民曰此熊使君雨也陞山東按察副使</hi>
　甘霖<hi>江南通志字沛之髙淳人洪武中以薦召入問其名曰甘霖因曰浙江大旱汝往霖之授左參</hi>
　　<hi>政既至夢神告曰某地有泉可濟民渴旦往儼若夢境掘之果得大泉同僚屬祈禱大雨隨至仕至</hi>
　　<hi>江西布政</hi>
　龍鐔<hi>西江志字徳剛萬載人選入南宫髙帝召對嘉其能特授浙江按察使嵗洊飢俸贖俱蠲濟各</hi>
　　<hi>郡以不避權貴為忌者所中遷長州知縣後靖難師起不屈死</hi>
<pb n="KR2k0044_WYG_146-30a"/>
　趙羾<hi>泳化𩔖編字雲翰祥符人洪武舉人浙江右參政剸繁治劇事無凝滯捕海寇有功地方賴之</hi>
　　<hi>仕至刑部尚書</hi>
　唐勝宗<hi>史槩濠人従太祖積功進都督同知封延安侯洪武十四年浙東山寇葉丁香等作亂命</hi>
　　<hi>總兵討之擒賊首并其黨三千餘人</hi>
　張文<hi>嘉靖浙江通志六安人従徐達征浙西克湖州舊館諸處厯陞浙江都指揮僉事在任克修軍</hi>
　　<hi>政一方賴以安堵</hi>
　武徳<hi>王鴻緒武徳傳安豐人授千戸隸李文忠麾下従文忠取於潜昌化克嚴州進萬戸苗軍元帥</hi>
　　<hi>楊完者軍烏龍嶺徳請曰此可襲而取也即襲完者覆其營従文忠取蘭溪克諸暨又攻紹興先登</hi>
<pb n="KR2k0044_WYG_146-30b"/>
　　<hi>陷陣蒋英叛金華賀仁徳叛處州従文忠定金華又従攻處州遇仁徳於劉山戰敗之還師守嚴改</hi>
　　<hi>管軍百戸擊破呉兵於諸暨文忠遣擊江山盜撫定之進管軍千戸移守衢予世襲最後従靖海侯</hi>
　　<hi>呉幹臣巡海上幹臣以徳可任令守平陽在任八年致仕</hi>
　孫成<hi>成化杭州府志徐州人少驍勇以功累官至浙江都指揮使浙江海濵每有島夷患成修器械</hi>
　　<hi>嚴守備謹烽堠海波靖息而持守廉介莫敢干以私</hi>
　王玘<hi>嘉靖浙江通志字孟石安肅人洪武末為浙江案察司僉事振肅風紀務詢民瘼屬司畏憚民䝉</hi>
　　<hi>其恵</hi>
　易英<hi>嘉靖浙江通志字以和灃州人洪武末為浙江布政司參議政尚寛平明大體奨勵儒生務期</hi>
<pb n="KR2k0044_WYG_146-31a"/>
　　<hi>成效公務之暇手不釋卷</hi>
　樊鎮<hi>明一統志字君輔考城人洪武進士厯官浙江左參政賦性剛直廉幹勤敏大得時譽</hi>
　王良<hi>史槩字天性祥符人建文初為刑部左侍郎坐問燕軍較罪末減出為浙江按察使謁岳鄂王</hi>
　　<hi>墓誓曰茍愧步武非人也成祖即位以前事頗徳之乃召良使者至良執下獄詰旦縳出期斬以徇</hi>
　　<hi>衆劫之去良坐堂上集諸司印九悉縢置於篋攜歸入門謂妻曰我分應死顧思所以處汝未決爾</hi>
　　<hi>妻曰君男子乃為婦人謀乎饋良食食已抱其子自投於池而死良殯殮畢積薪閉戸命妾抱幼子</hi>
　　<hi>往某僉事家以宗祀為托遂舉火以印投之與家人同赴火死正徳戊寅接察司梁材即司門内東</hi>
　　<hi>南水鑑亭為祠祀之榜曰忠節</hi>
<pb n="KR2k0044_WYG_146-31b"/>
　夏原吉<hi>吾學編字維喆湘陰人鄉薦游太學授户部主事建文即位陞户部右侍郎進尚書永樂</hi>
　　<hi>元年呉浙大水原吉行視言浙西諸郡蘇松最居下流常湖嘉三郡土田髙多下少環以太湖綿五</hi>
　　<hi>百里納杭湖宣歙諸山水注澱山諸湖入三泖頃浦港湮塞滙流漲溢傷害苗稼拯治之法宜浚呉</hi>
　　<hi>松諸浦港泄其壅淤以入於海并相度地勢各置石閘以時啟閉每嵗水涸時修圩岸以禦暴流上</hi>
　　<hi>従之役夫凡十餘萬原吉布衣徒步日夜經畫盛暑揮葢去曰衆赤體暴日中吾何忍嵗飢奏發粟</hi>
　　<hi>三十萬石賑濟二年還朝復出治水水洩農田大利進少保謚忠靖</hi>
　虞謙<hi>分省人物考字伯益金壇人洪武中由國子生厯任杭州知府建文中請限僧道田人無過五</hi>
　　<hi>畝餘以給貧民從之永樂初巡撫浙江察廉糾貪上言數十事多見施行仁宗即位擢大理卿</hi>
<pb n="KR2k0044_WYG_146-32a"/>
　劉子輔<hi>嘉靖浙江通志廬陵人自太學生擢監察御史永樂初巡按浙江三年不見聲色善者愛</hi>
　　<hi>之横者畏之時按察使周新獨持風裁不茍許與乃數數稱子輔為賢陞廣東按察使</hi>
　辛彦博<hi>嘉靖浙江通志洪武末為浙江按察使永樂中遷布政使有善政不尚苛暴得吏民之心</hi>
　李素<hi>分省人物考平谷人永樂中任浙江按察司副使發奸摘伏下無遁情用刑平而恕於民不擾</hi>
　　<hi>仁宗召為右副都御史</hi>
　周新<hi>名山蔵字志新南海人永樂中任浙江按察使初至界見羣蚋飛馬首尾之榛中得一暴屍身</hi>
　　<hi>餘一鑰一小錍識新曰布賈也收取之既至使人大市市中布一一騐其端與識同者皆留之鞫得</hi>
　　<hi>盜召屍家人與布而置盜法新坐堂有旋風吹葉至異之左右言此木城中所無一寺去城差遠獨</hi>
<pb n="KR2k0044_WYG_146-32b"/>
　　<hi>有之新曰其寺僧殺人乎往樹下發得一婦人屍有商人自逺夜歸將抵舍潜置金叢祠石罅中旦</hi>
　　<hi>取無有也商白新新曰有同行者乎曰無有語人乎曰不僅語小人妻新立命械其妻考之得其盜</hi>
　　<hi>則其私也新行部㣲服視屬縣觸縣官收繫獄遂盡知其縣中疾苦明日縣人聞按察使來共訝不</hi>
　　<hi>得新出獄曰我是縣官大驚當是時周廉使名聞天下錦衣指揮紀綱使千戸緝訪浙中作威受賕</hi>
　　<hi>會新入京遇諸涿即捕繫千戸涿獄千戸逸出訴綱綱即誣奏新上怒逮之至抗聲陛前曰按察使</hi>
　　<hi>擒治奸惡陛下所命也臣奉詔書死死不憾矣上怒命戮之臨刑大呼曰生作直臣死作直鬼是夕</hi>
　　<hi>太史奏文星墜上不悦問左右周新何許人對曰南海上曰嶺外乃有此人一日上見緋衣而立者</hi>
　　<hi>問為誰對曰臣周新也上帝謂臣剛直使主浙江城隍為陛下治奸貪吏言已不見新姿幹髙偉好</hi>
<pb n="KR2k0044_WYG_146-33a"/>
　　<hi>學能文所至貧民寃繫聞之皆喜奸徒猾吏則戰魄落膽稱生閻羅云</hi>
　趙本<hi>舊浙江通志字居仁溧水人永樂中海溢塘圮以右通政督浙西蘇松等九府水政躬行海上</hi>
　　<hi>指授布置併工修築堅厚完固至今賴之</hi>
　羅亨信<hi>廣東通志字用賔東莞人永樂進士授工科給事中視浙水災奏蠲嘉興海鹽崇徳税糧</hi>
　　<hi>五十餘萬石仕至左副都御史</hi>
　周敏<hi>成化杭州府志字好學沔陽人永樂中任浙江按察司副使性明敏遇事立斷鞫訊獄訟洞察</hi>
　　<hi>情偽狴無滯獄</hi>
　葉恕<hi>江西通志字如心樂平人永樂進士拜御史適浙江溫州銀礦大發廷議須以法官臨之遴選</hi>
<pb n="KR2k0044_WYG_146-33b"/>
　　<hi>恕往比至規畫有條尤冰檗著聲繼按浙江振吏治肅紀綱所至郡境晏然</hi>
　嚴烜<hi>閩書字熙叔懐安人永樂進士浙江按察司僉事處州徐子舉亂其黨連坐者五十餘人烜訊</hi>
　　<hi>無辜悉散遣奉詔考察庶僚中有毁之者遂乞教職便養得金華府教授</hi>
　熊槩<hi>湯斌熊槩傳字元節豐城人永樂進士洪熙初以布政使巡視應天蘇松常鎮嘉湖杭八府宣</hi>
　　<hi>徳初擢大理寺卿巡視如故海鹽民史慶真以罪戍逃歸易名平康暴横滋甚御史捕之遁去會赦</hi>
　　<hi>還益聚黨八百餘人槩捕誅之已悉捕豪惡數十輩械至京論如法於是奸宄怙息諸衞所糧運不</hi>
　　<hi>繼軍乏食槩以便宜𤼵諸府贖罪米四萬二千餘石贍軍乃聞於朝帝允行之都御史劾槩作威福</hi>
　　<hi>縦兵擾民帝使人廉之無所得益任槩槩亦自信諸當興革者皆列以聞時屢遣部官至江南造紙</hi>
<pb n="KR2k0044_WYG_146-34a"/>
　　<hi>市銅鐵槩言水澇民飢乞罷之遷都察院右都御史</hi>
　呉訥<hi>泳化𩔖編字敏徳常熟人洪熙元年除監察御史巡按浙西表陸宣公里修岳鄂王墓斷秦檜</hi>
　　<hi>碑人仰其風</hi>
　林碩<hi>嘉靖浙江通志字懋𢎞閩縣人永樂進士以御史巡按浙江宣徳初為浙江按察使有中官裴</hi>
　　<hi>可力督事浙江湯千戸以賄結之因勢漁獵百姓驅迫郡縣碩至振舉憲法旌别善惡湯懼不容讒</hi>
　　<hi>碩於裴裴亦懼遂誣奏碩誹謗及阻格詔㫖上遣追碩至親問碩言臣往巡按浙江小人多不便臣</hi>
　　<hi>今陞按察使小人設謀造詐欲去臣以自便臣實無誹謗語即命馳驛復任</hi>
　胡軫<hi>成化杭州府志字敬同豐城人永樂進士任浙江都轉運鹽使司運同持身廉儉一毫不妄取</hi>
<pb n="KR2k0044_WYG_146-34b"/>
　　<hi>於人常俸不給至鬻園蔬足之請托不行商旅被恵每出人争趨言願為犬馬走因肩其轎行揮不</hi>
　　<hi>去陞浙江按察司副使提學士人宗之</hi>
　黄澤<hi>閩書字敷仲閩人永樂進士宣徳初浙江左布政使奏罷無徴米六十萬石停止溫處二府平</hi>
　　<hi>陽麗水等七縣銀冶嵗額銀九萬兩在任九年劾罷不職郡縣吏五十七人</hi>
　戴同吉<hi>嘉靖浙江通志長泰人永樂進士宣徳初為浙江布政司右參議旬宣盡職上言五事一</hi>
　　<hi>曰明學校之教二曰嚴邊境之備三曰慎守令之選四曰敦勸士之典五曰立勸懲之法言甚切至</hi>
　　<hi>帝嘉納之</hi>
　孔文英<hi>嘉靖浙江通志字世傑安化人永樂進士宣徳初擢浙江道御史黄巖縣有健訟者搆揑</hi>
<pb n="KR2k0044_WYG_146-35a"/>
　　<hi>齊民三千人相聚譸張為非文英奉勅鞫問一訊即得其情立遣詿誤者獨械首訟一人治之中外</hi>
　　<hi>服其明果</hi>
　許亨<hi>獻徴錄字士通定遠人以父廕為指揮僉事累進都指揮使鎮浙江海寇時或竊發亨擇人守</hi>
　　<hi>屯堡時訓練寇遂屏迹嵗調兵士運漕給京師分番更代立為成規以是勞逸均而餽餉及期拜左</hi>
　　<hi>軍都督僉事卒於官</hi>
　許銘<hi>嘉靖浙江通志南昌人永樂進士宣徳初為浙江按察司副使持憲嚴明人不敢干以私興利</hi>
　　<hi>除害民皆感服</hi>
　嚴孟衡<hi>西江志字衡中分宜人永樂進士浙江按察副使莅任前一夕胥吏不戒於火案牘燬孟</hi>
<pb n="KR2k0044_WYG_146-35b"/>
　　<hi>衡自引辜受罰運磚逾年有白其枉者赦復職時法網稍密孟衡悉心平反一牘中至理寃濫數十</hi>
　　<hi>人遷四川右布政使</hi>
　陳鎰<hi>嘉靖浙江通志字有戒呉縣人永樂進士擢御史陞浙江按察副使用法寛平臨事簡易民信</hi>
　　<hi>愛之宣徳間陞都御史諡僖敏</hi>
　楊昺<hi>湖廣通志字文昭崇陽人永樂進士宣徳四年為浙江按察司僉事分按浙西賊據百丈山蘆</hi>
　　<hi>弄洞頻出金衢剽掠昺夜夢神人贈詩云影入菱花秋月裏人如枯草夕陽邊乃識於心曰賊在吾</hi>
　　<hi>目中矣詰朝亟捕之圍山得賊首餘皆解散金衢以安擢廣東按察使</hi>
　馬謹<hi>獻徴錄字慎言新樂人宣徳進士以御史按浙所至克振風裁貪猾屏迹大學士楊士竒以冰</hi>
<pb n="KR2k0044_WYG_146-36a"/>
　　<hi>霜鐵石比之時以為確論官至副都御史巡撫河南</hi>
　周忱<hi>世法錄字恂如吉水人永樂進士宣徳五年巡撫直𨽻江南正統六年兼巡撫嘉湖二府時海</hi>
　　<hi>鹽築捍海塘一郡七縣合役萬夫費萬計皆出忱度支海不能為患浙江當造海船五十艘忱召問</hi>
　　<hi>都匠言一艘須米千石忱以成大事不惜小費第減二十石奏於朝報可忱宇量寛𢎞才識通敏蒞</hi>
　　<hi>事精勤臨民和易性尤機警籌畫諸郡錢榖巨萬一屈指無遺算每會計視地豐凶為緩急而張弛</hi>
　　<hi>之調劑變通民無逋負官有餘積進工部尚書諡文襄</hi>
　王翺<hi>畿輔通志字九臯鹽山人永樂進士正統初擢都御史巡撫浙江拊善摧奸政聲大著後位至</hi>
　　<hi>吏部尚書諡文肅</hi>
<pb n="KR2k0044_WYG_146-36b"/>
　焦宏<hi>湯斌焦宏傳字克明葉縣人永樂進士正統六年為戸部右侍郎時倭寇數犯内地命往浙閩</hi>
　　<hi>蘇松飭兵備禦宏奏緣海衞所宜畫疆分守不得互諉増設城堡戍卒周嵗交代勿踰時日以均勞</hi>
　　<hi>逸嘗親厯衞所廉察軍吏得其營私廢公状請分勅御史巡視閩浙使懲戢奸頑益嚴武備皆見施</hi>
　　<hi>行時有言開浙江銀塲者命往勘之宏知其害民乃言礦脈消長無時開塲之後恐滋奸偽卒年五</hi>
　　<hi>十八</hi>
　張驥<hi>史槩字仲徳安化人永樂舉人正統中巡撫浙江初慶元人葉宗留與麗水陳鑑胡以盜礦為</hi>
　　<hi>業七年遂為亂散掠浙江江西福建境上而遂昌賊蘇牙俞伯通剽蘭谿與相應驥遣金華知府石</hi>
　　<hi>瑁擊斬牙等撫定其餘黨而鑑胡已殺宗留驥命麗水丞丁寜率老人王世昌等齎榜入賊巢招之</hi>
<pb n="KR2k0044_WYG_146-37a"/>
　　<hi>鑑胡遂偕其黨六十餘人出降驥在浙江甚有建樹民追慕之</hi>
　俞士悦<hi>湯斌俞士悦傳字仕朝長洲人永樂進士正統四年任浙江布政司參政初至佯若不解</hi>
　　<hi>事者羣吏易之越數日盡得其奸猾状發摘若神吏大驚倭寇犯境修乍澉二浦城以備之遷河南</hi>
　　<hi>右布政使仕至右都御史</hi>
　楊瓉<hi>史槩蠡縣人永樂進士擢浙江右布政使平陶得二之亂景泰二年以湖州諸府官田賦重請</hi>
　　<hi>均之民田賦輕者而嚴禁飛詭之弊詔與鎮守侍郎孫原貞督之田賦稱平</hi>
　軒輗<hi>湯斌軒輗傳字惟行鹿邑人永樂進士正統時以御史清理浙江軍政劾不職官四十餘人遷</hi>
　　<hi>浙江按察使妻執井爨所著寒暑一布袍居常蔬食不過一豆問或具雞黍聞者驚異在任與周新</hi>
<pb n="KR2k0044_WYG_146-37b"/>
　　<hi>齊名聞親喪隔宿即行同寮追送不及服除擢副都御史巡撫浙江時土寇呉金八等攻掠城邑輗</hi>
　　<hi>親督將士與戰平之福建賊羅丕廖寧八攻劫尤溪漸抵浙境輗授方畧捕其渠魁賊遂解散天順</hi>
　　<hi>初為刑部尚書帝召見曰昔浙江廉使考滿家具僅一竹籠是汝耶輗頓首謝仕終左都御史</hi>
　李俊<hi>畿輔通志字文英定興人以明經薦擢御史正統十三年差董浙江銀冶會處州賊起勅俊勦</hi>
　　<hi>捕俊敗之街亭橋越三日賊首來刧鎮守太監李徳懼欲走俊叱止之明年賊圍處州俊募敢死士</hi>
　　<hi>八百人為子臨城射殪衣紅者一人出城奮擊破之因請降都御史張楷不受賊復驚變俊灑泣誓</hi>
　　<hi>衆衆感奮出死力大破之躬擐甲胄十有二日事解脱胄髮盡禿仕至山西按察使</hi>
　陶成<hi>名山蔵字孔恩鬱林人由舉人累官浙江按察司僉事九載考績民詣闕乞留陞本司副使正</hi>
<pb n="KR2k0044_WYG_146-38a"/>
　　<hi>統七年倭寇東海成預布丁令板海淖中賊艤舟躍岸盡被刺朴伏兵四合殱而焚之十三年處州</hi>
　　<hi>賊葉宗留等為變將逼金華之蘭谿成執渠魁戮黨與數百人乃分遣招撫得降者二千餘人宗留</hi>
　　<hi>等還遁入處及温台山谷間成抵寨諭之留壘中七日皆感悔出降獨餘黨陶得二者不受撫遁入</hi>
　　<hi>山谷久之復出攻武義武義故無城柵木而已得二以緼束薪使人先匿入柵中而自率衆外攻柵</hi>
　　<hi>成與都指揮崔源驅兵出戰賊従中燒柵為内應力戰不支遂遇害贈浙江布政司參議</hi>
　呉昇<hi>分省人物考字亨晦懐寧人宣徳進士擢工科給事中正統癸亥閩浙礦徒為盜陞浙江參議</hi>
　　<hi>督兵往輯至則撲其黨廉其失機都指揮以下數人奏置之法衆乃股栗不二載賊屏息政績著聞</hi>
　黄裳<hi>湯斌黄裳傳字元吉曲江人正統進士授監察御史言浙江寜紹台疫宜蠲租賑恤従之巡按</hi>
<pb n="KR2k0044_WYG_146-38b"/>
　　<hi>兩浙見民遭水患奏請賑恤後殁於土木</hi>
　朱英<hi>名山蔵字時傑郴陽人正統進士授監察御史處州賊葉宗留反其黨周明松等四出摽掠遣</hi>
　　<hi>英與中官守要地時勦冦大軍尚駐金華英至徑趨處州榜諭脇従降者甚衆以計生致明松等數</hi>
　　<hi>人械至慶元誅於市賊平還京陞右副都御史巡撫甘肅</hi>
　陳璇<hi>魏驥陳璇傳字在璣鳳陽人登進士第為浙江按察使寛不縦猛不殘浙人懐徳或謂璇少擊</hi>
　　<hi>摶風璇曰法貴禁人不犯不従禁而罹於法某亦何嘗少貸耶後赴闕軍民數千人填衢塞巷挽留</hi>
　　<hi>之馬不能前璇駐於城之宗陽宫一宿黎明取間道而去</hi>
　汪琰<hi>西江志字廷用樂平人正統進士以御史按浙病澇輒發粟賑貸婺富民私隣婦而殺其女獄</hi>
<pb n="KR2k0044_WYG_146-39a"/>
　　<hi>無証有烏為怨聲琰廉之即烏所止處得其屍論如法擢山東副使</hi>
　耿定<hi>明一統志和州人浙江布政司參議正統未處州盜起定領兵勦捕率先督戰死於兵贈浙江</hi>
　　<hi>按察司副使</hi>
　王晟<hi>明一統志字景昭鄆城人浙江按察司僉事正統時溫處盜起晟往討之戰死贈江西布政司</hi>
　　<hi>參議</hi>
　李慶<hi>獻徴錄字積善沔陽人國子監生正統時擢浙江都轉運鹽司運使兩浙鹽利為他運司甲巨</hi>
　　<hi>商豪賈投劵者踵相躧於庭慶嚴簿書時出納絶請謁有持劵請鹽者按嵗月先後給之權貴請托</hi>
　　<hi>謝絶不顧在官二年嵗課三倍</hi>
<pb n="KR2k0044_WYG_146-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百六十二</head> <lb/>
    <p>
<pb n="KR2k0044_WYG_161-1a"/>
欽定四庫全書<lb/>
　浙江通志卷一百六十二<lb/>
　人物<hi>一</hi>
　　名臣<hi>五</hi>
　　嚴州府<lb/>
　宋<lb/>
　江公望<hi>宋史本傅字民表睦州人舉進士建中靖國元年拜左司諌時内苑稍蓄珍禽竒獸公望</hi>
　　<hi>力言非初政所宜他日入對帝曰已縱遣之矣惟一白鷴畜之久終不肯去帝以拄杖逐鷴乃刻公</hi>
<pb n="KR2k0044_WYG_161-1b"/>
　　<hi>望姓名於杖頭以識其諌蔡王府史以語言疑似成獄公望極言論救出知淮陽軍蔡京為政編管</hi>
　　<hi>南安遇赦還家卒建炎中贈右諫議大夫</hi>
　胡國瑞<hi>兩浙名賢録字嘉言夀昌人登崇寧二年進士第以博洽稱大觀初命修九域志除編修</hi>
　　<hi>官時奔競成風國瑞獨以在館為樂不覬他徙高宗時累官至吏部侍郎與秦檜為姻家而力排和</hi>
　　<hi>議乞斬檜以謝天下聞者股栗求外補知舒州致仕家居開義學置贍士田鄉人名其田曰義坂</hi>
　王縉<hi>嘉靖浙江通志字子雲分水人崇寧進士累官監察御史遷右司諌每謂人才實難多事之際</hi>
　　<hi>宜為朝廷愛惜以故不專彈擊惟論安危大計與所以啓沃君心者君子謂得諌臣體尋乞外知温</hi>
　　<hi>州復知常州罷歸</hi>
<pb n="KR2k0044_WYG_161-2a"/>
　葉義問<hi>宋史本傳字審言壽昌人建炎初登進士第為饒州教授攝郡事歲旱以便宜發常平米</hi>
　　<hi>賑民提刑黄敦書劾之詔勿問遷知江寧縣召秦檜所親役同僚不可義問曰釋是則何以服他人</hi>
　　<hi>卒役之尋通判江州豫章守張宗元忤檜或中以飛語事下漕臣張常先時宗元道九江常先檄義</hi>
　　<hi>問拘其舟義問投檄曰吾寧得罪不為不祥常先白檜遂罷去檜死召擢殿中侍御史樞宻湯鵬舉</hi>
　　<hi>效檜所為植其黨周方崇李庚置籍臺諌鋤異已者義問累章劾鵬舉并方崇等皆罷之遷吏部侍</hi>
　　<hi>郎尋拜同知樞宻院事金有犯邊意義問奉使覘之還奏彼造舟船備器械其用心必有在宜屯駐</hi>
　　<hi>沿海要害備之金主亮果南侵命視師已而亮死師退義問還朝力請罷職嚴陵志孝宗即位封新</hi>
　　<hi>安郡侯卒諡忠簡</hi>
<pb n="KR2k0044_WYG_161-2b"/>
　馬大同<hi>新定續志字會叔郡人紹興二十四年進士自為小官即以剛介聞改秩除國子監簿對</hi>
　　<hi>便殿上與語明日謂宰執曰夜來馬大同奏對朕與之辨論氣節可喜由是簡知孝廟有大用意後</hi>
　　<hi>每對上輒陳恢復大計厯中外要官必求盡職以洗寃澤物為己任仕至戸部侍郎</hi>
　汪自強<hi>兩浙名賢録字行之淳安人紹定二年進士為富春簿分司鄉邑創常平義倉知錢塘縣</hi>
　　<hi>時值孟饗赤縣出班起居上目送之除監察御史兼崇政殿說書京尹顧嵒託婚東宫以希内授自</hi>
　　<hi>强露章劾之嵒坐免官婚亦寢朝野悚然尋遷大理寺卿乞身歸</hi>
　明<lb/>
　洪璵<hi>萬厯嚴州府志字宗器淳安人永樂辛丑進士授刑部主事改工部所至有聲正統初以楊士</hi>
<pb n="KR2k0044_WYG_161-3a"/>
　　<hi>竒薦陞吏部左侍郎毅然以進退人才為已任人不敢以私謁朝廷重之</hi>
　項文曜<hi>嚴陵志字應昌淳安人宣徳癸丑進士觀政兵部尚書王驥竒其才俾修馬政復奉使西</hi>
　　<hi>洋所至民不擾而事治授兵部主事未幾征麓寇及整飭遼東邊備皆著勞效尋除本部郎中正統</hi>
　　<hi>十四年陞右侍郎轉吏部左侍郎兼詹事文曜持已蒞官並以勤敏清慎著聞天順初被誣終於家</hi>
　　<hi>成化五年詔復官賜諭祭其文有云頃罹誣搆事已昭雪其事始白</hi>
　姚夔<hi>獻徵録字大章號損菴桐廬人正統壬戌會試第一擢吏科給事中首疏八事多見采納景泰</hi>
　　<hi>庚午用薦超擢南京刑部侍郎時刑部規矩廢弛䕫一以嚴肅持之獄無滯囚英宗復位調禮部未</hi>
　　<hi>幾調吏部有真定守以舊賄敗石亨挾勢囑復其官同列附亨者會擬准藁來判䕫擲筆大言曰吾</hi>
<pb n="KR2k0044_WYG_161-3b"/>
　　<hi>寧不做侍郎必不判此藁事竟止亨敗附亨者皆降黜而䕫遷禮部尚書明於典禮成化乙酉耕耤</hi>
　　<hi>田幸太學皆從所請慈懿太后崩中㫖議别葬事下禮部夔率羣臣覆奏曰山陵宗廟聖孝所先綱</hi>
　　<hi>常典禮國家攸重萬一合葬祔廟之禮少有疑沮闗係非細豈能保其將來無據禮改正者上覽奏</hi>
　　<hi>感動卒從其議遷吏部尚書釐正庶務剗革宿弊品藻人物進退惟公卒贈少保諡文敏子璧字良</hi>
　　<hi>甫天順進士官思明府同知</hi>
　商輅<hi>湯斌商輅傳字𢎞載淳安人宣徳中舉鄉試第一正統乙丑會試廷試皆第一除翰林修撰景</hi>
　　<hi>帝即位命入内閣㕘預機務尋遷學士上皇居南宫錦衣指揮盧忠妄言告變中官阮浪被刑死猶</hi>
　　<hi>窮治不已諸大臣無敢言者輅獨奏曰不可聽宵人以傷大倫帝悟乃誅忠遷兵部左侍郎景帝不</hi>
<pb n="KR2k0044_WYG_161-4a"/>
　　<hi>豫輅與禮部尚書姚夔請復立沂王為太子不許輅援筆曰陛下宣宗章皇帝之子當立宣宗章皇</hi>
　　<hi>帝之孫聞者感動以日暮奏未及入而是夜石亨等已奪門迎上皇復位諸大臣多見誅竄輅亦下</hi>
　　<hi>獄久乃得㫖奪官為民憲宗立三年特召至京命復原官仍入内閣是時大學士彭時當國慈懿太</hi>
　　<hi>后之喪輅與時力持得祔陵廟如禮會御史林誠等詆輅不當用上欲罪誠等輅曰臣嘗請優容言</hi>
　　<hi>者奈何因論臣復責言者乎上喜曰輅真大臣也進戸部尚書兼文淵閣大學士嘗召見語及景泰</hi>
　　<hi>間事輅極言景泰有社稷功帝號當復上遂下詔復景帝廟號祭禮如諸陵悼恭太子薨時紀妃有</hi>
　　<hi>子六歲矣畏萬貴妃莫敢言久之左右稍聞於上上立召見留宫中而紀妃仍居西宫輅恐貴妃不</hi>
　　<hi>利於皇子思為保䕶計上疏請勅令移就近所俾母子朝夕接見而皇子仍藉貴妃撫育於是紀妃</hi>
<pb n="KR2k0044_WYG_161-4b"/>
　　<hi>遷永壽宫輅又請出皇子示羣臣勅禮部擬名以聞越數日上自率皇子御文華門輅趨御前頓首</hi>
　　<hi>曰陛下踐阼十年儲位尚虛天下臣民引領望久矣當即立為皇太子安中外心帝頷之逾月紀妃</hi>
　　<hi>薨輅請如宋李宸妃故事殯葬諡號悉如禮是年冬皇太子立加輅太子少保改吏部尚書黑眚見</hi>
　　<hi>疏弭灾八事尋進謹身殿大學士時汪直督西厰恃寵數興大獄輅率閣臣條直十罪言非速罷伺</hi>
　　<hi>察之司天下安危未可知也上慍曰一内豎何遽危天下誰實主此奏者太監懷恩傳㫖詰責甚厲</hi>
　　<hi>輅正色曰朝臣無大小有罪皆請㫖逮問直敢擅收三品以上京官大同宣府邊城要害守備緩急</hi>
　　<hi>不可缺直敢一日擒械數人南京祖宗根本地留守大臣直敢擅自收捕諸近侍在帝左右直敢輙</hi>
　　<hi>易置直不去天下安得不危懷恩咋舌退是日遂罷西厰然直雖不視厰事而寵幸如故會故大學</hi>
<pb n="KR2k0044_WYG_161-5a"/>
　　<hi>士楊榮曾孫有罪為直所發語連輅直又從中間之輅遂力求去加少保馳傳歸家居十年卒贈太</hi>
　　<hi>傅諡文毅子良臣成化二年進士官至翰林侍講</hi>
　何陞<hi>萬厯嚴州府志字文達淳安人正統戊辰進士拜戸科給事中正統末朝廷方有事朔漠命陞</hi>
　　<hi>與御史楊春趲運邊餉晝夜兼行不避危險已而也先效順正統駕還與同官李侃抗章請備禮郊</hi>
　　<hi>迎詞極懇至識者韙之戸部尚書金濓會計軍興財用議更稅畝之法將天下夏稅秋糧混同科收</hi>
　　<hi>以紓急用陞執奏不可事遂寢天順六年陞河南管河右㕘議時黄河為患陞相其便宜疏通沁水</hi>
　　<hi>下流使復舊道漕運無虞軍民賴之</hi>
　胡拱辰<hi>兩浙名賢錄字共之淳安人正統己未進士知黟縣召拜御史厯陞廣西右布政會兩廣</hi>
<pb n="KR2k0044_WYG_161-5b"/>
　　<hi>猺人作亂協同總兵勦平之陞右副都御史提督操江連年刦江巨盜皆以次捕獲江徼肅清進南</hi>
　　<hi>兵部侍郎時孝宗春秋方盛儲位尚虛拱辰首上言前星遂定陞南工部尚書議修内府寢殿所需</hi>
　　<hi>之材估用五十一萬有竒拱辰以江南旱澇相仍民力弗堪覆議得省什一乞歸卒贈太子少傅諡</hi>
　　<hi>莊懿</hi>
　宋旻<hi>嚴陵志字𢎞澤淳安人景泰辛未進士授大理寺評事轉左寺正獄訟經所讞者皆自以為無</hi>
　　<hi>寃厯陞本寺卿平反數多聲譽益著陞右都御史總督兩廣殄滅蠻寇恩威並著𢎞治元年致仕</hi>
　徐貫<hi>兩浙名賢録字原一淳安人天順丁丑進士授兵部主事進郎中黔國公沐琮奏請節制三司</hi>
　　<hi>貫曰黔國世守滇南爵列上公恩寵殊厚而不使節制三司者葢有深意也不見唐之藩鎮乎事遂</hi>
<pb n="KR2k0044_WYG_161-6a"/>
　　<hi>寢尋擢福建右㕘議分守延平値民饑多方設法出官廩減價以拯恤之厯陞右副都御史巡撫遼</hi>
　　<hi>東時鎮守總兵多佔軍丁為佃戸者悉奪歸還屯處置邊方俱有條緒將吏畏服陞工部右侍郎轉</hi>
　　<hi>左蘇松水患貫奉勅往治之簡委有司畫地分理授以方畧水患悉平晉尚書累加太子少保乞歸</hi>
　　<hi>卒贈太保諡康懿</hi>
　徐懷<hi>嚴陵志字明徳建徳人天順庚辰進士授刑部主事厯陞至南京刑部右侍郎居官勤慎所至</hi>
　　<hi>洗寃澤民厯任三十餘年無錙銖之積以遺子孫清白之操無愧古人云</hi>
　徐節<hi>夀昌縣志字時中成化進士授内鄉知縣時歲荒民死者枕藉節集巨室貸萬石活若干人㝷</hi>
　　<hi>擢御史上疏數錦衣指揮牛循罪劾宰臣萬安等出知太平府進雲南㕘政破梁山竹箐諸賊遷廣</hi>
<pb n="KR2k0044_WYG_161-6b"/>
　　<hi>西布政征思恩又㨗陞右副都御史巡撫山西簡車徒蓄財穀邊鄙晏然以忤逆瑾歸瑾誅復職致</hi>
　　<hi>仕</hi>
　王浚<hi>分省人物考字徳深建徳人正徳戊辰進士授薊州知州以事忤逆瑾逮錦衣獄瑾誅乃釋陞</hi>
　　<hi>刑部員外郎武宗南巡同諸僚疏諫廷杖幾斃出為山東按察僉事進貴州兵備副使土夷吳尚賢</hi>
　　<hi>搆亂設方畧擒之地方以寧厯陞右副都御史提督南贑軍務奉宣徳意申以威嚴數年間軍旅不</hi>
　　<hi>興帑儲大省進刑部右侍郎致仕</hi>
　毛一公<hi>遂安縣志號明齋萬厯己丑進士授漢陽府推官有政聲行取工科給事中時國本未定</hi>
　　<hi>上疏力争罷歸里居二十餘年光宗改元擢尚寶司丞陞南光禄寺少卿</hi>
<pb n="KR2k0044_WYG_161-7a"/>
　毛一瓉<hi>嚴州府志字獻卿遂安人萬厯壬辰進士觀政禮曹時有倡三王並封之議者一瓉手疏</hi>
　　<hi>争之議尋寢初授進賢令以治最召拜文選主事厯遷正郎凡司大計者一掌選者三杜苞苴絶請</hi>
　　<hi>托銓政一清疏陳選法十餘條皆切中時弊以忤權貴托病歸</hi>
　姜習孔<hi>遂安縣志字素臣萬厯丁未進士宰沅陵調繁無錫奏最擢南吏科給事中司内外計典</hi>
　　<hi>宿弊頓革奏蠲南直𨽻舖設三殿錢糧百六十萬客魏擅政以疏糾内臣冒蔭奪職為民崇禎改元</hi>
　　<hi>起南大理寺丞晉鴻臚寺卿謝病歸</hi>
　　溫州府<lb/>
　宋<lb/>
<pb n="KR2k0044_WYG_161-7b"/>
　許景衡<hi>宋史本傳字少伊瑞安人元祐九年進士宣和六年召為殿中侍御史時童貫為河東北</hi>
　　<hi>宣撫使將北伐景衡論其貪繆不可用者數十事不報睦寇平江浙郡縣殘毁而茶鹽比較之法如</hi>
　　<hi>故景衡奏茶鹽之法當以食之衆寡為歲額之高下今收復之後戸版半耗民力蕭然而茶鹽比較</hi>
　　<hi>不減於昔民欲無困得乎奏入詔兩浙江東路權免茶鹽比較朝廷既興燕雲之師調度不繼誅求</hi>
　　<hi>益急景衡奏不急之務若營繕諸役花石綱運其名不一吏員猥多軍額冗濫又無名功賞非常賜</hi>
　　<hi>予皆夤緣儌倖干請無厭宜節以祖宗之制且極論和糴鹽法之害不報高宗即位除御史中丞宗</hi>
　　<hi>澤為東京留守言者附黄潛善等多攻其短欲逐去之景衡奏曰澤赤心為國今若較其小短不顧</hi>
　　<hi>盡忠之節則不恕已甚且開封宗廟社稷所在茍欲罷澤必遣留守不識縉紳中威名政事有加於</hi>
<pb n="KR2k0044_WYG_161-8a"/>
　　<hi>澤者乎疏入上大悟封以示澤澤乃安杭州叛卒陳通作亂浙西提刑趙叔近招降之請授以官景</hi>
　　<hi>衡曰官吏無罪而受誅叛卒有罪而䝉賞賞罰倒置莫此為甚卒奏罷之除尚書右丞有大政事必</hi>
　　<hi>請間極論黄潛善汪伯彥以景衡異已共排沮之罷為資政殿大學士提舉洞霄宫卒諡忠簡</hi>
　陳桷<hi>宋史本傳字季任平陽人政和二年廷對第三紹興初為金部郎中時言事者率毛舉細務桷</hi>
　　<hi>抗言今當專講治道之本修正事以攘敵國不當以細故勤聖慮又言刺史縣令不能得人乞選監</hi>
　　<hi>司重其權久其任尋以桷知襄陽府充京西南路安撫使金房兵叛桷遣將平之而後以聞襄漢兵</hi>
　　<hi>火之餘民物凋瘵桷請於朝以今之戸數視承平時纔二十之一而賦須尚多乞重行蠲減漢水決</hi>
　　<hi>溢漂蕩廬舍桷躬率兵民捍築提岸賴以無虞改知廣州充廣南東路經畧安撫使以疾乞祠卒</hi>
<pb n="KR2k0044_WYG_161-8b"/>
　吳表臣<hi>宋史本傳字正仲永嘉人大觀三年進士累官右正言高宗詔臺諌條陳大利害表臣請</hi>
　　<hi>措置上流以張形勢安輯淮甸以立藩蔽擇民兵以守險阻集海舶以備不虞其䇿多見用遷吏部</hi>
　　<hi>尚書時秦檜欲令使金議地界指政事堂曰歸來可坐此表臣不答又以議大禮忤意罷去晚號湛</hi>
　　<hi>然居士自奉無異布衣時鄉論推其清約</hi>
　婁寅亮<hi>宋史本傳字陟明永嘉人政和二年進士為上虞丞建炎四年高宗至越寅亮上疏云屬</hi>
　　<hi>者椒寢未繁前星不耀乞遴選太祖諸孫有賢徳者視秩親王以待皇嗣之生退處藩服并選宣祖</hi>
　　<hi>太宗之裔材武可稱之人升為南班以備環衛帝讀之感悟擢監察御史時相秦檜惡之諷言者論</hi>
　　<hi>罷職</hi>
<pb n="KR2k0044_WYG_161-9a"/>
　薛徽言<hi>宋史本傳字徳老溫州人登進士第紹興二年遣使分行諸路徽言以權監察御史宣諭</hi>
　　<hi>河南時郴道桂陽旱饑徽言請於朝不待報即諭漕臣發衡永米以賑而以經制銀市米償之擢起</hi>
　　<hi>居舍人秦檜與金人議和徽言疏争之一日檜於上前論和徽言直前引義固爭反復數刻後中寒</hi>
　　<hi>疾卒</hi>
　林季仲<hi>兩浙名賢録字懿成永嘉人登宣和進士調婺州兵曹遷仁和令建炎初杭卒亂季仲躬</hi>
　　<hi>率弓手土兵捍截有功改宣敎郎高宗幸永嘉中丞趙鼎薦為臺官及鼎輔政累遷吏部郎面對乞</hi>
　　<hi>重縣令之選願從陛下乞一令以自効又云臣承乏郎曹求為縣令似不情者然官職輕重惟陞下</hi>
　　<hi>如何以省部為重則重在郎官以斯民為重則重在縣令郎官出宰百里請自臣始尋除太常少卿</hi>
<pb n="KR2k0044_WYG_161-9b"/>
　　<hi>鼎罷相亦出知泉州鼎再相乃除檢正時秦檜主和議季仲上疏引夫差勾踐事争之大忤檜意罷</hi>
　　<hi>去久之起知婺州處州復以直祕閣奉祠</hi>
　張闡<hi>宋史本傳字大猷永嘉人宣和六年進士紹興十年除祕書省正字遷祕書郎秦檜每薦臺諫</hi>
　　<hi>必先諭以已意嘗謂闡曰祕書久次欲以臺中相處何如闡謝曰丞相見知得老死祕書幸矣檜黙</hi>
　　<hi>然竟罷主管台州崇道觀起吏部員外郎孝宗在王邸帝妙選官寮謂莊重老成無踰闡者改命祠</hi>
　　<hi>部兼王府賛讀孝宗即位權工部侍郎兼侍講海陵王殂復求和再議遣使闡言宜嚴遣使之命正</hi>
　　<hi>敵國之禮彼或不從則有戰耳如是則中國之威可以復振是冬給札侍從臺諫條時務時應詔數</hi>
　　<hi>十人惟闡與國子司業王十朋指陳時事斥權倖無所回隠隆興元年真拜工部侍郎俄報王師收</hi>
<pb n="KR2k0044_WYG_161-10a"/>
　　<hi>復靈壁闡慮李顯忠邵宏淵深入無援奏請益兵殿後已而果失利衆論歸罪於戰闌曰諸將無援</hi>
　　<hi>而敗當矯前失安可遽沮鋭氣帝壯其言益出御前器甲付諸軍軍聲復振時數易臺諫闡力言之</hi>
　　<hi>帝曰好名如某人但欲得直聲而去闡曰唐徳宗疑姜公輔賣直陸贄切諫願陛下深以為鑑金人</hi>
　　<hi>求和帝與議闡曰彼欲和畏我耶愛我耶直款我耳力陳大害不可許帝曰朕意亦然姑隨宜應之</hi>
　　<hi>帝記賣直之語謂胡銓亦及此朕非拒諫者辨是非耳闡曰聖度如天奈何與臣下争名帝曰卿言</hi>
　　<hi>是也除工部尚書金以書通好所請三事國書歲幣議已定惟割唐鄧海泗未決衆言紛紛不已闡</hi>
　　<hi>謂不與四州乃可通和議論先定乃可遣使今彼客我主金勢已衰何必先示以弱朝論韙之引疾</hi>
　　<hi>乞骸乃除顯謨直學士提舉太平興國宫陛辭帝問所欲言闡奏許和則忘祖宗之讐棄四州則失</hi>
<pb n="KR2k0044_WYG_161-10b"/>
　　<hi>中原之心遣歸正人則傷忠義之氣惟陛下毋忘老臣平昔之言其指時事尤諄切加賜金犀帶特</hi>
　　<hi>許佩魚居家踰月卒贈端明殿學士朱熹嘗言秦檜力主和議摧折忠臣義士之氣遂使士大夫懐</hi>
　　<hi>安成習至癸未和議則知其非者鮮矣朝論問有建白其言金人世讐不可和者惟胡右史銓張尚</hi>
　　<hi>書闡耳</hi>
　沈大亷<hi>兩浙名賢録字元簡瑞安人建炎進士厯遷樞宻院計議官紹興更化拜監察御史遇事</hi>
　　<hi>敢言無所顧望給事中周葵以封駁忤㫖去職大亷力陳其不可無何中書舍人凌景夏相繼去大</hi>
　　<hi>亷復力言之俱不報自以不得其言求補外除直秘閣福建提刑一時公議翕然歸重</hi>
　王十朋<hi>宋史本傳字龜齡樂清人秦檜死上視政策士擢為第一授紹興府簽判或以書生易之</hi>
<pb n="KR2k0044_WYG_161-11a"/>
　　<hi>十朋裁決如神吏奸不行召為祕書郎兼王府小學敎授十朋輪對言權雖歸於陛下政復出於多</hi>
　　<hi>門是一檜死百檜生也上嘉納秦檜久塞言路至是十朋與馮方胡憲查籥李浩相繼論事太學生</hi>
　　<hi>為五賢詩述其事除著作郎孝宗受禪拜司封郎中累遷國子司業言人主有大職三任賢納諫賞</hi>
　　<hi>罰是也上嘉之除起居舍人升侍講每見必陳恢復之計及將北伐上疏曰靖康之禍亘古未有陛</hi>
　　<hi>下志在興復奈何大臣不能仰副願戒在位者去附和之私心賛國家之大計則中興日月可冀因</hi>
　　<hi>論史浩八罪曰懷奸誤國植黨盜權忌言蔽賢欺君訕上上為出浩史正志與浩族異拜浩而父事</hi>
　　<hi>之十朋論宜黜正典刑林安宅出入史浩龍大淵門盜弄威福至是詐病求致仕十朋并疏其罪皆</hi>
　　<hi>罷去張浚出師復靈壁虹縣又復宿州會李顯忠邵宏淵不協王師失律浚上表自劾主和者乘此</hi>
<pb n="KR2k0044_WYG_161-11b"/>
　　<hi>唱異議十朋疏言臣素不識浚聞其誓不與敵俱生心實慕之今浚遣將取二縣一月三㨗及王師</hi>
　　<hi>一不利横議蠭起臣謂今日之師為祖宗陵寢為二帝復讎為二百年境土為中原弔民伐罪非前</hi>
　　<hi>代好大生事者比陛下固不以一衂為羣議所摇然異論紛紛浚既待罪臣其可尚居風憲之職乞</hi>
　　<hi>賜竄殛改除吏部侍郎力辭出知饒州移䕫州又移湖州請祠去起知泉州凡厯四郡布上恩䘏民</hi>
　　<hi>𨼆所至人繪而祠之東宫建除太子詹事力疾造朝疾革累章告老以龍圖閣學士致仕命下而卒</hi>
　　<hi>紹興三年諡忠文子聞詩聞禮皆篤學自立聞詩知光州提㸃江東刑獄聞禮知常州江東轉運判</hi>
　　<hi>官為治能守家法</hi>
　胡襄<hi>兩浙名賢録字季皋永嘉人登紹興第隆興初以王十朋薦除江西提刑召對備言宣靖間事</hi>
<pb n="KR2k0044_WYG_161-12a"/>
　　<hi>臣實親見豈惟廟謨外失亦由人心内離願陛下覽觀覆轍備而後動孝宗傾聽除太常少卿兼樞</hi>
　　<hi>宻都承㫖左相陳俊卿雅相敬重襄每燕見必舉當世弊事與政所宜先者俊卿喜其助已益重之</hi>
　　<hi>除直徽猷閣江東提刑移福建卒襄早學於胡安國固已一出於正晩復交朱子由是體用浹洽本</hi>
　　<hi>末純粹朱子甞語人曰永嘉前一輩人物究竟終别葢指劉許以後及襄也</hi>
　薛季宣<hi>宋史本傳字士龍永嘉人起居舍人徽言之子年十七起從荆南帥辟書寫機宜文字時</hi>
　　<hi>江淮仕者聞金兵且至皆預遣其孥而繫馬於庭以待季宣獨留家與民期曰吾家即汝家即有急</hi>
　　<hi>吾與汝皆死民亦自奮乃行保伍法置樓置戍訖兵退人心不搖召為大理寺主簿未至會江湖大</hi>
　　<hi>旱流民北渡江宰相虞允文白遣季宣行淮西收以實邊季宣為表廢田相原隰復合肥三十六圩</hi>
<pb n="KR2k0044_WYG_161-12b"/>
　　<hi>立二十二莊於黄州故治東北以戸授屋以丁授田凡為戸六百八十有五分處合肥黄州間謂人</hi>
　　<hi>曰吾非為今日利也合肥之坪邊有警因以斷柵江保巢湖黄州地直蔡衝諸莊輯則西道有屏蔽</hi>
　　<hi>矣還言於孝宗曰近或以好名棄士大夫好名特為臣子學問之累人主為社稷計惟恐士不好名</hi>
　　<hi>誠人人好名畏義何嚮不立帝稱善進兩官除大理正自是奏請論薦皆報可出知湖州會戸部以</hi>
　　<hi>厯付塲務錙銖皆分隸經總制諸郡束手無䇿季宣言自經總制立額州縣鑿空以取贏雖有奉法</hi>
　　<hi>吏思寛弛而不得騁若復額外征其强半郡調度顧安所出殆復巧取之民民何以勝戸部譙責愈</hi>
　　<hi>急季宣争之愈强臺諌交疏助之乃收前令改知常州未至卒</hi>
　薛叔似<hi>宋史本傳字象先其先河東人後徙永嘉游太學解褐國子録初登對論自熈寧來賦日</hi>
<pb n="KR2k0044_WYG_161-13a"/>
　　<hi>増而民困滋甚孝宗嘉納遷太常博士時倣唐制置補闕拾遺上自除叔似左補闕光宗受禪進權</hi>
　　<hi>兵部侍郎兼國用司㕘議官兩浙民有身丁錢叔似請於朝遂蠲之韓侂胄開邊除兵部尚書侂胄</hi>
　　<hi>誅謫福州久之許自便卒諡恭翼</hi>
　何溥<hi>兩浙名賢録字通遠永嘉人試禮部第一登紹興進士第厯臨安府學敎授授刪定官出通判</hi>
　　<hi>婺州忤秦檜罷檜死以薦除監察御史遷右司諫彈劾不避除諫議大夫首論將帥不治兵而治財</hi>
　　<hi>戰鬬之士變為商賈繼劾鎮江都統制劉寶及吏部侍郎沈介又率同列攻丞相湯思退俱罷之在</hi>
　　<hi>言路六年知無不言號為稱職除翰林學士兼吏部尚書以疾卒</hi>
　徐誼<hi>宋史本傳字子宜一字宏父溫州人乾道八年進士累官太常丞孝宗臨御久事皆上決執政</hi>
<pb n="KR2k0044_WYG_161-13b"/>
　　<hi>惟奉㫖而行羣下多恐懼顧望誼諫曰若是則人主日聖人臣日愚陛下誰與共功名乎及論樂制</hi>
　　<hi>誼對以宫亂則荒其君驕商亂則陂其臣壞上改容曰卿可謂不以官自惰矣寧宗即位遷權工部</hi>
　　<hi>侍郎侂胄恃功以賞薄浸觖望誼告汝愚曰異時必為國患宜飽其欲而遠之不聽汝愚雅器誼除</hi>
　　<hi>授建明多咨訪之誼隨事裨助不避形迹侂胄疑將排已益怨恨以御史胡紘疏責南安軍安置卒</hi>
　　<hi>後諡忠文</hi>
　蔡幼學<hi>宋史本傳字行之瑞安人年十八試禮部第一孝宗䇿士是時外戚張說用事幼學對䇿</hi>
　　<hi>曰陛下使姨子預兵柄其人無一才可取宰相忍與同列曾不羞耻葢指說也帝覽之不懌遂得下</hi>
　　<hi>第敎授廣徳軍除勑令所刪定官光宗立擢校書郎寧宗即位韓侂胄方用事指正人為偽學異論</hi>
<pb n="KR2k0044_WYG_161-14a"/>
　　<hi>者立黜遂求外除提舉福建常平陛辭言今除授命令徑從中出而大臣之責輕諫省經筵無故罷</hi>
　　<hi>去而多士之心惑或者有以誤陛下至此侂胄聞之不悅遂為御史劉徳秀劾罷奉祠者八年起吏</hi>
　　<hi>部員外郎遷國子司業兼權中書舍人侂胄既誅餘黨尚塞正路幼學次第彈繳竄黜尤衆遷中書</hi>
　　<hi>舍人兼直學士院除吏部侍郎仍兼職趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>除/知臨安府幼學言師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>媚權臣進官三尹京兆狼</hi>
　　<hi>籍無善狀詔必出褒語臣何辭以草命遂寢除福建路安撫使召權兵部尚書兼太子詹事先是朝</hi>
　　<hi>廷歲幣入金値有難不果納則遽以兵叩邊胥言當亟與幼學言玉帛之使未還而侵軼之師奄至</hi>
　　<hi>天怒人憤可不伸大義以破其謀乎於是朝論奮然始詔與金絶幼學因請固本根以弭外虞示意</hi>
　　<hi>向以定衆志公汲引以合材謀審懐附以一南北帝稱善一夕星隕於屋西南遂卒幼學器質凝重</hi>
<pb n="KR2k0044_WYG_161-14b"/>
　　<hi>終日危坐一語不妄發及辨論義理如決江河甞續司馬光公卿百官表年厯大事紀備忘辨疑編</hi>
　　<hi>年政要列傳舉要凡百餘篇萬厯温州府志諡文懿子籥節範俱為名臣</hi>
　蔡必勝<hi>兩浙名賢録字直之平陽人乾道初中右科第一授江東將領召試為閤門舍人倖臣曾</hi>
　　<hi>覿方用事冀其過已必勝故不往出知邵州陛辭論擇方面人才為天下大計孝宗異之曰觀卿儀</hi>
　　<hi>表非俗前程未可量也光宗在東宫聞其不見曾覿歎息言必勝固是佳士及即位擢知閤門事光</hi>
　　<hi>宗病不能喪必勝與趙汝愚定議立寧宗韓侂胄方規專權忌之出知廬州既鎮淮右遂議浚肥河</hi>
　　<hi>造戰船大張聲勢以基遠圖侂胄益忌之擢吉州刺史奉祠卒必勝為政能救人疾苦審事利病條</hi>
　　<hi>畫修廢先後以倫其忠孝慈良根於天性故凡所立皆得其大者</hi>
<pb n="KR2k0044_WYG_161-15a"/>
　葉適<hi>宋史本傳字正則永嘉人淳熈五年進士除太常博士嘗薦陳傅良等三十四人後皆召用會</hi>
　　<hi>朱熹為侍郎林栗所劾適上疏争之疏入不報光宗嗣位由祕書郎為尚書左選郎官時帝以疾不</hi>
　　<hi>朝重華者七月事皆廢不行適力言之上兩詣重華都人懽悅適復奏自今宜於過宫之日令宰執</hi>
　　<hi>侍從先詣起居異時兩宫聖意有難言者自可因此傳致不可復使近習小人增損語言以生疑惑</hi>
　　<hi>不報及孝宗不豫光宗不能執喪適曰上疾而不能執喪將何辭以謝天下今嘉王長若預建㕘決</hi>
　　<hi>則疑謗釋矣宰執用其言同入奏立嘉王為皇太子帝許之俄得御批有厯事歲久念欲退閒之語</hi>
　　<hi>人心愈摇樞宻趙汝遇憂危不知所出適告知閤門事蔡必勝與傅昌朝關禮韓侂胄三人定計亟</hi>
　　<hi>白汝愚以内禪議太皇太后許之翌日嘉王即帝位百官班賀中外晏然凡表奏皆汝愚與適裁定</hi>
<pb n="KR2k0044_WYG_161-15b"/>
　　<hi>遷國子司業而侂胄恃功怨望適歎曰禍自此始矣遂力求外俄為御史胡紘所劾降兩官罷主管</hi>
　　<hi>沖佑觀起知泉州召對言治國以和為體處事以平為極臣欲人臣忘已體國息心既往圖報方來</hi>
　　<hi>可也帝嘉納之初侂胄患人不附創偽學之名舉海内知名士貶竄殆盡後侂胄亦悔故適奏及之</hi>
　　<hi>自是禁網漸解除權兵部侍郎會詔諸將四路出師適又告侂胄宜先防江不聽未幾諸軍皆敗侂</hi>
　　<hi>胄懼除適知建康府兼沿江制置使金兵大入適募人刼營俘馘以歸解和州圍進寶文閣待制兼</hi>
　　<hi>江淮制置使措置屯田遂上堡塢之議度沿江地創三大堡石䟦則屏蔽采石定山則屏蔽靖安瓜</hi>
　　<hi>步則屏蔽東陽下蜀西䕶溧陽東連儀真三堡就流民漸歸侂胄誅中丞雷孝友劾適附侂胄遂奪</hi>
　　<hi>職奉祠凡十三年卒贈光禄大夫諡忠定萬厯温州府志學者稱水心先生有習學記言荀揚問答</hi>
<pb n="KR2k0044_WYG_161-16a"/>
　　<hi>外稿水心集</hi>
　曹叔遠<hi>宋史本傳字器遠瑞安人紹熈二年進士為國子學録忤韓侂胄罷通判涪州後守遂寧</hi>
　　<hi>營卒莫簡稱亂勢張甚入遂寧境輒戢其徒無肆暴曰此江南好官員也後入朝權吏部侍郎遇事</hi>
　　<hi>獻替多所裨益終徽猷閣待制諡文肅</hi>
　曹豳<hi>宋史本傳字西士叔遠族子嘉泰二年進士擢祕書丞出為浙西提舉常平面陳和糴折納之</hi>
　　<hi>弊召為左司諫與王萬郭磊卿徐清叟俱負直聲時號嘉熈四諫進禮部侍郎終寶章閣待制諡文</hi>
　　<hi>恭</hi>
　林畧<hi>宋史本傳字孔英永嘉人慶元五年進士累遷左司諌兼侍講告帝曰虛心以為從諌之本從</hi>
<pb n="KR2k0044_WYG_161-16b"/>
　　<hi>諌以為求治之本嘉熈二年同簽書樞宻院事以資政殿學士致仕</hi>
　趙立夫<hi>兩浙名賢録字徳成樂清人登開禧第調龍泉簿累遷大理寺正出知湖州改嚴州儲粟</hi>
　　<hi>備荒最聲上徹進太府卿兼知臨安府入對理宗語之曰京師細民當一意撫摩使常在春風和氣</hi>
　　<hi>中遂於府西建春和樓推廣徳意奉祠去起為浙西提刑兼守平江有㫖和糴立夫奉詔糴二百萬</hi>
　　<hi>斛不擾而辦二年復以戸部侍郎兼京尹郡民聞之皆喜曰我輩又在春風和氣中矣尋除刑部尚</hi>
　　<hi>書授龍圖閣待制提舉萬夀宫進寶謨閣直學士</hi>
　周端朝<hi>萬厯溫州府志字子靖永嘉人行已族孫少淹貫經史為葉適所知繼從朱子於武夷學</hi>
　　<hi>業益進紹興中入太學趙汝愚罷相端朝與同舍生楊宏中等上疏救之得罪羈信州久之放免時</hi>
<pb n="KR2k0044_WYG_161-17a"/>
　　<hi>號六君子登嘉定第調桂陽軍敎授首立濓溪祠以示準的改太學録遷博士入對言人主之學與</hi>
　　<hi>士大夫不同士大夫一心之存亡繫一身之是非人生一念之操舍闗天下之休戚遷祕書少監兼</hi>
　　<hi>侍讀乞廣收召以備其選於是蔣重珍徐清叟葉味道相繼進用除權刑部侍郎卒諡文忠</hi>
　陳峴<hi>兩浙名賢録字來東平陽人中宏詞科厯除禮部郎祕書少監兼中書舍人坐不肯草蘇師旦</hi>
　　<hi>節度使制免明年起知廣州修城濬濠置勇敢軍以壯聲勢峒寇不敢作徙知泉州召為兵部侍郎</hi>
　　<hi>未至卒</hi>
　陳昉<hi>兩浙名賢録字叔方峴子以父任入官知浦城縣盜起鄰郡昉措置得宜迄不犯境繼而老弱</hi>
　　<hi>阻飢極力賑救境内以安真徳秀薦之朝與劉克莊等號端平八士遷司農丞進直煥章閣樞宻副</hi>
<pb n="KR2k0044_WYG_161-17b"/>
　　<hi>承㫖權吏部侍郎丐去知福州重士愛民威惠兼至蠲宿逋却例冊去郡之日帑庾充牣閩人論良</hi>
　　<hi>牧必以昉為首召為工部侍郎景定初以寶章閣待制知建寧府屬邑產禾一本四十餘穗人以為</hi>
　　<hi>善政所感除吏部尚書拜端明殿學士提舉祕書省致仕卒諡清惠</hi>
　王持垕<hi>兩浙名賢錄字載仲樂清人選入太學有聲嘗率六館叩閽論史嵩之登淳祐進士第入</hi>
　　<hi>浙西帥幕時有薦丁大全可任臺諌者持垕謂其内懐奸狡外示狂率使其得志必為國家憂大全</hi>
　　<hi>聞之憾焉未幾以著作兼左曹郎吳潛罷相持垕輪對言於理宗曰宰相進退人材當進賢退不肖</hi>
　　<hi>不當以用舍快恩讎潛貶持垕上疏力争之不聽遂罷歸賈似道怨潛甚疑持垕黨潛併惡之由是</hi>
　　<hi>十五年間三擢不越郎曹二典皆不終似道敗始除大理少卿未上卒</hi>
<pb n="KR2k0044_WYG_161-18a"/>
　陳力修<hi>萬厯温州府志字介翁平陽人登紹定第厯除浙西提刑海寇蘇阿六積暴前使者置不</hi>
　　<hi>問力修設計授吏擒之正其罪浙右震悚除祭酒兼中書舍人面對言揆路蔽賢之罪理宗大悟會</hi>
　　<hi>戚里有以濫恩驟進者格其命遂奉祠去盜起荻浦朝廷召卑憲節往諭盜聞風潰去久之復請祠</hi>
　　<hi>歸</hi>
　周元龜<hi>溫州府志字錫疇平陽人登嘉熈第厯江淮諸司幹官開慶間提轄左帑時太學六士叩</hi>
　　<hi>閽時相怒其攻已欲去之將以元龜為諌官諷以意元龜正色曰臺諌天子耳目不可以市私恩直</hi>
　　<hi>士國家元氣不可以報私忿遂被劾除主管官誥院未幾委買江東限田元龜曰熈寧間海内無事</hi>
　　<hi>王安石以新法騷動釀成不忍言之禍普天莫非王土未聞瘠子以肥父而家可為者又被劾去</hi>
<pb n="KR2k0044_WYG_161-18b"/>
　明<lb/>
　黄淮<hi>獻徵録字崇豫永嘉人洪武丁丑進士除中書舍人永樂元年命為左庶子兼侍讀嘗有告黨</hi>
　　<hi>逆者淮曰洪武末年已有勅禁革不宜復舉從之大獄遂息靖難師後吏部例以南人官北土不効</hi>
　　<hi>順者奏編行伍淮曰近者有勅㫖征討官與舊官同一體若復追罪南人與勅㫖相背上即罷之阿</hi>
　　<hi>魯台既納款欲收土番諸部聽其約束請朝廷刻誓詞於金錠集諸部長磨酒飲之以盟淮曰諸部</hi>
　　<hi>各自為心則力易制若併為一則愈難為矣豈可墮其奸謀上顧左右曰黄淮如立高岡無遠不見</hi>
　　<hi>爾輩如立平地所見惟目前耳至於讞疑獄議鈔法其識見尤為人所不能及仁宗嗣位陞少保戸</hi>
　　<hi>部尚書兼武英殿大學士宣徳初以疾乞歸</hi>
<pb n="KR2k0044_WYG_161-19a"/>
　湯宗<hi>分省人物考字正傳平陽人由太學生厯遷刑部郎中永樂初擢蘇州知府坐事左遷用薦召</hi>
　　<hi>授大理寺丞時外夷貢使病死從人謂醫殺之獄成宗閱牘歎曰夷人於醫素無仇怨寧有故殺之</hi>
　　<hi>理卒辨其誣仁宗涖政進左少卿陞南大理寺卿宣宗嗣位命清理戎籍於山東時天久不雨宗極</hi>
　　<hi>陳民間飢饉貧困之狀請免租稅蠲徭役罷不急之務帝皆從之尋召還卒</hi>
　陳奎<hi>萬厯溫州府志字秉文平陽人永樂進士厯禮部主事工部都水郎中嘗疏解太僕陳汭馬政</hi>
　　<hi>之譴蠲逋戸以萬計正統初議額森桀驁勢必犯順宜於河套等處増城堡以防馳突至己巳果有</hi>
　　<hi>土木之變又論中貴王振之黨王山彭得清以救侍講劉球廷論壯之</hi>
　章綸<hi>吾學編字大綸樂清人正綂己未進士景泰初為儀制郎中屢有論建懷獻太子卒人心危懼</hi>
<pb n="KR2k0044_WYG_161-19b"/>
　　<hi>御史鍾同諷禮部請復立沂王東宫綸亦疏言上皇君臨天下十有四年陛下親為臣子朔望節旦</hi>
　　<hi>請率羣臣朝見延和門復汪后於中宫以正壺儀復沂王於東宫以定國本帝見疏大怒下詔獄炮</hi>
　　<hi>烙煆錬迫綸引大臣及通南城狀體無完膚竟不承乃錮禁獄中天順初首詔出獄拜禮部右侍郎</hi>
　　<hi>二年山東大水民飢守臣請免田租不允綸再請得減十五尋改南京吏部成化十二年請老卒特</hi>
　　<hi>贈尚書諡恭毅</hi>
　章元應<hi>萬厯溫州府志字順徳綸子成化乙未進士任南京禮工二科給事中慷慨敢言有父風</hi>
　　<hi>孝宗初嘗按劾中官汪直并其黨陳鉞疏救邊臣馬文升薦王恕邱濬楊守陳何喬新堪任宰輔時</hi>
　　<hi>論偉之累官廣東布政使卒</hi>
<pb n="KR2k0044_WYG_161-20a"/>
　高友璣<hi>萬厯溫州府志字蕭政樂清人𢎞治庚戌進士以刑曹出守九江治為十三郡最時田州</hi>
　　<hi>土官岑猛作亂廷簡有幹局達權變者官其地遂陞廣西㕘政管田州府事單車入境諭以順逆禍</hi>
　　<hi>福不煩兵而款束聽命擢陜西布政使尋為副都御史巡撫大同以抑貴幸坐致仕用薦起為總督</hi>
　　<hi>漕運副都御史誅江淮鹽徒首惡宥其脅從旋晉南京刑部尚書謝病歸卒贈太子少保諡襄簡</hi>
　王讃<hi>萬厯溫州府志字思獻永嘉人𢎞治丙辰進士授翰林院編修正徳丙寅陞侍講充經筵講官</hi>
　　<hi>進講舉直錯枉章舉宦官宫妾以諷微指逆瑾瑾怒捏㫖詰責遷國子司業瑾誅進南祭酒講明正</hi>
　　<hi>學著四書五經誠敬等箴改北祭酒擢禮部侍郎時車駕數巡幸儲位久虛乃疏請育宗室一人於</hi>
　　<hi>宫中并乞回鑾語甚切直以母憂歸尋卒贈禮部尚書諡文定</hi>
<pb n="KR2k0044_WYG_161-20b"/>
　陳璋<hi>獻徵録字宗獻樂清人𢎞治乙丑進士授刑部主事曰士不讀書謂之廢學官不讀律謂之曠</hi>
　　<hi>官乃研求法意至忘寢食律有疑難親為註解遂以法家名厯員外郎中奉勅審録八閩所活不下</hi>
　　<hi>百餘人事竣還京適武宗欲南巡上疏諫止廷杖五十伏枕五月而後起世宗嗣位陞大理寺卿時</hi>
　　<hi>錦衣捕獲羣盜數十人中有十二人實平民也送大理審璋曰笞一臧獲不當其罪人且得而議之</hi>
　　<hi>況置十二人於非命乎具奏釋之繼為刑部左侍郎有上官以非法杖死下吏下法司獄或欲貸之</hi>
　　<hi>璋曰殺人抵罪官與民一也固執不可忤執政意即乞致仕歸</hi>
　張孚敬<hi>舊浙江通志字茂恭永嘉人初名璁成進士世宗以興獻世子入繼大綂下廷臣議所以</hi>
　　<hi>尊崇興獻王及后者久之不決孚敬乃上言皇上以武宗弟入繼武宗統非繼武宗嗣也書上大臣</hi>
<pb n="KR2k0044_WYG_161-21a"/>
　　<hi>不喜出為南京刑部主事時議尊孝宗為皇考興獻帝為本生父孚敬復上疏力争言獻帝得稱考</hi>
　　<hi>不得稱本生孝宗當稱伯考不得稱考因上所著或問二篇帝大悅超拜翰林院學士明年以侍郎</hi>
　　<hi>攝都御史平反妖人李福達獄晉都御史以禮部尚書兼文淵閣大學士輔政中貴自武宗以來暴</hi>
　　<hi>横久孚敬數為帝言中貴奸惡狀帝乃悉裁革鎮守監鎗市舶之𩔖後先殆盡弊政盡革孚敬以言</hi>
　　<hi>禮貴於禮多所釐定如分祭南北郊正先師號易像而主録開國勲皆相業之表表者張鶴齡之外</hi>
　　<hi>戚寵衰為無賴所訐罪當族孚敬力争之終孚敬世得長繫孚敬為相守已以正有賢能稱卒贈太</hi>
　　<hi>師謚文忠</hi>
　王諍<hi>萬厯溫州府志字子孝永嘉人嘉靖庚戌進士授溧陽令論最擢山東道御史巡鹽河東尋按</hi>
<pb n="KR2k0044_WYG_161-21b"/>
　　<hi>雲南沐黔國肆毒一方按法繩其家屬沐懼餌黄金三百兩拒不納陞大理少卿會議大獄據律駁</hi>
　　<hi>其誤疏奏帝是其議且著為令晉僉都御史巡撫貴州會宣慰安國亨戕殺嫡叔總兵官請討敗績</hi>
　　<hi>諍上疏自劾有㫖回籍</hi>
　李光春<hi>溫州府志字元甫樂清人徙居永嘉萬厯丙辰進士任廣信府推官沐黔國遣官展祭遠</hi>
　　<hi>祖因奪國產倂朱子懷玉書院光春撻其官牒上撫按悉返所奪産譽震於朝擢御史彈擊不避權</hi>
　　<hi>貴逆璫魏忠賢擅政會大雨雹光春抗疏極論忠賢罪惡迕㫖奪俸尋左遷九江兵備崇禎朝洊厯</hi>
　　<hi>福建江西河南藩臬所至著實績晉協理院事左僉都御史署院篆臺臣王聚奎劾陳啟新緘嘿溺</hi>
　　<hi>職啟新方用事疏入下聚奎議處光春力為申救遂罷歸</hi>
<pb n="KR2k0044_WYG_161-22a"/>
　周應期<hi>永嘉縣志字克昌永嘉人萬厯己未進士授禮部郎中魏璫柄國令改幸學儀注執不可</hi>
　　<hi>黨人銜之出為福建兵備值海逆倡亂調度兵食秘授方畧降其衆十餘萬厯晉右副都御史理屯</hi>
　　<hi>京東會遣十監臣分鎮畿輔應期力疏諌止致政後杜門不出者十九年</hi>
　陳堯言<hi>溫州府志字汝則永嘉人萬厯己未進士崇授行人持節使趙楚二藩餽遺悉無所受</hi>
　　<hi>禎朝擢南戸科給事中值南儲告匱京軍十數萬衆譟正陽門堯言以陵寢重地飛章奏請得給各</hi>
　　<hi>衛旗船漕米二十餘萬石六軍懽呼尋為忌者所中出補陜西㕘議至中途嬰疾乃繳勅歸</hi>
　處州府<lb/>
　宋<lb/>
<pb n="KR2k0044_WYG_161-22b"/>
　詹適<hi>括蒼彚紀字徳遠縉雲人性至孝廬墓有靈芝之瑞嘉祐四年進士為御史臺主簿以直名出</hi>
　　<hi>知漢陽婺越鄂鄆五州累官龍圖閣學士居官亷正所至多有惠愛</hi>
　管師仁<hi>宋史本傳字元善處州龍泉人第進士知建昌軍有善政擢左司諌河北濱棣諸州歲被</hi>
　　<hi>水患民流未復租賦故在師仁請蠲減以綏徠之一方賴其賜遷工部侍郎擢刑部尚書以樞宻直</hi>
　　<hi>學士知定州時邊備不整而遼使再至為西人請侵疆師仁下令增陴浚隍繕葺甲胄轉盼迄成外</hi>
　　<hi>間無知者而日與賓客燕集示閒暇使敵不疑召為同知樞宻院才兩月卒</hi>
　王信<hi>宋史本傳字誠之麗水人紹興三十年進士授太學博士轉對言敵情不可測和議不可恃權</hi>
　　<hi>考功郎銓曹遂清邏者私相語指為神明陞左右司員外郎轉對論朝廷有恤民之政而州縣不能</hi>
<pb n="KR2k0044_WYG_161-23a"/>
　　<hi>行恤民之實乂言屯田利害上皆納之遷太常少卿兼權中書舍人假禮部尚書使金歸言金人必</hi>
　　<hi>衰之兆有四在我當備之䇿有二上首肯之宦者甘昇既逐俄提舉徳夀宫信亟執奏學士洪邁適</hi>
　　<hi>入上語之曰王給事論甘昇甚當特太上皇后以小黄門空多𩔖不習事獨昇可任責以是駁疏不</hi>
　　<hi>欲行卿見王給事可道此意信遇事剛果論奏不避權要人多嫉之信亦力求去提舉崇福宫起知</hi>
　　<hi>湖州據案剖析敏如流泉擢知紹興府浙東安撫使奏免逋官錢十四萬絹七萬疋綿十萬五千兩</hi>
　　<hi>米二十萬斛山陰境有英□湖四環皆田歲苦潦信創啟斗門導停瀦注之海築十一壩化滙浸為</hi>
　　<hi>上腴民繪像以祠更其名曰王公湖疾作請老以通議大夫致仕</hi>
　陳嘉猷<hi>括蒼彚紀字獻可慶元人登紹興神童科累官禮部尚書公忠耿介有經濟大畧朝紳争</hi>
<pb n="KR2k0044_WYG_161-23b"/>
　　<hi>重之</hi>
　葉翥<hi>括蒼彚紀字叔羽景寧人紹興甲戍進士累遷戸部長貳前後凡八年時會稽和買視他郡為</hi>
　　<hi>重民甚苦之翥奏蠲三萬餘匹慶元間除同知樞宻院事以觀文殿學士致仕</hi>
　蔣繼周<hi>兩浙名賢録字世修青田人登紹興進士第厯館職二十餘年奏對論事剴切孝宗稱之</hi>
　　<hi>曰卿文大似陸贄尋擢左司諌知無不言厯御史中丞禮部尚書卒贈少師謚文恭</hi>
　張貴謨<hi>兩浙名賢録字子智遂昌人第進士知江山縣光宗即位投匭進書極言民力已窮邦本</hi>
　　<hi>不固凡科歛之繁宜一切罷去以廣維新之澤幾萬餘言轉朝奉郎輪對敷陳民間疾苦一十八條</hi>
　　<hi>光宗嘉納之除司農寺丞時西浙旱災毘陵尤甚遂出知州事涖任講行荒政飢民賴以全活者五</hi>
<pb n="KR2k0044_WYG_161-24a"/>
　　<hi>十萬除吏部員外郎陞郎中使金還論内修外攘之備轉朝散大夫會行郊禮極言郊赦為小人之</hi>
　　<hi>幸不可為常帝可其奏未幾奉祠歸里以磨勘轉朝議大夫封遂昌縣開國男</hi>
　何琮<hi>括蒼彚紀字宗玉松陽人授吉州安福簿大書門屏曰以儉養亷將勤補拙入朝除左正言轉</hi>
　　<hi>殿申侍御史先此臺諌多為宰相私人有彈劾先進副封琮獨守舊法斥貪逐侫多合清議與相意</hi>
　　<hi>忤改為起居舍人一日諷琮駁陳塤除命答曰琮他日尚欲附善𩔖相怒即日左遷福建轉運副使</hi>
　　<hi>後召入為戸部侍郎卒</hi>
　王唐珪<hi>括蒼彚紀字廷玉松陽人淳祐元年進士授紹興府法曹差尚書省檢閱官分守平江未</hi>
　　<hi>幾攝監察御史上封事言守令不職由宰輔奸邪罔上所致賈似道怒諷御史陳堅彈罷之</hi>
<pb n="KR2k0044_WYG_161-24b"/>
　趙順孫<hi>黄潛趙順孫阡表字和仲縉雲人淳祐十年進士除祕書省正字咸淳改元為祕書郎兼</hi>
　　<hi>崇政殿說書因進講言今兹建元伊始正治亂相承之機度宗竦聽擢監察御史歴進侍御史兼侍</hi>
　　<hi>讀時帑藏枵乏宫掖汰侈順孫疏奏者八面奏者三又累疏乞召洪天錫陳宗禮還居言職劾龔日</hi>
　　<hi>升昏鄙不宜為察官他所薦何基吕大圭等十數人多朝廷宿望度宗皆嘉納謝堂以從官導㫖樞</hi>
　　<hi>庭出入宫禁權傾中外順孫奏外戚用事漢祚中㣲長此不已禍有不可勝言者厯疏其奸卒免堂</hi>
　　<hi>官賈似道以太𫝊平章軍國重事順孫力陳其買田變楮之弊乞討論之似道不悅遂以顯文閣待</hi>
　　<hi>制知平江府兼淮浙發運使先是郡庾赤立率以夏初徵民租順孫謂古者十月納禾稼今先期半</hi>
　　<hi>載民何以堪首以俸入及例卷所供助糴米而抑浮費以繼之糴幾二十萬斛迄免預徵復召陞吏</hi>
<pb n="KR2k0044_WYG_161-25a"/>
　　<hi>部尚書進同知樞宻院事兼㕘知政事自躋政地數建守備之䇿似道自詭知兵終不以為意順孫</hi>
　　<hi>憂憤成疾卒</hi>
　明<lb/>
　劉基<hi>弇州史料字伯溫清田人少穎敏絶羣善經學傍通天官陰符家言元末舉進士授瑞州高安</hi>
　　<hi>丞以亷節著尋與其長不合投劾歸方谷珍反海上肆橫不可制山寇蜂起行省乃以都事辟甚授</hi>
　　<hi>以兵基且撫且討寇悉平經畧使上基功僅以故資遷總管府判甚遂歸青田山中會高帝已下金</hi>
　　<hi>華定栝蒼使以金帛來聘乃走金陵見上陳時務十八䇿上大悅俄陳友諒傾國入寇勢張甚上欲</hi>
　　<hi>發兵禦之而衆恇擾不決基曰賊驕矣誘之深入而伏兵徼取之易易耳於是決䇿破友諒盡覆其</hi>
<pb n="KR2k0044_WYG_161-25b"/>
　　<hi>衆母喪告歸上於軍國有所謀輒馳書叩基基事事條對皆中俄召還上問曰吾欲取陳友諒張士</hi>
　　<hi>誠而議者多謂士誠宻邇且富而弱宜先取若為我䇿之對曰士誠自守者耳陳氏據上游稱帝此</hi>
　　<hi>不宜久蘊崇之取陳氏則士誠囊中物耳會友諒攻圍洪都上遂率師逆擊之大戰於彭蠡湖基請</hi>
　　<hi>移軍湖口以金木相犯日決勝陳氏遂平上即位擢御史中丞諸大典制皆基與李善長宋濓計定</hi>
　　<hi>時處州七縣糧當加於宋歲額五升上獨令青田僅以五升為額曰令鄉里世世子孫頌劉伯溫也</hi>
　　<hi>上欲相中書左丞楊憲以問基對曰憲有相才無相器問汪廣洋何如曰此褊淺殆甚於憲胡惟庸</hi>
　　<hi>如何曰用之僨轅破犂犢也上曰吾固難之吾之相無逾先生基曰臣非不自知苐臣疾惡太甚又</hi>
　　<hi>不耐繁劇恐孤陛下恩後以病請告就醫青田明年大封功臣手詔敘基勲伐封誠意伯召赴京師</hi>
<pb n="KR2k0044_WYG_161-26a"/>
　　<hi>命兼𢎞文館學士而胡惟庸已代廣洋為丞相基乃大慼曰吾安敢希言驗即驗如蒼生何遂悒悒</hi>
　　<hi>不樂屬疾卒疾革時以生平所習天文秘書封授子璉曰服闋亟上之毋令後人習也又為一書大</hi>
　　<hi>畧勸上修徳省刑授其次子璟曰惟庸方在上之何益是不久必敗敗則上思我其時可宻聞也洪</hi>
　　<hi>武十三年上誅惟庸果思基言召其子璉拜考功監丞遷江西右㕘政早卒二十三年召璉子廌復</hi>
　　<hi>封誠意伯予世襲正徳中追贈基太師諡文成</hi>
　章溢<hi>史槩字三益龍泉人弱冠從王毅游講正心修身之學壬辰蘄黄寇犯境集里民為兵擊却之</hi>
　　<hi>石抹宜孫留溢議軍事盡平屬縣凡三授官辭不受結廬匡山自號匡山居士己亥王師克處州避</hi>
　　<hi>入閩中高帝束帛來召與劉基葉琛宋濓同至建業入見問曰四海紛紛何時定乎溢對曰天道無</hi>
<pb n="KR2k0044_WYG_161-26b"/>
　　<hi>常惟徳是輔不嗜殺人者能一之上悅擢僉營田司事巡行江淮田差稅有等擢浙東按察僉事總</hi>
　　<hi>制胡深出師溫州詔溢還守處州餽餉無缺師旋以總制事付深還所部遷湖廣僉事鎮撫回回怙</hi>
　　<hi>勢作威輕重人罪亷得狀坐以法既而胡深伐閩陷没處州震動陞浙東副使鎮之比至山寨多叛</hi>
　　<hi>溢宣布詔㫖勒兵誅首叛者餘皆帖帖處州僉水軍隸軍府役煩事擾奏設千戸專綂之又奏免山</hi>
　　<hi>田稅海賊入寇溢拒戰破禽畧盡朱亮祖取溫州軍中掠人子女溢悉搜出還其家處州糧額以軍</hi>
　　<hi>興加徵十倍言之詔從其舊拜御史中丞時廷臣多尚嚴溢務存大體不屑屑細故或問之曰憲臺</hi>
　　<hi>百司之表當先養以亷恥使人不犯豈以搏擊為能哉先是上從溢議令李文忠入閩溢子存道部</hi>
　　<hi>鄉兵萬五千人以從事平詔存道以兵從海道北征溢持不可曰鄉兵農人耳始令征閩許事平歸</hi>
<pb n="KR2k0044_WYG_161-27a"/>
　　<hi>農今復調之是爽信也兵已入閩者俾還州里昔嘗叛逆之民籍為軍使北征一舉而恩威著上喜</hi>
　　<hi>曰孰謂儒者迂先生其為朕一行比至母憂求守制不允遣子存厚還家治喪身理戎事兵既集命</hi>
　　<hi>存道部領浮海北行再申前請許之居喪悲戚過度營兆宅親負土石感疾卒</hi>
　薛希璉<hi>獻徴録字廷器麗水人宣徳庚戌進士拜監察御史正綂五年廷選憲臣分行天下舉備</hi>
　　<hi>荒之政希璉直江西所至以便宜剗奸弊廣儲蓄增築陂塘吏服而民賴之擢刑部右侍郎閩寇鄧</hi>
　　<hi>茂七亂後郡縣凋弊希璉受命鎮撫其地撫輯人民既而殘寇羅丕復起調兵討之降者數萬計其</hi>
　　<hi>負固不服者縱兵擊斬殆盡閩寇乃平以功陞刑部尚書</hi>
　李棠<hi>括蒼彚紀字宗楷縉雲人宣徳進士為刑部主事厯郎中秩滿當遷宦者王振嫉不附已深抑</hi>
<pb n="KR2k0044_WYG_161-27b"/>
　　<hi>之或勸謁振答曰官可不做名節不可汙卒不往振死超遷本部右侍郎巡撫廣西威惠並著猺人</hi>
　　<hi>畏服土官黄<graphic n="KR1781" url="https://raw.githubusercontent.com/kanripo/KR-Gaiji/master/images/KR1781.png" mimeType="image/png"/>殺嫡自立棠收<graphic n="KR1781" url="https://raw.githubusercontent.com/kanripo/KR-Gaiji/master/images/KR1781.png" mimeType="image/png"/>寘獄論死時憲/宗在東宫景帝欲易之立己子<graphic n="KR1781" url="https://raw.githubusercontent.com/kanripo/KR-Gaiji/master/images/KR1781.png" mimeType="image/png"/>希㫖建言得出</hi>
　　<hi>獄陞都督棠因此致仕過嶺南歸閱衣篋中香草一束笑曰此非廣中物耶取投水中</hi>
　陳詔<hi>雨浙名賢録字廷詢青田人宣徳庚戌進士除監察御史遷四川按察副使時閩浙盜發溫處</hi>
　　<hi>屠掠尤慘以詔素有經濟才拜僉都御史巡撫浙江詔至諭以利害不煩寸兵而諸寇悉平將論功</hi>
　　<hi>崇爵一夕疾作卒於官先是郡省運金帛鉅萬犒軍委詔不問出入詔例給之羡餘即封還府藏一</hi>
　　<hi>絲不染</hi>
　虞瑤<hi>兩浙名賢録字邦瓊縉雲人第進士官給事中成化間以進言忤昭徳宫下懿㫖將置之死同</hi>
<pb n="KR2k0044_WYG_161-28a"/>
　　<hi>列為擊登聞鼓救免中貴盧永督採處州礦課外横征礦戸率棄家而逃瑤抗論得罷時稱為真諌</hi>
　　<hi>官累遷至兵部侍郎卒</hi>
　應檟<hi>獻徵録字子材遂昌人嘉靖丙戌進士授刑部主事惠安張某以贓敗下部客有為張私謁者</hi>
　　<hi>夜遺金七百峻拒之嚴駁如法遷知常州府適當定冊檟究極利弊詳定規畫丁據黄冊糧據實徵</hi>
　　<hi>其所更賦役二法最為精善厯陞山東布政使擢兵部后侍郎提督兩廣軍務桂平等處猺獞雜處</hi>
　　<hi>半為盜藪積五十年餘檟至諭以得意樊家屯馬江等劇賊悉款服惟七山諸寇怙亂自若檟親督</hi>
　　<hi>精銳擊之賊敗衂棄巢走遂封其山籍其田廬蓄物令官兵屯住耕作焉㨗聞賚金帛蔭一子</hi>
　　<hi>謹按舊志於人物一門最為率畧約言其弊則有兩端有本非浙人而强為附會者如三國之陸績</hi>
<pb n="KR2k0044_WYG_161-28b"/>
　　<hi>顧雍陸遜陸抗晉之顧榮陸機陸雲陸納陸玩本吳郡吳人而系以海鹽陳之徐摛徐陵本東海郯</hi>
　　<hi>人而系以剡唐之陸元方陸象先本蘇州吳人而系以海鹽宋之唐介其父拱已徙江陵而猶系餘</hi>
　　<hi>杭葉清臣本長洲人而系以烏程趙汝愚本餘干人而系以嘉興張昇本韓城人而系以開化葉夢</hi>
　　<hi>得本吳縣人而系以松陽黄中本邵武人而系以平陽蔣猷本金壇人而系以鄞趙彦呐本彭州人</hi>
　　<hi>而系以餘杭明之徐𤦺自其祖已徙寧夏倪謙倪岳自洪武初已徙上元孫繼魯自其高祖已徙雲</hi>
　　<hi>南而猶系以錢塘戈瑄自其曾祖已遷景州嚴清自其五世祖已遷滇而猶系以嘉興李至剛自其</hi>
　　<hi>父已遷華亭而猶系寧海此其籍貫不明之大畧也有人品卑下而曲為揄揚者如俞充之媚内侍</hi>
　　<hi>而排司馬光季陵之附范宗尹而攻張浚何執中之附蔡京而排陳瓘鄭清之之附史彌遠而廢濟</hi>
<pb n="KR2k0044_WYG_161-29a"/>
　　<hi>王錢遹之建斥孟后劉正夫之力主紹述梁汝嘉之諂事秦檜潛說友之諂事賈以道朱熠之排斥</hi>
　　<hi>朝臣陳宜中之昏庸誤國皆昭著史傳而猶力為賛揚至於明代公卿尤多冗雜甚有附和權相結</hi>
　　<hi>交閹人而徒以官閥崇高虛辭溢美此其是非失實之大略也今依據史傳博采諸志凡遇立朝大</hi>
　　<hi>節有虧雖名位甚崇槩從删削</hi>
　<lb/>
　<lb/>
　<lb/>
　<lb/>
<pb n="KR2k0044_WYG_161-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百六十二<lb/>
</p>
<p>
</p>
  </div>
</body>
</text>
</TEI>
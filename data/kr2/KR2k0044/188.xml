<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百八十九</head> <lb/>
    <p>
<pb n="KR2k0044_WYG_188-1a"/>
欽定四庫全書<lb/>
　浙江通志卷一百八十九<lb/>
　人物<hi>八</hi>
　　義行<hi>下</hi>
　金華府<lb/>
　宋<lb/>
　呉圭<hi>金華先民傳字彦成義烏人倜儻好施與太學生程績従故人貸錢三千萬將塟其親同舍生</hi>
　　<hi>漢臣給取之俾歸受償於其兄留滯弗與圭如數代償焉至京道遇鄉士葉祖信為太學陳生裒具</hi>
<pb n="KR2k0044_WYG_188-1b"/>
　　<hi>棺斂圭遽曰溽暑如此須衆則事緩矣立如所費周之</hi>
　陳慎<hi>永康縣志永康人宣和中納粟賑飢授中州助教冦亂積骸平野躬率二子良臣良能收瘞之</hi>
　　<hi>紹興中二子並登第授官乾道間嵗大歉為粥以食飢者鄰有逋税代償之復建橋三處曰上降下</hi>
　　<hi>降東濟甃道以便行役孫五人亦相繼貴顯人以為施徳之報</hi>
　鄭淮<hi>揭傒斯鄭淮傳字巨源浦江人通春秋最憫人窮靖康年飢盡破其産活之</hi>
　傅光<hi>金華先民傳字子温浦江人仕為諸王宫教授未㡬退歸田里方臘反縣民多託之為亂任士</hi>
　　<hi>安統兵至怒甚欲盡屠之光與任厚往諫之曰亂者惟通化一鄉餘皆良民將軍奉朝廷殺賊耳奈</hi>
　　<hi>何延及無辜任悟遂如其言</hi>
<pb n="KR2k0044_WYG_188-2a"/>
　喻葆光<hi>萬厯金華府志義烏人娶黄氏睦盜起青溪婦翁以白金千五百兩屬葆光窖藏之盜平</hi>
　　<hi>婦翁死三子俱幼莫之知也葆光舉而歸之三子請以二百金為謝葆光雖貧力辭不受</hi>
　王槐<hi>義烏縣志字植三義烏人紹興辛未進士里中山田苦旱捐資募民開濬為塘周三千六百步</hi>
　　<hi>四山七十二澗水㑹焉以下流難捍倚飛來山築隄七十餘丈東西鑿石開斗門嵗時蓄洩以竇田</hi>
　　<hi>賴以饒既卒里人祀之</hi>
　陳徳髙<hi>兩浙名賢録東陽人慕范文正公之義割腴田千畝立義莊以贍宗族又設義學以教里</hi>
　　<hi>中之子弟族人婚宦死塟皆有助遇遭困阨貧不能立者捐金予之不令人知有貧而鬻産於徳髙</hi>
　　<hi>者如其請畀之積所入之數及原直則舉而還之山隂陸游為撰義莊記</hi>
<pb n="KR2k0044_WYG_188-2b"/>
　喻南强<hi>金華先民傳字伯强義烏人少負竒氣従陳亮游亮下大理罪且不測門人畏當路威熖</hi>
　　<hi>噤不敢出聲南强義形於色貽書誚責言先生無辜受罪將賷恨入土吾曹為弟子當激昻慷慨以</hi>
　　<hi>赴之乃匿影收聲以自完是得為士𩔖耶走東甌見葉適備述亮寃狀適曰子真義士即秉燭作書</hi>
　　<hi>數通付之南强遂持書走越見諸臺官誦言無忌卒直亮之寃禮部侍郎真徳秀以言事去京兆尹</hi>
　　<hi>迹其所至見與交游者輒罪之徳秀舟過富春南强亟往見且賦詩為餞人皆壯之宋濓喻南强傳</hi>
　　<hi>慶元中貢於鄉上禮部不得第授富陽尉轉縉雲丞著有梅隠筆談十四卷</hi>
　郭欽止<hi>萬厯金華府志字徳誼東陽人輕財好施嘗闢石洞書院以教宗族子弟鄉之秀民願請</hi>
　　<hi>業者亦聴學焉撥田數百畝以𨽻之後進多所成就従兄良臣建西園書院姪伯廣建南湖書院皆</hi>
<pb n="KR2k0044_WYG_188-3a"/>
　　<hi>慕欽止之風而興者其卒也朱文公為銘其墓</hi>
　汪大度　汪大章<hi>金華先民傳大度字時法金華人受業吕祖謙慶元初祖謙觸權奸</hi>
　　<hi>貶饒州大度往送之伴送者凌辱祖謙大度以義折之直欲與之坐獄従至貶所久之乃還經紀其</hi>
　　<hi>家事甚至朱熹致書深加歎敬弟大章字得叟亦従祖謙遊祖儉之卒也大章距秋試纔四日舍之</hi>
　　<hi>就道䕶喪以歸故人路知監卒於蘄不能還塟大章走蘄載其柩歸割地塟之</hi>
　張垓<hi>金華先民傳字伯廣金華人以䕃入官葉正則未第時貧甚垓館於家資給之後正則帥建康</hi>
　　<hi>辟垓為淮東轉運使幹辦公事吕祖儉得罪貶垓方在官所即解裝貿輕賷追至信安贈焉陳亮被</hi>
　　<hi>誣繋大理獄垓不避禍奔走經營卒脱其難</hi>
<pb n="KR2k0044_WYG_188-3b"/>
　盧□民<hi>兩浙名賢録東陽人嘗拾遺珠一裹價值不資持歸令人於獲處俟焉少頃失珠者號泣</hi>
　　<hi>而來詢得其實舉還之其人泣且拜曰非公吾死矣今之生公之賜也後嬰疾㡬殆忽神降於女奴</hi>
　　<hi>言曰上帝以君還珠之徳賜以夀考復示方藥疾遂愈卒年八十六</hi>
　葉大同<hi>金華先民傳字㑹之蘭谿人為人重氣義有友人死而無櫬者其家欲賣廬以為櫬大同</hi>
　　<hi>曰吾未死已有木友已死乃無木吾縦死不致剥廬友雖死不可無廬遂輟已櫬櫬焉兄弟三人其</hi>
　　<hi>兄紹彭早世無嗣大同以幼子後之或謂法應分其産大同曰嗣可分産不可分明義利也義利明</hi>
　　<hi>則吾兄真有後矣王魯齋曰世有繼嗣之争者觀此可以少愧</hi>
　范大録<hi>金華賢達傳蘭谿人為本縣吏行案公平不撓法以求賂中年無子因迓監司至白沙買</hi>
<pb n="KR2k0044_WYG_188-4a"/>
　　<hi>一妾後生一男官至少卿生二孫一為郎官一為提舉曽孫相繼登第追贈正議大夫</hi>
　方永齡<hi>兩浙名賢録字無盡金華人敦禮尚義而好施宋末兵興嵗飢流亡載道永齡發粟作糜</hi>
　　<hi>以食餓人復作棺衾以給殍屍之無告者薦授婺州録事入元棄官隠居孝川徵聘不起惟儲藥施</hi>
　　<hi>方以濟患者終其身不怠</hi>
　元<lb/>
　呉謙<hi>金華賢逹傳字仲恭浦江人世業儒父蜚聲宋祕書省較勘文字與謝翺友善翺寓謙家尋卒</hi>
　　<hi>無嗣謙經營喪塟刻石誌墓復輯士友哀誄為哭謝編</hi>
　季舍孫<hi>義烏縣志字國用義烏人嘗構書舍與弟姪講學詠詩以自適設義塾延師教鄉族子弟</hi>
<pb n="KR2k0044_WYG_188-4b"/>
　　<hi>值嵗歉發粟賑飢者人有不善委曲開諭令其悔悟</hi>
　鄭文嗣　鄭太和<hi>元史鄭文嗣傳文嗣婺州浦江人其家十世同居凡二百四十餘年</hi>
　　<hi>一錢尺帛無敢私至大間表其門文嗣殁従弟太和維主家事益嚴而有恩家庭中凜如公府子弟</hi>
　　<hi>稍有過頒白者猶鞭之毎遇嵗時太和坐堂上羣従子皆盛衣冠鴈行立左序下以次進拜跪奉觴</hi>
　　<hi>上夀畢皆肅容拱手自右趨出足武相銜無敢參差者部使者余闕為書東浙第一家以襃之太和</hi>
　　<hi>方正不奉浮屠老子教冠婚喪祭必稽朱熹家禮而行執親喪哀甚三年不御酒肉子孫従化皆孝</hi>
　　<hi>謹雖嘗仕宦不敢一毫違家法諸婦唯事女工不使預家政宗族里閭皆懐之以恩家畜兩馬一出</hi>
　　<hi>則一為之不食人以為孝義所感有家範三卷傳於世揭傒斯鄭文融傳文融一名太和字順卿</hi>
<pb n="KR2k0044_WYG_188-5a"/>
　鄭文泰<hi>揭傒斯鄭文泰傳字達卿浦江人大徳末年飢人相食與兄文嗣鑄大釡鬲日煮糜分啖</hi>
　　<hi>全活者數百人性介特據直道行不肯持兩端保州里如家數十里間黥髠盜販無敢入其境撫家</hi>
　　<hi>一以慈書忍字懸置各室使相雍睦其家自淮毁産拯荒甚貧至政漸裕徳璋始大振迨文泰愈盡</hi>
　　<hi>心不懈凡山林陂澤園田室廬得以斥拓資義聚者文泰功為多</hi>
　吕汲<hi>萬厯金華府志字仲修永康人族人貧者月有廪年當入學者家有塾隣里有急必周之嵗歉</hi>
　　<hi>為粥以食餓者所活千百計至自奉乃極儉薄甫踰冠大盜竊發官軍進討汲踐重山宻林探其巢</hi>
　　<hi>穴事平口不言功子機字審言樂賑鄉人之急人或懐嶮巇以相傾忍弗與較綽有父風</hi>
　蔣沐<hi>金華先民傳字澤甫東陽人居横城倜儻尚義即所居之西建義塾一區割田租一萬𨽻焉迎</hi>
<pb n="KR2k0044_WYG_188-5b"/>
　　<hi>致方蛟峯為之師擔簦負笈者不逺數百里而至其教法一遵白鹿洞遺規月書季考礱石題名二</hi>
　　<hi>十名以前給贈幣帛書籍其餘分贈有差喬見山陳月齋吕存齋繼主師席前後題名者六百八十</hi>
　　<hi>有五人至元中江右行省薦授建昌縣主簿以病免歸</hi>
　李叔安<hi>永康縣志大徳中遭時大歉發粟萬斛賑飢隣邑扶杖襁負就食者以數萬計置大釡煮</hi>
　　<hi>粥食之多賴以全有司表其所居坊曰由義</hi>
　丁廷玉<hi>義烏縣志自幼倜儻有謀畧嘗受業石一鼇之門至正間里中豪猾徐甲嘯聚為亂縱火</hi>
　　<hi>焚縣治剽掠村落勢張甚廷玉乃散家資率民兵捕斬之鄉里賴以安事聞授武義縣教諭</hi>
　袁仲仁<hi>金華先民傳名大珍以字行金華人兄大通客死永嘉仲仁親往取遺骼歸塟先隴嫂張</hi>
<pb n="KR2k0044_WYG_188-6a"/>
　　<hi>氏呉氏寡居無子張居海鹽呉居鄞俱迎致而終養焉二姊適甯氏皇甫氏早喪所天子女㷀㷀迎</hi>
　　<hi>養於家且為之婚嫁置田廬以贍其生友人張彦希自雲南經厯致仕於家一日夫婦俱為仇家所</hi>
　　<hi>殺盡刦掠其財一女銀奴甫生仲仁往哭之抱其女歸撫如己女日夜為踪跡其賊竟得之伏法鄞</hi>
　　<hi>人蘇甲趨公事來金華病莫能行同事者委之而歸仲仁攜還家迎醫治疾及愈其人徳之不忍去</hi>
　　<hi>憫郡民貧者無塟地毎至焚屍沈骨負郭有沃地直可五千緡捐之為義塚</hi>
　蔣大同<hi>萬厯金華府志字伯康東陽人立義塾以教鄉里子弟凡㡬百人供給衣糧者餘四十年</hi>
　　<hi>賑恤顛連無告者不問親疎嵗飢有倉行旅經其門者有資給喪有賻婚嫁有助人干貸之者即如</hi>
　　<hi>數無吝</hi>
<pb n="KR2k0044_WYG_188-6b"/>
　黄伯良<hi>正徳蘭谿縣志蘭谿人至正壬辰以四方兵起令出民財募兵捍禦鄉邑拜官有差伯良</hi>
　　<hi>應令出財募兵一百人皆勇壯可用憲司令扼要地江浙行省授伯良本州税務大使</hi>
　田子貞<hi>永康縣志名貞以字行至正丁酉冦起縉雲民多奔竄巖穴且飢饉相仍道殣相望子貞</hi>
　　<hi>出已粟賑之皆羅拜於庭曰我等已在鬼籙賴公生我倘有役使蹈水火無恨子貞因結為義旅使</hi>
　　<hi>捍鄉井賊不敢犯兩浙名賢録亷訪使者檄授巡檢子貞辭明兵下浙東陳友定授武義尹知天命</hi>
　　<hi>有歸縛使者戮之焚其書</hi>
　劉大音<hi>兩浙名賢録字韶父義烏人族人瀕死子方乳以業劵授大音曰非君仁恩不足以保此</hi>
　　<hi>子大音蔵劵笥中候其子長召兩觴之還其劵周急䘏嫠不一而足嵗侵羣盜起至相戒不敢入其</hi>
<pb n="KR2k0044_WYG_188-7a"/>
　　<hi>里宋太史濓稱為古之吉士云</hi>
　明<lb/>
　鄭濓<hi>明泳化𩔖編浦江人自其先世祖綺有純徳傳至文嗣已六世同居二百年咸如綺在時元至</hi>
　　<hi>大四年詔表其門入明曰濂曰湜皆以行誼聞時傳十一世矣族人蕃衍産益多郡人推為糧長屢</hi>
　　<hi>以事入覲太祖識之後有人訐其家與胡惟庸行財户部陳員外指與郭恒糴倉糧有司逮濓及弟</hi>
　　<hi>湜至京上曰鄭氏義家焉有與人行財糴官糧顯是誣害追到鈔貫命給還仍擢湜為福建布政司</hi>
　　<hi>㕘議因詢所以治家長久之道濓具以對上深善之洪武癸酉尚書嚴震直述其家世孝友命簡其</hi>
　　<hi>子弟年三十以上者二十四人並授之官有曰濟者最有文學除左春坊左庶子侍従東宫辛巳四</hi>
<pb n="KR2k0044_WYG_188-7b"/>
　　<hi>月詔旌其門閭曰渶者以宗長詣闕謝恩陛辭日上御奉天門親書孝義家三大字題其傍曰賜浦</hi>
　　<hi>江鄭渶而識以精一執中之璽一時聞者知勸</hi>
　　<hi>謹按鄭湜著有政績見循吏門名山蔵云濓家被誣通胡惟庸反湜與濓争詣吏濓曰我長湜曰兄</hi>
　　<hi>老相推者數四太祖聞之曰有人如此而従人反耶召賜飲食勞免之所載小有異同附録於此</hi>
　王澄<hi>浦陽續人物記字徳輝縣人忠恵公萬之後勇於為義與其弟不分財異居瀕終戒諸子士覺</hi>
　　<hi>等曰同里麟溪鄭氏合食同居久而彌篤若等似之吾瞑目無憾矣澄没士覺召子姓等謂曰吾父</hi>
　　<hi>有遺言欲法鄭氏今鄭氏成規具在吾將損益行之何如皆踴躍承命共㕘定家則一卷計一百八</hi>
　　<hi>十四條凡敬先務本敦禮厚生睦族恤衆具有條貫而敬戒防範曲盡其義洪武初郡縣上其事旌</hi>
<pb n="KR2k0044_WYG_188-8a"/>
　　<hi>為義門同鄭氏簡拔子弟可用者赴京擢王慶為右春坊右庶子</hi>
　金盛宗<hi>永康縣志縣人敦行好施捐建文廟櫺星門洪武間出粟一千四百餘石賑荒璽書襃美</hi>
　　<hi>其餘造橋梁修道路種種可風</hi>
　戴幵<hi>分省人物考字善甫金華人種徳尚義嘗捐己田五百畝置義莊以給養宗族親姻之貧乏者</hi>
　　<hi>又設義塾以教訓其子弟殿講御史盧䖍為撰記其後子孫食報不衰</hi>
　郭叔和<hi>揮塵新譚蘭谿人永樂癸酉山崩溪漲叔和家當溪口其沿山居民盡為漂流積屍蔽溪</hi>
　　<hi>而下叔和倩人撈之灘上族屬認而舁歸者以百數其他不能認者尚多叔和積薪置屍於上焚之</hi>
　　<hi>復拾遺骨瘞之謂之叢塚山田多荒廢者叔和揚言於衆曰願佈種吾助之嵗登吾不責償由是民</hi>
<pb n="KR2k0044_WYG_188-8b"/>
　　<hi>咸就之後叔和之子若仲㬢仲南仲初仲時輩為郎為執法為中舍者相繼顯於時</hi>
　錢澤<hi>魏驥義民錢澤墓表字世淵上世自臨安徙金華尚義出於天性家素饒嵗飢饉出榖一千二</hi>
　　<hi>百石以助有司之賑民有逋負者出榖一千四百石召其民於前悉焚其劵有司以聞璽書旌為義</hi>
　　<hi>民</hi>
　王徐<hi>吾學編字叔豐祖禕死國稌少有志従學方孝孺甚為所器欲妻以女未及也嘗周恤其族又</hi>
　　<hi>嘗與孝孺表姪鄭珣至聚寳門外求其遺骸歸塟不可得卒逮繋文皇帝念祖褘死國之忠特宥免</hi>
　　<hi>方嚮用而稌力以疾辭讀書青巖之下將終身焉後輯方氏遺文為緱城集以傳世名山蔵稌卒門</hi>
　　<hi>人私諡為孝莊先生</hi>
<pb n="KR2k0044_WYG_188-9a"/>
　汪灌<hi>兩浙名賢録字慶衍金華西山里人為人亷直能急人患難人有故叩之即風雨寒暑不避嵗</hi>
　　<hi>惡飢民羣起為寇守召灌為畫欲調兵灌曰無以為也此直丐升斗救死耳下片符可致何俟兵乎</hi>
　　<hi>脱兵出則挺而搏矣守悟然猶遣巡檢與俱灌止巡檢於家飲食之獨以數十輩持符往至則畢集</hi>
　　<hi>吏覬功悉論以死灌詣府伏庭下不起曰是曹束手隨檄來未嘗扞法也今以逆論之後復無凶嵗</hi>
　　<hi>乎且灌實召之灌不忍民従灌而就逮以死也守感悟亟解散其獄特黥者二人而已</hi>
　倪士華<hi>浦江縣志浦江人贅蔣洪家洪愛之遂無意育子士華曰異姓不可承祧買陳氏女進之</hi>
　　<hi>踰年生二子士華挈千金之産盡還之歸理舊業日益饒裕宣徳間嵗飢輸榖五百石正統間飢又</hi>
　　<hi>輸穀八百石裔孫治亦好施與有負責者折其劵里戚不能婚塟者助之嘉靖間絶丁為累為白於</hi>
<pb n="KR2k0044_WYG_188-9b"/>
　　<hi>長令蠲焉</hi>
　呉畿<hi>義烏縣志字希采家世饒甲於一郡輕財重義正統戊午嵗飢輸粟二千石以賑旌義民復其</hi>
　　<hi>役嵗己巳師平處寇畿同弟希俊希厚捐資犒師以省民力復助金修學協造通濟橋弟希仁希玉</hi>
　　<hi>輸粟賑荒嵗掌區賦代民先完希仁子文勉屢出粟賑飢代族人輸賦又捐資建忠孝堂文星樓濬</hi>
　　<hi>繡川湖成化問奉詔捐米三百石以蘇民困授九品散官</hi>
　徐䝉六<hi>金華先民傳永康人正統十四年括寇掠境居民多逃竄先是縣收折鹽糧銀數百兩付</hi>
　　<hi>䝉六傾銷未交官而寇至䝉六以棺貯埋土中而逃人無知者後寇退官將重徵於民䝉六槖其銀</hi>
　　<hi>以獻曰銀故在勿徵也官大異之顧而歎曰此善人其後必昌今其子孫多殷盛人以為積徳之報</hi>
<pb n="KR2k0044_WYG_188-10a"/>
　葉思瑞<hi>東陽縣志字文貞事親恭順撫諸弟亦篤摯宗族有不自給至鬻其女者思瑞曰爾我雖</hi>
　　<hi>有親疎自祖宗視之均一體也我不爾恤是忘祖宗亟贖而嫁之正統丁巳嵗飢罄所蔵粟貸鄉民</hi>
　　<hi>約秋成不取息至期貧不能償者不較戊午貸如初復具糜聴老弱就食所活甚衆又代民輸是年</hi>
　　<hi>夏税</hi>
　朱文完<hi>義烏縣志義烏人家饒於財赴義樂施恵及鄉閭雖商旅往來困乏者莫不賑之正統間</hi>
　　<hi>處賊陶得二等率衆數千流擾郡邑所過抄掠無遺經其境賊語其黨曰此長者朱文完之閭相戒</hi>
　　<hi>秋毫勿犯</hi>
　包懐徳<hi>兩浙名賢録蘭谿人為諸生時與同邑胡文善同席研既而懐徳為侍郎而文善亦以進</hi>
<pb n="KR2k0044_WYG_188-10b"/>
　　<hi>士為主事居京邸文善病革懐徳往訣文善泣語曰吾無子止一女見託能為終始乎懐徳曰諾既</hi>
　　<hi>而文善與妻相繼卒懐徳抱其女歸囑妻育之如己女未㡬致政歸其女齒長矣擇壻得祝生將字</hi>
　　<hi>之懐徳與文善居相去㡬二十里文善雖死而故居尚存懐徳先令人分其室為三夫婦引其女抵</hi>
　　<hi>文善居己處左楹妻與女處右楹虛其中設文善夫妻神位至日備祭筵為文以聘嫁告命女拜己</hi>
　　<hi>復拜其婦懐徳長號痛哭然後行婚禮遣嫁之奩具皆備當時稱友誼之篤不以死生易心者無不</hi>
　　<hi>稱包侍郎云</hi>
　黄裳<hi>分省人物考字元佐浦江人嘗讀范仲淹義田記感而捐常稔田二百畝儲租以濟疎族鄰里</hi>
　　<hi>之急者名之曰希范晚第進士調三衢司户</hi>
<pb n="KR2k0044_WYG_188-11a"/>
　陳懐堂<hi>東陽縣志號侃齋東陽人初秉家政遇嵗飢輒發榖三百斛賑之全活甚衆斃於道者為</hi>
　　<hi>之槥斂嵗視農民緩急量為給散有司聞其賢令總一鄉之賦貧不能輸者毎為代償凡二十年不</hi>
　　<hi>變又剏買義租代鄉人輸鹽糧囑子孫世守父叔良以正統戊午發粟數百石餉貧者又為貧民代</hi>
　　<hi>輸夏税陳氏固世有令徳哉</hi>
　盧楷<hi>兩浙名賢録字中夫東陽人天順壬午鄉試第一入太學時祭酒邢譲陳鑑司業張業以典簿</hi>
　　<hi>侵饌錢抵罪楷方厯事中書奮欲救之或曰無益且得罪奈何楷曰師生猶父子也父既溺子可懼</hi>
　　<hi>罪而不號呼以救之乎遂率同舍百餘人伏闕上書卒白三人之枉公卿間髙其義以方唐之何蕃</hi>
　　<hi>云</hi>
<pb n="KR2k0044_WYG_188-11b"/>
　俞統<hi>金華先民傳永康人成化十九年大水家被衝没妻女皆渰死先是有商人市苧者寓數十金</hi>
　　<hi>其家而去至是商人泣而至統曰無庸吾家雖破銀幸収檢尚存挈而還之弗<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>毫釐云</hi>
　趙孟實<hi>東陽縣志名光華以字行富而好禮喜賔客交納四方衿佩禮遇備至其於鄉隣顛困時</hi>
　　<hi>有周䘏處宗族尤有恩義或公帑告乏及郡邑有興造輒捐金發廪助之成化間學宫齋廡壊孟實</hi>
　　<hi>與其姪鎧及張啟陳懐堂張鵬等重建分毫無擾於公浙僉憲張悦欲建青蘿山書院祀潛溪宋先</hi>
　　<hi>生以語孟實出力獨成之嵗大侵出粟六百石入官薦授承事郎</hi>
　張禮<hi>浦陽續人物記浦江人家衆千指食爨五世不析性好施創義倉以賑貧乏置養賢莊以禮士</hi>
　　<hi>嘗出榖千石佐軍興𢎞治間旌其門曰敦義</hi>
<pb n="KR2k0044_WYG_188-12a"/>
　張萬山<hi>義烏縣志居縣之龍陂一日出見道傍横尸令掩之因念曰是暴露者殆無主乎即有主而</hi>
　　<hi>無地欲塟得乎似此者必多捐九里谷山聴鄉人之貧者塟焉事聞郡邑優奨</hi>
　陳寧實<hi>湯溪縣志湯溪人嘉靖間值嵗歉捐財代輸二都鹽糧又出穀以賑飢民學宫内造育英</hi>
　　<hi>坊又捐資以助鄉里請給冠帶酬之辭不受</hi>
　張孟暄<hi>浦陽續人物記字克和縣人性孝友仗義嘗捐金為邑學濬湖為金衢嚴三府豁濫賦</hi>
　洪希文<hi>湯溪縣志縣人縣東有芝溪橋行者病涉希文捐造石橋往來便之萬厯戊子嵗飢出榖</hi>
　　<hi>三百石以賑貧乏</hi>
　陳公昌<hi>義烏縣志居縣之西門一夕自外歸於城門左凳石拾嚢金二百餘攜歸屬其妻曰此故</hi>
<pb n="KR2k0044_WYG_188-12b"/>
　　<hi>人物謹蔵之明日至石邊俟之有倉皇至者詢之曰吾糧長昨領夏税往府偶醉卧此寤驚文書在</hi>
　　<hi>家急走歸因遺金不收吾自量無活理公昌驗實還之封識如故其人願分金以謝不受</hi>
國朝<lb/>
　戴正傑<hi>鄉賢留祀冊浦江人昆季四人分爨之日不較家財明崇禎丙子浦邑大荒買穀八百石</hi>
　　<hi>散給飢民全活無算族中無力卜塟者為買地於金獅嶺下立為義塚復捨山木為棺槨之具創建</hi>
　　<hi>本族祖廟祀産以備烝嘗又於廟側構書院六間另設義田二十畝收租以給族之貧而不能力學</hi>
　　<hi>者見黌宫傾圮捐金倡修康熙三十五年入祠</hi>
　胡之翰<hi>題旌冊義烏人嵗貢生授嘉善縣訓導在任八年捐資修葺學宫周䘏寒士居鄉置義塚</hi>
<pb n="KR2k0044_WYG_188-13a"/>
　　<hi>設粥厰建義塾力行善事事聞奉旌</hi>
　應杰<hi>鄉賢留祀冊永康人雅志好古著家範行古冠婚喪祭禮事父母盡孝析産取薄者修大成殿</hi>
　　<hi>建明倫堂代完鄉民逋税善事不可枚舉學使者萬潮扁其門曰世禮</hi>
　鄭應朝<hi>鄉賢留祀冊世居浦江義門其先九世同居歴朝旌表時家道中裒慨然以紹祖為己任</hi>
　　<hi>冠婚喪祭一遵舊規孝義家風賴以不替康熙三十六年入祠</hi>
　應修<hi>公舉事實字舒佐永康人九嵗失恃哀感隣里為之罷社事繼母先意承志母失明不離側者</hi>
　　<hi>三十年兄故貧無以輸賦嵗悉代上之明倫堂大成殿圮首出資以倡興作設義館以教人置義塚</hi>
　　<hi>以掩暴露嵗歉出粟為糜以活飢者</hi>
<pb n="KR2k0044_WYG_188-13b"/>
　鄭璧<hi>公舉事實浦江人上世十一世同居旌為義門璧奉為家範親喪廬墓三載浦邑僻處山陬諸</hi>
　　<hi>生艱於資斧不能應試遵父遺命捐田百畝為諸生科舉路費又置田若干畆給族人科舉路費文</hi>
　　<hi>廟傾圮捐資修葺又捐田以供嵗修建宗祠設義塾築橋梁立義塚嵗旱散斛六千賑貸雍正元年</hi>
<hi>見以舉孝亷方正奉文給六品冠帶送部引    老不赴卒年七十有六</hi>
　鄭思俊<hi>公舉事實浦江人事親以孝聞與伯兄同爨事之如父有事必諮而後行撫諸姪同於己</hi>
　　<hi>子邑有義塾延師教之厯三十年無倦色性好施予捐文武應試路費田一百畝又捐田三十畝以</hi>
　　<hi>為修葺學宫資他如置義塚施藥捨衣至今子孫猶繼其志祀鄉賢</hi>
　衢州府<lb/>
<pb n="KR2k0044_WYG_188-14a"/>
　三國呉<lb/>
　徐平<hi>三國志虞翻傳注字伯先太末人諸葛恪為丹陽太守請平為丞平為恪従事意甚薄及恪輔</hi>
　　<hi>政待平益疏恪被害子建亡走為平部曲所得平使遣去</hi>
　五代<lb/>
　慎温其<hi>𢎞治衢州府志西安人事呉越都統軍錢仁俊會程昭悦譖闞璠杜昭達欲奉仁俊為亂</hi>
　　<hi>收温其使證之考掠備至堅守不屈呉越王𢎞佐嘉之擢為國官誅昭悦釋仁俊</hi>
　宋<lb/>
　江景防<hi>兩浙名賢録字漢臣常山人初事呉越為侍御史唐末諸國私為重斂呉越尤甚民皆困</hi>
<pb n="KR2k0044_WYG_188-14b"/>
　　<hi>苦及宋平諸國賦法皆仍其重景防歎曰民苦苛斂久矣使有司仍其籍民困無已時也吾寧以身</hi>
　　<hi>任之遂沈圖籍於河詣銀臺自劾所以亡失狀太宗怒謫沁水尉遂屏居田里以卒其後子孫相繼</hi>
　　<hi>擢正科者四十九人由他科顯者不在是數而五世孫侍御躋六世孫侍御溥尤顯至十世孫萬里</hi>
　　<hi>遂登台輔人謂隂徳之報</hi>
　祝文樸<hi>𢎞治衢州府志江山人嘉祐間五世同居聚族六百餘口以孝弟亷遜為里閈所推</hi>
　周自强<hi>正徳江山縣志字勉仲由刑部侍郎帥廣先是仕官卒嶺南者妻女不能還多流落為婢</hi>
　　<hi>自强奏請官為嫁之仍置接濟庫計口給錢米資之還且慮行之不久乃以己俸買田三十頃聞於</hi>
　　<hi>朝刻石著其事</hi>
<pb n="KR2k0044_WYG_188-15a"/>
　毛文粹<hi>江山縣志性仁厚周窮恤匱輸財助公郡守以聞勅賜迪功郎</hi>
　范元之<hi>天啟衢州府志西安人素貧篤志讀書盛暑浴於水邊拾得白金一袋歸謂其子曰世人</hi>
　　<hi>以財為命萬一失此者枉喪性命將如之何翌旦父子攜金於岸待之果有一婦悲號而至詰其故</hi>
　　<hi>曰夫坐獄當死易田得金至此失之元之即以還之是年其室産靈芝數莖光彩奕奕明年父子登</hi>
　　<hi>第厯十二世皆為郡守</hi>
　祝禹圭<hi>𢎞治衢州府志字汝玉西安人擢進士第嘉定初除尚書右郎未㡬歸立義學訓族子弟</hi>
　　<hi>置義莊以贍貧者婚喪仍有助焉</hi>
　鄭巖嵩<hi>𢎞治衢州府志字如山龍游人徳祐乙亥嵗飢發粟平糶活三千口邑令舒渚牓其門曰</hi>
<pb n="KR2k0044_WYG_188-15b"/>
　　<hi>龍州義居</hi>
　元<lb/>
　柴奎<hi>江山縣志江山人至大間與進士邁珠同知衢州路時湖㐮兵起凶徒鼓衆為亂共議討賊奎</hi>
　　<hi>毅然單馬入賊境喻以仁義賊衆感動遂解散郡賴以安</hi>
　劉文瑞<hi>天啟衢州府志字彦章開化人嘗賑飢復浮橋設塾延名儒鄭彦善輩為師以教子弟後</hi>
　　<hi>原善張宗元登第程琚魯貞領鄉薦榜其塾曰聚奎</hi>
　祝君翼<hi>正徳江山縣志江山人好施予散籯金置義莊以賑鄉族之貧者縣尹孔淮疏其事旌之</hi>
　汪琳<hi>𢎞治衢州府志字清逺常山人家素饒嵗歉必以貸鄉人貧不及償者亦不責焉嘗擇山之幽</hi>
<pb n="KR2k0044_WYG_188-16a"/>
　　<hi>曠者為義塚塟其親族之不能塟者進士程斗作記至正初浙東僉事余闕察其行義辟之不就以</hi>
　　<hi>夀終於家</hi>
　明<lb/>
　夏源清<hi>龍游縣志龍游人洪武庚申以孝弟力田舉奉使蜀府克慎厥職王有所餽力辭不受其</hi>
　　<hi>家四世同居百口共食云</hi>
　葉天保<hi>天啟衢州府志字彦祥西安人洪武中有江山王姓虧糧累千太守郭敦親判券契田一</hi>
　　<hi>頃零二十四畝招富民出金以田償之莫有應者天保輸資一千兩有竒以應太守之命田在隔縣</hi>
　　<hi>夷然不受居恒一方之民待以舉火麥舟之恵比於范公</hi>
<pb n="KR2k0044_WYG_188-16b"/>
　余敬<hi>𢎞治衢州府志字時和西安人拜監察御史剛毅端方彈劾不避嘗置義倉義學義塚以濟族</hi>
　　<hi>里</hi>
　徐存禮<hi>天啟衢州府志開化人嘗於道傍得一青嚢啟視之白金也攜歸隂置之宻室復往候之</hi>
　　<hi>有三人徬徨而來問之曰某皆徽人往遂安市杉木道此少憩遺嚢於此内白金百兩皆稱貸於人</hi>
　　<hi>者不獲有死而已存禮遂偕抵于家出以還之其人舉一錠以酧存禮曰吾茍欲之當盡匿顧乃取</hi>
　　<hi>其少乎弗受</hi>
　金實<hi>分省人物考字用誠開化人仁宗時授衞府左長史周貧恤難不吝所有故人林文郎卒於京</hi>
　　<hi>親為殯斂歸其遺骸太學生江表死無所托既為治喪閱其篋得白金數十兩封識以歸其家</hi>
<pb n="KR2k0044_WYG_188-17a"/>
　華慶<hi>開化縣志開化人正統三年邑大飢輸粟千餘石助賑有司以聞賜璽書奨諭後孫華檀亦以</hi>
　　<hi>輸粟助邊授七品散官</hi>
　徐儉<hi>衢州府志號亷溪開化人隠居好施正統三年朝廷有賑邊㫖儉慨捐粟千石疏聞欽賜冠帶</hi>
　　<hi>子仕端克承父志成化五年亦輸粟千石賑濟災民事聞賜秩文林郎</hi>
　鄭黼明<hi>西安縣志西安人正統四年例勸民有出穀二千一百石者賜勅一道勞以羊酒立碑旌</hi>
　　<hi>為義民時以黼明為首</hi>
　王士參　徐庭立<hi>江山縣志並江山人正統間士參輸穀一千二百石助賑有司以聞</hi>
　　<hi>賜勅一道免差役三年庭立亦江山人正統間輸穀千餘石助賑詔免差役</hi>
<pb n="KR2k0044_WYG_188-17b"/>
　余章<hi>萬厯龍游縣志字達夫勵志篤學動循禮法宗黨有袒裼坐者聞其至輒反走以無子買妾杭</hi>
　　<hi>州聞其女言父母為怨家所陷乃焚券遣歸得遺金道上訪其人還之</hi>
　金綋<hi>天啟衢州府志字士珫開化人同宗一門疫死二十餘人無敢視者綋獨周旋其間為之殯埋</hi>
　　<hi>綋卒之日至無以為殮</hi>
　周延熙<hi>正徳江山縣志江山人隠居讀書嘗建義倉闢義塾施藥與棺鄉人徳之</hi>
　詹斯<hi>常山縣志字宗理喜急人之困館賔李仁病疫僕𨽻畏傳染弗敢近乃躬與寝處藥弭扶掖無</hi>
　　<hi>闕卒愈歙商汪蘭來糴逸四十籌召還給之嘗收責至東門見王髙四憐其餒反給魚米慰遣之鄉</hi>
　　<hi>民江伯明等以逋賦被繫箠撻㡬死為代輸踰百金陳真有負而寠將鬻妻以償急焚券以止之</hi>
<pb n="KR2k0044_WYG_188-18a"/>
　方景温<hi>天啟衢州府志西安人父童以人才舉任福建鹽運司運判景温省父道拾遺金三百兩</hi>
　　<hi>待失主不可得義不欲以自利為市槥與衣衾施不能塟者施日浸廣所獲遺金不足以父所與三</hi>
　　<hi>百金繼之已又析産繼之至老不倦殁而身無以殮也</hi>
　鄭春熙<hi>衢州府志常山人成化間里民鄭廣為賊所誣㡬死力辨其寃得釋嵗旱糴米賑飢雖傾</hi>
　　<hi>篋弗惜經商遇道殣棺殮之有病暑仆地者亟救以藥得甦亦不問其姓名</hi>
　尹䝉<hi>萬厯龍游縣志龍游人性好義急人之難嘗出棺瘞里中貧而死者嵗歉輒免鄉人租逋</hi>
　余宗洪<hi>天啟衢州府志字應大西安人善生息以供二親甘㫖祖墓久荒為置祀田立宗祠里中</hi>
　　<hi>殁而無主者設義塚以埋之設義田以祀之嵗飢捐穀二千石以賑之桃源冦起募義兵赴敵賊走</hi>
<pb n="KR2k0044_WYG_188-18b"/>
　　<hi>獲其餘孽</hi>
　蔣宗明<hi>衢州府志江山人四世同居房無私蓄人稱其敦睦</hi>
　吾琰<hi>天啟衢州府志字廷瑞開化人饒冦之變琰以義民協謀調濟邑賴以安居鄉務成人美有急</hi>
　　<hi>難即為排釋無不感服昆弟業已分資因兄老姪幼兼為總理置産俱為均分</hi>
　徐九同<hi>開化縣志開化人學宫之遷鐘麓也其地多九同業捐之無難色邑士咸誦其義</hi>
　鄭騮<hi>天啟衢州府志字徳孚江山人正徳辛未進士居鄉憫族黨之寠特創義倉遇荒施賑更設義</hi>
　　<hi>塾人知向學敦行</hi>
　江鋌<hi>鄉賢留祀冊常山人正徳間嵗貢生任玉山敎諭生平嗜禮好古對子孫臧獲無惰容冠婚喪</hi>
<pb n="KR2k0044_WYG_188-19a"/>
<hi>國朝祭一遵家禮嵗飢設義倉以賑鄰族    雍正元年祀鄉賢</hi>
　毛仲<hi>江山縣志江山人嘉靖丙戌大旱傾廩賑飢全活甚衆</hi>
　徐洙<hi>衢州府志字東魯常山人好施予賙窮恤匱雖傾嚢弗吝也輸粟義倉築造官壩葺闗帝祠於</hi>
　　<hi>迎恩門外以己地益之</hi>
　蔣永慶<hi>衢州府志字廷餘開化人睦族善鄰㑹里中疫人莫敢近永慶手劑湯藥以療之多所全</hi>
　　<hi>活殁者為之措棺給事中鄭瑞銘其墓</hi>
　葉厚元<hi>西安縣志西安人任上林監署正嵗侵輸穀賑飢邊警捐資助餉倡義鼎建學宫修城修</hi>
　　<hi>橋助嫁殯蠲逋券周親多賴以舉火歴被旌奨</hi>
<pb n="KR2k0044_WYG_188-19b"/>
　汪朝寅<hi>開化縣志開化人太學生萬歴己亥捐穀千石賑飢郡邑旌奨</hi>
　葉朝鱗<hi>衢州府志西安人年八十五足跡不履公府急公仗義賑恤不吝千金造管家塘下陀橋</hi>
　　<hi>二處石梁里人稱之</hi>
國朝<lb/>
　徐開錫<hi>鄉賢録常山人由貢生歴陞彰徳府同知慷慨仗義凡有所求無不傾槖以給毫無徳色</hi>
　　<hi>助修學宫凡橋梁道路不時捐資修造人無病涉康熙四十一年祀鄉賢</hi>
　江上達<hi>衢州府志字仲顯開化人父殁遺券二篋悉焚之存心施濟寛厚温和人以望見顔色為</hi>
　　<hi>幸明季寇盜充斥過其門皆曰此長者居勿入也子南齡成進士封奉政大夫年八十六卒</hi>
<pb n="KR2k0044_WYG_188-20a"/>
　詹奎元<hi>鄉賢留祀冊開化縣庠生孝友無間言族姪有不能婚者出資助之佃户貧不能納租者</hi>
　　<hi>免之里黨死不能殮者施棺槥以瘞之遇嵗荒減價平糶煮粥賑飢全活甚衆同圖有逃亡絶戸欠</hi>
　　<hi>納虛糧者為置田給里民收租補輸國課一方賴之族人詹西來常山庠生嘗捐貲修大成殿建崇</hi>
　　<hi>聖殿並祀鄉賢</hi>
　楊有材<hi>開化縣志字石卿每遇嵗飢出粟賑濟推解不倦嘗設策補墊圖賠里中賴之三舉賔筵</hi>
　張延曅<hi>公舉事實字蔚生開化縣庠生少孤事母以孝聞康熙甲寅寇變伯兄為賊弁所執挺身</hi>
　　<hi>赴救艱苦備嘗季弟早殁弟婦徐矢志自誓撫恤於流離困苦中卒完其節甲申嵗飢米價騰貴慨</hi>
　　<hi>然出資糴米首倡平糶邑東南鄉咸倚賴之</hi>
<pb n="KR2k0044_WYG_188-20b"/>
　嚴州府<lb/>
　宋<lb/>
　胡莊<hi>建徳縣志字吉鄉建徳人推江淮總幹補將仕郎乾道乙酉桃源寇作莊畫計擒之淳熙辛丑</hi>
　　<hi>水旱相仍飢殍甚衆莊以己之山林縦人樵採民賴以生</hi>
　項訓<hi>萬厯嚴州府志淳安人父肆字處約登紹熙四年進士第為湖口縣令時詔給官價買義役田</hi>
　　<hi>訓欣然割己田應詔不受官價縣令陳曅嘉歎因其所居清溪鄉曰和義千仞里曰歸善里</hi>
　鄭璹<hi>嚴陵志字伯夀穎之子倣范文正公義田置仁夀莊以周宗族</hi>
　方萬里<hi>建徳縣志字子萬嘉定四年進士趙汝述守平江遇之甚至汝述卒賔客散去萬里獨䕶</hi>
<pb n="KR2k0044_WYG_188-21a"/>
　　<hi>喪歸</hi>
　方元龜<hi>淳安縣志號友山家饒於資時縣裒民財治㕔事元龜慨然曰小民疲弊吾請獨當之遂</hi>
　　<hi>捐資僦工不匝月而就令旌其義</hi>
　元<lb/>
　姚椿夀<hi>楊維楨姚椿夀墓誌字大年唐宰相崇曽孫秘書監合嘗守睦因家焉椿夀丰姿偉特讀</hi>
　　<hi>書輒了大義闢樂育館嵗聘海内名師教子弟及里中兒性端直平生無二言與人交始終見底裏</hi>
　　<hi>於義利曲直必嚴其辨鄉鄰有争者得一言即解去嵗飢周人之急惟恐勿及稱貸者久則焚其券</hi>
　　<hi>創世濟橋於峨溪上橋置亭嵗五六月施茗飲饘粥於行者邦大夫薛超吾道經桐廬枉道過門以</hi>
<pb n="KR2k0044_WYG_188-21b"/>
　　<hi>處士禮禮之</hi>
　明<lb/>
　余郁<hi>兩浙名賢録字公文淳安人洪武初以薦辟入朝授陜西道御史尋坐事謫夔門時太史宋濓</hi>
　　<hi>卒於蜀塟無定塚郁結廬其上守䕶唯謹後有鄭楷者濓弟子也為蜀藩長史過夔郁泣而囑之曰</hi>
　　<hi>吾為若師守墓三十餘年今子來有託矣啟諸獻王改卜成都夔人髙其誼立祠祀之</hi>
　呉文憲<hi>淳安縣志淳安人嘗途中值暑浴於河有前浴者遺金四十兩而去文憲見之即托疾卧</hi>
　　<hi>其處及晩見金主倉皇而返迎謂曰勿憂吾為汝守金主願以其半酬之固拒不取</hi>
　程懋正<hi>淳安縣志淳安人任醫學訓科正統間捐資賑濟詔旌義民子敏恭亦好善樂施嘗遇余</hi>
<pb n="KR2k0044_WYG_188-22a"/>
　　<hi>姓者鬻妻以償官租敏恭惻然叩其所直遂出已資代完其租後應詔授承事郎</hi>
　馬景福<hi>建徳縣志建徳人獨力起家資産分推諸弟嵗飢周恤鄉鄰有稱貸者久則取券焚之以</hi>
　　<hi>閭里艱於汲疏鑿甘泉井方廣丈餘覆以石欄井眼有六郡守萬觀旌曰徳沛甘泉</hi>
　仇文政<hi>建徳縣志建徳人五世同居天順間郡旱文政輸粟八百斛奉勅旌其閭曰義門子綱成</hi>
　　<hi>化間又輸粟五百斛藩司行府立石萬歴四年其族孫錬鉞二人復輸粟二百五十斛府給冠帶以</hi>
　　<hi>榮其身</hi>
　阿寄<hi>田汝成阿寄傳淳安徐氏僕也徐氏昆弟别産而居伯得一馬仲得一牛季寡婦得阿寄阿寄</hi>
　　<hi>年五十餘矣寡婦泣曰馬則乗牛則耕踉蹌老僕迺費我藜羹阿寄歎曰噫主謂我力不如牛馬耶</hi>
<pb n="KR2k0044_WYG_188-22b"/>
　　<hi>迺畫䇿營生示可用狀寡婦悉簪珥之屬得銀一十二兩畀寄寄則入山販漆期年而三其息積二</hi>
　　<hi>十年而致産數萬金為寡婦嫁三女婚兩郎齎聘皆千金又延師教兩郎既皆輸粟為太學生而寡</hi>
　　<hi>婦則阜然財雄一邑矣頃之阿寄病且死謂寡婦曰老奴馬牛之報盡矣出枕中二楮則家計鉅細</hi>
　　<hi>悉均分之曰以此遺兩郎君可世守也言訖而終徐氏諸孫或疑寄私蓄者竊啟其篋無寸絲粒粟</hi>
　　<hi>之儲一媪一兒僅敝緼掩體而已阿寄見徐氏之族雖幼必拜騎而遇諸途必控勒將數百武以為</hi>
　　<hi>常見主母不睇視女使雖幼非傳言不離立也</hi>
　何永敬<hi>嚴陵志建徳人昆季四人並敦義讓父道崇治家嚴肅嘗訓諸子曰吾逺祖起家以來皆</hi>
　　<hi>以孝義著聞由髙祖希紹至吾相繼不墮又已四世若等其遵承之勿替永敬諾不忘至天順間葢</hi>
<pb n="KR2k0044_WYG_188-23a"/>
　　<hi>七世矣一門六百餘指皆同居共爨庭無間言成化元年知府張永以事聞於朝詔旌其門弟永慶</hi>
　　<hi>姪珷成化中皆嘗輸粟賑飢永慶旌為義民珷授七品散官</hi>
　余仲濟　余際陽　俞則仍　周宗澤　洪増　洪<lb/>
　　肅<hi>萬厯遂安縣志並遂安人成化十七年奉詔輸粟五百石賑濟飢民賜勅旌異</hi>
　呉定<hi>夀昌縣志字原正夀昌人累舉孝亷縁親老力辭不就延師開義學期以造就一方闢地構公</hi>
　　<hi>堂用以聨屬合族建橋梁修道路救災恤患憫匱周窮汲汲如不及</hi>
　王景貴<hi>建徳縣志建徳人性好施予見義勇為縣北胥村路當孔道環以大溪往來病涉景貴捐</hi>
　　<hi>數千金建石橋長十餘丈郡守李徳恢為文紀其事題曰胥村義橋其他建安仁橋砌釣臺路鑿塘</hi>
<pb n="KR2k0044_WYG_188-23b"/>
　　<hi>築堤人多利賴郡邑嘉之授以義官孫大年亦以賑粟旌奨</hi>
　毛彦恭<hi>萬厯遂安縣志遂安人自其祖希成行義樂施為鄉閭冠至彦恭子姓益繁乃建家廟以</hi>
　　<hi>聨宗族延師儒以教子弟躬行率衆同居六世食指數百雍如也嘉靖十四年監司以聞於朝旌其</hi>
　　<hi>門曰義門</hi>
　蔣時慶<hi>萬厯嚴州府志字元吉遂安人為諸生時以行優七庠督學旌異迨舉孝亷絶跡公庭里</hi>
　　<hi>有以事相囑者義形於色叱之去曰毋汚我有稱貸者貧不能償即面焚其券市中偶見鬻妻者詰</hi>
　　<hi>其故曰迫於責即捐資代償值嵗大飢傾嚢賑濟其好學循禮至老不衰</hi>
　洪國史<hi>夀昌縣志字君鑑夀昌人萬歴壬子中北闈副車慕范文正公之風捐田二頃半輸縣半</hi>
<pb n="KR2k0044_WYG_188-24a"/>
　　<hi>輸學以濟族衆邑人有義田録記其事</hi>
　商汝泰<hi>淳安縣志字景亨文毅公輅之孫嘗作勸世直説戒火塟論鄉人多化之自港口至文嶺</hi>
　　<hi>山路險隘多坍塌汝泰開拓修砌行者便之凶嵗鄉民貸穀不取息有不能償者焚其券遇野有殍</hi>
　　<hi>捐棺以掩埋之累舉鄉飲賔不赴</hi>
　毛志宸<hi>遂安縣志號養初遂安人兄弟共釡而炊析箸日相向涕泣宗黨義之貧民貸粟不能償</hi>
　　<hi>輒自引避志宸慰撫之更貸焉免其券</hi>
　蔣試鼇<hi>建徳縣志字後峯建徳人同里洪子恩逋糧鬻女試鼇代償遣嫁閩商林颺庭挾資千金</hi>
　　<hi>過嚴病篤封識寄鼇鼇乃厚殮之遣示其家越三年若子來取前銀封識如故其他置渡砌橋不一</hi>
<pb n="KR2k0044_WYG_188-24b"/>
　　<hi>人呼為蔣老佛</hi>
　詹應夔<hi>鄉賢留祀冊建徳人萬歴間有陳明者因逋糧甚急計賣其媳應夔慨然代納之崇禎間</hi>
　　<hi>嵗飢疫癘流行貧無資者不能含斂暴露不下千百應夔買木置棺悉為埋塟又創捨棺義㑹悉力</hi>
<hi>國朝施捨十三年祀鄉賢祠    康熙</hi>
　呉叔文<hi>夀昌縣志夀昌人好施不望報邑令李睿新縣治首以巨材輸焉邑營學宫助資甚厚嘗</hi>
　　<hi>奉救荒例輸粟三百斛義得立石力辭之</hi>
　程煒<hi>淳安縣志字克明淳安庠生以麟經名専門逺近負笈者雲集開義塾於西坡每嵗輸穀二百</hi>
　　<hi>石以贍來學一時科貢咸出其門</hi>
<pb n="KR2k0044_WYG_188-25a"/>
　余材<hi>遂安縣志字大用遂安人父琛舉子五材最少父析産欲私以膏腴固辭曰諸兄溘先者三又</hi>
　　<hi>一嬰疾諸孤待哺忍獨受私乎父曰若後昌矣生平恂謹無厓異臨取與則毅然不茍常捐資佐人</hi>
　　<hi>急里中項某逋賦將鬻妻出錢代輸之</hi>
　余亦新<hi>夀昌縣志夀昌人嘗捐資助建青龍塔賑飢民六百口郡守旌為善人榮以冠帶</hi>
國朝<lb/>
　毛之履<hi>舊浙江通志字太素遂安縣庠生生平焚券嘗數十計佃戸以稗濕充租置不問曰吾姑</hi>
　　<hi>譬之䑕雀耗耳子際可知固城縣誡之曰吾祖肖環為令不受一錢汝善繼先人之志毎聞便民事</hi>
　　<hi>則竟日喜時水決五門堰際可日夜堵築一邑得全比歸之履慰勞備至是夕平善如故夜五鼓乃</hi>
<pb n="KR2k0044_WYG_188-25b"/>
　　<hi>端坐而逝</hi>
　章可聞<hi>舊浙江通志字去聞遂安縣増廣生醇厚謹篤待族黨婣睦無間尤喜施予為人排難解</hi>
　　<hi>紛閉户課子凡有善屬文者視若已有多方培植之子潤竒順治甲午舉人</hi>
　詹惟聖<hi>鄉賢留祀冊字乃庸建徳人順治壬辰進士歴江西學道家居凡有益地方之舉莫不慨</hi>
　　<hi>然獨任濬築東西湖壩以及𣲖溪橋梁増設南闗東館建昌小里等義渡行人不病涉凡貧民無力</hi>
　　<hi>婚娶及喪塟者助給之康熙二十二年五月郡城水災特甚一時米價騰貴惟聖竭資往省貴糴賤</hi>
　　<hi>糶全活甚衆</hi>
　蔣子貢<hi>建徳縣志字少峯初居東闗地遇溪水泛濫尸櫬隨流持錢立</hi>
<pb n="KR2k0044_WYG_188-26a"/>
　　<hi>隣冇鬻妻子及殮者咸罄嚢助</hi>
　蔣鳴梧<hi>鄉賢留祀冊建徳人由進士擢監察御史康熙二十一年邑遭大水民不聊生捐資糴米</hi>
　　<hi>賑濟請以倉穀減價平糶又捐資造陳村洪淇二橋以便行者又於東館義渡建造船隻買地四畝</hi>
　　<hi>田三畝以為渡夫工食又捐助棺木以給貧民捐資募人收溺者尸瘞之力行五十餘年不怠</hi>
　詹開禧<hi>鄉賢留祀冊字子英建徳人贈給事中遇時疫流行不惜重費廣製藥餌延名醫診視全</hi>
　　<hi>活甚衆每遇水旱於各處買米減價平糶隆冬預製棉衣施捨貧困逢債負逼迫者立為代償不足</hi>
　　<hi>即將子女所佩釵環傾銷以濟之</hi>
　方成郯<hi>鄉賢留祀冊遂安人府學廩生樂善好施毎年葺橋梁施棺櫬助修官路辛卯壬辰間嵗</hi>
<pb n="KR2k0044_WYG_188-26b"/>
　　<hi>大飢斗米五錢成郯煮粥賑荒全活甚衆</hi>
　張域<hi>鄉賢留祀冊分水人天性好施毎逢旱澇即捐資輸粟煮粥賑濟全活無算他如建南塔造橋</hi>
　　<hi>梁施藥施棺贈金贈粟種種善事不可勝計兩中副車考授禮部司務</hi>
　温州府<lb/>
　晉<lb/>
　俞僉<hi>南史張進之傳永嘉人孫恩之亂永嘉太守司馬逸之被害妻子並死兵冦之際莫敢收蔵僉</hi>
　　<hi>為郡吏以家財冒難棺斂逸之等六喪送至都塟畢乃歸鄉里</hi>
　南北朝<lb/>
<pb n="KR2k0044_WYG_188-27a"/>
　張進之<hi>南史本傳永喜安固人少有志行歴五官主簿永寧安固二縣領校尉家世富足經荒年</hi>
　　<hi>散其財救贍鄉里遂以貧罄全濟者甚多太守王味之有罪當見收逃避進之家供奉經時盡其誠</hi>
　　<hi>力味之嘗避地墮水沈沒進之投水拯救相與沈淪危而得免時刦掠充斥毎入村抄暴至進之門</hi>
　　<hi>輒相約勒不得侵犯其信義所感如此元嘉初詔在所蠲其繇役</hi>
　宋<lb/>
　陳侃<hi>明一綂志永嘉人五世同居無間言至道二年郡守何䝉上其事太宗嘉之詔旌其門</hi>
　萬規<hi>萬歴温州府志字仁甫樂清人所居海濵有赤水港舊以舟渡覆溺者多規乃竭資率邑里買</hi>
　　<hi>石築堤傲泉之萬安橋人便之至今名萬橋㑹詔舉經明行修之士郡以規應詔不行優游田里以</hi>
<pb n="KR2k0044_WYG_188-27b"/>
　　<hi>夀終</hi>
　呉轉<hi>温州府志永嘉人以農桑為業五世不分爨嵗推男女尊長各一人主内外事大小數十口均</hi>
　　<hi>給焉</hi>
　潘安固<hi>萬厯温州府志字仲碩平陽人大觀中舉八行郡以其名應詔不就紹興初王師討㓂范</hi>
　　<hi>汝為道經平陽官民駭避安固散財粟資戰士邑賴以安韓世忠上其勞以宣徳郎召不赴</hi>
　陳瑾<hi>葉適陳瑾墓誌字國器平陽人其行常損已益物而最著者在東塘初縣驛道東北皆行水中</hi>
　　<hi>潄淖墊没數十里晨暝風雨咫尺㫁還往合一縣之力間乞丐大官厯年猶未備瑾獨用一家之力</hi>
　　<hi>栽石取底東達之海閱閏而成人以為徳號曰東塘陳氏</hi>
<pb n="KR2k0044_WYG_188-28a"/>
　賈如規<hi>兩浙名賢録字元範樂清人宣和中補太學生靖康之難諸生欲逃去如規曰吾輩久被</hi>
　　<hi>教養國家阽危乃求茍免乎後以特奏名調廣昌尉再調興國軍司理不赴讀書鹿巖下重義好施</hi>
　　<hi>族里賴之時稱尚義篤行者必曰賈司理</hi>
　呉康<hi>萬厯温州府志字寧叟永嘉人登紹興第行誼卓異林季仲貽書有云引失囚之罪歸已推獲</hi>
　　<hi>盜之功與人古人不難到矣負亡友遺骸趨數千里歸及汴河有同行死舟中登岸為之發喪仕至</hi>
　　<hi>福州通判</hi>
　陳柔<hi>兩浙名賢録平陽人里人有侵其地者族黨謂當訟之柔曰諾一日具酒食㑹集議食畢衆請</hi>
　　<hi>所議柔曰以酒食飽吏胥何如吾黨自樂之尋丈地不足較也衆愧服人或見陵閉門不競内外呼</hi>
<pb n="KR2k0044_WYG_188-28b"/>
　　<hi>為陳闗門</hi>
　呉藴古<hi>平陽縣志字醇之登紹興第任太常博士傾家資造沙塘陡門宋之才為記</hi>
　劉愈<hi>萬厯温州府志字進之永嘉人周人之急如不及有利病以身為倡必興除之紹興庚午大飢</hi>
　　<hi>以家産簿貸於州得米五百斛歸賑鄉里隆興甲申又飢郡闕守丞愈獨投匭丐發長平降度僧牒</hi>
　　<hi>轉糴他郡與同里徐讜協力賑捄全活甚衆郡守張九成下車聞其賢遺書致饋時諺云入柟溪不</hi>
　　<hi>見劉進之適樂清不見賈如規是浮洞庭不嘗橘也</hi>
　錢堯卿<hi>温州府志字熙載樂清人事母及寡嫂盡孝敬闔族同居三十載無間言嵗歉捐穀價以</hi>
　　<hi>濟飢民不能償者焚其券紹興間詔訪孝亷郡以名上未㡬卒紹熙中郡守孫懋表其閭</hi>
<pb n="KR2k0044_WYG_188-29a"/>
　章公逸<hi>萬厯温州府志字茂先平陽人紹興間嵗大飢悉發其家之所有以貸貧者不責其償後</hi>
　　<hi>登科曽孫芻有祖風值嵗疫捨櫬千具捐地為義塚瘞之</hi>
　胡時<hi>萬厯温州府志字伯正樂清人登乾道第授袁州教初得第權貴欲妻以女且示以奩具之盛</hi>
　　<hi>辭曰老姑家貧曽以女許嫁不敢背約遂歸娶之</hi>
　鄭伯英　鄭伯海<hi>永嘉縣志伯英永嘉人隆興廷對第四性好義凡鄉里利病靡不竭</hi>
　　<hi>力興除之弟伯海登紹興第家立義塾延師訓生徒五百餘人時稱為二鄭云</hi>
　徐鉞<hi>萬厯温州府志字武叔永嘉人乾道辛卯郡大飢米斗至五六百錢守丞諱言鉞獨以書抵朝</hi>
　　<hi>中舊知言之丞相以聞孝宗曰永嘉樂土何可使至此趣罷守丞即命出浙東常平倉米以濟之</hi>
<pb n="KR2k0044_WYG_188-29b"/>
　薛洽<hi>兩浙名賢録字子周永嘉人入太學㑹齋舍疫作鮑粹然疾尤篤同舍皆棄去洽獨移卧具與</hi>
　　<hi>俱蚤夜治藥餌謹視之三月乃愈粹然每告人曰子周生我登淳熙第通判邵武軍</hi>
　林仲彛<hi>平陽縣志字清叟平陽人登淳熙第由吏部郎出知台州於本縣築陡門三所開河道五</hi>
　　<hi>十五萬五千九百丈溉四鄉之田</hi>
　陳熊<hi>萬厯温州府志永嘉人慶元六年秋垂穫雨澇田在水下郡守毛憲憂之熊與其子請速決埭</hi>
　　<hi>願自備財力償築許之集丁夫一鼓而決稼無損復請傍茅竹山趾剏建陡門分流泄江遂免決埭</hi>
　　<hi>之患</hi>
　湯元善<hi>平陽縣志字明善平陽人業醫未嘗索直責報甸洋山舊有漏澤園久廢元善捨地數畝</hi>
<pb n="KR2k0044_WYG_188-30a"/>
　　<hi>為義塚又在縣北三里葢虛室以停棺槨名曰化亭</hi>
　林居雅<hi>萬厯温州府志平陽人開禧間邑令剏隂均陡門居雅傾家貲與鄭萬全昆弟及陳子直</hi>
　　<hi>等各捐貲協賛一嵗而堰成再嵗而閘成乾溢不患其利甚溥</hi>
　朱古學<hi>樂清縣志字以明樂清人登嘉定第百口共爨四世不分析建同心堂優游終老</hi>
　曹綘<hi>萬厯温州府志字思厚瑞安人築鄉校於鳯岡嵗延名儒為師與人無競里稱長者遇歉率族</hi>
　　<hi>衆減定里中穀價以便之嘗著家訓四戒以示子孫年九十終子沂字文起能繼父志嘉熙庚子嵗</hi>
　　<hi>大侵傾廪三百石以賑貧民族兄弟有争田訟久弗決沂割已産平之晚以特奏科入官終長興丞</hi>
　陳光庭<hi>兩浙名賢録樂清人嘉熙庚子大旱嵗飢死徙不可勝計光庭創東西二倉聚穀於中令</hi>
<pb n="KR2k0044_WYG_188-30b"/>
　　<hi>里人以物質穀不取其息春耕則納質以取穀秋斂則納穀而取質民咸徳之又捐田八十畝以其</hi>
　　<hi>穀置藂冢收遺骸及資貧不能婚嫁病不能醫藥者又為歌詩十章以諷勸蔵穀之家石室林一龍</hi>
　　<hi>名其倉為集義莊為文記之</hi>
　金城<hi>温州府志平陽人嘉熙庚子嵗飢日設糜粥以賑餓者全活甚衆子孫青紫相暎</hi>
　王致逺<hi>永嘉縣志永嘉人嘉熙間浙東大飢致逺分僧寺置局為粥日食千人既而隣民駢集日</hi>
　　<hi>食至八千人已資不足復借助巨室以續之迨麥熟始罷尋剏居養院給薪炭以處老弱之無歸者</hi>
　　<hi>剏慈幼院厚乳哺以活嬰孩之委棄者病為醫藥死為殯埋復建永嘉書院及義倉人繪像祀之</hi>
　陳大有<hi>萬厯温州府志字鎮固平陽人年飢減價糶穀冬寒施楮衾糜粥給囚糧南市火民居流</hi>
<pb n="KR2k0044_WYG_188-31a"/>
　　<hi>散大有户餽楮幣一貫米一斛凡濟人事靡不力行之</hi>
　何逵<hi>兩浙名賢録永嘉人好義輕財親族朋舊貧者賑之死而無師者塟之食客日嘗數十人嵗或</hi>
　　<hi>艱厄貰貸不倦鄉民賴其恵有訟不之官得一言而兩憾俱釋</hi>
　鄭亷仲<hi>温州府志平陽人坡内夾嶼橋外南北岐塘岸各二十五里以朽壤屢圮亷仲倡築甃以</hi>
　　<hi>石民利賴之</hi>
　徐臻<hi>宋史鄒鳯傳温州人父官河南徳祐元年春臻往省以道阻㑹文天祥勤王臻往依之以筆札</hi>
　　<hi>典樞宻天祥被執臻脱難復來願従天祥北行扶持患難備殫忠欵至隆興病死</hi>
　林景熙<hi>東甌集傳字徳陽號霽山平陽人咸淳間由太學釋褐授泉州教官遷禮部架閣轉従政</hi>
<pb n="KR2k0044_WYG_188-31b"/>
　　<hi>郎元僧楊總統發宋諸陵棄其遺骨人莫敢收景熙在越佯為採藥以革嚢拾之又聞理宗顱骨為</hi>
　　<hi>北軍投潮中以錢購漁者舉網而得乃盛二函託佛經塟於越山植冬青樹識之</hi>
　鄭樸翁<hi>平陽縣志字宗仁平陽人弱冠入太學咸淳末賜上舍釋褐厯福州教授國子正與友人</hi>
　　<hi>林景熙?拾宋陵遺骸瘞越中歸隠薌山瀑下</hi>
　元<lb/>
　葉貫道<hi>兩浙名賢録瑞安人居郭陽紫華山中早喪父事母至孝元初兵至鄉民横罹鋒鏑暴骨</hi>
　　<hi>野中如莽貫道哀之與子堡攜畚檢拾聚而埋之表曰同歸之墓</hi>
　湯中山<hi>平陽縣志平陽人大徳辛卯嵗飢穀價騰貴中山減價出糶以濟貧者丙申飢亦如之甲</hi>
<pb n="KR2k0044_WYG_188-32a"/>
　　<hi>辰又飢亦如之</hi>
　劉祖衍<hi>温州府志平陽人至正間建交川義塾於縣治北之半塘捐己田三頃山二頃延師以訓</hi>
　　<hi>鄉之子弟御史孔汭薦之朝授温州路儒學教授</hi>
　葉益<hi>萬厯温州府志字徳謙平陽人好施與嘗塟鄉隣之不能塟者十餘喪嵗飢出粟賑濟所居前</hi>
　　<hi>有巨港二十餘丈舊為木橋屢構屢廢涉者病焉益捐貲斵石改建人利其恵號新橋葉氏至正間</hi>
　　<hi>以文學舉任處州録判夀終於家</hi>
　明<lb/>
　王仁<hi>萬厯温州府志字夀夫永嘉人好義樂施嘗踏雪登並梅樓四顧烟不起者輒遣人問饋不計</hi>
<pb n="KR2k0044_WYG_188-32b"/>
　　<hi>償人因名其樓曰望烟樓嵗飢輸粟至五千石元時檄召為提舉不就後入明登賢良方正科</hi>
　王伯初<hi>温州府志瑞安人剛介尚氣節方氏據温其守將賈伯嵩戍瑞安參政朱總兵討之檄平</hi>
　　<hi>陽總管為應及下温城賈納欵總兵以安民榜畀之賈令麾下凃姓者持回至州而平陽應兵已薄</hi>
　　<hi>城下凃恐其擾害急登城張榜厲聲麾退已而總兵遣陶指揮至州陶以他事怒凃將斬之衆莫敢</hi>
　　<hi>救伯初奮身解衣請曰斯人曩者張榜活我一城願以身代陶兩釋之</hi>
　謝南<hi>萬厯温州府志字天啟平陽人洪武辛酉栝寇大發脅従者衆主兵者募義士往招之南請行</hi>
　　<hi>冒白刃諭以禍福衆欣然來歸已而延安候總軍來討南具以狀聞於是止戮渠魁釋者以萬計既</hi>
　　<hi>而朝論難之南復伏軍門叩首請救延安侯為條奏始獲原釋時謂其有遏亂救民之功後以薦授</hi>
<pb n="KR2k0044_WYG_188-33a"/>
　　<hi>山西參議</hi>
　鄭采<hi>分省人物考平陽人性介特仗義家雖貧客至輒欵洽士窮無歸者輒授館或終嵗衣食之嵗</hi>
　　<hi>洊飢客持券求謁采僅餘粟五斗貸其五之三故人子遇盜裸跣走訴采盡舉衣衾巾履遺之嘗見</hi>
　　<hi>敝衣躡履行雪中者呼之前予以粟帛亦不問其姓名</hi>
　侯搢<hi>萬厯温州府志字尚震樂清人與永嘉黄少保淮善少保得君人争附之搢獨謝歸有郭千户</hi>
　　<hi>者貧且死無後為窆之祖隴戒子孫上塚時必酹郭户侯無絶也</hi>
　李孟竒<hi>温州府志瑞安人家殷實好施予凡郡邑廨舍學宫多所營造邑民告飢出粟以賑計前</hi>
　　<hi>後出粟萬餘金千餘設義塾義倉義塚義渡郡邑屢上其事朝遣行人黄恕齎璽書勞羊酒旌其門</hi>
<pb n="KR2k0044_WYG_188-33b"/>
　　<hi>曰義門</hi>
　鄒有真<hi>瑞安縣志瑞安人正統間奉例輸粟賑飢立義倉義渡有司上其事勅旌表其門</hi>
　周普安　周伯静<hi>萬厯温州府志普安字伯寧平陽人正統二年嵗飢輸穀千餘石賑</hi>
　　<hi>濟事聞遣行人旌奨復其家弟伯静出穀一千二百五十石賑濟旌為義民</hi>
　柳靖一<hi>平陽縣志字忠立正綂二年飢出穀一千二百五十石助充賑濟事聞遣行人齎勅褒美</hi>
　　<hi>勞以羊酒旌為義民復其家</hi>
　陶文隆<hi>泰順縣志字朝綱泰順人正綂己巳寇發自備牛酒犒鄉民結義社保障已而巡撫孫原</hi>
　　<hi>貞招致賛畫論功授巡檢以母老辭給冠帶後奉例輸粟三千石賑飢有司旌其門曰尚義</hi>
<pb n="KR2k0044_WYG_188-34a"/>
　張元<hi>㤗順縣志字普生㤗順人正綂間散廪結義社以禦隣寇又奉例捐粟千石賑飢</hi>
　王延<hi>甌江逸志永嘉人以利濟為念嘗曰散財濟民其利有限可以長久者惟古之義倉而已得人</hi>
　　<hi>掌之其恵無窮也於是置倉貯粟凶散豐斂事聞旌為義民復其徭役</hi>
　王由<hi>温州府志字秉璠永嘉人景泰間章綸疏諫易儲逮詔獄刑鞫由適就選京師力為周旋及歸</hi>
　　<hi>復留金併其一僕以侍之仍畀僕田四畝䘏其家</hi>
　吕斌<hi>萬厯温州府志字是質永嘉人成化丙午嵗飢代輸通都户口鹽米嘗於海壇造舟濟渡仍剏</hi>
　　<hi>館舍以憩行者他若建石嶴東岸大塘大壩接等橋及治樂清館頭塘路凡費千餘金又出粟賑飢</hi>
　　<hi>𢎞治辛酉詔旌其門</hi>
<pb n="KR2k0044_WYG_188-34b"/>
　陳仲泰<hi>温州府志平陽人成化癸卯捐貲建預備倉入粟千餘石事聞賜七品散官</hi>
　林天爵<hi>平陽縣志與弟信爵世居平陽之宋埠𢎞治庚戌嵗飢日設粥於門以飼餓者造橋梁濬</hi>
　　<hi>塘河修堤岸立義塾暑月施茶濟渇凡冠婚喪祭悉遵古禮闔族化之</hi>
　何淮<hi>永嘉縣志永嘉人家饒樂施里有舉女者必遺以粟帛道拾遺金候還其人不得捨於寺入城</hi>
　　<hi>市木聞婦哭甚哀促問乃負債莫償者盡以市木金代償焉𢎞治戊午飢出粟數百石貸鄉人已而</hi>
　　<hi>悉焚其券及掌鄉賦復值嵗飢代輸通都鹽米時疫繼作則倩醫施藥死則具棺槥凡利人事無不</hi>
　　<hi>為之</hi>
　葉溥<hi>平陽縣志字愛周平陽人父鉉以尚義補郎溥承先志父造舟象口渡以濟人溥更為葺治數</hi>
<pb n="KR2k0044_WYG_188-35a"/>
　　<hi>十年不替𢎞治丁巳築萬全塘為橋以便行旅嵗飢施飯以飼餓者死則予櫬㑹有詔勸民賑助又率</hi>
　　<hi>其弟盛芳出粟如令皆受章服</hi>
　葉㮤<hi>萬厯温州府志字彦棨永嘉人娶陳氏㮤年二十五而陳卒誓不再娶妻黨痛其子幼勸之娶</hi>
　　<hi>泣辭邑令李丕顯旌之</hi>
　趙欽善<hi>温州府志字良修樂清人邑大侵設糜粥以賑建宗祠置義塚施槥築橋正徳間以輸粟</hi>
　　<hi>賜建尚義坊夀一百二嵗</hi>
　宣鐸<hi>樂清縣志樂清人家蒲岐族里有餓者常食之有田三頃臨殁以三之一分賙所親楠溪有接</hi>
　　<hi>莆嶺極險峻人往往墮死鐸嘗捐金百餘鑿為坦途</hi>
<pb n="KR2k0044_WYG_188-35b"/>
　趙文韶<hi>萬厯温州府志字克虞樂清人居近沐簫泉捐金數百構道院書舍跨溪築橋樹來鳯八</hi>
　　<hi>老亭嘉靖乙巳嵗飢出粟千石賑濟郡守洪垣優奨之又嘗築鄧公橋砌官路置渡船七舉鄉賔夀</hi>
　　<hi>九十餘</hi>
　陶灌<hi>㤗順縣志字君敬泰順人嘉靖庚申大侵灌諭家人曰但稱貸來者即予毋吝人多賴全活遷</hi>
　　<hi>學捐貲創建學門又倡義協族建祠捐田二十畝為祭具三十畝贍子弟讀書友人貧不自給者必</hi>
　　<hi>周助不能償者焚其券邑令扁其門曰羅陽髙士</hi>
　陳元汾<hi>温州府志樂清人百口同爨財無私蓄事無専行即婦女亦歡然無間言</hi>
　徐友文<hi>萬厯温州府志字彦章樂清人有張堂者苦貸鬻妻途遇友文即為贖之歸語其妻鄭更</hi>
<pb n="KR2k0044_WYG_188-36a"/>
　　<hi>益之財為女買媵詢知良家子輒還之不索償後貧乏治圃以活處之泰然</hi>
　方輶<hi>樂清縣志樂清縣庠生友人屠希顔無子妾有孕妻悍不能容希顔以託輶即闢書舍居之候</hi>
　　<hi>子稍長乃還屠氏人稱篤行</hi>
　孔聞昂<hi>平陽縣志平陽人萬厯乙丑年飢出粟一千石賑濟邑令萬民華詳請建坊旌表</hi>
　梅光宗<hi>温州府志永嘉人萬厯戊午嵗飢出粟五百餘石賑濟崇禎庚午疫施棺二百置義塚修</hi>
　　<hi>城垣葺文廟助建巽山塔築塘修橋費數百計累舉鄉賔夀八十有九</hi>
國朝<lb/>
　謝包京<hi>鄉賢留祀冊永嘉人順治乙未進士授河南陽武令事親孝待宗族甚厚傚范文正公義</hi>
<pb n="KR2k0044_WYG_188-36b"/>
　　<hi>田法設義租數百石俾族之公正殷實者主之凡讀書婚嫁無力者酌量周䘏藉以成立者甚衆學</hi>
　　<hi>宫傾圯捐塗田四百畝以助鼎新所積租穀永為修葺之費甌郡海氛犯順逺近戒嚴包京同守土</hi>
　　<hi>官登城固守鄉民被難入城餓殍載道乃悉出庾粟煮粥賑贍為好義者倡全活無數</hi>
　陳遴<hi>公舉事實永嘉人天性孝友尤急人之難婚喪賑卹無倦色康熙甲寅耿逆難作偽帥曽養性</hi>
　　<hi>盤踞永嘉逼受偽職備見拷掠不受逃入六科山中避之乃免嘗協修文廟得石刻朱子像於土中</hi>
　　<hi>建祠祀之捐田八十畝以奉祀事司訓蔡啟份為文紀於石子王綬乙未進士任郟縣知縣贈遴如</hi>
　　<hi>其官</hi>
　處州府<lb/>
<pb n="KR2k0044_WYG_188-37a"/>
　宋<lb/>
　潘惟徳<hi>景寧縣志字天輔處州人嘗值嵗荒穀價湧貴家素豐獨捐其值如平時鄉人賴之皇祐</hi>
　　<hi>中嵗大歉出穀貸鄉里約嵗稔共還後還者無㡬亦不復問有邑民曽以事相訟至是亦求貸與之</hi>
　　<hi>或曰此嘗構訟者也徳曰彼忍恥見投其窮已甚慝怨不與是小人也鄉人稱為長者</hi>
　鄧熹<hi>嘉靖浙江通志其先三衢人客遂昌因家焉宣和間睦寇方臘倡亂其黨洪載侵犯松遂熹與</hi>
　　<hi>父將仕郎昌特捐家貲集鄉民繕甲兵入邑禦侮與賊百餘戰獲俘馘數千級載降郡守黄葆光上</hi>
　　<hi>其功授昌承節郎熹遂昌尉</hi>
　毛允理<hi>崇禎處州府志青田人紹興間水溢民居蕩然死者無數允理覔巨舟救溺得活者多水</hi>
<pb n="KR2k0044_WYG_188-37b"/>
　　<hi>落沙土壅積如凶因撥去沙土獨允理屋宇几席器皿如故有司以其事聞於朝封奉議大夫表其</hi>
　　<hi>坊曰進徳</hi>
　潘好古<hi>兩浙名賢録字敏修松陽人值嵗飢傾廩以賑窮餓一日山水驟發陸地皆成巨浸好古</hi>
　　<hi>與同處者數十人方虞墊溺忽有操舟來援者好古諭舟人先濟餘人舟人曰吾徳公故冒險來好</hi>
　　<hi>古曰濟人猶濟我也卒先餘人而後濟</hi>
　王灌<hi>松陽縣志松陽人乾道中以賦役重繁首倡義役役之先後視籍田之多寡為次行之三十年</hi>
　　<hi>而訟不抵於有司</hi>
　郭泰亨<hi>括蒼彚紀字亨甫麗水人淳熙進士㑹昌祖儉詆韓侂胄貶韶州㤗亨素交祖儉因贐其</hi>
<pb n="KR2k0044_WYG_188-38a"/>
　　<hi>行坐黨禁禁解註清流縣令擢臨安府城南都廂時史彌逺當國有尚書忤其意者繫獄委官鞫問</hi>
　　<hi>泰亨辨其無罪不肯枉置於法彌逺怒遂致仕歸</hi>
　毛當時<hi>崇禎處州府志字行道青田人由紹興進士倅韶州積俸餘白金八百兩散之親舊無留</hi>
　　<hi>貲暨守雷州歸復捐田以益義廩</hi>
　楊大同<hi>兩浙名賢録松陽人素業賈寓武林邸舍忽聞隣哭甚哀詢之乃王尉失囚獲罪鬻女以</hi>
　　<hi>贖故相泣别大同惻然遂傾嚢以貸王尉慚謝叩其居里姓名而别他日大同壻鄭克寛登進士調</hi>
　　<hi>鄂州監酒税時鄂守即王尉也克寛以公事候門守覺其鄉語𩔖大同乃進而問曰汝貫何處對曰</hi>
　　<hi>括之松陽汝識楊大同否曰妻父也守驚曰汝外翁在否曰死矣惟妻母見留此守曰為我迎楊媪</hi>
<pb n="KR2k0044_WYG_188-38b"/>
　　<hi>來至則坐媪於堂率子女羅拜於下以母事之置克寛於幕而薦之</hi>
　李端履<hi>括蒼彚紀縉雲人嘉熙庚子嵗飢告其父楚孫曰人飢且死能獨飽耶父曰兒勉之㑹郡</hi>
　　<hi>募發粟賑飢七邑無應者端履首應命復移粟他邑事聞授樂清簿旌其里曰樂善坊</hi>
　項宜中<hi>松陽縣志字誼甫松陽人族有横逆者奪其田曰在彼猶在此也嘉熙間嵗祲郡守馬光</hi>
　　<hi>祖欲行富鄭公青州故事誼甫即先輸粟二千石以應之</hi>
　王允卿<hi>兩浙名賢録字成之松陽人嘗往括城索逋宿其家夜遣其妻叩門允卿閉門不納遲明</hi>
　　<hi>即歸不復索毎寒雪起視鄰爨不烟者宻以米置其門嵗飢山民煽亂輒議曰我等至縣必驚西門</hi>
　　<hi>王朝奉奈何終不入邑民賴以安</hi>
<pb n="KR2k0044_WYG_188-39a"/>
　程大雅<hi>松陽縣志字正之松陽人遇歉嘗捐廩以恵鄉鄰雪中視鄉鄰不火者以米贈之占籍二</hi>
　　<hi>都助田三十畝以資都役人有鬻妻兒者以財帛周之其人以荒山一區為報大雅收以塟親即今</hi>
　　<hi>五龍搶珠地也後子孫登顯要</hi>
　蕭必强<hi>括蒼彚紀字功甫松陽人舅氏劉無子歸田五十畆屬以後事及殁厚治喪塟立劉氏後</hi>
　　<hi>還其田景定初舉孝亷不就</hi>
　王嚴<hi>崇禎處州府志字敬之麗水人咸淳末受知於李宣慰累薦為官固辭不拜嘗捐己財砌浮雲</hi>
　　<hi>二鄉石衢四百七十餘丈</hi>
　黄國華<hi>貝瓊黄國華傳字叔文麗水人性方嚴好禮終日衣冠危坐而施舍無倦嵗歉必賤直糶</hi>
<pb n="KR2k0044_WYG_188-39b"/>
　　<hi>穀以活民或大雪有不舉火者輒遺之里中争者多従直其辭徳祐間惡少羣聚為盜包氏族最强</hi>
　　<hi>號包家洞林某能搏虎號林大將刼掠旁郡吏莫敢制惟憚國華不犯境一日殺牲盟里橋圖為變</hi>
　　<hi>國華適過之喻以禍福因出金帛曰汝等以貧故為不義以此助汝何如衆慚弗敢取而去迺追與</hi>
　　<hi>之所居之地曰弱溪元兵下處州諸大家右族争避患其中重貨山積及聞兵猝至委之而去居人</hi>
　　<hi>欲乗時畧所有國華命在右收貯一室事定召其主悉歸之</hi>
　元<lb/>
　劉濠<hi>張時徹劉濠神道碑字浚登青田人宋翰林掌書慈恵好施毎淫雨積雪登髙而望里中有不</hi>
　　<hi>舉火者即分廩賑之㑹宋亡乃荒遯自適時有林融者徵聚義旅興復宋室元討平之逮融至京世</hi>
<pb n="KR2k0044_WYG_188-40a"/>
　　<hi>祖義而弗殺融歸至甌越之間地名牙陽四谿者復嘯其徒元乃馳驛使簿録其脅従將盡殱之而</hi>
　　<hi>鄉豪因以讐怨相傾引善良鮮有脱者使者返夜次武陽㑹天大雪與居民百錢市酒市者至濠家</hi>
　　<hi>具語之故濠即間行謁使者得所簿録數心惻之乃盛供具以逆使者醉而寝之樓探篋啟牘録其</hi>
　　<hi>渠魁二百人遂火其居焰灼於樓倉皇掖使者跣而走詰旦大恚曰將何藉以復闕下殆誅死不赦</hi>
　　<hi>矣濠曰濠不幸灾於居室震驚使者濠誠死罪意者簿録有寃天欲生之乎以前所録二百人授之</hi>
　　<hi>餘所全活無算濠即文成公基之曽祖也</hi>
　陳錡<hi>括蒼彚紀字叔和麗水人元季寇發錡散財結士擊而平之報功授温州録事判官</hi>
　明<lb/>
<pb n="KR2k0044_WYG_188-40b"/>
　呉亨<hi>括蒼彚紀松陽人元季以浙東副元帥舒穆嚕宜孫命出資財築處州左渠城五十丈洪武十四</hi>
　　<hi>年縣西横源山民倡亂縣帖下亨率鄉人逐捕其黨閭里咸賴以安繼又出私帑造船於縣之金梁</hi>
　　<hi>烏石二渡以濟行者</hi>
　梅熙<hi>兩浙名賢録字景和縉雲人通經有學行少受業於番陽朱公遷别餘二十年千里聞訃熙至</hi>
　　<hi>番陽為服心喪三年洪武初舉博學明經撫安永軍民卒於官</hi>
　呉子聴<hi>崇禎處州府志麗水人居家篤行孝悌鄉人有不平者多往質之宣徳間嵗歉捐租為鄉</hi>
　　<hi>民代輸額賦</hi>
　葉子雲<hi>括蒼彚紀青田人為三鄉老人正統間閩寇竊發沐溪等處皆為巢穴朝命都御史陳詔</hi>
<pb n="KR2k0044_WYG_188-41a"/>
　　<hi>提兵討之子雲詣軍門白曰能以寸舌退此賊不煩寸兵乃單步見賊諭以禍福賊夜出女子四人</hi>
　　<hi>侍寝白金一盤為餉悉謝不受賊義之一夕遁散子雲籍所棄輜重并婦女四百口入官事聞議授</hi>
　　<hi>以官固辭不就</hi>
　朱子堯<hi>舊浙江通志字仲穆遂昌人讀書好古以義槩自持鄉人有鬭者就質其是非一言而解</hi>
　　<hi>正綂間宣平寇入境慕其徳義大書於門曰積善之家相戒勿犯一鄉獲全</hi>
　葉鉅<hi>括蒼彚紀字伯廣麗水人正綂間鄉民飢饉出粟四千斛賑之郡上其事有義民之勅又山寇</hi>
　　<hi>猖獗畫策靖之以功授巡檢辭不受乃陳情乞移贈其故父孟昭詔允之</hi>
　鄭彦性<hi>縉雲縣志縉雲人正綂戊午嵗飢彦性出粟二千石濟之有司以聞旌其義</hi>
<pb n="KR2k0044_WYG_188-41b"/>
　葉仲儀<hi>慶元縣志慶元人正綂庚申大荒仲儀詣闕輸粟一千五百石賑飢詔旌義民賜宴成化</hi>
　　<hi>丙辰又荒仍輸粟五百石詔授七品散官</hi>
　呉彦恭<hi>慶雲縣志慶元人正綂庚申大飢輸粟一千五百石詔旌義民</hi>
　包秉鑑<hi>崇禎處州府志字孔明遂昌人喜拯人患難周人急乏正綂壬戌連嵗大飢奉詔出粟賑</hi>
　　<hi>濟賜勅旌之</hi>
　應懐真<hi>崇禎處州府志縉雲人正統癸亥嵗歉出粟一千五百石賑濟有司建坊旌義</hi>
　湯如迪<hi>景寧縣志景寧人正綂七年嵗飢出穀二千二百石賑濟有司建義門旌之</hi>
　華存禮<hi>崇禎處州府志字仲察遂昌人正綂七年嵗凶出粟賑濟旌為義民</hi>
<pb n="KR2k0044_WYG_188-42a"/>
　丁叔顯<hi>縉雲縣志縉雲人嘗遇横屍於道輒買棺函之里人名金環者稱貸久負欲出妻以償叔</hi>
　　<hi>顯焚其券仍給粟五石正綂間嵗飢發粟二千五百石賑濟旌為尚義</hi>
　丁叔通<hi>縉雲縣志縉雲人見學宫舊路西出慷慨捐基二十丈餘令南向縣倍償其值辭曰念一</hi>
　　<hi>邑文運所闗吾子若孫亦欲由是路豈願直乎有司以事聞旌其義世免差役</hi>
　呉潭<hi>兩浙名賢録字源潔遂昌人少為諸生嘗出行道上見一人號泣赴水潭詰其故曰縣官徵租</hi>
　　<hi>急無以償適鬻産得金將以輸官因醉道遺覺而覔之不得也不死何待潭立止之因紿曰拾金者</hi>
　　<hi>我也而第隨我歸其人收涕謝遂隨潭歸潭止之堂上飲食之急令人鬻家具如其數以償未㡬領</hi>
　　<hi>北闈鄉薦司李常徳終吉安通判</hi>
<pb n="KR2k0044_WYG_188-42b"/>
　何允恭<hi>括蒼彚紀字克譲麗水人事父母以孝厚恤甥孤尤喜施予家世以醫名允恭益張其業</hi>
　　<hi>好施予毎晨興袖藥餌視疾以次徧及不責其報獄中苦疫輒施藥療之</hi>
　周公泰<hi>慶元縣志慶元人成化戊戌公泰納粟一千石賑飢詔旌其門</hi>
　李珊<hi>崇禎處州府志字玉泉縉雲人負俠多義舉里中無力娶者出資為婚喜人乞假不厭𢎞治四</hi>
　　<hi>年嵗大侵易産得八千金分道嘉湖告糴救賑逺近活者不可數計</hi>
　陶旦<hi>縉雲縣志字信民縉雲人少時以事累繫都察院獄有永康池姓者亦被繫既遇宥池與妻俱</hi>
　　<hi>亡止一女及笄旦攜抵家嫁彼縣金良及旦卒良夫婦來弔泣曰公之心事雖柳下恵不能過也</hi>
　何珙<hi>括蒼彚紀字良壁麗水人事親以孝聞撫諸弟姪友愛彌篤姻戚有不能為生計者轉貸以給</hi>
<pb n="KR2k0044_WYG_188-43a"/>
　　<hi>而自償之郡守董公將拓學前池垣遂捐地為助後家人乞緑波亭址抵前地因架樓其上時珙就</hi>
　　<hi>養京師及歸聞之瞿然曰此古蹟也安得専為已有命毁之墟其地以還</hi>
　王敦儀<hi>青田縣志字應望青田人嘗讀書法海寺一日歸道遇一人攜金銀釵釧值數十金忽怔</hi>
　　<hi>忡仆地敦儀懼為後至者所攫乃立待其㽔檢付之嘗展墓見有人盜砍樹木恐其驚墜戒従者勿</hi>
　　<hi>呵従别道而回子一中成進士官古田令</hi>
　王三接<hi>崇禎處州府志字汝晉處州衞人重義好施婣族待以婚喪嘗自莊回渡石牛舟中拾遺</hi>
　　<hi>金驗係縣胥催租輸官之物俟其人不至歸即潛令代納仍粘票櫃側不使知其為已也屢薦賔筵</hi>
　　<hi>夀八十餘而終</hi>
<pb n="KR2k0044_WYG_188-43b"/>
　呉文煥<hi>龍泉縣志字碧泉龍泉人嘉靖癸丑嵗飢賑米三百石活流亡千家建濟川橋起渤海祠</hi>
　　<hi>皆出重貲</hi>
　管潮<hi>青田縣志字時信青田人隆慶庚午年飢輸穀一百二十石以賑縣令表其閭</hi>
　黄五<hi>景寧縣志景寧縣民隆慶間掘地得金捐建沈莊橋以便往來</hi>
　蘇廷榮<hi>崇禎處州府志遂昌人家世業醫至廷榮益精其技嵗大疫遍行診治其貧不能具藥者</hi>
　　<hi>施之道拾嚢金坐候失主半日不至前行十里許有赴水㡬危者飲以藥俟少甦詰之云是徽州木</hi>
　　<hi>商汪榮即失金之人也遂畀之龍泉令贈以詩有常施篋裏君臣藥笑擲人間子母錢之句夀八十</hi>
　　<hi>終</hi>
<pb n="KR2k0044_WYG_188-44a"/>
　周李<hi>崇禎處州府志遂昌人族黨中婚塟有不舉者親為經紀嵗侵輸粟備賑有佃户逋租積百餘</hi>
　　<hi>石納女充婢以償卻不受更予衣米以遣嫁之或負錢者貧不能還即焚其券當道屢嘉奨與蘇廷</hi>
　　<hi>榮俱書名於旌善亭</hi>
　謝福<hi>縉雲縣志縉雲人丁嵩義子嵩仕田州經厯死於兵幼子璫投入土官為奴時福與妻先歸中</hi>
　　<hi>途聞變詢督運姚鏌知璫所在姚語以險阻福曰義父不可以無嗣遂鬻妻為費及田州求璫土官</hi>
　　<hi>不與乃日夜環哭其門經半載土官父憐之力主還璫攜至途贖妻同歸後為擇配以全嵩祀</hi>
　趙文徳<hi>崇禎處州府志字秉仁縉雲人邑東南馬鞍嶺衝險行者病之文徳捐貲平治遂成坦途</hi>
　　<hi>復建半嶺亭以休風雨又漴嶺界仙居盜賊出没文徳相地利築寨門為防禦地方藉以安萬歴戊</hi>
<pb n="KR2k0044_WYG_188-44b"/>
　　<hi>子嵗飢減直應糴有不能舉火者子粟有欲鬻妻子者予鏹全活甚衆而無徳色</hi>
　項森<hi>遂昌縣志字子秀嘗業儒弗售棄去精岐黄術每以醫藥濟人為事雖傾槖弗恤也萬厯初邑</hi>
　　<hi>旱飢乃鬻田賑粥多所全活幼時祖所置四茶亭田若干嵗久為豪强侵没及長悉贖之邑有相搆</hi>
　　<hi>争者得其言即立解人比之王彦方云</hi>
　髙岡<hi>崇禎處州府志字子升處州衞人篤友誼時弟逋官賦三百金就逮岡為代償親族有喪悉厚</hi>
　　<hi>賻之凶年出粟以賑飢族姪貧為婚娶經紀其生萬歴乙酉洪水間出袖金以賑被患之甚者麗水</hi>
　　<hi>令樊某以世徳扁其廬享年九十有五</hi>
　朱昌<hi>崇禎處州府志字希盛縉雲人萬厯戊子嵗侵發穀數百石活數百家戊戌又侵復倍賑全活</hi>
<pb n="KR2k0044_WYG_188-45a"/>
　　<hi>者亦倍有司給冠帶旌義俱堅辭不受長瀾楊澌二渡各郡通津病涉多淪溺捐數百金建立石埠</hi>
　　<hi>往來者徳之有待舉火者無不應夀八十一而終</hi>
　夏應純<hi>崇禎處州府志字心葵青田人萬厯己酉洪水衝塘堰殆盡應純獨捐貲修築灌田四百</hi>
　　<hi>畝鄉人徳之</hi>
　葉以萃<hi>崇禎處州府志字仲秀遂昌人建育英樓以教族姓捐租七十畝為膳置渡船龍口獨山</hi>
　　<hi>焦灘三處各捐租倩給舟人邑北東梅橋二十都獨口橋圮咸以石易之往來始免病涉讓吉穴以</hi>
　　<hi>厝其兄為㷀姪婚娶巡按金忠士給扁旌之</hi>
　丁天祐<hi>縉雲縣志縉雲人克篤孝友立家塾嚴訓子孫四世同居里被其化而息争訟嵗飢嘗捐</hi>
<pb n="KR2k0044_WYG_188-45b"/>
　　<hi>粟以賑縣屢旌奨舉鄉飲七夀九十而終</hi>
　鄭文誥<hi>崇禎處州府志字天章遂昌人嘗置定溪義渡以濟病涉建洞峯嶺茶亭以便往來</hi>
　李珝<hi>縉雲縣志字朝琮事親色養與兄析業遜腴取瘠伯兄玠進士無嗣以己子繼之復讓遺業以</hi>
　　<hi>振仲兄之乏偶見遺金於路守其人至還之有窮民逋糧被繫捐金代輸嵗飢破困興工使食力者</hi>
　　<hi>果腹以所值贍其家里中或質成片言剖分輙為意釋咸擬之陳太邱云</hi>
　張鶴翼<hi>崇禎處州府志字鳴臯麗水人家居河埠有徽商以幣物數笥見寄遂往甌逐販適家遭</hi>
　　<hi>回禄鶴翼寧緩己物盡出所寄商聞變意不可復得比至一無所失喜出望外</hi>
　李繼澤<hi>縉雲縣志字濟宇縉雲人應秋試偶與潘商同舟潘主僕染疫僕死同舟友皆中道棄去</hi>
<pb n="KR2k0044_WYG_188-46a"/>
　　<hi>繼澤獨為調湯餌及愈潘出金七百欲分半以謝堅辭不受繼澤無子潘又欲以女為之妾繼澤不</hi>
　　<hi>可越兩月潘復攜女至拒之如初月餘妻陶氏自娠六嵗内舉七大夫子</hi>
　張學甲<hi>崇禎處州府志字思過麗水人邑廪生潰兵掠括鄉人男女避亂於鳯山後寨學甲出為</hi>
　　<hi>兵所獲紿之曰引我至寨當免爾死學甲厲聲曰吾何惜一人之生以免衆鄉人之厄遂自竄深淵</hi>
　　<hi>而死</hi>
　包萬有<hi>鄉賢留祀册字似之遂昌人行誼淳謹事繼母克孝嘗建立社倉崇禎初頒行義倉萬有</hi>
　　<hi>獨捐穀一百石以助闢兌峯書院延師以教鄉人修括蒼郡志</hi>
　<lb/>
<pb n="KR2k0044_WYG_188-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百八十九<lb/>
</p>
<p>
</p>
  </div>
</body>
</text>
</TEI>
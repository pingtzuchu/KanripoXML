<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百十一</head> <lb/>
    <p>
<pb n="KR2k0044_WYG_210-1a"/>
欽定四庫全書<lb/>
　浙江通志卷二百十一<lb/>
　列女<hi>十</hi>
　　台州府<lb/>
　　　臨海縣<lb/>
　五代<lb/>
　賀氏二孝女<hi>戴良齊二娥傳臨海賀朔之女大曰英如小曰華如同乳而母卒父以不利棄</hi>
　　<hi>之三日夜不死隣嫗勸遂舉年十九力過健兒井臼機絲捷便如神長興二年八月一日父漁海溺</hi>
<pb n="KR2k0044_WYG_210-1b"/>
　　<hi>死二女號泣江滸求父屍不得遂投江其異母弟瑄年十三追至三山巖見所躡履曰二姊逝矣仰</hi>
　　<hi>天悲號呌父呼姊不絶聲亦投於江次日二姊一弟手足相捥抱父屍而浮至巖下去其父所溺海</hi>
　　<hi>門外三百餘里里人哀而異之為收葬焉</hi>
　宋<lb/>
　朱伯履妻陳氏<hi>赤城志臨海人年少夫亡有欲奪其志者陳氏拊膺慟絶旣甦引刀自剄</hi>
　　<hi>姑亟奪之乃免事父母舅姑至孝舅得風眩疾侍湯藥不懈者八年姑老齒豁手調甘㫖以養壽百</hi>
　　<hi>有一歲庭有梅實萱穎之祥詔封安人表門閭名其巷曰節孝</hi>
　王夷仲妾唐氏<hi>葉適王棐母唐太孺人墓誌臨海王棐之母唐寧海農家女初夷仲貧甚</hi>
<pb n="KR2k0044_WYG_210-2a"/>
　　<hi>其室賈年已晚猶身治爨滌舅族憐之為致唐氏纔十二歲粗箴細縷釡甑盤筵不唯諾而集後十</hi>
　　<hi>六年棐生而夷仲與賈相次卒家益衰兄弟析耕不數斛父母迫以嫁不許曰吾必自斷其髪然後</hi>
　　<hi>止又三十年棐上舍及第登朝出守迎母與俱無纎粟改常度又二十年歿年七十八</hi>
　石墅妻陳氏<hi>赤城新志臨海人年十八適墅生二子而夫亡家貧甚守志不移事舅姑甚得</hi>
　　<hi>婦道咸淳年旌</hi>
　周顒妻李氏<hi>嘉靖浙江通志臨海人顒死子敬孫生甫六月氏年二十餘或以家貧子幼議</hi>
　　<hi>改適者氏抱敬孫泣曰周氏一脉僅此舍此奈宗祀何嫠居四十年如一日卒昌周祀</hi>
　王貞婦<hi>宋史本傳臨海人德祐二年冬元兵入浙東婦與其舅姑夫皆被執既而舅姑與夫皆死</hi>
<pb n="KR2k0044_WYG_210-2b"/>
　　<hi>主將見婦晳美欲内之婦號慟欲自殺為奪挽不得死夜令俘囚婦雜守之婦乃陽謂主將曰若以</hi>
　　<hi>吾為妻妾者欲令終身善事主君也吾舅姑與夫死而我不為之衰是不天也不天之人將焉用之</hi>
　　<hi>願請為服期即惟命茍不聽我我終死耳主將恐其誠死許之然防守益嚴明年春師還挈行至嵊</hi>
　　<hi>青楓嶺下臨絶壑婦待守者少懈嚙指出血書字山石上南望慟哭自投崖下而死後其血皆漬入</hi>
　　<hi>石間天隂雨即墳起如始書時至治中旌之曰貞婦郡守立石祠嶺上易名曰清風嶺</hi>
　王珏妻張氏<hi>臨海縣志徳祐二年元巴延統兵入境珏倡義守城力盡死於左池氏號泣隨</hi>
　　<hi>其後亦赴水死</hi>
　元<lb/>
<pb n="KR2k0044_WYG_210-3a"/>
　章盛妻楊氏<hi>台州府志臨海人夫早世氏不再適撫孤成立訓子孫孝友三世不分異年九</hi>
　　<hi>十二卒延祐間旌表</hi>
　韓戒之妻陳氏<hi>赤城新志臨海人名末媯待制剛中女也適戒之及期而寡時年二十二</hi>
　　<hi>遺孤方四月誓不他適守節三十八年姊大媯適藁城董士楷亦以貞節聞至正中俱旌表其門</hi>
　馬義和妻楊氏<hi>赤城新志名善慶臨海人年十六適義和方閲月而義和卒鞠遺腹子應</hi>
　　<hi>鳳尋卒敗屋數間茹蔬飯糲守志五十年</hi>
　朱谷妻楊氏<hi>赤城新志名勤臨海人年十六適谷十載夫與舅相繼歿楊傾貲以奉喪事守</hi>
　　<hi>志以撫遺孤其父欲奪之嫁楊以死自誓乃止至正丙午旌表</hi>
<pb n="KR2k0044_WYG_210-3b"/>
　張紹大妻謝氏<hi>揭徯斯張節婦傳氏二十一而嫁嫁四年生二子而寡家貧姑老誓不再</hi>
　　<hi>嫁蓬首垢面日夜紡績姑之養必具甘㫖已蔬食而已姑久而憐之語之曰汝生長富貴又方盛年</hi>
　　<hi>不幸早寡而貧奈何以吾老故久罹此苦氏哭拜曰妾生為名家女長為名家婦志願已足不幸早</hi>
　　<hi>寡命也况有姑以為依有子以承祭祀天之賜妾大矣而敢以貧故有二心於是姑婦相向大哭姑</hi>
　　<hi>知婦愈信婦事姑愈謹姑年八十八卒喪葬盡禮教二子夢珍夢瑤邑大夫上其事遂旌其門</hi>
　洪貞女<hi>臨海縣志名静媯貢士達善女許字未嫁夫死斷髪誓不再適其姪女名淑年十三曰姑</hi>
　　<hi>能如是願終身侍姑遂寢食與偕父母諭之終不肯適人相與績麻置田十二畝為贍老計土人相</hi>
　　<hi>傳為苧絲坵卒後子姓奉其田為祀産祭祀不絶</hi>
<pb n="KR2k0044_WYG_210-4a"/>
　明<lb/>
　張遘妻徐氏<hi>赤城新志臨海人遘應貢得鎮南學正氏養姑以居遘在任娶周氏生子瑀遘</hi>
　　<hi>卒遘兄某寘周子母獨舁櫬以還議嗣氏泣語老僕繆軒曰而翁幸有後委而别立忍乎於是治裝</hi>
　　<hi>戒軒以往而周意臨海惡地且憚逺莫之肯來子亦不遣氏日夜號慟居歲餘覔一莊客輔軒以行</hi>
　　<hi>至則訴於官得瑀以歸氏喜曰有以見吾夫於地下矣撫愛不翅己出奉姑以壽終娶陳為瑀配遂</hi>
　　<hi>有孫三人瑀亦早世婦姑相依兩世一節</hi>
　許六妻余氏<hi>赤城新志年二十一舅姑與夫相繼喪無子女惟二小姑一小叔曰叔楚氏撫</hi>
　　<hi>姑教叔既長各與婚配以己奩具分二姑叔得子曰昌鞠育如己子又育二姪女長成嫁之以壽終</hi>
<pb n="KR2k0044_WYG_210-4b"/>
　黄氏二女<hi>赤城新志從父姊妹也長名大山適胡宗選次名三奴適吳克表二家相去不數里</hi>
　　<hi>其夫皆以稅糧就逮其姊遣人戒妹曰若夫罹譴必貽累妻子宜見幾毋玷辱我家時妹已預決於</hi>
　　<hi>心慰安子女扃戸自縊死既而其姊亦死於舍側池中鄉之士大夫莫不悲之</hi>
　張暹妻陳氏<hi>赤城新志年十八適暹暹亡遺腹生子手足皆瘋氏撫育之大興厥家孫一曽</hi>
　　<hi>孫七元孫十皆富盛節婦年八十八而卒</hi>
　王三茍妻陳氏<hi>名山藏名小奴居康功里三茍出傭作日暮未歸氏抱女迎候於門忽聞</hi>
　　<hi>夫為虎所扼遂棄女於地手執門關追至山足奮身號呌拽持夫足於虎口中提關撃虎虎驚去負</hi>
　　<hi>夫歸而夫死矣時氏年近二十有色嚴正自持村中呼為女御史有土豪欲娶之不從乃率衆擒迫</hi>
<pb n="KR2k0044_WYG_210-5a"/>
　　<hi>以歸氏度勢孤難免曰請少待歸奠亡夫除靈即復來豪從之奠畢慟哭出至舍側姜潭上屬襁綴</hi>
　　<hi>女碎面毁乳投潭而死事在正統時為土豪賄囑不舉成化中乃得旌</hi>
　朱涣妻楊氏<hi>臨海縣志年十九歸涣未幾涣卒服闋其兄諷之他適氏泣不從乃潛許鄉之</hi>
　　<hi>富人氏知事迫遂不復語以裝奩一二物與其伯氏女曰我去後不及送汝于歸也家人莫喻其意</hi>
　　<hi>至夕猶治女工令其妾先寢遂自經</hi>
　鄭鎮妻高氏<hi>臨海縣志年十九歸鎮越七年而鎮逝柩在殯火延其居不能舉泣仆於旁火</hi>
　　<hi>及身弗去俄而其父至强曳以歸創甚數月而愈食貧撫孤艱苦萬狀年七十五卒</hi>
　金顯<hi>台州府志既許配而夫病瘋宗族諷其母議改字女聞之不説託言每夕夢二仙女招與同遊</hi>
<pb n="KR2k0044_WYG_210-5b"/>
　　<hi>遂自號通真娘子已而衆與母欲奪其志乃泣曰再聘非女道吾惟有死而已乘間入室自經</hi>
　姚氏二節<hi>台州府志王氏年十八歸姚篪八年而篪卒無子舅姑早喪㷀然無依與其媵姜氏</hi>
　　<hi>即殯室坐臥跬步不離正德戊辰隣火將及其廬王與姜伏柩號慟願與俱焚鄉人義之為舁以出</hi>
　　<hi>嘉靖乙酉並旌焉又數年王以疾卒姜先三日而逝</hi>
　周楞妻應氏<hi>名山藏嘉靖中楞以姻屬被累死無子應年二十五即欲同死以姑老無依乃</hi>
　　<hi>殯夫山坰誅茆荆棘間績作奉姑所居比隣懸逺豺虎出没風雨祁寒或不舉火者累日偶得舉火</hi>
　　<hi>即以養姑節口忍飢姑卧病十年起坐扶持如一日邑令劉大直歲給粟帛台守譚綸樹其里曰節</hi>
　　<hi>孝</hi>
<pb n="KR2k0044_WYG_210-6a"/>
　王漳妻金氏<hi>舊浙江通志歸未期而漳卒遺腹生一女所親諷之再適氏舉斧欲自戕諷者</hi>
　　<hi>不敢言撫漳兄之孤如己出為畢婚嫁孤亡復撫孫成立</hi>
　徐氏二節<hi>臨海縣志陳氏歸徐暄年十七生子甫週而暄卒任氏歸徐昉年二十昉死止遺腹</hi>
　　<hi>四月二氏守志撫孤成立年俱七旬而卒昉與暄兄弟也時號一門雙節</hi>
　馮光奴<hi>台州府志馮良攀女許字葛坤年十七未嫁嘉靖戊午海倭焚掠女扶祖母陳入將軍山</hi>
　　<hi>茂林中為倭所獲以手引女臂女奮拳撃倭罵曰便殺我斷不汝從倭揮刀斷其右手五指猶左手</hi>
　　<hi>提石擊之倭遂三斷其體陳得免倭退父收其屍面色如生廵按上其事旌之</hi>
　范氏二節<hi>台州府志張氏范燮妻已納聘而范篤疾將議改婚張聞欲死之父母慰止竟歸范</hi>
<pb n="KR2k0044_WYG_210-6b"/>
　　<hi>與妾屠氏侍夫湯藥積歲不懈夫卒與屠俱斷髪誓死守嘗兩遭大水不避又鄰火再偪其廬婦撫</hi>
　　<hi>柩痛哭既而鄰屋俱燼婦所居獨無恙萬厯元年七月初十日忽見舍間石上有光旋繞如篆成齊</hi>
　　<hi>節二字衆具報府縣為摹刻於石今尚存奉㫖建雙節坊</hi>
　潘汝寧妻王氏<hi>臨海縣志王亮女也歸潘十載夫病劇割股救之不起氏即齋沐吿天三</hi>
　　<hi>斷其喉而殞萬厯時旌表</hi>
　侯良遇妻孫氏<hi>臨海縣志年十九適侯次年夫歿妾生一子甫五月氏視如己子舅姑欲</hi>
　　<hi>奪其志氏嚙血自誓不移舅姑繼死力治三喪子亦成立萬厯間旌表</hi>
　潘貞女<hi>臨海縣志潘應化女配陳竒䇿未婚病卒女即絶飲食痛哭七日臨死囑以柩歸陳氏卒</hi>
<pb n="KR2k0044_WYG_210-7a"/>
　　<hi>與夫合葬焉</hi>
　張宗成妻尹氏　王偵妻羅氏　　林啓章妻楊氏<lb/>
　馮九朝妻郭氏　楊邦潮妻張氏　錢胄妻楊氏<lb/>
　董𢎞中妻黄氏　侯孜妻陳氏　　侯思鶴妻董氏<lb/>
　余璣妻陶氏　　王忭妻高氏　　王玖妻楊氏<lb/>
　鄭㫤妻郭氏　　林濬明妻李氏　林克明妻胡氏<lb/>
　王宗孝妻趙氏　王宗制妻趙氏　李源妻沈氏<lb/>
　陳普安妾唐氏　秦懋述妻金氏　應宗旦妻項氏<lb/>
<pb n="KR2k0044_WYG_210-7b"/>
　葉紀禮妻侯氏<lb/>
國朝<lb/>
　馮氏二節<hi>臨海縣志陳氏名珍馮元鼎妻年十九歸馮生三子夫卒時年二十九一夕奸徒利</hi>
　　<hi>其所有明火入刦陳夜半倉皇起亟趨殯所賊以棍擊之中腦仆地婢子掖之避曰靈在吾何之乃</hi>
　　<hi>以身伏柩間不去嫠居三十年教養三孤成立媳戴氏名唐徽仲子繼祖妻也年二十一歸馮甫二</hi>
　　<hi>載生子甦未週而夫以痘亡兩世孀居並以貞節著甦登進士服官行政每事規以大義屢叨進秩</hi>
<hi>㫖建母氏之教為多康熙九年並奉    坊旌表</hi>
　何文鉽妻馮氏<hi>題旌冊名柔馮甦女文鉽就婚楚雄署中尋歸阻變寶慶而卒時婚甫八</hi>
<pb n="KR2k0044_WYG_210-8a"/>
　　<hi>月氏年二十一越三月生子又八年亂靖擕子扶櫬歸葬事舅姑如事父母訓子綦嚴康熙四十三</hi>
<hi>㫖建年具題奉    坊旌表</hi>
　姚椒姑<hi>題旌冊姚際飛女家貧際飛食力於外一日母他出椒姑獨處為强暴所逼力拒得脱奔</hi>
　　<hi>訴隣嫗持刀欲自殺嫗謹護之母歸泣訴遂不食但曰恨父未歸不得一見也飲泣達曙盥櫛服滷</hi>
　　<hi>而死年十九時康熙五十八年四月也數日始殮面如生郡人競為詩文以祭之事聞奉</hi>
<hi>㫖建坊旌    表</hi>
　党問世妻徐氏<hi>題旌冊問世卒氏年二十誓死不二夫鮮兄弟氏仰事俯育遇歲饑自食</hi>
　　<hi>糠籺而堂上甘㫖無缺子亦有成雍正二年具題奉</hi>
<pb n="KR2k0044_WYG_210-8b"/>
<hi>㫖建坊旌    表</hi>
　洪霞起妻潘氏<hi>題旌冊霞起卒潘年二十五值耿逆之亂山寇竊發氏懷利刃自隨備歴</hi>
　　<hi>艱苦勁節不移事姑以壽終教子復為歲貢生守節五十九年</hi>
　洪熙載妻王氏<hi>題旌冊年二十四而寡事姑孝謹訓孤有成  以上二氏俱雍正四年具</hi>
<hi>㫖建題奉表    坊旌</hi>
　秦克元妻馬氏<hi>題旌冊克元卒氏年二十六家貧無伯叔仰事俯育一嫠婦肩之朝夕拮</hi>
　　<hi>据備嘗荼苦而矢志益堅姑安其養壽至九十</hi>
　陳嘉謨妻于氏<hi>題旌冊年二十一而寡有欲奪其志者輒自縊鄰嫗救免家貧日夜操作</hi>
<pb n="KR2k0044_WYG_210-9a"/>
　　<hi>以課子守節四十餘年具題奉</hi>　<hi>以上二氏俱雍正六年</hi>
<hi>㫖建坊旌    表</hi>
　徐德昭妻沈氏<hi>題旌冊年二十二歸徐二十八而寡訓二子嚴而有法姑亡舅年衰邁父</hi>
　　<hi>亦老而無依氏俱竭力孝養皆年踰八旬而終殯葬盡禮守節二十八年</hi>
　陳露若妻周氏<hi>題旌冊年二十一適陳二十七而寡生子甫週氏事姑甚孝又卜葬三世</hi>
　　<hi>之未葬者撫子成立守節三十五年</hi>
　侯其美妻王氏<hi>題旌冊年十七而嫁生子嘉綖未週歲夫亡氏年十九舅姑老伯叔二人</hi>
　　<hi>俱嬰廢疾氏隻身持門戸舅病十八年姑病日四十年氏親奉湯藥朝夕扶掖左右勿稍懈守節三</hi>
<pb n="KR2k0044_WYG_210-9b"/>
<hi>㫖建十九年    坊旌表</hi>　<hi>以上三氏俱雍正九年具題奉</hi>
　祝維周妻丁氏<hi>題旌冊維周台州衛後帮運丁也病夭氏時年二十一撫子成立守節三</hi>
　　<hi>十年</hi>
　馬吉卿妻盧氏<hi>題旌冊年十九夫亡遺一子舅姑早世幼叔年止八歲氏撫長婚娶亦夭</hi>
　　<hi>其妻病瘋氏親調湯藥櫛髪縫紉十餘年無倦容夫有叔觀覲老而無依氏視之如舅雖親子婦不</hi>
　　<hi>及也守節三十三年</hi>
　丘拯妻駱氏<hi>題旌冊年二十四而寡撫子守節三十八年</hi>
　陳氏二節<hi>題旌冊陳維標妻汪氏妾徐氏維標卒汪年二十九徐年二十七遺子成憲甫兩月</hi>
<pb n="KR2k0044_WYG_210-10a"/>
　　<hi>二氏交撫之每歲時設祭必陳其夫遺書祭畢則舉以示成憲曰此爾父手澤也卒敎其子有成汪</hi>
　　<hi>年五十七徐年六十一而卒十年具題奉</hi>　<hi>以上五氏俱雍正</hi>
<hi>㫖建坊旌    表</hi>
　秦嗣公妻方氏<hi>題旌冊年二十五而寡事姑撫子守節四十八年雍正十一年具題奉</hi>
<hi>㫖建坊旌    表</hi>
　徐喜姐<hi>題旌冊台州衛後帮千總徐宏基女幼許字何珧珧父為雲南昆陽知州珧隨任卒於昆</hi>
　　<hi>陽喜姐年二十七未婚也訃至登樓自經氣將絶為父母所覺排□救之得不死勸之不應遂不食</hi>
　　<hi>而卒珧族人居蕭山感其竒節咸來拜奠雍正十二年具題奉</hi>
<pb n="KR2k0044_WYG_210-10b"/>
<hi>㫖建坊旌    表</hi>
　鄭氏二節<hi>題旌冊陳氏鄭良妻王氏良子秉忠妻也良卒陳年二十三遺孤秉忠纔三齡有欲</hi>
　　<hi>奪其志者不從康熙甲寅土寇抄掠縱火時舅姑柩停於家氏抱柩哀號願與俱焚燄垂及而風返</hi>
　　<hi>火熄閭里異之秉忠長為娶王氏生一子甫四齡秉忠卒王年二十八毁容自誓孝姑撫子陳守節</hi>
　　<hi>四十五年卒王守節三十四年</hi>
　何叔才妻余氏<hi>題旌冊年二十五夫亡二子俱幼有逼之改適者氏截髪誓死乃止紡績</hi>
　　<hi>撫子各為娶婦生二孫子俱夭復撫孫成立以節終  以上三氏俱雍正十三年具題候旌</hi>
　鄧士鉉妻詹氏<hi>台州府志年十八歸士鉉順治丙申正月副將馬信叛遍掠城中婦女入</hi>
<pb n="KR2k0044_WYG_210-11a"/>
　　<hi>海為贄士鉉先被繋氏投家園井中死之次日賊再至猶疑為詐士鉉舉示其髪冰矣乃去士鉉服</hi>
　　<hi>其節終身不再娶</hi>
　馮孟浣妻陳氏<hi>台州府志年二十二居近江側海賊入掠孟浣扶母出避氏抱女隨行遇</hi>
　　<hi>賊逼令下船氏抱道旁屋柱不去賊用繩縛其兩手負之而趨氏口咬賊頸賊擲於地取懷中女殺</hi>
　　<hi>之欲其懼而隨行也氏奮躍大罵曰即殺我死不從賊復咬其手賊怒舉刀連劈之體無完膚三日</hi>
　　<hi>後就殮面如生</hi>
　趙齊玫妻張氏<hi>台州府志年十八適趙次年夫卒氏有孕八月舅姑無他嗣矢志奉養既</hi>
　　<hi>而産女其姑嘗負宿疾氏左手提幼女右手進湯藥累歲月不憚勞苦</hi>
<pb n="KR2k0044_WYG_210-11b"/>
　李聯芳妻戴氏<hi>台州府志年二十三生子國梁甫週歲而夫亡殯時遭火與一老僕一婢</hi>
　　<hi>悉力扶出三人舉一柩人以為得神助嘗謂子國梁曰人不論窮達顧立身何如耳後國梁多善行</hi>
　　<hi>鄉里稱之</hi>
　許遂萼妻張氏<hi>台州府志遂萼卒張年二十七子甫七齡有二婢年尤少氏謂之曰我生</hi>
　　<hi>死許門汝當自為計二婢皆感泣願終身無他三人同志操作家政整肅</hi>
　趙銓妻包氏<hi>台州府志結褵兩載而銓亡舅姑各欲自盡包以遺孕慰解舅姑心稍安既而</hi>
　　<hi>果舉一子姑晩年病瘋氏奉湯藥凡十五年卒年七十九</hi>
　王思維妻應氏　王德化妻林氏　葛元亮妻張氏<lb/>
<pb n="KR2k0044_WYG_210-12a"/>
　高德邵妻章氏　虞國彩妻包氏　周簡妻陶氏<lb/>
　徐天祐妾李氏<lb/>
　　　黄巖縣<lb/>
　宋<lb/>
　佘元卿母吳氏<hi>台州府志黄巖人夫死始生元卿慨然曰我不見夫何忍見子因剔其目</hi>
　　<hi>誓不他適</hi>
　夏孝女<hi>湧幢小品字阿九年十五一日隨父與其隣樵於山父前與虎遇隣人懼亟升木避之女</hi>
　　<hi>見父陷虎口噭號直前執薪鞭虎且鞭且泣踰十步虎棄其父而啖之</hi>
<pb n="KR2k0044_WYG_210-12b"/>
　曹小娥<hi>車若水黄巖曹小娥述嘉熙戊戌二月晦麻嶴曹氏女同母范隣屋二十輩採筍陸婆坑</hi>
　　<hi>范為虎得二十輩悉驚潰女執范手推虎而呌曰舍吾母吾代飼汝也范知不免瞀瞀然命之去呌</hi>
　　<hi>執愈疾結行數百步虎釋范掉尾拂女踞坐熟視女以身翼范捧之下尚喘息會捄者至布衾裏以</hi>
　　<hi>歸歸死而尸得完里人弔之不能言徐曰黄虎也吾不得代吾母死也</hi>
　牟琮妻余氏<hi>台州府志年二十七而孀遺腹四月旁無伯叔㷀不自存還依母家誓死守志</hi>
　　<hi>越七月生子异茹苦撫敎逮長乃復故居壽七十八卒</hi>
　陳壽齡妻管氏<hi>台州府志年二十四而寡毁容守志有富家請婚曰許我我澤其孤姻黨</hi>
　　<hi>多勸之氏不可曰我寧死終不易節敎子三人皆有才行云</hi>
<pb n="KR2k0044_WYG_210-13a"/>
　朱仕龍妻蔡氏<hi>赤城新志歸五年而仕龍卒常平使者黄唐聞其賢固以請盡室贊之氏</hi>
　　<hi>拊膺慟曰婦無二夫縱卿相我何顔事之終身蓬首垢而奉舅姑以敎子年七十五而卒</hi>
　蔡原廸妻杜氏<hi>台州府志年十七歸原廸越五年原廸卒母勸之改適氏痛憤欲自殺母</hi>
　　<hi>不復言事姑甚謹嘉泰年旌</hi>
　蔡志伯妻項氏<hi>台州府志樂清人歸黄巖蔡志伯志伯死於兵氏年二十一斷髪自誓性</hi>
　　<hi>聰慧族處子多從講解内則列女傳年六十七卒</hi>
　元<lb/>
　黄侃妻夏氏<hi>赤城新志名德慧樂清人年二十一歸黄巖黄侃八年侃卒氏號慟幾絶衾斂</hi>
<pb n="KR2k0044_WYG_210-13b"/>
　　<hi>營葬必盡其力有司以聞旌焉</hi>
　馬彥竒妻盛氏<hi>赤城新志名真一讀書通經能詩適馬氏未十年而夫死三女一男家無</hi>
　　<hi>寸土紡績營生無力延師教子乃口授章句以指取績麻水作㸃畫教之嘗有詩云一燈教子丹心</hi>
　　<hi>苦半世紉箴白髪新晚年故家士族並迎之至家談論女則比之曹大家云</hi>
　陳文先妻蕭氏<hi>赤城新志名菊奴文先以獲賊功授信州廵檢卒於軍初文先與方國珍</hi>
　　<hi>為仇至正癸巳國珍船至黄巖港擄蕭氏及其子師退次海門將甘心焉蕭氏紿以如厠擕其子同</hi>
　　<hi>往推之入水身繼之後數日其屍自海門浮於江不逺百里直抵舊居州守以聞旌其門給錢營葬</hi>
　鄭谷祥妻陳氏<hi>赤城新志年二十四而谷祥卒媵周福兒生一子一女氏撫之如己出至</hi>
<pb n="KR2k0044_WYG_210-14a"/>
　　<hi>正年旌表</hi>
　洪貞女<hi>嘉靖浙江通志適南塘戴某未至聞戴死弟兄送者皆勸之還洪慟哭曰吾已為戴氏婦</hi>
　　<hi>矣遂往殯其夫夫先有一妾遺腹生子洪撫教之卒興戴氏</hi>
　王揆妻董氏<hi>赤城新志揆為瀋王府敎授卒於官訃至董方剖𤓰輒引刀自刎衆奪止之因</hi>
　　<hi>慟哭不食而死</hi>
　詹烈婦鄭氏<hi>赤城新志夫客四明適兵至婦獨擕其子竄山谷中遇兵欲汚之婦曰寧殺我</hi>
　　<hi>豈從汝也賊遂斬之其首至地凡三躍</hi>
　丁快妻王氏<hi>嘉靖浙江通志盜起海上焚刦居民王氏為賊所得欲掠而東倉皇請於賊曰</hi>
<pb n="KR2k0044_WYG_210-14b"/>
　　<hi>我幼子在抱且母家甚邇幸還其父即從爾去賊信之如其請王氏望兒入門即投江而死</hi>
　金彥敬母梅氏<hi>嘉靖浙江通志彥敬四歲而父喪梅氏不忍夫亡遂裂吭以死其子孫居</hi>
　　<hi>太平之小溪</hi>
　楊伯瑞妻王氏<hi>宋濓王貞婦傳名順榮字静安年十七歸同邑楊伯瑞伯瑞官行樞密院</hi>
　　<hi>斷事官至正間貓䝤兵侵天台伯瑞遇害婦時年二十七生子慶壽始兩月䕶喪還葬於鄉鄉里欲</hi>
　　<hi>媚上官以婦美姿容嗾使聘之不從將以威劫婦遽引刀斷髪事遂寢越三年有權貴人聞其賢强</hi>
　　<hi>委禽焉婦拊膺長號悶絶仆地媵人抉齒以藥灌之移時乃蘇俟間執慶壽手曰吾命婦也不敢虧</hi>
　　<hi>節以辱汝父將死於汝父之墓言訖泣而行慶壽號訴從母林氏亟往救婦以刀自剄不殊林奪刀</hi>
<pb n="KR2k0044_WYG_210-15a"/>
　　<hi>挽之歸環守至旦稍懈婦復斷髪如初權貴人悔曰此烈婦不可强也</hi>
　　<hi>謹按赤城新志載王靜安天台楊伯瑞妻伯瑞為樞密斷事官又載黄巖王順榮楊伯遂妻宋濂為</hi>
　　<hi>之傳蓋悞分名與字為兩人也舊通志府志俱因之而分載於元明兩朝今從潛溪集改正</hi>
　明<lb/>
　程有德妻陳氏<hi>續文獻通考名真洪武間有德以軍生至京鎮撫陸林見陳美欲汚之不</hi>
　　<hi>從百方脅之陳愈嚴厲遂被毆而死夫訴於朝林以罪誅</hi>
　趙叔民妻盧氏<hi>赤城新志名津奴生有容色涉畧書史洪武十九年叔民被誣卒於京明</hi>
　　<hi>年籍其家氏聞官軍至欲與子俱飲藥既而泣曰汝年方七歲萬一得生未可知我寧就死義不受</hi>
<pb n="KR2k0044_WYG_210-15b"/>
　　<hi>辱遂題詩壁上飲藥仆地而絶官軍入門見壁上詩歎曰好烈婦鄉人至今稱為趙烈婦云</hi>
　王叔英妻女<hi>朝野彚編叔英殉節後詔治奸黨其妻繋獄死明實録陳瑛簿録叔英女將給</hi>
　　<hi>配二女皆筓就錦衣衛獄俱赴井死</hi>
　沈思銳妻林氏<hi>台州府志思銳知梧州尋死林氏年二十四擕二子航海歸與妾楊氏同</hi>
　　<hi>心守節所居里瀕海多寇擕子依外家竭力撫教至老而卒</hi>
　徐宗谷妻張氏<hi>嘉靖浙江通志名璩奴宗谷為仇人所害張氏負姑匿巖穴中間道達姻</hi>
　　<hi>家泣謂姑曰婦不死以仇未復遺娠未分爾既而生女妾生男張撫字無間明年仇以姑訴受戮張</hi>
　　<hi>始還家招魂而葬之誓死無二年五十四卒</hi>
<pb n="KR2k0044_WYG_210-16a"/>
　謝乾妻趙氏<hi>楊守陳貞則堂序謝鐸祖母趙有志操年二十九而寡以鬒美而殷富也多慕</hi>
　　<hi>覬之乃斷其髪俾媒者杜口散其貲俾貪者革心守正秉節老死無易其媵嚴氏齒方踰弱將嫁之</hi>
　　<hi>力辭乃與終老</hi>
　余鑾妻龔氏<hi>赤城新志鑾年二十餘歸自學舍遭風雨溺涇中氏在母家聞之哭仆於地將</hi>
　　<hi>絶復蘇至溺所殮其夫屍欲隨以溺家人援之輿歸夫家仍自經而死</hi>
　林汝殷妻王氏<hi>嘉靖浙江通志年二十歸林未幾夫卒里人陳文白欲娶之氏斷髪以死</hi>
　　<hi>自誓其父母防之且勸之力氏佯許焉既久防者少懈乃陰囑侍女分其嫁時服一歸其母一予其</hi>
　　<hi>妹一以為殮已之具遂自經而死</hi>
<pb n="KR2k0044_WYG_210-16b"/>
　章子行妻林氏<hi>赤城新志年二十七而子行卒兄憐其家貧少寡欲奪其志氏斷髪自誓</hi>
　　<hi>績絍奉姑教二子隆昭知問學台州府志有侍女陳海棠年十六欲遣之即沐浴自經家人救免林</hi>
　　<hi>哀其志而留之人稱雙節云</hi>
　符松妾真奴<hi>湧幢小品真奴媵鍾氏嫁於符松僅十三日松死松母解氏尚存鍾有異志奴</hi>
　　<hi>諷之鍾怒不省因泣吿於解氏曰安人不幸至此真奴雖欲奉以終身勢不可得惟求他日見安人</hi>
　　<hi>之子於地下而已言訖血淚俱下是夜沐浴縊死松柩上衆議葬之以從其夫鍾竟焚其尸以去同</hi>
　　<hi>時邑中有阿菊者從陳嫁於郭崇文生一子而崇文死陳改嫁菊夜竊其子歸於郭謝方石為之傳</hi>
　徐顯妻周氏<hi>赤城新志周隨顯為吏於京顯病殁周痛絶欲與俱死衆勸諭之不已卒自縊</hi>
<pb n="KR2k0044_WYG_210-17a"/>
　陳溫妾李氏<hi>赤城新志名石溫没其妻應氏將改嫁石所生子纔數月應百方誘脇堅不可</hi>
　　<hi>奪卒撫其子以終身應後每歸輒歎曰吾愧無以見爾也</hi>
　徐元奴<hi>籌海圖編有殊色值母病歸寧賊至元奴抱母慟哭賊欲汚之元奴紿賊轉室持粧奩同</hi>
　　<hi>往乘間赴井死</hi>
　項巽妻徐氏<hi>黄巖縣志年二十七嘉靖壬子倭寇至被執欲汚之氏紿之曰吾裝在窖室内</hi>
　　<hi>願擕之以從賊縱之入室遂赴井死詔旌其門</hi>
　陳克諧妻解氏<hi>黄巖縣志名縑奴年十五字克諧倭寇犯境克諧娶之以逃至邑西霓橋</hi>
　　<hi>其姑分金授之曰賊至當以贖命解泣曰有死而已及賊至遂投河而死</hi>
<pb n="KR2k0044_WYG_210-17b"/>
　林思貞妻徐氏<hi>赤城新志年二十二夫死遺腹生女其兄憐其少寡欲易其志氏以針刺</hi>
　　<hi>目死以自誓養姑至孝寢食俱與姑同</hi>
　符洪悅妻王氏<hi>台州府志年二十七夫亡慟哭幾喪明外家欲延醫治之則曰古有剔目</hi>
　　<hi>示信者若瞽吾之志也終不見醫者嘉靖間旌</hi>
　　<hi>謹按舊通志作蔣洪悅今依府縣志作符</hi>
　牟氏二節<hi>台州府志俱徐氏一牟從茂妻一牟顯恒妻皆年未三十而寡食貧守志白首不渝</hi>
　王湘妻蘇氏<hi>黄巖縣志年二十二生一子而湘亡踰十年子殀有富家欲奪其志氏泣曰吾</hi>
　　<hi>守志為夫非為子也必相逼吾即為王氏鬼耳竟守一室晨夕悲號兩目並瞽年六十餘卒</hi>
<pb n="KR2k0044_WYG_210-18a"/>
　陳堯還妻孫氏<hi>黄巖縣志名端適堯還未幾堯還卒氏年二十三泣血絶粒旬日而死</hi>
　張氏二節<hi>台州府志張頡妻王氏頡弟甘妻葉氏兄弟相繼亡王年二十八葉年二十六同心</hi>
　　<hi>撫孤事老姑克盡孝敬並以完節終</hi>
　孫季益妻應氏<hi>台州府志父無子以氏贅季益踰十三年而季益亡季益兄利其産强氏</hi>
　　<hi>他適不從中分所有以安之兄意猶未愜劫季益柩以歸氏愬之官斷依父母家守志出公門猶强</hi>
　　<hi>之不已氏歸自經死</hi>
　葉氏二節<hi>台州府志胡氏葉備妻盧氏葉洗妻妯娌孀居年俱幼有子俱殀矢志立嗣始終如</hi>
　　<hi>一</hi>
<pb n="KR2k0044_WYG_210-18b"/>
　徐本妻林氏<hi>黄巖縣志年二十而寡誓不他適隣火偪其廬氏閉户哀號火尋熄已值海溢</hi>
　　<hi>氏抱夫木主待斃卒得免人謂苦節所感</hi>
　柯薊妻厲氏<hi>舊浙江通志年十八歸薊越歲生一女三年薊病篤語氏曰吾疾必不起卿年</hi>
　　<hi>少家又貧其别事人乎厲拊膺曰妾娠兩月若生男則撫之生女則從君地下耳已而薊卒嚙指出</hi>
　　<hi>血示無他志宗族來弔者出指示之以杜覬覦居七月生子攻苦鞠養雖家無儲粟處之恬如年七</hi>
　　<hi>十終</hi>
　應文照妻吳氏<hi>舊浙江通志歸七月而文照卒遺腹生子錫輅妾楊氏年尚少亦矢志同</hi>
　　<hi>守十餘年輅出應童子試三擅首選吳氏卒輅痛不及養愈厲攻苦病作而殀楊晚年苦節靡依詔</hi>
<pb n="KR2k0044_WYG_210-19a"/>
　　<hi>旌雙節</hi>
　蔡子旻妻牟氏<hi>黄巖縣志名德助年十八歸蔡生一子而子旻卒德助抱屍痛哭遂不食</hi>
　　<hi>而死</hi>
　應氏二節<hi>黄巖縣志王氏應子美妻年二十七而寡撫子文彬成立娶柯氏歲餘文彬亦亡柯</hi>
　　<hi>奉姑終身從叔生子甫七日鞠育承繼姑媳一節皆以壽終</hi>
　陳初妻林氏<hi>黄巖縣志年十九食貧有志操初入城市氏獨居惡少徐十九欲强汚之堅不</hi>
　　<hi>從十九捶殺之後抵罪服誅</hi>
　葉某妻鮑氏<hi>舊浙江通志適石嶺葉某年十七而寡一子方週隣人勸以他適氏剪髪自誓</hi>
<pb n="KR2k0044_WYG_210-19b"/>
　　<hi>與妾春梅紡績存活雖日食不繼而節操愈厲</hi>
　楊心疇妻黄氏<hi>舊浙江通志姑負重疾醫云不治氏斷小指和羹以進得甦既而舅疾殆</hi>
　　<hi>又斷無名指救之亦甦獲享遐齡宗族以為美談</hi>
　林景韶妻戴氏　余尚再妻鄭氏　張世周妻徐氏<lb/>
　胡璉妾楊氏　　王欽妻章氏　　楊貴心妻趙氏<lb/>
　謝綰妻趙氏　　程宗岳妻陳氏　葛永寧妻陳氏<lb/>
　應珉妻張氏　　周如泗妻郟氏　盧永桂妻章氏<lb/>
　牟尚哲妻楊氏　施椿妻郟氏　　張燮妻楊氏<lb/>
<pb n="KR2k0044_WYG_210-20a"/>
　徐鶠妻謝氏　　牟煓妻解氏　　張于章妻葉氏<lb/>
　陳一經妻楊氏　符允方妻周氏　施朝妻鍾氏<lb/>
　謝世白妻胡氏　何鳳妻馮氏　　王邦宣妻馮氏<lb/>
　池仲廣妻何氏　施升妻葉氏　　符舜昭妻陳氏<lb/>
　朱世高妻張氏　趙貴寧妻陳氏　任泮妻何氏<lb/>
　葉景韶妻張氏　王師表妻黄氏　鄭玻妻趙氏<lb/>
　李存泮妻鄭氏　張鉢妻劉氏　　李檢妻鄭氏<lb/>
　孫天洵妻池氏　謝慄妻趙氏　　徐慶亨妻李氏<lb/>
<pb n="KR2k0044_WYG_210-20b"/>
　孫咸妻盛氏　　孫思禹妻張氏　沈興文妻江氏<lb/>
　郟貴學妻丁氏　王天福妻陳氏　蔡德儀妻王氏<lb/>
　王玖妻陳氏　　王堪妻郟氏　　趙性妻王氏<lb/>
　趙琳妻施氏　　張雍妻朱氏　　蔡愷妻王氏<lb/>
　彭鐩妻周氏　　解茂標妻蘇氏　黄養妻楊氏<lb/>
　趙逢眷妻吳氏　余日秀妻柯氏　余韻妻陳氏<lb/>
　汪復禮妻胡氏<lb/>
國朝<lb/>
<pb n="KR2k0044_WYG_210-21a"/>
　周斌妻俞氏<hi>題旌冊夫亡氏年二十八三子俱幼家極貧氏拮据葬翁姑及夫養庶姑親教</hi>
　　<hi>三子句讀及長始令就外傅則以針指所入為脩脯費守節二十七載子俱成立</hi>
　蔡元鼎妻余氏<hi>題旌冊年二十四而寡無子妾子躍龍甫彌月外侮疊至家計日落氏與</hi>
　　<hi>妾艱苦撫子守節三十二載五十一年具題奉</hi>　<hi>以上二氏俱康熙</hi>
<hi>㫖建坊旌    表</hi>
　牟文賓妻羅氏<hi>題旌冊年二十七夫卒冰霜自矢立姪承祧守節三十八年雍正五年具</hi>
<hi>㫖建題奉表    坊旌</hi>
　張衡甫妻管氏<hi>題旌冊年二十七而寡事姑盡孝敎子有方守節二十七年</hi>
<pb n="KR2k0044_WYG_210-21b"/>
　于爾錫妻蔡氏<hi>題旌冊年二十五而寡子甫五齡家貧勤十指以給饔飱守節四十六年</hi>
　蔡文鳴妻應氏<hi>題旌冊年二十八而寡事舅姑撫二子守節二十四年  以上三氏俱雍</hi>
<hi>㫖建正六年具題奉    坊旌表</hi>
　張志廣妻林氏<hi>題旌冊夫亡氏年二十一子甫週歲家貧紡織以養翁姑翁没竭蹷營喪</hi>
<hi>㫖建葬事姑益謹訓子為諸生雍正七年具題奉    坊旌表</hi>
　楊燿然妻張氏<hi>台州府志有殊色適楊生子甫四月順治丁酉八月海艘泊城氏與其夫</hi>
　　<hi>匿養濟院城陷被逼棄其子自投井中其夫亦投於井</hi>
　鄭文妻丁氏<hi>台州府志年二十九丁酉海艘破城氏預為計遍紉衣裳避假山井投刃者將</hi>
<pb n="KR2k0044_WYG_210-22a"/>
　　<hi>犯之棄其子投井中</hi>
　葉嘉賓妻鄔氏<hi>黄巖縣志名純娘丁酉秋海寇犯黄巖氏年少有殊色為所獲不從賊怒</hi>
　　<hi>刃之</hi>
　何汝滔妻趙氏<hi>黄巖縣志丁酉歲寇將入城氏取子泣交於夫誓云設有不測惟以死待</hi>
　　<hi>未幾寇集氏即投眢井賊以鎗戮氏終不起寇退夫囘收殮身無完膚惟兩目不瞑井水赤湧三日</hi>
　　<hi>又趙日高妻周氏賊逼之投水死</hi>
　管氏二節<hi>黄巖縣志陳氏管士望妻士望卒矢守五十年如一日子景煦娶解氏週歲景煦亦</hi>
　　<hi>逝越兩月產子廸兩寡孤雛形影相弔邑人咸稱世節</hi>
<pb n="KR2k0044_WYG_210-22b"/>
　蔡氏二節<hi>黄巖縣志陳氏蔡德塘妻氏女姪適蔡宗滔德塘姪也壬子寇至德塘被殺氏年二</hi>
　　<hi>十六急抱子女與女姪俱赴水死</hi>
　黄元卿妻趙氏<hi>台州府志生一子一女年二十一夫卒舅姑憐其少每見之淚下趙解其</hi>
　　<hi>意一日引刀抉一目以示不二後二老繼亡殯葬無失禮敎子遊庠守節五十四年而卒</hi>
　黄嘉文妻蔡氏<hi>台州府志名慧康熙乙卯寇變嘉文挈慧匿黄杜嶺為軍士所獲投以文</hi>
　　<hi>綺欲成婚禮遂於是夜拔刀刺喉死</hi>
　王氏二節<hi>黄巖縣志陳氏適王汝陽二十五而寡撫子興麟娶胡氏年十九亦寡陳曰我不幸</hi>
　　<hi>稱未亡人汝年幼無自誤胡泣曰幸有遺孕且安忍棄姑乎越月生孫輅姑慈媳孝共矢霜節</hi>
<pb n="KR2k0044_WYG_210-23a"/>
　陳貞女<hi>台州府志許字胡敏未幾敏卒敏兄世彦部衆搶女歸强欲妻之女誓死不從沐浴着孝</hi>
　　<hi>衣服滷死邑令甘國輔按世彦罪併為女轉申上臺表其閭</hi>
　童氏二節<hi>黄巖縣志王氏適童季龍生一子年二十九而夫死矢志守節子伸娶應氏伸亦早</hi>
　　<hi>逝撫子朝瓚朝珙錫侯皆邑諸生應氏年古稀孫曽遶膝能世其家</hi>
　蔡氏二節<hi>黄巖縣志劉氏適蔡雲客早世無嗣氏年二十九其妾梅氏年二十三矢志同守擇</hi>
　　<hi>親房子允璜承繼訓之遊庠</hi>
　王興路妻鮑氏<hi>公舉事實家於邑之寧溪康熙十四年耿寇至寧溪氏被掠罵賊賊愛其</hi>
　　<hi>姿不忍殺驅至北門上浮橋氏赴澄江而死逆流三十餘里興路得其屍葬之時年二十四</hi>
<pb n="KR2k0044_WYG_210-23b"/>
　陳朝常妻車氏<hi>公舉事實康熙乙卯耿寇至氏年二十二被執抱子泣曰我死兒失乳亦</hi>
　　<hi>死然無可奈何須㬰寇挾衆婦至趣氏就道氏罵不絶口寇以刃斷其頭血上沖丈許子亦墜地死</hi>
　陳士相妻江氏<hi>公舉事實年二十適士相士相弟負罪逃匿縣役戴德捕之瞷氏美姿容</hi>
　　<hi>遂令士相出捕弟而拘江氏於舟中以言戯之氏急投於江舟人救挽䕶之歸至夜德復潛入其室</hi>
　　<hi>欲犯之氏持剪自刺其喉而死逺近執瓣香拜奠時年二十二</hi>
　柯時遇妻俞氏　楊興麟妻王氏　楊祚妻鄭氏<lb/>
　黄績妻符氏　　施楨妻何氏　　柯瀠妻彭氏<lb/>
　蔡道煥妻王氏　應時榮妻王氏　應仕選妻葉氏<lb/>
<pb n="KR2k0044_WYG_210-24a"/>
　王錦心妻張氏　何羽岑妻周氏　符子重妻張氏<lb/>
　沈天象妻吳氏　張大麟妻何氏　范廷宰妻陳氏<lb/>
　顧國妻陶氏　　郟大霖妻陳氏　朱康侯妻陶氏<lb/>
　林炳生妻楊氏　周琯妻應氏　　徐大旺妻石氏<lb/>
　　　天台縣<lb/>
　宋<lb/>
　趙思瞿妻范氏<hi>台州府志天台人思瞿卒氏年二十五伯兄念其年少家貧以微詞諷之</hi>
　　<hi>氏惟誦柏舟之詩繼之以泣兄乃止敎二子咸登第有聲於時</hi>
<pb n="KR2k0044_WYG_210-24b"/>
　元<lb/>
　楊善曽妻奚氏<hi>台州府志適寧海楊善曽夫亡執節不二勤十指以奉姑至大年旌</hi>
　郭貞婦<hi>輟耕録千夫長李某戍天台其部卒妻郭氏有令姿李心慕焉去縣七八十里有盜出没</hi>
　　<hi>李遣卒往戍而日至卒家調之郭毅然莫犯經丰載夫歸具以白一日李過卒門卒邀入治茶轉身</hi>
　　<hi>持刀出李脱走訴縣縣捕□案議持刀殺本部官罪死桎梏囹圄中郭氏躬餽食於卒久之獄卒葉</hi>
　　<hi>姓者有意於郭乃顧視卒日飲食之卒感激入髓忽傳有五府官出决<graphic n="KR2366" url="https://raw.githubusercontent.com/kanripo/KR-Gaiji/master/images/KR2366.png" mimeType="image/png"/>葉報卒知且謂曰汝萬一</hi>
　　<hi>不保汝妻尚少子女纔八九歲奚以依顧我尚未娶肯俾為我室我視汝子女猶我子女也卒喜諾</hi>
　　<hi>葉遂令郭氏見卒卒謂郭曰我死有日此葉押獄未有妻汝可嫁之郭曰汝死以我故我能二適以</hi>
<pb n="KR2k0044_WYG_210-25a"/>
　　<hi>求生乎既歸擕二幼出市召人與之邑人有憐之者納其子女贈錢三十緡郭具酒饌至獄曰君擾</hi>
　　<hi>押獄多矣可用此少禮答之又有錢若干可收取自給我去一富家執作為口食計恐旬日不及看</hi>
　　<hi>君也垂泣而出走至仙人渡溪水中危坐而死此處水極險惡竟不為衝激倒仆見者報縣為具棺</hi>
　　<hi>斂葬於死所之側山下表墓曰貞烈至元丙戌宣撫亷得其事原卒之情釋之邑人亦付還子女卒</hi>
　　<hi>終身不再娶</hi>
　齊義妻郭氏<hi>赤城新志義酗酒刺其千夫長不死事覺當流於廣氏以廣多瘴癘度義不能</hi>
　　<hi>生還乃歸其女於童氏送義郭門外籲天而哭竟赴水死邑人收其屍則端坐水中顔色不變至正</hi>
　　<hi>中旌表立祠以祀</hi>
<pb n="KR2k0044_WYG_210-25b"/>
　　<hi>謹按續文獻通考於郭氏傳末即繋之曰一説郭貞婦齊義妻也疑是一人但嘉靖浙江通志及赤</hi>
　　<hi>城新志俱兩載天台縣志又載明齊義妻投學前水中死故並存之</hi>
　裘善甫妻周氏<hi>赤城新志善甫歿氏年二十九奉姑教子冰蘗自持至正年旌表</hi>
　陳均鼎妻湯氏<hi>赤城新志年十九適陳期年而夫亡無子撫姪為嗣至正年旌表</hi>
　許釋可妻徐氏<hi>台州府志夫歿氏年二十七子甫四歲以貞自持至正年表其門</hi>
　聞叔寳妻姚氏<hi>天台縣志年十八歸聞生二子叔寳歿奉姑孝敬訓子成立夏克復為傳</hi>
　陶氏三烈<hi>楊維楨三烈傳天台陶明元之子婦王氏淑孟女宗媛季女宗婉也淑從夫宗儒爵</hi>
　　<hi>宜人丁未秋兵入台淑屬子傅姆曰汝以歸其父吾誓不兵辱即赴井死年二十八宗媛適里中杜</hi>
<pb n="KR2k0044_WYG_210-26a"/>
　　<hi>思絅思絅中流矢卒時姑喪在淺土夫又未葬忍死䕶兩柩為游軍所執媛不受廹辱兵加刃脅之</hi>
　　<hi>大罵曰我若畏殺吾已去久矣請速殺我遂遇害年四十宗婉適里中周本歸未一月兵至擕一婢</hi>
　　<hi>走池滸阽溺一卒突至引其裙曰妻我免死婉念無以自脱指其婢曰可先妾之俟卒擁婢不為備</hi>
　　<hi>即投池死年二十二</hi>
　狄恒妻徐氏<hi>元史本傳恒早歿徐氏守節不再醮至正二十年鄉民為亂避難於牛囤山為</hi>
　　<hi>賊所執驅廹以前徐紿之曰渴甚欲求水賊令自汲即投井而死時年十八</hi>
　　<hi>謹按於越新編載新昌崔恒妻天台徐氏事與此同舊浙江通志因兩載之攷成化新昌縣志亦作</hi>
　　<hi>狄恒妻徐氏今據元史載入而芟去紹興之重見者</hi>
<pb n="KR2k0044_WYG_210-26b"/>
　明<lb/>
　徐敬仲妻王氏<hi>赤城新志名愛玉年二十二適徐期年夫喪遺腹生一子家貧甚其姑欲</hi>
　　<hi>嫁之王慟哭不聽事姑益謹姑亡敎子克㡳成立卒年八十餘</hi>
　戴用輝妻徐氏<hi>赤城新志年十八適戴居六年生子宗珍夫疾革顧氏若有所囑氏曰君</hi>
　　<hi>念父母老及遺孤無托乎吾不即許君死亦以二者恐貽君憂爾用輝頷之而卒氏居貧自力日供</hi>
　　<hi>甘㫖無怠舅姑没喪祭以禮撫孤成立鄉邦稱之</hi>
　丁守益妻楊氏<hi>舊浙江通志生二子俱幼翁與夫以糧長逮死於獄籍其家氏與幼子獲</hi>
　　<hi>宥父母憐其無依欲再嫁之氏不從姑歿鬻衣供葬事紡績敎子至於成人鄉人稱其賢</hi>
<pb n="KR2k0044_WYG_210-27a"/>
　胡元啓妻趙氏<hi>台州府志名瑗夫亡時年二十八無子姑呉氏亦早寡守志不移鄉人稱</hi>
　　<hi>為二節婦曽棨有傳</hi>
　谷氏<hi>舊浙江通志小家婦也夫亡年二十三人欲娶之勿從乃詐為母家召及途舁者語實谷氏號</hi>
　　<hi>哭自輿墮地身陷汚泥中死不肯往舁者强致之乃紿其人曰欲與君為夫婦須沐浴更衣主者如</hi>
　　<hi>其言遂閉户縊死</hi>
　孫氏<hi>天台縣志失其夫姓名夫亡隣人欲娶之百計不從里有老人年八十餘言頗為人所重隣人</hi>
　　<hi>令往勸氏氏留之飯曰家貧無以為款養一雞幾二年矣請烹之老人曰吾已持齋數十年安用此</hi>
　　<hi>氏曰固知持齋今日易之何如老人勿許婦笑曰翁持齋十年尚不肯一日易乃欲移人終身之志</hi>
<pb n="KR2k0044_WYG_210-27b"/>
　　<hi>乎老人大慚而去邑令陳袞亟加稱賞存恤其家</hi>
　山口婦<hi>舊浙江通志失其姓氏居山口年十八夫為竊盜婦數諫不聽所得之物輒不衣食躬自</hi>
　　<hi>紡績謂其夫曰汝不改行吾有死耳既而夫行不改如初乃以毒置餅中自食而死</hi>
　陳音妻曹氏<hi>天台縣志年二十二性嫺靜寡言笑事舅姑孝嘉靖乙卯冬倭寇入境隨姑出</hi>
　　<hi>避與夫訣曰脱有不虞有死而已既而遇寇度不得全遂投水中死寇驚駭而去其母王氏亦早寡</hi>
　　<hi>守節</hi>
　龎氏二女<hi>天台縣志龎貴女年十六龎豪女年十五嘉靖乙卯冬倭寇殺掠至溪畔逐之急俱</hi>
　　<hi>投水而死</hi>
<pb n="KR2k0044_WYG_210-28a"/>
　謝栻妻朱氏<hi>天台縣志夫早亡撫幼子成家其姑徐亦早寡守志一家雙節</hi>
　周端妻奚氏<hi>台州府志年二十二夫亡無子與二妾同甘苦紡績資生年踰七十卒</hi>
　元勲妻邢氏<hi>舊浙江通志勲訓蒙以資生母梅氏偶得疾思肉邢氏割股和肉羹以進母疑</hi>
　　<hi>味異呼邢氏問已血淋漓昏暈矣縣聞申請當道歲賜粟帛給扁旌焉</hi>
　葉銘善妻何氏　夏廸母李氏　　裘崇暘妻曹氏<lb/>
　趙彥廣妻曹氏　戴欽妻劉氏　　魯誠妻洪氏<lb/>
　王某妻魯氏　　鮑崇寛妻楊氏　陳用儀妻范氏<lb/>
　許錢妻陳氏　　張選妻潘氏　　許鉟妻陳氏<lb/>
<pb n="KR2k0044_WYG_210-28b"/>
　陳游妻張氏　　張朝貴妻嚴氏　陳所聞妻范氏<lb/>
　許壙妻丁氏　　楊文佑妻鄭氏　許國臣妻楊氏<lb/>
國朝<lb/>
　湯貞女<hi>題旌冊天台湯士琰女受王夢雲聘未婚夢雲卒女年十六聞訃奔喪守節立姪為子朝</hi>
<hi>㫖建夕勤十指奉舅姑守節四十年雍正二年具題奉    坊旌表</hi>
　潘柟妻葉氏<hi>題旌冊年二十二而寡事姑孝姑病篤氏割股療之立愈撫遺子煊嚴加督課</hi>
<hi>㫖建守節三十六年雍正五年具題奉    坊旌表</hi>
　湯亨韓妻楊氏<hi>題旌冊年二十二夫亡子甫晬事舅姑十餘年先意承志疾則侍湯藥目</hi>
<pb n="KR2k0044_WYG_210-29a"/>
　　<hi>不交睫没喪葬無失禮守節三十八年雍正十二年具題奉</hi>
<hi>㫖建坊旌    表</hi>
　横山烈女<hi>台州府志失其姓年十七未適人為海寇所掠逼之不從死於嶺上</hi>
　張元心妻楊氏<hi>台州府志名聞玉夫卒楊年十九撫前子如己出治家嚴肅事堂上尤謹</hi>
　　<hi>郡丞李德耀攝篆天台訪節婦請旌氏其首也</hi>
　陳氏二節<hi>台州府志楊氏陳啓悟妻歸甫期月而啓悟卒偕其婢雲氏同心立節撫姪四維以</hi>
　　<hi>繼夫祀課廸有成郡丞李德耀以雙節請旌</hi>
　陸必進妻汪氏<hi>台州府志年二十三夫亡二子俱在襁褓矢志守貞孝事舅姑勤織作以</hi>
<pb n="KR2k0044_WYG_210-29b"/>
　　<hi>供甘㫖同知李德耀旌之</hi>
　王某妻李氏<hi>台州府志適王未期王傭象山以疫卒訃聞一慟暈地家人力救始甦是夕遂</hi>
　　<hi>服滷而死</hi>
　張亨碩妻金氏<hi>公舉事實名朝麟讀書能詩嘗兩割股療母姑疾又置田周貧者人稱女</hi>
　　<hi>丈夫</hi>
　瞿國選妻鮑氏　陳期奎妻周氏　謝明聳妻林氏<lb/>
　齊之仲妻許氏　陳治諏妻葉氏　張利昭妻范氏<lb/>
　桂惟榮妻裘氏　范家泰妻陳氏　姜人碩妻謝氏<lb/>
<pb n="KR2k0044_WYG_210-30a"/>
　陳錫璐妻張氏　蕭成標妻姜氏　朱楷妻葉氏<lb/>
　　　仙居縣<lb/>
　隋<lb/>
　杜氏二女<hi>赤城志仙居人家鬻湯餅甫笄喪父母庖人挑之二女憤激殺庖人去而之盂溪隱</hi>
　　<hi>焉㑹溪溢溺死</hi>
　宋<lb/>
　吳氏女<hi>萬厯仙居縣志年十八有殊色吕思囊亂亡匿山中吕聞其美緝獲之女紿曰大王不棄</hi>
　　<hi>令辱下陳妾三生幸也然非蠲吉不可吕從之諏日置酒極歡候吕醉挾匕首希斷其喉誤中肩吕</hi>
<pb n="KR2k0044_WYG_210-30b"/>
　　<hi>寤纒其髪於柱支解之</hi>
　張公德妻彭氏<hi>台州府志仙居張華宗之子婦也華宗死臨江學博任公德早世無子彭</hi>
　　<hi>氏矢志貞守四十餘年㑹詔録忠臣後封孺人表其閭曰忠節世家</hi>
　元<lb/>
　吳氏女<hi>赤城新志至元丙子兵亂父擕之避於山菴俱被執執者欲脅而私之女力拒不從於是</hi>
　　<hi>先刃其父以劫之女仰天慟曰吾父死矣我尚從汝耶卒死之</hi>
　明<lb/>
　鄭氏二女<hi>朝野彚編父恕蕭縣知縣靖難師至被擒死二女當配亦死之仙居建祠祀恕并其</hi>
<pb n="KR2k0044_WYG_210-31a"/>
　　<hi>女春秋祭焉</hi>
　戴彥信妻沈氏<hi>仙居縣志彥信代父死沈氏尚少富家聞其美且有行爭聘之沈曰吾頸</hi>
　　<hi>可斷頭可碎志不可奪奉姑敎子終其身</hi>
　徐仲成妻裘氏<hi>赤城新志仲成死裘年二十一遺腹生子以清節自守終始無二</hi>
　顧烈女<hi>應存卓烈女坊記名惜寳仙之懷仁鄉顧宏鈇女嘉靖中島倭入鄉女年十五未字隨其</hi>
　　<hi>父母離家避之行數里倭追偪之同行骨肉不能相顧女與使女阿香俱被執女美姿色賊操刃驅</hi>
　　<hi>之甚急女私與阿香語曰予二人不幸罹此訃惟一死耳白璧可碎不受瑕矣乃佯順之以紿倭行</hi>
　　<hi>百餘步至小桐山側坐口湖層崖百丈旁瞷深淵人不得肩行離倭數尺許女復語阿香曰吾得死</hi>
<pb n="KR2k0044_WYG_210-31b"/>
　　<hi>所矣阿香曰爾死吾豈獨生乃同投湖中而死萬厯甲午題請樹楔於湖傍</hi>
　應宗儒妻陳氏<hi>舊浙江通志宗儒死二子曇昌尚在襁褓有利其財者多方撓之值歲饑</hi>
　　<hi>氏指倉困歎曰此禍本也悉散之家由是貧而矢操愈勵有司以聞詔表其閭</hi>
　張澄妻王氏<hi>仙居縣志時城為倭陷澄以身捍父被難王氏方少艾孤二長榮朝次榮敬遂</hi>
　　<hi>矢志以守當兵燹後田廬邱墟氏内課農桑外理徭役訓二子成名榮敬之子存泰媳亦王氏泰不</hi>
　　<hi>禄無嗣王氏亦苦節終其身</hi>
　張惟本妻陸氏<hi>仙居縣志名瑛惟本卒氏年甫二十課子宗德宗宏以義方姑吳氏亦少</hi>
　　<hi>寡撫惟本成立而不禄不勝哀楚陸多方致吳歡令得引餘年其後裔孫鍾碩妻徐氏源慧妻朱氏</hi>
<pb n="KR2k0044_WYG_210-32a"/>
　　<hi>相圭妻陳氏相組妻應氏並青年苦節有陸氏風而朱食貧守子子死守孫尤稱百錬之金</hi>
　尹德袞妻吳氏<hi>台州府志年十九適尹二年袞死遺孤方一歲父母欲奪其志曰是利吾</hi>
　　<hi>奩耳悉以嫁時衣飾還之以死自誓舅姑繼亡室如懸罄苦節彌堅</hi>
　張源沂妻王氏<hi>舊浙江通志年十九源沂死無子立志苦守壽踰八十而卒源沂弟源澧</hi>
　　<hi>妻林氏姪相道妻蔣氏俱以少寡守節撫孤成立</hi>
　吳炳用妻潘氏<hi>台州府志年二十二炳用死一男三歲亦死舅姑欲嫁之曰吾知有夫安</hi>
　　<hi>知無兒臥夫棺側者二十年侍姑疾手掬臭穢無難色倭寇薄城其兄弟邀與俱逃曰有舅姑在吾</hi>
　　<hi>忍去乎於是兄弟舁其舅姑行潘徒步從之又炳用族弟炳徵妻金氏炳徵死金年二十三撫遺孤</hi>
<pb n="KR2k0044_WYG_210-32b"/>
　　<hi>事舅姑盡孝炳用姪時永亦早逝妻金氏年十九遺腹數月撫育成立俱無媿於潘云</hi>
　吳錫年妻王氏<hi>仙居縣志年二十五夫卒一慟而絶移時復甦集族長者為夫立嗣事畢</hi>
　　<hi>從容自經於棺側邑令顧震宇扁其門曰貞烈</hi>
　張元向妻趙氏<hi>舊浙江通志明亡被俘至河埠溪兒口聞夫已見殺嚙指血題一絶於衣</hi>
　　<hi>間遂投河而死</hi>
　曁仁壽妻王氏　林世珍妻應氏　蔣伸妻王氏<lb/>
　蔣弼妻王氏　　蔣熠妻張氏　　張桴妻尹氏<lb/>
　應賓妻鄭氏　　王懋統妻朱氏　吳元龍妻蔣氏<lb/>
<pb n="KR2k0044_WYG_210-33a"/>
　張日煥妻余氏　張堂賢妻顧氏　蔣漢臣妻李氏<lb/>
　王懋學妻余氏　張羲時妻吳氏　趙佳球妻朱氏<lb/>
　趙叔仁妻張氏　王懋斗妻余氏　朱君偕妻趙氏<lb/>
國朝<lb/>
　吳金妻顧氏<hi>台州府志仙居顧平泰女年十六甲寅寇變避難湖頭被獲以計紿之得間赴</hi>
　　<hi>水死又余廣生妹名錦娘被獲自刎死葉茂陵妻余氏與茂陵訣隨以手扼喉而死</hi>
　徐氏二節<hi>台州府志張氏徐洪蛟妻家徒四壁洪蛟病革顧謂張曰我死汝青年毋自誤張泣</hi>
　　<hi>不荅剪髪以示志子秉志妻陳氏亦年少守志邑令鄭錄勲以雙節表其閭</hi>
<pb n="KR2k0044_WYG_210-33b"/>
　趙氏二節<hi>台州府志張氏趙廷亨妻年二十八而寡與妾連氏同心守志備極艱苦</hi>
　吳廷蘭妻張氏<hi>台州府志歸未期廷蘭卒含殮畢啓篋檢奩具或歸母或奉姑或遺小姑</hi>
　　<hi>及諸娣姒潛作手書置篋中夜半自經於棺側</hi>
　趙某妻朱氏<hi>台州府志朱錫聰妹歸趙年二十五而寡斷髪自矢媳張氏亦早孀事姑孝課</hi>
　　<hi>子有方年皆七十餘</hi>
　張鼎熹妻徐氏　張世楷妻王氏　應洪憲妻王氏<lb/>
　潘席珍妻李氏　應洪翀妻朱氏　張悅生妻應氏<lb/>
　　　寧海縣<lb/>
<pb n="KR2k0044_WYG_210-34a"/>
　唐<lb/>
　汪氏女<hi>赤城志寧海人苦節不嫁耡織以奉其親親好飲湖水其家距湖五里女日汲以供之親</hi>
　　<hi>歿建塔報焉</hi>
　宋<lb/>
　周良史妻施氏<hi>台州府志四明人歸寧海周良史明年良史侍父適日本三月而子弁生</hi>
　　<hi>後七年良史訃至氏年二十二先此里閈未知讀書施氏始教其子求良師友訓誨之後舉進士政</hi>
　　<hi>和年旌</hi>
　元<lb/>
<pb n="KR2k0044_WYG_210-34b"/>
　任仲文妻林氏<hi>元史本傳家甚貧年二十八而寡姑患風疾不良於行林旦暮扶持惟謹</hi>
　　<hi>撫育三子皆有成年一百三歲而卒</hi>
　陳公武妻應氏<hi>寧海縣志年十七而嫁明年生子而夫亡父母欲奪其志應涕泣不食父</hi>
　　<hi>母遂不復言子復元長通儒術克紹先業至正間郡守以聞</hi>
　張德逺妻董氏<hi>台州府志夫亡不嫁子原度娶陳氏原度早喪陳亦誓不他適姑婦相依</hi>
　　<hi>族里稱張門二節</hi>
　林可企母方氏<hi>宋濓林貞婦墓誌名友弟年二十歸可企之父時舅已歿惟姑存越八載</hi>
　　<hi>而生四子夫亡里有豪士欲乘其孤嫠凌之氏卒能樹其門弗墜姑年八十氏保之如嬰兒無毫髮</hi>
<pb n="KR2k0044_WYG_210-35a"/>
　　<hi>忤意訓飭諸子從師問學至成立皆為之授室卒年八十二</hi>
　陳小元二女<hi>赤城新志長璹年二十次<graphic n="KR1723" url="https://raw.githubusercontent.com/kanripo/KR-Gaiji/master/images/KR1723.png" mimeType="image/png"/>年十六皆在室至正十六年盜劫縣治二女皆為</hi>
　　<hi>所得以刀脇之女大罵賊知不可屈揮刃擊<graphic n="KR1723" url="https://raw.githubusercontent.com/kanripo/KR-Gaiji/master/images/KR1723.png" mimeType="image/png"/>死璹被重創僵臥畎畝中賊乃退</hi>
　梅霍女<hi>赤城新志年二十一未嫁至正十六年賊犯境避難西溪遇賊欲汚之女罵不受辱為其</hi>
　　<hi>所害</hi>
　明<lb/>
　許瑜妻季氏<hi>嘉靖浙江通志名添瑜為盜所害氏抱幼兒從舅氏董仲載走慈溪悲號摧毁</hi>
　　<hi>或累日方一食仲載欲再嫁之氏泣曰吾寧抱兒還許氏使盜殺我不能事異姓也仲載乃不敢復</hi>
<pb n="KR2k0044_WYG_210-35b"/>
　　<hi>言後三年盜敗氏始歸治田廬資其孤從學為名士年七十卒</hi>
　薛孟釋妻章氏<hi>赤城新志洪武中孟釋觸禁逮治京師死獄中婦年二十九聞訃欲死者</hi>
　　<hi>再已乃躬績紡以養其姑教其子登進士年七十餘而卒</hi>
　方孝孺妻鄭氏<hi>遜志齋集外紀寧海處士鄭與㸃女洪武壬戌歸孝孺克循婦道奉祖姑</hi>
　　<hi>葉至孝生二子長愈次憲生二女長貞次淑建文帝即位馳驛徵孝孺禮遇特隆氏率子女歸里躬</hi>
　　<hi>紡績以課讀壬午孝孺被難詔收鄭先期自經死</hi>
　方氏二女<hi>兩浙名賢録正學先生之二女正學死難時二女未及笄被逮過淮相與投橋下水</hi>
　　<hi>中死</hi>
<pb n="KR2k0044_WYG_210-36a"/>
　魏氏<hi>赤城新志正學先生子婦也洪熙中赦還立方氏祠堂以奉祀冰蘗自守以終其身</hi>
　葉貞女<hi>台州府志許聘汪某永樂初某以事械繋至京瀕行葉請於父召某見之某謂曰此去若</hi>
　　<hi>不還君歸他族矣葉曰還不還汪氏婦也某死京師父逼女他適女曰初欲見者正為此也堅志不</hi>
　　<hi>從年八十餘卒</hi>
　吳貞女<hi>台州府志許字任畧畧以攻苦成瘵吳請於父母命侍女朱氏代候侍寢者數月因娠吳</hi>
　　<hi>知之私喜既而訃聞請一趨哭遂育孤以終婦道朱亦同心撫育壽七十餘卒曽孫大治登進士上</hi>
　　<hi>疏請旌</hi>
　郭仁壽妻王氏<hi>名山藏名珍仁壽入台城歿旅舍氏聞慟絶數四喪至庭撫棺一號仆地</hi>
<pb n="KR2k0044_WYG_210-36b"/>
　　<hi>布苫柩側卧不解衣者三月取石為枕石有稜當枕處肌肉成創創液浸滛如是三年在家事父母</hi>
　　<hi>亦至孝</hi>
　儲觀選妻王氏<hi>石簡王氏貞節傳生子綽三歲而寡時年二十二後姑私若女不利有孤</hi>
　　<hi>父懼弗終欲嫁之氏誓曰儲氏不絶如綫有此孤耳母去孰與撫有死而已父乃已孤嘗兩遭毒皆</hi>
　　<hi>幾絶復蘇八歲令就傅讀書蚤夜孳孳以禮義廉恥是朂故綽遂以謹愿聞</hi>
　葉氏三節<hi>寧海縣志傅氏葉大順妻年二十二夫亡無子媵黄氏有娠數月里中强暴者欲强</hi>
　　<hi>委禽焉傅與媵同還母家既而媵生子傅抱兒還家徧吿族人曰大順有子矣於是與媵閉門紡績</hi>
　　<hi>以撫之子彥濟既長走白其母節於郡卒於途傅與媳應氏二世三孀形影相弔聞者哀之</hi>
<pb n="KR2k0044_WYG_210-37a"/>
　章佐妻周氏<hi>舊浙江通志倭掠境周擕幼子與夫避山中遇賊刃其夫擄周往不從罵賊死</hi>
　華棟妻陳氏<hi>舊浙江通志年二十甫娠四月而棟亡生子瓊撫之成立生孫三人而瓊又卒</hi>
　　<hi>凡所以鞠其孫者倍瘁於前嘉靖間旌門</hi>
　胡秉色妻鮑氏<hi>寧海縣志年二十五夫殞遺孤二一方二齡一僅三月家貧辟纑易粟餌</hi>
　　<hi>子而自食糠籺或累日飢餓或冬月葛衣晚年尤艱苦勵節六十五年</hi>
　石三妹<hi>寧海縣志邳州判官石節女年十四隨父任以艱歸舟出儀眞江口遇賊劫掠檢其行李</hi>
　　<hi>無所得傷節首欲刃之三妹亟抱父哭悉脱簪珥與賊節獲免執三妹欲汚之大聲罵賊遂投水死</hi>
　　<hi>儀眞人為之立祠河口祀焉萬厯戊子立坊表曰旌烈</hi>
<pb n="KR2k0044_WYG_210-37b"/>
　胡三姊<hi>台州府志許聘奉邑庠生王繼美聞繼美逝即矢志不他適後宋氏子來議婚父母欲允</hi>
　　<hi>之三姊痛哭曰兄生聘王死從王可也父母姑嫂屢諭之不從日夕飲泣絶粒而逝時年甫十七</hi>
　楊曠妻金氏<hi>寧海縣志曠歿無子金時年十九姑令改適氏誓守紡績膳姑迨姑亡淚眥流</hi>
　　<hi>血死而復甦者數次隣火延燎金撫棺大號忽反風火滅卒年七十四</hi>
　王萬儀妻趙氏<hi>舊浙江通志夫歿欲自絶衆憐其娠合力勸甦氏因俟分娩以決死生及</hi>
　　<hi>彌月生女一慟而絶</hi>
　童釋卿妻羅氏　趙文遜妻曹氏　朱捨妻徐氏<lb/>
　董瑞妻朱氏　　王良輔妻袁氏　吳克亨妻周氏<lb/>
<pb n="KR2k0044_WYG_210-38a"/>
　董汗妻陳氏　　妾金氏　　　　胡允偉妻王氏<lb/>
　戴欽妻劉氏　　儲歡妻王氏　　黄沛妻周氏<lb/>
　楊佳妻華氏　　俞嶧妻陳氏　　王補妻潘氏<lb/>
　王南妻黄氏　　王柱妻包氏　　鄭守對妻汪氏<lb/>
　鄭允寛妻葉氏　趙廷謙妻楊氏　金大節妻華氏<lb/>
　徐啓妻魏氏　　鄭浩妻王氏　　儲世通妻屠氏<lb/>
　吕拱妻鄭氏　　李允誠妻吕氏　陳應乾妻王氏<lb/>
　董世梧妻吳氏　田畫妻王氏　　孫永灂妻洪氏<lb/>
<pb n="KR2k0044_WYG_210-38b"/>
　洪卜觀妻石氏　俞適道妻胡氏　葛才俊妻馮氏<lb/>
　石有聲妻胡氏　金文燭妻錢氏　金夢環妻李氏<lb/>
　穆君英妻王氏<lb/>
國朝<lb/>
　董應鯤妻陳氏<hi>題旌冊夫卒氏年二十七遺娠兩月生一子㷀㷀無倚艱苦撫育至於成</hi>
　　<hi>立守節四十餘年</hi>
　錢應㫤妻項氏<hi>題旌冊年二十九應㫤客死上有耄姑年九十矣氏迎櫬歸葬勤織絍易</hi>
　　<hi>粟奉姑扶持左右守節三十餘年雍正二年具題奉</hi>　<hi>以上二氏俱</hi>
<pb n="KR2k0044_WYG_210-39a"/>
<hi>㫖建坊旌    表</hi>
　俞氏二節<hi>題旌冊俞應宰妻楊氏子昌洽妻章氏楊年三十而夫亡事舅姑撫子昌洽弱冠遊</hi>
　　<hi>庠章年二十七夫亡遺孤之詢方五齡誓死奉姑撫子人稱雙節</hi>
　吳啓取妻葉氏<hi>題旌冊年二十七夫亡上有孀姑下有一子一女孝慈兼盡守節三十六</hi>
　　<hi>年</hi>
　田汝熙妻王氏<hi>題旌冊年二十六夫亡撫子成立守節至八十六歲而卒  以上四氏俱</hi>
<hi>㫖建雍正六年具題奉    坊旌表</hi>
　戴象彪妻胡氏<hi>題旌冊年二十七夫亡舅曰爾青年止生二女家貧無依不如改適氏泣</hi>
<pb n="KR2k0044_WYG_210-39b"/>
　　<hi>曰夫為獨子夫死則侍奉妾之責也敢有二心於是繼從姪為子紡績養舅舅歿鬻衣飾以營喪葬</hi>
　　<hi>事畢歸倚母族為子女婚嫁守節四十五載雍正七年具題奉</hi>
<hi>㫖建坊旌    表</hi>
　陳一元妻儲氏<hi>題旌冊年十六歸一元生子上珍甫數月夫亡氏年十九時姑已早喪舅</hi>
　　<hi>年七旬母又孀居失明無所依氏忍死終養人稱其孝鞠子有成守節四十年</hi>
　鄔氏四節<hi>題旌冊鄔翼翀妻楊氏及其子令申妻石氏孫鑄妻方氏鎔妻陳氏翼翀卒楊年二</hi>
　　<hi>十九時海氛未靖流離竄匿氏能以智自全撫子孫三世守節六十二年年九十一而終石氏年二</hi>
　　<hi>十五令申亡遺二子鑄鎔皆幼事孀姑撫後嗣能繼姑志守節五十年年七十五卒方氏二十八而</hi>
<pb n="KR2k0044_WYG_210-40a"/>
　　<hi>寡陳氏二十一而寡各遺一子鄔氏自翼翀以來三世早夭一堂四寡遺孤孱弱存亡未可知族黨</hi>
　　<hi>利其産者咸耽耽虎視二氏持己益嚴奉兩世孀姑益謹保䕶兩子益力陳守節三十年先伯姒卒</hi>
　　<hi>方守節四十五年奉</hi>　<hi>以上五氏俱雍正九年具題</hi>
<hi>㫖建坊旌    表</hi>
　錢福臣妻應氏<hi>題旌冊年二十九而寡事姑撫子守節二十三年</hi>
　陳苑妻李氏<hi>題旌冊年二十六而寡事尊章至孝姑老齒豁氏每食盥潄嚼物以進經七載</hi>
　　<hi>氏不以為䙝姑亦不以為嫌撫四子俱成立守節四十四年  以上二氏俱雍正十年具題奉</hi>
<hi>㫖建坊旌    表</hi>
<pb n="KR2k0044_WYG_210-40b"/>
　董佐堯妻徐氏<hi>題旌冊年二十夫亡舅早喪姑病奉侍湯藥歴久不懈没則鬻衣飾營喪</hi>
　　<hi>葬無子撫二歲姪錫圭為後紡績自給守節四十一年雍正十三年具題候旌</hi>
　褚烈女<hi>寧海縣志褚宗領女年十六康熙十五年六月海寇掠女與其兄去欲汚之女紿曰釋兄</hi>
　　<hi>我從汝賊縱兄登陸女厲聲曰吾不即死者欲全兄耳豈從賊耶遂躍入海越三日屍直浮於門前</hi>
　　<hi>港服飾整然面色如生舁歸葬焉</hi>
　鄔繼運妻楊氏<hi>台州府志年二十五夫歿子亡族戚勸之改適楊泣曰寡姑無依亡夫無</hi>
　　<hi>祀有死而已忍棄乎遂抱夫兄幼子重光撫孤承祀養姑終身歴貧苦變亂而不易邑令旌之</hi>
　儲應參妻蔡氏<hi>台州府志年二十五夫亡遺娠五月食無越宿或諭之改志蔡誓死守節</hi>
<pb n="KR2k0044_WYG_210-41a"/>
　　<hi>紡績以供衣食育子元忍事蔡亦盡孝</hi>
　金城妻郭氏<hi>台州府志年十九生子甫四月城卒舅姑欲奪之郭誓不再嫁年六十二卒</hi>
　陳夢龍妻孫氏　王廷妻項氏　　錢子臯妻吕氏<lb/>
　　　太平縣<lb/>
　元<lb/>
　馬祀妻盛氏<hi>台州府志太平人生一子一女而祀死氏年二十八家貧養姑夜無燭常從闇</hi>
　　<hi>中導其女紡無一縷紊亂子琰僅能言卽口授書句竟至成立</hi>
　明<lb/>
<pb n="KR2k0044_WYG_210-41b"/>
　陳舜章妻王氏<hi>太平縣志王靖學妹因兄遭革除之難遂自縊死軍其子㤗於羅龍衞舜</hi>
　　<hi>章亦義不再娶萬厯間巡撫范奏免㤗軍㤗之後裔仍囘居屏下祖宅王氏從祀忠節祠</hi>
　丘鏘妻謝氏<hi>太平縣志年二十二鏘卒止一女無子其母欲嫁之氏以死誓妯娌有以利害</hi>
　　<hi>動之者輒以大義拒之皆愧赧而退家貧甚紡績自給考功郎李茂宏髙其行求其女為子謨妻</hi>
　金如珙妻陳氏<hi>赤城新志適如珙七載而寡無子斷髪繋夫臂誓以同穴葉士冕作苦節</hi>
　　<hi>傳又金敬修妻施氏在室時刲股愈父疾及歸姑遘疾亦刲股以進而愈葉士冕作孝婦傳</hi>
　王義寅妻陳氏<hi>蔡潮義虎傳年十七配義寅七載而舅姑與夫相繼卒遺孤雲方在襁褓</hi>
　　<hi>有豪家欲娶之不從羣不逞利所賂與豪議劫之謀既定夜半將入門忽有兩虎自山而下咆哮震</hi>
<pb n="KR2k0044_WYG_210-42a"/>
　　<hi>地羣奸各散去兩虎守節婦門天明始去令劉弼上其事於朝旌其閭</hi>
　　<hi>謹按舊浙江通志及台州府志作王寅良妻</hi>
　王崇仁妻潘氏<hi>舊浙江通志生男槐而夫亡潘年二十三撫孤成立婚娶生子已而槐亦</hi>
　　<hi>亡又撫其孫熖成立年九十九終</hi>
　趙氏偃<hi>赤城新志趙貴之妹貴妻梁氏不孝其姑姑將聞之官梁氏懼罪自縊死梁之兄弟大怒</hi>
　　<hi>將縛貴而甘心焉貴走匿乃逼偃欲奸之偃力拒不獲遂亂毆以死</hi>
　嚴雲<hi>太平縣志年十六許嫁鄉人鄭某未婚而夫亡其姑嫜欲以夫弟接婚父母利其貲聽委禽焉</hi>
　　<hi>歸有日矣雲紿以入内梳櫛遂自經死方景暉記其事</hi>
<pb n="KR2k0044_WYG_210-42b"/>
　葉台妻張氏<hi>台州府志張涵女幼許臨海葉台涵死時氏方四歲比年十五台入贅明年挈</hi>
　　<hi>歸氏兄無賴詐稱妹曽受其妻黨陳閑之聘太平令俞咨益受囑械台至氏因懷孕不至令斷氏歸</hi>
　　<hi>陳獄成報郡如縣讞台貧無所置辨次日當解氏密藏小刀從容拜辭舅姑解役促之登輿不數武</hi>
　　<hi>以刀三斷其喉而絶聞者無逺近皆以瓣香弔之即為建祠刻其像眉目清列皆木理自成至喉下</hi>
　　<hi>木文亦裂深寸許若刀痕狀後燬於火重塑之而裂如故萬厯時事也</hi>
　朱四妻吳氏<hi>太平縣志年少寡父母欲奪其志赴水死其里有祠</hi>
　吳材官妻余氏<hi>台州府志海䑸至為賊所獲以首觸階而死當事哀之給貲葬焉</hi>
　葉氏二節<hi>太平縣志葉應符妻王氏年二十守節其孫恒覽妻陳氏年十七守志有司旌之</hi>
<pb n="KR2k0044_WYG_210-43a"/>
　葉忱妻施氏<hi>太平縣志年十九夫亡居貧守志父母勸其改適泣天自誓始終一節年七十</hi>
　　<hi>一終</hi>
　鄭氏二節<hi>太平縣志韓氏適鄭永廣生子懷玉懷瑁而永廣亡自二十五守志四十餘年懷瑁</hi>
　　<hi>娶金氏年二十七而夫亡其昆弟欲再字之金堅志不從會天大風迅雷聘者折其舟楫遂駭而返</hi>
　　<hi>邑令顔其門曰雙節</hi>
　蔣江童妻朱氏　趙鉾妻葉氏　　李霞妻趙氏<lb/>
　謝興毅妻金氏　高瑞表妻陳氏　王新妻金氏<lb/>
　邱椷妻吳氏　　項貴妻潘氏　　劉其妻江氏<lb/>
<pb n="KR2k0044_WYG_210-43b"/>
　徐某妻孫氏　　蔣平夫妻葉氏　蔣存清妻林氏<lb/>
　柯上妻葉氏　　妾孫氏　　　　趙幢妻林氏<lb/>
　陳攀妻朱氏　　金成岳妻林氏　陳繼曽母賞氏<lb/>
　柯易妻王氏　　高于道妻葉氏　林世博妻陳氏<lb/>
　張大桂妻薛氏　金大召妻林氏　媳李氏<lb/>
　葉思植妻羅氏　江聖培妻張氏　張元德妻章氏<lb/>
　洪某母石氏　　金大秀妻李氏　王惟叟伯母林氏<lb/>
　蔡項妻胡氏　　丘桂妻張氏　　王擴妻陳氏<lb/>
<pb n="KR2k0044_WYG_210-44a"/>
　王朝比妻唐氏　丘世汪妻林氏　趙順妻金氏<lb/>
　趙鈴妻金氏<lb/>
國朝<lb/>
　陳君翰妻丘氏<hi>台州府志海賊至丘同羣婦匿山中被獲欲汚之不從露刃脅之丘即引</hi>
　　<hi>刀自刎死猶僵立逾時賊退其夫覔至乃仆</hi>
　林貞女<hi>台州府志名月汀許字丘茂匡未幾茂匡卒女聞訃欲自裁父母防守之遂盡散其衣飾</hi>
　　<hi>請歸邱父母見其志堅許焉時茂匡祖父俱在堂上奉重闈治家嚴肅巡按王元曦表其閭</hi>
　張禹鼎妻段氏　王士竒母朱氏　吳亷妻張氏<lb/>
<pb n="KR2k0044_WYG_210-44b"/>
　王秉太妻蔡氏　柳立然妻吳氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百二十八</head> <lb/>
    <p>
<pb n="KR2k0044_WYG_227-1a"/>
欽定四庫全書<lb/>
　浙江通志卷二百二十八<lb/>
　寺觀<hi>三</hi>
　　嘉興府<hi>嘉興秀水二縣附郭</hi>
勅賜覺海寺<hi>舊名報忠寺</hi>　萬厯嘉興府志在府治西南一<lb/>
　　里宋淳祐九年朝散大夫趙汝俳捨宅為報忠觀<lb/>
　　元至正二十五年改觀為寺至正末兵燹不存明<lb/>
　　永樂十五年僧克雋重建<lb/>
<pb n="KR2k0044_WYG_227-1b"/>
國朝雍正十一年奉<lb/>
勅改名覺海寺發帑重建十二年十一月<lb/>
御書覺海寺扁額<lb/>
　天寧禪寺　名勝志在治北里許漢嚴助宅也嘉興<lb/>
　　府志舊為施水菴唐咸通中改為院𢎞治嘉興府<lb/>
　　志宋熙寧元年賜名壽聖院崇寧二年賜名天寧<lb/>
　　寺政和六年改名天寧萬壽院紹興七年改名廣<lb/>
　　孝院十三年改報恩光孝禪院嘉興縣志元為天<lb/>
<pb n="KR2k0044_WYG_227-2a"/>
　　寧萬壽禪寺明洪武間定為天寧禪寺寺有漢風<lb/>
　　閣毘盧閣寺後有嚴將軍墓嚴將軍井宋徽宗御<lb/>
　　書屏在僧舍<hi>李諤過施水菴詩勝地開蘭若幽㝷信短笻僧貧只施水客至但聞鐘講</hi>
　　<hi>座天花滿香臺翠靄重何當謝塵<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>白社此相從曾鞏壽聖院詩一峯瀟灑背城隂碧瓦新堂地布</hi>
　　<hi>金花落禪衣松徑冷月臨經帙紙窗深幽棲鳥得林中樂燕坐人忘世外心應是白蓮香火社不妨</hi>
　　<hi>籃轝客遊尋王世貞天寧寺詩東風依歩屧愛此禪房幽一雨忽秋色諸天來暝愁烏隨托鉢下僧</hi>
　　<hi>逐鳴鐘求尚有三車喻能同信宿留朱彞尊鴛鴦湖櫂歌天寧佛閣早春開鳥語風鈴次第催怪道</hi>
　　<hi>廻船濕羅襪嚴將軍墓踏青來</hi>
<pb n="KR2k0044_WYG_227-2b"/>
　精嚴講寺　至元嘉禾志在郡西北一百八十歩晉<lb/>
　　成帝時徐尚書熙别業因井夜發光遂奏請捨宅<lb/>
　　為寺賜名靈光宋祥符中賜今額淳熙間重修<hi>王希</hi>
　　<hi>吕精嚴寺記秀州精嚴寺即東晉選部尚書徐熙所捨之宅淳熙四年直寳文閣韓公彥質以黄岡</hi>
　　<hi>政成聖恩優渥付以兹郡下車未㡬推其治理勤厥外䕶乃請於朝願以是寺改為十方有㫖從之</hi>
　　<hi>於是籍寺所有得二萬餘緡并舉韓使君所施之財與大衆之所施者又數千緡鳩工雇直經始於</hi>
　　<hi>五年春二月斷手於六年夏四月寺成具以本末來告爰為記之</hi>嘉興府志明洪<lb/>
　　武二十四年定為天台講寺今仍舊額寺門側二<lb/>
<pb n="KR2k0044_WYG_227-3a"/>
　　塔相傳呉越王得佛舍利納金鐸中藏此宋時石<lb/>
　　刻御贊尚存舊有五臺山唐寳安師築并建五臺<lb/>
　　院寺西南有木紋觀音殿俱廢寺前有百丈溝左<lb/>
　　有靈光井<hi>劉長卿秋夜雨中過靈光寺詩晤語青蓮舍重門閉夕隂向人寒燭静帶雨夜</hi>
　　<hi>鐘深流水從他事孤雲任此心不能捐斗粟終日媿瑤琴</hi>
　祥符禪寺　𢎞治嘉興府志在郡治西北二里東晉<lb/>
　　興寧間詔剡山法師竺潛講般若經於禁中還止<lb/>
　　檇李魏公家因捨宅為精舍梁普通中盛行水陸<lb/>
<pb n="KR2k0044_WYG_227-3b"/>
　　法事號水陸院唐㑹昌五年廢大中元年復立宋<lb/>
　　大中祥符元年賜名祥符院舊嘉興府志建炎間<lb/>
　　燬紹興五年重建舊為律寺守臣林衡奏請為禪<lb/>
　　院明洪武二十四年定今額<lb/>
　水西禪寺　明一統志在府治西北二里舊名資聖<lb/>
　　院嘉興府志唐㑹昌中黄檗師開山即廢大中元<lb/>
　　年復立宋建炎兵燹紹興中重建明洪武辛未定<lb/>
　　今額<lb/>
<pb n="KR2k0044_WYG_227-4a"/>
　金明教寺　萬厯嘉興府志在郡治西南二里宋開<lb/>
　　禧元年賜額時有異僧壽萬王者以醫名史彌逺<lb/>
　　有疾王為療之獲愈厚施不受以建梵宇為請史<lb/>
　　乃購地於此明洪武二十四年定為教寺有湖天<lb/>
　　海月閣閣下有范蠡湖萬歴十年郡守龔勉於閣<lb/>
　　前復剏一軒曰慿虗攬勝軒<hi>髙道素訪秋潭舷公金明寺詩春城細水</hi>
　　<hi>流古寺到門幽卧栁沙邊渡夕陽江上樓翻經雙樹暝放鶴五湖秋黄葉新吟好清音擬惠休朱國</hi>
　　<hi>祚金明寺訪秋潭上人詩不逺金明寺支公舊法堂鴟夷范蠡宅程史岳珂坊過雨花盈砌抽梢竹</hi>
<pb n="KR2k0044_WYG_227-4b"/>
　　<hi>覆墻由來方外社主客意都忘</hi>
　楞嚴寺　名勝志在治西北二里三十歩地勢爽塏<lb/>
　　林木蓊鬱石橋流水似不與人境接至元嘉禾志<lb/>
　　宋嘉祐八年百姓鈕咸有地在慈恩塔東因捨入<lb/>
　　本院後僧永和在院講楞嚴經蔡丞相書楞嚴牌<lb/>
　　揭之門遂以為名嘉興府志元末兵燬明洪武初<lb/>
　　重建嘉靖中廢萬歴中復建神宗母后勅建禪堂<lb/>
　　及天王殿遣内臣齎賜藏經五千卷及䕶藏紫衣<lb/>
<pb n="KR2k0044_WYG_227-5a"/>
　　觀音<hi>項忠楞嚴寺重建佛殿記宣德甲寅住持道□建殿宇新佛像繼□有淨蕙蕙所度弟子</hi>
　　<hi>曰知覺補席以來慨然以興復為已任罄捐已槖兼裒衆施市材僦工權輿於成化辛丑閱二寒暑</hi>
　　<hi>克底於成規制宏敞視舊有加髹雕藻繪燦霞煥日法相莊嚴金碧晃耀花香供具備完無缺覺求</hi>
　　<hi>記於予以垂不朽予謂覺之功有足書者庸記之</hi>
國朝康熙四十四年<lb/>
御賜藏海慈波額<lb/>
　崇道宫　嘉興府志郡治西南二里呉越武肅王建<lb/>
　　初在南城外後移入城古萬壽宫基舊名崇福宫<lb/>
<pb n="KR2k0044_WYG_227-5b"/>
　　宋治平中賜額俗呼為南宫萬厯嘉興府志宫内<lb/>
　　有一枝堂毎大比士人取一枝之䜟多㑹於此<lb/>
　洞眞道院　萬厯嘉興府志在郡治西南二里元至<lb/>
　　正癸夘道士趙樗軒剏嘉興府志明洪武庚戌禱<lb/>
　　雨有驗建聽雨軒永樂癸未重修<lb/>
　隱眞道院　𢎞治嘉興府志在府治東南六十歩宋<lb/>
　　崇寧間建或謂紹興初吕純陽劉髙尚二仙常至<lb/>
　　此故名隱眞劉髙尚夜宿院中晨起援筆題四十<lb/>
<pb n="KR2k0044_WYG_227-6a"/>
　　三字於柱間筆畫透柱如㸃漆郡人有疾者刮其<lb/>
　　字煎飲之即愈<lb/>
國朝雍正六年嘉興府知府閻堯熙於觀南倚城培址<lb/>
　　建閣三層中奉文昌神并祀魁星於其上<lb/>
　　　嘉興縣<hi>城外寺觀</hi>
　東塔講寺　名勝志在治東郭外漢朱買臣故宅梁<lb/>
　　天監中建寺嘉興府志隋仁壽年置塔塔前二池<lb/>
　　分青白色唐廣德中賜報國禪院額宋初為泗州<lb/>
<pb n="KR2k0044_WYG_227-6b"/>
　　大聖塔院至元嘉禾志政和六年因在城壽聖教<lb/>
　　院改為天寧萬壽寺郡聞於朝以壽聖教院名就<lb/>
　　塔院立之紹興三十二年改名東塔廣福教院嘉<lb/>
　　興縣志嵗久塔圯僅存二級淳熙中僧清雅重建<lb/>
　　寧宗召講華嚴經賜紫衣號寂照御書華嚴經閣<lb/>
　　雷音海印二堂名賜之元燬明洪武重建定為東<lb/>
　　塔講寺<hi>王英重修東塔寺記元中猷法師别號復闇永樂庚子主嘉禾東塔華嚴講寺寺因</hi>
　　<hi>兵燹殿宇傾廢法師至憮然有感遂捐衣鉢之贏及募諸施者簡材鳩工薙榛汰礫棟接甍連深嚴</hi>
<pb n="KR2k0044_WYG_227-7a"/>
　　<hi>𢎞邃髹彫黝堊金輝碧映儼若竺乾鷲嶺之勢工興於是年秋訖於宣德戊申冬王士祿晚過東塔</hi>
　　<hi>寺詩蘭若蕭梁古風流想六朝化城圍綠水孤塔上青霄珠閣浮林影金園絶市囂依幡㸔刹近緣</hi>
　　<hi>響趁鐘遙樹偃時遮磵途紆屢過橋到門苔滑滑入寺竹翛翛古碣何年失塵襟此際消皴㾗㢠廻側</hi>
　　<hi>柏暮色隱甘蕉長史遺墳在諸天法界標跨虹通石徑對砌敞松竂居士才還辨頭陀偈定超禪燈</hi>
　　<hi>龍象黯佛日鼔魚銷洗鉢誠微尚長齋况久要劫波巾擬解屈眴服思邀便好從初地相依結一瓢</hi>
　　<hi>滄洲仍有役白社欲無聊怖鴿棲將穩檣烏待尚遙前期須嵗月客意嚮風颷支許應非忝宗雷倘</hi>
　　<hi>見招徘回未能去仙梵晩蕭蕭</hi>
　漏澤教寺　至元嘉禾志漏澤院在縣東二里三十<lb/>
<pb n="KR2k0044_WYG_227-7b"/>
　　歩宋崇寧三年陳舜俞孫捨宅為之嘉興府志明<lb/>
　　洪武辛未定為教寺嘉靖甲寅寺廢萬歴中僧道<lb/>
　　梅建金湯室天啓中僧大賢建彌陀殿<lb/>
國朝順治間重建天王殿大殿禪堂東西方丈<lb/>
　白蓮講寺　萬厯嘉興府志縣東八里舊名接待院<lb/>
　　後廢為趙倅雋之錦莊宋紹興二年重建明洪武<lb/>
　　初定為講寺嘉興府志永樂元年僧宗鏡修建天<lb/>
　　啓中邑令湯齊改名白蓮<lb/>
<pb n="KR2k0044_WYG_227-8a"/>
　智覺教寺　至元嘉禾志在縣南二十六里舊為營<lb/>
　　田都務宋開寳八年立為梵刹咸平六年賜太平<lb/>
　　天壽院治平元年改今名萬厯嘉興府志明洪武<lb/>
　　初為禪寺二十四年併歸資聖禪寺永樂元年里<lb/>
　　人張福信重建<lb/>
　淨土教寺　至元嘉禾志在縣東三十六里本邑人<lb/>
　　陸求宅清泰元年捨為安福寺宋祥符元年賜今<lb/>
　　名内有亭名碧鮮多竒竹嘉興縣志明𢎞治十年<lb/>
<pb n="KR2k0044_WYG_227-8b"/>
　　建觀音殿<hi>聞人安道碧鮮亭詩植竹敞虗亭清幽滌襟慮盛暑生凉隂窮冬見蒼翠我愛</hi>
　　<hi>主人賢堅如筠箭美願師持此心與境常無媿陳賢良碧鮮亭詩瀟灑闌干碧玊叢昔來游賞是兒</hi>
　　<hi>童縈廻修竹探繁影刻畫新詩遶翠筒十載雪霜林色改㡬畨風月酒尊空子猷老去心長在終擬</hi>
　　<hi>為隣作醉翁</hi>
　石佛教寺　嘉興府圖記在縣東南二十七里唐至<lb/>
　　德初除基獲四石佛因剏石佛院萬厯嘉興府志<lb/>
　　宋天聖元年賜名保聖院明洪武十五年定為教<lb/>
　　寺寺多奇石遊者甚衆<lb/>
<pb n="KR2k0044_WYG_227-9a"/>
　靈源寺　嘉興府志補在縣南二十六里元至正二<lb/>
　　年翰林學士王昌源捨宅建元末兵燬明洪武七<lb/>
　　年重建<lb/>
　圓通教寺　萬厯嘉興府志在治東三十六里舊有<lb/>
　　廢址周顯德五年居民茅承翰申漢南王乞於舊<lb/>
　　址立寧國寺宋治平元年改圓通寺明洪武二十<lb/>
　　四年定為教寺寺有銀杏二株歴唐宋至今<lb/>
　先福寺　至元嘉禾志在縣東一十八里唐乾元間<lb/>
<pb n="KR2k0044_WYG_227-9b"/>
　　剏㑹昌間廢咸通六年復立九年改為先福院萬<lb/>
　　厯嘉興府志元末兵燹明正統三年僧道澄重建<lb/>
　興善教寺　嘉興府志在縣東南三十里梁天監二<lb/>
　　年置周顯德五年改報恩院宋治平元年改興善<lb/>
　　院舊有舍利雙塔明洪武二十四年定為教寺景<lb/>
　　泰天順間増建殿閣萬歴間修<lb/>
　鬱秀觀　𢎞治嘉興府志在縣東二里宋咸淳三年<lb/>
　　道士劉一清建元至正二十七年燬明洪熙初道<lb/>
<pb n="KR2k0044_WYG_227-10a"/>
　　士沈野雲仍舊額徙建白紵里<lb/>
　玊樞道院　嘉興府志縣東北二里俗呼天尊閣元<lb/>
　　至正己酉里人楊道貞捨宅建明永樂元年重建<lb/>
　　嘉靖甲子殿燬萬歴丙子再修<lb/>
　太古道院　𢎞治嘉興府志在縣東北三里元至正<lb/>
　　間道士魯逺一剏建明洪武二十四年併歸元妙<lb/>
　　觀永樂元年重建<lb/>
　　　秀水縣<hi>城外寺觀</hi>
<pb n="KR2k0044_WYG_227-10b"/>
　眞如教寺　至元嘉禾志在縣南四里唐至德二年<lb/>
　　立大中十年裴相休捨宅為至德院宋大中祥符<lb/>
　　元年改今名慶元三年建寳塔於其北<hi>司馬光真如教院法</hi>
　　<hi>堂記壬申嵗夏四月有僧清辨踵門來告曰清辨秀州真如草堂僧也真如故有講堂卑狹不足以</hi>
　　<hi>休學者清辨與同術惠宗治而新之今髙顯矣願得子之文刻諸石以諗來者光辭不獲乃言曰師</hi>
　　<hi>之為是堂也其志何如曰清辨之為是堂也屬堂中之人而告之曰二三子茍能䆒明吾佛之書為</hi>
　　<hi>人講解者吾且南嚮坐而師之審或不能則將取於四方之能者皆伏謝不能然後相率抵精嚴寺</hi>
　　<hi>迎沙門道歡而師之又屬其徒而告之曰凡我二三子肇自今以及於後相與協力同志堂圯則扶</hi>
<pb n="KR2k0044_WYG_227-11a"/>
　　<hi>之師闕則補之以至於金石可弊山淵可平而講肄之聲不可絶也光曰師之志則美矣抑光雖不</hi>
　　<hi>習佛書亦嘗剽聞佛之為人矣夫佛葢西域之聖者其為人也清儉而寡欲慈惠而愛物故服敝補</hi>
　　<hi>之衣食蔬糲之食山居野處斥妻屏子所以自奉甚約不憚煩人也雖草木蟲魚不敢殺葢欲於物</hi>
　　<hi>並生而不相害也凡此之道皆以涓潔其身不為物累後世之為佛書者日逺而日訛莫不侈大其</hi>
　　<hi>師之言而附益之以淫怪誣妄之辭以駭俗人而取世資厚自封殖不知厭極故一衣之費或百金</hi>
　　<hi>不若綺紈之為愈也一飯之直或萬錢不若膾炙之為省也髙堂巨室以自奉養佛之志豈如是哉</hi>
　　<hi>師之為是堂將以明佛之道也是必深思於本原而勿放蕩於末流則治斯堂之為益也豈其細哉</hi>
　　萬厯秀水縣志元末廢明洪武二十四年修復定<lb/>
<pb n="KR2k0044_WYG_227-11b"/>
　　為教寺寺内舊有雪峰井綵雲橋東坡煮雪亭裴<lb/>
　　丞相清暉堂長水塔柏屏龍槐纓絡松號八景秀<lb/>
　　水縣志萬厯丙戍僧真謐建長水法堂天啓乙丑<lb/>
　　僧道耕重建禪堂守詹應鵬扁曰水雲<hi>張堯同真如寺詩家</hi>
　　<hi>玊輕脫屣聊結淨人緣影外香燈寂清風百世傳沈鉉真如寺雨霽詩祇園雨瑤花窣堵削寒玊崢</hi>
　　<hi>嶸聳層霄皓彩炫晴旭幻境孰非真忻然寄遊矚</hi>
國朝順治乙酉塔燬己亥僧明句重建<lb/>
　景德禪寺　名勝志在縣西南四里舊焚化院宋名<lb/>
<pb n="KR2k0044_WYG_227-12a"/>
　　景德寺寺下有白龍潭天日晴霽忽睹白光三道<lb/>
　　起自潭中僧行雲者積土填潭於光起處各造一<lb/>
　　塔因名三塔灣亦名三塔寺萬厯秀水縣志元至<lb/>
　　正間雲海寛公大構殿宇廊廡及諸佛像<hi>黄溍景德寺碑</hi>
　　<hi>記嘉興郡治距西四里為景德寺按寺籍記載其初葢白龍潭深險莫測往往風雨壤帆檣晴則有</hi>
　　<hi>白光三道起水上唐季異僧雲行者日運土石以實潭遂建三塔以鎮之水至是廻抱灣環為大道</hi>
　　<hi>塲乃構棟宇祠佛菩薩而以龍䕶法焉當五季呉越錢氏有國時賜名保安禪院宋景德中勅天下</hi>
　　<hi>郡縣為景德寺故易今額嘉定九年旱邑人禱於龍得雨爵龍為靈澤而祠曰順濟符牒具在建元</hi>
<pb n="KR2k0044_WYG_227-12b"/>
　　<hi>至元中古禪性公奉璽書褒䕶後至元年雲海寛公來主是席既涖事睹殿宇敝壊將圖更作遂議</hi>
　　<hi>於衆給以寺租助以衆施乃大構焉經始於至正五年之十月落成於明年之九月衆謂是役不易</hi>
　　<hi>非有記述後嗣奚稽遂書諸石以垂不朽</hi>明洪武十五年定為禪寺秀<lb/>
　　水縣志萬歴辛卯僧通理修觀音殿壘石髙數丈<lb/>
　　鑿蓮千朶名千花臺花様無雷同者<hi>牛諒西郭憩景徳寺分韻</hi>
　　<hi>詩靈湫閟馴龍古殿敞金粟僧歸林下定雲傍檐端宿伊余陪雅集於此避炎酷息隂晤道性習静</hi>
　　<hi>外榮辱坐石飛清觴堪歎白日速别去將何如留詩滿青竹徐一夔景德寺分韻詩野曠天愈豁川</hi>
　　<hi>平路如斷不知何朝寺突兀古河岸潭埋白氣没林密翠霏亂勝地故瀟灑七月流将半合并信難</hi>
<pb n="KR2k0044_WYG_227-13a"/>
　　<hi>得通塞奚足算廣文厭官舍亦此事蕭散風櫺爵屢行蘿磴席頻換但覺清嘯發寧顧白日旰吾欲</hi>
　　<hi>記兹遊掃壁勞弱翰顧瑛夜宿三塔寺詩水落南湖不露沙又牽舫子到僧家春浮大斗娟娟酒寒</hi>
　　<hi>隔虗櫺薄薄紗半夜檐鈴傳梵語一林江月照梅花坐來詩句生枯吻指㸃銀瓶索煮茶王守仁送</hi>
　　<hi>芳上人歸三塔寺詩秀水城西久閉闗偶然飛錫出塵寰調心亦復聊同俗習定由來不在山秋晚</hi>
　　<hi>菱歌湖水闊月明清磬塔牕閒毘盧好是嵩山笠天際仍隨日影還</hi>
　本覺禪寺　𢎞治嘉興府志在縣西二十七里即春<lb/>
　　秋時檇李之地舊名報本禪院萬厯秀水縣志宋<lb/>
　　熙寧間東坡與文長老善嘗三過此輒留詩<hi>蘇軾過本</hi>
<pb n="KR2k0044_WYG_227-13b"/>
　　<hi>覺文長老方丈詩萬里家山一夢中呉音漸已變兒童毎逢蜀叟談終日便覺蛾眉翠掃空師已忘</hi>
　　<hi>言真有道我除搜句百無功明年採藥天台去更欲題詩滿浙東蘇軾夜至永樂文長老院文時卧</hi>
　　<hi>病退院詩愁聞巴叟卧荒村來打三更月下門往事過年如昨日此身未死得重論老非懐土情相</hi>
　　<hi>得病不開堂道益尊惟有孤棲舊時鶴舉頭見客似長言蘇軾過永樂文長老已卒詩初驚鶴瘦不</hi>
　　<hi>可識漸作雲歸無處尋三過門間老病死一彈指頃去來今存亡見慣渾無淚鄉曲難忘尚有心欲</hi>
　　<hi>向錢塘弔圓澤葛翁川畔待秋深</hi>宣和間改為神霄玊清萬壽宫<lb/>
　　建炎初復舊額嘉定間僧元澄作三過堂樹石勒<lb/>
　　蘇詩淳祐間守臣趙與訔請為本覺禪院明洪武<lb/>
<pb n="KR2k0044_WYG_227-14a"/>
　　初定為禪寺秀水縣志宣德壬子僧志嵩立山門<lb/>
　　扁曰萬壽山左右起二石塔萬歴甲申守龔勉葺<lb/>
　　三過堂祀蘇公<hi>王希吕本覺寺三過堂詩門外驚風吹細沙入門水氣湛清華呼童</hi>
　　<hi>試向林間㸔巖桂應開第二花</hi>
勅賜香嚴寺　舊名懶石菴在縣北五里<lb/>
國朝康熙四十四年改今名<lb/>
　能仁教寺　至元嘉禾志在縣治西北二十七里舊<lb/>
　　名福業院唐㑹昌五年廢大中二年給元額五代<lb/>
<pb n="KR2k0044_WYG_227-14b"/>
　　石晉開運二年改為報國院宋大中祥符元年改<lb/>
　　承天院宣和七年改今名嘉興府志明洪武二十<lb/>
　　四年定為教寺内有陸宣公祠或云寺為宣公故<lb/>
　　宅<hi>沈思孝夏日過能仁寺詩精舍石橋東停舟訪逺公諸天初見月大地旋生風香乞紅蓮裏凉</hi>
　　<hi>歸緑竹中更憐功德水能洗俗塵空</hi>
勅賜香海寺<hi>舊名福善寺</hi>　萬厯嘉興府志在治西三十五<lb/>
　　里濮院鎮元至正二年濮鑑捨宅為寺僧志浩開<lb/>
　　山<lb/>
<pb n="KR2k0044_WYG_227-15a"/>
國朝雍正三年<lb/>
勅建大殿改今名<lb/>
　保安講寺　秀水縣志在縣西北五十里舊為通聖<lb/>
　　蘭若東晉卜本常捨地雪巢禪師剏建梁時賜額<lb/>
　　保安<hi>陸贄保安禪院記聖皇御極深憫闍黎一教之湮微常侍宣恩大復㑹昌五年之釐革靈</hi>
　　<hi>山勝境煥綸綍以増嚴宿德老師遵憲章而還住燈幢法界漚電妖氛唯贔屭之有文冀鯨鯤之無</hi>
　　<hi>噬泝兹禪院肇古叢林蹕駐魏雄鰲柱尚銘乎通聖法崇蕭帝龍章賜額乎保安浙地蟠靈祗園迓</hi>
　　<hi>秀頃薦罹乎刦運倐幸轉乎慈風握天心以印人心假佛力而鳩凡力矗宇繚垣軒睇視乎三千法</hi>
<pb n="KR2k0044_WYG_227-15b"/>
　　<hi>界考鐘擊鼔譁祀頌於億萬丕基爭知赤手成家驀見黄金布地千燈續耀四象攄誠趺坐迎叅薝</hi>
　　<hi>蔔花都生心上登龕打坐須彌山只在眉端憩佛䕃而福德難量舞皇風而涓埃莫報用資琬琰永</hi>
　　<hi>作砧基</hi>宋乾道七年僧普誠重修請額升為講寺元<lb/>
　　末圯斷碑尚存明洪武初仍舊額天順六年重建<lb/>
　碧光禪院　秀水縣志縣南三里宋嘉祐七年勅建<lb/>
　　為崇慧華嚴講寺下院明萬厯秋水法師開堂拓<lb/>
　　基接衆稱名藍焉後有金魚池蓄魚甚衆<lb/>
　雨金嶽宫　萬厯秀水縣志去縣治三十里新城鎮<lb/>
<pb n="KR2k0044_WYG_227-16a"/>
　　唐景雲二年里人翁嵐建明年秋異香滿庭天雨<lb/>
　　金沙為修剏費<lb/>
　　　嘉善縣<lb/>
　慈雲寺　名勝志在治西北唐大中間剏名保安寺<lb/>
　　宋改今額萬厯嘉興府志元末燬止存甎塔二座<lb/>
　　明洪武初定為教寺二十四年併歸大聖寺永樂<lb/>
　　元年仍建嘉善縣志宣德間増修萬歴三年燬崇<lb/>
　　禎四年曹勛延僧海藏住持重建<lb/>
<pb n="KR2k0044_WYG_227-16b"/>
國朝康熙十一年僧俍亭興建叢林改教寺為禪寺<lb/>
　景德講寺　嘉興府志在縣東二里唐天寳二年鑑<lb/>
　　禪師建咸通間賜額明洪武二十四年定為講寺<lb/>
　　西有井曰幽瀾泉寺有八景泉其一也萬厯嘉善<lb/>
　　縣志嘉靖中圯僧世奇稍為修復嘉善縣志崇禎<lb/>
　　間僧性賢増建藥師堂白衣大士堂<lb/>
國朝康熙八年僧寂定復建佛堂<lb/>
　大勝寺　嘉靖浙江通志在縣東二里宋熙寧中建<lb/>
<pb n="KR2k0044_WYG_227-17a"/>
　　𢎞治嘉興府志崇寧二年改大勝院淳熙十四年<lb/>
　　僧清梵建浮屠七級明洪武二十四年定為教寺<lb/>
　　正統間住持宗勝請為講寺嘉善縣志萬歴間僧<lb/>
　　法本剏禪堂徙塔於堂後崇禎間錢士晉捐金建<lb/>
　　藏經閣請南藏全部貯其中<lb/>
　白蓮教寺　萬厯嘉善縣志在縣治東北宋咸淳二<lb/>
　　年有僧德山趺坐三日地出白蓮三莖衆異之共<lb/>
　　建寺故名萬厯嘉興府志元末燬明洪武初僧大<lb/>
<pb n="KR2k0044_WYG_227-17b"/>
　　通重建二十四年定為教寺<lb/>
　大雲寺　𢎞治嘉興府志在治南二十里舊名淨衆<lb/>
　　至元嘉禾志宋乾德二年百姓李德榮捨宅為寺<lb/>
　　嘉興府志明永樂元年重建嘉靖間建禪堂淨室<lb/>
　　<hi>陳顥大雲寺詩日暮㝷幽到竹深竹烟暗鎖寺門隂苔荒路絶行人跡月出潭空静者心清供一盂</hi>
　　<hi>香積飯閒情半榻白雲衾留詩巳與青山約莫厭頻來訪道林</hi>
勅賜性覺寺　嘉善縣志舊名圓明菴下保西區水字<lb/>
　　圩<lb/>
<pb n="KR2k0044_WYG_227-18a"/>
國朝康熙四十四年改今名<lb/>
　雁塔禪院　萬厯嘉善縣志在縣治西北二十里元<lb/>
　　至正甲辰年剏後圯明永樂間僧得𢎞復建<lb/>
　玊虗道院　嘉靖浙江通志在縣治西元至正中建<lb/>
　　嘉善縣志明洪武間賜今額<lb/>
　洞虗道院　萬厯嘉善縣志在縣治西南半里許宋<lb/>
　　季為官酒庫厥後禁酤棄瓶盎積成土阜元至正<lb/>
　　癸卯剏道院號瓶山明宣德四年重建<lb/>
<pb n="KR2k0044_WYG_227-18b"/>
　寧和道院　𢎞治嘉興府志在縣治西一百歩宋咸<lb/>
　　淳間建後廢明宣德五年道士李以寧重建<lb/>
　神仙宫　萬厯嘉善縣志在縣治東闗外二里許唐<lb/>
　　開耀間剏垂拱間勅賜今額宋治平間兵燹元至<lb/>
　　正間重建明洪武初道士王宗元領劄住持永樂<lb/>
　　間廢道士安里重修<hi>袁仁神仙宫㸔竹詩仙家有地只種竹多少清風激懦夫</hi>
　　<hi>滿院綠隂餘晚節桃花應合笑𤣥都</hi>
　　　海鹽縣<lb/>
<pb n="KR2k0044_WYG_227-19a"/>
　資聖寺　至元嘉禾志在縣西五十歩本普明院晉<lb/>
　　右將軍戴威之宅一日井中發五色光威遂捨宅<lb/>
　　為寺名光興寺事見呉郡陸崧塔記唐乾祐中改<lb/>
　　重光宋祥符中改普明天禧二年改今額嘉興府<lb/>
　　志寺舊有塔極髙峻被灾廢明初定為教寺<hi>王守仁寓</hi>
　　<hi>資聖僧房詩落日平隄海氣黄短亭衰柳艤孤航魚蝦入市乘潮晚鼓角吹城返棹忙人世道緣逢</hi>
　　<hi>郡博客途歸夢借僧房一年㡬度頻留此他日重來是故鄉張岐資聖寺重光井詩石井荒凉古寺</hi>
　　<hi>邊偶因鑿翠得甘泉斷碑剝落埋衰草猶記將軍捨宅年</hi>
<pb n="KR2k0044_WYG_227-19b"/>
　天寧永祚禪寺　海鹽縣圖經在縣治西三里初名<lb/>
　　禪悅院宋崇寧四年賜今額淳熙己酉僧長溪剏<lb/>
　　建佛殿山門寳塔嘉定二年永模建圓通殿明洪<lb/>
　　武初梵琦重建佛閣法堂并塔七級<hi>陳善天寧雁塔詩永祚招</hi>
　　<hi>提建海濱浮屠七級倚晴雲危梯曲遶龍蛇窟絶頂髙棲鶴鵲羣金鐸遙聞鳴斷續天花曽見落繽</hi>
　　<hi>紛題名未躡慈恩上閒倚闌干對夕曛祝祺海鹽天寧寺詩歸人征路晚雲裏問僧家獨樹臨秋水</hi>
　　<hi>孤城上暮鴉山池芳草没疎磬夕陽斜獨坐談經處天風送落花</hi>
　福業院　至元嘉禾志在縣西南二里本華嚴菴宋<lb/>
<pb n="KR2k0044_WYG_227-20a"/>
　　紹興五年改今額<hi>常棐福業院碑記海鹽縣真社之南去廛市逺岡阜綿延林坰</hi>
　　<hi>蕃鬱地據爽塏有佛廬曰福業教院釋氏所謂觀世音大士道塲也故號華嚴菴紹興五年僧善孚</hi>
　　<hi>開山住持請今額縣之旱潦則禱於斯疾癘則禱於斯合妃繼似則禱於斯揭䖍妥靈咸若有答龎</hi>
　　<hi>合猥附俯傴旅拜日數十百人燭炬香篆繼晷連明珠幡寳幢繽紛㳫襲初院有道法師者膜拜像</hi>
　　<hi>前倐獲舍利七粒神光陸離觀者堵集院沿菴舊住持淨堪及哲公常再鳩工締造視他精舍具體</hi>
　　<hi>而微寳慶丁亥震風凌雨板檻楹梁既朽既拜級塼覆瓦既圯既壊智光主斯刹念欲經營而乃力</hi>
　　<hi>勿贍前大夫丘公來蒞事甫三日至院<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷顧瞻爰畀院南漏澤園故地俾種蒔以歛其入院故有</hi>
　　<hi>田若地白臺府蠲其稅賦率僚佐邑民捐金施予大殿門廡齋堂庖湢輪乎奐乎不愆於素役始紹</hi>
<pb n="KR2k0044_WYG_227-20b"/>
　　<hi>定元年七月迄端午三年六月</hi>𢎞治嘉興府志元末燬洪武二年<lb/>
　　僧應善重建<lb/>
　鹿苑寺　萬厯嘉興府志在治西北三十五里舊名<lb/>
　　金明寺宋景德中魯肅簡公請為禪刹治平元年<lb/>
　　改賜今額海鹽縣圖經寺有一撃軒及應夢羅漢<lb/>
　　祠後廢明天順間僧惠正復於故址葺殿三楹餘<lb/>
　　址悉没民間錢太常為贖還之萬歴四十年太常<lb/>
　　子端㬇孫陞捨田十六畝移建於舊址西南以僧<lb/>
<pb n="KR2k0044_WYG_227-21a"/>
　　正念住持正念亦罄瓶鉢以濟克復舊觀焉<lb/>
　淨業寺　至元嘉禾志在縣西南一里本無礙浴院<lb/>
　　宋治平元年改今名海鹽縣圖經元延祐間僧原<lb/>
　　照重建殿宇廊廡明𢎞治元年祖昻重修葺之<lb/>
　金粟寺　海鹽縣圖經縣西南金粟山下呉赤烏中<lb/>
　　建宋濂集云當呉之時佛法雖至中國大江以南<lb/>
　　尚無佛寺赤烏中康居沙門僧會為呉大帝祈獲<lb/>
　　釋迦文佛真身舍利始創三寺一為金陵之保寧<lb/>
<pb n="KR2k0044_WYG_227-21b"/>
　　一為太平之萬壽其一即海鹽之金粟也澉水志<lb/>
　　錢武肅王賜號施茶院宋祥符元年改為廣福禪<lb/>
　　院嘉興府志明永樂宣德正統間相繼修建萬歴<lb/>
　　中邑人蔡聯璧請密雲禪師重建<hi>司空曙送準上人歸金粟寺詩</hi>
　　<hi>昨聞歸舊寺暫别欲成年樵客應同出鄰僧寂伴禪後峰秋有雪逺澗夜鳴泉豈藉公卿論人間事</hi>
　　<hi>共傳張寧金粟寺詩金粟名山碧海邊上方樓閣近諸天人推轉藏聞清梵自洗殘碑認往年南度</hi>
　　<hi>龍章千古在西來象法一燈懸登臨不見懐人處回首孤雲思惘然徐蕢游金粟寺詩暫息人間事</hi>
　　<hi>㝷幽到上方白雲分石磴落日照山房松暝鐘聲逺林回蔓草長老僧能愛客具衲漫焚香</hi>
<pb n="KR2k0044_WYG_227-22a"/>
國朝康熙五年重修山門雍正五年<lb/>
欽命文覺禪師賫奉<lb/>
御書對聯敬懸方丈<lb/>
　不佛求不法求不僧伽求早已過去<lb/>
　無我相無人相無衆生相却是未來<lb/>
　法喜寺　呉地記在縣西南三十里舊名通元寺呉<lb/>
　　大帝孫權呉夫人捨宅置唐載初元年改為重雲<lb/>
　　寺萬厯嘉興府志宋祥符元年改法喜寺紹興九<lb/>
<pb n="KR2k0044_WYG_227-22b"/>
　　年改禪寺嘉興府志明嘉靖中重修<lb/>
　禪悦教院　澉水志在澉浦市中宋元祐二年僧惠<lb/>
　　林建名施水院建炎元年請院額實本鎮祝聖行<lb/>
　　香處海鹽縣圖經明洪武三年僧善良建殿宇方<lb/>
　　丈庫堂寺有神鐘勝國時宣慰楊梓用海外銅五<lb/>
　　千四百八十觔範鑄建六丈樓懸之聲聞數十里<lb/>
　海門寺　𢎞治海鹽縣志在縣西南澉浦城中宋寳<lb/>
　　祐間僧永固開山名祐福菴海鹽縣圖經元大德<lb/>
<pb n="KR2k0044_WYG_227-23a"/>
　　六年中峰於此説法重建殿宇明洪武十六年重<lb/>
　　建大悲閣宣德十年僧宗福請今額<lb/>
　覺林寺　萬厯嘉興府志在縣南豐山元至正甲午<lb/>
　　僧梵琦開山明洪武初僧敬中等増建殿閣法堂<lb/>
　　宣德中僧如性増置一新海鹽縣圖經天順二年<lb/>
　　請今額<hi>吕原覺林寺碑記海鹽之南可二十里有豐山焉秦駐屏於左秦溪帶於右地最幽</hi>
　　<hi>勝元至正甲午嵗浮圖楚石琦公過而愛之因剏菴於山麓洪武初繼席用愚哲公經營綜理増其</hi>
　　<hi>規制宣德中住持虗席而菴之㢘隅摧毁圖像廢墜者過半衆以靈隱書記如性覺軒行端望隆薦</hi>
<pb n="KR2k0044_WYG_227-23b"/>
　　<hi>覺軒蒞事毅然以興修為己任乃裒衆施益以巳槖市材諏日召匠僦傭首成大佛寳殿次建山門</hi>
　　<hi>樹法堂崇佛閣及新藏殿夾廡庫庾齋庖湢圊靡不以次就緒而佛菩薩阿羅漢以至䕶法天王之</hi>
　　<hi>儀設皆雕塑藻繪如式妥奉又鑄大鐘構樓懸焉與凡供佛飯僧儀物器用無一不備以宣德甲寅</hi>
　　<hi>二月興役至天順戊寅十月工成規制大備輪奐一新爰請於朝賜額覺林禪寺實天順二年三月</hi>
　　<hi>二十有三日</hi>
　悟空寺　澉水志在荆山宋建隆二年僧德升開山<lb/>
　　為永安寺治平元年賜額嘉興府志明初定為教<lb/>
　　寺<lb/>
<pb n="KR2k0044_WYG_227-24a"/>
　紫虗道院　嘉靖浙江通志在縣治西南元至正中<lb/>
　　建嘉興府志明洪武十年増置元壇武安二祠於<lb/>
　　院設道㑹司嘉靖間増修前後殿宇海鹽縣圖經<lb/>
　　萬歴四十三年修葺大殿明樓<lb/>
　醫靈道院　𢎞治海鹽縣志在縣南澉浦城東宋開<lb/>
　　禧間邑人孟毅建<lb/>
　棲真觀　海鹽縣圖經在縣西北五十歩舊本真武<lb/>
　　廟宋乾道二年道士郭宗諒改為棲真院明萬歴<lb/>
<pb n="KR2k0044_WYG_227-24b"/>
　　壬辰道士徐月汀撤而新之視舊制特為宏麗<lb/>
　　　石門縣<lb/>
　廣法寺　正德崇德志在縣治東北三百歩至元嘉<lb/>
　　禾志唐咸通九年建名修證宋治平元年改今額<lb/>
　　石門縣志宋建炎火寺獨存明萬厯間燬僧圓神<lb/>
　　祖梅重建<lb/>
　崇福寺　至元嘉禾志在縣西八十歩梁天監二年<lb/>
　　建名常樂寺唐㑹昌年廢大中十年重立宋大中<lb/>
<pb n="KR2k0044_WYG_227-25a"/>
　　祥符二年改為悟空院天禧二年改今名建炎燬<lb/>
　　後重立萬厯崇德縣志明洪武末併入普慈寺永<lb/>
　　樂初重建前殿額為趙子昻書東西列七級浮屠<lb/>
　南廣福寺　𢎞治嘉興府志在縣東南二百歩運河<lb/>
　　之東本梁朝天監古寺梁開平二年置名寳壽宋<lb/>
　　治平元年改聖壽紹興三十二年改今名石門縣<lb/>
　　志寺左有進龍港久淤明萬厯間重開<lb/>
　福巖禪院　至元嘉禾志在縣東北十二里唐乾符<lb/>
<pb n="KR2k0044_WYG_227-25b"/>
　　三年置名千乘院宋大中祥符元年改今名徽宗<lb/>
　　在潛邸時陳太后病目真覺禪師咒水治療有功<lb/>
　　乞住此山所賜有金環磨衲袈裟一條又師有草<lb/>
　　菴歌黄山谷為之書皆藏在院<lb/>
國朝順治丁酉重剏<lb/>
　崇勝寺　至元嘉禾志在縣東南三里石晉開運二年<lb/>
　　呉越陪臣徐頵捨宅為之名法華宋治平元年賜<lb/>
　　今名<lb/>
<pb n="KR2k0044_WYG_227-26a"/>
　祇園寺　嘉興府圖記在治西北洲錢村梁天監中<lb/>
　　剏周廣順三年改大善寺宋大中祥符改今名石<lb/>
　　門縣志明嘉靖中廢萬歴間重建嘉靖浙江通志<lb/>
　　寺中有檜樹相傳梁時所植<lb/>
　證聖院　至元嘉禾志在縣北錢林村呉越錢王鏐<lb/>
　　微時有舊館於此後貴改為祖祠已而道𢎞師菴<lb/>
　　於祠側王聞其道行孤髙乾寧二年建寺居之名<lb/>
　　曰寳林宋大中祥符元年改今名<lb/>
<pb n="KR2k0044_WYG_227-26b"/>
　資福禪院　石門縣志在西門外二百歩宋嘉祐四<lb/>
　　年創建元至元二年改為普門菴明永樂間復今<lb/>
　　名至元嘉禾志西廡有軒瞰流扁曰平綠<hi>陳炳題資福院</hi>
　　<hi>平綠軒詩水屋圍春綠雲岑送曉青無心向朝市信歩到禪扄野意連天逺疎鐘隔岸聽杯行莫辭</hi>
　　<hi>醉簷月笑人醒曽揆資福寺平綠軒詩終日勞勞雁鶩行偶然來訪贊公房扶疎草木四圍合縈遶</hi>
　　<hi>溪流一帶長倚檻豈能成傑句把杯多是說名方問師乞取安心法老坐蒲團對佛香</hi>
　天清宫　正德崇德志在縣西南一百歩原東嶽行<lb/>
　　宫宋政和中建紹定四年改今額元末燬石門縣<lb/>
<pb n="KR2k0044_WYG_227-27a"/>
　　　志明永樂中重建嘉靖中廢崇禎辛未改建於崇<lb/>
　　　義橋河東<hi>陸宗學遊天清宫詩青鳥曽傳海外書瀛洲消息近何如燒丹既悟神仙訣避</hi>
　　　<hi>地何妨水竹居石子種來都化玉藥苗分出半登蔬天壇月冷秋如水夜夜吟風起歩虛</hi>
　　　　平湖縣<lb/>
　勅賜棲心寺　舊名化城菴在東湖弄珠樓之東明𢎞<lb/>
　　　治間為邑令羅公生祠後移祠入城遂改為寺未<lb/>
　　　幾漸圯住持是㟁重構築隄植柳大勝舊觀<lb/>
　國朝康熙四十二年<lb/>
<pb n="KR2k0044_WYG_227-27b"/>
聖祖仁皇帝南廵𢎞覺禪師法裔元璟謁<lb/>
駕金山<lb/>
特賜棲心寺額雍正乙巳增修殿宇<lb/>
　　德藏教寺　嘉興府志在治東八十歩閒窗括異志<lb/>
　　　本寳興寺唐㑹昌元年置光啓初廢後唐清泰中<lb/>
　　　鄉民邱邵即故基新之宋大中祥符間改今名寺<lb/>
　　　有雨花亭並水陸齋壇<hi>樂郊私語寺雖瀕市深靜可憩</hi>平湖縣志<lb/>
　　　元至正十六年燬明初定為教寺宣德間立僧㑹<lb/>
<pb n="KR2k0044_WYG_227-28a"/>
　　司嘉靖末陸光祖構藏經閣於寺後貯大藏經一<lb/>
　　部<lb/>
　福源普慧禪寺　天啓平湖縣志在縣治南一里元<lb/>
　　皇慶元年僧平山建石屋禪師住持明嘉靖三十<lb/>
　　二年改為兵備司報功祠等所乃移建於二十三<lb/>
　　都圓珠圩<hi>徐階遷福源普慧寺記平湖縣二十都其地在唐長慶間有佛寺三中為福源</hi>
　　<hi>右大乘左善慶三寺比肩並峙而福源最大其遺址尚在至今猶號福源塘宋季廢前元盛時有富</hi>
　　<hi>室張氏改建福源寺於當湖里石屋珙大師常為住持道重宇内寺益有名元末又廢三十年僧大</hi>
<pb n="KR2k0044_WYG_227-28b"/>
　　<hi>才初構法堂至洪武二十五年續并諸小菴復成寺賜舊額焉永樂間僧維賢大而新之翰林學士</hi>
　　<hi>陳公循為之記嘉靖甲寅倭犯平湖重兵屯守總督廵撫上官絡繹蒞縣縣故僻隘無所容有議設</hi>
　　<hi>備兵憲司縣大夫倉卒應命遂毁寺為兵備署而寺復廢云然福源溯唐千禩屢廢屢興地三易而</hi>
　　<hi>故額無改𩔖有神聖冥䕶烏可冺也故比部贈大理卿胥峰陸公暨伯子司空五臺公叔子故學憲</hi>
　　<hi>湛菴公季子鄉進士雲臺君共愴斯事矢圖興復而二十三都舊第之東南衆水所瀦積沙成洲其</hi>
　　<hi>圜如璧廣圍畝許夜常有光燭天固不耕之地也進士君繞洲増築拓為七畝請於官復建寺於洲</hi>
　　<hi>之上首建浮屠七級藏石刻法華於中大理公父子既竭家資聚財鳩匠乃迎名釋法霦與其徒戒</hi>
　　<hi>先來主寺事募緣佐工凡殿堂門廡齋厨禪室以次告完罔勿堅好里中太學陳生等咸德陸公又</hi>
<pb n="KR2k0044_WYG_227-29a"/>
　　<hi>助貲以起佛閣經始於隆慶二年二月畢工於萬歴七年十二月視昔當湖之舊加壯麗焉</hi>平<lb/>
　　湖縣志今名圓通寺寺有浮屠七級又有井名福<lb/>
　　源泉水旱不竭<lb/>
國朝康熙八年住持如海重修<lb/>
　青蓮教寺　𢎞治嘉興府志在縣西南二十里舊名<lb/>
　　石佛寺唐咸亨中立宋治平間改青蓮寺明洪武<lb/>
　　初定為教寺<hi>李天植遊青蓮寺詩香刹從來古春風客到稀溪光平入座竹色冷侵衣</hi>
　　<hi>地僻鳥無語林深花自飛相過逢勝侣並坐話清機</hi>
<pb n="KR2k0044_WYG_227-29b"/>
　福臻寺　平湖縣志在北門外四里宋紹興六年僧<lb/>
　　𢎞宣建名福臻院天啓平湖縣志元末燬明洪武<lb/>
　　初定為教寺住持琦楚石建復廢萬厯二十三年<lb/>
　　陸基誠重修<lb/>
　普照教寺　天啓平湖縣志在廣陳鎮為東寺至元<lb/>
　　嘉禾志舊名僧伽院宋治平元年改普照院嘉興<lb/>
　　府志明洪武初定為教寺<lb/>
　萬壽教寺　天啓平湖縣志在廣陳鎮為西寺至元<lb/>
<pb n="KR2k0044_WYG_227-30a"/>
　　嘉禾志本保國勝利院宋大中祥符元年改萬壽<lb/>
　　院嘉興府志明洪武初定為教寺<lb/>
　報本塔院　天啓平湖縣志在當湖沙盆圩前有五<lb/>
　　老峰層巒挺秀蒼翠欲滴後有放魚磯清水一泓<lb/>
　　平湖縣志明嘉靖間邑人陸杲建<lb/>
國朝順治十六年塔圯舉人馮洪生員林喬等捐金重<lb/>
　　建厯久未成翰林陸葇設法勸輸頂成尖合頓復<lb/>
　　舊觀<lb/>
<pb n="KR2k0044_WYG_227-30b"/>
　佑聖宫　萬厯嘉興府志在治西梯雲橋北宋景定<lb/>
　　間道士陳道正創建明宣德五年設道㑹司<lb/>
　松塵道院　在北關外里許<lb/>
國朝順治間建榜曰松濤洞天康熙乙巳復建斗閣<lb/>
　　　桐鄉縣<lb/>
　惠雲教寺　𢎞治嘉興府志在治西北一百五十歩<lb/>
　　至元嘉禾志周廣順二年漢南王建名鳯鳴院宋<lb/>
　　治平中改今名桐鄉縣志元末燬明洪武初重建<lb/>
<pb n="KR2k0044_WYG_227-31a"/>
　　雙塔設僧㑹司<hi>劉湘遊鳯鳴寺詩烟村背郭人家逺松壑蘿厓獨自登門外泊船秋</hi>
　　<hi>水寺溪頭洗鉢夕陽僧買山有意逢支遁入社無詩繼薛能啼鳥催人歸去晚疎林落葉漏寒燈</hi>
　廣福講寺　至元嘉禾志在縣西北青鎮宋慶歴二<lb/>
　　年建為多寳佛塔至和中改為接待院熙寧元年<lb/>
　　改壽聖塔院紹興壬子改今名參政陳簡齋舊肄<lb/>
　　業於院既貴建閣以讀書名之後燬不存桐鄉縣<lb/>
　　志明洪武二十四年定為今額<lb/>
國朝康熙十年重修<lb/>
<pb n="KR2k0044_WYG_227-31b"/>
　寂照教寺　萬厯嘉興府志在千金鄉屠甸村晉天<lb/>
　　福八年建名報恩院宋治平間改寂照院明洪武<lb/>
　　二十四年定為教寺桐鄉縣志萬厯間重修<lb/>
　龍翔教寺　桐鄉縣志在皁林北二里本淮海王祖<lb/>
　　祠置為龍翔寺宋祥符元年改為寧國院明洪武<lb/>
　　二十四年重建為今額<lb/>
　密印教寺　至元嘉禾志在縣西北青鎮梁朝置名<lb/>
　　呉德寺宋大中祥符改今名寺有華嚴浮屠髙十<lb/>
<pb n="KR2k0044_WYG_227-32a"/>
　　三丈昔有士子十人忽來寺中願書經既畢不告<lb/>
　　而去筆法皆一體桐鄉縣志明天啓初僧棲雲求<lb/>
　　名人手書華嚴經題額曰華嚴寳藏<lb/>
　普慈教寺　萬厯嘉興府志在石門鎮北宋咸平四<lb/>
　　年建明洪武二十四年定為教寺桐鄉縣志萬厯<lb/>
　　年修<lb/>
　福清道院　嘉興府志在濮院鎮元至正丙午里人<lb/>
　　狄守真剏建請額為院明洪武二十四年復建<lb/>
<pb n="KR2k0044_WYG_227-32b"/>
　崇福宫　𢎞治嘉興府志在青鎮南柵宋紹興二十<lb/>
　　九年剏請額為崇福宫明洪武二十四年併歸天<lb/>
　　清宫永樂元年仍建<lb/>
　<lb/>
　<lb/>
　<lb/>
　<lb/>
　浙江通志卷二百二十八<lb/>
</p>
<p>
</p>
  </div>
</body>
</text>
</TEI>
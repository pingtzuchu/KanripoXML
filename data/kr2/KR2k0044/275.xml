<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志巻二百七十六</head> <lb/>
    <p>
<pb n="KR2k0044_WYG_275-1a"/>
欽定四庫全書<lb/>
　浙江通志巻二百七十六<lb/>
　藝文<hi>十八</hi>
　詩　　七言律<lb/>
　　杭州拱北樓　　　　　　　　<hi>元</hi>趙孟頫<lb/>
城上髙樓接太霞令嚴鐘鼓靜無譁提封内向三千里<lb/>
比屋同封百萬家心在江湖存魏闕身隨牛斗泛仙槎<lb/>
舉頭便覺長安近時倚闌干望日華<lb/>
<pb n="KR2k0044_WYG_275-1b"/>
　　弁山佑聖宮次孟君復韵　　　<hi>元</hi>趙孟頫<lb/>
意行騎馬到林間晴霧都沈逺近山瓊樹著花春自早<lb/>
翠禽雙語意相關一杯到手先成醉萬事無心觸處閒<lb/>
猶欠抱琴來托宿靜中規寫水潺潺<lb/>
　　德清閒居　　　　　　　　　<hi>元</hi>趙孟頫<lb/>
已無新夢到清都空有髙情與隠居貧尚典衣貪購畵<lb/>
病思棄研厭求書圉人焚積夜防虎谿女叩扉朝賣魚<lb/>
困即枕書飢即飯謀生自笑一何疎<lb/>
<pb n="KR2k0044_WYG_275-2a"/>
　　同楊心卿過孤山訪靜傳不遇自遊和靖祠下明<lb/>
　　　日奉寄二髙士　　　　　　<hi>元</hi>仇　逺<lb/>
飛仙又向别峰遊竹下閒房且小留滿鬢朔風吹客㡌<lb/>
倚欄落日在漁舟梅花路冷難尋冡葑草田荒半作洲<lb/>
獨徃獨來沙鳥怪山空木落使人愁<lb/>
　　秋日西湖園亭　　　　　　　<hi>元</hi>仇　逺<lb/>
西湖一曲百泉通漠漠青山遶梵宮故國園林秋色淨<lb/>
明朝風雨桂花空銀笙玉笛清歌外畵舫珠簾落照中<lb/>
<pb n="KR2k0044_WYG_275-2b"/>
人物風光兩相稱兒童遮莫笑山翁<lb/>
　　越州道中　　　　　　　　　<hi>元</hi>熊　鉌<lb/>
野田秋溜正潺潺新翠喬林繞舎環淡日凝烟横别浦<lb/>
斜風吹雨過前山柴扉初放牛羊出漁艇方攜蟹蛤還<lb/>
自笑平生愛游覽天敎長在水雲間<lb/>
　　桐江舟中　　　　　　　　　<hi>元</hi>尹廷髙<lb/>
又摇柔櫓下嚴灘一片離情强自寛鴉噪暮雲天寂寂<lb/>
鴈歸極浦水漫漫敲篷雪霰和愁碎拍枕江聲入夢寒<lb/>
<pb n="KR2k0044_WYG_275-3a"/>
今夜客帆何處宿亂山青外是長安<lb/>
　　送人赴浙東木綿提舉　　　　<hi>元</hi>程鉅夫<lb/>
曽厯金華三洞天風流厯厯記山川桕林白綻梅花小<lb/>
柿實紅垂橘彈圓訪古但聞羊化石因君又喜木生綿<lb/>
霜風渾似當時峭愁絶雙溪八韻篇<lb/>
　　送戴道士住天台　　　　　　<hi>元</hi>程鉅夫<lb/>
君承恩命住天台萬壑千峰繞絳臺門外霞川浮溟涬<lb/>
杯中雲海接蓬萊時同野鶴看桃去或領山猿採藥迴<lb/>
<pb n="KR2k0044_WYG_275-3b"/>
三十年前吾亦到舊題應入白雲堆<lb/>
　　蘓堤秋宴　　　　　　　　　<hi>元</hi>元　淮<lb/>
南北髙峰鎻翠雲山藏樓閣帶烟輕欲彫楊桞猶貪舞<lb/>
半破芙蓉未老成波底畵橋天上動湖邊珠翠鏡中行<lb/>
水晶萬頃浮波面照出孤山分外清<lb/>
　　和繼學郎中送友歸越中　　　<hi>元</hi>馬祖常<lb/>
薊門東望海無波誰許山人問薜蘿雀舫春聲留水鷰<lb/>
鵠袍秋影動天鵝鑑湖草滿芙蓉少鄞縣潮來牡蠣多<lb/>
<pb n="KR2k0044_WYG_275-4a"/>
羞見京塵遮㡌頂羊裘亦欲換漁蓑<lb/>
　　游西湖　　　　　　　　　　<hi>元</hi>曹伯啓<lb/>
鬱鬱覊愁暑不堪畵船西出事竒探栁邊和氣蘇公路<lb/>
梅底清風處士菴已覺湖山入胷臆更容絲竹薦肥甘<lb/>
錦雲一叚三千頃記取平生作盛談<lb/>
　　遊靈隠　　　　　　　　　　<hi>元</hi>曹伯啓<lb/>
岧嶤鷲嶺梵王城秋氣平分寳界清火宅久居心獨苦<lb/>
雲林初識眼増明禪關已被猿叅透仙洞誰敎鬼鑿成<lb/>
<pb n="KR2k0044_WYG_275-4b"/>
漸負半生泉石約蹔來偷暇洗塵纓<lb/>
　　送韓伯高僉憲淛西　　　　　<hi>元</hi>虞　集<lb/>
正月樓船過大江海風吹雨灑船窗雲消虹蜺横山閣<lb/>
潮落黿鼉避石矼闕下諫書誰第一濟南名士舊無雙<lb/>
湖隂暑退多魚鳥應勝愁吟對怒瀧<lb/>
　　錢塘懷古二首　　　　　　　<hi>元</hi>楊　載<lb/>
斜界鈎陳通大道中分魏闕對層巒雲生殿上金鑪暗<lb/>
露下庭前玉井寒江漢飛龍俄窅窅滄溟泛鷁竟漫漫<lb/>
<pb n="KR2k0044_WYG_275-5a"/>
中天會合寜非數坐見蒼生奠枕安<lb/>
山回禁籞入雲長無復陳兵衞兩廂千古金鐘埋野草<lb/>
萬年珠樹落秋霜龍文不徙陽人聚鳥篆終降軹道旁<lb/>
九市緇塵來袞袞一江波浪去茫茫<lb/>
　　題拱北樓　　　　　　　　　<hi>元</hi>楊　載<lb/>
殷地鼓鼙迎日出倚天梁棟與雲浮北瞻帝闕三千里<lb/>
南控臣藩二百州江海無波沉罔象旌旗乘野駐貔貅<lb/>
鸞廻麗榜多深意繡袞於今有魏牟<lb/>
<pb n="KR2k0044_WYG_275-5b"/>
　　暮春遊西湖北山　　　　　　<hi>元</hi>楊　載<lb/>
愁耳偏工著雨聲好懷長恐負山行未辭花事駸駸盛<lb/>
正喜湖光淡淡晴倦憇客猶勤訪寺幽棲吾欲厭歸城<lb/>
緑疇桑麥盤櫻筍因憶離家恰歲更<lb/>
　　游天竺寺　　　　　　　　　<hi>元</hi>白　珽<lb/>
山轉龍泓一徑深嵐煙吹潤撲衣巾松蘿掩映似無路<lb/>
猿鳥徃來如有人講石尚存天寳字御梅嘗識建炎春<lb/>
城中遮日空西望自與長安隔兩塵<lb/>
<pb n="KR2k0044_WYG_275-6a"/>
　　游智者寺　　　　　　　　　<hi>元</hi>鮮于樞<lb/>
四圍松是祇園樹三面山開舍衛城游子心隨仙境化<lb/>
老禪詩似石泉清幾人邂逅有今日半載趦趄成此行<lb/>
安得盡抛身外事長年來此學無生<lb/>
　　送人游天台　　　　　　　　<hi>元</hi>鄧文原<lb/>
此去蘭亭修禊後平明驅馬試征衣海邊山盡天無盡<lb/>
花底春歸人未歸一雨潮生魚入市逺巖月上鶴投扉<lb/>
舊游二十年前路孤負東風賦采薇<lb/>
<pb n="KR2k0044_WYG_275-6b"/>
　　三月晦游道塲山宿清公房與成父同行二首<lb/>
　　　　　　　　　　　　　　　<hi>元</hi>鄧文原<lb/>
絶頂軒窗納晩晡下方燈火聽鐘魚天連震澤涵元氣<lb/>
地涌浮圖切太虛凉立松風觀石澑晩尋樵徑扣僧廬<lb/>
孤亭山麓荒苔積猶想幽人夜讀書<lb/>
澗石縈紆紫竹叢晴雲吹落水晶宫夜寒身宿羣峰頂<lb/>
花盡春歸萬木中儻買山田營破屋時過僧寺駕孤篷<lb/>
只應𣺌𣺌軒前路杖履長陪鶴髪翁<lb/>
<pb n="KR2k0044_WYG_275-7a"/>
　　次陳輔賢游雁山韻　　　　　<hi>元</hi>李孝光<lb/>
竹杖㯶鞵去去賒一春紅到杜鵑花山椒雨暗蛇如樹<lb/>
石屋春深燕作家老父行尋靈運屐道人喚喫趙州茶<lb/>
明朝塵土芙蓉路猶憶山僧飯一麻<lb/>
　　入雁蕩山　　　　　　　　　<hi>元</hi>李孝光<lb/>
興國年間路始開前朝碑墨半蒼苔雁横宕月知秋到<lb/>
僧踏湫雲看瀑來一嶺未敎靈運識萬松誰道了翁栽<lb/>
此山曽共秋風約説與山猿不用猜<lb/>
<pb n="KR2k0044_WYG_275-7b"/>
　　賦得越山越水　　　　　　　<hi>元</hi>李孝光<lb/>
賀家湖上又秋風放翁宅前東復東兩行雲樹忽逺近<lb/>
十里荷花能白紅游人濯足銀河上越女梳頭青鏡中<lb/>
我欲張帆上南斗扶桑碧海與天通<lb/>
　　題雪竇妙高臺　　　　　　　<hi>元</hi>黄　溍<lb/>
偶為清游宿梵宫凌晨試上最髙峰水翻雪色寒猶落<lb/>
雲掩丹光逺更重舊有一僧能跨虎近聞三洞盡藏龍<lb/>
下方車馬應難到煙際惟聞日暮鐘<lb/>
<pb n="KR2k0044_WYG_275-8a"/>
　　次韻方子踐浙江觀潮　　　　<hi>元</hi>黄　溍<lb/>
潮生潮落幾時休朝暮吴兒幾白頭被髪秖誇迎駭浪<lb/>
側身寜解障奔流江吹碧瓦人聲曉雲閃朱旗海氣秋<lb/>
後夜月明天在水有誰能此賦登樓<lb/>
　　諸暨休日偶書　　　　　　　<hi>元</hi>黄　溍<lb/>
一室蕭然似冷官更無車馬駐江干天清不斷絲絲雨<lb/>
春淺猶生陣陣寒公事痴兒何日了雲山圖畵要人看<lb/>
輕風正滿新黄桞誰與相從試凭欄<lb/>
<pb n="KR2k0044_WYG_275-8b"/>
　　送王正臣經歴赴浙東　　　　<hi>元</hi>栁　貫<lb/>
仙掌浮空紫翠重金華秀出浙河東繡衣幕府雲霄上<lb/>
丹筆刑書雨露中溪釀獨稱雙醖美津船纔許一帆通<lb/>
送君因寄思鄉夢為問青山舊桂叢<lb/>
　　送葉道士歸天台　　　　　　<hi>元</hi>桞　貫<lb/>
北斗光中曵翠旂五城樓觀極巍巍采山不鑄黄金鼎<lb/>
佩印空垂白羽衣石井劍花飛夜氣玉田芝草豔春暉<lb/>
天台仙子應招隠萬壑梯颷看鶴歸<lb/>
<pb n="KR2k0044_WYG_275-9a"/>
　　浦陽十詠　　　　　　　　　<hi>元</hi>桞　貫<lb/>
冰柱浮空曉色䝉海波摇動玉<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏九清内景游紛外<lb/>
五嶽真形太素中㣲月升壇初映鶴長雲連野不驚鴻<lb/>
仙姬晏坐瑶池上催捧蟠桃獻木公<hi>仙華巖雪</hi>
白石靈山望贊皇湫潭此復見蒼蒼飄揚直欲陵三際<lb/>
膚寸猶能雨八荒空外金精縣太白泉中虬彩化長黄<lb/>
傳芭奏罷神絃曲松蓋成隂澤氣凉<hi>白石湫雲</hi>
兩環日月似飛梭鼇背稜稜窣堵坡朱鳥前頭森贔屭<lb/>
<pb n="KR2k0044_WYG_275-9b"/>
蒼龍左角見嵯峨玉函舍利朝光現珠斗闌干午影過<lb/>
浩蕩浮雲開萬象寶華離遝散芬陁<hi>龍峰孤墖</hi>
一勺曹谿未是甘刺山容易出飛泉消融太古岷峨雪<lb/>
澄映中秋沆瀣天挂樹青猿窺洗缽眠沙白鹿伴安禪<lb/>
巖龕無縫身如石逆數髙僧入定年<hi>寳掌冷泉</hi>
有盈有泚即寒泉猶隔蘆峰道里千嶽麓雲深藏䇿處<lb/>
匡山人老讀書年松楠疊影青浮几華樹生香晩入筵<lb/>
稽首堂中兩夫子六經言逺視如天<hi>月泉春誦</hi>
<pb n="KR2k0044_WYG_275-10a"/>
溪水添流到石矼小家殘戸占漁商蛟龍未解乘雲氣<lb/>
魚鼈安能避澤梁兩㟁櫟林藏曲折一篝松火照㣲茫<lb/>
誰夸固有蠙珠顆徃徃鈎深得夜光<hi>潮溪夜漁</hi>
千峰不盡夕陽孤歛翠浮舟入畫圖墖廟傍連山影直<lb/>
石梁中互水痕枯白魚在汕將踰尺紅稻登場稍似珠<lb/>
玉露金風秋最爽跳身何用市間壺<hi>南江夕照</hi>
半里官橋出市闤一團秋色破孱顔雲開浩蕩初疑曙<lb/>
日出蒼凉不見山斷雁殘鴻飛杳杳緑蕪紅葉映斑斑<lb/>
<pb n="KR2k0044_WYG_275-10b"/>
去年菊蕊今年發拾得籬邊句子還<hi>東嶺秋隂</hi>
濫觴初不滿瓶盆百谷渾渾一壑吞自此安流輸渤澥<lb/>
放渠髙浪蹴崑崙出山未適帆檣便竭澤毋庸罔罟繁<lb/>
謝客題詩曽宿處孤雲落日是何邨<hi>深褭江源</hi>
芝掌中開顥氣青雲軿雙駕鳯凰翎因山不啓軒轅鼎<lb/>
化石猶聯婺女星磴道芳春琪樹長巖扉清晝碧華零<lb/>
真仙帝遣司風雨喚起淵龍聽指令<hi>昭靈仙迹</hi>
　　游五洩山二首　　　　　　　<hi>元</hi>栁　貫<lb/>
<pb n="KR2k0044_WYG_275-11a"/>
神斧誰攜鑿澗磻拓開地險出天慳湫潭隠奥龍非畜<lb/>
太石隂森鬼所寰劫火塵空遺井臼枯禪骨冷墮榛菅<lb/>
如何大法臨標季不放摩尼照此山<lb/>
青天吹墮玉芙蓉日出烟開彩翠重婺女名山今入越<lb/>
泐潭弟子别為宗於何勝境偏多阻如此衰年始一逢<lb/>
照影龍泓余種種欲從老衲借枝笻<lb/>
　　三衢馬太守昻夫索題爛柯山石橋<lb/>
　　　　　　　　　　　　　　　<hi>元</hi>薩天錫<lb/>
<pb n="KR2k0044_WYG_275-11b"/>
洞口龍眠紫氣多登臨聊和采芝歌爛柯仙子何年去<lb/>
鞭石神人此地過烏鵲横空秋有影銀河垂地水無波<lb/>
遥知題柱凌雲客天近應聞織女梭<lb/>
　　吴宗師赤城阻雨次甘泉韻　　<hi>元</hi>陳　旅<lb/>
三十六盤嗁杜鵑杜鵑嗁盡到平川千山白雨作秋氣<lb/>
六月赤城堪晝眠銀渚星槎留使客竹宫風帳候神仙<lb/>
衰予病起橋門下目送晴雲度楚天<lb/>
　　題嘉興水西寺爽溪樓寄新仲銘長<lb/>
<pb n="KR2k0044_WYG_275-12a"/>
　　　　　　　　　　　　　　　<hi>元</hi>成廷珪<lb/>
新公邀作爽溪游為説前朝有此樓雲氣逺開天北極<lb/>
風光仍在水西頭虛檐古瓦縁蒼鼠曲澗輕波漾白鷗<lb/>
宸翰僅留飛白在煙塵漠漠使人愁<lb/>
　　自山中歸鏡湖别業　　　　　<hi>元</hi>呉景奎<lb/>
數椽茅舍清江曲六月炎天困鬱蒸頼有青山圍故宅<lb/>
歸來赤脚蹋層冰石泉松籟為琴筑野䔩山肴薦豆登<lb/>
明日迴頭望邱壑芙蓉半出白雲層<lb/>
<pb n="KR2k0044_WYG_275-12b"/>
　　新山别館十景<hi>并序</hi>　　　　　<hi>元</hi>曹文晦<lb/>
　余家東北麓作考妣祠堂題曰新山别館直赤城之<lb/>
　陽烏岡之右隴勢北走而中斷屋臨山北繚以修垣<lb/>
　牽連岡隴前挺髙竹後列羣松上下襍遝蒼翠如織<lb/>
　東偏為門登石版涉隴上旁通支逕彎環花竹間入<lb/>
　館中西翼小亭坐可五六人有員嶠却立其前樹氣<lb/>
　清郁禽語瀏亮皆若效竒以出映帶後先余以耳目<lb/>
　所接次其景物性情所得發為韻語雖不足以鼓吹<lb/>
<pb n="KR2k0044_WYG_275-13a"/>
　風雅然必著之篇什者志吾樂也至正庚寅夏日<lb/>
數㸃殘星掛緑蘿看桃行入舊山阿洞門花霧紅成陣<lb/>
沙麓巖前翠作窩天外曙虹驚鶴夢水邊啼鳥和漁歌<lb/>
劉郎去後無人到吟倚東風草色多<hi>桃源春曉</hi>
赤城霞起建髙標萬丈紅光映碧寥美人不卷錦繡叚<lb/>
仙翁瀉下丹砂瓢氣連海嶼貫旭日光入溪甕生春潮<lb/>
我欲結為五色佩碧桃花下呼周喬<hi>赤城棲霞</hi>
拄峰堂下翠紛紛俯鑒澄源氣自芬兩澗合流元有緒<lb/>
<pb n="KR2k0044_WYG_275-13b"/>
八風吹水自成文沄沄尚想在川上混混終當放海濱<lb/>
欲舉源頭問寒拾幽亭盡日對松雲<hi>雙澗觀瀾</hi>
四萬八千山上山山中夜夜白雲還底須出岫彌六合<lb/>
日復與僧分半間古殿結隂燈影澹長松留暝寺門關<lb/>
謫仙已覽廬山秀留得書堂相對閒<hi>華頂歸雲</hi>
舊日溪源浸巨螺一竿來此老漁蓑逺尋短櫂輕舟興<lb/>
髙唱斜風細雨歌夜泊松潭明月近晝眠花港緑隂多<lb/>
朝朝老瓦盆邊醉冷看王孫細馬䭾<hi>螺溪釣艇</hi>
<pb n="KR2k0044_WYG_275-14a"/>
清溪溪口荻花秋底事年年伴白鷗北去不辭書帛寄<lb/>
南來非為稻梁謀荒煙𣺌𣺌長橋外落葉蕭蕭古渡頭<lb/>
見説洞庭風月好碧波千頃少漁舟<hi>清溪落鴈</hi>
觀彼南山小衆山霜明紅樹碧雲寒餘清入座挹不盡<lb/>
積翠浮空染未乾漠漠秖愁晴霧隔霏霏休待夕陽看<lb/>
何人會得悠然趣前有陶公後有韓<hi>南山秋色</hi>
萬仞臺端接絳霄秋風吹夢度金橋素娥獨倚白銀闕<lb/>
羽客雙吹紫玉簫清氣逼人凡骨換孤光入酒醉魂消<lb/>
<pb n="KR2k0044_WYG_275-14b"/>
繡襦甲帳今何在誰為文生一見招<hi>瓊臺夜月</hi>
山北山南盡白雲雲中有水接天津兩龍爭壑那知夜<lb/>
一石横空不度人潭底怒雷生雨雹松頭飛霧濕衣巾<lb/>
曇華亭上茶初試一滴曹溪恐未真<hi>石梁雪瀑</hi>
巖戸隂森隔萬松暮雲卷盡寺林空天邊漸蝕千峰紫<lb/>
木杪猶餘一縷紅兩箇歸僧開竹院數聲殘磬度溪風<lb/>
憑誰喚起寒山子共看迴光入梵宫<hi>寒巖夕照</hi>
　　越山清曉　　　　　　　　　<hi>元</hi>貢性之<lb/>
<pb n="KR2k0044_WYG_275-15a"/>
曙光晴散越王臺萬壑千巖錦繡開欹枕僧鐘雲外落<lb/>
卷簾漁唱鏡中來樹藏茅屋雞聲斷露濕松巢鶴夢囘<lb/>
安得畫圖分隙地移家仍住小蓬萊<lb/>
　　富陽舟中　　　　　　　　　<hi>元</hi>金　涓<lb/>
終日推篷對酒杯漁郎隔浦櫂歌回路傍古屋無人住<lb/>
山下疎梅獨自開幾處汀洲分鴈下滿江風雨送潮來<lb/>
白頭篙叟休相促明日天晴上釣臺<lb/>
　　送友人游温台　　　　　　　<hi>元</hi>釋宗衍<lb/>
<pb n="KR2k0044_WYG_275-15b"/>
天台鴈宕好林邱水竹風杉寺寺幽路轉山腰斜避石<lb/>
渠通泉眼細分流經過遂欲留佳處險絶何須到上頭<lb/>
八月錢塘望歸櫂江潮如雪倚江樓<lb/>
　　上已日游平湖　　　　　　　<hi>元</hi>張　宇<lb/>
㣲風漠漠水增波禊事重修繼永和脆管當筵清似語<lb/>
扁舟爭㟁疾如梭一時人物成髙㑹千里雲山入浩歌<lb/>
日暮芝蘭無處覓野花汀草占春多<lb/>
　　送李敎授之湖州　　　　　　<hi>元</hi>柯九思<lb/>
<pb n="KR2k0044_WYG_275-16a"/>
水精宫裏尋春處天目山前看月時隔㟁園亭俱可愛<lb/>
舊時風物未全衰廣文游宦詩如錦博士淹留鬢欲絲<lb/>
欲謝君恩無寸補他年杜牧去應遲<lb/>
　　岳王廟　　　　　　　　　<hi>元</hi>林泉生<lb/>
岳王墳上褒忠寺地老天荒恨尚存介胄何堪投獄吏<lb/>
衣冠無復望中原青山能掩萇𢎞血落日空悲蜀帝魂<lb/>
遼鶴不歸人事别吴宫青草又黄昬<lb/>
　　題髙節書院　　　　　　　<hi>元</hi>伊埒布哈<lb/>
<pb n="KR2k0044_WYG_275-16b"/>
遠聘羊裘到漢庭竟忘龍袞略儀刑先生不為干人爵<lb/>
太史何勞奏客星潮上嚴灘浮海白山連禹穴入雲青<lb/>
髙風千古成陳迹唯有荒祠繞翠屏<lb/>
　　送復見心住定水　　　　　<hi>元</hi>宇文公諒<lb/>
定水招提鳴鶴東鑑湖歸去泛孤篷鉢衣不濕荷花露<lb/>
玉麈遥生桂子風山靜祗看雲自動江澄莫訝水如空<lb/>
沃洲有約尋支遁還許清談其野翁<lb/>
　　登子胥廟因觀錢塘江潮　　　<hi>元</hi>方　行<lb/>
<pb n="KR2k0044_WYG_275-17a"/>
吴越中分兩㟁開怒濤千古響奔雷子胥不作忠臣死<lb/>
句踐終非伯主材歲月消磨人自老江山壯麗我重來<lb/>
鴟夷鐡箭俱安在目斷洪波萬里回<lb/>
　　題岳武穆王墳　　　　　　　<hi>元</hi>潘　純<lb/>
湖水春來自緑波空林人迹少經過夜寒石馬嘶風雨<lb/>
日落山精泣薜蘿江左長城空自壞鄴中明月竟誰歌<lb/>
惟餘滿地萇𢎞血草色年深碧更多<lb/>
　　越溪　　　　　　　　　　　<hi>元</hi>鄭　東<lb/>
<pb n="KR2k0044_WYG_275-17b"/>
三月雨晴天氣新老夫起整紫綸巾㟁花紅白逺迎棹<lb/>
江燕去來低傍人冷面誰能憎俗子好山吾得作比鄰<lb/>
明時獨媿才卑拙老大猶為江海臣<lb/>
　　送果上人游鴈山　　　　　　<hi>元</hi>鄭　采<lb/>
雪消山色漲東州最好天台鴈蕩遊背負青天縁鳥道<lb/>
面承飛雨看龍湫深春林麓多金刹落日江湖自白頭<lb/>
石上玉芝應拾得念吾無物可銷愁<lb/>
　　桐江懐古　　　　　　　　　<hi>元</hi>何景福<lb/>
<pb n="KR2k0044_WYG_275-18a"/>
合江亭下買舟行擊楫中流萬古情嚴子臺高烟樹暗<lb/>
桐君墖暎浪花明英雄不並青山在時事還隨紅日生<lb/>
我欲逺尋方外訣白雲深處石橋横<lb/>
　　渡錢塘江　　　　　　　　　<hi>元</hi>周　棐<lb/>
日出長江烟霧開越山吴樹抱江迴霸圖蹤跡空今古<lb/>
天塹東南有劫灰山郭雨昬雲似墨海門潮急浪如雷<lb/>
舟師省柁須看客不數瞿塘灧澦堆<lb/>
　　憶㑹稽　　　　　　　　　　<hi>元</hi>張　翥<lb/>
<pb n="KR2k0044_WYG_275-18b"/>
千巖秋色徹層霄憶昔來乘使者軺翠袖屢扶蓬閣醉<lb/>
籃輿時赴寶林招山隂客已無春㑹溪上風猶送暮樵<lb/>
此恨古今消不盡西陵寂寞又回潮<lb/>
　　憶吳興　　　　　　　　　　<hi>元</hi>張　翥<lb/>
憶汎苕華溪上船故人為我重留連半山墖寺藏雲樹<lb/>
繞郭樓臺住水天白榜載歌明月裏青帘沽酒畫橋邊<lb/>
計籌山下先塋在欲往澆松定幾年<lb/>
　　述慈溪景　　　　　　　　　<hi>元</hi>張　翥<lb/>
<pb n="KR2k0044_WYG_275-19a"/>
徃年使過慈湖上風景依稀可畫傳紅葉樹藏秋水寺<lb/>
白頭僧渡夕陽船竹林雨過山多筍漁浦潮來海有鮮<lb/>
藉爾逺公能愛客不妨酬倡酒尊前<lb/>
　　浦陽十景　　　　　　　　　<hi>元</hi>吳　萊<lb/>
手倚晨扃一𣺌漫山神擁出玉巑岏光侵道者祠星室<lb/>
跡破樵家斸藥壇石筍撐空穿宿暝天機織素挂餘寒<lb/>
俄然喚醒西南夢怕作松州徼外看<hi>仙華巖雪</hi>
獨上南山最上頭朝隮一㸃便成湫巖腰動石風初起<lb/>
<pb n="KR2k0044_WYG_275-19b"/>
海眼輸泉雨欲流蜥蜴含珠光照夜靊霳巻鐡黒沉秋<lb/>
明當去挾騎龍叟直到扶桑第九洲<hi>白石湫雲</hi>
老眼前頭尺五天真龍角上正攀縁規橅白馬䭾經過<lb/>
想像𤣥鰻䕶塔眠梵唄將回知磬絶神珠欲隕見燈懸<lb/>
何妨宴坐初禪界蠛蠓紛飛即大千<hi>龍峰孤塔</hi>
乍撥山亭木葉堆老僧千歲喝巖開天從白石雲根出<lb/>
地帶青泥雪髓來竹影自深斜映月魚腥不到半凝苔<lb/>
世間夢渴知多少可待金莖露一杯<hi>寳掌冷泉</hi>
<pb n="KR2k0044_WYG_275-20a"/>
古木叢中息世喧老生力學掩溪門危絃未絶人須聽<lb/>
蠧簡多忘我欲温白兎流光分石色蒼龍擁沬騐沙痕<lb/>
從今更浚源頭水莫待投膠與救渾<hi>月泉春誦</hi>
昨夜寒潮與此通荒溪尚趁百川東行依桕樹林頭月<lb/>
釣拂蘆花嶼畔風插竹侵沙魚扈短篝燈映草蟹碕空<lb/>
太公遠矣吾將隠赤鯉何書在腹中<hi>潮溪夜漁</hi>
偶出官橋倚落曛詩家觸景謾紛紛彈琴在峽驚開瀑<lb/>
罨畫為溪喜得雲竹篠晩深樵弛擔莎根秋短牧歸羣<lb/>
<pb n="KR2k0044_WYG_275-20b"/>
道旁更有枌榆社欲脱蓑衣藉酒醺<hi>南江夕照</hi>
幾㸃晴雲著樹梢寒山蒼莽𩔖城壕雞豚日落聲相接<lb/>
鸛鶴風凉勢自髙小徑殘榛分嶺脊平疇淨緑帶溪毛<lb/>
朝來雨足多秋意井上無人事桔槹<hi>東嶺秋隂</hi>
半遶山根但一窪真源鑿破杳無涯清澄灌或於陵圃<lb/>
窈窕尋猶博望槎積雨衝隄蝸自國㣲煙羃渚鷺專沙<lb/>
欲行復坐皆雲水只屬騷人與釣家<hi>深褭江源</hi>
一掌嵯峩是玉京連峰欲向鼎湖傾高張黼座龍隨下<lb/>
<pb n="KR2k0044_WYG_275-21a"/>
靜擁珠軿虎獨行白雪松扉雙立影清風藥井倒吹聲<lb/>
長歌為問西王母却把荷花與送迎<hi>昭靈仙跡</hi>
　　游三天洞　　　　　　　　　<hi>元</hi>吳師道<lb/>
稽亭山下三天洞憶我金華物色同㧞地飛崖雲洶湧<lb/>
映空嵌穴樹葱蘢不知混沌何年鑿直恐神仙有路通<lb/>
終擬赤松歸隠去清游還墮夢魂中<lb/>
　　送范德煇赴縉雲敎諭兼簡髙則誠<lb/>
　　　　　　　　　　　　　　　<hi>元</hi>陳　基<lb/>
<pb n="KR2k0044_WYG_275-21b"/>
不逐扁舟汎五湖一官迢遞縉雲墟遺民世守軒轅鼎<lb/>
博士家傳魏國書夜月定聞鄰縣鶴秋風莫憶故鄉魚<lb/>
到州為謝髙書記日日相思賦索居<lb/>
　　遊開元寺憇緑隂堂　　　　　<hi>元</hi>楊維楨<lb/>
韋郎句中尋晝寂劫灰不盡緑層層鴻文重記青城客<lb/>
内典新傳瀑布僧石佛浮江輕似葉神珠照鉢隠如燈<lb/>
杪欏樹子風前落吹滿恩公舊毾㲪<lb/>
　　送錢思復之永嘉山長　　　　<hi>元</hi>楊維楨<lb/>
<pb n="KR2k0044_WYG_275-22a"/>
湖頭送客綵舟移青雀飛來花滿枝進士舊傳羅刹賦<lb/>
佳人新唱竹枝詞黄桐錦樹秋風早青嶴江雲海日遲<lb/>
思逺樓前約相見西山煙雨畫新眉<lb/>
　　錢塘懷古率堵無傲同賦　　　<hi>元</hi>楊維楨<lb/>
天山乳鳯飛來小南渡衣冠又六朝劫火自焚楊璉塔<lb/>
箭峰猶抵伍胥潮燐光夜附山精出蜃氣秋隨海霧消<lb/>
惟有宫人斜畔月多情還自照吹簫<lb/>
　　湖州作　　　　　　　　　　<hi>元</hi>楊維楨<lb/>
<pb n="KR2k0044_WYG_275-22b"/>
三月三日雨新晴相邀春伴冶西城即倩山妻紗㡌辦<lb/>
更煩小婢犢車輕好語啼春秦吉了仙姿當酒董雙成<lb/>
憑君多唱嬉春曲老子江南最有情<lb/>
五十狂夫心尚孩不受俗物相填□興來自控玉蹄馬<lb/>
醉後不辭金當杯海燕來時芹葉小野鶯啼處菜花開<lb/>
春山已備紅油蓋不怕城南小雨催<lb/>
長城小姬如小憐紅絲新上琵琶絃可人座上三株樹<lb/>
美酒沙頭雙玉船小洞桃花落香屑大隄楊栁掃晴烟<lb/>
<pb n="KR2k0044_WYG_275-23a"/>
明朝紗㡌青藜杖更訪東林十八仙<lb/>
湖州野客似元真水晶宫中烏角巾得句時過張外史<lb/>
學書不讓管夫人棋尋東老林中橘飯煮西施廟下蒓<lb/>
無雨無風二三月道人將客正嬉春<lb/>
　　西湖　　　　　　　　　　　<hi>元</hi>楊維楨<lb/>
西湖風景開圖畫墨客騷人入咏嗟扇底魚龍吹日影<lb/>
鏡中鶯燕老年華蘇堤物換前朝栁葛嶺人耕故相家<lb/>
今古消沉一杯水兩峰長照夕陽斜<lb/>
<pb n="KR2k0044_WYG_275-23b"/>
　　湖上漫興　　　　　　　　　<hi>元</hi>張　昱<lb/>
百鎰黄金一笑輕少年買得是狂名尊中酒釀湖波緑<lb/>
席上人歌鳯語清蛺蝶畫羅宫様扇珊瑚小柱敎坊箏<lb/>
南朝舊俗憐輕薄毎到花時别有情<lb/>
湖上新泥雪漸融門前溝水暗相通裙欺萱草輕盈緑<lb/>
粉學櫻桃淺淡紅暮雨欲來銀燭上春寒猶在酒尊空<lb/>
青綾被薄不成夢又是一番花信風<lb/>
　　湖樓　　　　　　　　　　　<hi>元</hi>張　昱<lb/>
<pb n="KR2k0044_WYG_275-24a"/>
樓前芳草碧盈盈付與幽禽自在鳴隄上馬䭾紅粉過<lb/>
湖中人載畫船行日長燕子語偏好風暖楊花體又輕<lb/>
何限才情被花惱獨敎書記得狂名<lb/>
　　西湖漫興　　　　　　　　　<hi>元</hi>張　昱<lb/>
玉局當年為寫真西施宜笑復宜顰朝雲暮雨空前夢<lb/>
桃葉栁枝如故人露電光隂千劫外魚龍波浪一番新<lb/>
傷心最是林逋宅半畝殘梅共晩春<lb/>
　　送杭州謝總管　　　　　　　<hi>元</hi>倪　瓚<lb/>
<pb n="KR2k0044_WYG_275-24b"/>
南省迢遥阻北京張公開府任豪英守臣視爵等侯伯<lb/>
僕射親民如父兄錢廟有碑刓夜雨岳墳無樹著秋聲<lb/>
好將飲食濡饑渴何待三年報政成<lb/>
　　正月十六日游湖上　　　　　<hi>元</hi>錢惟善<lb/>
東風杖屨偶相從試傍新隄覔舊蹤花竹園池通一徑<lb/>
金銀樓閣倚千峰林煙日午青先暝湖水天寒緑未濃<lb/>
賣酒壚頭人似玉抱琴時復醉臨卭<lb/>
　　寄餘姚滑伯仁　　　　　　　<hi>元</hi>丁鶴年<lb/>
<pb n="KR2k0044_WYG_275-25a"/>
獨木橋邊薜荔門全家移住水雲村猨聲專夜丹山靜<lb/>
蜃氣横秋碧海昬詩卷自書新甲子藥壺别貯小乾坤<lb/>
陶漁耕稼遺風在差勝桃源長子孫<lb/>
　　寄西湖林一貞　　　　　　　<hi>元</hi>丁鶴年<lb/>
錦繡湖山世絶稀東風不放賞心違芙蓉楊栁臨清淺<lb/>
佛刹仙宫繞翠㣲畫舫載春天上坐紫騮䭾醉月中歸<lb/>
髙情獨有林和靖門掩晴空看鶴飛<lb/>
　　題前餘姚州判官葉敬常海隄遺卷<lb/>
<pb n="KR2k0044_WYG_275-25b"/>
　　　　　　　　　　　　　　　<hi>元</hi>阿里沙<lb/>
潮汐東來勢蹴天一隄横捍萬家全陵遷谷變人誰在<lb/>
海晏河清事獨賢曉日山川神禹跡秋風禾黍有虞田<lb/>
河渠他日書成績應並宣房與代傳<lb/>
　　越中言懐　　　　　　　　　<hi>元</hi>馬　臻<lb/>
分甘茅屋老蒼苔不是明時棄不才避社燕歸楊栁合<lb/>
趁墟人散鷺鷥來半江落日明漁浦兩㟁回潮掠釣臺<lb/>
吴越爭雄俱一夢年年杜若滿汀開<lb/>
<pb n="KR2k0044_WYG_275-26a"/>
　　浙江晩眺　　　　　　　　　<hi>元</hi>馬　臻<lb/>
昔年吴越事并吞留得青山只斷魂落日正明漁浦渡<lb/>
歸鴉遥㸃范家村雲分雨脚回沙溆帆趁潮頭出海門<lb/>
欲問凄凉千古意䲭夷何處有兒孫<lb/>
　　西湖放燈　　　　　　　　　<hi>元</hi>張　雨<lb/>
共泛蘭舟燈火閙不知風露濕青㝠如今池底休鋪錦<lb/>
此日槎頭直掛星爛若金蓮分夜炬空於雲母隔秋屏<lb/>
却憐牛渚清狂甚便欲燃犀走百靈<lb/>
<pb n="KR2k0044_WYG_275-26b"/>
　　次韻叚推官觀潮　　　　　　<hi>元</hi>張　雨<lb/>
雪濤卷入白螺杯雲夢吞將灧澦堆陣馬直從天漢落<lb/>
颶風先自海門來青山一向開銀壁黄繖中央立露臺<lb/>
好在畫圖留壯觀江頭白首不堪迴<lb/>
　　和率性大滌諸詠　　　　　　<hi>元</hi>張　雨<lb/>
石色斑斑野鹿胎石身渾裹夜明苔直將瑞氣穿龍洞<lb/>
不比游塵汙馬嵬巖下松枝同不朽月中鶴駕合頻來<lb/>
君看怪石英雄坐寂寞於今臥草萊<hi>雲根石</hi>
<pb n="KR2k0044_WYG_275-27a"/>
第幾峰前蒼玉洞何年於此凰求凰梧枝宿久毛皆變<lb/>
竹實餐多髓亦香露濕紫苔春似錦月明丹穴夜生光<lb/>
我亦鵷行舊儔侣雲中有路共回翔<hi>鳯洞</hi>
誰見蒼龍劈石開此峰元自勝飛來闌干截斷山頭雨<lb/>
贔屭翻將地底雷寒甚秖疑雲是雪霜餘毎恨葉成堆<lb/>
坡仙獨對無言説慚愧搜詩日幾回<hi>翠蛟亭</hi>
涵渟萬象一泓中欲探靈源未易窮丹窖久埋泉眼赤<lb/>
珊瑚長浸石頭紅評來水味羞揚子收拾砂牀贈葛洪<lb/>
<pb n="KR2k0044_WYG_275-27b"/>
一醉流霞三萬日年年分給羽人宫<hi>丹泉</hi>
　　夏晩泛湖　　　　　　　　　<hi>元</hi>厲　英<lb/>
楊栁隂中艤小船芰荷香裏聳吟肩雷聲驚起雲頭雨<lb/>
塔影倒摇波底天羣鷺逺明殘照外一僧閒立斷橋邊<lb/>
菱歌裊裊知何處滿袖清風骨欲仙<lb/>
　　靈峰寺棲雲樓　　　　　　　<hi>明</hi>劉　基<lb/>
靈峰之中樓倚山山雲日夕棲其間九霄雨露隨高下<lb/>
六月風雷送往還青嶂曉光浮藻棁銀河夜氣濕松關<lb/>
<pb n="KR2k0044_WYG_275-28a"/>
天台向上無多路鷲嶺烟霞此可攀<lb/>
　　題水簾洞　　　　　　　　　<hi>明</hi>宋　濓<lb/>
石泉飛雨亂淋漓翠箔銀絲萬縷齊雲屋潤含珠網密<lb/>
月鈎凉沁玉繩低鮫人夜織啼痕濕湘女晨粧望眼迷<lb/>
恍似水晶宫殿裏四簷花雨亂鶯啼<lb/>
　　送愚上人歸越并簡奎方舟長老<hi>明</hi>貝　瓊<lb/>
天界歸來亦已遲庭松此日定回枝山中結社無靈運<lb/>
海上留衣有退之鶴去雲霄隨錫杖龍収風雨入軍持<lb/>
<pb n="KR2k0044_WYG_275-28b"/>
西湖若見方舟老為説三山夢裏詩<lb/>
　　送翁鎮方歸天台　　　　　　<hi>明</hi>貝　瓊<lb/>
雲氣空濛是赤城髙歌歸去不勝情天傾滄海東南迥<lb/>
地接丹邱日月明念我好將黄獨寄知君先向石橋行<lb/>
春風一路啼鶯鳥定有花間窈窕迎<lb/>
　　錢塘春日　　　　　　　　　<hi>明</hi>貝　瓊<lb/>
三月皇州望欲迷湧金門外草初齊滿山雲氣不見日<lb/>
一雨天街都作泥温室樹髙鸚鵡去玉津花落杜鵑啼<lb/>
<pb n="KR2k0044_WYG_275-29a"/>
斷橋何日重攜酒醉和兒童唱大堤<lb/>
　　浙江亭觀潮　　　　　　　　<hi>明</hi>貝　瓊<lb/>
山摧㟁坼晝㝠㝠動地西風帶蜃腥滄海倒流吞日月<lb/>
青天中裂走雷霆欲招白馬今無跡莫信神魚尚有靈<lb/>
一氣虛空自升降乾坤與我亦浮萍<lb/>
　　湖州道中　　　　　　　　　<hi>明</hi>韓　奕<lb/>
百里溪流見底清苕花蘋葉雨新晴南潯賈客舟中市<lb/>
西塞人家水上耕㟁轉青山紅樹近湖摇碧浪白鷗明<lb/>
<pb n="KR2k0044_WYG_275-29b"/>
櫂歌誰唱彎彎月彷彿吴儂子夜聲<lb/>
　　霅溪翁山居圖　　　　　　　<hi>明</hi>楊　彝<lb/>
門前野水可通漁雲裏草樓方著書好山誰臨北苑畫<lb/>
斷橋我憶西湖居塵埃自著鷗鷺外霜露正當鴻雁初<lb/>
為報秋風摇落蚤梅花消息近何如<lb/>
　　桐君山　　　　　　　　　　<hi>明</hi>朱希晦<lb/>
仙馭乘鸞去不停青山依舊抱荒城風香藥草春雲暖<lb/>
露冷桐花夜月明縣近故廬堪認姓鶴歸華表自呼名<lb/>
<pb n="KR2k0044_WYG_275-30a"/>
千年徃事俱塵土時聽樵林吹笛聲<lb/>
　　苕溪耕隠　　　　　　　　　<hi>明</hi>郭　完<lb/>
苕溪環翠入瓢湖古木雲莊即舊居每種秫田秋釀酒<lb/>
剩收桐子夜觀書雪晴度嶺閒騎犢客至沿溪旋打魚<lb/>
老我塵中無隠處借君餘地著茆廬<lb/>
　　寄海昌李使君　　　　　　　<hi>明</hi>髙　啓<lb/>
海上波濤夜不驚使君雖老尚能兵荒烟白鹵家家竈<lb/>
落日黄茆處處營人雜島夷爭小市潮隨山雨入孤城<lb/>
<pb n="KR2k0044_WYG_275-30b"/>
明朝硤石山頭路我欲停車聽頌聲<lb/>
　　和謝雪坡錢塘見寄　　　　　<hi>明</hi>楊　基<lb/>
經旬不見謝宣城小楷烏絲寄逺情黄篾樓高春夢破<lb/>
緑蘿衣薄暮寒生鶴臨沙渚鷗俱浴花落江泥燕與爭<lb/>
亦欲雨蓑摇短楫西湖新水蕩空明<lb/>
　　送蓮社陸道師歸鏡湖别業　　<hi>明</hi>張　羽<lb/>
一錫横飛下鏡湖頭顱老去世縁疎庭栽竹少堪容鶴<lb/>
池種蓮多不礙魚滿室香雲經盡後半窗明月定回初<lb/>
<pb n="KR2k0044_WYG_275-31a"/>
陶潛懶入東林社在在青山可結廬<lb/>
　　次韻蕭山友人　　　　　　　<hi>明</hi>王　褘<lb/>
長憶蕭然山下縣去秋為客日招邀夕陽元度飛輪塔<lb/>
曉雨文通夢筆橋搜檢蟲魚窮爾雅咏歌草木續離騷<lb/>
舊游回首成凋謝莫遣音書似路遥<lb/>
　　錢塘　　　　　　　　　　　<hi>明</hi>朱夢炎<lb/>
萬户烟銷一鏡空水光山色畫圖中瓊樓燕子家家酒<lb/>
錦浪桃花㟁㟁風畫舫舞衣回暮景繡簾歌扇露春紅<lb/>
<pb n="KR2k0044_WYG_275-31b"/>
蘇公堤上垂楊栁尚想重來試玉驄<lb/>
吴越山川勝槩多綵雲樓觀鬰嵯峨晴嵐日照芙蓉影<lb/>
細栁風生翡翠波楚客移舟時見問吴姬抱瑟肯相過<lb/>
片帆明日江東去尚憶樽前對酒歌<lb/>
　　送勤上人歸靈鷲山　　　　　<hi>明</hi>張　紳<lb/>
靈鷲禪房我所思可憐春晩送勤師亂山啼鳥烟霞裏<lb/>
一路落花風雨時定有猿看窻外果應知苔䕶壁間詩<lb/>
門前有逕通三竺欲向中天採石芝<lb/>
<pb n="KR2k0044_WYG_275-32a"/>
　　次韻夏大卿寄瑪瑙寺獻上人　<hi>明</hi>鎦　泰<lb/>
髙僧占斷西湖勝細草斜連石子坡度嶺剪來藤作杖<lb/>
翻畦種得菜成窠一龕曉日紅蒸衲四壁秋煙翠染羅<lb/>
借問何時開夜講洗清塵耳定須過<lb/>
　　鏡川　　　　　　　　　　　<hi>明</hi>楊　範<lb/>
斜日一輪山上頭輕霞片片漾波流平蕪野㟁碧千畝<lb/>
喬木人家横半樓沙鳥回翔將下宿田夫祓濯欲歸休<lb/>
漁舟各已收緡去漸有燈明蘆荻洲<lb/>
<pb n="KR2k0044_WYG_275-32b"/>
　　西溪晩步　　　　　　　　　<hi>明</hi>張　燦<lb/>
空濶川原入望平晩來天色弄隂晴虹邊殘雨疎疎下<lb/>
鴉背斜陽閃閃明淺渚㣲波羣鷺浴斷堤髙栁一蟬鳴<lb/>
行吟澤畔非憔悴漁父無勞詠濯纓<lb/>
　　寄杭東卿　　　　　　　　　<hi>明</hi>徐禎卿<lb/>
西湖十月煙水平梅花參差千樹明越王城畔氣應早<lb/>
林逋宅邊江更清驛使章臺空寄别霜天玉笛暗霑纓<lb/>
故人若有揚州興為聽春鴻白雪聲<lb/>
<pb n="KR2k0044_WYG_275-33a"/>
　　送耿晦之守湖州　　　　　　<hi>明</hi>徐禎卿<lb/>
逺下吴江向霅川髙秋風物倍澄鮮鵁鶄菰葉翠相亂<lb/>
錦石游鱗清可憐郵渚撾頻津吏鼓漁歌唱近使君船<lb/>
吴興峴山足勝事漢水襄陽空昔賢<lb/>
　　化城寺　　　　　　　　　　<hi>明</hi>王守仁<lb/>
化城髙處萬山深樓閣憑空上界侵天外清秋度明月<lb/>
人間㣲雨結輕隂鉢龍浮處雲生座巖虎歸時風滿林<lb/>
最愛山僧能好事夜堂燈火伴孤吟<lb/>
<pb n="KR2k0044_WYG_275-33b"/>
　　聞曰仁買田霅上攜同志待予歸<hi>明</hi>王守仁<lb/>
見説相攜霅上耕連蓑應已出烏程荒畬初墾功須倍<lb/>
秋熟雖㣲税亦輕雨後湖舠兼學釣餉餘堤樹合閒行<lb/>
山人久有歸農興猶向千峰夜度兵<lb/>
　　嚴州道中　　　　　　　　　<hi>明</hi>程敏政<lb/>
山逺沙平水似烟篷窻贏得枕書眠暖風一日初黄栁<lb/>
好雨連宵賸緑田傍㟁鳬鷖如送客隨家雞犬不驚船<lb/>
相看便有江湖戀畊鑿娛親在幾年<lb/>
<pb n="KR2k0044_WYG_275-34a"/>
　　永康　　　　　　　　　　　<hi>明</hi>文　林<lb/>
畫舸乘風入永康疎花縁㟁一溪長山淘麥浪青重疊<lb/>
雲釁魚鱗白𣺌茫王事有程行作吏勝遊無侣夢還鄉<lb/>
直輸漁父蘆汀畔斗酒渾家醉野航<lb/>
　　雪晴同邦彦游西湖　　　　　<hi>明</hi>文　林<lb/>
雪後孤山共探梅便乘清興不須催林邊細路和橋斷<lb/>
湖上疎花傍竹開雲影分明披絮㡌蹄涔彷彿散銀杯<lb/>
酒寛新量詩盈巻不負凌寒此度來<lb/>
<pb n="KR2k0044_WYG_275-34b"/>
　　登吳興慈感寺閣　　　　　　<hi>明</hi>史　鑑<lb/>
亭亭髙閣倚斜暉廿載曽從此地歸徃事已隨春草換<lb/>
重來似覺故人稀孤城近水青山映逺樹和雲去鳥㣲<lb/>
欲繫扁舟嗟未得蘼蕪新緑釣魚磯<lb/>
　　昭慶寺看芍藥　　　　　　　<hi>明</hi>王　渙<lb/>
一半春光過牡丹又開芍藥遍禪闗久辜往約違蓮社<lb/>
今續清歡到寶欄垂露幾圑花面濕東風一陣燕泥寒<lb/>
酒邊何味呈竒供緑筍朱櫻正滿盤<lb/>
<pb n="KR2k0044_WYG_275-35a"/>
　　中秋同凌時東董子言陳用明西湖玩月<lb/>
　　　　　　　　　　　　　　　<hi>明</hi>孫一元<lb/>
十里蒹葭雨盡收西湖一望月光浮野袍白幘聞幽事<lb/>
菰米蓮房作好秋波靜龜龍聽醉語夜凉河漢帶漁舟<lb/>
髙情盡在形骸外不用逢人説勝遊<lb/>
　　新卜南屏山居　　　　　　　<hi>明</hi>孫一元<lb/>
石上藤蘿對夕曛解衣長日坐來頻挽回滄海真無計<lb/>
領畧青山合有人養鶴似嫌雙口累為漁又過一生身<lb/>
<pb n="KR2k0044_WYG_275-35b"/>
相逢惟是南屏老獨樹柴門許結隣<lb/>
　　秋夜坐吳山僧舍　　　　　　<hi>明</hi>孫一元<lb/>
夕陽一抹暗江城入夜星河淺澹明度水烟寒千樹暝<lb/>
隔林雲臥一僧清絡蟲故故催機杼木葉蕭蕭送雨聲<lb/>
獨坐山窻情自㑹燈花無那向人生<lb/>
　　將從衢州陸行至常山　　　　<hi>明</hi>孫一元<lb/>
江山二月欠芳菲白露黄雲慘不開石碓自舂知水長<lb/>
布帆初飽覺風來旗亭喚客春嘗酒驛路懐人曉見梅<lb/>
<pb n="KR2k0044_WYG_275-36a"/>
世味已諳灘百折山行明日又千迴<lb/>
　　西湖遊覽　　　　　　　　　<hi>明</hi>田汝成<lb/>
蘇堤如帶束湖心羅綺新妝照碧潯翠幕淺搴憐草色<lb/>
華筵小簇占花林凌波人渡纖纖玉促柱箏翻疊疊金<lb/>
月出笙歌斂城市珠樓縹緲彩雲生<lb/>
　　孤山寄太白山人　　　　　　<hi>明</hi>鄭善夫<lb/>
為問山人孫太初交情歲晩莫敎疎孤山梅萼春相惱<lb/>
滿地松苓日自鉏江夏肯容禰處士茂陵初臥馬相如<lb/>
<pb n="KR2k0044_WYG_275-36b"/>
知君不廢苕溪釣書帛能無寄鯉魚<lb/>
　　寓雲居得張龍湖相公書　　　<hi>明</hi>施　峻<lb/>
精舍岧嶤隔翠㣲我來便覺世情違疎燈照雨簷花落<lb/>
短鬂臨風木葉稀白鴈虛疑千里信青山容得幾人歸<lb/>
詩成正在鐘鳴後獨立空庭攬舊衣<lb/>
　　履省任後之吴興部戲作　　　<hi>明</hi>王世貞<lb/>
縱然名姓墮塵寰身比闍黎可較閒錫杖乍飛天竺寺<lb/>
芒鞋還踏道場山三生公案聊須檢十部除書了不關<lb/>
<pb n="KR2k0044_WYG_275-37a"/>
細雨斜風應便往故鄉原在一帆間<lb/>
　　山行至虎跑泉庵次蘇長公石刻韻<lb/>
　　　　　　　　　　　　　　　<hi>明</hi>王世貞<lb/>
百草沾風𧖟月香雙鳩喚雨麥秋凉過橋已覺世情少<lb/>
到寺始知僧日長拂蘚石留行脚偈挂瓢泉是洗心方<lb/>
良公更有茶𤓰在禪悦能容取次嘗<lb/>
　　錢塘夜泊　　　　　　　　　<hi>明</hi>王穉登<lb/>
孤舟三日雨淙淙夜泊錢家舊建邦桑過石門青拂枕<lb/>
<pb n="KR2k0044_WYG_275-37b"/>
水經檇李黛含窻六橋花盡休攜酒五月潮平好渡江<lb/>
此去報恩慚烈士匣中龍劍氣難降<lb/>
　　李舍人孤山草堂坐雨　　　　<hi>明</hi>王穉登<lb/>
筍輿行過斷橋來樓上銀罌水上開白鳥數行猶似鶴<lb/>
青山五月已無梅雨昏不辨絲千縷湖渌渾疑酒一杯<lb/>
幾欲題詩題未得舍人元是謫仙才<lb/>
　　會稽道中　　　　　　　　　<hi>明</hi>王穉登<lb/>
江東名郡古無雙處處青山照玉缸竹箭一流明客枕<lb/>
<pb n="KR2k0044_WYG_275-38a"/>
芙蓉兩㟁夾松窻清猿夏斷稽山廟急雨潮平孝女江<lb/>
此地何須嘆淪落買臣頭白始為邦<lb/>
　　雨中同諸君遊東錢湖　　　　<hi>明</hi>王穉登<lb/>
亂崖層壑水粼粼一見漁舟一問津修竹到門雲裏寺<lb/>
流泉入袖雨中人地從南渡多遺恨湖比西家亦效顰<lb/>
酒似鵝黄人似玉不須深嘆客途貧<lb/>
　　錢王祠　　　　　　　　　　<hi>明</hi>王穉登<lb/>
玉帶龍衣貌宛然朱門碧殿暮湖邊行人下馬看碑字<lb/>
<pb n="KR2k0044_WYG_275-38b"/>
髙栁藏鵶拂廟壖禾黍故都州十四波濤殘㟁弩三千<lb/>
傷心一片厓山地月色潮聲更可憐<lb/>
　　林純卿卜居西湖　　　　　　<hi>明</hi>王穉登<lb/>
藏書湖上屋三間松映軒窻竹映關引鶴過橋看雪去<lb/>
送僧歸寺帶雲還輕紅荔子家千里疎影梅花水一灣<lb/>
和靖髙風今已逺後人猶得住孤山<lb/>
　　謁于肅愍公墓　　　　　　　<hi>明</hi>沈明臣<lb/>
空山下馬謁荒墳寢廟豐碑禮數尊敢信不移鐘鼎日<lb/>
<pb n="KR2k0044_WYG_275-39a"/>
便忘歸賜屬鏤恩松楸永閟孤臣骨天地長依九廟魂<lb/>
門户誰憐房杜少守祠聞説有雲孫<lb/>
　　登明州郡城樓　　　　　　　<hi>明</hi>沈明臣<lb/>
縹緲髙樓倚日曛萬山寒色大江分横天中斷疑為雨<lb/>
截海東來半是雲老尉亭侵龍女廟官奴城對鮑郎墳<lb/>
登臨細數前朝事謂有黄晟領冠軍<lb/>
　　錢塘　　　　　　　　　　　<hi>明</hi>栁雲霄<lb/>
天隨望落低低鳥海欲潮生細細風裘戀客邊春夜冷<lb/>
<pb n="KR2k0044_WYG_275-39b"/>
夢依天末翠㣲空雲深碧樹渾經濕日落清江半染紅<lb/>
愁倚西樓芳草合吳山越水暮烟中<lb/>
　　曹娥江寄京口諸友人　　　　<hi>明</hi>陳　鶴<lb/>
曹娥江上浪如花數幅蒲帆過浦斜烟際亂山明落日<lb/>
樹中古廟帶殘霞乾坤故舊勞魂夢客路星霜換嵗華<lb/>
鳴雁滿天無信息相思一夜遍天涯<lb/>
　　西湖即事　　　　　　　　　<hi>明</hi>張凱元<lb/>
十里長堤栁色新六橋凝碧水粼粼桃花似妬青樓女<lb/>
<pb n="KR2k0044_WYG_275-40a"/>
楊栁如思白舍人鶯語風前猶自澀山容雨後尚含顰<lb/>
武陵舊日通來往不向漁郎數問津<lb/>
錢塘蘓小茜羅衣短棹穿花過釣磯望帝聲中怨離别<lb/>
夢兒亭下惜芳菲㣲風吹藻鱗鱗浪落日銜山樹樹暉<lb/>
最是碧雲隨處合美人乘興夜忘歸<lb/>
　　西湖　　　　　　　　　　　<hi>明</hi>何　璧<lb/>
垂楊漠漠荇田田何處春風十四絃放鶴僧歸天竺雨<lb/>
聽鶯人過六橋烟詩尋蘿薜誰邊寺酒載桃花第幾船<lb/>
<pb n="KR2k0044_WYG_275-40b"/>
遊子天涯魂易斷非關春樹有啼鵑<lb/>
　　若耶溪獨往　　　　　　　　<hi>明</hi>沈一貫<lb/>
編竹為船任所之髙低白石上灘遲水波不待春生後<lb/>
山色偏多雪霽時到處谿邊憐謝客誰家村裏問西施<lb/>
小橋野店人爭席縹緲松烟入午炊<lb/>
　　道場山贈栖雲禪者　　　　　<hi>明</hi>徐　渭<lb/>
古塔臨空寶閣欹雲峰上去路逶迤山田穫稻行人出<lb/>
湖水行舟落葉移風静鳥翔施飯石日斜魚聚放生池<lb/>
<pb n="KR2k0044_WYG_275-41a"/>
逺公心地元無住却共飛雲此住持<lb/>
　　蘭亭次韻　　　　　　　　　<hi>明</hi>徐　渭<lb/>
長堤髙栁帶平沙無處春來不酒家野外光風偏拂馬<lb/>
市門殘帖解開花新觴曲引諸溪水舊樹巖垂幾樹茶<lb/>
回道永和如昨日不堪悵望晩天霞<lb/>
　　岳公祠　　　　　　　　　　<hi>明</hi>徐　渭<lb/>
墓門朱㦸碧湖中湖上桃花相映紅四海龍蛇寒食後<lb/>
六陵風雨大江東英雄㡬夜乾坤博忠孝誰家爼豆同<lb/>
<pb n="KR2k0044_WYG_275-41b"/>
腸斷兩宫終朔雪年年麥飯隔春風<lb/>
　　登天目宿寳珠上人房　　　　<hi>明</hi>徐　渭<lb/>
天目髙髙八百尋夜來一榻抱千岑長蘿片月何妨挂<lb/>
削石寒潭幾處深芋子故燒殘葉火蓮花卑視大江心<lb/>
明朝欲借横空錫飛度西山再一臨<lb/>
　　登北髙峰宿絶頂僧舍即事　　<hi>明</hi>程嘉燧<lb/>
雙峰徑轉石林蒼攜客捫蘿宿上方澗飲斷虹明積翠<lb/>
湖飛片雨亂斜陽東來島嶼吞江郭西去山雲指故鄉<lb/>
<pb n="KR2k0044_WYG_275-42a"/>
夜久禪心同寂厯松風諸嶺一何長<lb/>
　　烟雨樓　　　　　　　　　　<hi>明</hi>韓子祁<lb/>
層樓百尺㸃空濛東指蓬壺一葦通春雨自添湖上碧<lb/>
晩霞輕抹浪頭紅萬家烟火浮天外午夜星辰落鏡中<lb/>
醉坐漁磯還獨酌却將鴛渚作鰲宫<lb/>
　　自北鴈蕩踰南鴈蕩觀龍湫瀑布作<lb/>
　　　　　　　　　　　　　　　<hi>明</hi>朱國祚<lb/>
靈域岧嶤隠不知中藏七十二峰竒披衣正在烟深處<lb/>
<pb n="KR2k0044_WYG_275-42b"/>
到面初無雨歇時謝客未曽經蠟屐貫休已後少題詩<lb/>
洞天只恨流傳晩莫覩蟲書鳥篆碑<lb/>
　　西湖春日戲贈潘景升　　　　<hi>明</hi>栁應芳<lb/>
武陵門外正春華十里空湖帶淺沙夾㟁樓䑓千佛地<lb/>
隔城簫鼓萬人家青絲遊騎乘朝日紅粉囘舟映晩霞<lb/>
莫訝劉郎歸未得六橋芳樹半桃花<lb/>
　　宿虎跑寺　　　　　　　　　<hi>明</hi>吳鼎芳<lb/>
濕烟鬱結亂山横鼓斷鐘殘火自明野寺冰霜經晩嵗<lb/>
<pb n="KR2k0044_WYG_275-43a"/>
石林風雨坐殘更十年一夢浮雲冷四海孤身落葉輕<lb/>
願得皈依清淨海蓮花香裏證無生<lb/>
　　陳侍御西湖莊　　　　　　　<hi>明</hi>陶　奭<lb/>
名場羡爾一身收墨詔新銜拜醉侯艇子舊裝蓮葉様<lb/>
吴兒殊有串珠喉輕輿軟徑花間馭晩翠濃烟水上樓<lb/>
我有清狂公記取十旬三度淨慈遊<lb/>
　　夜渡若耶溪　　　　　　　　<hi>明</hi>錢布言<lb/>
樵風舟上鼓頻撾十幅輕帆渡若邪照破離愁惟夜月<lb/>
<pb n="KR2k0044_WYG_275-43b"/>
啼殘歸夢是寒鴉霧蒸冬塢山城暗烟鎻西陵驛樹斜<lb/>
只隔錢塘衣帶水依然旅食傍天涯<lb/>
　　會稽懐古　　　　　　　　　<hi>明</hi>徐　<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
獨上髙城問廢興萬家鱗次暮烟凝斷碑碧蘚曹娥廟<lb/>
古木蒼山夏禹陵剡雪霏㣲迴客棹樵風來徃送漁燈<lb/>
越王霸業長消歇極目荒臺感慨増<lb/>
　　送沈廣文擢徳清令　　　　　<hi>明</hi>徐　<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
新懸墨綬謝青氊仙令栽花向霅川處處勸耕黄稻雨<lb/>
<pb n="KR2k0044_WYG_275-44a"/>
村村收繭緑桑烟官清但飲雙溪水吏散閒尋半月泉<lb/>
莫戀彈琴寛賦税司農方急水衡錢<lb/>
　　遊西湖　　　　　　　　　　<hi>明</hi>張復亨<lb/>
山翠湖光畫染扉珠宫縹緲晩鐘㣲僧尋三竺沿堤過<lb/>
鶴認孤山背水歸橋影亂分公子棹荷花輕著美人衣<lb/>
繁華不醉飄零客愁聽啼鵑又夕暉<lb/>
　　雨經富陽　　　　　　　　　<hi>明</hi>曽異撰<lb/>
小縣飛樓俯驛亭竹間樹杪恣揚舲溪山病亦開篷看<lb/>
<pb n="KR2k0044_WYG_275-44b"/>
風雨眠猶剪燭聽永野潮來江上白浮嵐畫入井西青<lb/>
石尤前路無妨阻好住嚴灘問客星<lb/>
　　錢塘東望　　　　　　　　　<hi>明</hi>陳子龍<lb/>
青溪東下大江迴立馬層崖極望哀曉日四明霞氣重<lb/>
春潮三折浪雲開禹陵風雨思王會越國山川出霸才<lb/>
依舊謝公攜妓處紅泉碧樹待人來<lb/>
　　于忠肅祠詩　　　　　　　　<hi>明</hi>陳子龍<lb/>
紫蓋烽煙竟不旋手持大計靖江天北門虎臥囘鑾日<lb/>
<pb n="KR2k0044_WYG_275-45a"/>
南内龍飛賜劍年山外怒濤歸碧海冢邊荒草像祁連<lb/>
上皇猶想風雲際曹石功名倍黯然<lb/>
　　南鎮　　　　　　　　　　　<hi>明</hi>陳子龍<lb/>
靈嶽迢遥積翠浮萬年作鎮表炎州天開雲雨參衡霍<lb/>
嶺絶星辰上斗牛禹穴有書來帝錫秦碑無字記宸遊<lb/>
振衣直拂扶桑影矯首仙人十二樓<lb/>
　　苧蘿山　　　　　　　　　　<hi>明</hi>陳子龍<lb/>
浣紗溪對苧蘿山越女明粧映翠鬟一日綺羅嬌水上<lb/>
<pb n="KR2k0044_WYG_275-45b"/>
千秋花草滿人間春風宿麥荒村静夜月啼烏古殿間<lb/>
無限江流東向去不勝哀怨到吴闗<lb/>
　　同祁世培侍御泛鏡湖　　　　<hi>明</hi>陳子龍<lb/>
越溪千折繞山流黛色横分曉蕩舟五月隂晴天漠漠<lb/>
一川風露草悠悠鳴榔空翠烟中市捲幔輕紅水上樓<lb/>
十二雲鬟飛不定獨留明鏡照人愁<lb/>
　　天台萬年寺　　　　　　　　<hi>明</hi>陳子龍<lb/>
迴合千峰嘉樹林蒼崖碧殿晝隂隂雲生薜荔虛巖動<lb/>
<pb n="KR2k0044_WYG_275-46a"/>
日隠松杉絶澗深僧贈紫衣壇卓錫經傳白馬字函金<lb/>
更從閣道凌飛磴悵望諸天清磬音<lb/>
　　烏傷雙林寺　　　　　　　　<hi>明</hi>陳子龍<lb/>
祗林蕭瑟晴山暉古殿隂隂燈火稀花露㢠同清梵落<lb/>
松風欲送午鐘㣲雲浮阿育常如盖樹自梁朝尚掛衣<lb/>
為問殘碑思孝穆更尋荒草一峯歸<lb/>
　　秋日登越州能仁寺高閣　　　<hi>明</hi>陳子龍<lb/>
極目層霄積翠浮振衣縹緲玉臺遊湖明萬井雲中宅<lb/>
<pb n="KR2k0044_WYG_275-46b"/>
地湧諸天海上樓丹嶂風烟摇落日黄雲禾麥動清秋<lb/>
仲宣蕭瑟耽詞賦面面憑欄起暮愁<lb/>
國朝<lb/>
　　戊申上已過吴興家園次太守　　吴偉業<lb/>
　　六客堂西禊飲臺亂山高㑹嘯歌開塔懸津樹雨<lb/>
　　中出鐘送浦帆天際來同輩酒狂眠白日前賢墨<lb/>
　　妙洗蒼苔右軍勝集今誰繼仗有吾家季重才<lb/>
　　贈吴湖州　　　　　　　　　　湯　斌<lb/>
<pb n="KR2k0044_WYG_275-47a"/>
　　仙郎起草最知名幾載搴帷霅上行按部雨餘香<lb/>
　　稻晩課農花發曉雲輕南宫書畫添新譜李相亭<lb/>
　　臺續舊盟聞道賔朋常滿座清尊真見古人情<lb/>
　　越中詠古二首　　　　　　　　蔣平階<lb/>
　　句踐城荒越舊都越王髙冡枕兵符誰銜寳劍酬<lb/>
　　明主空采黄金鑄大夫樂野春畋餘馬櫪五湖秋<lb/>
　　祭冷冰厨何來霸氣為南斗苦竹山前聽鷓鴣<lb/>
　　若耶溪畔木蘭船猶是當初教舞年一入吴宫難<lb/>
<pb n="KR2k0044_WYG_275-47b"/>
　　再得至今浣女自相憐苧蘿深處尋紅粉蓮葉開<lb/>
　　時想翠鈿不為君王恩顧重肯將嚬笑向誰邊<lb/>
　　鶯脰湖　　　　　　　　　　　陳維崧<lb/>
　　檇李重遊入畫圖清江一望更躊躇黄鸝欲語春<lb/>
　　潮急紫燕將歸夜月孤淼淼邨墟紛雁鶩蕭蕭澤<lb/>
　　國響菰蒲故園花落行將半獨對春風鶯脰湖<lb/>
　　嚴灘　　　　　　　　　　　　潘問竒<lb/>
　　漫整荷衣酹逸民灘聲猶自動星辰富春近日誰<lb/>
<pb n="KR2k0044_WYG_275-48a"/>
　　漁父天子當年有故人名到先生纔是隠賢如光<lb/>
　　武不曽臣羊裘去後烟波濶留得桐江一釣緡<lb/>
　　富春山中弔謝皐羽　　　　　　徐　夜<lb/>
　　晞髪吟成未了身可憐無地著斯人生為信國流<lb/>
　　離客死結嚴陵寂寞鄰擬向西臺猶慟哭思當南<lb/>
　　宋合酸辛我來憑弔荒田曲朱鳥魂歸若有神<lb/>
　　郡城秋眺　　　　　　　　　　李鄴嗣<lb/>
　　有客江城共攬衣登臨不盡望斜暉水從脣口中<lb/>
<pb n="KR2k0044_WYG_275-48b"/>
　　門入山自峨嵋半夜飛千載純鉤餘劍草一編越<lb/>
　　絶問漁磯邨東漸聽人聲近知向荒﨑采鮚歸<lb/>
　　雨中憇吴山道院　　　　　　　周茂源<lb/>
　　石壇髙館鬱崢嶸香霧㣲茫卷翠旌玉女窻涵山<lb/>
　　雨潤仙人樓瞰海潮平瑶笙白鶴空中舉錦樹繁<lb/>
　　花坐外明夜向朝元探寳籙雙珂儼作步虚聲<lb/>
　　夜泊錢塘　　　　　　　　　　周茂源<lb/>
　　津亭極望海門遥水國輕寒夜泬㵳隔㟁青山神<lb/>
<pb n="KR2k0044_WYG_275-49a"/>
　　禹廟中流白浪伍胥潮春星萬㸃連漁火宿雨兼<lb/>
　　旬變栁條咫尺桐江圖畫裏牽舟無奈石尤驕<lb/>
　　桐江晚眺　　　　　　　　　　周茂源<lb/>
　　擊汰揚舲起櫂歌樓船功業愧蹉跎春江貰酒臨<lb/>
　　江近水市張燈入夜多客渡風湍黄石㟁人家烟<lb/>
　　雨碧山阿虎頭若在堪乗興應冩滄洲滿越樓<lb/>
　　靈隠　　　　　　　　　　　　王鴻緒<lb/>
　　西湖梵宇知多少靈隠珠林昔所聞夜靜朗懸三<lb/>
<pb n="KR2k0044_WYG_275-49b"/>
　　竺月天明髙落兩峰雲隔山鐘磬時時應合寺巖<lb/>
　　泉處處分覽勝却來當日午僧厨一飯覺清芬<lb/>
　　韜光　　　　　　　　　　　　王鴻緒<lb/>
　　又訪韜光厯翠㣲山門分徑轉春霏峰頭泉瀑聯<lb/>
　　珠下城上江潮匹練飛繞樹好花頻撲面穿林細<lb/>
　　雨欲沾衣到來一借僧房住祗覺雲深何處歸<lb/>
　　冷泉亭　　　　　　　　　　　潘　耒<lb/>
　　寺門泉水澹淪漪水面靈峰對不移黄葉一天霜<lb/>
<pb n="KR2k0044_WYG_275-50a"/>
　　落早白松滿院月來遲濯纓清徹三生夢照影寒<lb/>
　　驚兩鬢絲自是心情愛孤冷獨行惟有澗猿知<lb/>
　　赤城　　　　　　　　　　　　潘　耒<lb/>
　　不共千山疊翠看獨將秀骨戞雲寒瓊樓削出三<lb/>
　　層峻霞彩裝成一色丹影動天風孤塔迥門迎海<lb/>
　　日兩巖寛玉京只在人間世未洗中腸欲到難<lb/>
　　石梁觀瀑布宿方廣寺　　　　　潘　耒<lb/>
　　豈必湔腸訪化城巖邊古寺最幽清僧於紺髪光<lb/>
<pb n="KR2k0044_WYG_275-50b"/>
　　中坐客在銀虹頂上行不夏松杉含雨氣無眠樓<lb/>
　　閣撼濤聲應真留我遥招手一墮紅塵便隔生<lb/>
　　謁方正學先生祠　　　　　　　潘　耒<lb/>
　　太平良相學優為事到艱難節始竒力以一絲誰<lb/>
　　九鼎忍將十族博專祠潮青緱里啼鵑慘月冷龍<lb/>
　　岡語鶴悲後裔可憐仍死國一堂爼豆最相宜<lb/>
　　表忠觀　　　　　　　　　　　朱彛尊<lb/>
　　城邊碧瓦樹靈旗廟口明湖濯翠㣲罷聽緩歌歸<lb/>
<pb n="KR2k0044_WYG_275-51a"/>
　　夜月獨存豐碣對閒扉錢塘白馬迴犀弩玉座青<lb/>
　　苔上錦衣保障東南功不細祠官異代豈相違<lb/>
　　禹廟　　　　　　　　　　　　毛竒齡<lb/>
　　夏王四載告成功别禪苖山起閟宫玉帛千秋新<lb/>
　　祼薦衣冠萬國舊來同金書瘞井封泥紫窆石懸<lb/>
　　花映篆紅一自百川歸海後長留風雨在江東<lb/>
　　重過祁中丞寓山别業　　　　　毛竒齡<lb/>
　　中丞别業寓山莊垂栁依然覆野塘北砦舊扉巖<lb/>
<pb n="KR2k0044_WYG_275-51b"/>
　　下逺南湖髙閣雨中凉幽闌石竹翻鴉子敞殿金<lb/>
　　花供象王止水可憐沉劍履重來擬檢碧霞方<lb/>
　　塘棲道中　　　　　　　　　　周起渭<lb/>
　　淡靄濃光作意鋪逺山如有看如無雲林幾疊溪<lb/>
　　流曲夏木千章野鳥呼紫翠浮來烟島出夕陽明<lb/>
　　處水亭孤六橋此去無多路清夢今宵已到湖<lb/>
　　重泛西湖留别　　　　　　　　周起渭<lb/>
　　熟梅雨足漲晴波柔艣聲來碎芰荷出浴峰巒當<lb/>
<pb n="KR2k0044_WYG_275-52a"/>
　　境好起眠楊栁受風多青山處處餘詩酒别眼昏<lb/>
　　昏對綺羅暈碧裁紅心力減自慚無奈晩烟何<lb/>
　　次韻臨平道中禊日逢寒食　　　龔翔麟<lb/>
　　久矣青鞵倦逺探無端江北忽江南歸程剛到半<lb/>
　　山半春事恰逢三月三細雨斜風作寒食流觴曲<lb/>
　　水侈空談感時不覺吾衰甚詩力人前較未堪<lb/>
　　紫陽山丁野鶴亭　　　　　　　王修玉<lb/>
　　草閣平臨古澗寛流泉疎竹繞齋壇人歸化鶴長<lb/>
<pb n="KR2k0044_WYG_275-52b"/>
　　遺世客到題詩獨倚欄紫蔓着花秋色老蒼松落<lb/>
　　子雨聲寒尋真更向峰頭去洞裏仙人碧玉冠<lb/>
　　泊富春城下　　　　　　　　　王修玉<lb/>
　　孤城一片水雲間黄葉丹楓滿目斑今日已無黄<lb/>
　　子久誰人能畫富春山沙汀𣺌𣺌漁舟聚烟雨霏<lb/>
　　霏宿鳥還自笑此行無一事虚隨估舶度江關<lb/>
　　題天竺定上人山居　　　　　　張競光<lb/>
　　屏迹春山枕翠㣲竹房寂厯偃荆扉六塵縹緲黄<lb/>
<pb n="KR2k0044_WYG_275-53a"/>
　　雲静三徑隂森白日稀天竺先生懷古處南宗高<lb/>
　　士藴清機深花碧草垂垂發檻外流泉百道飛<lb/>
　　禹廟　　　　　　　　　　　　方士穎<lb/>
　　藏書宛委記東廵廟闢稽山近與鄰千禩豆籩傳<lb/>
　　子姓一堂圭璧列君臣衣冠窆石文無字風雨梅<lb/>
　　梁畫有神俗尚春遊誇勝事笙歌十里汎舟頻<lb/>
　　海忠介公祠　　　　　　　　　方士穎<lb/>
　　曽編治譜澤斯民勁烈風追古大臣抗䟽楓宸還<lb/>
<pb n="KR2k0044_WYG_275-53b"/>
　　折檻持綱柏府尚埋輪衣冠座凜威儀舊爼豆壇<lb/>
　　昭典制新一曲空潭寒貯月澄光永照骨嶙峋<lb/>
　　八詠樓舊址　　　　　　　　　方士穎<lb/>
　　憑髙勝蹟倚城開劫火昆明閲幾回嘯詠尚餘梁<lb/>
　　翰墨登臨無復宋樓臺華峰北峙青嵐疊瀔水西<lb/>
　　流緑漲洄欲和遺詩寄遥慨蒼茫不盡夕陽頽<lb/>
　　次蘭溪　　　　　　　　　　　方士穎<lb/>
　　樓臺露郭影涵波一帶帆檣聚客艖塔卷林烟髙<lb/>
<pb n="KR2k0044_WYG_275-54a"/>
　　入岫橋吞澗水曲通河隨舟菜鬻蕪菁早滿市花<lb/>
　　陳茉莉多深夜不愁溪路暝傍崖燈火照人過<lb/>
　　過龍游驛雨甚舟行日不能數里　方士頴<lb/>
　　江城始報及龍游欲挂輕帆阻石尤穀雨漲髙侵<lb/>
　　栁葉茶玗烟濶覆蘋洲支篷慘淡昏如暮擁裌凄<lb/>
　　清冷似秋挽入林崖紆可泊啼鵑故引客心愁<lb/>
　　萬松書院即事　　　　　　　　方士頴<lb/>
　　憑將宋址拓經營曲嶂周遭擁畫楹制擬膠庠崇<lb/>
<pb n="KR2k0044_WYG_275-54b"/>
　　至聖名方嶽麓萃諸生城邊雨散江湖濶嶺外烟<lb/>
　　浮野市平共仰普天敷<lb/>
敎澤人文式化已觀成<lb/>
　　癸巳暮春重遊西湖喜晤武林諸同志<lb/>
　　　　　　　　　　　　　　　　王式丹<lb/>
　　日傍山椒溯水涯芒鞵幾兩踏煙霞大招岳墓兼<lb/>
　　于墓小憇林家與葛家髙嶺雙尖蟠老木平湖四<lb/>
　　角長新葭盪胷自要尋邱壑弔古懐人一倍加<lb/>
<pb n="KR2k0044_WYG_275-55a"/>
　　層巖岝㟧俯清流騁目登臨占上頭近郭烟横不<lb/>
　　斷樹隔江山入最髙樓窻摇竹色精廬迥門聽潮<lb/>
　　聲古刹幽坐對竒峰忽忘返欲移家具住杭州<lb/>
　　同淮江登東湖弄珠樓　　　　　查慎行<lb/>
　　但令興到便行船我得同遊亦偶然疎磬晩潮孤<lb/>
　　影塔暖雲濃樹四垂天稱心圖畫憑欄外經眼亭<lb/>
　　臺落照前却笑詩成無傑句驪龍依舊抱珠眠<lb/>
　　雨中奉陪座主徐公韓丈子蘧放舟夾山漾欲遊<lb/>
<pb n="KR2k0044_WYG_275-55b"/>
　　　栖賢不果歸登峴山作四首　　查慎行<lb/>
　　過盡迴谿十里長孤城回首漸㣲茫風腥曉氣魚<lb/>
　　蝦籪水減秋痕雁鶩鄉菱蔓欲牽絲已脆荷花雖<lb/>
　　敗葉猶香船頭忽指前遊處白塔紅亭認道塲<lb/>
　　野色天光入望竒融成一片緑琉璃展開手卷王<lb/>
　　䝉畫收拾才情杜牧詩畢竟清遊宜寂寞尤難好<lb/>
　　景是迷離桃花莫被漁翁誤秋在斜風細雨時<lb/>
　　選勝初期汗漫遊栖賢不到恨空留橋低忽礙尋<lb/>
<pb n="KR2k0044_WYG_275-56a"/>
　　山路興盡非闗冐雨舟瓦竈分泉烹紫笋印泥開<lb/>
　　甕試清篘買田合向吴興住蠏舍漁莊一網收<lb/>
　　亂石多成劈斧皴窪樽亭外勢嶙峋一州文物傳<lb/>
　　孤碣前輩風流剰兩人屏擁卞山髙簇簇簟鋪霅<lb/>
　　水細鱗鱗名園長泊鷗波畔細數陪遊第幾巡<lb/>
　　登寳婺樓　　　　　　　　　　查慎行<lb/>
　　斗杓倒插勢凌虚髙出城端五丈餘一鳥自投天<lb/>
　　際没羣山浮動雨來初别開户牖通呼吸旁引風<lb/>
<pb n="KR2k0044_WYG_275-56b"/>
　　雲入卷舒八詠門荒詩境改讓他仙子占樓居<lb/>
　　曉晴發清湖鎮舟中望江郎山　　查慎行<lb/>
　　碓床石瀨響泠泠愛入歸人舊耳聽岸草緑痕移<lb/>
　　蟋蟀水花紅影帶蜻蜓樵争晚市秋初霽風轉荒<lb/>
　　灣櫂一停雲霧不遮南望眼三峰回首偪天青<lb/>
　　山隂道中喜雨　　　　　　　　查慎行<lb/>
　　謝家雙屐舊曽擕轉覺清遊愛㑹稽白墖紅亭山<lb/>
　　向背赤欄烏榜岸東西波光拂鏡羣鵝浴竹氣通<lb/>
<pb n="KR2k0044_WYG_275-57a"/>
　　烟一鳥啼野老豈知身入畫滿田春雨自扶犁<lb/>
　　三月二日偶遊硤石精舍　　　　查慎行<lb/>
　　三月風光連上已人如蛺蝶鬭裙衫兩山鐘磬東<lb/>
　　西寺十里烟波逺近帆拄杖我來尋履跡題詩僧<lb/>
　　乞署頭銜篋中亦有新排集倘許經房貯一函<lb/>
　　從東山大悲閣步上南道院　　　查慎行<lb/>
　　山北山南一徑通又從紺宇叩琳宫千年樹老根<lb/>
　　穿石百尺梯危勢轉空上界神仙風肅肅下方樓<lb/>
<pb n="KR2k0044_WYG_275-57b"/>
　　閣雨濛濛羽人何福能消受長在晨霏夕靄中<lb/>
　　湖州　　　　　　　　　　　　陸世楷<lb/>
　　輕烟細雨過苕溪浮玉諸峰望盡迷栁下閒眠春<lb/>
　　後犢桑巔逺聽午時雞境通震澤帆檣聚山傍孤<lb/>
　　城雉堞齊此地風流懷杜牧緑隂幾樹接前堤<lb/>
　　山隂潘烈女詩<hi>潘公調之女年十四許同里袁氏子袁輕狂無行將别求婚欲渝盟</hi>
　　　<hi>而不得造作穢語以汚之烈女聞遂投井死炎天蒸鬱屍久停不腐逺近驚以為神醵金即其</hi>
　　　<hi>地祠焉</hi>　　　　　　　　　　　周炳曽<lb/>
<pb n="KR2k0044_WYG_275-58a"/>
　　鴛譜中間錯幾行紅絲偏繫黑衣郎將珠投暗真<lb/>
　　如礫以鴆為媒豈必魴清白一肌不受汙毒炎五<lb/>
　　月忽飛霜道旁井渫心為惻碧血千年恨未忘<lb/>
　　貧家好女淨梳頭月扇難遮一面羞休比潘妃縋<lb/>
　　辱井爭如魯婦赴清流露筯未報蚊虻毒精衛寧<lb/>
　　忘渤海仇血散血凝大塊裏三生因果費追求<lb/>
　　夏日雨中游雲林　　　　　　　楊𢎞緒<lb/>
　　一雨連山暑氣㣲撥雲開處見禪扉泉聲清客知<lb/>
<pb n="KR2k0044_WYG_275-58b"/>
　　為冷山勢驚人認作飛踏屐欲尋三竺路打包又<lb/>
　　趂一僧歸探幽正起無窮思忽被村童笑繡衣<lb/>
　　金蓮池用韜光答樂天韻　　　　徐陶璋<lb/>
　　髙僧卓錫響林泉曽坐蒲團日晏眠乳穴常流新<lb/>
　　玉液窪池猶長舊金蓮禽心靜息花間夢魚影空<lb/>
　　摇水底天我亦暫離塵土思風吹清磬落巖前<lb/>
　　天台雜咏　　　　　　　　　　朱倫瀚<lb/>
　　巨靈開鑿是何年引出飛流百丈泉一片竒雲横<lb/>
<pb n="KR2k0044_WYG_275-59a"/>
　　絶壁半空靈雨下晴天雷驚電掣看奔谷雪淨霜<lb/>
　　明訝飲川惆悵孤亭零落盡濺珠無復上階圓<hi>古有</hi>
　　<hi>觀瀑亭今廢</hi>
　　日午停驂佛隴西迢迢鐘磬度招提空山尚説金<lb/>
　　銀地<hi>二嶺名</hi>野水還分青赭溪<hi>二溪名</hi>一縷烟㣲僧飯<lb/>
　　後半竿幢露講筵低穿巖更入圓通洞<hi>洞在高明寺後</hi>萬<lb/>
　　壑松聲雜鳥啼<lb/>
　<lb/>
<pb n="KR2k0044_WYG_275-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百七十六<lb/>
</p>
<p>
</p>
  </div>
</body>
</text>
</TEI>
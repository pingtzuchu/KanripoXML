<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志巻四十八</head> <lb/>
    <p>
<pb n="KR2k0044_WYG_047-1a"/>
欽定四庫全書<lb/>
　浙江通志巻四十八<lb/>
　古蹟<hi>十</hi>
　　衢州府<lb/>
　州舊子城　𢎞治衢州府志子城在城之東東西為<lb/>
　　兩夾門皆有樓南設門與麗譙相直環城内有馬<lb/>
　　路居民築為園圃僉憲曹英開辟横濶一丈二尺<lb/>
　　監郡巴延呼都克築為新城今存荒址<lb/>
<pb n="KR2k0044_WYG_047-1b"/>
　舊三城　輿地紀勝衢故城有三一在驛馬橋之南<lb/>
　　唐末黄巢之亂設寨於此一在開化寺北疑是定<lb/>
　　陽故城一在章戴之白石疑是縠州故城也<hi>𢎞治衢州</hi>
　　<hi>府志三城廢置莫考方輿紀要定陽城在常山縣東南三十里地名三岡遺址猶存天啟衢州府志</hi>
　　<hi>縠州古城去州城二十五里城址猶存今為古城院疑即榖州故城</hi>
　信安城　方輿紀要相傳在今城西宋宣和三年方<lb/>
　　臘作亂始築<hi>天啟衢州府志信安故城在西安縣南六里</hi>
　姑蔑城　元豐九域志在縠水南三里東門臨薄里<lb/>
<pb n="KR2k0044_WYG_047-2a"/>
　　溪是也今東陽大末縣<hi>名勝志龍游縣北五里縠溪上有姑蔑城萬厯龍游</hi>
　　<hi>縣志姑蔑故城舊經云城東西二百一十二步南北一百六十八步髙一丈七尺厚四尺周四百七</hi>
　　<hi>十步至今人猶呼寺城麓</hi>
　大末城　輿地紀勝在龍游縣治西<hi>輿地紀要龍丘故大末也</hi>
　武安城　太平寰宇記龍游縣武安故城唐證聖二<lb/>
　　年置武安縣以地有武安山今邑已廢故城尚存<lb/>
　江山土城　天啟衢州府志在江山縣髙尋二尺今<lb/>
　　不存惟濠水自景星門入環縣治如帶<lb/>
<pb n="KR2k0044_WYG_047-2b"/>
　宋西安縣舊治　西安縣志按舊志縣治在先義坊<lb/>
　　距府治五十步又謂在子城西北三里居仁坊元<lb/>
　　初燬至元二十八年尹王茂徙於禮賢門外嘉慶<lb/>
　　坊大徳八年徙府治西至大三年始徙今仁夀坊<lb/>
　宋貢院　明一統志織染局在府治西北宋為貢院<lb/>
　　元至正間改為局<lb/>
　元録事司治　天啟衢州府志在府治西仁夀坊即<lb/>
　　今西安縣治<lb/>
<pb n="KR2k0044_WYG_047-3a"/>
　元萬户府　信安志在録事西居仁坊<lb/>
　元䝉古學　𢎞治衢州府志在府西北四百步金紫<lb/>
　　坊至元十八年始設教授<lb/>
　古姑蔑國　路史國名紀姑蔑一曰姑妹大末也<hi>萬厯</hi>
　　<hi>龍游縣志縣西北百餘步靈耀寺晉義煕中即姑蔑故宮址建其伽藍神謂是姑蔑子</hi>
　吳豐安縣治　嘉靖浙江通志在龍游縣境西孫吳<lb/>
　　置<lb/>
　唐縠州治　方輿紀要龍游縣北五里縠坡亭在縠<lb/>
<pb n="KR2k0044_WYG_047-3b"/>
　　水旁唐武德四年縠州置於此<lb/>
　唐盈川縣治　太平寰宇記在州南九十里唐如意<lb/>
　　元年分龍丘縣西梧山玊泉等鄉置盈川縣元和<lb/>
　　七年併入信安龍丘二縣<hi>西安縣志廢盈川縣去縣四十里城址尚存其</hi>
　　<hi>下潭水至深丹崖翠壁亦稱勝地龍游縣志盈川渾唐初建治於此楊炯為令至今猶祀之</hi>
　唐白石縣治　萬厯龍游縣志舊址在縣南三十五<lb/>
　　里白石山麓<hi>龍游縣志靈山與白石山相距里許為邑南巨鎮或云即白石縣故址</hi>
　元陳村營　龍游縣志在治西南六十里元至元中<lb/>
<pb n="KR2k0044_WYG_047-4a"/>
　　立<lb/>
　唐常山縣舊治　元和郡縣志在今縣東四十里<hi>嘉靖</hi>
　　<hi>浙江通志在常山縣常山鄉今尚有街路</hi>
　吳定陽縣治　𢎞治衢州府志在常山縣定陽鄉孫<lb/>
　　氏置縣於此<lb/>
　晉信安縣治　方輿勝覽在常山縣招賢街下太康<lb/>
　　時建<lb/>
　元草萍營　𢎞治衢州府志在常山縣二十五里至<lb/>
<pb n="KR2k0044_WYG_047-4b"/>
　　元二十一年立<lb/>
　唐須江縣治　名勝志在江山縣唐武徳四年分信<lb/>
　　安之南川置須江縣以南有須江故名<lb/>
　唐武安縣治　嘉靖浙江通志故武安縣在江山證<lb/>
　　聖三年割常山須江弋陽置武安縣以其地有武<lb/>
　　安山故名今廢址尚存<lb/>
　宋禮賢縣治　天啟江山縣志宋咸淳間改江山為<lb/>
　　禮賢縣縣治在太平寺今禮賢鎮也城隍廟猶存<lb/>
<pb n="KR2k0044_WYG_047-5a"/>
　元江山軍營　𢎞治衢州府志在江山縣仙霞闗<lb/>
　菱塘諸園　天啟衢州府志郡城東隅今即楊公河<lb/>
　　舊志塘濶近百畝中有長隄亘數十步環池島嶼<lb/>
　　縈紆竹樹茂密東有邵祭酒之野航趙别駕之雪<lb/>
　　齋劉二卿之壺中天宇余甸公之東湖道院趙安<lb/>
　　慶之更碧樓劉南安之退菴西有劉江隂之别墅<lb/>
　　毛紫薇之水國秋陸衡陽之環勝<lb/>
　南園　𢎞治衢州府志在郡城有春風樓<lb/>
<pb n="KR2k0044_WYG_047-5b"/>
　登春園　韶光園　𢎞治衢州府志並在郡城<lb/>
　西湖園　萬厯龍游縣志在縣治南宋馬天驥以樞<lb/>
　　密奉祠歸濬湖起花木亭榭擬杭西湖故名<lb/>
　留春園　嘉靖浙江通志常山縣留春園亭榭舊有<lb/>
　　一十餘所在縣治後<lb/>
　日渉園　天啟衢州府志在江山縣東白巖有飛瀑<lb/>
　　宋靖康末邯鄲李𫝊正愛其秀拔因治圃於此<lb/>
　趙氏園　𢎞治衢州府志江山縣西山景盤趙氏園<lb/>
<pb n="KR2k0044_WYG_047-6a"/>
　　内有梅泉<lb/>
　介園　開化縣志縣北石壁峭立有石梯橋勢若飛<lb/>
　　虹山石之竒不減西湖飛來峯今為蔣氏介園<lb/>
　河陽圃　崇禎開化縣志縣治内有河陽圃有友山<lb/>
　　堂熙春亭翼然亭放生池池心又有載月亭無塵<lb/>
　　亭觀民亭<lb/>
　雁序館　名勝志在郡城西唐咸通中刺史趙磷與<lb/>
　　其弟處州刺史瓚會别之處<lb/>
<pb n="KR2k0044_WYG_047-6b"/>
　景星館　明一統志在江山縣南五十步宋汪大猷<lb/>
　　辛棄疾皆留題<lb/>
　白雲莊　輿地紀勝在江山縣南三十五里石門有<lb/>
　　軒堂臺榭之勝邑人毛維瞻建趙抃題四詠<hi>趙抃次韻</hi>
　　<hi>毛維瞻白雲莊詩四首好山深處静開軒目送孤雲手弄泉枕石堂無金玉富濯纓家有子孫賢初</hi>
　　<hi>尋舊𨼆逄三伏已發新吟僅百篇聞説夜分煩暑散涼飈渾似素秋天右掬泉軒亭號休休古退藏</hi>
　　<hi>豈如溪上構虚堂坐邀城市真潇灑却謂江湖太渺茫下筆新題無俗事搘笻野服是家常臨流最</hi>
　　<hi>有清風快未見古人心已涼右平溪堂治圃我依浮石灘築臺君占白雲山三秋一日登臨外千里</hi>
<pb n="KR2k0044_WYG_047-7a"/>
　　<hi>同風咫尺間峯黛隂晴常黯黯溜琴朝夕自潺潺休官誰道何曾見林下如今兩處閒右晩望臺溪</hi>
　　<hi>流回合逗方池軒檻時臨面翠微紫陌紅塵行不顧白雲青嶂坐忘歸方榮即𨼆誰能繼未老先休</hi>
　　<hi>世所稀我昔凌雲登閣會主翁留散見蟾暉右懶歸閣</hi>
　龜峯堂　輿地紀勝在府治内<lb/>
　雙檜堂　晏公𩔖要在州衙宋開寳七年建刺史慎<lb/>
　　知禮記<lb/>
　雙石堂　輿地紀勝在州治㕔左宋紹聖中守孫賁<lb/>
　　建<lb/>
<pb n="KR2k0044_WYG_047-7b"/>
　思政堂　天啟衢州府志在郡治宋守張嵲作<lb/>
　超覽堂　𢎞治衢州府志郡守吳興施公作<hi>毛幵超覧堂記</hi>
　　<hi>郡跨龜峯之上南山為最近反蔽於譙門之樓屋昧然不快於心太守吳興施公步過東山堂前嚮</hi>
　　<hi>若堆阜崛起數仭上可容百人仰而望之則萬峯闖然出於林木之杪高者下者向者背者前者却</hi>
　　<hi>者説者平者如遊龍者如色雲者繚者如屏峙者如壁角秀争雄表裏呈露頫仰萬殊盖古今之勝</hi>
　　<hi>槩盡於此矣其下曠野平川一俯千里近則連抱之木疎幹垂隂庇暎左右乃作新之以為觀遊而</hi>
　　<hi>其南為延宇植檻憑虚層軒遡風亢爽宏寛四逹既成遂以超覽名之又為亭曰月坡不逮户牖之</hi>
　　<hi>間几席之上飄然若決浮雲而遊乎埃壒之外也遂書以記之</hi>
<pb n="KR2k0044_WYG_047-8a"/>
　景髙堂　𢎞治衢州府志宋蕭忱作於郡治之後圃<lb/>
　　<hi>聞人阜民景髙堂記大理丞永嘉萧君忱以面對論當世務切於民者上嘉納之於是剖分左符至</hi>
　　<hi>衢訪民疾苦抑損先己期年民益安之郡之後圃初有庫屋五楹荒圮特甚乃仍其舊敞以軒楹環</hi>
　　<hi>以流泉爰即中楹列三賢繪像清獻公里居孝弟所應繪事而范太史之系實寓居超化寺代有令</hi>
　　<hi>聞視衢為歸紹興制㫖且命范氏經理司馬文正之緒范所寓則文正公之所寓也乃以文正太史</hi>
　　<hi>三像參繪清獻名其堂曰景髙使元祐風烈奮厲乎百世之下豈特為登覽烟雲嘯詠風月已哉</hi>
　塵外堂　天啟衢州府志在郡治<hi>毛幵塵外堂詩地勝無邇逺眇然契</hi>
　　<hi>髙躅山色潤窗扉爐烟浄花竹玩世乆忘名采真固疑獨門外三尺塵先生睡初足</hi>
<pb n="KR2k0044_WYG_047-8b"/>
　中和堂　徐夢龍復建郡治記郡治舊有堂曰中和<lb/>
　承澤堂　天啟衢州府志在西安縣孔聖家廟西<lb/>
　雙桂堂　𢎞治衢州府志在府治西韓徽猷宅<lb/>
　獨清堂　名勝志在殷浩廟側趙清獻舊遊之地<lb/>
　清隂堂　名勝志在南禪寺趙清獻舊蹟<lb/>
　昭慶堂　𢎞治衢州府志在郡城和豐門内宋吳煥<lb/>
　　建<lb/>
　崇恩堂　天啟衢州府志在西安縣狀元坊内宋留<lb/>
<pb n="KR2k0044_WYG_047-9a"/>
　　怙登進士仕至開府建以寓報本之意<lb/>
　谷口堂　程俱有山居谷口堂詩見𢎞治衢州府志<lb/>
　臨清堂　萬厯常山縣志在縣東南宋趙希錧建<lb/>
　雙溪堂　輿地紀勝江山縣雙溪泉在縣市中有雙<lb/>
　　溪堂為負邑佳處<lb/>
　祈年堂　天啟衢州府志江山縣登真巖有潭唐刺<lb/>
　　史投龍祈雨名為天泉宋守范祖徳作堂其址<lb/>
　世學堂　𢎞治衢州府志江山縣柴禹功受業楊時<lb/>
<pb n="KR2k0044_WYG_047-9b"/>
　　之門時扁其堂曰世學<lb/>
　七賢堂　名勝志在開化縣華川黄泥嶺下宋少卿<lb/>
　　江緯築公姪少虞齊漢與汪藻程俱李處權趙子<lb/>
　　晝七人從游時人指為文中七虎云<hi>江緯七賢堂拜星月詞退</hi>
　　<hi>處鄉闗幽棲林藪舍宇苐須茒盖翠囐清泉啟軒窗遙對遇等閒鄰里過從親朋臨顧草草便成幽</hi>
　　<hi>會䇿杖攜壺向湖邉栁外旋買溪魚便斫銀絲膾誰復欲痛飲如長鯨吞海共惜曛酣恐歡娛難再</hi>
　　<hi>矧清風明月非錢買休追念金馬王堂心膽碎且鬬尊前有阿誰身在張栻和拜星月詞十里烟堤</hi>
　　<hi>百花風榭游女翩翩羽盖綵柱秋千蹙花梢嬌對矧門外森立喬松日花争麗猶若當年文會廊廟</hi>
<pb n="KR2k0044_WYG_047-10a"/>
　　<hi>夔龍暫卜隣郊外真率盤餐玉糝金虀鱠同蕭散寄傲尊罍傾北海佳處難忘約追歡須再況風月</hi>
　　<hi>不用一錢買便回首七虎堂中心欲碎千里相思幸前賢猶在</hi>
　逍遙堂　𢎞治衢州府志在開化縣北地名馬金宋<lb/>
　　淳熙中汪觀國仕歸築堂後為包山書院<lb/>
　自娛堂　萬厯開化縣志在龍山鄉宋程如所居<hi>楊廷</hi>
　　<hi>秀題程如自娛堂詩萬夫掉臂煩心熱一室潜身古道寒棐几春風牙軸亂短檠夜雨玉蟲殘忽於</hi>
　　<hi>妙處有所得自謂平生無此歡雁鶩争前問錢穀了然涇渭不相干</hi>
　晩香堂　天啟衢州府志在開化縣南邑人元徐伯<lb/>
<pb n="KR2k0044_WYG_047-10b"/>
　　昌所居伯昌詳究易理性嗜菊以晩香名其堂<lb/>
　髙齋　方輿勝覽在西安縣治北宋趙抃歸老作此<lb/>
　　齋西安縣志内有濯纓亭逸老亭水月亭皆朱文<lb/>
　　公書扁<hi>趙抃退居十詠軒外長溪溪外山捲簾空曠水雲間髙齋有間如何樂清夜安眠白</hi>
　　<hi>晝閒右髙齋池閣孤清瞰碧流太空壊抱物華秋圓蟾黙有中宵約㡬㸃閑雲為我收右池亭魚不</hi>
　　<hi>能言似可哀竭池千數競徘徊縠江深處呼童放羡爾優游得所哉右放魚少時親手植雙松畫愛</hi>
　　<hi>層隂夜聽風今日嵗寒踰五紀也應心似主人翁右雙松暑威何處稱疎慵百本修篁小檻東時有</hi>
　　<hi>清風送消息此君多在不言中右竹軒動入和風静惹烟翠條疎處露池蓮林中盡是能吟物春有</hi>
<pb n="KR2k0044_WYG_047-11a"/>
　　<hi>黄鸚夏有蟬右栁軒疎徑修筠郊外居小亭隨意傍歸歟等閑早暮攜笻到池沼東頭是舊廬右歸</hi>
　　<hi>真亭亭上秋登逺目明濯纓誠不是虚名晴波一片如鋪練浮石江心徹底清右濯纓亭累嵗辭榮</hi>
　　<hi>得帝俞老來天幸有誰如腰間已解黄金印歸有田耕二頃餘右附郭田烏巨東西氣候秋于湖岡</hi>
　　<hi>隴暮雲浮欲觀古佛叢林地只用憑欄一舉頭右巨山蘇軾寄題趙閱道髙齋詩見公奔走謂公勞</hi>
　　<hi>聞公退引云公髙公心底處有高下夢幻去來惟所遭不知髙齋竟何義此名之設原吾曹公年四</hi>
　　<hi>十已得道俗緣未盡餘伊臯功名富貴俱逆旅黄金知繋何人袍超然已了一大事掛冠而去真秋</hi>
　　<hi>毫坐看猿猱落置網兩手未肯置所操乃知賢逹與愚陋豈直相去九牛毛長松百尺不自覺企而</hi>
　　<hi>羨者蓬與蒿我欲嬴糧往問道未應舉臂辭盧敖</hi>
<pb n="KR2k0044_WYG_047-11b"/>
　怡顔齋　胡翰怡顔齋銘序衢之超化寺昔朱子<lb/>
　　吕子嘗寓焉寺故有雲山閣怡顔亭悉廢矣惟朱<lb/>
　　子所書亭扁石刻余於祝仲文家見之仲文有吏<lb/>
　　能退居委巷遂名其齋曰怡顏乃為之銘<lb/>
　克齋　名勝志江山縣西山徐復殷家於此宋理宗<lb/>
　　賜克齋二字<lb/>
　雪竹軒　名勝志在郡齋有屋二楹中檻植竹敲風<lb/>
　　擊雪音韻鑑然<lb/>
<pb n="KR2k0044_WYG_047-12a"/>
　覺軒　天啟衢州府志宋元豐狀元黄裳來遊開化<lb/>
　　愛招福院山水而寓焉寺僧構軒裳為題扁<lb/>
　聽雨軒　𢎞治衢州府志在開化縣北汪觀國字廷<lb/>
　　元於所居作逍遙堂翼之以軒扁曰聽雨與其弟<lb/>
　　端齋燕息以終老復遣其子浤從遊東萊之門時<lb/>
　　晦菴自建安來過張南軒陸象山吕祖儉各賦聽<lb/>
　　雨軒詩以美之<hi>朱熹汪端齋聽雨軒詩試問池塘春草夢何如風雨對牀詩三熏三</hi>
　　<hi>沐事斯語難弟難兄此一時為母静彈琴㡬曲遣懐同舉酒千巵蘇公感寓多遊宦豈不臨風尚爾</hi>
<pb n="KR2k0044_WYG_047-12b"/>
　　<hi>思吕祖謙次韻聽雨軒詩弟兄真樂有誰知頗憶蘇公聽雨詩小院深沉人静後虛簷蕭瑟夜分時</hi>
　　<hi>對牀魂夢歸燈火浮世身名付酒巵書册一忩生計足怡然戲綵慰親思</hi>
　龜峯亭　輿地紀勝在舊郡治内<lb/>
　月坡亭　天啟衢州府志郡守吳興施公作毛幵記<lb/>
　來月亭　名勝志在郡圃蓮池上<lb/>
　蒙泉亭　天啟衢州府志在府治平山堂後泉上<lb/>
　平山亭　天啟衢州府志在郡治元大德癸夘治中<lb/>
　　陳孚作自為銘今扁曰大觀亭<hi>西安縣志即今遊矚亭</hi>
<pb n="KR2k0044_WYG_047-13a"/>
　羣峯亭　趙抃有登郡城龜峯羣峯亭詩<lb/>
　徵夢亭　晏公𩔖要在州衙之東唐豆盧署建<hi>天啟衢州</hi>
　　<hi>府志豆盧署初名輔真少旅於衢刺史鄭式瞻謂曰子複姓不宜二名乃書署字授之夕夢老父云</hi>
　　<hi>聞使君與君易名當四舉成名後二十年牧茲郡指一地方曰北處可建亭臺後悉符所夢果刺衢</hi>
　　<hi>於所指地立㣲夢亭</hi>
　風亭　𢎞治衢州府志在郡城吳興施徳初建<hi>西安縣志</hi>
　　<hi>疑即今雩觀亭在埭堰西南挺出一道如臺界於濠間今為雩祀之所</hi>
　　<hi>謹按郡志職官宋刺史有施元之徳初或其字也</hi>
<pb n="KR2k0044_WYG_047-13b"/>
　雨亭　𢎞治衢州府志在郡城<lb/>
　闖山亭　天啟衢州府志在郡城<hi>毛幵闖山亭詩逺峯顒然來近峯矗</hi>
　　<hi>然出作亭以延之入眼青突兀何人切雲冠凜凜相映發有如衆君子可望不可屈平生謝宣城愛</hi>
　　<hi>山甚饑渇笑談了官事獨往寄超逸捲簾新雨霽伏檻孤雲没遙知尊俎外秀動龍蛇筆朝來有爽</hi>
　　<hi>氣不待羣木脱心賞信無同佳人𣺌天末</hi>
　風月亭　天啟衢州府志在郡城<lb/>
　觀稼亭　天啟衢州府志在城隍廟南下視平遠青<lb/>
　　山入雲為城中偉觀<lb/>
<pb n="KR2k0044_WYG_047-14a"/>
　捲雪亭　輿地紀勝在郡城航遠門外俗稱水亭門<lb/>
　竚舟亭　毛幵竚舟亭記太守吳興施公元之治衢<lb/>
　　明年作亭西溪之上既成請以竚舟為名而記之<lb/>
　日遲亭　瞿溥日遲亭記三衢多靈山惟石室以爛<lb/>
　　柯著去郡治稍近因建亭於山上取昔人春遠日<lb/>
　　遲之詠顏其亭<hi>西安縣志亭在爛柯山青霞洞側令陳鵬年重葺名曰柯山亭</hi>
　繡谷亭　程俱有繡谷亭詩見𢎞治衢州府志<lb/>
　縠坡亭　萬厯龍游縣志在縣北五里縠坡巖上宋<lb/>
<pb n="KR2k0044_WYG_047-14b"/>
　　吕防建<hi>天啟衢州府志縠水亭在縠溪山下汪泌縠坡亭詩波紋端與縠紋同正倚欄干想</hi>
　　<hi>像中更被輕舠横截去斜陽染得半江紅</hi>
　插花亭　龍游縣志縣南天堂山其山半為插花亭<lb/>
　冷公亭　萬厯龍游縣志在冷水華嚴菴相傳元末<lb/>
　　冷謙曾寓於此<lb/>
　獨往亭　名勝志在常山縣容車山宋趙鼎建<hi>沈與求獨</hi>
　　<hi>往亭詩林下何人伴嵗寒亭前相對小檀欒年來聞道烟梢長乞與衰翁把釣竿趙鼎自題獨往亭</hi>
　　<hi>詩亭前舊種碧琅玕别後何人著眼看上下溪流接潮水時憑雙鯉報平安</hi>
<pb n="KR2k0044_WYG_047-15a"/>
　靈淵亭　𢎞治衢州府志在常山縣西白龍洞山<lb/>
　萃賢亭　名勝志在江山縣禮賢鎮邑人周頴建王<lb/>
　　安石蔡襄歐陽修王安國范鎮梅堯臣吳光韓維<lb/>
　　韓絳王祺石揚休蘇舜欽劉湜蕭公才李大臨吳<lb/>
　　宗復邵必李際曾鞏皇甫澄余藻張大有皆有詩<lb/>
　　<hi>歐陽修萃賢亭詩君家富山水占勝作髙亭坐聽溪流響能令醉客醒陽生羣木秀寒入亂峯青吾</hi>
　　<hi>子東南美人賢益地靈</hi>
　始喜亭　天啟江山縣志在江山縣南面烟蘿洞宋<lb/>
<pb n="KR2k0044_WYG_047-15b"/>
　　嘉泰三年令黄汝嘉名之<lb/>
　江山竒觀亭　明一統志在江山縣治西西山邑人<lb/>
　　擇勝為亭宋令黄汝嘉題扁<lb/>
　竹亭　徐公遴開化雲隠洞記西山之北有雲隠洞<lb/>
　　洞之勝在靈山之竹亭<hi>天啟衢州府志在靈山寺側後移於西山之麓</hi>
　無盡藏亭　萬厯開化縣志在和平通濟橋溪之西<lb/>
　　宋曾鞏題扁毛幵有記<lb/>
　女樓　𢎞治衢州府志在龜峯峥嶸間唐會昌中崔<lb/>
<pb n="KR2k0044_WYG_047-16a"/>
　　耿為郡重作之名曰東武以識世封<hi>崔耿東武樓記衢之城成</hi>
　　<hi>於龜山峥嶸嶺上其守之居西北角有樓以女名之耿按信安分於東陽昔姑蔑國也其地上當婺</hi>
　　<hi>女之舍次意其號樓亦或在此圖經無記宿老莫傳故莫知其所以女名其樓之義者結構年深參</hi>
　　<hi>差傾脱會昌辛酉嵗余祗命作守至此踰月條悉郡理之餘視其將毁壊命工度其形勢難加補葺</hi>
　　<hi>乃重作之上樓下室左右昇降洞然無衝礙焉南附小樓舒二翼而抱之室立壁垣樓徹户牖有山</hi>
　　<hi>在前有水在下浩然羣籟挐挐哦哦隂魄懸光陽輝陞照一邑風景萬井人烟飄飄然出乎虚無之</hi>
　　<hi>際厯四候之變態覩萬物之動息安其所安聊樂以處耿也本清河束武城人六代祖岐叔諱鑣仕</hi>
　　<hi>隋為散騎侍郎内史舍人文林館學士應詔入都遂留於都曽祖考太保忠公以道事君任冠中外</hi>
<pb n="KR2k0044_WYG_047-16b"/>
　　<hi>自并入覲報政册勲復開國於東武城於戲大凡為人後者動一意舉一足不敢忘其本因舊址作</hi>
　　<hi>新樓北向臨風萬感俱集强名東武以成愚志遂磨貞石日而月之書其所以然也</hi>
　　<hi>謹按崔耿以會昌二年為刺史撰東武樓碑記天啟郡志藝文内訛為耿自古女樓記竟以耿為姓</hi>
　　<hi>自古為名而西安縣志亦承其誤</hi>
　華豐樓　天啟衢州府志在西安縣西地名橋下西<lb/>
　　安縣志元王都中建<hi>王逢衢州華豐樓望柯山江郎石詩華豐樓信美登望乆</hi>
　　<hi>踟蹰木落偃王廟天寒姑蔑墟屏開山石遠青鎖洞霞虚不有從親役乗風振珮琚</hi>
　永清樓　熙春樓　𢎞治衢州府志並在郡城<lb/>
<pb n="KR2k0044_WYG_047-17a"/>
　明遠樓　天啟衢州府志在江山縣治内宋知縣程<lb/>
　　凖建<hi>程凖明逺樓詩㠶帶暮雲歸别浦厓拖秋色落澄波天連尺五銀河挽月倍尋常玉鏡磨</hi>
　竒氣樓　天啟江山縣志在長臺國史柴望建<lb/>
　文會閣　𢎞治衢州府志在郡齋即唐刺史季彀置<lb/>
　　二石處<lb/>
　從山閣　夕佳閣　環映閣　景髙閣　𢎞治衢州<lb/>
　　府志並在郡治<lb/>
　雲山閣　名勝志在郡城超化寺後城上明一統志<lb/>
<pb n="KR2k0044_WYG_047-17b"/>
　　宋守張嵲建<lb/>
　横山閣　薩天錫有題烏石山仁王寺横山閣詩<lb/>
　懐舒閣　𢎞治衢州府志在江山縣仙居院前有水<lb/>
　　簾宋毛諫議注即其前為閣<lb/>
　髙山閣　天啟衢州府志在開化縣西卧佛山麓唐<lb/>
　　末長史胡公億所建髙據四山為一邑冠<lb/>
　桂巖閣　名勝志開化縣東南馬尫溪之上五代時<lb/>
　　侍御史江景房卜築於此前有山壁立百仞中有<lb/>
<pb n="KR2k0044_WYG_047-18a"/>
　　秋香一本自石竅出與巖對峙宋隆興間七世孫<lb/>
　　侍御溥構閣<lb/>
　萃清閣　嘉靖浙江通志開化縣金馬嶺金溪之水<lb/>
　　合於此宋時建閣於上<lb/>
　芙蓉臺　𢎞治衢州府志郡城峥嶸山舊芙蓉臺在<lb/>
　　其處<lb/>
　采月臺　明一統志在府城中宋時築<lb/>
　景髙臺　明一統志在府城中<lb/>
<pb n="KR2k0044_WYG_047-18b"/>
　超霞臺　常山縣志在金川門山巔<lb/>
　月波臺　天啟衢州府志在開化縣金錢山北宋山<lb/>
　　長江天然建天然二子俱中神童科朱子過訪為<lb/>
　　書月波臺<hi>朱熹月波臺詩孱潺流水注回塘中作平臺受晩涼四面不通車馬跡一尊聊</hi>
　　<hi>飲芰荷香韓公無復吟花島楚客何妨賦葯房少待須臾更清徹月華零露洗厓牀</hi>
　殷浩宅　元豐九域志在西安縣基地猶存土人號<lb/>
　　曰殷牆<hi>天啟衢州府志在西安縣南六里信安故城中浩在晉為中將軍建元間北代為姚</hi>
　　<hi>襄所敗廢為庶人貶居於此其址猶存道傍有小石室其神為介冑之像</hi>
<pb n="KR2k0044_WYG_047-19a"/>
　鄭革宅　𢎞治衢州府志西安縣矻石山五峯拔起<lb/>
　　隠者鄭革居其下夜見光怪訪其處得古劍㦸二<lb/>
　趙抃宅　𢎞治衢州府志在西安縣北五里孝悌里<lb/>
　　初抃喪繼母與弟拊廬墓縣令過朂榜其里曰孝<lb/>
　　悌築闕立表樓鑰為書忠孝之家<hi>明一統志趙抃故居宋咸淳中</hi>
　　<hi>郡守立為清獻書院</hi>
　王安宅　名勝志西安翠微山宋招討使王安所居<lb/>
　陳師錫宅　𢎞治衢州府志在府治西南隅宋崇寧<lb/>
<pb n="KR2k0044_WYG_047-19b"/>
　　間陳師錫謫居於此民愛其賢故稱陳殿院宅<lb/>
　毛自知宅　西安縣志卧龍山在縣東其下為宋狀<lb/>
　　元毛自知所居亦名狀元峯<lb/>
　馬天驥宅　萬厯龍游縣志資福山左為馬府即宋<lb/>
　　樞密馬天驥宅<lb/>
　陸秀夫宅　龍游縣志縣南有桃源宋陸秀夫以忤<lb/>
　　賈似道嘗棲於此今呼尚書塢<lb/>
　王介宅　嘉靖浙江通志常山縣賢良峯宋王介讀<lb/>
<pb n="KR2k0044_WYG_047-20a"/>
　　書其下後舉賢良第一故以名峯<lb/>
　江躋宅　明一統志常山縣北廌峯宋侍御史江躋<lb/>
　　故宅在焉<lb/>
　樊曾宅　天啟衢州府志常山縣北有疊石崖上有<lb/>
　　窩宋學士樊曾居焉<lb/>
　徐國鎮宅　天啟衢州府志常山縣西彤弓山宋咸<lb/>
　　淳間徐國鎮讀書其中愛之遂徙居焉<lb/>
　祝臣宅　天啟衢州府志在江山縣郎峰下<lb/>
<pb n="KR2k0044_WYG_047-20b"/>
　毛漸宅　天啟衢州府志在江山縣禮賢溪西<lb/>
　毛注宅　毛㮚宅　天啟江山縣志並在鎮安清漾<lb/>
　柴弓宅　衢州府志八行柴弓宅在江山縣長臺<lb/>
　徐揆宅　衢州府志宋徐宅卿宅在江山縣仕陽<lb/>
　毛晃宅　嘉靖衢州府志在江山縣沙堤宋鐵硯先<lb/>
　　生毛晃父子閉門著書處今為髙齋書院<lb/>
　姜夔宅　天啟衢州府志在江山縣石城<lb/>
　吾衍宅　天啟衢州府志吾衍元初居開化縣石井<lb/>
<pb n="KR2k0044_WYG_047-21a"/>
　　後寓杭之生花坊<lb/>
　洞菴　𢎞治衢州府志在郡治塵外堂傍<lb/>
　仙巖洞天　明一統志西安縣仙巖太祖兵下江西<lb/>
　　過此鄉書仙巖洞天刻於石<lb/>
　溪菴　趙抃有題毛維瞻溪菴詩見衢州府志<lb/>
　幽巖精舍　周必大烏石山題名烏石山龍游境也<lb/>
　　其上幽巖精舍今為宗室儀泰孝王功德寺<lb/>
　潛心室　嘉靖浙江通志在江山縣長臺宋柴禹聲<lb/>
<pb n="KR2k0044_WYG_047-21b"/>
　　建<lb/>
　青霞洞天　方輿勝覽在開化縣<hi>崇禎開化縣志内有妙髙臺韜雲磴</hi>
　　<hi>寂光菴谷口堂雲巢繡谷堂梅谷普潤池妙湛池崇蘭塢漆林竹嶺聽雲菴羃翠軒菊泉見程俱詩</hi>
　　<hi>題</hi>
　雙石　西安縣志郡治前有小蛾眉峯唐乾符間刺<lb/>
　　史季彀置砦龍山得二石長六尺取置文會閣宋<lb/>
　　淳化間郡守慎知禮移於治前積土為峯後訛為<lb/>
　　郭璞墓宋紹聖中郡守孫賁發之宣和中郡守髙<lb/>
<pb n="KR2k0044_WYG_047-22a"/>
　　至臨復歸故處明郡守李遂又復去雙石植於游<lb/>
　　矚亭之側其發雙石處即今戒石亭也<lb/>
　石鼔　天啟衢州府志在龍游縣九里橋葉公宅外<lb/>
　　余端禮幼時從學一日赴學早門未啟端禮假寢<lb/>
　　鼔上葉公夢黑龍蟠鼔起視見端禮焉<lb/>
　烏石山古松　龍游縣志山口古松一株㡬厯千禩<lb/>
　　婆娑特甚<lb/>
　<lb/>
<pb n="KR2k0044_WYG_047-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷三十九</head> <lb/>
    <p>
<pb n="KR2k0044_WYG_038-1a"/>
欽定四庫全書<lb/>
　浙江通志卷三十九<lb/>
　古蹟<hi>一</hi>
　　浙自吳越肇封以來上下幾千百年其間城郭宫<lb/>
　　室園林臺榭名賢之所興建達士之所登臨以及<lb/>
　　一名一物之奇雖世遠年湮不盡存於今日而流<lb/>
　　風餘韻可攷而知搜羅舊聞以廣覩記載筆者之<lb/>
　　職也志古蹟<lb/>
<pb n="KR2k0044_WYG_038-1b"/>
　　杭州府<hi>上</hi>
　古州城　元豐九域志古州城隋楊素創太平寰宇<lb/>
　　記隋置杭州在餘杭縣十年移州理錢塘十一年<lb/>
　　復移州於柳浦西依山築城即今郡是也<hi>互見城池</hi>
　　<hi>謹按隋書開皇九年平陳更置各州縣太平寰宇記所云十年乃文帝之開皇也</hi>
　吳越國城　吳越備史唐大順元年王命築新夾城<lb/>
　　環包氏山暨秦望山而迴凡五十里皆穿林架險<lb/>
　　而版築焉景福二年王率十三都兵洎役徒二十<lb/>
<pb n="KR2k0044_WYG_038-2a"/>
　　餘萬衆新築羅城自秦望山由夾城東亘江干洎<lb/>
　　錢塘湖霍山范浦凡七十里<hi>錢受徵吳越國治攷舊城門凡十朝天門</hi>
　　<hi>在吳山下今鎮海樓龍山門在六和塔西竹車門在望仙橋東南新門在炭橋東南土門在薦橋門</hi>
　　<hi>外北上門在舊菜市門外鹽橋門在舊鹽橋西西闗門在雷峰塔下北闗門在夾城巷寶徳門在艮</hi>
　　<hi>山門外無星橋葢當時城垣南北展而東西縮故曰腰鼓城也錢鏐杭州羅城記大凡藩籬之設者</hi>
　　<hi>所以規其内溝洫之限者所以虞其外華夏之制其揆一焉故魯之祝丘齊之小穀猶以多事不時</hi>
　　<hi>而城况在州郡之内乎自天下兵革而江左尤所繁併余始以郡之子城歲月滋久基址老爛狹而</hi>
　　<hi>且卑每至㸃閲士馬不足迴轉遂與諸郡聚議崇建雉堞夾以南北矗然而峙帑藏得以牢固軍士</hi>
<pb n="KR2k0044_WYG_038-2b"/>
　　<hi>得以帳幕是所謂固吾圉以是年上奏天子嘉以拙政優詔奬飾以為牧人之道其盡此乎俄而孫</hi>
　　<hi>儒叛蔡渡江侵我西鄙以剪以逐蹶於宛陵勁弩之次泛舟之助我有力焉後始念子城之謀未足</hi>
　　<hi>以為百姓計東眄巨浸輳閩粤之舟櫓北倚郭邑通商旅之寳貨茍或侮刼之不意攘偷之無狀則</hi>
　　<hi>向若吾皇優詔適足以自筞由是復與十三都經緯羅郭上上下下如響而應爰自秋七月訖於冬</hi>
　　<hi>十有一月由北郭以分其勢左右兩翌合於冷水源綿亘若干里其高若干丈民庶之負販童髦之</hi>
　　<hi>緩急燕越之車葢及吾境者俾無他慮千百年後知我者以此城罪我者亦以此城茍得之於人而</hi>
　　<hi>捐之己者吾無愧與</hi>
　宋禁城　宋史高宗本紀建炎三年升杭州為臨安<lb/>
<pb n="KR2k0044_WYG_038-3a"/>
　　府紹興八年定都三十一年五月增築禁城<hi>咸淳臨安</hi>
　　<hi>志建炎三年二月詔以州治為行宫紹興元年十一月詔守臣徐康國措置草創二年九月南門成</hi>
　　<hi>詔名曰行宫之門三年詔梁汝嘉創廊廡於南門之内十八年名南門曰麗正北門曰和寧東苑門</hi>
　　<hi>曰東華二十八年増築皇城王同祖夜步内門詩静夜高燈人未眠等閒行過内門前一聲唱徹連</hi>
　　<hi>珠喏碧月朱䦨緑柳邊</hi>
　鹽官縣古城　嘉靖海寧縣志在縣西北四十一里<lb/>
　　隋大業十三年築唐永徽六年又築周回四百六<lb/>
　　十步濠濶五丈深四尺今不存<hi>互見城池</hi>
<pb n="KR2k0044_WYG_038-3b"/>
　管城　至元嘉禾志吳王築四城以禦越管城屬鹽<lb/>
　　官<lb/>
　東安郡城　名勝志東安郡城在富陽縣北十八里<lb/>
　　吳黄武中郡守全琮築<lb/>
　富陽縣舊城　名勝志富陽縣古城唐咸通十年縣<lb/>
　　令趙訥築去今城二百七十步富陽縣志元至正<lb/>
　　十六年楊完者重築後毁慶春河即古縣城濠<lb/>
　永寧寺城　宣徳富陽縣志在榮國寺西北隅即今<lb/>
<pb n="KR2k0044_WYG_038-4a"/>
　　永寧寺<hi>咸淳臨安志城周十二里有屋七百十九間警樓十二座舖舍一百十九所五代時</hi>
　　<hi>城在縣東南錢氏以地逼江乃壘磚礫為之富陽縣志元至正十六年重築今不存</hi>
　餘杭縣舊城　咸淳臨安志餘杭縣舊城在溪南後<lb/>
　　唐時號為清平軍城<hi>成化杭州府志莫詳所始</hi>
　營盤城　萬厯杭州府志在餘杭縣南一里至正十<lb/>
　　六年楊完者即溪南舊城内築以守禦號為營盤<lb/>
　　城<lb/>
　舊倉城　咸淳臨安志在餘杭縣東南二里安樂山<lb/>
<pb n="KR2k0044_WYG_038-4b"/>
　　上唐永貞五年刺史張綱奏置倉宇四十二間天<lb/>
　　寶八載採訪使奏置常平倉同在城内錢氏廢倉<lb/>
　　建寺今名法善院倉址仍存<lb/>
　東安鎮城　吳越備史大順二年秋七月城東安鎮<lb/>
　　咸淳臨安志因山為城吳越錢王都將杜稜築<hi>羅隱</hi>
　　<hi>東安鎮新築羅城記杭之别郡舊有八都之目而東安主領太師杜公尋以擒薛朗於京口破丅從</hi>
　　<hi>實於毘陵天子寵之拜常州刺史遂屬其兵於子弟焉撫於内者曰建思禦於外者曰建徽經度於</hi>
　　<hi>季孟之間者曰建威洎太師解印而歸淮叛淝偷連壓封部元帥大丞相彭城王始授君以板築之</hi>
<pb n="KR2k0044_WYG_038-5a"/>
　　<hi>要濠塹之廣袤地里之横亘皆取刖於大丞相鳩其民人相其險易惟師有令衆克從之起大順辛</hi>
　　<hi>亥訖於明年蟠東矗西離連坎接隆者就之窪者盈之民不弛擔時不妨農夏五月甲辰太師犒羣</hi>
　　<hi>帥於城下若杵若畚者皆與焉不三四年淮南節度楊氏行宻擾我疆境而東安尤為其所忌行宻</hi>
　　<hi>減安仁義之精銳分田頵陶雅金威之敢勇以攻東安城樓櫓翔空矢石交迸翊日我軍慿其城斃</hi>
　　<hi>賊將於城下者其數盈千濠塞塹堙自是羣冦不復有圖南之意是知人非城則無以為捍城非人</hi>
　　<hi>則無以自固不有城也人何以安不有將也城何以堅噫天下之無事也吾鄉則有河間凌凖宗一</hi>
　　<hi>濮陽吳降下已汝南袁不約還樸以文學進天下之有事也吾鄉則有太師建徽伯仲及諸將佐以</hi>
　　<hi>武藝稱豈文武之柄倚伏而然也抑江山禀受與時消息者乎太師以鎸金勒石見徵不敢堅遜乾</hi>
<pb n="KR2k0044_WYG_038-5b"/>
　　<hi>寧五年記</hi>
　於潛縣舊城　嘉靖於潛縣志在縣北二百四十步<lb/>
　　隋開皇十三年楊素築<hi>互見城池</hi>
　潛州城　咸淳臨安志在於潛縣東七里置潛州時<lb/>
　　築今地名城嶺<lb/>
　紫溪城　咸淳臨安志在於潛縣南三十里潛川鄉<lb/>
　　城復村<hi>名勝志遺址在紫溪之上成化杭州府志唐置紫溪縣時築</hi>
　越王城　咸淳臨安志在於潜縣東十五里阿頂山<lb/>
<pb n="KR2k0044_WYG_038-6a"/>
　　夏后少康之後封於越其支庶或居此今城址猶<lb/>
　　在又名平越城下有平越村其址與皇甫巖近<lb/>
　新城縣古城　萬厯新城縣志古城在縣東南唐時<lb/>
　　築<lb/>
　四門城　成化杭州府志新城縣又有富春桐江新<lb/>
　　鎮祠堂四門城今圯濠與遺址僅存<lb/>
　吳越國治　吳越備史梁龍徳二年王建天下元帥<lb/>
　　府於興國門之右<hi>吳越國治攷國治在鳯凰山下即鎮海軍使院唐以前州治也</hi>
<pb n="KR2k0044_WYG_038-6b"/>
　　<hi>其子城南為通越門北為雙門錢氏納土後二門猶存咸淳臨安志州治只載錢氏造而不言在鳯</hi>
　　<hi>凰山下政和二年孫沔守杭蔡襄為撰雙門記内云吳越王依山阜以為治是錢氏宫室在鳯凰山</hi>
　　<hi>無疑南渡即其地為行都後人但知宋都而不知錢氏其立鐵幢識射潮處去鳯凰山僅二百步許</hi>
　　<hi>此足為證也羅隠鎮海軍使院記鎮海軍舊治京口大丞相以錢塘之衆東揕漢宏西殱逆朗天子</hi>
　　<hi>不易其土故自符竹四命然後移軍於錢塘生物以宜租賦以便斥去舊址廣以新規廓開閈闗㧞</hi>
　　<hi>起階級俾幢節之氣色貔虎之出入得以周旋焉庚申年始闢大㕔之西南隅以為賔從宴息之所</hi>
　　<hi>左界飛樓右劘嚴城地聳勢峻面約背敞肥楹巨棟間架相稱雕煥之下朱紫苒苒非若越之今而</hi>
　　<hi>潤之舊也其府屬以下或八都舊將或従公於征或禀之於朝廷或㧞之於鄉里故天子用清宫傅</hi>
<pb n="KR2k0044_WYG_038-7a"/>
　　<hi>道之選以佐之輟敎民論道之任以副之其餘省秩卿曹職領枂次自我朝藩服官屬之盛無加也</hi>
　　<hi>噫大丞相之勲徳既藏之天府而攀鱗附翼者非鐫刻礫石其可久乎是年冬十月始命觀察判官</hi>
　　<hi>羅隠為記</hi>
　吳越宫室　五代史吳越世家梁龍徳元年稱吳越<lb/>
　　國王更名所居曰宫府曰朝<hi>吳越備史天祐二年建功臣堂於府門西</hi>
　　<hi>天成三年王親祀於都㑹堂初名八㑹亭六年麗春院火王遷居瑤臺院之綵雲堂文穆王治府於</hi>
　　<hi>城北孝獻㑹王以采戲於青史樓六年九月王即位於仙居堂是月遷於思政堂七年以龍山武功</hi>
　　<hi>堂為文穆王廟開運三年重建天寵堂四年二月有雉集於玉華樓七月有雉升於天册堂㦸門十</hi>
<pb n="KR2k0044_WYG_038-7b"/>
　　<hi>二月迎王於義和後院顯徳二年七月有虹入天長樓在内城之東建隆元年大慶堂成咸淳臨安</hi>
　　<hi>志中和堂錢王閱禮堂舊址</hi>
　吳越營屯　吳越備史廣明元年杭州始建八都五<lb/>
　　代史吳越世家團諸縣兵為八都以鏐為都指揮<lb/>
　　使<hi>吳越國冶攷營屯凡六白璧營在城南上隅寶劍營在鍾公橋北青字營在鹽橋東福州營在</hi>
　　<hi>梅家橋東馬家營在修文坊大路營在褚家塘咸淳臨安志衣錦營在臨安縣石境山</hi>
　吳越郊臺　武林舊事上石龍永壽院錢王郊臺近<lb/>
　　焉又名登雲臺<lb/>
<pb n="KR2k0044_WYG_038-8a"/>
　宋宫室　宋史高宗本紀建炎三年駐驆杭州即州<lb/>
　　治為行宫<hi>徐一夔南宋行宫攷宋行宫在鳯凰山下即唐以來州治其宫殿之制文徳殿</hi>
　　<hi>謂之正衙垂拱殿謂之常朝紫宸殿上壽御焉大慶殿朝賀御焉明堂殿宗祀御焉集英殿䇿士御</hi>
　　<hi>焉此四殿即文徳殿隨事掲名非專建也後殿有四崇政殿一名祥曦福寧殿寢息之所復古殿燕</hi>
　　<hi>閒之所延和殿在垂拱之後遇齋戒御焉選徳殿孝宗建以為射殿緝熙殿理宗闢以為講殿熙明</hi>
　　<hi>殿度宗改東宫之益堂為之而講筵延閣並在禁中至於東宫初無定制如孝宗之資善堂度宗之</hi>
　　<hi>益堂皆在禁中遂以為就學之地又有欽天孝思二殿以奉神御則仍東都之舊制武林舊事故都</hi>
　　<hi>宫殿門曰麗正和寧東華西華苑東苑西北宫南宫南水東水㑹通上閤宣徳隔門斜門闗門王華</hi>
<pb n="KR2k0044_WYG_038-8b"/>
　　<hi>閤門含和眙謨二門在天章閣其正殿曰垂拱文徳大慶紫宸集英後殿曰延和崇政即祥曦福寧</hi>
　　<hi>復古選徳緝熙熙明明華清燕膺福慶瑞射殿需雲符寶嘉明明堂即文徳坤寧穠華慈明慈元仁</hi>
　　<hi>明進食即勤政欽先孝思清華堂曰翠寒澄碧觀堂芳春凌寒鍾美燦錦燕喜静華清賞稽古清遠</hi>
　　<hi>清徹澄碧蘂淵環秀文囿書林華館衍秀披香徳勤雲錦清霽緑蕚華又名瓊姿碧琳凝光澄輝繡</hi>
　　<hi>香呈芳㑹景正始怡然信美齋曰損齋彛齋謹習燕申樓曰博雅觀徳萬景清暑清美明逺倚香閣</hi>
　　<hi>曰雲章清華凌虚清漏倚桂來鳯觀音芙蓉萬春臺曰欽天宴春秋芳天開圖盡舒嘯蹌臺軒曰晚</hi>
　　<hi>清閤曰清華睿思怡真容膝受釐緑綺觀曰雲濤亭曰清泳清趣清暉清顥清迥清隠清寒清激清</hi>
　　<hi>翫清興静香静華春妍春華春陽春信融春尋春映春餘春留春皆春寒碧寒香香瓊香玉香界碧</hi>
<pb n="KR2k0044_WYG_038-9a"/>
　　<hi>岺灧碧瓊英瓊秀明秀深秀衍秀濯秀錦烟錦浪繡錦萬錦麗錦叢錦照粧浣綺綴金綴瓊穠香暗</hi>
　　<hi>香晩節香巖香雲岫映波含輝達觀秀野凌寒涵虚平津真賞芳遠垂綸魚樂噴雪流芳芳嶼玉質</hi>
　　<hi>此君聚芳延芳蘭亭激湍崇峻惠和浮醴泛羽凌穹迎薰㑹英正已丹暉凝光雪徑參月共樂迎祥</hi>
　　<hi>瑩粧植杖可樂文杏壺中天别是一家春園曰小桃源杏塢梅岡瑤圃村莊桐木菴曰寂照怡真坡</hi>
　　<hi>曰瑪瑙洗馬橋曰萬歲清平春波玉虹敎場曰南敎場北敎場</hi>
　宋德壽宫　宋史高宗本紀紹興三十二年六月名<lb/>
　　新宫曰徳壽<hi>夢粱録在望仙橋東高廟倦勤命建宫殿以徳壽為名後生金芝改殿曰</hi>
　　<hi>康壽高廟雅愛湖山於宫中鑿一池引水注入叠石為山象飛來峰有堂曰冷泉孝宗曽賦長篇玉</hi>
<pb n="KR2k0044_WYG_038-9b"/>
　　<hi>堂雜記徳壽宫中分四地隨時游覽東地分香逺清深月臺梅坡松菊三徑清妍清新芙蓉岡南地</hi>
　　<hi>分載忻射㕔臨賦燦錦至樂半丈紅清曠瀉碧西則冷香文杏静樂浣溪北則絳華俯翠春桃盤松</hi>
　　<hi>甞見御製盤松賛墨本又見御製祭土地文咸淳臨安志孝宗受禪移御徳壽宫改曰重華後憲明</hi>
　　<hi>皇太后御改曰慈福壽域皇太后御改曰慈壽</hi>
　宋諸閣　玉堂雜記諸閣皆在禁中藏祖宗御書圖<lb/>
　　籍寶瑞<hi>建炎以來朝野雜記太宗龍圖閣真宗天章閣仁宗寶文閣神宗顯謨閣哲宗徽猷</hi>
　　<hi>閣徽宗敷文閣高宗煥章閣孝宗華文閣光宗寶謨閣寧宗寶章閣理宗顯文閣太祖英宗無御集</hi>
　　<hi>故不設閣</hi>
<pb n="KR2k0044_WYG_038-10a"/>
　宋郊廟　宋史高宗本紀紹興四年詔祀明堂作行<lb/>
　　禮殿於敎塲五年建太廟於臨安十三年築園丘<lb/>
　　建景靈宫<hi>咸淳臨安志郊丘在嘉㑹門外龍華寺西壇四成分十二陛陛七十二級青城</hi>
　　<hi>齋宫及望祭殿以幕屋為之大殿曰端誠便殿曰熙成外為泰禋門祭用元祐郊禮合祭天地設大</hi>
　　<hi>神大示及太祖太宗配位并從祀諸神凡七百七十有一明堂即文徳殿太廟在瑞石山左正殿七</hi>
　　<hi>楹分十三室太祖太宗真宗仁宗英宗神宗哲宗徽宗欽宗高宗孝宗光宗寧宗又設配饗功臣位</hi>
　　<hi>於横街南太祖趙普曹彬太宗薛居正石熙載潘美真宗李沆王旦李繼隆仁宗王曽吕夷簡曹瑋</hi>
　　<hi>英宗韓琦曽公亮神宗富弼哲宗司馬光徽宗韓忠彦高宗吕頥浩趙鼎韓世忠張俊孝宗陳康伯</hi>
<pb n="KR2k0044_WYG_038-10b"/>
　　<hi>史浩光宗葛泌寧宗趙汝愚諸室之西奉僖順翼宣四祖廟有册寶殿齋殿致齋閣子景靈宫在新</hi>
　　<hi>莊橋西内有蟠桃亭流杯堂跨水堂梅亭四井堂橘園桂所南為崇禋館齋宫在錢湖門外惠照昭</hi>
　　<hi>慶二院夏至祭皇地祇立夏祭熒惑南岳瀆立秋祭白帝西岳瀆</hi>
　　<hi>謹按咸淳志載配饗功臣惟欽宗無功臣故缺焉田汝成西湖志誤認為欽宗缺祀殊不知欽宗升</hi>
　　<hi>祔月日見於宋史不可誣也</hi>
　宋諸壇　建炎以來朝野雜記紹興十六年饗先農<lb/>
　　於東郊築高禖壇十八年築九宫貴神壇於東郊<lb/>
　　<hi>咸淳臨安志先農壇高禖壇在嘉㑹門外九宫貴神壇在東青門外海神壇在太平橋東淳祐中以</hi>
<pb n="KR2k0044_WYG_038-11a"/>
　　<hi>依海建都宜以海神為大祀臨安府社稷壇在小昭慶寺側</hi>
　宋官署　徐一夔官署攷宋南渡省臺寺監俱可指<lb/>
　　數若其倉庫所局諸色公署不能一一悉舉入元<lb/>
　　以來其地或為官舍或為民居遺基猶能指而<lb/>
　　言之<hi>咸淳臨安志三省樞宻院在和寧門北都堂在樞宻院思堂在都堂後經武閣在樞宻院</hi>
　　<hi>中書門下後省在都堂西有紫薇閣寧宗御書檢正左右司在諌院右承㫖檢詳編修在樞宻院御</hi>
　　<hi>史臺在清河坊北向取嚴肅之義朝堂即臺㕔西序列東都御史名字南渡後列於東序㕔以内為</hi>
　　<hi>御史閤位諌院在後省西㕔事列諫官題名六部在三省樞宻院南有論思獻納之堂後有望江亭</hi>
<pb n="KR2k0044_WYG_038-11b"/>
　　<hi>在山上太常寺在羅漢洞有寅清堂昭勲崇徳閣文武勲臣二十三人繪像其中寶庫在東廡藏祭</hi>
　　<hi>器樂器玉牒所宗正寺在太廟南有玉牒殿祖宗屬籍之堂大理寺在仁和縣西雲章亭在中門列</hi>
　　<hi>累朝奨諭獄空勅有明清堂在㕔左楮亭在池上司農寺在保民坊有祥扈堂太府寺在保民坊秘</hi>
　　<hi>書省在天井坊冇右文殿秘閣列累朝御製御書國史院在右文殿東道山堂在秘閣後著作之庭</hi>
　　<hi>在道山堂後國史日厯所編纂㑹要所書庫寶庫後圃渾儀臺勅令所在侍御橋南國子監在紀家</hi>
　　<hi>橋芳潤亭在後圃書板庫在中門内將作監軍器監並在保民坊大宗正司在天慶坊有屬籍之閣</hi>
　　<hi>茶鹽所㑹子所公田所封椿安邊所並在三省大門内登聞檢院登聞鼓院在麗正門外左右闕之</hi>
　　<hi>南都進奏院在朝天門外官告院在部門内糧料院在漾沙坑審計司在保民坊𣙜貨務都茶塲在</hi>
<pb n="KR2k0044_WYG_038-12a"/>
　　<hi>通江橋東雜買務雜賣塲在通江橋東文思院在北橋之東左藏庫在清湖橋西封椿上庫在三省</hi>
　　<hi>大門内封椿下庫在左藏庫中門内安邊太平庫在下庫南車輅院在嘉㑹門外御前軍器所在禮</hi>
　　<hi>部貢院西和劑局在太府寺内惠民局凡五南在三省前西在衆安橋北北在市西坊南外局在浙</hi>
　　<hi>江亭北外局在北郭省倉上界在天水院橋中界在菜市橋下界在東倉舖豐儲倉在仁和縣側倉</hi>
　　<hi>橋東西倉在左家橋端平倉在徳勝橋淳祐倉在斜橋南平糴倉在仙林寺東咸淳倉在東清門内</hi>
　　<hi>軍寨北草料塲在天水院橋西紙局在赤山湖濵騏驥院在漾沙坑象院在嘉㑹門外麗正門右馬</hi>
　　<hi>軍司在保民坊步軍司在鐵冶嶺閤門在和寧門外宗學在睦親坊有大成殿御書閣明倫堂立敎</hi>
　　<hi>堂汲古堂齋舍太學在前洋街有大成殿首善閣光堯石經之閣崇化堂武學在太學東有立武堂</hi>
<pb n="KR2k0044_WYG_038-12b"/>
　　<hi>齋舍禮部貢院在觀橋西别試所在大理寺西太史局在吳山大醫局左通江橋北中興舘閣續録</hi>
　　<hi>秘書省渾儀臺以東岡改築又有羣玉堂本名羣玉亭改後樓鑰書榜芸香亭蓬萊舊名錦隱倪思</hi>
　　<hi>書榜天敎本名汗青軒楊簡書榜夢粱録本州貢院在錢塘門外王家橋以待本州士人發解之處</hi>
　　<hi>兩浙漕司貢院在北闗門外待兩浙路寓之士及有官人宗女夫發解之處</hi>
　宋府第　古杭雜記南渡後都城戚里臣僚府第略<lb/>
　　依東都舊制<hi>乾道臨安志左右僕射府在壽域坊南樞宻知院府在天慶坊執政府在</hi>
　　<hi>天慶坊南嗣濮王府在軍將橋之東吳王府在後洋街益王府在巾沙巷睦親宅在清湖橋之東臺</hi>
　　<hi>諫宅在太常寺西百官宅在石灰橋夢粱録左右丞相叅知政事樞宻院使簽書並在南倉前大渠</hi>
<pb n="KR2k0044_WYG_038-13a"/>
　　<hi>口侍從宅在都亭驛東臺官宅在油車巷省府官屬宅在開元宫對卿監郎官宅在俞家園七官宅</hi>
　　<hi>在郭婆井五官宅在仁美坊三官宅在潘閬巷十官宅在舊睦親坊六房院在湧金門東五房院在</hi>
　　<hi>楊和王府西孟太后宅在後市街韋太后宅在薦橋東邢皇后宅在薦橋南吳太后宅在州橋東郭</hi>
　　<hi>皇后宅在佑聖觀後夏皇后宅在豐樂橋北謝皇后宅在豐禾坊南李皇后宅在后市街韓皇后宅</hi>
　　<hi>在將軍橋楊太后宅在漾沙坑壽和謝太后宅在龍翔宫側全皇后宅在豐禾坊吳王府在後洋街</hi>
　　<hi>益王府在新橋秀安僖王府在後洋街漢王府在西橋莊文太子府在井亭橋沂靖惠王府在清湖</hi>
　　<hi>北景獻太子府在鐵冶嶺榮文恭王府在佑聖觀北周漢國長公主府在左藏庫西張循王府在清</hi>
　　<hi>河坊韓蘄王府在前洋街劉鄜王府在明慶寺南楊和王府在洪福橋賈魏公府在葛嶺成化杭州</hi>
<pb n="KR2k0044_WYG_038-13b"/>
　　<hi>府志岳鄂王府在太學街</hi>
　宋營屯　建炎以來朝野雜記中興初諸將各總重<lb/>
　　兵至紹興二年詔三衙措置營屯次第皆東都衛<lb/>
　　兵之遺也<hi>咸淳臨安志殿前司在鳯凰山下馬軍司在保民坊步軍司在鐵冶嶺引見司</hi>
　　<hi>在文思院後有等子營班直共二十四班一在保民坊一在豐禾坊一在艮山門内一在梅家橋西</hi>
　　<hi>皇城司指揮一在豐樂橋一在輦宫營御厨營在天慶坊翰林司營在京畿第二將南儀鸞司營在</hi>
　　<hi>麗正門外内軍器庫營在清波門内修内司營在孝仁坊綱兵營在平擢倉北八作司營在玉津園</hi>
　　<hi>前輦官營在豐禾坊御馬營在嘉㑹門内外臨安府兵衛在城九廂城南北廂城東西廂城外東西</hi>
<pb n="KR2k0044_WYG_038-14a"/>
　　<hi>南北四壁城内兩縣界分城外兩縣界分</hi>
　宋酒庫　吕吉甫杭州監酒㕔記天下之酒利杭為<lb/>
　　最厚歲入錢殆四十萬管庫之事大小一禀於州<lb/>
　　焉<hi>乾道臨安志御酒麯料庫在後市街贍軍南酒庫在朝天門外有和樂樓贍軍東酒庫在柴垜</hi>
　　<hi>橋之東有太和樓贍軍北酒庫在鹽橋之東贍軍西酒庫在三橋之西有豐樂樓贍軍中酒庫在灞</hi>
　　<hi>頭市之北贍軍南外酒庫在候潮門外贍軍北外酒庫在江漲橋鎮咸淳臨安志東庫清庫煮庫並</hi>
　　<hi>在崇新門裏西庫清在橋西煮在湧金門外南庫清在清和坊煮在社壇北庫清在鵝鴨橋煮在祥</hi>
　　<hi>符橋中庫清在衆樂坊煮在井亭橋南上庫清在睦親坊煮在東青門外南外庫清在清水閘煮在</hi>
<pb n="KR2k0044_WYG_038-14b"/>
　　<hi>嘉會門外北外庫清在左家橋煮在江漲橋西溪庫並在九里松天宗庫清在天宗門裏煮在上閘</hi>
　　<hi>東赤山庫清在赤山煮在左軍敎塲崇新庫並在崇新門外又小庫九碧香庫五分𨽻各鎮錢塘縣</hi>
　　<hi>志宋時有麯院在九里松釀官酒之處</hi>
　宋亭館　都城紀勝都城樟亭驛其地最古且雄據<lb/>
　　江山之勝然諸亭館大㮣皆由唐制中興以後亦<lb/>
　　有增設者<hi>咸淳臨安志樟亭在錢塘縣南五里今為浙江亭苕溪館在餘杭縣南桂芝館</hi>
　　<hi>在臨安縣初號東館唐咸通中改今名潛溪館芙蓉館鶴山館在於潛長壽館迎恩館朝天館在富</hi>
　　<hi>陽義亭光華亭海昌亭在鹽官雙溪館在昌化名勝志昔有樟亭可以觀濤今浙江驛是其故址孟</hi>
<pb n="KR2k0044_WYG_038-15a"/>
　　<hi>浩然與顏錢塘登樟亭望潮詩百里雷聲震鳴鉉暫輟彈府中聨騎出江上待潮觀照日秋雲逈浮</hi>
　　<hi>天渤海寛驚濤來似雪一坐凛生寒蘇軾自昌化雙溪館下步尋溪源至治平寺詩亂山滴翠衣裘</hi>
　　<hi>重雙澗響空窗戸摇飽食不嫌溪筍瘦穿林閒覔野芎苗却愁縣今知游寺尚喜漁人争渡橋正似</hi>
　　<hi>醴泉山下路桑枝刺眼麥齊腰</hi>
　漢西部都尉治　漢書地理志㑹稽郡錢唐西部都<lb/>
　　尉治越絶書漢文帝前十六年都尉治錢唐<hi>萬厯杭州</hi>
　　<hi>府志會稽西部都尉元狩中徙治錢塘在武林山今靈隠山是也然其定處已不可攷</hi>
　隋餘杭郡總管府　隋書地理志餘杭郡平陳置杭<lb/>
<pb n="KR2k0044_WYG_038-15b"/>
　　州仁夀中置總管府大業初府廢<hi>成化杭州府志圖經謂即唐州</hi>
　　<hi>治然世遠莫可考矣</hi>
　唐州治　舊唐書地理志隋自餘杭移州理錢塘又<lb/>
　　移州於柳浦西貞觀六年自州治南移於今所去<lb/>
　　州十一里徳宗建中二年賜號鎮海軍<hi>萬厯杭州府志舊州</hi>
　　<hi>治凡三一在餘杭舊志云開皇九年置杭州治餘杭是也一在錢塘舊志云十年移錢塘是也一在</hi>
　　<hi>鳯凰山柳浦西舊志云復移柳浦西依山築城即鳯凰山之右是也今遺址皆不存姚合郡中西園</hi>
　　<hi>詩西園春欲盡芳草徑難分静語惟幽鳥閒眠獨使君宻林生雨氣古石帶潮紋雖去清秋遠朝朝</hi>
<pb n="KR2k0044_WYG_038-16a"/>
　　<hi>見白雲</hi>
　宋府治　咸淳臨安志府治舊在鳯凰山之右自唐<lb/>
　　為治所本朝至和元年郡守孫沔重建雙門蔡襄<lb/>
　　撰記幷書刻石<hi>蔡襄雙門記杭於二浙為大州提支郡數十而道通四方俗用不一</hi>
　　<hi>自錢氏專有吳越治兵蓄財日為戰守朝廷除刺史以來葢八十年其風俗治蹟有足稱者要之起</hi>
　　<hi>廢弊變繇習斯亦難矣至和元年資政殿學士給事中孫沔自樞宻副使來撫是邦曰此吾鄉也敢</hi>
　　<hi>易治之鄽里之税歳縻中産餘二千家為之籍其地而出其資市賈謾欺取予不均為之正量衡而</hi>
　　<hi>一之富黠倚強蝕貧誅利為之索其黨而逐之盗屠歸侠閉藏出没無常為之盡其根株而去之俗尚浮</hi>
<pb n="KR2k0044_WYG_038-16b"/>
　　<hi>施無節嚴以約束婦人女子潔亷其行寵以簮珥高年舊徳或復諏訪數月之間近遠竦動迎向公</hi>
　　<hi>訓公知衆之已悅也隨所譬喻勉之於善秋八月語其僚曰諸侯臺門以高為貴葢以尊天子所命</hi>
　　<hi>而示等威也昔錢氏依山阜為治所而雙門置柵木錮金鐵用為敵備今方内綂平吾為守臣於以</hi>
　　<hi>遵化而流澤每大號令從官屬陳兵校㑹州之士民即門内張次班列而布宣之門圮而地狹又非</hi>
　　<hi>禮制豈所以重方面之體乎吾將易而新之即以其說謀之轉運使資以羡錢又詢之於民良家大</hi>
　　<hi>姓願以力助於是商其用而裁取之凡埏埴竹木之材必可其直塈陶葢梓之工必當其庸十一月</hi>
　　<hi>甲戌興作明年五月訖工十有五日壬申合樂讌飲以落之至於下邑旁郡擕扶老幼闐隘郛郭相</hi>
　　<hi>與觀聽指是巍然者曰上之命令由是而出下之情偽由是而入一有不誠重為門羞吾屬戒焉是</hi>
<pb n="KR2k0044_WYG_038-17a"/>
　　<hi>年襄出刺清源州人遮予而言曰我公之為治始者革弊惡人畏其明已而拊養鰥<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>敎勅子弟及</hi>
　　<hi>其治成井市兒童不收落錢田豐海晏人得其職公作雙門我實為之公歸有時我思無窮願為記</hi>
　　<hi>所作之實而刻之石庶遠不忘初公定邕廣寇還請涖杭上以其遜而不伐召升宥宻未幾以直議</hi>
　　<hi>不能與衆合遂伸前請至則勵精夙夜不以宴息自處其進退忠義之節與所施為若千里之績固</hi>
　　<hi>不足書然州人過余再三稱頌殷勤不書無以慰其志</hi>中興駐蹕因以為行<lb/>
　　宫而徙州治於清波門北<hi>咸淳臨安志臨安府諸㕔通判㕔北㕔南㕔東</hi>
　　<hi>㕔並在府治南都㕔在府治西當直司在府治内敎授東㕔在學之南西㕔在學之西僉書判官㕔</hi>
　　<hi>在府治後定安橋西觀察判官㕔節度推官㕔並在府前近民坊觀察推官㕔在僉判㕔西府院在</hi>
<pb n="KR2k0044_WYG_038-17b"/>
　　<hi>府治西左司理院在府治東右司理院在府治西城南廂㕔在嘉㑹門外北㕔在北闗門外</hi>
　元官署　徐一夔官署攷元改府為路而設總管府<lb/>
　　以轄之<hi>成化杭州府志總管府至元十四年建路在今府治金玉總管府至元十七年建在</hi>
　　<hi>外橋東向行御史臺在紀家橋今北察院稅課提舉司四一在城南一在井亭橋一在北郭一在江</hi>
　　<hi>漲橋財賦都總管府在佑聖觀東今入武林驛江淮財賦總管府在前洋街𣙜茶提舉司在天慶坊</hi>
　　<hi>蒙古字學提舉司在鐵冶嶺下省府廣濟庫在癸辛街洪武初為曹國公宅平準行用庫俗名倒鈔</hi>
　　<hi>庫一在朝天門外一在中和橋今鎮撫司一在江漲橋一在武林門外一在嘉㑹門外行宣政院今</hi>
　　<hi>都使司治江浙儒學提舉司舊在軍將橋後罷燒鈔庫在戒子橋今入都司</hi>
<pb n="KR2k0044_WYG_038-18a"/>
　漢錢塘縣舊治　水經注浙江東逕靈隠山山下有<lb/>
　　錢塘故縣萬厯錢塘縣志縣治舊在錢塘門裏三<lb/>
　　十步後徙於紀家橋華嚴寺基樓鑰為㕔記<hi>萬厯杭州</hi>
　　<hi>府志舊縣治凡四一在靈隠山麓一在錢湖門外皆漢魏時治也一在錢塘門内今敎塲地唐治也</hi>
　　<hi>一在紀家橋華嚴寺故址宋治也今皆不存</hi>
　　<hi>謹按錢塘縣治在靈隱山者見於水經注在錢湖門外者考舊志中無之在錢塘門内者自唐厯宋</hi>
　　<hi>至南渡後始遷於紀家橋不獨唐治並皆郡志之誤</hi>
　宋錢塘縣尉司　咸淳臨安志在錢塘門外<hi>武林舊事相傳</hi>
<pb n="KR2k0044_WYG_038-18b"/>
　　<hi>王子高舊居世稱仙尉内有平湖堂擢桂堂詠物堂萬厯杭州府志尉司里是其遺址舊署内有清</hi>
　　<hi>風軒錢塘縣志宋隆興間兹邑繁麗仁宗覽西湖圖嘆曰真仙尉也遂建真仙亭蘇軾在杭率賔從</hi>
　　<hi>來游遂建英游閣林逋訪謝尉賦秋水芙蓉詩遂建咏物樓其内有片石周必大賞之遂名竒俊石</hi>
　　<hi>又有水雲亭</hi>
　吳越錢江縣治　嘉靖仁和縣志梁龍徳二年錢氏<lb/>
　　割錢塘鹽官地置錢江縣以治錢塘萬厯杭州府<lb/>
　　志在武林門梅家橋南<lb/>
　宋仁和縣舊治　宣德仁和縣志縣治舊在武林門<lb/>
<pb n="KR2k0044_WYG_038-19a"/>
　　内梅家橋即吳越王所建錢江縣地相傳為吳公<lb/>
　　子慶忌宅宋太平興國三年改仁和縣令孫廷直<lb/>
　　徙於招賢坊今興賢坊紹定五年令胡巨卿重修<lb/>
　　喬行簡記<hi>互見公署</hi>
　漢鹽官縣治　嘉靖海寧縣志鹽官漢之舊縣晉宋<lb/>
　　志縣以鹽官為名唐武德七年省入錢塘貞觀四<lb/>
　　年復置宋太平興國四年始建於崇儒坊其舊處<lb/>
　　已不可攷<lb/>
<pb n="KR2k0044_WYG_038-19b"/>
　吳東安郡治　三國吳志黄武五年置東安郡吳錄<lb/>
　　曰郡治富春也萬厯杭州府志在富陽縣其定處<lb/>
　　今不可攷<lb/>
　唐富陽縣舊治　宣德富陽縣志舊縣署在城東北<lb/>
　　唐咸通十年令趙訥建當在古城内與城並建<lb/>
　漢餘杭縣舊治　餘杭縣前志舊在苕溪南今際留<lb/>
　　倉即縣署基也<lb/>
　宋牧馬監　餘杭縣新志在縣南上下湖宋命守臣<lb/>
<pb n="KR2k0044_WYG_038-20a"/>
　　梁汝嘉提舉每馬五百匹為一監<lb/>
　唐臨安縣舊治　嘉靖臨安縣志縣治舊在西市元<lb/>
　　至正末毁<hi>互見公署臨安縣志宋以前治建在高陸鄉溪東舊碑尚存</hi>
　唐於潜縣舊治　嘉靖於潜縣志縣治舊在石柱峰<lb/>
　　唐武徳八年廢潜州復為縣徙治今所<hi>互見公署</hi>
　唐潛州治　萬厯杭州府志唐武徳七年置潛州在<lb/>
　　今於潛縣豐谷後鄉城嶺八年廢潛州遂廢<hi>互見公署</hi>
　唐紫溪縣治　萬厯杭州府志唐垂拱三年置紫溪<lb/>
<pb n="KR2k0044_WYG_038-20b"/>
　　縣在潜川鄉尋廢<lb/>
　唐新城縣舊治　萬厯新城縣志縣治舊在縣東南<lb/>
　　隅唐長夀中始建今治<lb/>
　宋新城縣簿㕔　咸淳臨安志在新城縣城内以杜<lb/>
　　稜舊宅為之<lb/>
　宋南新縣治　咸淳臨安志淳化六年置其地本嚴<lb/>
　　州分水縣東境本朝乾徳間即其地置南新塲熙<lb/>
　　寧五年廢為鎮隸新城<lb/>
<pb n="KR2k0044_WYG_038-21a"/>
　唐武隆縣治　萬厯杭州府志唐萬歲通天元年易<lb/>
　　紫溪縣為武隆縣建治在唐山之南今昌化縣後<lb/>
　　是也<lb/>
　錢王故苑　武林舊事錢王故苑以芝生其間捨為<lb/>
　　靈芝寺<lb/>
　南果園　武林梵志錢氏南果園在六和塔月輪峰<lb/>
　　之傍<lb/>
　瑞蕚園　武林舊事本錢王園捨建龍華寶乘院<lb/>
<pb n="KR2k0044_WYG_038-21b"/>
　聚景園　咸淳臨安志孝宗致養北宫拓圃西湖之<lb/>
　　東清波門外為南門湧金門外為北門流福坊水<lb/>
　　口為水門亭宇皆孝宗御扁<hi>武林舊事有會芳殿瀛春堂攬遠堂芳華</hi>
　　<hi>堂花光亭<graphic n="KR1592" url="https://raw.githubusercontent.com/kanripo/KR-Gaiji/master/images/KR1592.png" mimeType="image/png"/>津翠光桂景灧碧凉觀瓊芳彩霞寒碧柳浪橋學士橋高似孫聚景園詩翠華不向苑</hi>
　　<hi>中來可是年年惜露臺水際春風寒漠漠官梅却傍野梅開</hi>
　玉津園　咸淳臨安志嘉會門外紹興十七年建北<lb/>
　　使至燕射其中淳熙中孝宗數臨幸<hi>宋孝宗玉津園詩一天秋</hi>
　　<hi>色破寒烟别築連隄壓巨川欣見歲功成萬寶因行射禮命羣賢騰騰喜氣隨飛羽嫋嫋凄風入控</hi>
<pb n="KR2k0044_WYG_038-22a"/>
　　<hi>弦文武從來資並用酒餘端有侍臣篇</hi>
　富景園　七修𩔖藁新門外東花園即富景園内有<lb/>
　　百花池今園前民家之後尚存大池<hi>嘉靖仁和縣志俗稱東花</hi>
　　<hi>園在城東</hi>
　梅岡園　桐木園　武林舊事皆北山路御園<lb/>
　錢氏園　武林梵志在昭慶寺側菩提院宋錢惟演<lb/>
　　園也<hi>西湖游覽志舊有白蓮緑野等堂碧玉四觀披顥等軒南漪迎薰澄心涵碧玉壺雪氍毺</hi>
　　<hi>等亭</hi>
<pb n="KR2k0044_WYG_038-22b"/>
　玉壺園　武林舊事錢塘門外本劉鄜王園後歸御<lb/>
　　前有堂曰明秀<lb/>
　翠芳園　咸淳臨安志在錢湖門外面南屏山舊名<lb/>
　　屏山園<hi>董嗣杲翠芳園詩引舊為屏山園間慶初内司展建東至希夷菴直抵雷峰山下水</hi>
　　<hi>地西至南新路口水環五花亭外舊有海查一樹開小紅花在園門外尋亦枯方輿勝覽天竺延祥</hi>
　　<hi>寺亦有屏山園</hi>
　延祥園　都城紀勝西依孤山為和靖故居與瓊華<lb/>
　　園小隠園並三朝臨幸<lb/>
<pb n="KR2k0044_WYG_038-23a"/>
　具美園　夢粱録楊府園在葛嶺水仙廟西内有飲<lb/>
　　緑亭<lb/>
　挹秀園　成化杭州府志在葛嶺水仙廟前為楊駙<lb/>
　　馬園<lb/>
　環碧園　咸淳臨安志在豐豫門外柳洲側武林舊<lb/>
　　事楊郡王府堂扁皆御書<hi>夢粱録又名清暉園</hi>
　雲洞園　咸淳臨安志楊和王園在錢塘門外古柳<lb/>
　　林<hi>武林舊事楊和王府有萬景天全方壺雲洞瀟碧天機雲錦紫翠間濯纓五色雲玉龍玲瓏金</hi>
<pb n="KR2k0044_WYG_038-23b"/>
　　<hi>粟洞天砌臺等處凡用園丁四十人監園使臣二名</hi>
　水月園　咸淳臨安志在大佛頭之西紹興中高宗<lb/>
　　賜楊和王存中御書水月二字因以為名後復獻<lb/>
　　御孝宗賜嗣秀王伯圭内有水月堂前列萬柳<hi>武林</hi>
　　<hi>舊事内有瀛燕堂玉林堂皆御書董嗣杲水月園詩園門當路掩清華喬木靈根裹翠霞地擁樓臺</hi>
　　<hi>齊葛嶺天分香影傍林家南朝勲將曾營業外邸王孫且看花月色水光三十里何人來此泛仙槎</hi>
　香林園　齊東野語在九里松蘇仲虎尚書園<lb/>
　斑衣園　萬厯靈隱寺志韓世忠之别墅<lb/>
<pb n="KR2k0044_WYG_038-24a"/>
　梅莊園　咸淳臨安志在西馬塍韓蘄王園廣一百<lb/>
　　三十餘畝<hi>武林舊事内有堂曰静樂曰清風及竹軒並高宗御書人有澄渌堂水閣梅坡</hi>
　　<hi>芙蓉堆武林野録蘄王有二園一在徳勝橋内有新霽堂有池十餘畝石碑尚存一在梁婆橋有老</hi>
　　<hi>息軒釣魚亭</hi>
　隱秀園　成化杭州府志在錢塘門外宋劉鄜王園<lb/>
　秀野園　武林舊事在葛嶺路劉鄜王園有四并堂<lb/>
　凝碧園　夢粱録張府園在孤山路<lb/>
　真珠園　咸淳臨安志在雷峰北歸張循王府<hi>武林舊事</hi>
<pb n="KR2k0044_WYG_038-24b"/>
　　<hi>有真珠泉高寒堂杏堂水心亭御港陸游真珠園雨中作清晨得小雨慿閣意欣然一埽羣兒迹稍</hi>
　　<hi>稀游女船烟波蘸山脚濕翠到闌邊坐誦空濛句余懐玉局仙許棐真珠園詩芭蕉石上題詩字雨</hi>
　　<hi>後來看半不全餘濕未勝濃墨補且擕巵酒到花前</hi>
　半春園　武林舊事在葛嶺路史衞王府<lb/>
　小隱園　武林舊事在葛嶺路史府園<lb/>
　萬花小隱園　武林舊事在北山路謝府園<lb/>
　快活園　武林舊事在葛嶺路趙氏園<lb/>
　大吳園　小吳園　武林舊事俱在葛嶺路<lb/>
<pb n="KR2k0044_WYG_038-25a"/>
　北園　嘉靖仁和縣志宋福王府園在城北天水院<lb/>
　　橋傍<lb/>
　新園　成化杭州府志在錢塘門外酒庫側宋秀王<lb/>
　　府園<lb/>
　擇勝園　咸淳臨安志在錢塘門外九曲墻下秀王<lb/>
　　府創有御書擇勝愛閒二扁<lb/>
　湖曲園　董嗣杲西湖百咏引甘園在浄慈寺相對<lb/>
　　齋宫之西舊為内侍甘昇園宋淳祐中名湖曲園<lb/>
<pb n="KR2k0044_WYG_038-25b"/>
　　咸淳中屬謝府名新園園倚雷峰有四面堂<hi>武林舊事</hi>
　　<hi>甘園曾經游幸有御愛松望湖亭小蓬萊西湖一曲後歸趙觀文又歸謝節使周宻甘園詩小小蓬</hi>
　　<hi>萊在水中乾淳舊賞有遺踪園林幾換東風主留得庭前御愛松</hi>
　總宜園　夢粱録張内侍園在西林橋西<hi>董嗣杲總宜園詩望</hi>
　　<hi>極湖山變幻奇萬千光景自紛披妙分西子争妍態絶想東坡得句時柳徑曲埋兠率寺花陰直接</hi>
　　<hi>放生池内官愛展亭臺去盡付年華與酒巵</hi>
　盧園　武林舊事在大麥嶺内侍盧允昇園西湖十<lb/>
　　景所謂花港觀魚是也<lb/>
<pb n="KR2k0044_WYG_038-26a"/>
　劉園　武林舊事在柳洲内侍劉公正所居<lb/>
　喬園　武林舊事在小新堤喬幼聞園<lb/>
　裴園　武林舊事在小新堤裴禧園<hi>楊萬里裴園詩岸岸園亭傍水</hi>
　　<hi>濵畫圖飛入水心横傍人莫問游何處只㨂荷花開處行</hi>
　梅坡園　董嗣杲西湖百咏引在小麥嶺楊太后宅<lb/>
　　園<hi>武林舊事楊郡王園又名總秀</hi>
　謝園　武林舊事在北山路謝府園有一碧萬頃堂<lb/>
　錢園　武林舊事在北山路華亭錢府園<lb/>
<pb n="KR2k0044_WYG_038-26b"/>
　南園　蓉塘詩話慶樂園韓平原之南園也有碑石<lb/>
　　卧荆棘中猶存古桂百餘<hi>陸游南園記其地為武林之東麓西湖之水滙</hi>
　　<hi>於其下堂曰許閒㕔曰和容臺曰寒碧門曰藏春閣曰凌風積石為山曰西湖洞天歸耕之莊堂之</hi>
　　<hi>名則曰夾芳曰豁望曰鮮霞曰矜春曰歲寒曰忘機曰照香曰堆錦曰清芬曰紅香亭之名則曰逺</hi>
　　<hi>塵曰幽翠曰多稼自紹興以來園林相望莫能及南園者武林舊事光宗初賜韓侂胄名南園後復</hi>
　　<hi>歸御前名慶樂淳祐中賜嗣榮王易名勝景</hi>
　南湖園　西湖游覽志宋張鎡功父作嘉靖仁和縣<lb/>
　　志即今城内南湖稱白洋池者是也張既以園為<lb/>
<pb n="KR2k0044_WYG_038-27a"/>
　　寺今稱張家寺舊碑猶存<hi>張鎡桂隱百果序余所居桂隱堂館橋池諸名</hi>
　　<hi>各賦小詩總八十餘首東寺為報上嚴先之地西宅為安身擕幼之所南湖則管領風月北園則從</hi>
　　<hi>宴賔親亦菴神居植福約齋晝處觀書至於暢懷林泉則又有衆妙峰山介乎前六者之前造物不</hi>
　　<hi>相負矣東寺有大雄尊閣静高堂真如軒西宅有叢奎閣徳勲堂儒聞堂觀樂堂安閒堂瀛巒勝處</hi>
　　<hi>綺互亭柳堂花院應鉉齋振藻齋宴頤軒尚友軒賞真亭亦菴有法寶千墖如願道塲傳衣軒寫經</hi>
　　<hi>竂約齋有泰定軒烟波觀南湖御風橋閬春堂挹蘭亭天鏡亭星槎鷗渚亭汎月闕北園有羣仙繪</hi>
　　<hi>幅樓桂隱諸處總名今揭樓下清夏堂玉照堂蒼寒堂艷香館碧宇水北書院界華精舍撫鶴亭芳</hi>
　　<hi>草亭味空亭垂雲石攬月橋飛雪橋蕊珠洞涉趣門珍林杏花莊安樂泉芙蓉池鵲泉衆妙峰山有</hi>
<pb n="KR2k0044_WYG_038-27b"/>
　　<hi>詩禪堂黄寧洞天景白軒文光軒緑畵軒書葉軒俯窠軒無所要軒長不昧軒摘星軒餐霞軒讀易</hi>
　　<hi>軒詠永軒凝薰堂楚珮亭宜雨亭滿霜亭聽鶯亭千歳菴恬虛菴慿暉亭美芝亭都㣲别館水湍橋</hi>
　　<hi>漪嵐洞澄霄臺登嘯臺金竹巖隱書巖古雪巖新巖叠翠亭釣磯菖蒲澗中池珠旒瀑藏丹谷煎茶</hi>
　　<hi>磴張鎡玉照堂梅品序淳熙乙巳余得曹氏荒圃於南湖之濱有古梅數十增種江梅合三百本築</hi>
　　<hi>堂以臨之因名曰玉照戴表元牡丹讌集序功甫以好客聞天下花時必開玉照堂置酒樂客傳為</hi>
　　<hi>盛事大徳戊戌功甫諸孫國器復尋墜典自天目致牡丹百餘以三月大享客衣冠之盛咸曰未易</hi>
　　<hi>有也</hi>
　集芳園　咸淳臨安志在葛嶺前臨湖曲後據山岡<lb/>
<pb n="KR2k0044_WYG_038-28a"/>
　　原張婉儀園後歸太后殿理宗以賜賈氏改名曰<lb/>
　　後樂園<hi>癸辛雜識景定三年詔以集芳園賜賈似道園故思陵舊物古木夀藤積翠四抱仰</hi>
　　<hi>不見日架廊叠磴極其營度之巧猶以為未也則隧地通道抗以石梁飛樓層臺凉亭燠館前挹孤</hi>
　　<hi>山後據葛嶺兩嶺映帶一水横陳各隨地勢以構架焉堂榭之有名者曰蟠翠雪香翠巖倚繡挹露</hi>
　　<hi>玉蕊清勝西湖一曲奇勲秋壑遂初容堂初陽精舍山之坳曰無邊風月見天地心水之濵曰琳瑯</hi>
　　<hi>步旱船曰歸身通名之曰後樂園第之左瞰湖作别墅曰光漾閣春雨觀養樂堂嘉生堂生意瀟然</hi>
　　<hi>生物之府通名之曰養樂園又於西泠之外樹竹千挺架巨樓臨之曰秋水觀第一春梅塢剡船亭</hi>
　　<hi>則通謂之水竹院落焉</hi>
<pb n="KR2k0044_WYG_038-28b"/>
　水樂洞園　兩湖麈談近烟霞内有水樂洞<hi>癸辛雜識亦理</hi>
　　<hi>宗賜賈氏者内有聲在堂介堂愛此留照獨喜玉淵潄石宜晚上下四方之宇並取東坡詩中之語</hi>
　　<hi>以為名</hi>
　小水樂園　武林舊事福邸園<lb/>
　香水隣園　都城紀勝在葛嶺廖瑩中園又名葯洲<lb/>
　　園<hi>武林舊事葛嶺路廖葯洲園内有花香竹色世綵等亭</hi>
　水邱園　武林舊事在北山路其傍又有吕氏瑤池<lb/>
　　園<lb/>
<pb n="KR2k0044_WYG_038-29a"/>
　瓊花園　夢粱録在禇家塘東<hi>七修𩔖稿瓊花惟揚州有之𩔖聚八仙宦</hi>
　　<hi>者陳源取孫枝接於八仙根上至今流傳杭褚家塘瓊花園是也杭志修於咸淳洪武而瓊花園不</hi>
　　<hi>載偶至褚塘一土地祠見古碑然後知祠名通聖實瓊花園之地即慶忌宅基神乃褚遂良九世孫</hi>
　　<hi>褚塘之織綾錦此神始之因知二志失考</hi>
　櫻桃園　咸淳臨安志在瑞石山太廟側<hi>成化杭州府志杭城</hi>
　　<hi>舊有兩櫻桃園一在七寶山一在薦橋門外</hi>
　淳樸園　硤川志紫薇山人沈祐别業在硤石西山<lb/>
　　有芙蓉溪柳塘藕花灣<lb/>
<pb n="KR2k0044_WYG_038-29b"/>
　梅園　硤川志在硤石東山峭壁下古梅百餘花時<lb/>
　　如雪有飛雪軒<lb/>
　陳氏園　名勝志新城縣石羊山下<hi>晁補之同子瞻游陳氏園詩山</hi>
　　<hi>園芙蓉開寂寞歳云晚公來無與同念我百里逺寒飈吹空林白日下重巘興盡還獨歸桃燈古囊</hi>
　　<hi>滿</hi>
　班荆館　咸淳臨安志在赤岸北使至居之<lb/>
　幸笑館　宣徳富陽縣志在縣西門内花竹清幽<lb/>
　東阿山館　宣徳富陽縣志在城東倚山環澗地頗<lb/>
<pb n="KR2k0044_WYG_038-30a"/>
　　幽勝<lb/>
　超然館　萬厯杭州府志在餘杭縣大滌山晉郭文<lb/>
　　隱居於此<lb/>
　通明館　大滌洞天記在洞霄宫宋高宗臨幸至此<lb/>
　　几榻咸在<lb/>
　昌黎館　咸淳臨安志在於潜縣岝㠋山邑人以令<lb/>
　　韓灌為政明允以寓去思又名曠軒<lb/>
　紫薇館　成化杭州府志在於潜縣署<lb/>
<pb n="KR2k0044_WYG_038-30b"/>
　紫溪館　月堤館　晏公𩔖要並在昌化縣城内<lb/>
　褚莊　錢塘縣志在龍井金鍾峰下相傳漢末褚族<lb/>
　　舊居於此<lb/>
　養魚莊　武林舊事在柳洲楊郡王府<lb/>
　天竺莊　硤川志在海寧縣硤石山前唐許逺子玟<lb/>
　　葬於此<lb/>
　錦南莊　嘉靖臨安縣志錦南為錢武肅王生地有<lb/>
　　錦南八勝莊其一也<lb/>
<pb n="KR2k0044_WYG_038-31a"/>
　虛白堂　古蹟考在郡圃唐時建後為錢氏都會堂<lb/>
　　乾道臨安志舊圖經云在舊治唐長慶中刺史白<lb/>
　　居易有詩刻石堂上堂前有紫薇兩本世傳居易<lb/>
　　所植蘇軾有虛白堂紫薇花詩<hi>白居易郡亭詩平旦起視事亭午卧</hi>
　　<hi>掩闗除親簿領外多在琴書前况有虛白堂坐對海門山潮來一慿隘賓至一開筵終朝對雲水冇</hi>
　　<hi>時聽筦絃持此聊過日非忙亦非閒山林多寂寞朝闕空喧煩惟兹郡閣内囂静得中間羅隱虛白</hi>
　　<hi>堂牡丹詩欲詢往事奈無言六十年來此托根香暖幾飄袁虎扇格高長對孔融尊曾憂叢淺陰難</hi>
　　<hi>合且喜春殘色尚存莫背欄干便相笑與君俱受主人恩</hi>
<pb n="KR2k0044_WYG_038-31b"/>
　因巖堂　古蹟考在郡圃唐建咸淳臨安志在鳯凰<lb/>
　　山舊治今存其名<hi>白居易因巖堂詩箕潁人窮獨蓬壺路阻艱何如兼吏隠復得</hi>
　　<hi>事躋攀嵓樹羅堦下江雲貯棟閒似移天目石疑入武丘山清景徒堪賞皇恩肯放閒懸知興未足</hi>
　　<hi>旋被詔催還</hi>
　中和堂　咸淳臨安志在鳯凰山舊治本錢王閱禮<lb/>
　　堂至和二年郡守孫沔建更名中和建炎三年高<lb/>
　　宗臨幸改為偉觀既移改府治仍以名堂嘉定六<lb/>
　　年安撫趙時侃再建<hi>李堕中和堂記杭瀕浙河雅為東南一都會民物殷富山</hi>
<pb n="KR2k0044_WYG_038-32a"/>
　　<hi>水清美厯唐至五季錢氏所據傳三世閲七紀我宋受命守吏即王宫為居棟宇宏敞他郡莫及始</hi>
　　<hi>錢氏作堂名閲禮至和中威敏孫公沔來守更飭治之易名中和守居負鳯凰山堂跨山慿高蘇文</hi>
　　<hi>忠公嘗謂下瞰海門洞視萬里觀覽之傑可想建炎初高宗南巡登斯堂賦詩八十言奎章睿藻流</hi>
　　<hi>於人間尋易名曰偉觀紹興停鑾浸久因其地剏行宫而守廨遂徙於清波門之北今所治是也惠</hi>
　　<hi>國趙侯被命尹政之明年綱舉目張民情浹和顧廨處闤闠失官守崇宻之體侯曰此弗可已也乃</hi>
　　<hi>撤廢屋疏朽壞築八十四堵為堂三十七楹獲采舊名牓曰中和人徒見其堂之成而不聞其費且</hi>
　　<hi>勞嘆其室之美而不知其意有所寓余嘗造侯要余觀焉雖無異時凌虛騖遠壞異絶特之觀然華</hi>
　　<hi>橺邃宇修欄曲檻崇廣靚深亦足以攄雅思而滌煩襟視故有殊而猶取昔名侯欲存前賢之義而</hi>
<pb n="KR2k0044_WYG_038-32b"/>
　　<hi>施於政事者將有所推本侯名時侃字仲和今以司農卿兼知府事云趙非中和堂詩老來重守鳯</hi>
　　<hi>凰城千里人心未易平樂職古賢形嘆頌中和終不為虛名</hi>
　有美堂　名勝志在吳山頂宋嘉祐二年梅摯以龍<lb/>
　　圖閣出守仁宗賜以詩有地有湖山美之句因名<lb/>
　　其堂歐陽修為記蔡襄書今故址不存而府治後<lb/>
　　堂尚仍其名<hi>蘇軾與𫐠古自有美堂乘月夜歸詩娟娟明月照前軒㶑㶑星河半隱山</hi>
　　<hi>魚鑰未收清夜永鳯簫猶在翠微間凄風瑟縮經絃柱香霧凄迷著髻鬟共喜使君能鼓樂萬人争</hi>
　　<hi>看火城還</hi>
<pb n="KR2k0044_WYG_038-33a"/>
　清暑堂　乾道臨安志治平三年郡守蔡襄建在州<lb/>
　　治之左并撰記及書刻石堂上<hi>蔡襄清暑堂記杭於吳為一大都會</hi>
　　<hi>其地傾而屬海又多陂池以故苦濕方春夏時梅雨蒸鬰礎甓皆汗披纎衣覆大厦猶鼻息奄奄不</hi>
　　<hi>得曠快非有高明之居曷以禦之於是清暑之堂作焉清暑負州廨之左直海門之衝其風逺來灑</hi>
　　<hi>然薄人日以决事佚而忘勞至者莫不悦之前有江海浩蕩無窮之勝潮濤早暮以時上下奔騰洶湧</hi>
　　<hi>蔽映日月雷霆鼓駭方輿動摇浮商大舶往來聚散乎其中朝霞夕景不繢而彩翠旁走羣山濱山</hi>
　　<hi>而湖崖隒瀰漫巖岫崒嵂岌乎河漢之上蒼烟白雲少頃萬變茂林香草冬榮不凋此所以娯君之</hi>
　　<hi>視聽也及夫夏日比室煩煥方且披軒闥據高凉放浪於無何翺翔於至極簫然而自適或賓友環</hi>
<pb n="KR2k0044_WYG_038-33b"/>
　　<hi>次鳴管揳瑟釃酒均餌歌呼暝醉此所以懌君之心意也於民乎何有豈不與昔人廬於逺野者異</hi>
　　<hi>哉余謂之曰唯人之情不得其適則慌然余於是堂也愈吾疾亦於是休吾心焉體康志寧然後究</hi>
　　<hi>民之不至而敎之度民之所有而用之去其所不願就其所便安以得其平於為惠也亦大矣乘其</hi>
　　<hi>間也燕賔朋接和好是亦為政也遂以其說為清暑堂記</hi>
　雙檜堂　錢塘縣志在鳯凰山府舊治<hi>泊宅編東坡帥杭一日與</hi>
　　<hi>徐璹坐雙檜堂上指檜吟曰二疏辭漢去以兄弟皆補外也璹對曰大老入周來</hi>
　講易堂　咸淳臨安志在府治愛民堂東紹興十六<lb/>
　　年安撫張澄建名吏隱堂隆興元年郡守陳輝改<lb/>
<pb n="KR2k0044_WYG_038-34a"/>
　　名講易張孝祥書<hi>葛立方講易堂記事莫夥於官學莫邃於易游刄叢劇之地嚌</hi>
　　<hi>咀奥賾之境能於一時相兼而不相廢者戛戛乎其難哉福唐陳公逢掖時已覃思潔静精微之敎</hi>
　　<hi>既筮仕靡勞弗宣聲大彰白天子知之特付衆大之區而牧焉公以一身任之無巨細畢濟其必有</hi>
　　<hi>得其源者乃於府治之東為講易堂延龍舒易經師王虛中居之帥子弟從焉盖欲窮其所未盡也</hi>
　　<hi>虛中嘗著易論四十篇凖繫解易二十四卷大率顓以古易正文為主鈎深致逺自得於心又豈如</hi>
　　<hi>前人屋上架屋之比哉陳公字晦叔名輝虚中名日休</hi>紹定壬辰安撫余天<lb/>
　　錫重建<lb/>
　簡樂堂　咸淳臨安志在府治設㕔後光宗以青宫<lb/>
<pb n="KR2k0044_WYG_038-34b"/>
　　領尹奏疏有訟簡刑清百姓和樂之語後二年郡<lb/>
　　守胡與可摭二字名堂且乞御書今府治後堂即<lb/>
　　其故址<hi>薛元鼎簡樂堂記輦轂之下雜八方人物缿筩訟牒抵讕糾紛最號為難理故於帥</hi>
　　<hi>每難其人乾道辛卯東宫以民事到南衙如太虛一聲人自怙懼如半天一照毫髪無所逃既而為</hi>
　　<hi>堂於設㕔之背時出而從容其間若無事可理而畿甸熙熙盡在春風和氣中矣蓋甞奏疏自期有</hi>
　　<hi>訟簡刑清百姓和樂語不二年既效又二年胡與可承乏府事廼采其語以名堂仍請天書而榜之</hi>
　　<hi>示將來法焉元鼎執經備數宫僚宜為紀其實且銘之曰浩穰繁劇情偽百出雖有智者莫窮目力</hi>
　　<hi>惟是此心應以虛一鏡照媸妍繩分曲直物晦必明事虛必實姦伏自柅不在發擿事往心閒庭空</hi>
<pb n="KR2k0044_WYG_038-35a"/>
　　<hi>人寂故雖至勞而將至逸允矣前星行之昨日至今塗巷懽聲洋溢惟間則樂此理不易昭揭兹堂</hi>
　　<hi>以垂千億</hi>
　承化堂　咸淳臨安志在府治愛民堂後嘉定間安<lb/>
　　撫袁韶建<lb/>
　三桂堂　咸淳臨安志在府治承化堂側<lb/>
　恕堂　咸淳臨安志在府治清暑堂前紹定間安撫<lb/>
　　余天錫建<lb/>
　松檜堂　咸淳臨安志在府治中和堂西淳祐間安<lb/>
<pb n="KR2k0044_WYG_038-35b"/>
　　撫趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>建<lb/>
　愛民堂　咸淳臨安志在府治清暑堂東淳祐九年<lb/>
　　安撫趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>建明年理宗御書愛民篇因以名堂<lb/>
　　仍請御書為扁<lb/>
　景蘇堂　咸淳臨安志在府治簡樂堂西景定三年<lb/>
　　安撫魏克愚建<hi>萬厯杭州府志以蘇文忠嘗守郡故也</hi>
　見亷堂　咸淳臨安志在府治中和堂前舊為七間<lb/>
　　堂咸淳五年安撫潛說友撤而新之樓其上最為<lb/>
<pb n="KR2k0044_WYG_038-36a"/>
　　高聳面南諸峰若拱若揖堂成適有足見亷能之<lb/>
　　褒因取為名<hi>馮夢得見亷堂記聖君以恭儉化天下歲下詔書廣宣厥道越郡國吏㒺</hi>
　　<hi>不用勸思所以風厲之動於耳目而周乎區蓋之間夫豈徒哉惟京尹卓犖諸夏知遠之近知風之</hi>
　　<hi>自據會要以觀方來以為莫先於此而簡修之具行焉廼咸淳六年戸部侍郎潜君守京兆至是二</hi>
　　<hi>年矣政修人和百為克開每歲終攷其成無一人之獄計所裁縮代九縣輸四五等戸租一年樁釀</hi>
　　<hi>庫本為緡凡五百萬此其大較也高第轉聞璽書數下嘉其亷平會斯堂落成白於朝因其亷能見</hi>
　　<hi>名曰見亷將以習天下之為郡國者抑自今至於後日坐斯堂者亦將以存其見而使相為君子也</hi>
　　<hi>夫灑掃庭内維民之章華衮一字其嚴矣哉烏乎得見有常者斯可矣嬰以亷恥故人矜節行聖賢</hi>
<pb n="KR2k0044_WYG_038-36b"/>
　　<hi>揭厲人心之道槩如此夫亷非小善也漢時文翁黄覇朱邑尹翁歸之屬居官可紀壹是為本史稱</hi>
　　<hi>良吏凛凛甚盛故嘗論之平仲不受邑以足欲非惡富也是幅利也義也子文不勤民以自封非厭</hi>
　　<hi>取也是庇民也仁也懷仁義以事君而亷在其中矣是皆無所為而為之也烏乎推是心也千載而</hi>
　　<hi>下猶將見之潜君名説友字君高栝蒼人</hi>
　宣化堂　劉基杭州路重修府治記杭為東南大郡<lb/>
　　寶珂公為總管理而新之其視事之堂即其舊名<lb/>
　　曰宣化<lb/>
　秋香堂　乾道臨安志在漕臺舊治轉運使劉既濟<lb/>
<pb n="KR2k0044_WYG_038-37a"/>
　　建<lb/>
　節愛堂　咸淳臨安志在兩浙轉運司寶祐初運使<lb/>
　　王克仁建<lb/>
　周咨堂　振襟堂　寛民堂　咸淳臨安志在兩浙<lb/>
　　轉運司並淳祐問運副魏峻建<lb/>
　繡春堂　公生明堂　咸淳臨安志在兩浙轉運司<lb/>
　　並景定間運副魏克愚建<lb/>
　仁惠堂　咸淳臨安志在兩浙轉運司紹定初運副<lb/>
<pb n="KR2k0044_WYG_038-37b"/>
　　陳宗仁建<lb/>
　浩春堂　風月堂　咸淳臨安志並在通判㕔<lb/>
　芙蓉堂　咸淳臨安志在僉書判官㕔咸淳四年安<lb/>
　　撫潛說友重建<lb/>
　晝簾堂　咸淳臨安志在錢塘縣舊治<lb/>
　無倦堂　倪思無倦堂記宋淳熙十一年陳鞏宰仁<lb/>
　　和葺縣舍北向數椽為齋名曰無倦<lb/>
　安敬堂　嘉靖仁和縣志在縣治宋嘉泰二年令胡<lb/>
<pb n="KR2k0044_WYG_038-38a"/>
　　巨卿建<lb/>
　湖山堂　咸淳臨安志在蘇公堤第二橋西咸淳三<lb/>
　　年安撫洪燾創棟宇雄傑面勢端閎岡巒層叠水<lb/>
　　光滉漾四浮圖列四隅前則雷峰保叔後則南北<lb/>
　　二高其後芙蕖菰蒲蔚然相扶後三年安撫潜說<lb/>
　　友増建水閣卓然為西湖最勝<lb/>
　柏堂　蘇軾孤山二詠引孤山有陳時柏二株其一<lb/>
　　為人所薪山下老人自兒時已見其枯矣然堅悍<lb/>
<pb n="KR2k0044_WYG_038-38b"/>
　　如金石愈於未枯者僧志詮作堂其側名曰柏堂<lb/>
　　與白公居易竹閣相連屬余作二詩記之<hi>錢塘縣志在西泠橋</hi>
　　<hi>東坡所云九朝三見太平年是也</hi>
　隱居堂　晏公𩔖要後漢陸瑋隱居靈隱山學易圖<lb/>
　　淮南王及九師之像又名九師堂<lb/>
　思真堂　陸羽二寺記許邁字逺遊建在靈隱山<hi>錢塘</hi>
　　<hi>縣志今靈隱山有許由舊蹟是因逺遊而誤也其見於陸羽記者可證</hi>
　丹竈堂　陸羽二寺記葛洪煉丹之所<lb/>
<pb n="KR2k0044_WYG_038-39a"/>
　徳生堂　咸淳臨安志紹興間請以西湖為放生池<lb/>
　　慶元四年安撫趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>創徳生堂於石函橋西内<lb/>
　　翰高文虎為記又作二亭於傍曰飛泳曰枕山<hi>董嗣</hi>
　　<hi>杲徳生堂詩引徳生堂飛泳亭二扁皆御書</hi>
　凉堂　四朝聞見録孤山凉堂西湖奇絶處也植梅<lb/>
　　數百株堂中素壁四堵蕭照畵<lb/>
　鑑堂　咸淳臨安志在孤山<lb/>
　南漪堂　董嗣杲西湖百詠引在錢塘門外菩提寺<lb/>
<pb n="KR2k0044_WYG_038-39b"/>
　　西東坡咏南漪堂杜鵑花詩即此後為玉壺園<lb/>
　玉蓮堂　咸淳臨安志在錢塘門外菩提寺南景定<lb/>
　　二年安撫馬光祖建三年安撫魏克愚奉玉蓮堂<lb/>
　　奎扁揭於此<hi>武林舊事原名一清堂萬厯杭州府志湖中競渡以此為奪標之所董嗣</hi>
　　<hi>杲玉蓮堂詩引玉蓮舊在郡治敎塲之南景定三年移於錢塘門外扁曰一清後以堂外多種白蓮</hi>
　　<hi>復揭玉蓮舊賜額</hi>
　閱古堂　四朝聞見録在太廟側本韓魏公舊名侂<lb/>
　　胄因名青衣泉曰閱古泉為流觴曲水有桃坡十<lb/>
<pb n="KR2k0044_WYG_038-40a"/>
　　二級雲巖之奇者曰雲岫<lb/>
　湖堂　乾道臨安志在豐豫門外堂前有集賢亭武<lb/>
　　林舊事舊在聳翠樓側<hi>薛昻題湖堂詩一段風烟不可闗出門滿目是湖山</hi>
　　<hi>昔人華厦今何在此日漁舟任自閒鳯觀簇新霄漢上龍洲依舊水雲間歸來丘壑多幽趣願與諸</hi>
　　<hi>賢約往還</hi>
　冰壑書堂　武林舊事樞宻金淵號冰壑嘗作書堂<lb/>
　　積慶永清二山在後平鼎山在左湖山在前乃南<lb/>
　　北二峰之中最高處也理宗御書積慶山怡顔藏<lb/>
<pb n="KR2k0044_WYG_038-40b"/>
　　書農圃以賜之<lb/>
　翠樾堂　見楊蟠西湖百詠<lb/>
　西嶺草堂　見楊蟠西湖百詠<lb/>
　雪江書堂　武林舊事在蘇公堤第四橋胡賢良侊<lb/>
　　所居<lb/>
　曲江草堂　錢塘縣志在五雲山下元錢惟善故居<lb/>
　　<hi>易恒題曲江草堂詩浣花去後鍾山遠今見風流在曲江八十儀型猶有幾三千詞賦總無雙屋頭</hi>
　　<hi>秋老凌霜樹竹下春閒聼雨窗好向西村尋舊隱月輪峰磵響飛瀧</hi>
<pb n="KR2k0044_WYG_038-41a"/>
　依光堂　董嗣杲西湖百詠引本錢氏靈芝崇福寺<lb/>
　　紹興中阜陵臨幸因創堂扁曰依光<hi>萬厯杭州府志宋進士題</hi>
　　<hi>名之地</hi>
　賀蘭堂　袁桷賀蘭堂記靈武李公居錢塘三十年<lb/>
　　築其第之堂而名之曰賀蘭志不㤀本也<lb/>
　樂夀堂　袁桷樂夀堂詩序葛嶺有堂顔曰樂夀容<lb/>
　　齋李公習静之所<lb/>
　山舟堂　錢塘縣志在城南天龍寺内元貫酸齋雲<lb/>
<pb n="KR2k0044_WYG_038-41b"/>
　　石嘗讀書於此山舟二字雲石書<lb/>
　愛蓮堂　戴表元愛蓮堂記相臺唐伯榮居錢塘東<lb/>
　　圃有池植蓮其中生一莖雙花好事者繪為畵圖<lb/>
　　於是取周元公語名其並池之堂曰愛蓮<lb/>
　快雪堂　萬厯錢塘縣志在孤山四賢祠傍馮夢禎<lb/>
　　之别墅<lb/>
　清愛堂　嘉靖海寧縣志在舊縣治内<hi>郭知運清愛堂詩清愛堂</hi>
　　<hi>前竹色佳留烟帶月翠横斜日長吏散庭空後風景蕭蕭對瀹茶</hi>
<pb n="KR2k0044_WYG_038-42a"/>
　緑遶堂　嘉靖海寧縣志在縣後圃<hi>陳申重修緑遶堂記予至海昌</hi>
　　<hi>之二年既葺故亭而新之牓曰仰高矣直亭而南有堂巋然上漏旁穿不知廢於何時詢之里人張</hi>
　　<hi>似之云緑遶之名得於横浦張先生葢取王荆公一水䕶田之句風在職者使知農田為務特加修</hi>
　　<hi>正以著遺範移植酴醿於後即支木為架敷條舒蔓其下可坐十人餘則盡循其故春夏之交雲隴</hi>
　　<hi>收黄雪繅堆白稻田桑野葱蒨彌望主人休其心於觀相彈琴不下堂見穎栗堅好之實邑民相與</hi>
　　<hi>飽食而嬉里胥足不及門賦輸告辦吏塞責矣若乃素月流天蕙風飄香合杯促坐酣歌醉舞則非</hi>
　　<hi>先生所以命亭之意予恐有耽斯堂之勝而以民事為緩者故併書以記</hi>
　晞梅堂　嘉靖海寧縣志在縣尉廨<lb/>
<pb n="KR2k0044_WYG_038-42b"/>
　一經堂　海寧縣志元朱圭建<hi>貢師泰一經堂記一經堂者海昌朱肅齋</hi>
　　<hi>氏名之以訓其子㕘政周公伯溫所書也肅齋之子鐩從余游請余為記余謂六經盡載聖人之道</hi>
　　<hi>何獨取一經豈不以漢韋賢有一經敎子之說耶不然將先明一經而他經從可明也夫經之目有</hi>
　　<hi>六為說不同而道則未嘗不貫於一三五以降厯世益逺然其垂訓立敎不過數十言而止至我夫</hi>
　　<hi>子賛序删正更加述作可謂極盛實亦不過數百卷而止耳以數百卷之書明數十言之㫖簡易精</hi>
　　<hi>潔如天地運行如日月照臨其道未嘗不廓然而公燦然而明也及秦漢諸儒各出己見務為專門</hi>
　　<hi>議論詆訾於是簡册之多棟充牛汗既已湮塞聖道分裂經旨不可究極近世海内之士疲精竭力</hi>
　　<hi>靡然向風恣為新奇之言巧節頗僻之見烏乎大道之晦一至於此向非周程張邵朱吕數君子者</hi>
<pb n="KR2k0044_WYG_038-43a"/>
　　<hi>出孰能發微言於既昧之中尋墜緒於不傳之後乎今之學士大夫執其全書因以潜觀黙識旁通</hi>
　　<hi>四鬯則亦幸矣然有讀書萬卷而實無一言之得者有棎一言之要而終身守之不失者其故何也</hi>
　　<hi>道之明與不明而已鐩也文公諸孫其庶幾有得於此歟不然雖日誦六經無益况一經哉</hi>
　合香堂　富陽縣志在縣圃<hi>癸辛襍識先君宰富陽關縣圃鑿池建堂適有</hi>
　　<hi>雙蓮之瑞因名合香堂取古詩風合兩花香之句</hi>
　瑞蓮堂　萬厯杭州府志餘杭縣治内之東因白蓮<lb/>
　　花池故名<lb/>
　元祐學堂　咸淳臨安志在臨安縣治景定三年令<lb/>
<pb n="KR2k0044_WYG_038-43b"/>
　　家之㢲建<lb/>
　九龍堂　萬厯杭州府志在臨安縣㕔東北<lb/>
　袞繡堂　嘉靖於潜縣志宋隆興初令葉衡於㕔之<lb/>
　　東偏築堂為退思之所慶元中衡入相令邵文炳<lb/>
　　名其堂曰袞繡嘉泰三年縣治火此堂獨存<hi>邵文炳袞</hi>
　　<hi>繡堂記潜治山溪幽深其俗險而質其民勁而武故常難服而易化茍有以應所傒則相與愛敬而</hi>
　　<hi>不忘金華葉公之來察里閭情偽鋭於植立㕔事東偏有堂深静而虛明為退思之所融融萬理出</hi>
　　<hi>而施之所以洗濯而鼓舞其民者烝烝無復苟且之意邑人誇詡以為昔所未有後公來者欲踐武</hi>
<pb n="KR2k0044_WYG_038-44a"/>
　　<hi>増光而未能也袞衣繡裳室邇人逺之歎及兹未冺不獨慰父老思戀而卉木映帶軒廡欣榮亦發</hi>
　　<hi>越而形見焉登兹堂而遐觀心存古人夢接千載能使民安其生物得其所於以寫鳴絃之遺音歌</hi>
　　<hi>袞繡之聲詩斯無愧矣</hi>
　景覽堂萬厯杭州府志在於潛縣治簿㕔左<lb/>
　梅隱堂　高雅堂　嘉靖於潜縣志並在縣治内<lb/>
　深清堂　萬厯杭州府志在新城縣治内取蘇文忠<lb/>
　　亂山深處長官清之句<lb/>
　滴翠堂　咸淳臨安志在昌化縣治面對羣山乾道<lb/>
<pb n="KR2k0044_WYG_038-44b"/>
　　八年令卞圜創<lb/>
　朝陽堂　萬厯杭州府志在昌化縣舊治宋縣令卞<lb/>
　　圜建<lb/>
　三瑞堂　萬厯杭州府志在昌化舊縣後宋景定中<lb/>
　　邑西鳯凰山産瑞麥及諸山産嘉禾嘉粟縣令劉<lb/>
　　宗憲表獻於朝理宗作詩紀之因作此堂而勒御<lb/>
　　書於上<lb/>
　清白堂　萬厯杭州府志在三瑞堂左宋咸淳中縣<lb/>
<pb n="KR2k0044_WYG_038-45a"/>
　　令李長孺建<lb/>
　瑞應堂　萬厯杭州府志在昌化舊縣簿㕔後宋建<lb/>
　　又有應宿堂元建<lb/>
　静觀堂　成化杭州府志在昌化縣南覽溪蕭源章<lb/>
　　氏山莊宋章詡建<hi>章詡首夏静觀堂書懷詩杖䇿下層嶺來憇雲外莊簷低繞頽</hi>
　　<hi>垣澹泊在一堂山高戸牖虚水清長夏凉翳翳動林影㶑㶑浮溪光心逺與世隔獨有文史香汲井</hi>
　　<hi>資嚥𠻳蒔藥助體强園中橘為如沼内芰堪裳蒼官青不老籬下明秋芳陶情在庶物養性歸琴觴</hi>
　　<hi>矯首起遐觀此中有濠梁</hi>
<pb n="KR2k0044_WYG_038-45b"/>
　晝錦堂　昌化縣志在覽川宋處士章運之建<lb/>
　損齋　咸淳臨安志紹興二十八年十一月高宗出<lb/>
　　御札損齋記石本以賜羣臣諭之曰朕宫中嘗闢<lb/>
　　一室名為損齋置經史其中朝夕燕坐嘗作記以<lb/>
　　自警<hi>宋高宗損齋記嘗謂當天下之正位撫域中之萬微茍無以立其獨則多見弊精神疲意</hi>
　　<hi>志而不知止廣宴遊事不急膠膠擾擾莫收其放心顧能回光抑損之道豈不較然有感於斯且漢</hi>
　　<hi>唐之君樂道為切而未燭𤣥覽武帝以雄心非用損以持盈也明皇以侈心非知損以守位也推原</hi>
　　<hi>本指俱失滿戒兹鑒往事夕惕以思凡追逐時好一切長物率屏去不復經意几案間但有書史商</hi>
<pb n="KR2k0044_WYG_038-46a"/>
　　<hi>確古今盡撤無益示不貴之化其於蕩心侈目者罔不掃除清心寡欲省縁薄費者奉以周内焉不</hi>
　　<hi>則染毫弄翰真草自如濃淡斜行茂宻惟意第於筆硯間有未能忘情似賢乎已夫乾坤之道易簡</hi>
　　<hi>也易簡則天地之理得矣傳曰器用不作車服從給信斯言哉宵旰餘暇乃闢殿廬之側明窗静戸</hi>
　　<hi>為游息之所欣然摭前說牓曰損齋朝夕清燕視以自警庶幾損徳之修自奉養有節式稽於訓</hi>
　易安齋　四朝聞見録光堯御書於郊壇易安齋曰<lb/>
　　謁款泰壇因過易安齋愛其去城不遠巖石幽邃<lb/>
　　得天成之趣為題梅巖詩<lb/>
　高齋　避暑録話在州宅内清暑堂之後舊踞城闉<lb/>
<pb n="KR2k0044_WYG_038-46b"/>
　　横為屋五間下瞰虛白雖不甚高大而超出州宅<lb/>
　　之上故為州者多居之<hi>嚴維高齋詩詩家九日憐芳菊遲客高齋對浙江漁</hi>
　　<hi>浦浪花摇素壁西陵樹色入秋窗木奴向熟懸金實桑落新篘瀉玉缸四子醉時多講徳笑論黄覇</hi>
　　<hi>屈為邦</hi>
　隱秀齋　名勝志在通判北㕔宋蘇軾書紹興四年<lb/>
　　始刻石趙令畤書其下<lb/>
　莫能名齋　咸淳臨安志在寶蓮山慈湖楊文元公<lb/>
　　創萬厯杭州府志在浙西安撫司幹辦公事㕔内<lb/>
<pb n="KR2k0044_WYG_038-47a"/>
　　<hi>楊簡莫能名齋記四明楊簡為浙西撫屬淳熙十一年八月朔既領事而宅僦隘陋無晏息之所偶</hi>
　　<hi>得在官僧屋於寶蓮山之顛帥君為更其居又使簡惟意規摹之乃創書室於高爽之地且曰是不</hi>
　　<hi>可以不命名簡思所以名之東望大江巨濤際天越山對揖袞袞如畵風帆飛鳥夕陽烟蕪朝暮晦</hi>
　　<hi>明變態百出於是間名之乎如此命名不惟游逸沉溺要不可謂真識江山西望錢湖玉潔如鏡茂</hi>
　　<hi>林奇峰樓觀輝目烟靄翠蒙模寫不可於是問名之乎如此命名不惟游逸沉溺要不可謂直識湖</hi>
　　<hi>山返而即諸本真歛其放情落其外慕窮理宻之幽微探𤣥珠之杳㝠不則事理兩融曲暢旁通百</hi>
　　<hi>川會同歸宿乎中又不則悠然無事惟意所之無所造為樂亦熙熙於是問名之乎如此命名不惟</hi>
　　<hi>游逸沉溺俱不可為實識本真周思天下古今名言無一可以稱此又豈惟簡莫能名正恐盡明智</hi>
<pb n="KR2k0044_WYG_038-47b"/>
　　<hi>絶識之士竭意悉慮終莫能名於是牓曰莫能名齋然則終不可得而名之乎曰有能名之者是齋</hi>
　　<hi>之南高松扶疎微風過之蕭然有聲是能名吾齋矣是齋之東洪濤駕風怒號翻空是能名吾齋矣</hi>
　　<hi>是齋之西湖光翠迷花飛鳥啼是能名吾齋矣是齋之北㕓紆其麓鱗比甍屋人物往復啾啾碌碌</hi>
　　<hi>是能名吾齋矣有嘲曰既莫能名又曰是能名何其立說之無常簡曰常淳熙乙巳仲春月記</hi>
　西齋　許渾有遊錢塘青山李隱居西齋詩<hi>又作李郢</hi>
　雪齋　武林舊事在方家峪西林法慧寺武林雜記<lb/>
　　宋慶厯中僧法言作激水為池叠石為山灑粉樹<lb/>
　　杪狀若飛雪蘇軾題曰雪齋秦觀為記<lb/>
<pb n="KR2k0044_WYG_038-48a"/>
　學古齋　戴表元學古齋記州城之西西秦張仲實<lb/>
　　居之巴西鄧善之與仲實交分一室共居題曰學<lb/>
　　古齋<lb/>
　浩然齋　蓉塘詩話周宻公謹晚年寓居錢塘癸辛<lb/>
　　街作癸辛雜識<hi>趙孟頫寄周公謹錢塘寓居詩三年漫仕尚書郎夢寐無時不故鄉</hi>
　　<hi>輸與錢塘周老子浩然齋裏坐焚香</hi>
　困學齋　戴表元困學齋記鮮于伯機為杭三司史<lb/>
　　掾方營一室名曰困學之齋<lb/>
<pb n="KR2k0044_WYG_038-48b"/>
　選徳齋　萬厯杭州府志在海寧縣西㕔之後<lb/>
　思政齋　嘉靖於潛縣志在縣治宋寶慶中令方熙<lb/>
　　重建依山占勝為他邑之冠<lb/>
　石林軒　乾道臨安志在舊府治後至和中郡守孫<lb/>
　　沔建初號燕思閣又取臨安浄土寺立石七株置<lb/>
　　之閣前蒼然奇怪號七賢石元祐中郡守蒲宗孟<lb/>
　　改名石林軒<lb/>
　聽雨軒　咸淳臨安志在府治中和堂後景定五年<lb/>
<pb n="KR2k0044_WYG_038-49a"/>
　　安撫劉良貴建取東坡詩中和堂後石楠樹與君<lb/>
　　對床聽夜雨之句為名<lb/>
　清明平軒　咸淳臨安志在府治簡樂堂後咸淳五<lb/>
　　年安撫潛說友揭諸便坐<lb/>
　樂清軒　徐一夔樂清軒記姑孰鄭君芳桂擢知錢<lb/>
　　塘治其公署之東偏為退食之所顔之曰樂清<lb/>
　勤清軒　萬厯杭州府志在舊錢塘縣治<lb/>
　南屏軒　四朝聞見録小南屏山面對南屏軒<lb/>
<pb n="KR2k0044_WYG_038-49b"/>
　此君軒　董嗣杲西湖百詠引在壽星寺西廊寺門<lb/>
　　坡下又有亭名一擊軒基不得而攷<lb/>
　一笑軒　萬厯靈隱寺志在靈鷲<lb/>
　借竹軒　錢塘縣志在吳山舊瑞隆院傍宋秦觀曾<lb/>
　　宿軒中夢天女以維摩像求賛<lb/>
　學士軒　成化杭州府志在保叔塔右元集賢學士<lb/>
　　黄潜遊杭僧炬為築此軒舍之<lb/>
　蘭芳軒　貝瓊蘭芳軒記永嘉李至剛僑居錢塘城<lb/>
<pb n="KR2k0044_WYG_038-50a"/>
　　東闢室樹蘭其前顔曰蘭芳<lb/>
　君子軒　戴表元張園玩月詩序元大徳戊戌八月<lb/>
　　合讌於君子軒之圃圃主清河張楧仲實其族子<lb/>
　　焴烈客剡源戴表元錢塘屠約龍泉陳康祖會稽<lb/>
　　王潤之戴錫嘉興顧文琛並集焉<lb/>
　醉墨軒　徐一夔醉墨軒碣錢塘俞和子中所居元<lb/>
　　至正時朝廷修宋遼金三史行文浙江行省繕寫<lb/>
　　鏤版屬子中校正<lb/>
<pb n="KR2k0044_WYG_038-50b"/>
　萬玉軒　西湖游覽志在石人嶺後時思薦福寺側<lb/>
　　地近西溪最多古梅游河渚者必至焉<lb/>
　友梅軒　劉基友梅軒記臯亭之山有隱者以友梅<lb/>
　　字其軒環其居皆梅也隱者王姓㫤名<lb/>
　挺立軒　咸淳臨安志鹽官縣丞㕔<lb/>
　環緑軒　嘉靖海寧縣志在長安鎮環水宋濓為鎮<lb/>
　　人游氏賦云水竹佳致詩書雅懷樂只君子悠哉<lb/>
　　悠哉<lb/>
<pb n="KR2k0044_WYG_038-51a"/>
　楝花軒　舊浙江通志去海寧縣五十里環溪多棟<lb/>
　　因以名溪宋安化王之裔構數椽於上明青田劉<lb/>
　　基署曰楝花軒<lb/>
　雙檜軒　海寧縣志在悟空塔前蘇文忠公有雙檜<lb/>
　　詩又有問牛軒亦在塔前鹽官令張昱有詩<lb/>
　掬月軒　萬厯杭州府志在富陽縣後堂<lb/>
　天趣軒　萬厯杭州府志在餘杭縣南湖𢎞治間尚<lb/>
　　書鄒幹重建<lb/>
<pb n="KR2k0044_WYG_038-51b"/>
　有秋軒　嘉靖臨安縣志在縣廨西北宋景定三年<lb/>
　　令家之㢲建<lb/>
　深明軒　咸淳臨安志在於潜縣治寶慶丁亥令方<lb/>
　　熙重建<lb/>
　此君軒　嘉靖於潜縣志舊名緑筠東坡行縣題詩<lb/>
　　後徙於縣治宋寶慶初易名此君在今儒學後軒<lb/>
　　<hi>洪咨夔此君軒記軒舊隸寂照精舍東坡倅杭行縣為賦不可居無竹之詩隆興初徙於縣治袞繡</hi>
　　<hi>堂之東開禧間嘗重建寶慶初避上嫌名桐江方侯熙易名此君仍用坡詩取晉王㣲之語也蘇軾</hi>
<pb n="KR2k0044_WYG_038-52a"/>
　　<hi>於潜僧緑筠軒詩可使食無肉不可居無竹無肉令人瘦無竹令人俗人痩尚可肥士俗不可醫傍</hi>
　　<hi>人笑此言似高還似癡若對此君仍大嚼世間那有揚州鶴</hi>
　日哦軒　嘉靖於潜縣志在縣丞㕔宋建<hi>婁機日哦軒詩高軒</hi>
　　<hi>多暇日安寐獨怡神風俗無今古雲山自主賓灘平分燕尾松老半龍鱗徙倚清陰下吟成愧昔人</hi>
　緑筠軒　輿地紀勝在昌化縣治<lb/>
　掬雲軒　銜翠軒　夕霏軒　昌化縣志並在縣治<lb/>
　　俱宋令卞圜建<lb/>
　中和軒　萬厯杭州府志在昌化縣後元建<lb/>
<pb n="KR2k0044_WYG_038-52b"/>
　桃竹軒　咸淳臨安志在昌化縣參寥子道潛有題<lb/>
　　王悅道桃竹軒詩<lb/>
　鑑軒　萬厯杭州府志在昌化縣<lb/>
　<lb/>
　<lb/>
　<lb/>
　<lb/>
　浙江通志卷三十九<lb/>
</p>
<p>
</p>
  </div>
</body>
</text>
</TEI>
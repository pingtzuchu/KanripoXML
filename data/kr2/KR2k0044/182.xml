<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百八十三</head> <lb/>
    <p>
<pb n="KR2k0044_WYG_182-1a"/>
欽定四庫全書<lb/>
　浙江通志卷一百八十三<lb/>
　人物<hi>七</hi>
　　孝友<lb/>
　　愛親敬長同此良能而曽閔之行終為千古所莫<lb/>
　　及是知庸行雖本無竒而純脩非可緣飾也<lb/>
聖朝孝治光昭敦崇實行<lb/>
特建孝義祠以闡幽潛俾閭閻知所觀感吴越之民蒸<lb/>
<pb n="KR2k0044_WYG_182-1b"/>
　　蒸嚮化孝烏慈水寧獨専美於前歟志孝友<lb/>
　　杭州府<lb/>
　漢<lb/>
　孫鍾<hi>咸淳臨安志富春人性至孝種𤓰為業嘗有三少年詣鍾鍾獻𤓰謂曰予司命也以君孝感於</hi>
　　<hi>天故來耳遂指山曰此堪為墓鍾志之及卒葬焉墳上常有紫雲曼延數里人謂孫氏其興矣鍾即</hi>
　　<hi>堅之先也注舊志謂鍾卒子堅葬鍾於穴按三國志孫堅傳不稱父名寰宇記謂堅所居其祖種𤓰</hi>
　　<hi>郡縣志謂堅其元孫則舊志稱子者非</hi>
　晉<lb/>
<pb n="KR2k0044_WYG_182-2a"/>
　孫晷<hi>晉書本傳字文度富春人吴伏波将軍秀之曽孫恭孝清約學識有理義父母起居嘗饌雖諸</hi>
　　<hi>兄親饋而晷不離左右富春車道既少動經山川父難於風波每行乗籃輿晷躬自扶持所詣之處</hi>
　　<hi>於門外樹下藩屏之問隠息不令主人知之兄嘗篤疾經年晷侍藥石甘苦必經心目䟦涉山水祈</hi>
　　<hi>求懇至尚書張國明表薦晷公車特徴會卒時年三十八</hi>
　暨遜<hi>咸淳臨安志字茂言餘杭人仕晉為廣昌長封關内侯以孝行著聞咸康五年旌表門閭有碑</hi>
　　<hi>在餘杭縣西</hi>
　媯皓<hi>太平御覽蕭廣濟孝子傳皓字完起吴郡餘杭人父昆南郡太守被劾入獄皓年十六髠頭詣</hi>
　　<hi>闕通章不省皓不飲食懐石腰中往詣公卿及行路時輒出石置地叩頭流血覆面莫不傷懐遂奏</hi>
<pb n="KR2k0044_WYG_182-2b"/>
　　<hi>理昆罪</hi>
　南北朝<lb/>
　徐雄<hi>南史張融傳錢唐徐文伯子雄亦傳家業尤工診察位奉朝請事母孝謹母終毁瘠㡬至自滅</hi>
　　<hi>俄而兄亡扶杖臨䘮撫膺一慟遂以哀卒</hi>
　朱謙之<hi>南齊書本傳字處光錢唐人父昭之以學解稱於鄉里謙之年數嵗所生母亡昭之假葬</hi>
　　<hi>田側為族人朱幼方燎火所焚同産姊宻語之謙之雖小便哀戚如持喪年長不婚娶永明中手刅</hi>
　　<hi>殺幼方詣獄自繫縣令申靈朂表上别駕孔稚珪兼記室劉璡司徒左西掾張融牋與刺史豫章王</hi>
　　<hi>曰禮開報仇之典以申孝義之情法斷相殺之條以表權時之制謙之揮刃酬冤既申私禮繫頸就</hi>
<pb n="KR2k0044_WYG_182-3a"/>
　　<hi>獄又明公法今仍殺之則成當世罪人宥而活之即為盛朝孝子殺一罪人未足宏憲活一孝子實</hi>
　　<hi>廣風徳豫章王言之世祖嘉其義慮相復報乃遣謙之隨曹虎西行将發幼方子惲於津陽門伺殺</hi>
　　<hi>謙之謙之之兄選之又刺殺惲有司以聞世祖曰此皆義事不可問悉赦之選之字處林有志節顧</hi>
　　<hi>歎見而異之以女妻焉官至江夏王恭軍</hi>
　杜栖<hi>南齊書本傳字孟山錢唐人徵士京産子従儒士劉瓛受學名儒貴遊多敬待之刺史豫章王</hi>
　　<hi>聞其名辟議曹従事仍轉西曹佐竟陵王子良數致禮接國子祭酒何子季治禮又重栖以為學士</hi>
　　<hi>掌婚冠儀以父老歸養栖肥白長壮及京産疾旬日間便皮骨自支京産亡水漿不入口七日晨夕</hi>
　　<hi>不罷哭不食鹽菜每營買祭奠身自看視號泣不自持朔望節嵗絶而復續吐血數升何點見栖數</hi>
<pb n="KR2k0044_WYG_182-3b"/>
　　<hi>曰卿風韻如此雖獲嘉譽不永年矣卒年三十六</hi>
　褚修<hi>梁書本傳錢唐人父仲都天監中厯官五經博士修少傳父業兼通孝經論語善尺牘初為湘</hi>
　　<hi>東王國侍郎稍遷輕車湘東府行恭軍並兼國子助教武陵王為揚州引為宣惠恭軍限内記室性</hi>
　　<hi>至孝父䘮毀瘠過禮因患冷氣及丁母憂水漿不入口二十三日每號慟嘔血遂以毁卒</hi>
　唐<lb/>
　何公弁<hi>唐書孝友傳公弁餘杭人成化杭州府志事親居䘮著至行與方宗章成緬並稱</hi>
　章成緬<hi>唐書孝友傳成緬於潛人續文獻通考䘮母廬墓烏鵲來巢麋鹿共處貞元中表其門人</hi>
　　<hi>以章孝子稱之</hi>
<pb n="KR2k0044_WYG_182-4a"/>
　田彦升<hi>傅肱蟹譜杭俗鄙食蟹時冇農夫田彦升者家於半道紅幼性至孝其母嗜蟹彦升慮隣</hi>
　　<hi>比窺笑常逺市於蘓湖間熟之以布囊負歸俄而楊行宻将田頵兵暴至鄉人皆竄避山谷糧道不</hi>
　　<hi>接或多餒死獨彦升挈囊負母竟以蟹免時人以為純孝之報</hi>
　宋<lb/>
　李瓊<hi>宋史顧忻傳仁和人李瓊以鬻繒為業事母孝夜常十餘起省母母喜食時新瓊百方求市得</hi>
　　<hi>必十倍酬其值續文獻通考瓊幼失父孝於母娶妻有子移居母室母諭之曰汝年來筋力頗憊盍</hi>
　　<hi>求婢以侍我瓊曰凡母所欲不親經手意如有失耳市人知瓊之孝者物新出必先求以奉瓊淄川</hi>
　　<hi>人張用聞其至孝因遷與隣居</hi>
<pb n="KR2k0044_WYG_182-4b"/>
　蔡汝揆<hi>咸淳臨安志艮山門外太平鄉蔡塘東里人朝奉大夫通判瑞州母沈氏卒汝揆尚幼父</hi>
　　<hi>霖用浮屠法火之汝揆以父澤入仕每傷無松楸之地言之輒泣刻木為形衣衾棺槨擇地而葬仍</hi>
　　<hi>置贍塋田建庵屋命僧守之鄉人呼為木娘墓</hi>
　孫長者<hi>兩浙名賢録佚其名富春人母病躬親藥物目不交睫衣不解帶及母死身已病将葬竟</hi>
　　<hi>死臨終語諸子曰吾生不能送母於穴死斂吾以衰絰庶盡吾孝於土中時皇祐間也子式登進士</hi>
　　<hi>第</hi>
　范鐘<hi>幕府燕談字元亨父本臨安人在市貨巾幘者有婢霅川人生一子即鐘也婢約滿告去不知</hi>
　　<hi>所向鐘浸長讀書取科第授某尉嘗欲訪母而無踪跡偶經霅川至一渡口茅屋中一嫗曰少時嘗</hi>
<pb n="KR2k0044_WYG_182-5a"/>
　　<hi>傭於臨安城一頭巾肆中曽生子既歸不復相聞今頗聞其子已讀書取官鐘曰何不往見之嫗曰</hi>
　　<hi>貧寠如此雖見豈能相認鐘徴其生年月日皆合大驚即拜認之嫗倉皇未敢鐘具衣冠迎歸後綰</hi>
　　<hi>郡符持使節嫗皆享其奉慶元初始卒</hi>
　毛存<hi>圖繪寳鑑杭人父伯益坐流嶺表存䟦涉數千里函骨歸人稱篤孝</hi>
　周阿二<hi>成化杭州府志鹽官人母俞氏病阿二與弟阿三各刳肝以療又幼弟阿九通體鈎燈以</hi>
　　<hi>禱病乃痊</hi>
　盛立旺二子<hi>成化杭州府志富陽人立旺妻病其長男刳肺次亦刲股邑令程珌作詩掲其</hi>
　　<hi>門嘉定癸酉六月旌表</hi>
<pb n="KR2k0044_WYG_182-5b"/>
　葛小閏<hi>萬厯杭州府志富陽人甫九嵗母朱氏病刲股為粥程珌為令引至前齒未齓也遂上其</hi>
　　<hi>事於府嘉定癸酉九月旌表</hi>
　周雄<hi>徐士晉周孝子碑記字仲偉新城人事後母素謹賈於衢聞母病急破浪以出為水所沒越日</hi>
　　<hi>屍浮於江顯神於衢帝感其孝勅為江伸新城父老即以其宅為祠</hi>
　朱應孫<hi>嘉靖臨安縣志咸淳間人母臥病且劇應孫號呼迫切醫禱弗痊乃刲股肉作麋以療之</hi>
　　<hi>母疾遂愈成化杭州府志咸淳丙寅五月旌表</hi>
　俞大成　俞廷用　俞亞佛<hi>萬歴杭州府志臨安人亞佛年十一母病刲股</hi>
　　<hi>以進廷用與父太成皆嘗刲股至亞佛凡三世云咸淳丁卯旌表</hi>
<pb n="KR2k0044_WYG_182-6a"/>
　陳茂祖<hi>嘉靖臨安縣志居錦北鄉父徳病久醫禱弗瘳乃刲股療之父病遂愈後父歿哀毀骨立</hi>
　　<hi>廬墓三載成化杭州府志咸淳丁卯旌表</hi>
　龔㜑兒<hi>嘉靖臨安縣志臨安民龔文子文病甚㜑兒刲左股以愈其疾成化杭州府志咸淳戊辰</hi>
　　<hi>旌表</hi>
　梅來兒<hi>夢粱録昌化農家子母病篤百藥㒺效思劬勞之恩無以報答乃刲股以進病隨愈成化</hi>
　　<hi>杭州府志咸淳戊辰十一月旌表</hi>
　元<lb/>
　俞全<hi>元史羊仁傳全杭州人幼被掠賣為劉餻家奴後獲為良自汴步歸尋其母及姊得之事母以</hi>
<pb n="KR2k0044_WYG_182-6b"/>
　　<hi>孝聞</hi>
　鄭萬戸<hi>輟耕録至元間杭州鄭萬户天性褊急不能有所容奉母備極孝道母誕日垂至預市文</hi>
　　<hi>繡氁段制袍為夀鍼工持歸縫綴既成為油所汚時估貴重工莫能償自經不死隣婦有識其母者</hi>
　　<hi>?送入白之至日母卧不起子至候問安否曰昨暮偶視新袍几上油缶濺漬成玷我情思殊不佳</hi>
　　<hi>耳子告曰一袍壊復製一袍可也母遂起人咸以此為賢母而益見萬户之孝</hi>
　陳斗龍<hi>胡長孺陳斗龍傳字南仲昌化人父澤民母盛病死斗龍處䘮哀毁廬墓有羣雁集其上</hi>
　　<hi>飛鳴三日夜後娶有告者曰若母王氏産若未一嵗歸錢塘聞其家在清湖中斗龍大驚且哭即日</hi>
　　<hi>與婦訣曰必與母俱歸初澤民以妻無子如錢塘求宜子者得王氏生斗龍未周期滿遂去斗龍至</hi>
<pb n="KR2k0044_WYG_182-7a"/>
　　<hi>清湖訪其母家涉二三十年固無在者逢白髪媪告曰若母歸江東斗龍即入江東又濟江踰淮走</hi>
　　<hi>饒微廣徳寧國凡六年於永豐縣禮賢鎮得焉母為施氏婦老矣施氏因其母無子女以母還之斗</hi>
　　<hi>龍奉母歸其嵗夏四月徽盜作溢出昌化境斗龍為廬百丈山身自負母婦擁後未至路逢盜數百</hi>
　　<hi>人斗龍稽首曰壮士斗龍幼不知母聞母在江東行求六年始得母歸未百十日即相遭於此斗龍</hi>
　　<hi>夫婦當死母老誰與養母者盗憐其孝相約遣去且戒勿更至此山驚母傷孝子心里中人亦賴以</hi>
　　<hi>免</hi>
　潘生<hi>吴萊潘生傳富陽人幼䘮父與兩弟奉母大徳間江南大饑自度曰吾終無以給母則母子俱</hi>
　　<hi>死即以母屬兩弟自傭囘鶻人乃告母曰兒當傭錢塘數月得錢米活家母勿憂既回鶻人轉賣遼</hi>
<pb n="KR2k0044_WYG_182-7b"/>
　　<hi>東軍户遣代戌虎北口會有詔江淮子女流徙者悉還鄉土遂従遼東還道遇一女子鴉鬟尾行問</hi>
　　<hi>之則曰淮産也君南人幸挾我同歸於是日即操瓠道乞夜泊茆葦中曽無一語及亂渡淮送女到</hi>
　　<hi>荘女上堂見父母攬涕相抱持詰門外同來者即引生更衣具酒執醆跪曰吾女幸完骨肉君去家</hi>
　　<hi>父母不知存亡嵗丁荐饑雖有兄弟亦恐不能存活吾女實君箕箒妾也君必無歸生毅然曰吾母</hi>
　　<hi>固衰耄度尚可活今遂不歸是吾遽死吾母也遂歸母死已三載兩弟亦死生追服制食其故技於</hi>
　　<hi>鄉以終</hi>
　周徳驥<hi>徐一夔周徳驥傳字仲良新城人父蚤世事母備至起居飲食惟母意是適依戀若嬰兒</hi>
　　<hi>然母病營救勿效夜輒向天而禱願減巳夀以益母夀一夕見有神人手執蓮花告曰不必爾也誦</hi>
<pb n="KR2k0044_WYG_182-8a"/>
　　<hi>法華經六十部則爾母差矣驥用神言持誦惟謹至正之季隠桐廬山谷中子昉亦以行誼著</hi>
　明<lb/>
　鄭璧<hi>嘉靖仁和縣志字伯規仁和人讀書好古詩文清雅事親孝父歿方殮鄰不戒火㡬延居室璧</hi>
　　<hi>被髪稽顙籲天號泣身捍父柩天為返風息火竟得保全人共訝之居䘮三年不御酒肉母歿亦如</hi>
　　<hi>之父友陸璘家貧無子父嘗許以葬地後璘亡璧購地以葬曰無使先人食言地下翰林張益為鄭</hi>
　　<hi>孝子傳</hi>
　姚文<hi>兩浙名賢録杭州前衛左所軍早䘮父事母盡孝身𨽻戎伍每展出趨役必拜母而往暮還如</hi>
　　<hi>之母卒擇葬玉泉山詰旦有虎聚其地相跑成穴遂葬焉其孝感如此</hi>
<pb n="KR2k0044_WYG_182-8b"/>
　馬純<hi>陳䞇馬孝子傳字叔良其先西域人元末父景華避亂居錢塘遂為錢塘人純弱冠父景華歿</hi>
　　<hi>一慟輒頓絶父臨終時嘱純曰我葬後當十日一省墓純如期必往哀哭奉母復備至母疾徬徨營</hi>
　　<hi>救形為枯瘁母歿號泣勺水不入口者三日既葬構一菴墓傍居三年作哭母詩懐母賦以寫其哀</hi>
　　<hi>鄉人誦之咸稱為馬孝子</hi>
　何良<hi>成化杭州府志字永年富陽坊郭人年十四母疾刲股以進父病露禱於天乞以身代父嗜鱸</hi>
　　<hi>魚臨終思之歿後臨祭所居後有鱸躍於岸取以供祭又夢母思鹿肉入山適有鹿馴伏就縳載歸</hi>
　　<hi>以祭人謂孝感所致</hi>
　何訥<hi>成化杭州府志字養仁富陽坊郭人事父永年母鍾氏甚孝或他出雖雨雪必歸父歿負土成</hi>
<pb n="KR2k0044_WYG_182-9a"/>
　　<hi>墳結廬墳旁以居終制之日羣烏飛遶墳所成化三年旌表</hi>
　董謙<hi>嘉靖海寧縣志有孝行親䘮廬墓成化中表其閭</hi>
　陳璋<hi>兩浙名賢録字廷章仁和人早遊郡庠以貢入太學天性純孝不以貧故儉甘脆之供父老癱</hi>
　　<hi>卧便液數下璋晝夜不離側衣不解帶假寐以湏父欲興即扶掖頸不授枕者十餘年父母殁竭力</hi>
　　<hi>營殯絞衾棺槨哭泣擗踊俱如禮</hi>
　潘鶴齡<hi>於潛縣志嵗貢生性孝䘮母廬墓日夜悲號虎狼過其廬不敢近</hi>
　金洪<hi>萬厯錢塘縣志馨如里人事母盡孝嘗割胷肉愈母疾及歿刻木像工人以血料塗塑洪曰奈</hi>
　　<hi>何以猪血汙母身刺胷取血盈盂周塗其像朝夕奉事如生時又體母意養貧女弟割産中分之成</hi>
<pb n="KR2k0044_WYG_182-9b"/>
　　<hi>化末奏聞</hi>
　孫經<hi>寧志備攷農家子也父早歿與弟緯躬耕養母母有奇疾非藥餌能療但思食一物隨得隨起</hi>
　　<hi>稍遲即劇二子竭力營辦備諸品以俟一日疾作思蝦羹二子即輟田事徧求諸市中不得正跼蹐</hi>
　　<hi>忽於水際見水動二子兢解衣入水求之得巨蝦數尾急調羹以進母病遂已</hi>
　王葵<hi>萬厯杭州府志字士忠杭州右衛人博觀羣籍力於孝弟旦夕羞養必躬親出必告所歸必詣</hi>
　　<hi>膝下肅揖親常怡色則喜否即懼戒家人無敢出聲伯兄嵗行役葵治家不庸一私錢母憐之與五</hi>
　　<hi>金營兒女費暨父母亡伯兄求析居業已均産葵顧妻取篋中七十五金來仍兩均之兄問安所得</hi>
　　<hi>金曰是某年月日阿母與吾五金營兒女費者也吾息之㡬年得此義當與兄共其出納具有時日</hi>
<pb n="KR2k0044_WYG_182-10a"/>
　　<hi>不爽云</hi>
　孫宗黻<hi>兩浙名賢錄字仲文錢塘人六嵗䘮父與寡母相倚為命及長益竭誠奉母母疾衣不弛</hi>
　　<hi>帶以侍湯藥母終哀毁晝衣不輟居䘮三年廬於墓側既免䘮猶日操一舟擕一飯一蔬至墓所展</hi>
　　<hi>哭墓之左右有以墓地求售者宗黻慨然曰吾欲廣吾親墓而使若親無葬地可乎厚加稱貸而謝</hi>
　　<hi>之地得不售人謂孫孝子於是乎能錫𩔖矣及年逾八十病将革猶扶掖至母旌節坊下稽首以示</hi>
　　<hi>終身不忘母氏云</hi>
　翁浩<hi>萬厯錢塘縣志字世宏事父母至篤出必告反必面既歿告於祠堂至老如一日嘗入京師在</hi>
　　<hi>舟中反側不能寐少寐輒見母病狀驚寤遂歸母果感疾當與伯兄従子析貲時有故往吴郡還書</hi>
<pb n="KR2k0044_WYG_182-10b"/>
　　<hi>誡子曰吾誠恥是爾無取均焉子奉教祇取一二麤敝者與宗婣處至老無纖毫介蒂人稱長者</hi>
　孟春<hi>萬厯錢塘縣志居芝松里年二十九以貧出傭得錢供母成化中鄰火延燎迫其居母卧不覺</hi>
　　<hi>春聞以歸不顧烟焰入負母或止之不聽遂與母俱焚死萬厯中湖墅大火諸生李中華自外歸火</hi>
　　<hi>已及父尚在屋内與弟入覔之再三不得父子三人俱焚死事與春同</hi>
　章銂<hi>舊浙江通志别號淡塘海寧人生成化之乙酉終穆宗朝夀一百有二性至孝學行端凝當路</hi>
　　<hi>器之欲以經術薦用時母登上夀銂上書辭辟以終母養母終年九十有九母子夀登二百齡人號</hi>
　　<hi>人瑞</hi>
　徐顥<hi>錢塘志補字子淳錢塘人正徳辛巳進士授南京刑部主事折節講學慨然慕明道晦菴之為</hi>
<pb n="KR2k0044_WYG_182-11a"/>
　　<hi>人晉員外郎轉儀制司郎中出守臨江五年不調考績行過家病卒顥少年善飲父誡之遂絶不飲</hi>
　　<hi>及燕鹿鳴以未奉父命一舉觶而已父嘗患怔忡不解衣者半嵗父歿養母躬備甘脆家事必禀進</hi>
　　<hi>止有弟三人廩禄資財悉付而均通之</hi>
　凌立<hi>兩浙名賢録錢塘人少孤事母以孝聞登嘉靖進士官比部遷建武太守多惠政為僚黨所忌</hi>
　　<hi>罷歸奉母色養備至老而彌篤母歿哀痛骨立數月竟卒人謂終身之慕立無媿云</hi>
　徐輅<hi>舊浙江通志字鳯橋海寧人性至孝弱冠游金陵偶念及母老遽連夜發舟惟恐不及及上堂</hi>
　　<hi>問安怡然色解後裹足不肯出以易經魁嘉靖庚子榜筮仕閩永安縣有異績祀名宦</hi>
　凌貴<hi>嘉靖仁和縣志字克和年十二父謝世侍寡母以居母罹暴疾羣醫㒺治刲股和藥以進乃愈</hi>
<pb n="KR2k0044_WYG_182-11b"/>
　　<hi>嘉靖甲辰嵗大歉郡人競以黒菽濟饑貴曰此非所以養髙年也力營精膳以進而已與妻子則甘</hi>
　　<hi>糲食邑大夫以敦孝表其門</hi>
　江圻<hi>分省人物攷字子望仁和人曉之子隆慶戊辰進士授南京刑部主事陞郎中擢廣西提學僉</hi>
　　<hi>事性純孝父母病衣不解帶行不正履居父䘮泣血三年食淡茹素不入燕室每過内目俯不一視</hi>
　　<hi>婦過亦如之方承天每稱之曰江子望居䘮有古人所罕聞今人所未見者</hi>
　禇偩<hi>徐一夔風木軒記錢塘禇偩字本中性至孝稍長䘮母既壮䘮父哀痛㡬不能生母歿之嵗有</hi>
　　<hi>嘉木二茁於所居墻上枝葉𩔖掎桐偩移植於所居之傍十閱寒暑二木劍㧞而上父歿嘗與二弟</hi>
　　<hi>徘徊樹下有風颯然起於木末俄而怒號樹欲仆偩曰古人有欲養而親不逮者以風木為喻因相</hi>
<pb n="KR2k0044_WYG_182-12a"/>
　　<hi>向大慟遂名二木處曰風木之軒</hi>
　黄裳<hi>分省人物考字子重錢塘人性孝友母病醫藥必親嘗禱祀籲天丐以身代不得哀毁至骨如</hi>
　　<hi>柴棺歛䘮祭之具不以貧故有闕居䘮三年如一日懼傷父心朝夕率子婦上食問寢七年父亦歿</hi>
　　<hi>時屬儉嵗資用不給拮据營厝必如禮乃止</hi>
　虞舜卿<hi>萬厯錢塘縣志字國賓篤於孝友代兄漕濱死不怨酬以腴田轉授諸姪一日哭父墓聞</hi>
　　<hi>空中語曰有虎甫下山而塚冇蹯跡矣夜奔視母疾有雙燈自移引路人皆以為孝感</hi>
　葉文榮<hi>名山藏海寧所軍餘弟文龍殺人坐法其母愛弟涕泣不食文榮謂母曰弟年尚少我長</hi>
　　<hi>矣又有子請代弟詣官服殺人罪竟坐法</hi>
<pb n="KR2k0044_WYG_182-12b"/>
　董嗣昌<hi>陳與郊三孝子傳嗣昌海寜人兄嗣晉弟嗣昱並邑諸生大父樹父成身世以孝友聞嗣</hi>
　　<hi>晉兄弟三人飭躬勵行期不負祖父之訓萬歴己丑嵗荒五月疫作父及繼母蔡皆況疴三子侍疾</hi>
　　<hi>惟謹越七日母亡殮訖三子事父憂勞益力越三日嗣晉卒又踰數日嗣昱亦卒嗣昌以母兄之痛</hi>
　　<hi>方殷弟䘮之殮更亟時父病轉劇乃刲股和藥以進父服之得甦乃罄資具䘮殮辦薪水贍幼弟妹</hi>
　　<hi>入則和顔慰父出則泣血眼枯越五日亦卒里人上其事於督學使者旌其閭曰一門三孝</hi>
　胡化<hi>海寧縣志字徳甫胡陳里人父病夜禱於天割股以進而病愈再病亦如之家人終無知者已</hi>
　　<hi>而父卒化哀毁過禮兄弟析産則讓膏腴而取磽瘠浙西羣盗起相戒母入胡孝子里</hi>
　朱暹<hi>七修類藁餘杭人父故與弟昌事母至孝家雖貧母欲之物必多方致之以悦其心母病失明</hi>
<pb n="KR2k0044_WYG_182-13a"/>
　　<hi>求醫莫治與弟晨起盥潄祝天含水舔之月餘母目漸爽逾年復明杭俗春時四方多來湖山其母</hi>
　　<hi>亦欲往暹不能倩輿與昌以竹椅舁往各寺毎嵗率以為常母年九十終家漸豐裕盖天所以報孝</hi>
　　<hi>子也</hi>
　沈孝子<hi>杭州府志沙村人其名不傳萬厯中山水暴漲髙至大餘潔廬舍母沒入水孝子號慟躍</hi>
　　<hi>入洪波中求母明日於瓶窑鎮逆流上三十里還至沙村母子俱死里人駭異収葬之至今沙村有</hi>
　　<hi>沈孝子墓</hi>
　胡文奎<hi>餘杭縣前志餘杭人少失父奉母甚孝萬歴戊午七月十五夜雷雨交作山水突至文奎</hi>
　　<hi>亟負母避難呼婦挈兒急起方離床床即浮甫岀屋屋隨漂折正遑遽間見堆阜有桑株即奉母緣</hi>
<pb n="KR2k0044_WYG_182-13b"/>
　　<hi>置其上是時婦提幼子呼救奎曰我但能救母不能救若等矣婦子皆溺死而母獲免於難</hi>
　何倫<hi>兩浙名賢録字士明錢塘人父病不解衣侍湯藥者五閱月及卒哭踊不欲生及葬躬負土成</hi>
　　<hi>墳晨夕攀柏而號哀感行路以母病弗克廬墓嵗大祲與妻子雜棌湖中菱芡共米菽而飯三時上</hi>
　　<hi>食列簋如故其母不知為祲嵗也盖甘倫之養者三十年八十乃終而倫亦白首矣</hi>
　袁用<hi>舊浙江通志字廷用新城人性孝友與仲弟璲同居㸑歴三世友愛無間</hi>
　陳九臯<hi>舊浙江通志臨安人母故痛哭㡬殞父遘疾籲天祈代割股救愈</hi>
　金震<hi>臨安縣志母沈氏有疾割股二次獲痊事聞撫按給扁</hi>
　俞爾奎<hi>杭州府志臨安人年十四兵至爾奎匿複壁中聞父被執急趋出願代父死兵遂殺爾奎</hi>
<pb n="KR2k0044_WYG_182-14a"/>
　　<hi>而留其父</hi>
　郭金科<hi>明孝友傳錢塘人萬歴甲寅夜火焚其廬金科年十五已脱於火不見母遂慟哭入火救</hi>
　　<hi>母鄰人止之不得烟燄障塞竟焚死明晨出其屍煨燼中子母相抱不解榷闗楊師孔題曰郭孝童</hi>
　　<hi>御史聞之命葬之孤山表曰郭孝童墓</hi>
　何應逹<hi>杭州府志號雲臺天性孝友奉親備極豐腆而儉薄自甘父歿哀痛號泣見者多為出涕</hi>
　　<hi>兩姊無嗣皆為之營葬祭伯兄䘮子鞠其孤撫兩弟教誨婚娶之晚年閉門以書史自娱卒年七十</hi>
　　<hi>五</hi>
　陸東<hi>杭州府志字宗望仁和人三中副榜不第遂入國學天性友愛長兄沒燕邸親往扶櫬嫂嚴病</hi>
<pb n="KR2k0044_WYG_182-14b"/>
　　<hi>瞽而弟婦少寡悉敬養之終其身兄弟皆有子俱夭悉歛葬如巳出又為兩嫂連舉大䘮動皆循禮</hi>
　　<hi>子運昌舉進士</hi>
　徐文斗<hi>新城縣志慶餘子隨父官珙城時流冦掠城邑慶餘被執文斗請以身代賊並殺之</hi>
　姚自虞<hi>陳廷會姚孝子傳字象梅由鹽官徙錢塘以親年老奉養不離左右者數十年天唘間杭</hi>
　　<hi>火延燒數十里值自虞掃墓歸倉惶不辨門徑冐走烈火中髪盡焦爛奉父母従他竇出天忽返風</hi>
　　<hi>自虞屋宇獨存中丞蘓公旌其門曰孝感自虞先世隸籍尚衣府典籖當以自虞兄充補自虞曰吾</hi>
　　<hi>兄方翼上進以慰兩親奈何以俗吏擾之乃身任其事崇禎己卯以夀終於家</hi>
　孫畯卿<hi>新城縣志性至孝母疾割股以進疾遂愈兄歿遺孤甫六嵗撫之如已子</hi>
<pb n="KR2k0044_WYG_182-15a"/>
　何蘭旌<hi>應撝謙何蘭旌墓誌字湘來錢塘人早孤祖母與母撫之成立祖母年八十餘蘭旌孝養</hi>
　　<hi>不懈疾革哀號頓地絶而復蘓母病侍湯藥晝夜不解帶目盡腫葬值隆冬衰絰徒跣冒霜雪行百</hi>
　　<hi>里足凍指墮遂成瘡疾每念生不獲養親凡嵗時不受子孫拜賀㫁諸滋味僅供脱粟而已崇禎辛</hi>
　　<hi>巳嵗大饑給糜粥施藥餌全活甚衆少為名諸生經史百家靡不通貫尤精於易言方行矩為鄉里</hi>
　　<hi>所矜式學者稱江滸先生</hi>
　孫起觀<hi>富陽縣志少有至性父廷楫為宗人所忌值伯兄與従兄忿争従兄邂逅身死并訟及廷</hi>
　　<hi>楫竟坐論死時起觀年尚幼往來赴訴多中夜間行艱苦百出一日夜行遇虎暗中相觸迫視之虎</hi>
　　<hi>也竟弭耳去人以為孝感後廷楫終得昭雪間里咸稱為孝子之力云</hi>
<pb n="KR2k0044_WYG_182-15b"/>
　駱繩先<hi>舊浙江通志臨安人聞冦警祖母陳年八十矣不能行囑䋲先速避去䋲先涕淚交頤卒</hi>
　　<hi>不去冦至俱被殺</hi>
　柴世堯<hi>舊浙江通志字雲倩仁和人四齡䘮母事後母孝父紹勳宦遊獨家居奉祖弱冠中鄉舉</hi>
　　<hi>及㑹試得父手書言病心動流涕棄試奔歸而父已卒扶櫬歸里服闋後母在堂曰吾寧以三公易</hi>
　　<hi>一日耶方伯朱本吴疏薦詔下特徴力請終養不赴迨後母卒所生僅三女盡出家財贈之著蝶園</hi>
　　<hi>集行世</hi>
　徐周官<hi>錢塘縣志字又旦母病劇嘗湯藥侍床褥晝夜不離者數月百計醫禱請以身代及歿哀</hi>
　　<hi>毁㡬不能生事父尤色養曲意承順能得懽心鮮兄弟友愛諸姊甚篤族人國課不能償悉周官代</hi>
<pb n="KR2k0044_WYG_182-16a"/>
　　<hi>輸嵗以為常貧不能葬及無後者為維持經紀戚黨中貧乏者周恤備至賴以舉火者數十家</hi>
　祝匡文<hi>海寜縣志字光升貧甚兄巨文卒遺孤四匡文獨力為人傭耕以給家食崇禎辛癸間嵗</hi>
　　<hi>大歉匡文必先飯孤兒自採橡藿咽之得不死</hi>
　傅齡發<hi>錢塘縣志字長含弟齡熙字長穆並儀部巖子巖遇難刃将及齡熙時年十四以身蔽翼</hi>
　　<hi>其父刃著於頰而死齡發起救矢透左腋而仆少頃復甦見父弟死慟曰吾一家可謂無負國恩矣</hi>
　　<hi>遂以手抉其創創裂而卒時三屍皆枕深草中三日巖妻姜與其長兄齡文始克殮荒山無人僅収</hi>
　　<hi>其骨遂各以墨志其髀股匣之以歸後二十年始克葬皆有文名與其伯兄號三俊俱殉父兄之難</hi>
　　<hi>節烈孝友出於一門</hi>
<pb n="KR2k0044_WYG_182-16b"/>
　俞可章<hi>臨安縣志貢生生二子爾晉爾鼎明末父子為冦所執可章賂以金贖子死二子跪泣求</hi>
　　<hi>留父父子三人抱泣争死冦盡殺之</hi>
　俞守正<hi>臨安縣志年甫十三冦至同父一觀被執寇殺一觀見守正為童子欲挾之去守正曰父</hi>
　　<hi>死子義不獨生遂并殺之</hi>
　俞爾濱<hi>臨安縣志生員俞可鈺子事繼母至孝冦至母方氏閉門經死爾濱繞母屍而哭亦為冦</hi>
　　<hi>所害</hi>
國朝<lb/>
　郭氏三孝子<hi>舊浙江通志仁和郭仲和有宋賜祖墓在靈隠寺西為土豪曹氏所佔其父渠</hi>
<pb n="KR2k0044_WYG_182-17a"/>
　　<hi>南力不能勝忿鬰成疾仲和走都叩闕曹懼尾至清河擠之水中死及渠南病仲和子府年十二刲</hi>
　　<hi>股肉以救祖鄰家火府負病母冒烈焰踰墻出遂得俱活後府病府子嗣汾禱天日夜不止急聞空</hi>
　　<hi>中有聲云増孝子父夀一紀府夢神以紅丹一丸納入其口病漸愈嗣汾後又復其土豪所奪之墓</hi>
　　<hi>雪祖父仇</hi>
　顧大觀<hi>舊浙江通志字維垣先世自㑹稽徙錢塘父恒宇客粤卒大觀甫十二聞訃擗踊號慟即</hi>
　　<hi>問粤路所向祖望龍撫其背曰爾志奔䘮耶粤将萬里奈汝㓜何大觀以首搶地不欲生不得已許</hi>
　　<hi>之竟走粤扶柩歸途過彭口經小孤颶作舟㡬覆同載者皆失色大觀伏柩側號天慟哭颶忽止舟</hi>
　　<hi>中人皆額手曰吾等幸免魚腹者實賴此孝童於是人咸目為顧孝童年十六祖病疽殷床褥間澣</hi>
<pb n="KR2k0044_WYG_182-17b"/>
　　<hi>滌拂拭不稍怠及沒號慟如䘮父事母陳盡孝與弟友愛無間年各六十猶同㸑子侍御豹文鄉賢</hi>
　　<hi>留祀冊大觀以信義自負葬其死友俾祀事無缺宗姓之孤寡者贍之終身明季潰兵掠子女傾槖</hi>
　　<hi>贖還其家嵗饑設粥捐賑活人甚多</hi>
　丁大綬<hi>杭州府志字步玉仁和人五嵗䘮母後母鄭生子錫俱就塾大綬以弟幼掖之行雨則傾</hi>
　　<hi>其盖以覆弟及婦卒悉以婦遺簮珥為弟娶婦亡何弟病亟目視兩子者再大綬曰汝子吾子也敢</hi>
　　<hi>有二視耶呼己子與姪俱前長景儀次澎次景鴻次濚曰汝輩雖同堂當如一父之子故景儀兄弟</hi>
　　<hi>出入起居無弗同者負郭田四柝之為弟子娶婦先於已子焉鄉賢留祀冊所著有家訓輯畧行世</hi>
　張渭芳　張芝夢<hi>舊浙江通志錢塘人母沈氏病篤渭芳年十七祝天割股以進母病</hi>
<pb n="KR2k0044_WYG_182-18a"/>
　　<hi>遂瘥後復發欲一見媳媳江氏女也入門年始十六亦潛割股以獻姑剪深見骨暈而仆小姑驚呼</hi>
　　<hi>江亟起掩其口而隂以股肉煮藥進姑亦愈其時有張芝夢亦以孝稱與妻楊侍老父病衣不解帶</hi>
　　<hi>者經年夫妻先後割股呼天求代父病以瘳巡按王元曦嘉之以額表其門</hi>
　葛念<hi>舊浙江通志字思善父邦以輸糧北上卒於途不知其地念年未成童聞訃㡬絶便欲覔父死</hi>
　　<hi>所衆以其年少固止之甫長親友勸娶泣曰父棺未及歸葬何以娶為遂徒步走千里外經三載始</hi>
　　<hi>得其處撫棺慟哭負骸骨歸</hi>
　吕蘭<hi>舊浙江通志字谷芳少失怙年二十六家貧未娶與母蔡氏相依為命性好學喜作詩以嘔血</hi>
　　<hi>死母益困蘭素與毛人慶友善一日人慶疾忽作蘭語曰我谷芳也予生不能養母今雖死魂魄猶</hi>
<pb n="KR2k0044_WYG_182-18b"/>
　　<hi>依母側予母不食已二日矣従公乞升斗以給吾母人慶家亦貧持錢二百文以餽其母聞者泣下</hi>
　陸承祺　陸承祚<hi>馮景二孝子傳陸夢蘭二子長承祺字又祉次承祚字端明夢蘭客</hi>
　　<hi>死鬱林時方軍興踰年而凶問至二子年尚弱號慟拜辭其母曰兒不得父骸不生還矣家酷貧二</hi>
　　<hi>子梵甇走萬里道乞食而進厯烽烟戎馬間得至鬰林有老嫗煮糜以給餓者二子就食遂問之嫗</hi>
　　<hi>指叢箐中云彼纍纍者率朽敗不可問傳云是中有浙人未知是耶二子乃詣前刺血滴骸閱十餘</hi>
　　<hi>棺皆格不入二子拊膺呌天哀感行路忽遇父故人導棺在蕭寺二子隨以往撫棺一慟皆隕絶時</hi>
　　<hi>聚觀者見二子死急以水漿灌其喉久之承祚甦而承祺死矣承祚孑身匱兩骸左擔以出蘭足黧</hi>
　　<hi>面還家報母而母已盖棺數日先是承祚道遇鄉人寄書歸母見書慟哭曰不意吾兒先我見夫于</hi>
<pb n="KR2k0044_WYG_182-19a"/>
　　<hi>地下既卒哭歎曰夫柩已歸吾復何戀絶粒六日而死承祚季弟承烈年十四哭諸有司之庭請祀</hi>
　　<hi>承祺於學宫而載母與兄於郡邑志皆如其請</hi>
　徐繼恩<hi>舊浙江通志仁和人父偉章以孝稱後臥病子繼恩割股以療之病遂愈後繼恩病子鄴</hi>
　　<hi>亦割股救父得瘥人稱徐氏世孝</hi>
　霍禄科<hi>杭州府志錢塘人康熙五年火及其廬禄科父萬言年八十餘蹣跚未出禄科冒烟救之</hi>
　　<hi>其子文舉復入救其祖父俱焚死次日見文舉灰骨猶依祖父膝前人稱為一門孝子</hi>
　楊斌<hi>海寧縣志字乗六杭州府學生以次子雍建貴封徴仕郎吏科給事中性至孝初丁乙酉之變</hi>
　　<hi>兵及母頸斌號泣請以身代兩釋之</hi>
<pb n="KR2k0044_WYG_182-19b"/>
　王一麟<hi>杭州府志府庠生錢塘人少孤力學母邵哭夫失明一麟䑛目復開祖母亡廬墓枮柏復</hi>
　　<hi>茂康熙十二年旌表</hi>
　燕士俊<hi>杭州府志錢塘人國初江南敗兵入浙士俊奉母避梁渚母驚憂成疾禱天剪股納藥母</hi>
　　<hi>病得痊後母卒哀毁㡬於滅性終身布衣蔬食祖志學以醫名後傳其秘治病多奇效</hi>
　王修玉<hi>舊浙江通志字倩修父世明嵗貢為鄱陽令修玉弱不好弄惟嗜讀書方成童祖母陳老</hi>
　　<hi>且疾每夜露香祝天願減齡益祖母夀父以誣獄被逮吏卒環衞甚嚴修玉往視鞭笞交下不為動</hi>
　　<hi>父在縲絏凡飲食波溺俱為扶持其後學益邃與毛先舒吴任臣交著作甚富尤工於詩著有汴遊</hi>
　　<hi>松壑蕭逺堂據梧叢説等集</hi>
<pb n="KR2k0044_WYG_182-20a"/>
　沈棄疾<hi>公舉事實字又辛海寧諸生父異號絅菴博極羣書?心理學身體力行家法謹嚴著有</hi>
　　<hi>待後集八十卷藏於家以讀書積徳垂訓後人棄疾克承家學善繼其志性至孝童年母患弱症每</hi>
　　<hi>夜祝天求代甫結褵率婦金悉售簮珥易衣飾以供醫藥母歿哀毁備至䘮葬盡禮兩季弟俱在穉</hi>
　　<hi>齡屬金氏撫之成立仲弟裕早天遺孤六嵗恩撫如已出飲食衣服悉與子均授産授室至年三十</hi>
　　<hi>始析居待兩季弟怡怡友愛垂白無間言従叔去非以誣䧟入獄而病其子適患痢不能入侍乃代</hi>
　　<hi>之往夜則手奉湯藥旦則力訴憲司情詞真切感動當事得保釋歸歿於家後其子無力舉殯出金</hi>
　　<hi>助葬人貧不能卒嵗餽以薪水猶不給甫嵗朝即令妻㧞䯻上簮脱所服襖卑之典質曽以館穀置族</hi>
　　<hi>人采臣田采臣歿憐其妻張氏能立節撫孤遂焚劵而還其田家本儉素而解推之舉棺殮之贈不</hi>
<pb n="KR2k0044_WYG_182-20b"/>
　　<hi>一而足皆拮据圖之無少徳色年六十無疾卒以子翼機官侍讀學士累贈中憲大夫</hi>
　何嘉諫<hi>鄉賢留祀冊富陽諸生少䘮父一慟㡬絶及葬願以身殉卧父穴中抱父棺不出母命強</hi>
　　<hi>出之歸慟哭不欲生者數月母病湯藥親嘗母卒廬墓三年墓傍産芝草數莖人稱孝感嘗道得蒋</hi>
　　<hi>姓遺金立騐明還之葬族人三世遺骸友人胡紹宗家遭疫厲死無所歸悉為殯殮其他善行甚多</hi>
　孫鳯壵<hi>鄉賢留祀冊餘杭庠生順治己亥父膺嵗薦廷試鳯壵念親老隨侍扶掖鞍馬間歴數十</hi>
　　<hi>盡夜無倦色返至淮揚父病卒於舟時值海冦兵戈梗路覔棺不得鳯壵號泣呼天遇老人指示購</hi>
　　<hi>得棺以殮扶櫬渡江歸躬負土築墳手植松柏廬於墓側墓産靈芝數莖兄之泓家失火卧摟不能</hi>
　　<hi>下鳯壵冒烈焰越墻而上掖兄出得免於厄</hi>
<pb n="KR2k0044_WYG_182-21a"/>
　汪于髙<hi>仇兆鰲汪于髙傳字昭武號睡菴錢塘人父闕萼倚廬南屏山病亟于髙時年十一倉皇</hi>
　　<hi>獨行自里門逹父所凡十數里遇所親欲擕之歸必不可廼偕往侍湯藥惟謹父歿哀毁骨立與兄</hi>
　　<hi>居再世不分㸑于髙素豪於飲自兄歿遂終身廢杯勺族母家被火于髙冒烈焰出之火中宗人某</hi>
　　<hi>其業師也亦掖之出方燎原時于髙往復數四被熏灼無完膚卧病月餘得不死鄰鍾某負債将執</hi>
　　<hi>其妻俱去于髙聞為償其逋鍾詣髙請為奴于髙曰我拯汝夫婦而復利汝夫婦耶遣之喜書大字</hi>
　　<hi>製筆長丈許肩背並用有五字勒石天竺寺門縦横尋文筆法入古</hi>
　凌紹乾<hi>錢塘縣志字子健康熙己卯副榜父病龥天願以身代奉母盡孝母卒哀毁骨立遂殞其</hi>
　　<hi>身生平注經史性理諸書有問是師是移是因是等集行世崇祀鄉賢</hi>
<pb n="KR2k0044_WYG_182-21b"/>
　查繼輔<hi>鄉賢留祀冊海寧人父疾祈以身代果染父病久而始愈母病目以舌䑛之數月復明弟</hi>
　　<hi>早歿撫孤姪與諸子同子嗣韓</hi>
　董玉煒<hi>公舉事實餘杭人性孝友又天根病目失眀玉煒龥天哀禱早晚以舌䑛之父月復眀母</hi>
　　<hi>趙患疽奄奄一息醫藥㒺效玉煒口吮患處毒退獲痊年五十子孫滿前而父母穢器必親自洗滌</hi>
　　<hi>父母歿悲號慘怛䘮葬不遺餘力崇祀鄉賢</hi>
　羅萬國<hi>題旌冊仁和人弱嵗䘮父號泣如成人及長事嫡母尤孝謹母患疽親為吮毒母卒刻木</hi>
<hi>聞奉以供朝夕奉事如生時事    旌</hi>
　金世臣<hi>杭州府志仁和人除夜隣火延燒世臣負父出烈焰中焦頭爛額死而復生具題奉旌</hi>
<pb n="KR2k0044_WYG_182-22a"/>
　盧必陞<hi>錢塘縣志錢塘人叔無子以必陞嗣本生父病思食蟛蜞非其時莫致必陞擕筐採取風</hi>
　　<hi>潮忽至沒於水漁者救之猶手蟛蜞不釋所嗣父被流賊冲失時方盛暑呼號奔走滿足血淋尋見</hi>
　　<hi>同歸父卒闕闕</hi>　<hi>三年事</hi>
　許嘉賢<hi>富陽縣志字心寰事親色養備至父病刲股和藥以進歿則哀毁勿勝結廬墓側具題奉</hi>
　　<hi>旌</hi>
　謝勛<hi>題旌冊於?人性至孝山賊猝至勛語妻子曰吾為母不暇計若等矣遂棄家負母潛逃母子</hi>
　　<hi>俱得免具題奉旌</hi>
　洪宗濂<hi>公舉事實字昉叔仁和人六嵗䘮父家甚貧母汪撫之成立比長為人㑹計得俸歸竭力</hi>
<pb n="KR2k0044_WYG_182-22b"/>
　　<hi>奉母年逾三十而不能娶康熙戊申秋母患惡痢百藥㒺效宗濓徬徨無措乃冒雨走三十餘里詣</hi>
　　<hi>東嶽祠叩首哀號願以身代不數日母病頓愈宗濂遂病不起兄疑為積勞所致急延醫調治宗濂</hi>
　　<hi>謂兄曰弟已投詞東獄神願以我夀益母今母愈弟不得生矣但母病初痊幸勿即告致重傷吾母</hi>
　　<hi>心言畢竟卒時年三十八</hi>
　趙唘裕<hi>題旌冊錢塘人十嵗䘮父哀慟不欲生事母尤孝謹不離左右者數十年及母卒執䘮盡</hi>
　　<hi>禮廬墓三載雍正四年具題奉旌錢塘縣志兄患惡疾近者輒染唘裕扶持起居飲食與偕夜則共</hi>
　　<hi>床寢兄瘳唘裕亦不染</hi>
　孫鑰<hi>題旌冊富陽人弱嵗父卒擗踊盡哀水漿不入口者累日母老雙瞽鑰盡心色養厯年不怠母</hi>
<pb n="KR2k0044_WYG_182-23a"/>
　　<hi>歿廬墓三年雍正六年具題奉旌</hi>
　章超<hi>題旌冊富陽人父患疽吮之獲愈母疾龥天求代病獲痊雍正六年具題奉旌</hi>
　吴脩齡<hi>題旌冊錢塘人年十四父士培疾龥天求代及歿寢苫枕塊宛若成人事祖母張備極孝</hi>
　　<hi>養有偷兒夜入其室罄取所有舉火焚其廬張匿複壁中脩齡冒烈焰負之出衣履俱灼毛髮為焦</hi>
　　<hi>母錢氏孀居卧病親奉湯藥衣不解帶者三年歿後䘮葬盡禮雍正八年具題奉旌</hi>
　謝三祝<hi>題旌冊於?人父病焚香告天願以身代衣不解帶數月及歿廬墓三年雍正九年具題</hi>
　　<hi>奉旌</hi>
　吴嵩齡<hi>公舉事實字與九仁和人父允焞順治初知夀寜縣與妻瞿同死㓂難時嵩齡尚幼縣諸</hi>
<pb n="KR2k0044_WYG_182-23b"/>
　　<hi>生葉聞祖匿之得免及官兵獲冦嵩齡遇之舟中痛憤持棓擊冦舟人咸為感動歸後具衣冠葬父</hi>
　　<hi>母丁家山廬於墓側晨夕攀號積成心疾既長以能詩遊京師為名流所器重久之歸里仍棲丙舎</hi>
　　<hi>疾發而終</hi>
　孫光祚<hi>公舉事實字爰裔仁和人國學生年弱冠隨父客趙代間遭流冦剽掠父受重傷光祚號</hi>
　　<hi>泣抱持賊憐之捨去父歿哀毁過禮母性方嚴小失意光祚與妻長跪以請垂老不少懈母病延醫</hi>
　　<hi>艮山門外醫以除夕不赴光祚詣請徑路傾欹屐齒屢折母病愈遂捐金修砌十里之内竟成坦途</hi>
　　<hi>葬母穿壙見舊穴急封掩改穴以避術家以改處多石為慮不聽發土果得石石盡則穴在焉人以</hi>
　　<hi>為孝義所感</hi>
<pb n="KR2k0044_WYG_182-24a"/>
　陸寅<hi>錢塘縣志字冠周運昌孫圻子善詩年十六圻以牽累繫獄寅従入囹圄晨夕侍奉尋得釋圻</hi>
　　<hi>遂棄家逺遊不知所之寅上事病母下撫弱弟克殫心力母歿後有人傳圻在武當山寅即日徒步</hi>
　　<hi>出門直趨武當求之不見隨徧覔各省涉歴險阻十餘年不歸然竟不可得遂入京丁卯中順天鄉</hi>
　　<hi>試明年成進士以哀慕勞瘁踰年衉血卒子邦玠字勉之有文名雍正庚戌進士官戸部主事卒</hi>
　朱常安<hi>公舉事實錢塘人中庚午武舉康熙乙卯父病泣禱於神叩頭流血父疾尋愈丁巳父復</hi>
　　<hi>患囊癰庚戌復閃折右足皆百計調治雖家益貧而奉養竭誠始終不倦及父歿葬於貴人峰廬墓</hi>
　　<hi>三月有馴虎之異嗣後凡忌辰必茹齋衣素痛哭三日數十年不衰遇已生辰終身不受賀題旌冊</hi>
　　<hi>雍正十一年具題奉旌</hi>
<pb n="KR2k0044_WYG_182-24b"/>
　項日永<hi>公舉事實字其譽錢塘人髫齔能得父母歡後賈於閩㑹閩變道梗不通念二親逺隔棄</hi>
　　<hi>資歸夜行晝伙従間道走仙霞嶺逾年始得逹居一載父母相繼歿哭泣盡哀有姊適汪氏為里人</hi>
　　<hi>搆訟波及日未白其寃一日詣汪見晨炊未舉即趨出解衣易米為具比歸妻曰家有米答曰吾恐</hi>
　　<hi>姊飢不能待也康熙丁亥戊子間嵗大歉出已粟以賑自江干達湖墅沿途遇飢人人給半升存活</hi>
　　<hi>者無算一時富民慕義亦争給米以助賑</hi>
　顧蘭<hi>錢塘縣志字芝侣仁和諸生割産讓兄膳養寡嫂三十年如一日公舉事實蘭授室未月餘即</hi>
　　<hi>與二親同寢處夜必數起視安母諭之則曰兒與父母隔終不成寐不如共寢之安母疾衣不解帶</hi>
　　<hi>者累月及卒哀毀骨立三年不御酒肉服闋猶哀泣者十餘年平生折節讀書不求聞逹著有孝經</hi>
<pb n="KR2k0044_WYG_182-25a"/>
　　<hi>或問箋註行世二畱堂集藏於家</hi>
　方聲宏<hi>公舉事實字蜚卿錢塘人正學之裔世有隠徳宏生而至性過人弱齡能順承親意處昆</hi>
　　<hi>弟推棃讓棗極篤友于父疾親嘗湯藥衣不解帶者累月疾甚龥天求代剪股和藥以進父歿哀號</hi>
　　<hi>擗踊痛不欲生未㡬復遭母䘮備物盡禮既葬廬墓三年嵗時祭享哀慕無巳年七十六卒題旌冊</hi>
　　<hi>雍正十一年具題奉旌</hi>
　錢封<hi>錢塘縣志字軼秦年十三執母徐䘮里中稱小孝子父士璋凡三娶封事後母一如所生父歿</hi>
　　<hi>時封年已六十有一哀號擗踊宛如嬰兒</hi>
　孫敞<hi>公舉事實字愷殷錢塘人事繼父克盡子職侍疾衣不解帶形容毁瘠䘮葬盡禮兄彦臣失明</hi>
<pb n="KR2k0044_WYG_182-25b"/>
　　<hi>問寒燠視起居撫之若嬰兒事之若嚴父視異母弟如同胞甲寅閩逆倡亂難民被掠敞倡義収贖</hi>
　　<hi>俾得骨肉完聚其路逺不能歸者給以貴糧人咸義之</hi>
　楊兆璘<hi>公舉事實字友三錢塘貢生髫年䘮母哀動左右父卒執䘮盡禮三年未嘗見齒事繼母</hi>
　　<hi>備極色養兄弟三人同居共㸑終身無間言族人貧不能祭捐置祭田祀有所餘復分給焉至出粟</hi>
　　<hi>賑飢施棺木設義塚修橋梁開河道更無倦色士民無不稱其孝義</hi>
　方文華<hi>公舉事實字卓峰新城人甫十嵗母潘患弱症湯藥親嘗便溺必躬自浣滌者三載母歿</hi>
　　<hi>哭泣擗踊如成人父館於鄉離家四里許每早出夜歸文華朝夕扶持繼母邵生子女四人頗分愛</hi>
　　<hi>憎文華事之益恭謹雖加以箠楚必長跽引慝母亦感悟愛如所生先是母歿時遺二弟俱幼家貧</hi>
<pb n="KR2k0044_WYG_182-26a"/>
　　<hi>厨無粒粟常覔螺蛤代餐必先餉諸弟然後食後篤志於學補庠生以嵗貢終</hi>
　許曰瓏<hi>公舉事實錢塘諸生幼失恃哀毁如成人父歿泣血三年未嘗見齒鄉黨咸稱其孝平居</hi>
　　<hi>敦本睦族任䘏親黨嘗集里人不以孝弟忠信之義遇忿争搆訟者委曲化導令人自愧焉葬親西</hi>
　　<hi>溪有方氏逺塜在墓傍曰瓏與方氏立約任其祭掃且於春秋祭祀時恒具紙錢以奠之其厚徳尚</hi>
　　<hi>義又如此</hi>
　方來<hi>公舉事實字聖祥錢塘人性孝友父母教極嚴稍不懌輒長跽以請解顔乃起祖歿力營宅兆</hi>
　　<hi>廬墓經年葬叔嬸従弟數柩撫幼弟友愛無間嘗承父志贖難民獲完聚者數百家惜蚤世</hi>
　何章雲<hi>公舉事實錢塘庠生性至孝母患疾章雲衣不解帶晝夜侍榻前扶抱不頃刻離及歿絶</hi>
<pb n="KR2k0044_WYG_182-26b"/>
　　<hi>粒十餘日父患脾虚卧榻半載章雲跪榻前兩手托之以手接便溺習以為常歿後葬九曜山去城</hi>
　　<hi>二十里許每朔望必詣墓擗踊二十年寒暑不輟與弟友愛撫孤姪教養兼至生平立品端謹博學</hi>
　　<hi>善文著有輝映堂集十卷</hi>
　金煜然<hi>公舉事實富陽人康熙乙卯舉人年九嵗時山寇竊發父兄入鄉覔避處冦猝至煜然哀</hi>
　　<hi>號跪請曰寧殺我勿傷我母寇曰童子有此孝心乃捨之反示以隠僻處得避去十五嵗母乳生癰</hi>
　　<hi>百藥不效煜然以口吮之其痛稍止吮至一月而愈又母足患㾾經年潰痛煜然告母欲䑛之母以</hi>
　　<hi>穢惡不許乗母睡熟以舌䑛瘡母覺反責之仍遇睡輙䑛瘡亦漸瘳父歿廬墓三年晝歸奉母夜出</hi>
　　<hi>守墓及領鄉薦不起文㑹試時知縣趙祿星踵門敦迫以母老辭趙嘆為不可及餽以参餌欲以孝</hi>
<pb n="KR2k0044_WYG_182-27a"/>
　　<hi>行旌人固辭不可乃止題旌冊雍正十一年具題奉旌</hi>
　　嘉興府<lb/>
　漢<lb/>
　張武<hi>後漢書本傳吴郡由拳人父業郡門下掾送太守妻子還鄉里至河内亭盗夜劫之葉與戰遂</hi>
　　<hi>亡武時年幼不及識父每節持父遺劍至亡處祭醊泣而還太守第五倫嘉其行舉孝㢘遭母䘮過</hi>
　　<hi>毁因哀慟絶命</hi>
　唐<lb/>
　丘為<hi>至元嘉禾志嘉興人事繼母孝嘗有靈芝生堂下官至太子右庶子時年八十餘而母無恙給</hi>
<pb n="KR2k0044_WYG_182-27b"/>
　　<hi>以俸祿之半及居憂觀察司使韓滉以致仕給禄所以惠養老臣不可以在䘮為異惟罷春秋羊酒</hi>
　　<hi>初還鄉縣令謁為候門罄折經縣治降馬而趨年九十六卒</hi>
　宋<lb/>
　王琮<hi>至元嘉禾志崇徳人字伯玉髙宗紹興間登進士第以孝友稱官至左司</hi>
　陳四四<hi>𢎞治嘉興府志嘉定十一年剖心治親之疾表其坊曰褒孝即今聨魁坊也</hi>
　吴三五<hi>𢎞治嘉興府志桐鄉千金鄉人父疾苦於痢藥禱勿愈乃割股和粥以進父食而甘之痢</hi>
　　<hi>遂止有司疏厥事詔旌其門</hi>
　潘生<hi>𢎞治嘉興府志俗名十三桐鄉清風鄉人割股和粥以瘥母病有司欲陳其事以旌之生力辭</hi>
<pb n="KR2k0044_WYG_182-28a"/>
　　<hi>曰事母吾分内事也初何心求知於人人尤重之</hi>
　錢四十二<hi>𢎞治嘉興府志桐鄉千金鄉人母有疾湯藥勿愈每夜禱於天幸延母年病日以篤</hi>
　　<hi>遂煮粥割股而投諸中母甘其味翌日遂愈有司以聞詔旌異之</hi>
　范圭<hi>𢎞治嘉興府志桐鄉人事親貧無以供甘㫖必力致之母遘疾藥久勿愈割股和粥母食覺味</hi>
　　<hi>異不數日而體健有司以聞詔表其門</hi>
　施二<hi>𢎞治嘉興府志桐卿募化鄉人事母病久不解帶巫醫屢易㒺效乃夜焚香龥天願減已算以</hi>
　　<hi>益母夀又宻割股肉和米煮粥食之母遂愈有司白其事詔表其門</hi>
　元<lb/>
<pb n="KR2k0044_WYG_182-28b"/>
　潘應定<hi>明一統志嘉興人博覧典籍尤以孝行名於時母䘮廬墓哀號無間時有桂花變色白鶴</hi>
　　<hi>來翔之瑞左丞周伯𤦺嘉其孝為書雙禎二字掲於墓所</hi>
　戚敬<hi>徐一夔戚孝子記字乗肅秀之白苧里人母疾救弗效刲股肉以進時母已不能啖一日而死</hi>
　　<hi>敬勺飲不入口者三日痛哭絶而復甦将葬掘地尺餘泉水淫浸敬負土為墳既葬徬徨不忍去或</hi>
　　<hi>勸之返敬曰吾舍母何之乃附墓為菴伏匿其中望墓杖服頓踊三月有白芝五本生廬側人以為</hi>
　　<hi>孝感将像母而事之告工以状工未悉一日工夢姥曰吾戚母也汝為識之翌日工刻木惟肖敬奉</hi>
　　<hi>以龕帟飲食必祭出入必告有事必禱一如生時吴門之陷前鋒犯秀境敬瞪目起曰吾忍去父母</hi>
　　<hi>墳墓耶乃散財集弟子保里中白苧完好如故公府将賞之謝曰吾為墳墓舉耳不願賞後部使者</hi>
<pb n="KR2k0044_WYG_182-29a"/>
　　<hi>薦為文學掾歴三十年未徙官人以其孝不斥其名直曰孝子云</hi>
　過宗一<hi>貝瓊過宗一傳海鹽昭明里人早䘮父獨與母居元至正十六年張士誠陷姑蘓畧地至</hi>
　　<hi>海上宗一負母逃猝與冦遇欲殺之以身蔽母中數創乃舍而去既返益田傭以給食母卒六年不</hi>
　　<hi>克葬寢苫服衰蔬食不變與人語輒泣下有燕巢其傍東西相向及葬母燕去不復至人皆異之</hi>
　陳寳生<hi>檇李詩繫字彦㢘海鹽人父思恭客泉南娶莊氏思恭賈海而死荘擕孤歸鹽守節寳生</hi>
　　<hi>少有才名兼善繪事與雲間黄子久契宻後寳生作春草堂於婁上以奉母遍請名人詩文以傳之</hi>
　　<hi>又居峽石東山以父溺海終身不至海上子久來鹽嘗拉之觀濤偕至東城輒涕泣曰陽侯吾父仇</hi>
　　<hi>也子久動容亦不往而罷因為作仇海賦記其事</hi>
<pb n="KR2k0044_WYG_182-29b"/>
　沈嗣昌<hi>道琛沈嗣昌傳字原懋一字夀康居海鹽之徳政鄉早䘮母事父孝父歿勺水不入口者</hi>
　　<hi>三日杖而後起營葬於豊山之麓遷母柩合葬焉構廬其側覆以編茨障以土垣匍匐其間望親壠</hi>
　　<hi>以泣如是者六年洪武元年卒邑宰王文造其廬書孝隠扁以旌之劉儼為撰孝隠堂記</hi>
　崔永<hi>續文獻通考海鹽人七嵗䘮父母韓氏従繼父謫海南後永徒步至瓊州求母時繼父已歿有</hi>
　　<hi>司以配屬不許歸永復號泣請於朝許之舟行遇風永入水負母因感疾卒江西布政使以聞為之</hi>
　　<hi>祭葬仍給驛舟歸其母永往返數四人以崔孝子稱之</hi>
　明<lb/>
　殷近仁<hi>明一統志嘉興人博學能文與其弟原善原誠友愛無間言家貧親老同心協力以供甘</hi>
<pb n="KR2k0044_WYG_182-30a"/>
　　<hi>㫖之養近仁洪武初以孝弟授山西平遥知縣未㡬親䘮葬祭盡禮服終以所著蒞政戒銘四十二</hi>
　　<hi>篇獻於朝擢廣西恭政</hi>
　殷原善<hi>沈繼宗殷原善傳嘉興人兄近仁擢授廣西恭政沒於官其妻亦逝遺孤子三女一皆幼</hi>
　　<hi>不能自立原善撫之如已出提擕喚姁無不至原善時年四十餘鰥居不要其友吴筠章諷之原善</hi>
　　<hi>泣曰兄子猶吾子使吾娶而不賢諸孤将何所托哉筠章嘆服而去</hi>
　包珪　包江<hi>嘉興縣志包愉字成甫洪武中詔求人才郡邑交薦固辭不受永樂間詔取富</hi>
　　<hi>户入京師有司疏愉名以進時年七十有九長子珪願代父行幼子江號泣固請以身代兄弟争赴</hi>
　　<hi>有司旌之</hi>
<pb n="KR2k0044_WYG_182-30b"/>
　凌孝子<hi>懿行編失名嘉善思賢鄉人永樂中父以典税被誣逮繫京師孝子年未壮號慟上書得</hi>
　　<hi>釋水陸風雨備嘗艱苦竟以是殞</hi>
　陳昺<hi>萬歴嘉興府志秀水人事母沈盡孝母遘危疾晨夕奉藥裹侍床褥間母忽思食鯉乃早起循</hi>
　　<hi>溪岸行俄聞魚躍聲解衣入水得巨魚為羹奉母病尋愈迨居䘮廬墓三年以誕晨祀母有一雁従</hi>
　　<hi>天而下舒頸鼓翼馴擾庭中里人繪二異圖詠歌之</hi>
　岳商<hi>嘉興縣志字成卿兄夏多子商於宅讓受惡藏獲讓受老别治子舍奉父母以孝謹稱兄弟皆</hi>
　　<hi>素封及兄卒凡役必肩其難且重者孫元聲和聲駿聲三人鼎貴咸謂孝友之報</hi>
　禇元卿<hi>嘉興縣志事親孝養備至父病龥天請代父沒泣枯流血母䘮哀痛㡬絶水漿不入口者</hi>
<pb n="KR2k0044_WYG_182-31a"/>
　　<hi>七日廬墓三年屢奉憲奨</hi>
　檀郁<hi>方學漸檀郁傳桐鄉人家貧少孤母汪氏孀居不二郁事之極孝母疾晝夜侍湯餌不解帶夜</hi>
　　<hi>則稽顙北辰求以身代母卒哀毁踰禮葬縣治西北二里許山多石不可以穴郁徬徨悲泣焚香叩</hi>
　　<hi>神曰郁不孝使吾母葬無處所罪莫大焉神其牖之越四日鄉人胡伯恭夢一人告之曰檀孝子有</hi>
　　<hi>穴湧泉可丈餘耳既覺走語郁詢堪輿家無所謂湧泉穴者醫士程伊聞之曰醫家有湧泉穴在足</hi>
　　<hi>心意者山之麓乎因求之果得土僅容棺母遂得葬郁廬其側哀慕如初䘮蓬首垢面三易寒暑山</hi>
　　<hi>素無泉每食必下山取水忽有泉自石罅湧出流於坎色瑩味甘得免下汲至終䘮而泉隨竭邑令</hi>
　　<hi>請於直指使奏聞正統丁卯詔旌其門</hi>
<pb n="KR2k0044_WYG_182-31b"/>
　周玭<hi>萬厯嘉善縣志景泰中兄當戍五開玭年十七慨然請代父兄不許有司亦難之玭曰家貧役</hi>
　　<hi>重非兄侍養莫慰親心請益力官不能奪既之戍業裕嗣昌人以為友愛所致</hi>
　沈昊<hi>舊浙江通志海鹽人沈珍子性孝友奉諸母比於所生撫異母弟妹無間有弟孟㬈以誣被逮</hi>
　　<hi>昊挺身代行准撫雅重之立為奏釋庭中嘗産瑞竹一本兩幹人為孝友所感</hi>
　顧態<hi>萬厯嘉善縣志字汝羙少䘮母父納一婢婢挾父勢凌態態事之益䖍積館榖置田百餘畝與</hi>
　　<hi>婢二子均析之父死婢就養於二子態泣留曰父之所愛亦吾母也豈以存亡易心乃舉父遺物委</hi>
　　<hi>諸弟留婢養之終身以貢授涇縣訓導</hi>
　沈燮<hi>嘉禾徴獻錄字泰夫平湖人天順時父橒獲罪論死燮徒步闕下抗疏訟寃疏七上得減死流</hi>
<pb n="KR2k0044_WYG_182-32a"/>
　　<hi>嶺表後以赦還人稱孝子</hi>
　秦涇<hi>天唘平湖縣志字汝清幼䘮母哀思設像以事如生時失愛於繼母事益謹撫異母弟尤篤繼</hi>
　　<hi>母久而安之繼母臥病鄰火㡬及臥所涇扶舁莫及叩頭龥天風反火滅父沒廬墓三年知府鄭登</hi>
　　<hi>髙以聞</hi>
　張瑶<hi>嘉興府圖記字朝貢嘉興人舉鄉試性孝友其妻以疾不悦於姑姑欲出之瑶心知其無罪令</hi>
　　<hi>歸依母氏終身與兄同居孝養内外無間言郡守徐盈髙其誼屢過咨論政事瑶未嘗干以私卒無</hi>
　　<hi>以殮徐為具禮葬之</hi>
　嚴震<hi>嘉興府圖記字宗逺嘉興人世本儒醫震早䘮母事父至孝父嘗患危疾震謂非藥餌可療禱</hi>
<pb n="KR2k0044_WYG_182-32b"/>
　　<hi>於天割股肉為羹進之父疾立愈同時有甯冠者崇徳人亦割股活其祖母而國典皆不及云</hi>
　章傳普<hi>萬厯秀水縣志少孤事母至孝母患心疾傳普走補陀禱觀音大士願以身代後母病傷</hi>
　　<hi>寒濱死刲股肉和粥以進及卒哀毁過瘠刻木為像終身事之如生</hi>
　夏正<hi>嘉興府圖記字時寅海鹽人性孝友親沒廬墓事其兄宗如父鄉里稱之</hi>
　沈琮<hi>葉盛沈琮墓表正德壬戌進士授南京兵部主事為夔州知府改重慶皆以䘮不赴最後得廣</hi>
　　<hi>州以卒天子署其家曰旌表知府沈琮孝行之門琮字公禮其先苕人徙平湖父昇母潘氏繼蔡氏</hi>
　　<hi>琮卒時年五十幼穎悟與其弟監察御史珒齊名人稱兩奇童先後取髙第得官居父母䘮相率結</hi>
　　<hi>廬墓下不食肉者凡六年有馴禽瑞草之異事間有司以珒既卒例不得旌琮疏言願以及亡弟事</hi>
<pb n="KR2k0044_WYG_182-33a"/>
　　<hi>雖不果聞者義之</hi>
　徐□<hi>萬厯嘉興府志字子潔司訓縉子海鹽庠生痛父縉罹倭毒具奏召集鄉兵滅賊以洩父寃得</hi>
　　<hi>㫖名曰忠孝軍乍浦沈庄俱有戰功軍門優奨</hi>
　馬珂<hi>天唘平湖縣志字世望父官廣州上官令輸賦金舟次彭蠡為逆藩盜所掠時迫試珂即手一</hi>
　　<hi>襆行或勸以試畢泣曰試乃重于父耶㑹王文成平逆藩諗知廣州銀尚存遂請文成牒重跰數千</hi>
　　<hi>里訴之當事不得復走訴之京卒得白</hi>
　沈璧<hi>萬厯秀水縣志號東隠正徳間應詔輸粟助邊授千户弟兄五人最友善迨析産體父意推腴</hi>
　　<hi>受瘠伯兄長卿賦勞憊請以身代役季弟遭囘禄即與築居比歿撫其孤給薪水費</hi>
<pb n="KR2k0044_WYG_182-33b"/>
　包世熙<hi>馮夢禎包孝子傳太學生嘉興人副憲檉芳子事父母曲盡誠孝萬歴庚辰父遘病㡬死</hi>
　　<hi>世熙露禱哀號嘗糞以辨甘苦始病迄痊五十餘日未嘗一解帶臥久之夢神謂曰爾父夀止六十</hi>
　　<hi>既覺汗流驚懼曰吾聞古人有減算延親者遂宻書一疏齊禱佛前願捐已算以續父餘抗詞宣懇</hi>
　　<hi>淚隨聲注其年應試歸自南都不一月暴下卒</hi>
　朱元弼<hi>嘉禾徴獻録字良叔海鹽人父用中為人方嚴有儒者風元弼尤安貧力學以古人為法</hi>
　　<hi>少䘮母事繼母竭力奉養及授室與其妻約曰倘言母短長者當與君絶妻不勝恚微言之遂求絶</hi>
　　<hi>妻惶遽請自後不敢更言弟不善治生乃賣已宅代弟償逋而自寄友人居為諸生需次鄉貢以年</hi>
　　<hi>踰六十例不得入官遂棄去垂老預知死日别親友而卒學者稱逹隠先生</hi>
<pb n="KR2k0044_WYG_182-34a"/>
　許嘉謨<hi>嘉興縣志字性初幼業釿氏母吴有痰疾生弟嘉誥甫彌月痰作㡬不起嘉謨龥天請代</hi>
　　<hi>母弟得兩生數年後母疾再作嘉謨度不可活退而㫁小指之半和羹以進母啜盡病霍然又十年</hi>
　　<hi>乃終里人欲為上状嘉謨曰此舉吾母未之聞奈何聞人而徼之以為名同辭業鍥氏如故其子聨</hi>
　　<hi>登亦以割股起父病</hi>
　周文忠<hi>萬厯嘉興府志字徳茂崇徳人兄遭冦掠躬急其難母胡氏疾甚多方救藥弗效乃龥天</hi>
　　<hi>?割股和藥以進親疾隨愈其他賑飢施棺尤多義舉孫塤建百嵗堂以奉之夀終百有三嵗</hi>
　顧昌<hi>嘉善縣志鎉工也母年八十餘患痢且革昌日往里中真武祠稽顙析以身代度不可為即於</hi>
　　<hi>神前刳心探之不得割旁膜煮羹進母已數日不食聞其氣香甚食之頓愈每隂雨瘡痕痛楚不令</hi>
<pb n="KR2k0044_WYG_182-34b"/>
　　<hi>母知昌年亦九十餘</hi>
　鄒昊<hi>嘉興府志字孟昭嘉善人母年七十䘮明延醫療之不效昊朝夕禱祝俄而母兩目中各重生</hi>
　　<hi>一瞳復明如故人謂孝感</hi>
　郁本宗<hi>表黄郁木宗傳吾邑郁和川名本宗生有至性父東槐抱沉疴本宗晝夜皇皇求四方良</hi>
　　<hi>醫丹藥以療不效不得已割股以進未痊再割以進父飲湯忽有生氣是夕始鼾睡夢神人謂曰汝</hi>
　　<hi>命将傾汝子孝上帝憐之加汝十齡自是健飯善步如平時嘉善縣志本宗父夀八十二終本宗哀</hi>
　　<hi>毁㡬不能生服闋謁選授吉水丞</hi>
　郭球<hi>檇李詩繫字友虞平湖人母早孀兩月皆瞽球以舌䑛目漸明嘉靖間倭入冦負母塗行冦猝</hi>
<pb n="KR2k0044_WYG_182-35a"/>
　　<hi>至将加刅球以手摶血濺襟帶適尉卒至幸脱天唘間詔旌之</hi>
　沈藻<hi>海盥縣圖經字元明力學工制舉業隆慶卯辰聨㨗守秦州以㢘潔聞以忤要路掛冠歸貧無</hi>
　　<hi>以給教授生徒佐不人甘㫖父性卞急稍有不懌必泣跪甚至受杖  辭一日郡守龔勉過候藻久</hi>
　　<hi>之不出值父怒跪不敢起龔知之深嘆其孝有薄業悉讓弟以慰父心易簀之日母尚在向母叠誦</hi>
　　<hi>母氏劬勞句而瞑以子宏遇貴贈階奉直天唘初祀鄉賢</hi>
　周允文　周鼎隆<hi>秀水縣志允文號衍溪襁褓時其父相賈於燕坐事亡山海關外允</hi>
　　<hi>文長日夜涕泣侍母䘮葬畢偕其姊之夫偕行訪父抵京見人輒哭詢一翁語之曰爾父我友也曽</hi>
　　<hi>以事故脱身塞外别已十五年矣允文遂出闗冰霜踣頓逾數千里一日遇其父於途姊之夫前識</hi>
<pb n="KR2k0044_WYG_182-35b"/>
　　<hi>之曰此非阿翁耶父子抱持慟哭時相已起家為木商納婦生子允文恐其留不即返在路牽裾趣</hi>
　　<hi>歸色養數十年父子並以夀終子鼎隆字道従亦以孝聞母莫性嚴目<graphic n="KR2954" url="https://raw.githubusercontent.com/kanripo/KR-Gaiji/master/images/KR2954.png" mimeType="image/png"/>鼎隆委曲承歡至老不衰</hi>
　　<hi>事兩兄最友愛補博士與同郡宋鳯翔並有文譽</hi>
　錢繼科<hi>懿行編字忠所嘉善人弱冠游庠富經術父病逾年察色聽聲夜嘗數十起父構新居固</hi>
　　<hi>讓與弟繼美身安舊廬郤祖姑别業一介不妄取延名師課二子長士升状元閣輔次士晉進士中</hi>
　　<hi>丞累贈宫保大學士</hi>
　馮洪業<hi>平湖縣志字茂逺萬厯乙卯舉人性至孝父伯禮卒於燕洪業徒跣奔䘮扶柩歸事母查</hi>
　　<hi>氏能養志卧樓燬冒烈焰負母而出母疾割指以療之</hi>
<pb n="KR2k0044_WYG_182-36a"/>
　毛應銓<hi>分省人物考號念軒平湖人早䘮父事母至孝朝夕承顔務得其歡心後為諸生凡館寂</hi>
　　<hi>所入悉以與兄毫不自私登萬厯甲午鄉㮄丁母艱廬墓三年哀毁骨立屢上公車不第司教安吉</hi>
　　<hi>與諸生講學論道士習丕變居官㡬十載居無一椽至老猶與兄同居不分柝</hi>
　沈元昌<hi>嘉興縣志字鴻生以孝聞居䘮哀毁致疾有弟四人終日怡怡萬厯癸卯舉於鄉先人遺</hi>
　　<hi>産悉以授諸弟已食貧弗顧也撫兩㓜弟如子與人交藹若春風生平未嘗見其疾言遽色</hi>
　陳謨<hi>萬厯嘉善縣志字昌言父吉應貢卒於京謨匍匐扶櫬歸哀毁骨立繼母悍數欲致謨死謨事</hi>
　　<hi>之益力将已所置産與父産均分為二讓其美者與繼母弟母亦感動無間言晚年應貢不仕而卒</hi>
　吴來臣<hi>石門縣志字曰俞萬厯乙酉舉人與異母弟同居備極歡愛母䘮哀毁過禮卒</hi>
<pb n="KR2k0044_WYG_182-36b"/>
　許錫璋<hi>嘉興縣志字如季父病割左股以進弟病割右股以救人稱孝友弟錫瓚字太微父歿兄</hi>
　　<hi>殞姪尚少為隣宦所逼攫其居且暮夜入賕将甘心焉錫瓉庭斥别駕敺其贓胥毅然攘孤以出别</hi>
　　<hi>駕不能難妻沈氏亦以孝聞</hi>
　胡栻<hi>海鹽縣圖經字敬之居澉川父本富室以性侈損家日以所欲責栻栻竭力以致賓朋滿座雖</hi>
　　<hi>貧甚不少衰後母䘮父鰥栻夜與父同寢以腋煖父足如是者十餘年父歿鬻所居以治䘮葬簞瓢</hi>
　　<hi>屢空寓於其婣徐氏以歿</hi>
　姚世華<hi>萬厯秀水縣志字孟實父嚴或有譙讓輒引咎跽請遭䘮毁瘠甲午試南畿以母病日不</hi>
　　<hi>肯行母督之往得雋歸逾年母病疽日夜悲泣祈以身代母旋瘳世華遂發病死年四十無嗣卒後</hi>
<pb n="KR2k0044_WYG_182-37a"/>
　　<hi>五日而妾舉一子</hi>
　顧薇<hi>海鹽縣圖經字子芳事父倫母李以孝稱李歿刻木奉之日三上食出入必告母棺在堂隣火</hi>
　　<hi>延燒将不救薇伏棺大慟火忽他越迨事繼母盛如其母初失愛後亦感動卒無閒言</hi>
　胡彭述<hi>海鹽縣圖經字信甫幼䘮父每向母問父貌若何遺籍何在輒失聲大哭為室三楹中奉</hi>
　　<hi>母身及妻劉居左夜寢未嘗闔其左扉曰吾何忍自隔阿母耶事從兄彭年敬愛如同産嘗論次所</hi>
　　<hi>藏書名好古堂書目自為序</hi>
　葉春華<hi>猶及編海寧衞軍事母至孝朝出暮返晴樵兩漁市以供母母性暴多怒酒肉稍不善必</hi>
　　<hi>令别置而叱之使跪以待食不命之起雖逹旦不敢起隣人或叩壁而呼之則曰恐傷母志也勸之</hi>
<pb n="KR2k0044_WYG_182-37b"/>
　　<hi>娶曰無力即有力恐不能事吾母縣令旌其門</hi>
　童輝<hi>西園雜記字景文海鹽人家貧奉其父朝夕甘㫖不缺冬夏衣必輕煖顔色稍不悦即長跪請</hi>
　　<hi>責父亦嚴毅不少恕白首猶然人稱為童孝子督學臨試輝行至中途見漁者網得鮮鱗曰此可奉</hi>
　　<hi>吾父也即以行纒易之徒步擕歸烹以供父然後赴試學師責其後至弗恤也後以貢授鎮江府經</hi>
　　<hi>歴年八十餘卒</hi>
　費諫<hi>石門縣志字藎臣㓜孤母遘危疾苦心湯藥母䘮廬墓三年泣血不輟令洪異表其門</hi>
　周紹宗<hi>舊浙江通志字岐陽海鹽人本姓馬少失恃事生母繼母如一繼母病久體不能屈伸楚</hi>
　　<hi>不可禁紹宗負之行盤旋室中日數百囘病遂瘳偶出心動急歸生母雙瞽帷中失火不能出紹宗</hi>
<pb n="KR2k0044_WYG_182-38a"/>
　　<hi>従烈焰中負之而趨火亦旋熄</hi>
　王道立<hi>李日華王孝子傳秀水人居王道湖自號雲洲道人性醇恪事父竭色飬父疾調侍湯藥</hi>
　　<hi>不脩櫛沐自浣厠牏率婦子龥天請代父卒哀至殞絶為倚廬墓側朝夕盡哀母朱疾篤口度藥餌</hi>
　　<hi>舌引痰涎泣盡而繼之以血葬後復為倚廬如父䘮且終身焉臺臬聞之檄府旌其閭</hi>
　錢吾仁<hi>鄉賢留祀冊字廓如嘉善人父貞登嘉靖已酉鄉㮄厯官汝寧郡丞以代覲卒於京吾仁</hi>
　　<hi>聞訃哀號星夜徒步入都扶櫬或勸以用舟車涕泣曰抱恨終天尚敢希安逸耶行數十晝夜兩足</hi>
　　<hi>俱裂㡬不能支匍匐扶柩歸寢苫枕塊三年如初䘮奉繼母吴如所生吴待之甚嚴吾仁事之益謹</hi>
　　<hi>後母亦感動相愛無間言</hi>
<pb n="KR2k0044_WYG_182-38b"/>
　曹伯來<hi>天唘平湖縣志少有雋才九嵗䘮母事父孝父歿遺妹纔數月撫養成婚装遣踰於巳女</hi>
　　<hi>兄歿遺貲甚厚無嗣伯來仲子應嗣覘嫂意有他屬欣然讓之迨嗣子中落嵗以薪米贍嫂終其身</hi>
　魏學洢<hi>檇李往哲續編字子敬嘉善縣諸生父忠節公被逮學洢泣血號呼欲隨侍入都忠節厲</hi>
　　<hi>聲曰若智出孔文舉八嵗兒下耶奈何以完卵狥覆巢學洢遂易姓名宻邇檻車行不令忠節知入</hi>
　　<hi>都既下獄潛匿邸舍暮夜叩當途父執或拒不納或見時僅仰天長嘆間有泣下數行者學洢欲上</hi>
　　<hi>書代父不可得呼天龥地展轉無策父忽以斃聞遑遽扶櫬歸里見母慟絶仆地跡不入中閫日夜</hi>
　　<hi>伏草啼號家人間進粥縻輙以手揮去曰詔獄中誰有憐乃公而授之餐者淚盡繼之以血遂病而</hi>
　　<hi>死朝廷憐之賜優䘏</hi>
<pb n="KR2k0044_WYG_182-39a"/>
　俞懋修<hi>天唘平湖縣志邑庠生有跛疾父母嫌之娶婦戈頗令淑而嫂酷妒百計搆之父母逾不</hi>
　　<hi>悦間乗父出挾姑威銅兩人别室絶其飲食伯母姚隂佐兩人出僑寓武塘時念父母不置相對欷</hi>
　　<hi>歔曰寧死膝下耳懇族人為請於父父稍悟竟返迨母亡嫂管家政所進皆粗糲懋修與婦更烹鮮</hi>
　　<hi>藏之以待不時之需父益悟欲奪兄産歸懋修懋修號泣牽裾力陳不可後父與兄嫂相繼亡懋修</hi>
　　<hi>撫兄子倍至子允昌語及父母時事未嘗不泫然流涕</hi>
　陸大銑　陸大鍈<hi>天唘平湖縣志大銑字恒甫中丞萬垓子萬垓積俸百金令大銑置</hi>
　　<hi>田娱老越六載歸囊無長物大銑仍以原金進呈奩産曰兒藉此足贍何更置為後父歿偕弟三分</hi>
　　<hi>之弟大鍈字宏甫十三隨父之任舟覆洞庭牽衣救父冒入重淵㑹天幸偕出萬垓哭母以死大鍈</hi>
<pb n="KR2k0044_WYG_182-39b"/>
　　<hi>每痛父死於母而身不死於父長慟不已平生純白不設機械至貧而仕不改其操</hi>
　郁性善<hi>懿行編字承泉嘉善人父京病疽吮之立愈父觸豪貴下獄性善千里白父寃以勞成痼</hi>
　　<hi>疾謂子曰父母生我我以父故致疾何尤焉後疾竟瘳</hi>
　姚斌<hi>石門縣志字仲符庠生六嵗而孤事母梁以孝聞前母兄繼周相朂甚嚴斌事之如父父遺厚</hi>
　　<hi>貲悉讓之兄及兄暴卒適姪游學斌封識所有以俟姪歸毫無所染好讀書築即山居購書其中寒</hi>
　　<hi>暑弗輟著有易衍春秋辨義諸書以子琅貴贈奉政大夫</hi>
　吴蕃昌<hi>静志居詩話海鹽縣學生師事劉宗周講洛閩之學卒時母䘮未除遺命以衰絰殮其従</hi>
　　<hi>弟裒仲居母憂過哀卒於䘮次里人並稱為孝子</hi>
<pb n="KR2k0044_WYG_182-40a"/>
　李應魁<hi>包爾庚李孝子傳字坤𤾉嘉興常豐里人家世業農應魁獨讀書明大義年數嵗至性孺</hi>
　　<hi>慕動合古人年十八母徐病劇不可救應魁夜則禱天請代晝則奔走醫藥不解帶不櫛沐者旬日</hi>
　　<hi>已?刲其左股投湯藥進之母病遂已里中噴嘖稱孝父母先後卒居喪哭泣備禮哀毁骨立廬於</hi>
　　<hi>墓早夜悲號有芝草生於塚</hi>
　戴華<hi>嘉興縣志字君實終身不娶與父母居曰汲㸑可自任奈何以井臼故舍二親與兒女子處父</hi>
　　<hi>病家貧力辦藥餌父卒不起華慟哭垂絶又十餘年母病拮据如初母亦不起初母病晝夜哭甚哀</hi>
　　<hi>聲逹於巷是日忽無聲竟日不唘戸鄰人排闥入視見其母已死華伏母旁面覆著床已絶矣急灌</hi>
　　<hi>以湯得蘓切責以大義不得已勉進粥水里中皆稱曰孝子</hi>
<pb n="KR2k0044_WYG_182-40b"/>
　魏學洙<hi>嘉興縣志字子聞忠節少子兄學洢死學濂走闕下學洙侍母錢至孝患難中得錢歡心</hi>
　　<hi>勤敏博學試輒冠軍年二十七侍母疾心力俱瘁母愈學洙竟死</hi>
　殳邦清<hi>王庭殳邦清傳字鳯儀秀水人七嵗䘮父哀毁如成人養母竭盡子職母卒擗踊廬墓動</hi>
　　<hi>遵古禮季父客死邦清負骸骨歸葬妻亡邦清年三十矢不再娶郡守王鐄髙其行舉鄉飲賓守道</hi>
　　<hi>上官鑑旌其廬曰孝義維風</hi>
　毛文燿<hi>桐鄉縣志梧桐鄉人父病禱天請代委曲以盡色養崇禎甲戌給匾旌奬</hi>
　吴天泰<hi>舊浙江通志字謐生秀水人母病龥於城隍神疏請減算以代夜夢神許延母年一紀教</hi>
　　<hi>其弟成立子周瑾庠生曰來舉人</hi>
<pb n="KR2k0044_WYG_182-41a"/>
　徐廷泰<hi>舊浙江通志字宙知海鹽人為海昌諸生父洪錫得癎疾廷泰泣禱於神遇道人授以方</hi>
　　<hi>如方飲父病已八嵗䘮母雖至老逢忌日每祭必哭聞里黨失母者每為悲悼事繼母亦盡養家貧</hi>
　　<hi>好購書箋釋性理大學衍義陽明諸書至老不釋卷</hi>
　李元<hi>舊浙江通志桐鄉人母殳氏病剖腹割肝以進巡撫行學道旌奨</hi>
　王永謨<hi>嘉興縣志字公榮弱冠游庠巨盜張三趙山者劫富隣沈姓以天雨隂黒誤入其家永謨</hi>
　　<hi>母為盗所執永謨奔救以身蔽母母得脱永謨右臂為盜所折是年適當鄉試以臂折不能書遂見</hi>
　　<hi>棄年三十五抑鬰死</hi>
　俞永言<hi>天唘平湖縣志字懋孝母病皇皇醫禱願以身代母以簮珥遺之固辭願與兄共兄嫂既</hi>
<pb n="KR2k0044_WYG_182-41b"/>
　　<hi>歿撫姪如己子教育之俾有成立</hi>
　許天贈<hi>石門縣志字懋勳幼䘮父母遘疾侍藥不交睫者彌月割股煎湯以進母疾乃瘳踰年母</hi>
　　<hi>又病憶前湯復割股㡬死</hi>
國朝<lb/>
　沈樾<hi>桐鄉縣志桐鄉人父病累月藥治不效樾割股肉和藥以進病愈母患目疾樾以舌餂之目復</hi>
　　<hi>眀</hi>
　程光祖<hi>舊浙江通志字宏先嘉善人五嵗而孤事母晨昏温清不失時母病侍湯藥衣不解帶目</hi>
　　<hi>不交睫母沒哀慟屢絶䘮葬盡禮除夕卧墓傍日出拜謁乃返平生急難重義有古烈士風郡守表</hi>
<pb n="KR2k0044_WYG_182-42a"/>
　　<hi>其門</hi>
　崔上煥<hi>鄉賢留祀冊秀水人父琳逺客數年不歸上煥年甫十八徒步尋親風雪飢寒匍匐走數</hi>
　　<hi>千里負親以歸孝名聞於逺近事嫡母生母皆以孝謹稱由吏員選廣西經歴宰寧洋以年老致仕</hi>
　陳良徳<hi>嘉興府志字爾嘉嘉興縣人順治元年飢民劫掠遍野良徳年未弱冠負母姚踉蹌奔走</hi>
　　<hi>菽水無缺稍長棄舉子業行商數百里間負米養親徒步往來至兩足裂血弗恤也父以夀終廬墓</hi>
　　<hi>三載嵗時祭祀必哭泣終身不怠</hi>
　錢綸光<hi>嘉興府志字㢘江海鹽人性至孝工文詞家貧藉修脯以養親人無間言俞化鵬錢綸光</hi>
　　<hi>行略父瑞徵博學有文名官衢州教授綸光勿克従嵗一省視著有寒江歸棹詩慕思悽惋見者咸</hi>
<pb n="KR2k0044_WYG_182-42b"/>
　　<hi>謂不減蓼莪之仆居母憂哀毁骨立嘗栽蓮於繐帷前凌霜不萎十月蓮復花成房人以為孝感</hi>
　孟春和<hi>公舉事實字穎儒嘉善諸生母徐早喪以亂故不知厝所稍長涕泣不已有老嫗自逺歸</hi>
　　<hi>謂之曰吾子言汝母殯椿樹下顧従軍去十年矣春和詢其状貌厯四方求之數載遇於泉州偕歸</hi>
　　<hi>指殯所恐傷遺骸以手代鋤十指流血檢一齒不獲袁號龥天齒忽自泥出獲全葬廬墓三年隆冬</hi>
　　<hi>不忍去染哮症年六十卒</hi>
　許雄<hi>題旌冊字熊飛海塩人事親先意承志雖家貧而甘㫖無缺母疾籲天求代親殁哀毁骨立䘮</hi>
　　<hi>塟盡守墓三年嘗修宗譜以収族人葺逺祖墳墓創宗祠祀産皆竭<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>為之宗黨咸稱其孝雍正十</hi>
　　<hi>三年具題奉旌</hi>
<pb n="KR2k0044_WYG_182-43a"/>
　丁穎詮<hi>公舉事實字慈勉嘉善庠生年十三母錢卒哭絶復甦事父鑛竭盡色養父病刺血上神</hi>
　　<hi>疏願減已算叩䫮流血及父歿居䘮盡哀既葬廬於墓側與弟集虚涵巨孝友相朂門内無間言年</hi>
　　<hi>九十卒子棠發戊辰進士官御史</hi>
　查魏旭<hi>公舉事實字次谷桐鄉縣學生中康熙癸酉副㮄父繼甲為廣西隆安令卒於任值吴逆</hi>
　　<hi>之亂道路隔絶踰二載訃始聞魏旭號泣即日隻身就道跽母前訣别曰兒去萬里出入兵間得逹</hi>
　　<hi>父櫬所萬幸能扶父櫬歸尤萬幸否則流落瘴鄉守死父櫬㫄固所甘心母侍奉有兄弟在勿以兒</hi>
　　<hi>為念遂行及漢陽遇賊掠捶楚無完膚又經全州寒水橋失足墮河若有掖之者浮髪水面遂遇救</hi>
　　<hi>得不死又一夕行永州慕古山中時昏黒草木蒙雜不辨徑聞狼嘷虎嘯聲信足奔屢蹶屢起僅逹</hi>
<pb n="KR2k0044_WYG_182-43b"/>
　　<hi>村舍血淋漓滿芒屩抵隆安覔至櫬所一慟殞絶踰時始甦顧無従作歸計傍偟嵗餘乃囓指血書</hi>
　　<hi>詞日哀籲道旁見者咸曰此故賢令子也稍得賻助遂扶櫬崎嶇以歸歸後疾作臥床第不能興凡</hi>
　　<hi>三年乃復其後卒命子必祔葬我先塋之側庶與吾父母朝夕相依也</hi>
　程伯鐈<hi>鄉賢留祀冊字遷于平湖人兄為冦所掠訪求止存一姪已隸軍籍相抱痛哭贖歸為之</hi>
　　<hi>完娶庶弟二人亦遭兵流落親往覔歸俾有家室嵗時周恤之</hi>
　王<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>
                    <hi>題旌冊字既昌平湖人太學生年十二遭母喪呼搶號泣父病躬親湯藥衣不解帶者彌月日</hi>
　　<hi>禱神前願以身代及歿哀毁骨立死而復甦盡力殯葬廬墓三載又善事繼母委曲承順母愛之如</hi>
　　<hi>己子事聞奉旌</hi>
<pb n="KR2k0044_WYG_182-44a"/>
　曹爚<hi>公舉事實字冷民嘉善人父橒以入火敕親柩病廢爚日侍左右眠食不離凡盥洗必躬親無</hi>
　　<hi>㡬微倦色親歿負土廬墓每祭必哭孺慕終身</hi>
　孫肇薰<hi>公舉事實字乃賡嘉善人幼嘗棲墓壘土以答祖恩瀝血寫經以益父算闕辰夏父赴公</hi>
　　<hi>車母染疴危篤肇薰以髫齡侍奉徒步觸暑求醫夜則露禱北辰願以身代母令就寢輒蓆藳牀下</hi>
　　<hi>竭蹷旬日備染風暑迨母愈而巳疾日深猶强起供子職竟以形神俱瘁而逝</hi>
　周鍾岳<hi>題旌冊石門人早年䘮父擗踊長號逢祭辰必思所嗜以薦事母跬步不離母疾醫藥㒺</hi>
　　<hi>效禱天號泣願減巳算益母壽如是七晝夜病漸愈後十年母故依墓三載雍正四年具題奉旌</hi>
　鄒世麒<hi>公舉事實字魯傳秀水人考授修職郎贈儒林郎弱齡喪母徐哀號不止父宗仁諭以大</hi>
<pb n="KR2k0044_WYG_182-44b"/>
　　<hi>義始節哀父坐卧一小樓日夕侍奉有乳燕數百羣巢樓下人異之遂名百燕樓父病衣不解帶龥</hi>
　　<hi>天願以身代及卒擗踊嘔血絶而復甦事繼母屠尤先意承志迨葬有白鶴一雙飛繞墓上咸謂孝</hi>
　　<hi>感葬卑廬墓三年至裝郡神甃道路遺命其子學博天嘉獨修崇聖祠慕義好施不可枚舉題旌冊</hi>
　　<hi>雍正十年具題建坊</hi>
　張友徳<hi>公舉事實字漢中平湖人誠孝事親色愛靡間親病躬嘗湯藥及卒哀毁骨立廬墓三載</hi>
　　<hi>有木成連理之祥每遇忌辰號泣若居䘮之禮仲兄出繼以本生産業義讓子姓貧乏者曰是我先</hi>
　　<hi>人所遺也閭里稱焉</hi>
　吴煥<hi>題旌册嘉興縣人庠生五嵗䘮父哀毁如成人事母徐氏曲體承順四十餘年母病痢甞藥滌</hi>
<pb n="KR2k0044_WYG_182-45a"/>
　　<hi>器歴晝夜不寢及卒廬墓三年雍正五年具題奉旌</hi>
　戴大用<hi>公舉事實字聖萃嘉善人事親色養出告反面無間寒暑父母殁廬墓三年每風晨雨夕</hi>
　　<hi>嘔血哀號其後墓傍産靈芝數本人謂孝感乂念㒺極恩莫可報乃終身不御葷酒族兄義英患中</hi>
　　<hi>風症卧床三年大用代謀薪水兼措藥餌及歿經紀其喪一姊適李早寡無子迎養於家</hi>
　楊荃<hi>公舉事實字卓伊海鹽人居父母丧哀毁骨立三年不食鹽酪事其兄兆蘭如事父無鉅細必</hi>
　　<hi>諮問而後敢行年八十卒</hi>
　孫忠<hi>公舉事實嘉善人嘗隨父行奉賢鄉父失足溺水為風浪擁去忠投水掖父溯游里許抵蘆渚</hi>
　　<hi>獲免母病侍床褥數載無倦容季弟逹早世母以哭子失明忠刺血書金光明經竭誠龥禱瞽障復</hi>
<pb n="KR2k0044_WYG_182-45b"/>
　　<hi>明迨二親相繼亡廬於墓側旦暮號慟孺慕之忱至老不替</hi>
　曹洪然<hi>題旌冊嘉興人居恒跬步不離父側侍母疾衣不解帶夜輒露禱淚漬衣襟及居喪廬墓</hi>
　　<hi>側哀感行道每逢忌辰祭祀哭泣如嬰兒嘗曰吾歿後當葬於墓旁庶魂魄長依二親也雍正五年</hi>
　　<hi>具題奉旌</hi>
　沈茂功<hi>公舉事實嘉興人年十三嫡母朱氏疾奉湯藥衣不解帶者數月日夜龥天求代卒不起</hi>
　　<hi>伏母屍一慟而絶踰時始甦事繼母謝又事徐亦如之父歿哀毁㡬於滅性既葬廬墓三年日夕悲</hi>
　　<hi>號哀感行路題旌冊雍正十年具題奉旌</hi>
　陶宗恒<hi>題旌冊秀水人父歿哀號不欲生卜葬廬墓三年居母喪哀毁如䘮父與父合葬亦廬墓</hi>
<pb n="KR2k0044_WYG_182-46a"/>
　　<hi>三年常有羣鳥數百鳴松柏間若相助悲哀者生二子嵩崑以兩兄乏後俱立嗣焉而已則孑處以</hi>
　　<hi>終身雍正十一年具題奉旌</hi>
　夏慥<hi>公舉事實字非逺嘉善人康熙戊子由㧞貢膺鄉薦八嵗失恃服喪盡禮如成人父歿哀毁益</hi>
　　<hi>甚日嘔血數升㡬至不起每届嵗時諸節必廬墓數旬終身無間事繼母孝養備至母久病典鬻奉</hi>
　　<hi>参餌衣不解帶婦陳氏感其孝亦日夕進乳於姑</hi>
　<lb/>
　<lb/>
　<lb/>
<pb n="KR2k0044_WYG_182-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百八十三<lb/>
</p>
<p>
</p>
  </div>
</body>
</text>
</TEI>
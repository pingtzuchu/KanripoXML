<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百七十四</head> <lb/>
    <p>
<pb n="KR2k0044_WYG_173-1a"/>
欽定四庫全書<lb/>
　浙江通志卷一百七十四<lb/>
　人物<hi>四</hi>
　　武功<hi>四</hi>
　　金華府<lb/>
　漢<lb/>
　楊璇<hi>後漢書本傳字璣平烏傷人舉孝亷靈帝時為零陵太守時蒼梧桂陽猾賊相聚攻郡縣賊衆</hi>
　　<hi>多而璇力弱吏人憂恐璇乃特制馬車數十乗以排囊盛石灰於車上繫布索於馬尾又為兵車專</hi>
<pb n="KR2k0044_WYG_173-1b"/>
　　<hi>彀弓弩尅共會戰令馬車居前順風鼔灰賊不得視因以火燒布布然馬驚奔突賊陣因使後車弓</hi>
　　<hi>弩亂發鉦鼔鳴震羣盗波駭破散追逐傷斬無數梟其渠帥郡境以清荆州刺史趙凱誣奏璇身非</hi>
　　<hi>破賊而妄有其功遂檻車徵璇乃噬臂出血書衣為章具陳破賊形勢又言凱所誣狀潛令親屬詣</hi>
　　<hi>闕通之詔原璇拜議郎三遷為渤海太守免後徵拜尚書僕射以病乞骸卒於家</hi>
　三國吳<lb/>
　駱統<hi>三國吳志本傳字公緒烏傷人試為烏程相孫權召為功曹行騎都尉出為建忠郎將領武射</hi>
　　<hi>吏三千人凌統卒復領其兵時徵役繁數重以疫癘民户損耗統上疏曰民以君安君以民濟今強</hi>
　　<hi>敵未殄海内未乂三軍有無已之役江境有不釋之備願深圖逺計育殘餘之民阜人財之用權感</hi>
<pb n="KR2k0044_WYG_173-2a"/>
　　<hi>統言深加意焉隨陸遜破蜀軍於宜都遷偏將軍黄武初曹仁政濡須使别將常雕等襲中洲統與</hi>
　　<hi>嚴圭等共拒破之封新陽亭侯後為濡須督數陳便宜前後書數十上所言皆善黄武十年卒</hi>
　畱贊<hi>三國志注字正明會稽長山人少為郡吏與黄巾賊帥吳桓戰手斬桓贊一足被創遂屈不伸</hi>
　　<hi>性烈好讀兵書及三史每覧古良將戰攻之勢輒對書獨歎因呼諸近親謂曰天下英豪並起厯觀</hi>
　　<hi>前世富貴非有常人而我屈躄在里巷之間存亡無以異今欲割引吾足幸不死而足伸幾復見用</hi>
　　<hi>死則已矣親戚皆難之贊引刀自割其筋血流滂沱氣絶良乆家人驚怖亦以既爾遂引伸其足足</hi>
　　<hi>伸創愈以得蹉步凌統聞之請與相見甚竒之乃表薦贊遂被試用有戰功稍遷屯騎校尉諸葛恪</hi>
　　<hi>征東興贊為前部合戰先陷陣大敗魏師遷左將軍贊為將臨敵必先被髪叫天因抗音而歌左右</hi>
<pb n="KR2k0044_WYG_173-2b"/>
　　<hi>應之畢乃進戰戰無不克後以病困被害二子畧平並為大將</hi>
　唐<lb/>
　厲文才<hi>傳詳循吏</hi>
　宋<lb/>
　杜伯僖<hi>兩浙名賢錄字安常東陽人猿臂善射熟韜畧多智訃宣和盜起大將楊惟中率師進討</hi>
　　<hi>伯僖仗䇿謁於軍門惟中與言大喜畱之幕下運籌制勝出竒無窮每與賊對勇氣溢發横戈而前</hi>
　　<hi>賊無堅陣賊平授誠忠郎轉台州鎮將厯史館檢閲紹興間妖賊嘯聚東鄉鎮將王公雅問計於伯</hi>
　　<hi>僖曰愚民迫飢寒弄兵山谷間非其本心但殱厥渠魁則脅從自解若縱兵窮討必且濫及無辜公</hi>
<pb n="KR2k0044_WYG_173-3a"/>
　　<hi>雅從之民獲保全後其子㓜常㓜偉孫士賢俱登右科躐顯仕人以為隂徳之報</hi>
　黄仁環<hi>浦陽人物志縣之上洛人以武悍為閭里雄方臘起睦州徃徃曹聚從賊仁環以能自歸</hi>
　　<hi>得官受沿邊差遣建炎元年山賊何三五作亂仁環呼諸子謂曰吾受國恩恨無以報誓當以計擒</hi>
　　<hi>賊乃與唐子容謀偽與賊合賊信不疑仁環謂其酋曰今欲破縣兩主首俱行誰守洞汝等畱此吾</hi>
　　<hi>先破陣於是引衆鼔而東行十餘里至朱村分路口乃詭分兩道出攻虚整部伍宻令子容等各插</hi>
　　<hi>竹葉為標識部分既定仁環大呼曰轉陣殺賊子容奮兵夾擊賊千餘人無得脱者初仁環有女嫁</hi>
　　<hi>盜黨中或曰如愛女何仁環曰吾苐恐事不就耳一女何惜其女竟為盜所殺後官至訓武郎卒鄉</hi>
　　<hi>人祀之</hi>
<pb n="KR2k0044_WYG_173-3b"/>
　陳宗譽<hi>陸游陳宗譽墓誌字彦聲東陽人宣和中盜發旁郡東陽民有將應之者宗譽為言逆順</hi>
　　<hi>禍福得不從亂安撫使因令悉將其鄉兵宗譽設方畧明部伍悉出家貲激使用命有潰卒阻林莽</hi>
　　<hi>且數百人宗譽馳一馬徃招之皆感泣願效死東陽當横潰中而能獨全不為盜區者皆其力也安</hi>
　　<hi>撫竒其材欲官之辭不受建炎初羣盜四合州縣復以禦賊事屬宗譽所立尤奇偉以功補承信郎</hi>
　　<hi>遇登極恩遷承節郎盱眙軍守奏為沿淮巡檢不赴卒</hi>
　陳嚴<hi>成化東陽縣志守伯威狀貌奇偉膂力絶人睦冦陷睦州嚴與弟叟倡義集鄉兵禦之大破賊</hi>
　　<hi>徒宣撫上其功授承事郎弟士澄字彦清當禦賊時年尚幼值二兄嚴叟他出忽一人稱朝使叩寨</hi>
　　<hi>求入大言曰有㫖逮汝兄弟士澄徐曰吾兄為國禦冦有功無過汝必奸人叱左右縳之果賊所使</hi>
<pb n="KR2k0044_WYG_173-4a"/>
　　<hi>憲使聞之辟置南劍州都巡檢使</hi>
　趙權<hi>萬厯義烏縣志義烏人宣和初睦冦猖獗羣盜相挺而起權詣大將楊惟中請獨當所居縣北</hi>
　　<hi>永寜鄉一面而以官軍分布縣東西南三境連破青口光明上清諸洞擒其洞主權乃令隣里協力</hi>
　　<hi>守北鄙親部鎗杖手四出殺賊事平安撫使劉韐上其功於朝補迪功郎充本縣尉</hi>
　高亷<hi>正徳蘭谿縣志蘭谿人世以貲豪於邑始為諸生試有司不利父曰仕進非一軌能佐國用如</hi>
　　<hi>卜式可也乃入粟補太廟齋郎調授迪功郎主簿弋陽攝尉臨海又辟昌化尉未行會青溪賊冦陷</hi>
　　<hi>郡邑亷募勇士合理衆揚兵固壘盜不敢犯以功當超五階適兄之仇與在賞中乃不受賞防遏使</hi>
　　<hi>錄亷他功奏遷右修職郎</hi>
<pb n="KR2k0044_WYG_173-4b"/>
　何渠<hi>萬厯金華府志義烏人多材畧睦冦竊發詣軍門獻䇿主帥楊惟中用其言以取勝補承信郎</hi>
　　<hi>監恩州酒税營卒謀為變宻白郡守而徃誅其元惡釋其詿誤上功轉承節郎神武後軍統制劉光</hi>
　　<hi>世辟主管本府機宜文字</hi>
　江渙<hi>嘉靖武義縣志字徳濟其父有膂力渙亦壯勇睦冦起縣檄其父子防守栅隘屢以少擊衆保</hi>
　　<hi>全鄉邑冦平渙應効用得官後隸淮西酈瓊麾下紹興七年瓊叛殺叅謀吕祉舉軍降劉豫將出境</hi>
　　<hi>渙與其屬謀曰吾儕誓忠義死國詎可為降俘夜與其徒還得祉首至楊子江乏舟渡埋其首江臯</hi>
　　<hi>識其處遂解甲掲槍浮渡達行在所時方収祉家屬鞫之渙明其不叛且告所以命押渙取祉首得</hi>
　　<hi>之埋處已不可辨獨祉女與父行時將括髪我製以紫羅紉以皂線按騐不誣赦其家出獄紹興末</hi>
<pb n="KR2k0044_WYG_173-5a"/>
　　<hi>任廣東水軍統領克海冦以一矢殪其渠魁後卒於官</hi>
　葉介<hi>金華賢達傳字方叔武義人淳熙進士厯官通判邵武軍泉南海冦為亂介召軍將密授方畧</hi>
　　<hi>遂擒羣盜後以奉直大夫主管台州崇道觀卒</hi>
　吕渭孫<hi>金華先民傳字希祖東陽人紹熙武舉及第開禧初從軍為殿前司統領官薛象先宣撫</hi>
　　<hi>荆湖用為本司神勇軍統制使募兵禦金悉帳前千人授之渭孫坐教場立紅白二旗於下謂衆曰</hi>
　　<hi>此行當以死報國能偕死則偕徃愿行者立紅旗下不愿者立白旗下趨立紅旗下者僅四百人渭</hi>
　　<hi>孫以六百人還宣司因下堂勞四百人徧拜之然後出軍有軍士入人家擊碎二釡者渭孫立笞之</hi>
　　<hi>所過秋毫無犯更募士得四千人率守樊城累立戰功後為副統制魏有諒見疑被其壻所殺</hi>
<pb n="KR2k0044_WYG_173-5b"/>
　王霆<hi>宋史本傳字定叟東陽人少有竒氣試武舉中絶倫異等授承節郎從軍於鄂帥鍾興嗣以霆</hi>
　　<hi>為隨軍都錢糧官專一教閲縂效軍尋委帥師守禦黄州沿江制置副使李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>辟置幕下霆於軍事</hi>
　　<hi>無所不言謂招幕良家子不可以夤縁關節冐濫防守江面全藉正軍用兵不以人數多寡惟教習</hi>
　　<hi>精則勝理宗即位充浙西副都監鎮江都統趙勝辟為計議官李全冦鹽城攻海陵勝出戍揚州霆</hi>
　　<hi>從行至揚子橋人言賊兵昨日在南門去將安之霆竟至南門以帥憲之命董三城事勝次第出城</hi>
　　<hi>接戰霆身先士卒大小十八戰無一不利奪賊濠築土城焚城門賊氣為懾差知應州兼沿邊都巡</hi>
　　<hi>檢使諸道兵將徃収復楚州霆帥所部為犄角之助召試為閤門舎人入對言恢復之説有二曰規</hi>
　　<hi>橅曰機會規橅既立然後義旗一麾諸道並進臣願效前驅北兵至以霆知光州冐雪夜行倍道馳</hi>
<pb n="KR2k0044_WYG_173-6a"/>
　　<hi>至州整飭戰守之具大戰於謝令橋光人遂安召為吉州刺史仍知光州霆固辭丞相鄭清之制置</hi>
　　<hi>使史嵩之皆以書留霆霆不從曰士大夫當以世從道不可以道從世也再授閤門舎人遷淮西馬</hi>
　　<hi>步軍副總管知高郵軍充沿江制置副使同計議官霆撰沿江等邊誌一編上之知夀昌軍改蘄州</hi>
　　<hi>嘗曰兩淮籓籬也大江門戸也三輔堂奥也貽書杜範乞瞰江審察形勢置三新城蘄春置於龍眼</hi>
　　<hi>磯安慶置於孟城滁陽置於宣化不報</hi>
　王埜<hi>宋史本傳字子文寶章閣待制介之子嘉定進士紹定初汀邵盜作辟議幕叅贊攝邵武縣後</hi>
　　<hi>復攝軍事盜起唐石親勒兵討之後為樞密院編修兼檢討襄蜀事急史嵩之帥武昌首進和議埜</hi>
　　<hi>言今日之事宜先並力攻守上疏言八事繼為副都承㫖奏請出師絶和使命淮東西夾攻理宗深</hi>
<pb n="KR2k0044_WYG_173-6b"/>
　　<hi>然之淳祐初赴闕奏祈天永命十事拜禮部尚書為兩浙轉運判官以訪察使出視江防首嘉興至</hi>
　　<hi>京口増修官民兵船守險備具為江西轉運副使知隆興府改知鎮江府兼都大提舉浙西兵船江</hi>
　　<hi>面幾千里調兵捍禦以守江尤重於淮𤓰洲一渡甚狹請免鎮江水軍調發專一守江置遊兵萬人</hi>
　　<hi>巡江上増創水艦就揚子江習水戰登金山指麾之是冬楊子橋有警急調遊兵救之而退淳祐末</hi>
　　<hi>遷沿江制置使江東安撫使節制和州無為軍安慶府兼三郡屯田行營畱守巡江引水軍大閱舳</hi>
　　<hi>艫相銜幾三十里憑高望逺考求山川險阨謂要務莫如屯田講行事宜推京口法創遊擊軍萬二</hi>
　　<hi>千䝉衝萬艘江上晏然寶祐二年拜端明殿學士簽書樞宻院事封吳郡侯主管洞霄宫卒贈七官</hi>
　　<hi>位特進</hi>
<pb n="KR2k0044_WYG_173-7a"/>
　唐韶<hi>趙與諲唐韶墓誌字子和蘭溪人嘉泰四年以漕魁中南省第二嘗辟沿江制置司幹辦公事</hi>
　　<hi>制使史嚴之使徃襄陽勞師時元兵在境江面繹騷韶駕舟直上使其子良嗣率死士前進所向皆</hi>
　　<hi>克直造襄陽吕文煥喜乃出軍數萬攻其兩端韶與元兵大戰中流破敵而出巖之上其功陞南陵</hi>
　　<hi>知縣</hi>
　范士表<hi>傳詳循吏</hi>
　元<lb/>
　王安國<hi>金華先民傳字靖翁霆之孫也倜儻有志畧宋以門功授成忠郎及元平宋江南兵起安</hi>
　　<hi>國以䇿干大帥髙興厯陳撫綏之計與語意合即署東陽尉能布威立信以馭其民玉山人婁覃等</hi>
<pb n="KR2k0044_WYG_173-7b"/>
　　<hi>恃險為亂殺宣慰使陳天祐行省左丞史弼將兵來討安國詣軍前效謀親入賊窟手縛渠魁以獻</hi>
　　<hi>弼喜曰使兵不血刃而獲賊者爾力也將薦用之以親老辭後妖賊楊鎮反玉山境接寜海據為巢</hi>
　　<hi>穴勢甚張安國率鄉兵扼險拒之賊從間道出義烏遇官軍與戰賊衆奔潰遂擒其酋安國為人謹</hi>
　　<hi>厚重然諾民服從之訟不直於官而惟尉言是直鄉閭賴以安靜者二十年</hi>
　陳萍<hi>金華先民傳蘭溪人宋丞相宜中弟之子宋亡育於外家楊氏元世祖物色宜中子孫得之竒</hi>
　　<hi>其骨相厚遇之萍刻意於學兼通梵教於騎射亦時精賜名年扎克䇿喇實入侍東宫日見親幸成宗</hi>
　　<hi>吐蕃強盛邊人告警以萍領吐蕃宣慰使帥兵討平之悉定其地賜上樽襲衣獎諭甚至武宗朝以</hi>
　　<hi>萍習知西事特命撫寜邊陲初入境有數千騎整衆而來猝與之遇亟令從騎解鞍列坐環以重車</hi>
<pb n="KR2k0044_WYG_173-8a"/>
　　<hi>如城郭左右指揮外示閒暇敵疑有伏懼莫敢前有以所戴白㡌掲於竿首者萍引弓一發中之遂</hi>
　　<hi>驚駭而遁由是諸部服從不敢叛入朝以功拜大司徒進階銀青榮禄大夫</hi>
　陳逺大<hi>柳貫陳逺大墓誌字宏父浦江人元興邑里初附山谷獷強猶負固間出冦攘逺大釋儒</hi>
　　<hi>服從軍首建購捕之方次陳綏靖之畧凶渠既得餘孽悉平幕府上其功而逺大亦隨計至京師得</hi>
　　<hi>試將仕郎辰州路施容州判官未上而隣土有警郡復檄逺大至麾下資其智勇多所俘獲大帥府</hi>
　　<hi>材之改全州路清湘縣丞時方有事交阯全當孔道餽餉所出徵發調遣郡獨倚逺大以辦在官八</hi>
　　<hi>年進從仕郎贛州路信豐縣尹贛有廢縣龍南居獠中而以其地隸信豐南安萬户府盖僑處其縣</hi>
　　<hi>官命分卒為六屯使耕龍南曠土自食其力以備捍禦乆之招納亡命槖鑰姦私民甚患之逺大上</hi>
<pb n="KR2k0044_WYG_173-8b"/>
　　<hi>其事請復置縣徙其軍轉承事郎温州路平陽州判官免歸泰定三年卒</hi>
　蘇友龍<hi>傳詳循吏</hi>
　明<lb/>
　吕文燧<hi>史槩字用明永康人元末處州盜起掠永康文燧散家財募壯士得三千人與盜屢戰盜</hi>
　　<hi>敗走三授以官皆不受太祖克婺置永康翼以文燧為左副元帥兼知縣事復召為營田司經厯擢</hi>
　　<hi>知廬州浙西平更授嘉興知府松江民作亂襲嘉興文燧栅内衙集壯士拒守而請救於李文忠移</hi>
　　<hi>兵擒之諸將欲屠城文燧爭曰據城者賊也氏何罪得釋滿三載入朝奉詔持節諭闍婆國次興化</hi>
　　<hi>疾卒</hi>
<pb n="KR2k0044_WYG_173-9a"/>
　吳文秀<hi>浦陽人物補遺字啟明有膂力習騎射兵法元季冦盜縱横文秀集鄉人累石為砦以捍</hi>
　　<hi>患明兵取紹興率衆歸附以計開錢清濠兵遂大㨗免其家差役以旌其義後授宣武使卒</hi>
　陳顯道<hi>金華先氏傳字如晦東陽人好學明經旁通天文地理律厯兵機元季兵起悉散家財團</hi>
　　<hi>結義旅以衞鄉井據險守要冦不敢侵戊戌明太祖下婺城駐蹕赤松宫顯道詣行在上謁具陳濟</hi>
　　<hi>世安民之畧上悦留置左右叅决大事時方國珍據台温明越未下特命顯道徃諭國珍納欵上賜</hi>
　　<hi>顯道手劄和其詩以寵嘉之厯官江南湖廣二行省都事擢將作少監督造宫殿尋復遣諭國珍兄</hi>
　　<hi>弟納土入覲升尚寳司少卿出為臨洮知府俄召還復職卒</hi>
　蔣鏞<hi>宋濓蔣鏞墓誌字可大其先安吉人遷浦江少豪縱不覊喜結賔客嘗慷慨曰大丈夫不能致</hi>
<pb n="KR2k0044_WYG_173-9b"/>
　　<hi>君於朝廷之上則當封侯於萬里外元季兵動鏞奮身與鄉人保聚嵩山境内怗之老㓜妻拏煦嫗</hi>
　　<hi>相養雞犬無恙如平時明兵南抵蘭溪以檄召鏞至轅門上愛其才惜其年曰老矣大將胡大海薦</hi>
　　<hi>之俾逐突冦常昌軍於義烏鏞率義兵數萬人大破之殱其渠帥梟首及獲俘馘以獻上嘉之命為</hi>
　　<hi>浦江翼右副元帥攝分閫事以治浦江軍肅民安明年伐越得諸暨又命移鎮諸暨又明年以老告</hi>
　　<hi>大海為請於朝以職授其子珹歸十年而卒</hi>
　王威<hi>萬厯金華府志字仕龍義烏人倜儻有勇力元季冦犯永康威集兵聚戰黄龍寨破之明兵下</hi>
　　<hi>婺威率衆歸附從征以功陞紹興衞後所副千户</hi>
　吳志徳<hi>金華賢達傳字惠卿㓜尚氣節從祖直方器之元季盗起志徳率義勇保安鄉里明兵下</hi>
<pb n="KR2k0044_WYG_173-10a"/>
　　<hi>浦江志徳率衆迎謁從取諸暨及處州皆著勞績戮偽將獻馘轅門以功授浦江翼左元帥尋以疾</hi>
　　<hi>辭歸</hi>
　周徳璇<hi>金華先民傳東陽人少好勇有大志明兵克婺城徳璇委身歸附累立戰功授正千户陞</hi>
　　<hi>駕前親軍指揮僉事太祖以其勇而有謀命鎮守北平永樂間嘗帥兵逐北追至黑松林獲其輜重</hi>
　　<hi>斬級功多陞隆慶衞指揮同知子孫世襲</hi>
　王應<hi>金華賢逹傳字思正浦江人洪武中授廣東布政使司左叅議時盗發南海官軍不能平應率</hi>
　　<hi>義旅以蛋船為聲援入其巢穴擒渠魁而殱之餘黨悉平轉河南左叅議</hi>
　盧睿<hi>傳詳名臣</hi>
<pb n="KR2k0044_WYG_173-10b"/>
　龔永吉<hi>獻徵錄字天民父給事中泰死建文之難永吉領鄉薦宣徳丙午授兵部主事扈駕征樂</hi>
　　<hi>安正統時陞郎中被誣謫戌平凉以兵部尚書王驥薦詔驛騎取之時副縂兵趙安兵部侍郎柴車</hi>
　　<hi>將兵出凉州以永吉為佐軍執馘而還驥討麓川緬甸西巡延綏寜夏莊凉甘肅等處永吉俱佐軍</hi>
　　<hi>奏功凱旋擢大理少卿天順初累陞兵部右侍郎改南禮部乞休卒</hi>
　劉琮<hi>西江志金華人正統中為南安通判石溪妖民孫志榮作亂琮親冐矢石一鼓平之</hi>
　吳百朋<hi>獻徵錄字惟錫義烏人嘉靖進士授永豐令徵拜御史按淮揚猝遇倭亂被甲登城籌兵</hi>
　　<hi>食畫戰守賊不敢逼累陞右僉都御史撫治鄖陽改提督南贛軍務會倭冦海陽與兩廣都御史督</hi>
　　<hi>諸道兵四面擊之捕斬無算已又敗倭於烏石又戰<graphic n="KR1673" url="https://raw.githubusercontent.com/kanripo/KR-Gaiji/master/images/KR1673.png" mimeType="image/png"/>水神山賊兵熸又敗倭於海豐初賊酋楊一</hi>
<pb n="KR2k0044_WYG_173-11a"/>
　　<hi>戕殺長吏勢張甚而蘇阿普賴忠潭等依山阻險百朋懸賞格陽為招附隂督大軍張左右翼擊之</hi>
　　<hi>遂平洪田再破香寮又移師擊藍松山程鄉擒之轉戰大田俘梁國相等别攻乳原始興賊殱之又</hi>
　　<hi>會師破吳平漳潮遣將士擊二原冦盡殪時二巢最稱桀黠賴清規巢下厯李文彪巢岑岡謝允樟</hi>
　　<hi>巢高沙衆號數萬盤牙累嵗攻之甚難百朋請移鎮信豐授叅將蔡汝蘭等方畧率師討之擒清規</hi>
　　<hi>於苦竹嶂餘黨悉平隆慶時擢兵部右侍郎萬厯初命閱視三鎮百朋條上便宜四事曰繕垣屯田</hi>
　　<hi>備邊防河又進邊圖凡關塞險隘與士馬强弱亭障逺近厯厯如指掌陞刑部尚書卒於官</hi>
　徐瓚<hi>獻徵錄字朝儀永康人嘉靖間任雲南按察使土舎安銓叛撫按知瓚才凡軍事悉以諮瓚乃</hi>
　　<hi>議以土司攻土司調元江䝉化鎮沅等處土兵佐以漢軍分統進勦已獨畱中議處糧餉閱習召募</hi>
<pb n="KR2k0044_WYG_173-11b"/>
　　<hi>事皆立具晝夜登城㣘師至廢寢食立招降大旗隂誘脇從仍造小旗千餘書同心協力各保身家</hi>
　　<hi>八字於上令各執聽撫縁是降歸者日衆賊勢遂衰明年春土舎鳯朝文繼叛與銓合進圍省城瓚</hi>
　　<hi>登埤呼冦諭以朝廷恩㫖冦皆伏地請降且以復官為言瓚諭令退舎俟命冦遂退瓚即夕走使掣</hi>
　　<hi>囘各哨官軍厥明合撃賊盡潰渠魁逃逸設方畧擒之俘獲萬餘簡審無辜悉為開釋擢本省右布</hi>
　　<hi>政使進左布政</hi>
　陳大成<hi>萬厯義烏縣志義烏人嘉靖三十七年八寶山礦徒生發嘯聚萬人大成糾率義旅勦除</hi>
　　<hi>之遂以武生應募統親兵五千赴台防守四十年四月倭犯台州花街白水洋等處叅將戚繼光遣</hi>
　　<hi>大成領兵衝鋒俘斬倭首百餘救囘男婦三千名口既而調徃江西援勦流賊戰於弋陽斬獲甚多</hi>
<pb n="KR2k0044_WYG_173-12a"/>
　　<hi>四十一年倭犯太平又敗之於烏根嶺時福建寜徳縣被倭陷乆據大成統衆隨繼光直抵寜徳克</hi>
　　<hi>復城濠前後告㨗凡十二授台州衛指揮僉事陞浙江中軍都司時倭冦既殄而士卒多虛縻廩糧</hi>
　　<hi>大成建議領兵屯操每年春汛四箇月照舊給糧出守六箇月減糧囘縣逄五赴操遇警聽調兵既</hi>
　　<hi>得以附家地方又可保守院道是其議裁省銀九千七百餘兩减𣲖山蕩額税之半</hi>
　吳良知<hi>隆慶東陽縣志字廷通㓜業儒既冠習孫吳法通弓馬戰陣之術嘉靖時倭冦為患海道</hi>
　　<hi>譚綸薦授把縂何家□長平街等處將兵不滿千人三戰三㨗救還被掠男婦數千人陞台州衞指</hi>
　　<hi>揮守備討南韶龍眼洞賊與官祖政等會戰於李村一鼔擒之又大捷於大羅山斬賊首吳子和等</hi>
　　<hi>前後數十餘戰皆莫當其鋒陞浙江都司厯廣東瓊崖叅將每戰必誓師令毋妄殺鹵掠故所向成</hi>
<pb n="KR2k0044_WYG_173-12b"/>
　　<hi>功</hi>
　葉大正<hi>崇禎義烏縣志字子中義烏人尚氣節以諸生入太學與戚繼光邂逅知契從事於戚如</hi>
　　<hi>閩平倭恢復興化政和夀寜救被掠男女二千餘當事上其功授延平府判</hi>
　王如龍<hi>閩書義烏人以功授北路守備時南路尚梗總兵戚繼光畱之援仙遊城破漳浦圍皆有</hi>
　　<hi>功復發卒舁石為寜徳築城臨陣每衝鋒陷敵倭據横嶼小石嶺二處皆𢷬其穴陞福建都指揮擢</hi>
　　<hi>廣東叅將</hi>
　金傑<hi>廣西通志湯溪人嘉靖三十三年以舉人知富川縣會澇溪冦起傑定計勦之賊大挫而遁嗣</hi>
　　<hi>是諸峒帖服境賴以寧</hi>
<pb n="KR2k0044_WYG_173-13a"/>
　虞徳華<hi>崇禎義烏縣志字光卿隆慶進士授行人進兵科給事中出守揚州備兵辰沅時漕卒稱</hi>
　　<hi>亂糾合唐喬奉若等六十餘寨并廣西貴州諸苗入犯徳華奉命勦撫得賊間張好一安松等於靖</hi>
　　<hi>州囚籍中因曰昔王文成用王受輩平恩州以夷攻夷吾其得志於此二人也因釋其縛隂約之還</hi>
　　<hi>寨隨簡精鋭嚴陣臨之果得唐奉二渠首賊黨悉解後以雲南叅政謝事歸</hi>
　王世徳<hi>金華府志字長民永康人萬厯進士由閩縣令陞工部主事累擢湖廣副使備兵下江屢</hi>
　　<hi>擒劇盜遷右叅政監軍貴州安邦彦謀犯省城世徳請駐節威清待之邦彦圍威清世徳募死士守</hi>
　　<hi>御會大風遂破賊營陞本省按察使仍監軍平苗冦陞廣東左布政劉香老犯廣州世徳調閩將鄭</hi>
　　<hi>芝龍夾擊香老於廣洋香老溺死叙功擢左副都御史巡撫雲南去廣時庫中羨金數萬世徳悉籍</hi>
<pb n="KR2k0044_WYG_173-13b"/>
　　<hi>以充軍需抵雲南萬民結黨為亂世徳築堡建屯諸逆斂跡以疾卒於官贈兵部右侍郎</hi>
　　衢州府<lb/>
　晉<lb/>
　毛璩<hi>晉書毛寶傳字叔連弱冠右將軍桓豁以為叅軍尋為謝安衛將軍叅軍除尚書郎安復請為</hi>
　　<hi>叅軍轉征北司馬淮淝之役苻堅迸走璩與田次之共躡堅至中陽遷寜朔將軍淮南太守尋補鎮</hi>
　　<hi>北將軍譙王恬司馬海陵縣界地名青蒲四面湖澤皆是菰葑逃亡所聚璩建議率千人討之時大</hi>
　　<hi>旱因放火菰葑盡燃亡户窘迫悉出詣璩自首近有萬户皆以補兵朝廷嘉之轉西中郎司馬龍驤</hi>
　　<hi>將軍譙梁二郡内史安帝初進征北將軍桓元加璩散騎常侍左將軍璩執畱元使不受命元以桓</hi>
<pb n="KR2k0044_WYG_173-14a"/>
　　<hi>希為梁州刺史以防之璩傳檄逺近列元罪狀遣巴東太守栁約之建平太守羅述征北司馬甄季</hi>
　　<hi>之擊破希等仍率衆次於白帝安帝詔曰益州刺史璩體識𢎞正誠契義旗受命偏師次於近畿匡</hi>
　　<hi>翼之勲實感朕心可進征西將軍加散騎常侍都督益梁秦凉寜五州軍事義熙中論討桓元功追</hi>
　　<hi>封歸鄉公明一統志晉毛璩西安人祖寳仕為廬江太守自寳至璩凡三葉皆擁節旄</hi>
　隋<lb/>
　祝桃根<hi>正徳江山縣志字伯芝平賊蔡通仁羅惠方都督柏懋上其功授開府儀同三司</hi>
　唐<lb/>
　張自勉<hi>衢州府志原名御字子平開化人少習戎事唐末盜起屯戍捍禦鄉郡以安調隸征南行</hi>
<pb n="KR2k0044_WYG_173-14b"/>
　　<hi>營父曰汝宜自勉成功遂更名自勉後以破黄巢王仙芝功拜淮南招討使</hi>
　宋<lb/>
　張瓊<hi>宋史新編少有勇力隸太祖帳下周顯徳中攻夀春太祖乗皮船入城濠城上軍弩遽發矢大</hi>
　　<hi>如椽瓊以身蔽矢中股死而復蘇鏃著髀骨不可㧞瓊索杯酒滿飲破骨出之血流數升神色自若</hi>
　　<hi>擢典禁軍累遷都虞候嘉州防禦使兩浙名賢錄字伯玉其先自館陶徙衢遂為常山人</hi>
　趙嵎<hi>西吳里語字景東衢州人宋宣和時青溪盜起嵎時知徳清縣他邑令聞盜望風而遁嵎獨發</hi>
　　<hi>倉廪集寠健團保甲賊犯境嵎邀之擒其首二人賊二百餘斬首數百奪其器械以千計邑賴以全</hi>
　　<hi>邑人立生祠於乾元寺</hi>
<pb n="KR2k0044_WYG_173-15a"/>
　鄧熹<hi>正徳江山縣志江山人有勇畧客遂昌梭溪睦冦餘黨洪載犯遂昌松陽熹與父合鄉民禦之</hi>
　　<hi>大小百餘戰載降二邑獲全父子皆補官熹因尉遂昌孝宗朝擢為王府官</hi>
　劉敏士<hi>謝諤劉敏士墓誌字文伯西安人為臨川糾曹賊白氊笠破吉州敏士與判官江山柴紱</hi>
　　<hi>保城岳飛至欲奏以功辭曰若爾守倅必被罪飛歎服繼知楚州金欲取海州圍甚急詔敏士救之</hi>
　　<hi>與張子善謀攻淮陽金必棄海州已而果然張浚奏其功除淮南運判移浙漕終於湖南</hi>
　余玠<hi>宋史本傳字義夫少為白鹿洞諸生以功補進義副尉累功至大理少卿淮東制置副使進對</hi>
　　<hi>言今世胄之彦塲屋之士田里之豪一或即戎即指為麤人斥為噲伍願視文武為一理宗曰卿人</hi>
　　<hi>物議論皆不常可獨當一面乃授權兵部侍郎四川宣諭使玠自許當手挈全蜀還朝廷其功日月</hi>
<pb n="KR2k0044_WYG_173-15b"/>
　　<hi>可冀尋授四川安撫制置使兼四川總領䕫路轉運使玠入蜀大更弊政遴選守宰築招賢之館供</hi>
　　<hi>帳一如帥所居下令集衆思廣忠益豪傑之士趨朝立事播州冉氏兄弟璡璞有文武才隱居蠻中</hi>
　　<hi>聞玠賢詣府上謁即與抗禮賓館之居數月請見曰某兄弟辱明公禮遇思有以少裨益為今日全</hi>
　　<hi>蜀計其在徙合州城乎蜀口形勢之地莫若釣魚山請徙諸此若任得其人積粟以守之賢於十萬</hi>
　　<hi>師逺矣巴蜀不足守也玠大喜密陳於朝詔以璡為承事郎權發遣合州璞為承務郎權通判州事</hi>
　　<hi>徙城之事悉以任之築青居大獲釣魚雲頂天生凡十餘城皆因山為壘碁布星分為諸郡治所屯</hi>
　　<hi>兵聚糧為必守計誅潰將以肅軍令開屯田於成都蜀以富實玠率諸將巡邊直𢷬興化與元兵大</hi>
　　<hi>戰又大戰於嘉定寳祐初卒特贈五官玠之治蜀也輕徭以寛民力薄征以通商賈蜀既富實乃罷</hi>
<pb n="KR2k0044_WYG_173-16a"/>
　　<hi>京湖之餉撤東南之戍自寳慶以來蜀閫未有能及之者𢎞治開化縣志玠祖籍蘄水渡江後居開</hi>
　　<hi>化縣之金水鄉</hi>
　徐汝一<hi>衢州府志字伯東西安人文武兼資好謀能斷景定二年以戰功勅授武翼郎福建路馬</hi>
　　<hi>歩軍副總管累陞至通州守忤賈似道歸至鎮江疾卒</hi>
　元<lb/>
　徐仲<hi>正徳江山縣志字景吾有勇畧鄉冦金曾三剽掠鄉邑殺官吏焚廬舎仲率義兵數千人𢷬賊</hi>
　　<hi>巢生致其酋以功授縣尹</hi>
　明<lb/>
<pb n="KR2k0044_WYG_173-16b"/>
　楊順<hi>𢎞治龍游縣志字伯康明師克東陽率衆歸命督一軍當栝冦連戰於靈山安仁皆破之從常</hi>
　　<hi>遇春攻衢州斬萬户一人獲百户二人尋命從胡大海取江西信州加武徳將軍歸安衛正千户子</hi>
　　<hi>孫世襲又於海上捕倭駐師金山感疾卒</hi>
　席永<hi>萬厯龍游縣志字孟常祖貴以功授小旗正統初永襲職時賊葉宗畱鄧茂七相繼反冦福建</hi>
　　<hi>漳泉等郡朝廷遣將討之永在伍中大小三十戰生擒賊渠數人陞總旗尋隸石亨北征遇於雷公</hi>
　　<hi>山遂北三十里冦為披靡授百户天順初從征兩廣有功陞副千户明年從平荆襄獻俘於朝進火</hi>
　　<hi>寜中衞指揮僉事子孫世襲</hi>
　汪金恩<hi>兩浙名賢錄字天錫江山人以進士主政刑部厯員外郎中知桂林府時土番干紀屢挫</hi>
<pb n="KR2k0044_WYG_173-17a"/>
　　<hi>官軍當事議撫金恩曰小夷陸梁是不一大創則朝廷聲教將有不訖於逺者前委用非才以致挫</hi>
　　<hi>衂奈何因噎而廢食乎當事即以檄委之金恩乃揀精鋭授以方畧適大霧連日不觧乗霧啣枚疾</hi>
　　<hi>走令勇士數百人攀附而上先據巖險然後縱火焚其林箐大兵鼓噪而進連破一十八巢火焚墮</hi>
　　<hi>崖死者不可數計俘斬七百餘當事上其功劉瑾抑之不叙轉致鳯陽勒令致仕歸其時饒冦搶攘</hi>
　　<hi>力贊縣令為立城池邑人賴之</hi>
　李承勛<hi>續處州府志西安人世襲處州衛指揮同知嘉隆時海上多警撫案蒐羅各所將材萬厯</hi>
　　<hi>元年檄取標下練兵能尚節制號令森不可犯九年改領軍門總務十年浙撫標下東西二營悍卒</hi>
　　<hi>以減餉故要挾撫臣承勛殫力拊諭始克安戢十二年春計擒首惡馬文英等九人厯陞操捕都司</hi>
<pb n="KR2k0044_WYG_173-17b"/>
　　<hi>南北遊擊㕘將會倭酋闗白搆亂改山東備倭晉秩副總兵尋推鎮守山東總兵官署都督僉事朝</hi>
　　<hi>鮮倭平督撫交章薦徃鎮守用圖善後以原官提督南北水陸官兵防海禦倭綏柔安定且設備甚</hi>
　　<hi>嚴釡山望倭之對馬島僅隔一洋水陸操演砲聲相聞島倭畏甚屏跡不敢窺伺鮮人賴以安枕接</hi>
　　<hi>母訃堅請奔喪格於例不得因割股寄奠二十八年推鎮守貴州尋改鎮守浙江左軍都督僉事總</hi>
　　<hi>兵官卒贈驃騎將軍</hi>
　徐大鵬<hi>龍游縣志字翔雲少負膂力麻貴劉綎將兵征倭荷㦸從之渡海屢戰悉㨗播酋楊應龍</hi>
　　<hi>反綎徃征討以大鵬為前驅直入婁山平其地後從熊文燦征鄭芝龍芝龍降以功累授總兵崇禎</hi>
　　<hi>己巳上書下兵部尚書張鳯翼誤國首輔温體仁黨庇之罪繫獄將斬會鳯翼得罪遂末減戍榆林</hi>
<pb n="KR2k0044_WYG_173-18a"/>
　　<hi>赦歸年九十四終於家</hi>
　吕之節<hi>舊浙江通志字次公龍游人天啟舉人新昌教諭擢廣州同知嶺表不逞之徒徃徃煽亂</hi>
　　<hi>之節密訃討捕反側遂寜尋擢嶺南道㕘政粤東盜賊蜂起之節因時制變民賴以安未幾旋里七</hi>
　　<hi>十餘歳卒</hi>
　　嚴州府<lb/>
　南北朝<lb/>
　周文育<hi>南史本傳字景徳少孤貧本居新安夀昌縣姓項氏年十一能反覆游水中數里跳高六</hi>
　　<hi>尺與羣兒戲衆莫能及義興人周薈為夀昌浦口戌主見而奇之養為己子教之書計文育曰誰能</hi>
<pb n="KR2k0044_WYG_173-18b"/>
　　<hi>學此取富貴但有大槊耳教之騎射大悦司州刺史陳慶之使薈將五百人徃懸瓠慰勞白水蠻蠻</hi>
　　<hi>謀執薈以入魏事覺薈興文育拒之賊徒甚盛一日中戰數十合文育前鋒陷陣勇冠軍中薈戰死</hi>
　　<hi>文育馳取其尸身被九創創愈辭請還葬慶之壯其節遣之𦵏訖盧安興為南江督䕶啟文育同行</hi>
　　<hi>除南海令安興死文育與杜僧朋攻廣州為陳武帝所獲赦之隸麾下帝討侯景文育為前軍尅蘭</hi>
　　<hi>裕援歐陽頠皆有功帝破蔡路養於南野文育為路養所圍四面數重矢石雨下所乗馬死文育右</hi>
　　<hi>手摶戰左手解鞍潰圍而出復進大敗之帝發南康遣文育將兵開通江路景將王伯醜據豫章文</hi>
　　<hi>育擊走之帝軍至白茅灣文育常為軍鋒至姑孰與景將侯子鑒戰破之景平封南移縣侯帝誅王</hi>
　　<hi>僧辯令文育督軍會文帝於吳興尅杜龕又襲破會稽太守張彪侯瑱據江州命文育討之未尅徐</hi>
<pb n="KR2k0044_WYG_173-19a"/>
　　<hi>嗣徽引齊人渡江據蕪湖徵文育還都嗣徽列艦於青墩至於七磯以斷文育歸路文育鼓譟而發</hi>
　　<hi>反攻嗣徽嗣徽驍將鮑砰以小艦殿文育乗單舴艋跳入砰艦斬砰牽其艦而還因畱船蕪湖自丹</hi>
　　<hi>陽步上帝拒嗣徽於白城適與文育會將戰風急帝曰矢不逆風文育曰事急矣何用古法抽槊上</hi>
　　<hi>馬而進衆軍隨之風亦尋轉殺傷數百人有功進爵夀昌縣公及廣州刺史蕭勃舉兵踰嶺文育督</hi>
　　<hi>衆軍討之新吳洞主余孝頃應勃出豫章據石頭勃遣將歐陽頠頓苦竹灘傅泰據塶口城以拒官</hi>
　　<hi>軍官軍船少孝頃有舴艋三百艘艦百餘乗在上牢文育潛軍襲之悉取而歸仍於豫章立栅時官</hi>
　　<hi>軍食盡乃使人遺周迪書陳利害迪饋以糧於是文育乗船舫㳂流俱下燒豫章所利栅偽退孝頃</hi>
　　<hi>望之大喜因不設備文育由間道信宿逹芊韶上流則頠勃下流則泰孝頃文育據其中間築城饗</hi>
<pb n="KR2k0044_WYG_173-19b"/>
　　<hi>士賊徒大駭頠退入泥溪文育遣周鐵武襲擒之盛陳兵甲與頠乗舟而讌以巡泰城下因攻泰克</hi>
　　<hi>之勃在南康聞之衆皆股慄其將譚世逺斬勃以降孝頃猶據石頭帝遣侯安都助文育攻之孝頃</hi>
　　<hi>退走新吳廣州平以功授開府儀同三司及周迪破孝頃孝頃弟孝勱猶據舊栅擾動南土帝復遣</hi>
　　<hi>文育討之豫章内史熊曇朗率衆來會謀害文育文育推心撫之曇朗害之於坐帝聞贈侍中司空</hi>
　　<hi>諡忠愍</hi>
　五代<lb/>
　童頵<hi>十國春秋青溪人素有勇力武肅王時多著勤勞拜西扇都巖將擢檢校太子賔客兼監察御</hi>
　　<hi>史</hi>
<pb n="KR2k0044_WYG_173-20a"/>
　陸仁章<hi>十國春秋睦州人少有大志以窮困為武肅王園卒王嘗游園見仁章術萟有智而志之</hi>
　　<hi>及淮南兵圍孫琰於蘇州繞城三匝無路可通使仁章設計入城果得琰報而出由是益加稱賞累</hi>
　　<hi>遷兩府軍糧都監使轉内牙指揮使王薨文穆王與兄弟同幄行喪仁章進曰令公嗣先王霸業將</hi>
　　<hi>吏旦暮趨謁當與諸公子異處乃命主者更設一幄扶文穆王居之告將吏曰自今惟謁令公禁諸</hi>
　　<hi>公子從者無得妄入晝夜警衞未嘗休息厯官至保大軍節度使同叅相府事</hi>
　宋<lb/>
　錢嶨　錢觷<hi>新定續志嶨淳安人與弟觷俱讀書尚氣節不仕宣和中方臘黨𩔖尚熾嶨觷</hi>
　　<hi>起鄉兵勦平之未幾金師大入嶨觷與同里方庚引兵桐廬據牛山之險以敗之功聞各補承信郎</hi>
<pb n="KR2k0044_WYG_173-20b"/>
　　<hi>衢冦張花項尋犯歙且逼陸境又率兵敗之兩郡賴以安</hi>
　方庚<hi>兩浙名賢錄字彦通淳安人家世業農庚躬耕隴上喟然歎曰大丈夫當隨時立功以不朽奈</hi>
　　<hi>何沾體塗足甘以老農終耶昔周文育以大槊取富貴鄉里以為美談吾能荷七尺鋤獨不能運丈</hi>
　　<hi>二槊乎遂擲鋤於地從人學兵法賣牛買劍横磨之曰以此自立足矣已而平方臘破烏珠屢立戰</hi>
　　<hi>功拜承信郎子五人文燧文博文郁文思文韜俱從庚於戎馬間有膽力能戰鬬淳熙間金人再冦</hi>
　　<hi>乃裒義兵取勝文燧以承信郎出身官統制文博承信郎文郁進義校尉</hi>
　王馬<hi>嚴陵志遂安人宣和初方臘反從之者衆馬與里人余木杓獨不從朝廷遣王禀討之馬與木</hi>
　　<hi>杓請為先鋒遂擒臘及其妻子朝廷論功欲官之辭不就</hi>
<pb n="KR2k0044_WYG_173-21a"/>
　余宗徳<hi>嘉靖遂安縣志宗徳與王功勇力絶倫方臘始亂使人招之逃匿及王師至乃自請為先</hi>
　　<hi>鋒與韓世忠同擒臘朝廷論功累授秉義郎王功授承忠郎有告身二道藏其家</hi>
　童淑<hi>夀昌縣志淑身長八尺面如紫玉青晴虎鬚有膂力能挽強弓宣和中童貫討方臘淑從征有</hi>
　　<hi>功擢殿前將軍建炎中汪來一來二冦亂命淑討平之授江南路安撫使卒贈太尉</hi>
　詹至<hi>張栻詹至墓誌字及甫嚴州人崇寜進士建炎初除陜西轉運使金騎再没河由陜洛長驅至</hi>
　　<hi>秦隴將及鞏郡守假他檄去至即日合兵民七千人授甲登陴金騎至城下大呼趣降至命以勁弩</hi>
　　<hi>射之圍合數重部分既定歸與家人訣竭家資犒軍金盡力攻五日不能破會至所乞熙河兵至金</hi>
　　<hi>遂遁去城卒全以親老辭改御營平冦左將軍隨軍轉運判官主管臨安府洞霄宫起為江淮招討</hi>
<pb n="KR2k0044_WYG_173-21b"/>
　　<hi>使司隨軍轉運副使紹興初知常州改徽州丞相張忠獻督師辟主管機宜文字是時金日窺邉諸</hi>
　　<hi>將列屯淮漢幕府議軍事曲折必委至徃諭意析理會情無不切當會母有疾力辭歸服闋提舉台</hi>
　　<hi>州崇道觀知處州紹興十年卒積官至中奉大夫封建徳縣男</hi>
　俞汝霖<hi>嘉靖遂安縣志字季澤深沈有智畧慶元元年辰州溆浦縣山猺猖獗朝廷遣都帥官石</hi>
　　<hi>子慶發大兵討之汝霖應募乃同將官丁順等入洞生擒之毁其巢而還又捕九溪全洞之賊授承</hi>
　　<hi>信郎官至都轉運使進階金紫光禄大夫</hi>
　姚仁夀<hi>萬厯桐廬縣志字靜山以進士充饒州路節制督監兵馬徳祐初私募義勇據守關要有</hi>
　　<hi>兵犯關親冐矢石敵敗去元興歸隠山中世祖求遺逸州郡以仁夀應不起卒於家</hi>
<pb n="KR2k0044_WYG_173-22a"/>
　元<lb/>
　周士顯<hi>夀昌縣志字晦翁宋漕貢進士徳祐二年元巴延入臨安命裨將索多至建徳安撫縱兵</hi>
　　<hi>摽掠至夀昌士顯與邑人李炎等具酒物勞之説以戢暴索多大悦表士顯為本縣主簿領部伍共</hi>
　　<hi>征閩海克捷有功陞授千户卒於家</hi>
　明<lb/>
　王舉<hi>嚴陵志字彦高桐廬人少有大志及長嗜學好施鄉里歳歉發私廩以濟之元末兵亂與里人</hi>
　　<hi>謀曰四境冦盜竊發非集鄉民為之備則吾邑無噍𩔖矣且坐以待斃與戰死等耳衆皆曰然遂相</hi>
　　<hi>與協力保障明兵臨境舉等率鄉民歸附授義兵萬户未幾謫戌鳯陽洪武間授其子瑄世襲所鎮</hi>
<pb n="KR2k0044_WYG_173-22b"/>
　　<hi>撫至孫昱陞授武畧將軍青藍千户所千户</hi>
　何春<hi>嚴陵志字時熙淳安人膂力絶人至正十八年明太祖自徽而嚴春仗劍歸附累立軍功授百</hi>
　　<hi>户子斌武襲隸武昌衞景泰初捍禦黃江陞副千户</hi>
　余仲友<hi>萬厯遂安縣志任廣西布政司都事宣徳間太平酋長趙暹叛藩臬薦其才奉勅主討抵</hi>
　　<hi>其巢出竒計平之陞河南布政司㕘議</hi>
　應顥<hi>淳安縣志字文明正統進士授御史十四年奉命巡視福建銀塲賊林開三等鳩集處盜千餘</hi>
　　<hi>人剽掠顥調軍擒其賊首餘黨悉平景泰改元清福建軍伍陞南京大理寺丞成化二年陞湖廣按</hi>
　　<hi>察司僉事總兵李震巡撫羅箎知其才檄治平溪清浪衞選調官軍征勦靖州黄強苗寇事竣都御</hi>
<pb n="KR2k0044_WYG_173-23a"/>
　　<hi>史吳琛委修築江岸一千餘丈未幾都御史項忠復遣平荆襄流民之為亂者陞福建按察副使巡</hi>
　　<hi>視海道漳州賊林輝英聚衆下海為亂顥遣官軍齎榜曉諭卒擒輝英以獻既而龍溪賊錢有定五</hi>
　　<hi>千餘人刼掠顥命巡海官軍督捕悉就擒陞布政司左㕘政致仕</hi>
　周瑄<hi>兩浙名賢録字𢎞壁淳安人正統進士授南吏部主事改刑部員外郎遷福建按察使副使分</hi>
　　<hi>巡建寜時官軍調征沙游盜將乗虚而入瑄募民兵修武備且守且禦民賴以安已而盜犯政和松</hi>
　　<hi>溪瑄嚴號令親披堅鋭夾攻而進擒賊六百人追還所掠婦女以千計未幾高陽盜起瑄分遣儒生</hi>
　　<hi>抵賊營諭以禍福寇亂遂解尚書薛希璉上其功賜文綺寳鏹進秩三品</hi>
　方漢<hi>兩浙名賢録字孔殷淳安人景泰舉人天順二年授御史巡按甘肅適北部入邉人民驚潰漢</hi>
<pb n="KR2k0044_WYG_173-23b"/>
　　<hi>厯邉招輯撫治番夷畏服成化三年巡按四川川貴夷獠竊發朝廷命官征勦勅漢軍前紀功依軍</hi>
　　<hi>法便宜行事漢督軍深入賊境設法搜捕地方以寜積功陞南通政司右㕘議轉北通左㕘議陞南</hi>
　　<hi>京大僕寺卿卒於官</hi>
　吳倬<hi>湯斌吳倬傳字克大淳安人成化進士授南刑部主事遷貴州按察使僉事程番盜起守臣遁</hi>
　　<hi>走三司議發兵倬曰此可撫而定也單車諭降之都匀地形險阻蠻獠跳梁屢征不克𢎞治三年巡</hi>
　　<hi>撫都御史鄧廷瓚薦倬才擢都匀兵備副使時廷瓚討黑苗乜富架等倬遣熟苗詐降誘令入寇因</hi>
　　<hi>伏兵擒之並執其二子諸路乗勝深入抵其巢穴凡破一百一十餘寨又賊圍官兵於合江州復率</hi>
　　<hi>師援之賊解圍走時倬威名大著賊望風奔潰是時菜蘭和壁梨田諸洞悉下平麻六洞九名九姓</hi>
<pb n="KR2k0044_WYG_173-24a"/>
　　<hi>等諸苗亦皆歸附設府州縣控馭之貴州為之一靖廷瓚上平賊功倬進秩二級七年遷雲南按察</hi>
　　<hi>使移廣西十四年入覲卒於興安驛</hi>
　俞諫<hi>毛奇齡俞諫傳字良佐桐廬人𢎞治庚戌進士授長治令擢御史遷河南按察僉事雪花崖賊</hi>
　　<hi>吕梅聚衆亂諫率兵擒之正徳三年遷江西㕘議平大㡌賊鍾仕高累擢南右副都御史操江備賊</hi>
　　<hi>會東鄉新民王浩八叛詔諫督兵江西時浩八自萍鄉流刼諸縣轉入浙之開化而石埭生章仁與</hi>
　　<hi>浩八合副使胡世寜統新民艾如七徃擊如七亦叛去陶琰發所部兵命㕘將李隆同知伍文定等</hi>
　　<hi>戰於華埠賊遁還江西乞撫隨撫隨叛連營十里諫乃合大兵攻之獲浩八餘賊奔玉山復推浩三</hi>
　　<hi>為帥諫督兵追擊浩三殱焉萬年賊首王重七鼓衆焚廨舎諸賊嚮應諫調湖廣官軍二千并永順</hi>
<pb n="KR2k0044_WYG_173-24b"/>
　　<hi>土軍討之獲重七而如七亦就擒復討平臨川安逺新塗諸餘賊論功進右都御史建昌撫賊徐九</hi>
　　<hi>齡復叛諫追討之斬九齡班師加秩一等先是宸濠蓄異謀聲言得上賜欲撫臣以下朝服入賀諫</hi>
　　<hi>不可濠諷所親御史張鼇山劾罷之章甫下而㨗音至得不問還引疾家居嘉靖初起督漕運平河</hi>
　　<hi>南賊之流淮上者召入理院事致仕卒贈太子太保諡忠襄</hi>
　俞夔<hi>兩浙名賢録字舜臣建徳人正徳進士授安福知縣宸濠之亂多保障功擢長沙府同知擒劇</hi>
　　<hi>盜彭思昶等五千餘衆陞四川按察司僉事兵備安綿番夷玻柘等糾結神溪諸番入寇夔出奇擒</hi>
　　<hi>畨酋千萬山等三十七人復古雉州侵地千餘頃築平番赤土二堡陞本司副使兵備建昌建昌土</hi>
　　<hi>畨雜居無肯躬至徼外者夔深入不毛番人吐舌失氣鹽井土官刺馬仁等相讐殺夔督兵悉討平</hi>
<pb n="KR2k0044_WYG_173-25a"/>
　　<hi>之陞江西按察使厯左右布政使卒於官</hi>
　戴東旻<hi>建徳縣志字日文萬厯進士授歙縣令遷儀部轉河南汝寜兵備副使時流氛日熾洛陜</hi>
　　<hi>川湖所在被寇束旻躬擐甲胄率祖寛左良玉陳洪範諸將與劇寇張獻忠羅汝才李自成等四十</hi>
　　<hi>餘戰前後告㨗以僉都御史撫治勛陽初獻忠入楚破穀城圍光化東旻單騎馳赴賊乃解圍大破</hi>
　　<hi>之於雙溝等處獻忠勢窮乞降總理熊文燦主撫東旻請先勦後撫閣臣楊嗣昌左袒文燦獻忠因</hi>
　　<hi>得安插穀城而東旻坐免未幾獻忠叛焚襄樊罪主撫者文燦辭速東旻亦被逮後帝省東旻疏前</hi>
　　<hi>言盡騐欲再用而東旻已病卒</hi>
　章可試<hi>遂安縣志字星華萬厯舉人崇禎中授舒城縣張獻忠陷霍巢諸邑攻舒城可試選義勇</hi>
<pb n="KR2k0044_WYG_173-25b"/>
　　<hi>設奇制勝賊奔潰明年復來攻伏砲創之前後被圍十有四卒頼以全尋以養母歸</hi>
　宋賢<hi>建徳縣志字又希天啟進士授常熟令民有前楊漣後宋賢之謡擢御史掌河南道大計黜陟</hi>
　　<hi>一切書儀峻拒不受進太僕卿會山西巡撫缺人當召對帝曰若非掌河南道不受書儀者耶遂命</hi>
　　<hi>徃山西為神京右臂劇寇交訌賢増埤濬隍蓄糧置砲擒賊首過山龍番天鷂等乞歸加兵部侍郎</hi>
　　<hi>予告癸未冬金華土寇竊發賢與知府胡崇徳遏寇黨王麒生加葺雉堞設法勦禦民賴安堵卒於</hi>
　　<hi>家</hi>
　陳熙廷<hi>建徳縣志字君穆天啟舉人為廣東連山縣知縣連為古廣徳區徭獞雜處前令以勦猺</hi>
　　<hi>啟釁兵連四載熙廷甫下車遂入巢招撫諭以禍福猺蠻悉平峝民虞山陽等謀為亂擒獲有功制</hi>
<pb n="KR2k0044_WYG_173-26a"/>
　　<hi>撫交薦其才遷廣西象州知州</hi>
　吳希哲<hi>淳安縣志字睿卿崇禎進士司李惠州勦九連山寇九連深阻交逵賊竄伏負嵎希哲設</hi>
　　<hi>竒制勝掃穴殱渠餘從解釋巨寇劉香肆毒海濵希哲以撫覊縻之潛修戢備約閩師會勦時寇舟</hi>
　　<hi>薄潮城聞吳司理至曰是官亷潔不為利誘願就撫希哲開壁諭之乃引舟退舎會閩師至希哲贊</hi>
　　<hi>畫出竒占風縱火焚擊寇艦巨憝殱焉擢刑科督理浙直練餉念東南賦役繁疲額外加輸一百八</hi>
　　<hi>十萬人吳門與撫案酌議急公復糾墨吏賕以佐軍需以紓民力漸次報完復命以年例調外</hi>
　朱國玘<hi>廣西通志嚴州人崇禎間任思恩知府隆安土賊馬日仙以妖術惑衆肆横猖獗率衆犯</hi>
　　<hi>思㤙國犯分遣官兵竒正互用一戰禽之餘黨盡散士民刻石紀其功</hi>
<pb n="KR2k0044_WYG_173-26b"/>
　　溫州府<lb/>
　漢<lb/>
　蔡敬則<hi>溫州府志安固人少負氣節靈帝光和間舉孝亷授南陽令尋罷官歸建安中起義兵捍</hi>
　　<hi>寇有功授東郡都尉號令明肅境内乂安進安鄉侯三國時江東盡為吳地敬則率兵歸農時邑有</hi>
　　<hi>虎患倡勇除之殁後里人為立祠</hi>
　宋<lb/>
　薛弼<hi>葉適薛弼墓誌字直老溫州人政和進士任懷州刑曹厯遷光祿丞提舉淮東鹽事湖南運判</hi>
　　<hi>王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>捕楊么久無功更命岳飛么據洞庭陸耕水戰樓船十餘丈官軍徒仰視不得近飛謀益造大</hi>
<pb n="KR2k0044_WYG_173-27a"/>
　　<hi>舟弼曰彼之所長可避而不可鬬也幸今大旱水落若重購舟勿與戰逐筏斷江路藁其上流使彼</hi>
　　<hi>之長坐廢而以精騎直𢷬其堅則破在目前矣飛曰善兼旬積寇盡平進直秘閣為户部郎再知荆</hi>
　　<hi>南桃源伍俊既招復謀叛弼許用為靖州喜曰我得據一州過桃源逺矣即出謝伏發擒之進秘閣</hi>
　　<hi>修撰知䖍州復知福州廣州厯南雄南安五州前後討蕩俞三古五官朱關索吳錦等賊相謂剥皮</hi>
　　<hi>殿撰而閩八郡伍黑龍卓和尚岳崇廖七嫂滿山紅之屬數十萬弼教竒兵立左翼軍校陳敏為統</hi>
　　<hi>制積四年平豪賊百七十部汀人李谷反信宿三萬人弼急會師斷其首尾夾擊之浹辰谷敗海寇</hi>
　　<hi>陳小三載艘六十距境上給鄭廣兵三百與期三日求濟師不許二日大風賊不能進退盡擄以獻</hi>
　　<hi>請曰吾以一擊十初意不能自全公料三日何也弼曰第從吾令無問所以然盖機速神敏多此𩔖</hi>
<pb n="KR2k0044_WYG_173-27b"/>
　　<hi>紹興二十年卒於廣州</hi>
　沈希稷<hi>括蒼彚紀溫州人宣和初知龍泉縣事睦賊洪載寇郡諸邑皆陷龍泉三面通為賊區希</hi>
　　<hi>稷力為守禦得陳沔勇而知兵葉植勇而善謀相與練鄉兵設險守隘復乞師建安兵至寇師脅從</hi>
　　<hi>之民以數萬計破浮雲攻東界沔分兵自安仁武溪軍於七赤賊黨遁去追至浮雲進栅石塘與戰</hi>
　　<hi>大破之事平朝廷嘉其功増秩一級</hi>
　石礪<hi>𢎞治溫州府志字商老州學生宣和間方臘連陷州縣郡守貳將棄城走教授劉士英奮身議</hi>
　　<hi>守推礪為謀主學掾盧璿及邑義士丁仲修周承已婁淵潘守真等佐之治兵儲糧籍保伍分地為</hi>
　　<hi>八隅委官統率又置戰艦五十餘分屯梅嶴白沙與賊堵禦越五十六日王師至賊乃遁已而臘黨</hi>
<pb n="KR2k0044_WYG_173-28a"/>
　　<hi>俞道安自樂清進攻郡城礪復與士英創立戰具郡將張理暨仲修承已淵守真等爭先迎敵力戰</hi>
　　<hi>俱死賊亦敗去事平賞功士英通守太原礪辭禄不受以布衣終</hi>
　薛開<hi>兩浙名賢錄字彦明永嘉人徽言族子少喜讀孫吳書宣和末愈寇猖獗開與兄誾閎及誾子</hi>
　　<hi>居實里人鮑若雨包汝諧議鳩材積穀隂合里中少年族中子弟授以兵器分地自保時教授劉士</hi>
　　<hi>英與石礪畫城為八界率義兵以守之開自與誾守城南之西隅而使居實總其綱寇至攻永泰門</hi>
　　<hi>肉薄而登居實發弩開擲槊從兄謹言奮撾斃具先登者冦氣懾而退開復簡精勇數十人夜縋城</hi>
　　<hi>下斫其營寇驚走自相蹂躪死者不計其數遂棄寨去事平口不言功鄉人高之</hi>
　陳文<hi>萬厯温州府志平陽人嘗從韓世忠有戰功補水軍將領其後裔世聰字逹叟初為新化尉介</hi>
<pb n="KR2k0044_WYG_173-28b"/>
　　<hi>於五溪蠻境盜起勢甚猖獗世聰與戰手擒渠魁盡降其衆以功陞侍衞司機宜文字</hi>
　張頠<hi>兩浙名賢録字叔靖瑞安人倜儻有氣節台寇薄城由桐嶺將趨瑞安頠聞之即治牛酒召邑</hi>
　　<hi>中少年勇敢者數千人共飲語之曰若屬墳墓妻子皆在此盍相與戮力共保之諸少年請受約束</hi>
　　<hi>頠遂以軍法部署先令五百人持旗鼓夜伏陶山之左約曰聞鼓則起復令九百人分為三隊扼要</hi>
　　<hi>而陣令曰賊至則三隊更進迭戰即佯棄旗鼓走陶山北聞鼓則反戈違令者斬頠乃自將數百人</hi>
　　<hi>攜雷鼓伏山頂明晨賊果至三隊迭進輒佯走賊争利而前頠即援桴鼔之伏兵競起三隊反兵夾</hi>
　　<hi>攻呼噪之聲震山谷賊大駭奔潰自相蹂躪死者不計其數生擒數百人鄉邑遂安紹興中太守章</hi>
　　<hi>誼薦於朝以中興十策干執政語不合歸老於家年九十餘卒</hi>
<pb n="KR2k0044_WYG_173-29a"/>
　陳謙<hi>永嘉縣志字益之永嘉人登乾道第教授寜國除國子學録後徙知常州開孟濆均溉民田扶</hi>
　　<hi>善抑惡民奉之如神明除湖北提舉改提刑辰州猺掠辰沅岡邵四郡謙提軍搗其巢除八十餘峒</hi>
　　<hi>徙成都路提刑擢湖廣總領進寶謨閣侍制京西河北宣諭副使坐事罷起知江州奉祠卒</hi>
　曾光<hi>萬厯溫州府志泰順人善騎射習孫武兵法隆興武進士授車騎都尉從李顯忠出師嘗奮勇</hi>
　　<hi>身先與金守將富察圖們都統蕭琦戰於濠梁間遂復靈璧虹二縣又復宿州登城與敵巷戰斬首</hi>
　　<hi>數千生擒八百人都督張浚奏聞錄功第一陞殿前太尉乾道中致仕</hi>
　王允初<hi>溫州府志字元甫永嘉人登淳熙第知餘杭通判徳安府開禧間金人以重兵圍城甚亟</hi>
　　<hi>允初登陴固守相持百八十日敵解圍去擢知本郡遷京西提刑湖北運使知鄂州召赴行在卒謚</hi>
<pb n="KR2k0044_WYG_173-29b"/>
　　<hi>忠敏</hi>
　陳大紀<hi>廣西通志字正之永嘉人嘉泰間知象州徒知横知適妖賊侯廣李監六作亂鬱林桂州</hi>
　　<hi>並為賊區大紀奉檄即行節制飛虎摧鋒兩軍號令威嚴親冐矢石與士卒同甘苦開城諭賊散其</hi>
　　<hi>黨羽擒其渠魁訖事僅五月召對以功轉兩官</hi>
　元<lb/>
　陳麟<hi>傳詳循吏</hi>
　周嗣徳<hi>𢎞治温州府志字宗道平陽人父應奎以浙東帥府同知致仕嗣徳廕授海口塲司鈐至</hi>
　　<hi>正十四年盜起閩栝蔓延温境浙東帥恩寜普檄嗣徳權平陽州事遂與弟誠徳召募義勇團結民</hi>
<pb n="KR2k0044_WYG_173-30a"/>
　　<hi>兵勦補賊黨李師吳第五等境内以安累陞至江浙行省㕘知政事方明善據温郡以兵襲平陽執</hi>
　　<hi>嗣徳拘於鄞洪武初起至應天府卒</hi>
　王千户<hi>隆慶平陽縣志平陽人至正二十五年處州賊詹老鷂等犯瑞平宣慰司喇岱征之寇潰</hi>
　　<hi>去已而復集遣王千户拒之前倉明年賊復薄西岡邑人大恐千户嚴兵拒戰會高㕘政兵亦至南</hi>
　　<hi>北夾攻擒老鷂磔之餘黨悉平</hi>
　明<lb/>
　王宇<hi>萬厯平陽縣志字惟寛温州衛指揮同知正統戊辰福建沙縣賊鄧茂七起麗水賊陳諫等應</hi>
　　<hi>之聚黨圍處州轉掠平陽進圍縣治官軍禦之輒敗宇馳赴援屯軍軍橋自跨白馬先進連發三矢</hi>
<pb n="KR2k0044_WYG_173-30b"/>
　　<hi>斃賊酋白鷂等三人賊驚遁縣獲保全大破賊於栝以功超陞浙江都指揮同知</hi>
　章律<hi>獻徴録字鳴鳯樂清人常熟籍景泰進士授刑部主事擢保定知府累遷雲南右㕘政交趾遣</hi>
　　<hi>使欲從臨安入貢律以非道力拒之且疏言夷情譎詐宜飭邊備改廣西左㕘政遷右布政茘浦獞</hi>
　　<hi>賊竊發律受命監督率泗城兵由象武路扼陳村口當賊要衝號令眀肅士衆帖然且戰且徠遂擒</hi>
　　<hi>渠魁而悉散其脅從者營中屏竹槁而復生衆咸以為不殺之兆轉貴州左布政撫綏邊氓制馭苗</hi>
　　<hi>獠咸得其利擢右副都御史巡撫雲南其地為律舊治民夷素服威徳事皆不令而行轉南右副都</hi>
　　<hi>御史史</hi>
　潘尹序<hi>萬厯泰順縣志字會賢泰順人景泰庚午沙寇鄧茂七等亂尚書孫原真招致幕府尹序</hi>
<pb n="KR2k0044_WYG_173-31a"/>
　　<hi>稔地利多所贊畫同瑞安縣丞親冐矢石一鼓而羣盜殄滅餘孽奔官臺山寇平設縣治鎮之未幾</hi>
　　<hi>栝寇鄧懐冐等復聚剽掠原貞仍檄尹序同陶文隆率衆殱之以功授湖廣崎山鎮巡檢</hi>
　劉永<hi>平陽縣志世襲平陽所百户景泰元年山寇臨城永率男瑀奮力奪橋殺退賊衆追至三十八</hi>
　　<hi>都雅洋劄營征勦哨至福寜界楊梅坑等處生擒賊首梅仲悦朱永逹等前後斬首千餘級深入賊</hi>
　　<hi>巢招撫人民數百餘家居民復業山寇悉平陞本所世襲副千户</hi>
　李顯<hi>分省人物考字崇綱樂清人正徳進士令閩縣拜御史出案貴州苗夷弗靖顯隨山築道直抵</hi>
　　<hi>夷穴徵兵四擊夷皆伏順於是大行賞罰凡冐功夙弊剗削殆盡邊嶠肅清累官右副都御史巡撫</hi>
　　<hi>南贛會有安南之役運籌决策卒致乂安陞南京大理卿將戒行而贛之頑民糾衆竊發奉詔會兵</hi>
<pb n="KR2k0044_WYG_173-31b"/>
　　<hi>逺擊踰年平積勞成疾卒於官</hi>
　陶治臣<hi>崇禎泰順縣志字君有為邑諸生嘉靖己未冬倭寇至石門隘殺戮慘甚臣捐資作餉號</hi>
　　<hi>召家丁鄉兵共百餘人入援每戰屢㨗斬倭首三從賊首級二十八生擒從賊一兵巡道凌雲翼條</hi>
　　<hi>其仗義奮勇屢立奇功議以一等功賞不受賜七品散官</hi>
　李維樾<hi>江寜府志字䕃昌瑞安人萬厯舉人崇禎甲戌授江浦令獻賊闗鳯陽維樾預増垣濬池</hi>
　　<hi>練鄉勇及薄城下殱其渠魁九條龍等寇遁去明年復攻陷六合望江浦却走撫按交薦擢户科給</hi>
　　<hi>事中督漕江北轉禮科疏薦毛士龍方震孺倪元璐范景文及請卓敬于謙贈䘏旋歸自號素園老</hi>
　　<hi>人卒於家</hi>
<pb n="KR2k0044_WYG_173-32a"/>
　張天麟<hi>施邦曜張天麟墓表字季昭永嘉人天啟進士任禮曹出督廣東學政轉福建右轄備兵</hi>
　　<hi>平李之奇劉香諸劇賊製銅鐵大將軍分布閩浙沿海要害諸郡擢湖廣左轄寳慶道平臨藍獠猺</hi>
　　<hi>等寇岷藩治邸武岡籍富民築城騎尉多不法天麟抗疏糾㕘擢右副都御史巡撫雲南赴任至平</hi>
　　<hi>越府卒</hi>
　　處州府<lb/>
　宋<lb/>
　陶安時<hi>括蒼彚紀字士亷縉雲人有武畧宣和中擢進義校尉凉州招討使忠憤激烈禦敵奮不</hi>
　　<hi>顧身威震漠庭有勲於時子甄仕婺州丞孫羔判條例司曽孫端禮以恩廕厯官正將使五嶺閫外</hi>
<pb n="KR2k0044_WYG_173-32b"/>
　　<hi>世著勲勣</hi>
　閭邱觀<hi>隆慶遂昌縣志字民表宣和癸丑睦州寇變賊首洪戴據松邑攻遂昌勢張甚朝廷下詔</hi>
　　<hi>安之觀慨然請行以義屈賊成約而還授承信郎靖康初本路帥命部衢婺處三州兵赴雄霸州及</hi>
　　<hi>還遇高宗渡江領兵勤王特㫖轉三官凡㦄九任積官至武翼大夫</hi>
　王逹<hi>兩浙名賢録縉雲人有勇力善劍槊能步鬬宣和間方臘寇縣縣尉詹良臣力戰死逹率壯士</hi>
　　<hi>數百人從間道至仙居會吕師囊為内應取道檄官軍夾攻之遂大破賊鄉邑乃全事定身退口不</hi>
　　<hi>言功郡守上其事授承信郎不受</hi>
　梁孚將<hi>括蒼彚紀麗水人宣和間睦寇方臘犯郡境孚將與兄孚光弟孚錫孚惠倡勇率衆糾合</hi>
<pb n="KR2k0044_WYG_173-33a"/>
　　<hi>懿徳宣慈三鄉民戮力與戰賊將洪載逃去郡聞於朝會衢寇倪從慶嘯聚朝廷召孚將兄弟勦賊</hi>
　　<hi>賊平賞以爵孚將授迪功郎</hi>
　詹度<hi>括蒼彚紀字世安縉雲人宣和中為燕山路安撫使奏郭藥師不可任後藥師叛果如度言改</hi>
　　<hi>帥中山戰守忠勤欽宗御書獎曰爾秉節不移嬰城固守能出竒策屢挫敵鋒昔張許守睢陽二顏</hi>
　　<hi>守朔郡不足道也除資政殿大學士封信國公</hi>
　何志同<hi>龍泉縣志字彦時元祐進士調錢塘尉遷合肥丞入為中都官校讎麟閣靖康二年金犯</hi>
　　<hi>穎昌守臣曽開懼甚宰相以志同代之至郡旬日金騎大集志同淬勵士衆竭力抗禦衆皆死戰凡</hi>
　　<hi>五十日會金驍將宗弼以數萬敵至勢不敵乃挺身出城招散亡以圖恢復時康王以大元帥開府</hi>
<pb n="KR2k0044_WYG_173-33b"/>
　　<hi>濟州志同率壯士三十騎赴之見王密陳宗社大計請於南都興王之地正位號以率天下及王移</hi>
　　<hi>駐南都復申前説從之以志同攝應天府</hi>
　元<lb/>
　黄道俊<hi>隆慶遂昌縣志字彦俊元至正問賊寇建陽震動郡邑道俊倡募襲之俘於官以功授本</hi>
　　<hi>邑簿轉江山令建寜判官兄道傳弟道佺俱協濟有功道傳授本邑巡檢道佺授松陽縣副簿</hi>
　明<lb/>
　季汶<hi>宋濓季汶墓誌字彦父龍泉人元至正中率壯明士從舒穆嚕宜孫討賊數有斬獲授義兵萬户</hi>
　　<hi>兵破處州擢安南翼總管會賀李二將叛殺總制孫炎處大擾汶部駐白巖出其不意攻之中書平</hi>
<pb n="KR2k0044_WYG_173-34a"/>
　　<hi>章政事邵某亦引兵至左右夾擊遂誅賀李復其城陞處州翼同知元帥青田盜葉賢三燒浦城政</hi>
　　<hi>和兩縣掠婦女畜産而南㳊告總制胡深伏兵平山嶺邀擊斬之出私財贖軍中所掠耄倪遣還其</hi>
　　<hi>家民徳㳊肖像而祝者甚衆洪武元年乞骸骨賜襲衣冠帶遣歸</hi>
　周徳閭<hi>兩浙名賢録松陽人少通書史尤精武畧值元季寇亂率子弟保障鄉邑及明師下栝蒼</hi>
　　<hi>辟徳閭守禦處州復合兵數萬東取甌城屢立奇功後上論功頌賞懇辭不受人益髙其節乞身家</hi>
　　<hi>居捐貲築白龍堰灌東鄉田數百頃耕穫以饒因更名曰周公堰</hi>
　樊觀生<hi>括蒼彚紀字進徳縉雲人善騎射多謀畧洪武初為縉雲郡伯胡深㕘謀授處州翼鎮撫</hi>
　　<hi>從征福建厯建寜燕山平陽成都四衞以武節將軍致仕</hi>
<pb n="KR2k0044_WYG_173-34b"/>
　楊本<hi>名山藏處州人建文初以太學生應募授錦衣衞鎮撫使從軍常自操鐵棒馳陣中所向披靡</hi>
　　<hi>李景隆妒其功不與上白溝之戰請為陣首景隆陽許之而隂尼之諸將不繼竟無功本乃疏劾耿</hi>
　　<hi>炳文李景隆不足將請自將以行卒不用後為燕人所擒王使擊北平趙王髙燧恐為内應遂殺本</hi>
　　<hi>燕王歸北平太息曰吾直困之耳奈何不為我儲良將</hi>
　時哲<hi>崇禎處州府志遂昌人正統間礦賊突攻縣治哲散金募兵率弟誌邀擊於麻車嶺誌死之哲</hi>
　　<hi>力戰賊郤郡司上其功授馬歩司巡檢</hi>
　丁庫<hi>萬厯縉雲縣志正統間陳鑑胡寇栝郡守檄召庫征勦挺身格鬬而還賊黨追躡將濟河庫撤</hi>
　　<hi>石橋斷其渡隨㧞貓竹數株示曰以此擊賊賊駭奔遁城賴以全撫案上其事欲加職庫曰為國出</hi>
<pb n="KR2k0044_WYG_173-35a"/>
　　<hi>身分也固辭賜寳幣帛書効勞二字旌之時人稱丁拔竹云</hi>
　李琮<hi>獻徵録字義方景寜人籍錦衣衛天順進士成仁時授南吏部主事厯郎中擢知平陽府垣曲</hi>
　　<hi>縣盜作聚一千餘人拒殺官兵勢甚熾衆議欲進勦琮告於都御史葉琪曰民苦飢耳請撫之乃攜</hi>
　　<hi>從者五六人冐雪以徃賊迎見曰是李府尊也遂下山羅拜擁入寨中琮召其酋六十餘人諭以利</hi>
　　<hi>害皆感泣聽命事遂定擢湖廣布政司左叅議施州夷殺其上官因作亂調兵五千𢷬之擒賊首三</hi>
　　<hi>十還所掠男婦二千人擢山西按察使厯福建左布政使卒於官</hi>
　周南<hi>獻徵録字文化縉雲人成化進士除六合知縣擢御史出按畿輔𢎞治初再按廣東劾縂兵官</hi>
　　<hi>柳景厯江西右布政使擢右副都御史巡撫大同正徳四年督南贛軍務南贛巡撫之設自南始汀</hi>
<pb n="KR2k0044_WYG_173-35b"/>
　　<hi>州大㡌山賊張時旺黄鏞劉隆李四仔等聚衆攻剽城邑延及江西廣東之境數年不靖南集諸道</hi>
　　<hi>兵擊之龍牙擒時旺義民林富斬鏞於鐵坑其他諸砦皆破副使楊璋僉事凌相等亦擊隆四仔禽</hi>
　　<hi>之先後斬獲五千人南乃移師會總督陳金共平姚源諸賊境内遂寜九年進右都御史總督兩廣</hi>
　　<hi>軍務踰年乞歸卒贈太子少保</hi>
　葉廣<hi>獻徵錄字大用景寜人襲錦衣衞為總旗領東厰緝事詳慎不泄成化八年以功擢仕百户<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>
                    </hi>
　　<hi>本所事屢奉勅出勘重獄所在餽贐悉辭弗納實授百户遷副千户𢎞治六年擢指揮僉事督捕中</hi>
　　<hi>外盜賊獲數千百人累遷都指揮僉事北山賊號靠山王者勢甚猖獗官軍出捕比至則廣已遣官</hi>
　　<hi>屬𢷬其巢㓕之矣遷指揮同知正徳元年遷都指揮使掌衞事戒諭官校必以天道國法為説𨼆然</hi>
<pb n="KR2k0044_WYG_173-36a"/>
　　<hi>有隂徳焉夀至七十贈右軍都督府都督同知</hi>
　牛桓<hi>括蒼彚紀字允武麗水人由處州衛指揮厯陞都督同知沈靜嚴毅清勤禮士兩鎮貴州夷人</hi>
　　<hi>仰之如父母分守江左士民不忍舎所至屢立戰功未嘗妄殺雖致位樞府被服如寒士云</hi>
　鄭汝璧<hi>獻徵録縉雲人隆慶進士授刑部主事厯遷井陘兵備副使改赤城㕘政赤城在上谷為</hi>
　　<hi>塞外地汝璧時衣袴褶與諸將馳走郊原校武技講戰畧越陽和謁制府皆以馬不以輿晉河南左</hi>
　　<hi>㕘政遷榆林中路按察使風勵諸將勤訓練戎務改觀尋遷山東右布政使累擢至僉都巡撫青州</hi>
　　<hi>賊魏邦齊倡亂殱之倭破朝鮮駐釡山者幾二年隔一水揚㠶即至汝壁募標兵調浙兵以束伍法</hi>
　　<hi>整齊之士皆可用以憂歸起南太常少卿擢延綏巡撫延綏故所宦地悉諳其形勢要害兵為天下</hi>
<pb n="KR2k0044_WYG_173-36b"/>
　　<hi>雄諸將多舊材官指使如意敵炒兒忽明愛等入紅崖墩大帥杜松擊走之復窺懐逺遊擊沈應蛟</hi>
　　<hi>戰却之皆汝璧發縱指示之功也遷兵部右侍郎總督宣大山西軍務講戰守檄行諸道修城堡練</hi>
　　<hi>士卒治器械間召故大將麻貴董一元等談用兵之畧旋以疾乞骸歸</hi>
　陶起翺<hi>續處州府志縉雲人萬厯二十四年倭酋闗白寇朝鮮國王季昖乞援命兵部尚書邢玠</hi>
　　<hi>總督提兵征討起翺父良性為南昌府通判玠素重其才畧奏改銜永平府督餉禦倭起翺因同兄</hi>
　　<hi>弟學䕫夀國侍父抵朝鮮隨以義勇應募隨征屢對敵奮擊親斬倭級數十奏凱班師起翺學夔俱</hi>
　　<hi>授處州衞世襲百户夀國世襲總旗起翺後陞處州衞世襲指揮僉事署掌本衞印務統兵把縂温</hi>
　　<hi>區金鄉衞珠炎營</hi>
<pb n="KR2k0044_WYG_173-37a"/>
　續䝉勲<hi>崇禎處州府志字世階襲處州衛指揮多膂力馬上運槊如飛握兵甌海禦寇九年水陸</hi>
　　<hi>二十餘戰斬級三百七十有竒生擒百餘母病歸服闋掌衞篆陞廣東白鴿門縂築兩埠修營房八</hi>
　　<hi>戰擒倭寇百三十餘斬首二百級遷都閫坐營合𠞰瓊崖黎寇以破巢功最陞西山㕘將撫土司有</hi>
　　<hi>恩兼攝東山四年轉湖廣鎮筸兼制九永荆湖等處土司入犯禦之斬級五百生擒三百九十餘舊</hi>
　　<hi>例解上請功䝉勲曰徒膏斧鑕耳何益令土司以人口生換逺近恱服解組歸二十餘年夀八十卒</hi>
　樊獻科<hi>福建通志縉雲人為御史按閩島夷犯瀕海諸郡汀盜阻山為潢池巡撫與諸將鍵城門</hi>
　　<hi>獻科慨然曰人臣奉璽書境外茍利社稷專之可也山海方螫毒在事者鍵城自守如元元何投袂</hi>
　　<hi>起視師諸將始決戰島夷就殱</hi>
<pb n="KR2k0044_WYG_173-37b"/>
　張榜<hi>崇禎處州府志字汝元處州衞人以祖父死難功廕襲千户少業業通大義初襲職即委管團</hi>
　　<hi>練領兵徃瑞安禦倭獲功陞松海北牕江西都司廣西潯梧㕘將𠞰平狼寇又統兵徃上林三畔等</hi>
　　<hi>巢征𠞰猺獞斬獲無算陞狼山副總兵督兵前赴朝鮮應援事平畱防善後把守汛地後以撤兵凱</hi>
　　<hi>旋所過秋毫無犯榜自束髪從戎以至功成雅有儒將風清操不染兵民立石以頌功徳</hi>
　李繼堯<hi>錢塘縣志字汝唐縉雲人以諸生遊學武林值楊應龍之叛毅然投筆曰吾祖恭愍公巡</hi>
　　<hi>撫西粤羣酋叛服靡常猶討捕招徠今豈異時耶乃以儒生躬厯行問屢出奇計奮勇先登著有勞</hi>
　　<hi>續累官廣東㕘將謝職後家於西湖自號凌虚子</hi>
　田正春<hi>徳安府志字體端縉雲人機警多智畧喜談兵由進士授徳安推官時流寇方獗單車就</hi>
<pb n="KR2k0044_WYG_173-38a"/>
　　<hi>道至則設鄉社募官兵利器械賊以有備不克而遁遂攻蒲鄉去府稍逺猝被寇人震恐正春趨戰</hi>
　　<hi>却之城中呼為田老子以忤柄紳降開封府知事厯太康令轉刑曹晉東兖道卒於官</hi>
　周士多<hi>縉雲縣志字思皇崇禎貢生廷試召對稱㫖特賜庚辰進士授輝縣知縣時流寇嘯聚太</hi>
　　<hi>行山肆殺掠士多親統官鄉兵擒獲賊首仍行招撫輝民以安督撫奏題委署新設衛輝兵備兼河</hi>
　　<hi>北三府監軍道事卒於官</hi>
　<lb/>
　<lb/>
　<lb/>
<pb n="KR2k0044_WYG_173-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志巻一百七十四<lb/>
</p>
<p>
</p>
  </div>
</body>
</text>
</TEI>
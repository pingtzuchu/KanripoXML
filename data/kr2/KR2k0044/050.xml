<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷五十一</head> <lb/>
    <p>
<pb n="KR2k0044_WYG_050-1a"/>
欽定四庫全書<lb/>
　浙江通志卷五十一<lb/>
　古蹟<hi>十三</hi>
　　處州府<lb/>
　古州城　方輿勝覽在今州東南七里今呼為舊州<lb/>
　　城括蒼彚紀唐中和間徙於今地<hi>方輿紀要舊城在府東南七里</hi>
　　<hi>栝蒼山麓亦曰栝州城</hi>
　麗水縣故城　方輿紀要在府西三十五里唐初置<lb/>
<pb n="KR2k0044_WYG_050-1b"/>
　　縣於此今其地有古城岡縣頭山舊城塘之名<lb/>
　唐舊州治　洞天記小栝蒼山衆山環簇徑路盤紆<lb/>
　　有九盤嶺唐宋州治在焉即今之西山也<hi>方輿紀要唐末</hi>
　　<hi>盧約竊據是州遷治於小栝山上楊億云郡齋逈在霄漢石磴盤屈是也至元中遷今所名勝志按</hi>
　　<hi>州治在棗山之麓通志以為元幹勤好古所改輿地志以為唐末郡人盧約竊據遂徙今地二説不</hi>
　　<hi>同王象之紀勝云舊城在府州東南七里則今治已三徙矣續㕔壁記云州治在小栝山上其路九</hi>
　　<hi>盤宋崇寧三年楊嘉言為守削直之大觀元年髙士廣復舊審如此説則城東南七里者隋唐治也</hi>
　　<hi>小栝山者唐末盧約所遷以至宋元治也其在棗山斷自元至元二十七年起然攷東南七里栝蒼</hi>
<pb n="KR2k0044_WYG_050-2a"/>
　　<hi>山正在其處隋開皇以栝名州乃為栝蒼山耳非城中之小栝山也隋唐史書栝字從手宋熙寜間</hi>
　　<hi>得古碣字從本云松身柏葉即欏木也以山多此木故名</hi>
　唐郡學　括蒼彚紀初在檡山之巔宋康定初孫沔<lb/>
　　乃徙今址<lb/>
　宋麗水縣舊治　孟淳重修縣治記縣治舊在茭山<lb/>
　　之左莫知創始宋紹興四年重建<lb/>
　元佛山寨　方輿紀要在龍泉南十里佛山上元末<lb/>
　　邑人胡深築内外二寨於此<lb/>
<pb n="KR2k0044_WYG_050-2b"/>
　唐黄龍山寨　方輿紀要在縉雲縣西黄龍山唐末<lb/>
　　盧約據處州有施使君結寨山上以禦之寨門遺<lb/>
　　址尚存<lb/>
　唐松陽縣舊治　括蒼彚紀初縣治建於旌義鄉之<lb/>
　　舊市唐貞元間刺史張增改設今地<hi>方輿紀要舊市在松陽縣</hi>
　　<hi>西二十里路出遂昌縣治故址也</hi>
　唐平昌縣治　名勝志在遂昌縣東界西明山之次<lb/>
　　前後兩山形如昌字因建縣遂名平昌<lb/>
<pb n="KR2k0044_WYG_050-3a"/>
　南園　名勝志郡城小栝山與萬象山相連勢甚髙<lb/>
　　敞唐時南園在其間園内有蓮城堂鶯花亭其東<lb/>
　　有翔峰閣西有少微閣米芾書額又西有回溪閣<lb/>
　　照水堂亦米書其後有凝霜閣崇禎處州府志蓮<lb/>
　　城堂郡守范成大建括蒼彚紀翔峯閣郡守孔元<lb/>
　　忠建少微閣郡守闗景暉建回溪閣舊名松聲閣<lb/>
　　照水堂郡守李堯俞建凝霜閣楊億建<hi>蘇舜欽照水堂記括</hi>
　　<hi>蒼郡署冠前山之椒林壑蔽翳咸平初楊文公起凝霜閣下覽平曠得遥岑遠林之賞當時固已為</hi>
<pb n="KR2k0044_WYG_050-3b"/>
　　<hi>佳處矣景祐中孫公元規移守此郡署政之始衆務畢舉乃厯訪雄勝之地以圖燕休又得西北隅</hi>
　　<hi>絶巚之巔剗去叢穢豁見異境溪山之勢奔放坌來始規地命名詔徙他郡後更三守冺然不尋李</hi>
　　<hi>君然明之來刷剔隠滯綱條一新吏民曉然踰年甚便然後思有以自適且將留風迹以遺後人景</hi>
　　<hi>與意并正獲元規之地遂構廣厦因以照水題之庨豁虚明坐視千里雖甚盛暑灑然如秋有長溪</hi>
　　<hi>者源自閔來趨過檻下前對南明山盖三平之舊隠也蒼峰古刹隂晴隠見又於東南創月軒稍却</hi>
　　<hi>為燕閣閣之右又為風亭亭前啓軒曰夕霏是皆輔於照水而發於新意也華榱髹楯下上相煥易</hi>
　　<hi>去蓁莽與政俱新盖基於元規成於然明予慨然東望神爽坐馳恨不能劇飲酣歌俯仰周覽於其</hi>
　　<hi>上或能圖以為貺尚可更發詠歌以足其未至者陸游南園詩安用移封向酒泉醉鄉只擬乞南園</hi>
<pb n="KR2k0044_WYG_050-4a"/>
　　<hi>更添小閣臨灘石一洗人間歌吹喧春來歸路閲三州是處跏趺懶出游一到南園便忘返亭邉緑</hi>
　　<hi>浸琵琶洲陸游鶯花亭詩沙外春風栁十圍緑隂依舊着黄鸝故應留與行人恨不見秦郎半醉詩</hi>
　　<hi>江濤和放翁題鶯花亭詩春雨溪頭長栁圍游仙枕上賦黄鸝誰知醉卧古藤下却是浮生夢裏詩</hi>
　　<hi>葉適題處州翔峯閣詩九盤在州中萬山來四遠納於牀第近尋丈未為褊日光既熙麗風氣亦清</hi>
　　<hi>展悠然不離席所得甚宏閘隠峯招伏岫勝躍俱赴眼下視田中禾藁粒猶可見臨觀要親切亦復</hi>
　　<hi>貴𦕈緬峽山絲線窄嶽極瀛海胘君看齊雲上往往無際限何當躡蓬萊一汎五湖淺錢竽少微閣</hi>
　　<hi>詩少微閣應少微星㸃㸃雲間分外明過雨晩來添練水好山晴後見蓮城許尹照水堂詩清溪自</hi>
　　<hi>古流溪流不見底日照鱗甲生風行縠紋起我雖仙都游不吐仙都地但欲問滄浪中流航一葦趙</hi>
<pb n="KR2k0044_WYG_050-4b"/>
　　<hi>廱凝霜閣詩修竹蕭蕭三兩竿公餘時得静中看何須更避人間暑滿腹氷霜六月寒秦觀鶯花亭</hi>
　　<hi>千秋嵗詞栁邉沙外城郭輕寒退花影亂鶯聲碎飄零疎酒盞離别寛衣帶人不見碧雲暮合空相</hi>
　　<hi>對憶昔西池會鵷鷺同飛盖攜手處今誰在日邉清夢斷鏡裏朱顔改春去也落紅萬㸃愁如海</hi>
　椒園　括蒼彚紀麗水縣椒山里人葉烓築書屋於<lb/>
　　山之深處隨地爲景皇甫汸詩云羡君辭邑賦歸<lb/>
　　田信有椒園在輞川<lb/>
　王氏園　括蒼彚紀郡城富山東為囿山有宋少師<lb/>
　　王信花園<lb/>
<pb n="KR2k0044_WYG_050-5a"/>
　東谷園　括蒼彚紀青田縣中天巖有東谷園池<lb/>
　仙都館　縉雲縣志在暘谷洞之西洋畈<lb/>
　五雲館　聞見録五雲館去縉雲縣五十里本名縉<lb/>
　　雲館<lb/>
　金蓮館　縉雲縣志在仙都元虞集書額<lb/>
　粲文館　松陽縣志在縣西明善書院朱文公嘗於<lb/>
　　此講道咸淳間葉再遇建<lb/>
　長松館　括蒼彚紀在松陽縣治東今城隍廟為長<lb/>
<pb n="KR2k0044_WYG_050-5b"/>
　　松館改建<lb/>
　荆室館　崇禎處州府志在龍泉縣東觀光門外<lb/>
　竹口館　括蒼彚紀在慶元縣<lb/>
　義莊　楊載義莊詩注在龍泉縣溪頭陳南峰創<lb/>
　演政堂　括蒼彚紀在府治元嘉興張伯淳為記今<lb/>
　　名經濟堂<lb/>
　雲山堂　括蒼彚紀在府治後堂<hi>劉基過雲山堂有感詩雲山堂畔垂</hi>
　　<hi>楊栁曾見新堂結構成一吏傳言奔里役㡬家無意輟農耕花明粉黛春開宴月照樓臺夜按筝破</hi>
<pb n="KR2k0044_WYG_050-6a"/>
　　<hi>瓦斷砧今滿地緑荷春草為誰生</hi>
　燕喜堂　志喜堂　喻良能舊州治記便㕔太守治<lb/>
　　事之所也由便㕔而入柱廊謂之凝香至燕喜堂<lb/>
　　幽邃静深灑灑可愛由燕喜至志喜堂遂至月臺<lb/>
　好溪堂　喻良能舊州治記由凝霜閣下至好溪堂<lb/>
　　軒楹開豁棟宇宏麗括蒼彚紀宋徐度建范成大<lb/>
　　書<lb/>
　惠風堂　崇禎處州府志在州治後㕔黄葆光建内<lb/>
<pb n="KR2k0044_WYG_050-6b"/>
　　有烟雲洞<lb/>
　博古堂　名勝志在舊州治宋别駕石朝散建<hi>張擴博古</hi>
　　<hi>堂詩古人嗜書書不足家貧無錢就市讀今人收書書填屋紅牙垂籖手未觸别駕平生師古人傳</hi>
　　<hi>癖書滛九經簏盧仝撑膓五千卷鄴侯揷架三萬軸河東安世工補亡伏日郝隆更曬腹近者聞説</hi>
　　<hi>新臺成芭蕉急雨作秋聲請君掃榻迎燈火莫歌長檠歌短檠</hi>
　風月堂　崇禎處州府志在通判㕔宋通判黄㽦建<lb/>
　仰天堂　括蒼彚紀麗水縣天堂洞上有仰天堂<lb/>
　製錦堂　青田縣志在縣治宋慶元中令黄由已建<lb/>
<pb n="KR2k0044_WYG_050-7a"/>
　謝客堂　括蒼彚紀在青田縣石門書院元廉訪副<lb/>
　　使王俁建<hi>崇禎處州府志自謝靈運來游好事者景慕髙致遂作堂繪像祠之</hi>
　縉雲堂　晏公𩔖要縉雲山有縉雲堂<lb/>
　隠真堂　縉雲縣志爲昔賢劉處静作<lb/>
　樹萱堂　宋濂樹萱堂記樹萱堂者縉雲趙伯和奉<lb/>
　　其母之堂也<lb/>
　仙都草堂　鄭汝璧游仙都記仙都草堂即朱文公<lb/>
　　獨峰書院址也<lb/>
<pb n="KR2k0044_WYG_050-7b"/>
　信美堂　名勝志在松陽縣舍<hi>黄鎮周信美堂詩干名本代耕作邑反惆</hi>
　　<hi>悵笞箠非蒲鞭徭役急丁帳輸粟無停時官軍待餔餉平生仁愛心漸負罔知向愁來置簿領小圃</hi>
　　<hi>聊放曠適當初夏時景物和且暢竹色晩更深鶯聲老邇亮新荷㸃方池落日銜青嶂茲堂信云美</hi>
　　<hi>吾獨増浩唱安仁何當歸風斾正飛颺</hi>
　甘露堂　括蒼彚紀在松陽縣東光華門外為迎春<lb/>
　　之所<lb/>
　蓮花漏堂　名勝志遂昌縣舊有蓮花漏堂起自宋<lb/>
　　知縣王琮<lb/>
<pb n="KR2k0044_WYG_050-8a"/>
　嘉瑞堂　崇禎處州府志在遂昌縣㕔之西宋司馬<lb/>
　　掀因嘉蓮呈瑞乃建是堂<lb/>
　會一堂　括蒼彚紀遂昌縣西玉井峰有隠士尹廷<lb/>
　　髙會一堂<lb/>
　籍桂堂　崇禎處州府志在龍泉縣治東宋治平中<lb/>
　　因邑中五人登科建<lb/>
　清節堂　龍泉縣志在縣西五都木岱元守帥舒穆嚕<lb/>
　　宜孫建<lb/>
<pb n="KR2k0044_WYG_050-8b"/>
　雙蓮堂　括蒼彚紀宋紹興丁夘龍泉主簿韓元吉<lb/>
　　㕔前遍池開雙頭蓮花因建堂名雙蓮<lb/>
　三賢堂　龍泉縣志在玉峰寺宣和間邑人為邑令<lb/>
　　沈希稷并攝丞陳沔進士葉植立<lb/>
　舫齋　名勝志在推官㕔宋王孝嚴建<hi>楊億與章廷評書郡齋岑</hi>
　　<hi>寂宛在深山獄訟甚稀賦輸易辦引領西月羣峰倚天清溪南奔淺深見底人家櫛次多在嵐烟中</hi>
　　<hi>修竹喬林宛如圖畫</hi>
　苦齋　劉基苦齋記龍泉章溢先生所居之室也室<lb/>
<pb n="KR2k0044_WYG_050-9a"/>
　　十有二楹在匡山之巔建溪之水出焉<hi>馬城苦齋詩辛苦年</hi>
　　<hi>來只自知苦中樂事最相宜青茶入饌甘如薺黄蘖供茶味勝飴誰識長吟梁父日獨憐垂釣渭濵</hi>
　　<hi>時少陵自是長憂國未必清癯只為詩</hi>
　夕霏軒　喻良能舊州治記沿修廊至夕霏軒壁間<lb/>
　　盡刻名賢法書括蒼彚紀郡守李堯俞建<lb/>
　擁青軒　青田縣志在縣治宋紹興初縣令楊筠建<lb/>
　擷芳軒　競秀軒　崇禎處州府志並在仙都山<lb/>
　對吟軒　名勝志在遂昌縣治宋縣丞韓允寅建<lb/>
<pb n="KR2k0044_WYG_050-9b"/>
　雲谷軒　括蒼彚紀在雲和縣鳳凰山王恕康建<lb/>
　西亭　崇禎處州府志在舊治西楊億建<hi>楊億西亭即事詩郡</hi>
　　<hi>齋退食復何為縱目西亭景物竒疊翠雨餘泉眼出澄潭風静釣絲垂城臨古戍寒蕪濶路轉荒村</hi>
　　<hi>野徑危㡬處唱歌聞白苧誰家沽酒見青旗蝶隨游騎穿花徑犬吠行人隔槿籬桃李成蹊春盡後</hi>
　　<hi>魚鹽為市日中時桑麻萬頃時氛散絲竹千門夕照移吟際嶺雲飛冉冉望中隴麥秀離離烟迷喬</hi>
　　<hi>木鶯遷蚤水滿芳塘鷺下遲車盖翻然肯相顧主人終宴豈知疲</hi>
　擬滁亭　喻良能舊州治記由照水堂而下至擬滁<lb/>
　　亭前對溪山下臨絶壑南眀諸峰相距無一里横<lb/>
<pb n="KR2k0044_WYG_050-10a"/>
　　陳洲渚漁舟賈檝出沒烟波中欵乃之聲不絶於<lb/>
　　耳括蒼彚紀郡守蘇簡建<lb/>
　夕霏亭　明一統志在府治宋建吳説書扁<lb/>
　拂雲亭　崇禎處州府志在舊治少微閣下郡守錢<lb/>
　　竽建<lb/>
　㸃易亭　方輿勝覽在舊治南園括蒼彚紀通判司<lb/>
　　馬伋建<lb/>
　栁邉亭　名勝志在麗水縣税務後秦少游建<lb/>
<pb n="KR2k0044_WYG_050-10b"/>
　蓮城一覽亭　括蒼彚紀在城中萬象山崇福寺東<lb/>
　披雲亭　崇禎處州府志在麗水縣望京門内<lb/>
　知津亭　括蒼彚紀在麗水縣濟川橋南宋郡守范<lb/>
　　成大建<lb/>
　緑波亭　明一統志在府城濟川門外下臨南溪一<lb/>
　　名如錦亭<hi>栝蒼彚紀後為清波亭</hi>
　放生亭　括蒼彚紀郡城清香橋爲淨池即古放生<lb/>
　　池宋紹興十五年郡守徐度建亭其上<lb/>
<pb n="KR2k0044_WYG_050-11a"/>
　思賢亭　崇禎處州府志在好溪唐郡守李敬仲築<lb/>
　　室於此後人因建亭<hi>王十朋思賢亭詩段公不到溪豈好李守已亡詩更竒我</hi>
　　<hi>向思賢亭上坐愛溪兼愛昔人詩</hi>
　得月亭　括蒼彚紀在郡城通惠門淨池北岸<hi>皇甫汸得</hi>
　　<hi>月亭詩清溪一何湛源深白雲曲望舒忽東升浮光浙西陸蕪址匪舊存芳亭煥新築碎璧時復沈</hi>
　　<hi>散金如可掬雖乏謝監悰聊寄庾公矚誰謂曠音塵古來共幽獨</hi>
　溪雨亭　名勝志在麗水縣靈山宋紹興中郡守劉<lb/>
　　涇創<lb/>
<pb n="KR2k0044_WYG_050-11b"/>
　千里亭　方輿紀要府南七里有南明山舊有千里<lb/>
　　亭以髙曠得名<lb/>
　獻花巖亭　見王順游麗水縣南明山記<lb/>
　冷泉亭　白雲亭　明一統志麗水縣西白雲山山<lb/>
　　半有冷泉亭山麓有白雲亭<lb/>
　來鶴亭　留舄亭　括蒼彚紀在麗水縣紫虛觀東<lb/>
　　山巔<lb/>
　招鶴亭　青田縣志在縣治後堂之右<lb/>
<pb n="KR2k0044_WYG_050-12a"/>
　八角亭　名勝志在青田縣南宋陳汝錫建<hi>蔣存仁八角亭</hi>
　　<hi>詩由來只説四簷亭今日先生八角成最喜瀟瀟春夜雨一簷分作兩簷聲</hi>
　見一亭　名勝志在青田縣東百步宋鄭汝諧建亭<lb/>
　　後石壁其平如削髙二丈許水從石裂中出清泠<lb/>
　　不竭後山有石榻可坐上篆刻宓羲臺三字<lb/>
　石門亭　明一統志在青田縣西宋建王安石記<lb/>
　銀河萬古亭　括蒼彚紀青田縣石門山臨溪兩峯<lb/>
　　壁立髙數百丈飛瀑千仞中斷濛濛作雨狀瀑次<lb/>
<pb n="KR2k0044_WYG_050-12b"/>
　　有亭曰銀河萬古又有飛泉亭<lb/>
　噴雪亭　方輿勝覽青田縣石門洞有亭曰噴雪<lb/>
　憇霧亭　石門洞記洞前有憇霧亭<lb/>
　㸃易亭　青田縣志縣西三架䃪下有丹井因葉法<lb/>
　　善明易象乃建㸃易亭<lb/>
　駐碧亭　括蒼彚紀在青田縣登雲山下絶澗為橋<lb/>
　　亭曰駐碧<lb/>
　問丹亭　青田縣志在縣三坊游丹山者皆憇於此<lb/>
<pb n="KR2k0044_WYG_050-13a"/>
　　又名謝橋亭<lb/>
　吏隠亭　縉雲縣志在吏隠山上<lb/>
　醉月亭　縉雲縣志在赤巖前李陽氷建<lb/>
　松壑亭　縉雲縣志在縣西松臯之陽山水清勝元<lb/>
　　黄溍吕伯良時游咏於此<lb/>
　共亭　崇禎處州府志在縉雲縣東五里永泰院宋<lb/>
　　慶厯四年尉毛維詹建取松竹風月巖沼徑花之<lb/>
　　屬為十題<lb/>
<pb n="KR2k0044_WYG_050-13b"/>
　雨松亭　縉雲縣志步虛山斗巖有二松大數十圍每<lb/>
　　日晴則雨㸃滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>隂晦則無舊有雨松亭<lb/>
　巽亭　名勝志縉雲縣毛翁巖下宋龍圖閣學士詹<lb/>
　　適建<hi>蘇軾次韻詹適宣徳小飲巽亭詩君方夢謫仙我亦弔文園江上同三黜天涯共一尊濤</hi>
　　<hi>雷殷白晝梅雪耿黄昏歸去多情雨應隨御史軒</hi>
　阮郎亭　雲笈七籖在縉雲縣阮客洞<lb/>
　問漁亭　明一統志在縉雲縣暘谷洞前<lb/>
　駐鶴亭　照水亭　回瀾亭　並見仙都山志<lb/>
<pb n="KR2k0044_WYG_050-14a"/>
　種秫亭　名勝志在松陽縣舍<hi>黄鎮周種秫亭詩有田不種秔往往遭婦</hi>
　　<hi>責女子竟何知吾心固不擇折腰來作吏一飽定易獲所憂乏齋釀供祭與餉客公田二畝餘種<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>
                    </hi>
　　<hi>乃前䇿初當插秧青便擬浮甌白相將小槽頭溜溜聞夜滴古來有竒士愛酒輕百謫嗟余唯不嗜</hi>
　　<hi>一酌寧復索名亭恐無實遠愧陶彭澤</hi>
　東臯亭　名勝志在松陽縣望松嶺下<lb/>
　半山亭　括蒼彚紀松陽縣南巖<hi>松陽縣志縣西南南巖山半有亭唐</hi>
　　<hi>會昌間建東有抱膝亭又名大觀亭今改為小吳亭可以眺逺</hi>
　寒巖亭　見山亭　松陽縣志並在縣西上方山<lb/>
<pb n="KR2k0044_WYG_050-14b"/>
　棲鷲亭　松陽縣志在縣西南大明山<lb/>
　翠微亭　括蒼彚紀在遂昌縣黄山<lb/>
　廓然亭　括蒼彚紀在遂昌縣黄山邑令黄養䝉<lb/>
　　建<lb/>
　嗣服亭　遂昌縣志在縣之石飛嶺<lb/>
　南觀亭　東望亭　疑雷亭　括蒼彚紀並在遂昌<lb/>
　　縣磐溪<lb/>
　最髙亭　名勝志在龍泉縣九姑山宋邑令范純孝建<lb/>
<pb n="KR2k0044_WYG_050-15a"/>
　　<hi>周莊最髙亭記治平初南昌范純孝為劍川令䇿杖得九姑山作亭遂為括蒼勝游絶冠厥後絃歌</hi>
　　<hi>弗嗣亭廢不修垂三十年濟川姚公為縣又新之亭負鶴嶺隂崖薄雲青壁斗絶下控石馬重復百</hi>
　　<hi>里勢決奔浪横倚縣治西北隅驤首寥廓間若拏紫霧欲騰去而亭特峙其上宣和六年公治多暇</hi>
　　<hi>坐日照堂隠几頻望蒼翠森如遂臨絶頂四顧而興歎命誅藤蔓裴徊舊址曰慿虚高峰泠然御風</hi>
　　<hi>蓬壺游也乃飭能吏董其役未㡬告成櫚跳白日頂摩蒼穹皎皎飛出空際巖壁溢秀烟霞漲彩不</hi>
　　<hi>動容色燦金碧丹雘於頽垣茨棘之間雲山千里松竹萬家景與目共豈能賦者足以詫美哉為是</hi>
　　<hi>游者將抗懐逺覽飄飄凌雲必有摶扶搖九萬踵前人遐轍以遂最髙之名因酌酒為夀靖康元年</hi>
　　<hi>記何志修最髙亭詩萬瓦翬飛見𣺌茫便疑亭在斗杓傍地髙每與風雲會天近常依日月光縹緲</hi>
<pb n="KR2k0044_WYG_050-15b"/>
　　<hi>仙韶迎耳過繽紛天雨散花香慿瀾下瞰乘槎路一帶長虹跨洛陽</hi>
　疊嶂亭　崇禎處州府志在龍泉縣集福院上<lb/>
　忘機亭　括蒼彚紀在龍泉縣金沙山上<lb/>
　烟雲萬頃亭　惟天在上亭　清髙亭　環中亭<lb/>
　　宋濂看松菴記龍泉匡山章君三益結廬其間<lb/>
　　菴之西南有深淵者三蛟龍潛於其中雲英英騰<lb/>
　　上君爲構烟雲萬頃亭菴之東北山益髙峯巒益<lb/>
　　峭君復構惟天在上亭菴之東南林樾蒼潤空翠<lb/>
<pb n="KR2k0044_WYG_050-16a"/>
　　沈沈君復構清髙亭菴之正面諸峰皆競秀令人<lb/>
　　愛玩君復構環中亭君詩書之暇厯游四亭退坐<lb/>
　　菴廬亦一樂也<lb/>
　鞠亭　崇禎處州府志在慶元縣治内<lb/>
　松源形勝亭　崇禎處州府志在慶元縣今改為小<lb/>
　　蓬萊<lb/>
　冷水亭　掬水亭　慶元縣志並在八都<lb/>
　魏溪亭　蕉坑亭　慶元縣志並在縣北<lb/>
<pb n="KR2k0044_WYG_050-16b"/>
　覺是亭　括蒼彚紀雲和縣沙令橋南倚溪之側吳<lb/>
　　浩建<lb/>
　清趣亭　括蒼彚紀在雲和縣鳳凰山上王志衡建<lb/>
　　<hi>蘇伯衡清趣亭詩山林長往者巖壑最幽處探竒厯䝉宻信步忘杖履漁樵席屢分妻子首恒聚村</hi>
　　<hi>酒任意沽野䔩隨宜具清心但焚香遣興聊覔句閒即把書讀困還隠几睡游魚泳深池好鳥鳴髙</hi>
　　<hi>樹物性一何適俯仰本同趣此事真足樂其人良可慕子永謝樊籠吾猶絆羈馵安得為近居朝暮</hi>
　　<hi>共來去</hi>
　瑞麟亭　蕭彥瑞麟亭記大學士徐階父丞宣平縣<lb/>
<pb n="KR2k0044_WYG_050-17a"/>
　　公實産於此後人因建亭於縣東隅社學之前<lb/>
　觀瀾亭　括蒼彚紀在景寧縣拱辰門<lb/>
　洗心亭　括蒼彚紀景寧縣玉泉山有泉清瑩如玊<lb/>
　　邑人胡岳建亭於下又題曰鶴溪洞天<lb/>
　烟雨樓　喻良能舊州治記由好溪堂層級三休至<lb/>
　　烟雨樓凭欄四顧目與天遠方輿勝覽在州治范<lb/>
　　至能書括蒼彚紀郡守楊嘉言建<hi>錢竽烟雨樓詩人在神仙碧玊</hi>
　　<hi>壺樓髙壯麗壁城隅風雲出沒有時有烟雨空濛無日無但得綠尊閒對酌何須紅袖醉相扶郭熙</hi>
<pb n="KR2k0044_WYG_050-17b"/>
　　<hi>去後丹青絶賸作新詩當畫圖趙廱烟雨樓詩畫棟飛雲暮靄寒樓臺城郭有無間烟收雨霽曽看</hi>
　　<hi>否見盡東南萬疊山</hi>
　見山樓　括蒼彚紀在通判㕔通判董居誼建梯山<lb/>
　　為基勢甚雄偉樓下植梅百本<hi>欒繼宗見山樓詩慿欄一望三百里</hi>
　　<hi>頓豁兩眸如酒醒浮雲不動暮天濶秀色入户羣山青</hi>
　好溪樓　明一統志在府城東舊名濟逺宋郡守趙<lb/>
　　善杠重建<lb/>
　賢星樓　括蒼彚紀在舊郡治東有處士星君祠<lb/>
<pb n="KR2k0044_WYG_050-18a"/>
　洞天樓　明一統志在府城南因栝蒼洞天而名<lb/>
　香風樓　括蒼彚紀宋時有香風樓在麗水縣治西<lb/>
　應星樓　括蒼彚紀在麗水縣大市東跨橋為之南<lb/>
　　挹山光下臨溪水盡登臨之勝<lb/>
　髙明樓　龍泉縣志在縣西邑人俞徳建元王剛升<lb/>
　　記<lb/>
　花樓　龍泉縣志在縣北雲水驛中<lb/>
　攬秀樓　龍泉縣志在縣治東南邑人張君實建<lb/>
<pb n="KR2k0044_WYG_050-18b"/>
　望京樓　括蒼彚紀在景寧縣拱辰門<lb/>
　眺閣　名勝志在推官宅宋建<lb/>
　雙清閣　崇禎處州府志在僉判㕔舊名盡心閣<hi>明一</hi>
　　<hi>統志郡守錢竽改今名有郡治十二咏龕於壁</hi>
　文英閣　名勝志在麗水縣學山下舊執禮坊隠士<lb/>
　　毛氏故居宋紹聖間秦觀監酒税嘗與毛氏游此<lb/>
　　閣<hi>秦觀游文英閣詩醡頭春酒響潺潺壚下黄翁寢正安夢入平陽舊池館隔花螭口吐清寒</hi>
　慿虛閣　名勝志在麗水縣南明山<lb/>
<pb n="KR2k0044_WYG_050-19a"/>
　清輝閣　縉雲縣志在縣西西巖上元達嚕噶齊劉<lb/>
　　哈達建<lb/>
　蟾峰閣　括蒼彚紀松陽縣獨山山形若蟾又名蟾<lb/>
　　峰有蟾峰閣<lb/>
　妙髙閣　括蒼彚紀在松陽縣南巖<lb/>
　登瀛閣　舊浙江通志在遂昌縣學宋乾道中知縣<lb/>
　　李大正建<lb/>
　雙峰閣　括蒼彚紀在遂昌縣學宋建<lb/>
<pb n="KR2k0044_WYG_050-19b"/>
　清華閣　名勝志在遂昌縣東西明山<hi>徐昱清華閣詩晩來徐步</hi>
　　<hi>上危樓極目滁湖一色秋止水無痕青似靛月鈎如釣下滄洲</hi>
　雙清閣　括蒼彚紀在遂昌縣東鄉<lb/>
　丹清閣　崇禎處州府志在龍泉縣治宋建<hi>闗杞丹清閣詩</hi>
　　<hi>畫棟飛簷屋數楹上臨山色下溪聲等閒欲作丹青閣未必丹青畫得成</hi>
　留槎閣　方輿勝覽在龍泉縣南濟川橋上<hi>名勝志留槎閣</hi>
　　<hi>三字蘇軾書陳舜俞留槎閣詩聞説槎洲似沃洲一溪分作兩溪流長橋跨岸虹垂地髙閣凌空蜃</hi>
　　<hi>吐樓浩蕩乾坤供醉眼淒涼風雨送行舟慿誰為問槎邉客未必無人犯斗牛</hi>
<pb n="KR2k0044_WYG_050-20a"/>
　拜香臺　喻良能舊州治記月臺舊名拜香臺天王<lb/>
　　峰居其前石僧峰出其側山之翠微近在杖履下<lb/>
　圭山臺　括蒼彚紀在郡城囿山上<hi>張敦仁登囿山圭山臺詩序予</hi>
　　<hi>舊居北郭白雲里嘉靖嵗庚申以倭警徙入城居是山之麓按郡志稱栝蒼十景其一所謂囿山清</hi>
　　<hi>氣是也宋時為王氏圃不知何時入官為觀風臺基邇年髙郡守築臺其上予以草堂宻邇闢小徑</hi>
　　<hi>通之或厭塵喧則登此臺以舒眺望南則南明大梁巾山天馬隠約作列障狀北則夀元白雲麗陽</hi>
　　<hi>似錦屏然其西則小栝山檡山如伏虎而踞東則好溪夾水諸山皆峯巒秀拔逈出天表自數百里</hi>
　　<hi>西奔作龍蟠勢栝蒼舊名蓮城謂諸山盤矗如蓮花城居其中而臺又居城之中故一登此臺諸山</hi>
<pb n="KR2k0044_WYG_050-20b"/>
　　<hi>水皆出几席下所謂城市山林者非耶</hi>
　縉雲臺　劉澄山水記黄帝煉丹之所其址尚存<lb/>
　忘歸臺　名勝志在縉雲縣吏隠山唐李陽氷為縉<lb/>
　　雲令任滿挈家隠於此築忘歸臺鑿巖篆吏隠山<lb/>
　　三字<lb/>
　霏翠臺　縉雲縣志在吏隠山南麓<lb/>
　羣玉臺　縉雲縣志在仙都練溪<lb/>
　將臺　縉雲縣志在南田嶺都御史阮鶚建<lb/>
<pb n="KR2k0044_WYG_050-21a"/>
　明月臺　凌風臺　西望臺　松陽縣志並在縣西<lb/>
　　上方山<lb/>
　凌霄臺　方輿紀要在松陽縣西西屏山上<hi>名勝志米元章</hi>
　　<hi>書三字於石壁上</hi>
　鸚鵡臺　括蒼彚紀在龍泉縣古來山名巖寺<lb/>
　雲臺　名勝志龍泉縣西山有石方丈古刻雲臺二<lb/>
　　字<lb/>
　釣臺　崇禎處州府志在景寧縣豸山之麓相傳浮<lb/>
<pb n="KR2k0044_WYG_050-21b"/>
　　丘伯隠釣於此<lb/>
　神仙宅　括蒼彚紀在麗水縣東少微山舊祀少微<lb/>
　　星君於此名神仙宅<lb/>
　李敬仲宅　名勝志麗水縣好溪唐貞元中郡守李<lb/>
　　敬仲愛其林壑之勝築室為棲隠之地而居之官<lb/>
　　滿舍為寺<hi>李敬仲洞溪十詠潭翠標名直至今洞門寒浸碧沈沈一天星斗難藏揜萬古</hi>
　　<hi>魚龍識淺深波起勁風疎噴雪岸隈髙樹宻垂隂凝虚澄象無盈溢合是淡交君子心右翠潭昔人</hi>
　　<hi>卜築向深蘿幽徑閒門客少過寒覺片雲生棟宇静聞孤鶴下庭莎竹忩曉放茶烟膩火焙春收藥</hi>
<pb n="KR2k0044_WYG_050-22a"/>
　　<hi>氣多一榻無塵夜生白不妨欹枕擬髙歌右青室壺中何必訪髙竒遶澗穿雲入翠微曉艷深藏樵</hi>
　　<hi>客徑露香濃滴釣人衣風回片片隨流水雨霽枝枝帶落暉更有閒游難到處花問誰見隠仙歸右</hi>
　　<hi>桃源碧嶼琅玕盡占幽孤烟輕翠瞰中流風敲清籟向深夕雨洗疎隂出素秋新籜委苔霞片墮淡</hi>
　　<hi>筠經雨粉痕收當初好翫人何在萬古蕭騷送客愁右竹嶼慿林磷鏗逸響清寒樓長見有雲生天</hi>
　　<hi>回霜月淒涼處誰愛絲桐向此横魚近翠根猶歛魄鶴翹孤影尚凝情不知亞尹千年後更有何人</hi>
　　<hi>續正聲右琴石疊甃荒涼古釣磯長潭映帶占清虛只因倣世能輕禄未必投竿酷愛魚雨笠曉偎</hi>
　　<hi>苔蘚合烟簑秋倚薜蘿疎若教吕望於今在不獨磻溪是勝居右釣磯陳忩虛棟駕峥嶸天氣銷回</hi>
　　<hi>萬象清深蘚静攤隨步武淺峰相亞入簷楹寥寥鐘鼓殘秋逈黯黯燈光永夕明此處誰知閒意度</hi>
<pb n="KR2k0044_WYG_050-22b"/>
　　<hi>白頭禪客自經行右虛廊潄淺浮深過㡬年古今長見去潺湲秋隂瀉破天雲碎清響琢成溪石圓</hi>
　　<hi>孤客維舟嫌聒夢髙僧倚石任喧禪蘭亭逸少來茲地堪與流觴會列仙右響瀨壁立凌空目𣺌茫</hi>
　　<hi>蛾眉曽見匪尋常洞門髙出寒稜正水面横鋪片影方野客手題文字澁嶽僧身靠衲衣涼雲磨雪</hi>
　　<hi>洗花顏色不羨梁元古畫張右峭壁卓異曾分造化勞神仙占得稱游遨濃嵐畫鎖巉巖黒碧落秋</hi>
　　<hi>晴突兀髙雲母徑深穿頂滑翠岷稜健把根牢白雲南面長流水閒見樛藤下渴猱石崎石巖</hi>
　湯思退宅　幹勤好古遷州治記今州治乃宋丞相<lb/>
　　湯思退故第也<lb/>
　鄭汝諧宅　青田縣志宋鄭待制汝諧宅在縣東門<lb/>
<pb n="KR2k0044_WYG_050-23a"/>
　　外百步<lb/>
　陳葵宅　青田縣志宋陳葵宅在十三都石盖<lb/>
　劉基宅　洞天記青田縣南田山古稱七十二福地<lb/>
　　南田居其一誠意伯劉基世居此山<lb/>
　沈晦宅　名勝志松陽縣上方山宋狀元沈晦建炎<lb/>
　　間守處遂家於此有見山亭泠風臺梅花堆垂雲<lb/>
　　巖諸勝<hi>沈晦上方居詩天畔羣山一草亭半溪烟雨花㝠㝠老翁投老得此景日與溪山同</hi>
　　<hi>醉醒此生真與世相忘投老生涯寄上方洗足闗門枕書睡連山松檜雨琅琅</hi>
<pb n="KR2k0044_WYG_050-23b"/>
　劉仲昇宅　練魯隠居記仲昇劉君有故園池隠於<lb/>
　　北山之下<hi>松陽人</hi>
　周綰宅　名勝志遂昌縣君子山有蓮花峰宋待制<lb/>
　　周綰居之號蓮花居士<lb/>
　葉可權宅　括蒼彚紀在遂昌縣桃源<lb/>
　周與昂宅　括蒼彚紀隠居桃源五峰之下<lb/>
　鄭元祐宅　括蒼彚紀在遂昌縣航頭元祐著遂昌<lb/>
　　雜禄<lb/>
<pb n="KR2k0044_WYG_050-24a"/>
　管師復宅　龍泉縣志縣東甸川其地襟山帶水宋<lb/>
　　時先賢管師復師仁家世族處於此<lb/>
　何執中宅　龍泉縣志縣南天馬山宋清源郡王何<lb/>
　　執中舊宅在焉<lb/>
　季鏞宅　龍泉縣志縣西蔣溪宋侍郎季鏞居此<lb/>
　真徳秀宅　括蒼彚紀龍泉縣西山宋真徳秀生於<lb/>
　　斯因號西山示不忘本<lb/>
　章溢宅　龍泉縣志在縣七都<lb/>
<pb n="KR2k0044_WYG_050-24b"/>
　劉知新宅　慶元縣志宋大觀狀元劉知新宅在五<lb/>
　　都番墺門前衢址猶存<lb/>
　胡紘宅　慶元縣志宋胡侍郎紘宅在雙股嶺下<lb/>
　陳嘉猷宅　慶元縣志宋禮部尚書陳嘉猷宅在九<lb/>
　　都舊有神童坊在竹口<lb/>
　盧敖宅　景寧縣志縣北盧棲溪相傳唐盧敖居其<lb/>
　　中<lb/>
　浙東道院　喻良能舊州治記由好溪至浙東道院<lb/>
<pb n="KR2k0044_WYG_050-25a"/>
　　簾影無塵草色映階閴然蕭然不知其為公宇也<lb/>
　抱節菴　括蒼彚紀在舊治惠風堂環植巨竹故名<lb/>
　轉物菴　括蒼彚紀在舊治拂雲軒後<lb/>
　軒轅丘　明一統志在青田之石門洞<lb/>
　仙壇　明一統志在青田縣西北七十里峰若蓮花<lb/>
　　相傳有仙人煉丹於此遺址尚存<lb/>
　芳墅　名勝志青田縣黄巖山下有芳墅宋髙宗選<lb/>
　　妃洪氏賜第有磚街十里開池皆種荷花<lb/>
<pb n="KR2k0044_WYG_050-25b"/>
　黄帝宫　晏公𩔖要在縉雲縣東二十三里<lb/>
　縉雲宫　晏公𩔖要在縉雲縣東九十里<lb/>
　小桃源　李棠小桃源記縉雲縣北二里一小澗出<lb/>
　　兩山間潺潺不絶澗之濵夾岸植桃春月花開彷<lb/>
　　彿桃源因名<lb/>
　土鼓壇　明一統志在遂昌縣大溪中上有雙峰塔<lb/>
　龍泉精舎　舊浙江通志在龍泉縣孟浩然有詩<lb/>
　古龍壇　龍泉縣志在縣治南三思橋東荷池中嘉<lb/>
<pb n="KR2k0044_WYG_050-26a"/>
　　定戊辰龍見於此<lb/>
　馬跡壇　崇禎處州府志在宣平縣山阬五里唐天<lb/>
　　師葉法善騎馬過此因名<lb/>
　雙桂門　崇禎處州府志在宣平縣北宋時鄭睿鄭<lb/>
　　通叔姪同登淳熙丙午第故名<lb/>
　千載木　太平寰宇記麗水縣石羊山蘭巖溪有大<lb/>
　　樹仰覩杳然博物志云千載木也<lb/>
　天王像　方輿勝覽天王山在州西北城壁繞其上<lb/>
<pb n="KR2k0044_WYG_050-26b"/>
　　有唐時天王像<lb/>
　松陽樹　名勝志松陽縣東南臨大溪有松陽樹大<lb/>
　　八十一圍腹中空可坐二十人秦時物也<lb/>
　古樟　龍泉縣志邑西飛鳳山有大樟樹百圍傳自<lb/>
　　石晉天福二年隘將季公魯所樹<lb/>
　古松　龍東縣志在萬夀宫相傳槲衣真人上昇處<lb/>
　石耒軸　龍泉縣志在一都萬松林五代時有神人<lb/>
　　吳三以山多石嘗劈巨石作耒軸欲磕而平之耒<lb/>
<pb n="KR2k0044_WYG_050-27a"/>
　　成夜驅神物駕耒直前隔山居民聞呵叱聲秉燭視<lb/>
　　之遂散今石耒横於山原<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_050-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷五十一<lb/>
</p>
<p>
</p>
  </div>
</body>
</text>
</TEI>
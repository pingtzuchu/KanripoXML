<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百六十八</head> <lb/>
    <p>
<pb n="KR2k0044_WYG_267-1a"/>
欽定四庫全書<lb/>
　浙江通志卷二百六十八<lb/>
　藝文<hi>十</hi>
　　銘<lb/>
　　塗山銘<hi>并序</hi>　　　　　　　　<hi>唐</hi>栁宗元<lb/>
維夏后氏建大功定大位立大政勤勞萬邦和寧四極<lb/>
威懐九有儀刑後王當乎洪流方割災被下土自壺口<lb/>
而導百川大功建焉虞帝耄期順承天歴自南河而受<lb/>
<pb n="KR2k0044_WYG_267-1b"/>
四海大位定焉萬國既同宣省風教自塗山而會諸侯<lb/>
大政立焉功莫崇乎禦大災乃錫元圭以承帝命位莫<lb/>
崇乎執大象乃輯五瑞以建皇極政莫先乎齊大紀乃<lb/>
朝玉帛以混經制是所以承唐虞之後垂子孫之丕業<lb/>
立商周之前樹帝王之洪範者也嗚呼天地之道尚德<lb/>
而右功帝王之政崇德而賞功故堯舜至德而位不及<lb/>
嗣湯武大功而延祚於世有夏德配於二聖而唐虞讓<lb/>
功焉功冠於三代而商周讓德焉宜乎立極垂統貽於<lb/>
<pb n="KR2k0044_WYG_267-2a"/>
後裔當位作聖著為世準則塗山者功之所由定德之<lb/>
所由濟政之所由立有天下者宜取於此追惟大號既<lb/>
發華蓋既狩方岳列位奔走來同山川守臣莫敢遑寧<lb/>
羽旄四合衣裳咸會䖍恭就列俯僂聽命然後示之以<lb/>
禮樂和氣周洽申之以德刑天威振耀制立謨訓宜在<lb/>
長久厥後啓征有扈而夏德始衰羿距太康而帝業不<lb/>
守皇祖之訓不由也人亡政墜卒就陵替向使繼代守<lb/>
文之君又能紹其功德修其政統卑宫室惡衣服拜昌<lb/>
<pb n="KR2k0044_WYG_267-2b"/>
言平均賦入制定朝會則諸侯常至而天命不去矣兹<lb/>
山之㑹安得獨光於後歟是以周穆遐追遺法復會於<lb/>
是山聲垂天下亦紹前軌用此道也故余為之銘庶後<lb/>
代朝諸侯制天下者仰則於此其辭曰<lb/>
惟禹體道功厚德茂會朝侯衛統一憲度省方宣教化<lb/>
制殊𩔖咸會壇位承奉儀矩禮具樂備德容既孚乃舉<lb/>
明刑以弼聖謨刑戮防風遺骨專車克威克明疇敢以<lb/>
渝宣昭黎獻底定寰區傳祚後引丕承帝圖塗山巖巖<lb/>
<pb n="KR2k0044_WYG_267-3a"/>
界彼東國惟禹之德配天無極即山刋石貽後作則<lb/>
　　石傘峯銘　　　　　　　　<hi>唐</hi>　顧　況<lb/>
亭亭石傘有物有名如蓋若傾如芝一莖石傘山東山<lb/>
銜日宫石傘山西山銜月宫南巒北阜首出屹雄<lb/>
　　禹穴碑銘<hi>并序</hi>　　　　　　　<hi>唐</hi>鄭　魴<lb/>
惟帝聖世時必有符命在昔黄帝始受河圖王籙宓羲<lb/>
得神蓍而垂皇䇿配璇璣玉衡以齊七政舜繼成六德<lb/>
文王獲赤雀丹書而演道定謨予亦以謂禹探其穴得<lb/>
<pb n="KR2k0044_WYG_267-3b"/>
開世之符而成乎水功夫神人合謀而行變化天地定<lb/>
位隂陽潛交五行迭王斗建司節岳尊山而瀆長川乃<lb/>
至日星雷風禎祥秘奥三綱五紀萬樂百禮人人物物<lb/>
各由身生無非元功㝠持至數脗合以及之者王者奉<lb/>
天而行故聖神焉帝皇焉彼聖如仲尼有徳而無應故<lb/>
位止於旅人福弗及生靈乃歎曰鳯鳥不至河不出圖<lb/>
吾已矣夫然後知元命者軒後命者羲受命者唐與虞<lb/>
成命者禹備命者文仲尼不受命乃假人事而言故有<lb/>
<pb n="KR2k0044_WYG_267-4a"/>
宗予之説後代無作焉立言者一仁義以束世教瞽瞶<lb/>
蚩蚩使絶其非望職業之外存而不論予讀夏書無是<lb/>
説司馬子長自叙始云登會稽探禹穴不然萬禩何傳<lb/>
焉惑矣蒼山之瀦呀如淵如陵徙谷遷此中不騫雨洗<lb/>
烟空㰹然莫窮噫實禹迹之所始終唐興二百八祀寳<lb/>
歴景午秋九月予從事於是邦感上聖遺軌而學者無<lb/>
述作禹穴碑廉察使舊相河南公見而銘之曰<lb/>
禹穴宜載夏與秦胡為而不載<hi>禹貢無文秦始皇游會稽李斯刻石亦不言</hi>
<pb n="KR2k0044_WYG_267-4b"/>
古而不載遷與鄭胡為而載<hi>始司馬遷自叙探禹穴而后千百年無説至鄭乃製</hi>
<hi>斯碑</hi>予以謂天德統萬止言其蓋地德統萬止言其載堯<lb/>
德統萬止言其大千川萬山皆言其會一符一穴<hi>禹穴藏五</hi>
<hi>符統而言之故曰一</hi>不足為最故夏與秦俱不之載而人以之昧<lb/>
雖山之堅雖洞之濊有時而堙有時而兑歳其萬千風<lb/>
雨淘汰亡其嵌呀叢是蘙薈惟鄭與遷斯碑斯載斯時<lb/>
之頼<lb/>
　　明州新刻漏銘　　　　　　　<hi>宋</hi>王安石<lb/>
<pb n="KR2k0044_WYG_267-5a"/>
戊子王公始治於明丁亥孟冬刻漏具成追謂屬人嗟<lb/>
汝予銘自古在昔挈壺有職匪器則弊人亡政息其政<lb/>
謂何弗棘弗遲君子小人興息維時東方未明自公召<lb/>
之彼寧不勤得罪於時厥荒懈廢乃政之疵嗚呼有州<lb/>
謹哉維兹維兹其中俾我後思<lb/>
　　梅子真泉銘　　　　　　　　<hi>宋</hi>陸　游<lb/>
距會稽城東北七里有山曰梅山山之麓有泉曰子真<lb/>
泉遊者或疑焉智者及道人求笠澤漁父為之銘銘曰<lb/>
<pb n="KR2k0044_WYG_267-5b"/>
梅公之去漢猶鴟夷子之去越也變姓名棄妻子舟車<lb/>
所通何所不閲彼吳市門人偶傳之而作史者因著其<lb/>
説倘信吳市而疑斯山不幾乎執一而廢百梅公之去<lb/>
如懐安於一方則是以頸血丹莽之斧鉞也山麓之泉<lb/>
甘寒澄澈珠琲玉雪與子徘徊酌泉飲之亦足以盡公<lb/>
之髙而歎其決也<lb/>
　　五畝塍銘　　　　　　　　　<hi>宋</hi>成無玷<lb/>
湯湯苕水發於天目兩湖灌輸歳堙為陸漲流時至雲<lb/>
<pb n="KR2k0044_WYG_267-6a"/>
日蕩沃旁合百源滙於山足勢溢以傾怒濤奔蹙髙卑<lb/>
之際歳惟版築拓基五畝隨潤北屬水溢乃流如槩諸<lb/>
斛蓄洩得宜髙下成熟自塍之壞歳亡半菽茂宰因民<lb/>
無廢不復慮始云難勸趨判速既堅既厚旁郡䝉福咨<lb/>
爾後人嘉績斯續南湖之陽鳯凰之麓石林崢嶸驚湍<lb/>
回曲勒此銘詩尚識陵谷<lb/>
　　德泉銘<hi>并序</hi>　　　　　　　　<hi>元</hi>鮮于樞<lb/>
横陽岸海為邑土層淺薄井泉不冽邑人病之前宋時<lb/>
<pb n="KR2k0044_WYG_267-6b"/>
邑人宋氏得清泉於昆山之陽引以巨竹承以石池邑<lb/>
人取足焉歳用竹百丈役二人皆出宋氏今有年矣大<lb/>
德元年九月本道廉訪僉事完顔貞按部見而嘉之時<lb/>
樞亦以公事至州公曰是不可不名亦不可不述名而<lb/>
述之非子其誰毋譲樞退考諸易得䝉之象遂名曰德<lb/>
泉且告之曰斯泉也當䝉而未達梯崖架壑期於必致<lb/>
非果行歟既達矣蓄以育物非育德歟育已之德而及<lb/>
於人若宋氏者非君子歟以德名之其誰不然公曰諾<lb/>
<pb n="KR2k0044_WYG_267-7a"/>
乃大書二字於石旌善勸功焉銘曰<lb/>
觱沸清泉發兹靈岳柔滑甘寒可烹可瀹筧以致用厥<lb/>
施斯博流泉散雪四時不涸瞻彼巨海百川所歸出而<lb/>
不返作醎是宜如人之身漩汗涕洩泉出百原譬猶華<lb/>
池味甘色白灧灧生肥飲之夀考松喬可希坡仙之言<lb/>
信不我欺有美宋氏心瘁體勤果行於已育德於人功<lb/>
在邑人澤流子孫侃侃廉卓旌善勸功扛鼎之筆虎螭<lb/>
挐空勒銘山根與泉無窮<lb/>
<pb n="KR2k0044_WYG_267-7b"/>
　　大若巖靈真宮銘<hi>并序</hi>　　　　<hi>元</hi>虞　集<lb/>
大若巖在温州永嘉縣北八十里道書所謂赤水丹山<lb/>
福地者也其山周囘五十里巖髙十七丈深百四十尺<lb/>
廣倍之石環中虚容光東啓居焉如在屋室大抵世言<lb/>
洞穴多在幽暗險絶必傍行仄入莫窮其所至篝火捫<lb/>
索乃頗有見以為竒未有若是之明爽者也有石髙數<lb/>
丈當其前若門屏然其北有東西兩溪合流導巖下滙<lb/>
為龍潭而南出其西溪相傳有赤水時出飲者養夀今<lb/>
<pb n="KR2k0044_WYG_267-8a"/>
山下多老人百十歳而赤水不常有也沿溪皆竒石可<lb/>
以物象名者若香爐石笋屏霞蓮花之屬凡數十處其<lb/>
不可名者至多也溪之源有兩瀑布皆垂數百尺一曰<lb/>
如漈一曰傅巖傅巖尤奔怒者也晉永嘉中道士傅隐<lb/>
遙居此後王貞白隐此洞其弟子朱孺子見白犬走枸<lb/>
杞叢下疑之掘得根若犬形者烹食之身輕登石臺仙<lb/>
去故名其臺曰飛昇臺而枸杞豐茂異常産來遊者皆<lb/>
擷茹之後亡或云猶在曾有人見之其後陶隐居著真<lb/>
<pb n="KR2k0044_WYG_267-8b"/>
誥此巖又名真誥巖又嘗煉丹層巖中夜坐時或望見<lb/>
光煜煜然云是丹光也唐時人間以水旱疾癘禱巖下<lb/>
輒應咸通七年恩王府參軍知永嘉監崔元德始請於<lb/>
朝立祠度道士居之與田四百五十畝禁樵採一里宋<lb/>
宣和中建三清宫巖中賜名廣福靈真宮巖中風雨不<lb/>
及至今若新成者又有兩殿五祠一鐘樓皆在巖下道<lb/>
館庖庫在巖外慶元中道士婁懐玉王師皓知宫事皆<lb/>
修治之入國朝用温州道録兼領故其徒散理别業宫<lb/>
<pb n="KR2k0044_WYG_267-9a"/>
廢不治大徳四年道士曹淵龍始專居之出私錢募人<lb/>
墾其山隄其溪水導其堙蕪得田數十畝益以已産悉<lb/>
資宫中之用作齋堂治凡屋之當治者幾二十年而宫<lb/>
事備天子璽書䕶之俾以其徒世相傳勿敢有所易淵<lb/>
龍瑞安人其先累世事故宋致位清顯故家凋喪方從<lb/>
黄冠遊至是兩被恩命提㸃宮事蓋吉士也宜其如此<lb/>
淵龍嘗曰上巖後山一里得最髙處遊者至此聞鐘磬<lb/>
聲相戒勿敢動而去淵龍數至其處無所聞然實竒勝<lb/>
<pb n="KR2k0044_WYG_267-9b"/>
地蜀郡虞集為著銘曰<lb/>
若中虚容作室門出震當離日承闕端鎮巨石陶朱君<lb/>
千百年赤水隐源木葛綿綿曹淵龍修其宫學仙翁萬<lb/>
靈受命斥物怪非有道者勿敢至矧敢壞勒以吾銘示<lb/>
千載<lb/>
　　連槐堂銘<hi>并序</hi>　　　　　　　<hi>明</hi>宋　濂<lb/>
人事無與於草木乎孝友之徴古多記之矣草木果符<lb/>
於人事乎大舜閔曾之行未聞形草木之祥也然則何<lb/>
<pb n="KR2k0044_WYG_267-10a"/>
所定歟人之於天體異而氣同養吾氣以感之寒暑自<lb/>
我而平日月自我而明山川自我而不震驚鳥獸可育<lb/>
四靈可至況草木乎然而有得有不得者變也物隨應<lb/>
者常也變者天之權常者天之經以聖賢之德盡為人<lb/>
之道固其職也雖弗報焉可也未至於聖賢而能不悖<lb/>
乎道烏可以弗旌乎是權也或因物以著戒或設象以<lb/>
假義又權之教人也茍逐逐焉而報之智者可以理推<lb/>
愚者可以幸得則不足以為天矣天道之權吾於會稽<lb/>
<pb n="KR2k0044_WYG_267-10b"/>
周氏徵之周氏兄弟曰彞兑皆賢而文居新昌彩烟山<lb/>
中事母甚孝入門少長秩秩有序其氣穆然若陽春鄉<lb/>
人稱為孝友舎傍樹槐一章髙尺餘岐為二榦及肩交<lb/>
合為一左右之枝各三挺然上數尺再合而再交焉觀<lb/>
者咸歎其異以為彞兑孝友之徵乃以連槐字其堂其<lb/>
友王宗成來京師為請銘槐之為音近於懐懐者思也<lb/>
所以表其孝友而教後人以思也後人覩斯槐寧不悠<lb/>
然以思乎其枝歳繁而時茂猶子孫之愈久而多也子<lb/>
<pb n="KR2k0044_WYG_267-11a"/>
孫雖多其於祖則一而已猶槐之衆枝本於榦也嗚呼<lb/>
周氏後人孝思其不忘乎此天之所以教也烏可以不<lb/>
銘銘曰<lb/>
周氏孝友德斯植天産厥槐世希覿巨本數圍去地尺<lb/>
岐為雙榦挺雄特及肩而交交復副既副羣枝合如織<lb/>
鄉民里耄嘆以嘖炯哉竒祥古未識吾知元化彰厥德<lb/>
俾爾後嗣思以則枝繁榦别勢莫抑同氣殊分麗千億<lb/>
槐枝可連人不可析<lb/>
<pb n="KR2k0044_WYG_267-11b"/>
　　浦江縣漏刻銘<hi>并序</hi>　　　　　<hi>明</hi>陳公凱<lb/>
婺屬邑浦江舊有漏刻歳久器敝知縣事何宗姚續置<lb/>
且法最詳人皆准而信之後為當路者取去莫知所留<lb/>
矣至大己酉達嚕噶齊呼都克婁實克敦武慨思舊典遂依<lb/>
式重造且處其所以守之者非勤政而知所先務歟前<lb/>
婺州路月泉書院山長陳公凱為之銘曰<lb/>
撫字之官大要以剸繁治劇興滯補敝為最厥有懈廢<lb/>
匪政之成其政維何必也寛猛克濟弗棘弗遲然後愛<lb/>
<pb n="KR2k0044_WYG_267-12a"/>
民之仁推而為創物之智而咸服其精故三尺之箭五<lb/>
斗之缾不贏不虧以正以平晝夜晷刻申縮合度可以<lb/>
測隂陽寒暑四時之運行凡任於兹者盍思古人挈壺<lb/>
氏之有職前賢蓮花漏之有銘後之視今今之視昔亦<lb/>
庶幾更㸃之分明矣<lb/>
　　尊經閣銘　　　　　　　　　<hi>明</hi>章　懋<lb/>
有閣峩峩屹立儒宮上摩奎宿下拱文峯閣中何有有<lb/>
圖有籍龍牒龜文蟲篆鳥跡外史所掌廣宇所司九流<lb/>
<pb n="KR2k0044_WYG_267-12b"/>
七略並蓄無遺翠藴丹函牙籖寳軸簡蠧香芸編殘汗<lb/>
竹惟閣有書莫尊於經聖筆刪定萬世典型易象春秋<lb/>
詩書禮樂法言大訓灝灝噩噩世遠人亡斯文在兹何<lb/>
以尊之古聖是師丹碧輝煌匪閣之美昭昭人文天經<lb/>
地緯梁棟崢嶸匪閣之崇洋洋聖道蟠極蒼穹閣以藏<lb/>
書象彼東壁於經斯尊視此銘刻<lb/>
　　贊<lb/>
　　三髙贊　　　　　　　　　　<hi>宋</hi>朱　臨<lb/>
<pb n="KR2k0044_WYG_267-13a"/>
矯矯朱公當世英雄卓然先識力避成功種也不悟語<lb/>
已旋凶越壤千里齊祿萬鍾取如拾芥棄若飄蓬五湖<lb/>
長往千載清風<hi>范蠡</hi>
翹翹季鷹江東歩兵抗心世務俛首塵纓顧時多艱無<lb/>
日昇平秋風動地鱸鱠馳情載惟羊酪不似蓴羮終焉<lb/>
故國江水長清<hi>張翰</hi>
㷀㷀魯望志履疎曠時謂散人自比元亮清不恥耕貧<lb/>
不輟釀蓑笠扁舟煙雲白浪皓首叢書焦心絶唱遺編<lb/>
<pb n="KR2k0044_WYG_267-13b"/>
如新可見髙尚<hi>陸龜䝉</hi>
　　十二先生贊　　　　　　　　<hi>宋</hi>史　浩<lb/>
　　　蓬萊黄先生<lb/>
商於六里肥遯四賢公居其間美行卓然時乎一出羽<lb/>
翼翩翩漢祚四百由兹卜年<lb/>
　　　大梅梅先生<lb/>
堂堂偉人漢世之杰方時昏昏上書剴切退伏市門或<lb/>
來明越我遊大梅尚想忠烈<lb/>
<pb n="KR2k0044_WYG_267-14a"/>
　　　石臺葛先生<lb/>
公遊宇内蹤跡殆徧一月千江無處不見大隐石臺波<lb/>
光如練出入丹林清可覿面<lb/>
　　　石窗賀先生<lb/>
道既不逢去當勇決野服黄冠孰能羈紲鄞水烟波鏡<lb/>
湖風月髙標凛凛濯世執熱<lb/>
　　　大隐楊先生<lb/>
道契皇王德參天地俯仰觀察出處一致三聘及時疾<lb/>
<pb n="KR2k0044_WYG_267-14b"/>
驅遠避齊魯大臣公其無二<lb/>
　　　慈溪杜先生<lb/>
猗歟髙節抱道弗違下視流俗突梯脂韋荆國之清叩<lb/>
其元微九原可作非公誰歸<lb/>
　　　甬水王先生<lb/>
生負大才棲於甬水雖有聲名且無生理陋巷簞瓢王<lb/>
公知己百世聞風莫不興起<lb/>
　　　西湖樓先生<lb/>
<pb n="KR2k0044_WYG_267-15a"/>
翁臨西蜀一化南閩公以是教作成吾鄞逮今士子傳<lb/>
學彬彬收功貽厥世有顯人<lb/>
　　　桃源王先生<lb/>
公修隐德約處桃源文肩李杜行踵淵騫教育千里執<lb/>
經滿門天之報施煌煌後昆<lb/>
　　　望春王先生<lb/>
使者入境金橘是求公責以義彼實懐羞晚使作邑投<lb/>
劾歸休鄧城彭澤千載同流<lb/>
<pb n="KR2k0044_WYG_267-15b"/>
　　　湖西周先生<lb/>
宦遊寡偶不如投閒言之孔易行則惟艱公乎勇退雙<lb/>
鬢未斑蕖月蘋風誰復追攀<lb/>
　　　奉化孫先生<lb/>
朱梁僭竊公懐憤恥仕還民服年著甲子寥寥唐末有<lb/>
兹義士遺編雖存惜無信史<lb/>
　　八賢贊　　　　　　　　　　<hi>宋</hi>王應麟<lb/>
　　　童判子<lb/>
<pb n="KR2k0044_WYG_267-16a"/>
賢哉若人儒行塵蹟悌友祥順展也實德我興視世口<lb/>
舜心跖居市不市前言匪激<lb/>
　　　蔣璯<lb/>
學必以已義榮道腴博觀約守胷吞石渠良朋問疑詡<lb/>
徑未蕪誰其似之子雲林閭<lb/>
　　　王茂剛<lb/>
夢吞三畫韞玉山棲象外繫表捐筌棄蹄心學自得羲<lb/>
文與稽緒言不傳林深草萋<lb/>
<pb n="KR2k0044_WYG_267-16b"/>
　　　顧主簿<lb/>
言行慥慥白賁素履忠信篤敬行乎州里其德如蘭薫<lb/>
我晉鄙漢之長者周之吉士<lb/>
　　　李宗質<lb/>
烝烝純孝其感以天昔朱今李盛事光前綵衣華髪介<lb/>
以耆年孰補南陔彰善旌賢<lb/>
　　　李猷黄子游<lb/>
信義之重死生如一求諸古人欒布脂習偉哉二士卓<lb/>
<pb n="KR2k0044_WYG_267-17a"/>
行特立砥訓薄俗百世矜式<lb/>
　　　陳之翰<lb/>
貴義如璧賤金如土不億不信莫予敢侮誠於為善君<lb/>
子所予彼晝攫者羞愧汗雨<lb/>
　　東陽十孝子贊　　　　　　　<hi>明</hi>宋　濂<lb/>
　十孝者皆東陽人其事載於郡乗為詳予讀書之暇<lb/>
　因探其昊天罔極之思而為之贊以風世之為人子<lb/>
　者<lb/>
<pb n="KR2k0044_WYG_267-17b"/>
　　　秦顔烏<lb/>
古有純孝厥姓惟顔父喪未葬行泣道間我畚我鍤是<lb/>
薶是瘞彼羣烏何知銜土予助我冡既封烏吻血流感<lb/>
爾異𩔖愧我同儔皇風日漓借耰鋤而德色誰意霗雲<lb/>
之四䝉忽當空見此皦日千載之下禮憲淪胥豈獨愧<lb/>
君烏亦不如有廟嚴嚴春秋是祀用興薄夫俱作孝子<lb/>
　　　吳斯敦<lb/>
有孝者斯峴山之阿父罪當誅兒心奈何自非吾親曷<lb/>
<pb n="KR2k0044_WYG_267-18a"/>
從生我我寧隕身父死烏可九關峩峩虎豹斷斷泣血<lb/>
上書願易以身王用爾恤卒全父命更旌爾門風彼不<lb/>
令池波奫淪宰木扶疎清風肅然過者下車<lb/>
　　　晉許孜<lb/>
嗟嗟許生實孝於親胡風水不停遘此難屯輤車既載<lb/>
負土築墳我親我塴敢曰勩彼鄉民手胼足胝我不為<lb/>
辛巾笥猶存几筵不改惕然念之吾親何在秋霜凝凝<lb/>
春雨㵟㵟父兮母兮得無苦寒與饑兒既不可見寧能<lb/>
<pb n="KR2k0044_WYG_267-18b"/>
不念兹天髙可極此情罔極獨鹿不憫我觸我松柏嗟<lb/>
嗟許生厲志不移終身之慕於子見之<lb/>
　　　唐馮子華<lb/>
緬彼孝馮結廬墓傍思親不見欲與俱亡白日寥寥悲<lb/>
風四起蒲伏號呼哀徹心髓天錫嘉瑞慰我孝思有皦<lb/>
斯兔有燁斯芝孝馮曰噫吾焉用汝九京莫興百瑞奚<lb/>
補惟爾孝子樹我世防雖歴萬祀厥德彌章自公之亡<lb/>
肖公者幾茫茫堪輿孰非人子<lb/>
<pb n="KR2k0044_WYG_267-19a"/>
　　　唐應先<lb/>
卓哉至行衆人所難眷我應君抆涕汍瀾親之云亡中<lb/>
心咽塞雖草生髮間何暇束櫛昔處膝下其樂泱泱今<lb/>
我來思但見白楊彼蒼者天曷不我惻茍可從之我生<lb/>
奚恤爾心之苦爾行之優雙闕峩峩卒承天休<lb/>
　　　唐唐君佐<lb/>
唐氏之子以孝行聞生死一節弗岐弗分惟思親弗置<lb/>
鞠明究曛誰無父母以樂以愉今我何罪獨行次且我<lb/>
<pb n="KR2k0044_WYG_267-19b"/>
罪之深我宜隕墜胡獨使我親先彼朝露昊天不弔直<lb/>
至於斯渺渺音容如何弗思官用褒旌封章在舎匪私<lb/>
爾一人式勸來者<lb/>
　　　唐陳太竭<lb/>
浦汭之内有氏曰陳親沒居廬衰麻終身心劬形瘵杖<lb/>
而後起一氣如絲去死無幾朝哭如吞暮哭尤不忍聞<lb/>
松風翛翛林鳥嘐嘐來助予之悲號遐思弗寧起奠我<lb/>
爵果肴在前烏鳥為之不啄世渚失防頽波滉瀁我思<lb/>
<pb n="KR2k0044_WYG_267-20a"/>
古人古人焉往<lb/>
　　　宋董少舒<lb/>
有倬董君父以令終躬負厥土馬鬛其封四郊無人夜<lb/>
寒如水黑飈潛興其臨如鬼董君出廬擁墳撫膺念父<lb/>
寥寂長哀無聲日兮月兮能照下土寧不憫我拮据最<lb/>
苦願亟入九泉奉我父母靈芝煌煌駿發爾祥蓋紫榦<lb/>
黄於燁有光有倬董君德聲斯不忘<lb/>
　　　宋金景文<lb/>
<pb n="KR2k0044_WYG_267-20b"/>
瀫水之州三山之坡下有孝子孝如之何父疢在首籲<lb/>
天請代願萃於身我親罔害母棺未窆執□以前天光<lb/>
下爥五色燦然五色之燦未足為偉怪雹獰風勿犯其<lb/>
里茍匪中忱曷以臻此綿代是師於戲孝子<lb/>
　　　宋賈南金<lb/>
孝道之𢎞百行所從誰與賈氏實敦古風生弗離親殁<lb/>
安可棄忍令親之玉體為泉所閟晝雖不之見接以夢<lb/>
寐夢中相見宛其未死覺後求之寒燈在几得不慨兹<lb/>
<pb n="KR2k0044_WYG_267-21a"/>
澘澘墮淚眷爾孝德閔我章逢梔蠟其貌黼黻其躬父<lb/>
子相軋或不相容我述贊辭用發民衷<lb/>
　　宋忠簡公畫像贊　　　　　<hi>明</hi>蘇伯衡<lb/>
公之力足以旋乾而轉坤公之功足以攘夷而安夏始<lb/>
以一言能返北斾而南還後以二十四疏不能回南轅<lb/>
而北駕且留鑰之任方切而巧言遽入於帝聰度河之<lb/>
志未酬而大星已殞於中夜何人之於公則知媢嫉而<lb/>
天之於公則不知假借此有志之士百世之下所以想<lb/>
<pb n="KR2k0044_WYG_267-21b"/>
英風而激昻拜遺像而悲吒也<lb/>
　　先賢贊　　　　　　　　　　<hi>明</hi>黄潤玉<lb/>
　　　大里黄先生公<lb/>
商山逸老秦坑遺儒權時一出卒定漢儲紫芝罷歌黄<lb/>
墓封土音容寥寥名髙千古<lb/>
　　　中丞任先生奕<lb/>
堇子遺風人恬隐逸避秦逃漢終冺聲跡德輝日麗文<lb/>
藻春榮名髙位顯達哉中丞<lb/>
<pb n="KR2k0044_WYG_267-22a"/>
　　　仲寧虞先生喜<lb/>
先君仕吳先生值晉三召不起孰知其藴氷操淵學海<lb/>
度風襟丹青莫尚煥乎志林<lb/>
　　　侍中虞先生荔<lb/>
學明王道文冠士林臺城阨運莫遂初心一弟仕陳氷<lb/>
雪同操二子興唐奎璧聯耀<lb/>
　　　文懿虞先生世南<lb/>
家傳懿學宦顯明廷褒嘉五絶獻納一誠公生也榮百<lb/>
<pb n="KR2k0044_WYG_267-22b"/>
年蓬瀛公殁也寧千載昭陵<lb/>
　　　秘監賀先生知章<lb/>
夢遊紫府蟬蜕禁林風月觴咏雲水身心李仙夜郎杜<lb/>
老西蜀賢哉先生鑑湖一曲<lb/>
　　　大隐楊先生適<lb/>
羽翼漢嗣賔客唐儲黄魁四皓賀踵二疏道在先生不<lb/>
疏不皓宋爵莫羈四明一老<lb/>
　　　慈溪杜先生醇<lb/>
<pb n="KR2k0044_WYG_267-23a"/>
先生有道不求人知耕漁養親德行可師鄞慈建學荆<lb/>
公起之二邑文風大盛於斯<lb/>
　　　鄞江王先生致<lb/>
天佑先生富道而貧妻收遺<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>子拾墮薪遯世憂民介<lb/>
甫稱仁左楊右杜鼎峙吾鄞<lb/>
　　　正議樓先生郁<lb/>
仁乎正議簞瓢屢空春風鄉校時雨名公晚遺禄養邈<lb/>
爾雲鴻本支百世子孫其逢<lb/>
<pb n="KR2k0044_WYG_267-23b"/>
　　　桃源王先生説<lb/>
鄞江嫡傳尊稱桃源光啟書院宸翰昭宣嫓美四賢鄉<lb/>
祠赫赫流慶後昆君子之澤<lb/>
　　　清敏豐先生稷<lb/>
水衡之歌始慰榖城章蔡之疏終忤祐陵正大之學貞<lb/>
勁之節元祐一網崇寧一轍<lb/>
　　　殖德林先生暐<lb/>
事親而孝與人而忠明於知德終始了翁紹興黌宇首<lb/>
<pb n="KR2k0044_WYG_267-24a"/>
捐萬金祀公於學天理人心<lb/>
　　　特進林先生保<lb/>
贊政帥幕活殍實多遠跡權門立朝幾何中興龜鑑帝<lb/>
心允惻鄉飲酒禮天下是式<lb/>
　　　憲敏髙先生閌<lb/>
卓乎憲敏受學龜山召和之對君心之閒忤時東歸推<lb/>
衍麟史文獻相承亦有孫子<lb/>
　　　萬竹髙先生元之<lb/>
<pb n="KR2k0044_WYG_267-24b"/>
五舉不第授業門人九騷見志廬墓終身萬竹森嚴萬<lb/>
卷沉酣實多著述允矣荼甘<lb/>
　　　忠定史丞相浩<lb/>
學明天人四十始仕善政嘉猷允光青史上而八行下<lb/>
而三相承緒惟公賢者氣象<lb/>
　　　文節魏學士杞<lb/>
公在南宋名徳煌煌使金似弼相國猶光陶徑未荒潘<lb/>
輿是悦觴政詩郵碧溪風月<lb/>
<pb n="KR2k0044_WYG_267-25a"/>
　　　文靖舒先生璘<lb/>
先生之學自陸而朱融會貫通卒為大儒美境佳趣風<lb/>
雨敝牀師模後進煦然春陽<lb/>
　　　端憲沈先生煥<lb/>
偉哉端憲本於躬行師道尊嚴郡國是倡曰道與職惟<lb/>
一無二任重道遠名昭百世<lb/>
　　　慈湖楊先生簡<lb/>
慈湖啓教象山是宗一誠貫徹萬象昭融臨民若神處<lb/>
<pb n="KR2k0044_WYG_267-25b"/>
已即易巍然祠宫四方是式<lb/>
　　　正獻袁先生爕<lb/>
有鄞儒族自髙而𤣥道隆正獻裕後光前笙鏞著述天<lb/>
地其心魯無君子後學奚欽<lb/>
　　　敷文汪學士大猷<lb/>
孩提講經客訝秀穎耄耋休官賜謚莊靖惟時學士一<lb/>
舅二甥風節酷似有光四明<lb/>
　　　文懿陳學士居仁<lb/>
<pb n="KR2k0044_WYG_267-26a"/>
公之事功先定大計公之文章首見兩制委蛇鳯池前<lb/>
父後子世綸名堂光賁來嗣<lb/>
　　　宣獻樓學士鑰<lb/>
隆興擢第歴事三宗初陳黨禍卒忤奸雄飄然居閒晚<lb/>
登台位行已大端淵乎攻媿<lb/>
　　　迂齋樓先生昉<lb/>
先生之文汪洋淵永援據典確風止水静泝其體裁源<lb/>
自東萊黼黻文治雲漢昭回<lb/>
<pb n="KR2k0044_WYG_267-26b"/>
　　　正肅袁先生甫<lb/>
巍巍正肅作聖有功擢魁嘉定蹇蹇匪躬禽鳥春風子<lb/>
樂攸同髙山景行允矣儒宗<lb/>
　　　深寧王先生應麟<lb/>
春秋絶筆瑞應在麟宋祚訖籙瑞應在人尼父泣麟先<lb/>
生自泣出匪其時吁嗟何及<lb/>
　　　文潔黄先生震<lb/>
仰惟宗人生值宋季程朱是師今古畢記尊其所聞行<lb/>
<pb n="KR2k0044_WYG_267-27a"/>
其所知逢時孔艱厥徳普施<lb/>
　　　進士袁公鏞<lb/>
確乎其誠浩然其氣通貫神明充塞天地一身成仁闔<lb/>
門死義孤忠竒節光昭後世<lb/>
　　　剡原戴先生表元<lb/>
有宋遺老避世投閒先生頴出薰陶其間商鼎周彞古<lb/>
雅清竒規模後學望重當時<lb/>
　　　松鄉任先生士元<lb/>
<pb n="KR2k0044_WYG_267-27b"/>
純乎先生炳乎文章講道吳越納交公卿鬱鬱松鄉飄<lb/>
飄松雪出處雖殊歳寒一節<lb/>
　　　文清袁先生桷<lb/>
四明文獻宋斯唐虞在元宦逹惟公一䕫祖孫勝賞有<lb/>
堂有像流水髙山吁嗟絶響<lb/>
　　　畏齋程先生端禮<lb/>
考亭鳴道先生有傳塤倡箎和伯仲後先佐王之才希<lb/>
聖之學四方仰之二程出洛<lb/>
<pb n="KR2k0044_WYG_267-28a"/>
　　　奉川陳先生桱<lb/>
煌煌列祖繩繩進士風節蟬聨卓冠宋史先生父子家<lb/>
學有傳千載直筆通鑑續編<lb/>
　　　象山錢尚書唐<lb/>
飛龍在天見龍在田千載際遇四方晏安輔翼斯民閑<lb/>
衛斯道生死以之國朝一老<lb/>
　　　長史桂先生彦良<lb/>
沉霧晦㝠元豹藏形太陽朝升丹鳯斯鳴窮隐書堂達<lb/>
<pb n="KR2k0044_WYG_267-28b"/>
登上相際遇有時大儒徳行<lb/>
　　　忠襄金尚書忠<lb/>
時窮則隐時通斯貴帷幄有功考終禄位居不甲第墓<lb/>
不穹碑生順死安前戒後規<lb/>
　　名宦贊　　　　　　　　　　<hi>明</hi>黄潤玉<lb/>
　　　越大夫文公種<lb/>
飄飄鳬鷗五湖扁舟遲遲桑梓一劍屬鏤長頸烏喙隆<lb/>
準龍顔功名之際古今所難<lb/>
<pb n="KR2k0044_WYG_267-29a"/>
　　　刺史黄公晟<lb/>
四海擾攘公奮於鄉姻錢斃董城保一方梁帝唐衰納<lb/>
土錢王一坏宿草百世流芳<lb/>
　　　知郡李公夷庚<lb/>
郡有鄉校開元之詔公在天禧定學遷廟左壇右宫絃<lb/>
誦渢渢英才輩出翳公之功<lb/>
　　　忠肅陳公瓘<lb/>
視日不瞬知其向君乗舟莫諭知其敗羣責沈有文愧<lb/>
<pb n="KR2k0044_WYG_267-29b"/>
不識程尊堯有集嚴乎闢荆<lb/>
　　　制置仇公愈<lb/>
建炎兵燹城復於隍獨存禮殿巋然靈光捐俸給田漸<lb/>
還舊貫公之徳星奎璧輝煥<lb/>
　　　忠定鄭公清之<lb/>
天啟穆陵公與有功端平之政四方嚮風建節鄉邦增<lb/>
光學校書院祀師有裨名教<lb/>
　　　郡守王公璡<lb/>
<pb n="KR2k0044_WYG_267-30a"/>
國之遺老時之清臣政教兩盡風俗一新富貴不淫患<lb/>
難奚恤神明其心始終厥徳<lb/>
　　　郡守鄭公珞<lb/>
仲弓之資仲由之學堯尊五美端屏四惡士安於業民<lb/>
樂其生頌聲洋溢没世不忘<lb/>
　　辭<lb/>
　　懐忠堂辭<hi>并序</hi>　　　　　　　<hi>宋</hi>王　炎<lb/>
顔魯公知湖州作放生池刻碑池上其碑現存碑畔有<lb/>
<pb n="KR2k0044_WYG_267-30b"/>
魯公祠堂題曰懐忠北山程公作楚辭一章刻石廡下<lb/>
其辭甚古然未盡事實因以辭續之辭曰<lb/>
跂逸駕兮前修佩武符兮典州迹已陳兮徳新可敬而<lb/>
可慕兮幾春秋意其存兮閟於萬年之原謂其逝兮乃<lb/>
在羅浮之巔奮忠貞兮取義貫羲娥兮爛然隘塵寰兮<lb/>
上征揮八極兮為仙黄鵠脱驂兮素蚪停駟幾弭節兮<lb/>
合遺命而來顧髙弁蒼蒼兮清苕濔濔公來遊兮湖山<lb/>
增美遊觀罷兮來歸有浦與河兮清泠之池魚鳥懐生<lb/>
<pb n="KR2k0044_WYG_267-31a"/>
兮欣欣焉其有依銀鈎蠆尾兮燦翠珉而陸離絃琴兮<lb/>
擊鼔羞羔豚兮酌醑跪起以薦兮願公燕喜公燕喜兮<lb/>
吾民樂康却災沴兮蠲除不祥雲來兮萬祀蒸嘗兮不<lb/>
忘<lb/>
　　思媺人辭<hi>并序</hi>　　　　　　　<hi>明</hi>宋　濂<lb/>
吾鄉吕成公實接中原文獻之傳所學弗畔於孔子之<lb/>
道欲學孔子者必自公始公骨雖朽著書猶存古有曠<lb/>
百世而相感者況與公相去如此之甚近乎聞而知之<lb/>
<pb n="KR2k0044_WYG_267-31b"/>
必有其人托物引𩔖作媺人辭辭曰<lb/>
惟媺人之惜嫕兮賦姱質於自然修蛾䂓而凝黛兮曼<lb/>
目轉以成聨妥鬢髪而如雲兮黶輔巧以承顴纎腰秀<lb/>
頸若鮮卑兮容都曼而體便娟寳璐縈而右繞兮桂徽<lb/>
墮以半偏懸明月以綴佩兮錯水難而傅冠向瑤臺而<lb/>
微歩兮意澹静以貞閒宓妃折芳馨以相遺兮復容與<lb/>
乎江干勢翩翩其褰舉兮若游龍之在淵胡人間不可<lb/>
以久留兮遂凌穹乎髙寒馮道紀以為御兮鍊天和而<lb/>
<pb n="KR2k0044_WYG_267-32a"/>
為飱徑驅馭於陽隂兮時上下乎星辰歎予生之何晚<lb/>
兮不一覩於芳儀念姱嫭之鮮雙兮遡廻飈而曾思歘<lb/>
愁悴而委惰兮氣㴦<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>以如炊道茍可以□之兮視萬<lb/>
里猶門墀登嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>而騁望兮正晨遡之蒼涼氣曀豁而<lb/>
誾誾兮莽山川之縱横樹輪盤斜而偨虒兮薠草靃靡<lb/>
以相望豐狐思羣而永嘷兮文鷮慕𩔖以徐翔企精爽<lb/>
之不徠兮空雲龍之將將蹇侘傺而望絶兮曜靈䀜其<lb/>
西藏降崇邱而臨曠野兮循故轍以東歸向䦨楯而徙<lb/>
<pb n="KR2k0044_WYG_267-32b"/>
倚兮境外嬰而愁内滋新蟾皎以出天兮想纎美之曲<lb/>
眉繁星爛而成文兮懐繡帔之陸離蒼灝霩落而無滓<lb/>
兮思玉體之弗緇拂蘭袖而起歩兮復經緯乎穴庭苦<lb/>
鴻雁之雝雝兮厭習蟲之薨薨撼户檈以悲惻兮惕黶<lb/>
容而弗自勝轉曲牖而入堂壇兮牉獨坐對乎華燈燈<lb/>
影搖曵而如鳥<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>兮象中心之靡寧寒厖狺狺而競吠<lb/>
兮耳恍聞於跫音疾倒屣以啓關兮飈鬭葉於枯岑縹<lb/>
綿綿而莫抒兮托幽寄於瑤琴聲嗚咽而思深兮𩔖孤<lb/>
<pb n="KR2k0044_WYG_267-33a"/>
鶴之鳴隂更寂寞以將闌兮斗杓旋而向東舒枕衾而<lb/>
就榻兮期夢寐以潛通精氣注以弗釋兮橋有物而衡<lb/>
中息纚纚以方微兮魂翕翕而上征造旬始而謁太儀<lb/>
兮羣靈繽其若樷氛旄溶以隨猋兮鳯旍沛而嬰空馭<lb/>
象車而乗虬節兮鞭列缺以斥豐隆豹纛熊幡聿皇以<lb/>
奮兮樛流紆譎鬱以相䝉左撝右衛動以弸彋兮倐胂<lb/>
倩浰雲滃而雷舂回穴幡纚汨以芔歙兮吸嚊潚率藹<lb/>
以䝉鴻穆眇眇以前邁兮翩衯衯而弗止莽㝠㝠以無<lb/>
<pb n="KR2k0044_WYG_267-33b"/>
垠兮勢皇皇而迆靡超氛埃而淑郵兮竟按轡乎朱陵<lb/>
長麗舉噣以向日兮有赫氏之華文揚芒□以上猋兮<lb/>
粲重離之丹門炫赤玉之寳章兮列八龍之威神歘東<lb/>
趨於蒼極兮青琱紛其並迎羣仙衎衎以方饗兮奏靈<lb/>
和之鳯笙四酬芬而凍歆兮暈玉色而帶頳揖素威以<lb/>
升皓宮兮盼四極之浮浮蓐收顧余而破顔兮錫鏤瓊<lb/>
之華鈎謂貞白以自守兮合左契於伊周折寒門而燭<lb/>
元㝠兮朔風颸颯以吹裘有夫元巾而擐甲兮握靈光<lb/>
<pb n="KR2k0044_WYG_267-34a"/>
以為驅重隂互而未啓兮肅元氣之幽幽四方非不可<lb/>
居兮悵所思之莫余都馳兩轂如飛丸兮又滔滔而遐<lb/>
逝靈氛告余以吉故兮子何為兮獨悲若彼中天之有<lb/>
居兮隔人世之風雨吾將導子之一至兮庶弗愆於恒<lb/>
素怊恍惚以從之兮駕剛飈以徑度䀜光炎之炘炘兮<lb/>
綝纚鬱決而不可正視琱甍彤楹屹以上起兮瀏濫𢎞<lb/>
惝雲譎而波詭連卷欐佹沓以軋芴兮崴魁幼𦕈矗以<lb/>
髙峙中洞房之沕穆兮乃媺人之幽居使㬅姬為予通<lb/>
<pb n="KR2k0044_WYG_267-34b"/>
訊兮儼再拜乎堂垂䀜朱扉之洞開兮移玉趾之委蛇<lb/>
珠明玉潔不足以為喻兮光照耀乎東西吐芳辭以若<lb/>
蘭兮意勤勤而告余曰皇降靈兮昭質弗沬毋染爾穢<lb/>
兮昧厥施紉葯襦兮曵<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>斾結蕙纕兮張椒幃勺桂漿<lb/>
兮嚥蓀麋索胡繩兮畦揭車集衆芳以遠蒸兮羗郁郁<lb/>
而斐斐余俯首而敬聽兮書鞶紳以自規海色動而報<lb/>
曙兮陶去幽而開寤雖嘉辭之盈耳兮邈若人其何處<lb/>
遂捫膺以沉思兮顝獨處而繚戾也誠因言以㑹心兮<lb/>
<pb n="KR2k0044_WYG_267-35a"/>
將神交於千載也亘天地而無初終兮惟我民之秉彞<lb/>
道𢎞敷於上下兮必有人而繫之往者固不可作兮幸<lb/>
方冊之昭如日參驗於厥躬兮若面命而耳提跛鼈之<lb/>
媻姍兮固難齊於六驥能孳孳而弗怠兮亦千里之可<lb/>
至余雖質□而力單兮敢不沾沾而奮厲帶鈎矩而佩<lb/>
衡兮撤蔀䝉而袪罻期有形以必踐兮始俯仰其無愧<lb/>
縱不得媺人以與之遊兮又何異同功而並世<lb/>
　　青山辭　　　　　　　　　　<hi>明</hi>宋　濂<lb/>
<pb n="KR2k0044_WYG_267-35b"/>
青山崔崔白雲溶溶我疑其中仙人所宫風馬雲輿霓<lb/>
旌羽幢游行太空翩然相從望而不見使我心沖我本<lb/>
金華牧羊之童口頌蘂笈有聲如鐘震撼巖壑無礙不<lb/>
通謫居下土黄塵濛濛五色之文布滿西東秋髙露清<lb/>
陟彼危峰呼吸元氣精神内融嘯傲萬物後天而終<lb/>
　　雜著<lb/>
　　五洩山水志　　　　　　　　<hi>明</hi>宋　濂<lb/>
五洩山在婺杭越三州境上北距富春南據勾吳東接<lb/>
<pb n="KR2k0044_WYG_267-36a"/>
浦陽其山水最號竒峭齊謝元卿常以採藥深入其中<lb/>
而宋刁景純吳處厚亦頗遊焉自西坑嶺入過遇龍橋<lb/>
北行二十步始入西潭前横一溪水甚寒履之如氷由<lb/>
溪而前徑小潭傍有嶕石突起𩔖大甕斜覆乃捫石而<lb/>
登一失足輙墮又行二里所地稍夷曠怪石四瞰峰巒<lb/>
環列獻狀其紋縈縈然𩔖神工鬼斧所雕刻者山多猴<lb/>
遊人或恐之撒石亂下如雨又前行半里所泉自石竇<lb/>
中出瀏瀏作聲若琴若笙竽泉西流滙為小窪瑩澈泓<lb/>
<pb n="KR2k0044_WYG_267-36b"/>
澄毫髪不隐鯈魚數尾洋洋往來如行琉璃瓶中見人<lb/>
至潛去窪左大樹離立極怪偉倒影入水中如畫又前<lb/>
行五十步大石閼道相傳有巖角肖鷹喙忽夜大雷雨<lb/>
喙崩下聲聞二十里又行三十步榛篠成林翠光浮映<lb/>
衣袂成碧色山蟲崖虺奔繞後先瞬目失所在至此則<lb/>
氣象隂幽絶不𩔖人世如升蓬嶠坐水晶宮生平烟火<lb/>
氣消盡又自山腰縁葛而前竹籜覆地積厚動足輙仆<lb/>
又過十步許抵小潭小潭上曰西潭流水傾沬成白簾<lb/>
<pb n="KR2k0044_WYG_267-37a"/>
濶可七八尺冉冉下注滑而無聲兩旁石崖峭立苔蝕<lb/>
蘚暈時有水珠毿毿滴下歳旱鄉民禱龍於此遇禱時<lb/>
或湧取蜥蜴入瓶盂中持以歸多驗自遇龍橋至此約<lb/>
可五六里皆蛇盤磬折路行若窮又復軒豁其中勝致<lb/>
難得具述或言潭上有石河從石河至三臺塔人跡罕<lb/>
至莫詳也尋徑路而出斜迤而東過香爐峰峭拔上有<lb/>
石𩔖香爐故名香爐北有峰圓而童名鉢盂峰或曰肖<lb/>
東甌雁蕩又名雁蕩峰遵雁蕩而南時有白雲覆於谷<lb/>
<pb n="KR2k0044_WYG_267-37b"/>
者曰雪峰屹如人立者名玉女峰嶃嶃勢欲柱天者名<lb/>
天柱峰其他諸峰星聨肺附登名圖籍者蓋七十有二<lb/>
焉復從崖東折度略彴趨三學士院院唐靈黙禪師道<lb/>
塲師常䧏龍於此遺跡尚存由院北深入又百餘步至<lb/>
東潭潭上飛瀑可二十丈怒暴倒擊崖竅中若運萬斛<lb/>
雪從天擲下白光閃閃奪人目睛至潭底輙復逆上有<lb/>
聲如輥雷人笑語咫尺不能辨猶聞甕中聲居人云毎<lb/>
天風一號四山林木震撼欲折黑雲下罩杳不知昏曉<lb/>
<pb n="KR2k0044_WYG_267-38a"/>
歳多禱龍者其多驗如西潭復北折而西泝潭之源登<lb/>
響鐵嶺度紫閬山村人多舎篁葦間有平臯數百畝可<lb/>
耕溉傍沿石河又行一里所地名石鼓足頓之鼕鼕然<lb/>
越十步至第一潭潭如井睨之正黑投以小石鏘若佩<lb/>
環又越十餘步至第二潭圓如錡釜面廣而底敞大水<lb/>
驅亂石聚其内迨滿復洩去潭下石壁百餘尺險不可<lb/>
寘足從其右懸藤墜下至第三潭潭甚深以線縋之下<lb/>
不見底其形方狹而長天向隂常有雲氣從中起疑有<lb/>
<pb n="KR2k0044_WYG_267-38b"/>
蛟龍潛其下人恒以幽悄為病第四潭咸不敢往或有<lb/>
以綯圍腰繫巨杙俯崖而瞰潭左右皆楓木其形大槩<lb/>
如第二潭而廣袤倍之側有晉劉龍子墓相傳龍子常<lb/>
釣於潭得驪珠吞之化龍飛去後人為壘石作塜或曰<lb/>
龍子之母𦵏焉世遠不可辨又其下至第五潭即東潭<lb/>
因其水五級故名之為五洩云噫造物之委形山水者<lb/>
其竒峭有是哉<lb/>
　　問士對　　　　　　　　<hi>三國吳</hi>朱　育<lb/>
<pb n="KR2k0044_WYG_267-39a"/>
孫亮時有山隂朱育少好竒字凡所特達依體象𩔖造<lb/>
作異字千名以上仕郡門下書佐太守濮陽興正旦宴<lb/>
見掾吏言次問太守昔聞朱潁川問士於鄭召公韓吳<lb/>
郡問士於劉聖博王景興問士於虞仲翔嘗見鄭劉二<lb/>
荅而未覩仲翔對也欽聞國賢思睹盛美有日矣書佐<lb/>
寧識之乎育對曰往過習之昔初平末年王府君以淵<lb/>
妙之才超遷臨郡思賢嘉善樂采名俊問功曹虞翻曰<lb/>
聞玉出崑山珠生南海遠方異域各生珍寳且曾聞士<lb/>
<pb n="KR2k0044_WYG_267-39b"/>
人歎美貴邦舊多英俊徒以遠於京畿含香未越耳功<lb/>
曹雅好博古寜識其人耶翻對曰夫會稽上應牽牛之<lb/>
宿下當少陽之位東漸巨海西通五湖南暢無垠北渚<lb/>
浙江南山攸居實為州鎮昔禹會羣臣因以命之山有<lb/>
金木鳥獸之殷水有魚鹽珠蚌之饒海岳精液善生俊<lb/>
異是以忠臣係踵孝子連閭下及賢女靡不育焉王府<lb/>
君笑曰地勢然矣士女之名可悉聞乎翻對曰不敢及<lb/>
遠略言其近者耳往者孝子句章董黯盡心色養喪致<lb/>
<pb n="KR2k0044_WYG_267-40a"/>
其哀單身林野鳥獸歸懐怨親之辱白日報讐海内聞<lb/>
名昭然光著太中大夫山隂陳囂漁則化盜居則讓鄰<lb/>
感侵退藩遂成義里攝養軍嫗行足厲俗自揚子雲等<lb/>
上書薦之粲然傳世太尉山隂鄭公清亮質直不畏强<lb/>
禦魯相山隂鍾離意禀殊特之姿孝家忠朝宰縣相國<lb/>
所在遺惠故取養有君子之謨魯國有丹書之信及陳<lb/>
宫費齊皆上契天心功德治狀記在漢籍有道山隂趙<lb/>
曅徴士上虞王充各洪才淵懿學究道源著書垂藻絡<lb/>
<pb n="KR2k0044_WYG_267-40b"/>
繹百篇釋經傳之宿疑解當世之槃結或上窮隂陽之<lb/>
奥秘下據人情之歸極交趾刺史上虞綦母俊拔濟一<lb/>
郡讓爵土之封決曹掾上虞孟英三世死義主簿句章<lb/>
梁宏功曹史餘姚駟勲主簿句章鄭雲皆敦終始之義<lb/>
引罪免居問卜督盜賊餘姚伍隆□□侯主簿任光章<lb/>
安小吏黄他身當白刃濟君於難揚州從事句章王修<lb/>
委身授命垂聲來世河内太守上虞魏少英遭世屯蹇<lb/>
忘家憂國列在八俊為世英彦尚書烏傷楊喬桓帝妻<lb/>
<pb n="KR2k0044_WYG_267-41a"/>
以公主辭疾不納近故太尉上虞朱公天姿聰亮欽明<lb/>
神武䇿無失謨征無遺慮是以天下義兵思以為首上<lb/>
虞女子曹娥父溺江流投水而死立石碑紀炳然著顯<lb/>
王府君曰是既然矣潁川有巢許之逸軌吳有太伯之<lb/>
三讓貴郡雖士人紛紜於此足矣翻對曰故先言其近<lb/>
者耳若乃引上世之事及抗節之士亦有其人昔越王<lb/>
翳讓位逃於巫山之穴越人薰而出之斯非太伯之儔<lb/>
耶且太伯外來之君非其地人也若以外來者言之則<lb/>
<pb n="KR2k0044_WYG_267-41b"/>
大禹亦廵於此而葬之矣鄞大里黄公潔已暴秦之世<lb/>
髙祖即阼不能一致惠帝恭讓出則濟難徴士餘姚嚴<lb/>
遵王莽數聘抗節不行光武中興然後俯就矯手不拜<lb/>
志陵雲日皆著於傳籍較然彰明豈如巢許流俗遺譚<lb/>
不見經傳者哉王府君笑曰善哉話言也賢矣非君不<lb/>
著太守未之前聞也濮陽府君曰御史所云既聞其人<lb/>
亞斯已下書佐寧識之乎育曰瞻仰景行敢不識之近<lb/>
者太守上虞陳業潔身清行志懐霜雪貞亮之信同操<lb/>
<pb n="KR2k0044_WYG_267-42a"/>
栁下遭漢中微委官棄禄遁跡黟歙以求其志髙邈妙<lb/>
蹤天下所聞故桓文遺之尺牘之書比竟三髙其聰明<lb/>
大略忠直蹇諤則侍御史餘姚虞翻偏將軍烏傷駱統<lb/>
其淵懿純德則太子少傅山隂闞澤學通行茂作帝師<lb/>
儒其雄姿武毅立功當世則後將軍賀齊勲成績著其<lb/>
探極秘術言合神明則太史令上虞吳範其文章之事<lb/>
立言粲盛則御史中丞句章任爽鄱陽太守章安虞翔<lb/>
各馳文檄曅若春榮處士鄧盧叙弟犯公憲自殺乞代<lb/>
<pb n="KR2k0044_WYG_267-42b"/>
吳寧斯敦山隂祁庚上虞樊正咸代父死罪其女則松<lb/>
陽栁朱永寧瞿素或一醮守節喪身不顧或遭宼刼賊<lb/>
死不虧行皆近世之事尚在耳目府君曰皆海内之英<lb/>
也吾聞秦始皇二十五年以吳越地為㑹稽郡治吳漢<lb/>
封諸侯王以何年復為郡而分治於此育對曰劉賈為<lb/>
荆王賈為英布所殺又以劉濞為吳王景帝四年濞反<lb/>
誅乃復為郡治於吳元鼎五年除東越因以其地為冶<lb/>
并屬於此而立東部都尉後徙章安陽朔元年又徙治<lb/>
<pb n="KR2k0044_WYG_267-43a"/>
鄞或有冦害復徙句章到永建四年劉府君上書浙江<lb/>
之北以為吳郡會稽還治山隂自永建四年歳在己巳<lb/>
以至今年積百二十九歳府君稱善是歳吳之太平三<lb/>
年歳在丁丑<lb/>
　　越問<hi>有序</hi>　　　　　　　　　<hi>宋</hi>孫　因<lb/>
　莊舄越人也仕楚而為越吟夏統越士也入洛而為<lb/>
　越唱越俗之好吟咏其來尚矣亦聞有大述作者乎<lb/>
　蘭亭有序修禊事也金庭刻銘愛輕舉也康樂山居<lb/>
<pb n="KR2k0044_WYG_267-43b"/>
　之賦陶性情也微之妙宅之詩寫物景也若是者謂<lb/>
　之大述作可乎曰未也若昔河東栁先生薈萃二河<lb/>
　之遺事網羅千古之異聞作為晉問以昭來世斯文<lb/>
　也可謂大述作矣先生晉人也居晉土習晉事為晉<lb/>
　問職也晉有堯之遺風不可以有加矣居乎越者亦<lb/>
　知越之事可與晉方駕乎晉堯都也越舜禹之邦也<lb/>
　古有三聖人越兼其二焉加以種蠡之所經營王謝<lb/>
　之所棲隐司馬遷李太白杜少陵之所游覽以至國<lb/>
<pb n="KR2k0044_WYG_267-44a"/>
　朝諸名賢之所流咏班班可考而大述作未聞也惟<lb/>
　紹興間狀元王公以幕府元僚援筆作賦捜竒抉異<lb/>
　雄麗卓偉雜用二京三都晉問體蓋自有會稽以來<lb/>
　之大述作也然嘗熟復詳繹其間猶未能無遺恨焉<lb/>
　何者越之四封最為廣袤南踰句無北畍禦兒東至<lb/>
　於鄞西盡姑蔑至後漢時提封尚數千里今之越雖<lb/>
　非昔之越然都督一道封疆猶不為狹而斯賦所録<lb/>
　止及境内之山川此其遺恨一也會稽土地所宜以<lb/>
<pb n="KR2k0044_WYG_267-44b"/>
　金錫竹箭為稱首職方氏九牧之貢莫先焉蓋金錫<lb/>
　竹箭戎備所資非其他一草一木比正當表而出之<lb/>
　而是賦所述乃雜舉夫秔秫桑蠶楓松桐梓雞頭鴨<lb/>
　脚馬乳鳬茨木蘭㙁榴園蔬木菌之屬他郡獨無之<lb/>
　乎此其遺恨二也並海魚鹽之饒東南大計仰焉栁<lb/>
　河東晉問於魚鹽二物各為專條以侈其富饒鋪張<lb/>
　揚厲無慮數百字彼三河所出尚未敵海藏之什一<lb/>
　也兹賦纔一語及之往往纖悉於赤鱔黄顙之族而<lb/>
<pb n="KR2k0044_WYG_267-45a"/>
　闕略於縱壑之巨鱗捜羅乎餘糧石英之品而簡棄<lb/>
　夫積雪之寳鹽此其遺恨三也紹興之初翠華廵幸<lb/>
　駐鳴蹕者彌年實履舜禹之故迹陞州為府冠以紀<lb/>
　元且嘗就行殿舉大享禮中興之業於此乎濟可謂<lb/>
　是邦曠絶之盛典而兹賦俱不之及此其遺恨四也<lb/>
　然自有越以來所謂大述作者獨此一賦而已王公<lb/>
　作賦後五十七年有書生孫因自句章徙餘姚逍遙<lb/>
　鹿亭樊榭間處越土為越民飽越飯酌越水毎欲補<lb/>
<pb n="KR2k0044_WYG_267-45b"/>
　越絶之所未載廣越賦之所未備而未能也又九年<lb/>
　帥憲新安汪公衣繡衣持玉節森畫㦸載朱幡臨制<lb/>
　七郡四十二縣臺府多暇百廢俱興輪奐恢閎山川<lb/>
　改觀鯫生幸覿盛事竊謂越為大都會公有大規模<lb/>
　以其大學問大力量寓於大建立大設施中興百年<lb/>
　所未覩也獨無大述作可乎宗工鉅儒之記述騷人<lb/>
　過客之題咏金石震耀黼繡周張韶鳴濩應宫唱吕<lb/>
　和所謂述作亦一時之盛矣使張平子左太沖栁河<lb/>
<pb n="KR2k0044_WYG_267-46a"/>
　東諸人見之將曰此大規模也談何容易他郡小小<lb/>
　創置裁革則伐石為一記濡墨為一詩足矣獨施之<lb/>
　越則不可越舜禹之邦也牧是邦者舜禹之臣也而<lb/>
　可易言之乎愚不敏成越問一篇釐為一十五章凡<lb/>
　三千九百五十字借楚辭體而去其羌誶謇侘之聲<lb/>
　倣晉問意而削其詰屈贅牙之製非足以發揚會稽<lb/>
　之盛庶幾附郡志之末云<lb/>
典午氏之盛時兮余鼻祖曰子荆謀樂郊以隐居兮颺<lb/>
<pb n="KR2k0044_WYG_267-46b"/>
潄石之清名有聞孫曰承公兮嘗令鄞與餘姚愛會稽<lb/>
之山水兮爰徙家於兹城當永和之九年兮惠風暢夫<lb/>
春莫偕王謝之諸公兮會修禊於蘭亭賦臨流之五言<lb/>
兮寄幽尋之逸興泛迴沼倚修竹兮松風落而泠泠維<lb/>
興公尤好事兮作流觴之後序助逸少之髙致兮齊芳<lb/>
譽於難兄既乃登陸而游兮歴天台與四明潄飛瀑於<lb/>
筆端兮遺擲地之金聲余自句章而徙姚兮倐綿歴乎<lb/>
十稔慨風流之浸邈兮幸猶為夫越氓掬清泉之潺湲<lb/>
<pb n="KR2k0044_WYG_267-47a"/>
兮友過雲之溶洩訪樊榭之杳靄兮棲石牕之瓏玲客<lb/>
有過余兮謂余博覽而好古世為越人兮胡不志夫越<lb/>
之風土余謝不能兮傴余指而縷數前有靈符之記兮<lb/>
後有龜齡之賦嗟彼皆已為陳迹兮時亦随夫所遇儻<lb/>
含毫而不斷兮將羞余之鼻祖<hi>右篇引</hi>
九州皆有山鎮兮職方氏獨先會稽射祥光於斗分兮<lb/>
占星紀於天倪牽牛炳其初躔兮届須女之七度少陽<lb/>
當其正位兮為萬物之潔齊南控引乎閩粤兮北連亘<lb/>
<pb n="KR2k0044_WYG_267-47b"/>
乎鉅海日出扶桑之隅兮風行浙河之西八山蜿其中<lb/>
蟠兮羅千嵒以為障三江滙而旁注兮渺萬壑以為谿<lb/>
洞天㟏岈以連雲兮俯九垠其如芥洪濤沸渭以拍天<lb/>
兮轟三軍之鼓鼙宅卧龍之岧嶤兮蠡城屹其環繞帶<lb/>
平湖之浩㵿兮雲鏡鑄而天低闢陵門而四逹兮八風<lb/>
颯其遞至飛翼樓而舞空兮天門沈其可梯提封方數<lb/>
千里兮運甌吳於掌上七郡四十餘縣兮歸中權之總<lb/>
提兹古今之大都會兮為九牧之冠冕諒天地之設險<lb/>
<pb n="KR2k0044_WYG_267-48a"/>
兮他郡寧得而攀躋客曰偉哉山川之信美兮其無慊<lb/>
然吾聞固國兮不以山谿之險<hi>右封疆</hi>
觀地之所宜兮惟金錫之最良貢品肇於有姒兮暨蒼<lb/>
姬而加詳雖歴代之所珍兮凛英氣其猶秘歐冶子之<lb/>
神竒兮爰採取而鍊淬剖赤堇而出錫兮山色變而無<lb/>
雲涸若耶之銅液兮俯不見夫潛鱗鑄嶺岌其插天兮<lb/>
冶井浸而寒冽前豐隆為擊橐兮後雨師為灑塵發銅<lb/>
牛之藏屑兮赭林麓以炊炭弃右冶之餘滓兮草木為<lb/>
<pb n="KR2k0044_WYG_267-48b"/>
之焦爛炎煙漲乎銅孤兮寒光浮乎鍊塘越砥妥其斂<lb/>
鍔兮鑄浦沸其若湯合衆靈而成器兮為寳劒凡有五<lb/>
曰湛盧與巨闕兮蓋珍名之最著既屬之善相之薛燭<lb/>
兮復謀之南林之處女水試則斷蛟螭兮陸用而剸犀<lb/>
虎掃攙槍使澌滅兮伏蚩尤使奔怖豈吳鈎之敢抗兮<lb/>
非燕函之能禦客曰偉哉利器兮誠為越國之珍斯劍<lb/>
客之喜談兮非文種之願聞<hi>右金錫</hi>
維苗山之竹箭兮禀勁氣於乾坤實東南之美材兮聲<lb/>
<pb n="KR2k0044_WYG_267-49a"/>
價等乎瑤琨良工相夫隂陽兮加利鏃以為矢習國人<lb/>
於射瀆兮震電激而星奔挾之以六千之君子兮從之<lb/>
以八千之子弟可以償方張之闔閭兮走善射之樓煩<lb/>
彼羣仙之會聚兮亦以射而為樂登石室之射堂兮射<lb/>
東峯而的白丁令威為拾箭兮山上下以求索獲遺鏃<lb/>
於樵夫兮償以樵風之南北客曰異哉斯事兮誠振古<lb/>
之怪竒然越人之彎弓兮則談笑而道之<hi>右竹箭</hi>
百川會同滄海兮浩不知夫津涯吐雲濤以瀾汗兮沃<lb/>
<pb n="KR2k0044_WYG_267-49b"/>
日御而渺瀰藏臣靈之贔屭兮見天吳之惚恍戴五山<lb/>
之嶪峩兮涵百怪之陸離巨魚出没其中兮不知其幾<lb/>
千里鼓浪沫以成霧兮嘘雲氣以成霓任公子之投竿<lb/>
而釣兮五十犗以為餌閲期年而得魚兮牽巨鈎而下<lb/>
之鬐鬛怒而刺天兮白波湧而山立膏流溢而為淵兮<lb/>
顱骨積而成坻自浙水以東兮無不饜若魚之肉彼赤<lb/>
鱔黄顙何足數兮又況梅魚與桃鯔維天地之寳藏兮<lb/>
有煑海之鹺鹽曝曜靈以摝沙兮浮蓮的以試滷編篔<lb/>
<pb n="KR2k0044_WYG_267-50a"/>
簹以為槃兮處烈熖而不灼霜鈆倐其凝沍兮雪花颯<lb/>
其的皪兹海若之不愛寳兮豐功被乎天下抑造化之<lb/>
自然兮詎人為之力假客曰富哉魚鹽兮此越國之寳<lb/>
也是特以利言兮吾願聞其上者<hi>右魚鹽</hi>
越人生長澤國兮其操舟也若神有習流之二千兮以<lb/>
沼吳而䇿勲尋笠澤以潛涉兮北渡淮而盟會擅航烏<lb/>
之長技兮水犀為之逡巡浮海救東甌兮有握節之嚴<lb/>
助治船習水戰兮榮衣錦於買臣渡浙江而誓衆兮會<lb/>
<pb n="KR2k0044_WYG_267-50b"/>
稽之内史率水棹以拒戰兮凌江之將軍坐大船若山<lb/>
兮公苗山隂之傑汎波襲番禺兮季髙永興之人想萬<lb/>
艘之並進兮紛青龍與赤雀風帆倐忽千里兮駕巨浪<lb/>
如飛雲今競渡其遺俗兮習便駊以㨗疾觀者動心駭<lb/>
目兮相雜襲如魚鱗客曰盛哉舟楫兮他郡孰加於越<lb/>
然同濟或不同心兮請置此而新其説<hi>右舟楫</hi>
揚州之種宜稻兮越土最其所宜稬種居其十六兮又<lb/>
稻品之最竒自海上以漂來兮伊仙公之遺育别黄秈<lb/>
<pb n="KR2k0044_WYG_267-51a"/>
與金釵兮紫珠貫而纍纍酒人取以為釀兮辨五齊以<lb/>
致用湑鏡流之香潔兮貯秘色之新甕助知章之髙興<lb/>
兮眼花眠乎水底侑謝傅之雅游兮陶丹俯而哦詩集<lb/>
羣賢以觴詠兮浮罰觥乎子敬指鳴蛙為鼔吹兮暢獨<lb/>
酌於稚珪斯越酒之醖藉兮非宜城中山之比矧投醪<lb/>
之醇徳兮能使勇氣百倍於熊羆客曰㫖哉越釀兮固<lb/>
越俗之所怡然自征𣙜之法行兮安得薛戎而蠲之<hi>右</hi>
<hi>越釀</hi>
<pb n="KR2k0044_WYG_267-51b"/>
日鑄山之英氣兮既發越於鏌耶地靈洩而不盡兮復<lb/>
薰蒸於草芽雖名出之最晚兮為江南之第一視紫筍<lb/>
若奴臺兮又何論乎石花維瑞龍之為品兮與此山以<lb/>
相亞意山脉之貫通兮仙種同乎一家汲西巖之清泉<lb/>
兮松風生乎石鼎滋芳液於靈襟兮沆瀣集乎齒牙歐<lb/>
公録之歸田兮蘇仙流諸佳咏伯玉註於詩版兮文正<lb/>
賞其甘華至雁塔與花隖兮固郡志之所載若餘姚之<lb/>
瀑布兮尤茶經之所誇嗟陸羽之不逢兮宜鑑味之絶<lb/>
<pb n="KR2k0044_WYG_267-52a"/>
少世方貴夫建茗兮孰有知夫越茶客曰世非不知兮<lb/>
顧茗禁之已苛亦幸其不盡知兮姑舎是而言他<hi>右越</hi>
<hi>茶</hi>
繄剡藤之為紙兮品居上者有三蓋篠簜之變化兮非<lb/>
藤楮之可參在晉而名側理兮儲郡庫以九萬曰姚黄<lb/>
今最顯兮䝉詩翁之賞談加越石以萬杵兮光色透於<lb/>
金版近不數夫杭由兮遠孰稱夫池繭半山愛其短樣<lb/>
兮東坡嗜夫竹展薛君封以千戸兮元章用司筆硯數<lb/>
<pb n="KR2k0044_WYG_267-52b"/>
其徳有五兮以縝滑而為首發墨養筆鋒兮性不蠧而<lb/>
耐久惜昌黎之未見兮姓先生而為楮使元輿之及知<lb/>
兮又何悲剡藤之有客曰媺哉越紙兮有大造於斯文<lb/>
然世方好楮而玉兮又烏知乎此君<hi>右越紙</hi>
陽明太元之天兮乃羣仙之所游有金堂與玉室兮挹<lb/>
方丈與瀛洲伯經得道泉兮乘雲氣於木杪仙公韜光<lb/>
丹井兮發函書於船頭騎青騾以入市兮薊子訓之賣<lb/>
藥切鯔魚以作鱠兮介元則之垂鈎𢎞景寄跡釣槎兮<lb/>
<pb n="KR2k0044_WYG_267-53a"/>
隐吏棲於梅市廣信駕龍白日兮羽人萃於丹邱擷芝<lb/>
草以為侣兮左元放之金液餐桂屑而飲水兮范少伯<lb/>
之扁舟煉日精以回形兮虞翁色若嬰孺位上清而標<lb/>
籍兮思元跡混俗流嚴青能服石髓兮終斷榖而輕舉<lb/>
伯陽煉成神丹兮雖蜕形而不留御天風而上征兮與<lb/>
日月以齊夀皆地勝之所招兮舉塵寰而少仇客曰神<lb/>
仙信有兮特秘怪而難求吾聞越多隐君子兮試詳言<lb/>
而旁捜<hi>右神仙</hi>
<pb n="KR2k0044_WYG_267-53b"/>
謝隐士當少微兮精神見乎天文嚴子陵應客星兮光<lb/>
芒動夫至尊居剡下以髙潔兮戴安道之父子游嵩嶽<lb/>
以偕隐兮孔述睿之弟昆郤米餉而不受兮朱百年之<lb/>
夫婦愛肥遯以就閒兮阮萬齡之祖孫閉蓬戸以觀書<lb/>
兮淳之棲於□岫輕白璧而不盼兮景齊隐於日門扣<lb/>
藥船而引聲兮歌競傳於仲御漁鏡湖以賦詩兮島尚<lb/>
號於方干黄公列乎四皓兮成定儲之羽翼嵇康儕於<lb/>
七賢兮著養生之至言王子猷詠招隐兮愛山隂之竹<lb/>
<pb n="KR2k0044_WYG_267-54a"/>
種謝靈運賦山居兮采地黄與溪蓀着貂裘坐巖石兮<lb/>
𢎞之志不在釣袘豹席與㯶屩兮志和豈羨夫回軒彼<lb/>
皆不事王侯以髙尚而辟世亦地氣之所鍾兮多秀水<lb/>
與名山客曰士各有志兮斯固古之逸民夫何欲潔其<lb/>
身兮弗念君臣之大倫<hi>右隐逸</hi>
昔勾踐兮思報吳問國政兮五大夫辟田野兮實倉府<lb/>
訪疾苦兮字幼孤抱冰兮握火置膽兮坐卧采蕺兮與<lb/>
葛側席兮闔左觴酒豆肉兮必均其施樂不盡聲兮食<lb/>
<pb n="KR2k0044_WYG_267-54b"/>
不致味鷙鳥匿形兮踰二十祀吳無稻蟹兮越有地利<lb/>
一朝興師兮三戰得志姑蘇既墟兮横行淮泗伯東諸<lb/>
侯兮賀貢畢致赫然雋功兮又何可議客曰异哉兮彼<lb/>
長頸而烏喙如其可與共樂兮何鴟夷之遠避<hi>右勾踐</hi>
帝舜生於姚邱兮地近夷而居東母握登感天瑞兮漾<lb/>
祥光於大虹歴山其所耕稼兮陶漁皆有遺迹二女䧏<lb/>
於媯汭兮百官備而景從大禹廵於鬴山兮會羣臣而<lb/>
計功執玉帛者萬國兮戮後至之防風託菲飲以名泉<lb/>
<pb n="KR2k0044_WYG_267-55a"/>
兮鑿了溪而宅工發金簡於不匱兮藏秘圖於山中望<lb/>
邑名夫虞姚兮山靈䕶夫禹穴儼廟貌於千古兮遺化<lb/>
被於無窮繄帝王之所在兮宜風俗之近古習孝悌與<lb/>
勤儉兮亦好遜而尚忠客曰於戲大哉兮又何可以比<lb/>
隆然有為者亦若是兮豈無與舜禹之事同<hi>右舜禹</hi>
維六飛之南渡兮潢濤江以東歴後舜禹三千年兮履<lb/>
舜禹之遺跡駐翠蹕以彌年兮因改元而頒詔爰陞州<lb/>
為府兮冠紹興之大號舉大享之上儀兮即行闕而蕆<lb/>
<pb n="KR2k0044_WYG_267-55b"/>
祀視總章與重屋兮亦庶幾其遺意登堂而望稽嶺兮<lb/>
懐克勤之令德留建炎之御製兮彰復古之素志采上<lb/>
虞之囊封兮終然法乎舜禪山鬱葱以蜿蜒兮鍾禹陵<lb/>
之佳氣御香四時來下兮道冠蓋以相望拱觚稜於雲<lb/>
闕兮儼威顔而天咫繄百年之父老兮及親逢乎盛事<lb/>
想天民之視阜兮與虞夏而同治客曰幸游舜禹之邦<lb/>
兮復逢舜禹之君然儻無舜禹之臣兮孰能牧舜禹之<lb/>
民<hi>右駐蹕</hi>
<pb n="KR2k0044_WYG_267-56a"/>
自大駕之西幸兮府遂為於近藩賜行殿為府治兮暨<lb/>
擇牧之惟艱張毘陵首當是選兮實股肱之舊弼仍土<lb/>
階之素規兮因舊宇以為安朱忠靖繼剖符兮屹具瞻<lb/>
於巖石趙忠簡亦相望兮凛清風而獨寒忠定王之來<lb/>
鎮兮當乾道之四禩捐帑以置義租兮闢宫而祠先賢<lb/>
諒棠隂之蔽芾兮思召伯其如憇宜大封於是邦兮良<lb/>
天道之好還後五十餘年兮誰儼美以增飾維我新安<lb/>
公兮騖逸駕而獨攀剖滯訟如澌流兮召雨暘如應響<lb/>
<pb n="KR2k0044_WYG_267-56b"/>
使百城俱案堵兮令滄海無驚瀾立吏瞻於秋霜兮洽<lb/>
民氣於春澤出干將於寳匣兮照沆瀣於銅盤圜扉鞠<lb/>
為茂草兮麥岐藹其連秀令修戸庭之内兮民樂湖山<lb/>
之間既修政而人悦兮文書省於幙府新百廢以具興<lb/>
兮聳輪奐之偉觀八邑不知有役兮一道不知有費若<lb/>
天造而神設兮豈民力之或煩化榛莽為宏麗兮敞隘<lb/>
蔽為爽塏草蠧橈而雄疊兮易朽腐而堊丹兹棟隆之<lb/>
規模兮特於此乎小試非成毁之相仍兮數循環而無<lb/>
<pb n="KR2k0044_WYG_267-57a"/>
端鎮越巋乎中踞兮修廊翼其旁拱何獨斂夫散氣兮<lb/>
所以重夫中權巨扁揭乎雲霄兮鈎畫粲乎星斗山靈<lb/>
為之呵䕶兮珍光赫而屬天前方臺之月華兮後蓬萊<lb/>
之雲氣左燕春之凝香兮右清白之寒泉繞層城以拂<lb/>
雲兮開屏障於四面卧林影於雲壑兮棲山光乎二軒<lb/>
吸平湖於酒杯兮浮翠峰於茗椀送歸鴻於天外兮數<lb/>
飛鷗於海門動秋聲之摵摵兮泊晴嵐之藹藹餞崦嵫<lb/>
之夕照兮賔暘谷之朝暾上越王之危臺兮誦唐人之<lb/>
<pb n="KR2k0044_WYG_267-57b"/>
傑句鷓鴣飛而地迥兮晴烟渺而天寛飛蓋游乎清夜<lb/>
兮羃輕煙之素練棹歌發乎中沚兮浴明月於金盆麗<lb/>
譙湧乎青㝠兮角聲起而寥亮佳山蔚其照眼兮洗萬<lb/>
里之隂雰新隄平而擬掌兮沸行歌以載路漕渠濬而<lb/>
舉鍤兮鼓千艘而駢闐雄威扁營叠創兮雷歡聲於貔<lb/>
虎泮宫修貢闈闢兮遂飛躍於魚鳶臺府煥而一新兮<lb/>
巖壑為之改觀他人視之拱手兮公談笑而不難既游<lb/>
刃之有餘兮復善刀而藏用寂然若無所營兮湛中襟<lb/>
<pb n="KR2k0044_WYG_267-58a"/>
而靖淵炷爐香而讀易兮悟至理於泰否託寄軒之柱<lb/>
刻兮等蘧廬於乾坤上方蕆事明庭兮將入扈於豹尾<lb/>
如旄倪之借留兮紛截鐙以攀轅繄郢曲之寡和兮信<lb/>
蕭規之難繼民願公無遽歸兮帝謂吾今召環雖卿月<lb/>
之暫駐兮幸臨照夫越土恐使星之遷次兮迫泰階之<lb/>
魁躔推治越之道治天下兮固我公之餘事然越人愛<lb/>
公如慈父母兮願託歌而永傳客乃斂袵肅容兮屏氣<lb/>
弗敢復言孫子於是濃墨大字兮終夫越問之篇<hi>右良</hi>
<pb n="KR2k0044_WYG_267-58b"/>
<hi>牧</hi>
　　讀單鍔水利書　　　　　　　<hi>明</hi>徐獻忠<lb/>
獻忠讀此書知東南水利莫詳於此今昔雖有少殊而<lb/>
源委蓄泄之大勢固猶同也今世吳江隄岸日益堙塞<lb/>
視鍔建議之時又不知其幾何矣疏鑿之功既不能復<lb/>
舉則湖州泄水之利自有不容以不講者夫溧陽五堰<lb/>
西受髙淳宣城引入九陽江諸湖之水東注震澤此單<lb/>
鍔所謂上源之患也明初鑿諸溧水石河遞引而北注<lb/>
<pb n="KR2k0044_WYG_267-59a"/>
而於五堰築成堅壩似乎太湖之患可泄矣然太湖之<lb/>
源實出於天目及宜興以西諸山方春夏水發之時洪<lb/>
流奔放悉注太湖五堰之害雖息而湖州之害固不可<lb/>
免也今吳江隄岸既不可復鑿豈可不思其泄注之故<lb/>
哉湖州運河東抵平望幾一百二十里太湖之水半泄<lb/>
其間自運河以南諸溪港會同北流餘不諸溪及運河<lb/>
之水一派皆南出於石門一派出於皁林一派由巖墓<lb/>
東南出諸嘉興一派東出王江涇一派出平望其間港<lb/>
<pb n="KR2k0044_WYG_267-59b"/>
汊經泄之處為民間所佔日漸狹小而上源諸漾積受<lb/>
洪流之處漸至填塞為蘆埂圍築為藕蕩者又不知其<lb/>
幾也是可不為厲禁以防閼閉之患哉大抵歳多南風<lb/>
則水患多在姑蘇歳多北風則水患多在吳興此又分<lb/>
别所加之患也防患之道自宜周詳故宋乾道二年詔<lb/>
漕臣王炎相視開掘浙西世家新圍草蕩菱藕諸陂及<lb/>
岸際圍築耕種者所至令守倅縣令同共措置淳熙三<lb/>
年御史傅淇言近臣奏諸圍田堙塞水道之害務在禁<lb/>
<pb n="KR2k0044_WYG_267-60a"/>
止此乃拔本塞源之要術然豪右之家未有無所憑依<lb/>
而肆意圍築者聞浙西諸縣江湖草蕩計畝納錢利其<lb/>
所入給據付之望條約諸縣毋得給據與官民戸兹皆<lb/>
前朝防患之道及今禁約猶可消滅未來之患若視為<lb/>
末務等於故常而不加之意則吳興他日之患更有不<lb/>
可勝言者矣夫吳興水利更與蘇松不同蘇松有海潮<lb/>
淤塞之患不盡出於人為吳興本無此患惟禁絶有力<lb/>
者圍築之患足矣有為民之仁念者幸加意於此<lb/>
<pb n="KR2k0044_WYG_267-60b"/>
　　評宋戸部尚書梅執禮　　　　<hi>明</hi>宋　濂<lb/>
自宣和至靖康十年之間梅氏一門殺身狥義者二人<lb/>
彼豈甘以頸血濺地哉苐以君上決不可背名教決不<lb/>
可負綱常決不可虧忠義一激雖泰山之高不見其形<lb/>
雷霆之鳴不聞其聲刀鋸在前不覺其慘鼎鑊在後不<lb/>
知其酷必得死然後為安也今去數百載忠剛之氣塞<lb/>
乎天地之間凛然如生非烈丈夫能如是乎使當時屈<lb/>
膝受辱以保首領受賤惡雖生百年何益也賈誼有言<lb/>
<pb n="KR2k0044_WYG_267-61a"/>
守圉扞敵之臣誠死城郭封疆梅溶以之法度之臣誠<lb/>
死社稷執禮以之<lb/>
　　張玉田歸杭疏　　　　　　　<hi>元</hi>袁　桷<lb/>
采藥神山悟朱顔之今昨呼猿靈鷲勞清夢之去來要<lb/>
當青鞵布襪徒歩徑歸誰信黄絹色絲空言何補㺯笛<lb/>
恨邊雲慘淡坐窗惜江月凄涼落葉孤尊無復金貂之<lb/>
慷慨古梅千檻空懐玉照之風流食肉之相已非觧牛<lb/>
之技焉用焦桐未遇斷木自慙風月江湖肯後當時之<lb/>
<pb n="KR2k0044_WYG_267-61b"/>
置驛交游全石定先桑子之裹糧鄙騎驢灞上之寒遂<lb/>
跨鶴揚州之願膝行而謝稇載以歸燈火話平生慰老<lb/>
弟兄之白髪詩書娛晩歳還名祖父之青氈恩極無言<lb/>
情陳有靦<lb/>
　<lb/>
　<lb/>
　<lb/>
　浙江通志卷二百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百二十一</head> <lb/>
    <p>
<pb n="KR2k0044_WYG_220-1a"/>
欽定四庫全書<lb/>
　浙江通志卷二百二十一<lb/>
　祠祀<hi>五</hi>
　　紹興府<lb/>
　　　山隂縣<hi>附郭</hi>
　　　會稽縣<hi>附郭</hi>
　先農壇　在五雲門外一都一啚<lb/>
國朝雍正五年山隂縣知縣石秘會稽縣知縣張我觀<lb/>
<pb n="KR2k0044_WYG_220-1b"/>
　　奉文建立壇宇并合置耤田九畝八分<lb/>
　社稷壇　紹興府志在迎恩門外數百歩運河之南<lb/>
　　山隂會稽之祭附焉地𨽻山隂<hi>陸游社壇記縣社在禮禋坊曰社曰</hi>
　　<hi>稷曰風師曰雨師曰雷神凡五壇皆廢不治四明王君時會之來為令乃即其地為垣八十丈築室</hi>
　　<hi>四楹有門以時其啓閉有庫以儲其器物用宋之櫟豐之枌榆故事蓺松五十凡稽合制度藁秸筦</hi>
　　<hi>席幣篚樽爼豆籩簠簋勺羃莫不如式粢盛酒醴牲牢莫不共給獻有次祝有位齋有禁省饌食爵</hi>
　　<hi>奠幣飲福望燎望瘞有儀祝事各以其日禮成而退無違者</hi>
國朝康熈二十九年知府李鐸重建於社旁隙地種松<lb/>
<pb n="KR2k0044_WYG_220-2a"/>
　　竹植桑柘嵗取其租以共修葺五十四年知府俞<lb/>
　　卿重修<lb/>
　風雲雷雨山川壇　於越新編在會稽山之隂紹興<lb/>
　　府志山隂㑹稽附焉乆圯<lb/>
國朝康熈二十九年知府李鐸會稽知縣王風采重建<lb/>
　郡厲壇　紹興府志山隂會稽共祀在昌安門外乆<lb/>
　　圯其地為民居侵佔<lb/>
國朝康熈五十六年知府俞卿復之修其祭壇<lb/>
<pb n="KR2k0044_WYG_220-2b"/>
　城隍廟　山隂縣志在臥龍山麓山之上下各有殿<lb/>
　　上殿西偏有星宿閣前列梅嶺諸峯最為勝絶再<lb/>
　　西有湖山一覽堂下瞰王公池前𢃄鑑湖下殿之<lb/>
　　東有思敬堂前有池曰凝碧紹興府志神姓龎諱<lb/>
　　玉為越州總管惠澤在民既卒郡人追懷之祠以<lb/>
　　為城隍神梁開平二年呉越王錢鏐奏為崇福侯<lb/>
　　<hi>錢鏐城隍廟記浙東地號奥區古之越國當舟車輻湊之會是江湖衝要之津自隋末移築子墻因</hi>
　　<hi>遷公署據臥龍之髙阜雉堞穹崇對鏡水之清波風烟爽朗𬗟惟深固宜叶𡨕扶故唐右衛將軍總</hi>
<pb n="KR2k0044_WYG_220-3a"/>
　　<hi>管龎君玉頃握圭符首臨戎政披榛建府吐哺綏民仁施則冬日均和威肅則秋霜布冷堵墻愛戴</hi>
　　<hi>黔庻謌謡尋而罷軍興嗟餘芳不冺眾情追仰共立嚴祠鎮都雉之崗巒宰軍民之禍福殿堂隆邃</hi>
　　<hi>儀衛精嚴式修如在之儀仰托儲靈之應往載釁生劉氏妖起羅平予躬禀睿謀恭行天討數年擐</hi>
　　<hi>甲兩復越檣皆資肹賚之功以就戡平之業特為重增儀像嚴潔牲牢邇來四野無塵重門罷柝丁</hi>
　　<hi>夘嵗揚旌東渡巡撫軍民躬奠椒漿目瞻靈像每暢呉風越俗共欲道泰人安昔為兩鎮之疆今作</hi>
　　<hi>一家之慶遂馳箋表請降封崇所冀朝恩與漢牧齊標美稱共秦巒對聳尋䝉天澤果賜允俞頒崇</hi>
　　<hi>福立嘉名陞五等之尊爵其所奉勅命員列如左梁開平勅鎮東軍城隍神龎玉前朝名將劇郡良</hi>
　　<hi>材頃因剖竹之辰實有披榛之績創修府署綏輯吏民豈獨遺愛在人抑亦垂名終古況錢鏐位隆</hi>
<pb n="KR2k0044_WYG_220-3b"/>
　　<hi>三鎮功顯十臣能求福而不回致效靈而必應願加懿號以表㝠符宜旌岌嶪之功用顯優隆之澤</hi>
　　<hi>宜賜號崇福侯</hi>宋紹興元年賜額顯寧封昭佑公三十年<lb/>
　　加號忠順乾道五年加號孚應八年加號顯惠淳<lb/>
　　熈三年封忠應王後又加號昭順靈濟孚佑萬歴<lb/>
　　紹興府志明洪武三年去前代封號稱紹興府城<lb/>
　　隍之神萬厯十二年下廟殿災知府蕭良榦重新<lb/>
　　之<hi>謝遷謁廟詩迤邐岡巒隔市塵嵯峨臺殿集髙真天低象緯先分曙地接蓬壺獨貯春大府建</hi>
　　<hi>牙森棨㦸仙壇煮石足荆榛滿前多景真奇絶老眼于今又一新</hi>
<pb n="KR2k0044_WYG_220-4a"/>
國朝康熈五十四年知府俞卿重修上下二廟其上廟<lb/>
　　星宿閣乆燬惟池基畧存<lb/>
　山隂縣城隍廟　山陰縣志明嘉靖二十一年知府<lb/>
　　張明道知縣許東望新建於太清宮側後知縣耿<lb/>
　　庭栢移建於演武塲東紫金坊<lb/>
國朝康熈四十年知縣顧㣑修<lb/>
　會稽縣城隍廟　會稽縣志在縣東二十餘歩正徳<lb/>
　　十五年知縣徐岱修嘉靖十九年知縣呉希孟重<lb/>
<pb n="KR2k0044_WYG_220-4b"/>
　　修<lb/>
國朝雍正五年知縣張我觀修<lb/>
　旗纛廟　舊浙江通志明洪武𥘉征南副將軍廖永<lb/>
　　忠建在紹興衛西南陬嵗霜降鎮將衛所守禦官<lb/>
　　祭之紹興府志後移於㑹稽縣東南法濟里<lb/>
　南鎮廟　萬厯會稽縣志在㑹稽山之隂周禮職方<lb/>
　　氏揚州之鎮山曰㑹稽秦併天下以㑹稽為名山<lb/>
　　祭用牲犢圭璧晉咸和八年從祀北郊隋開皇十<lb/>
<pb n="KR2k0044_WYG_220-5a"/>
　　四年就山立祀唐天寶十年封永興公以南郊迎<lb/>
　　氣之日祭宋淳化二年從秘書少監李至言以立<lb/>
　　夏日祀永興公於越州後加封永濟王元改封昭<lb/>
　　德順應王<hi>鄧文原南鎮廟碑東南控帶江海層岡峭嶺圭立屏峙莫可殫狀而㑹稽之山</hi>
　　<hi>秀崒無儔明靈所司由隋唐暨宋祝號祭式公王次升大徳己亥詔尊南鎮㑹稽山為昭徳順應王</hi>
　　<hi>與嶽瀆同祀至大己酉嘉議大夫多爾濟來守兹土進謁祠下顧視興慨曰守臣職在藩宣事神訓</hi>
　　<hi>民曷敢不欽厥事乃集羣議將大撤而新之請於帥府給緡錢二萬五千四百有奇經度故址為畝</hi>
　　<hi>二十五有半因𤼵地得石具識深廣北東西臨溪南直玉笥峯紀以宋大中祥符之二年視舊加斥</hi>
<pb n="KR2k0044_WYG_220-5b"/>
　　<hi>克𢎞厥規豈神之宿留告曉於人固如此哉</hi>明洪武三年詔去前代封<lb/>
　　爵止稱㑹稽山之神每嵗以春秋二仲月祭後禹<lb/>
　　陵一日<hi>唐之淳南鎮廟詩維昔作巨鎮此地壓荆揚計功自神禹望祀及秦皇馮陵任厚坤</hi>
　　<hi>歘吸半炎方昔聞周祀典近者自隋唐噐物及儀文制侔侯與王層宮列象設錯落丹青光烟鬟夾</hi>
　　<hi>霧縠出入人鬼傍嶂聚金碧氣樹多靈鳥翔𡨕𡨕象羣怪藹藹圖百祥飄飄紫盖矗懆懆朱絲張不</hi>
　　<hi>知誰為助意乃惑愚龎山川固明靈在徳非馨香䙝祠旣靡用古典或可詳騁詞代巫祝自天祈降</hi>
　　<hi>康</hi>
國朝順治八年遣孫廷銓致祭<lb/>
<pb n="KR2k0044_WYG_220-6a"/>
　御祭文<lb/>
　惟神秀競千巖靈鍾萬壑帶江襟海育物福民朕統御<lb/>
　寰中敬修祀典昭兹殷薦衛我南藩尚饗<lb/>
　　　順治十八年遣李敬致祭康熈六年遣王清致祭<lb/>
　　　二十一年遣李仙根致祭二十四年遣鄭重致祭<lb/>
　　　二十七年遣阿山致祭三十五年遣裘充佩致祭<lb/>
　　　三十六年遣溫逹致祭四十二年遣王紳致祭<lb/>
聖祖仁皇帝御書秀帶巖壑四字奉懸廟中復勒石焉<lb/>
<pb n="KR2k0044_WYG_220-6b"/>
御祭文<lb/>
　惟神徳配祝融望隆於越靈威丕赫作鎮南方朕祗承<lb/>
　休命統馭寰區夙夜勤勞殫思上理歴兹四十餘載今<lb/>
　者適届五旬海宇昇平民生樂業見輿情之愛戴沛下<lb/>
　土之恩膏特遣專官䖍申秩祀尚憑靈貺益錫蕃禧佑<lb/>
　我國家共登仁壽神其鑒焉<lb/>
　　　康熈四十八年遣覺羅滿保致祭五十二年遣拉<lb/>
　　　都渾致祭五十八年遣薄有徳致祭六十一年十<lb/>
<pb n="KR2k0044_WYG_220-7a"/>
　　　一月<lb/>
世宗憲皇帝即位遣呉廷揆於雍正元年二月告祭<lb/>
御祭文<lb/>
　惟神秀挺越山功施浙水威靈有赫作鎮南方朕纘受<lb/>
　丕基新承景命竊念<lb/>
皇考膺圖以來百靈效順四海從風坐享昇平六十餘載<lb/>
　兹當嗣位之始宜隆祀享之儀特遣專官䖍申昭告惟<lb/>
　冀時和嵗稔物阜民安淳風遍洽乎寰區厚徳長孚於<lb/>
<pb n="KR2k0044_WYG_220-7b"/>
　率土尚其歆格鑒此精誠<lb/>
　　　雍正十三年九月<lb/>
　今上皇帝即位遣趙之垣於是年十二月告祭<lb/>
　御祭文<lb/>
　　惟神秀挺千巖名標百越帶江襟海炳曜炎邦朕纘<lb/>
　　承大綂仰紹前徽伏念<lb/>
皇考臨御以來敬禮明神肅將禋祀靈祗孚應昭受鴻庥<lb/>
　　清晏奠安茂登上理茲當嗣位之始宜隆望秩之儀<lb/>
<pb n="KR2k0044_WYG_220-8a"/>
　特遣專官䖍申告祭惟冀雨暘時若年榖順成萬方<lb/>
　䝉樂利之庥兆姓荷帡幪之徳尚其歆格鑒此精誠<lb/>
　虞舜廟　述異記㑹稽山有虞舜廵狩臺下有望陵<lb/>
　　祠𢎞治紹興府志在郡境者四所一在㑹稽縣東<lb/>
　　南百里一在餘姚縣歴山一在上虞縣西北四十<lb/>
　　里一在上虞縣梁湖北<lb/>
　大禹廟　嘉泰會稽志在縣東南少康立祠於陵所<lb/>
　　梁時修廟唯欠一梁俄風雨大至湖中得一木取<lb/>
<pb n="KR2k0044_WYG_220-8b"/>
　　為梁即梅梁也宋政和四年勅廟額曰告成東廡<lb/>
　　祭嗣王啓而越王句踐亦祭别室廟下為放生池<lb/>
　　臨池有咸若亭明逺閣懐勤亭𢎞治紹興府志郡<lb/>
　　境尚有四所一在山隂縣西余山一在山隂縣䝉<lb/>
　　搥山一在嵊縣了溪上一在新昌縣南名公塘廟<lb/>
　　紹興府志山隂廟在塗山南麓宋元以來咸祀於<lb/>
　　此明時始即㑹稽山陵廟致祭兹廟遂廢大禹陵<lb/>
　　廟每嵗有司以春秋二仲月祭<lb/>
<pb n="KR2k0044_WYG_220-9a"/>
　　　<hi>謝惠連祭禹廟文謹遣左曹掾奉水土之羞前薦夏帝之靈咨聖繼天載誕英徽克明克哲知章知</hi>
　　　<hi>微運此宏謨䘏彼民憂身勞五岳形瘦九州呱呱弗頋䖍䖍是欽物貴尺璧我重寸隂乃錫元圭以</hi>
　　　<hi>告成功虞數旣改夏徳乃隆臨朝總政廵國觀風淹留稽嶺乃徂行宮恭司皇役敬屬暉融神惠畧</hi>
　　　<hi>薦乃昭其忠宋之問謁禹廟詩夏王乘四載兹地𤼵金符峻命終不易報功疇敢踰先驅總昌會後</hi>
　　　<hi>至伏靈誅玉帛空天下衣冠照海隅旋聞厭黄屋便道出蒼梧林表祠轉茂山阿井詎枯舟遷龍負</hi>
　　　<hi>壑田變鳥耘蕪舊物森如在天威肅未殊元夷届瑶席玉女侍清都奕奕閨闥䆳斬斬仗衛趨氣清</hi>
　　　<hi>連曙海雲白洗春湖猿嘯有時答禽言常自呼靈歆異蒸糈至樂匪笙竽茅殿今不襲梅梁古製無</hi>
　　　<hi>運逢日崇麗業盛答昭蘇伊昔力云盡而今功尚敷揆才非箭羙精享愧生芻郡職昧為理拜空寧</hi>
<pb n="KR2k0044_WYG_220-9b"/>
　　　<hi>自誣下車霰已積攝事露行濡人隠冀多祜曷難霑薄軀李紳禹廟詩削平水土窮滄海畚鍤東南</hi>
　　　<hi>盡㑹稽山擁翠屏朝玉帛穴通金闕架雲霓秘文鏤石藏青璧寶檢封雲化紫泥清廟萬年長血食</hi>
　　　<hi>始知明徳與天齊林景熈謁禹廟詩萬國曾朝會羣山尚鬰盤嚴祠鎮元璧故代守黄冠窆入雲根</hi>
　　　<hi>濕梁歸雨氣寒年年送春事來拂蘚碑看</hi>
　國朝康熈二十八年<lb/>
聖祖仁皇帝南廵閱視黄河念大禹神功<lb/>
特幸㑹稽二月十四日昧爽<lb/>
詣廟致祭<lb/>
<pb n="KR2k0044_WYG_220-10a"/>
賜帑金二百兩給其後裔増守祠二人<lb/>
御書地平天成四字扁額<lb/>
御製江淮河漢思明徳<lb/>
　　精一危微見道心對聨一副恭懸正殿紹興府知府<lb/>
　　　李鐸増葺祠宇五十二年知府俞卿重修而舊祠<lb/>
　　　規模狹隘嵗乆漸圮雍正七年欽奉<lb/>
　上諭着加謹修葺總督<hi>臣</hi>李衞欽定察勘動帑興修<lb/>
　　伯益廟　於越新編在山隂縣承務鄉一名稽山廟<lb/>
<pb n="KR2k0044_WYG_220-10b"/>
　　　<hi>傅揆重稽山廟柱聨稽唐虞二典烈山澤驅蛇龍佐禹以平水土三江是底故帶礪特存乎兩浙讀</hi>
　　　<hi>山海一經刊草木爚魚蟲配稷而粒烝民九土攸同寜爼豆僅盛於八鄉</hi>
　　越王祠　嘉靖山陰縣志嘉靖十一年知府洪珠即<lb/>
　　　光相寺基改建以祀越王句踐在府西北二里𢎞<lb/>
　　　治紹興府志郡有二所一在府西北一在會稽縣<lb/>
　　　東南十二里<hi>王十朋越王祠詩寂寂霸圖歜堂堂祠廟留餘休障一國往事憶千秋苦</hi>
　　　<hi>蕺山中採香醪湖上投平呉端在此可與後人謀</hi>
　　江東廟　名勝志在城東北二里神石姓諱固秦時<lb/>
<pb n="KR2k0044_WYG_220-11a"/>
　　贛人廟食於贛江之東漢陳嬰討南越神以㨗聞<lb/>
　　此廟越之始<lb/>
　項羽廟　於越新編在項里溪上𢎞治紹興府志一<lb/>
　　在山隂縣西南二十里一在上虞縣西南五十里<lb/>
　朱太守廟　名勝志在文應橋西即朱買臣有破甌<lb/>
　　越功人民徳之<hi>張世昌朱太守廟詩會稽太守呉門客昔年負薪人不識衮龍天近</hi>
　　<hi>日易明金馬門深露猶滴漢家天子登夔龍百年禮樂唐虞風金印歸來大於斗錦衣直照天南東</hi>
　　<hi>丈夫英雄誓許同生當封侯死廟食烏啼老屋起秋風淚痕濕透羊公石</hi>
<pb n="KR2k0044_WYG_220-11b"/>
　梅福廟　名勝志在梅里尖之麓今即梅山寺立像<lb/>
　　祀之紹興府志明知府張明道立<hi>張喬梅福廟詩梅真從羽化萬</hi>
　　<hi>古是須臾此地名空在西山雲亦孤井痕平野水壇級上春蕪縱有䨇飛鶴多年松已枯</hi>
　鄭太尉廟　𢎞治紹興府志在會稽縣東南十五里<lb/>
　　之樵風涇祀漢鄭𢎞<hi>華鎮鄭太尉廟詩幷序鄭相起樵風用郡守第五倫之薦</hi>
　　<hi>致位三公與倫並列可謂盛矣祠宇之下至今猶有風朝南暮北鳴玊鏘金漢上公當年榮與舊君</hi>
　　<hi>同故山廟食千秋後來往猶乘旦暮風</hi>
　馬太守廟　紹興府志一在鑑湖東跨湖橋南祀東<lb/>
<pb n="KR2k0044_WYG_220-12a"/>
　　漢郡守馬臻以臻開鏡湖築塘蓄水遺利甚溥民<lb/>
　　立祠以祀山陰縣志一在縣西六十里廣陵陡門<lb/>
　　上<hi>王十朋馬太守廟詩會稽疏鑿自東都太守功從禹後無能使越人懐舊徳至今廟食賀家湖</hi>
　　<hi>徐天祐馬太守廟詩澄湖昔在鏡中行總是當年畚鍤成莫訝靈祠荒蘚合烟波萬頃已春耕</hi>
國朝康熈五十八年知府俞卿重修<lb/>
　徴愛祠　紹興府志在臥龍山東麓明嘉靖三十一<lb/>
　　年知府梅守徳即大節祠改剏祀漢太守劉寵宋<lb/>
　　太守范仲淹乆之祠圮乃移二像入明知府王昇<lb/>
<pb n="KR2k0044_WYG_220-12b"/>
　　期祠内<lb/>
國朝康熈十一年知府張三異撤而新之易額曰義愛<lb/>
　　後又増入明知府許如蘭并<lb/>
國朝知府張三異合宋義士唐珏並祀於右楹康熈五<lb/>
　　十四年知府俞卿重修<lb/>
　曹娥廟　於越新編初屬上虞後改隸會稽在府城<lb/>
　　東九十二里宋大觀年封靈孝夫人政和年加封<lb/>
　　昭順淳祐年復加封純懿且封其父為和應侯母<lb/>
<pb n="KR2k0044_WYG_220-13a"/>
　　為慶善夫人又熈寧中會稽令董楷以朱娥配享<lb/>
　　明因之不改嘉靖間知府南大吉廓之以合郡烈<lb/>
　　女從祀兩廡萬厯四十五年送諸娥入祀配享號<lb/>
　　三美祠<hi>傳詳列女潘䦘曹娥廟詩曹娥廟前秋草平曹娥廟裏秋月明扁舟一夜炯無寐近</hi>
　　<hi>聼江聲似哭聲王十朋曹娥廟詩慟哭無尋處投江竟得屍風髙列女𫝊名重外孫碑荒草没孤塚</hi>
　　<hi>洪濤舂古祠懐沙為誰死翻愧是男兒錢惟岳曹娥廟詩曹娥廟貌樹豐碑千古行人痛色絲苦恨</hi>
　　<hi>當年題八字不旌賢孝只旌辭</hi>
國朝順治五年里紳沈文奎捐金重建<lb/>
<pb n="KR2k0044_WYG_220-13b"/>
　闗帝廟　會稽縣志在西府坊白馬山下紹興府志<lb/>
　　又有廟在龍口鎮東閣側<lb/>
國朝康熈五十五年知府俞卿修<hi>按境内廟所在多有惟山隂之大雲橋及</hi>
　　<hi>西郭之至大寺靈爽尤著</hi>
　王右軍祠　萬歴紹興府志在蕺山戒珠寺東寺即<lb/>
　　右軍别業嘉靖十年知府洪珠移置於佛殿之西<lb/>
　　寺門外鵝池墨池尚在<hi>吳萊謁王右軍祠詩小立天地窄前登萬山阻越王</hi>
　　<hi>採蕺處秋綠空榛蕪古祠復何人遺像寄梵宇桞老題扇橋荷香弄鵝浦典午當衰亂神州𣺌淮楚</hi>
<pb n="KR2k0044_WYG_220-14a"/>
　　<hi>經畧欲馳兵保障期安堵奸溫多大志誕浩却浪許䕶軍曾參綜牋疏極心膂廟謀不可勝野戰徒</hi>
　　<hi>爭武内外未協和英雄偏豪舉泗口聊進屯譙城遽奔沮事勢日趨異朝廷孰撐拄去官寧忤違誓</hi>
　　<hi>墓獨酸苦父子但法書功勲總塵土青緗每收拾綵筆餘圖譜草隸俱入妙雲競競掀舞崔蔡須抗</hi>
　　<hi>行羊殷豈儔伍鳬鷖或有識野鶩紛難數平生破布被謾以指畫肚起叩放墨池長鯤戰風雨</hi>
國朝康熈五十七年知府俞卿修<lb/>
　賀監祠　會稽縣志在鏡湖上唐秘監賀知章祠也<lb/>
　　<hi>諸葛興賀監祠頌山簇簇兮環湖水森森兮縈紆人何遊兮明鏡鳥何飛兮畵圖懐賀老兮今昔想</hi>
　　<hi>逸致兮林廬老之襟兮天濶老之神兮秋月飛翰兮龍鸞吐詞兮氷雪際熈運兮開元司縟典兮春</hi>
<pb n="KR2k0044_WYG_220-14b"/>
　　<hi>官凌玉簫兮倚華盖驂鶴馭兮升西崑俄清夢兮綿綿恍乘雲兮登仙覲紫皇兮玉宸聆九奏兮鈞</hi>
　　<hi>天牋天公兮遂志鼓予枻兮錦里吾朋兮鷗鷺吾賓兮烟水野服兮蹁躚斑衣兮娭戲𬗟髙賢兮非</hi>
　　<hi>茍於去就庻幾兮東門之傅鴟夷之子王十朋賀監祠詩賀老祠堂枕鑑湖霓裳羽化宅荒蕪無人</hi>
　　<hi>更問君王覔轉使髙風千載孤</hi>
　錢王祠　嘉靖浙江通志在縣南五里祀吳越王鏐<lb/>
　　皮光業撰廟碑<hi>見藝文志徐天祐錢王廟詩石檻山前結駟遊故鄉霞錦徧林邱祇</hi>
　　<hi>今東府空遺廟露立唐碑老樹秋</hi>
　髙氏五王祠　山陰縣志在府城西六十里祀宋太<lb/>
<pb n="KR2k0044_WYG_220-15a"/>
　　尉髙瓊瓊封衛王子繼勲封康王孫遵甫封武功<lb/>
　　郡王進楚王曾孫士俊封武寧郡公追封武寧郡<lb/>
　　王元孫公紀封晉寧郡公追封晉寧郡王靖康末<lb/>
　　少保髙世則扈蹕南渡領越州觀察有功於越奉<lb/>
　　勅建祠<lb/>
　司馬温公祠　𢎞治紹興府志在山隂縣北三里公<lb/>
　　四世孫吏部侍郎開國伯伋扈髙宗南渡遂家於<lb/>
　　山隂立祠奉祀嵗乆頽廢明景㤗間伋九世孫廷<lb/>
<pb n="KR2k0044_WYG_220-15b"/>
　　芳奏行有司重修<lb/>
國朝康熈五十四年知府俞卿修<lb/>
　尹和靖先生祠　萬歴紹興府志在捨子橋下古小<lb/>
　　學内嘉靖間知府洪珠改建有司春秋祭<lb/>
　劉公祠　紹興府志在杏花寺側知縣唐時舉建以<lb/>
　　祠五忠劉公者按宋史劉頜諡忠簡孫純諡忠烈<lb/>
　　從孫韐諡忠顯韐子子羽諡忠定子羽子珙諡忠<lb/>
　　肅當方寇之亂韐守會稽有捍禦功舊有祠而屺<lb/>
<pb n="KR2k0044_WYG_220-16a"/>
　　其後裔有為山隂幕者因家於越乃合五忠祠祀<lb/>
　　之有司春秋祭<lb/>
　愍孝祠　嘉泰會稽志在府東北孝子蔡定父以事<lb/>
　　逮獄年七十當贖吏持不可定祈哀太守願以身<lb/>
　　代不報因趨府橋下自湛而死太守翟汝文聞之<lb/>
　　亟命出其父且給轊以葬定後七年太守王綯始<lb/>
　　克請於朝賜廟額曰愍孝<hi>王十朋蔡孝子詩我昔甞讀黄絹碑長嘆越國</hi>
　　<hi>無男兒孰知種山山下水千載有此一段奇鳴呼哀哉蔡孝子風烈逺過覊與恢乃翁白首困縲絏</hi>
<pb n="KR2k0044_WYG_220-16b"/>
　　<hi>半年不脱皃心悲請身荷械代父罪或甘黥湼居軍麾況遇軍興擊卒叛身先矢石死不辭當時非</hi>
　　<hi>無賢太守孝子抱志終不施人間無路可赴愬投命河泊祈天知自為銘誌及訟牒欲訴以魂贖以</hi>
　　<hi>屍情哀意切語不怨孝與忠厚俱天資臨河更效結纓死顛沛於禮曾無虧父脱纍囚予願畢身在</hi>
　　<hi>九泉甘若飴名聞九重獲旌表兩楹破屋河之湄未聞設誄有度尚絶好更欠邯鄲詞我來贊幕欽</hi>
　　<hi>孝烈顧瞻廟貌成吁嘻他年太史作佳傳願從紙尾書吾詩</hi>
　旌忠廟　於越新編在府東南五里宋太守傅崧卿<lb/>
　　建祀衛士唐琦<hi>傅詳忠臣</hi>萬厯會稽縣志後帥陳汝錫<lb/>
　　再請詔賜額曰旌忠隆興間帥吳芾增修之元至<lb/>
<pb n="KR2k0044_WYG_220-17a"/>
　　正十六年推官貢師㤗重修明天順七年知府彭<lb/>
　　誼重修<hi>戴冠旌忠祠詩唐琦一衛士初不聞聲名思欲報主讐奮然竟捐生殺身雖易言幾</hi>
　　<hi>人能果行琦志不可奪口與心自盟事在義與否何計敗與成金石或可革此心無變更死願為厲</hi>
　　<hi>鬼生願為干城厲鬼殺逆賊干城捍宼兵取我舍生義愧彼偷生榮中有一腔血誓為吾君傾安知</hi>
　　<hi>死廟食但求生結纓</hi>
　史魏公祠　萬厯紹興府志在戒珠寺前宋史浩守<lb/>
　　越奏免湖田糧民為祠額曰彰徳<lb/>
　吳孜祠　紹興府志在府學内宋吳孜捨宅為學因<lb/>
<pb n="KR2k0044_WYG_220-17b"/>
　　祀之<hi>王十朋吳孜祠詩右軍宅化空王寺秘監家為羽士宮惟有先生舊池館春風長在杏壇</hi>
　　<hi>中</hi>
　朱文公祠　紹興府志在府西南一里初嵇山書院<lb/>
　　有公像明萬厯七年書院廢十年知府蕭良榦復<lb/>
　　之遂易額有司春秋祭<lb/>
　徐相公廟　萬厯紹興府志在會稽縣學西<hi>徐渭徐相公廟</hi>
　　<hi>碑神姓徐名龍佛世鳳陽人宋端平三年生當父官會稽學時嘗從道上拾鷄卵腋之得白鷄以鬬</hi>
　　<hi>莫有敵者父母憎其俠遂去家為縣獄長未幾改行讀書歸事其父母以孝聞殁而為神至動人主</hi>
<pb n="KR2k0044_WYG_220-18a"/>
　　<hi>咸淳三年詔封神白衣頂聖入明人爭奉之</hi>
　䨇義祠　於越新編舊在名宦祠側嵗乆圯明嘉靖<lb/>
　　間知縣張鑑改建於攢宮<hi>文徴明雙義祠記嘉靖二十六年丁未十月會</hi>
　　<hi>稽雙義祠成祀宋義士唐公珏林公徳賜也宋社既屋宋諸陵之在會稽者悉𤼵而平之奸僧楊璉</hi>
　　<hi>真伽實倡率焉珠玉悉攫取而投骨榛莽極其憯慽二公先後以他骨竄易而瘞之植冬青以志顧</hi>
　　<hi>正史不傳雜出於紀事之書其言不皆同而皆有所徴要為不誣也縣故有祠在名宦祠之左嵗乆</hi>
　　<hi>且敝南充張君鑑以甲辰進士來知縣事謂二公所為得名直以陵寢之故陵旁故多隙地依陵植</hi>
　　<hi>祠於事為宜嵗時有事六陵以次及公祠與陵相為終始亦庻幾二公之志也</hi>
<pb n="KR2k0044_WYG_220-18b"/>
　顯應廟　萬厯紹興府志在攢宮<hi>季本顯應廟記郭公諱紹以行稱紹</hi>
　　<hi>一生於元至元六年性質直有義氣鄉閭有急每以身先之不求其報家貧以樵為生毫髮不茍取</hi>
　　<hi>每至深山窮谷穿虎豹之羣而無恐怖及卒常依人言禍福歴歴皆有明徴鄉人異之故水旱疾疫</hi>
　　<hi>必致禱焉</hi>
　劉太守祠　萬厯紹興府志在府城隍廟西正徳三<lb/>
　　年郡人王埜輩建祀知府劉麟<lb/>
　王文成公祠　紹興府志在府北二里許明嘉靖十<lb/>
　　六年御史周汝員建以祀王陽明守仁<hi>薛應旂告陽明祠文</hi>
<pb n="KR2k0044_WYG_220-19a"/>
　　<hi>嘉靖壬子春二月後學武進薛應旂視學紹興謁陽明王先生祠見祠以新建伯題額因思先生之</hi>
　　<hi>所以振起乎俗學著存乎人心者恐不專在是也屬紹興府知府梅守徳易以今額具香帛果醴為</hi>
　　<hi>文以告之曰於乎先生豪傑之才聖賢之學闢世路之榛蕪闡吾道之精一真有繼往開來之徳不</hi>
　　<hi>止勤事捍患之功旂等雖未及門竊幸私淑頃登先生之祠會先生及門之士議易今額直書曰陽</hi>
　　<hi>明先生祠謹告</hi>
國朝康熈二十九年知府李鐸重修易今額<lb/>
　忠節祠　萬厯紹興府志在府城西南五里正徳時<lb/>
　　裕州同知郁采死流賊之難嘉靖中僉事蔣舜民<lb/>
<pb n="KR2k0044_WYG_220-19b"/>
　　知縣劉昺即其墓立祠祀之<lb/>
　忠烈祠　紹興府志在徴愛祠之左明嘉靖二十一<lb/>
　　年知府沈[啟-口+山]剏祀餘姚孫忠烈燧兼祀其子都督<lb/>
　　堪尚寶卿墀南京禮部尚書陞<lb/>
　褒忠祠　山陰縣志在光相坊新建伯祠之右明嘉<lb/>
　　靖三十四年紹興府知事何常明山隂庠生金應<lb/>
　　𤾉餘姚監生謝志望庠生胡夢雷禦倭死於難事<lb/>
　　間於朝常明贈太僕寺丞應𤾉志望夢雷俱贈州<lb/>
<pb n="KR2k0044_WYG_220-20a"/>
　　同知立祠以祀之<lb/>
　沈公祠　萬厯紹興府志在嵇山里隆慶六年廵按<lb/>
　　御史謝廷傑建祀贈光禄寺少卿沈鍊有司春秋<lb/>
　　祭徐渭有記<hi>𫝊詳忠臣</hi>
　龎公祠　紹興府志在府學西明萬厯間郡人建祀<lb/>
　　廵按御史龎尚鵬<lb/>
　景賢祠　萬厯紹興府志在禹跡寺西萬歴二年建<lb/>
　　祀長沙知府季本張元忭有記<hi>傳詳儒林</hi>
<pb n="KR2k0044_WYG_220-20b"/>
　湯太守祠　紹興府志在開元寺内祀知府湯紹恩<lb/>
　　<hi>傳詳名宦</hi>明萬厯初建其生祠在三江閘口明嘉靖中<lb/>
　　建<lb/>
國朝雍正三年六月浙江巡撫法海以紹恩創築三江<lb/>
　　閘有功紹郡題請封號<lb/>
勅封寧江伯春秋致祭<lb/>
　六賢祠　在郡城南府學之東羅門側<lb/>
國朝康熈二十四年知府胡以渙建祀明季節義諸臣<lb/>
<pb n="KR2k0044_WYG_220-21a"/>
　　監察御史黄尊素户部尚書倪元璐左都御史劉<lb/>
　　宗周左副都御史施邦曜右庶子周鳯翔蘇松巡<lb/>
　　撫祁彪佳<lb/>
　陸孝子祠　在丈五村<lb/>
國朝康熈五十五年知府俞卿建祀孝子陸尚質<hi>傳詳孝友</hi>
　張文恭祠　舊浙江通志在山隂縣右明萬厯間建<lb/>
　　祀諭徳張元忭<hi>傳詳儒林</hi>
　陶文簡祠　紹興府志在江橋右明天啓間建祀祭<lb/>
<pb n="KR2k0044_WYG_220-21b"/>
　　酒陶望齡<hi>傳詳儒林</hi>
　雙節祠　萬厯會稽縣志在賀家湖口江家園止水<lb/>
　　墩明𢎞治中里人建以祀范氏二女嘉靖間知縣<lb/>
　　牛斗重新之<hi>傳詳列女湯紹恩雙節祠詩老夫和淚寫新詩止水亭中雙節奇萬古綱</hi>
　　<hi>常同一死寸心鐡石兩無移鸞分鏡影秋風冷鳯咽簫聲夜月遲天地不窮情不盡迄今草木有餘</hi>
　　<hi>悲</hi>
　忠義節孝祠　山隂縣二祠俱在上植坊會稽縣二<lb/>
　　祠俱在朝東坊<lb/>
<pb n="KR2k0044_WYG_220-22a"/>
國朝雍正四年知縣周崇髙張我觀奉文建<lb/>
　　　蕭山縣<lb/>
　先農壇　在縣治東門外<lb/>
國朝雍正五年知縣門鈺奉文建立壇宇并置耤田四<lb/>
　　畝九分<lb/>
　社稷壇　萬厯紹興府志在縣西二里<lb/>
　風雲雷雨山川壇　紹興府志在縣東三里<lb/>
　邑厲壇　萬厯紹興府志在縣北一里<lb/>
<pb n="KR2k0044_WYG_220-22b"/>
　城隍廟　𢎞治紹興府志在縣治南一百五十歩其<lb/>
　　神舊志稱崇福侯盖誤以府城隍舊額冠之也<lb/>
　寧濟廟　紹興府志在西興鎮浙江潮神也宋政和<lb/>
　　三年賜今額六年髙麗入貢而潮不應有司請禱<lb/>
　　潮即大至詔封順應侯淳熈末髙宗靈駕來太守<lb/>
　　張杓躬視漲沙沿御舟入浦處盡䕶以紅竹詰朝<lb/>
　　方集萬夫迨潮落沙已蕩盡水去所插之竹纔尺<lb/>
　　許及虞祭畢沙復漲塞先是已加武濟公於是又<lb/>
<pb n="KR2k0044_WYG_220-23a"/>
　　加忠應翊順靈祐公慶元四年賜爵孚祐王有司<lb/>
　　以八月十五日祭<lb/>
　白龍王廟　紹興府志在航塢山宋紹興中建<lb/>
　武佑廟　嘉泰會稽志在縣北二里舊號北嶺將軍<lb/>
　　廟蕭山縣志又名厲將軍廟<hi>輟耕録至正丙申歲大旱方士陳希微禱</hi>
　　<hi>雨於武佑廟累日俄降筆云吾秦人厲狄也與項羽起山隂雖功不竟而死然有徳於民其父老不</hi>
　　<hi>忘我者俾血食於此世代雲變湮我姓名故以相告至今人呼為厲將軍廟劉基北嶺將軍廟碑餘</hi>
　　<hi>曁東北百里為蕭山縣其山曰北幹之山其神甚靈能祛疫癘作雲雨人有所祈必應尊其神曰北</hi>
<pb n="KR2k0044_WYG_220-23b"/>
　　<hi>嶺將軍歲時祠焉宋徽宗時方臘反睦州自睦入杭具舟將渡江吏民大恐怖相率禱於神比㓂至</hi>
　　<hi>即有風逆其舟且見甲士列岸上甚衆乃止不敢渡㓂平知越州劉韐上其事於朝賜額曰武佑廟</hi>
　　<hi>後封顯應侯有元至正十二年主簿趙君誠至縣元統甲戍春以俸錢作新廟予為之歌俾祀神焉</hi>
　劉太守祠　蕭山縣志在錢清鎮北祀漢會稽太守<lb/>
　　劉寵<hi>傳詳名宦</hi>唐封靈應侯宋改靈助侯元至正間帥<lb/>
　　周紹祖重建明嘉靖三十六年令魏堂葺<hi>王叔能劉太守</hi>
　　<hi>祠詩劉寵清名舉世傳至今遺廟在江邉近來仕路多能者也學先生揀大錢沈環劉太守祠詩古</hi>
　　<hi>廟小江邊穹碑記一錢清名垂竹帛遺愛豈蒲鞭犬臥花村月人耕綠野烟千秋承血食誰復繼前</hi>
<pb n="KR2k0044_WYG_220-24a"/>
　　<hi>賢</hi>
國朝康熈二十八年知府李鐸屬會稽縣知縣王風采<lb/>
　　修之五十五年知府俞卿重修<lb/>
　張静安公廟　紹興府志在縣東北十里之長山神<lb/>
　　諱夏宋景祐中浙江塘壞神時為工部郎中受命<lb/>
　　䕶堤置捍江五指揮各率兵士四百人採石修塘<lb/>
　　隨損隨築人賴以安郡人為之立祠朝廷嘉其功<lb/>
　　封寧江侯俗謂之長山廟<lb/>
<pb n="KR2k0044_WYG_220-24b"/>
國朝雍正三年<lb/>
勅封静安公春秋致祭<lb/>
　徳惠祠　蕭山縣志在湘湖明成化元年賜額祀宋<lb/>
　　邑令楊時後以邑人吏部尚書魏驥同祀<hi>劉釪徳惠祠記</hi>
　　<hi>宋大儒龜山楊文靖公政和間為蕭山令多惠政而其大者水利焉盖民嘗苦旱公相邑西南多山</hi>
　　<hi>地勢髙亢平曠乃築堤延袤八十餘里瀦水曰湘湖利及九鄉民感其惠立祠湖上曰楊長官祠又</hi>
　　<hi>加圖其像祀之歲乆祠癈景㤗初南京吏部尚書南齋先生家居謀諸縣令得湖東百歩許廢寺山</hi>
　　<hi>麓以復其祠劉珝魏文靖公配享德惠祠記景㤗改元邑人魏文靖公致仕歸里視楊公堤舊規隳</hi>
<pb n="KR2k0044_WYG_220-25a"/>
　　<hi>廢年乆設法築塘髙廣内增築臥羊坡抵避湖中風浪栽栁於塘使其堅乆革除占湖為田七千三</hi>
　　<hi>百一十八畝及江海無塘障衛民罹水旱勸率官民修築復舊塘閘堰<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>一十二處薨後遺言辭免</hi>
　　<hi>營葬省銀一千七百餘兩轉濟饑民槩縣之民感公之惠合章上請立祠報祀下廷臣議曰公初由</hi>
　　<hi>文學歴官中外歸休林下恒以邑環江海多水患為憂以楊龜山湖提遺跡閘堰塘<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>倡率修築著</hi>
　　<hi>水利切要以𤼵明之徳惠昭昭宜從所請列於楊時之右合祠祀之章上報可</hi>
　楊公祠　於越新編在縣東二十里長山尾祀明守<lb/>
　　道楊一葵<hi>錢象坤楊公祠記憲副楊公蒞越以歲甲寅築石塘横袤九十五丈又用錢氏</hi>
　　<hi>法實石於竹籠倚叠為岸固以樁木袤一千三百一十丈復以餘力濬河千一百餘丈費金三千七</hi>
<pb n="KR2k0044_WYG_220-25b"/>
　　<hi>百有奇越之水利東則湯公閘西則蕭公堰而今則楊公塘可列為三公福之漳浦人壬辰進士</hi>
　施侯祠　紹興府志在倉橋祀明知縣施堯臣<hi>𫝊詳名宦</hi>
　忠義節孝祠　忠義祠在縣治學宮之東節孝祠在<lb/>
　　縣治西門外<lb/>
國朝雍正四年知縣門鈺奉文建<lb/>
　　　諸暨縣<lb/>
　先農壇　在城東金雞山下<lb/>
國朝雍正五年知縣黄道中奉文建立壇宇并置耤田<lb/>
<pb n="KR2k0044_WYG_220-26a"/>
　　四畝九分<lb/>
　社稷壇　萬厯紹興府志在縣北三里<lb/>
　風雲雷雨山川壇　𢎞治紹興府志在縣南四里<lb/>
　邑厲壇　紹興府志在縣北二里<lb/>
　城隍廟　諸暨縣志在縣城西一里宋淳祐壬寅縣<lb/>
　　令家坤翁遷於淨觀院南明洪武三年主簿史子<lb/>
　　疇重建長山之陽傾圯永樂間邑人曹希賢王景<lb/>
　　明等建萬歴己亥縣尹劉光復開闢直道前臨湖<lb/>
<pb n="KR2k0044_WYG_220-26b"/>
　　水<lb/>
　俞栁仙判官廟　嘉泰會稽志在縣東南孝義鄉父<lb/>
　　老傳有姓俞者乆寓村媼家病革語媼曰死以兩<lb/>
　　大甕合以葬我扛折則窆鄉人如其説復夢俞曰<lb/>
　　今為天曹雨雪部判官會野火且至烈日中雨雪<lb/>
　　塜上逺近異之即其地立祠紹興初乆旱迎神至<lb/>
　　大雄寺禱雨立應歲以大稔相傳神喜栁枝邑人<lb/>
　　致禱必持栁枝以獻因號栁仙云<lb/>
<pb n="KR2k0044_WYG_220-27a"/>
　陶朱公祠　嘉泰會稽志在縣東南五里祀越相范<lb/>
　　蠡<lb/>
　興越二大夫祠　諸暨縣志在上横街祀范蠡文種<lb/>
　　明萬歴庚子耆民酈有政請邑侯劉光復剏建<hi>劉光</hi>
　　<hi>復興越二大夫祠記越之冠帶而長中諸侯者自王勾踐始其嘘燼復燃脱纍然冡君沼强呉而威</hi>
　　<hi>上國實惟范少伯蠡文子禽種是係厥勞偉矣厥施勤矣二大夫義當祠然後世多震慕少伯髙蹈</hi>
　　<hi>而悲文之不早見遂霄壤之嗟乎此未易言也少伯智周天人機决時宜當逆戰夫差時强諫弗聽</hi>
　　<hi>已習知主之不同量獨以毁軍滅名復隱忍以見志功成身退得天道也若子禽朝格敵而夕行成</hi>
<pb n="KR2k0044_WYG_220-27b"/>
　　<hi>國虚無人挺任居守身家已置之若棄一心惟雪恥報國是圖迨泣血枕戈倖剪冦仇而通周室方</hi>
　　<hi>將借天子靈寵以屬諸姫桓文寡君而駕軼管范諸人為愉怏豈意君之遽我猜乎然即其從容自</hi>
　　<hi>裁曰臣聞命矣無纖毫怨懟狀則非如悻悻矜功伐而懷憤懣者比也所謂生死不二之臣非歟且</hi>
　　<hi>少伯告君曰親附百姓臣不如種是二大夫自為有明開而其造澤於越則一也則為此地而議崇</hi>
　　<hi>祀誠無先二大夫者故題其額曰興越二大夫祠著越之文明光大自二大夫始也</hi>
　孟子廟　諸暨縣志在縣西三十里夫槩鄉係四十<lb/>
　　七世孫信安郡王孟忠厚扈駕南渡幼子環衛上<lb/>
　　將軍開國男孟載封爵諸暨因家焉嘉定丁丑建<lb/>
<pb n="KR2k0044_WYG_220-28a"/>
　　明萬厯間知縣陳正誼重修<hi>陶允宜孟子廟碑記宋南巡有扈從渡江</hi>
　　<hi>曰孟載者孟子四十七代孫信安郡王忠厚子封爵諸暨縣流寓夫既鄉子孫家焉嘉定丁丑建孟</hi>
　　<hi>子廟肖像其中四時專祀其後廟宇日頽嘉靖間郡守張侯計直修葺俄以兵火寢工萬歴間陳侯</hi>
　　<hi>出宰兹土聞邑西有廟釋奠既畢徘徊四顧遂謀新之命孟氏之族長文獻合其族人醵金若干鳩</hi>
　　<hi>工庀材以告始事侯復捐俸百金以竣厥役仍請於督學喬公大叅胡公檄其後充生員以奉廟事</hi>
　　<hi>於是夫槩之墟炳然三遷之里矣</hi>
國朝順治間六十四世孫稱舜生員樹忠等呈請撥田<lb/>
　　六頃供奉祭祀<lb/>
<pb n="KR2k0044_WYG_220-28b"/>
　朱太守買臣祠　諸暨縣志在縣北之松山宋嘉熈<lb/>
　　四年勅賜文應廟每嵗祈年社會最盛<hi>趙希鵠朱太守買臣</hi>
　　<hi>碑記諸暨為邑左山右澤地勢髙下殊絶故旱澇輙暴至嘉熈庚子秋七月積隂不開霖雨大注霹</hi>
　　<hi>靂震霆巨電交作民大駭邑令祈於四墉弗應鄉耆老祈於社里弗應於是川流驟漲四野瀰漫如</hi>
　　<hi>澤谷壞室廬損苖稼老雅蹙額適提㸃刑獄使者項公容孫行部至縣召父老曰古者能禦大灾能</hi>
　　<hi>捍大患必有山川英靈之氣鍾為明神而邑之神寧無是者乎僉曰吾邑松山朱太守之神生而父</hi>
　　<hi>母吾邦殁而血食鄉井盍禱焉翌日吏率其僚佐民會其保伍走祠下瓣香致敬拜伏未興濃雲忽</hi>
　　<hi>收霽色如鏡洪波既息禾則盡起吏民大喜相與議曰何以報神賜遂以事上府府大師蔡公<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>閒</hi>
<pb n="KR2k0044_WYG_220-29a"/>
　　<hi>於朝天子下太常寺議廟貌嘉熈四年九月三日勅賜文應廟秩於祀典命下之日閭里驩呼因鳩</hi>
　　<hi>材以葺祠宇闢重門揭廟額仍刻石登載始末按班固漢史侯姓朱諱買臣會稽郡人或以為諸曁</hi>
　　<hi>卽其所居邑由布衣以䇿干漢武帝帝伐南越侯以丞相長史出為會稽守守故鄉故於是邑宜有</hi>
　　<hi>祠祠居山之巔今徙於麓紹興間左朝㪚大夫郭公亢新其棟宇驗梁木舊題乃東漢陽嘉三年所</hi>
　　<hi>建耆舊傳唐末黄巢之變賊入縣境有見來旗書松山神號者因遁去宋朝宣和甲辰妖人方臘嘯</hi>
　　<hi>聚欲入境神見一嫗織巨屨賊怪問之嫗曰將以供官軍賊遽退慶元戊午延宼跳梁尉楊思中禱</hi>
　　<hi>之得吉卜整衆擒賊賊望見神旗如曩時驚駭乃潰凡邑之旱蝗水災及癘疫無禱不應於文學科</hi>
　　<hi>舉之士占得失尤驗今禮官以文應定廟額蓋取史臣語内外以文相應之義廟成爰作迎享送神</hi>
<pb n="KR2k0044_WYG_220-29b"/>
　　<hi>之歌淳祐甲辰二月初吉記</hi>
　史大夫祠　諸暨縣志在縣西北三十里靈泉鄉按<lb/>
　　大夫家世其先杜陵人諱昭徳輝其字唐咸通中<lb/>
　　充諸曁鎮遏使平喬中甫之亂黄巢犯境又却之<lb/>
　　卒葬靈泉鄉之溫泉村邦人懷之立祠祀焉<lb/>
　梁公祠　於越新編在紫山明隆慶間建祀知縣梁<lb/>
　　子琦<hi>傳詳名臣</hi>
　忠義節孝祠　忠義祠在學宮内泮池西節孝祠在<lb/>
<pb n="KR2k0044_WYG_220-30a"/>
　　江東下坊門地方<lb/>
國朝雍正四年知縣佟逢年奉文建<lb/>
　　　餘姚縣<lb/>
　先農壇　在東郊<lb/>
國朝雍正六年知縣葉瑄文奉文建立壇宇并置耤田<lb/>
　　四畝九分<lb/>
　社稷壇　萬厯紹興府志在西門外一百五十歩<lb/>
　風雲雷雨山川壇　𢎞治紹興府志在縣南門外<lb/>
<pb n="KR2k0044_WYG_220-30b"/>
　邑厲壇　餘姚縣志在治北武勝門外燭溪鄉<lb/>
　城隍廟　餘姚縣志在治東二十歩元至正二十五<lb/>
　　年重建<hi>汪文璟重修城隍廟記城隍廟在州東北二十歩故老相傳宋淳熈間封崇徳王我</hi>
　　<hi>朝至正二十二年加封崇徳昭應王越三年九月命下而知州王侯瑢來蒞是州者二年矣政簡而</hi>
　　<hi>役均民安而吏肅水旱疾疫有祈於神無不輙應侯於是樂民之和感神之徳而侈上之賜也乃捐</hi>
　　<hi>俸以率其僚屬父老大修厥廟易其朽蠧破壞而増其未備者於是門廡殿寢内外一新廟修於至</hi>
　　<hi>正二十五年四月十有五日成於十二月一日</hi>明正徳七年令張瓚新之<lb/>
　　<hi>嚴時泰城隍廟贍田記正徳間城隍故祠以歲乆就頽邑宰張侯瓚謀新之衆舉呉山寺僧文顯至</hi>
<pb n="KR2k0044_WYG_220-31a"/>
　　<hi>則首出衣盂長物以倡施者響應不踰年落成復置常稔田三十餘畝請給符牒以禁將來之鬻并</hi>
　　<hi>邑令顧侯存仁給之復稽舊籍而免其丁役焉</hi>嘉靖十九年通判葉金於<lb/>
　　縣之東南隅建齋房五楹萬歴十五年知縣周子<lb/>
　　文改建廟後設東西廡其後知縣黄琰重修<lb/>
國朝順治三年同知王應升復新之<lb/>
　東嶽廟　萬厯紹興府志在大黄山宋政和四年通<lb/>
　　直郎顧復幾捨址知縣廖天覺建建炎間燬市舶<lb/>
　　使史應炎捨今址復建嶽廟在郡中各邑往往有<lb/>
<pb n="KR2k0044_WYG_220-31b"/>
　　之而餘姚獨盛<lb/>
　緒山廟　餘姚縣志舊在龍泉山後廢遂移建於西<lb/>
　　門月城内<hi>李泳緒山廟記餘姚縣緒山祠祀典始於東晉咸康曁本朝崇寜間徽廟一夕</hi>
　　<hi>夢禁中火有神人撲滅已而致恭曰臣越之餘姚緒山神也黎明有司不謹焮及内庭得暴雨乃已</hi>
　　<hi>上驚異有㫖下本道搜求靈跡宛然邑上其事勅加咸康應夢之號宣和方臘之叛二浙摇動綠林</hi>
　　<hi>數千起剡中將及境人情恟恟有異雲截道若不可進衆睨雲中鬼神兵幟可駭皆禠魄遁去乾道</hi>
　　<hi>三年玉牒趙彥仁緯與邑耆艾有事祠下視棟宇歲乆而像設湮闇風雨鳥鼠之所穿漏相顧太息</hi>
　　<hi>裒貲為倡俾和者成之凡錢貨工財之委應期皆至裒於春成於夏功不勞而廟貌一新</hi>
<pb n="KR2k0044_WYG_220-32a"/>
國朝康熈九年復徙龍泉山舊址<lb/>
　南雷瑞應王廟　嘉泰會稽志在縣南雙鴈鄉舊廟<lb/>
　　大小雷山因溪水泛溢流木　至此遷於今所<hi>元修</hi>
　　<hi>南雷瑞應王廟記至正六年夏五月不雨土田暵乾農夫告病餘姚守汪侯辰良與官屬議於庭曰</hi>
　　<hi>吾守兹土時值歲旱民用愁苦其咎在吏我不可不為民請按州志四民之山有北麓於州為南山</hi>
　　<hi>其山曰大雷小雷其神曰南雷之神起晉咸康間得祠祀南有大樹幾百圍空中可容數十人下窪</hi>
　　<hi>為泉泠然居人或見異蛇緣上天必雨謂為龍云凡民有灾沴妖孽旱蝗水澇之菑禱之無不應宋</hi>
　　<hi>宣和間羣盜方臘宼縣縣民號於神賊且至毒蜂被野賊懼而遁神數為民禦災捍患連著顯賁宋</hi>
<pb n="KR2k0044_WYG_220-32b"/>
　　<hi>嘉定初勅賜廟額曰孚應實為人闕遂於丁亥率官屬畢出請禱還及州而雨終日民猶以為未足</hi>
　　<hi>丙申守又往禱屏車却蓋自稱無狀是日天無雲赤日赫然頃之雷而作雨三日而後止甌寠汚邪</hi>
　　<hi>皆生美禾是歲為有年民乃曰祠撓弗葺何以報神我將修樹祠廟刻石於門以昭神功且以彰守</hi>
　　<hi>之仁衆皆曰然訖成屬余記之</hi>
　漢髙帝廟　萬厯紹興府志在白山山形𩔖蛇又産<lb/>
　　白蛇故祀以厭之<lb/>
　嚴子陵祠　𢎞治紹興府志在縣東北十里之陳山<lb/>
　　光之宅墓皆在焉其廟乃宋乾道中郡守史浩所<lb/>
<pb n="KR2k0044_WYG_220-33a"/>
　　建於越新編嘉靖間知縣丘養浩徙千佛閣左春<lb/>
　　秋祭<hi>孫應時嚴先生廟記先生吾餘姚人也晩耕於富春山富春析而為桐廬釣臺屬焉自文</hi>
　　<hi>正范公建祠而記之釣臺之名大顯而吾邑之地靈人傑世反不傳非闕歟土俗所記吾邑稍東江</hi>
　　<hi>瀬粼粼上下常有聲是為子陵灘盖其初之釣游處也旁又有山曰嚴公山山有古祠曰先生廟</hi>
　謝太傅廟　紹興府志在東山祀晉謝安<lb/>
　永澤廟　餘姚縣志在儒學旁元州判官葉恒築海<lb/>
　　堤民思其功請於朝廟祀之後祀於開元鄉龍王<lb/>
　　堂<lb/>
<pb n="KR2k0044_WYG_220-33b"/>
　石孝子廟　餘姚縣志在四明鄉祀石明三元重紀<lb/>
　　至元中建<hi>傳詳孝友</hi>
　趙考古祠　於越新編在新城内明嘉靖中知府湯<lb/>
　　紹恩建祀敎諭趙謙<hi>傳詳儒林</hi>
　毛忠襄祠　萬厯紹興府志在汪姥橋東五十歩祀<lb/>
　　忠襄公毛吉有司春秋祭<hi>倪宗正毛忠襄祠堂碑記公字宗吉自幼負氣</hi>
　　<hi>節陞廣東按察司僉事廣西蠻賊滋蔓揮刀斫賊力屈被害七日得屍貌如生官吏士民弔哭相屬</hi>
　　<hi>時從車餘犒軍銀或密付公家僮為歸資是日公降於僮妻悉索以歸夏憲長曰吾平生玉潔肯含</hi>
<pb n="KR2k0044_WYG_220-34a"/>
　　<hi>垢入地哉闔署駭觀事聞贈嘉議大夫本司按察使廣東人被公之徳者祠之水旱疾疫禱之輙應</hi>
　　<hi>咸神之况兹鄉公之所生其山川公英靈所由萃也人之神之也宜哉</hi>
　謝文正祠　紹興府志在龍泉山忠烈祠東明大學<lb/>
　　士謝遷祠也有司春秋祭之<hi>𫝊詳名臣</hi>
　海日祠　萬厯紹興府志在新建祠東祀文成公父<lb/>
　　尚書王華<hi>傳詳名臣</hi>
　忠烈祠　嘉靖浙江通志在龍泉山南麓祀贈禮部<lb/>
　　尚書孫燧嘉靖二年知縣邱養浩建<hi>黄芳忠烈孫公祠堂碑正</hi>
<pb n="KR2k0044_WYG_220-34b"/>
　　<hi>徳己卯六月宸濠反都御史孫公死之卽死所建祠曰旌忠知縣邱養浩請於當道曰夫名徳祀於</hi>
　　<hi>其鄉自古為訓餘姚公生其地而祠闕焉甚無以妥幽靈答明貺乃即龍泉山巔祠之額曰忠烈公</hi>
　　<hi>諱燧字徳成别號一川居士祠地縱横若干門室各三楹東西廡各五楹皆養浩請公帑鳩工市材</hi>
　　<hi>成之</hi>
　陽明先生祠　嘉靖浙江通志在龍泉山舊為上方<lb/>
　　僧舍先生嘗講學於此嘉靖十四年提學徐階因<lb/>
　　為建祠先生手書學規今猶在壁間祠左有海日<lb/>
　　樓<lb/>
<pb n="KR2k0044_WYG_220-35a"/>
　黄忠端祠　餘姚縣志在新城保慶王廟左祀黄忠<lb/>
　　端公尊素有司春秋祭<hi>張鵬翮黄忠端祠堂碑銘滉漭姚江理學是衍徳業</hi>
　　<hi>文章聿推新建繼此者誰黄公莫先公生不辰貂璫逞亂棄鼎寶槬一日百戰巖巖黄公犯顔直諫</hi>
　　<hi>并戒同列旁燭隠患哀哉貞士或殛或竄鷤鴂爭鳴卒及於難廟祀歴年爼豆於粲滛潦稽天助虐</hi>
　　<hi>閹宦遷而新之桷㮌輪奐傳之永乆精神靡㪚</hi>
國朝雍正九年總督<hi>臣</hi>李衛檄縣重修<lb/>
　施恭愍祠　餘姚縣志在驛東祀明末殉節左副都<lb/>
　　御史施邦曜有司春秋祭<lb/>
<pb n="KR2k0044_WYG_220-35b"/>
國朝順治十年賜官地七十畝以為祭田<lb/>
　貞烈祠　於越新編在新城内石嵬橋西祀姜通判<lb/>
　　妾竇氏<hi>傳詳烈女</hi>
　忠義節孝祠　忠義祠在儒學左側節孝祠在奉裁<lb/>
　　姚江驛基<lb/>
國朝雍正五年知縣葉瑄文奉文建<lb/>
　　　上虞縣<lb/>
　先農壇　在縣東郊外<lb/>
<pb n="KR2k0044_WYG_220-36a"/>
國朝雍正五年知縣許藎臣奉文建立壇宇并置耤田<lb/>
　　四畝九分<lb/>
　社稷壇　萬厯紹興府志在縣西一里<lb/>
　風雲雷雨山川壇　𢎞治紹興府志在縣西南二里<lb/>
　邑厲壇萬　厯上虞縣志在北門外一里<lb/>
　城隍廟　紹興府志在縣東一百歩萬厯上虞縣志<lb/>
　　剏自後漢其址係史壽總所捨宋寶祐中莊演等<lb/>
　　再剏東有㕔事元陳椿應順等改為觀音堂後鍾<lb/>
<pb n="KR2k0044_WYG_220-36b"/>
　　愷王福相繼修治而夀總後裔得仁又益地重建<lb/>
　　陳文鼎應筠葉文珪以次興舉萬厯十二年令朱<lb/>
　　維藩重修二十五年令胡思伸改修<hi>胡思伸城隍廟記虞有城</hi>
　　<hi>隍廟剏於漢廢於唐復於宋遞廢遞興未詳所自今廟在邑之東與治署隣若曰邑主者既以嚮明</hi>
　　<hi>而治神則司其柄於𡨕漠中儼然而通肹蠁焉凡祐善罰淫報不爽銖寸先是嘉靖甲寅間島倭為</hi>
　　<hi>釁三犯我郛而無能加一矢保障之功偉哉歲乆患圮又湫隘不稱瞻仰余萬歴丙申蒞治拓地聚</hi>
　　<hi>材葺而新之</hi>
　石窟廟　萬厯上虞縣志在羅巖山麓奉桑神神嘗<lb/>
<pb n="KR2k0044_WYG_220-37a"/>
　　助宋兵有功封郡王明張秋河決嘗顯隂靈助築<lb/>
　　至今客江湖者遇險難呼號求救輙獲䕶持有祈<lb/>
　　禱其應若響<lb/>
　握登聖母廟　嘉泰會稽志在縣西南四十里握登<lb/>
　　山之巔舊傳舜母名握登生舜於姚墟因姓姚氏<lb/>
　蕭將軍廟　嘉泰會稽志在縣東南十四里將軍秦<lb/>
　　人諱闓與弟閎領兵東之上虞植金鞭於地而自<lb/>
　　誓曰化為黄竹吾當血食於此已而黄竹生焉黄<lb/>
<pb n="KR2k0044_WYG_220-37b"/>
　　竹嶺由此得名嶺去廟甚近廟有斷碑云吳太元<lb/>
　　二年縣令濮陽興立<lb/>
　遺徳廟　萬厯紹興府志一在五夫鎮一在法界神<lb/>
　　周氏諱鵬舉東晉時宰上虞後守雁門曾游漁浦<lb/>
　　湖全家没於水自是數示靈響民立祠奉之號仙<lb/>
　　官廟唐天寶間鄉人孔澤趙瑗請禱願遷忽大風<lb/>
　　四起朱紱及香爐皆隨風而去二人視其爐紱所<lb/>
　　止處聞之於官為建祠堂賜額利濟祠中藏錢王<lb/>
<pb n="KR2k0044_WYG_220-38a"/>
　　所賜紫𫀆犀帶及鐵鞭之屬<hi>宋宣和七年敕浙部使者奏上虞遺徳廟</hi>
　　<hi>當睦宼猖狂引兵壓境忽素旗出於廟中賊衆駭愕謂官軍已至遂退走赫然明靈實相天討保完</hi>
　　<hi>一方命賜爵為威惠侯以顯神之威徳俾民報祀世其無怠</hi>
　嵩城大王廟　萬厯紹興府志在縣西北六十里晉<lb/>
　　隆安中海宼亂袁山松築城禦宼而死鄉人祀之<lb/>
　崔長官廟　萬厯紹興府志在縣西七里祀唐縣令<lb/>
　　崔協<hi>林仰成崔公祠記公為邑令適歲旱征輸莫辦乃捐俸代輸至罄其家積邑人深徳之置</hi>
　　<hi>祠於莫氏地號莫家祠祠前有樟九株名九株樟後宇廢木茂里人擬古甘棠舁香火於樹下奉如</hi>
<pb n="KR2k0044_WYG_220-38b"/>
　　<hi>祠後嘉靖己亥復營構迄今又越二十餘禩矣樟盡萎而廟貌僅存擇日量工門庭楹廡悉更經營</hi>
　　<hi>祠宇既備復買置祭田以供祀事</hi>
　朱娥廟　紹興府志在縣南八里娥既配曹娥廟其<lb/>
　　後上虞邑人復為立祠<hi>傳詳烈女葛焜朱娥詩孝女祠堂溪水邊蕭蕭古樹</hi>
　　<hi>近籠烟遺碑剔蘚臨風讀不待中郎事亦傳</hi>
　鄭公祠　於越新編在等慈寺東祀明知縣鄭芸<hi>傳詳</hi>
　<hi>名宦</hi>
　忠義節孝祠　忠義祠在縣學内東首節孝祠在縣<lb/>
<pb n="KR2k0044_WYG_220-39a"/>
　　學外金罍坊八字橋側<lb/>
國朝雍正五年知縣許藎臣奉文建<lb/>
　　　嵊縣<lb/>
　先農壇　在東效朱公河岸側<lb/>
國朝雍正五年知縣張泌奉文建立壇宇并置耤田四<lb/>
　　畝九分<lb/>
　社稷壇　萬厯紹興府志在繼錦門外西嶺之上<lb/>
　風雲雷雨山川壇　𢎞治紹興府志在縣方山鄉<lb/>
<pb n="KR2k0044_WYG_220-39b"/>
　邑厲壇　嵊縣志在縣北二里仁徳鄉二都<lb/>
　城隍廟　嘉泰會稽志在縣西五十歩嵊縣志創不<lb/>
　　知何始元至正六年尹冷瓚修二十四年燬守帥<lb/>
　　周紹祖同攝尹事邢雄建明洪武三十年知縣江<lb/>
　　瀾新之成化中知縣劉清重建𢎞治十一年知縣<lb/>
　　徐恂增葺萬厯四年知縣譚禮建儀門及東西廂<lb/>
　　宇十五年知縣萬民紀撤故址鼎建<lb/>
國朝康熈八年知縣張逢歡重建<lb/>
<pb n="KR2k0044_WYG_220-40a"/>
　始寧城隍廟　嵊縣志在三界即古始寧治廢廟存<lb/>
　　居民即以祀社<hi>吳鉉始寧城隍廟記廟去縣北六十里三界里人之鎮神也創於東</hi>
　　<hi>漢永建元年為始寧縣治東晉咸和間中原人物遷隐於始寧者甚多隋之開皇併於會稽唐貞元</hi>
　　<hi>二十一年洪水衝決大壞民居今之大江即古之官巷也由是縣治廢而神祀尚存自漢晉唐宋元</hi>
　　<hi>明歴千餘年如一日至於今不城郭而山溪自勝也不壇壝而蜡臘相承也不辟雍而多士之禮樂</hi>
　　<hi>彬彬也不木鐸而比屋之相親相遜猶然太古遺風也徳政名鄉太欽名里民安物阜居然巨鎮一</hi>
　　<hi>十三社春祈秋報靡敢不恭水旱疾疫禱無不應其卵翼吾人如慈母居舊壤而食舊徳歌思弗諼</hi>
　　<hi>永為始寧遺跡云</hi>
<pb n="KR2k0044_WYG_220-40b"/>
　白雲祠　於越新編在縣東六十里祀昇仙太子晉<lb/>
　阮肇廟　𢎞治紹興府志在嵊縣南十里肇之故居<lb/>
　　<hi>張胄阮廟詩春溪溶溶春水滿兩岸桃花連不㫁遥看彷彿武陵源曉色晴曛洞霞煖花深樹密别</hi>
　　<hi>有村青山夐絶無塵氛參差樵舍依林住窈窕漁家傍水濆當年劉阮曾居此採藥天台遇仙子靈</hi>
　　<hi>境那知難再逢塵緣未㫁思鄉里歸來但見七世孫舊遊零落知誰存人間嵗月等飛鳥浮生頃刻</hi>
　　<hi>何須論我來弔古尋遺跡祠廟荒涼翳荆棘逝水東流去不囘桃樹年年自春色</hi>
　囘向廟　嵊縣志在會稽界為徳政鄉祀社之所<hi>鄭自</hi>
　　<hi>强囘向廟記神姓陳諱徳道生於東漢孝和之元年至四十時忽語人曰今日予生辰即死辰也當</hi>
<pb n="KR2k0044_WYG_220-41a"/>
　　<hi>為汝鄉之主是夕果無疾而逝隣居聞鼓吹聲不絶羣駭之因憶其言構椽於蔣岸橋之岡南向以</hi>
　　<hi>祀水旱祈禱輙應後赤烏二年一夕風雨驟作如萬騎雜遝曉視之廟東向矣遂題其額曰囘向廟</hi>
　顯應廟　嘉泰會稽志在縣西四十里祠初建於赤<lb/>
　　烏二年神嘗為令此邑有惠政廟食於此嵗乆失<lb/>
　　其姓宋宣和辛丑睦宼起蔓延旁境剡縣屠戮尤<lb/>
　　酷一夕四山旗幟車蓋隱隱出入雲間賊徒忽驚<lb/>
　　呼曰天兵至矣遂自相攻殺鄉人復築廟宇紹興<lb/>
　　十一年賜額顯應封靈祐侯<lb/>
<pb n="KR2k0044_WYG_220-41b"/>
　葛仙翁祠　萬厯紹興府志在太白山有丹井藥竈<lb/>
　　<hi>許岳英葛仙翁祠詩㫁崖崔巍天驥騰虚明倒影勢欲崩太隂生寒激山籟微茫烟水涵青㝠逺峯</hi>
　　<hi>堆瓊搏霄漢芙蓉城髙錦雲亂殘紅稚綠春尚濃綺户闕    林半當年仙子逰無方鈞車足跡名</hi>
　　<hi>殊鄉世𫝊得魚化龍去千年遺事歸𣺌茫雲烟蔽虧漲穹灝斷碑龍文近丹竈偶來扉履歩山椒兩</hi>
　　<hi>䄂風生漫吟嘯</hi>
　嶀浦廟　寳慶會稽續志在縣北四十五里神姓陳<lb/>
　　名廓睦州青溪縣人嘗為台州永安縣令始過此<lb/>
　　見山水勝絶隂有卜居之意秩滿再經忽舟覆溺<lb/>
<pb n="KR2k0044_WYG_220-42a"/>
　　死自爾靈顯民遂祠之稱為陳長官廟晉天福初<lb/>
　　有神兵之助封為上善濟物侯<hi>樓鑰嶀浦廟記剡溪兩山相向西曰</hi>
　　<hi>嶀山巨石突踞水上其下曰嶀浦巖壑奇聳尤為勝絶淵渟澂澈不知為幾尋文相傳中有神物無</hi>
　　<hi>敢觸犯上善濟物侯廟夙著威靈據山瞰溪稱其為神明之居舟楫所經無不致敬廟有呉越時公</hi>
　　<hi>牒稱陳長官祠嘉祐七年何淹作記云侯為台之仙居令過此溺死自爾靈騐民遂祠之天福初受</hi>
　　<hi>封然酈道元之注水經出於後魏已言嶀山北有嶀浦浦口有廟甚靈驗則廟已古矣況台州樂安</hi>
　　<hi>縣五代時改為永安景徳四年始改為仙居不應石晉之前已有此名豈侯實為永安縣令後人誤</hi>
　　<hi>承仙居之名耶傳記亦有謂靈祠間有以剛方之士代之者惟其血食有素授職於朝故封爵之報</hi>
<pb n="KR2k0044_WYG_220-42b"/>
　　<hi>與臣子不殊也建炎元年金兵入越欲犯邑境以神之威不戰而退乾道嘗賜香茗之奠今丞相謝</hi>
　　<hi>公布衣時由丹邱赴南宮神已告之富貴之期既登科作尉此邑事之尤謹公既登樞筦修職魏君</hi>
　　<hi>必大率邑人以加封為請慶元改元賜廟額曰顯應公之力也魏君年及八十新其祠而鑰之子潚</hi>
　　<hi>為丞介以請記乃為記之</hi>
　靈濟侯祠　嵊縣志在縣東門外百數十歩故有祠<lb/>
　　在浦橋明洪武十七年增建於邑之南門成化二<lb/>
　　年知縣李春重葺十三年縣丞齊倫拓大之嘉靖<lb/>
　　二十三年詔春秋崇祀三十四年知縣呉三畏徙<lb/>
<pb n="KR2k0044_WYG_220-43a"/>
　　今所萬厯十五年知縣萬民紀更拓之<hi>宋寳祐元年敕兩浙</hi>
　　<hi>洪水為患尤深幸錢塘潮神靈濟侯大顯神通逆風退浪不壞民居不傷民命祠宇臨江水波不入</hi>
　　<hi>嚴衢近郡亦賴保全是用重褒封號旌異靈聰宜改靈濟侯為善應侯載諸祀典俞浙靈濟侯祠記</hi>
　　<hi>剡之浦橋有神曰陳侯諱賢者生於乾道戊子殁於紹定庚寅既殁禦災捍患所在響答侯生能為</hi>
　　<hi>神不問晝夜遇假寢輙神遊江海間拯䕶舟楫嘉定庚辰潮怒齧堤手一竹植沙塗上誓之曰神有</hi>
　　<hi>靈無使潮越吾竹以為神羞潮至望竹伊邇即勢伏迄邐折而東行未幾西岸擁沙成阜畚鍤就緒</hi>
　　<hi>而長提屹若山繞矣一日郯之鄉丈人趙公炎來道侯之孫某將築亭墓上奉祀事求文為記吾少</hi>
　　<hi>時舟行浙江中流浪湧篙公仰天呼侯數四浪輙平舟獲善濟吾時常有祈禱之語乆未克償遂為</hi>
<pb n="KR2k0044_WYG_220-43b"/>
　　<hi>記之</hi>
　王烈婦祠　紹興府志在清風嶺烈婦臨海人宋末<lb/>
　　為元帥所劫乃囓指血寫詩山石上投崖下死血<lb/>
　　漬入石至今天隂雨則僨起如新有司春秋祭<hi>楊維</hi>
　　<hi>楨王烈婦詩天荒地老妾隨兵天地無情妾有情痛血囓開霞嶠赤啼痕化作雪江清能從湘瑟聲</hi>
　　<hi>中死全勝胡笳拍裏生三月子規啼盡血春風無淚寫哀銘張翥王貞婦詩清風嶺頭石色赤嶺下</hi>
　　<hi>嶀江千丈黒數行血字尚斕斑雨蕩霜摩消不得當時一死真勇烈身入波濤魂入石至今苔蘚不</hi>
　　<hi>敢生上與日月爭光晶千秋古石化為碧海風吹斷山雲崩可憐薄命良家子千金之軀棄如土古</hi>
<pb n="KR2k0044_WYG_220-44a"/>
　　<hi>來䘮亂何處無誰肯將身事他主兵塵澒洞迷天台骨肉㪚盡隨飛埃楓林影黒寒燐墮精靈日暮</hi>
　　<hi>空歸來堂堂大節有如此正當廟食標崔巍君看嶀江之畔石上血真與湘江竹上淚痕俱不滅</hi>
國朝康熈五十七年巡撫朱軾檄紹興知府俞卿重修<lb/>
　忠義節孝祠忠義祠在學宮東側節孝祠在縣治<lb/>
　　百歩街之東<lb/>
國朝雍正五年知縣張秘奉文建<lb/>
　　　新昌縣<lb/>
　先農壇在東郊外<lb/>
<pb n="KR2k0044_WYG_220-44b"/>
國朝雍正六年知縣李之果奉文建立壇宇并置耤田<lb/>
　　四畝九分<lb/>
　社稷壇　萬厯紹興府志在縣西北一里<lb/>
　風雲雷雨山川壇　𢎞治紹興府志在縣南百歩<lb/>
　邑厲壇　紹興府志在縣東北一里<lb/>
　城隍廟　嘉泰會稽志在縣西一百五歩成化新昌<lb/>
　　縣志宋封崇福侯元至大元年縣尹李承事重建<lb/>
　　元末燬於方氏明洪武二年知縣周文祥因舊址<lb/>
<pb n="KR2k0044_WYG_220-45a"/>
　　併舊尉司址重建成化十一年知縣李楫重修<lb/>
　劉阮廟　萬厯紹興府志在十一都採藥徑祀劉晨<lb/>
　　阮肇<lb/>
　保應廟　成化新昌縣志在十四都宋寶慶二年鄉<lb/>
　　民楊大春等狀稱有隋諸生避難没葬其地水旱<lb/>
　　疾疫禱輙應民請祠之遂賜今額<hi>董泰初保應廟詩廟食空山八</hi>
　　<hi>百年衣冠猶是李唐前汴河十里垂楊栁何似松隂數畝田陳東之保應廟詩投迹空山計已非江</hi>
　　<hi>都消息亂來稀廟前幾種青青草錯怨王孫去不歸</hi>
<pb n="KR2k0044_WYG_220-45b"/>
　呉府君廟　成化新昌縣志在二十一都神姓呉名<lb/>
　　元之仕唐守越後居剡西今為永福鄉既没葬於<lb/>
　　上黄院<lb/>
　止水廟　紹興府志一名捍患祠舊在東堤上宋紹<lb/>
　　興中知縣林安宅寶祐中知縣趙時佺俱築東堤<lb/>
　　有功民為立祠明成化間侍郎俞欽征川貴山賊<lb/>
　　夢二人語曰明午當助風次日交戰果反風克勝<lb/>
　　歸即崇飾廟貎以報其功嘉靖二十三年知縣萬<lb/>
<pb n="KR2k0044_WYG_220-46a"/>
　　鵬築城改遷城内易其額曰東鎮<hi>黄璧止水廟詩歩入東溪路翹</hi>
　　<hi>瞻令尹祠築堤前日事止水後人思晝永官無事秋成民不飢喬松看合抱應是手親移</hi>
　石子重先生祠　嘉靖浙江通志在鼓山書院中歲<lb/>
　　以丁祭後祭新昌縣志祀宋儒石墪<hi>傳詳儒林</hi>
　陳宣慰祠　萬厯紹興府志在城隍廟西元至元中<lb/>
　　建祀浙東宣慰陳恬<hi>俞浙陳宣慰祠記公字慶甫河南府人至元十四年以浙</hi>
　　<hi>東宣慰從百餘卒來自福建抵新昌隣境婺之玉山多悍夫先是有欲逞悍於一使者呼儔五百軰</hi>
　　<hi>約便道為邀害計風傳來期適與公値邑人白公宼鋒必鋭少避之公曰吾宣皇靈慰民望以為職</hi>
<pb n="KR2k0044_WYG_220-46b"/>
　　<hi>不幸遇宼弭宼可也避宼可乎縱吾可避百姓魚肉不上負朝廷羞使節乎况宼亦吾民也吾將導</hi>
　　<hi>揚天子徳意昭示禍福使知向背以盡吾職無愧吾心而已即留止縣治翼日宼至公肩輿招諭罄</hi>
　　<hi>囊勞之寇認為前使者喧呶洶湧不復聽命擁衆直前公遂死焉宼覺其誤驚駭鳥㪚嗟乎公以赤</hi>
　　<hi>子視寇寇不以父母視公公為寇開生路宼乃納公於死事之倒施有如此者非命也耶公既死邑</hi>
　　<hi>人壯而祠之閱二十有八載邑大夫王光祖求文為記因𤼵明其事以表見於當世云</hi>
　何鄉徳祠　於越新編在東城外祀明尚書何鑑<hi>石性</hi>
　　<hi>何鄉德祠記大司馬新昌何公有大惠於鄉今即其所可見者言之新昌之東有古防焉湍水嵗齧</hi>
　　<hi>決而厲民公謀之藩郡増築髙廣邑之田賦汨於豪姦小民貿貿焉不知所如則鬻家以償公議度</hi>
<pb n="KR2k0044_WYG_220-47a"/>
　　<hi>而籍之諸弊頓息縣治居萬山中留都之稅疲於飛輓公議擬溫台改輸近郡邑有社倉去城阻逺</hi>
　　<hi>民弛於防則蠧日滋令質之公移置近邑所徭役省而防閑便舊制邑三十有二里公以民貧議歸</hi>
　　<hi>併十之一邑東南接溫台道路時壞於洪水往來病渉公始議結石為周行餘二千歩又建傑閣以</hi>
　　<hi>壯八鄉之觀𢎞治癸亥大祲民有菜色公議上請得蠲租賬恤賴以活者甚衆他如議免軍需而遞</hi>
　　<hi>送省裁革冗簿而費用節請除府庫之役而窮困始蘓凡所以益於國而利於民之政不可悉舉宜</hi>
　　<hi>鄉之人廟貌而頌祝之役世而不能忘也</hi>
　忠義節孝祠　忠義祠在學宮内西隅節孝祠在學<lb/>
　　宮外興賢坊右<lb/>
<pb n="KR2k0044_WYG_220-47b"/>
國朝雍正六年知縣葛大梁奉文建<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百二十一<lb/>
</p>
<p>
</p>
  </div>
</body>
</text>
</TEI>
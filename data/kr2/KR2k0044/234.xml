<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百三十五</head> <lb/>
    <p>
<pb n="KR2k0044_WYG_234-1a"/>
欽定四庫全書<lb/>
　浙江通志卷二百三十五<lb/>
　　陵墓<hi>一</hi>
　　禹志傳於㑹稽厯代皆崇禋祀其他王侯将相衣<lb/>
　　冠劍履之所藏雖厯年寖遠而遺蹟猶存<lb/>
聖朝澤被幽明於先代帝王陵寢暨名賢墟墓時飭有<lb/>
　　司修葺而且採樵有禁侵軼有防著為令甲懐古<lb/>
　　之士能不徘徊而生敬慕乎志陵墓<lb/>
<pb n="KR2k0044_WYG_234-1b"/>
　　杭州府<lb/>
　　　錢塘縣<lb/>
　晉抱朴子墓　成化杭州府志在葛嶺寳雲寺<hi>𫝊詳仙釋</hi>
　　<hi>吴萊登初陽臺謁抱朴子墓詩人生擾擾間頗覺天地窄我憶抱朴子髙堂睨空碧初陽出山上照</hi>
　　<hi>破萬古石丹光動鼎鑪霧氣浮冠舄遺書上下卷道妙或黄白老衰及病瘦辛苦為形役豈伊鸞鳳</hi>
　　<hi>姿終以狐兎宅尸解本無形空飛寧復蹟鄭君曽有傳勾漏恍所厯降子儻可問稚川特未隔幽林</hi>
　　<hi>來魉魉缺井守蜥蜴神仙果何人海嶽長獻劇世傳老𣆀死吾謂方朔謫虚墳誰所為怪樹獨悲激</hi>
　　<hi>滿前湖與山秋色落几席因兹些爾魂目送天邊翮</hi>
<pb n="KR2k0044_WYG_234-2a"/>
　　<hi>謹按陵墓所載大概本省人物居多而名宦寓賢亦間有之其分見於各門者已録專傳或誌銘中</hi>
　　<hi>辭意與本傳相仿者概不重載其有語渉葬地及葬後有興廢者存之至若封公贈公以及姓氏未</hi>
　　<hi>列人物者則從墓碑行狀中間棌入爵里事蹟使後之人有考焉</hi>
　晉杜子恭墓　萬厯杭州府志在縣北郭<hi>傳詳仙釋南齊書孔</hi>
　　<hi>稚珪傳孔靈産東出過錢塘北郭輒於舟中遥拜子恭墓</hi>
　隋眞觀法師墓　杭州府志在天竺東岡開皇十五<lb/>
　　年師居天竺手標葬處久廢不治宋天禧間王欽<lb/>
　　若判杭州時訪得之甓甃甚工<lb/>
<pb n="KR2k0044_WYG_234-2b"/>
　唐馮孝女墓　萬厯杭州府志在孝女北鄉報恩寺<lb/>
　　後山古城頭<hi>傳詳列女</hi>
　唐孝女醜娘墓　咸淳臨安志在孝女南鄉<hi>傳詳列女</hi>
　吳越國文穆王墓　吳越備史王諱元瓘諡文穆葬<lb/>
　　龍山之南原<hi>傳詳武功和凝文穆王神道碑雲起龍驤化為侯王鴻騫鳳翥鶚立鷹揚</hi>
　　<hi>凜然勍氣綽爾䧺鋩大名之後五世其昌武肅開基奄有呉越恩洽百城名馳雙闕既委招懐復專</hi>
　　<hi>征伐燾土苴茅秉麾仗鉞尚父棄代元帥承家傳榮襲慶奕葉重葩有典有則去甚去奢威名烜赫</hi>
　　<hi>事望光華譚藪縱横詞泉浩渺曹植思遲崔瑗書少月夕花朝猿巖雁沼筆落綵牋風生緑篠神傳</hi>
<pb n="KR2k0044_WYG_234-3a"/>
　　<hi>射訣天富兵鈐龜文月角燕頷虬髯威能伏獸名可愈痁撫衆以惠待士持謙事必有恒政皆求理</hi>
　　<hi>扶弱遏强先人後已但見偃風莫聞狎水阜康蒸黎廓清邊鄙量陂素廣徳岳彌高禮延耆碩令肅</hi>
　　<hi>權豪庭趨忠烈府集英髦講論韜畧奬勸勲勞自靖稱藩益勤述職䖍布詔命動遵楷式每陳貢輸</hi>
　　<hi>常踰萬億表率方隅匡扶社稷功庸罕對渥澤無倫禮優伯舅位極人臣鎔金鏤玉龜紐龍綸永承</hi>
　　<hi>當代莫繼芳塵禁暴戢兵取威定覇方賴控臨忽聞薨謝雲慘長空星沈永夜號動軍民涕泗華夏</hi>
　　<hi>初聞訃奏尋輟視朝深嗟旦奭不及松喬倍加贈襚久罷簫韶君臣分至水陸程遥間傑淪亡英賢</hi>
　　<hi>繼襲擗踊悲摧無所迨及益務撫循加之周給人情既安兵威自戢一方肅静三世輝榮朝宗事大</hi>
　　<hi>誓志傾城欲光家世上奉聖明願書貞石用顯聲名金玉令人鼓旗良帥徳盛功崇文經武緯述之</hi>
<pb n="KR2k0044_WYG_234-3b"/>
　　<hi>莫窮言之無愧庶幾乎百世千秋人見之而墮淚</hi>
　吳越國忠獻王墓　十國春秋王名𢎞佐諡忠獻太<lb/>
　　常卿張昭撰神道碑文葬於龍山之西南原<hi>傳詳武功</hi>
　吳越孝獻世子墓　咸淳臨安志在天竺前山<hi>吴越備史</hi>
　　<hi>𢎞僔文穆王第五子母魯國夫人鄜氏時王年將四十冡嗣未建及生特加鍾愛累奏授兩浙副大</hi>
　　<hi>使果州團練使國建立為世子年十六薨追諡孝獻</hi>
　吳越王妃仰氏墓　咸淳臨安志在龍井山放馬場<lb/>
　　按表忠觀碑載錢氏墓在錢塘者二十有六在臨<lb/>
<pb n="KR2k0044_WYG_234-4a"/>
　　安十有一今不可悉考<hi>十國春秋元妃仰氏湖州人父仁詮以牙將事文穆</hi>
　　<hi>王有功積官至寧國軍節度使天福八年冬忠獻王納為元妃</hi>
　吳越忠懿王妃孫氏墓　十國春秋妃名太眞錢塘<lb/>
　　人泰寧節度使承祐之姊周勅封吳越國賢徳夫<lb/>
　　人宋開寳元年王與妃及世子惟濬入覲加封吳<lb/>
　　越國王妃是嵗歸國薨葬石人嶺下<lb/>
　吳越太尉開府儀同三司諡貞顯薛居正墓　咸淳<lb/>
　　臨安志在靈石山塜前生紫藤遍繞三峰之上其<lb/>
<pb n="KR2k0044_WYG_234-4b"/>
　　三世孫昂仕至尚書左丞葬天竺山妙法院<lb/>
　吳越給事羅隠墓　成化杭州府志在定山鄉居山<lb/>
　　里<hi>傳詳文苑</hi>
　　<hi>謹按研北雜志云謝皇父常至新城故老言羅隠給事塜在縣界徐村之水塢冡碣猶存梁開平四</hi>
　　<hi>年沈崧志又紹興府志云隠寓居蕭山卒墓在許賢鄉明一統志云隠墓在涇縣東七十里江西通</hi>
　　<hi>志云羅隠墳在樂安縣羅家潭其說不同未知孰是今仍舊志存以俟考</hi>
　宋郭皇后夏皇后李皇后韓皇后攢宫　成化杭州<lb/>
　　府志並在錢湖門外三里南山之修吉寺每嵗春<lb/>
<pb n="KR2k0044_WYG_234-5a"/>
　　秋太常卿朝獻官吏職掌兵士守衛皆如㑹稽攢<lb/>
　　陵之儀<hi>宋史新編郭皇后開封人奉直大夫直卿之女孝宗為普安郡王娶焉生莊文太子</hi>
　　<hi>魏惠憲王諡恭懐後改安穆又改成穆夏皇后宜春人普安郡王夫人郭氏薨憲聖太后以夏氏賜</hi>
　　<hi>王即位立為皇后諡安恭寧宗時改成恭李皇后安陽人節度使道之女髙宗聘為恭王妃生嘉王</hi>
　　<hi>即位冊為皇后諡慈懿韓皇后相州人忠獻王𤦺六世孫寜宗立為皇后諡恭淑</hi>
　宋莊文太子攢園　成化杭州府志在錢湖門外又<lb/>
　　莊文園右法因院為景獻太子攢園<lb/>
　宋貴妃劉氏攢所　武林舊事在鳳凰山奉華寺西<lb/>
<pb n="KR2k0044_WYG_234-5b"/>
　　湖游覽志貴妃臨安人父懋獻錢二萬緡助軍費<lb/>
　　髙宗嘉之令建寺以為功徳<lb/>
　宋貴妃黄氏攢所　成化杭州府志在西蓮瑞相院<lb/>
　　<hi>宋史新編光宗貴妃為李后所妬暴卒</hi>
　宋貴妃賈氏攢所　武林舊事在崇恩演福教寺<hi>宋史</hi>
　　<hi>新編賈渉之女紹定五年封貴妃</hi>
　宋知杭州府加兵部侍郎胡則墓咸淳臨安志在<lb/>
　　西湖龍井廣福院之麓<hi>傳詳名臣范仲淹胡侍郎墓誌銘皇考諱彭王考諱</hi>
<pb n="KR2k0044_WYG_234-6a"/>
　　<hi>濲皆隠於唐季考諱承師以積善稱公少而倜儻負氣格累官工部侍郎集賢院學士進刑部并牧</hi>
　　<hi>餘杭郡踐更中外凡四十七年加兵部侍郎致仕朝廷命長子通判錢塘以就養享齡七十有七夫</hi>
　　<hi>人潁川郡君先以壽終子四楷湘桂淮銘曰進以功退以夀義可書石不朽百年之為兮千載後</hi>
　宋直秘閣錢龢墓　杭州府志在靈隱天竺兩山之<lb/>
　　間<lb/>
　宋和靖處士林逋墓　萬厯杭州府志在孤山之隂<lb/>
　　元至元間儒學提舉余謙修葺植梅數百本構亭<lb/>
　　於下明成化十年郡守李端重修邑人于冕沈恒<lb/>
<pb n="KR2k0044_WYG_234-6b"/>
　　於墓上重種梅樹<hi>傳詳隠逸西湖遊覽志餘初逋客臨江李諮始舉進士逋謂人</hi>
　　<hi>曰此公輔之器逋卒而諮適知杭州為製緦麻服與其門人哭而葬之刻其臨終詩納之壙中葉森</hi>
　　<hi>修葺和靖先生墓堂記和靖先生墓在孤山宋紹興間建四聖延祥觀詔勿徙墓後賈似道葺祠宇</hi>
　　<hi>命金華王庭書和靖先生墓五字表墓道林泳為記至元己卯江浙儒學提舉余謙徳撝命森修葺</hi>
　　<hi>之始於是年四月廿三日成於五月十三日祀以少牢名其軒曰鶴軒植梅數百本於山之上徳撝</hi>
　　<hi>命森書石焉林景熙過林墓詩回首咸平夢清風自滿湖乾坤一士隠身世此山孤鶴去空秋影梅</hi>
　　<hi>開尚舊株耳孫今白髪持酒酹寒蕪髙翥拜林和靖墓詩玉涵香骨老雲根占斷孤山水月村薦菊</hi>
　　<hi>泉清涵竹影種梅地冷帶苔痕生前已自全名節身後從誰問子孫惟是年年寒食日遊人來與酹</hi>
<pb n="KR2k0044_WYG_234-7a"/>
　　<hi>清尊錢思復拜和靖墓詩梅花岡上酹先生詩句猶同水石清僧飯林鐘時復叩客來野鶴不能鳴</hi>
　　<hi>百年榛莽餘瀛嶼九月芙蓉似錦城更約雪晴湖上宿笛聲留向夜深横</hi>
國朝雍正九年糧儲道朱倫瀚重修<lb/>
　宋浮梁尉吳天秩墓　杭州府志在龍井<hi>傳詳文苑</hi>
　宋司徒章得象墓　萬厯杭州府志在棲真院側<hi>傳詳</hi>
　　<hi>名臣</hi>
　宋都尉周邠待制周邦墓　杭州府志俱在南蕩山<lb/>
　宋少師元絳墓　成化杭州府志在南蕩山<hi>傳詳文苑</hi>
<pb n="KR2k0044_WYG_234-7b"/>
　宋徐申墓　萬厯杭州府志在南山棲真院<hi>武林舊事申字</hi>
　　<hi>幹臣號青山翁</hi>
　宋冲晦先生徐奭墓　靈隠寺志在靈鷲山<hi>傳詳隠逸</hi>
　宋祠部員外郎强至墓　武林舊事在小麥嶺今石<lb/>
　　羊虎猶存子文憲公淵明墓在西溪<hi>傳詳文苑</hi>
　宋樞密章楶墓　夢梁録在寳石山<hi>萬厯杭州府志楶建州浦城人</hi>
　　<hi>厯官同知樞宻院事授資政殿學士中太一宮使卒賜䘏甚厚命其壻劉何使兩浙共葬事贈太師</hi>
　　<hi>諡莊敏</hi>
<pb n="KR2k0044_WYG_234-8a"/>
　宋儀王仲湜墓　成化杭州府志在西湖顯明寺<hi>咸淳</hi>
　　<hi>臨安志仲湜生有紫光照室靖康間六軍欲推王立之王仗劍以却曰自有真主其徒猶未退欲伏</hi>
　　<hi>劍死六軍遂與王約以逾月而真主不出則王當即大位王陽許之未幾髙宗即位於應天王間闗</hi>
　　<hi>而南上屢嘉嘆之主祭濮王子孫視諸邸為蕃衍盖為善之報云</hi>
　宋尉曹將金勝祝威墓　杭州府志在雲陽洞右<hi>詳見</hi>
　　<hi>祠祀</hi>
　宋贈直龍圖閣浙西提刑周格墓　咸淳臨安志在<lb/>
　　獨角門歩司前軍寨<hi>萬厯杭州府志格子肇丕俱死節贈官勅葬其子祔焉格</hi>
<pb n="KR2k0044_WYG_234-8b"/>
　　<hi>弟把墓在錢塘縣九里松木岡塢建炎二年把知常州值苗劉之變倡義勤王以功除右文殿修撰</hi>
　　<hi>卒</hi>
　宋祕閣朱弁墓　萬厯杭州府志在智果院後尤文<lb/>
　　簡公袤作銘<hi>宋史本傳字少章徽州婺源人建炎初議遣使問安兩宫詔補修武郎為</hi>
　　<hi>通問副使至雲中見尼瑪哈尼瑪哈邀説甚切不聽使就館守之以兵紹興十三年和議成得歸入見便</hi>
　　<hi>殿賜金帛甚厚秦檜惡其言敵情僅轉奉議郎十四年卒成化杭州府志弁卒於臨安府白龜池之</hi>
　　<hi>寓舍遺命歸葬不果權厝西湖智果院後四十年其從孫熹官浙中卜葬錢塘縣積善峰下熹六世</hi>
　　<hi>孫慶元路學録圭作永思堂於其側</hi>
<pb n="KR2k0044_WYG_234-9a"/>
　宋太府寺丞知安遠縣陳剛中墓　夢梁録在龍井<lb/>
　　嶺上沙盆塢<hi>咸淳臨安志剛中福清人建炎二年登第任太府寺丞應詔上封事主議</hi>
　　<hi>恢復忤秦檜意謫知安遠縣適有嶺㓂之擾究心招撫感瘴而殁其妻子扶柩抵臨安葬焉</hi>
　宋贈太師諡武僖封鄜王劉光世墓　萬厯杭州府志<lb/>
　　在定山北鄉<hi>傳詳名宦</hi>
　　<hi>謹按咸淳臨安志成化杭州府志皆作鄜王劉𤦺墓考宋史本傳劉𤦺之卒贈開府儀同三司並未</hi>
　　<hi>封王爵也光世於孝宗朝追封安成郡王寧宗時追封鄜王故從萬厯府志作劉光世墓</hi>
　宋殿歩帥諡襄恪趙密墓　咸淳臨安志在西溪欽<lb/>
<pb n="KR2k0044_WYG_234-9b"/>
　　賢鄉中興以戰功顯嘗為殿歩帥<lb/>
　宋都運趙鞏墓　杭州府志在徐范村之間<lb/>
　宋忠武王岳飛墓　輟耕録在棲霞嶺王子雲旁祔<lb/>
　　焉萬厯杭州府志初飛潜瘞九曲叢祠孝宗時改<lb/>
　　葬是處墓木皆南向明景泰間同知馬偉修葺取<lb/>
　　檜析幹為二植墓前名分屍檜正徳八年都指揮<lb/>
　　李隆範銅為檜檜妻王氏万俟卨三像反接跪墓<lb/>
　　前嘉靖十四年廵按御史張景刻盡忠報國四大<lb/>
<pb n="KR2k0044_WYG_234-10a"/>
　　字於石樹墓之南<hi>詳見祠祀徐階岳王墓記宋鄂國岳武穆王故有祠在墓所嘉</hi>
　　<hi>靖乙未春廵按浙江侍御張公慕王之烈率諸吏士造而謁焉既乃觀王遺像讀所作滿江紅詞送</hi>
　　<hi>張紫巖北伐詩慨然想見王之為人又退而論王之世至所謂以背示何鑄有盡忠報國四大字深</hi>
　　<hi>入膚裏者於是礱石謂㕘政洪君珠曰為書之謂階曰為紀之階昔讀明道先生書有言曰天下之</hi>
　　<hi>事須才與至誠合一方能有濟才而不誠雖有忠義功業亦出於事為浮氣幾何時而不盡竊嘗執</hi>
　　<hi>是評古之人物至武穆王事未始不嘆王之才與誠非尋常號有忠義功業者所能擬也王始起徒</hi>
　　<hi>歩在諸將中位最卑年最少然而百戰百勝為功最多郾城之捷廬州之援其才大𩔖𩔖漢淮隂侯</hi>
　　<hi>髙宗之始用王有精忠之褒有中興之委其為知遇亦大率𩔖漢高之於信然信困楚之績拒徹之</hi>
<pb n="KR2k0044_WYG_234-10b"/>
　　<hi>言雖有可稱而怏怏之私率不免萌於奪爵之非其罪惟王自破劉豫唐州之後銳意欲取中原於</hi>
　　<hi>時髙宗方惑於奸檜以節制光州則不果以諫阻和議則不納以親灑掃諸陵則不從盖髙宗之用</hi>
　　<hi>王者已大異於初而王援鞏亳畧汝鄭經營潁蔡為之益力比進軍朱仙恢復之功且垂成矣而班</hi>
　　<hi>師之詔遽下未幾王亦身及於戮以忠受禍至今論者猶寃之而王怡然就死畧無憤懟不平之意</hi>
　　<hi>其視信失王則不赴討狶之徴臨刑追咎拒徹之誤者固未可同年而語也然則王忠義功業非激</hi>
　　<hi>於髙宗之知遇如信解衣推食之云非懾於天下之議已如信悖人不祥之說特其狥國之心真切</hi>
　　<hi>懇至意以為幸不死於戰即歸死於獄茍初心之不違斯隨遇而安耳非誠之至也奚能為之故語</hi>
　　<hi>王之純節惟漢諸葛忠武侯唐郭汾陽王可為儔匹而汾陽之才又似不及王盖三代以降才與至</hi>
<pb n="KR2k0044_WYG_234-11a"/>
　　<hi>誠合一卓然炳然者王及諸葛兩人而已方今天下承平士幸生其時如王之忠義功業固無由自</hi>
　　<hi>見然而有官守言責者體王之心以修其職以盡其忠則豈有異道乎階故不辭而記之碑為石四</hi>
　　<hi>以是嵗八月望日立於墓之南趙孟𩔖岳墓詩岳王墳上草離離秋日荒涼石獸危南渡君臣輕社</hi>
　　<hi>稷中原父老望旌旗英雄已死嗟何及天下中分遂不支莫向西湖歌此曲水光山色不勝悲林清</hi>
　　<hi>源岳墓詩誰收將骨葬西湖已卜他年必沼吳孤冡有人來下馬六陵無樹可棲烏廟堂計短慚嫠</hi>
　　<hi>婦宇宙惟公是丈夫徃事重觀如敗局一龕燈火屬浮屠</hi>
國朝雍正七年總督<hi>臣</hi>李衛飭屬員重修祠墓錢塘縣<lb/>
　　知縣李惺重鑄鐡人立碣為記<lb/>
<pb n="KR2k0044_WYG_234-11b"/>
　宋烈文侯張憲墓　成化杭州府志在東山衖口元<lb/>
　　總管夏思忠為立表識<hi>詳見祠祀</hi>
　宋輔文侯牛臯墓　名勝志棲霞嶺北有古劍闗宋<lb/>
　　時牛臯墓在焉<hi>西湖遊覽志臯字伯遠汝州魯山人為武穆部將累轉寧國軍承宣</hi>
　　<hi>使紹興十七年都統制田師中大㑹諸將臯遇毒卒或言檜使師中毒臯云景定初追封輔文侯</hi>
　宋少保忠勇李寳墓　在定香橋<hi>傳詳名宦</hi>
　宋尚書省員外郎董京墓　成化杭州府志在棲霞<lb/>
　　嶺埽帚塢子樞密院都承㫖必先墓祔<lb/>
<pb n="KR2k0044_WYG_234-12a"/>
　宋武信軍節度使諡忠毅畢再遇墓　夢梁録在西<lb/>
　　溪<hi>傳詳武功</hi>
　宋濟王竑墓　成化杭州府志在駞巘嶺下<hi>厯代山陵考王</hi>
　　<hi>寧宗長子也史彌遠與王有隙寜宗崩彌遠立理宗王出居湖州太湖賊潘壬潘丙刼王謀立之王</hi>
　　<hi>不從率州兵擊賊彌遠稱詔殺王人多寃之景定五年詔復王爵増修其墓</hi>
　宋趙師秀墓　咸淳臨安志在葛嶺寳巖院<hi>𫝊詳文苑劉克</hi>
　　<hi>莊弔紫芝墓詩奪到斯人處詞林亦可悲世間空有集天下便無詩盡出香分妓惟留硯付兒傷心</hi>
　　<hi>湖上塚誰葬復誰碑徐集孫趙紫芝墓詩晚唐吟派續於誰一脉纔昌復已而對月難招青塜魄見</hi>
<pb n="KR2k0044_WYG_234-12b"/>
　　<hi>梅如挹紫芝眉四靈人物嗟寥落千古風騷憶俊竒公去遥遥誰可法少陵終始是吾師</hi>
　宋淳古先生宋斌墓　咸淳臨安志在西湖資國寺<lb/>
　　之右<hi>傳詳寓賢</hi>
　宋髙翥墓　武林舊事葬孤山後談家山<lb/>
　宋施岳墓　萬厯杭州府志在虎頭巖楊守齋植梅<lb/>
　　作宇以葬薛梯飇為誌李篔房書周草窗題盖<hi>傳詳</hi>
　　<hi>寓賢</hi>
　宋孫惟信墓　咸淳臨安志在水仙廟側惟信字季<lb/>
<pb n="KR2k0044_WYG_234-13a"/>
　　蕃始居婺棄官隠湖山間號花翁工為長短句趙<lb/>
　　安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>葬之劉克莊誌其墓<hi>仇遠孫花翁墓詩水仙分地葬詩人</hi>
　　<hi>一片荒山野火焚薦菊有亭今作圃掃松無子漫留墳蝸牛負殻粘碑石老鶴携雛入隴雲欲把管</hi>
　　<hi>絃歌楚些却慚度曲不如君</hi>
　宋贈祕閣修撰徐應鑣墓　萬厯杭州府志在方家<lb/>
　　峪明正徳元年被命表識<hi>傳詳忠臣</hi>
　宋叅知政事陳文龍墓　萬厯杭州府志在智果寺<lb/>
　　旁葬之次日墓即生竹竹俱有刺人不能登衆謂<lb/>
<pb n="KR2k0044_WYG_234-13b"/>
　　忠義所感<hi>三栁軒雜識文龍字志忠興化人度宗朝廷試第一人徳祐末北兵入閩不屈</hi>
　　<hi>生縛之至杭病卒於苗兒橋巷</hi>
　宋少師葉仲愈墓　成化杭州府志在大慈鄉赤山<lb/>
　元國子監丞陳旅墓　成化杭州府志在西湖北太<lb/>
　　學山<lb/>
　元禮部員外郎程文墓　萬厯杭州府志在石人嶺<lb/>
　　下文徽州人有集行世<lb/>
　元行省員外郎張光弼墓　萬厯杭州府志在棲霞<lb/>
<pb n="KR2k0044_WYG_234-14a"/>
　　嶺光弼嘗曰我死得埋骨西湖題曰詩人張員外<lb/>
　　墓足矣比卒竟如其言<hi>傳詳寓賢</hi>
　元江浙儒學提舉葉廣居墓　杭州府志在赤山<hi>傳詳</hi>
　　<hi>文苑</hi>
　元處士吾衍墓　杭州府志在多寳山<hi>傳詳隠逸</hi>
　元處士仇遠墓　成化杭州府志在棲霞嶺<hi>傳詳文苑張翥</hi>
　　<hi>謁仇遠墓詩前輩凋零盡南陽有古阡詩應傳四海酒不到重泉槐國真成夢桃源亦是仙松根一</hi>
　　<hi>掬淚慘淡墮風烟</hi>
<pb n="KR2k0044_WYG_234-14b"/>
　元處士鄭徳峻墓　成化杭州府志在西湖玉泉山<lb/>
　　碧梧原左丞周伯琦題曰有元竹隠鄭處士墓<lb/>
　元高士丁鶴年墓　萬厯錢塘縣志在清波門外<hi>傳詳</hi>
　　<hi>寓賢列朝詩集傳鶴年西域人曽祖阿爾丹從元世祖狥地西土論功父以世䕃為武昌尹鶴年避</hi>
　　<hi>兵錢塘生母馮氏阻絶他所病死痛哭求母夢母具告以所齧血沁骨殮而葬焉晚屏絶酒肉廬於</hi>
　　<hi>父墓以終其身卒葬其旁</hi>
　元道士張雨墓　成化杭州府志在西湖靈石山玉<lb/>
　　鉤橋<hi>傳詳仙釋西湖遊覽志墓近玉鉤橋伯雨賣玉鉤所建也墓久頽廢成化間嘉興姚綬葺</hi>
<pb n="KR2k0044_WYG_234-15a"/>
　　<hi>之既為立傳復為之銘曰嗚呼此句曲外史居貞先生張公墓也南屏之右西湖之陽梁題玉鈎澗</hi>
　　<hi>渡靈石路披篠樹塢帶烟霞石室藏書碑文紀事其形雖逝其神則存翰墨在人文章垂世儼然生</hi>
　　<hi>氣之張皇謦欬無聲周旋㓕影穆若太虛而示寂開元精舍久無繼續之賢勾曲居貞全乏訪求之</hi>
　　<hi>彦遂使墓門荒翳兆址崩奔松柏摧為薪莫設時樵之禁身世是何物曽罹夜客之侵痛兹劍躍龍</hi>
　　<hi>津慨爾硯離王匣既往何咎將來可圖曠世而黙契予心尚友而景行先哲</hi>
　明將軍嚴徳墓　西湖遊覽志在靈隠寺西<hi>傳詳名宦</hi>
　明禮部侍郎蔣驥墓　萬厯杭州府志在尉司里仙<lb/>
　　芝山<hi>萬厯錢塘縣志驥字良夫洪武庚辰進士官禮部侍郎宣徳中賜葬</hi>
<pb n="KR2k0044_WYG_234-15b"/>
　明兵部尚書柴車墓　成化杭州府志在大遮山之<lb/>
　　西原<hi>傳詳名臣萬厯錢塘縣志車累官兵部尚書卒於京賜祭葬給驛歸其䘮</hi>
　明兵部尚書方賓墓　成化杭州府志在南山法公<lb/>
　　埠<lb/>
　明湖廣叅議周文墓　杭州府志在高麗寺<hi>傳詳循吏</hi>
　明周府長史瞿佑墓　萬厯杭州府志在甘溪<hi>傳詳文苑</hi>
　明尚書徐𤦺墓　成化杭州府志在積慶山之原<hi>傳詳</hi>
　　<hi>介節</hi>
<pb n="KR2k0044_WYG_234-16a"/>
　明禮部主事王洪墓　成化杭州府志在尉司下扇<lb/>
　　<hi>傳詳文苑</hi>
　明南京太僕卿王榮墓　杭州府志在石屋嶺<lb/>
　明按察僉事王𤦺墓　成化杭州府志在仙芝嶺<hi>傳詳</hi>
　　<hi>介節</hi>
　明布政使夏時墓　成化杭州府志在武林山之西<lb/>
　　石人嶺<hi>傳詳名臣</hi>
　明兵部尚書贈太傅諡忠肅于謙墓　錢塘縣志在<lb/>
<pb n="KR2k0044_WYG_234-16b"/>
　　三台山麓明成化二年諭祭<hi>傳詳忠臣明憲宗諭祭文卿以俊偉之器</hi>
　　<hi>經濟之才厯事先朝茂著勞績當國家之多難保社稷以無虞惟公道以自持為權奸之所害在先</hi>
　　<hi>帝已知其枉而朕心實憫其忠故復卿子官遣人諭祭嗚呼哀其死而表其生一順乎天理屈於前</hi>
　　<hi>而伸於後允愜乎人心用昭百世之名式合九泉之意靈爽如在尚其鑒之</hi>
國朝康熙三十一年杭州知府李鐸修葺雍正七年總<lb/>
　　督<hi>臣</hi>李衛飭屬員重修祠墓<lb/>
　明吏部郎中張信墓　成化杭州府志在西湖南山<lb/>
　　飲馬橋子瑛太僕丞祔<lb/>
<pb n="KR2k0044_WYG_234-17a"/>
　明太常少卿陳贄墓　成化杭州府志在風篁嶺龍<lb/>
　　井山之原子右通政嘉猷祔<hi>傳詳文苑</hi>
　明禮部主事陳鏞墓　杭州府志在石屋嶺西<hi>傳詳忠臣</hi>
　明布政使武逹墓　杭州府志在洪度山之陽<lb/>
　明尚書倪謙墓　杭州府志在南屛山麓<lb/>
　明左府都督僉事許亨墓　萬厯杭州府志在天竺<lb/>
　　山後<hi>傳詳名宦</hi>
　明眞人周思徳墓　杭州府志在八盤嶺景泰間諭<lb/>
<pb n="KR2k0044_WYG_234-17b"/>
　　葬<hi>傳詳仙釋</hi>
　明布政使沈敬墓　萬厯杭州府志在丁家山成化<lb/>
　　中諭葬<lb/>
　明左府都督僉事張眞墓　錢塘縣志在小麥嶺成<lb/>
　　化七年諭葬<hi>周忱張真墓誌字以誠錢塘人太宗入靖内難扈駕先驅以功擢指揮同</hi>
　　<hi>知陞徐州衛指揮使移鎮浙之臨山衛築城濬濠信賞必罰旋陞浙江都指揮使僉事正統戊辰盗</hi>
　　<hi>起金華陞左軍都督僉事仍掌都司事鎮守兩浙激勵士卒所向克㨗民賴以安</hi>
　明太僕少卿吳謙墓　萬厯杭州府志在茅家埠成<lb/>
<pb n="KR2k0044_WYG_234-18a"/>
　　化二十年諭葬<lb/>
　明副都御史吳誠墓　杭州府志在五子嶺成化二<lb/>
　　十三年諭葬<hi>傳詳介節</hi>
　明贈禮部侍郎翰林學士王獻墓　杭州府志在玉<lb/>
　　岑山下成化二十三年諭葬<lb/>
　明刑部郎中項麒墓　萬厯杭州府志在積慶山馬<lb/>
　　坡嶺下<hi>傳詳介節</hi>
　明都御史李昂墓　杭州府志在風篁嶺下<lb/>
<pb n="KR2k0044_WYG_234-18b"/>
　明贈禮部尚書汪諧墓　杭州府志在龍井𢎞治十<lb/>
　　三年諭葬子太常卿舉祔嘉靖六年諭葬<lb/>
　明都御史錢鉞墓　杭州府志在佛牙塢<hi>傳詳循吏</hi>
　明刑部侍郎沈銳墓　萬厯杭州府志在龍井<hi>傳詳名臣</hi>
　明都御史張本墓　杭州府志在鳳凰山報國寺旁<lb/>
　明兵部侍郎何琮墓　舊浙江通志在方家峪明𢎞<lb/>
　　治二年諭葬<hi>傳詳名臣</hi>
　明禮部尚書諡文昭江瀾墓　萬厯杭州府志在妙<lb/>
<pb n="KR2k0044_WYG_234-19a"/>
　　因山之原正徳六年諭祭子工部尚書曉墓在仙<lb/>
　　芝嶺之陽隆慶二年諭葬<hi>傳詳名臣</hi>
　明吏部侍郎李旻墓　萬厯錢塘縣志在八盤嶺正<lb/>
　　徳九年諭祭<hi>傳詳名臣</hi>
　明刑部尚書諡襄惠洪鐘墓　萬厯杭州府志在定<lb/>
　　北東穆塢蓮花山嘉靖四年諭葬錢塘縣志曾孫<lb/>
　　都御史瞻祖祔王守仁撰墓誌<hi>傳詳武功</hi>
　明應天府尹陳良器墓　萬厯杭州府志在甘溪<lb/>
<pb n="KR2k0044_WYG_234-19b"/>
　明都御史錢宏墓　杭州府志在玊泉寺右<hi>傳詳名臣</hi>
　明兵部尚書胡世寧墓　西湖游覽志在排山塢嘉<lb/>
　　靖十年勅葬於此<hi>傳詳名臣聶心湯胡公墓碑胡端敏公以忠謀遠慮消國家外</hi>
　　<hi>瞷内訌金甌大業至今賴之直與忠烈文成比烈曾未數十年而松檟不保僅存封鬛祠宇數椽悉</hi>
　　<hi>為鬻貨盖匪躬者不遑恤其後而憑弔者能無惻於心是邦三事大夫合謀修葺醵金百餘卑於司</hi>
　　<hi>事而向來收買祠宇者亦議需百金乃建崇墉而構堂廉春秋祀事因條於石</hi>
　明後府都督同知張奎墓　杭州府志在飛來峰石<lb/>
　　人塢嘉靖十四年諭葬<lb/>
<pb n="KR2k0044_WYG_234-20a"/>
　明昌化伯邵林墓　萬厯杭州府志在九曜山之陽<lb/>
　　<hi>詳見封爵西湖游覽志昌化伯邵林孝惠太皇太后父也嘉靖十九年勅葬</hi>
　明中書洪澄墓　西溪志在西溪阮家山<hi>葛寅亮中書洪澄傳</hi>
　　<hi>澄字静先别號西溪太保鍾子正徳庚午舉人官内閣制勅中書歸築别業於西湖之孤山著有西</hi>
　　<hi>溪集以孫瞻祖貴贈都察院右都御史</hi>
　明大理卿陳𤦺墓　萬厯杭州府志在龍井嘉靖十<lb/>
　　一年諭葬<hi>傳詳名臣</hi>
　明邵武同知諸燮墓　舊浙江通志在白鶴峰下<hi>傳詳</hi>
<pb n="KR2k0044_WYG_234-20b"/>
　　<hi>文苑</hi>
　明吏部侍郎茅瓚墓　萬厯杭州府志在磐龍山花<lb/>
　　家園嘉靖四十五年諭葬<hi>傳詳文苑</hi>
　明順天府尹查秉彞墓　萬厯杭州府志在五雲山<lb/>
　　南桐樹塢嘉靖四十年諭葬<hi>傳詳名臣杭州府志翰林學士李春芳撰</hi>
　　<hi>銘武英殿大學士徐階撰神道碑</hi>
　明右府都督同知牛桓墓　萬厯錢塘縣志在靈鷲<lb/>
　　山之原嘉靖二十六年諭葬<lb/>
<pb n="KR2k0044_WYG_234-21a"/>
　明文淵閣大學士諡文端髙儀墓　萬厯杭州府志<lb/>
　　在南屏山中峰之原萬厯二年諭葬遣官營墓<hi>傳詳</hi>
　　<hi>名臣杭州府志萬厯二年諭葬武英殿大學士吕調陽撰銘徐林鴻謁髙文端墓詩雷峰隠隠藕花</hi>
　　<hi>莊湖水清蒼半夕陽墓下踈花吹燕雀城邊哀角散牛羊兩朝雨露遲仙馭三殿風雲引御床辛苦</hi>
　　<hi>受遺髙相國手持丹詔出明光</hi>
　明都督萬表墓　杭州府志在月桂峰歐家山子指<lb/>
　　揮使逹甫墓在西溪<hi>傳詳武功</hi>
　明清江知縣沈儀墓　杭州府志在桃源嶺下子贈<lb/>
<pb n="KR2k0044_WYG_234-21b"/>
　　行人司副恩卿祔<hi>傳詳循吏</hi>
　明兵部侍郎江鐸墓　杭州府志在仙芝嶺萬厯二<lb/>
　　十三年諭葬<hi>傳詳武功</hi>
　明處士吳博墓　萬厯錢塘縣志在玊岑山髙麗寺<lb/>
　　西南子棠孫範金範型祔宫詹太冲之髙祖原籍<lb/>
　　海鹽遷武林由處士始<lb/>
　明吏部尚書張瀚墓　錢塘縣志在三台山明萬厯<lb/>
　　間諭葬<hi>傳詳名臣</hi>
<pb n="KR2k0044_WYG_234-22a"/>
　明僉都御史張濓墓　杭州府志在靈鷲山<hi>傳詳介節</hi>
　明布政使陳善墓　杭州府志在積慶山<lb/>
　明叅議孫枝墓　錢塘縣志在南屏山<hi>傳詳名臣</hi>
　明刑部員外郎邵經邦墓　杭州府志在玉泉山<hi>傳詳</hi>
　　<hi>名臣</hi>
　明副都御史陳洪濛墓　錢塘縣志在荆山明萬厯<lb/>
　　間諭葬<hi>傳詳武功</hi>
　明御史木訥墓　杭州府志在學士港口<lb/>
<pb n="KR2k0044_WYG_234-22b"/>
　明兵部侍郎經畧宋應昌墓　杭州府志在北髙峰<lb/>
　　下<hi>傳詳武功</hi>
　明祭酒馮夢禎墓　杭州府志在西溪梅塢<lb/>
　明僉都御史許子良墓　舊浙江通志在三台山明<lb/>
　　萬厯三十二年諭葬子叅政聨樞祔<hi>傳詳名臣</hi>
　明湖廣副使許文岐墓　杭州府志在中台山<hi>傳詳忠臣</hi>
　明知府翁汝遇叅議翁汝進墓　錢塘縣志俱在六<lb/>
　　和塔右<hi>傳詳循吏</hi>
<pb n="KR2k0044_WYG_234-23a"/>
　明四川按察僉事沈瑞臨墓　杭州府志在龍井劉<lb/>
　　安山<hi>傳詳儒林</hi>
　明叅議黄汝亨墓　杭州府志在花園橋<hi>傳詳文苑</hi>
　明吏部員外郎虞淳熙墓　錢塘縣志在雷峰下<hi>傳詳</hi>
　　<hi>文苑</hi>
　明副使柴祥墓　錢塘縣志在孤山<lb/>
　明太常卿葛寅亮墓　杭州府志在三台山<lb/>
　明贈刑部尚書陳禹謨墓　舊浙江通志在茅家埠<lb/>
<pb n="KR2k0044_WYG_234-23b"/>
　　明天啓間諭葬<hi>傳詳名臣</hi>
　明李元昭墓　西湖遊覽志在靈隠寺旁年五十六<lb/>
　　即為墓裹足不出山八十五預示逝期無疾卒乃<lb/>
　　葬焉<hi>傳詳隠逸</hi>
　明府尹沈光祚墓　杭州府志在縣西二啚明天啓<lb/>
　　間諭葬<hi>傳詳名臣</hi>
　明河南叅政查志立墓　在馬坡嶺<hi>字敬峯嘉靖丙辰進士秉彞第</hi>
　　<hi>三子</hi>
<pb n="KR2k0044_WYG_234-24a"/>
　明提學道查允元墓　在大慈山<hi>傳詳循吏</hi>
　明禮部主事傅巖墓　錢塘縣志在慈雲嶺下施家<lb/>
　　山子齡法齡熙祔<hi>傳詳忠臣</hi>
　明長史俞起蛟墓　舊浙江通志在雁臺鄉<hi>傳詳忠臣</hi>
　明知縣陸運昌墓　杭州府志在青龍山<hi>傳詳循吏</hi>
　明行人陸培墓　杭州府志在靈鷲山<hi>傳詳忠臣</hi>
　明御史陳潛夫墓　錢塘縣志在西溪荆山<hi>傳詳忠臣</hi>
　明御史姚竒引墓　杭州府志在穎秀山<lb/>
<pb n="KR2k0044_WYG_234-24b"/>
　明孝童郭金科墓　明孝友𫝊科年十五入火救母<lb/>
　　焚死御史聞之葬於孤山表曰郭孝童墓<hi>傳詳孝友</hi>
　明孝子孫宗黻墓　杭州府志在樂慶園子贈給事<lb/>
　　中揚墓在八盤嶺<hi>傳詳孝友</hi>
　明五節婦墓　錢塘縣志在西山玉泉傍葬陳氏許<lb/>
　　氏童氏孫氏查氏一門四世苦節人稱毛氏五節<lb/>
　　<hi>傳詳列女</hi>
　明孝亷汪渢墓　杭州府志在青芝塢<hi>傳詳隠逸</hi>
<pb n="KR2k0044_WYG_234-25a"/>
國朝<lb/>
　贈按察使僉事髙咸臨墓　在玊泉山<hi>傳詳名臣</hi>順治四<lb/>
　　年<lb/>
賜祭葬<lb/>
　文華殿大學士諡文僖黄機墓　在靈鷲山<hi>傳詳名臣</hi>康<lb/>
　　熙年間<lb/>
賜祭葬<lb/>
　戸部侍郎嚴沆墓　杭州府志在西山<hi>傳詳名臣</hi>康熙年<lb/>
<pb n="KR2k0044_WYG_234-25b"/>
　　間<lb/>
賜祭葬<lb/>
　處士應撝謙墓　在孝女北鄉甪頭灣石嶺<hi>傳詳儒林</hi>
　工部尚書諡文和陳敳永墓　舊浙江通志在八卦<lb/>
　　田<lb/>
　兵部右侍郎項景襄墓　錢塘縣志在北髙峰下<hi>傳詳</hi>
　　<hi>名臣</hi>
　吏部尚書徐潮墓　在小和山<hi>傳詳名臣</hi>康熙年間<lb/>
<pb n="KR2k0044_WYG_234-26a"/>
賜祭葬<lb/>
　懐遠將軍霍時御墓　杭州府志在靈隠龍門山<lb/>
　烈女孫秀姑墓　在棲霞嶺<hi>傳詳列女</hi>
　御史顧豹文墓　錢塘縣志在吳家山<hi>傳詳文苑</hi>
　贈翰林學士邵泰卿墓　杭州府志在神霄雷院西<lb/>
　　瑞雲山下<lb/>
　贈工部侍郎趙汝楫墓　在南山<lb/>
　少詹事邵遠平墓　錢塘縣志在雷院<hi>傳詳文苑</hi>
<pb n="KR2k0044_WYG_234-26b"/>
　贈江南布政使龔勤庶墓　錢塘縣志在虎跑<lb/>
　庶吉士潘沐墓　在雲林寺之東五寺橋<lb/>
　明經章士斐墓　杭州府志在青龍山<hi>傳詳文苑</hi>
　處士陳廷會墓　杭州府志在桃花嶺<hi>傳詳文苑</hi>
　孝子金世臣墓　錢塘縣志在中台山上扇二啚<lb/>
　贈侍郎宋富宋儒墓　錢塘縣志在大桐塢<lb/>
　贈工科給事中孫揚墓　錢塘縣志在八盤嶺<lb/>
　封副都御史陳肇墓　錢塘縣志在丁家山<lb/>
<pb n="KR2k0044_WYG_234-27a"/>
　處士陳祚明墓　錢塘縣志在西溪鮮于山<hi>傳詳文苑</hi>
　贈江南布政使龔景鵬墓　錢塘縣志在白巖山<lb/>
　監察御史龔翔麟墓　在白巖山<hi>傳詳文苑</hi>
　翰林院庶吉士陳成永墓　錢塘縣志在蕊珠山<lb/>
　封布政叅議沈瀚墓　錢塘縣志在桃源嶺下<lb/>
　河南把縣知縣王典墓　在丁家山<hi>傳詳循吏</hi>
　主事許田墓　在石屋嶺筲箕灣<hi>萬經許田墓誌字莘野錢塘人康熙</hi>
　　<hi>癸未進士授四川高縣令縣接壤烏蒙鎮雄兩土府民獠雜居素稱難治田撫馭有方修治橋梁道</hi>
<pb n="KR2k0044_WYG_234-27b"/>
　　<hi>路建立義學士民頌之行取入京以五部主事用未授而卒所著有屛山詩鈔燕邸西征等集水痕</hi>
　　<hi>詞春夢詞行世</hi>
　贈侍讀學士陳履升墓　在桃源嶺下<lb/>
　廣東提學僉事翁嵩年墓　在雲林寺東五寺橋<hi>傳詳</hi>
　　<hi>文苑</hi>
　知縣沈名蓀墓　在大慈山<hi>湯右曽沈名蓀墓誌字磵房錢塘人博學工詩</hi>
　　<hi>康熙庚午舉順天鄉試居京師名公卿争禮之著有梵夾集蛾術堂稿南北史臠讀書考要冰脂集</hi>
　　<hi>行世</hi>
<pb n="KR2k0044_WYG_234-28a"/>
　中書周崧墓　在横春橋<hi>莊楷周崧墓誌字層巖錢塘人年十四補博士弟子</hi>
　　<hi>貢入太學康熙丙子中順天鄉試副榜授中書科中書卒崧事母至孝生平重氣誼不茍然諾以故</hi>
　　<hi>海内之士無不樂與之交者</hi>
　副使王靄妻方氏墓　在西湖法公埠<hi>批詳事實靄字介菴錢塘</hi>
　　<hi>人厯宰祁陽靈邱二邑擢淮安船政同知轉山清外河同知建髙堰横塘埂議改石壩以資宣洩工</hi>
　　<hi>成調黄河同知遷登州知府多惠政秩滿陞副使未任卒妻方氏相夫服官多内助之力雍正七年</hi>
　　<hi>卒以子璣貴</hi>
<hi>誥贈太夫人諭祭一次</hi>
<pb n="KR2k0044_WYG_234-28b"/>
　　　仁和縣<lb/>
　漢桃俊墓　眞誥在臨平山墳壇厯然苖裔猶存鄉<lb/>
　　間時聞鼙角之響故人不敢侵毁皆呼為桃司命<lb/>
　　冢<lb/>
　晉丁母塜　杭州府志在丁橋姥山之東<lb/>
　宋木娘墓　杭州府志在太平鄉蔡官塘東<lb/>
　陳亞父塜　咸淳臨安志在臯亭山<hi>萬厯杭州府志亞夫陳時重生</hi>
　　<hi>有神異夀百餘而終顯靈其地有禱皆應</hi>
<pb n="KR2k0044_WYG_234-29a"/>
　唐贈禮部尚書諡文褚無量墓　神州古史考在臨<lb/>
　　平山<hi>傳詳儒林蘇頲贈禮部尚書褚公神道碑公先邑河南之陽翟十一代祖盛後漢時居海</hi>
　　<hi>鹽長子孫遂為吳郡海鹽人五代祖陽嗣錢塘侯公薨於長安崇仁里之賜第歸祔於錢塘臨平山</hi>
　　<hi>之舊域</hi>
　唐司勲員外郎杜牧墓　咸淳臨安志在南山東南<lb/>
　　<hi>夢梁錄與佛日山夾境名杜牧塢</hi>
　　<hi>謹按杜牧自撰墓銘終於安仁里葬於少陵司馬村先塋是墓在西京矣所傳杜牧塢疑其出牧睦</hi>
　　<hi>州及為湖州刺史時或至其地遂以名塢後人因而傅㑹亦未可知</hi>
<pb n="KR2k0044_WYG_234-29b"/>
　唐民部尚書吳公約墓　萬厯杭州府志在桐扣山<lb/>
　　<hi>傳詳武功羅隠吴公約神道碑黄巢之將叛也天下騷動杭之豪傑舉挺以衛鄉里者八人故立八</hi>
　　<hi>都之號其間王公節將派有分者一十三都君居其一焉君諱公約字處仁餘杭人以膽畧為郡邑</hi>
　　<hi>推應募西討授西佳鎮遏使其後從董太尉禦巢加御史中丞奏置都頭改硤石為郡邑之所於是</hi>
　　<hi>摧鋒破銳勲業愈盛由冬卿改秋曹民部二尚書為將三十年家無長物出則督勵士卒入則訓導</hi>
　　<hi>子弟斯亦名將之高節也乾寜四年夏六月二十有一日啓手足於硤石之第享年五十八以明年</hi>
　　<hi>正月十五日卜宅於錢塘之新亭鄉桐扣山之原禮也君嗣子以隠鄉里之舊請銘其墓而復以詩</hi>
　　<hi>一章文其美於道之隅曰吴山蒼蒼吳水泱泱降生英靈為公為王以嚴師旅以奠封疆派有别者</hi>
<pb n="KR2k0044_WYG_234-30a"/>
　　<hi>我亦應揚取直之功捍巢之績雖從本軍實展良畫踐履禁旅光揚事迹乃自西佳遷於硤石上君</hi>
　　<hi>東伐諸將西征賈以餘勇資其銳兵嵇山霧廓京口波清再從貂冕始拜冬卿吴㑹紛紜淮右奔競</hi>
　　<hi>驅其凍餒犯我疆境躬勵精卒恭奉上命雪霽松貞風中草勁元戎承制聖主酬勞大起名重司元</hi>
　　<hi>望髙優游渥澤出入官曹所謂鷄省全資豹韜㳟仰府城載崇吾圍惟力是助厥功以舉雲矗千堵</hi>
　　<hi>土攢萬杵率以資産役以軍旅乃頒異寵乃正華資大國綱紀雄藩羽儀床間牛鬬桮裏蛇疑天胡</hi>
　　<hi>可測神亦難知有裨於時有功於物一代殊勲二品清秩不謂不達何獲何失瑞馬神羊金箱玉室</hi>
　宋太師劉𤦺墓　仁和縣志在太師塢今謂劉坟村<lb/>
　宋少宰劉正夫墓　杭州府志在石姥山嶺之西北<lb/>
<pb n="KR2k0044_WYG_234-30b"/>
　　眞珠塢<lb/>
　明太常寺少卿鄭環墓　仁和縣志在石壁山禮部<lb/>
　　侍郎謝一夔撰誌銘<hi>傳詳介節</hi>
　明山東右叅政江玭墓　仁和縣志在妙因山少師<lb/>
　　李東陽撰誌銘<hi>傳詳名臣</hi>
　明太僕卿邵銳墓　仁和縣志在超山唐龍撰墓誌<lb/>
　　銘<hi>傳詳儒林</hi>
　明廣西南寧府知府汪獻墓　仁和縣志在臯亭山<lb/>
<pb n="KR2k0044_WYG_234-31a"/>
　　獻字惟賢𢎞治壬戌進士<lb/>
　明徴士陳雍墓　杭州府志在獨山<lb/>
　明保安知州傅潤墓　杭州府志在焦家橋<lb/>
　明副都御史贈尚書陳祖苞墓　杭州府志在黄鶴<lb/>
　　山<lb/>
國朝<lb/>
　左都御史吳涵墓　在臯亭山之佛日塢<hi>傳詳名臣</hi>
　處士沈蘭先墓　杭州府志在臯亭山<hi>傳詳儒林</hi>
<pb n="KR2k0044_WYG_234-31b"/>
　孝子查魏旭墓　在臯亭山麓<hi>傳詳孝友</hi>
　　　海寧縣<lb/>
　古三女堆　成化杭州府志在縣北二十五里長安<lb/>
　　鎮覺王寺後或云三女乃孫權第三女也<hi>吴本泰三女堆</hi>
　　<hi>詩二首梵宫鴟尾揷層霄荒塜纍纍草色嬌幾朶白雲松下起老僧趺坐話前朝春游歇馬弔香魂</hi>
　　<hi>緑酒頻澆青草根酩酊放歌人去後鶴歸松頂又黄昏</hi>
　宋太守沈景墓　杭州府志在硤石東山南麓<hi>海寧縣志</hi>
　　<hi>景官臨海南陽二郡守卒葬於此因名沈山俗云審食其者悞</hi>
<pb n="KR2k0044_WYG_234-32a"/>
　唐睢陽太守許遠墓　成化杭州府志在縣東北楊<lb/>
　　園村其二子玫現葬天竺莊鷄籠墩<hi>海寧縣志大厯二年長子</hi>
　　<hi>玫招魂歸故土合葬栁氏靈徳慈儀郡君於讀書林側栁憚許公神道碑公生景龍己酉四月十八</hi>
　　<hi>日卒於至徳丁酉十月十六日夀四十九為南陽公敬宗曽孫太子中舍彦伯子也配栁氏慈儀郡</hi>
　　<hi>太君二子玫現司馬金吾士林顯族云杜確許公墓銘睢陽太守靈徳太君死國曰忠死家曰貞夫</hi>
　　<hi>婦雙節萬古芳名天子錫葬崇榮厚死骸莫同封神妥於此鬱鬱洛塘龍蟠鳳翔巍乎泰峙地久天</hi>
　　<hi>長羽林繁祉其福無疆</hi>
　唐左果毅張希超墓　海寧縣志在黄岡<hi>海寧縣志康熙十一</hi>
<pb n="KR2k0044_WYG_234-32b"/>
　　<hi>年十一月土人掘地得壙石有唐故秦州成紀府左果毅張公墓誌銘云公諱希超字少逸其先清</hi>
　　<hi>江人漢末避地過江遂居於杭州鹽官縣祖楷陳王府諮議父徴隠遁邱園髙尚不仕公即徴之次</hi>
　　<hi>子也性實惠和才兼文武行必由本言皆中規以貞元元年五月五日寢疾終於袁花里之私第享</hi>
　　<hi>年五十有七即以其年十月十一日遷窆於黄堽村禮也公有一子曰灞少習典墳游心文囿銜悲</hi>
　　<hi>泣血願有誌焉其詞曰高岸為谷深谷為陵千年百嵗惟斯可憑</hi>
　唐馬湘墓　成化杭州府志在縣西九里<hi>傳詳仙釋</hi>
　宋太師諡文忠張九成墓　萬厯杭州府志在縣西<lb/>
　　五里<hi>傳詳名臣于有成横浦家傳先生墳墓在鹽官縣淨居院之側淳熙間邑宰陳恕被史越</hi>
<pb n="KR2k0044_WYG_234-33a"/>
　　<hi>王之命奉祝辭祭先生迄今詞板尚榜庭楣紹定間邑令趙汝艁重建墓亭粉飾詞板</hi>
　宋戸部侍郎蘇衡墓　海寧縣志衡字平仲號白山<lb/>
　　崇寧進士靖康末除戸部侍郎紹興辛亥駐節鹽<lb/>
　　官以疾卒葬郭溪<lb/>
　宋尚書左丞許景衡墓　海寧縣志在許村景衡瑞<lb/>
　　安人賜葬鹽官安義里<hi>傳詳名臣</hi>
　元戸部尚書貢師泰墓　萬厯杭州府志在黄岡之<lb/>
　　湖塘里師泰卒於門人朱鐩家鐩割地以葬捐田<lb/>
<pb n="KR2k0044_WYG_234-33b"/>
　　贍祭<hi>傳詳名宦王琥謁貢師泰墓詩宦海由來風浪惡月明何處駐仙艖人間洞府桃源□夢</hi>
　　<hi>裏關河梓里賖碑碣空題元戸部墓田猶寄魯朱家殘春下馬尋遺蹟千古文章野草花</hi>
　元祭酒榮肇墓　成化杭州府志在縣東北五十里<lb/>
　明太僕少卿沈升墓　海寧縣志在横塘<hi>傳詳名臣明英宗諭</hi>
　　<hi>祭文卿在先朝簡自科目厯官中外勤慎可稱兹以老年終於卿佐爰用賜祭以示恩榮卿其有知</hi>
　　<hi>歸安泉壤</hi>
　明處士蘇正墓　杭州府志在木場橋左<hi>傳詳文苑</hi>
　明叅政祝萃墓　杭州府志在妙果山<hi>傳詳循吏</hi>
<pb n="KR2k0044_WYG_234-34a"/>
　明副都御史查約墓　萬厯杭州府志在袁花里道<lb/>
　　人塘之北偏嘉靖九年諭葬<hi>傳詳忠臣</hi>
　明禮科給事中許相卿墓杭州府志在妙果山<hi>傳詳</hi>
　　<hi>名臣吴遵挽許雲村先生詩金門早掛冠孤迥隔塵寰光景千年氣東南萬仭山忽驚流水逝應逐</hi>
　　<hi>白雲還矯矯臨風屐斜陽紫翠間</hi>
　明工部侍郎祝以豳墓　杭州府志在袁花塘北明<lb/>
　　崇禎八年諭葬<hi>傳詳名臣</hi>
　明淮安知府許令典墓　海寧縣志在菩提山<hi>傳詳介節</hi>
<pb n="KR2k0044_WYG_234-34b"/>
　明吏部尚書徐石麒墓　海寧縣志在妙果山隂<hi>傳詳</hi>
　　<hi>忠臣</hi>
　明烈女吳慶真墓　杭州府志在靈泉鄉墓有連理<lb/>
　　木至今存<hi>傳詳列女</hi>
國朝<lb/>
　贈光禄大夫陳元成墓　在海寧縣東轉塘<hi>蔣廷錫陳無為</hi>
　　<hi>墓誌浙之海寧陳氏樂善好施罄家以周人急終身不倦名曰風山先生風山次子與相官叅政叅</hi>
　　<hi>政之子季曰元成字無為醇謹退讓好行其徳論者以為有風山先生之節槩叅政公引年歸里凡</hi>
<pb n="KR2k0044_WYG_234-35a"/>
　　<hi>所以娱親之具纎悉俱備叅政公既没經理䘮葬竭誠盡慎又捐己田為先世各墓祭産曰先大夫</hi>
　　<hi>志也元配顔夫人佐公殫孝養綜家政三黨稱之以孫詵元龍貴累贈光禄大夫公之没也丁明季</hi>
　　<hi>喪亂孤子之問等乃奉公柩權厝於叅政丙舍之西楹雍正九年培土成塋以狀屬廷錫為之誌廷</hi>
　　<hi>錫念公以高門華冑子孫繁衍貴盛辭世幾及百年展轉卜地未有當者今仍依叅政公之墓側以</hi>
　　<hi>公孝行推之意魂魄殆有不忍離此他適者故使遲之又乆以待今日之改厝為葬以從卜也没猶</hi>
　　<hi>依親是為純孝</hi>
　贈禮部尚書陳之問墓　在太岳橋東<hi>傳詳文苑</hi>
　贈大學士陳之闇墓　在禄歩墩<hi>傳詳義行</hi>
<pb n="KR2k0044_WYG_234-35b"/>
　兵部侍郎楊雍建墓　在鳳凰橋<hi>傳詳名臣</hi>康熙四十六<lb/>
　　年<lb/>
賜祭葬<lb/>
　河南河道楊守知墓　在湯家澗<hi>陳勲楊守知墓誌字次也號致軒海</hi>
　　<hi>寧人中訥子康熙庚辰進士官平凉知府厯署河南河道工詩出入三唐兩宋間尤得力范石湖至</hi>
　　<hi>咏物則謝宗可不是過也海寧詩派自陸辛齋朱岷左父子查韜荒為國初眉目至初白查浦兄弟</hi>
　　<hi>出並以五七字冠冕一時致軒從諸君子游雖别自成家其淵源固可考而知也同時又有葛向高</hi>
　　<hi>日讀徑寸書縱筆為古今文歌詞騷賦日不下數千言皆精思力索所不能到年未三十棄妻子逃</hi>
<pb n="KR2k0044_WYG_234-36a"/>
　　<hi>去不知所終</hi>
　　　富陽縣<lb/>
　漢孫鍾墓　成化杭州府志在陽平山孫堅之祖<hi>咸淳</hi>
　　<hi>臨安志鍾性至孝種𤓰為業忽有三少年詣鍾乞𤓰謂鍾曰此山下作冢當出天子君下山百歩許</hi>
　　<hi>顧見我去即可葬也鍾去三十歩便反顧見三人並成白鶴飛去鍾死即葬其地冢上數有雲氣五</hi>
　　<hi>色上燭天里人由是知孫氏必興孫氏墳墓在富陽者又有孫賁孫皓墓在縣西南皓子希祖墓在</hi>
　　<hi>縣南</hi>
　吳富春侯郭成墓　咸淳臨安志在樟巖<lb/>
<pb n="KR2k0044_WYG_234-36b"/>
　吳中郎將郭據墓　杭州府志在華盖山<lb/>
　晉處士孫晷墓　宣徳富陽縣志在慶善鳳凰山<hi>傳詳</hi>
　　<hi>孝友</hi>
　宋太子賓客謝濤墓　萬厯杭州府志在春明之原<lb/>
　　歐陽修撰墓誌<hi>傳詳循吏</hi>
　宋少師諡文清李宗勉墓　成化杭州府志在小隠<lb/>
　　山<hi>傳詳名臣</hi>
　元尚書左丞諡文簡葉李墓　杭州府志在石碑灣<lb/>
<pb n="KR2k0044_WYG_234-37a"/>
　　<hi>傳詳名臣</hi>
　元處士黄公望墓　杭州府志在廟山<hi>傳詳寓賢</hi>
　明吏部尚書趙新墓　成化杭州府志在靈峰漁嶺<lb/>
　　<hi>傳詳名臣</hi>
　明福建布政使姚肇墓　萬厯杭州府志在禮山<lb/>
　明監察御史周文墓　富陽縣志在鹿山觀塢<hi>傳詳名臣</hi>
　明檢討夏賚墓　富陽縣志在漁山西塢<lb/>
　　　餘杭縣<lb/>
<pb n="KR2k0044_WYG_234-37b"/>
　漢太守諸葛琮墓　成化杭州府志在禪山之旁<hi>餘杭</hi>
　　<hi>縣志琮後漢時為河間太守以賢徳稱</hi>
　吳選曹尚書暨豔墓　咸淳臨安志在由拳山之東<lb/>
　　<hi>吴志張温傳豔字子休吳郡人</hi>
　吳給事驍騎大將軍新豐侯暨惠景墓　咸淳臨安<lb/>
　　志在董舍村<lb/>
　吳偏將軍凌統墓　成化杭州府志在浮里界<hi>傳詳武功</hi>
　吳歩兵校尉諸葛起墓　杭州府志在岑山旁<hi>傳詳隠逸</hi>
<pb n="KR2k0044_WYG_234-38a"/>
　晉常山太守俞歸墓　咸淳臨安志在縣西北三十<lb/>
　　五里地聨舟枕山<lb/>
　晉隠士郭文墓　元豐九域志在縣西南十五里<hi>傳詳</hi>
　　<hi>隠逸郭墓碑文髙山岑㟧濬瀨潺湲飈生林下雲興巖端先生存没安於此山</hi>
　晉晉陽太守嚴昆墓　萬厯杭州府志在仇山嘗有<lb/>
　　白鹿夾墓之異<lb/>
　宋晉陵侯吳喜墓　咸淳臨安志在縣東二十五里<lb/>
　宋侍中王裕之墓　咸淳臨安志在縣東二十五里<lb/>
<pb n="KR2k0044_WYG_234-38b"/>
　　裕之字敬𢎞瑯琊臨沂人嘗為吳興太守居餘杭<lb/>
　　縣没於所居之舍亭山<lb/>
　梁疆陵侯陳法明墓　咸淳臨安志在唐苑山中<hi>陳氏</hi>
　　<hi>家傳法明字允明幼好學後察舉孝廉遷桂陽太守</hi>
　唐宗元先生吳筠墓　成化杭州府志在天柱山西<lb/>
　　麓<lb/>
　唐沖素先生鄭章墓　成化杭州府志在天柱山<hi>神州</hi>
　　<hi>古史考章字博文幼號神童十五嵗辭親學道居天柱山精思院卒葬本山號沖素先生</hi>
<pb n="KR2k0044_WYG_234-39a"/>
　唐白元鑑墓　神州古史考在大滌洞東北<lb/>
　宋潘閬墓　杭州府志在洞霄宫方丈西廡後<hi>傳詳寓賢</hi>
　宋太子太傅盛度墓　餘杭縣前志在黄山<hi>傳詳文苑</hi>
　宋少師王彦洪墓　萬厯杭州府志在同化鄉仙澤<lb/>
　　界前峰山彦洪越人家於此卒葬焉<lb/>
　宋金紫光祿大夫趙善墓　成化杭州府志在常熟<lb/>
　　鄉東林西扇宋宗室從高宗南渡卒葬於此<lb/>
　宋昭慶軍承宣使趙不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>墓　葉適趙公行狀在同<lb/>
<pb n="KR2k0044_WYG_234-39b"/>
　　化鄉裏山宋宣之原太宗六世孫<hi>傳詳名宦</hi>
　宋丞相史玊墓　杭州府志在東林東扇道明寺墓<lb/>
　　遺址存焉<lb/>
　宋洞霄道士常中行墓　餘杭縣志在天柱峰下<lb/>
　明少詹事諡文敏鄒濟墓　明一統志在縣東南五<lb/>
　　里洪熙初勅葬<hi>明仁宗諭祭文惟卿資禀和易襟懐坦直才徳兼有學問博通誦法</hi>
　　<hi>孔子兼精𤣥釋文章豐瞻援筆立成事朕春宫多厯年所朝夕左右勤慎小心知無不言愜契朕意</hi>
　　<hi>啓沃匡輔資益良多今朕君臨天下卿已先逝追維舊徳夙夜不忘兹特贈爾為太子少保賜諡文</hi>
<pb n="KR2k0044_WYG_234-40a"/>
　　<hi>敏仍勅有司營建享堂設置墳户嵗時致祭著為常典用報卿平日相從之厚九原有靈尚其歆鑒</hi>
　　餘杭縣志禮部尚書諡康靖鄒幹墓從父文敏公<lb/>
　　兆<hi>傳詳名臣</hi>
　明少詹事吳太沖墓　舊浙江通志在簫臺<hi>傳詳名臣</hi>
　　　臨安縣<lb/>
　吳越國錢武肅王墓　咸淳臨安志在縣城北二十<lb/>
　　三歩<hi>傳詳武功十國春秋後唐長興三年詔曰天下兵馬大元帥尚書令吳越王本朝元老當</hi>
　　<hi>代勲賢位已極於人臣名素髙於簡冊贈典既符其官爵易名宜示其優崇即令所司定諡曰武肅</hi>
<pb n="KR2k0044_WYG_234-40b"/>
　　<hi>仍以王禮葬詔工部侍郎楊彪式為碑文廣順元年春正月壬午葬衣錦鄉茅山之原</hi>萬厯<lb/>
　　杭州府志正徳間浙江按察僉事許讚復墓側侵<lb/>
　　没山田入租為祭費邑長春秋祭墓知縣廖瑜建<lb/>
　　外門三楹<lb/>
　吳越恭穆夫人馬氏墓　十國春秋馬氏安國縣人<lb/>
　　父綽雄武軍節度使女為文穆王夫人初封越國<lb/>
　　加封吳越國莊穆夫人諡恭穆葬衣錦軍之慶僊<lb/>
　　鄉良山下<lb/>
<pb n="KR2k0044_WYG_234-41a"/>
　宋四川總領李景翺墓　成化杭州府志在靈鳳鄉<lb/>
　　東子山景翺丞相邦彦之孫兩淮制置曾伯之父<lb/>
　宋吏部侍郎俞烈墓　萬厯杭州府志在土橋<lb/>
　宋懐遠大將軍前衡州路總管劉琮墓　萬厯杭州<lb/>
　　府志在五栁塘灣<lb/>
　宋蟾華子喻天時墓　臨安縣志在大滌山棲真洞<lb/>
　　側<lb/>
　元𤣥素先生王朴墓　臨安縣志在石室之麓<lb/>
<pb n="KR2k0044_WYG_234-41b"/>
　明知縣俞益墓　成化杭州府志在靈鳳莊上山之<lb/>
　　原侍郎王直銘其墓<hi>傳詳循吏</hi>
　明工部尚書俞琳墓　臨安縣志在琴山嘉靖十年<lb/>
　　諭葬<hi>傳詳名臣</hi>
　　　於潛縣<lb/>
　漢牧亭侯何騰墓　咸淳臨安志在獨角山<hi>於潛縣志騰字</hi>
　　<hi>叔翔靈帝中平元年從破黄巾賊舉家渡江至於潛牧亭村居焉詔封牧亭侯後葬於村之溪西</hi>
　晉叅軍趙悌墓　名勝志塜記云墓在縣東十二里<lb/>
<pb n="KR2k0044_WYG_234-42a"/>
　　舊有墟塚二十五古溝通人往來泉流不竭石獸<lb/>
　　之𩔖皆頽仆草莽後人於其地得陶磚二有咸和<lb/>
　　二年九月叅軍趙悌建立塚功十四字<lb/>
　晉何史君墓　杭州府志宋淳熙八年駱忠翊嗣業<lb/>
　　創祠山别廟於於?縣東一里南陽山獲古塜陶<lb/>
　　磚有太康五年甲辰何史君墓十字<lb/>
　唐山南東道從事章成𬗟墓　咸淳臨安志在長安<lb/>
　　鄉兌口村<hi>傳詳孝友</hi>
<pb n="KR2k0044_WYG_234-42b"/>
　吳越太師吳敬忠墓　咸淳臨安志在豐國鄉東村<lb/>
　　<hi>傳詳武功</hi>
　宋端明殿學士洪咨夔墓　杭州府志在嘉前鄉<hi>傳詳</hi>
　　<hi>名臣</hi>
　宋禮部侍郎趙景緯墓　於潛縣志在棠公山西坂<lb/>
　　<hi>傳詳名臣</hi>
　明松溪知縣張紳墓　於潛縣志在西郭門内<lb/>
　明刑科給事中阮子孝墓　杭州府志在嘉前鄉西<lb/>
<pb n="KR2k0044_WYG_234-43a"/>
　　　新城縣<lb/>
　唐金部侍郎徐凝墓　成化杭州府志在寧善鄉桐<lb/>
　　峴村<lb/>
　吳越和州刺史杜稜墓　咸淳臨安志在縣北五里<lb/>
　　官塘子太師建徽墓在縣西十里袁村<hi>傳詳武功</hi>
　吳越贈工部尚書孫陟墓　萬厯杭州府志在百丈<lb/>
　　村西<lb/>
　宋孝子周雄墓　新城縣志在太平鄉<hi>傳詳孝友</hi>
<pb n="KR2k0044_WYG_234-43b"/>
　明工部侍郎方廉墓　杭州府志在七賢鄉天柱山<lb/>
　　下<hi>傳詳名臣</hi>
　　　昌化縣<lb/>
　唐羅公墓　成化杭州府志在澞溪之陽村吳越給<lb/>
　　事羅隠祖墓也<lb/>
　梁太保饒京墓　咸淳臨安志在金山鄉首源林木<lb/>
　　蓊鬱百尺合抱有犯者必為異物所怖<hi>傳詳名宦</hi>
　　<hi>謹按京十國春秋作景</hi>
<pb n="KR2k0044_WYG_234-44a"/>
　宋福建路轉運使章鑄墓　成化杭州府志在洪山<lb/>
　　今猶存石人石馬<lb/>
　宋蘄王韓世忠墓　杭州府志在縣西四十里義于<lb/>
　　山<hi>傳詳名宦</hi>
　宋監察御史陳成墓　昌化縣志在蜃溪排山<lb/>
　宋襲開國男章祖義墓　昌化縣志在覽川梯雲橋<lb/>
　　<hi>章祖義自撰墓銘山盤盤兮竹樹蕭森溪澄澄兮白鷗浮沉顧瞻中邱兮宛其幽深曰惟吾之藏兮</hi>
　　<hi>傃陽負隂訊來世兮誰其知心</hi>
<pb n="KR2k0044_WYG_234-44b"/>
　元孝子陳斗龍墓　萬厯杭州府志在義于山<hi>傳詳孝友</hi>
　明御史余敏墓　杭州府志在東章村<lb/>
　明御史趙礪墓　昌化縣志在鳳凰嶺<lb/>
　<lb/>
　<lb/>
　<lb/>
　<lb/>
　浙江通志卷二百三十五<lb/>
</p>
<p>
</p>
  </div>
</body>
</text>
</TEI>
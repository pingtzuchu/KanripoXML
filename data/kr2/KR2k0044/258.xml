<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百五十九</head> <lb/>
    <p>
<pb n="KR2k0044_WYG_258-1a"/>
欽定四庫全書<lb/>
　浙江通志卷二百五十九<lb/>
　藝文<hi>一</hi>
　　文章經國之大業與政治通故曰文以載道非是<lb/>
　　則言之無徴焉㑹稽文士立言粲盛見於朱育之<lb/>
　　對曄若春榮上下千百年間述作已云大備顧名<lb/>
　　山石室之藏搜羅未盡第擇其有闗吏治民生山<lb/>
　　川風土者存什一於千百云志藝文<lb/>
<pb n="KR2k0044_WYG_258-1b"/>
　詔<lb/>
　　漢武帝賜嚴助詔<lb/>
詔㑹稽太守君厭承明之廬勞侍從之事懐故土出為<lb/>
郡吏㑹稽東接於海南近諸越北枕大江間者闊焉久<lb/>
不聞問具以春秋對毋以蘓秦縱橫<lb/>
　　晉元帝恤吳郡饑詔<lb/>
天下凋弊加以災荒百姓困窮國用並匱吳郡饑人死<lb/>
者百數天生蒸黎而樹之以君選建明哲以左右之當<lb/>
<pb n="KR2k0044_WYG_258-2a"/>
深思以救其弊昔吳起為楚悼王明法審令損不急之<lb/>
官除廢公族疎逺以附益將士而國富兵强况今日之<lb/>
弊百姓凋困邪且當去非急之務非軍事所須者皆省<lb/>
之<lb/>
　　晉孝武帝除三吳租布詔<lb/>
三呉奥壤股肱望郡而水旱併臻百姓失業夙夜惟憂<lb/>
不能忘懐宜時拯䘏救其凋困三吳義興晉陵及㑹稽<lb/>
遭水之縣尤甚者全除一年租布其次聽除半年受賑<lb/>
<pb n="KR2k0044_WYG_258-2b"/>
貸者即以賜之<lb/>
　　宋太宗曲赦兩浙徳音<lb/>
惟皇建極括㝢縣以開階惟辟奉天法陽春而流惠我<lb/>
國家丕承大業光宅中區奄三代之提封盡歸王化撫<lb/>
萬邦之生聚皆樂皇風近又吳越國王錢俶逺效忠規<lb/>
嘉逢昌運走梯航而入覲叩宸扆以披誠願輸奕世之<lb/>
土疆盡入天朝之封域睠兹恭順特議允俞言念吳方<lb/>
久疎王澤當混同之資始均茂育以攸宜爰頒在宥之<lb/>
<pb n="KR2k0044_WYG_258-3a"/>
文俾預太平之化應兩浙管内云云於戯四海一家既<lb/>
大同於文軌三呉百越屬初被於照臨固於撫御之間<lb/>
良軫寐興之念彼中官吏差去使臣更施存恤之方廣<lb/>
示懐柔之道令其富庶慰朕焦勞告示遐方知予厚意<lb/>
　　宋太宗均租詔<lb/>
詔兩浙諸州先是錢俶封國之日民多流亡棄其地為<lb/>
曠土宜令所在籍其壠畆之數均其租每嵗十分減其<lb/>
三以為定制仍給復五年召㳺民勸其耕種厚慰撫之<lb/>
<pb n="KR2k0044_WYG_258-3b"/>
以稱吾務農厚夲之意<lb/>
　　宋眞宗呉山廟春秋建道塲詔<lb/>
詔曰杭州呉山廟神實主洪濤聿書往冊頃者湍流暴<lb/>
作閭井為憂致禱之初厥應如響禦災捍患神實能之<lb/>
用竭精衷有加常祀庶慿諴感永庇吾民宜令本州每<lb/>
嵗春秋建道塲三晝夜罷日設醮其青詞學士院前一<lb/>
月降付<lb/>
　　宋髙宗放免租税詔<lb/>
<pb n="KR2k0044_WYG_258-4a"/>
朕遭時艱難遂為行國凡駐蹕去處理合優異寛恤民<lb/>
力始稱朕懐其臨安府諸縣人户拖欠税租等物依去<lb/>
秋眀堂赦令合行倚閣者並特與放免如官吏日後復<lb/>
行催納者依沮格詔令科罪<lb/>
　　宋髙宗罷修造詔<lb/>
比移蹕臨安六宫尚留㑹稽者政縁不欲増廣行闕重<lb/>
困民力訪聞行在係官修造去處甚多可日下並罷自<lb/>
今後非得㫖許令増修而輙敢擅役人夫者令御史臺<lb/>
<pb n="KR2k0044_WYG_258-4b"/>
糾彈以聞仍令尚書省出榜曉示頒行<lb/>
　　宋髙宗蠲免兩縣民户地基和買詔<lb/>
比聞臨安府錢塘仁和兩縣昨經兵火焚毁其民户居<lb/>
止惟存地基而又有為官府營寨拘占者尚依舊家業<lb/>
錢均敷和買絹數既無從出豈免逋負追呼催索在所<lb/>
愍恤可令本府契勘見為官占去處許計家業錢蠲免<lb/>
絹數仍具榜示<lb/>
　　宋髙宗親耕耤田詔<lb/>
<pb n="KR2k0044_WYG_258-5a"/>
朕惟兵興以來田畝多荒故不憚卑躬與民休息今疆<lb/>
場罷警流徙復業朕親耕耤田以先黎庶三推復進勞<lb/>
賜耆老嘉與世俗躋於富厚昔漢文帝頻年下詔首推<lb/>
農事之本至於上下給足減免田租光於史冊朕心庶<lb/>
幾焉咨爾中外當體至懐<lb/>
　誥<lb/>
　　宋孝宗賜臨安府尹周淙誥<lb/>
畿方千里俗具五民趨利者率多巧偽忘身者公肆奪<lb/>
<pb n="KR2k0044_WYG_258-5b"/>
攘非閑之以義守之以信求囹圄之空未易得也卿以<lb/>
吾上嗣尹正自司事以來風流篤厚禁網疎闊刑罰用<lb/>
稀今也俾無一人之獄足以副吾欽恤之意矣賀章來<lb/>
上嘉歎不忘<lb/>
　制<lb/>
　　盧元輔除杭州刺史制　　　　<hi>唐</hi>白居易<lb/>
河南縣令盧元輔早以學藝列在周行嘗守商都頗聞<lb/>
有政再領京縣益見其才江南列郡餘杭為大征賦猶<lb/>
<pb n="KR2k0044_WYG_258-6a"/>
重疲人未康藉爾登車往分憂矚勞徠安輯稱朕意焉<lb/>
賞賢旌能以佇報政可<lb/>
　　李訥除浙東觀察使兼御史大夫制<hi>唐</hi>杜牧<lb/>
仲尼以舉賢才則理大禹以能官人則安况西界浙河<lb/>
東淹左海機杼耕稼提封七州其間繭税魚鹽衣食半<lb/>
天下不有可使豈宜委之正議大夫使持節華州諸軍<lb/>
事守華州刺史兼御史中丞充潼闗防禦鎮國軍等使<lb/>
上柱國隴西縣開國男食邑三百户賜紫金魚袋李訥<lb/>
<pb n="KR2k0044_WYG_258-6b"/>
温良恭儉齊莊中正實以君子之徳華以才人之辭揚<lb/>
厯清顯昭彰令聞輟自掌言式是近輔子貢為清廟之<lb/>
器仲弓有南面之才智莫能欺剛亦不吐表率教化皆<lb/>
有法度今者兵為農器革作軒車言於共理在擇循吏<lb/>
是故用已效之績託分寄之任擁蒨斾而服𤣥玉化千<lb/>
里而有三軍儒者之榮莫過於此孔子曰仁者愛人智<lb/>
者知人愛人則疲羸可蘓知人則才幹不棄土宇既廣<lb/>
殺生在我考此二者可以報政榮加副相用壓大邦爾<lb/>
<pb n="KR2k0044_WYG_258-7a"/>
其勉之無忝所舉可使持節都督越州諸軍事守越州<lb/>
刺史兼御史大夫充浙江東道都團練觀察處置等使<lb/>
散官勲封賜如故<lb/>
　　許懋為兩浙轉運副使制　　　<hi>宋</hi>曽　鞏<lb/>
勅具官某朕擇遣使者分部而治雖以將漕為稱然實<lb/>
總民政之舉措察吏屬之能否盖連數十城之地舉而<lb/>
屬之其選豈不重哉爾詳練敏明宜服予采盖爾之職<lb/>
非止於督賦斂斷獄訟而已惟除苛息擾可以使民遂<lb/>
<pb n="KR2k0044_WYG_258-7b"/>
其宜惟務實去華可以使吏馴其行宣恩徳而美風俗<lb/>
待爾能善厥官可不勉與以祗朕命可<lb/>
　　兩浙轉運副使許懋可令再任制<hi>宋</hi>蘓　軾<lb/>
勅具官許懋呉越之人凋敝乆矣朕方蠲理繁碎以安<lb/>
養其衆非得循吏察視郡縣均通有無則民何賴焉以<lb/>
爾儒術精通吏事詳敏厯年於兹民便其政既信之俗<lb/>
必易為功庶無新故更代之勞而有上下相安之美勉<lb/>
脩前業無怠日新可<lb/>
<pb n="KR2k0044_WYG_258-8a"/>
　　行知杭州葉夢得復舊職制　　<hi>宋</hi>汪　藻<lb/>
股肱宣力四方實寄藩維之重精神折衝千里允資師<lb/>
帥之良矧吾左右之臣殿彼東南之服雋功來上褒渥<lb/>
可忘具官早以時才揚於禁路粹矣朝廷之表巋然人<lb/>
物之英治必有聲能使可居之官大動皆中節故每不<lb/>
勞而功成比緣蛇豕之妖未正鯨鯢之戮篁竹深阻谿<lb/>
山繹騷迺攄堂上之奇盡服潢中之衆惟三仕三已莫<lb/>
眀令尹之心故七縱七擒微見武侯之畧宜還寵數用<lb/>
<pb n="KR2k0044_WYG_258-8b"/>
示眷懐尚加厲於壯猷庶永綏於遐俗可<lb/>
　　木待問知湖州制　　　　　<hi>宋</hi>　樓　鑰<lb/>
勅具官某儒科首選宦達相望儲禁舊僚收用畧盡慈<lb/>
皇初開南省爾則為多士之先沖人頃居東宫爾則任<lb/>
端尹之寄而十年以來欲仕輙已朕嘗念之惟近臣為<lb/>
眀當塗之誣浮議遂定吳興劇郡視古左馮衆所憚為<lb/>
舉以試女勿以多言為畏倚需最課之聞髙爵美官豈<lb/>
於汝吝可<lb/>
<pb n="KR2k0044_WYG_258-9a"/>
　　新知紹興府倪思改知婺州制　<hi>宋</hi>樓　鑰<lb/>
勅具官某視禁林之草原藉於通儒分輔郡之符俯從<lb/>
於忱請相才既審易地皆然爾學優而醇文麗以敏蚤<lb/>
登宏博之選徑上清華之途翰院詞垣擅兩制絲綸之<lb/>
美經帷史館極一時筆橐之榮擢貳儀曹獨司秩祀拭<lb/>
圭出使握節言旋曽坐席之未温遽抗章而自列豈久<lb/>
勞侍從之事遂厭直承明之廬懐㑹稽太守之章致勤<lb/>
再命繼東陽隠侯之詠去擁一麾勉為朕行毋輕民事<lb/>
<pb n="KR2k0044_WYG_258-9b"/>
詞人而任岳牧初無内重之偏宣室之對鬼神當俟政<lb/>
成之後可<lb/>
　教<lb/>
　　舉潘綜吳逵孝亷教　　　　　<hi>晉</hi>王韶之<lb/>
前被符孝亷之選必審其人雖四科難該文質寡備必<lb/>
能孝義邁俗㧞萃著聞者便足以顯應明敡允將符㫖<lb/>
烏程潘綜守死孝道全親濟難烏程吳逵義行純至列<lb/>
墳成行咸精成内淳休聲外著可並察孝亷<lb/>
<pb n="KR2k0044_WYG_258-10a"/>
　　永嘉郡教　　　　　　　　<hi>梁</hi>　丘　遲<lb/>
貴郡控帶山海利兼水陸實東南之沃壤一郡之巨㑹<lb/>
而曝背拘牛屢空於畎畝績麻治縣無聞於窐巷其有<lb/>
耕灌不修桑榆靡樹遨遊鄽里酣酺卒歲越伍乖隣流<lb/>
宕忘返才異相如而四壁獨立髙慚仲蔚而三徑没人<lb/>
雖謝文翁之正俗庶幾龔遂之移風<lb/>
　表<lb/>
　　薦賀循表　　　　　　　　　<hi>晉</hi>陸　機<lb/>
<pb n="KR2k0044_WYG_258-10b"/>
伏見吳興武康令賀循徳量邃茂才鑒清逺服膺道素<lb/>
風標凝峻厯踐三城刑政肅穆守職下縣編名凡萃出<lb/>
自新邦朝無知己恪居遐外志不自營年時倐忽而邈<lb/>
無階緒實州黨愚智所為悵然臣等並以凡才累授餙<lb/>
進被服恩澤忝豫朝末知良士後時而守局無言懼有<lb/>
蔽賢之咎是以不勝愚管冒死表聞<lb/>
　　為杭州刺史崔元將獻緑毛龜表<hi>唐</hi>李　嶠<lb/>
臣聞五氣殊方元龜列於𤣥武四靈異禀神蔡遊於紫<lb/>
<pb n="KR2k0044_WYG_258-11a"/>
泉用能藏往知來發祥祚聖大禹之永終天祿文薦九<lb/>
疇隆姬之乃命帝庭兆言三吉永言秘寳録存縑簡伏<lb/>
惟皇帝陛下藴靈沙刦屈道璿樞推正覺而御彛倫𢎞<lb/>
大悲而撫羣俗雲行雨施之澤下漏三泉春生夏長之<lb/>
仁曲成萬物恩洎草木惠覃飛走天澤感氣而延和神<lb/>
靈應徳而呈瑞伏見所部錢唐縣人聶幹於市内水中<lb/>
獲毛龜一枚修尾長頭𤣥甲緑毳名掩於楚宗狀奇於<lb/>
靈繹雖六眸在首未足尚其禎祥五色成文詎能齊其<lb/>
<pb n="KR2k0044_WYG_258-11b"/>
詭異伏從蓍而自久下蓮芳而暫出美兼曠代休踰羣<lb/>
祉謹按孫氏瑞應圖曰王者徳澤湛漬漁獵從時則靈<lb/>
龜出禮含文嘉曰内外之制各得其宜則山澤出靈龜<lb/>
陛下解網收罟𢎞天地之大徳創制改物窮帝王之能<lb/>
事宜其膺受冥貺克享珍符且益有十朋表賢才之入<lb/>
用夀踰千祀彰聖厯之無疆嘉祉不召而自臻乾象無<lb/>
祈而潛應臣謬當重寄親奉洪庥靈異受臻既駭於常<lb/>
觀忭舞胥屬實兼於恒品無任慶躍之至<lb/>
<pb n="KR2k0044_WYG_258-12a"/>
　　進瑞瓜頌表　　　　　　　　<hi>唐</hi>栁宗元<lb/>
臣某等今日内出浙東觀察使賈全所進越州山隂移<lb/>
風鄉產瑞瓜二實同蔕圖示百僚者寳祚維新嘉瑞來<lb/>
應式彰聖化克表天心臣等誠慶誠賀頓首頓首伏惟<lb/>
皇帝陛下保合太和緝熙黎庶馨香上達淳化旁行嘉<lb/>
瓜發瑞來自侯服質維同蔕見車書之永均地則移風<lb/>
知化育之方始雖七月而食豳土歌王業之難五色稱<lb/>
珍東陵詠嘉瓜之㑹未聞感通若斯昭著者也臣某等<lb/>
<pb n="KR2k0044_WYG_258-12b"/>
遭逢聖運親仰珍圖忻蹈之誠倍百恒品無任慶悦之<lb/>
至<lb/>
　　杭州刺史謝表　　　　　　　<hi>唐</hi>白居易<lb/>
臣居易言去年七月十四日䝉恩除授杭州刺史屬汴<lb/>
路未通取襄漢路赴任水陸七千餘里晝夜奔馳今月<lb/>
一日到本州當日上任訖上分憂寄内省庸虚仰天戴<lb/>
恩跼地失次臣居易謬因文學忝厠班行自先朝黜官<lb/>
已來六年放棄逢陛下嗣位之後數月徴還生歸帝京<lb/>
<pb n="KR2k0044_WYG_258-13a"/>
寵在郎署不踰年擢知制誥未周歳正授舍人出泥登<lb/>
霄從骨生肉唯有一死擬將報恩旋属方隅不寧朝廷<lb/>
多事當陛下旰食宵衣之日是微臣輸肝寫膽之時雖<lb/>
進獻愚衷或期有補而退思事理多不合宜臣猶自知<lb/>
况在天鑒忝非土木如履氷泉合當鼎鑊之誅尚忝藩<lb/>
宣之寄才小官重恩深責輕欲答生成未知死所唯當<lb/>
夙興夕惕焦思苦心恭守詔條勤䘏人庶下蘓凋瘵上<lb/>
副憂勤萬分之恩莫酬一二仰天舉首望闕馳心葵藿<lb/>
<pb n="KR2k0044_WYG_258-13b"/>
之志徒傾螻蟻之誠難達無任感恩激切之至<lb/>
　　為杭州李使君論李藏用杭州功表<lb/>
　　　　　　　　　　　　　　　<hi>唐</hi>獨孤及<lb/>
臣及言臣聞當逆賊劉展擁兵過江之日變起倉卒鋒<lb/>
不可當人心動搖物情危殆五道節制望風潰散自淮<lb/>
而南至於海隅無敢保一城能守一節者唯少府少監<lb/>
李藏用以宗室近屬憂國如家臨危抗憤忠勇奮發收<lb/>
聚散卒糾合義士挺身履險出萬死一生之地與賊轉<lb/>
<pb n="KR2k0044_WYG_258-14a"/>
戰堅守蘓州相持經月殺獲過當使凶賊徒黨鋒鋭挫<lb/>
衂其後以外援不至衆寡懸絶遂移師就險退保杭州<lb/>
當此之時江淮諸軍已散平盧之師未至三分全吳賊<lb/>
有其二藏用且募戰士獨守孤城以忠義感激令驍勇<lb/>
樂用旬月之間致死士三千賊遣偽將張景超孫待封<lb/>
等盡鋭率衆分道來攻藏用與士卒等戮力一心義形<lb/>
於色殊死決戰奮不顧身遂能兵鋒所加無不摧陷皆<lb/>
一舉盡敵覆而屠之前後俘斬虜獲至數萬計向微斯<lb/>
<pb n="KR2k0044_WYG_258-14b"/>
人之功捍此州之境則江畧土宇盡為敵疆海隅蒼生<lb/>
非復我有云云<lb/>
　　謝賜鐵劵表　　　　　　　　<hi>唐</hi>錢　鏐<lb/>
恩㫖賜臣金書鐵劵一道臣恕九死子孫三死者出於<lb/>
睿眷形此綸言録臣以絲髪之勞賜臣以山河之誓鐫<lb/>
金作誓指日成文震動神祗飛揚肝膽伏念臣爰從筮<lb/>
仕逮及秉旄每自揣量是何叨忝行如履薄動若持盈<lb/>
惟憂福過禍生敢冀愼初䕶末豈期此志上感宸聰憂<lb/>
<pb n="KR2k0044_WYG_258-15a"/>
臣以處極多虞慮臣以防閑不至遂闗聖慮永保私門<lb/>
朂臣以功名申諸帶礪雖君親嘱念皆云必恕必容而<lb/>
臣子為心豈敢傷慈傷愛謹當日謹一日戒子戒孫不<lb/>
敢因此而累恩不敢承此而賈禍聖主萬嵗愚臣一心<lb/>
臣誠惶誠恐頓首頓首<lb/>
　　杭州謝放罪表　　　　　　　<hi>宋</hi>蘓　軾<lb/>
臣近以法外刺配本州顏章顏益二人上章待罪奉聖<lb/>
㫖特放罪者職在承宣當遵三尺之約束事闗利害輙<lb/>
<pb n="KR2k0044_WYG_258-15b"/>
從一切之便宜曲荷天慈不從吏議伏念臣早緣剛拙<lb/>
屢致憂虞用之朝廷則入耳之疢形於言施之郡縣則<lb/>
疾惡之心見於政雖知難每以為戒而臨事不能自回<lb/>
茍非日月之明肝膽必照則臣豈惟獲罪於今日久已<lb/>
見傾於衆言恭惟皇帝陛下濬哲生知清明旁達委任<lb/>
羣下退托於不能愛養成材惟恐其有過知臣欲去一<lb/>
方之積弊須除二猾以示民特屈憲章以全器使臣敢<lb/>
不省循過咎祇服簡書眷此善良自不犯於漢法時有<lb/>
<pb n="KR2k0044_WYG_258-16a"/>
貸舍用益廣於堯仁<lb/>
　　杭州謝上表　　　　　　　　<hi>宋</hi>蘓　軾<lb/>
入奉禁嚴出膺方面皆人臣之殊選在儒者以尤榮臣<lb/>
受寵逾涯積憂成疾既思退就於安養又欲少逃於滿<lb/>
盈仰荷至仁曲從微願江山故國所至如歸父老遺民<lb/>
與臣相問知朝廷輟近侍為太守盖聖主視天下如一<lb/>
家鞭扑未施争訟㡬絶臣之厚幸豈易名言此盖伏遇<lb/>
太皇太后陛下天地之仁賢愚兼取日月之照邪正自<lb/>
<pb n="KR2k0044_WYG_258-16b"/>
分每包涵其憃迂欲保全其終始兄弟孤立嘗親奉於<lb/>
徳音死生不移更誓名於晚節<lb/>
　　湖州謝上表　　　　　　　　<hi>宋</hi>蘓　軾<lb/>
臣軾言䝉恩就移前件差遣已於今月二十日到任上<lb/>
訖者風俗阜安在東南號為無事山水清逺本朝廷所<lb/>
以優賢顧惟何人亦與兹選伏念臣性資頑鄙名迹堙<lb/>
微議論闊踈文學淺陋凡人必有一得而臣獨無寸長<lb/>
荷先帝之誤擢寘之三館䝉陛下之過聽付以兩州非<lb/>
<pb n="KR2k0044_WYG_258-17a"/>
不欲痛自激昻少酬恩造而才分所局有過無功法令<lb/>
具存雖勤何補罪固多矣臣猶知之夫何越次之名邦<lb/>
更許借資而顯授顧惟無狀豈不知恩此盖伏遇皇帝<lb/>
陛下天覆羣生海涵萬族用人不求其備嘉善而矜不<lb/>
能知其愚不適時難以追陪新進察其老不生事或能<lb/>
牧養小民而臣頃在錢塘樂其風土魚鳥之性既自得<lb/>
於江湖吳越之人亦安臣之教令敢不奉法勤職息訟<lb/>
平刑上以廣朝廷之仁下以慰父老之望臣無任悚惶<lb/>
<pb n="KR2k0044_WYG_258-17b"/>
激切之至<lb/>
　　明州謝到任表　　　　　　　<hi>宋</hi>蔡　肇<lb/>
失職之誅尚容自劾非常之寵更以曲加弗獲固辭具<lb/>
嚴名訓叨塵特甚感涕難勝臣聞人有能有不能聖主<lb/>
量材而授職仕或去或不去人臣秉義以事君儻已試<lb/>
而可知敢懐安而自止雖君父保全之恩厚不汝瑕疵<lb/>
顧國人可否之論公有靦面目伏念臣昨繇省户擢置<lb/>
詞垣盡出聖神獨㫁之明本無左右游談之助然名過<lb/>
<pb n="KR2k0044_WYG_258-18a"/>
其實者殆用非所習則窮况逢聖治之日新竊仰睿文<lb/>
之天縱咸池張洞庭之野海鳥炫驚秋水灌涯涘之間<lb/>
波臣自蕩莫知攸濟宜厚厥愆敢期全度之恩更溢褒<lb/>
嘉之典既聫法從仍畀名城恭惟皇帝陛下如天覆臨<lb/>
以生以遂薄海内外悉主悉臣眷甌粤之偏陬控東南<lb/>
之巨浸鰐蛟霧濕之所蟠鬱夷𨽻<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>舶之所往來方旋<lb/>
反於使軺將嗣修於貢職謂宜推擇以重拊循而成結<lb/>
約無奇間闗少與徙谿潭之醜𩔖素乏雄文贏賈客之<lb/>
<pb n="KR2k0044_WYG_258-18b"/>
購金初無佳句矧今郡國守令之政具存典謨訓誥之<lb/>
書奉以周旋雖不能識其大者求之度數庶幾或推而<lb/>
行之有以及民是為報國<lb/>
　　湖州到任謝表　　　　　　　<hi>宋</hi>晁補之<lb/>
臣補之言奉敕就差知湖州已於四月二十九日到任<lb/>
訖始解蒲中即臨霅上去股肱之要郡得山水之名城<lb/>
除授每優事功常歉愚衷内揆感涕交揮臣補之本以<lb/>
寒生起於下國艱勤少日既孤露以不天問學長年又<lb/>
<pb n="KR2k0044_WYG_258-19a"/>
僻違而無𩔖未足稱王裒之選奚取銓衡不能措游夏<lb/>
之辭何知筆削臣昨所自陳列皆出悃誠已憂疾憊之<lb/>
莫勝更覺才殫之難强恐隕越無以塞責故遵循兾於<lb/>
食功終賴察微俾從補外逮令移徙復竊便安然臣自<lb/>
惟何人徼幸乃得若此斯盖伏遇皇帝陛下道光前烈<lb/>
仁覆羣倫瑾瑜所貴於匿瑕菅蒯可収而代匱故容器<lb/>
使屢及下材而臣以五十嵗服官之時當二千石共理<lb/>
之任有心許國盖早脱於冗員無地輸忠但益脩於常<lb/>
<pb n="KR2k0044_WYG_258-19b"/>
職臣無任感天荷聖激切屏營之至<lb/>
　　湖州到任謝表　　　　　　　<hi>宋</hi>王十朋<lb/>
逺障承流乏循良之善政近藩改命仰覆載之隆恩祗<lb/>
領訓詞彌増感涕伏念臣五年去國兩地分符饒俗浩<lb/>
穰有難調之巨室夔疆瘠鹵介絶險之烏蠻但思治已<lb/>
以先人豈忍擾民而生事幸田里安其不奪而獄訟由<lb/>
之少稀敢曰懐歸實緣多病輙控祠庭之請屢干扆宁<lb/>
之嚴既寛斧鉞重誅復畀股肱佳郡瞻清光於便殿展<lb/>
<pb n="KR2k0044_WYG_258-20a"/>
素藴之忠言謂能䘏民忽䝉天語見奬徙於近地極佩<lb/>
聖徳無涯何意衰庸有此遭際兹盖伏遇皇帝陛下至<lb/>
仁兼被大智難名憐臣守志弗渝知留心於惠養奉躬<lb/>
匪懈甘盡節於勤勞故降異除華於朽質臣敢不持循<lb/>
憲度効法京師詠靈沼於真卿深體好生之徳恢儒官<lb/>
於安定益陶善教之風<lb/>
　　嚴州謝到任表　　　　　　　<hi>宋</hi>陸　游<lb/>
穿延和之細㐲而咫尺天佩新定之佐符秩二千石叨<lb/>
<pb n="KR2k0044_WYG_258-20b"/>
塵過分感懼交懐中謝臣聞明主恩深書生命薄唐帝<lb/>
之知李白一官不及於生前漢皇之念相如遺稿徒求<lb/>
於身後况如臣軰敢望昔人猥緣一技之卑嘗綴百僚<lb/>
之末雖簪笏久違於昕謁乃姓名猶在於淵衷乘傳來<lb/>
歸兩奉召還之㫖懐章欲上亟䝉趨對之榮親降玉音<lb/>
俯憐雪鬢勞其久别盖寵嘉近侍之所宜勉以屬文實<lb/>
臨遣守臣之未有兹盖伏遇皇帝陛下睿謨冠古英斷<lb/>
如神肆筆成書千載獨髙於聖學研經汲古諸儒絶企<lb/>
<pb n="KR2k0044_WYG_258-21a"/>
於清光以臣夙被化於明時憐臣未廢書於晚歳將激<lb/>
昻其素志故闊畧於往愆臣敢不戴使愚使過之恩念<lb/>
有社有民之寄憇棠隂而聽訟期無墜於家聲及瓜戍<lb/>
而代歸尚少酬於君賜<lb/>
　　湖州到任謝表　　　　　　　<hi>宋</hi>王　炎<lb/>
便朝賜對近輔班條起諸閒散之餘付以蕃宣之寄喜<lb/>
非所望懼不能堪伏念臣曩以散才濫升鄉貫老隨災<lb/>
至命與志違入三館者四年瑕疵不掩把一麾者數月<lb/>
<pb n="KR2k0044_WYG_258-21b"/>
瘡疣已成坐此罷歸宜其永廢乃從家食驟得守符况<lb/>
古稱苕霅之間湖山清逺而今此京畿之内事物浩穰<lb/>
自揆何人可居此地第緣疎淺不敢控辭識闇慮疎何<lb/>
以撥煩而治劇身衰氣憊難於扶弱而仆强縱欲佩韋<lb/>
終虞傷錦恭遇皇帝陛下皇明日照聖度天涵在知人<lb/>
而能官人雖加遴選善取物而無棄物亦或兼收臣敢<lb/>
不益戒曠官深思補過寧催科之政拙惟務便民但寛<lb/>
大之意行是為報國<lb/>
<pb n="KR2k0044_WYG_258-22a"/>
　　浙東提舉到任謝表　　　　　<hi>宋</hi>朱　熹<lb/>
宣教郎直祕閣提舉兩浙東路常平茶鹽公事臣朱熹<lb/>
上表臣言準告授臣前件差遣塡見闕臣已於今月六<lb/>
日就本路蕭山縣交割職事訖者擢於偏壘付以外臺便<lb/>
道造朝單車詣部延見父老問其疾苦之因宣布詔書<lb/>
諭以丁寧之意榮逾望表懼溢情涯伏念臣生長田間<lb/>
棲遲林壑居然樸拙見謂迂踈潛心切慕於師承行己<lb/>
敢干於義命㑹逢聖旦叅預時流驟自草萊起分符竹<lb/>
<pb n="KR2k0044_WYG_258-22b"/>
乾坤大徳施且不貲螻蟻私情報於何有屬歉嵗民無<lb/>
艱食詔愚臣職有微勞寵之冊府之華畀以近畿之節<lb/>
雖駑馬之十駕緩者鞭之然鼯䑕之五窮技止此耳毋<lb/>
乃累公朝之選重以為多士之羞兹盖伏遇皇帝陛下<lb/>
闢舜四門馭周八柄欲尺寸之長並用致孱微之品亦<lb/>
收比奉對揚親叨臨遣大明委照不棄負薪之言零露<lb/>
疏恩更下賜緡之令顧受所在稱塞為難臣惟當恪意<lb/>
講求因時施舍不能則止戒小己之便文當官而行效<lb/>
<pb n="KR2k0044_WYG_258-23a"/>
古人之報國庶殫毫末上答丘山<lb/>
　　浙東提舉到任謝表　　　　　<hi>宋</hi>潛説友<lb/>
一再命以為州咸無善狀六百石以察部誤拜渥恩身<lb/>
慚安便之為優衆謂甄陞之獨異乾坤徳大毫髪命輕<lb/>
竊惟斂散之微權莫重常平之使者山澤之利以裕國<lb/>
倉庾之儲均於民惟源流本末之阜通則上下有無之<lb/>
兼足豈特欲九年之益蓄亦戒夫一孔之不遺恪持經<lb/>
常當辨取予至於民情休戚之本吏治否臧之分事毋<lb/>
<pb n="KR2k0044_WYG_258-23b"/>
壅於上聞澤乃周於下布求稱厥職盖難其人如臣戅<lb/>
愚殖學荒淺謂其常更中外之職有志斯民尚可俾乘<lb/>
軺傳之馳往承休徳庶以異時布宣寛大之意而為今<lb/>
日激揚清濁之公曽下下之考而未書乃皇皇者華而<lb/>
遽遣就臨所部實寵其行伏遇陛下器使羣工鑑觀庶<lb/>
物與我共理倘田里有庶民之安惟爾之能則命秩示<lb/>
列城之勸博求膚使下及孤蹤臣敢不尊其所聞期於<lb/>
不負無政事則財用不足肯用空言或登攬有澄清之<lb/>
<pb n="KR2k0044_WYG_258-24a"/>
風當希前哲力殫素學仰答殊知<lb/>
　　代胡宗憲進白鹿表　　　　　<hi>明</hi>徐　渭<lb/>
臣謹按圖牒再稽道詮乃知麋鹿之羣别有神仙之品<lb/>
厯一千嵗始化而蒼又五百年乃更為白自兹以往其<lb/>
夀無疆至於鍊神伏氣之徴應徳協期之兆莫能罄述<lb/>
誠亦希逢必有明聖之君躬修𤣥黙之道保和性命契<lb/>
合始初然後斯祥可得而致恭惟皇上凝神沕穆抱性<lb/>
清真不言而時以行無為而民自化徳邁羲皇之上齡<lb/>
<pb n="KR2k0044_WYG_258-24b"/>
齊天地之長乃致仙麋遥呈海嶠竒毛灑雪島中銀浪<lb/>
増輝妙體摶氷天上瑶星應瑞且地當寜波定海之間<lb/>
况時值陽長隂消之候允著晏清之效兼昭晋盛之占<lb/>
顧臣叨握兵符式遵成算蠢兹小醜尚爾跳梁日與偏<lb/>
禆相為掎角偶幸㨗<hi>闕</hi>之㑹嗣登和氣之祥為宜付之<lb/>
史館以光簡冊内諸文囿俾樂沼臺覓草通靈益感百<lb/>
神之集銜芝候輦長迎萬嵗之逰<lb/>
　疏<lb/>
<pb n="KR2k0044_WYG_258-25a"/>
　　吳興郡武康開漕疏　　　　<hi>宋</hi>始興王濬<lb/>
所統吳興郡襟帶重山地多汙澤泉流歸集疏决遲壅<lb/>
時雨未過已至漂没或方春輟耕或開秋沉稼田家徒<lb/>
苦防遏無方彼邦奥區地沃民阜一嵗稱稔則穰被京<lb/>
城時或水潦則數郡為災頃年以来儉多豐寡雖賑賚<lb/>
周給傾耗國儲公私之弊方在未已州民姚嶠比通便<lb/>
宜以為二吳晋陵義興四郡同注太湖而松江滬瀆壅<lb/>
噎不利故處處涌溢浸漬成災欲從武康紵溪開漕谷<lb/>
<pb n="KR2k0044_WYG_258-25b"/>
湖直出海口一百餘里穿渠浛必無閡滯自去踐行量<lb/>
度二十許載去十一年大水已詣前刺史臣義康欲陳<lb/>
此計即遣主簿盛曇泰隨嶠周行互生疑難議遂寢息<lb/>
既事闗大利宜加研盡登遣議曹從事史虞長孫與吳<lb/>
興太守孔山士同共履行准望地勢格評髙下其川源<lb/>
由厯莫不踐較圖畫形便詳加笇考如所較量決謂可<lb/>
行尋四郡同患非獨吳興若此浛獲通列邦䝉益不有<lb/>
暫勞無由永晏然興創事大圖始當難今欲且開小漕<lb/>
<pb n="KR2k0044_WYG_258-26a"/>
觀試流勢輙差烏程武康東遷三縣近民即時營作若<lb/>
宜増廣尋更列言昔鄭國敵將史起畢忠一開其説萬<lb/>
世為利嶠之所建雖則芻蕘如或非妄庶㡬可立<lb/>
　　薦胡瑗充學官疏　　　　　　<hi>宋</hi>范仲淹<lb/>
臣聞臣之至忠莫先於舉士君之盛徳莫大於求賢泰<lb/>
通之朝豈敢隠黙臣竊見前密州觀察推官胡瑗志窮<lb/>
墳典力行禮義見在湖州郡學教授聚徒百餘人不惟<lb/>
講論經㫖著撰詞業而常教以孝弟習以禮法人人嚮<lb/>
<pb n="KR2k0044_WYG_258-26b"/>
善閭里歎服此實助陛下之聲教為一代美事伏望聖<lb/>
慈特加恩奬升之太學可為師法<lb/>
　　代學使請復新建伯封爵疏　　<hi>明</hi>徐　渭<lb/>
為請復功臣封爵以崇厚道作人心事臣本菲薄賴陛<lb/>
下聖仁令臣提督浙江學校首務在敦實行敦實行在<lb/>
先士風於是作為條約首令提調官以四孟月採士民<lb/>
之行而臣嵗一按臨以觀其風凡忠臣義士孝子順孫<lb/>
烈女節婦臣悉咨訪以備旌舉時至紹興府則見鄉大<lb/>
<pb n="KR2k0044_WYG_258-27a"/>
夫士及故老庶民爭來言故新建伯兵部尚書兼都察<lb/>
院左都御史王守仁始以倡義擒逆濠受封前爵迨後<lb/>
奉命平思田討八寨斷藤諸賊其撫勦處置功烈尤著<lb/>
既以勤事病困乃就巡厯屬地冀得便道待乞休之報<lb/>
遂死南安當時廷臣過從吏議謂守仁倒施恩威擅離<lb/>
職役身死未㡬而削奪旋及使功臣之骸藁葬原野子<lb/>
孫下同編民非所以廣聖意勸忠良也臣既聞斯言復<lb/>
撿按諸所呈遞前御史裴紳所行紹興府山隂餘姚等<lb/>
<pb n="KR2k0044_WYG_258-27b"/>
縣學生員秦倪等呈詞及先後諸臣大學士方獻夫詹<lb/>
事霍韜御史聞人詮等論列之稿守仁生時厯年章疏<lb/>
文移處置施行之實叅之臣疇昔所聞縉紳道路傳誦<lb/>
之言則知守仁平定逆藩之大功與陛下所以加守仁<lb/>
之懋賞舉的然有定議矣至其往處思田不血一刄不<lb/>
費斗粟遂定兩府之地活四省之生靈呼吸之間降椎<lb/>
結者以七萬至其往征八寨斷藤諸巢則以數千散歸<lb/>
之卒不兩月而蕩平二千里根連之窟破百年以來不<lb/>
<pb n="KR2k0044_WYG_258-28a"/>
㧞之堅為兩廣除腹心之蠧卒以䝉犯瘴癘客死南安<lb/>
實亦在其所制境土夫功烈之髙如彼死事之情如此<lb/>
而當時廷臣抑使不揚後來諸臣復請之奏屢上陛下<lb/>
亦竟留不下何也臣雖至愚亦竊有以知其故矣盖其<lb/>
故或在言事者之尚未悉其情也夫思田二酋向化而<lb/>
當撫至斷藤峽諸賊稔惡而當勦惟守仁親見其事而<lb/>
熟籌之其他在廷之臣未必知也兼總四省則江西本<lb/>
其屬地事畢而巡厯病困而乞休駐便道以待報私不<lb/>
<pb n="KR2k0044_WYG_258-28b"/>
害公此亦人情之常至於終不獲命以死尤可痛悼此<lb/>
在守仁宜自諒其無他其他在廷之臣未必知也故守仁<lb/>
求隨宜勦撫之實以副明㫖而廷臣據專意二酋之名<lb/>
謂宜必勦守仁以巡厯地方幸冀其返還之便而廷臣<lb/>
因謂一意返還徒假借於巡厯之公則守仁之所為撫<lb/>
勦盡是矣而廷臣之所謂倒置似亦未盡非也守仁之<lb/>
所為待命盡忠矣而廷臣之所謂擅離似亦未盡偽也<lb/>
以未盡非未盡偽之言而陳於陛下之前陛下安得不<lb/>
<pb n="KR2k0044_WYG_258-29a"/>
信之乎故臣愚不敏妄意陛下果終奪守仁之爵於始<lb/>
者此也夫陛下既已信廷臣矣後之進言者又徒彼此<lb/>
求勝既不白廷臣未盡非未盡偽之意以緩其責遂亦<lb/>
不能指守仁盡忠盡是之故以互形其短長而破其兩<lb/>
可之疑則陛下亦安所取信而遂改易其前議乎故臣<lb/>
愚不敏又妄意陛下不欲復守仁之爵於終者此也如<lb/>
其不然以陛下聖明往年嘗復劉基之後矣復王驥之<lb/>
後矣此又復郭子興之後矣豈其獨忘情於守仁哉録<lb/>
<pb n="KR2k0044_WYG_258-29b"/>
其功而封之人告其罪而奪之審其無罪而復收之惟<lb/>
是之求而循環不已此陛下之所為至公也不能深明<lb/>
其故以啟陛下之聰明此臣所以有憾於言事者之未悉<lb/>
其情也不然陛下何憚一改議之煩爭千石之粟使功<lb/>
臣之績骨未朽而名實盡冺哉臣有以知陛下決不為<lb/>
也且守仁經畧兩廣功烈無比此天下所共聞知謂宜<lb/>
有加爵之賞姑無論也遂使其倒恩威離職役誠如羣<lb/>
臣言猶不足以掩其擒逆濠衛社稷之功况乎以所謂<lb/>
<pb n="KR2k0044_WYG_258-30a"/>
廷臣未必知之説而欲盡棄其平生辟如以銖稱鎰其<lb/>
低昻亦甚枉矣臣聞式鼓氣之蛙則士卒尚勇買死馬<lb/>
之首則駿骨旋至方今海上告警士氣不振思效智能<lb/>
之徒毎以前事為鑒守仁實生其鄉聞鄉人毎一聚談<lb/>
知與不知皆為扼腕太息夫冺没勞苦使閭巷得以藉<lb/>
口甚非所以作豪傑使奮起也説者又以為守仁聚生<lb/>
徒盈海内名為道徳而實偽學為可遺棄臣竊意不然<lb/>
學術之與事功無有殊二此特學士自脩之説也若朝<lb/>
<pb n="KR2k0044_WYG_258-30b"/>
廷賞罰當論功罪非以學術也椎埋屠販恣睢不逞亡<lb/>
人倫鮮行誼之徒猶裂土而封世世勿失此豈以學真<lb/>
偽哉守仁之於學其真與偽臣姑弗論縱其偽也盡其<lb/>
死力於艱難索其罪譴於講説朝以其勞而封之暮以<lb/>
其學而奪之無乃大相繆乎且人各有心難可洞視徒<lb/>
以猜量之虚而遂忘其舍生倡義定一大難之實使不<lb/>
得託於椎埋屠販之流其亦去人情逺矣臣職專學校<lb/>
首教化遂以採民風得知守仁之事至熟且悉又且兵<lb/>
<pb n="KR2k0044_WYG_258-31a"/>
革之役方興未已而掩抑戎勲非所以觀視逺邇也古<lb/>
語曰寵女不敝席寵臣不敝軒盖悲恩愛之難終也周<lb/>
公曰故舊無大故則不棄也盖恐恩禮之易奪也臣誠<lb/>
愚昧謂宜念守仁之勞苦察先臣之過舉以深味夫古<lb/>
語周公之意復守仁舊所封新建伯爵俾子孫世世承<lb/>
襲以彰國家報施之厚作臣下之心諸所宜葬祭贈諡<lb/>
之禮悉從故事<lb/>
　　四賢從祀奏疏　　　　　　　<hi>明</hi>劉　<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
<pb n="KR2k0044_WYG_258-31b"/>
浙江等處承宣布政使司金華府知府等官臣劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>等<lb/>
謹奏為褒崇正學以隆治道事准本府知府劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>闗竊<lb/>
惟道之顯晦有時人之抑揚有數時可矣而道不顯是<lb/>
天欲終晦之也數可矣而人不揚是天欲終抑之也然<lb/>
道顯則人亦揚顧所遭何如耳昔孟軻氏没吾道絶學<lb/>
千五百年而周程張朱始續其傳朱熹之門聞道者衆<lb/>
可以繼道統之傳者亦只二三子黄幹乃其巨擘也熹<lb/>
臨終悉以深衣幅巾及平生遺書付之曰吾道之託盡<lb/>
<pb n="KR2k0044_WYG_258-32a"/>
在子矣若然則繼朱熹者非黃幹乎幹為臨川令婺州<lb/>
金華人何伯慧適為縣丞因命其子何基師事焉幹一<lb/>
見器重之因告以聖賢之學必有真實心地刻苦工夫<lb/>
而後可基乃悚惕受命於是因黃幹之言明朱熹之㫖<lb/>
精思新意愈出不窮熹門人楊與立一見推服當時學<lb/>
者霧滃雲集基盡以所聞於幹者淑之曰立志貴堅規<lb/>
模貴大充踐力行死而後已學者翕然從之斯道遂大<lb/>
盛於東南然則功並黃幹者非何基乎一傳而得同郡<lb/>
<pb n="KR2k0044_WYG_258-32b"/>
王柏資禀英邁勇於求道盡探何基之祕蔡抗楊棟相<lb/>
繼守婺趙景緯守台聘為利澤上蔡兩書院講師鄉之<lb/>
耆徳斑白皆執弟子之禮而師道為之再盛然則繼何<lb/>
基者非王柏乎再傳而得同郡金履祥講貫益密造詣<lb/>
益邃盎然春融怡然氷釋訓廸後學諄切無倦宋祚將<lb/>
移樊襄圍急履祥因進牽制𢷬虛之䇿請以重兵由海<lb/>
道直趨燕薊則樊襄之圍自解時不能用遂不復仕觀<lb/>
其所充拓所論著盖親得何王之傳而並擴之然則繼<lb/>
<pb n="KR2k0044_WYG_258-33a"/>
王柏者金履祥也又傳而得同郡許謙致逺鉤深以聖<lb/>
人為凖的旁搜博採以義理為折衷其規模益宏大其<lb/>
涵蓄益深逺開門講學逺而幽冀齊魯近而荆揚吳越<lb/>
不憚千里皆來受業四方之人以不及其門為恥當時<lb/>
中外名臣薦者百數至以其身之安否為斯道之隆替<lb/>
觀其所體驗所著述盖盡得何王金之藴而益充之然<lb/>
則繼履祥者許謙也是四子者皆親接黃幹之傳以上<lb/>
續朱熹之統寥寥三百年餘未從孔門之祀成化間按<lb/>
<pb n="KR2k0044_WYG_258-33b"/>
察司僉事辛訪亦嘗具奏未䝉准行當時議者曰朱文<lb/>
公熹與吕成公祖謙講道金華郡儒何基王柏金履祥<lb/>
許謙師徒累葉出於文公之後而居於成公之鄉其於<lb/>
斯道不為不造其徑庭然造堂奥則未也為是説者誤<lb/>
矣聖道之奥在顔子且曰未達一間由夏輩升堂未入<lb/>
於室七十子宫墻外望者不知其㡬而可輕造哉要在<lb/>
其有羽翼斯道之功生而可以淑斯人没而有以啓後<lb/>
學如四子者亦可無媿於孔門矣議者又曰羽翼斯道<lb/>
<pb n="KR2k0044_WYG_258-34a"/>
莫如著述程朱之後如胡安國之春秋傳蔡沈之書傳<lb/>
眞徳秀之大學衍義吳徴之五經纂言學校以之育才<lb/>
經筵以之勸講其功偉矣何王金許之所以為書其用<lb/>
恐未若是之專其功恐未若是之偉嗚呼為是説者或<lb/>
未多得何王金許之書而讀之也何基所著大學中庸<lb/>
發揮大傳易啟䝉發揮通書近思録發揮王柏所著讀<lb/>
易記涵古易説大象衍義涵古圖書書疑詩辨説讀春<lb/>
秋記論語衍義太極衍義伊洛精義研幾圖魯經章句<lb/>
<pb n="KR2k0044_WYG_258-34b"/>
論語孟子通㫖朱子指要詩可言天文地理考墨林考<lb/>
帝王厯數等書金履祥所著有論孟考證補集註之所<lb/>
未備通鑑前編多先儒之所未發其他如大學疏義尚<lb/>
書表註天厯初亷訪使鄭允中曽上其書於朝矣許謙<lb/>
所著有四書叢説讀詩集傳名物鈔觀史治忽幾微其<lb/>
他如天文地理典章制度食貨刑法字學音韻等書國<lb/>
初亦已梓行矣雖不能如胡安國蔡沈真徳秀之顯行<lb/>
於時亦皆發明聖道禆益程朱不少其視吳澂許衡盖<lb/>
<pb n="KR2k0044_WYG_258-35a"/>
不知其孰兄而孰弟也孔門從祀若專取著述不知當<lb/>
時多慾如申棖愬子路沮孔子之道如公伯寮所著何<lb/>
書雖不能無磯激警醒之功而終作聖門之梗方且偃<lb/>
然坐食兩廡其視何王金許何如也亦有僭經叛經詭<lb/>
道非聖惡人性而詆孔子善桀紂而偽堯舜作奸犯科<lb/>
得罪名教亂天下而禍後世者當時徒以註疏附㑹取<lb/>
之而今理學大明則糟粕棄餘積於無用今亦在巍坐<lb/>
侑食之列其為人其為書視何王金許又何如也議者<lb/>
<pb n="KR2k0044_WYG_258-35b"/>
又曰作於朱子之先而賢賢相承若朱子之㑹祖禰者<lb/>
楊時羅從彥李侗既不得以是之故而列從祀矣出於<lb/>
朱子之後而賢賢相承若朱子之子孫曽元者何王金<lb/>
許尚安得以是之故而列從祀焉為是説者盖專以世<lb/>
次言也吾論祀道也夫庸知世次之先後乎如必以世<lb/>
次則顔無繇曽晳孔伯魚固當升之堂上不當在弟子<lb/>
之列兩廡之間矣臣又嘗聞之朱熹初見李侗侗語之<lb/>
曰理一而分則殊今君於何處騰空理㑹得一箇大道<lb/>
<pb n="KR2k0044_WYG_258-36a"/>
理説天下之事理一而已更不去分殊上體認熹乃幡<lb/>
然悔悟盡向分殊上尋求理一由是言之朱子翼道之<lb/>
功李侗實啟之從彦實傳之今楊時既列從祀而從彦<lb/>
李侗不與則是曽享祀而祖禰不與也夫人在堂上方<lb/>
能辯堂下人曲直臣亦隨衆觀塲者也且學不足以博<lb/>
古才不足以通今未望聖道之蹊徑安敢品題道學於<lb/>
數百載之上但質之以大儒之格言以觀其取與否考<lb/>
之以諸儒之操存以觀其醇與否叅之以各儒之著述<lb/>
<pb n="KR2k0044_WYG_258-36b"/>
以觀其有發明聖賢之道否察之以古今天下之嚮慕<lb/>
以觀其淑於後學否今儒先之許可既如此諸儒之操<lb/>
存之著述又如此古今後學無不尊仰又如此則人心<lb/>
未嘗一日而忘諸儒之功也臣望陛下隆重儒先紹續<lb/>
道綂乞勅多官㑹議將羅從彦李侗黃幹何基等七人<lb/>
加其封爵俾之從祀使其不至淪没則聖道有光治道<lb/>
増重臣嘗思之理學大明莫如有宋治道大行莫如我<lb/>
朝理學屬知治道屬行而知行未嘗不相因也今陛下<lb/>
<pb n="KR2k0044_WYG_258-37a"/>
誠能尊禮往哲闡明理學豈不知行並進政教兼舉感<lb/>
人心而風後世綿國祚於無疆乎此天下之公議非一<lb/>
人之私言臣所以先為之倡者誠以何基等地方之產<lb/>
臣地方之官已嘗祭掃其墓搜求其書贍其圭田而禮<lb/>
其後裔有司之職如此而已若夫主張之任表章之權<lb/>
端有望於今日之聖天子賢輔弼也當此有道之時而<lb/>
不得一遇則諸儒之道終晦而其人終於不揚矣臣是<lb/>
以不避僭踰合闗本府轉奏等因緣係褒崇正學以隆<lb/>
<pb n="KR2k0044_WYG_258-37b"/>
治道事理未敢擅便合行具本差吏傅暹齎奏以聞<lb/>
　　請重建劉誠意伯祠疏　　　　<hi>明</hi>潘　潤<lb/>
洪惟髙皇帝應天順人龍飛淮甸不數年間奄有大業<lb/>
當時佐命諸臣奉行天討削平僣亂於外者有徐達湯<lb/>
和輩而徐達為最察觀乾象運籌帷幄之内者惟劉基<lb/>
一人而已是劉基之功與徐達相伯仲也太祖常禮敬<lb/>
之而不名每曰吾子房也所以待之者至矣當功成之<lb/>
日舉報錫之典封徐達為魏國公食禄甚厚春秋祭祀<lb/>
<pb n="KR2k0044_WYG_258-38a"/>
之外時享不一封劉基為誠意伯恩寵有加所以報之<lb/>
者亦至矣厥後徐達之子曰輝祖者襲封公爵至今世<lb/>
代相承乆而不替劉基之孫曰劉廌者襲封誠意伯自<lb/>
廌之後不傳臣原籍直𨽻廣徳州建平縣人宻邇南都<lb/>
自齠齔之時聞父兄遺論謂劉基之功與徐達相等而<lb/>
達之子孫襲爵如故基之子孫寂無所聞山林僻處莫<lb/>
知所由及臣倖登仕版聞士夫議論及覩基翊運録知<lb/>
景泰年間欽取基七世孫劉禄授翰林院五經博士天<lb/>
<pb n="KR2k0044_WYG_258-38b"/>
順元年劉祿奏請立誠意伯祠荷䝉英宗皇帝詔可其<lb/>
奏下有司營建祠堂於基原籍青田縣以安其靈恩至<lb/>
渥矣然五經博士之襲似未愜然祠堂規制俱渉茍簡<lb/>
事出不詳有懐未吐嘉靖五年六月内臣欽承上命知<lb/>
處州府事值公幹至青田縣叅謁誠意伯祠果見規模<lb/>
卑隘及詢儀物亦不加隆其孫劉豫見襲處州衛指揮<lb/>
使臣乃追思父兄所以為劉基論者有由然也仰惟太<lb/>
祖之興也羣臣協輔如雲龍風虎之相從其報賞也論<lb/>
<pb n="KR2k0044_WYG_258-39a"/>
功錫予如權衡輕重之不爽奈何厯世未逺事體頓殊<lb/>
如徐達者子孫輝映百年無異如劉基者子孫襲䕃僅<lb/>
一指揮春秋祭祀率多簡畧功之在太祖實相頡頏報<lb/>
之在今日者似覺霄壤非惟無以慰劉基泉壤之望恐我<lb/>
太祖在天之靈亦不欲報劉基之止於如此也及查𢎞<lb/>
治十五年禮科給事中臣吳仕偉請建祠堂於府城前<lb/>
任知府臣梁宸謹奉欽依事理嘗置官地一所於皇華<lb/>
舖前規模窄狹尚未建立故雲和民人鄭以璋鄭浤父<lb/>
<pb n="KR2k0044_WYG_258-39b"/>
子相繼為言者亦天理人心之不能已也臣昔雖耳聞<lb/>
今乃目撃有激於中不忍緘黙為此披瀝愚悃冒死上<lb/>
陳伏乞皇上念太祖創業之難憫劉基功績之大特勅<lb/>
禮兵二部查照徐達湯和等於其襲䕃稍加爵秩於其<lb/>
祠宇稍加壯麗於其祭祀稍加豐隆較之徐達等遞減<lb/>
一等使彼子孫世守則上副太祖錫報元功之誠下協<lb/>
天下臣民之論而抑有以厲人心於將來矣<lb/>
　　永寛商竈疏　　　　　　　　<hi>明</hi>楊　鶴<lb/>
<pb n="KR2k0044_WYG_258-40a"/>
臣奉命視鹺兩浙於役事竣故事報命之日率有條陳<lb/>
恭候聖明採擇臣愚無知識不能蔓引其説惟是通商<lb/>
恤竈兩言盡之按祖制兩浙每嵗行引四十四萬四千<lb/>
有竒分𣲖三十六場買補掣運浙直所轄食鹽地方賣<lb/>
銷盖統計各場所産與各地户口所食無餘無欠而立<lb/>
爲常法者也比時止有正引别無旁徑場之所産止以<lb/>
供四十四萬四千有竒之額故不患其不給民之所食<lb/>
亦止有四十四萬四千有竒之鹽故不患其不通自嘉<lb/>
<pb n="KR2k0044_WYG_258-40b"/>
隆以来創行票鹽而引始困矣票之值亷於引票之售<lb/>
又速於引票之利常倍於引臣初受事心欲革之及查<lb/>
票鹽之設盖爲産鹽地方正引不行利歸私販故假此<lb/>
以遏之自嘉靖十六年間台州因隔越山海商稱不便<lb/>
題准行票華上等縣復沿例以請國課取辦於票鹽者<lb/>
凡一萬四千四百五十兩有竒此外尚有各縣各場額<lb/>
課若止行正引餘鹽銀纔八萬尚不足抵還商庫價勢<lb/>
不能革也嘉靖季年倭警告急而竈户息煙海若揚波<lb/>
<pb n="KR2k0044_WYG_258-41a"/>
而沙土傾瀉停引待鹽者已三四載餘鹽京解未嘗停<lb/>
也故存司引目積而至於今日有一百五十萬之多於<lb/>
是慮京解無䇿則預納之令下矣慮緩引無告則執程<lb/>
之令又下矣然法令愈嚴而引目愈壅於是前鹽臣韓<lb/>
浚有帶銷之條昔之四十四萬四千有竒者今則五十<lb/>
萬矣以四十四萬餘引為常額派納餘鹽以其餘五萬<lb/>
為銷壅止銷引目請不出三十年前壅可盡此亦疏通<lb/>
引目之法也然昔之壅壅在引而今之壅壅在鹽食鹽<lb/>
<pb n="KR2k0044_WYG_258-41b"/>
之地有定限產鹽之場不加多一嵗四掣前掣未完後<lb/>
掣接踵住賣者未銷運發者又至則閭閻得以操徴賤<lb/>
徴貴之權而商賈不能收子母三倍之利亦其勢也於<lb/>
是鞭笞之令日下季掣之遲自如緩之則病國急之則<lb/>
病商臣初到地方一意寛恤已而季掣愆期始嚴行督<lb/>
責提比綱紀各商幸完六季乃各商之鹽實在停積行<lb/>
鹽地方未盡賣銷也意者於帶銷五萬餘引之中大為<lb/>
除減庶各商之力少紓而季掣之期自在或亦疏通之<lb/>
<pb n="KR2k0044_WYG_258-42a"/>
一術乎内商之掣摰既通則邊商之引目亦易售此亦<lb/>
一舉兩得者也臣所謂通商者此也以竈户言之洪武<lb/>
中每竈一丁給與工本鈔二貫六十文以備器用給口<lb/>
食當時鈔一貫可易米二石竈丁之優裕可知今無有<lb/>
矣祖制毎丁煎鹽給有灰場以資攤曬有草蕩以供樵<lb/>
採草蕩所收之值嵗可抵一丁鹽課之半不稱苦也其<lb/>
後貧富不齊力不能煎辦窮者餬其口於四方場蕩沒<lb/>
入於總催豪右之手或開墾成田收利入己猶於各竈<lb/>
<pb n="KR2k0044_WYG_258-42b"/>
名下徴收全丁課銀曰此額課也即轉徙他鄉而課必<lb/>
不可免故有賣妻鬻子以償課者有終身不娶有生子<lb/>
溺死恐貽竈丁之累者窮竈之苦尚忍言哉毎遇五年<lb/>
清丁清蕩之期名為清丁矣單丁獨户率未嘗豁也清<lb/>
蕩矣豪强兼并卒莫之問也臣查得嘉興分司蘆瀝場<lb/>
總催之役僉派最為不均本場豪户蕩連千畝而反脫<lb/>
役小竈苦無立錐而竟陷催富者收蕩之利而避催之<lb/>
役貧者躬催之役而無蕩之利甚有民户勢宦不畏令<lb/>
<pb n="KR2k0044_WYG_258-43a"/>
甲明佃竈蕩僅代納課而蕩去丁存之竈資身無䇿復<lb/>
令照丁當催役苦費煩賒死無路據該場竈户趙志奎<lb/>
等呈稱願行照蕩僉催之法臣檄下所司行之臣又查<lb/>
得松江分司六場浦東下砂等場墩蕩各不下數萬毎<lb/>
丁課銀止納一錢三四分有竒獨袁浦一場風坍海嘯<lb/>
原額之蕩止存六十餘畝額課不減毎丁實納課銀四<lb/>
錢有竒以一司之場分多寡懸絶苦樂不均一至於此<lb/>
據竈户翁亨等紛紛呈告懇臣具題以甦偏苦其阻撓<lb/>
<pb n="KR2k0044_WYG_258-43b"/>
者謂祖制各場各有定額臣思以松江一司之場均松<lb/>
江一司之課即如民間以一縣之錢糧攤派於一縣與<lb/>
祖制有何違背且今日之浦東下砂等場安保無滄桑<lb/>
之變異日之袁浦場又安知不髙岸為谷深谷為陵耶<lb/>
臣竊謂一場之中納課不均者宜倣袁浦場之法行之<lb/>
其勢家豪族有以民户占種竈產者或係世逺人亡或<lb/>
係丁盡竈絶但令國課有歸自可相安無事彼既以民<lb/>
户種竈產量加錙銖包補竈課可也至清丁清蕩之年<lb/>
<pb n="KR2k0044_WYG_258-44a"/>
必委賢能有司㑹同分司官著實清查一洗宿弊如杭<lb/>
嘉寧紹温台皆有場有竈之處鹽臣巡㦄地方不過少<lb/>
費時日盡將竈户喚集公庭按籍唱名延問疾苦則承<lb/>
委之官自不敢朦朧了塞場官場霸書吏人等自不敢<lb/>
髙下其手矣查得先年竈户報出新漲沙塗量與陞税<lb/>
然有増則有減此長則彼消總之足課而止盖海濱斥<lb/>
鹵之地為利幾何與其取之在官不若留之在民此正<lb/>
理也臣所謂恤竈者此也兩浙商竈自萬厯二十七年<lb/>
<pb n="KR2k0044_WYG_258-44b"/>
奸弁髙時夏妄奏不得已行廢引一十五萬加税十五<lb/>
年共徴銀五十五萬五千兩而商竈之脂膏殆盡今奉<lb/>
詔蠲税之後如病羸之人生意奄奄纔有起色此亦去<lb/>
藥石而用梁肉慎起居以復元氣之時也臣何敢不盡<lb/>
言於明主之前哉如果臣言不謬伏乞勅下該部覆議<lb/>
將前鹽臣所題毎年帶銷五萬餘引之數量銷一萬其<lb/>
五千清丁清蕩著實奉行務令一司之中通融一司之<lb/>
課一場之中通融一場之課一團之中通融一團之課<lb/>
<pb n="KR2k0044_WYG_258-45a"/>
至民户占種竈産者於常課之外量加包補新漲沙塗<lb/>
之税即以抵坍塌地蕩之課庶幾商販得以疏通窮竈<lb/>
永沾實惠矣<lb/>
國朝<lb/>
　　請紓東南大困疏　　　　　　　范承謨<lb/>
　　<hi>臣</hi>向在内院恭覩<lb/>
皇上日理萬幾每見必先垂問章疏中有報水旱災荒<lb/>
　　者否有則<lb/>
<pb n="KR2k0044_WYG_258-45b"/>
披覽不置憂憫見於<lb/>
天顔無非以民為邦本所宜加意培養者耳臣自奉<lb/>
命撫浙無日不仰體<lb/>
宸衷務期登百姓於袵席凡貪官汚吏不敢瞻狥情面<lb/>
　　稍有姑息所以除民害也獨是逃人一項為害甚<lb/>
　　烈<hi>臣</hi>不敢避紛更定例之嫌為我<lb/>
皇上陳之伏惟<lb/>
定鼎之初嚴立逃人之禁者原為旗下之人非伍中甲<lb/>
<pb n="KR2k0044_WYG_258-46a"/>
　　士即闗中舊人倘被奸民引誘逃遁滿洲莊户既<lb/>
　　無所恃以謀生禁旅出征更無所用以隨伍故不<lb/>
　　得不嚴其治罪之條使百姓知懼不致自陷於法<lb/>
　　網但立法之始其所逃之人在旗日久舉動言語<lb/>
　　易於辨别有隠匿不首者處分宜嚴若近日之逃<lb/>
　　人辨别既難為害最大他省臣不得知在浙言浙<lb/>
　　則不禁慘目而傷心也臣自抵浙受事五日一至<lb/>
　　公所㑹審逃人日有數起視其人率皆無賴之徒<lb/>
<pb n="KR2k0044_WYG_258-46b"/>
　　如鬼如蜮或因借債無償將身折準或係㳺手好<lb/>
　　閒倚旗肆詐或朝賣身而夕逃或甫就獲而又逃<lb/>
　　其所牽連非務農黎庶即納賈商賈有因需索不<lb/>
　　遂而妄扳者有因宿昔小隙而仇揑者幸而駐防<lb/>
　　諸臣悉體<lb/>
聖懐反覆審問如得其情無不照例懲治然此輩雖經<lb/>
　　反坐而無辜之人家業生計已蕩然矣且所逃者<lb/>
　　非兵丁非舊人不過兵丁之家僕與僱工之奴子<lb/>
<pb n="KR2k0044_WYG_258-47a"/>
　　甚有非工非僕但常往來其家而亦冒充旗下者<lb/>
　　雖現行定例凡賣身旗下必有里隣中保甘結地<lb/>
　　方官用印押契出示曉諭未嘗不詳且明也然城<lb/>
　　市居民或能知之至於鄉僻山民住居窵逺何暇<lb/>
　　入城探聽既不知其曽否賣身凡素所識認者或<lb/>
　　僱而耕耘或倩而負販一經挐獲即成窩主更有<lb/>
　　地方光棍欲詐某家串通逃人先至其門隨率黨<lb/>
　　羽蜂擁擒捉指為窩逃頃刻之間身家皆陷受害<lb/>
<pb n="KR2k0044_WYG_258-47b"/>
　　之人雖鳴之於官而官畏功令不得不盡法嚴訊<lb/>
　　乃逃人因之愈逞輾轉扳害致百姓日困生業消<lb/>
　　亡遺累地方因而凋敝若不亟請<lb/>
皇上乾綱獨斷分别新舊另定處分恐<lb/>
　朝廷輸課納税之良民不足供此輩恣奸肆虐之魚<lb/>
　　肉也臣若一日不言<lb/>
皇上一日不聞<lb/>
　國法一日不更百姓身家一日不保伏乞<lb/>
<pb n="KR2k0044_WYG_258-48a"/>
勅部詳議自後凡兵丁舊人有逃者在内限日報明督<lb/>
　　捕司在外報明將軍移咨督捕開明年貎籍貫立<lb/>
　　寫牌票通行所屬嚴諭地方總甲并移隣省挨户<lb/>
　　查挐獲則照例治罪凡係駐防處所新買之人逃<lb/>
　　者如其父兄曽立賣契又容留隠匿是為明知故<lb/>
　　犯罪仍坐窩其餘誤留者槩行免究庶新買之人<lb/>
　　不得與闗東舊人同例則天下百姓永受<lb/>
皇恩又不特賑一方之水旱免一年之災傷可比也<lb/>
<pb n="KR2k0044_WYG_258-48b"/>
　　請買榖平糶疏　　　　　　　　范承謨<lb/>
　　竊照嘉湖杭紹四府被灾雖有輕重而小民總無<lb/>
　　儲蓄嗷嗷待哺拯救似難刻緩臣雖代為請蠲免<lb/>
　　請折漕稍甦其困然有田者耕種三畨車戽之工<lb/>
　　已竭無田者貧無半菽將成溝瘠之捐設非買米<lb/>
　　急救何能暫延喘息除勸諭鄉紳富民及各官捐<lb/>
　　助並罰贖米榖通發備賑外更令災民墾除荒淤<lb/>
　　急種菜麥以備來春臣心已殫惟是民多米少雖<lb/>
<pb n="KR2k0044_WYG_258-49a"/>
　　目前稍可支吾至冬必竭非預為之計米榖一盡<lb/>
　　民必流亡彼時雖議招議賑恐無及矣臣再四圖<lb/>
　　維惟量發司庫存留銀兩遴選能員前往江楚等<lb/>
　　處採買米榖照價平糶得價之後照數還庫民免<lb/>
　　炊珠之歎官無仰屋之嗟救荒良䇿莫此為善更<lb/>
　　請<lb/>
勅下𣙜闗守隘等官毋得苛税阻撓庶百萬之生機可<lb/>
　　延而<lb/>
<pb n="KR2k0044_WYG_258-49b"/>
　朝廷不蠲之蠲恩同天地矣<lb/>
　　請緩征漕折疏　　　　　　　　范承謨<lb/>
　　為照嘉湖二府異常水災臣以漕糧闗係國儲不<lb/>
　　敢輕為籲免乃酌為改折之請荷䝉<lb/>
俞允百萬窮黎莫不仰沐<lb/>
如天之仁叩頭感激歡聲如雷惟是被災已深重者顆<lb/>
　　粒無收輕者斗石不繼入冬以來又雨雪連綿饑<lb/>
　　寒滿路呼泣傷心地方有司不敢稽悞正供凡漕<lb/>
<pb n="KR2k0044_WYG_258-50a"/>
　　糧白糧等項俱已極力徴完而折漕一項追呼盡<lb/>
　　術收納無多臣毎檄問有司及傳窮民之在省者<lb/>
　　詰其拖緩之故咸稱小民感<lb/>
　朝廷再生之恩恨不即日輸將奈以前用三番車插工<lb/>
　　費已窮以後秋未收成冬遭久雪不但錢米俱乏<lb/>
　　而田無稈草薪㸑皆空是以奉公之心雖急措辦<lb/>
　　之術無從臣聽其訴言深為憫惻伏念嘉湖所產<lb/>
　　惟榖與絲上年籽粒固已無成今嵗蠶桑尚有所<lb/>
<pb n="KR2k0044_WYG_258-50b"/>
　　望凡未完漕折銀兩懇乞<lb/>
皇仁准俟蠶熟之後催徴起解綂於康熙十年嵗終奏<lb/>
　　報雖曰限期稍寛實於原額無損可免百姓賣妻<lb/>
　　鬻子之苦而恤災拯溺之<lb/>
洪恩始終克全矣<lb/>
　　請釐正白糧耗米疏　　　　　　范承謨<lb/>
　　浙省糧賦之重莫過嘉湖二府而額外多給之欵<lb/>
　　無如白耗一項案查全書開載嘉屬白糧每正米<lb/>
<pb n="KR2k0044_WYG_258-51a"/>
　　一石連耗并摏折准徴糙平米一石八斗而額設<lb/>
　　夫船經費每石銀八錢湖屬白糧每正米一石連<lb/>
　　耗并摏折准徴糙平米一石五斗五升而額設夫<lb/>
　　船經費毎石銀一兩五分盖嘉屬耗米比湖屬多<lb/>
　　編二斗五升而湖屬經費較嘉屬多編二錢五分<lb/>
　　兩府銀米之數雖若參差而嘉屬多米湖屬多銀<lb/>
　　兩相折算數亦相當至於耗米則皆以五斗五升<lb/>
　　徴給也惟是編徴正耗全書明註准徴糙米四字<lb/>
<pb n="KR2k0044_WYG_258-51b"/>
　　並未令徴白米也厯年奏册報銷無異乃該府兌<lb/>
　　給不分正耗皆係全白則不惟民力難堪且與全<lb/>
　　書甚悖夫全書所以給耗者原為徴糙以備摏折<lb/>
　　之費今既皆徴白則無摏可折乃仍徴摏折之耗<lb/>
　　且并耗而亦給白是軍之所取多而益多民之所<lb/>
　　出重而又重當此百姓窮苦之際安能嵗嵗供無<lb/>
　　已之耗贈乎臣自上年嚴飭行查隨發糧道確議<lb/>
　　兹據詳稱毎石五斗五升之耗照條議舊例相沿<lb/>
<pb n="KR2k0044_WYG_258-52a"/>
　　未改臣以當時徴糙恐有摏折故加五斗五升今<lb/>
　　皆徴白並無摏折何可仍舊臣檢奏銷康熙七年<lb/>
　　等事案内部查進倉白耗止交四升有竒則是所<lb/>
　　交者甚少所給者甚多徒竭民膏以恣軍欲大非<lb/>
　　經制之初意也臣駁覆再三務求至當有議止給<lb/>
　　白耗四斗者有議仍給五斗五升平糙者臣恐弁<lb/>
　　軍借端稽遲致悞上供於是再四籌畫除原編銀<lb/>
　　米折算相當并各項經費俱照舊不議外今請將<lb/>
<pb n="KR2k0044_WYG_258-52b"/>
　　兩府正項白米一石外給白米四斗五升以為盤<lb/>
　　剝進倉之耗則運軍所得不為不厚而減徴一斗<lb/>
　　以抵糧里摏折則窮民之力藉以稍寛與全書徴<lb/>
　　糙之意亦無大悖軍民兩利事屬可行也今值全<lb/>
　　書改纂之際正宜核定永著為規不過釐正全書<lb/>
　　之所無並非議減全書之所有仰祈<lb/>
皇上勅部議覆俯賜允行刋入全書恪為遵守此後如<lb/>
　　有弁丁印糧官役私加顆粒者臣即據實題叅庶<lb/>
<pb n="KR2k0044_WYG_258-53a"/>
　　厯年之積弊永除而國賦民瘼均有禆益矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_258-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百五十九<lb/>
</p>
<p>
</p>
  </div>
</body>
</text>
</TEI>
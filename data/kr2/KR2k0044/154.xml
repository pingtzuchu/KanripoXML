<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百五十五</head> <lb/>
    <p>
<pb n="KR2k0044_WYG_154-1a"/>
欽定四庫全書<lb/>
　浙江通志卷一百五十五<lb/>
　名宦<hi>十</hi>
　　金華府<lb/>
　晉<lb/>
　顔含<hi>晉書本傳字宏都琅琊莘人少有操行以孝聞元帝過江以含為上虞令轉主國郎中丞相東</hi>
　　<hi>閤祭酒出為東陽太守䂊討蘇峻功封西平縣侯所厯簡而有恩明而能斷遷光禄勲以年老遜位</hi>
　　<hi>成帝美其素行就加右光禄大夫</hi>
<pb n="KR2k0044_WYG_154-1b"/>
　范汪<hi>晉書本傳字元平雍州刺史晷之孫也桓溫征蜀委以留府蜀平進爵武興縣侯自請還京求</hi>
　　<hi>為東陽太守在郡大興學校甚有惠政頃之召入頻遷中領軍本州大中正贈散騎常侍諡曰穆子</hi>
　　<hi>甯最知名</hi>
　羊鑒<hi>嘉靖浙江通志字景期濟南人為東陽太守討蘇峻有功徙光禄勲</hi>
　袁宏<hi>晉書本傳字彦伯陽夏人為東陽郡守太傅謝安祖之於冶亭臨别執其手顧左右取一扇授</hi>
　　<hi>宏曰聊以贈行宏答曰輒當奉揚仁風慰彼黎庶太元初卒於東陽</hi>
　王嶠<hi>萬厯金革府志字開山晉陽人元帝時任長山令有操行累官廬陵太守諡曰穆</hi>
　南北朝<lb/>
<pb n="KR2k0044_WYG_154-2a"/>
　江斆<hi>婺書字叔文濟陽考城人湛之子少有美譽袁粲見之歎曰風流不墮政在江郎永明中以侍</hi>
　　<hi>中五兵尚書出為東陽太守為人有風格不為權倖降意厯官至太常卿諡曰敬</hi>
　蕭崇之<hi>南史蕭景傳景父崇之仕齊官至東陽太守以幹能顯政尚嚴厲永明中錢塘唐瑀之反</hi>
　　<hi>别衆破東陽崇之遇害天監初追諡忠簡侯</hi>
　王瑩<hi>南史本傳字奉光厯侍中東陽太守以居郡有惠政遷吳興太守齊明帝憂勤庶政瑩頻處二</hi>
　　<hi>郡皆有能名梁武踐阼封建城縣公累遷尚書令</hi>
　席闡文<hi>南史本傳安定臨涇人梁武帝受禪除都官尚書封山陽伯出為東陽太守在郡有能名</hi>
　　<hi>冬至悉放獄中囚依期而至改封湘西侯諡曰成</hi>
<pb n="KR2k0044_WYG_154-2b"/>
　謝諼<hi>萬厯金華府志梁東陽太守秩滿去官送錢一萬止留一百答曰數多劉寵更以為愧</hi>
　伏暅<hi>梁書本傳字元曜平昌安邱人高祖踐阼徴為東陽太守在郡清恪民賦稅不登者輒以太守</hi>
　　<hi>田米助之郡多麻苧家人乃至無以為繩其勵志如此屬縣同時生為立祠</hi>
　王志<hi>南史本傳字次道僧䖍子為東陽太守郡獄有重囚十餘冬至日悉遣還家過節皆反惟一人</hi>
　　<hi>失期志曰此自太守事主者勿憂明旦果至辭以婦孕吏人益歎服之天監九年為散騎常侍金紫</hi>
　　<hi>光禄大夫諡曰安</hi>
　庾於陵<hi>南史本傳新野人字子介七歳能言元理及長清警博學有才思永元末除東陽遂安令</hi>
　　<hi>為人吏所稱梁天監初遷尚書郎待詔文德殿累遷中書黄門侍郎</hi>
<pb n="KR2k0044_WYG_154-3a"/>
　何逺<hi>梁書本傳字義方東海郯人高祖踐阼以武昌太守除名起為鎮南將軍武康令勵亷節除淫</hi>
　　<hi>祀正身率職民甚稱之太守王彬巡屬縣諸縣盛供帳以待至武康逺獨設糗水而已彬去逺送至</hi>
　　<hi>境進斗酒隻鵞為别彬戲曰卿禮有過陸納將不為古人所笑乎武帝聞其能擢為宣城太守遷樹</hi>
　　<hi>功將軍始興内史天監十六年詔曰何逺前在武康已著廉平復莅二邦彌盡清白政先治道惠留</hi>
　　<hi>民愛雖古之良二千石無以過也宜升内榮以顯外績可給事黄門侍郎逺即還仍為仁威長史遷</hi>
　　<hi>東陽太守逺處職疾强富如仇讐視貧細如子弟特為豪右所畏憚在東陽歳餘復為受罰者所謗</hi>
　　<hi>坐免歸耿介無私曲居民間絶請謁不造詣其清公實為天下第一居數郡見可欲終不變其心妻</hi>
　　<hi>子飢寒如下貧者及去東陽歸家經年歳口不言榮辱士𩔖益以此多之</hi>
<pb n="KR2k0044_WYG_154-3b"/>
　何炯<hi>梁書本傳字士光廬江灊人為永康令以和理稱萬厯金華府志炯臨民寛厚處事有條當時</hi>
　　<hi>以和理稱民不能忘立祠於霞裏山祀之曰故鄉祠</hi>
　王承<hi>南史本傳字安期為東陽太守政存寛惠郡人悦之卒郡諡曰章承性簡貴有風格朱异用事</hi>
　　<hi>毎休下車馬填門有魏郡申英者門寒才俊好言言高論嘗指异門曰此中輻凑皆為利徃能不至者</hi>
　　<hi>惟大小王東陽耳小東陽即承弟幼也</hi>
　唐<lb/>
　崔義元<hi>舊唐書本傳貝州武城人永徽初累遷婺州刺史睦州女子陳碩真反遣其黨童文寶領</hi>
　　<hi>徒四千人掩襲婺州義元將督軍拒戰時百姓訛言碩真嘗升天犯其兵馬者無不滅門衆皆洶懼</hi>
<pb n="KR2k0044_WYG_154-4a"/>
　　<hi>司功㕘軍崔元籍言於義元曰起兵仗順猶且不成此乃妖誑豈能得久義元以為然因命元籍為</hi>
　　<hi>先鋒義元率兵繼進至下淮戍擒其間諜二十餘人詰朝進擊身先士卒左右以楯蔽箭義元曰刺</hi>
　　<hi>史尚欲避箭誰肯致死由是士卒戮力斬首數百級餘悉許其歸首進兵至睦州界歸降萬計及碩</hi>
　　<hi>真平以功拜御史大夫顯慶元年出為蒲州刺史贈幽州都督諡曰貞</hi>
　杜暹<hi>唐書本傳濮州濮陽人父承志武后時為監察御史懷州刺史暹事繼母孝擢明經第補婺州</hi>
　　<hi>㕘軍事秩滿歸吏以紙萬番贐之暹為受百番衆歎曰昔清吏受一大錢何異哉後以功加光禄大</hi>
　　<hi>夫召同中書門下平章事封魏縣侯諡曰貞孝</hi>
　戴叔倫<hi>婺書字幼公潤州人建中間及第以監察御史裏行出令東陽貞元元年奏課為浙東最</hi>
<pb n="KR2k0044_WYG_154-4b"/>
　　<hi>拜殿中侍御史叔倫去思之碣宋淳熈中移於郡齋</hi>
　于興宗<hi>萬厯金華府志丞相于志寧猶子白有司願為親民官以自効補東陽令及莅官以簡易</hi>
　　<hi>為治</hi>
　洪少卿<hi>萬厯金華府志失名字少卿貞元十七年為蘭谿令以信待物以勤集事賦平人和節度</hi>
　　<hi>使盧羣嘗稱其如精金百錬良驥千里</hi>
　王仲舒<hi>唐書本傳字宏中并州祁人貞元中賢良方正高第元和初召為吏部員外郎出為婺州</hi>
　　<hi>刺史州疫旱人徙死幾空居五年里閭増完就加金紫服穆宗立召為中書舎人除江西觀察使贈</hi>
　　<hi>左散騎常侍諡曰成</hi>
<pb n="KR2k0044_WYG_154-5a"/>
　南承嗣<hi>萬厯金華府志范陽人霽雲子七歳蔭為婺州别駕賜緋魚袋後厯刺施涪二州服忠思</hi>
　　<hi>孝無替負荷</hi>
　顧德藩<hi>萬厯金華府志大中間為永康令雅志愛民嘗作三堰以防旱潦高堰其一也</hi>
　吳湊<hi>册府元龜為婺州都團練觀察使為政勤儉清正美聲聞於朝廷唐書本傳為福建觀察使政</hi>
　　<hi>勤清美譽四騰</hi>
　黄碣<hi>唐書本傳閩人也初為閩小將喜學問軒然有志向後戰安南冇功為漳州刺史徙婺州治有</hi>
　　<hi>績董昌為威勝軍節度使表碣自副及昌反碣諫曰今不能盡忠王朝乃自尊大一日誅滅無種矣</hi>
　　<hi>昌怒令斬之及昌敗詔贈司徒</hi>
<pb n="KR2k0044_WYG_154-5b"/>
　五代<lb/>
　曹杲<hi>十國春秋真定人文穆王時官金華令會婺州兵叛杲以計平之就擢本州刺史忠懿王朝宋</hi>
　　<hi>杲鎮撫國中即城隅浚三池引湖水入城以通舟楫王歸嘉其功賜池曰湧金立石池上納土後宋</hi>
　　<hi>授杲威逺軍節度使</hi>
　宋<lb/>
　陳靖<hi>東都事畧字道卿興化軍莆田人太宗以為京西勸農使出知婺州真宗即位列所論勸農事</hi>
　　<hi>上之復請刺史行春縣令勸耕孝悌力田賜爵立伍保以檢察奸盜籍遊逸之民而役作之議下三</hi>
　　<hi>司不果行厯知蘇越建泉等州官至左諫議大夫以祕書監致仕</hi>
<pb n="KR2k0044_WYG_154-6a"/>
　馬絳<hi>張安道馬絳傳大名人景德元年登甲科釋褐試祕書省校書郎知婺州義烏縣至則闢縣扉</hi>
　　<hi>凡辯訟者徑造於庭為之别白是非因勉以考義民輒聽命罷去無復詞牒案牘大治後數十年父</hi>
　　<hi>老猶有稱道絳名者授知越州改太常少卿</hi>
　李南公<hi>宋史本傳字楚老鄭州人進士及第調浦江令郡猾吏恃守以凌縣不輸負租南公捕繫</hi>
　　<hi>之守怒通判為謝曰能按郡吏健令也卒寘之法熙寧中拜戸部尚書擢龍圖閣直學士致仕</hi>
　范之才<hi>萬厯金華府志宣和三年以朝散郎知婺州重築郡城周十里為民保障</hi>
　舒邦弼<hi>萬厯金華府志宣和三年知蘭谿縣當睦冦兵火殘燬之後能還定安集撫綏其民又以</hi>
　　<hi>暇日修建縣治百廢具舉士民歌頌焉</hi>
<pb n="KR2k0044_WYG_154-6b"/>
　王居正<hi>宋史本傳字剛中揚州人入太學除太常博士遷起居郎秦檜既相居正疾其詭檜銜之</hi>
　　<hi>出知婺州州貢羅舊制歳萬匹崇寧後増五倍炎炎中減為二萬至是主計者請復崇寧之數居正力</hi>
　　<hi>言於朝戸部督趣愈峻居正置檄不行語其屬曰吾願身坐不以累諸君呼吏為文書付之曰即有</hi>
　　<hi>譴以此自解復手䟽五不可以聞詔如建炎中數漕司市御炭須胡桃文鵓鴿色居正曰民以炭自</hi>
　　<hi>業者率居山谷安知所謂胡桃文鵓鴿色耶詔止之侍御史蕭振論守令賢否帝舉居正守婺免貢</hi>
　　<hi>羅御炭事曰守臣愛百姓皆如此朕復何憂起知温州居正俸禄班兄弟宗族無留者</hi>
　辛次膺<hi>宋史本傳字起季萊州人登政和二年進士第厯官右正言除直祕閣湖南提刑罷奉祠</hi>
　　<hi>起知婺州隆興改元拜㕘知政事次膺仕宦五十年無絲毫挂吏議為政貴清靜先德化所至人稱</hi>
<pb n="KR2k0044_WYG_154-7a"/>
　　<hi>其不煩</hi>
　周執羔<hi>宋史本傳字表卿信州弋陽人宣和六年舉進士廷試擢第二乾道初守婺州召還上嘗</hi>
　　<hi>問豐財之術執羔以為蠧民之本莫甚於兵古者興師十萬日費千金今尺籍之數十倍於此罷癃</hi>
　　<hi>老弱者幾半不汰之其弊益深論和糴本以給軍興豫凶災蓋不得已而為之若邊境無事妨於民</hi>
　　<hi>食而務為聚歛可乎舊糴有常數比年每郡増至一二十萬石今諸路枯旱之餘蟲螟大起無以供</hi>
　　<hi>常税況數外取之乎宜視一路一郡縣豐凶之數輕重行之災甚者蠲之可也詔從之除寶文閣學</hi>
　　<hi>士明年告老執羔有雅度立朝無朋比治郡廉恕有循吏風</hi>
　洪遵<hi>金華府志皓仲子詞科中選即入館以不附秦檜子熺乞外通判婺州有惠政嘗修東陽志十</hi>
<pb n="KR2k0044_WYG_154-7b"/>
　　<hi>卷</hi>
　汪應辰<hi>宋史本傳字聖錫信州玉山人紹興五年進士第一人年甫十八授鎮東軍簽判初任趙</hi>
　　<hi>鼎為帥幕府事悉諮焉嵗旱命應辰禱雨名山即應越人語之曰此相公雨鼎曰不然乃狀元雨也</hi>
　　<hi>召為祕書省正字秦檜力主和議應辰上䟽檜大不悅遂請祠以歸檜死召為吏部郎官遷右司母</hi>
　　<hi>老乞外出知婺州郡積欠上供十三萬緡朝廷命憲漕究治應辰謂急則擾民乃與諸邑蠲宿逋去</hi>
　　<hi>苛歛定期會窒滲漏悉為補發除祕書少監遷權吏部尚書</hi>
　洪邁<hi>宋史本傳字景盧皓季子也紹興十五年中第累遷吏部郎兼禮部知婺州奏金華田多沙不受水</hi>
　　<hi>五日不雨則旱故境内陂湖最當繕治命耕者出力田主出穀凡為公私塘堰及湖總之為八百三</hi>
<pb n="KR2k0044_WYG_154-8a"/>
　　<hi>十七所婺軍素無律春給衣欲以緡易帛吏不可則羣呼嘯聚於郡將之治郡將惴恐姑息如其欲</hi>
　　<hi>邁至衆狃前事至以飛語牓譙門邁以計逮捕四十有八人置之理黨衆相嗾閧擁邁轎邁曰彼罪</hi>
　　<hi>人也汝等何預衆逡巡散去邁戮首惡二人餘黥撻有差莫敢譁者事聞特遷敷文閣待制淳熈改</hi>
　　<hi>元進煥章閣學士知紹興府過闕奏事上曰浙東民困於和市卿徃為朕正之邁再拜曰誓盡力至</hi>
　　<hi>郡覈實詭戸四萬八千三百有竒所減絹以匹計者畧如其數進龍圖閣學士尋以端明殿學士致</hi>
　　<hi>仕諡文敏</hi>
　趙不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>
                    <hi>宋史宗室傳字仁仲嗣濮王宗暉曾孫紹興登第調金華丞治縣豪何汝翼械請諸郡編</hi>
　　<hi>隸他州邑人慴服累進明州觀察使淳熈十四年封崇國公敬朱熹張栻栻卒為請諡又請用熹其</hi>
<pb n="KR2k0044_WYG_154-8b"/>
　　<hi>好尚如此</hi>
　孫伯虎<hi>永康縣志乾道間為永康縣尉臨機明敏莅訟政公方化頑猾而有條處煩劇而不亂民訟</hi>
　　<hi>者皆請於州願決諸尉及攝邑篆民相戒母以曲事至庭陳亮嘗薦之於㕘知政事周葵焉</hi>
　趙善堅<hi>嘉靖浙江通志宋宗室家於袁州乾道間舉進士通判婺州朱熹為常平使者深器重之</hi>
　　<hi>時大旱善堅奉行荒政全活甚衆後五典名藩所至以廉能稱</hi>
　李椿<hi>宋史本傳字壽翁洛州永平人父升進士起家靖康之難升翼其父以背受刃與長子俱卒椿</hi>
　　<hi>以父澤補廸功郎厯官至司農卿擇臨安守椿在議中執政或謂其於人無委曲上曰正欲得如此</hi>
　　<hi>人遂兼臨安府視事三日解去椿在朝遇事輒言執政滋不悅出知婺州會詔市牛筋凡五千觔椿</hi>
<pb n="KR2k0044_WYG_154-9a"/>
　　<hi>奏一牛之筋纔四兩是欲屠二萬牛也上悟為收前詔除吏部侍郎以敷文閣直學士致仕</hi>
　徐榮叟<hi>嘉靖浙江通志字茂翁嘉定七年進士通判臨安府遷知婺州深悉民𨼆善政著聞入為</hi>
　　<hi>諌議大夫以資政殿大學士致仕</hi>
　吳昌裔<hi>宋史本傳字季永中江人早孤痛自植立得程頤張載朱熹諸書輒研繹不倦嘉定七年</hi>
　　<hi>舉進士調閩中尉端平中遷浙東提刑辭改知婺州婺告旱減騶從供帳遣僚佐召邑令周行阡陌</hi>
　　<hi>蠲粟八萬一千石錢二十五萬緡有竒加集英殿修撰以寶章閣待制致仕諡忠肅</hi>
　趙必愿<hi>宋史本傳字立夫廣西經畧安撫崇憲之子嘉定七年進士知常州改知處州陳折帛納</hi>
　　<hi>銀之害皆得請移泉州兼知台州察民疾苦撫摩凋瘵修養濟院建陳瓘祠政教兼舉端平元年以</hi>
<pb n="KR2k0044_WYG_154-9b"/>
　　<hi>直祕閣知婺州至郡免催紹定六年分小户綾羅錢三萬緡有竒立淳良頑慢二籍勸懲人户措置</hi>
　　<hi>廣惠倉及諸倉積榖奏乞寛減内帑綾羅申省免用舊例預解諸色窠名錢罷開化稅場遷大府寺</hi>
　　<hi>丞尋遷度支郎中</hi>
　黄師雍<hi>宋史本傳字子敬福州人寶慶二年進士調婺州教授學政一以呂祖謙為法慕徐僑有</hi>
　　<hi>清望欲謁之會其有召命師雍曰今不可徃也僑聞而賢之至闕以其學最聞師雍簡淡寡欲靖厚</hi>
　　<hi>有守言若不出口而於邪正之辨甚明視外物輕甚故博采公論當官而行愛䕶名節無愧師友</hi>
　蔡抗<hi>萬厯金華府志字仲節元定之孫博通經史邃於理學淳祐十一年知金華郡亟踵魯齋北山</hi>
　　<hi>二先生之門請為主教麗澤魯齋一出而婺之禮俗興</hi>
<pb n="KR2k0044_WYG_154-10a"/>
　王霖龍<hi>東陽續志三山人景定五年任浦江知縣奉公勤政修壊起廢有兄弟訟者霖龍愀然曰</hi>
　　<hi>是明倫之化未孚也令與有責乃授以孝經朝夕誦習由是感悟和好如初逺嶠村氓久不輸賦霖</hi>
　　<hi>龍移文呼之氓欣然相率拜庭下曰吾侯清聲稔矣何幸得親見耶悉完積負後轉奉議郎</hi>
　趙孟壘<hi>宋史劉士昭傳孟壘合州人登開慶元年第為金華尉臨安降與從子由鑑懷太皇太后</hi>
　　<hi>帛書詣益王擢宗正寺簿監軍復明州戰敗見獲不屈死</hi>
　元<lb/>
　特濟格<hi>元史本傳高昌人世居五城後徙京師伊哷珠長子也沈鷙有才至元中累官嘉議大夫</hi>
　　<hi>婺州路達嚕噶齊所在咸著政績大德己亥卒贈浙江行省平章政事柱國封榮國公諡簡肅</hi>
<pb n="KR2k0044_WYG_154-10b"/>
　徐德廉<hi>俞希魯徐徳廉墓誌字清夫安善縣人謀畧過人同巴延渡江至元十二年賊殺永康達</hi>
　　<hi>嚕噶齊歐興百户邵興軍士敗北德廉收兵從唆都宣撫討之以興等兵先設犄角繼以已所起義</hi>
　　<hi>兵直攻之賊無遺𩔖聞於朝賜報國忠心四字授永康縣尹未幾總管高孟德征武義冦葉萬户等</hi>
　　<hi>德廉率兵數千與高兵夾攻寇聞風降附德廉悉宥之縉雲賊章炎洪平一等搆本邑黄隆一等賊</hi>
　　<hi>據靈山之八盤嶺聲勢相連德廉募壯士會招討李從善率兵東西夾攻擒平一等於龜溪尋會攻</hi>
　　<hi>方巖乘勝進兵青山夜破靈山營寨獲渠魁陳巽四等本邑肅清時縣治新創黎民無幾乃招撫千</hi>
　　<hi>百餘户處以室廬且興學校以養賢才教樹畜以裕民生建橋梁以通徃來修驛遞以舎賓旅凡有</hi>
　　<hi>闗治理者井然畢舉又章育遺黨與處寇結寨李溪山德廉起兵至牛筋嶺奮力擊破之勅知婺州</hi>
<pb n="KR2k0044_WYG_154-11a"/>
　　<hi>路事未之任賊合餘燼侵伐縣治德廉以兵躡之追至李溪寨下被執死之浹旬面如生朝命招討</hi>
　　<hi>李從善等親徃祭奠即葬於永康大庵山立祠上封寺</hi>
　王仲筠<hi>嘉靖浙江通志冀人至元二十九年為蘭谿令除奸弊振偷惰以政績聞</hi>
　楊景安<hi>柳貫楊丞檢田頌序景安為東陽丞將去而民飢景安曰吾其可以官滿自諉躬愬大府</hi>
　　<hi>以次聞於部使者請如故事檢覆其災既報可景安受牒當分詣諸鄉一童一馬襆被竟徃次舎必</hi>
　　<hi>於庵廬食飲取諸裝槖視田勞農已事即行退然若無德於民者</hi>
　劉濟<hi>黄溍劉濟墓誌字仲源河間肅寧人始以東江場同管勾遷昌國正監管勾調婺州路司獄有</hi>
　　<hi>余甲者以貧自鬻為人奴勢家子慕甲妻美弗能得會其主病死金華道上因誣甲殺主而奪其妻</hi>
<pb n="KR2k0044_WYG_154-11b"/>
　　<hi>吏既傅致成獄濟直其寃破械出之蘭溪民王乙為怨家所殺乙親戚兩人將訴其事怨家懼更屬</hi>
　　<hi>吏捕治兩人謂乙私其妻實共殺乙賴濟言徙其獄旁郡兩人得不死他以事株連若鍛錬無得而</hi>
　　<hi>久繫者濟悉為剖析所活十有四人所縱遣八十餘人永康大姓以睚眦之怨毆人至死有司弗敢</hi>
　　<hi>詰反抵告者罪濟求得其情乃收案殺人者宣慰使而下以受賄曲法敗者五十餘人選擢左右司</hi>
　　<hi>都事超陞承徳郎</hi>
　周自强<hi>元史本傳字剛善臨江路新喻人好學能文練於吏事超授婺州路義烏縣尹周知民情</hi>
　　<hi>而性度寛厚不為刻深民有以爭訟訴於庭者一見即知其曲直若能悔悟首實則原其罪怙惡不</hi>
　　<hi>悛然後繩之以法民畏且愛獄訟頓息民間田稅之籍多失實以故差徭不平自强出令履𤱔覈之</hi>
<pb n="KR2k0044_WYG_154-12a"/>
　　<hi>民不能欺文簿井井可考於是賦役均平貧富樂業部使者數以廉能譽於朝階奉議大夫以江州</hi>
　　<hi>路總管致仕</hi>
　李衎<hi>蘇天爵李衎神道碑字仲賓世為燕人起家將仕佐郎至元十九年轉江浙行省左右司員外</hi>
　　<hi>郎朝廷遣官稽核郡縣錢糧衎分江浙省人不以為苛元貞改元除同知嘉興路總管府事再遷婺</hi>
　　<hi>州佐兩郡凡十年時天下無事年穀豐穰法制寛簡衎操韻高潔又喜吳越風土所在興學訓士民</hi>
　　<hi>悅其安靜之化</hi>
　烏庫哩艮楨<hi>元史本傳字榦卿資器絶人好讀書至治二年䕃補江隂州判官尋調婺州武</hi>
　　<hi>義縣尹有惠政至正十七年除大司農明年陞右丞良楨自左曹登政府多所建白罷浙東西長生</hi>
<pb n="KR2k0044_WYG_154-12b"/>
　　<hi>牛租瀕海被災圍田稅民德之</hi>
　劉元<hi>萬厯金華府志大都人元統初為武義尹惟攜一子一僕剛毅廉介一錢不取時浙東憲司構</hi>
　　<hi>一公堂俾元歛材運甓元不從出颺言曰一公何在竟拂衣歸</hi>
　張孝安<hi>萬厯金華府志東平人至元間蘭谿縣尹為人慈和言語愿欵至遇事激烈利害不顧有</hi>
　　<hi>古强吏風</hi>
　圖們達<hi>柳貫圖們長官去思碑字曼卿本托音台部人以族望才諝從事閩閫復由昌國州佐辟</hi>
　　<hi>浙省譯曹掾出長睦之分水再轉而宰東陽知俚俗拘於隂陽謬論親喪或數十年未舉於是申明</hi>
　　<hi>禮制勸示葬期蓋隨其豐嗇以就葬埋者千有餘喪患糧籍壞於吏曹之乾没而官田民賦或失其</hi>
<pb n="KR2k0044_WYG_154-13a"/>
　　<hi>貧富之等於是下令制期自陳過刻躬操朱墨鈎校出入曾未數月而户版以明民稅以定廉問彰</hi>
　　<hi>聞委符迭至賈其餘勇又足以平旁境難平之訟政暇敷揚經義以申庠序之教歳或洊侵則推誠</hi>
　　<hi>勸分以甦捐瘠</hi>
　額琳沁<hi>萬厯義烏縣志字毅齋輝和爾人至正三年任義烏縣達嚕噶齊明敏不察仁恕有容務</hi>
　　<hi>以恩信及民田政久廢徭役不均乃覈其田以定賦役值歳不登田使者將徴租力言之得免十之</hi>
　　<hi>八九又崇禮教抑豪强修學校勸農桑修橋梁以濟不通濬繡湖以興水利任滿民為立去思碑</hi>
　廉阿尼格巴哈<hi>嘉靖浦江縣志一名溥字景淵北庭人希憲孫至正九年任浦江縣達魯噶齊</hi>
　　<hi>才優識明力於興革賦税舊輸本府後輸睦倉踰山歴險為訴廉訪復舊均役法行鉤校覆覈履畆</hi>
<pb n="KR2k0044_WYG_154-13b"/>
　　<hi>定稅高下各隨其宜公餘延儒碩講明理學復刻栁貫文集置之學宫以存文獻廉靜剛介私交不</hi>
　　<hi>行吏無舞文民安其政黄溍作碑記</hi>
　徐永益<hi>嘉靖金華縣志字友直平陽人至正間金華縣尹王禕嘗曰婺之屬縣六十年來為令而</hi>
　　<hi>有循良之名者吾得三人焉義烏周自强武義許廣大金華徐永益是也</hi>
　克哷蘇<hi>萬厯金華府志字吉甫至正中知蘭谿縣以清靜為治惠愛為心門無私謁庭無健訟吏</hi>
　　<hi>不敢縱民不敢欺時冇詔賜天下高年九十者帛二疋八十者帛一疋吉甫周厯境内雖窮山絶壑</hi>
　　<hi>悉臨其家手授之帛且召其子孫而勗以孝焉</hi>
　俞希魯<hi>史槩字用中先平陽人後徙鎮江以茂才除慶元路教授善於啟迪衆曰俞公如洪鐘叩</hi>
<pb n="KR2k0044_WYG_154-14a"/>
　　<hi>無不響任滿擢歸安縣丞築海鹽塘費省而民不勞陞江山令改永康所至葺廟學聘名儒講說平</hi>
　　<hi>民徭賦民有私人妻而殺其夫者一訊立決以無援久不遷卒年九十</hi>
　明<lb/>
　王宗顯<hi>史槩和州烏江人少業儒博涉經史元季避亂僑居嚴州歳戊戌胡大海克嚴州得宗顯</hi>
　　<hi>禮遇之是年冬太祖親征婺召見上曰爾與我同鄉正濟所用命潛至婺城察聽事體至婺近城五</hi>
　　<hi>里舊識呉世傑家察得城中守將各自為心囬以告上甚喜曰我得婺州令汝作知府進攻城克之</hi>
　　<hi>改婺州為寧越府以宗顯知寧越府事開郡學延儒士葉儀宋濂為五經師戴良為學正吳沈徐原</hi>
　　<hi>等為訓導學校久廢至是始聞絃歌之聲</hi>
<pb n="KR2k0044_WYG_154-14b"/>
　王允誠<hi>成化金華府志以親軍總管任義烏知縣時承兵燹之後修舉拊循不期月而民安堵縣</hi>
　　<hi>控孔道民苦軍士侵擾允誠以法懲之頓息凡營造及軍需供億事事規措有方尤崇重學校善決</hi>
　　<hi>斷民苦不雨禱諸神雨輒降歳有秋甫期擢南安守去民涕泣擁留至馬不得行</hi>
　張永誠<hi>成化金華府志南昌人洪武初以都督府斷事司知事任義烏為政簡易吏民悅服創公</hi>
　　<hi>宇爭相趨赴治行為諸縣最</hi>
　王瑛<hi>嘉靖浙江通志字君實廬州人太祖命從李指文忠取桐廬富陽餘杭遂入錢塘録前後功</hi>
　　<hi>揮副使鎮金華勞績懋著</hi>
　張熈<hi>舊浙江通志洪武初為金華縣主簿及去任朝遣使者行浙東郡縣問民疾苦父老言數年前</hi>
<pb n="KR2k0044_WYG_154-15a"/>
　　<hi>有張主簿愛民甚民思之不忘願得張君復來使者以聞上嘉歎即命為金華郡守以慰民望</hi>
　賈存義<hi>萬厯蘭谿縣志趙城人洪武五年知蘭谿縣廉以律已惠以撫民修學校建津梁未期而</hi>
　　<hi>政成</hi>
　趙煥章<hi>浦江縣志真定人洪武五年知浦江縣清廉有守寛猛得宜獄訟得情民畏懷之</hi>
　魏處直<hi>萬厯金華府志益都人洪武十年任永康知縣亷以處已勤以莅事緩征科葺學宫不煩</hi>
　　<hi>民力且善剖決奸欺莫能蔽民歌之曰父母何在在我庭華溪之水如公清下民不敢匿𨼆情我公</hi>
　　<hi>摘伏如神明又歌曰我邑大夫賢且仁惠義生息熈如春</hi>
　宋玒<hi>萬厯金華府志唐縣人洪武間知金華府為政公嚴清簡嘗云官省一分事則民寛一分力人</hi>
<pb n="KR2k0044_WYG_154-15b"/>
　　<hi>以為名言</hi>
　黄紹欽<hi>萬厯金華府志髙州吳川人洪武十六年舉明經授永康縣丞愷悌寛厚愛民如子不為</hi>
　　<hi>權勢所動民有賦役於官而所輸不足輒代以俸俸不責其償事苟利民必委曲善處之至法令之輕</hi>
　　<hi>重銖兩不少假借宋濓曰若紹欽者真廉且惠其古循吏之徒歟</hi>
　段嗣輝<hi>明一統志洪武中知金華府性廉介多惠政卒之日民甚悼之</hi>
　朱璞<hi>明一統志洪武中知蘭溪縣莅事嚴而能恕寛而有制人皆悅服</hi>
　方素易<hi>嘉靖浙江通志江西樂平人洪武中由盱眙縣令有政績陞金華同知莅政勤敏發奸剔</hi>
　　<hi>蠧吏民畏而愛之</hi>
<pb n="KR2k0044_WYG_154-16a"/>
　吳祐<hi>萬厯義烏縣志字吉之滕縣人洪武間由監生知義烏縣公恕廉潔時有仇均善謀一家三命</hi>
　　<hi>屍以乾垈間薪燬之無驗祐微行細訪得實冇神明之號在任田野闢逃亡歸利興弊革以疾卒官</hi>
　劉彥飛<hi>嘉靖浙江通志洪武末任浦江縣丞性耿介以冰蘖自持孜孜為治有古良吏風</hi>
　吳理<hi>明一統志洪武末知金華縣操履公正催科不擾秩滿民涕泣不忍舎其去</hi>
　吳熈<hi>成化金華府志邵武人初任金華府照磨賑濟饑民因事制宜軍民沾惠以勤敏著聲擢本府</hi>
　　<hi>推官</hi>
　宋哲<hi>嘉靖浙江通志恩縣人永樂初知蘭谿縣洞察民𨼆豪猾屏跡陞户部郎中父老詣闕乞留詔</hi>
　　<hi>從之</hi>
<pb n="KR2k0044_WYG_154-16b"/>
　郭瑛<hi>成化金華府志字廷瓚畨禺人永樂中由進士知金華縣廉明剛斷重建儒學文廟士𩔖興起</hi>
　　<hi>嘗編長山詩集</hi>
　石彥誠<hi>成化金華府志南昌人由進士永樂三年武武義縣丞篤學守道廉正愛民明年徴翰林院</hi>
　　<hi>修書父老贈詩曰身持雅操同冰蘖人播清名滿道途書成陞徐聞縣知縣</hi>
　王鐸<hi>舊浙江通志修武人永樂四年自教官陞任知府嚴厲明斷吏畏其威民懷其惠</hi>
　李玉<hi>金華府志字汝成呉縣人以進士授大理評事永樂間改知義烏縣廉介有守時朝廷營造部</hi>
　　<hi>使者絡繹來縣催督夫匠一或不集則索要賄賂玉歎曰豈可剥民以媚人乎惟夙夜勉完厥事賴</hi>
　　<hi>以無擾未幾以舊官代解任囬京民遮留勿忍舎後陞監察御史</hi>
<pb n="KR2k0044_WYG_154-17a"/>
　黄仲芳<hi>成化金華府志名蘭以字行建安人永樂間由進士出宰東陽剛明練逹吏民不敢欺時</hi>
　　<hi>民苦牛租房賃稅糧折絲等賦皆為奏蠲之又有虎傷人仲芳為文禱神越三日二虎來伏南門城</hi>
　　<hi>外仲芳徃訊之曰若噬人者當伏罪否則馳去虎伏不動殺之其誠格如此秩滿陞湖廣㕘政</hi>
　劉實<hi>明泳化𩔖編字嘉秀安福人宣德庚戌進士選庶吉士改金華府通判適歳大旱民多逋賦鬻</hi>
　　<hi>子女上供實為奏貸還之督賦至浦江驛丞王韶恃同鄉以飲食饗拒勿受公餘即閱經史有郡僚</hi>
　　<hi>竊笑之不為意修顔孝子宗澤吕東萊祠墓先是義門鄭氏蕃庶不自給實奏免其歳供遷順天府</hi>
　　<hi>治中尋擢南雄太守</hi>
　石瑁<hi>湯斌石瑁傳字信之應州人宣德八年進士正統初授禮科給事中出知金華府處州賊楊煕</hi>
<pb n="KR2k0044_WYG_154-17b"/>
　　<hi>流刼郡縣瑁修城積粟以備之已而軍興日費不貲百姓被寇者皆乏食瑁將發倉以濟大吏或難</hi>
　　<hi>之瑁曰彼迫於餓則亦為盜耳夫迫民為盜與擅發官粟罪孰重我寧就其輕者卒發粟濟之朝廷</hi>
　　<hi>聞之以為能遷福建右布政使以王翺薦為禮部尚書致仕</hi>
　劉傑<hi>萬厯義烏縣志字仁傑江西樂平人舉宣德乙卯文學力行正統戊午授義烏縣丞莅任初方</hi>
　　<hi>伯黄津按部催督軍需邑舊丞業被罪斥傑奉檄以積逋鉅萬民難猝辦乃畫限分貧富定遲速不</hi>
　　<hi>兩月而完集歳大旱盜賊嘯聚剽掠傑散遣兵夫手書招諭脇從已猝入賊境獲其渠魁民賴安堵</hi>
　　<hi>時五虎為害即移牒城隍遣捕户入白巖山洞五虎俱獲庚申夏不雨傑齋沐禱清潭忽見青虬蜿</hi>
　　<hi>蜒黒雲四起大雨如注嘗編併圖甲以便徴輸䟽請蠲租以活飢饉又上封事十條大者論待制王</hi>
<pb n="KR2k0044_WYG_154-18a"/>
　　<hi>公禕死節滇南得諡忠文及天下有司官為公錯干累審其治行廉能當免提對追罰諸若除奸革</hi>
　　<hi>弊利國便民各條悉見採用辛酉邑缺令民以丞能字已疏請令之時新令已至見丞政優得民亦</hi>
　　<hi>奏以丞自代部寢其奏而傑名自此益彰邑有一所容二豪猾伺傑考績還欲投媚漁利傑峻拒豪猾無</hi>
　　<hi>遂搆飛語入内臺得雪還民無老幼遮道欣躍諸若修儒學忠孝祠尊賢堂及各公宇橋梁之𩔖無</hi>
　　<hi>不備舉所輯有黄文獻王文忠文集所著有利便奏稿繡川集義烏志</hi>
　余寛<hi>金華縣志贛州人正統元年由舉人知金華縣按籍定差以均役勸民出粟以備荒事無煩擾</hi>
　　<hi>奸頑遁跡調長洲縣去</hi>
　劉同<hi>婺書字伯詢江西廬陵人正統中進士令義烏有榦才數雪疑獄金華郡丞某者偶行縣索餉</hi>
<pb n="KR2k0044_WYG_154-18b"/>
　　<hi>同即奏其狀於朝丞竟得罪去</hi>
　薛理常<hi>成化金華府志無錫人正統五年授蘭谿知縣公而能斷政平訟理買地於儒學泮池南</hi>
　　<hi>建祠以祀范香溪金仁山呉禮部</hi>
　周宗智<hi>舊浙江通志湖廣大冶人知金華府修建營繕綽著才能鞫獄理寃更稱練達撰金華府</hi>
　　<hi>志二十卷</hi>
　田達<hi>成化金華府志河南人由監生正統間為東陽丞己巳歳栝冦陶得二流刼郡城奄突東陽茶</hi>
　　<hi>園坑達率五子集民兵迎戰父子俱死援兵至賊戰亦疲退去縣得以安</hi>
　周義<hi>萬厯金華府志德州人金華守禦所千戸與陶成同禦栝冦馬陷遇難臨死猶手刃數人</hi>
<pb n="KR2k0044_WYG_154-19a"/>
　李琦<hi>舊浙江通志霸州人景泰初知金華縣事㢘介自守政治有方首舉孝行貞節激厲風教以憂</hi>
　　<hi>去</hi>
　李珍<hi>成化金華府志洛陽人以鄉貢進士任金華府同知勤慎慈惠激懦廉頑民情允愜</hi>
　劉珂<hi>成化金華府志安福人景泰間由進士知永康縣勤恤民𨼆加意學校理煩治劇綽有餘裕嘗</hi>
　　<hi>建仁政橋工鉅費煩而民不知勞有妻妾殺其夫者事秘得其情又有豪右誣平民為盜者輒廉其</hi>
　　<hi>枉釋焉後以風憲徴</hi>
　潘珏<hi>分省人物考字玉汝婺源人成化進士授湖廣蘄水令遷金華同知職專清戎尤慎勾稽未嘗</hi>
　　<hi>狥權勢為取舎蘭溪民誣姪夜毆叔殺其妾具官治姪死罪累年莫辨珏閱成案見其初驗時不云</hi>
<pb n="KR2k0044_WYG_154-19b"/>
　　<hi>何衣悟曰此必就寢所計殺之也豈有婦人祼而救鬭者耶詰之果服坐叔故殺罪而出其姪巡按</hi>
　　<hi>陳某不悅曰獄屢經臺讞矣何若是矛盾耶珏力爭之陳不能奪尋致仕</hi>
　繆樗<hi>成化金華府志字全之溧陽人進士成化戊戌為東陽令先是邑中田糧多虛貧民告病樗沿</hi>
　　<hi>區履畆編號繪圖飛詭之弊為之一清厯任五載政平訟理學校倉場祠字無不修舉迄今民猶頼</hi>
　　<hi>其流水冊籍以正疆界</hi>
　王倬<hi>分省人物考字用檢太倉人成化戊戌進士知山隂以憂去改蘭溪在山隂多興滯補弊革額</hi>
　　<hi>外科取之陋政聲赫然至蘭谿以積逋糧里繫監一訊釋之在赦前者蠲除餘為立限以次輸足旬</hi>
　　<hi>日獲盜十餘輩夜户無警素舞文者皆歛跡</hi>
<pb n="KR2k0044_WYG_154-20a"/>
　李璡<hi>萬厯金華府志字純夫懷寧人成化七年由進士授蘭谿縣剛介有為治行著聞始建祠於聖</hi>
　　<hi>壽寺東峯亭之故址以祀邑鄉老生暨名宦曰景賢祠又重建悅濟浮橋民賴之陞太僕寺丞</hi>
　宋約<hi>萬厯金華府志河南胙城人成化八年知湯溪縣時縣治新設百度方興煩劇悉經綜理勞績</hi>
　　<hi>茂著</hi>
　葉巒<hi>金華縣志字鍾秀成化十八年由進士知金華縣廉介明敏興學校行保甲凡秤收無加耗催</hi>
　　<hi>徴有定式民甚便焉</hi>
　鄺璠<hi>分省人物考字廷瑞其先廣東高安人後徙任邱宏治進士知吳縣轉徽州府同知改金華俗</hi>
　　<hi>嚚訟煩常署郡篆訟庭閴然人以厚嫁破產女多乃不育璠嚴諭之屬縣蘭谿民居櫛比素弗戒於火</hi>
<pb n="KR2k0044_WYG_154-20b"/>
　　<hi>拓其衢率五門瀦水一甕自是不復延燒邑人因命曰鄺公街以母憂歸</hi>
　王秩<hi>永康縣志字循伯崑山人𢎞治初以進士知永康縣抑强扶弱作興學校清賦稅歳侵多方賑</hi>
　　<hi>濟士民懷之</hi>
　韓燾<hi>萬厯金華府志字宗仁平鄉人𢎞治初知金華府遇事明敏庭無留訟尤銳意作興文教士多</hi>
　　<hi>成就</hi>
　鄭錫文<hi>萬厯義烏縣志長樂人進士𢎞治八年任義烏縣丈量田土清理糧稅禁緝盜賊甚得治</hi>
　　<hi>體查復繡湖舊蹟濬之仍建閘以時啟閉民賴灌溉焉於湖上建亭立石以叙其績號鄭公墩陞監</hi>
　　<hi>察御史</hi>
<pb n="KR2k0044_WYG_154-21a"/>
　葉相<hi>萬厯金華府志字良臣𢎞治十六年由進士任金華府推官明敏有才署府印丈量田土清理</hi>
　　<hi>稅法奸弊悉釐</hi>
　劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
                    <hi>萬厯金華府志字惟馨涪州人正德初以給事中論劉瑾去官起知金華府政尚大體重風教</hi>
　　<hi>嘗追復先儒何文定公邱墓又疏乞何王金許四先生從祀文廟不果行時隣郡告警<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>率屬戒嚴</hi>
　　<hi>民賴以安</hi>
　楊文<hi>嘉靖浙江通志字宗周無錫人𢎞治三年進士授金華府學教授正軌範嚴條約以身率教雖</hi>
　　<hi>隆冬盛暑不廢講授常以胡安定之教蘇湖者自勵抗顔正色於人之愛憎勿恤也陞南京國子監</hi>
　　<hi>丞</hi>
<pb n="KR2k0044_WYG_154-21b"/>
　趙鶴<hi>嘉靖浙江通志字叔鳴江都人𢎞治九年進士自户部郎中任金華知府養士治民政教兼舉</hi>
　　<hi>陞山東提學副使鶴長於吏事雅好文學作為歌詩成一家言</hi>
　謝琛<hi>弋陽縣志字德温𢎞治己未進士授東陽知縣東陽為浙巖邑最難治琛摘奸發伏如神欽取</hi>
　　<hi>為御史陞太倉兵備副使致仕</hi>
　黄春<hi>弋陽縣志字伯元弋陽人𢎞治甲子舉人授武義令以能聞御史歐竦薦其才堪繁劇改調永</hi>
　　<hi>康武義民闔境赴當道保留之考最陞刑部主事</hi>
　陳交<hi>獻徵録字汝同舉人選永康縣令永康舞智難治交一以誠待之不事鉤距士民相孚不忍欺</hi>
　　<hi>道通五省冠蓋相屬驛傳供億徃徃告匱交一切裁抑縮費十四五有以毁言告交不為動曰吾寧</hi>
<pb n="KR2k0044_WYG_154-22a"/>
　　<hi>解吾職耳何忍趨合以悅人俗產女多溺不舉嚴為之禁湯民範烏合為亂挺身徃諭立散其黨疑</hi>
　　<hi>獄淹久悉為剖決多所平反有干請者一不阿狥調知湖廣之興寧去官日行李蕭然惟圖書數卷</hi>
　　<hi>而已</hi>
　湯沐<hi>嘉靖武義縣志江隂人正德三年進士忤劉瑾由湖廣僉事左遷武義知縣端謹廉介鋤强扶</hi>
　　<hi>弱吏民服其嚴明厯陞布政使</hi>
　劉桐<hi>湯溪縣志字良材呉縣人正德三年以舉人知湯溪縣為政有法賑飢民戢礦寇辨寃獄去後</hi>
　　<hi>人多思之</hi>
　李屺<hi>萬厯金華府志字孟玉玉山人正德四年由進士知金華縣謹飭明恕翦豪猾興學校政績著</hi>
<pb n="KR2k0044_WYG_154-22b"/>
　　<hi>於時</hi>
　鄒輗<hi>萬厯金華府志武進人正德七年由進士知浦江縣剛果有為清理田糧革省冗費興建學校</hi>
　　<hi>士民懷之</hi>
　賀寛<hi>舊浙江通志江西永新人為東陽令廉明慈愛教養兼舉歳旱減膳徒跣以禱又借運司鹽利</hi>
　　<hi>及郡倉粟以賑全活甚衆及報政囊槖蕭然士民交相餽贐寛惟取一菜時人謂曰昔聞劉寵一錢</hi>
　　<hi>今見賀寛一菜</hi>
　歐陽誥<hi>萬厯金華府志字賜之泰和人正德時守金華適宸濠亂列郡徴斂甚急金郡賴誥得以</hi>
　　<hi>無擾每暑縱囚出浴雙溪囚感悅雖重辟無逸者調漢陽府民立去思碑</hi>
<pb n="KR2k0044_WYG_154-23a"/>
　毛鳯韶<hi>浦江縣志麻城人正德辛巳進士嘉靖二年除浦江知縣為政以恤民厚風俗興人才為</hi>
　　<hi>務一時因革損益曲盡規模邑有貧苦出頭活豪强削脚忙主文無利趁里長省錢當之謠纂修浦</hi>
　　<hi>江志畧文獻足徴</hi>
　李一元<hi>成化金華府志字調卿建德人知金華府明察耿介周知吏胥奸偽所施為出人意表吏</hi>
　　<hi>抱案牘股栗不敢出半語訟者情得自達曲直立辨兩造不費一錢賦則酌輕重為先後令縣官與</hi>
　　<hi>民約期不家呼而户促縱征檄旁午未嘗遣督郵下縣海寇費多督府重斂甚急一元不忍乃以悞</hi>
　　<hi>餉被劾恬不介意後賴公論得白躬尚儉約丞判化之厯五年不調或謂其無書投政府一元歎曰</hi>
　　<hi>吾豈以一官易所守哉以憂去八邑士民為立生祠於郡城</hi>
<pb n="KR2k0044_WYG_154-23b"/>
　姚文炤<hi>萬厯金華府志字在明莆田人嘉靖九年知金華新黌宇治橋梁均徭賦通鹽鹺復豪右</hi>
　　<hi>久没之産決津要殺人之獄賑武義等邑饑殍全活以數萬計湖州借折糧百餘年躬請巡臺力為</hi>
　　<hi>辯復至面折湖守不少屈又葺麗澤四賢書院建章文懿陸鶴山諸祠尋以奏最行老稚填道泣下</hi>
　　<hi>刻石紀恩</hi>
　朱方<hi>萬厯金華府志字子大泗州人嘉靖七年由進士任金華府推官誠篤清慎淡素如儒生諳練</hi>
　　<hi>若老吏捧檄署縣事爭復折糧</hi>
　陳京<hi>萬厯金華府志字世周懷安人嘉靖十四年知金華府政持大體不事煩苛有鄉宦乞城中隙</hi>
　　<hi>地京拒之曰是安可以私與人也當道檄與之竟不聽有舊坊久毁復建或告宜鐫巨室姓名京曰</hi>
<pb n="KR2k0044_WYG_154-24a"/>
　　<hi>吾守郡惟經野建學通商惠工吾事也他何問乎於勢要一無所阿嚴禁溺女所活以千百計以病</hi>
　　<hi>乞歸</hi>
　劉璧<hi>萬厯金華府志長洲人由進士嘉靖甲辰知東陽在縣僅一載凡東陽數十年不可芟除之弊</hi>
　　<hi>與根據不可動之人一旦刷洗殆盡勤恤民𨼆事無大小務親裁決或至日昃不食性甘清苦日食</hi>
　　<hi>菜茹竟以此成疾還家數日卒囊中不及二十金</hi>
　周後叔<hi>獻徵録字引昌進士為金華府同知郡有劇盜以其黨負嵎吏莫敢誰何後叔使市魁徉</hi>
　　<hi>為闌入盜者盡得其虛實以告後叔以勁卒習射趨而覆其穴悉平之歳少祲臺議發儲粟為賑後</hi>
　　<hi>叔持不可曰民尚幸半菽即庚空而歳復大祲疇繼者乃召巨室假貸貧民官為裁其子息民兩便</hi>
<pb n="KR2k0044_WYG_154-24b"/>
　　<hi>之是時御史銜上命訪求異人所至苛擾後叔迎諸境曰郡僻小孝弟力田間有之異人無以塞明</hi>
　　<hi>詔御史愧去滿三歳進知府</hi>
　龍復理<hi>浦江縣志宜春人由舉人知桃源令嘉靖十八年調繁浦江初至值旱暴露徒跣不憚險</hi>
　　<hi>逺致禱竟以澍應部使遣佐職踏勘旱災復理頓首求申旱狀是歳糧稅賴以全免科目久曠以學</hi>
　　<hi>宫東南散漫乃捐俸買田十六畆浚方湖於學南名曰起龍建奎映閣於龍首構聲逺樓於湖東文</hi>
　　<hi>運遂振忤舊守為中傷從計典去</hi>
　李庶<hi>萬厯金華府志字季卿福清人進士嘉靖二十一年知蘭谿縣抑强扶弱時有柄臣北上道出</hi>
　　<hi>蘭谿郡邑皆徃候庶曰勞民傷財以庇吾官心竊恥之卒不迎送每上官過輒私相戒曰無令李知</hi>
<pb n="KR2k0044_WYG_154-25a"/>
　　<hi>縣知甲辰乙巳大旱竭誠禱雨衣粗布衣却輿蓋步行烈日中又平糴發廪以哺饑民全活甚衆</hi>
　徐紳<hi>萬厯金華府志字思行直隸建德人嘉靖二十三年由進士知蘭谿縣洞悉民情能持大體僚</hi>
　　<hi>吏畏謹老胥讋服去官蘭民祠焉</hi>
　李昭祥<hi>蘭谿縣志字元韜上海人嘉靖二十六年以進士知蘭谿縣優於吏才舉廢墜剔冗蠧平</hi>
　　<hi>賦均役息訟戢盜力行鄉約具有規條陞南工部主事</hi>
　汪道昆<hi>萬厯義烏縣志字伯玉歙縣人進士嘉靖二十七年任義烏縣警敏過人梳櫛宿弊杜絶侵漁</hi>
　　<hi>徴賦立辦辨枉破猾以息訟源信令必罰盜賊屏息事無巨細刻期決之羣情胥服性好學博覽多</hi>
　　<hi>識不以案牘輟尤重學校造就青衿所奬拔儁異為時名流行取入為工部主事</hi>
<pb n="KR2k0044_WYG_154-25b"/>
　顧曾唯<hi>金華府志字一貫呉江人進士嘉靖三十二年任金華知縣資性明敏庭無滯訟有豪民</hi>
　　<hi>殺人私其婦廉得之寘諸法縣屬郡里甲支應獨繁節冗費寛之時倭寇發温台有自馬<g n="騣-凶+_鬯-匕">]□</g>嶺入永</hi>
　　<hi>康武義境者曾唯督民兵守要害寇不敢犯縣學舊隘甚且雜民居曾唯捐俸市地拓其門廡更新</hi>
　　<hi>之又置祭器書籍加祭品暇日課諸生業諄誨之凡所設施皆務實惠召為監察御史</hi>
　洪垣<hi>金華府志字覺山婺源人嘉靖時由進士知永康縣廉慎有才清稅糧興水利嚴溺女及火葬</hi>
　　<hi>之禁</hi>
　王煇<hi>萬厯義烏縣志玉山人監生嘉靖四十一年任義烏丞遇事隨決雖老書積保不能為奸署縣</hi>
　　<hi>事追徴有體節省夫役得父老心</hi>
<pb n="KR2k0044_WYG_154-26a"/>
　黄卷<hi>浦江縣志荆門人舉人嘉靖四十五年知浦江縣始任布諭息訟期於休養民有所理責令自</hi>
　　<hi>釋不解而後聽有事行邑餱糧自隨當春出郊見田治者勞之荒蕪者責之適有老羸困於犁鋤停</hi>
　　<hi>軺命隸夫代之終畆民間子弟每月考校諄諄課教表揚節孝清理先賢丘墓當入覲聞父不豫即</hi>
　　<hi>致政歸行李蕭然庫積羨餘分毫不取但加封識而已</hi>
　史<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>
                    <hi>獻徴録字允全長洲人為蘭谿縣丞令有移訊牒者質之必兩造俱服從容為輕獄以報贖鍰</hi>
　　<hi>絲毫不入槖自嘉靖末郡邑爭為甲令自減削而<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>所操益甚即一薪水必損月俸為直以償或謂</hi>
　　<hi>君胡自苦<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>謝曰小吏安敢取名固職如是爾以部浙運抵京中寒疾卒</hi>
　潘允哲<hi>萬厯義烏縣志字伯明上海人由進士知義烏所服惟故衣韋帶退食不肉未嘗有疾言</hi>
<pb n="KR2k0044_WYG_154-26b"/>
　　<hi>遽色儀導不飭敲扑不施雖愷悌慈祥而法必行去奸宄洗寃抑民入公府如歸其家趨事奉公無</hi>
　　<hi>敢後捐俸市寺塘田入學以充月考之費惠政甚多踰年以行取去</hi>
　周㴻<hi>萬厯金華府志羅源人嘉靖間任金華府學訓導諸生餽贄一毫不受署東陽縣事即攜一僕</hi>
　　<hi>徃蔬糲自給遇事執法吏士畏之時因公獲罪遂鬻所乘馬輸官陞山東棲霞教諭去之日敝衣一</hi>
　　<hi>笥而已</hi>
　李瑞芳<hi>舊浙江通志豐城人嘉靖中武義令持身清慎御衆寛和而民不敢犯</hi>
　歐陽柏<hi>萬厯義烏縣志字惟承湖廣潛江人由進士隆慶三年任義烏甫下車省利病皂捕肆毒</hi>
　　<hi>痛懲之緝盜鋤强不遺餘力奸猾戰栗庶務畢張尤垂意學校門堂廡垣時加修飾鄉賢名宦二祠</hi>
<pb n="KR2k0044_WYG_154-27a"/>
　　<hi>廢弛已久栢歎曰諸君子生於斯仕於斯固法施於民者也人方仰高風懷遺澤而獻奠無所咎將</hi>
　　<hi>安歸乃度地建祠稱知先務召拜給事中</hi>
　鄭凖<hi>東陽縣新志字正衡呉縣人隆慶三年由進士知東陽縣興文教輯黌序治城垣清獄囚節冗</hi>
　　<hi>費攝捕役絶苞苴操縱出入皆自已出吏胥無所措手又公餘纂述佚事採銶碑記為金華文獻志</hi>
　文元發<hi>浦江縣志長洲人歳貢萬厯六年任浦江縣聽斷數語盡得其情凡上官疑難之牘必以</hi>
　　<hi>委焉有所條議頒布各郡邑隣民俱受其賜六房吏弊洗刷無遺時有丈量之役躬為履畆舞文者</hi>
　　<hi>立置之法田賦為之一清畫魚鱗圖冊民永賴之時通浙得羨田十頃法當稅元發請以兩浙羨米</hi>
　　<hi>充羨田惟正之供議下行之諸郡悉得如例</hi>
<pb n="KR2k0044_WYG_154-27b"/>
　俞士章<hi>舊浙江通志宜興人令義烏時里中貼解糧米費溢額為申定解費五石以下者悉蠲之</hi>
　　<hi>杜繡湖侵佔沿湖甃石植栁人稱為俞公堤</hi>
　張應揚<hi>蘭谿縣志字仲言休寧人萬厯十一年以進士知蘭谿縣為民清田畆界限不致虛稅歳</hi>
　　<hi>飢捐資倡賑因仿考亭遺法遍置社倉以備凶荒禮耆碩勤課士擢御史去</hi>
　熊鳴夏<hi>金華府志字心禹豐城人萬厯中以進士知金華縣讞獄明允催科有法時兵援朝鮮軍</hi>
　　<hi>需孔亟鳴夏獨恤民財一以鎮靜處之民爭輸輓焉又造橋賑飢多有惠政</hi>
　張朝瑞<hi>舊浙江通志海州人萬厯中知金華以重道造士為先立何王金許四先生祠聚郡弟子</hi>
　　<hi>員誦讀其中朔朢講學人文蔚起</hi>
<pb n="KR2k0044_WYG_154-28a"/>
　周士英<hi>婺書字惺莪武進人萬厯進士令義烏清介有守以治行高第徴為吏部主事先是縣困</hi>
　　<hi>於募兵士英入覲首奏言邑民實不堪受兵其隸行間者皆博徒無賴子不足用且不得志易生變</hi>
　　<hi>今募檄歳至强使之即無人縁南畆或弱不任安能為國家出死力乎大司馬格其議不報已而東</hi>
　　<hi>征之卒三千人徼賞而譟當事者移師誘而殺之無孑遺卒如士英言</hi>
　汪國楠<hi>金華府志字仲木婺源人萬厯二十三年由進士知蘭谿縣力行鄉學親臨率講歳旱步</hi>
　　<hi>禱甘霖立應徴輸有法課士有方修義倉行保甲陞南兵部主事</hi>
　曾應泰<hi>舊浙江通志汀州人萬厯中令永康勤於政治作興學校清田以溢補荒民賴之</hi>
　姚永濟<hi>東陽縣志號通所上海人萬厯二十六年以進士知東陽縣值連歳荒旱設法賑濟多所</hi>
<pb n="KR2k0044_WYG_154-28b"/>
　　<hi>全活又礦使驕横永濟請於上司奏罷之妖民嘯聚為亂設計擒之平其餘黨厯陞本省布政使</hi>
　須之彥<hi>浦江縣志字君美嘉定人萬厯戊戌進士三十年任浦江令浦人𨼆田虧賦郡司理稽查</hi>
　　<hi>論戍之彥至下令開罪准自首每啚選公正一人每户取親供一冊覈之民稠地闢反過舊額攤均</hi>
　　<hi>蠲省田賦為之一輕徴糧分十限設長單里長自填免算胥之擾糧由三聯互照防影射之奸於是</hi>
　　<hi>夙逋盡完沈困頓甦值大造開稅局以其羨為民輸條銀十分之一推收官給二票杜生根棄米諸</hi>
　　<hi>弊閭閈之豪探丸舞文者訪的立抵於法盜皆逺徙訟庭閴然有餘閒則集生儒課校之丁内艱去</hi>
　　<hi>士民建祠祀之</hi>
　龍遇竒<hi>金華府志字紫海永寧人萬厯三十二年以進士知金華縣和易近民有訟者以理諭之</hi>
<pb n="KR2k0044_WYG_154-29a"/>
　　<hi>輒輸服去又善催科蠲羨耗設常平以救飢荒禁淹没以育子女修學課士擢御史</hi>
　莊起元<hi>浦江縣志字中孺武進人萬厯庚戌進士知浦江甫視事詧知左右叢奸置之法中外肅</hi>
　　<hi>然對百姓則怡怡愉愉顔其堂曰平易三年間未入一死刑圄中幾空尤以興學育才為首務稍暇</hi>
　　<hi>則進諸生談經講藝開文會設學田建書院捐贖鍰百金為之勸調繁蘭谿</hi>
　蔡思充<hi>東陽縣新志號元崗漳浦人萬厯三十五年由進士知東陽縣治民甚寛而獨嚴於盜賊</hi>
　　<hi>待士甚厚而更切於窮民凡水利常平保甲諸務無不具舉仕至工部尚書</hi>
　解學龍<hi>金華府志興化人萬厯四十一年由進士任金華府推官政持大體不為苛察然吏畏民</hi>
　　<hi>懷奸宄懾服人不敢干以私行取擢給事中</hi>
<pb n="KR2k0044_WYG_154-29b"/>
　吳尚黙<hi>金華府志字以時涇縣人萬厯四十四年由進士知義烏縣時徴兵檄下尚黙簡括㳺惰</hi>
　　<hi>者隸籍伍縁南畆者勿為勾攝積欠逋負廉其有田無賦者徴之宿弊盡洗行取擢御史</hi>
　林贄<hi>舊浙江通志莆田人天啟初知金華府律已甚嚴自奉甚儉吏胥奉令惟謹郡中利弊興革殆</hi>
　　<hi>盡</hi>
　陳其仁<hi>金華府志福建人天啟五年由進士知金華府歳值大歉賑飢餒周貧乏修橋梁勤考課</hi>
　　<hi>其費皆捐薪俸為之毫無恡惜</hi>
　谷中秀<hi>舊浙江通志北平人天啟間知永康率一子一女一僕至清操如水政簡訟稀徴糧比八</hi>
　　<hi>限便云足解餘竟不徴民卒全納</hi>
<pb n="KR2k0044_WYG_154-30a"/>
　陳調元<hi>金華府志常熟人崇禎初以舉人任永康教諭善作人陞武義令攝篆永康以驛站多困</hi>
　　<hi>請留貼解武林驛嵗額民德之</hi>
　許成楚<hi>義烏縣志號荆區惠安人崇禎二年由進士知義烏縣嵗旱步禱為民請命修整學宫清</hi>
　　<hi>釐田賦嚴行保甲盜賊以弭</hi>
　倪祥善<hi>舊浙江通志桐城人崇禎中同知金華府許都叛祥善署府篆力為保障亂定但誅渠首</hi>
　　<hi>寛嚴得宜</hi>
　王士鑅<hi>金華縣志金壇人任金華令每事至剖決如流無滯獄無寃民役無煩擾課無羨餘一日</hi>
　　<hi>偕紳衿行鄉約講孝順父母泫然泣下觀聽之民莫不歎息而泣以行取去</hi>
<pb n="KR2k0044_WYG_154-30b"/>
　許直<hi>義烏縣志字若魯如臯人崇禎七年以進士知義烏縣才猷練達操守清嚴境多盜計擒剽刼</hi>
　　<hi>而掃其巢穴嵗旱步禱雨隨時降稅賦力請緩徴民懷德樂輸亦不缺額立社課士建文昌橋濬繡</hi>
　　<hi>湖水罷官去民送者萬餘人後遷吏部員外郎殉節</hi>
　吳應台<hi>金華府志字伯能湘隂人崇禎間以進士知浦江振興學校捐俸鍰以建書院課士開會</hi>
　　<hi>請之上官改浦為中縣人士感之且葺城垣造軍器令人習射講武人稱為幾先之哲云</hi>
　路進<hi>舊浙江通志宜興人崇禎間知金華性明敏疾惡甚嚴凡鞫盜賊情狀顯著者立斃之羣奸歛</hi>
　　<hi>息</hi>
　姚孫棐<hi>蘭谿縣志字戊生桐城人天啟進士崇禎十二年知蘭谿縣才猷煥發治繁理劇綽有餘</hi>
<pb n="KR2k0044_WYG_154-31a"/>
　　<hi>裕東陽縣志崇禎十三年調繁東陽遇寇亂城陷率義士鄉勇數千人収復邑城餘黨復來手射却</hi>
　　<hi>之</hi>
　盛王贊<hi>金華府志字子裁吳縣人崇禎十三年以進士知蘭谿縣歳荒設賑全活多人去官日行</hi>
　　<hi>李蕭然士民叩闕請留復職補任東陽所行惠政一如在蘭時命案驗傷始准曰假命害人雖或審虛其</hi>
　　<hi>家已破民甚戴之</hi>
　衞周尹<hi>舊浙江通志曲沃人崇禎間知金華品行清卓庭有懸魚之風積蠧巨憝芟鋤殆盡</hi>
　周廷侍<hi>舊浙江通志金壇人知義烏聽訟立斷邑人有周半升之號言持米半升入城可決訟也</hi>
　　<hi>凡山澤之利豪右專壅者必清出於民</hi>
<pb n="KR2k0044_WYG_154-31b"/>
　胡守恒<hi>江南通志字見可舒城人崇禎戊辰進士授修金華司理斷獄明允召試平臺改翰林院編</hi>
　　<hi>乞歸獻賊攻舒守恒率衆登陴固守城破死之賜諡文節</hi>
　王珍<hi>浦江縣志和州人進士崇禎間知浦江縣居官冰潔課士無倦徴輸有方撫字尤切</hi>
國朝<lb/>
　張安豫<hi>金華府志字森岳江南華亭人順治三年由貢生任金華知府時婺城初下民多竄伏山</hi>
　　<hi>谷安豫設法招徠并戢暴兵嚴告訐蠲免力役民乃少休越明年歳大侵多方賑濟全活無算郡庠</hi>
　　<hi>燬於兵鳩工重建朔朢課士不期年而郡多弦誦聲通濟橋為栝蒼大末孔道以兵燹廢修復之他</hi>
　　<hi>如鼓樓星君樓皆所鼎新又造營房以安師旅築石壩以資水利嚴保甲以清奸宄調供億以濟征</hi>
<pb n="KR2k0044_WYG_154-32a"/>
　　<hi>閩大兵治行推第一擢分守嘉湖道</hi>
　吳元襄<hi>永康縣志字永持江南休寧人順治十二年由貢生知永康縣時海氛未靖兵馬繹騷荒</hi>
　　<hi>亂頻仍逋賦稠叠元襄征調有方民以不困東陽義烏山賊屢寇境内元襄殫力守禦事平之日區</hi>
　　<hi>處脅從多所全活先是里總為奸包藏飛洒元襄悉為釐剔又盡革會計陋規至若修文廟賑飢民</hi>
　　<hi>善政不一去之日士民童叟送者載道</hi>
　孫家棟<hi>名宦留祀冊山東安邱人順治戊戌進士十七年知義烏縣讞牘滿案剖決如神奸吏豪</hi>
　　<hi>民一時斂蹟清積逋免浮糧修廟學嚴保甲在任十載善政多端督撫薦治行第一陞邳州知州</hi>
　陳龍驤<hi>舊浙江通志字蟠海山東陽信人順治已亥進士康熈六年知東陽縣每閲訟詞先得其</hi>
<pb n="KR2k0044_WYG_154-32b"/>
　　<hi>情庭折不踰片言鋤擊豪强吐茹有法盜賊無大小必窮治之乃已保歇溺女諸弊皆力除之在任</hi>
　　<hi>七年無一幕客服食器用如貧士卒於官立祠城隍廟側</hi>
　呉翀<hi>金華府志字六翮陜西華隂人舉人康熈六年陞金華知府性樂易貌沖和不事更張而處置</hi>
　　<hi>諸務井井就緒在任六年黄童白叟無不知為寛仁長者至留心學校軫恤窮黎尤為篤摯以親老</hi>
　　<hi>乞養歸</hi>
　徐喆<hi>舊浙江通志廣昌人康熈九年任蘭谿縣丞事母孝每晨必公服候母安始出視事有惠政十</hi>
　　<hi>三年署篆武義月餘閩逆掠境城陷死之山西通志耿逆寇金衢守弁張竒章潛通賊喆方誓死登</hi>
　　<hi>陴設守禦具遽為奇章所縛奪縣印誘使降喆責以大義竒章慙甚已而將械入賊巢乘間自經死</hi>
<pb n="KR2k0044_WYG_154-33a"/>
<hi>聞贈事察使僉事予祭葬廕一子入監讀書    按</hi>
　張元會<hi>名宦留祀冊江西武寧人康熙五年由舉人知湯溪縣甫莅任值大旱民艱食元會捐資</hi>
　　<hi>施粥勸殷實之家出資賑飢汛防官無衙舎兵無營房元會捐俸以造高築土牆三百丈兵民稱便</hi>
　　<hi>後值閩亂悉心守禦計除叛逆保全一邑生靈以疾卒於官</hi>
　李忱<hi>金華府志字恂九山西安邑人拔貢生康熙十三年知金華府下車問民疾苦勸鄉約勸農桑</hi>
　　<hi>禁火耗節宴飲省刑薄歛民用以寧適閩變甌栝望風響應賊兵數萬屯於積道山時營兵僅百餘</hi>
<hi>王師忱孤城獨守百計招撫及擾保一城以為浙東屏    雲集供應浩繁而民間不</hi>
　　<hi>翰忱力居多以勞瘁卒官</hi>
<pb n="KR2k0044_WYG_154-33b"/>
　王興禹<hi>舊浙江通志遼東人貢生康熙十四年同知金華府總督李之芳遴其能特檄軍前</hi>
　　<hi>効用時衢為閩浙要害寇壘當前軍務倥偬興禹應機調度游刄有餘陞大理知府擢浙江驛</hi>
　　<hi>傳道</hi>
　趙泰甡<hi>名宦留祀冊膠州人康熙三十一年由進士知金華縣天性慈良操行廉潔剔除里遞之</hi>
　　<hi>陋規禁革採買之賠累舉歳臘禮以尚齒德建育嬰堂以收棄兒重修學宫建滋蘭院給膏火聘名</hi>
　　<hi>師課之且建浮橋以便行旅置義塚以澤枯骸卓異陞湖州同知</hi>
　　衢州府<lb/>
　三國吳<lb/>
<pb n="KR2k0044_WYG_154-34a"/>
　鄭平<hi>萬厯衢州府志嘉禾五年拜將軍以千人守崢嶸鎮咸熈元年以功遷左光禄大夫新昌郡公</hi>
　　<hi>食邑信安</hi>
　晉<lb/>
　江逌<hi>晉書本傳字道載陳留圉人為大末令縣界深山中有亡命數百家恃險為阻前後守宰莫能</hi>
　　<hi>平逌到官召其魁帥厚加撫綏諭以禍福旬月之間襁負而至朝廷嘉之中軍將軍殷浩將謀北伐</hi>
　　<hi>請為諮議㕘軍甚有匡弼之益升平中遷吏部郎長兼侍中子蔚吳興太守</hi>
　隋<lb/>
　辛大德<hi>隋書虞綽傳大德天水人為信安令誅剪羣盜甚得民和煬帝徙虞綽於且末綽走大德</hi>
<pb n="KR2k0044_WYG_154-34b"/>
　　<hi>所歳餘有識綽者與綽俱為使者所執會有詔死罪得以擊賊自效信安吏民詣使者叩頭曰辛君</hi>
　　<hi>人命所懸辛君若去亦無信安矣使者留之以討賊大德獲全</hi>
　唐<lb/>
　李褘<hi>唐書本傳太宗子呉王恪孫少有志尚封嗣江王徙信安郡王為衢州刺史治嚴辨遷朔方節</hi>
　　<hi>度使復除衢州刺史天寶初致仕</hi>
　李傑<hi>唐書本傳本名務光滏陽人擢明經第累遷天官員外郎為吏詳敏有治譽為河南尹入為御</hi>
　　<hi>史大夫出為衢州刺史</hi>
　宋<lb/>
<pb n="KR2k0044_WYG_154-35a"/>
　高賦<hi>東都事畧字正臣中山人以父任為左班殿直復舉進士累至太常少卿特拜秘書監進集賢</hi>
　　<hi>院學士知衢州衢民好巫鬼民毛氏柴氏二十餘家世蓄蠱與人忿爭輒毒之賦命擒捕伏辜者數</hi>
　　<hi>人蠱毒遂絶為人剛嚴内實平恕所居皆有善政吏民紀之郡民為立生祠</hi>
　楊偉<hi>嘉靖浙江通志字子竒億弟浦城人天禧進士及第知龍㳺以清慎聞累遷翰林學士進中書</hi>
　　<hi>舎人</hi>
　趙師旦<hi>宋史本傳字潛叔用廕試將作監主簿累遷寧海軍節度推官知江山縣斷治出已吏不</hi>
　　<hi>能得民一錢棄物道上人無敢取以薦改大理寺丞知康州儂智高破邕州順流東下師旦與監押</hi>
　　<hi>馬貴部士卒固守州城城破遇害柩過江山江山之人迎喪哭祭於路絡繹數百里不絶</hi>
<pb n="KR2k0044_WYG_154-35b"/>
　彭汝方<hi>宋史本傳字宜老以蔭為滎陽尉宣和初通判衢州使者䟽其治狀擢知州事方臘起睦</hi>
　　<hi>之青溪與衢接境寇至無兵可禦衆望風奔潰汝方獨與其僚段約介守孤城三日而陷罵賊以死</hi>
　　<hi>徽宗褒歎之贈龍圖閣直學士通議大夫諡曰忠毅</hi>
　李大有<hi>嘉靖浙江通志新喻人紹聖進士累官知䖍州宣和末募兵勤王淮甸歌曰天下奸臣皆</hi>
　　<hi>守室䖍州太守獨勤王後知衢州州有宿寇猖獗大有下車寇即平</hi>
　徐大興<hi>衢州府志字幼立河南人建炎元年自轉運判官遷衢州守撫瘡痍修戰具却賂遺充積</hi>
　　<hi>貯及苗劉作亂大興豫知有變與通判史愿率衆遏賊賊趨甌閩郡賴以安子孫遂居衢焉</hi>
　翁蒙之<hi>宋史魏掞之傳趙鼎以謫死其子汾將喪過衢衢守章傑希秦檜意遣尉翁蒙之領卒掩</hi>
<pb n="KR2k0044_WYG_154-36a"/>
　　<hi>取鼎平時與故舊來徃簡牘蒙之先遣人告汾焚之逮至一無所得</hi>
　陳康伯<hi>宋史本傳字長卿信之弋陽人宣和三年中上舎丙科累遷太學正建炎末為勅令刪定</hi>
　　<hi>官尋通判衢州攝郡事盜發白馬原康伯督州兵濟王師進討克之改提舉江東常平茶鹽紹興八</hi>
　　<hi>年累遷吏部侍郎拜㕘知政事守尚書右僕射同中書門下平章事孝宗即位封信國公進封魯國</hi>
　　<hi>公慶元初配享孝宗廟廷諡文正</hi>
　劉珙<hi>朱子劉珙傳字共父建人世居崇安縣五夫里少以恩補承務郎舉進士乙科調監紹興府都</hi>
　　<hi>稅務後知衢州始至委事僚屬一無所問人或以珙未更治民意頗輕之既而欺者得枉者伸羣下</hi>
　　<hi>歛手不能有所為始大畏服凡吏員外置者悉罷之受租米使民得自操槩其發鈔消籍皆有程式</hi>
<pb n="KR2k0044_WYG_154-36b"/>
　　<hi>田里大安乾道元年以為敷文閣待制知潭州荆湖南路安撫使</hi>
　王悅<hi>衢州府志孝宗時知衢州乾道四年七月大水悦以盛暑祈禱蔬食減膳憂勤致疾而卒贈直</hi>
　　<hi>秘閣</hi>
　張應麒<hi>西安縣志字瑞伯為西安丞治石室堰垂成山水暴漲急湍乘堰堰將壞應麒衣冠乘馬</hi>
　　<hi>入水而死屍浮水上面如生淳熈二年贈少卿民建祠祀之</hi>
　冷世光<hi>三衢事畧字賓王常熟人淳熈八年知龍游縣朱文公提舉常平以世光賢委用之兩省</hi>
　　<hi>交薦除監察御史</hi>
　鄭極<hi>江山縣志字惟恭慶元五年進士授江山丞莅任踰月值栝寇之亂令長投印夜遁極集鄉兵</hi>
<pb n="KR2k0044_WYG_154-37a"/>
　　<hi>迎戰敗績二子星月遇害極中流矢亦墜馬歸卒於廨妻周氏自溺而死合葬縣北青霄橋</hi>
　馮惟悅<hi>宋史徐鹿卿傳惟悅為衢州推官浙東提㸃刑獄檄惟悅決婺獄惟悅素廉平至則辨曲</hi>
　　<hi>直決淹禁大家不快其為會鄉人居言路迺屬劾惟悅州索印紙惟悅曰是猶可以仕乎自題詩印</hi>
　　<hi>紙而去</hi>
　元<lb/>
　本布<hi>𢎞治衢州府志少中大夫衢州路達嚕噶齊至元二十三年任創建公廨撫字有聲</hi>
　白景亮<hi>元史本傳字明甫南陽人授衢州路總管先是為郡者於民間徭役不盡校田畆以為則</hi>
　　<hi>吏得並縁高下其手富民或優有餘力而貧弱不能勝者多至破產失業景亮深知其弊乃始覈驗</hi>
<pb n="KR2k0044_WYG_154-37b"/>
　　<hi>田畆以均之役之輕重一視田之多寡由是民不勞而事易集他郡邑皆取以為法郡學之政久弛</hi>
　　<hi>從祀諸賢無塑像諸生無廩膳祭服樂器有缺景亮皆為備之儒風大振縉紳稱頌焉景亮性廉介</hi>
　　<hi>勤苦自奉甚薄妻尤儉約唯以脫粟對飯而已部使者嘗上其事特詔褒美賜以宫錦改授台州路</hi>
　　<hi>總管</hi>
　瑪哈穆特<hi>萬厯衢州府志字均章回回人江山縣嚕嚕噶齊新學校修橋路廉介明察迴出人民民</hi>
　　<hi>為立碑頌之</hi>
　楊居仁<hi>明一統志為開化尹饒兵陷縣仗義不屈罵賊而死</hi>
　巴哩雅<hi>萬厯衢州府志饒兵始退巴哩雅監開化縣出戍箬坑境内賴之以安歳餘會省檄俾進</hi>
<pb n="KR2k0044_WYG_154-38a"/>
　　<hi>攻遇伏兵而死</hi>
　徹爾克哷木<hi>𢎞治龍游縣志至順初官龍游達嚕噶齊召父老開闢田野示之以法均賦役許民</hi>
　　<hi>自陳得實户九千有竒先是西安龍游糧輸建德盈以羨餘輸本路徹爾克哷木言於司府西安存廣</hi>
　　<hi>倉龍游存和豐倉永為制修瀔江浮橋置田二百四十畆立倉充其費築席村雞鳴二堰内召時民</hi>
　　<hi>不忍其去</hi>
　訥古伯<hi>萬厯衢州府志元統間任開化主簿有治才歳飢約民無以粟出境復勸富民移粟定其</hi>
　　<hi>價民不為害抑嚚剔奸民懷善政</hi>
　明<lb/>
<pb n="KR2k0044_WYG_154-38b"/>
　黄奭<hi>天啟衢州府志湖廣黄岡人洪武三年知衢州府芟草萊以營府治増城堡以撫流亡振文教</hi>
　　<hi>興水利頑民嘯聚親入其壘擒縱得宜開衢之官有大功者也時郡丞余伯深常寧人同心佐政並</hi>
　　<hi>祀清節祠</hi>
　步從信<hi>𢎞治開化縣志字仲實揚州人明初宰開化建縣治興學校招逃匿而撫綏之民咸復業</hi>
　　<hi>政平弊革陞肇慶知府</hi>
　夏毅<hi>衢州府志為衢州守將時金華苗軍作亂殺㕘政胡大海處州苗將亦亂殺總制孫炎等衢州</hi>
　　<hi>或謀翻城應之毅決計固守會劉基丁母憂回即迎入城一夕定之</hi>
　畢貞<hi>明一統志洪武中知衢州府以禮法自持羣吏敬憚公庭肅然</hi>
<pb n="KR2k0044_WYG_154-39a"/>
　劉利用<hi>明一統志洪武初知常山縣有豪猾詐人財者即捕寘之法邑内讋服造浮橋以濟病涉</hi>
　　<hi>其政有足稱者</hi>
　姜仲能<hi>天啟衢州府志四川瀘州人洪武中知西安縣時城中有戍卒暴害良民官不能制仲能</hi>
　　<hi>下車即擒送京師悉戮之境内肅然民賴以安興學校修壇壝庶務咸舉以事去官行李蕭然</hi>
　羅規<hi>𢎞治開化縣志字彦芳濟南人洪武十三年知開化縣居官清慎操履堅確貧如寒士</hi>
　唐茍兒<hi>天啟衢州府志為龍游令宣布威德招撫復業編民定役休養疲敝卓然為一邑保障</hi>
　柴伯安<hi>𢎞治衢州府志河津人洪武二十三年任西安縣丞隣冦竊發誘邑愚民剽掠伯安領衆</hi>
　　<hi>入其地撫諭之皆泣拜順從僅誅從盜者十餘家一鄉安堵民圖像於土穀祠</hi>
<pb n="KR2k0044_WYG_154-39b"/>
　楊守恭<hi>西安縣志新淦人洪武二十三年知西安縣臨政嚴肅豪民巨室犯法貴要多為求免悉</hi>
　　<hi>置之法陞給事中</hi>
　郭敦<hi>王鴻緒郭敦傳字仲厚堂邑人洪武中衢州知府多惠政衢俗貧者輒焚屍敦為厲禁且立義</hi>
　　<hi>阡俗遂革禁民聚淫祠敦疾民勸弛其禁勿聽疾亦瘳明一統志時郡中旱蝗敦齋戒率僚屬徧禱</hi>
　　<hi>於神夜大雨蝗漂没以死遂有秋其妻躬親蠶桑繭成多白獨於楣間結成金縷如帶未幾召為禮</hi>
　　<hi>部侍郎</hi>
　夏昇<hi>天啟衢州府志字景高鹽城人先任開化縣丞永樂中陞知府廉而且能吏民畏服其後曾由</hi>
　　<hi>政簡貞繼任民轉思昇謠曰曾也曾不上簡也簡不下若要民情安除非是老夏吏部以實聞復任</hi>
<pb n="KR2k0044_WYG_154-40a"/>
　朱敬<hi>天啟衢州府志山陽人宣德間由戸部郎中陞衢州知府莅政勤能民懷吏服府治皆其建造</hi>
　黄勝<hi>天啟衢州府志建陽人宣德中知衢州府有守有為禁豪軍治強梗民心翕服去任多垂涕者</hi>
　白琮<hi>天啟衢州府志新野人正統十四年由工科給事中任衢州知府清勤剛介政績著聞大兵征</hi>
　　<hi>閩栝寇猖獗供億調度防禦攻守厥功甚著</hi>
　王儼<hi>𢎞治開化縣志湖廣人正統間知開化縣慈祥得牧民體後遭誣民訴於上官得釋復任</hi>
　張惠<hi>萬厯龍游縣志字克仁晉江人景泰元年知龍游縣治行卓然適括寇逼境上官吏咸議棄縣</hi>
　　<hi>去惠獨召衆誓曰賊至而走是棄民也何以官為惟與城俱亡耳民心始固</hi>
　唐瑜<hi>分省人物考字廷美其先晉陽人洪武初占籍上海景泰辛丑進士授南京禮科給事中出知</hi>
<pb n="KR2k0044_WYG_154-40b"/>
　　<hi>衢州府至則詢民間利病以次行罷會歳久旱且疫瑜還自朝覲下車即宿城隍廟為文以禱三日</hi>
　　<hi>雷雨大作後凡值旱禱輒應舊有孔子祭田奪於民瑜以俸贖還之俾世供祀事有假媒聘賺財既</hi>
　　<hi>而懼瑜之威鬻二子及妻以償瑜曰民窮而犯法畏法而棄妻子守之過也贖其妻還之衢民健訟</hi>
　　<hi>瑜決斷如流數辨疑獄民不敢欺及去民為立生祠</hi>
　李溥<hi>常山縣志字大濟長垣人景泰間由進士知常山縣介然有守除奸革弊不受賄囑建旌善申</hi>
　　<hi>明亭修學校立進士等題名石碑以勵風俗凡優給賑䘏奉行不怠刑清訟簡時猛虎為患似有物</hi>
　　<hi>來驅之去人稱異政所感</hi>
　王瓚<hi>天啟衢州府志陜州人龍游令興學校修橋梁百廢具舉嵗旱每禱輒厯邑民貌其像奉大慈</hi>
<pb n="KR2k0044_WYG_154-41a"/>
　　<hi>閣</hi>
　閻鐸<hi>天啟衢州府志字文振興平人進士成化初知衢州政事嚴明奸宄屏息尤好飭勵生徒長於</hi>
　　<hi>詞翰</hi>
　王弼<hi>𢎞治開化縣志華陽人成化間由進士知開化縣為人外柔内剛剪除凶暴民心悦服遷御史</hi>
　沈杰<hi>分省人物考長洲人成化甲辰進士知河南歸德州改衢州衢多水田雨則溢晴則暵乃大興</hi>
　　<hi>水利濬陂池築堤堰修復魁星等閘民田得灌溉而城中無漂溢之患又倣常平倉例嵗飢減價以</hi>
　　<hi>糶收成増價以糴豐凶有賴倉無紅腐奏起樊尚書塋崇飾先賢趙清獻祠擢山西左㕘政進河南</hi>
　　<hi>右布政使</hi>
<pb n="KR2k0044_WYG_154-41b"/>
　李汝嘉<hi>𢎞治衢州府志晉江人成化時由進士知衢州府莅政寛平修學宫均徭役建橋梁民咸</hi>
　　<hi>頌之厯浙江㕘政</hi>
　林清<hi>𢎞治開化縣志福清人成化間由進士知開化縣慈祥愷悌深得民心有卓魯之風</hi>
　王進<hi>正徳江山縣志上元人成化間由進士知江山縣剛介冇守執法不撓一物無所取營修學校</hi>
　　<hi>及四門壇場皆不科於民以疾去官</hi>
　鄧璩<hi>𢎞治衢州府志廣西寧化人由舉人成化間任衢州同知廉明固執人稱鐵板上司訟牒多委</hi>
　　<hi>任備禦江上銀礦寇盜大著聲績秩滿陞知府</hi>
　吕貞<hi>舊浙江通志無錫人衢州推官讞獄必以神明監察四字置案前</hi>
<pb n="KR2k0044_WYG_154-42a"/>
　　<hi>謹按天啟衢州府作吕卣未詳孰是</hi>
　賀泰<hi>天啟衢州府志呉縣人任推官處已儉約居官清謹決獄平反民甚稱焉</hi>
　張俊<hi>舊浙江通志博野人𢎞治初判衢州質直清約治事寛平妻沒無以為殮</hi>
　袁文紀<hi>萬厯龍游縣志字邦振六合人𢎞治五年知龍游縣莅政嚴明剖事如流新公署創尊經</hi>
　　<hi>閣建預備倉立小學修邑乘屢興大役民不為病</hi>
　饒泗<hi>衢州府志江西進賢人𢎞治六年任衢州府捐俸散粟以恤旱灾給資勵課以興學校妻孥不</hi>
　　<hi>入官舎布被脫粟冰厨屢空捐館僚友躬殮見其行笥蕭然士民白衣攀送直抵懷玉立饒公明德</hi>
　　<hi>祠</hi>
<pb n="KR2k0044_WYG_154-42b"/>
　程倫<hi>𢎞治開化縣志太湖人𢎞治六年由舉人知開化縣存心正大門無私謁下車之初屏除奸弊</hi>
　　<hi>修舉廢墜其於學校尤加意焉</hi>
　譚讓<hi>獻徴録字汝卿𢎞治中通判衢州政尚嚴厲夜冇書廨壁者曰虎豹在山雷行於天人宜自度</hi>
　　<hi>不可犯譚讓顧而笑曰為政不能使民無犯乃使民不可犯耶更治簡緩民愈稱之頃之江山民與</hi>
　　<hi>江西民相侵殺有司莫能決讓至未閲月立解攝府事禁嫁娶論財寛租稅減土木平徭振學咸有</hi>
　　<hi>經紀開化江山令缺民請監察皆願得譚署篆監察委讓開化而别遣署江山江山民遮道訴留車</hi>
　　<hi>不得赴遂兼署兩縣是時姚源賊為陳圜出没開化境讓嚴部曲謹烽燧招投距士置戲下為禦賊</hi>
　　<hi>計賊語曰此故父母善吏何可忘也迃騎速過竟全其營初讓與賊遇以兵少間道馳深山中山中</hi>
<pb n="KR2k0044_WYG_154-43a"/>
　　<hi>巨室方楠見讓而泣讓怪問故楠曰吾有五子賊起悉報為兵而公僅留其二令二子雖戰沒而吾</hi>
　　<hi>尚有三子且山多獵家皆公故所免勿為軍者請為公招之乃持讓手筆遍示得七十餘人夜直入</hi>
　　<hi>賊卧所擒殺其首賊驚以為大兵至悉奔散又嘗以檄徃城常山議資百萬讓曰官不私財役不私</hi>
　　<hi>力何百萬之為也城二月而就卒無横費遷雲南昆陽州知州</hi>
　蕭顯<hi>分省人物考字文明山海衞人成化壬辰進士擢兵科給事中𢎞治戊申同知衢州府勾稽戎</hi>
　　<hi>籍取非法刑具悉焚之得𨼆丁甚衆他如撫煢嫠修學舎士民賴之擢福建按察司僉事</hi>
　楊璨<hi>分省人物考字仲玉華亭人𢎞治辛未進士筮仕桐鄉調開化令去桐之日民輟耕罷市攀援</hi>
　　<hi>載路開化人好訟重利輕生生女不舉皆痛與懲創收馬金鎮之豪沮饒信桃源之盜寛殘破之賦</hi>
<pb n="KR2k0044_WYG_154-43b"/>
　　<hi>尤為人所懷後陞刑部主事立祠祀之名鐵知縣祠</hi>
　謝珊<hi>萬厯龍游縣志字伯聲松滋人正德八年由進士知龍游縣治行練達不事鞭扑而民知畏法</hi>
　　<hi>出見道路傾圮捐俸修治不以煩民召拜御史</hi>
　宋毓<hi>衢州府志山東德州人由進士厯陞郎中正德十年任衢州饒寇作亂常開二邑亦為殘櫌官</hi>
　　<hi>軍次衢毓綜理周密上肅軍令下撫居民雖盛暑不憚勞瘁寇平竟以傷暑致疾卒</hi>
　劉穎<hi>天啟衢州府志字時秀臨川人正德十二年由進士知開化縣政務不擾時民多疾疫延醫徧</hi>
　　<hi>為胗治及已子病勿為意民歌曰我公憂民如憂兒兒今病愈其何如其愛民如子可知</hi>
　劉佐<hi>衢州府志字時命江西安福人由進士任龍游嚴毅有為廢墜畢舉訪民瘼勸本業禁豪猾綏</hi>
<pb n="KR2k0044_WYG_154-44a"/>
　　<hi>善良時俗多溺女嚴為之禁通媒妁省婚聘民從其化生聚日繁</hi>
　林有年<hi>衢州府志字以永福建莆田人由舉人正德十五年擢守衢州毁淫祠改剏社學選教讀</hi>
　　<hi>訓民間子弟修築號舎諸生肄業於中士習丕振織染局段匹取於荒絲歳入酎金俱却之衢道要</hi>
　　<hi>衝立節省之法夫役支應視昔減半歳丙戌不雨竭誠而雩雨降民獲有秋丁亥大飢捐俸設粥去</hi>
　　<hi>之日行李蕭然</hi>
　陳釴<hi>天啟衢州府志常熟人正德中知龍游縣守已廉平為政簡易用堪輿術於學左鷄鳴巖築浮</hi>
　　<hi>圖正當巽位自此科第相繼陞刑部主事後祀於學</hi>
　張潤身<hi>衢州府志直隸成安人由進士為西安令咨訪民𨼆剔奸搜弊㒺不盡心奉檄清理田糧</hi>
<pb n="KR2k0044_WYG_154-44b"/>
　　<hi>根求弊端悉行釐革稅畆歸正得上古均田之意刻石縣門杜絶後奸</hi>
　黄仁山<hi>衢州府志字元靜江西新淦人由進士任刑科給事中忤時宰出守嚴州尋謫西安縣丞</hi>
　　<hi>下車即署縣篆芟鋤强猾清釐積弊改邑庠號舎開泮池去之日士民為立碑於清獻祠北</hi>
　林鍾<hi>衢州府志字太和廣東高要人由進士任西安令作粥活飢停徴逋負苞苴請托不行他邑有</hi>
　　<hi>疑獄積年不斷者當道下鍾勘悉得白其事</hi>
　簡閲<hi>天啟衢州府志高要人嘉靖二年由舉人任衢州府通判持身簡重行政不苛禮士愛民一時</hi>
　　<hi>頌之</hi>
　陳文禹<hi>衢州府志字佩昌長樂人嘉靖六年為龍游訓導性剛介雖暗室言笑不茍諸生贄儀悉</hi>
<pb n="KR2k0044_WYG_154-45a"/>
　　<hi>不受貧無資者召至門下餼之嘗見監司以其不跪途呵之即日投劾去巡按及提學御史固留之</hi>
　　<hi>托疾歸</hi>
　李遂<hi>名山藏字邦良豐城人嘉靖五年進士授祠祭郎中會同官王慎中外謫遂與諸僚餞之郊夏</hi>
　　<hi>言劾遂無故不㕘公座謫湖州府同知尋陞衢州知府治衢一以教化為先處州飢流民以採礦為</hi>
　　<hi>名糾集入境大肆掠刼遂與推官李文進輕騎直逼礦山駐宿賊聞中夜焚寨去時隨從不滿百人</hi>
　　<hi>火起皆促遂出遂堅卧曰賊不意吾來將謂大兵合矣此燒寨走也已而果然文進曰盍追之遂曰</hi>
　　<hi>此皆飢民不為患苦足矣遣兵躡送出境閉礦而還郡㕔有冢相傳為郭璞墓發之不利於守遂曰</hi>
　　<hi>郡㕔也而邱壠在其下耶且景純不歿於此發之得石笋二乃唐刺史李郈所樹者又周王廟多靈</hi>
<pb n="KR2k0044_WYG_154-45b"/>
　　<hi>應郡民率走祈福遂訪之神為孝子易廟額曰周孝子祠表祀宋趙鼎范沖魏矼翁蒙為四賢祠以</hi>
　　<hi>屬民望一日衢山谷民造庭者數輩遂問父老何訴皆曰自使君下車里閈無擾豪横改行民輩已</hi>
　　<hi>老見守衢未有如使君者民輩特來望顔色考治行第一陞蘇松兵備副使以南京刑部尚書卒贈</hi>
　　<hi>太子少保諡襄敏</hi>
　林浩<hi>衢州府志福建龍溪人嘉靖七年任衢州府教授性嚴毅方正勸學興禮復堂齋號舎之法黎</hi>
　　<hi>明出公座分齋背誦然後升堂講說已乃退業於號舎每三日課試於堂校第文藝尤敦崇德行貧</hi>
　　<hi>者節餽不受且周之於廟祀禮樂制度極為講明大冢宰霍韜聞其賢特䟽薦之陞國子監博士</hi>
　侯祖德<hi>江山縣志無錫人嘉靖七年知江山縣寛和簡易催科不迫詞訟平允不拘成案士民悅</hi>
<pb n="KR2k0044_WYG_154-46a"/>
　　<hi>服陞太僕寺丞</hi>
　張江<hi>天啟衢州府志字宗海廬陵人嘉靖八年由舉人知西安縣持守廉潔興學校正士習立小學</hi>
　　<hi>復義倉設義冢均徭役子視其民民愛之如父母歌咏成帙名稽古化民録</hi>
　趙可與<hi>衢州府志字令中江西安福人由舉人厯兵部郎嘉靖七年知衢州府郡賦沿正德末年</hi>
　　<hi>增折額以貸湖漕可與以狀聞當道為之改正興學校嚴課藝士貧者給油米助婚嫁一時人才多</hi>
　　<hi>賴陶淑墾地賑荒撫善摘奸遇旱祈禱輒雨民為立仁雨亭</hi>
　楊梓<hi>天啟衢州府志江西安義人嘉靖十一年為衢州通判為政剛明人不敢欺尤加意士習</hi>
　王仲錦<hi>衢州府志字絅之吉水人進士由刑部郎知衢州首革積弊廉威並著性簡直寡言笑禁</hi>
<pb n="KR2k0044_WYG_154-46b"/>
　　<hi>絶請托不畏權勢節減支應夫馬過賓多不悦改知廣東惠州府</hi>
　楊子臣<hi>衢州府志字惟敬四川南充人為衢州知府性寛厚輕刑薄罰愛士急農下車值歳歉請</hi>
　　<hi>監司賑貸而益以俸資丙午歳大旱竭誠致禱甘雨如注</hi>
　程達<hi>衢州府志字時望婺源人同知衢州府恬靜寡欲禮士愛民視篆龍游儲積獨廣拯開化之溺</hi>
　　<hi>全活者衆</hi>
　劉起宗<hi>衢州府志字宗之巴縣人嘉靖十九年為衢州推官銅山民為盜起宗帥義勇攻之賊據</hi>
　　<hi>險相拒起宗令卒潛斷澗邊小橋分兵兩翼以善射及能負重者居前執戈矛者次之賊一人右趨</hi>
　　<hi>欲騷陣官兵一人左徃向之遇而相搏遂斬首以示賊賊驚懼至澗不得渡官兵夾擊之俘獲甚衆</hi>
<pb n="KR2k0044_WYG_154-47a"/>
　　<hi>自是礦徒屏迹</hi>
　張澤<hi>獻徴録字大被桐城人嘉靖戊戌選貢為衢州别駕逋賦者盈囹圄寛為期而出之感泣爭輸</hi>
　　<hi>自奉甚約民稱張青天會龍游常山皆乏令監司使攝龍游而常山民要之曰張公奚而薄常山監</hi>
　　<hi>司乃復從常山請時督府胡宗憲威傾兩浙其前驅求索無厭澤縛而杖之白其情欲解綬去宗憲</hi>
　　<hi>更延以賓禮戒部下曰而不知此郡有廉吏乎供具減十之五督府新募之兵數百擁主糧者而譟</hi>
　　<hi>澤馳至咸曰張公至矣遂凛然散有礦寇據處州傷官軍將及於衢衢守議避之澤曰不可單騎諭</hi>
　　<hi>以威福給米數石曰為爾歸餉母擾一方民寇相戒不入衢陞廣安知州僉憲雲南尋改巡武定</hi>
　錢仕<hi>龍游縣志知江山有士人為讐陷殺人郡坐抵罪仕勘得其誣立宥之吏白此上官意叱曰殺</hi>
<pb n="KR2k0044_WYG_154-47b"/>
　　<hi>人以媚人吾不為也民俗輕死動輒自經仕令反坐其家民始知畏縣署悉燬咸鼎新之民未嘗以</hi>
　　<hi>為勞</hi>
　周臣<hi>天啟衢州府志字子忠霸州籍吳縣人嘉靖二十八年知衢州府莅政嚴明奸吏無所措手士</hi>
　　<hi>大夫無由請托去之日耆民扳轅於道</hi>
　孫繼禄<hi>天啟衢州府志上海人嘉靖二十二年以舉人知開化縣恭慎有守豪强知畏而恤民愛</hi>
　　<hi>士咸得其心</hi>
　俞大有<hi>衢州府志莆田人嘉靖三十八年以舉人知西安縣礦盜攻剽鄉邑大有集民兵抵巢俘斬</hi>
　　<hi>亂首餘黨解散</hi>
<pb n="KR2k0044_WYG_154-48a"/>
　楊凖<hi>衢州府志字汝宅宜興人進士嘉靖三十八年任衢州知府修文廟新賓館建上游之防濬古</hi>
　　<hi>河之流水遶龜峯火灾頓熄至今稱楊公湖初授計别駕張澤驅勦礦徒次年調度縣令俞大有俘</hi>
　　<hi>礦賊之首三年諭散再聚之礦寇四年逐散流賊既轉閩藩大㕘便道過衢復與後守議置學田捐</hi>
　　<hi>資以助</hi>
　祝芹<hi>舊浙江通志山東武城人嘉靖間任衢州府知事礦山盜聚太守命督五邑民兵驅而赴敵兵</hi>
　　<hi>以素不練習莫能前芹父子善騎射突騎而進射殺賊衆數十人賊為披靡卒死於賊别駕張澤憤</hi>
　　<hi>怒進兵忽一羸卒賈勇奮殺乃芹父子隂助之附祀周宣靈王廟</hi>
　余一瓏<hi>衢州府志號見田婺源人進士任江山令邑舊無城且近山澤寇盜竊發防禦為艱一瓏</hi>
<pb n="KR2k0044_WYG_154-48b"/>
　　<hi>創議不日城之俗負氣健鬬瓏訓迪以禮勸諭兩造和好更進諸生課以文藝朔朢聚講示以敦倫</hi>
　　<hi>睦族境内丕變</hi>
　陳彌正<hi>舊浙江通志江西南昌人判衢州守已清介歳却糧儲例銀千兩去之日行李蕭然</hi>
　冉崇禮<hi>衢州府志河南中年人由進士知西安縣厯仕四年冰蘖自守秋毫不以煩民待羣吏諄</hi>
　　<hi>諄訓飭律令章程井井有條裁冗費節賦役勞心撫字以民食為急凡陂堰潰決必先時修築旱澇</hi>
　　<hi>有備</hi>
　李翔<hi>衢州府志廣東揭陽人任衢州推官攜一老僕赴任清操自持朝夕止供一乾魚剛正不能媚</hi>
　　<hi>上而厚於恤下作興學校諸生進見禮遇若家人父子讞獄案成雖上官少欲輕重不能一易也西</hi>
<pb n="KR2k0044_WYG_154-49a"/>
　　<hi>安有强賊數輩翔至立杖殺之盜賊屏息後陞主事</hi>
　張斯軾<hi>衢州府志惠州人嘉靖三十九年由舉人任常山令時廣西流賊袁鳯率徒黨三百人自</hi>
　　<hi>閩而浙突入廣濟驛中將刼縣庫斯軾邀其酋上坐呼為鄉里饗以牛酒適開化民兵五百檄召至</hi>
　　<hi>府道經城下賊虞有備遂不敢動居十日給與口糧使出境後趨王山令不為禮夜縱焚刼常人頌</hi>
　　<hi>其功</hi>
　梁問孟<hi>衢州府志新卿人隆慶元年由進士知西安縣時稱其愛士如師傅之教生徒撫民如父</hi>
　　<hi>兄之育子弟䘏惸獨如慈母之乳嬰兒制吏胥如扁鵲之治臟腑袪豪横如鷹鸇之逐鳥雀衆但見</hi>
　　<hi>其怡然色笑適然晏坐而不知其事機猝辦咸以為神</hi>
<pb n="KR2k0044_WYG_154-49b"/>
　何東序<hi>舊浙江通志山西符氏人隆慶初知衢州綜覈精嚴剖釐果斷案牘如山秋毫洞燭每鞫</hi>
　　<hi>訟令吏役煮湯水聽兩造持糗餌飲潄而去毋覓居停</hi>
　湯仰<hi>衢州府志新都人嘉靖進士隆慶二年知衢州同時屬令梁問孟上下同心具以撫字為主前</hi>
　　<hi>此何東序雷霆之中沛以雲兩仰繼之皎日之下嘘以和風一時兩守百姓稱為二天</hi>
　張克文<hi>衢州府志字宗質新淦人進士隆慶二年知常山縣時初議條鞭克文覈實舉行立收櫃</hi>
　　<hi>於堂前令收戸母得過針立一爐於堂右令解户併封傾錠清丈田土履畆躬算汰浮糧八百餘石</hi>
　　<hi>催徴舊例費銀八十餘兩解絹舊例有印硃紙價一百餘兩鹽商開引有例銀五百兩悉行申革至</hi>
　　<hi>今為法增常夫八十名杜枉捉鄉民之患造差船十二隻蘇横差民船之苦接引士𩔖校藝說書凡</hi>
<pb n="KR2k0044_WYG_154-50a"/>
　　<hi>經奬拔多登科第</hi>
　李瀾<hi>衢州府志判衢州善行常平之法署四邑篆勞心興除在信安則調停船夫差役在龍邱則化</hi>
　　<hi>嚚訟在常山則墾闢荒萊在開化則清理木客至除里甲幇索之例恤織造進輸之艱仁心惠政不</hi>
　　<hi>一而足若其夙猾巨奸嚴治不少貸</hi>
　唐九德<hi>衢州府志字伯懋湖廣湘潭人丙辰進士隆慶四年知衢州府衢自遭礦寇之亂瘡痍未</hi>
　　<hi>復九德一意拊循民始得寧宇尤振興文教士習丕變</hi>
　涂杰<hi>衢州府志字汝高南昌人嘉靖進士隆慶五年知龍游縣搜剔吏弊以嚴為主撫䘏民瘼以寛</hi>
　　<hi>為主作興士𩔖以教化為主官署學舎舉廢更新贖鍰有餘盡充公用歳旱步禱雨必應士民感悅</hi>
<pb n="KR2k0044_WYG_154-50b"/>
　薛夢雷<hi>衢州府志號鳴字侯官人隆慶辛未進士六年知江山縣才智過人熟諳吏治案牘皆其</hi>
　　<hi>手裁胥役凛奉法紀後由侍御厯轉浙藩</hi>
　邵仲禄<hi>衢州府志䕫州府䕫塘衞人由進士為江山令清操絶俗作興學校鼓勵士風文運大振</hi>
　　<hi>清丈田畆貧户虛稅盡除吏胥飛灑弊絶入計時惟圖書一篋襆被一囊轉銓曹</hi>
　韓邦憲<hi>獻徴録字子成高淳人已未進士知衢州府初至問民疾苦陳八事曰明大義專責守實</hi>
　　<hi>節省復成法議賦役講實政廣儲蓄嚴武備皆本經術遵舊制而酌以民情土俗鑿鑿見諸施行為</hi>
　　<hi>政務崇大體祀漢龍邱長宋趙清獻旌孝子節婦捐已俸以供生徒之誦習僉絹户以消機匠之奸</hi>
　　<hi>貪覆運米以省軍士之賠累清羨金以抵額外之徴需衢之輕折米為隣府所借請還以備災賑無</hi>
<pb n="KR2k0044_WYG_154-51a"/>
　　<hi>何以疾卒</hi>
　陳澗<hi>衢州府志字洪洲湖廣零陵人進士萬厯五年知衢州府執法公嚴有犯必懲屬吏有潛行苞</hi>
　　<hi>苴者覈實上之羣吏罔不震悚留心民瘼編查五邑塘堰令有司督民濬築</hi>
　李一陽<hi>衢州府志字復吾丹徒人丁未進士萬厯六年任西安令摘伏發奸課士取實誼黜浮華</hi>
　　<hi>時當丈量躬自履畆於田稅每畆減九釐地稅每畆減三釐三毫水淤地三畆折一畆山荒地二畆</hi>
　　<hi>折一畆歳省民間稅銀數千陞南京浙江道御史</hi>
　傅良言<hi>天啟衢州府志臨川人萬厯九年知常山縣覆丈通縣田地各減虚耗三釐催徴糧稅不</hi>
　　<hi>行鞭扑聽訟立為剖決人稱神明</hi>
<pb n="KR2k0044_WYG_154-51b"/>
　許國誠<hi>衢州府志字孟葵晉江人癸未進士萬厯十一年知西安縣政崇惇大字民以仁幾至刑</hi>
　　<hi>措事上以正不屑逢迎雖催科甚緩而民無逋賦</hi>
　李道先<hi>天啟衢州府志安溪人萬厯十二年由舉人任衢州府同知性格沈毅操履峻潔攝符郡</hi>
　　<hi>邑有聲總理戎捕有法</hi>
　王臨亨<hi>西安縣志號止庵崑山人萬厯十七年由進士知西安縣為人剛毅愛民肫切有窩盜者</hi>
　　<hi>廉得立斃之四境股栗</hi>
　易倣之<hi>衢州府志號霍岡進士萬厯十七年知衢州府熟知五邑差解之苦將各糧米均為十段</hi>
　　<hi>編簽差解酌道里之逺近以定盤費由盤費之多寡以定米糧米多者僉為正户管解錢糧米少者</hi>
<pb n="KR2k0044_WYG_154-52a"/>
　　<hi>僉為貼户止帮路費正解執票自向貼户取討法立民免困累</hi>
　陳端言<hi>天啟衢州府志海陽人舉人萬厯十九年同知衢州居官清介人稱其善行有四皆本於</hi>
　　<hi>清云</hi>
　郁德據<hi>衢州府志號心我貴州普安人舉人萬厯十九年知龍游縣收糧平兊平收解糧原封領</hi>
　　<hi>解兩造盈庭片言剖決有不到者竟裂其牘每念切士風民俗嘗折節拜於貞女之堂五載考最轉</hi>
　　<hi>判東昌府士民泣留遂以别駕仍攝縣事</hi>
　蔣光彥<hi>舊浙江通志晉江人進士萬厯二十四年任江山令江民朴直激之則悍光彥馴而拊之</hi>
　　<hi>坦然歸心糧無逋訟無終一變其習</hi>
<pb n="KR2k0044_WYG_154-52b"/>
　林雲<hi>西安縣志字從龍福清人萬厯二十四年以進士知西安縣歳當大造除𨼆灑之弊大旱禱雨</hi>
　　<hi>賑飢全活甚衆中璫將開礦悉心調停商民兩便捐俸建鐘樓置學田</hi>
　張堯文<hi>衢州府志字復吾新淦人癸未進士萬厯二十七年知衢州府擒戮盜窩搜剔豪猾無不</hi>
　　<hi>當其罪賭博者毁其廬令行禁止歳旱祼膝拜禱數日雨如霔</hi>
　堵維垣<hi>江山縣志字師甫無錫人萬厯二十七年以進士知江山縣英敏精練判案如山吏胥守</hi>
　　<hi>法有中貴宣言邑產土青旦暮移檄來取勢張甚維垣即對使者厲聲讓之中貴聞而心折</hi>
　楊世勲<hi>衢州府志字濟美江陵人辛丑進士萬厯三十年知西安縣勞心撫綏每訟詞入輒勸解</hi>
　　<hi>投息公庭如水</hi>
<pb n="KR2k0044_WYG_154-53a"/>
　夏其光<hi>舊浙江通志新建人萬厯中授夀昌令調常山讞獄不加箠楚以仁義化民數載報最召</hi>
　　<hi>入諫垣行李蕭然</hi>
　俞琬綸<hi>舊浙江通志長洲人萬厯中知西安在任五稔政清事簡人稱豈弟</hi>
　葉禄<hi>獻徴録字文科天啟初知開化縣門廡肅然餽謁無所容公退則荷畚蒔蔬編竹為器身親農</hi>
　　<hi>圃之事每食惟園蔬而已學宫明倫堂灾捐俸重建民有負山為險結族為强者禄廉其不法事痛</hi>
　　<hi>繩之改任感恩常民思之</hi>
　林應祥<hi>衢州府志同安人天啟二年由進士知衢州府修府志建郡學葺橋梁士論方之覃懷韓</hi>
　　<hi>公六</hi>
<pb n="KR2k0044_WYG_154-53b"/>
　姚孫榘<hi>舊浙江通志桐城人天啟間知龍游縣悉心民瘼剔除奸弊甫及期以艱去後厯浙江水</hi>
　　<hi>利僉事道</hi>
　但宗臯<hi>衢州府志號陶村星子人天啟五年知開化縣莅政精敏勤於課士時議採雲霧山木宗</hi>
　　<hi>臯具七不可以聞事遂止</hi>
　賀康載<hi>西安縣志號青園江西永新人舉人天啟間知西安縣洞悉民𨼆興革悉當復雇役之常</hi>
　　<hi>夫船有編甲馬有更番民忘征徭之累鼎建邑學割俸以倡</hi>
　張文達<hi>舊浙江通志雲南保山人崇禎間知衢州府建樂豐倉以儲賑濟之需創試士館以免調</hi>
　　<hi>考之苦訟簡獄平幾至刑措</hi>
<pb n="KR2k0044_WYG_154-54a"/>
　花上苑<hi>西安縣志南兗人崇禎四年由進士知西安縣政尚和緩務以德化民凡民間搆訟必委</hi>
　　<hi>曲訓導之令退思三日乃就訊多有愧悔和解去者</hi>
國朝<lb/>
　崔華<hi>名宦留祀冊平山人進士康熙六年任開化知縣下車即捐建義學衡文校藝士風丕振開邑</hi>
　　<hi>向有里總陋規横派民不勝苦華至即革除之丙寅閩寇猖獗防弁通賊陷城露刃逼從華賫印間</hi>
　　<hi>道出至開之十六都號召義勇鄭大來夏祚等泣血傳諭立聚萬餘人躬冒矢石五日而恢復其城</hi>
　　<hi>平定後流民初集積逋難徴華繪圖請免總督李之芳代題得</hi>
<hi>旨全蠲康熙十六年以前四年錢糧難民子女流離散    失者通詳遍訪捐金贖回小民復得完聚疫氣盛</hi>
<pb n="KR2k0044_WYG_154-54b"/>
　　<hi>行廣開藥局療治全活無算其有死於兵死於疫者悉買棺瘞埋野無暴骨陞揚州知府轉陜西涼</hi>
　　<hi>甘道布政司㕘政</hi>
　王𢎞仁<hi>舊浙江通志遼陽人恩貢生康熈十三年任湖州守調衢州時當閩叛禁旅雲集調劑滿</hi>
　　<hi>漢官兵指陳方畧動中機宜請蠲請賑民賴以蘇會内艱去</hi>
　晉大忠<hi>山西鄉賢冊字心葵趙城人從軍浙江署沿海守備奪戰船生擒賊將史良謨耿逆之變</hi>
　　<hi>轉戰龍游金華功績甚著以守備管遊擊事調赴衢州至繆村與賊戰横刀馬上斬馘數十人力竭</hi>
<hi>聞</hi>　<hi>而死事</hi>
<hi>賜祭一壇厚    恤其家</hi>
<pb n="KR2k0044_WYG_154-55a"/>
　閆有功<hi>表忠册遼東人任衢協右營把總康熈十四年三月禦耿逆殉難於西安縣之繆村督標</hi>
<hi>聞予營兵金玉從死事    䘏</hi>
<hi>諭祭一次廕一子衛千    總金玉並加䘏賞</hi>
　盧燦<hi>名宦留祀冊海州衞人監生康熙十三年任龍游知縣時盜賊充斥燦勦撫並施恩威並著事</hi>
　　<hi>平後教養交修士農胥勸在任八年卒於官</hi>
　陳鵬年<hi>公舉事實字滄洲湖廣湘潭人康熙辛未進士三十五年知西安縣民户多為虛糧賠累</hi>
　　<hi>鵬年申請丈量每都設公正二人每圖分十區設區長二人區長同花户自文自田每丘揷立牌扞</hi>
　　<hi>上書弓口若干積步若干現田若干業主某人區長彚其總數交與公正另造清冊務使現田科糧</hi>
<pb n="KR2k0044_WYG_154-55b"/>
　　<hi>豁除絶戸而以丈出餘糧補從前缺額又留心水利將承堰水田編為十甲遞年輪流擇甲内田多</hi>
　　<hi>而齒壯者僉為堰長督率人夫築砌堰壩其堰夫工食及需用物料照田出費每畆三釐二毫衆皆</hi>
　　<hi>樂從縣西北百里有銅山奸民聚衆開礦鵬年申請嚴檄驅除之有鄭榮祖妻徐氏者夫舅俱死於</hi>
　　<hi>寃訴之前令以事在赦前不省氏憤觸石碑而死棺露置城西鐵塔下已七年矣鵬年廉得其狀為</hi>
　　<hi>雪其寃造墓立祠題額曰孝烈他若建文昌閣廣漏澤園治橋建閘葺學修志平糶緩徴禁止停喪</hi>
　　<hi>溺女善政不可勝舉陞任江南厯官總督河道</hi>
　熊昭應<hi>名宦留祀冊永定人康熙四十三年由舉人知常山縣性甘澹泊事持大體宣講</hi>
<hi>聖諭修學宫課士勸農耕作錢糧自封投櫃行戸現給    價值斷獄哀矜勘荒請賑奬善良而鋤奸蠧民皆</hi>
<pb n="KR2k0044_WYG_154-56a"/>
　　<hi>德之</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_154-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百五十五<lb/>
</p>
<p>
</p>
  </div>
</body>
</text>
</TEI>
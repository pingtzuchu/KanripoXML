<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百五十一</head> <lb/>
    <p>
<pb n="KR2k0044_WYG_150-1a"/>
欽定四庫全書<lb/>
　浙江通志卷一百五十一<lb/>
　名宦<hi>六</hi>
　　湖州府<lb/>
　晉<lb/>
　顧祕<hi>晉書顧衆傳衆父祕有文武才幹曾蒞吳興萬厯湖州府志太安二年爲吳興太守時李辰起</hi>
　　<hi>兵江夏祕與南平内史王矩前秀才周玘倡義傳檄州郡以討之賊黨悉降一郡以平</hi>
　周玘<hi>晉書本傳字宣佩義興陽羡人元帝初鎮江左以玘爲倉曹屬玘三定江南帝嘉其勲以玘行</hi>
<pb n="KR2k0044_WYG_150-1b"/>
　　<hi>建威將軍吳興太守封烏程縣侯吳興喪亂之後百姓饑饉玘甚有威惠百姓敬愛之朞年之間境</hi>
　　<hi>内寧謐</hi>
　陸納<hi>太平御覽字祖言吳郡吳人爲吳興太守至郡不受俸祿頃之徵拜左民尚書領州大中正將</hi>
　　<hi>應召外白宜裝幾船納曰私奴裝糧食來無所復須也臨發止有襆被而已其餘並封以還官</hi>
　陶回<hi>晉書本傳丹陽人司徒王導引爲從事中郎遷司馬蘓峻之役以功封康樂伯遷吳興太守時</hi>
　　<hi>人饑穀貴三吳尤甚詔欲聽相鬻賣以拯一時之急回上疏曰天下不普荒儉惟獨東土穀價偏貴</hi>
　　<hi>便相鬻賣聲必逺流不如開倉廩以賑之乃不待報輒便開倉及割府郡軍資數萬斛米以救乏絶</hi>
　　<hi>由是一境獲全既而下詔并勅會稽吳郡依回賑恤二郡賴之徵拜領軍將軍加散騎常侍咸和二</hi>
<pb n="KR2k0044_WYG_150-2a"/>
　　<hi>年徙䕶軍將軍常侍諡曰成</hi>
　王藴<hi>晉書本傳字叔仁爲吳興太守郡荒民饑輒開倉贍恤主簿執諌云宜先列表上待報藴曰今</hi>
　　<hi>百姓嗷然若表上須報何以救將死之命乎專輒之愆罪在太守且行仁義而敗無所恨也於是大</hi>
　　<hi>賑貸之賴藴全者十七八朝廷以違科免官士民詣闕訟之左遷晉陵太守</hi>
　朱序<hi>晉書本傳字次倫義陽人世爲名將興寧末以功封襄平子太和中遷兖州刺史時長城人錢</hi>
　　<hi>𢎞聚黨百餘人藏匿原鄉山以序爲中軍司馬吳興太守至郡討擒之</hi>
　謝邈<hi>晉書本傳字茂度父鐵永嘉太守邈性剛鯁無所屈撓累遷侍中後爲吳興太守孫恩之亂爲</hi>
　　<hi>賊吳桀郜驃等所執逼令北面邈厲聲曰我不得罪天子何北面之有遂害之</hi>
<pb n="KR2k0044_WYG_150-2b"/>
　殷康<hi>嘉靖湖州府志爲吳興太守嘗開城南荻塘溉田千餘頃至今利之</hi>
　南北朝<lb/>
　袁湛<hi>宋書本傳字士深陳郡陽夏人高祖時以從征功封晉寧縣五等男出爲吳興太守蒞政和理</hi>
　　<hi>爲吏民所稱太祖即位贈侍中左光祿大夫開府儀同三司諡曰敬公</hi>
　朱齡石<hi>南史本傳字伯兒沛人武帝以爲建武叅軍遷武康令縣人姚係祖專爲刧郡縣畏不能</hi>
　　<hi>討齡石至縣僞與厚召爲叅軍係祖恃强乃出應召齡石斬之掩其家悉殺其兄弟由是一郡得清</hi>
　　<hi>以平蜀功封豐城侯</hi>
　向靖<hi>宋書本傳字奉仁小字彌河内山陽人名與高祖祖諱同改稱小字義熙三年以平京城功封</hi>
<pb n="KR2k0044_WYG_150-3a"/>
　　<hi>山陽縣五等侯高祖西伐司馬休之以彌爲吳興太守彌治身儉約不營室宇無園田商貨之業時</hi>
　　<hi>人稱之</hi>
　謝述<hi>宋書謝景仁傳景仁弟述字景先太祖時除吳郡太守以疾不之官病差補吳興太守在郡清</hi>
　　<hi>省爲吏民所懷</hi>
　王偉之<hi>崇禎烏程縣志爲烏程令亷介特甚書籍之外家無長物</hi>
　郗顒<hi>吳興掌故泰始中爲吳興太守時孝子錢延慶爲父報讐殺人自繫於獄顒表於朝詔不加罪</hi>
　張岱<hi>南史本傳字景山吳人遷山隂令職事閑理泰始末爲吳興太守累遷吏部尚書出爲吳郡太</hi>
　　<hi>守武帝即位復為吳興太守岱晩節在吳興更以寛恕著名</hi>
<pb n="KR2k0044_WYG_150-3b"/>
　何敬叔<hi>吳興掌故爲長城令平居以亷稱忽榜受餉得米二千斛他物稱是人多譏之有頃悉以</hi>
　　<hi>貸貧民輸負租斗米尺帛皆不畱</hi>
　李安人<hi>南史本傳蘭陵承人元徽初除司州刺史領義陽太守武帝即位爲丹陽尹遷尚書左僕射</hi>
　　<hi>屢上表以年疾求退爲吳興太守侯於家載米往郡時服其清卒諡肅</hi>
　張瓌<hi>南史本傳吳郡吳人字祖逸齊建元元年封平都侯出爲吳興太守瓌以既有國秩不取郡奉</hi>
　　<hi>高帝勅上庫别藏其奉以表其清武帝即位徵拜左戸尚書加右軍將軍天監元年拜給事中右光</hi>
　　<hi>祿大夫有子十二人率知名</hi>
　徐孝嗣<hi>南齊書本傳字始昌東海郯人八歲襲爵枝江縣侯尚康樂公主拜駙馬都尉建元初爲</hi>
<pb n="KR2k0044_WYG_150-4a"/>
　　<hi>晉陵太守尚書令王儉曰徐孝嗣必爲宰相轉充御史中丞出爲吳興太守儉贈詩曰方軌叔茂追</hi>
　　<hi>清彥輔柔亦不茹剛亦不吐時人以比蔡子尼之行狀在郡有能名明帝即位進爵爲公轉尚書令</hi>
　　<hi>領本州中正</hi>
　謝[卄/瀹]<hi>南齊書本傳字義潔陳郡陽夏人世祖爲中軍引爲記室齊臺建遷太子中書舍人建元初以</hi>
　　<hi>母老須養出爲安成内史遷司徒左長史出爲吳興太守在郡稱爲美績永泰元年轉散騎常侍太</hi>
　　<hi>子詹事諡簡子</hi>
　袁昻<hi>南史本傳字千里陳郡陽夏人雍州刺史顗之子仕齊爲王儉鎭軍府功曹史後爲吳興太守</hi>
　　<hi>永元末梁武帝起兵州郡望風皆降昻獨拒境帝手書喻之昻答曰三吳内地非用兵之所况以偏</hi>
<pb n="KR2k0044_WYG_150-4b"/>
　　<hi>隅一郡何能爲役雖欲獻心不增大軍之勇置其愚黙寧沮衆帥之威竊以一飱微施尚復投殞况</hi>
　　<hi>食人之祿而頓忘一旦非唯物議不可亦恐明公鄙之時帝使豫州刺史李元履巡撫東土勅元履</hi>
　　<hi>曰袁昻道素之門世有忠節天下須共容之勿以兵威陵辱元履至宣㫖昻亦不請降天監二年爲</hi>
　　<hi>侍中遷吏部尚書</hi>
　范岫<hi>梁書本傳字懋賓濟陽考城人早孤以孝聞與吳興沈約俱爲蔡興宗所禮興宗爲安西將軍</hi>
　　<hi>引爲主簿遷臨海長城二縣令永明中以岫兼淮隂長史遷尚書左丞梁天監九年遷金紫光祿大</hi>
　　<hi>夫岫居官恒以亷潔著稱爲長城令時有梓材巾箱至數十年經貴不改易</hi>
　謝覽<hi>南史本傳字景滌選尚齊錢唐公主拜駙馬都尉天監元年爲中書侍郎後拜吏部尚書出為</hi>
<pb n="KR2k0044_WYG_150-5a"/>
　　<hi>吳興太守中書舍人黃睦之家居烏程子弟專橫前太守皆折節事之覽未到郡睦之弟迎覽覽逐</hi>
　　<hi>去其船杖吏爲通者自是睦之家杜門不出郡境多刼爲東道患覽下車肅然初齊明帝及覽父[卄瀹]</hi>
　　<hi>東海徐孝嗣並爲吳興號名守覽皆過之卒於官贈中書令</hi>
　庾沙彌<hi>梁書本傳潁川鄢陵人晉司空氷六世孫母劉氏亡晝夜號慟所坐薦淚霑爲爛高祖嘉</hi>
　　<hi>之補歙令復丁所生母憂還濟浙江中流遇風舫將覆没沙彌抱柩號哭俄而風静蓋孝感所致累</hi>
　　<hi>遷寧逺錄事叅軍轉司馬出爲長城令</hi>
　桞惲<hi>南史本傳字文暢河東解人少有志行好學善尺牘竟陵王子良引為法曹行叅軍太子洗馬</hi>
　　<hi>梁天監元年除長史兼侍中厯吳興太守爲政清静人吏懷之於郡感疾自陳解任父老千餘人拜</hi>
<pb n="KR2k0044_WYG_150-5b"/>
　　<hi>表陳情事未施行卒吳興掌故惲重浚青塘後人思其德政易名桞塘</hi>
　何逺<hi>冊府元龜字義方東海郯人為武康令厲亷節除滛祀正身率職民甚稱之太守王彬巡屬縣</hi>
　　<hi>諸縣盛供帳以待轉至武康逺獨設糗水而已彬去逺送至境進斗酒隻鵝為别彬戲曰卿禮有過</hi>
　　<hi>陸納將不爲古人所笑乎高祖聞其能擢為宣城太守遷新興内史天監十六年詔曰何逺前在武</hi>
　　<hi>康已著亷平復蒞二邦彌盡清白政先治道惠畱民愛雖古良二千石無以過也宜升内榮以顯外</hi>
　　<hi>績可給事黃門侍郎</hi>
　張稷<hi>南史本傳字公喬吳郡吳人瓌弟也齊永明中爲剡令山賊唐㝢之作亂率厲部人保全縣境</hi>
　　<hi>梁臺建爲散騎常侍中書令累遷尚書左僕射出爲青兖二州刺史稷性明烈善與人交厯官無畜</hi>
<pb n="KR2k0044_WYG_150-6a"/>
　　<hi>聚俸祿皆頒之親故家無餘財為吳興太守下車存問遺老引其子孫置之右職政稱寛恕</hi>
　蔡樽<hi>南史本傳字景節濟陽考城人少方雅退黙與兄寅俱知名梁臺建爲侍中遷臨海太守復爲</hi>
　　<hi>侍中吳興太守不飲郡井齋前自種白莧紫茄以為常餌詔褒其清天監九年宣城郡吏吳承伯挾</hi>
　　<hi>祅道聚衆攻宣城轉冦吳興樽命衆出戰斬承伯餘黨悉平累遷吏部尚書諡曰康子</hi>
　蕭琛<hi>梁書本傳字彦瑜蘭陵人起家齊太學博士時王儉當朝琛年少未為所識儉宴於東遊苑乃</hi>
　　<hi>著虎皮靴䇿桃枝杖直造儉坐儉與語大悦舉爲南徐州秀才累遷司徒記室天監九年出爲東陽</hi>
　　<hi>太守遷吳興太守郡有項羽廟土民名為憤王甚有靈驗遂於郡㕔事安施牀幕爲神座公私請禱</hi>
　　<hi>前後二千石皆於㕔拜祀而避居他室琛至徙神還廟處之不疑又禁殺牛解祀以脯代肉琛頻蒞</hi>
<pb n="KR2k0044_WYG_150-6b"/>
　　<hi>大郡不治産業普通元年徵爲宗正卿</hi>
　張纘<hi>吳興掌故字伯纘范陽方城人大通中為吳興太守治郡省煩苛務清静民吏便之懲為吏部</hi>
　　<hi>尚書</hi>
　夏侯亶<hi>册府元龜字世龍車騎將軍詳長子天監十七年爲吳興太守有惠政吏民圖其像立</hi>
　　<hi>碑頌焉</hi>
　張嵊<hi>梁書本傳字四山吳人稷之子起家祕書郎中大同元年徵為太府卿俄遷吳興太守侯景圍</hi>
　　<hi>京城嵊遣弟伊率郡兵赴援沈浚勸嵊舉義於是收集士卒繕築城壘賊行臺劉神茂攻破義興遣</hi>
　　<hi>使説嵊嵊斬其使侯景遣其中軍侯子鑒帥精兵二萬人助神茂以擊嵊嵊爲神茂所敗乃釋戎服</hi>
<pb n="KR2k0044_WYG_150-7a"/>
　　<hi>坐㕔事賊臨之以刄終不為屈遇害追贈侍中中衞將軍開府儀同三司諡曰忠貞</hi>
　殷不侫<hi>南史殷不害傳不侫不害弟字季卿居父喪以至孝稱好讀書尤長吏術梁承聖初爲武</hi>
　　<hi>康令時兵荒饑饉百姓流移不侫循撫招集襁負至者以千數陳宣帝即位為始興王諮議叅軍後</hi>
　　<hi>兼尚書左丞加通直散騎常侍</hi>
　到仲舉<hi>南史本傳彭城人字德言立身耿正仕梁為長城令政號亷平陳文帝爲吳興太守以仲</hi>
　　<hi>舉爲郡丞與潁川庾持俱爲帝賓客嗣位授侍中叅掌選事</hi>
　唐<lb/>
　韋承慶<hi>𢎞治湖州府志字延休鄭州人儀鳯中由太子諭善出為烏程令政化流行民爲刻石頌</hi>
<pb n="KR2k0044_WYG_150-7b"/>
　　<hi>德號韋公德政碑</hi>
　李適之<hi>唐書本傳恒山愍王孫始名昌天寶元年代牛仙客爲左相封清和郡公萬厯湖州府志</hi>
　　<hi>開元初爲湖州别駕儒雅清曠決獄無滯喜賓客飲酒至斗餘不亂今峴山有李相石罇相傳適之</hi>
　　<hi>所鑿云</hi>
　獨孤及<hi>嘉靖浙江通志字至之河南洛陽人天寳末以道舉高第為武康令嘗作亭於山後人思</hi>
　　<hi>其澤因名其山曰獨孤山</hi>
　崔孚<hi>吳興掌故博陵人天寶末由越州餘姚令改湖州長城令長城之理又加於前政成秩滿解印</hi>
　　<hi>罷去</hi>
<pb n="KR2k0044_WYG_150-8a"/>
　慶澄<hi>明一綂志廣德初以左兵曹叅軍兼武康德清二縣令邑經兵燹澄於瓦礫荆棘之塲創置宇</hi>
　　<hi>舍城郭未及期年悉復其舊越歲繁庶過半</hi>
　李晤<hi>白居易李晤家廟碑趙郡人厯烏程令爲人篤於家行飾以吏事動有常度居無惰容所蒞之</hi>
　　<hi>邑有善政辭滿之日多遺愛</hi>
　李清<hi>嘉靖湖州府志爲烏程令二歲墾廢田復流傭肅胥吏崇本興行政績可稱</hi>
　于頔<hi>舊唐書本傳字允元河南人以䕃補千牛遷司門員外郎兼侍御史出為湖州刺史行縣至長</hi>
　　<hi>城方山其下有水曰西湖南朝疏鑿溉田三千頃久堙廢頔命設堤塘以復之歲獲秫稻蒲魚之利</hi>
　　<hi>人賴以濟州境陸地褊狹其送終者往往不掩其棺槥頔葬朽骨凡十餘所累遷至左僕射平章事</hi>
<pb n="KR2k0044_WYG_150-8b"/>
　　<hi>封燕國公</hi>
　辛祕<hi>唐書本傳系出隴西貞元中擢明經第憲宗初拜湖州刺史李錡反遣大將先取支州蘓常杭</hi>
　　<hi>睦四刺史咸戰敗或拘脅獨祕以儒者賊易之未及至祕召牙將邱知二夜開城收壯士得數百逆</hi>
　　<hi>賊大戰斬其將進焚營保錡平賜金紫僉謂祕材任將帥進拜昭義軍節度使贈尚書左僕射諡曰</hi>
　　<hi>懿西吳里語元和二年祕造橋在郡城及去任百姓懷之名曰辛橋</hi>
　范傳正<hi>唐書本傳字西老鄧州順陽人父倫有當世名傳正舉進士宏辭皆高第授集賢殿校書</hi>
　　<hi>郎厯湖州刺史有殊政改光祿卿</hi>
　權達<hi>嘉靖湖州府志字逢吉元和中爲長興令縣西南有西湖可溉田三千餘頃舊引方山水注之</hi>
<pb n="KR2k0044_WYG_150-9a"/>
　　<hi>為大姓所堰莫敢誰何逢吉决堰仍引泉溉田邑民賴焉</hi>
　令狐綯<hi>唐書本傳字子直舉進士擢左補闕右司郎中出爲湖州刺史大中初宰相白敏中薦曰</hi>
　　<hi>宰相器也召爲考功郎中知制誥僖宗初拜鳳翔節度使就加同平章事湖州府志在郡有惠政</hi>
　杜牧<hi>唐書本傳字牧之京兆萬年人第進士復舉賢良方正累遷膳部員外郎厯黃池睦三州刺史</hi>
　　<hi>入爲吏部復乞爲湖州刺史以考功郎中遷中書舍人嘉靖湖州府志大中間爲州刺史有惠政嘗</hi>
　　<hi>建碧瀾堂</hi>
　宋<lb/>
　刁衎<hi>宋史本傳字元賓昇州人金陵平從煜歸太祖授太常寺太祝太平興國初知睦州桐廬縣會</hi>
<pb n="KR2k0044_WYG_150-9b"/>
　　<hi>詔羣臣言事衎上諫刑書謂淫刑酷法非律文所載者望詔天下悉禁止之再遷殿中丞通判湖州</hi>
　　<hi>上疏請定天下酒税額修郡縣城隍條約牧宰除兩浙丁身錢禁汴水流屍凡五事俄知婺州眞宗</hi>
　　<hi>即位遷比部員外郎預修册府元龜書成授兵部尚書郎中</hi>
　戴融<hi>明一綂志天聖中知歸安縣未朞大治先是邑人困於茶賦融乃第戸豐乏而均之以絶追捕</hi>
　　<hi>之苦又澤居者不務力穡融教之業農遂有恒産民立祠祀之</hi>
　　<hi>謹按舊志作戴顒未詳孰是</hi>
　胡瑗<hi>宋史本傳字翼之泰州海陵人景祐初范仲淹薦瑗授試祕書省校書郎以保寧節度推官敎</hi>
　　<hi>授湖州瑗敎人有法科條纎悉備具以身先之雖盛暑必公服坐堂上嚴師弟子之禮視諸生如子</hi>
<pb n="KR2k0044_WYG_150-10a"/>
　　<hi>弟諸生亦信愛如其父兄從之游者常數百人慶厯中興太學下湖州取其法著為令皇祐中授光</hi>
　　<hi>禄寺丞國子監直講瑗既居太學其<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>益衆禮部所得士瑗弟子十常居四五隨材高下喜自修飾</hi>
　　<hi>衣服容止往往相𩔖人遇之雖不識皆知瑗弟子也以太常博士致仕</hi>
　滕宗諒<hi>宋史本傳字子京河南人與范仲淹同舉進士仲淹稱其材以泰州軍事推官召試學士</hi>
　　<hi>院改大理寺丞遷殿中丞降尚書刑部員外郎久之通判江寧徙知湖州倜儻自任所蒞州喜建學</hi>
　　<hi>而湖州最盛學者傾江淮間湖州府志知湖州始至問民疾苦考視風俗屬意學校剏新學舍風俗</hi>
　　<hi>寖厚</hi>
　林槩<hi>𢎞治湖州府志字希聲閩人寶元中為長興令時邑人未知學槩闢庠舍選生徒躬自訓誨日</hi>
<pb n="KR2k0044_WYG_150-10b"/>
　　<hi>出視政日昃詣學由是邑人登第者接踵長興縣志歲大饑富人閉糴以要價槩出俸粟庭下誘土</hi>
　　<hi>豪糶米千石以飼饑者官至集賢校理</hi>
　馬尋<hi>嘉靖浙江通志鄆州須城人厯兩浙轉運使知湖州州饑人或羣入富家掠困粟獄吏鞫為强</hi>
　　<hi>盜尋曰此脱死耳情與强盜異奏得減死論著爲例終司農卿</hi>
　許遵<hi>東都事畧字仲塗泗洲人舉進士爲錢塘尉擢大理寺詳斷官知長興縣會縣有水災民多流</hi>
　　<hi>徙遵募民出米賑濟終以無患益興水利溉田甚博邑人載其便利刻於碑熙寧間知壽州再判大</hi>
　　<hi>理寺知潤州提舉崇福宫致仕</hi>
　張田<hi>西吳里語字公載澶淵人嘉祐中以屯田員外郎知湖州性剛直吏民畏服創軍資甲仗庫又</hi>
<pb n="KR2k0044_WYG_150-11a"/>
　　<hi>重建都酒務永寧倉駱駝儀鳳二橋開子城東西二門公私為便立顔魯公祠籍吳興登第者題名</hi>
　　<hi>於學在任二年移知廬州</hi>
　孫覺<hi>東都事畧字莘老高郵人中進士第神宗即位除直集賢院通判越州徙知通州召還修起居</hi>
　　<hi>注青苗法行覺論其非黜知廣德軍徙湖州沿江隄為民患覺易以石高一尋有奇長百餘里隄下</hi>
　　<hi>悉為良田改右司諫哲宗即位拜御史中丞</hi>
　孫載<hi>中吳紀聞字積中崑山人治平三年進士初爲河中府尹戸曹遷知德清縣聽斷精明不專任</hi>
　　<hi>刑罰開説是非出於至誠訟有累年不決者聞載一言即感悟去熙寧八年杭秀湖三郡饑載諭富</hi>
　　<hi>室倍糴至明年平其價出糶全活者不可數計仕終朝請大夫知亳州提舉洞霄宫</hi>
<pb n="KR2k0044_WYG_150-11b"/>
　文同<hi>宋史新編字與可梓潼人以學名世操䪨高潔自號笑笑先生善詩文篆隸行草飛白又善畫</hi>
　　<hi>竹第進士遷太常博士集賢校理厯知湖州萬厯湖州府志在任多善政世稱文湖州</hi>
　工彀<hi>嘉靖湖州府志山東人政和初知德清縣徳清山間產茶最盛彀令民盡伐去以爲茶株可復</hi>
　　<hi>栽若租額一立貽累甚大其後德清茶值果從輕減金鵝山下有蕩產藕極佳歲取以貢為民病彀</hi>
　　<hi>亦論止之</hi>
　陳吉老<hi>萬厯湖州府志字子州京口人宣和中任長興縣時清溪方臘作亂䧟及杭州縣邑之民</hi>
　　<hi>亦有竊應者吉老整卒伍禦之民賴以安</hi>
　張燾<hi>宋史本傳字子公饒之德興人宣和八年進士建炎初通判湖州明受之變賊矯詔俾燾撫諭</hi>
<pb n="KR2k0044_WYG_150-12a"/>
　　<hi>江浙燾不受以資政殿學士致仕諡忠定</hi>
　葛勝仲<hi>宋史本傳字魯卿丹陽人紹聖四年進士調杭州司理叅軍試學官及詞科俱第一除國</hi>
　　<hi>子祭酒尋知汝州改湖州建炎中復知湖州時羣盜縱橫聲摇諸郡勝仲修城郭作戰艦閲士卒賊</hi>
　　<hi>知有備引去歲大饑發官廩賑之民賴以濟紹興元年丐祠歸</hi>
　趙子嶙<hi>嘉靖浙江通志建炎初知湖州時金人南侵子嶙親率將士禦敵人皆感勵死守事甫定</hi>
　　<hi>罷去民攀戀涕泣御史達於上詔還郡</hi>
　汪藻<hi>宋史本傳字彦章饒州德興人中進士第調婺州觀察推官遷著作佐郎紹興二年除龍圖閣</hi>
　　<hi>直學士知湖州以顏眞卿盡忠唐室嘗守是邦乞表章之詔賜廟忠烈又言古者有國必有史今踰</hi>
<pb n="KR2k0044_WYG_150-12b"/>
　　<hi>二十年無日厯何以示來世乞即臣所領州許臣訪尋故家文書纂集元符庚辰以來詔㫖為日厯</hi>
　　<hi>之備制可八年上所修書凡六百六十五卷陞顯謨閣學士尋知徽州徙宣州卒贈端明殿學士湖</hi>
　　<hi>州府志藻知湖州多著政績民懐其惠</hi>
　陳之茂<hi>西吳里語紹興間知湖州凡有徭役未嘗遣吏但揭片紙於譙門之下雖外縣鎭莫敢違</hi>
　　<hi>慢時金人入冦修城郭治器械聚糧食東南士人多挈家依之</hi>
　王炎<hi>江南通志字晦叔婺源人登乙科知湖州不畏强禦邸第貴介有撓政者炎註於牘曰汝爲天</hi>
　　<hi>子親亂天子法炎爲天子臣正天子法人誦之</hi>
　顔度<hi>臨海縣志字魯子乾道元年知臨海有異政嘗祈晴於靈康廟見寢殿右階下水津津溢地面</hi>
<pb n="KR2k0044_WYG_150-13a"/>
　　<hi>穴之得泉命曰康濟泉後改長興令聴訟哀矜得情人稱神明云</hi>
　趙潗<hi>嘉靖湖州府志字伯逺淳熙間爲長興令邑蝗令民搜捕至三百餘石又大旱河竭穀價騰踊</hi>
　　<hi>出榖減值民不病饑又增學租設鄉校造就良多</hi>
　程九萬<hi>武康縣志九華人淳熙間爲永康令下車首訪儒術設施有度豪右奸宄悉繩以法境内</hi>
　　<hi>肅然秩滿去邑人攀餞閭巷為空</hi>
　孟浩<hi>萬厯江西通志字養直宜春人乾道進士國子監丞出知湖州狷亷不妄取與强毅精敏洞見</hi>
　　<hi>事情與貴倖忤罷歸</hi>
　楊長孺<hi>吳興掌故嘉定間守湖州彈壓豪貴牧養小民治聲赫然</hi>
<pb n="KR2k0044_WYG_150-13b"/>
　張忠恕<hi>宋史本傳字行父浚之孫嘉定五年遷太府丞出知湖州寶慶初詔求直言忠恕陳八事</hi>
　　<hi>疏入朝紳傳誦魏了翁嘗許忠恕拳拳體國似浚撥繁剸劇似其父杓於歛華就實則有志義理之</hi>
　　<hi>學嘗有聞乎栻之敎矣</hi>
　趙良淳<hi>宋史本傳守景程居饒之餘干咸淳末知安吉州先是知州李庚遁百事隳廢良淳至日</hi>
　　<hi>與僚吏論所以守禦之備悉舉行之時歲饑民相聚為盗所在蠭起或請以兵擊之良淳曰民豈樂</hi>
　　<hi>為盗哉時艱歲旱故相率剽掠茍活耳以義諭之衆皆投兵散歸其不歸者衆縛以獻有掠人貨財</hi>
　　<hi>詣其主謝過而還之者良淳勸當人出粟賑之其言懇懇足以勸人皆倒困以應之元兵至軍其東</hi>
　　<hi>西門良淳率衆守城夜就茇舍陴上不歸先是朝廷遣將吳國定戍安吉已而國定開南門納外兵</hi>
<pb n="KR2k0044_WYG_150-14a"/>
　　<hi>良淳閉閤自經兵士解救之復蘓衆羅拜泣曰侍郎何自苦逃之猶可求生良淳叱曰我豈逃生者</hi>
　　<hi>耶衆猶環守不去良淳大呼曰爾輩欲為亂耶衆涕泣出復投繯而死</hi>
　元<lb/>
　史樞<hi>元史本傳字子明至元十二年以萬戸從丞相巴延伐宋宋平署安吉州安撫使時新附之民</hi>
　　<hi>所在依險阻自保樞以威信招懷之復業爲民者以千萬計拜中奉大夫山東東西道宣慰使</hi>
　楊景行<hi>元史本傳字賢可吉安太和州人登延祐二年進士授湖州路歸安縣尹奉行省命理荒</hi>
　　<hi>田租民無欺弊所厯州縣皆有惠政民立石頌之以翰林待制朝散大夫致仕</hi>
　干文傳<hi>元史本傳字壽道平江人登延祐二年乙科授同知昌國州事遷烏程縣尹長於治劇所</hi>
<pb n="KR2k0044_WYG_150-14b"/>
　　<hi>至有善政其始至昌國即能柔之以恩信於是海島之民雖頑獷不易治至有剽掠海中者亦爲之</hi>
　　<hi>變俗鹽塲官方倚轉運司勢虐使州民文傳亟為陳理上官莫能奪民賴以免其在烏程有富民張</hi>
　　<hi>甲之妻王無子張納一妾於外生子未晬王誘妾以兒來尋逐妾殺兒焚之文傳聞而發其事得死</hi>
　　<hi>兒餘骨王厚賄妾之父母買鄰家兒爲妾所生兒初不死文傳令妾抱兒乳之兒啼不就乳妾之父</hi>
　　<hi>母吐實乃呼鄰婦至兒見之躍入其懐乳之即飲王遂伏辜治行爲諸州縣最韓鏞時僉浙西亷訪</hi>
　　<hi>司事作烏程謡以紀其績至正三年擢集賢待制以嘉議大夫禮部尚書致仕</hi>
　曹宗輔<hi>嘉靖湖州府志至順中尹德清數載仁惠之澤入於民心有所告戒掲之縣門民自不犯</hi>
　魏信<hi>𢎞治湖州府志爲歸安尹終日端坐人莫敢干以私嘗定浙西坊里之役貧冨均一</hi>
<pb n="KR2k0044_WYG_150-15a"/>
　沈拱辰<hi>嘉靖安吉州志字國祥蘓州人至元丁丑尹安吉剛毅亷介事至立决抑强鋤暴奸宄歛</hi>
　　<hi>迹後爲浙西憲使</hi>
　宋文懿<hi>嘉靖浙江通志字徳淵眞定人至元中為烏程縣丞建學校以崇文敎又築清塘堤甚有</hi>
　　<hi>政聲</hi>
　韓約<hi>楊維楨韓約去思碑字彦禮真定人厯知長興州俗好盤遊大家喜氣勢多訐爭約盡刮去舊</hi>
　　<hi>時積螙邑役素不均約下令産漏資匿者許若干日自陳即不陳許人檢没不三月得列簿帳役無</hi>
　　<hi>不平白烏鄉周福斫死其兄而誣訴他人約得其情出他寃反坐下箬寺僧為仇人誣奸吏右仇相</hi>
　　<hi>為根株下僧獄幾死約伸其枉民大悦服秩滿相率涕泣遮馬首於東門</hi>
<pb n="KR2k0044_WYG_150-15b"/>
　呼嚕固岱<hi>𢎞治湖州府志至正中爲長興達嚕噶齊新學校敦尚禮法政有惠澤</hi>
　仇治<hi>明一統志爲德清尹獄訟幽枉必雪囹圄一空冗濫之弊悉革門無私謁上下肅然</hi>
　郭布延<hi>𢎞治湖州府志膠西人至正中為歸安主簿有美政及代百姓為立去思碑</hi>
　塔爾楚<hi>嘉靖安吉州志為達嚕噶齊至正壬辰冦犯境率民兵守獨松關遇賊不屈而死</hi>
　危止<hi>崇禎烏程縣志字公定江西人至正丙午知烏程縣公勤施政仁愛治民洪武二年卒官祀名</hi>
　　<hi>宦</hi>
　明<lb/>
　蘇從善<hi>嘉靖湖州府志字晉卿當塗人知長興州内屯重戍外抗强敵闢田野集戸口漸至生息</hi>
<pb n="KR2k0044_WYG_150-16a"/>
　　<hi>爲人所難</hi>
　楚岳<hi>𢎞治湖州府志襄陽人洪武初爲知府恩威並著百姓感化</hi>
　張居敬<hi>武康縣志字大欽保定人洪武元年知武康公正亷平吏民畏服學校壇宇靡不修治</hi>
　張桂<hi>安吉州志沙河人洪武三年知安吉亷介不茍所得俸祿悉以養親自奉惟蔬食而已政尚嚴</hi>
　　<hi>密民始畏而終愛之</hi>
　陳卣<hi>𢎞治湖州府志永平人爲歸安縣丞性剛直亷介門無私謁自奉甚簿布袍蔬食遇奸慝者務</hi>
　　<hi>抵於法邑人畏服</hi>
　張士良<hi>嘉靖安吉州志字𢎞逺博平人洪武五年知安吉敦尚氣節事集不擾</hi>
<pb n="KR2k0044_WYG_150-16b"/>
　談士奇<hi>𢎞治湖州府志長沙人洪武十年為知府作興學校恩惠及民稱為賢守</hi>
　馬文敬<hi>安吉州志四川重慶人洪武中知安吉誠心愛民築圩濬渠民賴之</hi>
　何淵<hi>𢎞治湖州府志字澄仕河南人洪武初知歸安亷介不受餽遺為人所嫉以事誣繫獄邑民沈</hi>
　　<hi>勝宗歎曰亷官受辱可坐視乎乃陳其寃願以身代遂得釋復其官</hi>
　吳率正<hi>嘉靖湖州府志金谿人洪武中知武康興學課農百廢具舉嘗被誣逮繫老人楊富七等</hi>
　　<hi>具政績赴部陳寃疏上命頒布天下以旌亷能</hi>
　高彬<hi>舊浙江通志洪武中任歸安縣丞以事連坐耆民詣闕言彬公亷不擾民得安業釋之</hi>
　陳紀<hi>𢎞治湖州府志南昌人永樂間爲湖州府推官性亷介厚重有威吏民不敢欺讞獄明允不假</hi>
<pb n="KR2k0044_WYG_150-17a"/>
　　<hi>鞭朴而知其情郡中號爲神明</hi>
　趙登<hi>獻徵錄字從善河南祥符人永樂甲申進士拜禮科給事中以言事謫宣德改元遷湖州知府</hi>
　　<hi>時詔天下郡國修義倉以備凶歉登召區里之長及鄉之耆民聚於庭諄切勸諭里中莫不感奮不</hi>
　　<hi>浹旬得穀數萬石倉廩弗能容登增構若干楹選公正耆民慎守䕶知出納安吉有費氏者豪横武</hi>
　　<hi>斷奪人子女田園縣官莫能制登列其罪狀以聞州竟遷徙其家人口田産悉還之民郡中肅然治湖</hi>
　　<hi>十有七年精白如一日</hi>
　張俊<hi>獻徵錄字俊民江浦人授德清知縣縣積逋税累數萬凡十餘年不能足俊設方畧不朞年皆</hi>
　　<hi>辦完時使者假公事行縣以苛酷取財民不勝擾令以下聞風多避匿俊聞其且至曰民恃我以安</hi>
<pb n="KR2k0044_WYG_150-17b"/>
　　<hi>我先避匿民將何恃獨治事如故使者亦聞其名不復肆縣人賴以安民有隂伺官府動静為奸利</hi>
　　<hi>者俊亷得其實奏徙逺方一邑稱快</hi>
　岳璿<hi>獻徵錄字文璣河南祥符人景泰辛未進士授山西道監察御史天順元年以才望擢知湖州</hi>
　　<hi>府先師廟廢捐已俸倡修春秋丁祀樂舞久廢璿敦延太常<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於樂舞者董正大成之樂以肅祀事</hi>
　　<hi>謁胡安定墓考定侵界而封樹之禁樵采祀瑗之所廢又捐俸為構堂六楹有裨風敎霅溪上游有</hi>
　　<hi>伏龍橋以木爲之屢修屢圯璿以石易木規制宏偉先是湖州屬邑田賦科額不一而加耗無則吏</hi>
　　<hi>胥詭弊滋甚璿疏其利病於朝乞每畝正賦外加耗一升餘悉蠲去遂著爲令在任九年民懷其惠</hi>
　　<hi>擢山東左叅政晉都御史巡撫遼東</hi>
<pb n="KR2k0044_WYG_150-18a"/>
　師賓<hi>嘉靖湖州府志代州人天順六年以胄監釋褐知德清縣明敏有爲厯九載訟平政理每公餘</hi>
　　<hi>坐梅花堂自適</hi>
　劉喬<hi>嘉靖湖州府志字述憲萬安人成化初知歸安縣政尚寛平每郊行勸農桑詢利病諄諄以禮</hi>
　　<hi>義敎民鋤抑豪猾邑人賴之</hi>
　勞鉞<hi>𢎞治湖州府志字廷器九江人進士成化八年知湖州勤愼梗介政多愷悌建府學及城隍廟</hi>
　　<hi>工程浩繁而財力不匱嘗纂郡志</hi>
　余順<hi>分省人物考安慶衞人成化進士知安吉州創學建倉鋤强恤貧凡有便於民者奮力爲之竟</hi>
　　<hi>以剛直忤當道落職歸</hi>
<pb n="KR2k0044_WYG_150-18b"/>
　陳景隆<hi>德清縣志字茂之長樂人成化進士知武康調徳清地當要衝景隆調度區畫識既通敏</hi>
　　<hi>加以持愼坦懷待物用是在官者輸誠赴訟者歸欵徵為監察御史</hi>
　歐陽復<hi>𢎞治湖州府志字孟亨衡州人成化間知武康以能稱境内有虎患禱於神日獵五虎民</hi>
　　<hi>患以除陞監察御史</hi>
　王珣<hi>萬厯湖州府志曹縣人進士成化二十年任湖州府安吉民梗化奏置孝豐縣陞河南叅政</hi>
　楊達<hi>孝豐縣志堂邑人𢎞治初知孝豐縣時縣治初剏百務綜理皆達之功</hi>
　鄭昌<hi>安吉州志舒城人𢎞治二年知安吉先是安吉歲運白糧民以為苦昌為奏請除之</hi>
　王良臣<hi>嘉靖湖州府志字汝隣陳州人進士𢎞治七年知德清縣果確亷明訟者盈庭一言而决</hi>
<pb n="KR2k0044_WYG_150-19a"/>
　　<hi>崇文敎表名賢興廢舉滯百度維新</hi>
　湯昭<hi>安吉州志江西永豊人𢎞治九年知安吉禁奸戢惡吏不敢欺邑舊有河泊所漁課絀於漁戸</hi>
　　<hi>昭奏免之</hi>
　徐浤<hi>嘉靖湖州府志貴溪人進士𢎞治十一年知長興勤敏精察不畏强禦重修學校迪士有方</hi>
　何顒<hi>萬厯湖州府志閩縣人進士𢎞治十五年守湖州時安吉孝豐僻阻頑梗令長難治奏陞安吉</hi>
　　<hi>爲州而以孝豐隸焉陞浙江叅政</hi>
　陳善<hi>弋陽縣志字克一𢎞治進士由嚴州府判陞安吉知州性剛直有古人風不爲世俗媕阿態大</hi>
　　<hi>書忠孝二字箴行於世</hi>
<pb n="KR2k0044_WYG_150-19b"/>
　吕盛<hi>萬厯湖州府志建平人進士正德九年守湖州闕許之亂親詣賊壘譬曉禍福賊衆感悟環拜</hi>
　　<hi>就撫</hi>
　方鐸<hi>武康縣志字廷論合肥人進士正德間知武康潔已愛民政平訟簡吏民悦服</hi>
　劉天和<hi>名山藏字養和麻城人正德三年舉進士授湖州知府縣有髙士天和下車禮之問所以</hi>
　　<hi>治湖者治最陞山西提學副使以兵部尚書乞歸贈少保諡莊襄</hi>
　桂萼<hi>萬厯湖州府志字子實安仁人進士正徳十二年知武康日進諸生講説務在實踐化僧道爲</hi>
　　<hi>編氓者數百餘人公暇則單車適野問民疾苦守劉天和禮萼視他令有加曰公輔器也</hi>
　郭治<hi>孝豐縣志字昌修泰和人正德中以舉人知孝豐清修苦節期年之間文敎聿興井邑改觀首</hi>
<pb n="KR2k0044_WYG_150-20a"/>
　　<hi>建學宫制禮器典籍别立定性書院集諸生以時講習其中建預備倉設立五山官渡民尤便之縣</hi>
　　<hi>志闕手輯成書陞任去</hi>
　齊之鸞<hi>舊浙江通志桐城人由給事中左遷嘉靖初知長興扶善鋤惡遇事敢為爬剔規畫悉有</hi>
　　<hi>條理</hi>
　劉迥<hi>舊浙江通志安東人嘉靖初知歸安縣湖民典錢穀者多侵廢迥立法剗弊後人守之</hi>
　方日乾<hi>德清縣志字體道福清人進士嘉靖二年任德清縣下車即召邑中父老諮詢民隱剗剔</hi>
　　<hi>吏弊凡廟學公宇釐然整頓時阻歉多方賑貸民得不饑縣志久缺考訂勒成一書擢御史去</hi>
　萬雲鵬<hi>江南通志鹽城人正德進士嘉靖五年為湖州守勤恤利病纎毫不取後官浙亷憲清介</hi>
<pb n="KR2k0044_WYG_150-20b"/>
　　<hi>獨持始終不改</hi>
　戚賢<hi>嘉靖湖州府志字秀夫全椒人進士嘉靖六年知歸安縣警敏有爲政務畢舉</hi>
　廖梯<hi>嘉靖湖州府志字雲卿莆田人進士嘉靖六年由湖廣叅議謫知安吉州爲政不近名愛民省</hi>
　　<hi>費清苦自持</hi>
　陶亷<hi>嘉靖湖州府志字敬甫曲靖人進士嘉靖間知德清縣弛威布德民翕然委心嘗籍廢寺田四</hi>
　　<hi>百畝給諸生廪修濬楊灣塘以資灌溉</hi>
　戴嘉猷<hi>崇禎烏程縣志字獻之績溪人進士嘉靖八年知烏程豪右不得逞詭戸規避者靡縱驅</hi>
　　<hi>緇流歸農廪庾傾圯閱五月堅完立義塚置義田募民耕穫峙榖粟以備歲饑厚學校以興士徵爲</hi>
<pb n="KR2k0044_WYG_150-21a"/>
　　<hi>給事中</hi>
　楊上林<hi>嘉靖湖州府志字子漸山陽人進士嘉靖十二年知長興縣為政不規規於簿書條貫文</hi>
　　<hi>章器局風動一時</hi>
　錢學<hi>崇禎烏程縣志字汝明常熟人正德舉人嘉靖十二年知烏程縣勵精敎養風俗還淳學校倉</hi>
　　<hi>庾橋梁之𩔖百廢具舉纂修邑乘奉為文獻陞刑部主事</hi>
　張烜<hi>嘉靖湖州府志字仲熙慶逺人進士嘉靖十三年知歸安縣老成練達平易近民尤加意學校</hi>
　　<hi>士𩔖傾心</hi>
　趙應祥<hi>萬厯湖州府志長沙人進士嘉靖十五年任湖州推官器宇方介剖決精明遷監察御史</hi>
<pb n="KR2k0044_WYG_150-21b"/>
　章棨<hi>歸有光章棨傳字宗肅常熟人中南京鄉試知安吉州歲旱民饑殫力賑救多所全活其民好</hi>
　　<hi>訟恒以理解之有匿税者為案籍人人閱之鞭朴不用而逋負悉出嘗歎曰此豈古頭會法也吾以</hi>
　　<hi>救弊而已州所治孝豐迄棨去一無所擾其縣人至不知有州馬遷永州府同知</hi>
　朱曰藩<hi>崇禎烏程縣志字子价寶應人嘉靖甲辰進士知烏程縣政尚簡静久之公廨前酒肆一</hi>
　　<hi>空至編審里役謂小民十年興廢所關日夜畱心人呼真父母厯九江太守</hi>
　張冕<hi>崇禎烏程縣志字章甫晉江人嘉靖進士三十二年知烏程以孝悌先民風以節義維學校優</hi>
　　<hi>恤煢獨均輸戸差威督頑惡值倭亂剏築清源門甕城培土甃石加高厚親率民壯防禦倭不敢薄</hi>
　　<hi>城秋大旱朝夕步禱獲有秋陞桂林府同知去民立石峴山厯官叅議</hi>
<pb n="KR2k0044_WYG_150-22a"/>
　李敏德<hi>萬厯湖州府志長安人進士嘉靖三十五年守湖州創築南北水關備瞭臺箭臺湖城始</hi>
　　<hi>固陞山東副使</hi>
　歸有光<hi>長興縣志字熙甫崑山人嘉靖乙丑進士為長興令寛仁撫字每聽斷與民作吳語務得</hi>
　　<hi>其情盜依湖山間用計擒獲其誣服者釋之一重囚母喪許其歸葬如期詣獄革糧長用里甲厯官</hi>
　　<hi>太僕丞</hi>
　張楙<hi>獻徵錄字子培嘉定人進士知孝豐鄣郡山地險惡故置新縣楙以德懐柔之田有不均丈量</hi>
　　<hi>以寛貧戸其豪相戒曰明府善政不可撓也礦賊數百人爲亂楙檄止調外兵獨部署縣人捍禦賊</hi>
　　<hi>皆散走時倭寇鈔兩浙州縣皆相效築新城樓櫓雉堞相望楙獨不肯曰縣皆山賊何以至何困吾</hi>
<pb n="KR2k0044_WYG_150-22b"/>
　　<hi>民為後果無事陞駕部員外郎</hi>
　丘承祖<hi>德清縣志成都人進士嘉靖四十二年知德清大祲之後民不聊生承祖先民節省務在</hi>
　　<hi>裕民有梟捕假捕盗破人產者立杖斃之不受干謁所抜多積學士狷介之守三年如一日</hi>
　趙煥<hi>崇禎烏程縣志字文光掖縣人嘉靖乙丑進士知烏程縣宿吏不能舒手訟堂可羅鳥雀編里</hi>
　　<hi>逓充糧長貧富遍均羡餘贖鍰毫不濡染陞監察御史至吏部尚書</hi>
　黃樞<hi>西江志字翼卿南昌人嘉靖進士授嘉善知縣畱心里甲役法均平猾胥歛手邑大潦禾盡漂</hi>
　　<hi>詣當道免冠頓首請括帑金以抵恒賦陞工部主事厯知湖州府歲荒請蠲設賑不遺餘力卒於官</hi>
　孫樓<hi>獻徵錄字子虛常熟人由舉人除湖州推官為治平而不苛第問法如何不事深文鈎距厯攝</hi>
<pb n="KR2k0044_WYG_150-23a"/>
　　<hi>諸邑篆皆以愷悌名署郡事有□璉里豪爲萑苻暴客藪里中子女有穉齒而靡曼者率為所漁欲</hi>
　　<hi>蘄免者必薦金資黨援甚固樓亷得罪狀朝逮而夕成讞立格殺之未幾移漢中</hi>
　栗祁<hi>獻徵錄字子登夏津人嘉靖壬戍進士擢南京戸部主事𣙜税杭州以清撡自矢月俸之外魚</hi>
　　<hi>鹽蔬米無私毫髪隆慶辛未知湖州府下車即與吏民約輕徭平賦相與休息守湖三年政和役簡</hi>
　　<hi>民無擾焉决獄平反不喜以微文巧中至舞文之奸又無不立發郡值水灾亟謁部使蠲其十之二</hi>
　　<hi>三漕卒故代他衛輸十餘艘請還其籍軍困以紓往郡多賈人𣙜會歲致羡金若干爲筦庫費祁悉</hi>
　　<hi>罷之擢山西按察副使備兵懷隆</hi>
　顧其志<hi>長興縣志長洲人隆慶辛未進士知長興百廢具舉吏無敢有舞文者縣四安鎭界桐川</hi>
<pb n="KR2k0044_WYG_150-23b"/>
　　<hi>夾浦界冝興大盗負嵎世為民患亷得巨魁置諸法遂成坦途遷南昌貳守</hi>
　張應雷<hi>西江志金谿人隆慶進士授湖州府推官會大旱祈雨僚屬視爲故事應雷獨齋居露處</hi>
　　<hi>爲民歩禱大雨隨之以剛方坐謫再補楚令拂衣歸作金谿丈獻考行世</hi>
　李頤<hi>西江志字惟貞餘干人隆慶進士萬厯初擢御史清軍湖廣廣西請免土民逺戍祗充傍近衞</hi>
　　<hi>所軍忤張居正出爲湖州知府舊浙江通志頤知湖州才德並著葺先賢祠宇新道路橋梁百廢具</hi>
　　<hi>舉</hi>
　曾紹芳<hi>崇禎烏程縣志字世德永興人萬厯丁未進士知烏程縣爲政持大體戊申水荒竭力賑</hi>
　　<hi>濟</hi>
<pb n="KR2k0044_WYG_150-24a"/>
　李際春<hi>歸安縣志號鑒如蘄州衛人進士萬厯初知歸安有惠政歲庚戌大水民饑捐俸賑之募</hi>
　　<hi>商廣糴米價漸平次年大水力請改折民賴以甦陞戸部主事</hi>
　史朝祿<hi>德清縣志號直吾晉江人萬厯丁丑進士任德清洊罹水澇甘罰俸緩征輸曲爲賑恤至</hi>
　　<hi>辨人命之誣疏錢法之滯清丈量之奸葺治學宫不煩民力民皆頌之</hi>
　羅用敬<hi>崇禎烏程縣志字子直南昌人萬厯丁丑進士知烏程恬淡寡欲惟務拊循張江陵丈量</hi>
　　<hi>之役逺近騷然獨行之以寛暇則課士論文有古循吏風陞刑部主事</hi>
　吳文企<hi>湖廣通志字伯雪景陵人萬厯進士除南戸部主事𣙜北新關減雜税三百餘金出守寧</hi>
　　<hi>波丁母憂補湖州舊浙江通志文企守湖州治行清和勸農課耕其税駕之所每繫人思</hi>
<pb n="KR2k0044_WYG_150-24b"/>
　陳幼學<hi>王鴻緒循吏傳字志行無錫人萬厯進士知湖州府甫至有施敏楊陞者人奴也豪横不</hi>
　　<hi>法幼學逮治之敏賂權貴囑上官檄取執不發檄愈亟立杖殺之陞懼稍戢姑置之已當遷念已去</hi>
　　<hi>陞必復逞遂捕陞寘之法郡民謡曰公來如砲施敏埋窖公去如雷楊陞飛灰幼學疾惡嚴而於細</hi>
　　<hi>民務安全之遇孝子節婦善人悉爲旌揚郡以大治會霪雨害稼力舉荒政活民無算御史列其治</hi>
　　<hi>行以聞陞按察副使仍視郡事久之以副使督九江兵備</hi>
　楊應聘<hi>崇禎烏程縣志字志尹懷逺人萬厯癸未進士知烏程縣緩催徵平寃滯興隄防清闕田</hi>
　　<hi>闕潛政倡敎化不阿上官不假貴要里中惡少  跡治稱最陞兵部主事厯官兵部侍郎</hi>
　袁光宇<hi>崇禎烏程縣志字元讓常熟人萬厯丙戍進士令烏程適歲旱步禱為民請命稍祲不忍</hi>
<pb n="KR2k0044_WYG_150-25a"/>
　　<hi>以誅求困民上供不及額郡檄數下守催之吏日至不爲動主者怒其慢俸再奪處之怡然編審貧</hi>
　　<hi>富以均漕兊不增一粟軍民稱平陞工部主事</hi>
　鄧炳<hi>長興縣志湖廣監利人萬厯庚辰進士令長興適遇大祲後敲朴不施當道催督如織至鑴俸</hi>
　　<hi>炳曰令俸可鑴瑣尾流離不忍賦也自奉甚苦往來交際謝絶陞戸部去</hi>
　金玉節<hi>長興縣志字雅初湖廣麻城人萬厯戊戌進士知長興遇事勇於有爲禮賢下士有貧不</hi>
　　<hi>能婚者捐俸代之時値礦使為邑厲玉節繩以法隂剪其翼卒不敢肆歲當編審先是十二區以田</hi>
　　<hi>額豪右詭寄單寒益苦於役玉節通融均攤謂之走區走甲裒多益寡民稱便焉</hi>
　熊明遇<hi>長興縣志字良孺江西進賢人萬厯辛丑進士知長興縣年甫二十餘簿書剖决如流在</hi>
<pb n="KR2k0044_WYG_150-25b"/>
　　<hi>任七年興利除害道不拾遺幾於刑措厯官兵部尚書</hi>
　陳經正<hi>崇禎烏程縣志字敷奎晉江人萬厯進士任烏程令修學宫興文教時有弁山開鑛之役</hi>
　　<hi>調停中使得事止不行陞戸部主事</hi>
　濮中玉<hi>長興縣志字琢如舒城人萬厯丁未進士知長興縣初蒞値大祲家履戸閱賑賚無遺表</hi>
　　<hi>節孝起人文省船役皆其政之最先者厯官太僕寺卿</hi>
　曾國楨<hi>崇禎烏程縣志字徳符臨川人萬厯進士知烏程縣編審善均田之法胥吏不及那移保</hi>
　　<hi>正不得需索衆情允服厯太僕少卿</hi>
　金九皋<hi>江南通志武進人任武康知縣修學校嚴課程士論歸之秋大霖雨縣苦漂溺令甲災以</hi>
<pb n="KR2k0044_WYG_150-26a"/>
　　<hi>七月上聞而諸司皆入聞不得達撤棘又格於例九皋偹查往年嘉興長興曾以災借運武康請於</hi>
　　<hi>御史責償情悃迫切言與淚俱御史動容上請報可謝病歸著抱甕集</hi>
　石有恒<hi>長興縣志字伯常湖廣黃梅人萬厯己未進士筮仕遂昌有能稱調繁長興性簡約持大</hi>
　　<hi>體徵輸以漸聽斷虛懷亷訪不遽施箠楚甲子元旦盜吳野樵等刼庫擁入内衙遂遇害贈太僕寺</hi>
　　<hi>少卿</hi>
　馮可賓<hi>長興縣志字禎卿山東益州人天啓壬戌進士授湖州推官甲子元旦盗殺長興知縣愚</hi>
　　<hi>民妄疑有屠勦之舉奔竄出境時無正官攝事者寡識閉城自守民益驚恐可賓奉檄安撫傳諭六</hi>
　　<hi>門洞開聽民出入書榜安輯蒞縣捕治兇徒擒獲畧盡一無株連招徠流亡旬日間熙攘如故</hi>
<pb n="KR2k0044_WYG_150-26b"/>
　李化煕<hi>舊浙江通志任湖州推官守法不撓居心寛厚治獄平允接士以禮凡所奬拔𩔖多知名</hi>
　馬思理<hi>崇禎烏程縣志字達生長樂人天啓進士知烏程縣甫至即與民約催科給單遞比厯各</hi>
　　<hi>鄉宣諭示勸懲新黌宫葺橋梁纂邑乘百廢具舉洊厯歲饑拮据荒政多方蠲賑日以窮民為念召</hi>
　　<hi>拜給事中</hi>
　譚元禮<hi>德清縣志字服膺湖廣景陵人崇禎辛未進士知德清縣省追呼簡訟牒尤喜奬拔士𩔖</hi>
　　<hi>時憫南糧折銀為巨蠧所蝕申請十年帶征夏税絹疋絲綿積欠萬餘金力請大司農得蠲免</hi>
　李長清<hi>歸安縣志字瞻麓興化人崇禎甲戌進士知歸安縣軫念賦重民貧酌轉輸之緩急完欠</hi>
　　<hi>之多寡而次第徵之民樂撫字不知催科之擾治奸胥懲豪右不少假修葺城垣振興學校稱吏治</hi>
<pb n="KR2k0044_WYG_150-27a"/>
　　<hi>第一</hi>
　劉永豐<hi>崇禎烏程縣志字宜日上海人任烏程縣丞職水利値霪澇冐雨出勘率圩長修築隨以</hi>
　　<hi>寓賑遂令圩岸如故陞衞幕去</hi>
　李向中<hi>長興縣志鍾祥人崇禎庚辰進士知長興縣承俗抗弊奸蠧蝟叢向中亷得渠魁斃之杖</hi>
　　<hi>下人皆股栗歲祲饑饉載道設法勸糴平價又煮糜以飼餓殍給廩以贍棄兒邑當編審計田均徭</hi>
　　<hi>改定民籍較若列眉捐俸置田歲入租以餼貧士裁客籍冐免田數後調秀水舊浙江通志向中知</hi>
　　<hi>秀水執法不撓禁革漕兌私贈置旗弁横索者於法</hi>
　陸自巖<hi>江南通志字魯瞻武進人知湖州崇禎庚辰辛巳間郡水旱蝗疫相繼自巖甫下車即特</hi>
<pb n="KR2k0044_WYG_150-27b"/>
　　<hi>疏請蠲請糴籼米充漕復設法廣糴輸賑造粥厰施藥餌盲嬰瘞骸存活不可勝計遷本省糧儲道</hi>
　楊大賓<hi>德清縣志號君山貴州人舉人任湖郡同知署德清値荒歉漕折未完者二干有奇欲行</hi>
　　<hi>敲朴不可而上司屢促解大賓惻然曰將征民而畱於民者無幾欲代償而存於已者空嚢遂刎頸</hi>
　　<hi>以殉當事始具題緩征</hi>
　丁文炳<hi>崇禎烏程縣志字質夫貴州平壩人以明經授烏程丞職水利適歲澇躬履阡陌求捍禦</hi>
　　<hi>之方一障圩岸不致水勢沖激一撤罾籪以令水勢易洩一禁漁船不使蕩損圩岸當道嘉其用心</hi>
　　<hi>稱爲儒吏</hi>
國朝<lb/>
<pb n="KR2k0044_WYG_150-28a"/>
　劉璽<hi>烏程縣志字爾符朝邑人順治丁亥進士任烏程令寛以字民而嚴於治盗每歲暮量賑貧士</hi>
　　<hi>當堂面給士民建祠於便民倉璽工書法所著有涉江草公餘草</hi>
　劉愈奇<hi>舊浙江通志滿洲人由貢生順治十四年知湖州府勵精爲治百廢具舉奬拔名流士𩔖</hi>
　　<hi>歸心</hi>
　侯元棐<hi>河南鄉賢冊字友召杞縣人順治辛丑進士知德清縣却吏胥餽金絶兌運積弊值霪雨</hi>
　　<hi>害稼條陳利病巡撫范承謨奏行之為註考云清比冰懸才同犀利以外艱歸</hi>
　王業久<hi>歸安縣志字枝安平凉人貢生康熙十年令歸安政尚淳簡徵收有方請於上官免民間</hi>
　　<hi>門攤課鈔編里均平舊規分毫不染壬子蟲灾業久申請蠲折蒞任二載四境安堵卒於官貧不能</hi>
<pb n="KR2k0044_WYG_150-28b"/>
　　<hi>殮士民醵金為旅櫬資</hi>
　羅爲賡<hi>孝豐縣志四川南充人康熙十年由舉人知孝豐縣值歲荒禁革煩苛蠲賑饑民存活甚</hi>
　　<hi>衆性嚴謹人不得于以私然慈恵愛民故戴之如慈母公餘集士子講明性理之學重修邑志</hi>
　高必騰<hi>烏程縣志字鳳翥奉天遼陽人廕生康熙十四年知烏程縣聽訟明允不徇干謁辛酉編</hi>
　　<hi>審釐剔積弊官民一則貧富均徭在局月餘魚餐脱粟悉出署中不以煩民是歲冬又以漕艘未回</hi>
　　<hi>部議僱船運糧至淮僉里押解人情驚擾力請獲免在任九年鼎新文廟纂輯邑乘擢守新寧去之</hi>
　　<hi>日士民遮畱塡塞街巷</hi>
　潘麒甡<hi>名宦畱祀册江南溧陽人進士康熙二十七年知湖州府性秉仁慈治尚寛簡然遇奸宄</hi>
<pb n="KR2k0044_WYG_150-29a"/>
　　<hi>病民者未嘗不盡法懲之覩學宫傾圯即捐資倡修輪奐一新季試奬課士子催科有法差役無擾</hi>
　　<hi>一切倉厫陋規盡行革除復畱心水利疏濬城河</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_150-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷六十六</head> <lb/>
    <p>
<pb n="KR2k0044_WYG_065-1a"/>
欽定四庫全書<lb/>
　浙江通志卷六十六<lb/>
　海塘<hi>五</hi>
　　雍正十一年正月大學士鄂爾泰等為遵<lb/>
㫖議奏事浙江總督程元章奏查勘海塘情形一摺奉<lb/>
㫖大學士鄂爾泰張廷玉朱軾會同總督李衛尹繼善<lb/>
　詳議具奏欽此該<hi>臣</hi>等會議得浙江總督程元章奏<lb/>
　　稱海寧縣東西各塘近日潮勢危險實有倍於往<lb/>
<pb n="KR2k0044_WYG_065-1b"/>
　　昔等語查各處海潮俱係暗長獨浙江之海寧縣<lb/>
　　因江海相交之處尖山入口束隘激起潮頭江水<lb/>
　　東來海潮西去席捲奔騰逆流而上故與他處情<lb/>
　　形迥異厯年東西兩塘各處工程因潮汐遷徙靡<lb/>
　　常故修築堵禦不一今據稱今年夏秋潮勢自東<lb/>
　　而西竟侵入仁和縣界二十里等語<hi>臣</hi>等查核檔<lb/>
　　案寧邑東塘向有修築石草條石塊石各塘西首<lb/>
　　現衝之仁和縣界内原係土塘厯年未有石草各<lb/>
<pb n="KR2k0044_WYG_065-2a"/>
　　工此處離杭城後身僅止二三十里且與長安壩<lb/>
　　下河向北一帶低窪之處相去不逺設有疎虞建<lb/>
　　瓴而下有闗杭嘉湖蘇松常六郡利害是今日之<lb/>
　　險以西為急自應速為修築以備春伏大汛但各<lb/>
　　處塘工止有土石之分獨寧邑又有草工者蓋縁<lb/>
　　潮勢沙性俱與北首之海鹽平湖南首之蕭山㑹<lb/>
　　稽山陰餘姚等縣不同其地沙活土浮根脚既不<lb/>
　　堅實潮頭又從根脚之下横過沖刷來去蕩摇晝<lb/>
<pb n="KR2k0044_WYG_065-2b"/>
　　夜兩次快水回溜専搜塘脚即使大石鋪砌塘身<lb/>
　　堅厚而根脚一鬆上重下虚最易傾側故土性堅<lb/>
　　實之處尚可修築石塘遇沙土浮鬆只得修築草<lb/>
　　塘暫為堵禦此三項工程在石塘則苦於辦石艱<lb/>
　　難河海轉運曠日遲久土塘又苦於取土之處逺<lb/>
　　則工費浩繁近則塘身單薄且多民間農桑廬舍<lb/>
　　無曠土可採草塘則止堪堵禦一時每年必須加<lb/>
　　鑲而潮汐鹹水夏秋霉黰數年之後易至墊朽是<lb/>
<pb n="KR2k0044_WYG_065-3a"/>
　　三者各有難處而因時設法分别緩急隨地制宜<lb/>
　　又皆必不可少應令逐一詳加查勘趁春間潮小<lb/>
　　之時將應行補葺修築工段即於藩庫酌動正項<lb/>
　　錢糧相機儧築多備料物以禦潮汐其通盤相度<lb/>
　　形勢籌畫機宜應作何修築以垂久逺之處應俟<lb/>
欽簡大臣前往詳細查勘再行定議又據奏稱今嵗増<lb/>
　　修添築塘工用帑十五六萬晝夜搶修始保無虞<lb/>
　　庫存捐項用完動支厯年用存<lb/>
<pb n="KR2k0044_WYG_065-3b"/>
恩賞備公現在添築草塘及補修各工動用浩繁莫如<lb/>
　　照依從前海塘事例仍開捐納以資經費等語查<lb/>
　　浙江海塘從前原有捐納貢監事例自可循例舉<lb/>
　　行但若許直省俱赴捐納則於軍前事例有礙若<lb/>
　　止本省及貢監一途恐捐納既少於事無濟應酌<lb/>
　　量止許浙江福建二省之人就近赴捐並於貢監<lb/>
　　之外増添封典加級紀録及雜職吏貟即用令該<lb/>
　　督酌定條款具題到日再議再查各項工程俱應<lb/>
<pb n="KR2k0044_WYG_065-4a"/>
　　及時修築所需經費若俟開捐交收動用誠恐緩<lb/>
　　不濟事應即於藩庫先動正項錢糧一面奏<lb/>
聞一面即行辦理所動藩庫錢糧即以捐納之項抵補<lb/>
　　又據奏稱塘工尤須熟練強幹之員現任杭捕同<lb/>
　　知李飛鯤塘工尚屬諳練因委署海寧縣篆不能<lb/>
　　兼顧<hi>臣</hi>現在遴貟改署令李飛鯤専管東塘以専<lb/>
　　責成等語查海寧縣篆該督既稱另行遴委則李<lb/>
　　飛鯤當在緊要塘工處所辦事今西塘工程甚急<lb/>
<pb n="KR2k0044_WYG_065-4b"/>
　　李飛鯤應令専管西塘庶為相宜又據奏稱分撥<lb/>
　　之佐雜千把等貟若臨時委調者非係熟練於事<lb/>
　　無益今在工數貟再加揀選酌量留工并於通省<lb/>
　　佐雜揀選發工効力俟有功績另請議敘委用等<lb/>
　　語查塘工闗係重大該督身任責成一應在工道<lb/>
　　㕔佐雜千把等官俱聽該督選擇改換委任將來<lb/>
　　不致推卸庶於工程有益矣為此具奏奉<lb/>
㫖依議着内大臣海望總督李衛馳驛前往浙江㑹同<lb/>
<pb n="KR2k0044_WYG_065-5a"/>
　總督程元章將海塘工程通盤相度形勢籌畫事宜<lb/>
　應作何修築以垂久逺之處詳細查勘悉心定議具<lb/>
　奏其修築工程著大理寺卿汪漋原任内閣學士張<lb/>
　坦麟前往承辦仍照舊令程元章總綂料理張坦麟<lb/>
　即於本籍前往直隸總督印務著署刑部尚書唐執<lb/>
　玉暫行署理營田觀察使顧琮協辦欽此<lb/>
　　雍正十一年三月内大臣海望等奏為備陳江海<lb/>
　　情形修築事宜以資保障仰祈<lb/>
<pb n="KR2k0044_WYG_065-5b"/>
睿鑒事<hi>臣</hi>等欽遵<lb/>
諭㫖馳驛赴浙所有到浙日期及海鹽乍浦先行興工<lb/>
　　修築接濟民食海寧尖山一帶俟<hi>臣</hi>等查看明悉<lb/>
　　再行確議具奏之處業繕摺奏<lb/>
聞外今<hi>臣</hi>等渡江由紹興府所屬之蕭山縣并河莊山<lb/>
　　等處將浙省江海情形詳加查閱看得江海之門<lb/>
　　戸不同水性各異水道之遷徙靡常其中有人力<lb/>
　　所能為者有人力所不能為者凡人力所能為者<lb/>
<pb n="KR2k0044_WYG_065-6a"/>
　　自宜分别緩急次第興修今將<hi>臣</hi>等管見敬為我<lb/>
皇上陳之伏查江海之門戸有三省城東南龕赭兩山<lb/>
　　之間名曰南大亹禪機河莊兩山之間名曰中小<lb/>
　　亹河莊之北寧邑海塘之南名曰北大亹此三亹<lb/>
　　形勢横江截海實為浙省之闗闌也再查江海水<lb/>
　　性凡海皆有潮潮皆暗長惟浙省之潮與他處不<lb/>
　　同蓋縁海潮自東而西江水自西而東每遇春秋<lb/>
　　朔望潮汐盈滿江流陡發之時互相搏擊突起潮<lb/>
<pb n="KR2k0044_WYG_065-6b"/>
　　頭勢甚雄悍若再遇颶風勢必洶湧故歴來為患<lb/>
　　者雖在於潮而所以助潮為患者則又在於江與<lb/>
　　風也再查江海水道惟中小亹適當南北兩㟁之<lb/>
　　中江水海潮若由此出入則兩㟁無虞但中小亹<lb/>
　　地面不及南北兩大亹之半且山根餘氣似若綿<lb/>
　　聯潮過沙淤偶通旋塞所以不徙而南即徙而北<lb/>
　　然徙南則南㟁尚有龕常等山連絡捍衛蕭山一<lb/>
　　帶或有沖刷之處為患猶輕若徙北則北㟁僅有<lb/>
<pb n="KR2k0044_WYG_065-7a"/>
　　塘隄為之備禦倘有潰溢闗係甚鉅今查南大亹<lb/>
　　早已淤成平陸數十年前尚由中小亹出入嗣後<lb/>
　　逐漸徙至北大亹故年來北大亹之桑田廬舎己<lb/>
　　成滄海若欲遏抑江海之狂瀾使其仍歸中道恐<lb/>
　　非人力所能為者<hi>臣</hi>等出京時曾面奉<lb/>
諭㫖爾等到浙詳細踏勘如果工程永固可保民生即<lb/>
　帑金千萬不必惜費欽此臣等凛遵<lb/>
聖訓細加詳勘凡於海塘有益而人力可施者靡不悉<lb/>
<pb n="KR2k0044_WYG_065-7b"/>
　　心籌畫以仰副<lb/>
聖懐今公同看得海寧之東南有尖山聳峙鎮鎖海口<lb/>
　　其西有一小山俗名榻山相去百有餘丈水底根<lb/>
　　脚相聯尖榻兩山之間相傳向有石壩堵截水道<lb/>
　　有此壩石北㟁䕶沙時塌時漲後被修塘人役誤<lb/>
　　取其石修補塘工北㟁之沙至今有坍無漲<hi>臣</hi>等<lb/>
　　相度情形現今江水大溜緊貼北塘直趨尖山榻<lb/>
　　山之間而出引入海潮衝激塘身䕶沙日卸伏思<lb/>
<pb n="KR2k0044_WYG_065-8a"/>
　　水來沙去水去沙來理固有之若於尖榻兩山之<lb/>
　　間照舊堵塞使江水海潮仍向外行則北㟁䕶沙<lb/>
　　可望復漲果能北漲自必南坍水道亦可望其南<lb/>
　　徙但春夏之交潮汛正大難以興工俟冬初水落<lb/>
　　擬用石塊設法填塞似猶人力之所能為者至於<lb/>
　　仁寧二邑海塘所有應修應築工程甚多一時難<lb/>
　　以並舉自應分别先後逐漸興修其自華家衖以<lb/>
　　東尖山以西一帶塘工有草塘并條石塊石塘不<lb/>
<pb n="KR2k0044_WYG_065-8b"/>
　　等内有大學士朱軾於巡撫任内修築之石塘五<lb/>
　　百丈完固無損又新建之條石塘石塊雖小尚屬<lb/>
　　整齊均無庸修補其餘塊石柴草各塘以及翁家<lb/>
　　埠萬家閘去年衝塌之處有已經粘補者有現在<lb/>
　　動工修築加謹保䕶者但草塘易於朽爛塊石石<lb/>
　　塘亦易坍塌若使僅僅粘補年年搶修嵗需錢糧<lb/>
　　盈千累萬積至數年不可勝算而塘工之單薄危<lb/>
　　險如故非經久奠安之計似應改建大石塘庻可<lb/>
<pb n="KR2k0044_WYG_065-9a"/>
　　垂諸永逺所需工料約銀一百八十餘萬兩所用<lb/>
　　夫役木石及運送船隻等項甚多即使用力趲修<lb/>
　　非歴數年之久不能告竣伏查總督<hi>臣</hi>程元章業<lb/>
　　經奏准開捐以資經費若儘其所收銀兩按年動<lb/>
　　支修築塘工漸次可以告竣而<lb/>
　國帑亦不致於糜費且<hi>臣</hi>等現議堵塞尖山水口若<lb/>
　　既堵之後果能沙漲䕶塘則石塘可以不必改建<lb/>
　　倘尖山既堵仍無漲沙再行改建似亦未遲惟是<lb/>
<pb n="KR2k0044_WYG_065-9b"/>
　　翁家埠一段草塘其地脚係活土浮沙恐難釘樁<lb/>
　　砌石或仍用草工堵禦雖須時加粘補而地面不<lb/>
　　過十餘里每年所需無多至塘内地勢低窪及塘<lb/>
　　背附土單薄之處現今即應培補所需培補之土<lb/>
　　沿塘或無官地挖取應照河工之例交與地方官<lb/>
　　逐段確查酌量購買民田應用仍將所買民田額<lb/>
　　徵錢糧查明題豁又查雍正二年風潮偶大海水<lb/>
　　漫溢塘面損傷民田廬舎<hi>臣</hi>等竊思驟雨狂風不<lb/>
<pb n="KR2k0044_WYG_065-10a"/>
　　能預測若僅此一層隄㟁未為萬全且現在石草<lb/>
　　各舊塘一時未能改築應請於海塘之後添築土<lb/>
　　備塘一道比舊塘再髙五六尺務令於今年秋汛<lb/>
　　以前上緊趲築完工萬一風潮泛溢有此備塘抵<lb/>
　　禦可以䕶衞再查仁和至乍浦一帶海塘不下三<lb/>
　　百里若無專管人員將來不無廢弛之患查河工<lb/>
　　定例專設文武官弁董其責成今浙省海塘亦甚<lb/>
　　緊要前經題委杭嘉湖道一員帶管工程非其專<lb/>
<pb n="KR2k0044_WYG_065-10b"/>
　　責所設杭嘉海防同知二員千把總各一員兵二<lb/>
　　百名亦恐照料難周應請專設道員一員添設同<lb/>
　　知一員守備二員千總三員把總七員兵八百名<lb/>
　　所設官兵不無嵗需俸餉之費但查塘工嵗修錢<lb/>
　　糧現今每年不下數萬兩此後如有粘補工程即<lb/>
　　以兵丁充夫工築則嵗修錢糧可以少減且設有<lb/>
　　官兵巡查照看隨時修補既可保固塘工而於工<lb/>
　　築之暇仍令勤加操演則海疆亦得藉資防禦除<lb/>
<pb n="KR2k0044_WYG_065-11a"/>
　　現在搶修工程並粘補石草舊塘以及萬家閘外<lb/>
　　修築衝卸水口所用錢糧仍令於本年嵗修案内<lb/>
　　核銷外所有堵塞尖山水口約需工料銀六萬二<lb/>
　　千五百餘兩新築土備塘一道約需工料銀十三<lb/>
　　萬五千四十餘兩培補舊塘上身約需工料銀二<lb/>
　　萬一百九十餘兩三項共約需銀二十一萬七千<lb/>
　　七百三十五兩餘又添設官弁每年約需俸餉等<lb/>
　　銀一萬三千七百九十八兩餘米二千八百八十<lb/>
<pb n="KR2k0044_WYG_065-11b"/>
　　石以上議修工程及請設官兵之處如蒙<lb/>
皇上俞允<hi>臣</hi>等另行逐細核估確議具奏謹將江海情<lb/>
　　形繪畫圖式恭呈<lb/>
御覽謹奏四月初一日奉<lb/>
㫖此所議俱屬妥協着交部照所奏行朕思尖榻兩山<lb/>
　之間建立石壩以堵水勢似𩔖挑水壩之意所見固<lb/>
　是若再於中小亹開挖引河一道分江流入海以減<lb/>
　水勢似更有益從前雖經開挖旋復壅塞者皆因惜<lb/>
<pb n="KR2k0044_WYG_065-12a"/>
　費省工之故今若倍加工力開挖兩工並舉更覺妥<lb/>
　備石壩建後即可漲沙而石塘亦當漸次改建以為<lb/>
　永久之利其開挖引河之處着程元章會同汪漋張<lb/>
　坦麟等相度地勢酌量辦理該部知道<lb/>
　　雍正十一年四月工部為備陳塘工仰祈<lb/>
睿鑒事該<hi>臣</hi>等會議得内大臣海望等奏稱雍正十一<lb/>
　　年三月二十九日<hi>臣</hi>等將浙省仁寧二邑海塘應<lb/>
　　修工程繕摺具奏奉<lb/>
<pb n="KR2k0044_WYG_065-12b"/>
㫖准行在案今<hi>臣</hi>等伏思浙省海塘工鉅費繁闗係重<lb/>
　　大必須調度有方經理得宜始於塘工有益謹將<lb/>
　　修築事宜酌議數條恭呈<lb/>
睿覽一分管工程人員宜揀選酌派也查浙省現任佐<lb/>
　　雜等官各有别項差遣未便全行派撥即從前發<lb/>
　　往委用人員恐亦不敷調派<hi>臣</hi>等在浙時有本地<lb/>
　　廢員及紳衿子弟情願自備資斧呈請効力者其<lb/>
　　中不無可用之人應令總督程元章詳加驗看如<lb/>
<pb n="KR2k0044_WYG_065-13a"/>
　　有家道殷實才堪任事者酌量揀選派委果能實<lb/>
　　心辦事經理得宜工竣之日令該督分别等次出<lb/>
　　具考語保題請<lb/>
㫖等語應如所奏監督工程除内務府員外郎穆克登<lb/>
　　額海防同知吳𢎞曾等已經奏明辦理外如不敷<lb/>
　　再令總督程元章於通省府佐内揀選委用其運<lb/>
　　送物料催儹夫匠等項亦令該督將現任佐雜及<lb/>
命往試用人員酌派差遣再本省在籍廢員及紳衿子<lb/>
<pb n="KR2k0044_WYG_065-13b"/>
　　弟有情願自備資斧効力者亦令該督揀選家道<lb/>
　　殷實才堪辦事之人酌量派委以上各員果能實<lb/>
　　心辦事經理得宜工竣之日令該督等分别等第<lb/>
　　出具考語具題請<lb/>
㫖議叙一給發工價銀兩宜採買米石兼放也上年浙<lb/>
　　省仁寧等縣秋收歉薄現在米價未平今興修大<lb/>
　　工夫匠雲集恐致市價益昂應令總督程元章即於<lb/>
　　<hi>臣</hi>等估計修塘工價銀内酌量動支銀數萬兩遴<lb/>
<pb n="KR2k0044_WYG_065-14a"/>
　　員於米賤地方採買糧石運送工所搭放做工人<lb/>
　　夫既得均霑實惠而本地米價不致昂貴等語應<lb/>
　　如所奏行令該督作速在於修塘工價銀内酌量<lb/>
　　撥給銀數萬兩委員採買運至工所轉飭承修各<lb/>
　　員搭放在工夫役仍將搭放銀米數目於題銷册<lb/>
　　内分晰造報一添設官兵宜專責成也<hi>臣</hi>等現議<lb/>
　　設立道員一員應請加以海防兵備副使道職銜<lb/>
　　並請鑄給闗防以昭信守凡海塘文武官兵俱聽<lb/>
<pb n="KR2k0044_WYG_065-14b"/>
　　其調用至沿海地方州縣等官亦令兼轄遇有緊<lb/>
　　急工程需用佐雜夫役庶幾呼應得靈其原設海<lb/>
　　防同知二員添設海防同知一員俱令其分管塘<lb/>
　　工兼轄兵役其添設守備二員應分左右二營將<lb/>
　　原設添設之千總四員把總八員外委十六員兵<lb/>
　　一千名分隸二營管轄至設立兵丁必須分别馬<lb/>
　　歩戰守量其功績以次抜補庻足鼓舞人心今於<lb/>
　　一千名内請設馬兵六十名戰兵一百六十名守<lb/>
<pb n="KR2k0044_WYG_065-15a"/>
　　兵七百八十名亦量足敷調派等語應准其將新<lb/>
　　設道員一員加以海防兵備道銜將海塘文武官<lb/>
　　聽其調用並兼轄沿海州縣等官鑄給闗防並移<lb/>
　　揭内閣撰給該道傳<lb/>
勅以昭職守現在海防同知二員新設海防同知一員<lb/>
　　俱令其分管塘工兼轄兵役新設守備二員分為<lb/>
　　左右二營將原設及新添之千總四員把總八員<lb/>
　　外委十六員兵一千名即分隸二營管轄新舊兵<lb/>
<pb n="KR2k0044_WYG_065-15b"/>
　　一千名内准其設馬兵六十名戰兵一百六十名<lb/>
　　守兵七百八十名以備兵丁選抜之階仍將官弁<lb/>
　　兵丁分管事宜造册咨送兵部查覈一官兵駐劄<lb/>
　　處所宜分派也查海寧為沿海數縣適中之地應<lb/>
　　令道員駐劄寧城以便查閱工程稽察官弁考核<lb/>
　　錢糧至同知三員除管理海鹽乍浦塘工同知一<lb/>
　　員仍照舊駐劄乍浦外其仁寧二邑工多勢險應<lb/>
　　將原設同知一員駐劄寧邑添設同知一員駐劄<lb/>
<pb n="KR2k0044_WYG_065-16a"/>
　　仁邑令各就近經營不時查看左營守備一員駐<lb/>
　　劄海寧之東右營守備一員駐劄海寧之西酌量<lb/>
　　分界管理千把總等官各照緊要地方分段汛防<lb/>
　　至兵丁俱於附近海塘處所均派居住再於沿塘<lb/>
　　設立堡房酌派兵丁輪流看守等語應准其海寧<lb/>
　　地方將新設道員駐劄令其查閱工程稽查官弁<lb/>
　　考核錢糧除乍浦海防同知仍照舊駐劄外應将<lb/>
　　舊設同知一員移駐寧邑新設同知一員駐劄仁<lb/>
<pb n="KR2k0044_WYG_065-16b"/>
　　邑令各就近經管左營守備准其駐劄海寧之東<lb/>
　　右營守備駐劄海寧之西各分界址駐防管理千<lb/>
　　把等官酌量地方分派防守兵丁准其於附近海<lb/>
　　塘處所居住以便就近派撥防範仍將官弁駐劄<lb/>
　　地方兵丁派防塘汛界址逐一分晰造册咨送兵<lb/>
　　部查核一官員衙署營房宜建設也道員同知守<lb/>
　　備等官衙署應令總督程元章查明官房撥給如<lb/>
　　無官房之處另行估計建造千總每員給房八間<lb/>
<pb n="KR2k0044_WYG_065-17a"/>
　　把總每員給房六間外委每名給房三間兵丁二<lb/>
　　名合給房三間共應建營房一千六百二十八間<lb/>
　　每間約需價銀八兩共銀一萬三千二十四兩再<lb/>
　　於仁寧一帶建造堡房四十間海鹽乍浦建造堡<lb/>
　　房二十間每間約需價銀六兩共銀三百六十兩<lb/>
　　二共需銀一萬三千三百八十四兩着該督程元<lb/>
　　章酌量動支蓋造務使房屋堅固兵丁棲止得所<lb/>
　　至所需器械軍裝應召募齊全令該督照例料理<lb/>
<pb n="KR2k0044_WYG_065-17b"/>
　　等語應如所奏道員同知守備等官衙署令該督<lb/>
　　查明官房撥給如無官房之處另行估計建造其<lb/>
　　所需器械軍裝等項俟召募齊全照例製造工完<lb/>
　　之日一併造册題銷一宜揀選諳練人員以收實<lb/>
　　效也浙省海塘現在興修大工必得熟練之員方<lb/>
　　能辦理妥協查杭嘉湖道王斂福題委兼管塘工<lb/>
　　已經五年該員辦事勤慎人亦明白請以調補海<lb/>
　　防兵備道俾得駕輕就熟似於工程有益至所遺<lb/>
<pb n="KR2k0044_WYG_065-18a"/>
　　杭嘉湖巡道員缺交部揀選其杭州海防同知吳<lb/>
　　𢎞曾才具可用諳練工程乍浦海防同知盧承綸<lb/>
　　人亦老成俱仍令照舊供職外所有新設海防同<lb/>
　　知一員查杭州捕盜同知李飛鯤在工年久熟悉<lb/>
　　情形請即以李飛鯤調補所遺員缺應歸部選再<lb/>
　　新設左營守備查千總尹世忠係由河工揀發浙<lb/>
　　省補用之員工程歴練勤勞頗著請以尹世忠陞<lb/>
　　授所遺千總員缺即以現在塘工之把總張明抜<lb/>
<pb n="KR2k0044_WYG_065-18b"/>
　　補尚少右營守備一員千總三員把總八員並外<lb/>
　　委弁員令該督程元章於通省武弁内揀選補授<lb/>
　　並請嗣後海防文武缺出即於屬員内保題陞用<lb/>
　　庶在工皆得諳練人員至所設兵丁一千名除原<lb/>
　　設二百名外其新設八百名令該督召募人材壯<lb/>
　　健者充補俱令學習工築事務以備修塘之用工<lb/>
　　築之暇仍令該管官弁訓練武藝以資汛防等語<lb/>
　　應准其將現任杭嘉湖道王斂福調補新設海防<lb/>
<pb n="KR2k0044_WYG_065-19a"/>
　　兵備道其杭嘉湖道員缺交與吏部請<lb/>
㫖補用杭州捕盜同知李飛鯤准其調補新設海防同<lb/>
　　知其捕盜同知員缺歸部銓選嗣後海防道一缺<lb/>
　　海防同知三缺俱令該督於屬員内保題陞用尹<lb/>
　　世忠係現任千總張明係現任把總並無事故與<lb/>
　　例相符應如所請將尹世忠張明准其補授尹世<lb/>
　　忠係未經引<lb/>
見之員應令送部補行引<lb/>
<pb n="KR2k0044_WYG_065-19b"/>
見其右營守備併千把外委各員缺俱令該督於通省<lb/>
　　内揀選題抜嗣後海塘守備二缺令該督於屬員<lb/>
　　内保題陞用千總四缺把總八缺俱令該督於弁<lb/>
　　兵内揀選抜補其新添兵八百名挑選人材壯健<lb/>
　　者充補入伍令其學習工築事務兼操演武備以<lb/>
　　資汛防一宜分别優劣以示懲勸也查海塘闗係<lb/>
　　民生利害如有玩悞員弁自應嚴加㕘究以示警<lb/>
　　戒其著有勞績者亦應量加議叙以示鼓勵請嗣<lb/>
<pb n="KR2k0044_WYG_065-20a"/>
　　後凡有貽悮工程侵冒錢糧者令該督分别嚴㕘<lb/>
　　議處如果經理妥協工程鞏固三年無過准其保<lb/>
　　題陞用至兵丁令該管官員分别功過量加賞罰<lb/>
　　如此則各頂戴<lb/>
皇恩益加勉勵等語應如所請嗣後凡有經理海塘工<lb/>
　　程文武員弁倘有貽悮工程侵冒錢糧者令該督<lb/>
　　指實題㕘到部照河工例分别議處如果辦理妥<lb/>
　　協工程鞏固三年無過令該督保題陞用其塘汛<lb/>
<pb n="KR2k0044_WYG_065-20b"/>
　　兵丁令該管官員分别功過量加賞罰以示勸懲<lb/>
　　一所用錢糧宜核實報銷也臣等現議修築石土<lb/>
　　塘壩所需工料銀兩俱係約畧估計如所估工料<lb/>
　　等費或有不敷令該督程元章題明加増若有餘<lb/>
　　剩俟工程告竣據實報銷其應用錢糧款項亦令<lb/>
　　該督題明動用仍將估計工料銀兩數目另繕清<lb/>
　　單恭呈<lb/>
御覽等語查開造工料單内自尖山起至萬家閘新築<lb/>
<pb n="KR2k0044_WYG_065-21a"/>
　　石條塘共長一萬四千二百九十丈内除舊有石<lb/>
　　塘四千二百八丈六尺不築淨長一萬丈四尺共<lb/>
　　用物料工價銀一百七十萬一千七百四十四兩<lb/>
　　九錢零又自龜山起至李家村新築土備塘共長<lb/>
　　一萬四千二十七丈六尺又李家村至斷塘頭舊<lb/>
　　有老塘四千九百五十六丈今酌量地勢増髙培<lb/>
　　闊新建閘四座新建涵洞六座新建木橋六座以<lb/>
　　上五項共用銀十三萬五千三十九兩零又堵塞<lb/>
<pb n="KR2k0044_WYG_065-21b"/>
　　尖山水口自尖山至榻山約一百二十丈俱用塊<lb/>
　　石堵砌其塊石須用木筏裝載共用物料工價銀<lb/>
　　六萬二千四百九十一兩零又尖山起至萬家閘<lb/>
　　石草塘共長七千九百丈八尺背後附土加寛増<lb/>
　　髙計二百二十八段共長一萬四千六百四十七<lb/>
　　丈五尺其附塘各段低薄不等酌議加寛増髙取<lb/>
　　土買民地共用地工價銀二萬一百七十四兩五<lb/>
　　錢九分零通共約估銀一百九十一萬九千四百<lb/>
<pb n="KR2k0044_WYG_065-22a"/>
　　四十九兩四錢二分零應如所奏行令該督將浙<lb/>
　　省應修應築石土塘閘橋座涵洞等工遵照所奏<lb/>
　　事理酌量工程緩急分别先後照依所估銀數一<lb/>
　　面動支給發承修各員上緊辦料募夫修築務期<lb/>
　　如式堅固以垂永久一面將動支錢糧款項聲明<lb/>
　　具題如所估工料等費不敷應用亦令該督將不<lb/>
　　敷銀數題明加増倘有餘剩於工程告竣之日據<lb/>
　　實照例造具清册於題銷疏内聲明具題查核可<lb/>
<pb n="KR2k0044_WYG_065-22b"/>
　　也奉<lb/>
㫖依議速行<lb/>
　　雍正十一年八月内大臣海望奏為請揀旂員協<lb/>
　　辦塘工事<hi>臣</hi>查浙江海塘仰䝉<lb/>
聖慮軫恤民瘼<lb/>
特命<hi>臣</hi>等往浙查勘情形相機修築前經定議奏覆奉<lb/>
㫖准行在案昨接浙江督臣程元章寄<hi>臣</hi>字内稱本年<lb/>
　　六月二十二十一日潮水撲上塘面以致草石舊<lb/>
<pb n="KR2k0044_WYG_065-23a"/>
　　塘間段坍卸幸而現於塘身後面加髙培厚未致<lb/>
　　沖淹等語看此情形總因從前工未堅固監修人<lb/>
　　員每多草率所致凡修築堤工必須夯碢如式樁<lb/>
　　釘長密培石堅固管工人員時刻不離工所親身<lb/>
　　坐守工程始得堅固前<hi>臣</hi>帶往浙江監修海塘之<lb/>
　　内務府御史偏武員外郎訥青額因不服水土患<lb/>
　　病隨<hi>臣</hi>回京只留員外郎穆克登額一人在浙<hi>臣</hi>
　　思工程甚多雖有前派官員恐未敷用若仍委内<lb/>
<pb n="KR2k0044_WYG_065-23b"/>
　　務府人員前去又恐道途遥逺躭延時日<hi>臣</hi>前在<lb/>
　　浙時見旗員内尚有可用之員仰懇<lb/>
勅諭浙江將軍阿里袞副都綂隆昇就近選派旗員數<lb/>
　　人與在工人員一同坐守監修仍令將軍副都綂<lb/>
　　協同總督等不時稽查則做工人役不致怠玩而<lb/>
　　工程亦得永固矣為此謹奏奉<lb/>
㫖依議<lb/>
　　雍正十一年十二月浙江總督管巡撫事<hi>臣</hi>程元<lb/>
<pb n="KR2k0044_WYG_065-24a"/>
　　章為題報江海各塘坍矬段落情形事浙省仁和<lb/>
　　海寧等縣石草塘工濱臨大海潮汐江溜晝夜沖<lb/>
　　刷兼係浮沙活土根脚鬆虚最易矬陷且海中漲<lb/>
　　有南沙一道横亘東西以致潮溜日廹塘身大汛<lb/>
　　屢有矬蟄工程甚闗緊要經臣屢次會同大理寺<lb/>
　　卿汪漋内閣學士兼禮部侍郎張坦麟詳加察看<lb/>
　　行令趕築土堤加築柴塘草壩以資捍禦查海防<lb/>
　　同知吳𢎞曾員下自本年春季起至夏季六月十<lb/>
<pb n="KR2k0044_WYG_065-24b"/>
　　八日共報坍矬草塘七十餘段共長三千一百九<lb/>
　　十餘丈又盤頭雁翅七段共長二百餘丈其塊石<lb/>
　　塘自本年春季起至七月二十一日共計坍矬一<lb/>
　　百八十餘段共長一千二百餘丈又潑壞坦水共<lb/>
　　長七百七十餘丈盤頭五座共長八十餘丈又杭<lb/>
　　州府通判張偉員下萬家閘沖卸水口接築柴塘<lb/>
　　至俞爾英竹園計長一百三十餘丈又吳𢎞曾員<lb/>
　　下自六月十八日起至秋汛九月底續報坍矬草<lb/>
<pb n="KR2k0044_WYG_065-25a"/>
　　塘三十餘段共長一千四百九十餘丈又盤頭雁<lb/>
　　翅六段共長一百七十餘丈又自七月二十一日<lb/>
　　起至九月底坍矬東塘塊石塘十段計長五十餘<lb/>
　　丈又殳家廟東至邢家門前加築防風堤一帶共<lb/>
　　長三百七十餘丈又築土堤一道共長二百四十<lb/>
　　餘丈又平陷許鳳其門前等處中條石塘六段改<lb/>
　　築草壩共長二百二十餘丈又西塘海防同知李<lb/>
　　飛鯤員下自六月二十一日起至九月底坍矬草<lb/>
<pb n="KR2k0044_WYG_065-25b"/>
　　塘四十段共長七千一百餘丈又盤頭雁翅四段<lb/>
　　共長五十餘丈又接築俞爾英竹園起至李家村<lb/>
　　草塘共長二百五十餘丈又坍石塘四十餘段共<lb/>
　　長三百五十餘丈報坍段落俱遵照本年<lb/>
欽差所用營造尺量算將來估計工料亦照營造尺估算<lb/>
　　再平湖縣報修服字號石塘一十五丈零又自益<lb/>
　　山脚起至獨山司城加培土塘十四段計長七百<lb/>
　　八十餘丈又六月二十等日風潮沖損獨山文乃<lb/>
<pb n="KR2k0044_WYG_065-26a"/>
　　位讓等各號土塘二十餘段共長三百餘丈俱不<lb/>
　　在估計加培土塘案内之工應在嵗修内報銷又<lb/>
　　仁和縣總管廟前坍矬江塘一十餘丈錢塘縣梵<lb/>
　　村午山地前等處各有坍矬江塘共七十餘丈以<lb/>
　　上各處工程俱屬緊要嚴飭在工各員上緊修築<lb/>
　　保固毋許疎虞浮冒并飭取勘估確册另行咨部<lb/>
　　俟工竣取造實用細册報銷其冬季續報坍塘段<lb/>
　　落現在確查勘估俟造册到日送部合併聲明等<lb/>
<pb n="KR2k0044_WYG_065-26b"/>
　　因奉<lb/>
㫖該部議奏隨經工部查議仁和海寧平湖錢塘等縣<lb/>
　　應修前項塘工應如所題將嵗修項下一面動帑<lb/>
　　發給承修各員速行上緊辦料修築如式堅固工<lb/>
　　完將用過銀兩造册題銷可也奉<lb/>
㫖依議<lb/>
　　雍正十二年五月初一日總理海塘杭州右翼副<lb/>
　　都綂兼管織造南北兩闗稅務臣隆昇奏為恭報<lb/>
<pb n="KR2k0044_WYG_065-27a"/>
　　兩河工竣等事<hi>臣</hi>等奉<lb/>
㫖開疏中小亹南港兩處引河先期咨會督臣程元章<lb/>
　　轉飭沿海各縣僱募民夫又揀調文武現任候選<lb/>
　　試用廢員及浙省紳衿各色効力人員并旗下協<lb/>
　　㕘佐領驍騎校等共八十餘員派撥號段於四月<lb/>
　　初四日開工統於四月二十九日完竣謹繪開挖<lb/>
　　全圖及新漲沙形恭呈<lb/>
御覽但此項工程海灘與内河不同恐五月梅雨届期<lb/>
<pb n="KR2k0044_WYG_065-27b"/>
　　是以緊急催儹開通之後誠恐浮沙漸淤除将善<lb/>
　　後事宜另摺恭報外所有兩河告竣等情理合先<lb/>
　　行奏<lb/>
聞奉<lb/>
㫖覽奏深為嘉悅但觀圖畫情形惟恐復淤向後可將<lb/>
　暢流疏刷深廣情形不時訪問隨便奏聞欽此<lb/>
　　雍正十三年三月工部為酌撥海塘兵丁挑濬引<lb/>
　　河節省錢糧事議覆浙閩總督郝玉麟等奏稱海<lb/>
<pb n="KR2k0044_WYG_065-28a"/>
　　寧塘工於雍正八年照河防例設兵二百名嗣於<lb/>
　　雍正十一年四月内經内大臣海望直隸總督李<lb/>
　　衛於備陳塘工事宜等事案内增設兵八百名共<lb/>
　　一千名以資沿塘一帶防䕶原屬寓兵於夫非營<lb/>
　　汛差操可比今新開引河亦屬海塘工程綿長二<lb/>
　　十餘里雖議撥兵十六名實不敷所用現在挑濬<lb/>
　　淤淺需用人夫皆係隨時僱募所需工價嵗無定<lb/>
　　數不無糜費錢糧查原設之兵分散仁寧各地方<lb/>
<pb n="KR2k0044_WYG_065-28b"/>
　　不過資其防範平穩無事之時未免閒曠今<hi>臣</hi>等<lb/>
　　公同酌量擬將額設兵内以四百名派撥引河新<lb/>
　　工委令守備千把總輪流管束并令引河通判就<lb/>
　　近督查遇有淤淺之處隨時加濬務使河身暢流<lb/>
　　以為善後久長之策其餘六百名仍留海塘照舊<lb/>
　　防範如此則兵丁不致曠惰錢糧亦得節省塘工<lb/>
　　引河均有裨益再新設兵丁原議沿海蓋造兵房<lb/>
　　以為棲止今尚未建造既經分撥四百名於引河<lb/>
<pb n="KR2k0044_WYG_065-29a"/>
　　相應遵照原題按數移造合并聲明等因具奏前<lb/>
　　來查浙省海塘先經内大臣海望等奏稱<hi>臣</hi>等議<lb/>
　　設道員一員凡海防文武官兵聽其調用沿海地<lb/>
　　方州縣等亦令兼轄遇有緊急工程需用佐雜夫<lb/>
　　役庶幾呼應得靈設兵一千名分隸二營管轄除<lb/>
　　原設二百名外其新設八百名召募人材壯健者<lb/>
　　充當俱令學習工築事務以備修塘之用工築之<lb/>
　　暇仍令該管官弁訓練武藝以資汛防等因具奏<lb/>
<pb n="KR2k0044_WYG_065-29b"/>
　　經<hi>臣</hi>部會同兵部議覆准行在案今該督奏稱額<lb/>
　　設兵内以四百名派撥引河新工遇有淤淺隨時<lb/>
　　疏濬等語應如所請准其派撥原議沿海蓋造兵<lb/>
　　房准其按數移造可也奉<lb/>
㫖依議<lb/>
　　雍正十三年五月工部為敬陳海塘事宜題請定<lb/>
　　例以便永逺遵守事議覆總督銜管浙江巡撫事<lb/>
　　程元章疏稱浙省海塘闗係重大潮汐衝擊晝夜<lb/>
<pb n="KR2k0044_WYG_065-30a"/>
　　不息全藉塘工堅固以資捍禦兹據布政使張若<lb/>
　　震條議具詳前來臣詳細籌酌逐一確議敬為我<lb/>
皇上陳之據詳海塘錢糧俱宜分案具領查塘工錢糧<lb/>
　　重闗國帑而修築工程亦各有段落丈尺若將數<lb/>
　　案銀兩任由承辦之員一總領回通融辦料則工<lb/>
　　程逺近不一貯料地方不同那東掩西易滋弊竇<lb/>
　　應請嗣後凡承修工程務須專案赴司具領不得<lb/>
　　將數案銀兩彚成一處亦不許借通辦料名色任<lb/>
<pb n="KR2k0044_WYG_065-30b"/>
　　意那動領回之後已辦何等物料存貯通報上司<lb/>
　　以便不時委官盤查倘有虧空那掩情弊立即嚴<lb/>
　　㕘治罪等語應如該撫所議嗣後浙省修築塘工<lb/>
　　估需銀兩飭令承修之員專案請領不得牽混併<lb/>
　　領亦不得通融那用領銀之後將辦過物料數目<lb/>
　　申報委員查驗如堆貯物料與所報相符承查之<lb/>
　　員加具保結申詳貯用倘有虧缺及那移掩飾情<lb/>
　　弊立即揭㕘如查驗不實通同狥隱該上司查出<lb/>
<pb n="KR2k0044_WYG_065-31a"/>
　　將查驗之員一併㕘處又疏稱據詳海塘保固宜<lb/>
　　分别定限查築塘捍禦潮汐自應明立保固限期<lb/>
　　以專責成但近日仁和海寧地方江海直逼塘脚<lb/>
　　潮汐晝夜兩次往回沖刷又加以土鬆沙浮坍卸<lb/>
　　靡常實屬險要且塘堤有土石鑲草之不同工程<lb/>
　　有平險最險之各異若不逐一分晰止以平穩險<lb/>
　　工定一年二年之限尚有疎漏查新築之土備塘<lb/>
　　係在石塘之内既不攩抵潮汐亦無江水搜刷應<lb/>
<pb n="KR2k0044_WYG_065-31b"/>
　　照不險工程例保固三年其新築條石塊石各塘<lb/>
　　皆因海潮江溜日夜衝激塘身坍矬始行改築均<lb/>
　　係險要處所應仍照原議各保固一年再拆底草<lb/>
　　塘緣下係活土浮沙不能建築石塘而柴草非木<lb/>
　　石可比日浸海水易於朽爛勢難經久又附石土<lb/>
　　塘緊靠塘身每遇夏秋潮湧加以東南風勢猛力<lb/>
　　潮頭直潑塘面塘身稍有矬卸土塘亦因以坍塌<lb/>
　　均屬險要工程應各保固半年至搶修之加鑲草<lb/>
<pb n="KR2k0044_WYG_065-32a"/>
　　塘係江海急流頂衝之地坍矬處所不及拆築應<lb/>
　　即隨時搶堵補救一時實為最險工程應保固三<lb/>
　　個月統於收工之日扣起如限内坍塌即着落承<lb/>
　　修之員賠修如遇異常潮汐非人力可施者查明<lb/>
　　工程原係堅固錢糧俱歸實用取具保題免其賠<lb/>
　　補庶工程緩急攸分工員知所遵守等語應如該<lb/>
　　撫所議嗣後將新築塘工責令承修之員依限保<lb/>
　　固如限内坍塌即着落賠修如遇有異常潮汐委<lb/>
<pb n="KR2k0044_WYG_065-32b"/>
　　非人力可施查明工程堅固錢糧俱歸實用者准<lb/>
　　其取結保題免賠如物料茍簡工程草率錢糧不<lb/>
　　歸實用以致工程坍塌即照例題㕘着落賠補又<lb/>
　　疏稱據詳估計册籍宜令承修官會同估造以免<lb/>
　　推諉查海塘物料册籍向來先由地方官估計後<lb/>
　　經海防同知領銀辦料承修原因承修之員恐有<lb/>
　　浮冒是以責令正印官據實估計乃不肖之員或<lb/>
　　修築不能合式或報竣已逾定限一經上司駁查<lb/>
<pb n="KR2k0044_WYG_065-33a"/>
　　非稱原估舛錯即稱地方官造册遲延輾轉推卸<lb/>
　　未免遲誤嗣後一切塘工册籍均令承修之員㑹<lb/>
　　同地方印官估計查造由兵備道確核轉詳既可<lb/>
　　杜浮冒之弊而工程亦不致推卸等語應如該撫<lb/>
　　所請修築塘工飭令地方官會同承修之員估造<lb/>
　　清册兵備道核詳該撫照例咨部以便工完題銷<lb/>
　　查核倘有彼此推諉致誤要工者該撫即將地方<lb/>
　　官及承修各員一併查㕘議處又疏稱據詳搶修<lb/>
<pb n="KR2k0044_WYG_065-33b"/>
　　工程宜令大員確核興工以杜侵冒查動用錢糧<lb/>
　　固須慎重但海塘緊要處所一有坍矬亟須搶修<lb/>
　　以資捍禦實有刻不可緩之勢兵備道管轄全塘<lb/>
　　相隔一二百里不等若搶修工程必俟申報該道<lb/>
　　勘明然後興工往返需時設有悮工闗係匪細該<lb/>
　　司所議尚有未協請嗣後凡緊要工程設有坍矬<lb/>
　　承修之員即一面督率在塘弁兵上緊搶堵一面<lb/>
　　飛報兵備道親往查勘核明工價飛馳轉報如非<lb/>
<pb n="KR2k0044_WYG_065-34a"/>
　　緊工不應搶修希圖冒銷揑稱危險者詳㕘究處<lb/>
　　等語查河工定例内稱搶修工程原係搶救一時<lb/>
　　稍遲則工程漸損是以該管㕔員一面詳明一面<lb/>
　　星飛運料修防彚册題銷海塘工程較河工更屬<lb/>
　　危險緊要應如該撫所議凡有緊要工程設有坍<lb/>
　　矬承修之員一面督率上緊搶堵一面飛報兵備<lb/>
　　道赴工查勘如查非緊要工程揑稱危險希圖冒<lb/>
　　銷者立即掲報題㕘倘該道有查勘不實狥庇朦<lb/>
<pb n="KR2k0044_WYG_065-34b"/>
　　混等情將該道一併㕘處又疏稱據詳海塘緊要<lb/>
　　處所宜酌量預備物料以資接濟查海塘數百里<lb/>
　　内凡危險處所若不預先購備物料分貯待用一<lb/>
　　遇坍矬則風濤緊急臨期猝辦未免措手不及應<lb/>
　　先發銀備料以應急需但同知二員既有工程專<lb/>
　　責若再委辦物料勢難兼顧應照例酌動銀兩分<lb/>
　　發産柴各縣上緊購買預期解交塘工委員驗收<lb/>
　　加謹分貯遇有緊要工程一面詳報一面撥用將<lb/>
<pb n="KR2k0044_WYG_065-35a"/>
　　所用物料造入搶修案内報銷仍照依原貯之數<lb/>
　　發銀預備俱責令兵備道不時稽查等語應如該<lb/>
　　撫所議酌動銀兩給發預辦運交海塘緊要處所<lb/>
　　加謹分貯如遇急工一面詳報一面撥用如有餘<lb/>
　　剩扣除現存數目再行核給預備以資應用如短<lb/>
　　少侵蝕及堆貯不慎以致朽爛不堪應用者立即<lb/>
　　查㕘治罪追賠又疏稱海寧塘工每遇大汛潮汐<lb/>
　　洶湧異常所以石塘之下復築有坦水數層以資<lb/>
<pb n="KR2k0044_WYG_065-35b"/>
　　保䕶若任其坍卸不嵗為修整則潮溜直逼塘脚<lb/>
　　晝夜沖刷脚根既虚塘身豈能堅固是坦水實為<lb/>
　　保䕶塘身之根本請嗣後遇有坦水石塊衝卸樁<lb/>
　　木欹斜承修之員即應詳報兵備道確勘估計轉<lb/>
　　請興修剋期完固以䕶塘身等語應如該撫所請<lb/>
　　飭令承修之員據實詳報估修可也奉<lb/>
㫖依議<lb/>
　　雍正十三年七月十九日欽奉<lb/>
<pb n="KR2k0044_WYG_065-36a"/>
　上諭<hi>恭紀首卷</hi>内閣大學士朱軾總理浙江海塘工程事務<lb/>
　　　雍正十三年八月二十六日奉<lb/>
　㫖將浙江海塘工程事務交與内閣大學士江南河道<lb/>
　　　總督嵇曾筠總理<lb/>
　　　雍正十三年十一月大學士總理海塘事務<hi>臣</hi>嵇<lb/>
　　　曾筠奏為查勘海塘情形請先修築舊塘以資保<lb/>
　　　障仰祈<lb/>
　睿鑒事竊<hi>臣</hi>欽遵<lb/>
<pb n="KR2k0044_WYG_065-36b"/>
　恩命總理浙江海塘事務周歴上下各工詳加查勘間<lb/>
　　　於本年九月二十八日接到大學士朱軾寄字内<lb/>
　　　開雍正十三年八月初八日面奉<lb/>
大行皇帝諭㫖浙江海塘闗係民生最為緊要因隆昇與<lb/>
　程元章意見不合以致遲悮工程特差爾前往督率之<lb/>
　隆昇等聽爾節制如何修築之處爾做過浙江巡撫自<lb/>
　必諳練但工程浩大需用錢糧斷斷不可吝惜舊塘先<lb/>
　須修築完固以資捍禦切不可因塘身臨水那動尺寸<lb/>
<pb n="KR2k0044_WYG_065-37a"/>
　那移一歩即衝塌一歩何時是已至修建魚鱗大石塘<lb/>
　乃一勞永逸之計不可因塘外沙漲停止修築縱使沙<lb/>
　漲數十百里民人居處耕種亦不可恃必須大工完竣<lb/>
　方可垂之久逺於地方有益其石料夫工價值照時給<lb/>
　發若扣剋留難則利民之事反以病民如有此等情弊<lb/>
　務嚴㕘重處毋得姑容欽此仰見<lb/>
聖謨廣運洞悉機宜伏查海寧縣東西兩塘延袤一百餘<lb/>
　　　里多係海潮江溜瀠洄衝激搜刷塘根在在險要<lb/>
<pb n="KR2k0044_WYG_065-37b"/>
　　　雍正十一年間仰沐<lb/>
大行皇帝欽差内大臣海望等赴浙會勘奏請改建大石<lb/>
　　　塘坦永垂利頼而經始維艱尚未舉行本年六月<lb/>
　　　内風大水湧舊塘坍卸雖經撫臣督臣等分頭搶<lb/>
　　　築堵禦一時但纍石鑲柴暫為粘補現今塘外坦<lb/>
　　　水工程潑卸歪斜比比皆然塘身卑矮單薄背後<lb/>
　　　盡係坑漊内外空虚實屬可虞杭嘉各府襟海帶<lb/>
　　　江所恃以禦水患者惟此一綫殘塘若不速為修<lb/>
<pb n="KR2k0044_WYG_065-38a"/>
　　治恐轉瞬春潮踵至闗係匪輕查從前估築魚鱗<lb/>
　　石塘原議將舊塘坍卸之處逐段改建今海潮直<lb/>
　　逼塘根往來沖刷萬難拆去舊工開槽改築且臨<lb/>
　　水做工一日兩潮油灰漿汁無所施用斷不能如<lb/>
　　式堅固<hi>臣</hi>再四思維惟有循照嵗修之例速將舊<lb/>
　　塘工程上緊勘估修築以固外面籓籬另於舊塘<lb/>
　　背後相度基址建築魚鱗石塘方可垂諸久逺其<lb/>
　　新塘未竣以前數年之内全資舊塘抵禦海潮以<lb/>
<pb n="KR2k0044_WYG_065-38b"/>
　　便施工砌石即新塘既成之後留作重門外障更<lb/>
　　屬有備無患除建築魚鱗石塘工程容臣詳勘塘<lb/>
　　基確估工料酌定章程另行條晰奏陳請<lb/>
㫖訓示遵行外謹將修築舊塘事宜敬為<lb/>
皇上陳之一塘身卑薄宜幫築裏戧也查海寧縣迤西<lb/>
　　普兒兜至迤東念里亭一帶塘工悉係海潮頂衝<lb/>
　　必須塘身寛厚方可藉資捍禦雍正十一年奏請<lb/>
　　加髙附土歴經兩載風雨淋漓漸次塌卸今年又<lb/>
<pb n="KR2k0044_WYG_065-39a"/>
　　被風潮沖漫現在通身單薄内外受險倘再遇風<lb/>
　　浪衝擊難免潰決之虞臣請通盤查丈於塘身裏<lb/>
　　面幫築土戧增卑培薄一律髙寛所需幫戧土方<lb/>
　　沿塘現無官地且多係坑漊不能取用應照河工<lb/>
　　例交與地方官按段確查離塘數十丈外酌量可<lb/>
　　以取土之處購買民地應用即將所買民地額徵<lb/>
　　錢糧題請豁免一坦水工程宜修補完整也查海<lb/>
　　寧塘工多屬活土浮沙潮水搜囓脚根易致空虚<lb/>
<pb n="KR2k0044_WYG_065-39b"/>
　　從前於塘身外面每嵗補釘排樁修砌石塊二三<lb/>
　　四五層不等名曰坦水賴以攩浪䕶塘立法甚善<lb/>
　　其如年久樁木損折石塊潑卸近今又乏嵗修猝<lb/>
　　遇風潮撞擊殘圮殆盡憑何保衞塘根<hi>臣</hi>請購辦<lb/>
　　粗大樁石將東西兩塘坦水逐段修補完整以資<lb/>
　　衞䕶至需用木石等料移催撫臣多募夫匠船隻<lb/>
　　公平給價星赴各山産地上緊採運以便儹修一<lb/>
　　塘身石工應擇險修砌也查塊石壘塘既無灰漿<lb/>
<pb n="KR2k0044_WYG_065-40a"/>
　　灌砌又無錠鋦鉤聯率用零星碎石逐層堆垜一<lb/>
　　經雨水淋漓處處滲漏脹裂設遇風潮撞擊必致<lb/>
　　通身矬塌殊屬危險<hi>臣</hi>請多方購運條塊大石將<lb/>
　　現在頂衝首險地方所有塌卸塘工分别段落陸<lb/>
　　續改砌整齊方保無虞又查石工坍裂之後多於<lb/>
　　塘身上面用柴搶築雖層土層柴加鑲鋪墊而鹽<lb/>
　　箾枝幹粗浮難於壓實容易漏縫且因下有石工<lb/>
　　未便簽樁全不聯絡結實勢難經久亟宜擇險拆<lb/>
<pb n="KR2k0044_WYG_065-40b"/>
　　修仍用大石塊逐層鋪砌庶為穩固一柴草工程<lb/>
　　宜加鑲髙厚也查海寧縣迤西翁家埠一帶塘根<lb/>
　　沙土虚浮難以釘樁砌石從前修做掃工用柴堵<lb/>
　　禦綿亘二十餘里隨修隨墊危險異常現今潮平<lb/>
　　之時掃工出水僅有一二尺不等設遇伏秋大汛<lb/>
　　勢必漫掃潰塘甚為可慮臣請購運柴料普例加<lb/>
　　鑲務與附土塘身一律髙平外用長樁簽釘堅實<lb/>
　　再於險要處所多貯柴束土方預備搶修以資保<lb/>
<pb n="KR2k0044_WYG_065-41a"/>
　　䕶一南門石工應早為建築也查海寧縣南門外<lb/>
　　塘工五百餘丈俯臨江海切近城垣當首險之地<lb/>
　　受全海之衝工程殘缺難資保障設有疎虞水勢<lb/>
　　建瓴而下闗係甚大現在三冬水減亟宜及時建<lb/>
　　築<hi>臣</hi>請上緊購辦物料既貼近舊塘先築魚鱗石<lb/>
　　塘五百餘丈遴委幹員分段承辦預為指示做法<lb/>
　　俾令如式甃砌儹築完竣庶可保固城池以上舊<lb/>
　　塘工程必須乘此水落潮平頂底畢露之時逐段<lb/>
<pb n="KR2k0044_WYG_065-41b"/>
　　查勘通盤修築以禦來春潮汛勢難再為遲緩致<lb/>
　　滋貽悮<hi>臣</hi>相度情形會同在工諸臣詳悉商酌指<lb/>
　　示機宜現在逐一飭估辦料鳩工次第興修務期<lb/>
　　帑不虚糜工收實效<hi>臣</hi>欽承<lb/>
恩命竭力督催倘有木石柴草船隻不齊并給發夫價<lb/>
　　虚冒扣剋等弊臣不時查察嚴㕘斷不敢稍有容<lb/>
　　隱至動用錢糧容<hi>臣</hi>會同撫臣等核實確估造册<lb/>
　　題報所有微臣查勘江海情形亟宜修築事宜先<lb/>
<pb n="KR2k0044_WYG_065-42a"/>
　　行繕摺恭奏伏祈<lb/>
皇上睿鑒訓示遵行謹奏隨經總理事務王大臣等議<lb/>
　　覆查浙江海塘工程於本年六月風潮坍卸之後<lb/>
　　亟宜速為修治今大學士嵇曾筠詳勘查議先將<lb/>
　　舊塘修築再於舊塘背後相度基址建築石塘自<lb/>
　　應次第辦理除建築石塘俟詳估具題到日另議<lb/>
　　外其修築舊塘事宜分條酌議甚屬妥協應悉照<lb/>
　　所奏令督催工員上緊辦理毋得刻遲可也奉<lb/>
<pb n="KR2k0044_WYG_065-42b"/>
㫖知道了<lb/>
　　雍正十三年十二月二十一日欽奉<lb/>
上諭<hi>恭紀首卷</hi>大學士嵇曾筠兼管浙江巡撫與海塘事務<lb/>
　　歸併一手總理監督等照司道例聽其節制<lb/>
　<lb/>
　<lb/>
　<lb/>
　浙江通志卷六十六<lb/>
</p>
<p>
</p>
  </div>
</body>
</text>
</TEI>
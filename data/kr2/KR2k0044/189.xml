<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百九十</head> <lb/>
    <p>
<pb n="KR2k0044_WYG_189-1a"/>
欽定四庫全書<lb/>
　浙江通志卷一百九十<lb/>
　人物<hi>九</hi>
　　介節<hi>上</hi>
　　行已之道寧介無通故取舍攸分必以義為斷制<lb/>
　　當官而凜四知窮居而嚴一介其絶特之操有足<lb/>
　　尚也浙自虞翻朱育之對聲施所被徽美固殊而<lb/>
　　亮節清風百世而下聞者猶能興起雖或勲猷未<lb/>
<pb n="KR2k0044_WYG_189-1b"/>
　　竟夫亦稱卓爾不羣者已志介節<lb/>
　　杭州府<lb/>
　宋<lb/>
　錢景諶<hi>宋史錢惟演傳景諶由殿直中進士王安石既薦送之又推譽於公卿間自是執弟子禮</hi>
　　<hi>安石提㸃府界景諶為屬主簿又以文薦之執喪居許聞安石得政因事來京師謁之安石顧景諶</hi>
　　<hi>卒然問曰青苗助役如何景諶曰利少害多異日必為民患又問孰為可用之人曰居喪不交人事</hi>
　　<hi>而知人尤難事也遂辭出後調官復來安石已作相又往謁之安石令先與弟安國相見安國謂景</hi>
　　<hi>諶曰相君欲以館閣相處而任以事景諶曰百事皆可為所不知者新書役法耳及見安石安石欲</hi>
<pb n="KR2k0044_WYG_189-2a"/>
　　<hi>得一人治峽路役書且委以戎瀘蠻事景諶曰峽路民情僕固不能知而戎瀘用兵繫朝廷舉動一</hi>
　　<hi>路生靈休戚願擇知兵愛人者安石大怒坐上客數十人皆為之懼退就謁舍賞激之與詆為矯者</hi>
　　<hi>㕘半景諶笑曰自古來好利者衆而顧義者寡故天下萬事皆由人而不在於己茍為利所動而由</hi>
　　<hi>於人則盜亦可為也吾又何憾焉遂與安石絶熙寧末從張景憲辟知瀛州終身為外官僅至朝請</hi>
　　<hi>郎而卒</hi>
　范儼<hi>錢塘志補仁和人舉進士髙第厯郡縣以至卿佐服官二十餘年終日必思所以忠君澤民之</hi>
　　<hi>道視聽言動毫不茍雖在暗室屋漏恒多戰兢惕厲及子成立便棄官歸隠布衣蔬食不渉世緣至</hi>
　　<hi>大觀中年九十餘召家人語畢黙然端坐而化</hi>
<pb n="KR2k0044_WYG_189-2b"/>
　李鞉<hi>成化杭州府志字彦淵富陽人崇寧二年進士大觀三年舉宏詞科宣和間提舉廣東市舶居</hi>
　　<hi>官亷直珍貨一無所取未幾舶商輻輳召回盜邀之及胠篋隨行書帙而已盜歛袵退避紹興間以</hi>
　　<hi>清節聞於朝除比部郎秦檜欲以子與鞉女為婚却之遷將作監檜屢遣子就學鞉告曰為天子卿</hi>
　　<hi>監豈為宰相教子遂丐外持憲閩部易江東既忤權相累奉祠不復榮望卒年七十七鞉澹泊寡欲</hi>
　　<hi>晚年謂貪與痴已絶獨嗔未盡去因榜其小室曰去嗔著去嗔居士集</hi>
　郭知運<hi>咸淳臨安志字次張鹽官人幼刻志問學弱冠登紹興進士甲科時相强與為姻知運弗</hi>
　　<hi>樂訖停婚焉仕至荆門守倦求祿仕自號息菴老人有文集四十卷名猥藁</hi>
　褚從禮<hi>褚氏家譜字徳嘉以賢良方正舉厯官至太原守居心平恕刑惟求生有捕役獲盜十餘</hi>
<pb n="KR2k0044_WYG_189-3a"/>
　　<hi>人皆諭之以義羣盜願求改過卒為良民性甘澹泊一介不妄取日課家僮於公署種蔬以自給世</hi>
　　<hi>稱亷吏</hi>
　韋能千<hi>廣信府志字叔能錢塘人淳祐間為玉山丞性亷介楊有中有田産𨽻玉山常致餉於長</hi>
　　<hi>吏甚腆能千不卻受而附諸縣庫在官與東里趙渙遊獨厚每過其廬清談竟日止對酌巵酒而去</hi>
　　<hi>言不及私</hi>
　元<lb/>
　朱清<hi>萬厯杭州府志字元之富陽人自幼力學平居以氣節自許宋末與葉李為同門生甚契已而</hi>
　　<hi>李以京學生叩閽斥宰臣賈似道置公田變楮幣諸新法非便得罪投漳州朋從莫敢往省清獨往</hi>
<pb n="KR2k0044_WYG_189-3b"/>
　　<hi>與之訣且為具酒食服用之需俾所親䕶送出二千里外及似道罷李免歸清候之江上相見無一</hi>
　　<hi>語相勞苐勉之以風節自終元至元間李居左揆士趨附恐後清獨漠然若未始有一日之雅者李</hi>
　　<hi>每念清不置數遣人迎致之清卒不往以布衣終其身所居在邑之東山下鄉人咸稱東山先生</hi>
　明<lb/>
　陳世昌<hi>錢塘志補字彦博錢塘人元至正初由布衣入為翰林編修代祀海上值道梗遂留嘉興</hi>
　　<hi>授徒養母張士誠據平江屢致不屈明洪武初徵修禮書授太常博士尋以母死辭歸復徵至京而</hi>
　　<hi>卒著有希賢集</hi>
　王謙<hi>萬厯杭州府志字自牧錢塘人有至性父母歿歲時思慕哭泣盡哀居必擇交客有弗當其意</hi>
<pb n="KR2k0044_WYG_189-4a"/>
　　<hi>者相對移時不接一語客亦自引去曰吾不可以溷先生所居在闤闠中左右皆華榱麗宇而謙環</hi>
　　<hi>堵蕭然意泊如也洪武初詔求前代遺逸有司以謙薦授中書進刑部主事尋上章去恬退静黙士</hi>
　　<hi>林髙之</hi>
　傅道<hi>徳化縣志字士行錢塘人洪武中任徳化縣丞清介自持攜二僮隨任時偽漢初平民散荒野</hi>
　　<hi>道力為安輯遂獲成效卒於官以貧不能歸遂葬城東欽天山麓</hi>
　花綸<hi>嘉靖仁和縣志字王言仁和人登洪武十七年鄉薦第一明年進士第三授編修性孤潔宦情</hi>
　　<hi>雅薄閒居杜門絶跡往來其於權勢之交更疎冷有私媚者常惡之竟遭誣害士林惜之</hi>
　姚震<hi>嘉靖仁和縣志字起東洪武二十九年鄉試第一授建寧縣丞陞安慶府推官以累罷去尋以</hi>
<pb n="KR2k0044_WYG_189-4b"/>
　　<hi>館閣推薦為監察御史擢福建按察副使為人直氣儼容善善惡惡雖在親厚盡言無諱竟罷歸暮</hi>
　　<hi>年貧不能濟授徒糊口三子俱早世獨長子宙侍婢有遺腹子在他所震門人蔣忠訪得之鞠為後</hi>
　張昇<hi>分省人物考字仲髙杭州人弱冠有才識推擇為郡吏即以清謹稱守以下咸禮遇之洪武間</hi>
　　<hi>謁選超授吏部員外郎矢志堅貞終始無玷及卒上察其亷特給驛舟遣内臣送柩還鄉</hi>
　髙暐<hi>嘉靖臨安縣志字汝晦永樂甲申進士厯四川江西僉事宣徳四年丁内艱遂致仕不起幼嘗</hi>
　　<hi>肄業至思省橋見紙包遺於路拾而置諸牆隙不展視及反見一老嫗哭於橋側詢之知所遺乃白</hi>
　　<hi>金也遂指其處令取之嫗謝而去任四川時編氓有烏桓霑益部者訟田繫獄累嵗不能决暐察情</hi>
　　<hi>據理立為㫁之感激而去後以黄金馬來謝暐毅然却之其人無以為情乃即其處搆却金亭以彰</hi>
<pb n="KR2k0044_WYG_189-5a"/>
　　<hi>其徳少保于謙贈以詩暐素性恬淡守貧善詩有復菴集讀易日録行于世</hi>
　徐昻<hi>萬厯杭州府志字仲規錢塘人永樂初由舉人授兵部司務陞刑部員外郎謹愿無他技能獨</hi>
　　<hi>斤斤以亷隅自守有武士謝某者暮夜懐金來饋昻謝曰君以暮夜饋金豈不聞四知可畏乎堅却</hi>
　　<hi>之謝慚退無何致仕還過姑蘇病卒無以為殮謝聞之為具棺衾遺之人謂昻介特謝君長者清節</hi>
　　<hi>髙義兩無愧云</hi>
　潘中<hi>萬厯錢塘縣志字大本永樂進士授楚府伴讀骨鯁負氣貌莊而詞確與士大夫計天下事正</hi>
　　<hi>論侃侃同列皆敬憚之家法嚴整閨門之内肅如也</hi>
　王琦<hi>禪寄筆談仁和人中永樂鄉試授汝州學正擢監察御史晉山西提學僉事端軌敦行士烝烝</hi>
<pb n="KR2k0044_WYG_189-5b"/>
　　<hi>改觀以憂去服闋補四川僉事尋致仕厯官二十年清貧如一日居家衣食不給郡守胡公濬上其</hi>
　　<hi>事于朝詔賜百金琦以無功受賜固辭竟飢寒死一時藩臬倡義為助殮弟珉永樂甲辰進士厯陞</hi>
　　<hi>雲南鶴慶知府時郡多劇盜設計𠞰撫郡賴以寧厯九載以清亷著聲有麥秀三岐之異卒於官</hi>
　童真<hi>萬厯杭州府志字守正仁和人永樂中由貢生拜監察御史巡按四川振揚風紀不求近名而</hi>
　　<hi>孜孜奉公惟知自靖擢山東副使秩滿待次天官當事者諷求一見真不往又使人至其邸真託疾</hi>
　　<hi>偃卧不與交一言遂徙官廣東即解組歸</hi>
　褚讓<hi>嘉靖仁和縣志字克卿仁和人永樂甲申進士厯吏部文選司員外郎亷介剛正凡有請謁饋</hi>
　　<hi>遺厲聲峻絶是以權貴排謗出為山西㕘政未幾乞閒卒於家</hi>
<pb n="KR2k0044_WYG_189-6a"/>
　袁璞<hi>新城縣志字廷器永樂乙未進士好讀書性儉不隨俗侈靡以禮部主事出使封藩餽遺悉却</hi>
　　<hi>弗受</hi>
　徐琦<hi>西湖遊覽志字良玉錢塘人宣徳初以左通政使安南黎利盡郤所餽還進南兵部尚書少師</hi>
　　<hi>楊士竒畫梅題詩贈之云兩度安南奉使來玉葩曾見嶺頭梅天朝使者清於玉不帶飛塵半點回</hi>
　呉福<hi>萬厯錢塘縣志字天爵起刑部掾屬以從征閩寇鄧茂七有功授兵部司務仕至武昌太守亷</hi>
　　<hi>直不茍取嘗過寳應夜宿驛中獲遺金數百急呼驛官收掌之詰朝牒付縣為修學費尚書倪謙為</hi>
　　<hi>紀其事</hi>
　陳信<hi>武林紀事字履信杭州人任大理評事陞蘇州府管糧通判亷明公直有恵政正統十一年年</hi>
<pb n="KR2k0044_WYG_189-6b"/>
　　<hi>六十六致仕先時管糧通判各縣糧長咸有餽獻信一錢不受歸家貧甚蘇人持贐追送一毫不取</hi>
　周子良<hi>分省人物考錢塘人正統間為職方郎苦節自持數鬻戸産以支宦費有千戸王姓者以</hi>
　　<hi>事褫職子良愛其才貸之已而王以三百金入酬大叱之欲暴於衆因伏罪求免乃麾使去</hi>
　周倫<hi>分省人物考字叙昌杭州右衛人正統甲申舉鄉試厯嘉定容城訓導終永寧教諭所至講讀</hi>
　　<hi>無間寒暑至老不倦事上以禮恥隨時容恱與人言剖析是非不為依違未嘗枉己以干權勢為廣</hi>
　　<hi>文者三十年意豁如也喜赴人急難排斥異學有剛方之節貪懦者聞風而改</hi>
　項麒<hi>禪寄茟談仁和人景泰七年由舉人授南京吏部司務厯陞刑部郎中憲皇登極應詔陳言上</hi>
　　<hi>五事内指宰輔阿媚甘心屈膝及中官擅權語甚剴直聞者咋舌無何以病乞致仕家居三十年絶</hi>
<pb n="KR2k0044_WYG_189-7a"/>
　　<hi>跡公府家貧屢空僦屋以居巡按呉公髙其節授屋一椽固請始受而處焉兩浙名賢録麒字文祥</hi>
　　<hi>致仕家居厨無兼日之積而自處坦然吟咏不輟平湖竇尹以賄敗臬司邵某舉麒清節諭之曰汝</hi>
　　<hi>何不學項正郎乎蓋媿之也尹意邵雅重麒即暮持百金求為營解麒厲聲却之尹慚而退</hi>
　陳嘉猷<hi>兩浙名賢録字世用自餘姚遷家於杭舉景泰辛未進士授禮科給事中嘗兩使外國堅</hi>
　　<hi>辭餽獻清風峻節人皆敬之陞右通政居父喪卒</hi>
　呉誠<hi>兩浙名賢録字尚忠錢塘人景泰辛未進士授兵部主事厯官至副都御史巡撫湖廣改雲南</hi>
　　<hi>卒於官誠才識宏逺前後所厯官皆有政績其撫雲南叛夷尤盡心力為人淳樸簡重敦厚姻族恥</hi>
　　<hi>言人過與人交敦信義乆而不渝衣裘樸野居鄉混迹閭里未嘗飭騶從盛車徒嘗以婚禮盛服入</hi>
<pb n="KR2k0044_WYG_189-7b"/>
　　<hi>城鄉人廣南守徐敏見之疑其變節過宋㕘政鏞所言及相與嗟悼之頃則誠至見二人有不愉色</hi>
　　<hi>詢其故曰非以誠今日輿服之異常與二人曰然誠謝過即屏去復衣故衣云子□官御史砥節礪</hi>
　　<hi>行卒殮具不給稱濟美云</hi>
　張珩<hi>仁和縣志字鳴玉力行好修一介不取訾温州却金亭為近名景泰元年領鄉薦甲戌授監察</hi>
　　<hi>御史整㸃京營壯羸老弱過目輙不忘丙戌陞廣東按察司僉事尋改山東發奸摘伏如神部衆驚</hi>
　　<hi>服中貴温某餉以金綺珩拒却之温愧擲於河甲午陞副使致仕歸槖中蕭然如寒士卒之日幾無</hi>
　　<hi>以殮</hi>
　凌鎬<hi>分省人物考字叔京新城人天順庚辰進士授南京刑部主事丁外艱改禮部在任逾五載未</hi>
<pb n="KR2k0044_WYG_189-8a"/>
　　<hi>調或勸以進取鎬曰在郎署猶患弗稱敢他望耶人髙其恬退性質實恥為𨗳諛事或未善雖尊者</hi>
　　<hi>前懇懇論弗避嘗以此齟齬於人居官亷静卒之日囊無遺貲</hi>
　鄭環<hi>嘉靖浙江通志字瑤夫仁和人天順庚辰進士及第第三授翰林編修厯司經局洗馬太常少</hi>
　　<hi>卿亷介方正不妄取與家居足跡不踐公府人稱其特立之操</hi>
　馬迪<hi>嘉靖仁和縣志字從簡精易學旁通經史百家天順六年以例貢入胄學選授福建興化少府</hi>
　　<hi>職坐清戎遇有亡命流移察可㸃補其有絶者務在開除未嘗追迫或委聽訟因事原情不尚刑罰</hi>
　　<hi>蔬食布衣人有餽贈婉言辭謝請託不行後乞休歸行李蕭然夀至八十</hi>
　張銓<hi>武林紀事字文衡仁和人成化辛丑進士官刑部江西司郎中性剛介不阿時刑部尚書某阿</hi>
<pb n="KR2k0044_WYG_189-8b"/>
　　<hi>附内臣事干江西司為言之銓一據法律不肯曲從與天官屠某有葭莩親凡登其門者多得美陞</hi>
　　<hi>銓絶不一造雖弔賀軸並無張銓姓名以是不果所得俸供不敷其家常糊紙錠充給衣食出為廣</hi>
　　<hi>西㕘議歿於水</hi>
　查煥<hi>楊旦查煥墓誌字文顯海寧人𢎞治庚戌進士授南刑部主事以儒術飾吏事轉北刑部員外</hi>
　　<hi>出封襄藩盡却餽金陞河南僉事撫巡以其才檄治大梁風紀大振改山東僉事其治一如河南值</hi>
　　<hi>曹州賊起鎮巡簡往治之不動聲色尋即帖定陞本省㕘議自筮仕至易簀氷蘗之操始終不渝</hi>
　徐潭<hi>萬厯錢塘縣志字汝容敏之子𢎞治癸丑進士厯湖廣副使備兵辰沅有豪貴罪當死以千金</hi>
　　<hi>賂潭却之持益急後其人賂代事者竟得縱而潭反被深文遂罷歸囊橐蕭然居無華堂出無輿從</hi>
<pb n="KR2k0044_WYG_189-9a"/>
　　<hi>赴親交之急輙傾貲空囷以為之</hi>
　沈綸<hi>萬厯杭州府志字朝綬仁和人𢎞治丙辰進士累官南禮部郎中亷州知府清介絶俗典郡不</hi>
　　<hi>以家自隨亷州古合浦地中貴守珠池者往往乾沒於是豪右竝緣為奸綸裁之以法權豪側目卒</hi>
　　<hi>中傷之綸死二十餘年民思其徳為築愛民亭以表亷平</hi>
　施魯<hi>萬厯錢塘縣志仁和人為荆府長史正徳五年荆王疏魯賢且乆請増秩四品劉瑾忌之矯奪</hi>
　　<hi>魯官勒歸故里瑾伏誅詔徴魯復用魯不應召遂終老於家無一畦尺椽之籍東西僑賃不常非其</hi>
　　<hi>義不受也嘗有施姓餽粟三十斛求冒魯族固却之時方絶糧處之晏如藜菽不給而沒</hi>
　張應祐<hi>萬厯杭州府志字元助仁和人正徳己卯舉於鄉嘉靖辛丑授蘇州府通判蘇錢穀甲天</hi>
<pb n="KR2k0044_WYG_189-9b"/>
　　<hi>下府倅領勸農者里甲有例獻應祐悉拒却之以子洽登第任三月即解組歸當路餽之贐輙不受</hi>
　　<hi>事二親孝伯兄宦西曹郎從子瀚至卿貳濓至都御史洵溥至郡邑牧長衣冠鼎盛為郡城甲應祐</hi>
　　<hi>處之益謙退人皆稱篤厚</hi>
　嚴大紀<hi>兩浙名賢録字汝肅餘杭人嘉靖己未進士授行人厯郎中官至光禄卿旋晉太常予告</hi>
　　<hi>歸卒大紀方成進士風采表著分宜相欲引為同宗大紀執不可甚銜之相旋敗得不及禍届考選</hi>
　　<hi>當得臺省而年未及格㑹時相為座主諭以稍益其年大紀又執不可比晉光禄時夀陵議及政府</hi>
　　<hi>多左袒遷大峪者上疑之勅諸司各議保大紀獨執不署上問有勸露章者大紀曰我實不諳堪輿</hi>
　　<hi>家言何敢妄有陳引苐上下雷同非國之福故不為耳舉朝服其言執政者益銜之嗾私人論奏遂</hi>
<pb n="KR2k0044_WYG_189-10a"/>
　　<hi>拂衣歸居恒恂恂若儒生而遇大事輙屹如山岳雖生死利害不可搖奪</hi>
　周浩<hi>錢塘縣志嘉靖壬戌進士仕至廣東憲長家無餘貲入市與僕𨽻肩摩往往受侮不變色福州</hi>
　　<hi>府志浩字毅夫錢塘人隆慶中為福建轉運使商有常例錢歲計可千餘緡浩却之曰爾無逋課足</hi>
　　<hi>矣</hi>
　祝繼英<hi>獻徵録字思堯海寧人嘉靖十四年以鄉貢授繁昌令之官不以家累自隨二童子與處</hi>
　　<hi>服食器用取給於家澡手治事日飲江水而已馭吏以禮治民以情不為小威六年調繁石城縣棄</hi>
　　<hi>官歸</hi>
　張淶<hi>萬厯杭州府志字文東海寧人嘉靖辛夘舉於鄉世父負官錢數百千淶賣産以償或曰若幸</hi>
<pb n="KR2k0044_WYG_189-10b"/>
　　<hi>交當路何惜一言遽棄先人産耶淶曰貲産易得節槩一失不可復贖竟罄産抵之以是家益貧初</hi>
　　<hi>淶為諸生與童漢臣方九叙友善時稱三傑後兩人皆登仕籍憫淶窶處時餽廩餼輙不受或固餉</hi>
　　<hi>之至再勉為一受淶於世一無所屑與當路談累日未嘗及時事藜菽不給晏如也竟以窮阨而歿</hi>
　　<hi>年三十三著有窮居集漢臣為梓以行世</hi>
　張濓<hi>兩浙名賢録字子清仁和人嘉靖戊戌進士授刑部主事改吏部晉文選郎中奬恬退抑奔競</hi>
　　<hi>請謁不行苞苴無所用一時仕路肅清擢通政出為僉都御史提督畿南北諸郡屯田事坐訕左遷</hi>
　　<hi>歸</hi>
　髙燣<hi>臨安縣志字徳威嘉靖己酉舉人授通江令丁艱起復補䝉城多異政當道交口旌之三年上</hi>
<pb n="KR2k0044_WYG_189-11a"/>
　　<hi>計銓曹幡然歎曰大丈夫負七尺軀□氣槖中時而桮棬時而繞指何殊逐臭之蠅處禈之蝨耶遂</hi>
　　<hi>棄官歸杜門謝交游日親圖史不入城市布衣蔬食澹如也邑大夫造其廬謝不見</hi>
　王䝉亨<hi>餘杭縣前志字仲明中萬厯戊子舉人任懐寧縣三載愛民勤政鋭意興除合邑賴之性</hi>
　　<hi>峭直不能媚上官遂致政歸家居閉門却掃未嘗一謁公府</hi>
　周啓祥<hi>萬厯廣東通志海寧人進士萬厯六年以刑部郎中出知廣州府治爰書雖老吏不能過</hi>
　　<hi>門以内澹如禪舍茹蔬服陋每出簡輿從所至人不知其郡大吏也以病卒於金牛驛囊中可數金</hi>
　　<hi>而已</hi>
　髙從禮<hi>仁和縣志字質甫幼失父家極貧常與母王共篝燈母紡績從禮讀書萬厯丙戌成進士</hi>
<pb n="KR2k0044_WYG_189-11b"/>
　　<hi>授刑部主事奏獄全活數百人出守臨江陞江西按察使時中使四出有閹役窘辱士人至激訟官</hi>
　　<hi>不敢問從禮執閹役置之法綱紀肅然有竅詩集納珠以獻者從禮檢集得珠急返之㕘藩時庫有</hi>
　　<hi>贏餘吏以白從禮戒令封貯備公用侍母至孝母或不悦輙長跪膝前伺母意解乃起以疾卒於家</hi>
　許令典<hi>海寜縣志字同生萬厯丁未進士令上饒調繁無錫並有恵政遷守淮揚不受一錢任未</hi>
　　<hi>五月㑹中璫出鎮即日引疾歸構東垞西垞於黄山之麓自號兩垞外臣黄冠野服與販夫牧豎雜</hi>
　　<hi>坐問答不知為大夫也邑有大利害輙陳當事無不以一言為重家居絶綺紈不侈宴㑹不収僕𨽻</hi>
　　<hi>年六十五寢疾誡其子勿求諛墓作自祭文題二絶而逝</hi>
　林杞<hi>杭州府志字彞白仁和人萬厯丁酉舉於鄉六上春官不第授潁州牧多恵政擢武昌府同知</hi>
<pb n="KR2k0044_WYG_189-12a"/>
　　<hi>𣙜商税不取一錢吏民頌其亷恕郡僚公讌黄鶴樓忽巨盜數十至手刄推官孫某太守走匿屏後</hi>
　　<hi>盜目杞曰公居官清介素號長者吾不相犯也遂棄官歸杜門著書與同年劉宗周相切劘所著有</hi>
　　<hi>彞白齋鷇音集行世</hi>
　呉大山<hi>錢塘縣志字仁仲居鳳凰山之燕窩江西副使源之孫光禄寺卿果之子萬厯辛夘中順</hi>
　　<hi>天鄉試為部郎厯任雲南㕘政有富商為盜所誣家破而寃不雪大山至一讞而出州牧有以寶玉</hi>
　　<hi>精鏐求注上考者大山曰暮夜之金可畏也其人懐慚而去未幾乞休歸於西湖築别業植老桂修</hi>
　　<hi>篁顔曰輞川</hi>
　張大烈<hi>錢塘縣志字言冲天啓丁夘舉人司李瑞州讞獄多所平反署郡篆山城民瘠鎮以安静</hi>
<pb n="KR2k0044_WYG_189-12b"/>
　　<hi>人皆戴之不善事權貴竟以浮躁去官崇禎壬午有詔起廢輙不及呉太冲為南國子司業移書吏</hi>
　　<hi>部曰前瑞州司李張大烈居官亷潔晨飱不繼今有詔起廢而不及是所取者情面所去者人品也</hi>
　　<hi>吏部得書大慚然竟不舉大烈事父母以孝聞與弟大勲同居有無相共子天無嗣</hi>
　沈繼震<hi>張遂辰沈繼震傳字子起錢塘人少質直父置書膝上教督之繼震跪而受教既長周旋</hi>
　　<hi>中規矩不踰尺寸為諸生四十年非試於有司不公謁亦未嘗一牘至郡縣門弟子束脩外不妄取</hi>
　　<hi>一錢病妻弱女四壁蕭然支一足鐺以繼旦夕力學嗜書尤長於春秋竆老無子寢疾猶吟咏不輟</hi>
　　<hi>晩更名曙</hi>
　錢喜起<hi>舊浙江通志字賡明號武山仁和人崇禎庚辰進士授工部屯田司視蘆政號稱亷辦出</hi>
<pb n="KR2k0044_WYG_189-13a"/>
　　<hi>為南昌守丁母艱戴星歸里後構一小樓坐卧其間者三十六年年八十四卒</hi>
國朝<lb/>
　傅感丁<hi>錢塘縣志字雨臣順治壬辰進士授徳安推官擢監察御史轉刑科給事中凡所論奏皆</hi>
　　<hi>見采納出巡河東鹽政歸惟琴書一束行李蕭然厯副都御史尋以母喪歸遂不起鄉賢留祀冊著</hi>
　　<hi>有易傳纂義古史集要祥刑輯要舒嘯軒集康熙三十九年入祠</hi>
　盧琦<hi>錢塘縣志字景韓康熙丁未進士選庶吉士授編修厯詹事府少詹擢内閣學士兼禮部侍郎</hi>
　　<hi>文章爾雅尤熟朝章典故既㕘密勿門無雜賓應酬竿牘一切謝絶歸田後日課子讀書不與户外</hi>
　　<hi>事官至三品家産不踰中人粗衣菲食淡如也</hi>
<pb n="KR2k0044_WYG_189-13b"/>
　顧祖榮<hi>錢塘縣志字山容康熙癸丑進士選庶吉士授編修丙辰㑹試同考稱得士厯侍讀遷内</hi>
　　<hi>閣學士兼禮部侍郎厯踐清班居京邸門不施帷箔僅以蘆蓆蔽風雨每食蒸豆一器飯一盂而已</hi>
　　<hi>母喪歸以哀毁卒</hi>
　凌紹雯<hi>錢塘縣志字子文甫三嵗母朱氏口授毛詩即成誦少長肆力於子史秦漢唐宋大家之</hi>
　　<hi>文窮流溯源士林推領袖焉康熙戊辰登進士選庶吉士授編修累官至内閣學士兼禮部侍郎其</hi>
　<hi>日間與纂修者三典鄉試者再兩充守自庶常厯閣  講官一教習庶吉士為人清介自</hi>
　　<hi>學未嘗擕家累至都寓翰林官署中所乗止一羸馬老僕三四人衣服浣濯者數十年不忍棄攻苦</hi>
　　<hi>食淡不妄交遊閉戸讀中祕書兼授生徒以終老尤善</hi>
<pb n="KR2k0044_WYG_189-14a"/>
　<hi>國書有請業者口授指畫無倦色年七十一卒於  官</hi>
<hi>諭祭馳驛    歸葬</hi>
　楊許玉<hi>鄉賢留祀冊字介璜仁和人少失怙廬墓讀書順治戊子舉人授陜西府谷令有招撫功</hi>
　　<hi>陞太原郡丞攝代州篆以㢘吏稱轉陞晉陽因念母乞終養去之日行李蕭然後數年母卒躬畚鍤</hi>
　　<hi>築墳有勸以服闋補任者謝以詩有青山傍母堪埋骨五斗寜能再折腰之句守墓三載著書談經</hi>
　　<hi>不與外事人稱真孝亷卒年七十一</hi>
　盛鍾賢<hi>鄉賢留祀冊於潛人康熈己未進士授江西髙安知縣在任六載卒於官性至孝家貧菽</hi>
　　<hi>水以養志釋褐後家居十年無片楮及當道及任髙安以清㢘著稱荼苦自甘一塵不染卒之日啓</hi>
<pb n="KR2k0044_WYG_189-14b"/>
　　<hi>槖無長物幾不能殮邑人感其徳者醵金為賻始克㐮事人稱亷吏云</hi>
　　嘉興府<lb/>
　宋<lb/>
　章元振<hi>萬厯廣東通志嘉興人紹興中知肇慶改廣東提舉與秦檜同登第甘於逺宦未嘗以私</hi>
　　<hi>干檜</hi>
　錢文<hi>正德崇德志字文叔乾道乙丑進士尉當塗捕私茶當進秩力辭不願以為績知萬載縣稱神</hi>
　　<hi>明遷知循州愷悌宜民卒年六十五為人色温氣和㢘而好義居不蔽風兩田不供饘粥歿祀鄉賢</hi>
　明<lb/>
<pb n="KR2k0044_WYG_189-15a"/>
　沈淳<hi>𢎞治嘉興府志字惟厚嘉興人由進士任吏部員外郎年六十致仕初為弟子員時歸自學宫</hi>
　　<hi>道遇一少婦色甚麗欲就之淳不顧婦忽不見始悟其非人嘗讀書精舍有鄰女夜奔閉門堅拒夀</hi>
　　<hi>八十七終</hi>
　施竒<hi>正徳嘉善縣志字廷偉景泰進士授工部主事嘗清匠江西至建徳縣鄉人有官縣幕者以白</hi>
　　<hi>金餽奇堅却之成化初擢太平知府考績連最壬辰入覲時順天府尹缺吏部欲擬其名適父訃至</hi>
　　<hi>或勸奇緩發奇曰虧大倫以得美官可乎奔喪抵家哀毁骨立服闋改知萊州府卒於官</hi>
　劉侃<hi>萬厯嘉興府志字克剛嘉善人景泰舉人知涇州政尚寛簡御史論薦擢延平守性極亷約言</hi>
　　<hi>苞苴輙面發赤而起兩赴官皆鬻産以行及謝病囊槖蕭然授徒自給足不入城市自號樂閒工楷</hi>
<pb n="KR2k0044_WYG_189-15b"/>
　　<hi>書詩文亦清麗卒年七十</hi>
　倪輔<hi>天啓平湖縣志字良弼天順進士授吏部主事釐剔奸弊不避權貴改禮部冊封秦楚二藩不</hi>
　　<hi>受餉陞湖廣㕘政一介不茍取治洞猺思信旁及</hi>
　許盛<hi>分省人物考字昌世平湖人天順八年進士厯陞雲南副使剛直亷介所至有氷蘗聲致政歸</hi>
　　<hi>囊槖蕭然即世未幾子孫有不能自存者</hi>
　張端<hi>福建通志嘉善人成化間知建安有中貴經縣恃勢索賄端力抗不與卒於官</hi>
　范瑨<hi>萬厯嘉興府志秀水人𢎞治庚戌進士授徳平知縣潔己愛人以治行最去任僅餘俸二金尋</hi>
　　<hi>以病卒厯官十五年不克葬闗中彭幸菴分巡嘉湖憐其貧為治兆域要郡邑大夫送葬舟車塞塗</hi>
<pb n="KR2k0044_WYG_189-16a"/>
　劉演<hi>海鹽縣圖經字文敷𢎞治癸丑進士南職方主事厯刑部郎中值閹瑾亂政拂衣南還人服其</hi>
　　<hi>髙瑾誅薦起四川㕘議以疾卒</hi>
　顧正<hi>海鹽文獻志字尚誠𢎞治壬戌進士正徳丙寅任兵部主事守山海闗陞刑部郎中剖决如流</hi>
　　<hi>情罪悉允壬申歸省有海寧周邦被誣懐千金求解正曰取招由看看畢曰必脱也郤其金同邑馬</hi>
　　<hi>宗岳者肆横鹺使劉某按邑訪拘馬懐金求救郤之言於劉曰巨惡幸母漏網戊寅擢四川㕘議嘉</hi>
　　<hi>靖改元以疾弗起居官二十年屋圯不能葺</hi>
　沈圻<hi>天啓平湖縣志字子京正徳辛未進士除御史以直忤當道謫髙郵州判陞休寧知縣矢心氷</hi>
　　<hi>蘗厯固原兵備發巡按之奸陞貴州㕘政歸父子俱官藩臬産不及中人</hi>
<pb n="KR2k0044_WYG_189-16b"/>
　劉玘<hi>平湖縣志字廷璧正徳丙子舉人知五河縣潔已愛民省刑薄斂歲侵輸家粟以賑五河不解</hi>
　　<hi>織絍為造紡績器以教之去官日民為治具送歸終南刑部主事</hi>
　潘鵾<hi>天啟平湖縣志字惟逺自少苦學以明經自任不問家人産領正徳丁夘鄉薦倅肇慶府禔身</hi>
　　<hi>清白任事慷慨時羣盜蝟起悉力禦之境賴以安致政還槖中惟圖書衣被家居二十餘年蓬蓽如</hi>
　　<hi>故麄糲是甘足不履公庭門下執經者益衆咸稱東淵先生</hi>
　張璵<hi>萬厯嘉興府志字叔美崇徳人正徳丁丑進士授南刑部主事以直道忤權貴遂致仕家居三</hi>
　　<hi>十餘年所居不蔽風雨薄田僅供饘粥</hi>
　諸偁<hi>檇李往哲初編字揚伯嘉興人年四十始登第正徳丁丑授黄梅令改大名轉陞刑部主事進</hi>
<pb n="KR2k0044_WYG_189-17a"/>
　　<hi>貴州㕘議土官遇上官至輙有餽偁悉却之後擢本省按察副使持法亷平致仕為人不設城府至</hi>
　　<hi>非禮相干則艴然見於色尤嚴取與厯官二十五年囊槖蕭然間以請謁來者必峻絶之</hi>
　陳所學<hi>鄉賢留祀冊字行父海鹽人嘉靖丙辰進士中書舍人遷戸工兩科給事中厯四載疏凡</hi>
　　<hi>二十餘上並切當世要務後以他事忤權相疏乞骸骨不報旋出為河間守至郡多所興革而上官</hi>
　　<hi>希權相意誣劾之即日解組歸買一椽名其山曰一笑因自號一笑生</hi>
　祁鯨<hi>桐鄉縣志字國升嘉靖己夘舉人禔躬修整一時英俊從游者甚衆居鄉敦厲實行每逢邑大</hi>
　　<hi>夫初涖輙以禮見後則絶跡公庭未嘗私謁</hi>
　郁蘭<hi>萬厯秀水縣志字文芳嘉靖甲午舉人屢蹶公車時姻家呉太宰鵬謂之曰貂裘敝矣盍及我</hi>
<pb n="KR2k0044_WYG_189-17b"/>
　　<hi>而選蘭謝不從及鵬罷歸始謁選得績溪令裁諸供億持法公平不肯媕阿上官某甲希執政㫖論</hi>
　　<hi>逮胡宗憲郡守以屬蘭蘭曰司馬有功東南奈何欲文致之吾官可去法不可枉也竟得末減遷南</hi>
　　<hi>刑部主事尋乞終養家居絶跡公府以澹泊終</hi>
　徐瓉<hi>萬厯秀水縣志嘉興人徙居秀水任廣東海陽巡檢㑹當開礦聞父喪賈人餽之百金冀緩須</hi>
　　<hi>㬰行可亟發獲倍利瓉郤之曰父死之謂何豈以百金易名節哉即日奔喪濱海人為立郤金碑</hi>
　陳善道<hi>天啓平湖縣志字敬夫嘉靖庚子舉人知徳安縣築城備流寇民扞網者治無貸倅廬州</hi>
　　<hi>不私贖金陞松江同知禁逋逃藪不畏權勢歸田二十餘年布衣蔬食不減寒士</hi>
　沈科<hi>嘉禾徴獻録字子進嘉善人嘉靖甲辰進士授工部營繕司主事知臨江府遷江贛兵備副使</hi>
<pb n="KR2k0044_WYG_189-18a"/>
　　<hi>時官江右者皆嚴嵩私人聞科才隂令人諷之正色曰科即不材奈何以天子臣為相公奴𨽻嵩銜</hi>
　　<hi>之未幾轉苑馬寺正卿左遷河南副使有欲為科謀解於嵩者科聞之謝曰奈何首鼠耶即柄人幸</hi>
　　<hi>而釋我更何眉目俯仰人世卒不聽甫之官嵩嗾言官劾罷之科事親孝撫其弟友愛生平磊落多</hi>
　　<hi>大節有史抄十二卷</hi>
　俞乾<hi>萬厯嘉興府志字一清平湖人嘉靖甲辰進士授刑部主事勢豪犯重辟者夜懐金夤緣中貴</hi>
　　<hi>以請乾正色斥之竟致之理時分宜相傾貴溪論死乾監斬西市義氣憤激忽仆地移時甦具疏乞</hi>
　　<hi>歸衆憐其貧贐之悉不受抵家五月卒</hi>
　周恂懋<hi>嘉<graphic n="KR2840" url="https://raw.githubusercontent.com/kanripo/KR-Gaiji/master/images/KR2840.png" mimeType="image/png"/>徴獻録字季實秀水人嘉靖丁未進士令樂平五年苞苴屏絶詣京時父老餽之金</hi>
<pb n="KR2k0044_WYG_189-18b"/>
　　<hi>郤不受陞職方主事監督朝門工勞瘁卒宦槖蕭然士大夫捐金助殮有女不能嫁郡守資之奩具</hi>
　　<hi>後直指按郡亷其清白為給貲修墓</hi>
　盛周<hi>嘉興縣志字文湖嘉靖癸丑進士以閩中令行取入都時分宜子世蕃竊威福趙文華往謂周</hi>
　　<hi>曰東樓虛臺垣相待君曷過之周笑曰士所以望登臺垣者欲以清君側耳今先以身乞憐異日何</hi>
　　<hi>以自立竟不往遷南刑部主事出為東昌守卒於官</hi>
　黄錝<hi>萬厯嘉興府志字崇文秀水人嘉靖丙辰進士授兵部主事里人為太宰欲啗以美官錝不從</hi>
　　<hi>出守皖江秋毫無染擢湖廣副使時有竹筒河之役錝實董之漢沔獲安尋改貴州上疏乞歸居家</hi>
　　<hi>以節儉聞嘗誡諸子曰不大節者不大亷不薄享者不厚餘人以為名言子洪憲</hi>
<pb n="KR2k0044_WYG_189-19a"/>
　嚴從簡<hi>萬厯嘉興府志字仲可嘉興人嘉靖己未進士任行人有事樂安王府以金幣餽悉郤不</hi>
　　<hi>受轉工科給事中管盔甲厰稽覈嚴密奄豎銜之謫揚州同知解綬歸為人純粹真誠嗜書不釋卷</hi>
　　<hi>素不事家産惟以清白貽子孫</hi>
　屠元沐<hi>嘉禾徴獻録字沂春嘉興人嘉靖乙丑進士授工部督儀真及張秋河道節省甚多陞山</hi>
　　<hi>東布政使㕘政赴官屏去導從人不知為憲使轉廣西按察使益厲清節進本省右布政使乞休加</hi>
　　<hi>太僕寺卿致仕杜門謝客不異寒素上聞其清特詔有司具禮存問卒年九十餘遺篋殘書數卷與</hi>
　　<hi>敝裘革帶而已</hi>
　沈奎<hi>海鹽縣圖經字文明試南宫第四厯官江西按察副使孱弱不勝衣而操持介特為郎時宗室</hi>
<pb n="KR2k0044_WYG_189-19b"/>
　　<hi>詔獄衆依違可否奎直舉大義㫁之在江右與臺臣執論無所巽避家居却埽門無雜賓一語渉嫌</hi>
　　<hi>私噤不出聲子騰蛟性孝友弟騰龍奎晩年所出析箸不及蛟之半奎卒十年忽一日召龍飲割已</hi>
　　<hi>之半與之人不知其故曰此吾父不言意也</hi>
　王大猷<hi>海鹽縣圖經字伯甫為舉人時遇凶歲饘粥不具縣令魏某遺之金不受舉進士授中書</hi>
　　<hi>舍人僦邸委巷跨一欵段了公事歸輙閉戸謝客厯官兵備雲南改廣西甫陛辭為中傷罷以直已</hi>
　　<hi>取忤而終不易其守</hi>
　李樂<hi>桐鄉縣志號麟川隆慶戊辰進士擢給事中有謇諤風厯官尚寶司卿居官以耿介聞一嚬一</hi>
　　<hi>笑不以假人居鄉尤峻同郡紳士咸敬憚之著有見聞雜記行世</hi>
<pb n="KR2k0044_WYG_189-20a"/>
　戈用泰<hi>天啓平湖縣志字來陽癸酉領鄉薦己丑成進士令淶水淶號衝煩加以屢祲用泰悉心</hi>
　　<hi>撫字㑹採石開礦以身扞民觸諱不顧擢南比部晉郎中念父春秋髙乞歸朝夕孝養無一椽寸土</hi>
　　<hi>之庇廷推再三堅卧不出著有適適軒集</hi>
　沈夢斗<hi>萬厯嘉興府志字應宿萬歴丁丑進士令盱眙以内艱歸補常熟政務寛簡士民戴之如</hi>
　　<hi>父母獨不得上官意轉令醴泉以政最移守信州復移無為州恤災清稅殫盡心力勞瘁遘疾卒於</hi>
　　<hi>官至不能斂寮友醵金以櫬歸</hi>
　劉世埏<hi>海鹽縣圖經字敬修炌子萬厯丁丑進士授行人擢南刑部主事居官以禮法自持遇考</hi>
　　<hi>選擬以兵科客有告者曰某以賄入易而名矣請如所賄定而名謝弗應日夜披牘求民寃隱考定</hi>
<pb n="KR2k0044_WYG_189-20b"/>
　　<hi>律例為疏解刊署中嘗奉使歸從里中借小輿出入徒步過尊長家侍父竦立中宵不奉命不敢退</hi>
　　<hi>不發私牘不受人餽遺不恃門閥走要津以求速化</hi>
　馬應圖<hi>天啓平湖縣志字心易萬厯丁丑進士任行人奉使歸篋中圖書數卷司選者亷其清欲</hi>
　　<hi>擢臺省遣人示意應圖曰吾肯作呈身御史哉遂遷刑部主事陞禮部郎中疏劾科道齊世臣等幷</hi>
　　<hi>及首輔神宗怒謫典史陞邑令再陞刑部主事病免歸家貧假貸不得布袍草屨燃紙代薪僮僕二</hi>
　　<hi>三鶉衣百結為傭餬口嵗時一詣階庭而已事繼母孝聘妻有癎疾勸之别娶不聽迨歿幾不能殮</hi>
　胡士竒<hi>天啓平湖縣志字重之萬厯丙子舉人家赤貧僦舍一楹以居署進賢教諭擢國子博士</hi>
　　<hi>轉兵部司務㑹上怒職方郎郎首輔子輙移罪司務謫仙遊訓導擕一蒼頭抵任歲餘卒遺囊僅圖</hi>
<pb n="KR2k0044_WYG_189-21a"/>
　　<hi>書數卷婦更貧困門人馮伯禋間周之謝不受</hi>
　陸堦<hi>桐鄉縣志字允升領丙子鄉薦就羅山學博捐俸郤餽陞石埭知縣痛懲夙弊禁里胥包攬櫃</hi>
　　<hi>書勒耗以清節自甘卒於官</hi>
　韓子祁<hi>天啓平湖縣志字心堯以選額入國學丙子魁順天鄉試授徳安司理補贛州㑹直指欲</hi>
　　<hi>以意入人罪子祁不阿左遷興國旋移蘇州貳守三董漕輓俱絶餽遺額有餘金悉納太倉署篆數</hi>
　　<hi>月有勸為子孫計者曰老婦守節可中更耶罷歸惟擕書數卷石刻數種足不入公署</hi>
　孫光啓<hi>嘉興縣志字子昭性孤峻萬厯癸未進士仕比部狡胥暮夜投牘嘗之弗為動典銓期滿</hi>
　　<hi>欲薦光啓自代托同舍郎致意固辭曰薦人而使人知我不作感恩吏部出守恵州摘奸如神贖鏹</hi>
<pb n="KR2k0044_WYG_189-21b"/>
　　<hi>羨金蠲除不取忤上官以疾歸補延平不赴再補濟南直指重其氣節尋以異等遷秩行李蕭然治</hi>
　　<hi>兵沂州轉㕘閩藩清操彌厲</hi>
　沈道原<hi>分省人物考號淮槎嘉善人苦志積學早有文譽萬厯乙未進士授樂安令以病歸司教</hi>
　　<hi>松江一切䞇儀悉行謝絶陞國學尋轉工部主事值工費浩繁諸所不經悉為汰去轉兵部職方隨</hi>
　　<hi>改吏部門無私謁授文選員外郎請告歸居官二十餘年父所遺田房至去其半</hi>
　夏建寅<hi>福建通志秀水人萬厯間知安溪縣亷明果㫁不受私書强之則曰偽耳終不發封嘗以</hi>
　　<hi>公事行村落蔬食自擕不廢民間一餐</hi>
　朱鳳<hi>萬厯嘉善縣志字文瑞司興化訓厯邵武教授在徽時故人為恤刑使者有囚之子夜謁餽以</hi>
<pb n="KR2k0044_WYG_189-22a"/>
　　<hi>千金鳳峻却之邵武有淫祠鄉民賽祭無虛日鳳至以杖擊之曰神明慕淨奈何以血肉腥穢耶明</hi>
　　<hi>日座傾神亦不靈子愚字汝明少負氣節窮而愈篤後為松江訓導清操頗𩔖其父</hi>
　湯滌<hi>萬厯嘉善縣志字新之詩文髙古為清豐尹恥干謁將去取印綬置案揖而出行李蕭然有思</hi>
　　<hi>菴雜藁行世</hi>
　陸錫明<hi>平湖縣志字玉井天啓乙丑進士魏璫用事廷試前有客諷令往謁正色謝之置二甲授</hi>
　　<hi>工部主事出知常州再補徽州徽為富郡商賈徧天下一路相率餽獻求見顔色不可得璫勢羅織</hi>
　　<hi>民苦重役思嘯聚竭心力以安撫之陞江西提學副使清節益著以母老乞養歸</hi>
國朝<lb/>
<pb n="KR2k0044_WYG_189-22b"/>
　李天植<hi>舊浙江通志字因仲平湖人後更名確號潛夫性樂淡静杜門寡交崇禎癸酉舉人絶意</hi>
　　<hi>仕進日行游九山之麓徜徉自放足跡不入城市安貧樂道以終其身卒年八十二所著有月令詩</hi>
　　<hi>梅花百咏九山游志諸書</hi>
　蔣英<hi>鄉賢留祀冊嘉善人任松溪令課額外有羨贏若干吏以白英正色曰是皆百姓膏脂烏可受</hi>
　　<hi>貯以備公用厯陞蘇松兵備副使官署肅清日用皆取辦於家交際餽遺一無所取材官某有蔵貂</hi>
　　<hi>以獻者立召其人還之</hi>
　俞曾模<hi>公舉事實字存三平湖人庠生依舅氏陸稼書學教授生徒一時名雋多出門下註五經</hi>
　　<hi>講解諸子粹言而周禮纂註一書尤能闡明先儒㫖要生平孝友因少失恃衰年言及母氏必痛哭</hi>
<pb n="KR2k0044_WYG_189-23a"/>
　　<hi>失聲更註孝經以志慕焉動作有範終其身不入縣門里中有古君子之稱</hi>
　　湖州府<lb/>
　漢<lb/>
　沈儀<hi>西呉里語武康人幼有志行九嵗喪父兄瑜時亦十嵗相與居喪毁瘠外祖盛孝章撫慰之曰</hi>
　　<hi>汝兄弟黄中通理終成奇器何遽踰制自取滅性耶後瑜早卒儀長而篤學負雄才屬漢末守道晦</hi>
　　<hi>黙素志不移州郡請辟公車垂召竝不屈一時推重謂與徐孺子管幼安同風</hi>
　南北朝<lb/>
　丘寂之<hi>南史傅琰傳寂之字徳元呉興烏程人年十七為州西曹兼直主簿刺史王彧行夜還前</hi>
<pb n="KR2k0044_WYG_189-23b"/>
　　<hi>驅已至寂之不肯開門曰不奉墨㫖彧乃于車中為教然後開彧嘆曰不意郅君章近在閣下即轉</hi>
　　<hi>為主簿恒以廉潔御下</hi>
　丘景賓<hi>呉興掌故字彦先呉興人父康祖任無錫令殁後僮僕數十人及宅宇畜産悉讓與兄震</hi>
　　<hi>之震之推齋屋三間亦不肯受太山孔山士嘆曰栁下恵之風復見之矣後終奉朝請</hi>
　沈巑之<hi>南史傅琰傳巑之呉興武康人仕宋為丹徒令性疎直清亷不事左右浸潤日至遂鎖繫</hi>
　　<hi>尚方嘆曰一見天子足矣上召問曰復欲何陳答曰臣坐清所以獲罪上曰清復何以獲罪曰無以</hi>
　　<hi>承奉要人上曰要人為誰巑之以手板四面指曰此赤衣諸賢皆是若臣得更鳴必令清譽日至上</hi>
　　<hi>知其無罪重除丹徒令</hi>
<pb n="KR2k0044_WYG_189-24a"/>
　丘雄<hi>南史邱冠先傳雄父冠先烏程人齊永明中使蠕蠕見殺武帝以不辱命賜雄錢一萬布三十</hi>
　　<hi>疋雄不受上書曰臣父執節如蘇武守死如谷吉遂不書之良史甄之褒䇿萬代之後誰死社稷建</hi>
　　<hi>元四年車僧朗銜使不異抗節是同詔贈正員外郎此天朝舊準臣父成例也今僧朗返葬塜塋臣</hi>
　　<hi>父堙棄絶域語忠烈則亦不謝車論荼苦則彼優而此劇名位不殊禮數宜等乞申哀贈書奏不省</hi>
　丘師施<hi>南史范述曽傳呉興邱師施以亷潔稱罷臨海縣還惟有二十籠簿書並是倉庫劵帖後</hi>
　　<hi>位至臺郎</hi>
　宋<lb/>
　沈嚴<hi>𢎞治湖州府志字叔寛徳清人大中祥符八年中禮部第四廷試登甲科監洪州武寧茶塲兼</hi>
<pb n="KR2k0044_WYG_189-24b"/>
　　<hi>領本邑事吏畏其亷民愛其慈及死貧不能葬太守榺元發葬於縣之永和鄉范仲淹沈嚴墓誌除</hi>
　　<hi>南康軍判官有善績改宣城節度掌書記時國家興山澤之利主計薦嚴為洪州武寧之茗局外臺</hi>
　　<hi>上請兼領本邑事朝廷從之君子謂其多善政</hi>
　俞汝尚<hi>宋史本傳字退翁烏程人議論不茍澹於勢擢進士第渉厯州縣無少營進取之心嘗知</hi>
　　<hi>導江縣新繁令卒使者使承其乏將資以公田辭不赴時王安石當國或言汝尚清望可寘之御史</hi>
　　<hi>驛召詣京師知所以薦用意力辭章再上得免還家苦貧又從趙抃於青州遂以屯田郎中致仕優</hi>
　　<hi>游數年當六月徂暑寢室不可居出舍於門妻黄就視之汝尚曰人生七十者希吾與夫人皆過之</hi>
　　<hi>可以行矣妻應曰然則我先去後三日卒汝尚庀其喪為作銘召諸子告曰吾亦從此逝矣隱几而</hi>
<pb n="KR2k0044_WYG_189-25a"/>
　　<hi>終相去纔十日孫侔紹興中敷文閣直學士</hi>
　俞澂<hi>西呉里語字子清汝尚元孫也以清介自持官至刑部侍郎求退放意泉石創圃於南門外二</hi>
　　<hi>里許與小浮玉山相對號曰無塵時以扁舟往來飲酒賦詩為樂</hi>
　史祺孫<hi>𢎞治湖州府志字大年安吉人政和五年以上舍登第官至刑部郎出典章貢興國二郡</hi>
　　<hi>初秦檜欲謀誅岳飛命祺孫搜索其家交游書暨所厚者羅織之祺孫悉焚書草曰誣人以求榮吾</hi>
　　<hi>不為也以是獲譴致政歸</hi>
　施鉅<hi>西呉里語字大任武康人舉進士累官㕘知政事清約自持無聲色之好卒年九十一</hi>
　明<lb/>
<pb n="KR2k0044_WYG_189-25b"/>
　柴震<hi>𢎞治湖州府志字景春烏程人永樂甲申由國子生授兵科給事中遷至大理寺少卿亷介不</hi>
　　<hi>茍人不敢干以私及卒囊橐蕭然</hi>
　唐海<hi>嘉靖湖州府志字克容歸安人由鄉貢仕至刑部郎中遷福州知府厯宦三十餘年家無帑藏</hi>
　　<hi>時以清謹稱</hi>
　張亷<hi>𢎞治湖州府志字孟介歸安人㕘政翼之子成化丙戌進士授刑部郎中遇事不避權要曽使</hi>
　　<hi>四川封王堅辭餽禮厯貴州按察使</hi>
　韋厚<hi>嘉靖湖州府志字元載長興人成化丁未進士除貴溪知縣遷黄州同知常禄之外一無所取</hi>
　　<hi>後以疾卒於湖之僧舍太守何顯治其殯殮</hi>
<pb n="KR2k0044_WYG_189-26a"/>
　黄定<hi>𢎞治湖州府志字叔志玠之孫由國子生授吏部稽勲主事轉考功郎中遷山東布政使端重</hi>
　　<hi>清約與人語欵懇若恐咈人意遇不合則毅然不與之茍同年七十七卒於家</hi>
　姚岳<hi>邇訓長興人治懐寧清介嚴毅布衣疏食宴如也正徳丁夘入覲時璫瑾擅權有司行賄多取</hi>
　　<hi>辦於民岳空囊而行民稱其亷有道獻錢者岳曰媚竈以茍容不義剥民以自全不智郤之銓部亷</hi>
　　<hi>其清復任</hi>
　陳良謨<hi>分省人物考字中夫湖州人嘉靖壬辰進士工部主事改刑部郎再改儀部逡巡郎署者</hi>
　　<hi>十年始得湖廣㕘議遷副臬考滿㕘政貴州致仕歸御史先後薦數四竟弗起為㕘議時督太和山</hi>
　　<hi>銖兩不私中貴人守太和於誕日袖數百金及他珍物為夀急麾出長跽謝過乃已歸而垂橐蕭然</hi>
<pb n="KR2k0044_WYG_189-26b"/>
　　<hi>山田百畝自甘藜藿有巨商介以書為沈侍御居間始心許之徐出千金為夀遽入内竟不復出雖</hi>
　　<hi>家無儋石儲而姻黨宗族有待以舉火者人以恩施即一飯弗忘也著有天目山房存稿摘稿諸書</hi>
　嚴杰<hi>烏程縣志字子俊嘉靖庚戌進士授中書舍人拜監察御史為中貴所嗾謫判臨清有部使者</hi>
　　<hi>欲致庭跽不為屈遷贛州司理不赴歸</hi>
　呉珦<hi>福建通志字良瑞孝豐人嘉靖間司訓懐安諸生有餽悉不受士之貧者隨力助之時諸生忤</hi>
　　<hi>藩司督學欲盡加黜治珦白曰士不可過辱遂止</hi>
　嚴大節<hi>歸安縣志字厚溪嘉靖間貢士清介不阿父鳳令分宜以正直稱為南昌郡丞攝府篆出</hi>
　　<hi>巡得官米聞其孫在署患痘以一斗見遺大節曰此官米止可官用豈宜入私室亟送還父聞而嘉</hi>
<pb n="KR2k0044_WYG_189-27a"/>
　　<hi>之</hi>
　嚴正邦<hi>歸安縣志號一醇萬厯戊戌進士任太常博士耿介無依附十年不調久之遷刑部主事</hi>
　　<hi>厯員外郎執法不撓以清静稱嘗應詔陳言語切時弊陞廣信知府未任卒貧不能殮同官助喪得</hi>
　　<hi>歸著有白雲小言行世</hi>
　駱從宇<hi>武康縣志號乾沙萬厯甲辰進士厯任翰林官遷禮部侍郎清介中立時魏璫摧戕正𩔖</hi>
　　<hi>從宇遇諸朝不一盼睞璫客說之拒益峻奪職里居璫敗晉南禮部侍郎卒</hi>
　黄雄<hi>貴州通志烏程人進士為普安州守每巡行曩糧自給絲毫無取明察善斷從前積弊一時盡</hi>
　　<hi>除</hi>
<pb n="KR2k0044_WYG_189-27b"/>
　徐應聘<hi>長興縣志字仲覺為諸生勵志好修不茍言笑天啓辛酉舉鄉試益折節自勵誓不請謁</hi>
　　<hi>公府身衣布素數年不一易遇公正則昌言之兢兢名節疾不起至無以為葬人推為真孝亷</hi>
國朝<lb/>
　凌焜<hi>鄉賢留祀冊烏程人事母孝家貧弱妹繼他姓號泣負歸順治戊戌成進士任皖江司李每夜</hi>
　　<hi>秉燭平反惟恐失入有宣城富民被誣暮夜投金焜正色却之及廷鞫無辜竟為申雪在任六載勞</hi>
　　<hi>瘁卒於官</hi>
　沈涵<hi>公舉事實字度汪歸安人康熙丙辰進士由翰林厯任内閣學士兼禮部侍郎立朝勤敏謹恪</hi>
　　<hi>壬午督學福建入仙霞闗誓於神曰徇一私者不得歸度此闗閩舊例新進士各出銀餽學使名鹽</hi>
<pb n="KR2k0044_WYG_189-28a"/>
　　<hi>菜銀總計約三萬餘金補廩出貢亦各有例涵下車嚴行禁革苞苴干請一槩杜絶有新進生入謁</hi>
　　<hi>喜形於面涵誡之曰生喜耶吾憂方大耳汝等一有廢業敗檢者皆吾責也閩人服其教將代為構</hi>
　　<hi>祠烏石山陽涵聞而力止之令别祀閩中先儒及去後閩人卒肖其像以配焉</hi>
　蔡彬<hi>徳清縣志字與端康熙庚辰進士授羅源知縣設義學課士手定甲乙海濱翕然有弦誦聲家</hi>
　　<hi>素封歲遣人取資於家以辦官事或家問不至輙仰屋而咨無以代匱也督撫以亷能薦陞吏部郎</hi>
　　<hi>中</hi>
　　寧波府<lb/>
　宋<lb/>
<pb n="KR2k0044_WYG_189-28b"/>
　曹粹中<hi>寳慶四明志字純老定海人中宣和六年進士丙科為李光壻與聞紹興國論丞相秦檜</hi>
　　<hi>欲一識粹中粹中時待次無為校官曰吾已有差遣見丞相何為退謂其妻曰吾觀而父與秉權者</hi>
　　<hi>勢不兩立豈久居此者由是仕不偶自號放齋以著書為樂檜死方以舉主脱選調有詩説三十卷</hi>
　　<hi>行世</hi>
　鄭若沖<hi>成化四明郡志字季真鄞人力學能文與同里汪大猷陳居仁樓鑰相善後三人既貴顯</hi>
　　<hi>未嘗一造其門自置書塾聚書數千卷延師訓子雖卧病不廢書家僅支伏臘躬自節約鄰族有急</hi>
　　<hi>拯之惟恐後方盛年時夢入深塢後營山墅儼如所夢乃字其溪曰夢溪以自號享年七十九子清</hi>
　　<hi>之相理宗累贈至太師魯國公</hi>
<pb n="KR2k0044_WYG_189-29a"/>
　趙汝擢<hi>嘉靖寧波府志字待用奉化人亷謹不苟取官至承宣使嘉定五年南安郡西溪洞尹彦</hi>
　　<hi>輝跳梁挺身諭之彦輝頓首泣謝曰天賜公活我郡賴以平後被命經理蘄春事撙節有方雖府庫</hi>
　　<hi>充實未嘗一開宴瀕行有牙契錢七十緡吏白當得斥不受教官葉<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>以母夫人年髙為勸汝擢自</hi>
　　<hi>指其頰曰鄙陋相豈更望温飽耶後死無以殮朝廷聞之給喪葬費以表貞白封奉化郡公</hi>
　史彌鞏<hi>宋史本傳字南叔彌逺從弟嘉定十年登進士第時李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>開鄂閫知彌鞏持論不阿辟諮</hi>
　　<hi>幕府事端平初入監都進奏院出提㸃江東刑獄徽之休寧有淮民三十餘輩操戈刼人財逮捕法</hi>
　　<hi>曹以不傷人論罪彌鞏曰持兵為盜貸之是滋盜也推重情者僇數人一道以寧召為司封郎中以</hi>
　　<hi>兄子嵩之入相引嫌丐祠提舉崇禧觀卒真徳秀嘗曰史南叔不登宗衮之門者三十年未仕則為</hi>
<pb n="KR2k0044_WYG_189-29b"/>
　　<hi>其寄理已仕則為其擯排皭然不汚有如此</hi>
　趙彦彬<hi>西江志四明人嘉定間為貴溪令亷以律己嚴以御吏寛以恤民其座右書曰俸薄儉常</hi>
　　<hi>足官卑清自尊及代去百姓遮道攀轅請留涕泣送之廣信府志前此宰貴溪者無亷吏諺語云飲</hi>
　　<hi>却三山堂下水縦非汚者也成汚彦彬曰自愛檻前山有意誰云堂下水汚人</hi>
　陳卓<hi>延祐四明志字立道居仁子登進士第守江州寧國道由臨安丞相欲見之卓謝不往丞相深</hi>
　　<hi>器之卒為翰苑李全反淮安卓草詔至淮人益自勵太廟災草罪已詔京師争感動端平元年以卓</hi>
　　<hi>為簽書樞密院事未幾丐祠歸里平生不營産業以贊書所酬金築世綸堂退居十有六年年八十</hi>
　　<hi>有六諡清敏將葬事不能具丞相呉潛聞之為作書閫帥以助</hi>
<pb n="KR2k0044_WYG_189-30a"/>
　方山京<hi>嘉靖寧波府志字子髙慈溪人父季仁第進士為南安軍教授山京登景定三年廷對第</hi>
　　<hi>一或以䇿尾簡短勉令増入山京正色曰吾生平所學在無自欺今既徹上覽將誰欺乎聞者竦敬</hi>
　　<hi>授承事郎簽書平江軍節度判官時有星孛於井色焰竟天山京適衡文天府用䇿諸士極言内帑</hi>
　　<hi>之私公田之擾比出院言者希上意疏劾之遂拂袖歸杜門教子蕭然自適度宗登極徴用得疾不</hi>
　　<hi>起</hi>
　陳肖孫<hi>延祐四明志字伯巖奉化人進士以提㸃刑獄守嘉禾郡帑不妄用絶互送禮蠲逋錢二</hi>
　　<hi>十萬米四萬子姪合食唯蔬食脱粟人呼為菜湯知府㑹安吉寇作以措置失宜罷丞相署曰陳肖</hi>
　　<hi>孫一亷可取當官其子</hi>
<pb n="KR2k0044_WYG_189-30b"/>
　汪元春<hi>福建通志字景新奉化人咸淳二年以宗正博士知軍事妻子不之官郤例錢不受每食</hi>
　　<hi>蔬飯一盂事至立决甫二月而卒卒之日民以金助喪歸其弟與子恐汙之泣辭不受</hi>
　元<lb/>
　舒莊<hi>嘉靖寧波府志字子臨奉化人性介特以名節自勵至正間仕浙東道都元帥府都事改知奉</hi>
　　<hi>化州因方國珍僭號隠居退避後薦辟竟辭不赴</hi>
　孫元䝉<hi>嘉靖寧波府志字正甫鄞人嘗為郡庠司訓一言少忤遽引去郡守謝留之不得俾攝鄞</hi>
　　<hi>學事食其禄固辭不受家貧僦屋而居講學自給尤篤於倫理與人交乆而益敬翰林栁貫黄溍危</hi>
　　<hi>素皆重之</hi>
<pb n="KR2k0044_WYG_189-31a"/>
　明<lb/>
　鄭本忠<hi>甬上耆舊傳字本忠少篤學從舒卓受尚書時方氏據浙東三郡擅爵禄人惟本忠與方</hi>
　　<hi>遯菴義不受偽署益杜門讀書同時胡世佐林清叔諸人並相與資益洪武中舉明經不起以薦為</hi>
　　<hi>昌國訓導改秦府保安王教授卒於官有遺集行世</hi>
　茅維揚<hi>天啓慈谿縣志字維揚永樂乙未進士授監察御史臺中奏疏及諸道讞獄當否皆出其</hi>
　　<hi>裁擇厯官至四川按察使所至有亷名歸田之日囊無羨金邑人錢源詩以美之曰山中此日賦歸</hi>
　　<hi>來共説清風似寇萊四十二年簪獬豸曽無寸地起樓臺</hi>
　陳治<hi>定海縣志邑人家甚貧志操髙潔登永樂九年進士授監察御史清介自守執法不阿後陞河</hi>
<pb n="KR2k0044_WYG_189-31b"/>
　　<hi>南按察司僉事風節益勵未乆掛冠歸厯官二十餘載囊無餘蓄家徒四壁衣食無以自給子憲永</hi>
　　<hi>樂戊戌進士授監察御史巡按江西有父風不為權貴少屈一切宿弊靡不釐革時人謂之陳一埽</hi>
　李山如<hi>嘉靖寧波府志字伯偉鄞人永樂間授兵部郎中忤尚書陳汝言致仕歸厯官四十餘年</hi>
　　<hi>清苦一節非奉母不御酒肉貧寒不改韋布比歸抱書甕牖間讀之環堵數椽躬任執作時人稱為</hi>
　　<hi>𢷬穀郎中塵生甑釡饔飱不能自給恩詔歲給月食米五石進階朝列大夫及卒有司襄葬事子徳</hi>
　　<hi>字克明讀書能詩文以鬻書糊口</hi>
　楊範<hi>嘉靖寧波府志字九疇鄞人踐履誠確雖燕居恒盛服端生讀書至夜分不懈教授里中視世</hi>
　　<hi>之毀譽榮辱蔑如也永樂間有巫稱龍神道人禍福如響家趨戸迎官不能禁範作文喻之弗止躬</hi>
<pb n="KR2k0044_WYG_189-32a"/>
　　<hi>往見巫捽其首匍匐於地時擁巫羅拜者百數十人皆驚悟散去郡守鄭珞邑令張鐸咸賓致以訪</hi>
　　<hi>政事初號栖芸晩年更號思誠叟</hi>
　邵玉<hi>兩浙名賢録字徳温鄞人宣徳十年鄉試授汝州學正遷河間府學教授轉順天府學用薦擢</hi>
　　<hi>雲南按察司僉事提督學政已乃以足疾納禄歸玉性至孝痛母早喪即宦輙萬里必將父以養其</hi>
　　<hi>教士先嚴義利之辨以身為範嘗三典文衡在山東宿傳舍逢囊金來謁者矢天却之在山西懲前</hi>
　　<hi>事䂊作誓神詩以自見比在江西得人尤多而嚴潔之衷始終如一嘗有鬻首飾者直可百金妻取</hi>
　　<hi>而玩之輙謂曰汝欲之乎使婦飾百金難乎其為夫矣以清約終其身子莊舉進士仕至按察副使</hi>
　張愷<hi>兩浙名賢録字徳和鄞人宣徳中以太學生補江陵知縣時王府不法愷白守曰王不可繩以</hi>
<pb n="KR2k0044_WYG_189-32b"/>
　　<hi>法而吏又不得問宜密聞於朝遂與守列上其事王遂廢錮遷工部主事周忱撫南畿特奏愷同行</hi>
　　<hi>每到州縣輙言愷不可犯松守欲嘗愷以美綾二百疋置舟中來迎比登舟見之悉封庫欲舉劾守</hi>
　　<hi>懇祈得免由是守長皆自重犯法進常州知府命下而卒</hi>
　陸珪<hi>天啓慈谿縣志字廷璧正統初授教諭厯常州袁州封邱令陞遼府長史成化四年乞歸杜門</hi>
　　<hi>不出凡二十年里人罕識其面居僅環堵風雨不蔽善詩有橋南唱和集行世</hi>
　田玹<hi>奉化縣志字廷玉正統八年進士授刑部主事持法不阿門無私謁以勤勞致疾疾且亟有指</hi>
　　<hi>揮坐重律以白金五百賄之玹不納或勸之玹曰吾疾且死得無愧於心足矣寧忍以五百金虧平</hi>
　　<hi>生志節乎卒之日無一錢之蓄自司寇而下皆致賻始克殮歸喪</hi>
<pb n="KR2k0044_WYG_189-33a"/>
　宗顯<hi>嘉靖寜波府志字必彰鄞人正統九年舉人任宜興知縣辨察民寃一介不取人為之謠曰二</hi>
　　<hi>三萬戸皆傳説八九十年無此官陞大興知縣厰衛官校見其清苦亦不忍犯陞南京都察院經厯</hi>
　　<hi>服闋不樂仕進遂家居貧不能存子佑庚戌進士任刑部員外郎</hi>
　張文曜<hi>象山縣志天順八年進士自少力學任行人奉使外國餽遺一介不取清節著朝宁年三</hi>
　　<hi>十餘卒家貧至不能治殯</hi>
　李麟<hi>鄞縣志字仁仲𢎞治癸丑進士厯官江西㕘議恤獄除盜職業振舉正徳戊辰入賀至京逆瑾</hi>
　　<hi>用事麟絶不與通大忤瑾意罰米九百石瑾伏誅乃釋寧藩傲凌撫按麟不為屈陞四川㕘政署理</hi>
　　<hi>司事有劉太監者奉命迎佛還自成都勢甚張所至科擾無算麟絶無供餽陞貴州按察使轉布政</hi>
<pb n="KR2k0044_WYG_189-33b"/>
　　<hi>使引年歸</hi>
　馮志<hi>天啓慈谿縣志字行甫方正寡諧守汝寧懲治藩府以勁直忤上官得河東轉運不踰年歸市</hi>
　　<hi>宅僅容膝布衣藿食杜門不與慶弔不履公府有巡按來自汝寧其父老囑之曰為我好酬馮大夫</hi>
　　<hi>比至浙敦請至㑹城思有以厚之卒謝不往巡按特造其廬致父老之意云</hi>
　王汾<hi>天啓慈谿縣志字本源舉鄉貢為歙縣教諭聘校湖廣諸餽遺悉不受陞南豐令監司待之倨</hi>
　　<hi>輙詣府乞休時寧海王度為守亦峭直不阿强留之及覲期遽稱病歸當道重其亷不許陞淮安通</hi>
　　<hi>判鹺院委掣鹽徽商以千金進叱之行縣督税縣吏以常例進不納既而令因元旦進謁使吏潛投</hi>
　　<hi>案下而出汾得之亟閉門捕吏令懼請罪汾慰之曰吾忍汚君而賣潔耶徐令持物去在淮閲歲竟</hi>
<pb n="KR2k0044_WYG_189-34a"/>
　　<hi>浩然賦歸</hi>
　秦吉<hi>天啓慈谿縣志字敬夫正徳癸酉舉人授萍鄉令厯七年狷潔如一日流賊猝犯境刼帑金五</hi>
　　<hi>千邑民號呼令亷安得償争相勸輸反溢前數不取時監司素重其亷曲為解釋得奏最擢知濮州</hi>
　　<hi>居數月當入計路費十餘金外不擕一幣亦不謁一人當軸者謂矯矯非人情遂左遷龍巖令又以</hi>
　　<hi>介特忤觀察意致政歸家居蕭然環堵與劉世龍馮志結社東山各以清節相尚</hi>
　楊孫仲<hi>天啓慈谿縣志字敬伯嘉靖壬午舉人授儀真令有巨商以珍餽囑閽人密置案席孫仲</hi>
　　<hi>見之痛懲屏逐焉自是筐篚絶迹諸郵傳絡繹以孫仲亷無敢横索秩滿當奏最以忤臺使者竟歸</hi>
　　<hi>橐裝蕭然室無外構畝無旁拓非公事不至邑庭孫守勤㑹試廷對皆第一</hi>
<pb n="KR2k0044_WYG_189-34b"/>
　羅洪<hi>天啓慈谿縣志幼孤事母趙盡孝嘉靖戊子舉於鄉甲辰㑹試趙文華以郎官分校前數日密</hi>
　　<hi>遣人取春秋制義欲隂為之地洪曰得不得命也遂謝去謁選得宿州宿當孔道大吏過無虛日以</hi>
　　<hi>迎承簡略失貴人意竟䝉謗調河南鄧州後病不起檢遺囊不給含殮上官聞之賻賵始以櫬歸仲</hi>
　　<hi>子汝學方洪沒時從一老人購槥車老人曰此值百二十金吾感侯徳奉以戢衣冠不願值汝學出</hi>
　　<hi>涕曰感翁義然不敢以百二十金傷先公亷卒不用</hi>
　秦鈁<hi>兩浙名賢録字鳴和慈谿人嘉靖庚戌進士授南太常博士故事有事太廟恒宴集中貴與堂</hi>
　　<hi>卿南向坐博士東向鈁至見設席怫然欲去中貴曰秦先生難我乎此例也鈁曰非國典誰能遵之</hi>
　　<hi>自是博士别宴他所著為令晉考功郎當大計持議侃侃冢宰恚曰司官何動相左耶鈁曰某知公</hi>
<pb n="KR2k0044_WYG_189-35a"/>
　　<hi>道宜爾不知其他滯曹十餘年不調後晉山東副臬時恆王雅重鈁内艱歸以古硯贐辭王曰姑為</hi>
　　<hi>鬱林裝鈁不得已受之比啓函則百金藉其下鈁驚幷硯返之王愧謝服闋補湖廣兵備厯轉江西</hi>
　　<hi>左轄乞休歸里居杜門掃軌片牘不入公府布衣蔬食蕭然如寒士</hi>
　向程<hi>天啓慈谿縣志字宗洛嘉靖乙丑進士除閩令徵拜湖廣道御史按遼陽行部至鴨緑江朝鮮</hi>
　　<hi>王使陪臣致餼程謝不納神宗踐阼上書言要在近君子逺小人正䝉養以基聖功經筵進講請復</hi>
　　<hi>古坐講禮出按應天復按楚丙子大比時權相子入試附勢者呈其卷輙批抹之一時讒口間以借</hi>
　　<hi>政府立名出為江西憲副卒官</hi>
　葛繼宗<hi>慈谿縣志字汝述萬厯元年舉人為建寧令清苦自勵每催科有奇羨悉貯公府一無所</hi>
<pb n="KR2k0044_WYG_189-35b"/>
　　<hi>私久之轉大理評事御史曹學程以直言得罪既下法司復移鎮撫獄繼宗與同官合章爭之得不</hi>
　　<hi>移陞保寧知府未幾卒於任妻子擕兩破簏歸不能營窀穸遂藁葬云</hi>
　周昌晉<hi>福建通志鄞人萬厯癸丑進士巡按福建風采凜然墨吏望風解綬去凡有司膺薦者例</hi>
　　<hi>有餽金悉却不受後居家數十年灌園自給人髙其操</hi>
　<lb/>
　<lb/>
　<lb/>
　浙江通志卷一百九十<lb/>
</p>
<p>
</p>
  </div>
</body>
</text>
</TEI>
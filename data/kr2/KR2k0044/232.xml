<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百三十三</head> <lb/>
    <p>
<pb n="KR2k0044_WYG_232-1a"/>
欽定四庫全書<lb/>
　浙江通志卷二百三十三<lb/>
　寺觀<hi>八</hi>
　　衢州府<hi>西安縣附郭</hi>
　大中祥符禪寺　嘉靖浙江通志在府治西北太平<lb/>
　　寰宇記吳將軍鄭平捨宅建𢎞治衢州府志梁天<lb/>
　　監三年額曰鄭覺唐神龍閒改龍興宋大中祥符<lb/>
　　初改今名宣和間重建佛殿元至元十一年燬二<lb/>
<pb n="KR2k0044_WYG_232-1b"/>
　　十五年僧文衡建法堂大徳六年嗣曇建大雄殿<lb/>
　　泰定二年杭浄慈寺僧義山主席完飾殿堂塑繪<lb/>
　　佛像<hi>黄溍修祥符寺記衢之祥符舊傳吳將軍鄭公平年九十有三捨所居為寺其逮元已不</hi>
　　<hi>啻千載中間厯幾廢興皆無所於攷由至元丙子兵燹之餘龍象散亡人天推慕者又五十年於此</hi>
　　<hi>矣泰定乙丑義山來主兹寺慨焉以興復為已任因前人所作三門大殿加盖瓦級甎而髹彤藻繢</hi>
　　<hi>之造佛菩薩神像十有一軀剏東西廡寳塔珍臺煥焉畢新室堂庖湢繕治以次以七載之勤成就</hi>
　　<hi>如是而不敢遽以為足謀所以崇役之未已也其徒咸共慶幸伻來屬溍書其所欲道者如此</hi>
　　西安縣志明洪武十三年僧淨乾葺鐘樓十五年<lb/>
<pb n="KR2k0044_WYG_232-2a"/>
　　設僧綱司嘉靖七年火止存荒址改為西安縣學<lb/>
　　其兩旁墻外隙地量與僧居改為祥符寺萬厯年<lb/>
　　間郡守易公倣之重修其後日久傾圯<lb/>
國朝康熙三十年僧本修募建正殿三十五年又建天<lb/>
　　王殿重修後殿静室三十七年建山門巍煥如故<lb/>
　天寧萬壽禪寺　𢎞治衢州府志在府治西梁天監<lb/>
　　三年臥雲禪師剏名吉祥唐𤣥宗朝改開元宋改<lb/>
　　報恩光孝寺復易崇寧未幾賜今額明洪武十六<lb/>
<pb n="KR2k0044_WYG_232-2b"/>
　　年建大雄殿永樂元年僧道永遷殿宇西南向崇<lb/>
　　禎衢州府志正徳元年燬先有金華定光古佛坐<lb/>
　　化於此真身漆布祈禱有應及火厥體巍然獨存<lb/>
　　西安縣志天啟丙寅郡守舒崇功知縣賀康載邑<lb/>
　　紳方應祥等捐資建正殿崇禎己巳郡守蔡三復<lb/>
　　等重建天王殿有蜀僧大徳來主寺建後殿佛閣<lb/>
國朝康熙四十年殿災住僧勤生募建<lb/>
　　　西安縣<hi>城外寺觀</hi>
<pb n="KR2k0044_WYG_232-3a"/>
　南禪顯聖寺　𢎞治衢州府志在城南三里梁天監<lb/>
　　年間嵩頭陀建舊名鎮境宋至道元年建水陸道<lb/>
　　塲感夣熙陵御筆改今名趙抃在朝時有僧廣教<lb/>
　　來主其寺公送以詩云到日參徒耳目新桃花一<lb/>
　　笑已中春吾今告老還家近亦是柯峯自在人寺<lb/>
　　之圃西隣大溪公作亭其上扁曰觀瀾其寺有瑞<lb/>
　　石將軍祠靈應特異<lb/>
國朝康熙四十八年衢州總兵官李乾龍捐資重建置<lb/>
<pb n="KR2k0044_WYG_232-3b"/>
　　田百畝<lb/>
　藥師寺　衢州府志在城西二十里梁天監三年建<lb/>
　　<hi>程秀民藥師寺記寺據郡上流為一方之鎮其廢興靡常元末燼明洪武間僧妙法創復再火於成</hi>
　　<hi>化正徳寺之殿宇旋修旋毁竟無完美嘉靖癸未㑹昌侯孫公果銜命過衢憩於寺慨然捨金丙午</hi>
　　<hi>郡守楊公子仁捐俸命僧道嵩任其事告於四方有鄭君曰鍾曰鏓曰淓者傾貲以主緣乃於東隅</hi>
　　<hi>造樓三間髙三層約七十尺上懸巨鐘聲聞十里工始於嘉靖戊申十二月明年冬訖工予因道嵩</hi>
　　<hi>之請而記其嵗月</hi>
　湧泉寺　西安縣志在城西北二十五里晉天福間<lb/>
<pb n="KR2k0044_WYG_232-4a"/>
　　建後燬明洪武初重建寺有泉於平地湧出如趵<lb/>
　　突虎跑狀冬夏不竭溉田十餘里<lb/>
　花塢寺　西安縣志在城西二十五里地多桃梨春<lb/>
　　明日為遊觀之所土人於塢中時聞鐘鼓聲因而<lb/>
　　建寺<lb/>
國朝順治間僧型山說法於此<lb/>
　故城寺　崇禎衢州府志在城南亨衢鄉乾徳二年<lb/>
　　建相傳為殷浩故宅<lb/>
<pb n="KR2k0044_WYG_232-4b"/>
　明教寺　衢州府志在城北二十里宋太平興國元<lb/>
　　年谷口鄭永等建<lb/>
國朝康熙二十一年僧慧雲重建<lb/>
　資忠顯親禪寺　衢州府志在城西北三十五里勝<lb/>
　　堂源宋熙寧間樞密何公建功徳院久廢<lb/>
國朝康熙三十一年天寧寺僧勤生重建<lb/>
　乾明寺　衢州府志在城南三十五里舊名開明禪<lb/>
　　院宋端拱元年改乾明寺程俱有記<lb/>
<pb n="KR2k0044_WYG_232-5a"/>
　明果禪寺　衢州府志唐建内有傳法堂白居易為<lb/>
　　記<lb/>
　開元寺　衢州府志在城東南十五里唐神龍元年<lb/>
　　建開元初改今名明季燬<lb/>
國朝順治間重建<lb/>
　蓮花寺　西安縣志在城北四十里蓮花池上𢎞治<lb/>
　　衢州府志宋建隆中建<lb/>
國朝康熙五年雲間僧乾敏來宿發願建石橋於此橋<lb/>
<pb n="KR2k0044_WYG_232-5b"/>
　　下為放生池寺後圃中有湧泉一泓即其蹟也<lb/>
　法光寺　𢎞治衢州府志在城西南六十五里唐會<lb/>
　　昌元年建<hi>鄭吉士法光寺詩蕭寂松關路門前負手行亂峯含雨氣古洫走泉聲樵徑霜</hi>
　　<hi>林暝僧房夜火明草牀聊寄宿簷溜滴殘更</hi>
　轉輪禪菴　舊浙江通志在青峒峯金華聖者轉輪<lb/>
　　處也方應祥增築倚雲山房與徐日久讀書其中<lb/>
　光嚴寺　衢州府志城東四十里清平鄉周廣順間<lb/>
　　建<lb/>
<pb n="KR2k0044_WYG_232-6a"/>
　三藏寺　衢州府志城東四十里舊名浄刹梁僧崇<lb/>
　　禪師建<lb/>
　能仁寺　衢州府志城南徳懋鄉唐政和間賜額<lb/>
　地藏寺　衢州府志上寺在城西三十五里石晉開<lb/>
　　運二年建下寺在城西五里漢乾祐年間建<lb/>
　太平寺　衢州府志城北三十五里後唐天成間建<lb/>
　　宋淳熙戊寅年楊適有記<lb/>
　崇勝寺　衢州府志城北四十里宣風鄉唐元和元<lb/>
<pb n="KR2k0044_WYG_232-6b"/>
　　年大徹禪師建<lb/>
　玉泉菴　衢州府志城北五十里宋景徳年間古佛<lb/>
　　開山<lb/>
國朝康熙三十七年僧明夀重建<lb/>
　靈鷲菴　衢州府志城北四十里古梵竺菴<lb/>
國朝康熙十四年僧戒生重建今名小九華<lb/>
　佑聖觀　衢州府志在清平鄉宋道士陳大名建<lb/>
　仙集觀　嘉靖浙江通志在爛柯山下相傳宋真宗<lb/>
<pb n="KR2k0044_WYG_232-7a"/>
　　嘗賜玊斧劒西安縣志里民因䨇白鶴集此而建<lb/>
　　中有對奕二仙及王質與質弟貴像<lb/>
　　　龍游縣<lb/>
　靈耀寺　衢州府志在縣治西百餘歩為姑蔑子故<lb/>
　　宫址晉義熙年建縣令祝聖講約於此為龍邑首<lb/>
　　刹萬厯龍游縣志寺後有諸天閣其伽藍神謂是<lb/>
　　姑蔑子其像猶作進賢冠龍游縣志舊名靈光寺<lb/>
　　宋紹聖間易今名𢎞治衢州府志後燬元至元乙<lb/>
<pb n="KR2k0044_WYG_232-7b"/>
　　丑重建龍游縣志嵗久圯明天順間知縣王瓚重<lb/>
　　修萬厯辛亥知縣萬廷謙重建廊宇東西各若干<lb/>
　　間大闢門闌臺墀<hi>萬延謙重修靈耀寺記由新以之圯因乎時援廢以為興存乎</hi>
　　<hi>人夫今卑而有土與民之責地方之廢墜有不容不修舉者龍游靈耀寺久矣庳陋不治予謹念左</hi>
　　<hi>右階序於此觀禮必厚棟大梁邃庭髙門然後可以上充揖讓下周歩武由是殿宇聿新百室盈堵</hi>
　　<hi>經始於萬厯三十八年十一月二十五日落成於四十年二月十二日麋費千緡有竒夫天下之事</hi>
　　<hi>作者常欲其久存而繼者每至於圯廢使繼者皆如始作之心則可以亘遠而無敝此予所為記之</hi>
　　<hi>之意也</hi>
<pb n="KR2k0044_WYG_232-8a"/>
國朝順治間寺僧募緣重建未竣康熙十九年復為狂<lb/>
　　風所毁知縣盧燦捐俸首倡勸募重修<lb/>
　證果寺　崇禎衢州府志在縣東四十里<hi>宋濓證果寺記證果</hi>
　　<hi>道塲始於唐貞觀初縣人虞道延捐宅為之悉入陂田其中已而祝髮受戒為開山第一祖稱曰虞</hi>
　　<hi>延法師云唐季變為瓦礫之區宋初休堂慧公重興無幾又廢今住持静山仁公捐私槖以為衆倡</hi>
　　<hi>遂造釋迦寳殿演法堂藏經室鐘樓崇廣嚴麗視昔有加往來觀者咸謂象教衰落之時能化灌莽</hi>
　　<hi>之境而為無上寳坊非賢而智者能如是乎</hi>
　舍利寺　萬厯龍游縣志在縣東三十二里𢎞治衢<lb/>
<pb n="KR2k0044_WYG_232-8b"/>
　　州府志宋明道二年建中有白塔趙抃記慎東美<lb/>
　　書<hi>趙抃舍利寺記古午未之地有舍利塔院年祀彌遠棟壊梁仆邑人江延厚遽新其廢建釋迦</hi>
　　<hi>殿増葺法堂方丈門廊官院無慮用四萬錢起明道二年九月九日迄慶厯四年六月十九日成明</hi>
　　<hi>年十月十二日始為記銘曰修身治心得佛之深清浄慈智乃佛之事相好顒顒金碧穹穹雖曰外</hi>
　　<hi>飾俾人内恭斯廟有塔是瞻是崇完堅弗隳永焉無窮嘉祐二禩素秋之季建者江氏銘以為識王</hi>
　　<hi>守仁舍利寺詩經行舍利寺登眺幾徘徊峽轉灘聲急雨晴江霧開顚危知往事飄泊長詩才一段</hi>
　　<hi>滄洲興沙鷗莫浪猜</hi>
國朝康熙十九年知縣盧燦令僧重修<lb/>
<pb n="KR2k0044_WYG_232-9a"/>
　烏石寺　嘉靖浙江通志在縣北四十五里𢎞治衢<lb/>
　　州府志舊名幽巖宋政和二年建紹興二年岳鄂<lb/>
　　王張魏公俱有題識<lb/>
　成志寺　崇禎衢州府志在杜山唐杜如晦憇於此<lb/>
　　捨宅為寺<lb/>
　回瀾寺　龍游縣志在縣東十里鳳翔洲上宋時永<lb/>
　　福寺舊址久廢明知縣萬廷謙重建於浮杯塔前<lb/>
　　明季傾圯<lb/>
<pb n="KR2k0044_WYG_232-9b"/>
國朝康熙四年知縣艾朝棟重建俗名銅佛殿<lb/>
　聖壽寺　萬厯龍游縣志在縣南五十里髙僧懶牧<lb/>
　　坐化於此有塔崇禎衢州府志梁天監三年僧嵩<lb/>
　　建<lb/>
　資福寺　萬厯龍游縣志在縣南三十里宋寳祐間<lb/>
　　建有田七十三畝為宋侍郎呂好問置以祀其曾<lb/>
　　祖防<lb/>
　龍邱寺　衢州府志在縣東四十里嵩頭陀剏建江<lb/>
<pb n="KR2k0044_WYG_232-10a"/>
　　總有詩<lb/>
　法安寺　衢州府志在縣南十里唐天祐中建<lb/>
　瀫水寺　衢州府志在縣東北十五里晉天福中建<lb/>
　龍洲菴　衢州府志在泊鯉灘下亦名文峯菴<lb/>
　石舟菴　衢州府志在縣北四十五里有竒石如舟<lb/>
　　環以清泉其水可愈疾<lb/>
　清梵菴　龍游縣志在縣治西二十五里<hi>俞恂清梵菴記菴舊</hi>
　　<hi>為青瓶殿南有塘環數十畝許相傳姑蔑子埋青瓶於此其後漁者深夜取魚有光熊熊網而視之</hi>
<pb n="KR2k0044_WYG_232-10b"/>
　　<hi>青瓶在焉其欵識盖上古間物也殿以此名而或又曰先朝𣙜酒務也故至今發土往往得青瓶云</hi>
　　<hi>環塘村落數百家以殿為里社嵗時<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>禬祈報於此至萬厯間中廢里人方明敬更為營建以青瓶</hi>
　　<hi>名近俚改顔清肥是時尚為道院盖取道經玉池清水上生肥之語也崇禎末年寺僧靈源建大士</hi>
　　<hi>閣左右翼以僧寮遂燦然為浮屠精舍而武林葛屺瞻侍郎來遊復顔以清梵之目向之所謂青瓶</hi>
　　<hi>者盖至是凡三變矣靈源營構既竣恐異日或有失墜因置寺田若干畝以永香火而請予一言以</hi>
　　<hi>勒於石</hi>
　崇仙宮　明一統志在縣東梁大同中建即鄷去奢<lb/>
　　昇仙處<lb/>
<pb n="KR2k0044_WYG_232-11a"/>
　𤣥真宮　龍游縣志舊稱女宮在治西一里宋端平<lb/>
　　中馬侍郎天驥女施宅建<hi>李仔𤣥真宮記𤣥真宮者故宋樞密馬公驥之</hi>
　　<hi>第也初公無子一女曰時閏為前淛東肅政廉訪使黄頭公夫人亦無子黄頭公卒夫人嘆曰我雖</hi>
　　<hi>無子賴有他室子可以嗣其宗顧吾以一身承先人顯宦之餘而使他氏繼之勢或不能以永思所</hi>
　　<hi>以永之者莫若身為老氏學於是因第之㕔事為禮神之庭堂為集衆之地其餘庖湢廩田皆因馬</hi>
　　<hi>氏之舊官其地者以事聞上嘉其義為降璽書曰有司徭役其無與凡若器賄土田强有力者不得</hi>
　　<hi>奪特賜金額號時閏純静守貞端静法師提㸃宫事夀昌尉胡天祥為予言且徴記焉</hi>
　集善宫　𢎞治衢州府志在縣西東華山下梁大同<lb/>
<pb n="KR2k0044_WYG_232-11b"/>
　　四年建元至正間縣尹張塔喇蘓遷創於此<lb/>
　　　常山縣<lb/>
　圓通寺　常山縣志在縣南百歩外舊名觀音院唐<lb/>
　　貞觀元年建宋治平元年重修明萬厯十年正殿<lb/>
　　傾圯募縁重建<lb/>
　昭慶寺　衢州府志在縣西里許常山縣志即西髙<lb/>
　　峯下也唐垂拱二年建舊名惠安宋祥符元年改<lb/>
　　今名紹興甲子圯趙籛夫捐金募建佛殿後壊明<lb/>
<pb n="KR2k0044_WYG_232-12a"/>
　　洪武十五年又建正統六年玊山尹林岱等再修<lb/>
　　併建兩廊嘉靖十五年寺僧明升明順復整佛殿<lb/>
　　易其柱一乃桐木也邑人爭取為琴其音清越四<lb/>
　　十年屋圮署縣通判張澤召圓通寺僧法善住持<lb/>
　　募緣重整<hi>王𤣥昭慶寺詩遠公蘭若萬山中問度重來午後鐘窻外白雲飛不去只因長</hi>
　　<hi>䕶鉢心龍</hi>
　華嚴寺　在石崆山唐宋古刹<lb/>
國朝順治初住持立濤重修推官孫魯建潄石亭於山<lb/>
<pb n="KR2k0044_WYG_232-12b"/>
　　上厯久圮雍正十年錢塘許鉞客游常山愛石崆<lb/>
　　之勝修寺重構潄石亭復於寺西建拱緑亭赤雨<lb/>
　　樓十二年鉞之子演又作問莊亭<hi>許鉞拱緑亭詩緑暗連天碧亭</hi>
　　<hi>臨空翠間雲流千竹逸風静萬松閒春愛溪邊水秋憐寺外山清襟時對此忘却鬢毛斑又赤雨樓</hi>
　　<hi>詩秋杪凴欄望霜林古寺間一行征雁急數㸃白鷗閒偶讀登樓賦時看落帽山攴公共茶話香斮</hi>
　　<hi>鷓鴣斑</hi>
　欽教寺　𢎞治衢州府志在縣東二十里舊名欽教<lb/>
　　院唐貞觀三年建元至正壬辰燬明洪武十年建<lb/>
<pb n="KR2k0044_WYG_232-13a"/>
　　常山縣志萬厯十二年縣令傅良言修復之<lb/>
　保安寺　舊浙江通志在縣北二十五里吳越侍御<lb/>
　　史江景房建𢎞治衢州府志宋崇寧五年重建<hi>程俱</hi>
　　<hi>保安寺記常山縣之謝源有保安院盖江氏之祖侍御公之所建自侍御之世滋逺厦屋日圯開化</hi>
　　<hi>報徳院僧文雅以身律衆日劘月案凡六年而後成其基則因故地闢之稍前又益東築室靣勢以</hi>
　　<hi>便川谷之宜於時距始建百五十九年矣侍御有髙行為鄉里敬信初里人有訟累不得直公貽書</hi>
　　<hi>執政道其寃事直里人進金十鎰以謝公笑斥之里人置金去終不得辭則以金買謝源地構保安</hi>
　　<hi>寺云</hi>景房之孫丞相萬里繼增田土而寺愈振元天<lb/>
<pb n="KR2k0044_WYG_232-13b"/>
　　厯戊辰重建明洪武甲辰修<lb/>
　湖山寺　衢州府志在縣東二十里今名廣化寺宋<lb/>
　　淳熙三年建後燬<lb/>
國朝康熙年間重建山頂有湖可漁可田<lb/>
　靈峯寺　衢州府志在縣北三十里宋咸淳年建<lb/>
　茗源寺　衢州府志在縣東三十里宋咸淳二年建<lb/>
國朝順治間僧大林重建<lb/>
　永平寺　衢州府志縣北三十里唐大中十年建宋<lb/>
<pb n="KR2k0044_WYG_232-14a"/>
　　祥符六年賜額趙鼎魏矼范三賢嘗寓此<lb/>
　報恩寺　衢州府志縣北十五里唐貞觀二年建明<lb/>
　　為保安寺末年燬<lb/>
國朝康熙十一年僧正學重建更今名<lb/>
　修道菴　常山縣志在縣西二十五里曹嘉㑹嘉靖<lb/>
　　中都閫萬表遣道人明曉募修常玉通衢功成結<lb/>
　　菴以居府判張澤買田十餘畝以為明曉久守之<lb/>
　　資菴内有得月亭雲影池諸勝<lb/>
<pb n="KR2k0044_WYG_232-14b"/>
　集真觀　𢎞治衢州府志在縣南四十歩宋宣和庚<lb/>
　　子燬常山縣志乾道戊子令蘇玭剏浮屠於上淳<lb/>
　　熙丙午令趙善酬復建塔院景定二年請額為集<lb/>
　　真元至元十六年改為觀後燬至正乙未重建<lb/>
　　　江山縣<lb/>
　海㑹禪寺　正徳江山縣志在縣西南二百歩初禪<lb/>
　　師𧦬良卓錫於此梁天監十八年縣人徐殷捨宅<lb/>
　　為寺廬山僧義隆寓此有白蛇銜花聽經之異賜<lb/>
<pb n="KR2k0044_WYG_232-15a"/>
　　名龍華宋祥符元年改今額紹興七年重建佛殿<lb/>
　　明𢎞治乙丑燬僧𢎞溥重建<lb/>
　寳成寺　𢎞治衢州府志在縣東北一里舊為尼院<lb/>
　　名竹林吳越時建宋祥符元年賜今額正徳江山<lb/>
　　縣志大觀二年邑人請易為僧刹江山縣志明正<lb/>
　　徳丙寅建大雄殿萬厯戊寅建兩廊鐘樓<lb/>
　施水寺　衢州府志在縣東二百餘歩大街之西梁<lb/>
　　天監十八年建明成化間重建<lb/>
<pb n="KR2k0044_WYG_232-15b"/>
　仙居寺　衢州府志在縣東南四十里舊名靈岡有<lb/>
　　水簾洞諸勝正徳江山縣志宋至和二年僧雲隠<lb/>
　　重建江山縣志王安石讀書寺中後勅賜今額寺<lb/>
　　田舊為豪右所據明毛端簡愷勸諭復還<hi>楊世琦仙居寺</hi>
　　<hi>詩偶訪仙居興不慳杖藜徐歩叩禪闗門迎瀑布千尋水地接江郎一簇山鳥道僅容遊屐度虬松</hi>
　　<hi>長許老僧刪數聲清磬雲間出暮色蒼茫客倦還</hi>
　璩源寺　江山縣志在縣東南六十里晉天福七年<lb/>
　　建有龍湫石<hi>胡誠重建璩源寺記璩源江山之勝地也石晉時霅川有僧法諲道行超</hi>
<pb n="KR2k0044_WYG_232-16a"/>
　　<hi>卓來遊斯地愛其山水廻環風氣凝聚遂結菴入定終日四境信嚮乃崇構殿堂像教大興值嵗旱</hi>
　　<hi>衆叩於師師為之禱相傳寺下靈湫有龍蟄於盤石雨遂大作厥後嵗時旱澇有禱輒應天福間召</hi>
　　<hi>師至錢塘賜號曰通濟大師寺額曰璩源善政保安禪寺復勅龍為嘉澤通惠侯以衛佛教後以住</hi>
　　<hi>持無主隆替相仍元時芝田瑞公復興叢林丕振國朝永樂初野燒延燼寺有田若干畝皆為他人</hi>
　　<hi>所有宣徳三年僧㑹南宗紹念寺廢久徧訪真僧得天寧寺文淨俾興復之文淨號天鏡執行峻特</hi>
　　<hi>遂捐衣盇之贏經營謀畫復其田以給食日漸饒裕乃伐木輦土用拓其址重建殿宇視昔規制盖</hi>
　　<hi>倍焉工始於宣徳已酉訖正統戊辰慮後來者或昧始末徴言為記是用著之石以示悠久</hi>
　保福寺　𢎞治衢州府志在縣南四十里江山縣志<lb/>
<pb n="KR2k0044_WYG_232-16b"/>
　　宋元豐六年建明萬厯二十年重建殿前有羅漢<lb/>
　　松二株蒼鬱若虬龍宋時物也<lb/>
　寳陀寺　江山縣志在左坑元至正八年建尋燬明<lb/>
　　萬厯間重建<hi>金紹昌寳陀寺詩寳陀何代寺鑿翠倚巖壁㢠廻峯相蹙抱靈閟此藏嗇修</hi>
　　<hi>篁不見天危閣坐相逼何來兠羅雲一墜化為石山風吹不起景狀如蕩激其旁豁谽谺其上樹蘿</hi>
　　<hi>薜玲瓏窺乳竇空響時滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>㣲聞素女絃清泛出虚寂洞壑窅然深仙靈邈難覿</hi>
　眞巖寺　正徳江山縣志在縣西北登眞巖下以女<lb/>
　　冠詹妙容修煉上昇得名唐末乃為僧刹宋元祐<lb/>
<pb n="KR2k0044_WYG_232-17a"/>
　　中郡守沈祖徳命僧以珪遷於半山大觀二年賜<lb/>
　　額江山縣志明萬厯間重建<lb/>
　太平寺　正徳江山縣志在縣南三十五里宋乾徳<lb/>
　　元年僧徳浩建太宗時賜額天聖四年再建佛殿<lb/>
　　江山縣志即故縣址也<lb/>
　鹿溪院　江山縣志在鹿溪渡元皇慶癸丑建明萬<lb/>
　　厯間改建航埠山<hi>徐慥鹿溪院詩兩岸青山曲趂溪倚山僧屋傍髙低一䨇烏鬼</hi>
　　<hi>浮沉食無數黄公來去啼花徑暗香風逓送稻田新緑雨催齊老僧正說天台事水自東流日自西</hi>
<pb n="KR2k0044_WYG_232-17b"/>
　普明寺　衢州府志在縣南十五里宋淳祐年建明<lb/>
　　𢎞治間重建<lb/>
　法藏寺　衢州府志在縣東南五十里唐貞觀三年<lb/>
　　建明嘉靖二十三年重建<lb/>
　江郎寺　衢州府志在縣南五十里宋天禧二年建<lb/>
　心航菴　江山縣志在清湖下首因山曲折幽徑逶<lb/>
　　迤有仙壇為乩仙之所後有閣臨池旁一徑以逹<lb/>
　　陸舫最上為聽松團瓢林木掩映逺眺數里歸㠶<lb/>
<pb n="KR2k0044_WYG_232-18a"/>
　　落照儼如圖畫明邑人毛應思建<lb/>
　天雨菴　江山縣志在仙霞嶺上建自宋代<lb/>
國朝康熙十七年寺燬總督李之芳重建<hi>李之芳天雨菴碑記仙霞</hi>
　　<hi>浙閩之衝連峯叠嶂不可紀極嶺之巔有闗闗之下則天雨菴在焉前數年㓂氛滋蔓設伏搗巢殱</hi>
　　<hi>厥渠魁嚴斥堠置戍守俯瞰天雨菴表裏若唇齒迄今門庭宴如四方至者必停車菴下禮佛而去</hi>
　　<hi>歳丁巳不戒於火僧正龍亟以興復為請越明年余捐資為倡於是藩司守令各輸金以濟其役而</hi>
　　<hi>浙閩士庶佽助恐後鳩工庀材葺而新之規模𢎞敞落成請記於佘余惟神臯奥區必藉神靈作鎮</hi>
　　<hi>以肅民之觀聽菴之肇造始於宋長翥孤騫俯壓山川之氣已五百餘嵗而聽其毁諸已乎今者榱</hi>
<pb n="KR2k0044_WYG_232-18b"/>
　　<hi>題輪奐有嚴有翼其君子憑軾而臨如入候館其小人擔簦以從如依廬舍廟貌吉䖍神人胥悅凡</hi>
　　<hi>道出兹嶺瞻依靈爽者當思徒御不驚從此為良民善士沐浴教化以歌咏太平其亦可矣是為記</hi>
　紫微觀　正徳江山縣志舊名紫微道院去縣西南<lb/>
　　三里元皇慶二年隠士璩可道建明洪武間設道<lb/>
　　㑹司以徐安道請立為叢林江山縣志成化間重<lb/>
　　建<lb/>
　　　開化縣<lb/>
　靈山寺　衢州府志在縣西五十歩五代時有兩異<lb/>
<pb n="KR2k0044_WYG_232-19a"/>
　　僧住此嘗著靈異後皆化去居處嘗有神光宋皇<lb/>
　　祐辛卯僧清臣始剏寺詔賜今額𢎞治衢州府志<lb/>
　　元末燬至正戊戌重建開化縣志明洪武庚午僧<lb/>
　　擇善建鐘樓藏殿千佛閣<hi>解縉靈山寺記開化縣西有山偃然如人臥因</hi>
　　<hi>曰臥佛宋興始造寺於山之麓曰靈山寺僧既衆分三寮曰慈廕居其中曰静照居其左曰雄觀居</hi>
　　<hi>其右由是為叢林至今三百餘年可謂盛矣元季燬至正戊戌沙門可玖養琦經營再造景芳道徳</hi>
　　<hi>繼之而有緒未就入明沙門道源以洪武庚午修建甚盛遂軼於前盖竭其力幾二十年而施設與</hi>
　　<hi>清臣等其功有足𫝊也</hi>永樂乙酉僧普賜建静照堂圓通閣<lb/>
<pb n="KR2k0044_WYG_232-19b"/>
　太平院　𢎞治衢州府志在縣北十五里宋淳熙三<lb/>
　　年建𢎞治開化縣志有僧老𧦬者人所敬仰睦㓂<lb/>
　　知其名不敢焚掠而去後燬元大徳二年僧守常<lb/>
　　重建至正十二年復燬僧亮可增建<hi>虞京遊太平院詩金銀樓</hi>
　　<hi>觀倚層巔幽絶由來隔市[門@里]髙樹鳥啼秋色裏斷橋人語夕陽邊林深霧重鳴踈雨崖險風髙響落</hi>
　　<hi>泉聲利輪蹄無路入竹門長鎻薜羅烟</hi>
　寳積院　崇禎衢州府志在縣西三十五里宋端拱<lb/>
　　二年建𢎞治開化縣志元壬辰燬僧戒月重建<hi>汪相</hi>
<pb n="KR2k0044_WYG_232-20a"/>
　　<hi>如寳積院詩秋容未見麥先老春事無人花已休且借江山助詩興莫因風雨作覊愁荒村終日<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>
                    </hi>
　　<hi>奔走蕭寺可人真逗遛一炷爐香小牕下臥聴雲木呌鈎輈洪穮寳積院詩欲入氷壺願未償白雲</hi>
　　<hi>招我入山房雪濤細叩煎茶飲水月閑𫝊煉墨方聽穎師琴忘俗累話參寥事憶家鄉僧門酌客真</hi>
　　<hi>多禮只在銅爐一炷香</hi>
　太康院　𢎞治開化縣志在縣南五十里周顯徳元<lb/>
　　年建有靈應道者焚修於此言雨暘無不應後坐<lb/>
　　化於山之右其地至今不生草寺僧以其鎖骨塑身<lb/>
　　立閣奉之遠近敬信遇旱禱祈常以法身之輕重<lb/>
<pb n="KR2k0044_WYG_232-20b"/>
　　為雨不雨之驗<hi>程俱太康院詩瀟瀟僧院在山阿春日尋幽得獨過一徑落花人跡</hi>
　　<hi>少四簷喬木鳥聲多端明古墓生芳草聖者香祠長薜蘿乗興杳然迷去路禪衣和月醉婆娑</hi>
　龍華寺　衢州府志在縣西二十里晉天福四年建<lb/>
　　宋元豐間有僧修意受法於龍華傳教師道圓後<lb/>
　　從佛印禪師遊大觀初復歸龍華示寂又有了空<lb/>
　　者與胡寅程俱江偉李光及丞相趙鼎侍讀范沖<lb/>
　　相友善有倡和詩甚多<lb/>
國朝康熙初僧湛圓重建<lb/>
<pb n="KR2k0044_WYG_232-21a"/>
　招福寺　衢州府志在縣東十里宋端拱二年建趙<lb/>
　　清獻公抃舊遊處有真如軒公題壁<lb/>
　雲門院　衢州府志在縣西雲臺鄉宋開寳中建程<lb/>
　　俱退寓於此<lb/>
　清源院　衢州府志在縣南二十五里宋景定二年<lb/>
　　建明洪武中重建<lb/>
　慈恩堂　衢州府志在縣東宋建元季圯明初重建<lb/>
　　管理通濟橋<lb/>
<pb n="KR2k0044_WYG_232-21b"/>
國朝改為禪院<lb/>
　菩提菴　開化縣志在縣北小山嶺萬厯間建<lb/>
　玉霄宮　開化縣志在縣北四十里名勝志元道士<lb/>
　　王自然棄家修煉於此有道行能致風雨延祐間<lb/>
　　即其所居建玊霄宮崇禎衢州府志元末燬道士<lb/>
　　王允中重建明洪武二十四年立為叢林<lb/>
　頤眞宫　開化縣志在縣北鐘山下宋建炎間道士<lb/>
　　王惟迪建元末燬明永樂間道士王允中重建<lb/>
<pb n="KR2k0044_WYG_232-22a"/>
國朝康熙二十一年道士葉行進重建<lb/>
　　嚴州府<hi>建徳縣附郭</hi>
　報恩寺　嚴陵志在府城内宋慶厯中郡人沈文慶<lb/>
　　捨基建僧如實開山元末燬明洪武二年僧智徳<lb/>
　　重建嵗久傾圯景泰元年僧文斌募新之𢎞治四<lb/>
　　年知府李徳恢命僧宗廣重修建徳縣志嘉靖十<lb/>
　　五年改為嚴陵祠萬厯年間祠移於建安山麓仍<lb/>
　　於山門葺小屋以識古刹焉<lb/>
<pb n="KR2k0044_WYG_232-22b"/>
國朝康熙二十二年僧普敬重建大殿<lb/>
　𤣥妙觀　明一統志在府城内西北唐景龍中建名<lb/>
　　龍興觀宋大中祥符元年詔天下建天慶觀即改<lb/>
　　名天慶四年詔即天慶觀建殿以奉太祖嵗時長<lb/>
　　吏率官屬朝謁著於令嚴陵志元元貞元年詔易<lb/>
　　江南諸路天慶觀為𤣥妙觀元末燬明洪武初李<lb/>
　　文忠即故基重建玊皇殿永樂宣徳正統天順間<lb/>
　　相繼興復鼎建兩廡山門殿西為紫微樓下為眞<lb/>
<pb n="KR2k0044_WYG_232-23a"/>
　　風堂左右為景星南樓為方丈又南為治事㕔東<lb/>
　　為迎仙館南為三清殿規模壯麗為一郡偉觀建<lb/>
　　徳縣志崇禎年間推官馮秉清重修<lb/>
國朝康熙二十年知府任風厚重修仍置月臺下班亭<lb/>
　　二座前葺大坊扁曰𤣥妙觀今為嵗節文武習儀<lb/>
　　祝釐之所<lb/>
　　　建徳縣<hi>城外寺觀</hi>
　九峯寺　嚴陵志在縣西北五里武定門外倍郭塢<lb/>
<pb n="KR2k0044_WYG_232-23b"/>
　　宋寳元二年建清涼文益禪師開山邑人王嗣隆<lb/>
　　捨基政和五年燬僧自南重建山有九峯環列故<lb/>
　　名<hi>新定續志前為九峯菴後請州城廢寺易其額</hi>元末燬明洪武元年僧<lb/>
　　乾元即舊基重建嚴州府志嘉靖間廢舊址為有<lb/>
　　力者所得僧道源復建於風硎橋萬厯三十六年<lb/>
　　僧徳欽復古址鼎建殿宇煥然一新<lb/>
　天寧禪寺　嘉靖浙江通志在府城南五里嚴陵志<lb/>
　　宋慶厯中僧道明開山名廣靈寺崇寧二年改為<lb/>
<pb n="KR2k0044_WYG_232-24a"/>
　　崇寧萬壽禪寺政和元年改天寜紹興七年改報<lb/>
　　恩廣孝禪寺明洪武己酉僧志滿重建復名天寧<lb/>
　　宣徳正統成化間僧紹宸道浩戒恩前後增剏氣<lb/>
　　象軒豁甲於一郡諸寺焉<lb/>
　靈石寺　嚴州府志在縣東守禄村舊名靈石院一<lb/>
　　名鳥石寺五代梁時長守禪師開山宋建中靖國<lb/>
　　元年知州馬玕改今名嚴陵志明洪武二年僧知<lb/>
　　永重修<lb/>
<pb n="KR2k0044_WYG_232-24b"/>
　仁王教寺　嚴陵志在縣東南翁村舊名仁王院吳<lb/>
　　天璽間支遁禪師開山年久圯宋嘉定間誠禪師<lb/>
　　重建<lb/>
　崇勝教寺　嚴州府志在縣西唐村舊名龍山白佛<lb/>
　　院宋大中祥符八年賜名崇勝院時有僧義澄號<lb/>
　　長坐不睡長老真宗嘗賜以詩院舊有真宗仁宗<lb/>
　　賜義澄劄子御書後燬明萬厯三十九年僧性理<lb/>
　　重建改號龍門禪院<lb/>
<pb n="KR2k0044_WYG_232-25a"/>
　玉泉寺　建徳縣志在城北烏龍山麓宋時有陳學<lb/>
　　古𨽻書玊泉寺三字寺西有泉如噴玊建亭其右<lb/>
　　寺之上有石佛嵗久漸長所謂息石也明萬厯二<lb/>
　　十三年邑人蔡良士於石佛左建一静室修憇於<lb/>
　　上僧人遂大改建三十五年知府毛志尹即山泉<lb/>
　　之上建官㕔三門題曰源頭活水<hi>張元電遊玊泉寺詩石佛山嵓</hi>
　　<hi>古茅堂秋草深流雲栖塔樹飛絮貼禪心髙閣懸燈在危蘿碍日沉乗閒一登眺留此壯雲林</hi>
國朝順治年間僧深谷重建<lb/>
<pb n="KR2k0044_WYG_232-25b"/>
　寳華寺　建徳縣志舊名法言寺在和義門外放生<lb/>
　　池中寳華洲上即嚴之西湖也四面環水中有一<lb/>
　　墩上建藏經閣<lb/>
國朝康熙五年知府劉茂先復建一閣於東扁曰曇花<lb/>
　　界竹木森繞名人遊咏甚多<lb/>
　圎通院　新定續志即髙峯院舊浙江通志在府城<lb/>
　　東興仁門外東津山上嚴陵志唐善導和尚開山<lb/>
　　院有靈感觀音像遇旱禱雨有應宋紹興七年知<lb/>
<pb n="KR2k0044_WYG_232-26a"/>
　　州胡寅作亭其上以近嚴陵瀨名曰髙風亭年久<lb/>
　　院圮亭廢建徳縣志明永樂二十年僧自忠重建<lb/>
　　萬厯二十年僧真宿重修<hi>馬仲珍遊圎通院詩山空不隠響一葉落還聞</hi>
　　<hi>龍去遺荒井僧歸禮白雲蟲絲昏畫壁嵐氣濕爐熏睡思殊無奈茶甌易䇿勲趙抃書圓通院水閣</hi>
　　<hi>詩風送荷花香滿闌上人宴坐水雲間時中静極光通逹豈特浮生半日閒</hi>
　尊宿菴　建徳縣志在小西門外一里唐時僧道明<lb/>
　　織蒲鞋養母處人以其有退黄巢之術稱為尊宿<lb/>
　　屢建屢圮<lb/>
<pb n="KR2k0044_WYG_232-26b"/>
國朝順治年間知府袁一魁捐俸修康熙十四年僧西<lb/>
　　臺復修<lb/>
　粉泉菴　嚴陵志在縣西北烏龍嶺菴下有泉從石<lb/>
　　竇中流出色白如粉因名<lb/>
　　　淳安縣<lb/>
　轉教寺　嘉靖浙江通志在縣治西晉升平中建嚴<lb/>
　　陵志宋天聖中詔新之元至元六年重建俗名西<lb/>
　　寺僧㑹司在焉冬至等節習儀之所明𢎞治四年<lb/>
<pb n="KR2k0044_WYG_232-27a"/>
　　知縣劉箎重修<hi>貢師泰建徳路西寺詩山門東轉歩廊深長日禪房占緑隂松徑雨</hi>
　　<hi>晴添虎跡竹軒風冷聴龍吟上林久說相如賦故里徒誇季子金獨坐匡床看明月不知涼月濕衣</hi>
　　<hi>襟</hi>
　龍華寺　嚴州府志在縣南和義鄉嚴陵志舊名永<lb/>
　　泰寺圖經云寺有寶大二年都嵒將方鄴等乞重<lb/>
　　修狀後判依執押字又有寳正三年睦州請僧住<lb/>
　　持帖後繫司空判軍州事郭押皆見存按寳大寳<lb/>
　　正皆錢氏年號則此寺建於五代以前也宋政和<lb/>
<pb n="KR2k0044_WYG_232-27b"/>
　　三年以犯哲宗陵名改今額<lb/>
　龍泉寺　淳安縣志在縣東五十五里舊名龍泉院<lb/>
　　唐咸通七年建有泉一泓能出雲雨以蘇旱乾疑<lb/>
　　有龍在焉因名宋政和六年縣人裒錢一新諫議<lb/>
　　大夫江公望為之記<lb/>
　普安寺　舊淳安縣志在縣南二十里宋建隆三年<lb/>
　　建明成化十八年邑人商輅新之中有文毅公祠<lb/>
　　長子侍講良臣次子少卿良翰配享焉隆慶四年<lb/>
<pb n="KR2k0044_WYG_232-28a"/>
　　知縣鄭應齡重修<lb/>
　石佛寺　舊淳安縣志在縣南三十里宋乾徳元年<lb/>
　　建相傳富常潭有石佛見長六尺五寸迎置於院<lb/>
　　因名焉<lb/>
　靈瑞院　嚴陵志在縣東四里舊係靈嚴道宫漢乾<lb/>
　　祐二年改為僧院易今名元元統二年僧如琪重<lb/>
　　建明景泰五年僧普惠新之俗名東寺<hi>胡拱辰靈瑞院碑記</hi>
　　<hi>靈瑞院前代建竪聖朝定制萬夀節與千秋正旦長至先三日在外文武羣臣預擇近地佛氏居習</hi>
<pb n="KR2k0044_WYG_232-28b"/>
　　<hi>慶賀禮至期則行之公署淳安縣郭外東則是院在龍山之陽去縣四里西則轉教寺在雉山之隂</hi>
　　<hi>去縣二里其地皆明敵静幽可以嵗習是禮亡何而院之殿閣漸圯住僧普慧募衆緣修之山門内</hi>
　　<hi>外位置竑深像設完美願力既竣樹碑於山門請予記其始末凡百檀越悉列之碑隂</hi>舊淳<lb/>
　　安縣志明隆慶三年知縣鄭應齡又於寺後龍山<lb/>
　　巔建碧霞宫題曰龍山第一宫<lb/>
　柵源院　嚴陵志在縣東北昌期鄉圖經云院有至<lb/>
　　道三年知縣事孫讜撰重建殿宇記云越王勾踐<lb/>
　　襲吳兵行之際於此源口立砦柵寺因地而稱又<lb/>
<pb n="KR2k0044_WYG_232-29a"/>
　　曰寺有聖者像鄉民嵗時旱暵禱必獲應又曰院<lb/>
　　壁得咸通十三年沙門師魯書武宗詔毁天下佛<lb/>
　　寺聖者之像巋然曾不焦壊洎象教復興吳人王<lb/>
　　璿得之於山塢泥潦之中相好儼然益彰是教之<lb/>
　　不可冺如此<lb/>
　龜石菴　嚴州府志在縣西十里舊名溪心寺一名<lb/>
　　小金山寺左右石洞可以納涼前有山横出半江<lb/>
　　上有水陸寺登臨者目為小金山下一石臥灘若<lb/>
<pb n="KR2k0044_WYG_232-29b"/>
　　龜曵尾名曰龜石灘<hi>程敏政龜石菴詩千尺波心得異觀水雲中鎻碧巑岏蛟</hi>
　　<hi>龍近窟蟠根久鸛鶴危巢堕影寒白社可能專佛印紅塵曾不到漁竿他時浮玊論形勝擬酌山靈</hi>
　　<hi>說二難</hi>
　尹山菴　嚴州府志在縣西南七十里淳安縣志宋<lb/>
　　淳熙七年建其佛汪姓越國公華第八子也修真<lb/>
　　化此<lb/>
　蓬山菴　舊淳安縣志在縣西七十里萬花谷口對<lb/>
　　方壺嶺故名倚蓬山下瞰大江上有石洞蝙蝠集<lb/>
<pb n="KR2k0044_WYG_232-30a"/>
　　於其中見人則飛舞撲靣<lb/>
　天樂觀　嚴陵志在縣東北四十里五代漢乾祐元<lb/>
　　年建宋重和元年賜今名<hi>方聞天樂觀記淳安宫觀有四皆廢無有惟天</hi>
　　<hi>樂觀獨存耆舊相傳觀本在常樂鄉文高里昔因洪水漂泛聖像至昌期鄉湖山下止焉從而建立</hi>
　　<hi>於此村甿指舊鄉名之云常樂觀剏始於五季乾祐増修於國朝乾興殿廡幽深不侈不陋溪湖廻</hi>
　　<hi>環嶺岫巍峩逈出塵境徽宗皇帝欽崇天道向意真風詔天下宫觀三十間以上者賜額郡守許堯</hi>
　　<hi>夫以聞得旨以天樂觀為額實重和元年九月未幾燬道士胡知章募緣重建所賜勅額摹刻於石</hi>
　　<hi>因敘始末於其下以彰不冺</hi>
<pb n="KR2k0044_WYG_232-30b"/>
　　　桐廬縣<lb/>
　圓通寺　嘉靖浙江通志在縣西唐㑹昌中建嚴陵<lb/>
　　志名聖徳寺宋大中祥符七年賜今額寺有觀音<lb/>
　　像祈禱輒應有一泉名曰稱心味絶甘昔有老僧<lb/>
　　欲植萬松於路鄉人慮其蔽田訟於縣縣以符詰<lb/>
　　之僧荅以詩曰本不栽松待茯苓只圖山色鎮長<lb/>
　　青老僧他日不將去留與嚴城作畫屏事遂已殿<lb/>
　　宇嵗久圯明洪武八年僧安隠重建<hi>金維林圓通寺詩遠公蓮</hi>
<pb n="KR2k0044_WYG_232-31a"/>
　　<hi>社碧山隈愧我來遊未姓雷狂象到門依忍草饑烏隨磬下生臺虚堂影寂留枯木老衲心空悟刼</hi>
　　<hi>灰聞說三車皆妙諦諸天終日散花來</hi>
國朝順治年間僧海徳募建巍煥倍昔<lb/>
　新㑹寺　新定續志新㑹院居萬山間地渴水宋紹<lb/>
　　興間有羣蜂屯佛殿側僧鑿之得甘泉桐廬縣志<lb/>
　　在縣東十里元末燬明洪武中僧妙雲重建<lb/>
　鍾山寺　嚴陵志在縣西三十五里舊名鍾山院唐<lb/>
　　大厯中建方慤留題云地因鍾氏建招提世傳鍾<lb/>
<pb n="KR2k0044_WYG_232-31b"/>
　　氏居此山百餘年忽一夕杳㝠中聞鐘磬聲空中<lb/>
　　夜有光遂捨宅為蘭若舊有五色舍利及輪藏宋<lb/>
　　康定間僧思藴鼎新<hi>方鼎鍾山寺記桐廬山廻水遶道迂徑曲陂陀蜿蜒行十</hi>
　　<hi>餘里峯巒環合而鍾山秀峙於其間山之麓有故蘭若在焉榱棟傾頽盖有年矣宋康定初主僧遇</hi>
　　<hi>明完葺未就繼得思藴上人白業夙著清衆所歸勤勞晝夜彌三十年而結構一新經制有度丹楹</hi>
　　<hi>刻桷之璀燦塗金甃玉之晶熒與夫茂林修竹長松古檜蔽虧而隂森此所以嚴妙相而崇法宇也</hi>
　　<hi>窻牖之虚白泉石之潺湲篆烟引幽磬發晨講暮誦雲瓶虎錫嘯咏而翺翔此所以集浄衆而闡真</hi>
　　<hi>乗也噫事之廢興常在乎人憂勤作其始而佚樂居其後古之道與思藴用心不懈能成其志如此</hi>
<pb n="KR2k0044_WYG_232-32a"/>
　　<hi>故予樂書其事以告其徒庶知經始之勤而異日無隳其成也</hi>厯元傾圮明洪武<lb/>
　　十六年僧徳彰重葺桐廬縣志萬厯年火重建<lb/>
　長樂寺　新定續志唐乾符間吳琠捨水竹園為寺<lb/>
　　桐廬縣志在縣西南梧村明洪武二十二年僧時<lb/>
　　茂重建成化十二年僧懐端葺之<lb/>
　寧因寺　桐廬縣志在縣西北十五里梁天監二年<lb/>
　　中書舍人劉元珦捨基為之明洪武年重建<lb/>
　淨土寺　嚴陵志在縣西北三十五里舊名淨土院<lb/>
<pb n="KR2k0044_WYG_232-32b"/>
　　晉天福九年建相傳淮海王嘗賜鐡塔一座今無<lb/>
　　存宋大中祥符間賜今額元末燬明洪武四年僧<lb/>
　　法景重建嚴州府志正徳中僧惠昇復新之<lb/>
　静居院　嚴陵志在縣西北法華山下新定續志晉<lb/>
　　髙僧曇翼誦經之所桐廬縣志明洪武四年僧似<lb/>
　　岳重建<lb/>
　大鐘院　嚴州府志在縣西北三十里院有大鐘故<lb/>
　　名桐廬縣志在清涼山下周禪師道塲也明洪武<lb/>
<pb n="KR2k0044_WYG_232-33a"/>
　　年建後圯崇禎年重建<lb/>
　紫霄觀　明一統志在縣東儒學右晉時郭文常徃<lb/>
　　來於此既而白日上昇邑人因塑像建紫霄宫以<lb/>
　　奉祀之嚴陵志舊有靈耀郭真君像即文也唐末<lb/>
　　鞠為荒榛邑人即其基建應祈普通院宋政和六<lb/>
　　年詔還為道院増葺宏麗經方臘亂悉燬後相繼<lb/>
　　興修元末兵燹止存石柱山門明洪武二十年道<lb/>
　　士皇甫志隆重建宣徳中道會吳太素復新之<lb/>
<pb n="KR2k0044_WYG_232-33b"/>
　洞明宮　桐廬縣志在縣東四十五里新定續志宋<lb/>
　　嘉定間道士張守廉請遂安廢額建嚴陵志龍虎<lb/>
　　山道士張守廉來遊吳越道經富陽鄉民訴有妖<lb/>
　　魚為患守廉投以鐡符遂息鄉人感之相與結茅<lb/>
　　於碁盤山未幾徙居桐廬松山之陽四方羽客聞<lb/>
　　風輻輳乃益廣其居號為東陽洞嵗久傾圮明洪<lb/>
　　武二十九年道㑹張本立修葺宣徳四年道㑹方<lb/>
　　可循等重建紫微樓靈應殿<lb/>
<pb n="KR2k0044_WYG_232-34a"/>
　　　遂安縣<lb/>
　無碍寺　萬厯遂安縣志在西門内嘉靖浙江通志<lb/>
　　唐貞元中建嚴陵志舊名無碍院明天順間僧文<lb/>
　　昇重修<hi>吳良無碍寺記遂自唐代肇刹賜額無碍至洪武中扁為第一山盖前峙婺宿織嶺</hi>
　　<hi>筆架諸峯後擁五獅襟帶仁義兩山龍宫紺宇樓閣參差笏檀香積厯千餘載信我遂第一山也</hi>
　　後為祝釐之所<lb/>
國朝康熙五十二年知縣陳學孔重修<lb/>
　惠安寺　嚴陵志在縣東二十五里唐時建明天順<lb/>
<pb n="KR2k0044_WYG_232-34b"/>
　　間僧永祐重修寺前有羅漢松二株大數十圍相<lb/>
　　𫝊為開山僧所植自唐迄今殿宇屢毁而二松獨<lb/>
　　蓊然對峙於門之兩旁焉<lb/>
　靈巖寺　萬厯遂安縣志在十七都遂安縣志唐大<lb/>
　　厯中建宋天聖中賜額廣法禪院明成化間僧思<lb/>
　　繹增建廊廡易今名<lb/>
　慈雲菴　遂安縣志舊名柏山菴山水幽静竹木森<lb/>
　　疎為一邑勝明萬厯間僧無量募建<hi>毛升芳遊慈雲菴記癸丑</hi>
<pb n="KR2k0044_WYG_232-35a"/>
　　<hi>秋予燕遊歸㑹諸子於慈雲禪院時霜威方作平疇秀衍疊嶂參差秋容衰颯紅林如繡相與拾級</hi>
　　<hi>循途攀援登躋螺髻諸峯回視漸下矣巒迴徑轉有亭翼然荒榛斷梗與敗址頽垣相次數折而上</hi>
　　<hi>平岡松篁檜柏䕃日籠隂寒氣入人衣也折而東石室聳出山門之左有池一碧泓然循大雄殿而</hi>
　　<hi>西斗室軒朗澄池淵寂前有修竹萬竿敲金碎玉令人魂夢清映也</hi>
　公山菴　嚴州府志在縣北十七都<hi>方象璜公山菴詩磬定風不喧</hi>
　　<hi>嵐收日正曉却疑人影來山犬吠飛鳥怪石堪娛客亭前自作供時時風雨動一片鐡芙蓉</hi>
　語石菴　遂安縣志在縣西五里多竒石向没榛莾<lb/>
　　中明天啓間邑人姜習孔建上有姜公祠<lb/>
<pb n="KR2k0044_WYG_232-35b"/>
　乳洞菴　嚴陵志在縣南八十里宋紹興間官兵擒<lb/>
　　繆羅於此其鄉人建屋居僧兼奉孔釋以化暴戾<lb/>
　　云明宣徳間燬僧智安重建<hi>胡子澄遊乳洞菴詩結屋青山下幽深不</hi>
　　<hi>記年泉聲秋霽雨鐘響暮晴天入洞尋僧伴穿雲見鹿眠徘徊不忍去夜宿佛堂前</hi>
　洞神宫　明一統志在遂安縣西百餘歩宋紹興間<lb/>
　　龍虎山道士倪太和遷於今處新定續志舊在縣<lb/>
　　西四十里額存宫廢縣岳祠東偏舊有道院紹興<lb/>
　　間縣白郡以宫額𨽻焉因為祝釐之地<hi>吴貫之洞神宫醮堂</hi>
<pb n="KR2k0044_WYG_232-36a"/>
　　<hi>記萬年鄉舊有洞神宫廢久矣紹興初載有道士倪太和自龍虎山來寓岱嶽行宫東偏草剏數楹</hi>
　　<hi>卑陋偪仄不足以奉髙真常請於郡復洞神之名欲増廣之郡許請於朝久未報紹興十有七年夏</hi>
　　<hi>五月吳興錢公來宰是邑視事之初祗謁祠下立無廡升無階不足成禮公退而嘆曰星流華渚伸</hi>
　　<hi>萬夀之祝雨暘不時致請禱之誠所不可忽也爰庀材僦工芟蕪棘闢庭廡堂宇一新貎象畢陳以</hi>
　　<hi>十八年二月六日經始三月十二日休工盖其經畫先定故見於事如是之敏也</hi>嚴陵志<lb/>
　　厯元嵗久傾圯明洪武元年道士胡至柔重修<lb/>
　　　夀昌縣<lb/>
　大廣安寺　嘉靖浙江通志在縣治東南唐乾元中<lb/>
<pb n="KR2k0044_WYG_232-36b"/>
　　建嚴陵志名永寧寺宋改廣安宣和間燬縣人新<lb/>
　　之元皇慶間復燬僧克?又新之詔賜今額<hi>方道叡大</hi>
　　<hi>廣安寺記寺在夀昌縣萬松山沙門為國祝釐之都道塲也開基於唐守一禪師寺名永寧我朝曰</hi>
　　<hi>大廣安寺成宗皇帝特旨也大徳初奉玉音賜黄金錠一西番布百疋武宗皇帝元年載奉特旨仁</hi>
　　<hi>宗皇帝正位宸極又降特㫖凡以䕶持寳地鞏固皇圖山門之盛可謂至矣延祐乙卯季秋九日寺</hi>
　　<hi>燬僧克潛謀新捐貲募建自延祐迄至正凡三十載増田肯構乃克完美夫梵教莊嚴周遍遐邇藐</hi>
　　<hi>兹一山屢奉絲綸皇恩寵渥非大願力能致然耶</hi>嚴州府志明正徳初改<lb/>
　　建儒學仍存其東隙地嘉靖間提學陳儒以其地<lb/>
<pb n="KR2k0044_WYG_232-37a"/>
　　入儒學建啓聖祠乃改建寺於南門外明一統志<lb/>
　　寺僧靜綱與民間易地建寺南門内<lb/>
　聖跡寺　嚴陵志在縣東二都舊名聖跡院晉天福<lb/>
　　元年建宋紹興二十八年里人重葺夀昌縣志明<lb/>
　　嘉靖間寺僧元亨重建前殿<lb/>
　萬福寺　嚴州府志在縣西七都唐大厯中建相傳<lb/>
　　時有石佛從地湧出今石佛猶存<lb/>
　朱佛菴　新定續志在縣西崇恩院側有塑於龕者<lb/>
<pb n="KR2k0044_WYG_232-37b"/>
　　曰朱佛嵗旱祈禱輒應相傳昔有農朱姓耕田誦<lb/>
　　佛於此遇亢暘常有雲覆之諾人以雨輒驗邑人<lb/>
　　指為活佛後趺坐示化人為立菴宋寳祐間知縣<lb/>
　　劉廉狀其靈異請賜號<lb/>
　崇因寺　嚴陵志在縣西八都舊崇恩院宋紹興間<lb/>
　　樞密葉義問建以奉朱佛香火請額於朝曰崇因<lb/>
　　報本禪寺咸淳壬申僧時芳重建今寺有樞密像<lb/>
　　存焉<lb/>
<pb n="KR2k0044_WYG_232-38a"/>
　洞巖寺　嚴州府志在縣西北十都宋明道二年建<lb/>
　　有靈棲洞嵗旱禱雨輒應嚴陵志元泰定元年僧<lb/>
　　如蘭重建<lb/>
　真覺禪寺　夀昌縣志原名宋公菴在縣西門外宋<lb/>
　　元祐間建<lb/>
國朝康熙十二年知縣羅在位捐俸寺僧寂斌募建後<lb/>
　　殿及觀音閣<lb/>
　　　分水縣<lb/>
<pb n="KR2k0044_WYG_232-38b"/>
　慶雲寺　嚴陵志在縣南慶雲山下唐長慶中以雲<lb/>
　　見名山即山建寺亦以名焉元大徳三年僧智明<lb/>
　　重建嚴州府志明正統間邑人王友諒修嘉靖甲<lb/>
　　子重新之<lb/>
　安禪寺　分水縣志在縣西三十里梁大同二年建<lb/>
　　嚴州府志明洪武五年僧懐仁即舊址重建<lb/>
　玉瑞寺　嚴州府志在縣北三十里寺有石佛新定<lb/>
　　續志石佛長不盈尺舊傳陳時所造嚴陵志舊名<lb/>
<pb n="KR2k0044_WYG_232-39a"/>
　　國榮禪院周顯徳元年福巖將花應重建元末燬<lb/>
　　明洪武初僧慧俊正統間僧妙祥相繼新之<lb/>
　月溪院　分水縣志在縣西北四里宋乾道六年建<lb/>
　　嚴州府志明正統成化相繼新之萬厯四年僧㑹<lb/>
　　隠仙募縁重建<hi>陳良月溪寺詩磴道縈迴幾曲登好山四面列雲屏半空青碧前朝</hi>
　　<hi>寺雙澗流寒六月冰講座叅禪能演梵法堂迎客且談經酒酣日暮尋歸路落葉秋蟬處處聽</hi>
　保寧塔院　嚴陵志在縣南慶雲山北宋慶厯八年<lb/>
　　邑民范衍建浮圖五級嚴州府志元燬山嶺有石<lb/>
<pb n="KR2k0044_WYG_232-39b"/>
　　靈異巖下水泉不竭舊傳此水通潮有龍?焉院<lb/>
　　崇禪教明𢎞治間僧道堅移建佛殿於正巖之上<lb/>
　　嘉靖十一年道人徳興重建<lb/>
　千佛菴　嚴州府志在縣東南十里相傳昔邑人方<lb/>
　　子客以母病即山巖石鑿千佛以禱之因剏菴<lb/>
　<lb/>
　<lb/>
　浙江通志卷二百三十三<lb/>
</p>
<p>
</p>
  </div>
</body>
</text>
</TEI>
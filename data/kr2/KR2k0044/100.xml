<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百一</head> <lb/>
    <p>
<pb n="KR2k0044_WYG_100-1a"/>
欽定四庫全書<lb/>
　浙江通志卷一百一<lb/>
　物産<hi>一</hi>
　　神禹敷土首述職貢凡鉛松怪石箘簵菁茅之屬<lb/>
　　罔弗具載是豈勤於小物哉葢欲周知品彚俾滋<lb/>
　　培而長養也浙為禹會之邦沃壤數千里瀕江距<lb/>
　　海水陸珍錯之物靡所不有識其名而并詳所自<lb/>
　　出辨厥土宜以前民用亦職貢之義云爾志物産<lb/>
<pb n="KR2k0044_WYG_100-1b"/>
　浙江通省<lb/>
　舊浙江通志穀之𩔖<hi>粳稻糯稻粱黍稷大麥小麥蕎麥<graphic n="KR2232" url="https://raw.githubusercontent.com/kanripo/KR-Gaiji/master/images/KR2232.png" mimeType="image/png"/>麥芝麻青豆黑豆紫豆黄</hi>
　　<hi>豆菉豆豌豆刀豆蠶豆羊眼豆虎斑豆龍爪豆</hi>蔬之𩔖<hi>芥薑芹薤波稜萵苣莙薘莧蔥蒜蒲</hi>
　　<hi>菘蕨匏茄芊芫荽蘿蔔蔓菁茭白絲𤓰王𤓰香𤓰冬𤓰熟𤓰西𤓰</hi>木之𩔖<hi>柏松楊栁榆椿</hi>
　　<hi>槐柘桑烏桕冬青桂棟樸杉桐楓樟櫟柞檫棐檿榕梍黄楊棕檀白杜楮梓</hi>果之𩔖<hi>梅桃</hi>
　　<hi>杏榴棗柿榧橙柑梨榛香櫞葡萄林禽山查枇杷甘蔗荸薺茈菰木𤓰花紅梧桐子</hi>花之𩔖<lb/>
　　<hi>芍藥牡丹紫薇薔薇棠棣荷荼䕷鳳仙錦帶蜀葵海棠百合木香山茶玉簮芙蓉麗春瑞香鹿□水</hi>
　　<hi>仙山丹杜鵑石巖笑靨兒佛見笑木槿蓼蘋</hi>竹之𩔖<hi>水竹筀竹南天竹王莽竹蚤筍竹篌</hi>
<pb n="KR2k0044_WYG_100-2a"/>
　　<hi>竹苦竹木竹猫竹龍鬚竹鳯尾竹箭竹石竹剛竹䕶雞竹篛竹</hi>藥之𩔖<hi>棘刺花紫葳前胡天</hi>
　　<hi>明精山黄皮枳實劉寄奴骨碎補細辛黄蘖車前香附莃薟草烏茨菰燈心草桑白皮桑寄生槐花</hi>
　　<hi>半夏橘紅大㦸百合五味子白芨白斂鳯眼草野菊花山茱萸雞冠子當陸馬鞭草鼠尾草狗舌草</hi>
　　<hi>蘆根牽牛金線草躑躅花葛茒香決明葶藶薏苡菖蒲千金藤椶櫚子薄荷澤蘭牛藤蒼耳獨活藁</hi>
　　<hi>本貝母鉤藤香薷兔絲子杜仲大黄蛇牀子地骨皮良薑瞿麥紫蘇山藥荆芥茴香𤓰蔞罌粟土木</hi>
　　<hi>瓜金櫻子枸杞子金銀花續隨子石膏牛蒡子紫苑</hi>羽之𩔖<hi>雞鵞鴨白頭翁婆餅焦蠟嘴銅</hi>
　　<hi>嘴鷀䳓告天偷蒼竹雞雉鵓鳩鵓鴿雪姑黄頭畫眉杜鵑布穀鵪鶉鵲鷹鷂鴝鵒戴勝拖白練拖赤</hi>
　　<hi>練紺練雀鴉燕鸛鷺青□鴛鴦鵁鶄㶉鶒鷗鳬及摸魚兒</hi>毛之𩔖<hi>牛羊馬驢騾豖犬猫狸貛</hi>
<pb n="KR2k0044_WYG_100-2b"/>
　　<hi>鹿兔麂麞獺猿獼猴麖野猪松鼠栗鼠鼷鼠竹狗山羊刺蝟虎豹</hi>鱗之𩔖<hi>鯉鯽鱖□鮎鱭</hi>
　　<hi>鱤鮸䱥魟䲅<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>楊魨鰍鰻鱣鯖魦鰳䱋䱝鰷章匡烏賊黄饋黄□黄顙青魚</hi>甲之𩔖<hi>龜鼈</hi>
　　<hi>蚌蛤蝦蟶鱟蜆田螺辣螺烏螄□海螄蝤蛑黄甲穿山甲蟛蚏</hi>貨之𩔖<hi>紵絲綾羅綢絹綿緹</hi>
　　<hi>繡金箔銀箔錫箔紙桕燭桐油棕漆蔴扇蓆箭弓木屐棕履燈籠油傘</hi>
　　<hi>謹按物産必志所自出舊志僅列一目是志物而非志産矣浙中山林川澤之産為𩔖實繁然或不</hi>
　　<hi>必盡見於載籍故先仍舊志總括其目列於篇首而凡分産各屬者咸按籍而備志之如左</hi>
　　杭州府<lb/>
　穀　咸淳臨安志穀之品秔稬麥麻豆粟萬厯杭州<lb/>
<pb n="KR2k0044_WYG_100-3a"/>
　　府志穀屬凡六一曰稻為秔為稬二曰黍為黄為<lb/>
　　白為黒三曰稷惟一種四曰麥為麰為䅘為<graphic n="KR2232" url="https://raw.githubusercontent.com/kanripo/KR-Gaiji/master/images/KR2232.png" mimeType="image/png"/>為<lb/>
　　蕎五曰菽為黄豆為白豆為赤豆為青豆為黑豆<lb/>
　　為斑豆為褐豆為豌豆為豇豆為菉豆為寒豆為<lb/>
　　刀豆為羊眼豆六曰麻為芝麻為胡麻<lb/>
　秔稻稬稻　成化杭州府志秔有黄稈交白黑鬚赤<lb/>
　　稻紅稑大黄小黄晚稻早遲芒晚遲芒金裹銀木<lb/>
　　犀黄初稈黄鵞爪黄泰州紅銀杏白雁來青紅蓮<lb/>
<pb n="KR2k0044_WYG_100-3b"/>
　　子花蓮子赤芒兒烏早遲芒稬有旱稬羊鬚烏鬚<lb/>
　　鐵梗馬鬃臙脂金釵光頭蘆花<hi>萬厯杭州府志稻之名色甚衆大都</hi>
　　<hi>不出秔稬二種但早晚不同仁和錢塘海寧種多晚餘杭早晚半之餘縣多早</hi>
　占城稻　爾雅翼今江浙間有稻粒稍細耐水旱而<lb/>
　　成實早作飯差硬土人謂之占城稻<hi>宋㑹要大中祥符五年遣</hi>
　　<hi>使福建取占城禾分給江淮兩浙并出種法擇民田之髙者種之</hi>
　　<hi>謹按古稱三農謂山農澤農平地農也杭郡自錢塘以西諸山縣皆山田自仁及海皆平地田大抵</hi>
　　<hi>早種多而晚種少早種所收薄於晚種故㑹城之米大半取給四方是宜廣設倉儲以防踊價職兹</hi>
<pb n="KR2k0044_WYG_100-4a"/>
　　<hi>土者所宜加之意焉</hi>
　黍　萬厯杭州府志黍有黄白二種山縣多種之黑<lb/>
　　黍種之者少<lb/>
　麥　咸淳臨安志有大麥小麥<hi>西湖游覽志麥嶺宜麥</hi>
　蕎麥　萬厯杭州府志蕎麥治為麵土人忌於桕樹<lb/>
　　板上切食<lb/>
　蘆穄　萬厯杭州府志或稱蘆粟山縣種之<lb/>
　蠶豆　萬厯杭州府志豌豆俗呼蠶豆田堘蔬圃皆<lb/>
<pb n="KR2k0044_WYG_100-4b"/>
　　種之<hi>百尺梧桐閣集昌化伯邵王墳側顆大味鮮杭人稱王墳豆</hi>
　赤豆　四民月令臘月以赤小豆煮粥杭人風俗也<lb/>
　緑豆　萬厯杭州府志杭人製為粉最滑膩水浸出<lb/>
　　芽可為菜食夏月能解暑<hi>榖譜緑以色名鮮者為明緑暗者為油緑早種</hi>
　　<hi>為摘緑遲種為㧞緑杭人喜食豆芽即此</hi>
　扁豆　成化杭州府志有黑白二色白者名白扁豆<lb/>
　青豆　仁和縣志老則炒食嫩者為烘豆稱沙田豆<lb/>
　黑豆　杭州府志麤者用何首烏煮食能澤鬚髮細<lb/>
<pb n="KR2k0044_WYG_100-5a"/>
　　者穭豆生於野細而扁者零烏豆俗名馬料豆可<lb/>
　　肥馬<lb/>
　菜　武林紀事杭城東園人家四時種菜販賣逺至<lb/>
　　臨平長安俱船載而去<lb/>
　黄芽菜　咸淳臨安志冬間取巨菜覆以草積久而<lb/>
　　去其腐葉黄白纎瑩<hi>萬歴杭州府志矮黄菜味美冠諸菜杭人訛為黄雅戒菴</hi>
　　<hi>漫筆杭州呼黄矮菜為花交菜</hi>
　油菜　萬厯杭州府志子可作油故名將花時取其<lb/>
<pb n="KR2k0044_WYG_100-5b"/>
　　心食最美心去則其蘖叢生花更多子更繁為利<lb/>
　　倍之<lb/>
　臺心菜　咸淳臨安志此種春間最盛<lb/>
　芥菜　咸淳臨安志紫而辣者難得<hi>杭州府志芥菜有紫白青油數</hi>
　　<hi>種紫之味最辛杭人搗其子以醋和之用拌粉食名曰芥辣</hi>
　生菜　萬厯杭州府志以油醬和醋拌之可生食<lb/>
　莧菜　本草綱目有赤白紫三種又有野灰二種灰<lb/>
　　莧之有紅心者不可食<hi>韋驤紅心莧詩色若棲文雉圓如揷繡幢春葩應有</hi>
<pb n="KR2k0044_WYG_100-6a"/>
　　<hi>並新卉合無雙</hi>
　白菜　萬厯杭州府志杭人呼長梗白冬月之菜惟<lb/>
　　此宜久藏<hi>楊萬里食白菜詩新春雲子滑流匙更嚼冰蔬與雪虀靈隠山前水晶菜近來</hi>
　　<hi>種子闕名西注初食白菜因  以晶菜</hi>
　南𤓰　農書浙中一種隂𤓰宜隂地種之秋熟色黄<lb/>
　　如金皮膚稍厚可藏至春食之如新即南𤓰也<lb/>
　蘿蔔　成化杭州府志大者出錢塘方家峪等山青<lb/>
　　頭蘿蔔俗名為蘇州兒紅蘿蔔出仁和郊外<hi>萬厯杭州</hi>
<pb n="KR2k0044_WYG_100-6b"/>
　　<hi>府志黄者名湖蘿蔔出仁和</hi>
　山藥　咸淳臨安志形如手掌者名佛手山藥<lb/>
　茭白　農桑譜茭白二種城東田多種之<hi>錢惟善食茭白詩西</hi>
　　<hi>風吹雨飽秋菰卸却青衣見玊膚客裏嘗新成一笑不圖今日見西湖</hi>
　芋　杭州府志岸芋也有白有紫葉似蹲鴟<hi>本草綱目錢塘</hi>
　　<hi>最多味薟不可食種芋三年不采則成梠别有野芋名老芋形葉相似根不可食</hi>
　茄　草木子一名落蘇土人於花時採葉布路間令<lb/>
　　踐之則子繁謂之嫁茄<hi>咸淳臨安志有一種圓白瑩嫩者名為水茄</hi>
<pb n="KR2k0044_WYG_100-7a"/>
　韮　萬厯杭州府志郡城人最貴其初出時數十莖<lb/>
　　以十餘錢易之<lb/>
　薑　明一統志臨平出薑<hi>萬厯杭州府志仁和小林近蘇家圩多種之東坡雜</hi>
　　<hi>記余昔監郡錢塘有僧號聰藥王年八十餘顔如渥丹自言服生薑四十年取薑乳蒸餅或作飯和</hi>
　　<hi>丸食之</hi>
　蔥　咸淳臨安志蔥出板橋<hi>萬厯杭州府志蔥有一種夏間莖端生數芽者</hi>
　　<hi>名五爪蔥</hi>
　萵筍　咸淳臨安志其菜名萵苣食取其根名萵筍<lb/>
<pb n="KR2k0044_WYG_100-7b"/>
　甘露子　咸淳臨安志三四節連生如貫珠<lb/>
　筍　舊浙江通志春筍一名圓筍錢塘古蕩法華山<lb/>
　　并餘杭出茅筍茅竹所生邊筍夏月從土中掘得<lb/>
　　之冬筍俗名潭筍杭四時不乏味特甲於諸蔬<hi>誠齋</hi>
　　<hi>詩注臨安人食筍自十月至四月</hi>
　哺雞筍　咸淳臨安志出稍早最肥和靖詩烟崖早<lb/>
　　筍肥是也<lb/>
　苦筍　咸淳臨安志端午前杭俗多以充饋遺以其<lb/>
<pb n="KR2k0044_WYG_100-8a"/>
　　性涼也<hi>周紫芝劉主簿許餉苦筍詩未肯煩君便指囷且看分筍不論觔此君自是盤中虎空</hi>
　　<hi>想斑斑箸下人注杭人重苦筍呼為嚇飯虎</hi>
　紫桂筍　筍譜錢塘多紫桂筍自餘斑狸緗縹不可<lb/>
　　勝言<lb/>
　燕筍　筍譜錢塘多生其色紫苞當燕至時生故俗<lb/>
　　稱燕筍<lb/>
　黄鶯筍　夢粱録臨安筍有數名有黄鶯筍<lb/>
　白象牙　夢粱録筍之品有曰白象牙<lb/>
<pb n="KR2k0044_WYG_100-8b"/>
　筍脯　餘杭縣新志筍四時不絶其煮曬為脯則曰<lb/>
　　玉版一曰鹹筍乾而青筍為最<lb/>
　蓴　杭州府志出西湖初生無葉名雉尾蓴又名馬<lb/>
　　蹄蓴葉舒長名絲蓴至秋則無人採矣<hi>西湖志餘近出西湖</hi>
　　<hi>第三橋不減湘湖虞淳熈食蓴菜詩玳筵金饌綵舟停取醉明湖酒欲醒戲採緑蓴調碧椀一時輕</hi>
　　<hi>薄五侯鯖</hi>
　香蕈　咸淳臨安志多生山谷松竹間東坡與參寥<lb/>
　　智果寺得黄耳蕈詩云老楮忽生黄耳蕈是也其<lb/>
<pb n="KR2k0044_WYG_100-9a"/>
　　大者浄白名玉蕈最貴黒者名茅蕈赤者名竹蕈<lb/>
　　皆下品<hi>蔬譜土人號為香蕈</hi>
　蓬　四民月令杭人於二月二日取以煎糕<lb/>
　木耳石耳　萬厯杭州府志木耳生桑樹者佳石耳<lb/>
　　生山縣絶壁間<lb/>
　蕨粉　於潜縣志土人搗蕨根漉粉可以療饑<lb/>
　醯蔬　元覽臨安有酸角之醯蔬<lb/>
　把鮓　袖中錦臨安東華門把鮓為天下第一他處<lb/>
<pb n="KR2k0044_WYG_100-9b"/>
　　效之終不及<lb/>
　香豉　名醫别録豉出錢塘者香美而濃取中心者<lb/>
　　佳<lb/>
　香椒　萬厯靈隠寺志靈山舊産香椒與川蜀無異<lb/>
　　今無<lb/>
　桑　杭州府志有女桑山桑出富陽者最佳餘縣接<lb/>
　　種者亦名富陽桑仁和縣寗公塘所産睦州青四<lb/>
　　鄉多種此<lb/>
<pb n="KR2k0044_WYG_100-10a"/>
　萬年松　新城縣志南安鄉仙人石上有萬年松其<lb/>
　　狀如柏<lb/>
　天目松　咸淳臨安志松有數種惟天目山者針短<lb/>
　　而犀健栝子松三針華山松四針<hi>袁宏道天目逰記天目山松形</hi>
　　<hi>如葢髙不踰數尺一株值萬餘錢</hi>
　纓絡栢　萬厯杭州府志本不甚大園亭間植之<lb/>
　槐　仁和縣志葉可薦茶花黄可染色根可作神燭<lb/>
　　用<lb/>
<pb n="KR2k0044_WYG_100-10b"/>
　楮　仁和縣志葉茁花㽔並堪作茹造紙練布撚氊<lb/>
　烏桕　宣德富陽縣志桐洲中沙之民多栽烏桕樹<lb/>
　　為業秋葉紺紅映江頗稱佳境<hi>萬厯杭州府志葉可染皁子可取蠟</hi>
　　<hi>核可笮油</hi>
　㯶櫚　武林舊事慈雲嶺滿山皆㯶櫚<hi>武林紀事其筍土人用蒸</hi>
　　<hi>煨食之味㣲苦</hi>
　楊栁　咸淳臨安志湖堤植栁最盛垂者長條可玩<lb/>
　　峽川志楊園在峽石西方四五里古以其地多生<lb/>
<pb n="KR2k0044_WYG_100-11a"/>
　　垂楊<lb/>
　黄楊　錢塘縣志杭人取其木堅膩作梳刻印最佳<lb/>
　霜木　水經注於潜縣北天目山極髙峻崖嶺竦疉<lb/>
　　山上有霜木皆是數百年樹謂之翔鳯林<lb/>
　青神鳯集　平泉草木記木之美者天目之青神鳯<lb/>
　　集<hi>咸淳臨安志此二木名</hi>
　梅　名勝志西溪多古梅二月始華香雪霏霏四面<lb/>
　　襲人宣德富陽縣志包家墅種梅約一里許樹皆<lb/>
<pb n="KR2k0044_WYG_100-11b"/>
　　數百年物古幹可愛其實亦佳<lb/>
　早梅　梅譜早梅勝直脚梅吳中春晚二月始放獨<lb/>
　　此品於冬至前已開故得早名錢塘湖上有一種<lb/>
　　尤早余嘗重陽日親折之有横枝對菊開之句<lb/>
　紅梅　咸淳臨安志郡有紅梅閣東坡亦有紅梅詩<lb/>
　　今土人所種有福州紅潭州紅柔枝千葉邵武紅<lb/>
　　等種皆多結實<lb/>
　綠萼梅　咸淳臨安志孤山之梅唐時已著今此花<lb/>
<pb n="KR2k0044_WYG_100-12a"/>
　　有數品綠萼千葉尤清絶也錢塘縣志西溪錄萼<lb/>
　　結實尤佳他處莫及<lb/>
　鴛鴦梅　盤洲集偶得梅一枝色㣲紅而五出之上<lb/>
　　復有一重皆並蒂雙實杭人呼為鴛鴦梅<lb/>
　桃　方輿勝覽包家山多植桃春時都人㳺觀最為<lb/>
　　勝賞名勝志西湖棲霞嶺上桃花色絢如霞杭州<lb/>
　　府志仁和臯亭山特盛<hi>萬歴杭州府志早桃俗曰五月桃最大者曰白桃油</hi>
　　<hi>桃毛桃扁桃又十月熟者名寒桃</hi>
<pb n="KR2k0044_WYG_100-12b"/>
　李　萬厯杭州府志李莫盛於西山滿覺衖花時如<lb/>
　　雪其名𩔖有青消紫粉鵞黄數種<lb/>
　石榴　羣芳譜富陽榴實大者如碗咸淳臨安志唐<lb/>
　　時孤山有石榴花見白樂天詩又靈隠舊亦多海<lb/>
　　石榴<lb/>
　白果　舊浙江通志銀杏俗名佛指甲又名白果臨<lb/>
　　安産者特長大<lb/>
　枇杷　咸淳臨安志一名盧橘有一種無核者名椒<lb/>
<pb n="KR2k0044_WYG_100-13a"/>
　　子枇杷出嘉㑹門外於潜黄嶺前烏巾山小錫塘<lb/>
　　塢出者尤珍白色者上黄次之<lb/>
　林檎　洪武蘇州府志今呼花紅此種出宋紹興間<lb/>
　　接種禁中花開或貴戚大官折賜一枝後傳至中<lb/>
　　吳凡園圃皆植之<lb/>
　楊梅　天中記楊梅塢在南山烟霞嶺近瑞峰石塢<lb/>
　　内有金姆家甚盛俗稱楊梅塢咸淳臨安志十八<lb/>
　　澗亦盛皐亭山産者尤甜<hi>舊浙江通志有早色晚色熏色數種東坡詩注</hi>
<pb n="KR2k0044_WYG_100-13b"/>
　　<hi>杭人呼白楊梅為聖僧</hi>
　棗　咸淳臨安志棗出鹽官者最著名然不甚大<hi>萬歴</hi>
　　<hi>杭州府志核小味甜他處不及故名鹽官棗今俗呼羊冠棗又一種山棗名楊桃出昌化縣</hi>
　榧　杭州府志山縣多産富陽顔塢為佳以火熯食<lb/>
　　甚香<lb/>
　木𤓰　咸淳臨安志土産木𤓰色青而小土人切作<lb/>
　　片暴乾入藥都人以糖煎名熝木𤓰<lb/>
　橘　元和郡縣志富陽縣王洲出橘為江東之最<hi>仁和</hi>
<pb n="KR2k0044_WYG_100-14a"/>
　　<hi>縣志橘之美者皆接生子種者不結實</hi>
　宻橘　朱彛尊鴛鴦湖櫂歌注杭州塘棲市與石門<lb/>
　　接壤産蜜橘粗皮而小無核味最甘<lb/>
　西𤓰　咸淳臨安志西𤓰有青白黄等色其𩔖有金<lb/>
　　皮沙皮蜜甕算筒等名土人尤稱周家青𤓰皆不<lb/>
　　若出謝村櫟林者酥白而大<hi>西湖㳺覽志杭州月塘皆沙田土宜𤓰宋</hi>
　　<hi>有周姓者善種之號周家𤓰</hi>
　荸薺　嘉靖仁和縣志近産獨山者佳<lb/>
<pb n="KR2k0044_WYG_100-14b"/>
　甘蔗　咸淳臨安志舊貢今仁和臨平多種之以土<lb/>
　　窖藏至春夏可經年味不變小如蘆者曰荻蔗亦<lb/>
　　甘<lb/>
　蓮　萬厯杭州府志紅花為上白花次之以江干鴻<lb/>
　　雁池及西湖所産為最<hi>都城紀勝聚景園後湖中者名繡蓮極貴</hi>
　藕　咸淳臨安志錢塘有西湖下湖者仁和有北新<lb/>
　　橋北䕶安村産扁眼者最著名<hi>萬歴錢塘縣志藕花白者香而結藕</hi>
　菱　咸淳臨安志初生嫩者名沙角菱硬者名餛飩<lb/>
<pb n="KR2k0044_WYG_100-15a"/>
　　菱湖中生如栗様者極鮮秋末古蕩産大紅菱尤<lb/>
　　甘脆<hi>今北關外産者名窰頭菱最著名</hi>
　芡　學圃雜疏芡實一名雞頭最補益獨杭州多而<lb/>
　　佳<hi>杭州府志今錢塘之良渚仁和之臨平湖所産特佳西湖者尤勝然不多也可篩為粉周紫芝</hi>
　　<hi>芡實詩雞頭子熟客新嘗今日空懷各異鄉紅線綠荷香夢裏十年燈火記錢塘</hi>
　牡丹　牡丹榮辱志牡丹有錢塘花咸淳臨安志昌<lb/>
　　化富陽者頗大杭城中吉祥寺東坡曾賞之又有<lb/>
　　一種冬月開者和述古有詩<hi>蘇軾吉祥寺賞牡丹詩人老簮花不自羞</hi>
<pb n="KR2k0044_WYG_100-15b"/>
　　<hi>花應羞上老人頭醉歸扶路人應笑十里珠簾半上鈎又和述古冬日牡丹詩一朶妖紅翠欲流春</hi>
　　<hi>光囘照雪霜羞花工只欲呈新巧不放閒花得少休花開時節雨連風却向霜餘染爛紅漏泄春光</hi>
　　<hi>私一物此心未信出天工</hi>
　芍藥　咸淳臨安志艮山門外范浦鎮多植此花冠<lb/>
　　於諸邑有早緋玉白綴露又有千葉白尤貴<lb/>
　海棠　咸淳臨安志羅隠為錢塘令手植海棠於縣<lb/>
　　署王元之有詩紀之<hi>王禹偁錢塘縣羅江東手植海棠詩江東遺蹟在錢塘手</hi>
　　<hi>植庭花滿縣香若使當年居顯位海棠今日是甘棠</hi>
<pb n="KR2k0044_WYG_100-16a"/>
　紫陽花　咸淳臨安志禪宗院有山花一本色紫而<lb/>
　香無人知名白樂天名為紫陽花有詩<lb/>
　辛夷　萬歴靈隠寺志唐時靈隠寺有此花鮮紅可<lb/>
　　愛<hi>白居易題靈隠寺紅辛夷花戲光上人詩紫粉筆含尖火燄紅臙脂染小蓮花芳情香思知多</hi>
　　<hi>少惱得山僧悔出家</hi>
　桂　咸淳臨安志有紅黄白三色天竺多有之南部<lb/>
　　新書杭州靈隠山多桂寺僧曰月中桂也至今中<lb/>
　　秋夜往往子墜寺僧曾拾得<hi>羣芳譜即今山桂天竺最多生子如蓮實</hi>
<pb n="KR2k0044_WYG_100-16b"/>
　　<hi>離離下垂天竺僧稱為月桂其花時常不絶枝頭葉底依稀數㸃亦異種也湧幢小品紹定間舒岳</hi>
　　<hi>祥讀書館中中秋月色皎然聞瓦上聲如撒雹啟門視之乃曰此月中桂子也嘗得之天台山中呼</hi>
　　<hi>童子拾得二升大如豫章子無皮色白如玉有紋如雀卵其中有仁嚼之作芝麻氣味囊之雜菊花</hi>
　　<hi>作枕清芬襲人其収拾不盡散落甎隙者旬日輒出樹子葉柔長經冬猶秀僧遵式桂子詩序天聖</hi>
　　<hi>辛夘八月十五夜月有濃華雲無纎翳天降靈實其繁如雨其大如豆其圓如珠其色有白者黄者</hi>
　　<hi>黑者殻如芡實味辛識者曰此月中桂子播種林下一種即活夢粱録木犀有黄紅白色者甚香且</hi>
　　<hi>韻頃天竺山甚多天長橋慶樂園有數十株士夫嘗往賞此竒香昔年高宗在徳夀宫時賞桂嘗命</hi>
　　<hi>畫工畫為便面製詩分賜羣臣本草拾遺桂子大於貍豆破之辛香相傳月中下也靈隠寺種得一</hi>
<pb n="KR2k0044_WYG_100-17a"/>
　　<hi>株北方無之山桂猶可入藥況月桂乎</hi>
　　<hi>謹按桂有金色銀色之分有早花晚花之别惟天竺月桂諸説載在舊籍耆民亦往往見之他處則</hi>
　　<hi>無豈山靈使之然耶别有一種花後結子纍纍又一種四季桂一年數花皆不常有</hi>
　山茶　咸淳臨安志馬塍栽接有一本而十色者<lb/>
　蠟梅　咸淳臨安志萬松嶺上多有見東坡詩此花<lb/>
　　亦有數品以檀心磬口為佳<lb/>
　木芙蓉　咸淳臨安志蘇堤岸湖多種木芙蓉秋如<lb/>
　　霞錦今放生池尤盛<lb/>
<pb n="KR2k0044_WYG_100-17b"/>
　娑羅花　名勝志昌化千頃山生娑羅花初夏開時<lb/>
　　其香逺聞<lb/>
　凌霄　全芳備祖錢塘西湖有詩僧清順居其上自<lb/>
　　名藏春塢門前古松各有凌霄花絡其上子瞻過<lb/>
　　之為作木蘭花詞<lb/>
　蘭　蘭譜杭蘭其花如建蘭香甚一枝一花葉稍闊<lb/>
　　有紫花黄心色若臙脂有白花黄心白若羊脂甚<lb/>
　　可愛用横山黄土揀去石塊種之澆以羊鹿糞水<lb/>
<pb n="KR2k0044_WYG_100-18a"/>
　　雞鵞毛水若澆灌得宜來嵗花發其香勝新栽白<lb/>
　　者名蓀出法華山<hi>毛詩陸疏廣要江南人以蘭為香祖又云蘭無偶稱為第一香</hi>
　　<hi>蘭之種甚多如竹蘭石蘭伊蘭崇蘭風蘭鳯尾蘭珍珠蘭玉柱蘭不可枚舉凡吳越皆有之</hi>
　水仙　名勝志海寧縣錢山産水仙花<lb/>
　薔薇　咸淳臨安志園圃多用以編籬屏有寳象月<lb/>
　　季等名<lb/>
　玫瑰　杭州府志杭人採花及腦麝作香囊虎林雜<lb/>
　　記花販持盤唱賣以助閨襜晨粧<lb/>
<pb n="KR2k0044_WYG_100-18b"/>
　酴醿　咸淳臨安志有黄白二種白而心紫者尤香<lb/>
　瑞香　咸淳臨安志舊真覺院有此花今馬堘種最<lb/>
　　多大者名錦薫籠<lb/>
　山礬　遵生八牋生杭之西山三月着花細小而繁<lb/>
　　香馥甚逺俗名七里香<lb/>
　鳯仙　仁和縣志其色不一白者佳杭人浸酒飲之<lb/>
　　能好顔色<lb/>
　真珠　咸淳臨安志土人名蘸水青條白蕊粲然可<lb/>
<pb n="KR2k0044_WYG_100-19a"/>
　　愛<lb/>
　茉莉　消夏録臨安六月士女汎湖多挿茉莉<lb/>
　徘徊　咸淳臨安志此花極香苑中以雜腦麝為佩<lb/>
　　帶珠<lb/>
　菊　菊譜南宋臨安有長沙菊滿堂金夀安真珠孩<lb/>
　　兒白全芳備祖花色極多臨安花市菊花時製為<lb/>
　　花塔<hi>楊萬里經和寧門外賣花市見菊詩老眼讐觀一束書客舍莩葭菊一株看來看去兩相</hi>
　　<hi>厭花意蕭條恰似無清曉肩輿過花市陶家全圃移在此千株萬株都不看一枝兩枝誰復遺平地</hi>
<pb n="KR2k0044_WYG_100-19b"/>
　　<hi>拔起金浮屠瑞光千尺照碧虚乃是結成菊花塔蜜蜂作僧僧作蝶菊花障子更玲瓏翡翠六扇排</hi>
　　<hi>屏風金錢裝面宻如積金鈿滿地無人識先生一見雙眼開故山三徑何獨懷君不見内前四時有</hi>
　　<hi>花賣和寧門裏花如海</hi>
　觀音菊　百菊集譜天竺花是也五月開花頭細小<lb/>
　　其色純紫枝葉如嫩栁幹之長與人等<lb/>
　白蘋　萬歴靈隠寺志生湖中色白香清<lb/>
　紅蓼　萬歴靈隠寺志生於湖濵俗呼水紅<hi>或作水葓</hi>
　指甲花　草花譜生杭諸山中花小如蜜色而香甚<lb/>
<pb n="KR2k0044_WYG_100-20a"/>
　　用山土移歸盆中亦可供玩<lb/>
　金鉢盂　靈隠寺志生湖中單瓣<lb/>
　金蓮　徑山志出寺中放生池移植他處即槁靈隠<lb/>
　　寺志生湖中重臺<lb/>
　堂花　癸辛雜識馬塍藝花如藝粟非時之品真足<lb/>
　　以侔造化凡花之早放者名曰堂花其法以紙飾<lb/>
　　宻室鑿地作坎置花其上糞土以牛溲琉黄盡培<lb/>
　　溉之法然後筧沸湯於坎中俟湯氣薫蒸則扇以<lb/>
<pb n="KR2k0044_WYG_100-20b"/>
　　㣲風盎然盛春融淑之氣經宿則花放矣<hi>按堂一作唐</hi>
　木竹　筍譜靈隠山其筍可食今人採作杖可愛或<lb/>
　　與<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>同𩔖<lb/>
　鶴膝竹　咸淳臨安志出靈隠山節宻而内實略如<lb/>
　　天壇藤間有突起者故名鶴膝<lb/>
　新婦竹　談薈出武林山其竹圓直韌可以作篦<hi>筍譜</hi>
　　<hi>可為篾笱</hi>
　天親竹　談薈浙中有天親竹末皆兩岐<lb/>
<pb n="KR2k0044_WYG_100-21a"/>
　斑竹　萬厯靈隠寺志有斑文竹種自逺來峽川志<lb/>
　　硤石東山有斑竹園竹幹最鉅而紋最深朗不減<lb/>
　　湘妃禾人購以織簾作器具最工雅其在丹井下<lb/>
　　坡者幹細而少紋矣<lb/>
　紫竹　大滌洞天記青梓山多紫竹嘉靖浙江通志<lb/>
　　杭州紫竹宜為簫管<lb/>
　雙竹　筍譜今武林山西舊為雙竹院所産修篁皆<lb/>
　　對抽並節王子敬竹譜云錢塘扶竹葢此雙竹即<lb/>
<pb n="KR2k0044_WYG_100-21b"/>
　　扶竹也是竹為筍有合歡貌<lb/>
　碧玉間黄金　夢粱録竹品有碧玉間黄金<lb/>
　文武竹　餘杭縣前志心實性堅又名雪竹文山出<lb/>
　　者可作筆管武山出者可作箭桿<lb/>
　曲竹　紫桃軒雜綴洞霄宫生曲竹可為杖杭州府<lb/>
　　志仁和縣安隠寺有曲竹可為杖<hi>林次麟曲竹詩直節稜稜是此</hi>
　　<hi>君耳孫却以曲為名首陽山下知難種只可斜封向管城</hi>
　石竹　杭州府志勁利可削為刀<lb/>
<pb n="KR2k0044_WYG_100-22a"/>
　紺箬　大滌洞天記山周囘百里多生紺箬葉大無<lb/>
　　骨樵者往往臨㸑得之有好事者攀縁幽討終年<lb/>
　　不可得<lb/>
　筍籜　餘杭縣新志廣竹所脱者為花筍籜苦竹所<lb/>
　　脱者為苦筍籜箭竹所脱者為青籜皆有利於物<lb/>
　　用<lb/>
　茶　咸淳臨安志嵗貢見舊志錢塘寳雲菴産者名<lb/>
　　寳雲茶下天竺香林洞産者名香林茶上天竺白<lb/>
<pb n="KR2k0044_WYG_100-22b"/>
　　雲峰産者名白雲茶錢塘縣志翁家山亦産茶最<lb/>
　　下者法華山石人塢俱名本山茶<hi>蘇軾僧怡然以新茶見餉報以</hi>
　　<hi>大龍團詩妙供來香積珍烹具大官揀芽分雀舌賜茗出龍團曉日雲菴暖春風玉殿寒聊將試道</hi>
　　<hi>眼莫作兩般看</hi>
　龍井茶　煮泉小品武林諸泉惟龍泓入品而茶亦<lb/>
　　惟龍泓山為最其上為老龍泓寒碧倍之其地産<lb/>
　　茶為南北山絶品<lb/>
　　<hi>謹按杭郡諸茶總不及龍井之産而雨前細芽取其一旗一槍尤為珍品苐所産不多宜其矜貴也</hi>
<pb n="KR2k0044_WYG_100-23a"/>
　天目茶　茶經杭州茶生臨安於潜二縣天目山者<lb/>
　　與舒州同<hi>煮泉小品天目固次品葉清臣云茂錢塘者以徑山稀今天目逺勝徑山而泉</hi>
　　<hi>亦天淵也洞霄次徑山</hi>
　徑山茶　夢粱録徑山採穀雨前茗用小缶貯之以<lb/>
　　饋人<lb/>
　昌化茶　紫桃軒雜綴昌化所産大葉如桃枝栁梗<lb/>
　　其味乃極香<lb/>
　酒　鶴林玉露頃在臨安太學同舍以思堂春合潤<lb/>
<pb n="KR2k0044_WYG_100-23b"/>
　　州北府兵㕑以慶逺堂合嚴州瀟灑泉飲之甚佳<lb/>
　　余曰不剛不柔可以觀徳<hi>談薈宋南渡御庫有流香三省激賞庫有碧香</hi>
　　<hi>思春堂殿司有鳯泉祠祭有玉練塠京醖有雪醅真珠泉皇都春有美堂中和堂皇華堂榮邸有萬</hi>
　　<hi>象皆春秀邸有慶逺堂曲洧舊聞杭州酒名有竹葉清碧香白酒</hi>
　花醖　晏公𩔖要仙姥墩東晉初有裴氏姥居此採<lb/>
　　衆花醖酒<lb/>
　薔薇露　老學菴筆記禁中供御酒名薔薇露賜大<lb/>
　　臣酒謂之流香酒<lb/>
<pb n="KR2k0044_WYG_100-24a"/>
　梨花春　酒譜杭人趁梨花時釀酒名梨花春白樂<lb/>
　　天詩青旗沽酒趁梨花<lb/>
　鹽　咸淳臨安志漢置鹽官吳王濞煮海為鹽之地<lb/>
　　也<hi>泊宅編元豐初盧秉提㸃刑獄㑹朝廷議鹽法秉謂自錢塘縣楊村上流接睦歙等州水勢稍</hi>
　　<hi>澹以六分為額楊村下接仁和縣湯村為七分葢取海水煉鹽所謂熬波者也湯村則刮鹻以淋滷</hi>
　　<hi>織竹為盤塗以石灰故色少黄竹勢不及鐵則黄色為嫩青白為上黑即多滷或有泥石不宜久停</hi>
　　<hi>嘉祐雜志吳春卿遷臨安召舖戸詰驗鹽法云煮鹽用蓮子為候十蓮者官鹽也五蓮以下滷水漓</hi>
　　<hi>私鹽也私鹽色紅自燒稻灰染其色以倣官鹽於是嗅以辨之</hi>
<pb n="KR2k0044_WYG_100-24b"/>
　茯苓　武林舊事小麥嶺無垢寺偃松下有茯苓因<lb/>
　　名泉為茯苓泉<hi>杭州府志山縣俱産</hi>
　麥門冬　舊浙江通志筧橋所産以肥大者為佳<lb/>
　益母草　咸淳臨安志生龍井山谷中最佳亦名草天<lb/>
　　麻<lb/>
　於术　萬歴杭州府志白术以産於潜者佳稱於术<lb/>
　　<hi>清異録潜山産善术以其盤結醜怪有獸之形因號為獅子术</hi>
　黄精　於潜縣志黄精為潜藥上品出天目<lb/>
<pb n="KR2k0044_WYG_100-25a"/>
　藁本　圖經本草杭州有之葉似白芷香又似芎藭<lb/>
　　五月有白花七八月結子根紫色<lb/>
　黄皮木　名勝志雷峰塔産黄皮木咸淳臨安志生<lb/>
　　於潜<lb/>
　菝葜　本草綱目浙人謂菝葜又名王𤓰草根曰金<lb/>
　　剛根<lb/>
　地龍藤　本草綱目生天目山樹繞蟠屈如龍故名<lb/>
　小天蓼　本草綱目天蓼生天目山四明山樹如梔<lb/>
<pb n="KR2k0044_WYG_100-25b"/>
　　子冬月不凋能逐風而小者為勝<lb/>
　千金草　咸淳臨安志生仁和蠒橋<lb/>
　羊躑躅　夢粱錄根名天門冬生錢塘富陽<lb/>
　甘菊　萬厯杭州府志菊花有甘苦二種又野菊土<lb/>
　　人於立冬日多採以煎湯浴身又用之囊枕極清<lb/>
　　目<hi>今城牆産野菊香味清美及時採之勝於諸品</hi>
　山石膏　嘉靖仁和縣志石膏山出石膏如雪<lb/>
　鹽硝　西溪叢語出縣東十里煉成樸硝又有冬月<lb/>
<pb n="KR2k0044_WYG_100-26a"/>
　　自地中湧起硝通透光瑩者名霜花亦名劍脊硝<lb/>
　　藥中用為元明粉紫雪之屬<lb/>
　寒水石　咸淳臨安志輕者寒水石硬者石膏生南<lb/>
　　髙峰塔下<lb/>
　礪石　嘉靖仁和縣志臨平山細礪洞出礪石<hi>本草一名</hi>
　　<hi>越砥俗稱羊肝石</hi>
　石燕　昌化縣志雲谷山石燕洞其深莫測時見石<lb/>
　　燕飛出<hi>夢梁録九邑山洞中皆有之</hi>
<pb n="KR2k0044_WYG_100-26b"/>
　竹瀝　舊浙江通志竹品甚多惟淡竹苦竹三種煎<lb/>
　　瀝入藥良<lb/>
　赤萍　富陽縣志姥岑山上有沼赤萍生其中映水<lb/>
　　如濯錦<lb/>
　荻　西溪梵隠志渦水曰蒹葭深處秋深荻花如雪<lb/>
　苕　名勝志苕溪發源天目經餘杭達錢塘溪岸多<lb/>
　　苕花<lb/>
　菖蒲　蒙齋筆談錢塘郎簡築别館於徑山下即澗<lb/>
<pb n="KR2k0044_WYG_100-27a"/>
　　傍種菖蒲數畆嵗採取以自餌山中人目之為菖<lb/>
　　蒲田<lb/>
　菰米　爾雅翼苽蔣草也生下澤者根既相結嵗久<lb/>
　　則并土浮於水上土人謂之葑田刈去其葉便可<lb/>
　　耕植其苗有莖梗者謂之菰蔣至秋則為此米大<lb/>
　　抵葑是其根菰是其葉耳<lb/>
　夾麥青　四民月令清明時土人取以搗汁和粉為<lb/>
　　果餌食之<lb/>
<pb n="KR2k0044_WYG_100-27b"/>
　金星草　嘉靖仁和縣志金星洞在鳯凰山洞生金<lb/>
　　星草<lb/>
　獨帚草　萬厯杭州府志一本可為一帚出山縣<lb/>
　虎鬚蒲　萬厯杭州府志杭人多植於盆以充玩好<lb/>
　苔　大滌洞天記丹泉之傍苔蘚常作紫暈<lb/>
　烟草　杭州府志一名䕊菼本産於閩今土人多種<lb/>
　　此為業<lb/>
　黄雀　餘杭縣新志麥黄時有細雀漫天而集名曰<lb/>
<pb n="KR2k0044_WYG_100-28a"/>
　　黄雀土人以絲網罥之美逾常味<lb/>
　鵓鴿　四朝聞見録東南之俗以養鵓鴿為樂羣數<lb/>
　　十百望之如錦灰褐色為下純黑為貴以粟食之<lb/>
　　既則繫金鈴於腰飛而颺空風力振鈴鏗如雲間<lb/>
　　之珮<lb/>
　山雞　名勝志海寧縣茗山多山雞<lb/>
　飛生　續博物志浙中有鳥名飛生狐首肉翅四足<lb/>
　　如獸飛而生子即隨母後人有難産以其爪安胸<lb/>
<pb n="KR2k0044_WYG_100-28b"/>
　　腹間立驗<lb/>
　𢷬藥禽　大滌洞天記𢷬藥禽止有二伏藏深樹間<lb/>
　　晝夜間鳴宛然搗藥聲<lb/>
　馬　咸淳臨安志昔錢氏牧馬於錢塘門外東西馬<lb/>
　　塍其馬蕃息當時號馬海<lb/>
　　<hi>謹按馬非杭産今㑹城有滿漢八旗駐防以及鎮撫水陸各營皆牧馬水草得宜故馬亦蕃庶</hi>
　麂　萬厯杭州府志似鹿而小皮甚細土人製以為<lb/>
　　鞾<lb/>
<pb n="KR2k0044_WYG_100-29a"/>
　獺　萬厯錢塘縣志土人取獺皮為女帽名一盞燈<lb/>
　玉面貍　咸淳臨安志於潜昌化山谷有之<lb/>
　猫　咸淳臨安志都人畜猫有長毛白色者名曰獅<lb/>
　　猫不捕鼠徒以飾觀<lb/>
　鰣魚　咸淳臨安志六和塔江邉生者極鮮腴舊浙<lb/>
　　江通志四五月間富陽江中有之<lb/>
　石首魚　萬厯杭州府志一名黄魚産於海四五月<lb/>
　　中杭人載冰出洋販至省城貿之<hi>王右軍帖魚首有石是野鳬所</hi>
<pb n="KR2k0044_WYG_100-29b"/>
　　<hi>化</hi>
　篛魚　成化杭州府志其形似篛葢比目之𩔖俗書<lb/>
　　作鰙非時出惟富陽五月有之<lb/>
　鯽魚　杭州府志烏背紫鱗産西湖者尤鮮美<lb/>
　横魚　餘杭縣前志四月從太湖逆水上大者百觔<lb/>
　石斑魚　嘉靖浙江通志生山澗中身有斑味鮮美<lb/>
　土䱯魚　成化杭州府志或作吐哺舊浙江通志土<lb/>
　　步魚清明前者為佳<lb/>
<pb n="KR2k0044_WYG_100-30a"/>
　逆魚　餘杭縣前志産苕溪中長寸許懷子滿腹過<lb/>
　　五月不復見<lb/>
　五色魚　名勝志吳山井有五色大魚數十時出㳺<lb/>
　　泳人不敢取又玉泉寺方池清澈可鑑蓄五色魚<lb/>
　　游泳如畵<lb/>
　金鯽魚　能改齋漫録杭之西湖有金鯽魚投餅餌<lb/>
　　則出然不妄食也蘇子美詩云松橋叩金鯽竟日<lb/>
　　獨遲留東坡遊西湖詩云我識南屏金鯽魚重來<lb/>
<pb n="KR2k0044_WYG_100-30b"/>
　　拊檻散齋餘皆紀其實<lb/>
　金銀魚　花史昌化縣千頃山上有龍潭産金銀魚<lb/>
　　禱雨多應<lb/>
　金魚　桯史今中都有豢魚者能變魚作金色以洿<lb/>
　　渠之小紅蟲飼之初白如銀次漸黄久則金矣又<lb/>
　　别有雪質而黒章的礫若漆曰玳瑁魚尤可觀惟<lb/>
　　杭人能餌畜之<hi>咸淳臨安志今錢塘門外多畜養入城貨賣名為魚兒活萬厯杭州</hi>
　　<hi>府志其異品者若梅花㸃鶴頂紅二色分之𩔖名甚衆説者謂魚本傅沫而生即紅白二色因雌雄</hi>
<pb n="KR2k0044_WYG_100-31a"/>
　　<hi>相感而生花斑之魚以溪花郎與白魚相感而生翠色之魚又取鰕與魚感則魚尾酷𩔖於鰕有二</hi>
　　<hi>尾三尾者</hi>
　金色蛇　萬厯昌化縣志千頃山盤蛇石中有金色<lb/>
　　小蛇人呼為聖蛇<lb/>
　蛙　四朝聞見録杭人嗜田雞如炙即蛙也舊以其<lb/>
　　能食害稼者故有禁久習此味人不能止售者刳<lb/>
　　冬𤓰以實之寘諸門謂之送冬𤓰<hi>侯鯖録水雞蛙也水族中厥味</hi>
　　<hi>可薦若雞爾雅注云水雞本草名坐魚其性好坐也</hi>
<pb n="KR2k0044_WYG_100-31b"/>
　石蛤　成化杭州府志似田雞而大俗呼為錦襖子<lb/>
　　生崖谷有水之處<lb/>
　蝦　咸淳臨安志湖生者殻青江産者色白<hi>海寜縣志海蝦</hi>
　　<hi>白色邑人製之獨善名曰酒發蝦</hi>
　蝤蛑　咸淳臨安志産鹽官<hi>即黄甲</hi>
　蟹　咸淳臨安志西湖舊多葑田産蟹土人呼湖蟹<lb/>
　　絶難得<hi>蟹譜錢氏置魚戸蟹戸専掌捕魚蟹蟹畧潮蟹出江中</hi>
　蟛蜞　輟耕録海寧皆喜食蟛蜞螯名曰鸚哥嘴以<lb/>
<pb n="KR2k0044_WYG_100-32a"/>
　　極紅者似之故也<hi>武林紀事錢塘江邉有小蟹潜於沙穴中謂之彭月寒食人家</hi>
　　<hi>多醃食之又海邉出一種比彭月差大食之令人瀉痢又一種足生毛者名曰毛蜞尤不可食</hi>
　蟶　咸淳臨安志産鹽官者絶大<lb/>
　海螄　杭州府志螺屬杭俗立夏以為應時之味以<lb/>
　　椒花灑之<lb/>
　無尾螺　永興寺志錢塘西溪永興寺前放生池産<lb/>
　　無尾螺徑山志徑山下澗沼中螺俱無尾<lb/>
　蜂　萬厯靈隠寺志黒而大者名九里蜂<lb/>
<pb n="KR2k0044_WYG_100-32b"/>
　綾　咸淳臨安志白文公詩紅袖織綾誇柿蒂注云<lb/>
　　杭州出柿蒂花者為佳内司有狗蹄綾尤光麗<lb/>
　羅　咸淳臨安志杭之羅有花素二種染絲織者名<lb/>
　　熟絲羅尤貴<hi>舊浙江通志杭州出水緯羅</hi>
　綢　咸淳臨安志有績線為之者用絲則熟而輕纎<lb/>
　　<hi>謹按杭綢有一等最輕纎者用湖水漂浄宜於染色大紅尤佳以杭絲多錘錬故也如帽纓一種亦</hi>
　　<hi>較勝於他處絨絲等線亦然是皆杭之專産志物亦宜備焉</hi>
　錦　夢粱録内司街坊所織錦以絨背為貴<lb/>
<pb n="KR2k0044_WYG_100-33a"/>
　剋絲　咸淳臨安志有花素二種擇絲織者故名<lb/>
　紵絲　咸淳臨安志染絲所織有織金閃褐間道等<lb/>
　　𩔖<lb/>
　綿綢　紫桃軒雜綴硤石人積梅雨水以二蠶繭繅<lb/>
　　絲織綢有自然碧色名曰松隂色其法本宋寧宗<lb/>
　　宫禁製號為天水碧<hi>又紫薇山産綿綢極精號紫薇綢</hi>
　機紗　咸淳臨安志機坊所織有素紗天浄三法新<lb/>
　　翻粟地紗<lb/>
<pb n="KR2k0044_WYG_100-33b"/>
　畫絹　咸淳臨安志機坊多織唐絹幅狹而機宻畫<lb/>
　　家多用之<lb/>
　綿　夢粱録以臨安於潜白而細宻者佳<lb/>
　棉布　仁和縣志精曰棉粗曰絮凡鄉間皆為之多<lb/>
　　出筧橋一帶萬厯杭州府志卉織為棉布出海寧<lb/>
　　硤石者視他縣為佳<lb/>
　綦布　成化杭州府志有麻苧二品青白間花<lb/>
　藤紙　元和郡縣志餘杭縣由拳村出好藤紙咸淳<lb/>
<pb n="KR2k0044_WYG_100-34a"/>
　　臨安志富陽有井紙赤亭山有赤亭紙<lb/>
　蠲紙　朝野𩔖要宋時臨安有鬻紙者澤以漿粉謂<lb/>
　　之蠲紙<lb/>
　油紙　錢塘縣志錢塘出油紙<lb/>
　竹燒紙　餘杭縣新志出南建上髙斜坑以竹浸之<lb/>
　　灰水中碓成紙祭祀焚以代帛<lb/>
　鼠鬚筆　萬歴杭州府志□<graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>䑕俗名松鼠其鬚可<lb/>
　　為筆<lb/>
<pb n="KR2k0044_WYG_100-34b"/>
　墨　太平寰宇記昌化縣晚山山悉松木真墨所出<lb/>
　龍涎香　寶貨辨疑有伏古雲頭青燕三等其法傳<lb/>
　　自南宋<hi>能改齋漫録有士人嘗客錢塘江漲橋後至河南友人寄以龍涎香有江漲橋邉花</hi>
　　<hi>發時之句答云記得吳家心字香</hi>
　土檀香　上天竺山志乃樺樹根香極清逺<lb/>
　燈　舊浙江通志有紗絹紙及羊角等製<lb/>
　挂絲　雲麓漫鈔紹興中以小竹編聨籠以衣畫風<lb/>
　　雲鷺鷥作枕屏一時無名號曰畫絲好事者大其<lb/>
<pb n="KR2k0044_WYG_100-35a"/>
　　制施於酒席以障風野次便於圍坐人競為之今<lb/>
　　名挂絲盖以絲挂於竹骨之上也<lb/>
　扇　夢粱録大街關撲有異色影花扇小市周家有<lb/>
　　摺揲扇<hi>春風堂隨筆今世所用摺扇亦名聚頭扇南宋以來咏此者甚多</hi>
　竹簟　仁和縣志桃枝竹皮滑而黄可為蓆<lb/>
　蚌珠　太平寰宇記錢塘縣明珠浦通浙江生蚌珠<lb/>
　金箔　萬厯錢塘縣志金箔銷金之尤者今民間首<lb/>
　　飾器用多用塗畫嵗縻不貲宋時曾禁轉鬻<lb/>
<pb n="KR2k0044_WYG_100-35b"/>
　錫箔　虎林雜記錫箔獨杭産城内造者不下萬家<lb/>
　鉛粉　嘉靖浙江通志出杭州<lb/>
　銀硃　嘉靖浙江通志出杭州<lb/>
　槖籥沙　西溪叢語仁和縣出在縣東四里海際之<lb/>
　　人採用鼓鑄銅錫之模諸州皆來採亦猶邢沙可<lb/>
　　以碾玉也<lb/>
　漆　明一統志昌化縣出<lb/>
　柿漆　仁和縣志柿有一種名油柿浸得油名曰柿<lb/>
<pb n="KR2k0044_WYG_100-36a"/>
　　漆用以油紙可隔水<hi>柿漆杭人用以製扇名蜀府扇質粗耐久近人又以柿漆</hi>
　　<hi>漆紗頗宜暑服</hi>
　窰器　輟耕録南渡後修内司造青器名内窰模範<lb/>
　　極精為世所珍<lb/>
　浙甕　太平寰宇記錢塘縣亭市山餘石鄉村人悉<lb/>
　　作大甕今謂之浙甕<lb/>
　假山石　宣和石譜杭州石出土中色多潔白扣之<lb/>
　　無聲其質無峰巒勢偏多磊塊若桃李大尖銑或<lb/>
<pb n="KR2k0044_WYG_100-36b"/>
　　硃砂牀有稜角望之光明精瑩頗宜裝綴假山<lb/>
　臨安石　宣和石譜臨安縣石出土中有兩種一深<lb/>
　　青一㣲青其質甚怪無尖峰髙十數尺小者數尺<lb/>
　　温潤而堅扣之有聲間有質樸從而斧鑿修治磨<lb/>
　　礲増巧頃嵗錢塘千頃院有石一塊髙數尺估值<lb/>
　　五百餘千置方斛中四面嵌空嶮怪洞穴委曲石<lb/>
　　罅間植一枇杷巖竇中嘗有露珠凝滴目為醜石<lb/>
　　政和間取歸内府此石之尤者<lb/>
<pb n="KR2k0044_WYG_100-37a"/>
　丹砂石名勝志錢塘定山風水二洞中石子有紅<lb/>
　　㸃如丹砂持出即隠<lb/>
　瑪瑙石　西湖游覽志瑪瑙坡在孤山東碎石文瑩<lb/>
　　若瑪瑙<lb/>
　　<hi>謹按昌化縣産圖書石紅㸃若硃砂亦有青紫如玳瑁良可愛玩近則罕得矣</hi>
　揩光石　輟耕録製髹器用揩光石磨拭即雞肝石<lb/>
　　也出杭州上柏三橋埠牛頭嶺<lb/>
　青石　萬厯杭州府志錢塘南髙峰産青石土人採<lb/>
<pb n="KR2k0044_WYG_100-37b"/>
　　為金銀錫箔墩極光膩又用為搗衣砧及誌石碑<lb/>
　　石之𩔖<lb/>
　　<hi>謹按省城離龍入首發脉九曜山實源於南髙峰上映火曜鑿石常致火灾是以官禁採鑿</hi>
　白泥　餘杭縣前志出白泥山水澄過白如粉用以<lb/>
　　飾布舂米又繪畫者以為粉地<lb/>
　石灰　萬厯杭州府志凡近山産石處皆燒造其多<lb/>
　　莫如錢塘上四鄉及富陽之盛<lb/>
　磚瓦　萬厯杭州府志仁和餘杭皆造<lb/>
<pb n="KR2k0044_WYG_100-38a"/>
　薪炭　臨安縣志臨邑地出薪炭結筏轉輸<lb/>
　蚊烟　萬厯杭州府志蚊土人以艾烟褁紙熏之輒<lb/>
　　避<lb/>
　發燭　輟耕録杭人削松木為小片薄如紙鎔硫黄<lb/>
　　塗其頂名曰發燭又曰焠兒陶公呼為引光奴今<lb/>
　　又易名火寸以焠寸聲相近也<lb/>
　湖上土宜　萬厯杭州府志起於宋時嬉游湖上者<lb/>
　　競買泥孩鸚哥花湖舩等物囘家分送鄰里名之<lb/>
<pb n="KR2k0044_WYG_100-38b"/>
　　曰湖上土宜<hi>夢粱録每嵗七月七日貴宅及士夫皆出湖上買磨蝎藥又名磨㬋羅孩</hi>
　　<hi>兒悉以土木雕塑更加綵裝闌座下以桌架之用青緑銷金桌衣圍䕶或以金玉珠翠裝飾尤佳</hi>
　<lb/>
　<lb/>
　<lb/>
　<lb/>
　<lb/>
　浙江通志卷一百一<lb/>
</p>
<p>
</p>
  </div>
</body>
</text>
</TEI>
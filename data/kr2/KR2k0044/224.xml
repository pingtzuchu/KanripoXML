<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百二十五</head> <lb/>
    <p>
<pb n="KR2k0044_WYG_224-1a"/>
欽定四庫全書<lb/>
　浙江通志卷二百二十五<lb/>
　祠祀<hi>九</hi>
　　溫州府<lb/>
　　　永嘉縣<hi>附郭</hi>
　先農壇　在永寧門外十都<lb/>
國朝雍正五年知縣羅秉禮奉文建立壇宇并置耤田<lb/>
　　四畝九分<lb/>
<pb n="KR2k0044_WYG_224-1b"/>
　社稷壇　萬厯溫州府志立於迎恩門外<hi>舊浙江通志永嘉縣</hi>
　　<hi>附郭不别置葉適社稷壇記温州之社稷昔者莫能詳矣嘉定四年守楊簡始加甓土上十年守鞏</hi>
　　<hi>嶸伉其大門改造齋房築牆百五十堵二公知以義導其民矣古人必樹之木主各以其野之所宜</hi>
　　<hi>木永嘉之木莫宜於豫章豫雷出地奮也章章之也皆甚美之名也數十百年其大百圍其崇干霄</hi>
　　<hi>無敢不肅也然後知古之治其國者社稷之臣今之守其地者社稷之守</hi>
　風雲雷雨山川壇　溫州府志立於永寧門外<lb/>
　郡厲壇　永嘉縣志在來福門外西山<lb/>
　城隍廟　溫州府志在府治西嵗以五月望日致祭<lb/>
<pb n="KR2k0044_WYG_224-2a"/>
　永嘉縣城隍廟　溫州府志在開元寺東舊在城南<lb/>
　　廂久圯附祀於府明萬厯甲戍邑令劉三宅改縣<lb/>
　　東倉故址為廟<lb/>
　赤帝廟　永嘉縣志在海壇山麓<lb/>
國朝康熈二十年知府王國泰建<lb/>
　大禹王廟　萬厯溫州府志在鎮海門外海壇山下<lb/>
　　永嘉縣志宋雍熈間建<lb/>
　東甌王廟　嘉靖浙江通志在華盖山舊在海壇山<lb/>
<pb n="KR2k0044_WYG_224-2b"/>
　　成化間知縣文林徙今所<hi>王叔杲重修東甌王廟記按史王名搖姒姓騶</hi>
　　<hi>氏越王句踐七世孫越滅於楚王自王東甌為秦所廢後從諸侯滅秦又從漢滅項籍至惠帝三年</hi>
　　<hi>舉髙帝時粤功曰閩君搖功多其民便附廼立搖為東海王都東甌殁𦵏甌浦因立廟世稱永嘉地</hi>
　　<hi>主昭烈廣澤王洪武初詔定為漢東甌王俾有司三月八日致祭廟新於萬厯八年庚辰余為之記</hi>
　　<hi>梅調元謁東甌王廟詩大禹神明胄炎劉佐命功分封仍越土遺廟巋甌東寶扇開宮女雕梁拂彩</hi>
　　<hi>虹千秋存帝制奏格儼然同朱彝尊東甌王廟詩九牧維揚外三江霸越餘入闗從漢約遵海裂秦</hi>
　　<hi>墟豪俊宜如此艱難氣不除策功夷項籍分壤接無諸迹異尊黄屋忠能奉簡書長沙堪伯仲百濮</hi>
　　<hi>定何如萬古開王會孤城指帝車靈旂存髣髴過客盡欷歔殿瓦年頻坼霜林日漸疎躨跜山鬼立</hi>
<pb n="KR2k0044_WYG_224-3a"/>
　　<hi>苔蘚石堂虚側想風雲會乗時草眛初逺塗今日暮下拜獨躊躇</hi>
　闗帝廟　舊浙江通志一在平定倉後一在迎恩門<lb/>
　　内一在譙樓東一在海壇山東<lb/>
　横山周公廟　萬厯溫州府志在廣惠坊俗稱平水<lb/>
　　王廟嵗二月朔致祭<hi>宋濂横山周公廟碑神諱凱字公武姓周氏世居臨海郡</hi>
　　<hi>之横陽臨海屬邑曰永寧曰安固曰横陽地皆瀕海海水沸騰蛇龍雜居之民罹其毒神乃白於邑</hi>
　　<hi>長隨其地形鑿壅塞而疏之遂使三江東注於海水性既順其土作又永康中三江逆流颶風挾怒</hi>
　　<hi>潮為孽邑將陸沉民咸懼為魚神奮然曰吾將以身平之即援弓發矢大呼衝潮而入水忽裂開電</hi>
<pb n="KR2k0044_WYG_224-3b"/>
　　<hi>光中見神乗白龍東去但聞海門有聲如雷而神莫知所在矣俄而水勢平江禍乃絶邑長思其功</hi>
　　<hi>號其里曰平水且建祠尸祝之祠初在城之西郊及更永寧為永嘉郡郭璞相土遷之於西洋遐邇</hi>
　　<hi>邀靈者無虚日神功益用赫著至於廟宇之建修皆郡守任其責可考見者自陳毛喜逮元尊達納</hi>
　　<hi>實哩凡一十三人云</hi>
　郭記室祠　萬厯溫州府志在郭公山下初晉郭璞<lb/>
　　卜城於溫立祠山下祀之塑白鹿銜花於側紀卜<lb/>
　　城時瑞也今移祀於鎮東塔<lb/>
　王謝祠　溫州府志在華盖山下祀晉郡守王羲之<lb/>
<pb n="KR2k0044_WYG_224-4a"/>
　　南宋郡守謝靈運<hi>王叔杲王謝祠記吾甌山水郡右也古昔吏甌者多名賢晉為王</hi>
　　<hi>軍南宋為謝康樂皆以治郡聞郡城之東里石墨池故有右軍祠建自前守文公林嘉靖甲午㧞於</hi>
　　<hi>颶風將新之衆以其址隘弗稱先參議相地於華盖山之麓重構祠專祀右軍仍故也迨前守龔公</hi>
　　<hi>秉徳廼合祀康樂榜曰王謝祠兩賢治郡之績世逺雖莫詳而任敬序郡志嘗曰永嘉自東晉置郡</hi>
　　<hi>以來為之守者若王羲之治尚慈恵謝靈運招士講書由是人知向學民風一變盖並以循吏稱而</hi>
　　<hi>聲蹟流播泉曰墨池堂曰夢草坊曰康樂民至於今稱之合而祀之豈惟揚江左之英華於吾甌山</hi>
　　<hi>水亦尚有耀哉梅調元王謝祠詩前守推王謝荒祠倚郡城千秋傳墨妙六代擅詩名沼古鵞還浴</hi>
　　<hi>塘春草自生風流今古事俯仰一含情</hi>
<pb n="KR2k0044_WYG_224-4b"/>
　忠靖王廟　永嘉縣志一在八仙樓巷元延祐間建<lb/>
　　一在華盖山下明洪武初建<hi>宋濂溫忠靖王廟碑王姓溫氏名瓊字永</hi>
　　<hi>清溫之平陽人父民望嘗中明經甲科年耄無嗣與妻張道輝晝夜籲於上帝一夕張夢巨神手擎</hi>
　　<hi>火珠自天門飛下謂曰吾乃大火之精將降胎為人張覺赤光被體中猶熹熹然因有姙以唐長安</hi>
　　<hi>二年五月五日午時生其左腋有震篆二十四右半之七嵗習禹歩為罡十四通五經百氏及老釋</hi>
　　<hi>家言二十六舉進士不第撫几歎曰吾生不能致君澤民死當為泰山神以除天下惡厲耳復制三</hi>
　　<hi>十六神符授人曰持此能主地上鬼神言已忽幻藥又象屹立而亡蜀葉天師後用其符禜除沴氣</hi>
　　<hi>之為人菑者彷彿見王衣赭袍握寳劍乗追風駿下之劾召之家遂皆祠王以祈靈響焉王初封翊</hi>
<pb n="KR2k0044_WYG_224-5a"/>
　　<hi>靈昭武將軍正祐侯其曰正福顯應威烈忠靖王則宋季之累加也</hi>嘉靖三十四年<lb/>
　　燬三十七年重建嵗於五月五日致祭<lb/>
　顔氏雙忠祠　萬厯溫州府志在東北隅舊志慈湖<lb/>
　　瞿溪諸鄉皆有顔魯公祠嵗久圯明成化間邑令<lb/>
　　劉遜改東北隅永寧廟為公祠合恒山公祀焉裔<lb/>
　　孫顔涘復修盖公後裔嘗居永嘉故祠於此<lb/>
　龔將軍廟　溫州府志在集雲廂唐刺史韋庸浚城<lb/>
　　南湖神時為部將督視遭仇甫之亂力戰溺死湖<lb/>
<pb n="KR2k0044_WYG_224-5b"/>
　　中郡人即其地立祠從祀翁蘇二將盖同死事者<lb/>
　馮魯公祠　永嘉縣志在夾嶼公名守信滑州白馬<lb/>
　　縣人宋真宗時捍邉及治河有功累進太師中書<lb/>
　　令追封魯國公其孫成為岳飛裨將扈駕至温遂<lb/>
　　居夾嶼因建祠焉<lb/>
　四賢祠　萬厯溫州府志在鹿城書院中祀程明道<lb/>
　　程伊川朱晦菴張南軒四先生旁列從祀諸賢徐<lb/>
　　寓劉安節陳埴劉安上葉賀孫鮑若雨周恭叔沈<lb/>
<pb n="KR2k0044_WYG_224-6a"/>
　　躬行許景衡陳經正陳經邦謝天申包定周端朝<lb/>
　　林武蔣叔䝉周僴黄顯子戴䝉曹叔逺錢木之沈<lb/>
　　僴蔡譽錄林湜徐容潘旻戴述趙霄周去非葉味<lb/>
　　道張楊卿薛洪林補凡三十三人皆四先生髙弟<lb/>
　　也<lb/>
　張忠惠侯廟　明一統志在府城南嘉靖浙江通志<lb/>
　　侯名理宋宣和初睦寇至迎敵力戰橋陷與周承<lb/>
　　已婁淵潘守真丁仲修死之郡為立廟吳山以四<lb/>
<pb n="KR2k0044_WYG_224-6b"/>
　　人配明𢎞治間知縣汪循徙瑞安門内<lb/>
　忠烈廟　萬厯溫州府志在簡訟坊祀宋教授劉士<lb/>
　　英諸生石礪學掾盧璿初建於宋郡守王定重建<lb/>
　　於元邑令王安貞<hi>林景熈忠烈廟記宣和間睦寇猖獗蕩搖我境教授霅川劉公</hi>
　　<hi>士英與館下生石礪慷慨守禦行保伍法出竒計數挫賊鋒全城以還天子上賞功劉通守太原會</hi>
　　<hi>金人犯城死於力戰石辭祿不居以布衣終賜廟固宜嵗久榱桷毁圯奉神像遷於學大徳丙午八</hi>
　　<hi>月庚申廟成乃迎以歸予因邦人之請為記以夀於石</hi>
　　<hi>謹按盧璿係學掾亦同時禦敵者</hi>
<pb n="KR2k0044_WYG_224-7a"/>
　忠訓廟　明一統志在府城西三十里宋宣和中郡<lb/>
　　人徐震率義兵禦寇死於難事聞贈忠訓郎郡人<lb/>
　　為之立廟<lb/>
　葉文定祠　永嘉縣志在金鑿石巷祀宋學士葉適<lb/>
　　久圯<lb/>
國朝康熙九年知縣陳聖俞重建<lb/>
　陳潛室祠　嘉靖浙江通志在城西門外宋陳埴與<lb/>
　　其兄增弟止先後舉進士郡舊立森桂祠成化十<lb/>
<pb n="KR2k0044_WYG_224-7b"/>
　　六年知縣劉遜以埴從學朱子所著述多道徳之<lb/>
　　蘊而不以科第為榮改今額<lb/>
　文丞相祠　江心寺志在沙門左祀宋右丞相文天<lb/>
　　祥以台郡少卿杜滸永嘉正將徐臻配<hi>趙寛重修文丞相祠</hi>
　　<hi>記公脫身京口至於永嘉宿江心寺有詩成化中縣令文林劉遜相繼訪公遺蹟刻公詩於石立祠</hi>
　　<hi>祀公𢎞治十三年庚申寛與同官林君偕來溫祗謁公顧視祠宇庳隘弗稱林君曰是余責也郡守</hi>
　　<hi>鄧侯進曰淮嘗擇諸僧寮得其地矣往觀之在寺之北陲倚巖臨流崇深虚明衆皆喜材用既儲工</hi>
　　<hi>役聿興林君為之區畫而郡守躬經營之祠遂以成因考諸從公之士宜祀者得二人焉曰司農卿</hi>
<pb n="KR2k0044_WYG_224-8a"/>
　　<hi>杜滸公脫鎮江滸之力公至永嘉滸實從又嘗以佐府招集兵財來台溫焉曰正將徐臻溫人也以</hi>
　　<hi>筆札典軍府機宻小心精練從公北行備殫忠欵既又得公之孫一人焉曰富在前元時嘗守溫冇</hi>
　　<hi>惠政遂以三賢配享於公</hi>
　黄文簡祠　溫州府志在幞頭河祀明大學士黄淮<lb/>
　　祠為公故宅<lb/>
　表忠祠　萬厯溫州府志在迎恩門内祀郡貳守贈<lb/>
　　參議黄釧嘉靖三十一年禦倭陣亡嵗春秋致祭<lb/>
　　萬厯己亥郡守林繼衡重修<lb/>
<pb n="KR2k0044_WYG_224-8b"/>
　褒忠祠　萬厯溫州府志一在瑞安門内祀都指揮<lb/>
　　夏光嘉靖三十一年禦倭於王江涇死之一在興<lb/>
　　文街祀贈太僕寺寺丞王沛嘉靖三十七年禦倭<lb/>
　　陣亡<lb/>
　旌忠祠　永嘉縣志在三港廟左祀明指揮祁嵩嘉<lb/>
　　靖三十七年禦倭陣亡<lb/>
　愍忠祠　永嘉縣志在康樂坊祀明僉事王徳嘉靖<lb/>
　　三十七年禦倭陣亡<lb/>
<pb n="KR2k0044_WYG_224-9a"/>
　龎公祠　萬厯溫州府志在㢲吉山下祀明廵按御<lb/>
　　史龎尚鵬<hi>王諍龎公祠記溫州城南三里許孤髙而特秀者㢲山也山之西有祠翬然有</hi>
　　<hi>像偉然而爼豆於其間者侍御龎公也祠之左右髙掲而大書者公之奏例也公名尚鵬字少南廣</hi>
　　<hi>東南海人按兩浙在嘉靖四十四年初兩浙徴解起存錢糧業有成䂓惟所謂里長雜辦者端緒最</hi>
　　<hi>多下莫周知吏胥乗以生奸小民困於供億公奉命按浙深燭夙弊亟思釐正之與諸司往復叅酌</hi>
　　<hi>必求其當畝有定賦徴有定期官無横斂民無白著名曰均平他如革庫子之供役而令該吏輪掌</hi>
　　<hi>免斗級之守支而令新役交代省館夫之支應而令驛夫領辦懲有司之科斂而貪墨不得加派禁</hi>
　　<hi>舖行之需索而公私不得抑買吾溫自昔至今百姓兆民莫不舉手加額頌公功徳萬厯三年春永</hi>
<pb n="KR2k0044_WYG_224-9b"/>
　　<hi>嘉耆民蔡箎等請建公祠有司以此為義舉也相與共成之</hi>
　雙忠祠　在府城内大街<lb/>
國朝康熈十三年溫處道陳丹赤永嘉縣知縣馬琾殉<lb/>
　　閩逆之難三十五年浙江廵撫線一信題請建祠<lb/>
　　崇祀奉<lb/>
㫖允行<lb/>
御書雙忠扁額<hi>傳詳名宦</hi>
　忠義節孝祠　二祠俱在縣學東偏<lb/>
<pb n="KR2k0044_WYG_224-10a"/>
國朝雍正四年知縣羅秉禮奉文建<lb/>
　　　樂清縣<lb/>
　先農壇　在新城東門外一都<lb/>
國朝雍正五年知縣唐傳鉎奉文建立壇宇并置耤田<lb/>
　　四畝九分<lb/>
　社稷壇　萬厯溫州府志在縣西北白鶴寺左<lb/>
　風雲雷雨山川壇　溫州府志在縣西隅簫臺山趾<lb/>
　邑厲壇　樂清縣志在東隅石塘嶴<lb/>
<pb n="KR2k0044_WYG_224-10b"/>
　城隍廟　樂清縣志舊在縣治東北明知縣張具瞻<lb/>
　　移建於西隅仙隱坊萬厯溫州府志萬厯乙未令<lb/>
　　張子埕撥義倉田十畝供祭事<lb/>
　龍湫慈濟廟　雁蕩志在雁蕩山西谷<lb/>
　忠烈侯廟　溫州府志在館頭神曰田居邰唐乾符<lb/>
　　間王郢之亂僖宗詔十道兵討之田奉命行至象<lb/>
　　浦猝遇寇力戰死邦人哀其義烈為祠祀之浙東<lb/>
　　觀察使劉漢宏表其事贈中丞大順二年贈右驍<lb/>
<pb n="KR2k0044_WYG_224-11a"/>
　　衛將軍宋皇祐四年新其廟建炎四年又新之明<lb/>
　　洪武初詔稱唐右驍衛將軍田公之神<hi>樂清縣志神兖州人與賊</hi>
　　<hi>戰時以子䂓早啼兵誤遂敗自後近山無子䂓啼者鮑原𢎞謁廟詩横春渡頭象浦西將軍戰死鼔</hi>
　　<hi>聲低只今恨殺子䂓烏飛過空山不敢啼</hi>
國朝康熈十年重建<lb/>
　王忠文祠　萬厯溫州府志在九牛山下嘉靖間改<lb/>
　　東嶽廟祀宋學士王十朋以朱文簡配享後圯萬<lb/>
　　厯間兵廵道吳自新檄令黄仁榮改建按察司廢<lb/>
<pb n="KR2k0044_WYG_224-11b"/>
　　址去舊址數十歩<hi>何鏜王忠文祠記往余東遊鴈蕩山過長徼原望梅溪先生故</hi>
　　<hi>里不一舍而近聞有祠在邑中冀一瞻拜乃至西臯尋問其祠業圮廢矣乃遡流西歸惆然者久之</hi>
　　<hi>嵗戊寅兵廵道祁門吳公移鎮甌郡檄縣重建先生専祠以風後人明年夏祠成先生祠祀自宋乾</hi>
　　<hi>道中奉勅建祠於郭路里地劉忠肅公請賜祭田後且湮廢者數百年至嘉靖初冢宰朴溪潘公令</hi>
　　<hi>樂改建先生專祠給田編徭役稱備典矣踰三十年以築城閡格而毁隆慶間侍御湛臺胡公為令</hi>
　　<hi>遷建三官廟址不數年又圮今改創城東為楹若云干儀品咸秩盖三徙而康先生之靈為永永禋祀</hi>
　三賢祠　嘉靖浙江通志在縣治南祀宋龍圖閣學<lb/>
　　士王十朋及錢堯卿賈如規慶元六年建<hi>葉適有記</hi>
<pb n="KR2k0044_WYG_224-12a"/>
　旌忠廟　嘉靖浙江通志在瑞應鄉祀宋侯畐初畐<lb/>
　　以武舉累官通判海州李松夀之亂闔門死之寶<lb/>
　　祐五年詔祀於其鄉賜廟額<lb/>
　章恭毅祠　溫州府志在東臯山下祀明尚書章公<lb/>
　　綸<hi>王瓉章恭毅公廟碑公字大經樂清人初景泰中公在儀曹陳言修徳弭灾十四事㒺不痛切</hi>
　　<hi>時病其一曰惇孝義欲景帝朝兩宮以修問安之禮朝南内以叙同氣之情復儲位以推猶子之義</hi>
　　<hi>忤㫖逮繫備極箠楚炮烙之刑慘酷萬狀天順改元始釋還職又特加陞進以旌其忠而公之名益</hi>
　　<hi>著郡守鄧侯安濟既祠公郡城𢎞治壬戍春掌縣事郡節推閩中何侯重器又作新廟於邑治之東</hi>
<pb n="KR2k0044_WYG_224-12b"/>
　　<hi>以迓棲靈爽而廟額則因其賜諡云</hi>
　忠義節孝祠　忠義祠在學宮内東偏節孝祠在縣<lb/>
　　前西隅<lb/>
國朝雍正四年知縣唐傳鉎奉文建<lb/>
　　　平陽縣<lb/>
　先農壇　在城東南郭外舊倉基<lb/>
國朝雍正五年知縣沈瑞鶴奉文建立壇宇并置耤田<lb/>
　　四畝九分<lb/>
<pb n="KR2k0044_WYG_224-13a"/>
　社稷壇　萬厯溫州府志在縣治西北一里<lb/>
　風雲雷雨山川壇　溫州府志在縣治南四里<lb/>
　邑厲壇　平陽縣志在城北四至俱河<lb/>
　城隍廟　平陽縣志在按察分司之西明洪武元年<lb/>
　　同知李顯祖始建至宣徳九年令章恵成化二<lb/>
　　十八年令劉清𢎞治十八年令李奎昭凡三次重<lb/>
　　建萬厯庚寅令萬民華建寢殿并東西廡<lb/>
國朝康熈年間重修另建廟門<lb/>
<pb n="KR2k0044_WYG_224-13b"/>
　西郭廟　溫州府志在錦屏山下相傳為漢諫議大<lb/>
　　夫張堪素直諫常乗白馬號白馬生<lb/>
　䕶國廟　萬厯平陽縣志在象山神姓古諱弼事北<lb/>
　　魏太武數進直諫後拜立節將軍賜爵靈夀侯宋<lb/>
　　淳祐間勅封䕶國威濟王<lb/>
　靈䕶廟　萬厯溫州府志在新羅山山以神廟得名<lb/>
　　昔新羅國太子因航海入覲溺焉顯靈兹山邑人<lb/>
　　立祠祀之<lb/>
<pb n="KR2k0044_WYG_224-14a"/>
　惠民靈應廟　平陽縣志在金舟鄉神溥源林氏子<lb/>
　　生而神靈每自稱曰十八州檢校使言人禍福輒<lb/>
　　應沒即墓所立祠屢有靈蹟封惠民侯宋咸淳間<lb/>
　　進封忠烈王<lb/>
　史先生祠　萬厯溫州府志在前倉鎮令王約建祀<lb/>
　　元史伯璿萬厯平陽縣志萬厯己丑知縣萬民華<lb/>
　　樹坊城南題扁曰東海真儒平陽縣志又林史二<lb/>
　　賢祠在文廟東偏祀元林景熈史伯璿<lb/>
<pb n="KR2k0044_WYG_224-14b"/>
　樞密周侯廟　平陽縣志在證真寺西隅祀元周誠<lb/>
　　徳至正間侯守平有功後為方明善所執不屈而<lb/>
　　死州人思其功徳立祠祀之<lb/>
　王公祠　平陽縣志在北門外祀明𢎞治間知縣王<lb/>
　　約嵗久圮<lb/>
國朝康熈二十九年居民重構數椽肖像祀之<lb/>
　忠烈儷美祠　萬厯溫州府志在縣治東萬厯甲辰<lb/>
　　邑令汪寛為南康守吳寶秀建<hi>蘇茂相題吳太守忠烈儷美祠詩識</hi>
<pb n="KR2k0044_WYG_224-15a"/>
　　<hi>君燕市日棘寺正持平為郡熊車去憂民虎尾嬰臣心匡嶽屹婦志蠡湖明祠廟如賔處堦前蘭芷生</hi>
　忠義節孝祠忠義祠在縣學頭門内節孝祠在西<lb/>
　　門外白石河<lb/>
國朝雍正五年知縣沈瑞鶴奉文建<lb/>
　　　瑞安縣<lb/>
　先農壇　在城東十二堡地方<lb/>
國朝雍正五年知縣何詩奉文建立壇宇并置耤田四<lb/>
　　畝九分<lb/>
<pb n="KR2k0044_WYG_224-15b"/>
　社稷壇　萬厯溫州府志在縣城北門外<lb/>
　風雲雷雨山川壇　溫州府志在小東門外<lb/>
　邑厲壇　瑞安縣志在清泉鄉北門外<lb/>
　城隍廟　萬厯溫州府志在永豐廂白巖橋山嶼嶺<lb/>
　　明嘉靖戊午倭寇燬辛酉重建隆慶壬申令杜時<lb/>
　　登重修<lb/>
國朝順治六年知縣譚希閔重修<lb/>
　忠義廟　瑞安縣志在東北隅縣治後神姓蔡諱敬<lb/>
<pb n="KR2k0044_WYG_224-16a"/>
　　則漢末以里人起義兵禦寇有功授東部都尉進<lb/>
　　爵安鄉侯鎮永寧立署於邵公嶼廟始建於公署<lb/>
　　晉時遷署為縣改廟於東偏即神私第<hi>黄思親忠義廟記忠</hi>
　　<hi>義廟舊名東門廟在縣治邵嶼側𢎞治中邑令髙君賓以廟偪邇治所遷崇福院廢基為之以神封</hi>
　　<hi>忠義應順輔正故掲首二字以為榜正徳壬申里人又以委巷湫隘廟貌弗嚴乃聚金帛廣基址一</hi>
　　<hi>撤其舊而新之按志神鎮永寕城愛瑞安邵公嶼之勝立署第於此政令明肅四境乂安時有虎害</hi>
　　<hi>民神即挺身入穴屠之及歸途遇老人從以修蟒與語頃至署囑其民曰天今策我為佐兵使矣害</hi>
　　<hi>盈而福謙言畢立逝體汗凝為白乳目瞪不暝面赭如生先一夕麾下吳九者為虎負去至是還跪</hi>
<pb n="KR2k0044_WYG_224-16b"/>
　　<hi>死膝下民既徳而且神之故建廟以祀又立摶虎祠於周嶴</hi>
　聖井許真君祠　舊浙江通志在來暮鄉許峰山上<lb/>
　忠烈武義侯廟　溫州府志在清泉鄉周湖神姓葉<lb/>
　　名一源字九江邑人從征髙麗死事追諡武義立<lb/>
　　廟祀之<hi>葉適忠烈武義侯廟記忠烈武義侯葉公一源貞觀二十二年太宗征髙麗檄令副</hi>
　　<hi>總管薛萬徹同往所向先登單騎陷陣斬首三十餘級身中流矢馳歸卒狀奏帝憫之為輟食特詔</hi>
　　<hi>下其所居之里建祠追諡武義天后朝加封忠烈故榜其廟曰忠烈武義侯嗚呼自唐迄今五百餘</hi>
　　<hi>載告䖍不絶詎偶然乎每旱潦禱輒應疵癘不作嵗獲屢登邑人以為皆侯之賜相與率錢治其廟</hi>
<pb n="KR2k0044_WYG_224-17a"/>
　　<hi>屬余記其事余惟侯生能致其身以報國死能以利澤及於鄉黨何徳之盛歟遂書之以鑱於石</hi>
　廣濟廟　瑞安縣志一在豐湖亭西一在城東門内<lb/>
　　<hi>曹睿廣濟廟記瑞安東郭廟神姓林名三益字友直生於宋熙寧戊申五月初四日嘗憇永豐橋亭</hi>
　　<hi>面發赤汗流浹背人問其故乃曰吾方在海中捍舶船勞甚數日後榕城舶商踵門以謝之人益信</hi>
　　<hi>其神一日忽語人曰可於許右丞閣上取團花錦袍白玉帶皂帽來翌日吾其逝矣及期沐浴更衣</hi>
　　<hi>端拱而化鄉人異之告於長吏具實蹟上聞立廟於東郭豐湖之南凡水旱疾疫隨禱即應咸淳初</hi>
　　<hi>封廣濟侯元至元丁丑隣寇剽掠勢張甚俄而神威赫靈有大旗現於雲端居民鼓勇力戰賊黨奔</hi>
　　<hi>逃邑賴以寧至正戊申朔方流民假道入閩癘氣傳染死者相枕藉鄉人憂懼禱於神獨吾邑獲免</hi>
<pb n="KR2k0044_WYG_224-17b"/>
　　<hi>疾疫未幾海寇近境同知州事張成謁欵祠下而賊鋒卒不敢犯後州倅李愷漕運出海遭風濤惡</hi>
　　<hi>甚愴惶呼號舟人仰祈於神浪平風滅遂得善達朝廷聞之詔封昭恵廣濟公癸卯冬有虎入市人</hi>
　　<hi>莫敢攖頃間至廟側乃帖服受擒衆皆以為神力知州趙榮祖以其事聞特封忠武孚佑昭恵廣濟</hi>
　　<hi>王由是靈異益彰邑人嵗時致祭列拜庭下廟貌嚴肅過者起敬焉</hi>
　顯佑廟　溫州府志在帆游鄉帆游山<hi>秦激顯佑廟記顯佑廟即</hi>
　　<hi>靈惠廟故在十二都陶公尖嘉靖己亥邑城火廟在延燎中社人復請於前令安福吾厓王公即西</hi>
　　<hi>北隅浄土院廢址為廟以祀神按邑志神姓何名敏字虚中父朴母葉氏以宋元豐八年九月朔旦</hi>
　　<hi>誕神於蘇公里異光燭幃帳暨長驍勇好義慷慨多大畧政和壬辰八月八日早起與家人訣曰今</hi>
<pb n="KR2k0044_WYG_224-18a"/>
　　<hi>上帝命吾司此土語畢即出門不知所向里人咸異之後有見其早夜乗虎出入者遂以為神立廟</hi>
　　<hi>祀之咸淳中勅賜廟額正統間以隂兵翊贊殄滕寇自是有司敬事惟恪旱潦祈禳多徴應則神之</hi>
　　<hi>於民也有禦災捍患功社人以義祀之固宜</hi>
　四賢祠　瑞安縣志在城西峴山舊係南山律院五<lb/>
　　通廟<lb/>
國朝康熈二十五年知縣范永盛改祀宋許景衡陳傅<lb/>
　　良元髙明明卓敬額曰章安四賢祠<lb/>
　陳止齋先生祠　萬厯溫州府志在仙巖宋陳公傅<lb/>
<pb n="KR2k0044_WYG_224-18b"/>
　　良嘗讀書於此故祠焉明𢎞治間邑令髙賓建嘉<lb/>
　　靖甲寅令劉畿拓新之萬厯甲申令章有成改建<lb/>
　　積翠峰下乙未令歐大成重修<lb/>
　蔡文懿公祠　溫州府志在清泉鄉新城祀宋蔡幼<lb/>
　　學<lb/>
　卓忠貞祠　萬厯溫州府志在西峴山𢎞治中令髙<lb/>
　　賓建祀户部侍郎卓敬隆慶壬申燬萬厯癸酉令<lb/>
　　杜時登奉詔重建丙子以風壊庚辰令齊柯改建<lb/>
<pb n="KR2k0044_WYG_224-19a"/>
　　於新街官司廢址<lb/>
　忠義節孝祠　二祠俱在城東北一堡學宮内<lb/>
國朝雍正五年知縣何詩奉文建<lb/>
　　　泰順縣<lb/>
　先農壇　在東門外<lb/>
國朝雍正五年知縣朱國源奉文建立壇宇并置耤田<lb/>
　　四畝九分<lb/>
　社稷壇　溫州府志在城西三里<lb/>
<pb n="KR2k0044_WYG_224-19b"/>
　風雲雷雨山川壇　泰順縣志在城南二里<lb/>
　邑厲壇　泰順縣志在城北二里<lb/>
　城隍廟　溫州府志在迎薫門内原在縣東隅明景<lb/>
　　泰間令郭顯宗建天順甲戌推官溫儀改遷隆慶<lb/>
　　辛未令王克家重建萬厯間令林繼志凃鼎鼐重<lb/>
　　修<lb/>
國朝康熈四十八年知縣曹紳重建雍正六年知縣朱<lb/>
　　國源於大門内建樓臺一座并建東西兩廡塑六<lb/>
<pb n="KR2k0044_WYG_224-20a"/>
　　曹神增設山神土地二祠<lb/>
　陶王廟　萬厯溫州府志在四都神姓陶名仁備洪<lb/>
　　村人生而猛勇神靈年二十四遇紫陽真人授仙<lb/>
　　訣其兄累罪獄中化像脫其難洪撫二州火神發<lb/>
　　風雨救之雲中見大旗書安固陶二郎字宋元間<lb/>
　　封猛將通天大使忠烈聖王<lb/>
　崇報祠　溫州府志祀明尚書孫原貞<hi>周光庭崇報祠記泰順之</hi>
　　<hi>建尚書孫公祠也自景泰改元初閩寇鄧茂七於兹倡亂時公為浙江右布政使帥師討平之復疏</hi>
<pb n="KR2k0044_WYG_224-20b"/>
　　<hi>請置縣因分地為界縣實自公經始凡城池廨宇庠校倉庾户口田賦一切規制悉公所裁定經今</hi>
　　<hi>二百餘年民享昇平而安於田里皆公之賜也顧名宦有祠以崇位而列之庶竂則䙝專祠有室以</hi>
　　<hi>旁舍而隱之一隅則隘相度閒地得隂陽學舊址正臨孔道位居向明宜為崇奉之所於是聚財僝</hi>
　　<hi>工造為正宇三楹庖湢守視之舍二楹門樓一楹事竣奉公之主而尸祝焉</hi>
　忠義節孝祠　二祠俱在學宮内右偏<lb/>
國朝雍正五年知縣朱國源奉文建<lb/>
　　處州府<lb/>
　　　麗水縣<hi>附郭</hi>
<pb n="KR2k0044_WYG_224-21a"/>
　先農壇　在郡治東巖泉門外里許黑橋莊<lb/>
國朝雍正五年知縣郭朝端奉文建立壇宇并置耤田<lb/>
　　四畝九分<lb/>
　社稷壇　括蒼彚紀在西郊半里許麗水附府省<lb/>
　風雲雷雨山川壇　括蒼彚紀在南明門外溪南一<lb/>
　　里許<lb/>
　府厲壇　崇禎處州府志在北郊二里<lb/>
　城隍廟　括蒼彚紀在城東南囿山下舊在分守道<lb/>
<pb n="KR2k0044_WYG_224-21b"/>
　　東明嘉靖三十六年知府髙超改建今地崇禎處<lb/>
　　州府志崇禎四年重建<lb/>
　旗纛廟　括蒼彚紀在府治西祀軍牙六纛之神<lb/>
　麗陽廟　括蒼彚紀在府北五里許<hi>張蟠麗陽廟記白塔廟古有浮</hi>
　　<hi>圖云鎮地脉廟因取名自往及今多厯年所大中四年今齊州刺史徐公戬理處之時日屬亢暘躬</hi>
　　<hi>酹此廟雨乃隨車公以邑有麗溪廟居其後遂改為麗陽廟八年冬錄事參軍天水姜公肅知軍州</hi>
　　<hi>事麗水縣令滎陽鄭公全察相顧言曰郡邑無事山廟可完齊州肇謀俾我繼作得不勉歟春三月</hi>
　　<hi>乃於舊廟之西剏殿焉其正位麗陽王盖北山之神左則白塔王斯土地之主右則巨潭王乃北沼</hi>
<pb n="KR2k0044_WYG_224-22a"/>
　　<hi>之靈夏五月十五日郡邑官僚鄉里耆舊列筵以落之</hi>
　闗帝廟　處州府志一在囿山今名圭山一在華祠<lb/>
　　嶺一在茭山<lb/>
國朝雍正六年知府姚鈴即圭山舊祠更新之前為正<lb/>
　　殿後為寢殿查法喜廢寺田七十三畝給住持僧<lb/>
　　以供香火修葺之費<lb/>
　詹南二司馬廟　括蒼彚紀在府治西五十里祀梁開<lb/>
　　通濟堰之神<hi>闗景暉詹南二司馬廟記麗水縣皆並山為田常患水之不足去縣而西</hi>
<pb n="KR2k0044_WYG_224-22b"/>
　　<hi>五十里有堰曰通濟障松陽遂昌兩溪之水别為大川分為四十八派析流畎澮注民田二千頃元</hi>
　　<hi>祐壬申堰壊命尉姚希治之明年帥羣官往視其成功旁有廟曰詹南二司馬不知何神嘗詢諸故</hi>
　　<hi>老謂梁有司馬詹氏始謀為堰而請於朝又遣司馬南氏共治其事是嵗溪水暴悍功久不就一日</hi>
　　<hi>有老人指之曰過溪北遇異物即營其地果見白蛇自南山絶溪北營之始就明道中碑刻尚存云</hi>
　五賢祠　明一統志在府學明倫堂東初祀宋孫沔<lb/>
　　黄葆光吳戭後增王之望王公信為五賢祠<lb/>
　忠節祠　崇禎處州府志郡守髙似孫建祀太原府<lb/>
　　盂縣主簿祝公明忠翊郎姜綬義士章雲龍知雍<lb/>
<pb n="KR2k0044_WYG_224-23a"/>
　　州詹友四人並宋靖康建炎間殉難忠臣<lb/>
　　<hi>謹按祠址失考而髙似孫記有云一屋荒寂西亞角樓則當時必在城西入元明而頽廢矣</hi>
　清風祠　明一統志在麗水縣治南祀宋敷文閣待<lb/>
　　制閭丘昕<lb/>
　開國元勲祠　處州府志在府治南半里祀明誠意<lb/>
　　伯劉基<hi>潘潤請建祠疏洪惟太祖應天順人奄有大業當時削平僭亂於外者有徐逹湯和</hi>
　　<hi>輩而察覩乾象運籌帷幄之内者惟劉基一人而已𢎞治十五年禮科給事中吳仕偉請建祠於府</hi>
　　<hi>城前任知府梁宸嘗置官地一所於皇華舖前規模窄狹尚未建立伏乞勅部於其祠宇稍加壯麗</hi>
<pb n="KR2k0044_WYG_224-23b"/>
　　<hi>於其祭祀稍加豐隆則上副錫報元功之誠下協天下臣民之論而抑有以勵人心於將來矣</hi>
　三賢祠　括蒼彚紀在府治南祀明中丞章溢南陽<lb/>
　　侯葉琛縉雲伯胡深<lb/>
　泗國公祠　舊浙江通志在府城永豐倉西祀明耿<lb/>
　　再成總制胡深知府程孔昭為立祠景泰中重建<lb/>
　　<hi>樊獻科泗國公祠堂記泗國武莊耿公死國之忠具載宋太史濂碑中爵以上公開以泗國命塑像</hi>
　　<hi>於功臣廟勅𦵏於聚寶山建祠以祀於栝時方草昧儀飾未詳是以祠雖建而祭典尚缺公六世孫</hi>
　　<hi>曰鏞者陳詞乞祭請援文成劉公縉雲胡公例一體崇祀郡伯髙公超申監司得俞所請命歳祭二</hi>
<pb n="KR2k0044_WYG_224-24a"/>
　　<hi>仲動支官銀又命以公之子天璧配食公祠</hi>
　二忠祠　崇禎處州府志在紫陽祠後祀死難叅議<lb/>
　　耿定僉事王晟<hi>勞堪二忠祠記正統十三年寇㧞栝郡二大夫以封疆之臣率兵禦</hi>
　　<hi>之境上明年大戰於周垣兵潰二大夫被執不屈死之余生平嚮慕忠節之士每一神交至願為之</hi>
　　<hi>執鞭乃今得死事如二大夫者顧俾其冺冺沒没而弗爼豆於兹也其謂之何爰命有司設像祀之</hi>
　郭公祠　處州府志在棗山廟左祀明郡守郭忠<lb/>
國朝順治十六年知府周茂源建<hi>周茂源郭公祠記公長身鐵面嚴重有威</hi>
　　<hi>家視栝子視民凡可以去栝之疾苦而為其安全計者莫不焦思畢力以圖終於形枯神斂以卒於</hi>
<pb n="KR2k0044_WYG_224-24b"/>
　　<hi>位故其神依久弗去往往昭靈現像以警動於人之耳目維治之北有隙地焉卜云其吉於是伐木</hi>
　　<hi>於山陶甓於冶鳩工飭役為屋三楹爰作公主升之於座</hi>
　忠義節孝祠　忠義祠在郡治中檡山文廟之東節<lb/>
　　孝祠在郡治東南行春門内溪頭莊<lb/>
國朝雍正五年知縣郭朝端奉文建<lb/>
　　　青田縣<lb/>
　先農壇　在東門外<lb/>
國朝雍正五年知縣萬里奉文建立壇宇并置耤田四<lb/>
<pb n="KR2k0044_WYG_224-25a"/>
　　畝九分<lb/>
　社稷壇　青田縣志在縣西一里<lb/>
　風雲雷雨山川壇　括蒼彚紀在縣溪南三里北向<lb/>
　邑厲壇　括蒼彚紀在縣西郊三里南向<lb/>
　城隍廟　崇禎處州府志在縣西二里<lb/>
　平成廟　括蒼彚紀在溪南祀大禹嵗以二月二日<lb/>
　　居民設祭祀之<hi>陳詔有記</hi>
　清溪廟　崇禎處州府志在溪北其神曰朱三府君<lb/>
<pb n="KR2k0044_WYG_224-25b"/>
　　唐時人好義樂施捨宅為崇道觀後人祠於觀西<lb/>
　秦學士祠　廣輿記祀宋學士秦觀青田縣志在縣<lb/>
　　西百四十里觀嘗監處州酒稅訪慈仁寺曇法師<lb/>
　　有留别詩僧為立祠<lb/>
　劉誠意伯廟　崇禎處州府志在縣北混元峯下祀<lb/>
　　誠意伯劉基嘉靖間詔立靖難死節谷府長史劉<lb/>
　　璟廟春秋祀之提學萬潮令縣立像配享誠意之<lb/>
　　廟同日致祭<hi>姚夔劉誠意伯廟記誠意伯劉公七世孫五經博士祿自栝蒼來朝且言</hi>
<pb n="KR2k0044_WYG_224-26a"/>
　　<hi>曰先臣基殁垂八十年舊有祠堂燬弗克稱者久矣神無棲止祀㒺攸享荷國厚恩叨守宗祧敢請</hi>
　　<hi>詔可其奏下禮部移所在有司營建祠堂如制越嵗告成屬夔為之記先生負豪傑之才以春秋學</hi>
　　<hi>登進士第世不能用遂隱括蒼山中以耕食為樂盖元氏一遺民耳髙皇帝握真符而定金陵先生</hi>
　　<hi>慨然以天下為已任束幣朝臨而夕起一見之頃首陳天命有在髙皇帝敬而信之自謂吾之子房</hi>
　　<hi>謀無不用用無不效卒成天下大業取天下於羣雄之手非取於元氏也昔伊尹五就桀不能用退</hi>
　　<hi>而耕於有莘之野及遇成湯幡然而起以成佐商之功聖賢所以汲汲於斯世者豈有他哉誠有畏</hi>
　　<hi>天命悲人窮不得已而然也先生之心其即伊尹之心歟嗟夫如先生者雖百世祀之可也</hi>
　忠義節孝祠　忠義祠在南門内節孝祠在西門内<lb/>
<pb n="KR2k0044_WYG_224-26b"/>
國朝雍正五年知縣萬里奉文建<lb/>
　　　縉雲縣<lb/>
　先農壇　在東郊距城五里<lb/>
國朝雍正五年知縣戴世祿奉文建立壇宇并置耤田<lb/>
　　四畝九分<lb/>
　社稷壇　括蒼彚紀在縣北三里<lb/>
　風雲雷雨山川壇　崇禎處州府志在縣治水南<lb/>
　邑厲壇　縉雲縣志在縣北岱嶺<lb/>
<pb n="KR2k0044_WYG_224-27a"/>
　城隍廟　括蒼彚紀在縣治西二百歩舊在西谷唐<lb/>
　　乾元二年縣令李陽冰祈雨有應遷今址<hi>李陽冰縉雲城</hi>
　　<hi>隍廟碑城隍神祀典無之吳越有之每水旱疾疫必禱焉有唐乾元二年秋七月不雨八月既望縉</hi>
　　<hi>雲令李陽冰躬禱於神與神約曰五日不雨將焚其廟及期大雨闔境告足具官與耆耋郡吏乃自</hi>
　　<hi>西谷遷廟於山嶺以答神庥</hi>
　　<hi>謹按世傳李陽冰為江神渡江者祭而投此碑文可免風濤故名此碑為定風碑</hi>
　禹王廟　崇禎處州府志在縣東一百三十里<lb/>
　卓侯廟　舊浙江通志在縣東五里祀漢褒徳侯卓<lb/>
<pb n="KR2k0044_WYG_224-27b"/>
　　茂<lb/>
　潛尚書廟　崇禎處州府志在縣東七十里祀梁尚<lb/>
　　書潛佶其子司徒進太保頴配<lb/>
　胡公廟　縉雲縣志在雲臺巖神名胡則<lb/>
　朱子祠　縉雲縣志在文廟後知縣霍維騰重建<hi>李用</hi>
　　<hi>勤朱子祠碑記縉邑舊有朱子祠然崇廣不踰歩仞登降拜跪隘莫能容邑侯霍公曰未有榱桷几</hi>
　　<hi>筵不中儀式而可稱先賢祠宇者也乃廣舊址而大之為門者一為講堂者一為寢廟者一周延四</hi>
　　<hi>阿環以廊廡翼然秩然閱數旬而告竣乃奉神主於廟中南嚮而以髙弟陳伯明陳伯固兩先生之</hi>
<pb n="KR2k0044_WYG_224-28a"/>
　　<hi>主東西配焉</hi>
　忠義節孝祠　忠義祠在縣北寺左節孝祠在北門<lb/>
　　内<lb/>
國朝雍正四年知縣田仲璞奉文建<lb/>
　　　松陽縣<lb/>
　先農壇　在東門外一都一啚黄灣<lb/>
國朝雍正五年知縣楊國琦奉文建立壇宇并置耤田<lb/>
　　四畝九分<lb/>
<pb n="KR2k0044_WYG_224-28b"/>
　社稷壇　松陽縣志在縣西北一里鳯臻門外<lb/>
　風雲雷雨山川壇　括蒼彚紀在縣東南二里<lb/>
　邑厲壇　崇禎處州府志在縣北三里朝天門外<lb/>
　城隍廟　松陽縣志在縣東南舊為長松臺改建明<lb/>
　　萬厯二十四年知縣周宗邠重建崇禎十六年知<lb/>
　　縣張建髙重建<lb/>
國朝康熈年間重葺<lb/>
　白龍瑞現夫人祠　崇禎處州府志在百仞山下<hi>松陽</hi>
<pb n="KR2k0044_WYG_224-29a"/>
　　<hi>縣志夫人姓周氏未笄時至江邉汲水得一物如日感觸有孕父母惡之夫人誓以天日奔走巖穴</hi>
　　<hi>以自絶於人世既而生一兒蜿蜒倐霍風電震赫夫人驚死石晉時松旱縣令陳時禱雨於百仞山</hi>
　　<hi>忽白龍見於山上大雨如注表於朝賜名白龍山因之立廟祀夫人為龍母又名太婆廟</hi>
　戴火仙廟　崇禎處州府志在縣西南十七里遇旱<lb/>
　　禱雨以見火為䜟里人祠之<lb/>
　貞女祠　處州府續志在鸚鵡墓後準提閣前祀元<lb/>
　　貞女張玉娘<hi>傳詳列女</hi>
國朝順治年間學博孟稱舜建<lb/>
<pb n="KR2k0044_WYG_224-29b"/>
　葉公廟　松陽縣志在縣治左祀明靖難忠臣葉希<lb/>
　　賢<lb/>
　魏公祠　松陽縣志在縣東南三里祀明縣令魏良<lb/>
　　弼<hi>何鏜魏公祠記監察御史豫章謝公按部浙東次於括蒼延見吏民父老㢘察吏治御史者魏</hi>
　　<hi>公里人也父老遂問魏公安否且曰自公去松四十五年我民無日不思嘗記公時育子不祿瘞在</hi>
　　<hi>郊坰邑人嵗時封植今墓木且拱矣我民保視奚啻廿棠哉宜於墓旁建祠肖像庶得世世伏臘不</hi>
　　<hi>忘御史曰唯唯於是攝邑事秦君郡守陳君各捐俸錢二千緡用備丹雘更請析田一十二畝以租</hi>
　　<hi>入贍祀事</hi>
<pb n="KR2k0044_WYG_224-30a"/>
　忠義節孝祠　忠義祠在學宮内西偏節孝祠在學<lb/>
　　宮外一都一啚<lb/>
國朝雍正五年知縣楊國𤦺奉文建<lb/>
　　　遂昌縣<lb/>
　先農壇　在東門外雙溪橋頭<lb/>
國朝雍正六年知縣許鼎奉文建立壇宇并置耤田四<lb/>
　　畝九分<lb/>
　社稷壇　遂昌縣志在朝天門外一里<lb/>
<pb n="KR2k0044_WYG_224-30b"/>
　風雲雷雨山川壇　括蒼彚紀在縣南一里<lb/>
　邑厲壇　崇禎處州府志在縣北一里<lb/>
　城隍廟　遂昌縣志在邑東迎恩門内明洪武間建<lb/>
　　嘉靖二十八年知縣洪先志重建兩廊隆慶元年<lb/>
　　知縣池浴徳修萬厯十九年知縣萬邦獻重建<lb/>
國朝康熙四十二年知縣蘇嵏重建<lb/>
　溥濟廟　舊遂昌縣志在邑北二十里即三井龍湫<lb/>
　　祠自宋以來禱雨響應紹興己未賜額屢著靈異<lb/>
<pb n="KR2k0044_WYG_224-31a"/>
　葉天師廟　崇禎處州府志在縣東五十里牛頭山<lb/>
　　縣南及東泉三都鄭村俱有遂昌縣志祀葉法善<lb/>
　　真人鄉人稱為天師凡遇災旱祈禱輙應<lb/>
　華使君廟　遂昌縣志在邑東十餘里神名造唐景<lb/>
　　福間處州刺史死於賊鄉人立廟祀之<lb/>
　吳僕射廟　崇禎處州府志在大柘溪東神名珂唐<lb/>
　　末為保義鎮遏使黄巢犯京師四方雲擾羣盜蝟<lb/>
　　興盧約陷處州董昌攻越珂集義勇積糧糗守禦<lb/>
<pb n="KR2k0044_WYG_224-31b"/>
　　一方以功拜檢校工部尚書既沒為神祈禱即應<lb/>
　　<hi>張翼吳僕射廟詩沉沙鐵㦸皆銷歇愚智猶瞻僕射祠欲識精英千載色石屏雲斷葉殘時</hi>
　尹堯庵先生祠　崇禎處州府志在儒學東萬厯初<lb/>
　　提學道蘇濬建祠祀宋儒尹起莘<lb/>
　湯段二公祠　遂昌縣志在報願寺東<lb/>
國朝康熙五十一年建祀知縣湯顯祖段𢎞璧<hi>繆之弼重建顯</hi>
　　<hi>祖湯公祠記臨川湯若士先生萬厯間成進士由博士轉祠部郎以言謫尉旋遷令故平昌得有先</hi>
　　<hi>生之迹先生之文其精瑩足以華國先生之學其綜該足以經世而屈以百里之寄置於萬山之麓</hi>
<pb n="KR2k0044_WYG_224-32a"/>
　　<hi>且使之鬱鬱久居兹土其所遇異乎不異乎乃先生獨不以此介懐治績日懋暇則與士君子課文</hi>
　　<hi>較射優游自適復何容心於當年之華膴與後世之思慕耶獨是余與先生生同鄉志同道官同方</hi>
　　<hi>未獲親承下風然幸去先生之世僅百有餘嵗況遂人士在今日心焉繋之口能道之惜當日所構</hi>
　　<hi>之射堂付之蔓草秖得瞻拜其肖像於義學中其祠也亦寄焉而已然則庀材鳩工用妥厥靈非余</hi>
　　<hi>之責而誰責與金壇段公𢎞璧踵先生後而至者其治績政聲大都與先生相頡頏原有祠寖久而</hi>
　　<hi>廢今合而祠之於是乎記</hi>
　忠義節孝祠　忠義祠在學宮前節孝祠在縣城之<lb/>
　　西街<lb/>
<pb n="KR2k0044_WYG_224-32b"/>
國朝雍正五年知縣許鼎奉文建<lb/>
　　　龍泉縣<lb/>
　先農壇　在東郊十九都九姑山下<lb/>
國朝雍正五年知縣孟燿奉文建立壇宇并置耤田四<lb/>
　　畝九分<lb/>
　社稷壇　括蒼彚紀在縣西四百歩<lb/>
　風雲雷雨山川壇　龍泉縣志在縣南四百歩<lb/>
　邑厲壇　崇禎處州府志去縣北一里許<lb/>
<pb n="KR2k0044_WYG_224-33a"/>
　城隍廟　括蒼彚紀在縣西五百歩<lb/>
　歐冶子廟　明一統志在縣治南劍池湖前相傳歐<lb/>
　　冶子嘗鑄劍於此<lb/>
　昭應廟　崇禎處州府志在延慶鄉查田市神姓蔣<lb/>
　　名超兄弟三人宋宣和間方臘犯州境大顯靈異<lb/>
　　境賴以安<lb/>
　王先生祠　嘉靖浙江通志在縣西五十里扁曰旌<lb/>
　　賢<hi>王禕旌賢祠記先生諱毅字剛叔别以木訥自號夙負異秉篤志於學早從上饒鄭君原善游</hi>
<pb n="KR2k0044_WYG_224-33b"/>
　　<hi>而聞聖賢求仁之方及登金華文懿公之門得理一分殊之旨所學粹然一出於正教授里中户外</hi>
　　<hi>之屨至無所容至正甲午盜起旁縣先生領鄉兵往禦之里井恃以為安夫何遺孽未殄者隂設狡</hi>
　　<hi>謀而先生遇害先生殁門人胡君深既勒兵討賊申復讐之大義而章君溢等復即先生所居盖竹</hi>
　　<hi>里為祠以祀之則禮以義起者也祠之建在戊戌嵗居室規制完飭具美且合財置田用其入為嵗</hi>
　　<hi>時享祭之需焉</hi>
　忠賢祠　嘉靖浙江通志在縣南二里明宣徳四年<lb/>
　　建祀行省叅政胡深御史中丞章溢<lb/>
　華公祠　龍泉縣志在縣東崇因寺下祀明知縣華<lb/>
<pb n="KR2k0044_WYG_224-34a"/>
　　廷詔殁於任士民懐徳立像春秋祀之<hi>傳詳名宦</hi>
　忠義節孝祠　忠義祠在學宮内西偏節孝祠在鼓<lb/>
　　樓前<lb/>
國朝雍正五年知縣孟燿奉文建<lb/>
　　　慶元縣<lb/>
　先農壇　在東門外<lb/>
國朝雍正五年知縣徐羲麟奉文建立壇宇并置耤田<lb/>
　　四畝九分<lb/>
<pb n="KR2k0044_WYG_224-34b"/>
　社稷壇　括蒼彚紀在縣雲龍門外半里<lb/>
　風雲雷雨山川壇　括蒼彚紀在縣濟川門外一里<lb/>
　邑厲壇　崇禎處州府志在仁豐門外<lb/>
　城隍廟　慶元縣志在豐山門外儒學右明洪武十<lb/>
　　四年知縣董大本建萬厯三年知縣沈維龍重修<lb/>
國朝康熈元年知縣髙嶙改建<lb/>
　三官廟　慶元縣志在石龍山明天啓間知縣樊鑑<lb/>
　　建<lb/>
<pb n="KR2k0044_WYG_224-35a"/>
　順濟行祠　崇禎處州府志在四都慶元縣志今在<lb/>
　　西門内祀順濟夫人<lb/>
國朝康熙四年邑人季烺周亶明季灴重修<hi>季灴順濟行祠記順</hi>
　　<hi>濟夫人閩古田陳氏女也行十四生於李唐之大厯精巫咸術活人最多沒更靈異祀之臨水至宋</hi>
　　<hi>封為順懿夫人不獨八閩之人祀之即吾浙之窮鄉僻塢莫不崇奉而余城西之行祠髙敞獨為羣</hi>
　　<hi>廟冠自辟邑來凡疾疫或作雨𤾉或愆無不於夫人是禱禱則未嘗不應祠創自何年不得而攷詢</hi>
　　<hi>之故老亦鮮有能言者僅傳以為重修於萬厯之二十七年則其祀之久可知己康熙乙巳秋鳩工</hi>
　　<hi>庀材以始其事丙午七月告成</hi>
<pb n="KR2k0044_WYG_224-35b"/>
　白將軍廟　慶元縣志在九都竹口神姓白為錢鏐<lb/>
　　將閩越王僣號白將兵討之開此地死後常有白<lb/>
　　氣出沒土人立廟祀之<lb/>
　忠義節孝祠　忠義祠在東闗外明倫堂側節孝祠<lb/>
　　在東闗外文昌祠側<lb/>
國朝雍正五年知縣徐羲麟奉文建<lb/>
　　　雲和縣<lb/>
　先農壇　在坊都一啚<lb/>
<pb n="KR2k0044_WYG_224-36a"/>
國朝雍正六年知縣孫廷楷奉文建立壇宇并置耤田<lb/>
　　四畝九分<lb/>
　社稷壇　括蒼彚紀在縣西一里許<lb/>
　風雲雷雨山川壇　括蒼彚紀在縣南一里許<lb/>
　邑厲壇　雲和縣志在縣東一里<lb/>
　城隍廟　雲和縣志在縣西一里嵗久將頽<lb/>
國朝康熙二十八年知縣林汪逺重修<lb/>
　福勝侯廟　崇禎處州府志在黄溪坪禦災捍患屢<lb/>
<pb n="KR2k0044_WYG_224-36b"/>
　　有靈驗<lb/>
　顧侯祠　括蒼彚紀在縣東南祀明知縣顧立<hi>李東陽顧</hi>
　　<hi>侯祠記𢎞治庚戌冬處州雲和民走告於府曰吾邑故侯顧姓者有功於民四十年矣吾父老屢欲</hi>
　　<hi>建祠祀之而地小力綿又多歉嵗弗能集事今官府無事而嵗適告登思有以畢吾志時雲和丞王</hi>
　　<hi>言方在謁知府傅公鼐諭之曰此義舉也汝其為民倡之丞歸以告知縣諶宜紳奉諾惟勤乃率僚</hi>
　　<hi>屬捐貲相地於縣治之東南為堂三間髙丈有八尺深畧稱廣倍之題主其中繪事蹟於左右壁令</hi>
　　<hi>民以時祭祀侯諱立字成夫蘇州常熟人景泰庚午處州賊起都御史軒公輗置侯幕下既平時雲</hi>
　　<hi>和新置乃以屬侯至則摧強扶弱構廨建學置驛𫝊立壇壝百務咸備東有雲壇山險阻民病樵採</hi>
<pb n="KR2k0044_WYG_224-37a"/>
　　<hi>侯刋木薙草闢為夷途民甚利之都御史韓公雍巡撫江西以其可領府事與守臣交章薦上適侯</hi>
　　<hi>入覲命下而卒嗟夫仕者之譽或可釣而得惟民不容偽縱或偶獲焉至去而思死而哀為之祠以</hi>
　　<hi>衆著不忘則斷斷乎非可偽為也後之官兹土蒞斯民者稽事考蹟惟力之弗繼是懼則侯之祠利</hi>
　　<hi>於人大矣</hi>
　去思祠　崇禎處州府志在縣東賓陽門内為知縣<lb/>
　　陳思順立<hi>傳詳名宦</hi>
　忠義節孝祠　忠義祠在學宮内東偏節孝祠在學<lb/>
　　宮外縣治側<lb/>
<pb n="KR2k0044_WYG_224-37b"/>
國朝雍正正五年知縣孫廷楷奉文建<lb/>
　　　宣平縣<lb/>
　先農壇　在學宮外東偏<lb/>
國朝雍正六年知縣孫烔奉文建立壇宇并置耤田四<lb/>
　　畝九分<lb/>
　社稷壇　括蒼彚紀在縣西二里許<lb/>
　風雲雷雨山川壇　括蒼彚紀在縣西二里許<lb/>
　邑厲壇　崇禎處州府志在縣北門外二里許<lb/>
<pb n="KR2k0044_WYG_224-38a"/>
　城隍廟　括蒼彚紀在迎恩門外<lb/>
　三真君祠　明一統志在宣平縣西一十五里名勝<lb/>
　　志宣平榲様山之中峰有三真君祠相傳周厲王<lb/>
　　時諫臣唐宏葛雍周武也諫王不聽奔此後殁為<lb/>
　　神血食於此<lb/>
　靈顯章侯廟　崇禎處州府志在縣東南六十里侯<lb/>
　　諱承趨唐中和間黄巢亂鄉民推為部領捍禦有<lb/>
　　功沒而為神宋淳祐六年封仁烈侯妻呂氏封助<lb/>
<pb n="KR2k0044_WYG_224-38b"/>
　　順夫人四壻丁鄂王修蔡禋鮑麃配食<lb/>
　報徳祠　舊浙江通志在縣總舖東祀明縣丞徐黼<lb/>
　　<hi>黄中報徳祠記贈少傅思復徐公以𢎞治辛酉自華亭來丞括之宣平滿九載又移丞江西之寧都</hi>
　　<hi>迄今六十年矣宣之父老猶能道其徳政如昨日事嘉靖丙辰電白任君良翰令兹邑三年政成諸</hi>
　　<hi>父老以徐公祠白之遂相地得徐公舊宅之南鳩工運木以某月日經始焉諸父老樂報典之有緒</hi>
　　<hi>而子來恐後不數月落成榜之曰報徳考正徳間葉宗留據險稱亂東南驛騷踰年礦賊復嘯聚莫</hi>
　　<hi>敢誰何時公視邑篆單騎入賊壘曉諭禍福數千人咸感拜且曰敢不惟命四方遂以寜謐昔稱銷</hi>
　　<hi>兵潢池賣劍買犢真不是過也</hi>
<pb n="KR2k0044_WYG_224-39a"/>
　忠義節孝祠　忠義祠在學宮内東偏節孝祠在縣<lb/>
　　前坊<lb/>
國朝雍正五年知縣于樹範奉文建<lb/>
　　　景寧縣<lb/>
　先農壇　在縣北八里油田地方<lb/>
國朝雍正四年知縣髙棠萼奉文建立壇宇并置耤田<lb/>
　　四畝九分<lb/>
　社稷壇　栝蒼彚紀在縣北八十歩<lb/>
<pb n="KR2k0044_WYG_224-39b"/>
　風雲雷雨山川壇　崇禎處州府志在縣西南一里<lb/>
　邑厲壇　景寧縣志在縣北六十餘歩<lb/>
　城隍廟　括蒼彚紀在縣北四十歩明景泰三年立<lb/>
　　嘉靖八年知縣程達重建隆慶壬申知縣陳嚴之<lb/>
　　重修<lb/>
　䕶國馬夫人廟　崇禎處州府志在柔逺鄉鸕鷀村<lb/>
　　名勝志鸕鷀灘馬孝婦故居也家貧養姑甚孝既<lb/>
　　殁後人立廟於其鄉<hi>李陽冰䕶國馬夫人廟記䕶國夫人馬氏括蒼下邑鸕鷀</hi>
<pb n="KR2k0044_WYG_224-40a"/>
　　<hi>灘人也灘出鶴溪源深水紆山髙路阻猿猱紛紛虎狼相尾自仙居之異獸屏踪仙跡既往而井存</hi>
　　<hi>焉肅宗上元間連嵗苦旱郡守太子率更令司馬公遣吏與二老抵祠所致享禮吏未旋踵合境告</hi>
　　<hi>足公異之乃復命二老至黄堂問仙姑始終出處之跡二老曰某兒時聞諸故老云仙家貧事姑孝</hi>
　　<hi>工䌟纑機杼事以致養其家距鶴溪百餘里晨往夕返以羮與姑如始出釜甑然水潦泛溢船斷槳</hi>
　　<hi>摧輒倒持其傘以自載望之隱隱若雲霧間人莫有知者後莫識其所往忽里人見之井所自言名</hi>
　　<hi>在仙籍隣邦令為我祠我其福汝由是里人共立祠以祭之於時鄉人為戎卒者事仙益謹遂立邉</hi>
　　<hi>功得美官以隂府助國疏神善告諸當路者聞於朝乃賜命䕶國夫人陽冰時為縉雲令并記之以</hi>
　　<hi>示不朽因為之歌曰鸕山蒼蒼鸕水茫茫隂府助國兮於時彰彰福我隣邦兮民斯永康仙兮仙兮</hi>
<pb n="KR2k0044_WYG_224-40b"/>
　　<hi>與日月而齊光</hi>
　潘公祠　景寧縣志在舊縣治西祀宋長興主簿潘<lb/>
　　應芾暨子總管潘仲龍千户潘季龍雲和元和兩<lb/>
　　鄉巡檢權知慶元縣事潘荀龍春秋仲戊日致祭<lb/>
　忠義節孝祠　忠義祠在學宮明倫堂右節孝祠在<lb/>
　　花田坪<lb/>
國朝雍正六年知縣陳誠奉文建<lb/>
　浙江通志卷二百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百七十八</head> <lb/>
    <p>
<pb n="KR2k0044_WYG_277-1a"/>
欽定四庫全書<lb/>
　浙江通志卷二百七十八<lb/>
　藝文<hi>二十</hi>
　詩　七言絶句<lb/>
　　湖上莫歸　　　　　　　　　<hi>元</hi>趙孟頫<lb/>
春隂栁絮不能飛雨足蒲芽緑更肥政恐前呵驚白鷺<lb/>
獨騎欵段遶湖歸<lb/>
　　湖州　　　　　　　　　　　<hi>元</hi>戴表元<lb/>
<pb n="KR2k0044_WYG_277-1b"/>
山從天目成羣出水傍太湖分港流行遍江南清麗地<lb/>
人生只合住湖州<lb/>
　　西興馬上　　　　　　　　　<hi>元</hi>戴表元<lb/>
去時風雨客悤悤歸路霜晴水樹紅一抹淡山天上下<lb/>
馬蹏新出浪花中<lb/>
　　西湖行春　　　　　　　　　<hi>元</hi>黄　庚<lb/>
畫船無復沸笙歌湖水年年自碧波囬首蘇公隄上桞<lb/>
緑隂不似舊時多<lb/>
<pb n="KR2k0044_WYG_277-2a"/>
　　臨平泊舟　　　　　　　　　<hi>元</hi>黄　庚<lb/>
客舟繫纜桞隂傍湖影侵篷夜氣凉萬頃波光摇月碎<lb/>
一天風露藕花香<lb/>
　　西湖絶句　　　　　　　　　<hi>元</hi>薩都拉<lb/>
湧金門外上湖船狂客風流憶往年十八女兒摇艇子<lb/>
隔船笑擲買花錢<lb/>
惜春曽向吳船宿酒渴吳姬夜破橙驀聽郎君呼小字<lb/>
轉頭含笑背銀燈<lb/>
<pb n="KR2k0044_WYG_277-2b"/>
待得郎君半醉時笑將紈扇索題詩小紅簾捲春波緑<lb/>
渡水楊花落硯池<lb/>
　　簫臺八景　　　　　　　　　<hi>元</hi>李孝光<lb/>
古帝南巡事已非土階茅屋尚依依夜深月底吹簫去<lb/>
度得雲門一曲歸<hi>雲門福地</hi>
蝙蝠翻雲似白鴉石林玉氣亂晴霞山中雞犬應相笑<lb/>
溪上紅桃幾樹花<hi>盖竹洞天</hi>
雨洗天根雲洞幽黑蛟飛雹舞長湫只應壯士思酣戰<lb/>
<pb n="KR2k0044_WYG_277-3a"/>
組練相銜夜不收<hi>雙瀑飛泉</hi>
山月峥嶸露映環石樓香冷白雲間玉簫吹裂階前竹<lb/>
騎鶴仙人去不還<hi>簫臺明月</hi>
風約踈鐘下杳冥天南曙月颭飛星駝鳴閶闔囂聲起<lb/>
老鶴巢深夢未醒<hi>白鶴晨鐘</hi>
蕭蕭清磬出雲遲月上空林日氣微重過紫芝山下路<lb/>
壊橋燈火照人衣<hi>紫芝晩磬</hi>
海月四更移塔去天風萬里劈松開煙銷日出無人到<lb/>
<pb n="KR2k0044_WYG_277-3b"/>
獨自看雲山上來<hi>東塔雲烟</hi>
山上行人如凍蠅西崖日出澹青熒太隂積雪草木縮<lb/>
留得孤松長茯苓<hi>西岑松雪</hi>
　　錢塘懐友　　　　　　　　　<hi>元</hi>黄清老<lb/>
舟泊楓林一鴈聲白蘋紅蓼共思君月明江水多於海<lb/>
雨後秋山碧似雲<lb/>
　　九日登玉霄峯四首　　　　　<hi>元</hi>曹文晦<lb/>
九日登山正自佳松梯微露濕青鞵重巖細菊斑斑出<lb/>
<pb n="KR2k0044_WYG_277-4a"/>
一路題詩寄客懐<lb/>
嶺頭囬首是官塘野樹青紅天雨霜清氣著人吟不盡<lb/>
玉霄峯頂過重陽<lb/>
白雲如屋深復深白雲之外松樹林别峯線路入雲去<lb/>
直恐西通天姥岑<lb/>
洞門雲氣合𤣥黄洞裏仙人白罽裳見説金鐘飛去逺<lb/>
不應雞犬不騰驤<lb/>
　　九曲樵歌十首<hi>并序録七</hi>　　　　　<hi>元</hi>曹文晦<lb/>
<pb n="KR2k0044_WYG_277-4b"/>
　昔考亭朱子作武夷九曲櫂歌余少小愛之誦甚習<lb/>
　近登桐柏嶺路盤囬亦有九折因仿之賦桐柏九曲<lb/>
　樵歌固不敢較先賢之萬一亦效顰而忘其醜也<lb/>
瓊闕峩峩接太清五雲洞口問長生欲知嶺上無窮景<lb/>
聽取樵歌四五聲<lb/>
一曲初過亂石硿兩山松栢翠重重下方樓閣天台觀<lb/>
坐聽殘陽數杵鐘<lb/>
三曲天開罨畫屏松風吹鬢不勝情山城石甃無蒼蘚<lb/>
<pb n="KR2k0044_WYG_277-5a"/>
絶愛鏗然放杖聲<lb/>
四曲崚嶒上石梯烏巖千仞與雲齊巖前風起藤花落<lb/>
一個畫眉松上啼<lb/>
五曲翻身看晚霞平川厯厯見人家桐溪水滙清溪曲<lb/>
山似游龍水似蛇<lb/>
七曲彎彎翠櫟林風吹萬葉自清音行人已在長松杪<lb/>
囬首原田似井深<lb/>
九曲巖腰坐碧苔吹簫人去有空臺雲深不見來儀鳯<lb/>
<pb n="KR2k0044_WYG_277-5b"/>
野鳥自啼花自開<lb/>
　　過鑑湖二首　　　　　　　　<hi>元</hi>貢性之<lb/>
歸思關心路轉遥打頭風急滯蘭橈夕陽江上秋無數<lb/>
血㸃蜻蜓立碧苕<lb/>
南風吹斷采蓮歌越渚船開小似梭却恐紅粧不成態<lb/>
背人偷照鑑湖波<lb/>
　　蘭亭　　　　　　　　　　　<hi>元</hi>張天英<lb/>
酒醒風雨濕衣巾曲水荒涼幾莫春檐外蕭蕭修竹在<lb/>
<pb n="KR2k0044_WYG_277-6a"/>
相逢如見永和人<lb/>
　　釣臺<hi>并序</hi>　　　　　　　　　<hi>元</hi>貢師㤗<lb/>
　嚴陵釣臺詩古今作者甚多或髙其隠或議其果二<lb/>
　者皆不為無見故並存焉觀者應為一莞也<lb/>
百戰關河血未乾漢家宗社要重安當時盡著羊裘去<lb/>
誰向雲臺畫裏看<lb/>
　　桐江道中　　　　　　　　　<hi>元</hi>吳師道<lb/>
東風緑水動微波晚泊灘頭理釣蓑喚起江湖昔年夢<lb/>
<pb n="KR2k0044_WYG_277-6b"/>
一帆寒雨聽漁歌<lb/>
　　西興　　　　　　　　　　　<hi>元</hi>朱徳潤<lb/>
八月海門天氣涼潮頭如雪上錢塘斜陽更比歸人急<lb/>
又引輕帆入富陽<lb/>
　　柯亭　　　　　　　　　　<hi>元</hi>　黄鎮成<lb/>
金碧樓臺宅梵王柯亭無處問中郎何當截取如椽榦<lb/>
吹起崑丘紫鳯皇<lb/>
　　臨安訪古六首　　　　　　　<hi>元</hi>張　昱<lb/>
<pb n="KR2k0044_WYG_277-7a"/>
舊日婆留井未湮石䦨苔蘚上龍鱗而今率土皆臣妾<lb/>
莫願皇天産異人<hi>婆留井</hi>
峯頭石墖表功臣五百年前是佛身莫問蓬萊水清淺<lb/>
野藤猶蔓劫餘春<hi>功臣墖</hi>
錢王功業與天齊百里旌旗照此溪從此波中鋪錦後<lb/>
至今光景浄無泥<hi>錦溪</hi>
将軍官重執金吾不比秦朝列大夫王為錦衣歸故里<lb/>
遂令老樹有稱呼<hi>將軍樹</hi>
<pb n="KR2k0044_WYG_277-7b"/>
東山尚存環翠閣謝傅來遊經幾年可是舊曽擕妓到<lb/>
粉香猶在畫欄邉<hi>環翠閣</hi>
祥符額賜海㑹寺囬首年來彈指過試問竹林橋下路<lb/>
往還曽見幾東坡<hi>浄土寺</hi>
　　吳興道中二首　　　　　　　<hi>元</hi>張　雨<lb/>
眠溪大樹不見日牧鵞小兒兼釣魚南風相送玉河口<lb/>
舟子飯時吾讀書<lb/>
扁舟偶趁采樵風題扇書裙莫惱公何處人間無六月<lb/>
<pb n="KR2k0044_WYG_277-8a"/>
碧瀾堂上雨聲中<lb/>
　　三衢道中三首　　　　　　　<hi>元</hi>張　雨<lb/>
大溪中道放船流船壓山光㵼碧油三百里灘欹枕過<lb/>
買魚釃酒下嚴州<lb/>
東風惡劇雨飛花被底春寒水漲沙蘭茝溪香小囬首<lb/>
一峯晴雪是金華<lb/>
界道飛流山翠重杜鵑無語杜鵑紅歸人一舸貪新水<lb/>
渾堕丹青便面中<lb/>
<pb n="KR2k0044_WYG_277-8b"/>
　　西湖竹枝詞　　　　　　　　<hi>明</hi>束宗癸<lb/>
初三月子似彎弓照見花開月月紅月裏蟾蜍花上蝶<lb/>
憐渠不到斷橋東<lb/>
　　曉發秀州　　　　　　　　　<hi>明</hi>徐　賁<lb/>
路出雙湖烟樹東舟行長是雨兼風夢囬重有離家恨<lb/>
惆悵春寒此夜中<lb/>
　　送張景則歸天台　　　　　　<hi>明</hi>徐　賁<lb/>
浙江東去有名山路逺天台鴈蕩間我未得遊空悵望<lb/>
<pb n="KR2k0044_WYG_277-9a"/>
是君鄉里喜君還<lb/>
　　淳安櫂歌　　　　　　　　　<hi>明</hi>汪廣洋<lb/>
淳安縣前江水平越女唱歌蘭葉青山禽只管喚春雨<lb/>
不道愁人不願聽<lb/>
　　蘭溪櫂歌二首　　　　　　　<hi>明</hi>汪廣洋<lb/>
涼月如眉挂栁灣越中山色鏡中看蘭溪三月桃花雨<lb/>
夜半鯉魚來上灘<lb/>
野鳬晴蹋浪梯平越上人家住近城箬葉裹魚來換米<lb/>
<pb n="KR2k0044_WYG_277-9b"/>
松舟一個似梭輕<lb/>
　　題林處士觀梅圖　　　　　　<hi>明</hi>錢　宰<lb/>
放鶴仙人不可招斷河殘月夜聞簫别來欲問真消息<lb/>
花落西泠第二橋<lb/>
　　西湖竹枝詞　　　　　　　　<hi>明</hi>丁　麟<lb/>
湧金門外春水多賣魚船子小於梭三三兩兩唱歌去<lb/>
驚起鴛鴦飛奈何<lb/>
　　貞溪初夏四首　　　　　　　<hi>明</hi>邵亨貞<lb/>
<pb n="KR2k0044_WYG_277-10a"/>
雨後深林竹筍肥渡頭風急栁花飛柴門不掩緑隂静<lb/>
人在閒窻試苧衣<lb/>
巡簷燕子掠晴絲隔塢茶烟出院遲草色入簾人不到<lb/>
午風吹暖夢囬時<lb/>
楝花風起漾微波野渡舟横客自過沙上兒童臨水立<lb/>
戲將蘋葉飼新鵞<lb/>
小巷繅車霜繭熟前村社鼓野人來鵓鳩聲在樹隂裏<lb/>
竹下柴扉晝不開<lb/>
<pb n="KR2k0044_WYG_277-10b"/>
　　盤山道中　　　　　　　　　<hi>明</hi>林　温<lb/>
盤山嶺頭春雨多天台鴈蕩雲相摩鷓鴣啼入竹林去<lb/>
我行不得君奈何<lb/>
　　杭州歌　　　　　　　　　　<hi>明</hi>張以寧<lb/>
西陵渡口潮水平十十五五放舟行樓中燕子慣見客<lb/>
不怕渡頭津鼓聲<lb/>
　　過桐廬　　　　　　　　　　<hi>明</hi>張以寧<lb/>
江邊三月草淒淒緑樹蒼烟望欲迷細雨孤帆春睡起<lb/>
<pb n="KR2k0044_WYG_277-11a"/>
青山兩岸畫眉啼<lb/>
　　夏日憶西湖　　　　　　　　<hi>明</hi>于　謙<lb/>
湧金門外桞如烟西子湖頭水拍天玉腕羅裙雙蕩槳<lb/>
鴛鴦飛近採蓮船<lb/>
　　西湖夜宿　　　　　　　　　<hi>明</hi>李　進<lb/>
蹇驢衝雪岸烏紗夜醉西湖賣酒家十六吳姬吹鳯管<lb/>
捲簾燒燭看梅花<lb/>
　　葛嶺懐古　　　　　　　　　<hi>明</hi>陳　雝<lb/>
<pb n="KR2k0044_WYG_277-11b"/>
山上樓臺湖上船平章醉後嬾朝天羽書莫報樊城急<lb/>
新得蛾眉正少年<lb/>
　　載酒過湖　　　　　　　　　<hi>明</hi>劉　英<lb/>
寒食清明次第來紫苞紅夢裹池臺東風似與人商畧<lb/>
最好花枝最後開<lb/>
　　題許上舎家梅花　　　　　　<hi>明</hi>聶大年<lb/>
西湖曽繋木蘭橈湖上殘雲雪未消報道南枝春信早<lb/>
移船更近段家橋<lb/>
<pb n="KR2k0044_WYG_277-12a"/>
　　桐溪　　　　　　　　　　　<hi>明</hi>李　蕃<lb/>
萬年禹鑿東連海百折清流曲抱村風浪不驚魚鳥盡<lb/>
桐花開到邑侯門<lb/>
　　南湖即事　　　　　　　　　<hi>明</hi>周　瑾<lb/>
湖水空明静不波蕩舟人逺夕陽多秋來無限相思意<lb/>
欲採芙蓉奈晚何<lb/>
　　春日湖上四首　　　　　　　<hi>明</hi>鎦　㤗<lb/>
浴鵠灣頭盪槳過雨聲昨夜漲湖波落梅天氣寒偏峭<lb/>
<pb n="KR2k0044_WYG_277-12b"/>
未許春衣試薄羅<lb/>
歩逐東風踏軟沙背人驚鷺去斜斜兩株紅杏踈籬外<lb/>
知是湖村賣酒家<lb/>
小鬟扶處醉瞢騰落日寒生半臂綾燕子不來春尚淺<lb/>
湖隂留得未消冰<lb/>
櫻桃花發向陽枝便覺韶光暗有期明日重來應爛漫<lb/>
雙柑斗酒聽黄鸝<lb/>
　　湖上暮歸　　　　　　　　　<hi>明</hi>鎦　㤗<lb/>
<pb n="KR2k0044_WYG_277-13a"/>
小<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>䭾醉踏殘花柔緑隂中一逕斜日暮歸來問童子<lb/>
春衣當酒在誰家<lb/>
　　斷橋分手二首　　　　　　　<hi>明</hi>史　鑑<lb/>
日暮橋邊酒櫂囬更因殘唱送餘杯人生易老春光暮<lb/>
能為看山幾度來<lb/>
近水人家半掩扉兩山樓閣尚斜暉斷橋無數垂楊桞<lb/>
總被行人折漸稀<lb/>
　　寄杭州友人　　　　　　　　<hi>明</hi>史　鑑<lb/>
<pb n="KR2k0044_WYG_277-13b"/>
西湖湖上水初生重疊春山接郡城記得扁舟載春酒<lb/>
滿身花影聽啼鶯<lb/>
　　西湖聞笛　　　　　　　　　<hi>明</hi>范　言<lb/>
月白霜寒客夢醒笛聲迥出栁洲亭莫教吹過孤山去<lb/>
風裏梅花不耐聽<lb/>
　　月夜下桐江聞孤雁　　　　　<hi>明</hi>王叔承<lb/>
烟月滿江漁火寒一聲孤雁下蘆灘隔天總有家書到<lb/>
水碧山青不耐看<lb/>
<pb n="KR2k0044_WYG_277-14a"/>
　　鏡湖竹枝詞二首　　　　　　<hi>明</hi>徐　渭<lb/>
越女紅裙嬌石榴雙雙蕩槳在中流憨粧又怕旁人笑<lb/>
一柄荷花遮滿頭<lb/>
杏子紅衫一女郎鬰金衣帶一葦杭堤長水濶家何在<lb/>
十里荷花分外香<lb/>
　　題趙文度畫西溪梅花　　　　<hi>明</hi>謝三秀<lb/>
欲雪不雪天淒淒南枝北枝開漸齊因訪梅花過橋去<lb/>
始知春在西溪西<lb/>
<pb n="KR2k0044_WYG_277-14b"/>
　　梅溪　　　　　　　　　　　<hi>明</hi>董　份<lb/>
雲似魚鱗壓市低竹簰載笋出梅溪逢人閒問崑山路<lb/>
葛嶺西頭更向西<lb/>
　　葛隖作二首　　　　　　　　<hi>明</hi>董　份<lb/>
笋鞭横出欲穿籬松子纔生鼠不知細雨一林山鬼語<lb/>
白鷗浴起葛公池<lb/>
鴉銜朱柿墜秋坡竹筧疎籬帶碧莎野菊滿頭山下女<lb/>
也能學唱采茶歌<lb/>
<pb n="KR2k0044_WYG_277-15a"/>
　　西湖有長年小許每以小舠載予往來湖中臨行<lb/>
　　　乞畫戲題　　　　　　　　<hi>明</hi>李流芳<lb/>
常在西湖烟水邊愛呼小艇破湖烟今朝畫出西泠路<lb/>
乞與長年作酒錢<lb/>
　　贈翁鄞縣　　　　　　　　　<hi>明</hi>錢希言<lb/>
四明二百八峯盤霧閣雲窻緑玉寒不信謝郎為縣令<lb/>
三年騎馬未曽看<lb/>
　　㑹稽竹枝詞　　　　　　　　<hi>明</hi>王　翃<lb/>
<pb n="KR2k0044_WYG_277-15b"/>
秋風秋雨正淒淒荷葉荷花香滿溪越女蕩舟愁日暮<lb/>
歌聲盡在若耶西<lb/>
　　鴛鴦湖　　　　　　　　　　<hi>明</hi>髙承埏<lb/>
兩湖秋水抱城斜縹緲樓臺帶落霞日暮鴛鴦看不見<lb/>
數聲風笛起蘆花<lb/>
　　南屏歸艇遇雨　　　　　　　<hi>明</hi>譚貞竑<lb/>
望裏南宫潑墨山小窻殘燭放舟還從容畢竟輸漁父<lb/>
藕葉菱花泊淺灣<lb/>
<pb n="KR2k0044_WYG_277-16a"/>
　　夜泊常山　　　　　　　　　<hi>明</hi>胡甲桂<lb/>
淙淙灘響上舟遲到面山容未即移更喜月明迎短櫂<lb/>
吳吟細聽隔船詞<lb/>
　　西湖月夜二首　　　　　　　<hi>明</hi>祝　淵<lb/>
落月鱗鱗水面浮露華濃滴桂叢秋不知何處鳴柔櫓<lb/>
驚起一雙雪色鷗<lb/>
佛火魚燈漸寂寥推篷起坐已中宵夜來極浦灘聲急<lb/>
知入西陵第幾橋<lb/>
<pb n="KR2k0044_WYG_277-16b"/>
　　西湖　　　　　　　　　　　<hi>明</hi>徐　穎<lb/>
水中樹影樹中山山自無心水自閒明月兩堤人不見<lb/>
小舟獨向斷橋邊<lb/>
國朝<lb/>
　　西湖泛月　　　　　　　　　　范承謨<lb/>
　　團團十里盡青山遍挿荷花遶水灣莫怪遊人清<lb/>
　　興逺扁舟更載月明還<lb/>
　　西溪探梅　　　　　　　　　　范承謨<lb/>
<pb n="KR2k0044_WYG_277-17a"/>
　　醉眼朦朧望夕暉素枝斜映玉烟飛髙歌一曲拈<lb/>
　　花帶載得春光午夜歸<lb/>
　　鄮東竹枝詞　　　　　　　　　李鄴嗣<lb/>
　　太平海國久無塵雨瑞風祥四序均虎不嚙生龍<lb/>
　　不怒沙<graphic n="KR2708" url="https://raw.githubusercontent.com/kanripo/KR-Gaiji/master/images/KR2708.png" mimeType="image/png"/>何物得浸人<lb/>
　　出郭先經東鄮橋緑楊樹下且逍遥村翁相約來<lb/>
　　乘興一字田頭看揷苖<lb/>
　　東湖水滿便堪凭髙下田禾盡望登最喜太平好<lb/>
<pb n="KR2k0044_WYG_277-17b"/>
　　官長官糧不作十分徴<lb/>
　　小築曽居邱氏村蒼髯三樹看拏雲春風常約扶<lb/>
　　藜去掃石先披孝子墳<lb/>
　　山水東鄉足快遊石溪佳句一聨抽輕便度嶺雙<lb/>
　　肩轎小巧穿橋獨櫓舟<lb/>
　　往年香客徧東家萬里來瞻小白華七塔寺前先<lb/>
　　禮拜鳥音已得聽頻伽<lb/>
　　小甕黄虀送草南換來佳味看來饞一缾蠏甲純<lb/>
<pb n="KR2k0044_WYG_277-18a"/>
　　黄醬千箸魚頭細海鹹<lb/>
　　掃葉新生行竈烟適逢客至素甆傳只云水味它<lb/>
　　山好試品東鄉小白泉<lb/>
　　象坎人家接櫟斜春來白處盡梨花樹頭裹箬深<lb/>
　　冬摘一顆真消氷雪查<lb/>
　　渡口尋春路不迷管絃樓下緑楊絲尋常留客都<lb/>
　　教住唱得當年栁七詞<lb/>
　　鄮西竹枝詞　　　　　　　　　萬斯同<lb/>
<pb n="KR2k0044_WYG_277-18b"/>
　　天井山髙不可攀龍藏五窟絶人寰鹿亭樊榭無<lb/>
　　多路獨有仙人此往還<lb/>
　　西村資福古招提碧岫為樓嶺作梯門外水波千<lb/>
　　澗落簷前山影萬峯齊<lb/>
　　望春橋上望春波草綠蘋香鳬鴨多最是城西好<lb/>
　　風景共霑<lb/>
帝力聽田歌<lb/>
　　鄞俗由來不尚華布衣麄飯足生涯田家有子皆<lb/>
<pb n="KR2k0044_WYG_277-19a"/>
　　知學<lb/>
文治東漸及逺遐<lb/>
　　獨喜林村蠶事稠一村婦女㡬家休織成濶幅生<lb/>
　　絲絹杼軸咸思<lb/>
　貢篚修<lb/>
　　戲詠醉李　　　　　　　　　　吳　綺<lb/>
　　歌舞無端失舊恩蘇臺響屧總消魂多情只有王<lb/>
　　戎李猶帶東牕指甲痕<lb/>
<pb n="KR2k0044_WYG_277-19b"/>
　　聞張公綬談武康山水　　　　　王士禎<lb/>
　　吳興清逺水晶宫轉入前溪路不窮最愛放船人<lb/>
　　日好野梅脩竹古防風<lb/>
　　毛大可招飲湖舫同錢宫聲倪魯玉聶晉人<lb/>
　　　　　　　　　　　　　　　　尤　侗<lb/>
　　十里荷花栁七詞至今猶放兩三枝此中消夏差<lb/>
　　堪可髙卧孤山月上時<lb/>
　　送季偉公歸錢塘　　　　　　　尤　侗<lb/>
<pb n="KR2k0044_WYG_277-20a"/>
　　楚尾吳頭路幾遥蟬鳴堤栁影蕭蕭君歸湖上西<lb/>
　　泠口已過錢塘八月潮<lb/>
　　歸去南屏自結廬不須長盻越江書青荷碧荇蓴<lb/>
　　絲菜紫蠏紅蝦篛葉魚<lb/>
　　鶯脰湖二絶句　　　　　　　　宋　犖<lb/>
　　垂虹亭畔峭颿開鶯脰湖中激箭來我是滄浪濯<lb/>
　　纓客寄聲鷗鳥莫相猜<lb/>
　　孤舟落日漾波心湖樹湖烟四望深空際一聲聞<lb/>
<pb n="KR2k0044_WYG_277-20b"/>
　　欸乃釣徒何處許追尋<lb/>
　　洞霄宫題壁　　　　　　　　　朱彞尊<lb/>
　　天柱峯髙倚晚晴琳宫消歇斷碑横砂牀竹卜搜<lb/>
　　難得臥聽山禽𢷬藥聲<lb/>
　　鑑湖　　　　　　　　　　　　朱彞尊<lb/>
　　狂客當年歸四明經過遺跡不勝情澄湖一曲明<lb/>
　　如鏡身在山隂道上行<lb/>
　　若耶溪二首　　　　　　　　　朱彞尊<lb/>
<pb n="KR2k0044_WYG_277-21a"/>
　　若耶溪頭春水深南風北風樵採音浣紗女兒不<lb/>
　　得見清江日暮愁人心<lb/>
　　渡口乘潮漾北風輕舟如馬泝江東明朝又是山<lb/>
　　隂道身在千巖萬壑中<lb/>
　　西湖竹枝詞六首　　　　　　　朱彞尊<lb/>
　　西子湖平鏡面揩雷峯倒影象金釵雲鬟粧就石<lb/>
　　新婦香草為裙筍作鞵<lb/>
　　山到㜑留城下平橋從慶忌塔前横郎家側近水<lb/>
<pb n="KR2k0044_WYG_277-21b"/>
　　仙廟可識水仙王姓名<lb/>
　　西曲誰家窈窕嬢獨開小店松毛塲何年偷得江<lb/>
　　陵樣織就女兒黄竹箱<lb/>
　　岳王祠外舞臺偏半在湖塘半在田怕值油車蘓<lb/>
　　小小勸郎騎馬不如船<lb/>
　　養魚莊説養魚肥放鶴亭看放鶴歸妾在鳯凰山<lb/>
　　下住生來不見鳯凰飛<lb/>
　　湖面蓴絲寸寸長為郎情好作羮湯朝雲吹散峯<lb/>
<pb n="KR2k0044_WYG_277-22a"/>
　　頭雨日出團團雞子黄<lb/>
　　南鎮春游詞　　　　　　　　　毛奇齡<lb/>
　　春船兩槳白蘋開十里横塘晩未逥南鎮祠前北<lb/>
　　風急夏王陵上雨飛來<lb/>
　　鷁頭艇子鹿頭車山路深深雨又斜何處相逢増<lb/>
　　懊惱凌家山下看桃花<lb/>
　　香罏峯峻少人登兩兩三三上禹陵陵前草深花<lb/>
　　似霧山頭風急雨如繩<lb/>
<pb n="KR2k0044_WYG_277-22b"/>
　　泛舟西湖夜半始歸　　　　　　周起渭<lb/>
　　錢塘門外烟如織放鶴亭前水似油櫂撥緑醅衣<lb/>
　　染翠小舟一葉漾中流<lb/>
　　城中拄頰見青山寄與飛鴻落照間烟靄殢人行<lb/>
　　不進楝花風裏櫂舟還<lb/>
　　烟水瀰漫晚櫂迷峯嵐出沒翠鬟低數聲短笛臨<lb/>
　　風急千縷殘霞落水西<lb/>
　　輕煙淡粉各叢叢水色山光晚盡融却是畫師描<lb/>
<pb n="KR2k0044_WYG_277-23a"/>
　　不就夜山燈火碧流中<lb/>
　　南湖　　　　　　　　　　　　唐夢賚<lb/>
　　瑟瑟雲林晚照湖亭亭波影立浮圗攝衣絶頂憑<lb/>
　　欄去便近諸天星宿無<lb/>
　　閒亭水木見蒼涼小艇瀠洄一櫂長雙鶴都隨和<lb/>
　　靖老漁家鷗鷺自成莊<lb/>
　　雨中過蕭山　　　　　　　　　龔翔麟<lb/>
　　歸田不覺一年半欲到山隂竟未能今日始償山<lb/>
<pb n="KR2k0044_WYG_277-23b"/>
　　水債斜風細雨渡西興<lb/>
　　西湖四首　　　　　　　　　　湯右曽<lb/>
　　放船已過賈亭西一帶丰茸草沒隄忽聽危樓動<lb/>
　　殘角斷橋囬首便淒迷<lb/>
　　舞裙歌板小嬋娟詞客偏於别恨牽蘇小小家春<lb/>
　　在否幾株楊栁認門前<lb/>
　　疎星幾㸃漸窺簷天際空濛水欲黏待遣老龍吹<lb/>
　　鐵笛催將銀海上金蟾<lb/>
<pb n="KR2k0044_WYG_277-24a"/>
　　似此歡遊未偶然風埃蓬勃動經年明朝人事侵<lb/>
　　尋去媿與山靈續後縁<lb/>
　　湖上春詞　　　　　　　　　　洪　昇<lb/>
　　滿湖春水蕩晴煙幾處春隂散碧天月出慣留歌<lb/>
　　舞席風生不送别離船<lb/>
　　湖上漫興　　　　　　　　　　王式丹<lb/>
　　康樂遊山興未孤尋詩今更到明湖西泠橋畔天<lb/>
　　如水留得一枝如盖無<hi>予十六年遊湖上詠西泠橋古松云一枝如盖暮天</hi>
<pb n="KR2k0044_WYG_277-24b"/>
　　<hi>清</hi>
　　南屏春暮好閒行徙倚斜陽見落英樹底一方春<lb/>
　　水緑塔巔十丈晚霞頳<lb/>
　　送李梧岡還東陽　　　　　　　周炳曽<lb/>
　　君出梅關暑亦徂我行有待食霜鱸紫微巖裏棲<lb/>
　　劉峻蠟屐亭邊問阮孚<lb/>
　詞<lb/>
　　漁父歌　　　　　　　　　　<hi>唐</hi>張志和<lb/>
<pb n="KR2k0044_WYG_277-25a"/>
西塞山前白鷺飛桃花流水鱖魚肥青篛笠緑簑衣斜<lb/>
風細雨不須歸<lb/>
釣臺漁父褐為裘兩兩三三舴艋舟能縱櫂慣乘流長<lb/>
江白浪不曽憂<lb/>
霅谿灣裏釣魚翁舴艋為家西復東江上雪浦邊風笑<lb/>
著荷衣不歎窮<lb/>
　　憶江南<hi>杭州</hi>　　　　　　　　<hi>唐</hi>白居易<lb/>
江南憶最憶是杭州山寺月中尋桂子郡亭枕上看潮<lb/>
<pb n="KR2k0044_WYG_277-25b"/>
頭何日更重遊<lb/>
　　沁園春<hi>吳興懐古</hi>　　　　　　<hi>宋</hi>陳人傑<lb/>
落日都門買得扁舟乘興而東正苕川半夜月寒似水<lb/>
蘋洲一路秋老多風擕妓溪山尋春嵗月往事黄粱昨<lb/>
夢中髙樓上問何人懐古湖海元龍　諸君邂逅相逢<lb/>
更休問奚奴金錯空向瑣窻看鏡鬂無霜白玉舠揮酒<lb/>
臉有潮紅蓴美鱸肥橙香蠏壯風味不如歸興濃明朝<lb/>
去有西門一水直與天通<lb/>
<pb n="KR2k0044_WYG_277-26a"/>
　　酒泉子　　　　　　　　　　<hi>宋</hi>潘　閬<lb/>
長憶西湖湖水上盡日憑䦨樓上望三三兩兩釣魚舟<lb/>
島嶼正清秋　笛聲依約蘆花裏白鳥成行忽驚起别<lb/>
來閒整釣魚竿思入水雲寒<lb/>
長憶孤山山下麓山矗湖心如黛簇僧房四面向湖開<lb/>
輕棹去還來　芰荷香噴連雲閣閣上清聲簷下鐸别<lb/>
來塵土汚人衣空役夢魂飛<lb/>
長憶西山山骨痩靈隠寺前三竺後冷泉亭子幾經遊<lb/>
<pb n="KR2k0044_WYG_277-26b"/>
三伏似清秋　白猿時見攀髙樹長嘯一聲何處去别<lb/>
來幾向畫圗看終是欠峯巒<lb/>
長憶髙峯峯一對峯上塔髙塵世外昔年獨上最髙層<lb/>
月出見微稜　舉頭咫尺疑天漢星斗分明在身畔别<lb/>
來無翼可飛騰何日得重登<lb/>
　　望海潮　　　　　　　　　　<hi>宋</hi>栁　永<lb/>
東南形勝三吳都㑹錢塘自古繁華煙栁畫橋風簾翠<lb/>
幕參差十萬人家雲樹繞隄沙怒濤捲霜雪天塹無涯<lb/>
<pb n="KR2k0044_WYG_277-27a"/>
市列珠璣戶盈羅綺競豪奢　重湖疊巘清佳有三秋<lb/>
桂子十里荷花羌笛㺯晴菱歌泛夜嬉嬉釣叟蓮娃<lb/>
千騎擁髙牙乘醉聽歌鼓吟賞煙霞異日圗將好景<lb/>
歸去鳯池誇<lb/>
　　木蘭花<hi>吳興寒食</hi>　　　　　　<hi>宋</hi>張　先<lb/>
龍頭舴艋吳兒競筍柱鞦韆遊女並芳洲拾翠暮忘歸<lb/>
秀野踏青來不定　行雲去後遥山暝已放笙歌池院<lb/>
静中庭月色正清明無數楊花過無影<lb/>
<pb n="KR2k0044_WYG_277-27b"/>
　　河滿子<hi>陪杭守泛潮夜歸</hi>　　　<hi>宋</hi>張　先<lb/>
溪女送花隨處沙鷗避樂分行遊舸已如圗障裏小屏<lb/>
猶畫瀟湘人面新生酒艷日痕更欲春長　衣上交枝<lb/>
鬭色釵頭比翼相雙片段落霞明水底風紋時動粧光<lb/>
賓從夜歸無月千燈萬火湖塘<lb/>
　　醉垂鞭<hi>錢塘送祖擇之</hi>　　　　<hi>宋</hi>張　先<lb/>
酒面灔金魚吳娃唱吳潮上玉殿白麻書待君歸後除<lb/>
　勾留風月好平湖曉翠峯孤此景出關無西州空畫<lb/>
<pb n="KR2k0044_WYG_277-28a"/>
圗<lb/>
　　天香引<hi>遊嘉禾南湖</hi>　　　　　<hi>宋</hi>文　同<lb/>
三月三花霧吹晴見麟鳯滄洲鴛鷺沙汀華鼓清簫紅<lb/>
雲蘭棹青紵旗亭　細看來春風世情都分在流水歌<lb/>
聲剪燕嬌鶯冷笑詩仙擊楫揚舲<lb/>
　　天香引<hi>拜和靖祠</hi>　　　　　　<hi>宋</hi>文　同<lb/>
正當時處士山祠漸以南枝春事些兒楓漬殷脂蕉撕<lb/>
故紙栁死荒絲　自寒澁雌雄鷺鷥翅叅差母子鸕鷀<lb/>
<pb n="KR2k0044_WYG_277-28b"/>
再四嗟咨撚此吟髭彈指歌詩<lb/>
　　南歌子<hi>錢塘晚眺</hi>　　　　　　<hi>宋</hi>蘇　軾<lb/>
山雨蕭蕭過溪橋瀏瀏清小園幽榭枕蘋汀門外月華<lb/>
如水綵舟横　苕岸霜花盡江潮雪陣平兩山遥指海<lb/>
門青囬首水雲何處覔孤城<lb/>
　　瑞鷓鴣<hi>觀潮</hi>　　　　　　　　<hi>宋</hi>蘇　軾<lb/>
碧山影裏小紅旗儂是江南踏浪兒拍手欲嘲山簡醉<lb/>
齊聲争唱浪婆詞　西興渡口㠶初落漁浦山頭日未<lb/>
<pb n="KR2k0044_WYG_277-29a"/>
移儂欲送潮歌底曲樽前還唱使君詩<lb/>
　　八聲甘州<hi>送參寥子</hi>　　　　　<hi>宋</hi>蘇　軾<lb/>
有情風萬里捲潮來無情送潮歸問錢塘江上西興浦<lb/>
口幾度斜暉不用思量今古俯仰昔人非誰似東坡老<lb/>
白首忘機　記取西湖西畔正暮山好處空翠煙霏算<lb/>
詩人相得如我與君稀約他年東還海道願謝公雅志<lb/>
莫相違西州路不應囬首為我沾衣<lb/>
　　江城子<hi>錢塘江上</hi>　　　　　　<hi>宋</hi>蘇　軾<lb/>
<pb n="KR2k0044_WYG_277-29b"/>
鳯凰山下雨初晴水風清晚霞明一朶芙蓉開遍尚盈<lb/>
盈何處飛來雙白鷺如有意慕娉婷　忽聞江上㺯哀<lb/>
筝苦含情遣誰聽烟歛雲收依約是湘靈欲待曲終尋<lb/>
問取人不見數峯青<lb/>
　　臨江仙<hi>上已日游海昌王氏園</hi>　<hi>宋</hi>葛勝仲<lb/>
倦客身同舟不繫輕㠶來訪儒仙春風元已艷陽天夭<lb/>
桃方散錦髙栁欲飛綿　千古海昌佳絶地雙鳬暫此<lb/>
留連通宵娛客展芳筵蘭亭修褉事梓澤醉名園<lb/>
<pb n="KR2k0044_WYG_277-30a"/>
　　虞美人<hi>卜居青墩鎮</hi>　　　　　<hi>宋</hi>陳與義<lb/>
扁舟三日秋塘路平度荷花去病夫因病得來遊更值<lb/>
滿川微雨洗新秋　去年長恨拏舟晚空見殘荷滿今<lb/>
年何以報君恩一路繁華相送到青墩<lb/>
　　水龍吟<hi>趙祖文畫西湖圗名曰總相宜</hi>
　　　　　　　　　　　　　　　<hi>宋</hi>晁補之<lb/>
西湖天下應如是誰喚作真西子雲凝山秀日増波媚<lb/>
宜晴宜雨况值深秋更當遥夜月華如水記詞人解道<lb/>
<pb n="KR2k0044_WYG_277-30b"/>
丹青妙手應難冩真奇語　往事輸他范蠡泛扁舟仍<lb/>
擕佳麗毫端幻出淡粧濃抹可人風味和靖幽居老坡<lb/>
遺跡也應堪記更憑君畫我追隨二老遊千家寺<lb/>
　　摸魚兒<hi>錢塘江觀㺯潮</hi>　　　　<hi>宋</hi>辛棄疾<lb/>
望飛來半空鷗鷺須㬰動地鼙鼓截江組練驅山去鏖<lb/>
戰貔虎朝又暮悄慣得吳兒不怕蛟龍怒風波平歩看<lb/>
紅斾驚飛跳魚直上蹙踏浪花舞　憑誰問萬里長鯨<lb/>
吞吐人間兒戲千弩滔天力倦知何事白馬素車東去<lb/>
<pb n="KR2k0044_WYG_277-31a"/>
堪恨處人道是子胥寃憤終千古功名自誤謾教得陶<lb/>
朱五湖西子一舸㺯煙雨<lb/>
　　念奴嬌<hi>西湖和人韻</hi>　　　　　<hi>宋</hi>辛棄疾<lb/>
晚風吹雨戰新荷聲亂明珠蒼璧誰把香奩收寳鏡雲<lb/>
錦周遭紅碧飛鳥翻空遊魚吹浪慣趂笙歌席坐中豪<lb/>
氣看公一飲千石　遥想處士風流鶴隨人去已作飛<lb/>
仙客茅舎疎籬今在否松竹已非疇昔欲説當年望湖<lb/>
樓下水與雲寛窄醉中休問斷膓桃葉消息<lb/>
<pb n="KR2k0044_WYG_277-31b"/>
　　小重山<hi>與客游西湖</hi>　　　　　<hi>宋</hi>辛棄疾<lb/>
緑漲連雲水拂空十分風月處著衰翁垂楊影斷岸西<lb/>
東君恩重教且種芙蓉　十里水晶宫有時騎竹馬笑<lb/>
兒童殷勤却謝打頭風船兒住且醉浪花中<lb/>
　　漢宫春<hi>㑹稽秋風亭觀雨</hi>　　　<hi>宋</hi>辛棄疾<lb/>
亭上秋風記去年嫋嫋曽到吾廬山河舉目雖異風景<lb/>
非殊功成者去覺團扇便與人疎吹不斷斜陽依舊茫<lb/>
茫禹跡都無　千古茂林猶在甚風流章句解擬相如<lb/>
<pb n="KR2k0044_WYG_277-32a"/>
只今木落江冷𣺌𣺌愁余故人書報莫因循忘却蓴鱸<lb/>
誰念我新涼燈火一編太史公書<lb/>
　　浣溪沙<hi>泛舟還餘英館</hi>　　　　<hi>宋</hi>毛　滂<lb/>
烟栁風蒲冉冉斜小窻不用著簾遮截將山影轉灣沙<lb/>
　畧彴斷時分岸色蜻蜓立處過汀花此情此水共天<lb/>
涯<lb/>
　　又<hi>寒食東堂對酒</hi>　　　　　　<hi>宋</hi>毛　滂<lb/>
小雨初收蜨做團和風輕拂燕泥乾秋千院落落花寒<lb/>
<pb n="KR2k0044_WYG_277-32b"/>
　莫對清尊追往事更催新火續餘歡一春心緒倚欄<lb/>
杆<lb/>
　　夜行船<hi>餘英溪</hi>　　　　　　　<hi>宋</hi>毛　滂<lb/>
弄水餘英溪畔綺羅香日遲風慢桃花春浸一篙深畫<lb/>
橋東栁低烟逺　漲緑流紅空滿眼倚蘭橈舊愁無限<lb/>
莫把鴛鴦驚去要歌時少低檀板<lb/>
　　風入松<hi>西湖</hi>　　　　　　　　<hi>宋</hi>俞國寳<lb/>
一春長費買花錢日日醉湖邊玉驄慣識湖邊路驕嘶<lb/>
<pb n="KR2k0044_WYG_277-33a"/>
過沽酒樓前紅杏香中歌舞緑楊影裏鞦韆　暖風十<lb/>
里麗人天花壓鬢雲偏畫船載酒春歸去餘情付湖水<lb/>
湖煙明日重扶殘醉來尋陌上花鈿<lb/>
　　念奴嬌<hi>觀潮</hi>　　　　　　　　<hi>宋</hi>陸凝之<lb/>
逺山一帶遡晴空極目天涯浮白楓落鴉翻談笑處不<lb/>
覺雲濤横席酒病方蘇睡魔猶殢一掃無留迹吳㠶越<lb/>
櫂恍然飛上空碧　長記草賦梁園凌雲筆勢倒三江<lb/>
秋色對此驚心空悵望老作紅塵閒客别浦烟平小樓<lb/>
<pb n="KR2k0044_WYG_277-33b"/>
人散囬首千波寂西風掃露為君重噴霜笛<lb/>
　　栁梢青<hi>題豐樂樓</hi>　　　　　　<hi>宋</hi>趙汝愚<lb/>
水月光中烟霞影裏湧出樓臺空外笙簫人間笑語身<lb/>
在蓬萊　天香暗逐風囬正十里荷花盡開買箇輕舟<lb/>
山南遊遍山北歸來<lb/>
　　水調歌頭<hi>處州烟雨樓落成</hi>　　<hi>宋</hi>李處全<lb/>
樓觀數南國烟雨壓東州溪山雄勝天開圗畫肖瀛洲<lb/>
我破瀛洲客夢來部仙都符竹樂嵗又三秋聊作幻師<lb/>
<pb n="KR2k0044_WYG_277-34a"/>
戲肯遣後人愁　趂佳時招我輩共凝眸君侯胸次一<lb/>
壑意匠付㝠搜刻日落成華棟對月難并清景千丈素<lb/>
光流老子興何極小飲趣觥籌<lb/>
　　念奴嬌<hi>吳興荷花</hi>　　　　　　<hi>宋</hi>姜　䕫<lb/>
閙紅一舸記來時長與鴛鴦為侣三十六陂人未到水<lb/>
珮風裳無數翠葉吹涼玉容銷酒更洒菰蒲雨嫣然摇<lb/>
動冷香飛上詩句　日暮青盖亭亭仙人不見争忍凌<lb/>
波去只恐舞衣寒易落愁入西風南浦髙栁垂隂老魚<lb/>
<pb n="KR2k0044_WYG_277-34b"/>
吹浪留我花間住田田多少幾囬沙際歸路<lb/>
　　惜紅衣<hi>吳興荷花</hi>　　　　　　<hi>宋</hi>姜　夔<lb/>
簟枕邀涼琴書換日睡餘無力細洒冰泉并刀破甘碧<lb/>
牆頭換酒誰問訊城南詩客岑寂髙樹晚蟬説西風消<lb/>
息　㶉鶒雙飛鴛鴦斂翼來戲水陌魚浪吹香紅衣半<lb/>
狼藉維舟試望故國渺天北可惜渚邊沙外不共美人<lb/>
遊厯問甚時同賦三十六陂秋色<lb/>
　　賀新郎<hi>游西湖</hi>　　　　　　　<hi>宋</hi>劉　過<lb/>
<pb n="KR2k0044_WYG_277-35a"/>
睡覺啼鶯曉醉西湖兩峯日日買花簪帽去盡酒徒無<lb/>
人問惟有玉山自倒任拍手兒童争笑一舸乘風翩然<lb/>
去避魚龍不見波聲悄歌韻逺唤蘇小　神仙路近蓬<lb/>
萊島紫雲深參差禁樹有煙花遶人世紅塵西障日百<lb/>
計不如歸好付樂事與他年少費盡栁金梨雪句問沉<lb/>
香亭北何時召心未愜鬢先老<lb/>
　　酹江月<hi>題釣臺</hi>　　　　　　　<hi>宋</hi>王自中<lb/>
扁舟夜泛向子陵臺下偃㠶收櫓水濶風摇舟不定依<lb/>
<pb n="KR2k0044_WYG_277-35b"/>
約月華新吐細酌清泉痛澆胸臆唤起先生語當年綸<lb/>
釣為誰髙臥烟渚　還念古往今來功名可共能幾人<lb/>
光武一旦星文驚四海從此故人何許到底軒裳不如<lb/>
蓑笠久矣心相與天低雲淡浩然吾欲髙舉<lb/>
　　夜行船<hi>越中作</hi>　　　　　　　<hi>宋</hi>丘　崈<lb/>
水滿平湖香滿路繞重城藕花無數小艇紅粧踈簾青<lb/>
盖烟栁畫船斜渡　恣樂追凉忘日暮簫鼓月明人去<lb/>
猶有清歌迢逓聲在芰荷深處<lb/>
<pb n="KR2k0044_WYG_277-36a"/>
　　曲游春<hi>清明湖上</hi>　　　　　　<hi>宋</hi>施　岳<lb/>
畫舸西泠路占栁隂花影芳意如織小楫衝波度麯塵<lb/>
扇底粉香簾隙岸轉斜陽隔又過盡别船簫笛傍斷橋<lb/>
翠繞紅圍相對半篙暗色　頃刻千山暮碧向沽酒樓<lb/>
前猶繫金勒乘月歸來正梨花夜縞海棠烟幕院宇明<lb/>
寒食醉乍醒一庭春寂任滿身露濕東風欲眠未得<lb/>
　　聲聲慢<hi>問梅孤山</hi>　　　　　　<hi>宋</hi>李　演<lb/>
輕韉繡谷柔屐烟堤六年遺賞新續小舫重來惟有寒<lb/>
<pb n="KR2k0044_WYG_277-36b"/>
沙鷗熟徘徊舊情易冷但溶溶翠波如縠愁望逺甚雲<lb/>
消月老暮山自緑　嚬笑人生悲樂且聽我樽前漁歌<lb/>
樵曲舊閣塵封長得樹隂如屋淒凉五橋歸路載寒秀<lb/>
一枝疎玉翠袖薄晚無言空倚修竹<lb/>
　　臨江仙<hi>西湖春泛</hi>　　　　　　<hi>宋</hi>趙　溍<lb/>
堤曲朱牆近逺山明碧瓦髙低好風二十四花期驕驄<lb/>
穿栁去文鷁挾波飛　簫鼔晴雷殷殷笑歌香霧霏霏<lb/>
閒情不受酒禁持斷橋無立處斜日欲歸時<lb/>
<pb n="KR2k0044_WYG_277-37a"/>
　　齊天樂<hi>登禹陵</hi>　　　　　　　<hi>宋</hi>吳文英<lb/>
三千年事殘鴉外無言倦憑秋樹逝水移川髙陵變谷<lb/>
那識當時神禹幽雲怪雨恨萍濕空梁夜深飛去雁起<lb/>
青天數行書似舊蔵處　寂寥西窻坐久故人慳㑹遇<lb/>
同剪燈語敗蘚殘碑零圭斷璧重拂人間塵土霜紅罷<lb/>
舞謾山色青青霧朝烟暮岸鎖春船畫橋翻賽鼓<lb/>
　　西子粧湖<hi>上清明薄遊</hi>　　　　<hi>宋</hi>吳文英<lb/>
流水麴塵艷陽酤酒畫舸遊情如霧笑拈芳草不知名<lb/>
<pb n="KR2k0044_WYG_277-37b"/>
乍凌波斷橋西堍垂楊謾舞總不解將春繫住燕歸來<lb/>
問綵繩纎手如今何許　歡盟誤一箭流光又趂寒食<lb/>
去不堪衰鬢著飛花傍緑隂冷烟深樹𤣥都秀句記前<lb/>
度劉郎曽賦最傷心一片孤山細雨<lb/>
　　祝英臺近<hi>春日客龜溪</hi>　　　　<hi>宋</hi>吳文英<lb/>
采幽香廵古苑竹冷翠微路鬭草溪根沙印小蓮歩自<lb/>
憐兩鬢清霜一年寒食又身在雲山深處　晝閒度因<lb/>
甚天也慳春輕隂便成雨緑暗長亭歸夢趂風絮有情<lb/>
<pb n="KR2k0044_WYG_277-38a"/>
花影欄杆鶯聲門徑解留我霎時凝竚<lb/>
　　髙陽臺<hi>豐樂樓</hi>　　　　　　　<hi>宋</hi>吳文英<lb/>
修竹凝粧垂楊駐馬憑欄淺畫成圗山色誰題樓前有<lb/>
雁斜書東風𦂳送斜陽下弄舊寒晩酒醒餘自消凝能<lb/>
幾花前頓老相如　傷春不在髙樓上在燈前欹枕雨<lb/>
外熏爐怕艤遊船臨流可奈清癯飛紅若到西湖底攪<lb/>
翠瀾總是愁予莫重來吹盡香綿淚滿平蕪<lb/>
　　水龍吟<hi>雪霽登吳山見滄閣</hi>　　<hi>宋</hi>翁元龍<lb/>
<pb n="KR2k0044_WYG_277-38b"/>
畫樓紅濕斜陽素粧褪出山眉翠街聲暮起塵侵鐙戶<lb/>
月來舞地官栁招鶯水葓飃雁隔年春意黯棃雲散作<lb/>
人間好夢瓊簫在錦屏底　樂事輕隨流水暗蘭消作<lb/>
花心計情絲萬軸因春織就愁羅恨綺昵枕迷香占簾<lb/>
看夜舊游經醉任孤山剩雪殘梅漸嬾跨東風騎<lb/>
　　謁金門<hi>霅上秀邸溪亭</hi>　　　　<hi>宋</hi>吳　潛<lb/>
溪邊屋不淺不深團簇野樹平蕪秋滿目有人閒意足<lb/>
　旋唤一樽<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁菱芡煑來新熟歸去來詞歌數曲醉<lb/>
<pb n="KR2k0044_WYG_277-39a"/>
時無檢束<lb/>
　　念奴嬌<hi>上已曲水園</hi>　　　　　<hi>宋</hi>盧　炳<lb/>
快風收雨正江城初霽物華如許麗日融和春思好是<lb/>
處鶯啼燕語嫩緑成隂落紅堆繡只恐春将暮園林清<lb/>
晝看看又見飛絮　太守無限風流鈴齋多暇載酒郊<lb/>
原路隊隊旌旗明閃爍鼔吹更翻新譜曲水流觴蘭亭<lb/>
修禊俯仰成今古為君一醉歸時樓上三鼓<lb/>
　　酹江月<hi>觀潮應制</hi>　　　　　　<hi>宋</hi>吳　琚<lb/>
<pb n="KR2k0044_WYG_277-39b"/>
玉虹遥挂望青山隠隠有如一抹忽覺天風吹海立好<lb/>
似春霆初發白馬凌空瓊鼇駕水日夜朝天闕飛龍舞<lb/>
鳯鬰葱環拱吳越　此景天下應無東南形勝偉觀真<lb/>
奇絶好是吳兒飛彩幟蹴起一江秋雪黄屋天臨水犀<lb/>
雲擁看擊中流楫晚來波静海門飛上明月<lb/>
　　摸魚兒<hi>湖上</hi>　　　　　　　　<hi>宋</hi>杜　旟<lb/>
放扁舟萬山環處平鋪碧浪千頃仙人憐我征塵久借<lb/>
與夢游清枕風乍静望兩岸羣峯倒浸玻瓈影樓臺相<lb/>
<pb n="KR2k0044_WYG_277-40a"/>
映更日薄烟輕荷花似醉飛鳥堕寒鏡　中都内羅綺<lb/>
千街萬井天教此地幽勝仇池仙伯今何在隄栁幾眠<lb/>
還醒君試問問此意只今更有何人領功名未竟待學<lb/>
取䲭夷仍擕西子來動五湖興<lb/>
　　烏夜啼<hi>西湖</hi>　　　　　　　　<hi>宋</hi>盧祖臯<lb/>
漾煖紋波颭颭吹晴絲雨濛濛輕衫短帽西湖路花氣<lb/>
撲春驄　鬭草褰衣濕翠秋千瞥眼飛紅日長不放春<lb/>
醪困立盡海棠風<lb/>
<pb n="KR2k0044_WYG_277-40b"/>
　　水龍吟<hi>錢塘作</hi>　　　　　　　<hi>宋</hi>陳以莊<lb/>
晚來江濶潮平越船吳榜催人去稽山滴翠胥濤濺恨<lb/>
一襟離緒訪栁章臺問桃仙浦物華如故向秋娘渡口<lb/>
㤗娘橋畔依稀是相逢處　窈窕青門紫陌蒨羅新衣<lb/>
翻金縷舊音恍記輕攏慢撚哀絃危柱金屋難成阿嬌<lb/>
已逺不堪春暮聽一聲杜宇紅殷緑老雨花風絮<lb/>
　　摸魚兒<hi>西湖送春</hi>　　　　　　<hi>宋</hi>陳允平<lb/>
倚東風畫欄十二芳隂簾幕低䕶玉屏翠冷棃花痩寂<lb/>
<pb n="KR2k0044_WYG_277-41a"/>
寞小樓烟雨腸斷處悵折栁柔情舊别長亭路年華似<lb/>
羽任錦瑟聲寒瓊簫夢逺羞對綵鸞舞　文園賦重憶<lb/>
河橋眉嫵啼痕猶濺紈素丁香共結相思恨空託繡羅<lb/>
金縷春已暮縱燕約鶯盟無計留春住傷春倦旅趂暗<lb/>
緑稀紅扁舟短櫂載酒送春去<lb/>
　　曲游春<hi>游西湖</hi>　　　　　　　<hi>宋</hi>周　密<lb/>
禁苑東風外颺煖絲暗絮春思如織燕約鶯期惱芳情<lb/>
偏在翠深紅隙漠漠香塵隔沸十里亂絲叢笛看畫船<lb/>
<pb n="KR2k0044_WYG_277-41b"/>
盡入西村閒却半湖春色　栁陌新烟凝碧映簾底宫<lb/>
眉堤上游勒輕暝籠烟怕梨雲夢冷杏香愁羃歌管酬<lb/>
寒食奈蜨怨良宵岑寂正恁醉月摇花怎生去得<lb/>
　　謁金門<hi>吳山觀濤</hi>　　　　　　<hi>宋</hi>周　密<lb/>
天水碧染就一江秋色鰲戴雪山龍起蟄快風吹海立<lb/>
　數㸃烟鬟青滴一杼霞綃紅濕白鳥明邊㠶影直隔<lb/>
江聞夜笛<lb/>
　　髙陽臺<hi>西湖春感</hi>　　　　　　<hi>宋</hi>張　炎<lb/>
<pb n="KR2k0044_WYG_277-42a"/>
接葉巢鶯平波卷絮斷橋斜日歸船能幾番游看花又<lb/>
是明年東風且伴薔薇住到薔薇春已堪憐更悽然萬<lb/>
緑西泠一抹荒烟　當年燕子知何處但苔深韋曲草<lb/>
暗斜川見説新愁如今也到鷗邊無心再續笙歌夢掩<lb/>
重門淺醉閒眠莫開簾怕見飛花怕聽啼鵑<lb/>
　　月下笛<hi>甬東積翠山舎</hi>　　　　<hi>宋</hi>張　炎<lb/>
萬里孤雲清遊漸逺故人何處寒窻夢裏曾記經行舊<lb/>
時路連昌約畧無多栁第一是難聽夜雨謾驚囬悽悄<lb/>
<pb n="KR2k0044_WYG_277-42b"/>
相看燭影擁衾誰語　張緒歸何暮伴冷落依依短橋<lb/>
鷗鷺天涯倦旅此時心事良苦只愁重洒西州淚問杜<lb/>
曲人家在否恐翠袖正天寒猶倚梅花那樹<lb/>
　　臺城路<hi>杭友抵越適鑑曲漁舎㑹飲</hi>
　　　　　　　　　　　　　　<hi>宋</hi>張　炎<lb/>
春隂不暖垂楊栁吹却絮雲多少燕子人家夕陽巷陌<lb/>
行入野畦深窈籌花鬭草記小艇尋芳斷橋初曉那日<lb/>
心情幾人同向近來老　消憂何處最好夜遊頻秉燭<lb/>
<pb n="KR2k0044_WYG_277-43a"/>
猶是遲了南浦歌闌東林社冷嬴得如今懐抱吟悰暗<lb/>
惱待醉也慵聽勸歸啼鳥怕撹離愁亂紅休去掃<lb/>
　　多麗<hi>西湖泛舟</hi>　　　　　　　<hi>元</hi>張　翥<lb/>
晚山青一川雲樹冥冥正參差烟凝紫翠斜陽畫角出<lb/>
南屏館娃歸吳臺遊鹿銅仙去漢苑飛螢懐古情多凭<lb/>
髙望極且將尊酒慰飃零自湖上愛梅仙逺鶴夢幾時<lb/>
醒空留在六橋疎栁孤嶼危亭　待蘇堤歌聲散盡更<lb/>
須擕客西泠藕花深雨涼翡翠菰蒲軟風弄蜻蜓澄碧<lb/>
<pb n="KR2k0044_WYG_277-43b"/>
生秋閙紅駐景採菱新唱最堪聽一片水天無際漁火<lb/>
兩三星多情月為人留照未過前汀<lb/>
　　八犯玉交枝<hi>招寳山觀月上</hi>　　<hi>元</hi>仇　逺<lb/>
滄島雲連緑瀛秋入暮景却沉洲渚無浪無風天地白<lb/>
聽得潮生人語擎空孤柱翠倚髙閣凭虚中流蒼碧迷<lb/>
烟霧惟見廣寒門外青無重數　不知是水是山不知<lb/>
是樹漫漫知是何處倩誰問凌波輕歩謾凝睇乘鸞秦<lb/>
女想庭曲霓裳正舞莫須長笛吹愁去怕唤起魚龍三<lb/>
<pb n="KR2k0044_WYG_277-44a"/>
更噴作前山雨<lb/>
　　虞美人<hi>浙江舟中作</hi>　　　　　<hi>元</hi>趙孟頫<lb/>
潮生潮落何時了斷送行人老消沉萬古意無窮盡在<lb/>
長空澹澹鳥飛中　海門幾㸃青山小望極烟波渺何<lb/>
當駕我以長風便欲乘槎浮到日華東<lb/>
　　木蘭花慢<hi>西湖送春</hi>　　　　　<hi>元</hi>梁　曽<lb/>
問花花不語為誰落為誰開算春色三分半隨流水半<lb/>
入塵埃人生能幾歡笑但相逢尊酒莫相推千古幕天<lb/>
<pb n="KR2k0044_WYG_277-44b"/>
席地一春翠繞珠圍　彩雲囬首暗髙臺烟樹渺吟懐<lb/>
拚一醉留春留春不住醉裏春歸西樓半簾斜日怪銜<lb/>
春燕子却飛來一枕青樓好夢又教風雨驚囬<lb/>
　　霓裳中序第一<hi>四聖觀</hi>　　　　<hi>元</hi>羅志仁<lb/>
來鴻又去燕看罷江潮收畫扇謾湖曲雕欄倚倦正船<lb/>
過西陵快篙如箭凌波人不見但陌花遺曲淒怨孤山<lb/>
路晚蒲病栁淡緑鎖深院　離恨五雲宫殿記舊日曽<lb/>
游翠輦青紅如寫便面悵下鵠池荒放鶴人逺粉牆隨<lb/>
<pb n="KR2k0044_WYG_277-45a"/>
岸轉漏壁瓦殘陽一線蓬萊夢人間那信坐看海濤淺<lb/>
　　風流子<hi>西湖</hi>　　　　　　　　<hi>元</hi>羅志仁<lb/>
歌咽翠眉低湖船客尊酒謾重擕正斷續齋鐘髙峯南<lb/>
北飃零野褐太乙東西淒涼處翠連松九里繡馬濺障<lb/>
泥葛嶺樓臺夢隨烟散吳山宫闕恨與雲齊　靈峯飛<lb/>
來久飛不去有落日斷猿啼無限風荷廢港露栁荒畦<lb/>
歎岳公英骨麒麟舊塚坡仙吟魄鶯燕長堤欲弔梅花<lb/>
無句素壁慵題<lb/>
<pb n="KR2k0044_WYG_277-45b"/>
　　滿江紅<hi>題富春館</hi>　　　　　　<hi>元</hi>黄子行<lb/>
津鼓匆匆猶記得故人相送春江上鳥啼花影馬嘶香<lb/>
鞚情逐陽關金縷斷淚和楊栁春絲重算别來幾度月<lb/>
明時相思夢　山萬疊秋眉聳春一㸃歸心動問風儔<lb/>
月侣有誰遊從百里家山明日到一尊芳酒今宵共任<lb/>
樓頭吹盡五更風梅花弄<lb/>
　　水龍吟<hi>西湖懐古</hi>　　　　　　<hi>元</hi>陳徳武<lb/>
東南第一名州西湖自古多佳麗臨堤臺榭畫船樓閣<lb/>
<pb n="KR2k0044_WYG_277-46a"/>
遊人歌吹十里荷花三秋桂子四山晴翠使百年南渡<lb/>
一時豪傑都忘却平生志　可惜天旋時異藉何人雪<lb/>
當年恥登臨形勝感傷今古發揮英氣力士推山天吳<lb/>
移水作農桑地借錢塘潮少為君洗盡岳將軍淚<lb/>
　　念奴嬌<hi>八詠樓</hi>　　　　　　　<hi>元</hi>鮮于樞<lb/>
長溪西注似延平雙劍千年初合溪上千峯明紫翠放<lb/>
出羣龍頭角瀟洒雲林微茫烟草極目春洲濶城髙樓<lb/>
迥恍然身在寥廓　我來隂雨兼旬灘聲怒起日日東<lb/>
<pb n="KR2k0044_WYG_277-46b"/>
風惡須待青天明月夜一試嚴維佳作風景不殊溪山<lb/>
信美處處堪行樂休文何事年年多病如削<lb/>
　　多麗<hi>清明飲西湖夀樂園</hi>　　　<hi>元</hi>張　翥<lb/>
鳯凰簫新聲逺度蘭橈漾東風湖光十里參差緑港紅<lb/>
橋暖雲蘸鬰金衫色晴烟抹翡翠裙腰罨畫名園閙紅<lb/>
芳樹蒲葵亭畔綵繩摇鴛甃落英堪藉猶作殢人嬌漬<lb/>
羅袂莫愁痕褪生怕香銷　憶當年尊前扇底多情冶<lb/>
葉倡條分蘭女隔花偷盻修禊客臨水相招舊約尋歡<lb/>
<pb n="KR2k0044_WYG_277-47a"/>
新聲換譜三生夢裏可憐宵縱留得楝花寒在啼鴂已<lb/>
無聊江南恨越王臺下幾度逥潮<lb/>
　　望海潮<hi>清明登定海招寳山望海</hi>　<hi>元</hi>張　翥<lb/>
扶桑何許蓬萊何處滄海一望漫漫精衛解填黿鼉可<lb/>
駕凌波直度三韓雲氣有無間只是天是水無地無山<lb/>
贔屭鼇掀颶風俄起晝生寒　從今不數鯢桓羡秦人<lb/>
採藥龍伯垂竿槎信未來珠光暗徙羣仙約我驂鸞長<lb/>
嘯壯懐寛且振衣絶頂釃酒長瀾揮手相招片帆飛趂<lb/>
<pb n="KR2k0044_WYG_277-47b"/>
暮潮還<lb/>
　　木蘭花慢<hi>孤山問梅</hi>　　　　　<hi>元</hi>張　翥<lb/>
愛西湖千樹曽幾度為擕尊向栁外停橈苔邊待鶴酒<lb/>
熟香温瀛洲舊時月色悵蒼涼惟有數枝存天上梨花<lb/>
成夢江南桃葉移根　如今寂寞對孤村難返暗香魂<lb/>
甚嵗晚春遲角寒笛曉雪暗雲昏登臨不堪寄目但青<lb/>
山影影月紛紛再約與君同醉從他啄木敲門<lb/>
　　水龍吟<hi>題湖山勝概寺</hi>　　　　<hi>元</hi>張　埜<lb/>
<pb n="KR2k0044_WYG_277-48a"/>
翠微曽共登臨冷光瀲灔三千頃玉京佳處景雖天造<lb/>
也因人勝若把西施淡粧濃抹兩相比並道此間如對<lb/>
姮娥仙子慵梳掠臨鸞鏡　滿意曲䦨芳徑早安排雨<lb/>
篷烟艇茶甌雪卷紋楸雹碎醉魂初醒湖海髙情林泉<lb/>
清意幾人能領算知音只有中宵涼月浸蓬萊影<lb/>
　　水龍吟<hi>游錢塘西山</hi>　　　　　<hi>元</hi>張　埜<lb/>
一鞭空翠烟霏笑談已到山深處丹厓翠壁野猿遊鳥<lb/>
冷泉髙樹兜率天中蓬壺境内偶成佳遇正捫參厯井<lb/>
<pb n="KR2k0044_WYG_277-48b"/>
窮探未了囬首早疎鐘暮　畫舸亭亭横渡醉歸來被<lb/>
誰留住雲窻霧閣羣仙應笑塵縁相誤白雪歌殘青鸞<lb/>
夢覺滿身風露料明年却向古臺髙處憶桃源路<lb/>
　　菩薩蠻<hi>越城晚眺</hi>　　　　　　<hi>明</hi>劉　基<lb/>
西風吹散雲頭雨斜陽却照天邊樹樹色蕩湖波波光<lb/>
艷綺羅　征鴻何處起㸃㸃殘霞裏月上海門山山河<lb/>
莽蒼間<lb/>
　　浣溪沙<hi>處州葉叔安溪門草堂</hi>　<hi>明</hi>劉　基<lb/>
<pb n="KR2k0044_WYG_277-49a"/>
細草垂楊村巷幽白沙素石引溪流青苔磯上有扁舟<lb/>
　門外好山開罨畫屋頭新月學簾鉤窗風一榻似清<lb/>
秋<lb/>
　　玲瓏四犯<hi>台州作</hi>　　　　　　<hi>明</hi>劉　基<lb/>
白露㸃珠明河生浪秋光看一半翠衾知夜永夢冷孤<lb/>
館南樓數聲過雁西池桂花零亂嵗序如何江山若此<lb/>
贏得霜髩滿　傷心漫囬愁眼見蛩吟蔓草螢度荒疃<lb/>
淚隨黄葉下事逐浮雲散滄波滚滚東流去問誰是登<lb/>
<pb n="KR2k0044_WYG_277-49b"/>
樓王粲菊綻籬邊賦歸來恐晚<lb/>
　　望江南<hi>西湖四首</hi>　　　　　　<hi>明</hi>瞿　佑<lb/>
西湖景春日最宜晴花底管絃公子宴水邊羅綺麗人<lb/>
行十里按歌聲<lb/>
西湖景夏日正堪遊金勒馬嘶垂栁岸紅粧人泛採蓮<lb/>
舟驚起水中鷗<lb/>
西湖景秋日更宜看桂子岡巒金粟富芙蓉洲渚彩雲<lb/>
閒爽氣滿前山<lb/>
<pb n="KR2k0044_WYG_277-50a"/>
西湖景冬日轉清奇賞雪樓臺評酒價觀梅園圃定春<lb/>
期共醉太平時<lb/>
　　滿庭芳<hi>西湖秋泛</hi>　　　　　　<hi>明</hi>瞿　佑<lb/>
露葦催黄烟蒲駐緑水光山色相連紅衣落盡辜負採<lb/>
蓮船㸃檢六橋楊栁但幾個抱葉殘蟬秋容晚雲寒雁<lb/>
背風冷鷺鷥肩　華筵容易散愁添酒量病減詩顛况<lb/>
情懐冲淡漸入中年掃退舞裙歌扇盡付與一枕髙眠<lb/>
清閒好脱巾露髮仰面看青天<lb/>
<pb n="KR2k0044_WYG_277-50b"/>
　　滿庭芳<hi>登道塲山</hi>　　　　　　<hi>明</hi>王世貞<lb/>
一雨催凉千崖吐秀萬壑争效潺湲暫停籃筍擕杖翠<lb/>
微間㸃㸃龍麟玉甃堪憐處屐齒敲慳朱闌外粘天萬<lb/>
頃七十二峯間　呼樽誇更有有松飈鳳吹雲岫鵶鬟<lb/>
又誰送黄鸝弄巧唱綿蠻漫問何山最好争應道還有<lb/>
何山能移興新晴月色飛歩上孱顔<lb/>
　　蝶戀花<hi>蘇堤春曉</hi>　　　　　　<hi>明</hi>莫　璠<lb/>
十里樓臺花霧繞宜雨宜晴山色籠春曉楊栁枝頭殘<lb/>
<pb n="KR2k0044_WYG_277-51a"/>
月小海棠枝上猶眠鳥　蘭帳玉人初睡覺試問樓前<lb/>
畫舫開多少報道尋芳人起早紫騮嘶過香塵道<lb/>
　　又<hi>平湖秋月</hi>　　　　　　　　<hi>明</hi>莫　璠<lb/>
璧月沉輝湖渌靚一色琉璃倒浸山河影花外瓊宫明<lb/>
愈瑩人間無此清凉境　笑擷芙蓉乘舴艋醉掬文漪<lb/>
摇動金千頃欲唤坡僊同賦咏桂花露濕衣襟冷<lb/>
　　又<hi>斷橋殘雪</hi>　　　　　　　　<hi>明</hi>莫　璠<lb/>
快雪時晴寒尚沍玉屑銀沙紛滿湖南路一道垂虹如<lb/>
<pb n="KR2k0044_WYG_277-51b"/>
約素裙腰草色非前度　斷玦遺環愁日暮想像凌波<lb/>
羅襪應難歩欲探梅花無處所山童指㸃逋仙墓<lb/>
　　又<hi>雷峯夕照</hi>　　　　　　　　<hi>明</hi>莫　璠<lb/>
古塔斜陽紅欲暝西崦人家半在桑榆影水印殘霞如<lb/>
濯錦烟花佛國非凡境　十里畫船歸欲盡漁唱菱歌<lb/>
别是湖中景待月有人樓上等珠簾半捲欄重凭<lb/>
　　又<hi>麯院風荷</hi>　　　　　　　　<hi>明</hi>莫　璠<lb/>
五月涼風來麯院緑水芙蕖紅白都開遍風逓花香清<lb/>
<pb n="KR2k0044_WYG_277-52a"/>
不斷採蓮舟過歌聲緩　醉折碧筒供笑翫翠盖紅銷<lb/>
髙下翻零亂向晚新涼生酒面六銖衣薄停紈扇<lb/>
　　又<hi>花港觀魚</hi>　　　　　　　　<hi>明</hi>莫　璠<lb/>
杜若浮香春霽雨浪煖桃花錦漲鴛鴦渚碧藻叢深菱<lb/>
葉底纎鱗吹沫摇頳尾　戲把金鈎垂緑水却憶雕闌<lb/>
翠袖人同倚腸斷蕭娘書一紙相思欲報憑雙鯉<lb/>
　　又<hi>南屏晚鐘</hi>　　　　　　　　<hi>明</hi>莫　璠<lb/>
翠巘深深深幾許佛閣華鐘鯨吼西風裏囬首南莊行<lb/>
<pb n="KR2k0044_WYG_277-52b"/>
樂地暝烟隔斷青蓮宇宴飲芳園人散去金鑰嚴城<lb/>
次第催將閉一望長橋燈火起絳紗影裏聫歸騎<lb/>
　　又<hi>栁浪聞鶯</hi>　　　　　　　　<hi>明</hi>莫　璠<lb/>
西子湖頭春過半萬縷垂楊洶似波紋亂黄褪緑匀誰<lb/>
暗換俊遊來繫花驄慣　紅喙嬌鶯啼緩緩韻叶笙簧<lb/>
幾被風吹斷惱亂佳人停鳯管背花偷把春纎按<lb/>
　　又<hi>三潭印月</hi>　　　　　　　　<hi>明</hi>莫　璠<lb/>
秋静寒潭澄見底玉色蟾蜍飛入清泠水睡熟驪龍呼<lb/>
<pb n="KR2k0044_WYG_277-53a"/>
不起頷珠光照冰壺裏　讌賞此時能有幾遥憶同歡<lb/>
今夜人千里試問龍淵深幾許騎鯨欲共姮娥語<lb/>
　　又<hi>兩峯揷雲</hi>　　　　　　　　<hi>明</hi>莫　璠<lb/>
南北雙峯雲氣繞玉削芙蓉迥出青天表金碧浮圗瞻<lb/>
縹緲朱甍繡檻臨黄道　下界紅塵飛不到東望彤庭<lb/>
日出扶桑曉願借謫仙希有鳥瑤笙吹上蓬萊島<lb/>
國朝<lb/>
　　滿江紅<hi>錢塘觀潮</hi>　　　　　　　曹　溶<lb/>
<pb n="KR2k0044_WYG_277-53b"/>
　　浪湧蓬萊髙飛撼宋家宫闕誰盪激靈胥一怒惹<lb/>
　　衝冠髪㸃㸃征帆都卸了海門急鼓聲初發似萬<lb/>
　　羣風馬驟銀鞍争超越　江妃笑堆成雪鮫人舞<lb/>
　　圎如月正危樓湍轉晚來愁絶城上吳山遮不盡<lb/>
　　亂濤穿到嚴灘歇是英雄未死報讐心秋時節<lb/>
　　醜奴兒令<hi>月夜泛舟西湖</hi>　　　　龔翔麟<lb/>
　　一湖風漾當樓月凉滿人間我與青山冷澹相看<lb/>
　　不等閒　藕花社榜疎狂約緑酒朱顔放進嬋娟<lb/>
<pb n="KR2k0044_WYG_277-54a"/>
　　今夜紗窻可忍關<lb/>
　　木蘭掀蕩波光碎人似乘潮何處吹簫輕逐流螢<lb/>
　　度畫橋　白鷗睡熟金鈴悄好是蕭條多謝雙髙<lb/>
　　折簡明朝不用招<lb/>
　　清輝依約雲鬟緑水作菱花蘇小夭斜不見留人<lb/>
　　駐晚車　湖山符牒誰能管譲與天涯如此豪華<lb/>
　　除却芳樽一味賖<lb/>
　　菩薩蠻<hi>春日憶西湖次陸藎思徐竹逸倡和原韻</hi>
<pb n="KR2k0044_WYG_277-54b"/>
　　　　　　　　　　　　　　　　陳維崧<lb/>
　　劃波曽向西泠去掠入緑痕難唾處疎簟雜眠鷗<lb/>
　　真成自在遊　如今佳興歇悶過春三月剛見摘<lb/>
　　蘭芽山村又焙茶<lb/>
　　水調歌頭<hi>送憚南田之錢塘并柬毛稚黄</hi>
　　　　　　　　　　　　　　　　陳維崧<lb/>
　　躡屩上靈隠吹笛下吳淞送君恰直新爽纎月印<lb/>
　　船篷猶憶冷泉亭上百道跳珠噴雪飛瀑挂杉松<lb/>
<pb n="KR2k0044_WYG_277-55a"/>
　　一别十八載吾老漸成翁　故人去擕筆墨㵼空<lb/>
　　濛不知老已將至揮洒醉偏工為訊鹽橋毛子果<lb/>
　　否别來無恙底事斷詩筒人世作達耳長邑鬰焉<lb/>
　　窮<lb/>
　　賀新郎<hi>鴛湖烟雨樓感舊</hi>　　　　陳維崧<lb/>
　　水宿楓根罅儘沽來鵞黄老釀銀絲鮮鮓記得筝<lb/>
　　堂和伎館儘是儀同僕射園都在水邊林下不閉<lb/>
　　春城因夜醼望滿湖燈火金吾怕十萬盞紅毬挂<lb/>
<pb n="KR2k0044_WYG_277-55b"/>
　　　重遊陂澤偏瀟灑剩空潭半樓烟雨玲瓏如畫<lb/>
　　人世繁華原易了快比風檣陣馬消幾度城頭鐘<lb/>
　　打惟有鴛鴦湖畔月是曽經照過傾城者波織簟<lb/>
　　船堪藉<lb/>
　　永遇樂<hi>送園次歸吳興</hi>　　　　　陳維崧<lb/>
　　古渡西風亂山落照明日將雨手内金樽橋頭畫<lb/>
　　艇漸到銷魂處踏臂狂歌掉頭長嘯萬事總隨花<lb/>
　　絮歎英雄古今無主夜來酒邊曽訴　路出横塘<lb/>
<pb n="KR2k0044_WYG_277-56a"/>
　　船經夾浦莫問師師舉舉且減柔情還憑老手只<lb/>
　　種金城樹學士亭邊醉翁亭在多少名賢來去喜<lb/>
　　到日一湖碧浪全家團聚<lb/>
　　南樓令<hi>泛月至湖心亭</hi>　　　　　沈　進<lb/>
　　落日四無塵天青雁幾羣倚輕橈客過前津未老<lb/>
　　芙蓉秋有恨對粧鏡翠蛾顰　亭子隔湖心花深<lb/>
　　月轉深聽宵鐘空外遺音絲竹不分山水興約明<lb/>
　　日再登臨<lb/>
<pb n="KR2k0044_WYG_277-56b"/>
　　栁梢青<hi>西湖後遊</hi>　　　　　　　沈　進<lb/>
　　十二重樓是誰珠箔雙捲銀鈎桃葉春潮楊花暮<lb/>
　　雨一段閒愁　飛來沙際輕鷗芳草外春風舊遊<lb/>
　　團扇歌殘羅衣試罷人在蘭舟<lb/>
　　齊天樂<hi>苕南道中</hi>　　　　　　　李　符<lb/>
　　野塘水漫菰城路曉來載酒移檻栁惲汀荒邱遲<lb/>
　　宅壞急雨鳴蓑千㸃緑蕪如染映翠藻參差鵜鶘<lb/>
　　能占沽酒何邨花明獨樹小橋店　昔遊如昨日<lb/>
<pb n="KR2k0044_WYG_277-57a"/>
　　耳記深深院宇綺羅春豔粧閣懸蛛舞衫化蝶滿<lb/>
　　目繁華都減濕雲乍斂露浮玉遥峯相看無厭漁<lb/>
　　唱滄浪荻根燈又閃<lb/>
　　栁梢青<hi>和沈山子西湖後遊</hi>　　　李　符<lb/>
　　前度芳遊裙腰草外緑漾輕舟渡口飛花波心掠<lb/>
　　燕人倚紅樓　重來緩控嘶騮悄不見疎簾上鈎<lb/>
　　一鏡空香雙螺斜照都是春愁<lb/>
　　八歸<hi>同周篔谷查聲山集龔蘅圃玉玲瓏閣</hi>
<pb n="KR2k0044_WYG_277-57b"/>
　　　　　　　　　　　　　　　　李　符<lb/>
　　門臨水市樓觀海日西風摇落江栁無端泛梗錢<lb/>
　　塘路不分仙郎宅裏乍逢良友除却書床拈賦筆<lb/>
　　有何事可消清晝只愁對剩水殘山厯厯在簷牖<lb/>
　　　怪爾輕蓑短櫂行歌並發已過秋香時候髙峯<lb/>
　　南北横橋十二更問黄花開否把蕉筒檢㸃明日<lb/>
　　還期載尊酒譜新聲須尋綵妓付與檀槽聽伊調<lb/>
　　素手<lb/>
<pb n="KR2k0044_WYG_277-58a"/>
　　青玉案<hi>送施韓友歸南湖</hi>　　　　沈岸登<lb/>
　　仙舟幾日臨淮浦打兩槳平江路最憶南湖來往<lb/>
　　處渡頭楊栁門前烏桕總是青青樹　藤隂儘好<lb/>
　　銷炎暑况有深杯斟緑醑何事留君君不住秋風<lb/>
　　準擬尊羮菰飯吾亦全家去<lb/>
　　山花子<hi>西泠遊女</hi>　　　　　　　沈岸登<lb/>
　　繡領鴛鴦刺未工好春吹到栁絲風誰喚停鍼尋<lb/>
　　鬭草斷橋東　裙摺映來新似月鞵幫試處小於<lb/>
<pb n="KR2k0044_WYG_277-58b"/>
　　弓最愛湖邊山一對兩髙峯<lb/>
　　憶王孫<hi>夜汎鑑湖</hi>　　　　　　　朱彞尊<lb/>
　　天邊新月兩頭纎鏡裏晴山萬㸃尖小櫂烏篷不<lb/>
　　用簾夜厭厭漸覺微風衣上添<lb/>
　　梅花引<hi>蘇小小墓</hi>　　　　　　　朱彞尊<lb/>
　　小溪澄小橋横小小墳前松栢聲彩雲停碧雲停<lb/>
　　凝想往時香車油壁輕　溪流飛徧紅襟鳥橋頭<lb/>
　　生徧紅心草雪初晴雨初晴寒食落花青驄不忍<lb/>
<pb n="KR2k0044_WYG_277-59a"/>
　　行<lb/>
　　百字令<hi>富春道中</hi>　　　　　　　朱彞尊<lb/>
　　柁樓侵曉望樟亭木末霧收川浄誰把錢塘犀弩<lb/>
　　射衝落驚濤千頃霸業孫郎髙風嚴子畢竟看誰<lb/>
　　勝西臺寂寞更何人掃巖磴　最愛躑躅花繁畫<lb/>
　　眉啼處髙下穿紅影十載重來頭已白愁看清江<lb/>
　　如鏡沙際鸕鷀門前烏桕引我移家興罛師漁父<lb/>
　　結隣儘許相並<lb/>
<pb n="KR2k0044_WYG_277-59b"/>
　　滿江紅<hi>錢塘觀潮</hi>　　　　　　　朱彞尊<lb/>
　　羅刹江空設險有海門雙闕日未午樟亭一望樹<lb/>
　　多於髮乍見雲濤銀屋湧俄驚地軸轟雷發算隂<lb/>
　　陽呼吸本天然分吳越　遺廟古餘霜雪殘碑在<lb/>
　　無年月訝揚波重水後先奇絶齊向屬鏤鋒下死<lb/>
　　英魂毅魄難消歇趁髙秋白馬素車來同弭節<lb/>
　　秋霽<hi>泛舟西湖薄暮坐湖心亭待月</hi>龔翔麟<lb/>
　　買酒西泠正蕭蕭雨歇白羽風浄别浦喧禽長堤<lb/>
<pb n="KR2k0044_WYG_277-60a"/>
　　無栁六橋空帶煙暝采菱歌静劃波又見拏魚艇<lb/>
　　但目極南北兩峯斜照亂鴻影　湖心亭子遊屐<lb/>
　　都歸留與吾曹夜涼飲謝多情纎阿放彩鴛鴦露<lb/>
　　宿不知冷半被朗吟驚乍醒夢粱堪憶紅蕖種滿<lb/>
　　芳塘月中香逺一奩秋錦<lb/>
　　臺城路<hi>送桃鄉農歸長水</hi>　　　　龔翔麟<lb/>
　　江城又是經年别山中疎栁多少院雨梧桐池香<lb/>
　　菡蓞嬴得淒凉懐抱鄉程更杳縱有夢難尋鴛鴦<lb/>
<pb n="KR2k0044_WYG_277-60b"/>
　　湖小水驛西風這番輸爾賦歸早　一繩新雁横<lb/>
　　處霜林飛小騎鞭撲紅棗鴉嘴鋤兒鴨頭艇子屏<lb/>
　　當還家詩料柴門閉好怕楚尾勾留雪中纔到老<lb/>
　　屋溪南蠟梅應放了<lb/>
　　吳山青<hi>湖上遇雨</hi>　　　　　　　龔翔麟<lb/>
　　南髙峯北髙峯好在空濛雨色中煙鬟霧鬢重<lb/>
　　藕花紅蓼花紅不比當年秋興濃采香何處逢<lb/>
　　栁梢青<hi>西湖後遊和沈山子</hi>　　　龔翔麟<lb/>
<pb n="KR2k0044_WYG_277-61a"/>
　　十二橋邊紅消燕夜緑漲鶯天楊尾梳風櫻珠捎<lb/>
　　雨日上歌船　依然鈿翠生煙認亭子湖心扣舷<lb/>
　　勸酒僧歸鑱詩壁壊夢憶嬋娟<lb/>
　　南鄉子<hi>烏石山房即目</hi>　　　　　龔翔麟<lb/>
　　千縷裊茶煙消受松風一榻前小雨初收簾試卷<lb/>
　　山四面洗出佛頭青萬㸃<lb/>
　　憶秦娥<hi>西溪小築</hi>　　　　　　　汪　森<lb/>
　　城隅嫩栁浮煙色溪橋一帶花遮宅花遮宅峭寒<lb/>
<pb n="KR2k0044_WYG_277-61b"/>
　　風雨最難禁得　半篙新漲沙痕碧籬根細糝蒼<lb/>
　　苔迹蒼苔迹春泥藜杖到來吳客<lb/>
　　鶯啼序<hi>西湖懐古</hi>　　　　　　　黄媛貞<hi>閨秀</hi>
　　蘇堤栁下維畫舸凭欄逺眺歎西陵買斷繁華兩<lb/>
　　峯螺黛如掃憶往日香車油壁六橋三竺青葱好<lb/>
　　更桂香荷艷玻瓈冷浸霜曉　洪谷興酣北苑意<lb/>
　　得呌絶遊仙櫂但滿眼芻牧樵蘇極懸崖控絶島<lb/>
　　徧亭臯桃林歇馬採蓮歌換關山調撫流波荇藻<lb/>
<pb n="KR2k0044_WYG_277-62a"/>
　　漣漪瀫紋留照　游魚吹浪飛燕翔空慣聽笙歌<lb/>
　　閙乘好景晴和淑媚吟賞湖光灝樓開粧鏡舟移<lb/>
　　芰浦南屏爽氣排林表羡逋仙笑指梅花老孤山<lb/>
　　鶴夢冰雪繞漸暖日嘶風驊騮齕盡芳草　湘簾<lb/>
　　澄碧緑水揉藍載筆嗤墨妙約畧煙嵐疎樹瞻顧<lb/>
　　從容擬拾幽蘋白雲膠擾蟬鬢飃絲蟾輝映雪幸<lb/>
　　西家尚容衰耄趂稀齡少寄臨風傲斜陽一曲瑶<lb/>
　　琴放艇湖心水香月皎<lb/>
<pb n="KR2k0044_WYG_277-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百七十八<lb/>
</p>
<p>
</p>
  </div>
</body>
</text>
</TEI>
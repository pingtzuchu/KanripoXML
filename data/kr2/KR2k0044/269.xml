<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百七十</head> <lb/>
    <p>
<pb n="KR2k0044_WYG_269-1a"/>
欽定四庫全書<lb/>
　浙江通志卷二百七十<lb/>
　藝文<hi>十二</hi>
　　賦<hi>下</hi>
　　吳興賦　　　　　　　　　　<hi>元</hi>趙孟頫<lb/>
猗與休哉吳興之爲郡也蒼峰北峙羣山西迤龍騰獸<lb/>
舞雲蒸霞起造太空自古始雙溪夾流由天目而來者<lb/>
三百里曲折逶迤演漾漣漪束爲碕灣滙爲湖陂泓渟<lb/>
<pb n="KR2k0044_WYG_269-1b"/>
皎澈百尺無泥貫乎城中達於諸毗東注具區渺渺漭<lb/>
漭以天爲隄不然誠未知所以受之觀夫山川映發朗<lb/>
照明月清氣焉鍾沖和攸集星列乎斗野勢雄於楚越<lb/>
神禹之所底定太伯之所奄宅自漢而下往往開國洎<lb/>
晋城之攬秀據實沿流千雉靣勢作邑是故歴代愼牧<lb/>
必掄大才選有識前有王謝周虞後有何桞顔蘇風流<lb/>
互映治行同符皆所以宣上德音俾民歡娛况乎地土<lb/>
之所生風氣之所宜人無外求用之有餘其東則塗泥<lb/>
<pb n="KR2k0044_WYG_269-2a"/>
膏腴畝鍾之田麥粟再收秔稲所重玉粒長腰照筥及<lb/>
箱轉輸旁郡常無凶年其南則伏虎之山金蓋之麓浮<lb/>
圖標其巔蘭若棲其足鼓鐘相聞飛甍華屋衡山絶水<lb/>
魚史所錄盤紆犬牙陂澤相屬蒹葭菰蘆鴻頭荷花菱<lb/>
苕鳬茨萑蒲軒牙四望弗及烏可勝數其中則有魴鯉<lb/>
鰷鱨鍼頭小白鱸鱖鱠餘黿鼉龜鼈有蛟龍焉長魚如<lb/>
人歕浪生風一舉百鈞漁師來同網罟笭箵罩汕是工<lb/>
鳴榔鼓枻隱然商宫巨細不遺噞噞喁喁日亦無窮其<lb/>
<pb n="KR2k0044_WYG_269-2b"/>
西則重岡複嶺川原是來其北則黄龍瑤草之洞玲瓏<lb/>
長壽之塢懸水百仞既髙且阻<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>砑嶔崟崴磊硱磳怪<lb/>
石萬數旅乎如林其髙陵則有楊梅棗栗樝梨木瓜橘<lb/>
柚夏孕枇杷冬華槐檀松柏椅桐梓漆之屬文竿綠竹<lb/>
篠蕩雜遝味登爼豆材中宫室下逮薪槱無求不得其<lb/>
平陸則有桑麻如雲郁郁紛紛嘉蔬含液不蓄長新陸<lb/>
伐雉兔水弋鳬雁舟极之利率十過半衣食滋植容容<lb/>
衎衎既樂且庶匪教伊慢於是有搢紳先生明先聖之<lb/>
<pb n="KR2k0044_WYG_269-3a"/>
道以道之建學校立庠序服逢掖戴章甫濟濟多士日<lb/>
躋千古乃擇元日用量幣尊元酒陳簠簋選能者秉周<lb/>
禮賛者在前獻者在後雍容俯仰周旋節奏成禮而退<lb/>
神人和右當是之時家有詩書之聲戸習亷恥之道辟<lb/>
雍取法列郡觀效誠不朽之盛事已或者難曰自古論<lb/>
著之士曷嘗不識人物紀風俗哉夫人才者濟時之具<lb/>
而風俗者爲治之資也今子徒捃摭細碎排比貨食髙<lb/>
談不切炫耀自飾莫大於斯二者顧乃略而弗錄雖文<lb/>
<pb n="KR2k0044_WYG_269-3b"/>
奪組繡聲諧金石竊爲子不取也僕應之曰否否子獨<lb/>
不聞夫子之言乎十室之邑必有忠信今年踰千載地<lb/>
且千里人物之富胡可殫紀史冊畢書可無贅矣若乃<lb/>
風俗之汙隆在爲政者之所移易又弗可得而定著矣<lb/>
夫吳雖分在江左嘗被至德之風矣且吾聞之風行而<lb/>
草偃日中而表正上行下效置郵傳命辟若季子爲守<lb/>
言游爲令以仁義爲化禮樂爲政鎭以不貪之寶喻以<lb/>
不言之信即刑可使不用俗可使益盛方將還敦朴於<lb/>
<pb n="KR2k0044_WYG_269-4a"/>
上古考休祥於庶徵今美則美矣又豈可遂以爲定乎<lb/>
於是難者唯唯逡巡而失意<lb/>
　　磐陀石觀日賦　　　　　　　<hi>元</hi>吳　萊<lb/>
粤東游於海徼兮得偉觀於陽阿登磐陀之疊石兮路<lb/>
畏纍而巍峩天雞號而夜半兮暾欲出於重波恍元幕<lb/>
之埀黒兮□火輪之盪摩𬗟羲和之有御兮扶木曄其<lb/>
將華渺暘谷之不可以里兮屆髙舂其幾何嗟世寰之<lb/>
安在兮尚昧㝠而未旦覩帝車之斜迤兮耿星宿於霄<lb/>
<pb n="KR2k0044_WYG_269-4b"/>
漢漸島峙之奛鮮兮益淼茫而瀰漫恐闤闠之猶爾夢<lb/>
寐兮𩔖蟄蟲之惛亂明乾極之牽掣兮儼機軸之翕張<lb/>
固陰泉之歙炯兮煥熸燧之奮颺煒踆烏之㸌□燦爛<lb/>
兮渴喙解羽藐以迭碭或有燭龍之燬炳煈昱兮熾額<lb/>
□目□其方驤懸□鏡之熒灼炭熺兮鮫人泉客劀濯<lb/>
而有光振頳鼓之焱熽炫煇兮似若壁壘□嶙以前行<lb/>
指彩虹之抱戴珥璚兮璀錯爣□繆綢遹皇想朱烏之<lb/>
次舍軌度兮豁達藺轢□聞燿鋩乘寒澇潮水之傎倒<lb/>
<pb n="KR2k0044_WYG_269-5a"/>
推盪兮散曉赮霞氣之轇轕彩章乃飛騰於寥廓兮竟<lb/>
瞑眩於混茫繄髙抗乎氛曀兮僅啟明之獨爍歘逺麾<lb/>
之黂爝兮遽羣動之盡躩川后潛精而窟藏兮海童覷<lb/>
燿以犇愕鮫鼉揚鬐撥鬛以悠漾兮鴻鶴刷毛挾翅而<lb/>
陵薄莽瑯琊之躋臺兮㴐鯨山而晝其□也間羅浮之<lb/>
瞷井兮混蜃穴而夜其爚也迅夸娥之杖策兮懼追逐<lb/>
而莫之跳逴也怒魯陽之揮戈兮怪盤礴之弗吾規□<lb/>
也惟圭臬之可測兮奈隙駒之焉託恒鞠明而究□兮<lb/>
<pb n="KR2k0044_WYG_269-5b"/>
遂壯凋而老鑠昔聖賢之有法兮實蓋渾之同天矧煉<lb/>
石而凝質兮復斷鰲而鎮淵將渤澥之鑿竁兮淪谷底<lb/>
而迭燃抑崑崙之崛峙兮繞巖腹而互旋豈文身黑齒<lb/>
之俯邇所出兮貫祼壤以相連或崦嵫濛汜之逺壓所<lb/>
沒兮罄汃國之窮堧歎嚴氷與嬲雪兮曠古莽之鮮覺<lb/>
常眠惕重蒸與疊爇兮掀炎邱之毒瘴霾烟諒衆人之<lb/>
懵愜兮持蜂蟻之撲緣偉小兒之辨知兮雖睿哲而弗<lb/>
宣彼凡俗之多故兮遇曙朝而即竟誠旦晝之梏亡兮<lb/>
<pb n="KR2k0044_WYG_269-6a"/>
嚮晦昏而暫定紛士學之攘争兮集農商而斵迸淫末<lb/>
作以相資兮侈利心之百穽倘桑榆之不復滅沒兮盡<lb/>
奪時而力政願鬱儀之恒若溟涬兮庶保躬而固命器<lb/>
曉籌而催闢兮警宵柝而告静信舉筴而豫知兮幸聞<lb/>
鐘而深省何觀瞻之不足兮重徙倚以盤桓光已通於<lb/>
一躍兮影奚候於三竿逮層溟之畢露兮屹東霍之巖<lb/>
巒念列仙之獨往兮扼羡門於波瀾劃孤嘯而陟降兮<lb/>
撤䝉蔀以欣歡顧秦越之邈不相及兮又焉論夫逺近<lb/>
<pb n="KR2k0044_WYG_269-6b"/>
乎長安<lb/>
　　禹穴賦<hi>并序</hi>　　　　　　　　<hi>元</hi>楊維楨<lb/>
　會稽山爲南鎮見周禮職方至於今祀典不廢人以<lb/>
　不見禹貢爲疑禹貢書治水起止自揚州至於震澤<lb/>
　故會稽與淛河皆不登載禹穴在會稽山見皇覽又<lb/>
　見太史公書人以葬衣冠爲疑考帝少康封庶子於<lb/>
　會稽以奉守禹之祀則禹穴在會稽無疑也真誥以<lb/>
　禹醉鍾山而仙去此異説之謬也又以穴藏禹治水<lb/>
<pb n="KR2k0044_WYG_269-7a"/>
　秘䇿者尤謬故辨其説以爲賦<lb/>
追太史之東遊兮躡夏后之巡踪過會稽之巨鎮兮登<lb/>
宛委之神峰曰羣聖之所棲兮闢陽明之洞府問東巡<lb/>
之故陵兮固已失其窆所繞古屋之雲氣兮瞻衮冕之<lb/>
穹窿雷霆掣夫鐵鎖兮梅之梁兮已龍秋空山其無人<lb/>
兮挂長松之落日枕荒草之阡眠兮棲專車之朽骨忽<lb/>
白日其有爛兮射五色之神晶窺神迹於一竇兮眩太<lb/>
隂之窈𡨕世以爲衣冠之壙兮神書之竇也圭璧出乎<lb/>
<pb n="KR2k0044_WYG_269-7b"/>
耕土兮彼巨石者不可扣也曰玉匱之發書兮遽囦淪<lb/>
而天飛賴餘策以汨鴻兮復韞櫝以秘之夫以四載之<lb/>
䟦履兮亦云行其無事錫元圭以告成兮始龜文之來<lb/>
瑞何誕者之夸毗兮異九疇而不經使穴書之不洩兮<lb/>
夫豈汨陳其五行觀連天之巨石兮妙斧鑿之無㾗南<lb/>
笥削乎其玉立兮東娥接其雷奔塗峰歸其西北兮執<lb/>
玉帛者萬億夫既遊而遂息兮吾又何疑乎窀穸綿祀<lb/>
典之常尊兮石豈泐乎一拳妄鍾山之金酒兮又何附<lb/>
<pb n="KR2k0044_WYG_269-8a"/>
會於妖仙噫嘻南望蒼梧兮東上會稽九疑澒洞兮窆<lb/>
石凄迷秦之望兮低徊悲沙邱兮不西客有釃酒荒宫<lb/>
而和之以歌曰稽之鎮兮南之邦紛萬國兮來梯航若<lb/>
有人兮東一方酌予菲兮薦予芳舞大夏兮象德詠東<lb/>
海兮西江<lb/>
　　釣臺賦<hi>并序</hi>　　　　　　　　<hi>明</hi>宗　臣<lb/>
　余聞嚴子陵釣臺舊矣丁巳秋余參藩赴閩取道兩<lb/>
　越始登厥臺裴回焉商飈西來萬山颯搖我心傷悲<lb/>
<pb n="KR2k0044_WYG_269-8b"/>
　爰申厥詞把酒放歌白雲莽互豈君之聞歌而來哉<lb/>
恭承帝命以南邁兮弭吾節於富春儵㣲霜之隕百草<lb/>
兮何芳杜猶菲菲其襲人睇嚴陵之舊里兮釣臺鬱而<lb/>
嶙峋屯飄風其相薄兮吹石瀨之磷磷宿莽揺落而變<lb/>
衰兮余又安得問夫白蘋余又懐椒醑而敶臆兮蹇吾<lb/>
馬之逡巡而不前豈以沉淪之俗覊兮乃不得以揖髙<lb/>
士而執鞭唯炎德之中天而興兮紛衆芳之雜糅以比<lb/>
肩何佳人之夸姣以抗行兮乃獨抱孤貞而自全衮冕<lb/>
<pb n="KR2k0044_WYG_269-9a"/>
黼黻之元以章兮蓀獨愛夫羊裘焱鴻鵠之髙翔兮聊<lb/>
寄吾跡於汀洲昔傅巖之版築兮武丁肖形以資厥猷<lb/>
非熊之恊帝夢兮渭叟起而佐周何帝之手詔以抒愫<lb/>
兮羗獨偃蹇而夷猶故人之不忘舊懽兮情恍惚而至<lb/>
乎帝庭何帝腹遽以足加兮太史奏之以客星咄咄子<lb/>
陵之不肯爲理兮帝何獨惜夫沉𡨕蓀何髙蹈而不顧<lb/>
兮乃長揖以謝夫天子朝發軔於漢宫兮夕税駕於江<lb/>
沚有君如此其忍負兮蓀豈亡覩乎厥㫖痛韓彭之竟<lb/>
<pb n="KR2k0044_WYG_269-9b"/>
以烹醢兮勃何辜而卒不免乎羑里念盛名奇績之不<lb/>
可以善終兮是用忍情而惜此蘭芷鳳凰之回翔而不<lb/>
肯下兮豈網羅之所能施使蛟龍可得而常服兮又何<lb/>
以卑牛馬而下之睇江河之趨下兮喟髙風日逝而不<lb/>
可追憮故迹而連蜷兮悵吾生之獨後時往者既已不<lb/>
可復兮冀來者之猶可爲委余珮之陸離兮掛吾冠於<lb/>
南斗之墟擘長虹以爲衣兮拾青露以爲琚托㣲誠於<lb/>
浮雲兮蓀其攬瑤華而遲予望美人而不見兮羌獨立<lb/>
<pb n="KR2k0044_WYG_269-10a"/>
以踟蹰亂曰維江有蘭美人植兮白雲茫茫歸何晏兮<lb/>
平楚落日怨青楓兮獨來乎山中吾與汝嬉以遊兮<lb/>
　　烟雨樓賦　　　　　　　　　<hi>明</hi>彭　輅<lb/>
繄樓之構在彼湖中地選天造神摹鬼工塵囂永逖湫<lb/>
闤靡通超遥寂歴曠莽窽空滅忽縹緲杳靄曈曨非烟<lb/>
非雨氣常團縈恍含太始乍吐鴻䝉逺而望之若蓬壺<lb/>
之現高舂也側而睇之若漣漪之擢芙蓉也崔崛屼嵂<lb/>
若貝闕之薄青穹也孑跱特阻若孤雲之覆長虹也當<lb/>
<pb n="KR2k0044_WYG_269-10b"/>
其氤鬱生烟汗液成雨頃刻渾沌高下迷處時則蛟螭<lb/>
噴踊天吳騰凌蜚亷屏翳咷譟信争魍魎作嬉鼎圖斯<lb/>
徵馮夷踏舞水妃降升陽侯海若遞次主盟元珠失矣<lb/>
離□眩驚衆形鏟彩萬彚韜凝乃其游人愴怳頷蹙而<lb/>
怔怦傷去住之不易心泛泛如揺旌迴橈弭棹歡罷悲<lb/>
興蕭颯中路泊兮無營别有壯夫俠士隱於屠肆暱於<lb/>
博朋靡以窘懾靡以物攖豪宕慷儻意盛氣盈爲之奮<lb/>
趾而一登岸焉傲睨睚焉狂酲欽荆聶之懐德𦕈田竇<lb/>
<pb n="KR2k0044_WYG_269-11a"/>
於流萍千金委爲芥礫一諾踐以捐生方擬躪幽晦躡<lb/>
沉㝠燿闇沕撥艱屯干將躍以鳴嘯欣乎作解之堪乘<lb/>
也迨夫烟收雨霽杲朗暾鮮八垓若闢九紘若懸乾符<lb/>
坤紀彪炳恢宣春陽嘘律熙熙詵詵氷融潦積坎溢而<lb/>
𫝊瀧奔瀨騖澗逗谷穿峽不能束澮不能涵淙淙潏潏<lb/>
潺潺濺濺混併而下於兩湖之水滉瀁澒浩長雄於百<lb/>
川於時桃花匝蹊桞絮飄麓百卉盡菲艶紅薈綠入璠<lb/>
璵之林瓌琦充目得吳工之杼錦黼駢簇於是乎鐘鼎<lb/>
<pb n="KR2k0044_WYG_269-11b"/>
世閥之家金穴素封之伍與夫洛誦章縫㕓氓販賈相<lb/>
與駕棠舟溯極浦吹鳳簫擊鼉鼓呼雉盧羞雁鷺飲大<lb/>
白醉醇酤採芷萟蘭掇芝擷杜結友貽芳少年争附追<lb/>
愉快於良辰不知日之云暮間以游閒高遯灑脱騷人<lb/>
行菉葹之野問匏葉之津據苔磯之石施甘餌之綸希<lb/>
龍伯之釣傚會稽之蹲魚鬛如阜鰲顱有神掀波䟦浪<lb/>
發聲轔轔姑縱之使逺去恐三山之遂沉捨鰷鱨而不<lb/>
取羅魴鮪之巨鱗意不在獲其樂孔伸以狎漁父以陶<lb/>
<pb n="KR2k0044_WYG_269-12a"/>
大鈞雖衡茅而䄈褐歸於各適其真既而夕陽暝素月<lb/>
出蟾蜍纖玉兎疾爰有海上羣仙丹霞是籍辭王母而<lb/>
于邁御雲軿而來適九節靈壽之杖雙鳬尚方之舄翠<lb/>
旗金支旖旎曄奕元鶴紫鸞繽紛下集遵佳嶼而遲徊<lb/>
臨瑤臺而布席餐沆瀣之氣攬虚瀨之色吸望舒之晶<lb/>
偃玉壺之宅倐而龍驤倐而鴻没星墮河隱秪餘竒蹟<lb/>
令人可慕可述而不可以即客有聞者具告於大愚叟<lb/>
叟曰有是哉仙人好樓舊有是言彼既脱屣人世邈爾<lb/>
<pb n="KR2k0044_WYG_269-12b"/>
不關而美景勝趣尚數數於其間况兹樓也介吳越之<lb/>
襟喉控全浙之上游卜神臯之爽塏分瀛渤之一洲聳<lb/>
大觀號浮丘者乎宜偓佺羡門之儔依依眷眷而踟蹰<lb/>
少休也客曰今之勝猶昔之勝今之樓非昔之樓矣子<lb/>
知之乎叟曰何者客曰太守神智寛和致理藴藉風流<lb/>
雅能吳語煥焉藻飾規度宏起限以欄楯節以階戺翼<lb/>
以層閣左右翬羽䕶以培堤蜿蜒若几芙蕖環植的皪<lb/>
靃靡㸃綴不煩湖山輝賁則士女之盤娛列真之徙倚<lb/>
<pb n="KR2k0044_WYG_269-13a"/>
殆有其以今子徒閉門屏閴蓬藋自蔽曷假丹鉛之暇<lb/>
一於兹而游豫乎曰予也無觴無瑟有足有屨興合神<lb/>
飛亦嘗戾止矣曰遊者如麋斐亹差池但業各有緒心<lb/>
各有思子之爲况何其叟曰夫予固陳朽之樗而山澤<lb/>
之癯耳家繫吾土異仲宣之旅覊也藝嗇雕龍乏子安<lb/>
之文辭也宦違天禄蔑揚子之燃藜也遭非鬻駿愧郭<lb/>
隗之權輿也予亦何情之有哉乃予之斯登也值杪秋<lb/>
之際草樹聿衰彫瘁黄落凉颸吹我袂白雲映我壑湛<lb/>
<pb n="KR2k0044_WYG_269-13b"/>
湛兮冷冷兮浣炎區之坌濁吾嘉所不足者崇岡複嶺<lb/>
爲屏爲環爲髻爲索而茵墟褥甸溝塍綺錯綿聫農稼<lb/>
綢繆井落誠樂郊之腴隩而都會之疆郭也縱眸四眺<lb/>
萬里寥廓秋宇鏡澄江天漠漠元氣淋漓布濩揮霍獨<lb/>
惜陸相之忠猷鴟夷之早見其人一逝而九京莫作碣<lb/>
石扶桑咫尺匪迢貫齒椎紒達於崇朝南北兩戒此爲<lb/>
中條神州有九表裏勿淆窪者窞藪突者嶕嶢如蟻斯<lb/>
垤如鳥斯巢俯視吾生蠛蠓鷦鷯𬗟憶千古無論大荒<lb/>
<pb n="KR2k0044_WYG_269-14a"/>
之年結繩之代自羲皇以降草昧文明市朝屢改淵實<lb/>
邱虚滄成桑殆金人夜移銅駞昕壊歲序荏苒曾不我<lb/>
待籛鏗李<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>今焉誰在惟是令名昭埀千載腐鼠自矜<lb/>
咄吁其怪予也㡬絳縣之甲子襲甪里之巾帶久矣委<lb/>
順乎天倪徜徉於事外嬰屯險其若夷被菜色而常泰<lb/>
既浮榮之靡加奚長生之足覬<lb/>
　　釣臺賦　　　　　　　　　　<hi>明</hi>王世貞<lb/>
己巳之秋季月消魄余所偕邁者金華括蒼之伯指桐<lb/>
<pb n="KR2k0044_WYG_269-14b"/>
廬下建德芊眠衣雲蟬緩繡壁飛湍激流千丈縹碧澄<lb/>
渟皎鏡下數白石於時鴻濛就㝠鷁首忽辨桂輪少虧<lb/>
金波騰絢恍見一峯縹緲於空裔連岡溯流而拱獻森<lb/>
槮厭㥷巖阜回𬗟洪濤鼓兮木末流泉激兮石間中宫<lb/>
叶商拊節迴環余所停憇二客解顔舟子維焉此固嚴<lb/>
光先生灘也余乃野幘而楚服盤跚以前挹寒漿兮靡<lb/>
椒薦素琴兮無絃追夫一介之賤㣲靈誠感而燭天遂<lb/>
姓其州而貌其山者千五百年雲臺颷燼原陵無烟富<lb/>
<pb n="KR2k0044_WYG_269-15a"/>
貴身盡聲華代遷孰與先生宇宙長鮮嗚呼噫嘻彼夫<lb/>
赤真中䁆紫閏未窮兵起東郡節殉二龔庶幾君臣如<lb/>
日麗空妖新截蜃白水興龍藉非先生君德疇隆土行<lb/>
重倫邱賁驟穹萬歲千秋穆如清風紲纓拲珪以匏余<lb/>
躬再拜而退二客是從未既忽有歌聲起於蘆際夭𦕈<lb/>
鏗厲林木盡沸其辭曰滄浪之清可以濯纓渭水釣利<lb/>
桐江釣名役心成迹强性之情孰與吾漁無役無强纖<lb/>
阿爲鈎太虚爲網㝠志沕穆縱神滉朗余異而迫之不<lb/>
<pb n="KR2k0044_WYG_269-15b"/>
見其處縹若一縷破東南霧而去<lb/>
　　浙江觀潮賦　　　　　　　　<hi>明</hi>黄宗羲<lb/>
吳公子過武林當八月十八日油壁接軫繡<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>盈途員<lb/>
冠峩如大裙襜如士女皆觀潮而出城郭爲之空虚主<lb/>
人謂公子曰此枚乘所謂怪異詭觀也盍與子偕往乎<lb/>
至則錦帳翠幙山韜路織歌吹沸天紅紫錯舄波影山<lb/>
光攬雜彩爲一色其時纖塵不起水平如鏡渡頭往來<lb/>
漁歌答應車牛方喘於轉轂畫鷁初間而下矴彼江干<lb/>
<pb n="KR2k0044_WYG_269-16a"/>
之士女既不異鷗雁之翔沙而衆口之喧囂又何殊鶩<lb/>
鵝之亂聽逮至審時定候日影已斜遥傳屢起中心揺<lb/>
揺恐陽侯之爽信萬目睽睽向海門而注視不戒而孚<lb/>
聲收息阻向之喧囂不定者忽然如含枚而楔齒雖繂<lb/>
䌨之微響亦澄然其入耳俄而一線横江天風颯然摩<lb/>
挲目睛指㸃雲烟瞻言百里之外已覺隱隱闐闐豈鼙<lb/>
鼓之動地或殷雷之在天方潮之初發也浩𣺌之區浮<lb/>
天無岸朅淡淡而東來雖洶洶而弗叛及其兩山迫脇<lb/>
<pb n="KR2k0044_WYG_269-16b"/>
沙潬中垾忽而受於拘束無所容其浩瀚卒中怒而山<lb/>
立庶太空之無絆天蓋撼動而欲移地輿震盪而似判<lb/>
吳山越山爲之低昂不已亦恐其流轉而互換魚龍失<lb/>
勢飛鳥驚竄乃有狡童侲子百十爲伍絳幘單衣馳騁<lb/>
波路持彩旗兮悠颺潮之神兮來何暮呈傀儡之妙戲<lb/>
羌逞能以相妬耕父來天吳赴支祁按節罔象負羽孰<lb/>
不爲之膽掉心寒彼且從容而沿泝已而潮上漁浦波<lb/>
澄如故主人曰廣陵之潮枚乘以素車白馬比之較之<lb/>
<pb n="KR2k0044_WYG_269-17a"/>
吾浙真不足齒矣彼弄潮者亦天下之能事哉公子曰<lb/>
吁夫潮者天地之怒氣也天地方怒而以供俳優之戲<lb/>
是爲樂怒樂怒與樂哀等也昔蔡君謨有戒弄潮文子<lb/>
不知之乎而以風俗之陋者誇於四方也主人曰否否<lb/>
夫論事者考其原觀今者遡諸古昔越之敗吳習流二<lb/>
千人戈船三百艘浙江固習水戰之所也降而錢王射<lb/>
潮以强弩此較射於波濤乃謂致師於水府彼氣機之<lb/>
翕張夫誰受其痛苦投箭笴以三千不過中流之束楚<lb/>
<pb n="KR2k0044_WYG_269-17b"/>
逮有宋之南遷也嘗以兹日水中講武殿司臨安金山<lb/>
澉浦水軍萬人巨舶千艫西興龍山兩岸如堵天子大<lb/>
閲簡别强弩分爲五陣中權是主舞刀握槊節以金鼓<lb/>
砲聲滿江五色齊舉烟收砲息其散如雨凡今之弄潮<lb/>
者賈勇售藝兵家規矩輕性命於鴻毛故能馮河而暴<lb/>
虎其亦霸國之餘風抑書生之陳腐所謂安不忘危而<lb/>
子乃以俳優侮之耶公子語塞而退<lb/>
國朝<lb/>
<pb n="KR2k0044_WYG_269-18a"/>
　　達蓬山海市賦<hi>并序</hi>　　　　　　黄宗羲<lb/>
　　余登達蓬山望海山僧皆言春夏之交此地特多<lb/>
　　海市各舉所見與圖畫傳聞者絶異東坡在登州<lb/>
　　以歲晩得見爲竒然霜曉霧後往往遇之亦不必<lb/>
　　拘於春夏也信耳信目自有差别因次第其言而<lb/>
　　賦之<lb/>
　　己酉之冬觀海達蓬山僧四五指㸃空濛曰濱海<lb/>
　　之地不一疑兹獨當夫神宫光怪發作亦何人而<lb/>
<pb n="KR2k0044_WYG_269-18b"/>
　　不逢但稱登州之海市者猶不免於瞽聾也余曰<lb/>
　　各言其狀僧本源曰其爲城也雉堞崔嵬麗譙暐<lb/>
　　曄三里七里勾股可攝於焉戎馬乘城蹀躞照白<lb/>
　　竊驪雨鬃風鬛儼烽火之宵明俄黑雲之將壓其<lb/>
　　爲樓也<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼百尺神輸鬼巧綺窗朱瑣明星縈繞<lb/>
　　靈妃雜遝凭欄要𦕈其語可聞如臨粧曉有時而<lb/>
　　現爲黄幄重簷婀娜繡帶飄揚何采旄桂旗之蔭<lb/>
　　擁兹特疊出以爲章汪道者曰亦有單門聚落忽<lb/>
<pb n="KR2k0044_WYG_269-19a"/>
　　然而來屋瓦參差門戸洞開嗟朝烟之不起豈井<lb/>
　　臼之生埃固職方所不紀亦歴劫所不災僧續宗<lb/>
　　曰當旭日之初高有霜鐘之寓質制宏萬石音諧<lb/>
　　六律藏寂寞之元聲雖漏盈而不出少焉變爲城<lb/>
　　郭中引長橋見刺史之行部或中丞之入朝鳴笳<lb/>
　　列騶夾轂喧囂何珠宫貝闕之内而以鹵簿宣驕<lb/>
　　其後幻爲染肆綠沉紅淺羅綺繽紛借霞天以爲<lb/>
　　色蒸五綵而成文彼蜀江之濯錦信天人之攸分<lb/>
<pb n="KR2k0044_WYG_269-19b"/>
　　補陀僧曰橘柚初黄颯然風葉覽觀大洋湧起寶<lb/>
　　塔四靣勾欄七層鞺鞳華矚風濤光交目睫遇其<lb/>
　　變現狀若鸚螺瑣碎末品大越邱波歘閃之下湛<lb/>
　　然水波若夫海路壯濶一山千里雖人跡所不交<lb/>
　　亦鍼經之能指爾乃帆席未掛僧窗晏起忽然叢<lb/>
　　島逼塞孤峯魁峙疑天竺之飛來豈巨靈之乍徙<lb/>
　　當其電㸌不煩蝣晷名曰浮山海人習此或曰此<lb/>
　　何理也余曰夫積塊之間紅塵機巧菁華銷鑠猶<lb/>
<pb n="KR2k0044_WYG_269-20a"/>
　　且羣羊飛鳥野馬磅礴彼大海空靈神明郛郭百<lb/>
　　色妖露豈能牢落故其軒豁呈露者窮竒極變而<lb/>
　　無有齦齶此固蛟龍之所不能專而天吳罔象之<lb/>
　　所不能作况蜃之爲物甚微其吐氣且更薄乎故<lb/>
　　南海謂之浮山東海謂之海市是乃方言之托也<lb/>
　　富春山賦　　　　　　　　　　方士穎<lb/>
　　錦峰㧞地繡嶺排天星分斗牛之次域界吳越之<lb/>
　　偏遥爭竒於鳯嶠邇奪秀於龍嶦鎖江流而互折<lb/>
<pb n="KR2k0044_WYG_269-20b"/>
　　環郡郭以迴旋爾乃蹟著嚴陵名彰漢世居浙水<lb/>
　　之上游屆桐溪之邊際行百里兮縱横複千重兮<lb/>
　　巨麗想俗境之斯懸疑仙靈之或閟而且源通迥<lb/>
　　奥徑入高㝠峽將頽而未落崖既仄以還撐匿風<lb/>
　　雷於窅壑吞日月於危岑掛飛流則砰訇界道攅<lb/>
　　立石則窣嵂穿雲至其變幻難名端倪莫測呈暝<lb/>
　　靄之千容獻晴嵐之萬色林颯颯兮濤翻澗淙淙<lb/>
　　兮雨集蒸霞則爛漫以紅酣染霧則微濛而翠濕<lb/>
<pb n="KR2k0044_WYG_269-21a"/>
　　若夫天時遞易物候頻推鳥喧春於谷口蟬噪暑<lb/>
　　於崇隈巖未霜而幽芬綴菊塢初雪而痩影凍梅<lb/>
　　夕照將收疊巘糢糊而漸没晨烟乍捲層巒歴亂<lb/>
　　以俱開下則有七里迴灘波澄碧瀏是曰佳泉傳<lb/>
　　之陸叟稽品第於茶經次南零乎十九停客舫之<lb/>
　　蘭橈試陶鐺而汲取上則有雲根對峙嶻嶪橫江<lb/>
　　嚴君寄此託興滄浪曾披裘而釣雪且辟世以相<lb/>
　　羊拜遺祠於岫麓埀百代而猶芳復有峛崺坡平<lb/>
<pb n="KR2k0044_WYG_269-21b"/>
　　盈盈隔水古墓斯存碑題謝氏懐擊石之高歌歎<lb/>
　　流風其未巳又有村依别岸數里通津中棲處士<lb/>
　　厥諡元英著詩名於唐室號里居以白雲維往跡<lb/>
　　之依稀與兹山爲逺近人即事而俱傳地因人而<lb/>
　　益勝洵隱遯之名區亦遊觀之别境故紀美於輿<lb/>
　　圖復標靈於志乘於是孤尋載榼静討支笻擥烟<lb/>
　　蘿兮峻陟緣蘚石兮斜通矚千村於曠遠瞝四野<lb/>
　　於遥空古樹陰邊隱約露僧廬佛閣寒波𣺌處依<lb/>
<pb n="KR2k0044_WYG_269-22a"/>
　　微飄賈舶漁□窮向背以搜奇仿宗少文之逸趣極<lb/>
　　低昂而造險希謝靈運之髙風爰作歌以舒其長嘯<lb/>
　　乃搔首而問乎蒼穹歌曰鬱彼神秀兮鎮我邦循厥<lb/>
　　端委兮亘且長蜿蜒奔逝兮抱澄江山川暎發兮互為<lb/>
　　光振衣登厯兮神逺翔超然萬古兮逺蒼茫<lb/>
　　七<lb/>
　　七述　　　　　　　　　　　<hi>宋</hi>晁補之<lb/>
　　予嘗獲侍於蘇公蘇公為予道杭之山川人物雄<lb/>
<pb n="KR2k0044_WYG_269-22b"/>
　　秀奇麗夸靡饒阜名不能殫者且稱枚乘曹植<lb/>
　　七發七啓之文以為引物連𩔖能究情狀退而深<lb/>
　　思倣其事為七述意者述公之言而非作也<lb/>
眉山先生懐道含光陸沈於俗日與嵇阮賦詩飲酒談<lb/>
笑自足泊然若將終身焉於是潁川孺子聞而往從之<lb/>
躡屐擔簦披衣踵門及階而止望帷而稱曰不敏聞先<lb/>
生之誼敢侍於下風先生矍然驚曰孺子來吾惡夫世<lb/>
人之保我也久矣而不能使人之無我保則戸外之屨<lb/>
<pb n="KR2k0044_WYG_269-23a"/>
滿焉將命歟吾無所逃此雖然孺子何為者也孺子曰<lb/>
㓜而多治長而屢窮遭先生乎齟齬之途陪先生乎寂<lb/>
寥之事樂先生之所為樂者以白吾首其已乎先生啞<lb/>
然笑曰孺子上吾以樂而未嘗無以樂者順也羈旅於<lb/>
吾有時矣亦嘗聞杭之山川人物雄秀竒麗夸靡饒阜<lb/>
可樂者乎孺子曰先生不以不敏為難與言得聞咳唾<lb/>
之音不敏以為幸先生將何以教之先生曰杭之故封<lb/>
左浙江右具區北大海南天目萬川之所交會萬山之<lb/>
<pb n="KR2k0044_WYG_269-23b"/>
所重複或瀨或湍或灣或淵或岐或孤或袤或連滔滔<lb/>
湯湯渾渾洋洋纍纍硠硠隆隆卬卬若金城天府之疆<lb/>
其民既庶而有餘既狡而多娛可導可疏可舠可桴可<lb/>
䟦可踰可□可車若九洲三山接乎人世之廬連延迤<lb/>
邐環二千里邑居牧聚蟻合蜂起髙城附之如帶繞指<lb/>
隱以為脊折以為尾因河塹華不足方比方城漢水胡<lb/>
敢競美當昔夫差之盛時内姑蘇以為心腹而外城此<lb/>
以為身革車千乘甲士萬人粟支十年帛散千屯灑汗<lb/>
<pb n="KR2k0044_WYG_269-24a"/>
成雨連袂成雲乃有大夫伯嚭行人伍員之徒通其謀<lb/>
將軍孫武公子夫槩之徒用其衆嘗以國政之間發徒<lb/>
截江命習戰事於是張翠羽之蓋靡魚須之斿揚鵝足<lb/>
之楫曵龍尾之舟凌鱣黿之車戲賁獲之儔飄鼓吹乎<lb/>
下風隘戈矛乎上游乍往乍還乍後乍先若亂而若聯<lb/>
乍止乍馳乍合乍離迭唱而迭隨驚鮫人立馮夷清江<lb/>
忽兮怒濤飈風為之揚岐怠而即次食具樂作三軍皆<lb/>
賀響震山壑其强如此故姑蘇恃以為南蔽而能驅唐<lb/>
<pb n="KR2k0044_WYG_269-24b"/>
蔡蹂齊魯侵尋乎百粤隳突乎三楚棲句踐乎窮山鞭<lb/>
平王乎頽墓此亦天下之形勝也孺子欲聞乎孺子曰<lb/>
西河中流衛客之所能諫秦險百二亭長之所能入願<lb/>
先生廢此而語他先生曰吳越之有東南也實國於杭<lb/>
而杭吳越之大都也宫室之麗猶有存者其始也削山<lb/>
填谷叩石墾陸蹷林誅樾擢篠夷竹旋緣阿邱憑附隈<lb/>
隩千夫運畚萬役供築増増硜硜坎坎碌碌前呼後和<lb/>
逺近相屬卑者起之以有餘髙者損之以不足開曠朗<lb/>
<pb n="KR2k0044_WYG_269-25a"/>
乎蒙密發瑰竒於潛伏然後工人之材陶人之瓦水輸<lb/>
陸運屬柁連輠縱横錯落山積其下其成也翼翼鱗鱗<lb/>
勃鬱輪囷若化若神上據百尺之巓下俯億尋之津雙<lb/>
闕髙張夐臨康莊門開房達乍隂乍陽中則複殿重樓<lb/>
砂版金鈎卑髙仰俯下上明幽峥嶸嶻薛鼎峙林列吐<lb/>
吞雲霧虧見日月宏規偉度古曠今絶旁則曲臺深閨<lb/>
碧檻朱扉鱗差閾限奕布榱題栱盤白鳯壁戲青猊温<lb/>
風徐而吹坐寒雨沐以霑帷列屋而侍者則妖嬙艶姝<lb/>
<pb n="KR2k0044_WYG_269-25b"/>
螓首氷膚清矑素齒既嫺而都乃服輕袿被華裳綴珠<lb/>
履揄鳴璫飾鈆英含若芳倩巧笑兮婉清揚縹緲兮如<lb/>
雛鸞之欲舞逍遥乎如飛雲之欲舉㜕姍姽嫿婉孌媚<lb/>
嫵流榮發色不可程度羽觴薦朱顔酡悲激楚妙陽阿<lb/>
詞曰陌上花開游女歸園南池北黄鸝飛曲房清閣夜<lb/>
更衣於是聞者恍然神揚意馳紛紛擾擾惑亂不怡此<lb/>
亦天下之雄觀殊樂也孺子欲聞乎孺子曰宫居閨處<lb/>
者寒燠之媒而疾癘之梯也且館娃成而麋鹿游願先<lb/>
<pb n="KR2k0044_WYG_269-26a"/>
生廢此而語他先生曰杭故王都俗尚工巧家夸人鬬<lb/>
窮麗殫好紛拏錯糾晃蕩精皛若八方之民車凑舟會<lb/>
角富而衍寶木則花梨美樅棁柏香檀陽平陰秘外澤<lb/>
中堅以斬以刊以剞以剜以漆以膠以墨以丹為牀為<lb/>
匭為櫝為儿為槃為匜為盂為簋嚴莊之佛慘烈之神<lb/>
詼怪之鬼頎姣之人塗以鉛英鏤以金文依以靈山乘<lb/>
以飛雲霞烟霧靄煥爛五采渠輸陸運投錢競買曾不<lb/>
若母猴木鳶三月而齊一日而敗衣則紈綾綺綈羅繡<lb/>
<pb n="KR2k0044_WYG_269-26b"/>
縠絺輕明柔纖如玉如肌竹窗軋軋寒絲手撥春風一<lb/>
夜百花盡發其製而服也或袍或鞶或紳或綸或緣或<lb/>
表或縫或幱或紫或纁或紺或殷嚴以奉祠䙝以養安<lb/>
薄以却暑厚以禦寒以錫三軍以賚四國以供耳目之<lb/>
玩以備土木之飾曾不若窮邊絶漠不紡不絡衣狐而<lb/>
䄂狢寶則璆琳珊瑚碼碯碔砆藥化之玉火化之珠琉<lb/>
璃之椀水精之盂紅黄白綠磊落滿櫝北商東賈百金<lb/>
不鬻沙河雨晴月照燈明席張案設左右煌熒逺而望<lb/>
<pb n="KR2k0044_WYG_269-27a"/>
之奪人目精遺英棄屑籮貯箱列曾不若宋人之拙三<lb/>
年而一葉於是彫床易席地之野文衣後曵綈之儉玉<lb/>
杯鄙土鉶之啜此亦天下之妙工絶巧也孺子欲聞乎<lb/>
孺子曰書云玩物喪志紂為象箸而箕子嘆願先生廢<lb/>
此而語他先生曰杭之為州負海帶山蓋東南美味之<lb/>
所聚焉水羞陸品不待賈而足肉則封豲腯豕罝兎畋<lb/>
麂山狸白額竹犬青尾鶬鵝鸛鶩鵙秃鴻鵾園鷄池鴨<lb/>
隴雉田鶉陵收水截頭駢尾列磔肩裂趾飛毛灑血魚<lb/>
<pb n="KR2k0044_WYG_269-27b"/>
則鯔魴鱣鱮鱸鱖鯿鯉黄顙黑脊丹腮白齒江鱘之醯<lb/>
石首之羮或腊而枯或膾而生白鰻青鮝黄黿黑蠏鮔<lb/>
魚花蛤車蛾淡菜蛙白肖鷄螺辛𩔖芥鼎調甌餖牛呞<lb/>
狢嘬果則枇杷楊桃橘櫾柤梨青梅黄柿紫栗烏椑溪<lb/>
菱江蔍田苽湖藕壤肥水美天下無有冐以黄蜜漬以<lb/>
白醝芳香脆潔析醒解疴菜則茼蒿茵陳紫蕨青蓴韭<lb/>
畦芋區茭首芹根藤花羞盤菊葉薦筥薑辛薤淡薺甘<lb/>
笋苦飰以姑蘇之粳薦以烏程之醴於以和五氣於以<lb/>
<pb n="KR2k0044_WYG_269-28a"/>
資百體此亦天下飲食之珍也孺子欲聞乎孺子曰揚<lb/>
雄有云棄常珍而嗜異饌烏覩其識味也且養身而尚<lb/>
乎味味則愚以聖人為不如易牙願先生廢此而語他<lb/>
先生曰地不滿東南故八紘之水歸焉水之為物潤下<lb/>
作醎溟渤蕩波海門莫緘駸駸脉布溢於江潭老濞席<lb/>
資爨山煮海豫章為船萬斛更載一船所受車數十兩<lb/>
黄頭多錢富不可倣士之頑鈍不耻者皆餌其無厭之<lb/>
賞譬如山深而獸至木茂而鳥往故能收亡命借厮養<lb/>
<pb n="KR2k0044_WYG_269-28b"/>
連應高之交合周邱之黨以北與中國爭長則鹽之利<lb/>
也夫鹽者食殽之將五均賒貸幹在縣官僮法議籠不<lb/>
鏬以完大農給費入助國計官與牢盆世擅其利民有<lb/>
盜鬻則<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>左趾沒入其器此為前古之所制嘗試觀乎<lb/>
江之濆葭葦不根淺草芸芸斥鹵無垠白花蘚文百里<lb/>
如雲鹽官千家匪柘匪麻匪漆匪茶規利乎泥沙蟻封<lb/>
蚓垤積土如截削剝剗刮不漏毛髪挾擕擔掲十歩一<lb/>
蹶偷趨竊走遺筐弃缶塗關塞牖鼎釡雷吼皓然紛葩<lb/>
<pb n="KR2k0044_WYG_269-29a"/>
豐不盈斗姑以漬螺蛤而適口曾不比夫縣官冶鐵如<lb/>
山析竹為盤熾火以燔淵壑為乾崢嶸崷崪戍削律兀<lb/>
抉舒蕭勃烟氣滃出若滅若沒若亡若失乍疑鹽陽之<lb/>
神翳乎與羣蟲朝飛而蔽天日立呼起諾百夫齊作紛<lb/>
紜揮霍千竈就涸光芒閃爍璀璨磊落小星逆躍鱗鱗<lb/>
新倉斂貯堆藏如帛如糧國以是强神變鬼化刀貝齊<lb/>
價獨不美夫算菱芰魚蝤之殫細及下者哉諺曰千金<lb/>
之子不死於市又曰人富而仁義附焉此先王所以教<lb/>
<pb n="KR2k0044_WYG_269-29b"/>
民知榮辱之時也孺子欲聞乎孺子曰猗氏之治智賢<lb/>
白圭而不監於道願先生廢此而語他先生曰江源所<lb/>
起濫觴之墟泓泓汪汪不漏不虚放而行之冒於川渠<lb/>
繚繞縈行左挾越右截吳以散以敷然後淫為大江以<lb/>
東合乎尾閭而潮生焉古今所論潮者日月伏見之所<lb/>
為也嘗讀渾天之説曰地浮水中天在水外水之消息<lb/>
坱圠無際一闔一闢若開天地一呼一吸若出元氣其<lb/>
始來也若毛若線若帶若練堂堂沓沓合聚離散須臾<lb/>
<pb n="KR2k0044_WYG_269-30a"/>
之間千化萬變其少進也𫾣磕鏗<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>石號木鳴越岸包<lb/>
陵在谷滿谷在坑滿坑其為氣也或喣或呀或噫或噦<lb/>
瀰茫湠漫澎濞沸渭澒洞滉漾渤潏滂沛涵澹淋滲潗<lb/>
濈淫泄跳珠湧沫百里紛㑹沃焦蕩胸汨母陵背縱橫<lb/>
絡繹飄忽爭逝徐則按行緩則就隊連氛累祲陽景朝<lb/>
昧周天而旋踰八萬里不知其所憩於時元㝠收威海<lb/>
若振吼千溪崒立萬浦却走絶維推軸神母不守左驅<lb/>
天吳右拂九首淵客拒扉氷夷潛牖江神海豨絶脰傷<lb/>
<pb n="KR2k0044_WYG_269-30b"/>
肘陽侯馬銜顛蹶前後其為象也則紛紜參差萬頃一<lb/>
迹禹不能知契不能識承光露怪不復潛匿或駃而蹄<lb/>
或森而㦸或美而<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>或張而翼洶湧而奔以沃海門若<lb/>
土嚢風怒驅屯雲辟易而征以擊西陵如井陘戰酣出<lb/>
竒兵宛兮改容若蓐收素服駕白龍忽兮當前如歸虚<lb/>
泛溢浮五山一北一追一僨一起突然而逝餘勇未巳<lb/>
於時吳児獠工引檣掛席鐃鳴皷動去若飛鷁風止雨<lb/>
息江清海碧此潮之大凡也傳曰上善若水又曰水幾<lb/>
<pb n="KR2k0044_WYG_269-31a"/>
於道故古之人見大水必觀善利萬物似仁不畏彊似<lb/>
勇能方能圓似智萬折必東似信若是者孺子欲聞乎<lb/>
孺子曰幾矣先生之所陳五事之上也姑欲聞其深於<lb/>
此者先生曰西湖之深北山之幽可舫可舟可巢可樓<lb/>
與鷗鳥居與鹿豕遊漁蓑山屐烟雲悠悠寂寥長往可<lb/>
以忘憂風衫塵袂京洛何求不如西湖瀕不如北山阿<lb/>
白蘋綠芰紫柏青蘿反裘坐釣散髪行歌人生安樂孰<lb/>
知其他茫洋以為柳溪盤旋以為李谷卷軻辨乎三尺<lb/>
<pb n="KR2k0044_WYG_269-31b"/>
之喙擴夷隘乎十圍之腹此古君子所以藏器於身待<lb/>
時而動也傳曰不怨天不尤人蓋優哉游哉聊以卒歲<lb/>
若是何如孺子竦然離席而言曰蓋聞達人不忘身而<lb/>
先利志士不貪財而後義隱之所尚得全於天也孺子<lb/>
不敏乃今得聞出處之際敬再拜受教<lb/>
　　七觀　　　　　　　　　　　<hi>宋</hi>王應麟<lb/>
東野先生弢光環堵根極深寧慕白賁以息影玩素履<lb/>
以洗心有南州公子儼然蹐門言曰切懐太史公之志<lb/>
<pb n="KR2k0044_WYG_269-32a"/>
廣覽四方之恢詭譎怪升髙能賦山川能説庶幾一二<lb/>
於君子之九能今至是邦也願啟我以偉觀博我以竒<lb/>
概先生曰予臥遊詩書之囿眎不踰几席敢誦舊聞吾<lb/>
子自擇焉昔嘗窺宛委之簡見神禹之山經東有山曰<lb/>
句餘實維四明南有建德之國空同之仙公子曰愚行<lb/>
天下睹終南嵩岱之髙興公登陸褊矣先生曰觀於海<lb/>
者難為水駕言徂東浩漾滄溟羲和浴於榑桑日杲采<lb/>
兮金鉦朝潮夕汐與月虧盈有鰌如山從以鯤鯨神虬<lb/>
<pb n="KR2k0044_WYG_269-32b"/>
襄首吐雷嘘雲方其駿濤虎浪之興銀峰萬仞雪屋千<lb/>
層簸空兀嶽沃日吞江雷公為之矍踢天杭為之盪震<lb/>
盧賦竇志未能該也穆之圖論目擊其真天門之水瀖<lb/>
泋㴸㶖浤浤汨汨逺注析木三吳轉粟粲粲粒玉饑甿<lb/>
仰哺檣連尾屬夐舶迅舸蠻䌖夷琛東洎青徼南薄朱<lb/>
垠登山而望𣺌𣺌鷗鷺之浮天根候五兩以颿飈爰居<lb/>
戢而澂氛雕題卉服馯貊雞林揚枻東門艤鷁江漘爰<lb/>
有狻猊犀象翠羽火齊薇氷龍鱗之馥郁蠙珠木難之<lb/>
<pb n="KR2k0044_WYG_269-33a"/>
瓌麗杜揚所未編辛文不能計世道窊隆如濤降升蓋<lb/>
獻龜於明者治之兆雨毛於鄮者亂之萌在昔句踐疆<lb/>
宇至鄞仰瞻沼吳蒲蠃之濱曰甬句東浹口外洲戰爭<lb/>
蟻穴興亡貉邱秦政騁欲狼心未滿游鄮踰月從流忘<lb/>
反海水羣飛洪荼於民一瞬為墟鮑車魚罾逮漢六葉<lb/>
濯征東粤句章出師命臣韓説典午末造妖寇鴟張裕<lb/>
以豪英往戍句章唐季不綱盜覆此城巨容筒箭獲醜<lb/>
策勲想覇諸夏吞六王之雄圖螭舟兕楫射蛟之弧殿<lb/>
<pb n="KR2k0044_WYG_269-33b"/>
殿闐闐憺陽侯駴天吳矯矯三將如熊如貙電矛雨矢<lb/>
椾刈攘除威殫勢遷鮒入鯢居昆明幾刼桑田半蕪吾<lb/>
將放其遺躅既堙沒而無餘矣建炎凱獻於髙橋六飛<lb/>
安行於海澨隱士相如揄忠納説何懋賞之漻漻豈亦<lb/>
若赤城三老之縹遰[瓜*見]千古以永愾澹東波之無窮誦<lb/>
往聖之緒言謇乘槎其焉從壯魯連之髙蹈閔精衛之<lb/>
深衷子好游乎公子曰水至平端不傾心術如此象聖<lb/>
人不在險也請更端以教先生曰海物惟錯雋味崪焉<lb/>
<pb n="KR2k0044_WYG_269-34a"/>
任公埀餌便嬛揄竿波臣效異鱗萬介千寸鮚腹蟹亭<lb/>
以䗁名漢律獻醬惟逺見珍蚶菜疲民君嚴奏免貢纔<lb/>
鰂骨元豐仁儉□<graphic n="KR1736" url="https://raw.githubusercontent.com/kanripo/KR-Gaiji/master/images/KR1736.png" mimeType="image/png"/>蜯蛤䱥鯸鰡鰒首石齒鋸赤尾比<lb/>
目繽品𩔖之數百愉茂安之慘蹙陔市攸聚水族有簿<lb/>
兼韓子之南烹藹鱟蠔與章柱雖石華海月之詩綺貝<lb/>
繡螺之賦弗能殫舉東暆之鰅邪頭之鮸潘國之魦且<lb/>
甌之蜃珠鱉紫紶其來如雨□魛鰜<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>數以盆鼓於是<lb/>
擊鮮鼎食羞用膳經嘯父蝦魛宣子魚飡陳登之鱠虞<lb/>
<pb n="KR2k0044_WYG_269-34b"/>
悰之鯖芼以秋菘酤以冬橙掇苔髪以為蔌醉鰲杯而<lb/>
未醒若乃潤下作鹹散鹽為貴宿沙肇鬻而海王之筴<lb/>
祈望之守昉於齊而征利漢郡設官三十有六會稽則<lb/>
海鹽居一此三縣猶未置也考諸唐志鄮始有監晏巽<lb/>
管𣙜法寖以嚴海濱稚耋弗能苦淡若作和鬻甘耆鹺<lb/>
鹼酌醴燔枯鱐鮑恣啖繇是亭監棊布牢盆嵗增負塗<lb/>
山積熬素雪凝剪竹葦以供焬釋耒耨而肆勤一帣三<lb/>
斛川浮陸馳行商通其儥巡院譏其私蓋日用飲食不<lb/>
<pb n="KR2k0044_WYG_269-35a"/>
可以無朝虀箬裹其功與醯醬俱馬齒水精氷鏤霜明<lb/>
古云食殽之將詎屑玉而嘰瓊東箭箈茁越竹筍萌楊<lb/>
氏之果染霞埀星鹽為夏槁屏羶撤腥飫髙裴之菜食<lb/>
奚猗氏之足云魚鹽之輳民殷財阜不謂之樂郊耶公<lb/>
子曰海加租魚不出鹽顓利而人窮怨不聞蕭望之朱<lb/>
文季之言與吾冬饘夏<graphic n="KR3924" url="https://raw.githubusercontent.com/kanripo/KR-Gaiji/master/images/KR3924.png" mimeType="image/png"/>藜羮不糝味無味夫何慊願<lb/>
聞所以利民者先生曰先民有夏盡力溝洫魏之豹起<lb/>
漢之倪白疏泉灑流沕潏膏澤維鄮之邑厥壤鹵舄原<lb/>
<pb n="KR2k0044_WYG_269-35b"/>
髙隰下易暵以溢相時鍾洩守宰逌職我懐休明循吏<lb/>
軰出幹造化機卷舒神術有豐無窶潦霽惟一觀乎句<lb/>
章漢陂之舊内史修復所居民富言觀乎南湖曰小江<lb/>
溉田置堰元暐氏王蘭鞠無絶如古桐郷觀乎西南堰<lb/>
曰仲夏頃凡數千雨我多稼築者季友惠以厚下湖有<lb/>
廣德實在西界刺史曰侗增修勿壊夷庚起隄峋也逮<lb/>
埭誰其填閼利微害大發議請復志不克遂唐有西湖<lb/>
爰在東郊陸令開廣農殖嘉苖湖姓以錢亦處東鄙受<lb/>
<pb n="KR2k0044_WYG_269-36a"/>
溪七十二環塘八十里四牐七<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>重治者李滈滈清渠<lb/>
有蒓有苽有蒲菡萏煙海雁鳬蓋自晋以來遏川水種<lb/>
既浸既潤民食無□介甫鳴弦乃隄乃陂瘠土衍沃遺<lb/>
黎之恩吏隨以窳棄稷弗務新溝之歌靡聞均水久廢<lb/>
莫舉甽澮塞而坼龜坊庸圯而涸鮒曩畮一鍾今食二<lb/>
釡孰能諗夫愛民者塗之人可以為禹公子曰佐耕以<lb/>
水展也民利思不出位吾將有俟欲聞宏大絶特之觀<lb/>
無隱乎爾先生曰明多名山竺乾氏居之寶地金繩祖<lb/>
<pb n="KR2k0044_WYG_269-36b"/>
花禪枝南有雪竇東有太白飛瀑淙淙層巒齾齾大梅<lb/>
之巉崿衣荷飡松之詠澹如也玉几之岝㟯神耀得道<lb/>
之銘炳如也吳氏子真松風隱居陳蹟故在是邪非歟<lb/>
文正之詩大年希白之筆釋子之所夸詡存乎否乎雖<lb/>
然著本論者惡其學幻而言哤意者避世之士晞髪濯<lb/>
纓岑蔚林密魚潛龜藏思昔山人有徐廣孝經之指王<lb/>
蔣顧三隱席珍韞璞不蘄流俗之知己璜也自謂似龎<lb/>
藴僧騰客之該贍父老稱美今嵁嵒之下豈無草耕木<lb/>
<pb n="KR2k0044_WYG_269-37a"/>
茹匪黄匪紫蟬蜕囂滓欲往從之耄且休矣子謂斯何<lb/>
公子曰姑舍是側聞是邦鴻生碩德所治教也南豐曾<lb/>
鞏東南星斗之望牧於斯忠肅陳公雪竹霜柏之操貳<lb/>
於斯船司空則以道之鼂倉庾氏則子約之吕正學參<lb/>
前修姱節映終古前代令有琯長史有吉甫未足數也<lb/>
文獻擩染必有聞而知之者敬在下風先生曰明士郷<lb/>
也有越大夫種之英風其人通達而多能有大里黄公<lb/>
之髙標其人恬静而自珍董子以孝行著愛親者式其<lb/>
<pb n="KR2k0044_WYG_269-37b"/>
儀型任奕以文章進摛藻者襲其芬馨宏雲光修四士<lb/>
尚義挹其勁操思特立以獨行故虞仲翔以俊異之生<lb/>
為海嶽之精陸士龍因吏民之謹知禮教之明屯艱否<lb/>
閉堙瞹湛㝠宋以文治賢路恢𢎞丘樊緼褐化為紳纓<lb/>
邑校求師再書延致斯廣川之淵源也順昌嬰孺以俞<lb/>
為字斯新息之慈仁也孝通神明凱風終養斯朱康叔<lb/>
之純誠也引裾强諫辛毗其直鉤黨掛名范滂自出臨<lb/>
難盡節解揚之匹石交歲寒之死不渝信義如漢脂習<lb/>
<pb n="KR2k0044_WYG_269-38a"/>
郤賈胡之<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>持玉雪之廉父子如魏胡質之人也編典<lb/>
錄而無媿令譽焯乎日星下逮里巷則有旌閭之楊掌<lb/>
庫之童若兎罝中林之好德菌蕣一時之榮華荃茅萬<lb/>
世之淑慝彼鍾黃之竊據郡乘幾於曲筆先生言未既<lb/>
公子起而稱曰鄭圃澤多賢衛多君子魯東海多卿相<lb/>
汝潁多竒士居使然也盍語其詳先生曰世族嬋嫣重<lb/>
圭累組位槐調鼎宅揆惟五袞鉞焜燿乎宗翰衡樞舄<lb/>
奕乎該輔牙纛畫繡差肩踵武紫艾紛綸常伯亞旅庠<lb/>
<pb n="KR2k0044_WYG_269-38b"/>
聲序音洋洋鄒魯習鄉上齒長少有序流品别渭涇公<lb/>
卿列韋布爼豆秩秩章縫楚楚凡周之士亦世吾州之<lb/>
俗近古春秋二髙之説詩禮曹鄭之詁殊科首登於蓬<lb/>
萊掄魁三冠於龍虎名茅膴仕多桂竇桐韓之疊矩又<lb/>
有文章授訣孝弟彙聚□山清篇武子妙句潛虚有辨<lb/>
杜集有注家自以為舒向人自以為揚馬兹可以言文<lb/>
獻乎公子曰媺則媺矣然世禄非不朽科舉外有學願<lb/>
識其大者先生曰故國下車喬木蒼蒼理義雨露名節<lb/>
<pb n="KR2k0044_WYG_269-39a"/>
風霜古之遺直曰豐清敏排姦詆奄讜論廩廩託興荷<lb/>
花聞者斂袵慶歴師儒燕及孫曾曰樓宣獻斯文統盟<lb/>
有德有言既和且清泗沂絶學闡自濂洛朱張吕子緒<lb/>
承先覺臨川二陸自得於心若異而同為已功深淳熙<lb/>
四儒探賾性淵並游三先生之門獨契陸子之心傳處<lb/>
則静貫以淑艾仕則善教以昌言長庚曉月惟楊繼袁<lb/>
袁亦有子受業於楊進禮退義家學用光春木芚兮髙<lb/>
山仰止人固亡而書存世未逺而道邇顔何人哉希之<lb/>
<pb n="KR2k0044_WYG_269-39b"/>
則是若昔魯廬江賛名德先賢沛三輔序耆舊節士後<lb/>
有作者孰謂知管晏而已公子肅然改容離席而拜曰<lb/>
廣哉觀乎井鼃甕蠛昭然開明乃知西河俗美以子夏<lb/>
北海風移由康成文藝抑末歸根六經滌源雝本敬義<lb/>
明誠郷黨之化漢學是崇讀書尚友作聖之功闕里近<lb/>
只遵海而東從羣叟兮問途貫今古兮心同<lb/>
　<lb/>
　浙江通志卷二百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百七十</head> <lb/>
    <p>
<pb n="KR2k0044_WYG_169-1a"/>
欽定四庫全書<lb/>
　浙江通志卷一百七十<lb/>
　人物<hi>三</hi>
　　循吏<hi>四</hi>
　　金華府<lb/>
　漢<lb/>
　楊扶<hi>金華先民傳字聖儀義烏人爲武源令遷交趾刺史所至皆有恩惠州人爲之謡曰楊聖儀政</hi>
　　<hi>多竒</hi>
<pb n="KR2k0044_WYG_169-1b"/>
　張敦<hi>浦陽人物記字伯仁浦江人爲諸暨令海寇二百餘人剽掠爲患悉平之轉重泉令民悦其化</hi>
　　<hi>累官至車騎大將軍</hi>
　駱俊<hi>三國志駱統傳注統父俊字孝逺烏傷人有文武才幹少爲郡吏察孝亷補尚書郎擢拜陳相</hi>
　　<hi>値袁術僭號羣賊並起陳與比界姧慝四布俊厲威武保疆境賊不敢犯養濟百姓灾害不生歲獲</hi>
　　<hi>豐稔</hi>
　陳修<hi>傳詳介節</hi>
　韓晏<hi>金華先民傳字德茂東陽人舉孝亷起家爲永寜令遷張掖太守後爲河南尹所至以仁惠稱</hi>
　南北朝<lb/>
<pb n="KR2k0044_WYG_169-2a"/>
　朱幼<hi>金華賢達傳字長明義烏人歴遷揚州刺史兼度支使治揚有功人歌曰朱幼渡江東民安盜</hi>
　　<hi>賊空</hi>
　唐<lb/>
　厲文才<hi>金華先民傳東陽人貞觀初爲道州刺史是時南土未靖荔浦之寇猖獗掠境文才臨郡</hi>
　　<hi>期月羣盜悉平威愛甚著改容州刺史未幾辭歸</hi>
　宋<lb/>
　王師愈<hi>萬厯金華府志字與正金華人紹興戊辰進士乾道中除金部郎官召見言事御札俾條</hi>
　　<hi>奏嘗稱其有諫官才尚書楊倓隂附執政欲督諸郡積逋以償内府貸銀師愈以爲㒺上擾民持不</hi>
<pb n="KR2k0044_WYG_169-2b"/>
　　<hi>可罷知饒州後除浙江提㸃刑獄丐祠卒其爲政仁恕而綱目整齊所至賑荒裕民懾驕兵擒妖賊</hi>
　　<hi>皆卓卓可傳朱子爲作墓誌稱其有本有文德望隱然爲東州之重</hi>
　范溶<hi>金華先民傳字茂實蘭谿人以祖任爲太廟齋郎歴權通判饒州練熟吏事決讞詳明三爲刑</hi>
　　<hi>官再治邑皆以平恕稱</hi>
　徐良能<hi>傳詳介節</hi>
　潘燾<hi>金華先民傳字無愧蘭谿人以祖任補官仕至廣南東路經畧安撫使其權知邵州日朱子安</hi>
　　<hi>撫湖南與周必大聯章薦之稱其以問學持身以文雅飭吏政先教化囹圄屢空雖湖北猺寇犯邊而處</hi>
　　<hi>置得宜民用安堵其爲大賢所稱如此</hi>
<pb n="KR2k0044_WYG_169-3a"/>
　喬夢符<hi>金華先民傳字世用東陽人淳熙二年進士知歙縣有大逵當水衝居民嵗苦霖潦夢符</hi>
　　<hi>爲築堤鑿渠人免水患號喬公街後除大理正奉㫖鞫郭倬獄於宿州不畏權勢進監察御史</hi>
　孫礿<hi>金華賢達傳字居敬東陽人淳熙十四年進士累遷太學正奏對慷慨亟䝉褒獎進監丞㑹京</hi>
　　<hi>尹辱武學生不以其道礿抗疏力争不報遂請外知漢陽軍尋知黄州憲湖南所至皆有善政仕終</hi>
　　<hi>兵部郎官</hi>
　石範<hi>浦陽人物記字宗卿浦江人紹熙元年進士調奉化尉歲飢貧民將爲變範賑之不誅一夫而</hi>
　　<hi>定遷知婺源縣縣有月樁錢二萬皆取之民範請蠲其十之二俄權通判袁州峒獠弄兵袁當其衝</hi>
　　<hi>範攝州事練軍旅廣儲蓄博訪守禦之䇿峒獠不敢近轉通判泉州卒</hi>
<pb n="KR2k0044_WYG_169-3b"/>
　潘畤<hi>萬厯金華府志字徳鄜金華人以仲父良貴任爲登仕郎歴知廣州潭州再遷尚書左司郎中</hi>
　　<hi>其治郡先教化務施舍至典方面養威持重務存大體有所張弛必先究其利害本末然後出令嘗</hi>
　　<hi>自謂吾之爲治主於寛而不使有寛之名輔以嚴而不使有嚴之迹惟其綱維總攝而脈絡流通是</hi>
　　<hi>以坐走羣吏而我常無爲也當時號精吏道者無能出其右及卒朱子爲誌其墓</hi>
　李大有<hi>金華先民傳字謙仲東陽人慶元二年進士累官通州通判民田歲苦旱大有相地勢鑿</hi>
　　<hi>五狼山石麓引江水入河以漑之自是歲大稔而商船亦竟達城下爲通州無窮之利攝郡事吏持</hi>
　　<hi>案白事例錢合自支送大有判曰有例可送無法可支悉却之改太常寺博士卒於官</hi>
　劉邦光<hi>吕祖謙劉邦光墓誌字國華武義人知湖州長興縣歲惡發圭田之粟爲民先夫人亦脫</hi>
<pb n="KR2k0044_WYG_169-4a"/>
　　<hi>簪珥爲粥以食餓者終知沅州安静不擾殁而人有餘思</hi>
　康植<hi>王褘康植傳字子厚義烏人嘉定七年進士授奉化縣主簿歴遷國子正改通直郎輪對言事</hi>
　　<hi>抗直忤喬丞相行簡意差通判廣德軍救荒有法陞知本軍以治最聞除浙西提㸃刑獄劾奏平江</hi>
　　<hi>守臣史宅之治郡無狀宅之兄嵩之時爲丞相并連及之疏入理宗怒欲重罪之知樞宻院杜範爲</hi>
　　<hi>之極諌乃徙宅之隆興而植提刑福建改知寜國府兼權江南東路提舉茶鹽義倉奏免和糴行經</hi>
　　<hi>界法除都官郎中出知吉州改福建路轉運判官兼攝建寜府賑水災拯鹽弊政惠大孚赴闕奏事</hi>
　　<hi>卒於建溪驛</hi>
　潘友文<hi>豫章書字文叔婺州人開禧間令永豐政尚寛惠推誠撫民時役法弊所在破家友文曲</hi>
<pb n="KR2k0044_WYG_169-4b"/>
　　<hi>爲均調使不困去官民爲立祠</hi>
　胡巖起<hi>金華先民傳字伯巖永康人嘉定甲辰進士知閩縣廣帥真德秀雅敬重之爲江西提刑</hi>
　　<hi>司幹辦公事值贑卒朱先嘯亂殺提刑使者巖起相度事宜佐新提刑陳愷密授方畧遂平其亂贑</hi>
　　<hi>人作平贑録紀焉</hi>
　樓大年<hi>宋濂樓大年傳字元齡義烏人從鄉先生徐僑遊僑朱熹弟子故大年長於性命之學登</hi>
　　<hi>嘉定癸未進士知隆興府南昌縣爲治先教化建利去病若嗜欲然遷奉議郎通判吉州提㸃刑獄</hi>
　　<hi>李迪以大年亷慎命録一道滯囚大年隨重輕而疏裁之抱成案就迪言咸聽未幾攝郡事江東大</hi>
　　<hi>姓查氏以父遺書據㓜弟資産幾六十萬弟長訴之州縣歴二十年不解迪曰非清白吏如大年不</hi>
<pb n="KR2k0044_WYG_169-5a"/>
　　<hi>足以究此以事下大年舉張詠決子婿爭財故事爲例人以爲允歳終吏以公帑錢粟羨餘來白曰</hi>
　　<hi>此公券内物前官具有例大年斥之以充軍餉尋陞朝奉郎初理宗降訓廉恤刑二詔大年因摭古</hi>
　　<hi>之可法戒者二百事疏之闕  心偶録藏於家</hi>
　許子良<hi>宋濂許子良傳字肖説東陽人嘉熙戊戌進士用宰相喬行簡薦監鎮江西酒庫前此贏</hi>
　　<hi>羨率自入子良不納以歸公家遷知晉陵縣版籍紛亂官賦多放失子良爲稽逃亡考隱漏催科定</hi>
　　<hi>繇條序粲然改宣教郎知都昌縣庫藏赤立子良節縮浮冗兩年之間供輸有餘轉承議郎差幹辦</hi>
　　<hi>行在諸司糧料院有㫖俾閲滯獄八十餘子良爲繙案一一讞之雖累歲不引決者一旦曲直皆白</hi>
　　<hi>進太學博士請外出知台州節縮如都昌凡典例所宜得者亦謝去居半載郡計裕如叙朝散郎卒</hi>
<pb n="KR2k0044_WYG_169-5b"/>
　范士表<hi>金華先民傳字叔端蘭谿人丞相鍾從子也嘉熙戊戌以别頭試登第歴官爲衢倅適郡</hi>
　　<hi>民有嘯衆爲亂者守懼委印去人情大震老幼星散士表攝郡事恊僚佐集籌畫爲守禦計益兵誅</hi>
　　<hi>討旬日元惡就戮郡頼以全</hi>
　黃夢炎<hi>金華賢達傳字子陽義烏人淳祐末登進士第入淮東制幕主管機宜文字建議蠲放屯</hi>
　　<hi>租邉民以安業判平江府撙節浮蠧白免淮西總領累歲所索無名錢咸淳初除司農寺丞輪對力</hi>
　　<hi>陳時弊請減浮費戒宴私度宗嘉納累遷户部左曹郎以朝請大夫致仕</hi>
　元<lb/>
　蘇友龍<hi>宋濓蘇友龍墓誌字伯夔其先居眉州文定公轍之子遲知婺州因家金華遂爲金華人</hi>
<pb n="KR2k0044_WYG_169-6a"/>
　　<hi>以才推擇充府史趙郡蘇天爵來叅江浙省政挽之入省蘄州紅巾搆亂陷於潛昌化犯杭州省臣</hi>
　　<hi>皆遁叅政樊執敬以死自誓友龍說樊曰明公以身死國義則得矣如一城生聚何今城中兵不下</hi>
　　<hi>數十萬公庫金帛以萬計與其委諸盜賊曷若募民使戰戰而不勝死未晩也樊不能從迎戰而死</hi>
　　<hi>友龍與掾李樞謀以蘇李署號召民殺賊殺一首受錢二百五十緡民持刀爭奮獻馘充庭未幾辨</hi>
　　<hi>章復杭州友龍絶口不言功考滿擢紹興路蕭山縣尹蕭山民詭名匿其田賦科徭不能均一友龍</hi>
　　<hi>令其自實田輯爲冊書凡有徵發皆視書重輕之兵興以來縣糧輸衢處二州民憚逺征往往皆屬</hi>
　　<hi>吏吏並縁爲姧糧不時集主運者妻孥恒坐繫友龍釋之而罪吏期月咸足且爲立法每鄉置督運</hi>
　　<hi>一人促民各以糧赴江濵仍驗糧多寡賦錢僦舟以行民大便之會歲儉弛湘湖之禁以利民不足</hi>
<pb n="KR2k0044_WYG_169-6b"/>
　　<hi>啟常平倉以活餓者僚屬沮之友龍曰發天子粟活天子民有何不可儻有譴責吾自任之民賴以</hi>
　　<hi>生改本路總管府經歴行樞密院照磨張士誠據姑蘇請爲幕官恥之不就陞行省左司都事舒穆</hi>
　　<hi>嚕宜孫分省于處以討賊自任請友龍與劉基同事勸其禮賢下士撫流亡招羣盜從之衆心翕然</hi>
　　<hi>明兵下浙束李善長欲奏官之以年耄力辭歸金華山中卒子伯衡</hi>
　金德潤<hi>宋濂金徳潤墓碣字君澤浦江人年二十餘游湖南入憲府補書吏久之擢常州路宜興</hi>
　　<hi>州判官州多盜德潤閱盜冊察其尤嚚狡者鈇左右趾役於官三年之間外户不閉改嘉興路總管</hi>
　　<hi>府推官屬歲大水禾不登其壯者羣詣富人貸粟弗從竟囊之而奔諸聚落皆然縣州生以強奪案</hi>
　　<hi>且具德潤原其情悉傅以輕典脫死者六百人民感泣拜而去以紹興路總管府治中致仕</hi>
<pb n="KR2k0044_WYG_169-7a"/>
　胡長孺<hi>傳詳儒林</hi>
　王肖翁<hi>王褘王肖翁墓誌字傅朋金華人起家衢婺二郡儒學録㤗定四年除海道都漕運萬戸</hi>
　　<hi>府知事海道歲漕東南百萬之粟供億京師以軍興法從事其任至重自漕帥至僚吏率以選居肖</hi>
　　<hi>翁居幕中三年上下克協漕事訖辦重紀至元二年轉嘉興録事適歲侵部使者檄行視田肖翁爲</hi>
　　<hi>具實以聞得免荒租數萬石他州郡有姧利事部使者悉以委决無不當者以松江府判官致仕</hi>
　申佑<hi>王褘申佑墓誌字君佐金華人天歴初用御史舉署餘干州儒學教授修學宫養士𩔖翕有聲</hi>
　　<hi>譽調平江路録事判官適歲大侵白大府願以勸分爲己任諭巨室移粟他郡食餓人全活者衆姧</hi>
　　<hi>人羅甲收良家女百十人抑使爲娼因交結權貴邀納貨賂佑亷得姧狀卽白發之坐甲重罪還娼</hi>
<pb n="KR2k0044_WYG_169-7b"/>
　　<hi>女良家遷徳興縣主簿縣西五里有溪控驛道其流湍悍涉者病之佑相其宜爲浮橋以鐵縆繞舟</hi>
　　<hi>上用濟不通買田予守橋者俾以為繕修之資民便之名橋曰棲鸞渡曰申公刻石頌之以遺永康</hi>
　　<hi>縣尹致仕</hi>
　明<lb/>
　呉履<hi>宋濂呉履傳字德基蘭溪人元季教授鄉里名重一時國朝取婺舉爲南康丞南康俗悍德基</hi>
　　<hi>以寛化之視民如子民有訴召使前與語弗加咄叱民或援丞裾相爾汝弗責也有徴調召其大姓</hi>
　　<hi>坐廡下善言誘之聽人人自説便否由是民愛丞如父而吏自不能爲姧去知長沙之安化其土豪</hi>
　　<hi>多糾民爲兵後盡降萬夫長易俊原獨恃驍勇與麾下數十人遁入山谷保險自固郡邑患苦之江</hi>
<pb n="KR2k0044_WYG_169-8a"/>
　　<hi>隂侯呉良承詔求餘寇兵且集召履計事履曰易氏未有反狀奈何激之使生變乎不若先以計致</hi>
　　<hi>之果反用兵未晩也侯曰令之言然兵止不發旣而盡致其麾下惟俊原一人度兵勢孤詣軍門請</hi>
　　<hi>見遂縳送京師民安堵無擾擢知萊之濰州山東民願以羊牛代秋稅官從其言履與民計羊牛有</hi>
　　<hi>死瘠患不如納粟便獨收民粟他縣牛羊送陜西民驅走二千里皆破家郡以濰獨完令役千人部</hi>
　　<hi>送鄰縣牛履曰有牛家送牛雖勞不怨使人代之脱道中牛死誰當代償耶力爭不奉命履爲吏以</hi>
　　<hi>愛民爲先當有追需于民不務速辦稍緩期約故物價不湧民視他所費恒減十二三所至民樂其</hi>
　　<hi>簡易居二年會改濰爲縣召還至京師遂謝事歸</hi>
　鄭湜<hi>方孝孺鄭湜墓表字仲持金華人洪武十四年姧人誣告其家以交通賊臣事甚危而湜兄濓</hi>
<pb n="KR2k0044_WYG_169-8b"/>
　　<hi>先以事在京師吏逮捕急湜自詣吏請行至京濓曰吾家長當任其罪湜曰兄年耄弟當任其責二</hi>
　　<hi>人相争入獄太祖聞而赦之拜湜爲福建布政司叅議吏民熟其家聲相戒弗犯南靖縣民爲亂詿</hi>
　　<hi>誤者數千百人部曲多掠其婦女爲奴湜言于諸將縱遣去兵不敢譁劇盜殺人在獄驗屍無有不</hi>
　　<hi>肯承湜夜取盜鞫訊因縳置于庭匿吏案下俾聽其語夜半盜顧庭空無人果私語始知其沉屍井</hi>
　　<hi>中明日詰盜以沉屍處盜驚伏閩人神其政後以疾卒</hi>
　　<hi>謹按明泳化𩔖編云湜先世有純德六世同居至湜已傳十一世矣詳見義行傳中而其政績表著</hi>
　　<hi>如此考名山藏所載似畧故特從墓表採入</hi>
　李希明<hi>金華先民傳字濬文東陽人艾唐從許謙遊潛心經史希明夙承庭訓于問學多所究通</hi>
<pb n="KR2k0044_WYG_169-9a"/>
　　<hi>洪武中舉孝亷入太學舎選第一授伴讀侍太宗於潛邸從容輔導甚被禮遇進江西左叅政時陳</hi>
　　<hi>友諒餘黨依險縱掠朝廷將出師勦之希明奏乞先招撫不服興師未晩從之流民争先來歸卒以</hi>
　　<hi>安業擢刑部侍郎卒</hi>
　朱文<hi>萬厯金華府志字恱道義烏人洪武六年舉明經知星子縣奏其縣山髙風冷春意來遲艱於</hi>
　　<hi>采茶上可其奏遂罷茶貢後陞贑州府同知盡心撫綏贑民祠祀之</hi>
　何士英<hi>金華先民傳字子文東陽人永樂初知平凉府編氓相慶以爲得慈父母會主者較郡庾</hi>
　　<hi>虧數千石士英方自劾民争輸之如數考滿陞兩淮鹽運使先是民苦部差督鹽課者所至苛擾及</hi>
　　<hi>歲課孳生馬駒賠納不及士英一切奏罷之後致仕歸</hi>
<pb n="KR2k0044_WYG_169-9b"/>
　諸葛伯衡<hi>萬厯金華府志蘭谿人洪武初授趙州吏目州建峰廟有青蛇惑人凡入人家必有</hi>
　　<hi>禍伯衡殺青蛇罪巫者民以不惑以薦召問治道對以聖明之世紀綱正而法度修民皆安業但亷</hi>
　　<hi>恥之道輕耳上大悦擢陜西叅議以道途逺近定轉輸之法民甚便之</hi>
　董仁仲<hi>分省人物考蘭谿人洪武中知莆田縣蒞政精勤而持之以公民大恱後卒於官貧不能</hi>
　　<hi>歸塟民相與營塟於邑之西劉山</hi>
　傅揚善<hi>萬厯浦江縣志字大有洪武丁丑詔天下郡邑選用明經練達治體者有司以揚善應廷</hi>
　　<hi>試稱㫖授漢陽知府至任逐師巫毀淫祠鞭扑不施而事治靖難時謀倡義事洩謫雷州漢陽士庶</hi>
　　<hi>詣闕上疏借留遂命復守漢陽歲祲漢邑俱患蝗揚善作文移城社蝗皆飛入漢江化爲魚蝦人稱</hi>
<pb n="KR2k0044_WYG_169-10a"/>
　　<hi>異云</hi>
　邢旭<hi>萬厯金華府志字景陽金華人永樂進士累官河南叅議適歲旱澇修舉荒政民賴以安正統</hi>
　　<hi>初陞四川布政撫養軍民恩威並著土司王永壽董敏失和治兵交攻朝廷遣帥討之旭即身詣其</hi>
　　<hi>寨諭以禍福皆釋甲待罪請遣子入質進馬謝恩尋致仕卒蜀人立碑成都三公廟祀之</hi>
　章聰<hi>萬厯金華府志字俊民金華人永樂甲辰進士宣徳二年拜監察御史彈劾不避權貴陞廣西</hi>
　　<hi>按察使奏徙南丹衛治於賓州奉議衛治於貴縣士卒免煙瘴之患議置巡司於潯梧桞慶要害之</hi>
　　<hi>地民免團軍之擾陞右布政使卒</hi>
　潘璋<hi>金華先民傳字栗夫金華人由進士任工部主事監稅荆南有氷蘗聲陞四川提學僉事作興</hi>
<pb n="KR2k0044_WYG_169-10b"/>
　　<hi>士𩔖尚書周洪謨謂全蜀之士仰之若山斗愛之若父母</hi>
　馮傑<hi>萬厯金華府志字孟英金華人永樂中貢入太學授瀘州判官佐政亷平民蠻從化正統中薦</hi>
　　<hi>陞監察御史巡福建奏減銀課巡兩淮奏寛鹽禁景㤗初廣東盜起州縣騷動朝論以傑歴練老成</hi>
　　<hi>陞授按察使隨方撫捕未幾盜平致仕歸</hi>
　謝忱<hi>金華先民傳字惟壽永康人永樂壬辰進士授監察御史遇事敢言出為巡按詰姧禁暴無所</hi>
　　<hi>假借人稱謝閣王陞四川按察司僉事歲歉民多抵法忱憫之爲求可生之途適地方多虎患示以</hi>
　　<hi>得虎皮三者免一命人争捕之於是虎患息而民命以全卒於官歸葬之日行李蕭然</hi>
　杜瑄<hi>萬厯金華府志字李璋東陽人永樂初由鄉薦入太學授兵科給事中陞廣東按察司僉事治</hi>
<pb n="KR2k0044_WYG_169-11a"/>
　　<hi>獄平允嘗巡海道邏卒獲賊船内四十餘人俱饑困濱死議者欲棄於海瑄曰不可恐誤無辜也令</hi>
　　<hi>飲食之明日俱甦詢之乃寧波追賊軍艘遭風飄溺南海耳遂移文遣之陞陜西副使以疾乞歸</hi>
　朱勝<hi>金華先民傳字仲髙湯溪人由舉人授刑部主事累陞知武昌府調蘇州府所至多善政蘇人</hi>
　　<hi>歌頌德政十善流傳中外奉勅褒嘉超授江西左布政使卒於官</hi>
　趙年<hi>萬厯金華府志字有年蘭谿人成化乙未進士授行人屢奉命行祀事於諸王府凡餽遺一無</hi>
　　<hi>所受在陜西値歲大歉減廩餼爲藩臬諸臣倡以賑民飢陞工部營繕司員外監本部厰宿弊除革</hi>
　　<hi>殆盡中貴憚之差監蕪湖木稅歲積羨餘且萬金悉歸之公帑代還管理五城九門事執法嚴正不</hi>
　　<hi>可犯人目之爲趙銕面轉都水司郎中適中貴有希㫖於衢州府織造金龍絹者業已成年聞之即</hi>
<pb n="KR2k0044_WYG_169-11b"/>
　　<hi>抗疏極言不可上允其奏自是中貴伺其闕失弗可得誣以鬻所乘馬多索價値竟坐除名</hi>
　陸璥<hi>萬厯金華府志字温夫蘭谿人由舉人授萬載知縣後調大庾遇事堅執不爲詭隨處劇繁以</hi>
　　<hi>簡静愛民禮士敦雅有古風陞福建漳州府通判去後民恒思之</hi>
　謝愷<hi>萬厯金華府志字舜鄉義烏人由歲貢任叙州府推官操履清介訊鞫明允𢎞治戊申蜀大歉</hi>
　　<hi>奉勅賑恤多所全活時盜賊縱横愷招徠安集之民大感恱撫按交薦於朝命方下以勞瘁卒於官</hi>
　章僑<hi>萬厯金華府志字處仁蘭谿人正徳丁丑進士授行人擢禮科給事中劾□幸蕭敬芮景賢等</hi>
　　<hi>宜疎斥爲弭災首務尋遷衡州知府歴廣西河南按察副使未幾督學山西累官山西右布政使以</hi>
　　<hi>禦敵有功晉福建左布政使夙夜勤政不避災瘴以疾卒於官</hi>
<pb n="KR2k0044_WYG_169-12a"/>
　祝珝<hi>金華府志字珍卿蘭谿人嘉靖壬午舉人授羅田令縣界萬山中民習獷悍有大猾根株盤固</hi>
　　<hi>珝廉知具獄磔于市屬羣盗起白畫剽掠珝密緝為内應者十餘輩移檄徵諸路兵選精鋭直搗其</hi>
　　<hi>巢百餘年盤踞之寇一旦盡殱郡頼以寧他郡滯獄皆願就羅田請平擢刑部員外郎尋乞歸</hi>
　唐汝承<hi>金華府志字伯寵蘭谿人嘉靖壬午舉人授應天府通判郡多豪貴隠漏侵匿汝承發摘</hi>
　　<hi>如神署篆溧陽有兄弟爭産互訐導以義感而相讓調順天通判霸州盗發奉㫖署兵道事勦撫有</hi>
　　<hi>功擢常州同知視府篆值旱䖍禱嘉山雨隨注又先期賑濟多所全活</hi>
　馮亮<hi>獻徵録字執夫金華人嘉靖壬辰進士令潤之丹徒呉中諸郡邑素苦白糧解役會歳大侵而</hi>
　　<hi>役不蠲亮力請於部使者以贖鍰代輸故鄰郡流徙載道而潤安堵如故擢兵科給事中尋陞河南</hi>
<pb n="KR2k0044_WYG_169-12b"/>
　　<hi>叅政歳侵極意賑恤捐俸為郡邑倡全活無算尋擢四川按察使按貪墨吏無所假貸尤加意獄事</hi>
　　<hi>日夕手爰書至達曙忘寢遂以此得疾再請始得歸行至䕫州而殁䕫守為檢其橐中裝僅餘羨俸</hi>
　　<hi>數金而己</hi>
　盧仲佃<hi>金華府志字汝田東陽人嘉靖丙辰進士任晉江令時苦倭患仲佃議城安海居民拒守</hi>
　　<hi>得無恙改調福安時邑新破仲佃請兵五千倍道而進繕治城塹招撫流亡倭至逼城城中人爭走</hi>
　　<hi>逃避仲佃示曰吾與若同死守闌出者鈇左右趾民乃止相持三日夜倭引去陞比部歴兵部郎出</hi>
　　<hi>守成都值白蓮盗起愚民罹重辟者百數仲佃曲為寛宥轉惠潮副使陞廣東布政使復左遷備兵</hi>
　　<hi>惠潮潮故瘴鄉流民據山寨為訌兵燹相尋灾癘大作仲佃諭降諸賊積勞冒瘴卒於官</hi>
<pb n="KR2k0044_WYG_169-13a"/>
　陸鳯儀<hi>金華府志字舜卿蘭谿人嘉靖丙辰進士任餘干縣請謁不行除火耗絶饋遺歳侵賑饑</hi>
　　<hi>全活甚衆遇湖盗嘯聚布誠曉諭盜各解散擢南垣抗疏不避以忤當道罷歸</hi>
　蔣瑜<hi>金華府志字純卿東陽人嘉靖丙戍進士授鄱陽令値巨浸衝決田禾瑜為築堤延袤數百餘</hi>
　　<hi>丈人稱蔣公堤後以御史巡按楚中有叛獄數百人斬關而出瑜授計一夕悉就擒又以嵗歉奏免</hi>
　　<hi>田租之半民祝頌焉</hi>
　胡僖<hi>舊浙江通志字伯安蘭谿人嘉靖己未進士授刑部主事進儀制司郎中會諸王襲封次子欲</hi>
　　<hi>得郡王封僖以制不合持不可王子以數萬金賄大璫互相煽誘僖不為動璫乃授指吏部出僖為</hi>
　　<hi>湖廣參議楚比嵗大水僖廉得虚税蠲額十之四民感悦陞雲南副使涖滇四載桁楊不設囹圄若</hi>
<pb n="KR2k0044_WYG_169-13b"/>
　　<hi>洗深山窮谷聞胡使君名輒呼佛子後以忤權要拂衣歸里</hi>
　王乾章<hi>金華府志字順卿東陽人嘉靖壬戌進士授中書舎人轉山西道御史歴官江西布政叅</hi>
　　<hi>議分部九江盜何鳯等恣剽掠以計擒獲江右悉平坐失印去官尋起福建按察僉事時江陵柄政</hi>
　　<hi>汰藩臬諸司十之三乾章兼視七道事凡所屬獄囚多爲開釋福安治環大海颶發溺者數千出金</hi>
　　<hi>掩骼又發帑粟賑流殍擢雲南布政叅議以告歸</hi>
　徐用檢<hi>舊浙江通志號魯源蘭谿人嘉靖壬戌進士授刑部主事調禮部儀制司疏請上親行郊</hi>
　　<hi>祀又請太子及期出閣讀書出補山東臬副轉蘇松叅政呉江災民喧擁軍門中丞欲繩以法用檢</hi>
　　<hi>進曰人有急則呼天呼父母此嗷嗷者是也竟從寛釋丁内艱服闋補福建兵備陞廣東按察使暹</hi>
<pb n="KR2k0044_WYG_169-14a"/>
　　<hi>羅占城等國航海商粤衆且近萬用檢設法防之患遂弭遷河南布政嚴蠧耗以給宗室買學田以</hi>
　　<hi>贍貧士陞太常寺卿明儒學案用檢師事錢緒山然其為學不以良知而以志學謂君子以復性為</hi>
　　<hi>學而性囿於質故無事不學又恐就其性之所近故無學不証諸孔氏葢其時學者執心之精神謂</hi>
　　<hi>之聖一語縱横於氣質以為學故用檢云然</hi>
　王嘉忠<hi>金華府志號全吾東陽人萬厯丙子舉人署呉興教諭改澄海知縣浚山川築石梁民利</hi>
　　<hi>頼焉俗例上元中元日男婦跨彩橋禮佛諸惡少艶歌謔浪嘉忠毁橋懲其首事者著為令以薦授</hi>
　　<hi>評事出知興化取軍民利病榜陳之巨豪彭某以貲横鄉邑嘉忠廉得其實立斃於市尋備兵蒼梧</hi>
　　<hi>凡有不便於民者悉為除去文網疎畧而貪墨吏不少縱以忤上官歸</hi>
<pb n="KR2k0044_WYG_169-14b"/>
　張應槐<hi>舊浙江通志字汝植浦江人萬厯丙戌進士授饒州司李遷兵部主事歴官湖廣叅政築</hi>
　　<hi>堤防濬水道水故從楚宫出宫竇湮城中遂苦潦應槐首請之始諸薦紳繼及王宫王怒應槐趨見</hi>
　　<hi>開諭再三王始悟得竣其功晉粤憲長正已率屬墨吏望風解綬後攝海道條防倭十策上之朝議</hi>
　　<hi>重用竟以疾卒</hi>
　趙賢意<hi>金華府志字伯順東陽人萬厯乙未進士理刑邵武邵故稱劇郡宿案山積剖決如流平</hi>
　　<hi>反不可勝計妖黨晁天王等勾結海寇為患賢意選壯士間行入賊中以計擒渠魁脅從者皆散益</hi>
　　<hi>嚴保甲凡不事生業者懲之不少縱四境肅然陞南車駕司轉工部營繕郎特論礦税之害不報會</hi>
　　<hi>諸興作一時並舉因上言積例宜破浮費宜節亦不報尋奉命典粤東試事竣時安綿利保等備兵</hi>
<pb n="KR2k0044_WYG_169-15a"/>
　　<hi>缺土兵數亂或憚行朝議以屬賢意旣至誅勾連為難者餘悉定以勞疾卒</hi>
　倪尚忠<hi>舊浙江通志字世卿浦江人萬厯戊戌進士授廣東順德令順稱下邑科第寂寥尚忠日</hi>
　　<hi>進士子課藝文取資敏者拔之嗣卽春秋二榜不絶人比之文翁云萬厯中設採珠厰閹使横甚尚</hi>
　　<hi>忠下令邑中見有珠厰勾役杖而禁之閹怒欲以疏劾衆懼禍不測尚忠歎曰吾令一邑不能為一</hi>
　　<hi>邑驅豺虎吾罪較豎更甚力言制按得奏罷採遷吉安府同知以母老致仕歸</hi>
　樓一堂<hi>金華府志字叔字浦江人萬厯癸丑進士除工部主事出守瑞州上書御史臺議汰浮賦</hi>
　　<hi>十之二民少安遷本省驛傳歴陞廣東右布政攝海道篆盗李之奇數寇海為亂一堂招其黨鄭芝</hi>
　　<hi>龍令殺之以自贖芝龍果縛之奇在廷僉多其功以積勞卒</hi>
<pb n="KR2k0044_WYG_169-15b"/>
　金肇元<hi>金華府志字司杓東陽人天啓壬戌進士授徽州司理多所平反歴陞江右叅議分守湖</hi>
　　<hi>東置信建兩郡學田以贍士陞副使分守嶺北倡築南安水城數里為居民障陞福建布政司叅政</hi>
　　<hi>以父艱歸</hi>
　章自炳<hi>金華府志字美舍蘭谿人天啓乙丑進士授行人改兵部主事擢福建屯田叅議請復鹽</hi>
　　<hi>屯及清理鹽弊疏通積引晉按察副使時當劉香老殘破後四民廢業自炳與民休息廖監激變人</hi>
　　<hi>情洶洶炳為曉諭立解散之旋分首從定罪境頼以安尋晉左參政禁貪墨嚴請謁飭保甲興士𩔖</hi>
　　<hi>除羨税杜奸商尤以修練儲備徧戒屬邑未幾粤猺發難監軍兩廣運策制勝寇遂平以久滯瘴鄉</hi>
　　<hi>成疾又值龍南妖人煽衆自炳深入搗其巢卒擒妖叛病增劇嘔血數升而卒</hi>
<pb n="KR2k0044_WYG_169-16a"/>
國朝<lb/>
　金漢鼎<hi>鄉賢留祀册字紫汾義烏人順治己丑進士任涇陽令時嵳峩山多嘯聚漢鼎勦撫並施</hi>
　　<hi>不旬日而定鎮兵草米舊派里甲漢鼎詳請改折民便之峪口三白渠分注三原髙陵涇陽三邑斗</hi>
　　<hi>門嵗久湮塞漢鼎設渠長按分注時刻立禁約勒碑垂遠歴兵科掌印給事中終養歸</hi>
　　衢州府<lb/>
　三國呉<lb/>
　徐陵<hi>三國志注字元大太末人歴三縣長所在著稱遷零陵太守卒</hi>
　宋<lb/>
<pb n="KR2k0044_WYG_169-16b"/>
　毛漸<hi>宋史本傳字正仲江山人第進士歴江東兩浙轉運副使浙部水溢詔睗緡錢二百萬以賑之</hi>
　　<hi>漸言數州被害卽捐二百萬倘仍歳如之將何以繼乃按錢氏有國時故事起長安堰至鹽官徹清</hi>
　　<hi>水浦入於海開無錫蓮蓉河武進廟堂港常熟疏涇梅里入大江又開崑山七耳茜涇下張諸浦東</hi>
　　<hi>北道呉江開大盈顧會柘河下金山小官浦以入海自是水不為患進直龍圖閣知渭州卒贈龍圖</hi>
　　<hi>閣待制</hi>
　周彦質<hi>兩浙名賢錄字文之江山人以進士歴官循州守治民以教化為本民以訟至庭者先諭</hi>
　　<hi>以禮義然後折其是非無不涕泣悔罪而去蘇軾以黙化名其堂官終發運使</hi>
　徐敷言<hi>兩浙名賢錄字明可西安人元符二年進士為九域志編修官召對稱㫖擢御史覆李孝</hi>
<pb n="KR2k0044_WYG_169-17a"/>
　　<hi>夀所勘衛卒獄在廷稱其平除江東運判番陽民呉氏館客誘其子書不順字持以告并誣其藏甲</hi>
　　<hi>朝命置獄敷言辨其妄呉頼以全召為吏部員外郎擢中書舍人在掖垣七年以龍圖閣待制出守</hi>
　　<hi>越奏罷貢奉物移守婺有惠政召至國門卒</hi>
　毛友<hi>𢎞治衢州府志字達可西安人少㳺太學與郡人馮熙載盧襄號三俊擢進士第崇寧間守鎮</hi>
　　<hi>江方臘已殘睦歙監司猶不以實聞友奏言之朱勔怒其張皇友遂監觀其謝表曰兩郡生靈已罹</hi>
　　<hi>非命一道使者猶謂無他陳瓘聞之以書譽於親舊曰蔽遮江淮阻遏賊勢斯人有助也</hi>
　汪隨<hi>𢎞治衢州府志字仲方西安人舉進士守黎州方宴有以夷獠將襲城告者一刻二至隨色不</hi>
　　<hi>動曰吾恩彼必不有犯安知非獵乎尋果潰去曾孫待舉中上舍第歴守建昌興化栝蒼惟一篋藏</hi>
<pb n="KR2k0044_WYG_169-17b"/>
　　<hi>衾服及代去無增益秦檜當軸凡赴闕奏事先納副封待舉已見始錄上封公府卽黜知復州卒</hi>
　江少虞<hi>𢎞治衢州府志字虞仲常山人政和八年進士調天台學官寇至守倅皆遁去少虞獨率</hi>
　　<hi>弱卒堅守兩旬慷慨感激人有死志首射殺渠魁賊遂潰歴建饒吉三州守治狀皆第一</hi>
　柴瑾<hi>正徳江山縣志字懷叔紹興八年進士倅番陽嵗饑羣不逞發民粟瑾請賑以常平米郡守難</hi>
　　<hi>之瑾曰勢且急當從便宜願執其咎後攝州奏免買芻炭與丁礬錢累官殿中侍御史</hi>
　舒清國<hi>兩浙名賢錄字伯原西安人以上舍第甲科為秀州司士曹建炎初自館職轉對為上所</hi>
　　<hi>知歴遷太常少卿時議鬻命婦封號清國謂若爾倡優妾媵皆得為命婦矣事遂寢權中書舍人以</hi>
　　<hi>議論不合奉祠者六年起知道州政務寛大民徭便之秩滿請祠卒</hi>
<pb n="KR2k0044_WYG_169-18a"/>
　元<lb/>
　孔濤<hi>黄溍孔濤墓誌字世平先聖之裔南渡初徙衢州濤舉泰定元年進士授呉江判官嵗饑民多</hi>
　　<hi>事剽掠濤設計捕致數十人謂此皆迫於凍餒而然不可以盗論杖而遣之州瀕太湖故築埭以禦</hi>
　　<hi>水繕修無時病民特甚濤為改作使可支久鄰州饑憲府俾往賑之全活甚衆舉治績為諸州最調</hi>
　　<hi>桂陽州判官天大旱濤探獄有寃出其無罪者三人乃兩廣寇竊發濤獨任軍旅供億民不擾而軍</hi>
　　<hi>食無乏絶遷潮州路總管府知事歸卒</hi>
　明<lb/>
　徐珪<hi>兩浙名賢錄字良璧開化人以會試乙榜授唐縣教諭擢令羅源治為諸邑最陞欽州守欽民</hi>
<pb n="KR2k0044_WYG_169-18b"/>
　　<hi>以魚為業前此賦繁而魚徙珪反其政魚復還民建還魚亭以誌之</hi>
　江玉<hi>龍㳺縣志洪武初以儒士除鄢陵知縣時天下始定民多流亡玉招撫勸諭不逾年復業者五</hi>
　　<hi>百餘户雙泊河溢造橋利涉盡心學校農桑士民徳之</hi>
　楊添<hi>河南通志西安人永樂中知祥符縣政務繁劇添處置適宜上下稱便民有被刼殺傷一盗者</hi>
　　<hi>羣盗移尸置他處去明日被刦者白於縣添蹤跡得尸置仁和門外誘人認瘞時一人識為王氏子</hi>
　　<hi>遂拘王妻訊之果得羣盗姓名捕獲殆盡</hi>
　嚴祿<hi>獻徵錄字伯宜開化人永樂初用薦授閩縣知縣閩賦舊倍他邑民不堪祿力言於府平其賦</hi>
　　<hi>民頼之改知黟縣愛民如閩尤篤意興學卒於官</hi>
<pb n="KR2k0044_WYG_169-19a"/>
　徐夀<hi>西安縣志字彦清永樂丁酉舉人令呉江有政聲寛嚴竝濟捐俸造橋民名徐公橋</hi>
　何永芳<hi>兩浙名賢錄字廷蘭常山人永樂辛丑進士授邵陽縣知縣持身廉謹勤於撫字期年大</hi>
　　<hi>治召拜監察御史出按山東暨直隸蘇松常鎮所至明憲紀以糾奸慝貪墨望風解綬時倭寇東南</hi>
　　<hi>邊海諸邑日受焚掠永芳嚴為之備倭不敢犯朝廷降璽書褒諭復按江西風裁益厲豪右為之斂</hi>
　　<hi>迹少保于謙察其才薦陞河南按察使施設適宜民懷其惠尋致仕</hi>
　宋玘<hi>衢州府志字玉成開化人永樂中以貢為刑部主事治獄詳明出為雲南澂江府通判有土官</hi>
　　<hi>争襲賂以白金三百玘却之民有訟水利者久不直玘為釐正秩滿告歸與侍郎吾紳建通濟橋於</hi>
　　<hi>縣東</hi>
<pb n="KR2k0044_WYG_169-19b"/>
　楊儀<hi>西安縣志字彦禮添之子登正統舉人知鄧州民有争訟者必諄諄勸諭使相感悔不得己然</hi>
　　<hi>後用刑在任未久卒</hi>
　鄭佑<hi>常山縣志字孔佐景泰辛未進士擢廣東道御史臨川郡王父子搆怨命佑察之為調處其事</hi>
　　<hi>曲盡情法歴陞福建按察副使汀州民聚為盗佑單騎直入其巢諭以禍福賊卽解散頃之復叛佑</hi>
　　<hi>設計擒滅威惠大行以考績過家得疾卒</hi>
　虞鐘<hi>𢎞治開化縣志天順丁丑進士授刑部主事歴陞吉安知府處己儉約居官勤慎本府舊徵引</hi>
　　<hi>錢無藝鐘下車初卽革去三分之二著為定例</hi>
　許坦<hi>衢州府志號恒齊開化人成化丁未進士知甌寧縣有惠政陞工部主事管理山東河道疏導</hi>
<pb n="KR2k0044_WYG_169-20a"/>
　　<hi>有方改刑部員外陞廣東兵備劉瑾用事求賂不聽移疾歸</hi>
　　<hi>謹按舊浙江通志坦作旺未詳孰是</hi>
　周洪<hi>衢州府志字大猷西安人𢎞治庚戌進士知易州易俗剽悍洪以文學化之招撫逋亡存恤鄰</hi>
　　<hi>附増户口三千有餘陞南工部主事轉刑部郎讞獄明慎有州官為怨家所誣者寃滯積年洪訊出</hi>
　　<hi>之出知安慶府平反枉抑掩捕寇盜以廉能著尋卒於官</hi>
　陸郁<hi>傳詳介節</hi>
　方豪<hi>衢州府志字思道開化人正德戊辰進士知崑山縣有異政民有積逋特疏奏免陞刑部主事</hi>
　　<hi>諫武宗南巡廷杖幾死世宗卽位命審錄山東咸稱平恕陞湖廣僉事進副使以終養歸</hi>
<pb n="KR2k0044_WYG_169-20b"/>
　祝品<hi>萬厯龍游縣志字公叔以進士授刑部主事是時武宗久不視朝日逰幸西范信任權貴朝士</hi>
　　<hi>箝口品與同官應大猷上疏直諫上怒逮獄尋貸之直聲大振陞廣東提學副使復調巡視海道茂</hi>
　　<hi>名古兜兩山賊嘯聚官兵莫能誰何品為宣諭德威咸相率效順晉左叅政乞歸</hi>
　陸佐<hi>萬厯龍㳺縣志字子翼嘉靖丁未進士選桐城知縣縣當兩都衝途供億甚苦佐求民利弊力</hi>
　　<hi>為興除籍豪强侵蝕之湖課得千餘緡以甦郵困而餘以給窶士嵗為額歴官潮州知府念郡城久</hi>
　　<hi>圮浚濠修堞已而流兵突刦藉以安堵民甚徳之</hi>
　毛汝麒<hi>衢州府志字伯祥龍㳺人嘉靖庚戌進士知番禺縣遷廣平通判署五邑篆全活饑民萬</hi>
　　<hi>計陞贑州府同知賊酋章璉作亂汝麒練兵討平以功加四品俸陞西江兵備道尋告歸</hi>
<pb n="KR2k0044_WYG_169-21a"/>
　　<hi>謹按舊浙江通志汝麒作洪麟嘉靖丁未進士未詳孰是</hi>
　龔世仰<hi>龍㳺縣志字惟仁嘉靖戊午舉人任望江令地饒魚鹽蓄植嵗有税額前令多取贏以十</hi>
　　<hi>之五奉當道世仰以為剝民亟裁罷之再徙輝令輝有五閘灌溉田畝中貴人欲擅以為利世仰力</hi>
　　<hi>持不可事遂寢尋左遷歸</hi>
　余邦輔<hi>龍㳺縣志號松野嘉靖辛酉舉人授膠州知州改鄭州州臨大道使車輻輳邦輔加意撙</hi>
　　<hi>節以甦民困又城東賈魯河嵗潰決為民害邦輔築堤捍禦以忤權要去官</hi>
　徐一檟<hi>獻徴錄字汝材西安人隆慶戊辰進士知寧國縣初至却供帳罷里甲斥骫法胥吏數十</hi>
　　<hi>人縣以大治調劇丹徒築長堤以捍江縣有官民田二則官田糧重差輕民田糧輕差重一檟減官</hi>
<pb n="KR2k0044_WYG_169-21b"/>
　　<hi>糧於民推民力於官又山鄉瘠壤沙鄉沃壤請以山鄉二畝抵沙鄉一畝民甚便之擢吏部稽勳司</hi>
　　<hi>主事歴文選司郎中守法不阿有援親故求善地者一切無所假陞右通政告歸卒</hi>
　徐日久<hi>衢州府志字子卿西安人萬歴庚戌進士知江夏縣舊時漕軍兑糧百姓病之日久令民</hi>
　　<hi>輸糧於倉而軍從縣官兑又築三堤於江口擢工部屯田主事改兵部職方奉命行邉邉將馬世龍</hi>
　　<hi>喪師失律而行金錢於魏忠賢為之地日久曰世龍不去則法令不行上疏論世龍忤璫削籍歸里</hi>
　　<hi>崇禎初起為福建巡海道撫鄭芝龍斬李之奇沈鍾斌於海福建遂安陞山東按察使便道歸卒於</hi>
　　<hi>家</hi>
　許堪<hi>萬厯龍㳺縣志字文可以貢入國學拜監察御史彈劾無所憚有指揮以外戚怗勢堪按其罪</hi>
<pb n="KR2k0044_WYG_169-22a"/>
　　<hi>出知開封府治行卓然時人以包孝肅比之</hi>
　鄭學陸<hi>西安縣志字景宣萬厯壬子舉人授大冶令大冶多盜俗獷悍難治學陸以清白自矢不</hi>
　　<hi>吐不茹羣情讋服政聲大著無何武昌巨寇揭竿起勢張甚撫軍稔知其有方畧以兵事付之學陸</hi>
　　<hi>率官兵練鄉勇出奇撲剿前後擒斬無算積勞成病卒</hi>
　余國賓<hi>衢州府志字叔賢西安人萬厯甲戌進士為刑部主事再陞郎中有緹騎攜妾别居夜遭</hi>
　　<hi>盜殺者妻誣妾為刃主國賓寃之尚書不聽令他主事成獄妾遂死盜尋自首衆稱國賓仁明出知</hi>
　　<hi>濟南府簿案塡委剖決如流陞易州兵備道嵗侵築室以居流移衆名之為余村轉江西按察使陞</hi>
　　<hi>右布政使告歸</hi>
<pb n="KR2k0044_WYG_169-22b"/>
　郁有年<hi>衢州府志字國瑞西安人萬厯丁丑進士為工部營繕司郎中疏請緩夀宫興作併請停</hi>
　　<hi>功德寺行宫先是嘉靖中修慈寧宫度支四十八萬及有年營費纔十有五萬建潞府計貲六十萬</hi>
　　<hi>有年條上事宜減省大半為上所知轉太僕寺少卿歸</hi>
　余懋中<hi>衢州府志字德懋西安人萬厯庚辰進士為淮安府推官開永濟河擒巨盜有功拜御史</hi>
　　<hi>巡視海道朱均旺報倭入犯巡撫以為妄將戮之懋中請釋其罪嚴加防禦倭後北犯朝鮮而福建</hi>
　　<hi>晏然以懋中為之備也尋轉福建叅議平海浯㳺兵再定民變政績為一時稱首</hi>
　王家業<hi>西安縣志字子立萬厯舉人治均州大著異聲嘗詣武當道遇逰僧數十人中有穉僧顰</hi>
　　<hi>蹙隨命拘畱衆僧而鞫之乃女隨父宦被僧刦殺而畱之為僧者也審實盡戮羣盜人稱神明</hi>
<pb n="KR2k0044_WYG_169-23a"/>
　詹思虞<hi>衢州府志字如甫常山人萬厯庚辰進士為刑部主事歴陞松江知府嵗荒民糴米以輸</hi>
　　<hi>倉每石價值三両思虞請改半折色省民間銀數十萬又以糧長解户為收户縣不并封府不覆兑</hi>
　　<hi>民咸便之有金璉者將嘯聚為盜思虞以計散之又擒劇盗三人陞山東按察副使再陞山西叅政</hi>
　　<hi>分衛軍為五班五年輪代霍絳二州有大姓横恣府縣莫能制思虞治之仕至山東按察使</hi>
　徐任道<hi>龍㳺縣志字仁卿萬厯丙戌進士為河南固始令罷民間税七百餘緡濬均濟河延袤百</hi>
　　<hi>里民稱永頼召為御史卒</hi>
　徐日曦<hi>衢州府志字瞻明西安人天啟壬戌進士授廬州府推官嵗比不登妖賊煽亂舒巢間日</hi>
　　<hi>曦單車往諭賊皆解散以不附魏忠賢削籍歸崇禎間起松江府推官治獄多平反視餉海上咄嗟</hi>
<pb n="KR2k0044_WYG_169-23b"/>
　　<hi>辦漕粟五萬三呉翕然稱異績後卒於官</hi>
國朝<lb/>
　方元啟<hi>衢州府志開化人順治辛丑進士任直隸南樂令治尚清簡先是民多賠累荒賦逃亡者</hi>
　　<hi>衆元啟至會編審因豁免逃亡丁銀六百九十餘兩多方招徠給以牛種農具蒿萊盡闢増户口萬</hi>
　　<hi>六千有奇嵗荒設厰施粥復建義倉捐穀千石推陳易新以經久遠尋擢户部主事康熙戊午典試</hi>
　　<hi>河南卒於鎖院</hi>
　徐開錫<hi>鄉賢留祀册常山人由貢生知直隸深澤縣補任河南杞縣俱有政聲遷彰德府同知濬</hi>
　　<hi>治水利蓄洩得宜築髙平渠引洹水灌田七十餘里家居助修學宫於橋梁道路不時傾貲修造</hi>
<pb n="KR2k0044_WYG_169-24a"/>
　楊廷琚<hi>開化縣志字帶璜康熙丙戌進士授蘆山令以一子一僕自隨至則興學校課農桑邑遭</hi>
　　<hi>明季兵燹册籍無存豪强飛灑藉以為奸廷琚悉心清釐賦役由是得平時大兵由安雅進平西藏</hi>
　　<hi>羽檄交馳夫馬芻糧無不應時立辦上官廉其才凡安營設站往來巡警一以委之雖勞瘁致疾未</hi>
　　<hi>嘗少懈乞休歸士民勒碑曰真去思</hi>
　　嚴州府<lb/>
　唐<lb/>
　李頻<hi>唐書本傳字德新夀昌人大中八年擢進士第再遷武功令時畿民多籍神策軍吏以其横不</hi>
　　<hi>敢繩以法頻至有神策士尚君慶逋賦六年不送悍然出入閭里頻密擿比伍與競君慶叩縣庭質</hi>
<pb n="KR2k0044_WYG_169-24b"/>
　　<hi>頻卽械送獄盡條宿惡請於尹殺之督所負不少貸豪猾大驚屏息奉法縣大治有六門堰者廞廢</hi>
　　<hi>百五十年方嵗饑頻發官□庸民浚渠按故道厮水灌田榖以大稔懿宗嘉之賜緋衣金魚遷建州</hi>
　　<hi>刺史旣至以禮法治下更布條教時盜興相椎敚而建頼頻以安卒官喪歸父老相與扶柩葬永樂</hi>
　　<hi>州為立廟黎山嵗祀之</hi>
　宋<lb/>
　鄭榮<hi>嚴陵志字光逺夀昌人天禧三年進士天聖初奉使契丹嚴毅威重契丹深敬重之使回真宗</hi>
　　<hi>曰使於四方不辱君命今見其人矣授崇寧令父憂服闋起知衢之西安廉能才幹深得民心旣而</hi>
　　<hi>卒於任民䕶送其喪立去思亭於境上</hi>
<pb n="KR2k0044_WYG_169-25a"/>
　鄭彥<hi>嚴陵志字季英夀昌人元祐中進士擢崇陽尉再任青田丞秩滿除真州司户居官以誠愛為</hi>
　　<hi>本所至勸農勉學因民之所利以予之力不煩而功倍民樂其化召授國子監丞卒</hi>
　洪彥華<hi>嚴陵志字叔炳淳安人淳熙十一年進士涖官治民專務德化其宰茶陵值歉嵗悉心撫</hi>
　　<hi>字民無流亡及宰上饒亦如茶陵時真德秀嘗薦之累官至朝請大夫</hi>
　洪琰<hi>嚴陵志字叔毅淳安人與弟璞同登紹熙元年進士琰主南陵簿攝縣事嵗旱官履畝不以實</hi>
　　<hi>饑民嘯聚琰從容麾散尋遷盱眙司法青平山盜起琰致渠魁斬之盜卽潰散改清江決獄如神人</hi>
　　<hi>咸服之</hi>
　胡朝穎<hi>兩浙名賢錄字達卿淳安人乾道八年進士厯武昌令通判嘉興時宰相鄭清之家奴暴</hi>
<pb n="KR2k0044_WYG_169-25b"/>
　　<hi>横朝穎執寘諸法移書謝云以天子之命官撻宰相之奴僕罪當避位清之得書以聞帝喜曰得一</hi>
　　<hi>佳士矣除守岳州兼湖北提刑嚴陵志朝穎嘗以道學不明詞章隘陋慨然自信其獨見而躬行之</hi>
　　<hi>諸生及門者皆超然拔於流俗之表著有静軒集</hi>
　鄭穎<hi>新定續志字茂叔郡人嘉定十五年進士宦轍所至輒以最聞守嘉禾以理卿召為言者所沮</hi>
　　<hi>且逮吏稽在任出納擿其疵無所得嘆服之後其子璹為大理評事會時相以意嫉邉守下之獄必</hi>
　　<hi>欲死之穎謂璹曰殺人以茍容如天理何璹奉法如穎教竟以忤歸穎笑曰是足為吾子矣自嘉禾</hi>
　　<hi>歸竟不復仕</hi>
　鄭琚<hi>嚴陵志字伯潤夀昌人淳祐間進士授登仕郎景定中為金華尉涖事詳審以能稱咸淳十年</hi>
<pb n="KR2k0044_WYG_169-26a"/>
　　<hi>遷安吉州司理叅軍推情治獄人無寃濫以疾辭歸創義倉建永平橋鄉人德之</hi>
　徐瑑<hi>建徳縣志字文之紹定三年通判袁州嵗當大歉瑑發廩賑恤貧者給鏹病者給藥殁者給槥</hi>
　　<hi>收養嬰孩至踰百民深德之時版曹以宜春産絹委市絹萬匹瑑力控免尋擢守建昌邦人咸惜其</hi>
　　<hi>去</hi>
　孫潼發<hi>黄溍孫潼發墓表字帝錫桐廬人咸淳四年進士調衢州軍事判官有廉能聲家鉉翁詳</hi>
　　<hi>刑江左雅知潼發所至輒挽以自隨獄事悉委焉屬部民有縱火殺人者株連坐繫甚衆嵗久不決</hi>
　　<hi>潼發探得其情多所平反衢俗好鬭少不相能則弄兵以相讎殺潼發被郡檄徧行村落戒諭之皆</hi>
　　<hi>委刀劒為良民秩滿除御前軍器所幹辦公事宋亡避地久之乃歸程鉅夫求遺逸得潼發以應詔</hi>
<pb n="KR2k0044_WYG_169-26b"/>
　　<hi>固舉不起</hi>
　元<lb/>
　王文彪<hi>王褘王文彪行畧字君采建德人泰定丁卯授温州路瑞安州判官役法久弊文彪為第</hi>
　　<hi>其貧富均賦之民大稱便大府因諉之賦平陽役不閲月而畢杭之鹽官海岸崩行省檄諸州遣官</hi>
　　<hi>修治文彪被檄董其役不踰期而事集宰臣察其廉能辟行省掾史厯除天臨路湘鄉州知州湘鄉</hi>
　　<hi>界在大湖之表而鄰於溪峒其民獷悍素號難治文彪至一以禮義化之作為條教約民共守三年</hi>
　　<hi>信義旣明威惠並著兇頑之徒更相教戒習為善良治行於湖南諸郡最以年七十致事歸民庶攀</hi>
　　<hi>畱填塞道路號泣而别</hi>
<pb n="KR2k0044_WYG_169-27a"/>
　汪汝懋<hi>戴良汪汝懋墓誌字以敬淳安人以薦授青陽縣教諭會壬辰兵起僉憲哈喇呼舉充浙</hi>
　　<hi>東帥府令史未幾授定海縣尹居官一以樂易為務於刑寧失有罪不肯法外傷人於賦斂度民所</hi>
　　<hi>當輸乃與為期會未嘗取疾争先其在浙東釋温慶之民被誣為盜者數千百人在定海益以禮讓</hi>
　　<hi>化其民有古君子之遺風</hi>
　明<lb/>
　洪子祥<hi>畿輔通志嚴州人洪武初任真定縣時條教方新子祥調緩急布恩威撫良鋤横務招輯</hi>
　　<hi>安養起凋殘而還之康阜民愛戴之</hi>
　王文孜<hi>遂安縣志字叔勤洪武三十二年任會昌知縣廉惠愛民其父愚叟嘗遺書戒之云若濫</hi>
<pb n="KR2k0044_WYG_169-27b"/>
　　<hi>贓私生不令人顧患難没不容入家廟文孜益自勵門無私謁公無滯事勸課農桑民致殷富</hi>
　徐誼<hi>獻徵錄字宜叔夀昌人明初授黄岡知縣敦教化厚風俗鞭扑不施而租賦時入尋遇譴歸洪</hi>
　　<hi>武甲子郡邑以明經交薦授鎮江知府胥吏畏服帝每宣諭天下有司云爾等只效鎮江徐知府清</hi>
　　<hi>廉幹辦豈不美哉考滿改授吉安府時屬邑龍泉凋敝秋糧數年不足民有貧者賣妻鬻子而不能</hi>
　　<hi>輸誼出俸五百貫代償之後疾卒吉安人皆路祭巷哭送其歸柩者萬餘人</hi>
　孫瓊<hi>嚴陵志字萬芳建德人建文時由太學生授景陵知縣持身廉介綽有能聲永樂三年蘇松洪</hi>
　　<hi>水壞民田廬命吏部選天下賢能令督理凡十有八人瓊與焉修築圩岸疏決壅滯咸底成績事竣</hi>
　　<hi>以老疾乞致仕</hi>
<pb n="KR2k0044_WYG_169-28a"/>
　何昭善<hi>豫章書字憲章淳安人洪武間舉孝廉丞豐城縣營公廨興學舍治橋梁築堤塘經畫最</hi>
　　<hi>多</hi>
　余思寛<hi>萬厯嚴州府志字仲容遂安人永樂乙未進士授監察御史出按江西除奸剔蠧克振風</hi>
　　<hi>紀時永藩暴虐初肆思寛預燭其㣲疏其跋扈之漸事下法司得實朝論壯之仕至廣東按察副使</hi>
　章增<hi>嚴陵志遂安人宣德間由太學生授永清知縣值累嵗歉設法賑濟民感其惠邑有鐵河久塞</hi>
　　<hi>水利不通増為浚之自是田闢而嵗登民歌之曰鐵河穿田有年未幾改知華亭永民數千人狀其</hi>
　　<hi>政績乞畱弗獲宰華亭六年以疾卒</hi>
　洪景德<hi>夀昌縣志號艾溪正統甲子舉人授南昌府通判改松江惠政甚多常濬呉淞江新涇二</hi>
<pb n="KR2k0044_WYG_169-28b"/>
　　<hi>萬二千丈鑿曹家河三萬餘丈華涇塘六磊塘等素湮塞者悉浚復之天順中擢荆州府同知致仕</hi>
　余複<hi>獻徵錄字存美遂安人正統戊辰進士拜南監察御史景泰中陞江西按察司僉事分巡嶺北</hi>
　　<hi>時巡撫韓雍患江西賦役厲民創法欲均之顧憲臣中獨複能辦此乃專委焉複盡心所事徭役遂</hi>
　　<hi>平民大霑惠分巡湖西所部吉安等三郡勢家豪族健訟成風複威以戢之誠以導之請謁不行剖</hi>
　　<hi>決如流於是翕然稱頌陞副使長河洞賊朱紹綱叛郡縣繹騷複躬往贑督兵討之生擒七十餘人</hi>
　　<hi>賊平薦陞福建叅政母喪服闋復江西按察使操履潔白始終一致</hi>
　陳醇<hi>福建通志桐廬人景泰中知夀寧縣時邑新設庶務草創醇條理井井山谷椎魯之民始就教</hi>
　　<hi>化</hi>
<pb n="KR2k0044_WYG_169-29a"/>
　栁勝華<hi>建德縣志字景芳景泰中授澧州知州時藩邸初封軍校横甚勝華一繩以法州在荆岳</hi>
　　<hi>常武之間軍民土田疆界錯雜勝華皆履畝清覈尤加意教化作興士𩔖在任九年治行為諸郡最</hi>
　洪弼<hi>湖廣通志字士直嚴州人景泰進士授監察御史擢湖廣按察僉事適常德辰沅饑都御史白</hi>
　　<hi>圭檄弼賑濟募民分粟仍給牛種多所全活靖州猺叛弼設畫經畧擒其首惡餘黨悉平賜白金文</hi>
　　<hi>綺萬厯嚴州府志成化六年陞福建按察使尋陞貴州左布政使弼以陳蕃宣撫司與長官司行事</hi>
　　<hi>齟齬不便奏請添設府治於是土官始有所鉗束致仕卒於家</hi>
　方中<hi>萬厯嚴州府志字大本淳安人天順丁丑進士授玉山知縣政修務舉改南宫縣徴拜監察御</hi>
　　<hi>史巡視淮揚河道奏請浚治江浦一帶淤河築雷公諸塘又命有司修築河岸二十三萬三千五百</hi>
<pb n="KR2k0044_WYG_169-29b"/>
　　<hi>餘丈成化十二年巡按湖廣時苖民犯順中與總兵官督軍平之歴陞貴州按察副使致仕子天雨</hi>
　　<hi>字濟甫𢎞治壬戌進士授工部主事陞郎中時額外工作大興天雨屢奏止之擢貴州左叅議</hi>
　徐鑑<hi>萬厯嚴州府志字克明淳安人天順庚辰進士授南户科給事中多所建白擢江西左叅譏發</hi>
　　<hi>姧擿伏豪右斂手規畫條約民甚便之改廣東時潮州海寇為患鑑以計擒其首惡餘黨悉平尋以</hi>
　　<hi>疾致仕</hi>
　林鴻<hi>兩浙名賢錄字時敘建德人成化間由太學生授甌寧知縣補連江邑民邊海不知藝麥鴻教</hi>
　　<hi>以播種之法始獲其利</hi>
　方謙<hi>兩浙名賢錄字克和建德人成化中由太學生授霑化知縣先是連年水旱逃亡者衆謙在任</hi>
<pb n="KR2k0044_WYG_169-30a"/>
　　<hi>六年撫字有方民多復業時有一粟雙穗一蒂雙𤓰之祥</hi>
　何紹正<hi>淳安縣志字繼宗𢎞治壬戌進士授行人陞吏科給事中以事忤逆瑾謫判海州歴陞池</hi>
　　<hi>州知府郡城久廢紹正預申當道興築甫成而寧邸之變作兵抵安慶紹正合僚佐誓以死守列幟</hi>
　　<hi>燃炬鳴金鼔日夜不絶者五旬賊終不敢犯事聞加俸一級尋擢江西叅政致仕</hi>
　余鋟<hi>遂安縣志字文甫正德辛巳進士授浦城知縣調繁閩縣兩邑立祠祀焉陞南刑部主事歴武</hi>
　　<hi>選司郎中以錦衣員冗疏軍政八事請裁不當襲者遂為千户陳紀所誣下刑部獄久之上知其忠</hi>
　　<hi>罪諸誣者由是為時貴所忘出為廣東叅議陞山東副使董築南旺湖有功運道進階一級歴山西</hi>
　　<hi>左布政使卒</hi>
<pb n="KR2k0044_WYG_169-30b"/>
　徐楚　徐應簧<hi>淳安縣志楚字世望嘉靖戊戌進士授工部主事轉郎中湖貴苗民逆命</hi>
　　<hi>上命重臣征討開府辰沅而除楚辰守諸鎮兵合十餘萬調集辰州時尅期進兵而餉未集楚議將</hi>
　　<hi>南糧嵗十餘萬留之以金錢代輸督府用其計師遂濟歴陞雲南屯田副使興水利闢荒蕪正經界</hi>
　　<hi>追奪沐氏侵地還之民間遷四川叅政入境卽擒巨盜范元兒等十餘人盜皆屏跡會攝藩篆例進</hi>
　　<hi>扇諸要路皆有餽儀楚削其儀以扇往諸要人銜之因免歸年九十一卒子應簧字軒卿萬厯己丑</hi>
　　<hi>進士授大理評事歴虞衡司郎中督理三殿大工裁減内官濫耗八萬餘兩陞武昌守時税璫暴虐</hi>
　　<hi>商民致激變璫欲羅織無辜誣指刦税應簧執法不阿遂與中官意左資滿勿遷七載始陞本省副</hi>
　　<hi>使轉布政司叅政謝政歸</hi>
<pb n="KR2k0044_WYG_169-31a"/>
　徐廷綬<hi>淳安縣志字受之為諸生時海瑞令淳安深器重之登嘉靖壬戌進士授刑部主事歴陞</hi>
　　<hi>郎中時瑞以直諫下獄病劇廷綬親調湯藥瑞得不死每斷獄必輾轉求其可生者釋之會馮璫主</hi>
　　<hi>東厰勢熾甚以盜誣抵十餘人置之獄下部覈審廷綬為開釋無辜者八人同事者咸以為不可廷</hi>
　　<hi>綬曰某所執者祖宗之法且殺人以媚人如天理何遂詳定律註擢守辰州廣學址捍水患賑饑民</hi>
　　<hi>訊鞫明決吏不敢欺陞陜西按察司副使致仕</hi>
　李臺<hi>夀昌縣志字國佐嘉靖壬戌進士授漢陽司李斷獄詳晰攝府篆郡藩横征税額民甚苦之臺</hi>
　　<hi>力為申請遂減額過半召拜工科給事中遷陜西副使至則首詢民隠以汝堰廢壊闗繫全省即親</hi>
　　<hi>詣堰所相度地形親督畚鍤不期年而功成</hi>
<pb n="KR2k0044_WYG_169-31b"/>
　余炶<hi>遂安縣志號羲河萬厯丙戌進士任潮州府推官南澳帥以獲倭請功炶鞫三十人皆海濱漁</hi>
　　<hi>者悉遣之調延平府除坊役擒劇盜頼萬貫等入為大理評事多所平反出守南康歴陞江西叅政</hi>
　　<hi>募兵給屯革饒南諸郡糧弊築九江壩葺都昌城復安義堰所至皆以實政名</hi>
　童時明<hi>廣西通志字醒余淳安人萬厯四十年知永淳縣興學校巡阡陌勸民耕種諸凡不便於</hi>
　　<hi>民者一一籌度而詳革之</hi>
　方學龍<hi>淳安縣志字叔允萬厯己丑進士為廣東順徳令興學校平賦役簡辭訟嚴防禦時海寇</hi>
　　<hi>猖甚學龍出奇計殲厥渠魁海氛克靖擢南刑部郎中有獄囚萌不軌潛結姧徒以包子十五為約</hi>
　　<hi>適獄卒竊其二誤於十三夕先發囚皆利斧斬門大譟時漏下二鼓學龍立召巡兵持挺格之悉伏</hi>
<pb n="KR2k0044_WYG_169-32a"/>
　　<hi>辜陞福州知府移守漳郡多惠政去後民立祠祀之</hi>
　方尚恂<hi>呉農祥方尚恂傳字威侯淳安人萬厯癸丑進士授刑部主事歴員外郎中出知建寧府</hi>
　　<hi>郡當潘樞呉建之亂餘黨未靖撫按司所下駁招滯案幾山積尚恂抵境嚴鎖鑰戢胥役均戍守減</hi>
　　<hi>徭賦因取駁招滯案一日決之老吏吐舌駔黠之徒聞風逃去陞湖廣副使備兵辰陽辰與永順保</hi>
　　<hi>順二宣慰司隣二司兵强又生熟苗出没鎮筸箐峒剽掠無虚日而辰城頽圮尚恂計丈尺增雄之</hi>
　　<hi>衛以鐵菱石弩嚴督營哨不踰月擒斬苗魁數人遂懾伏不敢動天啟四年黔撫王三善為降賊陳</hi>
　　<hi>其愚紿入伏中自刺死黔事急司餉無專官黔督會餉院題尚恂分守兼督餉遂移鎮沅州沅州運</hi>
　　<hi>道斗入萬山中欹仄如削率三十鍾而致一石尚恂檄使人負四斗行十五里更番往來米相屬如</hi>
<pb n="KR2k0044_WYG_169-32b"/>
　　<hi>綆縻而人不頓又躬䕶帑金二十萬至師諸營以次頒給歡聲雷動崇禎十年水西平題敘黔功詔</hi>
　　<hi>特賜銀幣</hi>
國朝<lb/>
　方象璜<hi>鄉賢留祀册遂安人舉進士初為湖南理刑宜都公安有盜案縣捕向懐林等十八人置</hi>
　　<hi>之獄象璜疑其枉駁勘再四後果獲真盜乃皆得釋改令合肥下車宿包孝肅祠矢以詩云誓將黽</hi>
　　<hi>勉清節是砥倘不恤民有如此水隨除火耗革積弊代民償漕米七百餘石民德之遂安縣志象璜</hi>
　　<hi>宦歸家徒四壁以撰述自娯薦博學宏辭以後期未及與試</hi>
　呉宏<hi>公舉事實字芬月淳安人康熙癸卯舉人授四川鹽亭知縣邑自明季兵燹之後地多汚萊宏</hi>
<pb n="KR2k0044_WYG_169-33a"/>
　　<hi>力為招墾地利漸復學宫久圮捐俸倡修振興文教山西民王懐秀之父買牛入川為盜所殺三年</hi>
　　<hi>不決逮繫多人宏黙禱於神神告以屍所立白之牽連者得釋陞河南汝州知州清操益勵會嵗饑</hi>
　　<hi>力請於上官發倉賑給復捐俸設粥以濟之民頼以甦以病歸卒年六十九</hi>
　蔣鳴龍<hi>山西名宦册建德人康熙八年由拔貢知汾西縣汾西土壤髙燥田每苦旱鳴龍相度汾</hi>
　　<hi>濱濬棗平舊渠又築一堤於加樓村濬三渠於福珠衛家灘後團柏村由是田不苦旱驛舍毁於闖</hi>
　　<hi>寇芻牧皆出里甲鳴龍謂驛傳自有正額革民間養馬費重建馬厰民徳之</hi>
　徐士訥<hi>鄉賢留祀册字恂若淳安人康熙丙辰進士授河南嵩縣令縣輸守例有季規士訥謁守</hi>
　　<hi>首陳此不宜派除正供外凡沿為規例牢不可破者一切革之時單騎課農墾闢者勞之巵酒茀草</hi>
<pb n="KR2k0044_WYG_169-33b"/>
　　<hi>不治者罰跪其側耕者競勸興伊川書院修邵康節祠更設義館時時與生徒講學興起者甚衆三</hi>
　　<hi>年化行訟息嵩民戴之如父母湯斌嘗稱之曰冰清玉潔實心愛民第一廉吏也旋以治行最擢山</hi>
　　<hi>東濟寧守值嵗饑捐俸賑恤所活十萬餘人他如定市價嚴朝飲懲梟博逐流娼善政畢舉濟之南</hi>
　　<hi>有牛頭河上洩南旺諸水下經魚臺注下八閘自黄河決諸閘淤濟南南鄉窪地時被水患士訥具</hi>
　　<hi>詳總河鳩工趨事所開已十之七瘁甚卒</hi>
　呉貫<hi>嚴州府志淳安人康熙壬戌進士授武昌府通城縣令廉潔愛民以卓異擢陜西乾州知州時</hi>
　　<hi>歲大旱民逃土荒貫至任即減騶從親詣諸村落招徠勸墾數年之間流民復業荒地盡闢民安其</hi>
　　<hi>政訟簡刑清案無畱牘歴官户部郎中</hi>
<pb n="KR2k0044_WYG_169-34a"/>
　　温州府<lb/>
　宋<lb/>
　蕭振<hi>宋史本傳字德起平陽人政和八年進士調信州儀曹時州郡奉神霄宫務侈靡振不欲費財</hi>
　　<hi>勞民與守議不合會方臘寇東南距信尤近守欲危振檄振攝貴溪弋陽二邑旣而王師至衢又檄</hi>
　　<hi>督軍餉振治辦無闕諸邑盜未息守復檄振如初振悉意區處賊多降者調婺州兵曹後知成都府</hi>
　　<hi>一以寛為治或問其故曰承縱弛革之當嚴今繼苛刻非寛則民力瘁矣帝嘉振治行謂宰臣曰四</hi>
　　<hi>川善政前有胡世將今有蕭振加秩四等</hi>
　林叔豹<hi>兩浙名賢錄字懿文永嘉人建炎初爲慈溪令廉明勁直髙宗南巡勅戒衛士母肆苛擾</hi>
<pb n="KR2k0044_WYG_169-34b"/>
　　<hi>以撓賢令時聞金人將至境有武悍之徒百十為羣乘勢抄刦叔豹廉其狀捕而斬之於是逺近知</hi>
　　<hi>畏絶剽掠之患金師破明州立蔣安義為守金師退叔豹率鄉兵入城杖死安義一郡獲安髙宗駐</hi>
　　<hi>蹕臨安知其才召拜監察御史以風力稱</hi>
　蔣行簡<hi>萬厯温州府志字仲可永嘉人登紹興第通判興國軍値大旱疫作從一馬二卒齎藥療</hi>
　　<hi>民全活甚衆歴沅辰澧靖四州安撫諸司舉異績召對清暉殿不果用而卒</hi>
　劉銓<hi>兩浙名賢錄字全之樂清人舉進士知海鹽縣時大水害稼銓被檄檢傷放秋苗數萬斛勸富</hi>
　　<hi>人發廩賑濟民無耕資者貸於郡給之政務慈和飭以儒術稱循吏云</hi>
　劉鎮<hi>萬厯温州府志字可叔樂清人與兄銓相繼登紹興第任隆興府司法有重囚九人獄已具鎮</hi>
<pb n="KR2k0044_WYG_169-35a"/>
　　<hi>察其寃再行訊鞫果得其情告於郡悉免之移武義丞築溪塘數百文改知長溪縣政績尤著民立</hi>
　　<hi>祠祀之</hi>
　陳謙<hi>傳詳武功</hi>
　王柟<hi>兩浙名賢錄字木叔永嘉人登乾道進士第調婺州推官漕司增本州上供米三萬斛守以下</hi>
　　<hi>不敢争柟獨移書新守言其不可守以聞遂免知績溪縣邑斂重民貧鑿山壘畝乾瘠大半柟積錢</hi>
　　<hi>買田為塘六十八堨六浚舊陂百頃而嵗以稔知江陰軍開蔡涇渠港五百里漕輓流通知贑州先</hi>
　　<hi>禮教而後刑罰犯法日稀尋奉祠歸里</hi>
　張秀樗<hi>葉適張秀樗行畧字延卿永嘉人忠簡公闡之子幼入太學用父恩試吏部第一監臨安</hi>
<pb n="KR2k0044_WYG_169-35b"/>
　　<hi>府糧料院遷司農寺丞選知潮州潮俗矜厲自喜秀樗倣古以便今崇雅黜陋士民愛服歴知濠州</hi>
　　<hi>諜報金主祈太清宫且窺邉州人大恐秀樗不為動但遣承局趣取子舍遠近安之改知和州首開</hi>
　　<hi>三河復胡昉故跡剗車蒺藜火藥傅鏃廢闗遺隘之要無不預講尋致仕</hi>
　彭仲剛<hi>兩浙名賢錄字子復平陽人登乾道進士第主金華簿衢州大水監司命仲剛覆視而後</hi>
　　<hi>賑仲剛曰覆而後賑防吏之欺將使民實得食也恐待覆而民不食死矣監司感悟卽出米恣所為</hi>
　　<hi>賑之民頼以生移臨海令遷知全州減浮費寛商税擇學師教其子弟而親執經講説官至浙東提</hi>
　　<hi>舉常平</hi>
　林頤叔<hi>葉適林頤叔墓誌字正仲瑞安人登進士為羅源主簿民俗親死焚尸糜其骨凌風飄揚</hi>
<pb n="KR2k0044_WYG_169-36a"/>
　　<hi>命曰升天頤叔刻文禁止治塚甓藏之始變其俗有以刃挺誣人至大辟頤叔視之溺死也移玉山</hi>
　　<hi>丞玉虹橋在市心壊久計費數百萬徒輿束手頤叔自與錢勸成之辟監建康戸部贍軍庫</hi>
　陳求魯<hi>萬厯温州府志字質甫樂清人登嘉定第倅臨安府監左藏庫出知南劍州時劍民遭亂</hi>
　　<hi>殘破求魯為奏蠲租税仍出私帑以賑召為司封郎真德秀薦之陞左正言積階朝散大夫</hi>
　呉舜龍<hi>兩浙名賢錄字君友永嘉人登紹定第知於潛縣以清約裕凋瘵邑人德之擢監察御史</hi>
　　<hi>出為浙西提刑奉命慮囚按歴所至舉無寃枉以大理卿召尋奉祠歸</hi>
　項公悦<hi>兩浙名賢錄字無欲永嘉人調閩縣簿改無為軍司理讞閲忘寢食圜土為空改秩知侯</hi>
　　<hi>官庭無扑聲會嵗旱禱雨瑞澤潭潭在萬山頂公悦披棘徒行烈日中數十里下山驟雨隨注而公</hi>
<pb n="KR2k0044_WYG_169-36b"/>
　　<hi>悦病暍卒</hi>
　薛直夫<hi>廣東通志字遇叟永嘉人嘉熙元年知雷州修渠建橋振舉廢墜始雷俗不知醫藥病則</hi>
　　<hi>專事巫禱直夫創立惠民藥局教以醫療去之日民立生祠祀之</hi>
　陳淳祖<hi>兩浙名賢錄字道初瑞安人登嘉熙第知錢塘以治最聞除提轄𣙜貨務上萬言書論時</hi>
　　<hi>事忤宰相出判徽州以選知南康軍撫治有功除秘書郎遷著作郎浙西水以倉節兼知安吉州賑</hi>
　　<hi>恤有方列城按堵召為吏部郎遷司農少卿時相賈似道每自擬周公淳祖譏之似道怒免其官</hi>
　木天駿<hi>兩浙名賢錄字徳逺瑞安人登嘉熙第知閩縣有政聲後守建昌郡人包恢居政府族子</hi>
　　<hi>倚勢漁獵小民天駿入境卽逮至黥竄之</hi>
<pb n="KR2k0044_WYG_169-37a"/>
　許鑒<hi>福建通志温州人淳祐間知古田有風力抑强扶弱人畏憚之</hi>
　陳均<hi>萬厯温州府志字子公平陽人舉進士歴知東陽麗水西安縣所至有聲除大理丞出為廣東</hi>
　　<hi>提刑猺寇犯邉漕帥邀功縱殺囚數十平民於獄均審竅盡釋之帥不悦媒孽於臺罷去久之起知</hi>
　　<hi>贛州咸淳初除檢正賈似道以平章奉母居西湖欲以堂印自隨均争曰堂印無出城理坐是免官</hi>
　　<hi>後以祕閣修撰致仕</hi>
　趙與霆　趙與琇<hi>舊浙江通志與霆字震道永嘉人與弟與琇同登淳祐第知鄞縣究</hi>
　　<hi>心撫恤數以公事與制閫争無所降屈與琇字器道為建寧府司理推鞫多所平反時馬光祖以閫</hi>
　　<hi>兼守號一代吏師獨以與琇為能</hi>
<pb n="KR2k0044_WYG_169-37b"/>
　元<lb/>
　陳麟<hi>戴良陳麟傳字文昭其先自福清徙温遂占籍焉至正甲午以易經貢春官廷試置乙科授慈</hi>
　　<hi>溪縣尹吏每竊弄威柄弊難遽革麟至求士大夫之賢者卽其家問事父老來見亦時時語次尋繹</hi>
　　<hi>鈎其隱伏以相叅考倣古為銗筩虛中而穴其上置諸鄉校令民有所言投書其中而削其主名由</hi>
　　<hi>是縣大小事無不周知吏以麟盡得其受取請賕狀噤不敢出一語惟抱文書呈署而已縣嵗貢春</hi>
　　<hi>茶有司並緣為姧利麟計其常額以平價市之比舊十減九後遂以為法縣之鳴鶴鄉有界塘在餘</hi>
　　<hi>姚界霖雨至鄞江之水輒衝潰塘塘潰而鳴鶴沼矣麟乃去塘五尺許揵木籠竹加土築之甃以石</hi>
　　<hi>使民嵗無水患淮寇陷湖州所在驛騷有㫖令郡縣團結義兵麟親閲丁壯教之擊刺坐作日夜部</hi>
<pb n="KR2k0044_WYG_169-38a"/>
　　<hi>勒無不精練瀕江南岸曰網灘惡少年嘯聚為盜則督士卒奮擊磔尸江上鄞縣之夾塘有劇賊時</hi>
　　<hi>出為害潛引壯士盡縛之斬以徇自是遠近無犯法者尋改温州路瑞安知州以疾辭歸</hi>
　明<lb/>
　周丹<hi>憲章𩔖編永嘉人洪武初進士授新化縣丞在官以廉勤稱驗民貧富及丁税多寡第為上中</hi>
　　<hi>下籍記之遇有賦役隨輕重使之民不擾而事集獄訟文牘皆躬自督理吏胥不得為姧罷諸役作</hi>
　　<hi>民晏然安業流民歸者益衆滿考課最陞考功主事既而縣民蕭俊等詣闕言自本官去<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>縣政復</hi>
　　<hi>擾乞令再任帝命復為縣丞仍令禮部宴賞而遣之</hi>
　楊景衡<hi>萬厯温州府志瑞安人永樂舉人任兵部主事遷吏部郎中出為福建左叅政亷介自持</hi>
<pb n="KR2k0044_WYG_169-38b"/>
　　<hi>政平不擾帝將北征用輔臣薦命總督糧餉既班師令復任臨軒慰諭之曰聞閩人之望若如渴也</hi>
　　<hi>宜急往後以老乞致仕</hi>
　韓偉<hi>萬厯温州府志字英仲瑞安人永樂中由太學生擢監察御史巡按河南鎮静有體遷河東運</hi>
　　<hi>使清操甚著創立學宫擢其屬户之秀者教之遂相率登第以母老乞休不允卒於任</hi>
　蔡光親<hi>福建通志樂清人洪熙初知福清以廉能稱時内臣奉命採辦率凌逼屬邑供億無算獨</hi>
　　<hi>福清民無所擾云</hi>
　葉錫<hi>萬厯温州府志字元圭永嘉人宣德庚戌進士選入翰林正統初出知呉江縣再任呉縣専尚</hi>
　　<hi>德化入朝以治行卓越賜宴内庭加命服擢寧國知府</hi>
<pb n="KR2k0044_WYG_169-39a"/>
　葉衡<hi>平陽縣志字延衡景泰間授濬縣知縣持操潔白人呼葉青天濬鄰彰德其守將不戢士恣為</hi>
　　<hi>暴衡奏譴其指揮三人百户十人自是民得安息後以老歸</hi>
　呉祚<hi>萬厯温州府志字士德瑞安人景泰舉人授常州府判嵗大侵為民請命得蠲税糧之半仍發</hi>
　　<hi>粟萬石賑之兼理刑多所平反民有以謀害坐大辟者訊其誣即為昭雪尋乞歸</hi>
　蔣愷<hi>萬厯温州府志字舜相樂清人由選貢入太學授霸州知州霸内畿外邊俗獰而民貧愷以廉</hi>
　　<hi>平治之崇學校理寃獄通水利均賦役政聲大著秩滿霸民乞留歴三考俱最以憂去</hi>
　侯爵<hi>萬厯温州府志字欽爵樂清人自諸生升國學成化中除惠州興寧知縣甫下車即為條教務</hi>
　　<hi>農勸學讞囚出數百人訟至立決民大畏服以疾乞休百姓泣留都御史咸加慰諭復强起視事卒</hi>
<pb n="KR2k0044_WYG_169-39b"/>
　　<hi>於官</hi>
　陳宣<hi>傳詳介節</hi>
　朱諫<hi>萬厯温州府志字君佐樂清人𢎞治丙辰進士歴歙豐城二縣令陞吉安郡守吉有豪民附宸</hi>
　　<hi>濠横境中諫逮繋之論如法又預策宸濠有變日儲餉募兵浚湟増陴人莫測其意去郡後二載而</hi>
　　<hi>濠果叛王守仁由吉安起兵竟得其力</hi>
　童器<hi>萬厯温州府志字大用平陽人𢎞治己未進士授工部主事分理臨清厰移督漕河時劉瑾用</hi>
　　<hi>事中貴藉勢横行見器特斂戢知鎮遠府民獠雜處恩威並行有星子□者煽亂計擒之郡賴以安</hi>
　　<hi>後與監司有隙罷歸</hi>
<pb n="KR2k0044_WYG_169-40a"/>
　朱文簡<hi>萬厯温州府志字元可樂清人徙永嘉𢎞治舉人教諭晉江遷增城令革常例金千餘兩</hi>
　　<hi>讞獄多所平反時有峝寇侵暴文簡屢戰勝之殲其巨魁餘黨悉平</hi>
　曾顯<hi>泰順縣志字文煥由嵗貢生歴知永定縣居官廉謹專務牧養時永定賊首朱四偏據一方久</hi>
　　<hi>征不服顯單騎入巢穴諭以大義遂降改令陽山政善民懷九載考最以母老終養</hi>
　侯廷訓<hi>舊浙江通志字孟學樂清人正德辛巳進士除南禮部主事著大禮辨數千言逮繋下獄</hi>
　　<hi>謫泗州判官遷漳南兵備僉事建社倉平劇盜蠲虛糧革羨餘尋以疑獄與御史争被劾罷歸</hi>
　趙廷松<hi>温州府志字子後樂清人嘉靖癸未進士為刑曹郎時大禮議起廷松偕同列伏闕力争</hi>
　　<hi>被杖謫福寧州同知己又補靳州所在有惠政不以謫吏弛職業積遷至山西布政使</hi>
<pb n="KR2k0044_WYG_169-40b"/>
　王叔杲<hi>永嘉縣志字陽德嘉靖壬戌進士令靖江調常熟入為兵部員外出守大名諸屬邑文風</hi>
　　<hi>不振為建書院延師儒課之才賢奮起擢松江兵備諸所經畫水利海防足垂永頼尋晉叅政歸</hi>
　葉世德<hi>永嘉縣志字有懐樂清人徙永嘉嘉靖舉人授廣昌令益藩新置王莊民稱不便徑申文</hi>
　　<hi>止之新學校創義倉與民興利擢漳州同知職海防兼番舶税力革夙弊一切餽遺謝却之遷楚藩</hi>
　　<hi>長史致仕</hi>
　孫昭<hi>温州府志字明德永嘉人嘉靖甲辰進士令永豐補魏縣削弊懲姧政稱異等擢雲南道御史</hi>
　　<hi>巡茶陜西更定茶馬法至今便之</hi>
　王良心<hi>永嘉縣志字性徳隆慶辛未進士授増城令邑地僻民貧多剽掠良心至賑民養士修學</hi>
<pb n="KR2k0044_WYG_169-41a"/>
　　<hi>築城邑以大治尋擢兵科給事中</hi>
　葉承遇<hi>福建通志字思章温州人萬厯五年知莆田先是田分官民賦有輕重承遇欲均田為一</hi>
　　<hi>而念浮糧難攤會有履畝之命即以丈出餘田折補其額閭里便之又編派里甲悉為更定即豪貴</hi>
　　<hi>無所避至今談均田均役者必首稱承遇云</hi>
　王繼明<hi>永嘉縣志字用晦萬厯甲戌進士授當塗令興利除害奸黨斂迹邑當孔道時張居正母</hi>
　　<hi>喪馳驛還楚所過皆結綵相候繼明無所加禮居正銜之坐降級赴贛幕連署瑞金寧都安遠三邑</hi>
　　<hi>皆以循卓稱久之補樂安令奏最擢南曹厯守鎮江襄陽太平三郡陞四川按察使卒䕫人以宋王</hi>
　　<hi>十朋曾宦於此合祠祀之名二王祠</hi>
<pb n="KR2k0044_WYG_169-41b"/>
　張德明<hi>分省人物考號毅宇樂清人萬厯丙戌進士授刑部主事厯郎中出守寧國礦使至郡人</hi>
　　<hi>情洶洶徳明陽為款語陰實剷其距角部勒黨從得不横噬一郡帖然擢湖廣副使以叅政致仕</hi>
　呉寶秀<hi>舊浙江通志字汝珍平陽人萬厯己丑進士厯遷南康知府甫六十日決滯獄殛奸民一</hi>
　　<hi>郡肅然巨璫李道𣙜税湖口窮捕商艘波及郡民寶秀持不可遂誣奏逮詔獄妻陳氏請同行不得</hi>
　　<hi>雉經以殉合郡哭送境上郡民陳英熊烺輩叩閽願以身代臺省交章論救會星變乃得宥歸上亦</hi>
　　<hi>悟撤李道回詔以有司代其任熹宗立贈太僕寺少卿</hi>
　　處州府<lb/>
　宋<lb/>
<pb n="KR2k0044_WYG_169-42a"/>
　何琬<hi>兩浙名賢錄字子温龍泉人皇祐進士七歴監司神宗嘗疏其名於屏曰政事何琬文章葉濤</hi>
　　<hi>後官至龍圖閣學士</hi>
　祝粹<hi>括蒼彚紀字子元麗水人元祐進士為分水令有政聲百姓生子皆以其姓為字</hi>
　葛源<hi>西江志字宗聖麗水人以泰和簿攝吉水令吏舞弊者悉置以法有毛氏寡婦訴子不孝源以</hi>
　　<hi>恩義説之不從密使人覘有與間語者捕得之乃謀誣其子也窮治具服縣距州遠民輸租苦於輓</hi>
　　<hi>運源始議置縣倉民便之</hi>
　張著<hi>兩浙名賢錄字少微龍泉人崇寧進士知永康縣有惠政紹興中歴守臨江平易近民户口增</hi>
　　<hi>七萬餘部使者以治最聞時兵荒民鮮習儒著建學以造士上將用著而以鯁直忤時相竟出知筠</hi>
<pb n="KR2k0044_WYG_169-42b"/>
　　<hi>州卒於官</hi>
　張端禮<hi>李綱張端禮墓誌字南仲龍泉人崇寧五年進士授陳留縣主簿歴知常州武進縣調無</hi>
　　<hi>為軍司錄事乞祠卒端禮平居循謹及涖官從事剸繁治劇應刃輒解武進劇邑號稱難治端禮下</hi>
　　<hi>車未幾吏畏民愛有所號召榜之邑間趨應如響未嘗遣吏持符至村疃間官無為地僻政窳端禮</hi>
　　<hi>隨事糾正多所裨益朝廷降錢和糴部送吏悉以鬻鹽鈔會鈔法改諸郡恐失期則令民户均賠端</hi>
　　<hi>禮持不可曰規利失錢吏也奈何以諉民且朝廷以百姓困乏故降糴本今反取之殆非布宣德澤</hi>
　　<hi>之意乃具奏而以吏繫獄會赦吏得釋而民不擾者端禮之力也</hi>
　沈造<hi>兩浙名賢錄字次仲縉雲人政和中進士知漳浦縣海寇作亂將及境聞造有政聲即引去曰</hi>
<pb n="KR2k0044_WYG_169-43a"/>
　　<hi>母驚沈公及判潮時有韓山神歳須男女以祭造至即焚其廟毁像得巨蛇殺之凶祀遂絶議者以</hi>
　　<hi>方韓昌黎之驅鱷云</hi>
　張溥<hi>括蒼彚紀字德施龍泉人紹興中進士知莆田縣淳熙九年差知岳州陛對論常平虧欠之弊</hi>
　　<hi>欲令州縣申具實數寛其已往之罪講明方來之法復論欲令忠順官任滿迭相注授稍令待缺以</hi>
　　<hi>寛廩給上首肯之除福建叅議未赴卒</hi>
　陳汝錫<hi>揮塵三錄字師禹處州人以才猷宣力於中興之初髙宗自四明還會稽汝錫領帥浙東</hi>
　　<hi>當搶攘之後安輯經理美效甚著適秦檜素懐睚眦以他罪坐貶單州團練副使漳州安置兩浙名</hi>
　　<hi>賢錄汝錫紹聖五年進士邑之登苐自汝錫始著有鶴溪集十二卷</hi>
<pb n="KR2k0044_WYG_169-43b"/>
　季南夀<hi>括蒼彚紀字元衡龍泉人登紹興進士知簡州𤼵奸摘伏如神徙守睂陽民夜苦暴水南</hi>
　　<hi>夀出令救一人者與已俸五緡活人甚衆後上疏乞休進直顯謨閣致仕</hi>
　張商卿<hi>括蒼彚紀字宗尹龍泉人紹興進士知滁州極論屯田之害謂開耕之初率民田充數名</hi>
　　<hi>曰借獻其實攘取募民代錢名曰和雇其實差科後官至淮南轉運判官</hi>
　何佾<hi>兩浙名賢錄字德獻龍泉人以蔭調福州古田簿時方弱冠遇事通解攝縣事取滯獄決遣之</hi>
　　<hi>輕重得情改於潛縣治以最聞遷通判廬州就差知黄州黄多盜桴鼓夜鳴佾乃連鄉舍保伍盡破</hi>
　　<hi>其根株窟穴盜無所容奔走北境除荆湖南路提舉茶鹽事會盜發廣西陷藤潯髙化四郡都督張</hi>
　　<hi>浚奏佾有戡亂才遂除經畧安撫廣南西路盜聞風解散佾撫摩瘡痍之民奉宣寛大之詔剔蠧除</hi>
<pb n="KR2k0044_WYG_169-44a"/>
　　<hi>罅繕甲厲兵一路賴以保障者二十餘年</hi>
　盧彦德<hi>括蒼彚紀字國華麗水人紹興中進士知廣德軍建平縣舊版籍有絶户物力錢抑民代</hi>
　　<hi>輸縑疋民苦之多逃亡彦德至大搜隠漏以實升降削虚産二千餘户於是逃者復歸兩守蜀郡再</hi>
　　<hi>歴憲曹並著聲績後官至朝請大夫</hi>
　田渭<hi>括蒼彚紀字伯清縉雲人紹興中進士為辰州教授五溪俗與中州殊絶渭創學宫刻典籍立</hi>
　　<hi>程度推誠訓育俗為一變遷司封郎除浙東提舉常平嵗歉究心荒政除台婺處三州户科茶税又</hi>
　　<hi>奏罷五等差夫送迎之擾民賴以安</hi>
　朱藻<hi>括蒼彚紀縉雲人紹興中進士知浦城縣邑有劇寇前令莫敢誰何藻至悉置於法</hi>
<pb n="KR2k0044_WYG_169-44b"/>
　程樟<hi>兩浙名賢錄字喬仲松陽人官連州司理妖民龔陸以左道具獄樟為推究其詿誤者數百人</hi>
　　<hi>改知侯官聿新學宫日與博士弟子講學習射彬彬向風晉守廉州政尚簡静置平糴倉以濟民饑</hi>
　　<hi>官至廣東西路憲使</hi>
　季籲<hi>括蒼彚紀字和叟龍泉人隆興中進士歴開州知州節浮靡蠲宿逋奏除省額四千餘緡減州</hi>
　　<hi>額六百餘緡尋擢東普知府普連年大饑籲講求荒政至廢寢食民甚賴之</hi>
　詹宗契<hi>括蒼彚紀字彦敷縉雲人以世賞入仕終知南康建昌二州撫湖外之民講救荒之術丞</hi>
　　<hi>相葉淮嘗舉其廉能孝宗詔褒奬之</hi>
　黄邦彦<hi>括蒼彚紀字退翁縉雲人嘉定中進士知雩都縣吏以治盜請邦彦曰以民視民何忍為</hi>
<pb n="KR2k0044_WYG_169-45a"/>
　　<hi>盜作廉寛公勤四銘刻於邑治以勸後人盜風遂息歴官至朝散大夫</hi>
　朱定<hi>福建通志縉雲人嘉定間知連江疏水利決淹獄正役版威惠並行吏民樂之</hi>
　季鏞<hi>兩浙名賢錄字伯韶栝蒼人淳祐十二年知睦州時大水壊公私廬舍無數民苦溺且饑鏞至</hi>
　　<hi>虚己問俗首蠲私苗十六力請於朝寛京府𣙜糴之令發廩分賑捐抽解場木予被水之家未幾頓</hi>
　　<hi>復舊觀民忘昏墊後官至兩浙轉運使</hi>
　潘自中<hi>括蒼彚紀字時乂松陽人為江州司理有呉門鹽商牽連就繫吏承上意欲加之罪没入</hi>
　　<hi>其貲自中曰入人之罪以媚人吾不忍為也力雪免之州部將二人以軍賦牴牾繫獄統戎者以夙</hi>
　　<hi>憾欲死之自中走白於府深明其誣二人賴以免</hi>
<pb n="KR2k0044_WYG_169-45b"/>
　元<lb/>
　趙鞏<hi>福建通志縉雲人至元間為劍州路總管時兵戈甫息鞏至一以廉静為先尤加意學校諸生</hi>
　　<hi>立碑頌焉</hi>
　王鉉翁<hi>王褘王鉉翁墓志字中實遂昌人為平江路呉縣主簿郡守杜某素知其材大小政務悉</hi>
　　<hi>以委之豪民顧鍾朱郭四大姓怙勢為不法則發其罪惡咸置於理除台州路黄巖判官亭户洪甲</hi>
　　<hi>恃不統於有司恣為暴横殺平民吏白不宜問鉉翁曰殺人之人乃可置不問耶逮捕繫獄坐罪不</hi>
　　<hi>少貸奸民有挾偽鈔板詣官自首者覬事發因得誣連富人鉉翁察其情詰之果自服立命焚其板</hi>
　　<hi>居三年庶績具舉以中山府判官致仕</hi>
<pb n="KR2k0044_WYG_169-46a"/>
　明<lb/>
　應塤<hi>括蒼彚紀字伯和縉雲人洪武初由儒士知太康縣以廉謹稱陞知荆門州治尚寛厚民多徳</hi>
　　<hi>之永樂中致仕</hi>
　張彦方<hi>崇禎處州府志字文鉅龍泉人洪武中舉孝廉歴官樂平知縣剖斷如神寃抑得理</hi>
　王均<hi>兩浙名賢錄字惟準青田人正統丙子舉人選濱州知州屬嵗大旱民無穀種流離滿道均躬</hi>
　　<hi>履村落貸種給耕又力請於朝得銀萬兩民賴以濟</hi>
　周雷<hi>兩浙名賢錄字時敬松陽人由嵗貢判延安出鎮神水督倉廩謹度支崇學典教恩威並行又</hi>
　　<hi>以地髙乏水人多病渴乃令各鑿井利濟無窮及歸民皆遮道泣餞不忍别</hi>
<pb n="KR2k0044_WYG_169-46b"/>
　金文<hi>獻徴錄字尚德麗水人景泰辛未進士拜行人陞刑部員外郎真定頑民上封事官民被誣者</hi>
　　<hi>累百餘文奉命鞫之三日而情具奏徙其人於邊在刑部十三年無私請託出為開封知府時屢嵗</hi>
　　<hi>滛雨害稼黄河岸決百姓薦飢文親履灾所驗實奏免其賦又奏便民七事詔皆可之尋致仕崇禎</hi>
　　<hi>處州府志文辭藻翰墨雅重文苑有好生錄履素閒吟讞獄餘典東㳺等稿</hi>
　鄭宣<hi>括蒼彚紀字士達麗水人𢎞治癸丑進士選御史綽有風裁以抗禮逆瑾謫興化推官多善政</hi>
　　<hi>尋陞江西僉事禦寇有功進階叅議乞歸崇禎處州府志著有宋元綱目愚管郡志補遺古栝遺芳</hi>
　　<hi>等書</hi>
　沈<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>
                    <hi>括蒼彚紀字景明雲和人𢎞治乙丑進士累官山東副使適王鏜寇發勢甚猖獗<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>設法勦絶</hi>
<pb n="KR2k0044_WYG_169-47a"/>
　　<hi>境頼以寧未幾致仕</hi>
　汪瑛<hi>括蒼彚紀字子修麗水人正德戊辰進士任兵部主事歴陞福建副使勦泉州賊一方以定會</hi>
　　<hi>入覲卒於途家無嬴積</hi>
　葉禎<hi>括蒼彚紀字瑞卿麗水人嘉靖戊子舉人授宜黄知縣剛介不阿改巴東節用愛民上下信服</hi>
　　<hi>尋遷梧州府通判致仕</hi>
　李璽<hi>括蒼彚紀縉雲人任重慶府推官公廉仁明考最擢知趙州苦節惠民甫五月卒民建仰德祠</hi>
　　<hi>以祀</hi>
　李珉<hi>兩浙名賢錄縉雲人任延平司李鞫獄明允人稱不寃有父訟其子者其孫曲䕶其父珉曰爾</hi>
<pb n="KR2k0044_WYG_169-47b"/>
　　<hi>知為父之子不知父即祖之子也三人叩頭悔罪聞風者亦無不感化尋遷撫州别駕時峒寇出没</hi>
　　<hi>珉布德惠嚴規畫境土肅清尋致仕</hi>
　戴濂<hi>崇禎處州府志字希茂麗水人嘉靖壬戌進士授行人量移比部慮囚陜西多所平反擢知饒</hi>
　　<hi>州府鎮以清静豪猾扞網一無所貸調潯州府罷牛税減鹽錢嚴𤼵塚挾贖之禁潯俗為之一變尋</hi>
　　<hi>移病歸</hi>
　鄭文茂<hi>崇禎處州府志字實夫縉雲人嘉靖癸丑進士授刑部主事歴本部郎出守承天多善政</hi>
　　<hi>遷四川兵備副使勦巨寇何勉篤斥貪墨革支應民歌頌之</hi>
　黄一陽<hi>處州府志字旋化遂昌人萬歴癸巳選貢授滄州判官陞藤縣令地産異草人食之立死</hi>
<pb n="KR2k0044_WYG_169-48a"/>
　　<hi>惡少每恃以誣人一陽下車首著為禁在任二年鮮有以人命訟者尋卒於官</hi>
　李逢雷<hi>處州府志字子敬縉雲人以例貢授光祿寺署丞陞遼州同知州治在萬山中多曠土因</hi>
　　<hi>勸民植茶果墾土田應罰鍰者視墾畝多寡為差民争畢力得田數千畝擢福建鹽運副使</hi>
國朝<lb/>
　呉從謙<hi>湖南名宦册景寧人由拔貢知臨武縣撫輯流移均平徭役多善政尋陞武岡知州</hi>
　張翀<hi>福建名宦册字南溟麗水人康熙七年令羅源耿逆播虐縱黨四出剝民翀笞而逐之境外嬰</hi>
　　<hi>逆怒脅知府王之儀揭罷之儀持不可逆乃檄召翀翀單騎之省百姓從行甚衆逆黨謀於中途窘</hi>
　　<hi>辱望見之不敢動卒於官邑人構祠祀焉</hi>
<pb n="KR2k0044_WYG_169-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百七十<lb/>
</p>
<p>
</p>
  </div>
</body>
</text>
</TEI>
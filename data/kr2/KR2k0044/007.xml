<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷八</head> <lb/>
    <p>
<pb n="KR2k0044_WYG_007-1a"/>
欽定四庫全書<lb/>
　浙江通志卷八<lb/>
　　建置<hi>五</hi>
　　嚴州府<lb/>
　通典春秋時屬呉後屬越又屬楚<lb/>
　青類天文分野之書秦屬㑹稽為鄣郡之地<lb/>
　　<hi>謹按通典云秦為鄣郡地盖以新安新定等為鄣郡地耳考秦三十六郡鄣與㑹稽共治揚州之境</hi>
　　<hi>是時新定未有所分迨孫稽置新都郡後隋唐漸以呉郡餘杭之属縣來𨽻是新定實處鄣與㑹稽</hi>
<pb n="KR2k0044_WYG_007-1b"/>
　　<hi>之間非獨為鄣郡之地也</hi>
　清類天文分野之書漢屬㑹稽及丹陽郡<lb/>
　清類天文分野之書後漢屬呉郡及丹陽郡<lb/>
　　<hi>謹按通典云漢為丹陽郡地後漢以後並属呉郡考漢書地理志富春属㑹稽郡歙属丹陽郡後漢</hi>
　　<hi>書郡國志富春属呉郡歙属丹陽郡建徳桐廬新昌于富春縣分置始新新定于歙縣分置分水又</hi>
　　<hi>於桐廬分置是在前漢時属㑹稽及丹陽二郡後漢属呉郡及丹陽郡無疑矣</hi>
　三國呉志建安十三年權使賀齊討黟歙分歙為始<lb/>
　　新新定犁陽休陽縣以六縣為新都郡<hi>太平寰宇記新都郡</hi>
<pb n="KR2k0044_WYG_007-2a"/>
　　<hi>理始新縣属揚州</hi>
　清類天文分野之書三國呉立建徳桐廬新昌三縣<lb/>
　　屬呉郡<lb/>
　晉書地理志呉郡統縣富陽桐廬建徳夀昌<hi>元和郡縣志呉</hi>
　　<hi>新昌晉太康元年改夀昌</hi>
　嚴陵志晉太康元年改郡曰新安改新定縣曰遂安<lb/>
　　<hi>謹按晉新安郡統縣六而在今之嚴州府者惟始新遂安二縣宋南齊皆同</hi>
　清類天文分野之書梁普通二年改夀昌屬新安郡<lb/>
<pb n="KR2k0044_WYG_007-2b"/>
　隋書地理志新安郡平陳廢為新安縣遂安桐廬廢<lb/>
　　又廢建徳入呉寜縣仁夀三年置睦州遂安桐廬<lb/>
　　復<hi>嚴陵志併夀昌入新安</hi>
　　<hi>謹按開皇中置歙州統休寧歙黟三縣仁夀中置睦州統新安遂安桐廬三縣于是二州之縣各有</hi>
　　<hi>分属不復混雜矣</hi>
　隋書地理志大業初改新安名雉山置遂安郡<lb/>
　隋書地理志遂安郡統縣雉山桐廬遂安<lb/>
　舊唐書地理志武徳四年改為睦州領雉山遂安二<lb/>
<pb n="KR2k0044_WYG_007-3a"/>
　　縣<lb/>
　太平寰宇記武徳四年置分水縣復置建徳縣<lb/>
　舊唐書地理志桐廬武徳四年于縣置嚴州領桐廬<lb/>
　　分水建徳三縣七年廢州及分水建徳二縣以桐<lb/>
　　廬屬睦州<lb/>
　　<hi>謹按武徳七年又改為東睦州八年去東字</hi>
　文獻通考睦州唐屬江南道<lb/>
　唐書地理志建徳永淳二年復置雉山文眀元年曰<lb/>
<pb n="KR2k0044_WYG_007-3b"/>
　　新安夀昌永昌元年析雉山置載初元年省分水<lb/>
　　如意元年復置更名武盛神龍元年復故名夀昌<lb/>
　　復置<lb/>
　太平寰宇記開元二十年改新安為還淳縣<lb/>
　通志地理畧開元十道圖睦州江南東道<lb/>
　清類天文分野之書天寳元年改新安郡乾元元年<lb/>
　　復為睦州<lb/>
　唐書地理志青溪永貞元年還淳更名<lb/>
<pb n="KR2k0044_WYG_007-4a"/>
　唐書方鎮表𨽻浙江東道節度<lb/>
　　<hi>謹按開元二十一年睦州𨽻江南東道至是乃𨽻浙江東道節度又考唐書地理表貞元中浙江西</hi>
　　<hi>道觀察亦領睦州</hi>
　唐書地理志睦州新定郡上縣六建徳青溪夀昌桐<lb/>
　　廬分水遂安<lb/>
　清類天文分野之書光化三年錢氏以桐廬屬杭州<lb/>
　十國春秋呉越睦州領縣五建徳夀昌遂安分水青<lb/>
　　溪<lb/>
<pb n="KR2k0044_WYG_007-4b"/>
　宋史地理志太平興國二年桐廬來𨽻<lb/>
　文獻通考睦州為遂安軍節度<lb/>
　宋史地理志宣和元年升建徳軍節度<lb/>
　清類天文分野之書宣和三年改睦州曰嚴州青溪<lb/>
　　縣曰淳化<lb/>
　宋史地理志兩浙路嚴州<lb/>
　續文獻通考紹興中淳化縣始名淳安<lb/>
　文獻通考嚴州屬浙西路<lb/>
<pb n="KR2k0044_WYG_007-5a"/>
　宋史地理志建徳軍咸淳元年升府縣六建徳淳安<lb/>
　　桐廬分水遂安夀昌<lb/>
　元史地理志至元十三年改建徳府安撫司十四年<lb/>
　　改建徳路<lb/>
　元史地理志江浙等處行中書省為路建徳<lb/>
　元史地理志江南浙西道肅政亷訪司建徳路<lb/>
　元史地理志建徳路上領縣六建徳淳安遂安桐廬<lb/>
　　分水夀昌<lb/>
<pb n="KR2k0044_WYG_007-5b"/>
　續文獻通考眀初改建安府尋改嚴州府<lb/>
　眀實録移置浙江行省於嚴州<hi>萬厯嚴州府志洪武八年罷中書省</hi>
　眀一統志浙江等處承宣布政使司領嚴州府<lb/>
　續文獻通考嚴州府領建徳淳安桐廬遂安夀昌分<lb/>
　　水六縣<lb/>
國朝定為嚴州府屬浙江布政使司領縣六建徳淳安<lb/>
　　桐廬遂安夀昌分水<lb/>
　　　建徳縣<lb/>
<pb n="KR2k0044_WYG_007-6a"/>
　通典漢富春縣地<lb/>
　太平寰宇記呉黄武四年分富春地置建徳縣屬呉<lb/>
　　郡<lb/>
　　<hi>謹按晉宋齊並因之</hi>
　清類天文分野之書梁分屬東陽郡<lb/>
　　<hi>謹按通典梁陳置金華郡隋平陳置婺州大業初州省置東陽郡則建徳在梁陳時當云属金華郡</hi>
　隋書地理志長山廢建徳入改為呉寜縣<lb/>
　清類天文分野之書唐武徳四年置建徳屬嚴州<lb/>
<pb n="KR2k0044_WYG_007-6b"/>
　唐書地理志武徳七年省入桐廬雉山永淳二年復<lb/>
　　置<lb/>
　唐書地理志睦州新定郡建徳<hi>上</hi>
　十國春秋呉越睦州領縣建徳<lb/>
　宋史地理志建徳府縣建徳<hi>望</hi>
　元史地理志建徳路領縣建徳<hi>中倚郭</hi>
　舊浙江通志眀建徳縣屬建安府尋屬嚴州府<lb/>
國朝建徳縣屬嚴州府附郭編户八十六里<lb/>
<pb n="KR2k0044_WYG_007-7a"/>
　　　淳安縣<lb/>
　舊唐書地理志漢歙縣地屬丹陽郡<lb/>
　　<hi>謹按建安中孫氏以葉鄉為始新縣立新都郡于始新</hi>
　清類天文分野之　書晉為新安郡<lb/>
　　<hi>謹按宋齊梁陳並因之</hi>
　嚴陵志隋開皇九年平陳廢郡為新安縣大業初改<lb/>
　　曰雉山<lb/>
　隋書地理志遂安郡統縣雉山<lb/>
<pb n="KR2k0044_WYG_007-7b"/>
　舊唐書地理志文眀元年復為新安開元二十年改<lb/>
　　還淳永貞元年避憲宗名改為青溪<lb/>
　唐書地理志睦州新定郡青溪<hi>上</hi>
　十國春秋呉越睦州領縣青溪<lb/>
　宋史地理志宣和初改淳化<hi>嚴陵志平方臘改曰淳化</hi>南渡後改<lb/>
　　今名<lb/>
　宋史地理志建徳府淳安<hi>望</hi>
　元史地理志建徳路領縣淳安<hi>中</hi>
<pb n="KR2k0044_WYG_007-8a"/>
　舊浙江通志眀淳安縣屬建安府尋屬嚴州府<lb/>
國朝淳安縣屬嚴州府編户六十一里<lb/>
　　　桐廬縣<lb/>
　元和郡縣志本漢富春縣之桐溪鄉<lb/>
　宋書州郡志呉分富春立桐廬<hi>元和郡縣志黄武四年分置桐廬縣以居</hi>
　　<hi>桐溪地因名桐廬</hi>
　晉書地理志呉郡統縣桐廬<lb/>
　宋書州郡志呉郡太守領桐廬<lb/>
<pb n="KR2k0044_WYG_007-8b"/>
　　<hi>謹按齊梁陳並仍舊</hi>
　名勝志隋開皇中併入錢唐<lb/>
　隋書地理志桐廬仁夀中復<lb/>
　　<hi>謹按仁夀中桐廬属睦州大業初属遂安郡</hi>
　舊唐書地理志武徳四年於縣置嚴州七年廢州以<lb/>
　　桐廬屬睦州<lb/>
　唐書地理志睦州新定郡桐廬<hi>𦂳</hi>
　嚴陵志光化三年錢鏐割縣𨽻杭州<lb/>
<pb n="KR2k0044_WYG_007-9a"/>
　十國春秋呉越西府杭州領縣桐廬<lb/>
　清類天文分野之書宋太平興國中仍属睦州<lb/>
　宋史地理志建徳府桐廬<hi>上</hi>
　元史地理志建徳路領縣桐廬<hi>中</hi>
　舊浙江通志眀桐廬縣屬建安府尋属嚴州府<lb/>
國朝桐廬縣屬嚴州府編户五十三里<lb/>
　　　遂安縣<lb/>
　嚴陵志漢歙縣南鄉之地<lb/>
<pb n="KR2k0044_WYG_007-9b"/>
　元和郡縣志呉大帝使賀齊平黟歙縣之南鄉安定<lb/>
　　里置新定縣<lb/>
　　<hi>謹按呉属新都郡</hi>
　宋書州郡志遂安晉太康元年更名<lb/>
　　<hi>謹按晉宋齊梁陳並属新安郡</hi>
　隋書地理志平陳廢仁夀中復<lb/>
　隋書地理志遂安郡統縣遂安<lb/>
　唐書地理志睦州新定郡遂安<hi>上</hi>
<pb n="KR2k0044_WYG_007-10a"/>
　十國春秋呉越睦州領縣遂安<lb/>
　宋史地理志建徳府遂安<hi>中</hi>
　元史地理志建徳路領縣遂安<hi>下</hi>
　舊浙江通志眀遂安縣屬建安府尋屬嚴州府<lb/>
國朝遂安縣屬嚴州府編户六十四里<lb/>
　　　夀昌縣<lb/>
　元和郡縣志本漢富春縣地<lb/>
　宋書州郡志夀昌呉分富春立新昌縣晉太康元年<lb/>
<pb n="KR2k0044_WYG_007-10b"/>
　　更名<lb/>
　　<hi>謹按縣属呉郡晉宋齊並因之</hi>
　清類天文分野之書梁普通二年改屬新安郡<lb/>
　　<hi>謹按陳仍梁舊</hi>
　嚴陵志隋開皇九年廢新安郡併夀昌入新安縣<lb/>
　舊唐書地理志夀昌永昌元年分雉山縣置載初元<lb/>
　　年廢神龍元年復<lb/>
　唐書地理志睦州新定郡夀昌<hi>上</hi>
<pb n="KR2k0044_WYG_007-11a"/>
　十國春秋呉越睦州領縣夀昌<lb/>
　宋史地理志建徳府夀昌<hi>中</hi>
　元史地理志建徳路領縣夀昌<hi>中</hi>
　舊浙江通志眀夀昌縣屬建安府尋属嚴州府<lb/>
國朝夀昌縣屬嚴州府編户三十六里<lb/>
　　　分水縣<lb/>
　太平寰宇記本桐廬縣之西鄉<lb/>
　嚴陵志唐武徳四年置嚴州治桐廬乃析桐廬七鄉<lb/>
<pb n="KR2k0044_WYG_007-11b"/>
　　别為縣名分水盖取桐江水中分之義<lb/>
　清類天文分野之書武徳七年併入桐廬如意元年<lb/>
　　復置改名武盛<lb/>
　舊唐書地理志神龍元年改為分水<lb/>
　唐書地理志寳應二年析置昭徳縣大歴六年省<lb/>
　唐書地理志睦州新定郡分水<hi>上</hi>
　十國春秋呉越睦州領縣分水<lb/>
　宋史地理志建徳府分水<hi>中</hi>
<pb n="KR2k0044_WYG_007-12a"/>
　元史地理志建徳路領縣分水<hi>中</hi>
　舊浙江通志眀分水縣屬建安府尋屬嚴州府<lb/>
國朝分水縣屬嚴州府編户一十八里<lb/>
　　溫州府<lb/>
　通典春秋戰國並属越<lb/>
　　<hi>謹按楚滅越後地属于楚</hi>
　史記東越列傳秦并天下以其地為閩中郡<lb/>
　史記東越列傳漢孝恵三年舉高帝時越功曰閩君<lb/>
<pb n="KR2k0044_WYG_007-12b"/>
　　搖功多立為東海王都東甌<lb/>
　　<hi>謹按元封元年入東越詔軍吏皆將其民徙處江淮間東越地遂虚</hi>
　漢書地理志㑹稽郡回浦<hi>十道志溫州永嘉郡㑹稽之東境</hi>
　輿地志後漢光武改為章安縣<lb/>
　　<hi>謹按回浦乃今奉化縣回浦鄉即寜海縣地在後漢為章安</hi>
　太平寰宇記永和三年置永寜縣<lb/>
　　<hi>謹按宋書州郡志一作永建四年立</hi>
　資治通鑑呉屬臨海郡<lb/>
<pb n="KR2k0044_WYG_007-13a"/>
　宋書州郡志安固呉立曰羅陽改曰安陽晉太康元<lb/>
　　年更名<lb/>
　宋書州郡志横陽晉太康四年以横藇船屯為始陽<lb/>
　　仍復故名<lb/>
　晉書地理志太寜元年分臨海立永嘉郡統永寜安<lb/>
　　固松陽横陽四縣而揚州統永嘉郡<lb/>
　　<hi>謹按永嘉置郡四縣属于永嘉與臨海郡不復統攝矣又孝武帝置樂成縣則晉末永嘉郡當統永</hi>
　　<hi>寜松陽安固横陽樂成五縣</hi>
<pb n="KR2k0044_WYG_007-13b"/>
　晉書地理志寜康二年分永嘉郡之永寜縣置樂成<lb/>
　　縣<lb/>
　萬厯溫州府志宋孝建元年置東揚州統永嘉郡永<lb/>
　　光元年以東揚州併入揚州仍統永嘉等郡<lb/>
　宋書州郡志永嘉太守領縣五永寜安固松陽樂成<lb/>
　　横陽<lb/>
　　<hi>謹按宋永嘉所領五縣在今之溫州府者永寜安固横陽樂成四縣松陽則属今之處州府又按南</hi>
　　<hi>齊永嘉郡所領五縣與宋同</hi>
<pb n="KR2k0044_WYG_007-14a"/>
　梁書高祖紀普通五年分揚州置東揚州<hi>萬厯溫州府志置東</hi>
　　<hi>揚州統永嘉七郡</hi>
　陳書文帝紀天嘉三年以永嘉八郡置東揚州<lb/>
　　<hi>謹按永嘉郡統縣梁陳二書不志地理難于詳考大畧與宋齊相同</hi>
　萬厯溫州府志隋開皇九年平陳廢永嘉郡置處州<lb/>
　　改永寜為永嘉省横陽入安固十三年改處州為<lb/>
　　栝州省安固樂成入永嘉統栝蒼永嘉松陽臨海<lb/>
　　四縣<lb/>
<pb n="KR2k0044_WYG_007-14b"/>
　太平寰宇記大業復為永嘉郡<lb/>
　　<hi>謹按隋時置郡于栝蒼即今處州非今之永嘉縣</hi>
　唐書地理志永嘉武徳五年以縣置東嘉州并析置<lb/>
　　永寜安固横陽樂成四縣七年樂成省入永嘉貞<lb/>
　　觀元年州廢省横陽永寜以永嘉安固𨽻栝州<lb/>
　唐書地理志溫州上元元年析栝州之永嘉安固置<lb/>
　　<hi>圖經永嘉民李行撫詣闕請置州制以永嘉安固二縣置溫州其地自溫嶠山西民多火耕雖隆冬</hi>
　　<hi>恒燠故名謹按今之溫州府地晉眀帝以前属今之台州府眀帝以後與今之處州府或合或分自</hi>
<pb n="KR2k0044_WYG_007-15a"/>
　　<hi>唐上元置溫州乃自為一郡不復相統攝矣</hi>
　文獻通考溫州唐屬江南道<lb/>
　唐書地理志載初元年復置樂成縣大足元年析安<lb/>
　　固復置横陽縣<lb/>
　通志地理畧開元十道圖溫州江南東道<lb/>
　舊唐書地理志天寳元年改為永嘉郡<lb/>
　太平寰宇記乾元元年復為溫州<hi>唐書方鎮表𨽻浙江東道節度</hi>
　唐書地理志溫州永嘉郡上縣四永嘉安固横陽樂<lb/>
<pb n="KR2k0044_WYG_007-15b"/>
　　成<lb/>
　十國春秋晉天福四年勅建溫州為靜海軍節度<lb/>
　十國春秋呉越溫州領縣四永嘉瑞安平陽樂清<lb/>
　　<hi>謹按瑞安即安固縣平陽即横陽縣樂清即樂成縣</hi>
　宋史地理志太平興國三年降為軍<lb/>
　宋史地理志兩浙路溫州<lb/>
　宋史地理志政和七年升應道軍節度建炎三年罷<lb/>
　　軍額<lb/>
<pb n="KR2k0044_WYG_007-16a"/>
　文獻通考溫州屬浙東路<lb/>
　宋史地理志瑞安府本溫州咸淳元年以度宗潛邸<lb/>
　　升府<hi>萬厯溫州府志時有禾異畆同穎知州王亞夫以聞故升府</hi>
　宋史地理志瑞安府縣四永嘉平陽瑞安樂清<lb/>
　元史地理志至元十三年瑞安府仍為溫州<lb/>
　元史地理志江浙等處行中書省為路溫州<lb/>
　元史地理志浙江海右道肅政亷訪司溫州路<lb/>
　元史成宗紀元貞元年陞平陽瑞安縣為州<lb/>
<pb n="KR2k0044_WYG_007-16b"/>
　元史地理志溫州路上領縣二永嘉樂清州二瑞安<lb/>
　　平陽<lb/>
　續文獻通考眀改為溫州府洪武二年瑞安平陽復<lb/>
　　改為縣<lb/>
　眀一統志浙江等處承宣布政使司領溫州府<lb/>
　眀從信録景泰三年立泰順縣<lb/>
　續文獻通考眀溫州府領縣五永嘉樂清瑞安平陽<lb/>
　　泰順<lb/>
<pb n="KR2k0044_WYG_007-17a"/>
國朝定為溫州府属浙江布政使司領縣五永嘉樂清<lb/>
　　平陽瑞安泰順<lb/>
　　　永嘉縣<lb/>
　清類天文分野之書漢東甌地東海王都<lb/>
　後漢書郡國志永寜永和三年以章安縣東甌鄉為<lb/>
　　縣<hi>資治通鑑注㑹稽東部都尉治</hi>
　萬厯溫州府志呉太平三年以東部都尉為臨海郡<lb/>
　　永寜属之<lb/>
<pb n="KR2k0044_WYG_007-17b"/>
　清類天文分野之書晉為永嘉郡治<lb/>
　宋書州郡志永嘉太守領永寜<lb/>
　　<hi>謹按齊梁陳並仍舊</hi>
　隋書地理志永嘉舊曰永寜置永嘉郡平陳郡廢縣<lb/>
　　改名焉<lb/>
　唐書地理志武徳五年以縣置東嘉州并析置永寜<lb/>
　　縣<lb/>
　唐書地理志貞觀元年州廢省永寜以永嘉𨽻栝州<lb/>
<pb n="KR2k0044_WYG_007-18a"/>
　舊唐書地理志上元二年置溫州治於此縣<lb/>
　唐書地理志溫州永嘉郡永嘉<hi>上</hi>
　十國春秋呉越溫州領縣永嘉<lb/>
　宋史地理志瑞安府永嘉<hi>𦂳</hi>
　元史地理志溫州路領縣永嘉<hi>上倚郭</hi>
　舊浙江通志眀永嘉縣屬溫州府<lb/>
國朝永嘉縣属溫州府附郭編户二百八十四里<lb/>
　　　樂清縣<lb/>
<pb n="KR2k0044_WYG_007-18b"/>
　萬厯溫州府志本東漢永寜縣地<lb/>
　宋書州郡志樂成晉寜康三年分永寜立<lb/>
　宋書州郡志永嘉太守領縣樂成<lb/>
　　<hi>謹按齊梁陳皆因之</hi>
　萬厯溫州府志隋省入永嘉属栝州<lb/>
　唐書地理志武徳五年析置樂成縣七年省入永嘉<lb/>
　舊唐書地理志載初元年分永嘉復置<lb/>
　唐書地理志溫州永嘉郡樂成<hi>上</hi>
<pb n="KR2k0044_WYG_007-19a"/>
　十國春秋呉越溫州領縣樂清<hi>注避梁王父諱改</hi>
　宋史地理志瑞安府樂清<hi>上</hi>
　元史地理志溫州路領縣樂清<hi>下</hi>
　舊浙江通志明樂清縣属溫州府<lb/>
國朝樂清縣属溫州府編户一百三十六里<lb/>
　　　平陽縣<lb/>
　太平寰宇記本永嘉安固之地<lb/>
　萬厯溫州府志晉太康初析横藇船屯置始陽縣尋<lb/>
<pb n="KR2k0044_WYG_007-19b"/>
　　改曰横陽<lb/>
　晉書地理志太寜元年立永嘉郡統横陽縣<lb/>
　宋書州郡志永嘉太守領横陽<lb/>
　　<hi>謹按齊梁陳並因之</hi>
　萬厯溫州府志隋省入安固<lb/>
　舊唐書地理志武徳五年分安固縣置貞觀元年廢<lb/>
　　大足元年復分安固置<lb/>
　唐書地理志溫州永嘉郡横陽<hi>上</hi>
<pb n="KR2k0044_WYG_007-20a"/>
　十國春秋呉越武肅王時改平陽<hi>郡縣釋名横陽取横藇及横陽江之</hi>
　　<hi>義後梁乾化間横陽既平故曰平陽</hi>
　十國春秋呉越溫州領縣平陽<lb/>
　宋史地理志瑞安府平陽<hi>望</hi>
　元史地理志溫州路領平陽州元貞元年升<hi>下</hi>
　舊浙江通志眀復為平陽縣属溫州府<lb/>
國朝平陽縣属溫州府編户二百四十一里<lb/>
　　　瑞安縣<lb/>
<pb n="KR2k0044_WYG_007-20b"/>
　元和郡縣志本漢回浦縣地後漢改回浦為章安<lb/>
　方輿紀要三國呉析置羅陽縣寳鼎三年改曰安陽<lb/>
　　晉太康初改曰安固属臨海郡<hi>太平寰宇記因境内安固山名</hi>
　晉書地理志太寜元年立永嘉郡統安固縣<lb/>
　宋書州郡志永嘉太守領安固<lb/>
　　<hi>謹按齊梁陳並仍舊</hi>
　萬厯溫州府志隋開皇十二年省入永嘉属栝州<lb/>
　舊唐書地理志武徳八年分永嘉縣置属嘉州貞觀<lb/>
<pb n="KR2k0044_WYG_007-21a"/>
　　元年廢嘉州安固属栝州上元元年属溫州<lb/>
　唐書地理志溫州永嘉郡安固<hi>上</hi>
　十國春秋呉越溫州領縣瑞安<hi>注唐天復三年有白烏棲縣之集雲閣武</hi>
　　<hi>肅王聞于朝詔改今名</hi>
　宋史地理志瑞安府縣瑞安<hi>𦂳</hi>
　元史地理志溫州路領瑞安州元貞元年升<hi>下</hi>
　舊浙江通志眀復為瑞安縣属溫州府<lb/>
國朝瑞安縣属溫州府編户一百三十八里<lb/>
<pb n="KR2k0044_WYG_007-21b"/>
　　　泰順縣<lb/>
　眀一統志本瑞安平陽二縣地<lb/>
　萬厯溫州府志景泰二年割瑞安十二里平陽六里<lb/>
　　立為縣以民心向化賜名泰順<hi>眀従信録兵部侍郎孫原貞奏立</hi>
　舊浙江通志明泰順縣属溫州府<lb/>
國朝泰順縣属溫州府編户一十八里<lb/>
　　處州府<lb/>
　太平寰宇記古縉雲之墟<lb/>
<pb n="KR2k0044_WYG_007-22a"/>
　栝蒼彚紀春秋戰國時属越越亡入楚<lb/>
　太平寰宇記秦㑹稽郡地<lb/>
　　<hi>謹按處州府秦㑹稽郡地太平寰宇記圖經清類分野書皆同明修一統志亦因之惟陸廣㣲志勝</hi>
　　<hi>云秦属閩中郡栝蒼彚紀亦云秦始皇以其地為閩中郡考處州係臨海永嘉二郡分出台溫在秦</hi>
　　<hi>時乃句踐之後廢其君長以其地置閩中郡者也當以属閩中郡為是</hi>
　太平御覧漢初為東甌地後為回浦縣<hi>文獻通考漢属㑹稽郡</hi>
　清類天文分野之書後漢改為章安<lb/>
　栝蒼彚紀松陽縣建安八年立<lb/>
<pb n="KR2k0044_WYG_007-22b"/>
　資治通鑑呉大帝赤烏二年分太末立平昌縣<hi>宋書州郡</hi>
　　<hi>志晉太康元年更名遂昌縣</hi>
　　<hi>謹按松陽縣属臨海郡平昌縣属東陽郡</hi>
　晉書地理志太寜元年分臨海立永嘉郡統永寜安<lb/>
　　固松陽横陽四縣而揚州統永嘉郡<lb/>
　　<hi>謹按永嘉郡所統四縣惟松陽一縣乃今之處州府後雖増置樂成亦不與處州統属也</hi>
　栝蒼彚紀隋開皇九年廢二郡為縣分松陽之東鄉<lb/>
　　置栝蒼縣以栝蒼松陽永嘉臨海四縣置處州十<lb/>
<pb n="KR2k0044_WYG_007-23a"/>
　　二年改為栝州<hi>名勝志處士星見于分野置處州以州治在小栝山之巔改名栝州</hi>
　文獻通考煬帝時復置永嘉郡<lb/>
　舊唐書地理志武徳四年平李子通置栝州置總管<lb/>
　　府管松嘉台三州括州領括蒼麗水二縣八年廢<lb/>
　　松州為松陽縣來属省麗水入括蒼遂昌併入松<lb/>
　　陽<lb/>
　舊唐書地理志貞觀元年廢都督府省嘉州以永嘉<lb/>
　　安固二縣來属<lb/>
<pb n="KR2k0044_WYG_007-23b"/>
　文獻通考栝州唐属江南道<lb/>
　唐書地理志縉雲聖歴元年析栝蒼及婺州之永康<lb/>
　　置青田景雲二年析栝蒼置遂昌復置<lb/>
　通志地理畧開元十道圖栝州江南東道<lb/>
　舊唐書地理志天寳元年改為縉雲郡乾元元年復<lb/>
　　為栝州<lb/>
　唐書地理志龍泉乾元二年析遂昌松陽置<lb/>
　太平寰宇記大歴十四年改為處州<hi>舊唐書地理志避徳宗諱栝蒼</hi>
<pb n="KR2k0044_WYG_007-24a"/>
　　<hi>改為麗水</hi>
　唐書方鎮表建中元年𨽻浙江東道觀察使<lb/>
　唐書地理志處州縉雲郡上縣六麗水松陽縉雲青<lb/>
　　田遂昌龍泉<lb/>
　十國春秋呉越處州領縣六麗水龍泉遂昌縉雲青<lb/>
　　田白龍<lb/>
　　<hi>謹按松陽錢氏初改長松又改白龍</hi>
　宋史地理志兩浙路處州<lb/>
<pb n="KR2k0044_WYG_007-24b"/>
　宋史地理志慶元三年分龍泉松源鄉置慶元縣<lb/>
　文獻通考處州属浙東路<lb/>
　宋史地理志處州上縉雲郡軍事縣七麗水龍泉松<lb/>
　　陽遂昌縉雲青田慶元<lb/>
　元史地理志至元十三年立處州路總管府<lb/>
　元史地理志江浙等處行中書省為路處州<lb/>
　元史地理志浙東海右道肅政亷訪司處州路<lb/>
　元史地理志處州路上縣七麗水龍泉松陽遂昌青<lb/>
<pb n="KR2k0044_WYG_007-25a"/>
　　田縉雲慶元<lb/>
　續文獻通考眀改為處州府<lb/>
　眀一統志浙江等處承宣布政使司領處州府<lb/>
　明從信録景泰三年置宣平雲和景寜三縣<lb/>
　續文獻通考處州府領縣十麗水青田縉雲松陽遂<lb/>
　　昌龍泉慶元雲和宣平景寜<lb/>
國朝定為處州府属浙江布政使司領縣十麗水青田<lb/>
　　縉雲松陽遂昌龍泉慶元雲和宣平景寜<lb/>
<pb n="KR2k0044_WYG_007-25b"/>
　　　麗水縣<lb/>
　清類天文分野之書漢回浦縣地属㑹稽郡<lb/>
　栝蒼彚紀後漢章安縣地<lb/>
　崇禎處州府志呉晉為松陽縣地属臨海郡<lb/>
　　<hi>謹按晉太寜中属永嘉郡宋後並因之</hi>
　名勝志隋開皇中分松陽之東界立栝蒼縣<lb/>
　隋書地理志永嘉郡統縣栝蒼<lb/>
　舊唐書地理志武徳四年栝州領栝蒼麗水二縣八年<lb/>
<pb n="KR2k0044_WYG_007-26a"/>
　　省麗水入栝蒼<lb/>
　舊唐書地理志大厯十四年改為麗水縣州所治<hi>名勝</hi>
　　<hi>志唐大厯為避徳宗諱與州並改以縣北七里有麗陽山故以麗水為名</hi>
　唐書地理志處州縉雲郡麗水<hi>上</hi>
　十國春秋呉越處州領縣麗水<lb/>
　宋史地理志處州縣麗水<hi>望</hi>
　元史地理志處州路領縣麗水<hi>中倚郭</hi>
　舊浙江通志眀麗水縣属處州府<lb/>
<pb n="KR2k0044_WYG_007-26b"/>
國朝麗水縣属處州府附郭編户一百十五里<lb/>
　　　青田縣<lb/>
　栝蒼彚紀隋栝蒼縣地<lb/>
　唐書地理志青田景雲二年析栝蒼置<hi>名勝志分松陽栝蒼二縣</hi>
　　<hi>置永嘉記青田有草葉似竹染碧名為竹青此地所豐故名青田</hi>
　唐書地理志處州縉雲郡青田<hi>中</hi>
　十國春秋呉越處州領縣青田<lb/>
　宋史地理志處州縣青田<hi>中</hi>
<pb n="KR2k0044_WYG_007-27a"/>
　元史地理志處州路領青田<hi>中</hi>
　舊浙江通志眀青田縣属處州府<lb/>
國朝青田縣属處州府編户一百四十六里<lb/>
　　　縉雲縣<lb/>
　舊唐書地理志萬嵗登封元年分括蒼及婺州永康<lb/>
　　縣置縉雲縣<hi>栝蒼彚紀嗣聖初分金華永康及處州麗水餘地置縉雲縣以仙都有縉</hi>
　　<hi>雲山故名</hi>
　　<hi>謹按嗣聖中宗年號更十二年乃武后萬嵗登封元年栝蒼彚紀與唐書互異當以舊唐書地理志</hi>
<pb n="KR2k0044_WYG_007-27b"/>
　　<hi>為正</hi>
　唐書地理志處州縉雲郡縉雲<hi>上</hi>
　十國春秋呉越處州領縣縉雲<lb/>
　宋史地理志處州縣縉雲<hi>上</hi>
　元史地理志處州路領縣縉雲<hi>中</hi>
　舊浙江通志眀縉雲縣属處州府<lb/>
國朝縉雲縣属處州府編户一百九十里<lb/>
　　　松陽縣<lb/>
<pb n="KR2k0044_WYG_007-28a"/>
　元和郡縣志本漢回浦縣之地属㑹稽後漢分立此<lb/>
　　縣<hi>呉地記縣東南臨大溪有松樹大八十一圍腹中空可容三十人坐故取此為名括蒼彚紀建</hi>
　　<hi>安八年立</hi>
　崇禎處州府志呉太平二年𨽻臨海郡<lb/>
　晉書地理志臨海郡統縣松陽太寜元年立永嘉郡<lb/>
　　統松陽縣<lb/>
　宋書州郡志永嘉太守領松陽<lb/>
　南齊書州郡志永嘉郡松陽<lb/>
<pb n="KR2k0044_WYG_007-28b"/>
　　<hi>謹按梁陳隋並仍齊舊</hi>
　栝蒼彚紀唐武徳三年改為松州<lb/>
　舊唐書地理志武徳八年廢松州為松陽縣來属<lb/>
　唐書地理志處州縉雲郡松陽<hi>上</hi>
　五代史職方考處州長松故曰松陽梁改曰長松<lb/>
　清類天文分野之書晉天福四年改為白龍縣<hi>十國春秋注天</hi>
　　<hi>福四年旱縣令陳時祈雨百仞山有白龍見以聞遂改為白龍</hi>
　十國春秋呉越處州領縣白龍<lb/>
<pb n="KR2k0044_WYG_007-29a"/>
　崇禎處州府志宋咸平二年復為松陽縣<hi>栝蒼彚紀郡守楊億</hi>
　　<hi>請復</hi>
　宋史地理志處州縣松陽<hi>上</hi>
　元史地理志處州路領松陽<hi>中</hi>
　舊浙江通志眀松陽縣属處州府<lb/>
國朝松陽縣属處州府編户一百六里<lb/>
　　　遂昌縣<lb/>
　清類天文分野之書漢太末縣地<lb/>
<pb n="KR2k0044_WYG_007-29b"/>
　後漢書郡國志建安二十三年立遂昌縣<lb/>
　崇禎處州府志呉赤烏二年分置平昌縣属東陽郡<lb/>
　宋書州郡志晉太康元年更名遂昌<lb/>
　　<hi>謹按晉宋齊梁陳俱属東陽郡</hi>
　栝蒼彚紀隋属處州<lb/>
　　<hi>謹按隋書東陽永嘉二郡各統縣四並無遂昌縣則在隋時已省</hi>
　資治通鑑注唐武徳八年省入松陽<lb/>
　　<hi>謹按隋省遂昌當是李子通擅置而唐初因之至武徳八年復省入松陽耳</hi>
<pb n="KR2k0044_WYG_007-30a"/>
　舊唐書地理志景雲二年分松陽縣復置<hi>名勝志刺史孔琮奏</hi>
　　<hi>復置</hi>
　唐書地理志處州縉雲郡遂昌<hi>上</hi>
　十國春秋呉越處州領縣遂昌<lb/>
　宋史地理志處州縣遂昌<hi>上</hi>
　元史地理志處州路領縣遂昌<hi>中</hi>
　舊浙江通志眀遂昌縣属處州府<lb/>
國朝遂昌縣属處州府編户七十四里<lb/>
<pb n="KR2k0044_WYG_007-30b"/>
　　　龍泉縣<lb/>
　清類天文分野之書本松陽括蒼遂昌三縣地<lb/>
　舊唐書地理志乾元二年越州刺史獨孤嶼奏請于<lb/>
　　括州龍泉鄉置縣以龍泉為名從之<hi>名勝志栝蒼黄鶴鎮有劍</hi>
　　<hi>池世傳歐冶子鑄劍于此號龍淵唐避高祖諱改曰龍泉</hi>
　唐書地理志處州縉雲郡龍泉<hi>中</hi>
　十國春秋呉越處州領縣龍泉<lb/>
　宋史地理志宣和三年改為劍川縣紹興元年復故<lb/>
<pb n="KR2k0044_WYG_007-31a"/>
　宋史地理志處州縣龍泉<hi>望</hi>
　元史地理志處州路領縣龍泉<hi>中</hi>
　舊浙江通志眀龍泉縣属處州府<lb/>
國朝龍泉縣属處州府編户一百六十五里<lb/>
　　　慶元縣<lb/>
　輿地紀勝本龍泉縣之松源鄉<hi>栝蒼彚紀本周七閩地為東平鄉五代王</hi>
　　<hi>審知改名松源鎮属龍泉</hi>
　宋史地理志慶元三年分龍泉松源鄉置縣因以年<lb/>
<pb n="KR2k0044_WYG_007-31b"/>
　　紀名<lb/>
　宋史地理志處州縣慶元<hi>中</hi>
　元史地理志處州路領縣慶元<hi>中</hi>
　崇禎處州府志明洪武三年革縣治為廵檢司十四<lb/>
　　年復建縣𨽻處州府<lb/>
國朝慶元縣属處州府編户五十九里<lb/>
　　　雲和縣<lb/>
　眀一統志本麗水縣地<lb/>
<pb n="KR2k0044_WYG_007-32a"/>
　名勝志景泰三年析麗水之浮雲元和二鄉置縣名<lb/>
　　曰雲和<lb/>
　　<hi>謹按眀正統十二年土人葉宗留聚衆抄掠景泰年中事平兵部侍郎孫原貞奏立雲和宣平景寜</hi>
　　<hi>三縣</hi>
　舊浙江通志眀雲和縣属處州府<lb/>
國朝雲和縣属處州府編户五十九里<lb/>
　　　宣平縣<lb/>
　眀一統志本麗水縣地<lb/>
<pb n="KR2k0044_WYG_007-32b"/>
　栝蒼彚紀景泰三年以麗水宣慈等三鄉置宣平縣<lb/>
　　𨽻處州府<hi>名勝志以勦平宣冦為名治鰲山之南</hi>
國朝宣平縣属處州府編户六十里<lb/>
　　　景寜縣<lb/>
　明一統志本青田縣地<lb/>
　栝蒼彚志景泰二年廵撫孫原貞以青田地廣奏析<lb/>
　　僊上等三里為景寜縣𨽻處州府<lb/>
國朝景寜縣属處州府編户六十六里<lb/>
<pb n="KR2k0044_WYG_007-33a"/>
　　　玉環<lb/>
　　太平縣志玉環山在縣西南七十里楚門港中顧野<lb/>
　　　王輿地志云樂清東南港有地肺山一名木榴山<lb/>
　　　因避錢鏐諱改今名又云宋高宗南渡遺玊環於<lb/>
　　　此故名<lb/>
　　樂清縣志海去縣東南横亘三百餘里東為白沙赤<lb/>
　　　水蒲岐清江北轉至玉環而止海居縣東波濤洶<lb/>
　　　湧海船至此必艤舟云<lb/>
<pb n="KR2k0044_WYG_007-33b"/>
　　　雍正五年十月浙江總督管廵撫事<hi>臣</hi>李衛為查<lb/>
　　　復浙洋玊環情形事宜仰祈<lb/>
　睿鑒事該<hi>臣</hi>等會看得普天率土莫非王民因時制宜<lb/>
　　　始為中道從前因海氛未靖畫疆遷界將向入版<lb/>
　　　圖之地方盡棄海外自<lb/>
聖祖仁皇帝徳威逺播海宇蕩平臺灣舟山盡入疆域昔<lb/>
　　　時遷界土田陸續招徠墾復我<lb/>
　皇上纘承鴻業文徳武功超邁千古逺夷絶域莫不重<lb/>
<pb n="KR2k0044_WYG_007-34a"/>
　　譯來朝欣欣向化復頒<lb/>
諭㫖招墾荒田以為窮民謀生之計至深且逺<hi>臣</hi>等忝<lb/>
　　任封疆宣布<lb/>
徳教未有於近在疆域之中而聴其獨抱向隅不為籌<lb/>
　　畫者也先經<hi>臣</hi>等查得台州府属太平縣及溫州<lb/>
　　府属樂清縣之間海濵不逺處所有一玉環山地<lb/>
　　方遼濶自遷棄之後未曽展復無藉㳺民多潛其<lb/>
　　中私墾田畝刮土煎鹽及網船漁人搭竂住居漸<lb/>
<pb n="KR2k0044_WYG_007-34b"/>
　　次混雜雖經禁逐仍恐朝驅暮回即有廵兵亦恐<lb/>
　　通同容隱先曽㑹委溫處道僉事王斂福陞任鎮<lb/>
　　海營叅將吕瑞麟前徃會同查勘詳覆前來<hi>臣</hi>即<lb/>
　　㑹同福建督臣高其倬駐劄寜波原任署提臣張<lb/>
　　溥查議得玉環山雖孤懸海面然由彼而之内地<lb/>
　　各有港口西則由烏洋進蒲岐所可至樂清縣地<lb/>
　　方西南則亦由烏洋直過黄華門進盤石口可至<lb/>
　　溫州府郡西北則由楚門所横渡水面僅有里許<lb/>
<pb n="KR2k0044_WYG_007-35a"/>
　　即登岸踰嶺直至太平縣城止五十餘里東南則<lb/>
　　有黄坎二門溫黄二鎮水師廵防出此則為大洋<lb/>
　　矣此山週圍約計七百餘里其中山嶴多有寛平<lb/>
　　如砥土性肥饒可耕及各嶴口有潮水浸灌成灘<lb/>
　　者尚可煎鹽且此地外臨大海内近溫台寔為海<lb/>
　　疆諸郡之屏障洋面徃來之要區况有山可以暸<lb/>
　　逺海盗不能掩其形有口可以防查洋匪難以潛<lb/>
　　其跡查各處水師聞有洋盗而不能即至救䕶者<lb/>
<pb n="KR2k0044_WYG_007-35b"/>
　　多縁海潮退時船不能出及等潮漲賊已逺颺總<lb/>
　　由内地口岸遥逺賊艘風㠶迅速追獲維艱職此<lb/>
　　故耳若設兵此山由黄坎二門出哨追賊則無逺<lb/>
　　莫能及之慮矣從前督撫諸臣非不見及於此而<lb/>
　　究未議作何保安者一則恐外來認墾之徒奸良<lb/>
　　難辨一則恐墾熟之日私米下海一則恐添設官<lb/>
　　員所費不貲故也<hi>臣</hi>等愚見以為墾户若聴其四<lb/>
　　方紛雜而來寔難稽查方今生齒日繁即以浙地<lb/>
<pb n="KR2k0044_WYG_007-36a"/>
　　溫台而觀良有人多地少之勢莫若就本處近地<lb/>
　　之人查眀根柢由地方官取結給照徃墾其他閩<lb/>
　　廣無藉之人槩不收録則奸良不難分晰矣至所<lb/>
　　收米榖若慮出洋私賣莫若將所墾之田酌定科<lb/>
　　則輸納本色米榖所有餘米除留為日用之需外<lb/>
　　止許徃溫郡樂清太平地方運賣必由口岸汛地<lb/>
　　禀眀給照查驗放行並於黄坎二門隘口設汛嚴<lb/>
　　防顆粒不許入海則私賣之弊可除矣至于添設<lb/>
<pb n="KR2k0044_WYG_007-36b"/>
　　文武之處<hi>臣</hi>等亦為熟籌查守禦之要先門户而<lb/>
　　後堂奥玊環山寔海口門户此處一設官兵則内<lb/>
　　地亦可以資藩籬其次不甚衝要處所官兵可以<lb/>
　　通融稍减就近酌量抽撥即有不足添亦無多文<lb/>
　　職設同知廵檢二員武職則酌調遊擊一員并守<lb/>
　　備千把等官水陸分防船隻于溫黄二鎮量為移<lb/>
　　撥所需俸餉無甚増設且賦税所入及彼地深山<lb/>
　　樹木亦可抵俸工官署等用不致有糜費之處此<lb/>
<pb n="KR2k0044_WYG_007-37a"/>
　　雖設官添兵不過調遣料理稍費人力原非大為<lb/>
　　更張等因於雍正四年十一月二十日定議未敢<lb/>
　　冐昧具<lb/>
　題今年新任提臣石雲倬到任復加商酌意見相同<lb/>
　　<hi>臣</hi>等誠恐地聫兩邑墾户紛紜若無専管之員則<lb/>
　　彼此推諉牽制料理未周且新經開復必查本處<lb/>
　　地土出息以抵經費未可輕動<lb/>
　國家帑項再目前既有墾户則廵查既不可少而將<lb/>
<pb n="KR2k0044_WYG_007-37b"/>
　　來營伍汛防尤湏勘眀山海形勢以扼要衝正在<lb/>
　　選擇委調間適有保送引<lb/>
見之桐廬縣知縣張坦熊奉<lb/>
㫖回任以𦂳要員缺補用<hi>臣</hi>等随會委該員前徃經管<lb/>
　　清查即令署理太平縣印就近料理咨眀吏部在<lb/>
　　案一面檄調樂清營副將王璉就近協同查勘撥<lb/>
　　兵廵查徃來彈壓今已粗定規模<hi>臣</hi>等又復㑹同<lb/>
　　詳細商確并於原議斟酌損益謹將所擬各條臚<lb/>
<pb n="KR2k0044_WYG_007-38a"/>
　　列陳明恭請<lb/>
聖鑒一議得疆域正而後規制可定玉環地方週圍約<lb/>
　　有七百餘里峙立海中非内地土壤相錯者可比從<lb/>
　　前分属台州之太平縣溫州之樂清縣各轄其半<lb/>
　　夫以隔洋之地而使兩縣遥制且有兩府分属殊<lb/>
　　失其宜今雖志乘尚存兩縣都啚名色而遷棄既<lb/>
　　乆界址亦難畫分應専設一玉環同知管理毋庸<lb/>
　　再為分縣庶責成専而事權一至玊環既請展復<lb/>
<pb n="KR2k0044_WYG_007-38b"/>
　　准墾而附近玊環之山嶴尚多若不一併墾復徒<lb/>
　　為奸民私墾之資倘仍零星分轄難杜影射牽混<lb/>
　　之弊查楚門老岸南塘北塘以及芳杜東嶴密溪<lb/>
　　洞林地方志載太平縣玉環鄉二十四五六都之<lb/>
　　界又磐石蒲岐等處地方志載樂清縣地界又三<lb/>
　　盤黄大嶴狀元嶴茅埏等處地方向年悉在玊環<lb/>
　　轄内與樂清六七都相近俱同玉環一時遷遣現<lb/>
　　有人民在内偷墾田地今請一併展復開墾盡歸<lb/>
<pb n="KR2k0044_WYG_007-39a"/>
　　玊環同知管轄則疆域不致𤓰分而草萊亦得墾<lb/>
　　闢矣一議得職掌定而後法令可行設官分職原<lb/>
　　當因地制宜<hi>臣</hi>等伏見雲南䝉化景東及新設之<lb/>
　　中甸威逺等處皆以同知管轄與内地専設知縣<lb/>
　　之處不同者盖就其地方大勢而授以控制之權<lb/>
　　也玉環雖近内地而隔一海渡且地在台溫兩界<lb/>
　　之間又湏設立營制知縣位卑權輕與叅遊體統<lb/>
　　不敵于隔属呼應不靈故前條議以同知専管但<lb/>
<pb n="KR2k0044_WYG_007-39b"/>
　　此地新請展復必湏常川駐劄經理數年而後一<lb/>
　　切規制始定而台溫二府海防同知海洋俱係𦂳<lb/>
　　要且又有輪流押運及通省公事差委不能専一<lb/>
　　料理應另設溫台玊環清軍餉捕同知一員専管<lb/>
　　查給墾田督修塘壩徴收錢糧審理詞訟給放餉<lb/>
　　糈彈壓地方其通省别項公務免其差遣仍照雲<lb/>
　　南等處之例凢命盗事件即令該同知審觧臬司<lb/>
　　錢糧事件聴藩司考核本管道員盤查其地與溫<lb/>
<pb n="KR2k0044_WYG_007-40a"/>
　　州郡城相近相應𨽻于溫属有關渉玉環山事務<lb/>
　　者台溫二府属縣俱聴該同知専行管理所有玊<lb/>
　　環居住墾民田地人户俟安挿既定之後將田地<lb/>
　　分立都啚照造鱗册人户查編保甲一體稽察再<lb/>
　　俟盈寜既慶敎養並興若數年之後人文漸盛另<lb/>
　　請酌定令該同知考取童生送學臣考試量取數<lb/>
　　名附入溫州府學以示鼓舞在目前則地處山海<lb/>
　　之中稽廵防範更宜嚴密除衙役照各府同知衙<lb/>
<pb n="KR2k0044_WYG_007-40b"/>
　　門數目設立外仍照州縣例設民壯五十名置備<lb/>
　　器械習練技藝看守倉庫監獄廵查𦂳要隘口再<lb/>
　　設廵檢一員弓兵三十五名以聴該同知差遣廵<lb/>
　　緝查樂清縣之嶺店驛地處僻壤實属閒員請將<lb/>
　　嶺店驛丞裁改又逓送公文之舗兵必不可少應<lb/>
　　于太平樂清二縣各舗中每縣各酌量抽撥二名<lb/>
　　共設四名再該地應建倉厫又湏設倉夫四名斗<lb/>
　　級四名以司其事則防範可以不疎而職掌亦有<lb/>
<pb n="KR2k0044_WYG_007-41a"/>
　　専責矣一議得給墾清而後奸良不雜查展復玉<lb/>
　　環原為扼要據衝可扞邉海之門户曠土閒田可<lb/>
　　資窮民之衣食耳若使外來閩廣無藉之人一例<lb/>
　　冒墾將來奸良雜處即生事端况耕田必湏住居<lb/>
　　於此則安土重遷庶可乆而成聚彼富豪勢力之<lb/>
　　家本土有田可耕有廬可居㫁不肯挾妻子親戚<lb/>
　　舎舊圖新以實曠閒之地不過假立墾户招僱工<lb/>
　　人代為力作若輩徃來無常既不同於土著而墾<lb/>
<pb n="KR2k0044_WYG_007-41b"/>
　　户兼并營私反令無業窮民不得藉力耕以自給<lb/>
　　殊非廣土利民之意今<hi>臣</hi>等行令管墾之桐廬縣<lb/>
　　必查眀實係太平樂清兩邑籍貫無過之人取具<lb/>
　　本縣族隣保結移送該縣給與印照計口授田一<lb/>
　　切閩廣㳺惰及曽有過犯者槩不准其保送又恐<lb/>
　　田多人少若限定二縣之民或致招徠不廣現在<lb/>
　　酌量如本省各府属縣相近之處有願入籍開墾<lb/>
　　者照例於本地方官取結移送必湏住居玊環編<lb/>
<pb n="KR2k0044_WYG_007-42a"/>
　　入保甲毋許徃來不常其外省逺處之人仍行禁<lb/>
　　止則户口得實而藏奸無所矣一議得私米嚴而<lb/>
　　後接濟可絶米榖出洋<hi>臣</hi>等現在嚴行禁止實力<lb/>
　　堵禦玊環新墾海岸可通且黄坎二門逼臨大洋<lb/>
　　雖有官兵駐廵尤當加意防範查墾民終嵗勤動<lb/>
　　糧税衣食無非取給於米榖豈能禁其不賣莫若<lb/>
　　將所墾田糧照臺灣之例徴收本色完倉惟海濵<lb/>
　　潮濕米難乆貯應照所定米額每米一斗折榖二<lb/>
<pb n="KR2k0044_WYG_007-42b"/>
　　斗交倉收貯其餘多之米欲糶賣為日用之需者<lb/>
　　止許運徃太平樂清二縣及溫州府城仍由口岸<lb/>
　　汛地禀眀給執照沿途出入汛口照例掛號查驗<lb/>
　　並於黄坎二門嚴行廵查如有無照米船偷運出<lb/>
　　口者立即嚴拿照接濟盗賊之罪從重究治再查<lb/>
　　浙江尚有買補還漕米石毎年俱委員領銀前赴<lb/>
　　隣省買回乂有備貯各縣之榖出陳易新秋收仍<lb/>
　　湏買補今玉環既有餘米應于買米欵内每年酌<lb/>
<pb n="KR2k0044_WYG_007-43a"/>
　　動銀兩給與該同知領回于秋收米榖廣出之時<lb/>
　　照依時價收買貯倉酌量由海撥運逐年推移循<lb/>
　　環不絶則可濟本省積貯之需更可與閩省緩急<lb/>
　　相通甚便而米榖既輸于官自無私販之弊矣一<lb/>
　　議得水利修而後墾闢可廣玉環山海交錯其中<lb/>
　　如楊嶴正嶴瑤嶴三峽潭漁嶴塘洋墩東青西青<lb/>
　　下灣沙嶴蘆嶴等處寛平如砥約可耕之田地三<lb/>
　　萬餘畆其餘琛浦青塘塘額後峧大小普竹大小<lb/>
<pb n="KR2k0044_WYG_007-43b"/>
　　麥㠘大小古順等處塗田及附近之楚門老岸玊<lb/>
　　環鄉地方約田四萬餘畆蒲岐磐石大荆等處亦<lb/>
　　約田三萬餘畆合之三盤黄大嶴等處共約田地<lb/>
　　十餘萬畆但其中或近山磧或在海塗向來原有<lb/>
　　堤塘以為捍䕶因同時遷棄傾圯已乆草萊荒蕪<lb/>
　　全資人力尤必仍建塘堤以捍其衝激則鹹潮不<lb/>
　　能入設陡閘以時其啟閉則霪雨不為灾若能逐<lb/>
　　漸興修皆可成田以濟民食但採木購石飯食人<lb/>
<pb n="KR2k0044_WYG_007-44a"/>
　　工為費不貲赴墾之民率皆無田窮人缺乏工本<lb/>
　　難以責其盡出己資<hi>臣</hi>等現在飭令設法招徠寛<lb/>
　　科則以舒其力籌經費以助其工俱於後條詳議<lb/>
　　聲眀外其有墾户缺少牛種籽粒及築塘建閘工<lb/>
　　本情願領帑承墾者酌量動支買榖銀兩借給秋<lb/>
　　收將所得米榖照價繳還統歸買榖數内銷算則<lb/>
　　灌溉有資而田疇可廣矣一議得地利盡而後經<lb/>
　　費可充舉事建功先籌經費必於<lb/>
<pb n="KR2k0044_WYG_007-44b"/>
　國家有益無損方為便官便民若因未墾之田土而<lb/>
　　先動現在之錢糧未為計之善也<hi>臣</hi>等以為玉環<lb/>
　　展復設汛置官則俸工役食衙署營房與夫城寨<lb/>
　　倉庫之建造塘壩堤㟁之興修在在不能無費即<lb/>
　　同知一官俸銀無多糧既徴收本色又無火耗可<lb/>
　　收即議有每石官耗三升尚不足以抵存倉折耗<lb/>
　　之需應照雲南新設威逺同知之例今酌給每年<lb/>
　　養亷公費銀二千兩心紅紙劄賞賚等項銀六百<lb/>
<pb n="KR2k0044_WYG_007-45a"/>
　　兩此等經費豈能盡出公帑而墾例初開即有十<lb/>
　　餘萬田畆亦非一時可以墾完者出入相較目前<lb/>
　　自多不敷查本地出息尚有可充公用者玉環各<lb/>
　　嶴向年雖名為奉禁不開而利之所在羣趨如騖<lb/>
　　多有潛至彼地搭盖棚厰掛網採捕刮土煎鹽私<lb/>
　　相買賣偷漏課税者每遇廵船徃查或行賄買脱<lb/>
　　通同朦隱或一時驅逐潛復聚集弁兵既難保其<lb/>
　　盡不營私廵船亦勢難于周流不息今既設官専<lb/>
<pb n="KR2k0044_WYG_007-45b"/>
　　管則此等盡當查出充公應請將漁户逐厰挨查<lb/>
　　取具保結許其採捕循照定海計厰徴收塗税之<lb/>
　　例酌分上中下三則每處設立官牙厰頭以司稽<lb/>
　　察所收税銀查眀數目造册申報以備玊環各項<lb/>
　　公費之需仍通飭閩浙沿海州縣採捕漁船照例<lb/>
　　取結刋號填給牌照連䑸彚幇赴玉環文武衙門<lb/>
　　查驗牌照填註採捕處所停泊汛口俟漁汛一畢<lb/>
　　合幇同返毋許逗留違者照例治罪至玉環既有<lb/>
<pb n="KR2k0044_WYG_007-46a"/>
　　墾民并文武官兵駐劄則食鹽為必需之物查鹺<lb/>
　　法雖當配引行銷而溫台兩府各縣票鹽乆有成<lb/>
　　額玊環係新開之地與舊日引額無關且孤懸海<lb/>
　　外斥鹵之區變幻靡常煎停不一所出僅供一隅<lb/>
　　之用不能逺資鄰封肩販非同内地塲竈可以添<lb/>
　　厰添盤招商配引者可比應將煎鹽之户取具親<lb/>
　　鄰族保甘結一體編入保甲著令并竈聚煎官收<lb/>
　　官賣止在本山賣與漁户居民毋許販賣出境其<lb/>
<pb n="KR2k0044_WYG_007-46b"/>
　　鹽本外所餘者亦查眀數目造册申報暫時留充<lb/>
　　公用除官兵原議抽調餉銀自有原數抵補并糧<lb/>
　　米即以所收田糧榖石給發毋庸另議外此數年<lb/>
　　中凡有前項所指玉環應用公務悉以玉環所收<lb/>
　　額糧及魚鹽等項出息儘數扺用漸次整頓逐年<lb/>
　　將出入之數造册送部銷算俟一切完備後另照<lb/>
　　内地之例糧米魚税編造全書歸入藩司項下充<lb/>
　　為本省兵餉<lb/>
<pb n="KR2k0044_WYG_007-47a"/>
　題銷鹽課亦歸鹽政項下充餉則以地方自有之利<lb/>
　　為<lb/>
　國家經費之助目前不煩公帑而日後咸為<lb/>
正供矣一議得科則平而後賦額無虧查墾復荒蕪原<lb/>
　　與熟田有間故有認墾之後分别三年六年後方<lb/>
　　始陞科之例所以紓民力而示招徠也至玉環等<lb/>
　　處遷棄已乆近山者沙石壅積近海者堤壩圯傾<lb/>
　　即居中平地之田蒿萊滿徑闢治需工更與内地<lb/>
<pb n="KR2k0044_WYG_007-47b"/>
　　荒田不同但玉環現在設官分汛需用經費若照<lb/>
　　舊例遲至數年後陞科則目前數年費用從何而<lb/>
　　出<hi>臣</hi>等再四籌畫惟有將玉環地方田地詳加勘<lb/>
　　丈别其土性之肥磽墾工之難易分為上中下三<lb/>
　　則仍照前徴收本色之議上則田每畆征條丁米<lb/>
　　一斗六升中則田每畆征條丁米一斗二升下則<lb/>
　　田每畆征條丁米七升地每畆征條丁米三升山<lb/>
　　每畆征條丁米一升以二榖折為一米交納每石<lb/>
<pb n="KR2k0044_WYG_007-48a"/>
　　另收官耗三升以備存倉黰折䑕耗之費其附近<lb/>
　　開墾之地除三盤黄大嶴等處與玉環地土不逺<lb/>
　　應仍照玊環例分上中下三則征收外其楚門老<lb/>
　　岸及磐石蒲岐等地方土皆瘠薄且修壩疏河嵗<lb/>
　　嵗皆需人力稍有愆期則鹹潮徃來便難耕蒔若<lb/>
　　與玊環一例定則勢難急公完清止可照依玊環<lb/>
　　所議之下則輸納庶能竭蹶完辦至於陞科完糧<lb/>
　　之期則槩令本年開墾本年起科庶可統濟玊環經<lb/>
<pb n="KR2k0044_WYG_007-48b"/>
　　費之需除今年已墾田地飭令丈眀秋收照則繳<lb/>
　　收造冊彚報變價辦公外其餘随墾随報逐年造<lb/>
　　冊送部則民力易於輸將而經費有所従出矣一<lb/>
　　議得營制周而後廵防無誤設營立汛原以建威<lb/>
　　銷萌亦在㨿險扼要溫州水陸地方與閩省接壤<lb/>
　　故設鎮標三營及城守營之外又有瑞安樂清磐<lb/>
　　石大荆四大營以為犄角雍正元年前任福建督<lb/>
　　臣滿保又<lb/>
<pb n="KR2k0044_WYG_007-49a"/>
　題請將瑞安改為水師副將磐石改為水司叅將部<lb/>
　　議准行在案查樂清大荆磐石俱在内地而玊環<lb/>
　　包乎其外屹峙海中従前棄而不守故不得不以<lb/>
　　内地三營為門户今玊環既請展復實為三營之<lb/>
　　外障當溫郡之藩籬應請設立玊環營叅將一員<lb/>
　　守備二員千總二員把總四員兵九百名分為左<lb/>
　　右二營以左營為陸路右營為水師使水陸兼防<lb/>
　　庶扞禦有賴但玊環與磐石近且磐石雖改水師<lb/>
<pb n="KR2k0044_WYG_007-49b"/>
　　而所轄洋汛東西南北僅及百里今已應歸玊環<lb/>
　　則磐石一營不但無水師之責即陸路既有外蔽<lb/>
　　亦居次衝若仍循舊制復設重兵實為虚糜糧餉<lb/>
　　請將磐石水師叅將一員裁去同守備一員千總<lb/>
　　一員把總四員兵五百五十名移調玊環營再于<lb/>
　　内地之樂清營抽兵一百名大荆營抽兵一百名<lb/>
　　歸于玊環外尚少兵一百五十名查太平營之東<lb/>
　　嶴現分撥千總一員兵一百十九名駐劄防守但<lb/>
<pb n="KR2k0044_WYG_007-50a"/>
　　東嶴原係玊環鄉之二十五都向日玉環遷遣楚<lb/>
　　門一帶地方同時廢棄所以於東嶴地方設立弁<lb/>
　　兵防守今玊環鄉之二十四五六都與原轄之楚<lb/>
　　門老岸一帶田畆業經一體展復其東嶴即在玊<lb/>
　　環鄉之内既有楚門以為外扞請將東嶴千總一<lb/>
　　員兵一百一十九名移調玊環營酌量𣲖撥分防<lb/>
　　又溫州城守營與鎮標同駐郡城尚可抽出兵三<lb/>
　　十一名歸入玉環以足九百名之數玊環既設耑<lb/>
<pb n="KR2k0044_WYG_007-50b"/>
　　營其從前分𨽻黄磐兩營防守之陸路今應盡歸<lb/>
　　玊環管轄其水汛除磐石原管洋面仍歸玊環外<lb/>
　　再有附近玊環舊𨽻黄標右營廵防之女兒洞乾<lb/>
　　江衝擔嶼沙頭長嶼洋嶼及外洋之披山大鹿小<lb/>
　　鹿前山等洋汛俱應就近歸玊環營管轄以沙頭<lb/>
　　長嶼洋嶼東北洋面為黄鎮右營汛地西南洋面<lb/>
　　為玊環營汛地其外洋則以洞正属之黄標披山<lb/>
　　属之玊環為界尚少守備一員通省無可抽調應<lb/>
<pb n="KR2k0044_WYG_007-51a"/>
　　請添設再玊環雖分水陸與鎮海磐石瑞安等營<lb/>
　　之水陸兼司者事同一例但地方週圍七百餘里<lb/>
　　㡬與定海相等應查照定鎮標之例于左營量設<lb/>
　　馬三十五匹即以樂清大荆太平溫城守四營所<lb/>
　　抽三百五十名之兵内照依馬一歩九之例抽馬<lb/>
　　三十五匹歸於玊環毋庸另請添設仍將額兵分<lb/>
　　别馬一歩九戰三守七抽調以符通省兵制其所<lb/>
　　需戰船即將磐石營原管船八隻全數撥赴玊環<lb/>
<pb n="KR2k0044_WYG_007-51b"/>
　　照例將備輪廵内唬船一隻平底布帆不能渉歴<lb/>
　　大洋俟届造年分另行<lb/>
　題眀改造沿邉哨廵小船十二隻將原給部價以為<lb/>
　　所需工費倘有不敷令承辦之溫處道在于玉環<lb/>
　　糧稅出息銀兩内支取添補開銷其磐石營應仍<lb/>
　　改為陸路但外有玉環障蔽毋庸再設叅遊大員<lb/>
　　兵數亦當酌减請設都司一員千總一員把總二<lb/>
　　員兵三百名防守但該營守備千把兵丁已請移<lb/>
<pb n="KR2k0044_WYG_007-52a"/>
　　調玊環止留千總一員兵二百七名在營尚缺都<lb/>
　　司一員把總二員兵九十三名今查有台協撥防<lb/>
　　太平之金清洋嶼二汛兵丁現議撥歸太湖營此<lb/>
　　二汛有撤回千把二員内將把總一員撥入磐石<lb/>
　　其餘官兵在近地俱係水陸要衝難以抽撥惟衢<lb/>
　　協三營除分防外其在郡城者副將之下尚有都<lb/>
　　司二員守備二員千總二員把總八員兵八百五<lb/>
　　十七名原係陸路應將該協右營都司裁去改為<lb/>
<pb n="KR2k0044_WYG_007-52b"/>
　　磐石都司并于右營存城之内抽調把總一員兵<lb/>
　　九十三名撥入磐石合原兵二百七名共三百名<lb/>
　　駐防磐石黄華關岐頭以内港水陸汛地責歸駐<lb/>
　　防都司防範照舊日營制仍歸樂清營管轄其新<lb/>
　　設玉環營應附近亦歸溫鎮統轄再磐石原係陸<lb/>
　　路設有馬匹自改為水師裁馬七十三匹今仍為<lb/>
　　陸路所有留兵三百名應于原裁馬數内復額三<lb/>
　　十匹以資馳驅則内外之形勝皆有扼守而水陸<lb/>
<pb n="KR2k0044_WYG_007-53a"/>
　　之廵防亦無疎悞矣再玊環孤懸海外其耑設文<lb/>
　　武較之各海防同知與沿海縣營等缺尤為𦂳要<lb/>
　　且新復之後規模初定必湏常得亷幹之員辦理<lb/>
　　方克有濟如三年内兵民相安招徠日盛開墾漸<lb/>
　　増一應事宜實能著有成效<hi>臣</hi>等會同保<lb/>
　題聴部議叙即為分别陞用如不盡心整頓嚴加叅<lb/>
　　處仍請各頒給關防印信以耑職守嗣後同知叅<lb/>
　　將守備等官缺出于通省同知通判州縣叅遊等<lb/>
<pb n="KR2k0044_WYG_007-53b"/>
　　官内㨂選<lb/>
　題補其廵檢千把咨部擇調以上各條<hi>臣</hi>等知識淺<lb/>
　　陋未能有當是否可行伏祈<lb/>
聖眀指示<hi>臣</hi>謹會同督臣高其倬提臣石雲倬䕶理浙<lb/>
　　江觀風整俗使杭嘉湖道叅議臣徐鼎合詞具<lb/>
　題伏乞<lb/>
皇上勅部議覆施行奉<lb/>
㫖該部議奏随經户部以應如所請議覆奉<lb/>
<pb n="KR2k0044_WYG_007-54a"/>
㫖依議<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_007-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷八<lb/>
</p>
<p>
</p>
  </div>
</body>
</text>
</TEI>
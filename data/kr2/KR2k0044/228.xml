<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百二十九</head> <lb/>
    <p>
<pb n="KR2k0044_WYG_228-1a"/>
欽定四庫全書<lb/>
　浙江通志卷二百二十九<lb/>
　寺觀<hi>四</hi>
　　湖州府<hi>烏程歸安二縣附郭</hi>
　天寧萬壽禪寺　湖州府志在府治東北陳永定三<lb/>
　　年武帝后捨宅建名龍興寺萬厯湖州府志唐神<lb/>
　　龍二年改孝義寺呉越錢氏改天寧寺宋紹興七<lb/>
　　年崇奉徽宗香火賜曰報恩廣孝寺後又改報恩<lb/>
<pb n="KR2k0044_WYG_228-1b"/>
　　光孝十二年改今額明景㤗四年僧道文増建普<lb/>
　　覺堂萬厯元年知府栗祁重修<hi>鄒緝遊天寧寺詩菰城官暇叩禪關</hi>
　　<hi>蘭若蕭條屋㡬間石上苔深䨇塔峙山中晝永一僧閒梅風釀雨春常在野樹巢烏晚自還昨日籃</hi>
　　<hi>輿曽過處不知人世有塵寰</hi>
　飛英教寺　嘉靖浙江通志在府治東北二里萬厯<lb/>
　　湖州府志唐咸通五年忠顗禪師建刺史髙湜表<lb/>
　　為資聖寺中和五年改為上乘寺宋景德二年改<lb/>
　　今額初咸通中僧雲皎自長安來得舍利建飛英<lb/>
<pb n="KR2k0044_WYG_228-2a"/>
　　石塔寺以此名<hi>孟淳重修飛英塔院記飛英舍利塔者凡三十層髙六十五丈神光</hi>
　　<hi>現於絶頂院周於塔肇自唐中和年創名上乘石塔舍利院宋紹興庚午燬嵗久未復端平初沂王</hi>
　　<hi>夫人俞氏施貲命錢唐妙静禪寺比邱尼密印董其事卒成之减三十層髙半之其後院無常産主</hi>
　　<hi>僧勿留頽圯荒落不能自振乃請毗山普光蘭若僧慧日住持以圖起廢未遂兹願復還普光其徒</hi>
　　<hi>妙演繼主斯席立志興修乃悉捐衣鉢倡其役盡瘁營度不為私計爾時施者益衆佛事大集然後</hi>
　　<hi>木塔之闕者復還山門法堂之仆者復起像設莊嚴墁堊明麗睿居靚深鈴語清越自延祐甲寅迄</hi>
　　<hi>於戊午五年而成於是演來求記予因謂浮屠氏往往持空言集大緣其所以能然者損已無我勤</hi>
　　<hi>懇專一有以觸人心之所同故足以來天下之施無難也吾觀妙演勤矣所就亦盛矣故為之記使</hi>
<pb n="KR2k0044_WYG_228-2b"/>
　　<hi>其徒知所以樹立者有道焉耳矣延祐六年十又一月旦日記</hi>明洪武中分寺為<lb/>
　　二東曰飛英教寺西曰飛英塔院<hi>侯鯖錄東坡為呉興守有遊飛</hi>
　　<hi>英寺詩云微雨止還作小窻幽更妍盆山不見日草木自蒼然非呉越不見此景蘇軾晚入飛英寺</hi>
　　<hi>分韻詩吏民憐我嬾闘訟日已稀能為無事飲可作不夜歸復尋飛英遊盡此一寸暉撞鐘履聲集</hi>
　　<hi>顛倒山雲衣我來無時節杖屨自推扉莫作使君㸔外似中已非趙孟頫登飛英塔詩梯颷直上幾</hi>
　　<hi>百尺俯視層空鳥背過千里湖山秋色净萬家烟火夕陽多魚龍滚滚扶舟楫鴻雁冥冥避網羅誰</hi>
　　<hi>種山中千樹橘側身東望洞庭波</hi>
　空相講寺　萬厯湖州府志府治西北舊彌陀懴院<lb/>
<pb n="KR2k0044_WYG_228-3a"/>
　　宋治平二年改空相教院今復為講寺<lb/>
　天聖寺　呉興掌故呉言故宅在府治北唐中和二<lb/>
　　年捨為寺刺史王鸞表請為景清禪院宋天聖八<lb/>
　　年改天聖寺萬厯湖州府志宣和中改為神霄玊<lb/>
　　清萬壽宫建炎元年復改天聖寺寺有古檜元趙<lb/>
　　孟頫摹為圖因扁其堂曰古檜今檜已枯死而堂<lb/>
　　與圖俱燬不存矣<hi>歸安縣志寺東壁有管夫人竹南壁有子昻山水</hi>明萬<lb/>
　　歴二年知府栗祁重修<hi>張應雷重修天聖寺記湖郡長老為予道天聖故事</hi>
<pb n="KR2k0044_WYG_228-3b"/>
　　<hi>殿左右柱舊刻木為龍盤繞其上不知來自何時忽一日柱龍下飲池水為老僧所見即還殿柱左</hi>
　　<hi>右錯盤元學士趙松雪有錯龍盤記碑之殿左後忘記年月雲雷之夜二龍遂飛去學士之碑嵗久</hi>
　　<hi>亦斷失不可讀又謂本殿自來無塵亦名無塵殿又謂學士常讀書本寺就殿壁寫瀟湘烟景二墨</hi>
　　<hi>竹二為呉中墨妙最予公暇遊本寺錯龍不可見碑且不全矣顧盼兩壁烟景尚存墨竹二壁左存</hi>
　　<hi>而右圮即三壁且欲圮矣太守栗公東巖悵然修之葢存三壁所以見學士也見學士所以見柱龍</hi>
　　<hi>與石記也時萬厯甲戍冬十月</hi>
　證通古院　歸安縣志舊名證通講寺在縣東人依<lb/>
　　橋今廢别建於縣南月河旁鐘聲梵響晝夜不息<lb/>
<pb n="KR2k0044_WYG_228-4a"/>
　　居然城市山林<lb/>
　鴻禧教寺　呉興掌故在府治西北梁大同二年侍<lb/>
　　中蕭翼捨為寺舊名寳勝宋大中祥符改為鴻禧<lb/>
　鐡佛禪寺　崇禎烏程縣志縣治北宋乾興中僧鑑<lb/>
　　真鑄鐡觀音像因號鐡觀音院湖州府志熙寧元<lb/>
　　年賜名聖壽觀音院紹興二十二年改廣福觀音<lb/>
　　院元末燬僅存鐡觀音像明洪武二年以院基地<lb/>
　　造泰定倉移寺於今所改今額宣德八年僧曇璧<lb/>
<pb n="KR2k0044_WYG_228-4b"/>
　　又鑄大鐡佛三創慈雲閣<lb/>
　慈感講寺　烏程縣志向在迎禧門外唐乾元間僧<lb/>
　　端所建宋嘉祐中號利濟院大觀元年改慈感建<lb/>
　　炎三年徙置定安門内<hi>西呉里語寺舊有珠羅漢眉目偏袒文理畢具漁人</hi>
　　<hi>得於蚌中寺僧藏之有一郡守心欲取之其珠像躍入寺傍溪中祥光照耀俄頃而没遂不復見</hi>
　　明洪武末僧行立建潮音普門二亭永樂間僧虚<lb/>
　　白復建法堂嘉靖間燬於火萬厯五年番道人募<lb/>
　　修如舊<hi>袁袠僦居慈感寺詩孤居城南寺軒館殊清幽連峯窻外列澄湖檻前流羣魚戱藻</hi>
<pb n="KR2k0044_WYG_228-5a"/>
　　<hi>岸衆鳥鳴桑洲膏雨原野綠東作集前疇閉户寡人事元典日㝠搜蕭散娱心意焉用懐苦憂陳<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>
                    </hi>
　　<hi>湖州慈感寺詩過溪纔百歩橋轉入禪關髙閣斜臨水平林逺見山波光隨鳥渡秋色共雲間深愜</hi>
　　<hi>幽人趣遲留忘却還</hi>
　𤣥妙觀　歸安縣志在府治北萬厯湖州府志梁大<lb/>
　　同二年建號元風觀唐神龍二年改龍興觀天寳<lb/>
　　元年改開元觀寳厯初刺史崔元亮於觀修齋羣<lb/>
　　鶴來翔宋初改為元通大中祥符元年改曰天慶<lb/>
　　元改今名<hi>楊維楨重建元妙觀玉皇殿碑記呉興元妙觀在子城西北一百五十歩為郡</hi>
<pb n="KR2k0044_WYG_228-5b"/>
　　<hi>官僚祝釐祈禱之所本梁大同二年所建元風觀也今崇建聖殿以居昊天玊皇之帝至正六年殿</hi>
　　<hi>災主觀師聞人得人覧其敗瓴斷礎不無愴然者乃與其徒施道清壹乃心力勇發𢎞願各竭已資</hi>
　　<hi>且募檀施得若干緡錢於是首建聖殿經始於七年秋越明年夏六月告成規制氣象視昔有加工</hi>
　　<hi>徒竣事知觀事者錢道元來請記予惟老氏之道原乎大易故其立教以自然為宗以無為為本宗</hi>
　　<hi>其教者又隆以昊天上帝之居巍巍觀闕與時王等而王法無所於禁亦以廣好生之仁充𤣥黙之</hi>
　　<hi>化也為其徒者將推其教以拯世迷則祖師之望又豈直祝釐以壽皇圖而已哉</hi>
　報恩光孝觀　湖州府志梁大同二年建唐開元二<lb/>
　　十六年名曰龍清後居女道士宋元豐元年知州<lb/>
<pb n="KR2k0044_WYG_228-6a"/>
　　事鞠直卿重修命道士居之崇寧三年改崇寧萬<lb/>
　　壽觀政和間改天寧萬壽紹興十七年改今名嵗<lb/>
　　久傾圯明隆慶元年重修<lb/>
　　　烏程縣<hi>城外寺觀</hi>
　道塲䕶聖萬壽禪寺　明一統志在府城南道塲山<lb/>
　　唐中和間有訥僧辭師出行師命之曰逢道即止<lb/>
　　訥經此山遂結菴居之西呉里語呉越時建正真<lb/>
　　禪院後改為妙覺寺萬歴湖州府志宋元豐三年<lb/>
<pb n="KR2k0044_WYG_228-6b"/>
　　知府事陳侗奏請賜額改今名元末燬僧正印重<lb/>
　　建<hi>虞集重建䕶聖萬壽禪寺記湖州道塲山重建䕶聖萬壽禪寺寺成住山釋正印求為之記按</hi>
　　<hi>山在郡城十里曰連峯唐中和中如訥禪師居之頗著靈異五季錢氏始建十聖殿以奉佛謂之正</hi>
　　<hi>真寺䕶聖萬壽之號則故宋所賜也國家天厯己巳六月既望寺災牧守民庶與為其道者以為非</hi>
　　<hi>得人不足以更新之乃相與迎印公於何山以為主而寺僧耆年之首希渭佐主僧治凡役乃出財</hi>
　　<hi>鳩工求施於達官大家作殿閣方丈像設莊嚴俱具完好壯麗有加於昔未及三年而成實至順辛</hi>
　　<hi>未某月也</hi>
　褒能教寺　烏程縣志在南潯南柵宋建炎二年髙<lb/>
<pb n="KR2k0044_WYG_228-7a"/>
　　宗南幸至此懼追者見及匿嘉應神祠中月下俄<lb/>
　　見泥馬忽動跨之而行遂入杭州改寺額曰褒能<lb/>
　　帝舊封康王俗呼康王寺<lb/>
　峴山禪寺　萬厯湖州府志在縣南峴山晉太守殷<lb/>
　　康創號施水禪菴咸康八年車騎將軍沈充増建<lb/>
　　殿宇宋崇寧四年賜名顯化洪武三年改今額<hi>楊復</hi>
　　<hi>重建峴山顯化禪寺記峴山之有寺自廬阜逺弟子道源始也源至文照照至慧明明至慧解再傳</hi>
　　<hi>至宋慧源師特奉朝㫖賜今額又凡㡬傳及元其間盛衰難以悉舉入國初屢歴兵燹輪奐之規蕩</hi>
<pb n="KR2k0044_WYG_228-7b"/>
　　<hi>無餘燼永樂改元得顯公者自長興應山來結茅修苦行郡士子敬重相與發檀信真心輸糧委鏹</hi>
　　<hi>施舍山積公乃謀材鳩工遂剏正殿三間次第作法堂山門長廊以及厨庫倉囷僧竂經藏仍塑佛</hi>
　　<hi>菩薩伽藍等神若干座金爛玊瑩頓成靈境至使瓦礫之地易為寳坊荆榛之區化為旃檀公之功</hi>
　　<hi>德有足以感動人天者矣雖然財施為下法施為上公當復以自了之智利他一切則功德益大又</hi>
　　<hi>可特筆記也正統嵗在辛酉二月</hi>
　福田寺　呉興掌故謝靈運故宅在縣東南烏程縣<lb/>
　　志唐大中間剏建明天順間改今額<lb/>
　普静教寺　明一統志在府城東九十里西呉里語<lb/>
<pb n="KR2k0044_WYG_228-8a"/>
　　梁沈約𦵏父於此後遷𦵏以地為寺<lb/>
　法華寺　石柱記箋釋梁尼道蹟號總持得法於逹<lb/>
　　摩居卞山晝夜誦法華經二十年不下山後歸寂<lb/>
　　即𦵏其處大同元年塔内忽生青蓮花道俗異之<lb/>
　　州郡錄實表奏勅置法華寺烏程縣志或云道蹟<lb/>
　　每持經時有白雀旋繞作聽法狀又稱白雀寺宋<lb/>
　　治平間改賜惠覺元季燬明萬厯間僧如松重建<lb/>
　　仍名法華嘉禾宋旭繪名山十一景於殿壁凡五<lb/>
<pb n="KR2k0044_WYG_228-8b"/>
　　月而成<hi>屠隆重建法華寺碑記有尼總持居呉興弁山幽棲蘭若㡬二十年䖍誦法華滿十</hi>
　　<hi>萬部滅救靈骨藏之寳龕舌長青蓮經留黄壤自梁至唐總持再來是為抱玉一經未畢五色放光</hi>
　　<hi>顯化肅宗之朝勅賜大光之號呉興法華鬱為名籃矣歴嵗久逺朱宮碧瓦散作寒烟金地寳階鞠</hi>
　　<hi>為茂草斷碣殘碑漫不可讀荒岡遺塔巋然僅存法音不遐靈氣不歇沙門如松慨然以興復為己</hi>
　　<hi>任而宰官陸太宰光祖潘司㓂季馴軰咸以名流鉅公淨業檀信相與助成之松公戒德既醇心靈</hi>
　　<hi>絶巧身歴百苦力勸萬緣凡所經營悉有妙法於是殿堂鼎建僧寮一新拱秀發祥當其旺地含靈</hi>
　　<hi>納氣繚以周垣光相璀璨金碧兩廊蒼翠蔚然松杉十里俾總持之教久晦而重明西來之傳㡬絶</hi>
　　<hi>而復續松公之勤亦至矣功亦偉矣壬寅偶客吳興蹔游兹寺松公以碑見屬不辭而為之記釋清</hi>
<pb n="KR2k0044_WYG_228-9a"/>
　　<hi>晝法華寺詩路入松聲逺更奇水光山色共參差中峰禪寂一僧在坐對梁朝老樹枝姚祚端遊弁</hi>
　　<hi>山古法華寺詩因愛名山結境幽同來擬續泛觴遊林深日到方知午松䕃風生不待秋徑路㡬曽</hi>
　　<hi>緣客掃山花今似為人留牢愁至此多消盡還問明朝有酒不</hi>
國朝康熙間僧戒青募金重修大殿向苦擔汲戒青尋<lb/>
　　五峰泉源筧引入厨名五靈泉<lb/>
　寳積寺　萬厯湖州府志縣西南杼山舊名妙喜寺<lb/>
　　梁大同七年建<hi>顔魯公集杼山之陽有妙喜寺梁武帝之所置也</hi>唐貞觀<lb/>
　　六年始移於此<hi>周賀寳積寺詩從作兩河客别離經半年却來峰頂宿知廢井南禪</hi>
<pb n="KR2k0044_WYG_228-9b"/>
　　<hi>積靄沉斜月孤燈照落泉何當閒事盡相伴老溪邊</hi>
　常照寺　名勝志縣南菁山宋建炎中僧梵隆建號<lb/>
　　無住蘭若髙宗南渡嘗駐蹕於此萬厯湖州府志<lb/>
　　髙宗常夢神人曰陛下請書天申金剛無量壽佛<lb/>
　　既覺異其事遂秉燭書以賜之後建昭回閣奉藏<lb/>
　　宸翰乾道三年改今額烏程縣志寺久荒廢寺僧<lb/>
　　以乘募買范司成陽春樓改造舊賜昭回閣左齋<lb/>
　　堂右祠范司成像堂前流水淙淙喬松夾道寒梅<lb/>
<pb n="KR2k0044_WYG_228-10a"/>
　　茂竹蔚薈其間允為叢林精舍<lb/>
　資福禪寺　烏程縣志在弁山南麓宋中峰普應國<lb/>
　　師開山明宣德間僧法璘重建後圯萬厯間僧如<lb/>
　　源重建<hi>呉文企題資福寺和韻詩行到寺邊寺坐㸔山外山講堂分户牖野席對溪灣暗水</hi>
　　<hi>香厨引髙雲絶頂還僧茶與宦味空寂問潺湲</hi>
國朝康熙間僧慧裔募資歸併為禪院復創禪堂綠筠<lb/>
　　堂甚幽曠<lb/>
　歸雲菴　烏程縣志道塲山南麓唐詩人閻士和隱<lb/>
<pb n="KR2k0044_WYG_228-10b"/>
　　居於此僧清晝懐之有空見歸雲兩三片之句遂<lb/>
　　以命菴明山人孫一元掛瓢堂在焉<hi>孫一元宿歸雲菴詩沙清</hi>
　　<hi>竹碧鶴出飛野老候予開石扉暮雲卷雨日初落木葉滿山風乍稀酒杯入夜意自好篝燈向人寒</hi>
　　<hi>相依窮幽覧勝乃吾事坐愛名山忘獨歸</hi>
　佑聖宫　西呉里語在弁山南宋紹興初道士沈無<lb/>
　　礙結菴於此移德清元峰觀廢額揭之後請於朝<lb/>
　　賜額佑聖<hi>白玉蟾佑聖宫詩雲屏烟嶂玉玲瓏中有幽人處玉宫曉檻猿啼松顫雨夜窻</hi>
　　<hi>鶴唳竹梳風天埀十二闌干角月滿三千世界中此景此時誰得似黄庭誦罷理絲桐</hi>
<pb n="KR2k0044_WYG_228-11a"/>
　　　歸安縣<hi>城外寺觀</hi>
　祗園寺　湖州府志在縣西南東林山齊永平三年<lb/>
　　建號大乘寺宋治平二年改今額<lb/>
　鹿苑寺　西呉里語在縣南射村萬厯湖州府志梁<lb/>
　　大同元年建後廢唐大厯間僧明誓重建請額賜<lb/>
　　名永興進士呉行周記顔真卿篆額宋治平二年<lb/>
　　改今額<lb/>
　演教寺　歸安縣志在縣東南荻港周顯德中建<lb/>
<pb n="KR2k0044_WYG_228-11b"/>
　精舍禪寺　呉興掌故陳青州刺史管聚故宅在施<lb/>
　　渚上强村永定中捨為上强精舍湖州府志唐大<lb/>
　　中元年改為禪院中有井廣半畝水甚清泄有靈<lb/>
　　鰻長數尺背有金線俗呼鰻菩薩水旱禱出見井<lb/>
　　面<hi>白居易憶精舍寺詩慣遊山水住南州行盡天台及虎丘惟有上强精舍寺最堪遊處未曽遊</hi>
　　<hi>釋清晝精舍寺詩影刹西方在虛空翠色分人天霽後見猿鳥定中聞真界隱青壁春山凌白雲今</hi>
　　<hi>朝石門會千古仰斯文</hi>
　上乘寺　歸安縣志在縣東南靈山村晉天福七年<lb/>
<pb n="KR2k0044_WYG_228-12a"/>
　　建宋治平二年重建<lb/>
國朝康熙十八年重新<lb/>
　禪智寺　萬厯湖州府志在縣東南竹墩唐咸通十<lb/>
　　五年建<lb/>
　回仙觀　歸安縣志縣東南東林村名勝志宋時里<lb/>
　　人沈東老善釀一日有客自稱回道人求飲東老<lb/>
　　異之因與對酌至暮客擘石榴皮書字以贈云西<lb/>
　　隣已富憂不足東老雖貧樂有餘白酒釀成緣好<lb/>
<pb n="KR2k0044_WYG_228-12b"/>
　　客黄金散盡為收書已而告别送至石橋客乘風<lb/>
　　而去東老遂捨宅建觀<hi>蘇軾和回道人詩世俗何知貧與病神人可學道之</hi>
　　<hi>餘但㸔白酒留佳客不問黄公覓素書</hi>
　真武宫　歸安縣志在縣南菱湖鎮明成化十一年<lb/>
　　勅建俗名南聖堂萬厯間燬道士史志和重建<lb/>
國朝康熙十年後殿復燬道士沈正文建玉皇殿<lb/>
　　　長興縣<lb/>
　清凉禪寺　萬厯湖州府志縣西五峰山舊在和平<lb/>
<pb n="KR2k0044_WYG_228-13a"/>
　　鎮呉越錢氏建號化成菴宋治平二年改今額元<lb/>
　　至正間遷於此長興縣志明洪武二十四年立為<lb/>
　　叢林内有僧會司址崇禎四年僧道賢建三藏殿<lb/>
　　大悲閣極宏爽<lb/>
　大雄教寺　長興縣志舊在縣治西北一里陳天嘉<lb/>
　　元年建號報德寺唐會昌間寺廢大中元年縣令<lb/>
　　喻鳬奉勅重建宋治平中改今額石曼卿書扁<hi>趙孟</hi>
　　<hi>頫大雄寺佛閣記閼逢涒灘之嵗春正月長興大雄寺僧道成使其徒得恩以書來謁曰大雄故陳</hi>
<pb n="KR2k0044_WYG_228-13b"/>
　　<hi>之報德寺而今名則宋治平間所更也廣廷大殿規制偉傑殿北故有華嚴殿荒陋廹隘見者咸謂</hi>
　　<hi>勿稱道成乃與居拱者謀即其地建佛閣三十楹既成中置大像復作小像以翼之黄金莊嚴勝相</hi>
　　<hi>備具葢裒人之施竭已之資崇積銖寸忍力誓願歴一星周而僅有濟今拱既死而道成亦已老矣</hi>
　　<hi>恐遂冺冺無以示後人敢以記請予竊嘉其志乃為之記</hi>元至正十六年燬明<lb/>
　　初元帥耿炳文築城寺基開為城壕洪武二年遷<lb/>
　　入城縣治東南隅<lb/>
　廣惠教寺　西呉里語在縣東下箬溪上陳武帝霸<lb/>
　　先宅也萬厯湖州府志光大元年詔立為寺號天<lb/>
<pb n="KR2k0044_WYG_228-14a"/>
　　居宫宋治平二年改今額明洪武四年重建俗呼<lb/>
　　下箬寺<lb/>
　大雲教寺　湖州府志在縣西南方山西呉里語齊<lb/>
　　永明元年建名方山寺宋熙寧中有僧折竹絲織<lb/>
　　為佛號竹佛寺長興縣志後改今額元末廢明洪<lb/>
　　武十六年重建萬厯湖州府志寺後有小池清可<lb/>
　　見底久雨不溢久旱不涸因號其鄉曰清泉<lb/>
　曉覺教寺　崇禎長興縣志在縣治西南洞口齊永<lb/>
<pb n="KR2k0044_WYG_228-14b"/>
　　明元年建號齊明寺唐天寳四年改今額明洪武<lb/>
　　二十四年立為叢林<hi>陳睍曉覺寺詩肩輿行到竹邊村竹裏僧房盡閉門小竇</hi>
　　<hi>頗聞三里近殘僧今有㡬人存旋沽薄酒欺寒力未怯春泥踏雨㾗笑覔梅花伴歸去斷橋流水月</hi>
　　<hi>黄昏</hi>
　離相教寺　西呉里語在縣西南宋元嘉七年九月<lb/>
　　忽有石佛從水中湧出因創精舍以佛川名長興<lb/>
　　縣志唐天寳四年重建宋治平二年改今額元至<lb/>
　　正十六年燬明洪武中歸併廣壽寺永樂四年復<lb/>
<pb n="KR2k0044_WYG_228-15a"/>
　　建嘉靖間廢崇禎十一年曹洞宗淨義禪師復興<lb/>
　清果教寺　名勝志在縣西九里梁江州刺史錢道<lb/>
　　居捨宅建長興縣志唐會昌中廢呉越重建改今<lb/>
　　額宋天聖景祐間増修寺内有管洞畫羅漢及溪<lb/>
　　光亭元末俱廢明洪武四年重建<lb/>
　䕶龍禪菴　長興縣志在縣治北伏龍山下縣龍正<lb/>
　　脉也向有缸窰邑多火災明萬厯三十一年署縣<lb/>
　　事推官謝肇淛毁之後知縣濮中玊建菴於此<lb/>
<pb n="KR2k0044_WYG_228-15b"/>
　祠山行宫　長興縣志在縣西五峰山祠祀山神靈<lb/>
　　濟聖烈王張渤宋淳熙三年道士陳靜逸建舊在<lb/>
　　縣東一里年久頽廢明初壬寅年知州黄廷貴祈<lb/>
　　雨有感始遷今處洪武七年道士沈道安増建殿<lb/>
　　宇二十四年立為正一叢林永樂十三年道會孫<lb/>
　　道信増建三清閣<lb/>
　冲真觀　萬厯湖州府志縣東一里晉咸康元年建<lb/>
　　殿側有八角井世傳葛仙翁煉丹井長興縣志元<lb/>
<pb n="KR2k0044_WYG_228-16a"/>
　　末廢明初併祠山行宫永樂七年道士鄒士真重<lb/>
　　建<lb/>
　三真觀　崇禎長興縣志在四安鎮西北二里元至<lb/>
　　正四年創建<hi>貢師泰三真觀記三真觀在長興州四安鎮石澗之麓穹林深池左右聯</hi>
　　<hi>屬里人周貴謙與弟進元善信實始創焉中殿像真武神及神之父曰明真母曰瓊真祠祭甚謹嗣</hi>
　　<hi>天師聞而喜之以神與父母為三而事神者兄弟亦三豈偶然哉遂題觀以今額號貴謙曰通真明</hi>
　　<hi>悟守道法師進元曰清真守素明真法師善信曰凝真守一崇道法師相繼委蜕明逺清逸宏教法</hi>
　　<hi>師陳君守中實嗣之於是益拓其疆址増其土田崇其門墉廣其室廬復於殿之左廡起殿四楹以</hi>
<pb n="KR2k0044_WYG_228-16b"/>
　　<hi>祠東嶽右廡亦如之以祠三官予聞觀始創於至元庚寅被㫖優䕶於延祐戊午迄今凡四十有五</hi>
　　<hi>年而規制儀文庶克少備獨始末未記以陳君之請於至正甲申夏為書其故云</hi>
　洞元觀　長興縣志在縣治西南二十里方山市孫<lb/>
　　呉時建元末燬明洪武十七年重建<lb/>
　　　德清縣<lb/>
　八聖寺　嘉靖浙江通志在縣東三十六里西呉里<lb/>
　　語梁青州節度使沈子真宅一夕鐘磬自鳴堂前<lb/>
　　井出八道光有龍騰空而去遂捨為寺萬厯湖州<lb/>
<pb n="KR2k0044_WYG_228-17a"/>
　　府志梁天監八年武帝賜今名呉越王病目常取<lb/>
　　此井水洗之即愈因賜旃檀香作井欄宋太宗賜<lb/>
　　御書四十二卷留鎮寺中<hi>陳堯佐八聖寺詩八聖當時不易聞今朝停棹</hi>
　　<hi>宛然存兩行翠竹欹僧檻一派清波繞寺門禪席毎分天外月講鐘時出水邊村幽懐至此忘歸計</hi>
　　<hi>不覺踟蹰日又昏</hi>
國朝康熙四年重建<lb/>
　慈相教寺　湖州府志在縣治石壁山之陽名勝志<lb/>
　　晉咸和間梵僧名曇者過其地指山石曰是中有<lb/>
<pb n="KR2k0044_WYG_228-17b"/>
　　泉乃卓菴其處鑿石罅如半月果得泉名半月泉<lb/>
　　菴宋時名慈相寺<lb/>
　大善寺　萬歴湖州府志在縣南塘棲鎮呉興掌故<lb/>
　　梁水部郎沈著宅大同二年捨為永明寺宋治平<lb/>
　　間改為大善寺<lb/>
　保慶寺　德清縣志在縣西積谷山之隂唐乾符中<lb/>
　　建賜額積谷禪院晉開運四年改大寧保慶元季<lb/>
　　燬明洪武間僧澄行脚至此募衆重建嵗久復圯<lb/>
<pb n="KR2k0044_WYG_228-18a"/>
　　崇禎十六年僧寂良炤安復建門外石徑長松峯<lb/>
　　巒傍矗旁有龍蟠石相傳為佛趺坐之所有下院<lb/>
　　曰清福寺白馬寺無思菴<lb/>
　覺海教寺　西呉里語在新市鎮萬厯湖州府志唐<lb/>
　　元和十年有鍾思染者於鎮得齊中大夫朱安期<lb/>
　　墓地請於刺史薛戎建寺於此名興善宋治平二<lb/>
　　年改今額德清縣志寺久圯明萬厯初鎮民創始<lb/>
　　募化殿宇聿新<hi>黄庭堅覺海寺詩爐烟鬱鬱水沈犀水遶禪床竹遶溪一段秋蟬思</hi>
<pb n="KR2k0044_WYG_228-18b"/>
　　<hi>髙栁夕陽原在竹隂西沈清遊覺海寺詩路入諸天一徑幽乘閒來㸔雪峰毬白雲䕶鉢蛟龍夜老</hi>
　　<hi>樹吟風鸛鶴秋漫道碧紗為世重獨無玉帶與僧留何當日日尋休暇得㸔空堂石㸃頭</hi>
　大中乾元寺　德清縣志在縣南呉羌山之陽梁大<lb/>
　　同二年戴可先捨宅為寺明萬厯四十年重建大<lb/>
　　殿并後室數楹呉興掌故寺有梁武帝書釋迦寳<lb/>
　　殿四字唐柳公權書乾元之寺張即之書大明光<lb/>
　　閣四大字<lb/>
　延壽寺　湖州府志在縣東北敢村梁天監四年沈<lb/>
<pb n="KR2k0044_WYG_228-19a"/>
　　慶之捨宅建德清縣志唐大中初賜今額明末傾<lb/>
　　圯<lb/>
國朝順治十五年重建<lb/>
　華藏寺　德清縣志在呉羌山南麓呉越王錢俶建<lb/>
　　於武康縣號興慧宋治平二年改今額乾道四年<lb/>
　　僧行謙移建於此<lb/>
　妙嚴寺　德清縣志在縣北大壯嶺之東唐乾符二<lb/>
　　年建號集雲院宋治平二年賜今名紹興七年樞<lb/>
<pb n="KR2k0044_WYG_228-19b"/>
　　密沈與求乞為功德院有妙峰堂樞密讀書其中<lb/>
國朝康熙間邑人蔡啟僔書紫雲閣環山堂<lb/>
　保寧寺　德清縣志在縣西北大壯嶺之陽宋紹興<lb/>
　　八年仁懐朱皇后宅乞為功德院賜今額寺前有<lb/>
　　古梅環遶山徑清幽今名梅塢寺<lb/>
　明因寺　德清縣志在縣東新市鎮假山之西北隅<lb/>
　　呉越時餘杭令章靖捨宅創建號羅漢院宋熙寧<lb/>
　　元年賜今額亦名南寺厯久頽圯<lb/>
<pb n="KR2k0044_WYG_228-20a"/>
國朝順治年間僧濟普住持蔚成叢林為一邑禪刹之<lb/>
　　冠<lb/>
　慧通寺　德清縣志在新市鎮西柵呉越國王建宋<lb/>
　　熙寧初賜名法華院政和間改今額以寺前有雙<lb/>
　　塔又呼雙塔寺元季燬明洪武初以寺基為廵檢<lb/>
　　司永樂中僧古愚購得呉丞相宅址於鎮之北柵<lb/>
　　建寺復元額萬厯間於寺右設常平倉天啟四年<lb/>
　　杭嚴道呉伯與丞相裔也檄縣改倉為丞相祠舁<lb/>
<pb n="KR2k0044_WYG_228-20b"/>
　　佛像於慈相寺<lb/>
國朝康熙元年呉氏退出倉基復為寺<lb/>
　覺華寺　德清縣志在縣東新塘村宋祥符二年建<lb/>
國朝順治二年重修<lb/>
　清福寺　德清縣志在縣北戈亭村宋乾德二年建<lb/>
　　趙孟頫詩有清福宋朝曽建寺之句<lb/>
國朝順治二年重修<lb/>
　宣化禪院　德清縣志在縣南呉羌山之巔漢呉羌<lb/>
<pb n="KR2k0044_WYG_228-21a"/>
　　避亂於此宋沈麟士亦居焉明初燬惟華光殿獨<lb/>
　　存隆慶二年重修萬厯中知縣陳效題額曰髙士<lb/>
　　菴以呉沈二人皆髙士也後僧智延等重修復舊<lb/>
　　名<lb/>
　紫陽觀　萬厯湖州府志在縣西南市亭山之陽宋<lb/>
　　紹興中建元季燬明正統中重建嘉靖間復圯知<lb/>
　　縣郝成性改葺德清縣志萬厯間圯<lb/>
國朝康熙五年重建正殿<lb/>
<pb n="KR2k0044_WYG_228-21b"/>
　元峰觀　萬厯湖州府志在縣南呉羌山之陽宋淳<lb/>
　　化三年建紹興四年賜今額明洪武八年重建<lb/>
　紫極觀　西呉里語在縣西文墅山梁大同間呉興<lb/>
　　太守沈道思請以故宅捨為觀宋治平二年改今<lb/>
　　額德清縣志元罹於火明洪武初重建<lb/>
　開元宮　德清縣志在縣西百寮山之隂元初道士<lb/>
　　王壽衍號月溪常提舉杭州開元宫禱祀齋籙徃<lb/>
　　來京闕既謝老擇地於邑預營夀藏因建開元道<lb/>
<pb n="KR2k0044_WYG_228-22a"/>
　　院至元間特賜宫額至正辛巳燬明萬厯庚戌重<lb/>
　　建<lb/>
　　　武康縣<lb/>
　證道教寺　武康縣志在縣西二百歩呉興掌故南<lb/>
　　齊秘書郎沈密故宅建元元年捨為齊昌寺宋治<lb/>
　　平二年改為證道寺萬厯湖州府志元末燬明洪<lb/>
　　武九年重建<lb/>
　顯忠崇孝資福禪寺　湖州府志在縣東南三十五<lb/>
<pb n="KR2k0044_WYG_228-22b"/>
　　里宋紹興二十六年楊和王存中建髙宗賜御書<lb/>
　　寺額武康縣志明永樂間燬崇禎末僧靈機結茅<lb/>
　　於此恢復寺址<lb/>
國朝康熙五年殿堂廊宇告成備極宏麗<lb/>
　銅山寺　武康縣志在縣西北銅山之下<hi>呉康侯銅山寺興復</hi>
　　<hi>記寺建自石晉天福三年後周顯德中名資福宋治平二年改名隆教院神宗時無畏禪師維琳居</hi>
　　<hi>之與蘇子瞻毛澤民酬唱其地益著熙寧五年子瞻通判杭州以琳名行俱峻招住徑山後退居銅</hi>
　　<hi>宫建無畏菴寺盛於宋燬於元洪武六年僧宗惠募構景泰二年僧道愷始遷居十二都烏青山下</hi>
<pb n="KR2k0044_WYG_228-23a"/>
　　<hi>為銅山寺下院相去葢八里故縣有兩銅山寺自烏青卜度以後銅山故刹百有餘年浸為荆棘而</hi>
　　<hi>山園竹木豪右房氏遂攘為已有矣所不絶如綫者獨無畏菴寺片石耳僧通譯寂聞道力雄厚與</hi>
　　<hi>同道海義矢志興復㑹呉江周季侯來令武康義遂投牒斷歸寺基時萬厯四十三年乙卯寺即於</hi>
　　<hi>本年十月初六日重建周公題額無畏菴亦漸就圯次年丙辰撤而新之菴既落成通譯寂聞仍居</hi>
　　<hi>之而銅山寺則海義住持焉恐後之人漸忘其所自也記其興廢本末如此</hi>
　石頤寺　武康縣志在縣西北石頤山唐咸通五年<lb/>
　　建名䕶國禪院侃禪師開山元廢明洪武十一年<lb/>
　　僧淨孚重創<hi>毛滂晝寢石頤寺詩何人支枕古邯鄲孤卧僧房四面山故遣白雲遮谷</hi>
<pb n="KR2k0044_WYG_228-23b"/>
　　<hi>口不教幽夢落人間</hi>
　龍山禪寺　萬厯湖州府志在縣東龍山下晉天福<lb/>
　　十三年建號福慶宋治平二年改名䕶戒禪寺元<lb/>
　　末燬明洪武二十年重建二十四年改今額武康<lb/>
　　縣志天啟間廢<lb/>
國朝順治十六年僧智貞智章建法堂三間<lb/>
　烏回禪寺　萬厯湖州府志在縣北烏回山宋太師<lb/>
　　忠靖邢公建元末燬明洪武十九年重建<hi>馮聖澤烏回寺</hi>
<pb n="KR2k0044_WYG_228-24a"/>
　　　<hi>記寺建自宋紹興七年經始而精藍之則太師邢公孝揚也歴有年所瓦鄰於礫垣日以頽鎌而理</hi>
　　　<hi>之木石傲睨中塈茨法堂三間兩楹則崇禎間所謂頭佗智周者也鱗構不甚宏敞堅朴靜好其後</hi>
　　　<hi>殿不失茅簷板屋之舊香積方丈咸虛左揖客且因山作勢小閣數椽叢竹菁菁凡此貞澄兩僧善</hi>
　　　<hi>於搴攬云易綱烏回寺詩烏回佳處梵王宫逈隔人寰有路通樓閣暗藏山色裏鼓鐘遥落水聲中</hi>
　　　<hi>參天老柏摩雲翠繡地繁花映日紅顧我政餘來小憇不妨回首月明東</hi>
　勅建寳華禪寺　武康縣志報恩禪寺在縣西南金車<lb/>
　　　山麓相傳唐宋古刹宋大覺禪師入山放生有放<lb/>
　　　生潭潭内産異螺元斷崖禪師養母於此有度親<lb/>
<pb n="KR2k0044_WYG_228-24b"/>
　　　塢證果菴明崇禎甲戍臨濟正宗罄山天隱和尚<lb/>
　　　開堂説法丙子玉琳禪師繼席焉<lb/>
　國朝順治十五年師奉<lb/>
　召入京後還居天目繼席者為棲雲美發二師道風逺<lb/>
　　　播衲子雲臻為叢林最外有坊曰金輪第一山康<lb/>
　　　熙四十四年<lb/>
聖祖仁皇帝賜名寳華寺雍正十一年奉<lb/>
　勅重建十二年<lb/>
<pb n="KR2k0044_WYG_228-25a"/>
御書淨域常春扁額<lb/>
賜懸大殿<lb/>
　靜林寺　武康縣志在縣西三里孟宅保之西梁大<lb/>
　　同四年建唐咸通六年齊侃禪師因舊基更造寺<lb/>
　　瞰溪流特為勝絶<hi>釋靈一靜林寺詩靜林溪路逺蕭帝有遺蹤水擊羅浮磬山鳴</hi>
　　<hi>于闐鐘燈傳三世火樹老五株松無數炳霞色空傳昔卧龍</hi>
　定空寺　武康縣志在縣東烟霞塢梁普通六年僧<lb/>
　　廣譽建名永昌宋治平二年改今額元燬明洪武<lb/>
<pb n="KR2k0044_WYG_228-25b"/>
　　三年僧白玉妙義重建<lb/>
　寳巗寺　武康縣志在縣東秀峰山下宋叅政陳義<lb/>
　　中建玊禪師開山元燬明洪武二十一年僧妙覺<lb/>
　　復立萬厯間廣權重修<lb/>
　柏山寺　武康縣志在縣南二十里宋紹興三年潤<lb/>
　　節趙衛王建元廢明洪武三年僧宗華重建<lb/>
　大慈教寺　萬厯湖州府志縣東一百五十歩梁普<lb/>
　　通六年建名寳相湖州府志宋治平二年改今額<lb/>
<pb n="KR2k0044_WYG_228-26a"/>
　　武康縣志元燬明洪武十四年重建後併入證道<lb/>
　　寺永樂元年復立<lb/>
國朝康熙五年僧真至創建大悲閣五間<lb/>
　皇覺教寺　湖州府志在縣東北一十里呉興掌故<lb/>
　　漢沈戎故宅後捨為懐德寺宋治平間改為皇覺<lb/>
　　寺武康縣志元燬明洪武四年重修萬厯四十八<lb/>
　　年僧德顗重建<lb/>
　修真觀　萬厯湖州府志縣東唐泫村元泰定間建<lb/>
<pb n="KR2k0044_WYG_228-26b"/>
　　武康縣志元燬明洪武二十四年復建<lb/>
國朝康熙六年道士余體崖重建<lb/>
　昇元報德觀　武康縣志在縣東南三十五里禺山<lb/>
　　之麓宋紹興二十六年建元燬明洪武二十四年<lb/>
　　道士袁居安重建<lb/>
　　　安吉州<lb/>
　霧山教寺　名勝志在州南霧山呉越錢氏建號祗<lb/>
　　洹寺西呉里語又名大明心寺因在霧山故改今<lb/>
<pb n="KR2k0044_WYG_228-27a"/>
　　名<hi>㓂凖過霧山寺詩青紅樓殿枕寒溪門外天垂斗柄低啼鳥不知春向背落花依舊水東西半</hi>
　　<hi>橋霜月光相照一帶松烟色未齊誰謂百年榛莽地香雲今日遶輪蹄</hi>
　樂平教寺　萬厯湖州府志在州東梅溪鎮嘉靖安<lb/>
　　吉州志宋元嘉元年信義太守施彬捨宅建<hi>劉公壽樂</hi>
　　<hi>平寺詩名藍古幽絶花木深禪房門軒俯芳流竹風終日凉謂此已勝絶坐可雄諸方誰知槿籬外</hi>
　　<hi>古木鬱蒼蒼下有湍激澗珠玉鳴琅璫何當開松門兩岸安石床盡發溪山奇枕流潔其芳他年我</hi>
　　<hi>重來君子留徜徉</hi>
　常樂禪寺　嘉靖浙江通志在州治西呉興掌故呉<lb/>
<pb n="KR2k0044_WYG_228-27b"/>
　　越驃騎將軍呉頊故宅捨為羅漢院宋治平間改<lb/>
　　為常樂寺萬厯湖州府志寺西廡有拂塵壁廡外<lb/>
　　有靜蛙池<hi>姚孝孫常樂寺詩烟岫晨寒重風簾暮爽輕短墻籠竹色虛户納松聲弄筆花</hi>
　　<hi>箋滿煎茶石鼎盈誰知杉檜月獨卧夜禪清</hi>
　程聞寺　湖州府志在州東北梅溪灘始名施水菴<lb/>
　　唐貞觀中建<lb/>
　嚴真觀　西呉里語在安福鄉宋崇寧中真武示見<lb/>
　　賜額真君觀政和八年改今名萬厯湖州府志西<lb/>
<pb n="KR2k0044_WYG_228-28a"/>
　　廡有枕流横璧二軒盡見長興四安諸山<hi>郭綽枕流軒詩</hi>
　　<hi>招提避雨寄孤眠夜静溪聲到枕邊引得江湖清入夢拍天波浪一漁船</hi>
　玉樞道院　嘉靖安吉州志州南百二十歩宋治平<lb/>
　　中建<lb/>
　　　孝豐縣<lb/>
　廣福教寺　萬厯湖州府志縣北靈奕鄉呉越錢氏<lb/>
　　建名修道寺宋紹興二十二年改今額<lb/>
　百福寺　孝豐縣志在靈峰山梁開平元年建明崇<lb/>
<pb n="KR2k0044_WYG_228-28b"/>
　　禎丁丑僧智旭因蜀僧心是請藏入山重建大殿<lb/>
　太平教寺　湖州府志在縣西北太平鄉<lb/>
國朝康熙八年僧惠燈重建<lb/>
　淨竹院　孝豐縣志在董嶺石晉開運元年錢氏建<lb/>
　　號寳德禪院宋治平中改今額<hi>王美中淨竹院石筍詩玊立憑虛檻</hi>
　　<hi>摻摻瘦影奇何年分鷲嶺此地長孫枝落照留殘月分燈賦晚詩還將蕭瑟意相對磥砢姿</hi>
　普慈教院　孝豐縣志在古浮山譚志云石晉天福<lb/>
　　四年建名安樂院宋治平中改今額<lb/>
<pb n="KR2k0044_WYG_228-29a"/>
　戒香院　孝豐縣志在浮玊鄉譚志云宋乾德二年<lb/>
　　號龍禪院治平中改今額<hi>俞汝尚遊戒香院詩崎嶇窮谷翠屏圍却訝遊</hi>
　　<hi>人到此稀修竹拂雲當户聳暗泉鳴玉遶亭飛春風欲老茶含斾暑雨初収水帶磯擾擾紅塵何處</hi>
　　<hi>好使人回首重忘歸</hi>
　紫陽觀　萬厯湖州府志縣西南天目山梁大同五<lb/>
　　年建昭明太子勒碑記傍有石室<lb/>
　<lb/>
　<lb/>
<pb n="KR2k0044_WYG_228-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百二十九<lb/>
</p>
<p>
</p>
  </div>
</body>
</text>
</TEI>
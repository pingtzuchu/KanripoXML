<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百九十二</head> <lb/>
    <p>
<pb n="KR2k0044_WYG_191-1a"/>
欽定四庫全書<lb/>
　浙江通志卷一百九十二<lb/>
　人物<hi>十</hi>
　　隱逸<hi>上</hi>
　　堯舜在上下有巢許以故巖棲谷處之士含貞而<lb/>
　　葆素者史不絶書浙自嚴瀨龍邱乆傳髙躅嗣爾<lb/>
　　風徽所播往往立懦亷頑足徵槃澗碩人重闗風<lb/>
　　教其與放廢山林徜徉詩酒者固不可同日而語<lb/>
<pb n="KR2k0044_WYG_191-1b"/>
　　也志隠逸<lb/>
　　杭州府<lb/>
　漢<lb/>
　張儼<hi>咸淳臨安志後漢末餘杭人有賢徳不樂榮利嘗開圃種瓠以所資錢造橋俗稱葫蘆橋</hi>
　陸瑋<hi>兩浙名賢録字文該錢塘人漢季納禄歸隠於靈鷲山蓮花峰下</hi>
　三國呉<lb/>
　諸葛起<hi>舊餘杭縣志少篤學?心著述仕呉為步兵校尉後隠居山房宗族蕃盛其山今號為本</hi>
　　<hi>山</hi>
<pb n="KR2k0044_WYG_191-2a"/>
　南北朝<lb/>
　褚伯玉<hi>南史本傳字元璩呉郡錢塘人少有隱操寡慾年十八父為之婚婦入前門伯玉從後門</hi>
　　<hi>出遂住剡居瀑布山性耐寒暑時人比之王仲都在山三十餘年隔絶人物王僧達為呉郡禮致之</hi>
　　<hi>伯玉不得已停郡信宿交數言而退寧朔將軍邱珍孫與僧達書曰聞褚先生出居貴館此子滅景</hi>
　　<hi>雲棲不事王侯抗髙木食有年載矣自非折節好賢何以致之昔文舉棲冶城安道入昌門於茲而</hi>
　　<hi>三焉却粒之士餐霞之人乃可蹔致不宜乆羇君當思遂其髙步成其羽化望其還䇿之日蹔紆清</hi>
　　<hi>塵亦願助為譬説僧達答曰褚先生從白雲逰舊矣古之逸人或留慮兒女或使華隂成市而此子</hi>
　　<hi>索然惟朋松石介於孤峰絶嶺者積數十載近故要其來此冀慰日夜比談討芝桂借訪茘蘿若己</hi>
<pb n="KR2k0044_WYG_191-2b"/>
　　<hi>窺煙液臨滄洲矣知君欲見之輙當申譬宋孝建二年散騎常侍樂詢行風俗表薦伯玉加徴聘本</hi>
　　<hi>州議曹從事不就齊髙帝即位手詔呉㑹二郡以禮迎遣又辭疾上不欲違其志勅於剡白石山立</hi>
　　<hi>太平館居之建元元年卒年八十六伯玉常居一樓上乃葬樓所孔珪從其受道法於館側立碑</hi>
　杜京産<hi>南齊書本傳字景齊呉郡錢塘人閉意榮宦頗渉文義專修黄老㑹稽孔顗清剛有峻節</hi>
　　<hi>一見而為欵交郡召主簿州辟從事稱疾去除奉朝請不就建武初徴員外散騎侍郎京産曰莊生</hi>
　　<hi>持釣豈為白璧所回辭疾不就㑹稽孔道徽守志業不仕京産與之友善</hi>
　顧黯<hi>南齊書顧歡傳歡同郡顧黯字長儒有隱操與歡俱不就徵</hi>
　吕道恵<hi>舊浙江通志餘杭人隠居講學生徒從者數百人范述曾從道恵授五經</hi>
<pb n="KR2k0044_WYG_191-3a"/>
　褚雅<hi>傳詳義仁</hi>
　盛紹逺<hi>兩浙名賢録餘杭人梁封闗内侯天監二年辭榮嘉遁開門受徒執贄稱弟子者數百人</hi>
　　<hi>既没門人立碑以旌徳業</hi>
　唐<lb/>
　孫路<hi>舊浙江通志富陽人少有詩名後隱居不仕鄭谷以詩贈之曰平生詩譽更誰過歸老東呉命</hi>
　　<hi>若何知己凋零垂白髪故園寥落近滄波酒醒蘚砌花隂轉病起漁舟鷺迹多深入富春人不見閒</hi>
　　<hi>門空掩半庭柯</hi>
　宋<lb/>
<pb n="KR2k0044_WYG_191-3b"/>
　林逋<hi>宋史本傳字君復錢塘人少孤力學不為章句性恬淡好古弗趨榮利家貧衣食不足晏如也</hi>
　　<hi>初放逰江淮間乆之歸杭結廬西湖之孤山二十年足不及城市真宗賜粟帛詔長吏歲時勞問薛</hi>
　　<hi>映李及在杭州每造其廬清談終日而去嘗自為墓於廬側臨終為詩有茂陵他日求遺稿猶喜曾</hi>
　　<hi>無封禪書之句既卒仁宗賜諡和靖先生賻粟帛逋善行書喜為詩其詞澄浹峭特多奇句既就稿</hi>
　　<hi>隨輙棄之曰吾方晦迹林壑且不欲以詩名一時况後世乎然好事者往往竊記之今所傳尚三百</hi>
　　<hi>餘篇逋不娶無子教兄子宥登進士甲科</hi>
　李頎<hi>春渚記聞字粹老舉進士當得官棄去烏巾敝裘為道人遍厯湖湘間晩樂呉中山水之勝遂</hi>
　　<hi>隱於臨安大滌洞天往來苕溪之上遇名人勝士必與周旋素善丹青間作小詩東坡倅錢塘日粹</hi>
<pb n="KR2k0044_WYG_191-4a"/>
　　<hi>老以幅卷作春山横軸且書一詩於後不通姓名付樵者令俟坡之出投之坡展視詩畫已奇之及</hi>
　　<hi>問樵者曰我負薪出市有一道人與我百錢令我呈此實不知何人也坡益驚異之即散問西湖名</hi>
　　<hi>僧輩知是粹老久之偶㑹於湖山僧居相得甚喜坡因和其詩云詩句對君難出手雲泉勸我早抽</hi>
　　<hi>身其風致可見矣</hi>
　王衷<hi>萬厯杭州府志字天誘政和中郡守監司表薦賜號悟静處士視朝請大夫俸給</hi>
　徐奭<hi>萬厯杭州府志徽宗朝賜號沖晦先生故廬在城中呉山又嘗居萬松嶺下</hi>
　陸維之<hi>咸淳臨安志字永仲一名凝之字子才餘杭人少以計偕入汴羣從邀與雜坐命相者某</hi>
　　<hi>道人視之道人指維之曰秀才叩以科第則曰且歸山道士揖别贈以粒丹曰緩急用之陸下第南</hi>
<pb n="KR2k0044_WYG_191-4b"/>
　　<hi>歸舟循汴風激浪怒舟不能勝以丹投之風浪始息汴上有呼其姓名者則道人也維之遂有超世</hi>
　　<hi>之志隱於大滌洞天之石室人因以石室先生稱之逍遙林石以詩酒自樂光堯嘗召見稱疾不赴</hi>
　　<hi>後光堯幸大滌孝宗亦侍進主觀者問山中詩人以維之對進其詩光堯讀數首太息曰布衣入翰</hi>
　　<hi>林可也孝宗曰山林隱士必不要人知要他出去却是苦他遂止未幾卒有石室小隱集三十卷行</hi>
　　<hi>於世</hi>
　徐立之<hi>萬厯杭州府志舊名炳學老子法隠於杭西湖之迴峰人呼迴峰先生通判都官員外郎</hi>
　　<hi>蘇為嘗謂之曰何不仕乎曰若時與命㑹可以佐天子福元元不然悔吝生矣曷若追㝠鴻霧豹與</hi>
　　<hi>孤雲俱為敬其言為著傳</hi>
<pb n="KR2k0044_WYG_191-5a"/>
　元<lb/>
　金應桂<hi>萬厯錢塘縣志字一之能詞章宋季為縣令入元隱居風篁嶺書學歐陽詢畫學李龍眡</hi>
　　<hi>築蓀壁山房左弦右壺中設圖史古器客至撫玩清談纚纚不休每肩輿入城幅巾氅衣望之若神</hi>
　　<hi>仙云</hi>
　陳渭叟<hi>萬厯錢塘縣志讀書學道不混俗不忤物賦詩有天然趣隱居葛溪上嵗一歸名人勝士</hi>
　　<hi>爭邀致之惟恐其去也所著有紫陽篇</hi>
　鮑完澤<hi>萬厯錢塘縣志字信卿資識粹敏慎重寡言涉獵經史過目輙不忘累以學行薦於朝部</hi>
　　<hi>使者爭辟用之以母老辭不就</hi>
<pb n="KR2k0044_WYG_191-5b"/>
　吾衍<hi>宋濓吾衍傳字子行杭人意氣簡傲不為公侯屈色常自比於郭忠恕居生花坊一小樓客至</hi>
　　<hi>僮輙止之通姓名使登乃登亷訪使徐琰一日來見衍從樓上呼曰此樓何敢當貴人登耶願明日</hi>
　　<hi>謁謝琰聞笑而去衍亦卒不往生徒從衍遊者常數十百人衍坐童子地上使冠者分番下授之或</hi>
　　<hi>對賓談噱羣童皆肅容莫敢動衍左目𦕈又跛右足有晉宋間風致畜兩鐵如意日持弄之或倚樓</hi>
　　<hi>吹洞簫數曲超然如忘世者</hi>
　褚師秀<hi>遂昌雜録號雪巘以清苦節行聞一日平章尤公單騎從一童至天慶方丈觀主王管轄</hi>
　　<hi>者不知為平章尤乃自言觀主大驚尤曰我欲一見褚髙士耳觀主謂其人孤僻士宰相何取而欲</hi>
　　<hi>見之尤意彌堅觀主乃扣門師秀方讀書問為誰觀主言平章請見師秀拒之曰某自來不識時貴</hi>
<pb n="KR2k0044_WYG_191-6a"/>
　　<hi>人言訖欲入而尤顧已拜於地意欲髙士延坐其室師秀即鍵戸偕行廊廡間至雲堂前語尤曰三</hi>
　　<hi>年前有閬州王髙士留此某則非其人也因長揖竟出尤瞻顧嗟咨曰是真一世之髙士</hi>
　崔彦輝<hi>成化杭州府志錢塘人號雲林生與王䝉皆呉興趙氏甥善篆𨽻詞賦畫亦超詣隱居賣</hi>
　　<hi>藥鹽橋市</hi>
　俞和<hi>成化杭州府志字子平杭人晚年自稱紫芝老人隱居不仕能詩善書翰早年得見趙松雪運</hi>
　　<hi>筆之法臨晉唐諸帖甚夥行草學松雪逼真好事者得其書每用松雪欵識倉卒莫能辨</hi>
　王逵<hi>貧士傳字志道錢塘人足一跛家極貧無以朝夕因賣藥不繼又市卜博究子史百家客至輙</hi>
　　<hi>談今古不休人知其辨博每以疑難質之矢口輙應</hi>
<pb n="KR2k0044_WYG_191-6b"/>
　孫蔗田　包太白<hi>成化杭州府志皆錢塘人隱於西溪不受徵聘以詩文相娯樂終其</hi>
　　<hi>身人目之為西溪二隠</hi>
　劉英<hi>列朝詩集傳字邦彦錢塘人少從學夏大理季爵臨川聶大年教授於杭奇之與為忘年友景</hi>
　　<hi>泰中郡邑交辟以母老固辭築室於甘泉榜其室曰竹東更號賓山年七十二卒程克勤志其墓以</hi>
　　<hi>為孝友似黄山谷髙蹈似魏清逸曠達似楊鐵崖分省人物考英操行髙潔當天順成化間與劉泰</hi>
　　<hi>輩結社賦詩名動一時有賓山集蕉葉藁竹東小藁湖山詠録</hi>
　陳雍<hi>成化杭州府志字孟熙仁和人與同邑鄭璧夏誠稱莫逆交俱不事榮利日為湖山游咏父士</hi>
　　<hi>寧與璧母皆年髙在堂每造必升堂謁拜父母没互為服緦三人交義風動鄉人璧之子孫誠之子</hi>
<pb n="KR2k0044_WYG_191-7a"/>
　　<hi>皆登進士惟雍樂志幽𨼆縣大夫兩以明經舉皆不就世居鹽橋七寳深巷中復厭囂塵徙城北獨</hi>
　　<hi>山之陽年四十二卒無子</hi>
　洪鎡<hi>錢塘縣志補字器之號時軒錢塘人襄恵鍾之弟少孤貧攻苦力學不輟寒暑詩文楷法俱超</hi>
　　<hi>絶大學士商文毅聞其名辟置幕下薦授中書舍人欲大用之而鎡性恬淡不樂仕進歸隠西溪以</hi>
　　<hi>圖史消歲月襄恵敭厯中外屢遣人招鎡俱不赴及官尚書欲薦於朝又厯止之且貽書曰兄為良</hi>
　　<hi>臣弟為隠士亦各行其志而已著有時軒自怡集二十卷</hi>
　王澍<hi>兩浙名賢録字時雨錢塘人性髙亢不諧於俗為詩多獨創語寄興山水自號山人貧鮮儋石</hi>
　　<hi>儲一介不茍取與而口未嘗言貧終身無所干客遊京師與胡端敏同還至滄州遇賊劉六等數萬</hi>
<pb n="KR2k0044_WYG_191-7b"/>
　　<hi>人圍其城數日不解山人為州將畫方略賊遁胡端敏大奇之欲薦之朝山人力辭卒以布褐終其</hi>
　　<hi>身</hi>
　唐俞<hi>海寧縣志字聖言邑人博雅工詩翰多深湛之思阮中丞鶚督浙學時檄曰海寧唐俞不求聞</hi>
　　<hi>達人也操履澹泊與明月清風髙山大川相遊衍因大書逸士表其閭所著有審山樵漫草</hi>
　邵穆生<hi>仁和縣志字汝宣工部員外郎經邦子為諸生年未三十遽棄舉子業隠靈鷲山中築閣</hi>
　　<hi>祀許由及唐宋名賢為樓三楹中祀其父右自處蔵書又三楹足不入城市遇文人墨客鮮不傾倒</hi>
　　<hi>獨不喜與貴介遊布政使呉用先欲見之謀於其鄉達黄汝亨汝亨請屏騶從以儒生服往汝亨先</hi>
　　<hi>行謂穆生曰有桐城學者欲見公讀所著書穆生許之呉繼入遂設飲極歡而罷明日汝亨札至曰</hi>
<pb n="KR2k0044_WYG_191-8a"/>
　　<hi>昨來乃方伯呉公夙慕先生者呉公亦遣吏齎手書贄幣求所著書穆生亦不靳也又善畫有求畫</hi>
　　<hi>者輙不與曰吾豈畫師耶</hi>
　李元昭<hi>兩浙名賢録字用晦杭州右衛世襲千戸少尚節俠年二十六始折節讀書避居靈隠寺</hi>
　　<hi>之西澗築一室如斗引澗水環於席下蒼松翠竹週迴籬壁間人跡既絶惟有泉鳴鳥啼與書聲相</hi>
　　<hi>和答興至為韻語直闖漢魏之室自號岣嶁山人四方名流韻士過武林訪山人煮茗焚香終日清</hi>
　　<hi>言不倦或一言及塵俗輙起擊石磬數聲以代洗耳當道聞其名或鳴騶相過即鍵戸不納晩結西</hi>
　　<hi>湖詩社操觚之士以不與為恥山人年四十一而隱十年而雲逰逰八年而還故山復髙卧二十餘</hi>
　　<hi>年而後殁人以為蟬蜕云</hi>
<pb n="KR2k0044_WYG_191-8b"/>
　汪渢<hi>魏禧汪渢傳錢塘人字魏美中崇禎己夘鄉試未聘里富人欲妻以女渢不許錢太守以女妻</hi>
　　<hi>之既成禮渢從容謂錢曰吾寒儒得連姻貴室所望知禮義孝事姑嫜和妯娌足矣侈簮珥綺繡之</hi>
　　<hi>飾毋庸也錢於是去服飾屏侍婢以䟽布親操作内姻欲强渢試禮部出千金視渢妻曰能勸夫子</hi>
　　<hi>駕則畀汝對曰吾夫子不可勸吾亦不受此金也當事或割俸金為夀不得却坎而瘞之里貴人請</hi>
　　<hi>墓銘拒弗許嘗出游天台居石梁左右反河渚徙孤山之匡廬黄山白岳所至與異人髙士遊年四</hi>
　　<hi>十八卒</hi>
　　嘉興府<lb/>
　晉<lb/>
<pb n="KR2k0044_WYG_191-9a"/>
　韓績<hi>嘉興府圖記字興齊其先廣陵人避亂居嘉興仕呉為大鴻臚績少好文學以潛退為操布衣</hi>
　　<hi>疏食不交當世東土並宗敬之司徒王導辟為掾不就會稽内史孔愉䟽薦詔安車束帛徴之不起</hi>
　宋<lb/>
　許棐<hi>海鹽縣圖經嘉熙間隠居秦溪於水南種梅數十樹構屋讀書因自號梅屋室中於三楹下分</hi>
　　<hi>四槅中垂一簾對懸白香山蘇東坡二像事之所著有獻醜集樵談行世</hi>
　常詵孫<hi>海鹽文獻志字宜卿同之孫累辟不就所著有天閒雜著櫟齋筆記雪溪稿門人稱雪溪</hi>
　　<hi>先生</hi>
　常棠<hi>海鹽文獻志字召仲曽祖同從宋南渡僑寓邑之天寧寺子孫遂家海鹽棠值宋季閉闗不仕</hi>
<pb n="KR2k0044_WYG_191-9b"/>
　　<hi>苦心篤學善屬文繞庭植竹數十竿以厲操自號曰竹窻</hi>
　元<lb/>
　謝國光<hi>嘉興縣志字觀夫宋咸淳間對䇿言時事剴切主司畏賈似道不使登第補太學生入元</hi>
　　<hi>不仕侍御史程鉅夫奉詔搜賢或薦國光輒杜門稱疾及卒遺命題其墓曰安節謝國光之墓</hi>
　呉鎮<hi>兩浙名賢録字仲圭嘉興人性髙介隠居不仕工辭翰善畫山水竹石每題詩其上當時稱為</hi>
　　<hi>三絶有勢力者求之多不得惟贈貧士使取直焉以愛梅自稱梅花道人</hi>
　程克柔<hi>𢎞治嘉興府志字徳剛讀書渉大義傍通法曹既而歎曰晝夜行墨纍纍立人座側豈吾</hi>
　　<hi>志哉遂劾去及元季朝廷遣將路成駐兵皂林兵肆民間克柔親詣軍門為成備陳利害成稱善引</hi>
<pb n="KR2k0044_WYG_191-10a"/>
　　<hi>為上賓欲奏官之以老辭退居梧桐鄉宅有栁百餘株因號栁莊</hi>
　鄭忠<hi>舊浙江通志字原凱嘉興人閉門讀書無閒寒暑從衛富益講易一夕夢吞北斗自是詩名大</hi>
　　<hi>著志在恬淡雅好泉石終元世髙蹈不仕</hi>
　朱炎<hi>嘉興府圖記崇徳人七嵗能作韻語十嵗能屬文及長博極羣書名重儒林隠居不仕</hi>
　陳堯道<hi>嘉興府圖記嘉興人通五經不仕與楊維楨輩倡和所著有竹林集</hi>
　明<lb/>
　陳子才<hi>兩浙名賢録海鹽人五經六藝諸子百家無不通解尤善丹青㸃染自娯不輕為人下筆</hi>
　　<hi>元末隠居不仕洪武初下詔以人才徵弗就有司為之勸駕卒不起年四十歲旦日忽命童子折梅</hi>
<pb n="KR2k0044_WYG_191-10b"/>
　　<hi>花一枝侍於側自繪其像形神宛然閣筆端坐而逝</hi>
　徐晟<hi>海鹽文獻志字公允號篠庭天資穎敏經史子集内外典靡不周覽强記以博洽稱王大㕘衡</hi>
　　<hi>按海上命取韻府考事得之楣間注云出漢雋詢知晟命延入禮敬之問漢書數事詳對無失稱曰</hi>
　　<hi>徐漢書幼業舉子以貧故囊書澉上授徒有司嘗舉游庠辭不就</hi>
　朱朴<hi>海鹽文獻志字元素澹嗜欲體臞而脩音聲琅琅時一吟咏令鄙吝坐消力穡具餐郡大夫徐</hi>
　　<hi>白泉懇致之以疾辭且曰吾氓也焉可與尊官抗禮吾無他能以益若治吾休矣有西村集許杞山</hi>
　　<hi>序而刻之</hi>
　陳鑑<hi>海鹽文獻志字用明性髙抗鄙舉業弗習有古俠士風或諷曰出事公卿禮也勸為省臬掾父</hi>
<pb n="KR2k0044_WYG_191-11a"/>
　　<hi>兄喜為入鏹鑑曰大丈夫不力學何甘伏人下棄弗就閉門讀書人罕見其面者數年學遂成至老</hi>
　　<hi>口不輟吟篇章浩穰金鏗波激卓然名家</hi>
　袁仁<hi>兩浙名賢録字良貴嘉善人父祥祖顯皆有經濟學仁於天文地理厯律書數兵法水利之屬</hi>
　　<hi>靡不諳習謂醫雖賤業可以蔵身濟人遂寓意於醫崐山魏校疾召仁使者三至弗往謝曰君以心</hi>
　　<hi>疾召當含咀仁義炮治禮樂以暢君之精神不然雖十至無益也校疾愈訪仁與語三日大驚遂定</hi>
　　<hi>交焉顯嘗作春秋傳三十卷祥作春秋或問八卷以發其㫖仁復作鍼胡編以闡之</hi>
　郁從周<hi>萬厯秀水縣志字泰初自幼神骨清爽嘗闔門静坐時時吟咏亦善鼓琴登嘉靖己酉鄉</hi>
　　<hi>薦再上春官不第即棄去瓢衲出逰或數年一歸省其母遂去莫知所之嘗至南嶽遇異人有所指</hi>
<pb n="KR2k0044_WYG_191-11b"/>
　　<hi>授後遇張紫陽授大丹訣要乃還武林賣藥市中人無識者</hi>
　殷仲春<hi>嘉興縣志字東皋隠居城南茒屋短牆不蔽風雨弦歌賣藥喜購古帖殘書補葺考校生</hi>
　　<hi>平落落寡合遇顯者輒引避子志伊字古耕胼胝力田好讀晉書</hi>
　戴晉<hi>續獻徵録字康侯居未中之牆頭村幼孤多疾從叔灝與同里項元海交好擕晉就醫因遍閲</hi>
　　<hi>項氏家蔵名蹟自茲工畫後寓居精嚴寺僧房時與方外秋潭髙士殷方叔髙元雅輩交間游名山</hi>
　　<hi>住金焦北固之間者歲餘嘗圖其景以贈人喜鶴洲山水樹石時來依止遂於湖濱構小屋以居名</hi>
　　<hi>蝶華居沒葬其側一生不娶不茹素亦不嗜葷不蓄一童飲食止一小鐺自炊不備火具其孤髙絶</hi>
　　<hi>俗如此</hi>
<pb n="KR2k0044_WYG_191-12a"/>
　盛徳潛<hi>紫桃軒又綴秀水人自號杞菊老人癖嗜古著存古録劄記彞鼎奇物書繪真蹟如周公</hi>
　　<hi>謹雲烟過眼録之例畫學倪雲林不肯為人作間㸃筆輙自碎之</hi>
　屠爌<hi>嘉興府志字闇伯善事母隠居講學脯修之入輙以周宗黨故常至空匱</hi>
　　湖州府<lb/>
　周<lb/>
　披裘翁<hi>髙士傳不知何許人亦不詳其名寒暑所服惟一裘因呼披裘翁或嘗隠於天目嘗出採</hi>
　　<hi>薪遇延陵季子見道傍遺金季子命翁取之翁投䥥於地瞋目拂手而言曰何子居之髙視之下儀</hi>
　　<hi>貌之莊語言之野也吾五月披裘而負薪豈取金者哉季子謝之問其姓不對而去</hi>
<pb n="KR2k0044_WYG_191-12b"/>
　三國呉<lb/>
　姚仲翁<hi>兩浙名賢録呉興人天性儉素種瓜灌園以供衣食鄉人稱為長者或有餽遺一無所受</hi>
　　<hi>不得已而受即恵貧乏未嘗以一介自汙瓶粟屢空晏如也</hi>
　晉<lb/>
　計昭<hi>𢎞治湖州府志字叔明武康人黄武中為車騎將軍後隠於禺山晉宣帝徵召不起</hi>
　沈警<hi>西呉里語字世明武康人專治左氏春秋謝安辟為參軍謝病歸安固留不可乃笑曰沈參軍</hi>
　　<hi>有獨善之志不亦髙乎王恭鎮京口復引為參軍手書招致詞甚殷勤不得已而應之尋復謝去</hi>
　南北朝<lb/>
<pb n="KR2k0044_WYG_191-13a"/>
　沈道䖍<hi>南史本傳呉興武康人少仁愛好老易居縣北石山下孫恩亂後饑荒縣令庾肅之迎出</hi>
　　<hi>縣南廢頭里為立宅臨溪有山水之玩時復還石山精廬與諸孤兄子共釡庾之資困不改節受琴</hi>
　　<hi>於戴逵王敬𢎞深貴重之郡州府凡十二命皆不就有人竊其園菜者外還見之乃自逃隠待竊者</hi>
　　<hi>取足去乃出人拔其屋後大荀令人止之曰惜此荀欲令成林更有佳者相與乃買大筍送與之盜</hi>
　　<hi>者慙不取道䖍使置其門内而還常以捃拾自資同捃者或爭檖道䖍諫之不止悉以其所得與之</hi>
　　<hi>爭者愧恧後每爭輒云勿令居士知冬月無複衣戴融聞而迎之為作衣服並與錢一萬既還分身</hi>
　　<hi>上衣及錢悉供諸兄弟子無衣者鄉里年少相率受學道䖍常無食以立學徒武康令孔欣之厚相</hi>
　　<hi>資給受業者咸得有成宋文帝聞之遣使存問賜錢三萬米二百斛悉供孤兄子嫁娶徴員外散騎</hi>
<pb n="KR2k0044_WYG_191-13b"/>
　　<hi>侍郎不就年老菜食恒無經日之資而琴書為樂孜孜不倦文帝勅郡縣使隨時資給子慧鋒修父</hi>
　　<hi>業不就州辟</hi>
　沈麟士<hi>南齊書本傳字雲禎呉興武康人少好學家貧織簾誦書口手不息果元嘉末文帝令尚</hi>
　　<hi>書僕射何尚之抄撰五經訪舉學士縣以麟士應選少時稱疾歸鄉更不與人物通養孤兄子義著</hi>
　　<hi>鄉曲作元散賦以絶世太守孔山士辟不應隠居餘干呉羌山講經教授從學者數十百人征北張</hi>
　　<hi>永為呉興請驎士入郡麟士聞郡後堂有好山水乃住停數月永欲請為功曹使人致意驎士曰明</hi>
　　<hi>府徳履沖素留心山谷民是以被褐負杖忘其疲病必欲飾渾沌以蛾眉冠越客於文冕走雖不敏</hi>
　　<hi>請附髙節有蹈東海而死爾永乃止永明六年詔徵為太學博士建武三年徵著作郎永元二年徵</hi>
<pb n="KR2k0044_WYG_191-14a"/>
　　<hi>太子舍人並不就負薪汲水并日而食守操終老篤學不倦遭火燒書數千卷年過八十耳目猶聰</hi>
　　<hi>明以火故抄寫燈下細書復成二三千卷滿數十篋時人以為養身靜嘿之所致也同郡沈儼之字</hi>
　　<hi>士恭徐州刺史曇慶子亦不仕南史本傳鄉里號織簾先生</hi>
　沈顗<hi>梁書本傳字處黙呉興武康人幼清静有至行慕黄叔度徐孺子之為人從叔勃貴顯齊世每</hi>
　　<hi>還呉興賓客填咽顗不至其門勃就之顗送迎不越於閫勃歎息曰吾乃今知貴不如賤俄徵為南</hi>
　　<hi>郡王左常侍不就永明三年徵著作郎建武三年徵太子舍人俱不赴永元二年又徴通直郎亦不</hi>
　　<hi>赴顗素不治家産惟以樵採自資怡怡然恒不改其樂天監四年大舉北伐起民丁呉興太守栁惲</hi>
　　<hi>以顗從役揚州别駕陸任以書責之惲大慙厚禮而遣之</hi>
<pb n="KR2k0044_WYG_191-14b"/>
　陸琳<hi>茅山志東遷人九徵不起諡髙蹈先生</hi>
　唐<lb/>
　沈徵<hi>𢎞治湖州府志沈法興之孫太子文學承家之子博學知古隱江口山孝弟力田累徴不起縣</hi>
　　<hi>令韋承慶改其所居為茂徳鄉</hi>
　呉馮<hi>呉興掌故字季徳菱湖人僧皎然有杼山禪居寄東溪呉處士詩馮善詩故皎然所寄專以詩</hi>
　　<hi>言</hi>
　宋<lb/>
　賈收<hi>貧士傳字耘老烏程人以詩著名喜飲酒家素貧東坡每念之嘗作古木怪石書其後以贈云</hi>
<pb n="KR2k0044_WYG_191-15a"/>
　　<hi>念賈處士貧甚無以慰其意為作古木怪石一紙每遇飢時輒一開看還飽人否若呉興有好事能</hi>
　　<hi>為君月致米三石酒三斗終君之世者當便以贈之不爾可令侍姬掌貯須添丁長以付之也</hi>
　胡仔<hi>西呉里語字元任烏程人父舜陟官至法曹從叔舜申舜舉皆為郡守知名仔少無宦情自號</hi>
　　<hi>苕溪漁隠留心吟咏取自古詩人所作考之傳記為叢話一百卷</hi>
　元<lb/>
　史博<hi>雲汀筆談字約之烏程人博極羣書尤邃於易元世祖訪求南人逺近交辟不就</hi>
　黄玠<hi>𢎞治湖州府志字伯成其先慈溪人曽祖震宋文天祥榜進士玠生於嘉興之魏塘為人清苦</hi>
　　<hi>力學無所不通嘗樂呉興山水因卜居弁山為呉興人號弁山小隠與趙文敏逰文敏極稱許之謂</hi>
<pb n="KR2k0044_WYG_191-15b"/>
　　<hi>生平第四友也錢塘學者請為西湖書院長力辭不就請者益勤不得已居數日而罷</hi>
　沈貞<hi>𢎞治湖州府志字元吉長興人不樂仕雖在畎畝手不釋卷一日縣令欲辟之先使人覘其意</hi>
　　<hi>貞知之避匿不出宅傍有井冬夏原泉涌流不止溉田數百畝貞往來吟咏其上自號茶山老人有</hi>
　　<hi>茶山稿十二卷行於世</hi>
　邱輔仁<hi>𢎞治湖州府志字友文歸安人少有至行不樂華靡母以綵帛衣之輒羞赧不服惟事詩</hi>
　　<hi>書不為章句五經百氏悉研究其㫖至正末張氏偽平章潘元明聞其名使人召之輔仁移家逃匿</hi>
　　<hi>至洪武初始還以農業終身</hi>
　章得一<hi>西呉里語字徳茂歸安人十嵗能文比長不樂仕進元學士程雪樓薦之不起嘗積書萬</hi>
<pb n="KR2k0044_WYG_191-16a"/>
　　<hi>卷從學者逺近畢至有悠然先生集子横塘亦有稽古之學善畫萱家貧不茍取於人洪武初召拜</hi>
　　<hi>知府對曰臣有布政才以下官不能也辭弗就宋濂以詩贈之</hi>
　壺弢<hi>崇禎烏程縣志字怡樂號萬菊居士隠居不出工詩詞有樵雲集集中自稱宋謙之或曰無名</hi>
　　<hi>氏曰宋者不忘本也曰無名者恥成名也龍泉稱三益之師他門人顯者百計</hi>
　林靜<hi>𢎞治湖州府志字子山徳清人曾祖弁祖友信父徳驥世為管軍總管静髫齔時即解綴篇什</hi>
　　<hi>研窮經史百氏旁及元詮釋典郡縣累辟不就著愚齋集金華宋濓為之序</hi>
　夏義甫<hi>嘉靖湖州府志鄣南人少以孝行稱博學好古築室天目杜門隠居者四十餘年與張羽</hi>
　　<hi>劉佐周倬沈貫人相為師友又善繪事天目山房圖蓋其得意作也</hi>
<pb n="KR2k0044_WYG_191-16b"/>
　明<lb/>
　髙彦常<hi>長興縣志失其名以字行洪武初以賢良方正舉仕湖湘未幾棄官歸獨擕洞庭橘種植</hi>
　　<hi>故圍白鶴嶺下蓊鬱成林</hi>
　余詮<hi>安吉州志洪武十六年以耆儒徵同崇徳鮑恂上海全思誠髙郵張長年入見四人年皆七十</hi>
　　<hi>餘龎眉皓首上喜賜坐顧問者久之並命為文華殿大學士令侍東宫及太孫四人皆辭上曰卿等</hi>
　　<hi>髙年今特免早朝其勉留為朕輔導太子即不欲留朕亦不終强也詮等復同辭翌日乃賜敕放還</hi>
　　寧波府<lb/>
　漢<lb/>
<pb n="KR2k0044_WYG_191-17a"/>
　黄公<hi>三國志注會稽典録曰鄞大里黄公潔已暴秦之世漢髙帝即阼不能一致恵帝恭讓出則濟</hi>
　　<hi>難廣謹按史記留侯世家注引陳留志云公姓崔名  字少通齊人隱居夏里故號黄公四明文獻</hi>
　　<hi>志云宋畢文簡公以綺里季夏如孟子讀樂正裘牧仲之誤宋?溪非之著論以夏黄公為的明一</hi>
　　<hi>統志據史贊又以為隠商山中晉書夏統傳云會稽土地風俗其人有黄公之髙節今大隱山有黄</hi>
　　<hi>墓則為鄞人無疑</hi>
　張齊芳<hi>寳慶四明志驃騎將軍意之子隠於慈溪之驃騎山人皆賢之遂以其父之官名其山</hi>
　唐<lb/>
　許寂<hi>册府元龜字閑閑祖祕名聞㑹稽寂少有山水之好泛覽經史尤明易象乆棲四明山不干時</hi>
<pb n="KR2k0044_WYG_191-17b"/>
　　<hi>務昭宗聞其名徴赴闕召對於内殿㑹昭宗方與伶人調品篳篥事訖方命坐賜湯果問易義既退</hi>
　　<hi>謂人曰君在淫聲不在政矣尋請還山寓居江陵茹芝絶粒自適其世天祐未節度使趙凝昆季深</hi>
　　<hi>禮遇之唐末除諌議不起漢南謂之徴君</hi>
　孫邰<hi>十國春秋明州奉化人幼負氣岸博學髙才唐末為左拾遺朱全忠簒唐邰著春秋無賢人論</hi>
　　<hi>即脱冠裳服布衣歸隱於奉化山著書紀年悉用甲子以示不臣之義</hi>
　宋<lb/>
　楊適<hi>寳慶四明志字韓道慈溪人明律厯曉兵法隠居大隱山以文學行義聞於鄉里人皆不敢道</hi>
　　<hi>其姓名以先生目之仁宗訪天下遺逸知州事鮑軻以名聞賜粟帛嘉祐六年知州事錢公輔又表</hi>
<pb n="KR2k0044_WYG_191-18a"/>
　　<hi>奏適髙節授將仕郎試太學助教州遣從事躬捧詔書具袍笏輿從以禮起之辭不受年七十餘沒</hi>
　　<hi>葬大隠山縣令林叔豹為立碑祠於學</hi>
　王奕<hi>奉化縣志字謀道質敏學博詞章卓有西漢風隠居自娯講論經史以興起斯文為己任守令</hi>
　　<hi>知其賢率鄉之子弟受學焉卒後祠於學參政樓鑰叙行狀中丞舒亶為墓誌銘稱元祐鄉先生子</hi>
　　<hi>建中字師正以八行純備舉於有司不就州縣造門强起之移疾辭</hi>
　劉準<hi>成化四明郡志先餘姚人家鄞宋末隠居教授絶仕進意以甬東負郭非隠者居卜築青山之</hi>
　　<hi>原依先隴而居焉學者稱南忩先生子汝舟字端父確守父訓平居無戲言惰容郡之名士大夫相</hi>
　　<hi>繼來居戸屨常滿汝舟用吕氏鄉約身率而推行之茍非其人輒謝絶之不附權勢不事請託不入</hi>
<pb n="KR2k0044_WYG_191-18b"/>
　　<hi>城府不語及州縣得失務本節用有餘則以濟人</hi>
　劉應時<hi>嘉靖寧波府志字良佐慈溪人於書無所不讀遯居林下刻意於詩寄興瀟散范至能深</hi>
　　<hi>賞之</hi>
　陳應麟<hi>成化四明郡志字天祺鄞人淹貫經史至於厯數之學無不究其指歸人稱通儒一日乗</hi>
　　<hi>馬出有失馬者亟前認馬應麟問曰子亡馬幾何時對曰逾月矣應麟有馬數年遂與之挽轡而去</hi>
　　<hi>明日馬從别得乃詣應麟叩頭謝庭下至元間朝廷以安車召賢良應麟固辭不起賜號純徳先生</hi>
　　<hi>趙文敏嘗為逸民詩以美焉</hi>
　元<lb/>
<pb n="KR2k0044_WYG_191-19a"/>
　汪灝　汪瀚<hi>嘉靖寕波府志灝字季夷瀚字幼海兄弟也奉化黄甘里人父懋卿與弟森卿</hi>
　　<hi>同學同貢並因宋革不仕杜門著書灝瀚受家學治易春秋躬耕孝養灝從海隂陳暠伯講學著有</hi>
　　<hi>詩文曰蠟臺藁先卒瀚為知州馬稱徳所薦授衢州路學録辭不赴洪武初府文學單有成奉使采</hi>
　　<hi>修實録書二貢士於宋書二處士於元真一門盛美也</hi>
　史公珽<hi>兩浙名賢録字搢叟鄞人學通諸經尤精易理作文典則名重一時隱居教授者數十年</hi>
　　<hi>程端學薦主甬東書院棄去遊西州寄興吟咏以陶寫性情每對人論宋季臺閣故事亹亹不倦及</hi>
　　<hi>忠臣義士死節者必慷慨流涕廣平李堯民七喪不舉公珽傾槖賙之自號蓬廬處士</hi>
　明<lb/>
<pb n="KR2k0044_WYG_191-19b"/>
　方仝翁<hi>舊浙江通志字希元鄞人軫之裔博學力行方國珍據有明州致書以宗人稱欲强起為</hi>
　　<hi>輔仝翁厯叙世次由莆來不敢附籍且勸之歸明國珍不從遂與之絶號遯菴以自明其志</hi>
　孫玉<hi>嘉靖寧波府志字彦暉慈溪人洪武中其父為人所誣棫發京師卒於道玉年十二即匍匐返</hi>
　　<hi>櫬歸葬既長家日貧授徒養母不廢甘㫖力學不懈工詩善草書知府李春嘗舉賢良方正又有以</hi>
　　<hi>明經薦者皆不就</hi>
　黄思銘<hi>萬厯象山縣志號東谷子身不勝衣而志倜儻好讀書作詩清麗纎美無山林枯槁之態</hi>
　　<hi>洪武初累膺人材明經之聘不起所著有東谷集方正學深稱之</hi>
　金華<hi>嘉靖寧波府志字宗實鄞人洪武間從戎燕山術值靖難守通州有功召見時弟忠以近幸授</hi>
<pb n="KR2k0044_WYG_191-20a"/>
　　<hi>兵部尚書上欲推恩與華辭不就賜歸徙東湖韓嶺居焉足不履城府日坐斗室寄情經史手㸃書</hi>
　　<hi>萬餘卷後尚書迎養於金臺官舍未浹旬謂曰萬鍾之富其如我湖山樂何遂拂袖歸永樂乙未尚</hi>
　　<hi>書卒復召見賜白金文綺華伏闕謝曰臣布衣野人不敢用此上稱為迂叟</hi>
　紀宗徳<hi>鄞縣志鄞人博洽經史教授里閭尤習國家典故永樂中與修郡邑通志性不樂仕進嘗</hi>
　　<hi>徵至京陛對稱㫖欲授以職固辭不拜後屢辟不起</hi>
　向道淳<hi>嘉靖寧波府志字永修慈谿人幼傳家學得慈湖寳峰之宗架插遺文多宋僕射薌林舊</hi>
　　<hi>籍精研博采反求於心及父樸死靖難裒衣冠葬陽嘉山手樹松楸灑泣輒瘁遂棄科舉杜門教授</hi>
　　<hi>事母徐極孝與顧慤為忘年友慤被召顯榮欲與彚征道淳笑不應後督府斷事張深知淳强上其</hi>
<pb n="KR2k0044_WYG_191-20b"/>
　　<hi>名稱痼疾不起</hi>
　　紹興府<lb/>
　漢<lb/>
　嚴光<hi>後漢書本傳字子陵一名遵㑹稽餘姚人少有髙名與光武同遊學及光武即位光乃變名姓</hi>
　　<hi>隠身不見帝思其賢乃令物色訪之後齊國上言有一男子披羊裘釣澤中帝疑其光乃備安車幣</hi>
　　<hi>纁遣使聘之三反而後至舍於北軍給牀褥太官朝夕進膳司徒侯霸與光素舊遣使奉書使人因</hi>
　　<hi>謂光曰公聞先生至區區欲即詣造迫於典司是以不獲願因日暮自屈語言光不答乃投札與之</hi>
　　<hi>口授曰君房足下位至鼎足甚善懷仁輔義天下悦阿諛順㫖要領絶霸得書封奏之帝笑曰狂奴</hi>
<pb n="KR2k0044_WYG_191-21a"/>
　　<hi>故態也車駕即日幸其館光卧不起帝即其卧所撫光腹曰咄咄子陵不可相助為理耶光又眠不</hi>
　　<hi>應良乆乃張目熟視曰昔唐堯著徳巢父洗耳士故有志何至相廹乎帝曰子陵我竟不能下汝耶</hi>
　　<hi>於是升輿歎息而去復引光入論道舊故相對累日因共偃卧光以足加帝腹上明日太史奏客星</hi>
　　<hi>犯御座甚急帝笑曰朕故人嚴子陵共卧耳除為諫議大夫不屈乃耕於富春山後人名其釣處為</hi>
　　<hi>嚴陵瀨建武十七年復特徵不至年八十終於家帝詔下郡縣賜錢百萬穀千斛</hi>
　晉<lb/>
　夏統<hi>晉書本傳字仲御㑹稽永興人幼孤貧養親以孝聞睦於兄弟每採稆求食星行夜歸或至海</hi>
　　<hi>邊拘螊<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>以資養宗族勸之仕統勃然作色遂不與相見太尉賈充欲耀以文武卣簿覬其來觀因</hi>
<pb n="KR2k0044_WYG_191-21b"/>
　　<hi>而謝之遂命建朱旗舉旛校分羽騎為隊軍伍肅然須㬰鼔吹亂作胡葭長鳴車乗紛錯縱横馳道</hi>
　　<hi>又使妓女之徒服袿㯮炫金翠繞其船三匝統危坐如故若無所聞充等各散曰此呉兒是木人石</hi>
　　<hi>心也統歸㑹稽竟不知所終</hi>
　謝敷<hi>晉書本傳字慶緒㑹稽人性澄靖寡欲入太平山十餘年鎮軍郄愔召為主簿臺徴博士皆不</hi>
　　<hi>就初月犯少微一名處士星占者以隱士當之譙國戴逵有美才或憂之俄而敷死</hi>
　孔沉<hi>嘉泰㑹稽志字徳度何充薦於王導辟司徒掾瑯琊王文學並不就從兄坦以裘遺之辭坦曰</hi>
　　<hi>晏平仲猶狐裘數十年卿復何辭於是受而服之是時沉與魏顗虞球虞存謝奉為四族雋沉子廞</hi>
　　<hi>位至呉興廷尉廞子琳之以草書名又為呉興太守侍中</hi>
<pb n="KR2k0044_WYG_191-22a"/>
　南北朝<lb/>
　戴顒<hi>宋書本傳字仲若譙郡銍人父逵兄勃並隠遁有髙名故世居剡下父善琴顒及兄並受琴於</hi>
　　<hi>父父沒所傳之聲不忍復奏各造新弄中書令王綏嘗擕賓客造之勃等方進豆粥綏曰聞卿善琴</hi>
　　<hi>試欲一聽不荅綏恨而去桐廬縣多名山兄弟復共遊之因留居止勃疾患醫樂不給顒曰兄今疾</hi>
　　<hi>篤無可營療顒當干禄以自濟乃告時求海虞令事垂行而勃卒乃止出居呉下呉人共為築室聚</hi>
　　<hi>石引水植林開澗有若自然乃述莊周大㫖著逍遥論注禮記中庸篇三呉將守及郡内衣冠要其</hi>
　　<hi>同遊野澤堪行便往不為矯介衆論以此多之髙祖命為太尉行參軍琅邪王司馬屬不就宋國初</hi>
　　<hi>建令曰顒秉性幽遁守志不渝宜加旌引以𢎞止退可散騎常侍在通直不起元嘉二年詔曰顒志</hi>
<pb n="KR2k0044_WYG_191-22b"/>
　　<hi>託邱園自求衡蓽恬静之操乆而不渝可國子博士又徴太子中庶子十五年徵散騎常侍並不就</hi>
　　<hi>衡陽王義季鎮京口長史張邵與顒姻通迎來止黄鵠山山北有竹林精舍林澗甚羙顒憇於此義</hi>
　　<hi>季亟從之遊顒服其野服不改常度太祖每欲見之嘗謂黄門侍郎張敷曰吾東巡之日當讌戴公</hi>
　　<hi>山也</hi>
　朱百年<hi>宋書本傳㑹稽山隂人少有髙情親亡服闋犒妻孔氏入㑹稽南山伐樵採箬為業以樵</hi>
　　<hi>箬置道頭輒為行人所取明旦亦復如此人稍怪之積久方知是朱隠士所賣須者隨其所堪多少</hi>
　　<hi>留錢取樵箬而去或遇寒雪樵箬不售無以自資輒自榜船送妻還孔氏天晴復迎之郡命功曹州</hi>
　　<hi>辟從事舉秀才並不就隠迹避人惟與同郡孔顗友善家素貧母以冬月亡衣並無絮自此不衣綿</hi>
<pb n="KR2k0044_WYG_191-23a"/>
　　<hi>帛嘗寒時就顗宿衣悉裌布飲酒醉眠顗以卧具覆之百年不覺也既覺引卧其去體謂顗曰綿定</hi>
　　<hi>奇温因流涕悲慟顗亦為之傷感除太子舍人不就顔峻為東揚州發教餉百年穀五百斛不受時</hi>
　　<hi>山隂又有寒人姚吟亦有髙趣為衣冠所重辟文學從事不起峻餉米二百斛吟亦辭之百年卒蔡</hi>
　　<hi>興宗為㑹稽守餉百年妻米百斛遣婢詣郡門奉辭固讓時人美之以比梁鴻妻</hi>
　孔祐<hi>續髙士傳山隂人隠於四明山嘗見山谷中有錢數百斛視如瓦石採樵者競取入手即成沙</hi>
　　<hi>礫太守王僧䖍與張緒書曰孔祐行動幽祇徳操松桂引為主簿遂不可屈此古之遺徳也子道徽</hi>
　　<hi>少厲髙行能世其家風守志不仕隠居南山終身不窺都邑豫章王嶷為揚州辟西曹書佐不至道</hi>
　　<hi>徽兄子總亦有操行遇飢寒不可得衣食縣令呉興邱仲孚薦之除竟陵王侍郎竟不就</hi>
<pb n="KR2k0044_WYG_191-23b"/>
　唐<lb/>
　秦系<hi>唐書本傳字公緒越州㑹稽人天寳末避亂剡溪北都留守薛兼訓奏為右衛率府倉曹參軍</hi>
　　<hi>不就客泉州南安有九日山大松百餘章俗傳東晉時所植系結廬其上穴石為研注老子彌年不</hi>
　　<hi>出刺史薛播數往見之嵗時致羊酒而系未嘗至城門姜公輔之謫見系輒窮日不能去築室與相</hi>
　　<hi>近忘流落之苦公輔卒妻子在逺系為葬山下張建封聞系不可致請就加校書郎與劉長卿善以</hi>
　　<hi>詩相贈答權徳輿曰長卿自以為五言長城系用偏師攻之雖老益壯其後東度秣陵年八十餘卒</hi>
　　<hi>南安人思之號其山為髙士峰云</hi>
　五代<lb/>
<pb n="KR2k0044_WYG_191-24a"/>
　石延翰<hi>成化新昌縣志父渝仕呉越錢氏為太子賓客吏部尚書兄延俸平江軍節度使封司空</hi>
　　<hi>獨延翰不仕隠居沃洲結廬於白雲谷以書史為樂自號雲和子人稱羽林先生後贈白雲先生</hi>
　謝銓<hi>㑹稽縣志仕南唐官至銀青光禄大夫金吾大將軍李氏以國歸宋銓守義挈家遁居祁門</hi>
　宋<lb/>
　趙宗萬<hi>寳慶會稽續志字仲囦山隂人少知名錢忠懿器之入朝欲與之俱以親老辭不行既長</hi>
　　<hi>博極書傳負經濟之術用進士厯詔藉於春官宗萬天資蕭散於世故淡如也壯歲築室於郡之照</hi>
　　<hi>水坊左瞰平湖前挹秦望畜一鶴號丹砂引以為侣足跡不及於髙門鼓琴讀書怡然自適者三十</hi>
　　<hi>餘年祥符中詔舉遺逸郡守康戩以宗萬薦尋被召乃曰吾老矣不足以任事因獻跛鼇傳以自見</hi>
<pb n="KR2k0044_WYG_191-24b"/>
　　<hi>且請自託於道家者流朝廷不奪其志即其家賜以羽服</hi>
　黄恵之<hi>成化新昌縣志字子思重厚尚氣節宣和辛丑方臘焚刦新嵊恵之與弟能以方略誘之</hi>
　　<hi>潰敗其衆朝廷遣郭統制收復論功行賞恵之辭曰破賊藉國威非某之力也遂隠不出工部尚書</hi>
　　<hi>度共長孫也尉瑞安時迎養月餘而歸年八十二以潔行終</hi>
　石公孺<hi>成化新昌縣志字長孺有經術髙隠不仕丞相謝克家禮為國士髙宗詔求遺逸使者朱</hi>
　　<hi>異薦其長於三傳召對稱㫖命之官固辭髙宗曰卿當為朕勉受一官乃授迪功郎進其所作春秋</hi>
　　<hi>𩔖例命藏館閣再授監南嶽廟不乆還山</hi>
　王易簡<hi>山隂縣志字理徳尚書佐之曾孫幼喪父哀毁如成人及冠登進士第除温州瑞安主簿</hi>
<pb n="KR2k0044_WYG_191-25a"/>
　　<hi>不赴隱居城南讀張子東銘作䟽議數百言唐忠介震黄吏部虞見而器之折輩行與交易簡篤倫</hi>
　　<hi>義事伯姊甚謹尤賙䘏其族</hi>
　倪森<hi>萬厯上虞縣志字彦林當理宗朝挫亷逃名甘老泉石寛仁好施喜怒不形於色張即之四明</hi>
　　<hi>名士以書法擅當代寳祐年間過訪為書大學經文於所居門廡迄今傳焉</hi>
　石余亨<hi>萬厯紹興府志字成已新昌人登咸淳進士仕於鄞於衢已而棄官歸沃洲自號休休翁</hi>
　　<hi>丙子奔走萬山中更號遯翁平生喜為詩文孫璞欲梓遺槁弗許曰聊以適吾意爾未必名家</hi>
　黄竒孫<hi>成化新昌縣志字行素號雲谷宋季隱居沃洲從俞黙翁石九成韓明善游考訂經史傳</hi>
　　<hi>注之異同品評古今人物之優劣俱有確論</hi>
<pb n="KR2k0044_WYG_191-25b"/>
　呉大有<hi>嵊縣志字有大寳祐間入太學升上舍以詞賦有聲率諸生上書言賈似道奸狀不報遂</hi>
　　<hi>不復有仕進意退遊湖海與林昉仇逺白珽等六七人詩酒相娯時以比竹林七賢元初辟為國子</hi>
　　<hi>檢閲不赴卒葬戴顒墓左先是大有之友費九成為信州司理秩滿赴京㑹大有上書亦與歸隠</hi>
　元<lb/>
　楊子祥<hi>嘉靖餘姚縣志字吉甫父克和明春秋學子祥世其家卓犖有奇氣江萬里舉為縣監税</hi>
　　<hi>輒棄去教授海濱學徒甚盛兵興避地西浙主牟應龍家時留夢炎事世祖為吏部尚書聞子祥賢</hi>
　　<hi>欲致之不顧東還遇鄧牧謝翺方九思於臨安九思亦姚人相與弔古尋幽酌酒賦詩徜徉湖山間</hi>
　　<hi>復有薦此數人者乃皆去歸其鄉而子祥歸姚杜門著書垂二十年而卒</hi>
<pb n="KR2k0044_WYG_191-26a"/>
　陳開先<hi>嘉靖餘姚縣志字覺民號魯山翁力學該博舉進士氣髙不能修小禮曲貌遇公卿稍不</hi>
　　<hi>如意輒謝去樞使李應山鎮兩淮辟為機宜文字甚任之沿邊將帥偵意致饋開先一無所受歸隠</hi>
　　<hi>三十年安貧守志鄉黨尊異之</hi>
　厲元吉<hi>嘉靖餘姚縣志字無咎號半村宋末舉進士尉烏程歸隠從山元至元間訪求前宋故臣</hi>
　　<hi>欲强以官遯迹湖海至白首始歸</hi>
　潘音<hi>於越新編新昌人甫十嵗而宋已見長老談厓山事即<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然涕下及長讀夷齊傳擊節憤歎日</hi>
　　<hi>杜門讀書多所自得後訪弟元甫於義烏因往從草廬呉澄學泰定間澄以薦召欲行音止之不從</hi>
　　<hi>遂築室南洲山中名其軒曰待清隠居元詩選傳字聲甫絶意進取掇野蔬自給躬耕十餘畝非其</hi>
<pb n="KR2k0044_WYG_191-26b"/>
　　<hi>力不食或勸之著述曰六經語孟先儒所言備矣何以注脚為讀書有得往往筆之壁牖間至正三</hi>
　　<hi>年詔徵天下遺逸亷訪使檄贊之行固辭卒年八十有六</hi>
　張爚<hi>於越新編嵊人孤立不凡自以家世宋臣絶意仕進作休休吟以見志自號萃疇居士</hi>
　葉仲凱<hi>萬厯紹興府志餘姚人博渉經史善屬文咸淳甲戌禮部正奏名為當國者所忌罷歸終</hi>
　　<hi>身不仕或勸之曰君未食宋禄今仕元何不可而甘貧賤仲凱對曰吾聞周徳雖興夷齊不厭薇蕨</hi>
　　<hi>漢道方盛黄綺無間山林人各有志奈何違之勸者乃止</hi>
　楊恒<hi>續髙士傳字本初諸暨人性醇篤與人語如出肺肝恥為覆藏元末州郡辟不就婺越間請為</hi>
　　<hi>州閭師亦不赴浦陽鄭義門延致之幡然行坐臯比以講道為己任己退居白鹿山躬耕暇則吟誦</hi>
<pb n="KR2k0044_WYG_191-27a"/>
　　<hi>人莫能測也髙郵欒鳳來為州牧造門請辟不起遣閭右子弟即恒家問學州常有民坐法當大辟</hi>
　　<hi>恒哀之倡白其誣民以烏犍謝頓顙流涕終不受</hi>
　王冕<hi>續髙士傳字元肅諸暨人少好學家貧依沙門居夜潛出坐佛膝上執䇿映火讀之琅琅達旦</hi>
　　<hi>安陽韓性引為弟子性卒門人事冕如性冕父時已卒迎母入城就養他日母思還里冕買白牛駕</hi>
　　<hi>母車被古冠服隨車後小兒遮道訕笑冕亦笑著布作郎李孝光薦之不就乆之北逰燕祕書卿台哈</hi>
　　<hi>哈薦以館職冕即日南還擕妻子隠九里山種豆三畝粟倍之薤韮各百本芋一區梅花千樹搆苑</hi>
　　<hi>屋於中倣周禮著書一卷坐卧自隨不使人觀更深則撥火朗誦之明髙帝取婺州物色冕欲授以</hi>
　　<hi>參軍一夕卒</hi>
<pb n="KR2k0044_WYG_191-27b"/>
　申屠澂<hi>諸暨縣志字仲敬元時人父性受業黄溍之門澂與兄溶得其淵源謹言端行俱為鄉里</hi>
　　<hi>所敬憚而澂尤寡合工古文詞精篆籀小楷辟本路教授辭疾不行晩節益堅</hi>
　明<lb/>
　許汝霖<hi>萬厯紹興府志字時用嵊人元至正丙寅進士累官國史編修已而退居張士誠據淮浙</hi>
　　<hi>羅致士大夫霖遯走求之弗得歸隱於嵊洪武初徵至京未幾乞歸宋景濂以文贈之</hi>
　董荆<hi>成化新昌縣志字宗楚旭之弟博學好古長於詩文尤善畫洪武十七年舉博學宏詞上親問</hi>
　　<hi>治道稱㫖授以縣丞辭不就</hi>
　吕九成<hi>新昌縣志字宗學與兄不用九思並稱三彦兩兄倜儻有才名而九成誦説温公晦菴之</hi>
<pb n="KR2k0044_WYG_191-28a"/>
　　<hi>書言動由禮不與時移易其後兩兄以徵辟仕九成獨甘隠約不就舉終身茹淡被䟽弦歌自適同</hi>
　　<hi>宗子弟數百十人咸敬事之稍未循節命至堂下戒責之皆悚仄奉教惟謹嘗道拾鈔數千貫立俟</hi>
　　<hi>其人還之一少年被酒侵九成從者欲毆之九成止勿與校後浙江㕘政胡纘宗行部至新昌問邑</hi>
　　<hi>之文獻乃為立逸氏碑推祀鄉賢</hi>
　王璛<hi>嵊縣志字公玉淹貫經史操行端慤善詩文工篆𨽻李公平薦之授慶元路儒學提舉不就明</hi>
　　<hi>興以名聞召至金陵復授前職以母老辭是時應聘而起公玉與許時用單陽元三人皆居邑東陽</hi>
　　<hi>元受令職而公玉時用堅志遺榮徜徉邱壑</hi>
　劉履<hi>萬厯上虞縣志字坦之忠公五世孫操履端重號草澤閒民洪武十六年詔求天下博學之士</hi>
<pb n="KR2k0044_WYG_191-28b"/>
　　<hi>浙江布政使强起之至京師見上於奉天殿賜宴親試將授以官以老辭給寳楮若干貫為東歸費</hi>
　　<hi>未行而疾作卒於會同館歸葬象田山</hi>
　劉績<hi>列朝詩集傳字孟熙山隂人渙之子貢友初之甥也教授鄉里不干仕進家貧轉徙無常地所</hi>
　　<hi>至署賣文榜於門有所得輙市酒樂賓客緣手而盡嘗有客至呼名久不出怪之其妻方拾破紙以</hi>
　　<hi>代爇薪一笑而已家有西江草堂人稱為西江先生</hi>
　羅頎<hi>於越新編山隂人性淳樸力敦古道能讀祖父書著之篇章爛然成二家言太守戴琥崇禮隠</hi>
　　<hi>逸於頎尤注意焉羅氏三世隠梅山祖綋著蘭坡集綋長子周著梅隠稿次子新著介軒集頎所著</hi>
　　<hi>易裔札記詩畫二百餘卷稱梅山叢書</hi>
<pb n="KR2k0044_WYG_191-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_191-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百九十二<lb/>
</p>
<p>
</p>
  </div>
</body>
</text>
</TEI>
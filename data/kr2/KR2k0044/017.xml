<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷十八</head> <lb/>
    <p>
<pb n="KR2k0044_WYG_017-1a"/>
欽定四庫全書<lb/>
　浙江通志卷十八<lb/>
　山川十<lb/>
　　衢州府<hi>西安縣附郭</hi>
　龜峰山　𢎞治衢州府志府治在其背西北則綴崢<lb/>
　　嶸山<lb/>
　崢嶸山　𢎞治衢州府志今通廣門内小山鄭氏譜<lb/>
　　云孫吳遣将軍鄭平以千人守崢嶸鎮即此衢州<lb/>
<pb n="KR2k0044_WYG_017-1b"/>
　　府志王象之曰昔有柴宏者屯兵於此後乃譌為<lb/>
　　崢嶸<hi>孟郊崢嶸山詩疏鑿順髙下結構横烟霞坐嘯郡齋對玩竒石路斜古樹浮緑氣髙門結</hi>
　　<hi>朱華始見崢嶸狀仰止逾可嘉</hi>
　開明泉　𢎞治衢州府志在東隅開明坊<lb/>
　蓬萊泉　𢎞治衢州府志在東隅烏橋南<lb/>
　長街泉　𢎞治衢州府志在南隅狀元坊口<lb/>
　　　西安縣<hi>城外山川</hi>
　爛柯山　爛柯山志舊名青霞第八洞天爛柯福地<lb/>
<pb n="KR2k0044_WYG_017-2a"/>
　　又名景華洞天在縣南二十里髙餘千尺周回十<lb/>
　　五里其址二百歩穿空彌亘下得平處可數十歩<lb/>
　　因名石橋又名石室今石室在橋之右五里太平<lb/>
　　寰宇記一名空石山元豐九域志晉樵人王質見<lb/>
　　石橋下二童子棊質就橋下看之二童子指視質<lb/>
　　斧柯爛焉<hi>水經注東陽記云信安縣有縣室坂晉時有民王質伐木至石室中見童子四</hi>
　　<hi>人彈琴而歌質因留倚柯聼之童子以一棗核與質質含之便不復饑俄頃童子曰其歸承聲而去</hi>
　　<hi>斧柯㴶然爛盡既歸去家已數十年親情凋落無復向時比矣陸庶爛柯山碑記爛柯仙躅圖諜詳</hi>
<pb n="KR2k0044_WYG_017-2b"/>
　　<hi>矣觀夫巨石横空矯如驚龍崒屼劃坼際於穹崇南走羣峰北控遐陸不遠人世宛如蓬瀛得非權</hi>
　　<hi>輿之初俾宅真仙而幽賛人民脱籠檻於茲地不然者擾擾塵跡瀟灑靈踪髙歩遐矚相瞬而致則</hi>
　　<hi>樵夫之遇二仙其所以示化與何元造無眹而壺中之日月可得而窺矣庶牧於是邦迨兹五祀政</hi>
　　<hi>惟自守民亦安止乘春多暇爰契心期㝠搜信宿機慮如洗頺然性復於静静復於真天地之萬類</hi>
　　<hi>吾生之憂樂将不介於胸中矣心境相傳不知吾之遇靈境與靈境之遇吾與時元和元年三月十</hi>
　　<hi>八日胡翰青霞洞天游記山麓有寺曰寳巖觀曰仙集觀右拾級而上飛梁横亘通趾頂背石蜷如</hi>
　　<hi>蝃蝀其下劃然可居得地如坻者東西深百餘尺廣半之巨木蔽空飄風汎木葉虚徐漫衍後先不</hi>
　　<hi>絶涼滿襟袖如坐碧雲蒼雪間求遺刻得唐宋以來陸庶錢顗徐霖游鈞諸名輩往往可識惟庶碑</hi>
<pb n="KR2k0044_WYG_017-3a"/>
　　<hi>最古劉迥遊爛柯山詩靈境偶一尋洞天碧雲上爛柯有遺跡羽客何由訪日暮悵欲還晴煙滿千</hi>
　　<hi>嶂羊滔遊爛柯山詩採薪窮㝠捜深路轉清映安知洞天裏偶坐得棋聖至今追聖迹可用陶靜性</hi>
　　<hi>謝勮遊爛柯山詩宛演横半規穹崇翠㣲上雲扄掩蒼苔千古無人賞寧知後賢心登此共來往項</hi>
　　<hi>斯遊爛柯山詩歩歩出塵氛溪山别是春壇邊時過鶴棋處寂無人詩古碑多缺探幽路不真翻疑</hi>
　　<hi>歸去晚清世累移晨陸游逰爛柯山詩籃輿訪客過仙村千載空餘弈局存曵杖不妨呼小友還家</hi>
　　<hi>便恐見來孫林巒巉絶秋容痩樓堞參差暮氣昏酒美魚肥吾事畢一庵那得住雲根鮮于樞石橋</hi>
　　<hi>山留題詩旁通日月上星辰有路遥應接玉京仙奕未終人物換秦鞭不到海波平當時混沌知誰</hi>
　　<hi>鑿他日崆峒強自名枯樹重榮事尤異欲從樵者問長生朱彛尊冬日同鹿明府錢廣文游爛柯山</hi>
<pb n="KR2k0044_WYG_017-3b"/>
　　<hi>二十韻道書詮洞天青霞居第八流傳負薪翁披榛入坱圠中有兩青童棋聲暗相戛俄驚斧柯爛</hi>
　　<hi>逝節等奔鶻此事知有無特書在琳札我來太末墟十月方納秸曉出通仙門縁溪碎石滑拂林風</hi>
　　<hi>騷騷鳴碓水㳐㳐明府政不煩廣文俗能拔于焉齊喚渡次第柅車轄飛梁忽在望相視咲且呾靈</hi>
　　<hi>境茲最竒造物亦太黠疑經百蟲焚或受五丁匽連蜷虹霓偃垢膩神鬼刮傾崖穿一綫斷塔盤秃</hi>
　　<hi>鬝丹楓露已凋瑶草霜未殺剜苔讀遺碑汲井恣栻刷昔賢鬭茶地昧者莫之察日斜洗行厨得食</hi>
　　<hi>鳥嘎嘎徘徊雙松陰惆悵别香刹</hi>
　鳳山　西安縣志在芝溪源距縣北八十里髙五里<lb/>
　　其上極平曠可治田圃<lb/>
<pb n="KR2k0044_WYG_017-4a"/>
　葉逢山　𢎞治衢州府志距城五十里上有盧杜二<lb/>
　　禪師道場<lb/>
　王貴山　𢎞治衢州府志與烏巨相近舊傳貴乃質<lb/>
　　弟於此登仙<lb/>
　九龍山　西安縣志在靖安鄉去城二十里<lb/>
　響谷山　名勝志在縣南三十二里崖之半有石穴<lb/>
　　風嘘則鳴<lb/>
　塘臺山　嘉靖浙江通志在縣東三十里<hi>趙抃塘臺山詩直到</hi>
<pb n="KR2k0044_WYG_017-4b"/>
　　<hi>巢峰最上頭旋磨崖石著詩留重來轉覺寒松老三十六年前舊遊</hi>
　疊石山　𢎞治衢州府志在縣南四十里有巖穴名<lb/>
　　仙遊洞<lb/>
　爵豆山　嘉靖浙江通志在縣南七十五里<lb/>
　雞鳴山　衢州府志在城東北十五里定陽溪流其<lb/>
　　下上有墖曰雞鳴墖<lb/>
　烏巨山　方輿勝覽在縣東三十五里林木薈蔚乃<lb/>
　　信安精藍第一山<lb/>
<pb n="KR2k0044_WYG_017-5a"/>
　鵞籠山　名勝志在縣東五十里一名繡峰上有三<lb/>
　　塢一池<lb/>
　紫㣲山　𢎞治衢州府志在縣東五十里一名迷茨<lb/>
　　山中有懸崖泉滴不休<lb/>
　矻石山　𢎞治衢州府志在縣西二十里平地撐拔<lb/>
　　五峰環以溪石<lb/>
　翠㣲山　崇禎衢州府志在仙巖秀峰之間髙十餘<lb/>
　　里<lb/>
<pb n="KR2k0044_WYG_017-5b"/>
　巖山　名勝志在城西十里四面壁立絶頂平曠略<lb/>
　　數十畝中有石井冬夏不竭<lb/>
　前霧山　舊浙江通志在臨江鄉去郡城三十里<lb/>
　烏石山　𢎞治衢州府志在湖山東距縣四十里巨<lb/>
　　石周匝若城之有石門中蓄水田嵗未嘗旱<lb/>
　泉嶺山　舊浙江通志在縣東南一百里元豐九域<lb/>
　　志朱買臣云東越居保泉山一人守險萬人不得<lb/>
　　上是也<lb/>
<pb n="KR2k0044_WYG_017-6a"/>
　項山　名勝志在縣北四十里項羽廟在焉<lb/>
　金雞山　𢎞治衢州府志在縣北百里髙可五里上<lb/>
　　有平坡昔有樵者於山得石如雞剖視之有金因<lb/>
　　名<lb/>
　鹿鳴山　西安縣志在縣西三里岡巒秀滌修竹蒼<lb/>
　　松掩映禪刹為郡人遊宴眺覽之所<lb/>
　銅山　舊浙江通志在縣西北百里宋時山出銅鉛<lb/>
　　錫今出礦前徽處州人羣聚取礦其後官兵蕩平<lb/>
<pb n="KR2k0044_WYG_017-6b"/>
　　今設兵防守<lb/>
　狀元峰　西安縣志在縣北四十里其山尖峻與南<lb/>
　　峰對<lb/>
　梧桐峰　𢎞治衢州府志在縣北七十里與紫㣲峰<lb/>
　　相望號南北髙峰或謂南北銀峰蓋南北銀場實<lb/>
　　二峰支麓故也<lb/>
　悲思嶺　隋書地理志東陽郡信安縣有悲思嶺<lb/>
　余馬嶺　𢎞治衢州府志西距城十七里唐余将牧<lb/>
<pb n="KR2k0044_WYG_017-7a"/>
　　馬處<lb/>
　銅錢嶺　舊浙江通志去郡城三里而遥<lb/>
國朝康熙十三年耿逆之變官兵列營於此與賊對河<lb/>
　　而陣厯三年<lb/>
王師雲集賊始大潰夜燒營壘而遁<lb/>
　仙巖　𢎞治衢州府志在縣東二十里中空可坐數<lb/>
　　十人寺在其側<lb/>
　小靈巖𢎞治衢州府志在縣東二十五里横山之<lb/>
<pb n="KR2k0044_WYG_017-7b"/>
　　右山本培塿下有蔭室如巖貿石者因而深之旁<lb/>
　　有偃王祠<lb/>
　九仙巖　名勝志在縣東五十里狀如屏扆唐侍郎<lb/>
　　徐安貞隱此亦名侍郎巖<lb/>
　道巖　崇禎衢州府志俗名大巖縣東南三十里與<lb/>
　　九仙巖相望<lb/>
　朝陽洞　𢎞治衢州府志去芝溪五里洞門纔三尺<lb/>
　　其中石際水瀧深不能測紹興間邑令禱三洞取<lb/>
<pb n="KR2k0044_WYG_017-8a"/>
　　石龜創三洞龍王廟聞於朝賜額靈澤今故宇無<lb/>
　　存偶像移於龍寺<lb/>
　白墖洞　崇禎衢州府志在芝溪源去縣九十里口<lb/>
　　狹内寛入時先以足第二層有龍潭深不可測日<lb/>
　　夜水滴凝成白鵞管石宛似墖形故名士人採石<lb/>
　　療痰疾風清月白時聞仙樂聲<lb/>
　井湖　西安縣志距縣東三十五里太平寺側長五<lb/>
　　里餘廣百丈<lb/>
<pb n="KR2k0044_WYG_017-8b"/>
　彭湖　𢎞治衢州府志在縣東十五里俗傳有彭氏<lb/>
　　竈下忽茁兩筍斸之流血已即大雨頃䧟為湖廣<lb/>
　　數百丈袤五里餘通石室水深不可測大旱不涸<lb/>
　　民常禱此西安縣志今無此湖但溪中有灘絶陡<lb/>
　　人號彭湖磯<lb/>
　東溪　𢎞治衢州府志按隋志名定陽溪源出紫㣲<lb/>
　　山至石室下東北流合為信安溪<lb/>
　西溪　西安縣志距縣二里源出徽州祁門之百濟<lb/>
<pb n="KR2k0044_WYG_017-9a"/>
　　嶺由開化常山縣流至城下又江山之水從仙霞<lb/>
　　嶺過峽口紅橋渡厯江山至雙溪口與開化常山<lb/>
　　溪合環城西以過而柘溪烏溪石碇溪馬尫溪儻<lb/>
　　溪後溪之水皆匯焉為信安溪<lb/>
　縠溪　方輿勝覽出西安合江山常山之水輿地志<lb/>
　　縠溪之水交錯如羅紋<hi>互見龍游縣</hi>
　　　龍游縣<lb/>
　龍丘山　龍游縣志在縣東四十里後漢書郡國志<lb/>
<pb n="KR2k0044_WYG_017-9b"/>
　　東陽記太末龍丘山有九石特秀林表色丹白遠<lb/>
　　望盡如蓮花龍丘萇隱居於此因以為名其峰際<lb/>
　　復有巖穴外如窻牖中有石牀<hi>太平寰宇記山生龍鬚草檉柏望之</hi>
　　<hi>五采俗呼為新婦巖南齊書曰太末徐伯珍宅南九里有青山班固謂之九巖山</hi>𢎞治衢<lb/>
　　州府志又名九峰山山際有石壁百餘丈復有巖<lb/>
　　名三疊唐徐安貞讀書其中<lb/>
　東華山　崇禎衢州府志在縣東二里下有姑蔑子<lb/>
　　墓<lb/>
<pb n="KR2k0044_WYG_017-10a"/>
　岑山　衢州府志在縣西南十五里山有五峰如筆<lb/>
　　格名筆架山又名婺女照臺自金華望之正當其<lb/>
　　面故名<lb/>
　雞鳴山　龍游縣志在縣南三里宋嘉祐末邑人吕<lb/>
　　防講學於此有見雞鳴叢棘中羅得白金數十鎰<lb/>
　　輸之官而已不染後防三子皆貴人以為祥故名<lb/>
　方山　𢎞治衢州府志在縣東四十里頂正平如古<lb/>
　　冠形<lb/>
<pb n="KR2k0044_WYG_017-10b"/>
　徐山　𢎞治衢州府志在縣南四十里今名靈山山<lb/>
　　有徐偃王廟龍游縣志山東一石卓立曰香爐峰<lb/>
　　山下有溪曰靈山港襍樹交映雲垂烟接<lb/>
　白石山　名勝志在縣南四十里山有圓石聳二十<lb/>
　　餘丈其色純白唐初以白石名縣<lb/>
　大乘山　衢州府志在縣治北四十五里山接西安<lb/>
　　縣界髙一千四百丈有竒<lb/>
　白鶴山　萬厯龍游縣志去縣治四十里衢州府志<lb/>
<pb n="KR2k0044_WYG_017-11a"/>
　　即酆去奢上昇處<lb/>
　楊樹山　萬厯龍游縣志去縣治西南八十里龍游<lb/>
　　縣志疊嶂重巒上戞牛斗登其巔望兼川陸上有<lb/>
　　五粒小松數株相傳楊盈川從華山移植後人因<lb/>
　　以名山<lb/>
　杜山　龍游縣志在縣北四十五里峭壁長林疑無<lb/>
　　入路<lb/>
　石壁山　舊浙江通志在縣東三十里<lb/>
<pb n="KR2k0044_WYG_017-11b"/>
　聖壇山　崇禎衢州府志在縣南三十里山勢聳拔<lb/>
　　髙五里登其巔可見數百里鳥道盤旋名十八曲<lb/>
　墖山　崇禎衢州府志在徐山下溪中孤嶼峙立四<lb/>
　　水交流竹木掩暎舟行望山上墖寺人物宛如畫<lb/>
　　圖<lb/>
　三疊山　衢州府志在縣東三十里一名三疊巖上<lb/>
　　有石室如層樓旁有石鼓撃之淵淵聲徹林杪中<lb/>
　　有乳泉甚清冽<hi>萬厯龍游縣志宋度宗常遣祭其神有泉出龍吻中</hi>
<pb n="KR2k0044_WYG_017-12a"/>
　樓山　龍游縣志在縣南五十里隋書所載樓山即<lb/>
　　此土人呼為五鳳樓<lb/>
　梅嶺　龍游縣志在縣北八十里名勝志稱宋建都<lb/>
　　臨安時此嶺最為要道王徴君日抄曰嘉隆時有<lb/>
　　女郎名賦雪者從征過此題一絶云太末山多竹<lb/>
　　似麻霧中雞犬幾人家此行探得春消息十里梅<lb/>
　　花送鹿車今嶺與壽昌接界<lb/>
　赤津嶺　龍游縣志在治南七十里嶺崖峻隘為邑<lb/>
<pb n="KR2k0044_WYG_017-12b"/>
　　中五嶺之一舊置有寨守此則栝蒼之寇不能北<lb/>
　　下所謂五嶺者在南為赤津上塘在西南為小蓮<lb/>
　　豪嶺在北為梅嶺是也<lb/>
　鸑鷟巖　𢎞治衢州府志在縣西五里梁時有異鳥<lb/>
　　紫質五采羽族聚而隨之因以名下有潭深百尺<lb/>
　　多巨魚<lb/>
　白佛巖　𢎞治衢州府志在縣北四十里廣五丈四<lb/>
　　尺深四丈七尺巖中有佛堂地峻人跡罕至<lb/>
<pb n="KR2k0044_WYG_017-13a"/>
　湖巖　舊浙江通志在縣東十五里石巖横截水面<lb/>
　　其下深巖窈然半入水中深不見底上築浮圖墖<lb/>
　　影松陰與水光上下相暎<lb/>
　五百人湖　名勝志在縣東北三十里按異苑昔有<lb/>
　　五百人入此取魚先祈湖神丐水速竭至暮夢神<lb/>
　　云竭湖當如禱若見異魚必毋殺或得銅缶亦勿<lb/>
　　廢逮往決水得魚狀絶異遂羮之祭物猶在腹旋<lb/>
　　得缶以為金又共廢之已而水暴長五百人俱没<lb/>
<pb n="KR2k0044_WYG_017-13b"/>
　　惟監督者免<lb/>
　縠溪　漢書地理志會稽太末有縠水東北至錢塘<lb/>
　　入海<hi>互見西安縣</hi>𢎞治衢州府志出西安合江山常山<lb/>
　　之水經縣之西團石潭匯於翠光巖下東流八十<lb/>
　　里入蘭溪界唐武德置縠州以此<hi>汪佖縠溪詩波紋端與縠紋同</hi>
　　<hi>正倚闌干想像中更被輕舠横截去斜陽染出半江紅</hi>
　團石潭　𢎞治衢州府志在縣西二十里有石出潭<lb/>
　　上先是石峙旁岸孔世文洙南野史云團石圓出<lb/>
<pb n="KR2k0044_WYG_017-14a"/>
　　狀元紹興十四年大水石因轉面視正圓明年劉<lb/>
　　文靖公章果魁天下<lb/>
　　　常山縣<lb/>
　墖山　衢州府志在縣治左六十五歩一名文筆峰<lb/>
　　知縣蘇玭建墖其上<lb/>
　挂榜山　常山縣志在縣東五里山羅列如榜形故<lb/>
　　名<lb/>
　三衢山　名勝志在縣北二十五里昔有洪水暴出<lb/>
<pb n="KR2k0044_WYG_017-14b"/>
　　其支派分為三道故名州名亦取此<hi>太平寰宇記三衢山東陽</hi>
　　<hi>記云山上有石周囘三百歩</hi>
　常山<hi>一名湖山</hi>　萬厯常山縣志在縣東三十里山頂有<lb/>
　　田百餘畝湖廣數畝中有巨魚有石環繞如城故<lb/>
　　縣以此名按東陽記云常山仙人採藥處髙且神<lb/>
　白馬山　衢州府志在縣東四十里上有石如掌擎<lb/>
　　一盤水流不息<lb/>
　紫竹山　常山縣志在縣北十五里萬山中一峰屹<lb/>
<pb n="KR2k0044_WYG_017-15a"/>
　　起羣峰環擁<lb/>
　容車山　𢎞治衢州府志在縣北二十五里下有碧<lb/>
　　玉蓮花二洞山髙三百丈迴環九百丈初鬻薪者<lb/>
　　每五鼓過之如聞梵唄聲後十年山破湧出一石<lb/>
　　僧跏趺坐立祠祀之扁曰石僧院<lb/>
　石門山　𢎞治衢州府志在縣北二十五里石徑僅<lb/>
　　容一人下臨大溪其巔有竅毎旦有雲出其中東<lb/>
　　馳則雨西馳則晴驗之頗應<lb/>
<pb n="KR2k0044_WYG_017-15b"/>
　嚴谷山　𢎞治衢州府志在縣北三十八里石壁髙<lb/>
　　百餘丈山脇有洞流泉不絶山下嚴姓居焉故名<lb/>
　彤弓山　舊浙江通志在縣西二十里石勢龍蟠溪<lb/>
　　疇縈帶<lb/>
　硯山　崇禎衢州府志在縣南二十里出紫石作硯<lb/>
　禹明山　衢州府志在縣南二十五里宋時旱禱有<lb/>
　　應因建廟於山麓<lb/>
　黄岡山　萬厯常山縣志在縣北三十里<lb/>
<pb n="KR2k0044_WYG_017-16a"/>
　西髙峰　常山縣志在縣西昭慶寺後山尖秀聳為<lb/>
　　縣治龍脈<lb/>
　賢良峰　𢎞治衢州府志在縣北一十五里秀聳如<lb/>
　　筆宋王介讀書其下應賢良科第一因名<lb/>
　豸峰　𢎞治衢州府志在縣北二十里山石嵯峨狀<lb/>
　　肖獬豸宋侍御江躋居其下故名<lb/>
　木棉嶺　衢州府志在縣南十里往江山之要路<lb/>
　石姆嶺　衢州府志在縣北十五里由輝山入巖口<lb/>
<pb n="KR2k0044_WYG_017-16b"/>
　　丁村之路<lb/>
　趙公巖　萬厯常山縣志在縣東北二十五里捫蘿<lb/>
　　而登石洞可容百人趙清獻公讀書其下因以名<lb/>
　　巖<hi>張弼趙公巖詩琴鶴久沈淪清風振無極巖前書帶草依然天水碧</hi>
　桂巖　常山縣志在縣北二十里麻山之麓上有桂<lb/>
　　樹百餘株不種自生過秋花發風送清香數里<lb/>
　禹跡洞　𢎞治衢州府志在縣南五里中出泉溉田<lb/>
　　二百餘頃洞前石刻乃唐刺史陸仁燦述元祐初<lb/>
<pb n="KR2k0044_WYG_017-17a"/>
　　郡守曹輔嵗旱遣人汲泉於瓶有雲縈之少頃雨<lb/>
　　大至郡以有年<lb/>
　攝龍洞　𢎞治衢州府志在縣北二十五里丫巾山<lb/>
　　名勝志洞前石竇常乾禱雨則滲潤湏臾滿溢或<lb/>
　　有異物如魚蝦之類與水注瓶而歸雲雨隨至及<lb/>
　　送還洞口則瓶已空若攝而去故名<lb/>
　寳蓋洞　崇禎衢州府志在縣西五十里球川上正<lb/>
　　德間姚源盗起戍此洞中有石乳懸如鐘磬擊之<lb/>
<pb n="KR2k0044_WYG_017-17b"/>
　　有聲光彩閃爍若寳蓋然<lb/>
　白龍洞　名勝志在縣西一里許草木䝉密昔有白<lb/>
　　龍乘大風雨凌虚而翔風休雨息視前䝉密處乃<lb/>
　　有二洞一當山腹偃躬而入莫窮其奥一在山趾<lb/>
　　澗溜潺潺有聲<hi>徐以道白龍洞詩靈仙窟宅不多見車馬往來成再遊後洞白雲前</hi>
　　<hi>洞出上池紅葉下池流水花照眼明金鯉石髪藏春䕶玉虬邂逅尚青游子眼栖遅應白老僧頭</hi>
　白石塢濠坑　崇禎衢州府志在七都正德七年立<lb/>
　　寨戍守己卯宸濠作亂金華同知張齊寧波通判<lb/>
<pb n="KR2k0044_WYG_017-18a"/>
　　王駕奉命守此<lb/>
　私溪　𢎞治衢州府志在縣南十里其源出開化境<lb/>
　　東北流四十里與石硿溪會而為新開溪<hi>雲林石請衢州</hi>
　　<hi>常山縣思溪又地名石洪或云硿字石出水底側垂如鍾乳</hi>
　儻溪　舊浙江通志在縣西北五里其源出玉山縣<lb/>
　　界沿至縣北五里注於金川宋玉山令汪杞欲鑿<lb/>
　　壠以通常山水道以工用不貲而罷<lb/>
　金川　常山縣志在縣北半里邑之水惟金川最大<lb/>
<pb n="KR2k0044_WYG_017-18b"/>
　　其源出開化按信安志云昔有仙人飲此而吐金<lb/>
　　故名<lb/>
　球川　常山縣志在縣西五十里溪水清潔民多造<lb/>
　　紙<lb/>
　石硿溪　𢎞治衢州府志在縣南一里發源江山東<lb/>
　　流七十里與私溪合<lb/>
　新開溪　常山縣志在縣南一里乃私溪石硿二水<lb/>
　　所匯流出金川謂之三合水<lb/>
<pb n="KR2k0044_WYG_017-19a"/>
　　　江山縣<lb/>
　江郎山　𢎞治衢州府志在縣南五十里按文思博<lb/>
　　要山有錦文三石峰俗傳有江姓兄弟三人登其<lb/>
　　巔化為石因名山又有金純湏郎二名鄭緝之東<lb/>
　　陽記金純山有三峰悉數百尺色丹奪目不可仰<lb/>
　　視杜佑通典云湏郎山發地如筍有三峰<hi>王禹偁江郎山</hi>
　　<hi>詩三茅遺躅在金陵又見江郎三弟兄謝眺門前好山色一時分付與巖扄周雲叟江郎山詩巨靈</hi>
　　<hi>一夜劈山開三石推從天外來仙客斫開修月路化工築作挽河臺李良年江郎山詩并序三石森</hi>
<pb n="KR2k0044_WYG_017-19b"/>
　　<hi>嚴可畏神所馮依宋政和間封祀侯爵豐碑剥落猶可考舊傳江郎化石及頂有池蓮金鯽皆妄也</hi>
　　<hi>屴崱三峰異西看合翠屏吐雲殊冉冉插漢縂亭亭華嶽差頏頡蓬萊尚杳㝠野猿驚落臂髙鳥過</hi>
　　<hi>揚翎早射扶桑赤全低玉洞青化來渾語怪隕處莽疑星彈壓神湏倚匡持事可聼曽呵泉出隘實</hi>
　　<hi>使寇潜形姑蔑千旗偃仙霞一鑰扄桓躬昭式序蘋藻秩維馨俗拜江郎石碑鑱宋代銘巖程新减</hi>
　　<hi>戍堠大昨連陘陵谷原無易魚蓮漫不經探竒藤笈逺避暍筍輿停想像撐孤樹蒼茫鑿五丁路旁</hi>
　　<hi>遺構肅丹堊儼英靈</hi>
　航埠山　江山縣志在縣東一里其陽有鹿溪航渡<lb/>
　　故名<hi>辛棄疾航埠山詩斷崖老樹互撐拄白水緑畦相灌輸焉得溪南一邱壑放船畵作歸來</hi>
<pb n="KR2k0044_WYG_017-20a"/>
　　<hi>圖</hi>
　西山　𢎞治衢州府志在縣西一里林木薈蔚與縣<lb/>
　　治相暎帶有泉曰清冷邑人多擇勝為亭榭<lb/>
　龍眠山　江山縣志在縣北十里髙五丈周迴七里<lb/>
　　俗名七里山蜿蜒屈盤故號龍眠<lb/>
　馬鞍山　嘉靖浙江通志在縣西十五里江山縣志<lb/>
　　一在齊禮鄉<lb/>
　神仙山　江山縣志在縣東三十里泓泉在巔為禱<lb/>
<pb n="KR2k0044_WYG_017-20b"/>
　　雨之所<lb/>
　景星山　𢎞治衢州府志在縣南五里髙四十五丈<lb/>
　　周迴五里本名突星紹興中令楊雯易今名天啓<lb/>
　　江山縣志按文思博要云山有三石峰後漢方士<lb/>
　　趙炳過山下以鞭指之其石猶存<lb/>
　鶴鳴山　江山縣志在縣南二十五里山巔有泉不<lb/>
　　涸<lb/>
　徐王山　𢎞治衢州府志在縣南相傳偃王駐兵處<lb/>
<pb n="KR2k0044_WYG_017-21a"/>
　鵞籠山　名勝志在縣東南四十里上有靈湫<lb/>
　騎石山　江山縣志在縣西二里髙四十五丈周回<lb/>
　　四里狀如人騎故名知縣余一龍改名步鼇<lb/>
　漸山　𢎞治衢州府志在縣東二十里俗號大靈山<lb/>
　　巍然秀出上有偃王廟旁發泓泉三旱暵必禱<lb/>
　安定山　𢎞治衢州府志在縣東北二十里煙霏空<lb/>
　　翠奰屓相髙<lb/>
　湖山　天啓江山縣志在縣北二十五里上有石窟<lb/>
<pb n="KR2k0044_WYG_017-21b"/>
　　深黑有龍居焉旱禱立雨山半有石城兩層城内<lb/>
　　有腴田泉水四時不竭<lb/>
　洗仙山　正德江山縣志在縣南四十里舊名泛青<lb/>
　　山昔有漁者見洞口有道人手招之不往道人旋<lb/>
　　揭巨石窒其門<lb/>
　聖堂山　江山縣志在縣南五十里頂有龍井旁有<lb/>
　　祠旱禱必應<lb/>
　覷星山　𢎞治衢州府志在縣南百里許髙一百八<lb/>
<pb n="KR2k0044_WYG_017-22a"/>
　　十丈為衆山之宗僧寳月結菴於此前有巨石常<lb/>
　　飯虎<lb/>
　泉嶺山　江山縣志在縣南一百三十里周回數百<lb/>
　　里通典漢朱買臣云東越王居保泉山即今信安<lb/>
　　郡北界也<hi>互見西安縣</hi>
　小江郎山　江山縣志在清湖峭石懸潭與浮橋暎<lb/>
　　帶鯈魚翕聚宛然濠濮之間<lb/>
　浮蓋仙山　𢎞治衢州府志在縣南百里外上有仙<lb/>
<pb n="KR2k0044_WYG_017-22b"/>
　　洞洞口石壇為禱所洞内石壁雙峙上通一罅徑<lb/>
　　畧容身可數十歩始得曠處有仙人弈局泉竇冰<lb/>
　　滑餘石齒齒如屏如筍上有真紅桃花而不實<lb/>
　箬山　舊浙江通志在縣南百里髙出仙霞之上霽<lb/>
　　景可望衢城<lb/>
　獨秀峰　嘉靖浙江通志在縣東南五十里髙四十<lb/>
　　五丈秀色為諸峰之最<lb/>
　仙霞嶺　仙霞嶺志在縣南一百里髙三百六十級<lb/>
<pb n="KR2k0044_WYG_017-23a"/>
　　凡二十八曲長二十里宋史浩帥閩過此始募人<lb/>
　　甃以石路<hi>陸游過仙霞嶺詩吾生真是一枯蓬行遍人間路未窮暫聼朝鷄雙闕下又騎</hi>
　　<hi>羸馬萬山中重裘不敵晨霜力老木爭號夜谷風切切重尋散關夢朱顔頓改壯圖空髙翥度仙霞</hi>
　　<hi>嶺詩盡日度仙霞西風吹髩華乍寒抛白苧臨晚見黄花山險全無路溪晴半是沙嶺雲逢宿處斜</hi>
　　<hi>月帶棲鴉徐渭早發仙霞嶺詩披衣陟崇岡日中下未已雄偉奠兩都噴薄走千里百折翠隨人一</hi>
　　<hi>望寒生眥髙卑互無窮參差錯難理蔓草結層冰喬木懸秀藟晝餐就村肆小結依崖址去壑知㡬</hi>
　　<hi>重刳竿引澗水回視髙峽巔鳥飛不得比</hi>
　窑嶺　衢州府志在仙霞北十五里<lb/>
<pb n="KR2k0044_WYG_017-23b"/>
　茶嶺　衢州府志在仙霞南三里<lb/>
　大竿嶺　崇禎衢州府志在縣南一百十里北趨婺<lb/>
　　杭南通七閩西抵廣信遂為通途<lb/>
　小竿嶺　崇禎衢州府志在縣南一百三十里髙一<lb/>
　　百五十丈接福建浦城縣界<lb/>
　梨嶺<hi>俗名五顯嶺</hi>　衢州府志在仙霞南五十六里<lb/>
　楓嶺　衢州府志小竿南五里為浙閩分界處<lb/>
　璩公嶺　崇禎衢州府志在縣南六十里路達栝蒼<lb/>
<pb n="KR2k0044_WYG_017-24a"/>
　紅旗嶺　𢎞治衢州府志在縣西三十五里路通玊<lb/>
　　山縣<lb/>
　登真巖　正德江山縣志在縣西北十五里舊名筋<lb/>
　　竹山詹妙容於此得仙唐别駕令狐峘易今名山<lb/>
　　髙五千尺中有潭溢則旱淺則豐唐刺史投金龍<lb/>
　　以祈雨名為天泉<lb/>
　瀟巖<hi>一名霄巖</hi>　江山縣志在彭村上下有二巖<lb/>
　白巖　𢎞治衢州府志在縣東四十五里山骨對下<lb/>
<pb n="KR2k0044_WYG_017-24b"/>
　　如垂釵中有巖廣一丈深倍之衡袤三百弓規如<lb/>
　　半月平曠可容十客瀑流從巔下如飛練<hi>李處權游白巖</hi>
　　<hi>詩林梢過午未全分泉脈幽幽逗石根擬着籃輿訪絶頂共攜笻杖到青雲倘逢洞裏三株樹不羡</hi>
　　<hi>人間萬石君許我隂崖結茅屋老於松竹尚殷勤</hi>
　煙蘿洞　名勝志在縣南五里景星山之西可容二<lb/>
　　十人怪石崛竒紺碧舊傳有煙蘿子隱焉<lb/>
　左坑洞　𢎞治衢州府志在縣北二十里巖洞六七<lb/>
　　所有石佛石乳石田至者如聼龍吟虎嘯嵗旱則<lb/>
<pb n="KR2k0044_WYG_017-25a"/>
　　祈宋安定郡王趙令衿名其洞以顯應<lb/>
　青雲洞　𢎞治衢州府志在縣南二十五里中有龍<lb/>
　　居乾道間里人鑿石偶得其穴蜕骨絶多<lb/>
　大嶺洞　正德江山縣志在縣西二十里懸石如屋<lb/>
　　有石盤屈狀如龍下有石田炬而後入杳不可窮<lb/>
　　<hi>張貴謨游大嶺洞詩石屋結藻井石龍生玉鱗石田如可種願作洞中人</hi>
　目連洞　舊浙江通志在縣西二里明淨幽曠如覆<lb/>
　　石室瀑布聲響不絶舊傳阿目<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>連修行於此政<lb/>
<pb n="KR2k0044_WYG_017-25b"/>
　　和間掘得青提夫人碑乃目連母也<lb/>
　大溪　衢州府志一名鹿溪亦曰鹿頭溪即古瀫水<lb/>
　　又名湏江漢志太末縣有瀫水東北至錢塘入江<lb/>
　　元和志瀫水在湏江縣東南一里舊志源出仙霞<lb/>
　　諸嶺匯流至清湖渡始通舟楫北逕城下又東北<lb/>
　　十八里而為大溪灘舊有浮橋一名渡江頭為縣<lb/>
　　境之衝要又東北入西安縣為衢港<lb/>
　文溪　𢎞治衢州府志在禮賢鎮之西發源有四一<lb/>
<pb n="KR2k0044_WYG_017-26a"/>
　　自石鼔山一自廣源一自廣嶺永豐之後洋一自<lb/>
　　栝蒼之半桃山至鎮匯為是溪<lb/>
　石魁潭　江山縣志在縣北二十五里巨石峙立如<lb/>
　　魁故名<lb/>
　濟井潭　正德江山縣志在縣東南六十里方而深<lb/>
　　外限横石<lb/>
　雙溪泉　𢎞治衢州府志在縣市東側有雙溪堂及<lb/>
　　竹溪為負邑佳處<lb/>
<pb n="KR2k0044_WYG_017-26b"/>
　湏女泉<hi>一名梅花泉</hi>　天啓江山縣志在縣北三里發源<lb/>
　　西山之麓深不及丈甘冽宜茗<lb/>
　瀑布泉　江山縣志在仙居寺右髙數十丈懸崖傾<lb/>
　　瀉狀如匹練<lb/>
　　　開化縣<lb/>
　鐘山　名勝志在縣北里許一名覆釜山金溪流其<lb/>
　　下<lb/>
　墖山　𢎞治衢州府志在縣南一里昔學舎遷改不<lb/>
<pb n="KR2k0044_WYG_017-27a"/>
　　常術者謂此山為文筆峰若建學與兹山對則文<lb/>
　　盛果驗<hi>魯貞墖山詩天低雲有影日午樹無陰極目三秋望登髙萬里心</hi>
　獨山　開化縣志在縣南十里皇甫仙讖云獨山員<lb/>
　　出狀元獨山漾出宰相<lb/>
　金錢山　𢎞治開化縣志在縣東百歩世傳金錢二<lb/>
　　道人煉丹於此<hi>蔚彦明金錢山詩亭亭金錢山地僻境逾静不見煉藥人空遺石壇</hi>
　　<hi>井風動鶴唳清露重月光冷長嘯振枯木天風吹鬢影</hi>
　臥佛山<hi>一名玊屏山</hi>　𢎞治開化縣志在縣西七十歩山<lb/>
<pb n="KR2k0044_WYG_017-27b"/>
　　形如臥佛狀故名<lb/>
　笏山　開化縣志在縣西五里山形如笏<lb/>
　蟠桃山　𢎞治衢州府志在縣東北五里巖壁峻立<lb/>
　　上平廣山徑縈紆處處種桃花時望之如蒸霞狀<lb/>
　　<hi>蔚彦明題蟠桃山詩朝來煙霧深亭午始見天逺近桃杏村髙下出阪田飛湍激雷雨老樹藏雲烟</hi>
　　<hi>相逢荷鋤叟疑是武陵仙</hi>
　王母山　衢州府志在縣東十五里山髙而鋭山半<lb/>
　　有靈湫俗謂之天井<lb/>
<pb n="KR2k0044_WYG_017-28a"/>
　鳳凰山　開化縣志在縣南一里如鳳展翅舊有置<lb/>
　　麻車其下而去者其西南一帶又名麻車山<lb/>
　石耳山　𢎞治衢州府志在縣西八十里周回三百<lb/>
　　里與婺源德興交界巖傍有井及池四時不竭開<lb/>
　　化縣志石壁聳立嵌空如耳望彭蠡觀日出尤為<lb/>
　　竒觀蓋南龍祖也<lb/>
　古田山　名勝志在縣西百里外髙十五里中有田<lb/>
　　可百畝田畔有龍湫侵晨有雲一縷浮空而出所<lb/>
<pb n="KR2k0044_WYG_017-28b"/>
　　向輒雨<lb/>
　酒務山　衢州府志在縣北坦夷盤秀縣治奠之今<lb/>
　　名華山<lb/>
　臺石山　名勝志在縣北十里髙三十餘丈山之東<lb/>
　　有臺石懸厓瞰溪嶙峋欲墮<lb/>
　天童八仙山　𢎞治開化縣志在縣北四十里周回<lb/>
　　五里唐乾符間有仙人酆去奢於山中修煉感天<lb/>
　　童八仙降後得飛昇丹井猶存<lb/>
<pb n="KR2k0044_WYG_017-29a"/>
　鴉金嶺　𢎞治衢州府志在縣東二十五里周回五<lb/>
　　十里抵常山界山勢壁立靈湫一泓在山之半<lb/>
　歇嶺　𢎞治衢州府志在縣西北七十里其路由白<lb/>
　　沙抵德興界<lb/>
　百際嶺　衢州府志在縣北五十里與婺源縣接界<lb/>
　馬金嶺　𢎞治衢州府志在縣北九十里休寧縣界<lb/>
　芹嶺　遯嶺　𢎞治開化縣志在縣西南三十里髙<lb/>
　　十五里相連並髙<lb/>
<pb n="KR2k0044_WYG_017-29b"/>
　雲霧巖　𢎞治開化縣志在縣北七十里廣七丈中<lb/>
　　有龍湫旱禱輒應<lb/>
　烏白二巖　名勝志在縣南十五里二巖對峙相去<lb/>
　　可二里<lb/>
　金溪　𢎞治衢州府志在縣東五十歩凡兩源一出<lb/>
　　馬金嶺下經九里巒環石柱源一出際嶺下經嵩<lb/>
　　陽源俱達馬金合流曰馬金溪西南注四十里經<lb/>
　　鐘山下環縣治復東南流達華埠始容小舟入常<lb/>
<pb n="KR2k0044_WYG_017-30a"/>
　　山境而溪漸大<lb/>
　馬尫溪　開化縣志在縣東十五里發源白馬山下<lb/>
　　合大駛小駛二澗西南三十五里至常山境注於<lb/>
　　金溪<lb/>
　聲口溪　𢎞治衢州府志在縣西瀑泉所集因成溪<lb/>
　　水聲如風雨<lb/>
　第一泉　開化縣志在縣西山下冬涸夏冽甘美特<lb/>
　　異<lb/>
<pb n="KR2k0044_WYG_017-30b"/>
　義泉　開化縣志在縣東北百歩廣僅十丈深不盈<lb/>
　　仭泡湧如沸冬温夏凉甘美不涸汲者相望故稱<lb/>
　<lb/>
　<lb/>
　<lb/>
　<lb/>
　<lb/>
　浙江通志卷十八<lb/>
</p>
<p>
</p>
  </div>
</body>
</text>
</TEI>
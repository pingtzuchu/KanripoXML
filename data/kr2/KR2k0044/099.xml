<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百</head> <lb/>
    <p>
<pb n="KR2k0044_WYG_099-1a"/>
欽定四庫全書<lb/>
　浙江通志卷一百<lb/>
　風俗<lb/>
　　台州府<lb/>
　　　臨海縣<hi>附郭</hi>
　晉書地理志火耕水耨漁獵山樵飲食頗給民無千<lb/>
　　金之家<lb/>
　陳公輔台州風俗記台介東南之陬里無貴游百姓<lb/>
<pb n="KR2k0044_WYG_099-1b"/>
　　樂業但食魚稻習樵獵而不識官府之嚴<lb/>
　洪适通判㕔記壤僻民愿牒訴簡少輸調有常<lb/>
　赤城志台士皆激昻奮厲以禮義廉恥為先以行檢<lb/>
　　名節為貴民皆質直愿慤以耕鑿芻蕘為生以安<lb/>
　　土重遷為業非貧困無聊不肯自墮於商販胥徙<lb/>
　　之役<lb/>
　赤城志州負山瀕海沃土少而瘠地多民生其間轉<lb/>
　　側以謀衣食寸壤以上未有萊而不耕者也鄉户<lb/>
<pb n="KR2k0044_WYG_099-2a"/>
　　不足於財而有餘於行其真樸敦厚里黨多化焉<lb/>
　胡榮文廟記地應上台士秀而文質均<lb/>
　王士琦平賦碑記浙以東瀕海諸郡利饒魚鹽商舶<lb/>
　　輳集民逐什一而擁厚貲獨台途錯孔道無末業<lb/>
　　而鮮蓋藏<lb/>
　金賁亨台學源流序台古荒域厯漢及吳二三君子<lb/>
　　始以幽操正行有聞當世晉唐之際節概文章之<lb/>
　　士亦班班見典籍<lb/>
<pb n="KR2k0044_WYG_099-2b"/>
　吳時來志學書院記成𢎞間人才最盛其樹立皆足<lb/>
　　表表於世其登科者嵗至七八人與浙以東相雄<lb/>
　　長<lb/>
　王士昌平圖記土瘠人窳然其先多賢俗尚忠孝喜<lb/>
　　廉讓無豪暴欺詐故浙中稱樂郊<lb/>
　臨海縣志臨海山川峭厲人皆秉性堅貞百姓務本<lb/>
　　力農無興販境外素封家惟積粟萟桕麻以資饒<lb/>
　　足仕者侃侃立朝以言利為恥<lb/>
<pb n="KR2k0044_WYG_099-3a"/>
　　　黃巖縣<lb/>
　晉書地理志氣躁性輕好佛信鬼<lb/>
　王士琦明倫堂記扶輿磅礴氣日益久士日益奮家<lb/>
　　詩書而户絃誦<lb/>
　黃巖縣志其民秀而敏人人殊異皆以文藝相應有<lb/>
　　鄒魯風<lb/>
　　　天台縣<lb/>
　車若水平價倉記天台邑治去江百里米舶鮮至而<lb/>
<pb n="KR2k0044_WYG_099-3b"/>
　　為閩甌入京孔道往來屝屨増饕其間市井貴糴<lb/>
　　扇及村落數日辛勤之傭不營一飽<lb/>
　孟夢恂縣學記天台為邑山藴水融民淳物茂前哲<lb/>
　　之典型具存文華之穎發踵進<lb/>
　赤城新志天台以山水擅名域内隋梁間多棲仙釋<lb/>
　　故有洞天福地之説及晉唐來俗尚詩書人敦孝<lb/>
　　弟而人文漸蒸起矣<lb/>
　天台縣志土瘠民貧室廬儉素人不習工巧匠作器<lb/>
<pb n="KR2k0044_WYG_099-4a"/>
　　皿多取給他處魚鹽山海之利皆異郡專之惟坐<lb/>
　　肆售貨覔什一之利朝貴還城不乘車馬深山窮<lb/>
　　谷穉子皆知讀書牧豎樵夫亦識字守分者多抗<lb/>
　　法者少<lb/>
　　　仙居縣<lb/>
　赤城新志仙居枕山趾海雖若蠶叢其風俗與首邑<lb/>
　　不少異<lb/>
　仙居縣志山川秀美土風樸茂賢士大夫多光明俊<lb/>
<pb n="KR2k0044_WYG_099-4b"/>
　　偉能世其業即編户之民𩔖不能具什一以求尺<lb/>
　　寸之贏於四方<lb/>
　　　寧海縣<lb/>
　吳子良縣學記井聚僻寂迫山海民力耕釣安賦輸<lb/>
　　產慳食嗇<lb/>
　陸瑜縣學記名儒輩出甲於他邑<lb/>
　薛三才林公祠碑記寧邑僻居海隅其民執固勇敢<lb/>
　　士多穎質<lb/>
<pb n="KR2k0044_WYG_099-5a"/>
　胡獻來胡侯德政碑記緱城故忠節禮義之鄉素稱<lb/>
　　易治<lb/>
　金學賢葛氏族譜序其大家多優裕和雅喜學而好<lb/>
　　文其小民力業寡求罕爭而鮮訟其俗最為得文<lb/>
　　質之中<lb/>
　寧海縣志男耕女織有勤儉風力本右文無浮靡習<lb/>
　　故家尚清議士矜名節婚嫁擇先門第慶弔罔敢<lb/>
　　失禮營室必作家廟燕享以時婦女不出街市此<lb/>
<pb n="KR2k0044_WYG_099-5b"/>
　　其俗之美者<lb/>
　　　太平縣<lb/>
　鮑復泰三台采風詩序風俗敦龎習尚簡質<lb/>
　台州府志連山濱海舟楫不通其地止農漁不習上<lb/>
　　國之奢華故其民尤樸茂近古<lb/>
　太平縣志明初地曠人稀土田不過畝一金是時法<lb/>
　　尚嚴密縉紳士庶罔敢侈肆衣不過細布土縑仕<lb/>
　　非達官不得輒用紵絲女子非受封不得長衫束<lb/>
<pb n="KR2k0044_WYG_099-6a"/>
　　帶居室無㕔事高廣惟式至宣德正綂法網漸疎<lb/>
　　奢侈競起成化𢎞治間役輕省費生理滋殖田或<lb/>
　　畝十金屋有㕔事正德以來貧耗而無高貲鮮所<lb/>
　　借貸民由是困<lb/>
　　<hi>台州府志男子年十六以上始冠亦有及婚而冠者此禮惟世族間一行之女臨嫁前數日行笄禮</hi>
　　<hi>受母訓戒議婚必憑媒氏納采請期奠雁諸禮悉如古制惟親迎未行嫁娶日各擇其族之賢者相</hi>
　　<hi>與迎送以成婣禮初喪含殮畢即成服開喪姻戚赴弔貧富稱家有無不用鼔樂頗為近禮葬用石</hi>
　　<hi>槨親友執紼哀送不事梵音仙響祭祀大家各有宗祠細民從寢室設龕四時之祭元旦清明端午</hi>
<pb n="KR2k0044_WYG_099-6b"/>
　　<hi>中元重九冬至除夕各以時物為薦子姓享餕餘墓祭或用羊豕或用牲醴合隨其祭田之厚薄而</hi>
　　<hi>頒胙亦以是為差</hi>
　　<hi>台州府志元旦長幼夙興拜天地宗祖因相慶賀元宵張燈五日俗以十四日為重室内皆燃燈婦</hi>
　　<hi>女行百步以去病清明採菁草雜米麫為餌謂之寒食家無貧富必擕酒祭墓且插栁於門或簪之</hi>
　　<hi>謂之驅香九孃蓋指螫蟲云四月八日浮屠於是日浴佛人家取烏相葉染飯作青色以相饋謂之</hi>
　　<hi>送烏飯立夏拭麫為薄餅裹肉葅啖之謂之醉夏六月六日各曬衣與書籍老者食雞粥謂時極陰</hi>
　　<hi>以補陽云中秋玩月酌酒俗以十六日為重猶元宵之重十四也臘月二十四日掃屋塵謂之除殘</hi>
　　<hi>星夜祀竈謂送神上天除夕先期備牲醴祭賽天地是夕祭祖飲餕餘分嵗或燃燈達旦又謂守嵗</hi>
<pb n="KR2k0044_WYG_099-7a"/>
　　<hi>云</hi>
　　金華府<lb/>
　　　金華縣<hi>附郭</hi>
　王栢跋八行家傳習尚忠厚公論坦明<lb/>
　宋濂呂東萊祠堂記俗勤耕織士知所學<lb/>
　王一寧送張宗原赴金華序其民淳其訟簡其豐裕<lb/>
　　雖不及於浙右而易理過之<lb/>
　章懋縣志序男勤生業女事婦工不出閨門鮮鑽穴<lb/>
<pb n="KR2k0044_WYG_099-7b"/>
　　踰牆之行務營田宅無聲色狗馬之好慶生弔死<lb/>
　　禮尚往來嫁女婚男擇先門第<lb/>
　金華府志民樸而勤勇決而尚氣族居巖谷不輕去<lb/>
　　其土以耕種為生不習工商其富人雅好義喜延<lb/>
　　儒碩士愛誦讀厯產名賢巍科執政踵相接也登<lb/>
　　仕者多尚風節<lb/>
　　　蘭谿縣<lb/>
　陳子巒縣學記蘭谿山川朗爽秀拔故其人往往有<lb/>
<pb n="KR2k0044_WYG_099-8a"/>
　　穆叔所謂三不朽者<lb/>
　蘭谿縣志蘭谿風俗古今凡幾變宋南遷中原文物<lb/>
　　之漸漬諸賢禮樂之講明蔚然為文獻之邦氣習<lb/>
　　醇厚此其俗之可取者也但居市者多誇詐處田<lb/>
　　里者或粗鄙或輕諾而致訟或論財而鬻女此其<lb/>
　　俗之未盡善者也<lb/>
　　　東陽縣<lb/>
　成化東陽縣志士愛讀書大家子弟無不從師受學<lb/>
<pb n="KR2k0044_WYG_099-8b"/>
　　有志者習舉業遲鈍者亦求通章句知禮義之方<lb/>
　　農知服業父子力作以耕植為事故衣食恒足婦<lb/>
　　人女子深處閨門雖親戚鄰里亦不少接專以紡<lb/>
　　織為事日用飲食服飾器具一以簡素為尚不事<lb/>
　　文飾其聲色遊燕玩賞花石之樂舉不崇尚有商<lb/>
　　人尚質之風<lb/>
　隆慶東陽縣志俗居巖谷不輕去其鄉以耕種為生<lb/>
　　不習工商富人雅好義舉大姓重門第崇祀譜士<lb/>
<pb n="KR2k0044_WYG_099-9a"/>
　　人能談性命登仕者多尚風節<lb/>
　　　義烏縣<lb/>
　隋書地理志風俗澄清道教隆洽<lb/>
　黄中輔忠孝堂記人物風流孝行卓異<lb/>
　劉濬登科題名記俗尚儒雅甲於他邑<lb/>
　萬厯義烏縣志男子服耕稼婦女勤織紡商賈鬻魚<lb/>
　　鹽工習器械以利民用無淫巧奇衺之物<lb/>
　　　永康縣<lb/>
<pb n="KR2k0044_WYG_099-9b"/>
　洪垣縣治㕔壁記永康舊俗重儉嗇好强戾<lb/>
　張元楨永康縣譙樓記俗故謹厚士民樂業<lb/>
　永康縣志宋淳熙間先儒晦菴朱子與東萊龍川二<lb/>
　　先生設講席於五峰洞天永之人士其得沾先賢<lb/>
　　風教者有由然矣明初承舊俗為士者多樂田野<lb/>
　　及成化𢎞治間文采蔚然倍於往昔正靖隆萬之<lb/>
　　際不惟掄科擢第比肩林立而議論政事亦往往<lb/>
　　可觀<lb/>
<pb n="KR2k0044_WYG_099-10a"/>
　永康縣志永之溪漂悍而衝激易涸而不沈蓄其土<lb/>
　　重實而剛燥寒淡而磽瘠民生其間遂有勇悍夸<lb/>
　　詐之習民鮮淫巧工多粗劣持斧鑿者不及雕鏤<lb/>
　　操機杼者不及錦綺秉針線者不及組繡攻澤飾<lb/>
　　者不及文章而縣治四境之俗亦復不同東邊東<lb/>
　　陽南邊括蒼西邊武義北邊義烏東陽之俗文其<lb/>
　　弊也飾括蒼之俗武其弊也悍武義之俗質其弊<lb/>
　　也野義烏之俗智其弊也黠<lb/>
<pb n="KR2k0044_WYG_099-10b"/>
　　　武義縣<lb/>
　呂祖謙徐公墓記負山之民氣俗敦慤樂田畆而畏<lb/>
　　官府遨嬉侈麗之習獨不入其鄉<lb/>
　許謙送逯公平赴武義教序地狹而土肥其民富庶<lb/>
　　而風俗勁急舊為東萊講業之地流風餘韻猶有<lb/>
　　存者士大夫能道詩書通今古<lb/>
　楊本儒學記其民剛悍不相下故其俗獷猛號難治<lb/>
　武義縣志男勤生業女工紡織家尚儉樸而安質素<lb/>
<pb n="KR2k0044_WYG_099-11a"/>
　　無狗馬蹋踘之戲鮮綺繡戴勝之觀無論村落僻<lb/>
　　塢即城市之民無不笠糾饟黍稼穡是事<lb/>
　　　浦江縣<lb/>
　陳亮縣志序浦江山邑非賓客商賈之所奔輳民生<lb/>
　　其間者往往樸茂質實以不欠租賦相尚以不厯<lb/>
　　公庭為常長吏至則相與安樂其俗而已<lb/>
　栁貫明倫堂記介然下邑無名山大澤以發舒其奇<lb/>
　　無珍寶絶產以阜通其利民業稼外以儉嗇自全<lb/>
<pb n="KR2k0044_WYG_099-11b"/>
　　其生<lb/>
　戴良浦陽人物記後序人物之生不一而足以忠孝<lb/>
　　貞節著者有之以政事文學顯者有之<lb/>
　宋濂深溪王氏義門碑浦陽婺山邑樸美淳質力農<lb/>
　　務本恥於華言偽行而以士自命古者禮義之俗<lb/>
　　殆不是過<lb/>
　　　湯溪縣<lb/>
　胡森縣學記其俗樸而固其民勞以思襏襫秉耒而<lb/>
<pb n="KR2k0044_WYG_099-12a"/>
　　無外慕<lb/>
　胡森陳侯弭盜却金記湯樸俗也勤而嗇樹本而滋<lb/>
　　野處而不暱其室家保聚椎結之風蔑如也<lb/>
　洪啓睿縣志序其土确其俗龎<lb/>
　湯溪縣志湯溪割四縣邊隅之地為邑故習俗各隨<lb/>
　　其方如遂昌多强悍蘭溪多澆詐金華多儉嗇龍<lb/>
　　游多鬭訟湯溪則兼而有之然士好禮讓農務力<lb/>
　　田不喜牽車服賈以走四方且里不朝歌巷不夜<lb/>
<pb n="KR2k0044_WYG_099-12b"/>
　　游依然有古之遺<lb/>
　湯溪縣志家絃户誦人知自奮登賢書者代不乏人<lb/>
　　<hi>金畢府志冠禮民間鮮行惟士大夫家間行之昏禮士大夫家鮮親迎始至設香燭令師巫咒而撒</hi>
　　<hi>沙童子羅揖誦詩及夜以紅綵繫而牽之行合巹禮三日廟見後盛服出拜姑嫜次及家衆喪禮沐</hi>
　　<hi>浴含襲及殮彷彿文公家禮朝夕哭奠每以七日一舉祭禮至日則宗族親戚相率持香燭哭拜謂</hi>
　　<hi>之炷香又率用僧道作佛事謂之追薦葬埋富者多用石槨其次用灰隔祭禮士大夫家用四時民</hi>
　　<hi>間多用俗節近又多㑹其族人立大小宗祠因以嵗首聚拜祠内謂之合族會</hi>
　　<hi>金華府志元旦舉家夙興盛服焚香拜天及懸祖先遺像或祠堂神主率長幼拜之然後尊長輩以</hi>
<pb n="KR2k0044_WYG_099-13a"/>
　　<hi>次交拜詣族黨親友之門投刺相賀名曰賀嵗立春前一日官率僚屬迎春於東郊春日官祀太嵗</hi>
　　<hi>行鞭春禮碎土牛家設酒餚以祭土神謂之作春福正月十五日夜各家懸燈於門首街衢接竹為</hi>
　　<hi>棚繫燈其上笙歌鼔樂喧閙徹旦社日四鄉各有社祭以祀土榖之神清明日人家門户插栁枝少</hi>
　　<hi>長行賞郊外名曰踏青前後十餘日祭掃先墳四月初八釋迦佛生日為浴佛節俗染烏飯競相饋</hi>
　　<hi>遺端陽日龍舟競渡男女闐視親族相欵民費不貲是日取篛葉裹粘米為角黍相餽置菖蒲雄黄</hi>
　　<hi>於酒飲之婦女佩符艾或以繭作虎小兒絲繩繫臂綴繡符於衣帶謂可消災採藥合藥者俱以是</hi>
　　<hi>日為最効七夕女子夜間陳瓜果祭賽乞巧中元素食祀先僧含作盂蘭盆㑹或放水燈爛若列星</hi>
　　<hi>八月十五日家各置酒燕集祭祠廟九日佩萸泛菊蒸米作五色糕士人或具酒榼遊山為登高㑹</hi>
<pb n="KR2k0044_WYG_099-13b"/>
　　<hi>冬至各設酒餚以祀其先十二月二十四日夜祀竈品用糖糕人家各拂塵換桃符門神年終親戚</hi>
　　<hi>互為嵗餽交錯於道除日灑掃堂室懸祖先像燔柴於庭燃紙炮以代爆竹相應答響至元宵不絶</hi>
　　<hi>終夜圍爐集少長歡飲羣坐不寢名曰守嵗</hi>
　　<hi>永康縣志元夕張燈街市城中各以㑹為大燭導以鼓樂舁置神廟最大者或用蠟四五百觔此一</hi>
　　<hi>郡所無也清明男女上塚祭掃掛紙錢於上謂之標靑十二月二十五日謂之年頭禁是日不出財</hi>
　　<hi>以赤豆和米煑粥曰蠶花粥食之利養蠶也</hi>
　　<hi>東陽縣志社日農家用青麵作果橘葉夾之名曰社果以獻其先乃食夏至凡治田者不論多少必</hi>
　　<hi>具酒肉祭土榖之神束草立標插諸田間就而祭之謂祭田婆六月六日農家復祀榖神謂之六六</hi>
<pb n="KR2k0044_WYG_099-14a"/>
　　<hi>福重陽提壺挈搕登高攬勝雨則以十二補之謂之賽重陽</hi>
　　<hi>義烏縣志三月上已先十餘日沿溪民泛龍舟至是日止俗呼競渡</hi>
　　<hi>蘭谿縣志七月二十四日邑有東嶽廟先期廟祝散㑹號至期童男女往廟銷號謂之孩童㑹</hi>
　　衢州府<lb/>
　　　西安縣<hi>附郭</hi>
　漢書地理志地邊楚習於戰鬭<lb/>
　李華刺史㕔壁記俗尚文學有古遺風<lb/>
　毛幵超覽堂記其君子多亢言而厲行易知而難狎<lb/>
<pb n="KR2k0044_WYG_099-14b"/>
　𢎞治衢州府志風土樸野民俗醇厚士力學操觚安<lb/>
　　貧砥行無越禮犯分告訐狡獪之事尤多師範經<lb/>
　　師人師後先輩出故後進人品學問皆有原本極<lb/>
　　重試事以低昻為榮辱各樹壇坫爭自濯磨顧惜<lb/>
　　朋儔矜尚意氣農能茹苦食貧不輕改業<lb/>
　西安縣志士修禮義俗尚敦樸自漢以來浹洽政化<lb/>
　　宋南渡後士風益競至今敦行古道雅尚禮文君<lb/>
　　子重廉恥惜名節小民畏刑憲寡詞訟居市者文<lb/>
<pb n="KR2k0044_WYG_099-15a"/>
　　而浮處野者質而鄙<lb/>
　西安縣志穀賤民貧恒產所入不足以供賦税而賈<lb/>
　　人皆重利致富於是人多馳騖奔走競習為商商<lb/>
　　日益衆吉㐫婚嫁一切隨其豐儉故宕佚簡易無<lb/>
　　頭㑹拮据之煩<lb/>
　　　龍游縣<lb/>
　程俱保安院記其風悍以果其君子耿耿好氣而敏<lb/>
　　於事<lb/>
<pb n="KR2k0044_WYG_099-15b"/>
　衢州圖經其俗嗇其民尚氣而誇功<lb/>
　徐伯彪文廟記儒風甲於一郡<lb/>
　商輅縣學記居室富庶人物奇偉<lb/>
　余杰縣城記民庶饒喜商賈士則緝學綴文取仕進<lb/>
　萬廷謙龍游縣志序民靜而安俗樸而儉閭閈不識<lb/>
　　胥史幾於摽枝野鹿之風<lb/>
　萬厯龍游縣志苫塊之艱不御羞饌數世之忌弗忍<lb/>
　　舉葷宗黨十世亦周恩意姻戚百年尚相贈遺其<lb/>
<pb n="KR2k0044_WYG_099-16a"/>
　　叔世之古道哉<lb/>
　龍游縣志農勤於力田治無隙地工不務淫巧皆能<lb/>
　　自食其力風俗敦厚婦人少出戸庭瀫水以南務<lb/>
　　耕北尚行商士力學操觚發一第不為炫燿及謝<lb/>
　　政還與往時同舍生及布衣交岀游如常<lb/>
　龍游縣志賈挾貲以岀守為恒業即秦晉滇蜀萬里<lb/>
　　視若比舍故俗有遍地龍游之語<lb/>
　　　常山縣<lb/>
<pb n="KR2k0044_WYG_099-16b"/>
　楊韓科貢題名記常山衢之名邑自昔號為文獻鍾<lb/>
　　山川清淑之氣賢才後先相望<lb/>
　常山縣志地狹民稠人尚勤儉事醫賈趨利尚氣信<lb/>
　　鬼神好淫祀宋朱晦菴呂東萊張南軒講學於此<lb/>
　　故學者知向方民無終訟婦女不踰閨閫昏嫁尚<lb/>
　　簡樸<lb/>
　常山縣志其產多聰明俊傑負氣尚志知廉恥謹修<lb/>
　　飾<lb/>
<pb n="KR2k0044_WYG_099-17a"/>
　　　江山縣<lb/>
　張斗縣令題名記民樸魯而鯁直<lb/>
　正德江山縣志山峻水駛故士多志尚講究理學地<lb/>
　　僻土腴故居民饒裕俗尚奢靡<lb/>
　徐文溥縣志序士知向方有古遺風<lb/>
　江山縣志江邑沃壤民殷富人肩摩廬舍鱗次商賈<lb/>
　　輻輳<lb/>
　江山縣志士尚氣節厲德行民務稼穡而健於訟向<lb/>
<pb n="KR2k0044_WYG_099-17b"/>
　　時人務本業野無曠土邇來清湖為閩越孔道至<lb/>
　　有釋耒而逐負擔者<lb/>
　　　開化縣<lb/>
　程遂縣學記民生山谷無繁華盛麗之見無聲色臭<lb/>
　　味之娯男子耕稼婦人蠶織早作暮息勤生安業<lb/>
　　故其習多務本其秀民知讀書識道理愛親戚敬<lb/>
　　賓客睦鄉里非法之事懼不敢為<lb/>
　胡儼厯科題名記士嗜讀書重名檢登科厯顯他邑<lb/>
<pb n="KR2k0044_WYG_099-18a"/>
　　莫儷<lb/>
　邵驥三達尊記山川環秀風俗醇雅人皆樂善好儒<lb/>
　汪慶伯傅公祠碑記土磽瘠民鮮蓋藏<lb/>
　開化縣志士鍾靈秀工葩藻以凌雲民鮮出疆甘田<lb/>
　　舍而肆志其在土著鄉民有不識縣縣民有不識<lb/>
　　郡者<lb/>
　　<hi>衢州府志冠禮男子年十六以上始冠父兄擇日告廟以冠之婚禮凡品官婚娶或為子聘婦先遣</hi>
　　<hi>媒氏通書次遣使及媒行六禮婦至壻家主人饗燕送者明日謁見祖禰次見舅姑行盥饋之禮舅</hi>
<pb n="KR2k0044_WYG_099-18b"/>
　　<hi>姑饗婦如家人儀喪禮厥明小殮明日大殮遂成服三月而葬遇柔日再虞剛日三虞三虞後卒哭</hi>
　　<hi>遷主入家廟祭凡品官立祠堂奉高曽祖禰四世之主以四仲之月祭之又有臘日忌辰及掃墓之</hi>
　　<hi>祭與夫歳時俗節之薦享庶人得祀其祖父母父母而時享於寢其祭與品官畧同</hi>
　　<hi>西安縣志元旦昧爽具衣冠禮拜天地神祇及祖先賀尊長然後謁拜宗族及過里黨親舊交相謁</hi>
　　<hi>賀擇日上墓具酒果挂楮錢元宵街市張燈鼔樂市井家植竹木為棚懸燈當道更以紙剪走馬諸</hi>
　　<hi>燈及為龍燈周行巷陌士民競觀是月也農家以秫米搗為糍釀酒市肉祭田祖先嗇祝有秋清明</hi>
　　<hi>日往墓培土具牲醴挂紙錢㑹族人飲餕餘插栁於門四月八日家造青精飯相遺謂之烏飯端午</hi>
　　<hi>懸蒲艾於門泛雄黄菖蒲酒食餛飩以角黍相遺以綵絲為索繫兒童項臂曰百嵗索以避邪延夀</hi>
<pb n="KR2k0044_WYG_099-19a"/>
　　<hi>七夕小兒以五日所繫之綵索剪之泛以水送置屋上以為鵲橋之渡中元俗稱鬼節設齋素以祀</hi>
　　<hi>其先里民集浮屠為盂蘭盆㑹亦有夜放河燈者中秋戸邀賓朋置酒賞月秋社報成與春社同重</hi>
　　<hi>陽各置酒登高以秫米□發之雜以肉果蒸為糕以㑹賓朋習禮之家前後省墓祭以時食冬至祀</hi>
　　<hi>祖先於宗祠長幼咸集以次羅拜拜畢受胙其外姓不行拜賀之禮惟官師士紳行之十二月二十</hi>
　　<hi>四日夜祀竈神謂神以是日上天啟事具糖米果茶以祀之除夕陳設祖先像易門神桃符燒火爐</hi>
　　<hi>放爆竹骨月團圞坐飲謂之守嵗</hi>
　　嚴州府<lb/>
　　　建德縣<hi>附郭</hi>
<pb n="KR2k0044_WYG_099-19b"/>
　方逢辰新定續志序嚴介萬山之窟土堅而隔上不<lb/>
　　受潤下不斥鹵雨則潦霽則槁土淺而源枯其民<lb/>
　　苦而耐其俗儉而野其户富者畝不滿百民僅以<lb/>
　　山蠶入帛官兵月廩率取米於鄰郡以給而百姓<lb/>
　　日糴則取給於衢婺蘇秀之客舟<lb/>
　余植進士題名記瑰奇特杰之觀瀟灑清絶之氣獨<lb/>
　　萃斯邑士氣夙醇文風寖盛方來者尚源源也<lb/>
　新定續志郡人物表表相望大抵尚氣節而輕功名<lb/>
<pb n="KR2k0044_WYG_099-20a"/>
　　有子陵之風<lb/>
　太平御覽睦州取俗阜人和内外輯睦為義<lb/>
　嚴陵志山高水深人性貞介君子好禮小人勤生男<lb/>
　　女有正性而無淫行<lb/>
　明一綂志民貧而嗇多文學之士<lb/>
　宋賢條議嚴絹疏民淳事簡訟少糧完文獻則三元<lb/>
　　及第風俗則九世同居從來易治之善地也<lb/>
　建德縣志建邑山多田少磽确者半耕讀之外别無<lb/>
<pb n="KR2k0044_WYG_099-20b"/>
　　餘蓄嵗或不登借糴他邦食云艱矣戸習詩書家<lb/>
　　敦仁讓嫁娶槩從其儉喪葬稱其有無<lb/>
　　　淳安縣<lb/>
　范鎔勤清堂記地大而民衆訟繁而賦廣<lb/>
　嚴陵志邑名淳安其風非無存者人物彬彬代有其<lb/>
　　人<lb/>
　淳安縣志土磽產薄民貧俗愿鎮之以無事則易治<lb/>
　　也<lb/>
<pb n="KR2k0044_WYG_099-21a"/>
　　　桐廬縣<lb/>
　方輿勝覽山嶮土磽蠶桑是務蒸茶割漆以要商賈<lb/>
　　貿易之利<lb/>
　嚴陵志多居山谷地狹且瘠穀食不足仰給他縣<lb/>
　桐廬縣志君子多輕世而傲物小人多勤生而務本<lb/>
　　　遂安縣<lb/>
　嚴陵志僻居巖谷附山依水俗尚勤樸少奇衺<lb/>
　遂安縣志嫁尚粧資高者至破產不計卑者或勒索<lb/>
<pb n="KR2k0044_WYG_099-21b"/>
　　聘財喪遵家禮服制如儀而崇尚醮事張燈設食<lb/>
　　飯闍黎羽士費用不貲服飾尚儉樸近亦稍華焉<lb/>
　　　壽昌縣<lb/>
　嚴陵志俗號輯睦可以無事治不可以多事理<lb/>
　壽昌縣志邑介四山之中地狹而瘠民嗇而野舟車<lb/>
　　不通商賈不行俗儉而易足頗惑於鬼神富豪多<lb/>
　　以華麗相尚<lb/>
　　　分水縣<lb/>
<pb n="KR2k0044_WYG_099-22a"/>
　嚴陵志山多田少水淺户磽地狹民稠木炭紙茶之<lb/>
　　利終嵗所入不足以給饔飱三分之一大率貿易<lb/>
　　販糴仰賴他郡以為生<lb/>
　分水縣志人士雋良多好文雅喜誦讀重功名文武<lb/>
　　登雋蟬聨不絶<lb/>
　分水縣志崇奉象教信鬼神<lb/>
　　<hi>嚴州府志男子既長擇日而冠拜天地祖宗父母三加請戒之禮不行久矣女子于歸始為加笄婚</hi>
　　<hi>必擇門第相當者以媒通之女家即以女之年庚書帖付之為允嗣方納聘於女家臨娶先數日仍</hi>
<pb n="KR2k0044_WYG_099-22b"/>
　　<hi>送羮飯禮以便女家告祖娶之日不親迎盛張鼔樂雜用傳席交杯諸儀有即日出拜公姑亦有三</hi>
　　<hi>朝拜者喪大率用文公家禮惟不行斂不用布絞墓多砌磚為槨不甚用浮屠皆於旬日之内舉殯</hi>
　　<hi>先是受親友賻弔葬畢孝子服麻絰踵門謝之祭以忌日終身不廢元旦必拜墓清明日則掃墓中</hi>
　　<hi>元則祭於家多用蔬食下元亦有墓祭皆習簡樸不尚華麗</hi>
　　<hi>嚴州府志元旦昧爽而興設香燭拜天地祖宗男女成禮畢親友互相賀嵗立春前一日縣令迎靑</hi>
　　<hi>帝上牛於東郊散春花撒春豆春米茹春餅粧露臺元宵各張燈結棚放花爆和麫圓薦先更相賀</hi>
　　<hi>食新婦之家設醴祭床社日各郷為牲醴祭社神以祈報畢則飲福清明插栁於門寢竈陘人簪栁</hi>
　　<hi>葉展墓祀祖立夏日煑夏粥亦有饋送者四月八日作烏飯端午包角黍餽節懸艾虎小兒佩夀源</hi>
<pb n="KR2k0044_WYG_099-23a"/>
　　<hi>道符門貼符篆飲菖蒲雄黄酒六月六日曬衣曝書七夕婦女設祭於庭穿鍼乞巧中元祭享祖先</hi>
　　<hi>亦有倩僧作燄口法事者社日各郷設牲醴迎社神閱苗中秋設尊罍以觀月華燕飲至夜分乃止</hi>
　　<hi>重陽炊糍餅薦先飲茱萸酒下元展墓冬至祭祖於家廟相見稱賀如元旦禮臘月二十四夜設果</hi>
　　<hi>送竈儺戲於街除夕懸祖父遺像奉祀饋節懸桃符祀竈骨月團圞而飲坐以守嵗</hi>
　　<hi>建德縣志立春前一日田家擊長秧鼓</hi>
　　<hi>桐廬縣志二月十二日俗傳以此日之晴雨卜衆卉之艶否名曰花朝備牡醴合祭先祖謂之春祭</hi>
　　<hi>九月九日有作角黍以相遺者謂之重陽粽</hi>
　　溫州府<lb/>
<pb n="KR2k0044_WYG_099-23b"/>
　　　永嘉縣<hi>附郭</hi>
　隋書地理志少爭訟尚歌舞婦人勤於紡織有夜綄<lb/>
　　紗而旦成布者俗謂之鷄鳴布<lb/>
　元和郡縣志永嘉蠶一年八熟<lb/>
　王十朋送葉秀才序誼理之學甲於東南筆横渠而<lb/>
　　口伊洛者紛如也取科第登仕籍多自此途出<lb/>
　王褘送顧仲明序永嘉東南名郡山川峻清偉人間<lb/>
　　出號稱六藝文章之府<lb/>
<pb n="KR2k0044_WYG_099-24a"/>
　嘉靖浙江通志始東甌王信鬼故甌俗多敬鬼樂祠<lb/>
　甌江逸志東甌向稱沃壤名小杭州<lb/>
　甌江逸志溫州自夏徂秋常觀雲以候風一日之間<lb/>
　　風稍息則雨大傾雨稍霽則風復作謂之風癡居<lb/>
　　民海賈咸以為憂<lb/>
　萬厯温州府志永嘉尚禮文重喪制婦女無故不出<lb/>
　　户庭恥向官府不行鬻於市<lb/>
　林汝詔遊雁蕩記東甌去浙逺其間地僻民醇城市<lb/>
<pb n="KR2k0044_WYG_099-24b"/>
　　清楚人好修飾<lb/>
　舊浙江通志君子尚文小人習於機巧<lb/>
　溫州府志土薄難藝民以力勝故地不宜桑而織絍<lb/>
　　工不產漆而器用備<lb/>
　永嘉縣志晉立郡城生齒日繁王右軍導以文教謝<lb/>
　　康樂繼之乃知向方自是家務為學至宋遂稱小<lb/>
　　鄒魯<lb/>
　永嘉縣志其俗剽悍其貨纎靡其士風任氣而矜節<lb/>
<pb n="KR2k0044_WYG_099-25a"/>
　　　樂清縣<lb/>
　王十朋待士說樂士服詩書勤職業聖賢之是師臭<lb/>
　　味之與游謹門户時租税忍以省訟愼以免禍<lb/>
　萬厯温州府志樂清多剛直尚節概<lb/>
　樂清縣志東甌限山阻海而樂尤土瘠竭力稼穡僅<lb/>
　　支一嵗地多桑柘女勤紡績瀕海之家多藉魚鹽<lb/>
　樂清縣志山水奇迥仕多忠亮剴靖之臣校多𢎞介<lb/>
　　孤正之士民多磊落俊特之耆<lb/>
<pb n="KR2k0044_WYG_099-25b"/>
　　　平陽縣<lb/>
　萬厯温州府志平陽尚簡樸不事爭鬭<lb/>
　平陽縣志平陽瀕海禮樂文物至宋而盛時陳經正<lb/>
　　兄弟陳殖林湜諸君子皆從游程朱之門家洙泗<lb/>
　　而户濂洛學有淵源名士相繼而顯至今敦尚詩<lb/>
　　書勤於教子義塾之設殆徧閭里<lb/>
　平陽縣志俗淳厚尚樸素男子務耕種不事商賈女<lb/>
　　子不尚刺繡夏績苧冬紡棉晝夜無間雖高門巨<lb/>
<pb n="KR2k0044_WYG_099-26a"/>
　　室始齔之女垂白之嫗皆然<lb/>
　　　瑞安縣<lb/>
　陳傅良義學序家務為學人務省事其俗甚厚<lb/>
　萬厯温州府志瑞安俗近永嘉然尚儉約<lb/>
　瑞安縣志恭叔篤行水心正學忠定如陳學士正定<lb/>
　　如卓侍郎道德文章代有稱述<lb/>
　　　泰順縣<lb/>
　萬厯温州府志泰順俗視平陽更質<lb/>
<pb n="KR2k0044_WYG_099-26b"/>
　泰順縣志泰居甌極西山勢高下大小有序無刻峭<lb/>
　　頑怪狀水清澈可鑒而鮮奔潰故風土溫和民質<lb/>
　　不戾<lb/>
　泰順縣志土瘠民貧男耕女織其俗有唐風蟋蟀之<lb/>
　　遺民而秀者齒讓相先雖至貴不相假弦誦之聲<lb/>
　　居然小鄒魯也<lb/>
　　<hi>温州府志民間久不行冠禮惟士大夫家間一行之議婚以男女生辰互易卜算名曰開合卜筮既</hi>
　　<hi>吉媒妁通好其納采曰起帖具禮儀外多致紅箋茶果以通知女氏宗戚納幣曰言定備釵釧羊酒</hi>
<pb n="KR2k0044_WYG_099-27a"/>
　　<hi>之屬以白金代色繒請期曰送日納幣時有未備者此時補之昏日婦至門未下車壻揖婦者四婦</hi>
　　<hi>乃入門交拜拜舅姑畢歸房合巹三朝廟見以女紅獻尊長以次分送姻婭有差喪大殮時親鄰皆</hi>
　　<hi>至名曰送殮喪家多備筵席士大夫家多用鼔樂崇尚浮屠多作佛事葬日親串來視不其賻臨衢</hi>
　　<hi>多設路祭主人受之即以餕餘餉客閲三日復祭於墓標插紙毬而歸祠祭近家禮俗節及祖考忌</hi>
　　<hi>辰誕日獻時食於寢室或獻於家堂清明孟冬則展祭於墓終身不忍廢也</hi>
　　<hi>温州府志元旦祀先序拜尊長畢出謁親族鄰里或留飲月朔至五日謂之節假立春日燒樟葉燃</hi>
　　<hi>爆竹啖欒實煑茗以宣逹陽氣名曰煨春端午各鄉俱操龍舟競渡祈年賽願七夕以綵縷穿針陳</hi>
　　<hi>瓜果以乞巧臘月二十四日前掃塵淨宇迨此夕則祀竈鳴爆竹謂之交年</hi>
<pb n="KR2k0044_WYG_099-27b"/>
　　<hi>平陽縣志上元通衢上結竹棚掛綵夜間懸各色花燈放花砲裝鰲山廟宇尤盛近多滚龍獅子沿</hi>
　　<hi>門慶賀七夕作巧食以啖以巧食擲屋脊上謂雀含此布橋以使牛女相㑹是夕羣兒取瓦片敲擊</hi>
　　<hi>以慶其㑹</hi>
　　處州府<lb/>
　　　麗水縣<hi>附郭</hi>
　王褘少微倡和集序州在浙東最左僻其土俗簡以<lb/>
　　質其田賦薄以寡自昔易為<lb/>
　陳希㸃勸儲倉記括蒼負山為郡土田瘠薄泝溪而<lb/>
<pb n="KR2k0044_WYG_099-28a"/>
　　西幾三百里為邑曰龍泉其地與閩接平時小民<lb/>
　　重本力穡僅僅自足然非舟車走集之便稍遇旱<lb/>
　　澇則移粟告糴於他邦者倍費事力<lb/>
　崇禎處州府志躬儉嗇尚樸素<lb/>
　崇禎處州府志其地多山少田勤於樹藝而衣食自<lb/>
　　足安土重遷雖貧不至鬻子女但信鬼尚巫雖士<lb/>
　　大夫之家亦不免<lb/>
　麗水縣志俗尚儉嗇人重本業守禮奉公頗稱易治<lb/>
<pb n="KR2k0044_WYG_099-28b"/>
　　　青田縣<lb/>
　劉基湖山義塾記士多俊彥室常殷阜<lb/>
　宋濂縣學記素稱文華之邦聲猷相尚<lb/>
　青田縣志俗尚簡樸衣用大布飲食不貴異物貧士<lb/>
　　帶經而鋤里巷市㕓所至輒聞讀書聲<lb/>
　　　縉雲縣<lb/>
　崇禎處州府志自郡守李蕃興學之後家習儒業<lb/>
　楊億與章廷評書獄訟甚稀賦輸素辦<lb/>
<pb n="KR2k0044_WYG_099-29a"/>
　宋濂樹萱堂記躬服儉素弗憚勤勞<lb/>
　括蒼彚紀道當甌婺之衝疲於陸運拮据樹藝豐年<lb/>
　　僅資俯仰<lb/>
　縉雲縣志士厲廉隅俗尚儉節庶幾太古之遺力田<lb/>
　　敦行敬業樂羣士風閨操為十邑最<lb/>
　　　松陽縣<lb/>
　程愉松陽縣經界記邑號樂土閭井周聯風俗淳厚<lb/>
　　以賦入後期為恥<lb/>
<pb n="KR2k0044_WYG_099-29b"/>
　松陽縣志人崇信義家置祭田地無他業一意力本<lb/>
　　磽确之區蓄洩及時始有秋男女盡力於耕織安<lb/>
　　土重遷儒雅以儉嗇自持<lb/>
　　　遂昌縣<lb/>
　古括遺芳遂昌雖山邑詩書之族後先相望其間或<lb/>
　　以名節著或以經學聞在山澤有韜晦而閭閻有<lb/>
　　孝義<lb/>
　遂昌縣志民甘儉約而勤耕讀士崇禮義而尚儒雅<lb/>
<pb n="KR2k0044_WYG_099-30a"/>
　　古稱好訟而喜鬬今殆庶幾<lb/>
　遂昌縣志崇禮甘儉不尚浮屠各建家祠有古立宗<lb/>
　　法崇祭祀之意人文彬起禮讓成俗而好氣夙習<lb/>
　　稍衰<lb/>
　　　龍泉縣<lb/>
　崇禎處州府志民力耕種尚儉嗇商旅憚於逺出貿<lb/>
　　遷不越鄰封積書教子宦業相望<lb/>
　龍泉縣志平居里巷絃誦相聞重本力穡僅僅自足<lb/>
<pb n="KR2k0044_WYG_099-30b"/>
　　其士操觚較藝好學而尚文其農則火田粒食力<lb/>
　　勤而尚儉<lb/>
　　　慶元縣<lb/>
　崇禎處州府志地僻民樸舟楫不通市無商賈耕讀<lb/>
　　之外無餘事士守名節婦不外見敦詩書飭廉隅<lb/>
　　安土重遷寧變產輸將不忍受辱事非切已不至<lb/>
　　公庭<lb/>
　慶元縣志敦讓厚别號為易治近矜尚服物轉薄文<lb/>
<pb n="KR2k0044_WYG_099-31a"/>
　　藝無一登鄉薦者<lb/>
　　　雲和縣<lb/>
　崇禎處州府志山多田少土瘠民貧俗儉嗇尚樸素<lb/>
　　李鄴侯興學以後儒業文風漸盛<lb/>
　崇禎處州府志質實浮靡彼此相半<lb/>
　雲和縣志俗敦廉恥尚節概力耕勤織衣食聊足自<lb/>
　　給惟工藝貿易悉資外販故流移僑居者十六<lb/>
　　　宣平縣<lb/>
<pb n="KR2k0044_WYG_099-31b"/>
　王深源通遷渡記宣慈土壤衍沃民物富庶商旅肩<lb/>
　　踵相摩屬<lb/>
　崇禎處州府志俗本古樸始以坑冶致患民習不淳<lb/>
　　繼乃崇儉務本漸異於舊<lb/>
　宣平縣志民多惑於浮屠而訟訐求勝夙習猶有存<lb/>
　　者<lb/>
　　　景寧縣<lb/>
　崇禎處州府志山谷遐阻商賈罕集人惟力田務穡<lb/>
<pb n="KR2k0044_WYG_099-32a"/>
　　爭訟鮮少士務禮讓自昔記之<lb/>
　景寧縣志頗習靡麗禮讓未興山居樸魯猶為近古<lb/>
　　<hi>處州府志重親迎禮姻婭皆肅衣冠陪壻至門奠雁禮甚整聘遣宴賀從儉喪禮不事觀飾不舉音</hi>
　　<hi>樂親朋賻贈厚意猶存歲春秋聚族合祭其祖於家廟生辰諱日各祭於家新歲寒食祭於墓雖極</hi>
　　<hi>貧不敢弛</hi>
　　<hi>處州府志元旦姻里交賀家折柏枝肖鳳形繫橘柿於中俗呼百事吉懸中堂上元節市巷皆懸燈</hi>
　　<hi>神廟競列古銅器名畫以比賽於通衢迎春日士女皆出觀各坊以童子粧像古人故事皆乘牛以</hi>
　　<hi>應土牛之令五日為角黍懸蒲艾鄉都各造龍舟競渡士女泛舟觀游八月望日大潮至清溪門女</hi>
<pb n="KR2k0044_WYG_099-32b"/>
　　<hi>子着淡素衣於門外浣手徘徊江月以當祓除之意至日家為小米米調以薑糖祀其先家人共相</hi>
　　<hi>勸食為延年之祀臘盡餽脯栗相酬酢除夕用粉蒸糕設饌為分嵗飲親朋更相邀致以敦欵好</hi>
聖訓<lb/>
　　康熙九年十月初九日欽奉<lb/>
上諭朕惟至治之世不專以法令為務而以教化為先<lb/>
　其時人心醇良風俗樸厚刑措不用比屋可封長治<lb/>
　久安茂登上理葢法令禁於一時而教化維於可久<lb/>
　若徒恃法令而教化不先是舍本而務末也近見風<lb/>
<pb n="KR2k0044_WYG_099-33a"/>
　俗日敝人心不古囂凌成習僭濫多端狙詐之術日<lb/>
　工獄訟之興靡已或豪富陵轢孤寒或劣紳武斷鄉<lb/>
　曲或惡衿出入衙署或蠧棍詐害善良萑苻之刦掠<lb/>
　時聞讐忿之殺傷疊見陷罹法網刑所必加誅之則<lb/>
　無知可憫宥之則憲典難寛念兹刑辟之日繁良由<lb/>
　化導之未善朕今欲法古帝王尚德緩刑化民成俗<lb/>
　舉凡敦孝弟以重人倫篤宗族以昭雍睦和鄉黨以<lb/>
　息爭訟重農桑以足衣食尚節儉以惜財用隆學校<lb/>
<pb n="KR2k0044_WYG_099-33b"/>
　以端士習黜異端以崇正學講法律以儆愚頑明禮<lb/>
　讓以厚風俗務本業以定民志訓子弟以禁非為息<lb/>
　誣告以全良善誡窩逃以免株連完錢糧以省催科<lb/>
　聨保甲以弭盜賊解讐忿以重身命等項作何訓迪<lb/>
　勸導及作何責成内外文武該管各官督率舉行爾<lb/>
　部詳察典制定議具奏特諭<lb/>
　　雍正元年二月十三日欽奉<lb/>
上諭致治之要首在風化移風易俗莫先於鼓厲良善<lb/>
<pb n="KR2k0044_WYG_099-34a"/>
　　　使人人知彞倫天則之為重忠孝節義之宜敦古<lb/>
　　　帝王勞來匡直所以納民於軌物者舎是無由也<lb/>
　　　朝廷每遇覃恩詔欵内必有旌表孝義貞節之條<lb/>
　　　實係鉅典邇來直省大吏往往視為具文並未廣<lb/>
　　　諮逺訪祗將有力之家囑託賂遺者漫憑郡縣監<lb/>
　　　司之申詳即為題請建坊而山村僻壌窮民耕織<lb/>
　　　之人或菽水養親大性篤孝或柏舟矢志之靡他<lb/>
　　　鄉隣嗟嘆為可欽而姓氏不傳於域邑幽光湮鬱<lb/>
<pb n="KR2k0044_WYG_099-34b"/>
　　　潛徳消沈者何可勝數爾部即傳諭督撫學<lb/>
　　　政諸臣嗣後務期各屬搜羅虚公核詢據本<lb/>
　　　人鄉評實蹟題奏旌奬勿以匹夫匹婦而輕為<lb/>
　　　阻抑勿以富家巨族而濫為表揚以副朕成俗<lb/>
　　　化民實心彰善至意特諭<lb/>
　　　　雍正二年二月初二日<lb/>
　御製<lb/>
聖諭廣訓序<lb/>
<pb n="KR2k0044_WYG_099-35a"/>
　　書曰每歲孟春遒人以木鐸徇于路記曰司徒修六<lb/>
　　禮以節民性明七教以興民徳此皆以敦本崇實之<lb/>
　　道為牖民覺世之模法莫良焉意莫厚焉我<lb/>
聖祖仁皇帝久道化成徳洋恩普仁育萬物義正萬民六<lb/>
　　六十年来宵衣旰食祗期薄海内外興仁講譲革薄<lb/>
　　從忠共成親遜之風永享昇平之治故<lb/>
特頒上諭十六條曉諭八旗及直省兵民人等自綱常名<lb/>
　　教之際以至於耕桑作息之間本末精粗公私鉅細<lb/>
<pb n="KR2k0044_WYG_099-35b"/>
　　凡民情之所習皆<lb/>
睿慮之所周視爾編氓誠如赤子<lb/>
聖有謨訓明徴定保萬世守之莫能易也朕纘承大統臨<lb/>
　　御兆人以<lb/>
聖祖之心為心以<lb/>
聖祖之政為政夙夜黽勉率由舊章惟恐小民遵信奉行<lb/>
　　久而或怠用申詔誡以示提撕謹將<lb/>
上諭十六條尋繹其義推衍其文共得萬言名曰<lb/>
<pb n="KR2k0044_WYG_099-36a"/>
聖諭廣訓旁徴逺引往復周詳意取顯明語多直樸無非奉<lb/>
先志以啟後人使羣黎百姓家喻而户曉也願爾兵民<lb/>
　　等仰體<lb/>
聖祖正徳厚生之至意勿視為條教號令之虚文共勉為<lb/>
　　謹身節用之庶人盡除夫浮薄囂凌之陋習則風俗<lb/>
　　淳厚家室和平在朝廷徳化樂觀其成爾後嗣子孫<lb/>
　　並受其福積家之必有餘慶其理豈或爽哉<lb/>
　　　雍正四年十月初六日欽奉<lb/>
<pb n="KR2k0044_WYG_099-36b"/>
　上諭<hi>恭紀首卷</hi>以王國棟為浙江觀風整俗使<lb/>
　　　雍正四年十一月二十七日欽奉<lb/>
　上諭<hi>恭紀首卷</hi>停浙江鄉㑹試<lb/>
　　　雍正五年三月初三日欽奉<lb/>
　上諭自古帝王致治諴民莫不以重農為首務書陳無<lb/>
　　逸先知稼穡之艱難詩載豳風備叙力家之力作論<lb/>
　　語云百姓足君孰與不足孟子云民事不可緩也盖<lb/>
　　國以民為本民以食為天農事者帝王所以承天養<lb/>
<pb n="KR2k0044_WYG_099-37a"/>
　　人久安長治之本也我國家撫綏寰宇<lb/>
聖祖仁皇帝臨御六十餘年深仁厚澤休養生息户口日<lb/>
　　增生齒日繁而直省之内地不加廣近年以來各處<lb/>
　　皆有収成其被水歉収者不過州縣數處耳而米價<lb/>
　　遂覺漸貴閩廣之間頗有不敷之慮望濟於鄰省良<lb/>
　　由地土之所產如舊而民間之食指愈多所入不足<lb/>
　　以供所出是以米少而價昻此亦理勢之必然者也<lb/>
　　夫米榖為養命之寳既頼之以生則當加意愛惜而<lb/>
<pb n="KR2k0044_WYG_099-37b"/>
　　不可存輕棄之心且資之者衆尤當隨時撙節而不可<lb/>
　　縱口腹之欲毎人能省一勺在我不覺其少而積少<lb/>
　　成多便可多養數人若人人如此則所積豈不更多<lb/>
　　所養豈不更衆乎飬生家以食少為要訣固所以頤<lb/>
　　神養和亦所以節用惜福也況脾主於信習慣便成<lb/>
　　自然每見食少之人其精神氣體未嘗不壯此顯而<lb/>
　　可見者至於各省地土其不可以種植五榖之處<lb/>
　　則不妨種他物以取利其可以種植五榖之處則當<lb/>
<pb n="KR2k0044_WYG_099-38a"/>
　視之如寶勤加墾治樹藝菽粟安可舍本而逐末棄<lb/>
　膏腴之沃壤而變為果木之場廢饔飱之恒產以倖<lb/>
　圖贏餘之利乎至於烟葉一種於生人日用毫無裨<lb/>
　益而種植必擇肥饒善地尤為妨農之甚者也小民<lb/>
　較量錙銖且但顧目前而不為久逺之計故當圖利<lb/>
　之時若令其舍多取寡棄重就輕必非其情之所願<lb/>
　而地方官遽然繩之以法則勢有所難行轉滋紛擾<lb/>
　惟在良有司勤勤懇懇諄切勸諭俾小民豁然醒悟<lb/>
<pb n="KR2k0044_WYG_099-38b"/>
　知稼穡為身命之所闗非此不能生活而其他皆不<lb/>
　足恃則羣情踴躍不待督課而皆盡力於南畆矣朕<lb/>
　聞江南江西湖廣廣東數省有一嵗再熟之稻風土<lb/>
　如此而仍至於乏食者是地土之力有餘而播種之<lb/>
　功不足豈非小民習於怠惰而有司之化導者有未<lb/>
　至耶或者曰米穀太多則價賤而難於糶賣昔人有<lb/>
　穀賤傷農之説諺語所謂熟荒者此則不必過慮假<lb/>
　若小民勤於耕作收穫豐盈價賤而難於出糶朕必<lb/>
<pb n="KR2k0044_WYG_099-39a"/>
　　多發官價以糴買之使重農務本之良民獲利有餘<lb/>
　　貲也朕平生愛惜米榖每食之時雖顆粒不肯抛棄<lb/>
　　以朕玉食萬方豈慮天庾之不給而所以如此撙節<lb/>
　　愛惜者實出於天性自然之敬慎並不由於勉強且<lb/>
　　以米榖乃<lb/>
上天所以生養萬物者朕為天下生民主惟有敬謹寳重<lb/>
　　仰冀<lb/>
天心黙佑雨暘時若歲獲有秋俾小民家有葢藏人歌樂<lb/>
<pb n="KR2k0044_WYG_099-39b"/>
　　土朕既為億萬生民計不敢輕忽天貺爾等紳衿百<lb/>
　　姓獨不自為一身一家計乎朝夕生養之需既受<lb/>
上天之賜若果加意愛惜隨時撙節則天必頻頻賜賚長<lb/>
　　享盈寧之福若恣情縱欲暴殄天物則必上干天怒<lb/>
　　不䝉賜賚而水旱灾祲之事皆所不免其理豈或爽<lb/>
　　㢤又聞江西廣西地方竟有以米榖飼養豚豕者試<lb/>
　　思榖食之與肉食孰重孰輕孰緩孰急而乃以<lb/>
上天之所賜小民終歲勤苦之所獲者為豢養物𩔖之<lb/>
<pb n="KR2k0044_WYG_099-40a"/>
　　用豈不干天和而輕民命乎朕所以惓惓訓諭者惟<lb/>
　　期天下之人專務本業以杜浮靡愛惜物力以圖久<lb/>
　　逺共體朕敬迓<lb/>
天庥勤恤民隠之意則爾等家室必益至於豐饒爾等子<lb/>
　　孫必永綿其福澤思之思之毋忽朕言將此曉諭内<lb/>
　　外官民人等並通行逺鄉僻壌咸使聞知特諭<lb/>
　　　雍正六年三月初三日欽奉<lb/>
　上諭覽福建廵撫常賚奏稱羅源縣孝子李盛山割<lb/>
<pb n="KR2k0044_WYG_099-40b"/>
　　肝救其母病母病愈後李盛山傷重身故請加旌表部<lb/>
　　議以割肝乃小民輕生愚孝向無旌表之例應不准<lb/>
　　行朕念割肝療疾事雖不經而其廹切救母之心實<lb/>
　　難得而可憫已加恩准其旌表矣嘗讀韓愈之文曰<lb/>
　　母疾則止於烹粉藥石以為事未聞毁傷肢體以為<lb/>
　　養茍不傷於義則聖賢當先衆而為之矣又讀朱子<lb/>
　　書曰割股固自不是若誠心為之不求人知亦庶㡬<lb/>
　　今乃有以要譽者是先儒論及此者屢矣本朝順治<lb/>
<pb n="KR2k0044_WYG_099-41a"/>
　　年間定例割股或致傷生卧冰或致凍死恐民倣傚<lb/>
　　不准旌表伏思我<lb/>
世祖皇帝<lb/>
聖祖皇帝臨御萬方立教明倫與人為善而於此例慎予<lb/>
　　旌表者誠乃天地好生之盛心聖人覺世之要道也<lb/>
　　視人命為至重不可以愚昧而誤戕念孝道為至𢎞<lb/>
　　不可以毁傷為正理立法垂訓實有深意存焉但向<lb/>
　　来地方有司未嘗以聖賢經常之道與國家愛養之<lb/>
<pb n="KR2k0044_WYG_099-41b"/>
　　心明白曉諭開導編氓是以愚夫愚婦救親而捐殉<lb/>
　　夫而殞命者往往有之既有其事若不予以旌表恐<lb/>
　　無以彰其苦志而慰其幽魂所以數十年来雖定不<lb/>
　　予旌表之例而仍許其奏聞且有邀恩於常格之外<lb/>
　　者仰見<lb/>
聖祖皇帝哀矜下民之<lb/>
聖心固如是之周詳而委曲也孝經曰身體髪膚受之父<lb/>
　　母不敢毁傷孝之始也孟子曰事孰為大事親為大<lb/>
<pb n="KR2k0044_WYG_099-42a"/>
　守孰為大守身為大此皆言人子一身為父母之遺<lb/>
　體雖一髪一指不可偶有虧損以傷父母之所貽也<lb/>
　孔子曰父母惟其疾之憂葢父母愛子之心無所不<lb/>
　至倘有疾病尚以為憂設有不肖忤逆之子父母且<lb/>
　恕而矜之其純孝之子而父母之憐愛又當如何也<lb/>
　豈有以已身患病之故割其子之肝肉充飲饌而和<lb/>
　湯藥其父母之心斷無有不驚憂慘惕不安之理也<lb/>
　若因此而至於傷生又豈父母所忍聞者乎夫父母<lb/>
<pb n="KR2k0044_WYG_099-42b"/>
　有疾固人子所當盡心竭力之時而孝道多端實不<lb/>
　容効命捐軀於一節孔子曰生事之以禮死葬之以<lb/>
　禮祭之以禮是人生孺慕之誠原通百年而無間者<lb/>
　也人子一身承先啟後負荷甚鉅若舍生殞命於倉<lb/>
　卒之間而忘宗祀繼續之重恐非所以為孝也況人<lb/>
　子於親本乎天性儻能盡至誠純孝之實則親病雖<lb/>
　篤呼龥請禱力省一身之過誓願為一正人如此必<lb/>
　能感天地動鬼神何須割肝刲股以為圖生之良劑<lb/>
<pb n="KR2k0044_WYG_099-43a"/>
　乎家庭之行惟在至誠至敬善體親心不必以驚世<lb/>
　駭俗之為著奇於日用倫常之外也至若婦人從一<lb/>
　之義醮而不改乃天下之正道而其間節婦烈婦亦<lb/>
　有不同者烈婦以死殉夫慷慨相從於地下固為人<lb/>
　所難能然烈婦難而節婦尤難葢從死者取決於一<lb/>
　時而守貞者必歴夫永久從死者致命而遂已而守<lb/>
　貞者備嘗其艱難且烈婦之殉節捐軀其間情事亦<lb/>
　有不同者或迫於貧窶而寡自全之計或出於憤激<lb/>
<pb n="KR2k0044_WYG_099-43b"/>
　而不暇為日後之思不知夫亡之後婦職之當盡者<lb/>
　更多上有翁姑則當奉養以代為子之道下有後嗣<lb/>
　則當教育以代為父之道他如修治蘋蘩經理家業<lb/>
　其事難以悉數安得以一死畢其責乎是以節婦之<lb/>
　旌表載在典章而烈婦不在定例之内者誠以烈婦<lb/>
　捐生與割肝刲股之愚孝其事相𩔖假若倣傚者多<lb/>
　則戕生者衆為上者之所不忍也向來未曽通行曉<lb/>
　諭朕今特頒諭旨着地方有司廣為宣布務期僻壤<lb/>
<pb n="KR2k0044_WYG_099-44a"/>
　荒村家喻户曉俾愚民咸知孝子節婦之自有常道<lb/>
　可行而保全生命之為正理則倫常之地皆合中庸<lb/>
　不負國家教養矜全之德矣倘訓諭之後仍有不愛<lb/>
　軀命蹈於危亡者朕亦不概加旌表以成閭閻激烈<lb/>
　之風長愚民輕生之習思之思之特諭<lb/>
　　雍正六年八月二十九日欽奉<lb/>
上諭<hi>恭紀首卷</hi>浙江士風丕變著照舊鄉㑹試<lb/>
　　雍正七年三月初四日欽奉<lb/>
<pb n="KR2k0044_WYG_099-44b"/>
上諭直省各處富户其為士民殷實者或由於祖父之<lb/>
　積累或已身之經營操持儉約然後能致此饒裕此<lb/>
　乃國家之良民也其為鄉紳有餘者非由於先世之<lb/>
　遺留即已身之俸禄節制謹度始能成其家計此乃<lb/>
　國家之良吏也是以紳衿士庶中之家道殷實者實<lb/>
　居五福之一而為國家所愛養保䕶之人則爾等本<lb/>
　身安可不思孳孳為善以永保其身家乎夫保家之<lb/>
　道若奢侈糜費固非所以善守而慳吝刻薄亦非所<lb/>
<pb n="KR2k0044_WYG_099-45a"/>
　以自全周禮以鄉三物教萬民有曰孝友睦婣任䘏<lb/>
　可知公財行惠任䘏之道與孝友而並重者也葢凡<lb/>
　民之情賤者忌人之貴貧者忌人之富彼窮乏之人<lb/>
　既遊閒破耗自困其生又皆不知已過轉懷忌於温<lb/>
　飽之家若富户復以慳吝刻薄為心朘削侵牟與小<lb/>
　民爭利在太平盛世年穀順成之時固可相安從來<lb/>
　遇荒歉之時貧民肆行搶奪先衆人而受其害者皆<lb/>
　為富不仁之家也迨富家被害之後官法究擬必將<lb/>
<pb n="KR2k0044_WYG_099-45b"/>
　搶奪之貧民置之重典是富戸以斂財而傾其家貧<lb/>
　民以貪財而喪其命豈非兩失之道大可憫惻者乎<lb/>
　朕為此勸導各富户等平時當以體恤貧民為念凡<lb/>
　鄰里佃户中之窮乏者或遇年穀歉收或值青黃不<lb/>
　接皆宜平情通融切勿坐視其困苦而不為之援手<lb/>
　如此則富户濟貧民之急貧民感富户之情居常能<lb/>
　緩急相周有事可守望相助忮求之念既忘親睦之<lb/>
　心必篤豈非富户保家之善道乎從來家國一理若<lb/>
<pb n="KR2k0044_WYG_099-46a"/>
　富户能自保其身家貧民共知衛夫富户一鄉如此<lb/>
　則一鄉永靖一邑如此則一邑長寧是富户之自保<lb/>
　其家猶富户之宣力於國也朕臨御以來屢經人條<lb/>
　奏民間貧富不匀請行限田之法乃至逆賊曽靜私<lb/>
　著謗書謂方今輕徭薄賦惟利於豪强兼并之家與<lb/>
　貧民無涉非復行井田不能養贍百姓等語朕思此<lb/>
　等怪謬支離之説乃理勢所萬不能行者夫天下富<lb/>
　者一而貧者百以一人之有餘欲濟衆人之不足貧<lb/>
<pb n="KR2k0044_WYG_099-46b"/>
　者未必便能成立而富户無辜已受摧殘矣此乃懷<lb/>
　欲窮天下之賊論有此情理乎朕既知其必不可行<lb/>
　若但令地方出示曉諭陽奉陰違朕實恥而不為若<lb/>
　以不能行之事委之各督撫以示德於貧民使之感<lb/>
　朕恩意而以奉行不力之故歸怨於各督撫等又朕<lb/>
　所不忍為者是以特頒諭㫖告誡爾等富户為富户<lb/>
　者當知已之得於天者甚厚常存濟人利物之心行<lb/>
　救困扶危之事敦睦宗族賙恤鄉鄰下逮佃户傭工<lb/>
<pb n="KR2k0044_WYG_099-47a"/>
　皆加惠養則人人感其德意即可消患於未萌況積<lb/>
　善之家必有餘慶種福果於天地之間子孫必長享<lb/>
　豐厚豈不美歟著各省督撫將朕此㫖通行該屬之<lb/>
　鄉紳士民人等共知之料朕赤子良民必不負朕期<lb/>
　望之誠意也特諭<lb/>
　　雍正七年六月初六日欽奉<lb/>
上諭游惰之民自昔治天下者之所深惡若好為賭博<lb/>
　之人又不止於游惰而已荒棄本業蕩費家資品行<lb/>
<pb n="KR2k0044_WYG_099-47b"/>
　日即於卑汚心術日趨於貪詐父習之則無以訓其<lb/>
　子主習之則無以制其奴鬭毆由此而生爭訟由此<lb/>
　而起盜賊由此而多匪𩔖由此而聚其為人心風俗<lb/>
　之害誠不可以悉數也大凡為不善之事者雖干犯<lb/>
　功令猶可得微利於一時而獨至賭博則今日之所<lb/>
　得明日未必能保若合一年數月而計之勝者與負<lb/>
　者同歸於盡此天下之人所共知者而無如邪僻之<lb/>
　人一入其中即迷而不悟且甘為下賤而不辭亦大<lb/>
<pb n="KR2k0044_WYG_099-48a"/>
　可悲矣數年以來屢次降㫖嚴禁而此風尚未止息<lb/>
　者則以製造賭具之尚有其人而有司之禁約未曾<lb/>
　盡力也百工技巧之事可以獲利營生者何事不可<lb/>
　為而乃違條犯法製此壊風俗惑人心之具其罪尚<lb/>
　可言乎嘗思賭博之風所以盛行父兄為之子弟在<lb/>
　旁見而傚之家主為之奴僕在旁見而傚之甚至婦<lb/>
　人女子亦沈溺其中而不以為怪總因習此者多故<lb/>
　從風而靡者衆也假若嚴行禁止使人不敢再犯則<lb/>
<pb n="KR2k0044_WYG_099-48b"/>
　日積月累後生子弟無從而見即無從而學此風自<lb/>
　然止息無俟條教號令之煩矣凡地方大吏有司均<lb/>
　有化民成俗之責而乃悠悠忽忽視為泛常安辭溺<lb/>
　職之咎今特定本地方官員勸懲之法以清其源嗣<lb/>
　後拏獲賭博必窮究賭具之所由來其製造賭具之<lb/>
　家果審明確有証據出於某縣將該縣知縣照溺職<lb/>
　例革職知府革職留任督撫司道等官各降一級留<lb/>
　任如本地有私造賭具之家而該縣能緝拏懲治者<lb/>
<pb n="KR2k0044_WYG_099-49a"/>
　知縣著加二級知府著加一級督撫司道等官紀録<lb/>
　二次將此勸懲之法永著為例於雍正庚戌年為始<lb/>
　着該督撫通行曉諭咸使聞知特諭<lb/>
　　雍正八年十一月二十一日欽奉<lb/>
上諭民間借貸一事所以通彼此之有無濟一時之緩<lb/>
　急意本善也乃有貪利營私之徒往往乘人匱之勒<lb/>
　索重利如借貸米穀則不但加三起息竟有加五或<lb/>
　多至加倍者小民偶爾窘迫止顧目前及禾稼登場<lb/>
<pb n="KR2k0044_WYG_099-49b"/>
　終歲辛苦之所獲不能復為己有雖豐稔之嵗僅足<lb/>
　供償債之需一遇歉收之年則束手無策必致息上<lb/>
　起息累年不能楚結且貽累於子孫而挾貲射利乘<lb/>
　急多取者視為固然全無矜憐憫息之意貪饕為性<lb/>
　澆薄成風此亦世道人心之患也夫緩急亦人所有<lb/>
　周禮三物六行孝友睦婣而繼以任䘏葢儕𩔖里黨<lb/>
　有急則相倚任有困則相賑䘏此鄉鄰風俗之美王<lb/>
　化所先而其人以仁厚居心亦所以長享福澤於勿<lb/>
<pb n="KR2k0044_WYG_099-50a"/>
　　替此即仰邀<lb/>
天地神明賜佑休徴之根本也從來窮通富貴境遇不常<lb/>
　　幸而富貴有餘是<lb/>
天之待我獨厚則當思濟人利物恤灾扶困以廣行善事<lb/>
　　仰荅<lb/>
天恩若以天之厚我者特為剥削貧人之具不獨<lb/>
上天覽臨必加譴責即返之於心亦忍為之乎凡屬貪鄙<lb/>
　　之人利令智昏以為如此可以致富獨不思貧富有<lb/>
<pb n="KR2k0044_WYG_099-50b"/>
　　一定之數善惡有不爽之報假令為富不仁者皆得<lb/>
　　擁厚資以長子孫而樂善好施者必致匱乏終身矣<lb/>
　　自古迄今有此天理乎嘗見不義之財得之若易乃<lb/>
　　享受未久㦯耗於意外之灾患或敗於不肖之後人<lb/>
　　是知刻薄之行損人適以自損仁厚之風利人還以<lb/>
　　自利也此種盤算惡薄之俗若不曉諭化導遽以官<lb/>
　　法繩之恐轉開其借貸之路非所以為便於窮民故<lb/>
　　特將天道好還循環往復之道委曲詳明覺悟貪夫<lb/>
<pb n="KR2k0044_WYG_099-51a"/>
　薄夫而啟其良心杜其敝俗凡有借貸銀錢米穀者<lb/>
　加一加二起息尚屬情理可行若太多則誠為富不<lb/>
　仁矣着該地方有司將天理人心時時訓諭所屬之<lb/>
　人以化其殘忍刻薄之習倘勸導既久如下愚頑惡<lb/>
　之性不移尚有為富不仁重利盤放者確訪一二人<lb/>
　加以懲治以儆其餘如此庶惡習可以轉移貪風可<lb/>
　以止息也如有無藉棍徒因朕此勸導之訓諭或借<lb/>
　端圖賴或生事强借以擾害良善溫飽人家者尤當<lb/>
<pb n="KR2k0044_WYG_099-51b"/>
　加以重懲不可寛貸但全賴地方有司奉行勸導之<lb/>
　公當勤誠也特諭<lb/>
　　雍正十三年十一月初二日欽奉<lb/>
上諭朕聞外省百姓有生計稍裕之家每遇喪葬之事<lb/>
　多務虚文侈靡過費其甚者至於招集親朋鄰族開<lb/>
　筵劇飲謂之閙喪且有於停喪處所連日演戲而舉<lb/>
　殯之時又復在途扮演雜劇戲具者從來事親之道<lb/>
　生事死葬皆必以禮得為而不為與不得為而為之<lb/>
<pb n="KR2k0044_WYG_099-52a"/>
　者均為非孝是知各循其分乃能各盡其孝而初不<lb/>
　在以奢靡相尚也況當哀痛迫切之時而顧聚集親<lb/>
　朋飲酒演劇相習成風恬不知怪非惟於理不合抑<lb/>
　亦於情何忍此甚有闗於風俗人心不可不嚴行禁<lb/>
　止着各省督撫等通行明切曉諭嗣後民間遇有喪<lb/>
　葬之事不許仍習陋風聚飲演戲以及扮演雜劇等<lb/>
　𩔖違者按律究處務在實力奉行毋得姑為寛縱特<lb/>
　諭<lb/>
<pb n="KR2k0044_WYG_099-52b"/>
　　雍正十三年十一月初十日欽奉<lb/>
上諭朕聞吉㐫異道不得相干故娶在三年之外而聘<lb/>
　在三年之内者春秋猶以為非禮記稱大功之末可<lb/>
　以冠子可以嫁子父小功之末可以娶婦已雖小功<lb/>
　既卒哭可以冠娶妻三年之喪創深痛鉅茍有人心<lb/>
　者必宜於此焉變矣乃愚民不知禮教起於皂𨽻編<lb/>
　氓之家有慮服喪之後不得嫁娶乘父母疾篤及殯<lb/>
　殮未終而成婚者其後商賈中家多有之士大夫亦<lb/>
<pb n="KR2k0044_WYG_099-53a"/>
　　間為之而八旗效之朕實憫焉自今伊始自齒朝之<lb/>
　　士下逮門内有生監者三年之䘮未終䘮不得嫁娶<lb/>
　　違者奪爵褫服其極貧皁𨽻編氓父母臥疾呻吟床<lb/>
　　褥必頼子婦以供薪水治饔飱者聽其迎娶盥饋俟<lb/>
　　疾愈䘮畢而後成婚古者禮不下庶人其斯之𩔖歟<lb/>
　　曽子問親迎女在途而壻之父母死女改服布深衣<lb/>
　　縞總以趨䘮亦此義也其商賈中家不必以士大夫<lb/>
　　禮繩之然人性皆善朕知其必有觀感興起而不忍<lb/>
<pb n="KR2k0044_WYG_099-53b"/>
　　自同於氓隸者矣特諭<lb/>
　　　雍正十三年十一月二十三日欽奉<lb/>
　上諭民間惡習無過於博戲有或陷溺於其中則子弟<lb/>
　　欺其父兄奴僕背其家主逃亡盜賊之源鮮不由此<lb/>
　　又有市井奸兇十五為羣聚黨鬭狠為患於鄉閭或<lb/>
　　强爭市肆或凌挾富人朝罹官法夕復逞兇其惡不<lb/>
　　減於刦盜至耕牛為農事之本民賴以生故惟<lb/>
郊壇<lb/>
<pb n="KR2k0044_WYG_099-54a"/>
宗廟<lb/>
社稷<lb/>
　嶽瀆之重乃用太牢而愚民妄肆屠宰價賤於羊豕悖<lb/>
　　莫甚焉是以<lb/>
皇考涖政之初即為大禁嚴飭百吏訪緝奸兇造賭具者<lb/>
　　有刑屠耕牛者有罰執法不移由是鬬狠<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>博之莠<lb/>
　　民屏息而不敢出内則五城衢巷市竊之賊日稀外<lb/>
　　則商旅恬安宵行夜宿少逢刦盜田疇益治井里宴<lb/>
<pb n="KR2k0044_WYG_099-54b"/>
　　眠摩以歲月乃克致此朕承百度肅清之後故庶政<lb/>
　　皆從寛大欲中外吏民蒸然向化遷善逺罪而不自<lb/>
　　知然所宥者災𤯝所恤者善良非謂怙終不悛者舉<lb/>
　　可縱釋也近聞奸民倡為流言以惑衆志詭云步軍<lb/>
　　統領緝獲賭博已經奏聞朕置而不問又屠牛之禁<lb/>
　　亦開昔周公立造言之刑重罷民之罰謂非此不足<lb/>
　　以定民志而成化道也勅下步軍統領暨五城御史<lb/>
　　密訪嚴緝造為此言者以正典刑各直省州縣有不<lb/>
<pb n="KR2k0044_WYG_099-55a"/>
　　能治其境内犯此三禁者該督撫即時叅究其或失<lb/>
　　察朕亦不能為大吏寛昔<lb/>
皇考多方鼓舞故告發賭博𨽻民加賞有司議叙而奉行<lb/>
　　失宜間或有生事自以為功者自今以往其各實心<lb/>
　　查禁若不能禁賭及造賭具者必以不職罪之打降<lb/>
　　及屠牛亦然惡萌復生將隳<lb/>
皇考已成之治化朕滋懼焉爾諸臣其共凛之特諭欽此<lb/>
　　　<hi>謹按浙土風俗各郡屬邑雖有不同而觀感興起喁喁嚮化之心則無不同也百年以來伏荷</hi>
<pb n="KR2k0044_WYG_099-55b"/>
　<hi>聖訓屢頒諄切教誨恩威並濟化導多方不啻面命而    耳提家喻而戸曉由是十一郡之民莫不感恩戴</hi>
　<hi>上諭徳返樸還淳以成一道同風之治雍正五年欽奉    令和碩怡親王大學士張廷玉等傳諭各省大吏</hi>
　<hi>諭㫖將厯年所奉日用者即敬謹刋刻通行頒示所屬    凡切於民生</hi>
　<hi>聖訓地方令百姓抄録記載俾僻邑逺鄉咸聞    各遂其生各復其性以仰副</hi>
　<hi>聖主教養萬方之至意隨經欽遵刋刻頒行尚恐小民    或有未經抄録或久而記載偶遺者兹特恭紀於</hi>
　　　<hi>風俗門内以垂訓萬世云</hi>
　<lb/>
　　浙江通志卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百八十</head> <lb/>
    <p>
<pb n="KR2k0044_WYG_279-1a"/>
欽定四庫全書<lb/>
　浙江通志卷二百八十<lb/>
　雜記<hi>下</hi>
　山居新語元至元間杭州尚有火禁高彦敬克恭為<lb/>
　　江浙行省郎中知杭民藉手業以供衣食禁火則<lb/>
　　小民屋狹夜作㸃燈必遮藏隠蔽而為之是以數<lb/>
　　至火患遂弛其禁杭民頼是以安與亷叔度除成<lb/>
　　都火禁一意也<lb/>
<pb n="KR2k0044_WYG_279-1b"/>
　至正直記羅太無錢唐人故宋宦官也侍三宫入京<lb/>
　　後以疾得賜外居閉門絶人事好讀書善識天文<lb/>
　　地理藝術武夷杜伯原嘗師問之因得其秘乃姪<lb/>
　　官至司徒權勢炎炎公卿莫不諛附遇嵗朝司徒<lb/>
　　請謁太無太無掩門不納司徒大呼以首觸扃太<lb/>
　　無於戶内呼司徒名應之曰人道汝是太山我道<lb/>
　　汝是氷山我老且病願乞骸骨若奏我歸杭州即<lb/>
　　是敬我司徒於是特奏可其請太無以所積金帛<lb/>
<pb n="KR2k0044_WYG_279-2a"/>
　　玩好皆散與鄰坊故人惟存書籍數十部束於車<lb/>
　　後屬司徒曰我不依汝汝亦不可依勢至於再三<lb/>
　　遂到杭逾年卒司徒者不遵其訓弄權不已遂以<lb/>
　　妄受湖州人田土坐罪流逺方卒而太無乃得終<lb/>
　　於鄉里可謂有先識矣杭州七寳寺乃羅司徒所<lb/>
　　建者<lb/>
　輟耕録汪佛奴歌兒也嘉興富户濮樂閒以中統鈔<lb/>
　　一千錠買為妾一日桂花盛開濮置酒佛奴奉觴<lb/>
<pb n="KR2k0044_WYG_279-2b"/>
　　濮有感於中澘然垂淚曰吾老矣非乆於人世者<lb/>
　　汝宜善事後人佛奴亦泣下誓無二志既而濮果<lb/>
　　死佛奴獨居尼寺操行潔白以終其身<lb/>
　元史文宗本紀至順三年十月命浙江行省範銅造<lb/>
　　和寧宣聖廟祭器凡百三十有五事<lb/>
　農田餘話至正庚寅江浙鄉試貢院中驚喧以為見<lb/>
　　大蛇或言見怪獸莫測所在故試塲以角端為題<lb/>
　樂郊私語海鹽私販每操兵飛棹徃來賈販雖吏兵<lb/>
<pb n="KR2k0044_WYG_279-3a"/>
　　莫之敢攖至正丁酉灤城范㢘卿以廕補蘆瀝廵<lb/>
　　檢為人恂恂儒者顧長騎射無論鳥獸不及飛竄<lb/>
　　雖海塗上跳魚子蟹之細射之百不失一夜每懸<lb/>
　　火竿上去竿三百歩從暗中射火無不滅也於是<lb/>
　　亡命心懼毋敢私販境内為之肅然先是本路推<lb/>
　　官陳春以平反鹽獄數百人至是本路大僚曰使<lb/>
　　廵官人人如范何必陳司理平反也<lb/>
　樂郊私語海鹽州學有至元六年知州趙孟貫賈禧<lb/>
<pb n="KR2k0044_WYG_279-3b"/>
　　重修碑至正六年知州葉彦中再修有碑三州守<lb/>
　　皆有治聲趙字子唯台州黄巖人其祖子英為宋<lb/>
　　宗室少卿南遷時以宗室從為黄巖丞遂家焉有<lb/>
　　子六人皆以文學登膴仕至其孫師淵為太常丞<lb/>
　　師夏為判宗皆受業紫陽之門且締姻焉故能以<lb/>
　　禮世其家云賈字吉甫宛丘人治行以正羣佐老<lb/>
　　胥肅然若家之奉其尊也葉字大中松陽人以才<lb/>
　　敏有風操為江南行御史臺架閣管勾所至有績<lb/>
<pb n="KR2k0044_WYG_279-4a"/>
　　可紀至於崇道重學則三君之雅意均也<lb/>
　輟耕録武林錢思復先生<hi>明善</hi>年十六七時以詩見息<lb/>
　　齋李公於州橋寓居既拜公公答拜命坐辭之再<lb/>
　　公曰仲尼之席童子隅坐因不敢辭徐永之為江<lb/>
　　浙提舉日客徃訪之者無間親疎貴賤必送之門<lb/>
　　外凡客請納歩則曰不可婦人送迎不踰閾前軰<lb/>
　　謙抑汲引後進者如此<lb/>
　蘭谿縣志金仁山先生<hi>履祥</hi>篤於分義有故人子坐累<lb/>
<pb n="KR2k0044_WYG_279-4b"/>
　　母子分配隔逺不相聞者十年先生傾貲營購以<lb/>
　　歸其子後貴先生終不自言相見勞問而已<lb/>
　農田餘話金華黄晉卿<hi>溍</hi>早年為湖州長興吏因簿<lb/>
　　書被箠乃棄吏發憤讀書登進士為世名儒<lb/>
　雙槐嵗抄四明陳桱嘗作宋鑑網目筆其先世曰户<lb/>
　　部尚書顯者嘗論蔡京之奸不復仕顯孫曰吏部<lb/>
　　尚書伸上章辨偽學諫韓侂胄北伐遂致仕伸子<lb/>
　　曰工部尚書徳剛請復濟王官爵端平中左遷而<lb/>
<pb n="KR2k0044_WYG_279-5a"/>
　　卒徳剛子曰太學博士著上書論賈似道奸邪出<lb/>
　　判臨安府桱即著之孫也<lb/>
　湧幢小品顧圭上虞人死方國珍之難里人瘞尸於<lb/>
　　江岸為風濤蕩析而塜獨完越七月其孤謀返塟<lb/>
　　啟視面如生次日其地盡為江矣<lb/>
　蘭谿縣志吳綺字季可當蘭谿升為州時季可尚未<lb/>
　　冠趨事於官衆嘉其能明初越國胡公<hi>大海</hi>下蘭谿<lb/>
　　逰兵四出居民竄匿季可見旗者曰願見總兵安<lb/>
<pb n="KR2k0044_WYG_279-5b"/>
　　業以給軍餉引至帳下越國見之壮其言授以大<lb/>
　　杖曰違律暴掠者用此杖之軍士皆懼衆頼以安<lb/>
　嚴州府志張士誠令其部将劉真據桐廬謀築城毁<lb/>
　　安樂塔及牛山臨江扶欄取其磚石掘地作河以<lb/>
　　取土居民苦於力役真性慘酷築土不堅者遂和<lb/>
　　土築其中死者相枕藉既而真登鳯皇山瞰視曰<lb/>
　　即此可以觀城中之虚實矣事遂寝今市心及横<lb/>
　　港一帶隠然隆起者皆新城基也<lb/>
<pb n="KR2k0044_WYG_279-6a"/>
　水東日記洪武庚戌太祖将大封功臣遣使至台郡<lb/>
　　訪唐和陵所賜錢武肅王鐡劵十五世孫尚徳捧<lb/>
　　劵及五王像以進寵遇優渥已而還其劵與像以<lb/>
　　禮敦遣而歸<lb/>
　吾學編周王橚洪武三年封吳國錢唐七年置杭州<lb/>
　　䕶衛上以浙江財賦重地不可封王罷䕶衛改封<lb/>
　　周<lb/>
　萬歴野獲編洪武四年辛亥始開科取士時自畿輔<lb/>
<pb n="KR2k0044_WYG_279-6b"/>
　　外加行中書省凡十有一列中式者一百二十名<lb/>
　　而吾浙得三十一人蓋居四分之一而㑹元俞友<lb/>
　　仁復為仁和人首藩首科盛事如此是時劉基宋<lb/>
　　濂章溢王褘輩俱浙人一時同為開創名臣宜其<lb/>
　　聲氣之相感也<lb/>
　池北偶談明兩浙人物劉文成<hi>基</hi>為謀臣之首宋文<lb/>
　　憲<hi>濂</hi>為文臣之首方正學<hi>孝孺</hi>為忠臣之首于忠<lb/>
　　肅<hi>謙</hi>為功臣之首<lb/>
<pb n="KR2k0044_WYG_279-7a"/>
　禮賢録劉基以母喪至家營塟事時語所親以上必<lb/>
　　當有天下之状於是鄉里及隣附郡縣翕然心服<lb/>
　　方氏雖據温台明三郡其士大夫皆仰基如景星<lb/>
　　慶雲上時使人以手書訪軍國事於基其書多自<lb/>
　　製皆稱御諱頓首奉書伯温老先生閣下而不名<lb/>
　古今竒聞𩔖紀誠意伯劉公疾革時語其子云吾家<lb/>
　　封爵當中絶然至五世後應得武職從兹可傳繼矣<lb/>
　　至孫薦襲爵後果被革𢎞治初詔録公後為處州<lb/>
<pb n="KR2k0044_WYG_279-7b"/>
　　指揮使正五世矣時嫡孫以罪繫獄有司脱桎梏<lb/>
　　而冠服之人以為竒遇<lb/>
　玉劍尊聞章溢奏定處州七縣税糧比宋制畝加五<lb/>
　　合上特命青田縣糧止作五合起科餘准所擬曰<lb/>
　　使劉伯温子孫世世為美談也<lb/>
　仰山脞録章公溢始生時其音如鐘父母疑為不祥<lb/>
　　㡬不舉及成童嶷然荘重不習鄉井輕儇態至正<lb/>
　　壬辰蘄寇犯龍泉公與從子存仁避亂山中存仁<lb/>
<pb n="KR2k0044_WYG_279-8a"/>
　　為賊所得公曰吾兄止有一子不可使無後挺身<lb/>
　　出語賊曰兒幼無所知我願代之賊素聞公名方<lb/>
　　出重購求之及得公大喜欲問計公正色曰若等<lb/>
　　皆有父母妻子顧為此滅族事耶賊怒繫之柱磨<lb/>
　　其脇曰不降者死公曰吾終不為不義屈賊壮之<lb/>
　　不敢加害公夜紿守者乘間脱歸避地閩中太祖<lb/>
　　以束帛召公遂起為佐命勲臣<lb/>
　金華雜識宋濂師聞人夢吉又師吳萊萊師方韶父<lb/>
<pb n="KR2k0044_WYG_279-8b"/>
　　永康胡長孺青田余學古學古師同邑王夢松夢<lb/>
　　松師王味道味道則晦翁弟子也淵源之有自如<lb/>
　　此<lb/>
　碧里雜存宋太史濂乞歸時御製詩二句餞之云白<lb/>
　　下開尊話别離知君此後迹應稀濂續云臣身願<lb/>
　　作衡陽雁一度秋風一度歸上悦賜白金緡幣文<lb/>
　　綺曰與汝作百嵗衣也自是嵗一朝焉<lb/>
　菽園雜記宋景濂歿夔州府葬蓮花池山下成化間<lb/>
<pb n="KR2k0044_WYG_279-9a"/>
　　墓壊廵撫池州孫公仁為遷葬成都適蜀王府宋<lb/>
　　承奉新作壽藏於成都東門外孫公求以葬先生<lb/>
　　承奉慨然許因此葬焉<lb/>
　傳信録方孝孺先生未生時其父将葬其祖已擇某日<lb/>
　　矣忽夜夢一朱衣人前跪曰聞執事作尊翁藏於<lb/>
　　某山之原然吾九族居此已數百年子孫蕃衍不<lb/>
　　知其數再緩三日吾當徙避言訖辭去明日起工<lb/>
　　即得一穴濶六丈許中有赤蛇千共一穴其長數<lb/>
<pb n="KR2k0044_WYG_279-9b"/>
　　尺蓋所夢之朱衣也先生父素不信鬼神積薪縱<lb/>
　　火焚之有烟一道直指先生之家是時母方妊數<lb/>
　　日先生生焉状甚異舌能入鼻中後盡忠於建文<lb/>
　　君遭赤九族蓋蛇之報云<lb/>
　蒹葭堂雜抄天台方孝孺少時嘗過嚴陵釣臺有古<lb/>
　　詩一章敬賢當逺色治國湏齊家如何廢郭后寵<lb/>
　　此隂麗華糟糠之妻尚如此貧賤之交安足倚羊<lb/>
　　裘老子早見㡬却向桐江釣烟水此不獨工於詩<lb/>
<pb n="KR2k0044_WYG_279-10a"/>
　　亦天下第一等議論也<lb/>
　名勝志刑部尚書魏澤謫臨海典史時捕方正學家<lb/>
　　不許容留一人公為悉力營䕶以出其孤謝文肅<lb/>
　　詩所謂孫枝一葉存者也澤字彦恩<lb/>
　名勝志洪武初瑞安人卓敬年十三讀書山中夜歸<lb/>
　　遇暴風雨遥見火光趨赴之乃一小院扁題體元<lb/>
　　入見一老翁坐長明燈下起相勞苦令童子燃枯<lb/>
　　葉為燎濕衣敬宻問翁為誰童子曰先生不欲人<lb/>
<pb n="KR2k0044_WYG_279-10b"/>
　　知其名惟自稱逍遥翁耳敬復修謹詢翁翁曰吾<lb/>
　　世業醫徃來中條山聞陶隠居有丹室在此南來<lb/>
　　採藥不乆将還郎君無用知也因與一牛騎歸及<lb/>
　　抵家牛忽咆哮化一黑虎逸去比明尋訪小院不可<lb/>
　　得數日後乃在縣西四十里陶𢎞景丹室故址有<lb/>
　　古廟是雨夜所經行者其壁有潘閬夏日宿西禪<lb/>
　　院詩筆墨猶新循其路歸見虎跡厯厯尚存<lb/>
　閒中今古録象山錢唐元末隠而不見年将六旬見<lb/>
<pb n="KR2k0044_WYG_279-11a"/>
　　四海定於一赴京敷陳王道先獻一詩詩曰大明<lb/>
　　洪武元年春春雷一聲天地響龍飛在天雨如膏<lb/>
　　天地山河増氣象山人昔住東海山山形如象山<lb/>
　　名丹丹山之南有白石山人隠遁松林間一朝隂<lb/>
　　氣蔽白日天地昬暗人變顔人既變顔心鐡黑山<lb/>
　　人鐡心仍鐡肝山人名不掛唇齒山人不與人相<lb/>
　　似吳江江上吳山青吳山有城髙百雉好風吹歩<lb/>
　　上京師鐡杖蔴鞋見天子天顔悦懌天開明謹身<lb/>
<pb n="KR2k0044_WYG_279-11b"/>
　　殿中承聖㫖致君堯舜端有時山人事業當如此<lb/>
　　詩奏即授刑部尚書<lb/>
　鎮海縣志鄞人單仲友能詩洪武中徴至南京獻詩<lb/>
　　稱㫖因奏本府名同國號請改之上喜曰彼處有<lb/>
　　定海海定則波寧改明州曰寧波時洪武十四年<lb/>
　　賜仲友還鄉考終於家<lb/>
　慈谿縣志陸俊入胄監明太祖視學令講論語問為<lb/>
　　治何先俊對以敬事而信三句上悦即日命知汀<lb/>
<pb n="KR2k0044_WYG_279-12a"/>
　　州府<lb/>
　西園雜記寧海布衣葉兑上太祖書論武事一綱<lb/>
　　三目其大意謂用兵之要在胸中有一定之規宜<lb/>
　　北絶李察罕之招誘南併張九四之僣據督方國<lb/>
　　珍之歸順取閩越之上地即建康以定都招江廣<lb/>
　　以自資進則越兩淮窺中原而取天下退則保全<lb/>
　　方面而自守此一定規模之綱領也其三目即一<lb/>
　　取張九四二取温台處三取福建時偽漢雖平而<lb/>
<pb n="KR2k0044_WYG_279-12b"/>
　　元李平章察罕方以書招誘太祖故兑云云卒之<lb/>
　　平吳平越平閩然後北伐混一天下次第皆如兑<lb/>
　　言<lb/>
　餘冬序録黄巖徐宗實垕洪武中為兵部侍郎奉使<lb/>
　　兩淮多所建白海州有節婦侍小花年十六許嫁<lb/>
　　而夫亡婦徃夫家成喪持服養姑送終剪髪自誓<lb/>
　　守節不二採訪使上其事所司以其年未五十不<lb/>
　　合例宗實上言曰隨事處中始為合義守文執一<lb/>
<pb n="KR2k0044_WYG_279-13a"/>
　　豈曰得宜厥婦既能哭夫於筮嫁之初又能剪髪<lb/>
　　於葬姑之後雖剜目截耳亦無以加自當與立志<lb/>
　　卓異同科豈與守節尋常比例朝論是其言下郡<lb/>
　　邑旌之<lb/>
　萬厯野獲編嘉興有王嘉㑹者字元禮元末累舉不<lb/>
　　第入明以明經應聘至京授翰林檢討洪武十五年<lb/>
　　陞國子右司業與祭酒宋訥左司業龔斆嚴立楷<lb/>
　　範三人俱春秋髙鬚眉皓然太學數千人肅而畏<lb/>
<pb n="KR2k0044_WYG_279-13b"/>
　　之以老疾乞歸特賜致仕未行而卒於官舍時年<lb/>
　　八十餘上命禮部應天府給舟車還葬發引之日<lb/>
　　又詔沿途有司祭之今鄉人已無能名之者矣<lb/>
　歸田詩話洪武間臨安宰王謙嵗終行鄉飲酒禮選<lb/>
　　諸生少俊者十人習歌鹿鳴等篇吹笙撫琴以調<lb/>
　　其音節至日就講堂設宴席地而歌之器用罍爵<lb/>
　　執事擇吏卒巾服潔浄者賔主歡飲父老嘆息稱<lb/>
　　頌儼然有古風後遂以為常凡宴飲如㑹友則歌<lb/>
<pb n="KR2k0044_WYG_279-14a"/>
　　伐木勞農則歌南山賀新居則歌斯干送征役則<lb/>
　　歌無衣待使客則歌皇華之𩔖不用世俗伎樂識<lb/>
　　者是之<lb/>
　雙槐嵗抄舟山下舊有状元橋童謡謂状元出定海<lb/>
　　洪武二十七年縣人張信果應其䜟<lb/>
　西湖遊覽志餘洪武間詔選識字良家女及能讀大<lb/>
　　誥者杭州以江干蔡氏應詔入宫署為女官永樂<lb/>
　　初命蔡氏選識字女子於杭州後得其甥張氏應<lb/>
<pb n="KR2k0044_WYG_279-14b"/>
　　詔亦為女官云<lb/>
　鳯洲雜編洪武三十年起取天下税户鄭沂入見授<lb/>
　　禮部尚書以其從子榦為御史永樂十二年御史<lb/>
　　七十二嵗乞歸上曰教翰林院寫策書禮部宴用<lb/>
　　正官陪教坊伎樂陛辭賜金綉衣楮帛榦舉從子<lb/>
　　煁可用上曰御史舉也除御史後累遷大理寺丞<lb/>
　　永樂十七年北京初受賀致仕御史榦及弟致仕<lb/>
　　楷來朝賜宴及楮幣與為善隂隲二部上曰他家<lb/>
<pb n="KR2k0044_WYG_279-15a"/>
　　人多與二十部十九年翰林檢討鄭叔美以告病<lb/>
　　例為民仁宗立與子弟來朝上顧長者非鄭檢討<lb/>
　　乎何為冠平巾吕震以故對上特詔予冠帶致仕<lb/>
　　各賜鈔二千貫給驛舟還家<lb/>
　都公譚纂鄭尚書暘浦江義門人太祖嘗一日問尚<lb/>
　　書汝家累世同居何以致之尚書叩首曰但不聴<lb/>
　　婦人言耳上深然之<lb/>
　崇禎浦江縣志鄭氏五皓者監察御史榦蜀府長史<lb/>
<pb n="KR2k0044_WYG_279-15b"/>
　　楷詹事府丞柎翰林檢討棠清逸處士柏也一門<lb/>
　　伯仲學優文行求之古今亦希覯焉<lb/>
　萬厯野獲編金實者金華人永樂初生員上書陳王<lb/>
　　道其綱有四其目有五上嘉納之又試䇿三道俱<lb/>
　　稱㫖遂命入文淵閣預修太祖實録書成授翰林<lb/>
　　典籍又預修永樂大典晉春坊司直郎洪熈中陞<lb/>
　　衛王府長史正統四年充㑹試同考官以青衿為<lb/>
　　纂修一異也以青宫近臣曵裾王門二異也以藩<lb/>
<pb n="KR2k0044_WYG_279-16a"/>
　　府外僚膺衡文重任三異也是時官制已乆定而<lb/>
　　金實獨承異數如此<lb/>
　天順日録吏部尚書魏驥浙江人初為松江教官汲<lb/>
　　汲成就人才諸生在學者候一更盡必擕茶徃視<lb/>
　　之見書聲者供茶一甌而反至三更将盡必擕粥<lb/>
　　以隨尚有誦書者供粥一碗且嘉其勤如此亦不<lb/>
　　頻數間旬一行士子咸感激後出其門者顯宦甚<lb/>
　　盛<lb/>
<pb n="KR2k0044_WYG_279-16b"/>
　萬厯野獲編仁宗初即位故宫僚左春坊左贊善徐<lb/>
　　善述卒於官贈太子少保謚文肅命有司立祠祀<lb/>
　　之宣宗初為文以祭徐字好古天台人起嵗貢為<lb/>
　　桂陽州學正遷國子博士至今官凡考鄉試者二<lb/>
　　㑹試者二賛善從六品超九階而贈宫保且得諡<lb/>
　　賜祠儲君親洒翰祭之實為前所未有<lb/>
　湧幢小品袁栁荘<hi>珙</hi>之父號菊村其先有袁天與者<lb/>
　　以進士死徳祐之難全家俱覆凡十七人僅一孤<lb/>
<pb n="KR2k0044_WYG_279-17a"/>
　　救免又百餘年而有栁荘云<lb/>
　水東日記于節庵<hi>謙</hi>之先世有顯宦至其父幼孤貧<lb/>
　　流落雖知其先世之貴而不能詳所知者黄鶴山<lb/>
　　有先塋其兄弟名山壽海壽耳節庵既長為董鏞<lb/>
　　先生壻先生藏書有黄文獻公溍集載湖南宣慰<lb/>
　　于九思行状可考節庵能知其先以得此文焉爾董<lb/>
　　先生子中書舍人璵語及此事云<lb/>
　畜徳録孫原貞以實録事至杭屬諸學生給事筆硯<lb/>
<pb n="KR2k0044_WYG_279-17b"/>
　　時于肅愍公在列進曰學校之設将養賢以為用<lb/>
　　耶抑供事書辦耶孫下席迎上座謝過遂與定交<lb/>
　水東日記于節庵以兵部侍郎廵撫河南遷大理少<lb/>
　　卿入京不持土物賄當路汴人嘗誦其詩曰手帕<lb/>
　　蘑菇與線香本資民用反為殃清風兩袖朝天去<lb/>
　　免得閭閻話短長<lb/>
　玉劍尊聞于謙為兵部尚書寇犯西北貴州苗大起<lb/>
　　二廣四川復用兵警報旁午謙目視指屈口為奏<lb/>
<pb n="KR2k0044_WYG_279-18a"/>
　　二吏從旁録録常不及<lb/>
　瑣綴録景泰間用人多宻訪於少保謙時缺祭酒翰<lb/>
　　林徐有貞求補以門生楊宜為少保内姻託為之<lb/>
　　請至於再四少保曲意從之因中使言於上一日<lb/>
　　退朝宣少保至文華殿辟左右諭曰徐有貞雖有<lb/>
　　詞華然其存心奸邪豈堪為祭酒若從汝用之将<lb/>
　　使後生秀才皆被他教壊了心術少保不能對惟<lb/>
　　叩頭而已退則汗出浹背左右遥聞祭酒之説而<lb/>
<pb n="KR2k0044_WYG_279-18b"/>
　　未悉有貞竟不得知遂銜少保後果誣以重罪<lb/>
　萬厯野獲編宣徳初年添設浙江杭嘉二府屬縣勸<lb/>
　　農主簿<lb/>
　菽園雜記吴文恪公訥為御史廵按兩浙時壊秦檜<lb/>
　　碑因刻石記曰右宣聖及七十二弟子賛宋髙宗<lb/>
　　製并書其像則李龍眠所畫也髙宗南渡建行宫<lb/>
　　於杭紹興十四年正月始即岳飛第作太學三月<lb/>
　　臨幸首製先聖賛後自顔淵而下亦撰辭以致褒<lb/>
<pb n="KR2k0044_WYG_279-19a"/>
　　崇之意二十六年十二月刻石於學附以太師尚<lb/>
　　書左僕射同中書門下平章事兼樞宻使秦檜記<lb/>
　　檜之言曰孔聖以儒道設教弟子皆無邪雜背違<lb/>
　　於道者今縉紳之習或未純乎儒術顧馳狙詐權<lb/>
　　譎之説以僥倖於功利其意蓋為當時言恢復者<lb/>
　　發也嗚呼靖康之禍汴都淪覆當時臣子正宜枕<lb/>
　　戈嘗膽以圖恢復而檜力主和議攘斥衆謀盡指<lb/>
　　一時忠義之言為狙詐權譎之論先儒朱熹謂其<lb/>
<pb n="KR2k0044_WYG_279-19b"/>
　　倡邪説以誤國其罪上通於天萬死不足以贖者<lb/>
　　是也昔龜山楊先生時嘗建議罷王安石孔廟配<lb/>
　　享識者韙之訥一介書生幸際聖明備員風紀兹<lb/>
　　於仁和縣學得觀石刻見檜之記尚與圖賛並存<lb/>
　　因命磨去其文使邪詖之説奸穢之名不得厠於<lb/>
　　聖賢圖像之後然念流傳已乆謹用備識俾後覽<lb/>
　　者得有所考云<lb/>
　萬厯嘉善縣志大理卿胡槩将析縣命知府齊公政<lb/>
<pb n="KR2k0044_WYG_279-20a"/>
　　相地齊欲定縣於西塘鎮有成議矣胡詢諸父老<lb/>
　　陶荘里民袁顥方弱冠進曰建邑者最上論國計<lb/>
　　次論人情又次論地勢西塘僻處一隅非扼塞要<lb/>
　　會武塘海濵孔道郡之東藩地方有警可以扼吭<lb/>
　　又商旅徃來民易成聚胡大然之遂挾輿偕行自<lb/>
　　嘉興東來先閲武塘四水皆直胡不甚樂及抵西<lb/>
　　塘見南北諸流皆會於文水漾召顥語云國計民<lb/>
　　情爾言當矣如地勢何顥曰西塘二水雖合勢實<lb/>
<pb n="KR2k0044_WYG_279-20b"/>
　　傾邪武塘雖直勢甚平正觀形者得其偽察理者<lb/>
　　得其真古者太史覛土較輕重試秤之優劣判矣<lb/>
　　胡命取二鎮土秤之果武塘重遂定治焉<lb/>
　天啟慈谿縣志王母張氏其父為餘姚張雲航先生<lb/>
　　有隠徳善識鑒每奇其女教之經義適慈谿王明<lb/>
　　白之子伯壎為金溪令有能聲雲航嘗囑其女曰<lb/>
　　得甥當告我舉首子以告視之曰來矣名之曰來<lb/>
　　再舉子再告曰復來矣名之曰復既以第三甥告<lb/>
<pb n="KR2k0044_WYG_279-21a"/>
　　曰亦足與兄鼎足而立名之曰鼎來復同中宣徳<lb/>
　　丙午科來為工部尚書復為刑部主事鼎為御史<lb/>
　　終廣東僉事張封太夫人相夫教子一以古人為<lb/>
　　法金溪既歿手書箴訓諄諄以竭忠報主為規來<lb/>
　　征湖廣時手製汗衫遺之云非為不足汝所特使<lb/>
　　汝知我尚康庶得安心王事不以我老為念耳及<lb/>
　　凱還復戒以毋自矜伐以全居美之道母賢而子<lb/>
　　並顯真盛事也<lb/>
<pb n="KR2k0044_WYG_279-21b"/>
　静志居詩話漏侍御瑜潛迹江湖締交耆舊宣徳中<lb/>
　　在烏墩為九老之㑹時趙嶬伯髙年九十一吳煥<lb/>
　　汝文年九十趙岐伯通年八十九孫孟吉兆禎唐<lb/>
　　其諒年八十五水宗逹朝宗年八十二叔瑜與壺<lb/>
　　敏中行錢郁耀宇年皆八十餘時人有詩紀其事<lb/>
　　云景廹桑榆盡日閒更邀同志效香山尋常樽酒<lb/>
　　頻酬勸適意林泉任徃還心逺自忘塵世事年來<lb/>
　　不鎖利名關莫言九老非前比養得天和總一般<lb/>
<pb n="KR2k0044_WYG_279-22a"/>
　　流傳以為佳話嶬宋安定郡王後洪武中官儀鸞<lb/>
　　司序班岐安康郡王後孟吉革除間太常博士其<lb/>
　　諒革除間以文史院出署天長丞郁湖廣石門知<lb/>
　　縣嶬煥孟吉敏皆烏墩人岐青鎮人宗達吳江人<lb/>
　　其諒鳯陽人郁臨安人烏墩一曰烏戍亦曰烏鎮<lb/>
　　又曰烏陀青鎮即青墩也<lb/>
　宛委餘編杭州耆老㑹在正統間大理正卿郎子貞<lb/>
　　八十一封吏部員外郎孔希徳八十禮部郎中蒋<lb/>
<pb n="KR2k0044_WYG_279-22b"/>
　　廷暉七十八處士項伯藏九十三孫適郭文敏皆<lb/>
　　七十三又有稽勲郎中鄧林布政使姚肇以寓公<lb/>
　　與㑹而年不及<lb/>
　水東日記商𢎞載<hi>輅</hi>家藏宋時公牒一紙内凡朝廷<lb/>
　　語言皆朱書蓋其先本西夏人以獻宻有功送浙<lb/>
　　中意與今安插降人相𩔖所居淳安族頗䌓衍蓋<lb/>
　　四百年於兹矣<lb/>
　菽園雜記商文毅公<hi>輅</hi>父為府吏公生時知府夜遥<lb/>
<pb n="KR2k0044_WYG_279-23a"/>
　　見吏舍有光跡之非火也翼日問羣吏云商某生<lb/>
　　一子知府異之語其父善撫之後仕至大學士天<lb/>
　　順初罷歸有醫善太素脈公命診之云歇禄十年<lb/>
　　當再起成化初復起入閣數年致仕<lb/>
　玉劍尊聞商文毅致政歸劉文安定之見其子孫多<lb/>
　　賢嘆曰吾與公同處未嘗見筆下妄殺一人宜子<lb/>
　　孫若是<lb/>
　萬厯野獲編景泰自郕王即位推恩藩邸舊臣以審<lb/>
<pb n="KR2k0044_WYG_279-23b"/>
　　理正俞綱為太僕寺少卿嘉興人也以伴讀俞山<lb/>
　　為鴻臚寺丞秀水人也二邑俱附郭同時同姓綱<lb/>
　　以生員習字選山以舉人副榜起綱次年即以兵<lb/>
　　部左侍郎入内閣山次年亦至吏部左侍郎為經<lb/>
　　筵講官尋因易儲綱加太子少保山加太子少傳<lb/>
　　俱為宫銜二品而不得正拜六卿然得兼支二俸<lb/>
　　後山宻請復儲不聴遂引疾以優禮致仕天順元<lb/>
　　年卒綱於天順復辟再起南京禮部左侍郎成化<lb/>
<pb n="KR2k0044_WYG_279-24a"/>
　　二年致仕十四年卒賜祭𦵏如例則景泰舊臣所<lb/>
　　無者綱字元立山字積之<lb/>
　湯斌明史稿孝惠皇太后邵氏杭州昌化人知書年<lb/>
　　十四聘者七人皆死一指揮聘之已上馬迎矣墜<lb/>
　　而死其父林充漕卒擕至京師入掖庭成化十二<lb/>
　　年冊為宸妃二十三年封貴妃生興王祐杭岐王<lb/>
　　祐榆雍王祐橒世宗入繼大統上尊號曰夀安皇<lb/>
　　太后封弟喜昌化伯<lb/>
<pb n="KR2k0044_WYG_279-24b"/>
　嘉禾徴獻録安妃姚氏名妙荘嘉興人父敬生妃有<lb/>
　　異徴嘗因盥潄見靧水中羽扇夾兩旁日月雲霞<lb/>
　　爛然五色長而端静家貧習䌟績貿易每出必俟<lb/>
　　日中後市囂屏息乃就市行止必從中道目無忤<lb/>
　　視人多奇之年十五憲廟遣中人懐恩選淑女江<lb/>
　　南妃名上籍中素寡髪不盈尺一夕髪長委地入<lb/>
　　宫生第九皇子夀王祐稽尋拜安妃父母皆已物<lb/>
　　故惟敬弟玉之子福員貧甚販菜於市詔下有司<lb/>
<pb n="KR2k0044_WYG_279-25a"/>
　　訪親屬物色得之即授錦衣衛千户時人為之語<lb/>
　　曰誰氏子賣青梅朝藍縷夕錦衣王以𢎞治四年<lb/>
　　冊封藩邸在蜀之保寧妃亦從之尋薨謚曰端懿<lb/>
　　福員子錦孫承勲皆世襲承勲子思孝無子工部<lb/>
　　尚書思仁蓋福員五世孫也<lb/>
　西園雜記成化庚子浙江鄉試填榜第一卷得餘姚<lb/>
　　王冡宰華時憲長楊公子方以華儒士抑寘第二<lb/>
　　而以仁和李亞卿旻為榜首明年辛丑王状元及<lb/>
<pb n="KR2k0044_WYG_279-25b"/>
　　第至甲辰科李亦及第一科二状元盛矣李之㑹<lb/>
　　試也癸夘冬十二月發舟行至毘陵同行二人好<lb/>
　　飲博相忿争一人持刀刺之誤中李肩李驚悔即<lb/>
　　别二人返舟扺家已嵗除矣甲辰新正親友促其<lb/>
　　行李乃齋沐禱於響卜以决行止至清河坊北有<lb/>
　　唱新状元花生滿路來者李聞之即治装初六日<lb/>
　　起程二月扺京明日赴部投文則席舍圖已掛部<lb/>
　　中不納李苦告尚書云汝第徃觀席舍圖有空處<lb/>
<pb n="KR2k0044_WYG_279-26a"/>
　　便收汝李亟徃觀圖尚缺其一禮部方為收卷填<lb/>
　　圖尚書笑曰那争汝一個作状元耶是春果及第<lb/>
　閒中今古録吾浙状元自正統元年丙辰科周旋十<lb/>
　　年乙丑科商輅成化十一年乙未科謝遷十七年<lb/>
　　辛丑科王華二十年甲辰科李旻五人之中周與<lb/>
　　商王與李俱同鄉舉一舉兩状元固可美而商謝<lb/>
　　李俱發解首商之三元開科以來一人商與謝又<lb/>
　　皆入閣尤為盛事也<lb/>
<pb n="KR2k0044_WYG_279-26b"/>
　玉劍尊聞有以王華同年事誣毁華者人謂華當速<lb/>
　　白王曰若白之是我訐吾同年友矣是焉能凂我<lb/>
　　哉竟不辨華四世祖性廣東叅議峒苗為亂死之<lb/>
　　曽祖與凖精於易嘗筮易得震之大有曰吾後再<lb/>
　　世其興興其久乎<lb/>
　七修𩔖稿浙省十一府七十二縣一州成化間分縣<lb/>
　　後共七十六矣有演成歌括云杭九嘉湖七台嚴<lb/>
　　皆六邑寧衢與温五紹金八處十<lb/>
<pb n="KR2k0044_WYG_279-27a"/>
　菽園雜記浙江銀課洪武間嵗辦二千八百七十餘<lb/>
　　兩永樂間増至七萬七千五百五十餘兩宣徳間<lb/>
　　増至八萬七千五百八十餘兩後鎮守太監李徳<lb/>
　　兵部尚書孫原貞奏坑户實辦銀二萬五千七百<lb/>
　　九十餘兩賠納六萬一千七百八十餘兩正統間<lb/>
　　減數止辦三萬八千九百三十餘兩景泰七年實<lb/>
　　得一萬六千零六十五兩天順六年三萬零四十<lb/>
　　八兩成化三年奉勅辦銀二萬一千二百五十兩<lb/>
<pb n="KR2k0044_WYG_279-27b"/>
　　成化五年减數一萬零二百三十七兩有竒因太<lb/>
　　監盧永之奏也未㡬又奉勅照天順六年三萬四<lb/>
　　十八兩成化十九年又因太監張慶之奏照成化<lb/>
　　三年二萬一千二百五十兩以後額辦處州府所<lb/>
　　屬各縣二萬一千二百五十兩温州府泰順縣九<lb/>
　　百九十一兩八錢共二萬二千二百四十一兩比<lb/>
　　之成化三年額數多九百九十一兩𢎞治三年减<lb/>
　　免一萬一千四百兩止辦解一萬零八百四十一<lb/>
<pb n="KR2k0044_WYG_279-28a"/>
　　兩又禁取額外耗銀三千餘兩從廵按御史暢亨<lb/>
　　之請而刑部侍郎彭韶覈實其事也<lb/>
　續停驂録天下税糧共二千九百四十三萬餘浙江<lb/>
　　一布政司二百七十五萬二千餘當天下九分之<lb/>
　　一<lb/>
　篝燈碎語𢎞治四年浙西大饑致仕太子少保禮部<lb/>
　　尚書餘杭鄒康靖公榦疏聞乞差官體勘災荒地<lb/>
　　方寛免今年租税敬皇帝嘉納之勅有司綵帛羊<lb/>
<pb n="KR2k0044_WYG_279-28b"/>
　　酒存問<lb/>
　萬厯野獲編𢎞治五年壬子浙江鄉試首塲遇大雨<lb/>
　　漂沒號舍不能坐立士子譁擾競散而出約束之<lb/>
　　不能止監臨御史監察憲臣俱欲罷試左布政劉<lb/>
　　大夏曰暴雨必有息時可令自揣能文者聴其願<lb/>
　　留勿隨衆去當以留者為凖閲其文登榜於是留<lb/>
　　者尚有八百餘人悉命還號舍雨果止於是仍如<lb/>
　　額取足數比出榜人謂得人勝他科<lb/>
<pb n="KR2k0044_WYG_279-29a"/>
　兩湖塵談𢎞治初鏡川楊公守陳以少詹事視院篆<lb/>
　　碧川楊公守阯以侍讀掌南京翰林縉紳相語以<lb/>
　　為兄弟對掌南北詞林近世所未有碧川有詩曰<lb/>
　　天風吹斷鴈鴻行霄漢平分兩玉堂小弟初懐南<lb/>
　　署印大兄又綰北門章累累不是權家客奕奕同<lb/>
　　依帝徳光仰止前修稱二趙絲綸對掌並流芳<lb/>
　西園雜記楊守陳為學士弟守阯從弟守隅守隨子<lb/>
　　茂元茂仁皆相繼登進士同宦於京好事者作春<lb/>
<pb n="KR2k0044_WYG_279-29b"/>
　　聫以侈之云半壁宫花春宴罷滿床牙笏早朝回<lb/>
　　後文懿官至吏侍守阯至吏書守隨至工書謚康<lb/>
　　簡守隅至大理卿茂元至刑侍茂仁至按察使皆<lb/>
　　有賢名昆弟子姓一時之盛江浙文獻之家鮮能<lb/>
　　儷焉<lb/>
　先進遺風謝文正公<hi>遷</hi>初入翰林有御史驟陞都憲<lb/>
　　臺中循例丐公言為賀公諗其人素不為公議所<lb/>
　　與竟辭不作<lb/>
<pb n="KR2k0044_WYG_279-30a"/>
　萬厯野獲編謝木齋<hi>遷</hi>之相也以丁憂召用時𢎞治<lb/>
　　乙夘尚為侍講學士從五品特起以少詹兼學士<lb/>
　　入直内閣因服未滿留家半年扺京甫到任即陞<lb/>
　　正詹二年即晉太子少保兵部尚書東閣大學士<lb/>
　　一時大臣崇進未有如此之迅㨗者<lb/>
　玉劍尊聞雁山五珍謂龍湫茶觀音竹金星草山藥<lb/>
　　官香魚也朱太守諌無宦情嘗曰豈以五斗易我<lb/>
　　五珍<lb/>
<pb n="KR2k0044_WYG_279-30b"/>
　見聞紀訓歸安施相之名佐翊之名佑兄弟俱為知<lb/>
　　州致仕家居田産叅差有唇齒之隙親友日為處<lb/>
　　分不能解同邑溪亭嚴公鳯素以孝友著聞事兄<lb/>
　　如父是時偶過翊之舟中語及産事公頻蹙曰吾<lb/>
　　兄懦吾正苦之使得如令兄力量可以盡奪吾田<lb/>
　　吾復何憂翊之乃惻然感悟遂拉溪亭同至兄宅<lb/>
　　且拜且泣深自悔責而相之亦涕泣慰解各欲以<lb/>
　　田相譲遂友愛終身<lb/>
<pb n="KR2k0044_WYG_279-31a"/>
　静志居詩話項襄毅<hi>忠</hi>以功業顯其里居日結檇李<lb/>
　　耆英之㑹月一集於僧房道院中同㑹者雲南布<lb/>
　　政司叅議金禮敬之四川按察司僉事梅江文淵<lb/>
　　福建按察司僉事戴祐元吉漳州知府姜諒用真<lb/>
　　武岡知州伍方公矩碭山知縣包鼐汝和通判湯<lb/>
　　彦和教授陳䝉福主之者公也始於𢎞治戊午春<lb/>
　　所賦詩文文淵彚為一集府學教授新淦蕭子鵬<lb/>
　　序之比於香山洛社云<lb/>
<pb n="KR2k0044_WYG_279-31b"/>
　嘉禾徴獻録沈氏秀水人聰慧能屬文少選入宫為<lb/>
　　女給事中孝宗嘗試六宫守宫論沈文最佳其發<lb/>
　　端云甚矣秦之無道也宫何必守哉上悦擢為第<lb/>
　　一弟溥為貢士就試春官沈贈以詩云自少辭家<lb/>
　　侍禁闈人間天上兩依稀朝隨鳯輦趨青瑣夕捧<lb/>
　　鸞書入紫薇銀燭燒殘空有淚玉釵敲斷竟無歸<lb/>
　　年來望爾登仙籍同補山龍上衮衣時競傳誦之<lb/>
　静志居詩話南元善<hi>大吉</hi>好青紫囊書妙善占基其守<lb/>
<pb n="KR2k0044_WYG_279-32a"/>
　　紹興謂窆石非禹𦵏處别於廟東南建豐碑題曰<lb/>
　　大禹陵其後望秩於是處焉<lb/>
　杭州府志仁和縣學石經正徳中廵按御史張承仁<lb/>
　　欲徙置府學教諭李璧力争之承仁曰吾徙府學<lb/>
　　非私之也何執焉璧曰璧官仁和學知為學守故<lb/>
　　物而已他非所知也承仁怒欲撻之璧曰官可去<lb/>
　　身不可辱去官而移石經非典守責矣官猶在也<lb/>
　　豈可以威奪乎承仁異之事竟寝迨璧去後廵按<lb/>
<pb n="KR2k0044_WYG_279-32b"/>
　　宋廷佐遂遷之府學<lb/>
　萬厯杭州府志正徳十五年御史唐鳯儀巡按浙江<lb/>
　　時胡世寜初起拜湖廣按察之命未上鳯儀重其<lb/>
　　人欲為建坊世寜謝曰頼主上寛仁得免罪戾幸<lb/>
　　矣何以坊為唐有僕射褚遂良者里人也當時諌<lb/>
　　易后忠莫大焉明四川按察僉事王琦兵部郎中<lb/>
　　項麒皆與同里清望重一時若移樹坊之工為三<lb/>
　　公表世教民風所益良厚鳯儀遂為樹忠清里坊<lb/>
<pb n="KR2k0044_WYG_279-33a"/>
　　於褚家堂南巷口<lb/>
　禪寄筆談胡端敏公<hi>世寜</hi>志節清峻以昌化諸生中鄉<lb/>
　　試第二登進士方舉時牌坊路費例百金公以嵗<lb/>
　　侵僅受五十金公起家力田即迥異儔輩如此<lb/>
　今言王陽明<hi>守仁</hi>初見宸濠佯言售意以窺逆謀宴時<lb/>
　　李士實在坐濠言康陵政事缺失外示愁嘆士實<lb/>
　　曰世豈無湯武耶陽明曰湯武亦須伊吕濠又曰<lb/>
　　有湯武便有伊吕陽明曰若有伊吕何患無夷齊<lb/>
<pb n="KR2k0044_WYG_279-33b"/>
　　自是陽明始知宸濠逆謀决矣乃遣其門生舉人<lb/>
　　冀元亨徃來濠邸覘其動静益得其詳於是始上<lb/>
　　疏言臣據江西上流連嵗盗起乞假臣提督軍務<lb/>
　　之權以便行事意在濠也司馬王晉溪知陽明意<lb/>
　　覆奏稱王某有本之學有用之才今此奏相應准<lb/>
　　允給與旗牌便宜行事江西一應大小緩急賊情<lb/>
　　悉聴王某隨機撫勦以故濠反陽明竟得起兵擒<lb/>
　　賊㨗奏歸功本兵新都故不喜晉溪見陽明奏遂<lb/>
<pb n="KR2k0044_WYG_279-34a"/>
　　怒故封爵久不行<lb/>
　四友齋叢説陽明既擒宸濠囚於浙省時武宗南幸<lb/>
　　駐蹕留都中官誘陽明令放還江西以待聖駕親<lb/>
　　征差二中貴至浙省諭㫖陽明責中官具領状中<lb/>
　　官懼其事乃寝因張燕於鎮海樓酒半撤梯出書<lb/>
　　簡二篋示之皆此輩關通之蹟也盡數與之二中<lb/>
　　貴感謝不已返南都力保陽明無他遂免於禍<lb/>
　緒山文録叙說陽明先生甲申年居越中秋月白如<lb/>
<pb n="KR2k0044_WYG_279-34b"/>
　　洗乃燕集羣弟子於天泉橋酒半行先生命歌詩<lb/>
　　諸弟子比音而作翕然如協金石少間能琴者理<lb/>
　　絲善簫者吹竹或投壺聚算或鼓棹而歌逺近相<lb/>
　　答先生顧而樂之遂即席賦詩有曰鏗然舍瑟春<lb/>
　　風裏㸃也雖狂得我情先生自辛巳年初歸越侍<lb/>
　　者尚寥落既而四方來者日衆癸未以後環先生<lb/>
　　之室而居每一室常合食者數十人夜無臥所更<lb/>
　　番就席歌聲徹昏旦南鎮禹穴陽明洞諸山逺近<lb/>
<pb n="KR2k0044_WYG_279-35a"/>
　　古刹無非同志寓遊之地<lb/>
　解頤詩話王陽明嘗遊一僧寺見一室封鎻甚宻欲<lb/>
　　開視之寺僧不可云中有入定僧閉門五十年矣<lb/>
　　陽明固使開視之見一僧儼然如生貌酷肖已曰<lb/>
　　此豈吾之前身乎既而見壁間一詩云五十年前<lb/>
　　王守仁開關即是閉關人精靈剥後還歸復始信<lb/>
　　禪門不壊身陽明悵然久之建塔以瘞而去<lb/>
　見只編劉方伯炌居官最㢘嘗見其手録私記自縣<lb/>
<pb n="KR2k0044_WYG_279-35b"/>
　　令以至藩司每官識其所積蓋守令積俸亦有數<lb/>
　　百金若臬副至方伯每任不過百金而已鄭端簡<lb/>
　　公<hi>曉</hi>撰方伯父威縣公墓誌以縣令進部郎尋卒<lb/>
　　盎中止餘脱粟數斗不能具殮清白家風傳之有<lb/>
　　素也<lb/>
　四友齋叢説章樸菴拯清操樸畧與楓山等其致仕<lb/>
　　回家有俸四五百金楓山知之大不樂曰汝此行<lb/>
　　大有生息樸菴有慚色<lb/>
<pb n="KR2k0044_WYG_279-36a"/>
　見只編鄭端簡公<hi>曉</hi>家規雖宴貴客不使粉墨登塲<lb/>
　　雖給用有羡不營子母之利雖子孫䌓衍無一人<lb/>
　　入歌妓之室者此規至今行之誠縉紳家久逺之<lb/>
　　藥石也<lb/>
　長興縣志長城縉紳大家城中有三曰顧大司冦應<lb/>
　　祥姚京兆一元徐方伯中行司冦位望差勝京兆<lb/>
　　而京兆子孫䌓衍彬彬文彩大勝司冦京兆與方<lb/>
　　伯同時里居方伯坐客恒滿京兆杜門不妄交一<lb/>
<pb n="KR2k0044_WYG_279-36b"/>
　　人家法清肅即諸孫方童自鄉塾歸入揖必正衣<lb/>
　　冠見之有萬石君家風<lb/>
　静志居詩話韋南苕商臣世為㢘吏時以比胡威父<lb/>
　　子歸田後與蒋恭靖瑶劉清惠麟孫僉事濟蔡同<lb/>
　　知屺唐主事樞陳叅政良謨顧尚書應祥吳太僕<lb/>
　　龍朱太守懐幹張通政寰施知州佑李知縣丙吳<lb/>
　　副使麟叅政龍一十五人結峴山逸老之社雖饎<lb/>
　　㸑不給而春秋必赴能不改其樂云<lb/>
<pb n="KR2k0044_WYG_279-37a"/>
　静志居詩話徐東濵咸為豐厓同母弟昆友皆嫺風<lb/>
　　雅歸田後築園城闉名曰餘春中疊石為小東山<lb/>
　　與錢東畬太守朱西村山人輩結小瀛洲十老社<lb/>
　　其後倭人入冦所在焚儲積遂舍園基以為倉焉<lb/>
　嘉興縣志屠應埈居秋涇有鄉人貧甚負其子孟元<lb/>
　　銀以屋基及小塋立契償之其子故長者不肯受<lb/>
　　曰吾當另酬汝直前銀不復追也隣人不勝感激<lb/>
　　及埈歸鄰人來訪訴其子之厚徳埈曰房已售爾<lb/>
<pb n="KR2k0044_WYG_279-37b"/>
　　今何居曰移某所埈命其子取還前契且為築其<lb/>
　　墳基<lb/>
　玉劍尊聞明制不得兼封本生父母諸大綬修撰滿<lb/>
　　考疏請貤封情詞懇惻肅皇許之生母卒制不得<lb/>
　　服大綬衰絰疏水不赴闕當事矜其情為請於上<lb/>
　　得服本生嗣是廷臣凡為人後者咸得貤封及服<lb/>
　　本生人推大綬為孝能錫𩔖<lb/>
　簣齋雜著常濵何侯<hi>祉</hi>涖郡有萬叅政廷彩者欲加<lb/>
<pb n="KR2k0044_WYG_279-38a"/>
　　賦嘉興什之一名以濕潤嘉興賦六十萬餘其濕<lb/>
　　潤亦六萬餘而濕潤例自湖州守劉公天和病取<lb/>
　　民之濫也欲為畫一令於平米外輸十一繼守刻<lb/>
　　核謂是已在官遂令正支萬公謂嘉湖一也於是<lb/>
　　白巡撫欲如湖例用代浙東災傷之輸運艘渡江<lb/>
　　之費檄下侯曰嘉興固無濕潤非湖比也乃自治<lb/>
　　文書陳不可状萬公怒以為抗已督責愈嚴間以<lb/>
　　言侵侯侯弗為動因又陳之御史逹撫臺咸如議<lb/>
<pb n="KR2k0044_WYG_279-38b"/>
　　報罷<lb/>
　萬厯野獲編吾浙科名最盛嘉靖戊戍慈谿袁元峰<lb/>
　　煒以鄉舉第二人登㑹元廷試探花刻一印記曰<lb/>
　　天下一二三人向來無與為對者至萬厯已丑會<lb/>
　　稽陶石簣望齡繼之其鄉㑹大對名次與袁不爽<lb/>
　　相去五十年又同二百里内人也後又十五年而<lb/>
　　慈谿楊崑阜守勤亦以鄉試第二登甲辰㑹状科<lb/>
　　名又勝袁且同一邑志趣亦頗相似云又有楊守<lb/>
<pb n="KR2k0044_WYG_279-39a"/>
　　阯為鄞縣人以鄉試第三登成化戊戍㑹試第四<lb/>
　　廷試第二亦分占三名而少第一其嫡兄守陳已<lb/>
　　先中浙江解元恰補之後守陳守阯同官詞林又<lb/>
　　同為翰林學士對掌南北詞林印且與袁文榮同<lb/>
　　郡亦浙中佳話也<lb/>
　窺天外乗有一邑而前後盛事若合符節者台州金<lb/>
　　學憲賁亨三子長立愛次立敬又次立相俱中式<lb/>
　　計偕立愛立敬俱第立相次科亦中俱官南都迎<lb/>
<pb n="KR2k0044_WYG_279-39b"/>
　　父以養又王宗沐三子長士琦次士崧又次士昌<lb/>
　　亦同計偕士琦士崧俱第士昌次科亦中<lb/>
　討桂編倭巢沈荘總制胡公<hi>宗憲</hi>覔善説者衆莫應庠<lb/>
　　生沈維錡慨然請徃胡問汝何䇿以動之錡曰倭<lb/>
　　巢錡室當以主人禮進錡有繞舍田數百畝因冦<lb/>
　　荒蕪國課無措誘彼屯田徐圖説之胡服其議錡<lb/>
　　儒服入倭叢中為叙主客禮談論頗洽因説以耕<lb/>
　　種之利并為畫久逺計而隂俟大兵四集後卒殲<lb/>
<pb n="KR2k0044_WYG_279-40a"/>
　　倭實錡本謀也<lb/>
　戒菴漫筆蒋生名洲字信之陳生名可願字敬修皆<lb/>
　　鄞人同為郡庠生嘉靖二十九年倭人王直冦邉<lb/>
　　無虛日言官奏請懸立賞格曰有能生獲王直者<lb/>
　　予萬金封伯有能使海致王直降者予世襲指揮<lb/>
　　僉事人難之莫敢行蒋生請行又薦陳生行三十<lb/>
　　四年八月以蒋生為正使陳生副之充市舶司員<lb/>
　　率若干人以徃九月出鄞江桃花渡至馬觜滙風<lb/>
<pb n="KR2k0044_WYG_279-40b"/>
　　颶舟半覆得救起至小衢山遇冦二生率衆與戰<lb/>
　　賊敗去則兵器火藥等大半耗矣乃回舟舟山蒋<lb/>
　　生念緩急惟已移書家人貰田産備具官為給劵<lb/>
　　紀之凡六日夜入大洋又四日抵五島其長來見<lb/>
　　譯知上國使甚修禮敬二生因諭宣諭日本王意<lb/>
　　其長曰日本王權在豐後山口二國當徃諭豐後<lb/>
　　山口天使行吾以船人導則又宻知王直處使宻<lb/>
　　使徃諭直來殊倨傲又密諭之曰即不念汝祖宗<lb/>
<pb n="KR2k0044_WYG_279-41a"/>
　　墳墓獨不為老母妻子計乎今中國知汝出無奈<lb/>
　　不甚罪汝募汝歸誠以此時歸正朝廷豈薄汝将<lb/>
　　官之海藩節鎮矣乃借區區數島與中國之衆久<lb/>
　　抗衡不祥莫甚况倭情貪狡即一日下片紙檄曰<lb/>
　　能以叛賊某來者勞千金恐汝頭與貢使俱北也<lb/>
　　去醜穢而就榮名孰與身死累老母妻子哉直悟<lb/>
　　謹拜諾因定歸計二生與直同行二國先至平户<lb/>
　　平户長禮敬導送如五島㑹聞巨賊徐海且率衆<lb/>
<pb n="KR2k0044_WYG_279-41b"/>
　　入冦恐我軍無備三十五年春陳生先以王直子<lb/>
　　滶養子毛臣葉宗滿王汝賢善譯辨者夏正等歸<lb/>
　　報已而蒋生行至博多知山口國荒亂不可徃謀<lb/>
　　先徃豐後國豐後王源義鎮與山口王源義長兄<lb/>
　　弟也源義鎮接蒋生禮恭蒋生曲諭以邉冦利害<lb/>
　　義鎮引罪㑹山口國使來蒋生又至山口源義長<lb/>
　　接禮尤恭又㑹同豐後禁諸倭冦邊又遣使修貢<lb/>
　　獻以謝罪三十六年蒋生以王直歸歸途安焉無<lb/>
<pb n="KR2k0044_WYG_279-42a"/>
　　盗賊如去時方陳生歸時適徐海冦桐鄉桐鄉大<lb/>
　　困都御史阮鶚困不知計陳生及夏正說海而解<lb/>
　　其圍計擒海等又葉宗滿覆舟山賊黨皆陳生以<lb/>
　　賊攻賊云王直至城下猶觀望持兩端時直衆猶<lb/>
　　盛乃胡宗憲與王滶等同臥起甚交歡遂授計夏<lb/>
　　正為好辭以滶易直乃執之竟論誅死王滶亡海<lb/>
　　葉宗滿王汝賢末减論戍直死時再呼蒋洲陳可<lb/>
　　願誤我誤我直誅而黨與散矣當時有害功者并<lb/>
<pb n="KR2k0044_WYG_279-42b"/>
　　二生譖之漫為蜚語二生竟落格廢賞宗憲為之<lb/>
　　輸粟為太學生<lb/>
　天啓平湖縣志沈坤居平湖之西麓家頗饒嘉靖間<lb/>
　　以門戸充役集收銀米遇嵗饑坤悉散家貲并所<lb/>
　　收銀米以療饑民官督之無以應甘罪獄中㑹倭<lb/>
　　冦猝臨總督胡公募勇敢之士聞坤名出獄留幕<lb/>
　　下一日值戰王江涇我軍失利胡被圍坤子惟敬<lb/>
　　甫弱冠單騎突圍中挾胡而出胡益愛重坤授千<lb/>
<pb n="KR2k0044_WYG_279-43a"/>
　　總職部兵三千父子設計偽装犒軍藥酒手執公<lb/>
　　文經倭營度倭追将近棄舟度水走倭得酒喜争<lb/>
　　飲而死者無算<lb/>
　静志居詩話嘉則<hi>沈明臣</hi>文長<hi>徐/渭</hi>同在胡少保<hi>宗憲</hi>幕府<lb/>
　　並受知遇督府周防嚴密文長恒戴敝烏巾衣白<lb/>
　　布澣衣非時闖入或出昵飲夜深猶開㦸戸以待<lb/>
　　嘉則嶽嶽不阿少保遥望見必起立嘗讌将士於<lb/>
　　爛柯山酒酣樂作嘉則於席上賦凱歌十章吟至<lb/>
<pb n="KR2k0044_WYG_279-43b"/>
　　狹巷短兵相接處殺人如草不聞聲少保起将其<lb/>
　　鬚曰何物沈郎雄快乃爾命刻石置山上<lb/>
　列朝詩集小傳茅順甫<hi>坤</hi>自命有文武才好談兵事<lb/>
　　嘉靖末年東南中倭胡績溪為制府以同年生虚<lb/>
　　心咨訪料敵設諜用順甫之䇿為多順甫亦沾沾<lb/>
　　自喜以為扣囊厎餘智猶足以辦倭也<lb/>
　歐餘漫録孫太初<hi>一元</hi>寓武林南屏山常畜一鶴自隨<lb/>
　　與許給諌杞泉子<hi>相卿</hi>善許為置田三畝嵗輸粟於<lb/>
<pb n="KR2k0044_WYG_279-44a"/>
　　萬峰深處以充鶴糧而作劵與之曰太白山人鶴<lb/>
　　田在九杞山書院之陽倚山面湖左林右涂廣從<lb/>
　　百歩計嵗入粟三石有竒以其竒為道里費而歸<lb/>
　　其成數於杭之西湖南屏山歉嵗則汰其半以主<lb/>
　　人潤筆金取盈焉佃之者主人之隣某輸之者主<lb/>
　　人之僕某董之者主人之弟某主人謂誰山人之<lb/>
　　友杞泉子許台仲甫也後太初開籠調鶴飛去乃<lb/>
　　用唐人想伊只在秋江上之句首尾作詩六律兩<lb/>
<pb n="KR2k0044_WYG_279-44b"/>
　　人風趣雖林君復亦當欣譲矣<lb/>
　見只編許九杞先生<hi>相卿</hi>以敢諫肥遯最為夏文愍公<lb/>
　　<hi>言</hi>所重文愍再召道經嘉禾以書致先生與决進<lb/>
　　止時藩臬郡縣艤舟祇候道相望也先生葛巾茘<lb/>
　　帶刺一小舠詣夏夏問僕此出何如許不荅苐言<lb/>
　　可惜李長源受觀察判官夏正襟起謝曰便當疏<lb/>
　　辭以奉明教須臾撾鼓迴㠶諸祗候一時星散夏<lb/>
　　憮然遂不果辭卒及於難<lb/>
<pb n="KR2k0044_WYG_279-45a"/>
　静志居詩話京尹查性甫<hi>秉彛</hi>為諸生時夢受杖暗室<lb/>
　　中仰見廟額懸天上春回四字後任户科給事中<lb/>
　　上疏劾嚴氏父子詔廷杖六十謫定邊典史恍憶<lb/>
　　前夢因賦詩云九重天上春回日二十年前夢裏<lb/>
　　身<lb/>
　榖山筆塵山隂大司馬吳兑新鄭<hi>髙拱</hi>門人也隆慶丁<lb/>
　　夘新鄭為華亭<hi>徐階</hi>所逐門生故吏無一敢送者惟<lb/>
　　吳送至潞河舟中握手垂泣而别<lb/>
<pb n="KR2k0044_WYG_279-45b"/>
　玉劍尊聞吳司馬兑居塞上熢燧頻告檄書紛然将<lb/>
　　吏還集方閉户就睡意飽後起據案酬務應機曲<lb/>
　　當<lb/>
　玉劍尊聞大司馬郭宗臯甚貧其長子學書不成<lb/>
　　無所資頼故人同里咸薄其落魄乃走宣大軍門<lb/>
　　求見吳兑自効吳憐而收之存䘏甚至每與諸将<lb/>
　　大㑹面命曰若等母以郭公子阨不相提挈視之<lb/>
　　當如吾子兑嘗言吾總六鎮錢流沒踝為富翁易<lb/>
<pb n="KR2k0044_WYG_279-46a"/>
　　耳每思多財則多田業僮僕徵責訟愬嵗且百出<lb/>
　　守之甚勞居之甚苦今雖稍貧然省事少争其樂<lb/>
　　差勝耳家居十餘嵗未嘗入郡郭就見長吏<lb/>
　韻石齋筆談項元汴墨林生嘉隆承平之世資力雄<lb/>
　　贍購求法書名畫及鼎彛竒噐三吳珍秘歸之如<lb/>
　　流癸酉嵗兵至嘉禾項氏累世之藏盡為千夫長<lb/>
　　汪六水所掠蕩然無遺<lb/>
　萬厯野獲編浙東誠意新建二家俱世襲劉傳至裔<lb/>
<pb n="KR2k0044_WYG_279-46b"/>
　　孫世延以狠戾好訐逐回青田受錮後始得釋王<lb/>
　　氏封而旋奪至隆慶初始復故爵其子正億得襲<lb/>
　　子承勛繼之<lb/>
　彤史拾遺記神宗皇后王氏餘姚人生京師父偉以<lb/>
　　后貴封永年伯萬歴六年孝定太后為神宗擇配<lb/>
　　冊后為皇后后性端謹上因承平久天下無事中<lb/>
　　年好静攝一切章奏盡留中不下后封識藏弆每<lb/>
　　語一事即隨取上之光宗在東宫危疑數矣后調<lb/>
<pb n="KR2k0044_WYG_279-47a"/>
　　䕶備至且善事太后得其歡心上寵幸鄭貴妃置<lb/>
　　之不較宫中皆稱后盛徳比孝貞焉后與新建伯<lb/>
　　守仁同族時守仁孫承勛方襲爵上嘗問后家有<lb/>
　　官乎后對曰猶記新建伯妾猶子行也見在京翼<lb/>
　　日召見坤寜宫賞賚甚厚時稱餘姚王氏有二伯<lb/>
　　聞者榮之<lb/>
　玉劍尊聞孫文恪妻楊氏為詩麗而則教諸子如嚴<lb/>
　　師鑛嘗戒其友曰以札來者幸母詭母謔歴吾母<lb/>
<pb n="KR2k0044_WYG_279-47b"/>
　　而後及我慎之也由此子姓所交無匪人所聞無<lb/>
　　匪言<lb/>
　玉劍尊聞倪凍字霖仲上虞人户部尚書元璐之父<lb/>
　　也為荆州太守相居正卒羣張慄甚屬所親乗間<lb/>
　　言倪笑曰徃者令傴僂致恭事即不可知茍云強<lb/>
　　項又何虞乎待羣張有加田千頃為勢家所侵悉<lb/>
　　徵予之人以是服倪厚徳<lb/>
　玉劍尊聞丁賔為句容令當嵗大歉輕輿簡從徧歴<lb/>
<pb n="KR2k0044_WYG_279-48a"/>
　　下户噢咻勞來至一舍進麥飯棘口賔飽嘗而倍<lb/>
　　酬之比過其隣出白粲新韭賔嘆曰胡不均乃爾<lb/>
　　責其人分五斗遺進麥飯者<lb/>
　臨海縣志萬歴癸未甲申間大宗伯秦公鳴雷冡宰<lb/>
　　何公寛少司空金公立敬少司冦王公宗沐俱在<lb/>
　　林下時人謂之四京堂倣古九老耆英終日稱觴<lb/>
　　聚㑹談渉時事與人短長輙嘿不置一言其風致<lb/>
　　如此<lb/>
<pb n="KR2k0044_WYG_279-48b"/>
　萬厯嘉善縣志邑民李懐玉等始為真率飲尊齒徳<lb/>
　　也適孫詢致政還改為耆英文㑹約里中斑白知<lb/>
　　禮譲者十二人按一年月朔之數併詢為十三則<lb/>
　　餘閏也月朔謀小酌自初至末周而復始其日不<lb/>
　　宰牲不用樂不戲言不談世務殽以魚肉果以時<lb/>
　　品命子弟講禮讀法歌詩撫琴習奢惡儉者弗與<lb/>
　　焉嗣後此㑹不復再舉至萬歴丙申邑侯章士雅<lb/>
　　加意敬老延邑士大夫之耋耄者為耆英勝㑹時<lb/>
<pb n="KR2k0044_WYG_279-49a"/>
　　與㑹者盛唐八十八曹徳修八十五吕洙八十一<lb/>
　　姜圻八十一孫嵐八十八張可大八十三凡六人<lb/>
　　市廛皆結綵列綺筵張聲樂社師率童子歌南山<lb/>
　　之章邑中侈為曠典焉<lb/>
　萬厯野獲編萬歴壬辰孫立峰鑨拜吏部尚書紹興<lb/>
　　餘姚人也左侍郎羅康洲萬化則紹興之㑹稽人<lb/>
　　右侍郎陳心榖百年則又餘姚人一時同領銓柄<lb/>
　　最為我浙盛事未㡬孫去位而陳即以南冡宰改<lb/>
<pb n="KR2k0044_WYG_279-49b"/>
　　北孫之前又平湖之陸五臺光祖亦浙人也此後<lb/>
　　不可得矣<lb/>
　萬厯野獲編父子得諡以為盛事然未有三世得之<lb/>
　　者餘姚孫氏第一世右副都御史贈禮部尚書諡忠<lb/>
　　烈燧第二世南京禮部尚書贈太子少保諡文恪<lb/>
　　陞第三世吏部尚書贈太子太保諡恭簡鑨且世<lb/>
　　以忠孝清白見稱鑨兄弟四人俱致位列卿名徳<lb/>
　　無忝真盛事也<lb/>
<pb n="KR2k0044_WYG_279-50a"/>
　静志居詩話劉蕺山先生<hi>宗周</hi>家居恒服紫花布衣士<lb/>
　　大夫争效之布為長價吴江趙士諤知㑹稽縣嘗<lb/>
　　問先生疾造榻前出而嘆曰豈意今日得覩管幼<lb/>
　　安萬歴丁巳京察議及先生士諤時為考功郎争<lb/>
　　曰劉大行之清節人所不堪此士諤所親見者乃<lb/>
　　止<lb/>
　象山縣志萬厯末年邑大疫忽一人儒冠道服貌甚<lb/>
　　修潔語人曰西城内行祠後樟木大可數十圍枝<lb/>
<pb n="KR2k0044_WYG_279-50b"/>
　　柯覆出城外蓋千餘年物也久飫霜雪其性清凉<lb/>
　　可消疫氣曷削其皮煎飲焉如其言服之果愈疫<lb/>
　　乃息其人不言姓名後亦不知所徃人疑為仙家<lb/>
　　者流肖像行祠祀之稱為樟樹先生<lb/>
　朱彛尊徐先生墓誌崇禎三年秋漳浦黄公道周來<lb/>
　　典浙江鄉試榜既放以力學朂門弟子久之公以<lb/>
　　言事獲罪出至杭州愛大滌山治精舍著書門弟<lb/>
　　子皆從講學其後忠節則慈溪劉振之而強錢塘<lb/>
<pb n="KR2k0044_WYG_279-51a"/>
　　姚竒引有僕經術則海寜朱朝瑛美之仁和孟應<lb/>
　　春長民餘姚何瑞圖羲兆書法則嘉興汪挺之無<lb/>
　　上而徐先生伯齡節之以詩畫頡頏其門<lb/>
　静志居詩話倪元璐尚書晚築室於紹興府城南隅<lb/>
　　牕檻法式皆手自繪畫巧匠見之束手既成始嘆<lb/>
　　其精工時方患目疾取程君房方于魯所製墨塗<lb/>
　　壁黙坐其中堂東飛閣二層扁曰衣雲凭䦨則萬<lb/>
　　壑千嵓皆在舄下適石齋黄公至越施以錦帷張<lb/>
<pb n="KR2k0044_WYG_279-51b"/>
　　燈四照黄公不怡謂公國歩多艱吾輩不宜宴樂<lb/>
　　尚書曰㑹與公訣爾既北行遂殉冦難<lb/>
　池北偶談寳應喬聖任可聘崇禎中以御史巡按浙<lb/>
　　江至金華遇山水暴漲舟不得進索挽舟者縣令<lb/>
　　盛王賛呼曰農忙矣令請以身挽喬遂改而陸行<lb/>
　　仍薦之於朝時兩賢之<lb/>
　下方寺志余煌䟦三元雲臥額云寺負山面流竒石<lb/>
　　鑱削梧竹蓊鬱為山隂第一名刹士人多僦僧寮<lb/>
<pb n="KR2k0044_WYG_279-52a"/>
　　以為藏修地先是山隂南石俞公咨益聚徒寺中<lb/>
　　羅公萬化張公元忭皆從之遊隆慶戊辰羅廷試<lb/>
　　第一越三年辛未張廷試復第一嵗甲子煌亦肄<lb/>
　　業此地明年乙丑臚唱亦先多士煌自揣疎陋何<lb/>
　　能繼兩先生芳躅而迴念斗室嘯歌先後科名相<lb/>
　　望爰新其廬顔曰三元雲臥亦足紀一時之盛云<lb/>
　西河詩話吴鍾巒進士崇禎末為廣西按察使甲申<lb/>
　　以後遁至舟山中夜起自念潰然驚曰吾同牕馬<lb/>
<pb n="KR2k0044_WYG_279-52b"/>
　　素修門下生李仲逹俱已殉節吾年垂八十一旦<lb/>
　　疾病身死将何以見數君地下急呼僕取火視已<lb/>
　　面曰吾不病否僕曰不也乃伸紙作數詩且為札<lb/>
　　召同行者飲於寓飲畢别去遂燔山中薪而竄身<lb/>
　　其中其一詩有云只因老友相從急故遣臨行火<lb/>
　　浣衣聞者流涕鍾巒字巒穉毘陵人<lb/>
　池北偶談順治甲午浙江熊鍾陵伯龍主試一榜状<lb/>
　　元及第者三人乙未史大成鄞人甲辰嚴我斯歸<lb/>
<pb n="KR2k0044_WYG_279-53a"/>
　　安人庚戍蔡啟僔徳清人<lb/>
　象山縣志康熙壬辰五月朔亭午無雲而雷聲甚烈<lb/>
　　望之撃西山千丈巖下次日有好事者登山覔之<lb/>
　　得一小石碑長尺餘濶六寸許鐫有靈符其碑隂<lb/>
　　載宋邑令毛遇順為禳災立碑鎮此因捧歸逺近<lb/>
　　傳視争以硃砂摹碑貼室中却疫已瘧甚騐置匣<lb/>
　　貯之藏石牕菴中<lb/>
　池北偶談范忠貞<hi>承謨</hi>撫浙日杭之西溪有虎攫人遣<lb/>
<pb n="KR2k0044_WYG_279-53b"/>
　　卒徃捕一日自詣水月和尚卜之告以故和尚答<lb/>
　　云山頭大蟲任打門内大蟲休惹范不悟而去未<lb/>
　　㡬遷閩督遇逆藩之變竟以身殉始悟門内大蟲<lb/>
　　之語<lb/>
　香祖筆記武林陸圻字麗京晚號講山隠居賣藥後<lb/>
　　游嶺南禮天然禪師法名今龍又常游温台諸山<lb/>
　　中無定所或云有見之武當者終不詳其踪跡也<lb/>
　　或以問洪昇昉思答以口號曰君問西泠陸講山<lb/>
<pb n="KR2k0044_WYG_279-54a"/>
　　飄然瓶鉢竟忘還乘雲或作孤飛鶴來徃天台雁<lb/>
　　蕩間<lb/>
　香祖筆記㑹稽女子商婉人能詩工楷法常仿吳彩<lb/>
　　鸞寫唐韻作卄三先卄四仙武林沈磵芳為題絶<lb/>
　　句云簪花舊格自嫣然顆顆明珠貫作編始識彩<lb/>
　　鸞真韻本卄三卄四是先仙<lb/>
　蘆浦筆記四明奉化縣凡七鄉皆有一管名如曰廣<lb/>
　　平松賢履信鳴雁黄甘嵩溪靈泉棲鳯他處未聞<lb/>
<pb n="KR2k0044_WYG_279-54b"/>
　　也<lb/>
　天禄識餘明州高亭鹽塲在海中或天宇晴霽時見<lb/>
　　如匹練横天其色淡白則晴雨中分土人名之曰<lb/>
　　短篷亦蜃氣之𩔖也<lb/>
　象山縣志每嵗六月十二日必有颶風皆云鋸門龍<lb/>
　　神實主之早禾正穎常為所敗康熙五十一年當<lb/>
　　事於南門外設牲醴望而祭焉果静息不為災嗣<lb/>
　　後嵗禱以為例<lb/>
<pb n="KR2k0044_WYG_279-55a"/>
　蘆浦筆記四明城北鹽倉之西有荆次飛廟無碑載<lb/>
　　神姓氏攷淮南子荆有佽非得寳劍還渡江中流<lb/>
　　暴風揚波兩蛟夾舟佽非謂洫船者曰有如此而<lb/>
　　得活者乎曰未嘗見也於是佽非瞋目攘臂㧞劍<lb/>
　　曰武士可以仁義說不可刼而奪此江中之腐肉<lb/>
　　朽骨弃劍而已余又奚愛焉赴江刺蛟遂斷其頭<lb/>
　　舟人盡活今廟稱荆次飛侯圖經亦謂州北有蛟<lb/>
　　池故老云蛟嘗自江來窟於此人患之故即其旁<lb/>
<pb n="KR2k0044_WYG_279-55b"/>
　　立佽非廟以鎮之是則真以為荆之佽非矣然予<lb/>
　　觀吕氏春秋荆有勇士佽非蓋是姓佽名非豈應<lb/>
　　以神姓名為廟號而况加為侯封哉且次與佽非<lb/>
　　與飛皆不同而好事者附會斬蛟之說以鎮蛟池<lb/>
　　强名之傳流至今竟未有辨之者漢百官表武帝<lb/>
　　太初元年更名左弋為佽飛掌弋射則佽飛之名<lb/>
　　實始此又宣帝紀神爵元年發應募佽飛射士服<lb/>
　　䖍亦謂以材力名官若據建隆中鄞令金翊纂異<lb/>
<pb n="KR2k0044_WYG_279-56a"/>
　　記謂唐武徳時為鄞州至開元中改鄞為明郡名<lb/>
　　奉化城號甬東地名句章軍號佽飛則此廟必因<lb/>
　　軍将之有功於人故人為之祠爾官於此者合討<lb/>
　　論而正其名庶㡬神歆其祀也<lb/>
　墨荘漫録寶佗山去昌國兩潮山下居民百許家以<lb/>
　　魚鹽為業亦有耕稼有一寺僧五六十人佛殿上<lb/>
　　有頻伽鳥二枚營巢梁棟間大如鴨鵊毛羽紺翠<lb/>
　　其聲清越如擊玉每嵗生子必引去不知所之山<lb/>
<pb n="KR2k0044_WYG_279-56b"/>
　　有洞其深罔測洞中水聲如考數百面鼓鼙語不<lb/>
　　相聞其上復有洞穴日光所射可見數十步外三<lb/>
　　韓外國諸山在杳冥間海舶至此必有祈禱寺有<lb/>
　　鐘磬銅物皆雞林商賈所施者多刻彼國之年號<lb/>
　　亦有外國人留題頗有文采者洞前大石下有白<lb/>
　　玉晶瑩謂之菩薩石<lb/>
　居易録寒山子有二皆載天台山志其一即寒山拾<lb/>
　　得文殊化身其一道士李褐遇貧士去數日復乗<lb/>
<pb n="KR2k0044_WYG_279-57a"/>
　　白馬來謂褐曰頗知寒山子乎即吾是也<lb/>
　因話録越州名僧二人一曰清江一曰清晝故號二<lb/>
　　清<lb/>
　七修𩔖稿宋有杭州僧參寥唐亦有道士參寥見孟<lb/>
　　浩然集唐有蘭亭僧辨才宋亦有髙僧辨才隠天<lb/>
　　竺見淮海集<lb/>
　湧幢小品東坡謂杭州有西湖如人之有眉目王梅<lb/>
　　溪謂越之有鑑湖如人之有腸胃<lb/>
<pb n="KR2k0044_WYG_279-57b"/>
　臨平記臨平古稱重鎮凡鎮皆有屯軍故許村稱寨<lb/>
　　他可𩔖推矣惜兵制古不可考蓋肇見於唐杭有<lb/>
　　八都臨平曹信其一也迨髙宗南渡於杭城外俱<lb/>
　　置戎壘臨平蓋為要地徳祐元年元人果從此而<lb/>
　　入軍於臯亭焉入眀建舖司於安隠寺西每舖設<lb/>
　　兵船一兵四人有事則出哨海門無事則駐防冦<lb/>
　　賊絶屯戍之擾得捍禦之嚴誠良法也<lb/>
　二老堂雜志臨安土人諺云東門菜西門水南門柴<lb/>
<pb n="KR2k0044_WYG_279-58a"/>
　　北門米蓋東門彌望皆菜圃西門則引湖水注城<lb/>
　　中以小舟散給坊市嚴州富陽之柴聚於江下由<lb/>
　　南門而入蘇湖米則來自北關云<lb/>
　西溪梵隠志西溪有三橋多植栁濃隂夾道東西兩<lb/>
　　涯民居臨水花木周廬亦稱花市<lb/>
　香祖筆記宋時武林馬塍藏花之法紙糊密室鑿地<lb/>
　　作坎覆竹置花其上糞以牛溲硫黄然後置沸湯<lb/>
　　於坎中候湯氣薰蒸則扇之經宿而花放<lb/>
<pb n="KR2k0044_WYG_279-58b"/>
　辟寒部餘杭萬氏有水盆一尋常瓦盆耳然冬月以<lb/>
　　水沃之冰凝成花跗萼檀蘂皆成真花時為梅為<lb/>
　　菊為桃李以至芍藥牡丹諸名花皆交出也萬氏<lb/>
　　嵗必一燕客觀冰花焉<lb/>
　夢溪筆談錢塘人有一劍削十大丁皆截而劍無纖<lb/>
　　迹用力屈之如鉤縱之鏗然有聲復直如弦古之<lb/>
　　所謂靈寶劍也<lb/>
　紫桃軒雜綴唐以前自杭至嘉皆懸流其南則水草<lb/>
<pb n="KR2k0044_WYG_279-59a"/>
　　沮洳以逹於海故水則設閘以啓閉陸則設棧以<lb/>
　　通行古胥山碑謂石棧自錢塘北扺禦兒之胥口<lb/>
　　乃其證也至今有石門斗門之名而其迹則湮於<lb/>
　　阡陌久矣<lb/>
　後山談叢浙西地下積水故春夏厭雨諺曰夏旱修<lb/>
　　倉秋旱離鄉浙東地髙燥過雨即乾故春得雨即<lb/>
　　耕然常患少耳<lb/>
　富陽縣志富春土俗相傳凡近江處若樟巖山赤松<lb/>
<pb n="KR2k0044_WYG_279-59b"/>
　　山鹿山之巔石上有縴纜痕土中有螺蚌殻騐之<lb/>
　　不爽因是見鼈子門未鑿則富陽錢塘為巨浸聞<lb/>
　　家堰未築則諸暨蕭山皆澤國也<lb/>
　嚴陵志張又新作煎茶水記載陸羽與李秀卿論水<lb/>
　　第為二十等而以揚子江中南泠水為第一嚴陵<lb/>
　　灘水為第十九又載劉伯芻言曰凡較水與茶宜<lb/>
　　者有七等而以揚子江中南泠水為第一嚴陵灘<lb/>
　　水不與焉又新自謂嘗挹而比之誠如其説又云<lb/>
<pb n="KR2k0044_WYG_279-60a"/>
　　客有熟於兩浙者言搜訪未盡嘗志之及刺永嘉<lb/>
　　過桐廬至嚴子灘其溪至清水色深翠家人輩用<lb/>
　　陳黒壊茶潑之皆至芳香又以煎佳茶不可名其<lb/>
　　鮮馥也逾於揚子江南泠逺矣蓋又新所記云爾<lb/>
　　而歐陽公乃取羽茶經論水謂山水上江水次井<lb/>
　　水下山水乳泉石池漫流者上江水取去人逺者<lb/>
　　井水取多汲者又新所載二說與茶經不合疑又<lb/>
　　新妄附益之今州城北玉泉出烏龍山之麓其水<lb/>
<pb n="KR2k0044_WYG_279-60b"/>
　　甘香尤宜茶殆所謂乳泉石池漫流者邪惜前此<lb/>
　　未有知之者<lb/>
　菽園雜記嚴州山中灌田之法有水輪其制約水靣<lb/>
　　至岸髙若干尺如其度為輪輪之輻以細木榦為<lb/>
　　之每輻出栒處繫一竹筒但微繫其腰使兩頭活<lb/>
　　動可以俯仰置軸半岸貫輪其上岸上近輪處置<lb/>
　　木槽以承水溪水散緩則以石約歸輪下使急水<lb/>
　　急則輪轉如飛每筒得水則厎重口仰及輪至上<lb/>
<pb n="KR2k0044_WYG_279-61a"/>
　　則筒口向下水瀉木槽分流田中不勞人力而水<lb/>
　　利自足蓋利器也<lb/>
　菽園雜記新昌嵊縣有冷田不宜早禾夏至前後始<lb/>
　　插秧秧已成科更不用水任烈日暴土不恤也至<lb/>
　　七月盡八月初得雨則土蘓爛而禾茂長此時無<lb/>
　　雨然後汲水灌之若日暴未久而得水太早則<lb/>
　　稻科冷瘦多不叢生山隂㑹稽有田灌鹽滷或壅<lb/>
　　鹽草灰不然不茂寜波台州近海處田禾犯鹽潮<lb/>
<pb n="KR2k0044_WYG_279-61b"/>
　　則死故作碶堰以拒之嚴州壅田多用石灰台州<lb/>
　　則煅螺蚌蠣蛤之灰不用人畜糞云人畜糞壅田<lb/>
　　禾草皆茂蠣灰則草死而禾茂故用之<lb/>
　嘉興縣志相河俗名相家蕩距城外東塔寺十餘里<lb/>
　　而塔影現湖中真如寺塔影映射殿壁七層皆具<lb/>
　　其影倒垂他處無有亦一竒也<lb/>
　静志居詩話柿林今之新城鎮也去嘉興府治西北<lb/>
　　三十里近城本作塍宋曽魯公嘗監秀州新塍酒<lb/>
<pb n="KR2k0044_WYG_279-62a"/>
　　稅<lb/>
　經鋤堂雜志霅川自唐末五代以來不經兵火此非<lb/>
　　天幸蓋其地險可守也城外險處南路陸路當守<lb/>
　　何山嶺水路當守衡山東門當守舊館昇山水路<lb/>
　　當守河口毘山青塘門西門當守法華仁王山路<lb/>
　　水路當守永夀北門水路當守大錢等處險不能<lb/>
　　拒然後守城盡拆橋梁輦去石環城港汊皆施樁<lb/>
　　陸路當掘坑用油泥茭葑暗施鐡蒺藜苦竹槍使<lb/>
<pb n="KR2k0044_WYG_279-62b"/>
　　之川陸無路舟馬皆不可近城先之以守逺險次<lb/>
　　之以守近險然後守城是三重城也<lb/>
　静志居詩話王氏為永嘉族望其先世毓生七子七<lb/>
　　子生二十八子二十八子生九十四子九十四子<lb/>
　　生二百六子二百六子生三百五十子三百五十<lb/>
　　子生四百九十子其枝葉亦䌓昌矣<lb/>
　<lb/>
　浙江通志卷二百八十<lb/>
</p>
<p>
</p>
  </div>
</body>
</text>
</TEI>
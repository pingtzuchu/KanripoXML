<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷三十七</head> <lb/>
    <p>
<pb n="KR2k0044_WYG_036-1a"/>
欽定四庫全書<lb/>
　浙江通志卷三十七<lb/>
　關梁<hi>五</hi>
　　台州府<hi>臨海縣附郭</hi>
　平橋　赤城志在州治小㕔前宋淳熙十五年宗守<lb/>
　　頴重建跨池為屋左右植芙蓉<hi>曽幾平橋詩浪說吾邦小清池思有</hi>
　　<hi>餘水風凉枕簟芳氣馥衣裾客位經過少官曹簿領疎良辰不行樂秋水落芙蕖</hi>
　悟眞橋　明一統志在府治東北宋張平叔所居之<lb/>
<pb n="KR2k0044_WYG_036-1b"/>
　　地赤城志舊名黄牛坊橋慶元三年葉守籈更名<lb/>
　狀元橋　赤城志在州東一里陳侍郎公輔居之<lb/>
　　　臨海縣<hi>城外關梁</hi>
　中津橋　輿地紀勝在縣南一里修八十六丈廣一<lb/>
　　丈六尺宋淳熙八年守唐仲友建<hi>唐仲友修中津橋記郡介栝蒼</hi>
　　<hi>天台間城臨三津其中最要道招舟待濟寒暑尤病仲友以淳熙庚子來守自念承乏牧養大利可</hi>
　　<hi>作廼分官吏庀工徒度髙下量廣深立程度以寸擬丈創木樣置木池中節水以□効潮進退觀者</hi>
　　<hi>開諭然後賦役始於四月丙辰成於九月乙亥築兩堤於皇華亭之東甃以巨石貫以堅木載䕶以</hi>
<pb n="KR2k0044_WYG_036-2a"/>
　　<hi>菑楗中為級道兩旁為却月形三其層以殺水勢南堤上流為夾水岸以受水衝堤間百十有五尋</hi>
　　<hi>為橋二十有五節旁翼以闌載以五十舟舟置一碇橋不及岸十五尋為六栰維以柱二十固以楗</hi>
　　<hi>筏随潮與橋岸低昻續以版四鍜鐡為四鎻以固橋紐竹為纜凡四十有二其四以維舟其八以挾</hi>
　　<hi>橋其四以為水備其二十有六以繋筏繋鎻以石囷四繫纜以石獅子十有一石浮圖二纜當道者</hi>
　　<hi>植木為架遷飛仙亭於南岸遷州之廢亭於北岸以為龍王神之祠為僧舍及守橋廵邏之室二十</hi>
　　<hi>有一間凡橋闌舟栰竹纜之須用錢九百八十萬既成因其地名曰中津銘曰台江之津憧憧徃來</hi>
　　<hi>橋之未作吾民其咨豈無智謀亦阻浮議橋之既成其勤在繼矜吾民兮閔吾勤兮永詔厥後見斯</hi>
　　<hi>文兮</hi>赤城志紹熙元年江守乙祖慶元元年周守曄<lb/>
<pb n="KR2k0044_WYG_036-2b"/>
　　二年劉守坦之嘉定四年黄守㽦六年余守建皆<lb/>
　　重修之劉更名慶元黄仍其舊十五年齊守碩逆<lb/>
　　防其壊大加崇葺舟補舊者四十創新者十有四<lb/>
　　布版道二十有九鈎闌一百六十有二又以餘財<lb/>
　　别為舟五穴南岸藏之以備異時更易臨海縣志<lb/>
　　明𢎞治初郡守馬岱置田九頃八十一畝歳課租<lb/>
　　銀九十八兩以供歳修今廢正德間郡守顧璘重<lb/>
　　修歳僉橋夫二十名守橋以防橋船漂失<lb/>
<pb n="KR2k0044_WYG_036-3a"/>
國朝順治十八年造石橋成移於上津西門外康熙二<lb/>
　　十五年石橋壊於大水仍遷浮橋於故地<lb/>
　上津橋　台州府志在朝天門外舊時亦有浮橋兵<lb/>
　　燹後橋廢馬守岱所捐田盡遭隠佔<lb/>
國朝康熙三十八年知府閻承詔查出捐田四百五十<lb/>
　　餘畝重建上津浮橋並將租銀及臨太兩邑欵銀<lb/>
　　詳請各分一半為橋夫工食及歳修之費後壊於<lb/>
　　大水五十三年知府張聯元清查租銀欵銀並捐<lb/>
<pb n="KR2k0044_WYG_036-3b"/>
　　俸重建歳加修葺通詳勒石<lb/>
　赤欄橋　廣輿記府城臨海門外晉成公綏為章安<lb/>
　　令嘗登橋望江作雪賦臨海縣志又名章安橋其<lb/>
　　上有亭東西有樓<lb/>
　懐義橋　輿地紀勝在縣東二里乾道六年守向汮<lb/>
　　建<lb/>
　交禮橋　赤城志在縣東二里一作交鯉因唐開元<lb/>
　　中蛇與鯉鬬而名臨海縣志因大固鄉舊有交禮<lb/>
<pb n="KR2k0044_WYG_036-4a"/>
　　里故名<lb/>
　吉祥橋　明一統志在縣西三里宋天禧中建赤城<lb/>
　　志以近吉祥寺故名乾道六年亭其上<lb/>
　通明橋　赤城志在縣東三里以其路通四明故名<lb/>
　　台州府志宋有十將鄭者居之又名十將橋溪流<lb/>
　　原抱城南下後決而東<lb/>
國朝康熙五十八年知府張聯元修復形勝東築巨壩<lb/>
　　俾溪水由橋下直入東湖合流靈江亦使城壕水<lb/>
<pb n="KR2k0044_WYG_036-4b"/>
　　深便於防禦<lb/>
　大固橋　臨海縣志在縣東一十五里赤城志一名<lb/>
　　雙橋濱溪舊多梅花<lb/>
　錦衣橋　台州府志在縣東二十里舊為邵家渡以<lb/>
　　明布政蔡潮出已衣以成橋故名<lb/>
　九星橋　台州府志在縣東一百三十里宋乾道間<lb/>
　　建有九洞<lb/>
　三十六渡　赤城志在縣東二十里自潮漈東至小<lb/>
<pb n="KR2k0044_WYG_036-5a"/>
　　芝凡三十有六節故名<lb/>
　三江渡　臨海縣志在縣西十五里舊有官渡歳久<lb/>
　　漸壊明嘉靖戊戍同知朱世忠邑令劉大直移徙<lb/>
　　上流里許築大埠造巨舟建濟川堂買廢寺田三<lb/>
　　十畝給篙工民多便之<hi>蔣鳴玉三江渡詩靈江活活自西來潮口沙鳴兩岸</hi>
　　<hi>廻萬木參天渾未曉鳴榔一響霧中開</hi>
　　　黄巖縣<lb/>
　縣橋　赤城志在縣南一十五歩宋宣和五年建黄<lb/>
<pb n="KR2k0044_WYG_036-5b"/>
　　巖縣志明隆慶二年楊令廷表重修増二橋於左<lb/>
　　右<lb/>
　利涉橋　嘉靖浙江通志俗稱浮橋在縣北一里台<lb/>
　　州府志在澄江上舊為江亭渡宋嘉定四年楊令<lb/>
　　圭建長一百丈廣三丈為台温通衢<hi>葉適利涉橋記嘉定四年</hi>
　　<hi>二月黄巖縣浮橋成林鼒叔和為其知縣楊君言曰橋長千尺籍舟四十欄箘繂索隄其兩旁棞圖</hi>
　　<hi>狻猊訖三十旬斤鐡九千木石二萬五千夫工六萬餘縣東南車馬擔負而客之塗皆達於橋西北</hi>
　　<hi>樵採携挈而民之市皆趨於橋諸公跨天台陟鴈蕩行過黄巖皆喜曰増一橋矣蓋奔渡爭舟傾覆</hi>
<pb n="KR2k0044_WYG_036-6a"/>
　　<hi>蹴踏之患既免而井屋之富㕓肆烟火與橋相望不絶甚可壯也台州有橋自唐守始君一縣作之</hi>
　　<hi>抗其力如州倍難也願子記以為君酬予少從叔和兄弟㳺每為予言縣直北山爽氣浮動花栁之</hi>
　　<hi>麗雪月之勝無不在江北予間至程頭必徘徊顧瞻輙阻江而返屢矣今既橋而叔和與邑人日曳</hi>
　　<hi>杖娯戯於北山潮生汐落隨江降升悠然如泳漢浴沂以歌詠令君之遺徳而余已老不復有四方</hi>
　　<hi>之事徒慨想而不能從也因附見之亦以志予之不忘斯㳺爾</hi>舊設利涉橋田千<lb/>
　　餘畝蠲其他徭貯租以備修理費不及民公私兩<lb/>
　　便明成化間折其半𨽻太平𨽻黄巖者六百二十<lb/>
　　二畝有竒<hi>潘士驥利涉浮橋詩陽侯欲截澄江道江北江南天杳杳魚貫輕舟影不流蟻</hi>
<pb n="KR2k0044_WYG_036-6b"/>
　　<hi>移過客何時了幾囘吹㫁西風顛雲斤月斧費萬錢沙禽冷眼崖花笑空山有石無人鞭</hi>
　孝友橋　赤城志在縣西一里修六十丈廣三丈跨<lb/>
　　大江别浦宋元祐中令張元仲累石為之元仲字<lb/>
　　孝友因以名橋慶元二年圮於水縣人趙伯澐重<lb/>
　　建築為五洞橋面亦五折取道其中坎兩旁以竅<lb/>
　　水翼䦨其上視舊功十倍焉今但呼西橋<hi>潘士驥西橋秋</hi>
　　<hi>月詩玉虹横處隔市喧夜痕冷浸青青天風生萬籟瀉金液風定一顆摩尼圓飛步如逰桂香陌影</hi>
　　<hi>濕虛闌和露拍蘆花灣近霜鴻驚亂啼錯認東方白</hi>
<pb n="KR2k0044_WYG_036-7a"/>
　東浦橋　赤城志在縣東北一里許即混水閘橋<lb/>
　桂枝橋　赤城志在縣東二里左㻫居之宋紹興二<lb/>
　　十八年建<lb/>
　利渡橋　台州府志在縣西十五里舊為斷江渡江<lb/>
　　流湍悍人多溺死明袁令應祺建橋成於萬厯己<lb/>
　　夘秋名利渡<hi>秦鳴雷利渡橋記黄巖邑在山海間徃來之道非緣厓而躋即跨江而渡</hi>
　　<hi>若橘江視他渡特險艱於濟焉肖海袁侯涖治問民所疾苦而興革之於是居民羣入以告侯曰是</hi>
　　<hi>誠不可已顧帑無羡貲乃捐俸為倡逺近聞侯意爭相捐助唯恐後乃以僧元藴練實可任悉以委</hi>
<pb n="KR2k0044_WYG_036-7b"/>
　　<hi>之僧乃測江之南北若干尺分為七梁梁廣如長數而殺其二鍥趾所立皆以身泅於水而定之已</hi>
　　<hi>乃攢木以抵衝懸機以引縴蓋慿虛搆實務俾堅好以為永利比成侯以酒徃落命以今名</hi>
　得勝橋　黄巖縣志在縣東南三十里宋宣和中建<lb/>
　　赤城志宣和寇亂逼南鄉翼日與宼戰廟前橋上<lb/>
　　見神立空中飛矢石如雨宼驚走南鄉得全故名<lb/>
　丁家渡　台州府志在縣西五里有丁婦死節於此<lb/>
　　故名黄巖縣志明嘉靖間教諭黄統仁捐貲治舟<lb/>
　　割田三畝募舟夫以便徃來<lb/>
<pb n="KR2k0044_WYG_036-8a"/>
　亢山渡　黄巖縣志在縣西二十五里里人鄭于鑛<lb/>
　　造舟以資徃來置田以備修理鄉人德之<lb/>
　　　天台縣<lb/>
　孝義橋　台州府志在縣東九十步宋淳化元年建<lb/>
　　以近孝義坊故名<lb/>
　臨川橋　嘉靖浙江通志在縣西一里赤城志舊名<lb/>
　　西橋宋隆興二年令王琰絫石而建且亭其上琰<lb/>
　　臨川人故名<hi>陳騤臨川橋記隆興元年冬十月甲戌臨川王琰新作橋於邑西之谿從</hi>
<pb n="KR2k0044_WYG_036-8b"/>
　　<hi>民欲也谿距邑庭可一里聫彴以度歳作歳圮編甿苦其役迨公之來會費五百萬錢出俸四十萬</hi>
　　<hi>為邑先爰即故址營之穹石以為楹巨木以為梁甓以培石灰以塗甓二年閏月丙辰告成公率僚</hi>
　　<hi>友觀之僉曰大夫之力也願即以臨川名遂歌以落之曰壯哉滄溟跨蛟龍麗兮霄漢垂螮蝀疑若</hi>
　　<hi>有神施磨礲鞏然不動嶄華崧環瞻山幄凝翠空俯睨溪紋織微風夜半横浮沆瀣中朝來掩映扶</hi>
　　<hi>桑紅車馬颯㳫西復東宏規碩利繄誰功競將大年壽我公願與此橋俱無窮</hi>天台縣志<lb/>
　　元祐五年水壊復修亭廢明永樂七年暴漲衝壊<lb/>
　　知縣張坰委陸孟洋許均重建<lb/>
國朝康熙六年知縣侯仁爵率里民陸必㨗姜承齊等<lb/>
<pb n="KR2k0044_WYG_036-9a"/>
　　重修<lb/>
　思賢橋　天台縣志在縣西二里赤城澗上宋嘉定<lb/>
　　二年令詹阜民有德政秩滿邑人送至此刻石名<lb/>
　　橋以紀善政又名迎賓橋橋側宋儒潘子善故宅<lb/>
　　在焉圖經云咸平五年建後壊明萬厯十九年義<lb/>
　　官許榜重建<lb/>
　長洋廣濟橋　台州府志在縣十八都長洋澗上明<lb/>
　　洪武年間建<hi>宋濓長洋廣濟橋記天台縣西二十里有山曰鷓鴣二水發源其間合流</hi>
<pb n="KR2k0044_WYG_036-9b"/>
　　<hi>至長洋復折而西與大溪滙然後滔滔東逝當夏潦秋霖水驟進氣勢奔突咫尺如隔秦越里人壘</hi>
　　<hi>石為小橋不能殺水怒竟蝕而去邑大姓洪紹生憂之乃集子姓與謀累址於淵鑿石於山犬牙相</hi>
　　<hi>函魚鱗宻比架為髙梁崇以尺計者二十有五修倍之翼以石闌與橋相齊甓東西兩堤各二百尺</hi>
　　<hi>有竒傍築菴廬三楹招浮屠惠澄者守之始事至元己亥之三月訖工於庚子之十二月費錢一萬</hi>
　　<hi>緡夫工一萬一百橋成隠然如虹霓跨空而收截險利涉之効下視飛濤如履袵席遂名之曰廣濟</hi>
　　<hi>云</hi>
　清溪橋　赤城志在縣西五里天台縣志宋令丁大<lb/>
　　榮建大橋以鶴仙名之<hi>楊嗣𧺫清溪搞記清溪在縣西五里犇注湍悍每遇</hi>
<pb n="KR2k0044_WYG_036-10a"/>
　　<hi>滛潦輙成巨浸慶元庚申縣令丁侯來長斯邑亟詢之衆衆曰徃昔大夫嘗有意於斯不短於幹局</hi>
　　<hi>則嗇於資財以故無所建立侯曰事弛於偷安功成於有㫁茍利於人以後為羞於是敷敘利害貢</hi>
　　<hi>書於尊君京尹侍郎求度牒以就成之得錢二百萬且捐俸以繼其乏禮致鄉之士急於義者十餘</hi>
　　<hi>輩分董是役士皆欣然承命始於壬戍之春訖於癸酉之秋橋成見者歎曰是橋之成君之功盍以</hi>
　　<hi>鶴仙名庶幾召伯埭白公渠之遺意使後之人知所自侯名大榮毘陵人</hi>明萬厯六年<lb/>
　　令岳如厚重修之橋環洞二十有八名岳公橋四<lb/>
　　十三年令胡來聘修崇禎間知縣程良符重建石<lb/>
　　橋七大洞廣一丈餘行人利焉<lb/>
<pb n="KR2k0044_WYG_036-10b"/>
國朝順治間橋廢建木橋以濟涉<lb/>
　振錫橋　赤城志在縣北一十里國清寺東舊名東<lb/>
　　橋後寺僧亭其上以水聲如振錫更今名<lb/>
　飛泉橋　赤城志在縣西二十里蓋取孫綽賦瀑布<lb/>
　　飛流而名<lb/>
　茅橋　天台縣志在縣西三十里赤城志舊名通濟<lb/>
　　後以地多茅姓更今名<lb/>
　澥渚渡　赤城志在縣東一十里始豐之水出於此<lb/>
<pb n="KR2k0044_WYG_036-11a"/>
　　其清如紺碧焉<lb/>
　溪南下渡天台縣志在縣東南一里官渡在此<lb/>
　　　仙居縣<lb/>
　觀政<hi>闕</hi>
　<lb/>
　市橋　赤城志在縣西一百三十步景德四年建<lb/>
　平政橋　台州府志舊名白水橋赤城志在縣東一<lb/>
　　百五十步宋嘉定十六年建以溪水白色故名仙<lb/>
<pb n="KR2k0044_WYG_036-11b"/>
　　居縣志明萬厯二十年主簿曽學周重建改今名<lb/>
　　知縣汪夢說顧震宇屢修之<lb/>
　迎恩橋　赤城志在縣東六十五步舊名東河橋宋<lb/>
　　嘉定元年令姚偓重建以嘗迎詔書於此更今名<lb/>
　社橋　赤城志在縣西二里以其處社壇側故名上<lb/>
　　有傾蓋亭<lb/>
　三橋　嘉靖浙江通志在縣西三里台州府志以盂<lb/>
　　溪馬踪張阜三水合流而名明正徳間知縣曹廷<lb/>
<pb n="KR2k0044_WYG_036-12a"/>
　　桂偕主事張糠重建明季又圮水月堂僧徳進募<lb/>
　　而新之<lb/>
　苦竹橋　赤城志在縣西五里其側多植苦竹故名<lb/>
　慶雲橋　仙居縣志在縣東十五里赤城志宋慶元<lb/>
　　元年建以有慶雲之瑞故名<lb/>
　斷坑橋　台州府志在縣東二十里宋紹定六年令<lb/>
　　程士龍政成解組民送之於此又名留程橋<lb/>
　折桂橋　仙居縣志縣西三十里以宋呉芾子侄聨<lb/>
<pb n="KR2k0044_WYG_036-12b"/>
　　科故名<lb/>
　廣業渡　仙居縣志在縣西六十里即九郎溪也明<lb/>
　　萬歴間主簿曽學周造舟濟人<lb/>
　羅漢渡　台州府志在縣東南三十五里即今羅渡<lb/>
國朝康熙十七年僧於渡頭建三層樓頗壯麗<lb/>
　　　寧海縣<lb/>
　遺惠橋　台州府志在縣東跨玉河明萬厯壬辰令<lb/>
　　曹學程建近程長官祠故名<lb/>
<pb n="KR2k0044_WYG_036-13a"/>
　桃源橋　赤城志在縣東一百九十步夾岸多桃花<lb/>
　　舊傳水源出天台因取劉阮事而名<hi>台州府志元儲國秀自稱</hi>
　　<hi>桃源主人令王士宏號桃源仙宰桃源寧海之通名也</hi>
　過逺橋　萬厯寧海縣志在縣南二十五里崇福寺<lb/>
　　前<lb/>
　永逸橋　台州府志在縣西由雙樓至小桐巖十里<lb/>
　　大溪二小溪四明萬厯丁亥令周應雷建<lb/>
　桐山西橋　萬厯寧海縣志縣東北三十里赤城志<lb/>
<pb n="KR2k0044_WYG_036-13b"/>
　　因山得名宋嘉祐八年縣人應宗貴絫石而建<hi>羅適</hi>
　　<hi>桐山西橋記距縣東北隅半舎之近有聚落焉曰桐山一溪經其中溪亦因山而畢㑹潄齧隄址洶</hi>
　　<hi>洶不可禦昔為梁以木濟諸行者曽無期月之固由是徃來之人嘗病其涉邑有應宗貴者集其族</hi>
　　<hi>人與鄉之強有力者議以石易之於是捐鏹以給其用召釋子普寧以督其役不踰月而橋成凡植</hi>
　　<hi>柱二十有五鑱板二十餘錢總五十萬一邑老㓜四方之商旅有過而觀者咸嘉其用心焉羅適憶</hi>
　　<hi>西橋寄昉師詩長憶西橋避暑時天風六月襲人肌水隨地脉來無盡雲過山頭去不知拂岸稚松</hi>
　　<hi>應偃蓋當年逰子已龎眉憑師莫動溪邉石留待東歸題好詩</hi>
　集義橋　崇禎寧海縣志縣北四十里紫溪舊志作<lb/>
<pb n="KR2k0044_WYG_036-14a"/>
　　十二保橋<lb/>
　登台橋　明一綂志在縣東七十五里台州府志取<lb/>
　　孫綽賦語名之宋紹定中發運鄭霖與僧元海同<lb/>
　　建<hi>王應麟登台橋記寧海縣東七十五里瀕鉅海有黄公渡是為登陸之㑹其東曰西洲發運尚</hi>
　　<hi>書鄭公居焉公為太學生慨然有及物之志常涉是渡時浮屠元海適同舟公中流謂曰津人操楫</hi>
　　<hi>涉風濤危孰甚焉盍為橋以濟元海曰是吾心也他日子䇿足要津共成茲事可乎公曰可哉元海</hi>
　　<hi>裒檀施空貯槖鳩工犍石肇癸巳至甲辰一星終始成橋一洞公方董餉淮右捐俸餘佐其費又為</hi>
　　<hi>洞者三丁未歳公起家持浙西常平使者節輸廪給俾續前緒於是五洞就而元海逝其徒有清隱</hi>
<pb n="KR2k0044_WYG_036-14b"/>
　　<hi>惠疇者復徃叩公公戒惠疇謁諸公貴人求助且割俸裨其不足訖成跨海為梁二十四洞時庚戍</hi>
　　<hi>夏五月也公之孫灊圖列事蹟屬應麟著石章垂久逺乃為之辭曰台為古海限與天際濞彼横津</hi>
　　<hi>坎險孰濟濤湧颷悍一葦航之鯨呿鮫嚵嗟人慓危有偉鄭公懐仁斯惻身雖韋褐心已禹稷爰語</hi>
　　<hi>苾蒭汝其維梁一念之烈填海匪難昊穹實臨成公之志于淮于浙公濡六轡縮衣貶食惠我鄉閭</hi>
　　<hi>厥施豐溥我祿之餘儒釋一心同於濟物謀不愆素衛淇晉澳如虹貫日如黿浮江登陸結轍坦履</hi>
　　<hi>康莊溟波不揚百靈朝夕天吳紫鳯貼妥受職元凱富平維何造舟未若茲橋鎮壓瀛陬鄭公之徳</hi>
　　<hi>巖巖無極爾駟爾車過者必式</hi>萬厯寧海縣志元至治中圮釋復<lb/>
　　元募建明成化十七年復圮知縣張宏宜修<lb/>
<pb n="KR2k0044_WYG_036-15a"/>
　上白溪渡　萬厯寧海縣志在縣南四十五里即狐<lb/>
　　嘯渡<lb/>
　下白溪渡　台州府志在縣東南一十五里<lb/>
　常樂渡　崇禎寧海縣志在健跳城外明正徳間里<lb/>
　　人張士斌造舟以濟<lb/>
　　　太平縣<lb/>
　三元橋　台州府志在縣十字直街<lb/>
　登雲橋　太平縣志在學宮前邑生林尚冲建<lb/>
<pb n="KR2k0044_WYG_036-15b"/>
　渭漳橋　台州府志在縣治東一里<lb/>
國朝康熙二十年知縣郭治重建<lb/>
　沙埭牐橋　太平縣志在縣東北三里林喬年建林<lb/>
　　應禎修<lb/>
　横峯橋　舊浙江通志在縣横嶼東台州府志舊志<lb/>
　　作月河橋<lb/>
　雙桂橋　台州府志在縣十四都葉檢校徳驥建<lb/>
　靈山橋　舊浙江通志在靈山寺前<lb/>
<pb n="KR2k0044_WYG_036-16a"/>
　泥源橋　台州府志在江家橋西明隆慶間邱氏造<lb/>
國朝康熙間知縣郭治重建<lb/>
　石橋　舊浙江通志在縣二十三都<lb/>
　截嶼渡　太平縣志在縣二十二都過渡入樂清界<lb/>
　清港渡　台州府志在縣二十四都三山楚門徃來<lb/>
　　之衝<lb/>
　　金華府<hi>金華縣附郭</hi>
　　　金華縣<hi>城外闗梁</hi>
<pb n="KR2k0044_WYG_036-16b"/>
　通濟橋　嘉靖金華縣志在通逺門外去縣西南一<lb/>
　　里元大德四年西峯寺僧宗信募緣剏造未成元<lb/>
　　統二年浙東憲使徐奭造<hi>黄溍通濟橋記婺瀕溪為郡二水薄城南合流</hi>
　　<hi>而西其勢滋大距城一里所故比舟為浮橋以達徃來霖潦暴溢絙弱弗支舟多覆溺西峯及菴禪</hi>
　　<hi>師憫人之病已甚謀伐石作橋以利永久度地於浮橋西若干步定基絫石旁為兩堤中為十一頓</hi>
　　<hi>凡頓之形西正方東則小撱而剡其上以殺水怒起大徳四年秋九月訖十年春三月兩堤十一頓</hi>
　　<hi>皆集未及架木為梁禪師尋委順示寂元統二年春部使者徐公甫下車友雲龍公時主西峯法席</hi>
　　<hi>亟以茲橋為言乃市大木於處之遂昌募良匠於閩南江左以至正二年夏四月庀事於是諸頓悉</hi>
<pb n="KR2k0044_WYG_036-17a"/>
　　<hi>完頓之髙去水四十有一尺貫以木梁被以石甃髙出頓上又八尺而橋成橋之修七百八十尺廣</hi>
　　<hi>若干尺覆以屋如其修廣楹間五十而為殿者三為亭者二因浮橋之舊名榜曰通濟竊考其廢興</hi>
　　<hi>之故而備記之用誌歳月貽諸後之君子云</hi>明洪武三十五年燬於火<lb/>
　　天順壬午副使馮靜重修成化中郡守周宗智復<lb/>
　　為屋𢎞治初復燬郡守郝隆重修金華府志嘉靖<lb/>
　　間洪水墩墮者四郡守張鉞姚文昭葉宗春相繼<lb/>
　　重修萬厯間損壊縣令方元彦重修天啓七年洪<lb/>
　　水傾圮縣令髙倬再建崇禎七年復壊縣令王士<lb/>
<pb n="KR2k0044_WYG_036-17b"/>
　　鑅徐調元重修至乙酉被方兵焚燬<hi>屠隆通濟橋詩芙蓉山下</hi>
　　<hi>錦為溪二水迢迢繞郭西襟帶勢成雙浦合簷牙髙出衆峯齊春流不斷長鴻影夕照猶聞天馬嘶</hi>
　　<hi>萬里登途還奏賦仙郎何負少年題</hi>
國初知府張安豫捐俸首倡功未就至康熙癸夘守道<lb/>
　　胡養忠知縣王世功重建庚戍又壊中垜知府呉<lb/>
　　翀知縣李錦重修甲寅宼亂盡燬知府張藎及知<lb/>
　　縣王治國暫造浮橋以濟康熙二十年橋船為大<lb/>
　　水衝壊知縣劉培捐俸分給橋南各啚造船三十<lb/>
<pb n="KR2k0044_WYG_036-18a"/>
　　二隻以成利濟三十二年復為大水衝壊知縣趙<lb/>
　　泰甡捐俸首倡邑中慕義樂輸重造新船三十六<lb/>
　　隻加砌兩岸馬頭又置田若干畝積租以為修理<lb/>
　　之費始事於甲戍年七月至九月告成<lb/>
　𢎞濟橋　嘉靖浙江通志在赤松門外維舟為之金<lb/>
　　華縣志通武義永康逹於處州原名上浮橋明永<lb/>
　　樂中義士袁大珍為舟二十有四維以鐡絙架板<lb/>
　　其上未幾洪水暴漲絙絶舟敗宣徳三年大珍子<lb/>
<pb n="KR2k0044_WYG_036-18b"/>
　　淮重建<hi>杜桓為記</hi>萬厯金華府志成化十三年知府周<lb/>
　　宗智重修每舟徃來必候撤板人以為病正徳間<lb/>
　　郡守趙鶴乃架木為二垜以通之<lb/>
國朝順治三年橋壊九年知縣王世功重建康熙六年<lb/>
　　知縣邢振嵒修九年知縣李錦加修<lb/>
　旌孝橋　嘉靖金華縣志一名通逺在旌孝門外通<lb/>
　　義烏浦江下為石墩上覆以屋山橋水經其下向<lb/>
　　東流入大溪<lb/>
<pb n="KR2k0044_WYG_036-19a"/>
　正果橋　萬厯金華府志即孝順橋在縣東五十五<lb/>
　　里橋屋三間杭慈溪水經其下西南流入大溪<lb/>
　文明橋　嘉靖金華縣志即枝栁橋在縣南二十里<lb/>
　　通湯溪金華府志南山水經其下北流入大溪<lb/>
　明逺橋　嘉靖浙江通志在縣東二十五里金華縣<lb/>
　　志即上目橋通浦江<lb/>
　松溪橋　嘉靖金華縣志在縣南二十五里通永康<lb/>
　　縣及温台處長二十五丈楊柵溪水經其下年久<lb/>
<pb n="KR2k0044_WYG_036-19b"/>
　　傾塌嘉靖丙申巡按御史張景重建萬厯金華府<lb/>
　　志復圯萬厯丙寅分巡道僉事李穟用石修完<lb/>
　山橋　方輿勝覽在縣治北二十里二巖對立溪流<lb/>
　　亂石間故名山橋<hi>黄溍山橋詩行行指木末路逐飛雲上時登巨石憇共聽春泉</hi>
　　<hi>響尋源竟莫窮即事成幽賞于石山橋詩北山之北兩山馳一徑蜿蜒石作梯脚力倦時山始好芙</hi>
　　<hi>蓉東畔赤松西</hi>
　含香橋　金華府志在縣東三十里北山水經其下<lb/>
　　西南流入大溪金華縣志係東義徃來要津為水<lb/>
<pb n="KR2k0044_WYG_036-20a"/>
　　衝壊僅存墜垜<lb/>
國朝康熙三十一年知縣趙泰甡重建<lb/>
　雙溪渡　金華府志在縣南三十五里接永康武義<lb/>
　　大溪<lb/>
　　　蘭谿縣<lb/>
　慶成橋　蘭谿縣志一名義成連跨官塘即官橋也<lb/>
　　在縣西一百六十步<lb/>
　福民橋　金華府志在縣西北城外浦口蘭谿縣志<lb/>
<pb n="KR2k0044_WYG_036-20b"/>
　　明隆慶間圮知縣傅元順重修<lb/>
　思親橋　蘭谿縣志舊名塌水副使胡僖家北城以<lb/>
　　母没思慕而建<lb/>
　悦濟浮橋　正德蘭谿縣志在縣西門外臨跨衢婺<lb/>
　　二港舊名中浮橋宋紹興中始作於江運使衍繼<lb/>
　　成於知縣江文衡有橋莊之田以備修葺迨元季<lb/>
　　始廢明洪武初知縣賈存義建之<hi>徐元重重修悦濟浮橋記蘭谿</hi>
　　<hi>合婺衢二水邑之城臨其東滸舊有浮梁以濟元季戎馬擾攘廢渡垂二十年邑宰賈存義閔人艱</hi>
<pb n="KR2k0044_WYG_036-21a"/>
　　<hi>涉捐已俸倡率於是邑之好事者佐財助力不數月成其制兩舟方之駕板其上列楣其旁廣尋有</hi>
　　<hi>四尺袤倍之為節凡五十連以鐡鎻篾紼並維於橋上旁溪置石櫃五以木為閑下石實其中以繫</hi>
　　<hi>紼三置上流挽之防其順而下曲二置下流綴之備其逆而上曲橋之端累石為磴道餘三十級升</hi>
　　<hi>者涯立其扁曰悦濟仍故名也</hi>萬厯金華府志成化六年知縣李<lb/>
　　璡又建未久壊於洪水以舟濟渡正徳四年六月<lb/>
　　縣丞田中令民三里共作一舟而橋始成焉<hi>章懋重修</hi>
　　<hi>悦濟浮橋記蘭谿浮橋宋紹興中江運使合衆力為之歳久屢壊國初以來一作於賈侯存義再作</hi>
　　<hi>於李侯璡惜其未久皆遭洪水摧敗近有上書言浮梁不可廢者詔可其奏部檄藩府施行郡守萬</hi>
<pb n="KR2k0044_WYG_036-21b"/>
　　<hi>公以屬邑丞田侯侯謂邑之編户里二百四十而浮梁用舟八十艘命民三里共作一舟所需鐡石</hi>
　　<hi>之𩔖亦以其數均之衆情歡趨如治其私不兩月而□事其橋跨溪中有洲焉溪兩岸及中洲皆累</hi>
　　<hi>石為垜垜之上各樹石柱者二而中則有四焉以八十舟聫為兩節舟上架板為梁梁之兩旁皆有</hi>
　　<hi>欄楣兩節之修總百尋梁廣一丈有五尺其舟首尾皆貫以連環鐡綆縻以篾纜而兩端皆繋於石</hi>
　　<hi>柱又以鐡作巨矛者十下墜於淵而上繫其橋使不隨波上下且時其水之髙下以為損益又時其</hi>
　　<hi>開閤以通舟楫皆侯之所經畫也</hi>金華府志萬厯二十二年大學<lb/>
　　士趙志臯與邑令葉永盛重建并置田數百畝充<lb/>
　　繕修之費明季燬於兵<lb/>
<pb n="KR2k0044_WYG_036-22a"/>
國朝順治八年知縣季振宜重建<lb/>
　赤溪橋　萬厯金華府志在赤溪上江永貴重建<lb/>
　楊公橋　嘉靖浙江通志在東溪上金華府志宋時<lb/>
　　楊克恱建<lb/>
　板橋　正徳蘭谿縣志在縣東板橋舖下宋紹興辛<lb/>
　　巳僧可威建<hi>蘇簡板橋記蘭谿縣陸走郡再舍而近車聲足音憧憧達旦板橋届其中</hi>
　　<hi>途春水時至秋霖積潦衆壑悍激滙於橋下入於大溪橋壊勿治行旅病涉僧可威獨任其事因舊</hi>
　　<hi>増新糜金錢二百萬募緣僅二十萬傾竭衣鉢以足其費營於紹興辛巳之冬成於隆興甲申之春</hi>
<pb n="KR2k0044_WYG_036-22b"/>
　　<hi>礱石請書夫開道途謹闗梁吏事也自郡縣力不暇給而重於勞民政廢不舉林下之人非有吏責</hi>
　　<hi>而視朝涉者若已褰裳惕然有不安於其躬者誠可書也初威鳩工嘗語之曰昔橋髙於路累尺謂</hi>
　　<hi>水不能冐曽不知増髙易欹客土難托水甚至汎濫於道固自若也當損髙益平以便馳驅厚其址</hi>
　　<hi>多為鋸牙以殺水勢益其廣疏為三硔以分湍流迄用此說工不加倍而橋遂堅壯云</hi>蘭谿<lb/>
　　縣志明崇禎十二年因水衝壊知縣盛王贊重建<lb/>
　東井橋　正徳蘭谿縣志在十一都宋咸淳間知縣<lb/>
　　沈應龍建<lb/>
　塢口渡　嘉靖浙江通志在忠祐廟前正徳蘭谿縣<lb/>
<pb n="KR2k0044_WYG_036-23a"/>
　　志宋時舊有浮梁知縣柴紱名曰通濟紹興中水<lb/>
　　溢橋壊僧仲機重建後又壊明永樂初邑人余邦<lb/>
　　永作舟以濟其子孟源又割田數畝以備繕修蘭<lb/>
　　谿縣志後廢余士相余伯頴造舟為渡<lb/>
　普濟渡　萬厯金華府志在平渡鎮即女兒渡也溪<lb/>
　　流至是東西二百餘丈水甚湍悍宋紹聖中邑人<lb/>
　　劉思㳟維舟百艘以梁其上因謂之普濟橋其後<lb/>
　　邑人劉藻縣尉李彦相繼修治又因鄉而改名曰<lb/>
<pb n="KR2k0044_WYG_036-23b"/>
　　望雲橋其廢久矣今以舟濟渡云<lb/>
　　　東陽縣<lb/>
　玉帶橋　金華府志在東峴門内葛喬二太師住處<lb/>
　叱馭橋　明一統志在縣治東廣輿記舊名碧嵐西<lb/>
　　峴山水所經<lb/>
　乗駟橋　嘉靖浙江通志舊名緑波橋在縣西一里<lb/>
　夾溪橋　金華府志在縣東三十一都界台新二邑<lb/>
　　髙十餘丈長三十丈明嘉靖間耆民趙模造<hi>劉慤夾溪</hi>
<pb n="KR2k0044_WYG_036-24a"/>
　　<hi>嶺橋記東陽縣治東百里許曰夾溪嶺蜿蜒與天台相虬錯故其巖障益深邃而嶻嵲水為兩崖所</hi>
　　<hi>束下注一溪悍怒狂激行者逡巡躑躅弛肩脅息以俟先是人嘗議橋其間率自度不能與兹水争</hi>
　　<hi>勢竟中寢莫有仕其役者嘉靖戊戌嵬山趙氏捐貲鳩匠百計圖之期必就凡費若干緡歴三載而</hi>
　　<hi>功果竟余敘其顛末以貽東陽人俾後來者有考焉又剏屋數楹以居守者</hi>東陽縣志<lb/>
　　萬歴間趙明勤張宗道等復修崇禎末年橋壊里<lb/>
　　人張宗泗胡求等架木橋以渡徃來便之<lb/>
　和尚橋　嘉靖浙江通志在縣北八里東陽縣志相<lb/>
　　傳唐駱賓王與李敬業起義兵敗逃歸追捕甚急<lb/>
<pb n="KR2k0044_WYG_036-24b"/>
　　至此削髮為僧故名<lb/>
　荆浦橋　東陽縣志長四十丈濶八丈明崇禎間僧<lb/>
　　知禮募建<lb/>
　麻車渡　金華府志在縣東北五里有木橋<lb/>
國朝康熙二十年於橋上流里許新設放生澤知縣俞<lb/>
　　允撰文勒石為禁<lb/>
　河頭義渡　東陽縣志在二都地都民傅一泰置<lb/>
　　　義烏縣<lb/>
<pb n="KR2k0044_WYG_036-25a"/>
　文昌橋　義烏縣志在縣西八十步明知縣鄭錫文<lb/>
　　建後廢知縣汪道昆改建縣西七十步<lb/>
國朝康熙三十年知縣王延曽重修<lb/>
　野鴨橋　金華府志在縣北百八十步繡湖渠<hi>鄭東白遊</hi>
　　<hi>繡川湖記栁洲花島北有小堤通洲島堤受衆水架木為梁俗名野鴨橋</hi>
　新呉橋　明一統志在縣治西宋淳熙中建萬厯金<lb/>
　　華府志淳熙四年縣丞胡沃建橋下置閘以節繡<lb/>
　　湖水利義烏縣志後圮明崇禎九年重建<lb/>
<pb n="KR2k0044_WYG_036-25b"/>
國朝康熙十年耆民孟六卿重建十三年因縣無城斷<lb/>
　　橋以禦寇平後知縣辛國隆甃石重修<lb/>
　登瀛橋　嘉靖浙江通志舊名南井橋在縣南一里<lb/>
　　崇禎義烏縣志元至正五年建明洪武三十三年<lb/>
　　知縣呉佑命李承理龔叔寧重建正統間洪水頽<lb/>
　　塌知縣劉同命趙仲芳修築改今名<lb/>
　繡津橋　義烏縣志在縣西南三里知縣熊人霖造<lb/>
　　<hi>熊人霖繡津橋詩十里湖香接芰荷蕭蕭竹樹繡輕羅潺湲曲水穿山麓明月橋邊聽棹歌</hi>
<pb n="KR2k0044_WYG_036-26a"/>
　興濟橋　萬厯金華府志在縣東三里舊為浮梁曰<lb/>
　　東江浮橋宋慶元三年知縣薛揚祖更以石縣民<lb/>
　　徳之易名薛公橋尋圮於水嘉定二年知縣施寅<lb/>
　　重建又圮淳祐五年知縣趙圓卿作新橋易今名<lb/>
　　<hi>虞復興濟橋記邑之東江故有石橋始成於慶元初載淳祐壬寅秋七月雨甚橋壊浮屠惟幾者欲</hi>
　　<hi>踵成之時朱元龍自尚書左司郎歸繡湖上惟幾謁曰願丐一言以興此橋朱君屬之予予曰吾家</hi>
　　<hi>萬山之中是謀非吾所能及乙巳冬十月趙侯圓卿來朱君約予合辭以言侯曰吾責也博詢利病</hi>
　　<hi>孰宜因革或謂前創稍卑故水至而壅於是増築其址視舊崇六尺或謂向也腹沙而背塹故易潰</hi>
<pb n="KR2k0044_WYG_036-26b"/>
　　<hi>於是實之土而覆以石當橋之中作屋五楹又立東西二門直西㟁作閣二間栖僧伽其上凡可以</hi>
　　<hi>増壯觀而夀此橋者無不為也橋未有名乃扁以興濟因書其始相與謀者如此</hi>萬厯義<lb/>
　　烏縣志元大徳五年僧永識重修又圮皇慶元年<lb/>
　　達嚕噶齊瑪蘇繙為浮梁泰定二年僧仲文募作<lb/>
　　石橋於故址之西八步兩岸皆有石堤中疉石為<lb/>
　　七頓橋長四十二丈僧智宏募緣為屋以覆之其<lb/>
　　南二頓尋為水所激而仆達嚕噶齊額琳沁重修<lb/>
　　明洪武五年南堤及二頓復毁於水至十五年主<lb/>
<pb n="KR2k0044_WYG_036-27a"/>
　　簿聶用和復修永樂間為水激壊正統三年縣丞<lb/>
　　劉傑捐俸倡民擇石為頓六年知縣劉同勸民助<lb/>
　　資完之成化九年東陽盧孟涵改為巻石洞橋十<lb/>
　　二年洪水衝壊十六年同知李珍復勸盧孟涵盧<lb/>
　　孟實協力重建十七年暴漲衝塌十八年知縣齊<lb/>
　　溥勸義民呉希仁南築石堤重建橋梁構屋建亭<lb/>
　　於其上改名廣濟橋<hi>王汶重建廣濟橋記廣濟橋自宋慶厯間縣令薛揚祖更</hi>
　　<hi>為石橋後繼為令者皆重造焉終不免於壊成化辛丑元城齊溥來宰巡行江上咨嗟久之翌日遂</hi>
<pb n="KR2k0044_WYG_036-27b"/>
　　<hi>命匠氏伐石於山採木於林視北堤尚無恙則仍其舊南堤則累石為岸以遏水怒修一百三十尺</hi>
　　<hi>崇與頓等中為頓凡七每頓用其舊之少半而増三之二其狀東則小撱而剡其上西則自下而上</hi>
　　<hi>皆正方崇四十有五尺廣二十有四尺頓之上疊木六重髙出頓上又八尺貫以木梁木之上布厚</hi>
　　<hi>板被以甎修四百二十尺板之上構屋屋以間計者四十南北端為亭者二亭之外為階級升降之</hi>
　　<hi>道中為亭者一亭東西為神祠凡屋之兩旁翼以板以禦風雨每間虚其上為楹以供眺望經始於</hi>
　　<hi>成化十九年三月畢於是歳八月</hi>金華府志𢎞治十三年知縣李<lb/>
　　文郁重修十五年知縣呉盛勸義官呉希彩黄子<lb/>
　　宣虞子盛捐資重修嘉靖八年大水壊者過半十<lb/>
<pb n="KR2k0044_WYG_036-28a"/>
　　四年趙模趙幹倡義築礅建橋越二年復燬知縣<lb/>
　　方介命趙幹重修四十五年侍郎呉百朋修之隆<lb/>
　　慶五年橋屋壊知縣歐陽柏重修萬歴七年舉人<lb/>
　　呉大纘重整石礅二十三年礅傾頽梁板朽壊知<lb/>
　　縣周士英命呉彦清虞學鳳等悉新之義烏縣志<lb/>
　　天啟七年知縣鄭極詳修崇禎十二年撤朽楹版<lb/>
　　以石十三年知縣熊人霖倡捐并為木䦨翼之因<lb/>
　　歳首迎春於此顔曰渡春橋<lb/>
<pb n="KR2k0044_WYG_036-28b"/>
國朝康熙九年知縣于漣修十三年邑寇橋廢二十四<lb/>
　　年知縣辛國隆市巨木為梁上覆以版又置田修<lb/>
　　葺三十年知縣王廷曽倡建橋屋五十四年燬於<lb/>
　　火署縣張若霈重建<lb/>
　西江橋　崇禎義烏縣志縣西南四里半明知縣熊<lb/>
　　人霖造<hi>虞國鎮建西江橋記邑治臨大溪萬厯中主者欲於釣魚磯為梁或病其逺不便徃</hi>
　　<hi>來遂請梁於射堂南不得已從之梁址當潭暴漲輙圮屢圮屢修公私病之歳在戊寅之秋邑侯豫</hi>
　　<hi>章熊公始視事博詢利害罔不殫悉急召役夫徙之減馬捐薪以為經費不閲歳竣役以繩度之凡</hi>
<pb n="KR2k0044_WYG_036-29a"/>
　　<hi>去舊趾九百武而止侯西江之進賢人予因名之曰西江橋</hi>
　景髙橋　義烏縣志縣西北十五里浦江孔道民素<lb/>
　　病涉明崇禎十三年知縣熊人霖伐石四丈成之<lb/>
　廣益渡　義烏縣志縣南三里地名下埠明萬厯七<lb/>
　　年邑民龔來時捐造浮橋知縣范儁捐俸完之十<lb/>
　　一年來時復累石為三谼浮舟加葺如故後舟損<lb/>
　　改髙橋以鐡索纜木版而濟二十年知縣周士英<lb/>
　　増修之後水漲橋傾改用渡<lb/>
<pb n="KR2k0044_WYG_036-29b"/>
　石基渡　金華府志在縣東十九里通東陽<lb/>
　　　永康縣<lb/>
　仁政橋　明一統志在縣東南萬厯金華府志舊名<lb/>
　　大花橋元至元五年改建以石易今名明景泰六<lb/>
　　年僉事馮誠重建知縣劉珂繼成之<hi>李裳仁政橋記永康縣東</hi>
　　<hi>南三十步有水匯而為淵名曰華溪溪當處婺之交行旅輻輳舊以木為橋隨廢至元間改石覆之</hi>
　　<hi>以屋洪武中屋燬於火景泰乙亥橋壊於水僉憲馮誠行部過之視橋之廢遂以贖刑之金庀材命</hi>
　　<hi>工悉將就緒而馮弭節他郡厥功未究明年春安成劉珂來宰是邑毅然曰此有司責也遂殫力竭</hi>
<pb n="KR2k0044_WYG_036-30a"/>
　　<hi>思窮日夜經營之不數月而橋成其長若干廣若干石以方計者若干工以日計者若干屋凡若干</hi>
　　<hi>楹完美壯固有加於舊費出自公不取於下衆咸徳之</hi>金華府志正徳十六<lb/>
　　年屋災縣丞李景軒葺萬厯二十八年知縣戴啓<lb/>
　　鳳修<lb/>
　永寧橋　萬厯金華府志在縣東南百三十步舊名<lb/>
　　小花橋元至順元年主簿赤盞榮祖改建以石易<lb/>
　　今名永康縣志明永樂間驛丞胡義葺𢎞治間市<lb/>
　　民徐得銘重建正徳間圮其子璋復建<lb/>
<pb n="KR2k0044_WYG_036-30b"/>
　東橋　永康縣志在縣東北二百步延真觀前明嘉<lb/>
　　靖年間民趙延懐建今為木橋<lb/>
　梁風橋　萬厯金華府志在縣東百步永樂十四年<lb/>
　　重建<lb/>
　李溪橋　嘉靖浙江通志在縣東南二十里萬厯永<lb/>
　　康縣志景泰初僉事馮誠檄同知趙某督耆民李<lb/>
　　思傑施孟逹建成化末圮於水正徳中里人章徳<lb/>
　　昭營建久弗就嘉靖二十三年僉事歐陽清捐俸<lb/>
<pb n="KR2k0044_WYG_036-31a"/>
　　為倡檄僧徳顯募緣合金衢温處四府官民之力<lb/>
　　成之<hi>洪垣李溪橋記李溪渡東浙要津也舊有橋為洪波横激以去嘉靖癸巳子承乏永康耆</hi>
　　<hi>民章徳昭走予論兹渡利害甚悉遂告諸府未得其方越七年庚子予自嶺南外補永嘉郡東裝晨</hi>
　　<hi>涉見徳昭之子章根致四明上人徳顯相與經始其事既二年子以事出華溪而兹橋亦成屹屹然</hi>
　　<hi>且試以三春之水矣庠生章子樹詣予為之記</hi>永康縣志今圮别建木橋<lb/>
　五錦橋　金華府志在縣西十里永康縣志明正徳<lb/>
　　十三年重建<lb/>
　烈橋　萬厯金華府志在縣西十里永樂十四年重<lb/>
<pb n="KR2k0044_WYG_036-31b"/>
　　建<lb/>
　西津渡　萬厯金華府志在學前永康縣志明𢎞治<lb/>
　　間知縣王秩造舟及僉渡夫以濟<lb/>
國朝康熙間邑人陳疇助田為修辦渡船之資<lb/>
　　　武義縣<lb/>
　熟溪橋　正徳武義縣志在縣東南宋開禧三年縣<lb/>
　　主簿石宗玊建因名石公橋武義縣志明嘉靖二<lb/>
　　十五年令趙竒修之造六墩而止隆慶二年令林<lb/>
<pb n="KR2k0044_WYG_036-32a"/>
　　一鶚建石墩者十架木為梁萬厯四年邑令譚音<lb/>
　　造橋屋四十九楹<hi>陳善熟溪橋記武義縣故有熟溪橋民病涉久矣譚侯始至有</hi>
　　<hi>以建橋之役為言侯曰此邑令責也但令長未信於民而先以勞之不可居二年政教修明百廢具</hi>
　　<hi>舉民再申前議會年大侵侯曰民艱於食而時詘舉贏不可萬厯四年五月侯三載考最政通人和</hi>
　　<hi>年穀順成侯度其時曰可矣乃捐俸為倡好義者翕然應之又益以罰贖之金五十鍰米五十石踰</hi>
　　<hi>兩月告成侯以書來請予紀成事按橋長凡五十丈横一丈七尺為石礅者十為屋者四十九楹好</hi>
　　<hi>義助工者皆得書刋之碑隂</hi>
國朝康熙年間知縣李經邦重修<lb/>
<pb n="KR2k0044_WYG_036-32b"/>
　文興橋　正徳武義縣志在縣西一里儒學之東正<lb/>
　　徳十三年縣丞林有年建樹石刻曰文興橋武義<lb/>
　　縣志萬厯戊申重修<lb/>
　瑞明橋　武義縣志在縣治南八里舊名瑞村橋耆<lb/>
　　民徐廿四等募建年久傾圮<lb/>
國朝康熙二十七年史恩如募建石橋改今名<lb/>
　郭婆橋　金華府志在縣北十五里武義縣志舊有<lb/>
　　婦人捐資所建故名後徐叔修之改名郭橋<lb/>
<pb n="KR2k0044_WYG_036-33a"/>
　雙溪橋　正徳武義縣志在縣西二十里雙溪口正<lb/>
　　徳十三年徐魁建<lb/>
　内白橋　萬厯金華府志在縣東二十五里舊名白<lb/>
　　水橋正徳武義縣志跨白溪舊架木為之屢為洪<lb/>
　　水傾壊正徳十三年縣丞林有年砌以石凡三硔<lb/>
　苦竹橋　金華府志在縣西二十里正徳武義縣志<lb/>
　　正徳九年徐昱建<lb/>
　化渡　萬厯金華府志在縣西一十五里武義縣志<lb/>
<pb n="KR2k0044_WYG_036-33b"/>
　　温處徃來之衝風濤險惡義民何彦一捐田造船<lb/>
　　以濟<lb/>
　　　浦江縣<lb/>
　南橋　明一統志在縣治南跨浦陽江萬厯金華府<lb/>
　　志宋元符中錢尚書遹所建廣一丈九尺亘三十<lb/>
　　丈歳久水决橋壊元至正四年達嚕噶齊杜諾海<lb/>
　　作大堤三百餘丈障水還橋下橋上創亭三楹中<lb/>
　　間以奉浮屠氏隄旁翼以扶欄植槐桞堤中創樓<lb/>
<pb n="KR2k0044_WYG_036-34a"/>
　　以憇行者堤盡處别建小橋以洩支流人行堤上<lb/>
　　斜睨縣南飛樓傑閣掩映蒼翠中儼然圖畫也<hi>方櫺</hi>
　　<hi>南橋記浦陽江去縣治不一里而近每積潦人莫得渡宋元符間尚書錢遹始構橋江上久為横流</hi>
　　<hi>旁出橋若虚置至正三年達嚕噶齊諾海公適長是邑明年秋首割已俸修治之僚佐吏屬莫不協</hi>
　　<hi>從凡閭巷鄉鄙之在編籍者亦皆出資以助而公專任其事焉遂鳩工伐石不期年而成其南又築</hi>
　　<hi>堤於橋道接堤杪構小橋以疏别流舊有迎恩亭在社壝之右因徙就橋側且為屋十四楹以為偵</hi>
　　<hi>候憇息之所扁曰臨溪橋為硔道凡廣十丈有九尺亘五十步因故名扁曰南橋堤廣視橋亘五十</hi>
　　<hi>步扁曰浦陽於是朱欄華柱映耀鯨波虹跨鼇戴雅麗駭目樹以桑栁蓊蓊林林樵者以歌漁者以</hi>
<pb n="KR2k0044_WYG_036-34b"/>
　　<hi>舞負者戴者以徃以來喁喁相屬也邑父老來屬余記故為之詳焉</hi>崇禎浦江縣志<lb/>
　　後圮明萬厯二十年造木橋以便行者<lb/>
國朝康熙十年邑人李如珪重修<lb/>
　韓西橋　萬厯金華府志在縣西一里浦江縣志月<lb/>
　　泉水所經<lb/>
　羅漢橋　崇禎浦江縣志在縣東十七里先有巨石<lb/>
　　屹立溪中相傳石為羅漢所攝即石建橋因名左<lb/>
　　溪山水所經<lb/>
<pb n="KR2k0044_WYG_036-35a"/>
　石斛橋　浦江縣志在縣東三十里<hi>呂祖謙入越記石斛橋溪流潺</hi>
　　<hi>潺岸旁大石如屋西走浦江道也</hi>
　席塲橋　崇禎浦江縣志在縣北三十里巖坑山水<lb/>
　　所經宋寳慶初邑人毛日嚴建<hi>林子燕席塲橋記聚席塲橋者幾百</hi>
　　<hi>家山為垣溪為閫溪沿羣山斗折蛇行迢迢三里居民編木以渡今天子踐極元年毛君日嚴捐帑</hi>
　　<hi>廪鳩匠石剏橋於徃來之津長二十八丈廣一丈八尺翼以闌楯鎮以魚虎計工四萬有竒三年而</hi>
　　<hi>成予聞而髙之曰利人本其仁任事本其勇不寳貨財本其亷能通人情本其恕本是四者可以觀</hi>
　　<hi>其人矣</hi>
<pb n="KR2k0044_WYG_036-35b"/>
　孝門橋　萬厯金華府志在縣東三十里浦江未置<lb/>
　　縣時地屬義烏北鄙因顔孝而名<lb/>
　泰平橋　浦江縣志在縣東三十五里治平寺邊<hi>鄭棠</hi>
　　<hi>為記</hi>
　定龍橋　崇禎浦江縣志在縣東三十五里官巖山<lb/>
　　麓為浦陽山水所經路最要衝萬厯甲申僧廣倫<lb/>
　　募建<lb/>
　　　湯溪縣<lb/>
<pb n="KR2k0044_WYG_036-36a"/>
　黄石橋　嘉靖浙江通志一名黄路橋在縣北六里<lb/>
　雙龍橋　萬厯湯溪縣志在縣北十里羅夢鵑造<lb/>
　馬村橋　湯溪縣志在縣東北十里章勤造<lb/>
　表忠橋　萬厯金華府志在縣南十五里忠烈陶公<lb/>
　　廟後<lb/>
　白馬橋　萬厯湯溪縣志在縣北十五里章琛章繼<lb/>
　　同剏<lb/>
　官橋　金華府志在縣西十五里森琳湖畔<lb/>
<pb n="KR2k0044_WYG_036-36b"/>
　白龍橋　金華府志在縣東北二十五里明萬厯甲<lb/>
　　申知縣陳茂鷟始創石橋<lb/>
　葉灣渡　萬厯湯溪縣志在縣北二十里<hi>張文濓葉灣渡記出</hi>
　　<hi>城西二十里為葉灣西南接衢括諸郡水而北合東陽新安江為浙東上逰之要津行旅需扁舟濟</hi>
　　<hi>者指千萬計而一二榜人挾陽侯之勢以制行旅緩急生死之命亡誰何者邑侯汪公進諸父老問</hi>
　　<hi>計對自趙宋以來邑人江衍嘗造舟為梁方是時僅衣帶水耳今洪濤澎湃虹梁非䇿也莫如官為</hi>
　　<hi>造舟募水工以濟行者便侯曰諾遂捐贖鍰首事而風諸善良以義樂赴者數十人鳩工庀材為船</hi>
　　<hi>三艘復計所以利永久者以羡貲買田二十畝擇人掌其歳入以為修葺費既成長老屬予為記遂</hi>
<pb n="KR2k0044_WYG_036-37a"/>
　　<hi>不辭而為之書</hi>
　　衢州府<hi>西安縣附郭</hi>
　三鳳橋　衢州府志在郡治東正街明郡守楊凖建<lb/>
　寳坊橋　西安縣志在郡治東察院南郡守楊凖建<lb/>
　朝真橋　𢎞治衢州府志在朝京泉大井東衢州府<lb/>
　　志舊時用石平鋪架屋其上<lb/>
國朝康熙四十六年疏濬城河里人募貲重建特令髙<lb/>
　　濶以通舟筏入城<lb/>
<pb n="KR2k0044_WYG_036-37b"/>
　　　西安縣<hi>城外闗梁</hi>
　通和橋　天啓衢州府志在朝京門外水亭埠萬厯<lb/>
　　四十四年郡守洪纎若邑令劉有源剏造<lb/>
國朝順治庚寅巡道李際期知府韓養醇知縣成晉徵<lb/>
　　修造頗如舊制<hi>李際期通和浮梁碑記衢治城西朝京渡浮舟為梁始萬厯壬子郡</hi>
　　<hi>邑賢大夫洪纎若劉有源從紳士方應祥等十有三人共底乃績更謀踵事籍腴産若干歳入鏹二</hi>
　　<hi>百八十有羡備詳通和橋錄中歴半週甲民稱利賴鼎革間廢且復尋又廢順治己丑秋予由督學</hi>
<hi>命廵奉衢咨衢士民遂以暢月鳩工越歳火西告竣踐    金</hi>
<pb n="KR2k0044_WYG_036-38a"/>
　　<hi>舟二十有六編木架之廣二尋虹跨中流髙視廣川徒行絶水櫓行絶梁舟鉅丈有仞維以鐡絙左</hi>
　　<hi>右抵岸各千尺制皆從朔既成偕郡守韓養醇邑宰成晉徴酹而祝之董其役則門下士徐國珩徐</hi>
　　<hi>應瑜徐應晉余兆斗王大成徐國亷葉其珵凡七人助財勸功别勒貞石並告來者</hi>甲寅之<lb/>
　　亂僅存栟木駕敝舟康熙癸亥春總督王國安捐<lb/>
　　金更新之<lb/>
　東蹟浮橋　衢州府志縣東去城十里明萬厯間金<lb/>
　　梅造今廢<lb/>
　迎恩橋　嘉靖浙江通志在光逺門外衢州府志舊<lb/>
<pb n="KR2k0044_WYG_036-38b"/>
　　用木平鋪凡三截後去其二易以石虹上用石板<lb/>
　　平砌兩傍石䦨<lb/>
國朝康熙四十八年知府楊廷望知縣王涵重建改名<lb/>
　　光逺<lb/>
　高橋　天啓衢州府志在拱辰門外二里舊以木為<lb/>
　　橋隨作隨壊成化間王玩易以石<lb/>
　驛馬橋　𢎞治衢州府志在縣南五里即今落馬橋<lb/>
　　俗云黄巢到此落馬遂不敢入城因名<lb/>
<pb n="KR2k0044_WYG_036-39a"/>
　章戴橋　𢎞治衢州府志在縣北二十里一名東津<lb/>
　　橋宋紹興四年守李信甫屬陳羾率衆為之嘉定<lb/>
　　八年守魏豹文重修<hi>毛憲章戴橋記章戴之水夏秋滛潦輙奔放洶湧紹興甲</hi>
　　<hi>子橋壊官責四里正僅成畧彴以濟隨圮李公信甫來典州顧竂吏曰橋梁之設有先於東津者乎</hi>
　　<hi>以錢二百萬屬寓居故徽州通判陳公羾召匠慮材經營締建寺丞蕭公忱繼之捐錢且百萬叅政</hi>
　　<hi>婁公機時知西安縣亦二十萬總錢一千五百萬陳公董視斯役不憚寒暑橋成纔幾年而石將泐</hi>
　　<hi>木將撓前官告院陳君汶一日訪予曰先君有志東津橋殆無遺力今漫弗訾省實所甚懼盍為我</hi>
　　<hi>籌之余曰今太守魏侯下車甫期月政平訟息事有可為次第畢舉君盍試以東津之役言之陳君</hi>
<pb n="KR2k0044_WYG_036-39b"/>
　　<hi>是余言詣郡白前故魏侯亟領納曰此郡邑責也遂屬役庀工越三月役終侯取廢寺及没入官之</hi>
　　<hi>田可四十畝贍僧區畫周盡足利悠永落成之日東西行者歡欣呼舞是役也陳君得以成其先子</hi>
　　<hi>之志魏侯又有以成陳君之志一舉而兼二善焉是不可以無述</hi>西安縣志明萬<lb/>
　　厯丙戌改鋪石面今毁二節居民用板補之<lb/>
　百靈橋　崇禎衢州府志界江山縣浙閩孔道徃來<lb/>
　　病涉崇禎癸酉通判湯瑩署印江山捐俸倡建西<lb/>
　　安令花上苑協成<lb/>
　蓮花橋　𢎞治衢州府志在縣北三十里宋紹興二<lb/>
<pb n="KR2k0044_WYG_036-40a"/>
　　十七年易之以石衢州府志歳久毁壊用木筏撑<lb/>
　　渡<lb/>
國朝康熙初有僧濟澄自靈𨼆來寓蓮花寺寒夜風雨<lb/>
　　中感墮水呼聲設願構橋改置橋墩於一里之下<lb/>
　　髙三丈捲石梁五矼每矼濶四丈橋面濶一丈六<lb/>
　　尺兩埵五墩共計長三十五丈橋面砥平傍採青<lb/>
　　石為欄左右一百二十檻始於康熙己酉九月成<lb/>
　　於庚戌冬杪約費四千金為西邑溪梁之最勝者<lb/>
<pb n="KR2k0044_WYG_036-40b"/>
　安仁渡　天啓衢州府志在縣東三十五里<hi>楊萬里游衢州</hi>
　　<hi>仙巖過安仁渡詩明發溪山一雨餘覺來暑氣半分無行人道是三衢逺穏掛東風十里蒲</hi>
　盈川渡　西安縣志在縣北五十里<lb/>
　　　龍游縣<lb/>
　白蓮橋　嘉靖浙江通志在縣南跨濠水衢州府志<lb/>
　　宋乾道中令林自立嘗種白蓮其下週甃以石<lb/>
　通駟橋　𢎞治衢州府志在縣東百步宋紹興甲戌<lb/>
　　令陶定建淳祐間樞宻馬天驥重建元至正間壊<lb/>
<pb n="KR2k0044_WYG_036-41a"/>
　　於水達嚕噶齊特黙齊重修明洪武間燬永樂初<lb/>
　　知縣祝淵因舊補完正統間縣令張惠構石捲矼<lb/>
　　龍游縣志天順中知縣王瓚重増石捲矼仍覆以<lb/>
　　屋<hi>商輅通駟橋記通駟橋宋淳祐間樞密馬天驥所建石其墩而架以木行者便焉歴年既久風</hi>
　　<hi>摧雨蝕木朽腐不支行者病焉天順庚辰𢎞農王君出宰是邑政教兼行士民嚮應乃進耆老於庭</hi>
　　<hi>而告之曰徒杠輿梁之成見於周禮誠為政之先務也矧通駟為橋西通百粤東達兩京使車之徃</hi>
　　<hi>來王程之遲速係焉非但商旅之經行而已乃命善工斵石捲而成之空其中以釃水者十其長以</hi>
　　<hi>丈計者八十有竒而費以緡計者若干工力弗與焉始事於壬午之秋落成於癸未之冬因為記以</hi>
<pb n="KR2k0044_WYG_036-41b"/>
　　<hi>傳來者</hi>衢州府志嘉靖十年知縣陳越二十六年知<lb/>
　　縣劉梁四十五年主簿張蕡相繼修隆慶六年知<lb/>
　　縣凃杰重修萬厯二十七年中圯四矼知縣郁徳<lb/>
　　重修三十四年燬知縣吳應試重修崇禎十二年<lb/>
　　復燬後止架木為梁無復蓋屋不數年輙朽朽輙<lb/>
　　再易云<lb/>
　文昌橋　衢州府志在永安門外邑人余邦輔募緣<lb/>
　　為墩六為矼五架木以通行者緣無覆屋架木漸<lb/>
<pb n="KR2k0044_WYG_036-42a"/>
　　圯萬厯三十六年知縣萬廷謙復行募捐架巨木<lb/>
　　蓋屋三十餘楹上有文昌像故名<hi>萬廷謙建文昌橋記龍邑故多</hi>
　　<hi>橋橋於治前者白蓮也橋於靈源者通駟也第通駟築而望氣者忌其下流居空砂水飛走以致邑</hi>
　　<hi>里蕭落科第晨星鄉大夫松野余公病之乃聚族而謀募義鳩工驅石為礅捲墟為矼閲六載始告</hi>
　　<hi>成焉無何而以無覆屋將就圯也㑹子來領邑事復節肺石之餘以充費工訖凡三十楹浮屠七級</hi>
　　<hi>文昌祠巋然居首費金一十有竒橋遂翼然改觀自是襟帶山河連環織鎖地脉輪轉人物蔚興架</hi>
　　<hi>梁之功豈曰小補之哉</hi>龍游縣志崇禎十三年為水所壊十<lb/>
　　六年知縣黄大鵬重建<lb/>
<pb n="KR2k0044_WYG_036-42b"/>
國朝順治十五年橋燬於火康熙二年知縣艾朝棟重<lb/>
　　建十六年復燬十九年知縣盧燦縣丞何應武典<lb/>
　　史李斌重建<lb/>
　縠水橋　明一統志在縣五里宋嘉祐間建<lb/>
　九里橋　衢州府志在縣西九里明永樂間義民余<lb/>
　　希哲建嘉靖間呂廷宣重建<lb/>
　馬報橋　萬厯龍游縣志在縣東十五里相傳扶風<lb/>
　　守徐𢎞戰死家人不知其所乘馬馳歸報始覺因<lb/>
<pb n="KR2k0044_WYG_036-43a"/>
　　名明嘉靖間知縣甘用世重修隆慶間知縣凃杰<lb/>
　　重建為矼五墩四廣二丈長十五丈<lb/>
　築溪橋　𢎞治衢州府志在縣東二十里景㤗間知<lb/>
　　縣張惠重建萬厯龍游縣志偃王築室居此故名<lb/>
　　嘉靖間知縣甘用世重建為矼五墩四廣二丈長<lb/>
　　二十丈<lb/>
　笋墩橋　龍游縣志在縣北六里義民余緝建廣一<lb/>
　　丈五尺長十丈為矼四為墩三<lb/>
<pb n="KR2k0044_WYG_036-43b"/>
國朝順治年間邑人余宏重修<lb/>
　仙跡橋　𢎞治衢州府志在縣北三十五里舊名上<lb/>
　　虹萬厯龍游縣志洪武間里人龔子禮建有異人<lb/>
　　過擲錢賚匠氏錢跡印石猶存故名<lb/>
　通濟渡　崇禎衢州府志在通濟門外<lb/>
　　　常山縣<lb/>
　仁壽橋　常山縣志在城内南隅坑頭<lb/>
　觀風橋　萬厯常山縣志在縣東文筆門外下跨龍<lb/>
<pb n="KR2k0044_WYG_036-44a"/>
　　潭舊名迎恩成化間知縣余完建圮於水嘉靖元<lb/>
　　年知縣侯正綱重建覆屋九間改今名<lb/>
　廣濟渡浮橋　嘉靖浙江通志跨縣東大溪𢎞治衢<lb/>
　　州府志明初知縣劉利用建名靈濟橋尋廢永樂<lb/>
　　間知縣仇經設渡夫以舟濟𢎞治戊午知縣王錫<lb/>
　　等仍建浮橋<hi>吾哻常山浮橋記常山廣濟渡故未設橋涉人告病𢎞治丁巳浙藩大參</hi>
　　<hi>湖湘呉公紀行部至縣謂知縣王錫曰古者辰見角而雨畢則除道天根見而水涸則成梁有司者</hi>
　　<hi>可恝然乎三侯曰諾乃造舟二十束板其上旁翼以楯聨以鐡繩繫於兩崖之石以原設渡夫十二</hi>
<pb n="KR2k0044_WYG_036-44b"/>
　　<hi>人易名橋夫俾專視守葺興事於丁巳冬十月訖工於戊午秋八月</hi>衢州府志正徳<lb/>
　　初舟壊知縣陶金築石墩十座架木梁於其上鐡<lb/>
　　鎻橋夫如故遂為經久之規<lb/>
　鎭安橋　衢州府志在縣小東門外明萬歴間邑人<lb/>
　　陳朝等募建<lb/>
　新溪橋　萬厯常山縣志在大南門外嘉靖間邑人<lb/>
　　汪文鳯建<lb/>
　儻溪橋　崇禎衢州府志在縣北五里萬厯常山縣<lb/>
<pb n="KR2k0044_WYG_036-45a"/>
　　志舊以舟渡名金川渡𢎞治間分巡呉紀知縣王<lb/>
　　錫建浮橋於其上正徳初改為石橋嘉靖末年圮<lb/>
　　隆慶三年魏誥等重建<lb/>
　巖口橋　萬厯常山縣志在縣西南鄉七里巖嶺下<lb/>
　　<hi>僧永増巖口橋題碑溪之水一雨則漲涉者病焉在城詹斯詹潛詹瓊詹輝思有以濟之正徳乙亥</hi>
　　<hi>秋捐貲創建石橋一所屬予董其役告成甫五載而水壊斯乃獨力了結前緣髙堅益加於舊雖雨</hi>
　　<hi>病涉者免矣實正徳辛巳仲春望日也</hi>
　龍遶橋　衢州府志在縣西北六十里橋旁兩峯峻<lb/>
<pb n="KR2k0044_WYG_036-45b"/>
　　削相傳有髙僧日坐河壖誦經募錢每人止取一<lb/>
　　文積數年成此橋後有龍欲踰橋去不能乃爪攫<lb/>
　　東壁山飛去䧏遂安北鄉今兩處皆有跡可騐<lb/>
　永安橋　常山縣志在七都球川石潭頭<hi>徐烈永安橋詩兩岸</hi>
　　<hi>青山一水遙桃花三月漲春潮何緣谷口通樵客恰好沙灣架石橋</hi>
　湖澄渡　萬厯常山縣志在縣北二十里<hi>詹山湖澄渡詩漠漠</hi>
　　<hi>烟雲午未開危樓獨倚漫徘徊行人待渡心方急隔岸小舟來未來</hi>
　招賢渡　𢎞治衢州府志在縣東三十五里<lb/>
<pb n="KR2k0044_WYG_036-46a"/>
　　　江山縣<lb/>
　仙霞闗　明一統志在縣南一百里抵福建界為入閩<lb/>
　　咽喉之地<hi>薩都拉度閩闗詩白雲下千峯盡入懐袖裏振衣度閩闗灑作山下水仰登天無梯</hi>
　　<hi>俯視井無底古來守闗人豪傑存有幾寒食百草青春風吹不起劉基過閩闕詩二首闗頭霧露白濛濛</hi>
　　<hi>闗下斜陽照樹紅過了秋風渾朱覺滿山秔稻入闗中峻嶺如弓驛路賖清溪一帶抱山斜髙秋八月崇</hi>
　　<hi>安道時見棠梨三兩花張以寧登閩闗詩獨步青雲最上梯八閩如井眼中低泉鳴萬鼓動哀壑山飲雙</hi>
　　<hi>虹垂逺溪家近尚無鴻鴈信客愁復有鷓鴣啼書生未老疎狂意更欲崑崙散馬蹏</hi>
　　<hi>謹按仙霞嶺即古泉山也杜佑云泉嶺山在衢州信安縣西南二百里漢朱買臣云東越王居泉山一人</hi>
<pb n="KR2k0044_WYG_036-46b"/>
　　<hi>守險千人不能上今其山周圍百里皆髙山深谷磴道凡三百六十級歴二十四曲長二十里唐乾符五</hi>
　　<hi>年黄巢破饒信歙等州轉畧浙東因刋山開道七百餘里直趨建州即此嶺也宋紹興中史浩帥閩過此</hi>
　　<hi>始募人甃以石路自是鐫除鏟削舊時險阨稍就寛平凡自浙入閩者由清湖渡舎舟登陸連延曲折逾</hi>
　　<hi>嶺而南至浦城縣西復舎陸登舟以達於閩誠兩浙之鎻鑰八閩之咽喉也仙霞闗之東西復有五闗一</hi>
　　<hi>曰安民闗在仙霞東南三十五里路通處州遂昌縣一曰二渡闗在仙霞西南八十里路通江西上饒永豐縣</hi>
　　<hi>一曰木城闗在仙霞西南六十里一曰黄塢闗在仙霞西南五十里路通永豐縣一曰六石闗在仙霞西南三</hi>
　　<hi>十五里路通江山縣及廣信之玉山皆江浙徃來之間道與仙霞共為六闗故土人有仙霞六闗之稱</hi>
　九清橋　天啓江山縣志在清湖萬厯二十二年知<lb/>
<pb n="KR2k0044_WYG_036-47a"/>
　　縣蔣光彦建天寧寺僧性徳與周徳福等募化採<lb/>
　　石作九垜每垜髙七尺横二丈直三十丈作屋覆<lb/>
　　其上共二十四間<hi>自為記</hi>天啓三年被水衝壊<lb/>
國朝康熙間總督郭世隆即九清橋舊址建橋船二十<lb/>
　　隻鐡索二條知縣朱彩建亭兩岸<lb/>
　浮橋　嘉靖浙江通志在鹿頭溪縣東二里<lb/>
　横湖橋　𢎞治衢州府志在縣南十里景星鄉天啓<lb/>
　　江山縣志邑人王溥建萬厯間溥孫良佐重修<lb/>
<pb n="KR2k0044_WYG_036-47b"/>
　延齡橋　𢎞治衢州府志在縣南三十五里江山鄉<lb/>
　　江山縣志明嘉靖間知縣黄綸重建<lb/>
國朝康熙二十五年大水摧壊三十六年福建提督張<lb/>
　　旺重建<lb/>
　昭明橋　正德江山縣志在縣南三十里江山鄉宋<lb/>
　　僧木菴建衢州府志明知縣劉桂重建邑人指揮<lb/>
　　王允徳倡募王志鄭思澤董其役程澤捨田助銀<lb/>
　　贍之天啓間知縣張鳳翼令澤孫程徳春重建<lb/>
<pb n="KR2k0044_WYG_036-48a"/>
國朝康熙三十七年改建石矼旁置菴亭<lb/>
　慶雲橋　天啓江山縣志在長臺里人朱夏柴時秀<lb/>
　　建<hi>韓駒慶雲橋詩縣郭連青野人家蔽綠蘿地偏春事少山逈夕陽多暗水披崖出扁舟掠岸過</hi>
　　<hi>傳聲細扶柁吾老怯風波辛棄疾慶雲橋詩二首草稍出水已無多村路瀰漫奈雨何水底有橋橋</hi>
　　<hi>有月只今平地怯風波斷崖老樹互撑拄白水綠畦相灌輸焉得溪南一丘壑放船畫作歸來圖</hi>
　呉村橋　𢎞治衢州府志在縣東四十五里感化鄉<lb/>
　　正徳江山縣志一名步雲橋呉祿應建<lb/>
　太平橋　正徳江山縣志在縣西南五十里姜叔彬<lb/>
<pb n="KR2k0044_WYG_036-48b"/>
　　建<lb/>
國朝康熙三十五年大水衝没三十八年祝禮鎮徐良<lb/>
　　梓重建<lb/>
　峽口渡　正徳江山縣志在縣南七十里為閩浙要<lb/>
　　道知縣呉停造船砌埠翼以兩亭徃來者便之衢<lb/>
　　州府志明嘉靖間知縣黄綸置渡船二隻夫四名<lb/>
　　　開化縣<lb/>
　和平通濟橋　明一統志在縣治東𢎞治衢州府志<lb/>
<pb n="KR2k0044_WYG_036-49a"/>
　　宋紹興丙子邑令喻仲逺建庚子令丁朝佐重建<lb/>
　　<hi>江溥通濟橋記開化溪水湍悍舊為民病政和間參政李光為令日始為橋以便徃來草創之初其</hi>
　　<hi>制未盡不能支久紹興丙子令喻仲逺集材鳩工倣松江垂虹之制為之壯麗精密朞年而成歳壬</hi>
　　<hi>辰復圮於水又十年市醫胡應瑞易為浮梁徙諸上游溪水淺涸不常易以腐敗今令金華丁朝佐</hi>
　　<hi>下車父老皆以橋為請君乃因舊址度其廣袤之數截流而東其長六十丈分為二十三節捐已俸</hi>
　　<hi>先造三節以為民勸應者紛然遂足其數始於庚子七月壬子成於九月辛未每節為六柱三械兩</hi>
　　<hi>旁益以二楯横貫以巨木四下施鐡鎖鈎聫以為固板厚二寸五紛廣一丈四尺盡布以甎傍壓以</hi>
　　<hi>石為屋以蔽風雨中為亭奉浮屠氏為民保䕶負者乗者如履平地不知身在風濤之上也橋成書</hi>
<pb n="KR2k0044_WYG_036-49b"/>
　　<hi>來求記予在桑梓實聞其詳故紀其實</hi>慶元間令趙伯玉重修咸淳<lb/>
　　圮於水里人徐斗髙等起造浮橋縣令胡通直重<lb/>
　　修元至元間主簿丁世傑架橋葢屋至大間里人<lb/>
　　方景任鳩工建造尋壊元統間主簿訥古伯重建<lb/>
　　明洪武初知縣何永安復建九年圮洪熙乙巳洪<lb/>
　　田寺僧向誠募緣侍郎吾紳主事宋玘與好事者<lb/>
　　徐叔謙倡率造舟為梁<lb/>
國朝順治中知縣朱鳳台重修<lb/>
<pb n="KR2k0044_WYG_036-50a"/>
　雙溪橋　嘉靖浙江通志在縣東一里𢎞治開化縣<lb/>
　　志宋政和中縣令李光建後圮於水紹興乙亥令<lb/>
　　喻仲逺重建<hi>毛幵雙溪橋記開化二溪古未置橋政和中會稽李光嘗涖茲邑始教民</hi>
　　<hi>為橋然制度陋甚卒為湧水所毁厥後里豪相與踵之而功大費夥累歳不竟紹興乙亥歳今令桐</hi>
　　<hi>汪喻仲逺之來審知其故因行視地勢商度工用勸募閭伍應者雲集即近山得鉅材數百根費以</hi>
　　<hi>大省未幾橋成如所素計丙子某月某日明年某日則始訖之歳月日也鑿溪之深聨木為械步二</hi>
　　<hi>而柱横木貫之三藉以大板其厚四寸飛欄相扶以翼其外中為亭以便休息乗者得以安行者得</hi>
　　<hi>以肆千百年之缺一朝而舉之是亦難矣始予聞而心善之㑹衆請文為記故備述其本末以告來</hi>
<pb n="KR2k0044_WYG_036-50b"/>
　　<hi>者</hi>衢州府志後圮明成化間令林清伐石甃墩嘉<lb/>
　　靖間復圮令李文重建<lb/>
　石梯橋　開化縣志在縣北三里石壁峭立下臨密<lb/>
　　賽淤有道士疊石為梯七十餘級橋成勢若飛虹<lb/>
　金溪橋　𢎞治衢州府志舊名南歸橋在縣南五里<lb/>
　察溪橋　𢎞治開化縣志在縣北十里徐滔建宋咸<lb/>
　　淳間圮於水遂剏渡船<lb/>
　仁壽橋　崇禎衢州府志舊名虹橋在縣東二十里<lb/>
<pb n="KR2k0044_WYG_036-51a"/>
　巨濟橋　𢎞治開化縣志舊名孔埠在縣南三十里<lb/>
　　<hi>鄭原善巨濟橋記金溪邑萬山間去治三十里曰孔埠其地當呉楚閩越之徃來一川清瀉涉者病</hi>
　　<hi>之始里人劉同祖度為浮梁其季父清暉公扁曰巨濟里之陟是橋者如履康莊喜之相與為永久</hi>
　　<hi>計得田二十五畝籍其歳入更無後顧憂居數年日朽月蠧摧剝就圮田之籍於橋者已歸於故主</hi>
　　<hi>而扁亦不復見延祐四年春清暉之子文敘與同祖之子秀孫復經工庀材為舟凡十有六縻以鐡</hi>
　　<hi>繩翼以丹楯踰月悉復舊觀田與俱復視昔増善因擇謹厚者司其籍以相其後又數月而舊扁出</hi>
　　<hi>焉黙若有應者嘻亦異哉是不可以不記其助田之姓名𩔖見之碑隂云</hi>
國朝順治中知縣朱鳳台重建<lb/>
<pb n="KR2k0044_WYG_036-51b"/>
　龍山溪口渡　嘉靖浙江通志在縣南二十里石門<lb/>
　　鄉<lb/>
　<lb/>
　<lb/>
　<lb/>
　<lb/>
　<lb/>
　浙江通志卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百八十一</head> <lb/>
    <p>
<pb n="KR2k0044_WYG_180-1a"/>
欽定四庫全書<lb/>
　浙江通志卷一百八十一<lb/>
　人物<hi>六</hi>
　　文苑<hi>四</hi>
　　台州府<lb/>
　三國吳<lb/>
　虞翔　任次龍<hi>會稽典録山隂朱育曰文章之士立言粲盛則鄱陽太守章安虞翔與同</hi>
　　<hi>邑任次龍各馳文檄曅若春榮</hi>
<pb n="KR2k0044_WYG_180-1b"/>
　唐<lb/>
　項斯<hi>赤城志郡人字子遷張為唐詩主客有清竒雅正升堂項斯之語擢進士第官至丹徒尉張洎</hi>
　　<hi>集序作江東人</hi>
　宋<lb/>
　楊蟠<hi>宋史本傳字公濟章安人舉進士為密和二州推官歐陽修稱其詩蘇軾知杭州蟠通判州事</hi>
　　<hi>與軾倡酬居多平生為詩數千篇後知夀州卒</hi>
　周弁<hi>寧海縣志字君儀父良史没於日本弁不及見母施氏敎之登嘉祐進士知青陽縣好讀書至</hi>
　　<hi>老手不釋卷家貧未嘗語生事甚為王安石所器重有文集二十卷韻𩔖十七卷行世</hi>
<pb n="KR2k0044_WYG_180-2a"/>
　陳貽序<hi>臨海縣志字叔彛治平元年進士性剛介有才學以詩名為蘇軾曾鞏所知官終湖南運</hi>
　　<hi>判所著有天台集</hi>
　朱炌<hi>臨海縣志字寶臣元豐五年進士文詞藻麗一時諸公碑志多出其手有朱氏易行世</hi>
　王齊輿<hi>寧海縣志字之孟登進士知於潛再知崇安鑿渠星黄陂溉田萬餘頃百姓德之為立生</hi>
　　<hi>祠擢知郢州遷告院刪定上殿論安邊擇將足國裕民之道髙宗大喜曰王齊輿南人似北議論可</hi>
　　<hi>采既而臨安彌旬雨雪民乏食相枕藉死齊輿偶對及之上驚曰無人語此即命所司賑給之後以</hi>
　　<hi>直煥章閣致仕營雲壑園與親故為眞率會平生博學強記手不釋卷麄衣糲飯嘗如諸生而與名</hi>
　　<hi>公鉅卿酬倡語多竒崛社中目為詩虎有雲壑集</hi>
<pb n="KR2k0044_WYG_180-2b"/>
　劉知過<hi>天台縣志字與幾紹興中特科監南嶽廟與兄知變俱以文名尤工於詩時號二劉所著</hi>
　　<hi>有江東天籟吳子良為之序</hi>
　王卿月<hi>臨海縣志字清叔博學工古文詞不隨時好力還古雅多藝能雖音律卜筮無不貫徹中</hi>
　　<hi>乾道五年進士仕秘書郎權中書舍人直學士院掌制誥所草詞百餘篇深得代言之體嘗草胡銓</hi>
　　<hi>制云吾寧身蹈東海獨魯仲連不肯帝秦至今名重泰山微藺相如何以存趙時論多之除太府卿</hi>
　　<hi>卒著有醒菴集</hi>
　王及<hi>寧海縣志字達之乾道中進士以信州守致仕及學問淵逺為詩文粹而有法得人片言抄聚</hi>
　　<hi>以寓品裁命曰藥籠取前人立身行已之事與志合者及諸時事之變從而折衷之命曰自信命所</hi>
<pb n="KR2k0044_WYG_180-3a"/>
　　<hi>為文稿曰知過勇自刻厲老不少衰有桃源雜著三十卷</hi>
　王文<hi>舊浙江通志字希道警敏刻厲嘗師事王公綽葉水心取周易䝉卦之義以名其齋因購古今</hi>
　　<hi>載籍枕藉讀之已而豁然有悟援筆為文日數千百言與陳耆卿吳子良為友著有東谷集行世</hi>
　吳子良<hi>臨海縣志字明輔寶慶二年進士官至湖南運使太府少卿幼從陳耆卿遊長登葉適之</hi>
　　<hi>門適稱其文意特新語特工韻趣特髙逺雖昔之以文名世者不過若是何止超越流輩而已所著</hi>
　　<hi>有荆溪集</hi>
　林表民<hi>台州府志字逢吉父詠道好古博雅儲書甚富逢吉承其家學而與陳耆卿呉子良遊嘗</hi>
　　<hi>同耆卿修赤城志又自修續志三卷輯赤城集二十八卷</hi>
<pb n="KR2k0044_WYG_180-3b"/>
　于有聲<hi>黄巖縣志字君實跌宕不覊以詩自豪嘗舉浙漕已而謝去放浪江湖持其錦囊詩一帙</hi>
　　<hi>歸謂家人曰平生事業盡在是矣王侍郎居安為題其集</hi>
　戴復古<hi>黄巖縣志字式之號石屏從林景思徐似道遊又登陸游之門講明詩法後又走東湖浙</hi>
　　<hi>西襄漢淮粤凡空㢠竒特荒怪古僻之蹤靡不登厯葢二十年然後歸而詩乃大進眞德秀稱其句</hi>
　　<hi>法不減孟浩然由是遂名天下有石屏集行世</hi>
　高耕<hi>臨海縣志字志伊詩文意不抜俗語不驚人不止晚歲益竒所著有帚金集</hi>
　聶蟾<hi>黄巖縣志字少明雅好吟咏多有眞趣所著有金鰲詩卷車玊峯題云輕煤快筆非他人搜掐</hi>
　　<hi>腎胃者可到</hi>
<pb n="KR2k0044_WYG_180-4a"/>
　虞似良<hi>黄巖縣志字仲房淳熙中官成都院判詩詞清婉得唐人㫖趣尤工隸書時隸法多宗漢</hi>
　　<hi>似良更出新意無一食頃去筆札卧猶運指習㸃畫衾禂當指處皆裂晚益竒古篆書益精有篆隸</hi>
　　<hi>韻書行世從孫謙字子益隸書逼眞似良時稱小虞</hi>
　丁希亮<hi>葉適丁希亮墓誌字少詹黄巖人生二十九年適遇之於錢塘後二年適敎諸生於樂清</hi>
　　<hi>少詹始來人謂其年已尊老相與背笑之少詹不愠也又明年變名字從陳同甫於龍窟同甫驚曰</hi>
　　<hi>是犖犖諤諤非妥帖為學徒者既而少詹盡師碩儒盡友良士盡聞名言夜誦逮晨手抄满屋縱筆</hi>
　　<hi>所就詞雄意確論事深眇皆有方幅人於是竒少詹為非人力可及卒年四十七</hi>
　左緯<hi>黄巖縣志字經臣強記善屬文劉元禮周行已皆兄事之初業舉子曰此不足為學文如韓退</hi>
<pb n="KR2k0044_WYG_180-4b"/>
　　<hi>之詩如杜子美吾將遊其藩焉眞德秀稱其避冦七詩可比老杜七歌有詩集行於世</hi>
　舒嶽祥<hi>兩浙名賢録字舜侯臨海人寳祐進士官終承直郎年二十六時以文見吳子良子良稱</hi>
　　<hi>其異秉靈識如漢終賈後果以文學名所著有史述漢砭補史家録蓀野稿避地稿篆畦稿蝶軒稿</hi>
　　<hi>梧竹里稿三史纂言談藂藂續藂殘藂傳藂肄昔遊録深衣圖說凡二百二十卷學者稱為閬風先</hi>
　　<hi>生</hi>
　楊說孫<hi>舊浙江通志九歲通貫經史人稱神童有司試經義畫八卦賦河圖洛書論據筆立成</hi>
　胡三省<hi>台州府志字身之寧海人寶祐進士終朝奉郎因資治通鑑音義釋文各本乖異刋正為</hi>
　　<hi>廣注九十七卷著論十卷以薦叅賈似道軍言輒不用歸而遇亂失前書復購他本為之注始以考</hi>
<pb n="KR2k0044_WYG_180-5a"/>
　　<hi>異及所著者散入通鑑各文之下厯法天文則隨目錄所書而附著焉若釋文之舛謬悉改正之著</hi>
　　<hi>辨誤十二卷復有竹素稿一百卷</hi>
　丁雷<hi>天台縣志字元震所著髙林詩稿葉夢鼎王應麟皆有題䟦</hi>
　車安行<hi>台州府志字正路黄巖人游陳潛室之門得武夷宗㫖尤工於詩所著有鏤氷集鶴林吳</hi>
　　<hi>詠稱其寛平雅淡不與近世較圭角而自得清修之趣</hi>
　翁時可<hi>台州府志號處静黄巖人善樂府杜清獻公範稱之曰如絮浮水如荷濕露縈旋流轉似</hi>
　　<hi>霑非著豈非遊戲翰墨之妙</hi>
　黃宏<hi>赤城新志字子約黄巖人博覽羣經尤長詞賦有以史才薦者不就落魄江湖幾三十年文章</hi>
<pb n="KR2k0044_WYG_180-5b"/>
　　<hi>流播天下有榖城稿</hi>
　徐韶<hi>舊浙江通志字君美學於王藴文嘗著正朔郊祀禘祫辨及春秋精義學者尚之</hi>
　元<lb/>
　陶宗儀<hi>嘉靖浙江通志字九成黄巖人少舉進士不第即棄去務古學於書無所不窺出游浙東</hi>
　　<hi>西師潞國張翥永嘉李孝光京兆杜本尤刻志字學工篆筆至正問浙帥泰不華南臺御史丑閭辟</hi>
　　<hi>舉行人校官皆不就張士誠議以軍諮屈亦不往避地松江之亭林力耕以給食雅好著述雖在畎</hi>
　　<hi>畝恒以筆研自隨嘗置一甕於樹間遇有所得輒書以投其中久之取次成帙名曰南村輟耕録凡</hi>
　　<hi>三十卷行於世又著說郛一百卷書史會要九卷四書備遺二卷</hi>
<pb n="KR2k0044_WYG_180-6a"/>
　應文虎<hi>黄巖縣志字彥文通易詩書三經而長於詩嘗遊京師賦梅魂詩虞集楊載見之亟加嘆</hi>
　　<hi>賞稱為應梅魂黄溍薦之不起人高其行</hi>
　李洧孫<hi>王溍李洧孫墓誌字山甫寧海人以詞賦中選第一擢甲戍進士第授黄州司戸叅軍未</hi>
　　<hi>上而黄州以版圖歸國棲遲海濵者二十餘年郡府以名剡上乃為強起抵京師述大都賦以獻時</hi>
　　<hi>大德二年也六年乃得杭州路儒學敎授選為江浙同考官天厯二年卒學者尊之曰霽峯先生所</hi>
　　<hi>著詩賦贊頌箴銘表啓碑志序說總若干卷重修台州圖經列於學宫</hi>
　柯九思<hi>兩浙名賢録字敬仲仙居人官至奎章閣博士號丹邱生與虞集趙孟頫為友工於詩尤</hi>
　　<hi>善畵竹木以書法作之筆勢生動每得意輒題詩其上一時稱為三絶</hi>
<pb n="KR2k0044_WYG_180-6b"/>
　陳德永<hi>元詩選傳字叔夏黄巖人從林紘齋盛象翁遊得王魯齋之學辟為和靖書院山長厯官</hi>
　　<hi>浙江儒學提舉杜本稱其文似歐陽子尤長於詩所著有兩峯慙草</hi>
　邱應辰<hi>太平縣志字詠性博極羣書元貞間舉青田敎諭不就作正異復井田諸論有憂憂集蔵</hi>
　　<hi>於家</hi>
　丁復<hi>元詩選傳字仲容天台人延祐初遊京師公卿竒其才薦入館閣當國者不能用不俟報可翩</hi>
　　<hi>然去之遂家金陵宅故有兩檜樹醉則倚而吚唔因名其什曰兩檜亭詩中山李桓以為仲容學博</hi>
　　<hi>才敏為詩精麗竒偉格超而趣逺深入古人閫奥云</hi>
　杜本<hi>台州府志字伯原其先自京兆徙天台為人沉静寡欲天文地理律厯度數靡不通究兼工篆</hi>
<pb n="KR2k0044_WYG_180-7a"/>
　　<hi>隸所著有詩經表義六書通編十原等書學者稱為清碧先生</hi>
　葉嗣孫<hi>黄巖縣志字本心大德中舉明經不就嘗試方石詩潞公張翥見之呼為葉方石有詩集</hi>
　　<hi>行世子道滋博通經史所著有韻海明珠龜峯集</hi>
　王大本<hi>寧海縣志字仲孚舉進士官至秘書丞著述頗多方遜志謂其博學多識為元聞人</hi>
　舒卓<hi>寧海縣志善屬文至正辛邜鄉試左榜金華趙友桂有文才豪放自髙每讀人文章一語弗契</hi>
　　<hi>輒覆手掩几上視雲漢作他語獨善卓卓至夜談屢及旦飯至且辨且食入咽不計多寡輒棄去葢</hi>
　　<hi>其文為所深服云</hi>
　黃庚<hi>元詩選傳字星甫天台人所著有月屋漫稿其自序曰齠齔時習舉子業不暇為詩自科目不</hi>
<pb n="KR2k0044_WYG_180-7b"/>
　　<hi>行始得脫屣塲屋放浪湖海凡生平豪放之氣盡發為詩若醯雞之出甕天也庚嘗於越中詩社試</hi>
　　<hi>枕易詩推第一名重詞塲</hi>
　張明卿<hi>宋濓張明卿墓誌字子晦天台人敎授里中不嗜榮名築幽齋於智山列圖書左右甃石</hi>
　　<hi>蒔花遇賔至劇談賦詩望之猶世外人也作為文章珠貫玉聨有臺閣之風時遊戲翰墨筆法穠逸</hi>
　　<hi>可翫兼畵竹石韻度清灑頗近文湖州至其學術則一以朱子為宗有言志稿四卷六藝編六卷存</hi>
　　<hi>養錄十二卷尚友編五卷世運畧八卷家傳一卷政事書一卷</hi>
　潘從善<hi>太平縣志字擇可至元九年進士累官同知制誥兼國史編修終福建儒學提舉攻古詩</hi>
　　<hi>文善小楷書名重士林所著有松溪集</hi>
<pb n="KR2k0044_WYG_180-8a"/>
　郭公葵<hi>黄巖縣志字秉心元末翰林編修博覽載籍工詩文張承㫖翥嘗評其詩文整密髙古雅</hi>
　　<hi>趣絶俗進士唐肅亦謂其詩清若元酒雅若朱絲當時以為知言所著有諤軒集</hi>
　曹文晦<hi>元詩選傳字輝伯天台人少從兄文炳學穎悟多識而雅尚蕭散好吟咏大有情致築室</hi>
　　<hi>讀書自號新山道人元季能詩者以輝伯稱首</hi>
　林昉<hi>太平縣志字仲昉由薦辟官國史檢閱善屬文尤深經學嘗作榖梁論辨震雷月食等說陸修</hi>
　　<hi>正謂可以羽翼經傳宋濂謂乳甘記一篇行文絶類西漢所著有丹邱小稿半山文集</hi>
　劉仁本<hi>列朝詩集傳字德元天台人以進士業中乙科厯官江浙省左右司郎中至正庚子治師</hi>
　　<hi>餘姚作雩詠亭於龍泉左麓彷彿蘭亭景物集名士趙俶朱右以下四十二人修禊賦詩仁本為之</hi>
<pb n="KR2k0044_WYG_180-8b"/>
　　<hi>序</hi>
　明<lb/>
　楊大中<hi>臨海縣志博學洽聞仕元為著作郎洪武中召見留文淵閣數月以老歸所著赤城志及</hi>
　　<hi>隨手錄三十卷</hi>
　陶凱<hi>臨海縣志字中立太祖起兵訪延上坐用其䇿以有天下定鼎後徴授翰林院編修與學士宋</hi>
　　<hi>濓等纂修明史又撰大明集禮為五等封爵議定科舉式撰大明樂章九闋陞禮部尚書長至日太</hi>
　　<hi>祖出宿齋宫凱謂不可無篇什以示後世遂以星臨萬户動月傍九霄多為親凱首唱餘以次屬和</hi>
　　<hi>太祖大悅命學士宋濂叙其首尋出為湖廣行省叅政復為國子祭酒致仕後坐罪著有陶尚書集</hi>
<pb n="KR2k0044_WYG_180-9a"/>
　葉見泰<hi>赤城新志字彞仲寧海人明師取台州見泰衣褐造軍門謁其帥帥趣見之語三日夜不</hi>
　　<hi>休署部從事遂取永嘉取福建収兩廣皆與有力焉未幾使安南諭其君長來貢以功授髙唐州判</hi>
　　<hi>官遷睢寧令終刑部主事所著有蘭莊集弟惠仲亦能文號二葉</hi>
　陳基<hi>朱彞尊陳基傳字敬初臨海人從學黄溍遊京師授經筵檢討既而歸里奉其母入吳敎授諸</hi>
　　<hi>生嘗叅張士誠軍士誠稱王基諌止不從洪武二年召入與修元史還卒於常熟縣基有文譽最為</hi>
　　<hi>戴良所稱謂元之能文者虞揭黄桞繼之則莆田陳旅新安程文臨川危素其後則基而已</hi>
　許伯旅<hi>黄巖縣志字廷愼洪武初由選貢官刑科給事中以詩名時稱許小杜林公輔嘗見其感</hi>
　　<hi>興諸詩問其得何法而然伯旅曰法可言也法之意不可言也上士用法得法之意下士用法得法</hi>
<pb n="KR2k0044_WYG_180-9b"/>
　　<hi>之似吾詩幾用法矣識者以為不妄著有介石集</hi>
　徐一夔<hi>朱彞尊徐一夔傳字大章天台人吳元年詔儒臣纂禮書勅舉博古通今之士一夔首被</hi>
　　<hi>微草創既就而還會元史成而元統後無事蹟可徵將有事續修王禕以一夔薦復至京師洪武三</hi>
　　<hi>年大明集禮成官杭州府儒學敎授命編日厯靈谷寺初建勅一夔自杭州撰碑文以進稱㫖賜蟒</hi>
　　<hi>衣彩幣一夔工於文深而不刻質而不俚當元季自天台徙嘉興卜宅於春波門外白苧里</hi>
　陶宗儒<hi>臨海縣志一名宗誼字漢生宗儀之弟洪武時官禮部員外郎與會稽陶肅上虞謝肅等</hi>
　　<hi>一十九人以詩名於時號稱皇明雅頌</hi>
　方行<hi>列朝詩集傳字明敏黄巖人詩名東軒集宋濂序云明敏仕元嘗叅知政事於江浙行中書省</hi>
<pb n="KR2k0044_WYG_180-10a"/>
　　<hi>襟度瀟灑善談名理於書無所不讀古詩俊逸超羣律詩麗婉清切於國初居然勝流也</hi>
　郭濬<hi>赤城新志字士淵寧海人洪武初詔郡縣貢秀士各一人寧海以濬名上既而上書論當世急</hi>
　　<hi>務甚切召對忤㫖令入太學太學所養士數千百人見其文咸吐舌驚嘆為不可及濬亦氣髙自負</hi>
　　<hi>由是名起一時同學者見其名髙乃以弗及為憾譖諸師誣奏抵罪</hi>
　詹鼎<hi>寧海縣志字國器性豪邁方國珍聞其名強致之時明師臨慶元鼎為草表謝詞甚恭而辨太</hi>
　　<hi>祖見之曰孰謂方氏無人乎更以國珍為左丞召鼎至京師為書萬餘言須車駕出上之太祖立馬</hi>
　　<hi>授讀付左丞授以官後以刑部郎中謫陜西卒</hi>
　王修德<hi>赤城新志寧海人與郭濬皆以文名初宋濂見方孝孺文歎曰眞竒才也遂留左右不忍</hi>
<pb n="KR2k0044_WYG_180-10b"/>
　　<hi>舍繼見修德與郭濬文喟然曰吾道台矣林公輔嘗評之以為方之文如春氣方至津液之色充滿</hi>
　　<hi>廣宇飛潛動植各有生意郭之文如蒼鶻摩空飛縱東西初無定適而俊逸之氣自為人所畏王之</hi>
　　<hi>文如月墮澄江上下一色浄絶垢氛而清明之氣可掬也寜海縣志修德名琦以字行</hi>
　余尚則<hi>黄巖縣志名郁以字行博覽羣籍尤長於春秋洪武九年以選貢授河東鹽運副使奏正</hi>
　　<hi>鹽法忤㫖謫岳州經厯與方孝孺林公輔輩為友以文學名當世其詩酷類晉唐有蛙吟集</hi>
　牟完<hi>舊浙江通志字元亮黄巖人博學能文章洪武九年廷試首選擢吏部驗封主事一時名士方</hi>
　　<hi>孝孺郭濬咸稱其文理可望以董賈韓桞尋簡耆儒輔導親藩改燕府紀善仁宗為世子實受業焉</hi>
　　<hi>所著有四禮家儀</hi>
<pb n="KR2k0044_WYG_180-11a"/>
　張廷璧<hi>臨海縣志名㲄以字行工草書善詩文洪武中舉賢良方正授仙居訓導方正學論其詩</hi>
　　<hi>刻陗新秀調信竒矣欲其知所趋向由大路而不失馳驅之正焉所著有張古學文集古學其號云</hi>
　鮑仁濟<hi>台州府志字原𢎞黄巖人嘗從陳鏗翁遊鏗翁之學葢考亭支流也為文精密雄健一主</hi>
　　<hi>於理洪武間薦授樂清訓導永樂初授伊府紀善進治國要道十二章數以直言忤王王不悅將中</hi>
　　<hi>以危法仁濟先自歸京師王旋敗得免所著有恕菴集</hi>
　應宗祥<hi>列朝詩集傳字尚履黄巖人少好學讀書達旦懸髻屏牀以自警為諸生未久即棄去構</hi>
　　<hi>書屋於澧川之上詩文好古不自貶以趨世弟子私諡曰文貞</hi>
　余吉祥<hi>黄巖縣志字大昌洪武中選貢永樂初用薦起臨海婺源訓導兩應聘主福建文衡擢禮</hi>
<pb n="KR2k0044_WYG_180-11b"/>
　　<hi>部主事為詩文意逺詞麗周文襄忱陳祭酒敬宗咸稱其博雅有退菴集行世</hi>
　童一鶚<hi>赤城新志字伯昻黄巖人性淳厚穎悟絶人年十五善屬文嘗作運甓大椿等賦鴻生碩</hi>
　　<hi>儒靡不歎賞有無謂稿傳世</hi>
　章陬<hi>台州府志字仲寅黄巖人領鄉薦試春官俱第二厯武庫主事武庫主百司傔從或得其竒贏</hi>
　　<hi>以自潤陬獨斂退羸馬陋室如曩昔遇古今書會意處輙手録之退為其從遊者剖析無倦累典鄉</hi>
　　<hi>會文衡稱得士景泰己亥命同修宋元史續朱子綱目卒所著有詩經提要詩文集</hi>
　袁暠<hi>天台縣志號知止博學工詩喜讀周易叅同契與杜司馬為莫逆交每戲曰袁書厨卒年九十</hi>
　　<hi>著有知止集五卷</hi>
<pb n="KR2k0044_WYG_180-12a"/>
　陳嵩<hi>寧海縣志字伯高年十五邑令辟為胥吏不從求為邑庠生令考經義三篇又俾賦詩有平生</hi>
　　<hi>縱有長楊賦也待吹嘘送上天之句令加嘆賞永樂中以太學生特詔充纂修所著有春秋集義春</hi>
　　<hi>秋名例</hi>
　張由益<hi>黄巖縣志名進以字行篤學好古嘗曰文以五經先秦為準詩以唐人為準性理以宋儒</hi>
　　<hi>為凖庶罔謬戾所著有溆西集同時蔡阡號俟軒童琫號琴室俱有隱德能詩阡著風瓢遺響琫著</hi>
　　<hi>懐癡子集</hi>
　陳大昇<hi>黄巖縣志善詩時周令旭鑑以猛治邑一日忽召大昇家人震讋莫知其由已至則命題</hi>
　　<hi>西湖清景圖大昇為題長句頃刻而就令大嘆服</hi>
<pb n="KR2k0044_WYG_180-12b"/>
　王一寧<hi>分省人物考仙居人英敏過於常兒年十三能詩仁宗在春宫聞之召試早過銀河詩立</hi>
　　<hi>奏中永樂癸未會試尋丁父憂家居十年會宣宗求文士甚切吏部以應召見試表正萬邦論及詩</hi>
　　<hi>賦皆見嘉賞擢吏部主事改翰林修撰預修宣廟實録充進講官主考應天鄉試厯遷禮部左侍郎</hi>
　　<hi>卒贈太子太保諡文通一寧為人闓敏疏達為文必根於理詩詞翰墨清絶可愛</hi>
　孫元肅<hi>黄巖縣志名允惇以字行經明行修舉為海門縣訓導公暇吟咏性情獨立於萬象之表</hi>
　　<hi>陞静江王府長史著有梅花百咏</hi>
　謝績<hi>太平縣志字世懋讀書務窮底藴貫徹為經實際為緯才髙數竒遯世無悶以詩自娛卒於家</hi>
　　<hi>文肅公鐸輯其遺稿曰王城山人集山人之詩始規倣盛唐極婉轉流麗之妙晚獨愛杜少陵則盡</hi>
<pb n="KR2k0044_WYG_180-13a"/>
　　<hi>變其故格益為清激悲壯顧其叙事引典雖徃復開合未嘗不出於正可以知其為人矣李東陽陳</hi>
　　<hi>憲章為之序</hi>
　應瓚<hi>仙居縣志號琴窗王一寧外孫幼携之遊長安一寧應制賦神京八景上稱善瓚次其韻語尤</hi>
　　<hi>竒麗一寧奏呈其詩上大竒之曰斯眞王學士甥乎命送中書肄業長遂放浪詩酒不營仕進有琴</hi>
　　<hi>窗集句</hi>
　徐慶亨<hi>黄巖縣志字世嘉𢎞治己丑進士善屬文尤工詩嘗在京師與諸公詠雪有一鳥不鳴樹</hi>
　　<hi>千峯半入雲之句人遂稱徐千峯李東陽見其白雁賦尤加歎賞厯禮部主事卒所著有西浦存稿</hi>
　　<hi>公餘錄</hi>
<pb n="KR2k0044_WYG_180-13b"/>
　管邦宰<hi>黄巖縣志字良卿以詩文著嘗賦金山夏相國言亟加歎賞尤工眞草書領正德癸酉鄉</hi>
　　<hi>薦未官卒著有二洞小稿</hi>
　王佐<hi>列朝詩集傳字仁甫臨海人號古直老人善草書作詩旅遊京師客公卿間三十年不置釡甑</hi>
　　<hi>無僮僕意度率直不為崖岸遇所會意處欣然忘去李東陽作王古直傳</hi>
　潘淵<hi>天台縣志字黙之由明經仕馬平知縣工吟咏嘗進嘉靖龍飛頌為璇璣回文詩數百首所著</hi>
　　<hi>有玉屑吟雙澗集</hi>
　蔡宗堯<hi>列朝詩集傳臨海人嘉靖丁酉舉人司敎松溪諸生刻其文曰龜陵集多識古文竒字詰</hi>
　　<hi>曲取裁亦圭峯之流亞出於嘉靖中年知其蔑視李王矣集二十卷詩止樂府一卷</hi>
<pb n="KR2k0044_WYG_180-14a"/>
　秦鳴雷<hi>臨海縣志字子豫嘉靖甲辰進士廷對世宗親擢第一時方祈雨郊壇覩其名復大喜授</hi>
　　<hi>修撰陞左諭德厯國子監祭酒禮部右侍郎乙丑主會試時長陵神道橋圯巨璫請改建估費十萬</hi>
　　<hi>餘金為自潤地閣臣以經始事屬禮曹鳴雷率衆度基而潛授意於擇日臺官報曰不利興造須二</hi>
　　<hi>三年乃可舉事遂寢改吏部左侍郎兼學士敎習庶吉士隆慶辛未陞南吏部尚書乞休家居二十</hi>
　　<hi>餘年凡吳越名勝無不探討卒年七十六所著有倚雲樓稿及談資</hi>
　蔡榮名<hi>台州府志字去疾黄巖人少負異才雅以古文詞自許王世貞見而竒之延之上座酒酣</hi>
　　<hi>失足池中碎玉杯命作玊杯賦刻燭而就有太極圖注芙蓉亭稿行於世</hi>
　石文睿<hi>寜海縣志字文思萬厯庚辰進士引病歸杜門著書授南太常博士復乞養家居日事撰</hi>
<pb n="KR2k0044_WYG_180-14b"/>
　　<hi>述竟以疾不起所著有白山文集</hi>
　葉良佩<hi>傳詳循吏</hi>
　陳公綸<hi>臨海縣志字渙中善為五言律詩清新婉至著有采碧集其自序以為本東野農夫因徙</hi>
　　<hi>郡城誦讀章縫行迹不出其鄉獨六客錢塘平生好詩歌恥趨謁自禁諛語以玊室名其詩不欲著</hi>
　　<hi>姓字云</hi>
　王薰<hi>黄巖縣志字簡之年十五作滕王閣賦為邵二泉王希文諸公所稱許補縣學生為詩文清逸</hi>
　　<hi>典雅年三十卒人惜之所著有醒心集青林存稿時有張神童靂者八齡能詩謝文肅嘗以楮箑命</hi>
　　<hi>題操筆立就云流水往來急青山逺近齊相期恐相失冒雨過橋西文肅大竒之</hi>
<pb n="KR2k0044_WYG_180-15a"/>
　陳錫<hi>臨海縣志字元之宏通該博嘉靖己酉薦於鄉卒業成均司成以五經疑義課考抉微訂奥司</hi>
　　<hi>成歎服丙辰成進士授禮部祠祭司主事會日食時隂雲莫辨相嵩方以當食不食奏稱賀錫從實</hi>
　　<hi>報所食分數嵩怒因考察罷歸益杜門著書嘗作易原辨隂陽象數之㫖證以古今事變識者謂逺</hi>
　　<hi>過焦氏易林善賦詩即席分韻數百言刻燭而成晚年著有楮癭集</hi>
　施□<hi>黄巖縣志字定之由貢授武平知縣卒官為詩文對客揮毫詞采蔚然又精眞草書著有搘頤</hi>
　　<hi>稿北遊稿靈感録</hi>
　吳俸<hi>黄巖縣志字亷夫幼以文學著聲嘉靖初潘御史景哲萃兩浙名士於萬松書院試青山綠樹</hi>
　　<hi>論竒之超貢上京以敎授奉命修玊牒進紀善歸以吟咏老於家有叢桂山堂類稿</hi>
<pb n="KR2k0044_WYG_180-15b"/>
　張應魁<hi>黄巖縣志字星衡由明經授餘姚訓導遷諭寧化署邑篆力救諸生危案有崇德生祠所</hi>
　　<hi>著寧陽圖說日蝕測影漆室末議大有山詩集</hi>
　王士性<hi>臨海縣志字恒叔慕向子平為人作為詩文幽深峻削孤情獨徃萬厯丁丑成進士知確</hi>
　　<hi>山縣擢禮科給事中典試四川陞大理少卿晉右僉都御史巡撫河南力辭遂改南鴻臚寺正卿士</hi>
　　<hi>性意氣凌厲以官為寄九州履其八所未至者獨閩耳諸名山自五岳外窮幽極險凡一巖一洞一</hi>
　　<hi>草一木無不精訂他若堪輿所𫐠象胥所隸千名百種無不羅致筆札間有五岳遊記十二卷廣游</hi>
　　<hi>志二卷廣志繹六卷</hi>
　徐光允<hi>天台縣志字長卿九歲從祖於潮州能<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括韓文公廟碑為五言詩年十五補弟子員以</hi>
<pb n="KR2k0044_WYG_180-16a"/>
　　<hi>歲薦老所至輙留題有山齋筆乘墨餘狂言醉蝶齋囈語諸書</hi>
　馮繩祖<hi>臨海縣志字武甫性慷慨不善謀生顧篤好詩文兼工米南宫書法晚不得志縱酒長歌</hi>
　　<hi>雖㸑烟屢㫁不之顧所著有窺圍草蛙鳴琴山雜咏母陳氏亦有繡佛齋草</hi>
　戴杏芳<hi>臨海縣志字屺人後改名栒通達古史百家言鑽幽嗜異為文輪囷離竒尺牘寸素人争</hi>
　　<hi>相蔵弆當事者徵文走筆應之不往見見亦不干澤以是落落終其身有儛草諸集</hi>
國朝<lb/>
　洪若臯<hi>台州府志字叔叙臨海人順治乙未進士除户部主事厯郎中出為福寧道僉事連丁内</hi>
　　<hi>外艱遂不出酷嗜學至耄手不停披林居三十載日以鉛槧為事凡生平未見之經濟一寓於著述</hi>
<pb n="KR2k0044_WYG_180-16b"/>
　　<hi>讀者咸知為有用之文其板行者南沙文集文選越裁臨海縣志論定未梓者有明文瓊液樂府源</hi>
　　<hi>流詩韻四書彚譜等書</hi>
　何衡<hi>臨海縣志字無頗幼補弟子員工文詞嘗賦白燕詩數十首紙為之貴隨父舜齡厯任山左閩</hi>
　　<hi>中益得江山之助同人社集擁為雞壇祭酒兵火相尋數椽悉付灰燼僦居城北山房與二三故舊</hi>
　　<hi>徜徉山水詩酒間所著有憶焚草客遊集鰲江雜著追昔萹等稿</hi>
　陳臣謙<hi>舊浙江通志字六吉臨海人為諸生有文名受知學使黎元寛明崇禎間以明經應北闈</hi>
　　<hi>未舉返棹過姑蘇傾所携金市書籍以歸鍵户山房盡棄舉子業作為詩歌鏗鏘鏜鎝不忝家風</hi>
　陳璜<hi>臨海縣志字元卿為人軒軒磊落以能詩稱登順治壬辰進士授夀張知縣縣僻而簡署中藝</hi>
<pb n="KR2k0044_WYG_180-17a"/>
　　<hi>𤓰蔬以自給日手一編吟咏不輟以小誤降補寧德丞卒於閩著有寓園詩集文畧旅書琪樹園詩</hi>
　　<hi>話</hi>
　　金華府<lb/>
　唐<lb/>
　駱賔王<hi>唐書王勃傳賔王婺州義烏人七歲能賦詩初為道王府屬厯長安主簿武后時數上疏</hi>
　　<hi>言事下除臨海丞鞅鞅不得志棄官去徐敬業亂署賔王為府屬傳檄天下斥武后罪后讀至一抔</hi>
　　<hi>之土未乾六尺之孤安在矍然曰誰為之或以賔王對后曰宰相安得失此人敬業敗賔王亡命中</hi>
　　<hi>宗時詔求其文得數百篇</hi>
<pb n="KR2k0044_WYG_180-17b"/>
　舒元輿<hi>唐書本傳婺州東陽人始學即警悟元和中進士髙第裴度表掌興元書記文檄豪健一</hi>
　　<hi>時推許拜監察御史遷刑部員外郎元輿自負才髙有過人者太和五年獻文闕下不得報上書自</hi>
　　<hi>言改著作郎分司東都及李訓用事遷御史中丞輿兼刑部侍郎以本官同平章事甘露之變遇害元</hi>
　　<hi>為牡丹賦一篇時稱其工後帝觀牡丹凭殿闌誦賦為泣下</hi>
　馮涓<hi>東陽縣志宿孫也大中四年進士文譽甚髙新羅方建層樓齎金帛奏請撰記時人榮之厯官</hi>
　　<hi>眉州刺史時王氏阻兵強縻之署中不屈兼以恃才傲物幾為所危然憐其文藝每容之後朱梁遣</hi>
　　<hi>使致書命諸從事具復皆不愜涓援筆立就大稱意</hi>
　五代<lb/>
<pb n="KR2k0044_WYG_180-18a"/>
　劉昭禹<hi>金華先民傳字休明金華人刻苦攻詩有云句向夜深得心從天外歸仕湖南為天䇿府</hi>
　　<hi>學士入南唐為嚴州刺史有詩集一卷凡三百篇</hi>
　宋<lb/>
　徐無黨<hi>兩浙名賢録永康人從歐陽修學古文詞修嘗稱其文日進如水涌山出嘗注五代史妙</hi>
　　<hi>得良史筆意皇祐中以南省第一人登進士第仕止郡敎授而卒</hi>
　曹冠<hi>金華先民傳字宗臣東陽人博聞強記以文詞知名於時紹興甲戍進士第二擢太常博士後</hi>
　　<hi>知郴州轉朝散大夫卒著有經進雜論萬言書恢復秘畧時政捄弊裕民政要忠言帝範十贊及雙</hi>
　　<hi>溪集二十卷廬陵楊萬里見其集甚為推服</hi>
<pb n="KR2k0044_WYG_180-18b"/>
　范端臣<hi>金華先民傳字元卿蘭溪人浚之從子紹興中進士官至中書舍人雖入官未嘗廢學文</hi>
　　<hi>詞典雅尤工於詩有集三卷出入諸家卓然名世至篆楷草隸亦造其妙學者稱為蒙齋先生</hi>
　喻良弼<hi>兩浙名賢録字季直義烏人與兄良能字叔竒俱以古文詞有聲太學良能成進士而良</hi>
　　<hi>弼僅以特科尉新喻有杉堂集十卷樂府五卷龍川陳亮曰叔竒為文精深簡雅讀之愈久而意若</hi>
　　<hi>新季直文蔚茂馳騁葢將包羅衆體而一字不茍讀之亹亹無厭也尤工於詩一時鉅公若洪邁楊</hi>
　　<hi>萬里皆與為文字友</hi>
　何恪<hi>金華先民傳字茂恭義烏人好古蔵書至萬餘卷工於文陳亮嘗稱其竒壯精緻反覆開闔卒</hi>
　　<hi>能自闡其意登紹興三十年進士詣闕上萬言書及恢復十二䇿與朝論不合歸所著有南湖集</hi>
<pb n="KR2k0044_WYG_180-19a"/>
　陳炳<hi>金華先民傳字德先義烏人好古文務為竒語與喻良能良弼何恪號烏傷四子乾道二年登</hi>
　　<hi>進士第為太平縣主簿所著有易解進卷巖堂雜稿</hi>
　倪朴<hi>浦陽人物記字文卿浦江人豪雋不覊喜舞劍談兵恥為無用之學紹興間草書數千言厯陳</hi>
　　<hi>征討大計且以山川險阻户口多寡用兵者所當知乃徧考羣書成輿地會元志四十卷晚知不用</hi>
　　<hi>復著監轍錄五卷惓惓猶前志也好使氣與人多不合獨永康陳亮敬之淳熙中以豪俠徙家筠州</hi>
　　<hi>會赦歸朴之友吴克已字復之縣之鶴塘人窮經博古尤邃於易旁通釋氏書多有著述朴嘗評其</hi>
　　<hi>文汪洋恢怪如崩崖翻浪使人驚畏又翫之而不忍去</hi>
　陳亮<hi>宋史本傳字同甫婺州永康人才氣超邁喜談兵下筆數千言立就嘗著酌古論郡守周葵竒</hi>
<pb n="KR2k0044_WYG_180-19b"/>
　　<hi>之隆興初婺州以解頭薦上中興五論不報益力學著書者十年淳熙五年更名同詣闕上書孝宗</hi>
　　<hi>赫然震動欲用种放故事擢用之曾覿知之將見亮亮喻垣而逃待命十日渡江歸日落魄醉酒戯</hi>
　　<hi>為大言渉犯上刑部侍郎何澹以聞下大理笞掠誣服為不軌孝宗亷知其事奏入劃其牘於地亮</hi>
　　<hi>遂得免亡何亮家僮殺人臺官論亮情重王淮辛棄疾羅㸃援之力復得不死亮自以豪俠屢邅大</hi>
　　<hi>獄感孝宗之知至金陵視形勢上疏激孝宗恢復而是時將内禪不報由是在廷交怒以為狂怪會</hi>
　　<hi>吕興何念四毆吕天濟且死恨曰陳上舍使殺我取入大理衆意必死少卿鄭汝諧閱其單詞曰此</hi>
　　<hi>天下竒才也力言於光宗免之未幾䇿進士光宗得亮䇿御筆擢第一既知為亮則大喜曰朕擢果</hi>
　　<hi>不謬授僉書建康府判官㕔公事未至官一夕卒亮志存經濟人人見其肺肝薦士恐弗及家僅中</hi>
<pb n="KR2k0044_WYG_180-20a"/>
　　<hi>産畸人寒士衣食之久不衰卒之後葉適請於朝命補一子官端平初諡文毅</hi>
　徐次鐸<hi>金華先民傳字文伯東陽人紹熙元年進士又試宏詞科為山隂尉著復鑑湖議為樞屬</hi>
　　<hi>以西府典故㪚在方冊自建炎以來攻守之具編纂成書名曰中興兵防事𩔖官止三衢倅嘗倣古</hi>
　　<hi>周禮作漢官又作唐書傳注補注音訓總三百卷自號徐氏唐書又以唐書糾繆訛舛作釋糾辨謬</hi>
　　<hi>十卷</hi>
　胡□<hi>東陽縣志字景雲躭嗜六經子史學問深邃而行文典雅長於詩賦尤善表啓著傖鳴集八憤</hi>
　　<hi>等詩</hi>
　喻偘<hi>宋濓喻偘傳字伯經義烏人慶元己未進士厯僉書鎮南軍節度判官尋請祠歸築室夫人峯</hi>
<pb n="KR2k0044_WYG_180-20b"/>
　　<hi>下曰蘆隱性豪談論今古輙目光如炬氣軒軒出鼻吻間尤長於文詞當乾道淳熙間朱熹吕祖謙</hi>
　　<hi>陸九淵張栻皆談性命而闢功利學者各守其師說陳亮倔起獨以為性命之㣲子貢不得而聞後</hi>
　　<hi>生小子與之談不置殆多乎哉禹無功何以成六府乾無利無以具四德如之何可廢也於是推尋</hi>
　　<hi>聖賢經理世故之大畧明白簡大坦然易行人多疑其說而未信偘獨出為諸生倡扶持而左右之</hi>
　　<hi>已而亮再下詔獄偘與同志極力營解遂脫亮於萬死一生之中人多義之所著有隨見類録二百</hi>
　　<hi>卷蘆隱𩔖稿五十卷</hi>
　方勺<hi>萬厯金華府志字仁聲金華人後居湖州西溪號泊宅翁潘良貴稱其超然遐舉神情㪚朗如</hi>
　　<hi>晉宋間高士其詩文雄深雅健追古作者所著有泊宅編十卷</hi>
<pb n="KR2k0044_WYG_180-21a"/>
　夏明誠<hi>金華先民傳字敬仲金華人其學本於吕東萊而自負甚髙登慶元丙辰進士第三為安</hi>
　　<hi>慶節推遂致仕嘗作八咏樓賦序直斥沈約為是樓之辱桞貫稱其鉅作傑製在天地間如福物異</hi>
　　<hi>瑞要不可多見而屢得之也</hi>
　時少章<hi>嘉靖金華縣志字天彞寶祐癸丑進士由南康軍敎授擢史館檢閱授保寧軍節度掌書</hi>
　　<hi>記卒自負甚髙談經自出新意史學最精平生所著有易詩書論孟大義六十餘卷論孟詩贅說易</hi>
　　<hi>卦贊雜文古歌詩總曰所性稿五十卷鄭士懿稱其新雋峭拔自成一家吳師道亦云</hi>
　方鳳<hi>浦陽人物記一名景山字韶父其先自睦來遷浦陽鳳有異才嘗遊杭都將作監丞方洪竒其</hi>
　　<hi>文以族子任試不中第後以特恩授容州文學未幾宋亡自是為汗漫游北出金陵京口南過東甌</hi>
<pb n="KR2k0044_WYG_180-21b"/>
　　<hi>海上顧盼徘徊一發於詠歌深於古今之感臨没猶屬其子題銘曰容州示不忘也所著詩三千餘</hi>
　　<hi>篇曰存雅堂稿子樗字夀父亦工於詩</hi>
　元<lb/>
　傅野　陳堯道<hi>金華先民傳野字景文堯道字景傳皆義烏人黄溍輯其詩為繡川二妙</hi>
　　<hi>集而序之以為景文之詩精切整暇如清江漫流一碧萬頃而魚龍光怪隱見不常景傳之詩涵肆</hi>
　　<hi>彬蔚若竒葩珍卉洪纎髙下雜植名園終日玩之不厭也</hi>
　張樞<hi>元史杜本傳張樞子長者婺之金華人幼聰慧外家潘氏蓄書數萬卷樞盡取讀之既長肆筆</hi>
　　<hi>成章有問以古今沿革政治得失宇宙之分合禮樂之廢興以至帝號官名歲月先後厯厯如指諸</hi>
<pb n="KR2k0044_WYG_180-22a"/>
　　<hi>掌其為文務推明經史以扶翼敎道尤長於紀事嘗取三國時事撰漢末紀傳附以魏呉載記為續</hi>
　　<hi>後漢書七十三卷朝廷取其書置宣文閣又春秋三傳歸一義三卷刋定三國志六十五卷林下竊</hi>
　　<hi>議曲江張公譜敝彚編各一卷</hi>
　于石<hi>傳詳隱逸</hi>
　李裕<hi>元詩選傳字公饒東陽人嘗從許謙遊至治間詣闕上聖德頌補國子生至順元年舉進士厯</hi>
　　<hi>道州推官所著有中行齋稿詩篇秀麗尤工七言樂府出入二李問</hi>
　金似孫<hi>萬厯金華府志字叔肖雋敏強記工舉子業文科既廢遂一意於詩清新警拔善諷切人</hi>
　　<hi>吳師道稱其觸事感時足以附於風人之列云</hi>
<pb n="KR2k0044_WYG_180-22b"/>
　戴良<hi>金華先民傳字叔能浦江人初業舉子尋棄去專為古學時桞貫黄溍吴萊以文章鳴於浙東</hi>
　　<hi>良往來諸公門下盡得其閫奥余闕持節遇婺聞良善詩與論古今作者詞㫖優劣閲乃盡授以平</hi>
　　<hi>生所得於師友者於是良之詩名遂雄東南至正丁丑以薦擢江北儒學提舉度無可行其志棄去</hi>
　　<hi>益肆力於詩文瑰竒磊落清新雅潔往往無愧於作者有九靈山房集三十卷和陶一卷春秋經傳</hi>
　　<hi>三十卷</hi>
　胡助<hi>萬厯金華府志字履信一字古愚東陽人曾祖居仁從吕祖謙學助刻志問學悉究經史百氏</hi>
　　<hi>大㫖舉茂才授建康路儒學録吳澄見其詩文大加稱賞用薦改翰林國史院編修官助狀貌清古</hi>
　　<hi>平生誠實無偽見人有善亟稱之嘗作大拙小拙傳以寓意所著有純白類稿三十卷</hi>
<pb n="KR2k0044_WYG_180-23a"/>
　葉顒<hi>元詩選傳字景南金華人元季結廬城山之隅幅巾野服輕鞵瘦䇿時從樵夫芻叟往還自序</hi>
　　<hi>所作詩以為薪桂老而雲山髙寒音調古而巖谷絶響故名之曰樵雲獨唱</hi>
　吳景奎<hi>金華先民傳字文可蘭溪人酷好為詩嘗遊山澤間方苦吟而雨至雨濡其衣弗知也所</hi>
　　<hi>著集曰葯房樵唱宋濓為之序</hi>
　明<lb/>
　宋璲<hi>浦陽人物補遺字仲衡濓之次子博雅善詩文尤精書法與宋克諸人齊名洪武中以薦為中</hi>
　　<hi>書舍人一日帝出元内庫蟠桃核半片大可盈掌命濓記使璲書之稱為雙絶方孝孺稱璲書為威</hi>
　　<hi>鳳冲霄祥雲捧日濓亦嘗謂二兒結篆鐵作文所著有水簾洞玉兔泉諸詩集子懌力學復工書</hi>
<pb n="KR2k0044_WYG_180-23b"/>
　蘇伯衡<hi>金華先民傳字平仲金華人少習舉子業中年專肆力於古文遂以知名明初召為國子</hi>
　　<hi>學正舉入史館纂修元史書成授國史院編修以疾辭賜楮幣文綺遣還久之復起為處州敎授以</hi>
　　<hi>表箋失悮坐罪死士論悲之文集十五卷宋濓稱其精博而不粗澀敷腴而不苛縟劉基稱其語粹</hi>
　　<hi>而詞達識不凡而意不詭人皆以為確論</hi>
　張孟兼<hi>金華先民傳浦江人以文詞知名性耿亮不阿每良朋盍簪抵掌笑談胸中森然芒角必</hi>
　　<hi>盡吐乃已洪武初薦入史館與修元史書成授國子學録累官山東按察副使與布政爭論中以危</hi>
　　<hi>法没於京師所著有白石山房稿若干卷初太祖與劉基論當時能文之士基首推宋濓其次自謂</hi>
　　<hi>不敢多讓其次則推孟兼謂其文甚俊而意氣曅然云</hi>
<pb n="KR2k0044_WYG_180-24a"/>
　吳沉<hi>萬厯金華府志字濬冲蘭溪人師道之子與兄深傳其家學名重一時洪武初召為翰林編修</hi>
　　<hi>轉國子博士以文學被寵眷官至東閣大學士禮遇亞於宋濓後以讒死嘗撰千家姓進御及所著</hi>
　　<hi>有應酬稿瀔川集等書</hi>
　楊芾<hi>金華先民傳字仲章義烏人徙居東陽早從陳樵游復登黄溍之門文詞典雅操筆立就洪武</hi>
　　<hi>初<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>薦上京以疾辭歸著有百一稿無逸齋稿輯元詩為正聲類編總若干卷自號鶴巖先生</hi>
　傅藻<hi>萬厯義烏縣志字伯長受業黄溍以文章知名由本縣儒學召授翰林編修尋拜監察御史官</hi>
　　<hi>至河南廉使藻為御史時奉勅按鳳陽獄道途往還成紀行詩若干卷率有闗於風敎一日召對以</hi>
　　<hi>詩進呈帝大悅作和章四首賜之</hi>
<pb n="KR2k0044_WYG_180-24b"/>
　王紳<hi>金華先民傳字仲縉義烏人禕仲子也禕死節時紳年十三落筆為文不可禦未幾母兄相繼</hi>
　　<hi>没㷀㷀憂患中而傑然負竒志盡取經史百家言出入上下務擷其精奥乃已宋濂一見竒之曰王</hi>
　　<hi>子充為不死矣紳痛父遺骼未返首邱躬趨雲南求不獲乃即死所設奠慟哭招魂而返述滇南慟</hi>
　　<hi>哭記以著志徵授國子博士卒所著有繼志集三十卷其文豐蔚雅贍稱其家法詩冲淡有陶韋風</hi>
　　<hi>子稌字叔豐亦以文詞名有青巖集</hi>
　鄭棠　鄭柏<hi>金華先民傳棠字叔美浦江人與弟柏俱受業宋濂之門以文詞知名棠尤善</hi>
　　<hi>馳騁永樂初與纂修大典除翰林院典籍陞檢討以疾辭歸所著金史評元史評及道山集二十卷</hi>
　　<hi>柏字叔端隱居著書或以其名達之蜀王王曰可謂清逸之士人因以清逸處士稱之著有聖朝文</hi>
<pb n="KR2k0044_WYG_180-25a"/>
　　<hi>纂文章正原續文章正宗金華賢達傳進德齊稿</hi>
　劉剛<hi>義烏縣志字養浩博學能文詞遊京師學文於宋濓嘗製鐃歌鼓吹曲十有二篇金華胡翰評</hi>
　　<hi>其篇次體製皆承桞子厚之舊而才氣横發音節鏗鍧則得之宋潛溪居多蘇伯衡謂其才雄氣暢</hi>
　　<hi>詞與事稱有古作者之風</hi>
　沈賔國<hi>兩浙名賢録字用之義烏人性英特博閱經史弱冠即厭舉業攻古詩文嘗遊越謝文正</hi>
　　<hi>遷一見之喜曰今之長吉也為詩多竒思不肯作尋常語所著有五經注疏太極圖衍皇極經世書</hi>
　　<hi>疏文集若干卷</hi>
　盧格<hi>静志居詩話字正夫東陽人成化辛丑進士除貴溪知縣擢江西道御史格難經伉伉所撰荷</hi>
<pb n="KR2k0044_WYG_180-25b"/>
　　<hi>亭辨論八卷蕺山劉宗周為作序</hi>
　應廷育<hi>金華府志字仁卿永康人嘉靖癸未進士時値爭大禮廷育據濮議忤㫖因乞養親改南</hi>
　　<hi>刑部左遷知州尋備兵入閩致仕講學論道類多格言著金華先民傳編永康邑志又有刑部志讀</hi>
　　<hi>律中庸本義等書</hi>
　胡應麟<hi>弇州史料字元瑞蘭溪人自號少室山人父副使僖元瑞九齡時從里社師習經生業而</hi>
　　<hi>心厭之悉胠副使篋得諸書讀之遂能為歌詩已得薦鄉書然意不在一第先後購經史子集四萬</hi>
　　<hi>餘卷手抄集録凡十之三築室曰二酉山房旦夕坐卧其間所著有詩八十卷文四十卷詩藪十八</hi>
　　<hi>卷筆叢四十八卷行於世</hi>
<pb n="KR2k0044_WYG_180-26a"/>
　張一韶<hi>浦陽人物補遺字尚成髻年補博士弟子貢入成均癖嗜書自禮樂刑賦旁及方輿氏族</hi>
　　<hi>星歴醫卜無不精究因慨然以著作自負攻古文詞縱遊三輔名都岱宗闕里匡廬九疑洞庭彭蠡</hi>
　　<hi>嶺外盡交諸名士自是文益雄邁尤長於詩歌作咏史二百篇援引駮據率自成一家言又著厯代</hi>
　　<hi>詩章辨體樂府考題晚善病然不廢吟咏有病餘集又著詒燕堂集三十卷</hi>
　張元銘<hi>浦陽人物補遺字演中精三易六樂曰樂易無異同損八十一之一分益三十二之三分</hi>
　　<hi>陰陽變易六律旋宫盡此矣著樂則六卷以聘抵京與大理張懋學太常于正發髙攀龍何棟如諸</hi>
　　<hi>公論樂於神樂觀著原樂大成復請講易於天玉書院著原易編過檇李樞部岳元聲出震南兌北</hi>
　　<hi>圖據易先後天變化之次力辨其非岳屈服焉歸老著三皇五紀以明律度及地理連山醫墳欵要</hi>
<pb n="KR2k0044_WYG_180-26b"/>
　　<hi>諸書行世</hi>
　金江<hi>義烏縣志字孔殷博通羣籍以著述為事由太學兩佐州治職務修舉未嘗以吏事妨學所著</hi>
　　<hi>有續綱目書法續敬鄉錄端本要畧華川文派録義烏人物志太倉髙唐二州志總八十卷</hi>
　吳存中<hi>婺書字致之生而姣好通敏異常兒為文清壯有法好言古人中陸機王維喜法書著書</hi>
　　<hi>論一卷字學十卷充任子入南雍時禮部侍郎葉向髙攝雍事存中手經義及詩古文上謁向髙讀</hi>
　　<hi>未竟攝衣起以賔主禮見作萬厯紀元三大征頌一篇傳誦於時李維楨見之歎曰老夫不逮也</hi>
　龔士驤<hi>婺書字季良義烏人慷慨有志節十四補博士弟子能為古文詞折節讀書造請諸賢豪</hi>
　　<hi>長者不避風雨凡星氣握竒博射暨形家軒岐諸方伎一見即能習試而絶出者莫如詩遺編數卷</hi>
<pb n="KR2k0044_WYG_180-27a"/>
　　<hi>精苦沉細在唐人諸家中不多見也又作續文賦以明文章之源與近世之陋天啓辛酉舉於鄉崇</hi>
　　<hi>禎戊辰成進士授溧水令卒</hi>
　吳之器<hi>義烏縣志字賜如年十一出就童子試冠其羣為諸生家有蔵書十餘楹坐卧具間垂十</hi>
　　<hi>年與斯一緒龔士驤輩六七人為八詠樓社崇禎壬午試南闈中式挾䇿遊二京慨然有匡世志所</hi>
　　<hi>著婺書及婺書别録明月齋稿明月齋後刻稿</hi>
　　衢州府<lb/>
　唐<lb/>
　徐安貞<hi>舊唐書本傳信安龍邱人善五言詩嘗應制舉一歲三擢甲科開元中為中書舍人集賢</hi>
<pb n="KR2k0044_WYG_180-27b"/>
　　<hi>院學士上每屬文作手詔多命安貞視草累遷中書侍郎</hi>
　徐珏<hi>舊浙江通志江山人五歲暗誦周易小戴禮大中十三年父舉明經携珏詣闕召試思政殿賜</hi>
　　<hi>衣絹明年童子科及第父亦䇿名號所居坊曰雅儒</hi>
　宋<lb/>
　徐泌<hi>𢎞治衢州府志字道深其先汴人官於衢因家焉泌登第終起居舍人知制誥有文集蔵史館</hi>
　　<hi>子庸直集賢院嘗表上周易意學藴</hi>
　蔡望<hi>衢州府志西安人咸平間進士注陰符經命翰林學士宋白看詳白奏此書當祕授中嶽主簿</hi>
　愼從吉<hi>宋史本傳字慶之知禮之子錢俶壻也自歸朝居散秩幾三十年頗以文酒自娱士大夫</hi>
<pb n="KR2k0044_WYG_180-28a"/>
　　<hi>多與之遊大中祥符間判吏部銓臨事敏速所至務皦察多請對陳事上謂其無隱權知開封府請</hi>
　　<hi>屬一無所受天僖四年坐與寇凖善以光禄卿致仕從吉善為詩有警語</hi>
　江鉞<hi>開化縣志字埶中性剛而行髙與人交有氣誼以進士知上元縣遷尚書郎棄官奉親放意泉</hi>
　　<hi>石間與趙抃遊所著有金川集抃稱為劉白遺風</hi>
　毛維瞻<hi>兩浙名賢録西安人以詩名與趙抃同里相得為山林之樂元豐中出知筠州政平訟理</hi>
　　<hi>民歡樂之時蘇轍謫監筠州酒稅相與倡和有鳳山八詠山房即事詩傳誦藝林</hi>
　毛滂<hi>衢州府志字澤民江山人元祐中為杭州法曹東坡為守滂秩滿去會有歌贈别小詞東坡問</hi>
　　<hi>誰作以毛法曹對坡語客曰郡僚有詞人而不及知某之罪也翼日折簡追還留連數月滂因此得</hi>
<pb n="KR2k0044_WYG_180-28b"/>
　　<hi>名官至祠部員外郎知秀州有東堂集</hi>
　劉鼎<hi>龍游縣志學問宏博議論浩瀚一時學者皆從之同郡趙抃見其文嘆曰君當抗行韓桞非科</hi>
　　<hi>目之文也子贊亦以文學名</hi>
　江褒<hi>𢎞治衢州府志字仲嘉開化人登進士第性髙簡娶曾布女布為相壻皆官中都惟褒調餘杭</hi>
　　<hi>尉後終餘杭宰善楷書自謂鍾王虞褚以來皆傳一法非取其形似也篆隸俱入能品有遺稿五卷</hi>
　　<hi>謹按萬厯常山縣志載縣人江袤亦曾布壻姓同而袤褒字形相似音亦相近或疑為一人但袤字</hi>
　　<hi>伸長褒字仲嘉各因其名以起義開常異籍而一為太學生一為餘杭尉事蹟亦各不同顯屬兩人</hi>
　　<hi>今列袤傳於孝友拈出以俟博考</hi>
<pb n="KR2k0044_WYG_180-29a"/>
　程天民<hi>𢎞治衢州府志開化人幼即日誦數千言屬文操筆立就熙寧中進士官至太學博士</hi>
　程俱<hi>宋史本傳字致道開化人以恩補吴江簿近臣以譔述薦遷著作佐郎宣和二年進頌賜上舍</hi>
　　<hi>出身厯知秀州紹興初始置秘書省以為少監奏脩日厯秘書長貳得預修纂自俱始時庶事草創</hi>
　　<hi>百司文書例從省記俱摭拾三館舊聞比次為書名曰麟臺故事上之擢中書舍人兼侍講後罷為</hi>
　　<hi>提舉江州太平觀久之除徽猷閣待制秦檜薦俱領史事力辭不至卒俱在掖垣命令下有不安於</hi>
　　<hi>心者必反覆言之不少畏避為文典雅閎奥為世所稱</hi>
　毛晃<hi>𢎞治衢州府志字明叔江山人紹興中免解進士嘗閉門著書畱意字學增注禮部監韻行於</hi>
　　<hi>世學者稱為鐵研先生子居正亦第進士有名於時</hi>
<pb n="KR2k0044_WYG_180-29b"/>
　江漢<hi>𢎞治衢州府志字朝宗常山人博學能文尤長歌行倅密州時秦檜為郡博士掌牋表漢每指</hi>
　　<hi>摘竄定後至行在髙宗欲用之適檜為相以祠禄遣歸</hi>
　張恪　張恢<hi>江山縣志恪字季武弟恢字季長皆舉進士以文學知名恪終著作郎恢嘗作</hi>
　　<hi>士學聖人之極致賦乾道間入對便殿孝宗曰朕在潛邸已誦卿賦因除太學正</hi>
　徐巘　徐嶢<hi>龍游縣志巘字仲山少以文章名與梁溪尤袤善袤特稱之登進士第著紹興</hi>
　　<hi>聖政寶鑑十卷以進上嘉之弟嶢字次山以進士厯國子監博士學富才贍尤長於詩有竹溪集</hi>
　張道洽<hi>𢎞治衢州府志字澤民開化人端平二年進士眞西山所取士老始為池州僉判詠梅花</hi>
　　<hi>詩三百首方萬里稱其篇篇有味雖古人已言之意而縱横口手皆脫灑清楚有詩集行世</hi>
<pb n="KR2k0044_WYG_180-30a"/>
　柴蒙亨<hi>兩浙名賢録江山人甫能言即口授書十萬餘言不忘六歲暗誦九經通春秋大㫖郡將</hi>
　　<hi>面試童科作文者三以神童聞得免解端平二年初赴省嘗從幸六和寺上指示墖云一墖七層八</hi>
　　<hi>面萬佛千燈蒙亨即應聲曰孤舟雙槳片帆五湖四海大嘉之有詩集若干卷</hi>
　徐復殷<hi>𢎞治衢州府志字元禮江山人中甲科召試玉堂由秘書郎厯遷左庶子言不合遽退學</hi>
　　<hi>易宋理宗賜客齋二字鶴山魏了翁稱其文西澗葉夢鼎嘉其行東澗湯漢銘其墓</hi>
　張汝勤<hi>𢎞治衢州府志字賢甫開化人祖檀山父竹巖皆以文名至汝勤詩文尤工入元食貧不</hi>
　　<hi>仕所著有詩集六卷講義史評古賦十卷擬漢唐制詔誥表雜文若干卷</hi>
　元<lb/>
<pb n="KR2k0044_WYG_180-30b"/>
　鄭介夫<hi>𢎞治衢州府志字以居開化人著韻海至大間上太平䇿一綱二十目頗行之仕終金谿</hi>
　　<hi>縣丞</hi>
　張宗元<hi>𢎞治衢州府志字仲亨開化人至順初進士髙古博雅罕與俗交以文詞名仕為秘書少</hi>
　　<hi>監至正間部使者余闕行縣為立興賢坊以旌之</hi>
　程斗<hi>𢎞治衢州府志字仲元開化人世居龍山號龍麓子受業三江先生之門傳性理之學尤長於</hi>
　　<hi>詩文有龍麓子集若程惟善戴彥則皆出其門</hi>
　明<lb/>
　祝宗善<hi>兩浙名賢録江山人博學能詩洪武間舉為邑敎諭秩滿之京館雞鳴僧舍客有微服倚</hi>
<pb n="KR2k0044_WYG_180-31a"/>
　　<hi>闌吟者韻未竟宗善長揖續之客問其名而去翼日傳手詔召見擢知蘇州府始知微服倚闌者太</hi>
　　<hi>祖也宗善守亷介以詩文擅名後坐誣籍其家惟圖籍數卷而已仍復其官</hi>
　方沃<hi>天啟衢州府志字化輔開化人風度灑落該覽古今詩宗唐人文尤典贍追古作者有素軒詩</hi>
　　<hi>文集</hi>
　金𢎞訓<hi>天啟衢州府志字公懋開化人為人狷介竒雋甘貧力學試不遇遂棄舉子業為詩文豪</hi>
　　<hi>邁佚宕人莫能及作史論數十篇皆出人意表有復菴集行世</hi>
　胡榮<hi>𢎞治衢州府志字希華龍游人嗜學有文行從金華汪公若講學得其㫖歸當道交薦不起著</hi>
　　<hi>有榖溪漁唱</hi>
<pb n="KR2k0044_WYG_180-31b"/>
　徐履誠<hi>𢎞治衢州府志號迂叟龍游人精春秋為學者宗師有司屢以明經薦不赴有城南集</hi>
　吾慶<hi>衢州府志字善有開化人舉博學為本縣訓導陞東莞敎諭淳古博洽文不屬藁所在稱為吾</hi>
　　<hi>夫子</hi>
　徐以昭<hi>𢎞治衢州府志字用晦龍游人讀書談道不求仕進所作文必有禆名敎有風月交談集</hi>
　方瑛<hi>天啟衢州府志字廷藴開化人進士官行人司正亷介有文仕未一歲乞歸蕭然四壁人稱箬</hi>
　　<hi>溪先生有雞肋集</hi>
　汪圻<hi>𢎞治開化縣志字彥達開化人隱居不仕長於五言古選人號為汪短選</hi>
　吾謹<hi>舊浙江通志字惟可開化人正德丁丑進士總角能吟詩博綜經傳子史天文地理兵家陰陽</hi>
<pb n="KR2k0044_WYG_180-32a"/>
　　<hi>釋道等書過目不忘李夢陽竒之曰今之李賀也志輕軒冕得第後歸隱少華山與何仲黙孫太初</hi>
　　<hi>李崆峒相頡頏</hi>
　徐沆<hi>天啟衢州府志字清之西安人嘉靖庚子鄉薦知浴州改巴州歸嗜讀書不問塵事淹貫子史</hi>
　　<hi>博極羣書督學華亭徐階目之曰書厨計偕邸中每夜背誦史書十數卷不漏一字鄰友疑其燈下</hi>
　　<hi>披閱穴窗窺之漆如也始大駭服厯兩州愛民如子家仍四壁立居林下三十載夀九十一卒</hi>
　鄭孔庠<hi>天啟衢州府志號樾溪西安人穎敏絶世每過市賈書林輒取其書甲乙之業已黙記仍</hi>
　　<hi>與客談而記不輟年十六遊武枋盡和梅花詩名輩闕  人士讌集約歌早朝詩以勸觴他客或記</hi>
　　<hi>一二孔庠徧代席中人歌之衆謝不及也詩多不留草弟子識其什之一名樾溪集</hi>
<pb n="KR2k0044_WYG_180-32b"/>
　徐惟輯<hi>衢州府志號紫崖江山人博學能文少時詠回文詩知名嘉靖乙未進士為内閣中書舍</hi>
　　<hi>人相國徐階應詔掣青詞命惟輯代為之上未嘗不稱善有詩集行於世</hi>
　余湘<hi>天啓衙州府志字毓靈龍游人以貢授臨武知縣性疎曠不慕聲華為文飛揚跋扈薄時藝好</hi>
　　<hi>為古文詞尤表於詩詼諧排調倜儻不覊受業於鄒守益遂窺性命之微治臨武有仁聲</hi>
　余敷中<hi>衢州府志字定陽西安人少勤學沉酣子史工古支詞詩賦輯春秋五傳名曰麟寶以鄉</hi>
　　<hi>薦秉鐸淳安與諸生闡析理奥所著有太末先生集南園北游青溪諸詩</hi>
　柴惟道<hi>天啓衢州府志字允中江山人縞服臞形皭然不滓獨好為詩其詩清潔飄灑置之唐人</hi>
　　<hi>中未可辨刋落世事卓然髙操天台友人王宗沐為作翫梅亭稿序</hi>
<pb n="KR2k0044_WYG_180-33a"/>
　徐應秋<hi>西安縣志字君義可求次子萬厯丙辰進士有書癖充棟之蔵漁獵殆盡釋褐兩令劇邑</hi>
　　<hi>皆有惠政擢儀部郎為魏忠賢所銜削奪歸里延里中時彦結社於足園授餐角藝手為丹黄戸外</hi>
　　<hi>事泊如也著書甚富其已行世者談薈雪艇塵餘古文藻海古文竒艶駢字憑霄等集</hi>
　余鈺<hi>衢州府志字式如西安人方伯四泉之孫天資卓犖蔵書萬卷皆丹黄數過終日下帷不與外</hi>
　　<hi>事試輒冠倫古文詩歌沈欎華贍手輯純師集陳臥子吴幼洪為弁其首以貢齎志終</hi>
　葉國章<hi>西安縣志字含美三衢文習至國章而洗剔殆盡時文古文詞皆然其詩鑱刻新異有青</hi>
　　<hi>藤道人之風以鍵戸恥問生計落其産潦倒而卒</hi>
國朝<lb/>
<pb n="KR2k0044_WYG_180-33b"/>
　徐國珩<hi>舊浙江通志字鳴玉西安人尚氣節敦行誼讀書上下千古為文奥衍雄肆尤好奬厲後</hi>
　　<hi>進衢州府志國珩晚年優游泉石好著述有隱史八卷及書畫軒東珂偶録北行草行於世</hi>
　余恂<hi>舊浙江通志字孺子龍游人太僕卿日新仲子順治辛邜領解額壬辰成進士改庶常授翰林</hi>
　　<hi>院檢討一歲三遷洊厯左春坊左諭德丁酉典試八閩試竣過里門會丁内外艱服闋以疾乞休林</hi>
　　<hi>居二十年郡邑利弊悉心講求而自奉不異寒素卒之日邑人士與四方知交無不隕涕</hi>
　<lb/>
　<lb/>
　浙江通志卷一百八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百三十一</head> <lb/>
    <p>
<pb n="KR2k0044_WYG_230-1a"/>
欽定四庫全書<lb/>
　浙江通志卷二百三十一<lb/>
　寺觀<hi>六</hi>
　　紹興府<hi>山隂㑹稽二縣附郭</hi>
　大能仁寺　嘉泰㑹稽志在府南二里晉許詢捨宅<lb/>
　　建號祗園寺後廢吳越王時觀察錢儀復建號圓<lb/>
　　覺寺宋咸平六年從康戩之請用承天節名改賜<lb/>
　　承天寺政和七年改為能仁寺是嵗詔建神霄玉<lb/>
<pb n="KR2k0044_WYG_230-1b"/>
　　清萬夀宫以僧寺壯麗富贍者改建而越以能仁<lb/>
　　為之建炎中興命神霄復為僧寺而能仁寺復故<lb/>
　　州又有能仁院故郡人謂能仁寺為大能仁寺紹<lb/>
　　興府志元初燬至正間重剏明嘉靖間有司議鬻<lb/>
　　諸寺院以助軍興能仁遂廢大學士呂本以其地<lb/>
　　建别業名樛木園崇禎十五年祁鳳桂買之仍為<lb/>
　　大能仁寺<hi>陸游宿能仁寺詩小雨暗江城倦客寄僧榻孤燈如秋螢清夜自開闔遥憐萍</hi>
　　<hi>青青厭聽鼃閤閤窗明竟無寐卯酒倒殘榼釋溥洽送㑹天住紹興能仁寺詩許詢故宅祇園寺童</hi>
<pb n="KR2k0044_WYG_230-2a"/>
　　<hi>穉嬉遊不記年樓閣參差霄漢上山川迢遞斗牛邊縈池晝引芙蕖水負郭秋登䆉稏田今日送君</hi>
　　<hi>迷舊跡他時回首定依然</hi>
國朝康熙四十五年僧徳禧次第修之復還舊觀<lb/>
　小能仁寺　萬厯紹興府志在府西北二里宋開寳<lb/>
　　六年錢儀建太平興國二年給地藏院額後改今<lb/>
　　額明萬厯四年道人李明性淨桂如曉重修<lb/>
　寳林寺　於越新編唐元徽元年法師惠基於寳林<lb/>
　　山下建時有皮道與捨宅連山造寺山巔石岫有<lb/>
<pb n="KR2k0044_WYG_230-2b"/>
　　靈鰻井旁有巨人跡錫杖泉<hi>嘉泰㑹稽志初晉末沙門曇彥與許詢建</hi>
　　<hi>甎木二塔未成梁天監中岳陽王詧入寺忽悟前身造塔之事踵成之加修壯麗</hi>唐㑹昌<lb/>
　　中廢乾符元年重建改為應天寺<hi>萬厯紹興府志舊塔久燬宋乾</hi>
　　<hi>徳初僧皓仁復建塔九層號應天塔</hi>宋崇寧年詔改崇寧萬夀禪寺<lb/>
　　又改為天寧寺郡寮祝聖於此紹興年改廣孝又<lb/>
　　改光孝乾道末藻繪尤盛後燬明永樂十一年僧<lb/>
　　善怤重構嘉靖間郡人蕭鳴鳳言於郡召僧鐵瓦<lb/>
　　復建塔隆慶間塔將圮萬厯六年寺僧真理募縁<lb/>
<pb n="KR2k0044_WYG_230-3a"/>
　　修之<hi>李紳寳林寺詩最深城郭在人烟疑借壺中到梵天巖樹桂花開月殿石樓風鐸遶金仙</hi>
　　<hi>地無塵染多靈草室鑒真空有定泉應是法宫傳覺路便消煩惱見青蓮方干題寳林山禪院詩山</hi>
　　<hi>捧亭臺郭遶山遙盤蒼翠到山巔巖中古井雖通海窟裏隂雲不上天羅列衆星依木末周遭萬室</hi>
　　<hi>在檐前我來可要歸禪老一寸寒灰已達禪杜衍寳林寺詩中懐無絆外縁閒深掩禪扉客到難勝</hi>
　　<hi>景可曽飛錫去好山多祇捲簾看晝升講坐天花落夜步吟軒海月殘今日逢師堪論道歸心愁思</hi>
　　<hi>一時寛趙抃觀寳林院塔偶成詩寳山新塔冠山形心匠經營不日成突兀插天三百尺莊嚴容佛</hi>
　　<hi>一千名下臨泉竇靈鰻喜上拂雲端過雁驚入境行人十餘里指浮圖認越王城鮮于樞題寳林寺</hi>
　　<hi>詩越國龜峯寺樓臺曜錦翬許詢初有造徐浩久相依開戸琅玕裂登山窣堵巍昔聞禪板少今見</hi>
<pb n="KR2k0044_WYG_230-3b"/>
　　<hi>講花飛禱雨靈鰻躍看雲老鶴歸童烹羅漢菜客禮國師衣白足三千指蒼松四十圍星河上界近</hi>
　　<hi>煙雨下方微浮世自榮辱深林無是非天台五臺逺何必更驂騑</hi>
國朝康熙初年僧性覺募修<lb/>
　大善寺　於越新編在府東一里有七層浮屠嘉泰<lb/>
　　㑹稽志梁天監三年民黄元寳捨地錢氏女未嫁<lb/>
　　而死遺言以奩中資建寺僧澄貫主其役未期年<lb/>
　　而成賜名大善<hi>屋棟有題字云天監三年歳次甲申十二月庚子朔八日丁未</hi>唐<lb/>
　　開元二十六年改名開元後唐長興元年吳越武<lb/>
<pb n="KR2k0044_WYG_230-4a"/>
　　肅王别創今開元仍復大善舊名嘉靖山隂縣志<lb/>
　　宋慶元三年寺塔俱燬明永樂元年寺僧重修<lb/>
　光相寺　嘉泰㑹稽志在府西北三里後漢太守沈<lb/>
　　勲公宅東晉義熙二年宅有瑞光遂捨為寺安帝<lb/>
　　賜光相額萬厯紹興府志明嘉靖初寺尚存十一<lb/>
　　年改為越王祠紹興府志萬厯間僧廣譽於祠西<lb/>
　　復建寺仍名光相<lb/>
國朝康熙間僧智尚與其徒徳心次第修之遂成名刹<lb/>
<pb n="KR2k0044_WYG_230-4b"/>
　戒珠寺　山陰縣志在府治東北五里蕺山南方輿<lb/>
　　勝覽本王羲之故宅門外有墨池鵝池嘉泰㑹稽<lb/>
　　志其為寺不知所始陳太建二年有僧定光來寓<lb/>
　　寺中長立不卧寺之中為卧佛殿又有竹堂雪軒<lb/>
　　宇泰閣皆一郡登覽之勝寳慶㑹稽續志寺初名<lb/>
　　安昌唐大中六年改戒珠紹興府志明萬厯間僧<lb/>
　　越凡妙彩重建大殿南海僧募鑄銅佛像無所謂<lb/>
　　卧佛矣<hi>李邴雪軒詩四山環遶翠岧嶤想見凌晨雪未消四萬八千修月手一時何處琢瓊</hi>
<pb n="KR2k0044_WYG_230-5a"/>
　　<hi>瑶王十朋九日遊戒珠寺詩九日重登古嶯山勞生又得片時閒菊花今嵗殊不惡蓬髩去年猶未</hi>
　　<hi>斑藍水楚山詩興裏鑑湖秦望酒杯間醉中同訪右軍蹟題扇橋邊踏月還周紫芝晩逰戒珠寺詩</hi>
　　<hi>悠悠倦徂征忽忽厭羈旅出門復風埃况乃廹繁暑兹遊愜初心突兀見精宇髙人昔所廬樹木亦</hi>
　　<hi>竒古微風入冠裳林影散廊廡僧窗靜無塵燈火照眉宇閲此坦胸次鬚髮稀可數樂死固不虛顔</hi>
　　<hi>色如處女平地渺清深淅瀝過新雨誰言臨池工至技本天與鵝羣久已空團扇復何許興盡且當</hi>
　　<hi>歸夜半月方吐髙翥蕺山戒珠寺詩葉葉東風吹客衣安昌寺裏晩遊時欹斜竹屋羲之宅磨滅經</hi>
　　<hi>幢率府碑佛紀是誰留寳相鵝亡猶自見方池逄僧小作煎茶供畧問源流笑不知</hi>
國朝康熙間僧慈帆修五十七年僧法如募資重建<lb/>
<pb n="KR2k0044_WYG_230-5b"/>
　天王寺　萬厯紹興府志在蕺山東麓後唐天成四<lb/>
　　年吳越王錢鏐夢神人求祠宇或言祠本古天王<lb/>
　　院因重建天王院宋建炎末燬紹興中僧惠廸再<lb/>
　　建<hi>陸游天王廣教院詩遊山如讀書深淺皆可樂道旁小精舍亦自一丘壑凄涼四十年始復堪</hi>
　　<hi>著脚老僧逝已久講坐塵漠漠當時童子輩衰鬢亦蕭索掃壁觀舊題嵗月真電雹文章早不傳衣</hi>
　　<hi>食窘如昨出門意惘然遼海渺孤鶴</hi>
　開元寺　嘉靖浙江通志在縣治南董昌故宅嘉泰<lb/>
　　㑹稽志後唐長興元年吳越武肅王建奏以開元<lb/>
<pb n="KR2k0044_WYG_230-6a"/>
　　復為大善寺而以此為開元寺蓋處一州之中四<lb/>
　　旁逺近適均重甍廣殿修廊傑閣冠絶他刹萬厯<lb/>
　　會稽縣志宋咸平中僧曉原立戒壇遇聖節則開<lb/>
　　以傳度其徒宣和初災建炎庚戌復被兵燹尋復<lb/>
　　興葺㑹稽縣志明萬厯十三年僧真秀重建大殿<lb/>
　　易以石柱<lb/>
國朝康熙間重修<lb/>
　大中禹跡寺　於越新編在府東南四里晉驃騎郭<lb/>
<pb n="KR2k0044_WYG_230-6b"/>
　　偉建唐㑹昌廢大中年僧居元詣闕請僧契真復<lb/>
　　興此寺賜今名門為大樓奉五百羅漢甚壯麗宋<lb/>
　　末會文清公幾卜居寺東種竹賦詩<lb/>
　延慶寺　𢎞治紹興府志在府治東五里嘉泰㑹稽<lb/>
　　志唐大中十二年台州刺史羅昭權捨宅建<lb/>
　龍華寺　萬厯㑹稽縣志在縣東都賜里即江總所<lb/>
　　憩也俗呼龍王堂<hi>江總修心賦序太清四年秋七月避地於㑹稽龍華寺此伽藍</hi>
　　<hi>者予六世祖宋尚書右僕射州陵侯元嘉二十四年之所搆也侯之王父晉䕶軍將軍彪昔涖此邦</hi>
<pb n="KR2k0044_WYG_230-7a"/>
　　<hi>卜居山陰都賜里貽厥子孫有終焉之志寺域則宅之舊居左江右湖面山背壑東西連跨南北縈</hi>
　　<hi>紆聊與苦節名僧同消日月曉修經戒夕覽圖書寢處風雲憑棲水月已爾</hi>
　華嚴寺　於越新編在府東五里今草子田後<hi>陸游華嚴</hi>
　　<hi>院記㑹稽五雲鄉有山曰黄琢山之麓原野曠水泉洌岡巒抱負巖嶂森立而地茀不治者不知幾</hi>
　　<hi>何年矣或謂古常立精舍以待天衣雲門遊僧之至者有石刻具其事其後寺廢石亡慶元三年馬</hi>
　　<hi>君正卿嵩卿以餘資買地築室擇僧守之乃告於府牧丞相葛公以華嚴院額徙置焉</hi>
　長春觀　嘉泰會稽志在府東三里陳武帝永定二<lb/>
　　年捨宅建名思真觀萬厯紹興府志宋太平興國<lb/>
<pb n="KR2k0044_WYG_230-7b"/>
　　九年改額乾明天聖中章獻后遣使修建用玉清<lb/>
　　昭應宫别殿規式崇寧二年改崇寧萬夀政和三<lb/>
　　年改天寧萬夀紹興十二年改報恩光孝元更今<lb/>
　　名後燬明洪武四年重建<lb/>
　明真觀　於越新編在府東北二里賀知章行館宋<lb/>
　　乾道間史浩奏移千秋觀舊額建中為三真殿兩<lb/>
　　廡分享前代髙尚之士凡四十一人俗謂之先賢<lb/>
　　堂<hi>陸游修千秋觀疏一曲澄湖千秋古觀瓊樓玉宇正須月斧之修蘂笈琅函未極雲章之奉至</hi>
<pb n="KR2k0044_WYG_230-8a"/>
　　<hi>若傑閣翬飛於天半長橋虹卧於波心皆擬繕營用成勝絶況丞相肇新於真館與邦人仰禱於帝</hi>
　　<hi>齡覆載之間共陶化日髮膚之外皆是聖恩願垂不朽之名更效無疆之祝</hi>明永樂中<lb/>
　　改今額<hi>王埜遊明真觀詩賀監風流去不回千秋宫觀出塵埃數章喬木看濃䕃一曲荒亭</hi>
　　<hi>空綠苔弔古人來惟短櫂步虚聲杳落層臺不知勅賜黄冠後誰繼清風自後來</hi>
　太清蓬萊道院　嘉靖山隂縣志在縣東北六十步<lb/>
　　卧龍山麓元延祐三年邑人孟成之捨地道士張<lb/>
　　元悟建明嘉靖十六年知府湯紹恩改名太乙仙<lb/>
　　宫二十一年知府張明道復題其額曰紫陽道院<lb/>
<pb n="KR2k0044_WYG_230-8b"/>
　玉虛道院　萬厯紹興府志在府東南二里元大徳<lb/>
　　四年道士呂雷山建明𢎞治間道士馮廸元増修<lb/>
　治平道院　在玉虚院東<lb/>
　　　山陰縣<hi>城外寺觀</hi>
　天章寺　燕翼貽謀録宋太宗命内侍裴愈訪蘭亭<lb/>
　　舊跡僧子謙因請建寺於舊地以藏御札至道二<lb/>
　　年二月壬辰詔從子謙之請賜名天章仍以御書<lb/>
　　賜之<hi>泊宅編山陰有寺曰天章以藏真廟御製故名</hi>於越新編在蘭渚山<lb/>
<pb n="KR2k0044_WYG_230-9a"/>
　　蘭亭曲水在其測舊有右軍像及書堂萬厯紹興<lb/>
　　府志宋紹興八年髙宗御書蘭亭序石刻元季寺<lb/>
　　燬碑像猶在山陰縣志明永樂六年僧智謙重建<lb/>
　　<hi>髙翥天章寺詩地勝清秋人欲仙倚闌時節月初圓不知寺在煙霞表但覺身臨星斗邊寳墨舊歸</hi>
　　<hi>天上去髙名今向世間傳登臨莫作匆匆㑹去後重來又幾年</hi>
　天衣寺　嘉靖浙江通志在法華山於越新編晉僧<lb/>
　　曇翼結菴誦法華經多靈異内使孟覬請置法華<lb/>
　　寺梁惠舉禪師嘗隱此武帝徴之不至蕭統遺以<lb/>
<pb n="KR2k0044_WYG_230-9b"/>
　　金縷木蘭袈裟遂名天衣<hi>嘉泰㑹稽志寺有翼公所頂戴紫檀十二面觀</hi>
　　<hi>音及梁太子統遺舉公金縷木蘭袈裟紅銀藻瓶紅琉璃鉢具在又有金銅維衛佛像本西域阿育</hi>
　　<hi>王女所鑄梁武帝以施山中奉於西序李紳詩注寺内有梁朝銅龍吐水銅鯨飲水以注諸院會稽</hi>
　　<hi>風俗賦注寺有杜鵑花最竒每嵗盛開觀者競集</hi>寺後有十峯堂堂之前<lb/>
　　有唐李邕撰碑斷石尚存<hi>李邕法華寺碑昔者法王道開崛山相現信是</hi>
　　<hi>大事職非小縁順喻非多證入彌逺故以三界為宅五濁為家四生為子六度為門轉致熱惱之衆</hi>
　　<hi>延巢清涼之都念兹在兹廣矣大矣法華寺者晉義熙十三年釋曇翼法師之所建也師初依廬山</hi>
　　<hi>遠公後詣關中羅什早入禪慧尤邃佛乗與沙門曇學俱遊㑹稽覯秦望西北山其峯五連其溪雙</hi>
<pb n="KR2k0044_WYG_230-10a"/>
　　<hi>帶氣象靈勝林壑虚閑營卜蘭若專稱法華感普賢菩薩為下里優婆提稀子於竹筐寄釋種於蓬</hi>
　　<hi>室及杲日初上相光忽臨乗裔上漢師想望太息沉吟永懐葉公好龍已遇真物羅漢測物獲了聖</hi>
　　<hi>心太守孟覬以狀奏聞因以為寺則知妙物者真如之正體蓮華者淨道之假名是故宗厥經署厥</hi>
　　<hi>榜了無量義成不住因至若髙僧慧基邑人陳載皆踵武宗跡傳燈襲明或五性範堂或七寳規殿</hi>
　　<hi>立普賢座進蓮佛藍固足以發慧印啟元門入位畢臻出家偕應或慧舉以微或昭明再造或簡文</hi>
　　<hi>瑞像或武帝香爐寳扇迎風珠旛交路僧繇墨意盡長毫之妙光宫女綖功織大身之寳相百寳盈</hi>
　　<hi>於九隅羣經備於三載所以神鐘警夜保賢聖之大居祥烏肅賓迓軒蓋之雲集登山而野曠心空</hi>
　　<hi>浴水而垢除意淨性通七事戒總八關金杖五分優劣既等繪綵四色功徳豈殊頃者亳州刺史前</hi>
<pb n="KR2k0044_WYG_230-10b"/>
　　<hi>此邦别乗太原王公名法海廣大慧去煩惱之外糠得慈悲之内實起普賢臺一級寫法華經千部</hi>
　　<hi>廣化人吏大啟津途即普賢臺立法華社地效其靈山呈其秀夫名者事之華碑者物之表其或表</hi>
　　<hi>不立則瞻仰失容名不興則纘述無地願言刻石是用齋山其詞曰㑹稽南山秦望北寺髙僧還住</hi>
　　<hi>聖跡標寄耆闍北峯法華取義羣佛䕶持歴國檀施陸寳大來海珍總萃幡影連珠象光發瑞臺壓</hi>
　　<hi>龍首殿開鳥翅松巘蕭疎竹澗蒼翠綱紀有光禪律不墜掾曹正直别乗仁智作為碑板贊述名字</hi>
　　元末寺與佛像悉燬嘉靖山隂縣志明洪武六年<lb/>
　　僧曇敷復建且圯嘉靖間徳瓚重剏殿廡始復舊<lb/>
　　勝云<hi>宋之間遊法華寺詩薄遊京都日遥羡稽山名分刺江海郡朅來徴素情松露洗心眷象</hi>
<pb n="KR2k0044_WYG_230-11a"/>
　　<hi>筵敷念誠薄雲界青嶂皎日騫朱甍苔澗深不測竹房閒且清感真六象見垂眺二鶴鳴古今信靈</hi>
　　<hi>跡中州莫與京林巘永栖業豈伊佐一生浮悟雖已乆事試去來成觀念幸相續庶幾最後明僧清</hi>
　　<hi>晝宿法華寺詩心與空林共杳冥孤燈寒竹自青熒不知何處小乗客一夜風前誦佛經韓性天衣</hi>
　　<hi>寺詩春流雙澗深曉色十峯陰勝地青蓮宇千年靜者心焚香入空翠鳴磬出幽林去路白雲滿禪</hi>
　　<hi>宫何處尋劉基法華寺詩城上餘寒曉氣凝湖邊春樹綠層層三山獨表秦皇望衆水皆朝夏后陵</hi>
　　<hi>白眼嗣宗終嗜酒青鞋杜子漫尋僧仙都石室煙霞裏早晩相攜䇿瘦藤劉宗周遊天衣寺詩漸覺</hi>
　　<hi>溪聲杳山深古木稀爛柯無客到飛錫有僧歸寳蓋臨丹闕蓮花傍紫微祗疑諸佛後此地説傳衣</hi>
　本覺寺　嘉靖山陰縣志在縣西北梅山即梅福隱<lb/>
<pb n="KR2k0044_WYG_230-11b"/>
　　居之所嘉泰㑹稽志後唐清泰三年謝思恭捨宅<lb/>
　　建號靜明寺寺有雲峯堂後有適南亭子真泉寳<lb/>
　　慶㑹稽續志宋嘉定十五年郡守汪綱重加整葺<lb/>
　　復還舊觀<hi>趙抃本覺寺詩上方金碧冠諸峯知是蓬萊第幾宫畫舫去尋湖面濶危亭登</hi>
　　<hi>望海門通梅山舊説為真隱佛子新傳倡祖風却憶前春曾遍覽至今來往夢魂中</hi>
　臨江寺　於越新編在牛頭山一名牛峯寺晉天福<lb/>
　　中建上有石室并陸太傅書<lb/>
　　<hi>謹按嘉泰志無臨江而有延福院云在牛頭山麓晉天福年置景徳初陸太傅軫習業於此今兩寺</hi>
<pb n="KR2k0044_WYG_230-12a"/>
　　<hi>俱在牛頭山同年建同有太傅石室遺疏疑是一寺</hi>
　安昌寺　山陰縣志在縣西北清風鄉唐長興元年<lb/>
　　僧安普建號安昌院<lb/>
國朝順治間重建<lb/>
　福安寺　萬厯紹興府志在塗山東麓地名西余嘉<lb/>
　　泰㑹稽志後唐長興元年於古棲隱寺基上建號<lb/>
　　資福院宋治平元年改賜今額<hi>羅頎遊福安寺詩密密松篁覆古阡</hi>
　　<hi>入林方見寳憧懸樓聽潮汐三江近山引滄洲七寺連栖鶻枝頭傳粥鼓眠牛溪上起爐烟老僧盡</hi>
<pb n="KR2k0044_WYG_230-12b"/>
　　<hi>日巖扉底迎客惟供禹井泉</hi>
　融光寺　𢎞治紹興府志舊名靈秘在縣西柯橋鎮<lb/>
　　山陰縣志宋紹興六年僧智性創元末燬明洪武<lb/>
　　十四年僧海印重建正統間賜經一藏構重屋以<lb/>
　　貯之賜今額嵗久漶滅萬厯間太學生王應遴經<lb/>
　　營購募得全藏築御經樓<lb/>
　上方寺　嘉靖山陰縣志在縣西北清風鄉上方山<lb/>
　　晉天福二年僧寧光建號上方院嵗久圮明洪武<lb/>
<pb n="KR2k0044_WYG_230-13a"/>
　　十二年僧𢎞深重建<hi>周祚遊上方寺詩江邊靈氣聚孤寺發山隈萬竹銜春暮</hi>
　　<hi>羣花入霧開乗間携屐履逺眺傍樓臺一水毫茫見千峯雜沓來崢嶸雲日出蕩漾海風迴白石扶</hi>
　　<hi>天表紅宫逼上台更疑金作地翻訝繡成堆物色移朝代虚無數劫灰陰房金碧刓古瓦玉芝栽披</hi>
　　<hi>豁當荒野淹留對酒杯依然興不淺作賦擬鄒枚</hi>
　花徑寺　萬厯紹興府志在花徑山元天厯中建<lb/>
　蜀阜寺　山陰縣志去縣西北四十五里舊名集善<lb/>
　　教寺宋太平興國元年里人馬氏捨地能法師建<lb/>
　　元皇慶二年燬泰定二年重建至正十五年復建<lb/>
<pb n="KR2k0044_WYG_230-13b"/>
　　通圎閣<lb/>
　　　㑹稽縣<hi>城外寺觀</hi>
　石佛妙相寺　嘉泰㑹稽志在縣東五里唐元和九<lb/>
　　年建號南崇寺㑹昌廢晉天福中僧行欽於廢寺<lb/>
　　前水中得石佛遂重建宋治平三年賜今額<hi>石佛今在</hi>
　　<hi>寺中髙纔二尺餘背有銘曰齊永明六年太嵗戊辰於吳郡敬造維衛尊像凡十有八字筆法亦工</hi>
　靈峯寺　於越新編在府城東南二十二里宋開寳<lb/>
　　年錢儀建號三峯院治平中賜今額<hi>劉基靈峯寺詩靈峯寺閣</hi>
<pb n="KR2k0044_WYG_230-14a"/>
　　<hi>倚松風風細松髙閣更空何處流泉生石上有人鳴玉下雲中花飄霧露春香滿影動龍蛇曉日融</hi>
　　<hi>安得身如列禦冦翩翩髙舉共冥鴻樊阜遊靈峯寺詩步入靈峯寺嵐霏濕翠衣野塘蒲葉短石磴</hi>
　　<hi>蘚花微潭靜龍長卧山寒鶴未歸老僧茶話久髙閣轉斜暉</hi>
　雲門寺　㑹稽風俗賦注在縣南雲門山晉中書令<lb/>
　　王子敬所居也義熙三年有五色祥雲見安帝詔<lb/>
　　建雲門寺嘉泰㑹稽志唐㑹昌中廢止存一小殿<lb/>
　　面南未燬因附益以為寺<hi>即今廣孝寺</hi>非復舊址而舊<lb/>
　　址乃多犁以為田宋紹興中僧廣勤為雍熙副院<lb/>
<pb n="KR2k0044_WYG_230-14b"/>
　　常因牛足陷得小銅維衛佛像於田中蓋古雲門<lb/>
　　寺地也紹興府志明天啓二年僧福坤於舊址重<lb/>
　　建有僧雪嶠住持本寺卒瘞於寺之右隴<lb/>
國朝順治十七年<lb/>
賜帑銀五百兩修雪嶠塔<lb/>
　　<hi>謹按雲門山向有六寺雖一寺所析皆非舊址也此寺自㑹昌廢後歴明天啓間重建實古雲門寺</hi>
　　<hi>地云</hi>
　雲門廣孝寺　萬厯紹興府志在雲門山晉義熙三<lb/>
<pb n="KR2k0044_WYG_230-15a"/>
　　年建紹興府志唐㑹昌廢大中六年觀察使李褒<lb/>
　　奏再建號大中拯迷寺淳化五年改淳化寺<hi>咸淳中改</hi>
　　<hi>傳忠廣孝寺額</hi>嘉泰會稽志寺有彌陀道塲杭僧元照書<lb/>
　　額寺前有辨才塔<hi>虞集雲門廣孝寺記雲門寺在秦望山之麓精舍靜居環數十</hi>
　　<hi>里寺本中書令王獻之宅東晉安帝義熙三年有五色雲見其上是以有雲門之稱髙僧帛道猷始</hi>
　　<hi>居之後支遁道林講經於兹山焉至梁代受業雲門者則有洪偃智永永兄子惠欣並出家能書武</hi>
　　<hi>帝重之號永欣寺智果其弟子智諧其兄師辨才永師孫也唐時有茂亮曇一𢎞明靈一靈澈諸律</hi>
　　<hi>師皆有盛名㑹昌汰寺寺毁宣宗大中六年觀察使李褒奏請重建賜號拯迷寺五代之亂淨侶散</hi>
<pb n="KR2k0044_WYG_230-15b"/>
　　<hi>去海宴居之度人傳派晉天福中子䝉作上菴宋建隆壬戌希晏作看經院開寳壬申重曜作永興</hi>
　　<hi>懺院淳化五年改曰淳化寺慶厯七年國子博士齊某造山門咸淳中勢家奏為墳寺更曰傳忠廣</hi>
　　<hi>孝之寺郡於南宋為畿甸若陸若賈等多所施與為師者求弟子極慎重祝髮於寺者多衣冠子孫</hi>
　　<hi>是以至於皇元而日加盛也寺凡十二房曰紫霞丹井凝暉朝陽長春雲壑西巖東隱東院東谷東</hi>
　　<hi>嵓寂照常推尊宿為主收租賦供給寺事每四房嵗擇一人以相之豐則分其贏儉則助其不給又</hi>
　　<hi>築三菴於勝處曰龍山曰慶雲曰深居僧皆修潔不事馳騖是以能久安山川之勝焉今雲門有寺</hi>
　　<hi>六廣孝廣福顯聖雍熙普濟明覺各有勝地嵗月可書兹不盡記云</hi>雲門志畧明嘉<lb/>
　　靖十一年僧法慶建樓名看竹傍有松花壇紹興<lb/>
<pb n="KR2k0044_WYG_230-16a"/>
　　府志寺在雲門山者皆得稱以雲門寺故昔人題<lb/>
　　咏槩曰雲門又山中有六寺之目而題咏自昔共<lb/>
　　之無從分屬聊附於後云<hi>孟浩然遊雲門寺寄曹起居詩我行適諸越夢</hi>
　　<hi>寐懐所歡久負獨往願今來恣游盤台嶺踐磴石邪溪泝林湍捨舟入香界登閣憩旃檀晴山秦望</hi>
　　<hi>近春水鏡湖寛逺情佇應接卑位徒勞安白雲無久滯滄海時來觀故園渺天末良朋在朝端遲爾</hi>
　　<hi>同攜手何時方掛冠秦系宿雲門上方詩禪室遥看峯頂頭白雲東去水常流松間倘許幽人住更</hi>
　　<hi>不將錢買沃州喻鳬宿雲門一上人房詩幽深誰掩關清淨自多閒一雨收衆秫孤雲生逺山花萎</hi>
　　<hi>綠苔上鴿乳翠樓間嵐靄焚香夕容聽半偈還項斯宿雲門寺詩松葉重重覆翠微黄昏溪上見人</hi>
<pb n="KR2k0044_WYG_230-16b"/>
　　<hi>稀月明古寺客初到風動閑門僧未歸山果經霜多自落水螢穿竹不停飛中宵能得幾時睡又被</hi>
　　<hi>鐘聲催着衣蘇舜欽遊雲門寺詩翠嶂環合封白雲中有蕭寺三為隣老松偃蹇若傲世飛湍奔薄</hi>
　　<hi>如避人蒼猿嘯斷夜月古丹花開落陽崖春盤桓幾日不忍去舟出邪溪猶愴神陸游遊雲門諸蘭</hi>
　　<hi>若詩花過木陰合溪雲生暮涼牛行響白水鷺下㸃青秧古寺宛如昔穉松森已行耆年不下榻童</hi>
　　<hi>子為燒香施鈞登雲門寺詩寺在髙峯最上層路盤危石躡雲登老僧似識話茶熟野鶴聞呼隔樹</hi>
　　<hi>譍焙藥煖籠新劑火研梅寒結小枝氷木魚聲後晨齋罷一㸃圎明照佛燈</hi>
勅賜寳嚴寺　紹興府志舊顯聖寺也初名看經院周<lb/>
　　顯徳三年建宋乾徳二年賜號雲門寺至道二年<lb/>
<pb n="KR2k0044_WYG_230-17a"/>
　　改顯聖寺後廢明萬厯二十二年僧圓澄重建<hi>黄汝</hi>
　　<hi>亨遊雲門記寺後有王子敬筆倉今為一眢井</hi>
國朝康熙四十六年<lb/>
勅賜寳嚴寺<lb/>
御書扁額<lb/>
　夀聖寺　㑹稽縣志在縣東四十里即古夀聖院雲<lb/>
　　門寺老宿所棲菴也晉天福六年建初名上菴宋<lb/>
　　熙寧三年賜夀聖額<hi>陸游夀聖院記雲門寺自晉唐以來名天下父老言昔盛</hi>
<pb n="KR2k0044_WYG_230-17b"/>
　　<hi>時繚山並溪樓塔重複依巖跨壑金碧飛踊居之者忘老寓之者忘歸遊覽者累日乃遍往往迷不</hi>
　　<hi>得出雖寺中人或旬日不相覿也入寺稍西石壁峯為看經院又西為藥師院又西繚而北為上方</hi>
　　<hi>已而少衰於是看經别為寺曰顯聖藥師别為寺曰雍熙最後上方亦别曰夀聖而古雲門寺更曰</hi>
　　<hi>淳化一山凡四寺夀聖最小不得與三寺班然山尤勝絶遊山者自淳化歴顯聖雍熙酌錬丹泉闚</hi>
　　<hi>筆倉追想葛稚川王子敬之遺風行聽灘聲而坐蔭木影徘徊好泉亭上山水之樂饜飫極矣而亭</hi>
　　<hi>之旁始得支徑逶迤如綫修竹老木怪藤醜石交覆而角立破厓絶澗奔泉迅流唅呀而噴薄方暑</hi>
　　<hi>凜然以寒正晝仰視不見日影如此行百餘步始至夀聖嶄然孤寂老僧四五人引水種蔬見客不</hi>
　　<hi>知拱揖客無所主而去僧亦竟不知辭謝好竒者或更以此喜之今年予來南而四五人者相與送</hi>
<pb n="KR2k0044_WYG_230-18a"/>
　　<hi>予至新溪且曰吾寺舊無記願得君之文磨刻崖石予異其樸野而能知此也遂與為記</hi>
國朝康熙間僧慧雲道岸得石碑於荆莽間乃古夀聖<lb/>
　　院碑因復創為寺<lb/>
　明覺寺　於越新編在刺涪山唐開元年建㑹昌廢<lb/>
　　晉天福年復建有千嵗和尚塔碑<hi>韓性修明覺寺記沿邪溪而南</hi>
　　<hi>十里許是為雲門溪回路轉蒼崖壁立佛燈僧梵危出山半稍上舉武數十步俯視飛鴻逺數衆皺</hi>
　　<hi>山門横陳是為明覺寺寺右蒼石磊磊是為燕坐嵓循廡而西有小浮屠是為寳掌師塔按舊碑師</hi>
　　<hi>西印上人生周威烈王丁卯年魏晉間至中國唐貞觀初築菴浦江使人為真像像成語其徒曰吾</hi>
<pb n="KR2k0044_WYG_230-18b"/>
　　<hi>始願住世千年加七十二表世夀也吾滅後六十年有僧取吾骨塔於他山慎勿止之言訖而寂乃</hi>
　　<hi>貞觀元年丁巳正月初九日也其徒為浮屠以葬五十四年當永隆二年有僧自雲門至剌涪向諸</hi>
　　<hi>塔作禮祝曰吾與塔有縁塔當自啓繼而塔戸頓開僧攜靈骨於此土因塔建寺寺燬於火塔巍然</hi>
　　<hi>獨存僧因舊地稍營葺之寺完請記遂書其嵗月使刻之石塔之建以唐永隆二年寺之建以開元</hi>
　　<hi>十八年賜明覺額於治平二年毁於至元二十年後三十餘年而寺復完</hi>㑹稽縣志明<lb/>
　　崇禎間山陰祁駿佳復建延高僧住持而寺復完<lb/>
　　<hi>陸游明覺院詩細路盤青壁層軒倚碧空天香散塵外僧梵起雲中藤絡將頽石風號不斷松尤憐</hi>
　　<hi>扶杖處直下數飛鴻方回雲門明覺寺詩寺與樓俱靜蒼崖最上頭雲分千嶂雨樹鎻一巖秋滌硯</hi>
<pb n="KR2k0044_WYG_230-19a"/>
　　<hi>收新句停杯話舊遊人生行樂耳早合辦菟裘</hi>
　泰寧寺　嘉泰㑹稽志在縣東南四十里周顯徳二<lb/>
　　年建初號化城院又改為證道院宋建中靖國元<lb/>
　　年太師陸佃請以為功徳院改賜名證慈米芾書<lb/>
　　額寺門外築亭曰慶顯萬厯紹興府志紹興初以<lb/>
　　其地為昭慈孟太后攢宫遷寺於山南二里白鹿<lb/>
　　峯下賜名泰寧而徙證慈額於曹娥其後宋六陵<lb/>
　　皆在此地故寺益加崇葺明永樂中災正徳間遣<lb/>
<pb n="KR2k0044_WYG_230-19b"/>
　　僧徳顓重建<hi>戴冠遊泰寧寺詩寺門斜掩獨鳴驂山色留人晩更堪雨後疎螢明宿草</hi>
　　<hi>日邊歸鳥背晴嵐龍函經古神呵䕶骨塔年深鬼嘯談惟有道人星月下焚香猶自禮蘿龕虞滿泰</hi>
　　<hi>寧寺次戴仲鶡韻詩不須鶴駕與鸞驂布韈青鞋到處堪霽景逺分千里樹秋陰清鎻一溪嵐漁翁</hi>
　　<hi>放棹縁溪入釋子携經對石談回首城南塵百尺可能飛到白雲龕</hi>
　稱心寺　嘉靖浙江通志在府城東北四十五里嘉<lb/>
　　泰㑹稽志梁大同三年建㑹昌中廢大中五年觀<lb/>
　　察使李褒奏重建在唐為名山與雲門天衣埒㑹<lb/>
　　稽縣志宋元豐五年邑令曽公亮重修明永樂十<lb/>
<pb n="KR2k0044_WYG_230-20a"/>
　　九年太史章敞重修嘉靖間倭燬崇禎八年給事<lb/>
　　章正宸重建大殿<hi>宋之問稱心寺詩步陟招提宫北極山海觀千巖遞縈繞萬壑</hi>
　　<hi>殊悠漫喬木傳夕陽文軒劃清渙泄雲多表裏澄湖毎昏旦問予金門客何事滄洲畔謬以三署資</hi>
　　<hi>来刺百城半人隱尚未弭嵗華豈兼玩東山芝桂芳明發坐盈歎方千稱心寺中島詩水本深不極</hi>
　　<hi>似將星漢連中州惟此地上界别無天雲折停猿樹花藏浴鶴泉師為終老意日日復年年</hi>
國朝康熙九年御史顧豹文進士章貞同僧成溥重建<lb/>
　　禪堂方丈<lb/>
　天華寺　萬厯㑹稽縣志在縣東六十里周廣順三<lb/>
<pb n="KR2k0044_WYG_230-20b"/>
　　年建亦號無礙浴院宋至道二年改今額<hi>老學菴筆記天</hi>
　　<hi>華寺在鏡湖之東地名東關吕文靖常題詩云賀家湖上天華寺一一軒窗向水開不用閉門防俗</hi>
　　<hi>客愛閒能有幾人來今寺乃在草市通衢中三靣皆民間廬舍前臨一支港與詩殊不合豈陵谷之</hi>
　　<hi>變遷已如此乎或謂寺本在湖中後徙於此</hi>紹興府志明太僕卿陶履<lb/>
　　中重建於東關<lb/>
　寳山證慈寺　於越新編在曹娥鎮本陸佃寳山功<lb/>
　　徳院額以攢宫在彼改名泰寧乃徙額於此<lb/>
　東山夀寧寺　嘉泰會稽志在府城東二十五里宋<lb/>
<pb n="KR2k0044_WYG_230-21a"/>
　　宣和五年陸祠部傳所建初蔡京為黨禁凡故二<lb/>
　　府臣僚名在元祐黨者皆奪墳刹例更其名為夀<lb/>
　　寧陸右丞證慈院其一也政和中詔皆復賜之額<lb/>
　　亦復故祠部適以家資建東山院成遂請於州以<lb/>
　　夀寧名之<lb/>
　福慶寺　萬厯紹興府志在府城東南七十里晉將<lb/>
　　軍何充宅世傳充常設大㑹有一僧形容甚醜齋<lb/>
　　畢擲鉢騰空而去且曰此當為寺號靈嘉充遂捨<lb/>
<pb n="KR2k0044_WYG_230-21b"/>
　　為靈嘉寺寺有于闐鐘宋大中祥符六年改今額<lb/>
勅賜傳燈寺　紹興府志在化鹿山舊為平陽觀羽士<lb/>
　　甚盛明初罹兵燹<lb/>
國朝康熙五年僧道忞剏寺規畫宏壯甲於雲門諸刹<lb/>
　　後為奎煥樓藏<lb/>
御賜宸章經營甫就未有寺額土人因觀名遂稱為平<lb/>
　　陽寺康熙四十四年<lb/>
勅賜傳燈寺額五十二年復<lb/>
<pb n="KR2k0044_WYG_230-22a"/>
賜御書金剛經一部<lb/>
　龍瑞宫　龍瑞圖經在縣東南二十五里即大禹探<lb/>
　　靈寳五符治水之所<hi>明一統志龍瑞宫道家謂黄帝時曾建候神館於此中有</hi>
　　<hi>龍瑞壇</hi>
　　唐神龍元年置懐仙觀開元二年勅葉天師設醮<lb/>
　　而龍見因改賜今額<hi>嘉泰㑹稽志宫正居㑹稽山南峯嶂遒崒其東南一峯崛</hi>
　　<hi>起上平如砥號苗龍上昇臺大抵龍瑞尤宜煙雨中望之重峯疊巘圖畫莫及故邦人舊語曰晴禹</hi>
　　<hi>祠雨龍瑞</hi>於越新編宋嘉定年汪綱以旱來禱雨如傾<lb/>
<pb n="KR2k0044_WYG_230-22b"/>
　　注後領郡事遂重建龍祠又請於朝賜額曰嘉應<lb/>
　　然未有廟額故仍名龍瑞而不及嘉應云<hi>孫逖尋龍瑞宫</hi>
　　<hi>詩仙穴尋遺跡輕舟愛水香溪流一曲盡山路九峯長漁父歌金洞江妃舞翠房遥憐葛仙宅真氣</hi>
　　<hi>共微茫方干登龍瑞觀北巖詩縱目下看浮世事方知峭㟧與天通湖邊風力歸帆上嶺頂雲根在</hi>
　　<hi>雪中促韻寒蟲催落照斜行白鳥入遥空前人去後後人至今古異時登眺同</hi>
　　　蕭山縣<lb/>
　祇園寺　嘉泰㑹稽志在縣西北一百步東晉咸和<lb/>
　　六年許詢舍宅建號曰崇化唐㑹昌中廢宋建隆<lb/>
<pb n="KR2k0044_WYG_230-23a"/>
　　元年重建萬厯紹興府志寺有閣藏仁宗御書後<lb/>
　　歸寳文閣治平三年改今額今為習儀之所<lb/>
　覺苑寺　蕭山縣志刋誤在治東北陳尚書令江總<lb/>
　　在梁時避難居此捨寓為寺<hi>總避侯景難至㑹稽郡嘗憩龍華寺作修</hi>
　　<hi>心賦㑹其舅蕭勃先據廣州總往依焉前此總父紑以父蒨眼病常捨同夏縣界牛屯里宅改為寺</hi>
　　<hi>名慧眼寺鑿井洗眼而病遂瘳總追念父孝因以㑹稽之永興所寓宅捐為寺云舊志中有云子承</hi>
　　<hi>父志捨宅為寺以此作江淹者誤</hi>於越新編唐㑹昌中毁大中年<lb/>
　　重建賜名昭元宋祥符中改今額紹興府志明嘉<lb/>
<pb n="KR2k0044_WYG_230-23b"/>
　　靖十三年寺毁於風雨二十一年僧懐璁重建大<lb/>
　　殿今畫壁漫滅張即之書江寺二字扁於山門<hi>王守</hi>
　　<hi>仁覺苑寺詩獨寺澄江濵雙刹青漢表攬衣試登陟深林驚宿鳥老僧丘壑癯古顔氷雪好霏霏出</hi>
　　<hi>幽談落落見孤抱雨霽江氣收天虚月色皓夜靜卧禪關吾筆夢生草</hi>
　明化寺　萬厯紹興府志在西興鎮後唐長興三年<lb/>
　　吳越文穆王建名化度院宋景徳三年改賜今額<lb/>
　　<hi>陳益公重建明化院記本院乃唐安國禪師道塲實兩浙往來一都㑹風濤阻者於兹憩焉中更兵</hi>
　　<hi>燹乾道三年霅僧徳休相廢基興之渟熙間實老揮衣鉢募衆縁獲田七百餘畝然土壤窪瘠嵗入</hi>
<pb n="KR2k0044_WYG_230-24a"/>
　　<hi>僅了科役繼者交病堂寮鞠草香積無煙嘉定十四年慈覺大師宗明來自劍津探禹穴偶經斯寺</hi>
　　<hi>發慈悲心作根固力罄已囊槖為法棟梁増至髙田逾六百畝越二年今丞相魯國公聞之曰嘻吾</hi>
　　<hi>志也爾其為山主人因大出餘金俾竟其事度土裁基鳩工伐木門廊廡觀不日而成獨正殿巨棟</hi>
　　<hi>尚缺其二工師旁午茫然無措忽寺旁渾水閘現起膚寸視之則木引而裁之二棟天成徑圍尺度</hi>
　　<hi>不爽毫末吁亦大異矣殿既成宗明請誌其實余謂丞相現宰官身正法眼藏分粟布金了此一大</hi>
　　<hi>因縁宗明心領意㑹踵遺規而増大植勝果於將來可書也已</hi>
　廣惠寺　蕭山縣志在孝悌鄉玉峯山下梁大同三<lb/>
　　年建名安禪寺隋大業十三年廢晉天福七年重<lb/>
<pb n="KR2k0044_WYG_230-24b"/>
　　建吳越改保安禪院宋景徳二年改廣惠禪院<hi>范仲</hi>
　　<hi>淹寄題溪口廣惠院詩越中山水絶纖塵溪口風光步步新求取會稽藏拙去白雲深處一行春葉</hi>
　　<hi>清臣廣惠院詩雲中老樹冷蕭蕭溪上僧歸倚畫橈誰為秋風乗興去松窗先聽富陽潮</hi>
　淨土寺　嘉泰㑹稽志在縣西一里唐開元五年於<lb/>
　　古善明寺基建號彌陀院宋太平興國七年改賜<lb/>
　　今額蕭山縣志寺後有塔明永樂初寺塔俱廢萬<lb/>
　　厯間善者於山麓剏屋六楹仍曰淨土寺<lb/>
　惠濟寺　於越新編在鳳堰橋俗謂竹林寺晉天福<lb/>
<pb n="KR2k0044_WYG_230-25a"/>
　　年悟真師建名看經院宋太平興國年改惠通院<lb/>
　　理宗朝改賜今額<hi>王鴻烈重建寺記距邑治東有竹林寺石晉天福年建其名竹</hi>
　　<hi>林則不知始何時寺僧奕葉以醫著自天子以至公卿自禁中以至濵海罔不盛稱功徳凡瞻禮如</hi>
　　<hi>來與念誦藥師者蓋七百有餘載適當明季兵火不戒延及上方遂使丈六金身惟餘舎利形骸土</hi>
　　<hi>木復見茶毘於是主僧咨謀邑父老庀材鳩工始為大殿繼為天王殿釋迦中座諸佛左右僧廬藥</hi>
　　<hi>舍繚以周垣然後復還舊觀而士女之所皈依疾瘍之所問療者亦遂如晉宋當日嗚呼以古佛為</hi>
　　<hi>醫祖以靈鷲為上池以四十二章經為素問以十八弟子及衆沙門為盧扁仲景不亦千百年來民</hi>
　　<hi>無夭札物無疵癘耶主僧即空重建斯刹夙興夜寐埏埴丹堊多取諸醫金所積蓋幾歴嵗月矣</hi>
<pb n="KR2k0044_WYG_230-25b"/>
　　　諸暨縣<lb/>
　大雄教寺　嘉泰㑹稽志在縣西一里梁普通六年<lb/>
　　大智禪師建號法樂寺萬厯紹興府志唐㑹昌五<lb/>
　　年廢大中二年改報國後改今額寺中舊有琉璃<lb/>
　　井琉璃軒先照樓<hi>黄溍先照樓詩初日團圓出海東凌晨光照最髙峯不知今日</hi>
　　<hi>華嚴界樓閣先開第幾重</hi>
　永夀教寺　諸暨縣志在縣南金雞山之北梁大同<lb/>
　　二年建名延夀寺唐㑹昌中廢咸通十五年重建<lb/>
<pb n="KR2k0044_WYG_230-26a"/>
　　名長夀後改今額<hi>相傳咸和中丹陽人髙理浦中獲一金像後有西域五僧至理</hi>
　　<hi>家云昔遊天竺得阿育王像至鄴藏河濵夢感謂吾東遊為公所獲理驚出像五僧見之放光勅送</hi>
　　<hi>像藏於寺</hi>
　正覺寺　紹興府志在菩提山中晉開運元年建初<lb/>
　　名菩提院後改今額寺周圍皆山惟前一徑屈曲<lb/>
　　通山麓相傳寺中舊有菩提樹生子必一百八顆<lb/>
　寳夀寺　於越新編在寳聚山唐大中間建諸暨縣<lb/>
　　志初名聖夀後改今額相傳舊有來青閣涵碧亭<lb/>
<pb n="KR2k0044_WYG_230-26b"/>
　　又藏經之殿四字皆唐柳公權書<lb/>
　五洩寺　諸暨縣志在縣西五洩山中唐元和三年<lb/>
　　靈黙禪師建名三學禪院咸通六年賜名五洩永<lb/>
　　安禪寺天祐三年改應乾禪院後仍改今名<hi>劉述遊五</hi>
　　<hi>洩寺詩翠屏千疊水潺湲一簇青鵷杳靄間惜是晩年逢此景悔將前眼看他山瀑飛落磴終難畫</hi>
　　<hi>龍蟄巖雲只暫閒薄宦勞人無計住可嗟歸去又塵寰</hi>
　青蓮寺　萬厯紹興府志在縣西十五里羣山中晉<lb/>
　　天福四年建初名碧泉院宋至道二年改今額後<lb/>
<pb n="KR2k0044_WYG_230-27a"/>
　　漸蕪廢明嘉靖中僧道林復建<lb/>
　紫陽宫　諸暨縣志在縣東五十里宋慶元中建<lb/>
　　　餘姚縣<lb/>
　龍泉禪寺　紹興府志在龍泉山嘉泰㑹稽志東晉<lb/>
　　咸康二年建<hi>虞世南龍泉寺碑龍泉寺者晉咸康二年縣民王陽虞𢎞實等之所建立</hi>
　　<hi>二人以宿植之良因修未來之勝果爰舍淨財興兹福事雖宏壯未極而嚴淨有餘其地勢則背巘</hi>
　　<hi>臨流亭然孤立棲真之致莫與為儔道塲之建於兹二百年矣值梁室板蕩四海沸騰玉堂金穴餘</hi>
　　<hi>構莫存甲第髙門尺椽皆盡惟此伽藍嶷然不動清梵夜響和鈴旦揚行人宴黙風塵乏警斯固三</hi>
<pb n="KR2k0044_WYG_230-27b"/>
　　<hi>寳之力不可思議但自剏立以來多歴年所室堂頽毁禪思或擾乃有清信士女隨時喜捨仁慈淨</hi>
　　<hi>衆同䕶法城是用鏤之金石咸題姓字貽諸不朽云</hi>唐㑹昌五年廢大中五<lb/>
　　年重建咸通二年改今額<hi>方干龍泉上方詩牛斗正齊羣木末鳥行横截</hi>
　　<hi>衆山腰路盤砌下兼穿竹井在巖頭亦統潮海岸四更看日出石房三月任花燒未能割得繁華去</hi>
　　<hi>難向此中甘寂寥</hi>
　䕶聖廣濟禪寺　嘉靖餘姚縣志在燭溪鄉元泰定<lb/>
　　二年建至正二十年燬尋復餘姚縣志明正徳二<lb/>
　　年燬嘉靖四年重建遷西石山後其故址為呂太<lb/>
<pb n="KR2k0044_WYG_230-28a"/>
　　傅衆樂園<lb/>
　普濟寺　於越新編在上林湖山西麓俗謂之西山<lb/>
　　寺山勢迴抱亞四明之天童唐大中年普光法師<lb/>
　　建號上林院宋祥符年改今額<lb/>
國朝康熙初年重修<lb/>
　積慶寺　萬厯紹興府志在燭溪湖之梅梁山宋史<lb/>
　　巖之功徳院也清流當門景物幽勝寺前石碑宋<lb/>
　　理宗御書積慶教寺四大字上又作行書賜史巖<lb/>
<pb n="KR2k0044_WYG_230-28b"/>
　　之四字鈐以玉璽今碑折為二半埋草中<lb/>
國朝順治間重修<lb/>
　普明寺　嘉靖餘姚縣志在雲柯鄉從山嘉泰㑹稽<lb/>
　　志漢乾祐元年建號松山報恩院宋大中祥符元<lb/>
　　年改賜今額<hi>黄溍重修普明寺記從山南麓普明教寺在焉僧法炬為予言山之未有</hi>
　　<hi>寺也里人陳氏居之有以身為僧而以家為寺者是為文通法師山之初祖也寺建於唐天祐號報</hi>
　　<hi>恩逮宋祥符乃錫金額而俾以甲乙次相授黄牒故在可考嵗寖逺而繕治勿繼華榱文甓或委為</hi>
　　<hi>土梗吾徒懼焉相與殫晝夜之勤日綴而月緝迄今餘二十稔未始資毫末之助於人而仆者起缺</hi>
<pb n="KR2k0044_WYG_230-29a"/>
　　<hi>者完像座華幡鼓鐘食飲之物纖悉必具凡為三門而斲石為楹以棲扁牓於其外者炬之父舜若</hi>
　　<hi>深及安也為室以禮六時者安及炬若觀也為輪藏實經其中而屋其上者炬父子也惟吾浮圖氏</hi>
　　<hi>廟塔在人間廢興相尋如漚起電滅兹山之香灺燈炷閲㡬成壊而不與刦俱化蓋吾祖之蒙被其</hi>
　　<hi>後嗣者深且厚也願有述予始至其處見其池深而木寒甍桷户牖隐顯烟際意以為此仙聖之宅</hi>
　　<hi>必有化佛靈僧寓跡其間而炬言如此飛鴻印雪爪趾宛然固無俟予擬諸形容也姑叙興復之槩</hi>
　　<hi>使刻焉</hi>餘姚縣志明萬厯甲辰重修<lb/>
國朝康熙三年燬九年重建<lb/>
　白雲寺　紹興府志在四明鄉唐閩中僧巘雲披荆<lb/>
<pb n="KR2k0044_WYG_230-29b"/>
　　而廬講餘白雲時時入戶晉開運間錫是名<hi>王商翁白</hi>
　　<hi>雲寺詩幽人何處住古寺白雲髙問路不知逺到山方覺勞半窗看竹石一枕聽松濤我亦清幽者</hi>
　　<hi>烹茶讀楚騷</hi>
　廣福觀　嘉靖餘姚縣志舊在秘圖山下宋天聖中<lb/>
　　建號聖祖院熙寧二年用治平徳音賜額夀聖建<lb/>
　　炎二年燬縣以舊弓手營易其址今在縣治東五<lb/>
　　十步紹興二十五年重建三十三年改今額明成<lb/>
　　化間燬尋建<lb/>
<pb n="KR2k0044_WYG_230-30a"/>
　　　上虞縣<lb/>
　等慈寺　嘉泰㑹稽志在縣東一里梁天監二年建<lb/>
　　始曰化民院後改上福禪院唐㑹昌間毁咸通元<lb/>
　　年重建紹興府志後唐長興四年吳越王錢鏐更<lb/>
　　院為寺宋大中祥符改今額明萬厯十三年縣令<lb/>
　　朱維藩重修上虞縣志萬厯丙申邑令楊為棟命<lb/>
　　僧徳度重修<lb/>
　智果教寺　萬厯上虞縣志在查湖西南剏自後唐<lb/>
<pb n="KR2k0044_WYG_230-30b"/>
　　清泰初年始名建福宋大中祥符元年改賜今額<lb/>
　　洪武間廢未幾復興<hi>陳堯佐智果寺詩蘿巖山下寺靜境絶過從芳草二三月</hi>
　　<hi>碧雲千萬峯窗虚明落日樓迥響疏鐘却恐重來晩庭前記偃松</hi>
　國慶寺　於越新編在東山相傳謝氏故宅唐元和<lb/>
　　年安禪師建咸通年賜今額有白雲明月二軒及<lb/>
　　無塵閣明嘉靖中燬謝氏捐資再建<hi>陸游遊國慶寺詩豈少名</hi>
　　<hi>山宇宙間地因人勝説東山江拖銀練秋波淡峯削芙蓉翠嶂環别墅有棋莎緝緝斷碑無字蘚斑</hi>
　　<hi>斑幾更梵宇勲名在不與薔薇一様殘</hi>
<pb n="KR2k0044_WYG_230-31a"/>
　大嶽廣福寺　萬厯紹興府志在縣南六十里晉帛<lb/>
　　道猷結菴之地後唐清泰元年陳思益等改建為<lb/>
　　寺上虞縣志明初寺廢景泰天順間復興嘉靖初<lb/>
　　將圯住持僧法恒徳慶重修<lb/>
　明因教寺　萬厯上虞縣志地名竹橋俗呼竹橋寺<lb/>
　　晉天福五年建吳越王於開運四年給額福泉院<lb/>
　　宋治平三年賜今額<hi>孫嚞明因寺記上虞距縣東十餘里有地名竹橋有井曰</hi>
　　<hi>梅仙子真常汲以錬丹起自漢代考之圖經即今明因院舊號福泉其地東接娥江之勝南通古剡</hi>
<pb n="KR2k0044_WYG_230-31b"/>
　　<hi>之幽烏膽峯嵯峨乎其後蘿巖山揖遜乎其前左鄰白水右帶青烟山川之氣融結於此居然名刹</hi>
　　<hi>也宋寳祐間比邱夀昌智份革而新之開修門徑展拓規模棟梁杗桷之撓折者蓋瓦級磚之殘缺</hi>
　　<hi>者悉殫厥心力而更焉堂舍整齊廊廡修直實出於前後唱導之誠爰勒珉石以示將来咸淳六年</hi>
　　<hi>四月八日撰</hi>元大徳丁未燬延祐乙卯僧志林重建<lb/>
　瑞象寺　嘉泰㑹稽志在縣西南一十五里晉天福<lb/>
　　六年於古南源院基上建開運四年吳越給額紹<lb/>
　　興府志宋紹建中改建為寺<lb/>
　奉國報恩寺　𢎞治紹興府志在縣西南二十五里<lb/>
<pb n="KR2k0044_WYG_230-32a"/>
　　唐光啓三年建於越新編寺田山多為人佔明萬<lb/>
　　厯間知縣朱維藩往勘斷復之仍葺其寺<lb/>
　明徳觀　嘉靖浙江通志在縣東二里紹興府志宋<lb/>
　　寧宗后父楊漸之故宅也嘉定十五年築三清閣<lb/>
　　命鹿泉劉真人主之元至元二十一年改閣為明<lb/>
　　徳觀大徳四年燬惟閣獨存後亦就圮明初復新<lb/>
　　今為都道塲所<hi>朱維藩明徳觀記上虞縣治東郭外有明徳觀相傳為楊冀王故宅</hi>
　　<hi>後即其地為香火院云楊冀王者名次山宋寧宗后兄也觀建於宋火於元國初復新之嵗月既久</hi>
<pb n="KR2k0044_WYG_230-32b"/>
　　<hi>日就蕪圯予來尹是邑顧瞻太息爰命道士夏以仁亟修之助以公帑廣其門楣闢其堂皇曽未踰</hi>
　　<hi>時頓然改觀予聞之兹觀之始主其事者為鹿泉劉真人繼其事者為沖素郭元逸深明道教卓為</hi>
　　<hi>名流故其觀得以相延永也</hi>
　元妙觀　紹興府志在金罍山漢魏伯陽宅也宋大<lb/>
　　中祥符二年改額天慶元末燬明成化八年知縣<lb/>
　　黄錦命道士葉廷敡重建<lb/>
　　　嵊縣<lb/>
　惠安寺　萬厯紹興府志在縣城中不審剏始初號<lb/>
<pb n="KR2k0044_WYG_230-33a"/>
　　般若臺寺<hi>嘉泰㑹稽志晉義熙二年南天竺國有髙僧二人入金華師道深弟子竺法友</hi>
　　<hi>授阿毘譚論一百二十卷甫一宿而誦通道深讚法友曰釋迦重興今先授記遂於剡山立般若臺</hi>
　　<hi>寺</hi>唐㑹昌中廢咸通八年重建改法華臺寺天祐<lb/>
　　四年吳越武肅王改興邑寺宋大中祥符元年改<lb/>
　　今額嵊縣志舊有應天塔灌頂壇増勝堂幽逺菴<lb/>
　　元至元間寺廢明宣徳中僧文彬重建<hi>趙嘏早發法華臺寺</hi>
　　<hi>詩暫息勞生樹色間平明人事又相關吟辭宿處煙霞去心負秋來水石閒竹戸半開鐘未絶松枝</hi>
　　<hi>將霽鶴初還明朝一倍堪惆悵回首城中見此山</hi>
<pb n="KR2k0044_WYG_230-33b"/>
國朝康熙間僧明超建觀音閣<lb/>
　實性寺　紹興府志在縣西二百步剡山之麓唐乾<lb/>
　　元中建號泰清院㑹昌中廢晉天福七年重建宋<lb/>
　　大中祥符元年改今額後歸併下鹿苑寺明永樂<lb/>
　　十一年復建𢎞治三年再修嘉靖初廢周通判震<lb/>
　　遂佃為宅後復捐為寺<hi>彭富實性寺記寺剏自唐有賜田饒甚嘉靖中邑令</hi>
　　<hi>呂章以私恚毁寺徙祝聖牌伽藍像於下院三峯莊僧亦寓棲以供額租然寺之名卒不可没而寺</hi>
　　<hi>之隙地為周君震佃而得焉遂治為宅居三十年矣周君後為衡州别駕歸謂其子夢秀曰晉唐名</hi>
<pb n="KR2k0044_WYG_230-34a"/>
　　<hi>賢如王内史陸宣公皆捨宅為寺予乃佃寺為宅負不義之名汝必復之而平湖陸司寇胥峯與周</hi>
　　<hi>君同年厚善聞而義之移書贊決㑹冡子大理卿五臺自南容寄歸俸金以供甘旨公遂捐金以助</hi>
　　<hi>贖寺之廢田而歸之僧萬厯二年冬周君寢疾㑹其族而屬之曰吾願及見寺之復也於是周生立</hi>
　　<hi>以其宅并益買傍近地請復為寺以狀來上予瞿然嘉歎判而復之乃為之記屬新嵊令譚君禮勒</hi>
　　<hi>之石</hi>
　龍藏寺　嘉泰㑹稽志在縣北四十五里梁天監二<lb/>
　　年建號龍宫院<hi>寳慶㑹稽續志院有巨井深浚水色紺寒疑有蛟龍居焉又有老松</hi>
　　<hi>如龍數百年物也</hi>唐㑹昌廢咸通十四年重建浙東觀察<lb/>
<pb n="KR2k0044_WYG_230-34b"/>
　　使李紳少年寓此肄業有紳所為碑存寺中宋大<lb/>
　　中祥符元年改賜今額嵊縣志元末廢明正統十<lb/>
　　三年重建嘉靖間廢僧能明復興<hi>李紳龍宫寺詩并序此寺摧毁</hi>
　　<hi>積嵗貞元十八年予為布衣來遊有僧曰修真自言居龍宫寺謂予言異日必當鎮此為修此寺時</hi>
　　<hi>以為狂易之言不之應至元和三年予以前進士至越此僧已卧疾使門人相告曩日所言必當鎮</hi>
　　<hi>此修寺之托幸勿見忘僧言寺有靈祗相告爾予問疾已不能對及後符其言而詢其存没則僧及</hi>
　　<hi>門人悉殂謝召僧㑹真以俸錢為葺之累月而畢以成其往願也詩云銀地溪邊遇衲師笑將花雨</hi>
　　<hi>指潛知定觀元度生前事不道靈山别後期真相有無因色界化成興滅在蓮基好令滄海龍宫子</hi>
<pb n="KR2k0044_WYG_230-35a"/>
　　<hi>長䕶金人舊浴池</hi>
　圓超寺　於越新編在剡山初號靈鷲菴宋祥符間<lb/>
　　改今額明永樂年僧法濟復建有挾溪亭俯山堂<lb/>
　　<hi>王十朋挾溪亭詩逺水從台婺同歸古嵊州巍亭壓山頂千古挾雙流釋懐讓圎超寺詩香閣俯孤</hi>
　　<hi>城登臨敞竹扄水流雙澗白烟散萬家青花雨迷蓮座松陰䕶石屛何當來借住重著息心銘</hi>
　明心寺　嵊縣志去縣三里唐顯徳七年鄉民蘇老<lb/>
　　濵建宋建隆二年陳承業又捨宅増建號黄土塔<lb/>
　　院治平三年賜今額山巔有歸鴻閣歸雲亭<lb/>
<pb n="KR2k0044_WYG_230-35b"/>
國朝康熙九年僧自度重興<lb/>
　下鹿苑寺　萬厯紹興府志在剡源鄉宋元嘉二年<lb/>
　　建號靈鷲寺唐㑹昌中廢咸通十四年重建宋治<lb/>
　　平元年改今名山有龍潭潭洩水下為飛瀑對瀑<lb/>
　　為玉虹亭有隱天閣<lb/>
　金庭觀　明一統志在縣東南七十二里嘉泰㑹稽<lb/>
　　志舊傳王右軍捨讀書樓為觀初名金真館後改<lb/>
　　金真宫宋齊間褚伯玊居此<hi>真誥上虞吳曇者得許承一瓢贈伯玉伯</hi>
<pb n="KR2k0044_WYG_230-36a"/>
　　<hi>玉亡授弟子朱僧標厯代寳之可受一斛唐先天間遣女道士詣觀投龍因見此瓢遂持以進</hi>觀<lb/>
　　之東廡有右軍肖像及墨池鵞池紹興府志唐髙<lb/>
　　宗時賜名金庭觀宋宣和七年改崇妙觀<hi>張説金庭觀詩</hi>
　　<hi>元珠道在豈難求海變須教鬢不秋他日洞天三十六碧桃花發共師遊釋小白宿金庭觀詩羽客</hi>
　　<hi>相留宿上方金庭風月冷如霜直饒人世三千嵗未抵仙家一夜長</hi>
　桃源觀　嘉泰會稽志在縣城内東北四十步唐武<lb/>
　　徳八年置號太清觀後廢漢乾祐三年重置改今<lb/>
　　額嵊縣志明洪武十五年置道會司於殿左嘉靖<lb/>
<pb n="KR2k0044_WYG_230-36b"/>
　　二十三年提學副使阮鶚檄知縣吳三畏建慈湖<lb/>
　　書院於道會司所後廢里民改作吳公祠<lb/>
國朝順治十二年知縣吳用光重建為觀<lb/>
　　　新昌縣<lb/>
　寳相寺　寳慶會稽續志在縣西南五里南明山之<lb/>
　　陽嘉泰會稽志齊永明中僧䕶鑿石造彌勒像建<lb/>
　　寺號石城梁天監十二年像始成<hi>於越新編䕶始到夜聞鐘磬仙</hi>
　　<hi>樂之音又時現佛像煒煜可駭由是啓願鑿百尺彌勒像像成端嚴偉特名聞中外其最異者像自</hi>
<pb n="KR2k0044_WYG_230-37a"/>
　　<hi>石中鑿出今佛身之後石壁之上有自然圓暈如大車輪正當佛首而四方濶狹一同無毫釐差佛</hi>
　　<hi>身髙廣則咸平僧端辨嘗記之云像髙一十一丈廣七尺深五丈佛身通髙十丈座廣五丈有六尺</hi>
　　<hi>其面自髮際至頤長一丈八尺廣亦如之目長六尺三寸眉長七尺五寸耳長一丈二尺鼻長五尺</hi>
　　<hi>三寸口廣六尺二寸從髮際至頂髙一丈三尺指掌通長一丈二尺五寸廣六尺五寸足亦如之兩</hi>
　　<hi>膝跏趺相距四丈五尺壯麗殊特四八之相罔弗畢具天下鮮可比擬</hi>唐會昌五年<lb/>
　　建三層閣改寺曰瑞像閣宋大中祥符元年賜今<lb/>
　　額嵗久傾圯淳熙元年僧智髙新之萬厯紹興府<lb/>
　　志先是梁開平中吳越王鏐造閣三層東西七間<lb/>
<pb n="KR2k0044_WYG_230-37b"/>
　　髙一十五丈又建屋三百餘楹後鏐之孫俶又列<lb/>
　　二菩薩夾侍閣前髙七丈厥後像壊元元統二年<lb/>
　　僧普光更為坐像二髙六丈五尺又以銅絲為網<lb/>
　　䕶於其前明正統中燬惟存僧房十數間而已<lb/>
　天姥寺　於越新編在天姥山周廣順年僧徳韶建<lb/>
　　傍有接台館官使來往宿此<lb/>
　興善寺　成化新昌縣志在十都普太康十一年西<lb/>
　　域僧幽閒建宋治平三年賜今額<hi>盧綸興善寺後池詩隔窗棲白</hi>
<pb n="KR2k0044_WYG_230-38a"/>
　　<hi>鳥似與鏡湖鄰月照何年樹花逢幾世人岸莎青有路苔徑緑無塵願得依僧住山中老此身</hi>
　千佛寺　成化新昌縣志在三都齊永明中建普開<lb/>
　　運三年趙仁爽重建名千佛院宋大中祥符間改<lb/>
　　七寳院明洪武十五年復名千佛<lb/>
　清虚菴　萬厯紹興府志在桃源觀西宋乾道間晦<lb/>
　　菴先生遊水簾還訪梁平叔同宿於菴<lb/>
　真聖觀　成化新昌縣志在縣三都石鼓山東嶽行<lb/>
　　宫前宋紹興十四年知縣林安宅建寳慶中知縣<lb/>
<pb n="KR2k0044_WYG_230-38b"/>
　　趙時佺重建中有石太傅遺像<lb/>
　　台州府<hi>臨海縣附郭</hi>
　天寧寺　赤城志在縣東南一里巾子山下唐開元<lb/>
　　中建舊傳有小刹七至是合一賜額開元宋景徳<lb/>
　　中更名景徳崇寧二年詔天下建崇寧寺州以此<lb/>
　　寺應詔加萬夀二字政和元年改為天寧紹興七<lb/>
　　年改廣孝十五年又改為報恩光孝寺乾徳九年<lb/>
　　火僧徳光有權踵新之<hi>尤袤報恩光孝寺僧堂記淳熙三年秋七月叅政觀</hi>
<pb n="KR2k0044_WYG_230-39a"/>
　　<hi>文錢公施其私財於台州報恩光孝禪寺復建僧堂明年九月十二日經始又明年六月二日堂成</hi>
　　<hi>中為大屋七間凡為屋之楹大小二十有四規橅雄壯悉倍於舊公之孫承議郎前知處州軍州事</hi>
　　<hi>象祖題其榜曰選佛合道俗以落之又明年長老惟禋命其徒了性持書求文於錫山尤袤而記之</hi>
　　<hi>曰天台為邦仙聖所遊佛法之盛冠於東州有大叢林舊名景徳衆妙莊嚴近在城域乾道癸已鬱</hi>
　　<hi>攸扇災紺壁穹堂化為飛灰時大比丘徳光長老立志堅忍誓必再造規創後壁架虚鑿空商工度</hi>
　　<hi>材施者景從惟光之名進於帝聽有詔自天命主靈隱袤時假守睹是勝因求繼光後實難其人萬</hi>
　　<hi>口一詞曰有權可乃屈致之權不拒我於煨燼中啓大法筵逺近皈依輻輳駢闐有大法施觀文公</hi>
　　<hi>錢與是比丘有大因緣私自念言安聚衲子以有伽藍為一大事前此僧堂獨未建立起寺之廢莫</hi>
<pb n="KR2k0044_WYG_230-39b"/>
　　<hi>此為急我當布施為衆士先捐三百萬於指顧間權謂其徒監寺了性汝敏而勤命總其政權來權</hi>
　　<hi>藏四衆嗟惜予選惟禋嗣其法席乃立斯堂其大七楹髙廣深䆳冬温夏清偉哉斯堂肇自錢公不</hi>
　　<hi>逮其成而公已終惟公有孫銜訓嗣事爰設几榻至於塗塈數有成壊時有廢興法力願力無為不</hi>
　　<hi>成惟三比丘與二居士徃昔靈山並受佛記作此勝事刹那頃中化瓦礫場為梵帝宫中山崇崇與</hi>
　　<hi>堂無窮我為斯文相其皷鐘</hi>台州府志元復改名天寧明洪武<lb/>
　　中僧宗泐奉詔來寺臨濟禪宗遂盛於台崇禎中<lb/>
　　宗泐十三世裔僧破顔建雨花堂華嚴樓於寺後<lb/>
國朝順治中巡道狄應衡建凖提閣僧超慧修葺寺中<lb/>
<pb n="KR2k0044_WYG_230-40a"/>
　　今又分九院曰鍾巽曰含輝曰挹翠曰薌林曰映<lb/>
　　幘曰雲岫曰彤雲曰西爽曰梧鳳東南為三官堂<lb/>
　　舊有古塔在寺門外東相傳梁岳陽王詧得釋迦<lb/>
　　舍利建塔七今所存止此<hi>舊志稱銅鐘一乾化癸亥所鑄又有佛牙二株</hi>
　　<hi>沉香觀音像及宋時累朝所賜宸翰今佛牙香尚留其一餘俱無存</hi>
　兜率寺　赤城志在巾子山周廣順三年吳越王建<lb/>
　　舊有勝光和尚居之稱勝光安國寺宋大中祥符<lb/>
　　元年改今額台州府志寺尋廢明為張志淑書院<lb/>
<pb n="KR2k0044_WYG_230-40b"/>
　　後亦燬<hi>林憲宿兜率寺詩一榻江色近夜氣欲空濛柔櫓晩潮上寒燈深樹中四山杳烟霧</hi>
　　<hi>月華忽凌空我亦衆念息簾影空玲瓏春江潑天明蕭寺踞山塢荒階下鳥雀古木颯風雨徐行石</hi>
　　<hi>苔花徙倚望江渚日暮山更寒簷頭鈴自語</hi>
國朝順治間僧僦其地結茅俗稱上兜率寺其南舊有<lb/>
　　髙霞館明太宰何寛讀書處後歸周鼎新順治間<lb/>
　　捨為寺僧靈文改建今稱下兜率寺<lb/>
　永慶寺　嘉靖浙江通志在府治北<hi>大固山</hi>舊名延夀<lb/>
　　　<hi>一名白雲延夀菴</hi>宋太平興國二年郡守錢昱建久廢明<lb/>
<pb n="KR2k0044_WYG_230-41a"/>
　　一統志寺中舊有歸雲閣及翠屏一覽二亭<hi>張景修一</hi>
　　<hi>覽亭詩衙城直上有烟巒亭在重厓絶壁問幾個白頭忘嵗月一生青眼看江山秋風落木樓臺出</hi>
　　<hi>暮雨籠沙鷗鷺閒珍重京西繡衣使作書題榜許追攀</hi>
國朝康熙六年釋思文重建<lb/>
　石佛寺　台州府志在府西一百步舊名妙勝院赤<lb/>
　　城志相傳開基時得石佛三軀塑之殿故名宋紹<lb/>
　　興十五年重建<hi>寺有鐘乃顯徳二年錢王女所鑄</hi>
國朝康熙六年僧了元重修<lb/>
<pb n="KR2k0044_WYG_230-41b"/>
　府經堂　台州府志在大固山府城隍廟下俗稱府<lb/>
　　經堂赤城志舊名淨名菴後改嘉祐院僧長吉嘗<lb/>
　　遊京師得參政宋庠以下一百四十五人所書般<lb/>
　　若經建堂以實之復自刺血書維摩經附焉<hi>宋祁贈長</hi>
　　<hi>吉上人詩名髙身愈隱孤錫倚巖扃園布黄金地臺藏白馬經菴雲吞暝燭澗月瀉虚瓶坐想溪橋</hi>
　　<hi>路莓苔又幾青蔣堂遊嘉祐院詩老被詩名繫此身思山深處避人羣寳臺千尺隔江見清磬一聲</hi>
　　<hi>歸路聞巖上開扉燈照月菴前掃地雪和雲終焉此是清涼處淨住無慚相國文</hi>
國朝順治十五年僧鏡如三昧重修<lb/>
<pb n="KR2k0044_WYG_230-42a"/>
　紫陽道院　台州府志在府城内宋元豐間紫陽真<lb/>
　　人張平叔居此名紫陽樓後改建元壇廟<lb/>
國朝雍正十一年奉<lb/>
勅發帑鼎建更名紫陽道院十三年<lb/>
御書萬法圎通四字扁額<lb/>
　棲霞宫　臨海縣志在治西北大固山下台州府志<lb/>
　　舊名白雲菴唐中和中建道士王乾符朱霄外主<lb/>
　　之霄外以道術為錢忠懿王所知遂葺菴為觀與<lb/>
<pb n="KR2k0044_WYG_230-42b"/>
　　天慶觀號東西二宫宋大中祥符中賜今額元豐<lb/>
　　三年建嶽殿於其西有五嶽真形圖在焉<lb/>
國朝康熙六年總鎮馬士秀建玉皇殿於嶽殿西<lb/>
　泰安宫　台州府志在大固山東麓祀泰山碧霞元<lb/>
　　君<lb/>
國朝康熙十一年衛守備陳夢𤾉重建<lb/>
　　　臨海縣<hi>城外寺觀</hi>
　湖山寺　臨海縣志在東湖上宋熙寧四年郡守錢<lb/>
<pb n="KR2k0044_WYG_230-43a"/>
　　　建淳熙十一年重修<hi>彭應祖湖山寺詩蒼厓翠壁壓城頭城下芳湖靜不</hi>
　　<hi>流境僻藕花侵座吐窗虚松影落衣稠千家砧杵寒烟夕一郡樓臺海氣收借問六橋隄上客何如</hi>
　　<hi>此地即瀛洲</hi>
國朝康熙十八年僧照星復建<lb/>
　祚聖寺　台州府志在白雲山下舊名白雲按傳燈<lb/>
　　録唐欣禪師嘗受業於此沈佺期錢台州刺史序<lb/>
　　云懐白雲之蘭若蓋指此也宋乾興元年重建大<lb/>
　　中祥符元年改祚聖院<lb/>
<pb n="KR2k0044_WYG_230-43b"/>
　真空寺　明一統志在府城西南九里舊名疊石<lb/>
　雲峯寺　臨海縣志在縣西南十里舊名正道宋宣<lb/>
　　和中燬紹興二年重建<hi>上有放生池相傳有僧馬祖下山見人持鯽魚螺螄</hi>
　　<hi>將入釜僧乞歸置放生池至今池中魚無鱗螺無尻亦異蹟也</hi>明崇禎間郡守傅<lb/>
　　梅邑人陳函輝請藏經存寺僧湛明重建殿宇<lb/>
國朝康熙十三年毁僧寂光復修之<lb/>
　慧門寺　台州府志在縣西北二十五里舊名靈龜<lb/>
　　五代時建宋治平三年改額後圯<lb/>
<pb n="KR2k0044_WYG_230-44a"/>
國朝順治七年僧明擇建康熙三十六年妙明重修<hi>寺有</hi>
　　　<hi>八景鉢孟石飲龍池天馬山文筆峯仙人梯玉笋巖丹霞壁飛練泉</hi>
　普濟寺　赤城志在縣東蔡嶺宋熙寧中建寺側有<lb/>
　　井井上有秀野亭地多梅花<lb/>
　龍華寺　台州府志在縣東四十五里舊名興福普<lb/>
　　天福六年建宋紹興六年丞相范宗尹乞為香燈<lb/>
　　院改報恩衍慶院後廢<lb/>
國朝康熙四年僧徳現重建<lb/>
<pb n="KR2k0044_WYG_230-44b"/>
　保夀寺　臨海縣志在縣東南五里舊名普明寺宋<lb/>
　　乾徳二年建祥符中賜額保夀寺東有塔宋僧徳<lb/>
　　韶所建名白塔故亦稱白塔寺<lb/>
國朝康熙間郡守髙培捐募重修<hi>舊傳寺有四景隔江喚渡臨江釣月雲中</hi>
　　<hi>塔影山外樵歌</hi>
　惠因寺　台州府志在縣東南一百三十里宋元嘉<lb/>
　　四年僧應俊建宋大中祥符元年賜名惠因紹興<lb/>
　　三十二年太師錢忱乞為香燈院加崇親二字其<lb/>
<pb n="KR2k0044_WYG_230-45a"/>
　　後孫象祖還諸朝復今額<lb/>
國朝順治十八年遷遣廢康熙九年展復僧性玉重建<lb/>
　白蓮寺　台州府志在縣東北四十五里宋慶厯五<lb/>
　　年僧本如建魏國大長公主請今額嘉定十年寧<lb/>
　　宗書扁以賜<hi>按智顗教起天台佛壠白蓮能仁宗而闡之號東掖兩山云</hi>明崇<lb/>
　　禎五年僧超覺重建<hi>章得象白蓮寺詩聞説新菴號白蓮五峯環遶布金田虎</hi>
　　<hi>溪社共何人繼佛壠燈從幾代傳嵐色排空長似畫松枝偃蓋不知年勞生已作歸休計願解塵纓</hi>
　　<hi>結淨縁</hi>
<pb n="KR2k0044_WYG_230-45b"/>
　淨明寺　赤城志在縣東南五十里舊名彌陀菴聖<lb/>
　　僧懐玉誦佛處宋治平三年賜今額<hi>陳公輔憩淨明寺閲藏經</hi>
　　<hi>詩三載工夫三載經非禪非道亦非僧但憑方寸行諸善也是如來最上乗</hi>
　興化寺<hi>原名靈鷲</hi>　臨海縣志在縣東四十五里赤城志<lb/>
　　舊名隱然唐光化二年駱延夀建宋治平二年改<lb/>
　　靈鷲寺中有古塔智者大師所創台州府志明末<lb/>
　　僅存廢址僧印明始構佛殿延靈巖儲禪師主之<lb/>
　　改名興化<lb/>
<pb n="KR2k0044_WYG_230-46a"/>
國朝康熙元年僧思文繼席大闡宗風經營締造増屋<lb/>
　　二百楹内建藏經閣儼然東南巨刹云<lb/>
　隆恩寺　台州府志在縣東南一百二十五里舊名<lb/>
　　明恩宋大中祥符九年縣人周圜捨基建先是唐<lb/>
　　武徳初有蓊萼禪師卓菴於此宋治平三年改今<lb/>
　　額<lb/>
國朝順治十八年遷遣廢康熙九年展復重興<lb/>
　能仁寺　台州府志在縣東北四十五里舊名承天<lb/>
<pb n="KR2k0044_WYG_230-46b"/>
　　宋元符二年建有九祖閣羅漢堂政和七年改今<lb/>
　　額嘉定十四年寧宗書寺扁及藏額八字因創閣<lb/>
　　奉焉側有普同塔紹興中僧法照掩遺骸處明崇<lb/>
　　禎五年僧蓮岳重建<lb/>
　廣福寺　台州府志在縣東九十里舊名資瑞唐元<lb/>
　　和六年僧重濟建宋隆興元年改今額<lb/>
國朝順治十八年遷遣廢康熙九年展復僧涵霖重建<lb/>
　金仙寺　台州府志在縣東南一百二十里舊名雉<lb/>
<pb n="KR2k0044_WYG_230-47a"/>
　　溪宋慶厯元年建治平三年賜額<lb/>
國朝康熙九年僧爾光重建<lb/>
　崇梵寺　台州府志在縣東南一百二十五里宋太<lb/>
　　平興國二年建初僧智顗於寺南北建放生池造<lb/>
　　阿育王塔號普光塔院治平三年賜今額<lb/>
國朝康熙十九年僧寂星重建<lb/>
　鴻祐寺　台州府志在縣東一百六十里舊名資福<lb/>
　　普天福八年建宋治平三年賜額<lb/>
<pb n="KR2k0044_WYG_230-47b"/>
國朝順治十八年遷遣廢康熙九年展復僧妙晟重建<lb/>
　石門寺　台州府志在縣東北二十五里梁天監三<lb/>
　　年建普天福八年改真如院<lb/>
國朝順治八年僧真透重建康熙二十年郡人馮甦奉<lb/>
　　雲南㸃蒼山銅觀世音像建閣殿西自為記<lb/>
　大安寺　台州府志在縣西北四十里舊名普安唐<lb/>
　　大厯元年建宋乾寧三年改今額<lb/>
國朝康熙七年僧妙㫤重建大殿法堂飯僧堂東西廊<lb/>
<pb n="KR2k0044_WYG_230-48a"/>
　　房<lb/>
　上妙寺　台州府志在縣東南六十里舊名䕶安梁<lb/>
　　乾化二年建宋治平三年改今額<lb/>
國朝康熙十八年重建<lb/>
　薦福寺　台州府志在縣東南九十里舊名實際唐<lb/>
　　興元二年建宋大中祥符間改今額<lb/>
國朝康熙三年僧碧月重修<lb/>
　顯孝南山寺　台州府志在縣西五里日山舊名永<lb/>
<pb n="KR2k0044_WYG_230-48b"/>
　　明宋嘉祐八年建嘉定三年丞相錢象祖奏改今<lb/>
　　額<lb/>
　延慶寺　台州府志在縣西八里舊名龍山梁天監<lb/>
　　初建唐會昌中廢開平中改龍潭寺宋大中祥符<lb/>
　　中改今額<lb/>
國朝康熙十五年僧善友重建<lb/>
　定光寺　台州府志在縣南二十二里舊名勝光塔<lb/>
　　院又名香嚴唐會昌元年建宋治平三年改今額<lb/>
<pb n="KR2k0044_WYG_230-49a"/>
國朝康熙十三年僧照瑞重建<lb/>
　定業寺　台州府志在縣南二十五里唐光啓四年<lb/>
　　建景福二年名白巖宋大中祥符元年賜額明萬<lb/>
　　厯三十九年僧紹菴重建<lb/>
國朝康熙十五年僧照心建塔院於寺左<lb/>
　慈雲寺　台州府志在縣東北三十五里舊名興夀<lb/>
　　周顯徳三年建宋淳化中改名雲溪治平三年改<lb/>
　　今額<lb/>
<pb n="KR2k0044_WYG_230-49b"/>
國朝康熙二十年僧法潤重建<lb/>
　淨土寺　台州府志在縣西三十二里舊名丹山五<lb/>
　　代時建宋治平三年改今額<lb/>
國朝順治十年僧普應重建<lb/>
　善濟寺　赤城志在縣東南金鰲山本祥符塔院西<lb/>
　　有如畫軒下瞰長江前挹海門諸峯台州府志宋<lb/>
　　建炎中髙宗航海泊此賜今額<hi>潘朝英如畫軒詩春潮暮落海門山</hi>
　　<hi>百艇齊飛牡蠣灘分得魚蝦歸野寺滿江鷗鷺夕陽閒倦客登臨力已疲髙僧故索小窗詩江山最</hi>
<pb n="KR2k0044_WYG_230-50a"/>
　　<hi>好君知否春去秋來烟雨時</hi>
　昌國寺　台州府志在縣南二十五里舊名佛窟周<lb/>
　　廣順二年建宋大中祥符中改昌國院<lb/>
國朝康熙十九年僧了鼎重建<lb/>
　法海寺　台州府志在縣南三十五里宋太平興國<lb/>
　　七年建治平三年賜今額<lb/>
國朝康熙二年僧通順重修<lb/>
　顯恩寺　台州府志在縣西四十里舊名顯名宋淳<lb/>
<pb n="KR2k0044_WYG_230-50b"/>
　　熙二年開府曹勛乞為香燈院改稱顯恩褒親院<lb/>
　　後燬<lb/>
國朝順治十四年僧蓮心重建<lb/>
　普安寺　台州府志在縣東南四十五里舊名寳藏<lb/>
　　蕭梁時建宋治平間改普安院<lb/>
國朝康熙十七年僧覺際建法堂飯僧堂鐘樓禪堂東<lb/>
　　西兩廊<lb/>
　延恩寺　台州府志在縣東七十九里舊名湧泉普<lb/>
<pb n="KR2k0044_WYG_230-51a"/>
　　太康中建因任旭女弟卓菴誦蓮華經俄有泉自<lb/>
　　地湧出生蓮花故名其後聖僧懐玉飛錫於此湼<lb/>
　　槃真身尚存祈禱多驗唐咸通中賜額延恩明末<lb/>
　　僧道竒募建<lb/>
　無礙寺　赤城志在縣東南一百三十四里舊名栖<lb/>
　　道梁時嘉法師建隋改攝靜五代時僧灌頂嘗升<lb/>
　　座講經時海寇擁兵入見持幟㦸者甚盛身皆丈<lb/>
　　餘乃駭而竄宋治平中改今額<hi>寺有佛像舊傳章安客舟<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>江滸挽</hi>
<pb n="KR2k0044_WYG_230-51b"/>
　　<hi>之不下遇一僧云必吾挽乃可因以指撮取舟遂行繼共載至回浦僧忽墮水須臾浮出一石乃此</hi>
　　<hi>像也</hi>台州府志明嘉靖間廢佛像碑記尚存<lb/>
國朝順治中僧圓鏡復建<lb/>
　法輪寺　台州府志在縣東三十五里梁大同中建<lb/>
　　宋崇寧五年改今額<lb/>
國朝順治三年僧伏明修康熙十六年僧圓延重建<lb/>
　安福寺　台州府志在縣西北四十五里舊名雲水<lb/>
　　菴宋建隆中建治平三年賜今額<lb/>
<pb n="KR2k0044_WYG_230-52a"/>
國朝順治五年僧密持重興<lb/>
　法慧寺　台州府志在縣東南五十里舊名靈峯宋<lb/>
　　大中祥符七年建<lb/>
國朝順治十年僧龍池重興康熙十九年僧覺幻重修<lb/>
　澄靈寺　台州府志在縣東南六十里舊名甘泉普<lb/>
　　開運中建宋大中祥符間改今額<lb/>
國朝康熙十五年僧了量重修<lb/>
　清修寺　台州府志在縣東南一百一十五里白楓<lb/>
<pb n="KR2k0044_WYG_230-52b"/>
　　山上舊名塔菴宋寳元元年建治平三年賜今額<lb/>
　　建炎初髙宗泊舟金鰲山渡江登覽御書清修風<lb/>
　　景千年在滄海烟嵐一笑開之句明永樂八年僧<lb/>
　　文贊新之<lb/>
國朝康熙九年僧密藏重建<lb/>
　闡法院　台州府志在縣西十五里宋髙僧戒闍黎<lb/>
　　過此羣牛環跪因為說法土人異之為置院遂呼<lb/>
　　説法臺併名其嶴為牛跪嶴<lb/>
<pb n="KR2k0044_WYG_230-53a"/>
國朝康熙十六年僧覺淨重修<lb/>
　棲真觀　明一統志在府城南五十里舊名蓋竹許<lb/>
　　邁故居普時建台州府志觀有石室登霞臺葛元<lb/>
　　禮斗壇卧龍壇隋大業中廢宋政和八年重建宣<lb/>
　　和元年改今額淳熙八年唐守仲友徙今地<lb/>
　　　黄巖縣<lb/>
　明因寺　黄巖縣志在縣南一里赤城志舊名妙喜<lb/>
　　梁天監中周豹二女捨宅建唐會昌中廢大順中<lb/>
<pb n="KR2k0044_WYG_230-53b"/>
　　復建宋大中祥符元年改今額紹興十一年尼慧<lb/>
　　淵復新之台州府志舊為兩浙尼寺之冠後改僧<lb/>
　　寺明宣徳九年令周旭鑑重建徙佛殿於僧舎前<lb/>
　　為祝釐習禮之所後圯<lb/>
國朝順治初僧慈修復建康熙十四年提督常進功延<lb/>
　　釋靈薫更擴新之<lb/>
　慶善寺　嘉靖浙江通志在縣東南五十步舊名安<lb/>
　　寧赤城志普永和二年建宋紹興二十一年改今<lb/>
<pb n="KR2k0044_WYG_230-54a"/>
　　額台州府志後廢為察院址惟古塔存<hi>王十朋宿慶善寺詩</hi>
　　<hi>剛被篙工誤遲留一日裝川途隔浩渺燈火亂昏黄呼僕回行李尋僧到上方山前十里雪清入夢</hi>
　　<hi>魂香</hi>
國朝順治間僧寂爵重建康熙十一年總兵阿爾泰捐<lb/>
　　金併寺塔俱新之<lb/>
　九峯寺　台州府志在縣東三里宋開寳間僧徳韶<lb/>
　　建名瑞隆感應塔院大中祥符元年賜額興善俗<lb/>
　　呼山嶴寺宣和中燬紹興二十八年重建孫令挺<lb/>
<pb n="KR2k0044_WYG_230-54b"/>
　　禱雨得應建觀音殿吳給諫執御讀書於此捐金<lb/>
　　修葺今釋靈燾重新之<hi>沈守正步至九峯寺詩穀雨相催物物新散行時讓</hi>
　　<hi>汲泉人乍來牧子吹蘆管且任松花打角巾有竹有藤將廢寺好風好日半閒身何當移榻溪流上</hi>
　　<hi>怪石髙梧作比隣</hi>
　多福寺　赤城志在縣西三十里舊名興福吳赤烏<lb/>
　　中建宋治平三年改今額<lb/>
國朝康熙十九年僧紹峯重修<lb/>
　寶輪寺　黄巖縣志在縣南雞籠山吳赤烏中建寺<lb/>
<pb n="KR2k0044_WYG_230-55a"/>
　　前有一石碧色毎潤澤有光則天必雨<lb/>
國朝順治戊子釋岳淨重修<lb/>
　靈石寺　名勝志在縣西五十里東普隆安二年建<lb/>
　　赤城志舊傳有僧誦仁王經而甘露降遂名露山<lb/>
　　後以海寇孫恩屯兵其處忽有飛石擊之退改名<lb/>
　　靈石有隋智顗繙經臺唐李義山著書堂又有飛<lb/>
　　來石或傳自西北飄墜於此一鐘頗鉅云自海門<lb/>
　　浮至鐫西度鐘三字宋紹興初謝叅政克家乞為<lb/>
<pb n="KR2k0044_WYG_230-55b"/>
　　香火院賜名教忠崇報寺又傳昔有異人塑殿中<lb/>
　　佛像期以十旬啓門僧怪之未及期而啓忽有雙<lb/>
　　鶴飛出視所塑纔二像珠髻熒然故寺舊名耀珠<lb/>
　　殿前有浮圖二藏舎利及貝葉等書云<hi>周志偉靈石寺詩野</hi>
　　<hi>迥林真勝衝泥亦自行雲移山欲動風入谷齊鳴草滿平池緑花含宿雨明簿書吾已倦翻愛野禪</hi>
　　<hi>清髙材宿靈石寺詩東風吹倦客客倦且山行雨過花爭發風柔鳥自鳴巖牙迎蓋出嵐翠濕衣明</hi>
　　<hi>古寺僧留憩蕭然一榻清袁應祺逰靈石寺詩侵寒過靈石山色逺岧嶤寳砌懸雙塔丹楹起六朝</hi>
　　<hi>竹深飛積雪樹老夾寒潮聊悟無生理乾坤寄一瓢</hi>
<pb n="KR2k0044_WYG_230-56a"/>
國朝康熙間僧超偉修<lb/>
　瑞巖淨土寺　赤城志在縣西北四十五里唐景福<lb/>
　　初僧師彥建<hi>或云唐大順二年或云文徳初建</hi>其山石皆紫色宋<lb/>
　　乾寧二年賜名瑞巖僧懐玊智顗皆常棲焉祥符<lb/>
　　元年改今額乾道中錢叅政端禮乞為香燈院賜<lb/>
　　名移忠昭慶後其孫象祖還諸朝復今額<hi>楊傑遊瑞巖寺</hi>
　　<hi>詩巖谷連天嶺杉松徹象山路從雲外入人自海邊還禪榻紅塵斷經窗白晝閒玉蓮生有處香滿</hi>
　　<hi>翠微間孫大㢘瑞巖寺詩白蓮開緑水佛子舊家山淨境無南北塵心有去還林深天籟逺風定水</hi>
<pb n="KR2k0044_WYG_230-56b"/>
　　<hi>雲閒何日逢征騎重來翠巘間</hi>
國朝順治間僧解若重修<lb/>
　廣孝寺　赤城志在縣西南六十里吳赤烏中建宋<lb/>
　　治平間賜額台州府志明洪武二十五年重建後<lb/>
　　圯<lb/>
國朝康熙二十年僧通應復修<lb/>
　聖水寺　黄巖縣志在縣南四十里唐大中年建宋<lb/>
　　祥符元年改額安國<hi>釋菊莊聖水寺詩蠟屐拖雲入翠嵐帶茶來試石泉甘青</hi>
<pb n="KR2k0044_WYG_230-57a"/>
　　<hi>山繞路曲八九流水趁橋盤兩三欲識松風并松月須憑亭北與亭南僧房面面皆能好莫為斜陽</hi>
　　<hi>墜短簷</hi>
　天皇寺　台州府志去委羽洞一百二十步<hi>舊大有宫</hi>宋<lb/>
　　淳祐中道士王中立以縣南委羽山大有空明洞<lb/>
　　天居天下第一因自天台之玉京觀來謁至夕野<lb/>
　　宿夢一羽衣手握一扇題云念於明處須堅守事<lb/>
　　到空時好力行舉以授王曰三五為期當復會此<lb/>
　　若有所屬者宋理度兩朝命王主領西太乙宫一<lb/>
<pb n="KR2k0044_WYG_230-57b"/>
　　夕復夢前羽衣曰尚記前約否王寤前夢曰贈詩<lb/>
　　中有空明二字此必委羽仙人屬我以香燈之傳<lb/>
　　屈指今十五年蓋三五期也即以前事上聞頒度<lb/>
　　牒以資營建賜額大有宮元至元丙子兵毁改卜<lb/>
　　重建<lb/>
國朝康熙十五年邑人延僧岳忍改創為寺易今名<lb/>
　鴻福寺　台州府志在縣西七十里普永和中建舊<lb/>
　　有永和堂相傳菩提引尊者持錫開基至唐咸通<lb/>
<pb n="KR2k0044_WYG_230-58a"/>
　　中重新宋大中祥符四年賜額宣和間燬靖康中<lb/>
　　重建明隆慶間又新之<lb/>
　妙智寺　台州府志在縣南三十里舊名靈感觀音<lb/>
　　寺宋建隆元年僧南慧自蜀舁觀音像至此少憩<lb/>
　　舁行不動頃之彩雲絢霞環匝紛擁且示現焉土<lb/>
　　人異之遂留慧營殿其後如吉代主之内有王羲<lb/>
　　之墨池内照菴滌慮軒見陸佃記<lb/>
　證法寺　台州府志在縣東三十里舊在方山東唐<lb/>
<pb n="KR2k0044_WYG_230-58b"/>
　　大順中守杜雄徙此因名資福即椆木道塲也宋<lb/>
　　大中祥符元年改今額<lb/>
　廣福宫　黄巖縣志在縣南三十里新安橋西俗名<lb/>
　　北斗亭明萬厯四十一年道士葉一真建<lb/>
國朝順治間邑人蔡君實捐金重建康熙十年殿圯蔡<lb/>
　　元昇復捐資建<lb/>
　<lb/>
　浙江通志卷二百三十一<lb/>
</p>
<p>
</p>
  </div>
</body>
</text>
</TEI>
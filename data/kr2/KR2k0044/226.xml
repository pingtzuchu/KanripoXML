<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0044_WYG_226-1a"/>
　欽定四庫全書<lb/>
　　浙江通志卷二百二十七<lb/>
　　寺觀<hi>二</hi>
　　　　仁和縣<hi>城外寺觀</hi>
　勅賜圓照寺　在天開河<lb/>
　國朝順治年間臨濟正宗<graphic n="KR1999" url="https://raw.githubusercontent.com/kanripo/KR-Gaiji/master/images/KR1999.png" mimeType="image/png"/>溪森開山<lb/>
世祖章皇帝賜名圓照寺後森歸隱華嚴菴圓寂建墖寺<lb/>
　　　内<lb/>
<pb n="KR2k0044_WYG_226-1b"/>
　　　雍正十一年奉<lb/>
　勅追封明道正覺禪師設立牌位供奉墖院奉<lb/>
　㫖動帑重修十二年<lb/>
　御書法輪𢎞轉扁額<lb/>
　　報國寺　武林梵志在鳯凰山麓即南宋垂拱殿基<lb/>
　　　<hi>仁和縣志按胡僧楊璉真伽即宋故内建五寺曰興元曰報國曰般若曰小仙林曰尊勝今止存報</hi>
　　　<hi>國一寺尊勝舊址改為法華菴餘俱不存</hi>元至元十一年賜額禪宗大<lb/>
　　　報國寺妙濟禪師開山延祐六年燬僧大新重建<lb/>
<pb n="KR2k0044_WYG_226-2a"/>
　　元末燬明洪武二十四年立為叢林萬厯丙午僧<lb/>
　　海音新葺<lb/>
　梵天講寺　嘉靖浙江通志在鳯凰山西湖遊覽志<lb/>
　　宋乾徳中吳越王建名南墖<hi>吳越備史錢武肅王於明州育王寺迎釋</hi>
　　<hi>迦舍利建墖於城南</hi>治平中改今額元元統中燬明永樂十<lb/>
　　五年重建内有石墖二靈鰻井金井<hi>釋守詮梵天寺晚歸詩落</hi>
　　<hi>日寒蟬鳴獨歸林下寺柴扉夜未掩片月隨雲屨惟聞犬吠聲又入青蘿去蘇軾梵天寺見僧守詮</hi>
　　<hi>小詩清婉可愛次韻詩但聞煙外鐘不見煙中寺幽人行未已草露溼芒屨惟應山頭月夜夜照來</hi>
<pb n="KR2k0044_WYG_226-2b"/>
　　<hi>去朱子梵天寺觀雨詩持身乏古節寸祿久棲遲蹔寄靈山寺空吟招隱詩讀書清磬外看雨暮鐘</hi>
　　<hi>時漸喜凉秋近滄洲去有期</hi>
　勝果禪寺　武林舊事在包家山勝果寺志隋開皇<lb/>
　　二年建唐無着禪師重興宋慶厯中郡守鄭戩奏<lb/>
　　賜額曰崇聖仁和縣志元至正間重建明永樂十<lb/>
　　五年復建<hi>釋處黙至勝果寺詩路自中峯上盤迴出薜蘿到江吳地盡隔岸越山多古木</hi>
　　<hi>叢青靄遙天浸白波下方城郭近鐘聲襍笙歌王安石遊勝果寺詩登髙見山水身在水中央下視</hi>
　　<hi>樓臺處空多樹木蒼浮雲連海氣落日動湖光偶坐吹横笛殘聲入富陽王守仁移居勝果寺詩江</hi>
<pb n="KR2k0044_WYG_226-3a"/>
　　<hi>上但知山色好峯迴始見寺門開半空虚閣有雲住六月深松無暑來病肺正思移枕簟洗心兼得</hi>
　　<hi>逺塵埃富春咫尺煙濤外時倚層霞望釣臺朱朴勝果寺詩下界聞鐘梵中峯隱薜蘿海門朝日近</hi>
　　<hi>沙市暮帆多鳯去山空老龍蟠井不波宋家宮樹在啼鳥學笙歌</hi>
　福田慶夀寺　萬厯杭州府志在候潮門外羅木橋<lb/>
　　宋寶祐二年徐路鈐捨宅建寺請福田額元至正<lb/>
　　間燬泰定間重建復請額加慶夀二字武林梵志<lb/>
　　明洪武二十四年立為叢林<hi>蔡充宗福田寺詩江村開佛地樓閣倚清</hi>
　　<hi>暉響近風生海隂森竹覆扉慈航能載客溽暑不蒸衣疎雨隨秋至殘蟬已息機</hi>
<pb n="KR2k0044_WYG_226-3b"/>
　定香寺　武林梵志在艮山門外宋乾徳四年建於<lb/>
　　西湖定香橋名香積院治平二年改今額寶慶間<lb/>
　　建旌徳觀移建今所<lb/>
　香積寺　萬厯杭州府志在江漲橋北宋太平興國<lb/>
　　三年柯氏捨宅為寺舊名興福大中祥符間改今<lb/>
　　名仁和縣志元末燬明洪武辛亥重建為叢林<hi>武林</hi>
　　<hi>梵志香積寺門臨官河帆檣往來者日百千計秉燭猶喧一徑蜿蜒茂林䕃密隱然城市異藪也</hi>
　佛日淨慧寺　嘉靖仁和縣志在城東北五十里黄<lb/>
<pb n="KR2k0044_WYG_226-4a"/>
　　鶴山之隂石晉天福七年吳越王建號佛日院宋<lb/>
　　大中祥符元年改今額<hi>周必大奏事錄寺有清冷一擊等軒庫堂後有池池</hi>
　　<hi>中有渥洼泉出石罅中堂上有蘇軾熙寧七年八月送陳述古赴南京時留題真蹟</hi>仁和縣<lb/>
　　志寺久廢明萬厯間雲棲金臺掄法師重建<hi>蘇軾宿佛</hi>
　　<hi>日榮長老方丈詩陶令思歸久未成逺公不出但聞名山中只有蒼髯叟數里蕭蕭管送迎日射西</hi>
　　<hi>廊午枕明水沉燒盡碧烟横山人睡覺無人見惟有飛蚊遶鬢鳴</hi>
　崇先顯孝華嚴教寺　武林梵志在臯亭山之陽宋<lb/>
　　紹興十九年建二十八年賜崇先顯孝禪寺額寧<lb/>
<pb n="KR2k0044_WYG_226-4b"/>
　　宗改禪為教御書臯亭山三字及崇先顯孝華嚴<lb/>
　　教寺八字以賜元末燬明洪武十二年重建仁和<lb/>
　　縣志嵗久傾廢萬厯間雪松法師重新<lb/>
國朝順治丙申僧覺浪住持重興大殿<lb/>
　崇聖院　崇聖紀事在鳯凰山之東<hi>一名般若菴</hi>創始於<lb/>
　　吳越王宋淳熙間更為親藩香火歴元至明古風<lb/>
　　行素二上人更新之<hi>院有竹千餘竿獨一莖秀出人呼為竹尊者釋覺範竹尊</hi>
　　<hi>者詩髙節長身老不枯平生風骨自清癯愛君修竹為尊者却笑寒松作大夫未見同叅木上座空</hi>
<pb n="KR2k0044_WYG_226-5a"/>
　　<hi>餘聽法石於莵戲将秋色供齋鉢林月批風得飽無</hi>
　永慶禪寺　武林梵志在黄鶴山之陽今稱龍居灣<lb/>
　　唐清㤗間建元燬明萬厯間僧如艮等就故址構<lb/>
　　禪堂殿宇前有沼後有泉方伯吳公書永慶禪林<lb/>
　　額<hi>李流芳宿永慶禪院詩二首歸裝出西湖問道向黄鶴屢愆桐塢期偶遂龍居諾輕舟凌晨風</hi>
　　<hi>遙山滿晴郭丹林尚可數寒條紛無托披松指㣲徑聽水捫暗壑新構爭逺勢平臺攬搖落霜後山</hi>
　　<hi>容淺天清海氣薄暫憩塵勞心始知寂靜樂每多方外遊見僧即如故燈明一龕下夜深愜深晤不</hi>
　　<hi>知山月上千林已流素出門㝷舊溪愛踏松影路氣和空字澄寒魄如春露去寺不數武冋曯驚莽</hi>
<pb n="KR2k0044_WYG_226-5b"/>
　　<hi>互幽泉洗我心㣲鐘杳然度</hi>
　化度寺　神州古史攷在江漲橋梁天監間朱异捨<lb/>
　　宅為寺名衆安隋改衆善唐改重雲再改承雲仁<lb/>
　　和縣志宋治平二年改今額元至元間兵燹至正<lb/>
　　間僧若金重建<lb/>
　安隱寺　咸淳臨安志在臨平山之南後唐清泰元<lb/>
　　年吳越王建舊名安平或謂安平以前又名永興<lb/>
　　<hi>寺外冇石幢鐫云永興寺前建墖</hi>宋治平二年改今額<hi>地生曲竹僧多取以</hi>
<pb n="KR2k0044_WYG_226-6a"/>
　　<hi>為杖故老相傳唐邱隱士丹成羽化植杖於此其竹皆曲竹間有丹井井旁有池名安平泉極甘冽</hi>
　　仁和縣志元至正末燬隨建明洪武二十四年立<lb/>
　　為叢林永樂初重建<hi>張丹過安隱寺詩古刹松嵐下相攜一徑清山鐘雲裏斷</hi>
　　<hi>庭鳥竹間鳴落水猶春色晴溪帶雨聲不須頻禮佛吾意得無生</hi>
　承天宮　成化杭州府志在城北三十里赤岸宋嘉<lb/>
　　泰中建寧宗御書承天宮三字為額<lb/>
　　　海寧縣<lb/>
　安國寺　嘉靖浙江通志在縣治西<hi>俗名北寺</hi>武林梵志<lb/>
<pb n="KR2k0044_WYG_226-6b"/>
　　唐開元二年建名鎮國海昌院㑹昌五年廢大中<lb/>
　　四年復置名齊豐宋大中祥符元年改今額寺有<lb/>
　　大悲閣<hi>蘇軾大悲閣記杭州鹽官安國寺僧居則自九嵗出家十年而得惡疾垂死自誓於</hi>
　　<hi>佛願持律終身且造千手眼觀世音像而誦其名千萬聲病巳而力不給則縮衣節食三十餘年銖</hi>
　　<hi>積寸絫以迄於成其髙數仞為大屋四重以居之而求文以為記予喜則之勤苦從事於有為篤志</hi>
　　<hi>守節老而不衰異夫為大言以欺佛者故為之記安國寺志寺有禪門大師墖藏齊安國師真身舍</hi>
　　<hi>利墖前有雙檜蘇軾詩當年雙檜是雙童後為朱勔移去</hi>宋理宗御書妙智之<lb/>
　　閣賜之元至正元年重建海寧縣志明洪武八年<lb/>
<pb n="KR2k0044_WYG_226-7a"/>
　　真价建雲堂十一年至大建懺堂三十年惠燈拓<lb/>
　　大殿為四天王殿永樂十三年似葵建三解脫門<lb/>
　　天順間大殿燬𢎞治元年宗逺文寧重建殿後甃<lb/>
　　石為九蓮池萬厯間真慈改妙智閣為千手眼觀<lb/>
　　音殿改西方池為藏經閣崇禎甲戍鐘樓不戒於<lb/>
　　火丁丑受汰重建<lb/>
國朝康熙六年里人張行極倡緣買隙地構屋四十餘<lb/>
　　楹供奉五百羅漢寺為寧邑叢林之首凡雨𤾉祈<lb/>
<pb n="KR2k0044_WYG_226-7b"/>
　　禱祝<lb/>
聖習儀皆在於是稱海上第一名山云<lb/>
　延恩寺　杭州府志在縣西北二百六十歩<hi>俗名西寺</hi>舊<lb/>
　　為安國寺藏院海寧縣志宋建炎四年建寺元祐<lb/>
　　四年勅賜今額明洪武二十四年立成叢林<hi>釋晦山延</hi>
　　<hi>恩寺詩名藍何代昉屬自古鹽官此日分齋鼔當年共刹竿堂標龍藏逺樹映蠏峯寒喜得門前水</hi>
　　<hi>重開一鏡看</hi>
國朝康熙八年僧岳教等募修<lb/>
<pb n="KR2k0044_WYG_226-8a"/>
　金佛寺　武林梵志在縣西松林舖東宋紹興年間<lb/>
　　建名上乗院乾道間改今額元末燬重建海寧縣<lb/>
　　志明洪武二十四年立成叢林<hi>吳本泰重遊金佛寺詩草没禪宮路</hi>
　　<hi>不分上方仙梵若為聞僧曾識面惟留影樹可齊眉已拂雲蘚碣半欹蝸補篆風箏不語鳥呼羣友</hi>
　　<hi>生話舊渾如夣落盡棠棃又夕曛</hi>
　覺王寺　海寧縣志在縣西北長安鎮唐長興四年<lb/>
　　建舊名正覺宋治平二年改今額元末兵燬明洪<lb/>
　　武初重建二十四年立成叢林<hi>僧惟肅覺王結大界碑記浙西杭為巨藩</hi>
<pb n="KR2k0044_WYG_226-8b"/>
　　<hi>鹽官為杭所屬之邑長安復為鹽官所屬之鎮覺王寺在鎮之西始乎李唐有正覺寺名逮錢氏之</hi>
　　<hi>世屋宇墮廢但存堦基蓮花幢石尊像而已是時文穆王為太史令公判府事有邑民盛瑫吳廼者</hi>
　　<hi>具狀陳乞欲就舊址重建藍宇公從其請實寶正六年十月也至宋治平二年改賜今額自寶正距</hi>
　　<hi>今元豐九年一百五十有七載矣雖山門佛殿法堂方丈僧房廊宇悉備惟大界未結尚存自然之</hi>
　　<hi>地是猶基址不築欲棟宇安立其可得乎子嘉祐庚子嵗為主僧惠嵩請居方丈尸講席凡十載</hi>
　　<hi>未嘗一日不思結界焉無何以師老却歸因而弗果越十五年又為主僧智淵敦勉復來方丈繇是</hi>
　　<hi>準毘尼秉羯磨立標相以結之即元豐丙辰嵗正乎月十一日也噫予之往來此寺也二紀有餘矣攷</hi>
　　<hi>再創僅二百年而結界之務今纔成辦乃知劫大不壊之法豈偶然而得行與</hi>
<pb n="KR2k0044_WYG_226-9a"/>
　太平廣福寺　成化杭州府志在縣東黄岡市唐齊<lb/>
　　安寺基宋建隆中有僧結茅棲止歴四十年乾徳<lb/>
　　二年額曰太平菴熙寧元年賜今額明洪武二十<lb/>
　　四年立成叢林海寧縣志明末漸圮台宗法師靈<lb/>
　　聞重開方丈像飾一新<hi>寺有老栢半枯蒼枝古幹唐宋間遺植也</hi>
　崇惠寺硤川志在縣東北硤石紫薇山東麓俗稱<lb/>
　　北寺元至大間僧西巖建明洪武十八年增建法<lb/>
　　堂二十四年立成叢林永樂初海鹽大理少卿朱<lb/>
<pb n="KR2k0044_WYG_226-9b"/>
　　逢吉為記<lb/>
　惠力寺　萬厯杭州府志在縣東北硤石紫薇山下<lb/>
　　硤川志畧東晉寧康間尚書張延光捨宅建初名<lb/>
　　志願唐乾元元年勅支本縣稅錢修飭唐末燬宋<lb/>
　　乾徳二年營將吳仁受捐資復建大中祥符二年<lb/>
　　賜額惠力寺宋季又燬重建於元至正二年明洪<lb/>
　　武二十四年拓為叢林嘉靖三十七年僧惠銘仍<lb/>
　　庀材鳩葺<hi>周肇引惠力寺詩侵晨入古寺山色靄㣲茫巒峯䕃喬木清樾生夏涼老僧聞</hi>
<pb n="KR2k0044_WYG_226-10a"/>
　　<hi>客到掃徑開松堂治廚接檻溜烹茗兼蕨香啣花想鹿女獻果擬雁王假榻倚空翠流夢聞松篁竹</hi>
　　<hi>風何泠泠吹潤滿衣裳樂此清供因不知山日長</hi>
　崇教寺　海寧縣志在縣東北妙果山前五代長興<lb/>
　　二年建梁江州刺史戚衮夫人捨園為寺宋末廢<lb/>
　　元至順四年重修明洪武二十四年立成叢林<lb/>
　西山廣福院　武林梵志在縣東北硤石紫薇山頂<lb/>
　　宋天禧五年邑人宋坦捨宅建熙寧元年賜夀聖<lb/>
　　額隆興元年改今額兵燬元大徳間重建<hi>硤川志寺有宋</hi>
<pb n="KR2k0044_WYG_226-10b"/>
　　<hi>李肩白碑記趙子昻篆額殿外東南隅有鐘委地青翠斑駁古色照人唐時物也今作亭懸之章孝</hi>
　　<hi>標西山廣福院詩野寺孤峯上危樓聳翠㣲捲簾滄海近洗鉢白雲飛竹影臨經案松花㸃衲衣日</hi>
　　<hi>斜登望處湖畔一僧歸</hi>院後舊有五顯祠<lb/>
國朝康熙二十三年改為文昌殿雍正八年重修里人<lb/>
　　於廣福院前建魁星閣懸崖疊石榱桷凌虚俯瞰<lb/>
　　南湖澄泓如鏡逺眺海上諸山環列几席洵硤川<lb/>
　　之大觀也<lb/>
　碧雲寺　硤川志在沈山東北缽盂嶺下竹樹森密<lb/>
<pb n="KR2k0044_WYG_226-11a"/>
　　泉石幽峭舊多合抱大樹三伏如清秋也唐大厯<lb/>
　　三年俱胝禪師開山創元末燬明洪武二年僧懐<lb/>
　　宗建殿宇齋堂萬厯四十四年僧雲浪重建佛殿<lb/>
　　僧竂拓為叢林雄壯修潔遂擅一方蘭若之勝崇<lb/>
　　禎八年僧通秀建藏經閣於俱胝巖下<hi>朱朴宿碧雲寺詩墖</hi>
　　<hi>影蕭蕭夕照間碧雲黄葉滿秋山空堂夜冷無燈火惟有貧僧乞米還楊汝允碧雲寺詩何年卓錫</hi>
　　<hi>寄遐踪巖壑廻看紫翠重地僻故應無暑到林深當自有雲封千山夜雨聞飛瀑半壁朝隂翳古松</hi>
　　<hi>已覺人天坐超忽況餘清籟度疎鐘</hi>
<pb n="KR2k0044_WYG_226-11b"/>
國朝順治間僧漢文募建併禪堂僧竂俱新之<lb/>
　真如寺　萬厯杭州府志在縣東黄灣菩提山東晉<lb/>
　　干寶捨宅為寺周顯徳二年建輪藏武林梵志宋<lb/>
　　治平二年賜今額海寧縣志明洪武二十四年立<lb/>
　　成叢林<hi>張九成遊南路菩提山寺次刁文叔韻詩髙僧超物外有户晝常扄海濶如天大泉</hi>
　　<hi>甘識地靈一簾春月靜數㸃越山青便卜歸與計移文休勒銘</hi>
　智標墖院　硤川志在東山絶頂宋僧智標建故名<lb/>
　　下有墖院明嘉靖間燬萬厯四十三年蜀僧瑞林<lb/>
<pb n="KR2k0044_WYG_226-12a"/>
　　募修<hi>唐俞登智標墖詩古墖盤空山天風吹髩寒山河開世界日月到闌千氣欲凌霄漢身疑</hi>
　　<hi>生羽翰雲深徒極目何處是長安潘廷章登沈山智標墖詩浩劫凌虚上鴻濛足逺搜空明金作界</hi>
　　<hi>窈窕玉為樓簷挂扶桑樹門迎採葯舟石幢飄紫鳯繡栱卧蒼虬法雨晴中落空香象外浮越臺分</hi>
　　<hi>北望秦節駐南游一氣環三島諸天近十洲奮飛珠樹隔身是一沙鷗</hi>
國朝康熙三十五年黄灣僧𢎞通感潮音而至矢志復<lb/>
　　修雍正八年里中士民捐助重建<lb/>
　奉真道院　海寧縣志在縣西北二百五十歩元至<lb/>
　　元二十九年建趙學士孟頫題額明末燬邑光祿<lb/>
<pb n="KR2k0044_WYG_226-12b"/>
　　卿葛徴竒建復燬<lb/>
國朝順治戊子本院提㸃朱勝祖捐産張文煃倡緣重<lb/>
　　建<lb/>
　南山道院　杭州府志在沈山南麓宋景祐間建舊<lb/>
　　有翠雲亭海寧縣志殿後有玉宸閣<hi>陳用翠雲亭詩山川無處</hi>
　　<hi>問丹砂因過仙人海上家燕子不來寒食盡一簾疎雨又棃花</hi>
國朝順治十七年燬康熙元年重建<lb/>
　　　富陽縣<lb/>
<pb n="KR2k0044_WYG_226-13a"/>
　慈修䕶聖禪寺　嘉靖浙江通志在縣治西近江潮<lb/>
　　汐可觀往來者多游息焉武林梵志唐大中間建<lb/>
　　名保寧元至順間改今額元末燬明洪武元年重<lb/>
　　建富陽縣志二十四年立成叢林永樂十三年僧<lb/>
　　㑹欽拓地重建佛殿法堂華嚴閣<hi>鮮于伯機書額</hi>崇禎時<lb/>
　　僧普亮復募建佛殿佛像一新<hi>楊維楨慈修寺華嚴閣詩華嚴髙閣</hi>
　　<hi>倚層霄布地黄金嵗月遙學士題楣飛鳯舞禪僧說法雨花飄天開山色千年畫風送江聲萬里潮</hi>
　　<hi>到此凭闌凝睇久獨能無意伴漁樵</hi>
<pb n="KR2k0044_WYG_226-13b"/>
　偃松寺　武林梵志在縣西南馴雉村宋嘉泰四年<lb/>
　　建前有大松盤䕶因名元末燬惟殿宇及法堂存<lb/>
　　富陽縣志明洪武十一年僧真初重建二十四年<lb/>
　　立成叢林<lb/>
國朝順治六年僧普潤重立大殿兼塑諸佛相<lb/>
　永樂吉祥寺　名勝志在小隱山上富陽縣志唐大<lb/>
　　中年間鳥窠禪師建明洪武二十四年併入偃松<lb/>
　　寺後毁萬厯四十七年僧融通出家捨宅為寺復<lb/>
<pb n="KR2k0044_WYG_226-14a"/>
　　舊名曰吉祥明末燬<hi>吳萊吉祥寺詩一昔逢寒食行吟採物華風生敲檻竹雨</hi>
　　<hi>溼堕船花曲隝青龍樹長灘白鷺沙回看江上水直去到君家</hi>
國朝順治初僧圓濟重建<lb/>
　能仁寺　武林梵志在縣西南太寺村後唐天成元<lb/>
　　年建名雲霄院宋咸淳元年請今額元至正丙申<lb/>
　　兵燹明洪武初重建富陽縣志二十四年立成叢林<lb/>
國朝順治五年僧如樟良潤重建<lb/>
　法相寺　富陽縣志在縣東南麗景村舊名報恩<lb/>
<pb n="KR2k0044_WYG_226-14b"/>
　　唐咸通十二年符禪師建宋大中祥符元年賜今<lb/>
　　額明洪武二十四年立成叢林内有玉泉亭含潤<lb/>
　　軒富春三十六寺此為最勝永樂十四年燬宣徳<lb/>
　　八年雪島師重建<hi>葉士彦法相寺虚舟亭詩道人亭子號虚舟身與乾坤日夜浮</hi>
　　<hi>髙檻倚空山疊浪小池承溜雨生漚漁歌響答穿蓬户晚飯經行憶舵樓茶竈筆牀安榻畔江湖長</hi>
　　<hi>任散人遊</hi>
　淨居寺　成化杭州府志在縣南大源村石晉天福<lb/>
　　八年建名淨福宋治平二年改今額宋末燬元至<lb/>
<pb n="KR2k0044_WYG_226-15a"/>
　　順間重建明洪武二十四年立成叢林<lb/>
　大雄寺　杭州府志在縣西南五十里十國春秋後<lb/>
　　唐長興三年吳越丞相許明捨富春宅為寺名曰<lb/>
　　許明寺富陽縣志宋治平二年改今額元末燬明<lb/>
　　洪武初重建二十四年立成叢林崇禎十三年僧<lb/>
　　如奎重建<lb/>
國朝順治十六年僧渭然復興<lb/>
　真寂寺　成化杭州府志在縣東南靈峯村宋紹興<lb/>
<pb n="KR2k0044_WYG_226-15b"/>
　　六年建元末燬明洪武初重建富陽縣志二十四<lb/>
　　年立成叢林正統四年邑人趙晨重修崇禎十七<lb/>
　　年傾圯<hi>俞膺游真寂寺詩平地湧招提諸峯自迥䕶石壁聽泉流溪橋見僧度松檜千年姿</hi>
　　<hi>不受冰霜妬花卉四時春疑有神靈助景物良可嘉徘徊屢忘暮賢哉支許儔因之重懐慕</hi>
國朝康熙五年僧正輝重建<lb/>
　妙智寺　萬厯杭州府志在縣西南善政村永安山<lb/>
　　之陽唐太和元年僧㑹遇建舊名驪峯錢武肅王<lb/>
　　時改名永安宋大中祥符元年改今額宣和間燬<lb/>
<pb n="KR2k0044_WYG_226-16a"/>
　　建炎四年邑人提刑李鞉施財新之富陽縣志明<lb/>
　　洪武二十四年立成叢林崇禎時僧道奎重加修<lb/>
　　葺<lb/>
　淨因院　富陽縣志在縣東春明村舊名雲峰宋太<lb/>
　　平興國二年建治平二年賜額明末燬<hi>蘇軾淨因院竹軒詩</hi>
　　<hi>前軒有竹百餘竿節節渾如玳瑁斑雨過風清談般若琅玕聲撼半空寒</hi>
國朝康熙初年僧雲臺聖一重修<lb/>
　寶林院　富陽縣志在縣西南儀鳯村宋大中祥符<lb/>
<pb n="KR2k0044_WYG_226-16b"/>
　　四年大徳禪師建舊名雙林治平二年改今額院<lb/>
　　有香巖閣可賦軒明洪武中併能仁寺巳而復舊<lb/>
　　<hi>范成大寶林寺可賦軒詩十里江聲襍寺聲道旁無處濯塵纓寶林寺裏逢修竹方有詩情約畧生</hi>
國朝順治十八年僧普戒重修<lb/>
　崇親思孝宮　萬厯杭州府志在縣南三十五里初<lb/>
　　於大源山建崇夀殿宋紹熙二年有㫖崇奉本命<lb/>
　　嘉泰元年勅改<lb/>
　　　餘杭縣<lb/>
<pb n="KR2k0044_WYG_226-17a"/>
　徑山興聖萬夀禪寺　徑山志在縣西北五十里乃<lb/>
　　天目之東北峰唐代宗時僧法欽結菴於此永泰<lb/>
　　中有白衣士來求度為沙彌欽即剃度名崇恵後<lb/>
　　如長安與方士競法既勝代宗問其師承曰臣師<lb/>
　　徑山僧法欽召赴闕賜號國一禪師逾年辭歸詔<lb/>
　　杭州即其菴建寺曰徑山乾符六年改為乾符鎮<lb/>
　　國院宋大中祥符六年改賜承天禪院政和七年<lb/>
　　改徑山能仁禪寺開禧間孝宗御書額賜徑山興<lb/>
<pb n="KR2k0044_WYG_226-17b"/>
　　聖萬夀禪寺<hi>吳泳興聖萬夀禪寺記自東天目熊騰馬奔凌深拔峭發越而為梵釋之</hi>
　　<hi>宮者徑山也國一禪師卓錫於此興廢逮今盖四百餘年矣先是慶元己未冬龍王殿灾精廬佛宇</hi>
　　<hi>一夕而燼僧元聰治故而復新之後三十五年夏再燬無準範師以精進心轉不退輪以勇健力撾</hi>
　　<hi>無畏鼓度材於山視昔所植可以為椽為梁為杗為桷者適飽厥用則鳩工聚糧命幹力之僧相其</hi>
　　<hi>役一念纔起諸天響合上方頒賚甚渥公卿士大夫樂施捨南國之好善者不祈而助貨不命而助</hi>
　　<hi>力越三年告成殿堂樓觀靡不畢具</hi>由宋迄元為禪林之冠元末兵<lb/>
　　燬明洪武間重建<hi>范成大題徑山寺樓詩落日蒼茫水捫星縹緲樓神光來燭夜</hi>
　　<hi>夀木不知秋海内五峰秀天涯雙徑遊愛山吾欲住衰病嬾乘流</hi>
<pb n="KR2k0044_WYG_226-18a"/>
　永安寺　武林梵志在縣東南二里元至元元年建<lb/>
　　至正二十四年燬明洪武元年重建餘杭縣志二<lb/>
　　十四年立成叢林<lb/>
　法喜寺　名勝志在縣東半里舊名吉祥院餘杭縣<lb/>
　　志唐光化二年僧清辯開山宋大中祥符八年改<lb/>
　　今額紹興五年徙學於此以舊學基為院元至正<lb/>
　　末燬明洪武元年僧自能重建二十四年併永安<lb/>
　　寺嘉靖三十年教諭李鵬舉太守孫環山以堪輿<lb/>
<pb n="KR2k0044_WYG_226-18b"/>
　　說復舊基還今址為法喜寺萬厯間圮知縣戴日<lb/>
　　強以此寺為習儀祝聖之所重建殿宇一新<hi>王安石法</hi>
　　<hi>喜寺詩門前百道水縈迴門外青莎間綠苔雜樹遶花鶯引去壤簷無幕燕歸來寂寥誰共尊前酒</hi>
　　<hi>牢落空留案上杯我憶故鄉歸未得可憐啼鴂重相催</hi>
　南山普寧禪寺　萬厯杭州府志在縣東北常熟鄉<lb/>
　　宋白雲通教大師創菴以居紹興間改菴為院曰<lb/>
　　傳燈又改普安淳熙七年改今額元末燬明洪武<lb/>
　　三年重建<lb/>
<pb n="KR2k0044_WYG_226-19a"/>
　顯聖寺　咸淳臨安志在縣東南二里舊名白墖院<lb/>
　　宋開寶四年建治平二年改今額餘杭縣志明洪<lb/>
　　武二年重建二十四年併永安寺萬厯三十年僧<lb/>
　　立齋重建<hi>范仲淹過餘杭白墖寺詩登臨溪上寺遷客獨依依逺水欲無際孤舟曾未歸</hi>
　　<hi>亂峰藏好處幽鷺得閒飛多少天真趣遙心結翠㣲</hi>
　慈聖寺　成化杭州府志在縣東北常熟鄉名靈嶽<lb/>
　　肇於唐<hi>歐陽詢靈嶽寺記杭州餘杭縣西北有鎮曰曹橋鎮走北十里得精舍曰靈嶽建武</hi>
　　<hi>二年周門越王無諸十二代孫搖氏捨宅之所建也</hi>五代天成元年復建宋<lb/>
<pb n="KR2k0044_WYG_226-19b"/>
　　治平二年改今額元至正末燬明洪武年間重建<lb/>
　化城接待寺　徑山志宋嘉定間徑山住持可宣創<lb/>
　　建八年欽奉御書特賜可宣佛日禪師并書化城<lb/>
　　二大字賜充接待院元初重建至正末兵燬明洪<lb/>
　　武年僧慧寛重建<hi>徐渭化城寺詩方引主人轄轉為山寺嬉門深當水盡路曲入</hi>
　　<hi>松移破鐸搖簷鴿寒萍蔽沼龜過溪無虎嘯枉送逺禪師</hi>
　光孝寺　武林梵志在閑林東扇一圖<hi>陶望齡光孝寺碑記光孝</hi>
　　<hi>寺唐蔣山太平興國禪師建太宗勅額及明而寺貌幾毁正徳元年無盡和尚禱雨龍門之山太白</hi>
<pb n="KR2k0044_WYG_226-20a"/>
　　<hi>龍王獻白蛇於鉢内而大雨由是寺貎復興萬厯間如清真聽重建天王殿樹鐘樓置山贖田為久</hi>
　　<hi>逺計誠福地也</hi>
　洞霄宮　大滌洞天記在縣南十八里漢元封三年<lb/>
　　建宮壇於大滌洞前唐𢎞道元年本山潘先生奉<lb/>
　　勅面南建天柱觀中宗朝賜觀莊一所後有朱法<lb/>
　　師改北向乾寧二年錢武肅王與閭丘先生相度<lb/>
　　山勢復改南向<hi>錢鏐天柱觀記天柱觀在餘杭大滌洞天自漢武帝酷好神仙標顯</hi>
　　<hi>靈跡乃於洞口建立宮壇歴代祈禳悉在此處自大唐創業崇尚元風恢張道本𢎞道元年奉勅創</hi>
<pb n="KR2k0044_WYG_226-20b"/>
　　<hi>置天柱觀鏐懐斯地實邇維桑素仰真風備詳前事但以此觀創置之始本對南方後有朱法師改</hi>
　　<hi>為北向致使觀中寥落難住賢能乾寧二年鏐因歴覽山源徧尋地理觀其尊殿全無起發之由抗</hi>
　　<hi>表上聞創置殿堂兼移基址一二年内法主兩霑渥恩道侶益臻常住咸備青牛白鹿堪眠琪樹之</hi>
　　<hi>隂絳節霓旌不絶星壇之上得非因移山勢而載振元風者哉合刋貞石用諗後賢時光化三年七</hi>
　　<hi>月十五日記</hi>宋祥符五年因陳堯佐奏改洞霄宮賜仁<lb/>
　　和縣田一十五頃并賜鐘磬法具等政和二年都<lb/>
　　監何士昭陳乞賜度牒三百道後廢紹興二十五<lb/>
　　年重建淳祐七年靈濟通真先生孫處道奏請賜<lb/>
<pb n="KR2k0044_WYG_226-21a"/>
　　錢益市恒産規制愈崇南渡後凡宰執大臣丐閒<lb/>
　　去位者以提舉洞霄宮繋銜咸淳甲戌冬延燎一<lb/>
　　空洞霄宮志元至元丙子重建未完復燬甲申再<lb/>
　　新宮宇規模視昔愈壯<hi>黄汝亨天目游記玉皇殿木皆用柏無塵三清殿係</hi>
　　<hi>郭真君結茅處巳非故术方丈有晦翁提舉洞霄宮像扁書洞天福地四字宋理宗筆也</hi>餘杭<lb/>
　　縣志至正間兵燬明洪武初重建歴二十餘年而<lb/>
　　後修垣鉅殿門廡室廬庖庾壇壝皆次第用完無<lb/>
　　改舊觀矣<hi>林逋洞霄宮詩大滌山前問華陽路暗通風霜唐碣久草木漢祠空劍石苔花</hi>
<pb n="KR2k0044_WYG_226-21b"/>
　　<hi>碧丹池水氣紅幽人天柱側茅屋灑松風蘇軾洞霄宮詩上帝髙居愍世頑故留瓊館在凡間青山</hi>
　　<hi>九鎖不易到作者七人相對閒庭下流泉翠蛟舞洞中飛鼠白鴉翻長松怪石宜霜鬢不用金丹苦</hi>
　　<hi>駐顔趙公碩洞霄宮詩舊時㑹此覓仙緣一别於今四十年白髮重來嗟老矣青山九銷故依然肩</hi>
　　<hi>輿直入松間路洗耳還聽澗底泉幽興未闌吟未就半峰斜日下平川</hi>
　　　臨安縣<lb/>
　淨土禪寺　嘉靖浙江通志在縣南二里南北鄉十<lb/>
　　國春秋吳越天寶四年武肅王捨安國縣宅基為<lb/>
　　寺請額於梁曰光孝明因咸淳臨安志宋大中祥<lb/>
<pb n="KR2k0044_WYG_226-22a"/>
　　符元年改今額萬厯杭州府志元末燬明洪武十<lb/>
　　五年重建<hi>蘇軾宿淨土寺詩雞鳴發餘杭到寺已停午叅禪固未暇飽食良先務平生睡</hi>
　　<hi>不足急掃清風宇閉門羣動息香篆起烟縷覺來烹石泉紫筍發輕乳晚涼沐浴罷衰髪稀可數浩</hi>
　　<hi>歌出門去暮色入村隝㣲月半隱山圓荷爭瀉露相攜石橋上夜與故人語明朝人山房石鏡炯當</hi>
　　<hi>路昔照熊虎姿今為猿鳥顧興廢何足弔萬世一仰俯</hi>
　太平萬夀禪院　武林梵志在縣東靈鳯鄉唐天寶<lb/>
　　三年欽禪師卓錫於此天祐元年吳越王建賜額<lb/>
　　小徑山太平禪院宋天聖七年改賜今額崇寧元<lb/>
<pb n="KR2k0044_WYG_226-22b"/>
　　年重建元至正十九年燬明洪武九年重建臨安<lb/>
　　縣志萬厯間澹居上人光復本寺久仍圮<lb/>
國朝順治間僧超東重建<lb/>
　化城院　嘉靖臨安縣志在縣東北一里南北鄉唐<lb/>
　　武徳二年賜額羅漢院在縣城内五代唐同光二<lb/>
　　年遷於縣東北以鍾尚書府地建立宋治平二年<lb/>
　　改今額元末燬明洪武六年重建二十四年立成<lb/>
　　叢林臨安縣志萬厯三十八年建藏經閣<lb/>
<pb n="KR2k0044_WYG_226-23a"/>
　興教院　萬厯杭州府志在縣東靈奉鄉唐天寶中<lb/>
　　賜額興善㑹昌五年廢天祐元年吳越王重建宋<lb/>
　　治平二年改賜今額元末燬明洪武元年重建<lb/>
　福勝院　武林梵志在縣北髙陸鄉宋乾徳四年建<lb/>
　　賜額福全治平二年改今額元至正十六年燬明<lb/>
　　洪武元年重建<lb/>
國朝順治間僧行仁重建<lb/>
　東天目山昭明禪寺　成化杭州府志在縣西四十<lb/>
<pb n="KR2k0044_WYG_226-23b"/>
　　五里王亮東天目山記梁昭明太子修禪處大同<lb/>
　　間創建名昭明院僧寶誌飛錫居之嘉靖臨安縣<lb/>
　　志元末燬明洪武二十年重建東天目志寺燬已<lb/>
　　久臨安黄令倡緣新之左誌公堂<hi>黄汝亨東目紀遊内有寶誌公</hi>
　　<hi>像及昭明太子像皆朗秀絶倫</hi>右方丈禪堂寺舊有閣閣中銅佛<lb/>
　　千尊現金色相傳是宋元時物寺災而閣無損特<lb/>
　　著靈異<hi>馮夢禎昭明寺詩羣峰行不盡天半識禪扉古木隂垂地髙雲冷拂衣山僧能欵客</hi>
　　<hi>缽飯亦忘饑帝子遺經在淹留戀夕暉計翃昭明寺詩子本幽棲人偶至昭提徑叩門風凄凄俗慮</hi>
<pb n="KR2k0044_WYG_226-24a"/>
　　<hi>泠然醒刻竹驚棲鳥披襟攬危磴天空澹無雲日落烟初暝逺公托欣賞孤琴發清聽共語覓無生</hi>
　　<hi>燈燈了相證孫昌裔昭明寺詩靈境杳然入虚堂落照㣲池留清眼水枝挂定僧衣般若心常寂分</hi>
　　<hi>經願不違髙蹤應仰止花雨自霏霏</hi>
國朝康熙三十七年僧獨超重修六十年重建大殿雍<lb/>
　　正十一年<lb/>
勅賜<lb/>
御書普照大千額<lb/>
　雙林院　咸淳臨安志在縣西北十五里舊名寶林<lb/>
<pb n="KR2k0044_WYG_226-24b"/>
　　名勝志唐天成元年徑山僧景文望南山有瑞氣<lb/>
　　遂結廬於山巔成化杭州府志大理評事俞夀捨<lb/>
　　宅為寺臨安縣志宋治平間賜額明洪武間重建<lb/>
國朝順治初僧海懐卓錫於此聿新梵刹視景文肇創<lb/>
　　時殆為過之<lb/>
　紫陽宮　臨安縣志在縣西北辰隆鄉東天目山梁<lb/>
　　大同二年建名太清宮後改天清宮宋宣和六年<lb/>
　　賜今額相傳張紫陽修鍊於此丹井丹竈尚存<lb/>
<pb n="KR2k0044_WYG_226-25a"/>
　　　於潛縣<lb/>
　寂照教寺　武林梵志在縣南豐谷鄉舊名吳興唐<lb/>
　　大中五年改今額於潛縣志明初重建後燬<lb/>
國朝康熙十年僧㑹道玉募助重建<lb/>
　獅子正宗禪寺　西天目志在西峰半山下獅子巖<lb/>
　　之右成化杭州府志元至元十六年建延祐七年<lb/>
　　賜額<hi>趙孟頫勅建獅子正宗禪院碑天目距武林西北百餘里兩峰崒嵂雄蟠天表浙右名山咸</hi>
　　<hi>走其下至元己卯春髙峰原妙禪師直造獅巖倚松結茅畫夜危坐明年掲石壘基以廣其廬里人</hi>
<pb n="KR2k0044_WYG_226-25b"/>
　　<hi>直廬洪喬祖申弟子禮且輸財力為斧斤倡又明年聞風來集户屨漸盈癸未直翁首施嘉禾田二</hi>
　　<hi>頃易近郊腴土五十畝有竒乙酉圓通殿成及丁亥僧堂庫院明樓庖湢指顧如意辛卯運使臣瞿</hi>
　　<hi>霆發施大田不納貿山田二頃以資日用元貞乙未師知時至囑院事以甲乙相承事定入滅越十</hi>
　　<hi>七載至大辛亥棟宇以嵐蒸霧蝕懔懔將壓上首弟子了義化緣首建僧堂明年恢拓宣明室越二</hi>
　　<hi>年延祐甲寅更新庫院行堂大室又二年丁巳撤圓通殿為閣上崇聖像下敞法堂佛閣方文盡餘</hi>
　　<hi>力而併新之鱗鱗玉礎井井丹楹光侔日星勢壓雲漢後三藏法師侍天子燕閒以髙峰道行及獅</hi>
　　<hi>子正宗禪寺道場上聞天子嘉歎加増師號佛日普明廣濟禪師傳㫖諭臣為文記之謹叙其事</hi>
　　後燬明洪武九年重建二十四年成叢林嘉靖十<lb/>
<pb n="KR2k0044_WYG_226-26a"/>
　　四年重建大雄寶殿<hi>蔣梁獅子禪院詩乗間來古刹筠樹拂清芬界靜塵無蹟</hi>
　　<hi>龍歸缽有雲瓊花空外落天籟寂中聞安得長吟在相期駐夕曛</hi>
國朝康熙四年大覺普濟能仁國師玉琳入山重興鼎<lb/>
　　建復燬雍正十一年奉<lb/>
勅重建<lb/>
賜名禪源寺前為山門榜曰天目靈山上懸<lb/>
御書扁額進内為天王殿為韋䭾殿又進為行道處東<lb/>
　　為上客堂西為雲水堂正中為大雄寶殿東為藥<lb/>
<pb n="KR2k0044_WYG_226-26b"/>
　　師殿西為内客堂正殿後為法堂為<lb/>
御書樓東為方丈更進為祖堂東為大悲閣為地藏殿<lb/>
　　為觀音殿稍南為藏經樓為大智樓祖堂之西為<lb/>
　　西方丈為縈堂為印竂稍南為禪堂又西為延夀<lb/>
　　堂僧竂庫庾泡湢具備山後為大覺國師墖<lb/>
　　<hi>謹按天目山界於臨安於潛二縣東屬臨安西屬於潛舊志誤列正宗寺於臨安今改正</hi>
　大覺正宗禪寺　成化杭州府志在縣東蓮花峰自<lb/>
　　麓登山約十有五里松檜森羅仰不見日元至元<lb/>
<pb n="KR2k0044_WYG_226-27a"/>
　　壬辰賜今額元末燬復建<lb/>
　明智寺　於潛縣志在西菩山唐天祐中建名西菩<lb/>
　　宋改今額建炎中僧雙峰重修<hi>秦湛西菩寺記於潛之西菩有光屬</hi>
　　<hi>天見菩薩像僧道志廬其下聚邑人之錢而貎佛焉號西菩寺唐天祐中也本朝改明智土殞木壞</hi>
　　<hi>風雨入室辨才門人雙峰與邑之富有力者相率舉所有寺為之一新</hi>
　資聖寺　於潛縣志在縣東南南天日舊名資福唐<lb/>
　　光化間建宋改今額後廢<lb/>
國朝康熙丁未年重建<lb/>
<pb n="KR2k0044_WYG_226-27b"/>
　塑春觀　杭州府志即許游觀在縣西桃源山成化<lb/>
　　杭州府志以許邁所遊之地故名許遊宋紹興間<lb/>
　　道士劉冲素重建<lb/>
　　　新城縣<lb/>
　普照院　萬厯杭州府志在縣東十五里晉天福七<lb/>
　　年建名普光院宋治平二年改今額新城縣志中<lb/>
　　廢明嘉靖五年知縣袁澤復興<hi>李浙普照院詩青山遶屋藍光重流</hi>
　　<hi>水衝街碧蘚滋獨坐午窗誰晤語鷓鴣聲裏竹隂移</hi>
<pb n="KR2k0044_WYG_226-28a"/>
　碧沼寺　新城縣志即寧國院去縣七里武林梵志<lb/>
　　晉郭文舉常隱於此咸和二年人為立祠禱祈必<lb/>
　　應石晉天福八年吳越王因碧沼清徹遂題額曰<lb/>
　　碧沼<hi>牛仙客寧國院詩步歩穿蘿入徑幽柏髙松老幾人游花開花落非僧事自有清流對碧</hi>
　　<hi>流潘閬寧國院詩五峰髙插雲居勝覽景留題趣味長碧樹葉隂山骨潤白蓮花馥水心香鶴㝷巢</hi>
　　<hi>徑松千盖僧卧溪流石一牀間翫不知西日落馬蹄歸去帶殘陽林杜碧沼寺詩幽谷泉聲冷鳥啼</hi>
　　<hi>僧定深好花叢古砌寒瀑發髙岑遊者陸鴻漸居人支道林欲辭青嶂去臨去復成吟釋智圓碧沼</hi>
　　<hi>寺詩一到無塵境相留靜話長秋聲歸古木月色滿空廊嵐氣侵衣潤溪泉潄齒涼終期整瓶錫來</hi>
<pb n="KR2k0044_WYG_226-28b"/>
　　<hi>此掩禪房</hi>
　東白院　武林梵志在鷄鳴山唐羅隱宅清溪遶前<lb/>
　　山巒環後邑人共建為東白禪院<hi>凌誌東白院詩題山詠水遍天</hi>
　　<hi>涯誰識東安是舊家半畝荒基山寂寂夜深風雨落梅花</hi>
　寶勝院　成化杭州府志在縣西七里名魚池院唐<lb/>
　　天寶十年建相傳為放生之所内有洞通桐江昔<lb/>
　　葛仙翁煉丹於此<hi>武林梵志内有葛翁煉丹井曰乳泉其白如乳</hi>宋大中<lb/>
　　祥符間賜今額元末燬重建<hi>許仲蔚寶勝院詩青雲路在天煉鼎亦徒</hi>
<pb n="KR2k0044_WYG_226-29a"/>
　　<hi>然九轉果何物一泓空舊泉競知丹可煮不問骨非仙汲引殊無狀翻嗤葛稚川</hi>
　寶乗寺　新城縣志在縣西十八里成化杭州府志<lb/>
　　舊名靈逺唐上元二年建<hi>武林梵志開山祖師名休糧</hi>初梓州<lb/>
　　刺史羅石朔掘地得銅像二一旦失像所在而新<lb/>
　　城人獲之於野因建寺焉㑹昌中燬大中十三年<lb/>
　　復置為聖像寺吳越王錢氏迎像入城宋大中祥<lb/>
　　符元年改今額元末燬重建<hi>白居易贈休糧上人詩三十餘年坐對山</hi>
　　<hi>只將無事化人間齋時往往聞鐘笑一食何如不食間</hi>
<pb n="KR2k0044_WYG_226-29b"/>
　　　昌化縣<lb/>
　治平寺　嘉靖浙江通志在縣治西寺後有山磅礴<lb/>
　　為武隆支岡松竹蒼翠猶屏障然武林梵志舊名<lb/>
　　忻平唐大中二年建開平二年改今額元末燬明<lb/>
　　洪武十五年重建昌化縣志二十四年立成叢林<lb/>
　　正統間僧宗仙復行修葺<lb/>
國朝康熙六年知縣劉宗向題古忻平寺額<lb/>
　法㑹寺　成化杭州府志在縣南三十里舊名龍華<lb/>
<pb n="KR2k0044_WYG_226-30a"/>
　　梁乾化五年建宋治平二年賜今額宣和中毁淳<lb/>
　　熙丙申邑人章詡重建元大徳中詡裔孫傾捨田<lb/>
　　以贍香火延祐丙辰灾傾之子益孫復建更拓旁<lb/>
　　地以構僧舍至正末境内寺悉燬而此寺巋然獨<lb/>
　　存昌化縣志明洪武初僧宗圓復葺<hi>吳珩法㑹寺詩地占金山</hi>
　　<hi>勝泉分銀漢流杉篁能䕶翠猿鶴似驚秋秖憶登臨晚寧辭取次遊列峰饒逺秀不惜上髙樓</hi>
　普濟寺　昌化縣志在龍塘山宋咸淳四年道人明<lb/>
　　瞻治鎮南王母妃病有異術王親為落髪賜鈔買<lb/>
<pb n="KR2k0044_WYG_226-30b"/>
　　山建寺額曰普濟賜金襴袈裟古銅罏一瓶二及<lb/>
　　金字蓮花經後燬<lb/>
國朝順治九年知縣李之蕡延僧淨柱改建叢林<lb/>
　龍興寺　神州古史攷在千頃山唐元和間黄蘖禪<lb/>
　　師居此後有楚南師乾符間來住僖宗聞其道風<lb/>
　　賜以鹿胎裙水火珠及慈雲禪寺額昌化縣志宋<lb/>
　　天聖初移建山巔龍潭之上明末燬<lb/>
國朝順治十八年僧了然等復建<lb/>
<pb n="KR2k0044_WYG_226-31a"/>
　百丈寺　昌化縣志在縣西三十里舊名寶勝宋開<lb/>
　　寶七年建熙寧元年改曰夀聖紹興時改今額明<lb/>
　　萬厯間僧如繡等重修<lb/>
　上清宮　杭州府志在縣東南一里昌化縣志宋紹<lb/>
　　興元年建明萬厯四十五年令華文甫徙建於儒<lb/>
　　學尊經閣之東崇禎二年鄉約許承鸞捐資重建<lb/>
　　舊址後圯承鸞子士俊復修葺之<lb/>
　<lb/>
<pb n="KR2k0044_WYG_226-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百二十七<lb/>
</p>
<p>
</p>
  </div>
</body>
</text>
</TEI>
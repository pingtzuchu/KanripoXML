<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百六十九</head> <lb/>
    <p>
<pb n="KR2k0044_WYG_168-1a"/>
欽定四庫全書<lb/>
　浙江通志卷一百六十九<lb/>
　人物<hi>三</hi>
　　循吏<hi>三</hi>
　　紹興府<lb/>
　漢<lb/>
　孟嘗<hi>後漢書本傅字伯周㑹稽上虞人少修操行仕郡為戸曹史後策孝廉舉茂才拜徐令州郡表</hi>
　　<hi>其能遷合浦太守郡不産榖實而海出珠寶與交趾比境常通商販貿糴糧食先時宰守並多貪穢</hi>
<pb n="KR2k0044_WYG_168-1b"/>
　　<hi>珠遂漸徙於交趾郡界於是行旅不通人物無資嘗到官革易前弊求民病利曽未踰嵗去珠復還</hi>
　　<hi>百姓皆反其業商貨流通稱為神明被徵當還吏民攀車請之嘗既不得進乃載鄉民船夜遁去𨼆</hi>
　　<hi>處窮澤身自耕傭桓帝時尚書楊喬上書薦嘗清行出俗能幹絶羣竟不見用年七十卒於家</hi>
　南北朝<lb/>
　孔靖　孔靈符<hi>宋書本傳靖字季恭會稽山隂人察孝廉拜會稽内史到任務存治實敕</hi>
　　<hi>止浮華翦罰游惰由是冦盜衰止境内肅清除散騎常侍本州大中正致仕子靈符大明初自侍中</hi>
　　<hi>為輔國將軍郢州刺史入為丹陽尹山隂縣土境褊狹民多田少靈符表徙無貲之家於餘姚鄞鄮</hi>
　　<hi>三縣界墾起湖田並成良業靈符慤實有材幹不存華飾每所涖官政績修理景和中以讒死太宗</hi>
<pb n="KR2k0044_WYG_168-2a"/>
　　<hi>即位追贈金紫光禄大夫</hi>
　孔琇之<hi>南齊書本傳會稽山隂人舉孝廉除衞軍行參軍員外郎出為烏程令有吏能還遷通直</hi>
　　<hi>郎補吳令有小兒年十嵗偷刈鄰家稻一束琇之付獄治罪或諫之琇之曰十嵗便能為盜長大何</hi>
　　<hi>所不為縣中皆震肅遷尚書左丞又以職事知名出為臨海太守在任清約罷郡還獻乾薑二十觔</hi>
　　<hi>世祖歎息除輔國將軍監吳興郡尋卒</hi>
　虞愿<hi>南齊書本傳字士恭會稽餘姚人元嘉末為國子生明帝立除太常丞尚書祠部郎厯遷晉平</hi>
　　<hi>太守郡舊出蚺蛇膽有餉虵者愿不忍殺放山中一夜虵還牀下復送復還故處愿令更送乃不復</hi>
　　<hi>歸論者以為仁心所致海邊有越王石常𨼆雲霧相傳云清廉太守乃得見愿往觀視清澈無𨼆蔽</hi>
<pb n="KR2k0044_WYG_168-2b"/>
　　<hi>以母老解職除後軍將軍遷廷尉卒</hi>
　唐<lb/>
　羅珦<hi>唐書本傳越州會稽人為廬州刺史民間舍醫藥禱淫祀珦下令止之修學宫政教簡易淮南</hi>
　　<hi>節度使杜佑上治狀賜紫金服再遷京兆尹請減平糴半以常賦充之人賴其利累封襄陽縣男</hi>
　宋<lb/>
　王絲<hi>范仲淹王絲墓表字敦素㑹稽人大中祥符八年進士選大理寺丞奏獄必持寛典全活甚衆</hi>
　　<hi>改太常博士通判衢州州未有學絲始建學舍百楹時金華郡守缺外臺假絲領之衢之父老遮於</hi>
　　<hi>境謂婺民曰我州一鑑何奪之為有詣外臺乞還者舉拜殿中侍御史慶厯中湖南蠻人亂攻劫郡</hi>
<pb n="KR2k0044_WYG_168-3a"/>
　　<hi>縣朝廷以絲為安撫至則察訪利病知前之主者立重賞以誅蠻人一級萬錢士卒貪之往往害樵</hi>
　　<hi>人以為功遂下令曰得賊首者必指其鬭地以為質其可擒者當生致之自是無枉戮者居軍中凡</hi>
　　<hi>十月招安三千人遷侍御史充廣南東路轉運按察使時交趾有變而廣州當交趾之衝無城守備</hi>
　　<hi>絲議陶塼為城造大艦十數日習水戰以待其來彼不復動嵗餘以瘴疾求領小郡遷知通州通人</hi>
　　<hi>嵗苦海潮流亡者衆絲作長隄以捍之復民田業量其肥瘠奏免五年至十年之租召權三司鹽鐵</hi>
　　<hi>判官卒</hi>
　齊廓<hi>宋史本傳字公闢㑹稽人舉進士提㸃荆湖南路刑獄潭州鞫繫囚七人為强盜當論死廓訊</hi>
　　<hi>得其狀非强付州使劾正乃悉免死平陽縣自馬氏稅民丁錢嵗輸銀三萬八千兩民生子至壯不</hi>
<pb n="KR2k0044_WYG_168-3b"/>
　　<hi>敢束髮廓奏蠲除之為江淮西南轉運使時初兼按察同時奉使者競為苛刻邀聲名獨廓奉法如</hi>
　　<hi>平時人以為長厚積官光禄卿改秘書監卒</hi>
　唐翊<hi>萬厯山隂縣志字浙師元祐間中第知靈壽縣嵗大旱開河渠溉田數千頃傍渠之田不雨而</hi>
　　<hi>稔常平吏盜倉粟翊發其奸例得遷秩歎曰置人重辟而已受賞可乎改從自首律後屢典州郡曹</hi>
　　<hi>所至有聲</hi>
　王琰<hi>於越新編字剛夫其先臨川人父榕為諸暨令遂家焉由分寧尉累遷知衡州所至有政績胡</hi>
　　<hi>銓嘗薦之曰治經有行亞西漢之名儒悃愊無華實東都之循吏識者以為確論</hi>
　杜褎<hi>周必大潛光堂記字伯稱世居越之上虞以篤行著紹興末府帥湯岐公史魏公交薦於朝再</hi>
<pb n="KR2k0044_WYG_168-4a"/>
　　<hi>命以官嘗尉崇安力變不舉子之俗治獄無一夫之寃遇大利害密禆其長罷行之隂德不可勝計</hi>
　貝欽世<hi>於越新編字聖美上虞人紹興中進士授西安尉調武康丞居官廉介太守王十朋表薦</hi>
　　<hi>之改知江隂浚運河數十里溉田無算事聞詔増秩</hi>
　孫應時<hi>寶慶會稽續志字季和餘姚人淳熙乙未進士尉黄巖朱子為常平使者一見即與定交</hi>
　　<hi>紹熙壬子邱崈帥蜀辟入制幕興元帥吳挺死即白制帥定議差統制官權領其軍草奏乞别選帥</hi>
　　<hi>材以代吳氏朝廷從之以張詔為興州都統一方晏然改秩知常熟縣既滿郡將以私憾捃摭倉粟</hi>
　　<hi>欠三千斛士民感德至相率擔負詣郡願代償不報竟坐貶秩卒開禧丁夘吳挺之子曦復歸興元</hi>
　　<hi>果據軍以叛曦誅吏部侍郎黄度等六人奏應時見微慮逺能為國家弭患於未形乞甄録其後得</hi>
<pb n="KR2k0044_WYG_168-4b"/>
　　<hi>㫖補其子祖開下州文學</hi>
　胡撙<hi>萬厯紹興府志字崇禮餘姚人沂之子嘗為兩浙轉運司幹辦官條無名賦請盡蠲之湖常水</hi>
　　<hi>旱疾疫乞多賣僧牒轉米縁門以賑二子衞衍衞舉進士累官禮部侍郎封餘姚縣開國伯衍知漢</hi>
　　<hi>陽軍</hi>
　唐閱<hi>嘉泰會稽志字進道山隂人舉進士調明州定海主簿累遷司勲員外郎兩浙嵗饑詔以閱為</hi>
　　<hi>浙東檢察時州縣抑配豪右往往閉糴閱奏儲粟之家宜勿限以價勿計以數則趨利之徒將傾囷</hi>
　　<hi>競售不待低昂而價自平又民飢不相保小兒遺棄衢路而法三嵗以下乃許異姓收育閱請雖及</hi>
　　<hi>十嵗權聴民鞠養以為己子孝宗皆可之於是全活甚衆拜國子司業遷起居舍人卒閱長於春秋</hi>
<pb n="KR2k0044_WYG_168-5a"/>
　　<hi>左氏倣遷固史例著左史傳行於世</hi>
　俞亨宗<hi>寳慶會稽續志字兼善山隂人隆興二年進士知漳州先是州以鹽抑民計口請給督促</hi>
　　<hi>其值急於常賦亨宗首罷之又罷溪港津渡之𣙜聴民往來無禁及減去經總制錢額外苛取者嵗</hi>
　　<hi>罷緡錢合四萬四千秩滿奉祠里居嘉定初起為大理少卿以年老歸</hi>
　孫子秀<hi>宋史本傳字元實越州餘姚人紹定五年進士調吳縣主簿有妖人稱水仙太保子秀焚</hi>
　　<hi>其廬沈其人於太湖曰實汝水仙之名矣妖遂絶知金壇縣嚴保伍釐經界結義役一切與民休息</hi>
　　<hi>惟豪黠者有犯則痛懲不少貸通判慶元府主管浙東鹽事先是諸場鹽百袋附五袋名五釐鹽未</hi>
　　<hi>幾提舉官以為正數民困甚子秀奏蠲之遷金部郎以與丞相丁大全議不合去國開慶元年為浙</hi>
<pb n="KR2k0044_WYG_168-5b"/>
　　<hi>西提舉常平徙提㸃刑獄擊貪舉廉風采凜然犴獄為清度宗即位進太常少卿卒</hi>
　孫炳炎<hi>萬厯紹興府志字起晦子秀從子以進士為福州教授厯遷宗正丞權吏部郎出知饒州</hi>
　　<hi>按視虧運米二十萬石請得分限補償詔從之贛冦出沒二廣為患炳炎不折一矢解散之廣帥劉</hi>
　　<hi>應龍舉以自代會以言罷歸遂不復起</hi>
　元<lb/>
　王艮<hi>元史本傳字止善諸暨人淮東宣慰司辟為令史以廉能稱又辟江浙行省掾史會朝廷復立</hi>
　　<hi>諸市舶司艮從省官至泉州建言若買舊有之船以付舶商則費省而工易集且可絶官吏侵欺掊</hi>
　　<hi>克之弊中書省報如艮言凡為船六䑸省官錢五十餘萬緡除兩浙都轉運鹽使司經厯紹興路總</hi>
<pb n="KR2k0044_WYG_168-6a"/>
　　<hi>管王克敬以計口食鹽不便言於行省未報而克敬為轉運使集議欲稍損其額以紓民力沮之者</hi>
　　<hi>以為有成籍不可改艮曰民實寡而强賦多民之議錢今死徙已衆顧重改民籍而輕棄民命乎於是</hi>
　　<hi>嵗減紹興食鹽五千六百引遷江浙行省檢校官有詣中書省訴松江富民包𨼆田土為糧一百七</hi>
　　<hi>十餘萬石沙蕩為鈔五百餘萬緡中書移行省遣官驗視艮至松江條陳曲折以破其誣事遂寢後</hi>
　　<hi>以淮東道宣慰副使致仕</hi>
　明<lb/>
　王珩<hi>𢎞治紹興府志字叔珩㑹稽人洪武中陳時務十策有禆治道授鹽城知縣至官承兵革之餘</hi>
　　<hi>悉心涖政察利弊而興革之逾年政成永樂初徵為刑部主事不就歸</hi>
<pb n="KR2k0044_WYG_168-6b"/>
　沃墅<hi>河南通志蕭山人洪武初知溫縣時民艱於食墅令墾闢荒蕪樹藝桑棗百姓歌曰田野闢沃</hi>
　　<hi>公力衣食足沃公育比代去民遮道留之</hi>
　葉砥<hi>萬厯上虞縣志字履道洪武辛亥進士永樂初為考功郎中出知饒州府虚心延訪悉民利病</hi>
　　<hi>而興除之郡故有□窰銅冶而丁調不減他郡砥奏減四分之一民困以甦</hi>
　髙復亨<hi>萬厯山隂縣志字本中洪武中知河間獻縣招集流亡百姓咸歌思之復知諸城諸城故</hi>
　　<hi>密地廢學久復亨至始樹學延儒敎化大行尋以事免歸</hi>
　朱仲安<hi>萬厯紹興府志蕭山人洪武庚午舉人授武進縣簿以善政聞進知縣永樂初拜監察御</hi>
　　<hi>史巡按貴州河南居官廉重臨事必存大體仁宗一日顧侍臣曰朱仲安御史中翹楚也宣德初遷</hi>
<pb n="KR2k0044_WYG_168-7a"/>
　　<hi>河南按察使入覲課為十三道風紀之最進通議大夫卒於官</hi>
　劉季篪<hi>獻徵録名韶以字行餘姚人洪武甲戌進士授行人使雲南四川朝鮮餽贐一無所受擢</hi>
　　<hi>陜西左參政民有逋賦積嵗不能輸有司峻刑督之季篪至慨然曰民困不能輸為之父母忍督責</hi>
　　<hi>之耶乃下令緩其征民皆感德悉完所逋陜不産碙砂而嵗有課額為奏罷之召為刑部侍郎治獄</hi>
　　<hi>多平反永樂庚寅坐失出人罪左遷工部主事卒</hi>
　方自新<hi>萬厯紹興府志諸暨人洪武末以孝行舉擢石首令民負逋上官督責旁午自新憫之召</hi>
　　<hi>官民諷諭先出俸為倡竟得米萬餘石為民代輸餘九百石儲為義廪自是荒嵗有賑陞鄖陽守上</hi>
　　<hi>津竹山二縣土瘠民貧科徭與壯縣齒自新為奏減租稅之半考績北上至龍江卒鄖陽人哀之如</hi>
<pb n="KR2k0044_WYG_168-7b"/>
　　<hi>喪慈父</hi>
　胡季本<hi>萬厯紹興府志字秉誠餘姚人太學生授建昌府經厯擢知清江改新淦新淦號多事喜</hi>
　　<hi>訟季本為之才一年縣庭清肅時出郊問民所疾苦相慰勞如家人父子卒於官</hi>
　馮本清<hi>獻徵録號介菴餘姚人以貢授監察御史永樂甲申春勅同錦衣衞刑科官撫蘇松常三</hi>
　　<hi>府長洲有宿盜聚至數百人督兵擒之同事者欲槩論大辟本清不可奏誅其首惡餘差為五等皆</hi>
　　<hi>得不死按贓吏振士風善政尤著擢福建按察司僉事分巡漳泉兼理海道府嵗輸番貨百萬而非</hi>
　　<hi>其産本清請半折鈔以甦民力建寜大水溺者爭附槎木蔽川而下本清乃聨百艘為浮梁截流救</hi>
　　<hi>之活數千百人㑹陳時政甚見嘉納宣德初改江西按察僉事卒</hi>
<pb n="KR2k0044_WYG_168-8a"/>
　鄭𢎞<hi>𢎞治紹興府志字仲耀諸暨人永樂初以明經判安慶府改饒州陞南安同知所厯皆有善政</hi>
　　<hi>饒民以燒瓷為業故多官府造作之所𢎞嘗監督其事忽值窰變瓷器皆成異色守者將以上聞𢎞</hi>
　　<hi>謂任土作貢不强所無倘因適然而責其常然後將何以應遽毁之民立祠窰所以報德</hi>
　胡智<hi>𢎞治紹興府志字宗愚㑹稽人永樂辛丑進士授監察御史宣德中陞福建按察副使調廣西</hi>
　　<hi>龍州與安南思郎州累年交兵智往諭之為定約遂俱罷兵南丹奉議向武等處戌者病於瘴癘智</hi>
　　<hi>皆為改擇善地築城移戍興安有水陡三十六所官兵司啓閉因剽攘行者為患智改役民夫啟閉</hi>
　　<hi>以時往來者便之秩滿陞左布政司景泰初致仕</hi>
　周頤<hi>萬厯㑹稽縣志字養浩永樂初徙巨室丁壯實京師頤兄當行而母老遂上疏請代許之已而</hi>
<pb n="KR2k0044_WYG_168-8b"/>
　　<hi>入太學卒業拜監察御史屢決寃滯遷山東參議有聲齊魯間調江西平大盤劇冦英宗改元遷福</hi>
　　<hi>建左布政使建侯官懷安兩縣學開江山浦城道至今便之</hi>
　甄完<hi>萬厯紹興府志字克修新昌人舉進士授刑部主事髙庶人叛逮捕株連無辜完為詳讞全活</hi>
　　<hi>甚衆進員外郎出為廣西參議廣西獠蠻雜處多瘴癘戍兵死者相藉完奏易以土人又建議營田</hi>
　　<hi>於近地省轉輸之半景泰初轉湖廣參政㑹廣東盜起湖南大震完督餉弭盜境内賴以安尋進河</hi>
　　<hi>南左布政使屬水旱相仍民多流殍完至發倉賑貸奏蠲夏稅民困稍蘇任方岳前後二十年皆有</hi>
　　<hi>惠政朝廷遣大臣按行天下考察獨甄完所治不復考</hi>
　李貴昌<hi>萬厯紹興府志字用光餘姚人永樂初進士知伏羌縣羌故無城多冦貴昌為計度募民</hi>
<pb n="KR2k0044_WYG_168-9a"/>
　　<hi>城之改知江寧時駕方北幸衆務旁午貴昌料理精敏尚書蹇義薦為吏部主事扈駕至京卒於官</hi>
　貝秉彞<hi>獻徴録名恒以字行上虞人永樂甲申進士授湖廣邵陽知縣縣僻而俗險前之名能治</hi>
　　<hi>者率以嚴秉彝寛馭之而導以禮義其民感化以憂去服闋改東阿邑當南北要衝過使徃還供給</hi>
　　<hi>不絶秉彞規措有方事具而民不擾邑西南有濼春夏水潦近濼之民恒廢耕秉彞相地開渠納諸</hi>
　　<hi>大清河渠成得沃壤數千畝旁邑流徙來歸者甚衆在官雖小物不棄凡營繕所餘廢鐵敗皮朽索</hi>
　　<hi>故紙之𩔖悉存之工暇令煮膠鑄杵搗紙絞索貯之庫㑹車駕東幸勅使督建席殿所貯悉濟急用</hi>
　　<hi>而民不費有薦之者徵命已下縣耆老詣闕乞留從之九載考績上京時仁宗監國特陞秩俾復任</hi>
　　<hi>民聞秉彞復來踴躍迎拜數十里其得人心如此</hi>
<pb n="KR2k0044_WYG_168-9b"/>
　呂童<hi>萬厯紹興府志字邦用新昌人永樂中以貢知興化宋范文正公嘗令是邑流風猶存童至益</hi>
　　<hi>自砥礪旌異節除宿弊百廢具舉豪吏蘇奎鄧信交通巨璫視令丞若僚佐童盡發其姧奏而磔諸</hi>
　　<hi>市境内肅然日與民治溝洫修鄉校在任十三年始終若一日部餉東南竣事還縣以瘁卒吏民號</hi>
　　<hi>慟與文正並祠名宦</hi>
　徐士宗<hi>豫章書山隂人永樂中知貴溪縣縣圮於水士宗夙夜經畫修治一新累年逋負奏折絹</hi>
　　<hi>布田地坍決奏免稅糧嵗饑捐俸倡賑民戴其德任滿老穉赴上司乞留加秩通判仍治縣事</hi>
　謝瑩<hi>萬厯紹興府志字懷玉餘姚人宣德間授福建布政司都事會閩賊鄧茂七作亂脇從漳州民</hi>
　　<hi>民畏死欲應之重臣逗遛不敢進乃以土兵委瑩討賊時賊勢猖獗瑩兵寡不敵惟以忠義感激人</hi>
<pb n="KR2k0044_WYG_168-10a"/>
　　<hi>心漳人聞瑩來皆喜曰謝都事來吾屬生矣瑩至民擁馬首瑩曰朝廷討賊汝輩良民勿從賊自取</hi>
　　<hi>𠞰滅民心始安不數日賊果就擒漳州得免於難後以孫遷貴贈少傅</hi>
　葉冕<hi>萬厯上虞縣志字拱辰上虞人正統乙丑進士授南刑部主事景泰辛未擢知松江府廉明公</hi>
　　<hi>恕民畏愛之嵗屢不登冕悉力賑救賴以全活者甚衆郡有澱山湖其半屬崑山界湖隄壞莫修冕</hi>
　　<hi>視為一體築隄萬餘丈崑山人感愧陞山東參政累遷右副都御史致仕</hi>
　吕昌<hi>新昌縣志字好隆舉進士授御史累遷江西按察副使中貴葉某鎮守横甚其僕白畫殺人市</hi>
　　<hi>中昌捕得論死㑹淮邸責民子錢甚急昌視其券久入息多者即焚之葉乃謾語激王王怒奏昌侵</hi>
　　<hi>侮宗室事下御史按問御史素賢昌抗章訟之事乃白再遷陜西按察使值邊備方亟民困供輸昌</hi>
<pb n="KR2k0044_WYG_168-10b"/>
　　<hi>累疏便宜十餘事上悉嘉納之陜俗伉壯巨俠司千戸貲雄一方怙勢殺人昌至鳴寃者數百人昌</hi>
　　<hi>按其事有驗即逮繫斃之獄中於是直聲震中外</hi>
　馮謙<hi>諸暨縣志字履吉正統舉人知沛縣沛當衝津民力罷於迎送謙力為裁節邑有戚畹莊梨木</hi>
　　<hi>厰為民大厲皆奏罷之又浚昭陽湖建飛雲橋民賴其庇</hi>
　徐琦<hi>諸暨縣志字廷振正統舉人授崖州知州崖民多黎戴竹笠子垂髻來見琦諭以服色當從中</hi>
　　<hi>國為易方巾直領之製簡率俊秀使趨於學教以婚喪禮俗為之變在崖九年改道州知州政復報</hi>
　　<hi>最致仕</hi>
　朱縉<hi>萬厯紹興府志字廷儀餘姚人正統進士拜南臺御史以剛直見推出為常德守至則求民利</hi>
<pb n="KR2k0044_WYG_168-11a"/>
　　<hi>害所宜廢置者張弛稱便在郡六年政平罰清卒於官</hi>
　沈性<hi>獻徵録字士彞㑹稽人景泰辛未進士授監察御史舉劾無所避天順丁丑方岳郡守員缺命</hi>
　　<hi>公卿舉賢能任之性得寧國府剗剔蠧弊一以惠利為本鄰境太平府嵗倩宣城民夫五百穵取白</hi>
　　<hi>土為常役破産者十九性奏免之嵗大侵輒發羨餘減價出糶以利民在寧國八年政為諸郡最</hi>
　章瑄<hi>萬厯紹興府志字用輝㑹稽人景泰進士授職方主事出守山海闗時中貴魏榮領神鎗使縦</hi>
　　<hi>所部京校假冒試習侵闗事後府舍人王延倚藉宫掖得管押戍卒恣為淫暴瑄並奏寘諸法御馬</hi>
　　<hi>都監指揮脫人赤有寵於英宗命使朝鮮而無闗符瑄持之不奉詔脫馳奏上震怒械繫闕下言官</hi>
　　<hi>論救得釋尋遷車駕郎中進遼東行太僕寺少卿諸番貢馬入境多為閫帥所擅瑄請嵗遣官閱所</hi>
<pb n="KR2k0044_WYG_168-11b"/>
　　<hi>貢馬於各邊自是嵗得良馬無算建學以教列校子弟遼士始知禮義尋乞歸</hi>
　周芳<hi>獻徵録字廷桂山隂人景泰丙子舉人成化中授豐城知縣豐地大戸繁牒訴轇轕日以千計</hi>
　　<hi>芳無所阿避兩造在廷察詞燭理是非立剖案無留牘龍滸洲在逺鄙與鄰境谿洞相搆扇為盜芳</hi>
　　<hi>募民縛其渠魁民賴寧息凡商賈須令給繻為道里慿率入錢於令為堂食費嵗可千緡芳捐以繕</hi>
　　<hi>學及水利所需尋以外艱歸</hi>
　曹謙<hi>萬厯會稽縣志字廷遜景泰初領鄉薦授潮州同知徙韶州所至以廉能稱遷髙州郡守猺獞</hi>
　　<hi>出沒剽掠民不聊生謙綏禦合宜羣夷帖服至有迎拜道左乞田輸稅者髙人祠之</hi>
　王樞<hi>嵊縣志字克慎景泰中以貢授寜國推官剖決明敏獄無寃滯有丁婦鄴少寡其叔挑之鄴欲</hi>
<pb n="KR2k0044_WYG_168-12a"/>
　　<hi>聞於官叔懼誘母訟以不孝守將刑之樞廉得其情爭於守曰公不惜一婦人獨不惜寧國郡三年</hi>
　　<hi>不雨乎守悟鄴獲免以疾卒囊無餘金民爭出錢為賻其子謂不可以喪故汚吾父盡却之太守聞</hi>
　　<hi>而嗟異各捐俸以助始獲歸𦵏</hi>
　蕭昱<hi>嘉靖浙江通志字用光山隂人天順壬午舉人授貴溪知縣以簡易為政民用不擾未幾補髙</hi>
　　<hi>密密地當沙河下溼漫流殺稼昱治塘浚溝取南人水耕法教民濱海為田立均徭九等例撫按頒</hi>
　　<hi>之一省以為式後卒於官兩邑皆祠祀之</hi>
　蔣憲<hi>諸暨縣志天順年選貢入京任湖廣應山縣知縣時民未知耕憲為制犂敎以耕婦不知紡憲</hi>
　　<hi>為制紡車教以織應山民自此饒富</hi>
<pb n="KR2k0044_WYG_168-12b"/>
　王進<hi>萬厯上虞縣志字藎臣成化丙戌進士任大理評事轉寺副奉勅恤湖廣刑獄多所平反河間</hi>
　　<hi>知府賈鍾納交中貴故殺無辜荆州有獄連戚里者上皆命進往按悉置於法出知成都府厯山西</hi>
　　<hi>布政使精明簡易以疾卒於官</hi>
　陸淵之<hi>萬厯紹興府志字克深上虞人成化進士授禮部主事尚書陳文卒諡莊敏不協輿論引</hi>
　　<hi>司馬光論夏竦事劾之出知敘州府郡故多淫祠悉毁之以祀先賢諭民孝享其先不宜崇惑靡費</hi>
　　<hi>暇則進諸生講明理道寛徭省訟四境大治</hi>
　祝瀚<hi>兩浙名賢録字惟容山隂人成化進士厯刑部郎中擢知南昌府郡當省㑹繁劇難治瀚廉明</hi>
　　<hi>有威聴決無滯時逆濠勢漸熾戕民黷貨瀚屢裁抑之王府有鶴帶牌者縱於道民家大噬之濠牒</hi>
<pb n="KR2k0044_WYG_168-13a"/>
　　<hi>府欲抵罪瀚批牒曰鶴雖帶牌犬不識字禽獸相爭何與人事濠卒不能逞後竟以中傷謝事歸</hi>
　俞振才　俞振英<hi>萬厯紹興府志振才字仲才新昌人成化進士拜御史論列不避權</hi>
　　<hi>要巡按四川遷湖廣按察副使先是臬司内有淫祠惑人胥吏以下莫敢近振才至立命撤之弟振</hi>
　　<hi>英字仲英以進士知安東一日得淮流浮尸衣夾揚州市繒目振英曰是必有寃遂遣數人分市繒</hi>
　　<hi>黙察其色記相符者貴買之一人得數縑歸與目無二索其舟果得餘練并所掠少女女言亡官眷</hi>
　　<hi>屬被害己十日矣盜二十餘衆皆伏辜厯遷尚寶司卿逆瑾擅權振英至京或謂曰曽謁劉司禮乎</hi>
　　<hi>書刺必謙抑振英曰吾老矣不能俛首奄豎遂棄官歸</hi>
　董復<hi>萬厯紹興府志字德初㑹稽人成化乙未進士授黟縣令寛徭賦捍水患卹孤乏抑兼并奏最</hi>
<pb n="KR2k0044_WYG_168-13b"/>
　　<hi>拜御史孝宗登極首疏斥貴倖數十人直聲大振以是為用事者所摧出知雲南府其治一如在黟</hi>
　章忱<hi>兩浙名賢録㑹稽人成化戊戌進士授臨城知縣悉心咨訪民所欲惡以次建罷適嵗大饑民</hi>
　　<hi>多流竄忱為招徠撫綏給種食免征徭民接踵來歸城北泥河出源泉忱率衆築堤引水灌苗又教</hi>
　　<hi>桔橰以濟髙阜邑自是有水利修學宫具祭器及諸壇□館舍百廢具舉民或以訟至庭忱為開示</hi>
　　<hi>曲直告以講信修睦之義民多自慚惕引退後陞太僕寺丞</hi>
　韓廉<hi>獻徵録字守清餘姚人𢎞治丙辰進士授任縣知縣任土隘人瘠轉徙者半廉加意拊循省刑</hi>
　　<hi>節費民相率歸附徴為廣東道御史正德初按福建風裁凜然漳南盜肆侵掠督師𠞰平之時逆瑾</hi>
　　<hi>擅權欲以嬖孽冒功脅之禍福廉不為動乃矯詔調髙安縣已又摘微過逮繋詔獄瑾誅事白稍遷</hi>
<pb n="KR2k0044_WYG_168-14a"/>
　　<hi>潞州知州晉山東兵備副使致仕</hi>
　葛浩　葛木<hi>萬厯上虞縣志浩字天宏𢎞治丙辰進士令五湖考滿召拜南臺御史以論逆</hi>
　　<hi>瑾廷杖下獄黜為民瑾敗復官遷廣東左參政新寧盜起時握兵者頗多殺戮獨浩用兵有紀獲盜</hi>
　　<hi>必多方審驗不妄殺一人後官至南京大理卿子木字仁甫正德丁丑進士厯刑部郎中知淮安府</hi>
　　<hi>鎮以簡靜加意撫字節冗弛禁富者不苦於役貧者得負鹽以自活淮民戴如慈父遷山西參政卒</hi>
　　<hi>於官</hi>
　陶懌<hi>傳詳介節</hi>
　杜民表<hi>兩浙名賢録字望之嵊人正德丁丑進士知鉛山宸濠之變決䇿守禦民賴以不擾尋拜</hi>
<pb n="KR2k0044_WYG_168-14b"/>
　　<hi>御史大禮議起忤㫖廷杖遂罷歸</hi>
　周祚<hi>獻徵録字天保山隂人正德辛巳進士授東阿縣知縣邑號疲劇困於徵輸祚調撫得宜民得</hi>
　　<hi>安堵姧猾不敢犯父憂服闋補來安知縣一以治東阿者治之徵拜兵科給事中遷工科左卒紹興</hi>
　　<hi>府志祚為給事疏陳任將賑饑弭盜均役省兵稽尺籍清廏弊慎祀典飭荒政覆覈首功十數事巡</hi>
　　<hi>視九邊復陳邊兵芻糧大計悉見嘉納</hi>
　趙塤<hi>廣東通志字平仲餘姚人嘉靖進士授刑部主事左遷肇慶府同知孤立狷介人不敢干以私</hi>
　　<hi>號趙鐵面時征封川麒麟白馬山轉饟數百人部兵者欲掩殺為功塤力止之厯陞廣東參議</hi>
　周如砥<hi>兩浙名賢録字允直餘姚人嘉靖己丑進士知瀏陽改婺源時太宰汪鋐方柄銓家奴横</hi>
<pb n="KR2k0044_WYG_168-15a"/>
　　<hi>甚如砥一裁以法汪銜之移判武昌汪罷去始遷工部營繕司主事厯郎中時九廟四郊慈慶慈寧</hi>
　　<hi>諸大工繼起川湖巨材銜尾至故事至則挽入臺基山西二厰聴内豎取裁繕司唯唯而已如砥密</hi>
　　<hi>召工師索其總册令挽木者悉以木置長安東西街召諸匠如式裁用然後進兩厰内豎竟一無所</hi>
　　<hi>得後擢太僕寺少卿請告歸</hi>
　祁清<hi>紹興府志字子揚山隂人嘉靖丁未進士司李保寜明於讞決陞南禮科給事中疏言軍興費</hi>
　　<hi>絀弊有三冗内臣動以千計則官冗監局工匠歲費粟萬餘則食冗諸衛官軍伍缺糧存則兵冗上</hi>
　　<hi>納其言下部覈覆又劾咸寧侯仇鸞怙寵及藩臬之倖陞卿貳者以是為時所忌出知福州府適海</hi>
　　<hi>賊内犯民爭入城監司欲阻之清謂民命至重遂入之擢貴州副使苗長楊珂據六洞叛清諭以利</hi>
<pb n="KR2k0044_WYG_168-15b"/>
　　<hi>害乃自縛乞降既而王世麒宋廷武王阿利各據險以叛清䇿於大僚曰世麒兩世漏誅宜發兵進</hi>
　　<hi>討宋禍起於争襲阿利負固無能為撫之足矣巡撫如其言卒平衆苗遷湖廣參政増築辰州府城</hi>
　　<hi>計安銅鼓衛反側議設五溪舟制遷陜西右布政使卒於官貧無以為殮</hi>
　聞人詮<hi>紹興府志字邦正餘姚人嘉靖丙辰進士為寶應令邑南有泛光湖延袤三百餘里風濤</hi>
　　<hi>没溺軍民病之詮議開越河以衞漕運輿論久不決乃試築一方以一準十工用不煩竟成之擢御</hi>
　　<hi>史巡視山海闗繕修城堡以丈計者四萬餘民不知勞為南京提學御史校刻五經三禮舊唐書行</hi>
　　<hi>世世宗幸承天後行宫尚府人慮再巡詮為湖廣副使上疏撤之</hi>
　鄭舜臣<hi>廣西通志上虞人嘉靖丙辰進士授歙縣令厯遷栁州府太守時督撫大征古田調狼兵</hi>
<pb n="KR2k0044_WYG_168-16a"/>
　　<hi>十餘萬屯城下舜臣内固城池外安兵衆晝夜不遑寧處監軍道發俘囚數百名覆審内有幼者六</hi>
　　<hi>十餘輩舜臣憫其無知乃各易年嵗而曲生之尋致仕歸</hi>
　何世學<hi>蕭山縣志字道甫隆慶戊辰進士知丹徒縣縣當南北之衝漕渠江防百費雜出又更大</hi>
　　<hi>水民多逋賦世學節用緩征公私兩裕擢都察院經厯張居正銜其讜直出為常州貳守遂謝政歸</hi>
　　<hi>居鄉力行任卹其建固陵石隄人尤稱之</hi>
　張試<hi>蕭山縣志字式言隆慶戊辰進士任休寧令革里甲行條鞭法改判辰州招撫天柱諸苗開設</hi>
　　<hi>縣治陞刑部郎中時神宗久不視朝試上言極諫語侵貂豎出為撫州守下教墾七里桃花等陂計</hi>
　　<hi>萬餘畝卒於任</hi>
<pb n="KR2k0044_WYG_168-16b"/>
　鄒學柱<hi>紹興府志字國材餘姚人隆慶戊辰進士授溧陽知縣巨蠧呂祚等夙為民患學柱訪得</hi>
　　<hi>之即置之法縣田有官民二則官田賦最重民甚患之學柱力為清丈編以一則官田賦絀則以勢</hi>
　　<hi>家𨼆漏賦補之百年大患釐於一日厯知歸德府平白蓮妖擒劇盜朱應科等遷江西副使陞河南</hi>
　　<hi>左布政使再補山西罷歸</hi>
　周應中<hi>㑹稽縣志號寧宇隆慶辛未進士令元氏調繁真定疏滹沱河以通水利教民種稻北方</hi>
　　<hi>水田自應中始㑹以事忤中貴馮保調崇陽均徭役嚴清丈勢家病之大計誣列不謹削籍家居二</hi>
　　<hi>十餘年起補曲周令遷潞安兵備太宰王國光里居不法應中按以律其私人乃力擠之復論調又</hi>
　　<hi>家居七年起任荆南道荆南臨長江漕舟時覆溺應中酌為幫運支收之法官民便之而為司理所</hi>
<pb n="KR2k0044_WYG_168-17a"/>
　　<hi>中傷復論調遂抗疏乞歸年九十而卒</hi>
　范可竒<hi>㑹稽縣志字士穎萬厯甲戌進士以刑曹出守黄州嵗額輸絹民以土不蠶率轉貿旁郡</hi>
　　<hi>可竒見官廨有桑令家人試之與吳越同於是課民種桑笞杖之贖以所種多少為差三年而桑隂</hi>
　　<hi>蔽野黄之有蠶自此始嵗大祲適漕舟至可奇喜曰吾得藉手起此溝中瘠矣故事漕於江者即黄</hi>
　　<hi>受代以達京師可竒以為此去秋成三月莫若散之民間秋至而收之則滯漕舟不過三月耳力請</hi>
　　<hi>於大吏報可及期償運之外復得羨米數千石儲以備荒尋陞廣西副使疾卒</hi>
　諸大倫<hi>西江志號白川餘姚人萬厯八年由兵科給事中謫知東鄉廉能仁愛民苦虚糧賠累大</hi>
　　<hi>倫九請丈量田畝既平𨼆占悉清修黌舍建義學興廢舉墜民立祠祀之</hi>
<pb n="KR2k0044_WYG_168-17b"/>
　魯錦<hi>紹興府志字文叔山隂人萬厯丁丑進士令山陽時寶應湖頻遭覆溺巡撫潘季馴議開新河</hi>
　　<hi>築隄屬董其事計隄千百丈許踰月告竣報最遷刑部主事以忤張居正謫廣德州判官遷定陶令</hi>
　　<hi>建義倉立義學設義塚皆實心舉行在山陽有實政録在陶有治陶録</hi>
　馮應鳳<hi>山隂縣志字鳴陽萬厯庚辰進士為永豐令永豐襟江繞湖田多水患因築隄捍流皆成</hi>
　　<hi>沃壤及補御史巡按江右讞諸郡獄必務平反至今刋布為爰書式厯遷太僕寺少卿卒</hi>
　何繼髙<hi>山隂縣志號泰寧萬厯癸未進士居西曹獄多平反時人謡曰執法不阿海與何海謂都</hi>
　　<hi>御史瑞也出知衛輝調臨江嵗大饑載粟平糶設粥以賑復議免樟樹永平二鎮𣙜稅調知福州倭</hi>
　　<hi>入朝鮮閩省大震與撫軍計移築福州城閩人至今賴焉遷長蘆運使立五綱册核商主黟定餘鹽</hi>
<pb n="KR2k0044_WYG_168-18a"/>
　　<hi>夾帶例寛徒戍之罪増引額二十二萬増課一十七萬有奇又以羨緡甓滄州城滄人德之遷江西</hi>
　　<hi>右參政卒</hi>
　楊宏科<hi>江西通志字意白餘姚人萬厯進士為新淦令時凶嵗洊至宏科散財發粟極力撫循之</hi>
　　<hi>盜賊流刼諸鄉捕治其首惡無所株蔓淦賴以安</hi>
　董子行<hi>福建通志字明卿嵊縣人萬厯間為侯官令吏才精敏奉詔丈田汰浮米無算縣西有石</hi>
　　<hi>門峽江水為患子行建議填塞方舉事徵為御史後令周兆聖循其議築之嵗獲有秋</hi>
　史記勲<hi>餘姚縣志字稽叔萬厯癸未進士為南刑部主事累遷重慶知府時楊應龍反記勲主𠞰</hi>
　　<hi>朝方厭兵慮其中梗移守彰德嵗歉請折漕米數萬又發贖鍰以賑境内得安</hi>
<pb n="KR2k0044_WYG_168-18b"/>
　戴尚志<hi>西江志蕭山人萬厯中以刑部郎出知瑞州府實政愛民無勾攝之擾無留滯之獄髙安</hi>
　　<hi>苦兌運有賣産鬻妻子者尚志與知縣田一甲議為官兊乃令糧簿先期排定船隻民運至舟官押</hi>
　　<hi>赴省闔邑免累</hi>
　蘇萬傑<hi>施邦曜蘇萬傑傳字伯邁餘姚人萬厯戊子舉人授寧海學諭厯遷鎮江同知理王店闗</hi>
　　<hi>𣙜悉罷沿途邏卒通河道而稅額自足外艱服闋補邵武攝福寧州篆州故患盜萬傑至獲一賊察</hi>
　　<hi>其可用釋而撫之使盡疏其黨散置各船給糧為兵遂帖然無他志尋督餉通州轉兵部員外出守</hi>
　　<hi>大理牒報雲龍州民何天恩等為亂將攻城時議洶洶萬傑持之以靜賊俄潰去擢廣西副使㑹靖</hi>
　　<hi>江王叔姪爭立不決擾及官民萬傑以情理折之十餘年懸案立定晉雲南右布政道聞土冦普名</hi>
<pb n="KR2k0044_WYG_168-19a"/>
　　<hi>聲結聫交趾反乃疾驅請於督臣移檄交趾慰之以毋得助逆而自單車直詣普壘開布誠信普大</hi>
　　<hi>悅服後反覆不常乃用間攜其黨魁内自殘殺遂終就撫俄有巨猾張國泰冒厰璫入滇横甚院司</hi>
　　<hi>咸震懾萬傑獨言其偽曰吾恐其飽而颺去耳立邀之至一訊而服人以為神旋為忌者所中拂衣</hi>
　　<hi>歸</hi>
　王以寧<hi>㑹稽縣志字楨甫萬厯戊戌進士知宜興縣時成國魏國等多以賜田為名𨼆漏正供以</hi>
　　<hi>寧履畝清丈力請於上悉為起科以補貧民之稅又立社倉五所捐俸贖為倡儲米萬石陞監察御</hi>
　　<hi>史按粤東先是粤東兵餉取給於墟鎮場市雜稅市豪墨吏因縁為姧以寧具疏極言其害無名横</hi>
　　<hi>征一切報罷尋以母老解官歸</hi>
<pb n="KR2k0044_WYG_168-19b"/>
　劉永基<hi>紹興府志字止菴山隂人萬厯庚戌進士任宜興令清吏胥乾沒稅糧執洞庭逋盜聲望</hi>
　　<hi>甚著後補贛令邑大饑設六厰貯賑贛民得甦累陞山西僉事㑹朝中婦寺交亂恐不免於禍甫挂</hi>
　　<hi>冠已即削籍後起為陜西副使卒</hi>
　胡一鴻<hi>紹興府志字季漸餘姚人萬厯庚戌進士授南工曹出知荆州府濱江之田視隄為荒熟</hi>
　　<hi>嵗久將決一鴻發民修築隄成而利倍補武昌府水西之亂推擇為辰沅副使以主餉事創運法為</hi>
　　<hi>連珠營每營距十里迭為運防輪日番休黔軍得以藉手轉陜西按察使未任卒</hi>
　孫如洵<hi>紹興府志號木山餘姚人萬厯癸丑進士授刑曹出守池州土賊盛長等千餘人沿江肆</hi>
　　<hi>掠如洵令鄉民屯聚守隘親率壯士夾擊一鼓而殱其魁遷山東副使擢濟寧參政賑饑荒以杜盜</hi>
<pb n="KR2k0044_WYG_168-20a"/>
　　<hi>源境内以安後致政歸</hi>
　姜一洪<hi>餘姚縣志字開初萬厯丙辰進士授武學教授累遷河南參政分巡禹州時流賊震動而</hi>
　　<hi>河決民不得耕一洪曰不戢之則民將為賊遂開倉賑之流亡皆返賊犯葉縣鄢陵竟無復為前導</hi>
　　<hi>者老囘囘犯河北一洪往討之多張疑兵而自率勁卒當中堅賊不敢逼河北獲全厯陞廣東布政</hi>
　　<hi>使</hi>
　倪元珙<hi>紹興府志字賦汝上虞人天啓壬戌進士以祁門令調歙時逆璫私人布中外姧民乗之</hi>
　　<hi>歙吳榮以僕訐其主吳養春久擅黄山利遣部曹呂下問乗傳籍其家下問為璫私人隸役恣暴民</hi>
　　<hi>一夕鼓譟碎館門下問踰垣走民相結聚幾召變元珙單騎慰諭乃定下問怒無所洩歸獄邑令璫</hi>
<pb n="KR2k0044_WYG_168-20b"/>
　　<hi>復遣人馳歙督治甚急元珙據法爭之㑹逆璫伏誅乃以考最為御史首疏黄山一獄以正諸姧罪</hi>
　　<hi>出按江西攝理兵事平粤冦督學吳中時有指復社為不軌者朝廷震怒欲創之元珙言諸士修名</hi>
　　<hi>矜行無亂蹟柄臣以為黨謫光禄寺録事後遷行人副歸里病卒</hi>
國朝<lb/>
　陸元機<hi>廣東名宦册山隂人順治三年粤初定以元機行廣州知府事開誠布公遐邇向化丁亥</hi>
　　<hi>失獄犯陳知希總督佟養甲疑其故縱欲以軍法罪之百姓蜂擁號泣爭乞代死籍其貲止數金遂</hi>
　　<hi>復其官</hi>
　謝祖悌<hi>福建名宦册字友公㑹稽人順治十三年知建寧府鎮卒張文龍等以缺餉為名擁衆鼓</hi>
<pb n="KR2k0044_WYG_168-21a"/>
　　<hi>譟祖悌正色諭之不敢動既而文龍等入據南鄉人情惶駭祖悌密請巡道李元萃約署建協王之</hi>
　　<hi>綱擒縛倡首正法郡賴以安尋擢湖廣岳州道士庶塞道攀轅不忍其去</hi>
　董期生<hi>廣東通志山隂人順治十四年由舉人任雷州府理刑雷郡荒糧未豁吏縁為姧期生廉</hi>
　　<hi>置之法弊始絶攝廉州篆時横山一路白晝刼掠道梗不通乃諭地方集鄉丁擒其巨魁横山始為</hi>
　　<hi>坦途十七年遷汾州同知歸度梅嶺資斧無措同官共貸之累官淮安太守</hi>
　姜希轍<hi>紹興府志字二濱餘姚人明崇禎壬午舉人順治初補溫州敎授攝縣事以民兵破海冦</hi>
　　<hi>陞元城知縣鄰郡饑流民蝟至時逃人令嚴無敢收者希轍悉留之令墾荒地受僱得食全活以萬</hi>
　　<hi>計卓異擢戸科給事中疏陳侃侃切時政陞奉天府丞乞養歸服闋不起與黄宗羲等論文講學四</hi>
<pb n="KR2k0044_WYG_168-21b"/>
　　<hi>方之士皆趨之</hi>
　余縉<hi>公舉事實字仲紳諸暨人順治壬辰進士授河南封丘知縣時邑甫遭流冦蹂躪之後民多轉</hi>
　　<hi>徙縉加意撫恤闢汙萊革耗羨省徭役招流亡民始復業令封六載熟悉兩河形勢遂議引支河以</hi>
　　<hi>分水勢築遥堤以衛民居均堡夫以防潰溢清灘地以業窮民禁採青以杜騷擾擢御史厯河南山</hi>
　　<hi>西二道巡視長蘆鹽課嚴禁私販酌通融代銷之法寛老幼負擔之禁商民德之予告歸杜門不出</hi>
　　<hi>建宗祠捐置祀田學田敦倫睦族任䘏好施為邦人矜式康熙甲寅山冦竊發縉散家財募死士為</hi>
　　<hi>守禦計既而援師至籌餉無出縉首捐金為倡事賴以濟總督李之芳嘉之</hi>
　何嘉祐<hi>鄉賢留祀册字子受山隂人順治甲午選拔丁酉副榜知江西奉新縣民多逋賦嘉祐區</hi>
<pb n="KR2k0044_WYG_168-22a"/>
　　<hi>畫有方不事鞭扑浹嵗間宿逋為清民健訟申誡嚴禁刁風以息擢戸部廣東司主事尋監寶泉局</hi>
　　<hi>厯江西司員外郎𣙜闗蕪湖却陋規禁需索陞山西司郎中以薦改授御史所論列多報可巡鹽河</hi>
　　<hi>東力疾冒暑行值鹽池水漲禱於神一夕水退數尺人謂忠誠所感</hi>
　馮勸<hi>公舉事實諸暨人順治甲午舉人選桐鄉縣敎諭陞博白縣知縣時兵燹之餘土㓂未靖有賴</hi>
　　<hi>天錫唐朝奉者侵擾城邑勸守禦擒捕民賴以安内艱服闋補襄陵縣催科撫字咸得其宜時秦中</hi>
　　<hi>饑流民載道勸設厰作粥以濟全活者甚衆擢山西道御史</hi>
　余泰來<hi>公舉事實字子閎山隂人康熙壬戌進士授庶吉士改御史秦晉洊飢流亡載道疏請給</hi>
<hi>上嘉口食勤勸課助牛種則流民不招自至遺盡却之    納之巡視長蘆鹽課屬吏巨商爭相餽</hi>
<pb n="KR2k0044_WYG_168-22b"/>
<hi>命發陞奉天府丞嵗饑泰來以民需食甚急捐貲濟運    太倉由海運賑濟</hi>
　　<hi>奉天民俗質樸教以禮讓敦詩書士風丕振</hi>
　魯超<hi>廣東名宦册號謙菴㑹稽人守松江有善政後為惠潮道陞廣西按察司擢廣東布政使前後</hi>
　　<hi>在粤凡七載潮舊有絶戸虚丁久為民累超除豁三千餘戸康熙甲戌水漲超晝夜督民築堤至今</hi>
　　<hi>名魯公堤丁丑嵗饑守令議發積貯平糶未敢擅動超力任之未幾果報可洎進粤藩益厲清操葺</hi>
　　<hi>珠江義學延宿儒以教士粤東兵餉例間用錢適錢滯兵苦虧折强市民物民復苦之超請全給白</hi>
　　<hi>金兵民均便卒於官</hi>
　　台州府<lb/>
<pb n="KR2k0044_WYG_168-23a"/>
　宋<lb/>
　羅適<hi>赤城新志字正之寧海人治平三年進士為江東令凡民有訟曲直徑決於前不以屬吏黎明</hi>
　　<hi>視事入夜猶不已居數月政化大行訟者益少乃出行郊野所過召其耆老問以疾苦及所願欲而</hi>
　　<hi>不得者為罷行之嘗有書與蘇文忠公論水利凡興復者五十有五溉田六千餘頃嵗或乾溢禱羣</hi>
　　<hi>祠輒應如響官至提㸃兩浙京西刑獄</hi>
　鄭霖<hi>台州府志字景說寧海人紹定進士除南安教授樞密院編修出知贛州後移安慶兼淮浙提</hi>
　　<hi>刑權知平江十年之間靖宜興之盜釋久繫之囚撥戸部牙契以給流寓省添差總管以舒邦計修</hi>
　　<hi>築吕城疏濬練湖公私便益人䝉惠愛後以將作監禮部郎官召不就卒年七十二贈龍圖閣直學</hi>
<pb n="KR2k0044_WYG_168-23b"/>
　　<hi>士</hi>
　杜濬<hi>黄巖縣志字淵卿丞相範之子以司直陛對直言時事出知汀州罷諸邑月解糧數十萬代輸</hi>
　　<hi>版戸積逋人以為不愧家風云</hi>
　李由<hi>西江志字民載台州人知玉山縣不受請託決訟明果終日坐㕔事重門洞開上下之情無不</hi>
　　<hi>通者</hi>
　王甸<hi>黄巖縣志字伯俊居安從子景定中為桂陽判官時邕宜告警桂陽無城州守棄官走匿山中</hi>
　　<hi>軍民警擾甸微知守匿所夜半匹馬追及之力挽守出視事衆乃定已復設立木城修備戎器泣諭</hi>
　　<hi>衆曰若㓂難叵測吾決當與爾共斃冦聞有備遂遁人謂其有居安之風</hi>
<pb n="KR2k0044_WYG_168-24a"/>
　元<lb/>
　周仔肩<hi>臨海縣志字本道延祐五年進士授鄞縣丞遇事立斷剖決如流時徭役繁興仔肩為立</hi>
　　<hi>義役以便民轉長興判官剔蠧辨寃䘏災賑困百姓感德為立祠祀之</hi>
　許廣大<hi>成化四明郡志字具瞻天台人登進士第授慶元路昌國州判官再授武義縣尹俱以廉</hi>
　　<hi>能聞至正九年調知鄞縣平差役嚴程限有事不遣吏卒惟親署一帖俾相傳遞民無不如約者有</hi>
　　<hi>訟訴必親折吏莫能售其姧</hi>
　明<lb/>
　方克勤<hi>宋濂方克勤墓碑字去矜寧海人至正甲辰嘗一踐場屋言國家利害無所顧忌有司不</hi>
<pb n="KR2k0044_WYG_168-24b"/>
　　<hi>敢取飄然東歸益閉戸潛心於天文地形禮樂刑政及制度名物之屬必辨析於至當洪武二年詔</hi>
　　<hi>立郡縣學以訓導辟克勤起應命四年徴上京師特命知濟寜府事至官日引耆耋坐語詢以得失</hi>
　　<hi>屬縣之内社各立學學凡數百區學子繫籍者二千人兵後號為最盛始有詔民闢廢田者閱三載</hi>
　　<hi>乃稅吏徼近功不俟期斂之復以田定其科繇民益惰田不増闢克勤與民約定為簡書列丁産為</hi>
　　<hi>上中下三等等復折為三每有徵發恒視書為則吏不敢並縁為姧初赴官時戸僅三萬稅萬餘石</hi>
　　<hi>三年之後稅以石計者十四萬四千七百戸亦増至六萬有竒二州二十縣家有積粟野無饑莩其</hi>
　　<hi>為政不喜近名曰近名必立威立威必至害人吾不忍為也府庭間不陳杻械革鞭懸楹間示不妄</hi>
　　<hi>罰省憲考績為六府最八年秋知曹縣事程貢嘗以不職被笞心銜之上封事言狀誣克勤用倉中</hi>
<pb n="KR2k0044_WYG_168-25a"/>
　　<hi>炭葦克勤不與辨遂就逮歿於京師子孝孺</hi>
　鄭士原<hi>台州府志字孝仁寧海人洪武初陞懷慶同知兵後民著籍僅三萬家士原招來安集平</hi>
　　<hi>賦役簡追逮越三年流逋四歸田野墾闢戸稅増十倍河南諸衛軍糧月給鹽十之三各府役車夫</hi>
　　<hi>赴河東鹽司輦致民困於道路士原牒懷慶等衛俾軍自輦衛挾重臣勢令役民如各府士原持不</hi>
　　<hi>可曰吾郡民寡而事煩與各府異使月為軍運鹽則父老子弟接踵河東之塗猶不給也其何以為</hi>
　　<hi>生且設軍以衛民奈何役民以奉驕卒衞不能屈陞湖廣按察司僉事先是荆襄之卒乗亂多掠民</hi>
　　<hi>女為妻妾或脅為奴部使者畏武臣莫敢究士原至民拜馬前號訴立召諸衛軍俾還所掠於民士</hi>
　　<hi>原精練果敢操持勁正吏畏其威而强有力者聞風亦莫敢犯數千里間貪猾屏息㑹斷刑安陸死</hi>
<pb n="KR2k0044_WYG_168-25b"/>
　　<hi>囚有稱寃者時獄已上士原索成案視之語果不同因上其寃狀御史怒其沮格銜之既而空印事</hi>
　　<hi>起遂嗾懷慶吏誣及之士原辨不勝自誣服輸作江浦卒於京師</hi>
　於仲完<hi>舊浙江通志黄巖人洪武間任永新縣時南鄉龍仁和為亂千户所官幸捕盜為利欲調</hi>
　　<hi>軍盡屠南鄉仲完力止之躬率鄉兵執其渠魁冦平南鄉人戴之若父母生子多以於姓為名</hi>
　童謨<hi>黄巖縣志字尚𢎞洪武癸夘領鄉薦授六安學正擢番禺令厯除山東布政使妖婦唐賽兒亂</hi>
　　<hi>謨豫奏請兵不報已而變起有旨逮獄謨竟不自白及聞皇太子將率兵北伐莫有諫者謨從獄中</hi>
　　<hi>齧血草疏以進成祖曰此忠臣也出之調廣西布政使卒謨自筮仕以來所至皆有惠政山東民至</hi>
　　<hi>今頌之</hi>
<pb n="KR2k0044_WYG_168-26a"/>
　陳公成<hi>寜海縣志字季鏞洪武辛亥進士授耀州同知時兵燹之後草萊蔽野大府責屬州墾闢</hi>
　　<hi>荒田商乾華邠諸州虚具頃數以為功公成獨不報曰民生尚窘吾朝夕撫摩之業猶未復又虚増</hi>
　　<hi>糧額以朘削之是敺之流散也何以為州大府不能强而耀州之民賴以無虚額厯轉廣東鹽課司</hi>
　　<hi>提舉未任卒</hi>
　李存仁<hi>黄巖縣志永樂間以賢良薦授沛縣知縣尋更新喻初抵任佯為不諳事體狀逾月閭里</hi>
　　<hi>委瑣悉知之一時豪右摧抑殆盡境内大治民有慢令者拘其母久之不出既而執其妻即出判曰</hi>
　　<hi>慢令罪小不孝罪大杖殺之其不煩鞫責而事就理皆此類</hi>
　許敬軒<hi>天台縣志號南湖永樂甲午鄉貢游國學以才推禮部司務陞儀制司員外宣德庚戌詔</hi>
<pb n="KR2k0044_WYG_168-26b"/>
　　<hi>舉近臣優於民牧者敬軒得閩之汀州至則興學校勸農桑開常平以濟貧乏均徭役以鋤强豪以</hi>
　　<hi>賢良方正薦程原慶朱振等於朝以貪殘虐民劾祝永昇等五人逮治問罪郡内翕然大治</hi>
　黄敬<hi>廣東通志天台人永樂七年知雷州府先是府多囚繫敬至悉為剖決數月之間囹圄一空府</hi>
　　<hi>境被潮漲民多溺死敬設法賙之多賴全濟在任數載民安訟息</hi>
　陳員韜<hi>台州府志字從熙臨海人宣德庚戌進士授江西新城令斥蠧吏核富室詭匿之籍賦役</hi>
　　<hi>以平毁淫祠二十餘所奏復廢寺田之據於豪右者七千餘畝以給貧民聴訟明決鄰邑有不平者</hi>
　　<hi>亦求直焉流民聞風咸復故業先是新城充力士者十餘人例止其身後調守普安主將利為已役</hi>
　　<hi>勾擾及其子孫員韜奏其事與他郡獲危者六百餘家改知永新姧猾逺遁擢監察御史巡按四川</hi>
<pb n="KR2k0044_WYG_168-27a"/>
　　<hi>辨釋諸司死獄四十餘人維州大小姓猺人讐殺為患員韜諭以禍福皆悅服㑹福建沙尤盜起特</hi>
　　<hi>簡鎮撫其民王師至建寜主將惟日坐城中飲燕有司乗風徵求甚急員韜至正有司罪狀遂自擁</hi>
　　<hi>數十騎直下延平議戰守人心始安後寧陽侯大舉而下將盡殱之員韜參決其間活脅從者二萬</hi>
　　<hi>七千餘家平反疑獄得不死者五十餘人陞廣東左參政轉右布政使豪僧恃宦者僭民田官不敢</hi>
　　<hi>問下車即斷以法㑹𠞰漳冦遘疾不起</hi>
　侯潤　侯臣<hi>臨海縣志潤字仲璣宣德癸丑進士擢禮科給事中敷對糾駁有聲陞通政司</hi>
　　<hi>參議以忤權宦王振落職佐鳳陽尋改知和州嚴明亷幹民安其化及振敗將柄用適以疾卒従弟</hi>
　　<hi>臣字仲勲同榜進士任刑科給事中厯官河南布政築河隄置水閘中州人立石紀功</hi>
<pb n="KR2k0044_WYG_168-27b"/>
　髙瑛<hi>台州府志字廷璧黄巖人正統戊辰進士除工部主事改南刑部郎中出為四川按察副使兼</hi>
　　<hi>巡川西道遇事剖決如流鹽井僻逺吏長肆虐有强悍都指揮者尤不法怨家訐其姧狀無敢問瑛</hi>
　　<hi>直置之法松茂黠賊劉崇虎叛居鞏利瑛率兵一舉滅之蜀王襲位徧謁郡神欲先大慈寺瑛抗言</hi>
　　<hi>曰殿下崇儒重道宜先文廟王悅而従之擢本司按察使年五十以母老乞歸</hi>
　謝省<hi>台州府志字世修太平人景泰甲戌進士授南車駕主事轉武選遷寶慶知府至則條民𨼆十</hi>
　　<hi>四事請於上官次第行之春秋時行郊野賑饑窮教耕織斥淫祠以建社學㑹計儲積可支五年乃</hi>
　　<hi>撮朱文公家禮作十勿詩俾民誦習之不率者一裁以法境内肅然㑹岷府奏欲徙建宫殿事下有</hi>
　　<hi>司議省執不可已而巡撫力主其議乃乞補敎職連乞養病俱不許三載考績至中途告歸</hi>
<pb n="KR2k0044_WYG_168-28a"/>
　周一清<hi>廣西通志臨海人天順間任慶逺知府政尚嚴明人莫敢欺時猺賊甚熾乃募壯士協官</hi>
　　<hi>軍撫捕之賊漸却當道聞其才檄兼管慶逺衛事以征藤峽功陞正二品</hi>
　范絪<hi>天台縣志字太和成化壬辰進士授兵部主事擢武選司郎中時武臣皆結交中貴凌次銓選</hi>
　　<hi>絪抗顔執法羣姧側目隂中以事出知濱州至則釐姧去弊奏減解部軍糧七十石巡按奏治行第</hi>
　　<hi>一秩滿赴京病卒</hi>
　王弼<hi>台州府志字存敬黄巖人成化乙未進士知溧水縣溧有湖田久棄弼督修舊陂得良疇數千</hi>
　　<hi>畝入為刑部郎中有保定人訟戚畹王氏私籍民田奉命往覈即上議歸其田出守興化信號令節</hi>
　　<hi>夫役表孝義講行鄉射禮以八條約敎民民翕然化之漳冦起藩鎮議徵丁壯於莆且脅以軍機弼</hi>
<pb n="KR2k0044_WYG_168-28b"/>
　　<hi>曰莆乃冦所自入丁壯去郡誰與守且郡失則萬民死軍機失死止一身耳竟沮其議無何疾卒民</hi>
　　<hi>為留衣冠𦵏之</hi>
　姜鳳<hi>舊浙江通志字廷儀太平人成化丁酉舉人授舒城敎諭陞歸化知縣值嵗旱奏減秋米六百</hi>
　　<hi>石民頌其德後判臨江築魚梁壩厯遷潼川知州歸</hi>
　戴豪<hi>台州府志字師文太平人成化戊戌進士拜兵部武庫主事遷員外擢職方郎中㑹邊報旁午</hi>
　　<hi>衆務糾紛豪不動聲色而應答如流時馬文升為尚書特倚重豪諸司奏屬豪看詳同官皆服其精</hi>
　　<hi>敏尋陞廣東右參政</hi>
　許崇仁<hi>天台縣志字一元成化庚子舉人署河南寶豐敎諭陞清流縣尹適潮有屬邑程鄉崇山</hi>
<pb n="KR2k0044_WYG_168-29a"/>
　　<hi>巨壑羣盜嘯聚特設通判一員以才望推崇仁比至簡士卒嚴號令民賴以安江閩冦熾三省出師</hi>
　　<hi>㑹𠞰崇仁獨當一面躬擐甲胄深入險阻元惡次第授首以冒險得疾遂致政歸</hi>
　龎泮<hi>獻徵録字原化天台人成化甲辰進士授工科給事中遷刑科在諫司久扶植善𩔖沮格倖進</hi>
　　<hi>每疏入多報可陞河南右布政駕帖取洛陽牡丹疏請罷之司禮太監李榮索古銅鏡器物泮曰物</hi>
　　<hi>非土産官取之民民無以應則累及塚墓卒不與轉廣西思恩土官有謀為叛者先發以制之具見</hi>
　　<hi>成績以病歸</hi>
　蔣顒<hi>台州府志字思誠臨海人成化丁未進士授南刑部主事陞本部員外轉湖廣僉事分巡武昌</hi>
　　<hi>吉府儀賓殺人冀以賂免顒立抵以法值鎮守閹張抃為劉瑾腹心有衛指揮張青索軍人財不遂</hi>
<pb n="KR2k0044_WYG_168-29b"/>
　　<hi>囚死其父又蘄州衛指揮王欽以貢緑毛龜取部下二百餘金顒廉實均置之法二指揮賄抃為請</hi>
　　<hi>顒不為徇抃大怒密白之瑾瑾諷當道媒孽罷官瑾敗晉階三級致仕</hi>
　蔡餘慶<hi>傳詳介節</hi>
　楊澤<hi>台州府志字商霖天台人由進士授南刑部主事陞福建屯田僉事先是建寧等八府歲納屯</hi>
　　<hi>糧取道沿海倉民苦覆折之患澤折衷估價兑銀定為常例尋陞本司副使閩省新建神祠歲遣中</hi>
　　<hi>官進香靡費浩繁澤因抗疏其略曰宣尼至聖也闕里祠祀猶守土之臣主之他亦何煩特使乎朝</hi>
　　<hi>議即罷澤為人外和内厲厯司邦憲民無寃獄擢河南按察使未任卒</hi>
　張成徳<hi>仙居縣志名涘以字行成化六年以貢除蜀南充令邑人好訟有同懷兄弟相訐勿休進</hi>
<pb n="KR2k0044_WYG_168-30a"/>
　　<hi>而問之曰若等願舉子乎曰然願多舉乎曰然曰若父之願猶是也今日若於兄弟異日若子於兄</hi>
　　<hi>弟亦猶是也二人憮然愧悔後竟以友愛聞嘗創諭俗亭作戒三篇月朔令父老申諭之又創五經</hi>
　　<hi>書院延名宿為子弟師捐俸資其費陞通判饒州百姓遮道泣送者以萬計無何謝病歸</hi>
　秦文<hi>獻㣲録字従簡臨海人𢎞治癸丑進士授行人正德中遷刑部郎中時逆瑾亂政羅織京朝官</hi>
　　<hi>文以身殉法讞獄精明瑾竟不能害遷貴州提學副使改陜西兩督學政以抑奔競斥浮薄為先士</hi>
　　<hi>習為之丕變遷河南布政司左參政抵任覩河洛居民彫敝而武宗巡游調度日急遂告病歸</hi>
　王坊<hi>黄巖縣志字崇賢𢎞治乙丑進士知霍山縣禮耆德興學校百廢具舉陞南京都察院經厯霍</hi>
　　<hi>民建祠祀之</hi>
<pb n="KR2k0044_WYG_168-30b"/>
　蔡潮<hi>分省人物考號霞山臨海人𢎞治乙丑進士選庶吉士改兵科給事中厯遷貴州右參議時清</hi>
　　<hi>平苗冦據香罏山以叛圍城數重潮誓死以守間道轉餉士皆奮勇先登尅日𠞰平自鎮逺距省城</hi>
　　<hi>凡七程重岡複嶺旅行數十里無所依止潮為十里創一亭翼然相望行人賴之轉福建參政督糧</hi>
　　<hi>儲悉心籌畫軍糈給而兵民不擾山路崎嶇乃相地險隘輒為梁亭如萬里林藍田溪北嶺飛鸞雲</hi>
　　<hi>嶺一帶悉為康莊轉河南右布政以兩河盜賊充斥令郡縣道周悉種榆栁俾木植成行不惟賊騎</hi>
　　<hi>難於出没且蒸薪亦資民用未幾乞休歸睦族恤鄰凡道路津梁圯壞者捐貲修葺如平大惡灘建</hi>
　　<hi>卲家渡橋移三江埠疏泉井洋凡可以利物濟人者為之無遺力卒年八十三</hi>
　張儉<hi>台州府志字存禮仙居人正德甲戌進士除工部主事改南刑部員外世宗議大禮儉抗疏爭</hi>
<pb n="KR2k0044_WYG_168-31a"/>
　　<hi>且面斥桂蕚廷杖者再出為江西僉事豐城水溢親視築堰以禦患民呼張公堰調福建建寧道建</hi>
　　<hi>寜兩衛屯田半蕪糧蔑由辦照軍攤賠不敷漸派幼丁屯旗不堪命舉子不敢育儉反覆請蠲報可</hi>
　　<hi>歡聲震里巷陞四川副使㑹銅梁盜熾儉親援枹鼓𠞰平之陞福建參政持法廉平有一張八閩安</hi>
　　<hi>之謡無何致仕歸</hi>
　侯緘<hi>舊浙江通志字世言臨海人正德庚辰進士授刑曹有中貴下獄為刺請者盈案緘不之視曰</hi>
　　<hi>吾知有法耳既而中貴得赦以緘能守法言於上詔賜文綺旌焉厯官貴州布政使時思南宣慰司</hi>
　　<hi>有諐慢者巡按欲召詰之緘曰彼土官也急之則生變巡按竟召而杖之其部噪至城下發火露刃</hi>
　　<hi>官司震恐緘曰彼迓其主耳非有他也白巡按出之立階下禮諭而徐遣之卒不為變再遷閩藩卒</hi>
<pb n="KR2k0044_WYG_168-31b"/>
　　<hi>於官</hi>
　汪憲<hi>舊浙江通志字尚鎰黄巖人領鄉薦任新淦敎諭陞將樂知縣束豪强立社學庭無私謁獄無</hi>
　　<hi>繫囚有流賊將犯境憲披甲身禦之賊畏遁去百姓製銀甲以謝却不受命貯之庫至今名為汪公</hi>
　　<hi>甲陞寧州知州未至而宸濠變作憲冒險而進贊都御史王守仁平大憝未幾引疾歸</hi>
　蔡紹科<hi>傳詳介節</hi>
　潘穎<hi>舊浙江通志字叔愚寜海人嘉靖癸未進士出宰豐城案牘山積一日剖決堂下無稱寃者修</hi>
　　<hi>學濬河剔姧釐弊頌聲載道陞南京稽勲司主事兼攝四司黜陟惟允超擢郎中未幾卒</hi>
　葉良佩<hi>台州府志字敬之太平人嘉靖癸未進士授新城令改貴溪時權璫督造真人府怙勢横</hi>
<pb n="KR2k0044_WYG_168-32a"/>
　　<hi>斂良佩一繩以法率斂蹟不敢肆案牘叢委談笑而立決之廷無留獄擢南京刑部主事有富閹當</hi>
　　<hi>論死者夜餽二百金良佩拒之竟抵於法再轉為河南司郎中任久法益精諸司有紛訟難解者咸</hi>
　　<hi>咨良佩而行太平縣志良佩精究典墳以作述名世所著書凡數百卷</hi>
　應大桂　應存魯<hi>仙居縣志大桂字邦才嘉靖丙戌進士授行人厯除漢陽知府多惠</hi>
　　<hi>政改登州清譽益著陞湖廣副使致仕子存魯字得之萬厯己夘舉人除石埭令陞鶴慶通判涖任</hi>
　　<hi>三載政清訟理不事紛更務與民休息年六十致仕歸</hi>
　鄭特<hi>舊浙江通志字汝英黄巖人領鄉薦知崇明縣崇居環海中民以魚鹽為計蘆洲為産故事魚</hi>
　　<hi>鹽船戸皆有常例動以千緡計蘆洲則聴勢豪兼併特至首除常例而歸蘆洲於編戸勢豪譖之御</hi>
<pb n="KR2k0044_WYG_168-32b"/>
　　<hi>史被劾送部調用廷論寃之改調大縣以疾卒喪歸抵姑蘇崇民無老少咸號泣以送</hi>
　許仁卿<hi>舊浙江通志號古泉臨海人嘉靖戊子舉人任吉安司理殫心獄訟全活最多厯官瑞州</hi>
　　<hi>知府救荒殱盜立社建橋陞河南副使致仕</hi>
　陸州<hi>分省人物考字汝行寧海人嘉靖甲辰進士以刑部郎出守常德先是榮藩嘗請郭西濵江地</hi>
　　<hi>租而併稅艫篾之泊埠者久之中官愈益横索或闌及經行艫篾商人苦之州廉知非例下令禁治</hi>
　　<hi>中官相戒斂跡郡受沅靖五溪諸水舊築土隄捍之春夏水暴土蝕則兩崖之間不辨牛馬州請易</hi>
　　<hi>土以石募民貲蠲帑金為長隄百五十步髙四仞廣半之澇至始不為災他如均傳費奬士𩔖厪賑</hi>
　　<hi>恤每事必為之區畫期於奉法循理尋擢九江兵備副使</hi>
<pb n="KR2k0044_WYG_168-33a"/>
　王鈴　王洽<hi>黄巖縣志鈴字予才嘉靖丁未進士授宜興知縣邑巨賦繁鈴至汰冗費闢荒</hi>
　　<hi>穢緩徵科民咸德之以峭直忤當道調知將樂至則掲五事以自矢行之一如其言急敎化建鄉校</hi>
　　<hi>修龜山書院皆有關治體之大者丁外艱服闋補成安厯陞山東按察僉事引疾歸子洽字近之領</hi>
　　<hi>鄉薦授池州司理訊刑聴訟多所昭雪任池數載凡費用悉資於家云</hi>
　何寵<hi>台州府志字汝錫臨海人嘉靖癸丑進士知無為州時有倭警築城浚池而民無擾陞刑部員</hi>
　　<hi>外郎中出知潮州潮亦患倭寵一以靜鎮徐察其利病興革之軍興旁午民不知有徵發忽寢疾闔</hi>
　　<hi>郡奔走祈請及卒罷市巷哭肖像祠之</hi>
　馮學易<hi>臨海縣志字韋卿隆慶丁夘舉人授河南西平縣撫字有方人吏和洽陞淮安管河同知</hi>
<pb n="KR2k0044_WYG_168-33b"/>
　　<hi>河道自景泰以來嵗決嵗修迄無成績時議濬趙渠開泇河學易相度効能築隄固岸不遺餘力逮</hi>
　　<hi>河工告成晉長蘆鹽運同知兩攝使篆洞曉鹺政吏不敢欺尋轉河南運使致仕</hi>
　蔣承勲<hi>臨海縣志字繼之萬厯丙子舉人授敎諭陞東流令首除供具以甦里甲清驛遞侵牟之</hi>
　　<hi>弊革兩造先納紙錢陋規凡小大獄務決以情郡俠汪一滄習符咒立能死人利兄貲斃四命而奪</hi>
　　<hi>之有遺腹孫幸寄他姓獲全寃久未雪來赴愬承勲戒勿泄越日集丁壯托他行倐至滄家備得符</hi>
　　<hi>詛狀驗實坐辟悉還其貲陞黄州府同知黄郡帆艘鱗集駔儈出沒承勲下車清軍役盤獲巨盜招</hi>
　　<hi>申棄市一境肅然荆府宗藩驕縱凌民巨璫李忠奉㫖謁陵虐用民夫悉折以理不為屈治績為三</hi>
　　<hi>楚冠轉蜀藩長史致政歸</hi>
<pb n="KR2k0044_WYG_168-34a"/>
　金孚兌<hi>舊浙江通志字吉所太平人萬厯辛卯舉人授曲江知縣值嵗侵請於巡撫奏蠲稅糧復</hi>
　　<hi>發官帑賑之所活數千家韶郡密邇諸洞互市交闗者稍忤其意輒羣譁殺掠孚兌内嚴守禦外布</hi>
　　<hi>恩信猺人戒不犯境為粤東清廉第一遷江西瑞州府治中方七閱月告歸</hi>
　王萬祚<hi>台州府志字君錫臨海人萬厯乙未進士釋褐當塗令甫至先問大姓主名為積害者得</hi>
　　<hi>若干人悉法治之諸豪屏息革羨耗嚴保甲政聲大著父憂服闋補汝陽值邑災單車問民疾苦為</hi>
　　<hi>請緩嵗徵民感激急公額賦早足擢南福建道御史彈劾不避權貴奉差下江貪墨吏望風避去所</hi>
　　<hi>糾皆大僚大姧而纎屑猥細者置不問差甫竣而逝</hi>
　周頌<hi>台州府志字仲美臨海人萬厯庚戌進士授工部主事陞員外郎中出為武昌太守武昌省會</hi>
<pb n="KR2k0044_WYG_168-34b"/>
　　<hi>殷繁宗藩驕恣虐民最稱難治頌至申明禁約裁折以理咸帖然無敢譁舉卓異擢按察司副使分</hi>
　　<hi>巡常鎮道㑹逆璫魏忠賢遣緹騎逮前都御史髙攀龍髙赴水死又逮吏部主事周順昌義民顔佩</hi>
　　<hi>韋等公忿叢毆緹騎立斃一人吳下鼎沸逆璫矯㫖捕髙子世儒頂解坐鼓譟諸生以漏㫖株連林</hi>
　　<hi>下縉紳鄒嘉生等勢釀不測頌詣兩臺極言冀為銷輯撫軍毛某難之頌出疏草袖中謂如是似當</hi>
　　<hi>免咎毛閱之内云方順昌奉㫖被逮府縣為促開讀而官旂不應留連需索訂期十八日致生逺邇</hi>
　　<hi>之心此變之所由肇等語因相顧首肯曰如若草攀龍已死其子當亦見原不獨可全活諸紳士於順</hi>
　　<hi>昌一案亦易了也遂如其稿以上得㫖止置顔佩韋等五人於法餘一無所問嗣璫偵知其事罷官</hi>
　　<hi>歸崇禎改元起補湖廣布政司參政分守荆南道感疾卒</hi>
<pb n="KR2k0044_WYG_168-35a"/>
　任大冶<hi>寧海縣志字天卿萬厯己未進士授無錫知縣厯陞刑部郎中時顧宗孟以觸魏璫下刑</hi>
　　<hi>部勘大冶即謝病司冦入卧内强起之答曰天日在上詎可附㑹予頭可斷舌不可轉也越月出知</hi>
　　<hi>廬州問民疾苦敦厲士習二州六邑之長咸聞風振飭以病卒於任</hi>
　王如春<hi>西江志黄巖人天啓進士知餘干縣值洪水泛溢出俸賑濟上請減徴改折復捐贖自龍</hi>
　　<hi>津至壩口靛窟築隄數十里民稱王公隄</hi>
　牟賢<hi>舊浙江通志號拙菴黄巖人崇禎甲戌進士授廣州司李俗頗譸張刑書統於省會滯獄者不</hi>
　　<hi>下千人賢疏其案牘以慈佐明旬日囹圄為空龍門民叛逐其長吏賢單騎詣鐵岡三峒為指陳善</hi>
　　<hi>後計龍民拜服行取吏部文選主事後歸里三十年足不至城府</hi>
<pb n="KR2k0044_WYG_168-35b"/>
國朝<lb/>
　葉臣遇<hi>鄉賢留祀冊臨海人以貢生選潛江縣知縣地當荆襄之衝時劇冦盤據西山調各省兵</hi>
　　<hi>會𠞰軍需皆倚辦於潛臣遇朝輓夕輸兵有餘糧而民無重累紀功優敘陞郴州知州始至即請還</hi>
　　<hi>粤省引鹽之捺稅嚴前朝濫徵之倉米湖南北之人皆愛戴之尋以母老告歸康熙十三年閩冦犯</hi>
　　<hi>境時台郡兵糧單少臣遇盡散家財以佐軍需勵士庶為城守計尋事平目擊台郡兵燹之後流亡</hi>
　　<hi>日多逋賦日積詣制府李之芳備陳困弊請勘實題蠲厯年荒稅民得蘇息康熙己未督撫交章舉</hi>
　　<hi>博學宏詞以病不赴</hi>
　浙江通志卷一百六十九<lb/>
</p>
<p>
</p>
  </div>
</body>
</text>
</TEI>
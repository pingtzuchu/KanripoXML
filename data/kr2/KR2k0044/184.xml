<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百八十五</head> <lb/>
    <p>
<pb n="KR2k0044_WYG_184-1a"/>
欽定四庫全書<lb/>
　浙江通志卷一百八十五<lb/>
　人物<hi>七</hi>
　　孝友<hi>三</hi>
　　紹興府<lb/>
　漢<lb/>
　楊威<hi>水經注牋上虞人少失父事母至孝嘗與母入山采薪為虎所逼自計不能禦於是抱母且號</hi>
　　<hi>且行虎見其情遂弭耳而去</hi>
<pb n="KR2k0044_WYG_184-1b"/>
　顧翺<hi>西京雜記㑹稽人少失父事母孝母好食彫胡飯常帥子女躬自採擷還家導水鑿川自種供</hi>
　　<hi>養每有贏儲家近太湖湖中後自生彫胡無復餘草蟲不敢至遂得以為養郡縣表其閭舍</hi>
　陳業<hi>太平御覽㑹稽先賢録業字文理兄渡海傾命時同依止者五六十人骨肉消爛不可辨别業</hi>
　　<hi>仰皇天誓后上曰聞親戚者必有異焉因割臂流血以灑骨上應時飲血飲皆流去</hi>
　三國呉<lb/>
　丁覽<hi>嘉泰㑹稽志字孝連山隂人八嵗而孤家又單微清身立行用意不苟推財從弟以義讓稱仕</hi>
　　<hi>郡至功曹守始平門無雜賓孫權深貴待之未擢用卒子固字子賤少喪父獨與母居色養致敬族</hi>
　　<hi>弟孤弱與同寒温孫休時為左御史大夫孫皓即位遷司徒皓悖虐固與陸凱孟宗同心憂國年七</hi>
<pb n="KR2k0044_WYG_184-2a"/>
　　<hi>十六卒</hi>
　祁庚　樊正<hi>三國志注㑹稽典録山隂祁庚上虞樊正咸以代父死罪</hi>
　朱朗<hi>三國志注㑹稽典録朗字恭眀㑹稽永興人父為烏傷長陳頵所殺恭眀志在報讎未間頵滅</hi>
　　<hi>亡刺殺其子遂奔魏</hi>
　皮延<hi>廣博物志㑹稽典録延字叔然㑹稽山隂人養母至孝居喪有白鳩巢於廬側</hi>
　晉<lb/>
　夏方<hi>晉書本偉字文正㑹稽永興人家遭疫癘父母伯叔羣從死者十三人方年十四夜則號哭晝</hi>
　　<hi>則負土十有七載葬送得畢因廬於墓側種植松栢鳥獸馴擾其旁呉時拜仁義都尉累遷五官中</hi>
<pb n="KR2k0044_WYG_184-2b"/>
　　<hi>郎將呉平除髙山令百姓有罪應加捶撻者向之涕泣而不加罪大小莫敢犯焉在官三年州舉秀</hi>
　　<hi>才還家卒年八十七</hi>
　南北朝<lb/>
　賈恩<hi>宋書本傳㑹稽諸暨人少有志行為鄉曲所推重元嘉三年母亡居喪過禮未葬為鄰火所逼</hi>
　　<hi>恩及妻柏氏號哭奪救隣近赴助棺櫬得免恩及柏居燒死有司奏改其里為孝義里蠲租布三世</hi>
　　<hi>追贈天水郡顯親都尉</hi>
　郭世道<hi>宋書本傳㑹稽永興人生而失母事父及後母孝道淳備年十四喪父居喪過禮殆不勝</hi>
　　<hi>喪家貧無產業傭力以養繼母婦生一男夫婦共議曰勤身供養力猶不足若養此兄則所費者大</hi>
<pb n="KR2k0044_WYG_184-3a"/>
　　<hi>乃垂泣瘞之母亡負土成墳親戚或共賻助微冇所受葬畢傭賃倍還先值服除後哀戚思慕終身</hi>
　　<hi>如喪者元嘉四年遣大使巡行天下散騎常侍袁愉表其淳行敕郡榜表門閭蠲其税調改所居獨</hi>
　　<hi>楓里為孝行焉太守孟顗察孝廉不就</hi>
　郭原平<hi>宋書郭世道傳世道子原平字長恭幼稟至行父抱篤疾彌年原平衣不解帶口不嘗鹽</hi>
　　<hi>菜者跨積寒暑未嘗睡卧父亡哭踊慟絶數日方蘇營壙凶功不欲假人乃訪邑中有營墓者助人</hi>
　　<hi>運力經時展勤久乃閑練又自賣十夫以供衆費窀穸之事儉而當禮每至嵗節蒸嘗哀思絶飲粥</hi>
　　<hi>父服除後不復食魚肉自此迄終三十餘載高陽許瑤之以綿一觔遺原平不受送而復返者前後</hi>
　　<hi>數十瑤之乃自往曰今嵗過寒而建安綿好以此奉尊上下耳原平乃拜而受之及母終毁瘠彌甚</hi>
<pb n="KR2k0044_WYG_184-3b"/>
　　<hi>僅乃免喪墓前有數十畝田不屬原平每至農月耕者恒裸袒原平不欲使人慢其墳墓乃販質家</hi>
　　<hi>資貴買此田三農之月輒束帶垂泣躬自耕墾太守門僧朗察孝廉不就太守蔡興宗臨郡深加貴</hi>
　　<hi>異以私米饋原平辭不受泰豫元年興宗徴還京師表其殊行舉為太學博士㑹興宗薨事不行眀</hi>
　　<hi>年元徽元年卒於家三子一弟並有門行長子伯林舉孝廉次子靈馥儒林祭酒皆不就</hi>
　何子平<hi>宋書本傳世居㑹稽事母至孝揚州辟從事史月俸得白米輒貨市粟麥人或問曰所利</hi>
　　<hi>無幾何足為煩子平曰尊老在東不辦常得生米何心獨饗白粲每有贈鮮肴者若不可寄致其家</hi>
　　<hi>則不肯受元嘉三十年除呉郡海虞令縣禄惟以養母而妻子不犯一毫人或疑其儉薄子平曰希</hi>
　　<hi>禄本在養親不在為已問者慚退母喪去官哀毁踰禮值大明末東土饑荒八年不行營葬晝夜號</hi>
<pb n="KR2k0044_WYG_184-4a"/>
　　<hi>絶常如袒括之日所居屋敗兄子伯興欲為葺冶子平不肯曰我情事未申天地間一罪人耳屋何</hi>
　　<hi>宜覆蔡興宗為㑹稽太守甚加旌異泰始六年為營冡槨</hi>
　公孫僧逺<hi>南齊書本傳㑹稽剡人治父喪至孝事母及伯父甚謹年饑省飡減食以養母及伯</hi>
　　<hi>弟亡無以葬身販貼與隣里供歛送之費躬負土手種松柏兄姊未婚嫁乃自賣為之成禮名聞郡</hi>
　　<hi>縣建元三年詔表門閭蠲租税</hi>
　剡縣小兒<hi>南齊書杜栖傳建武二年剡縣有小兒年八嵗與母俱得赤斑病母死家人以小兒</hi>
　　<hi>猶惡不令其知小兒疑之問云母嘗數問我病昨來覺聲羸今不復聞何也因自投下床匍匐至母</hi>
　　<hi>屍側頓絶而死鄉隣告之縣令宗善才求表廬事竟不行</hi>
<pb n="KR2k0044_WYG_184-4b"/>
　韓靈敏<hi>南齊書本傳㑹稽剡人早孤與兄靈珍並有孝性母亡家貧無以營凶兄弟共種𤓰半畝</hi>
　　<hi>朝採暮生以此遂辦葬事靈珍亡無子妻卓氏守節不嫁靈敏事之如母</hi>
　鄭僧保<hi>𢎞治紹興府志剡人居父母喪廬墓十載芝草生於墓甘露降於松柏</hi>
　虞荔<hi>南史本傳字山披㑹稽餘姚人祖權梁廷尉卿永嘉太守父檢平北始興王詰議叅軍荔幼聰</hi>
　　<hi>敏有志操善屬文梁武帝用為士林學士遷通直散騎侍郎兼中書舍人侯景之亂荔率親屬入臺</hi>
　　<hi>除鎮西諮議參軍如故臺城陷元帝徴為中書侍郎不就逃歸鄉里武帝招之乃應命至都文帝嗣</hi>
　　<hi>位除太子中庶子初荔母隨荔入臺卒於臺内尋而城陷情禮不申由是終身蔬食布衣不聽音樂</hi>
　　<hi>弟寄寓於閩中依陳寶應荔每言之輒流涕文帝乃勅寶應求寄不遣因以感疾帝再三臨問手勅</hi>
<pb n="KR2k0044_WYG_184-5a"/>
　　<hi>中使相望於道又以蔬食積久非羸疾所堪乃勅曰卿年事已多氣力稍減今給卿魚肉不得固從</hi>
　　<hi>所執荔終不從卒贈侍中諡曰徳子</hi>
　虞寄<hi>陳書虞荔傳荔弟寄字次安少聰敏年數嵗客有造其父者遇寄於門嘲曰郎君姓虞必當無</hi>
　　<hi>智寄應聲曰文字不辨豈得非愚客大慙入謂其父曰此子非常人文舉之對不過是也及長善屬</hi>
　　<hi>文岳陽王為㑹稽太守寄為中記室椽侯景之亂寄隨兄荔入臺城陷遁還鄉里張彪往臨川彊寄</hi>
　　<hi>俱行時陳寶應據閩中得寄甚善每欲引為僚屬委以文翰寄固辭獲免及寶應潛有逆謀寄每陳</hi>
　　<hi>逆順之理諷諫寶應輒引他事拒之寄慮禍及已乃居東山寺偽稱脚疾不起寄還朝文帝謂曰管</hi>
　　<hi>寧無恙其慰勞若此後除車中郎建安王諮議加戎昭將軍辭以疾不任與兄荔隔絶因感氣疾每</hi>
<pb n="KR2k0044_WYG_184-5b"/>
　　<hi>得茘書輒奔劇危殆者數矣前後所居官未嘗至秩滿纔期年數月便自求解退所製文筆遭亂多</hi>
　　<hi>不存</hi>
　唐<lb/>
　李渭<hi>唐書孝友傳渭蕭山人冊府元龜文宗太和七年三月浙江東道奏渭幼失父母與兄二人同</hi>
　　<hi>居兄病渭割股療之因差後兩兄俱死奉寡嫂孤姪二十餘年衣食無偏莊田租税渭自主辦資財</hi>
　　<hi>管鑰寡嫂掌之其家頻生芝草詔旌表門閭</hi>
　丁興<hi>史鑄㑹稽三賦注㑹稽人家近荒野野火延燒興母老病乃濕衣覆母以身障火身死母全</hi>
　張萬和<hi>唐書孝友傳萬和諸暨人嘉泰㑹稽志遭父母喪兄弟廬於墓側二十餘年有芝草生甘</hi>
<pb n="KR2k0044_WYG_184-6a"/>
　　<hi>泉出兩浙名賢録萬和子孝祥亦廬墓二十餘年事聞詔旌其門名其里曰孝感</hi>
　許伯㑹<hi>唐書本傳越州蕭山人元度十二世孫舉孝廉上元中為衡陽博士母喪負土成墳不御</hi>
　　<hi>絮帛嘗滋味野火將逮塋樹悲號於天俄而雨火滅嵗旱泉湧廬前生靈芝</hi>
　戴恭<hi>唐書孝友傳恭蕭山人嘉泰㑹稽志字元敬少居母喪十年廬墓生芝草嘉禾</hi>
　俞僅<hi>唐書孝友傳僅蕭山人嘉泰㑹稽志遭親喪哀毁骨立為鄉里所稱觀察使孟簡嘗書於圖經</hi>
　　<hi>以勵風俗</hi>
　宋<lb/>
　裘仲容<hi>雲門志畧㑹稽人慶厯中事母至孝母病刲股以進其弟仲莊亦將刲之聞兄已進乃止</hi>
<pb n="KR2k0044_WYG_184-6b"/>
　　<hi>母病遂瘉是時雲霧蔽覆其家里人駭觀以為孝心所感</hi>
　楊文修<hi>於越新編諸暨人母病刲股以進遂愈殁負土成墳慈烏數十隨之往反鄉閭欲上其事</hi>
　　<hi>固止之文修故病癭道遇異人以手摩之癭移於背鄉人皆呼曰佛子</hi>
　孫寶著<hi>𢎞治紹興府志字天休蕭山人少孤事母孝母疾思梅及鳩秋月不可得仰天號訴忽得</hi>
　　<hi>青梅於樹鳩自飛墜取以奉母母疾遂愈</hi>
　蔡定<hi>宋史本傳字元應越州㑹稽人父革依郡獄吏傭書以生資定使學遊鄉校稍稍有稱郡獄吏</hi>
　　<hi>一日坐舞文法被繫革以詿誤年七十餘法當免繫鞫胥任澤削其籍年而入之罪且與獄吏等定</hi>
　　<hi>痛父以非辜墮圄狴誓將身贖數詣府號愬請代弗許請效命於戎行弗許請隸五符為兵又弗許</hi>
<pb n="KR2k0044_WYG_184-7a"/>
　　<hi>定知父終不可贖仰而呼曰天乎將使定坐視父纒徽纆乎父老耄不應連繫傭書罪不應與獄吏</hi>
　　<hi>等理眀矣而無所愬父老而刑定之生其何益乎於是預為誌銘其墓又為狀若詣府者結置袂間</hi>
　　<hi>皆叙陳致死之由冀其父之必免也以建炎元年十二月甲申自赴河死府帥聞之驚曰眞孝立命</hi>
　　<hi>出革厚為定具棺歛事而撫周其家</hi>
　鄭鼎之<hi>兩浙名賢録字從革㑹稽人建炎初寇起士女悉奔竄鼎之獨衣冠事父湯藥不去賊至</hi>
　　<hi>斥曰衆皆逃死而敢獨留不畏死耶鼎之曰豈不畏死顧老父年七十餘病且革不能負以俱逃若</hi>
　　<hi>棄父逃生心尤不忍死雖痛奈獨父何言與淚俱賊為感泣舍去且戒其黨勿更入孝子門以是父</hi>
　　<hi>子俱免於難</hi>
<pb n="KR2k0044_WYG_184-7b"/>
　王公衮<hi>齊東野語㑹稽王宣子尚書母葬山隂獅子塢為盜所發時宣子為吏部員外郎其弟公</hi>
　　<hi>衮待次烏江尉居鄉物色得之乃本村無賴嵇泗徳者所為遂聞於官具服其罪止從徒斷黥隸他</hi>
　　<hi>州公衮不勝悲憤時猶拘留鈐轄司公衮遂誘守卒飲之以酒皆大醉因手斷賊首提之自歸有司</hi>
　　<hi>宣子亟以狀白堂納官以贖弟罪事下時楊椿為給事謂公衮復讐之義可嘉殺掘塜法應死之人</hi>
　　<hi>為無罪納官贖弟罪之請當不許詔從之</hi>
　吕蒙<hi>成化新昌縣志事親至孝父卒葬邑之杜潭蒙不忍舍去居墓下久不返子琰憂懼不已即其</hi>
　　<hi>母所葬龍巖謀築室其傍將迎居以便終養紹興戊辰畢力成之乃迎父於其中蔬食四十年一日</hi>
　　<hi>焚香危坐而逝遂合葬於龍巖琰克終大事悉以家務屬諸子日居舊廬戀慕不返榜其廬曰報慈</hi>
<pb n="KR2k0044_WYG_184-8a"/>
　　<hi>每至諱日必哭泣盡哀以奉祭祀積年不懈後以子貴封迪功郎卒亦葬於龍巖陳止齊為之銘</hi>
　趙孟傅<hi>紹興府志字商弼家於上虞年十六隨父武顯之官池陽道遇寇執武顯索金帛孟傅以</hi>
　　<hi>身翼父謂賊曰寧殺我勿傷吾父賊斫武顯數刃衣裂而骸不傷相顧曰此孝子也釋之去</hi>
　元<lb/>
　石眀三<hi>元史本傳石眀三者與母居餘姚山中一日自外歸覓母不見見壁穿而卧内有三虎子</hi>
　　<hi>知母為虎所害乃盡殺虎子礪巨斧立壁側伺母虎至斫其腦裂而死復往倚巖石傍執斧伺候斫</hi>
　　<hi>殺牡虎眀三亦立死不仆張目如生所執斧牢不可拔</hi>
　錢興祖<hi>任士林錢孝子墓誌字國材家上虞事親孝母疾二年不愈醫藥且匱膚體不惜及終貧</hi>
<pb n="KR2k0044_WYG_184-8b"/>
　　<hi>不能葬孺子泣者五年既葬白烏千百集墓木上二大鶴巡行墓傍百日而後去人以為至孝所感</hi>
　　<hi>卒至元己卯年六十七</hi>
　石永<hi>元史本傳紹興新昌人性淳厚事親至孝值亂兵掠鄉里永父謙孫年八十老不能行永負父</hi>
　　<hi>匿山谷中亂兵執其父欲殺之永亟前抱父請以身代兵遂殺永而釋其父</hi>
　　<hi>謹按名山藏於越新編等書俱作石永夀今從元史改正</hi>
　陸思孝<hi>元史本傳紹興山隂樵者性至孝母老病痢思孝醫禱久之不效方欲刲股肉為糜以進</hi>
　　<hi>忽夢寐間恍若有神人者授以藥劑得而異之即以奉母疾遂愈</hi>
　丁祥一<hi>輟耕録越楓橋里人母雙目失眀丁至孝每朝盥潄訖即舐母之目積有年俄而母左目</hi>
<pb n="KR2k0044_WYG_184-9a"/>
　　<hi>眀未久右目復明憲司上其事於朝表其間曰孝子之門至治年間也</hi>
　　<hi>謹按輟耕録止稱丁孝子今從𢎞治紹興府志標名</hi>
　張觀僧<hi>成化新昌縣志字子用元季隠居不仕父雙瞽奉養不衰至正中寇亂居人皆驚走其姪</hi>
　　<hi>徳邦進曰祖父失眀而吾父多病今時事若此奈何觀僧曰救父為急脫有不幸即以身代可也乃</hi>
　　<hi>相與各負其父避鸕鷀山中俄而賊至揮白刃索金欲殺之二人叩頭流血願自身死弗害父命賊</hi>
　　<hi>感而釋之父子遂得俱全</hi>
　周元助<hi>諸曁縣志字良佐元至正間從弟元祐被誣將逮良佐毅然往代力辨得直鄉人義之</hi>
　陳福<hi>鐵崖樂府序越之錢清人年十嵗侍母葉病衣不解帶母病甚水漿粒食不進口中夜潛出後</hi>
<pb n="KR2k0044_WYG_184-9b"/>
　　<hi>庭泣於天曰我母病將死吾何依刲股代藥天其從我乎股刲而母已死予居與童隣親見其事可</hi>
　　<hi>以𢎞奬風教遂為賦詩</hi>
　黄義貞<hi>於越新編字孟廉餘姚人篤學好修事親以孝聞大徳間徴拜博士辭不就隠居鳯亭夀</hi>
　　<hi>一百五嵗其六世孫濱之能修義貞之孝失慈於繼母搆於父而出之益承順無違及父母殁廬於</hi>
　　<hi>墓𢎞治中詔表其門</hi>
　徐允讓<hi>續文獻通考山隂人元末兵亂允讓奉父安避山谷間遇寇斫安傷頭允讓大呼曰寧殺</hi>
　　<hi>我勿殺我父賊捨安殺允讓</hi>
　眀<lb/>
<pb n="KR2k0044_WYG_184-10a"/>
　胡剛<hi>成化新昌縣志字性輔洪武初其父坐累工役泗上以躱工事覺當刑勅駙馬梅伯殷監斬共</hi>
　　<hi>八十二人時剛方裹糧往省以代役於待渡間聞其事遂踝跣泅河而渡奔赴刑所求以身代言與</hi>
　　<hi>淚俱情甚哀切梅憐而奏之特宥父子俱全而同事者俱獲免</hi>
　丁美<hi>諸曁縣志字文彥兄進洪武初被誣逮者至美度兄恢且訥必不免請代行兄曰事在我汝何</hi>
　　<hi>預焉美紿逮者曰此吾兄也欲代吾行乎逮者以為實固驅美行竟死逮所鄉人義之</hi>
　王彥逹<hi>眀孝友傳餘姚人父綱洪武初擢廣東參議往督兵餉還至増城為海寇曹眞所得為壇</hi>
　　<hi>羅拜脅為謀主綱唾罵不絶口遂遇害彥達哀號請代不得且哭且罵曰賊并殺我其酋長曰父忠</hi>
　　<hi>而子孝殺之不祥與之食不顧賊憫其誠孝釋之乃綴羊革裹綱屍以歸彥達痛父以忠死力耕養</hi>
<pb n="KR2k0044_WYG_184-10b"/>
　　<hi>母終其身不仕</hi>
　楊宗暉<hi>諸曁縣志洪武初父叔器為椽獻魚鱗□違式當誅宗暉赴法曹訴曰此宗暉實為之今</hi>
　　<hi>誅父是宗暉陷之也願以身代父死法曹為上其訴許之時年十九</hi>
　劉謙<hi>劉宗周家傳字惟恭父芳齋洪武中坐市民充吏法永戍邊得雲貴之烏撒衛時謙甫踰冠往</hi>
　　<hi>來供衣履命其仲子壃往死於塗後芳齋歸老山隂謙代役死戍所或傳謙以督運死京師</hi>
　劉謹<hi>於越新編山隂人洪武中父戍雲南謹甫六嵗知痛其父問曰雲南在何方或以西南指之輒</hi>
　　<hi>朝夕向西南拜稍長乃矍然曰雲南雖萬里天下豈有無父之子哉即束裝尋父歴六月抵雲南遇</hi>
　　<hi>父於逆旅相持號慟俄而父患瘋欲以身代國法戍邊者惟十六以上嫡長男始得更替於是復歸</hi>
<pb n="KR2k0044_WYG_184-11a"/>
　　<hi>携其伯兄子往而伯兄子亦尚孱弱於是又歸悉鬻其家貲以往葢三返雲南始得歸其父父歸而</hi>
　　<hi>家徒四壁幾不能為生謹力供菽水晨昏必極其歡督學使者張倬為傳其事劉氏家譜謹字惟勤</hi>
　　<hi>嘗名其所居之堂曰遂安言遂親安也及父殁因以自號</hi>
　吕升<hi>成化新昌縣志字徳升父年百嵗人嵗為百嵗老人升幼失母哭泣過哀遂不寢私室與老人</hi>
　　<hi>同起處若嬰兒不離母狀後父病囊腫其大如瓠便溺不能自適升以罌附肉就注之必淋漓滿手</hi>
　　<hi>揉布帛徐挹之畧無倦色又嘗與父對坐榻上以被擁父兩股膝持足納置胯間以燠洪武初縣令</hi>
　　<hi>以孝弟舉將授以官自陳親老懇辭終養既終喪居家教授所居一室扁曰小齋人呼吕小齋而不</hi>
　　<hi>敢字卒年七十一</hi>
<pb n="KR2k0044_WYG_184-11b"/>
　竺瓚<hi>𢎞治紹興府志嵊縣人性孝友其家同居已四世兄璟坐繫將傳送法司瓚走白官曰犯律者</hi>
　　<hi>我非兄也官乃繫瓚而釋璟獄未具而瓚卒</hi>
　應温逺<hi>嵊縣志崇仁鄉人讀書尚義有府倅署邑篆索其父苞苴不與受庭辱含憤卒温逺治喪</hi>
　　<hi>後寢食俱廢輒曰不共戴天誓必報之乃治牒走訴通政司得引白下法司鞫問倅伏罪</hi>
　婁可道<hi>萬厯紹興府志㑹稽人父坐巫咒罪當死可道赴有司請代繫竞絞於五雲門外</hi>
　呉希汴<hi>萬厯紹興府志字克素新昌人事父宗信孝謹洪武初民斷指者法戍邊宗信以疾失將</hi>
　　<hi>指之半里長將捕之希汴憂形於色㑹善接指者希汴乃截已指以接父指月餘瘡愈而復潰希汴</hi>
　　<hi>籲天誠禱復截左指接如前法血交氣貫閲月乃愈宛然一指如生鄉里驚歎為孝感所致</hi>
<pb n="KR2k0044_WYG_184-12a"/>
　趙紳<hi>明孝友傳字以行諸暨人父秩永樂中為高郵州學正考滿赴京至武城墮水紳奮身下救河</hi>
　　<hi>流湍悍俱不能出眀日屍浮水上紳兩手抱父臂不釋宣徳五年旌其門</hi>
　俞正儀<hi>於越新編上虞人永樂中母病革百藥不治或云取肝作羹可療正儀信之設齋壇焚香</hi>
　　<hi>稽首祝刀割右脅破二寸許取肝剖之廣半寸長三倍調羹而進母飲甘之觀者環堵或謂之痴人</hi>
　　<hi>遂呼為俞三痴母病稍退逾旬終正儀竟無恙</hi>
　宋泰<hi>名山蔵㑹稽諸生家貧事母孝與妻呉糲褐不完而母之服饌殊極腆軟母性卞急逢怒與妻</hi>
　　<hi>同跪欲撻則近榻以就之泰死無子呉奉姑至殁備諸辛苦</hi>
　張震<hi>眀孝友傳餘姚農家子生周嵗父為人所陷將死齧震指語曰某吾讐也汝勿忘震長而指瘡</hi>
<pb n="KR2k0044_WYG_184-12b"/>
　　<hi>不愈母告以故震誓必報其友謂曰汝力弱吾為汝殺之未幾讐乘馬出友以田器擊之即死震喜</hi>
　　<hi>走告父墓已而事發有司傷其志減死論戍遇赦歸</hi>
　孫文<hi>眀孝友傳餘姚人幼時父為族人時行箠死長欲報之而力不敵乃偽與和好共武㫁鄉曲時</hi>
　　<hi>行坦然不復疑一日值時行於田間即以田器擊殺之坐戍遇赦獲釋</hi>
　周廷瑞<hi>韓邦問周廷瑞墓表字孔麟山隂前梅里人生有至性父老病痢侍湯藥浹旬衣不解帶</hi>
　　<hi>至嘗矢以驗之疾亦瘳正統間閩越鄧茂七倡亂朝廷檄浙民兵征之父當行廷瑞請代成化甲午</hi>
　　<hi>領浙江鄉薦俄丁外艱服闋再試禮部中乙榜遭母喪廬墓下晝夜悲號哀毁踰禮竟以疾卒</hi>
　鄭嘉<hi>列朝詩集傳字原亨山隂人篤行好古母病嘗糞甘苦未復不就枕鄉人稱柿莊先生</hi>
<pb n="KR2k0044_WYG_184-13a"/>
　徐守誠<hi>萬厯紹興府志字成之餘姚人𢎞治進士授南兵部主事尋執父喪廬於墓有馴虎甘露</hi>
　　<hi>之異鄉人名其山曰慈山服除補刑部與四方名士相討論學益進嘗陳時政十餘事多見采納出</hi>
　　<hi>為湖廣僉事理寃釋枉不避權勢遷山東參議以疾歸守誠孝友廉介非其義一介不取歴官二十</hi>
　　<hi>餘年室廬僅蔽風雨有慈山雜著數十則為學者所誦</hi>
　張璨<hi>列朝詩集傳字藴之嵊人從羅頎學經史一覽不忘詩文操筆立就天性孝友父跛不能行背</hi>
　　<hi>負終身弟病痴養之至老人以為篤行</hi>
　高珣<hi>嘉靖山隂縣志本農家子早孤行傭以供母母卒葬刑塘下以母生時畏靜每夕徃墓所措苫</hi>
　　<hi>薄以卧四無墻壁地沮洳多虺蛇珣不為患歴三載不輟當沍寒時有物夜來煖珣足習以為常珣</hi>
<pb n="KR2k0044_WYG_184-13b"/>
　　<hi>初意其為猫或以告人人密窺之始知為狐也郡倅劉玉白其事於當路士大夫多為詩歌以傳之</hi>
　杜橒<hi>萬厯上虞縣志年七嵗父逺逰不歸朝夕思慕及總髪婚甫彌月求母模父像徒步訪尋至雲</hi>
　　<hi>南金齒驛遇其父奉事未幾父卒橒痛旅櫬難還晝夜悲號親昌梁某攜之以歸舟過鄱陽湖風濤</hi>
　　<hi>大作幾覆橒跪禱號泣頃之波浪靜息乃克歸葬事母徐雖處窮約務得其歡心母沒時橒年已七</hi>
　　<hi>十猶廬墓三年人稱為杜孝子</hi>
　何競<hi>毛竒齡何競傳蕭山人父舜賓監察御史與權有力忤謫戌廣西慶逺衛遇赦還里時當塗鄒</hi>
　　<hi>魯以御史謫宰蕭山舜賓語侵魯魯恨誣以身絓戍逃無遇赦牒冐濫冠帶應押解原衛㢘理掲下</hi>
　　<hi>所司治所司不可魯念舜賓終害已㑹舜賓門下士童顯章知魯隂事魯陷以他罪論絞獄上憲司</hi>
<pb n="KR2k0044_WYG_184-14a"/>
　　<hi>疑之更下府覆驗道舜賓家魯嗾解人押顯章過舜賓隨遣皂捕等五百餘人執器圍其家曰舜賓</hi>
　　<hi>篡取重囚毁門而入剽原給赦牒持舜賓顯章去下顯章獄立為文解舜賓原衛亷理不俟詳覈督</hi>
　　<hi>蒯捕任觀等十一人執器押就道續遣田敏胡紀等十三人諭意追之三衢屏去服食至餘干宿昌</hi>
　　<hi>國寺毆之不死反秃袖䝉面氣絶𢎞治十一年七月日也舜賓就道時魯捕其家人者四出競方患</hi>
　　<hi>癰力疾負母朱提其妻虞投父同年友王鼎家既而魯遷山西按察司僉事已卸印詣省取憑競先</hi>
　　<hi>一日歸匿族父何寧家召故人親暱飲之酒伏道傍魯出導盡將過輿競手鐵尺直前率衆二十人</hi>
　　<hi>掀魯仆輿杖一齊下矐其目剔其鬚髪更相溺之競拔佩刀斫其左股衆止之競與魯並項鎖預令</hi>
　　<hi>族父何澤二負黄袱赴闕訟寃度出闕鳴鼓控按察司發分巡僉事蕭翀簡閲翀故黨魯乃刑競令</hi>
<pb n="KR2k0044_WYG_184-14b"/>
　　<hi>其誣服競大呼曰必欲殺競競豈畏死者顧爾無父母耶且事已上聞此身非爾所得殺噬臂肉擲</hi>
　　<hi>案上魯引手摩案若將厭肉翀念魯已盲廢而競氣直不可詘乃視魯曰是肉亦非爾所能食矣遽</hi>
　　<hi>起不得決而何澤二已訟闕下遣郎中李時給事中李舉㑹巡按治之審者各持兩端胡紀等亦私</hi>
　　<hi>念罪重𨼆其實乃擬魯故屏人服食至死競部民毆本屬長官篤疾俱絞競不伏其母朱赴鼓院撾</hi>
　　<hi>鼓復命大理寺寺正曹廉㑹巡按覆治亷曰爾奈何毆縣官競曰競知父讐不知縣官也但恨毆之</hi>
　　<hi>勿殺之耳廉為動容乃遣本縣掲櫝驗啟櫝競號呼囓指血瀝骨驗其眞觀者皆哭然後藉仵易衣</hi>
　　<hi>歛報傷訊解人任觀遂吐實且出舜賓絶命血衣於是衆皆伏左驗無異乃改魯造意謀殺人斬競</hi>
　　<hi>毆傷五品以上官加凡人二等徒三年田敏胡紀絞獄上令法司議刑部議魯罪當競宜倣唐孝子</hi>
<pb n="KR2k0044_WYG_184-15a"/>
　　<hi>梁悦例充軍於是辟魯戍競福建福寧衛正徳改元赦歸又九年卒競自復讐至死凡一十六年服</hi>
　　<hi>哀終其身</hi>
　俞孜<hi>名山蔵山隂諸生父華以解流徒徐鐸赴口外防鐸過嚴鐸毒而斃之孜聞號痛扶櫬誓以死</hi>
　　<hi>報徒跣根跡歴數十郡聞已歸越匿其甥楊氏家乃結力士數人佯為賣魚往來偵伺迄亡所獲卜</hi>
　　<hi>之城隍得渙之三益悲痛欲死夜夢神語之曰若謂渙不祥獨未知一喚即在也孜驚悟詰旦詣郡</hi>
　　<hi>守乞助守壯而助之夜半驟入楊氏家喚鐸立得之卒復父讐遂不復應舉養繼母以老人稱為復</hi>
　　<hi>讐俞孝子</hi>
　周傑<hi>嵊縣志字廷智東隅里人父愚受誣論死傑甫三嵗能隨母悲啼愚繫獄二十年傑遂走闕下</hi>
<pb n="KR2k0044_WYG_184-15b"/>
　　<hi>上疏請以身代居京師數年疏累上情詞慨切上悲其意詔釋愚罪寧家孝養二十餘年後居父母</hi>
　　<hi>喪哀毁盡禮邑令許岳英以孝義表之</hi>
　陸尚質<hi>名山蔵山隂人送父登舟海口風作舟將覆號泣投風濤中救父父舟得濟尚質溺死人</hi>
　　<hi>名其渡曰陸郎渡嘉靖中旌表</hi>
　呉濬<hi>徐渭呉孝子墓誌字潮源號素齋世居山隂利樂村成化十八年年十嵗輒抱書以數言活父</hi>
　　<hi>於御史臺人竒之及長修身表俗務厚人道嘗瀹肱劑父病父死侍母寢足不至閨闥冬燠衾四十</hi>
　　<hi>年如一日廬火以構忘母辰一弗夀遂終身不令家夀年八十道父母生時事尚作嬰兒啼其於人</hi>
　　<hi>好解劇紛里中事行止必曰吳孝子任否人藉以為重云</hi>
<pb n="KR2k0044_WYG_184-16a"/>
　姚鏜<hi>上虞縣志成化丙午舉人授政和縣教諭偕父客行遇劫盜殺父鏜直前赴救抱持哀號盜併</hi>
　　<hi>刺其腹腸出膜外血濡脛猶不釋孫翔鳯登進士</hi>
　來衡<hi>蕭山縣志字一之成化間父為義子誣論死衡伏闕奏辨獲釋後從東粤還舟溺於江聞空中</hi>
　　<hi>呼救孝子忽一杖浮至得憑以濟其杖至今尚存</hi>
　徐恩<hi>嘉靖山隂縣志項里人家貧不甚知書而孝友出天性與兄文刈薪項里嶺日未午一虎從叢</hi>
　　<hi>篠中出噬文牙貫肩項恩急顧得一木掊擊虎釋屍去已而虎復來恩與虎鬭虎創甚恩負屍而還</hi>
　　<hi>力盡亦死</hi>
　黄濟之<hi>紹興府志字世美餘姚人二嵗母喪失懽於繼母秋穫時輒使之露守山田多虎不避而</hi>
<pb n="KR2k0044_WYG_184-16b"/>
　　<hi>徃父從軍陜西力請代役途遇盜自陳情欵盜不加害父母殁廬有白鳩之祥𢎞治中奉詔旌</hi>
　馬彥清<hi>㑹稽縣志字天澤母張氏手績撫孤彦清偕兄彥通弟彥邦朝夕敬養既而兄以謫籍補</hi>
　　<hi>戍遼左弟充萬石長因督徴逼迫被仇家摭愬緹騎赴浙逮弟彥清憫弟未有子恐傷母心詭託弟</hi>
　　<hi>名投布政司械送金陵訊逋秋糧寘重辟郡守湯紹恩旌之</hi>
　鄒大績<hi>餘姚縣志字有成從學王陽眀父鵠疾侍疾盡瘁及卒廬於墓側風雨不蔽虎為遁去紫</hi>
　　<hi>芝生墓右一本三秀每號泣烏鵲羣鳴若助其哀者鄉里以為孝感奉㫖旌表子木母病割股人稱</hi>
　　<hi>世孝</hi>
　黄驥<hi>餘姚縣志字徳良父肅按察司副使驥七嵗喪母盡像事之感時流慟奉繼母以孝聞父病嘗</hi>
<pb n="KR2k0044_WYG_184-17a"/>
　　<hi>糞及没毁瘠過禮造立塜墓躬自負土墓成雙鵲巢其梁又有野犬為巡警一夕虎銜豕置於庭而</hi>
　　<hi>去嘉靖十七年表為孝矛</hi>
　黄亨<hi>山隂縣志隨兄里宦雲南里既被害寇方肆掠亨痛兄死即率衆百餘與寇戰勇氣百倍寇不</hi>
　　<hi>支潰去亨亦傷其左目瀕死抱兄骨歸葬於鄉論者謂里死官而享破寇報國且報兄忠義萃於一</hi>
　　<hi>門</hi>
　沈曰禎<hi>嘉靖山隂縣志字天祺少遊鄉校以父客河南音問久絶白於學官欲徃尋覓時功令凡</hi>
　　<hi>諸生稱故逺遊者例戍邊學官難其行曰禎曰使得見父雖戍不辭奮然以行備歴辛苦卒遇其父</hi>
　　<hi>於逆旅奉以歸尋領鄉薦</hi>
<pb n="KR2k0044_WYG_184-17b"/>
　夏千<hi>㑹稽縣志東闗人饒膂力負竒節事父以孝聞東闗居水濱生不識虎村民朝牧牛虎忽起叢</hi>
　　<hi>草中衆驚呼虎逸入千園中父出見攫時千方飯吐哺急走手持竹筯連築虎頭虎爪其面不為動</hi>
　　<hi>築愈急虎舍之去千負父歸腸出納而紉之禱於庭曰父生願偕生否願偕死父創甚猝不得善藥</hi>
　　<hi>因攬庭中苦草嚼而傅之痛少止俄羣獵過其門趨詢治虎傷之藥獵者入視之曰唏此即是也和</hi>
　　<hi>酒飲之即愈事聞議旌胥索賄千不與曰奈何行錢買孝子也事遂寢</hi>
　黄璽<hi>眀孝友傳字廷璽餘姚人兄伯震商十年不歸璽出求之經行萬里不得後至衡州禱南嶽廟</hi>
　　<hi>夢神授以纒綿盜賊際狼□江漢行二語一書生告之曰此杜甫春陵行詩也春陵今道州盍往尋</hi>
　　<hi>之璽從其言既至無所遇一日入厠置傘道旁伯震適過之見傘柄有餘姚黄廷璽記六字方疑駭</hi>
<pb n="KR2k0044_WYG_184-18a"/>
　　<hi>璽出問訊則其兄也遂奉以歸</hi>
　張居禮<hi>新昌縣志字節之邑庠生父病棄學歸養及父卒哀毁踰禮既葬欲廬墓母史曰我久病</hi>
　　<hi>不欲汝去左右乃止侍母二十七年母嗜魚拆室為池身自芟草畜魚以供甘㫖人名曰孝魚池母</hi>
　　<hi>年九十八而卒合𦵏柘溪廬於慕側</hi>
　石槐<hi>新昌縣志敬彥孫父病侍湯藥躬厠牏七年不懈父殁哀毁骨立柩殯在庭隣火延熾仰天號</hi>
　　<hi>慟風返火滅及葬廬墓三載</hi>
　姚希唐<hi>獻徵録字徳欽號春野嵊人從錢緒山王龍溪兩先生遊父病亟醫禱弗效親為嘗溲殁</hi>
　　<hi>則致哀而愼於禮服闋以例補禮部儒士歸則奉其母甚歡丙寅秋謁選得崇眀縣簿迎養其母辛</hi>
<pb n="KR2k0044_WYG_184-18b"/>
　　<hi>未循例入覲聞母疾遂陳乞終養不待報而歸當事重其才檄三名竟三辭不起設一榻於母側朝</hi>
　　<hi>夕伺起居察寒燠唯諾勿暫離母疾躬調湯藥中庭露禱願減已年益母壽母卒無恙後母得目疾</hi>
　　<hi>至失眀希唐仰天號泣者月餘淚盡枯而母眼復眀奉養二十餘年母以壽終而希唐年亦七十矣</hi>
　　<hi>擗踊哀慕猶孺子容槥在殯苫塊其旁一夕東隣火抱槥而啼頃之風返火滅卒年七十九張以誠</hi>
　　<hi>誌其墓</hi>
　孫有聞<hi>餘姚縣志字子長如法嗣子如法從貶所歸瘴毒發衂如湧泉百藥不治有聞籲天祈代</hi>
　　<hi>及殁結廬墓側晝夜悲號深山多虎夜常繞廬而不相害光宗嗣位赴闕訟父忠贈官賜葬母史氏</hi>
　　<hi>性嚴能曲意事之得其懽心史寢疾妻來氏絶兒乳哺姑妻卒終身不娶後廕投光禄典簿遷户部</hi>
<pb n="KR2k0044_WYG_184-19a"/>
　　<hi>主事以疾歸年七十而卒有詩文八卷</hi>
　金思範<hi>山隂縣志字養愚迎恩鄉人母病不能起因叩神願以身代見筊立拊膺大慟幾成狂疾</hi>
　　<hi>每日走廟中迎首但曰我代我代里人呼為愚孝子一日夢神語曰汝母得生汝當於某月日死驚</hi>
　　<hi>寤與妻李氏訣曰母得生我死無憾但奉侍悉託於汝越數日果卒李氏事姑益殫劬瘁育二子守</hi>
　　<hi>節四十餘年萬厯間縣令耿庭柏予粟帛旌其門</hi>
　喻禄孫<hi>紹興府志字希武嵊縣人事嫡母至孝母死結廬墓旁晨夕哭奠冬夜虎入廬號泣呼母</hi>
　　<hi>虎遂避去</hi>
　薛廷玉<hi>上虞縣志母患瘋攣跬歩不離即溲便必躬自扶掖母殁哀毁不欲生不數月復喪父葬</hi>
<pb n="KR2k0044_WYG_184-19b"/>
　　<hi>後廬墓墓側巡按御史書孝思二字嘉之孫常生登進士官吏部郎中孝如其子有老僕知其為庶</hi>
　　<hi>出之子生母早喪嫡母養之乃言曰主亦知有生母乎備言其狀即驚哭仆地遂設主衰絰晨夕哭</hi>
　　<hi>奠如初喪竟感疾卒稱世孝云</hi>
　朱鉞<hi>山隂縣志年十三侍母病衣不解帶及母卒哀毁幾於滅性隆慶五年父鳯翔殁擗踊泣血幾</hi>
　　<hi>死貧不能殮里人助其喪葬廬墓三年墓生芝草有祥烏集其上</hi>
　周思觀<hi>山隂周氏宗譜字賓廷父宥七十二嵗嬰末疾醫告脈絶思觀刲股進畧無起色夜屏人</hi>
　　<hi>命婦趙率子女侍床下戒毋出已乃灑掃具香案漏下將二鼔向天再拜祝引刀析肋下出肝如指</hi>
　　<hi>許和藥進之氣即續後病霍然子鳯翔崇禎戊辰進士官至左春坊甲申殉難</hi>
<pb n="KR2k0044_WYG_184-20a"/>
　袁自立<hi>山隂縣志羊望村人崇禎間父賈參皮島遭兵死鋒鏑逾年訃聞號痛幾絶星夜至島覓</hi>
　　<hi>父骸不得父舊主於方氏指瘞處遂掘視疑有他骨相混囓指血逐一滴之見血入以衣裹骨肩負</hi>
　　<hi>徒步行五十晝夜始附舟抵家終身不茹葷不衣帛且囑其子曰爾大父喪異鄉我不能送死我死</hi>
　　<hi>之日當掘地而埋勿用棺衾娶王氏甫九載遺子五嵗不再娶鰥居歴四十三年</hi>
　童汝槐<hi>舊浙江通志字徳符㑹稽人隠居嵇山山寇竊發掠其兄去欲刃之汝槐大呼曰毋殺我</hi>
　　<hi>兄我請代死寇義而釋之</hi>
　夏子眀<hi>餘姚縣志鳯亭鄉農夫事父母甚孝母死茇舍墓側夜則往宿旦歸視父晝出力作嵗時</hi>
　　<hi>以為常父死廬墓終身又有朱孔禮者傭賃養父父死毁瘠而卒</hi>
<pb n="KR2k0044_WYG_184-20b"/>
　郁士渭<hi>山隂縣志家甚貧父死異鄉乃托鉢逺行負父骸骨以歸又刲股救母奉㫖建坊旌表</hi>
　馬文賢<hi>山隂縣志字仲孺性至孝貿易以給甘㫖父早喪母六旬病劇禱於神不應割股創甚而</hi>
　　<hi>殁母愈妻金氏守節終身萬厯五十年建坊旌表</hi>
　陳㘻<hi>上虞縣志父旺素行善家頗豐裕一夕被盜鳴官盜黠毁贓反坐旺繫獄值巡按渡汀㘻以死</hi>
　　<hi>白父寃遂投江殞命㘻子翀年甫十三孤身覔父屍晝夜入祖獄中納槖饘備歴艱苦㑹郡侯夜夢</hi>
　　<hi>神示因搜牘見旺案察其寃釋旺以㘻翀祀鄉賢</hi>
　王鑾<hi>山隂縣志字載阜母殁築室墓傍九載不歸親友有勸之應試者辭曰得安父母之墓足矣他</hi>
　　<hi>非所望也至老又築數椽於墓右人稱王氏風木庭子望久望大事祖母亦以孝稱</hi>
<pb n="KR2k0044_WYG_184-21a"/>
　何兆三<hi>山隂縣志焉塢里人弟出採薪虎突啣之兆三呼號奔救以篠擊虎虎舍之去弟得生兄</hi>
　　<hi>弟樵十餘年稍有所儲兆三曰吾老矣急為弟娶以延宗祀若有子即我子也弟遂娶生子而死弟</hi>
　　<hi>婦悍不順其伯兆三凍餓而死</hi>
　袁璽<hi>嵊縣志西隅人補邑庠生母病割股父病又刲股皆得愈父為讐寇所掠冐死入寇寨哀號搶</hi>
　　<hi>地求以身代其魁憫其誠釋之且斬讐首以謝同時有王舜周金庭鄉屠時申裘尚梁姚祖臯皆刲</hi>
　　<hi>股救母</hi>
　章訥<hi>㑹稽縣志年九嵗母張氏卒每慟即絶遂不火食惟啖果以活三年服闋慟絶始甦父兄强之</hi>
　　<hi>始進飲食終身茹素無喜笑容世稱竒孝年七十有五</hi>
<pb n="KR2k0044_WYG_184-21b"/>
　朱元鎭<hi>餘姚縣志徽國文公之裔母病危篤元鎭年十五泣禱於天願以身代母病頓痊父疾元</hi>
　　<hi>鎭年十八刲股和藥以進病遂愈父因字之曰孝先後父殁廬墓三年猛虎不敢犯</hi>
　任元齡<hi>蕭山縣志字九如入太學有聲父朝諍為郴州參軍以桂藩工獲譴有司逮家屬弟九齡</hi>
　　<hi>已被逮元齡時客逺方聞之星馳詣獄曰家有長子當逮我備受酷刑終無異詞當事者憫之為白</hi>
　　<hi>父寃子雲蛟領順治丙戌鄉薦</hi>
　陳泰交<hi>上虞縣志字日章山寇焚劫父堯仁被擒入山泰交挺身代父賊不許乘夜逃歸鬻家産</hi>
　　<hi>不足至以身質曰我父不歸何由得錢仍冒死向賊哀告賊憐其孝父子皆得釋</hi>
　張惟眀<hi>山隂縣志膺拔貢例晉太學乃棄科舉一意孝養父母殁皆廬墓三年有白兎來馴之瑞</hi>
<pb n="KR2k0044_WYG_184-22a"/>
　　<hi>巡撫疏請建坊旌之</hi>
　李廷孚<hi>山隂縣志字鳯山忠襄之裔幼孤貧受生徒以養母及壯任騰驤衛經歴遷廣西奉義州</hi>
　　<hi>判因母疾終養歴十六載割股療母建義學以成父志孝行浹聞崇禎九年旌表</hi>
　髙朗<hi>紹興府志㑹稽庠生父岱崇禎庚午舉人以甲申之難絶食將死朗前泣拜曰父素教兒忠孝</hi>
　　<hi>國不可無臣家亦不可無子遂奔向偁江兄澄出而追之曰予長子當隨父死汝次子當養母生朗</hi>
　　<hi>厲聲曰死而隨父易貧而養母難吾為其易者言畢躍入水中死</hi>
　張中<hi>紹興府志宋新昌令珦之後眀末山寇出掠父年逾八旬中負父二十里遁入西山知父意安</hi>
　　<hi>之遂以一身供饘粥不藉僮僕力逾數年先父卒妻俞氏代其夫終養里人稱為雙孝</hi>
<pb n="KR2k0044_WYG_184-22b"/>
　王觀昉<hi>紹興府志字子初山隂人官錦衣鎭撫父應遴甲申殉節觀昉覔父遇山賊被酷拷雙足</hi>
　　<hi>俱潰匍匐負父屍歸葬間闗數千里居家與兄弟觀鼎觀巘輩日訓子姓以忠孝之義子國英㑹稽</hi>
　　<hi>諸生</hi>
　張自偉<hi>紹興府志上虞庠生山寇殺其父自偉覓父首不得訴諸神夜夢神曰汝父首在南池隨</hi>
　　<hi>往果得始獲殮誓報父仇踰年賊赴縣投誠自偉遇之舉利刃刺賊中喉死守道獎而赦之</hi>
　婁墨林　婁永叔<hi>紹興府志諸暨人父越凡為山寇所殺墨林痛父被殺持戈以鬬殺</hi>
　　<hi>三人賊衆環攻其弟永叔翼兄以受刃兄弟同時俱被害族人收三屍越七日顔色不變墨林兩目</hi>
　　<hi>如注永叔尚俯墨林背墨林聘朱氏米娶聞訃自經人謂越凡死義墨林死孝永叔死弟朱氏死節</hi>
<pb n="KR2k0044_WYG_184-23a"/>
　　<hi>盡出一門</hi>
國朝<lb/>
　厲世昌<hi>紹興府志字周鼎㑹稽諸生父允讓好客遊眀崇禎十六年鄉人有為南海主簿者邀允</hi>
　　<hi>讓與俱甫抵廣而允讓卒大兵下嶺南廣西道梗及事定世昌鋭意求父骸而主簿家盡沒南海踪</hi>
　　<hi>跡茫然世昌晝夜哭日禱於城隍神求夢及得夢乃凝思其意境而彷彿之果往得父棺于義塜墻</hi>
　　<hi>下埋淺土中啟之骨已黝黑髗邊有髻簪舊物也囓指血灑骨間滲入乃大慟負而歸葬芝山之麓</hi>
　　<hi>世昌年九十二以壽終雍正六年奉旌</hi>
　唐允思<hi>舊浙江通志字伯文㑹稽人母病侍湯藥足不履房闈者踰三載既屬纊良久尚抱持母</hi>
<pb n="KR2k0044_WYG_184-23b"/>
　　<hi>不釋淚盡繼之以血著有周易傳義詩經圖解行世</hi>
　莫之永<hi>紹興府志字予錫㑹稽人父可尚為靖江王府掾卒於廣西值明亡絶音問之永年十八</hi>
　　<hi>孑身赴粤行八百里無人烟幾為狼虎賊盜所害流離萬狀卒得父櫬歸鄉賢留祀冊之永母終廬</hi>
　　<hi>墓著有孝經句解行世</hi>
　蘇和鷟<hi>公舉事實字丹生號拙嚴餘姚人幼有至性年十五母病甚籲天而泣刲股肉和藥進之</hi>
　　<hi>立瘳其後母思食瓜而方患下痢醫苦禁之不敢進而母卒和鷟遂終身不啖瓜每瓜時輒淚下承</hi>
　　<hi>睫初和鷟父元璞建姚江書院祀王文成以諸弟子配食之每朔望大昕伐鼔以儆衆講習麗澤承</hi>
　　<hi>聽者嘗數千百人元璞既殁和鷟振其墜緒請邑中黄宗羲為都講規畫措置秩然如經始時甞注</hi>
<pb n="KR2k0044_WYG_184-24a"/>
　　<hi>過庭家訓詔子姓晝之所為夜必書之族有不才子見絶於父久矣和鷟召與共食乘間為陳大義</hi>
　　<hi>及情之不能自已者垂涕泣道之其人忽以顙搏地曰吾不可以為人嗣是父子如初二子滋忭滋</hi>
　　<hi>恢俱成進士</hi>
　楊學泗<hi>鄉賢留祀冊字魯嶧諸暨庠生幼穎悟讀書輒能自解年十四喪父哀毁骨立勺水不入</hi>
　　<hi>口者五日啜粥茹素祭奠哀號三年如初喪母病躬親湯藥衣不解帶者累月病亟醫藥罔效學泗</hi>
　　<hi>以鍼刺肉血淋漓下書詞告天願減己筭以益母壽如是幾晝夜母病果愈居恒羞瀡必躬凡可以</hi>
　　<hi>娱母心者必竭力羅致里人稱曰楊孝子先是康熙甲寅山寇盤踞紫閬當富春諸暨要隘兩邑震</hi>
　　<hi>驚泗奉母避亂偪處其地乃糾集鄉勇探其出没盡得賊虚實適制府以𠞰賊至暨密陳方畧領兵</hi>
<pb n="KR2k0044_WYG_184-24b"/>
　　<hi>進𠞰殱厥巨魁報㨗制府欲於疏内議叙學泗力辭曰老母在堂以功名故缺奉養豈子心所安酬</hi>
　　<hi>以金帛亦不受制府動容起敬年九十一卒</hi>
　胡拱軫<hi>山隂縣志年四十父母並八旬夜火拱軫起救方負母出火愈熾仍入救父樓傾身與父</hi>
　　<hi>同盡次早得屍以身蔽父體手䕶父面儼然如生妻周氏與子周同時燒死浙江巡按王元曦具題</hi>
　　<hi>建坊</hi>
　周樂<hi>山隂縣志字觀六山隂人家貧力學至性過人刲八嵗喪母哀毁骨立父洪寜疾篤與妻金氏同</hi>
　　<hi>股作糜以進疾乃瘳後數年父殁躬親畚鍤以營窀穸館榖所積捐置祭產以垂久逺性復好施遇</hi>
　　<hi>族黨冇貧困者多方賙恤鄉里稱之</hi>
<pb n="KR2k0044_WYG_184-25a"/>
　呉人紀<hi>舊浙江通志字肇殷弟希聖字再希蕭山人兄弟自相師友嘗讀書於白鶴寺盜入其室</hi>
　　<hi>所得止衣襆盜怒而縛之欲沈諸水既而盜曰盍舍其一兄弟爭死盜義而兩釋之</hi>
　竺王姐<hi>嵊縣志二十二都人竺思聖義子康熙庚戌春里中猛虎為患思聖為虎噬從兄思文往</hi>
　　<hi>救被囓死王姐奔與虎抱同溺水塘中尋脱走負父屍歸力乏死</hi>
　俞愼憲<hi>新昌縣志御史志虞子隨父官蜀中母吕疾晝夜視湯藥衣不解帶母殁扶櫬南還峽道</hi>
　　<hi>艱險勞瘁備至及父鼎革殉難南北道梗愼憲從兵火中載柩歸葬尤歴困苦</hi>
　丁應正<hi>鄉賢留祀冊蕭山貢生父病亟具疏遍禱諸神願以身代家人莫知也越旬日身殞而父</hi>
　　<hi>疾竟瘳檢其書篋得疏稿情詞哀懇出於至性邑人嗟歎稱為丁孝子</hi>
<pb n="KR2k0044_WYG_184-25b"/>
　趙萬全<hi>公舉事實㑹稽人甫離襁褓父即逺遊迨長痛父不歸日夜號泣請於母往尋父縁崖涉</hi>
　　<hi>水七更寒暑抵大同遍覔無蹤遇父舊徒指往父墓一慟幾絶啟墓有金蝶自内飛出撲入萬全懐</hi>
　　<hi>中人謂孝感負骸歸里卜葬後廬墓三載朝夕哭奠作思親録以遺後人</hi>
　胡惟𢎞<hi>公舉事實字大生會稽人父應麟患痼疾醫藥罔效惟𢎞自集方書晝夜侍側衣不解帶</hi>
　　<hi>者十五年疾漸愈雪夜父渇思食梨惟𢎞遍求野外不得欲入城而門已閉遶隍號泣忽有一軍士</hi>
　　<hi>指負堞一舍引之至得梨以歸詰旦往謝堞下不復有□惟闗忠義祠在焉始悟為神使父殁營葬</hi>
　　<hi>東湖躬負土石沼隄植水橘數十丈人稱孝子隄年七十二卒有息吹堂文集</hi>
　趙璧<hi>題旌册諸暨人嵗飢賣薪負米以供二親父患肺癰越險採藥及卒三年廬墓側雍正四年奉</hi>
<pb n="KR2k0044_WYG_184-26a"/>
　　<hi>旌</hi>
　胡廷贊<hi>公舉事實字夢錫㑹稽人康熙庚子舉人年十三母周氏病篤刲股和羮以進母即愈人</hi>
　　<hi>稱孝童授室後竭力奉養龥天以己壽益父母母年八十三父年八十八母疾衣不解帶者數月母</hi>
　　<hi>殁同父卧寢六載及父病醫者欲以蟋蟀和藥廷贊先取二蟋蟀跪禱於天自吞之而後進母嗜鮮</hi>
　　<hi>銀魚殁後見魚輒嗚咽不忍食生平濳心理學辨晰朱陸同異多所發眀每朔望必集家人宣眀家</hi>
　　<hi>法雖盛暑不去衣冠鄉黨奉為模範</hi>
　徐振<hi>公舉事實㑹稽人父萬化家頗饒裕康熈甲寅耿逆猖獗偽將方徳功嘯聚嵊邑執萬化索助</hi>
　　<hi>餉時振甫九嵗奮身追至逆寨號痛於門逆威以軍法神色不變遂釋其父囚置散室中兩月後以</hi>
<pb n="KR2k0044_WYG_184-26b"/>
　　<hi>監役醉卧與父乘閒脱歸夜行晝伏越五日抵家父避難遭寒濕左足生腕疽拇指將潰振為吮毒</hi>
　　<hi>月餘疽竟愈奉母顧孝養尤至振子威逺其母章性嗜魚病中思食青魚羮隆冬無覔威逺跳入池</hi>
　　<hi>中捕之果得人謂孝感母卒廬墓終喪寢苫枕塊遭沙土之毒諸兄勸之歸不從後父殁哭踊幾絶</hi>
　　<hi>嘔血數升復廬墓上而沙上之毒愈深兩足至不能步履卒年僅三十二人謂徐氏世孝</hi>
　張錦<hi>題旌冊㑹稽人年七嵗母病龥天求代者三十餘日得愈母殁哀毁骨立三年不茹暈飲酒父</hi>
　　<hi>瑛官雲南浪穹知縣卒於任聞訃徒步奔喪值呉逆叛道梗錦披荆榛冒白刃扶櫬歸里親負土築</hi>
　　<hi>墳廬墓側朝夕哭拜雍正十三年具題候旌</hi>
　　台州府<lb/>
<pb n="KR2k0044_WYG_184-27a"/>
　三國呉<lb/>
　鄧盧叙<hi>三國志注㑹稽典録處士鄧盧叙弟犯公憲自殺乞代</hi>
　許孝子<hi>名勝志許孝山在臨海縣之北四十五里舊傳有許姓者居喪至孝每一慟則羣鳥悲鳴</hi>
　　<hi>因以名之</hi>
　　<hi>謹按許孝子時代名氏俱失傳附録於此</hi>
　宋<lb/>
　郭琮<hi>杜範郭孝子碑至道二年台州黄巖孝子郭琮年七十四事母張氏備極恭順勤奉甘㫖寅夕</hi>
　　<hi>不懈逺妻子寢處母室不飲酒茹葷者三十年誦梵典禮佛塔積膜拜之數以七十餘萬計甘於勩</hi>
<pb n="KR2k0044_WYG_184-27b"/>
　　<hi>勞用祝母壽張年一百四嵗視聽不衰飲食尚强里黨異之聞於轉運使使馳詣其家召其母與之</hi>
　　<hi>坐飲以醇酎嗟賞良久遂奏上太宗覽而嘉之亟詔旌表其閭除其徭役</hi>
　杜誼<hi>宋史本傳字漢臣台州黃巖人事父母至孝父剛嚴誼獨失愛惴惴不自容伺顏色而後進繼</hi>
　　<hi>喪父母號慟晝夜不絶卜葬負土為墳往來十餘里日渡塘澗泥水没骭雖大雨雪未嘗少止手足</hi>
　　<hi>皸裂血流以漆塗之每覆一畚必三繞墳號而後去既葬苃舍墓傍負土終喪眀年呉越大水山皆</hi>
　　<hi>發洚推巨石走十數里台州山最髙而水又夜至旁山之民居廬墓田畜牧漂没者甚衆獨不及誼</hi>
　　<hi>邑人狀其事以聞詔書嘉奬事族父衍甚謹衍愛之均諸子以祖垂象廕入官至贊善大夫嘗知永</hi>
　　<hi>城縣後通判梓州卒子揆纔十六嵗哭誼墓旁卒</hi>
<pb n="KR2k0044_WYG_184-28a"/>
　鮑雍<hi>平遇黄巖山水記縣西南篤孝山宋南渡後有鮑雍者徙居山下孝養其親以孝表聞</hi>
　陳彞行<hi>台州府志字清臣臨海人徽猷待制公輔之子紹興二年進士初宰欲大用其父彞行獻</hi>
　　<hi>書曰日暮途窮倒行逆施此最不可若爾則平生名節掃地矣父感其言遂以鯁直終</hi>
　周彥通<hi>台州府志黄巖人紹興中葬母藥山廬於墓下二紀乾道四年連夕甘露降墓松上陳守</hi>
　　<hi>巖肖狀以聞彥通力辭乃紀以詩</hi>
　潘仁丑<hi>赤城㑹通記字景商天台人少喪父哀毁幾絶事母至孝溪流暴漲母病仁丑尚穉能架</hi>
　　<hi>木以濟寇至以身捍母伏橋下母得不死母亡居喪盡禮邑令劉儼聞於朝乾道間表其門後人名</hi>
　　<hi>其坊曰旌孝橋曰孝義</hi>
<pb n="KR2k0044_WYG_184-28b"/>
　呉沆<hi>仙居縣志字仲元淳熙二年武科知昭靖二州以母老乞養母病刲股及故廬墓三年</hi>
　項璣<hi>虞集項孝子墓誌臨海項氏有子曰璣有至性喪親致毁過時猶孺慕身負土為塋廬居三十</hi>
　　<hi>年朝夕奠如初喪兵部侍郎商飛卿為立傳</hi>
　許魯瞻<hi>朱文中許孝子傳天台人嗣從子母徐守志撫之成立適寇逼城徐年八十有四卧病不</hi>
　　<hi>能起諭魯瞻行子伯通亦請肩輿避難魯瞻曰汝盡子情我亦自盡子道勿多言侍母不去竟死於</hi>
　　<hi>刃元旌其閭曰母子節孝之門</hi>
　呉處仁<hi>赤城新志仙居人父為元軍所驅巡山呼子索銀以代死處仁趨軍語曰銀吾所藏也容</hi>
　　<hi>歸取以贖父及發窖則已為人所得矣乃曰銀無存者吾以吾頭來代父死其弟困又請代兄衆義</hi>
<pb n="KR2k0044_WYG_184-29a"/>
　　<hi>之俱獲免</hi>
　陳參生<hi>赤城新志黄巖人元軍至負母逃林莾中母曰我老病垂盡汝速去俱死無益也參生垂</hi>
　　<hi>涕不忍去遂為賊所殺</hi>
　陳思孝<hi>赤城新志黄巖人徳祐間元兵擾攘其母被掠而北莫知所之思孝日夜號泣與家人訣</hi>
　　<hi>誓不見母不還行七年至濮州得焉遂與母歸侍養益篤及卒居喪三年常在苫塊負土以葬鄉里</hi>
　　<hi>因其濮州得母咸呼為陳濮州而不名</hi>
　鄭憲<hi>赤城新志仙居人景定進士官至太常博士徳祐間元軍壓境憲奉母以逃歴深山中遇兵欲</hi>
　　<hi>刃其母憲抱持號泣以身翼之曰寧殺我遂俱遇害</hi>
<pb n="KR2k0044_WYG_184-29b"/>
　顧玉文<hi>赤城新志仙居人徳祐中元兵至台父被執玉文奮捍之頸被數刃與父俱仆移時乃甦</hi>
　　<hi>自是支離身無完形</hi>
　元<lb/>
　張舜功<hi>台州府志天台人太傅世傑之子自太傅殁於崖山奉母葉氏遯迹海濱徙居台邑義不</hi>
　　<hi>出仕平居未嘗北面坐語及起兵勤王事輒髮豎眥裂恨不同父狥國難母卒葬百家園廬於墓側</hi>
　　<hi>衰墨終身</hi>
　陶煜<hi>輟耕録元故白雲漫士陶眀元諱煜弱冠時事元武神甚謹母病心痛嵗瀕死者六七發醫莫</hi>
　　<hi>能愈眀元毎搯心嚼舌以代母痛一日危甚計無所出走禱元武前曰刲股割肝非先王禮今事急</hi>
<pb n="KR2k0044_WYG_184-30a"/>
　　<hi>矣敢犯死取一臠為湯劑神爾有靈疾庶其瘳禱畢即引刀欲下忽有二童自外躍入曰母自損我</hi>
　　<hi>天醫也明元大駭仆地乞哀童子取案上筆書十數字於几面擲筆二童子咸仆地隨呼家人救之</hi>
　　<hi>良久蘇乃隣兒也叩之無所知視其書藥方也隨讀隨隠即如方治之藥甫及口而痛已失終身不</hi>
　　<hi>再舉此事遂昌鄭元祐行狀㑹稽楊維楨誌墓皆不書非逸也畏譏而削之也雖然動天地鬼神莫</hi>
　　<hi>大乎孝或如俞跗岐扁依馮精魄以遂孝子之請也不然何有所謂天醫乎余得其實甚詳故寧受</hi>
　　<hi>左氏之譏不敢没眀元之孝㑹稽張憲撰</hi>
　杜文裕<hi>赤城新志字希大黄巖人捕盜有功補台州大閭巡檢以母病辭職歸養復調寧國之三</hi>
　　<hi>溪乃訴於江浙行省乞便養時母年九十三浙東憲副王侯行部至黄巖聞於朝建孝行坊以旌之</hi>
<pb n="KR2k0044_WYG_184-30b"/>
　陶忱仲<hi>劉基孝友堂記臨海人生八嵗而母卒繼母弗能愛及長娶呉氏相與謹事母終不能容</hi>
　　<hi>乃與妻出居於外勤苦織績以為食朝夕入定省弗曠而父與繼母自占其產不使忱仲得與久之</hi>
　　<hi>家日匱父且老繼母所生弟妹皆無以具婚嫁忱仲乃迎父及繼母於己養以其資為弟娶婦嫁其</hi>
　　<hi>妹咸得所由是繼母大感悟忱仲事益䖍門庭之内穆穆如也子凱讀書有文行以經學教授弟子</hi>
　　<hi>以其束修之入佐父治喪葬供祭祀悉如禮上世墓域有奪於勢家者咸贖而表之凱無兄弟惟一</hi>
　　<hi>妹適顧氏早卒凱為育其子女以成人故鄉黨之稱孝友者莫不曰陶氏父子云</hi>
　陳杲<hi>赤城新志字孔英叔夏之子至正壬辰夏四月方國珍亂台州趙宜浩率兵禦之賊奔潰四出叔夏</hi>
　　<hi>避難適遇賊將殺之杲伏父身上願代死賊斫之弟多遜復肉袒請代兄身被數創死而復甦後為山東</hi>
<pb n="KR2k0044_WYG_184-31a"/>
　　<hi>運使</hi>
　阮祖立<hi>臨海縣志字立道父患錮疾竭誠醫禱與其婦躬為浣湢扶持坐卧者二十餘年一夕隣</hi>
　　<hi>家失火父不能起祖立負之出疾呼其婦挾姑以從比出門則家已灰矣乃僦居僧舍供養無缺至</hi>
　　<hi>正中詔旌其門</hi>
　薛良能<hi>赤城新志寧海人元末羣盜起其父宗道遇害良能痛父死非命散家資養死士為父報</hi>
　　<hi>仇無何賊復至良能適病即率鄉兵逆之與賊戰不利左右勸良能走良能曰父仇不共戴天今不</hi>
　　<hi>能殺賊反自遁以偷生耶今日之事有死而已遂力戰而死</hi>
　周應顯<hi>天台縣志字伯煥父為人所害散財復仇方正學為作復仇記生平喜吟咏自號靈虚山</hi>
<pb n="KR2k0044_WYG_184-31b"/>
　　<hi>人洪武中徵聘不起</hi>
　曹潤<hi>台州府志字宗澤父進卿為委吏方國珍既敗明兵入城索戮遺黨進卿儀狀甚偉校卒疑而</hi>
　　<hi>執之家人驚逸莫顧潤冐白刃以身翼父哀求懇至傾家資與之乃始獲免</hi>
　明<lb/>
　謝温良<hi>赤城新志字伯遜黄巖人至正間客昌國奉母陳氏以居陳病癥刲股肉作糜以進母輒</hi>
　　<hi>差時昌國方内附會蘭秀山盜發海上朝命殱之昌國人悉竄匿山谷間温良獨侍母不去盜義而</hi>
　　<hi>釋之尋奉母還黄巖越一年往取故囊比至忽夢母盛飾坐堂上亟棄囊歸母果疾又一年母復病</hi>
　　<hi>痱手足痿痺不自舉眠食起居一出其扶持者凡十三載</hi>
<pb n="KR2k0044_WYG_184-32a"/>
　趙孝先<hi>臨海縣志名次起以字行洪武初為國子生父戍京師孝先告祭酒以願代狀不許訴於</hi>
　　<hi>禮部事聞詔許之孝先喜不自勝即變服以行士大夫競為詩以送方遜志為之序戍滿仕寳坻教</hi>
　　<hi>諭祀鄉賢</hi>
　戴彥信<hi>仙居縣志名原敬父養元饒於資與比隣陳某有隙陳坐籍没詭言寄鏹養元所遂并繫</hi>
　　<hi>獄彥信痛父寃訴於官願以身代詔釋養元而彥信竟没於獄人人嗟悼之</hi>
　林惟深<hi>台州府志字思源資性明敏論事當理洪武初父法當戌惟深白於官代父以行王原采</hi>
　　<hi>深加嘆服謂思源與方希直並駕特所少者問學耳</hi>
　陳圭<hi>明永化𩔖編黄巖人父叔𢎞為讐人告罪當死圭訴所司曰圭不能諫父陷父不義圭罪當死</hi>
<pb n="KR2k0044_WYG_184-32b"/>
　　<hi>幸原圭父使自新事聞上哀其孝欲赦叔𢎞刑部尚書開濟奏曰罪有常刑不宜屈法啟僥倖路遂</hi>
　　<hi>聽圭代父死叔𢎞遂謫雲南而死</hi>
　陳顏<hi>台州府志圭之族洪武中倭寇登岸居民驚駭散匿山中顏母葛氏老且病顏負而逃力不能</hi>
　　<hi>勝寇追及之母曰我病死在旦夕汝當自圖俱死無益顏不忍舍遂俱遇害</hi>
　朱煦<hi>眀泳化𩔖編台州人父季用被薦為福州知府洪武十八年詔天下盡革今嵗以上官吏為民</hi>
　　<hi>季用視事僅五月以例起入京論罪作城役嚴償重日數十緡已而季用又病痢資力弗任旦夕乞</hi>
　　<hi>死煦懼不敢離左右復戒二弟共守不少寐季用得不死時告枉甚重令益嚴告而謫戍逺方及被</hi>
　　<hi>極刑者凡數人煦謀於父僚友同役者曰吾無術以脱吾父訴不訴皆死萬一吾父由訴獲免雖戮</hi>
<pb n="KR2k0044_WYG_184-33a"/>
　　<hi>死萬萬無憾遂陳其情所司以聞上赦季用復其官同時縁此得免復官者十有四人</hi>
　趙公佐<hi>寧海縣志父糧役坐罪公佐兄弟四人議代行未決公佐於次居三獨奮曰以年序少者</hi>
　　<hi>當行而吾弟子幼可就逮者惟我遂就獄減死輸作終身</hi>
　余啟<hi>黃巖縣志字元明幼失怙事其母鄭克盡色養時家有滇南之役二兄議行末果啟毅然曰吾</hi>
　　<hi>兄皆有嫂氏不可行吾當行備歴艱苦閲三年乃返後授延平知事多異政</hi>
　王鍲<hi>明孝友傳黄嚴人隨父顯避賊顯被執將殺之鍲亟趨前請代賊遂殺鍲而釋顯</hi>
　危貞昉<hi>宋濂危孝子傳臨海孝子危貞昉字孟陽父孝先洪武辛亥進士官麟逰丞再遷陵川坐</hi>
　　<hi>法謫役江浦縣貞昉時為郡諸生聞之奔訴於郡守求代守以其名𨽻學籍難之貞昉號泣於庭左</hi>
<pb n="KR2k0044_WYG_184-33b"/>
　　<hi>右為之言乃如其請即日上道詣京師伏闕上疏曰臣父陵川丞不幸絓吏議輸作大江之濱筋力</hi>
　　<hi>向衰不能執事大母范氏春秋逾九十旦旦念之恐染霜露疾無以遂菽水之忱致抱終天之憾臣</hi>
　　<hi>犬馬之齒方殷願代父作勞使其歸養即死無恨疏奏上惻然從之貞昉乃解儒衣易短製欣然就</hi>
　　<hi>役質體尫弱不勝負任之苦越七月病卒</hi>
　何綱<hi>台州府志字維常臨海人永樂初有誣搆大獄者其父明復亦逮繫於京綱侍行曲意慰安既</hi>
　　<hi>而誣服論法應死綱懇惻以情愬於朝得謫景州居無何竭力謀免父歸歸而喪眀綱扶持調䕶不</hi>
　　<hi>離左右愈久益力後補邑庠生貢入太學六館之士聞其名咸推重之</hi>
　趙溥<hi>赤城新志寧海人父仲年為臨城令吏抵法誣仲年與知不能辨謫役江浦溥痛父非辜為書</hi>
<pb n="KR2k0044_WYG_184-34a"/>
　　<hi>詣執政自陳格弗奏溥走闕下撾登聞鼔上召問狀溥已三日不食且受提曵惕息未及對上以為</hi>
　　<hi>偽下大都督府詰問都督武人不察其情榜掠之誣服奏杖一百徙邊扶出死</hi>
　陳蟾<hi>萬歴寜海縣志字懐明西隅里人父國華南寧知府部使者誣其淹禁罪囚律應死蟾奮曰父</hi>
　　<hi>死吾生奚為乃擊登聞鼓乞以身代御史以聞上佯試之蟾辭色不變而執益堅遂赦之</hi>
　陳昂<hi>赤城新志寧海人父濬凱為桂林税課司大使為吏誣搆坐繫謫役江浦尋自江浦徙京師昻</hi>
　　<hi>從行代執役手足胼胝而事父無違色日食不給則傭作於市至暮得升斗以養父有兼食儲則又</hi>
　　<hi>代父執役如是四年父閔之謂曰吾老分且死汝歸養而母徒俱死無益也昻泣曰父死昻亦死爾</hi>
　　<hi>歸將何為竟相繼以没</hi>
<pb n="KR2k0044_WYG_184-34b"/>
　方孝聞<hi>史槩字希學孝孺同母兄年十三喪母輒稽典禮蔬食水飲越三年及父卒居宿於外祖</hi>
　　<hi>母亡亦如之每一號慟聲盡氣絶嘔噦出血杖而後起於是寖成羸疾行步傴僂守禮益堅徧學五</hi>
　　<hi>經而邃於易精求聖賢㫖趣篤實踐履文章理深意逺議論甚偉從學者甚衆孝孺嘗曰某所以麤</hi>
　　<hi>知斯道者非特父師之教實亦吾兄之訓也弟孝友字希賢孝孺庶母董氏出孝孺罹難亦就戮</hi>
　馮銀　馮沉<hi>台州府志臨海人銀字純端景泰庚午舉人父卒哀毁盡禮服闋成天順丁丑</hi>
　　<hi>進士觀政禮部特疏乞歸省母竭修瀡之養依戀不忍舍母促之就官乃攜季弟沉同行官刑部員</hi>
　　<hi>外郎人莫敢干以私沉字瑩端乙酉舉人時銀已得貤封遂慨然曰吾所以舍温凊於五千里者為</hi>
　　<hi>未有以報先人於地下耳今邀國恩獲追贈北堂白髮可不為逮存計乎遽引疾歸後登成化壬辰</hi>
<pb n="KR2k0044_WYG_184-35a"/>
　　<hi>進士補宿松令逾年邑大治以艱歸號慟過禮釋服遂不起人謂銀以養棄官沉為喪滅性皆無媿</hi>
　　<hi>孝子云</hi>
　丘鐔<hi>赤城新志黄巖人早喪母事父備極誠敬父年高無齒每食取精美者制為丸餅以進病革床</hi>
　　<hi>褥穢汚必躬自澣濯父卒遺命葬祖塋之側塋去家百餘里鐔悉力營葬如父命</hi>
　蔡大冶<hi>秦鳴雷孝格傳字朝佐一字㢘夫臨海人幼從竹江趙淵逰博究經史動順親意里稱孝</hi>
　　<hi>童父患痰暈母瘋疾家病傭書以供甘㫖丙夜吮痰揉體嘗湯藥扶起居櫛沐澣滌備極艱辛踰兩</hi>
　　<hi>紀如一日父病危號天仆地聞空中云香灰可救輒汲水煎汁進父飲未半倐天坼祥光照户父病</hi>
　　<hi>立瘳後父母繼卒蔬水骨立寢喪次各三年庭中紅榴忽發白華負土為墳鄉人助石營葬年近九</hi>
<pb n="KR2k0044_WYG_184-35b"/>
　　<hi>十終</hi>
　張壽鵬<hi>太平縣志高浦人嘗從父定一以州判之任和州至臨安道中父卒壽鵬奉柩歸葬廬墓</hi>
　　<hi>泣血不止有芝生於庭郡守以聞詔旌其門建孝感坊</hi>
　項茂<hi>黄巖縣志字仕昭景泰間貢入太學父殁執喪甚哀既葬廬於墓側事聞詔旌其門</hi>
　許柱<hi>天台縣志字邦興家貧奉親甘㫖獨豐處昆季友愛無間親亡廬於墓不問家事者六載</hi>
　陳垣<hi>臨海縣志字子崇號一厓童時喪父哀毁如成人既終喪攻舉子業𢎞治壬子領鄉薦授涇縣</hi>
　　<hi>教諭以行誼㢘耻率諸生轉國子助教甫三載當道論薦例得臺諫以母老願就閒秩擢汝南長史</hi>
　　<hi>居無何上疏乞歸養再三諭留乞益力乃諭以考績請封可以悦母遂弗果歸巳而憂念成疾既革</hi>
<pb n="KR2k0044_WYG_184-36a"/>
　　<hi>諄諄語曰我不孝我不孝卒年五十四祀鄉賢祠</hi>
　卜懐<hi>眀孝友傳寧海人父早卒母教之甚嚴常課其業輒以杖擊之母年九十六卒懐執母杖而泣</hi>
　　<hi>曰安得母復教我耶祀其杖於母側遂廬於墓有司上其事詔旌其門後嵗貢就銓以孝行擢首選</hi>
　　<hi>授鄖陽府通判</hi>
　馮學經<hi>臨海縣志字綸卿郡庠生母卒哭泣擗踊不欲生及葬結廬墓側茹素席藁朝夕哀號三</hi>
　　<hi>年不抵家墓上產芝草數莖有鹿馴擾其旁學使奬之卒年七十八</hi>
　陳紀<hi>台州府志字徳廉居父喪晝夜悲號寢處苫塊因得疾其妻令小婢餽藥叱而出之既祥且禫</hi>
　　<hi>猶疏食水飲邑佐以其子從學持巵酒相勸見淚下澘然遂止迄喪母廬墓三年一夕甘露降於庭</hi>
<pb n="KR2k0044_WYG_184-36b"/>
　　<hi>天順己卯領鄉薦通判寧國府清節凛然以廉吏稱卒年七十二</hi>
　應昌<hi>分省人物考字克盛仙居人走京師白母苦節得表閭㑹日者言母壽當盡即斷酒肉徒步歸</hi>
　　<hi>省比抵台母固無恙而兄病疫甚劇晝夜走山谷穿虎豹羣檢藥物仕為分宜尉聞母訃不食五日</hi>
　　<hi>比葬廬墓得痱疾衆舁之以歸終禫苫塊遇二親忌日輒號泣不食及年八十家人叩首請始一食</hi>
　　<hi>家甚貧竭力營宗祠以祀先人族里感其孝率慕而行之年八十四終子良官編修</hi>
　張世榜<hi>黄巖縣志字廷曉縣學生嘉靖戊午倭寇登陸世榜扶父避中道遇賊欲殺其父世榜哀</hi>
　　<hi>懇願以身代賊不從世榜脱巾擲地㦸手大罵奮前擊賊遂遇害袁令應祺上其事</hi>
　李翀<hi>台州府志黄巖人母陶氏遘危疾翀刲股作羮以進母疾漸蘇比卒苫塊如禮自號其室曰思</hi>
<pb n="KR2k0044_WYG_184-37a"/>
　　<hi>齋</hi>
　徐永治<hi>台州府志字用禮天台人弱冠父簡正為族人誣搆繫獄而卒永治誓復仇一日仇出執</hi>
　　<hi>鋤立道側若治田狀候其過而殺之詣父墓告曰仇已復矣即至官伏罪卒於獄</hi>
　王士業<hi>臨海縣志字建叔號乾齋襄裕少子性至孝念父母春秋髙諸昆咸食禄王朝終身願依</hi>
　　<hi>子舍以盡色養廕授詹事府主簿天啟辛卯陞郡司馬聞父訃出都十八日抵家髀肉騎傷見骨血</hi>
　　<hi>透重茵脱韁時不自覺也擗踊號絶週一夜方甦及葬廬墓三年哀毁骨立竟卒於墓側子立墀字</hi>
　　<hi>伯彤亦以孝聞</hi>
　裘忠廉<hi>天台縣志字忱赤九都人母病目一年服藥無效每日以舌䑛之母目復眀邑令旌其門</hi>
<pb n="KR2k0044_WYG_184-37b"/>
　葉維藩<hi>臨海縣志字价叔父官楚府典膳維藩念定省逺隔躡屩走二千里啟楚王假歸王感其</hi>
　　<hi>孝許之扶持還里盡<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>
                        <graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之歡以子貴贈奉直大夫</hi>
　陳守約<hi>舊浙江通志陳臣謙函輝子疾亟子守約刲股以療之臣謙聞而嘆曰生為忠臣子死為</hi>
　　<hi>孝子父瞑目無憾矣遂卒</hi>
　柯澄<hi>台州府志字廣生黄巖人六嵗失恃事繼母章以孝聞補邑増生敦行博文督學三舉優行</hi>
國朝<lb/>
　管迪<hi>公舉事實黃巖人父景煦早世母解氏方娠矢志守貞及生迪七嵗能事母以孝稱年十三知</hi>
　　<hi>父葬所在離家十許里外日往省視夜則趨歸侍母一日途晦遇虎迪惶怖仆地虎搖尾而去里人</hi>
<pb n="KR2k0044_WYG_184-38a"/>
　　<hi>親見其異順治丁酉海賊犯縣治城破掠居民甚夥迪負母避梅梁港遇賊迪身冐白刃泣跪曰寧</hi>
　　<hi>殺我毋傷我母賊傷其右臂而去得免母殁哀毁骨立既葬廬墓終身</hi>
　洪日慶<hi>台州府志字初明號監兹臨海人生未週即喪母王氏事父暨繼母甚孝與異母弟天慶</hi>
　　<hi>友愛每聞人言及所生母即嗚咽流涕喪耦殯郊外為盜所發當道窮訊之父語之曰發棺重律誰</hi>
　　<hi>肯吐實以伉儷故累無辜其何以安日慶即赴邑述父意願割痛屈法以全隣里道府聞之咸謂父</hi>
　　<hi>眞仁人子眞孝子父疾嘗藥侍寢衣不解帶既卒哀毁骨立葬後廬墓三年子七人若臯登乙未進</hi>
　　<hi>士封日慶戸部郎中卒年八十有七</hi>
　金華府<lb/>
<pb n="KR2k0044_WYG_184-38b"/>
　　秦<lb/>
　顏烏<hi>異苑東陽顏烏以純孝著後有羣烏烏鼓集所居之村烏口皆傷一境以顏至孝遂名縣為烏</hi>
　　<hi>傷王莽改為孝烏以彰其行</hi>
　三國呉<lb/>
　斯敦<hi>金華先民傳烏傷人父偉為廷尉失議當坐死敦叩閽泣血請以身代呉主嘉其孝赦偉罪仍</hi>
　　<hi>旌其門俗因呼敦葬處為孝義塘</hi>
　晉<lb/>
　許孜<hi>晉書本傳字季義東陽呉寧人孝友恭讓敏而好學二親没柴毁骨立杖而能起建墓於縣之</hi>
<pb n="KR2k0044_WYG_184-39a"/>
　　<hi>東山躬自負土不受鄉人之助以方營大功乃棄其妻鎭宿墓所列植松栢亘五六里時有鹿犯其</hi>
　　<hi>松栽孜悲嘆曰鹿獨不念我乎眀日忽見鹿為猛獸所殺置於所犯栽下孜悵惋不已猛獸即於孜</hi>
　　<hi>前自撲而死自後樹木滋茂無犯者元康中郡察孝廉不起巾褐終身年八十餘卒邑人號其居為</hi>
　　<hi>孝順里咸康中太守張虞上疏詔旌表門閭其子生亦有孝行圖孜像於堂朝夕拜焉</hi>
　唐<lb/>
　陳太竭<hi>浦陽人物記縣人武鼎之子親亡即墓手藝松柏終身衰麻形質枯悴哀哭弗輟每奠果</hi>
　　<hi>肴烏鳥不啄</hi>
　應先<hi>唐書孝友傳先東陽人冊府元龜父亡廬於墓側有芝草連理樹詔旌表門閭</hi>
<pb n="KR2k0044_WYG_184-39b"/>
　唐君祐<hi>唐書孝友傳君祐東陽人冊府元龜睿宗先天二年江西道按察使奏君祐喪母哀感鄉</hi>
　　<hi>曲廬於墓次有芝草三莖生焉</hi>
　馮子華<hi>唐書馮宿傳宿父子華婺州東陽人廬親墓有靈芝白兎號孝馮家</hi>
　五代<lb/>
　何千齡<hi>浦陽人物記浦江人孝友著稱同居四世貞明六年旌表其閭</hi>
　宋<lb/>
　樓藴<hi>吕祖謙樓藴墓誌字季發義烏人母喪廢櫛沐鹽酪不入口結廬墓左繞塚哀號塚下耕者為</hi>
　　<hi>之墮淚負土築墳日自課三十肩塜高數仞鄉人合詞請於郡邑刺史遣從事勞之謝曰此人子之</hi>
<pb n="KR2k0044_WYG_184-40a"/>
　　<hi>常不願賞隣里强之不可嵗時祭享不用釋老楮幣終其世巫祝不至門人稱曰孝子龔應之請於</hi>
　　<hi>朝從祀顏烏廟</hi>
　董少舒<hi>金華雜識字師仲蘭溪人篤行著鄉黨父亡負土築塋廬其左有靈芝生紫葢黄榦時睦</hi>
　　<hi>寇壓境妄稱聖公能役隂兵少舒援唐陳碩眞興妖伏誅事綴文示衆衆悟相率抗賊所保萬餘人</hi>
　金景文<hi>純孝鄉録字唐佐蘭溪人祖父患噎醫不療景文雕飾佛像䖍禱即瘳父患疽祈以身代</hi>
　　<hi>父疾減葬母廬其左天光射墓五色爛然續廬父墳食蔬誦梵鳥鼠環聽几旁無怖狀風雹環四隣</hi>
　　<hi>獨不入其舍淳熙間郡守韓元吉以純孝名其鄉</hi>
　陳天隠<hi>金華雜識蘭溪人大觀時以孝弟睦婣任䘏忠和八字旌其門金華先民傳字君舉父兄</hi>
<pb n="KR2k0044_WYG_184-40b"/>
　　<hi>早喪事母馮以篤孝稱母卒卜葬於三峯之陽時六月赤日如焚先期禱乞雲霧覆棺已而果應葬</hi>
　　<hi>畢雲散人皆異之築廬墓次垢面蔬食終三年喪宣和五年郡守范之才表聞詔䘏其家列祀鄉賢</hi>
　鍾宅<hi>金華雜識浦江人淳熈中母病宅剔肝和藥以進病尋愈從子明亦刲股療母及眀有疾明弟</hi>
　　<hi>滿又刲股療眀皆瘳縣令李知退義其事為代輸租賦三年宅子文厚文廣尤友愛文廣妻求分文</hi>
　　<hi>廣即出之當時有金智深者母得危疾亦剔肝為餌母疾愈</hi>
　申大度<hi>嘉靖金華縣志與弟大康友愛甚篤既殁合葬任公嶺朱文公熹題曰孝友二申君墓</hi>
　吕皓<hi>金華先民傳字子暘永康人以出粟賑濟受知於倉使朱熹薦諸朝補郡文學淳熙中舉上禮</hi>
　　<hi>部㑹父兄為怨家誣搆速繫大理獄皓叩匭上書理其寃願納所得官以贖死且言無使聖世男子</hi>
<pb n="KR2k0044_WYG_184-41a"/>
　　<hi>不及漢一緹縈女子為殁身恨翊日下都堂議宰相白無例孝宗曰此義事安用例由是其父兄與</hi>
　　<hi>連生者五十餘人皆得釋再試禮部不第隠居桃巖山講學克己孜孜不倦父母既殁茹素三年廬</hi>
　　<hi>墓以終喪嘗自作雲溪逸叟傳以見志弟源亦以孝友見稱</hi>
　李悦<hi>天啟東陽縣志字公愉幼與兄懐避亂匿灌莽中懐為賊所執欲殺之悦急出曰此吾兄勿殺</hi>
　　<hi>吾請代寇欲併殺之賊首出召問曰汝何不惜死悦曰非不惜死顧兄有弱妻幼子我幼且無能為</hi>
　　<hi>故願以身代賊義之遂兩釋焉復給以識號使佩之曰有殺汝者以此示之由是兄弟並免於難</hi>
　徐文震<hi>嘉靖金華縣志字伯光尚義好禮數世同㸑淳熙十年詔表其居曰義門</hi>
　吕源<hi>萬厯金華府志字子中執親喪哀毁踰禮苫塊三年病革時兄逰江陵仰天大號曰不及見吾</hi>
<pb n="KR2k0044_WYG_184-41b"/>
　　<hi>兄一語而訣吾目不瞑矣人莫不哀之郡邑以孝弟聞於朝贈通直郎旌表其門</hi>
　賈南金<hi>萬厯金華府志字國寳金華人家貧傭書以奉菽水端平三年登進士第仕至饒州通判</hi>
　　<hi>二親繼殁晝夜哀號遂以喪眀旋搆疾卒</hi>
　周祖仁<hi>金華先民傳義烏人親喪廬墓朝夕號慟甘露降於墓柏人稱周孝子</hi>
　鄭綺<hi>宋史本傳婺州浦江人善讀書通春秋國梁學以肅睦治家九世不異㸑掲徯斯鄭氏孝友傳</hi>
　　<hi>綺字宗文事親孝父以非罪繫獄當入死綺欲見不可以頭觸圜扉出血上書請代郡守錢端禮偉</hi>
　　<hi>之為直其事母張得末疾綺保持若嬰兒但登圊必抱就之三十年不懈張好飲溪泉天旱泉竭濬</hi>
　　<hi>之弗能得仰天大慟水忽為湧張死欲葬適天雪方凝綺哭禱甚哀塚上雪一夜獨先釋人以為孝</hi>
<pb n="KR2k0044_WYG_184-42a"/>
　　<hi>感綺妻丁與姑誶語阮與姒不相能皆出之一日無疾召子孫列立先祠下㰱血誓曰吾子孫有不</hi>
　　<hi>孝悌不同釡㸑者天實臨之言已遂終後子孫九世同居自綺始乾道中有司上其行賜號曰沖素</hi>
　　<hi>處士</hi>
　鄭徳珪　鄭徳璋<hi>宋史鄭綺傳綺四世孫徳珪徳璋孝友天至徳璋素剛直與物多迕</hi>
　　<hi>仇家陷以死罪當㑹逮揚州徳珪哀弟之見誣乃陽謂曰彼欲害吾也何預爾事我往則姦狀白爾</hi>
　　<hi>去得不死乎即治行徳彰追至諸曁道中兄弟相持頓足哭爭欲就死徳珪黙計沮其行遂紿以無</hi>
　　<hi>往夜將半從間道逸去徳璋復追至廣陵徳珪已斃於獄徳璋聞之慟絶者數四負骨歸葬廬墓再</hi>
　　<hi>期每一悲號烏鳥皆翔集不食徳珪之子文嗣幼病僂徳璋鞠之如己子</hi>
<pb n="KR2k0044_WYG_184-42b"/>
　朱環<hi>金華先民傳字君玉義烏人仲父桂養為子桂後生璧因外環環益孝謹時境内多盜桂有白</hi>
　　<hi>金數百兩與璧窖蔵之璧夜發去反誣環桂怒褫環襦袴立雪中一晝夜不使去環恂恂謝過無一</hi>
　　<hi>言辨其寃桂死遇璧益厚環善讀書寳祐中嘗舉進士年八十六終於家</hi>
　徐文震<hi>眀一統志金華人尚禮好義數世同㸑徳祐年間宰相留夢炎署其門曰金華孝友之家</hi>
　元<lb/>
　戴珵<hi>宋濂戴府君墓誌字君玉浦江人曾遊浙西誤傳道卒母朱哭之喪眀珵歸露禱於天摘冬青</hi>
　　<hi>葉浸水䑛之目復明朱殁繼母傅生子惠秉家政資產一聽惠取勿與較年八十四終</hi>
　朱元<hi>宋濂朱環傳元字子初性警敏絶人元初有盜數千起縉雲過永康置砦峽源山抵元家甚邇</hi>
<pb n="KR2k0044_WYG_184-43a"/>
　　<hi>盜將劫元父環為謀帥元聞遽歸告父速避寇不聽復涕泣諫環罵曰豎子不解事江南内附久誰</hi>
　　<hi>敢叛耶元自度賊縛父去則是父從賊雖百喙莫能辨孰若殺賊自明乃與役夫傅參謀執刃伏垣</hi>
　　<hi>下或止之曰賊勢張甚汝不畏作葅醢耶元曰吾知有父爾若得白父以無罪雖萬死不恨㑹賊偵</hi>
　　<hi>騎至竟斫殺二人裊首市中以血手入示父乃負之逃賊平父得無罪</hi>
　羅時可<hi>掲徯斯羅孝子墓誌字以中金華縣人母劉氏卒卜地子午谷扶柩葬焉葬畢伏墓一慟</hi>
　　<hi>而卒時年二十五天乃昏慘羣烏哀鳴邑令上其行部使者以聞於朝</hi>
　眀<lb/>
　鄭欽<hi>分省人物考字子敬浦江人年十七父得羸疾醫言人血可治輒刺膚血以和藥既没痛悼終</hi>
<pb n="KR2k0044_WYG_184-43b"/>
　　<hi>身母疾凡三爇頂灼臂以籲天撫弟妹極盡恩意續完兄太和所著家規共七十三則自號青蓮居</hi>
　　<hi>士</hi>
　鄭淵<hi>獻徵録字仲涵浦江人母病踰年日夜抱持之積憂至疽發於背猶跪進湯藥母病革思得𤓰</hi>
　　<hi>食食已乃卒每𤓰時淵輒涕泣終身弗食𤓰居喪哀戚兩耳皆聾後居父喪哀毁骨立凡遇父母諱</hi>
　　<hi>日前期齋七日至日號慟行禮如初喪没身不變</hi>
　郭用賢<hi>天啟東陽縣志洪武初父仲達以才能舉典倉事奸黠者伺其隙中傷之法當死用賢奮</hi>
　　<hi>然曰吾父志行衆所共知茍為所屈安用我為直其寃於有司不得遂以身代死鄉人憐之為立廟</hi>
　　<hi>祀同時有陳文敵者父被逮赴京文敵求以身代不遂乃刻木為像晝夜置懐中終身齋素遇忌日</hi>
<pb n="KR2k0044_WYG_184-44a"/>
　　<hi>則望空遙拜哭泣盡禮哀如初喪五十餘年人未嘗見其笑</hi>
　傅致柔<hi>嘉靖金華縣志字守剛少遊呉立夫之門與宋濂善父病出市藥溪水瀑漲乘亂流以渡</hi>
　　<hi>如有物負其足者得藥歸父旋愈後父殁諸兄溺浮屠言將葬以火致柔哭泣旣絶不及救乃拾遺</hi>
　　<hi>骸筐中且逸去諸兄奪而投之淵復入淵得之裹以哀服奔宋氏託其友置棺以殮傭書得值買地</hi>
　　<hi>葬之廬於墓貧甚至并日一炊御史潘黼薦於朝辭不赴既卒濂銘其墓</hi>
　鄭洧<hi>方孝孺貞義處士傳字仲宗浦江人洪武中詔天下度田為圖命太學生董其役未幾有以賄</hi>
　　<hi>敗者連坐大家多處死時主家政者兄濂也當逮京師受重辟洧奮曰此行必不反吾兄年八十矣</hi>
　　<hi>而使之白首就吏乎吾當代行遂詣理自誣服竟以其年七月死金陵鄉人哀之</hi>
<pb n="KR2k0044_WYG_184-44b"/>
　田奐<hi>宋濂田氏哀慕詩集序同郡田君奐篤美有馴行母徐氏卒哀號慟哭將欲無生既葬遑遑焉</hi>
　　<hi>如有求而弗𫉬人或勸其還舍奐曰吾母在此奈何離母而去因結廬墓側人復勸之曰廬墓非古</hi>
　　<hi>奐號曰吾恨不死從吾母於地下古與非古吾弗暇計也於是寢苫枕塊疏食水飲終三年而後歸</hi>
　　<hi>鄉士夫聞之咸為太息作為篇翰以美之</hi>
　張壽祖<hi>金華先民傳字伯樗浦江人父早喪母患乳核荏苒二十年成癰忽潰夀祖吮出其毒遂</hi>
　　<hi>愈母年九十餘寢疾累嵗壽祖侍奉不懈母亡哀毁骨立洪武二十五年以耆老召歴事户曹除光</hi>
　　<hi>化知縣</hi>
　盛本源<hi>眀孝友傳蘭溪人洪武中兄本道被鄉里詿誤罪當死本源謂其兄曰兄未有嗣理不可</hi>
<pb n="KR2k0044_WYG_184-45a"/>
　　<hi>死我子女四人願以身代兄在我猶不死也遂毅然就吏代死</hi>
　周道觀<hi>兩浙名賢録字景暹金華人精於醫事父母極孝洪武辛巳以薦授魯府良醫正年八十</hi>
　　<hi>六乞休王手書全孝二大字以賜之人稱全孝先生</hi>
　宗祉<hi>眀實録金華縣人父殁哀毁廬墓三年母盲不能視物䑛其翳膜母目復眀後自太學生仕至</hi>
　　<hi>瀘州知州表其門曰孝行</hi>
　唐熊<hi>萬厯金華府志蘭溪人性澹泊躬修孝行母鄭年老失眀起居必敬扶持之不離左右伯兄以</hi>
　　<hi>刑部尚書養親歸熊恭敬承意代服其勞母氏安其養焉家貧幾不自給處之裕如雖兄陟上卿益</hi>
　　<hi>自勵所守終身不殖家產葢無於陵之避而有仲子之風</hi>
<pb n="KR2k0044_WYG_184-45b"/>
　趙滄<hi>東陽縣志本名為滄字宗淵幼有至性以孝聞既失恃繼母溺於所出滄每出遊學虐其妻鎖</hi>
　　<hi>之室中百方窘辱卒無怨言𢎞治辛酉領鄉薦值母誕辰遂不赴公車復盡推田廬以與諸弟而以</hi>
　　<hi>舊居自處母病瘋朝夕侍湯藥不倦母悔悟讒亦止後父母相繼殁哀毁兼至友愛二弟不衰人稱</hi>
　　<hi>之曰趙王祥</hi>
　黃嵐<hi>萬厯永康縣志性孝友㑹兄崇上輸課廷讞置重辟繫獄嵐聞徃省以貌相肖代繋赴京遇宥</hi>
　　<hi>獲免</hi>
　胡郴<hi>萬厯湯溪縣志字宗質兄以仇誣陷逮赴京師郴念兄老疾抱持慟哭請以身代籲官官憐之</hi>
　　<hi>竟從其請代戍遼陽十三年後以恩宥還鄉侍兄益謹年七十餘卒</hi>
<pb n="KR2k0044_WYG_184-46a"/>
　黃潾<hi>續浦陽人物記九嵗喪母朝夕哀慟得喘疾年二十三父當役潾請代行父憐其病遣兄滋往</hi>
　　<hi>潾曰寧有兄逺赴萬里而弟晏處室廬者乎固請父重違其意許之即詣省領文去間闗疾劇竟死</hi>
　　<hi>於途滋往收骸莫知其處逾年始得其族人洵字永叔隠居著作尤工書體髫年父死非命悼慕終</hi>
　　<hi>身號抱戚子又培字仕茂出洵之門嗜學好古亦以孝聞俱有潾之風焉</hi>
　胡繁<hi>湯溪縣志兄為鄉民所誣謫戍遼陽繁以身代後恩宥還鄉年八十卒</hi>
　張應沛<hi>續浦陽人物記字汝霖父元京早逝居喪哀毁逢忌辰輒竟日流涕奉孀母備極承歡二</hi>
　　<hi>弟潞澤襁褓中撫之成立合㸑四十年以貢授太湖簿陞費縣丞數月聞仲弟故恐傷母心急告歸</hi>
　　<hi>哀痛成疾卒於途喪歸逺近畢赴楊太史守勤為表其墓曰孺孝</hi>
<pb n="KR2k0044_WYG_184-46b"/>
　邵<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
                    <hi>武義縣志父寢疾背負共卧起者三十年父年九十餘殁<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>亦七十餘哭至喪眀廬墓二年卒</hi>
　應綱<hi>萬厯金華府志字恒道永康人幼喪父其母胡守節撫之成立補弟子員綱事母老母有疾或</hi>
　　<hi>不食綱亦不食成化七年省試囘經錢塘覆舟人多溺死綱以母老寡居為念水中若有援之者獨</hi>
　　<hi>得無恙人以為孝感後任歸徳州訓導奉母就養孝愛逾篤母殁水漿不入口者三日廬墓三年𢎞</hi>
　　<hi>治十七年旌其門曰節孝</hi>
　王世名<hi>王世貞紀孝子王世名事武義諸生父與族子口語相失族子倚之墻築其顋傷死時世</hi>
　　<hi>名猶稚宗人捐族子之腴五十畝償世名世名飲泣受田供賦役外手籍其數市金封之嵗以為常</hi>
　　<hi>口不及父事晝夜讀書補博士弟子至婚娶舉一子教弱弟使有成立其於族子以兄禮禮之無間</hi>
<pb n="KR2k0044_WYG_184-47a"/>
　　<hi>每嵗旦謁父主前卜之不吉則掩泣而退至卜得吉乃走冶工鑄一利刃鐫姓名於背伺族子飲醉</hi>
　　<hi>歸袖刃揮之立死囊其首歸於父主前曰幸不辱拜辭其母曰弟壯可養有孫不鬼餒矣疾趨至縣</hi>
　　<hi>出袖中牘且出其藏金令義之繋於麗譙之上謂族子毆世名父死世名殺應斬之人當減徒然法</hi>
　　<hi>必檢父屍而後獄可成世名聞之自譙投而下敗面折肢曰吾往者不聞之官懼暴我父骨今乃為</hi>
　　<hi>我暴父骨也吾杜吾口矣自是絶不食積十日死令嗟賞久之為祠以祀孝子</hi>
　傅寛<hi>續浦陽人物記字孟宏少負膽智甫冠父遭仇家中以重辟寛請代行父憐其少不許寛曰緹</hi>
　　<hi>縈幼女能詣闕上書矧男子乎遂往訊榜掠無完膚猶伏地咄咄訴辨卒白其寃後御史廉狀壯之</hi>
　　<hi>為棹楔以旌其孝孫文理粤衞叅軍聞母病掛冠歸刲股療母愈遂終養不出從弟亨蒙慷慨仗義</hi>
<pb n="KR2k0044_WYG_184-47b"/>
　　<hi>亦有理風</hi>
　黄瑭<hi>續浦陽人物記字均璧父陶以累當赴京瑭請代行吏議充廣西軍瑭任之告歸取行資瑭子</hi>
　　<hi>保字孟安又請代既而從征蠻宼没於陣初保娶陳氏甫嵗餘生子崗未週而保死守節育子教之</hi>
　　<hi>成立云</hi>
　黄謐<hi>續浦陽人物記字君静父隆為仇家誣搆當詣京師謐毅然往白而卒子良昶字孟舒痛父早</hi>
　　<hi>世寢食不忘或語及輒泫然流涕事母石極甘㫖之奉至老不裒母年逾八十卒兄良嗣以非罪械</hi>
　　<hi>繫至京良昶從行詣理代服法司義之俾贖其罪而歸人皆稱其賢</hi>
　趙枋<hi>崇禎浦江縣志母病三年衣不解帶既卒栝寇入境人皆逃匿枋獨扶柩哭寇亦哀之不犯</hi>
<pb n="KR2k0044_WYG_184-48a"/>
　尹振<hi>嘉靖金華縣志母周氏患瘋時振年尚幼保扶不離膝下稍長孝養益篤朝夕侍養躬滌溺器</hi>
　　<hi>母亡哀傷成疾而卒</hi>
　湯伯瑜<hi>武義縣志十嵗喪父貧不能葬稍長徒跣負土以葬其母王氏苦節六十二年足不踰閫</hi>
　　<hi>織絍自給伯瑜傷母志奉甘㫖惟所欲母患癰法宜潰以砭勿忍口吮之赤黄洴流而愈又暑痢掖</hi>
　　<hi>起藉眠不解帶者數月母年八十七終廬墓三年學道巡按給扁獎奨嵗給粟帛</hi>
　項思諭<hi>崇禎浦江縣志傭樵以養寡母甘㫖竭力母患瘋疾三十年嵗歉難給賣妻以終養迨殁</hi>
　　<hi>廬墓終身衰麻云</hi>
　楊天龍<hi>崇禎浦江縣志鐵工為業母病聞割股可瘳即引刀割以少復口銜鐵鈎摘割方寸和糜</hi>
<pb n="KR2k0044_WYG_184-48b"/>
　　<hi>以進母食愈後三年病如初復割復愈有村豎陳應相聞其風母病藥不效亦割股療之愈</hi>
　施伯穎<hi>崇禎浦江縣志字長孺幼善屬文性尤至孝七嵗從父延賢讀書於杭州之仙林寺父患</hi>
　　<hi>疫垂斃伯穎泣禱迦藍夜夢一青衣指寺後桃樹云此杪能活爾父覺取進服之立瘥母陳寢疾刲</hi>
　　<hi>股療之者再竟以股瘡甚發痘疹遂不可治族人哀之</hi>
　朱助<hi>金華雜識字士貞湯溪人母卒廬墓家燬於火而師萊堂扁出煨燼若新盆柏蒼枝致黃鳥卵</hi>
　　<hi>育馴而不驚家有母犬老瘠病瘡其兒啣食食之人歎為孝感三異</hi>
　徐文敏<hi>金華先民傳武義人父早卒母朱遺腹生文敏及長事母孝母患瘋疾百方醫療不痊乃</hi>
　　<hi>斷酒肉每夜叩北辰祈以身代越四年勿懈忽一夕夢老人示以方如方劑藥母服而愈其孝老而</hi>
<pb n="KR2k0044_WYG_184-49a"/>
　　<hi>彌篤正徳間朝廷旌其母節後十年知縣張沐核其孝行以聞未報而卒其母年逾九十乃終</hi>
　王晁<hi>金華雜識字公亮東陽人居貧養親曲盡孝道母卒廬墓三年邑令張立嘗雪夜往覘之藉苫</hi>
　　<hi>單薄晁僵卧其上齒相擊有聲而嗚咽號哭不自禁立大歎賞</hi>
　呉滄<hi>萬厯金華府志東陽人幼失怙比長竭力事母母没廬墓三年又以早孤不得廬父墓復補三</hi>
　　<hi>年嘉靖初北上乞表母節至揚子江值颶風大作舟欲覆滄泣曰死不足惜吾母之節冺矣叩頭籲</hi>
　　<hi>天風頓息得免抵京疏上詔旌其母後士民以滄孝行具聞亦得旌表</hi>
　潘琢<hi>金華雜識字時循蘭溪人母患瘋㾧琢衣不解帶痒疴疾痛隨意搔摩梳洗水火皆身理之母</hi>
　　<hi>久卧思起乃制軟輿與弟舁之惟母意所適與之遊衍如是七年母死廬墓者九年</hi>
<pb n="KR2k0044_WYG_184-49b"/>
　徐克仁<hi>萬厯金華府志東陽人母疾朝夕奉養歴寒暑衣不解帶竭誠醫禱母病尋愈後以夀終</hi>
　　<hi>克仁哀毁骨立葬母誠東結廬於墓晨夕拜奠三年悲號不置後父病醫禱如母及終亦廬墓三年</hi>
　　<hi>有斃蛇馴兔之祥巡按李天寵旌其孝</hi>
　鄭應朝<hi>鄉賢留祀冊浦江人性至孝父殁廬墓三年生母黃氏遘疾躬嘗湯藥衣不解帶者六十</hi>
　　<hi>餘日及殁三年不御酒肉不聽音樂事繼母鍾氏色養備至無異所生崇祀鄉賢</hi>
　倪大海<hi>金華先民傳永康人祖病日夜侍奉不離側焚香告天願減已齡以延祖壽後祖年踰九</hi>
　　<hi>十乃終大海哀毁踰禮廬墓三年繼母李患癰吮之而愈及殁又廬墓三年有司具奏旌其門</hi>
　龔曇<hi>分省人物考字汝霖義烏人年十七父演病躬侍湯藥衣不解帶比卒哀毁殯葬如禮事母尤</hi>
<pb n="KR2k0044_WYG_184-50a"/>
　　<hi>謹孝養凡四十年母卒廬墓苫塊饘粥奠獻悲號三年如一日有司以聞詔旌其門賜八品官</hi>
　王應麟<hi>義烏縣志眀季兵亂隨父出避父為亂兵所執勒金錢無所有將殺之應麟抱父哭訴曰</hi>
　　<hi>家貧無有若欲殺父願以身代兵即殺之父獲免</hi>
國朝<lb/>
　張密<hi>鄉賢留祀冊浦江人順治甲申奉父避難山中山賊忽至家人悉奔竄密負父匿叢莽間與賊</hi>
　　<hi>遇欲加害密呼號以身衞父受賊捶擊血透重衣氣幾絶猶手不釋父賊感其誠相率散去父子俱</hi>
　　<hi>得全父患疽百藥無效密為吮其毒始得愈令令表其閭曰純孝之門</hi>
　傅文權<hi>題旌冊義烏人六嵗喪父事母以孝稱家貧菽水不給日則提筐拾薪夜則製寓錢以易</hi>
<pb n="KR2k0044_WYG_184-50b"/>
　　<hi>粟供母朝夕母疾醫藥罔效文權叩天請代疾漸瘳後母以壽終號泣擗踊水漿不入口終身孺慕</hi>
　　<hi>若嬰兒然康熈三十五年具題奉旌</hi>
　張徳冠<hi>題旌冊浦江縣學生康熈甲寅負母避難山中遇寇義不降辱賊以利力扼頸徳冠罵不</hi>
　　<hi>絶口捐軀殉之康熙五十一年具題奉旌</hi>
　張眀經<hi>題旌冊蘭谿人九嵗喪父哀毁如成人事母晨昏定省五十年如一日母故擗踊悲號哀</hi>
　　<hi>感行路既葬廬墓三年雍正四年具題奉旌</hi>
　杜文孟<hi>題旌冊東陽人性至孝母病思食鮮魚文孟臨淵號哭魚忽自泉中躍出人稱孝感父逺</hi>
　　<hi>出歴年不歸文孟泣請於母徒步訪父歴險阻逾萬里凡荒崖絶壑深林穹谷靡不至後竟無所遇</hi>
<pb n="KR2k0044_WYG_184-51a"/>
　　<hi>文孟亦以疾卒於旅次雍正四年具題奉旌</hi>
　杜時融<hi>題旌冊東陽人父殁邊陲時融聞訃倉皇呼夭擗踊冐烽燧走萬里扶櫬南還奉寡母先</hi>
　　<hi>意承志孺慕終身雍正四年具題奉旌</hi>
　方應秩<hi>題旌冊字朝音浦江人父大奎性嚴肅應秩先意承志曲盡心力母周氏卒應秩廬於墓</hi>
　　<hi>所寢苫枕塊哀毁骨立不御酒肉者三年後居父喪如喪母時遇祭辰輒悲慕號泣雍正八年具題</hi>
　　<hi>奉旌</hi>
　<lb/>
　<lb/>
<pb n="KR2k0044_WYG_184-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百八十五<lb/>
</p>
<p>
</p>
  </div>
</body>
</text>
</TEI>
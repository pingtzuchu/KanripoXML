<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百七十九</head> <lb/>
    <p>
<pb n="KR2k0044_WYG_178-1a"/>
欽定四庫全書<lb/>
　浙江通志卷一百七十九<lb/>
　人物<hi>六</hi>
　　文苑<hi>二</hi>
　　嘉興府<lb/>
　漢<lb/>
　嚴忌<hi>漢書鄒陽傳陽與吳嚴忌等俱仕吳皆以文辨著名嘉靖浙江通志忌本姓莊避明帝諱稱嚴</hi>
　　<hi>由拳人與司馬相如俱好詞賦哀屈原受性忠貞而遭暗世乃作詞歎而述之曰哀時命遭景帝不</hi>
<pb n="KR2k0044_WYG_178-1b"/>
　　<hi>好詞賦無所得志聞梁孝王右文通賔客乃徒歩入梁受知孝王與鄒陽枚乗俱見尊重而忌名尤</hi>
　　<hi>盛世稱莊夫子</hi>
　嚴助<hi>漢書本傳㑹稽吳人嚴夫子子也或言族家子舉賢良對䇿百餘人武帝善助對獨擢為中大</hi>
　　<hi>夫是時朝廷多事上令助等與大臣辨論中外相應以義理之文大臣數詘其尤親幸者東方朔枚</hi>
　　<hi>臯嚴助等而助最先進拜㑹稽太守奉三年計最詔留侍中有竒異輒使為文及作賦頌數十篇</hi>
　晉<lb/>
　干寶<hi>晉書本傳字令升少勤學博覽書記召為著作郎中興草剏中書監王導上議請備史官勅寶</hi>
　　<hi>等漸就撰集於是寳始領國史厯遷散騎常侍著晉紀自宣帝迄於愍帝五十三卷其書直而能婉</hi>
<pb n="KR2k0044_WYG_178-2a"/>
　　<hi>咸稱良史性好陰陽術數留思京房夏侯勝等傳嘗撰集古今神祗靈異人物變化名搜神記以示</hi>
　　<hi>劉惔惔曰可謂鬼之董狐又為春秋左氏義外傳注周易周官凡數十篇及雜文集皆行於世</hi>
　　<hi>謹按海鹽縣圖經引徐泰志云晉史寳新蔡人而一統志云寳自新蔡徙嘉興父瑩𦵏海鹽五行記</hi>
　　<hi>載寳為海鹽人則南渡徙居實自瑩始寶固海鹽人無疑也</hi>
　唐<lb/>
　顧況<hi>海鹽縣圖經字逋翁家縣南五十里之横山劉長卿攝縣有過橫山顧山人詩皇甫湜顧況集</hi>
　　<hi>序翕輕清以為性結冷汰以為質煦鮮榮以為詞偏於逸歌長句駿發踔厲往往若穿天心出月脇</hi>
　　<hi>意外驚人語非尋常所能及最為快也以文入仕其為人𩔖其詞章從韓晉公於江南為判官入佐</hi>
<pb n="KR2k0044_WYG_178-2b"/>
　　<hi>著作不能慕順為衆排為江南郡丞累歲脱糜無復北意起屋於茅山意飄然将續古三仙以夀卒</hi>
　顧非熊<hi>海鹽縣圖經況之子一覽成誦好辨説氣燄陵轢為衆所抑乆不第然名在朝野長慶中</hi>
　　<hi>陳商放榜復下第穆宗怪無非熊名詔有司進所試卷覽之稱㫖追榜勅賜及第累佐使府大中間</hi>
　　<hi>厯盱眙尉慕父風棄官亦隐茅山</hi>
　陸扆<hi>唐書本傳字祥文贄族孫光啟二年擢進士第累遷翰林學士中書舍人扆工屬詞敏速若注</hi>
　　<hi>射然一時書命同僚自以為不及昭宗嘗作賦詔左右皆和扆最先就帝覽之歎曰貞元時陸贄吴</hi>
　　<hi>通元兄弟善内廷文書後無繼者今朕得之累為尚書左丞徙户部侍郎同中書門下平章事從遷</hi>
　　<hi>洛桞㻧附朱全忠謀去衣冠有望者殺之白馬驛</hi>
<pb n="KR2k0044_WYG_178-3a"/>
　宋<lb/>
　謝炎<hi>宋史本傳字化南嘉興人慕韓栁為文與盧禎齊名時謂之盧謝禎㢲懦炎勁急反相厚善端</hi>
　　<hi>拱初舉進士知華容公安二縣卒集二十卷</hi>
　聞人宏<hi>正徳嘉善縣志字君度宋大觀三年進士授通州司法陳瓘貶台州宏從之遊識者羡其</hi>
　　<hi>髙誼後改知宣城轉通判常州卒有中興要覽周官通解經史旁聞并文集十六卷</hi>
　魯訔<hi>海鹽縣圖經字季欽同弟詧舉紹興五年進士官太府卿言支移折變事甚悉利弊詔可其奏</hi>
　　<hi>訔於詩喜杜工部嘗取其集考其年編次而箋釋之為十八卷世所傳冷齋杜詩定本是也</hi>
　趙孟堅<hi>嘉興府圖記字子固海鹽人系出安定郡王初以父蔭入仕後登進士第厯官集英殿修</hi>
<pb n="KR2k0044_WYG_178-3b"/>
　　<hi>撰知嚴州嚴人張均平報父仇坐死獄不决孟堅立辨之遷翰林學士承㫖孟堅修雅博識善筆札</hi>
　　<hi>工詩文多藏三代以來金石名跡又善作梅花水仙蘭竹於山水尤竒襟度蕭爽時比之米南宫年</hi>
　　<hi>九十七卒諡文簡弟孟淳能墨竹亦有稱</hi>
　李如箎<hi>正徳崇徳縣志字季牖居語兒東鄉少游上庠與諸倫魁皆友善所學益博聞益多天文</hi>
　　<hi>地理禮樂兵機之學靡不該通有東園叢説樂書行於世晚以特科官桐鄉丞</hi>
　莫䝉<hi>嘉興府圖記字養正崇徳人以文鳴太學京師指為東南之秀用特科拜官晚益游情翰墨詩</hi>
　　<hi>詞清婉有卧馳集十卷</hi>
　莫光朝<hi>正徳崇徳縣志字謙仲幼雋爽不凡長益刻厲至忘昏旦寒暑博覽强記屬文頃刻數百</hi>
<pb n="KR2k0044_WYG_178-4a"/>
　　<hi>言尤邃於易不拘傳注反覆論究超出衆見登淳熙進士第益閉戶讀書以充其學好為詩句法清</hi>
　　<hi>麗得意處不在唐人下改秩知江寜以撫字稱</hi>
　元<lb/>
　張伯淳<hi>嘉興府圖記字師道崇徳人九嵗舉童子科登咸淳進士擢太學録至元中被薦入見世</hi>
　　<hi>祖問冗官風憲鹽筴楮帛皆當時大議對悉稱㫖授翰林院直學士詔命皆出其手同修國史拜侍</hi>
　　<hi>講學士卒有養䝉文集行於世虞集為序</hi>
　孫固<hi>兩浙名賢録字以貞嘉興人性恬淡好讀書辟有署華亭縣學事與楊維楨陶宗儀詩筒往來著</hi>
　　<hi>聴雪齋稿</hi>
<pb n="KR2k0044_WYG_178-4b"/>
　俞鎮<hi>正徳崇徳縣志字伯貞早承父天民訓講朱輔之學長受業於鄧文原通五經尤精於易為文</hi>
　　<hi>一本經義延祐丁巳領鄉薦第一由教授厯典湖廣江西江浙文衡官至建徳路知事以文學顯於</hi>
　　<hi>世得其指授悉為聞人扁齋居曰學易門人稱為學易先生有修詞稿二十卷行世</hi>
　衛培<hi>嘉興縣志字寧深涇之曽孫也性端恪通經明於典故延祐七年充貢龍虎榜賦文不起草人</hi>
　　<hi>謂有楊馬才號月山先生著文十卷曰過耳集</hi>
　明<lb/>
　貝瓊<hi>正徳崇徳縣志字廷珍嘗從石門黃次山傳周易大㫖及聞楊鐵崖倡古文於會稽往從焉學</hi>
　　<hi>益進元季不就有司試往來華亭海昌間生徒雲集明初應詔入史局預編元史同軰稱其叙事直</hi>
<pb n="KR2k0044_WYG_178-5a"/>
　　<hi>而不詭尋校文浙省稱得人授國子助教凡五年以疾辭歸瓊才贍氣雄為一時俊傑而出處大節</hi>
　　<hi>尤有可觀著有清江集行世</hi>
　張翼<hi>一作翨檇李詩繫字翔南先世建徳人徙嘉興博極羣書屬文敏㨗好為竒澁語至正乙巳薦</hi>
　　<hi>於鄉與金絅俱以龍門賦中髙等明初徵入禮局事竣賜白金歸著有梓宇集</hi>
　陳約<hi>正徳嘉善縣志字博文父宗遠通五經子史元季放情湖海與楊亷夫顧仲瑛以詩倡和名重</hi>
　　<hi>於時約少承家學工詩洪武初召對稱㫖授大理寺卿調山西布政使卒所著有一黙居士集</hi>
　陶振<hi>檇李詩繫字子昌嘉興人自號釣鼇生學於楊亷夫治詩書春秋三經天才超逸吐語豪俊少</hi>
　　<hi>有神童名洪武間薦授吳江訓導嘗坐佃官房逮至京進紫金山金水河二賦得釋改安化教諭歸</hi>
<pb n="KR2k0044_WYG_178-5b"/>
　　<hi>隱九峯</hi>
　周鼎<hi>列朝詩集傳字伯器嘉善人博極經史為弟子師正統中大征閩宼沐陽伯金忠辟置幕下議</hi>
　　<hi>進取方畧多見用嘗與千戶龔遂竒從數騎入尤溪山寨降其衆而還幕府不知也宼平遇土木之</hi>
　　<hi>難格其賞授沐陽典史罷官歸遨遊三吳賣文為活吳中墓志譜牒皆出其手造請填咽年近九十</hi>
　　<hi>修杭州府志燈下書蠅頭字界畫信手不折紙為範毫髪不爽</hi>
　姚綬<hi>嘉興府圖記字公綬少攻古文詞大順進士為監察御史巡鹽兩淮鈎剔積弊淮飢畫䇿賑濟</hi>
　　<hi>流民賴以全活後出知永寜辭歸作滄江虹月舟遊泛甚適書畫妙絶一時詩文鬯逸著有大易天</hi>
　　<hi>人合㫖及雜集若干卷</hi>
<pb n="KR2k0044_WYG_178-6a"/>
　劉杰<hi>萬厯嘉興府志字季俊海鹽人幼穎敏讀書過目成誦學禮於許伯全受尚書於邵宏譽後棄</hi>
　　<hi>舉子業專意學古通聲律書數長於詩文成化改元徵杰修英宗實録晚年著作焕然徳器淳雅卓</hi>
　　<hi>為鄉士大夫儀矩</hi>
　周澤<hi>兩浙名賢録字天兩嘉善人博學有才為文清婉詩亦工雖不多作每一言出人競膾炙之成</hi>
　　<hi>化癸卯領鄉薦第一登進士累官福州同知轉贛州卒</hi>
　戴經<hi>萬厯秀水縣志字孟常成化丙午舉於鄉厯延平九江二郡司李居官執法甘淡泊六載官署</hi>
　　<hi>未嘗以家累自隨遷泰安知州致仕杜門著書有潯陽餘稿雙湖集行世秀邑前未有志志自經始</hi>
　徐泰<hi>海鹽文獻志字子元生而聰敏豪邁舉𢎞治甲子鄉薦授桐城學諭典江右文衡得士為多遷</hi>
<pb n="KR2k0044_WYG_178-6b"/>
　　<hi>蓬州學正蓬去鄉萬里山川險隔豁然大觀登臨覽古而文益進轉光澤令晚歸與弟咸攻古文詩</hi>
　　<hi>詞識者以為雄健過於方洲華藻超於雲谷卒年九十餘有玉池稿玉池談屑春秋鄙見女學詩談</hi>
　　<hi>海鹽志梓行</hi>
　徐咸<hi>海鹽縣圖經泰同母弟舉進士知沔陽州厯襄陽知府入覲中考功法歸居官寛簡持大體沔</hi>
　　<hi>多泰咸教民引渠灌泉倣吳地種稻襄有妖民惑衆罪其魁餘悉解散性孝友事親飲食必躬視仲</hi>
　　<hi>兄衰老迎養於家晚嵗築園城闉名小瀛洲遇勝日邀諸名流飲酒賦詩陶然自適著有近代名臣</hi>
　　<hi>言行録澤山野録四朝聞見録西園雜記東濵三稿</hi>
　張文憲<hi>石門縣志字廷鑑七嵗工八法以神童薦於朝孝宗召試乾坤二大字稱㫖令讀書翰林</hi>
<pb n="KR2k0044_WYG_178-7a"/>
　　<hi>給餼廪一時名公呼為小友嘉靖癸未成進士終工部尚書端凝詳慎正直不阿服官四十餘年侍</hi>
　　<hi>經筵修國史玉牒諸綸綍多出其手前後被賜不一以禮致政囊無餘積晏如也弟姪同居食不減</hi>
　　<hi>公藝門風年八十七卒遣官諭祭命有司治塋域又刻其殳山文集</hi>
　屠應埈<hi>萬厯嘉興府志字文升康僖勲之子方舞勺康僖與説史傳語半令懸㫁成敗若素習者</hi>
　　<hi>長而貫綜百家聲稱藉甚嘉靖乙酉舉鄉試明年成進士授庻吉士改刑部主事典江西試程義冠</hi>
　　<hi>絶一時尋改修撰進諭徳其為文善比事屬辭陳理𩔖情縱橫經史子傳而宗本子長詩法汛瀾百</hi>
　　<hi>家意有獨詣諸名家無不傾下之後移疾歸所著有蘭暉堂集</hi>
　董榖<hi>海鹽縣圖經字碩甫澐之子舉鄉試厯安義漢陽二縣令所至亷靖不苛好學工詩宦歸安貧</hi>
<pb n="KR2k0044_WYG_178-7b"/>
　　<hi>自怡當晝炊烟未舉猶散歩澉墅湖濵吟咏自若後侍父遊王守仁之門學識大進有性論一篇其</hi>
　　<hi>悟後筆也所著豢龍子四存前後集澉水志</hi>
　范言<hi>萬厯嘉興府志字孔嘉秀水人嘉靖丙戍進士自蒲圻令改學博轉國子監丞遷大理府同知</hi>
　　<hi>致仕言博綜經史善屬文與里中彭輅以文詞相頡頏范宗韓歐有體裁彭閎肆綺麗出入史漢兩</hi>
　　<hi>家各負氣不相下説者謂范馴謹而彭横肆所著有菁陽集</hi>
　王梅<hi>嘉興府志字時魁嘉靖壬辰進士授庶吉士改刑曹謫判滁州卒梅才氣雄邁嘗言人生如白</hi>
　　<hi>駒過隙所賴以不朽者志節文章耳自讀書中秘以直言廷杖左遷益肆力經國之業著有柘湖遺</hi>
　　<hi>稿</hi>
<pb n="KR2k0044_WYG_178-8a"/>
　胡憲仲<hi>海鹽縣圖經字文徵少倜儻負大志嘗上書督學使者求試書千言引韓退之蘇子瞻自</hi>
　　<hi>況嘉靖庚戍成進士時諳逹犯京師憲仲上議十欵且請自當一靣授南刑部主事倭方擾浙中憲</hi>
　　<hi>仲移書浙帥言偹倭三䇿帥臣用之率大騐遊鄭端簡之門博覽今古益留心經濟在都手抄列聖</hi>
　　<hi>史録搜覽六曹百司掌故奏議方乘諸書蘄悉概於中見之行事性好吟詩善同年粤東梁有譽引</hi>
　　<hi>交呉宗徐諸子來南都益搆思苦吟遘疾卒集三卷行世</hi>
　戚元佐<hi>萬厯秀水縣志字希仲嘉靖壬戍進士選儀部典禮多所匡贊宗藩一疏深憂碩畫人謂</hi>
　　<hi>不減賈洛陽陞尚寶卿告歸居家亷靖不為請謁文法西京詩宗李杜善書畫有青藜集往哲列傳</hi>
　沈元華<hi>萬厯秀水縣志字邃伯嘉靖壬戍進士少嗜學不事家人生産嘗左持觴右執卷伊吾至</hi>
<pb n="KR2k0044_WYG_178-8b"/>
　　<hi>丙夜意得處輒浮白自適凡天文地理靡不綜究嘗考古今方輿自唐虞三代以至明其形勝扼塞</hi>
　　<hi>要害皆有圖説仕至南京大理寺卿</hi>
　郁天民<hi>萬厯嘉興府志字元仲嘉善人厭薄舉子業肆力於古文詞為文援筆立就於國家典故</hi>
　　<hi>尤習著述殊富</hi>
　項元淇<hi>萬厯嘉興府志字子瞻秀水人狷介寡儔不事家人生産於書無所不窺工詩詞尤好臨</hi>
　　<hi>摹古法書善草聖每遊戲翰墨尺幅數行人競寶之嘗以貲拜上林丞非其好也遭内艱歸墓田丙</hi>
　　<hi>舍卒嵗食貧親知貴顯或厚遺之却弗受時與騷人衲子往來唱和談名理超超元箸季弟元汴博</hi>
　　<hi>物好古尤精繪事家藏丹青墨跡意得輒臨摹題詠其間自號墨林山人</hi>
<pb n="KR2k0044_WYG_178-9a"/>
　顧蓂<hi>萬厯嘉興府志海鹽人領鄉薦記誦閎博文詞贍麗尤長於酌古有讀書偹忘雜著人士多出</hi>
　　<hi>其門</hi>
　王文禄<hi>海鹽縣圖經字世亷少舉鄉薦屢上春官不第居身亷峻未嘗以私干人遇不平時叱罵</hi>
　　<hi>不避權貴戶田三百請編役如民佐邑令成均田法性嗜書聞人有異書傾囊購募得必手校縹緗</hi>
　　<hi>萬軸置之一樓俄失火大慟曰但力救書者賞他不必也所著有藝草邱陵學山邑文獻志衛志</hi>
　仇俊卿<hi>海鹽縣圖經字舜徵舉鄉薦知惠安縣終國子助教好讀書至老未嘗釋卷熟練時事雖</hi>
　　<hi>家居亦盡言倭寇時䇿戰守機宜上幕府多中窽隆萬間海塘圯上疏請修築卒年九十有二所著</hi>
　　<hi>瀛仙集通史他石海鹽縣志</hi>
<pb n="KR2k0044_WYG_178-9b"/>
　沈爚<hi>兩浙名賢録字士明武塘人弱冠舉於鄉凡十上公車不第日闔户手一編與弟炤自相師友</hi>
　　<hi>詩文抽自理學佐以蘇韓不為雕繪書法遒逸似米南宫所至問字屨滿户外茍非其人即貴壓梁</hi>
　　<hi>竇弗許也所著石聨遺稿行於世</hi>
　莫藏<hi>海鹽縣圖經字用行工詩文及眞草篆籀八分諸體鐫刻古印章繪花木禽蟲水仙皆可愛親</hi>
　　<hi>病嘗割股療之字弟篤友愛與賢士大夫交所著有佩觽稿詠史詩素軒稿五音字書辨譌</hi>
　沈懋孝<hi>天啟平湖縣志字幼真嘉靖壬戍進士隆慶戊辰改庶吉士授編修甲戌分考禮闈壬午</hi>
　　<hi>副考南畿遷南司業中蜚語謫歸其自言曰自二十五嵗脱科舉之習侍養七年無一日不探羣籍</hi>
　　<hi>故入館時已洞知作者門路在館二十五年亦無一日不誦覽而力嘗分五十掛冠始一意勒成一</hi>
<pb n="KR2k0044_WYG_178-10a"/>
　　<hi>家言且忘其衰老矣纂輯甚富頗多散佚所著有滴露洛誦石林四餘賁園水雲淇林諸編</hi>
　黃洪憲<hi>萬厯嘉興府志字懋忠秀水人隆慶丁夘鄉試第一辛未進士授庶吉士萬厯丁丑分校</hi>
　　<hi>禮闈江陵欲屬其子洪憲不可江陵廷責之聲色俱厲弗為動尋預修㑹典國史直起居注厯右庶</hi>
　　<hi>子少詹事侍讀學士日講官㑹忌者以試事中之遂乞歸洪憲端謹醇厚至取予尤嚴一介初為編</hi>
　　<hi>修時使朝鮮歸止擕圖書數卷諸牢禮庭實皆籍記遺譯者謝卻之朝鮮人為立卻金亭所著有皇</hi>
　　<hi>明文獻朝鮮志鑾坡制草學易詳説學詩多識</hi>
　沈自邠<hi>萬厯秀水縣志字茂仁萬厯丁丑進士選庻吉士授檢討纂修大明㑹典成遷修撰自邠</hi>
　　<hi>生而韶秀讀書窺大㫖發為文章清素冠冕無險巇詰曲態故自諸生至入館試輒高等為人恂恂</hi>
<pb n="KR2k0044_WYG_178-10b"/>
　　<hi>雅飭頗似其文</hi>
　馮夢禎<hi>列朝詩集傳字開之秀水人萬厯丁丑㑹元選庶吉士除編修與沈懋學屠隆以文章氣</hi>
　　<hi>節相豪時相不悦左官外謫量移南司業厯祭酒為南曹郎劾免遂不復出築室孤山之麓家藏快</hi>
　　<hi>雪時晴帖名其堂曰快雪風流𢎞長衣被海内有真實居士集若干卷為詩文疎朗通脱不以刻鏤</hi>
　　<hi>為工</hi>
　湯紹祖<hi>海鹽縣圖經字公孟七歲通古文詞長而躭讀聞有異書必百計購求以故藏帙獨富好</hi>
　　<hi>駢麗之文嘗取梁末及李唐文之可繼蕭選者為續文選三十二卷行世郊居讀書謝絶人事猶恐</hi>
　　<hi>俗客相溷每日以舫載書杙著水中央讀之薄暮歸以為常有清遠堂文稿</hi>
<pb n="KR2k0044_WYG_178-11a"/>
　李應徵<hi>檇李詩繫字伯逺嘉興人萬厯癸酉舉人一時名流皆與倡和往還十上公車乃就滁州</hi>
　　<hi>學博平生感憤一寓於詩情㫖婉約不徒以寫景述事為工著有青蓮館初編藿園集汗漫遊薊易</hi>
　　<hi>寓言寄苕漫草等集</hi>
　沈堯中<hi>檇李詩繫字執甫嘉興人萬厯庚辰進士起家縣令厯陞南刑曹博學嗜古明於典故纂</hi>
　　<hi>修郡志著有沈司宼集治統紀畧邊籌七畧髙士彚林等書</hi>
　李日華<hi>列朝詩集傳字君實嘉興人萬厯壬辰進士除九江推官累官太僕寺少卿告歸日華和</hi>
　　<hi>易安雅恬於仕進後先家食二十餘年能書畵善賞鑒一時士大夫風流儒雅好古博物祥符王惟</hi>
　　<hi>儉雲間董其昌為最日華書畵亞於其昌博雅亞於惟儉而㣲兼二公之長落落穆穆韻度頽然可</hi>
<pb n="KR2k0044_WYG_178-11b"/>
　　<hi>稱名士</hi>
　陳萬言<hi>舊浙江通志字居一嘉善人弱冠領浙解登萬厯乙未進士讀中秘書性孝友為文精思</hi>
　　<hi>攻苦剏闢户牖力還正始下逮臨池篆籀奇壬數學蔑不嘔心抉秘未授官卒著有文在堂集鈃園</hi>
　　<hi>集謙九堂續集</hi>
　周履靖<hi>嘉興縣志字逸之少羸去經生業專力為古文詞廢箸千金庋古令典籍編茆引流雜植</hi>
　　<hi>梅竹讀書其中所著詩盈百卷手書金石古篆隸晉魏行楷及畫史稱是劉鳯嘗作貧士傳遺之</hi>
　陳懿典<hi>秀水縣志字孟常號如岡萬厯丙子以儒士應試方擬元司臬以未經黌序疑之直指艴</hi>
　　<hi>然曰此卷豈當後人寜遲下科應不失第一也是冬補博士弟子己夘果領解壬辰成進士選庶常</hi>
<pb n="KR2k0044_WYG_178-12a"/>
　　<hi>授編修與修實録分撰同姓諸王傳時神宗皇儲未建忽傳三王並封之諭懿典抗疏祖訓無元子</hi>
　　<hi>並封之例移書首揆責之事得中止尋轉中允諭徳册封魯藩以目𤯝假歸葉向髙薦之起南翰林</hi>
　　<hi>學士不赴天啟初採輯肅顯兩朝有關修齊之要者𩔖成聖政聖學四卷上之中指切宦官不得干</hi>
　　<hi>政以寓規諌魏忠賢啣之㑹璫敗得免崇禎初晉少詹益堅初志里居三十餘年擁書萬卷卒年八</hi>
　　<hi>十五著有論孟貫義士陛紀畧諸書</hi>
　沈孝徵<hi>海鹽縣圖經字原萬萬厯戊戌進士主政工部董漕船清江行河髙郵擢憲副汝南告歸</hi>
　　<hi>屢薦不起孝徵神采溢發意興豪往而分署時與税璫抗節省水衡金錢萬計巨盗丁某為窟室藏</hi>
　　<hi>子女金帛無算殱之境以安剏長橋跨淮拯光州之病渉者告成獲龍神之應家居不治生産信腕</hi>
<pb n="KR2k0044_WYG_178-12b"/>
　　<hi>裁篇人莫能及有元暢閣集若干卷行世</hi>
　金九成<hi>王世貞金九成傳字伯韶嘉興人幼警敏善屬文九嵗題詩郡齋為郡守龔勉所器重年</hi>
　　<hi>十二補弟子員萬厯丙子舉於鄉再上春官失利歸卧武原望虞山著史論史辨各三十卷又别為</hi>
　　<hi>元史考誤四十卷詩格在高季迪袁景文之間五言今體尤為遒上</hi>
　劉世敎<hi>海鹽縣圖經字少彛為人伉爽於書無所不窺每落筆竒藻繽紛可愛自以門地高華才</hi>
　　<hi>情軼世不屑屑谿刻自苦飾容止服御斥買書籍古鼎彛又慕義聲急人難故業漸削萬厯庚子舉</hi>
　　<hi>北闈謁選授閩清令事悉治辦病卒世教於詩好李杜嘗取舊集之編年者分體次之序以行世自</hi>
　　<hi>為詩尤秀出文仿六朝儷體其所善即文通子山不譲也兼工行草尺牘有集十二卷</hi>
<pb n="KR2k0044_WYG_178-13a"/>
　胡震亨<hi>嘉興府志字孝轅海鹽人才識通敏為諸生即以經濟自負萬厯丁酉舉於鄉數上公車</hi>
　　<hi>不遇知合肥縣吏治之餘留意韜鈐嘗與劉綎論兵老将心折時議舉震亨邊才不果崇禎季年薦</hi>
　　<hi>補定州知州以城守功擢兵部職方司員外郎乞歸藏書萬卷日夕搜討凡秘册僻本舊典佚事遺</hi>
　　<hi>誤魚魯漫漶不可句讀者無不補綴揚𣙜稱博物君子所著唐詩統籖海鹽圖經續文選靖康咨鑒</hi>
　　<hi>録凡海虞毛氏書多震亨所編定也</hi>
　曹徵庸<hi>檇李詩繫字逺生平湖人萬厯戊戍進士官至山西汾州守為人清疎俊逸埽地焚香避</hi>
　　<hi>俗如凂每葛巾芒屨自肆山水間其冰雪軒詩曠蕩多出塵之想湖邑博學好古者長水太史以還</hi>
　　<hi>其流亞也</hi>
<pb n="KR2k0044_WYG_178-13b"/>
　沈徳符<hi>列朝詩集傳字景倩嘉興人太史自邠子於兩宋以來史乗别集故家舊事往往能敷陳</hi>
　　<hi>其本末家世仕宦習聞國家故事且習見嘉靖以來名人遺獻講求掌故網羅散失将勒成一家之</hi>
　　<hi>言以上史館惜有志而未逮也年四十始上春官不第而死</hi>
　沈如封<hi>舊浙江通志字慰先石門人工詩善屬文精八法通曉太乙六壬遁甲演禽九流家言構</hi>
　　<hi>樓黃墩觴咏其中有見山集北遊稿</hi>
　吳郡<hi>石門縣志字公治博聞强記下筆千言年十九舉於鄉授洪雅令改榮昌民安政舉以忤中貴</hi>
　　<hi>去官嗜歌詩徜徉西湖山水品題幾徧入殳山社汎艇乗月翛然獨往有學歩吟殳山社草</hi>
　錢龍珍<hi>嘉興縣志字松湲沉酣六籍出為制舉義無一語諧俗武林虞淳熙見其文許為第一著</hi>
<pb n="KR2k0044_WYG_178-14a"/>
　　<hi>有毛詩正義八卷臆易四卷倣吕東萊大事記著史編二百八十卷倣邱瓊山世史正綱著史綱三</hi>
　　<hi>十卷又著家鄉禮節四卷</hi>
　趙維寰<hi>嘉興府志字無聲平湖人抜貢舉萬厯庚子順天鄉試第一署海寜教諭陞南國子監丞</hi>
　　<hi>擢刑曹轉郎官歸為人負氣所至不肯依阿為監丞與大司成不相能欲掛冠司成謝之乃解居刑</hi>
　　<hi>曹既疏劾撫寜侯朱國弼罷之復與大司㓂甄淑訐奏并及御史劉之鳯以其沮格已疏也坐是奪</hi>
　　<hi>職杜門著書有二十一史快編快史拾遺諸書刋刻行世子韓字退之著攬言諸書孫沺字天來有</hi>
　　<hi>資眞集</hi>
　張奇齡<hi>許令典張竒齡傳字符九海鹽人年十二補博士弟子文譽鵲起最為馮夢禎所器重萬</hi>
<pb n="KR2k0044_WYG_178-14b"/>
　　<hi>厯癸卯舉鄉試凡十上公車不第開講席於西湖苕霅間巡撫劉一焜聘之主虎林書院學者稱太</hi>
　　<hi>白先生嘗訓學者曰與為贋經術不若為真詞章與為贋理學不若為真訓詁聞者歎為名言著有</hi>
　　<hi>鐵菴集藏笥集識大編問業紀事等書子惟赤順治乙未進士官工科給事中</hi>
　孫茂芝<hi>舊浙江通志字若英嘉善人博通經史閉户著書由貢選沔陽同知解職歸蕭然物外著</hi>
　　<hi>有讀經疑離騷繹硏秤齋稿等集</hi>
　范應賔<hi>舊浙江通志字光父嘉善人進士厯官主事精於經學名重一時片言落楮藏書家珍為</hi>
　　<hi>球璧</hi>
　宋鳯翔<hi>嘉興縣志字羽皇嘉興人游北雍中萬厯壬子鄉試第一文名震海内無論識不識咸稱</hi>
<pb n="KR2k0044_WYG_178-15a"/>
　　<hi>羽皇先生未第而卒</hi>
　徐𢎞澤<hi>嘉興縣志字春門所居當闤闠拂衣淡宕為詩𩔖元白晝出入子乆仲圭丹陽句曲間書</hi>
　　<hi>法從吳興而尤愛張伯雨時稱春門三絶晚登峩眉絶頂得山水之助歸而益工詩畫自號竹浪老</hi>
　　<hi>人子柏齡孝亷亦善詩畵為黃道周所重</hi>
　陳許廷<hi>嘉興府志字靈茂海鹽人陳際泰楊廷樞張采張溥咸與定交以薦授兵部司務移疾歸</hi>
　　<hi>博物洽聞尤悉掌故嘗辨杜遵道亳州檄文明祖不奉小明王元瑪哈穆特弑布尼雅實哩非阿勒坦所弑足</hi>
　　<hi>訂通紀諸書之訛所者有蘇菴集周易注傳演林左傳典畧漢書雋洪永紀事本末李義山詩箋</hi>
　姚士粦<hi>列朝詩集傳字叔祥海鹽人與里人胡震亨同學以奥博相尚蒐討秦漢以來遺文秘簡</hi>
<pb n="KR2k0044_WYG_178-15b"/>
　　<hi>撰秘册彚函若干卷䟦尾各為考據具有原委馮夢禎為南祭酒較刻南北諸史多出叔祥之手有</hi>
　　<hi>集四卷</hi>
　陳懋仁<hi>舊浙江通志字無功嘉興人性嗜古節俠自喜叅軍泉州不以簿書廢鉛槧記泉南事多</hi>
　　<hi>故牒所未偹足跡幾徧海内晚歸著述凡二十餘種李維楨嘗曰予周覽五十餘年僅得檇李陳無</hi>
　　<hi>功一人子藎謨篤行博學精考天文地理象數聲韻諸書皆有師法</hi>
　袁儼<hi>檇李詩繋字若思天啟乙丑進士授髙安令尋卒有抱膝齋集其詩神韻幽異彷彿晚唐至經</hi>
　　<hi>世之文尋源竟委無出其右者</hi>
　譚貞黙<hi>嘉興縣志字埽菴崇禎戊辰進士任工部假歸好古文詞居家十五年杜門益著書有見</hi>
<pb n="KR2k0044_WYG_178-16a"/>
　　<hi>聖編韻史蒐詮閲代新詩其間集詩騷詞賦化書數百卷行世嘉郡稱文學者自李太僕日華外唯</hi>
　　<hi>貞黙云</hi>
　曹勲<hi>檇李詩繫字允大號峨雪嘉善人崇禎戊辰㑹試第一授庶吉士官至禮部侍郎時門户角立</hi>
　　<hi>勲在講筵每隠䕶善𩔖侃侃言之乞養十年</hi>
　吳爾箎<hi>石門縣志字子虎爾壎弟家有藏書喜博覧間與同學鈎考古人逸事某事出第幾葉第</hi>
　　<hi>幾行射覆輒中細及音聲字畫俱能訂其譌舛年十四渡江謁倪文正元璐文正歎異曰江夏黃童</hi>
　　<hi>也值爾壎以殉難聞復遘母疾刲股和藥不敢哀號擗踊而奄奄氣息矣古文詞灑灑日萬言而義</hi>
　　<hi>闗可否一字不肯茍下喜賦詩登臨懐古語語皆本至性其人弱不勝衣而方寸嶽起萬夫莫奪著</hi>
<pb n="KR2k0044_WYG_178-16b"/>
　　<hi>有歸雲樓集若干卷</hi>
　姚澣<hi>舊浙江通志字公滌以蔭入太學嘗從常熟瞿式耜江右鄧履中婁東張溥游崇禎丙子就試</hi>
　　<hi>南都有國門廣業之選一時稱為月旦重纂編年史廣荆川左編集漢至隋為八代文統有書四十</hi>
　　<hi>笥部分𩔖聚惜皆散佚不傳</hi>
　朱茂曙<hi>汪琬朱茂曙傳字子蘅太傅國祚之孫知府大競子為人恂恂儒雅篤於孝友取予進退</hi>
　　<hi>介而有節太傅嘗蔭一孫以予茂曙茂曙不受叔某富而無子以次當嗣又不受悉以推諸弟浙江</hi>
　　<hi>巡撫董象恒者友壻也或勸往見之固辭不往少善屬文工行楷書能畫山水竹石為董文敏所稱</hi>
　　<hi>明季即棄去諸生業經史之外旁習天文醫卜諸家書逾數十萬言盡通其術晚雖書畫亦屏不復</hi>
<pb n="KR2k0044_WYG_178-17a"/>
　　<hi>為惟時寓於奕以自遣而已</hi>
　朱茂暉<hi>静志居詩話字子若秀水縣諸生以祖廕授中書舍人好博覧經史之外諸子百家靡不</hi>
　　<hi>兼綜古文詞元本六藝韻語不屑蹈襲前人尺牘日可百函華亭周立勲嘗云讀書能化臭腐為神</hi>
　　<hi>竒惟禾中朱子若有其法所輯禹貢補注徐孚逺謂當與程泰之傅同叔並垂著有晦在先生集</hi>
　吳麟玉<hi>舊浙江通志字稚貞秀水人少負才名放浪詩酒間家築小圃栽竹萬竿構數椽隱居其</hi>
　　<hi>中題為琅玕社與雲間陳繼儒釋智瑶倡和晚喜種梅調鶴自號澹雪翁有醉月軒閒吟草行世</hi>
　李標<hi>静志居詩話字子建嘉善人有東山遺稿精於戎機戰畧軍律營陣壬遁諸書史可法辟為記</hi>
　　<hi>室後可法死揚州渡江㑹𦵏其衣冠於梅花嶺歸而繞屋皆種梅賦詩三十首蓋自託於西臺之謝</hi>
<pb n="KR2k0044_WYG_178-17b"/>
　　<hi>參軍云</hi>
　孫曾楠<hi>舊浙江通志字讓生平湖諸生結廬秋涇人稱鐵菴先生雲間陳繼儒以家蔵楊廉夫鐵</hi>
　　<hi>冠鐵笛為夀曰冠貯竹葉酒笛作梅花弄此菴大不俗矣著梅間草竹裡吟學陶集數種</hi>
　吳統持<hi>舊浙江通志字巨手秀水人弱冠餼於庠文名籍甚崇禎中與妻項偕隱鴛湖焚香讀易</hi>
　　<hi>饘粥不繼嘗賣卜於四方徧厯齊魯燕趙之墟或稱胥山樵子所著典林十卷明月樓集項名佩淑</hi>
　　<hi>且才著有藕花樓集</hi>
　沈起<hi>静志居詩話字仲方嘉興縣學生嘗擬撰明書謂明不亡於流㓂而亡於厰衞㫁自成化十二</hi>
　　<hi>年秋始至設西厰止有學園録續集</hi>
<pb n="KR2k0044_WYG_178-18a"/>
國朝<lb/>
　俞汝言<hi>舊浙江通志字右吉秀水人少孤貧力學具經世才嘗遍遊四方蒐羅載籍讀所未見書</hi>
　　<hi>歸而閉户著述有漸川集諸書晚又著春秋平義十二卷四傳糾正一卷坐是兩目失明然猶令人</hi>
　　<hi>口誦諸書汝言口授所見使筆記之</hi>
　曹溶<hi>檇李時繫字潔躬號秋嶽秀水人崇禎丁丑進士官御史</hi>
<hi>國朝順治間厯副都御史户部侍郎出為廣東布政使    左遷山西陽和道裁缺歸里卒年八十三溶肆力</hi>
　　<hi>於文章尤工尺牘長箋小幅人共寶之詩與合肥龔鼎孶齊名人稱龔曹晚築室范蠡湖名曰倦圃</hi>
　　<hi>多蔵書勤於誦覧輯續獻徵録六十卷崇禎五十輔臣傳五卷外有静愓堂詩文三十卷</hi>
<pb n="KR2k0044_WYG_178-18b"/>
　王翃<hi>嘉興縣志字介人日以吟哦為樂有春槐秋槐二集里中諸子更唱迭和因有梅里派之稱詩</hi>
　　<hi>餘三千餘首長短諸體莫不偹</hi>
　錢士馨<hi>静志居詩話字稚農平湖人硏究經史多所撰述据尚書大小戴記春秋内外傳以補周</hi>
　　<hi>禮冬官賦詩能遠時習有賡笳集</hi>
　陸上瀾<hi>檇李詩繫字芳洲平湖人崇禎丙子舉人為文古奥年八旬手不釋卷所著詩文集并閒</hi>
　　<hi>齋志林湖邑記聞玊鈎小史諸書稱博雅者未之能及也</hi>
　王庭<hi>山西通志字言逺嘉興人順治己丑進士從平粤東授廣州府知府累陞江西布政使補山西</hi>
　　<hi>以冰蘖之操倡屬吏有進謁者輒朂令牧養百姓慎出納吏不得上下其手後乞歸庭制義堅凝陗</hi>
<pb n="KR2k0044_WYG_178-19a"/>
　　<hi>刻自成一子古詩出入陶韋律得杜法晚乃汎濫唐宋諸家著有秋閒詩三仕二西諸草四川名宦</hi>
　　<hi>冊庭由廣西副使提學四川公明造士有文翁化蜀之風</hi>
　彭孫遹<hi>呉農祥彭孫遹傳字駿孫號羡門海鹽人順治甲午舉於鄉己亥成進士官内閣中書舍</hi>
　　<hi>人康熙戊午開博學宏詞科大學士吳正治以孫遹薦明年三月</hi>
<hi>御試體仁閣親第甲乙取中五十人入史館充纂修明    史官而孫遹為第一識者謂制科不數舉與斯選</hi>
　　<hi>者較春秋得雋之榜為難而冠倫魁能欎為選首則尤儒生不世之殊遇也初授編修十年而至内</hi>
　　<hi>閣學士兼禮部侍郎旋晉少宰兼翰林院學士遂乞歸孫遹工詩詞與新城王士禎名埒時號彭王</hi>
　　<hi>嘗歩蕭寺寺僧方製琉璃長明燈請為賦孫遹諾之僧退煮茗以餉茗未熟而賦就著有柏悦堂集</hi>
<pb n="KR2k0044_WYG_178-19b"/>
　　<hi>南<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>集香奩倡和集金粟詞延露詞行世</hi>
　曹爾堪<hi>檇李詩繋字子顧嘉善人勲之子順治壬辰進士改庶吉士授編修累官侍講學士性强</hi>
　　<hi>記諸瑣屑事能舉其原委人一見輒不忘若與圖要害山川形勢指畫纎悉聽者神聳罷官歸偕二</hi>
　　<hi>三老友選勝賦詩與宋琬施閏章沈荃王士禎王士禄汪琬程可則稱海内八家有南溪集行世</hi>
　徐嘉炎<hi>嘉興府志字勝力嘉興人舉博學宏詞授檢討庚午主貴州試稱得人累官内閣學士兼</hi>
　　<hi>禮部侍郎嘉炎書過目終身不忘凡竒書逸典鴻覽之士未睹記者輒就咨焉著抱經齋集</hi>
　陸葇<hi>公舉事實字義山原名世枋平湖諸生入國學以高等授内𢎞文院中書舍人復舉順天鄉試</hi>
　　<hi>康熙丁未進士為原官尋管典籍十七年舉鴻博試一等改翰林院編修充明史纂修官庚午主鄉</hi>
<pb n="KR2k0044_WYG_178-20a"/>
　　<hi>試福建癸酉為順天武鄉試副考官儤直南書房出五臺金蓮花限韵賦詩立奏稱</hi>
<hi>㫖三十三年召翰唐八十九人試以豐澤園賦理學真    偽論</hi>
<hi>上親閲卷取第一遂由宫賛陞内閣學士兼禮部侍郎    一年乞休嘉興府志葇所著雅坪文稿十卷詩稿</hi>
　　<hi>四十卷詞譜三卷應試進呈詩文合刻一卷雜著若干卷</hi>
　李良年<hi>嘉興府志字武曾與兄繩遠弟符言詩者稱三李朱彞尊李良年行畧武曽嘉興人九齡</hi>
　　<hi>能作文十齡解賦詩持格律甚嚴嘗抄撮詩中禁字一卷授學者於詞愛姜堯章吳君持諸家故所</hi>
　　<hi>作特穎異嵗戊午以博學宏儒被薦入京師試不得意歸築秋錦山房坐卧其中弟子著録者日衆</hi>
　　<hi>崑山徐尚書乾學開書局於洞庭山招往助修一統志自是歸不復出卒年六十所著有秋錦山房</hi>
<pb n="KR2k0044_WYG_178-20b"/>
　　<hi>集</hi>
　徐善<hi>嘉興府志字敬可嘉興人棄科舉不治從學施博晚作易論及徐氏四易一天易闡圖書也二</hi>
　　<hi>羲易叙八卦也三商易辨十辟也四周易明四正八交之㫖也又為春秋地名考家傳藟谷集荘子</hi>
　　<hi>注周髀宻法㑹通弧矢六宗疏容圓寳絲網璇室洞詮</hi>
　沈進<hi>嘉興府志字山子嘉興人與同里朱彛尊日以詩篇酬和鄉人目曰朱沈未幾復與周篔賦古</hi>
　　<hi>今詩合一帙鄉人復以周沈目之游京師歸自號知退叟居藍村半巢教子讀書手自抄録陶然自</hi>
　　<hi>適所著有文言㑹萃行國録東園詩藍邨稿半巢居稿退叟行吟力圃蕭閒詞袁溪文稿共三十餘</hi>
　　<hi>卷子翼居喪盡哀甘露降於堊廬人稱其孝</hi>
<pb n="KR2k0044_WYG_178-21a"/>
　高士竒<hi>嘉興府志字澹人號江村由諸生入太學以書法稱</hi>
<hi>㫖注翰林授詹事府録事厯陞少詹歸里尋禮部侍郎召赴史局又以養母假歸晉詹事復即家拜</hi>
　　<hi>兼學士士奇性耽書凡秘府典籍悉資討論然性極謹宻侍直數十年出入扈從未嘗一語及温室</hi>
　　<hi>之對才情敏妙侍對詩文應聲立就邑有馮氏舊圃構江村草堂居焉卒諡文恪子輿庚辰進士官</hi>
　　<hi>翰林院編修</hi>
　周篔<hi>嘉興府志字青士與里人王汸褚標蘭谿范路海寜朱一是諸人相倡和朱彞尊周篔傳略嘉</hi>
　　<hi>興人遭亂棄舉子業就市㕓賣米有括故家遺書連船載以鬻者篔買得一船積樓下每日中交易</hi>
　　<hi>箕筥斗斛權衡滿肆撥亂書糠□中吟誦不輟為古今詩超超抜俗不輕襲前人片語有采山堂集</hi>
<pb n="KR2k0044_WYG_178-21b"/>
　　<hi>二十四卷詞緯三十卷今詞綜十卷析津日記十卷投壺譜一卷</hi>
　髙佑釲<hi>嘉興府志字念祖嘉興人父承埏嘗輯自靖録佑釲續成之博聞强記尤諳隆萬以來舊</hi>
　　<hi>事著懐寓堂詩膾炙藝林</hi>
　盛楓<hi>嘉興府志字黼宸嘉興人辛酉舉人為安吉學正嘗集明代遺獻為嘉禾徴獻録著安吉耳聞</hi>
　　<hi>録觀瀾録墨屑文集</hi>
　魏坤<hi>嘉興府志字禹平别字水村嘉善人乙卯舉人詩文敏妙著有倚晴閣詩鈔水村琴趣與嘉定</hi>
　　<hi>陸元輔海寜陸嘉淑訂忘年之欵詩詞日益工尋就試橋門撰石鼓賦國子師交賞擊節以為絶倫</hi>
　朱彞尊<hi>嘉興府志字錫鬯號竹垞秀水人太傅國祚之曽孫少聰慧絶人書過眼覆誦不遺一字</hi>
<pb n="KR2k0044_WYG_178-22a"/>
　　<hi>肆力於易書詩周官禮春秋左氏傳客遊南北必槖載十三經二十一史以自隨嵗己未以博學鴻</hi>
<hi>殿廷詞徵試授檢討充    取高等</hi>
<hi>起居注日講官辛酉主考江南既而歸里後數年駕幸河上至浙江</hi>
<hi>賜御書四字曰研經博物生平著書等身有經義考三    百卷曝書亭集八十卷日下舊聞四十二卷明詩</hi>
　　<hi>綜一百卷行世卒年八十一子昆田字西畯國子監生賢而有文</hi>
　沈季友<hi>嘉興府志字客子平湖人康熙丁夘副榜幼受知毛檢討竒齡長游太學都下咸以才名</hi>
　　<hi>推轂婦翁陸閣部葇有著作每引叅定焉所著南疑集迥紅集輯賦格柘上遺詩檇李詩繫行世</hi>
　吳震方<hi>嘉興府志字右紹號青壇石門人康熙丙辰進士由庶常改御史有晚樹樓詩稿行世</hi>
<pb n="KR2k0044_WYG_178-22b"/>
　沈廷文<hi>鄉賢留祀册秀水人天姿穎異讀書過目不忘父子兄弟自相師友戊辰</hi>
<hi>廷對賜一甲第一官    翰林院修撰</hi>
　髙孝本<hi>公舉事實字大立嘉興人三嵗時指氣字曰此即浩然之氣也長而研經酌史發為古今</hi>
　　<hi>文妙合軌範康熙辛未成進士選知涇縣以艱歸再補續溪兼委歙篆處膏不潤以廉直聞罷官士</hi>
　　<hi>民攀輪卧轍生平作詩甚富由登岱以迄遊台蕩諸山凡十七集其詩以遊而進晚嵗自訂固哉叟</hi>
　　<hi>未刪稿外存古三都賦雜賦二卷愚夫論二卷逰記二卷家傳一卷</hi>
　沈麟振<hi>公舉事實字武繩嘉善人少失父捧遺書不去手明季時為盗所脅遽抱書自沈於水謂</hi>
　　<hi>此祖父手澤當以死殉之適為漁父救免而諸書亦賴以存於是設教授徒負笈者雲集名公鉅卿</hi>
<pb n="KR2k0044_WYG_178-23a"/>
　　<hi>往往出其門下所著有詩注解易細評易簀時口占一詩而逝年九十</hi>
　沈麖<hi>嘉興府志字天鹿秀水人工詩賦家貧不廢吟咏縱遊天台武夷粤東所至率裒然成帙著有</hi>
　　<hi>籟閣詞箋琴嘯軒樂府等書</hi>
　　湖州府<lb/>
　南北朝<lb/>
　王韶之<hi>宋書本傳字休嘉父偉之為烏程令因居縣境好史籍博渉多聞泰元隆安時事小大悉</hi>
　　<hi>撰録之韶之因此私撰晉安帝陽秋既成時人謂宜居史職即除著作佐郎使續後事訖義熙九年</hi>
　　<hi>善序事詞論可觀為後代佳史高祖受禪復掌宋書後為呉興太守卒七廟歌詞韶之製也文集行</hi>
<pb n="KR2k0044_WYG_178-23b"/>
　　<hi>於世</hi>
　沈懐文<hi>宋書本傳字思明武康人善文章嘗為楚昭王二妃詩見稱於世除尚書殿中郎徴士雷</hi>
　　<hi>次宗南還廬岳何尚之設祖道文義之士畢集為連句詩懐文所作尤美詞高一座有文集傳於世</hi>
　邱淵之<hi>𢎞治湖州府志字孔元烏程人博學有識宋文帝即位以舊恩厯吳郡太守所著文章一</hi>
　　<hi>百卷</hi>
　邱靈鞠<hi>齊書本傳烏程人少好學舉秀才累遷員外郎泰始初黨錮數年禇淵為呉興謂人曰此</hi>
　　<hi>郡才士惟有邱靈鞠及沈勃耳乃啟申之領東觀祭酒靈鞠曰人居官願數遷使我終身祭酒不恨</hi>
　　<hi>也入齊遷大中大夫卒著江左文章録序起太興訖元熙文集行於世</hi>
<pb n="KR2k0044_WYG_178-24a"/>
　邱國賔<hi>南史王僧孺傳竟陵王子良開西邸招文學僧孺與太學生邱國賔並以善詞藻游國賔</hi>
　　<hi>呉興人以才志不遇著書以譏揚雄</hi>
　邱令楷<hi>南史王僧孺傳令楷吳興人竟陵王子良嘗夜集學士為詩令楷打銅鉢立韻響滅則詩</hi>
　　<hi>成皆可觀覽</hi>
　沈約<hi>梁書本傳字休文武康人篤志好學母恐以勞生疾嘗遣減油滅火而晝之所讀夜輒誦之遂</hi>
　　<hi>博通羣籍能屬文齊初直永壽省校四部圖書特被親遇遷著作郎梁高祖受禪封建昌縣侯累遷</hi>
　　<hi>尚書令太子少傅雖時遇隆重而居處儉素立宅東田瞻望郊阜嘗為郊居賦卒年七十三諡曰隱</hi>
　　<hi>約左目重瞳子腰有紫痣聰明過人聚書至二萬卷厯仕三代該悉舊章愽物洽聞當世取則謝𤣥</hi>
<pb n="KR2k0044_WYG_178-24b"/>
　　<hi>暉善為詩任彦昇工於文約兼而有之所著晉書宋書齊紀高祖紀邇言諡例宋文章志及文集一</hi>
　　<hi>百卷皆行於世又撰四聲譜以為在昔詞人累千載而不悟而獨得胸襟窮其妙㫖自謂入神之作</hi>
　邱遲<hi>南史本傳字希範烏程人八嵗便屬文父靈鞠嘗謂氣骨似我在齊以秀才累遷殿中郎梁武</hi>
　　<hi>帝平建鄴引為驃騎主簿時勸進梁王及殊禮皆遲文也及踐阼遷中書郎時帝著連珠詔羣臣繼</hi>
　　<hi>作者數十人遲文最美出為永嘉太守天監四年臨川王宏北侵以為諮議叅軍領記室時陳伯之</hi>
　　<hi>在北與魏軍來拒遲以書喻之伯之降還拜中書侍郎卒官遲詞采流逸時有鍾嶸箸詩評云邱遲</hi>
　　<hi>㸃綴映媚似落花依草其見稱如此</hi>
　吳均<hi>梁書本傳字叔庠呉興故鄣人好學有俊才沈約嘗見均文頗相稱賞天監初栁惲為吳興守</hi>
<pb n="KR2k0044_WYG_178-25a"/>
　　<hi>召補主簿日引與賦詩均文體清抜有古氣好事者或效之號為吳均體均表求撰齊春秋書成奏</hi>
　　<hi>之高祖以其不實勅付省焚之尋有勅召見使撰通史起三皇訖齊代均草本紀世家已畢惟列傳</hi>
　　<hi>未就普通元年卒均注後漢書九十卷著齊春秋廟記十三洲記錢唐先賢傳續文釋及文集二十</hi>
　　<hi>卷</hi>
　沈衆<hi>陳書本傳字仲師武康人祖約父旋衆好學頗有文才梁武帝剏千字詩衆為之注解召見於</hi>
　　<hi>文徳殿令為竹賦奏之帝手勅答曰卿文體翩翩可謂無忝爾祖陳高祖受命以衆州里知名賞賜</hi>
　　<hi>優渥超於時輩衆自奉甚薄永定二年以起部尚書監起太極殿恒服布袍芒屨攜乾魚蔬菜飯獨</hi>
　　<hi>噉之</hi>
<pb n="KR2k0044_WYG_178-25b"/>
　沈炯<hi>陳書本傳字初明武康人少有儁才為當時所重侯景之難王僧辨素聞其名於軍中購得之</hi>
　　<hi>酬所獲者鐵錢十萬自是羽檄軍書皆出於炯及江陵勸進僧辨令炯製表其文甚工當時莫有逮</hi>
　　<hi>者高祖南下與僧辨㑹於白茆灣登壇設誓炯為其文荆州䧟為西魏所虜魏人甚禮之炯以母老</hi>
　　<hi>在東恒思歸國恐魏人愛其文才而留之閉門却掃時有文章隨即毁棄嘗獨行經漢武通天臺為</hi>
　　<hi>表奏之陳已思歸之意其夜夢見有宫禁之所兵衛甚嚴炯便以情事陳訴聞有人言甚不惜放卿</hi>
　　<hi>還幾時可至少時便與王克等東歸高祖受禪加通直㪚騎常侍表請歸養不許文帝嗣位又表請</hi>
　　<hi>詔荅曰當令馮親入舍荀母從官用睹朝榮不虧家禮已勅所由相迎尊累使卿公私得所也文帝</hi>
　　<hi>重其才欲寵貴之㑹卒有集二十卷行於世</hi>
<pb n="KR2k0044_WYG_178-26a"/>
　姚察<hi>陳書本傳字伯審武康人六嵗誦書萬餘言年十二便能屬文父僧坦知名梁代每得供賜給</hi>
　　<hi>察為游學之資察用聚蓄圖書由是聞見日博永定初徐陵領著作引為史佐及陵譲官致仕等表</hi>
　　<hi>並請察製焉陵歎曰吾弗逮也太建初兼通直㪚騎常侍報聘於周沛國劉臻竊訪漢書疑事十餘</hi>
　　<hi>條並為剖析皆有經據臻曰名下定無虗士著西聘道里記叙事甚詳使還厯遷尚書祠部侍郎吏</hi>
　　<hi>部尚書領著作陳滅入隋授秘書丞勅成梁陳二史煬帝車駕巡幸恒侍從切問近對一人而已大</hi>
　　<hi>業二年終於東都所著漢書訓纂説林西聘玉璽建康三鍾等記及文集二十卷並行於世</hi>
　唐<lb/>
　姚思廉<hi>唐書本傳本名簡以字行察之子寡嗜慾惟一於學初察在隋嘗修梁陳史未就死以屬</hi>
<pb n="KR2k0044_WYG_178-26b"/>
　　<hi>思廉思亷表父遺言有詔聽續煬帝又詔與起居舍人崔祖濬修區宇圖志遷代王侍讀高祖定京</hi>
　　<hi>師府僚皆奔亡獨思廉侍王帝義之聽扶王至順陽閣泣辭去秦王為皇太子遷洗馬改著作郎𢎞</hi>
　　<hi>文館學士詔與魏徵共撰梁陳書思廉採謝炅顧野王諸家言推究綜括為二史以卒業加通直㪚</hi>
　　<hi>騎常侍卒諡曰康子班篤學有立志累拜戶部尚書始祖察嘗撰漢書訓纂而後之注漢書者多竊</hi>
　　<hi>取其義為己説班著紹述以發明祖義云</hi>
　徐齊<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>
                    <hi>唐書本傳字將道湖州長城人八嵗能文太宗召試賜所佩金削刀高宗時為崇文館學</hi>
　　<hi>士修書於芳林門累遷西臺舍人善文誥帝愛之令侍皇太子及諸王屬文以職樞劇許閒日一至</hi>
　　<hi>子堅</hi>
<pb n="KR2k0044_WYG_178-27a"/>
　徐堅<hi>唐書本傳字元固湖州長城人舉秀才及第為萬年主簿天授三年上言書有五聽令有三覆</hi>
　　<hi>慮失情也比犯逆詔使者勘人命至重萬有一不實者欲訴無由此不足檢下之姦亂適長使人威</hi>
　　<hi>福耳請如令覆奏又古者罸不逮嗣今選部廣責逆人親屬至無服者尚數十條臣請一切不禁以</hi>
　　<hi>申曠蕩聖厯中東都留守楊再思王方慶共引為判官方慶善禮學嘗就質疑晦堅為申解得所未</hi>
　　<hi>聞屬文典厚再思每目為鳯閣舍人様與徐彦伯劉知幾張説與修三教珠英時張昌宗李嶠總領</hi>
　　<hi>彌年不下筆堅與説專意撰綜條彚麄立諸儒因之成書累遷崇文館學士太平公主用事武攸暨</hi>
　　<hi>屢邀請堅堅不許曰吾非求高逃禍耳數外徙元宗改麗正院為集賢院以堅充學士從上泰山以</hi>
　　<hi>叅定儀典加光禄大夫堅於典故多所諳識凡七當撰次高選卒年七十餘諡曰文</hi>
<pb n="KR2k0044_WYG_178-27b"/>
　包融<hi>舊唐書賀知章傳神龍中湖州包融以吳士文詞秀發名揚於上京融遇張九齡引為懐州司</hi>
　　<hi>户集賢直學士人間往往傳其文</hi>
　萬齊<hi>嘉靖湖州府志故鄣人才名振當時與烏程包融㑹稽賀朝萬河南荆臣齊名號包萬荆賀</hi>
　沈千運<hi>兩浙名賢録吳興人攻苦詩文力追作者以詩益窮至老不廢吟哦元結篋中集序云千</hi>
　　<hi>運獨挺於流俗之中强攘於已溺之後窮老不惑五十餘年凡所為文皆與時異故朋友後生稍見</hi>
　　<hi>師效以正直而無禄位以忠信而乆貧賤誰為辨士吾欲問之其歎息如此</hi>
　孟郊<hi>唐書本傳字東野湖州武康人少隱嵩山性介少諧合韓愈一見為忘形交年五十得進士第</hi>
　　<hi>調溧陽尉縣有投金瀨平陵城林薄䝉翳下有積水郊閒往坐水傍徘徊賦詩曹務多廢鄭餘慶鎮</hi>
<pb n="KR2k0044_WYG_178-28a"/>
　　<hi>興元奏為叅謀卒張籍諡曰貞曜先生郊為詩有理致最為愈所稱然思苦竒澀李觀亦論之曰髙</hi>
　　<hi>處在古無上平處下顧二謝</hi>
　錢起<hi>唐書盧綸傳綸與吉中孚韓翃錢起司空曙苗發崔峒耿湋夏侯審李端皆能詩號大厯十子</hi>
　　<hi>起呉興人天寳中舉進士與郎士元齊名時謂曰前有沈宋後有錢郎終考功郎中</hi>
　沈亞之<hi>兩浙名賢録字下賢歸安人居小敷山下學於韓愈之門與皇甫湜詩文往來大和初登</hi>
　　<hi>第適李同㨗反朝廷授柏耆徳利行營諸軍訃㑹使亞之以殿中侍御史為其判官李祐平徳州同</hi>
　　<hi>㨗窮請降耆欲襲誅之亞之謂恐生諸将心且殺降不祥耆不聼竟誅同㨗諸将嫉其専冐攅詆之</hi>
　　<hi>文宗貶耆亞之亦貶南康尉</hi>
<pb n="KR2k0044_WYG_178-28b"/>
　楊衡<hi>西吳里語呉興人少隐廬山有竊其詩文登第者衡因詣闕亦登第見其人盛怒曰一一鶴聲</hi>
　　<hi>飛上天在否答曰此句知兄最惜不敢偷衡曰猶可恕也孟東野有悼吳興楊衡詩</hi>
　閻士和<hi>兩浙名賢録烏程人以詩名於時隐居不仕結菴道場山下名之曰歸雲與僧皎然為方</hi>
　　<hi>外交</hi>
　嚴惲<hi>呉興掌故字子重烏程人皮日休序云予為童在鄉校時抄杜舍人牧之集有與進士嚴惲詩</hi>
　　<hi>後至呉一日有客曰嚴惲予志其名乆矣遽懐文見造於是樂得禮而觀之其所為工七字往往有</hi>
　　<hi>清便柔媚時可逸駭於常軌未幾歸呉興以疾亡噫生以文詞聞於士大夫竟止此耶</hi>
　邱光庭<hi>呉興掌故烏程人列太學博士嘗承縣令余蟾檄請編集吳興遺事羅隐有酬光庭詩</hi>
<pb n="KR2k0044_WYG_178-29a"/>
　宋<lb/>
　陳舜俞<hi>傳詳循吏</hi>
　孫侔<hi>林希孫侔傳字少述吳興人幼孤力學七嵗能屬文既長讀書精識元解能得聖人深意多所</hi>
　　<hi>論撰慶厯皇祐間與王安石曾鞏知名於江淮間侔初名處字正之安石所謂淮之南有賢人者也</hi>
　　<hi>内行峭潔少許可不妄戲笑詩文嚴勁簡古卓然一出於巳自成法度如其為人嘗舉進士不中母</hi>
　　<hi>病且革頗恨不及見其仕嗚咽自誓終身不求仕客居吳門未嘗傳經教授而學者聞其風指多所</hi>
　　<hi>開悟元豐三年除通直郎致仕卒有詩四千篇雜文三百篇</hi>
　張先<hi>嘉靖湖州府志字子野烏程人康定進士知吳江縣詩格清麗尤長樂府有雲破月來花弄影</hi>
<pb n="KR2k0044_WYG_178-29b"/>
　　<hi>浮萍破處見山影隔墻送過鞦韆影之句時號張三影李公擇守吳興招集於郡圃為六客之㑹晚</hi>
　　<hi>嵗優游鄉里嘗放舟釣魚為樂仕至都官郎中有文集一百卷惟樂府行於世</hi>
　陸蒙老<hi>兩浙名賢録字元光歸安人博學善吟咏嘗為晉陵宰時州幕官有好䜛同列者一日同</hi>
　　<hi>㑹聞蟬幕謂陸曰君可吟此陸即席詠曰緑陰深處汝行蔵風露從來是稲粱莫倚髙枝縱繁響也</hi>
　　<hi>應回首顧螳螂其人聞之少戢</hi>
　劉燾<hi>嘉靖湖州府志字無言吳興長城人未冠遊太學與陳亨伯等以八俊稱元祐三年蘇軾知貢</hi>
　　<hi>舉稱其文章典麗遂中甲科尤善書筆勢遒勁黃山谷謂江左又生羊欣矣在館中嘗被詔修閣帖</hi>
　　<hi>十卷又注聖濟經有見南山集五十卷</hi>
<pb n="KR2k0044_WYG_178-30a"/>
　魯伯能<hi>兩浙名賢録安吉人博學强記九嵗通五經日誦萬言家貧無油夜乘月光讀書達旦厯</hi>
　　<hi>䖍州太守生平無他嗜惟以文翰自娱有集三百餘卷</hi>
　劉度<hi>嘉靖湖州府志字汝一長興人博覽强記内翰汪藻一見異之以制科薦登紹興進士厯臺諌</hi>
　　<hi>金人畔盟度條陳三䇿不報孝宗即位抗疏陳春秋正始之道著有傳言鑑右三十篇雜文三十卷</hi>
　施元之<hi>長興縣志字徳初以文章著聲試館職除起居舍人遷左司諌注東坡詩四十卷</hi>
　陳晦<hi>長興縣志字自明中童子科又中博學宏詞科仕至刑部侍郎兼中書舍人有文集三十卷</hi>
　陳振孫<hi>𢎞治湖州府志字伯玉安吉人所居號直齋博通古今為浙西提舉停廢醋庫邦人徳之</hi>
　沈瀛<hi>吳興掌故字子夀有文集葉水心適序曰吳興沈子夀少入太學名聞四方仕四十餘年絀於</hi>
<pb n="KR2k0044_WYG_178-30b"/>
　　<hi>王官再入郡三佐帥幕公私憔悴而子夀老矣其平生業嗜文字若性命在身甲乙自著累千百首</hi>
　　<hi>其為音瑰富精切自然新美又能融釋衆疑兼趨空寂觀其開闔疾徐之間旁觀而横陳逸鶩而髙</hi>
　　<hi>翔蓋宗廟朝廷之文非自娱於幽逺淡薄者也</hi>
　元<lb/>
　趙孟頫<hi>元史本傳字子昻太祖之後伯圭賜第於湖州故為州人至元二十三年程鉅夫訪遺逸</hi>
　　<hi>於江南以孟頫入見才氣英邁神采焕發如神仙中人世祖喜授兵部郎中累遷集賢直學士先是</hi>
　　<hi>僧格遣錫都等算天下錢糧已徴入數百萬未徵者尚數千萬民不聊生孟頫與阿里衮薩里善勸</hi>
　　<hi>令奏帝盡與蠲除帝從之民始甦又激奉御薩里使言僧格之罪帝遂案誅僧格仁宗在東宫知其</hi>
<pb n="KR2k0044_WYG_178-31a"/>
　　<hi>名累拜翰林學士承㫖榮禄大夫以字呼之而不名至治二年卒追封魏國公諡文敏孟頫所著有</hi>
　　<hi>尚書注有琴樂原得律吕不傳之妙詩文清逺竒逸飄飄有出塵想篆籀分隸真行草書無不冠絶</hi>
　　<hi>古今畵尤精緻楊載稱孟頫之才頗為書畵所揜知其書畵者不知其文章知其文章者不知其經</hi>
　　<hi>濟之學人以為知言</hi>
　趙雍<hi>𢎞治湖州府志字仲穆孟頫予仕同知湖州路總管府事雍豪爽有風概尤工於書畵得家傳</hi>
　　<hi>之秘</hi>
　魯琪璘<hi>𢎞治湖州府志烏程人為人古朴其學質實詩文雄壯為時所重</hi>
　王子中<hi>𢎞治湖州府志字居正武康人好學有詩名無仕進意柯敬仲虞邵菴皆相善率多唱酬</hi>
<pb n="KR2k0044_WYG_178-31b"/>
　　<hi>有掛蓑吟三卷行世</hi>
　張復亨<hi>𢎞治湖州府志字剛父烏程人博覽工詩文仕至泰州同知與趙孟頫牟應龍王子中陳</hi>
　　<hi>無逸陳仲信姚式錢選皆以能詩擅名號吳興八俊虞集嘗稱唐人之後惟吳興八俊可繼其音俱</hi>
　　<hi>有集行世</hi>
　錢選<hi>元詩選傳字舜舉號玉潭吳興人宋景定間鄉貢進士善畫用筆髙者至與古人無辨嘗借人</hi>
　　<hi>白鷹圖臨摹裝池以所臨本歸之主人弗覺也趙文敏早嵗從之問畵法文敏入朝諸人皆附以取</hi>
　　<hi>官爵選獨齟齬不合流連詩畵以終其身黃公望謂舜舉呉興碩學貫串經史人品甚髙而世往往</hi>
　　<hi>以畵史稱之掩其所學可謂深知舜舉者</hi>
<pb n="KR2k0044_WYG_178-32a"/>
　華質學<hi>𢎞治湖州府志字伯直長興人有俊才工詩集有箬溪集行世子廉字仲清亦能詩有翠微</hi>
　明<lb/>
　曹孔章<hi>𢎞治湖州府志字子文長興人通五經子史百氏無不究覧洪武初薦為烏程學教諭遷</hi>
　　<hi>湖州府教授所著詩文尚簡古</hi>
　沈夢麟<hi>𢎞治湖州府志字元昭歸安人少有詩名元時以乙科授婺州學正遷武康尹以疾辭洪</hi>
　　<hi>武間五主文衡於閩浙年九十三卒詩有盛唐風時人稱為沈八句有花溪集行世</hi>
　邵輔仁<hi>静志居詩話字友文歸安人少有至行不樂華靡母衣以綵帛赧顔不服長博通經史恥</hi>
　　<hi>為章句之學潘元明據湖州使人招之亡去洪武初始歸里有集失傳</hi>
<pb n="KR2k0044_WYG_178-32b"/>
　郯韶<hi>列朝詩集傳字九成吳興人好讀書慷慨有氣節辟試漕府掾不事奔競淡然以詩酒自樂作</hi>
　　<hi>詩追踪盛唐楊鐵崖以為與北州李才輩相上下</hi>
　王䝉<hi>列朝詩集傳字叔明吳興人趙文敏之甥畵山水師巨然得外氏法然不求妍於時為文章不</hi>
　　<hi>尚矩度頃刻數千言可就隐於黃鶴山自號黃鶴山樵人以此稱之元末官理問洪武初為泰安州</hi>
　　<hi>知州</hi>
　車昭<hi>𢎞治湖州府志字叔明徳清人不事産業惟嗜學結樓置書數百卷檢閲其中無間寒暑洪武</hi>
　　<hi>中本縣辟為儒學訓導昭能詩長於古選有臨清集</hi>
　許德華<hi>𢎞治湖州府志長興人少篤志於學嘗置别業於卞山蔵書數百卷自號潛齋州郡累辟</hi>
<pb n="KR2k0044_WYG_178-33a"/>
　　<hi>不起卒年八十有潛齋集</hi>
　楊復<hi>兩浙名賢録字遂初長興人刻苦問學善古文詞力還古雅不修藻繢元言空部無不研解嘗</hi>
　　<hi>日抄唐韻數過得字義之精永樂初領浙江鄉試第一丙戌成進士拜監察御史累遷大理少卿决</hi>
　　<hi>獄無寃有土苴集五十卷</hi>
　李齡<hi>𢎞治湖州府志字長年歸安人幼從外祖沈夢麟學詩長於唐律有學古集十卷</hi>
　沈溥<hi>嘉靖湖州府志字洪濟烏程人力學敦行所交盡海内名流為詩文不事剽襲而興致灑然所</hi>
　　<hi>著有蘋洲集霅川淵源録以鄉舉選授蘇州府通判</hi>
　吳珫<hi>長興縣志字汝琇世居吕山宅傍有井泉甚甘因自號甘泉珫所出㣲少孤頴異絶倫而不習</hi>
<pb n="KR2k0044_WYG_178-33b"/>
　　<hi>舉子業蔵書數屋建環山樓於董隖鍵户冥搜積十年不下遂精皇極經世之學抉邵子閫奥郡守</hi>
　　<hi>劉太和北靣受業劉之夫人亦妙解推測親執弟子禮析義質疑若栁惔之於道藴也宸濠以幣交</hi>
　　<hi>峻却之嘗游白門塗遇輿櫬纍纍占有異啟邏者發之則逆瑾所寘兵器也瑾謀自是折焉其知幾</hi>
　　<hi>如神𩔖此武宗詔徵至中途遄歸卒所著有元元集皇極經世鈴解太乙統宗太乙陶金六壬金鎖</hi>
　　<hi>匙天文要義等書又三才廣志三百卷史𩔖六百卷環山集六卷</hi>
　唐廣<hi>列朝詩集傳字惟勤湖州人嘗為安吉醫官自號半隐面如紅玉目光閃閃如畵中人善謔好</hi>
　　<hi>飲手抄異書不惜示人吳興邱太祐有詩名<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>麗似温李廣一變為中唐沖淡𩔖韋栁張淵子静其</hi>
　　<hi>所造也</hi>
<pb n="KR2k0044_WYG_178-34a"/>
　趙金<hi>静志居詩話字淮獻烏程人正徳中詔徵不起居南潯著書闤闠間入其門者有如深壑恒坐</hi>
　　<hi>小艇出入五湖陶然自酌南坦箬溪二尚書結峴山㑹造廬請入社不應也年八十九而卒有浮林</hi>
　　<hi>集其詩不蹈時習取境故超</hi>
　邱吉<hi>列朝詩集傳字太祐歸安人天性淡約游眺吳越山水間飄然逺俗其詩繊麗主温李為吳興</hi>
　　<hi>詩人領䄂唐惟勤張子静繼之</hi>
　施侃<hi>嘉靖湖州府志字邦直歸安人肆力於學經史之餘凡陰陽律吕兵卜竒秘無不鉤勘有得輒</hi>
　　<hi>書於册為古文䧺渾深懋詩先氣格意興清遠與山人孫太初游其詩才亦相當嘉靖丙戌成進士</hi>
　　<hi>有菁山集</hi>
<pb n="KR2k0044_WYG_178-34b"/>
　張淵<hi>傳詳孝友</hi>
　閔如霖<hi>烏程縣志字師望號午塘嘉靖壬辰進士選庶吉士厯官南禮部尚書致仕才名重一時</hi>
　　<hi>三典文衡簡閲精審所奨拔在文藝尺幅之外戊戌得袁煒冠禮闈癸卯順天拔瞿景淳於棄卷中</hi>
　　<hi>以兀燈决之教庶吉士日與商論國家大故不以雕琢文字為工故最號得人著午塘集</hi>
　駱文盛<hi>分省人物考字質甫武康人嘉靖乙未進士改庶吉士授編修一時同館之士多重其文</hi>
　　<hi>無何乞病還終不起溪居惟詩酒自娱其用意深遠蓋有托而逃者蔡白石稱其詩沖淡爾雅摛句</hi>
　　<hi>整秀孫文恪稱其文簡古多思尤深於詩婉切沖雅似唐人有遺稿十二卷雜文二卷</hi>
　施峻<hi>列朝詩集傳字平叔歸安人嘉靖乙未進士授南刑部主事厯郎中出知青州以内訃罷官有</hi>
<pb n="KR2k0044_WYG_178-35a"/>
　　<hi>璉川詩集八卷時推其七言今體謂可方唐應徳云家居樓棲如斗典籍甚具署曰甲秀非同調不</hi>
　　<hi>與登歌詩歡飲以終其身</hi>
　茅坤<hi>列朝詩集傳字順甫歸安人嘉靖戊戌進士知青陽丹徒二縣擢部曺出為廣西按察使僉事</hi>
　　<hi>遷副使備兵大名中吏議歸林居五十餘載年九十乃卒坤自命有文武才好談兵在廣西府江賊</hi>
　　<hi>據鬼子等砦坤請簡練五千人自署以往多縱反間擕其黨與以竒兵直搗其巢連破十七砦嘉靖</hi>
　　<hi>末年東南患倭胡宗憲為督府虗心資訪用其䇿為多為文滔滔莽莽謂文章逸氣司馬子長之後</hi>
　　<hi>千餘年而得歐陽子又五百年而得茅子疾世之偽為秦漢者批選唐宋八家之文以正之</hi>
　董份<hi>舊浙江通志字用均烏程人嘉靖辛丑進士由庶常厯官禮部尚書古文詩詞書法並有髙出</hi>
<pb n="KR2k0044_WYG_178-35b"/>
　　<hi>一世之概著有泌園集</hi>
　凌震<hi>分省人物考字時東烏程人由嵗貢授黔陽學訓導提督寳山書院開陳啟迪士習改觀未幾</hi>
　　<hi>請老歸埽跡城市杜門自養興到獨歩林壑風度悠然與劉清恵孫太初為一時名交卒於嘉靖乙</hi>
　　<hi>未震有俊才博綜羣籍善古文尤長於詩所著有練溪集行世</hi>
　王濟<hi>列朝詩集傳字伯雨烏程人以貲為横州判官與劉南坦孫太初張允清結峴山社所居有長</hi>
　　<hi>吟閣寳峴樓圖史鼎彞奪目充棟顧元慶詩話稱其人物高逺所著宫詞善托今詞歸古意王建難</hi>
　　<hi>稱獨歩矣</hi>
　徐中行<hi>兩浙名賢録字子與長興人少能古文詞十六補邑諸生嘉靖庚戌成進士授刑部主事</hi>
<pb n="KR2k0044_WYG_178-36a"/>
　　<hi>當是時濟南李攀龍婁江王世貞同為諸曺郎以古文詞名中行交兩人甚歡而同年中若梁有譽</hi>
　　<hi>宗臣吳國倫咸來相劘切中行遂取舊章悉焚之自是詩非開元而上文非西京而上無述也出知</hi>
　　<hi>汀州補汝寧中察歸乆之得長蘆轉運判官擢山東僉事雲南叅政福建按察使江西布政使一夕</hi>
　　<hi>卒中行寛然長者於詩格高調逸近體𢎞麗悲壯讀之神聳文歩趨古昔所立卓爾有青蘿館集續</hi>
　　<hi>集天目山堂集行於世</hi>
　姚紹科<hi>長興縣志字伯道嗜古善詩詩儗摩詰與盛明七子唱和嘗構白雪齋凌雲閣貯漢唐以</hi>
　　<hi>來敦彞圖史書繪於其中三吳韻士賞鍳者舳艫相啣也有白雪齋詩稿若干卷</hi>
　范應期<hi>舊浙江通志字伯楨廷對第一人授修撰厯中允典南北文武試經筵講書神宗重之所</hi>
<pb n="KR2k0044_WYG_178-36b"/>
　　<hi>著有玉拙堂集</hi>
　臧懋循<hi>長興縣志字晉叔長興人萬厯庚辰進士授荆州府教授擢南國子監博士懋循博聞强</hi>
　　<hi>識畋漁百氏官南中時與名人覽六朝遺跡命題分賦或至丙夜忌者遂以沉湎中之歸輯古詩所</hi>
　　<hi>唐詩所並為騷壇大觀工書法所著有負苞堂集行世</hi>
　茅維<hi>列朝詩集傳字孝若歸安人父坤萬厯間苕之能詩者臧懋循吳稼竳吳夢暘而維與之抗行</hi>
　　<hi>為四子不得志於科舉以經世自負有十賚堂集數十卷流覧篇什才調斐然</hi>
　茅瑞徵<hi>静志居詩話字伯符歸安人萬厯辛丑進士除知泗水縣調黃岡擢兵部郎中終南京光</hi>
　　<hi>禄寺卿有澹朴齋集瑞徵為坤從孫家世饒裕耽情吟咏厯官有廉吏之目壯年即解組歸自號苕</hi>
<pb n="KR2k0044_WYG_178-37a"/>
　　<hi>上漁公</hi>
　范汭<hi>列朝詩集傳字秉生烏程人徙居吳門鑿池種竹攻苦讀書沈趾唐人之詩諷詠其清詞麗句</hi>
　　<hi>苦吟精思寝食盡廢引洞庭吴鼎芳為同調務盡刋甘醲肥厚獻酬傭僱之詞輯全唐詩千餘卷胝</hi>
　　<hi>手瘃足迄無寧夕鼎芳定其詩四卷而序之以為不傍古不縁今不拘律不適耦迂迴而涵特窮窕</hi>
　　<hi>而竒幻自簡練以至純粹綵絢之具針巧之飾文章炫然知為神於法者也</hi>
　韓敬<hi>崇禎烏程縣志字求仲萬厯庚戌㑹試廷對俱第一授翰林院修撰為忌者所中遷行人尋閒</hi>
　　<hi>住性卓犖遭躓後著書自娛諸所選輯為後學津梁</hi>
　龎太初<hi>歸安縣志字上古萬厯末年居菱湖詩才清妙與王穉登陳繼儒為逸友嘗游五岳徧厯</hi>
<pb n="KR2k0044_WYG_178-37b"/>
　　<hi>九邊所過輒留題咏著岳陽山人集行世</hi>
　嵇元夫<hi>列朝詩集傳字長卿呉興人少起貴介放跡不覊為鄉里所中坐法下獄尋釋厚自濯厲</hi>
　　<hi>苦心為詩有白鶴園集</hi>
　張睿卿<hi>歸安縣志字心嶽歸安人博雅豪邁游厯山川以著書為樂所撰述有經鑑正宗唐五家</hi>
　　<hi>詩峴山長超山志易説五大游記吳興風雅苕記等書</hi>
　吳稼竳<hi>静志居詩話字翁晉孝豐人以例除光禄典簿遷雲南通判有元蓋副草又北征南諧滇</hi>
　　<hi>游諸稿樂府如健兒騎駿馬左右馳突靡不如意近體頗合西崑歸自滇南里居極絲竹雲林之趣</hi>
　　<hi>自號大滌先生</hi>
<pb n="KR2k0044_WYG_178-38a"/>
　凌稚隆<hi>崇禎烏程縣志號磊泉承先世家學篤於典故所輯有史記漢書評林左傳評注測義五</hi>
　　<hi>車韻瑞等書行世</hi>
　董斯張<hi>静志居詩話字遐周烏程人國子監生洽聞周見嘗以所作投太守吳季騧季騧寓書韓</hi>
　　<hi>求仲云在郡兩年不識有董生吳興守眼可抉也近得其詩如飛天仙人不著一烟火字其傾倒若</hi>
　　<hi>是</hi>
　吳夢暘<hi>列朝詩集傳字允兆歸安人性强直不避權貴薄游長安與宋西寕張聖標為文酒之交</hi>
　　<hi>好吟詩詩不就竟夜不交睫苦思刻鏤必得當而後已有射堂詩鈔</hi>
國朝<lb/>
<pb n="KR2k0044_WYG_178-38b"/>
　陳元㺱<hi>舊浙江通志字玉仍徳清人拔貢構書盈架沉酣經史所著有河渠志則象考栁堂集人</hi>
　　<hi>倫矜式録</hi>
　韋人鳯<hi>舊浙江通志字六象武康人與兄人龍弟人駒皆好學善屬文少隐萬山中後梢出舉明</hi>
　　<hi>經性孝友親没茹素終身寡嫂孤姪贍之曲盡禮意弟子如雲居尊顯者不勝數四庫六籍無不淹</hi>
　　<hi>貫尤工詩著有萬里志緱城集又撰顯寧寺志未成而卒學者稱為緱城先生</hi>
　卓彞<hi>舊浙江通志號静巖武康人負才好學每與人掀髯指畫上下古今聞者歎服順治丁亥成進士入</hi>
<hi>上常秘書院彞得獨對    幸院中</hi>
<hi>上嘉其勤慎特進一級後    累遷左春坊左庶子</hi>
<pb n="KR2k0044_WYG_178-39a"/>
　嚴我斯<hi>鄉賢留祀冊字存菴歸安人康熙甲辰一甲第一名進士授修撰厯官禮部左侍郎致政</hi>
<hi>賜祭家居以著述為娱文章品行欎然為鄉邦之望卒    𦵏著有尺五堂集行世</hi>
　蔡啟僔<hi>舊浙江通志字石公徳清人康熙庚戌第一人及第厯翰撰學士典試京闈英才畢舉歸</hi>
　　<hi>以著述卒</hi>
　徐倬<hi>鄉賢留祀册字方虎號蘋村徳清人十嵗就試冠一軍十七游會稽以詩文受知倪文正元璐</hi>
　　<hi>遂執經於門文正復挈之謁劉蕺山宗周自是以正學為依歸崇禎之季社事朋興争欲引重而倬</hi>
　　<hi>恥事徵逐講學於羌山荷浦之間從游者日進康熙癸丑成進士選入史館授編修乞歸養者十年</hi>
　　<hi>服闋赴京轉司業癸酉主順天鄉試尋致仕時年已七十學老文鉅靈光巋然碑版之文照爛四方</hi>
<pb n="KR2k0044_WYG_178-39b"/>
<hi>聖駕求請者踵相接乙酉    南幸駐蹕西湖</hi>
<hi>召試在籍諸臣以倬為第一隨進全唐詩録八十有九御製序以冠其端遂授禮部侍郎辛卯倬年</hi>
<hi>特洒宸翰書夀祺雅正四    大字褒美之踰年卒</hi>
　胡渭<hi>公舉事實原名渭生字朏明徳清人友信曽孫内行修潔攻舉業力追先正詩詞駢體並典贍</hi>
　　<hi>工麗以邑庠生入太學博極羣書至老不倦而尤邃於經學考訂精核漢唐注疏多所釐正著有周</hi>
　　<hi>易圖明辨周易揆方禹貢錐指洪範正論大學翼眞及刪後詩唐詩玉淵唐詩表㣲唐詩麗則他山</hi>
　　<hi>録庾開府集注呉興典録等書行世而禹貢錐指曾進</hi>
<hi>乙覽康熙乙酉頌召赴上南巡獻平成</hi>
<pb n="KR2k0044_WYG_178-40a"/>
<hi>御行在年篤學四字賜之  書耆</hi>
　胡會恩<hi>公舉事實字孟綸徳清人康熙丙辰一甲第二名進士授翰林院編修凡纂修之役皆與</hi>
　<hi>南焉入直  書房扈</hi>
<hi>駕征厄魯特大㨗奉陵累陞内閣學士禮兵二部侍郎命祭告太昊以下六</hi>
<hi>經筵充官恭遇    講</hi>
<hi>聖駕南巡扈蹕皆得請假省墓改吏部侍郎陞刑部尚    書以勤慎稱前扈從時</hi>
<hi>上問及家世以高祖友信對顔家廟告歸遷𦵏其親遂特賜友信名文實政匾額奉</hi>
　　<hi>及同父弟四人并親屬十七棺一時並舉人咸義之事畢囬京踰年卒</hi>
<pb n="KR2k0044_WYG_178-40b"/>
　沈三曾<hi>公舉事實字尹斌帥安人康熙丙辰進士改庶吉士授編修分校禮闈先後分纂</hi>
<hi>大清㑹典皇輿表鑑古輯覽淵鑑𩔖函諸書居官恭謹    恬退不妄交一人</hi>
<hi>召試翰詹諸臣限韻賦詩三曾立成恭讀御製詩一章并書行楷一幅稱</hi>
<hi>㫖又於西苑試理學真偽論豐澤園賦二篇復稱㫖特召面對擢贊善丁艱歸四十四年</hi>
<hi>上南巡命在籍詞臣校刋全唐詩於揚州三曾與焉奉特㫖在籍補原官一體食俸誠異數也三曾居鄉經年</hi>
　　<hi>不入城市敦夲睦俗課子姓以詩書即臧獲俱守家法人稱為懐庭先生所著有十梅書屋詩集十</hi>
　　<hi>卷文集六卷</hi>
　蔡升元<hi>湯右曾紀恩詩序徳清人少禀異敏讀書纉言根極體要</hi>
<pb n="KR2k0044_WYG_178-41a"/>
<hi>廷對擢第一由宫允除詹事厯閣部皆出特達之遇三世未祔</hi>
<hi>上特賜内府金俾營宅兆再入京師紀恩之什皆含英賜苑西宅一區殊榮宻侍宣賜絡繹</hi>
　　<hi>羣籍矢音六義麗以則清以越言暢意美而於祝嘏之詞尤工嵗癸巳以</hi>
<hi>萬夀覃恩奉命西秦祭告賞賚諸軍凡按賞之處絲毫    不擾稽核必詳徳清縣續志字方麓康熙壬戌繼</hi>
　<hi>南其伯啟傳為狀元入直學擢左都御史陞禮部尚  書房厯宫坊進詹事閣</hi>
<hi>諭祭書康熙六十年假歸六十一年卒雍正元年    給全𦵏</hi>
　徐元正<hi>公舉事實字子正倬之子康熙乙丑進士選庻吉士授編修厯宫坊學士儤直纂修凡遇</hi>
<hi>國家典禮及碑冊大文閣臣院長以元正為老成宿學    必共相商㩁倚以為重每值記注紬繹精詳恪恭</hi>
<pb n="KR2k0044_WYG_178-41b"/>
　　<hi>愼宻二十餘年如一日遷吏部右侍郎進左都御史轉工部尚書操行嚴介處事平恕有古大臣風</hi>
　　<hi>三任文衡所拔皆英俊年七十七卒所著有清嘯樓集鸞坡存草</hi>
　吳浩<hi>王頊齡吴浩傳字天濤號溟南歸安人生有至性事親先意承志撫諸弟四世百口同居為名</hi>
　　<hi>諸生由明經需次學博讀書旁搜逺覽淹貫古今而尤殫心義理之學病明季以來四書講説紛紜</hi>
　　<hi>錯雜纂為四書約言以授學者又以制義為舉業正宗取韓艾二家在閑定侍諸選合而刪之以示</hi>
　　<hi>作文軌範其他箋釋諸書不下數十種工詩古文著有溟南集心園小草聽鴻草金陵遊稿抱膝吟</hi>
　　<hi>百六吟書畫船雜咏若干卷行世</hi>
　浙江通志卷一百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百十五</head> <lb/>
    <p>
<pb n="KR2k0044_WYG_214-1a"/>
欽定四庫全書<lb/>
　浙江通志卷二百十五<lb/>
　列女<hi>十四</hi>
　　温州府<lb/>
　　　永嘉縣<lb/>
　三國吳<lb/>
　瞿素<hi>三國志虞翻傳注永寜瞿素遭盜刼賊死不虧行皇甫謐列女傳素受聘未配遭賊欲犯之臨</hi>
　　<hi>以白刄素婢名青青乞代賊殺素後欲犯青青曰向欲代素恐被恥獲害耳今素尚死何以生為賊</hi>
<pb n="KR2k0044_WYG_214-1b"/>
　　<hi>復殺之</hi>
　晉<lb/>
　浣紗女<hi>兩浙名賢録居蜃川莫知其姓名家貧踰笄不嫁事母孝常紡績為養人每見其夜浣紗</hi>
　　<hi>而旦成布易以供母及母卒抱石自沉水中里為立祠幷建浣紗坊以表之</hi>
　唐<lb/>
　<hi>闕</hi>
<pb n="KR2k0044_WYG_214-2a"/>
　宋<lb/>
　楊成姐<hi>萬歴温州府志永嘉楊定女母王氏疾篤成姐焚香割股為糜食之疾遂瘳</hi>
　陳氏女<hi>兩浙名賢録少孤不知父母墓所在誓不嫁獨居紡績以自給毎望山泣拜曰吾父母葬</hi>
　　<hi>於此吾將終身焉</hi>
　翁過妻黄氏<hi>萬歴温州府志歸過數月即寡年甫二十遺腹生子夔人語以再醮泣而誓之</hi>
　　<hi>[婺-矛+牙]居數十年未嘗出户庭命夔從陳植學易登淳祐第氏時年八十郡守楊簡為記</hi>
　趙必䚻母丁氏<hi>萬歴温州府志年二十九夫亡子方四歲氏堅志敎育後必䚻登第氏以</hi>
　　<hi>夀終</hi>
<pb n="KR2k0044_WYG_214-2b"/>
　朱自厚母戴氏<hi>萬歴温州府志年二十五孀居無子立自厚為嗣苦節以終</hi>
　孫氏女<hi>萬歴温州府志適馬氏子以夫疾未成婚元兵入城女被執欲犯之不屈而死</hi>
　元<lb/>
　陳昌嗣妻葉氏<hi>萬歴温州府志年二十六夫亡子徳浩僅九歲夫之伯季强分其産業氏</hi>
　　<hi>無難色躬紡績自給命徳浩從秘書林一龍學博洽有名後以孫軾貴贈潁川郡夫人夀九十三</hi>
　黄福妻蕭氏<hi>嘉靖浙江通志名轉年十九而夫亡未有子鄉有巨室子慕蕭姿色願為黄氏</hi>
　　<hi>義子以求配舅姑以暮景無依許之蕭力爭弗能止因請葬其夫畢設席㑹賓将成婚盛飾入房以</hi>
　　<hi>帛懸床屏間自縊而死</hi>
<pb n="KR2k0044_WYG_214-3a"/>
　劉公寛妻侯氏<hi>兩浙名賢録至正戊戌方明善據温公寛守禦鄉井為其下所害取首獻</hi>
　　<hi>明善侯氏收殮夫屍結蒲為首以葬乃撫膺而號曰吾夫以身殉國結仇方寇寇至必辱我以雪憤</hi>
　　<hi>奈何以貞潔之頸飲賊刄乎乃自縊二子皆自殺</hi>
　明<lb/>
　王守中妻劉氏<hi>兩浙名賢録字至貞守中卒劉年二十九子在襁褓自居舅喪輙不茹葷</hi>
　　<hi>及夫亡愈甘清苦白首如一洪武初旌</hi>
　黄應發妻劉氏<hi>續文獻通考字文淑應發死無子鞠其婢之子通誓不再適舅老孝事甚</hi>
　　<hi>謹舅卒撫通令就學通得狂疾文淑慮絶祀亟與婚配生子性而通卒乃抱性育之就學成名臨終</hi>
<pb n="KR2k0044_WYG_214-3b"/>
　　<hi>謂性曰我為汝家婦不幸二世短命保汝成立吾可以下見汝祖矣</hi>
　俞姻奴<hi>名山藏父蚤亡母窘衣食欲改適女泣曰不幸無父失母何依不如死也赴水死不克而</hi>
　　<hi>母歸郡人劉斌女依焉怏怏不自得亡何母卒斌前妻子遣婢潛説欲私之詈而唾其靣婢曰彼云</hi>
　　<hi>不從将殺汝矣女曰與其不義而生寧守義而死一日斌他適前妻子<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>刄即之女厲聲曰狂悖無</hi>
　　<hi>禮吾不能辱遂刺殺之斌歸捕前妻子置之死郡中大旱守何文淵禱禜不應曰郡有寃乎耆老以</hi>
　　<hi>烈女事告文淵為文往祭天果雨</hi>
　葉俊妾何氏<hi>兩浙名賢録名京女俊為太原知府致仕歸卒於家成喪後三日氏潛沐浴傅</hi>
　　<hi>粉泣告夫人薛氏曰大人在日妾御不敢當夕今地下無人侍奉願以身當之與夫人永訣夫人以</hi>
<pb n="KR2k0044_WYG_214-4a"/>
　　<hi>為此女連日過哀失神乃至此耳氏竟自縊而死有司題其銘旌曰烈女</hi>
　潘氏二節<hi>明實録成化十四年旌表陳氏潘洪瑤妻邵氏洪瑤弟洪琭妻陳氏夫亡時年二十</hi>
　　<hi>六舅姑許改嫁邑民林存陳不從截髪𠢐靣乃不敢奪邵氏夫亡時年二十三醮民徐生来聘邵聞</hi>
　　<hi>之亦破鼻流血誓不更適一門共㸑娣姒一節始終不改旌其門曰雙節</hi>
　林儉妻黄氏<hi>萬歴温州府志夫卒兄弟議奪其志氏聞飲泣飾笄服赴後河拱立水中死</hi>
　程子文妻楊氏<hi>萬歴温州府志歸時年十八不踰年夫溺於江誓不再卺越五稔舅姑憐</hi>
　　<hi>之曰吾家貧汝又無子寜能孀守乎族衆亦苦勸之楊乃截髪割耳拒益堅已而計曰萬一夫冢貪</hi>
　　<hi>賄逼我将奈何午夜抱石自沉詰朝得屍於沙渚靣色如生郡守洪垣祭之仍為建亭立石</hi>
<pb n="KR2k0044_WYG_214-4b"/>
　葉一蘭妻劉氏<hi>萬歴温州府志年二十歸一蘭僅數月嘉靖戊午倭寇掠境氏與諸婦逃</hi>
　　<hi>匿山谷間賊猝至諸婦披靡氏獨投崖死</hi>
　應鏜妻林氏<hi>萬歴温州府志家貧執苦孝養舅姑以鏜艱於舉子罄服飾為買妾既乃有子</hi>
　　<hi>嘉靖戊午倭至先執其子氏懼辱又甚痛其子即呌號抱女赴水死</hi>
　潘氏二節<hi>萬歴温州府志林氏潘棨妻年十九夫亡遺腹生子珂父母欲其改嫁林截髪誓死</hi>
　　<hi>撫孤珂長娶林氏珂殁林年二十八婦姑雙寡並以夀終詔建坊旌表</hi>
　陳氏三節<hi>萬歴温州府志鄭氏陳紹妻年二十四夫亡守節遺孤世澤娶何氏年二十五世澤</hi>
　　<hi>又亡與媵女李氏偕守人稱一門三節</hi>
<pb n="KR2k0044_WYG_214-5a"/>
　范烈婦<hi>萬歴溫州府志張問達妻吳興人年少羙姿容從夫戍溫寓衛廊西問達故貪狠挟悪少</hi>
　　<hi>逼令從姦婦堅拒因笞之身無完膚一日設酒肉生祭謂之曰不從且死婦泣願就死問達持鐵椎</hi>
　　<hi>椎殺之死二日而靣如生問達欲竄足不能前如神攝者衆擒送府寘之法葬婦白塔山立石表曰</hi>
　　<hi>范烈婦墓</hi>
　林宗直妻陳氏<hi>萬歴温州府志夫卒氏年二十殯殮畢即投水死詔建坊旌表</hi>
　彭時望妻諸氏<hi>萬歴溫州府志彭卒妾吳氏生子珍方三歲諸與吳及二媵同守志撫珍</hi>
　　<hi>成立四節同心</hi>
　方日升妻林氏<hi>舊浙江通志歸六年夫亡族有逼之嫁者紿以母家接回氏覺號泣赴水</hi>
<pb n="KR2k0044_WYG_214-5b"/>
　　<hi>以救止氏請夫木主拜泣抱主觸胷而絶事聞建節婦坊以旌之</hi>
　吳恕翁妻王氏　王順童妻黄氏　劉珖妻盧氏<lb/>
　徐惟東妻陳氏　王封妻周氏　　王楫妻陳氏<lb/>
　汪素妻陳氏　　王宰妻黄氏　　朱瀚妻鄭氏<lb/>
　王備妻韓氏　　劉瀚妻林氏　　林挺妻王氏<lb/>
　邵理妻項氏　　葉希周妻王氏　葉式妻諸氏<lb/>
　王崇泮妻葉氏　張遜志妻程氏　朱鰲妻陳氏<lb/>
　顔師孔妻陳氏　包錠妻葉氏　　夏瓚妻髙氏<lb/>
<pb n="KR2k0044_WYG_214-6a"/>
　王崇諫妻姜氏　金昌齡妻鄭氏　任一經妻徐氏<lb/>
　趙思積妻陳氏　嚴時泰妻程氏　陳填妻林氏<lb/>
　鮑公厚妻朱氏　周君卿妻陳氏　陳尚玉妻李氏<lb/>
　陳天秩妻林氏　柯寵妻戴氏　　蔣珂妻陳氏<lb/>
　金邦華妻戴氏　趙䝉亨妻陳氏　王國彩妻謝氏<lb/>
　王思隠妻姜氏　王孟煇妻朱氏　黄諍妻葉氏<lb/>
　陳洪詔妻王氏　王敎民妻戴氏　朱君佐妻陳氏<lb/>
國朝<lb/>
<pb n="KR2k0044_WYG_214-6b"/>
　施瑞甫妻戴氏<hi>題旌冊永嘉城守營兵婦也年二十九而寡兩子俱幼家貧紡績度日或</hi>
　　<hi>勸之改適誓死不從守節三十八年雍正四年具題奉</hi>
<hi>㫖建坊旌    表</hi>
　陳初𤾉妻賈氏<hi>題旌冊年二十六夫亡家貧紡績奉姑育子族伯勸其再醮氏厲聲曰寜</hi>
　　<hi>為餓死鬼不為失節婦伯慚而退姑殁囊上成墳并以夫祔焉守節五十九年</hi>
　翁子咸妻林氏<hi>題旌冊年二十三夫亡姑繼殁舅嬰風疾氏藉十指供奉歴數十載孝敬</hi>
　　<hi>備至守節三十三年題奉</hi>　<hi>以上二氏俱雍正七年具</hi>
<hi>㫖建坊旌    表</hi>
<pb n="KR2k0044_WYG_214-7a"/>
　周氏二節<hi>題旌冊周永錫妻林氏及子周文魁妻潘氏林年二十九夫亡時值閩變族黨諭氏</hi>
　　<hi>改適氏求死者再訓子文魁為諸生娶潘氏生二子潘年二十八夫亡姑媳煢煢相依為命敎子世</hi>
　　<hi>壎世垣俱遊庠林守節四十一年而卒潘守節二十八年今存雍正七年具題奉</hi>
<hi>㫖建坊旌    表</hi>
　張有沼妻朱氏<hi>題旌冊年十八夫亡遺孤甫數月居濱海順治十五年海寇刼掠氏抱子</hi>
　　<hi>奉其衰翁竄匿山谷間艱苦萬状後徙内地而家業蕩盡常至終日不舉火值舅喪百計經營殯殮</hi>
　　<hi>撫子至於成人卒年五十六</hi>
　吳佳繡妻葉氏<hi>題旌冊年二十一適吳二十三而寡遺腹生子名鑑泰氏辛勤鞠育稍長</hi>
<pb n="KR2k0044_WYG_214-7b"/>
　　<hi>令就外傅不假姑息及授室子婦衣飾令從樸素故家業不減於舊守節四十四年  以上二氏雍</hi>
<hi>㫖建正九年具題奉    坊旌表</hi>
　王氏二節<hi>題旌冊王甡妻陶氏妾朱氏甡亡二氏矢志同守陶美姿容有謀奪其志者事已亟</hi>
　　<hi>遂自經死朱痛主母殉節遺二孤幼乃以己所生子出繼他姓而日夕紡績以膳嫡之二子俱得成</hi>
　　<hi>立守節六十一年九十卒子孫繁衍一堂四世</hi>
　謝夢祥妻邵氏<hi>題旌冊年二十而寡撫子守節三十二年</hi>
　宋天植妻張氏<hi>題旌冊年二十而寡撫子𦵏長教之讀書親操井臼勤儉持家守節五十</hi>
　　<hi>一年</hi>
<pb n="KR2k0044_WYG_214-8a"/>
　林作楨妻楊氏<hi>題旌冊年二十五而寡遺孤二撫育婚配善事舅姑守節三十一年卒</hi>
　李國達妻林氏<hi>題旌冊年二十九而寡事舅姑撫子守節二十四年  以上五氏俱雍正</hi>
<hi>㫖建十年具題奉    坊旌表</hi>
　孫秀環妻王氏<hi>題旌冊年二十四夫亡遺孤幼紡績養孤父母欲奪其志曰兒有子可冀</hi>
　　<hi>其成立也况受夫奉母之托而可負之乎誓不從乃止值歲祲艱苦萬状始終不渝守節四十年</hi>
　胡文陞妻鄭氏<hi>題旌冊年十六適文陞一載文陞卒遺腹生子閨門整肅事姑撫子克勤</hi>
　　<hi>克儉為子娶婦衣飾俱從樸素獨於姑没時絞衾棺槨咸從厚守節四十四年</hi>
　趙之珩妻黄氏<hi>題旌冊之珩染風疾氏徧訪名醫治之不愈之珩卒氏年二十七長子一</hi>
<pb n="KR2k0044_WYG_214-8b"/>
　　<hi>琴三歲次一鶴甫晬氏為人傭刺繡給饔飱撫敎二子成立守節三十二年</hi>
　陳信楷妻戴氏<hi>題旌冊年三十夫亡遺孤二以撫以敎長子遊庠早卒氏益艱苦至老猶</hi>
　　<hi>勤機杼足不踰户守節三十九年旌以上四氏俱雍正十三年具題候</hi>
　林元標妻馮氏<hi>舊浙江通志順治甲午海艘刦掠羅浮氏與元標同被執賊首欲妻之氏</hi>
　　<hi>恐見汚投海死屍逆流而上直至羅浮人咸異之</hi>
　黄阿繼妻栁氏<hi>舊浙江通志順治戊戍海艘犯江北氏遇賊度不能免抱子投河死寇哀</hi>
　　<hi>之為取富室棺殯之夫感其義削髪為僧</hi>
　蔣世鵬妻林氏<hi>舊浙江通志順治十四年海寇掠象河氏年方二十同姑遇賊賊欲犯之</hi>
<pb n="KR2k0044_WYG_214-9a"/>
　　<hi>不從罵賊而死</hi>
　施曉宇妻楊氏<hi>舊浙江通志偕夫避亂山中兵欲犯之不從被殺三日不殯靣色如生</hi>
　王静媛<hi>永嘉縣志王尚熊女幼許吳宗暹為室未嫁宗暹死女往哭奠竟循未亡之制後有富室</hi>
　　<hi>欲委禽焉女聞遂自沉於水救免乃斷髪自誓終莫能奪</hi>
　陳氏二節<hi>温州府志陳宗曽妻翁氏年二十四夫卒生子宣章僅踰週撫之長娶婦戴氏年二</hi>
　　<hi>十二宣章亦卒姑媳同織絍以給薪水育孫成立</hi>
　鄭應酇妻戴氏<hi>温州府志土寇嘯聚氏恐見汚乘夜投溪而死後夫為襄陵令贈孺人</hi>
　黄厥昌妻董氏<hi>温州府志康熙十四年避亂禁山兵突至被脅遂投峭壁下死鄭國幹妻</hi>
<pb n="KR2k0044_WYG_214-9b"/>
　　<hi>徐氏楊敬輿妻陳氏俱投溪死</hi>
　陳世徳妻金氏<hi>永嘉縣志年二十四夫亡同妾姜氏方氏矢志撫孤一門三節</hi>
　何氏二節<hi>永嘉縣志何彦淳妻方氏年二十四夫亡子際期甫七歲長娶林氏年二十四際期</hi>
　　<hi>復卒二氏同守節</hi>
　李象乾妻趙氏<hi>溫州府志㑹稽趙崇憲女適象乾年十九而夫殁遺腹生子挺矢志撫孤</hi>
　　<hi>事舅姑孝姑殁氏曰吾可以報夫子命矣遂卒</hi>
　戴大聖妻王氏<hi>温州府志年十八歸戴生子志逵甫二齡夫卒號慟不欲生已而念姑耄</hi>
　　<hi>子幼乃矢志苦守備歴艱辛逵稍長讀書氏刺指血書其案曰汝不識父靣汝當知母心詩書手澤</hi>
<pb n="KR2k0044_WYG_214-10a"/>
　　<hi>在何必累千金後志逵力學有成</hi>
　陳以肇妻張氏<hi>温州府志年二十三夫亡同妾連氏孀守後氏病篤子煒彰刲股以療母</hi>
　林占春妻童氏<hi>温州府志閩逆之變避亂陳雅山寇至掠羣婦閉一室中氏知不免取竹</hi>
　　<hi>簮自釘耳中不死乃抽賊刄斷其喉寇亦嗟唶而去</hi>
　朱昌國妻葉氏<hi>温州府志年二十二而寡矢志不二未幾一子一女皆殤或諷之曰汝不</hi>
　　<hi>去以有孤在今孤復殀何自苦為氏曰誰謂無嗣之婦遂可失節耶守節五十年卒年七十二</hi>
　黄君澤妻沈氏　趙可順妻王氏　葉茂秋妻諸葛氏<lb/>
　王一鍊妻林氏　趙方来妻汪氏　黄象鼐妻林氏<lb/>
<pb n="KR2k0044_WYG_214-10b"/>
　馮時雍妻張氏　潘一鎮妻黄氏　黄一鶚妻張氏<lb/>
　林義孫妻陳氏　劉應泰妻陳氏　夏亨侯妻楊氏<lb/>
　鄭之端妻張氏　徐天聰妻王氏　王端棣妻何氏<lb/>
　厲宗文妻張氏　金思毅妻包氏　林汝璉妻黄氏<lb/>
　王文昌妻項氏　朱日晶妻王氏<lb/>
　　　樂清縣<lb/>
　宋<lb/>
　鮑氏二女<hi>黄綰義烈記宋末元兵下溫州樂清鮑君任二女嫆娘婉娘皆絶色匿西坑山元将</hi>
<pb n="KR2k0044_WYG_214-11a"/>
　　<hi>見而欲得之二女乃登髙投崖下死</hi>
　元<lb/>
　柯大名妻蘇氏<hi>萬歴温州府志年二十五夫亡無子喪畢或欲其再醮氏堅拒不許其弟</hi>
　　<hi>憐而迎養之年七十病篤扶還柯門卒</hi>
　葉景芳妻王氏<hi>萬歴温州府志年二十六景芳卒長男二歲次男遺腹家貧堅志誓守能</hi>
　　<hi>孝養舅姑皆夀逾八十所居近市人罕識其靣</hi>
　盛貞女<hi>鄭夏盛女傳樂清盛叔浩女許嫁魯宜民未及歸宜民坐事赴闕愬寃而卒時女方笄為</hi>
　　<hi>服斬衰誓不二志迎其母王氏以姑禮事之士君子稱之曰節義</hi>
<pb n="KR2k0044_WYG_214-11b"/>
　章文寶妻某氏<hi>許浩復齋日記文寶聘某氏未成婚納妾有娠而文寶得疾将死氏聞請</hi>
　　<hi>往視父母不許氏堅欲往文實一見而逝氏撫妾守喪妾生子綸親教讀書後遣就外傳竟第進士</hi>
　　<hi>官至禮部侍郎氏自為詩見志云誰云妾無夫妾猶及見夫方殂誰云妾無子側室生兒與夫似兒</hi>
　　<hi>讀書妾辟纑空房夜夜聞啼烏兒能成名妾不嫁良人瞑目黄泉下</hi>
　林貞女<hi>萬歴温州府志許配李全明全明卒悲慟踰年誓不適人其兄叔統繼亡乃與嫂朱氏同</hi>
　　<hi>處一室氷操愈堅久之夫家迎養不可則使從子岠歲時往拜氏苐於帷中嗚咽禮之後以夀終</hi>
　朱元斗妻陳氏<hi>萬歴温州府志年二十五夫亡誓守不嫁茅屋二間不蔽風雨里人有强</hi>
　　<hi>娶之者先賂其夫之兄弟伺夜大風雨則以肩輿偵門外欲奪之陳覺逃匿鄰家豕圏中事乃已績</hi>
<pb n="KR2k0044_WYG_214-12a"/>
　　<hi>絍度日以夀終</hi>
　侯惟鑾妻張氏<hi>萬歴温州府志年二十七夫卒其兄㣲諷之張怒遂與兄絶侍婢進髻張</hi>
　　<hi>引刀截之誓不復髻以從子廷弼為嗣夀八十一終</hi>
　陳瑞妻吳氏<hi>萬歴温州府志年二十七夫卒矢志自守父母憐而勸之即引刀斷右指閉門</hi>
　　<hi>不復出以夀終</hi>
　阿釧<hi>萬歴温州府志李傅之妾有艶姿傅妻陳氏生子未朞而傅卒陳有異志輙勸止之有聞釧之</hi>
　　<hi>美者乃求陳兾并得釧陳宻許之釧覺泣告曰主父有子何復從人陳不聽先行而盛遣人迎釧釧</hi>
　　<hi>度不能拒乃設酒饌醉飽其人紿俟明日遂潛出投河死</hi>
<pb n="KR2k0044_WYG_214-12b"/>
　李槃妻盧氏<hi>萬歴温州府志槃病氏自刺掌血和藥家貧無以謝醫泣解耳環跪致之醫不</hi>
　　<hi>受槃病日劇潛焚香刲股肉以進遂愈後槃卒氏絶飲食而死</hi>
　施氏三節<hi>萬歴温州府志方氏施恭諤妻年二十七夫亡斷髪誓守子從梗妻孔氏年二十一</hi>
　　<hi>亦寡孫慈恩妻盧氏年二十四復寡三世守節</hi>
　楊良足妾林氏<hi>萬歴温州府志林阿女嘉靖壬子扶主母趙氏避寇白沙塘趙病足不能</hi>
　　<hi>前寇至舉刀斮趙阿女以身當之遂被重傷且死猶問曰主母無恙乎語卒而絶</hi>
　錢氏女<hi>萬歴温州府志父名雁嘉靖戊午寇刦白石女年十八與諸女走匿米篩洞中已而寇入</hi>
　　<hi>錢知事急乃躍下千仞崖死事聞旌表復其家</hi>
<pb n="KR2k0044_WYG_214-13a"/>
　錢氏女<hi>萬歴温州府志父名泳寇至泳與妻女俱被執至龍泉潭女紿賊曰妾願從行盍釋我父</hi>
　　<hi>母乎賊喜聽之乃麾其父母亟去而身隨賊行至合湖橋度父母已逺賊不能及乃躍投於水賊怒</hi>
　　<hi>以戈刄之死又黄顥女嫁南經者遇賊投潭畧如錢女</hi>
　徐某妻王氏<hi>樂清縣志王諴女戊午歲倭至王欲避之其夫玩㓂弗聼乃夜紉其衣襦附身</hi>
　　<hi>者為必死計次早登舟将發而寇至於是以兒并首飾授其婢謂曰必活吾兒語卒自沉死</hi>
　周思兼妻林氏<hi>樂清縣志戊午賊掠村落氏與弟妹走避之遙望見賊懼不免即以兒授</hi>
　　<hi>夫曰君抱兒去我輕身易遁耳既前數步即自投於水而死</hi>
　王崇瑞妻管氏<hi>樂清縣志年二十三夫亡一子僅二月守節十三年而寇至匿鹽窖中賊</hi>
<pb n="KR2k0044_WYG_214-13b"/>
　　<hi>搜得驅之去堅拒不從賊怒磔殺之并其子又方寛妻蔣氏陳文輝妻吳氏戊午乙未倭連至前後</hi>
　　<hi>各遇賊皆不辱投河死</hi>
　翁烈婦<hi>萬歴温州府志其夫惰農也去而為兵六年不返紡績自給及還欲嫁之弗從縊而死</hi>
　李宗來妾馬氏<hi>萬歴温州府志名阿梅宗来娶趙氏生子守繼甫期而宗来卒外氏奪趙</hi>
　　<hi>志攜阿梅他適瀕行阿梅踰垣而避時年十九誓志撫孤守繼補弟子員馬氏夀終守繼呈請守制</hi>
　　<hi>督學允所請仍旌之</hi>
　趙氏母女二節<hi>樂清縣志王氏趙文珙妻年二十四喪夫兒女俱在抱氏屛簮珥守志女</hi>
　　<hi>笄適李守腆年亦二十四而守腆卒無子克繩母志守節云</hi>
<pb n="KR2k0044_WYG_214-14a"/>
　李氏二節<hi>樂清縣志林氏李霞明妻年二十五夫卒守撫二孤其姑蔡氏邦樵妻亦二十七守</hi>
　　<hi>志皆以夀終</hi>
　馮德新妻周氏　朱垕妻徐氏　　周見妻鄭氏<lb/>
　林敘妻葉氏　　南昇妻林氏　　黄謹逸妻周氏<lb/>
　盧季甫妻潘氏　周韶妻李氏　　方篆妻陳氏<lb/>
　楊永儀妻余氏　李鵬妻南氏　　金權妻吳氏<lb/>
　周弁妻屠氏　　梁宗稔妻朱氏　吳九成妻任氏<lb/>
　侯守衡妻周氏　朱元壬妻方氏　郭鵬妻張氏<lb/>
<pb n="KR2k0044_WYG_214-14b"/>
　鄭篤妻陳氏　　黄一椿妻髙氏　陳鉅妻方氏<lb/>
　朱恩妻王氏　　李岐妻髙氏　　焦明理妻鄭氏<lb/>
　陳世雲妻林氏　翁慎妻柯氏　　連浼妻陳氏<lb/>
　陳昭妻鄭氏　　張迎妻鄭氏　　陳倉佲妻倪氏<lb/>
　錢頓妻葉氏　　吳九韶妻陳氏　陳璿妻林氏<lb/>
　周鑰妻梁氏　　趙性簡妻葉氏　葉必燦妻余氏<lb/>
　余雍妻南氏　　趙嗣汴妻錢氏　項必暹妻虞氏<lb/>
　蔣助妻童氏　　周存厚妻余氏　朱聘妻陳氏<lb/>
<pb n="KR2k0044_WYG_214-15a"/>
　方豫中妻章氏　趙君寧妻董氏　周鐔妻呂氏<lb/>
　陳星妻方氏　　金䇿妻趙氏　　蔣一澄妻盧氏<lb/>
　林棟妻陳氏　　鄭輝妻王氏　　劉綽妻張氏<lb/>
　髙爽妻胡氏　　王梅鼎妻潘氏　吳一規妻鄭氏<lb/>
　陳旭志妻鄭氏　李紹新妻朱氏　方守僅妻施氏<lb/>
　陳九英妻趙氏　趙應爵妻鮑氏　李慶所妻湯氏<lb/>
　周允諳妻鄭氏　劉如川妻林氏　蔡鳳鳴妻趙氏<lb/>
國朝<lb/>
<pb n="KR2k0044_WYG_214-15b"/>
　宋廷棟妻侯氏<hi>題旌冊樂清貧家婦也年二十三夫亡遺女二氏誓不二天勤䌟績以易</hi>
　　<hi>粟養姑訓二女長適士族撫猶子續夫後自居孀足不踰闗隣里無識其靣者守節三十四年</hi>
　朱尹邦妻金氏<hi>題旌冊年二十四夫亡子未週歲家貧有欲謀娶之者氏截髪自誓事姑</hi>
　　<hi>孝訓子嚴嘗為隣家織絍得值以供朝夕守節四十九年  以上二氏俱雍正九年具題奉</hi>
<hi>㫖建坊旌    表</hi>
　趙存洵妻髙氏<hi>温州府志于歸二載夫遘危疾氏登屋龥天而夫已逝墜簷折足幾殞殮</hi>
　　<hi>夫後歸母家罄衣資以遺内外子姪遂絶粒卒</hi>
　吳德馨妻汪氏<hi>温州府志順治間海寇掠南陽獲氏脅以行大罵不從寇怒碎刄之</hi>
<pb n="KR2k0044_WYG_214-16a"/>
　趙應彩妻戴氏<hi>温州府志海寇䧟縣城氏走匿雙瀑潭為所獲氏紿賊下山至潭際躍入</hi>
　　<hi>水死</hi>
　東湖烈婦<hi>樂清縣志不知其姓氏康熙十四年八月閩寇亂避難山谷中遇寇掠至望萊橋投</hi>
　　<hi>水死</hi>
　趙君揚妻張氏<hi>樂清縣志同夫避難鷄籠巖遭掠至湖邊遂躍入水中死</hi>
　趙氏二節<hi>樂清縣志李氏適趙興敏年二十八而寡子鼎爕長為諸生未㡬又卒媳陳氏年二</hi>
　　<hi>十六遺孫尚在襁褓姑媳孀居課孫入泮俱以夀終</hi>
　方世哲妻南氏　徐潮灨妻趙氏　趙興鵠妻包氏<lb/>
<pb n="KR2k0044_WYG_214-16b"/>
　支廷梅妻蔡氏　媳徐氏　　　　周道進妻萬氏<lb/>
　盧君榮妻余氏　王謨妻陳氏　　趙君質妻李氏<lb/>
　梁楨妻顧氏　　周王函妻董氏　谷慎甫妻王氏<lb/>
　王伯曉妻葉氏　周罈妻吕氏<lb/>
　　　平陽縣<lb/>
　宋<lb/>
　林孝婦栁氏<hi>萬歴温州府志居莒溪善事舅姑姑殁舅老而足苦瘡日為洗足傅藥久之痛</hi>
　　<hi>甚不可近㡬三年忽遇異人語之曰汝舅瘡惡苐吸醋和藥吮之可活也孝婦如其言吮至數月果</hi>
<pb n="KR2k0044_WYG_214-17a"/>
　　<hi>瘳後三子待聘待問待舉皆貴顯年八十終</hi>
　薛歸大妻林氏<hi>萬歴温州府志林孝婦栁氏四世女孫也自幼慕孝婦事母疾割股療之</hi>
　　<hi>長適薛三年而夫亡兄欲奪其志弗許終身不出户姑病復割股和藥遂愈</hi>
　元<lb/>
　周元德妻郭氏<hi>萬歴温州府志廣州人元德任歴山縣尉因娶焉未幾元德卒無子其兄</hi>
　　<hi>弟强之再嫁不許遂攜夫骨及義女涉數千里歸葬平陽孝事舅姑至正間旌之</hi>
　陳彦道妻胡氏<hi>蘇伯衡陳節婦傳年十九歸陳三年生一子而彦道卒族人以再行風之</hi>
　　<hi>不動則强逼之婦曰我知之矣欲我他適而奪吾之田爾田與節孰重即棄田以卑夫之族而日夜</hi>
<pb n="KR2k0044_WYG_214-17b"/>
　　<hi>紡績以養姑育子銖積其餘以葬其夫子長聘宋女為之室姑年八十乃終以禮喪葬嫠居五十一</hi>
　　<hi>年年七十一</hi>
　趙氏女<hi>續文獻通考年二十未嫁為賊所執紿賊取藏金自投於厠而死</hi>
　孫信妻黄氏<hi>兩浙名賢録至正十四年為賊所掠以兜子舁之黄氏自墜於地時賊方焚燒</hi>
　　<hi>居民火甚熾乃赴火死</hi>
　周誠德妻陳氏<hi>兩浙名賢録方明善攻平陽誠徳率儀旅禦之戰敗與氏逃於邑之徑口</hi>
　　<hi>氏曰吾不能從汝去賊至必汚我乃自縊而死誠德坎而瘞之賊至被執竟為明善所殺</hi>
　明<lb/>
<pb n="KR2k0044_WYG_214-18a"/>
　潘氏二節<hi>萬歴温州府志潘啓洪妻孔氏生子彰士甫二歲而啓洪卒時孔年二十九誓不他</hi>
　　<hi>適及子壮娶鄭氏年二十五亦寡撫子養姑成化間邑令王獻以聞</hi>
　張宗惠妻孫氏<hi>萬歴温州府志知書能文年二十四宗恵疾篤氏哽咽嚙指出血為誓夫</hi>
　　<hi>卒奉姑侍疾經年靡間晝夜有讒於姑者姑怒之終不自辨姑卒感悟嘗有詩曰良人夢入九泉深</hi>
　　<hi>妾在清河守至今夜雨青燈孤枕淚秋風素節百年心不圖丹詔沽名譽誓作哀詞苦自吟白玉無</hi>
　　<hi>慚氷雪裡愁㸔明月㡬升沉時又有黄叔安妻陳氏周朝宰妻龔氏俱以節著詔並旌之</hi>
　李萬妻潘氏<hi>萬歴温州府志萬故無子潘依於母家其父議改適許廷寶既納幣矣潘一日</hi>
　　<hi>徧謁族之女婦若與别者衆莫測其意及期潛自經於房中郡守李廷觀扁其門曰彰節</hi>
<pb n="KR2k0044_WYG_214-18b"/>
　王懷江妻陳氏<hi>平陽縣志萬歴三十八年倭寇犯境懷江挈家避難時氏年十九適懷江</hi>
　　<hi>甫二月姑栁氏老病至中途不能行氏懼牽累不能兼脱泣謂夫曰速負母走無兩相悞懷江不忍</hi>
　　<hi>舍氏正色曰無母何以為人懷江遂負母遁去氏即赴水死</hi>
　吳氏三節<hi>平陽縣志陳氏吳寳秀妻寳秀知南康府萬歴己亥忤權璫被逮氏欲隨行不許因</hi>
　　<hi>歎曰向聞日者言夫子今嵗當遘大難有刑剋可免今我一死可解厄矣夜潜自經百姓聞而哭泣</hi>
　　<hi>天啓初詔遣官諭祭贈恭人南康及本邑各建專祠祀之林氏湯氏皆寶秀妾被逮時陳語二妾曰</hi>
　　<hi>夫子䝉難吾義當相從地下惟此藐孤兩人其善撫之二氏曰諾乃共攜孤歸里後寶秀生還未及</hi>
　　<hi>期卒二氏相誓死守紡績拮据撫育三子督學冇成崇禎年旌表</hi>
<pb n="KR2k0044_WYG_214-19a"/>
　王氏二節<hi>舊浙江通志王子修妻陳氏年二十三夫亡矢守撫孤大蔭娶媳周氏年二十五生</hi>
　　<hi>子元美甫六月而大蔭亦亡堅貞如姑奉㫖建世節坊表之陳氏夀八十四周氏夀八十七</hi>
　鄭氏二節<hi>平陽縣志孔氏鄭尹祥妻年二十而夫死長子秉賢甫三歲次子秉升方娠六月氏</hi>
　　<hi>矢志堅貞敎誨成立後秉升早逝婦陳氏年二十二生二子豫誠豫義俱幼亦苦志完節俱以夀終</hi>
　陳煥章女<hi>平陽縣志居八都年十五手抱幼弟避亂草莽中寇将近棄弟投河而死</hi>
　劉瑞昭妻徐氏<hi>平陽縣志年十七適瑞昭甫三載夫死無嗣氏守志不嫁其父徐白病篤</hi>
　　<hi>慮氏不能終志呼而試之氏堅誓靡他白因取床頭劍授之題其匣曰霜劍原有匹靈光射牛斗雄</hi>
　　<hi>者化為龍雌者長相守氏泣拜受劍隨身不離數十年如一日</hi>
<pb n="KR2k0044_WYG_214-19b"/>
　朱國祚妻許氏<hi>平陽縣志居坡南遇亂聞寇至端坐草堆舉火自焚死</hi>
　鄭景陽妻陳氏　杜秉廉妻林氏　章維初妻陳氏<lb/>
　張元積妻葉氏　周世彦妻林氏　周朝敬妻伍氏<lb/>
　王國賢妻鮑氏　馮一鰲妻劉氏　范彦卿妻陳氏<lb/>
　伍列爵妻宋氏　吳翰芳妻劉氏　曹廷卿妻陳氏<lb/>
　伍貞善妻陳氏　馮德懋妻李氏　宋大敬妻陳氏<lb/>
　張履雍妻沈氏　夏茂之妻施氏　應思堅妻曽氏<lb/>
　黄一鳶妻應氏　蔡之俊妻黄氏　孔興國妻唐氏<lb/>
<pb n="KR2k0044_WYG_214-20a"/>
　周貞儒妻程氏<lb/>
國朝<lb/>
　陳鯤妻黄氏<hi>題旌冊年二十七而寡截髪自矢足跡不出户日夜勤織絍銖積以葬舅姑及</hi>
　　<hi>夫撫幼孤成立守節三十餘年康熙五十六年具題奉</hi>
<hi>㫖建坊旌    表</hi>
　曹調元妻林氏<hi>題旌冊年十八夫亡家貧子幼苦節四十一載事姑孝課子有成</hi>
　王仁妻程氏<hi>題旌冊年二十九夫亡事舅撫孤守節三十八年</hi>
　陳博妻鮑氏<hi>題旌冊二十八歲夫亡事祖姑撫二子守節三十七年  以上三氏俱雍正六</hi>
<pb n="KR2k0044_WYG_214-20b"/>
<hi>㫖建年具題奉    坊旌表</hi>
　陳郁妻吳氏<hi>題旌冊年二十七夫亡欲以身殉姑泣諭曰姑老子幼惟爾是依奈何言死於</hi>
　　<hi>是紡績奉姑撫子姑疾衣不解帶姑殁哀毁盡禮守節一十八年卒</hi>
　施鍾篆妻白氏<hi>題旌冊年二十六夫亡二子在襁褓上有舅姑氏生養死葬無失禮敎子</hi>
　　<hi>義方守節五十五年卒具題奉</hi>　<hi>以上二氏俱雍正七年</hi>
<hi>㫖建坊旌    表</hi>
　王朝泰妻金氏<hi>題旌冊年二十三夫亡勤十指以葬夫舅姑老而多病氏殫心奉事撫遺</hi>
　　<hi>孤敎養兼至守節二十八年</hi>
<pb n="KR2k0044_WYG_214-21a"/>
　伊師益妻杜氏<hi>題旌冊年二十六夫亡葬舅姑及夫盡心課子守節四十四年</hi>
　夏咸泰妻王氏<hi>題旌冊年十九歸咸泰咸泰遊學瑞安客死氏于歸僅兩月耳聞訃親往</hi>
　　<hi>視殮剪髪截指誓死無他時舅姑在堂旁無伯叔氏事之甚孝立繼承祧守節至二十七歲而卒</hi>
　余上棟妻陳氏<hi>題旌冊年二十七舅姑撫子守節二</hi>　<hi>亡奉五年</hi>
　張一純妻應氏<hi>題旌冊年二十七夫亡家貧三子俱幼氏奉舅姑菽水及三子讀書脩脯</hi>
　　<hi>皆辛勤十指所出守節三十九年</hi>
　張球妾金氏<hi>題旌冊年二十九夫亡生一子氏紡績以事其嫡適遭閩變流離失所而清操</hi>
　　<hi>不易敎子成立守節四十二年</hi>
<pb n="KR2k0044_WYG_214-21b"/>
　鄭國良妻陳氏<hi>題旌冊年二十五夫亡家貧依叔同居足不出户訓子孫皆為諸生守節</hi>
<hi>㫖建四十六年    坊旌表</hi>　<hi>以上七氏俱雍正八年具題奉</hi>
　李應官妻吳氏<hi>題旌冊樂清人徙居平陽順治五年八月山寇肆横氏年二十九被掠度</hi>
　　<hi>不能免乃擲釵飾餌賊賊爭取之遂乘間投江死應官在玉甑峯夢婦泣曰吾已至蕭家渡矣亟歸</hi>
　　<hi>求尸果得之渡口逆流四十里經十日靣如生</hi>
　吳元鼎妻林氏<hi>題旌冊年二十一夫亡遺孤在抱氏持家勤儉敎子有法營築祖墓及夫</hi>
　　<hi>墓畢生勞苦臨殁語其子若孫曰吾今日始可無媿矣願汝曹無忘吾志守節五十四載卒年七十</hi>
<hi>㫖建五旌以上二氏俱雍正九年具題奉    坊  表</hi>
<pb n="KR2k0044_WYG_214-22a"/>
　陳其文妻戴氏<hi>題旌冊年二十八夫亡事舅姑孝又十年舅姑相繼卒鬻衣飾為含殮費</hi>
　　<hi>銖積女紅所入營葬三棺撫子廷魁長命之力田自給守節二十三年卒</hi>
　伍可珍妻鄭氏<hi>題旌冊年二十七夫亡舅姑老子幼紡織以供甘㫖舅姑没竭蹷營窀穸</hi>
　　<hi>幷祔其夫敎子讀書有成守節三十年氏俱雍正十二年具題奉</hi>　<hi>以上二</hi>
<hi>㫖建坊旌    表</hi>
　楊希華妻陳氏<hi>平陽縣志居新陡門康熙十八年五月海寇登岸希華一家三口被掠寇</hi>
　　<hi>以刄加氏頸逼令就汚氏大罵遂遇害</hi>
　李國楨妻蔡氏<hi>平陽縣志年二十二夫亡遺姙生女氏泣血三載蓬首垢靣以矢靡他父</hi>
<pb n="KR2k0044_WYG_214-22b"/>
　　<hi>及姑憐其無依微探其意氏曰吾所以未亡至今者為女方乳哺耳今可從夫地下矣潛自經</hi>
　夏應章妻李氏　林起鵬妻應氏　丁汝奎妻蔡氏<lb/>
　施啓北妻許氏　孔瓚妻劉氏　　蘇文璲妻王氏<lb/>
　潘錦妻張氏　　鄭廷臣妻蘇氏　陳于侯妻馮氏<lb/>
　華廷璋妻蒋氏<lb/>
　　　瑞安縣<lb/>
　元<lb/>
　金幼芳妻髙氏<hi>蘇伯衡金貞婦傳瑞安人年二十六平陽金幼芳娶以為婦明年生子暉</hi>
<pb n="KR2k0044_WYG_214-23a"/>
　　<hi>暉生七月而幼芳卒金故平陽富家盜起海上其家瀕海焚掠無遺繼以軍興盡賣其田以充供億</hi>
　　<hi>是時方明善周從道日事兵爭婦煢煢一身襁負暉竄匿山谷間紡績以自給艱苦之状人所不忍</hi>
　　<hi>見或勸之擇所從婦曰我足一踐金氏門知死金氏而已與其隳節幸生孰若死飢寒死兵革也暉</hi>
　　<hi>長八歲日夜策勵之以底於成</hi>
　吳璟妻林氏<hi>宋濓賢母傳瑞安吳欽子璟娶縣人林廉懐姙九月璟以病死後三十日生一</hi>
　　<hi>子誓撫遺孤以不墜其家後六年寇盜蠭起市魁都伯各聚農為兵陽號保障陰則倚藉為奸有利</hi>
　　<hi>吳氏多貲欲奪廉之志亷年二十有餘善自閉拒不可撼遂有謀殺其孤者亷懼棄家挟孤而遁擇</hi>
　　<hi>鄰境大山匿焉艱險備嘗室如懸罄無絲毫懟怨惟飭厲其子以力學無有寒暑晝夜年三十九卒</hi>
<pb n="KR2k0044_WYG_214-23b"/>
　　<hi>子名荃為大儒</hi>
　明<lb/>
　胡文璩妻季氏<hi>萬歴温州府志名貞年二十六夫亡既而夫之父叔亦亡家務悉總於貞</hi>
　　<hi>貞上奉祖姑下撫二孤祖姑年髙多病貞左右扶持藥必親嘗姑亡殯葬如禮夀一百五歲𢎞治戊</hi>
　　<hi>申旌表</hi>
　陳貞女<hi>萬歴温州府志名盼陳德升女幼許配隣子既而隣子有盜行女不肯嫁父母欲改適之</hi>
　　<hi>不從及隣子殁家人委曲諭勸終不聽獨居一室室後有一井朝夕自汲不飲他水以示志也𢎞治</hi>
　　<hi>間纂修實録事聞史氏論曰知夫之無行而不嫁者守身之義夫死而終不嫁者愛夫之仁仁義兼</hi>
<pb n="KR2k0044_WYG_214-24a"/>
　　<hi>盡允為烈女</hi>
　胡廷相妻陳氏<hi>萬歴温州府志嘉靖壬子夏海寇犯境時廷相卧病閭巷悉奔竄氏扶夫</hi>
　　<hi>出門至滴水巖遇賊驅之行氏罵賊賊睹其姿不忍加刄遂負氏於背氏大號嚙賊耳賊怒以刀剖</hi>
　　<hi>其腹而死賊去乃得殯未幾夫亦卒鄉人賻財合葬於篔簹山</hi>
　呂寛妻徐氏<hi>瑞安縣志名還貞寛有文譽其父以還貞妻之踰五年寛卒還貞年二十五哀</hi>
　　<hi>慟殊絶舁棺於卧室晝夜寝處其旁晨具沃盥巾櫛設蔬饌陳衣服若事生儀至晩乃徹毎哭必曰</hi>
　　<hi>先生聞者俱為動容形容不飾麻服終身以姪為嗣尋姪亦卒有司給廢寺田周之後以夀終</hi>
　陳一鶚妻夏氏<hi>瑞安縣志瑞安所軍夏育女年十八歸一鶚一鶚織屨為生家故貧娶三</hi>
<pb n="KR2k0044_WYG_214-24b"/>
　　<hi>月病癩數年轉劇謂氏曰吾貧病若此汝不如他適兩得其所氏堅拒不從益操作奉養不倦後一</hi>
　　<hi>鶚死於疫氏無措奔母家求殯殮母家懼染疫閉門辭之號泣歸抱所生女投井死邑令吳養忠親</hi>
　　<hi>臨奠之且為舉三喪焉</hi>
　林氏三節<hi>温州府志徐氏林大壮妻年十九夫亡子守身前配出也徐撫如己出有勸其再嫁</hi>
　　<hi>者厲色拒之孀居五十年卒守身娶陳氏年二十九守身卒陳矢志無二後其家日落陳氏拮据奉</hi>
　　<hi>姑課子年七十三卒陳氏生五子長得昭娶江氏亦二十五歲而寡子増彩方四歲増志僅踰月江</hi>
　　<hi>誓守益篤姑遘疾五載奉侍湯藥寒暑不倦一門世節題旌建坊</hi>
　秦益蕃妻林氏<hi>瑞安縣志歸秦甫期而秦亡氏年二十一無子夫弟生子二撫其一為夫</hi>
<pb n="KR2k0044_WYG_214-25a"/>
　　<hi>後明末家人議徙避村堡氏自經死初氏自夫没凡櫛有遺髪指有落爪皆拾而函之死盖其素定</hi>
　　<hi>也</hi>
　卓朝賓妻胡氏　季致中妻丁氏　蔡建夫妻王氏<lb/>
　周尚志妻曹氏　周朝宰妻龔氏　尤性妻黄氏<lb/>
　陳恒濟妻葉氏　李時信妻林氏　金都妻鄭氏<lb/>
　鮑潘妻蘇氏　　季時登妻林氏　孫子龍妻王氏<lb/>
　左某妻何氏　　林中端妻李氏<lb/>
國朝<lb/>
<pb n="KR2k0044_WYG_214-25b"/>
　王兆琰妻陳氏<hi>瑞安縣志康熙己未三月海寇登岸掠子女陳年二十八賊驅以行誓死</hi>
　　<hi>不從羣賊曵至五六里許髪盡落将近賊艘罵益厲賊怒刄之</hi>
　　　泰順縣<lb/>
　元<lb/>
　吳子友妻王氏<hi>萬歴温州府志庫村人今屬泰順年十九適子友踰年子友卒遺腹生子</hi>
　　<hi>泰和矢志不二泰和稍長督令勤學後登第</hi>
　明<lb/>
　王維讓妻吳氏<hi>萬歴温州府志年二十一夫亡遺腹生子志淵誓志守節事舅姑葬祭盡</hi>
<pb n="KR2k0044_WYG_214-26a"/>
　　<hi>禮敎子克家夀七十五嘉靖年旌</hi>
　曽文業妻張氏<hi>萬歴温州府志年二十八夫亡誓無他志舅疾篤氏割股和藥進之愈姑</hi>
　　<hi>病復割右股暈地救甦和粥進姑姑復愈年八十餘卒</hi>
　林啇妻董氏<hi>温州府志夫亡遺一子伯叔逼之改嫁氏曰吾夫止有此一綫吾去此子無生</hi>
　　<hi>理矣截髪不從復以子寄養母家以逺害勤苦自給子卒成立</hi>
　林文白妻包氏　張鎦妻繆氏　　林哲妻朱氏<lb/>
　吳儒妻包氏　　鮑絿妻董氏　　鮑杉妻徐氏<lb/>
　林𤾉妻徐氏　　王良仕妻魏氏　潘廷珂妻陳氏<lb/>
<pb n="KR2k0044_WYG_214-26b"/>
國朝<lb/>
　張聨標妾傅氏<hi>泰順縣志年方笄從夫令羅陽時山寇䧟邑氏被拘於偽營賊渠令小卒</hi>
　　<hi>百計誘之不從一夕擁至渠前令諸賊環刃以待詰其死與生孰願氏終不屈遂繯其刃以死</hi>
　周氏二節<hi>泰順縣志劉氏周家偉妻家偉殁劉年二十六遺孤奕燈纔四歲劉毁容茹苦勉子</hi>
　　<hi>力學苦節數十年長孫王郊弱冠殀孫媳年十九亦氷蘖自守善事舅姑越十五載而卒</hi>
　潘氏二節<hi>泰順縣志夏氏潘仲槐妻林氏潘仲李妻仲槐仲李俱早世時夏年二十六林年二</hi>
　　<hi>十九共天靡他勤紡績歴艱辛撫孤成立</hi>
　潘世志妻夏氏　胡大詩妻林氏　夏茂梓妻張氏<lb/>
<pb n="KR2k0044_WYG_214-27a"/>
　王煒妻梅氏　　髙聨霞妻夏氏　梅元棣妻林氏<lb/>
　王立經妻周氏　胡大溥妻葉氏　饒宗烈妻吳氏<lb/>
　包茂貞妻何氏　王念臣妻葉氏<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0044_WYG_214-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百十五<lb/>
</p>
<p>
</p>
  </div>
</body>
</text>
</TEI>
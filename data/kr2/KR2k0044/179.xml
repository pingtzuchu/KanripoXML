<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷一百八十</head> <lb/>
    <p>
<pb n="KR2k0044_WYG_179-1a"/>
欽定四庫全書<lb/>
　浙江通志卷一百八十<lb/>
　人物<hi>六</hi>
　　文苑三<lb/>
　　寧波府<lb/>
　三國吳<lb/>
　任奕<hi>曾稽典録山陰朱育曰文章之士立言粲盛則有御史中丞句章任奕各馳文檄曅若春榮</hi>
　五代<lb/>
<pb n="KR2k0044_WYG_179-1b"/>
　林鼎<hi>十國春秋字焕文本候官人父無隱有詩名寓明州鼎生於明州之大隐村及長謁錢武肅王</hi>
　　<hi>王以為觀察押牙尋辟文穆王幕府文穆襲位署鎮海軍掌書記節度判官鼎性讜正而强記能書</hi>
　　<hi>得歐虞筆法中年讀書必達曙所聚圖籍悉手鈔即殘編㫁簡亦校讐補綴無所厭倦吳越國建命</hi>
　　<hi>掌教令尋拜丞相卒諡曰貞獻有吳江應用集二十卷</hi>
　宋<lb/>
　周鍔<hi>延祐四明志字廉彦鄞人元豐二年進士當官桐城辭不赴曰學優則仕吾向所治科舉耳遂</hi>
　　<hi>益究治六籍諸子百氏之説悉著論其本㫖乃游潁昌訪其舅范忠宣公純仁過洛見文潞公司馬</hi>
　　<hi>公咸見器重在京師上書言徐禧永樂之失後知南雄以言邊事忤時相入黨籍即退休於家作四</hi>
<pb n="KR2k0044_WYG_179-2a"/>
　　<hi>休堂於西湖十洲之西與弟銖偕隐所為文二十卷又承宣集一卷明天集一卷六甲竒書一卷鍔</hi>
　　<hi>娶胡氏尚書右丞宗愈之女再娶王氏翰林學士覿之女而妹適陳忠肅公瓘蔡京作黨籍碑婦翁</hi>
　　<hi>甥舅俱入籍後以為盛事</hi>
　王璧<hi>嘉靖寧波府志字子潤鄞人宣和六年進士少年氣鋭以逺大自期悉焚前所為舉子文披閲</hi>
　　<hi>羣書醖蓄日富舉筆為文波瀾<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>湧朝廷方復博學宏詞科首魁其選未幾卒士論惜之</hi>
　高文虎<hi>宋史本傳字炳如四明人紹興庚辰進士調吳興簿曾幾守官在吳文虎從之遊故聞見</hi>
　　<hi>博洽多識典故遷太學博士孝宗幸兩學祭酒林光朝訪文虎具儀注文虎輯國朝以來故事授之</hi>
　　<hi>兼國史院編修官與修四朝國史高宗實録神宗玉牒自熙寧以來史事淆雜人無所取信文虎盡</hi>
<pb n="KR2k0044_WYG_179-2b"/>
　　<hi>取朱墨本刋正謬妄一一研覈既奏御又修徽宗玉牒考訂宣和崇觀以來尤為詳審厯遷中書舍</hi>
　　<hi>人兼直學士院西掖詞命舊率以數人共一詞文虎乃人各為之遷兵部侍郎拜翰林學士兼華文</hi>
　　<hi>閣學士知建寜府丐祠以臺臣言奪職卒</hi>
　樓昉<hi>延祐四明志字𤾉叔與弟昞俱以文名少從吕成公於婺其文汪洋浩博宜於議論援引叙説</hi>
　　<hi>小能使之大而統宗據要風止水静泊然不能以窺其涘故其從學者凡數百人最顯者鄭清之應</hi>
　　<hi>㒡鄭次申趙與懽輩尤善章表李璧黃裳為侍從所為文俱出昉手嘗編厯代文章為一編業進士</hi>
　　<hi>者咸誦之守興化軍卒</hi>
　王宗道<hi>嘉靖寧波府志字與文奉化人嗜古學窮渺討幽時出竒見人多稱之登嘉定元年進士</hi>
<pb n="KR2k0044_WYG_179-3a"/>
　　<hi>為江東提刑司幹官著有易説指圖二禮説書説觀頤悟言讀詩臆說雜録聞見因筆淮鹽論並詩</hi>
　　<hi>文五十卷</hi>
　應㒡<hi>宋史本傳字之道慶元府昌國人刻志於學嘉定十六年試南省第一遂舉進士為教授遷太</hi>
　　<hi>學博士秘書郎請早建太子帝問蔵書㒡請訪先儒解經注史因及程迥張根所著書皆有益世教</hi>
　　<hi>帝善之遷著作郎厯國史編修實録檢討知台州召直學士院一夕召㒡草麻夜四鼓五制皆就帝</hi>
　　<hi>竒其才進翰林學士兼中書舍人拜叅知政事乞歸田里</hi>
　王應鳯<hi>成化四明郡志字仲儀鄞人與兄應麟麗講矻矻忘寝食劌心文囿根柢左氏班馬登文</hi>
　　<hi>天祥榜進士寳祐間廷對披腹盡言中甲科第九賜第或謂曰此麗澤先生名第也盍以異科自見</hi>
<pb n="KR2k0044_WYG_179-3b"/>
　　<hi>開慶元年中博學宏詞科厯淮西制置司叅議官未幾文天祥薦其學宜在翰墨之選除太常博士</hi>
　　<hi>以終所著有黙齋稿及訂正三輔黄圖諸書</hi>
　薛寘<hi>兩浙名賢録守持志昌國人少有文名及長以聖人執權賦領鄉薦調衡陽簿時㓂起黒風洞</hi>
　　<hi>檄寘往撫諭将至有道其姓名者其酋曰非四明作聖人執權賦之薛寘耶遂投戈而退</hi>
　姚夢午<hi>嘉靖寧波府志字正子慈溪人七嵗學小戴禮輒能言其要領邑大夫葉汝明面試中庸</hi>
　　<hi>首章義及牧愛堂詩秋水出芙蓉賦皆援筆立就葉大驚異乃大書神童家三字以旌之既而之中</hi>
　　<hi>都徧交當世之士讀所未見書筆力益肆年三十六始發解未五十遽卒黃震誄之曰正子起自童</hi>
　　<hi>丱而長老先進折節相下起一介布衣而當世知名士聞風願交乃不獲少見於世惜哉</hi>
<pb n="KR2k0044_WYG_179-4a"/>
　元<lb/>
　姚登孫<hi>嘉靖寧波府志字廷禮慈溪人與兄夢午皆英鋭早發人稱二難景定間舉鄉貢會宋運</hi>
　　<hi>将訖遂退居雙峯别墅窮究經史百氏為文淵奥宏博超絶蹊逕闖古作者之域元時起為國子助</hi>
　　<hi>教諸生辨疑質㣲立館下者日數百人發蔀擊䝉無不意滿趙郡蘇天爵嘗取其文編入文類</hi>
　戴表元<hi>元史本傳字帥初慶元奉化州人七嵗能古詩文多竒語稍長從里師習詞賦輒棄不肯</hi>
　　<hi>為咸淳中進士乙科大徳八年拜信州教授調婺州以疾辭初表元憫宋季文章氣萎薾而詞骫骳</hi>
　　<hi>慨然以振起斯文為已任時王應麟舒岳祥並以文學師表一代表元皆從受業焉故其學博而肆</hi>
　　<hi>其文清深雅潔化陳腐為神竒蓄而後發間事摹畫而隅角不用至元大徳間東南以文章大家名</hi>
<pb n="KR2k0044_WYG_179-4b"/>
　　<hi>重一時者惟表元而已其門人最知名者曰袁桷</hi>
　袁桷<hi>元史本傳字伯長慶元鄞人舉茂才異等大徳初為翰林國史院檢閲官時初建南郊桷進十</hi>
　　<hi>議禮官推其博多采用之陞應奉翰林文字同知制誥兼國史編修官請購求宋遼金三史遺書累</hi>
　　<hi>官翰林直學士知制誥同修國史至治元年遷侍講學士泰定初辭歸桷在詞林朝廷制䇿勲臣碑</hi>
　　<hi>銘多出其手所著有易說春秋說清容居士集</hi>
　董復禮<hi>黃溍董復禮墓志字秉彞奉化州人少嗜書不以貧輟其學故衣敗絮無以禦寒擁被挾</hi>
　　<hi>䇿坐竟日莫見有不堪之色嘗為舉子業試有司不利遂不復踐場屋益取經史百氏之言鉤㣲擿</hi>
　　<hi>隐而求極其根柢間出為歌詩雜文皆清麗古雅可喜侍講學士袁公桷甚器重之</hi>
<pb n="KR2k0044_WYG_179-5a"/>
　黃玠<hi>𢎞治湖州府志字伯成慈溪人震曾孫清苦力學無所不通周游西湖樂吳興山水因卜居弁</hi>
　　<hi>山與趙文敏遊文敏稱許之有卞山集知非稿唐詩選纂韻録等書行世</hi>
　鄭芳叔<hi>嘉靖寧波府志字徳仲鄞人宋亡遍遊遺老之門博學廣記家貧無書嘗假人書躬自繕</hi>
　　<hi>録積數十百卷為文一根於理不事浮靡從游嘗數十人兩任郡學訓敦厚嚴重以道自尊而尤篤</hi>
　　<hi>於倫理晚署學録未上卒</hi>
　顧潤<hi>嘉靖寧波府志字徳輝鄞人大父應春父叔川皆以文名潤六嵗即善屬文郡博士俞希器欲</hi>
　　<hi>以神童舉不果既長肆力經傳卓然欲以事功自見閉門卻掃黙索精思垂三十年著釋圖一說約</hi>
　　<hi>六十三圖徵二十一希言二十四事剡六十二治要十八體卦八解八辨十二議二十四傳七記論</hi>
<pb n="KR2k0044_WYG_179-5b"/>
　　<hi>序文銘各三雜著十八賦騷十九雜詩三百二十合三十卷</hi>
　王厚孫<hi>嘉靖寜波府志字叔載尚書應麟孫十嵗能詩賦操筆立就父昌世入元弗仕遊其門者</hi>
　　<hi>多老成博雅之士厚孫日侍左右面命心傳充積淹博金華黃溍薦司郡訓尋為郡直學秩滿授象</hi>
　　<hi>山教諭調浦江解歸自號遂初老人性介潔為文法三代兩漢不事雕飾有遂初集三十卷</hi>
　姚應鳯<hi>兩浙名賢録字時和慈溪人以才自雄為文喜馳騁每屬筆於廣衆中詞鋒横逸一座皆</hi>
　　<hi>驚後持以謁袁桷桷告之曰子文不受束縛然法度不可廢也頷之自是務為荘重簡嚴日益深邃</hi>
　　<hi>至元間就試省部以龍虎臺命題有司得應鳯賦歎曰此楚漢故物也擢置髙第著有納軒稿若干</hi>
　　<hi>卷</hi>
<pb n="KR2k0044_WYG_179-6a"/>
　陳子翬<hi>成化四明郡志字象賢奉化人負氣幹精文藝書法李邕為慶元路教諭後歸日與高橋</hi>
　　<hi>章壘甬東鄭奕夫剡源徐木原相問難經生學士争受業焉每風晨月夕載酒溪山更唱迭和以發</hi>
　　<hi>抒懐抱著有思剡集</hi>
　袁上元<hi>元詩選傳字彦章鄞人徳祐忠臣鏞之孫性至孝父背患疽吮之立愈以茂才授縣學教</hi>
　　<hi>諭調鄮山書院山長尋為平江路學教授擢翰林國史院檢閲官不赴築城西别墅種菊數百本自</hi>
　　<hi>號菊村學者所著林外集七卷危太樸為之序稱其思致髙逺云</hi>
　文質<hi>元詩選傳字學古甬東人居吳之婁江學行卓然詞章竒放好為長吉體酒酣長歌聲若金石</hi>
　　<hi>為楊鐵崖所稱年九十六卒</hi>
<pb n="KR2k0044_WYG_179-6b"/>
　陳桱<hi>嘉靖寧波府志字子經奉化人官至翰林學士祖著宋時知台州嘗本綱目撰書以紀厯代之</hi>
　　<hi>統桱自束髪受書即思𢎞前業乃續成二百卷上自盤古逑髙辛訖於有宋比事較義紀年師司馬</hi>
　　<hi>公補遺書法師朱文公綱目名曰通鑑續編行於世</hi>
　明<lb/>
　烏斯道<hi>静志居詩話字繼善慈谿人明初以薦起知石龍縣調永新以疾去官與兄本良字性善</hi>
　　<hi>並著才名鄉人目性善為春風先生繼善為春草先生宋濂稱其文云俊潔如明月珠<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>湧如春江</hi>
　　<hi>濤楊子器稱其詩云竦秀若雨後春山綺麗若雲中萃巘有秋吟稿春草齋集</hi>
　崔植<hi>成化四明郡志字斯立鄞人治春秋辨論三傳得失厯厯如指掌究極羣史出入班馬范歐叩</hi>
<pb n="KR2k0044_WYG_179-7a"/>
　　<hi>之淵乎無畔岸平居儀度整肅不假修飾而規範自然洪武七年薦為郡學教授調處州教後進盡</hi>
　　<hi>出底藴隨其才而成就之卒官有雜著文集若干卷</hi>
　王賔<hi>嘉靖寧波府志字用賔鄞人博學强記貫穿經史百家避地村疃淡然自適號水村隐者洪武</hi>
　　<hi>中以文學薦授休寧教諭以身率諸生士不懲而自勸秩滿考績廷試鍾山雨霽賦及豢鶴賦上竒</hi>
　　<hi>之命供奉翰林以老辭教授潯州卒門人私諡曰清節先生所著有書隐西上南游等集</hi>
　余伯熊<hi>天啟慈谿縣志名夢祥以字行性落落不與流俗伍家貧好學寒暑不懈以詞翰聞於時</hi>
　　<hi>洪武十六年舉明經授宜都知縣調饒州之安仁所至有聲</hi>
　胡廣<hi>成化四明郡志字文剛鄞人從鄉先生胡世佐授毛詩討論校讐問學淵博敦行誼遣紛華為</hi>
<pb n="KR2k0044_WYG_179-7b"/>
　　<hi>文沖淡純雅工律詩文士過從無虗日洪武中司訓邑庠後調四川之安岳縣歸里優游山水寓物</hi>
　　<hi>寫意自謂乾坤腐儒所著有雲屋集</hi>
　時銘<hi>嘉靖寧波府志字季照以字行慈谿人好學能詩漁獵經史為文竒正間出變化不窮洪武二</hi>
　　<hi>十九年為鄞學訓導已而赴京和御製思得人詩上奨諭召對特授監察御史未幾為崇仁令有政</hi>
　　<hi>績厯陞四川按察僉事嘗夢蒼顔縞衣人授以墨文思益進因號所著詩文為夢墨稿行於世</hi>
　王毓<hi>嘉靖寧波府志字用賢鄞人貌清癯讀書以古人自淑嘗植梅庭下雖凝陰沍寒黙坐對之不</hi>
　　<hi>去因寄之模寫標格勁瘦天機呈露賦詩尤工於長歌隸書亦有新意時稱三絶</hi>
　周陞<hi>天啟慈谿縣志字孟褒居市㕓一室如舟所儲書史之外無他物因號書舫齊為詩歌音調髙</hi>
<pb n="KR2k0044_WYG_179-8a"/>
　　<hi>古不類今人每遇酉酣擊節歌陶淵明詩四顧慷慨旁若無人</hi>
　錢珏<hi>嘉靖寧波府志慈谿人不慕榮利雖獨處晏室不廢冠履容止瞻望未嘗傾側遇天日清美輒</hi>
　　<hi>游里閈間歩履有循儀觀整肅不問皆知為溪雲先生也性好吟咏口吃若不能言為詩清麗雄渾</hi>
　　<hi>得少陵家法有和唐音并溪雲稿行世</hi>
　鄭復言　鄭雍言<hi>嘉靖寧波府志復言鄞人永樂丙戌進士選庶吉士讀中秘書鉤纂</hi>
　　<hi>精㣲預修永樂大典應制賦白鹿稱㫖改禮部主事厯陞太僕少卿引年歸弟雍言舉進士改庶吉</hi>
　　<hi>士授中書舍人仁宗監國屢命賦詩頃刻立就尋命署禮部尚寳司及六科事上嘉曰不獨文詞典</hi>
　　<hi>雅作字亦端楷嚴宻甚類其為人陞河南按察僉事宣宗御極留直文華殿日備顧問終太常少卿</hi>
<pb n="KR2k0044_WYG_179-8b"/>
　桂宗儒<hi>天啟慈谿縣志字文藪以貢與修永樂大典授蘄州同知有善政不能迎合監司遂注下</hi>
　　<hi>考吏部侍郎師逵以善詩工書薦召見拜修撰居職七年每應制有作為時所稱</hi>
　桂<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>
                    <hi>嘉靖寧波府志字懐英慈谿人倜儻不羣至老不釋卷詩文充牣士大夫及門請益者無虗日</hi>
　　<hi>相語不以名氏尊之曰古香先生所著有桑榆稿</hi>
　劉本<hi>天啟慈谿縣志字維源永樂丙戌進士先是成祖選曾棨諸人肄業文淵閣上時至閣中或召</hi>
　　<hi>至便殿搜竒書僻事以騐所學於時榜選十一人本與焉同修永樂大典校讐文淵閣一日忤㫖發</hi>
　　<hi>口外為民尋召還為編修以疾卒</hi>
　馮厚<hi>嘉靖寧波府志字艮載慈谿人生三月而孤比長事母至孝舉明經授學官厯遷淮王府長史</hi>
<pb n="KR2k0044_WYG_179-9a"/>
　　<hi>嘗集文翰類選大成凡一百六十三卷以資啟沃善詩文多著述有洪菴稿中都稿南陽稿測蠡管</hi>
　　<hi>見春秋卑論等書</hi>
　周翰<hi>嘉靖寧波府志字維翰鄞人永樂三年舉人車駕臨太學翰獻賦稱㫖詔禮部覆試擢第一命</hi>
　　<hi>進學翰林預修永樂大典七年除翰林典籍先是文淵閣所儲古今書籍嵗乆卷帙淆亂翰為理葺</hi>
　　<hi>餘二載秩然完整各書要㫖略能記憶陞檢討修兩朝實録書垂成而卒翰為文根柢班揚出入韓</hi>
　　<hi>桞下筆頃刻千言有集蔵於家</hi>
　葉銘臻<hi>兩浙名賢録字維新慈谿人永樂甲申進士以文名詩有盛唐風格每為舉主解縉所稱</hi>
　　<hi>韓王請為伴讀王改國於凉遂歸鄭珞來守郡造廬求見堅謝不出珞曰來求作府堂記耳何拒之</hi>
<pb n="KR2k0044_WYG_179-9b"/>
　　<hi>深也乃出見懽如平生延至郡齋援筆為記珞歎服居家動遵禮法不威而肅士大夫語家法之善</hi>
　　<hi>者以銘臻稱首</hi>
　顧慤<hi>嘉靖寧波府志字存誠司諫道之子少聰警於書無所不讀仁宗念司諫舊徳詔起之挾装上</hi>
　　<hi>京師進謁藩臣不與均禮意其中未必有也指所坐聽事曰堂名紫薇請記之趣具楮墨慤展紙濡</hi>
　　<hi>亳頃刻立就文不更草書體數家倛偹乃歎曰竒才也以上客禮之陛見擢司經正字性亢直不能</hi>
　　<hi>隨時俯仰忌者幼之謫戍南丹在戍發為詩歌沱欎頓挫得柳栁州風致卒年二十九有充然子集</hi>
　魏偁<hi>嘉靖寜波府志字達卿慈谿人由貢上春官廷試第一授石城訓導為詩希唐風恒以立言自</hi>
　　<hi>許時與學士楊守阯相唱和守阯甚器重之平生不見疾言遽色至利誘勢怵則屹然山立不可動</hi>
<pb n="KR2k0044_WYG_179-10a"/>
　　<hi>所著有經書僅悟覈充子茶餘詩話聞見類纂小史雲松詩略讀史編</hi>
　洪常<hi>甬丄耆舊傳字子經鄞人博學强記家貧嘗從人借書一覧便盡中進士授兵部主事會土木</hi>
　　<hi>之變于謙進尚書一時軍事棼錯盡以相屬謙每入朝常輒具筆札以從事至且語且疏即不具草</hi>
　　<hi>立上稍遷至郎中英宗復辟吏指常為謙黨上特原之後馬昻為尚書值西陲多事昻常面陳部曺</hi>
　　<hi>乏人上顧問洪常安在以憂去對即令起復至部乆之疏薦常為本部侍郎忌者劾昻私所屬常遂</hi>
　　<hi>請疾歸里蕭然一室以文章自命晚年得所未見書必手鈔之所著有勉學録石田稿隨筆考文業</hi>
　　<hi>考及𨕖定六家文集</hi>
　張𤦺<hi>嘉靖寧波府志字廷珍慈谿人讀書一過不忘作文有俊才正統辛酉中鄉試時猶未冠也試</hi>
<pb n="KR2k0044_WYG_179-10b"/>
　　<hi>禮部不利益自奮於學文氣浩瀚如峽江春流不可抵禦時海鹽張寧餘姚魏瀚嘉興姚綬俱有名</hi>
　　<hi>於時人稱浙江四子天順登第未幾卒</hi>
　王淮<hi>列朝詩集傳字柏原慈谿人景泰十子之一長身美髯博極羣書嘗與湯公讓遇於吳興之慈</hi>
　　<hi>感寺以辨博相夸對語移日不相下及□青陵臺事各得其二淮問公讓曰止於此乎復舉其一厯</hi>
　　<hi>厯口誦無所遺公讓歎服語太守岳璿曰柏原真行秘書也好作長歌下筆輒數十韻造語竒麗擅</hi>
　　<hi>名江湖間卒年八十著有大媿藁</hi>
　羅信佳<hi>兩浙名賢録字邦彦慈谿人嘗與同邑桂琛鄭岑馮璋時中讀書永明僧舍四人讀窮晝</hi>
　　<hi>夜一燈聚首每至夜分信佳獨鼾睡達旦及舉所讀背誦如流水至講解經傳四人紛拏未定信佳</hi>
<pb n="KR2k0044_WYG_179-11a"/>
　　<hi>卧其旁徐以一言决之景泰庚午與四人同領鄉薦大理丞夏時正題其讀書處曰聚奎堂為文記</hi>
　　<hi>之成化丙戌登進士除南兵部主事未幾卒信佳文字簡嚴人謂似李泰伯</hi>
　王暘<hi>天啟慈谿縣志字時暉風韻凝逺讀書不務章句搜剔幽㣲至闗彝倫世故必反覆詳至務趨</hi>
　　<hi>深厚為文於聞肆中出竒怪恥作軟媚語正統丁卯舉鄉試五上春官不利乃作五葵賦以見志時</hi>
　　<hi>宰以其工楷法薦授中書命下而卒</hi>
　張琦<hi>列朝詩集傳字君玉鄞人弱冠游學呉楚間每讀書至夜分與其徒吸水噀面醒則又讀𢎞治</hi>
　　<hi>戊午舉於郷明年第進士年已及艾授南大理評事厯寺正陞興化知府監司累上治狀以疾請歸</hi>
　　<hi>陞左叅政致仕二十年而卒自少至老刻意攻詩嘔心琢賢力去陳言有白齋集十卷</hi>
<pb n="KR2k0044_WYG_179-11b"/>
　陳沂<hi>列朝詩集傳字魯南鄞人以醫籍居南京八嵗能摹古人畵十嵗能詩十二嵗作赤寳山賦傳</hi>
　　<hi>誦人口中正徳丁丑進士改庶吉士授編修進侍講忤張孚敬出為江西叅議山東叅政轉行太僕</hi>
　　<hi>卿致仕杜門著書絶意世務書學大蘇旁及篆隸繪事皆稱能品所至好遊名山水皆有詩紀晚與</hi>
　　<hi>顧華玉遊厯長千諸寺賦詠尤多文采照映一時有拘虗詩集及詩話若干卷</hi>
　章珍<hi>甬上耆舊傳字文重鄞人自天順成化以來與張景心宋𢎞之李櫟軒俱以布衣宿望為里中</hi>
　　<hi>五經師書法仿宋克詩溯漢魏能造其妙生平喜讀易有易注若干卷又孤舟夜讀一卷他所著句</hi>
　　<hi>章小家言二十卷</hi>
　洪貫<hi>嘉靖寧波府志字維卿鄞人舉成化丁酉鄉試除鄧州教諭肆力為古文詞詩逼盛唐賦有楚</hi>
<pb n="KR2k0044_WYG_179-12a"/>
　　<hi>漢風格陞知崇化縣改政和邑有紫陽西山遺跡貫因表章發揮以經學風厲多士士彬彬起然竟</hi>
　　<hi>得下考以歸因擬杜秋興詩見志傳至京師李東陽大加賞異别為春興八首以遥和之晚結廬東</hi>
　　<hi>野更號稼翁日哦其間取唐人詩和之殆徧或丐銘誌譜牒以為時重海寧新城江陰靖江四邑志</hi>
　　<hi>皆其論撰也年九十卒有周易解疑卧遊清嘯録太白山人藁五十餘卷</hi>
　金湜<hi>甬上耆舊傳字本清鄞人童時輒能詩長益漁獵載籍舉於鄉以善書授中書舍人遷太僕寺</hi>
　　<hi>丞督山東河南馬政宣詔朝鮮其國尚文學聞湜有詩名請留詞翰為即席草答數十首文義溢發</hi>
　　<hi>自王以下盡驚曰前此所未有也因請其使節所厯詩文鐫諸國中名曰皇華集使還致仕家居與</hi>
　　<hi>里中耆舊觴詠為樂詩多逸韻篆隸行草俱有漢晉人風骨善寫竹每命筆姿態横生率題小詩於</hi>
<pb n="KR2k0044_WYG_179-12b"/>
　　<hi>上</hi>
　吳惠<hi>嘉靖寧波府志字仁甫鄞人少孤習記誦為詞章即越流輩正徳辛未成進士改庶吉士授檢</hi>
　　<hi>討陞國子司業日會六館生講經書奥義人喜得師嘉靖初侍經筵日講厯太常寺卿卒恵自少熟</hi>
　　<hi>蘇長公文濡亳染翰每相肖李東陽楊一清常以東坡稱之恵亦以此自許或譏其不能進於古惠</hi>
　　<hi>曰經生學士如好古者且就左氏司馬讀之何暇及我乎其文自成一家言在太學有經筵講義别</hi>
　　<hi>有北川文集</hi>
　華愛<hi>嘉靖寧波府志字仁卿鄞人甫成童博聞强識正徳甲戌成進士厯南兵部職方郎出守桂林</hi>
　　<hi>有勲績以直道忤人被劾落職性温雅洞見肺腑家居日以詩書自娯興至輒擕其所知夷猶於迴</hi>
<pb n="KR2k0044_WYG_179-13a"/>
　　<hi>溪叠嶂間見雲蒸霧變木秀卉榮則欣然忘返工行草為詩希盛唐風格每以王維杜甫為至所著</hi>
　　<hi>有石牕集</hi>
　陸釴<hi>兩浙名賢録字舉之鄞人正徳庚辰進士廷試第二官編修讀書中秘益鋭志問學盡覽經史</hi>
　　<hi>百家言尤砥名節以古人自期預修武皇實録成進修撰以議禮忤時相遂出為湖廣僉事轉山東</hi>
　　<hi>副使督學政敦本抑末士風為之一變山東舊無通志歎曰海岱山川之宗聖賢人物之望六經文</hi>
　　<hi>章之祖惟兹一方之志而天下古今之事偹焉吾當任兹役遂考古諏今補遺正譌窮日夕不懈踰</hi>
　　<hi>年志成而病卒釴為文奥衍宏暢詩則温而典婉而諷有晉唐之風著有少石子集十三卷</hi>
　李端<hi>嘉靖寧波府志字文正鄞人與二弟同㸑至老諸子十人各課耕讀郡太守禮為鄉校師規誨</hi>
<pb n="KR2k0044_WYG_179-13b"/>
　　<hi>整肅為詩逼唐人時與金太僕湜倪處士光魏學博偁締為詩社日本貢使還求端詩為贈有肩挑</hi>
　　<hi>雲影江頭别衣帶天香海上還之句人傳誦之</hi>
　張鈇<hi>天啟慈谿縣志字子威博綜百家再試塲屋不第遂棄去攻詩古文哆口論天下事亹亹竟日</hi>
　　<hi>聞人之善雖逺必赴亦有接里閈而不通往來者燕居獨處必正襟危坐高風逸韻傲睨物表所著</hi>
　　<hi>有碧溪詩集南臯詩話郭外農談詠史百絶等稿</hi>
　方詔<hi>天啟慈谿縣志邑諸生綜博古今嘗著明四都賦贍而核秀而葩走獻闕下相國袁煒其故交</hi>
　　<hi>也投謁自居揖客名稱不改其舊袁目為狂客賦不果上東還絶意世事著述益富</hi>
　應雲鷟<hi>嘉靖寧波府志字瑞伯象山人少詣父讀書處見墳典浩博輒曰會須讀盡此書父竒之</hi>
<pb n="KR2k0044_WYG_179-14a"/>
　　<hi>長遂刻意淬厲六經子史無不淹貫嘉靖辛丑成進士出令臨川設三條法以清虗課上之巡撫為</hi>
　　<hi>時成式築文昌堰疏千金陂議設巡司政績炳著厯陞武庫司郎中時有邊警數議征討防禦之計</hi>
　　<hi>方欲柄用而卒雲鷟好古文詞凡所撰著悉本六經而歩武遷固唐宋以下弗屑也所著有臨川集</hi>
　　<hi>東塘鷇音象川雜藁</hi>
　張時徹<hi>甬上耆舊傳字維静鄞人二十舉於鄉成進士厯官南曺郎以副使督學江西備兵臨清</hi>
　　<hi>厯官至南兵部尚書遂歸時年齒尚茂既不為世用乃精思撰著為詩古文詞及他説林家言凡數</hi>
　　<hi>十卷輯洪建以來名文為文範撰郡志續四明風雅既以標格自持益好士家有别墅在東臯曰茂</hi>
　　<hi>嶼草堂在西臯曰武林荘時引客觴詠其間</hi>
<pb n="KR2k0044_WYG_179-14b"/>
　陳束<hi>列朝詩集傳字約之鄞人嘉靖己丑進士選庶吉士授編修出為湖廣僉事分司辰沅遷福建</hi>
　　<hi>提學副使改河南卒於官年三十三初會稽董侍郎玘有愛女不欲與凡兒婚甬東張尚書時徹為</hi>
　　<hi>言曰陳生雖起寒㣲其人才足壻也侍郎召見之垂髫敝衣膚神玉映叩之無不響應試之詩文揮</hi>
　　<hi>筆如雲烟侍郎大喜尅日為婚既入中秘與唐順之王慎中諸人刻厲為古學張桂受上殊寵奔走</hi>
　　<hi>朝士束獨不往恨之出之外藩稍遷視學洊更繁劇再疏求去不得而死唐順之為刻其遺文皇甫</hi>
　　<hi>汸為序謂為早鑄四傑晚鎔二張遒軫平原晞駕康樂云</hi>
　呂時臣<hi>列朝詩集傳字中父鄞人稱詩先於沈明臣避仇逺游厯齊梁燕趙間旅寓章邱與李伯</hi>
　　<hi>莗論詩遂大進至青州客衡藩衡荘王愛其詩為刻甬東野人稿晚客潘藩禮之亞於謝榛卒於河</hi>
<pb n="KR2k0044_WYG_179-15a"/>
　　<hi>南渉縣魯王孫中立序其詩曰山人鶴骨清癯若出衣表貞介廉潔不妄交不茍取特為諸侯所重</hi>
　戴鯨<hi>甬上耆舊傳字時鳴鄞人以進士知番禺縣厯南工刑二曺出為江西按察僉事謫判鄧州厯</hi>
　　<hi>官福建左叅議歸老於家持操亷白以孝友名垂老猶好學日坐東白樓手一編不置成化以後郡</hi>
　　<hi>志闕然因續為蒐補考諸先輩所言述而不㫁名曰四明志徴又見髙士宋𢎞之所輯四明雅集因</hi>
　　<hi>増所未備序而傳之又合為四明文獻録别著閩廣集東白樓稿蔵於家</hi>
　沈明臣<hi>列朝詩集傳字嘉則鄞人為博士弟子數竒不偶胡宗憲督師平倭辟置幕府宗憲豁逹</hi>
　　<hi>好士㣲有酒失善嫚罵明臣嶽嶽不少阿宗憲遥望見為起立嘗燕将士於爛柯山酒酣樂作請為</hi>
　　<hi>鐃歌十章明臣援筆立就釃酒高吟至狹巷短兵相接處殺人如草不聞聲宗憲起捋其須曰沈生</hi>
<pb n="KR2k0044_WYG_179-15b"/>
　　<hi>何雄快乃爾命刻石置山下宗憲死明臣走哭墓下持所為誄徧告士大夫訟其寃已而挾筴走湖</hi>
　　<hi>海往來呉楚閩粤間年七十餘卒先後歌詩行於世者為豐對樓詩𨕖凡四千餘首</hi>
　葉太叔<hi>鄞縣志字鄭朗工詩沈明臣見而竒之曰此今日李王孫也遂與定交以其詩呈張時徹</hi>
　　<hi>深為賞異有故人令吳中邀修邑志太叔既為輯定獨署已名令以百金置酒為夀欲得附名纂撰</hi>
　　<hi>太叔咈然曰著書千載事豈容貨取遂束藁而行其詩草偶有不愜悉付諸火既悔而追録所記憶</hi>
　　<hi>名思烟集</hi>
　汪禮約<hi>甬上耆舊傳字長文中丞玉之孫石盂山人坦之子從學沈明臣得其指授由是名益重</hi>
　　<hi>所居曰大雷山房人望之若三壺仙宅坐卧一樓樓左偏開一穴下置容五石缸使人鍵其外每一</hi>
<pb n="KR2k0044_WYG_179-16a"/>
　　<hi>詩成輒手取挼之投穴中積嵗缸滿家人發户出紙好事者争取之稍傳布人間其著作甚多沒後</hi>
　　<hi>散失僅存遺詩一卷四明游籍一卷</hi>
　屠隆<hi>列朝詩集傳字緯真一字長卿鄞人萬厯丁丑進士除潁上知縣調青浦陞禮部郎中隆令青</hi>
　　<hi>浦延接吳越間名士青帘白舫縱浪栁浦間以仙令自許在郎署益放情詩酒罷歸縱覽闗塞遨遊</hi>
　　<hi>吳越七閩間嘯傲賦詩長篇短什信心矢口嘗戲命兩人對案分拈二題各賦百韻咄嗟之間二章</hi>
　　<hi>並就又與人對奕口誦詩文此誦彼書書不逮誦所傳由拳白榆采真南游諸集皆未曾起草之筆</hi>
　楊承鯤<hi>甬上耆舊傳字伯翼鄞人少喜讀班馬二史工詩年十五為諸生沈明臣見而竒之曰猘</hi>
　　<hi>兒難與争鋒因呼為徳祖以是有重名為人守古獨行於當世少所許可嘗與人言王弇州論厯下</hi>
<pb n="KR2k0044_WYG_179-16b"/>
　　<hi>朗鍳不足厯下持詭道所得者古人匡郭耳既以太學生北上作薊門行名滿京師乆之歸里於城</hi>
　　<hi>南築小園歗詠其中文章髙妙詩於五律為長城善法書遺集二種傳於世</hi>
　余寅<hi>甬上耆舊傳字君房改字僧杲鄞人兒時里師授句讀每為所屈及壯益喜讀秦漢以前書舉</hi>
　　<hi>進士官水曺郎上正風俗十事以按察副使視學陜西請謁一無得入遷左叅政改山東以忤時乞</hi>
　　<hi>歸起福建再乞休加太常少卿致仕寅性伉厲狷然獨行既里居擅文章之事然恥以筆札自見交</hi>
　　<hi>㳺甚寡年七十五卒有農文人集其詩癯而堅質而陗絶似其人顧欿然自謂於詩渉其藩未能窺</hi>
　　<hi>其奥意専以古文辭上追古人也</hi>
　董大晟<hi>鄞縣志字揚明博學工文著海曙樓賦淵泓得體不滯不詭又有雪月風花賦並為世所</hi>
<pb n="KR2k0044_WYG_179-17a"/>
　　<hi>稱</hi>
　李瑋<hi>甬上耆舊傳字偉卿鄞人盡讀五經三史作有韻之文輒得竒語及北遊薊門逾年歸杜門著</hi>
　　<hi>書務期盡洗俗學歸於大雅前後撰著積數十萬言獨留心土風利病嘗著國課論東錢湖賦臚列</hi>
　　<hi>郡國農田水利事甚詳年踰九十作七適一篇手定詩文十餘卷曰桑麻集謝三賔刻以行世</hi>
　王荁<hi>天啟慈谿縣志字季儒父交為給事中嘗折權相翟鑾著直聲荁其李子也髫丱時即以詞賦</hi>
　　<hi>傾諸作者萬厯癸未舉南宫改庶吉士授編修一時儕偶皆折節下之為文意氣矯厲如驚飈蓬勃</hi>
　　<hi>洞駴耳目詩如髙山大壑峯嶻曠遠與屠隆相伯仲丙戌持節册封晉藩報命至潞河卒所著有雲</hi>
　　<hi>山日記采真編季儒詩選矞雲館全集並行於世</hi>
<pb n="KR2k0044_WYG_179-17b"/>
　應臬<hi>鄞縣志字仲鵠為諸生後棄去汎舟江漢間發為楚聲已而上薊門厯長安落落無所合歸而</hi>
　　<hi>卜築於東皋之竹蒼畈與二三隐人往來酬倡信安方應祥徐日乆延至爛柯山以詩文師事留都</hi>
　　<hi>各部寺誌皆臬手裁嘗與閩中曺學佺論文意甚合故石倉詩選臬詩獨多</hi>
　李埈<hi>甬上耆舊傳字公起鄞人生而聾父尚黙卒於官埈甫十餘嵗聞訃號痛凡五日夜咽枯而嘶</hi>
　　<hi>乃更啞及長盡發先世遺書縱觀之上自國家典故邊場戶口名臣言行無不得其始末以至一器</hi>
　　<hi>一物靡不考据精覈作為史譜輯甬東逸事幽竒畢顯行世有盟鷗集其未刻者十餘種曺學佺嘗</hi>
　　<hi>合華亭唐仲言為二異人傳仲言瞽而工詩埈以目誦仲言以耳讀兩君誠千載異人也</hi>
　王嗣奭<hi>舊浙江通志號于越鄞人領萬厯庚子鄉薦授涪州知州少有文名及長博覽經史尤嗜</hi>
<pb n="KR2k0044_WYG_179-18a"/>
　　<hi>少陵詩嘗夢與把臂共吟後之官入蜀過草堂謁少陵遺像怳然夢中遂詮注其詩曰杜臆著有左</hi>
　　<hi>右鏡山中天管天諸筆記</hi>
　薛岡<hi>甬上耆舊傳字千仭鄞人少辟地客長安為新進士代作考館文字每得與選因有盛名所著</hi>
　　<hi>天爵堂集身為太平詞客六十年名重天下</hi>
　汪樞<hi>静志居詩話字伯機鄞人生世禄之家不樂仕進治别業曰泡園賦園居詩六十首閩人徐興</hi>
　　<hi>公亟稱之有存俟篇</hi>
　董守諭<hi>舊浙江通志字次公鄞人負性耿介不俯同流俗為文章恥循常襲故登天啟甲子賢書</hi>
　　<hi>七上公車不第杜門讀易有得即抄之積以成帙性不善治生家本素封用以待賔客賑親故遂致</hi>
<pb n="KR2k0044_WYG_179-18b"/>
　　<hi>日落當事欲一面不可得士論以此重之所著有監蘭集及讀易一抄二抄卦變考略</hi>
　馮元仲<hi>慈谿縣志字次牧幼即肆力於詩古文鈎深探微試吏部授縣丞歸隐湯山更名天益取</hi>
　　<hi>前人未刻書及米趙諸家墨蹟雕鏤精好又按古名墨法更製之一時天益山書墨遂名天下其後</hi>
　　<hi>家日落敝衣箬笠行道中與人評論詩文及談黃道周倪元璐諸遺事往往移晷始别去詩法杜而</hi>
　　<hi>體兼北宋然未嘗留稿僧寮邨店頽垣敗壁間存者十一毎為人所膾炙</hi>
　陸符<hi>黄宗羲陸符墓誌字文虎寧波人貌甚偉胸貯千卷謦欬如洪鐘一時士大夫聽其談論皆以</hi>
　　<hi>為陳同甫辛幼安復出也崇禎辛巳以薦至京入國學生壬午順天鄉試丙戌卒年五十符古文詞</hi>
　　<hi>鵬鶱海怒意之所極每穿天心月脇而出詩皆志意所寄市交游而作聲色者未嘗以片語汙其筆</hi>
<pb n="KR2k0044_WYG_179-19a"/>
　　<hi>端雖才堪經世而翛然獨有世外之致</hi>
　劉應期<hi>慈谿縣志字瑞當為諸生有盛名初與姜思睿稱姜劉已思睿登第復與馮文偉稱馮劉</hi>
　　<hi>一時名士無不願與之交發為詩文僻拙類圭峯家數</hi>
國朝<lb/>
　李鄴嗣<hi>舊浙江通志號杲堂鄞人自髙祖循義至父掆四世貴顯嘗侍父病嘔血數斗自此絶意</hi>
　　<hi>人世自竄草石日著書撰漢語南朝語續世説新語為三語而漢語不列曺氏一門其詩古文詞凡</hi>
　　<hi>一百餘卷類漢語鄞人宗師之</hi>
　陳錫嘏<hi>鄉賢留祀冊字介眉號怡庭鄞人康熙乙卯領浙解明年成進士改庻吉士授編修與纂</hi>
<pb n="KR2k0044_WYG_179-19b"/>
<hi>皇輿表鑑古輯覽二書充己未會試同考官尋予告歸    寧波府志錫嘏處身若氷雪而與之處輒平易近</hi>
　　<hi>人為諸生窮日講授矻矻不休官詞臣公堂館課私室横經率至雞鳴而寝里居膺末疾猶隐囊危</hi>
　　<hi>坐不釋丹鉛士人将卷帙來請必銖兩其得失終卷而後已有集若干卷</hi>
　鄭梁<hi>寧波府志字禹梅又字寒邨慈谿人康熙戊辰進士授庶吉士改户部主事厯陞郎中甲戌會</hi>
　　<hi>試同考出知髙州府時議開䃃川梁謂此為鯨鯢出没導之路也持不可有孔道士者欲嘯聚為亂</hi>
　　<hi>遍掲城中言某日賊且至梁識其手書一訊而伏嘗學於黃宗羲聞蕺山劉先生緒論寓意於藝文</hi>
　　<hi>詩類江門定山文近震川宗羲亟稱之復善齒既歸里旋得末疾右體不隨遂以左筆驅染如平時</hi>
　　<hi>跌宕文史人目為仙吏云</hi>
<pb n="KR2k0044_WYG_179-20a"/>
　姜宸英<hi>慈谿縣志字西溟太常卿應麟曾孫工制藝兼善詩古文康熙戊午有修明史之</hi>
<hi>命相國徐元文以宸英有史才薦入館遂奉即家纂修特恩授文林郎食七品俸己巳徐司冦乾學</hi>
　　<hi>一統志設局於洞庭東山疏請宸英與黃虞稷偕行尋中順天郷試丁丑廷試一甲第三授編修時</hi>
　　<hi>年已七十矣宸英讀書以經為根本於注疏窮其精藴自二十一史及百家諸子之説俱經批閲為</hi>
　　<hi>文必先立意而後下筆畧無凝滯書法鍾王於唐宋諸家亦靡不臨寫晚尤加意章草及篆𨽻人得</hi>
　　<hi>片紙蔵弆以為寳著明史刑法志三卷列傳四卷土司傳二卷一統志總論江防海防共六卷留館</hi>
　　<hi>中别有湛園未定稿十卷葦間詩集八卷行世</hi>
　周容<hi>寧波府志字鄮山鄞人性跅弛不覊御史徐殿臣一見賞契由是著名後殿臣避跡天童海㓂</hi>
<pb n="KR2k0044_WYG_179-20b"/>
　　<hi>掠之而去容即倉皇奔赴以身質之殿臣得返而容代受刑梏足為之跛乗間竊歸乃縱橫於詩古</hi>
　　<hi>文詞尤工書法歛鋒鋩於渾樸中時謂容之詩勝於文書勝於詩云</hi>
　陳赤衷<hi>黃宗羲陳赤衷傳字夔獻以學問非場屋所竟乃入天井山與苦行僧為侶屢淹嵗月砉</hi>
　　<hi>然氷解歸而返求之六經創為講經會搜故家經學之書討論得失往往為先儒所未到康熙庚申</hi>
　　<hi>以貢入都玉峯徐氏令其子弟禀學焉後卒於京邸</hi>
　萬斯同<hi>寧波府志字季野鄞人泰第八子生有異質書過目不忘八齡在客座中背誦揚子法言</hi>
　　<hi>如倒峽十四五徧讀父所蔵書尤精經史從學於黄宗羲大司㓂徐乾學延請編纂禮書太學士徐</hi>
　　<hi>元文聘修明史或詢以史事則曰在某卷幾葉幾行如其言閲之無一爽者性不樂榮利見人惟以</hi>
<pb n="KR2k0044_WYG_179-21a"/>
　　<hi>讀書勵名節相切劘著經史學書合三十種</hi>
　萬言<hi>寧波府志字貞一鄞人少與諸父斯大斯同學於黃宗羲善古文康熙乙夘副浙榜貢入京師</hi>
　　<hi>以教習需次知縣會修明史總裁徐元文特薦七人言與焉</hi>
<hi>特授文林郎食七品俸兼修一統志在館    五年多所撰著授江南五河知縣</hi>
　　紹興府<lb/>
　漢<lb/>
　盛憲<hi>嘉泰會稽志字孝章會稽人舉孝廉累遷吳郡太守以疾去官憲最有名孫䇿平定呉會深忌</hi>
　　<hi>之少府孔融與曺公書曰海内知識零落殆盡惟會稽盛孝章尚存困於孫氏單孑獨立孤危愁苦</hi>
<pb n="KR2k0044_WYG_179-21b"/>
　　<hi>孝章實丈夫之雄天下談士依以揚聲公誠能馳一介之使加咫尺之書則孝章可致矣燕君市駿</hi>
　　<hi>骨以招絶足欲公崇篤斯義由是徴為騎都尉制命未至為䇿所害</hi>
　三國吳<lb/>
　謝承<hi>三國志注字偉平博學洽聞嘗所知見終身不忘拜五官郎中武陵太守撰後漢書百有餘卷</hi>
　朱育<hi>嘉泰會稽志山陰人少好竒字凡所特逹依體象類造作異字千名以上仕郡門下書佐與太</hi>
　　<hi>守濮陽興問對行於世育後仕朝嘗在臺閣為東觀令加位侍中推刺占射文藝多通</hi>
　晉<lb/>
　虞預<hi>晉書本傳字叔寧本名茂十二而孤少好學有文章召為丞相行叅軍除著作郎遷㪚騎侍郎</hi>
<pb n="KR2k0044_WYG_179-22a"/>
　　<hi>以年老歸預好經史憎疾元虗著晉書四十餘卷㑹稽典録二十篇諸虞傳十二篇皆行於世詩賦</hi>
　　<hi>碑誄論難數十篇</hi>
　王獻之<hi>晉書本傳羲之子字子敬工草隸善丹青七八嵗時學書羲之宻從後掣其筆不得曰此</hi>
　　<hi>兒當復有大名嘗書壁為方丈字羲之甚以為能觀者數百人桓温使書扇筆悮落因更寫作烏牸</hi>
　　<hi>牛甚妙謝安請為長史太元中新建太極殿安欲使獻之題榜而難言之乃謂曰魏時凌雲殿榜韋</hi>
　　<hi>仲将懸橙書之獻之揣知其意正色曰有以知魏徳之不長安遂不之偪徴拜中書令卒於官</hi>
　南北朝<lb/>
　謝靈運<hi>宋書本傳少好學博覽羣書文章之美江左莫逮襲封康樂郡公世稱謝康樂宋少帝時</hi>
<pb n="KR2k0044_WYG_179-22b"/>
　　<hi>出為永嘉太守郡有名山水靈運肆意遊遨所至輒為詩詠以致其意焉父祖𦵏始寜縣并有故宅</hi>
　　<hi>及墅遂移籍會稽修營别業傍山帶江盡幽居之美每一詩至都邑貴賤莫不競寫宿昔之間士庶</hi>
　　<hi>皆徧太祖徵為秘書監尋遷侍中賞遇甚厚靈運詩書皆兼獨絶每文竟手自寫之文帝稱為二寳</hi>
　　<hi>賜假東歸因父祖之資鑿山浚湖工役無已尋山陟嶺必造幽峻巖嶂千重莫不備盡登躡徙臨川</hi>
　　<hi>内史在郡遊放為有司所糾徙付廣州</hi>
　謝惠連<hi>南史本傳年十嵗能屬文靈運嘉賞之云每有篇章對惠連輒得佳句嘗於永嘉西堂思</hi>
　　<hi>詩竟日不就忽夢惠連即得池塘生春草大以為工嘗云此語有神助非吾語也元嘉七年為彭城</hi>
　　<hi>王義康叅軍義康修城城塹中得古塚為之改𦵏使恵連為祭文留信待成其文甚美又為雪賦以</hi>
<pb n="KR2k0044_WYG_179-23a"/>
　　<hi>髙麗見竒靈運見其新文每曰張華重生不能易也文章並行於世嘉泰㑹稽志祖沖父方明三世</hi>
　　<hi>皆居㑹稽</hi>
　孔稚珪<hi>兩浙名賢録字徳璋山陰人少多學渉工文詞時周顒隐鍾山已而復仕稚珪作北山移</hi>
　　<hi>文譏之齊髙帝召為記室與江淹對掌詞翰厯御史中丞建武初為南郡太守稚珪風韻清疎好文</hi>
　　<hi>詠飲酒七八斗不樂世務居室盛營山水憑几獨酌旁無雜事門庭之内草萊不翦中有蛙鳴曰我</hi>
　　<hi>以此當兩部鼔吹遷太子詹事加㪚騎常侍卒</hi>
　孔廣　孔逭<hi>南史邱巨源傳㑹稽孔廣孔逭皆才學知名廣字淹源美容止善吐論王儉嘗</hi>
　　<hi>云廣來使人廢簿領匠不須來來則莫聽去張緒數巾車詣之歎云孔廣使吾成輕薄祭酒仕至揚</hi>
<pb n="KR2k0044_WYG_179-23b"/>
　　<hi>州中從事逭有才藻製東都賦於時才士稱之陳郡謝瀹年少時遊㑹稽還父荘問入東何見見孔</hi>
　　<hi>逭否見重如此著三呉決録卒於衛軍東曺掾</hi>
　虞通之　虞龢<hi>南史邱巨源傳通之龢皆㑹稽餘姚人通之善言易至歩兵校尉龢位中</hi>
　　<hi>書郎廷尉少好學居貧屋漏恐濕墳典乃舒被覆書書獲全而被大濕時人比之高鳯</hi>
　虞騫<hi>梁書吳均傳騫㑹稽人工屬文官至王國侍郎有文集</hi>
　虞羲<hi>南史王僧孺傳竟陵王子良開西邸招文學僧孺與太學生虞羲並以善詞藻游焉羲字士光</hi>
　　<hi>餘姚人盛有才藻卒於晉安王侍郎</hi>
　賀文發<hi>南史顧越傳會稽賀文發學兼經史與越名相埒故都下謂之發越</hi>
<pb n="KR2k0044_WYG_179-24a"/>
　虞綽<hi>隋書本傳字士裕餘姚人博學俊才尤工草隸陳左衞将軍傅縡有盛名見綽詞賦歎曰虞郎</hi>
　　<hi>之文無以尚也隋大業初為秘書學士與虞世南庾自直等撰長洲王鏡等書十餘部綽所筆削帝</hi>
　　<hi>未嘗不稱善嘗居禁中以文翰待詔從征遼東帝舍臨海頓見大鳥異之詔綽為銘命有司勒於海</hi>
　　<hi>上楊元感虗襟禮之綽從之遊元感敗徙綽且末所有詞賦行於世</hi>
　唐<lb/>
　賀徳仁<hi>嘉泰會稽志山陰人與從兄徳基皆以文詞稱時人為之語曰徳行可師賀徳基文質彬</hi>
　　<hi>彬賀徳仁兄弟八人時比漢之荀氏髙祖起兵為隱太子友厯官東宫學士貞觀中卒有集二十卷</hi>
　　<hi>蔵於四庫</hi>
<pb n="KR2k0044_WYG_179-24b"/>
　孔紹安<hi>舊唐書本傳越州山陰人少與兄紹新俱以文詞知名年十三陳亡入隋徙居京兆鄠縣</hi>
　　<hi>閉門讀書誦古文集數千百言外兄虞世南歎異之高祖受禪紹安閒行來奔時夏侯端先紹安歸</hi>
　　<hi>朝授秘書監紹安因侍宴應詔咏石榴詩曰只為時來晚開花不及春時人稱之詔撰梁史未成卒</hi>
　　<hi>有文集五卷</hi>
　賀知章<hi>舊唐書本傳㑹稽永興人徳仁之族孫少以文詞知名舉進士累遷太常博士開元十年</hi>
　　<hi>張説為麗正殿修書使奏請知章同撰六典及文纂等十三年遷集賢院學士充太子侍讀知章性</hi>
　　<hi>放曠喜談笑當時賢逹皆傾慕之工部尚書陸象先知章之族姑子也謂人曰吾與子弟離濶都不</hi>
　　<hi>思之一日不見賀兄則鄙吝生矣晚自號四明狂客又稱秘書外監遨遊里巷屬詞動成卷軸文不</hi>
<pb n="KR2k0044_WYG_179-25a"/>
　　<hi>加㸃咸有可觀又善草𨽻書好事者供其牋翰每紙不過數十字共傳寳之天寳三載請度為道士</hi>
　　<hi>求還里又求周宫湖數頃為放生池有詔賜鏡湖剡川一曲御製詩贈行太子以下咸就執别終年</hi>
　　<hi>八十八</hi>
　賀朝萬　齊融<hi>舊唐書賀知章傳神龍中賀朝萬齊融俱以越士文詞俊秀名揚於上京</hi>
　　<hi>朝萬山陰尉齊融崑山令人間往往傳其文</hi>
　徐浩<hi>唐書本傳字季海越州山陰人擢明經有文詞張説稱其才薦為集賢校理見喜雨五色鴿賦</hi>
　　<hi>咨嗟曰後來之英也肅宗立詔授中書舍人四方詔令多出浩手遣詞瞻速而書法至精帝喜之又</hi>
　　<hi>參太上皇誥冊寵絶一時授兼尚書右丞代宗立封會稽縣公出為嶺南節度使召拜吏部侍郎卒</hi>
<pb n="KR2k0044_WYG_179-25b"/>
　　<hi>諡曰定始浩父嶠善書以法授浩浩益工嘗書二十四幅屏八體皆備草𨽻尤工世状其法曰怒狖</hi>
　　<hi>抉石渇驥奔泉</hi>
　嚴維<hi>嘉泰㑹稽志字正文越州人為秘書郎大厯中與鄭槩裴冕徐嶷王綱等宴其園宅聨句賦詩</hi>
　　<hi>世傳浙東唱和維詩一卷及剡隐居朱放越僧靈澈詩集皆蔵祕府</hi>
　吳融<hi>唐書本傳字子華越州山陰人祖翥賜號文簡元生融學自力富詞調龍紀初及進士第韋昭</hi>
　　<hi>度討蜀表掌書記厯翰林學士拜中書舍人昭宗反正羣臣稱賀融最先至時左右歡駭帝有指授</hi>
　　<hi>叠十許稿融跪作詔少選而成語當意詳帝咨賞良厚進户部侍郎俄還翰林遷承㫖卒於官</hi>
　五代<lb/>
<pb n="KR2k0044_WYG_179-26a"/>
　鍾謨<hi>馬令南唐書字仲益㑹稽人僑建康博學屬文穎脱時輩元宗寵用之累遷吏部郎中顯徳中</hi>
　　<hi>遣謨與李徳明奉表於周世宗願盡獻淮甸之地既而拒命世宗大怒案誅館中二百人獨赦謨以</hi>
　　<hi>為耀州司馬暨周平江南放還國世宗賜黃金五百兩意以間其君臣也元宗果銜之貶謨饒州安</hi>
　　<hi>置謨作絶句十餘章其詞皆悽愴謨尤好古碑奉使中原每道旁碑碣必駐馬厯覽嘗見碑趺大碣</hi>
　　<hi>半没水中謨解衣以手捫揣黙記其文他日水涸以所録本就正之無差其爽邁如此</hi>
　宋<lb/>
　錢易<hi>東都事畧字希白年十七舉進士御試三題日中而就言者以其輕俊而黜之太宗語蘇易簡</hi>
　　<hi>曰朕恨不與李白同時易簡曰有錢易者李白才也太宗曰若然當用唐故事召至禁林㑹盗起劍</hi>
<pb n="KR2k0044_WYG_179-26b"/>
　　<hi>南不果復舉進士甲科又應賢良方正科䇿入第四等除秘書丞真宗封泰山獻殊祥録祀汾陰幸</hi>
　　<hi>亳州易修所過圖經遂擢知制誥遷翰林學士卒易俊逸過人為文數千百言頃刻而就善行草書</hi>
　　<hi>有集一百六十巻夀雲總録一百卷洞㣲志十卷子彦逺明逸皆中甲科寳慶㑹稽續志吳越王之</hi>
　　<hi>後父倧死𦵏於㑹稽子孫從而家焉</hi>
　齊唐<hi>寳慶㑹稽續志字祖之山陰人少貧苦學得書皆自寫誦過一二則不忘郡從事魏庭堅以几</hi>
　　<hi>上書令唐誦之開示乃文選頭陀寺記而唐誦不遺一字庭堅驚服登天聖八年進士第嘗進龍韜</hi>
　　<hi>勝畧賊覽者皆震讋兩應制科秘閣皆首選兩對䇿皆在第一當道忌其切直復排去遷著作佐郎</hi>
　　<hi>出為南雄州僉判㑹交趾進麒麟唐據史傳非之斥蠻人紿中國衆服其博物以職方員外郎致仕</hi>
<pb n="KR2k0044_WYG_179-27a"/>
　　<hi>鑑湖東北有山最竒偉唐命之曰少㣲而卜築焉有學苑精英少㣲集</hi>
　華鎮<hi>寳慶㑹稽續志字安仁㑹稽人元豐二年進士官至朝奉大夫好學博古工詩文嘗為㑹稽覧</hi>
　　<hi>古詩百餘篇厯按史䇿旁考傳記以及稗官瑣語所載記咸見採摭傅崧卿稱其詞格清麗興寄深</hi>
　　<hi>婉足以垂觀來者子初平登大觀三年第為太常博士討論典故据今考古無所阿附靖康初卒</hi>
　李孟傳<hi>寳慶㑹稽續志上虞人光幼子也字文授天資爽邁曾幾汪應辰皆器遇之宰象山遷太</hi>
　　<hi>府寺丞出知江州處州提舉福建常平提㸃浙西刑獄乆之除直寳謨閣致仕蔵書萬卷悉置左右</hi>
　　<hi>繙閲紬繹周而復始每得異書手自校勘多識典故及前輩出處中朝舊事厯厯能道本末有盤溪</hi>
　　<hi>詩文稿宏詞類藁讀史雜志記異記善録</hi>
<pb n="KR2k0044_WYG_179-27b"/>
　姚寛<hi>寶慶㑹稽續志字令威<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣人以父舜明任補官至樞宻院編修博學强記於天文推算尤精</hi>
　　<hi>完顔亮入㓂中外以為憂寛獨推太乙熒惑所次為賊必滅之兆亮果自斃上以其言騐召對移晷</hi>
　　<hi>疾作仆於榻前寛詞章之外頗工篆隸及工技之事著有西溪集史記補注戰國䇿五行秘記西溪</hi>
　　<hi>叢語玊璽書</hi>
　陸游<hi>宋史本傳字務觀越州山陰人年十二能詩文蔭補登仕郎孝宗即位史浩黃祖舜薦游善詞</hi>
　　<hi>章諳典故召見遂賜進士出身以書白二府言建康當以暇時建都立國又為樞宻張燾言曾覿龍</hi>
　　<hi>大淵招權植黨熒惑聖聴燾遽以聞上詰語所自來燾以㳺對上怒出通判隆興府尋免歸乆之通</hi>
　　<hi>判夔州王炎宣撫川陜辟幹辦公事游為陳進取之䇿又請以呉玠子拱代呉挺及挺子曦僭叛游</hi>
<pb n="KR2k0044_WYG_179-28a"/>
　　<hi>言始騐復起知嚴州過闕陛辭上諭曰嚴陵山水勝處職事之暇可以賦詠自適再召入見上曰卿</hi>
　　<hi>筆力回斡甚善非他人可及嘉泰二年以孝宗光宗兩朝實録及三朝史未就詔游權同修撰三年</hi>
　　<hi>書成升寳章閣待制致仕游才氣超逸尤長於詩嘉定二年卒</hi>
　王厚之<hi>兩浙名賢録字順伯諸暨人乾道二年進士厯淮西運判改江東提刑進寳謨閣致仕平</hi>
　　<hi>生好古博物尤注意金石刻文所著有金石録三十卷考異四卷考古印章四卷題䟦周宣王石鼓</hi>
　　<hi>文後考訂秦惠王詛楚文精鑒絶識刻畫深淺牋辨無遺識者賞其博雅</hi>
　髙翥<hi>姚江逸詩傳字九萬號菊磵工詩畵與劉後邨唱和有菊磵集十二卷</hi>
　孫嚞<hi>姚江逸詩傳嘉熙戊戌進士累官常州守晚歸四明山中築耕寛堂名談勢語終夕不及好哦</hi>
<pb n="KR2k0044_WYG_179-28b"/>
　　<hi>白香山詩意至輒效其體為之有孫常州摘藁行於世</hi>
　呂沖之<hi>萬厯紹興府志新昌人研究經史工詩文陳傅良深器之舉進士厯南康軍僉判與諸生</hi>
　　<hi>講道於白鹿洞未幾以疾引退所著壁經宗㫖及詩文墨妙世傳之</hi>
　岑全<hi>嘉靖餘姚志字全之敏茂精明上刺六經之文旁披百氏之㫖下通當世之務端平嘉祐間試</hi>
　　<hi>詞學擢第厯秘書省校書郎嘗輪對乞黜政府言甚剴切天子為罷右丞相一人乞外補尋引疾歸</hi>
　　<hi>所著秘録集十二卷經傳考疑八卷行於世</hi>
　孫因<hi>兩浙名賢録晉餘姚令統之後隐居四明山博綜古今工文筆嘗採㑹稽遺事作越問以補王</hi>
　　<hi>十朋風俗賦之缺</hi>
<pb n="KR2k0044_WYG_179-29a"/>
　俞浙<hi>舊浙江通志字季淵新昌人登進士第厯監察御史閉門著述有六經審問離騷審問及韓文</hi>
　　<hi>舉隅諸集</hi>
　元<lb/>
　徐昭文<hi>萬厯上虞縣志字季章從韓荘節讀尚書試藝不售杜門修業後應辟為吳淞教官著通</hi>
　　<hi>鑑綱目考証行於世</hi>
　施鈞<hi>𢎞治紹興府志字則夫㑹稽人博學能文作詩得唐人體有飲氷餘味集</hi>
　夏泰亨<hi>萬厯紹興府志字叔通㑹稽人九嵗能屬文厯官翰林編修以文雄東南著有詩經音考</hi>
　　<hi>矩軒文集</hi>
<pb n="KR2k0044_WYG_179-29b"/>
　俞漢<hi>萬厯紹興府志字仲雲諸暨人精史學著史評八十卷春秋傳三十卷象川集十卷進呈書付</hi>
　　<hi>禮部刋行辟為儒學教授</hi>
　楊維楨<hi>兩浙名賢録字廉夫諸暨人泰定丁卯進士授天台尹罷去張士誠據浙西累使求致不</hi>
　　<hi>能屈明太祖登位敦迫至京作老客婦謡以見意笑而遣之還淞江卒維楨初逰甬東得黃氏日抄</hi>
　　<hi>歸學業日進居鐵崖山下自號鐵崖先生好吹鐵笛亦號鐵笛子與人交無疑貳尤喜接引後生識</hi>
　　<hi>不識稱為長者惜不得大用然亦以是得肆力於文章崖鐫野刻布列東南宋濂有言曰元之中世</hi>
　　<hi>有文章鉅公起於淛河之間曰鐵崖先生聲光殷殷摩戞霄漢撫其論撰如覩商敦周彞雲雷成文</hi>
　　<hi>而寒芒橫逸奪人目睛於詩尤號名家震蕩凌厲神施鬼設其文中之雄乎所著諸集通數百卷</hi>
<pb n="KR2k0044_WYG_179-30a"/>
　胡一中<hi>萬厯紹興府志字允文諸暨人進士補紹興路録事著有童子問序四書集箋定正洪範</hi>
　　<hi>三益稿等集弟一貞亦善詩文有雪林小稿壎箎小稿子澄及從孫學俱彬彬有文名澄著鶻突稿</hi>
　　<hi>學有八詠見山水諸記</hi>
　楊璲<hi>萬厯餘姚縣志字元度號西園喜學問師事栁待制貫與海内博洽者辨數困之注詩傳名物</hi>
　　<hi>類考御史姚黻削文上之乞降與一官忌者寝其事後以鄉貢補學官值盗起辟地以著述終</hi>
　陳大倫<hi>宋濂陳大倫墓碣字彦理諸暨人初學易既而更春秋敷繹義例揮毫輒雲烟滿紙屢試</hi>
　　<hi>場屋不能中繩尺於是棄絶益攻古文詞浦陽呉萊以奥學雄文名當代大倫從之講學下及秦漢</hi>
　　<hi>以來諸文章大家章有法句有㫖青燈夜懸逹旦不寐學大進遠近交聘為家塾師元季兵亂避入</hi>
<pb n="KR2k0044_WYG_179-30b"/>
　　<hi>流子里當兩山夾澗作晚香亭三楹間與賔客暢飲為樂酒酣捉筆咏詩脱帽髙歌擊几案為節或</hi>
　　<hi>支笻行古石細路間游目思視意若與之相忘髪已斑白手不釋卷天文地理老釋之書莫不攬其</hi>
　　<hi>英華尤善寫竹樹蕭蕭有蒼勁意著有春秋手鏡尚雅集若干卷</hi>
　林居<hi>宋濂林居墓誌字温如新昌人聞天台於子惠傳伊洛之學執經而受其説又以為言之不文</hi>
　　<hi>不能行逺復從韓性遊取文章大家日研摹之其於分章遣辭之法辨其類不𩔖尤嚴其界域時黃</hi>
　　<hi>文獻溍以文名當代居撰長書為贄溍讀已掲諸座右賔至則指以示之曰是豈非文耶其器重之</hi>
　　<hi>若此嘗以春秋舉應鄉闈不利遂掩闗下帷學子趨之者如雲性介而通荘而能温一動一静皆可</hi>
　　<hi>為程式善古文詞尤長於詩騷有亦愛齋稿若干卷</hi>
<pb n="KR2k0044_WYG_179-31a"/>
　張憲<hi>元詩𨕖傳字思廉山陰人負才自放走京師創言天下事衆駭其狂還富春山中一日升高望</hi>
　　<hi>逺呼所親曰亟去三日逃寇猝至死者五百餘家始悔不用憲言師事楊廉夫廉夫曰吾用三體咏</hi>
　　<hi>史古樂府不易到惟吾門張憲能之又曰吾門稱能詩者南北凡百餘人求似憲者不能十人</hi>
　明<lb/>
　趙俶<hi>兩浙名賢録字本初山陰人八嵗能詩文指物輒賦稍長博渉經史為文逼秦漢賦尤擅美部</hi>
　　<hi>使何約至越聞俶名延見之從容問諸史俶談上下三千年事及形勢如身所履者約歎曰窮年讀</hi>
　　<hi>史不如與趙生半日語尋登進士明興徴拜國子助教</hi>
　郭傳<hi>名山藏字文逺㑹稽人洪武七年太祖御元武樓問學士宋濂天下宿學濓對曰㑹稽有郭傳</hi>
<pb n="KR2k0044_WYG_179-31b"/>
　　<hi>者學有淵源其文雄贍新麗而論議根據六經波瀾相推若不知其所窮一代竒才也因持其文以</hi>
　　<hi>進帝召見謹身殿奏對稱㫖授應奉翰林文字日侍左右備顧問每命題撰著輒加賞賚陞起居注</hi>
　　<hi>考功丞</hi>
　呂不用<hi>毛竒齡吕不用傳初名必用字則行新昌人年十三應元至正鄉舉未午而出院主文者</hi>
　　<hi>竒之索其次場不得知其不終試深惜之不用傳孔孟之學而故以文豪與天台陳東之㑹稽王宗</hi>
　　<hi>成廬陵曾伯曼金華宋濂青田劉基為友洪武初以經明行修辟授本縣訓導時兵革初靖士不識</hi>
　　<hi>文藝不用疏六緯四籍諸史之學授生徒且身為率先一時蒸然向化後引疾解官累辟不起著有</hi>
　　<hi>牧坡稿得月稿力田集行於世</hi>
<pb n="KR2k0044_WYG_179-32a"/>
　唐肅<hi>朱彞尊唐肅傳字處敬先世家杭州新城遷於山陰肅博通經史旁究陰陽醫卜書數之學兼</hi>
　　<hi>工篆楷書元至正十九年中浙江鄉試厯嘉興路儒學正洪武三年召修禮樂書擢應奉翰林文字</hi>
　　<hi>兼國史院編修旋以疾失朝免官謫佃濠之瞿相山嵗餘卒</hi>
　謝肅<hi>萬厯上虞縣志字原功洪武間舉明經厯福建僉事克持風紀所著宻菴稿侍郎劉鵬稱其詩</hi>
　　<hi>文補志闕証史謬動關世教與㑹稽唐肅齊名時人謂之二肅</hi>
　錢宰<hi>朱彞尊錢宰傳字子予又字伯均㑹稽人呉越王鏐十四世孫元至正間中甲科教授鄉里洪</hi>
　　<hi>武初徵修禮樂書授國子監助教十年以年老告歸二十三年召為㑹試考官二十七年詔徵儒臣</hi>
　　<hi>定正尚書蔡氏傳宰暨張美和掲軌等二十六人皆被召命聞局翰林院賜宰等綺繪衣被入朝班</hi>
<pb n="KR2k0044_WYG_179-32b"/>
　　<hi>侍衛之首讌坐殿中時帝建酒樓於城門外其一曰醉仙命宰等飲其上并給以鈔宰等各獻詩稱</hi>
　　<hi>謝書成宰尋告歸卒年九十六</hi>
　蔡庸<hi>列朝詩集傳字唯中越人家貧教授與唐之淳鎦績毛鋐並以詩名時稱唐鎦毛蔡</hi>
　王至<hi>萬厯餘姚縣志字孟陽明春秋三禮之學為文章比物連類下筆沛然經其指授多為名儒平</hi>
　　<hi>居恭慎遇事援經質史英氣絶識凛如也明初為於潛教諭以終</hi>
　錢遜<hi>列朝詩集傳字謙伯山陰人洪武中任孟津知縣改弋陽坐累謫戌交趾復以薦對䇿稱㫖授</hi>
　　<hi>文昌主簿所至有聲跡中更顛躓卒能保全夀考有謙齋集二十卷</hi>
　李朂<hi>列朝詩集傳字文勉山陰人自少好與文士游鄉先生鎦績王誼鄭嘉謂曰爾欲與我輩遊須</hi>
<pb n="KR2k0044_WYG_179-33a"/>
　　<hi>讀書乃可感悟力學遂成名儒時人稱鎦王鄭李詩宗晚唐好學李義山</hi>
　宋元僖<hi>姚江逸詩傳字無逸少穎悟力學父欲奪之於市估胥吏元僖泣而辭受學於楊鐵崖盡</hi>
　　<hi>得其詩文法中江浙副榜補繁昌教諭尋棄歸洪武初召修元史分撰外國傳事畢還山復與桂彦</hi>
　　<hi>良同徵主考福建元僖詩質而不枯熟而不腐入香山之室有庸菴集十卷</hi>
　王受益<hi>成化紹興府志字子謙山陰人初受書於錢宰又受春秋於楊澄源嘗取汪氏纂疏李氏</hi>
　　<hi>㑹通程氏本義三書折中之名曰春秋集説洪武初詔與張美和劉三吾校書經書成賜名曰尚書</hi>
　　<hi>㑹通除陜西學正五典名藩鄉試及㑹試文衡得人甚盛陞國子助教</hi>
　唐之淳<hi>朱彞尊唐肅傳肅子字愚士以字行嘗為李善長草露布太祖異之問起草者誰也善長</hi>
<pb n="KR2k0044_WYG_179-33b"/>
　　<hi>以實對帝令飛騎召之至東華門已曛黒入見帝明燈坐便殿問曰汝曾草露布耶對曰然俄而中</hi>
　　<hi>官以短几置前帝令坐授以封諸王冊曰汝其潤色之對曰臣萬死不敢帝曰姑旁注之乃奉命注</hi>
　　<hi>畢仰視燭影中帝色喜良乆乃出性孝友父死函骨歸𦵏於赤土山求父遺文雖荒郵敗壁髙崖斷</hi>
　　<hi>石靡不蒐訪纂録時時伏讀聲淚悽咽聞者為之掩涕方孝孺薦於朝建文二年授翰林院侍讀</hi>
　夏時<hi>兩浙名賢録字中甫上虞人博學善屬文已而失明自號守黒子與二弟中孚中曅唱和為文</hi>
　　<hi>一篇成輒命筆之次而成帙曰守黒稿</hi>
　毛肇宗<hi>萬厯紹興府志字克敬山陰人幼孤篤學居僧舍三年不出户永樂中登進士時方重藩</hi>
　　<hi>選授周府教授肇宗喜吟咏興寄高逺有耶溪集二十卷</hi>
<pb n="KR2k0044_WYG_179-34a"/>
　胡粹中<hi>列朝詩集傳名由以字行山陰人治毛詩春秋三傳永樂初為楚府右長史著讀史筆紀</hi>
　　<hi>元史續編行於世</hi>
　朱純<hi>列朝詩集傳字克粹山陰人淳雅有儒行與羅頎張暠輩結鑑湖詩社好遊佳山水所至多題</hi>
　　<hi>詠有陶鈆驢背自怡等稿</hi>
　髙廩<hi>萬厯山陰縣志字居豐號畏巖山陰人兄閏弟臺皆登甲科廩獨絶意仕進常從朱純學唐律</hi>
　　<hi>釐為三十卷雒陽劉半齋名為探驪者也著有㑹稽懐古集詩衡史學稗雅㨗徑諸書</hi>
　陳䞇<hi>姚江逸詩傳字唯成以薦為儒學訓導纂修宣廟實録贄採兩浙事蹟上之稱有史才任翰林</hi>
　　<hi>待詔陞廣東叅議遷太常少卿致仕投老西湖與騷人墨士為詩酒之㑹評者謂其古選逼陶栁近</hi>
<pb n="KR2k0044_WYG_179-34b"/>
　　<hi>體駸駸盛唐云</hi>
　胡楨<hi>舊浙江通志字用良新昌人結草亭於宅外聚古今圖籍終日吟誦其中不慕仕進所著有草</hi>
　　<hi>亭愚辨諸書與江浦荘㫤嘉未呂原以詩文相友善</hi>
　薛綱<hi>萬厯山陰縣志字之綱天順八年進士拜御史巡按陜西督南畿湖廣學政厯廣東按察使雲</hi>
　　<hi>南布政使皆善其職尋謝事歸綱不矯激而能持正為文淳雅所著有三湘集松陰蛙吹等篇</hi>
　吳騵<hi>兩浙名賢録字文英山陰人博學洽聞嘗作東山賦或以為不下孫興公李東陽見騵所撰駱</hi>
　　<hi>賔王廟碑歎為文章宗匠其志乗傳記率有體裁所著述頗富而紹興先逹傳最傳</hi>
　黃海<hi>舊浙江通志字伯用以字行餘姚人天順六年舉人為建寧教諭工詩倪宗正稱其農談戚語</hi>
<pb n="KR2k0044_WYG_179-35a"/>
　　<hi>皆有詩情有竹橋十詠行世</hi>
　駱象賢<hi>於越新編諸暨人為文直述事情不求華緻嘗斟酌六禮之要表帥鄉俗為園於楓溪之</hi>
　　<hi>上圖書滿屋玩讀不輟所著有羊棗集篤終易覽溪園遺稿歸全等書</hi>
　黃韶<hi>舊浙江通志字九成餘姚人成化己丑進士官至江西提學僉事有道南十景詩與張弼桑悦</hi>
　　<hi>唱和從子嘉仁字半山於何李時不染習氣詩情嫣然秀出</hi>
　馮蘭<hi>姚江逸詩傳字佩之成化己丑進士選庶吉士仕至江西提學副使其在京師與李東陽謝遷</hi>
　　<hi>雅相好遷既歸田與蘭唱和無虗日間書之以寄東陽東陽亦一一和之是時東陽為一世宗工而</hi>
　　<hi>於蘭則敬為老友各有樂府咏史詩號為新體</hi>
<pb n="KR2k0044_WYG_179-35b"/>
　楊榮<hi>姚江逸詩傳字時秀成化壬辰進士以工部都水主事視河夀寧坐事下獄釋歸尋卒榮工詩</hi>
　　<hi>會試舟中取唐音和之月餘成帙一時風尚和唐音者累累而榮能得其風致</hi>
　司馬垔<hi>萬厯山陰縣志字通伯博極墳典成化辛卯冠省試明年成進士以御史視學南畿考文</hi>
　　<hi>序士無錙銖失平擢福建副使致政歸縱情邱壑嘗榜其門曰獨呼明月常陪醉不負青天早放閒</hi>
　　<hi>所著有蘭亭諸集</hi>
　張文淵<hi>萬厯上虞縣志𢎞治己未進士仕至南禮部郎談經授徒所著有衛道録諸圖便覽八音</hi>
　　<hi>東泉百詠奏聞世廟内衛道一編與傳習録叅駮而主於翼朱又善真草筆力遒勁得朱文公書法</hi>
　周禎<hi>獻徵録字天兆山陰人𢎞治壬戌進士選庶吉士授檢討尋與纂修孝宗實録執事經筵正徳</hi>
<pb n="KR2k0044_WYG_179-36a"/>
　　<hi>中以疾乞歸禎長於古文詞醇厚典雅有西京遺響詩宗陶謝清㣲淡遠於性理之學沿流泝源兼</hi>
　　<hi>綜條貫一以朱子為歸所著有梅川集十二卷</hi>
　姚翔鳯<hi>萬厯上虞縣志字夢禎嘉靖壬辰進士任兵部主事暇輒讀書躭躭如儒生厯官至行太</hi>
　　<hi>僕卿免歸益肆力於著作傾貲購竒書兀首窮年以自娛乞言者隨至輒應所著有疏註庭傳餘生</hi>
　　<hi>近記羅東拙稿</hi>
　諸燮<hi>兩浙名賢録字子相餘姚人嘉靖乙未進士授兵部主事守山海以簡亢忤巡邊大僚謫茶陵</hi>
　　<hi>同知未赴南歸居錢塘逺近士慕燮經學執贄受業者百餘人因不復有仕進意踰年量移潮州通</hi>
　　<hi>判所知皆致書勸駕始隨牒往遷邵武同知兩佐郡皆寛簡御下勤於勸學士民胥懐之以艱歸有</hi>
<pb n="KR2k0044_WYG_179-36b"/>
　　<hi>自閩粤負笈來學者輒館榖之不靳也開化諸生走請傳經於其邑六月返櫂過嚴陵濯足灘上溺</hi>
　　<hi>死</hi>
　黃尚質<hi>姚江逸詩傳號醒泉嘉靖己酉舉人厯官息縣令景州牧是時越中詩人山陰有陳鶴徐</hi>
　　<hi>渭姚江則尚質與楊珂詩筒往來風華掩映而尚質與珂渭兼精繪事尤為時所貴重</hi>
　陳鶴<hi>兩浙名賢録㑹稽人博綜墳典窮日夜不休年十七襲蔭百户非其好也棄官著山人服人遂</hi>
　　<hi>稱為陳山人詩文高古若騷賦詞章草書圖畫能盡法諸名家於是軒蓋駢集無不心折願交而去</hi>
　　<hi>既卒同邑徐渭表其墓</hi>
　徐渭<hi>陶望齡徐渭傳字文長山陰人九嵗能屬文年十餘倣揚雄解嘲作釋毁為諸生胡宗憲督浙</hi>
<pb n="KR2k0044_WYG_179-37a"/>
　　<hi>江招管書記時方獲白鹿海上用渭表以獻上大嘉悦其文宗憲以是益重之時督府勢嚴重文武</hi>
　　<hi>将吏庭見無敢仰者而渭敝巾澣衣直入無忌宗憲常優容之渭亦矯節自好無所顧請及宗憲速</hi>
　　<hi>渭慮禍及遂發狂疾坐繫獄中以言者力獲免及老貧甚鬻文自給人操金請詩文書繪者值其稍</hi>
　　<hi>裕即百方不得遇窘時乃肯為之渭嘗言吾書第一詩二文三畫四識者許之所著文長集闕篇櫻</hi>
　　<hi>桃館集各若干卷注荘子内篇叅同契黄帝素問郭璞𦵏書四書解首楞嚴經解各數篇</hi>
　楊珂<hi>姚江逸詩傳字汝鳴號秘圖從王文成講學不以科舉為事自放山水間天台四明題咏殆徧</hi>
　　<hi>有一觀側石橋時為暴漲所壊珂書醉卧石三字於上水亦迂道避之其書法與徐渭齊名</hi>
　孫鑛<hi>紹興府志字文融餘姚人文恪陞之子萬厯甲戌㑹試第一嘗欲輯五車一笈謂易詩書可云</hi>
<pb n="KR2k0044_WYG_179-37b"/>
　　<hi>三墳周禮禮記春秋三傳可云五典儀禮管老列荘國語國䇿楚騷可云八索荀韓吕淮南太元史</hi>
　　<hi>漢文選可云九邱厯官自主事迄南大司馬爛然有聲而虗懐自下以孟秋雷士貞為直友唐鶴徴</hi>
　　<hi>趙南星為諒友余寅周𢎞禴為多聞友接引後學無町畦人稱月峯先生</hi>
　王思任<hi>紹興府志字季重山陰人幼穎絶黄洪憲得其文謂異日必名世萬厯乙未成進士三為</hi>
　　<hi>邑令遷袁州府推官有能聲厯刑工二部主事僉事江西能料寇出沒作防禦計已聞燕京䧟輒放</hi>
　　<hi>浪山水間詩歌書法與董其昌陳繼儒相頡頏年七十二棄家入秦望山卒有清暉閣謔菴文飯等</hi>
　　<hi>集</hi>
　葉憲祖<hi>姚江逸詩傳字美度萬厯己未進士知新㑹縣遷工部主事逆璫建祠不為監工因削籍</hi>
<pb n="KR2k0044_WYG_179-38a"/>
　　<hi>崇禎間累官湖廣副使陞廣西按察使與孫鑛以古文詞相期許鑛刻畫字句之法憲祖縱筆匠心</hi>
　　<hi>不沾沾於離合所長尤在填詞直追元人與之上下</hi>
　丁進<hi>上虞縣志字印趨博學强記於性理之學尤邃萬厯己未成進士選庻吉士授檢討魏璫假子</hi>
　　<hi>撫民僭衣命服入朝進斥之璫怒與同官六人陳子壯林釬等俱削籍璫敗六詞臣同日召還戊辰</hi>
　　<hi>分考禮闈晉左春坊經筵日講官癸酉主試江南卒以忤權要歸里</hi>
　陸曾曅<hi>會稽縣志字章之喜讀書肘著案案為之穿背誦史記自首卷至終篇不失一字嘗示門</hi>
　　<hi>人曰對人始檢身必不能檢身開卷始讀書必不能讀書握管始作文必不能作文其為文句字皆</hi>
　　<hi>鑪冶而出少不當意輒毁去所存者有詩學内傳外傳春秋所見所聞所傳聞三卷集史曰簡要録</hi>
<pb n="KR2k0044_WYG_179-38b"/>
　　<hi>綱目叅同又作字原闚天録所手鈔計丈有五尺古文詩賦别編成十卷</hi>
　馬權竒<hi>㑹稽縣志字㢲倩崇禎辛未進士授工部主事司琉璃厰與閹忤為所中事白歸不事家</hi>
　　<hi>人生産飲酒讀書手丹鉛不輟避兵死於田間著有易經解詩經誌麟經誌老子解名臣言行録諸</hi>
　　<hi>書</hi>
國朝<lb/>
　來集之<hi>紹興府志字元成蕭山人崇禎庚辰進士司李皖城皖受張獻忠蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>集之苦心調劑會</hi>
　　<hi>左良玉兵東下逺近震驚皖賴集之得無恐尋家居三十年手不釋卷著有易圖親見讀易偶通卦</hi>
　　<hi>義一得春秋志在四傳權衡樵書南山載筆倘湖近刻</hi>
<pb n="KR2k0044_WYG_179-39a"/>
　祁豸佳<hi>紹興府志字止祥山陰人彪佳弟天啟丁卯舉人以教諭遷吏部司務尋以疾歸工詩文</hi>
　　<hi>善書畫四方來索者輒呵凍流汗以應家居數十年以夀終</hi>
　黃宗㑹<hi>舊浙江通志字澤望餘姚人尊素第三子崇禎中㧞貢讀書一再過不忘一日所讀必盡</hi>
　　<hi>百頁以為程有事則次日倍其常課自經史四部而外釋道二蔵未嘗不一周也詩文古澹而字有</hi>
　　<hi>根據不見用事之跡著有縮齊文集十卷其注釋教書如牛毛繭絲為其教者亦歎以為不及後人</hi>
　　<hi>注楞嚴多採用其説</hi>
　徐咸清<hi>紹興府志字仲山上虞人居㑹稽之嵇山生而慧一嵗識字五嵗通一經甫蓄髪以官監</hi>
　　<hi>生應鄉舉有文名長娶冡宰商周祚女女亦能詩乃就嵇山闢廣庭構藥欄設長筵發所蔵書㪚垜</hi>
<pb n="KR2k0044_WYG_179-39b"/>
　　<hi>之對坐縱觀暇則抽牘各為詩如是有年著小學一書博取訓纂説文玉篇篇海諸書以正字形取</hi>
　　<hi>切韻唐韻廣韻集韻諸書以正字聲而縱考經史子集暨唐宋元諸大小篇帖凡有繫於釋文者悉</hi>
　　<hi>搜採以正字義合若干卷名之曰資治文字康熙十七年以宏博薦歸里卒</hi>
　王雨謙<hi>紹興府志字白嶽山陰人幼精敏肆力古文漁獵甚富崇禎癸酉舉於鄉明亡鍵户著述</hi>
　　<hi>與女夫俞公榖共輯廉書若干卷曰後世必有知我者年九十卒</hi>
　張杉<hi>舊浙江通志字南士山陰人為詩宗開元大厯有麐寳山房集行世紹興府志杉少負才名與</hi>
　　<hi>其兄梯弟楞號三張子楞死梯劇飲成疾杉不脱衣履晝夜坐梯所梯死杉日與蕭山毛竒齡相倡</hi>
　　<hi>和竒齡有作必呈杉杉以為可乃収之初崇禎己卯杉寓蕭山邑宰羅明祖集文士於河陽館課文</hi>
<pb n="KR2k0044_WYG_179-40a"/>
　　<hi>其題為徳行顔淵三十字課畢復掲一籖於卷末曰漢人有名曰顔子曰曾子曰仲弓曰子路子游</hi>
　　<hi>子夏者何人也座中無有能應者杉從容書其下曰顔子黃憲也仲弓陳寔也張曽子張伯饒也城</hi>
　　<hi>頭子路者東平㬊曽也子游張蹇之孫猛也漢同時有兩子夏一杜欽一杜鄴也明祖辟席揖之問</hi>
　　<hi>其年才十九云子燧康熙庚辰進士官吏部主事</hi>
　包秉徳<hi>舊浙江通志字飲和蕭山人為諸生所著詩賦雜文蟲弋編合五十卷與來驤陳清蔡立</hi>
　　<hi>國沈禹錫蔡仲光争尚著作同時齊名稱固陵六子</hi>
　徐緘<hi>毛竒齡二友銘字伯調家山陰之木汀又家梅市初擅舉子文為雲門五子之一既以詩古文</hi>
　　<hi>争長海内而未能委曲隨世低昻故人多媢之好錬沖舉餐氣啜液嘗作遊仙詩以自喻其著讀書</hi>
<pb n="KR2k0044_WYG_179-40b"/>
　　<hi>説每日以半治經限三葉半治史限二十葉閲三年訖工其勤如此尤富聞見口吃不善辨而旁通</hi>
　　<hi>曲引厯厯穿貫叩之無不鳴有詩十卷文六卷已刻者名嵗星堂集</hi>
　來蕃<hi>毛竒齡二友銘字成夫蕭山人居貧所儲圖史外唯瓶盎十餘實米鹽紵絮於其中每出行書</hi>
　　<hi>衣筆袠手自持抱遇故人當意者拱揖避道左不當意輒去十嵗出試即冠軍尋棄舉業為詩古文</hi>
　　<hi>詞始以博大自喜好為瑰竒倜儻之語已又力追先秦崇尚奥衍有北沙集蔵於家嘗作故明二畿</hi>
　　<hi>賦雄博桀驁抵轢前古初不示人及示人人以口跲厭讀之惟太倉吳偉業見之曰此馬季長之賦</hi>
　　<hi>也少嘗遊於劉蕺山之門蕺山曰子狷者也蓋有所不為云</hi>
　徐廷珨<hi>舊浙江通志字蜃度上虞人博學篤行教讀自怡所著有鹿溪集宗集溪西集</hi>
<pb n="KR2k0044_WYG_179-41a"/>
　董瑒<hi>紹興府志字叔迪號無休會稽人年七嵗畢讀五經十嵗能綴文陳子龍為推官見而竒之少</hi>
　　<hi>時從學劉宗周預證人會後乃較録其遺集晚為浮屠而不讀佛書亦不居禪室以蔬食終其身</hi>
　姜廷梧<hi>舊浙江通志字桐音餘姚人長於詞賦聲噪江淮間有文集行世</hi>
　邵廷采<hi>紹興府志字九思餘姚人諸生少從韓孔當講學於姚江書院交蕺山弟子聞誠意慎獨</hi>
　　<hi>之學欣然有得數困舉場好求經世大畧每談忠孝節烈事奮䄂激昻神氣勃發於明末諸臣尤能</hi>
　　<hi>該其夲末搜討掇拾欲成一書稿初就未竟而卒有思復堂集行於世</hi>
　趙廣生<hi>舊浙江通志字公簡山陰人從學蕺山為文髙古曲折有集六卷行世</hi>
　張岱<hi>紹興府志字宗子山陰人年六嵗雲間陳繼儒命屬對竒之及長文思坌涌好結納海内勝流</hi>
<pb n="KR2k0044_WYG_179-41b"/>
　　<hi>家世通顯服食豪侈日聚諸名士度曲徵歌諧謔雜進及間以古事挑之則自四部七畧以至唐宋</hi>
　　<hi>説家叢殘瑣屑之書靡不該悉明末避亂剡溪山家益落意緒蒼凉語及少壮穠華自謂夢境著書</hi>
　　<hi>十餘種率以夢名而石匱書紀前代事尤備年六十九營生壙於項王里又十餘年卒</hi>
　錢霍<hi>紹興府志字去病㑹稽人上虞籍為諸生貢太學精舉子業然不好獨好為詩其詩自闢阡陌</hi>
　　<hi>勁出横貫不假雕飾而姿態橫生性豪喜談酒酣興至音吐如洪鐘目閃閃有光驚起坐客性狷介</hi>
　　<hi>耻以詩文干士大夫嘗游京師故人居華要者不投一刺詹事沈荃獨嚴重之曰今之謫仙也鄉人</hi>
　　<hi>姚儀好霍詩為梓其集</hi>
　傅性喆<hi>鄉賢留祀册字敏水號熟園㑹稽人甫成童即淹貫百氏制舉業外尤工騷賦格律詩補</hi>
<pb n="KR2k0044_WYG_179-42a"/>
　　<hi>博士弟子試輒冠其曺性至孝父揆重舉明經老而篤學性喆惟日以讀書<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>藝為色養承歡之具</hi>
　　<hi>嘗曰事親期於養志吾寧屑屑求利禄以供甘旨耶奉母尤謹扶持抑搔未嘗假手於人親殁讀書</hi>
　　<hi>嵇山菴二十年講求性理之學著四書周易正䝉辨疑若干卷每語人曰讀書期於明理不疑何由</hi>
　　<hi>得信不辨何由得明昔人作存疑不敢自居於無疑也吾作辨疑不敢自安於無疑也所選古今文</hi>
　　<hi>才調集凖唐賢韋縠論詩之義以論文大抵歛才於法而不欲以一往馳騁為才其持論甚竣學者</hi>
　　<hi>皆受範焉為人中介而外和於取與一無所茍而見義必為生平於讀書外無他嗜好易簀之日猶</hi>
　　<hi>口授或問第四章復舉南宫适闕語類中一段為朱子未定之論當以集注為正臨革呼其子曰思</hi>
　　<hi>報國恩惟有文章餘無所及所著有熟園闕存稿甲乙丙三集嵇山學古録驛寓小草若千卷蔵於</hi>
<pb n="KR2k0044_WYG_179-42b"/>
　　<hi>家</hi>
　蔡宣之<hi>鄉賢留祀册蕭山人潛心理學羽翼經傳學者奉為宗匠名其門曰匠門世業尚書嘗採</hi>
　　<hi>厯代史傳録其可證經㫖者纂輯成書發明奥義子孫守其遺稿以經義成名者皆其一家言也</hi>
　陳至言<hi>鄉賢留祀册字山堂蕭山人康熙丁丑進士選庻吉士授編修與纂四朝詩選癸未丙戌</hi>
　　<hi>兩為㑹試同考官稱得人己丑督學河南前任學政湯右曾擅公明之譽至言繼之後先頡頏焉性</hi>
　　<hi>孝事母曲意敬謹鄉黨無間言幼工詩古文與同郡張邇可齊名毛竒齡數稱之謂能守古人三義</hi>
　　<hi>八法之意而不變所謂工生於才達生於明者著有菀青集行世</hi>
　張鉞<hi>公舉事實字鼎仲㑹稽人元忭曾孫守家學讀書過目不遺比長博極羣籍殫思研究期於必</hi>
<pb n="KR2k0044_WYG_179-43a"/>
　　<hi>得每曰書以傳信豈可蓄疑以自誤轉以誤人與同郡金赤蓮燭史華青許宋長白俊為文字之友</hi>
　　<hi>號越中四子成康熙丙戌進士授商水令革浮税減耗羡著為額有疑獄經十餘年不决立白之俗</hi>
　　<hi>駕命案誣累嚴為之禁令商三年隣邑捕蝗無虗日獨不入其境分校棘闈所抜皆中州名雋去之</hi>
　　<hi>日民攀送不絶於途歸即杜門却軌凡同年之仕浙者終嵗不一識其面以問字至者則終日孜孜</hi>
　　<hi>延納無倦色督學守令延主嵇山書院固辭不獲乃出其先世南軒陽和論學之藴以示人多所造</hi>
　　<hi>就焉家極貧然遇宗黨中有不給者輒周之雖盛暑必肅衣冠即燕居未嘗跛倚著有春秋訂傳藝</hi>
　　<hi>苑筌蹄及會心樓文集行世</hi>
　<lb/>
<pb n="KR2k0044_WYG_179-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷一百八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浙江通志卷二百七十九</head> <lb/>
    <p>
<pb n="KR2k0044_WYG_278-1a"/>
欽定四庫全書<lb/>
　浙江通志卷二百七十九<lb/>
　雜記<hi>上</hi>
　　史採稗官書徴謡俗網羅放失自昔為然浙中掌<lb/>
　　故具載遺文其軼乃時時見於他說上下千百年<lb/>
　　間璅事竒聞芳程懿誡有足以宣理道而示來兹<lb/>
　　者何可任其没没乎詮次叢言附之末簡亦拾遺<lb/>
　　補闕之一藉云志雜記<lb/>
<pb n="KR2k0044_WYG_278-1b"/>
　吳越春秋禹即天子之位五年周行天下歸還大越<lb/>
　　登茅山以朝四方羣臣示天下悉屬禹也乃大會<lb/>
　　計治國之道内美釡山州鎮之功外演聖徳以應<lb/>
　　天心<lb/>
　述異記昔禹會塗山執玉帛者萬國防風氏後至禹<lb/>
　　誅之今南中有姓防風氏即其後也越俗祭防風<lb/>
　　神奏防風古樂截竹長三尺吹之如嘷三人披髪<lb/>
　　而舞<lb/>
<pb n="KR2k0044_WYG_278-2a"/>
　刀劍録夏禹以庚戌八年鑄一劍長三尺九寸後藏<lb/>
　　之會稽秦望山腹上刻二十八宿文有背面面記<lb/>
　　星辰背記山水日月<lb/>
　左傳定公十四年吳伐越越子句踐禦之陳於檇李<lb/>
　　靈姑浮以戈擊闔閭闔閭傷将指取其一屨還卒<lb/>
　　於陘去檇李七里<lb/>
　䖷籛<graphic n="KR2325" url="https://raw.githubusercontent.com/kanripo/KR-Gaiji/master/images/KR2325.png" mimeType="image/png"/>筆檇李漢書注又作醉李越絶作就李史記<lb/>
　　作雋李<lb/>
<pb n="KR2k0044_WYG_278-2b"/>
　蘆浦筆記春秋定公五年書於越入吳注云於發聲<lb/>
　　也史記又書為于越注云與於同然則于於皆越<lb/>
　　語之發聲猶吳人之言句吳耳<lb/>
　吕氏春秋越王之栖於會稽也有酒投江民飲其流<lb/>
　　而戰氣自倍<lb/>
　吳越春秋越王句踐五年五月與大夫種范蠡入臣<lb/>
　　於吳羣臣皆送至浙江之上臨水祖道軍陣固陵<lb/>
　　遂登船徑去終不返顧<lb/>
<pb n="KR2k0044_WYG_278-3a"/>
　越語句踐之地南至於句無北至於禦兒東至於鄞<lb/>
　　西至於姑蔑廣運百里<lb/>
　吳越春秋吳封地百里於越東至炭瀆西止宗周南<lb/>
　　造於山北薄於海<lb/>
　越語越王句踐滅吴返至五湖范蠡辭於王曰臣不<lb/>
　　復入於越國矣遂乘輕舟以入於五湖莫知其所<lb/>
　　終極王命工以良金寫蠡之状而朝禮之浹日而<lb/>
　　令大夫朝之環會稽三百里者以為范蠡地曰後<lb/>
<pb n="KR2k0044_WYG_278-3b"/>
　　世子孫有敢侵蠡之地者使無終没於越國皇天<lb/>
　　后土四郷地主正之<lb/>
　水經注句踐霸世徙都瑯琊後為楚伐始還浙東<lb/>
　吴郡圖經續記禦兒者地名也國語曰句踐曰吾用<lb/>
　　禦兒臨之而俚俗之言以禦為語曰范蠡獻西子<lb/>
　　於吳道中生子至此而能語又從而為之說曰吳<lb/>
　　既亡西子從范蠡以行杜牧亦云西子下吴邦一<lb/>
　　舸逐䲭夷夫蠡之智足以顯君而保躬必不蹈於<lb/>
<pb n="KR2k0044_WYG_278-4a"/>
　　汚也<lb/>
　焦氏筆乘越絶書鄭夾漈以為子貢所作殊無據此<lb/>
　　書終篇業具姓名讀者未審耳云以去為姓得衣<lb/>
　　乃成厥名有米覆之以庚禹來東征死葬其疆又<lb/>
　　云文屬辭定自于邦賢以口為姓承之以天楚相<lb/>
　　屈原與之同名去得衣乃袁字米覆庚乃康字禹<lb/>
　　葬會稽是會稽袁康著耳文屬辭定自于邦賢此<lb/>
　　書非康自作口承天是吳字與原同名是平字是<lb/>
<pb n="KR2k0044_WYG_278-4b"/>
　　邑人吳平所共定<lb/>
　耆舊續聞史記秦始皇至錢唐臨浙江水波惡乃西<lb/>
　　從狹中渡所謂狹中者即今富陽縣絶江而東取<lb/>
　　紫霄宫路是也江流至此極狹去岸纔一二百歩<lb/>
　　水波委蛇始皇正從此渡取暨陽界至會稽山今<lb/>
　　暨陽縣外有始皇祠宇乃經從之處徐廣注史記<lb/>
　　直以為在餘杭非江流之所經也<lb/>
　越絶書秦始皇帝以三十七年東游之會稽以正月<lb/>
<pb n="KR2k0044_WYG_278-5a"/>
　　甲戍到大越留舍都亭取錢唐浙江岑石石長丈<lb/>
　　四尺南北面廣六尺東西面廣尺六寸刻文於越<lb/>
　　東山上是時徙大越民置餘杭乃更名大越曰山<lb/>
　　隂<lb/>
　西溪叢語秦始皇會稽石刻越絶書取浙江岑石刻<lb/>
　　於大越東山其道九曲去越二十里水經云尚在<lb/>
　　山側孫暢之述征記云丞相李斯所篆也梁書始<lb/>
　　皇刻石字皆大篆張守節云會稽山刻是小篆字<lb/>
<pb n="KR2k0044_WYG_278-5b"/>
　　余常上會稽東山自秦望山之巔並黄茅無樹木<lb/>
　　其山側有三石笋中有水一泓别無他石石笋並<lb/>
　　無字復自小逕别至一山俗名鵝鼻山又云娥避<lb/>
　　山山頂有石如屋大中開插一碑於其中文皆為<lb/>
　　風雨所剝隠約就碑可見闕畫如禹廟没字碑之<lb/>
　　𩔖不知此石果岑石與非始皇之力不能插於石<lb/>
　　中此山險絶罕有至者得一採藥者則至之耳非<lb/>
　　偽碑也或云大篆或云小篆皆不可考<lb/>
<pb n="KR2k0044_WYG_278-6a"/>
　史記正義會稽石刻李斯書其字四寸畫如小指圓<lb/>
　　鐫今文字整頓是小篆也<lb/>
　東齋記事秦始皇下泰山風雨暴至休於樹下因封<lb/>
　　其樹為五大夫初不言其為何樹也後漢應劭作<lb/>
　　漢官儀始言為松五大夫蓋秦爵之第九級如曹<lb/>
　　參賜爵七大夫遷為五大夫是也後人不解遂謂<lb/>
　　松之封大夫者五故唐人松詩有不羡五株封之<lb/>
　　句蓋循襲不考之故紹興上虞縣有村市曰五夫<lb/>
<pb n="KR2k0044_WYG_278-6b"/>
　　故老云有焦氏墓於此後五子皆位至大夫因名<lb/>
　　近世好事者或異其說曰此秦封松為五大夫之<lb/>
　　地紹興間王十朋為幕官採訪所聞作會稽風俗<lb/>
　　賦有楓挺千丈松封五夫之句疏於下云上虞有<lb/>
　　地名五夫始皇封松為五大夫之處蓋越人但知<lb/>
　　始皇上會稽刻石頌徳不知封松乃在泰山非在<lb/>
　　會稽也而十朋復失於致審余嘗過其處見道旁<lb/>
　　古石塔有刻字可讀乃會昌三年余珠所記云草<lb/>
<pb n="KR2k0044_WYG_278-7a"/>
　　市曰五夫因焦氏立塋於此孝感上聖而為名乃<lb/>
　　知五夫之名實由焦氏惜乎十朋之不見也<lb/>
　西溪叢語昔秦王捨舟於餘杭因曰杭州不從舟而<lb/>
　　從木以詩一葦杭之之義<lb/>
　七脩𩔖稿錢唐之名按史記始皇浮江下丹陽至錢<lb/>
　　唐歴代地志亦有錢唐縣至唐避國號始加土焉<lb/>
　　輟耕録謂唐字從土誤以為以錢易土築塘考之<lb/>
　　釋文唐途也杭地五代以前路止西北一帶逼近<lb/>
<pb n="KR2k0044_WYG_278-7b"/>
　　於錢湖<hi>即西湖也</hi>故謂錢唐耳<lb/>
　吴郡圖經續記西漢之會稽郡舉今二浙之地皆在<lb/>
　　焉東漢之吴郡舉今浙西之地皆在焉晉之吳郡<lb/>
　　舉今杭秀睦三州之境皆在焉唐之蘓州舉今秀<lb/>
　　州之地皆在焉自錢武肅分蘓以為秀州用自屏<lb/>
　　蔽其隸蘓者合五邑而已<lb/>
　嬾真子録漢時郡極大即以會稽郡考之吴即蘓州<lb/>
　　也烏傷即婺州也毘陵即常州也山隂即越州也<lb/>
<pb n="KR2k0044_WYG_278-8a"/>
　　由拳古之檇李即秀州也太末衢州也烏程湖州<lb/>
　　也餘杭杭州也鄞明州也以此考之即今浙東西<lb/>
　　之地乃漢一郡耳<lb/>
　西京雜記朱買臣為會稽太守懐章綬還至舍亭而<lb/>
　　國人未知也所知錢勃見其暴露乃勞之曰得無<lb/>
　　罷乎遺與紈扇買臣至郡引為上客尋遷為掾史<lb/>
　嘉興縣志相貝經是朱仲上之嚴助者仲曽受經於<lb/>
　　琴高助為會稽守仲遺以徑寸之貝并致貝經其<lb/>
<pb n="KR2k0044_WYG_278-8b"/>
　　文甚奇載緯略<lb/>
　水經注太尉鄭𢎞山隂人少以苦節自居恒躬採伐<lb/>
　　用貿糧膳每出入溪津嘗感神風送之惟憑舟自<lb/>
　　運無杖楫之勞村人貪藉風勢常依隨往還有淹<lb/>
　　留者徒輩相謂汝不欲及鄭公風耶<lb/>
　泊宅編越州上虞縣曹孝女墓在江岸上有大木二<lb/>
　　株一榮一枯榮者枝幹宛轉枯木外若抱父屍之<lb/>
　　状<lb/>
<pb n="KR2k0044_WYG_278-9a"/>
　嘉泰會稽志漢元嘉元年上虞長度尚為石碑屬魏<lb/>
　　朗作碑文久之未就時尚弟子邯鄲淳年二十聰<lb/>
　　明才贍而未知名乃令作之揮筆輒就朗至尚以<lb/>
　　示之朗大歎服蔡邕聞之來觀值夜以手摸其文<lb/>
　　而讀之題曰黄絹幼婦外孫虀臼後魏武帝見之<lb/>
　　謂楊修曰解否曰已解曰卿未可言試我思之行<lb/>
　　三十里而喻乃令修解之修曰黄絹色絲也幼婦<lb/>
　　少女也外孫女之子也虀臼受辛也蓋曰絶妙好<lb/>
<pb n="KR2k0044_WYG_278-9b"/>
　　辭曰吾亦意此但有智無智較三十里<lb/>
　晉中興書陸納為吴興太守時衛将軍謝安常欲詣<lb/>
　　納納兄子俶怪納無所備不敢問之乃私蓄十數<lb/>
　　人饌安既至所設惟茶果而已俶遂陳盛饌珍羞<lb/>
　　畢具及安去納杖俶四十云汝既不能光益叔父<lb/>
　　奈何穢吾素業<lb/>
　南史羊欣傳欣父不疑為烏程令欣年十二時王獻<lb/>
　　之為吴興太守甚知愛之欣嘗夏月着新絹裙晝<lb/>
<pb n="KR2k0044_WYG_278-10a"/>
　　寝獻之入縣見之書裙數幅而去<lb/>
　能改齋漫錄會稽剡縣沃洲天姥號稱山水奇絶處<lb/>
　　自異僧帛道猷來自西天竺賦詩云連峯數十里<lb/>
　　修竹帶平津茅茨隠不見鷄鳴知有人其後支道<lb/>
　　林之徒相繼而居凡十八僧而名流如戴逵王羲<lb/>
　　之者又十八人蓋道經云兩火一刀可以逃以其<lb/>
　　名山之多可以避世故晉宋之世隠逸之士居多<lb/>
　䂬溪詩話修禊之會人各賦詩成兩篇者十一人成<lb/>
<pb n="KR2k0044_WYG_278-10b"/>
　　一篇者十五人詩不成罰觥者凡十六人<lb/>
　蘭亭考侍郎謝瑰鎮國大将軍掾卞廸行參軍事印<lb/>
　　邱髦王獻之行将軍羊模參軍孔熾劉宻山隂令<lb/>
　　虞谷府功曹勞彝府主簿后綿前長岑令華耆前<lb/>
　　餘姚令謝滕府主簿任儗任城吕系吕本彭城曹<lb/>
　　禮一十六人詩不成罰觥<lb/>
　徳清縣志晉車騎将軍沈充居縣南之前溪村樂府<lb/>
　　有前溪曲充所製也宋主續為七曲樂府解題曰<lb/>
<pb n="KR2k0044_WYG_278-11a"/>
　　前溪舞曲是也按縣南有前溪坊後溪坊為南朝<lb/>
　　集樂之處江南聲妓多自此出唐時尚有數百家<lb/>
　　習音樂焉<lb/>
　徳清縣志陸市在縣之東南晉永嘉中為洪水所没<lb/>
　　至今其處為溪漾下有堦基屋礎甚多每天晴水<lb/>
　　縮厯厯可見舟行篙著其底磗石相擊鏗然有聲<lb/>
　　夏月川浴者或得銅鐵陶瓦之器<lb/>
　冊府元龜陳文帝梁末避地臨安縣駱牙母觀帝儀<lb/>
<pb n="KR2k0044_WYG_278-11b"/>
　　表知非常人待之甚厚及即位牙為越州刺史詔<lb/>
　　贈牙母長安國太夫人<lb/>
　陳書后妃列傳髙祖宣皇后章氏諱要兒吴興烏程<lb/>
　　人本姓鈕父景明為章氏所養因改焉母蘇常遇<lb/>
　　道士以小龜遺已光采五色曰三年有徴及期后<lb/>
　　生紫光照室因失龜所在少美容儀手爪長五寸<lb/>
　　色並紅白每有期功之服則一爪先折高祖先娶<lb/>
　　同郡錢仲方女早卒後乃聘后后善書計能誦詩<lb/>
<pb n="KR2k0044_WYG_278-12a"/>
　　及楚辭髙祖踐阼立為后后親屬無在朝者唯族<lb/>
　　兄鈕洽官至中散大夫<lb/>
　全唐詩話賀知章年八十六臥病上表乞為道士還<lb/>
　　郷明皇許之捨宅為觀賜名千秋命其男曽子會<lb/>
　　稽郡司馬賜鑑湖剡川一曲詔令供帳東門百僚<lb/>
　　祖餞御製送詩并序云天寳三年太子賔客賀知<lb/>
　　章鑒止足之分抗歸老之疏解組辭榮志期入道<lb/>
　　朕以其年在遲暮用循掛冠之事俾遂赤松之遊<lb/>
<pb n="KR2k0044_WYG_278-12b"/>
　　正月五日将歸會稽遂餞東路乃命六卿庶尹大<lb/>
　　夫供帳青門寵行邁也豈惟崇徳尚齒抑亦勵俗<lb/>
　　勸人無令二疏獨光漢冊乃賦詩贈行詩云遺榮<lb/>
　　期入道辭老竟抽簪豈不惜賢達其如高尚心環<lb/>
　　中得秘要方外散幽襟獨有青門餞羣英悵别深<lb/>
　　又云筵開百壺餞詔許二疏歸仙記題金籙朝章<lb/>
　　換羽衣悄然承睿藻行路滿光輝<lb/>
　水一方人劄記大歴間顔魯公<hi>真卿</hi>刺湖公務之隙日<lb/>
<pb n="KR2k0044_WYG_278-13a"/>
　　與羣士討論所編韻海鏡源於州學及放生池有<lb/>
　　長興丞潘述縣尉裴循與焉見魯公杼山妙喜寺<lb/>
　　碑此一丞一尉既解字學又得與名流唱酬定非<lb/>
　　俗吏顧事跡不槩見矣<lb/>
　泊宅編烏程縣之東數十里有泊宅村昔顔魯公守<lb/>
　　湖州張志和浮家汎宅徃來苕霅閒此乃志和泊<lb/>
　　舟之所也續仙傳云志和越人而唐史以為婺人<lb/>
　榕隂新檢黄子野字仲唐侯官人也父周行賈於杭<lb/>
<pb n="KR2k0044_WYG_278-13b"/>
　　州子野年十三從之其父就他郡以子野守舍適<lb/>
　　王伾微時覆舟於羅刹江子野行見之奮臂呼曰<lb/>
　　能生得人者與百金於是漁者得伾子野即予以<lb/>
　　舍中装直百金其後王伾為散騎常侍使人召之<lb/>
　　則亡<lb/>
　摭言白樂天<hi>居易</hi>守杭江東進士多奔杭取解時張祜<lb/>
　　徐凝俱至祜曰僕為解元宜矣凝曰君有何佳句<lb/>
　　祜曰甘露寺詩有日月光先到山河勢盡來金山<lb/>
<pb n="KR2k0044_WYG_278-14a"/>
　　寺詩有樹影中流見鐘聲兩岸聞凝曰善則善矣<lb/>
　　奈無野人句云千古長如白練飛一條界破青山<lb/>
　　色祜愕然凝果獲選<lb/>
　西河詩話錢塘湖中有一隄穿於湖心作志者初稱<lb/>
　　白隄後稱白公隄謂白樂天為刺史時所築及讀<lb/>
　　樂天杭州春望詩云誰開湖寺西南路草緑裙腰<lb/>
　　一道斜則未有已所開而反云誰開者且詩下自<lb/>
　　注云孤山寺路在湖洲中草綠時望如裙腰是必<lb/>
<pb n="KR2k0044_WYG_278-14b"/>
　　前有此隄而故注以証己詩其非初開可知也是<lb/>
　　以張祜詩云樓臺映碧岑一徑入湖心其詩不知<lb/>
　　何時作但樂天出刺杭州在長慶末而陸魯望每<lb/>
　　推祜為元和詩人則此隄非長慶後始築可知嘗<lb/>
　　考此隄名白沙隄樂天錢塘湖春行有云最愛湖<lb/>
　　東行不足綠楊隂裏白沙隄則意此隄本名白沙<lb/>
　　或有時去沙字單稱白隄有時去白字單稱沙隄<lb/>
　　如樂天有詩云十里沙隄明月中是一沙一白遂<lb/>
<pb n="KR2k0044_WYG_278-15a"/>
　　多誤稱也<lb/>
　宣室志東陽郡濱於浙江有山周迴數百里江水曲<lb/>
　　而環焉迂滯舟楫人頗病之常侍敬昕太和中出<lb/>
　　守其山一夕雲物曛晦暴風雷電動蕩室廬江水<lb/>
　　騰溢莫不惶惑迨曉方霽人往視之已劈而中分<lb/>
　　相逺數百歩引江流直而貫焉其環曲處悉填以<lb/>
　　石遂無縈繞之患<lb/>
　桐廬縣志章八元子孝標孫碣三代皆擅詩名其郷<lb/>
<pb n="KR2k0044_WYG_278-15b"/>
　　稱之曰章邑里因其姓也<lb/>
　林間録唐宣宗微時武宗數欲殺之宦者仇公武保<lb/>
　　䕶之為薙髪作比邱使佚游至杭鹽官安禪師江<lb/>
　　西馬祖之高弟一見異之故宣宗留鹽官最久<lb/>
　秀水縣志唐遺事載宣宗為光王時以避害從香嚴<lb/>
　　閑禪師更名瓊俊祝髪為沙門復從閑入吴謁鹽<lb/>
　　官安國師掌書記既而遁迹嘉興水西未幾武宗<lb/>
　　登遐乃為詩曰殿閣連雲接爽溪鐘聲還與鼓聲<lb/>
<pb n="KR2k0044_WYG_278-16a"/>
　　齊長安若問江南事報道風光在水西書路岐人<lb/>
　　背使徃長安示朝臣由是迎歸即位尋勅水西為<lb/>
　　資聖禪寺寺至今有宣宗遺像暨親書寺額存焉<lb/>
　　予來領事訪得其詩而江浙左丞周公伯溫<hi>琦</hi>為<lb/>
　　書諸石以垂不朽或以為宣宗之隠乃宣州水西<lb/>
　　非此也然遺事云宣宗即位首建興唐資聖二刹<lb/>
　　於今寺名為合鹽官今為海寧州海寧與嘉興為<lb/>
　　近由是觀之則此為宣宗之隠與建無疑矣宣宗<lb/>
<pb n="KR2k0044_WYG_278-16b"/>
　　與閑在廬山吟瀑布詩閑得前二句云穿雲透石<lb/>
　　不辭勞地逺方知出處高宣宗應聲續云溪澗豈<lb/>
　　能留得住終歸大海作波濤先後事也故并書之<lb/>
　　使後之覽者得詳焉<lb/>
　東觀奏記大中十二年宣州叛将康全泰逐觀察使<lb/>
　　鄭薫時蕭寘為浙西觀察使地與宣州接遂擢用<lb/>
　　武臣李瑑代寘特建鎮海軍節鎮撫之<lb/>
　因話錄李約雅度沖逺有山林之致在湖州嘗得古<lb/>
<pb n="KR2k0044_WYG_278-17a"/>
　　鐵一片擊之清越又養一猿名山公嘗以自隨<lb/>
　聞奇錄傅𢎞業宰天台縣有人獵得一獸形如豕仰<lb/>
　　鼻長尾有岐傅識之曰蜼也雨則懸於樹以尾塞<lb/>
　　其鼻後果驗之<lb/>
　西湖游覽志餘歐陽公五代史敘列國云聞諸故老<lb/>
　　謂吴越嘗稱帝改元而求其事蹟不可得頗疑吴<lb/>
　　越後自諱之宋時王順伯收臨安府故碑有石屋<lb/>
　　崇化寺幢題天寳四年明慶寺幢題天寳五年九<lb/>
<pb n="KR2k0044_WYG_278-17b"/>
　　里松觀音尊勝幢題寳大二年水月寺幢題寳正<lb/>
　　元年招賢寺幢題寳正二年小明慶金牛瑪瑙等<lb/>
　　九幢皆題寳正貢院橋柱題寳正六年至今寺中<lb/>
　　石塔有吴越王并年號處皆鐫剷糢糊蓋歸宋納<lb/>
　　土時所改爾<lb/>
　兩湖塵談錢氏建國有州十三軍一杭蘓湖秀衢睦<lb/>
　　婺越明台温處福州也衣錦則軍也鏐在位凡三<lb/>
　　改元曰天寳曰寳正曰寳大具見封落星石刻書<lb/>
<pb n="KR2k0044_WYG_278-18a"/>
　　與其地金石刻中考其時則朱梁以丁卯簒唐武<lb/>
　　肅是年猶用唐天祐年號次年乃改元至壬申以<lb/>
　　後用梁年號迨後唐革命復改元至壬辰又用後<lb/>
　　唐年號是嵗武肅薨其子孫迄漢周不復改元矣<lb/>
　吴越備史武肅王以梁開平四年八月築捍海塘怒<lb/>
　　潮急湍晝夜衝激版築不就表告於天云願退一<lb/>
　　兩月之怒濤以建數百年之厚業禱胥山祠云願<lb/>
　　息忠憤之氣暫收洶湧之潮函詩一章置海門云<lb/>
<pb n="KR2k0044_WYG_278-18b"/>
　　傳語龍王并水府錢塘借與築錢城因採山陽之<lb/>
　　竹令矢人造為箭三千隻羽以鴻鷺之羽飾以丹<lb/>
　　硃鍊剛火之鐵為簇既成用葦敷地分箭六處幣<lb/>
　　用東方青九十丈南方赤三十丈西方白七十丈<lb/>
　　北方黒五十丈中央黄二十丈鹿脯煎餅時果清<lb/>
　　酒棗脯茅香浄水各六分香爐布置以丙夜三更<lb/>
　　子時屬丁日上酒三行禱云六丁神君玉女隂神<lb/>
　　從官兵六千萬人鏐以此丹羽之矢射蛟滅怪渇<lb/>
<pb n="KR2k0044_WYG_278-19a"/>
　　海枯淵千精百鬼勿使妄干唯願神君佐我助我<lb/>
　　令我功行早就禱訖明日募强弩五百人以射濤<lb/>
　　頭人用六矢每潮一至射以一矢射止五矢潮乃退<lb/>
　五代史吳越世家開平四年王游衣錦軍作還郷歌<lb/>
　　曰三節還郷兮挂錦衣父老逺來相追隨牛斗無<lb/>
　　孛月無欺吴越一王駟馬歸<lb/>
　嘉靖臨安縣志錢武肅王衣錦還郷盛燕父老山林<lb/>
　　皆覆以錦故名臨安為十錦衣錦營衣錦山衣錦<lb/>
<pb n="KR2k0044_WYG_278-19b"/>
　　南郷衣錦北郷錦溪錦橋晝錦堂晝錦坊保錦坊<lb/>
　　衣錦将軍樹<lb/>
　吹景集吳越備史載錢鏐題湖州嬰蘭堂詩初疑郡<lb/>
　　故有碧瀾堂似傳寫之誤及讀古樂府作蠶絲云<lb/>
　　柔桑感陽風阿那嬰蘭婦蓋江南蠶務獨盛吴興<lb/>
　　唐人或採此名堂耳<lb/>
　葆光錄寳正中當秋成一旦蝗翳日而飛武肅王䖍<lb/>
　　祝畢投於浙江不可勝紀<lb/>
<pb n="KR2k0044_WYG_278-20a"/>
　臨安圖經功臣寺有溝曰千人相傳錢氏役千人一<lb/>
　　日而成<lb/>
　菽園雜記兩浙田稅畝三斗錢氏國除朝廷遣方䞇<lb/>
　　均兩浙雜稅䞇悉令畝出一斗使還責擅減稅額<lb/>
　　䞇曰以為畝稅一斗者天下之通法兩浙既為王<lb/>
　　民豈宜循偽國之法上從其說故稅畝一斗者自<lb/>
　　方䞇始<lb/>
　錢氏家乘錢沛字子<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>父碩亶於朱梁時贈尚書檢<lb/>
<pb n="KR2k0044_WYG_278-20b"/>
　　校司空娶陳氏子三曰湛曰滉曰沛沛以武肅功<lb/>
　　贈尚書左僕射娶童氏贈趙國夫人建廟武林子<lb/>
　　二曰宇曰宙宙字遵古喜讀揚子太元卜築於鏡<lb/>
　　山終於錦軍城唐贈太尉子寛開平四年贈太師<lb/>
　十國春秋荘穆夫人吴氏安國縣人父仲忻浙西觀<lb/>
　　察判官夫人歸室閨門整肅孝敬盡禮武肅性嚴<lb/>
　　急常怡顔以諫之常游奉國寺王命載帛百縑以<lb/>
　　備散施夫人曰妾備嘗機杼之勞遽以游賞靡費<lb/>
<pb n="KR2k0044_WYG_278-21a"/>
　　非恤民之道遂不受而罷夫人每嵗春必歸衣錦<lb/>
　　軍以為恒武肅王語之曰陌上花開可緩緩歸時<lb/>
　　人用其語以為歌曲至今傳之<lb/>
　十國春秋恭穆夫人馬氏父綽雄武軍節度使綽初<lb/>
　　以舊恩娶武肅王女弟未幾武肅王復為文穆王<lb/>
　　<hi>元瓘</hi>娶綽女性聰慧勤於職武肅王常禁中外畜聲<lb/>
　　伎而文穆王年踰三十無子夫人為之請武肅王<lb/>
　　乃聴文穆納諸姬生子夫人皆均養之<lb/>
<pb n="KR2k0044_WYG_278-21b"/>
　呉越備史順徳夫人吴氏錢塘人諱漢月中直指揮<lb/>
　　使珂女也幼婉淑奉文穆王性慈惠節儉居常被<lb/>
　　布練每聞王決斷政事有及重刑者夫人常顰蹙<lb/>
　　以仁恕為言諸吴将有遷授皆峻拒之及其入對<lb/>
　　多加訓勵有過必面責故諸吳終夫人之世不甚<lb/>
　　驕恣<lb/>
　揮塵録吳越忠獻王錢佐薨其弟倧襲位未㡬為其<lb/>
　　大将胡進思所廢時忠懿王俶為台州刺史進思<lb/>
<pb n="KR2k0044_WYG_278-22a"/>
　　迎立之元豐中王之孫暄知台州其子景臻自郡<lb/>
　　入都選尚仁宗女靖康末南來遂卜居後數年詔<lb/>
　　即州賜第享之二十年壽八十六薨於天台其子<lb/>
　　恬居之又二十年官至少師年亦八十餘少師子<lb/>
　　即處和處和之女又自台被選為王妃處和既為<lb/>
　　執政營甲第南北相望甚夥一家盛事常占此境<lb/>
　玉壺清話錢昱忠獻王長子也讀書强記在故國與<lb/>
　　贊寧僧錄舉竹事昱得百餘條著竹譜三卷尤善<lb/>
<pb n="KR2k0044_WYG_278-22b"/>
　　書牘太宗取閱深愛之謂左右曰諸錢筆札多學<lb/>
　　浙僧亞栖書體格浮軟其失仍俗獨此兒不然以<lb/>
　　御書金花扇及行草急就章賜之<lb/>
　西河詩話寳叔塔一謂僧寳所建塔所叔形悮一謂<lb/>
　　錢王俶入覲民建塔保之呼保俶俶叔聲悮然皆<lb/>
　　無據之言考是塔甚古郡國志云寳石山有七層<lb/>
　　寳塔王僧孺稱其巧絶人工則其來舊矣且是塔<lb/>
　　以山得名寳叔者寳石之誤蓋山本多石有巾石<lb/>
<pb n="KR2k0044_WYG_278-23a"/>
　　甑石落星石纜船石舊名山足曰石塔頭是也南<lb/>
　　屏山回峰以山勢回抱得名吴越王妃建塔其上<lb/>
　　本名回峰俗作雷峯聲近致誤而淳祐咸淳舊志<lb/>
　　造一雷姓者當之可笑甚矣宋有道士徐立之築<lb/>
　　室塔傍世稱回峯先生此可驗也<lb/>
　文公談苑錢鏐日釋迦真身舍利塔見於明州鄞縣<lb/>
　　即阿育王所造八萬四千而此震旦得十九之一<lb/>
　　也鏐造南塔以奉安俶在國天火屢作延燒此塔<lb/>
<pb n="KR2k0044_WYG_278-23b"/>
　　一人奮身穿烈焰登第二級持之而下太平興國<lb/>
　　初太宗命取塔禁中度開寳寺北地造浮圖十一<lb/>
　　級以葬舍利初造塔得浙東匠人喻浩浩不食葷<lb/>
　　先作塔式以獻凡一月而一級成其有梁柱齟齬<lb/>
　　未安者浩周旋視之持挺撞擊數十即皆牢整自<lb/>
　　云此可七百年無傾動人或問其北面稍高曰此<lb/>
　　數十歩乃大河潤氣津浹經一百年則北隅微墊<lb/>
　　而塔正矣浩既而求度為僧數月死世頗疑其異<lb/>
<pb n="KR2k0044_WYG_278-24a"/>
　六研齋二筆上虞有舜井相傳舜子生時井為湧泉<lb/>
　　秦始皇封塞起兩墩各高一丈晉宋為佛廬野人<lb/>
　　耕鋤多得古磗甃石吴越寳正三年閏八月十四<lb/>
　　日錢王差人賫火糧畚鍤開掘得䜟記寳物一百<lb/>
　　二十餘件都抽領西都上直廂虞候盛瑗東都上<lb/>
　　直廂虞候孫𢎞西都隨身虞候閭邱稔勾當拜祭<lb/>
　　内直殿十将於軒十六日鑿西井十九日得銀環<lb/>
　　六赤珠一金盒一古文錢二千三百四十琥珀珠<lb/>
<pb n="KR2k0044_WYG_278-24b"/>
　　一當十大錢三當五十大錢二十四太平錢百直<lb/>
　　百三銖二十四大錢二百五十四五銖錢九百六<lb/>
　　十貨錢二百八十半兩錢三十石獅一鐫其背曰<lb/>
　　重華井天明可開腹内有水精珠一東井得銀塔<lb/>
　　一高一尺高層内有金瓶舍利二顆散金瓶二金<lb/>
　　鈴六銅鈴一銀環六銀鈴一水精珠十四琥珀珠<lb/>
　　九雜珠大小三十五小琥珀獅子三十瑪瑙珠七<lb/>
　　玉人一玉環一銅鏡三銅罏一小瑪瑙珠六玉瓶<lb/>
<pb n="KR2k0044_WYG_278-25a"/>
　　一以上共三十四件並有石匣盛之題云唐元徽<lb/>
　　四年於此造塔鎮井有重華石一片濶三尺厚九<lb/>
　　寸左右有索痕深二寸官中令造深沙神一軀足<lb/>
　　履四石寳正四年六月廿九日差錢文殷祭神鐫<lb/>
　　石<lb/>
　宋史后妃列傳李宸妃杭州人祖延嗣仕錢氏為金<lb/>
　　華縣主簿父仁徳終左班殿直妃初入宫荘重寡<lb/>
　　言真宗以為司寝既有娠從帝幸砌臺玉釵墜妃<lb/>
<pb n="KR2k0044_WYG_278-25b"/>
　　惡之帝心卜釵完當為男子左右取以進釵果不<lb/>
　　毁已而生仁宗封崇陽縣君進才人後為婉容仁<lb/>
　　宗即位冊為順容章獻太后為訪其親屬得其弟<lb/>
　　用和補三班奉職妃嘿處先朝嬪御中未嘗自異<lb/>
　　終太后世仁宗不自知為妃所出也後燕王為仁<lb/>
　　宗言乃追尊為皇太后<lb/>
　山棲志楊億至道中知處州與李起居書郡齋迥在<lb/>
　　霄漢石磴盤曲䇿馬征登嵐靄滴衣烟霞滿目<lb/>
<pb n="KR2k0044_WYG_278-26a"/>
　東軒録鞠詠為進士以文受知於王公化基及王公<lb/>
　　知杭州詠擢第釋褐為大理評事知杭州仁和縣<lb/>
　　将之官先以書及所作詩寄王公以謝平昔奨進<lb/>
　　今復為吏得以文字相樂之意王公不荅及至任<lb/>
　　畧不加禮課其職事甚急鞠大失望於是不復冀<lb/>
　　其相知而専修吏幹後王公入為參知政事首以<lb/>
　　詠薦人或問其故荅曰鞠詠之才不患不達所憂<lb/>
　　者氣峻而驕我故抑之以成其徳耳鞠聞之始以<lb/>
<pb n="KR2k0044_WYG_278-26b"/>
　　王公為真相知也<lb/>
　黙記張君房著雲笈七籖乘異記麗情集科名定分<lb/>
　　録潮說脞說知杭州錢塘刋作大字板行世<lb/>
　青箱雜記天聖中丞相王公隨以給事中知杭州日<lb/>
　　與林逋唱和親訪其廬見其頽陋即出俸錢新之<lb/>
　　逋以啓謝其畧曰伏蒙府主給事差人送到留題<lb/>
　　唱和石一片拜賜軒榮以庇風日衡茅改色猿鳥<lb/>
　　交驚夫何至陋之窮居獲此不朽之盛事竊念頃<lb/>
<pb n="KR2k0044_WYG_278-27a"/>
　　者清賢鉅公出鎮藩服亦常顧邱樊之側微念土<lb/>
　　木之衰病不過一枉駕一式廬而已未有迂迴玉<lb/>
　　趾歴覽環堵當纓緌之盛集攄風雅之秘思率以<lb/>
　　賡載始成編軸且復構他山之堅潤刋羣言之鴻<lb/>
　　麗珠聫綺錯彫縟相照輦植置立賁於空林信可<lb/>
　　以奪山水之清暉發斗牛之寳氣者矣<lb/>
　清夜錄范文正公<hi>仲淹</hi>鎮錢塘兵官皆被薦獨巡檢蘇<lb/>
　　麟不見錄乃獻詩云近水樓臺先得月向陽花木<lb/>
<pb n="KR2k0044_WYG_278-27b"/>
　　易為春公即薦之<lb/>
　嚴陵志范文正公既為嚴先生祠堂記以示旴江李<lb/>
　　泰伯李讀之歎咏不已起而言曰公文一出必将<lb/>
　　名世妄意輒易一字以成盛美公瞿然握手叩之<lb/>
　　荅曰雲山江水之語於義甚大而徳字承之乃似<lb/>
　　趢趚擬換作風字如何公時凝坐額首殆欲下拜<lb/>
　　按孟子論伯夷柳下惠皆以風言風字不可易也<lb/>
　庚溪詩話蔡天啓肇嘗守睦州到任謝表有曰城譙<lb/>
<pb n="KR2k0044_WYG_278-28a"/>
　　閴寂一葉落而知秋島嶼縈迴二水合而成字復<lb/>
　　有詩曰疊嶂巧分丁字水臘梅遲見二年花人謂<lb/>
　　能状桐廬郡景物也<lb/>
　能改齋漫録滕宗諒知湖州興學費民錢數千萬役<lb/>
　　未畢而去或言錢出入不明者通判以下不肯簽<lb/>
　　簿胡武平宿來繼守言曰滕侯所為非是君奚不<lb/>
　　早言俟其去乃非之豈分謗之意乎於是衆慚而<lb/>
　　簽簿卒成其業<lb/>
<pb n="KR2k0044_WYG_278-28b"/>
　豹隠紀談吴興之名水晶宫不見圖經刺史楊次公<lb/>
　　九月十五日夜絶句云江南地暖少嚴風九月炎<lb/>
　　凉正得中溪上玉樓樓上月清光合作水晶宫後<lb/>
　　林子中聞滕元發得湖州以詩賀曰清風樓下兩<lb/>
　　溪春三十餘年一夢新欲識玉皇香案吏水晶宫<lb/>
　　主謫仙人因為故事<lb/>
　耆舊續聞陸太傅軫會稽人神采秀異好為方外遊<lb/>
　　七嵗猶不能語一日乳媪擕往後園俄而吟詩曰<lb/>
<pb n="KR2k0044_WYG_278-29a"/>
　　昔時家住海三山日月宫中屢往還無事引他天<lb/>
　　女笑謫來為吏在人間後仕至兵部郎官力請老<lb/>
　　歸稽山宋元憲公<hi>敏求</hi>杜祁公<hi>衍</hi>一時名流皆有送<lb/>
　　行詩篇中多及神仙之事蓋公之雅志也嘗視諸<lb/>
　　孫中指農師佃之弟倚曰此兒有仙風道骨<lb/>
　䝉齋筆談郎簡侍郎與杜祁公極相厚善簡長祁公<lb/>
　　十餘年祁公以兄事之既老謝事居里中築别館<lb/>
　　徑山下善服食得養生之術即徑山澗旁種菖蒲<lb/>
<pb n="KR2k0044_WYG_278-29b"/>
　　數畝嵗採以自餌山中人目為菖蒲田<lb/>
　癸辛雜識吴興六老之會慶厯六年集郎簡工部侍<lb/>
　　郎七十九范說司封員外八十六張維衛尉寺丞<lb/>
　　九十一劉餘慶殿中丞九十二周守中大理丞七<lb/>
　　十二時太守馬尋主之胡安定教授湖學為之序<lb/>
　　焉<lb/>
　夢溪筆談錢塘江錢氏時為石隄隄外又植大木十<lb/>
　　餘行謂之滉柱寳元康定間人有獻議取滉柱可<lb/>
<pb n="KR2k0044_WYG_278-30a"/>
　　得良材數十萬杭帥以為然既而舊木出水皆朽<lb/>
　　敗不可用而滉柱一空石隄為洪濤所激嵗嵗摧<lb/>
　　決杜偉長為轉運使人有獻說自浙江稅場以東<lb/>
　　移退數里為月隄以避怒水衆水工皆以為便獨<lb/>
　　一老水工以為不然密諭其黨曰移隄則嵗無水<lb/>
　　患若曹何所衣食衆人樂其利從而和之偉長不<lb/>
　　悟其計費以鉅萬而江隄之害仍嵗有之近嵗乃<lb/>
　　講月隄之利濤害稍稀然猶不若滉柱之利但所<lb/>
<pb n="KR2k0044_WYG_278-30b"/>
　　費至多不復可為<lb/>
　墨客揮犀孫元規<hi>沔</hi>知杭州摘姧發伏號為神明有<lb/>
　　僧元夕市中然頂求化以新寺宇左右施利山積<lb/>
　　公出見立馬不行瞰其情久之入呼僧前詰其姧<lb/>
　　状僧惶恐頓伏又一僧醉臥道上為邏者所擒公<lb/>
　　問其故僧荅曰野性所嗜不能自禁又問復能飲<lb/>
　　酒否曰公家賜酒安敢不飲遂與酒一壺一引而<lb/>
　　盡公戒邏者曰速扶師歸院勿使為羣小侵侮僧<lb/>
<pb n="KR2k0044_WYG_278-31a"/>
　　明日聲鼓登坐謂衆曰吾西竺人也溷跡於此不<lb/>
　　幸為此子聴識不可復留矣於是結跏趺坐而逝<lb/>
　　其分别淑慝皆此𩔖也<lb/>
　咸淳臨安志沈括云治平中杭州南新縣民家析柿<lb/>
　　木中有上天大國四字書法𩔖顔魯公有筆力國<lb/>
　　字中間仍排起作大口全似顔筆其横畫即是横<lb/>
　　理斜畫即是斜理其木直剖偶當天字中分而天<lb/>
　　字不破上下兩畫并一脚皆横挺出半指許如木<lb/>
<pb n="KR2k0044_WYG_278-31b"/>
　　中之節以兩木合之如合契焉予親見之<lb/>
　湘山野録餘杭熊萬卷者浮屠之真儒有奥學著典<lb/>
　　𩔖一百二十卷居延慶寺在慈塢時儒皆抱經受<lb/>
　　業師居常喜閱唐韻諸生竊笑一日出題於法堂<lb/>
　　楓為琥珀賦諸生不諭請之不說凡月餘檢經史<lb/>
　　百家無見者師曰兹字在東字第三板請詳諸生<lb/>
　　檢之果載楓字注中云黄帝殺蚩尤棄桎梏變為<lb/>
　　楓木脂入池中千年化為琥珀後諸生始敬此書<lb/>
<pb n="KR2k0044_WYG_278-32a"/>
　避暑錄話沈文通<hi>遘</hi>喜吏事每覺有疾藥餌未驗亟<lb/>
　　取難決詞状連判數百紙落筆如風雨意便欣然<lb/>
　聞見前録王荆公<hi>安石</hi>知明州鄞縣讀書為文章二日<lb/>
　　一治事起隄堰決陂塘為水陸之利貸榖於民立<lb/>
　　息以償俾新陳相易立學校嚴保伍邑人便之<lb/>
　清波别志蘓文忠公<hi>軾</hi>知杭州以私帑金五十兩助<lb/>
　　官緡於城置病坊一所名安樂以僧主之三年醫<lb/>
　　愈千人與紫衣後兩浙漕臣申請自今管幹病坊<lb/>
<pb n="KR2k0044_WYG_278-32b"/>
　　僧三年滿所醫之數賜紫衣及祠部牒一道從之<lb/>
　　仍改為安濟坊坊原在衆安橋遷於湖上<lb/>
　春渚紀聞東坡先生臨錢塘日有訴負綾絹錢二萬<lb/>
　　不償者公呼至詢之云某家以製扇為業適今春<lb/>
　　已來所製不售非固負之也公曰姑取汝所製扇<lb/>
　　來吾當為汝市也扇至公取白圑夾絹二十就判<lb/>
　　筆作行草及枯木竹石頃刻而盡即以付之其人<lb/>
　　抱扇謝出始踰府門而好事者爭以千錢取所持<lb/>
<pb n="KR2k0044_WYG_278-33a"/>
　　立盡遂盡償所逋<lb/>
　泊宅編楊孝本字行先居處州城西一圃甚幽邃學<lb/>
　　博行高東坡謫惠州過而愛之為留月餘號曰玉<lb/>
　　巖居士生平不娶坡每來謁直造其室嘗戲以元<lb/>
　　徳秀呼之居士曰某乃陽城之裔故坡詩曰衆謂<lb/>
　　元徳秀自稱陽道州皆謂無妻也居士後以經明<lb/>
　　行修得官太學年七十致仕以奉議郎直祕閣領<lb/>
　　宫祠以歸<lb/>
<pb n="KR2k0044_WYG_278-33b"/>
　梁溪漫志東坡鎮餘杭遇游西湖多令旌旗導從出<lb/>
　　錢塘門坡則自湧金門從一二老兵汎舟絶湖而<lb/>
　　來飯於普安院徜徉靈隠天竺間以吏牘自隨至<lb/>
　　冷泉亭据案剖決落筆如風雨分爭辨訟談笑而<lb/>
　　辦已乃與僚吏劇飲薄晩則乘馬以歸夾道燈火<lb/>
　　縱觀太守有老僧紹興末年九十餘幼在院為蒼<lb/>
　　頭能言之<lb/>
　黙記朱先生者失其名杭州人舉進士赴禮部遇異<lb/>
<pb n="KR2k0044_WYG_278-34a"/>
　　僧慈上座傳以易數且言子當傳吾術足以資身<lb/>
　　不必仕宦蓋子命薄也遂授其術盡驗遂不復省<lb/>
　　試上座别去曰他時見胡釘鉸者知吾所在也後<lb/>
　　章丞相當國必欲致之且入朝薦其學詔特赴殿<lb/>
　　試不得已赴試而犯廟諱特置五甲一日置冠帶<lb/>
　　作帶者有士人風範問之則胡釘鉸也驚問慈上<lb/>
　　座所在曰君既仕宦矣上座不可得而見也先生<lb/>
　　固請徃見曰上座於人纔舉意即知之何可知其<lb/>
<pb n="KR2k0044_WYG_278-34b"/>
　　處也先生不樂失志得疾還郷而卒其書人猶得<lb/>
　　之號三宫易六遇易<lb/>
　遯齋閒覽趙閱道<hi>抃</hi>寛厚長者與物無忤家於三衢<lb/>
　　所居甚隘弟姪有欲恱公意者厚以值易鄰翁居<lb/>
　　以廣公第公聞不樂曰吾與此翁三世為鄰矣忍<lb/>
　　棄之乎命亟還翁居而不追其值<lb/>
　筆談熙寧七年嘉興僧道親號通照大師游雁蕩山<lb/>
　　至瑞鹿院見一人衣布襦行澗邉身輕若飛履木<lb/>
<pb n="KR2k0044_WYG_278-35a"/>
　　葉而過葉皆不動心疑其異人下澗中揖之相與<lb/>
　　坐石上問其氏族閭里年齒皆不荅鬚髮皓白而<lb/>
　　色如少謂道親曰今宋朝第六帝也更後九年當<lb/>
　　有疾汝可持吾藥獻天子此藥人臣不可服服之<lb/>
　　有大責宜善保守乃探囊出一丸指端大紫色重<lb/>
　　如金錫以授道親又曰嵗當大疫吳越尤甚汝名<lb/>
　　已在死籍今食吾藥勉修善業當免此患探囊取<lb/>
　　一柏葉與之老人曰慎守藥至癸亥嵗自詣闕獻<lb/>
<pb n="KR2k0044_WYG_278-35b"/>
　　之言訖遂去南方大疫兩浙病死者十五六道親<lb/>
　　殊無恙至元豐六年夏夢老人促之曰時已至何<lb/>
　　不獻藥夢中為雷霆驅逐惶懼而起徑詣秀州具<lb/>
　　述本末謁假入京詣尚書省獻之執政親問以為<lb/>
　　妄不受其獻明日奏知上急使人追付内侍省問<lb/>
　　状以所遇對未數日帝果不豫乃使幹當御藥院<lb/>
　　梁從政持御香賜装錢百千同道親乘驛詣雁蕩<lb/>
　　山求訪老人不見於所遇處焚香而還帝尋康復<lb/>
<pb n="KR2k0044_WYG_278-36a"/>
　墨荘漫録衢州㕔事下舊有土勢隆起篠本叢生相<lb/>
　　傳云古塜也舊有碑其文云五百年刺史為吾守<lb/>
　　墓以此前後相承皆畏而不敢慢紹聖元年齊安<lb/>
　　孫蕡公素為守問之左右以是對公命毁之官吏<lb/>
　　大恐闔府叩頭以諫公曰藉令土中有賢者骨當<lb/>
　　以禮法遷之乃為文自祭而除之劚深丈餘了無<lb/>
　　他異但有二石峰長五六尺堅痩泔潤又有大木<lb/>
　　之根蟠踞其下羣疑遂定石上刻云乾符五年五<lb/>
<pb n="KR2k0044_WYG_278-36b"/>
　　月三日安於此押衙徐諷龍山起此石處得二石<lb/>
　　刺史季某題又刻云開寳七年重疊峨嵋山於㕔<lb/>
　　事前於郡齋文會閣移季公之石安置於此刺史<lb/>
　　慎知禮題時公素方修州治南韶光園重建清泠<lb/>
　　臺堂成乃移二石於堂下名曰雙石公素可謂剛<lb/>
　　毅正直自信之君子也<lb/>
　入蜀記臨平山太師蔡京葬其父凖於此以錢塘江<lb/>
　　為水會稽山為案山形如駱駝葬於駱之耳而築<lb/>
<pb n="KR2k0044_WYG_278-37a"/>
　　塔於駝之峰蓋葬師云駝負重則行逺也然東坡<lb/>
　　樂府固已云誰似臨平山上塔亭亭迎客西來送<lb/>
　　客行則臨平有塔久矣當是蔡氏葬後増築或遷<lb/>
　　之耳京太子少保制云託祝聖而飾臨平之山是<lb/>
　　也<lb/>
　春渚紀聞余拂君厚霅川人其居在漢銅官廟後溪<lb/>
　　山環合有相宅者言此地當出大魁君厚之父朝<lb/>
　　奉君云與其善之於一家不若推之於一郡即遷<lb/>
<pb n="KR2k0044_WYG_278-37b"/>
　　其居於後以其地為烏程縣學不二三年君厚為<lb/>
　　南宫魁而莫儔賈安宅繼魁天下<lb/>
　寳慶四明志政和七年郡人樓异除知隨州陛辭建<lb/>
　　議於明置髙麗司曰來逺局創二巨航百斛舫以<lb/>
　　應辦三韓嵗使且請墾州之廣徳湖為田收嵗租<lb/>
　　以足用既對改知明州復請移温之船場於明以<lb/>
　　便工役創髙麗使行館<lb/>
　清波雜志政和末有知婺州黄搏獻言六經之治貴<lb/>
<pb n="KR2k0044_WYG_278-38a"/>
　　未亂兵家之勝貴未戰國家城壁軍旅器械守禦<lb/>
　　獨注意於西北而略於東南臣以謂東南有備則<lb/>
　　西北乃可全勝大觀初嘗詔東南久安兵寡勢弱<lb/>
　　人輕易摇申誡守禦有司奉行失序旋即廢罷且<lb/>
　　東南民物繁富城壁可守十無二三不務増築而<lb/>
　　急於漕粟軍額不足不急於招補而急於更戍臣<lb/>
　　謂宜乘時舒裕講求利害先後之序其切中時病<lb/>
　　如此朝廷但令監司守臣講究而已間不二嵗遂<lb/>
<pb n="KR2k0044_WYG_278-38b"/>
　　有方臘之變州縣不能制乃命童貫譚稹盡将陜<lb/>
　　西部落勁兵進討閱嵗方克<lb/>
　鐵圍山叢談錢塘龍華寺有傅大士真身仍藏所謂<lb/>
　　敲門椎誦金剛經相板與藕絲燈三為吴越錢王<lb/>
　　從婺女雙林取來藕絲者梁武帝時物也謬言藕<lb/>
　　絲織成實不然所織紋實華嚴會釋氏設法相状<lb/>
　　凡七即所謂七處七會者是也有天人鬼神龍象<lb/>
　　宫殿之屬窮極幻妙不可名状政和後索入禁中<lb/>
<pb n="KR2k0044_WYG_278-39a"/>
　　宣和初既大黜釋氏教因復以藕絲燈賜宦者梁<lb/>
　　師成師成籍没而藕絲燈莫知所在<lb/>
　韻語陽秋宋大觀中吴興人卲宗益剖蚌中有珠現<lb/>
　　羅漢相偏袒右肩矯首左顧衣紋畢具遂奉歸慈<lb/>
　　感寺臨溪流建炎中憲使楊應誠與客傳玩忽越<lb/>
　　檻躍入水中禱佛求之一索而獲<lb/>
　雞肋編婺州義烏縣有葉鍊師者本蓓蕾村田家女<lb/>
　　隨嫂浣紗於溪中見一巨桃流水上取以遺嫂時<lb/>
<pb n="KR2k0044_WYG_278-39b"/>
　　方仲冬嫂以其非時又若食餘因棄不取女乃啖<lb/>
　　之歸遂絶粒踰年之後性通慧初不識字乃能操<lb/>
　　筆書有楷法徽宗聞之召至都下入禁中賜號鍊<lb/>
　　師<lb/>
　崇禎義烏縣志宗忠簡公<hi>澤</hi>與同舍生林廸友善林<lb/>
　　先公登第音問不相及者累年官於萊之别邑挈<lb/>
　　家來謁公經旬而去繼以病告公往視之疾已革<lb/>
　　尚能語曰廸死如何曰某任後事曰子女如何公<lb/>
<pb n="KR2k0044_WYG_278-40a"/>
　　曰嫂當養子當教之女當選佳士歸之後悉如言<lb/>
　　以林女妻修職郎康森又以親女妻森弟劦申愛<lb/>
　　好焉林子懋後從公討賊得官為文登令卒於官<lb/>
　　家貧不能歸公親弔之厚以俸資其行公之行義<lb/>
　　如此者甚衆<lb/>
　談藪曹泳侍郎妻碩人厲氏餘姚大族女方泳盛時<lb/>
　　郷里奔走恐後獨碩人之兄厲徳斯不然泳怒帥<lb/>
　　越時徳斯為里正泳風邑官脅治百端竟不屈<lb/>
<pb n="KR2k0044_WYG_278-40b"/>
　海寧縣志劉一止校浙試欲得通時務者同列患無<lb/>
　　人一止出卷示曰是宜為首啓號乃張九成衆皆<lb/>
　　恱服<lb/>
　耆舊續聞陸辰州子逸左丞農師<hi>佃</hi>之孫太傅公之<lb/>
　　元孫也晩以疾廢卜築於秀野越之佳山水也放<lb/>
　　傲其間不復有榮念對客則終日清談不倦尤好<lb/>
　　語前輩事灑灑傾人聴<lb/>
　錢塘遺事宋太祖次陳橋從仁和門入高宗由海道<lb/>
<pb n="KR2k0044_WYG_278-41a"/>
　　過杭聞縣名仁和甚喜曰此京師門名也駐蹕之<lb/>
　　意始此<lb/>
　鷄肋編臨安府城中有七寳山車駕駐蹕時御史中<lb/>
　　丞辛丙殿中侍御史常同監察御史魏矼明震周<lb/>
　　綱皆居其上人遂呼為五臺山紹興四年大享明<lb/>
　　堂更修射殿以為享基時殿柱大者每條二百四<lb/>
　　十千總木價六萬五千餘貫則壮麗可見<lb/>
　雲麓漫抄鳯凰山分左右翼大内在山之左腋後有<lb/>
<pb n="KR2k0044_WYG_278-41b"/>
　　山包之第二包即相府第三包即太廟第四包即<lb/>
　　執政府包盡處為朝天門端誠殿在山之右腋有<lb/>
　　山包之第二包即郊壇第三包即易安齋第四包<lb/>
　　即馬院<lb/>
　北牕炙輠鄧光祖知嚴州某縣時當紹興中國家方<lb/>
　　創都錢塘所需材木甚大期且急所在鼎沸而光<lb/>
　　祖殊不經意乃徐集諸里正各置之即以朝廷所<lb/>
　　降木色丈尺人一紙令各具其界中凡寺凡廟凡<lb/>
<pb n="KR2k0044_WYG_278-42a"/>
　　驛凡官道有木與所降色様合者供不得脫一根<lb/>
　　既供乃令匠徃視之皆合遂令里正伐之官特與<lb/>
　　糧不須臾木乃大集所得倍其數他郡縣皆望青<lb/>
　　斬伐所殘人塜墓及民家要害處衆而吏復有夤<lb/>
　　緣求乞於其間所在騷然惟光祖絲毫無侵於民<lb/>
　　且不出一吏所得乃過諸縣<lb/>
　愧郯錄中興以後浙右大刹如徑山淨慈靈隠天竺<lb/>
　　宫觀如太一開元佑聖皆降勅劄差主首禪席<lb/>
<pb n="KR2k0044_WYG_278-42b"/>
　七修𩔖稿餘杭徑山錢塘靈隠淨慈寧波天童育王<lb/>
　　等寺為禪院五山錢塘中竺湖州道場温州江心<lb/>
　　金華雙林寧波雪竇台州國清與福州雪峯建康<lb/>
　　靈谷蘇州萬壽虎邱為禪院十刹錢塘上竺下竺<lb/>
　　温州能仁寧波白蓮等寺為教院五山錢塘集慶<lb/>
　　演福普福湖州慈感寧波寳陀紹興湖心與蘇州<lb/>
　　大善北寺松江延慶建康瓦棺為教院十刹<lb/>
　蘆浦筆記四明僧廬在六邑總大小二百七十六所<lb/>
<pb n="KR2k0044_WYG_278-43a"/>
　　只鄞一縣城内二十六城外八十天童日飯千僧<lb/>
　　育王亦不下七八百人行僕稱是天童嵗收榖三<lb/>
　　萬五千斛育王三萬斛<lb/>
　咸淳臨安志臨安西湖舊傳南北兩山僧寺大小合<lb/>
　　三百六十後為軍營禁苑勢人園圃之所包占今<lb/>
　　存者不滿百<lb/>
　杭州圖經附郭二邑所營寺院内錢塘二百七十仁<lb/>
　　和六十五合三百三十五所外七邑不與焉<lb/>
<pb n="KR2k0044_WYG_278-43b"/>
　楓牕小牘紹興二年五月臨安大火被燬者一萬三<lb/>
　　千餘家六年十二月復火更一萬餘家人皆以為<lb/>
　　中興之始改元建炎致此然周顯徳五年夏四月<lb/>
　　辛酉城南火作延於内城忠懿王避居都城驛詰<lb/>
　　旦且焚鎮國倉王泣禱而滅計一萬九千餘家但<lb/>
　　臨安撲救視汴都為疎東京每坊三百歩有軍巡<lb/>
　　舖又於髙處有望火樓上有人探望下屯軍百人<lb/>
　　及水桶灑箒鈎鋸斧杈梯索之𩔖每發撲救須臾<lb/>
<pb n="KR2k0044_WYG_278-44a"/>
　　便滅<lb/>
　葦航紀談紹興庚寅天台水災主簿㕔基衝出一朱<lb/>
　　棺正當㕔治主簿朱公俾令移徃山東掩瘞役夫<lb/>
　　開掘忽見一碣上有字云乾卦吉坤卦凶五百年<lb/>
　　逢朱主簿移我葬山東不知為誰氏遂移葬之<lb/>
　陶朱新錄紹興乙酉永嘉火災前數日有熊自楠溪<lb/>
　　之江滸躍入小舟渡至城下初不懼人命獵士殺<lb/>
　　之時髙開府世則寓城中謂其倅趙允蹈曰熊字<lb/>
<pb n="KR2k0044_WYG_278-44b"/>
　　為能火郡中宜慎火已而延燒官民舍什七八獨<lb/>
　　州治存<lb/>
　桐廬縣志桐廬縣三大字宋徐鉉篆始秣陵刁衎與<lb/>
　　鉉共事江南衎為桐廬宰往京師求於鉉得之掲<lb/>
　　為縣額以其墨蹟藏勅書庫皇祐中縣令劉斁恐<lb/>
　　其壊乃摹其字刻石吴郡張伯玉為記其事於石<lb/>
　　南渡後二刻俱在縣衙而墨跡不存矣<lb/>
　青箱雜記近世有好事者以潘閬遨遊浙江詠潮著<lb/>
<pb n="KR2k0044_WYG_278-45a"/>
　　名以輕綃寫其形容謂之潘閬詠潮圖<lb/>
　西湖遊覽志餘乾道淳熙間壽皇以天下養每奉徳<lb/>
　　壽三殿遊幸湖山御大龍舟宰執從官以至大璫<lb/>
　　應奉諸司及京府彈壓等各乘大舫無慮數百時<lb/>
　　承平日久樂與民同凡遊觀買賣皆無所禁畫楫<lb/>
　　輕舫旁午如織至於菓蔬羮酒關撲宜男戲具閙<lb/>
　　竿花籃畫扇綵旗糖魚粉餌時花泥嬰等謂之湖<lb/>
　　中土宜又有珠翠冠梳銷金綵段犀鈿髹漆織藤<lb/>
<pb n="KR2k0044_WYG_278-45b"/>
　　窰器玩具等物無不羅列如先賢堂三賢堂四聖<lb/>
　　觀等處最盛或有以輕橈趂逐求售者歌妓舞鬟<lb/>
　　嚴粧自衒以待招呼者謂之水仙子至於吹彈歌<lb/>
　　拍雜劇紛紜撮弄勝花泥丸鼓板投壺花彈蹴踘<lb/>
　　分茶弄水踏滚木撥盆雜藝散耍嘔唱息器教水<lb/>
　　族飛禽水傀儡鬻道術烟火起輪走線流星火爆<lb/>
　　風箏不可指數總謂之趕趂人蓋耳目不暇給焉<lb/>
　南宋相眼洪皓買一妾東平人其母曽在明節皇后<lb/>
<pb n="KR2k0044_WYG_278-46a"/>
　　閤中言顯仁皇后生太上時夢金甲神人自稱錢<lb/>
　　武肅王寤而生太上武肅年八十一太上亦八十<lb/>
　　一卜都於此亦非偶然邁又言顯仁會稽人紹聖<lb/>
　　間蘓丞相頌致仕居丹陽有老婢韋出家為尼嘗<lb/>
　　給事蘓相其妹即顯仁也頌攜以入京會哲宗擇<lb/>
　　室女二十人分賜諸王顯仁在選入端王宫暨即<lb/>
　　位一御而生太上<lb/>
　雪履齋記張俊有愛妾乃錢塘妓張穠也頗渉詩書<lb/>
<pb n="KR2k0044_WYG_278-46b"/>
　　俊文字穠皆與之柘臯之役俊發書囑穠照管家<lb/>
　　事穠報俊以霍去病趙雲事以堅其心且言今日<lb/>
　　之事惟在宣撫不當以家為念勉報國恩俊以其<lb/>
　　書繳奏上大喜親書奨諭以賜穠仍加封雍國夫人<lb/>
　南宋相眼紹興壬午七月臨安訪求岳飛墳在錢塘<lb/>
　　門外當時私號賈宜人墳<lb/>
　養疴漫筆孝宗幸天竺及靈隠有輝僧相隨見飛來<lb/>
　　峰問輝曰既來如何不飛去對曰一動不如一静<lb/>
<pb n="KR2k0044_WYG_278-47a"/>
　　又看觀音像手持數珠問曰何用曰念觀音經問<lb/>
　　自念則甚曰求人不如求已孝宗大喜<lb/>
　桃源手聴史越王浩罷相歸里經從慈溪邑宰蒋鶚<lb/>
　　逺迎既見邑吏而下皆羅拜庭下越王荅拜蒋鶚<lb/>
　　跼蹐請免王曰閣下與之有名分某與之為郷曲<lb/>
　入蜀記秀州崇徳縣有市人吳隠忽棄家寓旅邸終<lb/>
　　日黙坐一室之中惟一臥榻客至共坐榻上或載<lb/>
　　酒過之亦不拒清談竟日隠不學問至是間與人<lb/>
<pb n="KR2k0044_WYG_278-47b"/>
　　言易數皆造精微亦能先知人吉凶壽夭見者莫<lb/>
　　能測也<lb/>
　農田餘話李息齋善畫竹嘗為嘉興守故其竹吴下<lb/>
　　多有之子遵道任台州黄巖州知州尤善畫竹木<lb/>
　　優於乃父<lb/>
　陸象山集楊慈湖簡任富陽主簿乾道八年象山過<lb/>
　　富陽留半月将别去念平時有疑願一見不可得<lb/>
　　復留之夜集雙明閣數提本心二字因問如何是<lb/>
<pb n="KR2k0044_WYG_278-48a"/>
　　本心陸曰惻隠之心仁之端也羞惡之心義之端<lb/>
　　也辭譲之心禮之端也是非之心智之端也此即<lb/>
　　是本心簡曰兒時已曉此語畢竟如何象山終不<lb/>
　　易其說次日有一鬻扇者訟至庭簡斷其曲直訖<lb/>
　　又問象山曰適來斷扇訟是者知其為是非者知<lb/>
　　其為非此即君之本心簡忽大省揖而歸拱坐達<lb/>
　　旦質明北面執弟子禮終身師事焉<lb/>
　入蜀記毛徳昭名文江山人極苦學中年病盲盲後<lb/>
<pb n="KR2k0044_WYG_278-48b"/>
　　猶終日危坐黙誦六經至數千言不已<lb/>
　秀水縣志薛元鼎字升雲莆田人淳熙中除户部左<lb/>
　　曹郎有長户部者獻貢籍之說元鼎被㫖徃秀州<lb/>
　　欲以一州嵗計綜覈其盈縮以為天下準平議者<lb/>
　　以為此法果行民受其病元鼎至秀州還以其所<lb/>
　　詳究本末源流敷奏曰但見郡縣窘束不見有餘<lb/>
　　上可其奏曰卿真實才而物議亦愈歸重<lb/>
　四朝聞見錄慶元元年韓侂胄欲逐趙忠定汝愚因<lb/>
<pb n="KR2k0044_WYG_278-49a"/>
　　以盡去天下之不附已者名以偽學朱文公去國<lb/>
　　寓西湖靈芝寺送者漸少惟平江水川李君杞獨<lb/>
　　從容叩請得窮理之學<lb/>
　金華雜識朱晦翁過婺州嘗游武義王臣家書其壁<lb/>
　　云脫凡近以游高明勿為嬰兒之態而有大人之<lb/>
　　志勿為終身之謀而有天下之慮不求人知而求<lb/>
　　天知不求同俗而求同理又扁三槐堂贈之至今<lb/>
　　墨蹟宛然壁間<lb/>
<pb n="KR2k0044_WYG_278-49b"/>
　天啓慈谿縣志自慈谿縣夾田橋至西渡頭驛路跨<lb/>
　　十五里計二千三百一十有六丈吴潜創用石板<lb/>
　　砌路濶七尺東西置石牌張寺丞即之題曰相公<lb/>
　　衢<lb/>
　新定續志郷會所以篤枌榆之誼唯唱第畢郷之位<lb/>
　　於朝與仕於京者張宴湖山為新貴者慶最為盛<lb/>
　　集嚴為恭聖皇后毓慶之郷后兄楊惠節王次山<lb/>
　　字仲甫后姪敏肅王谷字聲之忠憲王石字介之<lb/>
<pb n="KR2k0044_WYG_278-50a"/>
　　每集必為統盟其後節鉞蟬聫纓紱輝映率繼先<lb/>
　　志今節使蕃孫之子鎮以尚帝姬益貴斯集益有<lb/>
　　光焉<lb/>
　宋史后妃列傳理宗謝皇后諱道清天台人祖深甫<lb/>
　　為相有援立楊太后功太后徳之理宗即位太后<lb/>
　　命選謝氏諸女后獨在室兄弟欲納入宫諸父攑<lb/>
　　伯不可會元夕縣有鵲來巢燈山衆以為后妃之<lb/>
　　祥乃供送后時賈渉女同在選中理宗意欲立賈<lb/>
<pb n="KR2k0044_WYG_278-50b"/>
　　太后曰謝女端重宜正中宫遂定立后后既立賈<lb/>
　　貴妃専寵貴妃薨閻貴妃又以色進后處之裕如<lb/>
　　略不介懐太后深賢之開慶初元兵渡江理宗議<lb/>
　　遷都平江慶元后諫不可恐摇動民心乃止度宗<lb/>
　　立尊為皇太后<lb/>
　宋史后妃列傳度宗全皇后會稽人理宗母慈憲夫<lb/>
　　人姪孫女也幼從父昭孫知岳州開慶初秩滿歸<lb/>
　　道潭州時元兵圍潭州人有見神人衛城者已而<lb/>
<pb n="KR2k0044_WYG_278-51a"/>
　　潭獨不下逾年事平至臨安會忠王議納妃臣僚<lb/>
　　言全氏侍其父往返江湖備嘗艱險其處貴富必<lb/>
　　能盡警戒相成之道理宗乃詔后入宫問曰爾父<lb/>
　　昔在寳祐間没於王事每念之令人可哀后對曰<lb/>
　　妾父可念淮湖之民更可念也帝深異之語大臣<lb/>
　　曰全氏女言詞甚令宜配冡嫡承祭祀景定二年<lb/>
　　冊為皇太子妃度宗立冊為皇后<lb/>
　萬柳溪邉舊話尤荘定公<hi>焴</hi>嘗築圃臨安之西湖花<lb/>
<pb n="KR2k0044_WYG_278-51b"/>
　　木不繁而瀟灑度宗游湖上幸其堂御筆題楹間<lb/>
　　曰五世三登宰輔奕朝累掌絲綸蓋實錄也朝紳<lb/>
　　榮之<lb/>
　癸辛雜識外集昌化章氏昆弟二人皆未有子其兄<lb/>
　　抱育族人子未幾其妻得子弟言兄既有子盍以<lb/>
　　所抱子與我兄告其妻妻曰不然未有子而抱之<lb/>
　　甫得子而棄之人其謂我何不得已寧以吾生者<lb/>
　　與之已而二子皆成立長曰翃次曰栩翃之子樵<lb/>
<pb n="KR2k0044_WYG_278-52a"/>
　　槱栩之孫鑄鑑皆相繼登第遂為名族<lb/>
　萬歴義烏縣志朱良祐字元徳積善好修孫杞生九<lb/>
　　子長大任漕貢進士次夢魁咸淳戊辰進士次應<lb/>
　　魁太學内舍正奏名次榮翁浙漕進士次淳咸淳<lb/>
　　庚午進士次叔麒亦戊辰進士次天與廣徳判官<lb/>
　　因有九子七登科之頌杞贈婺州路判官<lb/>
　崇禎義烏縣志龔氏出自晉大夫堅至陳太建中諱<lb/>
　　孟舒者拜河南觀察使二十一世孫實始遷義烏<lb/>
<pb n="KR2k0044_WYG_278-52b"/>
　　生六子世宏世隆世廣世恩世昌世英伯仲友善<lb/>
　　俱從吕東萊學為世名儒郷先達喻工部良能目<lb/>
　　為六瑞楊忱中作六瑞堂記孫明之應之愷皆仕<lb/>
　　顯自明之至永吉凡七世衣冠不絶<lb/>
　嘉靖金華縣志金華在宋時王李潘唐號四大族今<lb/>
　　考太原王氏自登始至七世孫蘭登進士者十有<lb/>
　　四人郷舉十人由諸科襲廕者五十九人晉昌唐<lb/>
　　氏自堯封始至七世孫珪登進士者五人郷貢十<lb/>
<pb n="KR2k0044_WYG_278-53a"/>
　　二人由諸科者二十五人坦溪鄭氏自卞始至六<lb/>
　　世孫鳯進士一人出仕者四十二人眉山蘇氏自<lb/>
　　遲始至八世孫伯衡仕者一十七人龍門倪氏自<lb/>
　　允才始至六世孫材進士六人出仕者共四十人<lb/>
　　其餘若清崗時氏括蒼潘氏瑯琊王氏未暇盡述<lb/>
　　衣冠門第之盛雖漢楊袁晉王謝唐崔柳不是過<lb/>
　癸辛雜識倫魁省元同郡自昔以為盛事紹熙癸丑<lb/>
　　省元徐邦憲状元陳亮皆婺人寳慶丙戍省元趙<lb/>
<pb n="KR2k0044_WYG_278-53b"/>
　　時觀状元王會龍皆天台人淳祐甲辰省元徐霖<lb/>
　　状元留夢炎皆三衢人<lb/>
　金華府志宋光宗紹熙癸丑状元永康陳亮寧宗嘉<lb/>
　　定庚辰状元金華劉渭度宗咸淳甲戍状元義烏<lb/>
　　王龍澤世稱三魁孝宗淳熙元年右丞相金華葉<lb/>
　　衡淳熙九年左丞相金華王淮理宗嘉熙三年平<lb/>
　　章軍國重事東陽喬行簡淳祐四年左丞相蘭溪<lb/>
　　范鍾世稱四相<lb/>
<pb n="KR2k0044_WYG_278-54a"/>
　湛淵靜語陳同甫紹熙癸丑大魁滕强恕第二朱質<lb/>
　　第三喬行簡第五其時三魁與第五名皆婺人<lb/>
　金華府志東陽南宋五魁厲仲祥紹熙元年進士第<lb/>
　　一周師鏡嘉定元年進士第一杜幼節嘉定十六<lb/>
　　年進士第一俞葵景定三年進士第一俞仲鰲咸<lb/>
　　淳四年進士第一<lb/>
　山房日記方蛟峯逢辰之得元恩命也方一夔時佐<lb/>
　　賀之以詩云飛鳯翩翩下九閽先生出處重斯文<lb/>
<pb n="KR2k0044_WYG_278-54b"/>
　　不将鐘鼎易朱紱要臥桐江看白雲處士一生渾<lb/>
　　是晉逸民千載尚為殷皇家恩義如天大定把三<lb/>
　　峯乞與君後蛟峯堅臥不出雖所守素定而前輩<lb/>
　　責善之風亦可想見矣<lb/>
　朱彝尊洞霄宫提舉題名記杭州洞霄宫自熙寧初<lb/>
　　設有提舉高宗南渡特改内祠崇其體貌以提舉<lb/>
　　受祠祿嵗有其人稽之國史合之野紀其先後倫<lb/>
　　序爵里姓名可得而考也鄧牧心所撰大滌洞天<lb/>
<pb n="KR2k0044_WYG_278-55a"/>
　　志建炎以後主是祠者均未之載為補錄書之自<lb/>
　　建炎訖咸淳凡一百一十五人龍圖閣直學士将<lb/>
　　樂楊時中立觀文殿學士開封耿南仲晞道述古<lb/>
　　殿直學士上蔡謝克家任伯資政殿學士開封吕<lb/>
　　好問舜徒觀文殿大學士邵武李綱伯紀資政殿<lb/>
　　學士襄邑許翰崧老資政殿學士宋城路允廸公<lb/>
　　弼延康殿學士董耘資政殿學士瑞安許景衡少<lb/>
　　伊徽猷閣學士縉雲詹乂持國資政殿學士任城<lb/>
<pb n="KR2k0044_WYG_278-55b"/>
　　李邴漢老資政殿學士曲阜顔岐夷仲資政殿學<lb/>
　　士真州吳敏元中觀文殿大學士鄧城范宗尹覺<lb/>
　　民資政殿學士滁州張守子固觀文殿學士祁門<lb/>
　　汪伯彦廷俊端明殿學士河南富直柔季申資政<lb/>
　　殿學士吴興葉夢得少藴顯謨閣學士丹陽翟汝<lb/>
　　文公巽端明殿大學士齊州吕頤浩元直端明殿<lb/>
　　學士安陽韓肖胄似夫資政殿大學士綿竹張浚<lb/>
　　徳逺資政殿學士分寧徐俯師川觀文殿大學士<lb/>
<pb n="KR2k0044_WYG_278-56a"/>
　　姑蘇朱勝非藏一端明殿學士解梁趙鼎元鎮端<lb/>
　　明殿學士海州胡松年茂老資政殿學士徳清沈<lb/>
　　與求必先端明殿學士雲州折彦質仲古資政殿<lb/>
　　學士儀真劉大中立道資政殿學士上虞李光泰<lb/>
　　發資政殿學士毘陵孫近叔詣端明殿學士餘杭<lb/>
　　何鑄伯壽資政殿學士濟南王次翁慶曽端明殿<lb/>
　　學士浮梁程克俊元籲資政殿學士上饒余堯弼<lb/>
　　致勛端明殿學士寧國章复季常端明殿學士宋<lb/>
<pb n="KR2k0044_WYG_278-56b"/>
　　樸端明殿學士鄞史才徳夫資政殿學士金壇湯<lb/>
　　鵬舉致逺觀文殿大學士吴興沈該守約資政殿<lb/>
　　大學士建康王綸徳言資政殿大學士浮梁汪澈<lb/>
　　明逺資政殿學士萊州辛次膺起季資政殿學士<lb/>
　　壽昌葉義問審言資政殿學士宜興周葵立義觀<lb/>
　　文殿學士宜興蔣芾子禮資政殿學士仙遊葉顒<lb/>
　　子昂觀文殿學士興化陳俊卿應求觀文殿學士<lb/>
　　壽春魏杞南夫觀文殿學士婺源王炎晦叔資政<lb/>
<pb n="KR2k0044_WYG_278-57a"/>
　　殿學士鄱陽洪遵景巖觀文殿大學士四明史浩<lb/>
　　直翁資政殿學士鄱陽洪适景伯端明殿學士金<lb/>
　　華葉衡夢錫觀文殿大學士温陵曽懐欽道資政<lb/>
　　殿大學士温陵梁克家叔子資政殿學士徳清李<lb/>
　　彦穎秀叔資政殿學士吴郡范成大致能觀文殿<lb/>
　　大學士金華王淮季海資政殿大學士華亭錢良<lb/>
　　臣師魏資政殿學士臨江蕭燧照鄰資政殿大學<lb/>
　　士侯官黄洽徳潤端明殿大學士永春留正仲志<lb/>
<pb n="KR2k0044_WYG_278-57b"/>
　　觀文殿大學士吴興葛泌楚輔端明殿學士邵武<lb/>
　　任希夷伯起資政殿大學士上饒施師㸃聖與觀<lb/>
　　文殿學士廬江王蘭謙仲觀文殿大學士餘干趙<lb/>
　　汝愚子直觀文殿大學士龍游余端禮處恭觀文<lb/>
　　殿學士臨海陳騤叔進端明殿學士泉州傳伯夀<lb/>
　　景仁端明殿學士江隂邱崈宗卿端明殿學士崑<lb/>
　　山衛涇清叔觀文殿大學士臨海錢象祖伯同資<lb/>
　　政殿學士嘉興婁機彦發端明殿學士南豐曽從<lb/>
<pb n="KR2k0044_WYG_278-58a"/>
　　龍君錫資政殿大學士天水趙善湘清臣資政殿<lb/>
　　學士東陽葛洪容父觀文殿大學士鄞鄭清之徳<lb/>
　　源資政殿大學士慶元宣□宗禹資政殿學士邛<lb/>
　　州魏了翁華父端明殿大學士邵武鄒應龍景初<lb/>
　　觀文殿大學士増城崔與之正子資政殿學士浦<lb/>
　　城徐榮叟茂翁端明殿學士永嘉林畧孔英資政<lb/>
　　殿學士餘干劉伯正直卿資政殿學士黄巖杜範<lb/>
　　成已觀文殿大學士蘭谿范鍾仲和觀文殿學士<lb/>
<pb n="KR2k0044_WYG_278-58b"/>
　　侯官陳韡子華資政殿學士慶元應㒡之道資政<lb/>
　　殿大學士嘉興李曽伯長孺資政殿學士隆州李<lb/>
　　性傳成之端明殿學士金華王埜子文資政殿大<lb/>
　　學士浦城徐青叟直翁觀文殿大學士威州謝方<lb/>
　　叔徳方觀文殿大學士濠州董槐廷植端明殿學<lb/>
　　士建寧蔡抗仲節端明殿學士龍游馬天驥徳夫<lb/>
　　觀文殿學士新安程元鳯申甫資政殿學士閩林<lb/>
　　存以道端明殿學士浦江高定子瞻叔資政殿學<lb/>
<pb n="KR2k0044_WYG_278-59a"/>
　　士寧國饒虎臣伯武端明殿學士金華厲文翁觀<lb/>
　　文殿大學士溧水吴潛毅夫資政殿學士嘉興沈<lb/>
　　炎若晦端明殿學士閩許應龍恭甫端明殿學士<lb/>
　　都昌江萬里子逺資政殿學士醴陵皮龍榮起霖<lb/>
　　觀文殿學士金華馬光祖荘父資政殿學士眉州<lb/>
　　楊棟元極觀文殿大學士天水趙與籌徳淵資政<lb/>
　　殿學士潼川姚希得逢原觀文殿大學士敘州程<lb/>
　　公許季與資政殿大學士溧水吴淵道父觀文殿<lb/>
<pb n="KR2k0044_WYG_278-59b"/>
　　大學士樂平馬廷鸞翔仲<lb/>
　賢奕編趙子固孟堅嘗得姜白石所藏定武不損本<lb/>
　　禊帖乘舟夜汎而歸行至霅之昇山風起舟覆行<lb/>
　　李襆被皆渰溺無餘子固方披濕衣立淺水中手<lb/>
　　持禊帖語人曰蘭亭在此餘不足問也<lb/>
　至正直記小字蘭亭南渡前未之有也賈秋壑得一<lb/>
　　石枕光瑩可愛賈意欲刻蘭亭人皆難之忽一鐫<lb/>
　　者云吾能蹙其字法縮成小本體製規模當令具<lb/>
<pb n="KR2k0044_WYG_278-60a"/>
　　在賈甚喜既成果宛如定武本而小耳缺損處皆<lb/>
　　全亦神手也今所傳於世者又此刻之諸孫也世<lb/>
　　亦稱玉枕蘭亭云<lb/>
　仙里塵談朱希真居嘉禾其家室中懸琴筑阮咸之<lb/>
　　𩔖檐間多育珍禽籃缶貯果實脯醢客至挑取以<lb/>
　　佐杯酌嘗喜弄笛於烟波間其詩云青羅包髻白<lb/>
　　行纒不是凡人不是仙家在洛陽城裏住臥吹鐵<lb/>
　　笛過伊川可想見其風致矣<lb/>
<pb n="KR2k0044_WYG_278-60b"/>
　至正直記四明王厚齋尚書博學每以小冊納袖中<lb/>
　　入秘府凡見書籍異聞則筆録之復藏袖中而出<lb/>
　　晚年成困學紀聞<lb/>
　清溪暇筆五經朱子於春秋禮記無成書慈谿黄東<lb/>
　　發震取二經全為之集解其義甚精備朱子之未<lb/>
　　備附於日抄中其後程端學有春秋本義東滙陳<lb/>
　　澔有禮記集說皆未能有以過之也永樂初修五<lb/>
　　經大全諸儒皆未見日抄故一無所取<lb/>
<pb n="KR2k0044_WYG_278-61a"/>
　蘭谿縣志盛夬字正卿市西柳巷人博學有文仕至<lb/>
　　太學博士吴碧溪嘗得宋高宗大字草書桂花詩<lb/>
　　碑本正卿見之能考知其為某年月日賜某人者<lb/>
　　吴師道深歎其博識<lb/>
　池北偶談宋末浦江吴渭倡月泉吟社賦田園雜興<lb/>
　　近體詩名士謝翺輩第其髙下詩傳者六十人清<lb/>
　　新尖刻别自一家<lb/>
　戒菴漫筆月泉社吴清翁渭盟詩預於丙戌小春望<lb/>
<pb n="KR2k0044_WYG_278-61b"/>
　　日以春日田園雜興為題至丁亥正月望日收卷<lb/>
　　月終結局收二千七百三十五卷選中二百八十<lb/>
　　名三月三日掲榜第一名公服羅一縑七丈筆五<lb/>
　　貼墨五笏第二名公服羅一縑六丈筆四貼墨四<lb/>
　　笏第三名公服羅一縑五丈筆三貼墨三笏第四<lb/>
　　名止第十名各春衫羅一縑筆二貼墨二笏第十<lb/>
　　一名止二十名各深衣布一縑筆一貼墨一笏第<lb/>
　　二十一名止三十名各深衣布一縑筆一貼第三<lb/>
<pb n="KR2k0044_WYG_278-62a"/>
　　十一名止五十名各筆一貼墨一笏吟箋二沓以<lb/>
　　上所送並就縑端筆貼墨銘用月泉詩賞潛齋記<lb/>
　　號通榜仍各送本社新詩一冊<lb/>
　至正直記宋季錢牌長三寸有奇濶一寸大小不同<lb/>
　　皆鑄臨安府三字面鑄貫文云壹伯之𩔖額有小<lb/>
　　竅貫以致逺<lb/>
　<lb/>
　<lb/>
<pb n="KR2k0044_WYG_278-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙江通志卷二百七十九<lb/>
</p>
<p>
</p>
  </div>
</body>
</text>
</TEI>
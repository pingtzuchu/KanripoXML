<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>五代史闕文</head> <lb/>
    <p>
<pb n="KR2e0009_WYG_001-1a"/>
欽定四庫全書<lb/>
　五代史闕文<lb/>
　　　　　　　　　　　　宋　王禹偁　撰<lb/>
　梁史三篇<lb/>
　　梁太祖<lb/>
世傳梁太祖迎昭宗于鳯翔素服待辠昭宗佯為鞵系<lb/>
脱呼梁祖曰全忠為吾繋鞵梁祖不得已跪而結之流<lb/>
汗浹背時天子扈蹕尚有衛兵昭宗意謂左右擒梁祖<lb/>
<pb n="KR2e0009_WYG_001-1b"/>
以殺之其如無敢動者自是梁祖被召多不至盡去昭<lb/>
宗禁衛皆用汴人矣臣謹按梁祖以天復三年迎唐昭<lb/>
宗于岐下嵗在甲子其年改天祐至國初建隆庚申嵗<lb/>
纔厯六十年矣然則乾徳七十嵗人皆目覩其事葢唐<lb/>
室自懿宗失政天下亂離故武宗已下實録不傳于世<lb/>
昭宗一朝全無記注梁祖在位止及六年均王朝詔史<lb/>
臣修梁祖實録岐下繋鞵之事恥而不書晉天福中史<lb/>
臣張昭重修唐史始有昭宗本紀但云即位之始有㑹<lb/>
<pb n="KR2e0009_WYG_001-2a"/>
昌之風岐陽事迹不能追補此亦明唐昭宗有英睿之<lb/>
氣而衰運不振又明左右無忠義奮發之臣致梁祖得<lb/>
行其志有所警誡不可不書<lb/>
　　廣王全昱<lb/>
全昱梁祖之兄也既受禪宫中閒燕惟親王得與因為<lb/>
博戲全昱酒酣忽起取骰子撃盆迸散大呼梁祖曰朱<lb/>
三汝碭山一民因天下饑荒入黄巢作賊天子用汝為<lb/>
四鎮節度使富貴足矣何故滅他李家三百年社稷稱<lb/>
<pb n="KR2e0009_WYG_001-2b"/>
王稱朕我不忍見汝血吾族矣安用博為梁祖不悦而<lb/>
罷臣謹按梁史叙廣王全昱𫝊曰昱朴野常呼帝為三<lb/>
宫中博戲之事諱之夫梁祖弑二君<hi>昭宗濟隂王</hi>弑一皇后<lb/>
<hi>何皇后</hi>名臣被害者不可勝紀及莊宗入汴盡誅朱氏惟<lb/>
全昱先令終至道初知單州有稱廣王之後與尼訟田<lb/>
宅者豈以一言之善獨存其嗣耶<lb/>
　　司空圗<lb/>
圖字表聖自言泗州人少有俊才咸通中一舉登進士<lb/>
<pb n="KR2e0009_WYG_001-3a"/>
第雅好為文躁于進取頗自矜伐端士鄙之初從事使<lb/>
府洎登朝驟厯清要巢賊之亂車駕播遷圖有先人舊<lb/>
業在中條山極林泉之美圖自禮部員外郎因避地焉<lb/>
日以詩酒自娱屬天下版蕩士人多往依之互相推奬<lb/>
由是聲名藉甚昭宗反正以戸部侍郎徴至京師圖既<lb/>
負才慢世謂已當為宰輔時要惡之稍抑其鋭圖憤憤<lb/>
謝病復歸中條與人書䟽不名官位但稱知非子又稱<lb/>
不辱居士其所居曰禎貽谿谿上結茅屋命曰休休亭<lb/>
<pb n="KR2e0009_WYG_001-3b"/>
常自為亭記云<hi>已上梁史舊文</hi>臣謹按圖河中虞鄉人少有文<lb/>
彩未為鄉里所稱㑹王凝自尚書郎出為絳州刺史圖<lb/>
以文謁之大為凝所賞歎由是知名未幾凝入知制誥<lb/>
遷中書舍人知貢舉擢圖上第頃之凝出為宣州觀察<lb/>
使辟圖為從事既渡江御史府奏圖監察下詔追之圖<lb/>
感凝知己之恩不忍輕離幕府滿百日不赴闕為臺司<lb/>
所劾遂以本官分司乆之徴拜禮部員外郎俄知制誥<lb/>
故集中有文曰戀恩稽命㸃繋洛師于今十年方叅綸<lb/>
<pb n="KR2e0009_WYG_001-4a"/>
閣此豈躁于進取者耶舊史不詳一至于是圖見唐政<lb/>
多僻中官用事知天下必亂即棄官歸中條山尋以中<lb/>
書舍人徴又拜禮部户部侍郎皆不起及昭宗播遷華<lb/>
下圖以宻邇乘輿即時奔問復辭還山故詩曰多病形<lb/>
容五十三誰憐借笏趨朝參此豈有意乎相位耶河中<lb/>
節度使王重榮請圖撰碑得絹數千匹圗致于虞鄉市<lb/>
心恣鄉人所取一日而盡是時盗賊充斥獨不入王官<lb/>
谷河中士人依圖避難獲全者甚衆昭宗東遷又以兵<lb/>
<pb n="KR2e0009_WYG_001-4b"/>
部侍郎召至洛下為栁璨所阻一謝而退梁祖受禪以<lb/>
禮部尚書徴辭以老病卒時年八十餘臣又按梁室大<lb/>
臣如恭<hi>本字犯廟諱</hi>翔李振杜曉楊涉等皆唐朝舊族本<lb/>
以忠義立身重侯累將三百餘年一旦委質朱梁其甚<lb/>
者贊成弑逆惟圖以清直避世終身不仕梁祖故梁史<lb/>
指圗小瑕以泯大節者良有以也<lb/>
　後唐史七篇<lb/>
　　武皇<lb/>
<pb n="KR2e0009_WYG_001-5a"/>
世𫝊武皇臨薨<hi>終于晉王不登尊位故不言崩</hi>以三矢付莊宗曰一矢<lb/>
討劉仁恭汝不先下幽州河南未可圖也一矢撃契丹<lb/>
且曰安巴堅與我把臂而盟結為兄弟誓復唐家社稷<lb/>
今背約附賊汝必伐之一矢滅朱温汝能成吾志死無<lb/>
恨矣莊宗蔵三矢于武皇廟庭及討劉仁恭命幕吏以<lb/>
少牢告廟請一矢盛以錦囊使親將負之以為前驅凱<lb/>
還之日隨俘馘納矢于太廟伐契丹滅朱氏亦如之又<lb/>
武皇眇一目世謂之獨眼龍性喜殺左右小有過失必<lb/>
<pb n="KR2e0009_WYG_001-5b"/>
寘于死初諱眇人無敢犯者嘗令冩真畵工即為撚箭<lb/>
之狀微瞑一目圗成而進武皇大悦賜與甚厚<lb/>
　　莊宗<lb/>
莊宗嘗因博戲覩骰子采有暗相輪者心悦之乃自製<lb/>
暗箭格凡博戲並認采之在下者及同光末鄴都兵亂<lb/>
從謙以兵犯興教門莊宗禦之中流矢而崩識者以為<lb/>
暗箭之應<lb/>
　　張承業<lb/>
<pb n="KR2e0009_WYG_001-6a"/>
莊宗將即位于魏州承業自太原至謂莊宗曰吾王世<lb/>
奉唐家最為忠孝自貞觀以來王室有難未嘗不從所<lb/>
以老奴三十餘年為我王攟拾財賦召補軍馬者誓滅<lb/>
逆賊朱温復本朝宗社耳今河朔甫定朱氏尚存吾王<lb/>
遽即大位可乎云云<hi>其下事具莊宗實録</hi>莊宗曰奈諸將意何承<lb/>
業知不可諌止乃慟哭曰諸侯血戰者本為李家今吾<lb/>
王自取之誤老奴矣即歸太原不食而死臣謹按莊宗<lb/>
實録叙承業諌即位事甚詳惟我王自取之言不書史<lb/>
<pb n="KR2e0009_WYG_001-6b"/>
官諱之也<lb/>
　　張全義<hi>唐昭宗賜梁祖名全忠賜張言名全義入梁改名宋奭</hi>
梁乾化元年七月辛丑梁祖幸全義私第甲辰歸大内<lb/>
梁史稱上不豫厭秋暑幸宋奭私第數日宰臣視事于<lb/>
仁岐亭崇政使<hi>梁改樞宻為崇政</hi>諸司並止于河南令廨署世<lb/>
𫝊梁祖亂全義家婦女悉皆進御其子繼祚不勝憤憤<lb/>
欲剚刄于梁祖全義止之曰吾頃在河陽遭李罕之之<lb/>
難引太原軍圍閉經年㗖木屑以度朝夕死在頃刻得<lb/>
<pb n="KR2e0009_WYG_001-7a"/>
他<hi>他謂梁祖</hi>救援以至今日此恩不可負也其子乃止梁史<lb/>
云云者諱國惡也臣謹按春秋莊二年經曰十有二月<lb/>
夫人姜氏㑹齊侯于禚𫝊曰書姦也夫經言㑹者諱惡<lb/>
禮也𫝊曰姦者暴其罪以垂誡也又莊二十二年𫝊書<lb/>
齊陳完飲桓公酒公曰以火繼之辭曰臣卜其晝未卜<lb/>
其夜豈有天子幸人臣之家留止數曰姦亂明矣况全<lb/>
義本出巢賊敗依河陽節度使諸葛爽爽用為澤州刺<lb/>
史及爽死全義事爽子仲方即與李罕之同逐仲方罕<lb/>
<pb n="KR2e0009_WYG_001-7b"/>
之帥河陽全義為河南尹未幾又逐罕之自據河陽其<lb/>
翻覆也如此自是託迹朱梁斲喪唐室惟勤勸課其實<lb/>
歛民附賊以固恩寵梁時月進鎧馬以補軍實及梁祖<lb/>
為友珪所弑首進錢一百萬以助山陵莊宗平中原全<lb/>
義令與恭翔李振等族誅又通賂與劉皇后仍請莊宗<lb/>
幸洛言臣已有郊天費用夫全義匹夫也豈能自殖財<lb/>
賦其剥下奉上也又如此晩年保證明宗欲為子孫之<lb/>
福師方渡河鄴都兵亂全義憂恨不食終以餓死未死<lb/>
<pb n="KR2e0009_WYG_001-8a"/>
前其子繼業訟弟汝州防禦使繼孫莊宗貶房州司户<lb/>
賜自盡其制畧曰侵奪父權惑亂家事縱鳥獸之行畜<lb/>
梟獍之心其御家無法也又如此河南令羅貫方正文<lb/>
章之士事全義稍慢全義怒告劉皇后斃貫于枯木之<lb/>
下朝野寃之洛陽監軍使常收得李太尉平泉醒酒石<lb/>
全義求之監軍不與全義立殺之其附勢作威也又如<lb/>
此斯葢亂世之賊臣耳得保首領為幸則多晉天福中<lb/>
其子繼祚謀反伏誅識者知餘殃在其子孫也臣讀莊<lb/>
<pb n="KR2e0009_WYG_001-8b"/>
宗實録見史官叙全義𫝊虚美尤甚至今負俗無識之<lb/>
士尚以全義為名臣故因補闕文粗論事迹云<lb/>
　　明宗<lb/>
明宗出自沙陀老于戰陳即位之嵗年已六旬純厚仁<lb/>
慈本乎天性每夕宫中焚香仰天禱祝云某蕃人也遇<lb/>
世亂為衆推戴事不獲已願上天早生聖人與百姓為<lb/>
主故天成長興間比嵗豐登中原無事言于五代粗為<lb/>
小康<lb/>
<pb n="KR2e0009_WYG_001-9a"/>
　　安重誨<lb/>
明宗令瞿光鄴李從璋誅重誨于河中私弟從璋奮檛<lb/>
撃重誨于地重誨曰某死無恨但不與官家誅得潞王<lb/>
他日必為朝廷之患言終而絶臣謹按明宗實録是清<lb/>
泰帝朝修撰潞王即清泰帝也史臣諱避不敢直書嗚<lb/>
呼重誨之志節泯矣<lb/>
　　清泰帝<lb/>
晉髙祖引契丹圍晉安寨降楊光逺清泰帝至自懐覃<lb/>
<pb n="KR2e0009_WYG_001-9b"/>
京師父老迎帝于上東門外帝垂泣不止父老奏曰臣<lb/>
等伏聞前唐時中國有難帝王多幸蜀以圖進取陛下<lb/>
何不且入西川帝曰本朝兩川節度使皆用文臣所以<lb/>
𤣥宗僖宗避冦幸蜀今孟氏已稱尊矣我何歸乎因慟<lb/>
哭入内舉族自焚<lb/>
　晉史一篇<lb/>
　　晉髙祖<lb/>
梁開平初潞州行營使李思安奏壺闗縣壤鄉民伐樹<lb/>
<pb n="KR2e0009_WYG_001-10a"/>
樹仆自分為二中有六字如左書云天十四載石進梁<lb/>
帝蔵于武庫時莫詳其義至晉帝即位識者曰天字取<lb/>
四字兩畫加之于傍即丙字也四字去中之兩畫加十<lb/>
即申字也帝即位之年乃丙申也進者晉也石者姓也<lb/>
<hi>已上晉史舊云</hi>臣謹按天祐二十年嵗在癸未其年莊宗建號<lb/>
改同光元年至清泰三年嵗在丙申其年晉祖即位改<lb/>
元天福元年自未至申凡十四載矣故䜟書云天十四<lb/>
載石進者言自天祐滅後十四載石氏興于晉也豈不<lb/>
<pb n="KR2e0009_WYG_001-10b"/>
明乎而拆字解䜟以就丙申非也<lb/>
　漢史二篇<lb/>
　　王淑妃許王從益<hi>王淑妃明宗妃也從益明宗㓜子也而見于漢史者為漢祖所</hi>
　　<hi>殺故也</hi>
漢髙祖自太原起軍建號至洛陽命郭從義先入京師<lb/>
受宻㫖殺王淑妃與許王從益淑妃臨刑號泣曰吾家<lb/>
子母何罪吾兒為契丹所立非敢與人争國何不且留<lb/>
我兒每年寒食使持一盂飯灑明宗陵寢聞者無不泣<lb/>
<pb n="KR2e0009_WYG_001-11a"/>
下臣謹按𨼆帝朝詔史臣修漢祖實録叙淑妃從益𫝊<lb/>
但云臨刑之日焚香俟命葢諱之耳<lb/>
　　劉洙<lb/>
漢𨼆帝朝洙為開封尹周祖自鄴起兵洙盡誅周祖之<lb/>
家<hi>今皇建院即周祖家</hi>子孫婦女十數人極其惨毒及𨼆帝遇害<lb/>
周祖以漢太后令收洙下獄使人責之<hi>語在漢史</hi>洙對曰某<lb/>
為漢家戮叛族耳不知其他周祖怒遂殺之臣謹按周<lb/>
世宗朝史官修漢𨼆帝實録洙之忠言諱而不載<hi>洙今有子</hi>
<pb n="KR2e0009_WYG_001-11b"/>
<hi>季和擢進士第</hi>
　周史四篇<lb/>
　　周太祖馮道<hi>事迹相因故君臣同序</hi>
周太祖在漢𨼆帝朝為樞宻使將兵伐河中李守貞時<lb/>
馮道守太師不與朝政以疾請告周祖謁道于私第問<lb/>
伐蒲䇿道辭以不在其位不敢議國事周祖固問之道<lb/>
不得已謂周祖曰相公頗知博乎<hi>時周祖始兼平章事</hi>周祖微時<lb/>
好蒱博屢以此抵罪疑道譏已勃然變色道曰是行亦<lb/>
<pb n="KR2e0009_WYG_001-12a"/>
猶博也夫博財多者氣豪而勝財寡者心怯而輸守貞<lb/>
在晉累典禁兵自為軍情附已遂謀反耳今相公誠能<lb/>
不惜官錢廣施恩愛明其賞罰使軍心許國則守貞不<lb/>
足慮也周祖曰恭聞命矣故伐蒲之役周祖以便宜從<lb/>
事率成大功然亦軍旅歸心終移漢祚又周祖自鄴起<lb/>
兵赴闕漢𨼆帝兵敗遇害于劉子陂周祖入京師百官<lb/>
謁周祖見道猶設拜意道便行推戴道受拜如平時徐<lb/>
曰侍中此行不易<hi>時周祖兼侍中</hi>周祖氣沮故禪代之謀稍緩<lb/>
<pb n="KR2e0009_WYG_001-12b"/>
及請道詣徐州冊湘隂公為漢嗣道曰侍中由衷乎周<lb/>
祖設誓道曰莫教老夫為繆語令為繆語人臣謹按周<lb/>
世宗朝詔史臣修周祖實録故道之事所宜諱矣<lb/>
　　王峻<lb/>
廣順初河東劉崇引契丹攻晉州遣峻率師赴援峻頓<lb/>
兵于陜周祖欲親征遣使諭之<hi>使即故商州團練使羅守素也嘗與臣言已下</hi>
<hi>事迹</hi>峻見使受宣訖<hi>時惟𫝊口宣無詔書</hi>謂使曰與某馳還附奏陛<lb/>
下<hi>謂周祖也</hi>言晉州城堅未易可㧞劉崇兵鋒方鋭不可與<lb/>
<pb n="KR2e0009_WYG_001-13a"/>
力爭所以駐兵者待其氣衰耳非臣怯也陛下新即位<lb/>
不宜輕舉今朝中受聖知者惟李榖范質而已陛下若<lb/>
車駕出汜水則慕容彦超以賊軍入汴大事去矣<hi>時彦超據</hi>
<hi>兖州叛</hi>使還具奏周祖自以手提耳目使者曰幾敗吾事<lb/>
　　世宗符皇后<lb/>
符后先適河中節度使李守貞之子崇訓守貞嘗得術<lb/>
士善聽聲知人貴賤守貞舉族悉令術士聽之獨言后<lb/>
大貴當母儀天下守貞信之因曰吾婦尚為皇后我可<lb/>
<pb n="KR2e0009_WYG_001-13b"/>
知也遂謀叛及城陷后獨免周祖為世宗娶之顯徳中<lb/>
冊為后臣以為術士之言葢亦有時而中人君之位安<lb/>
可無妄而求公侯其誡之<lb/>
　　王朴<lb/>
周顯徳中朴與魏仁浦俱為樞宻使時太祖皇帝已掌<lb/>
禁兵一日有殿直乘馬誤衝太祖道從太祖自詣宻地<lb/>
訴其無禮仁浦令宣徽院勘詰朴謂太祖曰太尉<hi>時太祖撿</hi>
<hi>校太尉</hi>名位雖髙未加使相殿直廷臣也與太尉比肩事<lb/>
<pb n="KR2e0009_WYG_001-14a"/>
主太尉况帶軍職不宜如此太祖唯唯而出臣謹按朴<lb/>
之行事𫝊于人口者甚衆而史氏闕書臣昨重修太祖<lb/>
實録已于李榖傳中見朴遺事今復補其大者况太祖<lb/>
太宗在位每稱朴有公輔之器朝列具聞<lb/>
　<lb/>
　<lb/>
　<lb/>
　<lb/>
<pb n="KR2e0009_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代史闕文<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷七</head> <lb/>
    <p>
<pb n="KR2m0003_WYG_007-1a"/>
欽定四庫全書<lb/>
　五代㑹要卷七<lb/>
　　　　　　　　　　　　　宋　王溥　撰<lb/>
　　論樂下<lb/>
周顯徳六年正月樞密使王朴上疏曰臣聞禮以檢形<lb/>
樂以治心禮樂者聖王之大教也形體順於外心氣和<lb/>
於内而不治者未之有也故治定必制禮功成必作樂<lb/>
一人作之於上萬國化之於下政令不嚴功力不勞而<lb/>
<pb n="KR2m0003_WYG_007-1b"/>
天下理者禮樂也行政者禮也成禮者樂也故聖人盡<lb/>
心焉夫樂作於人心成聲於物聲氣既和反感於人心<lb/>
者也所假之物大小有數九者成數也是以黄帝吹九<lb/>
寸之管得黄鐘之聲為樂之端也平之清聲也倍之緩<lb/>
聲也三分其一以損益之相生之聲也十三變而復黄<lb/>
鐘聲之總數也乃命之曰十二律旋迭為均均有七調<lb/>
合八十四調播之於八音著之於歌頌将以奉天地事祖<lb/>
宗和君臣接賔客恢政教厚風俗以其功徳之形容告<lb/>
<pb n="KR2m0003_WYG_007-2a"/>
於神明俾百代之後知邦國之所由行者也宗周而上<lb/>
率由斯道自秦而下旋宫聲廢洎東漢雖有太子丞鮑<lb/>
鄴興之亦人亡而音息無嗣續之者自漢之隋垂十代凡<lb/>
數百年所存者黄鐘之宫一調而已十二律中惟用七<lb/>
聲其餘五律謂之啞鐘葢不用故也唐太宗有知人之<lb/>
明善復古道乃用祖孝孫張文収考正雅樂而旋宫八<lb/>
十四調復見于時在懸之器方無啞者所以知太宗之<lb/>
道與三五同功焉安史之亂京都為墟器之與工十不<lb/>
<pb n="KR2m0003_WYG_007-2b"/>
存一所用歌奏漸多紕繆逮乎黄巢之餘工器都盡購<lb/>
募不獲文記亦亡集官酌詳終不知其制度時有太常<lb/>
博士殷盈孫按周官考工記之文鑄鎛鐘十二鑄編鐘二<lb/>
百四十處士蕭承訓校定石磬今之在懸者是也雖有<lb/>
樂器之状殊無相應之和逮夫偽梁後唐歴晉與漢皆<lb/>
享國不逺未暇及於禮樂至十二鎛鐘不問聲律宫商<lb/>
但循環而擊之編鐘編磬徒懸而已絲竹匏土僅有七<lb/>
聲作黄鐘之宫一調亦不和備其餘八十三調於是乎冺<lb/>
<pb n="KR2m0003_WYG_007-3a"/>
絶樂之缺壞無甚於今陛下天縱文武奄宅中區思復<lb/>
三代之風臨視樂懸親自考聼知其亡失深動上心乃<lb/>
命中書舍人竇儼叅詳太常樂事不踰月調品八音粗<lb/>
加和㑹以臣曽學厯律宣示古今樂録令臣計論臣雖<lb/>
不敏敢不奉詔還依周法以秬黍校定尺度長九寸虚<lb/>
徑三分為黄鐘之管與見在黄鐘之聲相應以上下相<lb/>
生之法推之得十二律管以為象管互吹用聲不便乃<lb/>
作律准十三絃宫聲長九尺張絃各如黄鐘之聲以第<lb/>
<pb n="KR2m0003_WYG_007-3b"/>
八絃六尺設柱為林鐘第三絃八尺設柱為太簇第十<lb/>
絃五尺三寸四分設柱為南吕第五絃七尺一寸二分<lb/>
設柱為姑洗第十二絃四尺七寸五分設柱為應鐘第<lb/>
七絃六尺三寸三分設柱為㽔賔第二弦八尺四寸四<lb/>
分設柱為大吕第九絃五尺六寸三分設柱為夷則第<lb/>
四絃七尺五寸一分設柱為夾鐘第十一絃五尺一分<lb/>
設柱為無射第六絃六尺六寸六分設柱為仲吕第十<lb/>
二絃四尺五寸設柱為黄鐘之清聲十二聲中旋用七<lb/>
<pb n="KR2m0003_WYG_007-4a"/>
聲為均為均云者惟宫徴商羽角變宫變徵次焉發其<lb/>
均主之聲歸乎本音之律七聲迭應而不亂乃成其調<lb/>
均有七調聲有十二均合八十四調歌奏之曲由之出焉<lb/>
旋宫之聲乆絶一日而補出臣獨見恐未詳悉望下中<lb/>
書門下集百官及内外知音者較其得失然後依調製<lb/>
曲八十四調曲有數百見今有者九曲而已皆謂之黄<lb/>
鐘之宫聲其餘六曲錯襍諸調葢傳習之誤也唐初雖<lb/>
有旋宫之樂至於用曲多與禮文相違既不敢用唐為<lb/>
<pb n="KR2m0003_WYG_007-4b"/>
則臣又懵學獨力未能備究古今亦望集多聞知禮之<lb/>
士上本古典下順常道定其義理於何月行何禮合用<lb/>
何調曲聲數長短㡬變幾成議定而製方可乆長行用<lb/>
所補雅樂旋宫八十四調並所定尺寸所吹黄鐘管所<lb/>
作律凖謹並上進乃詔尚書省集百官詳議六部尚書<lb/>
張昭等議曰昔帝鴻氏之製樂也将以範圍天地叶和<lb/>
人神候八節之風聲測四時之正氣氣之清濁不可以<lb/>
筆授聲之善否不可以口傳故鳬氏鑄鐘伶倫截竹為<lb/>
<pb n="KR2m0003_WYG_007-5a"/>
律吕相生之管宫商正和之音乃備之於管絃宣之於<lb/>
鐘石然後覆載之情訢合隂陽之氣和同八風從律而不<lb/>
奸五聲成文而不亂空桑枯竹之韻足以禮神雲門大<lb/>
夏之容無虧觀徳然月律有旋宫之法備於太師之職<lb/>
經秦滅學雅道凌夷漢初制氏所調唯存鼓舞旋宫十<lb/>
二均更用之法世莫得傳漢元帝時京房善易别音探<lb/>
求古義以周官均法毎月更用五音乃立准調旋相為<lb/>
宫成六十調又以日法析為三百六十傳於樂府而編懸<lb/>
<pb n="KR2m0003_WYG_007-5b"/>
復舊律吕無差遭漢中微雅樂淪缺京房准法屡有言<lb/>
者事終不成錢樂空舉其名沈重但條其説六十律法寂<lb/>
寥不嗣梁武帝素精音律自造四通十二笛以叙八音<lb/>
又引古五正二變之音旋相為宫得八十四調與律凖所<lb/>
調音同數異侯景之亂其音又絶隋朝初定雅樂羣黨<lb/>
沮議歴載不成而沛公鄭譯因龜兹琵琶之音以應月<lb/>
律五正二變七調克諧旋相為宫復為八十四調工人<lb/>
萬寳長又減其絲數稍令古淡隋髙祖不重雅樂令儒<lb/>
<pb n="KR2m0003_WYG_007-6a"/>
官集議博士何妥駮奏其鄭萬所奏八十四調並廢隋<lb/>
代郊廟所奏唯黄鐘一均與五郊迎氣雜用㽔賔但七<lb/>
調而已其餘五鐘懸而不作三朝宴樂用縵樂九部迄<lb/>
於革命未能改更唐太宗爰命舊工祖孝孫張文収整<lb/>
比鄭譯寳常所均七音八十四調方得絲管並施鐘石俱<lb/>
奏七始之音復振四廂之韻皆調自安史亂離咸秦蕩<lb/>
覆崇牙樹羽之噐掃地無餘戞擊搏拊之工窮年不嗣<lb/>
郊廟所奏何異南箕波蕩不還知音殆絶臣等竊以音<lb/>
<pb n="KR2m0003_WYG_007-6b"/>
之所起出自人心夔曠不能常存人事不能常泰人亡<lb/>
則音息世亂則樂崩若不深知禮樂之情安明制作之<lb/>
本臣等據樞密使王朴條奏採京房之准法練梁武之<lb/>
通音考鄭譯寶常之七均較孝孫文収之九變積累黍<lb/>
以審其度聼音詩以測其情依權衡嘉量之前文得備<lb/>
數和聲之大㫖施於鐘簴足洽簫韶臣等今月十九日<lb/>
於太常寺又命大樂令賈峻奏王朴新法教習以備禮<lb/>
寺施用其五郊天地宗廟社稷三廟大禮合用十三管<lb/>
<pb n="KR2m0003_WYG_007-7a"/>
諸調並載唐史開元禮近代常行廣順中太常卿邊蔚<lb/>
奉𠡠定前件祠祭朝㑹舞名樂曲歌詞寺司合有簿籍<lb/>
伏恐所定與新曲法調聲韻不叶請下太常寺檢詳校<lb/>
試若或乖舛請本寺依新法聲調别撰樂章舞曲令歌<lb/>
者誦習從之<lb/>
　　雅樂<lb/>
梁開平二年五月太常奏皇帝南郊奏慶和之樂舞崇<lb/>
徳之舞皇帝行奏慶順之曲奠玉帛登歌奏慶平之曲<lb/>
<pb n="KR2m0003_WYG_007-7b"/>
太廟迎神舞開平之舞迎祖奏慶肅之曲酌獻奏慶熈<lb/>
之曲飲福奏慶隆之曲送文迎武舞奏慶融之曲亞獻<lb/>
奏慶休之曲<lb/>
晉天福四年十二月太常禮院奏正至王公上壽皇帝<lb/>
舉酒奏元同之樂飲訖殿中監受虚爵羣臣就坐再拜<lb/>
受酒皇帝三飲皆奏文同樂上舉食文舞奏昭徳之舞<lb/>
武舞奏成功之舞三飲訖虚爵復於坫侍中奏禮畢羣<lb/>
臣再拜奏大同㽔賔之鐘皇帝降坐百僚旋退<hi>其月又奏宫懸</hi>
<pb n="KR2m0003_WYG_007-8a"/>
<hi>歌舞未全請雜用九部雅歌教坊法曲從之</hi>
漢髙受命之年九月吏部侍郎判守太常寺張昭奏昔<lb/>
周公相成王制禮作樂殿庭徧奏六代之舞所謂雲門<lb/>
大咸大韶大夏大濩大武也周室既衰諸樂皆廢惟大<lb/>
韶大武二曲存焉秦漢已來名為二舞文舞韶也武舞<lb/>
武也漢時改為文始五行之舞歴代因而不改正觀作樂<lb/>
之時祖孝孫改隋文舞為治康之舞武舞為凱安之舞又<lb/>
有秦王破陣樂功成慶善樂二舞樂府亦用為二舞是舞<lb/>
<pb n="KR2m0003_WYG_007-8b"/>
有四焉前朝行用年深不可遽廢今且改其名如左祖孝孫所定<lb/>
二舞名文舞曰治康之舞今改為治安之舞武舞曰凱安之舞今<lb/>
改為報徳之舞正觀中二舞名文舞㓛成慶善樂前朝名為九<lb/>
㓛舞今改為觀象之舞秦王破陳樂前朝名為七徳舞今改<lb/>
為講功之舞其治安報徳二舞請依舊郊廟行用以文舞降神武<lb/>
舞逆神其觀象講㓛二舞依舊宴㑹行用昔周奏六代之樂即今<lb/>
二舞是也賓祭常用别有九夏之樂即肆夏皇夏等是也梁武帝<lb/>
改九夏為十二雅前朝祖孝孫改雅為和示不相沿也今改和為成<lb/>
<pb n="KR2m0003_WYG_007-9a"/>
取韶樂九成之意也十二成樂曲名祭天神奏豫和今<lb/>
改為禋成之樂祭地祗奏順和今改為順成之樂祭宗<lb/>
廟奏永和今改為裕成之樂祭天地宗廟登歌奏肅和今改為肅成<lb/>
之樂皇帝臨軒奏太和今改為政成之樂王公出入奏<lb/>
舒和今改為弼成之樂皇帝食舉及飲燕奏舒和今改<lb/>
為徳成之樂皇帝受朝皇后入宫奏正和今改為扆成<lb/>
之樂皇太子軒懸出入奏承和今改為允成之樂正至<lb/>
皇帝禮㑹登歌奏昭和今改為慶成之樂郊廟爼入奏<lb/>
<pb n="KR2m0003_WYG_007-9b"/>
雍和今改為騂成之樂皇帝祭享酌獻讀祝文及飲福<lb/>
受胙奏壽和今改為壽成之樂祖孝孫元奏十二和曲<lb/>
開元中又曲奏三和遂有十五和之名梁置十二律<lb/>
葢取十二天之成數契八音十二律之變輒益三和有<lb/>
乖稽古又緣祠祭所用不可盡去今取其一焉祭孔宣<lb/>
父齊太公廟降神奏宣和今改為師雅之樂三公升殿<lb/>
㑹訖降階履行奏諴和今廢同用弼成之樂享先農藉<lb/>
田奏豐和今廢同用順成之樂<hi>已上四舞十二成雅樂名</hi>
<pb n="KR2m0003_WYG_007-10a"/>
皇帝正至受朝賀用樂次第冬仗公卿入奏弼成之曲皇帝<lb/>
坐奏政成之曲<hi>正仗與冬同</hi>公卿獻奏夀成之曲<hi>正仗與冬同</hi>皇帝舉<lb/>
爵奏徳成之曲<hi>正仗與冬同</hi>皇帝興奏政成之曲<hi>正仗與冬同</hi>羣臣㑹<lb/>
畢降階奏弼成之曲<hi>正仗與冬同</hi>公卿出奏弼成之曲<hi>正仗與冬同</hi>
皇帝享太廟用樂次第降神用文舞奏裕成之樂九變亦黄<lb/>
鐘<hi>宫二變太再變</hi>大吕角應鐘<hi>再變應原闕/羽再變</hi>皇帝行奏政成之曲<hi>用黄鐘羽</hi>登歌<lb/>
酌獻奏肅成之曲<hi>用黄鐘羽</hi>迎爼奏騂成之曲<hi>用黄鐘羽</hi>皇帝飲福奏<lb/>
夀成之樂三舞送文舞出迎武舞入奏弼成之曲武舞奏報<lb/>
<pb n="KR2m0003_WYG_007-10b"/>
徳之曲徹爼送神奏裕成之曲<lb/>
皇帝南郊用樂次第降神用文舞奏禋成之樂六變皇帝行<lb/>
奏政成之曲登歌奠玉帛奏肅成之曲迎爼奏騂成之曲皇<lb/>
帝初獻奏夀成之曲亞獻終獻同奏夀成之曲皇帝飲福奏<lb/>
夀成之曲送文舞出迎武舞入奏弼成之曲武舞奏報徳之<lb/>
曲送神奏裕成之曲<lb/>
皇帝祫享太廟用樂次第降神用文舞奏裕成之樂九變<hi>黄鐘</hi>
<hi>奏大吕宫三奏再奏大吕㽔徽再奏應鐘羽奏再</hi>　<hi>原闕</hi>酌獻奏肅成之曲爼入奏騂<lb/>
<pb n="KR2m0003_WYG_007-11a"/>
成之曲奠獻饋食奏本室之曲<hi>用本室之祠同太廟奠獻次第</hi>皇帝飲福奏<lb/>
夀成之曲送文舞出迎武舞入奏弼成之曲武舞奏報徳之<lb/>
曲送神奏裕成之曲<lb/>
皇帝祀地祇用樂次第降神用文舞奏順成之樂八變皇帝<lb/>
行奏政成之曲登歌奠玉幣奏肅成之曲爼入奏騂成之曲<lb/>
武舞奏報徳之舞送神奏順成之曲<lb/>
皇帝用禪用樂次第降神用文舞奏禋成之曲皇帝行奏政<lb/>
成之曲俎入奏騂成之曲登歌奠玉幣奏肅成之曲酌獻飲<lb/>
<pb n="KR2m0003_WYG_007-11b"/>
福同奏夀成之曲送文舞出迎武舞入奏弼成之曲武舞奏<lb/>
報徳之舞送神奏禋成之曲<lb/>
皇帝祭太社用樂次第<hi>祭先農藉田蜡百神用樂同</hi>降神用文舞奏順成<lb/>
之樂八變皇帝行奏政成之曲登歌奠玉幣奏肅成之曲爼<lb/>
入奏騂成之曲酌獻飲福同奏夀成之曲送文舞出迎武舞<lb/>
入奏弼成之曲武舞奏報徳之曲迎神奏順成之曲<lb/>
皇帝孟夏雩祀於南郊迎氣祭五常朝日夕月用樂次第降<lb/>
神奏禋成之曲皇帝行奏政成之曲登歌奠玉幣奏肅成之<lb/>
<pb n="KR2m0003_WYG_007-12a"/>
曲爼入奏騂成之曲酌獻飲福同奏夀成之曲送文舞出迎<lb/>
武舞入奏弼成之曲武舞奏報徳之舞送神奏禋成之曲<lb/>
皇后季夏祀先蠶躬桑用樂次第降神奏裕成之曲三變皇<lb/>
后行奏扆成之曲皇后酌獻奠幣登歌奏肅成之曲送神奏<lb/>
裕成之曲皇后採桑奏扆成之曲<lb/>
皇太子釋奠孔宣父廟用樂次第降神用文舞奏師雅之樂<lb/>
三變太子行奏允成之曲登歌奠玉幣奏肅成之曲爼入奏<lb/>
騂成之曲送文舞出迎武舞入奏弼成之曲武舞奏報徳之<lb/>
<pb n="KR2m0003_WYG_007-12b"/>
舞送神奏師雅之曲<lb/>
周廣順元年八月太常卿邉蔚奏前朝改祖孝孫所定二舞<lb/>
文舞曰治安之舞武舞曰報徳之舞今改治安為政和之舞<lb/>
報徳為善勝之舞前朝改正觀中二舞文舞曰觀象之舞武<lb/>
舞曰講功之舞今改觀象為崇徳之舞講功為象成之舞又<lb/>
議改十二成為十二順樂曲祭天神奏禋成今改為昭順之樂祭<lb/>
地祇奏順成今改為寧順之樂祭宗廟奏裕成今改為肅順之<lb/>
樂祭天地宗廟奏肅成今改為感順之樂皇帝臨軒奏政成<lb/>
<pb n="KR2m0003_WYG_007-13a"/>
今改為治順之樂王公出入奏弼成今改為忠順之樂<lb/>
皇帝食舉奏徳成今改為康順之樂皇帝受朝皇后入<lb/>
宫奏扆成今改為雍順之樂皇太子軒懸出入奏允成<lb/>
今改為温順之樂正至皇帝禮㑹登歌奏慶成今改為<lb/>
禮順之樂郊廟俎入奏騂成今改為禋順之樂皇帝祭<lb/>
享酌獻讀祝文及飲福受胙奏夀成今改為福順之樂<lb/>
梁武帝改九夏為十二雅以協陽律隂吕十二管旋宫<lb/>
之義祖孝孫改為十二和開元中乃益三和前朝去和<lb/>
<pb n="KR2m0003_WYG_007-13b"/>
改一雅今名既異時作宜稽古當去雅只用十二順之<lb/>
曲祭孔宣父齊太公廟降神奏師雅今同用禮順之樂<lb/>
三公升殿㑹訖降階履行同用弼成今同用忠順之樂<lb/>
享先農及耤田同用順成今同用寧順之樂皇帝正至<lb/>
受朝賀用樂<hi>冬仗同</hi>公卿入奏忠順之曲<hi>冬仗同</hi>皇帝坐奏<lb/>
治順之曲<hi>冬仗同</hi>公卿獻夀奏福順之曲<hi>冬仗同</hi>皇帝舉爵<lb/>
奏康順之曲<hi>冬仗同</hi>羣臣㑹畢降階奏忠順之曲<hi>冬仗同</hi>公<lb/>
卿出奏忠順之曲<hi>冬仗同</hi>皇帝謁太廟用文舞奏肅順之<lb/>
<pb n="KR2m0003_WYG_007-14a"/>
曲皇帝行奏治順之曲登歌酌獻奏感順之曲迎俎奏<lb/>
禋順之曲皇帝飲福奏福順之曲送文舞出迎武舞入<lb/>
文舞奏忠順之曲武舞奏善勝之曲徹俎奏肅順之曲<lb/>
皇帝南郊大禮降神用文舞奏昭順之曲皇帝行奏治<lb/>
順之曲登歌奠玉幣奏感順之曲迎俎奏禋順之曲皇<lb/>
帝初獻奏福順之曲亞獻終獻同奏禮順之曲皇帝飲<lb/>
福奏福順之曲送文舞出迎武舞入文舞奏忠順之曲<lb/>
武舞奏善勝之曲送神奏昭順之曲<lb/>
<pb n="KR2m0003_WYG_007-14b"/>
　　廟樂<lb/>
梁肅祖宣元皇帝廟室酌獻舞大合之舞敬祖光獻皇<lb/>
帝廟室酌獻舞象功之舞憲祖昭武皇帝廟室酌獻舞<lb/>
來儀之舞烈祖文穆皇帝廟室酌獻舞昭徳之舞登<lb/>
歌樂章各一首<hi>太常少卿楊煥撰</hi>
後唐莊宗光聖神閔孝皇帝廟室酌獻舞武成之舞<lb/>
登歌樂章各一首<hi>尚書兵部侍郎崔居儉撰</hi>
明宗聖徳和武欽孝皇帝廟室酌獻舞雍熙之舞登<lb/>
<pb n="KR2m0003_WYG_007-15a"/>
歌樂章一首<hi>太常卿盧文紀撰</hi>
晉髙祖聖文章武明徳孝皇帝廟室酌獻舞咸和之<lb/>
舞登歌樂章一首<hi>太子賓客判太常寺事趙光輔撰</hi>
漢文祖明皇帝廟室酌獻舞靈長之舞徳祖恭僖皇<lb/>
帝廟室酌獻舞積善之舞翼祖昭憲皇帝廟室酌獻<lb/>
舞顯仁之舞顯祖章聖皇帝廟室酌獻舞章慶之<lb/>
舞登歌樂章共四首<hi>太常卿張昭撰</hi>
漢髙祖睿文聖武昭肅孝皇帝廟室酌獻舞觀徳之<lb/>
<pb n="KR2m0003_WYG_007-15b"/>
舞登歌樂章一首<lb/>
周信祖睿和皇帝廟室酌獻舞肅雍之舞僖祖明憲<lb/>
皇帝廟室酌獻舞章徳之舞義祖翼順皇帝廟室<lb/>
酌獻舞善慶之舞慶祖章肅皇帝廟室酌獻舞觀成<lb/>
之舞登歌樂章各一首<lb/>
太祖神聖恭肅文武孝皇帝廟室酌獻舞明徳之舞登<lb/>
歌樂章一首<hi>太常卿田敏撰</hi>世宗睿武孝文皇帝廟室酌獻舞<lb/>
定功之舞登歌樂章一首<hi>翰林學士中書舍人判太常寺事竇儼撰</hi>
<pb n="KR2m0003_WYG_007-16a"/>
　　雜録<lb/>
後唐長興三年九月讌于長春殿教坊進新曲賜名長<lb/>
興樂<lb/>
晉開運二年八月中書舍人陶穀奏臣前任太常少卿<lb/>
伏見本寺見管教坊二舞大户州縣居士若不盡免差<lb/>
徭無縁投名鼓舞况正殿㑹朝已久停廢其見管人數<lb/>
等每有淪亡皆擬填補既不曽教習但虚免差徭伏乞<lb/>
且議停廢飭樂工宜令教習舞節權且停廢<lb/>
<pb n="KR2m0003_WYG_007-16b"/>
其年十一月太常丞劉渙奏當寺全少樂工或正冬朝<lb/>
㑹郊廟行禮徒差京府衙門首樂官權充雖曽教習未<lb/>
免生疎兼又改業胡部音聲不閑太常歌曲伏乞宣下<lb/>
所司量支請給據見闕樂師添召令在寺習樂勅太常<lb/>
見管兩京雅樂節級樂工共四十人外更添六十人内<lb/>
三十八人宜抽教坊貼部樂官兼先餘二十二人宜令<lb/>
本寺照名充填仍令三司定支春冬衣糧月報聞奏其<lb/>
舊管四十人亦量添請<lb/>
<pb n="KR2m0003_WYG_007-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0003_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷七<lb/>
</p>
<p>
</p>
  </div>
</body>
</text>
</TEI>
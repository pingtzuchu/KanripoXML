<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷十六</head> <lb/>
    <p>
<pb n="KR2m0003_WYG_016-1a"/>
欽定四庫全書<lb/>
　五代㑹要卷十六<lb/>
　　　　　　　　　　　　　宋　王溥　撰<lb/>
　　刑部<lb/>
後唐長興二年八月勅御史臺每月支錢三百千充曹<lb/>
司人力紙筆糧課其大理元支二百千刑部一向未曽<lb/>
支給宜於兩班罰錢及三京諸道贓罰錢内每月支錢<lb/>
一百千賜大理寺刑部兩司其刑部官吏不多兼使紙<lb/>
<pb n="KR2m0003_WYG_016-1b"/>
筆校少宜於所賜錢内三分支與一分<lb/>
其月二十九日勅刑部大理寺宜各置法直官兩人仍<lb/>
召曉法令者充<lb/>
四年四月勅刑部大理寺御史臺奏三司官每推斷案<lb/>
牘時特與免朝恐滯推覆法官推覆時不得私行人事公<lb/>
事畢日朝㕘如常<lb/>
晉天福三年三月詳定院奏前守晉州洪洞縣主簿盧<lb/>
粲進策伏以刑獄至重朝廷所難尚書省分職六司天<lb/>
<pb n="KR2m0003_WYG_016-2a"/>
下謂之㑹府諸道決獄若闗人命即刑部不合不知欲<lb/>
請諸州府凡斷大辟罪人訖逐季具有無申報刑部仍<lb/>
具録案欵事節併本判官馬步都虞候司法㕘軍法直<lb/>
官馬步司判官名銜申聞或有案内情由不同刑部請<lb/>
行勘覆從之<lb/>
　　司門<lb/>
梁開平三年十月勅故過所先是司門郎中員外郎出<lb/>
給今冦盜未平隠漏姦詐宜令宰臣趙光逢専判凡出<lb/>
<pb n="KR2m0003_WYG_016-2b"/>
給過所先具狀經中書㸃檢判下即本司郎中據狀出<lb/>
給<lb/>
晉天福三年六月勅應管闗令丞等宜准唐天成四年<lb/>
四月勅本司不得差補祗委闗鎮使鈐轄今日已前差<lb/>
補者宜令盡時勒停訖<lb/>
漢乾祐元年七月六日勅左司員外郎盧振奏請應有<lb/>
經過闗津州府諸色人等並須于司門請給公驗令所<lb/>
在辨認方可放過宜依所陳頒示天下仍令司門准向來<lb/>
<pb n="KR2m0003_WYG_016-3a"/>
舊規合施行事件仔細條舉奏聞<lb/>
　　禮部<lb/>
後唐天成三年十一月二十一日尚書禮部員外郎和<lb/>
凝奏臣當司補奏齋郎今重起請如後<lb/>
一應請補齋郎等舊制當司祗憑都省發到狀便給補<lb/>
牒旋團甲申奏伏緣當司已前久無正官多是諸司權<lb/>
判或有投狀多時並不團奏或有纔投文狀即先團奏<lb/>
遂致積聚人數不少自同光二年二月後至今年十月<lb/>
<pb n="KR2m0003_WYG_016-3b"/>
已前共計二百一十人未曽團奏今臣㸃檢除有碍格<lb/>
條一官並補兩人三人并使祖廕者落下外猶有一百<lb/>
七十餘人人數既多虚謬不少若取年深者團奏終成<lb/>
積滯今欲限一月内並須正身将已前所受補牒到當<lb/>
司磨勘後委是正身及是嫡子年顔人材不謬者團甲<lb/>
引過中書門下引驗後一齊申奏<lb/>
一合使䕃官請自今後若遇改官須是轉品即許更補<lb/>
一人明言是長子次子仍須不得過三人其所補齋郎<lb/>
<pb n="KR2m0003_WYG_016-4a"/>
五品已上廕太廟齋郎六品廕郊社齋郎仍須是嫡子以姪<lb/>
繼院者即初補時狀内言某無子今以姪某繼院為子使廕<lb/>
一應補齋郎等祇憑都省發狀便給補牒請自今後須<lb/>
得正身齋狀到當司比試呈驗除三省官外並引驗告<lb/>
赤及取保任官狀委是親子即給補牒每年旋於八月<lb/>
上司具狀解送赴南曹仍團奏時别具子細三代鄉貫<lb/>
使官廕狀齎赴中書門下引驗候無差謬即得團甲申<lb/>
奏仍每年祇限團甲奏一年一甲三十人以為常式<lb/>
<pb n="KR2m0003_WYG_016-4b"/>
一按六典所補齋郎並兩試小經取粗通文義者充補<lb/>
之後非久為官若不達經書則奚通吏治請自今後齋<lb/>
郎所投文字狀並須親書仍須念得十卷書者即得補奏<lb/>
一使父皇任官廕者並須将前任告赤呈驗仍取在朝<lb/>
三員清資官充保及移牒所曽任官臺省寺監勘有<lb/>
此官及年月日同否委無虚謬即得補奏仍准千牛進<lb/>
馬例不得過十年其所使祖皇任官廕者年月深逺難<lb/>
知仔細今後請不許補奏從之<lb/>
<pb n="KR2m0003_WYG_016-5a"/>
長興二年十月勅應千牛進馬齋郎遇有員缺據資廕<lb/>
合得先受與收補後受官者據月日次第施行如或徇<lb/>
私公然越次本人及官吏當行責罰仍令御史臺常加<lb/>
察訪<lb/>
周廣順元年八月吏部南曹先為去年冬集選人年滿<lb/>
室長季溥張宗義為奏補不依年限駁放後便值兵火<lb/>
失墜補牒優牒申中書門下取裁欲判依選人失墜文<lb/>
書例出給公憑奏勅宜令所司各出給失墜文書公憑<lb/>
<pb n="KR2m0003_WYG_016-5b"/>
候㕘選日磨勘理本官選限外仍各殿兩選應乾祐元<lb/>
年已來及自今如有齋郎奏補後年限滿合定冬集及<lb/>
改補室長時有違格條不依年限者違一年殿兩選違<lb/>
二年殿三選二年已上不在施行之限<lb/>
　　祠部<lb/>
後唐長興二年七月勅天下州府應有載祀典神祠破<lb/>
損者仰給公使錢添修<lb/>
周顯徳二年五月六日勅兩京諸州府每年造僧帳兩<lb/>
<pb n="KR2m0003_WYG_016-6a"/>
本一本申奏一本申祠部逐年四月十五日後勒諸縣<lb/>
取索管界寺院僧尼數目申州司攅帳委録事㕘軍本<lb/>
判官㸃檢至五月終已前文帳到京如出限不到及漏<lb/>
畧僧尼寺舍申奏鹵莽其本判録事㕘軍及州縣官典<lb/>
並等第科㫁今後僧尼籍帳内無名者並勒還俗如有<lb/>
身死還俗逃亡者旋申報逐處州縣次年帳内開脱其<lb/>
餘巡禮行脚出入一切取便其年諸州供到僧帳見存<lb/>
寺院二千六百九十四所廢寺院凡三萬三十六見在<lb/>
<pb n="KR2m0003_WYG_016-6b"/>
僧四萬二千四百四十四尼一萬八千七百五十六至<lb/>
五年七月勅今後僧帳每三年一造其程限准元勅施<lb/>
行三年十一月詔廢天下淫祠仍禁擅興祠宇如有功<lb/>
績灼然合建置廟貌者奏聴勅裁<lb/>
　　虞部<lb/>
後唐長興元年十月國子尚書博士田敏奏請依春秋<lb/>
藏冰班冰之義以消隂陽愆伏之沴勅藏冰之制載在<lb/>
前經獻廟之義廢於近代既朝臣之特舉按典禮以宜<lb/>
<pb n="KR2m0003_WYG_016-7a"/>
行田敏所奏祭司寒獻羔事宜依其桃弧棘矢事久不<lb/>
行理難備創其諸侯亦宜准往制藏氷<lb/>
　　祕書省<lb/>
周顯徳五年閏七月祕書省奏奉今年七月七日勅節<lb/>
文删集見行公事送中書門下者當省逐季准祠部牒<lb/>
到盡日預先牒著作局修撰祝文兼牒太常禮院詳定<lb/>
神名首尾及准太常寺牒到逐季五岳四瀆牒著作局<lb/>
修撰祝文牒太常禮院詳定神名候太常宗正兩寺供<lb/>
<pb n="KR2m0003_WYG_016-7b"/>
到祝版及獻官名銜省司帖着楷書修寫<lb/>
　　殿中省<lb/>
漢乾祐三年八月殿中省奏當司儀仗車駕都洛京時<lb/>
所差至今管係逐年分畨祇候執擎儀仗昨京兆府奏<lb/>
依千户例差使伏恐忽有大禮無人供應勅殿中省執<lb/>
擎儀仗闗西道色役人員地理遐遙分畨勞擾宜據姓<lb/>
名並還州縣今後執擎人缺别奏取裁<lb/>
　　内侍省<lb/>
<pb n="KR2m0003_WYG_016-8a"/>
後唐同光元年十一月以左監門衛將軍判内侍省李<lb/>
紹宏兼内局紹宏在莊宗皇帝潛龍日為中門使及即位<lb/>
命潞州監軍張居翰與郭崇韜為樞密使以紹宏為宣<lb/>
徽使心常不足崇韜知之乃置内局之名凡天下錢榖<lb/>
簿書悉委裁决州縣供帳煩費議者非之<lb/>
天成元年四月中書門下奏請廢諸道監軍使並内司<lb/>
從之<lb/>
　　太常寺<lb/>
<pb n="KR2m0003_WYG_016-8b"/>
後唐長興三年正月太常卿劉岳奏先奉勅刪定鄭餘<lb/>
慶書儀者臣與太子賓客馬縞太常博士段顒田敏路<lb/>
航季居浣太常丞陳觀等同共詳定其書送納中書門<lb/>
下奉勅宜差左散騎常侍任賛右散騎常侍楊凝式兵<lb/>
部尚書梁文矩工部尚書崔居儉太子賓客裴高尚書<lb/>
左丞王權尚書吏部侍郎姚顗等七人與劉岳再於鄭<lb/>
餘慶書儀内仔細檢詳除文臣起復及士庶冠婚准勅<lb/>
刪集其中節文倘有過繁過簡不能施行亦須具言另<lb/>
<pb n="KR2m0003_WYG_016-9a"/>
件别書出今詳定式様其不可改易者亦須具言請仍舊<lb/>
施行<lb/>
周顯徳五年閏七月太常寺奏准勅節文刪集見行公<lb/>
事送中書門下者謹具如後<lb/>
每有四季祇應諸郊壇廟御署祝版並是牒三司起<lb/>
請却於少府監請祝版差人吏部抄寫細名銜牒祕書<lb/>
省寫文牒閣門進署訖齎赴祠所遇鑾駕巡省准堂判<lb/>
於留守衙書御名祇應逐年四季諸州府祭嶽鎮海<lb/>
<pb n="KR2m0003_WYG_016-9b"/>
瀆祝版當司于進奏院抄寫本州細名銜具録牒祕書<lb/>
院撰文書寫牒閤門進署分付本州如鑾駕巡省亦於<lb/>
留守衙書御名四季諸郊壇廟粢盛禮料諸般物色並<lb/>
是逐季計算申請牒省支給逐處請領納太廟禮料庫<lb/>
逐月却於禮料庫請領逐祭分擘十數升合齎赴壇廟<lb/>
祇應兼勾當諸處焚奠火龍<lb/>
　　宗正寺<lb/>
周顯徳五年閏七月宗正寺奏准勅節文刪集見行公<lb/>
<pb n="KR2m0003_WYG_016-10a"/>
事送中書門下者謹具如後<lb/>
見管齋郎室長逐季候大饗捧饌行禮及出給每年行<lb/>
事厯子見管禮料庫收貯諸司納到諸郊壇廟祠祭禮<lb/>
料逐月給付逐季太廟並别廟祠祭祝版當寺於少府<lb/>
監請領送祕書省書寫畢却將應奉祠祭候年滿則將<lb/>
齋郎室長於每年八月印發文字解送赴南曹<lb/>
　　光禄寺<lb/>
周顯徳五年閏七月光禄寺奏准勅節文刪集見行公<lb/>
<pb n="KR2m0003_WYG_016-10b"/>
事送中書門下者謹具如後<lb/>
逐年四季諸壇郊廟祠祭大祠中祠小祠並朔望告廟<lb/>
等逐季所請禮料並牒省於諸庫務請領送納入禮料<lb/>
庫逐月旋具祭數請領於本庫寺封記赴祠部造饌供<lb/>
應四般肉醬並鹿脯諸司元指揮在御厨年久制造合<lb/>
使升合斤兩請領供應皇帝親拜南郊自太廟朝饗至<lb/>
郊壇供給並鑾駕巡幸准例城門外軷祭告天地社稷<lb/>
太廟各合申請禮料供應<lb/>
<pb n="KR2m0003_WYG_016-11a"/>
　　太僕寺<lb/>
周顯徳五年閏七月太僕寺奏准勅節文刪集見行公<lb/>
事送中書門下者謹具如後<lb/>
諸郊壇廟祠祭昊天上帝上辛一祭無羊太社太稷皇<lb/>
地祇逐祭各供犢子一頭羊一口神州地祇朝日夕月<lb/>
百神已上四祭並太廟逐祭元供犢子一頭羊一口准<lb/>
顯徳二年八月勅皆不用犢今逐祭供羊一口黄帝青<lb/>
帝赤帝白帝黑帝元逐祭祇供犢子一今亦准勅用羊<lb/>
<pb n="KR2m0003_WYG_016-11b"/>
一口代九宫貴神先農風雨五龍文宣王武成王逐祭<lb/>
各供羊一口司寒逐祭供黒羊一口先牧馬祖馬社馬<lb/>
歩靈星中霤逐祭各供羊肉一斤半司中司命司人司禄<lb/>
逐祭各供羊肉六斤太廟朔望祭逐祭供羊肉七斤羊<lb/>
心肝肺一副鑾駕出宫城門外軷祭别供羝羊一口差<lb/>
寺丞一員充獻官禘饗逐祭供羊二口已上犢子寺司<lb/>
申省准指揮下開封府收買交付當寺其羊並肉等亦<lb/>
准省牒於牛羊司請領供應<lb/>
<pb n="KR2m0003_WYG_016-12a"/>
　　大理寺<lb/>
後周長興二年八月勅今後大理寺官員宜同臺省例<lb/>
升進其法直官比禮直官任使兼御史臺每月支錢三百<lb/>
千充曹司人力紙筆糧課其大理寺先支二十千與臺<lb/>
中比類全少宜於兩班罰錢及三京諸道贓罰錢内每<lb/>
月支錢一百千與大理刑部兩司其刑部人力不多所<lb/>
使紙筆校少仍與所賜錢内三分支與一分<lb/>
其月十一日大理卿李廷範奏當寺今有要切事節謹<lb/>
<pb n="KR2m0003_WYG_016-12b"/>
具逐件如後<lb/>
一件寺司每奉勅旨斷案准格須委法直司據罪人所<lb/>
犯檢定法條本斷官將所犯罪名並所檢法律及法書<lb/>
本卷對驗不差然後逐件於法狀上署名下供定斷伏<lb/>
見寺司案内每將法直官所檢條件法狀備録在詳斷<lb/>
案伏准格文法直官祇合録出科條勘押入案至于引<lb/>
條判斷合在曹官仍不許於斷狀内載法直官姓名者<lb/>
自今已後其法狀臣欲落下留充寺司案底不録在奏<lb/>
<pb n="KR2m0003_WYG_016-13a"/>
狀中冀免元勅法狀三重在案其本斷官仍於斷狀後<lb/>
具言臣所斷前件文案皆是將法直司所驗條法一<lb/>
一周細詳認悉是罪人所犯科條或言將某色律條比<lb/>
附詳斷逐件㕘檢並無漏落法律及無欠少案内事節<lb/>
一件格文内太和四年十二月二日刑部員外張諷奏<lb/>
大理官結斷刑獄准舊例自卿至司直評事皆許各申<lb/>
所見陳論伏以所見者是消息律文附㑹經義以讞正<lb/>
其法非為率胸臆之見騁章句之説以定罪名近者法<lb/>
<pb n="KR2m0003_WYG_016-13b"/>
寺斷獄例皆緝綴詞句漏畧律文且一罪抵法結斷之<lb/>
詞或生或死遂使刑名不定人徇其私臣請今後各令<lb/>
尋究律文具載其實以定刑辟如能引據經書辨析情<lb/>
理並任所見詳斷若非禮律中所載不得妄為判章出<lb/>
外所犯之罪<lb/>
一件詳刑定罪實在法律一科須是犯人本條或取比<lb/>
附詳斷自今後大理寺詳斷文案祇得以本犯一條法<lb/>
律斷罪不得更將稍似格律於本條前後安排如是罪<lb/>
<pb n="KR2m0003_WYG_016-14a"/>
人合以官品減等官告贖罪之類條件即許于法狀内<lb/>
次第區分又奉勅大理每有詳斷刑獄案牘准律須具<lb/>
引律令格式正文又稱准格詳獄一切取最後勅為定<lb/>
後勅合破前格今後凡有刑獄先引律令格式有無正<lb/>
文然後檢詳後勅須是名目條件同即以後勅定<lb/>
罪勅内無正條即以格文定罪格内又無正條即比附<lb/>
定刑先自後勅為比事實無疑方得定罪或慮律令難<lb/>
明録奏取裁取法直官不隠法文狀在案本斷官祇<lb/>
<pb n="KR2m0003_WYG_016-14b"/>
據愆狀書法定罪不得輒使文章及有徴引刑部詳<lb/>
覆官法直官亦准此兼自此御史臺大理寺准推斷<lb/>
刑獄之際刑法官及諸朝臣不得以見所推㫁人罪名<lb/>
合使條格奏請改易刑法中或有不便於事者任具<lb/>
奏聞餘依李廷範所奏<lb/>
四年二月大理正張瑑奏曰臣伏見咸通十年二月二<lb/>
十九日大理少卿劉慶初奏請於法寺置議獄堂每奉<lb/>
勅詳斷刑獄畢集大卿二少卿二正六丞四司直八評<lb/>
<pb n="KR2m0003_WYG_016-15a"/>
事十同於議獄堂㕘詳令依典式其法官中能辨雪寃<lb/>
獄迹狀尤異者二人已上者請書上下考三人四人<lb/>
已上者超資與官今欲望依慶初所奏法寺置議獄堂<lb/>
凡斷公事並集法官詳議然後連署奏聞天下諸州案<lb/>
牘亦望本判官與副使已下督㕔㑹議勅法寺議獄宜<lb/>
且於寺卿㕔内法官賞罰宜依所奏天下州府有疑者<lb/>
判官集議尋常案欵則准法施行<lb/>
晉天福五年九月二十七日大理寺申當寺自前每月<lb/>
<pb n="KR2m0003_WYG_016-15b"/>
公案一道除斷狀外須全寫三本内一本申奏一本送<lb/>
刑部一本下本道者伏縁近年諸處公案並多寺司常<lb/>
慮淹延況所行斷遣案文此已舉明條法況本道已有<lb/>
元推公案固不煩備録施行今欲祇録斷狀連勅頒宣<lb/>
亦不礙於規矩況刑部大理寺亦是已有具案元祇以<lb/>
斷覆詞降勅歸司其諸道元推司今欲乞准刑部例祇<lb/>
降斷狀連勅施行所貴將來免滯刑獄從之<lb/>
　　鴻臚寺<lb/>
<pb n="KR2m0003_WYG_016-16a"/>
周廣順三年八月勅漢睿陵頴陵今後係鴻臚寺管<lb/>
　　太府寺<lb/>
周顯徳五年七月太府寺奏准勅節文刪集見行公事<lb/>
送中書門下者當寺見管銅斗一隻銅秤一量䤪子一<lb/>
十隻銅升一隻銅合一隻五尺鐵度一條應斗升尺給<lb/>
付諸道州府及在京貨賣收係省錢斗每隻省司支作<lb/>
料錢三百五十文依除官賣九百文八十陌稱每量支<lb/>
作料錢二百三十五文依除官賣六百二十文八十陌<lb/>
<pb n="KR2m0003_WYG_016-16b"/>
升每隻支作料錢五十文官賣一百三十五文八十陌<lb/>
尺每條支作料錢三十文官賣一百八十文八十陌<lb/>
　　司農寺<lb/>
周顯徳五年閏七月司農寺奏奉勅節文刪集見行公事送中<lb/>
書門下者當寺每年季冬祠祭合供使芹韮菁葱葵葅等五件<lb/>
准例至浥藏之時牒三司支給寺司請領藏浥准備一冬供應<lb/>
　　少府監<lb/>
後唐同光三年正月勅少府監鑄造印文元屬禮部兩<lb/>
<pb n="KR2m0003_WYG_016-17a"/>
司互有推注及諸道使臣廣徴銅炭價錢自今後凡鑄<lb/>
印宜令本司限勅到五日内進呈不計諸道在京並不<lb/>
得徴納銅炭價直所破物料於租庸院請領<lb/>
晉開運三年二月詔少府監今後凡修制親王婚禮法<lb/>
物並册文出降公主九樹花釵箱盝宜令不得用龍鳳<lb/>
紅絛帕<lb/>
　　國子監<lb/>
梁開平三年十二月國子監奏修建文宣王廟請率在<lb/>
<pb n="KR2m0003_WYG_016-17b"/>
朝及天下見任官俸錢每貫尅留一十五文<lb/>
後唐天成三年正月中書門下奏伏以祭酒之資歴朝<lb/>
所貴爰從近代不重此官況屬聖朝方勤庶政須𢎞雅<lb/>
道以振時風望令宰臣一員兼判國子祭酒勅宜令宰<lb/>
臣崔協兼判<lb/>
其年八月十一日宰臣兼判國子祭酒崔協奏請國子<lb/>
監每年祇置監生二百員候解送至十月三十日滿數<lb/>
為定又請頒下諸道州府各置學官如有鄉黨備諳文<lb/>
<pb n="KR2m0003_WYG_016-18a"/>
行可舉者録其事實申監司方與解送但一身就業不<lb/>
得影庇門户兼太學書生亦依此例不得因此便取公牒<lb/>
輙免本戸差役又每年於二百人數内不繋時節有投<lb/>
名者先令學官考試校其學業深淺方議收補姓名勅<lb/>
宜依<lb/>
五年正月五日國子監奏當監舊例初補監生有束脩<lb/>
錢二千及第後光學錢一千竊縁當監諸色舉人及第<lb/>
後多不於監司出給光學文抄及不納光學錢祇守選<lb/>
<pb n="KR2m0003_WYG_016-18b"/>
限年滿便赴南曹㕘選南曹近年磨勘選人並不收䜿<lb/>
監司光學文抄為憑請今後欲准往例應諸色舉人及<lb/>
第後並先於監司出給光學文抄並納光學錢等各有<lb/>
所業等第以備當監逐年公使奉勅宜准往例自今後<lb/>
凡補監生須令情願於監中修學則得給牒收補仍據所<lb/>
業次第逐年考試申奏如收補年深未聞藝業虚佔補<lb/>
牒不赴試期亦委監司具姓名申奏<lb/>
清泰三年五月勅國子監每歳舉人皆自四方來集不<lb/>
<pb n="KR2m0003_WYG_016-19a"/>
詢解送何辨是非其附監舉人並依去年八月一日勅<lb/>
須取本處文解如不及第者次年便許監司解送若初<lb/>
投名未曽本處取解者初舉落第後監司勿便收補其<lb/>
淮南江南黔蜀逺人不拘此例<lb/>
周顯徳元年十一月勅國子監所解送廣順三年已前<lb/>
監生人數宜令禮部貢院收納文解其今年内新收補<lb/>
監生並仰落下今後須是監中受業方得准令式收補<lb/>
近年有諸州府不得解舉人即投監請補<lb/>
<pb n="KR2m0003_WYG_016-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷十六<lb/>
</p>
<p>
</p>
  </div>
</body>
</text>
</TEI>
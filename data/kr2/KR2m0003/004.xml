<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷四</head> <lb/>
    <p>
<pb n="KR2m0003_WYG_004-1a"/>
欽定四庫全書<lb/>
　五代㑹要卷四<lb/>
　　　　　　　　　　　　　宋　王溥　撰<lb/>
　　縁祀裁製<lb/>
梁開平三年九月詔曰國之大事唯祀與戎須委元臣<lb/>
以專重務今後在京大小祀及諸色祠祭並委宰臣薛<lb/>
貽矩專判<lb/>
後唐同光三年三月十日祠部奏本朝舊儀太微宫每<lb/>
<pb n="KR2m0003_WYG_004-1b"/>
年五薦獻其南郊壇每年四祠祭吏部申奏請差中書<lb/>
門下攝太尉行事其太廟及諸郊壇並吏部差三品以<lb/>
上攝太尉行事從之至其年七月中書門下奏據尚書<lb/>
祠部状每年太微宫五薦獻南郊壇四祠祭並宰相攝太<lb/>
尉行事唯太廟時祭獨遣庶寮雖為舊規慮成闕禮臣<lb/>
等商量今後太廟祠祭亦望差宰臣行事從之<lb/>
三年十二<hi>一作一</hi>月禮儀使奏伏准禮經䘮三年不祭惟天地<lb/>
鬼神社稷為越紼行事此古制也爰自漢文益尊神器<lb/>
<pb n="KR2m0003_WYG_004-2a"/>
徇至公絶私之義行以日易月之制事乆相沿禮從順<lb/>
變今園陵已畢祥練既除宗廟不可以乏享神祇不可<lb/>
以廢祀宜從禮意式展孝思伏請自正簡太后升祔禮<lb/>
畢應宗廟使樂及群祀並准舊施行從之<lb/>
天成四年九月太常寺奏伏見大祠則差宰臣行事中祠<lb/>
則差諸寺卿監小祠則差太祝奉禮今後凡小祠請差<lb/>
五品官行事從之<lb/>
其年十月二十七日中書門下奏太微宫太廟南郊壇<lb/>
<pb n="KR2m0003_WYG_004-2b"/>
宰臣行事宿齋百官皆入伏以奉命行事精誠宿齋<lb/>
既徧見於朝官不渉處於祠祭今後宰臣行事文武兩<lb/>
班望令並不得到宿齋處者勑宜依其年十二月中書<lb/>
門下奏今後宰臣致齋内請不押班不知印不赴内殿<lb/>
起居或遇國忌應行事官受誓戒後並宜不赴行香并<lb/>
不奏覆刑殺公事及大祠致齋内請不開宴從之<lb/>
長興二年五月尚書左丞崔居儉奏大祠中祠差官行<lb/>
事皇帝雖不與祭其日亦不視朝伏見車駕其日或出<lb/>
<pb n="KR2m0003_WYG_004-3a"/>
於禮不便今後請每遇大祠中祠車駕不出從之<lb/>
四年二月太常博士路航奏比來小祠已上公卿皆著<lb/>
祭服行事近日惟郊廟太微宫具祭服五郊迎氣日月<lb/>
諸祠並祇常服行事兼本司執事人等皆著隨身衣装<lb/>
狼籍鞋屨便隨公卿升降於壇墠按祠部令中祠已上<lb/>
應齋郎等升壇行事者並入給㓗服事畢収納今後中<lb/>
祠已上公卿請具祭服行事執事升壇人並著履具緋<lb/>
衣幘子又臣檢禮閣新儀太微宫請卯時行事近年依<lb/>
<pb n="KR2m0003_WYG_004-3b"/>
諸郊廟例五更行事今後請依舊以卯時從之<lb/>
清泰元年五月中書門下奏據太常禮院申明宗今月<lb/>
二十日祔廟太尉合差宰臣攝行現縁在假李愚十八<lb/>
日私忌在致齋内今劉昫又奏見判三司事煩請免祠<lb/>
事今與禮官叅酌諸私忌日遇大朝會入閣宣召尚赴<lb/>
朝叅今祔享事大忌日屬私致齋日請比大朝㑹宣召<lb/>
例差李愚行事從之<lb/>
晉天福七年十一日𠡠天地宗廟社稷及諸祠事等訪<lb/>
<pb n="KR2m0003_WYG_004-4a"/>
問自前所司承祀多不精㓗宜令三司預支一年諸司<lb/>
合請祠祭禮料物色等於太廟置庫仍差宗正丞石載<lb/>
仁專主掌監察御史宋彦昇監庫兼差供奉官陳審璘<lb/>
往洛京於太廟内稳便處修盖庫屋五間俟畢日催促<lb/>
所支物色監送入庫交収訖取収領文状歸閣毎有祠<lb/>
祭諸司合請禮料至時委監庫御史宋彦昇宗正丞石<lb/>
載仁旋令給付其大祠中祠兼令監察祭使檢㸃饌造<lb/>
小祠即令行事官檢㸃如致慢易本司當准格科罪其<lb/>
<pb n="KR2m0003_WYG_004-4b"/>
祭器未有者修製已有者更仰雅飾<lb/>
開運三年六月西京留司監祭使奏以祠祭所定行事<lb/>
官臨日或遇疾病或奉詔赴闕留司稟𠡠已遲乞以留<lb/>
司吏部郎中一人主判有缺便依次第定名庶無缺事<lb/>
從之<lb/>
周廣順三年九月南郊禮儀使奏郊廟祝文按禮例云<lb/>
方者文字皆書於册唐初悉用祝版惟陵廟用玉冊𤣥<lb/>
宗朝祭郊廟用玉為册徳宗朝博士陸淳議准禮用祝<lb/>
<pb n="KR2m0003_WYG_004-5a"/>
版祭祀訖燔之乃從其議正元七<hi>一作六</hi>年親祭又用竹冊今<lb/>
詳酌禮例用竹版為宜從之<lb/>
顯徳五年閏七月一日御史䑓奏見行事件諸司寺監<lb/>
逐季請到祠祭禮料幣帛脚錢等於宗正寺監祭使與<lb/>
本寺官同掌候至日供應<lb/>
逐季所祭享郊壇祠廟並是禮部差官具名銜牒報監<lb/>
祭使大祠前七日赴尚書省受誓戒如其日有官不到<lb/>
具名銜中奏申堂前三日致齋前二日請道引赴祠所<lb/>
<pb n="KR2m0003_WYG_004-5b"/>
中祠不受誓戒前二日致齋前一日請道引赴祠所小祠<lb/>
不受誓戒候吏部牒到獻官名銜監察使檢㸃封記印<lb/>
禮料并諸司祇應人等發牒差驅使官管押赴所交割<lb/>
逐祠祭諸司赴郊壇等至午時與公卿行事官立班<lb/>
告㓗省牲㸃饌畢給付大官令監厨造饌至來日五更<lb/>
於壇所食饌畢行事㸃檢有食饌祭器不精應奉有缺<lb/>
其本司人吏量罪責罸郊壇太廟宰臣攝太尉行事至<lb/>
受誓戒及赴祠廟日監祭使具録公卿行事官名御申<lb/>
<pb n="KR2m0003_WYG_004-6a"/>
　班状<lb/>
應行事官未受誓戒前牒陳有故請假並是吏部别差<lb/>
官行事如受誓戒後及致齋之内有官陳牒有故請假<lb/>
監祭使差次官通攝行事祠齋前一日本寺按閲申堂<lb/>
如至行事日音律樂官祇應前却監祭使量罪區分太<lb/>
廟夹室行祫享之禮所差行事公卿等並聼别𠡠指揮<lb/>
諸祠祭有同日享祀監　祭使具状申御史中丞請差<lb/>
官祀若是無官可差監祭使牒太常博士通攝如缺太<lb/>
<pb n="KR2m0003_WYG_004-6b"/>
常博士監祭使通攝<lb/>
祠祭行事公卿官員職掌等每至冬寒請柴炭太常禮<lb/>
院差禮生請給監祭使監散<lb/>
　　親謁陵<lb/>
後唐末帝清泰三年九月車駕將北幸太常博士段顒奏<lb/>
河陽路當徽陵今車駕經由合親朝謁於是至陵所朝<lb/>
拜<lb/>
周世宗顯徳元年六月車駕征太原回親拜嵩陵望陵<lb/>
<pb n="KR2m0003_WYG_004-7a"/>
號慟至陵所俯伏哀泣感於左右再拜訖祭奠而退賜<lb/>
奉陵将吏及近郊人户帛有差<lb/>
　　公卿巡陵<lb/>
後唐清泰二年正月宗正寺奏北京永興長寕建極三<lb/>
陵應州遂衍奕三陵准曹州温陵例下本州府官朝拜<lb/>
雍坤和徽四陵太常宗正卿朝拜從之<lb/>
晉開運三年七月中書門下奏太常禮院状得宗正寺<lb/>
牒今年八月擇日朝拜諸陵今太卜署擇用八月十二<lb/>
<pb n="KR2m0003_WYG_004-7b"/>
日庚午告北京義恵康昌四陵准天福二年七月𠡠宜<lb/>
就昌陵都朝拜其朝拜官以本府上佐官等行事禮料<lb/>
亦准上供備<lb/>
　　皇后陵<lb/>
後唐同光三年十月正簡皇太后葬於坤陵初上欲祔<lb/>
於代州太祖園陵中書門下奏議曰伏以人君以四海<lb/>
為家不當其南北洛陽是帝王之宅四時朝拜理須便<lb/>
近不能逺幸代州今漢朝諸陵皆近秦雍國朝陵寢布<lb/>
<pb n="KR2m0003_WYG_004-8a"/>
列京畿後魏文帝自代遷洛後之園陵皆在河南兼𠡠<lb/>
應勲臣之家不許北𦵏今魏氏諸陵尚在京畿祔𦵏代<lb/>
州理未為允從之<lb/>
　　雜録<lb/>
後唐二年三月以尚書工部郎中李途為長安兩路檢<lb/>
視諸陵使其年五月二十四日𠡠宗正寺嚴切指揮諸<lb/>
陵臺令丞不得輒令影占人户其諸陵舊制合破巡人<lb/>
仍仰酌量額定數目自本州縣於中等人户内差遣交<lb/>
<pb n="KR2m0003_WYG_004-8b"/>
付陵所切不得自招影占人户攪擾鄉村致妨縣司差<lb/>
遣色役便仰密具本官姓名申奏當行朝典仍具條約<lb/>
曉示諸陵臺及本州縣訖聞奏其年八月中書門下奏<lb/>
諸陵臺令丞並請停廢以本縣令兼知陵臺事從之<lb/>
二年六月𠡠闗内諸陵頃因䘮亂例遭穿廢多未掩修<lb/>
其下宫殿宇法物等各令奉陵州縣府據所管陵園修<lb/>
製仍四時各依例薦享逐陵各差近陵百姓二十戸放<lb/>
雜差役充陵户以備洒掃其壽陵等一十陵亦一例修<lb/>
<pb n="KR2m0003_WYG_004-9a"/>
掩量差陵户仍授尚書工部郎中李途京兆少尹充奉<lb/>
修諸陵使<lb/>
廣順元年五月宗正寺奏准故事諸陵有令丞各一員<lb/>
近令丞不置便委本縣令兼之今縁河南洛陽是京邑<lb/>
恐兼令丞不便伏候勅㫖勅特置令丞各一員周廣順元<lb/>
年正月敕文唐荘宗明宗晉髙祖宜各置守陵十户以<lb/>
近陵人户充<lb/>
　　忌日<lb/>
<pb n="KR2m0003_WYG_004-9b"/>
後唐天成三年又八月九日𠡠尚書工部郎中蕭愿奏<lb/>
每遇宗廟不樂之辰宰臣到寺百官立班是日降使賜<lb/>
香准案禁樂㫁屠止刑罸者帝忌后忌之辰舊制皆有<lb/>
齋㑹葢由追逺以表奉先多難已來此事乆廢今後毎<lb/>
遇大忌宜設僧道齋一百人列聖忌日齋僧道共五十<lb/>
人忌日既不視朝固難舉樂所奏止刑罸㫁屠宰宜依<lb/>
兼河南府向來送酒宰臣自此止絶天下州府至國忌<lb/>
日並令不舉樂止刑罸㫁屠宰餘且依舊<lb/>
<pb n="KR2m0003_WYG_004-10a"/>
四年十二月中書門下奏今後大忌前一日請不坐朝<lb/>
從之<lb/>
晉天福五年正月御史中丞竇正固奏每遇國忌行香<lb/>
宰臣跪爐僧人表讃文武百官儼然列坐今後伏請<lb/>
宰臣跪爐百官依常位立班從之仍令行香之後齋僧<lb/>
一百人永為定制<lb/>
　　諱<lb/>
後唐天成元年六月十二日𠡠朕聞古者酌禮以製名<lb/>
<pb n="KR2m0003_WYG_004-10b"/>
懼廢於物取其難犯而易避貴便於時况徴在二名抑<lb/>
有前例恭以太宗皇帝自登寳位不改舊稱時則臣有<lb/>
世南官以民部靡聞曲避止禁連呼朕以𦕈躬托於人<lb/>
上冀遵聖範非敢有廢文書内所有二字但不連稱並<lb/>
不得迴避如是臣下之名不欲與君親同字者任自更<lb/>
改務從所便庶體予懐<lb/>
三年正月詔曰本朝列聖及親追四廟諱近日章奏偏<lb/>
傍文字皆闕㸃畫凡當出諱止避正呼若廻避於偏傍則<lb/>
<pb n="KR2m0003_WYG_004-11a"/>
虧缺於文字宜從朴素庻便公私此後凡廟諱但避正<lb/>
文其偏傍文字不得減少㸃畫<lb/>
其年八月詔曰凡有姓犯廟諱者改以本望為姓<lb/>
清泰二年五月中書門下奏御名上一字與諸王相連<lb/>
按太宗𤣥宗朝故事人臣諸王合避相連字改從單名<lb/>
從之<lb/>
晉天福三年二月中書門下奏禮經云禮不諱嫌名二名<lb/>
不偏諱注云嫌名謂聲音相近若禹與雨丘與蓲也二<lb/>
<pb n="KR2m0003_WYG_004-11b"/>
名不偏諱孔子之母名徴在言在不稱徴言徴不稱在<lb/>
此古禮也唐太宗𤣥宗二名皆諱人姓與國音聲相近<lb/>
是嫌名者亦改姓氏與古禮有異若廟諱平聲字即不<lb/>
諱餘例若諱側字即不諱平聲所諱字正文乃偏傍皆<lb/>
闕㸃畫望令依令式施行𠡠朝廷之制今古相沿道在<lb/>
人𢎞禮非天降况以方開厯數䖍奉祖宗雖逾孔子之<lb/>
文爽周公之訓冀崇孝行永載簡編所為二名及嫌名<lb/>
事依唐朝施行<lb/>
<pb n="KR2m0003_WYG_004-12a"/>
　　冊命<lb/>
梁開平元年八月𠡠朝廷之儀封冊為重用報勲烈以<lb/>
隆恩榮固令親式況舊章乆缺自我復行今後每冊封<lb/>
大臣宜令有司備臨軒之禮<lb/>
後唐同光二年三月太常禮院奏准制尚書令秦王李<lb/>
茂正備禮冊命檢詳舊儀無不帯節度使封冊之命宜<lb/>
准故襄州節度使趙匡凝封楚國例施行秦王受冊自<lb/>
備革輅一乘載冊犢車一乘并本品鹵簿鼔吹如儀從<lb/>
<pb n="KR2m0003_WYG_004-12b"/>
之<lb/>
三年六月太常禮院奏吳越國王錢鏐將行冊命按禮<lb/>
文合用竹簡𠡠宜令有司修製玉冊俾稱元勲<hi>議者以玉冊帝</hi>
<hi>王所用不合假令人臣葢當樞密院承㫖叚迴受錢鏐之賂曲遂其請樞密使郭崇韜不詳典禮故也</hi>
天成三年十一月十八日中書奏舊制凢降冊命至尊<lb/>
臨軒伏自陛下纂襲繼有崇封但申節度之儀尚缺臨<lb/>
軒之禮今後或冊封請御正衙雖勞萬乘之尊冀重九<lb/>
天之命如此則行之時禮備受之者感深寧惟轉耀於<lb/>
<pb n="KR2m0003_WYG_004-13a"/>
皇猷亦永標於青史<lb/>
清泰元年六月中書門下奏據太常禮院申冊拜王公<lb/>
如在京城所司備鹵簿車輅法物皇帝臨軒行冊禮如<lb/>
在外鎮正衙命使押冊赴本道行禮車輅法物故事不<lb/>
出都城禮無明文今奉制命幽州趙徳鈞封北平王青<lb/>
州房知温封東平王皆備禮冊命其合用車輅法物在<lb/>
兵部太常太僕寺請載往本州行禮後送納本司從之<lb/>
　　舉人自代<lb/>
<pb n="KR2m0003_WYG_004-13b"/>
後唐清泰元年正月尚書吏部員外郎劉匡鼎奏臣伏<lb/>
覩建中元年正月𠡠中外文武臣寮授官上任後三日<lb/>
舉一人自代事下中書如除用選人所薦多者擬議多<lb/>
事已來此勑乆廢今後重乞舉行從之<lb/>
漢乾祐元年正月赦節文應内外常叅官宜准唐建中<lb/>
故事上任後三日表舉一人自代<lb/>
後唐天成二年六月户部尚書李麟奏應昇朝官四品<lb/>
以上各許薦令録兩人五品六品官各許薦簿尉兩人<lb/>
<pb n="KR2m0003_WYG_004-14a"/>
勅所舉人除官後仍於官告内坐舉官姓名赴任之後<lb/>
或有不公連坐舉主兼三品以上有舊諳行止堪充两<lb/>
使判官者各具才業上聞<lb/>
周顯徳二年正月二十一日御札應在朝文資官翰林<lb/>
學士兩省官内有曽歴藩郡賓職州縣官者宜各舉堪<lb/>
為令錄者一人務在強明清慎公平勤恪其中有已曽<lb/>
任令錄亦許稱舉並當擢用不拘選限資序雖姻族近<lb/>
親亦無妨嫌祇湏舉状内具言除官之日仍署舉主姓<lb/>
<pb n="KR2m0003_WYG_004-14b"/>
名若在官貪濁不公懦弱不治職業廢缺處斷乖違並<lb/>
量事状輕重連坐仍令御史臺催提本官旋具奏聞限<lb/>
兩月舉状齊足如出使在外者侯逥日准此指揮<lb/>
四年六月𠡠應在朝文資官各令再舉一人堪充令錄<lb/>
及兩使防禦團練軍事判官者自前或因公過微有殿<lb/>
犯者亦許稱舉餘准顯徳二年正月二十一日御札處<lb/>
分其年八月詔應在朝上将軍統軍大将率府副率等<lb/>
宜令各舉有武勇膽力騎射趫㨗堪為軍職者三<lb/>
<pb n="KR2m0003_WYG_004-15a"/>
仍具年嵗及歴職去處聞奏如已在禁軍者不在稱舉<lb/>
候舉到日並當比試騎射㸔騐人材雖是姻親亦宜公<lb/>
舉但如状内具言如應任用之後不副所舉即量事状<lb/>
輕重坐舉主<lb/>
五年五月詔在朝文資官各令再舉堪為幕職令錄者<lb/>
一人所舉幕職州縣官罷任後便與除官仍並許赴闕<lb/>
　　皇太子親王見三師禮<lb/>
後唐長興四年七月二日太常寺奏奉𠡠詳定太子親<lb/>
<pb n="KR2m0003_WYG_004-15b"/>
王見師傅禮如左<lb/>
一准開元禮皇太子與師傅保相見前一日尉衛設次<lb/>
於宫門外道西南向伶官展軒懸於庭其日諸衛所部<lb/>
屯門列仗典謁設師傅保位於西階之西東向三少位次<lb/>
之少退俱東向北上師傅保及三少至宫門通事舍人<lb/>
引師傅保就次左庶子奏中嚴伶官帥工人入就位通<lb/>
事舍人引師傅保及三少立于正殿門西差退俱東向<lb/>
左庶子奏外辦皇太子著從省服以出侍衛如常承和<lb/>
<pb n="KR2m0003_WYG_004-16a"/>
樂作至東階下西向立樂止通事舍人引師傅保及三少樂<lb/>
作就位樂止皇太子再拜師傅以下答拜<hi>若三少見時則三少先拜</hi>通事舍人引<lb/>
師傅以下出樂作出門樂止左庶子跪奏稱臣某言禮畢<lb/>
一又准禮閣新儀皇太子受冊後前二日尚舍設次于<lb/>
崇明門外南向又設師傅保中書門下文武百官東西<lb/>
相向以北為上宫臣及皇親陪其後次左庶子奏外備<lb/>
中官褰簾皇太子常服出次南向立侍如常儀次中書<lb/>
門下就北向位冄拜訖禮官賛皇太子再拜訖中書門<lb/>
<pb n="KR2m0003_WYG_004-16b"/>
下班首一人前進賀訖復位再拜皇太子荅賀訖又再<lb/>
拜皇太子揖中書門下訖相次退通事舍人禮官賛皇<lb/>
太子再拜師傅等少避位訖師傅為班首者一人進賀<lb/>
訖復位再拜皇太子荅賀訖又再拜皇太子揖師傅退<lb/>
出内侍奉引皇太子就座南向座訖通事舍人引文武<lb/>
宫臣三品以下入就北向重行異位立定奉禮曰再拜<lb/>
訖左庶子一人進跪奏具官臣某等言賀訖復位皆再拜<lb/>
各分班東西序立奉禮曰再拜在位官皆再拜訖左庶<lb/>
<pb n="KR2m0003_WYG_004-17a"/>
子少前跪奏具官臣某言禮畢近侍垂簾皇太子降座<lb/>
宫臣侍衛仗散如儀<lb/>
一准㑹要貞觀十七年上謂房𤣥齡曰太子三師以徳<lb/>
導人者也若師禮卑則太子無所取則於是詔令撰三<lb/>
師儀注太子出殿門迎先拜三師三師荅拜毎門讓三<lb/>
師坐太子乃坐與三師書前名惶恐後名惶恐再拜右<lb/>
據太常禮院状謹檢開元故事禮閣新儀及㑹要分析<lb/>
如前其師傅見親王不同皇太子見師傅臣請師傅親<lb/>
<pb n="KR2m0003_WYG_004-17b"/>
王對拜揖各退奉𠡠宜依<lb/>
　　鄉飲<lb/>
後唐清泰二年九月中書門下帖太常以長興三年𠡠<lb/>
諸舉人常年薦送先令行鄉飲酒之禮宜令太常草定<lb/>
儀注頒下諸州預前肄習解送舉人之時便行此禮其<lb/>
儀速具奏聞<hi>初長興中宰臣李愚好古奏行此禮累年不暇至是愚復奏及觀禮官所定無緒禮</hi>
<hi>官孫知訓以古禮無次序不可施行博士或言梁朝時青州曽行一度遂令青州訪舊簿書以聞竟不能行</hi>
　　講武<lb/>
<pb n="KR2m0003_WYG_004-18a"/>
梁開平元年十月駕幸䌓䑓講武至二年七月改為講<lb/>
武䑓<hi>按地理誌夲西漢梁孝王所築謂之吹臺其後有䌓氏居其側故里人呼之䌓臺</hi>
　　牋表例<lb/>
後唐同光二年八月𠡠四京并諸道州府及京百司應<lb/>
申奏諸色公事奏状等先曽指揮並須實封斜角其常<lb/>
呈奏狀於斜封上明題所為公事或干軍機言不題事<lb/>
直至御前開封進呈事宜指揮四京及諸道令散下管<lb/>
内諸州依元宣㫖處分其在京百司仍令御史臺各錄<lb/>
<pb n="KR2m0003_WYG_004-18b"/>
𠡠文曉告<lb/>
天成元年七月勑三京諸道節度團練使防禦使刺使史<lb/>
文武將吏州縣職員皆進月旦起居表其四孟月旦並<lb/>
可止絶<lb/>
三年七月二十一日𠡠今後天下諸州刺史及係屬節<lb/>
鎮團練防禦使除應聖節冬至端午外謝上及每月起<lb/>
居慶賀章表並付本道封進其餘公事准往例節度觀<lb/>
察使謄覆奏聞<lb/>
<pb n="KR2m0003_WYG_004-19a"/>
長興元年五月太常禮院奏皇后今月十四日受冊准<lb/>
舊儀外命婦並合赴皇后受冊正殿門外就次俟受冊<lb/>
訖司賔引入就位奉賀今未有命婦院請准例上表賀<lb/>
中書門下奏其諸道節度使上表賀皇帝其在朝外命<lb/>
婦所上皇后表章進呈訖不下令報荅自此不更進表<lb/>
皇子妻駙馬公主及近密親舊或有慶賀及進起居章<lb/>
表内中委人主掌進呈後祇宣示來使並不下令從之<lb/>
其月太常禮院奏按儀制令百官上疏於皇后曰皇后<lb/>
<pb n="KR2m0003_WYG_004-19b"/>
殿下中外臣寮外命婦慶賀祇呼殿下不言皇后中書<lb/>
覆奏據太常禮院状若祇呼殿下恐未合宜至如舊制<lb/>
皇太子亦呼殿下若無分别何顯尊卑凡上皇后章表<lb/>
請呼皇后殿下若不形文字尋常並呼皇后從之<lb/>
二年五月樞密院條疏諸道報軍機表狀於斜封上不<lb/>
得言為何事宜二字<lb/>
晉天福二年十月中書門下奏按禮閣新儀正元二年<lb/>
十月七日御史臺奏每月慶賀及諸上表並合上公行<lb/>
<pb n="KR2m0003_WYG_004-20a"/>
之制可今後凢有謝賀上表望並准一元勅上公行之<lb/>
如三公闕令僕已下行之中書門下别貢表章從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0003_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷四<lb/>
</p>
<p>
</p>
  </div>
</body>
</text>
</TEI>
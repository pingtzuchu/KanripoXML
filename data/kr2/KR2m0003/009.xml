<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷九</head> <lb/>
    <p>
<pb n="KR2m0003_WYG_009-1a"/>
欽定四庫全書<lb/>
　五代㑹要卷九<lb/>
　　　　　　　　　　　　　宋　王溥　撰<lb/>
　　喪𦵏下<lb/>
後唐長興二年十二月二十六日御史臺奏先奉勅前<lb/>
守亳州譙縣主簿盧茂謙進䇿内已事竊見京城内偶<lb/>
遭凶喪者身不居於爵祿𦵏有碍於條疏須使鼈甲車<lb/>
殯送者事雖該於徃制勅已著於前文或值炎鬱所拘<lb/>
<pb n="KR2m0003_WYG_009-1b"/>
偶緣留駐利便須期於時日貧窮旋俟於告投停日既<lb/>
多塋園又遠伏乞特付所司别令詳定權免鱉甲車送<lb/>
𦵏者奉勅送𦵏之儀雖防越制令文之設亦許便時其<lb/>
或候歴炎天喪從遠日停㽞既乆遷送有期車中便苦<lb/>
於撼揺陌上可量於凶穢人情所病物議僉同宜在酌<lb/>
中庶成惻隱應喪𦵏自五品以下至庶人自春夏秋宜<lb/>
並許第等置轝其餘儀或一切仍舊兼喪車亦不全廢<lb/>
如要令陳於室轝之前其轝大小制度及結絡遮蔽所<lb/>
<pb n="KR2m0003_WYG_009-2a"/>
使匹帛顔色並擎舁人數次第仍令御史臺詳核據品<lb/>
秩等級士庶髙低各定規制施行兼定城内舊制比無<lb/>
居人近日許人户逐便居止或有喪死旋須遷送其出<lb/>
時並舁遣次第亦可穩便制置務在得宜者今臺司准<lb/>
勅追到兩市𦵏作行人白望李温等四十七人責得狀<lb/>
稱一件於梁開平年中應京城海例不以髙例及庶人<lb/>
使錦繡車轝並是行人自將狀於臺廵判押一件於同光<lb/>
三年中有勅著斷錦繡祗使常式素車轝其轝稍有力<lb/>
<pb n="KR2m0003_WYG_009-2b"/>
百姓之家十二人至八人䰟車虛喪車小轝子不定人<lb/>
數或是貧下四人至兩人廽使素紫白絹帶額遮幛轝<lb/>
上使白粉楴木珠節子上使白絲其引䰟車小轝子使<lb/>
結麻網幕後至天成三年中有勅條流庶人斷使轝祗<lb/>
令别制造鱉甲車載亦是紫曲素物至今令内見使者<lb/>
今臺司按𦵏作行人李温等通到狀并於令内及天成<lb/>
四年六月勅内詳穩便喪置定例五品至八品升朝官<lb/>
六品至九品不升朝官等及庶人喪𦵏儀制謹具逐件<lb/>
<pb n="KR2m0003_WYG_009-3a"/>
如後<lb/>
五品至六品升朝官使二十人舁轝車竿髙七尺長一丈<lb/>
三尺濶五尺以白絹全幅爲幃額婦人以紫絹爲帶額<lb/>
並畫雲氣周廽遮蔽上安白粉掃木珠節子二十道䰟<lb/>
車一小香轝子一並使結麻網幕魌頭車一輓歌八人<lb/>
練布深衣披引鐸翣各一不得着錦繡明器三十事四<lb/>
神十二時在内四神不得過一尺餘不得過七寸園宅<lb/>
一方三尺其明器物不得以金銀毛髪裝飾共置八轝<lb/>
<pb n="KR2m0003_WYG_009-3b"/>
内許兩箇纑蘿已上並不得使結絡錦繡裝飾如事力<lb/>
不辦任自取便<lb/>
七品至八品升朝官使一十六人舁轝車竿髙七尺長<lb/>
一丈三尺濶五尺以白絹全幅爲帶額婦人以紫絹全<lb/>
幅爲帶額周廽遮蔽上安白粉掃木珠節子二十道䰟<lb/>
車香轝子各一並使結麻網幕魌頭車一明器二十事<lb/>
以木爲之四神十二時在内四神不得過一尺餘不得<lb/>
過七寸及不得使金銀鏤雕帖毛髪裝飾園宅一方二<lb/>
<pb n="KR2m0003_WYG_009-4a"/>
尺五寸共置六舁輓歌一十六人練衣深衣披引鐸翣<lb/>
各一已上並不得著錦繡結絡裝飾如事力不辦任從<lb/>
所便六品至九品不升朝官使一十二人舁轝車竿髙<lb/>
六尺長一丈一尺濶四尺以白絹全幅爲帶額婦人以<lb/>
紫絹爲帶額周廽遮蔽上安白粉掃木爲珠節子一十<lb/>
六道䰟車一香轝子一並使麻網幕明器以一十五事<lb/>
並不得過七寸以木爲之並不得使金銀雕鏤帖毛髪<lb/>
裝飾共置五轝輓歌四人練布深衣鐸翣各一不得著<lb/>
<pb n="KR2m0003_WYG_009-4b"/>
錦繡及别有結絡裝飾如事力不辦任自取便檢校兼<lb/>
試官並依此例庶人使八人舁轝車竿髙五尺五寸長<lb/>
一丈濶四尺男子以白絹半幅爲帶額婦人以紫絹半<lb/>
幅爲帶額周廽遮蔽䰟車一香轝子一使結麻網幕明<lb/>
器一十四事以木爲之不得過五寸共置五轝車不得<lb/>
使紗籠金銀帖毛髪裝飾除此外已上不得使結絡錦<lb/>
繡等物色如人户事力不辦八人以上任自取便其喪<lb/>
轝車已准勅不全廢任陳靈轝之前者已上每有喪𦵏<lb/>
<pb n="KR2m0003_WYG_009-5a"/>
行人具所供行李單狀申知臺廵不使别給判狀如所<lb/>
供賃不依狀内及踰越制度仍委兩廵御史勅驅使官<lb/>
與金吾司并門司所由同知覺察如有違犯追勘行人<lb/>
請依天成二年六月三十日勅文行人徒二年喪𦵏之<lb/>
家即不問罪者<lb/>
皇城之内近已降勅命指揮每有喪𦵏以色服盖身出<lb/>
城外任自隨便如廽來不得立引䰟幡子却著孝衣入<lb/>
皇城内者今請再降勅命指揮皇城内此後每有人户<lb/>
<pb n="KR2m0003_WYG_009-5b"/>
喪𦵏令至晩静後取便出門不得取内外諸色趨朝官<lb/>
右謹具定到五品至八品升朝官六品至九品不升朝<lb/>
官及檢校兼試官并庶人喪𦵏儀制如右奉勅宜依四<lb/>
年三月二十五日御史中丞龍敏奏京城士庶喪𦵏近<lb/>
有起請條流臣等参詳恐未允當伏見天成二年勅内<lb/>
品節分明凡有喪𦵏行人須凜定規據其官秩髙卑合<lb/>
使人數物色先經本廵使判狀自後别有更改不令廵<lb/>
使判狀祗遣行人具其則例申臺廵今欲却勒行人依<lb/>
<pb n="KR2m0003_WYG_009-6a"/>
舊先經兩巡使判狀其品秩物色定制不得輒違别欲<lb/>
指揮行人於喪𦵏之家除已得本分工價錢外保無内<lb/>
邀准乞覔文狀送到臺廵如有改違必加懲責勅從之<lb/>
廣順元年三月勅今後藩侯帶平章事以上薨謝者差<lb/>
官撰神道碑文宣示未帶平章事及刺史准令式合立<lb/>
碑者其文任自製撰不在奏聞限<hi>以故忠武軍節度使孟額男道右上章乞</hi>
<hi>立其文碑故有是勅</hi>
清泰二年十月中書門下奏奉長興二年四月五日勅<lb/>
<pb n="KR2m0003_WYG_009-6b"/>
朝臣居喪終制委御史臺具名申奏諸道幕府職事除<lb/>
喪後宜行恩命州縣官纔使授官及到任一考前丁憂<lb/>
服闋並與除授依常定格自有節文應州縣官　新授<lb/>
及到任一考後丁憂服闋准格取文解南曹磨勘申中<lb/>
書門下當與除授不得經堂陳狀從之<lb/>
周廣順三年十一月勅應内外文武臣寮幕職州縣官<lb/>
舉選人等今後有父母亡殁未經遷𦵏其主家之長不<lb/>
得輒求仕進所由司亦不得申舉解送如是卑㓜在下<lb/>
<pb n="KR2m0003_WYG_009-7a"/>
者不在此限其合赴舉選者或是𦵏事禮畢或是卑㓜<lb/>
在下勒於所納家狀内具言不得調冒宜令御史臺廵<lb/>
及逐處長吏本司長官所由司覺察糾舉犯者必行典<lb/>
法如是不切覺察縱任進冒罪在糾舉之司其中有兵<lb/>
革阻縮或是朝廷特恩除拜起復追徴及内外管軍職<lb/>
員並不拘此例所有勅前現任職官及今年舉選人不<lb/>
在糾舉之限<lb/>
　　奪情<lb/>
<pb n="KR2m0003_WYG_009-7b"/>
後唐應順元年閏正月十六日勅凡在苴麻並須終制<lb/>
比緣金革遂有奪情示以移忠藉其陳力其内諸司使<lb/>
副帶西班正官者宜候過卒哭起復授官不帶正官者<lb/>
及供奉官殿直承㫖等宜過卒哭休日赴職其有帶承<lb/>
班官者祗以檢校官充職服闋日加授前職<lb/>
　　定格令<lb/>
梁開平三年十月勅太常卿李燕御史司憲肅頃中書<lb/>
舎人張衮尚書户部侍郎崔沂大理寺卿王鄯尚書刑<lb/>
<pb n="KR2m0003_WYG_009-8a"/>
部郎中崔誥共删定律令格式至四年十二月中書門<lb/>
下奏新刪定令三十卷式二十卷格一十卷律并目錄<lb/>
一十三卷律疏三十卷共一百三卷請目爲大梁新定<lb/>
格式律令頒下施行從之<lb/>
後唐同光三年六月刑部尚書盧質上新集同光刑律<lb/>
統類十三卷天成元年九月二十八日御史大夫李琪<lb/>
奏奉八月二十八日勅以大理寺所奏管見四部法書<lb/>
内有開元格一卷開成格一十一卷故大理卿楊遘所<lb/>
<pb n="KR2m0003_WYG_009-8b"/>
奏行僞梁格并目錄一十一卷與開成格㣲有舛誤未<lb/>
審祗依楊遘先奏施行為復别頒聖㫖令臣等重加商<lb/>
較刋定奏聞者今莫若廢僞梁之新格行本朝之舊章<lb/>
遵而守之違者抵罪至其年十月二十一日御史臺刑<lb/>
部大理寺奏奉九月二十八日勅宜依李琪所奏廢僞梁<lb/>
格施行本朝格令者伏詳勅命未該律令伏以開元朝<lb/>
與開成隔越七帝年代既深法制多異且有重輕律旡<lb/>
二等若將兩朝格文並行伏慮重叠舛誤况法者天下之<lb/>
<pb n="KR2m0003_WYG_009-9a"/>
大理非一人之法天下之法也故爲一代不變之制又<lb/>
准勅立後格合破前格若將開元格與開成格並行實<lb/>
難檢舉又有太和格五十二卷刑法要録一十卷格式<lb/>
律令事類四十卷大中刑法格後勅六十卷共一百六<lb/>
十一卷乆不檢舉伏請定其予奪奉勅宜令御史臺刑<lb/>
部大理寺同詳定一件格施行者今集衆商量開元格<lb/>
多定條流公事開成格闗於刑獄今欲且使開成格從<lb/>
之<lb/>
<pb n="KR2m0003_WYG_009-9b"/>
長興四年六月勅御史中丞龍敏給事中張鵬中書舎<lb/>
人盧道尚書刑部侍郎任贊大理卿李延範等詳定<lb/>
大中統類<lb/>
清泰二年四月御史中丞盧撰等進清泰元年以前十<lb/>
一年内制勅可乆逺施行者凡三百九十四道編爲三<lb/>
十卷其不中選者各令本司封閉不得行用勅付御史<lb/>
臺頒行<lb/>
晉天福二<hi>一作三</hi>年六月中書門下奏伏覩天福元年十月勅<lb/>
<pb n="KR2m0003_WYG_009-10a"/>
節文唐明宗朝勅命法制仰所在遵行不得改易今諸<lb/>
司每有公事現執清泰元年十月十四日編勅施行稱<lb/>
明宗朝勅除編集外並已封鎖不行臣等商量望差官<lb/>
將編集及封鎖前後勅文並再詳定其經乆可行條件<lb/>
刪錄奏聞從之遂差左諫議大夫薛融秘書監丞呂琦尚<lb/>
書駕部員外郎知雜事劉皥尚書刑部郎中司徒詡大<lb/>
理正張仁瑑同参詳至四年七月薛融等上所詳定編<lb/>
勅三百六十八道分爲三<hi>一作一</hi>十一卷勅令有司刪錄與格<lb/>
<pb n="KR2m0003_WYG_009-10b"/>
式参用<lb/>
周廣順元年六月命侍御史盧億等以晉漢及國初事闗<lb/>
刑法勅條一十六件編爲二卷目爲大周續編勅<lb/>
顯徳四年五月二十四日中書門下奏准宣法書行用<lb/>
多時文意古質條目煩細使人難㑹兼前後勅格差謬<lb/>
重叠亦難詳究宜令中書門下並行删定務從簡要所<lb/>
貴天下易爲頒行者伏以刑法者御人之銜勒救弊之<lb/>
斧斤故鞭扑不可一日弛於家刑罰不可一日廢於國<lb/>
<pb n="KR2m0003_WYG_009-11a"/>
雖堯舜淳古之代亦不能舎此而致理矣命奏制書删<lb/>
律令之書求救弊之本經聖賢之損益爲今古之章程<lb/>
歴代以來謂之彛典朝廷之所行用者律一十二卷律<lb/>
疏三十卷式二十卷令三十卷開成格一十卷大中統<lb/>
類一十二卷及皇朝制勅等折獄定刑無出於此律令<lb/>
則文辭古質看覧者難以詳明格勅則條目煩多檢閲<lb/>
者或有疑誤加以邊逺之地貪猾之徒緣此爲奸寖以<lb/>
成弊方屬聖明之運宜申畫一之規所兾民不陷刑官<lb/>
<pb n="KR2m0003_WYG_009-11b"/>
知所守臣等商量望准聖㫖施行仍差侍御史知雜事<lb/>
張湜太子右庶子劇可乆殿中侍御史率汀職方郎中<lb/>
劉守中倉部郎中王營司封員外郎賈玼太常博士趙<lb/>
礪國子博士李光贊大理寺正蘓曉太子中允王伸等<lb/>
十人編集新律勒成簿帙律令之有難解者就文訓釋<lb/>
勅格之有煩雜者隨事删除止要諳理省文兼且直書<lb/>
易㑹其中有輕重未便當於古而不便於今矛盾相攻<lb/>
可於此而不可於彼盡宜改正無或牽拘候編集畢日委<lb/>
<pb n="KR2m0003_WYG_009-12a"/>
御史臺尚書省四品已上官及兩省五品已上官㕘詳<lb/>
可否送中書門下議定奏進取止從之至五年七月七<lb/>
日中書門下及兵部尚書張昭逺等奏所編集勒成一<lb/>
部别有目録凡二十一卷目之為大周刑統伏請頒行<lb/>
天下與律疏令式通行其刑罰法統類開成編勅等採<lb/>
掇既盡不在法司行使之限自來自宣令指揮公事三<lb/>
司臨時條法州縣見今施行不在編集之數應該京百<lb/>
司公事各有見行條件望令本司刪集送中書門下詳<lb/>
<pb n="KR2m0003_WYG_009-12b"/>
議奏聞者奉勅宜依<lb/>
　　議刑輕重<lb/>
後唐天成二年二月十五日御史臺刑部大理寺奏奉天成<lb/>
元年十二月一十日勅越訴之條本防虚妄須行懲㫁以<lb/>
絶效尤如或實抱深寃無門上訴其越訴律内不載杖數仍<lb/>
令大理寺别具奏聞者寺司准名例律諸㫁罪而無正條<lb/>
若或不經臺省何得復讐事在酌中理難執律其應出<lb/>
律者則舉重以明輕其應入罪者則舉輕以明重疏<lb/>
<pb n="KR2m0003_WYG_009-13a"/>
云斷罪而無條謂一部律内犯無罪名者准雜律不應<lb/>
得爲而爲者笞四十謂律令無條理不可爲者事理重<lb/>
者杖八十疏云雖犯輕重觸雜𢎞多金科玉條包羅難盡<lb/>
其有在律在令無有正條若不輕重相明無文可以比<lb/>
附臨時處斷量情爲罪庶補遺闕故立此條其情輕者<lb/>
笞四十理重者杖八十奉勅宜依<lb/>
其年七月洺州平恩縣百姓髙宏超其父暉爲鄉人王<lb/>
感所殺宏超挾刄殺感携其首自陳大理寺以故殺論<lb/>
<pb n="KR2m0003_WYG_009-13b"/>
尚書刑部員外郎李恩夢覆曰伏以挾刄殺人按律處<lb/>
死投獄自首降罪垂文髙宏超既遂報讐固不逃法戴<lb/>
天罔愧視死如歸歴代以來事多貸命長慶六年有康<lb/>
買得父憲爲力人張莅乘醉拉憲氣息將絶買得年十<lb/>
四以木鍤撃莅後三日致死勅㫖康買得尚在童年能<lb/>
知子道雖殺人當死而爲父可哀若從償命之科恐失<lb/>
度情之義宜减死罪處分又元和六年富平人梁悦殺<lb/>
父之仇投縣請罪勅㫖復仇殺人固有彞典以其伸寃<lb/>
<pb n="KR2m0003_WYG_009-14a"/>
請罪自詣公門發於天性本無求生寧失不經特宜减<lb/>
死方今明時有此孝子其髙宏超若使須歸極法實慮<lb/>
未契鴻慈奉勅忠孝之道乃治國之大柄典刑之要本<lb/>
誅惡之深文差若毫釐繫之理道昔紀信替主赴難尚<lb/>
青史之永刪今髙宏超爲父復仇即刑書之不尚人倫<lb/>
<hi>闕</hi>法網宜矜可減死一等<lb/>
長興二年四月大理寺劇可乆奏准開成格應盗賊須<lb/>
得本贓然後科罪如有推勘因而致死者以故殺論臣<lb/>
<pb n="KR2m0003_WYG_009-14b"/>
請起今以後若因而致死無故即請减一等别增病症<lb/>
而死者從辜限正賊减本罪五等中書門下復奏今後<lb/>
凡闗賊徒若推勘因而致死者有故以故殺論無故减<lb/>
一等如拷决因增疾患候騐分明如無他故雖辜内致<lb/>
死亦以减一等論從之至晉天福六年五月十五日尚<lb/>
書刑部員外郎李象奏據刑法統類節文云盗賊未見<lb/>
本贓推勘因而致死者有故者以故殺論其無故者减<lb/>
一等又云今後或有故者以故殺論或無故者其影跡<lb/>
<pb n="KR2m0003_WYG_009-15a"/>
顯然支証不謬堅持奸惡不招本情以此致死者减故<lb/>
殺罪三等其或妄被舉引終是平人以此致死者减故<lb/>
殺罪一等臣按上文云有故殺者以故殺論即此是矣<lb/>
其無故殺者亦坐减一等罪即恐未當假如官司或有<lb/>
判獄未見本情不可全不詰問託言有故者則是曽行<lb/>
拷掠及違令式或粗大勘捧強相抑壓以此致死者並<lb/>
屬有故無故者即是推勘之司不曾拷掠又不違法律<lb/>
亦不堅有抑壓此則並屬無故不坐罪假若有犯事人<lb/>
<pb n="KR2m0003_WYG_009-15b"/>
舊患病疾推勘之際卒暴身亡不可以坐推司减等之<lb/>
罪又據斷獄律云若依法使杖依數拷决而邂逅致死<lb/>
者勿論邂逅謂不期致死而死且彼言拷决尚許勿論<lb/>
此云無故却令坐罪事實相背理有未通請今後推勘<lb/>
之時致死者若實情無故請依邂逅勿論之義詳定院<lb/>
奏臣等参詳若違法拷掠即非關托故挾情以致其死<lb/>
但有情故者依故殺論若雖不依法拷掠即非托故挾<lb/>
情以致其死而無情故者請减故殺一等若本無情故<lb/>
<pb n="KR2m0003_WYG_009-16a"/>
又依法拷掠或未拷掠或依詰問未詰問及不抑壓因他<lb/>
故致死並屬邂逅勿論之罪從之<lb/>
晉天福三年八月大理寺奏左街韓延嗣爲百姓李延<lb/>
暉衝者本街使連喝不住毆撃致死准律鬪毆者原無<lb/>
殺心因相闘毆而殺人者依故殺人者斬其韓延嗣准律合斬准刑<lb/>
法統類節文絞刑决重杖一百處死勅法寺定刑比不<lb/>
因闘毆故傷人辜内死者以殺人論盖㣲相類且非本<lb/>
條罪有可疑法當在宥徒二年半刺面馳華州發運務<lb/>
<pb n="KR2m0003_WYG_009-16b"/>
收管<lb/>
　　定贓<lb/>
後唐長興四年六月十四日准勅枉法贓十五匹絞准<lb/>
格加至二十匹乃自喪亂以來亷恥者少舉律行令戒<lb/>
人逺財國家常切好生上下頗能知禁犯既漸寡法亦宜<lb/>
輕起今後犯枉法贓者宜准格文處分贓名條内有以<lb/>
准加减及同字者并倍贓累贓並宜准律令格式處分<lb/>
凡有告事者除鹽麴條流外宜據輕重依理施行不在<lb/>
<pb n="KR2m0003_WYG_009-17a"/>
格賞之限<lb/>
清泰元年九月大理寺奏所用法書竊盗條准建中年<lb/>
贓滿三匹以上决殺不及三匹量情决杖本條量情之<lb/>
文不定詔御史中丞龍敏等議贓滿三匹准舊法一匹<lb/>
以上决徒二年半一匹以下量罪以杖大理寺丞又以<lb/>
量罪之文不定申奏集寺重取今議定贓滿一匹徒二<lb/>
年半不及一匹徒一年半不得財杖七十從之<lb/>
二年五月中書門下奏刺史位列公侯縣令爲人父母<lb/>
<pb n="KR2m0003_WYG_009-17b"/>
祇合倍加乳哺豈可自致瘡痍一昨張宗允胥吏訟論<lb/>
合當極典法司援律罪止徒流臣聞立法稍嚴則人不敢<lb/>
犯其見行法律望下所司更加斟酌御史臺刑部大理<lb/>
寺同議奏准律枉法贓十五匹絞天寳元載加至二十<lb/>
匹請今後枉法贓十五匹准律絞不枉法贓准三十匹<lb/>
加徒流受所監臨贓五十匹流二千里今請依統類不<lb/>
枉法贓過三十匹受所監臨贓過五十匹從之<lb/>
晉天福五年十月勅今後竊盗贓滿五匹者處死三匹<lb/>
<pb n="KR2m0003_WYG_009-18a"/>
以上决杖配流以盗論者依律文處分<lb/>
漢天福十二年八月勅應天下凡闗强盗捉獲不計贓物多<lb/>
少按騐不虛並宜處死<lb/>
周廣順三年二月中書門下奏今後應犯竊盗贓及和<lb/>
姦者並依晉天福元年以前條制施行應諸處犯罪人<lb/>
等除反逆外其餘罪並不得籍没家産及誅骨月一依<lb/>
格令處分請再下明勅頒示天下乃下詔曰赦書節文<lb/>
明有釐革竊慮邉城逺郡未得審詳宜使更明免至舛<lb/>
<pb n="KR2m0003_WYG_009-18b"/>
誤其盗賊若強盗並准向來格條斷遣其犯竊盗者計<lb/>
贓絹滿三匹者並准律决殺其絹以本處上估價爲定<lb/>
不滿三匹者第等决斷應有夫婦人被強姦者男子决<lb/>
殺婦人不坐其犯和姦者男子婦人並准律科斷罪不<lb/>
至死其餘姦私准格律處分<lb/>
　　論赦宥<lb/>
晉天福三年二月任散騎常侍張允進駁赦論曰臣聞<lb/>
管子曰赦者小利而大害乆則不勝其禍不赦者小害<lb/>
<pb n="KR2m0003_WYG_009-19a"/>
而大利乆則不勝其福又漢紀云吳漢病篤帝問所欲<lb/>
言對曰願陛下無為赦㫖竊觀自古帝王皆以水旱則<lb/>
降德音而宥過開狴牢而放囚兾感天心以赦救災者<lb/>
非也假有二人訟一人有罪一人無罪有罪者見赦則<lb/>
喜無罪者銜寃銜寃者何疎乎見赦者何親乎如此則<lb/>
是致災之道非救災之術也小民遇天災則喜皆勸為<lb/>
惡曰國家好行赦必赦我以救災如此則赦者教民為<lb/>
惡也且天道福善禍淫若以赦為惡之人而變災為福<lb/>
<pb n="KR2m0003_WYG_009-19b"/>
則是天助惡民也故曰天降之灾警誡人主豈以濫捨有<lb/>
罪而能救其灾乎是知赦不可行也明矣上深納之<lb/>
　　徒流人<lb/>
後唐清泰三年三月尚書刑部郎中孝元龜奏准開成<lb/>
格應斷天下徒流人到所流處本管畫時申御史臺候<lb/>
年月滿日申奏得放還本貫近年凡徒流人所管雖奏<lb/>
不申御史臺報大理寺所以不知放還年月望依格律<lb/>
處分從之<lb/>
<pb n="KR2m0003_WYG_009-20a"/>
　　斷屠釣<lb/>
梁乾化二年四月𠡠近者星辰失度方在修禳宜令兩<lb/>
京及宋州魏州取此月至五月禁斷屠宰<lb/>
後唐同光元年十二月十一日𠡠下凡軍人百姓將牛<lb/>
驢及馬宰殺貨賣今後切要斷除如敢故違即擒捉不<lb/>
問單分髙低所在處斬訖奏其本軍指揮使若不切鈐<lb/>
轄致軍内有人違犯别處捉獲亦當取斷天成二年三<lb/>
月𠡠訪聞京城坊市軍營有故犯條流殺牛賣肉者仰<lb/>
<pb n="KR2m0003_WYG_009-20b"/>
府縣軍廵嚴加糾察如得所犯人准條科㫁如有死牛<lb/>
即令貨賣每斤不得過五文鄉村死牛但報本村節級<lb/>
然後准例納皮曉示天下以此處分<lb/>
長興二年九月勅其五方見在鷹隼之類並宜就山林<lb/>
解放此後諸色人不得輒有進獻仰閤門使有此色貢<lb/>
奉表章不得引進<lb/>
三年五月一日勅凢羅網彈射并諸弋獵之具比至冬初<lb/>
並宜止絶若有犯者隨處官吏科違禁之罪起今後每<lb/>
<pb n="KR2m0003_WYG_009-21a"/>
二月勅便作此勅曉諭中外<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0003_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷九<lb/>
</p>
<p>
</p>
  </div>
</body>
</text>
</TEI>
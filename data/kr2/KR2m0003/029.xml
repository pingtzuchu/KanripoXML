<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷二十九</head> <lb/>
    <p>
<pb n="KR2m0003_WYG_029-1a"/>
欽定四庫全書<lb/>
　五代㑹要卷二十九<lb/>
　　　　　　　　　　　　　宋　王溥　撰<lb/>
　　契丹<lb/>
契丹本鮮卑之種也居遼澤之中潢水之南遼澤去榆闗<lb/>
一千一百二十里榆闗去幽州七百十四里其地東南<lb/>
接海東際遼河西北包冷陘北界松陘山川東西三千<lb/>
里地多松栁澤饒蒲葦其族本姓達呼哩後分為八部<lb/>
<pb n="KR2m0003_WYG_029-1b"/>
一曰達爾扎部二曰伊斯琿部三曰舍琿部四曰諾爾威<lb/>
部五曰頗摩部六曰訥古濟部七曰濟勒勤部八曰實衮<lb/>
部營縣四十一每部有刺史每縣有令酋長號契丹王<lb/>
唐制兼松漠府都督幽州置松漠府長史一人監之其<lb/>
後諸姓不常唐㑹昌中幽州節度使張仲武表其王齊<lb/>
蘇請賜印篆為奉國契丹之印朝廷從之其八族長皆<lb/>
號曰大人稱刺史内推一人為王建旗鼓以尊之每三<lb/>
年第其名以代之唐末有耶律安巴堅者怙强好勇不<lb/>
<pb n="KR2m0003_WYG_029-2a"/>
受諸族之代吞侵隣部兵力漸盛嘗與後唐太祖㑹盟<lb/>
於雲州結為兄弟其後僣稱帝號以妻舒嚕氏為皇后<lb/>
燕人韓延徽為宰相法令嚴明諸部皆畏伏之<lb/>
梁開平元年四月遣其首領袍笏美楞等來貢方物至<lb/>
二年二月其王安巴堅又遣使來貢良馬　五月又遣<lb/>
使嘉哩貢納馬十匹金花鞍轡貂䑕皮裘并冠男口一<lb/>
年十嵗名曰蘇女口一年十二嵗名曰譬其妻舒嚕氏<lb/>
貢朝霞錦前國王欽德并其大臣皆有貢獻太祖命司<lb/>
<pb n="KR2m0003_WYG_029-2b"/>
農卿渾持石千牛衛將軍郎公逺充使就本國宣諭<lb/>
三年閏八月又遣首領格爾來貢方物太祖御文明殿<lb/>
召格爾等五十人張讌賜金帛等有差至五年四月又<lb/>
遣使實拉美楞來朝貢<lb/>
後唐同光二年三月安巴堅率所部入寇新城其年七<lb/>
月又率兵東攻渤海國至九月為隣部室韋女真迴鶻<lb/>
所侵十二月又入寇嵐州　三年二月復入寇幽州為<lb/>
王師所敗俘其首領竒嚕等其年五月又遣使伊喇孟<lb/>
<pb n="KR2m0003_WYG_029-3a"/>
等來貢方物　四年正月安巴堅將復寇渤海國又遣<lb/>
梅老轄哩以下三十七人貢馬三十匹詐修和好<lb/>
天成元年七月攻渤海國扶餘城下之命其長子托雲<lb/>
為國主號東丹王其月二十七日安巴堅得疾而死第<lb/>
二子元帥太子德光嗣立德光本名耀庫濟慕中國之<lb/>
名故改為德光初安巴堅有三子長號人皇王次號元<lb/>
帥太子次曰安圗少君及安巴堅死其妻舒嚕氏令第<lb/>
二元帥太子德光勾當兵馬令少子安圗少君往渤海<lb/>
<pb n="KR2m0003_WYG_029-3b"/>
國代托雲將立為嗣而元帥太子素為部族所敬又其<lb/>
母舒嚕氏亦常鍾愛故因而立之偽稱天顯元年尋葬<lb/>
安巴堅于西樓<hi>畨中地名</hi>偽諡大聖皇帝其年十月遣使實<lb/>
古訥來告哀明宗輟其月十九日朝叅以禮之其月偽<lb/>
平州守時領幽州節度使盧乂進率户口兵馬車帳來<lb/>
降至二年十一月又遣使美楞等二十餘人朝貢兼申<lb/>
和好之意明宗命飛勝指揮使安念德齎錦綺綾羅及<lb/>
金花銀器寳裝酒器等賜之又賜其母舒嚕氏綉被一<lb/>
<pb n="KR2m0003_WYG_029-4a"/>
張并寳裝瓔珞至三年正月復入攻陷平州而去至其<lb/>
年五月定州節度使王都叛命潜相連搆其王德光遣<lb/>
首領托諾率部衆數千騎入定州至七月又遣首領特<lb/>
哩衮率七千餘騎來援尋為行營招討使王晏球等逆戰<lb/>
破之𠞰戮甚衆餘黨復為幽州節度使趙德鈞襲之殺<lb/>
獲殆盡擒其首領特哩衮其月王晏球又獲契丹絹書<lb/>
二封來進明宗命宣示羣臣莫有識其文字者契丹本<lb/>
無文記唯刻木為信漢人陷畨者以𨽻書之半就加增<lb/>
<pb n="KR2m0003_WYG_029-4b"/>
减撰為番書同光之後稍稍有之其年八月幽州部送<lb/>
所獲番將特哩衮下兵百餘人至京師明宗皆赦之選<lb/>
其尤壯健者立為契丹直其首領皆賜姓吉時言事者<lb/>
以為邊人悻戾不可置於君側俄而有首領吉昭蘇自<lb/>
京遁歸奪船過河至深州捕獲斬之至其年閏八月偽<lb/>
平州刺史張希崇來降四年三月定州行營招討使王<lb/>
晏球擒托諾等二十餘人獻于闕下悉命戮之<lb/>
長興元年十一月契丹渤海因東丹王托雲率番官四<lb/>
<pb n="KR2m0003_WYG_029-5a"/>
十餘人馬百匹自登州泛海内附明宗御文明殿召對<lb/>
及其部曲慰勞久之賜以衣冠金玉帶鞍馬綿綵器物<lb/>
等托雲進本國印三面命宣示宰臣其年十二月中書<lb/>
門下奏契丹國東丹王托雲逺泛滄溟來歸皇化請賜<lb/>
姓名仍准番官入朝例安排謹按四裔入朝番官有懐<lb/>
德懐化歸德歸化等將軍中郎將名號又本朝賜新羅<lb/>
渤海兩番國王官初自檢校司空至太保今托雲是安<lb/>
巴堅之子請比新羅渤海王例施行勅渤海國王人皇<lb/>
<pb n="KR2m0003_WYG_029-5b"/>
王托雲契丹先收渤海國改為東丹其托雲宜賜姓東<lb/>
丹名慕華授光祿大夫檢校太保安東都護兼御史大<lb/>
夫上柱國渤海郡開國公食邑一千五百户充懐化軍<lb/>
節度瑞慎等州觀察處置押番落等使<hi>二年九月復姓李名贊華三年</hi>
<hi>五月授滑州節度為廢帝所殺</hi>至二年其契丹主母舒嚕氏以其子托<lb/>
雲歸國遣使朝貢明宗深慰納之至三年三月禮賔使<lb/>
梁進德自契丹報聘回稱其王請放策稜錫里還本國<lb/>
<hi>䇿稜亦定州所獲番將也</hi>又謂去年十二月其王帳前有大星晝隕<lb/>
<pb n="KR2m0003_WYG_029-6a"/>
聲若雷震其月又遣使特哩衮羅卿進馬三十匹亦求策<lb/>
稜歸國故也五月特哩衮羅卿回明宗欲放䇿稜等令歸<lb/>
大臣爭之未决㑹幽州節度使趙德鈞上表論奏及易<lb/>
州刺史楊檀皆言不可遣其事乃止仍遣䇿古錫里隨<lb/>
其使歸不欲全阻其請也其年七月又遣使都督實魯<lb/>
進馬三十匹<lb/>
清泰三年五月晉高祖起義於太原九月官軍集于城<lb/>
下晉乃間道發使召德光為援是月德光率部落五萬<lb/>
<pb n="KR2m0003_WYG_029-6b"/>
餘騎至太原城下㝷敗招討使張敬德楊光逺之兵降<lb/>
晉安大砦<lb/>
晉天福元年十一月高祖踐位以德光有援助之力㰱<lb/>
血為盟結爲父子仍約嵗輸絹十三萬疋割雁門以北<lb/>
及幽州所屬縣並𨽻番界徳光又率兵迓髙祖於潞州縶幽州節度<lb/>
使趙徳鈞并其子趙延夀而回三年二月徳光遣使子嘉<lb/>
哩錫里美楞來聘三年十月又遣使來上尊號曰英武<lb/>
<hi>闕</hi>義晉髙祖繼命宰臣馮道趙瑩劉昫等齎貨珍幣嵗時<lb/>
<pb n="KR2m0003_WYG_029-7a"/>
進貢不絶徳光亦遣名王以下來至六年六月節度使<lb/>
安重榮執契丹使伊喇等以輕騎掠幽州之南界高祖<lb/>
累遣中使齎詔開諭以契丹有助立之功不欲負其宿<lb/>
約而重榮奸險肆志竟誅伊喇等馳檄天下言契丹之<lb/>
罪惡與襄州節度使安從進連謀不軌高祖命杜重威<lb/>
率兵討之至貝州宗城縣相遇重榮之衆大敗至七年<lb/>
正月二日收復鎮州斬重榮首漆之送於契丹至其年<lb/>
四月高祖不豫少帝嗣立正月遣使隆鄂特來致弔兼獻<lb/>
<pb n="KR2m0003_WYG_029-7b"/>
衣服鞍馬等至十月又遣使大卿以下二十六人來聘<lb/>
以高祖山陵有日致祭故也至九年正月德光遣趙延<lb/>
夀趙延昭等率兵五萬入寇貝州少帝發兵屯守澶州<lb/>
初青州節度使楊光逺搆逆謀乃繕治城隍蓄聚芻粟<lb/>
為跋扈之計屬嵗不稔餓莩相繼朝廷以廪帑虚竭軍<lb/>
用不給乃發使郡縣括借民家貲財斛斗海内嗷嗷不<lb/>
堪其命光逺遂以重利誘德光入寇又以趙延夀等皆<lb/>
中原人士常有思歸之意冀羣雄盜國晉祚不濟則大<lb/>
<pb n="KR2m0003_WYG_029-8a"/>
福在已其月德光自河間率諸部兵入犯甘陵陷之巡<lb/>
檢使吳巒投井而死河北大擾少帝駐驆澶州命宋州<lb/>
節度使高行周等將兵以禦之三月德光自領部衆十<lb/>
餘萬來攻戚城官軍拒之而退又以趙延夀行魏博節<lb/>
度使改封魏王以延夀門人髙融為節度副使統步奚<lb/>
及燕軍數萬營于南庸四月又陷德州博州其年十二<lb/>
月德光又率衆南下攻圍鎮州諸邑皆陷之<lb/>
開運二年二月前鋒至邢州鎮州節度使杜重威差人<lb/>
<pb n="KR2m0003_WYG_029-8b"/>
間道告急少帝欲親率大軍渡河决戰乃命鄆州節度<lb/>
使張從恩等將兵合諸將之師屯於邢州時德光之衆<lb/>
以及魏府建牙于元氏從恩等引軍而退其月又陷祁<lb/>
州刺史沈斌死之至三月德光退杜重威等率兵攻契<lb/>
丹之泰州下之回及易州為德光精騎所圍諸將等力<lb/>
攻死戰德光大敗至三年八月契丹所部瀛州刺史偽<lb/>
言納欵少帝復命杜重威等率大軍迎降至十一月回<lb/>
及鎮州之東垣渡與番相遇十二月六日遣前鋒奪橋<lb/>
<pb n="KR2m0003_WYG_029-9a"/>
為番軍所敗其月十日杜重威等以軍降于德光命相<lb/>
州節度使張彦澤率漢騎<hi>闕</hi>　二千先入京城至明年<lb/>
正月一日德光自將大軍至京北百僚素服班於野次<lb/>
匍伏請罪皆命釋之尋降授少帝檢校太尉負義侯令<lb/>
挈其族及將相近臣等于契丹黄龍府安置二月德光<lb/>
降偽赦改國號大遼稱㑹同十年升鎮州為中京以燕<lb/>
王趙延夀為大丞相中京留守三月德光自京率衆北<lb/>
歸至四月十八日死于欒城其年五月宣遺制以永康<lb/>
<pb n="KR2m0003_WYG_029-9b"/>
王烏雲襲其偽位永康王者東丹王托雲之長子烏雲<lb/>
自以猶子不當嗣立且不奉祖母之命其諸部首領素<lb/>
畏舒嚕氏之酷法復以安巴堅死於渤海國被殺者百<lb/>
人今德光沒于漢地慮必獲罪如前同謀以其月二十<lb/>
一日領部族歸國舒嚕氏歸于石橋<hi>畨中地名</hi>其衆悉降于<lb/>
烏雲命送舒嚕氏于安巴堅明殿以幽之<hi>安巴堅陵寢謂之明殿</hi>偽<lb/>
改㑹同十年為天祿元年自稱天授皇帝<lb/>
漢乾祐三年十一月烏雲率騎數萬南寇陷邢州之内<lb/>
<pb n="KR2m0003_WYG_029-10a"/>
丘縣深州之就陽縣<lb/>
周廣順元年正月太祖命左千牛衛將軍朱憲往修和<lb/>
好烏雲亦遣使尼古察報命獻良馬四匹太祖復命尚<lb/>
書左丞田敏供奉官蔣光遂銜命往聘至其年四月田<lb/>
敏等回烏雲遣使實魯獻碧玉金鍍銀裹鞍轡并馬四<lb/>
十匹其月太祖又命左金吾將軍姚漢英右神武將軍<lb/>
華光裔往使至其年九月烏雲為部下太寧王<hi>偉王子</hi>燕<lb/>
王舍音所殺舒嚕王子<hi>徳光之子</hi>勒所部兵誅太寧王舍音而<lb/>
<pb n="KR2m0003_WYG_029-10b"/>
舒嚕自立號天順皇帝改名燝稱應厯元年<lb/>
顯德元年春太原劉崇將圖南寇舒嚕氏番將楊衮率<lb/>
驍騎萬餘以助之三月世宗親征與崇戰于潞州高平<lb/>
縣之西原崇軍大敗番衆棄甲而逃二年三月命許州<lb/>
節度使王彦超皆築壘于李晏口與番兵數千騎戰于<lb/>
安平縣之南敗之<lb/>
　　黨項羌<lb/>
黨項羌古析枝之地漢西羌之别種其地東至枀州南接<lb/>
<pb n="KR2m0003_WYG_029-11a"/>
春桑迷桑諸羌北通吐谷渾處山谷間亘三千餘里種<lb/>
有數姓自為部落一姓之中復分為小部落有細封氏<lb/>
費聴氏析利氏野辭氏房當氏米禽氏拓拔最為強族<lb/>
俗皆土著居有棟宇織毛罽以覆之其人多夀或至百<lb/>
五六十嵗不事生業好為盜竊前世或來朝貢自唐寳<lb/>
應正元之役皆率部族内附居慶州號平貢部落㑹昌<lb/>
初命三使以統之<hi>在寧延州界者命侍御史崔彦邠曽主之在夏州者命侍御史李□主之</hi>
<hi>在靈武麟勝州者命侍御史鄭賀主之</hi>
<pb n="KR2m0003_WYG_029-11b"/>
後唐同光二年二月遣使朝貢十二月其首領簿備香<lb/>
來貢良馬<lb/>
天成二年九月河西羌項如連山等來朝共進馬四十<lb/>
匹　四年四月勅沿邊置塲買馬不許番部至闕下自<lb/>
上御極以來黨項之衆競赴都下賣馬常賜食於禁廷<lb/>
醉則連袂歌其土風凡將到馬無駑良並云上進國家<lb/>
雖約其價直以給之然計其館給賜賚每年不下五六<lb/>
十萬貫大臣以為耗蠧中原無甚于此因降勅止之雖<lb/>
<pb n="KR2m0003_WYG_029-12a"/>
有是命竟不能行　其年九月首領折遇明等來貢方<lb/>
物十月首領來有行來朝進馬四十匹上御中興殿閲<lb/>
所進馬樞密使安重誨奏曰吐渾黨項近日相次進馬<lb/>
皆給價直對見之時别賜繒帛計其所費不啻價倍請<lb/>
止之上以為國家常苦馬不足每差綱收市今畨言自來<lb/>
何費之有外番朝貢中國錫賜朝廷常事不可以自止<lb/>
番部羊馬不絶于路<lb/>
長興元年正月其首領來朝貢授萬德懐化司戈　其<lb/>
<pb n="KR2m0003_WYG_029-12b"/>
年十二月以黨項折家族五顛都知兵馬使折之正為<lb/>
檢校尚書右僕射薄備家族都督簿備撒羅檢校工部<lb/>
尚書　二年正月首領折七移等進駞馬其年十二月<lb/>
又遣首領來進所奪得契丹旗號并馬等　三年正月<lb/>
以西路黨項部族劫掠使臣及外域進奉命邠州節度<lb/>
使樂彦稠靈武節度使康福等率步騎七千往方渠顛<lb/>
已來討其叛命者其年二月行營邠州節度使樂彦稠<lb/>
等奏誅黨項阿埋三族常悉裒勤彊賴埋厮骨尾屈悉<lb/>
<pb n="KR2m0003_WYG_029-13a"/>
保等十七族七百餘人又率兵自牛兒族入白魚谷追<lb/>
及背叛黨項白馬慮家六旅客户三族獲大首領連香入<lb/>
薩玉都統悉那埋摩侍御乞埋嵬悉逋等六人兼黨項<lb/>
二十餘人獲持馬牛羊數千計至晩師還野次其地無<lb/>
水軍士方渴俄有風雲自東而起是夜初更降雪一尺<lb/>
軍中以為神助上令造捷使之方山軍諭軍中所獲牛<lb/>
羊等物各令士卒自取勿得收斂以進奉為名<lb/>
周廣順二年六月以府州黨項泥也六族防禦使歸化<lb/>
<pb n="KR2m0003_WYG_029-13b"/>
將軍泥香王子又泥也六首領拓拔山並為歸德將軍<lb/>
　三年二月慶州刺史郭彦欽奏黨項野鷄族掠奪商<lb/>
旅請出兵討之時彦欽黷貨嗜其利以州北野鷄族多<lb/>
羊馬作法擾之番情獷悍屢不從順乃誣奏之太祖遣<lb/>
中使齎詔撫部族既苦彦欽虐政不時報命遂詔邠州<lb/>
節度使折從阮合寧州刺史張建武進兵討之建武勇<lb/>
於立功徑趨野鷄族追擊殺數十百人有喜王族折思<lb/>
族殺牛族彼無猜貳聞官軍討伐競來餉饋官軍利其<lb/>
<pb n="KR2m0003_WYG_029-14a"/>
貨財皆劫掠之諸族乃相聚官軍至包山峻險之地逆<lb/>
戰敗之投崖谷死者甚衆折從阮保兵而退太祖怒彦<lb/>
欽勒歸私第左遷建武為率府率命前解州刺史鄭元<lb/>
昭為慶州刺史以招撫之<lb/>
　　于闐<lb/>
于闐在京師西九千九百餘里西南帶慈嶺與婆羅門<lb/>
相接去三千餘里南與吐番接西北至疎勒國二千餘<lb/>
里國城之東有白玉河西有緑玉河次西有烏玉河其源<lb/>
<pb n="KR2m0003_WYG_029-14b"/>
同出于崑岡山去于闐西一千三百餘里每嵗至七八<lb/>
月小水之後取玉于河謂之撈玉官取之後方許私取<lb/>
禁令甚嚴地多蒲萄醖而為酒味極醇美其俗好事祅<lb/>
神唐貞觀中其王伏闐信來朝復遣子入宿衛其後亦<lb/>
時來朝貢<lb/>
晉天福三年九月其王李聖文遣使馬繼榮進白玉白<lb/>
㲲犛牛尾紅鹽鬱金磠砂大鵬砂玉裝鞦轡等物其年<lb/>
十月冊聖文王大寳于闐因王命供奉官張□鄴為國<lb/>
<pb n="KR2m0003_WYG_029-15a"/>
信使仍授入朝使馬繼榮為鎮國大將軍扶風郡開國公<lb/>
食邑二千户副使黄門將軍張國載通試衛尉卿殿頭<lb/>
承㫖通事舍人吳順規試將作步監<lb/>
漢乾祐元年五月復遣使朝貢六月以入朝使王知鐸<lb/>
為檢校司空副使張文達判官秦元寳為檢校左右僕<lb/>
射監使劉行立檢校兵部尚書<lb/>
　　突厥<lb/>
突厥之始前書載之備矣自號可汗猶古之單于妻號<lb/>
<pb n="KR2m0003_WYG_029-15b"/>
可賀敦猶古之閼氏也子弟謂之特勅别部領兵者皆<lb/>
謂之設其大官屈律啜次阿婆次頡利法次吐屯次俟斤<lb/>
並代居其官而無員數父兄死則子弟襲其位北番<lb/>
之中最為强盛至唐室之末為諸番所侵部旅微弱亦<lb/>
嘗來朝貢<lb/>
後唐天成二年正月其首領張慕晉朝貢<lb/>
長興二年正月其首領杜阿熱來朝貢<lb/>
晉天福六年七月其首領遣使薛同海以下一十七人<lb/>
<pb n="KR2m0003_WYG_029-16a"/>
來朝貢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0003_WYG_029-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷二十九<lb/>
</p>
<p>
</p>
  </div>
</body>
</text>
</TEI>
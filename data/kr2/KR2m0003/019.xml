<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷十九</head> <lb/>
    <p>
<pb n="KR2m0003_WYG_019-1a"/>
欽定四庫全書<lb/>
　五代㑹要卷十九<lb/>
　　　　　　　　　　　　　宋　王溥　撰<lb/>
　　留守<lb/>
晉天福七年九月勅留守之任委寄非輕凡降絲綸宜<lb/>
同將相今後除留守宜降麻制<hi>留守降麻自安彥威始也</hi>
　　開封府<lb/>
梁開平元年四月二十三日勅升汴州為東京置開封<lb/>
<pb n="KR2m0003_WYG_019-1b"/>
府以開封浚儀兩縣為赤縣其餘屬縣為畿縣是月勅<lb/>
東京諸城門宜賜名額宋門為觀化門尉氏門為髙明門<lb/>
鄭門為開明門梁門為乾象門酸棗門為興和門丘門<lb/>
為含曜門曹門為建陽門後唐同光元年十二月復降開<lb/>
封為宣武軍節度至天成四年五月勅汴州宫殿並去<lb/>
鴟吻賜本道節度使為治所其衙署諸門園亭名額並<lb/>
廢<lb/>
晉天福三年十月勅汴州宜升為東京置開封府以開<lb/>
<pb n="KR2m0003_WYG_019-2a"/>
封浚儀兩縣復為赤縣其餘屬縣為畿縣應舊制開封<lb/>
府時管屬縣分並可仍舊其月勅東京諸城門宜署名<lb/>
額南面尉氏門為薫風門西面鄭門為金銀<hi>一作義</hi>門梁門為乾<lb/>
明門北面酸棗門為元化門丘門為宣陽門東面曹門<lb/>
為迎春門宋門為仁和門其牌額宜令翰林院書勒呈<lb/>
進<lb/>
周顯徳五年五月賜東京城門名南面三門曰朱明門<lb/>
景風門畏景門西南二門曰迎秋門肅政門北面三門曰<lb/>
<pb n="KR2m0003_WYG_019-2b"/>
元徳門長景門愛景門東面二門曰寅賓門延春門<hi>又以大内舊扁賓天門為通苑門</hi>
　　　河南府<lb/>
後唐同光三年詳定院奏近升魏州為東京臣檢故事<lb/>
須先定兩府未審依舊以京兆及河南為兩府太原興<lb/>
唐為次府惟復以興王之地别定府名勅故事雍州為<lb/>
西京洛為東都太原府在兩府之次近以中興大業以<lb/>
魏州為東京興唐府權名東都為洛京今後依舊以洛京<lb/>
為東都魏州改為鄴都興唐府興北都太原府並為次<lb/>
<pb n="KR2m0003_WYG_019-3a"/>
府<lb/>
長興三年四月中書門下奏本朝都長安以京北府為<lb/>
上都洛陽以河陽府為上從之<lb/>
晉天福三年十月勅改東都為西京<lb/>
　　京兆府<lb/>
梁開平元年四月改京兆府為大安府長安縣為大安<lb/>
縣萬年縣為大年縣仍置佑國軍節度使額<hi>始命韓建為佑國軍</hi>
<hi>節度使至三年五月改佑國軍為永平軍</hi>
<pb n="KR2m0003_WYG_019-3b"/>
後唐同光元年十二月廢永平軍額復為西京兆府大<lb/>
安縣為長安縣大年縣為萬年縣<lb/>
晉天福七年十月勅改西京為晉昌軍留守為節度<lb/>
觀察使仍依舊為京兆府在七府之上<lb/>
漢乾祐元年三月改晉昌軍為永興軍<lb/>
周廣順元年六月降京兆府同五府長安萬年縣為次<lb/>
赤縣<lb/>
　　大名府<lb/>
<pb n="KR2m0003_WYG_019-4a"/>
後唐同光元年四月升魏州為東京都督府曰興唐府元<lb/>
城縣為興唐縣貴鄉縣為廣晉縣至三年三月改為鄴<lb/>
都興唐為次府<lb/>
天成四年五月勅先升魏州為鄴都有留守王城使及<lb/>
宫殿諸門園亭名額並廢<lb/>
晉天福二年九月改興唐府為廣晋府興唐縣為廣晉縣<lb/>
三年十一月勅魏州廣晋府復升為鄴都置留守廣晉元<lb/>
城兩縣為赤縣其餘屬縣為畿縣<lb/>
<pb n="KR2m0003_WYG_019-4b"/>
七年四月勅鄴都諸門宜賜名額羅城南塼門為廣運門<lb/>
觀音門為金明門橙糟門為清景門冠氏門為永芳門<lb/>
朝城門為景風門大城南門為昭明門觀音門為廣義<lb/>
門北河門為靖安門魏縣門為膺福門冠氏門為迎春<lb/>
門朝城門為興仁門上斗門為延清門下斗門為通逺<lb/>
門<lb/>
開運二年四月勅鄴都依舊為天雄軍節度管内觀察<lb/>
處置等使鄴都留守廣晉尹<lb/>
<pb n="KR2m0003_WYG_019-5a"/>
漢乾祐元年三月改廣晉府為大名府廣晉縣為大名<lb/>
縣<lb/>
周廣順元年六月以大名府元城縣為赤縣<lb/>
顯徳元年正月廢鄴都依舊為大雄軍大名府在京兆<lb/>
府之下其屬縣地望官吏品秩並同京兆府<lb/>
　　諸府<lb/>
後唐長興三年四月中書門下奏案十道圖以闗内道<lb/>
為上遂以鳳翔為首河中成都江陵興元為次中興初<lb/>
<pb n="KR2m0003_WYG_019-5b"/>
升魏州為興唐府鎮州為真定府皆是創業興王之地<lb/>
請升此二府於五府之上合為七府仍以興唐為首真<lb/>
定鳳翔成都江陵興元為次從之<lb/>
　　都督府<lb/>
梁正明六年閏六月勅宋州為大都督府其年八月勅<lb/>
升福州為大都督府<lb/>
後唐長興三年四月中書門下奏天下舊有八大都府<lb/>
按十道圖以靈州為首陜幽揚潞鎮徐等州為次其魏<lb/>
<pb n="KR2m0003_WYG_019-6a"/>
鎮已升為七府兼具員内越杭福潭等州亦相次升為<lb/>
都督府望以十大都督為額仍據升降次第以民為首<lb/>
餘依舊制從之<lb/>
周廣順三年正月四日勅頃者淮海陸梁舉干戈而入<lb/>
冦湖湘覆没致黎庶之倒懸惟彼武陵素稱雄鎮連營<lb/>
比屋皆懷勇烈之心戮力協謀盡復江山之境宜降褒<lb/>
崇之命以升忠義之邦俾列大藩永率南夏其朗州宜<lb/>
升為大都督府在潭桂之上<lb/>
<pb n="KR2m0003_WYG_019-6b"/>
　　刺史<lb/>
後唐同光二年中書門下奏刺史縣令有政績尤異為<lb/>
衆所知或招復户口能増加賦税者或辨雪寃獄能全<lb/>
人命者或去害物之積弊立利世之新規有益時政為<lb/>
衆所推者即仰本處逐件分明聞奏當議奨擢或在任<lb/>
貪猥誅戮生靈公事不治為政怠墮亦加懲罰其州縣<lb/>
官滿三考即具闗申送吏部格式候勅除銓注其本道<lb/>
不得差攝官替正授者從之<lb/>
<pb n="KR2m0003_WYG_019-7a"/>
天成元年十二月十九日勅尚書吏部侍郎裴皥所請<lb/>
刺史三考方可替移免有行送之勞若非歳月積深無<lb/>
以彰明臧否自此到任後政績有聞即當就加渥澤如<lb/>
或為理乖謬不計月限便議替除<lb/>
三年五月勅刺史以二十五月為限仍以到任日為數<lb/>
四年六月左散騎常侍蕭希甫奏請條流縣令凡死罪<lb/>
以下得専之刺史部内有犯死罪一人得専之觀察使部<lb/>
内有犯死罪五人以下得専之勅刺史既為屬部安可<lb/>
<pb n="KR2m0003_WYG_019-7b"/>
自専案牘既成須申廉使餘依所奏<lb/>
應順元年三月二十日勅刺史縣令丞尉得替自今後<lb/>
如是見任官將已分錢物資送得替人即勿論其或率<lb/>
斂吏民以受所監臨財物論加一等如以威刑率斂以<lb/>
枉法論其去任受財人減二等<lb/>
周廣順二年八月勅今後刺史縣令顯有政能觀察使<lb/>
審詳事狀聞奏朝廷當議奬擢百姓僧道不得舉請一<lb/>
切止絶<lb/>
<pb n="KR2m0003_WYG_019-8a"/>
　　縣令<lb/>
梁開平四年四月勅天下諸州鎮使官秩無髙卑在縣<lb/>
令之下<lb/>
乾化二年三月詔曰夫隆興邦國必本於人民恵養疲<lb/>
羸尤資於令長茍選求之踰濫固撫理之乖違如聞吏<lb/>
部擬官中書降授或縁親舊所請或為勢要所干姑徇<lb/>
私情靡求才實念兹蠧弊宜舉條章今後應中書用人<lb/>
及吏部注擬並宜省藩身之才業驗為政之臧否必有<lb/>
<pb n="KR2m0003_WYG_019-8b"/>
可觀方可任用如或尚請託猶假貨財其所司人吏必<lb/>
當推窮重加懲斷<lb/>
後唐天成元年八月勅中書先條奏州縣令録正衙謝<lb/>
後合趨内殿謝辭者如令録是除授宜令給事中引對<lb/>
如是指授者准舊例委三銓尚書侍郎各自引對仍須<lb/>
前一日閤門送狀<lb/>
二年九月十九日勅近聞藩鎮幕職内或有帶録事㕘<lb/>
軍兼鄴都管内諸州録事㕘軍從前並兼防禦判官設<lb/>
<pb n="KR2m0003_WYG_019-9a"/>
官分職激濁揚清若網在綱各司其局督郵從事兼處<lb/>
尤難没階則賓主之道虧下榻則軍州之禮失須從改<lb/>
革式振紀綱宜令今後諸州府録事㕘軍不得兼職如<lb/>
或才堪佐幕節度使須具聞奏不得兼録事㕘軍鄴都管<lb/>
内刺史州不合有防禦判官之職今後改為軍事判官<lb/>
如刺史帶防禦團練使額即得奏署防禦團練判官仍<lb/>
不得兼録事㕘軍如此則珠履玳簮全歸客禮提綱振<lb/>
領不紊公途仍付所司<lb/>
<pb n="KR2m0003_WYG_019-9b"/>
三年二月一十三日中書奏應天下縣令逐年夏秋兩<lb/>
税徴科公事伏以縣令之職徴賦為先若違限逋懸自<lb/>
有罰責如及期了畢不謂功勞況今無彊名之科徭絶<lb/>
虚係之税額百姓據見苗輸納官中有指限程期盖縁<lb/>
每及徴科事歸煩擾未容輸納已切催驅州郡則推勘<lb/>
吏人縣邑則禁繫人户雖云提舉貴在徴求動涉旬時<lb/>
固須妨事縱及期限倍困黎民自今後請祇委主簿縣<lb/>
令勾當不得更置監徴每一州之中止限畢日委録事<lb/>
<pb n="KR2m0003_WYG_019-10a"/>
㕘軍磨勘取最後逋欠縣分具本佐名銜申三司使舉<lb/>
奏明行責罰其所欠稅額如是本道長吏及判官衙門節<lb/>
級並形勢莊田不伏縣司徴督者縣令即須自經本州<lb/>
論列如依前不納便可直申三司責罰之時以定輕重<lb/>
其縣令到官之初須准近勅交割户口帳籍至受替之<lb/>
時比較多少如或増多即量加酬奬致逋竄則别示科刑<lb/>
所冀賞罰不涉於過差公務率歸於修舉其本判官都<lb/>
孔目官糧料使等職固不在親人公事止於提舉每至<lb/>
<pb n="KR2m0003_WYG_019-10b"/>
徴科之日皆須一例奬勸或有徴督逋懸令佐獨當得<lb/>
黜伏請今後凡是徴科畢日比較功過只歸令佐如是<lb/>
一郡之内諸縣皆及期程公事修舉其録事㕘軍亦請<lb/>
量加甄奬如管内諸縣並有闕遺其録事㕘軍亦請量<lb/>
加責罰從之<lb/>
其年八月二十五日及十月十五日勅條流公事數内<lb/>
一件縣令化洽一同位居百里固在専勤課撫育疲羸<lb/>
茍或因循是孤委任宜令隨處州府長吏逐縣每年考<lb/>
<pb n="KR2m0003_WYG_019-11a"/>
課如増添得户税最多者具名申奏與加章服酬奬如稍<lb/>
酷虐輒恣誅求減落税額者並具奏聞當行朝典其縣<lb/>
令仍勒州司批給解由厯子之時具初到任所交得户<lb/>
口至得替増減數額分時批鑿將來除官及㕘選委中<lb/>
書門下並銓曹磨勘宜令三京及諸道州府准此<lb/>
四年五月五日户部奏三京鄴都諸州府逐年所徴夏<lb/>
秋稅租兼鹽麴折徴諸般錢榖先定格流如後<lb/>
一若限滿後十分中係欠三分以上者本判官罰五十<lb/>
<pb n="KR2m0003_WYG_019-11b"/>
直録事㕘軍罰七十直本曹官罰五十直縣令罰一百<lb/>
直勒停簿尉罰七十直移攝閒官州縣押司録事本典<lb/>
及鄉里正孔目書手各徒二年仍配重役本孔目勾押官<lb/>
典杖七十都孔目官勾押官杖六十並退職衙前收管<lb/>
一若限滿後十分中係欠二分者本判官罰三十直録事<lb/>
㕘軍罰五十直本曹官罰四十直縣令罰七十直移攝<lb/>
閒官簿尉罰五十直州縣押司録事本典鄉里正孔目<lb/>
書手等杖八十孔目官勾押官典等杖六十孔目官勾<lb/>
<pb n="KR2m0003_WYG_019-12a"/>
押官笞五十<lb/>
一限滿後十分中只欠一分以下者本判官罰二十直<lb/>
録事㕘軍罰三十直本曹官罰二十直縣令罰五十直<lb/>
簿尉罰四十直州縣押司録事本典及鄉里正孔目書<lb/>
手等杖七十本孔目勾押官典笞五十都孔目勾押官<lb/>
各罰五十直以上所立條件若是本判官録事㕘軍本<lb/>
曹官孔目勾押官典等即取一州都徴額上比較其縣令<lb/>
簿尉及典押以下即將本縣欠數比較<lb/>
<pb n="KR2m0003_WYG_019-12b"/>
一所徴夏秋兩税依省限了絶者本判官典申奏改轉<lb/>
官資録事㕘軍縣令申奏與量留一年或界分已滿去<lb/>
即轉兼官如一任之内税賦不牽即奏加章服若是攝<lb/>
官亦委本處長吏更令攝任一年如更立勞能具狀申<lb/>
省以憑申奏必降真命本曹判司簿尉即申奏請減兩<lb/>
選或一任之内税租總了絶或是攝官委逐處申省㸃<lb/>
勘聞奏别行奬酬州府都孔目官勾押官本孔目勾押<lb/>
官典等以軍職轉選其都孔目官勾押官如已至押衙<lb/>
<pb n="KR2m0003_WYG_019-13a"/>
職名或舊有官資亦議申奏奬酬州司並逐縣徴科典<lb/>
押每處與賞錢三十貫均匀分俵<lb/>
長興元年七月勅訪聞諸道州府縣官自徇虚名不<lb/>
惜人户皆於省限前行帖催驅須令人户貴買充納此<lb/>
後徴科事辦亦不酬勞本處不得申奏如違限稽慢即<lb/>
准條流責罰如添得廨宇招得流民無害于公私者當<lb/>
以名聞特行恩奬<lb/>
二年八月二十三日諸道奏薦州縣官前銜内有賜紫金<lb/>
<pb n="KR2m0003_WYG_019-13b"/>
魚袋者奉長興元年九月十七日勅州縣官若循常例<lb/>
十六考方得叙緋倘或已佩金章固難却為令録必若<lb/>
藉其才器則可别任職資須協通規免踰定制宜令今<lb/>
後諸道州府不得以著紫宜身奏薦為縣官者奉勅文<lb/>
資官階銜内已有金紫尚不許却為州縣官其武職銀青<lb/>
階銜亦宜條理宜令諸道州府自此詳文資賜紫例不<lb/>
得更以帶武職銀青階銜奏薦為州縣官員仍付所司<lb/>
　五代㑹要卷十九<lb/>
</p>
<p>
</p>
  </div>
</body>
</text>
</TEI>
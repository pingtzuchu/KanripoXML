<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷十二</head> <lb/>
    <p>
<pb n="KR2m0003_WYG_012-1a"/>
欽定四庫全書<lb/>
　五代㑹要卷十二<lb/>
　　　　　　　　　　　　　宋　王溥　撰<lb/>
　　寺<lb/>
後唐天成元年十一月勅應今日已前修葢得寺院無<lb/>
令毁廢自此後不得輒有建造如有願在僧門亦宜准<lb/>
佛法格例官壇受戒不得衷私剃度<lb/>
二年六月七日勅應天下大寺及勅賜名額院宇兼有<lb/>
<pb n="KR2m0003_WYG_012-1b"/>
功徳堂殿樓閣已成就者各勒住持其餘小小占射或<lb/>
舎施及置買目下屋宇雖多未有佛像者並須量事<lb/>
估價一時任公私收買其住持僧便委功徳使及隨處<lb/>
長吏均配於大寺安止如院在僻靜之處舎宇無多不<lb/>
堪人承買者便仰毁拆其材木給付本僧田地任人請<lb/>
射仍限勅到後十日内並須通勘騰併了絶如敢遷延<lb/>
及有故違其所犯僧徒二年尼杖七十並勒還俗若有<lb/>
形勢借庇當移不移誑惑官中更求院額旣達聽聞所<lb/>
<pb n="KR2m0003_WYG_012-2a"/>
之人不係官位髙低並行朝典如要增修福利則任於<lb/>
合留寺院内興功<lb/>
晉天福四年十二月勅今後諸道州府城郭村坊不得<lb/>
剏造寺宇所有自前葢者聽依舊住持<lb/>
開運二年七月左諫議大夫李元龜奏天下寺宇房屋<lb/>
近日多開元住僧轉與相典貼伏乞明行止絶從之<lb/>
周顯徳二年五月六日勅條流僧尼畫一如後<lb/>
一諸道州府縣鎮村坊應有勅額者一切仍舊其無勅<lb/>
<pb n="KR2m0003_WYG_012-2b"/>
額者並仰停廢所有功徳神像及僧尼與限一月騰併<lb/>
於逐處州軍縣鎮合留寺院内安置所有殿堂屋宇仰封<lb/>
鎖收管所有資財衣鉢斛斗孶畜什物並仰分付本主<lb/>
一天下諸縣城郭内若無勅額寺院只於停廢寺院内<lb/>
選功徳屋宇最多者或寺或院僧尼各留一所若無尼<lb/>
處只留僧寺院一所其在軍鎮及偏鎮坊郭户及二<lb/>
百户已上者亦依諸縣例指揮所違邉逺郡無勅額寺<lb/>
院處於停廢寺院内僧尼各留兩所<lb/>
<pb n="KR2m0003_WYG_012-3a"/>
一両京諸道州府除見留寺院外今後不限城郭村坊<lb/>
山林勝境古迹之地並不得剏造寺院蘭若如有僧尼<lb/>
俗士輒違勅命者其主首及同勾當人並徒三年仍配<lb/>
役其僧尼勒還族本州府録事叅軍本判官本縣令佐<lb/>
並除名配流地分廂鎮職員所由當並嚴斷長吏奏請<lb/>
進止<lb/>
一王公戚里諸道節刺已上今後不得奏請剏造寺院<lb/>
及請開置戒壇如違仰御史臺彈奏四年九月賜京城<lb/>
<pb n="KR2m0003_WYG_012-3b"/>
内新修四寺額以天清顯靜顯寧聖壽爲名<lb/>
　　燃燈<lb/>
梁開平三年正月勅兵革方偃久廢燃燈屬在上春務達<lb/>
陽氣宜於正月上元前後三晝夜開坊市門一任公私<lb/>
燃燈祈福<lb/>
周廣順三年七月京城民晁諸殷等爲永壽節請各於<lb/>
門首齋僧燃燈三晝夜從之<lb/>
　　雜録<lb/>
<pb n="KR2m0003_WYG_012-4a"/>
後唐天成元年十月十一日勅上國兩街僧道自前賜<lb/>
師號不數人而已至於賜紫並係特恩近日諸道州府<lb/>
因應聖節表薦僧道頗多宜令中書門下此後凡有諸<lb/>
處不係應聖節及横薦僧道不得等閒申發章表請行<lb/>
命服師號切思正統二年六月七日勅應條流三京諸<lb/>
道州府縣鎮寺院僧尼事一訪聞近日僧尼等或因援<lb/>
請託以参尋旣徃來以爲常致奸訛之有倖自此後如<lb/>
有官中齋㑹行香顯有告援及大段齋供請命即行依<lb/>
<pb n="KR2m0003_WYG_012-4b"/>
時赴㑹除此外不計齋前齋後僧尼不得輒有相過如<lb/>
敢故違仰逐處坊界所由及廵司節級畫時擒捉並准<lb/>
姦匪例處斷其所犯人衣物資財便充捉事人優賞如<lb/>
有人上告不虛准此酬賞<lb/>
一此後如有修補寺宇功徳要開講求化須至斷屠之<lb/>
日方得於大寺院開啟仍許每寺只開一坐兼不得僧<lb/>
於尼寺内開講尼亦不得將功徳事請僧於諸寺開講<lb/>
如敢故違法師兼功徳至僧徒三年尼並逐出城其坊<lb/>
<pb n="KR2m0003_WYG_012-5a"/>
界及諸營士女不因三塲齋月俗講亦不得過僧舎如<lb/>
公然通同許捉獲所犯人並加極法今後僧不因道塲<lb/>
及齋㑹不得公然於俗舎安下住止如違准上科斷<lb/>
一訪聞僧尼寺院多有故違條法衷私度人此後有志<lb/>
願出家准舊例經官陳狀比試所念經文則容剃削仍<lb/>
不因官壇不得私受戒法如違所犯僧及本師等各徒二<lb/>
年配於重處色役如是尼女及年老者杖之勒還俗若<lb/>
有童子出家亦須顯有分據<lb/>
<pb n="KR2m0003_WYG_012-5b"/>
一訪聞近日有矯僞之徒依慿佛教誑誘人情或傷割<lb/>
形骸或負擔鉗索或書經於都肆或賣藥於街衢悉是<lb/>
乖訛須行斷絶此後如有此色之人並委所在街坊廵司糾<lb/>
察准上决配<lb/>
一此後應是僧尼不計髙低於街衢逢見呵殿官寮<lb/>
並須廻避如有故意違犯者便可收送法司若在身有<lb/>
章服師號者便委長吏舉奏當行剝奪如無章服者仰<lb/>
所在擯逐出城若有房院便許别人請射<lb/>
<pb n="KR2m0003_WYG_012-6a"/>
一州城之内村落之中或有多慕邪宗妄稱聖教或僧<lb/>
尼不辨或男女混居合黨連羣夜聚明散託宣傳於法<lb/>
㑹潛縱恣於淫風若不却除實爲弊惡此後委所在州<lb/>
府縣鎮及地界所由司節級嚴加搜刺有此色人便仰<lb/>
收捉勘實開連黨徒並决重杖處死右宜徧降勅三<lb/>
京諸道州府長吏分明曉示逐處管界各令遵守<lb/>
清泰二年三月兩街功徳使奏毎年誕聖節諸道州府<lb/>
奏薦僧尼紫衣師號今欲量立條試講論科試講經表<lb/>
<pb n="KR2m0003_WYG_012-6b"/>
白各三科文章應制十三科持念一科禪科聲讚科並<lb/>
於本技能中條貫從之<lb/>
晉天福二年十二月二日勅節文祠部奏請不置官壇<lb/>
剃度但於皇帝降聖之辰即於本住處州府陳狀便比<lb/>
試本業勘詳事行不虛則容剃削及取本鄉里五人已<lb/>
上耆宿保明文狀具言已前實是良善兼須結罪如爲<lb/>
僧之後别行惡事即罪甘連坐如是外來百姓不得輒<lb/>
有容許候剃訖仍具鄉貫姓號申祠部請告牒者當司<lb/>
<pb n="KR2m0003_WYG_012-7a"/>
欲依前勅再舉條流如此後遇皇帝降聖之辰即於逐<lb/>
州府投狀剃落仍騐所習經業不虛即具出家因依本<lb/>
居鄉里俗姓法名年幾申省請給告牒始永爲公據若<lb/>
有不遵條理衷私剃度者便委逐州府本判官追收勘<lb/>
責事由不虛其新剃度之人並請重行决斷發遣歸本<lb/>
鄉里收管色役其元招引師生及保人等先具勘責違<lb/>
犯條流愆罪亦請痛行决斷常住所在仍具流號寺院<lb/>
因由申省如是州府不遵勅命衷私剃度不申請祠部<lb/>
<pb n="KR2m0003_WYG_012-7b"/>
告牒其原行官吏請行朝典奉勅宜依<lb/>
周廣順二年四月勅永壽節每年諸道節度防禦團練<lb/>
使刺史奏薦僧尼道士紫衣師號今後見任帶使相共<lb/>
奏二人見任防禦團練刺史只許奏一人在朝文武<lb/>
臣寮及前任官今後更不得奏薦<lb/>
顯徳二年五月六日勅條流僧尼畫一如後<lb/>
一今後僧尼不得私剃頭應有人志願出家者並許父<lb/>
母祖父母處分已孤者取同居伯叔兄處分候聽許得<lb/>
<pb n="KR2m0003_WYG_012-8a"/>
出家其師生須得本人家長聽許文字得容受男十<lb/>
五已上念得經文一百紙或讀得經文三百紙方得經<lb/>
本州陳狀乞剃頭委録事叅軍本判官試騐經文合勅<lb/>
條者只仰聞奏其來剃頭間留髪髻如有私剃頭者却<lb/>
勒還俗其本師主徒三年勒還俗役三年其本寺院三<lb/>
綱知事僧尼杖八十並勒還俗<lb/>
一僧尼今後不得私受戒只於兩京大名府京兆府青州<lb/>
府戒壇候受戒時兩京委祠部差官引試前項所習經<lb/>
<pb n="KR2m0003_WYG_012-8b"/>
業其大名府等三處戒壇只委本判官録事叅軍引試<lb/>
合勅條者分析聞奏如有私受戒者其本人本師主臨<lb/>
壇三綱知事僧尼並同私剃頭例科罪如引試經業<lb/>
不精輒與剃頭受戒者本試官當行朝典一應合剃頭<lb/>
受戒人等仰逐處於天清節一月前具姓名鄉貫寺院<lb/>
年㡬及所習經業申奏候勅下委祠部給付慿由方得<lb/>
剃頭受戒不得非時施行起今後應有僧尼剃頭受戒無<lb/>
祠部慿由者所由並還俗<lb/>
<pb n="KR2m0003_WYG_012-9a"/>
一應男子有父母祖父母在别無兒侍養不聽出家<lb/>
如違其本師主重行科斷<lb/>
一應曾有犯遭官司刑責之人及棄背祖父母父母逃<lb/>
亡如奴婢姦人細作惡逆徒黨山林亡命未獲賊徒負<lb/>
罪潛竄人等並不得出家剃頭如有寺院輒容受者其<lb/>
本人及師主三綱知事僧尼鄰房同住僧仰收捉禁勘<lb/>
申奏取裁其地方廵司官吏不能覺察者仰曁申奏<lb/>
一自前多有逃遁軍人投寺院出家在所僧徒不畏官<lb/>
<pb n="KR2m0003_WYG_012-9b"/>
方便與剃削起今後有向曾在軍門面帶瑕痕逐處寺<lb/>
院輒敢容受者其本人及師主三綱知事鄰房同住僧<lb/>
等仰密切收捉禁勘申奏地方官所由不能覺察重行<lb/>
科斷<lb/>
一應有僧尼衷私剏置院舎私與人剃頭受戒及容賊<lb/>
盗惡逆徒黨姦細背軍之人輒披剃者其僧俗中有能<lb/>
告官及地方分所由節級自收捉到者以本犯僧尼衣<lb/>
鉢貲財給充優賞<lb/>
<pb n="KR2m0003_WYG_012-10a"/>
一應有僧尼俗士自前多有捨身燒臂鍊指釘截手足<lb/>
帶鈐燃燈諸般毁壞肢體戲弄符篆左道妖惑之類今後一<lb/>
切止絶如此色人仰所在嚴斷遣配邉逺仍勒歸俗其<lb/>
所犯罪重者准格律處分所有居停寺院知事僧尼地<lb/>
方廂鎮職員所由公然容縱者重行科斷<lb/>
一應有懷才抱器或武或文寄跡空門莫遂展志其中<lb/>
有願出仕宦者仰逐處長吏發遣赴闕少壯驍勇之人<lb/>
願在軍門者亦仰申奏必當量材録用若僧尼中有情願<lb/>
<pb n="KR2m0003_WYG_012-10b"/>
歸俗者一切聽許所在不得攪擾<lb/>
　　觀<lb/>
梁開平元年五月六日勅廢雍州太清宫改西都太微<lb/>
宫亳州太清宫皆爲觀諸道州紫極宫並為老君廟<lb/>
後唐同光元年十月西都太微宫亳州太清宫諸州紫<lb/>
極宫皆復本名<lb/>
後唐天成四年十二月勅崇聖祖修飾道州旣復其名<lb/>
固難無額宜令所司依舊造上清宫牌額兼京城内金<lb/>
<pb n="KR2m0003_WYG_012-11a"/>
真觀改為崇道宫亦准上給換牌額以上清宫乆無牌<lb/>
額故也<lb/>
　　雜錄<lb/>
後唐同光元年十二月亳州太清宫奏聖祖𤣥元皇帝<lb/>
殿枯檜再生枝葉畫圖以進<hi>按賴卿記唐髙祖神堯皇帝武徳二年枯檜重華至</hi>
<hi>禄山僣號萎瘁𤣥宗自蜀歸京枝葉復盛至是再生一枝長二尺餘</hi>
天成三年正月中書門下奏准假寕令𤣥元皇帝降聖<lb/>
節依假三日據績㑹要准㑹昌元年二月勘休假一日<lb/>
<pb n="KR2m0003_WYG_012-11b"/>
伏請准近勅從之<lb/>
清㤗二年三月兩淮功徳使奏毎年聖誕節諸道州府<lb/>
奏薦道士紫衣師號今欲量立條試經法科試義十道<lb/>
講論科試經論文章應制試詩表白科試聲喉聲讚科<lb/>
試歩虚三啟焚修科試齋醮從之<lb/>
晉天福四年三月遣中書使趙處玭以板詔徴少華山<lb/>
隱士鄭雲叟玉笥山道士羅隱之為拾遺不至四月以<lb/>
雲叟為右諫議大夫隱之錫號命希夷先生雲叟稱疾<lb/>
<pb n="KR2m0003_WYG_012-12a"/>
不起賜號逍遥先生仍給致仕宮俸禄<lb/>
　　金吾衛<lb/>
後唐天成三年六月勅金吾毎奏左右廂内並平安有<lb/>
類藩方宜改云軍國内外並平安<lb/>
　　屯衛<lb/>
周廣順二年十二月御史臺奏唐景雲二年改左右屯<lb/>
衛為威衛唐髙宗名治改治書侍御史為御史中丞諸<lb/>
州治中為司馬盖臣子避君父名也請諸衛中書舊是<lb/>
<pb n="KR2m0003_WYG_012-12b"/>
屯衛者復舊名從之<lb/>
　　京城諸軍<lb/>
梁開平元年四月改左右長直為左右龍虎軍左右内<lb/>
衙為左右羽林軍左右堅鋭夾馬突將為左右神武軍<lb/>
左右親隨軍將馬軍為左右龍驤軍其年九月置左右<lb/>
天興左右廣勝軍仍以親王為軍使<lb/>
二年十月置左右神㨗軍十二月改左右天武為左右<lb/>
龍虎軍左右龍虎為左右天武軍左右天威為左右羽<lb/>
<pb n="KR2m0003_WYG_012-13a"/>
林軍左右羽林為左右天威軍左右英武為左右神武<lb/>
軍左右神武為左右英武軍<hi>前朝置龍虎六軍謂之衛士至是以天武神武英武</hi>
<hi>等六軍易其軍號而任勲舊焉</hi>
後唐長興三年三月勅應軍神威雄威及魏府廣㨗以<lb/>
下指揮宜改為左右羽林置四十指揮毎十指揮立為<lb/>
一軍置都指揮使一人兼分為左右廂應順元年三<lb/>
月改左右羽林四十指揮為嚴衛左右軍龍武神武四<lb/>
十指揮為奉聖左右軍<lb/>
<pb n="KR2m0003_WYG_012-13b"/>
清㤗元年六月改捧聖馬軍為彰聖左右軍嚴衛歩軍<lb/>
為寕衛左右軍<lb/>
晉天福六年七月改拱宸威和内直軍並為興順至八<lb/>
月改奉徳兩軍為䕶聖左右軍<lb/>
周廣順元年四月改侍衛馬軍曰龍㨗左右軍歩軍曰<lb/>
虎㨗左右軍<hi>御撰其名</hi>
顯徳元年十月上謂侍臣曰侍衛兵士累朝以來老少<lb/>
相半强懦不分盖徇人情不能選練今春髙平與劉崇<lb/>
<pb n="KR2m0003_WYG_012-14a"/>
及蕃軍相遇臨敵有指使不前者茍非朕親當堅陣幾<lb/>
至喪敗况百户農夫未能贍一甲士且兵在精不在衆宜<lb/>
令一一㸃選精鋭者升在上軍怯懦者任從安便庶期<lb/>
可用又不虚費<hi>先是上按于髙平觀其退縮慨然有懲革之意又以驍勇之士多為外諸侯所</hi>
<hi>占于是召募天下豪傑不以草澤為阻進于闕下躬親試□選武藝超絶及有身首者分署為殿前諸班因有㪚員</hi>
<hi>散指揮使内殿前直散都頭鐵騎控鶴之類</hi>
二年十二月改東西小卒為東西班承㫖其月以新收<lb/>
復秦鳯州所擒獲川軍署為懐恩軍四年四月以先降<lb/>
<pb n="KR2m0003_WYG_012-14b"/>
到江南兵士分為六軍共三十指揮賜號懐徳軍<lb/>
　　雜録<lb/>
後唐同光二年二月勅隨駕收復汴州並扈從到洛京<lb/>
南郊立仗都将官員自檢校司空以下宜並賜恊謀定亂<lb/>
靖國功臣自檢校僕射尚書常侍至大夫中丞宜並賜忠<lb/>
勇拱衛功臣其初帯憲銜並賜忠烈功臣已有功臣名<lb/>
者不在此限其節級長行軍將並賜扈蹕功臣<hi>唐𤣥宗平内難</hi>
<hi>賜衛士葛福順等為唐元功臣不過十數人徳宗駐蹕奉天賜從駕立功將校為奉天定難功臣及僖宗西京</hi>
<pb n="KR2m0003_WYG_012-15a"/>
<hi>頻年播遷功臣差多至是徧及戎卒非賞典也</hi>
其年九月勅近聞蕃方入奏之人多於京内私買衣甲<lb/>
宜令總管司宻加覺察<lb/>
晉天福二年二月勅京及諸道馬歩諸軍若長行違犯<lb/>
便委副將據罪處理如副將十將違犯即委本指揮使<lb/>
科㫁指揮有罪若不出軍即委都指揮使具録申奏若<lb/>
行營在外即委行營統領依軍法施行其諸道軍都在<lb/>
本處者即委本處節度使防禦團練使刺史據罪科㫁<lb/>
<pb n="KR2m0003_WYG_012-15b"/>
其年十月勅禁諸道不得擅造器甲開運元年二月命<lb/>
諸道州府縣㸃集鄉軍率以税户七家共出一卒兵仗<lb/>
器械共力營之至五月勅諸道新㸃鄉兵宜以武定為<lb/>
名至三年正月改武定為天威軍尋命放散其年十月<lb/>
勅作坊及諸道造作器械衣甲今後並不得用金銀裝<lb/>
飾<lb/>
　　馬<lb/>
梁開平四年十月頒奪馬令冒禁者罪之<hi>先是梁師攻戰得敵人之</hi>
<pb n="KR2m0003_WYG_012-16a"/>
<hi>馬必納官故出令命獲者有之</hi>
後唐同光三年六月下河南河北諸州和市戰馬官吏<lb/>
除一匹外匿者坐罪<hi>時將討蜀故也</hi>
長興元年七月分飛龍院為左右以小馬坊為右飛龍<lb/>
院<lb/>
四年十月勅沿邉藩鎮或有藩部賣馬可擇其良壯給<lb/>
券具數以聞<hi>先是上問見管馬數樞宻使范延光奏天下常交草粟者近五萬匹見今西北諸蕃</hi>
<hi>賣馬者徃來如市其郵傳之費中估之直日四十五貫以臣計之國力十耗其七馬無所使財賦漸銷朝廷甚</hi>
<pb n="KR2m0003_WYG_012-16b"/>
<hi>非所利上善之乃降是勅</hi>
清泰三年十月勅諸道州府縣鎮賔佐至録事参軍都<lb/>
押衙教練使以上各留馬一匹乘騎及鄉射士庶有馬<lb/>
者無問形勢馬不以牝牡皆抄借但勝衣甲並仰印記<lb/>
差人管押送納其小弱病患者即退字本道收管節度<lb/>
防禦團練等使刺史除自己馬外不得因便影占管軍<lb/>
都將除出軍及隨駕外見逐處屯駐者都指揮使舊有<lb/>
馬許留五匹小指揮使兩匹都頭一匹其餘凡五匹取<lb/>
<pb n="KR2m0003_WYG_012-17a"/>
兩匹十匹取五匹更多者並依此例抽取在京文武百<lb/>
官主軍將校内諸司使以下隨駕職員舊有馬者任令<lb/>
隨意進納不得影占人私馬各下諸道准此<lb/>
晉天福九年正月發使於諸道州府括取公私之馬<hi>時契</hi>
<hi>丹入冦上駐軍澶州以禦之故冇是命</hi>
漢天福十二年九月詔天下州府和買戰馬<lb/>
　　諡<lb/>
徳靖梁贈尚書令廣王全昱<lb/>
<pb n="KR2m0003_WYG_012-17b"/>
文穆故天下兵馬都元帥吳越王錢元瓘<hi>勅所司諡曰荘穆勅改諡</hi>
<hi>曰文穆</hi>
文昭故天䇿上將軍湖南節度使守尚書令贈太師馬<lb/>
希範<lb/>
文懿贈尚書令瀛王馮道<lb/>
文恵太子太保盧質<hi>漢乾祐元年九月其子尚書兵部員外郎盧授上請諡故下太</hi>
<hi>常議諡曰文恵</hi>
武穆故天䇿上將軍湖南節度使馬殷<lb/>
<pb n="KR2m0003_WYG_012-18a"/>
武懿贈尚書令秦王髙行周<lb/>
武安贈太師康福<lb/>
忠敬故秦王李茂正贈太傅馮行襲<lb/>
忠肅贈太師王處存贈太師張全義<lb/>
忠懿故福建節度使閩王王審知太師安元信<lb/>
忠武贈太師晉國公霍彦威故成徳軍節度使馬全節<lb/>
忠正贈中書令鄭仁誨<lb/>
忠恵贈中書令劉詞<lb/>
<pb n="KR2m0003_WYG_012-18b"/>
恭靖贈尚書左僕射崔恊<lb/>
恭慧贈中書令李從敏<lb/>
正懿贈尚書令羅紹威<lb/>
正憲贈左武衛上將軍張承業<lb/>
正恵贈太子少傅朱漢賔<hi>太常博士林鼎議曰漢賔散已俸代逋欠缺荒俗儕富庶</hi>
<hi>所莅之地綽有政聲知進退存亡之理得善始善終之道謹按諡法中道不撓保節揚名曰正愛民好學寛裕</hi>
<hi>慈仁曰恵請諡曰正恵從之</hi>
成穆贈侍中安元信<lb/>
<pb n="KR2m0003_WYG_012-19a"/>
　　雜録<lb/>
漢乾祐二年十二月勅故荆南節度使髙平王髙從誨<lb/>
宜令太常定諡<hi>故事臣下請諡故吏陳行状考功司覆奏下乃議諡今降勅之新例也</hi>
　　當直<lb/>
梁開平四年二月勅其逐日當中書舍人及吏部兵部<lb/>
司勅知印郎官少府監及篆印文兼書寫告身人吏等<lb/>
並宜輪次於中書側近止宿<lb/>
　　休假<lb/>
<pb n="KR2m0003_WYG_012-19b"/>
後唐天成四年五月四日度支奏准勅中書門下奏朝<lb/>
臣時有乞假覲省者欲量賜茶藥奉勅宜依者切縁諸<lb/>
班官班省司不見品秩髙低兼未則例難議施行各令<lb/>
據官品等第指揮文班左右常侍諫議給事舍人諸行<lb/>
尚書太子賔客諸寺太卿國子監祭酒詹事左右丞諸<lb/>
行侍郎宜各賜蜀茶三斤起居拾遺補闕侍御史殿中<lb/>
監察御史左右庶子諸寺少卿國子業司業河南少尹<lb/>
左右諭徳諸行郎中員外郎太常博士宜各賜蜀茶二<lb/>
<pb n="KR2m0003_WYG_012-20a"/>
斤蠟面茶一斤草豆榖百枝肉豆榖五十枝青木香一<lb/>
斤半國子博士五經博士兩縣令著作郎太常宗正殿<lb/>
中丞諸局奉御大理正太子中允洗馬左右賛善太子<lb/>
中舍司天五官正宜各賜蜀茶二斤蠟面茶一斤草豆<lb/>
榖五十枝肉豆榖五十枝青木香一斤<lb/>
武班左右金吾上将軍左右諸衛上将軍宜各賜蜀茶<lb/>
三斤蠟面茶二斤草豆榖一百枝肉豆榖一百枝青木<lb/>
香二斤左右諸将大将軍左右諸衛将軍宜各賜蜀茶<lb/>
<pb n="KR2m0003_WYG_012-20b"/>
二斤蠟面茶一斤草豆榖一百枝肉豆榖五十枝青木<lb/>
香一斤半左右率府副率宜各賜蜀茶二斤蠟面茶一<lb/>
斤草豆榖五十枝肉豆榖五十枝青木香一斤奉勅今<lb/>
後或有臣僚請假覲省其所賜藥候辭朝之日於閤門<lb/>
宣賜至晉天福二年九月度支奏朝臣請假覲省出入<lb/>
皆有支賜茶藥今縁諸庫無見在伏乞權罷從之至五<lb/>
年三月勅朝臣請假覲省依天成四年勅支賜茶藥晉<lb/>
天福二年十一月中書門下奏按六典尚書吏部凡職<lb/>
<pb n="KR2m0003_WYG_012-21a"/>
事官應覲省及稱病不得過程謂身有疾病滿百日若<lb/>
所親疾病滿二百日及當侍解官申省以聞其應侍人<lb/>
材用灼然要藉驅使者得𢃄官侍食又准雜令諸外官<lb/>
授給裝束假去所授官一千里内者四十日二千里内<lb/>
者五十日三千里内者六十日四千里内者七十日過<lb/>
四千里八十日並除程其假内欲赴任者聴之若有事<lb/>
須早還者不用此令若京官身先在外者裝束假减外<lb/>
官之半勅准令典處分<lb/>
<pb n="KR2m0003_WYG_012-21b"/>
　　醫術<lb/>
後唐清泰三年三月翰林學士和凝奏天下諸屯駐兵<lb/>
士望令太醫署合傷寒時氣瘧痢等藥量事給付本軍<lb/>
主掌以給患病士卒之家百姓亦准醫疾令和合藥物<lb/>
拯貧民兼請依本朝故事諸道署藥博士合考尋醫方<lb/>
合和藥物以濟部人其御製廣濟廣利等方書亦請翰<lb/>
林醫官重校頒行天下勅所奏醫博士諸道合有軍醫<lb/>
許及諸道補署不在奏聞餘依所奏<lb/>
<pb n="KR2m0003_WYG_012-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0003_WYG_012-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷十二<lb/>
</p>
<p>
</p>
  </div>
</body>
</text>
</TEI>
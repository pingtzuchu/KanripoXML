<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五代㑹要卷十八</head> <lb/>
    <p>
<pb n="KR2m0003_WYG_018-1a"/>
欽定四庫全書<lb/>
　五代㑹要卷十八<lb/>
　　　　　　　　　　　　　　　宋　王溥　撰<lb/>
　　史館移置<lb/>
周廣順三年九月勅入厚載門内向東横街東地房宇<lb/>
宜令𢎞文館集賢院于此分擘廨署<lb/>
　　諸司送史館事例<lb/>
後唐同光二年四月史館奏本朝舊制中書并起居院<lb/>
<pb n="KR2m0003_WYG_018-1b"/>
諸司及諸道州府合録事件報館如右<lb/>
時政記中書門下録送起居注左右起居郎録送两省轉對入<lb/>
閤待制刑曹法官文武两班上封章者各録一本送館天文祥變<lb/>
占候徴驗司天臺逐月録報並每月供送厯日一本祥<lb/>
瑞禮部逐季録報並諸道合畫圖申送藩客朝貢使至鴻<lb/>
臚寺勘風俗衣服貢獻物色道里逺近並具本國王名録<lb/>
報四裔入冦來降表狀中書錄報露布兵部録報軍還<lb/>
時并主將姓名具攻陷虜殺級數并所因由録報變改<lb/>
<pb n="KR2m0003_WYG_018-2a"/>
音律及新造曲調太常寺具録所因并樂詞牒報法令<lb/>
變革斷獄新議赦書徳音刑部逐季具有無牒報詳斷<lb/>
刑獄昭雪寃濫大理寺逐季牒報州縣廢置及孝子順<lb/>
孫義夫節婦有旌表門閭者户部録報有水旱蟲蝗雷<lb/>
風霜雹户部録報封建天下祠廟叙封進封邑號祠司封<lb/>
録報京百長官刺史以上除授文官吏部録報武官兵<lb/>
部録報諸色宣勅門下中書兩省逐月録報公主百官<lb/>
定諡考功録行狀並諡議逐月具有無牒報宗室任官<lb/>
<pb n="KR2m0003_WYG_018-2b"/>
課績并公主出降儀制宗正寺録報刺史縣令有灼然<lb/>
政績者本州官録申奏仍具牒報應碩徳殊能高人逸<lb/>
士久在山野著述文章者本州縣不以官秩勘問的實<lb/>
申奏仍具録報應中外官薨已請諡許本家各録行狀<lb/>
一本申送右乞宣下有司條件施行從之<lb/>
長興三年司天臺奏奉中書門下牒令逐年申送史館<lb/>
十一曜細行厯并周天行度祥變等當司舊祇申星<lb/>
曜事件不載占言勅宜令司天臺密奏留中外其餘凡奏<lb/>
<pb n="KR2m0003_WYG_018-3a"/>
厯象雲物水旱等事及諸州府或奏灾祥一一並申送<lb/>
史館<lb/>
　　前代史<lb/>
晉天福六年二月勅有唐逺自髙祖下暨明宗紀傳未<lb/>
分書誌咸闕今耳目相接尚可詢求若歳月寖深何由<lb/>
尋討宜令户部侍郎張昭起居郎賈緯祕書少監趙熙<lb/>
吏部郎中鄭受益左司員外郎李為先等修撰唐史仍<lb/>
令宰臣趙瑩監修其年四月監修國史趙瑩奏勅同撰<lb/>
<pb n="KR2m0003_WYG_018-3b"/>
唐史起居郎賈緯丁憂請以刑部侍郎吕琦侍御史<lb/>
尹拙同修從之尋改吕琦為户部侍郎尹拙為户部員<lb/>
外郎令與張昭等修唐史其年四月監修國史趙瑩奏<lb/>
自李朝喪亂迨五十年四海沸騰兩都淪覆今之書府<lb/>
百無二三臣等近<hi>一作虔</hi>奉綸言俾令撰述褒貶或從于新意<lb/>
纂修須按于舊章既闕簡編先虞漏畧今據史館所闕<lb/>
唐書實録請下勅命購求況咸通中宰臣韋保衡與蔣伸<lb/>
皇甫煥<hi>一作燠</hi>撰武宗宣宗两朝實録又光化初宰臣裴贄撰僖<lb/>
<pb n="KR2m0003_WYG_018-4a"/>
宗懿宗兩朝實録皆遇國朝多事或值鑾輿播越雖聞<lb/>
撰定未見流傳其韋保衡裴贄合有子孫見居職任或<lb/>
門生故吏曽記纂修聞此撰論諒多欣愜請下三京諸<lb/>
道及中外臣寮凡有將此數朝實録詣闕進納請量其<lb/>
文武才能不拘資地除一官如卷帙不足據數進納亦<lb/>
請不次奬酬以勸來者自㑹昌至天福垂六十年其初<lb/>
李徳裕平上黨著武宗伐叛之書其後康承訓定徐方<lb/>
有武寧本末之傳如此事類記述頗多請下中外臣寮及<lb/>
<pb n="KR2m0003_WYG_018-4b"/>
名儒宿學有於此六十年内撰述得傳記及中書銀臺<lb/>
史館日厯制勅册書等不限年月多少並許詣闕進納<lb/>
如年月稍多記録詳備請特行簡拔不限資序臣與張<lb/>
昭等所撰唐史祇叙本紀以綱帝業列傳以述功臣十<lb/>
志以書刑政<lb/>
本紀以綱帝業者本紀之法始於春秋以事繫日以日<lb/>
繫月以月繫時以時繫年刑政無遺綱條必舉須憑長<lb/>
厯以編甲子請下司天臺自唐髙祖武徳元年戊寅<lb/>
<pb n="KR2m0003_WYG_018-5a"/>
至天祐元年為甲子轉年長厯一道以憑編述本紀<lb/>
列傳以述功臣者古者衣冠之家書於圖籍中正清議<lb/>
以定品流故有家史家傳族譜族圖江左百家軒裳<lb/>
綴軌山東四姓簮組盈朝隋唐以來勲書王府故士族<lb/>
子弟多自紀世功貴載簡編以光祖考請下文武兩班<lb/>
及藩侯郡牧各叙兩代官婚名諱行業功勲狀一本如<lb/>
有家譜家牒亦仰送官以憑纂修列傳<lb/>
十志以書刑政者五禮之書代有沿革至開元刋定方<lb/>
<pb n="KR2m0003_WYG_018-5b"/>
始備儀洎寳應以來典章漸缺其謁欵郊廟册拜王公<lb/>
攝事相儀之文車輅服章之數請下太常禮院自天寳<lb/>
以後至明宗朝以來五禮儀注朝廷行事或異舊章出□<lb/>
増損節文一一備録以憑撰述禮志<lb/>
四縣之樂不異前文八佾之容或殊往代隋唐以來樂<lb/>
無中外乃有文舞武舞之制立部坐部之名天寶之初<lb/>
雲韶大備天寶之後音律漸衰郊廟殿庭舊章斯缺及<lb/>
咸秦蕩覆鍾石淪亡龍紀反正之年有司特鑄懸樂旋<lb/>
<pb n="KR2m0003_WYG_018-6a"/>
宫之義徒有其文請下太常寺其四縣二舞増損始自<lb/>
何朝及諸廟樂章舞名開元十部興廢本末一一按録<lb/>
以憑撰述樂志<lb/>
刑名之制代有輕重隋唐以來疏為律令累朝繼有制<lb/>
勅相次増益舊條格律之文未能畫一請下大理寺自<lb/>
著律令以來後勅入格條者及㑹昌以來所斷疑獄一一<lb/>
闗報以憑撰述刑法志<lb/>
律厯五行天文灾異史書實録前代具書自唐季亂離<lb/>
<pb n="KR2m0003_WYG_018-6b"/>
簡編淪落太史所奏不載册書請下司天臺自㑹昌以<lb/>
來天文變異五行休咎厯法更改更據朝代年月一一<lb/>
條録以憑撰述天文律厯五行等志<lb/>
唐初定官品令三公三師為第一品尚書令僕射為第<lb/>
二品兩省御史臺寺監長官六尚書為第三品自定令<lb/>
以後官品繼升比諸令文前後同異又有兼攝撿校之<lb/>
例資授册拜之文軍容或盛於朝儀使務漸侵於省局<lb/>
以此官無定令位以賞功臺府之權隨時輕重求諸官<lb/>
<pb n="KR2m0003_WYG_018-7a"/>
志前代無聞請下御史臺自定令以後文武兩班品秩<lb/>
升降及府名使額寺署廢官名色更改一一具析以憑<lb/>
撰述職官志<lb/>
唐初守邊則有都督總管之號開元命將則有節度按<lb/>
察之名故四塞之内刺史多没于遐荒九牧之中乘寵<lb/>
遂邀於旄鉞山河異制名額實繁請下兵部職方自開<lb/>
元以來山河地里使名軍額州縣之廢置一一條列以<lb/>
憑撰述郡國志<lb/>
<pb n="KR2m0003_WYG_018-7b"/>
唐初以降迄于開元圖書大備歴朝纂述卷帙實繁若<lb/>
不統而論之何彰文雅之盛請下祕書省自唐以來古<lb/>
今典籍經史子集元撰人名氏四部大數報館以憑撰<lb/>
述經籍志<lb/>
右所陳條例如前請下所司從之其月起居郎賈緯奏<lb/>
曰伏以唐高祖至代宗已有紀傳徳宗亦存實録武宗<lb/>
至濟陰廢帝凡六代惟有武宗實録一卷餘皆缺畧臣<lb/>
今捜訪遺文及耆舊傳説編成六十五卷目為唐朝補遺<lb/>
<pb n="KR2m0003_WYG_018-8a"/>
録以備將來史官條述至開運二年六月史館上新修<lb/>
前朝李氏書紀志列傳共二百二十卷並目録一卷都<lb/>
計二十帙賜監修宰臣劉昫修史官張昭逺直館王伸<lb/>
等繒綵銀器各有差<lb/>
　　修國史<lb/>
後唐天成三年十二月史館奏據左補闕張昭狀嘗讀<lb/>
國書伏見懿祖昭烈皇帝自元和之初獻祖文皇帝於<lb/>
太和之際立功王室陳力國朝太祖武皇自咸通後來<lb/>
<pb n="KR2m0003_WYG_018-8b"/>
勤王戮力剪平多難頻立大功三換節旄再安京國莊<lb/>
宗皇帝親平大憝奄有中原倘闕編修遂成湮墜伏請<lb/>
與當館修撰㕘序條綱撰太祖莊宗實録者伏見前代<lb/>
史館歸于著作國初分撰五代史方委大臣監修自大<lb/>
厯後來始奏兩員修撰當時選任皆取良能一代之書<lb/>
使成於手其後源流失緒波蕩不還冒當修撰之名曷<lb/>
揚褒貶之職及乎編修大典即云别訪通才況當館職<lb/>
在編修合令撰述勅宜依<lb/>
<pb n="KR2m0003_WYG_018-9a"/>
四年七月監修國史趙鳯奏當館奉勅修懿祖獻祖太祖<lb/>
荘宗四帝實録自今年六月一日起手旋具進呈次伏以凡闗<lb/>
纂述務合品題承乾御宇之君行事方云實録追尊册號<lb/>
之帝約文祇可紀年所修前件史書今欲自荘宗一朝名為實<lb/>
録其太祖以上並自為紀年從之其年十一月史館上新修懿<lb/>
祖太祖紀年録共二十卷莊宗實録三十卷監修宰臣<lb/>
趙鳳修撰張昭逺吕咸休各賜繒綵銀器等<lb/>
應順元年閏正月平章事監修國史李愚與修撰判館<lb/>
<pb n="KR2m0003_WYG_018-9b"/>
事張昭逺等進新修後唐功臣列傳三十卷<lb/>
清泰三年二月門下侍郎平章事監修國史姚顗上明<lb/>
宗實録三十卷同修撰官中書舍人張昭逺李祥直館<lb/>
左拾遺吳承範右拾遺楊昭儉等各頒賫有差<lb/>
漢乾祐二年二月勅左諌議大夫史館修撰賈緯左拾遺<lb/>
直史館王伸宜令同修高祖實録仍令宰臣蘇逢吉監<lb/>
修至其年十月修成實録二十卷上之<lb/>
其年十二月勅宜令監修國史蘇逢吉與史館賈緯并<lb/>
<pb n="KR2m0003_WYG_018-10a"/>
竇儼王伸等修晉朝實録呈進從宰臣竇正固奏請也<lb/>
周廣順元年七月史館新修晉高祖實録三十卷少帝<lb/>
實録二十卷上之<lb/>
顯徳三年十二月勅太祖實録並梁均帝唐清泰二主<lb/>
實録宜差兵部尚書張昭修其同修撰官委張昭定名<lb/>
奏請至四年正月兵部尚書張昭奏奉勅編修太祖實<lb/>
録及唐梁二末主實録今請國子祭酒尹拙太子詹事<lb/>
劉温叟同編修伏縁漢隠帝君臨太祖之前其歴試之<lb/>
<pb n="KR2m0003_WYG_018-10b"/>
績並在漢隠帝朝内請先修隠帝實録又梁末主之上<lb/>
有郢王友珪篡弑居位未有紀録請依宋書劉劭例書<lb/>
為元兇友珪其末主請依古義書曰後梁實録又唐末<lb/>
主之前有應順帝在位四月出奔亦未編紀請書為前<lb/>
廢帝清泰主為後廢帝其書並為實録從之<lb/>
五年六月兵部尚書張昭逺等修太祖實録三十卷上之<lb/>
　　修史官<lb/>
後唐長興四年正月十一日史館奏當館承前修史事<lb/>
<pb n="KR2m0003_WYG_018-11a"/>
例應合編録文書分配在館修撰直館官員逐人紀述<lb/>
内修撰一員充判館事自除修撰外應館中著述及諸<lb/>
色公事都耑主掌監修宰臣通判前修撰直館等其間<lb/>
勤恪者著述不閒怠惰者因循度日祇藉館中揚歴<lb/>
以資身事進趨或别除官或因出使便將自己分合撰<lb/>
史籍送付後人後人效尤依前懈墮積叠不了公事為<lb/>
弊滋多須設規程庶無曠敗謹具起請如左<lb/>
自判館修撰以下見充職及此後充館請以二周年為<lb/>
<pb n="KR2m0003_WYG_018-11b"/>
限據在職館中文書繁簡逐季分配纂修如月未滿公<lb/>
事未闕即當館給與公憑仍旋申中書門下請别商量<lb/>
其職限内遇本官本省署有遞遷請不妨其序進即請<lb/>
令依前充職終其月限並請不許未終職限特更除官<lb/>
如職限滿有公事未了不許給月請不别與除官及差<lb/>
使並與遞遷本官其曠職甚者仍請量事殿罰如據所<lb/>
分配文書修撰外别能採訪得無後功臣事實及諸色<lb/>
合編集事著撰得史傳堪入國史者請量其課績别加<lb/>
<pb n="KR2m0003_WYG_018-12a"/>
酬奬如當館於職限滿官員中藉令充職者則旋具聞<lb/>
奏乞就加陞陟<lb/>
應此日已前曽充館職配過文書除丁憂官員則請與<lb/>
均分代修撰其未了别除官者所欠文書不計多少並<lb/>
與令本官修撰速須了畢其今日已前曠墮之過特乞<lb/>
矜容起今後若更將已前未了公事遷延不速修撰了<lb/>
者則别具奏聞仰候聖裁右奉勅宜依仍付所司<lb/>
其年七月以著作佐郎尹拙為左拾遺直史館王慎徽<lb/>
<pb n="KR2m0003_WYG_018-12b"/>
為右拾遺直史館從監修宰臣李愚奏也故事以本官<lb/>
直館者皆為畿縣尉今諫官直館自拙等始也<lb/>
　　史館襍録<lb/>
後唐同光二年四月史館奏四庫書自廣明年後散失<lb/>
伏乞許人進納仍中書門下降勅條件勅進書官納到<lb/>
四百卷已下皆成部帙不是重叠及紙墨書寫精細已<lb/>
在選門未合格人每一百卷與減一選無選減者注官<lb/>
日優與處分無官者納書及三百卷特授試銜<lb/>
<pb n="KR2m0003_WYG_018-13a"/>
天成二年八月起居郎趙熙奏今後凡公事及詔書奏<lb/>
對應不到中書者伏乞委内臣一人旋具抄録月終闗<lb/>
送史館勅宜令樞密院學士月終録送<lb/>
長興二年三月二十八日史館奏當館應諸處及諸闗<lb/>
送到合編録公事外伏准舊例國朝有時政記並起居<lb/>
注並合送館以備纂修近代以來缺行此事祇以每遇<lb/>
入閤兼内殿起居朝臣待制轉對公事逐人抄送當館<lb/>
如是顯有頒行逐司闗報到者旋逐件於日厯一一收<lb/>
<pb n="KR2m0003_WYG_018-13b"/>
竪其有直下所司並不行之事當館無由得知若祇憑<lb/>
本官供到所奏本未免簡編不備本末難窮者前件待<lb/>
制轉對公事等除顯有頒行闗送到館外應有直下所<lb/>
司及不行未行之事伏乞宣付當館旋依次第編録其<lb/>
時政記起居注並内庭逐日合書日厯亦乞相次施行<lb/>
奉勅朝臣起居入閤奏對公事奏覆後宣付史館宜依<lb/>
其時政起居注候别勅處分<lb/>
其年四月四日史館奏當館昨為大中以來迄于天祐四朝<lb/>
<pb n="KR2m0003_WYG_018-14a"/>
實録尚未纂修尋具奏聞謹行購分募勅命雖頒於數月<lb/>
圖書未貢於一編盖以北土州城久罹兵火遂成滅絶難可訪求<lb/>
竊恐歲月漸深耳目不接長為闕典過在攸司伏念江表列<lb/>
藩湖南奥壤至於閩越方屬勲賢戈鋋自擾於中原屏<lb/>
翰悉全於外府固多奇士富有羣書其兩浙福建湖廣<lb/>
伏乞特降詔旨委各於本道採訪宣宗懿宗僖宗昭宗<lb/>
以上四朝野史及逐朝日厯除目銀臺事宜内外制詞<lb/>
百司沿革簿籍不限卷數據有者抄録進上若民間收<lb/>
<pb n="KR2m0003_WYG_018-14b"/>
得或𨼆士撰成即令各列姓名請議爵賞從之<lb/>
四年正月十一日史館奏當館先奉勅修撰功臣列傳元奏<lb/>
數九十二人館司分配見在館官員修撰其間亦有不是<lb/>
中興以來功臣但據姓名便且分配修撰將求允當須<lb/>
在品量其間若實是功臣中興社稷者須校其功勲大<lb/>
小徳業輕重次第纂修排列先後今請應不是中興以<lb/>
來功臣汛將行狀送館者若其間事有與正史實録列<lb/>
傳内事相連絡者則請令附在紀傳内簡畧書出其無<lb/>
<pb n="KR2m0003_WYG_018-15a"/>
功于國無徳于人但述履行身名或録小才末技倘無<lb/>
可以垂訓者並請不在編修之限伏自有史傳以來歴<lb/>
代咸有著述皆存定制不可更張如前漢止述蕭曹絳<lb/>
灌之流後漢但書冦鄧耿賈之列並同翼戴咸共匡扶<lb/>
爵號功臣先為列傳其餘宗室外戚文苑儒林游俠逸<lb/>
人循吏酷吏之屬名目甚衆各有篇題並隨具次第撰<lb/>
述其大惡大善之人有善若周孔夷齊惡若敦元莽卓<lb/>
亦各特為著撰不附傳紀編修或為世家或為列傳盖<lb/>
<pb n="KR2m0003_WYG_018-15b"/>
欲取監前代垂則後人不可雷同請令區别其功臣未<lb/>
納到行狀者館司見更催促候到即更分配修撰大凡<lb/>
行狀皆是門人故吏叙述多有虚飾文華今請此後所<lb/>
納行狀並須直書功業不得虚紀文詞其已納到行狀<lb/>
合著撰者仍請委修撰官畧其浮詞採其實事從之<lb/>
應順元年正月勅今後三館所闕書並訪本添寫其進<lb/>
書官權宜停罷<lb/>
晉天福四年十一月史館奏按唐長壽二年右丞姚璹<lb/>
<pb n="KR2m0003_WYG_018-16a"/>
奏帝王謨訓不可闕文其仗下所言軍國政事令宰臣<lb/>
一人撰録號時政紀唐明宗朝又委端明殿學士撰録<lb/>
逐季送付史館伏乞遵行者宜令宰臣一員撰述<lb/>
周顯徳元年十月監修宰臣李榖奏今之左右起居郎<lb/>
即古之左右史也唐文宗朝命其官執筆立於殿堦螭<lb/>
頭之下以紀政事後則明宗朝命端明殿及樞密院直<lb/>
學士皆輪修日厯旋送史館以備纂修降及近朝此事<lb/>
皆廢今後欲望以諮詢之事裁制之規别命近臣旋具<lb/>
<pb n="KR2m0003_WYG_018-16b"/>
抄録每當修撰日厯即奉封送史臣從之因命樞密院直<lb/>
學士起今後于樞密使處逐月抄録事件送付史館<lb/>
二年十二月詔曰史館所少書籍宜令本館諸處求訪<lb/>
補填如有收得書籍之家並許進納其進書人據部帙<lb/>
多少等第各與恩澤如卷帙少者量給資帛如館内已<lb/>
有之書不在進納之限仍委中書門下于朝官中選差三<lb/>
十人據現在書各求真本校勘刋正舛誤仍於逐卷後<lb/>
署校勘官名宜令館司逐月具功課申中書門下<lb/>
<pb n="KR2m0003_WYG_018-17a"/>
　　𢎞文館<lb/>
後唐同光三年七月𢎞文館奏請依六典故事改𢎞文<lb/>
館為崇文館勅崇文館比與𢎞文館並置今請改稱頗<lb/>
協舊典從之<hi>時樞密院郭崇韜父名𢎞豆盧之言革希意奏改之故有𢎞文並置</hi>
　　集賢院<lb/>
唐應順元年閏正月集賢院奏准勅書創修凌烟閣又<lb/>
奉正月一十二日詔問閣髙下等級凌烟閣都長安時<lb/>
元在西内三清殿側畫像皆北向閣有隔隔内西北寫<lb/>
<pb n="KR2m0003_WYG_018-17b"/>
功髙宰輔南面寫功髙諸侯王隔外面次第圖畫功<lb/>
臣題賛自西京傾陷四十餘年舊日主掌官吏及畫像<lb/>
工人淪喪集賢院元管寫真官畫真官人數不少自遷<lb/>
都洛京並皆省廢今特起閣時請先定佐命功臣人數<lb/>
下翰林院預令冩真本及下將作大匠與畫工相度門架<lb/>
修盖縁院内有寫真官沈居𨼆畫真官王武瓊二人身<lb/>
死即日無人應用伏候勅旨勅集賢御書院復置冩真<lb/>
官畫真官各一員餘依所奏<lb/>
<pb n="KR2m0003_WYG_018-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0003_WYG_018-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五代㑹要卷十八<lb/>
</p>
<p>
</p>
  </div>
</body>
</text>
</TEI>
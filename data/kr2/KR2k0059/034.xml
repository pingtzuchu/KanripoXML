<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷三十四</head> <lb/>
    <p>
<pb n="KR2k0059_WYG_034-1a"/>
欽定四庫全書<lb/>
　水經注集釋訂訛卷三十四<lb/>
　　　　　　　　　　　　　歸安沈炳巽撰<lb/>
　　　江水二<lb/>
江水又東逕巫縣故城南<lb/>
　縣故楚之巫郡也秦省郡立縣以𨽻南郡吳孫休分<lb/>
　為建平郡治巫城城縁山為墉周十二里一百一十<lb/>
　步東西北三面皆帶傍深谷南臨大江故謂之䕫國<lb/>
<pb n="KR2k0059_WYG_034-1b"/>
　也<lb/>
江水又東巫溪水注之<lb/>
　溪水道源梁州晉興郡之宣漢縣東<hi>宣漢縣今為䕫州府達縣</hi>又<lb/>
　南逕建平郡泰昌縣南<hi>今為䕫州府大昌縣</hi>又逕北井縣西<hi>北井</hi>
　<hi>廢縣在大寜縣境晉置屬建平郡後周省入大昌</hi>東轉歴其縣北井南有鹽<lb/>
　井井在縣北故縣名北井建平一郡之所資也鹽水<lb/>
　下通巫溪溪水是兼鹽水之稱矣溪水又南屈逕巫<lb/>
　縣東縣之東北三百步有聖泉謂之孔子泉<hi>明一統志聖泉</hi>
<pb n="KR2k0059_WYG_034-2a"/>
　<hi>在巫山縣治東宋王十朋集縣有孔子泉泉之傍雖童子皆能書</hi>其水飛清潔<hi>飛上下疑</hi>
　<hi>有脫字</hi>石穴並髙泉下注溪水溪水又南入于大江<lb/>
江水又東逕巫峽<hi>在今巫山縣東三十里三峽之一即巫也連山七百里畧無㫁處圖經云</hi>
<hi>此山當抗峯岷峨偕嶺衡嶽凝結翼附並出青雲</hi>
　杜宇所鑿以通江水也郭仲産云按地理志巫山在<lb/>
　縣西南而今縣東有巫山將郡縣居治無恒故也<lb/>
江水歴峽東逕新崩灘<lb/>
　此山漢和帝永元十三年崩<hi>按後漢書五行志和帝永元十二年閏四月南</hi>
<pb n="KR2k0059_WYG_034-2b"/>
　<hi>郡秭歸山髙四百丈崩填溪即此山也今云十三年誤</hi>晉太元二年又崩當崩<lb/>
　之日水逆流百餘里湧起數十丈今灘上有石或圓<lb/>
　如蕈或方如屋若此者甚衆皆崩崖所隕致怒湍流<lb/>
　故謂之新崩灘其頽巖所餘比之諸嶺尚為竦桀其<lb/>
　下十餘里有大巫山非惟三峽所無乃當抗峯岷峩<lb/>
　偕嶺衡疑其翼附羣山並槩青雲更就霄漢辯其優<lb/>
　劣耳神血涂<hi>山海經作孟涂下同</hi>所處山海經曰夏后啓之臣<lb/>
　曰血涂是司神于巴巴人訟于血涂之所其衣有血<lb/>
<pb n="KR2k0059_WYG_034-3a"/>
　者執之是謂<hi>山海經作請</hi>生居山上郭景純<hi>疑漏曰字</hi>在丹山<lb/>
　西丹山在丹陽屬巴丹山西即巫山者也<hi>按山海經在丹山西</hi>
　<hi>以下皆屬經文然相其文義疑是景純之注水經注不誤也但据此景純下當有曰字方為得耳</hi>又<lb/>
　帝女居焉宋玉所謂天帝之季女名曰瑶姫未行而<lb/>
　亡封於巫山之臺精魂為草實為靈芝所謂巫山之<lb/>
　女髙唐之姫旦為行雲暮為行雨朝朝暮暮陽臺之<lb/>
　下旦早視之果如其言故為立廟號朝雲焉其間首<lb/>
　尾一百六十里謂之巫峽蓋因山為名也自三峽七<lb/>
<pb n="KR2k0059_WYG_034-3b"/>
　百里中兩岸連山畧無闕處重巖叠嶂隱蔽天日自<lb/>
　非亭午夜分不見曦月至于夏水襄陵㳂泝阻絶王<lb/>
　命急宣有時朝發白帝暮到江陵其間千二百里雖<lb/>
　乗奔御風不以疾也春冬之時則素湍渌潭迴清倒<lb/>
　景絶巘多生檉栢懸泉瀑布飛潄其間清榮峻茂良<lb/>
　多趣味毎至晴初霜旦林寒澗肅常有髙猨長嘯屢<lb/>
　引淒異<hi>荆州記作屬引清逺</hi>空谷𫝊響哀轉乆絶故漁者歌曰<lb/>
　巴東三峽巫峽長猿鳴三聲淚沾裳<hi>荆州記巫峽首尾一百六十里</hi>
<pb n="KR2k0059_WYG_034-4a"/>
　<hi>錢謙益箋杜詩云舊云自三峽取蜀數千里恒是一山此蓋好大之言也惟三峽七百里中兩岸連山畧</hi>
　<hi>無闕處梁簡文帝蜀道難詩峽山七百里巴水三回曲杜詩所謂峽開四千里蓋統論江山之大勢非専</hi>
　<hi>指言峽山也</hi>
江水又東逕石門灘<lb/>
　灘北岸有山山上合下開洞達東西縁江步路所由<lb/>
　劉備為陸遜所破是逕此門<hi>一作走逕此門</hi>追者甚急備乃<lb/>
　燒斷鎧道孫桓為遜前驅奮不顧命斬上䕫道<hi>呉志孫桓</hi>
　<hi>傳作斬上兠道</hi>截其要境備踰山越險僅乃得免忿恚而歎<lb/>
<pb n="KR2k0059_WYG_034-4b"/>
　曰吾昔至京桓尚小兒而今迫孤乃至于此遂發憤<lb/>
　而薨矣<lb/>
又東過秭歸縣之南<lb/>
　縣故歸鄉地理志曰歸子國也樂緯曰昔歸典協聲<lb/>
　律宋志曰歸即䕫歸鄉即䕫鄉矣<hi>按宋書州郡志歸鄉故屬秭歸呉分</hi>
　<hi>按太康地志云秭歸有歸鄉故䕫子國並無歸即䕫䕫鄉即歸鄉之文且諸字書亦無歸即䕫之音不知</hi>
　<hi>酈注何據而云然耶</hi>古楚之嫡嗣有熊摯者以廢疾不得立而<lb/>
　居于䕫為楚附庸後王命為䕫子春秋僖公二十六<lb/>
<pb n="KR2k0059_WYG_034-5a"/>
　年楚以其不祀滅之者也袁崧曰屈原有賢姊聞原<lb/>
　放逐亦來歸喻令自寛全鄉人冀其見從因名曰秭<lb/>
　歸即離騷所謂女媭嬋媛以詈余也縣東城北依山<lb/>
　即阪周迴二里髙一丈五尺南臨大江古老相傳謂<lb/>
　之劉備城蓋備征呉所築也<hi>在今歸州</hi>縣東北數十里有<lb/>
　屈原舊田宅雖畦堰靡漫猶保屈田之稱也<hi>明一統志屈原</hi>
　<hi>宅在歸州北六十里今其地名樂平宅其東北六十里有原姊女媭廟</hi>縣北一百六十<lb/>
　里有屈原故宅累石為屋基名其地曰樂平里宅之<lb/>
<pb n="KR2k0059_WYG_034-5b"/>
　東北六十里有女嬃廟擣衣石猶存故宜都記曰秭<lb/>
　歸蓋楚子熊繹之始國而屈原之鄉里也原田宅于<lb/>
　今具存指謂此也<lb/>
江水又東逕城北<lb/>
　其城憑嶺作固二百一十步夾谿臨谷據山枕江北<lb/>
　對丹陽城<hi>今歸州治即秭歸故城丹陽城在州之東</hi>城據山跨阜周八里<lb/>
　二百八十步東北兩面悉臨絶澗西帶亭下溪南枕<lb/>
　大江嶮峭壁立信天固也楚子楚<hi>衍字</hi>熊繹丹陽之所<lb/>
<pb n="KR2k0059_WYG_034-6a"/>
　都也地理志以為吳子之丹陽<hi>何氏云子字衍陽當作楊</hi>論者云<lb/>
　尋呉楚悠隔繿縷荆山無容逺在呉境是為非也又<lb/>
　楚子先王陵墓在其間蓋為徵矣<lb/>
江水又東南逕䕫城南<hi>在今歸州東二十里</hi>
　跨據山阜周迴一里百一十八步西北皆枕深谷東<lb/>
　帶鄉溪南側大江城内西北角有金城東北角有員<lb/>
　土獄西南角有石井口徑五尺熊摯始治巫城後疾<lb/>
　移此蓋䕫徙也春秋左𫝊僖公二十六年楚令尹子<lb/>
<pb n="KR2k0059_WYG_034-6b"/>
　玉滅䕫者也服䖍曰在巫之陽秭歸歸鄉矣<lb/>
江水又東逕歸鄉縣故城北<hi>今為荆州府巴東縣故城在歸州東南大江南岸</hi>
　袁崧曰父老𫝊言原既流放忽然暫歸鄉人喜悅因<lb/>
　名曰歸鄉抑其山秀水清故出儁異地<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>流疾故其<lb/>
　性亦隘詩云維嶽降神生甫及申信與余謂袁崧此<lb/>
　言可謂因事而立證恐非名縣之本㫖矣縣城南面<lb/>
　重嶺北背大江東帶鄉口溪<hi>前作鄉溪此作鄉口溪非前漏口字則此多口</hi>
　<hi>字</hi>溪源出縣東南數百里西北入縣逕狗峽西峽崖<lb/>
<pb n="KR2k0059_WYG_034-7a"/>
　龕中石隱起有狗形形狀具足故以狗名峽<hi>明一統志白狗</hi>
　<hi>峽在歸州東一十五里兩岸如削白石隱起狀如狗唐杜甫詩云白狗斜臨北黄牛更在東</hi>鄉口<lb/>
　溪又西北逕縣下入江謂之鄉口也<lb/>
江水又東逕信陵縣南<hi>今歸州東有信陵廢縣</hi>
　臨大江東傍深溪溪源北發梁州上庸縣界南流逕<lb/>
　縣下而注於大江也<lb/>
江水又東過夷陵縣南<lb/>
　江水自建平至東界峽盛𢎞之謂空舲峽峽甚髙峻<lb/>
<pb n="KR2k0059_WYG_034-7b"/>
　即宜都建平二郡界也<hi>在歸州東三十里一作空舲峽言夏秋水泛必空舲乃可</hi>
　<hi>上自歸州至長陽四百里内峽水崩流石磧險惡唐杜甫詩云峽中丈夫絶輕死少在公門多在水富豪</hi>
　<hi>有錢駕大舸貧窮取給行艓子朝發白帝暮江陵最頃來目擊信有徴瞿塘漫天虎鬚怒歸州長年行</hi>
　<hi>能</hi>其間逺望嶺表有五六峯㕘差互出上有竒石如<lb/>
　二人像攘袂相對俗𫝊兩郡督郵争界於此宜都督<lb/>
　郵厥勢小東傾議者以為不如也<lb/>
江水歴峽東逕宜昌縣<hi>今為宜都縣</hi>之埵竈下<hi>埵洽聞記作挿按說文埵</hi>
　<hi>丁果反堅土也與注中所言文義似不相蒙當從洽聞記作挿為是</hi>
<pb n="KR2k0059_WYG_034-8a"/>
　江之左岸絶岸壁立數百丈飛鳥所不能棲有一火<lb/>
　爐埵在巖間<hi>朱本作火燼挿在崖間</hi>望見可長數尺父老𫝊言<lb/>
　昔洪水之時人薄舟崖側以餘燼挿之崖側至今猶<lb/>
　存故先後相承謂之埵竈也<hi>洽聞記曰空舲峽絶壁上有一火燼長數尺名</hi>
　<hi>曰挿竈相傳堯時洪水行者泊舟崖側炊爨以餘燼挿之至今猶存云云蓋亦據此注耳</hi>
江水又東逕流頭灘<hi>在今夷陵州界</hi>
　其水並浚急奔暴魚鱉所不能游行者常苦之其歌<lb/>
　曰灘頭白勃堅相持倐忽淪没别無期袁崧曰自蜀<lb/>
<pb n="KR2k0059_WYG_034-8b"/>
　至此五千餘里下水五日上水百日也<lb/>
江水又東逕宜昌縣北<hi>今夷陵州西有宜昌故城</hi>
　分夷道佷山所立也縣治江之南岸北枕大江與夷<lb/>
　陵對界宜都記曰渡流頭灘十里便得宜昌縣也<lb/>
江水又東逕狼尾灘而歴人灘<lb/>
　袁崧曰二灘相去二里人灘水至峻峭南岸有青石<lb/>
　夏没冬出其石嶔崟<hi>廣韻嶔去金切音欽崟魚金切音吟玉篇嶔崟山勢聳立貌說</hi>
　<hi>文凢地髙險者曰崟</hi>數十步中悉作人面形或大或小其分明<lb/>
<pb n="KR2k0059_WYG_034-9a"/>
　者鬚髮皆具因名曰人灘也<lb/>
江水又東逕黄牛山<hi>即黄牛峽在今夷陵州西九十里大江南</hi>
　下有灘名曰黄牛灘南岸重嶺叠起最外髙崖間有<lb/>
　石如人負刀牽牛人黒牛黄成就分明既人跡所絶<lb/>
　莫得究焉此巖既髙加江湍紆迴雖途逕信宿猶望<lb/>
　見此物故行者謠曰朝發黃牛暮宿黄牛言水路紆<lb/>
　深迴望如一矣<lb/>
江水又東逕西陵峽<hi>在今夷陵州西北二十里</hi>
<pb n="KR2k0059_WYG_034-9b"/>
　宜都記曰自黄牛灘東入西陵界至峽口一百許里<lb/>
　山水紆曲而兩岸髙山重嶂非日中夜半不見日月<lb/>
　絶壁或千許丈其石彩色形容多所像類林木髙茂<lb/>
　畧盡冬春猿鳴至清山谷傳響泠泠不絶所謂三峽<lb/>
　此其一也崧言嘗聞峽中水疾書記及口傳悉以臨<lb/>
　懼相戒曽無稱有山水之美也及余來踐躋此意<hi>疑當</hi>
　<hi>作境</hi>既至欣然始信之耳聞不如親見矣其叠崿秀峯<lb/>
　竒構異形固難以辭叙林木蕭森離離蔚蔚乃在霞<lb/>
<pb n="KR2k0059_WYG_034-10a"/>
　氣之表仰矚俯映彌習彌佳<hi>原本漏從朱本増</hi>流連信宿不<lb/>
　覺忘返目所履歴未嘗有也既自欣得此竒觀山水<lb/>
　有靈亦當驚知巳於千古矣<lb/>
江水歴禹斷江<hi>今夷陵州西南有斷江山</hi>
　南峽北有此<hi>胡引及朱本俱作北</hi>谷村兩山間有水清深潭而<lb/>
　不流又耆舊傳言昔是大江及禹治水此江小不足<lb/>
　㵼水禹更開今峽口水勢并衝此江遂絶於今謂之<lb/>
　斷江也<lb/>
<pb n="KR2k0059_WYG_034-10b"/>
江水出峽東南流逕故城洲<hi>今夷陵州治原本譌城固州</hi>
　洲附岸北洲頭曰郭洲長二里廣一里上有步闡故<lb/>
　城方圓稱洲周迴畧滿故城洲上城周<hi>疑漏三五等字</hi>里呉<lb/>
　西陵督步隲之所築也孫皓鳯凰元年隲息闡復為<lb/>
　西陵督據此城降晉遣太傅羊祐接援未至為陸抗<lb/>
　所陷也<hi>呉志步隲𫝊隲封西陵侯子協嗣協卒弟闡繼業為西陵侯鳯凰元年召為繞帳督闡累</hi>
　<hi>世在西陵卒被徴命自以失職又懼有讒禍於是據城降晉晉以闡為都督西陵將軍事加侍中假節命</hi>
　<hi>車騎將軍羊祐往赴救闡吳遣陸抗西行祐等遁退抗陷城斬闡</hi>
<pb n="KR2k0059_WYG_034-11a"/>
江水又東逕故城北<hi>故城在今夷陵州東南大江南岸</hi>
　所謂陸抗城也城即山為墉四面大險江南岸有山<lb/>
　孤秀從江中仰望壁立峻絶袁崧為郡常登之矚望<lb/>
　焉故其記云今自山南上至其嶺嶺容十許人四面<lb/>
　望諸山畧盡其勢俯臨大江如縈帶焉視舟如鳬雁<lb/>
　矣北對夷陵縣之故城城南臨大江秦令白起伐楚<lb/>
　三戰而燒夷陵者也應劭曰夷山在西北蓋因山以<lb/>
　名縣也王莽改曰居利呉黄武元年更名西陵也後<lb/>
<pb n="KR2k0059_WYG_034-11b"/>
　復為夷陵縣北三十里有石穴名白馬穿嘗有白馬<lb/>
　出穴食<hi>朱云食下當有米麥等字乃成文理白帖引荆州記正同但云昔有馬從穴出復還入潛</hi>
　<hi>行乃出漢中</hi>人逐之入穴潛行出漢中漢中人失馬亦嘗<lb/>
　出此穴相去數千里袁崧言江北多連山登諸望江<lb/>
　南諸山數十百重莫識其名髙者千仞多竒形異勢<lb/>
　自非烟褰雨霽不辨見此逺山矣余嘗往返十許過<lb/>
　正可再見逺峯耳<lb/>
江水又東逕白鹿巖<lb/>
<pb n="KR2k0059_WYG_034-12a"/>
　㳂江有峻壁百餘丈猨所不能遊有一白鹿陵峭登<lb/>
　崖乗巖而上故世名此岩為白鹿云<lb/>
江水又東歴荆門虎牙之間<hi>按夷陵新志云虎牙在州東五十里磯石大小蹲踞</hi>
<hi>隱見正如虎牙㦸列舟人望而避之乃由荆門而上是虎牙更險於荆門也明一統志荆門山在宜都西北五</hi>
<hi>十里與虎牙山相對在大江南岸虎牙山在大江北岸昔公孫述遣將依二山作浮橋以拒漢師下有虎牙灘</hi>
<hi>最險惡今荆門州亦有荆門虎牙二山</hi>
　荆門在南上合下開闇徹山南有門象虎牙在北石<lb/>
　壁色紅間有白文類牙形並以物象受名此三<hi>三疑當作</hi>
<pb n="KR2k0059_WYG_034-12b"/>
　<hi>二</hi>山楚之西塞<hi>何氏云羅隱西塞山詩注云在武昌縣呉以之為西塞則西塞之名自呉</hi>
　<hi>始也然隱所指在武昌界乃道士磯非荆門虎牙也</hi>也水勢急峻故郭景純江<lb/>
　賦曰虎牙桀竪以屹崒荆門鬭<hi>當作闕</hi>竦而磐礴圓淵<lb/>
　九迴以懸騰湓流雷呴而雷激者也<hi>按郭景純江賦云荆門闕竦而</hi>
　<hi>盤薄圓淵九迴以懸騰湓流雷呴而電激</hi>漢建武十一年公孫述遣其大<lb/>
　司徒任滿翼江王田戎將兵數萬人據嶮為浮橋横<lb/>
　江以絶水路營壘跨山以塞陸道光武遣呉漢岑彭<lb/>
　將六萬人擊荆門漢等率舟師攻之直衝浮橋因風<lb/>
<pb n="KR2k0059_WYG_034-13a"/>
　縱火遂斬滿等矣<hi>後漢書岑彭傳建武九年公孫述遣其將任滿田戎程汎將數萬人</hi>
　<hi>乗枋箄下江闗據荆門虎牙横江水起浮橋門樓立櫕柱絶水道結營山上以拒漢兵彭數攻之不利於</hi>
　<hi>是裝直進樓船冒突露橈數千艘十一年春彭與吳漢等發南陽武陵郡兵又發桂陽零陵長沙委輸棹</hi>
　<hi>卒凡六萬人皆㑹荆門彭乃令軍中募攻浮橋先登者上賞於是偏將軍魯竒應而前時天風狂急彭竒</hi>
　<hi>船逆流而上直衝浮橋而櫕柱鈎不得去竒等乗勢殊死戰因飛炬焚之風怒火盛橋樓崩燒彭復悉軍</hi>
　<hi>順風並進所向無前蜀兵大亂死者數千人斬任滿生擒程汎而田戎亡保江州</hi>
又東南過夷道縣北夷水從佷山縣南東北注之<hi>夷道今為</hi>
<hi>荆州府宜都縣其故城在縣西佷山故城在今長楊縣西</hi>
<pb n="KR2k0059_WYG_034-13b"/>
　夷道縣漢武帝伐西南夷路由此出故曰夷道矣王<lb/>
　莽更名江湖<hi>按漢志莽曰江南今云江湖誤</hi>桓温父名彛改曰西道<lb/>
　魏武臨江分南郡置臨江郡劉備曰宜都郡治在縣<lb/>
　東四百步故城呉丞相陸遜所築也<hi>宋書州郡志宜都太守太康地</hi>
　<hi>王隱地道何志並云吳分南郡立張勃呉録云劉備立按吳志吕䝉平南郡據江陵陸遜别取宜都獲秭</hi>
　<hi>歸枝江夷道縣初權與備分荆州而南郡屬備則是備分南郡立宜都非呉立也習鑿齒云魏武平荆州</hi>
　<hi>分南郡枝江以西為臨江郡云云頗與此注合故備録之云</hi>為二江之㑹也北有<lb/>
　湖里淵淵上橘柚蔽野桑麻闇日西望佷山諸嶺重<lb/>
<pb n="KR2k0059_WYG_034-14a"/>
　峯叠秀青翠相臨時有丹霞白雲遊曵其上城東北<lb/>
　有望堂地特峻<hi>地下疑有脫文恐當是勢字</hi>下臨青<hi>疑當作清</hi>江遊矚<lb/>
　之名處也縣北有女觀山厥處髙險囘眺極目古老<lb/>
　傳言昔有思婦夫官于蜀屢愆愁期<hi>一作歸期朱本云當作秋期引</hi>
　<hi>毛詩秋以為期為言恐亦未當</hi>登此山絶望<hi>二字疑有譌誤</hi>憂感而死山木<lb/>
　枯悴鞠為童枯鄉人哀之因名此山為女觀焉塟之<lb/>
　山頂今孤墳尚存矣又東過枝江縣南<hi>今屬荆州府故城在縣東</hi>
　沮水從北來注之<lb/>
<pb n="KR2k0059_WYG_034-14b"/>
　　禹貢錐指曰此禹岷山導江東别為沱之所經也<lb/>
　　以今輿地言之江水出四川松潘衛徼外岷山流<lb/>
　　逕衛北<hi>衛本禹貢梁州之域後為氐羌地漢置湔氐道屬蜀郡唐為嘉誠縣松州治明置松</hi>
　　<hi>潘衛屬四川都司在成都城西北七百六十里元和江源鎮在松州交川縣西北三十里</hi>又東<lb/>
　　南逕疊溪營西<hi>營在茂州西北一百二十里本漢蜀郡蠶陵縣唐為翼州元和志大</hi>
　　<hi>江逕翼州城西又逕翼水縣西二百步按廢翼州在營西翼水廢縣在營南</hi>又東南逕<lb/>
　　茂州西<hi>茂州在成都府西北四百十五里本漢汶江縣後周改曰汶山縣唐為茂州治元和</hi>
　　<hi>志汶江北自翼州流經汶山縣西二里</hi>又西南經威州西玉輪江注<lb/>
<pb n="KR2k0059_WYG_034-15a"/>
　　之<hi>威州在府西北四百五十里本漢廣柔縣唐為薛城縣維州治其故城在今州北髙碉山上亦</hi>
　　<hi>曰姜維城州西北有滴博嶺玉輪江即汶水</hi>又西南逕保縣西<hi>保縣在茂州西</hi>
　　<hi>南四十里本漢緜虒縣後周為汶川縣江源記岷江南入溢村逕石紐至汶川轉銀嶺合草坡河至</hi>
　　<hi>蠶崖入灌口括地志石紐山在汶川縣西七十三里</hi>又東南經灌縣西沱水<lb/>
　　出焉<hi>灌縣在成都府西少北一百五十二里唐為導江縣元和志大江西自茂州界流入逕青</hi>
　　<hi>城縣北二里寰宇記大皁江自灌口流逕青城縣北入温江縣界青城廢縣在今灌縣西南玉壘山</hi>
　　<hi>在縣西北離堆在縣西南或曰即灌口山宋河渠志皁江支流迤北口都江口置大堰䟽北流為三</hi>
　　<hi>東曰外應口溉導江新繁新都達於金堂東北曰三石洞口溉導江崇寧九隴濛陽達于漢之洛東</hi>
<pb n="KR2k0059_WYG_034-15b"/>
　　<hi>南曰馬騎口溉導江崇寜郫温江成都華陽灌縣舊志大江經縣西三十三里分為二派其一東南</hi>
　　<hi>逕崇慶州至新津者今謂之南江其一東循灌城者今謂之北江北江又分為三派其一東南經温</hi>
　　<hi>江過府城南入新津合大江者為流江其一自縣寳瓶口直東入五斗口東北逕郫新繁過府城北</hi>
　　<hi>折而南合流江者謂郫江其一自寳瓶口東北穿三白洞又東北經新繁新都至漢州入雒者為湔</hi>
　　<hi>水㕘考諸説大皁江即<graphic n="KR1514" url="https://raw.githubusercontent.com/kanripo/KR-Gaiji/master/images/KR1514.png" mimeType="image/png"/>水實岷江之正流有元和寰宇九域等書可証郫江即禹貢梁州之沱流</hi>
　　<hi>江乃李冰之所穿與郫江為二江者郫江號北江唯東合湔雒又東南至江陽入江者為禹貢之江</hi>
　　<hi>沱餘皆後人所穿鑿或以郫江創自李冰且指流江為岷江之正道豈不大悞也哉</hi>江水又<lb/>
　　東南逕温江縣西崇慶州東<hi>温江在府西少南五十里本漢郫江源二</hi>
<pb n="KR2k0059_WYG_034-16a"/>
　　<hi>縣地元和志大江俗謂之温江南流經縣西一里寰宇記<graphic n="KR1514" url="https://raw.githubusercontent.com/kanripo/KR-Gaiji/master/images/KR1514.png" mimeType="image/png"/>江一名皁里水自青城縣南流經温江</hi>
　　<hi>縣入江源縣界成都新志云大皁江本岷江正流自離堆鑿後乃以流江為正流而以此為南江崇</hi>
　　<hi>慶在府西南九十里本漢江源縣也</hi>又東南經新津縣東北<hi>流江注之新津</hi>
　　<hi>在崇慶州東南七十里本漢武陽縣地</hi>又東南經睂州東<hi>睂州本漢武陽縣元</hi>
　　<hi>和志大江亦名導江在彭山縣東七里又逕通義青神二縣東皆去縣三里今州北有武陽故城隋</hi>
　　<hi>改武陽曰通義唐為睂州治彭山故城在州北青神故城在州南  本朝康熙六年併入</hi>又南<lb/>
　　經嘉定州東<hi>嘉定本漢南安縣地後周分置平羌縣隋改曰青衣又改曰龍游為嘉州</hi>
　　<hi>治寰宇記導江水在平羌縣西二十步又云大江自平羌縣流入龍游縣界按平羌即今峨睂縣在</hi>
<pb n="KR2k0059_WYG_034-16b"/>
　　<hi>州西六十里</hi>又東南經犍為縣北<hi>犍為縣在州東南一百二十里亦漢南安</hi>
　　<hi>縣地寰宇記導江水在玉津縣西五里又在犍為縣東二十步按玉津縣唐屬嘉州其廢址在今縣</hi>
　　<hi>北</hi>又東南逕宜賓縣東北合馬湖江<hi>宜賓縣為今叙州府治本</hi>
　　<hi>漢僰道縣犍為郡治元和志汶江流經僰道縣東北去縣十步馬湖戍在縣西二十一里按馬湖江</hi>
　　<hi>在縣南門外即若水下流亦曰瀘水自馬湖府東北流入至城西南一里為蠻津口又東合于大江</hi>
　　又東南逕南溪縣南<hi>南溪在府東南一百二十里本漢之僰道縣地</hi>又東<lb/>
　　逕江安縣北<hi>江安縣在瀘州西南本漢江陽縣地</hi>又東逕納溪縣北<lb/>
　　<hi>納溪在州西南四十里亦漢江陽縣地</hi>又東北經瀘州東南沱水合<lb/>
<pb n="KR2k0059_WYG_034-17a"/>
　　湔雒諸水從西北來注之<hi>瀘州本漢江陽縣今州治即其故城隋改縣曰</hi>
　　<hi>瀘川唐為瀘州治華陽國志江陽江中有大闕小闕季春黄龍堆没闕即平元和志汶江水瀘川縣</hi>
　　<hi>南三十步寰宇記謂之瀘江按雒江在州北亦曰湔水亦曰緜水互受通稱漢志云湔水出玉壘山</hi>
　　<hi>東南至江陽入江水經云雒水與緜水合又輿湔水合亦謂之郫江郫江即沱水也</hi>沱水自<lb/>
　　灌縣西南首受大江東逕郫縣北<hi>郫縣在成都府西四十五里漢</hi>
　　<hi>志蜀郡郫縣禹貢江沱在西東入大江元和志郫江一名成都江經郫縣北三十一里</hi>又東<lb/>
　　經新繁縣南<hi>新繁在府西北五十六里本漢繁縣括地志縣有繁江首受郫江即禹貢</hi>
　　<hi>江沱也元和志郫江在新繁縣南十一里九域志新繁縣有都江即所謂成都江也</hi>又東經<lb/>
<pb n="KR2k0059_WYG_034-17b"/>
　　成都縣北<hi>漢舊縣蜀郡治今為四川布政司成都府水經注成都直西門曰郫江北折左</hi>
　　<hi>對繁田括地志郫江一名成都江一名市橋江一名永平江亦名曰中江亦曰内江西北自新繁界</hi>
　　<hi>來</hi>又東逕新都縣南<hi>新都在府北五十里漢舊縣</hi>又東逕金堂<lb/>
　　縣南<hi>金堂在府東北七十里本漢新都牛鞞二縣地郫江至縣東合湔水酈道元云湔水東絶</hi>
　　<hi>緜雒至五城界至廣都北岸南入于江謂之五城水口此涪水枝津自五城縣界西合湔郫又西至</hi>
　　<hi>成都城東南入流江也</hi>又東南經簡州北<hi>簡州在府東一百五十里本漢牛鞞</hi>
　　<hi>縣</hi>又東南經資陽縣西<hi>資陽在州東南六十里本漢資中縣地</hi>又南<lb/>
　　逕資縣西<hi>資縣在府東三百里本漢資中縣</hi>又南逕富順縣東<hi>富順</hi>
<pb n="KR2k0059_WYG_034-18a"/>
　　<hi>在叙州府東北一百八十里本漢江陽縣地</hi>又東南經瀘州北又東南<lb/>
　　與江水㑹<hi>酈道元云緜水至江陽縣方山下入江謂之緜水口蓋自五城以下湔郫緜雒</hi>
　　<hi>互受通稱緜水口即沱水口也</hi>江水又東經合江縣北<hi>合江在瀘州東一百</hi>
　　<hi>二十里本漢符縣</hi>又東北經江津縣北<hi>江津在重慶府南一百八十里本漢</hi>
　　<hi>江州縣地</hi>又東北經巴縣東南西漢羌白涪巴渝諸水<lb/>
　　自北來注之<hi>巴縣為重慶府治本漢江州縣後周改曰巴縣唐為渝州治按自渝上合</hi>
　　<hi>州者謂之内江庾仲雍所云涪内水是也自渝戎瀘上蜀者謂之外江仲雍所云蜀外水是也</hi>又<lb/>
　　東北逕長壽縣南<hi>長夀在府東三百三十里本隋巴縣地</hi>又東經涪<lb/>
<pb n="KR2k0059_WYG_034-18b"/>
　　州北涪陵江水自南來注之<hi>涪州在府東四百五十里本漢枳縣隋改</hi>
　　<hi>置涪陵縣唐為涪州治大江在州北方輿勝覧謂之蜀江自成都登舟十二程至此合黔江即涪陵</hi>
　　<hi>江也</hi>又東北逕酆都縣南<hi>酆都在忠州西二百里本漢枳縣地</hi>又東北<lb/>
　　逕忠州南<hi>忠州在府東一千里本漢臨江縣</hi>又東北逕萬縣南<hi>萬縣</hi>
　　<hi>在䕫州府西四百五十里本漢朐忍縣地</hi>又東北逕雲陽縣南<hi>雲陽在府西一</hi>
　　<hi>百七十里本漢朐忍縣後周改曰雲安寰宇記蜀江在雲安縣南三十步</hi>又東逕奉節<lb/>
　　縣南夷水故道出焉<hi>奉節䕫州府治本漢魚復縣唐改曰奉節瞿塘峽在縣東</hi>
　　<hi>即古廣谿峽也寰宇記云灔澦堆周圍二十丈在䕫州西南二百步蜀江中心瞿塘峽口冬水淺屹</hi>
<pb n="KR2k0059_WYG_034-19a"/>
　　<hi>然露百餘丈夏水漲没數十丈亦曰猶豫言舟子取途不决水脈也范成大呉船録云峽中兩岸髙</hi>
　　<hi>巖峻壁斧鑿之痕㱀㱀然有黒石灘最號險惡按夷水一名清江詳見荆州</hi>又東逕巫<lb/>
　　山縣南<hi>巫山縣在府東一百三十里本漢巫縣巫峽在縣東四十里呉船録云自巫縣下巫</hi>
　　<hi>峽灘瀧稠險湍流洑其危又過于䕫峽三十五里至神女廟廟前灘尤為洶怒</hi>又東逕巴<lb/>
　　東縣北<hi>巴東在湖廣歸州西九十里本漢巫縣地梁為歸鄉縣</hi>又東逕歸州<lb/>
　　南<hi>歸州在荆州府西五百二十五里本漢秭歸縣</hi>又東逕夷陵州南<hi>夷陵在荆</hi>
　　<hi>州府西少南二百里本漢夷陵縣</hi>又東逕宜都縣北與夷水合<hi>宜都</hi>
　　<hi>在州東南九十里本漢夷道縣</hi>夷水本首受奉節縣之大江今建<lb/>
<pb n="KR2k0059_WYG_034-19b"/>
　　始縣北<hi>建始在䕫州府東南本漢巫縣地晉分置建始縣屬建平郡唐屬施州縣南至州一</hi>
　　<hi>百三十里夷水故道自巫山縣南流入縣界</hi>其故道皆巳陻塞惟南受<lb/>
　　施州衛開蠻界水東逕巴東長陽<hi>長陽在夷陵州西南八十里本</hi>
　　<hi>漢佷山縣屬武陵郡隋更名長楊唐改楊為陽其故城即今治縣南七十里廢巴山縣即古捍闗也</hi>
　　至宜都縣北又東入于江經所謂東别為沱者禹<lb/>
　　所導一為梁州之沱今郫江是也一為荆州之沱<lb/>
　　古夷水是也<hi>附論江源華陽國志曰岷山一名沃焦山其跗曰羊膊江水所出李膺益</hi>
　　<hi>州記曰羊膊嶺水分二𣲖一東南流為大江一西流為大渡河太平寰宇記曰羊膊山在平康縣山</hi>
<pb n="KR2k0059_WYG_034-20a"/>
　　<hi>下有二神湫大江始發之所范成大吳船録曰江源自西戎來由岷山澗壑中出而合於都江今所</hi>
　　<hi>云止自中國言耳陸游入蜀記曰嘗登岷山欲窮江源而不可得蓋自蜀郡之西大山廣谷谽谺起</hi>
　　<hi>伏西南走蠻箐中皆岷山也則江所從來逺矣王應麟通鑑地理通釋曰大渡河一名羊山江源出</hi>
　　<hi>鐡豹嶺嶺即羊膊之異名也三金履祥書注曰岷山數百峯大酉山最大雪山  峯闖其後冬夏如</hi>
　　<hi>爛銀一谷名鐡豹嶺者有西岳廟廟下名羊膊石江水正源也其西南分一源又為大渡河矣胡渭</hi>
　　<hi>曰按諸家言岷山所在不一而足然山雖廣逺而江水所出必有定處近世無能窮其源者隋經籍</hi>
　　<hi>志有尋江源記一卷今不𫝊未知其說云何據漢志言江水出湔氐道西徼外則當以酈注所引益</hi>
　　<hi>州記為正自晉以下說江源者皆云出羊膊嶺與益州記同羊膊嶺一名鐡豹嶺計益州記江水發</hi>
<pb n="KR2k0059_WYG_034-20b"/>
　　<hi>源自羊膊嶺東南下二百餘里至西陵又南下二百四十里至汶山故郡即今茂州是也然則江源</hi>
　　<hi>在茂州之西北去州四百四十餘里亦可謂逺矣而范致能陸務觀乃云江源出西戎不可窮極蓋</hi>
　　<hi>以唐人言江源自松州甘松嶺始而當時又有謂羊膊嶺在茂州列鶴村者其地太近故為是說非</hi>
　　<hi>謂江源更在羊膊之外也近志引江源記云岷山發源于臨洮木塔山山頂分東西流南流八百里</hi>
　　<hi>經甘松嶺又南逕漳臘堡西其水漸大復經鐮刀灣逹松潘下水闗臨洮今陜西洮州衛也在松潘</hi>
　　<hi>之東北江源果發此則又自東北而來與氐道西徼外之岷山相去懸絶為此說者蓋因隋志云岷</hi>
　　<hi>山在臨洮郡臨洮縣括地志云岷山在岷州溢樂縣見有一水自木塔山來入江者遂以為發源彼</hi>
　　<hi>中明與漢志相背無稽之言不可從也又錢氏徐霞客傳曰霞客名𢎞祖江陰人平生好逺逰其行</hi>
<pb n="KR2k0059_WYG_034-21a"/>
　　<hi>也從一奴或一僧一杖二襥被不治裝不裹糧能忍饑數日能遇食即飽能徒步數百里凌絶壁冒</hi>
　　<hi>叢箐扳援下上懸渡綆汲捷如飛猿健如黃犢嘗過麗江憇㸃蒼由雞足而西出玉闗數千里至崑</hi>
　　<hi>崙山窮星宿海去中夏三萬四千三百里登半山風吹衣欲堕又數千里至西畨還至峩睂山下託</hi>
　　<hi>估客以溯江紀源一篇寄余言禹貢岷山導江乃汎濫中國之始非發源也中國入河之水為省五</hi>
　　<hi>入江之水為省十一計其吐納江倍于河按其發源河自崑崙之北江亦自崑崙之南非江源短而</hi>
　　<hi>河源長也又辯三龍大勢北龍夾河之北南龍抱江之南中龍中界之特短北龍秪南向半支入中</hi>
　　<hi>國惟南龍磅礴半宇内其脈亦發于崑崙與金沙江相並南下環滇池以達五嶺龍長則源脈亦長</hi>
　　<hi>江之所以大于河也其書數萬言皆桑經酈注及漢宋諸儒疏解禹貢所未及余撮其大略如此胡</hi>
<pb n="KR2k0059_WYG_034-21b"/>
　　<hi>渭曰古書言崑崙者非一處一在槐江山南一在西海之外山海經所言是也一在于關漢武所名</hi>
　　<hi>之山是也一在吐蕃劉元鼎所稱紫山者是也霞客云河出崑崙之北江出崑崙之南其所謂崑崙</hi>
　　<hi>者在何地乎據彼言出玉門闗數千里至崑崙則崑崙當在西域玉門以東即是中夏之地既云出</hi>
　　<hi>玉門數千里何又云去中夏四萬三千餘里即所謂星宿海有若是之逺亦屬妄言昔劉元鼎奉使</hi>
　　<hi>至廓州洪濟梁南行二千三百里便得崑崙東去長安止五千里而都實使還自星宿海東北至崑</hi>
　　<hi>崙亦不過三十日程何至如霞客所言之逺且西域之崑崙與星宿海絶無交涉萬季野云朶甘思</hi>
　　<hi>去雲南麗江西北止一千五百里去四川馬湖正西亦止三千里茍欲窮星宿海既至雞足山便當</hi>
　　<hi>由麗江而往不半月即可達其地舍此不由而更逺走玉門闗何也玉門東距肅州之嘉峪闗約九</hi>
<pb n="KR2k0059_WYG_034-22a"/>
　　<hi>百里嘉峪南至麗江約五千里朶甘思去玉門則六七千里矣不走千五百里之近而走六七千里</hi>
　　<hi>之逺必非人情意者以漢武所名之崑崙即都實所指之崑崙乎夫漢之崑崙在于闐元之崑崙在</hi>
　　<hi>吐蕃相距可四五千里而霞客乃潬而一之其不學無識一至此乎余謂霞客所言東西南北茫然</hi>
　　<hi>無辨恐未必身歴其地徒恃其善走大言以欺人耳非但不學無識也錢氏以為能補桑經酈注及</hi>
　　<hi>漢宋諸儒疏解禹貢所未及過矣或曰僧宗泐云黄河出西番抹必力赤巴山東北流為河源西南</hi>
　　<hi>流為犛牛河犛牛河即麗水一名金沙江者自麗江府界東北流合若水為瀘水又東北注叙州府</hi>
　　<hi>而注于江霞客謂江源自崑崙之南殆謂此耳然抹必力赤巴非崑崙也且岷山導江經有明文其</hi>
　　<hi>可以麗水為正源乎霞客不足道傳者一代鉅公文采炫燿最易動人故吾特為之辯</hi>
<pb n="KR2k0059_WYG_034-22b"/>
江水又東逕上明城北<hi>上明城今在松滋縣界</hi>
　晉太元中苻堅之冦荆州也刺史桓沖徙渡江南使<lb/>
　劉波築之移州治城也其地夷敞北據太江江沱枝<lb/>
　分東入大江縣治洲上故以枝江為稱地理志曰江<lb/>
　沱出西南東入江是也<hi>按漢志蜀郡郫縣下云禹貢江沱在西東入江此云出西</hi>
　<hi>南南字當屬衍文</hi>其民古羅徙羅故居宜城西山楚文王又<lb/>
　徙之于長沙今羅縣是矣縣西三里有津鄉津鄉里<lb/>
　名也春秋莊公十九年巴人伐楚楚子禦之大敗于<lb/>
<pb n="KR2k0059_WYG_034-23a"/>
　津鄉應劭曰南郡江陵有津鄉今則無聞矣<hi>江陵今屬荆州</hi>
　<hi>津鄉即其縣地</hi>郭仲産云尋楚禦巴人枝江是其塗便此津<lb/>
　鄉𢎞即其地也<hi>朱云津鄉𢎞呉琯改作津鄉縣𢎞字固誤然改作縣亦恐無據或當作似</hi>
　<hi>即其地也</hi>盛𢎞之曰縣舊治沮中後移<hi>出/</hi>百里洲<hi>百里洲在今枝</hi>
　<hi>江縣東北六十里</hi>西去郡一百六十里縣左右有數十洲槃<lb/>
　布州中<hi>胡氏引作其中一作江中朱本作洲中</hi>其百里洲最為大也中<lb/>
　桑田甘果映江依洲自縣西至上明東及江津其中<lb/>
　有九十九洲楚諺云洲下石故不出王者<hi>此句有誤疑或作洲</hi>
<pb n="KR2k0059_WYG_034-23b"/>
　<hi>滿百王者出</hi>桓元有問鼎之志乃漕一洲以充百數潛號<lb/>
　數旬宗滅身屠及其傾敗洲亦消毁今上在西忽有<lb/>
　一洲自生沙流迴薄成不淹時其後未幾龍飛江漢<lb/>
　矣<hi>朱云此今上是盛𢎞之荆州記中語謂宋文帝自鎮西將軍宜都王入繼武帝於江陵隋志云盛𢎞</hi>
　<hi>之是宋臨川王侍郎撰荆州記三卷</hi>縣東二里有縣人劉凝之故宅凝<lb/>
　之字志安兄盛公髙尚不仕凝之慕老萊嚴子陵之<lb/>
　為人立屋江湖非力不食妻梁州刺史郭全女<hi>宋書本𫝊</hi>
　<hi>作郭銓女</hi>亦能安貧宋元嘉中夫妻隱于衡山終焉不返<lb/>
<pb n="KR2k0059_WYG_034-24a"/>
　矣縣東北十里土臺北岸有迤洲長十餘里義熙初<lb/>
　武陵王斬桓謙處<hi>宋書武帝紀桓元既敗挾天子走江陵冠軍將軍劉毅等親率諸軍</hi>
　<hi>進討髙祖奉武陵王遵為大將軍承制大赦天下惟桓氏不在赦例及元誅後元從子振聚黨數千人襲</hi>
　<hi>䧟江陵城桓謙亦聚衆以應義熙元年劉毅等至江津破桓謙桓振江陵平</hi>縣東南二十<lb/>
　里富城洲上有道士范儕精廬自言巴東人少遊荆<lb/>
　土而多盤桓縣界惡衣麄食蕭散自得言來事多騐<lb/>
　而辭不可詳人心欲見<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>然而對貌言尋求終弗遇<lb/>
　也雖逕跨諸洲而舟人未嘗見其濟涉也後東遊廣<lb/>
<pb n="KR2k0059_WYG_034-24b"/>
　陵卒於彼土儕本<hi>疑作作在</hi>洲無定止處宿憇一小菴而<lb/>
　已弟子慕之於其昔遊其立精舍以存其人縣有陳<lb/>
　留王子香廟頌<hi>疑譌或屬衍文</hi>子香於漢和帝之時出為荆<lb/>
　州刺史有惠政天子徵之道卒枝江亭中常有三白<lb/>
　虎出入人間送喪踰境百姓追美甘棠以永元十八<lb/>
　年立廟設祠刻石銘徳號曰枝江白虎王君其子孫<lb/>
　世令<hi>世下疑有脫文令當是今</hi>猶謂之白虎王<lb/>
江水又東㑹沮口<lb/>
<pb n="KR2k0059_WYG_034-25a"/>
　楚昭所謂江漢沮漳楚之望也<lb/>
又南過江陵縣南<lb/>
　縣江有洲號曰枚迴洲<hi>枚迴洲在江陵縣西南六十里寰宇記引荆州圖曰百里</hi>
　<hi>洲其上寛廣土沃人豐洲首派别南為外江北為内江</hi>江水自此兩分而為南<lb/>
　北江也北江有故鄉洲元興之末桓元西奔毛祐之<lb/>
　與參軍費恬射元於此洲元子昇年六嵗輙拔去之<lb/>
　王昭之云元之初奔也經日不得食左右進麄粥咽<lb/>
　不下昇抱元胸撫之元悲不自勝至此益州都䕶馮<lb/>
<pb n="KR2k0059_WYG_034-25b"/>
　遷斬元於此洲斬昇於江陵矣<hi>宋書武帝紀桓元西走征虜將軍益州刺</hi>
　<hi>史毛璩遣從孫祐之與參軍費恬送弟喪璩弟子修之時為元屯騎校尉誘元入蜀至枚囘洲恬與祐之</hi>
　<hi>迎射之益州都䕶馮遷斬元首𫝊京師又斬元子昇於江陵市</hi>下有龍洲洲東有寵<lb/>
　洲二洲之間世擅多魚矣漁者投罟歴<hi>宋本作揮</hi>網往往<lb/>
　繼絶<hi>宋本作維絶</hi>有潛客泳而視之見水下有兩石牛嘗<lb/>
　為罾害矣故漁者莫不擊浪浮舟鼓柂而去矣其下<lb/>
　謂之邴里洲洲有髙沙湖湖東北有小水通江名曰<lb/>
　曽口<lb/>
<pb n="KR2k0059_WYG_034-26a"/>
江水又東逕燕尾洲<lb/>
　此合靈溪水水無泉源上承散水合成大溪南流注<lb/>
　江江水之㑹有靈溪戍背阿面江西帶靈溪故戍得<lb/>
　其名矣<lb/>
江水東得馬牧口<lb/>
　江水斷洲通㑹<lb/>
江水又東逕江陵縣故城南<hi>江陵故城即今荆府治江水自牧迴洲分流至此復</hi>
<hi>合𫝑益大</hi>
<pb n="KR2k0059_WYG_034-26b"/>
　禹貢荆及衡陽惟荆州蓋即荆山之稱而制州名矣<lb/>
　故楚也子革曰我先君僻處荆山以供王事遂遷紀<lb/>
　郢今城楚船官地也春秋之渚宫矣秦昭襄王二十<lb/>
　九年使白起拔鄢郢以漢南地而置南郡焉周書曰<lb/>
　南國名也南氏有二臣力鈞勢敵競進争權君弗能<lb/>
　制南氏用分為二南國也<hi>朱云出周書史記解</hi>按韓嬰叙詩云<lb/>
　其地在南郡南陽之間吕氏春秋所謂禹自塗山南<lb/>
　省南土者也是郡取名焉景帝以為臨江王榮國王<lb/>
<pb n="KR2k0059_WYG_034-27a"/>
　坐侵廟垣地為宫被徵升車出北門而軸折父老竊<lb/>
　流涕曰吾王不還矣自後北門不開蓋由榮非理終<lb/>
　也漢景帝二年改為江陵縣王莽更名南順縣曰江<lb/>
　陵<hi>按漢志莽改郡曰南順縣曰江陸今更下漏郡字陸譌作陵</hi>舊城闗羽所築羽<lb/>
　北圍曹仁吕蒙襲而據之羽曰此城吾所築不可攻<lb/>
　也乃引而退杜元凱之攻江陵也城上人以瓠繋狗<lb/>
　頸示之元凱病癭故也及城陷殺城中老小血流沾<lb/>
　足論者以此薄之江陵城地東南傾故緣以金隄自<lb/>
<pb n="KR2k0059_WYG_034-27b"/>
　靈溪始桓温令陳遵造遵善於防攻<hi>朱云防攻當作方功謂以方土</hi>
　<hi>計功也</hi>使人打鼓逺聴之知地勢髙下依傍創築畧無<lb/>
　差矣城西有栖霞樓俯臨通隍吐納江流城南有馬<lb/>
　牧城西側馬徑此洲始自枚囘下迄於此長七十餘<lb/>
　里洲上有奉城故江津長所治舊主度州郡貢於洛<lb/>
　陽因謂之奉城亦謂之江津戍也戍南對馬頭岸昔<lb/>
　陸抗屯此與羊祐相對大𢎞信義談者以為華元子<lb/>
　反復見於今矣北對大岸謂之江津口故洲亦取名<lb/>
<pb n="KR2k0059_WYG_034-28a"/>
　焉江大自此始也家語曰江水至江津非方舟避風<lb/>
　不可涉也故郭景純云濟江津以起漲言其深廣也<lb/>
江水又東逕郢城南<hi>郢漢志曰楚别邑今為鄖陽府鄖西縣故城在今江陵縣東北三里</hi>
　子囊遺言所築城也地理志曰楚别邑故郢矣王莽<lb/>
　以為郢亭城中有趙臺卿冢岐平生自所營也冢圖<lb/>
　賔主之容用存情好叙其宿尚矣<lb/>
江水又東得豫章口<lb/>
　夏水所通也西北有豫章岡蓋因岡而得名矣或言<lb/>
<pb n="KR2k0059_WYG_034-28b"/>
　因楚王豫章臺名所未詳也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷三十四<lb/>
</p>
<p>
</p>
  </div>
</body>
</text>
</TEI>
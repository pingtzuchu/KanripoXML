<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷三十七</head> <lb/>
    <p>
<pb n="KR2k0059_WYG_037-1a"/>
欽定四庫全書<lb/>
　水經注集釋訂訛卷三十七<lb/>
　　　　　　　　　　　　　歸安沈炳巽撰<lb/>
　　　淹水　　葉榆水　　夷水　　油水<lb/>
　　　澧水　　沅水　　泿水<lb/>
淹水出越嶲遂乆縣徼外<lb/>
　吕忱曰淹水一曰復水也<lb/>
東南至蜻蛉縣<lb/>
<pb n="KR2k0059_WYG_037-1b"/>
　縣有禺同山<hi>明一統志作碧雞山在雲南府城西三十里</hi>其山神有金馬<lb/>
　碧雞光景儵忽民多見之漢宣帝遣諫大夫王褒祭<lb/>
　之欲致其雞馬褒道病而卒是不果焉王褒碧雞頌<lb/>
　曰敬移金精神馬縹碧之雞<hi>王褒碧雞頌曰持節使者敬移金精神馬彯彯</hi>
　<hi>碧鷄歸來歸來漢徳無疆黄龍見兮白虎仁歸來歸來可以為倫歸來翔兮何事南荒也</hi>故左太<lb/>
　沖蜀都賦曰金馬騁光而絶影碧雞儵忽而耀儀<lb/>
又東過姑復縣南東入於若水<lb/>
　淹水逕縣之臨池澤而東北逕雲南縣西<hi>今屬大理府</hi>東<lb/>
<pb n="KR2k0059_WYG_037-2a"/>
　北注若水也<lb/>
益州葉榆河出其縣北界屈從縣東北流<lb/>
　縣故滇池葉榆之國也漢武帝元封二年使唐䝉開<lb/>
　之以為益州郡郡有葉榆縣<hi>今為大理府治</hi>縣西北十里有<lb/>
　吊烏山衆鳥千百為郡共㑹鳴呼啁哳每嵗七八月<lb/>
　至十六七日則止一嵗六至雉雀來吊夜然火而取<lb/>
　之其無嗉不食似特悲者以為義鳥則不取也俗言<lb/>
　鳯凰死於此山故衆鳥來吊因名曰吊烏<hi>明一統志鳯羽山在</hi>
<pb n="KR2k0059_WYG_037-2b"/>
　<hi>大理府浪穹縣三十里相傳䝉氏細奴邏興時有鳯翔於此故名鳯羽後鳯死每嵗衆鳥哀吊其上故又</hi>
　<hi>名鳥吊至今土人以鳥來時舉火取之鳥見火輒赴火自死郭義恭廣志楪榆縣屬永昌郡有吊鳥山在</hi>
　<hi>縣西北八十里有阜山衆鳥千百群共㑹嗚呼啁哳每嵗七月八月晦望至集六日則止嵗凡六至雉雀</hi>
　<hi>來吊特悲九州要記云雲南葉榆廢邑吊鳥山有鳥千百羣飛啁啾一嵗必一度大集是鳯凰死也李彤</hi>
　<hi>四部云弔鳥山俗傳鳯死於上每嵗七月至九月羣鳥常來集其處</hi>縣之東有葉榆澤<lb/>
　葉榆水所鍾而為此川藪也<lb/>
過不韋縣<lb/>
　縣故九隆哀牢之國也有牢山其先有婦人名沙臺<lb/>
<pb n="KR2k0059_WYG_037-3a"/>
　<hi>後漢書作壹華陽國志作壺</hi>居於牢山捕魚水中觸沉木若有感<lb/>
　因懐孕産十子後沉木化為龍出水九子驚走小子<lb/>
　不能去背龍而坐龍因拕之<hi>後漢書作砥之</hi>其母鳥語謂背<lb/>
　為九謂坐為隆因名為九隆及長諸兄遂相共推九<lb/>
　隆為王後牢山下有一夫一婦生十女九隆皆以為<lb/>
　妻<hi>後漢書作九隆兄弟皆娶以為妻</hi>遂因孳育皆畫身像龍文衣皆<lb/>
　着尾九隆死世世不與中國通漢建武二十三年王<lb/>
　遣兵乗革船<hi>後漢書作箄船下同注云箄音蒲隹反縛竹木為箄以當船也</hi>南下水<lb/>
<pb n="KR2k0059_WYG_037-3b"/>
　攻漢鹿崩<hi>後漢書作鹿茤下同音多</hi>民鹿崩民小弱将為所擒於<lb/>
　是天大震雷疾雨南風漂起水為逆流波湧二百餘<lb/>
　里革船沉沒溺死數千人後數年復遣六王將萬許<lb/>
　人攻鹿崩鹿崩王與戰殺六王哀牢耆老共埋之其夜<lb/>
　虎掘而食之明旦但見骸骨驚怖引去乃懼謂其耆<lb/>
　老小王曰哀牢犯徼自古有之今此攻鹿崩輒被天<lb/>
　誅中國有受命之王乎何天祐之明也即遣使道<hi>一作</hi>
　<hi>詣</hi>越嶲奉獻求乞内附長保塞徼漢明帝永平十二<lb/>
<pb n="KR2k0059_WYG_037-4a"/>
　年置為永平郡<hi>當作永昌郡後漢書郡國志明帝永平十二年分益州置永昌郡</hi>郡<lb/>
　治不韋縣葢秦始皇徙吕不韋子孫於此故以不韋<lb/>
　名縣<hi>後漢書郡國志不韋縣下引華陽國志曰孝武置不韋縣徙南越相吕嘉子孫宗族居之因名</hi>
　<hi>不韋以彰其先人之惡此注云秦始皇徙不韋子孫於此故以名縣未詳孰是</hi>北去葉榆六<lb/>
　百餘里榆水不逕其縣自不韋北注者盧倉禁水耳<lb/>
　榆水自縣南逕遂乆縣東又逕姑復縣西與淹水合<lb/>
　又東南逕永昌邪龍縣縣以建興三年劉禪分隷雲<lb/>
　南於不韋縣為東北<lb/>
<pb n="KR2k0059_WYG_037-4b"/>
東南出益州界<lb/>
　葉榆水自邪龍縣東南逕秦藏<hi>漢志作秦臧</hi>縣也南與濮<lb/>
　<hi>漢志作僕</hi>水同注滇澤於連然雙柏縣也<hi>漢志秦臧連然雙柏並屬益州</hi>
　<hi>郡</hi>榆水自澤又東北流滇池縣南又東逕同並縣南<lb/>
　又東逕漏江縣伏流山下復出蝮口謂之漏江左思<lb/>
　蜀都賦曰漏江伏流潰其阿汨若湯谷之揚濤沛若<lb/>
　濛汜之湧波諸葛亮之平南中也戰於是水之南榆<lb/>
　水又逕賁古縣北東與盤江合盤水出津高縣東南<lb/>
<pb n="KR2k0059_WYG_037-5a"/>
　盤町山<hi>盤町當作盢町漢志律高縣下西石空山出錫東南盢町山出銀鉛師古曰盢音呼鵙反</hi>
　<hi>町音挺</hi>東逕梁水郡北<hi>梁水當作渒水漢志越嶲郡有渒水縣</hi>賁古縣南<lb/>
　水廣百餘步深處十丈甚有鄣氣朱裒之反李恢追<lb/>
　至盤江者也<hi>蜀志李恢𫝊恢字徳昻建寧俞元人也先主領益州牧恢為功曹歴交州刺史</hi>
　<hi>先主薨朱褒反叛於䍧牱丞相亮南征先由越嶲而恢案道白建寧諸縣大相糾合圍恢軍於昆明時恢</hi>
　<hi>衆少敵倍又未得亮聲息紿謂南人曰官軍粮盡欲規退還吾中間乆斥鄉里今乃得旋不能復北欲還</hi>
　<hi>與汝等同計謀故以誠相告南人信之故圍守怠緩於是恢出擊大破之追奔逐北南至槃江東接䍧牱</hi>
　<hi>與亮聲勢相接南土平定恢功居多</hi>建武十九年伏波将軍馬援上言<lb/>
<pb n="KR2k0059_WYG_037-5b"/>
　從麋泠出賁古擊益州臣所将越駱萬餘人便習戰<lb/>
　鬪者二千兵以上弦毒矢利以數發矢注如雨所中<lb/>
　輒死愚以行兵此道最便葢承藉<hi>原本譌籍</hi>水利用為神<lb/>
　捷也盤水又東逕漢興縣山溪之中多生邛竹桄榔<lb/>
　樹樹出麺而夷人資以自給故蜀都賦曰邛竹縁嶺<lb/>
　又曰麫有桄榔<hi>博物志云蜀中有樹名桄榔皮裏出屑如麺用作餅餌謂之桄榔麺後漢</hi>
　<hi>夜郎傳䍧牱句叮縣有桄榔木可為麵注木皮有毛如栟櫚木剛如鐡皮中有如擣稻米片又如麥麵中</hi>
　<hi>作餅餌魏王花木志曰桄榔出興古者樹高七八丈其大者一樹出麺百斛</hi>盤水北入榆<lb/>
<pb n="KR2k0059_WYG_037-6a"/>
　水諸葛亮入南中戰於盤中<hi>宋本作東</hi>是也<lb/>
入䍧牱郡西隨縣北為西隨水又東出進桑闗<lb/>
　進桑縣䍧牱之南部都尉治也水上有闗故曰進桑<lb/>
　闗也故馬援言從麋泠水道出進桑王國至益州賁<lb/>
　古縣轉輸通利葢兵車資運所由矣自西隨至交阯<lb/>
　崇山接險水路三千里榆水又東南絶温水而東南<lb/>
　注於交阯<lb/>
過交阯麋泠<hi>原本譌作麊泠</hi>縣北分為五水絡交阯郡中至東<lb/>
<pb n="KR2k0059_WYG_037-6b"/>
<hi>一作南</hi>界復合為三水東入海<lb/>
　尚書大傳曰堯南撫交阯於禹貢荆州之南垂幽荒<lb/>
　之外故越<hi>下疑有裳字</hi>也周禮南八蠻雕題交阯有不粒<lb/>
　食者焉春秋不見於傳不通於華夏在海島人民鳥<lb/>
　語秦始皇開越嶺南立蒼梧南海交阯象郡漢武帝<lb/>
　元鼎二年始并百越啟七郡於是乃置交阯刺史以<lb/>
　督領之初治廣信所以獨不稱州時又建朔方郡已<lb/>
　始開北至遂交阯於南<hi>上下疑有譌脱北至當作北垂遂下疑漏辟字</hi>為子<lb/>
<pb n="KR2k0059_WYG_037-7a"/>
　孫交<hi>宋本作基</hi>阯也麋泠縣漢武帝元鼎六年開都尉治<lb/>
　交阯外域記曰越王令二使者與主交阯九真二郡<lb/>
　民後漢遣伏波将軍路博徳討越五路将軍到合浦<lb/>
　令越王二使者齎牛百頭酒千鐘及二郡民户口簿<lb/>
　詣路将軍乃拜二使者為交阯九真太守主諸雒将<lb/>
　主民如故交阯郡及州本治於此也州名為交州後<lb/>
　朱䳒<hi>漢志朱䳒縣名屬交阯郡</hi>雒将子名詩索麋泠雒将女名徴<lb/>
　側為妻側為人有膽勇将詩起賊攻破州郡服諸雒<lb/>
<pb n="KR2k0059_WYG_037-7b"/>
　将皆屬徴側為王治麋泠縣得交阯九真二郡民二<lb/>
　嵗調賦後漢遣伏波将軍馬援将兵討側詩走入金<lb/>
　溪究三嵗乃得尒時西蜀並遣兵共討側等悉定郡<lb/>
　縣為令長也<hi>後漢書西南夷傳建武十六年交阯女子徴側及其妹徴貳反攻郡徴側者麋</hi>
　<hi>泠縣雒将之女也嫁為朱䳒人詩索妻甚雉勇交阯太守蘇定以法繩之側忿故反於是九真日南合浦</hi>
　<hi>蠻里皆應之凢畧六十五城自立為王交阯刺史及諸太守僅得自守十八年遣伏波将軍馬援樓船将</hi>
　<hi>軍叚志發長沙桂陽零陵蒼梧兵萬餘人討之明年夏四月援破交阯斬徴側徴貳等餘皆降散嶺表悉</hi>
　<hi>平</hi>山多大蛇名曰髯地長十丈圍七八尺常在樹上<lb/>
<pb n="KR2k0059_WYG_037-8a"/>
　伺鹿獸鹿獸過便低頭繞之有頃鹿死先濡令濕訖<lb/>
　便吞頭角骨皆鑽皮出山夷始見虵不動時便以大<lb/>
　竹籖籖虵頭至尾殺而食之以為珍異故楊氏南裔<lb/>
　異物志曰髯惟大虵既洪且長采色駮犖其文錦章<lb/>
　食灰<hi>疑譌當作豕</hi>吞鹿服成養創賓享嘉宴是豆是觴言<lb/>
　其養創之時肪腴甚肥搏之以婦人衣投之則蟠而<lb/>
　不起走便可得也此二水左水東北逕望海縣南建<lb/>
　武十九年馬援征徴側置又東逕龍淵縣北又東合<lb/>
<pb n="KR2k0059_WYG_037-8b"/>
　南水自麋泠縣東逕封溪縣北交州外域記曰交阯<lb/>
　昔未有郡縣時土地有雒田其田從潮水上下民墾<lb/>
　食其田因名為雒民設雒王雒侯主諸郡縣縣多為<lb/>
　雒将雒将銅印青綬後蜀王子将兵三萬來討雒王<lb/>
　雒侯服諸雒將蜀王子因稱為安陽王後南越王尉<lb/>
　他舉衆攻安陽王安陽王時有神人名臯通下輔佐<lb/>
　為安陽王治神弩一張一發殺三百人南越王知不<lb/>
　可戰却軍住武寧縣按晉太康記縣交阯<hi>一本縣下有屬字但</hi>
<pb n="KR2k0059_WYG_037-9a"/>
　<hi>此句在後此處八字與上下不相接疑是衍文</hi>越遣太子名始降服安陽王<lb/>
　稱臣事之安陽王不知通神人遇之無道通便去語<lb/>
　王曰能持此弩王天下不能持此弩者亡天下通去<lb/>
　安陽王有女名曰眉珠見始端正珠與始交通始問<lb/>
　珠令取父弩視之始見弩便盗以鋸截弩訖便逃歸<lb/>
　報越王越進兵攻之安陽王發弩弩折遂敗安陽王<lb/>
　下船逕出於海今平道縣後王宫城見有故處晉太<lb/>
　康地記縣屬交阯越遂服諸雒将馬援以西南治逺<lb/>
<pb n="KR2k0059_WYG_037-9b"/>
　路逕千里分置斯縣治城郭穿渠通道溉灌以利其<lb/>
　民縣有猩猩獸形若黄狗又狀貆㹠人面頭顔端正<lb/>
　善與人言音聲麗妙如婦人好女對語交言聞之無<lb/>
　不酸楚其肉甘美可以斷穀窮年不厭又東逕浪泊<lb/>
　馬援以其地高自西里進屯此又東逕龍淵縣故城<lb/>
　南又東左合此<hi>疑作北</hi>水建安二十三年立州之始蛟<lb/>
　龍磐編於水南北二津故改龍淵以龍編為名也盧<lb/>
　循之冦交州也交州刺史杜惠<hi>當作慧下同</hi>度率水步晨出<lb/>
<pb n="KR2k0059_WYG_037-10a"/>
　南津以火箭攻之燒其船艦一時潰散循亦中矢赴<lb/>
　火而死於是斬之傳首京師惠度以斬循勲封龍編<lb/>
　侯<hi>晉書盧循傳循攻交州至龍編刺史杜慧度譎而敗之循勢屈知不免先䲴妻子十餘人因自投於</hi>
　<hi>水慧度取其尸斬之𫝊首京師史云投水此云赴火未知孰是</hi>劉欣期交州記曰龍<lb/>
　編縣功曹左飛曽化為虎數月還作吏既言其化亦<lb/>
　化<hi>上下疑有譌字</hi>無不在牛哀易虎不識厥兄當其革狀安<lb/>
　知其譌變哉<hi>淮南子牛哀病七日化為虎其兄掩户而入覘之虎搏而殺之</hi>其水又<lb/>
　東逕曲易縣東流注於浪鬱<hi>漢志交阯郡曲易縣師古曰易古陽字浪當作</hi>
<pb n="KR2k0059_WYG_037-10b"/>
　<hi>浪</hi>經言於郡東界復合為三水此其一也其次一水<lb/>
　東逕封谿縣南<hi>郡國志封谿縣屬交阯郡建武十九年置</hi>又東南逕西子<lb/>
　縣南<hi>西子漢志屬交阯郡郡國志作西于</hi>又東逕羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣北又東逕北<lb/>
　帶縣南又東逕稽徐縣涇水注之水出龍編縣高山<lb/>
　東南流入稽徐縣注於中水中水又東逕羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣南<lb/>
　交州外域記曰縣本交阯郡治也林邑記曰縣本自<lb/>
　交阯南行都官塞浦出焉其水自縣東逕安定縣北<lb/>
　帶長江江中有越王所鑄銅船潮水退時人有見之<lb/>
<pb n="KR2k0059_WYG_037-11a"/>
　者<hi>交州記曰越人鑄銅為船在安定江潮退時見</hi>其水又東流隔水有泥黎<lb/>
　城言阿育王所築也又東南合南水南水又東北逕九<lb/>
　徳郡北交州外城<hi>當作域</hi>記曰交阯郡界有扶嚴究在<lb/>
　郡之北隔渡一江即是水也江北對交阯朱䳒縣又<lb/>
　東逕浦陽縣北又東無功縣北<hi>漢志九真郡武帝元鼎六年開領縣七無</hi>
　<hi>功其一也郡國志作無功晉書地理志有九真郡復有九徳郡此葢從晉志也浦陽晉志屬九徳郡</hi>建<lb/>
　武十九年九月馬援上言臣謹與交阯精兵萬二千<lb/>
　人與大兵合二萬人船車大小二千艘自入交阯於<lb/>
<pb n="KR2k0059_WYG_037-11b"/>
　今為盛十月援南入九真至無功縣賊渠降進入餘<lb/>
　發<hi>漢志餘發縣屬九真郡</hi>渠帥朱伯棄郡亡入深林巨藪犀象<lb/>
　所聚羣牛數千頭時見象數十百為羣援又分兵入<lb/>
　無編縣王莽之九真亭至居風縣帥不降並斬級數<lb/>
　十百九真乃靖其水又東逕茍漏縣<hi>漢志茍漏屬交阯郡</hi>縣帶<lb/>
　江水江水對安定縣林邑記所謂外越安定縣紀粟<lb/>
　者也縣江中有潛牛形似水牛上岸鬭角軟還入江<lb/>
　水角堅復出又東與北水合又東注鬱亂流而逝矣<lb/>
<pb n="KR2k0059_WYG_037-12a"/>
　此其三也平撮<hi>二字疑譌</hi>通稱同歸鬱海故經有入海之<lb/>
　文矣<lb/>
夷水出巴郡魚復縣江<hi>今為奉節縣䕫州府治魚復故城在縣西</hi>
　夷水即佷山清江也水色清照十丈分沙蜀人見其<lb/>
　澄清因名清江也昔廩君浮土舟於夷水據捍闗而<lb/>
　王巴是以法孝直有言魚復捍闗臨江據水實益州<lb/>
　禍福之門夷水又東逕建平沙縣<hi>晉地志建平郡有沙渠縣此漏渠字</hi>
　<hi>今為䕫州府大昌縣元和志施州清江縣本漢南郡巫縣地呉之沙渠縣也</hi>縣有巫城南<lb/>
<pb n="KR2k0059_WYG_037-12b"/>
　岸水山道五百里其水歴縣東出焉<lb/>
東南過佷山縣南<hi>漢志佷山屬武陵郡後漢屬南郡晉屬宜都郡皆作佷此云狼誤今為荆</hi>
<hi>州府長陽縣縣西有佷山故城</hi>
　夷水自沙渠入縣水流淺狹裁得通船東逕難留城<lb/>
　南城即山也獨立峻絶西面上里餘得石穴把火行<lb/>
　百許步得二大石磧並立穴中相去一丈俗名隂陽<lb/>
　石隂石常濕陽石常燥每水旱不調居民作威儀服<lb/>
　飾徃入穴中旱則鞭隂石應時雨多雨則鞭陽石俄<lb/>
<pb n="KR2k0059_WYG_037-13a"/>
　而天晴相承所説徃徃有效但捉鞭者不夀人頗惡<lb/>
　之故不為也東北面又有石室可容數百人每亂民<lb/>
　入室避賊無可攻理因名難留城也昔巴蠻有五姓<lb/>
　未有君長俱事鬼神乃共擲劍於石穴約能中者奉<lb/>
　以為君巴氏子務相乃中之人又令乗土舟約浮者<lb/>
　當以為君惟務相獨浮因共立之是為廩君乃乗土<lb/>
　舟從夷水下至鹽陽鹽水有神女謂廩君曰此地廣<lb/>
　大魚鹽所出願留共居廩君不許鹽神暮<hi>原本譌慕</hi>輒來<lb/>
<pb n="KR2k0059_WYG_037-13b"/>
　宿旦化為蟲羣飛蔽日天地晦暝積十餘日廩君因<lb/>
　伺便射殺之天乃開明廩君乗土舟下及夷城夷城<lb/>
　石岸嶮曲其水亦曲廩君望之而歎山崖為崩廩君<lb/>
　登之上有平石方二丈五尺因立城其傍而居之四<lb/>
　姓臣之死精魂化而為白虎故巴氏以虎飲人血遂<lb/>
　以人祀鹽水即夷水也又有鹽石即鹽陽石也盛𢎞<lb/>
　之以是推之疑即廩君所射鹽神處也將知是隂石<lb/>
　是對陽石立名矣事既鴻古難為明徴夷水又東逕<lb/>
<pb n="KR2k0059_WYG_037-14a"/>
　石室在層巖之上石室南向水出其下懸崖千仞自<lb/>
　水上逕望見每有陟山嶺者扳木側足而行莫知其<lb/>
　誰村人駱都小時到此室邊採蜜見一仙人坐石牀<lb/>
　上見都凝矚不轉都還招村人重徃則不復見鄉人<lb/>
　今名為仙人室袁崧云都孫昔尚孝<hi>朱本云孝字當作存</hi>夷水<lb/>
　又東與温泉三水合大溪南北夾岸有温泉對注夏<lb/>
　煖冬熱上常有霧氣痬疾百病浴者多愈父老傳此<lb/>
　泉先出於鹽於今水有鹽氣夷水有鹽水之名此亦<lb/>
<pb n="KR2k0059_WYG_037-14b"/>
　其一也夷水又東逕佷縣故城南縣即山名也孟康<lb/>
　曰音恒出藥草恒山今世以銀為音也舊武陵之屬<lb/>
　縣南一里即清江東注矣南對長楊溪<hi>隋改佷山縣曰長楊以溪</hi>
　<hi>得名唐又改楊為陽</hi>溪水西南潛穴穴在射堂射<hi>射疑衍朱云宋本作村</hi>
　東六七里谷中有石穴清泉濆流三十許步復入穴<lb/>
　即長楊之源也水中有神魚大者二尺小者一尺居<lb/>
　民釣魚先陳所須多少拜而請之拜訖投釣餌得魚<lb/>
　過數者水輒波湧暴風卒起樹木摧折水側生異花<lb/>
<pb n="KR2k0059_WYG_037-15a"/>
　路人欲摘者皆當先請不得扳取水源東北之<hi>疑作有</hi>
　風井山迴曲有異勢穴口大如盆袁崧云夏則風出<lb/>
　冬則風入春秋分則静余徃觀之其時四月中去穴<lb/>
　數丈須臾寒慄卒至六月中尤不可當徃人有冬過<lb/>
　者置笠穴中風吸之經月還步楊溪得其笠則知潛<lb/>
　通矣其水重源顯發北流注於夷水此水清冷甚於<lb/>
　大溪縱暑伏之辰尚無能澡其津流也縣北十餘里<lb/>
　有神穴平居無水時有渇者誠啟請乞輒得水或戲<lb/>
<pb n="KR2k0059_WYG_037-15b"/>
　求者水終不出縣東十許里至平樂村又有石穴出<lb/>
　清泉中有潛龍每至大旱平樂村左近村居輦草穢<lb/>
　著穴中龍怒須臾水出蕩其草穢傍側之田皆得澆<lb/>
　灌從平樂順流五六里東亭村北山甚高峻上合下<lb/>
　空空徼東西廣二丈許起高如屋中有石林甚整頓<lb/>
　傍生野韮人徃乞者神許則風吹别分隨偃而揃不<lb/>
　得過越不偃而揃輒凶徃觀者去時持平暨處自然<lb/>
　恭肅矣<lb/>
<pb n="KR2k0059_WYG_037-16a"/>
又東過夷道縣北<hi>今為荆州府宜都縣故城在縣西</hi>
　夷水又東逕虎灘岸石有虎像故因以名灘也夷水<lb/>
　又東逕釡瀨其石大者如釡小者如刁斗形色亂真<lb/>
　雜石<hi>何氏改惟實</hi>中耳夷水又東北有水注之其源百里<lb/>
　與丹水出西南望州山山形竦峻峯秀甚高東北白<lb/>
　巖壁立西南小演通行登其頂平可有三畆許上有<lb/>
　故城城中有水登城望見一州之境故名望州山世<lb/>
　俗語訛今名武鍾山山根東有湧泉成溪即丹水所<lb/>
<pb n="KR2k0059_WYG_037-16b"/>
　發也下注丹水天隂欲雨輒有赤氣故名曰丹水矣<lb/>
　丹水又逕亭<hi>譌字</hi>下有石穴甚深未嘗測其逺近穴中<lb/>
　蝙蝠大者悉多倒懸𤣥中記曰蝙蝠百嵗者倒懸得<lb/>
　而服之使人神仙穴中有泉冬温夏冷秋則入藏春<lb/>
　則出遊民至秋䦨斷水口得魚大者長四五尺骨軟<lb/>
　肉美異於餘魚丹水又逕其下積而為淵淵有神龍<lb/>
　每旱村人以芮草<hi>疑漏投字</hi>淵上流魚則多死龍怒當時<lb/>
　大雨丹水又東北流兩岸石上有虎跡甚多或深或<lb/>
<pb n="KR2k0059_WYG_037-17a"/>
　淺皆悉成就自然咸非人工丹水又北注於夷水水<lb/>
　色清澈與大溪同夷水又東北逕夷道縣北而東注<lb/>
東入於江<lb/>
　夷水又逕宜都北東入大江有涇渭之比亦謂之佷<lb/>
　山北溪水所經皆石山畧無土岸其水虚暎俯視遊<lb/>
　魚如乗空也淺處多五色石冬夏激素飛清傍多茂<lb/>
　木空岫静夜聴之恒有清響百鳥翔禽哀鳴相和巡<lb/>
　頽浪者不覺疲而忘歸矣<lb/>
<pb n="KR2k0059_WYG_037-17b"/>
　　禹貢錐指曰渭按夷水首出魚復江尾入宜都江<lb/>
　　行五百餘里是亦荆州之沱也古時自巴入楚避<lb/>
　　三峽之嶮皆由此路史記張儀說楚王曰秦西有<lb/>
　　巴蜀大船積粟起於汶山浮江以下至楚三千餘<lb/>
　　里舫船載卒一日行三百餘里不至十日而拒扞<lb/>
　　闗扞闗驚則從境以東盡城守矣黔中巫郡非王<lb/>
　　所有<hi>黔中漢為武陵郡即今常徳府巫郡漢為巫縣即今巫山巴東建始三縣及施州衛地也</hi>
　　此言舟師由夷水入楚也何以知之楚世家肅王<lb/>
<pb n="KR2k0059_WYG_037-18a"/>
　　四年蜀伐楚取兹方於是楚為扞闗以拒之後漢<lb/>
　　書李熊説公孫述曰東守巴郡拒扞闗之口徐廣<lb/>
　　曰巴郡魚復有扞水扞闗<hi>後漢志同</hi>章懐太子賢曰扞<lb/>
　　闗故基在今峽州巴山縣寰宇記云廢巴山縣在<lb/>
　　長陽縣南七十里即古捍闗是也<hi>唐志巴山縣隋分佷山縣置天</hi>
　　<hi>寳八年省入長陽</hi>水經注江水自江闗東逕弱闗捍闗<hi>江闗</hi>
　　<hi>在今奉節縣東瞿唐峽口</hi>注云弱闗在建平秭歸界秭歸今歸<lb/>
　　州也葢大江出三峽逕弱闗江沱出佷山逕捍闗<lb/>
<pb n="KR2k0059_WYG_037-18b"/>
　　劃然兩道儀言浮江以下拒捍闗則不經巫峽明矣<lb/>
　　夷水受江處不知何時日就陻塞後漢建武中公<lb/>
　　孫述遣将田戎等乗枋箄下江闗拔夷道夷陵光<lb/>
　　武命岑彭呉漢伐之彭擊破戎等率舟師長驅入<lb/>
　　江闗漢留夷陵装露橈船將三萬人泝江而上則<lb/>
　　皆取道於三峽而不復由夷水矣葢其時水已淺<lb/>
　　狹不勝戰艦自後荆梁有事茍用舟師未有不由<lb/>
　　峽江者然酈注云沙渠裁得通船則後魏時水道<lb/>
<pb n="KR2k0059_WYG_037-19a"/>
　　猶存下逮唐初建始之北遂成斷港故章懷注西<lb/>
　　南夷傳云今施州清江縣夷水一名鹽水源出縣<lb/>
　　西都亭山<hi>清江廢縣亦在長陽縣界</hi>寰宇記云夷水自施州開<lb/>
　　蠻界流入長陽縣明一統志云夷水源出舊施州<lb/>
　　開蠻界流經建始巴東長陽至宜都入江葢不復<lb/>
　　知此水出西北奉節之大江而以為西南施州衛<lb/>
　　之山源矣其所謂都亭山者即在開蠻界也然自<lb/>
　　漢志已不言首受江未知何故班氏疎畧頗多水<lb/>
<pb n="KR2k0059_WYG_037-19b"/>
　　經注原委詳明而又有張儀之言以為證無可疑<lb/>
　　者禹導江自浮入荆必浮此水也<lb/>
油水出武陵孱陵縣西界東過其縣北<hi>東過五字據宋本補入○孱陵</hi>
<hi>縣今為荆州府公安縣又岳州府安鄉縣</hi>
　縣有白石山油水所出東逕其縣西與洈水合水出<lb/>
　高城縣洈山東逕其縣下東至孱陵縣入油水也縣<lb/>
　治故城<hi>在今公安縣一名孫夫人城</hi>王莽更名孱陵<hi>按漢志當作陸</hi>也劉<lb/>
　備孫夫人權妹也又更修之其城背油向澤<lb/>
<pb n="KR2k0059_WYG_037-20a"/>
又東北入於江<lb/>
　油水自孱陵縣之東北逕公安縣西又北流注於大<lb/>
　江<lb/>
澧水出武陵充縣<hi>今岳州府慈利縣所轄永定九溪二衛皆漢充縣地歴山在永定衛西澧</hi>
<hi>水自衛界流逕九溪衛西</hi>西歴山東過其縣南<hi>漢注充縣歴山澧水所出東至下雋入沅</hi>
<hi>師古曰澧音禮</hi>
　澧水自縣東逕臨澧零陽二縣故界<hi>按晉地志二縣屬天門郡呉置</hi>
　<hi>今為澧州石門縣</hi>水之南岸白石雙立厥狀類人髙各三十<lb/>
<pb n="KR2k0059_WYG_037-20b"/>
　丈周十四丈古老傳言昔充縣尉與零陽尉共論封<lb/>
　境因相傷害化而為石東標零陽西碣充縣廢省臨<lb/>
　澧即其地縣臨封縣之故治臨側澧水即為縣名晉<lb/>
　太康四年置澧水又東茹水注之水出龍茹山水色<lb/>
　清澈漏石分沙荘辛說楚襄王所謂飲茹溪之流者<lb/>
　也茹水東流入澧水<hi>明一統志澧水源出岳州府慈利縣西歴山流至石門縣㑹渫</hi>
　<hi>水又流至澧州城下合涔澹二水入于洞庭</hi>
又東過零陽縣之北<lb/>
<pb n="KR2k0059_WYG_037-21a"/>
　澧水東與温泉水㑹水發北山石穴中長三十丈冬<lb/>
　夏沸湧常若湯焉温水南流注於澧水澧水又東合<lb/>
　零溪水源南出陵<hi>當作零</hi>陽之山歴溪北注澧水澧水<lb/>
　又東九渡水注之水南出九渡山山下有溪又以九<lb/>
　渡為名山獸咸飲此水而逕越他津皆不飲之九渡<lb/>
　水北逕仙人樓下傍有石形極方峭世名之為仙樓<lb/>
　水自下歴溪曲折逶迤傾注行者間闗每所褰泝山<lb/>
　水之號葢亦因事生焉九渡水又北流注於澧水澧<lb/>
<pb n="KR2k0059_WYG_037-21b"/>
　水又東婁水入焉水源出巴東界東逕天門郡婁中<lb/>
　<hi>晉地志作漢中</hi>縣北又東逕零陽縣注於澧水澧水又東逕<lb/>
　零陽縣南<hi>今慈利縣北有零陽故城</hi>藴郡<hi>上下疑有譌字</hi>零溪以著稱矣<lb/>
　澧水又東逕澧陽縣右㑹渫<hi>渫下當有水字</hi>渫水出建平郡<lb/>
　東逕渫陽縣南<hi>謂之渫口今石門縣西北有渫水</hi>晉太康中置渫水<lb/>
　又左合黄水黄水出零陽縣西北連巫山溪出雄黄<lb/>
　頗有神異採常以冬月祭祀鑿石深數丈方得佳黄<lb/>
　故溪水取名焉黄水北流注於渫水渫水又東注澧<lb/>
<pb n="KR2k0059_WYG_037-22a"/>
　水謂之渫口澧水又東逕澧陽縣南南臨澧水晉太<lb/>
　康四年立天門郡治也<hi>在今澧州西一百十里</hi>吳永安六年武<lb/>
　陵郡嵩梁山高峯孤竦素壁千尋望之苕亭有似香<lb/>
　爐其山洞開𤣥朗如門高二百丈廣二百丈孫休以<lb/>
　為嘉祥分武陵置天門郡澧水又東歷層步出<hi>疑作山</hi>
　高秀特山<hi>疑作出</hi>下有峭澗泉流所發南流注於澧水<lb/>
又東過作唐縣北<hi>後漢郡國志武陵郡有作唐縣今為安鄉縣在澧州東南一百二十五里</hi>
<hi>北至公安界六十里故城在今安鄉縣東南</hi>
<pb n="KR2k0059_WYG_037-22b"/>
　作唐縣後漢分孱陵置澧水入縣左合涔水水出西<lb/>
　北天門郡界南流逕涔<hi>一作岑</hi>評屯<hi>岑評屯在今澧州界州在岳州府西</hi>
　<hi>四百二十里北至公安縣八十里本漢零陽縣地隋析置澧陽縣其故城即今州治澧水在州南三里</hi>
　屯堨涔水溉田數千頃又東南流注於澧水澧水又<lb/>
　東澹水出焉澧水又南逕故郡城東東轉逕作唐縣<lb/>
　南澧水又東逕安南縣南<hi>今華容縣是</hi>晉太康元年分孱<lb/>
　陵立澹水注之水上承澧水於作唐縣東逕其縣北<lb/>
　又東注於澧謂之澹口王仲宣贈孫文始詩曰悠悠<lb/>
<pb n="KR2k0059_WYG_037-23a"/>
　澹澧者也澧水又東與赤沙湖水㑹湖水北通江而<lb/>
　南注澧謂之決口<hi>明一統志赤沙湖在洞庭湖西秋夏水泛與洞庭湖為一涸時惟見</hi>
　<hi>赤沙舊記云洞庭南達青草西亘赤沙七八百里又謂之三湖禹貢錐指按赤沙湖在今華容縣西南亦</hi>
　<hi>謂之赤亭湖西接安鄉縣界</hi>澧水又東南注於沅水曰澧口葢其<lb/>
　枝瀆耳離騷曰沅有芷兮澧有蘭<lb/>
又東至長沙下巂縣西北東入於江<lb/>
　澧水流注於洞庭湖俗謂之曰澧江口也<lb/>
　　禹貢錐指云澧水自石門以西與導江無涉其南<lb/>
<pb n="KR2k0059_WYG_037-23b"/>
　　江㑹澧故道參以近志有可得而言者江陵縣西南<lb/>
　　二十里有虎渡口在龍州之南<hi>後漢郡守法雄有異政猛虎渡江去</hi>
　　<hi>因名宋乾道七年湖北漕臣李燾修虎渡隄即此水經注江水自枚迴洲分為南北二江北江有故</hi>
　　<hi>鄉洲其下為龍洲</hi>南江從此東南流注於澧水同入洞庭<lb/>
　　葢即所謂涔水也澧州志云涔水為岷江别派從<lb/>
　　公安入境為四水口<hi>在州北七十里東接安鄉湖口北連荆江</hi>又東南<lb/>
　　流過焦圻一箭河至匯中入澧故稱涔澧楚辭望<lb/>
　　涔陽兮極浦今公安舊縣東南有涔陽鎮即其地<lb/>
<pb n="KR2k0059_WYG_037-24a"/>
　　也澧水又東逕安鄉縣南㑹赤沙湖<hi>東距巴陵縣百里</hi>而<lb/>
　　東入洞庭湖湖在巴陵縣西南一百五十步<hi>見元和志</hi>
　　此導江東至於澧過九江至於東陵之故道也<lb/>
沅水出䍧牱且蘭縣為旁溝水<hi>明一統志沅水源出四川播州流逕沅州入常</hi>
<hi>徳府至辰州入江</hi>又東至鐔城縣為沅<lb/>
　水東逕無陽縣<hi>朱本云此六字宋本作經文</hi>無水出故且蘭南流<lb/>
　至無陽故縣<hi>漢志武陵郡無陽縣無水首受故且蘭南入沅八百九十里後漢省無陽故曰</hi>
　<hi>無陽故縣</hi>縣對無水因以氏縣無水又東南入沅謂之無<lb/>
<pb n="KR2k0059_WYG_037-24b"/>
　口沅水東逕無陽縣南臨運水水源出東南岸許山<lb/>
　西北逕其縣南注於熊溪熊溪南帶移山山本在水北<lb/>
　夕多風雨旦而山移水南故山以移為名葢亦蒼梧<lb/>
　郁州佐山之類也熊溪下注沅水沅水又東逕辰陽<lb/>
　縣<hi>今為辰州府辰溪縣</hi>縣有龍溪水南出於龍橋<hi>一作嶠</hi>之山北<lb/>
　流入於沅沅水又一<hi>一字疑譌當作東</hi>滏水注之水南出扶<lb/>
　陽之山北流㑹於沅沅水又東與序溪合水出義陵<lb/>
　郡義陵縣<hi>今為辰州府溆浦縣○按漢志義陵縣屬武陵郡兩漢及晉宋俱無義陵郡此云義</hi>
<pb n="KR2k0059_WYG_037-25a"/>
　<hi>陵恐當作武陵為是</hi>鄜梁山西北流逕義陵縣王莽之建平縣<lb/>
　也治序溪其城劉備之秭歸焉出五溪<hi>此下疑有譌誤</hi>綏撫<lb/>
　蠻夷亮率諸蠻所築也所治序溪最為沃壤良田數<lb/>
　百頃特宜稻修作無廢又西北入於沅沅水又東合<lb/>
　柱水水導源柱溪北流注沅沅水又東逕辰陽縣南<lb/>
　東合辰水水出縣三山谷東南流獨母水注之水源<lb/>
　南出龍門山歴獨母溪北入辰水辰水又逕其縣北<lb/>
　舊治在辰水之陽故即名焉楚辭所謂夕宿辰陽者<lb/>
<pb n="KR2k0059_WYG_037-25b"/>
　也王莽更名㑹真矣<hi>漢志作㑹亭</hi>辰水又右㑹沅水名之<lb/>
　為辰溪口武陵有五溪謂雄溪構溪力溪無溪酉溪<lb/>
　<hi>按宋書五溪有辰溪而無力溪</hi>辰溪其一焉夾溪悉是蠻左右所居<lb/>
　<hi>此四字疑當在夾溪下文氣方順或所字是雜字</hi>故謂此蠻為五溪蠻也辰<lb/>
　水又逕沅陵縣西<hi>今辰州府治及諸縣</hi>有武谿源出武山與酉<lb/>
　陽分山水源石上有盤瓠跡猶存矣盤瓠者高辛氏<lb/>
　之畜狗也其毛五色高辛氏患犬戎之暴乃募天下<lb/>
　有能得犬戎之将軍呉将軍頭者妻以少女下令之<lb/>
<pb n="KR2k0059_WYG_037-26a"/>
　後盤瓠遂銜吳将軍之首於闕下帝大喜未知所報<lb/>
　女聞之以為信不可違請行乃以配之盤瓠負妻入<lb/>
　南山上石室中所處嶮絶人跡不至帝悲思之遣使<lb/>
　不得進經二年生六男六女盤瓠死因自相夫妻織<lb/>
　績木皮染以草實好五色衣裁置皆有尾其母白帝<lb/>
　賜以名山其後滋蔓號曰蠻夷今武陵郡夷即盤瓠<lb/>
　之種落也其狗皮毛嫡孫世寳録之武水南流注於<lb/>
　沅沅水又東施水注之水南出施山溪源有陽欺崖<lb/>
<pb n="KR2k0059_WYG_037-26b"/>
　崖色純素望同積雪下有二石先有人居處其間細<lb/>
　泉輕流望川競注故不可以言也施水北流會於沅<lb/>
　沅水又東逕沅陵縣北漢故頃侯吳陽之邑也王莽<lb/>
　改曰沅陸縣北枕沅水沅水又東逕縣故治北移縣<lb/>
　治之舊城置都尉府因岡傍阿勢盡川陸臨沅對酉<lb/>
　二川之交㑹也<hi>原本誤以酉水之注錯簡於此今從禹貢錐指改正在前</hi>沅水又<lb/>
　逕竇應明城側應明以元嘉初伐蠻所築也沅水又<lb/>
　東溪水南出茗山<hi>一作沅水又合東溪溪水南出茗山</hi>山深廻嶮人獸<lb/>
<pb n="KR2k0059_WYG_037-27a"/>
　岨絶溪水北瀉沅川水沅水又東與諸魚溪水合水<lb/>
　北出諸魚山山與天門郡之澧陽郡分嶺溪水合南<lb/>
　流㑹於沅沅水又東夷水入焉水南出夷山北流注<lb/>
　沅夷山東接胡頭山<hi>後漢郡國志沅陵縣有壺頭山馬援傳亦同此云胡疑譌明一</hi>
　<hi>統志壺頭山在辰州府東一百三十里以山頭似東海方壺故名後漢建武間武陵蠻叛遣馬援等征之</hi>
　<hi>進營壺頭㑹暑甚士卒多疾死援穿崖為室以避炎暑今山邊有石窟即援所居室也</hi>山高一<lb/>
　百里廣圓三百里山下水際有新恩侯馬援征武溪<lb/>
　蠻停軍處胡頭徑曲多險<hi>胡頭按傳作壺頭注引武陵記曰此山頭與東海方</hi>
<pb n="KR2k0059_WYG_037-27b"/>
　<hi>壺山相似因名壺頭此云胡頭誤</hi>其中紆折千灘援就胡頭希効早<lb/>
　成道遇瘴毒終没於此忠公獲謗信可悲矣<hi>事具馬援傳</hi>
　劉澄之曰沅水自胡頭分枝跨三十三渡逕交阯龍<lb/>
　編縣東北入於海脉水尋梁乃非闗究但古人許以<lb/>
　傳疑聊書所聞耳<lb/>
又東北過臨沅縣南<hi>今常徳府治</hi>
　臨沅縣與沅南縣分水<hi>後漢郡國志武陵郡沅南縣建武二十六年置</hi>沅南<lb/>
　縣西有夷望山孤竦中流浮嶮四絶昔有蠻民避冦<lb/>
<pb n="KR2k0059_WYG_037-28a"/>
　居之故為夷望也南有夷望溪水南出重山逺注沅<lb/>
　沅水又東得闗下山東帶闗溪瀉注沅瀆沅水又東<lb/>
　歴臨沅縣西為明月池白璧灣灣狀半月清潭鏡澈<lb/>
　上則風籟空傳下則泉響不斷行者莫不擁檝嬉遊<lb/>
　徘徊愛玩沅水又東歴三石澗鼎足均跱秀若削成<lb/>
　其側茂竹便娟致可玩也又東帶緑羅山頽巖臨水<lb/>
　懸蘿釣渚漁詠幽谷浮嚮若鐘沅水又東逕平山西<lb/>
　南臨沅水寒松上䕃清泉下注栖託者不能自絶於<lb/>
<pb n="KR2k0059_WYG_037-28b"/>
　其側沅水又東逕臨沅縣南縣<hi>縣下當有臨字</hi>沅水因以為<lb/>
　名<hi>漢志臨沅下應劭曰沅水出䍧牱入于江荆州記曰臨沅縣南臨沅水源出䍧牱且蘭縣至郡界分</hi>
　<hi>為五溪</hi>王莽更之監沅<hi>漢志作原</hi>縣也縣南有晉徴士漢夀<lb/>
　詩<hi>宋本作人</hi>龔元之墓銘太元中車武子立<hi>晉書隠逸傳龔元之字道</hi>
　<hi>元武陵漢夀人也好學潛黙安於陋巷州舉秀才公府辟不就孝武帝聞其名徴為散騎常侍領國子博</hi>
　<hi>士苦辭疾篤不行尋卒○墓在常徳府武陵縣南</hi>縣治武陵郡下本楚之黔<lb/>
　中郡矣秦昭襄王二十七年使司馬錯以隴蜀軍攻<lb/>
　楚割漢北與秦至三十年又取楚巫黔及江南地以<lb/>
<pb n="KR2k0059_WYG_037-29a"/>
　為黔中郡漢高祖二年割黔中故治為武陵郡王莽<lb/>
　更之達平都也<hi>漢志王莽更武陵郡曰建平此當作王莽更之曰建平郡也</hi>南對<lb/>
　沅南縣後漢建武中所置也縣在沅水之隂因以沅<lb/>
　南為名縣治故城昔馬援討臨鄉所築也沅水又東<lb/>
　歴小灣謂之枉渚<hi>在今常徳府</hi>渚東里許便得枉人山山<lb/>
　西帶循溪一百餘里茂竹便娟披溪隂渚長川逕引<lb/>
　逺注於沅沅水又東入龍陽縣<hi>晉縣屬武陵郡今屬常徳府</hi>有澹水<lb/>
　出漢夀縣西楊山南流東折逕其縣南縣治索城即<lb/>
<pb n="KR2k0059_WYG_037-29b"/>
　索縣之故城也漢順帝陽嘉中改從今名闞駰以為<lb/>
　興水所出東入沅而是水又東歴諸湖方南注沅亦<lb/>
　曰漸水也<hi>漢志索縣下漸水東入沅</hi>水所入之處謂之鼎口沅水<lb/>
　又東歴龍陽縣之汎洲<hi>朱本作汜洲明一統志橘洲在龍陽縣西北五十里本名</hi>
　<hi>汎洲長二十里即呉李衡種橘處</hi>洲長二十里呉丹陽太守李衡植<lb/>
　柑於其上臨死勑其子曰吾洲里有木奴千頭不責<lb/>
　衣食嵗絹千疋太史公曰江陵千樹橘可當封君此<lb/>
　之謂矣吳末衡柑成嵗絹千疋今洲上猶有陳根餘<lb/>
<pb n="KR2k0059_WYG_037-30a"/>
　枿葢其遺也沅水又東逕龍陽縣北城側沅水沅水<lb/>
　又東合夀溪内通大溪口有木連理根各一岸而凌<lb/>
　空交合其水上承諸湖下注沅水<lb/>
又東至長沙下雋縣西北入於江<lb/>
　沅水下注洞庭湖方㑹於江<lb/>
泿水出武陵鐔城<hi>漢志作成</hi>縣<hi>今為辰州府黔陽縣</hi>北界沅水谷<lb/>
　山海經禱過之山泿水出焉而南流注於海是也<hi>山海</hi>
　<hi>經注泿音銀</hi>
<pb n="KR2k0059_WYG_037-30b"/>
南至鬱林潭中縣<hi>今廣西栁州府治及所轄諸縣地</hi>與鄰水合<lb/>
　水出無陽縣縣故鐔城也晉義熙中改從今名俗謂<lb/>
　之移溪溪水南歴潭中注於泿水<lb/>
又東至蒼梧猛陵縣為鬱溪又東至高要縣為大水<hi>猛陵</hi>
<hi>縣今為廣西梧州府藤縣高要今為廣東肇慶府治</hi>
　鬱水出鬱林之阿林縣東逕猛陵縣猛陵縣在廣信<lb/>
　之西南<hi>今為梧州府治及肇慶府之封川縣</hi>王莽之猛陸也泿水於縣<lb/>
　左合鬱溪亂流逕廣信縣地理志曰蒼梧郡治武帝<lb/>
<pb n="KR2k0059_WYG_037-31a"/>
　元鼎六年開王莽之新廣郡縣曰廣信亭王氏交廣<lb/>
　春秋曰元封五年交州自羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣移治於此建安十<lb/>
　六年吳遣臨淮歩隲為交州刺史将武吏四百人之<lb/>
　交州道路不通蒼梧太守長沙吳臣擁衆五千隲有<lb/>
　疑於臣先使喻臣臣迎之於零陵遂得進州臣既納<lb/>
　隲而後有悔隲以兵少恐不存立臣有都督區景勇畧<lb/>
　與臣同士為用隲惡之隂使人請臣臣往告景勿詣<lb/>
　隲隲請不已景又往乃於㕔事前中庭俱斬以首徇<lb/>
<pb n="KR2k0059_WYG_037-31b"/>
　衆即此也<hi>呉臣當作呉巨按呉志步隲傳隲領交州刺史拜使持節征南中郎将劉表所拜蒼</hi>
　<hi>梧太守呉巨隂懐異心外附内違隲降意懐誘請與相見因斬徇之</hi>鬱水又逕高要縣<lb/>
　晉書地理志曰縣東去郡五百里刺史夏避毒徙縣<lb/>
　水居也縣有鵠奔亭廣信蘇施妻始珠鬼訟於交州<lb/>
　刺史何敞處事與釐亭女鬼同<hi>搜神記九江何敞為交州刺史行部到蒼</hi>
　<hi>梧高要宿鵠奔亭夜半有一女子自稱蘇娥字始珠廣信人嫁施氏夫死有雜繒帛百二十疋及婢一人</hi>
　<hi>名致富欲之傍縣賣繒貨牛車一乘到此亭為亭長龔夀所殺刺致富亦死掘樓下合埋之取財物去無</hi>
　<hi>所告訴故來自歸於明使君敞乃遣吏捕問具服并其父母兄弟皆斬之謝承後漢書所記亊同但作鵲</hi>
<pb n="KR2k0059_WYG_037-32a"/>
　<hi>巢亭為異</hi>王氏交廣春秋曰步隲殺吳臣區景使嚴舟船<lb/>
　合兵二萬下取南海蒼梧人衡毅錢博宿臣部伍興<lb/>
　軍逆隲於蒼梧高要峽口兩軍相逢於是遂交戰毅<lb/>
　與衆投水死者千有餘人<lb/>
又東至南海畨禺縣西<hi>今為廣州府治及所轄各縣</hi>分為二其一南<lb/>
入於海<lb/>
　鬱水分泿南注<lb/>
其一又東過縣東南入於海<lb/>
<pb n="KR2k0059_WYG_037-32b"/>
　泿水東别逕畨禺山海經謂之賁禺者也交州治中<lb/>
　合浦姚文式問云何以名為畨禺答曰南海郡昔治<lb/>
　在今州城中與畨禺縣連接今入城東南偏有水<hi>上下</hi>
　<hi>疑有譌字</hi>坈陵城倚其上聞此縣人名之為畨山縣名畨<lb/>
　禺儻謂畨山之禺也漢書所謂浮䍧牱下離津同㑹<lb/>
　畨禺葢乘斯水西入越也秦并天下畧定揚越置東<lb/>
　南一尉西北一候開南海以讁徙民至二世時南海<lb/>
　尉任囂召龍川令趙他曰聞陳勝作亂豪桀叛秦吾<lb/>
<pb n="KR2k0059_WYG_037-33a"/>
　欲起兵阻絶新道<hi>漢書注師古曰秦所開越道也</hi>畨禺負嶮可以為<lb/>
　國㑹病綿篤無人與言故召公來告以大謀囂卒他<lb/>
　行南海尉事則拒闗門設守以法誅秦所置吏以其<lb/>
　黨為守自立為王高帝定天下使陸賈就立他為越<lb/>
　王剖符通使至武帝元鼎五年遣伏波将軍路博徳<lb/>
　等攻南越王五世九十二嵗<hi>漢書九十三嵗</hi>而亡以其地為<lb/>
　南海蒼梧鬱林合浦交阯九真日南也建安中吳遣<lb/>
　步隲為交州刺史隲到南海見土地形勢觀尉他舊<lb/>
<pb n="KR2k0059_WYG_037-33b"/>
　治處負山帶海博敞渺目高則乗土下則沃衍林麓<lb/>
　鳥獸於何不有海怪魚鼈黿鼉鮮鰐珍怪異物千種<lb/>
　萬類不可勝記他因罡作臺北面朝漢圓基千歩直<lb/>
　峭百丈頂上三畆復道環迴逶迤曲折朔望升拜名<lb/>
　曰朝臺<hi>明一統志作朝漢臺在廣州府治西五里</hi>前刺史郡守遷除新至<lb/>
　未嘗不乘車升履於焉逍遙隲登高逺望覩巨海之<lb/>
　浩茫觀原藪之殷阜乃曰斯誠海島膏腴之地宜為<lb/>
　都也<hi>宋本作都邑</hi>建安二十二年遷州番禺築立城郭綏<lb/>
<pb n="KR2k0059_WYG_037-34a"/>
　和百越遂用寧集交州治中文武問答云朝臺在州<lb/>
　城東北三十里裴淵廣州記曰城北有尉他墓<hi>明一統志</hi>
　<hi>趙他墓在畨禺縣自雞籠山以北連岡連嶺相傳他墓在焉莫知的處</hi>墓後有大罡謂<lb/>
　之馬鞍罡<hi>在今廣州府城北十里</hi>秦時占氣者言南方有天子<lb/>
　氣始皇發民鑿破此罡地中出血今鑿處猶存以狀<lb/>
　取目故罡受厥稱焉王氏交廣春秋曰越王趙他生<lb/>
　有奉制稱蕃之節死有秘異<hi>宋本作奥</hi>神宻之墓他之𦵏<lb/>
　也因山為墳其壠塋可謂奢大𦵏積珍玩吳時遣使<lb/>
<pb n="KR2k0059_WYG_037-34b"/>
　發掘其墓求索棺柩鑿山破石費日損力卒無所獲<lb/>
　他雖奢儉慎厥其身乃令後人不知其處有似松喬<lb/>
　遷景牧竪固無所殘矣鄧徳明南康記曰昔有盧躭<lb/>
　仕州為治中少棲仙術善解雲飛每夕輒陵虚歸家<lb/>
　曉則還州嘗於元㑹至朝不及朝列化為白鵠至閤<lb/>
　前迴翔欲下威儀以石擲之得一隻履耽驚還就列<lb/>
　内外左右莫不駭異時步隲為廣州意甚惡之便以<lb/>
　狀列聞遂至誅滅廣州記稱晉盧循為刺史<hi>按盧循當作滕</hi>
<pb n="KR2k0059_WYG_037-35a"/>
　<hi>修三國呉志吕岱傳注引王隠交廣記曰呉置廣州以南陽滕修為刺史或語修蝦鬚長一丈修不信其</hi>
　<hi>人後至東海取蝦鬚長四丈四尺封以示修修方服之</hi>循郷人語循蝦鬚長一<lb/>
　尺循以為虚責其人乃至東海取鰕鬚長四尺速送<lb/>
　示循循始復謝厚為遣其一水南入者鬱川分𣲖逕<lb/>
　四㑹<hi>四㑹縣今屬肇慶府</hi>入海也其一即川東别逕番禺城下<lb/>
　漢書所謂浮䍧牱下離津<hi>自此至入于越也已見前不宜復見於此疑属衍文</hi>
　同㑹畨禺葢乗斯水而入于越也泿水又東逕懐化<lb/>
　縣入於海水有䱜魚裴淵廣州記曰䱜魚長二丈大<lb/>
<pb n="KR2k0059_WYG_037-35b"/>
　數圍皮皆<hi>疑有譌脱或皆字當作可</hi>鑢物生子子小隨母覔食驚<lb/>
　則還入母腹吳録地理志曰䱜魚子朝索食暮入母<lb/>
　腹南越志曰暮從臍入旦由口出腹裏兩洞膓貯水<lb/>
　以養子膓容二子兩則四焉其餘<hi>疑作水</hi>又東至龍川<lb/>
　縣<hi>今屬廣東惠州府</hi>為涅水屈北入員水泿水枝津衍注自<lb/>
　番禺東歴増城縣<hi>晉縣屬南海郡</hi>南越志曰縣多鵕䴊鵕䴊<lb/>
　山鷄也光色鮮明五色昡耀利距善鬬世以家鷄鬭<lb/>
　之則可擒也又逕博羅縣<hi>今屬惠州府</hi>西界龍川左思所<lb/>
<pb n="KR2k0059_WYG_037-36a"/>
　謂目龍川而帶坰者也趙他乗此縣而夸據南越矣<lb/>
員水又東南一千五百里入南海<lb/>
　東歴掲揚縣<hi>今屬潮州府</hi>王莽之南海亭而注於海也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0059_WYG_037-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷三十七<lb/>
</p>
<p>
</p>
  </div>
</body>
</text>
</TEI>
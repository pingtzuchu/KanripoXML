<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷十四</head> <lb/>
    <p>
<pb n="KR2k0059_WYG_014-1a"/>
欽定四庫全書<lb/>
　水經注集釋訂訛卷十四<lb/>
　　　　　　　　　　　　　歸安沈炳巽撰<lb/>
　　　濕餘水　　沽水　　鮑丘水<lb/>
　　　濡水　　　遼水　　小遼水<lb/>
　　　□水<hi>當作浿水後經注皆訛</hi>
濕餘水出上谷居庸闗東<hi>明一統志濕餘河在今順天府昌平縣東南六十里源出</hi>
<hi>渾原山南又折而東入潞河居庸闗在京師北一百二十里兩山夾峙一水旁流關跨南北四十里懸崖峭壁</hi>
<pb n="KR2k0059_WYG_014-1b"/>
<hi>最為險要</hi>
　闗在沮陽城東南六十里居庸界故闗名矣使者入<lb/>
　上谷耿况迎之于居庸闗即是闗也<hi>朱箋袁宏漢紀更始初立遣使</hi>
　<hi>者徇諸國曰先降者復爵位上谷太守耿况出迎使者上印綬</hi>其水導源闗山南流<lb/>
　歴故闗下溪之東㟁有石室三層其户牖扇扉悉石<lb/>
　也盖古闗之候臺矣南則絶谷累石為闗址崇墉峻<lb/>
　壁非輕功可舉山岫層深側道褊峽林鄣蘧嶮<hi>朱云當作</hi>
　<hi>邃險呉本改作據險非是</hi>路才容軌曉禽暮獸寒鳴相和羇官逰<lb/>
<pb n="KR2k0059_WYG_014-2a"/>
　子聆之者莫不傷思矣其水歴山南逕軍都縣界又<lb/>
　謂之軍都闗續漢書曰尚書盧植隠上谷軍都山也<lb/>
　其水南流出闗謂之下口水流潛伏十許里是也<lb/>
又東流過軍都縣南<hi>今為順天府昌平縣其故城在縣東南</hi>又東流過薊<lb/>
縣北<lb/>
　濕餘水故瀆東逕軍都縣故城南又東重源潛發積<lb/>
　而為潭謂之濕餘潭又東流易荆水注之其水導源<lb/>
　西北逕千蓼泉亦曰丁蓼水東南流逕郁山西謂之<lb/>
<pb n="KR2k0059_WYG_014-2b"/>
　易荆水公孫瓚之敗於鮑丘也<hi>後漢書注曰鮑丘水名</hi>走保易<lb/>
　荆疑即此水也<hi>朱箋按後漢書公孫瓚傳袁紹將麯義合兵十萬共攻瓚破瓚于鮑邱瓚</hi>
　<hi>遂退保易京開置屯田稍得自支又按續漢志云瓚所居易京故城在今幽州歸義縣南十八里魏志瓚</hi>
　<hi>傳亦云瓚軍數敗乃走還易京此云易荆正同但字異耳今雄縣有易京城南臨易水當即此也</hi>易<lb/>
　荆水又東左合虎眼泉水出平川東南流入易荆水<lb/>
　又東南與孤山之水合水發川左道源孤山東南流<lb/>
　入易荆水謂之塔界水又東逕薊城又東逕平昌縣<lb/>
　故城南<hi>在今昌平縣治西北二十里</hi>又謂之昌平水魏氏土地記<lb/>
<pb n="KR2k0059_WYG_014-3a"/>
　曰薊城東北一百四十里有昌平城城西有昌平河<lb/>
　又東流注濕餘水濕餘水又東南流左合芹城水<hi>朱云</hi>
　<hi>宋本作芹城水注之芹城在昌平縣界</hi>水出北山南逕芹城水<hi>水字疑當作南</hi>
　<hi>北等字</hi>東南流注濕餘水濕餘水又東南流逕安樂故<lb/>
　城西<hi>在今密雲縣東北五十里</hi>更始使謁者韓鴻北徇承制拜呉<lb/>
　漢為安樂令即此城也<lb/>
又北屈東南至狐奴縣西入于沽河<hi>狐奴城在今順天府順義縣狐奴山</hi>
　昔彭寵使狐奴令王梁南助光武起兵自是縣矣濕<lb/>
<pb n="KR2k0059_WYG_014-3b"/>
　餘水于縣西南東入沽河故地理志曰濕餘水自軍<lb/>
　都縣東至潞南入沽是也<lb/>
沽河從塞外來<hi>沽河一名西潞水一名東潞水</hi>
　沽水出禦夷鎮西北九十里丹花嶺下東南流大谷<lb/>
　水注之水發鎮北大谷溪西南流逕獨石北界石孤<lb/>
　生不因河而自峙又南九泉水注之水導北川左右<lb/>
　翼注入川共成一水故有九源之稱其水南流至獨<lb/>
　石注大谷水大谷水又南逕獨石西又南逕禦夷鎮<lb/>
<pb n="KR2k0059_WYG_014-4a"/>
　城西魏太和中置以捍北狄也又東南尖谷水注之<lb/>
　水源出鎮東北尖溪西南流逕鎮城東西南流注大<lb/>
　谷水亂流南注沽水又南出峽岸有二城世謂之獨<lb/>
　固門以其藉嶮憑固易為依据兼壁昇聳疎通若門<lb/>
　故得是名也沽水又南左合乾溪水引北川西南逕<lb/>
　一故亭東又西南注沽水沽水又西南逕赤城東<hi>地志</hi>
　<hi>云赤城乃古蚩尤所居之處今在直隸萬全衛</hi>趙建武年并州刺史王霸為<lb/>
　燕所敗退保此城<hi>查十六國春秋及晉書載記俱無并州刺史王霸并無為燕所敗退</hi>
<pb n="KR2k0059_WYG_014-4b"/>
　<hi>保赤城之事豈二書失載</hi>城在山阜之上下抗深隍溪水之名藉<lb/>
　以變稱故河有赤地<hi>疑當作城</hi>之號矣沽水又東南與鵲<lb/>
　谷水合有二源南即陽樂水也出且居縣<hi>漢志且居縣有樂陽</hi>
　<hi>水今云陽樂恐誤</hi>地理志曰水出縣東北<hi>漢志作水出/縣東南入海</hi>流<hi>疑漏</hi>
　<hi>逕字</hi>大融山小融山<hi>明一統志作大雄小雄在雄縣西</hi>北歴女祁縣故<lb/>
　城南地理志曰東部都尉治王莽之祁縣也世謂之<lb/>
　横水又謂之陽曲河又東南逕一故亭又東左與舊<lb/>
　鹵水合水之<hi>疑衍</hi>出西北山東南流逕舊鹵城北城在<lb/>
<pb n="KR2k0059_WYG_014-5a"/>
　居庸縣西北二百里故名云候鹵太和中更名禦夷<lb/>
　鎮又東南流注陽樂水陽樂水又東南逕傍狼山南<lb/>
　<hi>傍字疑衍按明一統志昌平縣西北四十里有狼山疑即此也</hi>山石<hi>一作白</hi>色特上亭<lb/>
　亭孤立超出羣山之表又東南逕温泉東泉在山曲<lb/>
　之中又逕赤城西屈逕其城南東南入赤城河河水<lb/>
　又東南右合髙峯水水出髙峯戍東南城在山上其<lb/>
　水西南流又屈而東南入沽水沽水又西南流出山<lb/>
　逕漁陽縣故城西<hi>在今密雲縣西南</hi>而南合七度水水出北<lb/>
<pb n="KR2k0059_WYG_014-5b"/>
　山黃頒谷故亦謂之黄頒水東南流注于沽水沽水<lb/>
　又南漁水注之水出縣東南平地泉流西逕漁陽縣<lb/>
　故城南考諸地說則無聞所識釋<hi>上下疑有脫文訛字</hi>考地尋<lb/>
　川則有應氏<hi>亦疑有訛脫</hi>自今城在斯水之陽有符文說<lb/>
　漁陽之名當屬此秦發閭左戍漁陽即是城也漁水<lb/>
　又西南入沽水又南與螺山之水合水出漁陽城南<lb/>
　小山魏氏土地記曰城南五里有螺山其水西南入<lb/>
　沽水沽水又南逕安樂縣故城東晉書地道記曰晉<lb/>
<pb n="KR2k0059_WYG_014-6a"/>
　封劉禪為公國俗謂之西潞水也<lb/>
南過漁陽狐奴縣北西南與濕餘水合為沽河<lb/>
　沽水西南流逕狐奴山西又南逕狐奴縣故城西漁<lb/>
　陽太守張堪于縣開稻田敎民植種百姓得以殷富<lb/>
　童謡歌曰桑無附枝麥秀兩岐張君為政樂不可支<lb/>
　視事八年匈奴不敢犯塞沽水又南陽重溝水注之<lb/>
　出狐奴山南轉逕狐奴城西王莽之所謂舉符也側<lb/>
　城南注右會沽水沽水又南濕餘水注之沽水又南<lb/>
<pb n="KR2k0059_WYG_014-6b"/>
　左會鮑丘水世所謂東潞也沽水又南逕潞縣為有<lb/>
　潞名潞河也魏氏土地記曰城西三十里有潞河也<lb/>
又東南至雍奴縣西笥溝<lb/>
　濕水入焉俗謂之合口也又東鮑丘水于縣西北而<lb/>
　東出焉<hi>明一統志鮑丘河源自禦夷鎮北塞南流逕九莊嶺五百餘里逕密雲城又南合道人溪</hi>
　<hi>水至通州未莊村合沽水經三河縣界入泃河</hi>
又東至南泉州縣與清河合東入于海清河者𣲖河尾<lb/>
也<lb/>
<pb n="KR2k0059_WYG_014-7a"/>
　沽河又東南逕泉州縣故城東王莽之泉調也沽水<lb/>
　又東南合清河也今無水清湛漳洹<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>易淶濡沽虖<lb/>
　池同歸于海故經曰𣲖河尾也<lb/>
鮑丘水從塞外來南過漁陽縣東<lb/>
　鮑丘水出禦夷北塞中南流逕九莊嶺東俗謂之大<lb/>
　榆河又南逕鎮東南九十里西<hi>此句有訛脫</hi>密雲戍西又<lb/>
　南左合道人溪水<hi>在密雲縣東北石盤峪源發龍門流逕縣界入潮河</hi>水北川<lb/>
　南流逕孔山西又歴密雲戍東左合孟廣<graphic n="KR1756" url="https://raw.githubusercontent.com/kanripo/KR-Gaiji/master/images/KR1756.png" mimeType="image/png"/>水水出<lb/>
<pb n="KR2k0059_WYG_014-7b"/>
　<graphic n="KR1756" url="https://raw.githubusercontent.com/kanripo/KR-Gaiji/master/images/KR1756.png" mimeType="image/png"/>下<graphic n="KR1756" url="https://raw.githubusercontent.com/kanripo/KR-Gaiji/master/images/KR1756.png" mimeType="image/png"/>甚嶒峻峨峨冠衆山之表其水西逕孔山南<lb/>
　上有洞穴開明故土俗以孔山流稱<graphic n="KR1756" url="https://raw.githubusercontent.com/kanripo/KR-Gaiji/master/images/KR1756.png" mimeType="image/png"/>水又西南至<lb/>
　密雲戍東西注道人水亂流西南逕密雲戍城南右<lb/>
　會大榆河有東密雲故是城言西矣大榆河又東南<lb/>
　流白楊泉水注之北發白楊溪望雖<hi>二字疑衍</hi>右注大榆<lb/>
　河又東南龍蒭溪水自決注之大榆河又東南逕安<lb/>
　州舊漁陽郡之滑鹽縣南左合縣之北溪水水出<lb/>
　縣北廣長塹南太和中掘此以防北狄其水南流逕<lb/>
<pb n="KR2k0059_WYG_014-8a"/>
　滑鹽縣故城東王莽更名匡徳也漢明帝改曰鹽田<lb/>
　右承治<hi>治疑作沽水</hi>世謂之斛鹽城西北去禦夷鎮二百<lb/>
　里南注鮑丘水又南逕虎縣故城東王莽更之曰敦<lb/>
　徳也<hi>漢志漁陽郡厗奚縣莽曰敦徳别無所謂虎縣者孟康曰厗音題或作蹏當是蹏奚訛作虎縣</hi>
　<hi>耳</hi>鮑丘水又西南逕獷平縣故城東王莽之所謂平<lb/>
　獷也又南合三城水水出四里山西逕平獷城謂之<lb/>
　三城水又逕香陘山上悉生槀本香世故名焉又西<lb/>
　逕石窟南窟内寛廣行者依焉窟内有水淵而不流<lb/>
<pb n="KR2k0059_WYG_014-8b"/>
　栖薄者取給焉又西北逕伏凌山南與石門水合水<lb/>
　出伏凌山山髙峻巖鄣寒深陰崖積雪凝氷夏結事<lb/>
　同離騷峨峨之詠故世人因以名山也水西南流注<lb/>
　之是水有桑谷之名盖沿出桑溪故也又西南逕獷<lb/>
　平城東南而右注鮑丘水鮑丘水東南逕漁陽郡治<lb/>
　也秦始皇二十二年置王莽更名通路縣曰得<hi>得下漏漁</hi>
　<hi>字</hi>鮑丘水又西南流公孫瓚既害劉虞烏丸思劉氏<lb/>
　之徳迎其子和合衆十萬破瓚于是水之上斬首一<lb/>
<pb n="KR2k0059_WYG_014-9a"/>
　萬<hi>後漢書公孫瓚傳瓚既破禽劉虞盡有幽州之地虞從事漁陽鮮于輔等合率州兵欲共報瓚烏桓</hi>
　<hi>峭王感虞恩徳率種人及鮮卑七千餘騎與輔南迎虞子和與袁紹將麴義合兵十萬共攻瓚破瓚于鮑</hi>
　<hi>丘斬首二萬餘級</hi>鮑丘水又西南歴狐奴城東又西南流注<lb/>
　之于沽河亂流而南<lb/>
又南過潞縣西<hi>今為直隸通州</hi>
　鮑丘水入潞通得鮑丘之稱矣髙梁水注之首受濕<lb/>
　水于戾陵堰水北有梁山山有燕刺王旦之陵故以<lb/>
　戾陵名堰水自堰枝分東逕梁山南又東北逕劉靖<lb/>
<pb n="KR2k0059_WYG_014-9b"/>
　碑北其去<hi>朱云宋本作其詞云</hi>魏使持節都督河北道<hi>道字疑衍分天</hi>
　<hi>下為諸道始于唐魏時無所謂道也</hi>諸軍事征北將軍建城鄉侯沛國<lb/>
　劉靖字文恭<hi>魏志劉馥傳馥子靖修廣戾渠陵大堨水溉灌薊南北三更種稻邉民利之</hi>
　登梁山以觀源流相□<hi>何云□字是八分體或漏原字又云疑作相隰水以度形</hi>
　<hi>𫝑</hi>以度形勢嘉武安之通渠美秦民之殷富乃使帳<lb/>
　下督丁鴻軍士千人以嘉平二年立堨<hi>朱箋洛陽記云千金堨舊堰穀</hi>
　<hi>水積石為堰也</hi>于水道髙梁河造戻陵堨開車箱渠其堨表<lb/>
　云髙梁河水者出自并州黄河之别源時長岸峻固<lb/>
<pb n="KR2k0059_WYG_014-10a"/>
　直截中流積石籠以為主堨髙一丈東西長三十丈南<lb/>
　北廣七十餘步依北岸立水門門廣四丈立水<hi>朱云水下漏堨</hi>
　<hi>長二字</hi>十丈山川<hi>宋本作水</hi>暴戾則乗堨東下平流守常則自<lb/>
　門北入灌田歳二千頃凡所封地百餘萬畝至景元三<lb/>
　年辛酉<hi>按景元是曹魏陳留王奐年號但奐係庚辰元三年當是壬午今云辛酉誤</hi>詔書以<lb/>
　民食轉廣陸廢不贍遣謁者樊晨更制水門限田千頃<lb/>
　刻地四千三百一十六頃出給郡縣改定田五千九百<lb/>
　三十頃水流乗車箱渠自薊西北逕昌平東盡漁陽潞<lb/>
<pb n="KR2k0059_WYG_014-10b"/>
　縣凡所潤舍<hi>宋本作合</hi>四五百里所灌田萬有餘頃髙下<lb/>
　孔濟原隰厎平疏之斯溉決之斯散導渠口以為濤<lb/>
　門灑淲池以為甘澤施加于當時敷被于後世晉元<lb/>
　康四年君少子驍騎將軍平鄉侯𢎞受命使持節監<lb/>
　幽州諸軍事領䕶烏丸校尉寧朔將軍堨立積三十<lb/>
　六載至五年夏六月洪水暴出毁損四分之三乗<hi>疑誤</hi>
　北岸七十餘丈上渠車箱<hi>疑當作車箱渠</hi>所在漫溢追惟前<lb/>
　立堨之勲親臨山川指授規畧命司馬闗内侯逢惲<lb/>
<pb n="KR2k0059_WYG_014-11a"/>
　内外將士二千人起長岸立石渠修立堨治水門門<lb/>
　廣四丈立水<hi>疑漏堨字</hi>五尺興復載利通塞之宜準遵舊<lb/>
　制凡用功四萬有餘焉諸部王侯不召而自至繈負<lb/>
　而<hi>疑漏趨字</hi>事者盖數千人詩載經始勿亟易稱民忘其<lb/>
　勞斯之謂乎于是二府文武之士感秦國思鄭渠之<lb/>
　績魏人置豹祀之義乃遐慕仁政追述成功元康五<lb/>
　年十月十一日刋石立表以紀勲烈并記堨制度永<lb/>
　為後式焉事見其碑辭又東南流薊縣北又東至潞<lb/>
<pb n="KR2k0059_WYG_014-11b"/>
　縣注于鮑丘之水又南逕潞縣故城西王莽之通潞<lb/>
　亭也漢光武遣呉漢耿弇等破銅馬五幡于潞東謂<lb/>
　是縣也屈而東南流逕潞城南世祖拜彭寵為漁陽<lb/>
　太守治此寵叛光武遣游擊將軍鄧隆伐之軍于是<lb/>
　水之南光武策其必敗果為寵所破遺壁故壘存焉<lb/>
　鮑丘水又東南入夏澤澤南紆曲渚一十餘里北佩<lb/>
　謙澤𦕈望無限也<hi>謙澤當作諫澤無限當作無垠</hi>
又南至雍奴縣北屈東入于海<lb/>
<pb n="KR2k0059_WYG_014-12a"/>
　鮑丘水自雍奴縣故城西北舊分笥溝水東出合笥<lb/>
　溝斷衆川東注混同一瀆東逕其縣北又東與泃河<lb/>
　合<hi>明一統志泃河自平谷縣界經三河縣北至寶坁縣境</hi>水出右北平無終縣<lb/>
　<hi>今為順天府玉田縣</hi>西山白楊谷西北流逕平谷縣<hi>今屬順天府</hi>屈<lb/>
　西南流獨樂水入焉水出北抱犢固南逕平谷縣故<lb/>
　城東後漢建武元年光武遣十二將追大槍五幡及<lb/>
　平谷大破之于是縣也<hi>朱箋引袁宏漢紀曰光武遣呉漢率耿弇陳俊馬武等十</hi>
　<hi>二将軍追戰于潞東及平谷大破之</hi>其水南流入于泃泃水又東左合<lb/>
<pb n="KR2k0059_WYG_014-12b"/>
　盤山水水出山上其山峻嶮人迹罕交去山三十里<lb/>
　許望山上水可髙二十餘里素湍皓然頽波歴溪沿<lb/>
　流而下自西北轉注于泃水泃水又東南逕平谷<hi>原本</hi>
　<hi>漏</hi>縣故城<hi>平谷故城在/今遼州北</hi>東南與洳河㑹<hi>明一統志洳河源自密雲</hi>
　<hi>縣石餓山經三河縣東南平谷故城入泃河</hi>水出北山山在蹏奚縣故城<lb/>
　東南東南流逕博陸故城北又屈逕其城東世謂之<lb/>
　平陸城非也漢武帝封璽書封大司馬霍光為侯國<lb/>
　<hi>漢書外戚恩澤侯表霍光于昭帝始元二年封今云武帝從光傳也</hi>文穎曰博大陸平<lb/>
<pb n="KR2k0059_WYG_014-13a"/>
　取其嘉名而無其縣食邑北海河東薛<hi>按史表注無薛字</hi>瓚<lb/>
　曰按漁陽有博陸城謂此也今在居山之陽處平陸<lb/>
　之上匝帶川流面據四水文氏所謂無縣目<hi>宋本作有</hi>嘉<lb/>
　美名也洳水又東南流逕平谷縣故城西而東南流<lb/>
　注于渠<hi>疑衍</hi>泃河泃河又南逕紻城東而南合五百溝<lb/>
　水水出七山<hi>别本作匕山</hi>北東逕平谷縣之紻城南東入<lb/>
　于泃河泃河又東南逕臨河城北屈而歴其城東側<lb/>
　城南出竹書紀年梁惠成王十六年齊師及燕戰于<lb/>
<pb n="KR2k0059_WYG_014-13b"/>
　泃水齊師遁即是水也泃水又南入鮑丘水又東合<lb/>
　泉州渠口故瀆上承宰池水于泉州縣故以泉州為<lb/>
　名北逕泉州縣東又北逕雍奴縣東西去雍奴故城<lb/>
　一百二十里自虖池北入其下歴水澤一百八十里<lb/>
　入鮑丘河謂之泉州口陳夀魏志曰曹太祖以蹹<hi>當作</hi>
　<hi>蹋</hi>頓擾邊公將征之從泃口鑿渠逕雍奴泉州以通<lb/>
　河海者也<hi>魏志遼西單于蹋頓尢強數入為害公將征之鑿渠自滹沱入𣲖水名平虜渠又從</hi>
　<hi>泃河口鑿入潞河名泉州渠以通海</hi>合<hi>疑作今</hi>無水鮑丘水又東庾水注<lb/>
<pb n="KR2k0059_WYG_014-14a"/>
　之水出右北平徐無縣北塞中而南流歴徐無山<hi>在玉</hi>
　<hi>田縣東北二十里有田疇宅</hi>得黑牛谷水又得沙谷水並西出山<lb/>
　東流注庾水昔田子泰避難居之衆至五千家<hi>魏志田疇</hi>
　<hi>子㤗右北平無終人也初為劉虞所辟及虞為公孫瓚所害遂率宗族他附從數百人掃地而盟曰君仇</hi>
　<hi>不報吾何可以立于世遂入徐無山中營深險平敞地而居躬耕以養父母百姓歸之數年間至五百餘</hi>
　<hi>家</hi>開山圖曰山出不炭<hi>當作灰</hi>之木生火之石案注云<lb/>
　其木色黑似炭而無葉有石赤色如丹以一石相磨<lb/>
　則火發以然無火可以終身<hi>宋本作以然無灰之木可以終身</hi>今則<lb/>
<pb n="KR2k0059_WYG_014-14b"/>
　無之其水又逕徐無縣故城東王莽之北順亭魏氏<lb/>
　土地記曰右北平城東北一百一十里有徐無城其<lb/>
　水又西南與周盧溪水合水出徐無山東南流注庾<lb/>
　水庾<hi>庾下當有水字</hi>又西南流灅水注之水出右北平後靡<lb/>
　縣王莽之後靡也<hi>漢志右北平郡俊靡縣莽曰俊靡今云後靡誤</hi>東南流世<lb/>
　謂之車軬水又東南流與温泉水合水出北山溪即<lb/>
　温源也養疾者不能㵕<hi>與澡同</hi>其炎漂以其過灼故魏<lb/>
　氏土地記曰徐無城東有温湯即此也其水南流百<lb/>
<pb n="KR2k0059_WYG_014-15a"/>
　步便伏流入于地下水盛則通注灅水又東南逕石<lb/>
　門峽山之髙嶄絶壁立洞開俗謂之石門口漢中平<lb/>
　四年漁陽張純反殺右北平太守劉政遼東太守陽<lb/>
　終中平五年遣中郎將孟益率公孫瓚討純戰于石<lb/>
　門大破之<hi>後漢書靈帝紀中平四年漁陽人張純與同郡張舉舉兵叛攻殺右北平太守劉政</hi>
　<hi>遼東太守陽終獲烏桓校尉公綦稠等舉自稱天子寇幽冀二州四年九月遣中郎將孟益率騎都尉公</hi>
　<hi>孫瓚討漁陽賊張純等十一月公孫瓚與張純戰于石門大破之</hi>灅水又東南流謂<lb/>
　之北黄水又屈而為南黄水又西南逕無終山<hi>在今玉田</hi>
<pb n="KR2k0059_WYG_014-15b"/>
　<hi>縣西北三十里</hi>即帛仲理所合神丹處也又于是山作金五<lb/>
　千斤以救百姓山有陽翁伯玉田在縣西北有陽公<lb/>
　壇社即陽公之故居也搜神記曰雍伯雒陽人至性<lb/>
　篤孝父母終沒葬之于無終山山髙八十里而上無<lb/>
　水雍伯置飲焉有人就飲與石一斗令種之玉生其<lb/>
　田北平徐氏有女雍伯求之要以白璧一雙媒者致<lb/>
　命伯至玉田求得五雙徐氏妻之遂即嫁<hi>嫁疑作家</hi>焉陽<lb/>
　氏譜叙言翁伯是周景王之孫食采陽樊春秋之末<lb/>
<pb n="KR2k0059_WYG_014-16a"/>
　爰宅無終因陽樊而易氏焉愛仁<hi>宋本作人</hi>博施天祚玉<lb/>
　田其碑文云居于縣北六十里翁同之山後路徙于<lb/>
　西山之下陽公又遷焉而受玉田之賜情不好寶玉<lb/>
　田自去今猶謂之為玉田陽干寶曰于種石處四角<lb/>
　作大石柱各一丈中央一頃之地名曰玉田至今相<lb/>
　傳云玉田之掲起于此矣而今不知所在同之譜叙<lb/>
　自去文矣藍水注之水出北山東屈而南流逕無終<lb/>
　縣故城東故城<hi>衍</hi>無終子國也春秋襄公十四年<hi>按左</hi>
<pb n="KR2k0059_WYG_014-16b"/>
　<hi>傳無終子云云是襄四年今云十四年誤</hi>無終子嘉父使孟樂如晉因魏<lb/>
　絳納虎豹之皮請和諸戎是也故燕地矣秦始皇二<lb/>
　十二年滅燕置右北平郡治此王莽之所謂北順也<lb/>
　漢世李廣為郡出遇伏石謂虎也射之沒羽此處矣<lb/>
　魏氏土地記曰右北平城西北百三十里有無終城<lb/>
　<hi>日知録云水經注言右北平郡西北一百三十里有無終城非也考右北平郡前漢治平剛後漢治土垠</hi>
　<hi>酈氏所引魏土地記曰薊城東北三百里有右北平城此後漢所治之土垠而平剛則在盧龍塞外三四</hi>
　<hi>百里乃武帝時郡治李廣所守今之塞外其不在土垠明矣今酈氏以土垠之右北平為李廣射石似誤</hi>
<pb n="KR2k0059_WYG_014-17a"/>
　<hi>盖太史公所述本無其地必欲指一卷之石以當之不已惑乎</hi>其水又南入灅水灅<lb/>
　水又西南入于庾水地理志曰灅水出俊靡縣南至<lb/>
　無終東入庾水庾水世亦謂之為柘水也南逕燕山<lb/>
　上懸巖之側有石鼓去地百餘丈望若數百石囷有<lb/>
　石梁貫之鼓之東南有石人援桴狀同擊勢耆舊言<lb/>
　燕山石鼓鳴則土有兵庾水又南逕北平城西而南<lb/>
　入鮑丘水謂之柘口鮑丘水又東逕右北平郡故城<lb/>
　南魏氏土地記曰薊城東北三百里有右北平城鮑<lb/>
<pb n="KR2k0059_WYG_014-17b"/>
　丘水又東巨梁水注之水出土垠縣北陳宫山西南<lb/>
　流逕觀雞山<hi>在密雲縣東北一百八十里</hi>謂之觀雞水水東有觀<lb/>
　雞寺寺内起大堂甚髙廣可容千僧下悉結石為之<lb/>
　上加塗暨<hi>暨當作塈書梓材云若作室家既勤垣墉惟其塗塈茨</hi>基内疎通枝<lb/>
　經脉散基側室外四出㸑火炎勢内流一堂盡温盖<lb/>
　以此土寒嚴霜氣肅猛出家沙門率皆貧薄施主慮<lb/>
　闕道業故崇斯構是以志道者多栖託焉其水又西<lb/>
　南流又<hi>宋本作右</hi>合區落水出縣北山東南流入巨梁水<lb/>
<pb n="KR2k0059_WYG_014-18a"/>
　巨梁水又西逕土垠縣故城西左會寒渡水水出縣<lb/>
　東北西南流至縣右注梁河梁河又南澗于水注之<lb/>
　水出東北山西南流逕土垠縣故城東<hi>在今永平府西南</hi>西<lb/>
　南流入巨梁水又東南右合五里水水發北平城東<lb/>
　北五里山故世以五里名溝一名田繼泉西流南屈<lb/>
　逕北平城東東南流注巨梁河亂流入于鮑丘水巨<lb/>
　梁自是水之南極虖池西至泉州雍奴東極於海謂<lb/>
　之雍奴藪其澤野有九十九澱校流條右<hi>當作枝流條谷</hi>往<lb/>
<pb n="KR2k0059_WYG_014-18b"/>
　往逕通非惟梁河鮑丘歸海者也<lb/>
濡水從塞外來東南過遼西令支縣北<hi>今為直隸永平府遷安縣</hi>
　濡水出禦夷鎮東南其水二源雙引夾山西北流出<lb/>
　山合成一川又西北逕禦夷故城東鎮北百四十里<lb/>
　北流在道<hi>何氏云道字疑</hi>則連泉水注之出故城東西北流<lb/>
　逕故城南又西北逕渌水池南其水淵而不流其水<lb/>
　又西屈而北流又東逕故城北連結兩池沼謂之連<lb/>
　泉浦又東北注難河難河右則汗水入焉水出東塢<lb/>
<pb n="KR2k0059_WYG_014-19a"/>
　南西北流逕沙野南北人名之曰沙鎮東北二百三<lb/>
　十里西北入難河濡難聲相近狄俗語訛耳濡水又<lb/>
　北逕沙野西又北逕箕安山東屈而東北流逕沙野<lb/>
　北東北流逕林山北水北有池潭而不流濡水又東<lb/>
　北流逕孤山南<hi>明一統志在山海衛南六里</hi>東北流吕泉水注之<lb/>
　水出吕泉塢西東南流屈而東逕塢南東北流三泉<lb/>
　水注之其源三泉鴈次合為一水鎮東北四百里東<lb/>
　南注吕泉水吕泉水又東逕孤山北又東北逆流水<lb/>
<pb n="KR2k0059_WYG_014-19b"/>
　注之水出東南導泉西流右屈而東北注木林山水<lb/>
　㑹之水出山南東注逆水亂流東北注濡河濡河又<lb/>
　東盤泉入焉水自西北東南流注濡河濡河又東南<lb/>
　水流迴曲謂之曲河鎮東北三百里又東出峽入安<lb/>
　州界東南流逕漁陽白檀縣故城地理志曰濡水出<lb/>
　縣北蠻漢景帝詔李廣曰將軍其帥師東轅弭節白<lb/>
　檀者也又東南流右與要水合<hi>明一統志要水源自闗外三川經密雲東</hi>
　<hi>北入潮河</hi>水出塞外三川並導謂之大要水也東南流逕<lb/>
<pb n="KR2k0059_WYG_014-20a"/>
　要陽縣故城東本都尉治王莽更之曰要術矣要水<lb/>
　又東南流逕白檀縣而東南流入于濡濡水又東而<lb/>
　南索頭水注之水北流南逕廣陽僑郡西魏分右北<lb/>
　平置今安州治又南流注于濡濡水又東南流武列<lb/>
　水入焉其水三川𣲖合西源右為溪水亦曰西藏水<lb/>
　東南流出溪與蟠泉水合泉發州東十五里東流九<lb/>
　十里東注西藏水西藏水又西南流東藏水注之水<lb/>
　出東溪一曰東藏水西南流出谷與中藏水合水導<lb/>
<pb n="KR2k0059_WYG_014-20b"/>
　中溪南流出谷南注東藏水故目其川曰三藏川水<lb/>
　曰三藏水東藏水又南又入西藏水亂流右會龍泉<lb/>
　水水出東山下淵深不測其水西南流注于三藏水<lb/>
　三藏水又西南流與龍芻水合而出于龍芻之溪東<lb/>
　流入藏水又東南流逕列溪謂之武列水東南歴石<lb/>
　□下在層巒之上有孤石雲舉臨崖危峻可髙百餘<lb/>
　刃牧守所逕命選練之士彎弧矢無能屆其崇標者<lb/>
　其水東合流入濡濡水又東南五渡水注之水北出<lb/>
<pb n="KR2k0059_WYG_014-21a"/>
　安樂縣丁原山南流逕其縣故城西本三會城也其<lb/>
　水南入五渡塘于其川流紆曲溯涉者頻濟故川塘<lb/>
　取名矣又南流注于濡濡水又與髙石水合水東出<lb/>
　安樂縣東山西流歴川<hi>衍</hi>三會城南西入五渡川下<lb/>
　注濡水濡水又東南逕盧龍塞<hi>在今永平府</hi>塞道自無終<lb/>
　縣東出渡濡水向林蘭陘東至清陘盧龍之嶮峻坂<lb/>
　縈折故有九崢之名矣燕景昭元璽二年遣將軍步<lb/>
　渾治盧龍其道<hi>其道誤别本作塞道</hi>焚山刋石令通方軌刻石<lb/>
<pb n="KR2k0059_WYG_014-21b"/>
　嶺上以記事功<hi>按元璽乃前燕慕容儶偽號但十六國春秋及晉書載記俱無遣步渾治</hi>
　<hi>盧龍事景昭乃慕容儁偽諡</hi>其銘尚存而庾泉之注揚都賦<hi>黄本作庾</hi>
　<hi>泉固誤朱本改作杲亦誤當作庾闡盖仲初闡字也按晉書文苑傳庾闡字仲初潁川鄢陵人好學九歳</hi>
　<hi>能屬文嘗作揚都賦為世所重據此則當作闡明矣注亦疑誤或當作著</hi>言盧龍山在平<lb/>
　罡城北殊為孟浪逺失事實余按盧龍東越清涇至<lb/>
　凡城二百許里自凡城東北出趣平罡故城可百八<lb/>
　十里向黄龍則五百里故陳夀魏志田疇引軍出盧<lb/>
　龍塞塹山堙谷五百餘里逕白檀歴平罡登白狼望<lb/>
<pb n="KR2k0059_WYG_014-22a"/>
　柳城平罡在盧龍東北逺矣而仲初言在南非也濡<lb/>
　水又東南逕盧龍故城<hi>盧龍縣今為永平府漢之肥如縣也</hi>東漢建安<lb/>
　十二年魏武征蹋頓所築也濡水又南黄洛水注之<lb/>
　水北出盧龍山南流入于濡濡水又東南水名<hi>水名誤宋</hi>
　<hi>本作洛水又合焉疑當作潤水合焉</hi>合焉水出盧龍塞西南流注濡水<lb/>
　又合屈而注得去潤水又會敖水二水並自盧龍西<lb/>
　注濡水又東南流逕令支縣故城東<hi>在今永平府盧龍縣東</hi>王<lb/>
　莽之民亭也<hi>民亭誤漢志莽曰令氏亭</hi>秦始皇二十二年分燕置<lb/>
<pb n="KR2k0059_WYG_014-22b"/>
　遼西郡令支縣焉<hi>當作隸焉</hi>魏氏土地記曰肥如城<hi>今在盧龍</hi>
　縣西十里有濡水南流注逕孤竹城西右合𤣥水也<lb/>
　謂之小濡水非也水出肥如東北𤣥溪西南流逕其<lb/>
　縣東東屈南轉西迴逕肥如縣故城南俗又謂肥如<lb/>
　水非也故城肥子國應劭曰晉滅肥肥子奔燕燕封<lb/>
　于此故曰肥如也漢髙帝六年封蔡寅為侯國西南<lb/>
　流右㑹盧水水出縣東北沮溪南流謂之大沮水<hi>在今</hi>
　<hi>永平府城北有二渠一曰小沮水一曰大沮水下流相合入于灤河</hi>又南左合陽樂水<lb/>
<pb n="KR2k0059_WYG_014-23a"/>
　水出東北陽樂縣地理風俗記曰陽樂故燕也遼西<lb/>
　郡治秦始皇二十二年置魏氏土地記曰海陽城西<lb/>
　南有陽樂城其水又西南入于沮水謂之陽口沮水<lb/>
　又西南小沮水注之水發冷溪世謂之冷池又南得<lb/>
　温泉水口注之出東北温溪自溪西南流入于小沮<lb/>
　水小沮水又南流與大沮水合而為盧水也桑欽說<lb/>
　盧子之書言晉既滅肥遷其族于盧水盧水有二渠<lb/>
　號小沮大沮合而入于𤣥水盧水又南與温水合水<lb/>
<pb n="KR2k0059_WYG_014-23b"/>
　出肥如城北西流注于𤣥水地理志曰盧水又南入<lb/>
　𤣥水𤣥水又西南逕孤竹城北西入濡水故地理志<lb/>
　曰𤣥水東入濡盖自東而注也地理志曰令支有孤<lb/>
　竹故城孤竹國也史記曰孤竹君之二子伯夷叔齊<lb/>
　讓國于此而餓死于首陽漢靈帝時遼西太守㢘翻<lb/>
　夢人謂己曰余孤竹君之子伯夷之弟遼海漂吾棺<lb/>
　椁聞君仁善願見藏覆明日視之水上有浮棺矣<hi>矣宋</hi>
　<hi>本作吏</hi>嗤笑者皆無疾而死于是改葬之晉書地道志<lb/>
<pb n="KR2k0059_WYG_014-24a"/>
　曰遼西人見遼水有浮棺欲破之語曰我孤竹君也<lb/>
　汝破我何為因為立祠焉祠在山上城在山側肥如<lb/>
　縣南十二里水之㑹也<lb/>
又東南過海陽縣西南入于海<lb/>
　濡水自孤竹城<hi>在今永平府城西一十五里</hi>東南逕主鄉北瓠溝<lb/>
　水注之出城東南東流注濡水濡水又逕牧城南分<lb/>
　為二水北水枝出世謂之小濡水也東逕樂安亭北<lb/>
　東南入海濡水東南流逕樂安亭南東與新河故瀆<lb/>
<pb n="KR2k0059_WYG_014-24b"/>
　合自雍奴縣承鮑丘水東出謂之鹽闗口魏太祖征<lb/>
　蹋頓與泃口俱導也世謂新河矣陳夀魏志以通河<lb/>
　海也<hi>魏志鑿渠事見前</hi>新河又東北絶庾水又東北出逕右<lb/>
　北平絶泃渠之水又東北逕昌城縣故城北王莽之<lb/>
　叔<hi>漢志作淑武</hi>武也新河又東為二水枝瀆東南入海新<lb/>
　河自枝渠東出合封大水謂之交流合水出新平縣<lb/>
　西南流逕新平<hi>按漢志遼西郡有新安平此云新平疑漏安字</hi>縣故城西地<lb/>
　理志遼西之屬縣也又東南流龍鮮水注之水出縣<lb/>
<pb n="KR2k0059_WYG_014-25a"/>
　西北世謂之馬頭山二源俱導南合一川東流注封<lb/>
　大水地理志曰龍鮮水東入封大水者也亂流南會<lb/>
　新河南入于海地理志曰封大水于海陽縣南入海<lb/>
　新河又東出海陽縣與緩虛水㑹水出新平縣東北<lb/>
　世謂之大籠山東南流逕令支城西西南流與新河<lb/>
　合南流注于海地理志曰緩虛水與封大水皆南入<lb/>
　海新河又東與素河㑹謂之白水口出令支縣之藍<lb/>
　山南合新河又東南入海新河又東至九過口枝分<lb/>
<pb n="KR2k0059_WYG_014-25b"/>
　南注海新河又東逕海陽縣故城南漢髙祖六年封<lb/>
　揺毋餘為侯國魏土地記曰令支城南六十里<hi>在盧龍縣</hi>
　<hi>東南</hi>有海陽城者也新河又東與清水㑹水出海陽縣<lb/>
　東南流逕海陽城東<hi>在今永平府城南三十里</hi>又南合新河又南<lb/>
　流一十許里西入九過口注海新河東絶清水又東<lb/>
　木究水出焉南入海新河又東左迤為孔陽孤淀名<lb/>
　<hi>宋本無名字</hi>右絶新河南注海新河又東㑹于濡<hi>漏水字</hi>濡<lb/>
　水又東南至絫縣碣石山文穎曰碣石在遼西絫縣<lb/>
<pb n="KR2k0059_WYG_014-26a"/>
　王莽之選武也絫縣并屬臨渝王莽更臨渝為憑徳<lb/>
　地理志曰大碣石山在右北平驪成縣西南<hi>今為永平府撫</hi>
　<hi>寧縣</hi>王莽更曰碣石也<hi>明一統志碣石山在昌黎縣西北二十里禹貢注云碣石在北</hi>
　<hi>平郡驪成縣西南河口之地今平州之南也酈道元言驪成縣枕海有石如甬道數十里當山頂有大石</hi>
　<hi>如柱韋昭以為碣石舊在河口海濱歴世既久為水所漸淪入海已去岸百餘里矣今碣石在平州東離</hi>
　<hi>海三十里逺望其山穹窿似冢有石突出山頂其形如柱疑即禹貢之碣石也</hi>漢武帝亦常<lb/>
　登之以望巨海而勒其石于此今枕海有石如甬道<lb/>
　數十里當山頂有大石如柱形往往而見立于巨海<lb/>
<pb n="KR2k0059_WYG_014-26b"/>
　之中潮水大至<hi>至下疑有脫文</hi>及潮平波退不動不没不知<lb/>
　深淺世名之天橋柱也狀若人造要亦非人力所就<lb/>
　韋昭亦指此以為碣石也三齊略記曰始皇于海中<lb/>
　作石橋海神為之豎柱始皇求與相見神曰我形醜<lb/>
　莫圖我形當與帝相見乃入海四十里見海神左右<lb/>
　莫動手工人潛以脚畫其狀神怒曰帝負約速去始<lb/>
　皇轉馬還前脚猶立後脚隨崩僅得登岸畫者溺死<lb/>
　于海衆山之石皆傾注今猶岌岌東趣疑即是也濡<lb/>
<pb n="KR2k0059_WYG_014-27a"/>
　水于此南入海而不逕海陽縣西也盖經誤證耳又<lb/>
　按管子齊桓公二十年征孤竹來至卑耳之谿十里<lb/>
　□然止瞠然視援弓將射引而未發<hi>管子作未至卑耳之谿十里闟</hi>
　<hi>然止瞠然視援弓將射</hi>謂左右曰見前乎左右對曰不見公曰<lb/>
　寡人見長尺而人物具焉左右袪衣走馬<hi>馬下當有疾字</hi>前<lb/>
　豈有人若此乎管仲對曰臣聞登山之神有俞兒長<lb/>
　尺人物具<hi>管子作登山之神有俞兒者長尺而人物具焉</hi>霸王之君興則登<lb/>
　山之神見且走馬前走<hi>衍</hi>導也左袪衣示前有水<hi>水下</hi>
<pb n="KR2k0059_WYG_014-27b"/>
　<hi>脫今字</hi>右袪衣示從右方涉也至卑耳之溪有贊水者<lb/>
　從左方涉其深及冠右方涉其深至膝已涉大濟桓<lb/>
　公拜曰仲父之聖<hi>管子聖下有至若字</hi>此寡人之私<hi>管子作抵</hi>罪也<lb/>
　久矣今自孤竹南出則巨海矣而滄海之中山望多<lb/>
　矣然卑耳之川若贊溪者亦不知所在也昔在漢世<lb/>
　海水波襄吞食地廣當同碣石苞淪洪波也<lb/>
大遼水出塞外衛白平山東南入塞過遼東襄平縣西<lb/>
<hi>原本西字訛作注今從朱本改正襄平縣今為盛京奉天府遼陽州</hi>
<pb n="KR2k0059_WYG_014-28a"/>
　遼水亦言出□石山自塞外東流直遼東之望平縣<lb/>
　西<hi>在今盛京錦州府廣寧縣東北</hi>王莽之長說也屈而西南流逕襄<lb/>
　平縣故城西秦始皇二十二年滅燕置遼東郡治此<lb/>
　漢髙帝八年封紀通為侯國王莽之昌平也故平州<lb/>
　治又東逕遼隧縣故城西<hi>今在奉天府海城縣西六十里</hi>王莽更名<lb/>
　之曰順睦也公孫淵遣將軍畢衍拒司馬懿于遼隧<lb/>
　即是處也遼水又南歴縣<hi>下有脫字</hi>有小遼水其流注之<lb/>
　也<lb/>
<pb n="KR2k0059_WYG_014-28b"/>
又東南過房縣西<lb/>
　地理志曰房故遼東之屬縣遼水又右㑹白狼水水<lb/>
　出右北平白狼縣東南逕廣成縣北流西<hi>流西二字疑倒</hi>北<lb/>
　屈逕廣成縣故城南王莽之平㓂也俗謂之廣都城<lb/>
　又西北石城川水注之水出西南石城山東流逕石<lb/>
　城縣故城南<hi>在今永平府灤州西九十里</hi>地理志曰右北平有石<lb/>
　城縣北屈逕白鹿山西即白狼山也魏書國志曰遼<lb/>
　西單于蹋頓尢強為袁氏所厚故袁尚歸之數入為<lb/>
<pb n="KR2k0059_WYG_014-29a"/>
　害公出盧龍塹山堙谷五百餘里未至柳城二百里<lb/>
　尚與蹋頓將數萬騎逆戰公登白狼山望柳城<hi>在今永平</hi>
　<hi>府西二十里</hi>卒與宼遇乗其不整縱兵擊之宼衆大崩<hi>魏志</hi>
　<hi>作奔</hi>斬蹋頓胡漢降者二十萬口英雄記曰曹操于是<lb/>
　繫<hi>朱云當作擊</hi>馬鞍于馬上<hi>朱本作山</hi>作十片即于此也博物<lb/>
　志曰魏武于馬上逢獅子使格之殺傷甚衆王乃統<lb/>
　率常從健兒數百人擊之獅子哮呼奪越左右咸驚<lb/>
　王忽見一物從林中出如貍超上王車軛上獅子將<lb/>
<pb n="KR2k0059_WYG_014-29b"/>
　至此獸便跳上獅子頭上獅子即伏不敢起於是遂<lb/>
　殺之得獅子而還未至洛陽四十里洛陽雞狗皆無<lb/>
　鳴吠者也其水又東北入廣成縣東注白狼水白狼<lb/>
　水北逕白狼縣城東王莽更名伏狄白狼水又東方<lb/>
　城川水注之水發川西南山下流北屈逕一故城西<lb/>
　世謂之雀目城東屈逕方城北東入白狼水白狼水<lb/>
　又東北逕昌黎縣故城西地理志曰交黎也東部都<lb/>
　尉治王莽之禽宼也應劭曰今昌黎也髙平川水注<lb/>
<pb n="KR2k0059_WYG_014-30a"/>
　之水出西北平川東流逕倭城北盖委也人從之<hi>盖委</hi>
　<hi>下六字有訛脫</hi>又東南逕乳樓城北盖逕戎鄉邑兼夷稱之<lb/>
　又東南注白狼水白狼水又東北自魯水注之導西<lb/>
　北逺山東南注白狼水白狼水又東北逕龍山西燕<lb/>
　慕容皝以柳城之北龍山之南福地也使陽裕築龍<lb/>
　城改柳城為龍城縣十二年黑龍白龍見于龍山皝<lb/>
　親觀龍去二百步祭以太牢二龍交首嬉翔解角而<lb/>
　去皝恱大赦號新宫曰和龍宫立龍翔祠于山上白<lb/>
<pb n="KR2k0059_WYG_014-30b"/>
　狼水又北逕黄龍城東十三州志曰遼東屬國都尉<lb/>
　治昌黎道有黄龍亭者也魏營州刺史治魏氏土地<lb/>
　記曰黄龍城西南有白狼河東北流附城東北下即<lb/>
　是也又東北濫真水出西北塞外東南歴重山東南<lb/>
　入白狼水白狼水又東北出東流為二水右水疑即<lb/>
　渝水也地理志曰渝水首受白狼水西南廵山逕一<lb/>
　故城以為河連城疑是臨渝縣之故城王莽曰憑徳<lb/>
　者矣渝水南流東屈與一水㑹世名之曰□倫水盖<lb/>
<pb n="KR2k0059_WYG_014-31a"/>
　戎方之變名耳疑即地理志所謂侯水北入渝者也<lb/>
　十三州志曰侯水南入渝地理志言盖自北而南也<lb/>
　又西南流注于渝渝水又東南逕一故城東俗曰女<lb/>
　羅城又南逕營丘城西營丘在齊而名之于遼燕之<lb/>
　間者盖燕齊遼迴僑分所在其水東南入海地理志<lb/>
　曰渝水自塞南入海一水東北出塞為白狼水又東<lb/>
　南流至房縣注于遼魏氏土地記曰白狼水下入遼<lb/>
　也<lb/>
<pb n="KR2k0059_WYG_014-31b"/>
又東過安市縣西南入于海<lb/>
　十三州志曰大遼水自塞西南至安市入于海<lb/>
又𤣥兔髙句麗縣有遼山小遼水所出西南至遼隧縣<lb/>
入于大遼水也<lb/>
　縣故髙句麗相之國也漢武帝元封二年平右渠置<lb/>
　𤣥兔郡于此王莽之下句麗水出遼山西南流逕遼<lb/>
　陽縣與大梁水㑹水出北塞外西南流逕至遼水故<lb/>
　地理志曰大梁水西南至遼陽入遼郡國志曰縣故<lb/>
<pb n="KR2k0059_WYG_014-32a"/>
　屬遼東後入𤣥兔其水西南流故謂之為梁水也小<lb/>
　遼水又西南逕襄平縣為淡淵晉永嘉三年涸小遼<lb/>
　水又逕襄平縣入大梁水司馬宣王之平遼東也斬<lb/>
　公孫淵于斯水之上者也<lb/>
浿水出樂浪鏤方縣東南過于臨浿縣東入于海<hi>樂浪郡今</hi>
<hi>為遼東外徼朝鮮國界</hi>
　許慎云浿水出鏤方東入海一曰出浿水縣十三州<lb/>
　志曰浿水縣在樂浪東北鏤方縣在郡東盖出其縣<lb/>
<pb n="KR2k0059_WYG_014-32b"/>
　而逕鏤方也昔燕人衛滿自浿水而至朝鮮朝鮮故<lb/>
　箕子國也箕子教民以義田織信厚約以八法而下<lb/>
　知禁遂成禮俗戰國時滿乃王之都王險城地方數<lb/>
　十里至其孫右渠漢武帝元封二年遣樓船將軍楊<lb/>
　僕左將軍荀彘討右渠破渠于浿水遂滅之<hi>史記朝鮮傳秦</hi>
　<hi>滅燕以朝鮮屬遼東外徼漢興以其逺難守復修遼東改塞以浿水為界燕王盧綰反入匈奴燕人衛滿</hi>
　<hi>亡命聚黨千餘人東走出塞居秦故空地上下鄣稍役屬真畨朝鮮蠻及故燕齊亡命者王之都玉險傳</hi>
　<hi>子至孫右渠所誘漢亡命人滋多元封二年漢使誘諭終不奉詔乃遣樓船將軍楊僕左將軍荀彘出遼</hi>
<pb n="KR2k0059_WYG_014-33a"/>
　<hi>東討右渠不能下其相參使人殺右渠來降遂定朝鮮為四郡</hi>若浿水東流無渡浿<lb/>
　之理其地今髙句麗之國治余訪蕃使言城在浿水<lb/>
　之陽其水西流逕故樂浪朝鮮縣即樂浪郡治漢武<lb/>
　帝置而西北流故地理志曰浿水西至增池縣入海<lb/>
　又漢興以朝鮮為逺循遼東故塞至浿水為界考之<lb/>
　今古于事差謬盖經悞證也<lb/>
　<lb/>
　<lb/>
<pb n="KR2k0059_WYG_014-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷十四<lb/>
</p>
<p>
</p>
  </div>
</body>
</text>
</TEI>
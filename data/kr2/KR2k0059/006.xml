<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷六</head> <lb/>
    <p>
<pb n="KR2k0059_WYG_006-1a"/>
欽定四庫全書<lb/>
　水經注集釋訂訛卷六<lb/>
　　　　　　　　　　　　　歸安沈炳巽撰<lb/>
　　　汾水　　澮水　　涑水　　文水<lb/>
　　　原公水　洞渦水　晉水　　湛水<lb/>
汾水出太原汾陽縣北管涔山<hi>按今靜樂縣在太原府西北二百二十里本漢</hi>
<hi>汾陽縣地地理志汾陽北山汾水所出西南至汾陰入河過郡二行一千三百四十里管涔山一名燕京山淮</hi>
<hi>南子汾岀燕京是也隋志靜樂縣有管涔山元和志云在縣北一百二十里</hi>
<pb n="KR2k0059_WYG_006-1b"/>
　山海經曰北次二經之首在河之東其東<hi>按經無東字</hi>首<lb/>
　枕汾其名曰管涔之山其上無草木<hi>按經作其上無木而多草</hi>而<lb/>
　下多玉汾水出焉西流注于河十三州志曰出武州<lb/>
　之燕京山亦管涔之異名也其山重阜修層<hi>朱本改巖</hi>有<lb/>
　草無木泉源道于南麓之下盖稚水濛流耳又西南<lb/>
　夾岸連山聨峰接勢劉淵族子曜常隠居于管涔之<lb/>
　山夜中忽有二童子入跪曰管涔王使小臣奉謁趙<lb/>
　皇帝獻劍一口置前再拜而去以燭視之劍長二尺<lb/>
<pb n="KR2k0059_WYG_006-2a"/>
　光澤非常背有銘曰神劍服<hi>十六國春秋前趙録劉曜𫝊無服字</hi>御除<lb/>
　衆毒曜遂服之劍隨<hi>按傳漏四字</hi>時變為五色也後曜遂<lb/>
　為胡王矣汾水又南與東西温溪合水出右近溪聲<lb/>
　流翼注水上雜樹交陰雲垂烟接自是水流潭漲波<lb/>
　襄轉泛又南逕一城東憑墉積石側枕汾水俗謂之<lb/>
　代城城<hi>疑當作水</hi>又南出二城間其城角倚翼枕汾流世<lb/>
　謂之侯莫干城盖語出戎方傳呼失實也汾水又南<lb/>
　逕汾陽縣故城東<hi>城在今太原府陽曲縣北十里</hi>川土寛平峘山夷<lb/>
<pb n="KR2k0059_WYG_006-2b"/>
　水故地理志汾水出汾陽縣北山西南流者也漢髙<lb/>
　帝十一年封靳強為侯國後立屯農積粟在斯謂之<lb/>
　羊腸倉山有羊腸坂在晉陽西北石磴縈委若羊腸<lb/>
　焉故倉坂取名矣漢永平中治呼沲石臼河按司馬<lb/>
　彪後漢郡國志常山南行唐縣有石臼谷蓋咨乗<hi>御覽</hi>
　<hi>作資承</hi>嘑沱之水轉山東之費<hi>疑當/作漕</hi>自都盧<hi>按後漢書鄧訓傳作</hi>
　<hi>都慮</hi>至羊腸倉將憑汾水以漕太原用實秦晉苦役連<lb/>
　年轉運所經凡三<hi>項本作二</hi>百八十九隘死者無算拜鄧<lb/>
<pb n="KR2k0059_WYG_006-3a"/>
　訓為謁者監䕶水功訓隠括知其難立<hi>朱箋按訓傳云訓考量隠</hi>
　<hi>括知大功難立注云隠審量括之也拘木必待隠括蒸揉然後直也</hi>具言肅宗肅宗從<lb/>
　之全活數千人和熹鄧后之立叔父<hi>何校後漢書叔父下增陔字</hi>
　以為訓積善所致也羊腸即此倉也魏土地記曰秀<lb/>
　容<hi>秀容故城在今太原府忻州西北五十里</hi>胡人徙居之立秀容䕶軍治<lb/>
　東去㳂<hi>疑是汾</hi>水六十里南與酸水合水源西出少陽<lb/>
　之山東南流注於汾水<hi>山海經作東流注于汾水無南字</hi>汾水又南<lb/>
　出山東南流洛陰水注之水出新興郡西流逕洛陰<lb/>
<pb n="KR2k0059_WYG_006-3b"/>
　城北<hi>在今太原府東北六十里</hi>又西逕盂縣故城南<hi>在今太原府東北八十里</hi>
　春秋左傳昭公二十八年分祁氏七縣為大夫之邑<lb/>
　以孟丙為盂大夫<hi>左傳昭公二十八年魏獻子為政分祁氏之田以為七縣盂其一也</hi>
　水又西逕狼盂<hi>按漢志當作孟</hi>縣故城南<hi>在今太原府北七十里</hi>王莽<lb/>
　之狼調也左右夾澗幽深南面大壑俗謂之狼馬澗<lb/>
　舊斷澗為城有南北門門闉故壁尚在洛陰水又西<lb/>
　南逕陽曲城北<hi>元和志陽曲故城在太原縣東北四十五里</hi>魏土地記曰<lb/>
　陽曲胡寄居太原界置陽曲䕶軍治其水西南流注<lb/>
<pb n="KR2k0059_WYG_006-4a"/>
　于汾水汾水又南逕陽曲城西南注也<lb/>
東南過晉陽縣東<hi>今為山西太原府太原縣</hi>晉水從縣南東流注之<lb/>
　太原郡治晉陽城秦昭襄王三年立尚書所謂既修<lb/>
　太原者也春秋說題辭曰髙平曰太原原端也平而<lb/>
　有度廣延<hi>當作疋五下切古雅字按古文大小雅爾雅字本作疋</hi>曰大鹵太原<lb/>
　也釋名曰地不生物曰鹵盧<hi>釋名曰鹵罏也如罏火處也</hi>穀梁傳<lb/>
　曰中國曰太原夷狄曰大鹵尚書大𫝊曰東原底平<lb/>
　大而髙平者謂之太原郡取稱焉魏土地記曰城東<lb/>
<pb n="KR2k0059_WYG_006-4b"/>
　有汾水南流水東有晉使持節都督幷州諸軍事鎮<lb/>
　北將軍太原成王之碑水上舊有梁清洴殞于梁下<lb/>
　豫讓死于津側亦襄子解衣之所在也<hi>朱箋吕氏春秋云趙襄子</hi>
　<hi>逰于囿中至于梁馬却不進使青荓進視則豫讓佯為死人叱青荓曰吾且有事青荓退而自殺史記刺</hi>
　<hi>客傳豫讓伏于襄子所過之橋下襄子至橋馬驚襄子曰此必是豫讓也使人問之果豫讓也於是襄子</hi>
　<hi>數之豫讓請襄子之衣而擊焉於是襄子大義之使使持衣與豫讓豫讓拔劍三躍而擊之伏劍自殺</hi>
　汾水西逕晉陽城南舊有介子推祠前有碑廟宇傾<lb/>
　頽惟單碑獨存矣今文字剝落無可尋也<hi>今太原縣南有赤橋</hi>
<pb n="KR2k0059_WYG_006-5a"/>
　<hi>舊謂之豫讓橋</hi>
又南洞渦水從東來注之<lb/>
　汾水又南逕梗陽縣故城東故榆次之梗陽縣也魏<lb/>
　獻子以邑大夫<hi>何云大夫上有闕文</hi>魏戌也京相璠曰梗陽晉<lb/>
　邑也今太原晉陽縣南四十里榆㳄界有梗陽城汾<lb/>
　水又南即洞渦水會者也<hi>元和志云梗陽故城在清源縣南一百二十里</hi>
又南過大陵縣東<hi>故城在今文水縣北十三里</hi>
　昔趙武靈王逰大陵夢處女鼓瑟而歌想見其人呉<lb/>
<pb n="KR2k0059_WYG_006-5b"/>
　廣進孟姚焉即於此縣也<hi>史記趙世家武靈王逰大陵他日王夢見處女鼓琴</hi>
　<hi>而歌詩曰美人熒熒兮顔若苕之榮命乎命乎曽無我嬴異日王飲酒樂數言所夢想見其狀呉廣聞之</hi>
　<hi>因夫人而内其女嬴孟姚也</hi>王莽改曰大寧矣汾水於縣左迤為<lb/>
　鄥澤廣雅曰水自汾出為汾陂其陂東西四里南北<lb/>
　一十餘里陂南接鄥地理志曰九澤在北幷州藪也<lb/>
　吕氏春秋謂之大陸又名之曰漚洟之澤俗謂之鄥<lb/>
　城<hi>朱箋吕氏春秋九藪呉之具區楚之雲夢秦之陽華晉之大陸梁之囿田孟諸齊之海隅趙之鉅鹿</hi>
　<hi>燕之大昭周禮云正北幷州其川虖沱嘔夷註云嘔夷祁夷也</hi>許慎說文云漹水出<lb/>
<pb n="KR2k0059_WYG_006-6a"/>
　西河中陽縣之西南入河即此水也漹水又會嬰侯<lb/>
　之水山海經稱謁戾之山嬰侯之水出于其隂北流<lb/>
　注于汜水右出汜山其水殊源共合注于嬰侯之水<lb/>
　亂流逕中都縣南俗又謂之中都水侯甲水注之水<lb/>
　發源<hi>孫云當作原平地理志原平縣屬太原郡</hi>縣胡甲山有長坂謂之胡<lb/>
　甲嶺即劉歆遂初賦所謂越侯甲而長驅者也蔡邕<lb/>
　曰侯甲亦邑名也在祁縣侯甲水又西北歴宜歳郊<lb/>
　逕太谷謂之太谷水出谷西北流逕祁縣故城南<hi>今屬</hi>
<pb n="KR2k0059_WYG_006-6b"/>
　<hi>大原府故城在縣西七里</hi>自縣連延西接鄔澤是為祁藪也即爾<lb/>
　雅所謂昭餘祁矣賈辛邑也辛貌醜妻不為言與之<lb/>
　如臯射雉雙中之則笑也<hi>朱箋按春秋左傳昭八二十八年賈辛將見魏獻子</hi>
　<hi>魏獻子曰辛來昔叔向適鄭鬷蔑惡欲觀叔向從使之收器者而往立於堂下一言而善叔向將飲酒聞</hi>
　<hi>之曰必鬷明也下執其手以上曰昔賈大夫惡娶妻而美三年不言不笑御以如臯射雉獲之其妻始笑</hi>
　<hi>而言據此則貌醜者乃賈大夫非賈辛也</hi>王莽之示縣也又西逕京陵縣<lb/>
　故城<hi>在今汾州府平遥縣東七十里</hi>北王莽更名曰致城矣於春秋<lb/>
　為九原之地也故國語曰趙文子與叔向遊於九原<lb/>
<pb n="KR2k0059_WYG_006-7a"/>
　曰死者若可作也吾誰與歸叔向曰其陽子乎文子<lb/>
　曰夫陽子行廉直於晉國不免其身智不足稱吾其<lb/>
　隨會乎納諫不忘其師矣故其京尚存漢興增陵於<lb/>
　其下故曰京陵焉侯甲水又西北逕中都縣故城南<lb/>
　<hi>在今榆次縣東一百五十里</hi>臨城際水湄春秋昭公二年晉侯執<lb/>
　陳無宇於中都者也漢文帝為代王都此武帝元封<lb/>
　四年上幸中都宫殿上見光赦中都死罪以下侯甲<lb/>
　水又西合為嬰侯之水逕鄔縣故城南晉大夫司馬<lb/>
<pb n="KR2k0059_WYG_006-7b"/>
　彌牟之邑也謂之鄔水也俗亦曰慮水慮漹<hi>疑當作鄔</hi>聲<lb/>
　相近故因變焉又西北入鄔陂而歸于汾流矣<lb/>
又南過平陶縣東文水從西來流注之<hi>元和志文水縣本漢大陵縣地</hi>
<hi>汾水經縣東十五里文水在縣西漢平陶縣城在縣西南二十五里後魏改為平遥</hi>
　汾水又南與石桐水合即綿水也水出界休縣之綿<lb/>
　山北流逕石桐寺西即介子推之祠也昔子推逃晉<lb/>
　公之賞而隠于綿上之山也晉文公求之不得乃封<lb/>
　綿為介子推之田曰以志我過且旌善人因名斯山<lb/>
<pb n="KR2k0059_WYG_006-8a"/>
　為介山故袁崧郡國志曰界休縣有介山有綿上聚<lb/>
　子推廟王肅襄<hi>朱箋當作喪按隋史經籍志有王肅喪服要記一卷</hi>服要記曰<lb/>
　昔魯哀公祖載其父孔子問曰寧設桂樹乎哀公曰<lb/>
　不也桂樹者起于介子推子推晉之人也文公有内<lb/>
　難出國之狄子推隨其行割肉以續軍糧後文公復<lb/>
　國忽忘子推子推奉唱<hi>二字疑誤</hi>而歌文公始悟當受爵<lb/>
　祿子推奔介山抱木而燒死國人𦵏之恐其神魂賈<lb/>
　於地<hi>朱云賈於地疑有脱誤或當作貿貿</hi>故作桂樹焉吾父生於宫殿<lb/>
<pb n="KR2k0059_WYG_006-8b"/>
　死於枕席何用桂樹為余案夫子尚非璵璠送𦵏安<lb/>
　能問桂樹為禮乎王肅此證近於誣矣石桐水又西<lb/>
　流注于汾水又西南逕界休<hi>漢志屬太原郡今沔陽府靈石縣</hi>縣故<lb/>
　城西王莽更名之曰界美矣城東有郭林宗宋子浚<lb/>
　二碑宋冲以有道<hi>此下甚多訛誤</hi>司徒徵林宗縣<hi>漏人字</hi>也辟<lb/>
　司徒舉太以疾辭<hi>按後漢書郭泰傳司徒黄瓊辟太常趙典舉有道或勸林宗仕進者</hi>
　<hi>對曰吾夜觀乾象晝察人事天之所廢不可支也遂並不應據傳此頗誤</hi>其碑文之<hi>疑訛或當</hi>
　<hi>作有</hi>云將蹈洪崖之遐迹紹巢由之逸<hi>按中郎集作絶</hi>軌翔區<lb/>
<pb n="KR2k0059_WYG_006-9a"/>
　外以舒翼起<hi>碑作超</hi>天路<hi>碑作衢</hi>以髙峙稟命不融享年<lb/>
　四十有三<hi>傳作四十二</hi>建寧四年<hi>傳作二年</hi>正月丁亥卒凡我<lb/>
　四方同好之人永懷哀痛乃樹碑表墓昭銘景行云<lb/>
　陳留蔡伯喈范陽盧子幹扶風馬日磾等逺來奔喪<lb/>
　朋友服心喪朞年者如韓子助宋子浚等二十四人<lb/>
　其餘門人著錫衰者千數其碑文<hi>此下有脫誤</hi>故蔡伯喈<lb/>
　謂盧子幹馬日磾曰吾為天下碑文多矣皆有慙容<lb/>
　惟郭有道無愧于色矣<hi>按傳云建寧二年春卒于家時年四十二四方之士千餘</hi>
<pb n="KR2k0059_WYG_006-9b"/>
　<hi>人皆來會葬同志者乃共刻石立碑蔡邕為文既而謂涿郡盧植曰吾為碑銘多矣皆有慚徳惟郭有道</hi>
　<hi>無慚色耳較此似明白</hi>汾水之右有左部城盖劉淵為晉都尉<lb/>
　<hi>漏時字</hi>所築也<lb/>
又南過冦爵津<hi>一作冠</hi>
　汾津名也在介休縣之西南俗謂之雀鼠谷數十里<lb/>
　間道隘水左右悉結偏梁閣道累石就路縈帶巖側<lb/>
　或去水一丈或高六丈<hi>朱云按太平御覽引此云或去水一尺或髙五六尺</hi>上<lb/>
　戴山阜下臨絶澗俗謂之魯般橋盖通古之津隘矣<lb/>
<pb n="KR2k0059_WYG_006-10a"/>
　亦在今之地嶮也<hi>元和志雀䑕谷在介休縣西十二里汾水在縣北十二里靈石縣本</hi>
　<hi>介休地汾河在縣北十步</hi>
又南入河東界又南過永安縣西<lb/>
　故彘縣也<hi>今為平陽府趙城縣</hi>周厲王流于彘即此城也王莽<lb/>
　更名黄城漢順帝陽嘉三年改曰永安縣霍伯之都<lb/>
　也歴唐城東瓚注漢書云堯所都也東去彘十里汾<lb/>
　水又東與彘水合水出東北太岳山禹貢所謂岳陽<lb/>
　也即霍太山矣<hi>在今趙城縣東北四十五里</hi>山上有飛㢘<hi>朱云漏墓飛廉</hi>
<pb n="KR2k0059_WYG_006-10b"/>
　<hi>三字</hi>以善走事紂惡來<hi>漏以字</hi>多力見知周王伐紂兼殺<lb/>
　惡來飛㢘先為紂使北方還無所報乃壇于霍太山<lb/>
　而致命焉得石棺銘曰帝令處父不與殷亂賜汝石<lb/>
　棺以葬死遂以葬於<hi>朱云當作焉但作於亦通</hi>霍太山有岳廟廟<lb/>
　甚靈鳥雀不棲其林猛虎常守其庭又有靈泉以供<lb/>
　祭事鼓動則泉流聲絶則水竭湘東陰山縣有侯曇<lb/>
　山上有靈壇壇前有石井深數尺<hi>疑當作丈</hi>居常無水及<lb/>
　臨祈禱則甘泉湧出周用而已亦其比也彘水又西<lb/>
<pb n="KR2k0059_WYG_006-11a"/>
　流逕觀阜北故百邑也原過之從襄子也受竹書於<lb/>
　王澤以告襄子襄子齋三日親自剖竹有朱書曰余<lb/>
　霍太山山陽侯天使也三月丙戌余將使汝反滅智<lb/>
　氏女亦立我于百邑也襄子拜受山神之命遂滅智<lb/>
　氏祠三神于百邑使原過主之世謂其處為觀阜也<lb/>
　彘水又西流逕永安縣故城南西南流注于汾水汾<lb/>
　水又南逕霍城東<hi>唐霍邑縣今為霍州屬平陽府</hi>故霍國也昔晉獻<lb/>
　公滅霍趙夙為御霍哀公奔齊晉國大旱卜之曰霍<lb/>
<pb n="KR2k0059_WYG_006-11b"/>
　太山為祟使趙夙召霍君奉祀晉復穰也盖霍哀公<lb/>
　之故居也汾水又逕趙城西南穆王以封造父趙氏<lb/>
　自此始也汾水又南霍水入焉水出霍太山發源成<lb/>
　潭漲七十步而不測其深西南逕趙城南西流注于<lb/>
　汾水<lb/>
又南過楊縣東<hi>故城在今平陽府洪洞縣東南一十八里</hi>
　澗水東出穀逺縣西山西南逕楊縣霍山南又西逕<lb/>
　故城北晉大夫僚公去安之邑也<hi>朱曰郡國志云河東郡楊縣有髙梁</hi>
<pb n="KR2k0059_WYG_006-12a"/>
　<hi>亭晉羊舌大夫叔向邑也此云僚公去安誠所未詳炳巽按左傳昭公二十八年晉魏獻子分羊舌氏之</hi>
　<hi>田為三縣僚安為楊氏大夫則郡國志所云乃獻子未分時羊舌氏之故邑酈注所引則據既分而言何</hi>
　<hi>云未詳惟公去二字似屬衍文耳</hi>應劭曰故楊侯國王莽更名有年<lb/>
　亭也其水西流入于汾水汾水逕楊城西不於東矣<lb/>
　魏土地記曰平陽<hi>原本訛作楊</hi>郡治楊縣郡西有汾水南<lb/>
　流者是也<lb/>
西南過髙梁邑西<lb/>
　黑水出黑山西逕楊城南又西與巢山水會<hi>明一統志黑山</hi>
<pb n="KR2k0059_WYG_006-12b"/>
　<hi>在平陽府浮山縣北四十里黑水出焉亦名澇水西北流入于汾</hi>山海經曰牛首之<lb/>
　山勞水出焉西流注于潏水疑是水也潏水即巢山<lb/>
　之水也水源東南出巢山東谷北逕浮山東又西北<lb/>
　流與勞水合亂流西北逕髙梁城北<hi>髙梁故城在今稷山縣東南三</hi>
　<hi>十里</hi>西流入于汾水又南逕髙梁故城西故高梁之墟<lb/>
　也春秋僖公二十四年秦穆公納公子重耳於晉害<lb/>
　懷公於此竹書紀年晉出公三十年<hi>朱云竹書紀年作出公十三年</hi>
　智伯瑶城髙梁漢髙帝十二年以為侯國封恭侯酈<lb/>
<pb n="KR2k0059_WYG_006-13a"/>
　介于斯邑也<hi>按漢表作共侯酈疥</hi>
又東過平陽縣東<lb/>
　汾水又南逕白馬城西魏刑白馬而築之故世謂之<lb/>
　白馬城<hi>在今平陽府東北二十里</hi>今平陽郡治汾水又南逕平陽<lb/>
　縣故城東<hi>城在今臨汾縣西南</hi>晉大夫趙鼂之故邑也<hi>左傳晉分祁氏</hi>
　<hi>羊舌氏之田以趙朝為平陽大夫按鼂乃古朝字本通</hi>應劭曰縣在平河之陽<lb/>
　堯舜並都之也竹書紀年晉烈公元年韓武子都平<lb/>
　陽漢昭帝封度遼將軍范明友為侯國<hi>按漢書功臣表范明友封</hi>
<pb n="KR2k0059_WYG_006-13b"/>
　<hi>平陵侯此云平陽未知孰是</hi>王莽之香平也晉立平陽郡即此矣<lb/>
　水側有堯廟前有碑魏土地記曰平陽城東十里汾<lb/>
　水東原上有小臺臺上有堯神屋石碑永嘉三年劉<lb/>
　淵徙<hi>漏都字</hi>平陽於汾水得白玉印方四寸髙二寸二<lb/>
　分<hi>十六國春秋作一寸二分</hi>龍鈕其文曰有新寶之印王莽所造<lb/>
　也淵以為天授改永鳳二年為河瑞元年汾水南與<lb/>
　平水合水出平陽西壺口山尚書所謂壺口治梁及<lb/>
　岐也其水東逕狐谷亭北春秋時狄侵晉取狐厨者<lb/>
<pb n="KR2k0059_WYG_006-14a"/>
　也又東逕平陽城南東入汾俗以為晉水非也汾水<lb/>
　又南歴襄陵縣故城西<hi>在今襄陵縣東南二十里名曰卻犨城</hi>晉大夫<lb/>
　郤犨之邑也故其地有犨氏鄉亭矣縣盖即陵以名<lb/>
　氏也王莽更名曰幹昌也<lb/>
又南過臨汾縣東<hi>今為平陽府治及各屬縣</hi>
　天井水出東陘山西南北有長嶺嶺上東西有通道<lb/>
　即銒蹬也穆天子傳曰乙酉天子西絶銒蹬<hi>按傳當作隥注</hi>
　<hi>云即井銒之山</hi>西南至鹽<hi>按傳作盬注云盬鹽池也今在河東解縣音古今竟作鹽誤</hi>是<lb/>
<pb n="KR2k0059_WYG_006-14b"/>
　也其水三泉奇發西北流總成一川西逕堯城南又<lb/>
　西流入汾<lb/>
又屈從縣南西流<lb/>
　汾水又經絳縣故城北竹書紀年梁武王<hi>按竹書紀年當作惠</hi>
　<hi>成王</hi>二十五年絳中地<graphic n="KR2050" url="https://raw.githubusercontent.com/kanripo/KR-Gaiji/master/images/KR2050.png" mimeType="image/png"/>西絶於汾汾水西逕虒祁宫<lb/>
　北<hi>宫地背汾面澮西則兩川之交會也今平陽府絳州南有虒祁宫</hi>横水有故梁截<lb/>
　汾水中凡有三十柱柱徑五尺裁與水平盖晉平公<lb/>
　之故梁也物在水故能持久而不敗也又西逕魏正<lb/>
<pb n="KR2k0059_WYG_006-15a"/>
　平郡南<hi>今絳州本漢臨汾縣地後魏改曰正平幷置郡</hi>故東州治太和中皇<lb/>
　都徙洛置州立郡矣又西逕正橋澮水入焉<hi>正橋朱云一作</hi>
　<hi>王橋何云澮水西至王橋注于汾水經見後竟當作王</hi>
又西過長修縣南<lb/>
　汾水又西與古水合出臨汾縣故城西黄阜下其大<lb/>
　若輪西南流故黄溝出焉東注于汾今無水又西南<lb/>
　逕魏正平郡北又西逕荀城東古荀國也汲郡古文<lb/>
　晉武公滅荀以賜大夫原氏也古水又西南入于汾<lb/>
<pb n="KR2k0059_WYG_006-15b"/>
　汾水又西南逕長修縣故城南漢髙帝十一年以為<lb/>
　侯國封莊恬也有修水出縣南而西南流入汾汾水<lb/>
　又西逕清原城北故清陽亭也城北有清原晉侯蒐<lb/>
　清原作三軍處也汾水又逕冀亭南昔臼季使過冀<lb/>
　野見郤缺耨其妻饁之相敬如賔言之文公文公命<lb/>
　之為卿復與之冀京相璠曰今河東皮氏縣有冀亭<lb/>
　古之冀國所都也杜預釋地曰平陽皮氏縣東北有<lb/>
　冀亭即此亭也汾水又西與華水合水出北山華谷<lb/>
<pb n="KR2k0059_WYG_006-16a"/>
　西南流逕一<hi>一作于</hi>故城俗謂之梗陽城非也梗陽在<lb/>
　榆次在此非<hi>一曰非在此</hi>按故漢上谷長史侯相碑曰侯<lb/>
　氏出自倉頡之後踰殷歴周各以氏分或著楚魏或<lb/>
　顯齊秦晉卿士蒍斯其裔也食采華陽蒲坂北亭<lb/>
　即是城也其水西南流注于汾汾水又逕稷山北<hi>今稷</hi>
　<hi>山縣因名為山</hi>在水南四十里許山東西二十里南北三十<lb/>
　里髙十三里西去介山一十五里山上有稷祠山下<lb/>
　稷亭春秋宣公十五年秦桓公治兵于稷以畧狄土<lb/>
<pb n="KR2k0059_WYG_006-16b"/>
　是也<hi>按左傳宣公十五年秋七月秦桓公伐晉次于輔氏壬午晉侯治兵于稷以畧狄地此云秦桓</hi>
　<hi>公治兵于稷恐訛</hi>
又西過皮氏縣南<hi>今河津縣西二里有皮氏故城</hi>
　汾水西逕鄧邱北<hi>顧云鄧當作鄈顔師古曰鄈與葵同亦作葵漢舊儀作葵土宋史鎮</hi>
　<hi>王元偓傳上登葵丘亭是也從邑癸聲朱箋作邑登亦當作癸</hi>故漢氏之方澤也賈<lb/>
　逵云漢法三年祭地汾陰方澤澤中有方丘故謂之<lb/>
　方澤丘即鄧丘也許慎說文稱從邑登聲河東臨汾<lb/>
　地名矣在介山北山即汾山也其山特立周七十里<lb/>
<pb n="KR2k0059_WYG_006-17a"/>
　髙三十里文頴言在皮氏東南則可三十里乃非也<lb/>
　今準此山可髙十餘里山上有神廟廟側有靈泉祈<lb/>
　祭之日周而不耗世亦謂之子推祠揚雄河東賦曰<lb/>
　靈輿安步周流容與以覽于介山嗟文公而愍推兮<lb/>
　勤大禹於龍門<hi>師古曰禹鑿龍門以通河水故勤勞也</hi>晉太康記及地<lb/>
　道記與永初記並言子推所逃隠于是山即實非也<lb/>
　余案介推所隠者綿山也文公環而封之為介推田<lb/>
　號其山為介山杜預曰在西河介休縣者是也汾水<lb/>
<pb n="KR2k0059_WYG_006-17b"/>
　又西逕耿鄉城北故殷都也帝祖乙自相徙此為河<lb/>
　所毁故書叙曰祖乙圯于耿杜預曰平陽皮氏縣東<lb/>
　南耿鄉是也盤庚以耿在河北廹近山川乃自耿遷<lb/>
　亳後晉獻公滅之以封趙夙後襄子與韓魏分晉韓<lb/>
　康子居平陽魏桓子都安邑號為三晉此其一也漢<lb/>
　武帝行幸河東濟汾河作秋風辭於斯水之上汾水<lb/>
　又西逕皮氏縣南竹書紀年魏襄王十二年秦公孫<lb/>
　爰帥師伐我圍<hi>按竹書國字衍</hi>皮氏翟章帥師救皮氏圍疾<lb/>
<pb n="KR2k0059_WYG_006-18a"/>
　西風十三年城皮氏者也漢河東太守潘係穿渠引<lb/>
　汾水以溉皮氏縣故渠尚存今無水<lb/>
又西至汾陰縣北西注于河<lb/>
　水南有長阜背汾帶河阜長四五里廣二里餘髙十<lb/>
　丈汾水歴其陰西入河漢書謂之汾陰脽<hi>漢書武帝紀元鼎四</hi>
　<hi>年立后土祠于汾陰脽上蘇林云脽音誰如淳云脽者河之東岸特堆掘長四五里廣二里餘髙十餘丈</hi>
　<hi>汾陰縣治之上后土祠在縣西汾在脽之北今滎河縣北有汾陰故城唐改汾陰曰寶鼎元和志汾水在</hi>
　<hi>寶鼎縣北二十五里舊經后土祠下西注于河明慶隆四年東徙由河津縣葫蘆灘南入河</hi>應劭<lb/>
<pb n="KR2k0059_WYG_006-18b"/>
　曰脽丘類也汾陰男子公孫祥望氣寶物之精上見<lb/>
　祥言之于武帝武帝于水獲寶鼎焉遷于甘泉宫改<lb/>
　其年曰元鼎<hi>按漢書郊祀志天子東幸汾陰汾陰男子公孫滂洋等見汾旁有光如絳上遂</hi>
　<hi>立后土祠于汾陰脽上今云公孫祥訛旁又史記封禪書云汾陰巫錦為民祠魏脽后土營  見地如鈎</hi>
　<hi>狀掊視得鼎鼎大異于衆鼎文鏤無欵識怪之言吏吏告河東太守勝勝以聞天子使使驗問巫得鼎無</hi>
　<hi>姦詐乃以禮祠迎鼎至甘泉云云則得鼎者乃巫錦聞于上者乃河東太守勝與公孫滂洋等見汾旁有</hi>
　<hi>光立后土祠自是兩事並非一人且鼎得于祠旁地上亦非武帝于水獲之今以兩事屬之一人似有訛</hi>
　<hi>誤</hi>即此處<lb/>
<pb n="KR2k0059_WYG_006-19a"/>
　　禹貢錐指以今輿地言之靜樂陽曲太原清源交<lb/>
　　城文水祁縣<hi>並屬山西太原府</hi>平遥汾陽介休孝義<hi>並屬汾州</hi>
　　<hi>府</hi>靈石汾西霍州趙城洪洞臨汾襄陵太平絳州<lb/>
　　曲沃稷山河津滎河<hi>並屬平陽府</hi>諸州縣界中皆汾水<lb/>
　　之所經也<lb/>
澮水出河東絳縣東澮交東髙山<hi>澮水在今平陽府翼城縣源出縣東烏嶺</hi>
<hi>山西流入于汾</hi>
　澮水東出詳髙山<hi>按山西平陽府翼城縣有澮髙山又名翺翔山詳疑當作翔</hi>亦<lb/>
<pb n="KR2k0059_WYG_006-19b"/>
　曰河南山又曰澮山西逕翼城南按詩譜言晉穆侯<lb/>
　遷都于綘異<hi>朱本作翼愚謂此屬衍字按竹書紀年云晋遷于絳原無翼字况孝侯乃穆侯</hi>
　<hi>之孫竹書云孝侯八年晉侯在翼稱翼侯則穆侯時不當先有翼之名也</hi>孫孝侯改絳為<lb/>
　翼翼為晉之舊都也後獻公又北廣其城方二里又<lb/>
　命之為絳故司馬遷史記年表稱獻公九年始城絳<lb/>
　都左傳莊公二十六年晉士蒍城絳以深其宫是也<lb/>
　其水又西南合黑水嶺水導源東北黑水谷西南流<lb/>
　經翼城北右引北川水出平川南流注之亂流西南<lb/>
<pb n="KR2k0059_WYG_006-20a"/>
　入澮水澮水又西南與諸水合謂之澮交竹書紀年<lb/>
　曰莊伯十二年翼侯焚曲沃之禾而還作為文公也<lb/>
　又有賀水東出近川西南至澮交入澮又有髙泉水<lb/>
　出東南近川西北趣澮交注澮又南紫谷水東出白<lb/>
　馬山白馬川遁甲開山圖曰絳山東距白馬山謂是<lb/>
　山也西逕榮<hi>何云當作陘</hi>庭城南而西出紫谷與乾河合<lb/>
　即敎水之枝川也史記白起傳稱起涉河取韓安邑<lb/>
　東至乾河是也其水西與田川水合水出東溪西北<lb/>
<pb n="KR2k0059_WYG_006-20b"/>
　至澮交入澮又有女家水出于家谷竹書紀年曰莊<lb/>
　伯以曲沃叛伐翼公子萬救翼荀叔軫追之至于家<lb/>
　谷有范壁水出于壁下並西北流至翼廣城昔晉軍<lb/>
　北入翼廣以築之因即其姓以名之二水合而為西<lb/>
　北流至澮交入澮澮水又西南與絳水合俗謂之白<lb/>
　水也<hi>疑衍</hi>非也水出絳山東至寒泉奮湧揚波北注<hi>二字</hi>
　<hi>疑衍</hi>縣流奔壑十一<hi>疑當作一十</hi>許丈青崖若㸃黛素湍如<lb/>
　委練望之極為奇觀矣其水西北流注于澮應劭曰<lb/>
<pb n="KR2k0059_WYG_006-21a"/>
　絳水出絳縣西南盖以故絳為言也史記稱智伯率<lb/>
　韓魏引水灌晉陽不沒者三版智氏曰吾始不知水<lb/>
　可以亡人國今乃知之汾水可以浸平陽絳水可以<lb/>
　浸安邑<hi>何云平陽安邑俱錯誤當以戰國䇿汾水可以浸安邑絳水可以浸平陽為正通鑑注引</hi>
　<hi>此及括地志駁正酈氏疑絳水不可以灌平陽之說頗詳</hi>時韓居平陽魏居安邑<lb/>
　魏桓子肘韓康子韓康子履魏桓子肘足接於車上<lb/>
　而智氏以亡魯定公問一言可以喪邦有諸孔子以<lb/>
　為幾乎余覩智氏之談矣汾水灌平陽或亦有之絳<lb/>
<pb n="KR2k0059_WYG_006-21b"/>
　水浸安邑未識所由也<lb/>
西過其縣南<lb/>
　春秋成公元年晉悼公<hi>按竹書當是出公</hi>謀去故絳欲居郇<lb/>
　瑕魏獻子曰土薄水淺不如新田有汾澮以流其惡<lb/>
　遂居新田<hi>按左傳晉人謀去故絳乃成公六年不如新田亦韓獻子之言今云元年魏獻子並</hi>
　<hi>誤</hi>又謂之絳即絳陽也<hi>今平陽府絳州即晉故絳與新田之都</hi>盖在絳<lb/>
　澮之陽漢髙帝六年封越騎將軍華無害為侯國<hi>史記</hi>
　<hi>功臣表華無害封絳陽侯漢書作絳陵侯</hi>縣南對絳山西背二水古文瓚<lb/>
<pb n="KR2k0059_WYG_006-22a"/>
　語曰晉平公與齊景公乗至于澮上見乗白驂八駟<lb/>
　以來有犬貍身而狐尾隨平公之車公問師曠對首<lb/>
　陽之神有犬貍身狐尾其名曰<hi>名曰二字一作逢君</hi>者飲酒得<lb/>
　福則徼之盖于是水之上也<hi>朱箋按太平廣記引汲冢瑣語云晉平公至澮</hi>
　<hi>上見人乗白驂八駟而來有貍身而狐尾去其車而堕公之車公問師曠師曠曰貍身而狐尾其名曰首</hi>
　<hi>陽之神飲酒于霍太山而歸其逢君于澮乎君其有喜較此似明</hi>
又西南過虒祁宫南<hi>宫在今平陽府曲沃縣西南四十九里</hi>
　宫在新田絳縣故城西四十里晉平公之所搆也時<lb/>
<pb n="KR2k0059_WYG_006-22b"/>
　有石言於魏榆晉侯以問師曠曠曰石不能言或憑<lb/>
　焉臣聞之作事不時怨讟動于民則有非言之物言<lb/>
　也今宮室崇侈民力彫盡石言不亦宜乎叔向以為<lb/>
　子野之言君子矣其宫也<hi>朱作地疑是衍字</hi>背汾面澮西則<lb/>
　兩川之交會也竹書紀年曰晉出公五年澮絶于梁<lb/>
　即是水也<lb/>
又西至王橋注于汾水<lb/>
　晉智伯瑶攻趙襄子襄子奔保晋陽原過後至遇三<lb/>
<pb n="KR2k0059_WYG_006-23a"/>
　人于此澤自帶以下不見持竹二節與原過曰為我<lb/>
　遺無䘏原過受之於是澤所謂王澤也<lb/>
洓水出河東聞喜縣東山黍葭谷<hi>聞喜縣今屬平陽府洓水自絳縣徑聞喜</hi>
<hi>夏縣安邑臨晉猗氏縣界至蒲州東南入黄河</hi>
　洓水所出俗謂之華谷至周陽與洮水合水源東出<lb/>
　清野山世人以為清襄山也其水東大嶺下西流出<lb/>
　<hi>此句有訛誤</hi>謂之唅口又西合洓水鄭使子產問晉平公<lb/>
　疾平公曰卜云臺台為祟史官莫知敢問子產曰髙<lb/>
<pb n="KR2k0059_WYG_006-23b"/>
　辛氏有二子長曰閼伯季曰實沈不能相容帝遷閼<lb/>
　伯于商丘遷實沈於大夏臺台實沈之後能業其官<lb/>
　帝用嘉之國汾川由是觀之臺台汾洮之神也賈逵<lb/>
　曰汾洮二水名司馬彪曰洮水出聞喜縣故王莽以<lb/>
　縣為洮亭也然則洓水殆亦洮水之兼稱乎<lb/>
又西過周陽邑南<lb/>
　其城南臨洓水北倚山原竹書紀年晉獻公二十五<lb/>
　年正月翟人伐晉周<hi>漏陽字</hi>有白兔舞于市即是邑也<lb/>
<pb n="KR2k0059_WYG_006-24a"/>
　<hi>按竹書紀年獻公元年王如成周周陽白兔舞于市二十五年正月狄人伐晉自是兩事今并為一年疑</hi>
　<hi>誤</hi>漢景帝以封田勝為侯國也<hi>按史記表田勝封周陽侯索隠曰縣名屬</hi>
　<hi>上郡但上郡有陽周而無周陽且洓水所行之道俱在河東郡諸縣界中與上郡相隔遼逺必非經行之</hi>
　<hi>地若謂河東自有一周陽縣則地理諸書具在無從查核所不解矣</hi>洓水又西逕董澤<lb/>
　陂南<hi>董澤在今聞喜縣東北四十里一名董池陂</hi>即古池東西四里南北<lb/>
　三里春秋文公六年蒐于董澤即斯澤也洓水又與<lb/>
　景水合水出景山北谷山海經曰景山南望鹽販之<lb/>
　澤北望少澤其草多藷藇秦椒其陰多赭其陽多玉<lb/>
<pb n="KR2k0059_WYG_006-24b"/>
　郭景純曰鹽販之澤即解縣鹽池也按經不言有水<lb/>
　今有水焉西北流注于洓水也<lb/>
又西南過其縣南<lb/>
　洓水又西逕仲邮□北又西逕桐鄉城北竹書紀年<lb/>
　曰翼侯伐曲沃大捷武公請城<hi>按竹書作成</hi>于翼至洞庭<lb/>
　<hi>朱云當作渦</hi>乃返者也<hi>按竹書云武公請成于翼至相而還注云相一作桐</hi>漢書曰<lb/>
　漢武帝元鼎六年將幸緱氏至左邑桐鄉聞南越破<lb/>
　以為聞喜縣者也洓水又西與沙渠水合水出東南<lb/>
<pb n="KR2k0059_WYG_006-25a"/>
　近川西北流注於洓水洓水又南逕左邑縣故南城<lb/>
　<hi>當作城南或故下漏城字</hi>故曲沃也晉武公自晉陽徙此秦改為<lb/>
　左邑縣詩所謂從子于鵠者也春秋傳曰下國有宗<lb/>
　廟謂之國在絳曰下國矣即新城也王莽之洮亭也<lb/>
　<hi>漢志作莽曰兆亭</hi>洓水自城西注水流急濬輕津無緩故詩<lb/>
　人以為激揚之水言不能流移束薪耳水側即狐突<lb/>
　遇申生處也春秋傳曰秋狐突適下國遇太子太子<lb/>
　使登僕<hi>左傳作使登僕注云忽如夢而相見狐突本為申生御故復使登車為僕</hi>曰夷吾<lb/>
<pb n="KR2k0059_WYG_006-25b"/>
　無禮吾請帝以畀秦對曰神不歆非類君其圖之君<lb/>
　曰諾請七日見我于新城西偏及期而往見于此處<lb/>
　故傳曰鬼神所凴有時而信矣<hi>按二語乃杜注非傳文注云傳言鬼神所</hi>
　<hi>憑有時而信矣改言作曰便似傳文當作言為是</hi>洓水又西逕王官城北在<lb/>
　南原上春秋左傳成公十三年四月晉侯使吕相絶<lb/>
　秦曰康猶不悛入我河曲伐我洓川俘我王官故有<lb/>
　河曲之戰是矣今世人猶謂其城曰王城也<hi>王官城在今曲</hi>
　<hi>沃縣西南二里</hi>
<pb n="KR2k0059_WYG_006-26a"/>
又西南過安邑縣西<hi>安邑今屬平陽府</hi>
　安邑禹都也禹娶塗山氏女思戀本國築臺以望之<lb/>
　今城南門臺基猶存余案禮天子諸侯臺門隅阿相<lb/>
　降而已未必一如書傳也故晉邑矣春秋時魏絳<hi>原本</hi>
　<hi>訛作降</hi>自魏徙此<hi>朱引漢志云魏絳自魏徙安邑至惠玉徙大梁</hi>昔文侯縣師<lb/>
　經之琴于其門以為言戒也<hi>朱引劉向說苑云師經鼓琴魏文侯起舞曰使</hi>
　<hi>吾言而無見違師經援琴而撞文侯中旒潰之文侯將烹經經曰堯舜惟恐言之而人不違桀紂惟恐言</hi>
　<hi>而人違之臣撞桀紂非撞吾君也文侯令縣琴于城門以為寡人戒</hi>武侯二年又城安<lb/>
<pb n="KR2k0059_WYG_006-26b"/>
　邑盖增廣之秦始皇使左更白起取安邑置河東郡<lb/>
　王莽更名洮陽<hi>漢志河東郡莽曰兆陽</hi>縣曰河東也有項寧都<lb/>
　學道昇仙忽復還此河東號曰升仙<hi>朱引王充論衡作項曼都號曰</hi>
　<hi>升仙</hi>漢世又有閔仲叔隠遁市邑罕有知者後以識瞻<lb/>
　而去<hi>朱引皇甫謐髙士傳云閔貞字仲叔太原人客居安邑老病家貧不能得肉日買豬肝一片其</hi>
　<hi>令聞之令吏常給焉仲叔知而嘆曰我豈以口腹累安邑耶遂去較此似明</hi>洓水又西南<lb/>
　逕監<hi>朱云疑作盬</hi>鹽縣故城城南有鹽池水承<hi>朱云脱一之字</hi>鹽<lb/>
　水出東南薄山<hi>何校通鑑注作上承鹽水水出東南薄山</hi>西北流逕巫咸<lb/>
<pb n="KR2k0059_WYG_006-27a"/>
　山北地理志曰山在安邑縣東海外西經曰巫咸在<lb/>
　女丑北右手操青蛇左手操赤蛇在登葆山羣巫所<lb/>
　從上下也大荒西經曰大荒之中有靈山巫咸<hi>按山海經</hi>
　<hi>咸下尚有一巫字</hi>即巫昐巫彭巫姑巫貞巫孔<hi>山海經作巫禮</hi>巫抵<lb/>
　巫謝巫羅十巫從此升降百藥爰在郭景純曰言羣<lb/>
　巫上下靈山採藥往來也盖神巫所逰故山得其名<lb/>
　矣谷口嶺上有巫咸祠其水又逕安邑故城南又西<lb/>
　流注於鹽池地里志曰鹽池在安邑西南許慎謂之<lb/>
<pb n="KR2k0059_WYG_006-27b"/>
　鹽盬長五十一里廣六里周一百一十四里從鹽古<lb/>
　聲<hi>朱箋今許氏說文解盬字云盬鹽池也在河東袤五十一里廣七里周百十六里從鹽省古聲</hi>吕<lb/>
　宿曰沈沙煮海謂之鹽河東鹽池謂之解鹽今池水<lb/>
　東西七十里南北十七里紫色澄渟渾而不流水出<lb/>
　石鹽自然印成朝取夕復終無減損唯水暴雨澍甘<lb/>
　<hi>何校增澤清二字</hi>潦奔迭則鹽池用耗故公私共堨水徑防<lb/>
　其淫濫故謂之鹽水亦為堨水也故山海經謂之鹽<lb/>
　販之澤也<hi>明一統志山西平陽府安邑縣有鹽池生乳塩唐大暦中賜名寳應慶靈也</hi>澤<lb/>
<pb n="KR2k0059_WYG_006-28a"/>
　南面層山天巖雲秀池<hi>一作地</hi>谷泉深左右壁立間不<lb/>
　容軌<hi>原本訛作軏</hi>謂之石門路出其中名之曰徑南通上<lb/>
　陽北塈鹽澤池西又有一池謂之女鹽澤東西二十<lb/>
　五里南北二十里在猗氏故城南春秋成公六年晉<lb/>
　謀去故絳大夫曰郇瑕地沃饒近盬<hi>左傳作沃饒而近鹽</hi>服䖍<lb/>
　曰土平有溉曰沃盬鹽也土人鄉俗引水裂<hi>疑衍</hi>沃麻<lb/>
　分灌川野畦水耗竭土自成鹽即所謂鹽鹹也而味<lb/>
　苦號曰鹽田鹽盬之名始資是矣本司鹽都尉治領<lb/>
<pb n="KR2k0059_WYG_006-28b"/>
　兵一千餘人守之周穆王漢章帝並幸安邑而觀鹽<lb/>
　池故杜預曰猗氏有鹽池後罷尉司分猗氏安邑置<lb/>
　縣以守之<lb/>
又南過解縣東又西南注于張陽池<hi>解縣今為平陽府解州</hi>
　洓水又西逕猗氏縣故城北春秋文公七年晉敗秦<lb/>
　于令狐至于刳首先蔑奔秦士會從之闞駰曰令狐<lb/>
　即猗氏也刳首在西三十里縣南對澤即猗頓之故<lb/>
　居也孔叢子曰猗頓魯窮士也耕則常飢桑則常寒<lb/>
<pb n="KR2k0059_WYG_006-29a"/>
　聞朱公富往而問術焉朱公告之曰子欲速富當畜<lb/>
　五㹀<hi>㹀當是牸孔叢子陳士義子欲速富當畜五牸說苑愚公畜牸牛生子而大賣之而買駒史記</hi>
　<hi>平準書天下亭亭有畜牸馬歳課息齊民要術五牸者牛馬猪羊驢俱作牸無作牸者</hi>於是乃<lb/>
　適西河大言牛羊於猗氏之南十年之間其息不可<lb/>
　計貲擬王公馳名天下以興富於猗氏故曰猗頓也<lb/>
　<hi>明一統志猗頓故居在平陽府猗氏縣境</hi>洓水又西逕郇城詩云郇伯勞<lb/>
　之盖其故國也杜元凱春秋釋地云今解縣西北有<lb/>
　郇城服䖍曰郇國在解縣東郇瑕氏之墟也余按竹<lb/>
<pb n="KR2k0059_WYG_006-29b"/>
　書紀年云晉惠公十有五年<hi>按史記晉世家秦納重耳乃惠公十四年況惠</hi>
　<hi>公于十四年九曰卒豈猶有十五年之理乎縁竹書紀年係之于十五年下故注云爾殊不知此十五年</hi>
　<hi>乃周襄王之十五年惠公于襄王二年即位為元年襄之十五年正惠之十四年與史記合注不深考譌</hi>
　<hi>作十五年耳</hi>秦穆公率師送公子重耳圍令狐桑泉臼衰<lb/>
　皆降為<hi>朱本作焉</hi>秦師狐毛與先軫禦秦至于廬柳<hi>董云降為</hi>
　<hi>舊本作焉朱本據竹書改作為疑當作於又按晉禦者乃呂甥冀芮非狐毛先軫也  何云有脫誤秦師</hi>
　<hi>疑作晉使然考之左傳則狐毛亦從重耳者也</hi>乃謂<hi>二字疑衍</hi>秦穆公使公子縶<lb/>
　來與師言退舍次于郇盟于軍京相璠曰春秋土地<lb/>
<pb n="KR2k0059_WYG_006-30a"/>
　名桑泉臼衰並在解東南不言解明不至解可知春<lb/>
　秋之文與竹書不殊今解故城東北二十四里有故<lb/>
　城在猗氏故城西北鄉俗名之曰郇城考服䖍之說<lb/>
　又與俗符賢于杜氏單文孤證矣洓水又西南逕解<lb/>
　縣故城南春秋晉惠公因秦返國許秦以河外王城<lb/>
　<hi>按左傳僖公十五年賂秦伯以河外列城五東盡虢畧南及華山内及解梁城則王城當作五城</hi>内<lb/>
　及解梁即斯城也洓川<hi>一作水</hi>又西南逕瑕城晉大夫<lb/>
　詹嘉之故邑也春秋僖公三十年春晋圍鄭鄭伯使<lb/>
<pb n="KR2k0059_WYG_006-30b"/>
　燭之武謂秦公曰晉許君焦瑕朝濟而夕設版者也<lb/>
　京相璠曰今河東解縣西南五里有故瑕城洓川<hi>一作</hi>
　<hi>水</hi>又西南逕張陽城東竹書紀年齊師逐鄭太子齒<lb/>
　奔城張陽<hi>今竹書無陽字</hi>南鄭者也漢書之所謂東張矣髙<lb/>
　祖二年<hi>按史記曹相國世家作三年</hi>曹參假左丞相别與韓信東<lb/>
　攻魏將孫林邀軍東張大破之<hi>按史記云東攻魏將孫遫軍東張今孫下</hi>
　<hi>多林字遫訛邀</hi>蘇林曰屬河東即斯城也洓水又西南屬于<lb/>
　陂陂分為二城兩面兩陂左右澤渚東陂世謂之晉<lb/>
<pb n="KR2k0059_WYG_006-31a"/>
　興澤東西二十五里南北八里南對鹽道山<hi>明一統志作檀</hi>
　<hi>道山在解州南五里與中條山連接中有鴦漿泉疑即此山也</hi>其西則石壁千尋東<lb/>
　則磻溪萬仞方嶺雲迴奇峰霞舉孤標秀出罩絡羣<lb/>
　山之表翠柏蔭峰清泉濯頂郭景純云世所謂鴦漿<lb/>
　也發于上而潛於下矣厥頂方平有良藥神農本草<lb/>
　曰地有固活女疎銅芸紫菀之族也是以緇服思𤣥<lb/>
　之士鹿裘念一之夫代往逰焉路出北巘勢多懸絶<lb/>
　來去者咸援蘿騰崟<hi>朱云疑作<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>
                    </hi>尋葛降深於東則連木<lb/>
<pb n="KR2k0059_WYG_006-31b"/>
　乃陟百梯方降巖側縻鎖之跡仍今存焉故亦曰百<lb/>
　梯山也水泉山北流五里而伏云潛通澤渚所未詳<lb/>
　也西陂即張澤也西北去蒲坂一十五里東西二十<lb/>
　里南北四五里冬夏積水亦時有盈耗也<lb/>
文水出大陵縣西山文谷東到其縣屈南到平陶縣東<lb/>
北東入于汾<hi>大陵縣今為山西太原府文水縣平陶故城在今文水縣西南二十五里  明一統</hi>
<hi>志文水發源石州方山界流入交城縣界歴榆城流入文水縣南入于汾</hi>
　文水逕大陵縣故城西而南流有泌<hi>何云疑沁</hi>水注之<hi>泌水</hi>
<pb n="KR2k0059_WYG_006-32a"/>
　<hi>在文水縣北山下東南注文水寰宇記謂之神福泉</hi>縣西南山下武氏穿井給<lb/>
　養井至幽深後一朝水溢平流東南注文水又南逕<lb/>
　平陶縣之故城東西逕其城内南流出郭王莽更曰<lb/>
　多穰也文水又南逕縣右會隠泉口水<hi>水下疑有出字</hi>謁泉<lb/>
　山之上頂<hi>謝云當作出謁泉山之頂上二按明一統志有隠泉山在文水縣西南  十五里山</hi>
　<hi>有石窟號隱堂洞去地五十餘丈山壁峭立有泉隠沒而不恒流疑即謁泉山也</hi>俗云𤾉雨<lb/>
　愆時是謁是禱故山得其名非所詳也其山石岸地<lb/>
　嶮<hi>朱箋御覽引此作石崖絶險壁立</hi>壁立天固崖平<hi>疑當作半</hi>有一石室<lb/>
<pb n="KR2k0059_WYG_006-32b"/>
　去地可五十餘丈爰有層松飾巖列柏綺望唯西側<lb/>
　一處得歴級升陟頂上平地一十許頃沙門釋僧光<lb/>
　表建二刹泉發於兩寺之門東流瀝石沿注山下又<lb/>
　<hi>一作入</hi>東津渠隠沒而不恒流故有隠泉之名矣雨澤<lb/>
　豐澍則通入文水又南逕兹氏縣故城東為文湖東<lb/>
　西一十五里南北三十里世謂之西河在縣直東一<lb/>
　十里湖之西側臨湖又有一城謂之豬城水澤所聚<lb/>
　謂之都亦曰豬盖即水以名城也文湖又東逕中陽<lb/>
<pb n="KR2k0059_WYG_006-33a"/>
　縣故城東案晉書地道記太康地記西河中有陽縣<lb/>
　舊縣也文水又東南流與勝水合水出西狐岐之山<lb/>
　東逕六壁城南魏朝舊置六壁於其下防離石諸胡<lb/>
　因為大鎮太和中罷鎮仍置西河郡焉勝水又東合<lb/>
　陽泉水出西山陽溪東逕六壁城北又東南流注于<lb/>
　勝水勝水又東逕中陽故城南又東合文水文水又<lb/>
　東南入于汾水也<lb/>
原公水出兹氏縣西羊頭山東過其縣北<hi>兹氏縣今為山西汾州孝</hi>
<pb n="KR2k0059_WYG_006-33b"/>
　<hi>義縣羊頭山在州西北一十五里以形似名原公水源出州城西北三十里白彪山一名賀魯水</hi>
　縣故秦置也漢髙帝更封沂陽侯嬰為侯國<hi>按史漢表髙帝</hi>
　<hi>時從無兹氏侯之封且名嬰者惟夏侯嬰灌嬰陳嬰三人然夏侯封汝陰陳封堂邑灌封潁陰亦無沂陽</hi>
　<hi>之封不知此句何所本也</hi>王莽之兹同也魏黄初二年西河恭王<lb/>
　司馬子盛廟碑文云西河舊處山林漢末擾攘百姓<lb/>
　失所魏興更開疆宇分割太原四縣以為邦邑其郡<lb/>
　帶山側塞矣王以咸寧四年改命爵土其年十二月<lb/>
　喪國<hi>疑當作棄國按晉書宗室傳司馬斌初封陳王於咸寧三年改封西河王四年薨疑即此也但</hi>
<pb n="KR2k0059_WYG_006-34a"/>
　<hi>傳字子政諡繆咸寧三年改封而此字子勝諡恭咸寧四年封似有不同然舍此又别無封西河王者所</hi>
　<hi>未詳也</hi>臣太農閻崇離石令宗羣等二百三十四人刋<lb/>
　石立碑以述勲徳碑北廟基尚存也<lb/>
又東入于汾<lb/>
　水注文湖不至汾也<lb/>
洞渦水出沾縣北山<hi>沾縣今為太原府樂平縣西明一統志洞渦水源出樂平縣  四十</hi>
<hi>里陡泉嶺至平定州合浮化水西流至壽陽縣界合黑水經榆次合涂水又西至徐溝縣入汾水</hi>
　其水西流與南溪水合水出南山西北流注洞渦水<lb/>
<pb n="KR2k0059_WYG_006-34b"/>
　又西北黑水西出山三合源舍同歸一川<hi>朱箋宋本作合三源</hi>
　<hi>同歸一川無舍字</hi>東流南屈受陽縣故城東按晉太康地記<lb/>
　樂平郡有受陽縣盧諶征艱賦所謂歴受陽而總轡<lb/>
　者也其水西南入洞渦水又西蒲水南出蒲谷北流<lb/>
　注之于洞渦又西與原過水合近北便水流也水西<lb/>
　阜上有原過祠<hi>朱箋史記趙世家襄子南幷智氏強于韓魏遂祠三神于百邑使原過主</hi>
　<hi>霍泰山祠祀括地志云三神祠今名原過祠在霍山側</hi>盖懷道協靈受書天使<lb/>
　憂結宿情傳芳後日棟宇雖淪攢木猶茂故層毖水<lb/>
<pb n="KR2k0059_WYG_006-35a"/>
　取名焉其水南流注于洞渦水也<lb/>
西過榆次縣南又西到晉陽縣南<hi>榆次縣今屬太原府晉陽縣今為太原縣</hi>
　榆次縣故塗水鄉晉大夫智徐吾之邑也春秋昭公<lb/>
　八年晉侯築虒祁之宫有石言晉之魏榆<hi>左傳昭公八年春石</hi>
　<hi>言于晉魏榆晉侯問于師曠曰石何故言對曰石不能言或憑焉不然民聽濫也抑臣又聞之曰作事不</hi>
　<hi>時怨讟動于民則有非言之物而言今宫室崇侈民力彫盡怨讟並作莫保其性石言不亦宜乎於是晉</hi>
　<hi>侯方築虒祁之宫</hi>服䖍曰魏晉邑榆州里名也漢書曰榆次<lb/>
　十三州志以為塗陽縣矣王莽之太原亭也縣南側<lb/>
<pb n="KR2k0059_WYG_006-35b"/>
　水有鑿臺韓魏殺智伯瑶於其下刳腹絶腸折頭揩<lb/>
　頤處也其水又西南流逕武觀城西北盧諶征艱賦<lb/>
　曰逕武館之故郛問厥墮之逺近洞渦水又西南為<lb/>
　淳湖謂之洞渦津澤而涂水注之<hi>明一統志涂水二俱在榆次縣大涂</hi>
　<hi>水發源縣東南一百二十里西北流入洞渦水小涂水發源縣東南八十里鷹山西流入大涂水</hi>水<lb/>
　出陽邑東北大嵰山涂谷西南逕蘿磬<hi>一本作磨</hi>亭南與<lb/>
　蔣谷水合水出縣東南蔣溪魏土地記曰晉陽城東<lb/>
　南一百一十里至山有蔣谷大道度軒車嶺通于武<lb/>
<pb n="KR2k0059_WYG_006-36a"/>
　鄉水自蔣溪西北流西逕箕城北<hi>箕城在太谷縣東三十五里</hi>春<lb/>
　秋僖公三十三年晉人敗狄于箕杜預釋地曰城在<lb/>
　陽邑南水北即陽邑縣故城也竹書紀年曰梁惠成<lb/>
　王九年與邯戰榆次陽邑者也<hi>按竹書紀年云我與邯鄲榆次陽邑戰字</hi>
　<hi>誤</hi>王莽之繁穰矣蔣溪又西合涂水亂流西北入洞<lb/>
　渦澤也<lb/>
西入于汾出晉水下口者也<lb/>
　劉琨之為幷州也劉淵引兵邀擊之合戰于洞渦即<lb/>
<pb n="KR2k0059_WYG_006-36b"/>
　是水也<lb/>
晉水出晉陽縣西懸壅山<hi>晉水出太原縣西南一十里懸甕山流分三𣲖其北一𣲖</hi>
<hi>即智伯渠次一𣲖東流經晉澤南南𣲖東流並入汾水  縣壅山海經作雍注云音甕在太原縣西一十里一</hi>
<hi>名龍山又名結絀山晉水所出因山腹有巨石如甕故名</hi>
　縣故唐國也春秋左傳稱唐叔未生其母邑姜夢帝<lb/>
　謂己曰余名而子曰虞將與之唐屬之參及生名之<lb/>
　曰虞呂氏春秋曰叔虞與成王居王援桐葉為珪以<lb/>
　授之曰吾以此封汝虞以告周公周公請曰天子封<lb/>
<pb n="KR2k0059_WYG_006-37a"/>
　虞乎王曰余戲耳公曰天子無戲言時唐滅乃封之<lb/>
　于唐縣有晉水後改名為晉故子夏叙詩稱此晉也<lb/>
　而謂之唐儉而用禮有堯之遺風也晉書地道記及<lb/>
　十三州志並言晉水出龍山一水<hi>疑當作名</hi>結絀山在縣<lb/>
　西北非也山海經曰懸壅之山晉水出焉今在縣之<lb/>
　西南昔智伯之遏晉水以灌晉陽其川上溯後人踵<lb/>
　其遺蹟畜以為沼沼西際山枕水有唐叔虞祠水側<lb/>
　有凉堂<hi>朱引御覽作凉臺</hi>結飛梁於水上左右雜樹交陰希<lb/>
<pb n="KR2k0059_WYG_006-37b"/>
　見曦景至有淫朋密友羇逰宦子莫不尋梁契集用<lb/>
　相娯慰于晉川之中㝡為勝處<lb/>
又東過其縣南又東入于汾水<lb/>
　湖<hi>疑作汾</hi>水分為二流北瀆即智氏故渠也昔在戰國<lb/>
　襄子保晉陽智氏防山以水之<hi>此句疑有訛誤</hi>城不沒者三<lb/>
　版與韓魏望歎于此故智氏用亡其瀆乗髙東北注<lb/>
　入晉陽城以周園溉漢末赤睂之難郡掾劉茂負太<lb/>
　守孫福之于<hi>謝云宋本作匿于</hi>城門西下空穴中其夜奔盂<lb/>
<pb n="KR2k0059_WYG_006-38a"/>
　<hi>原本訛孟</hi>即是處也東南出城流注于汾水也其南瀆于<lb/>
　石塘之下伏流逕舊溪東南出逕晉陽城南城在晉<lb/>
　水之陽曰晉陽矣經曰晉荀呉帥師敗狄于大鹵杜<lb/>
　預曰大鹵晉陽縣也為晉之舊都春秋定公十三年<lb/>
　趙鞅以晉陽叛後乃為趙矣其水又東南流入于汾<lb/>
　<hi>元和志懸甕山一名龍山在晉陽縣西南十二里晉水初泉出處砌石為塘自塘東分為三𣲖其北一𣲖</hi>
　<hi>名智伯渠東北流入州城中出城入汾水其次𣲖東流逕晉澤南又東入汾此即酈元所言分為二𣲖者</hi>
　<hi>也其南𣲖隋開皇四年開東南流入汾水</hi>
<pb n="KR2k0059_WYG_006-38b"/>
湛水出河内軹縣西北山<hi>軹縣今為河南懷慶府濟源縣其故城在縣南一十三里</hi>
<hi>今名軹村</hi>
　湛水出軹縣南源湛溪俗謂之湛水也是盖聲盡鄰<lb/>
　<hi>何云疑有脫誤</hi>故字讀俱變同于三豕之誤耳其水自溪之<lb/>
　南流<lb/>
東過其縣北又東過波縣之北<hi>波當作汲説見後朱改皮亦非</hi>
　湛水南逕向城東而南注<lb/>
又東過毋辟邑南<lb/>
<pb n="KR2k0059_WYG_006-39a"/>
　源<hi>疑作原</hi>經所注斯乃汨川之所由非湛水之間闗也<lb/>
　是經之誤證耳湛水自向城東南逕湛城東時人謂<lb/>
　之湛城亦或謂之隰城矣溪曰隰澗隰城在東言此<lb/>
　非矣後漢郡國志曰河陽縣有湛城是也<lb/>
又東南當平陰縣之東北南入于河<lb/>
　湛水又東南逕鄧南流注于河故河濟有鄧津之名<lb/>
　矣<lb/>
　<lb/>
<pb n="KR2k0059_WYG_006-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷六<lb/>
</p>
<p>
</p>
  </div>
</body>
</text>
</TEI>
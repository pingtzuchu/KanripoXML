<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷三</head> <lb/>
    <p>
<pb n="KR2k0059_WYG_003-1a"/>
欽定四庫全書<lb/>
　水經注集釋訂訛卷三<lb/>
　　　　　　　　　　　　　歸安沈炳㢲撰<lb/>
　　　河水三<lb/>
河水又北過北地富平縣西<hi>富平縣即今靈州所地</hi>
　河側有兩山相對水出其間即上河峽<hi>即今寧夏衛西南一百四</hi>
　<hi>十里峽口山是明一統志云在衞西南一百四十里兩山相夾黄河經其中一名青銅峽上有古塔一百</hi>
　<hi>八座</hi>世謂之青山河水厯峽北注枝分東出<lb/>
<pb n="KR2k0059_WYG_003-1b"/>
河水又北逕富平縣西<hi>今靈州所西南有富平縣故城</hi>
　秦置北地都尉治縣城王莽名郡為威戎<hi>按漢志作威成一本</hi>
　<hi>作威武</hi>縣曰特武<hi>漢志作持武</hi>建武中曹鳳字仲理為北地<lb/>
　太守政化尤異黄龍應於九里谷髙岡亭角長三丈<lb/>
　<hi>朱本作尺</hi>大十圍稍至十餘丈天子嘉之賜帛百匹加秩<lb/>
　中二千石<lb/>
河水又北逕薄骨律鎮城<lb/>
　城在河渚上赫連果城<hi>錐指作果園</hi>也桑果餘林仍列洲<lb/>
<pb n="KR2k0059_WYG_003-2a"/>
　上但語出戎方不究城名訪諸耆舊咸言故老宿彦<lb/>
　言赫連之世有駿馬死此取馬色以為邑號故目城<lb/>
　為白口騮韻之謬<hi>朱云韻字下當有轉字謂白口騮轉讀薄骨律耳</hi>遂仍今<lb/>
　稱所未詳也<lb/>
　　錐指云薄骨鎮城在今蘭州所境唐朔方節度使<lb/>
　　治所元和志靈州理廽樂縣本漢富平縣縣枕黄<lb/>
　　河後魏刁雍為薄骨律鎮將上表請開富平西三<lb/>
　　十里舊渠通河水溉公私田四萬餘頃人大獲其<lb/>
<pb n="KR2k0059_WYG_003-2b"/>
　　利又薄律骨渠在縣南六十里溉田千餘頃靈武<lb/>
　　縣東南至靈州十八里黄河自逥樂縣界流入漢<lb/>
　　渠在縣南五十里從漢渠北流四十餘里始為千<lb/>
　　金大陂其左右又有胡渠御史百家等八渠漑田<lb/>
　　五百餘頃按五代唐長興中朔方帥張希崇亦引<lb/>
　　河渠興屯田以省漕運民夷愛之今靈州所境田<lb/>
　　多沃饒恒無暵涸之患賴黄河之灌溉也<lb/>
河水又逕典農城東<lb/>
<pb n="KR2k0059_WYG_003-3a"/>
　世謂之胡城又北逕上河城東世謂之漢城薛瓉曰<lb/>
　上河在西河富平縣即此也馮參為上河典農都尉<lb/>
　所治也<hi>何氏云漢書馮參傳無典字盖典農之名始于建安也續書百官志云邊郡置農都尉主</hi>
　<hi>屯田殖穀</hi>
河水又北逕典農城東<hi>按錐指引此作又逕北典農城東二城皆上河典農都尉馮叅</hi>
<hi>所治也在今靈州所界</hi>
　俗名謂之吕城皆參所屯以事農<hi>朱校宋本農下有一毗字</hi>
河水又東北逕㢘縣故城東<hi>㢘縣漢屬北地郡其故城當在今靈州所西南</hi>
<pb n="KR2k0059_WYG_003-3b"/>
　王莽之西河亭地理志曰卑移山在西北<lb/>
河水又與北枝津合<lb/>
　水受大河東北逕富平城所在分裂以溉田圃北流<lb/>
　入河今無水爾雅曰澭反入言河復決入者也河之<lb/>
　有澭若漢之有潜也<lb/>
河水又東北逕渾懷鄣西<lb/>
　地理志曰渾懷都尉治塞外者也太和初三齊平徙<lb/>
　厯下民居此遂有厯地之名矣南去北城三百里<hi>南去</hi>
<pb n="KR2k0059_WYG_003-4a"/>
　<hi>北城恐誤漢志渾懷都尉在北地郡富平縣疑當作南去北地  元和志懷逺縣在靈州東北隔河一百</hi>
　<hi>二十里廢靈武城在縣東北隔河一百里其城本蒙恬所築古謂之渾懐鄣</hi>
河水又東北厯石崖山西<hi>今在平羅所東</hi>
　去北城<hi>城亦當作地</hi>五百里山石之上自然有文盡若戰<lb/>
　馬之狀粲然成著類以圖焉<hi>朱云當作頗似圖畫</hi>故亦謂之畫<lb/>
　石山也<lb/>
又北過朔方臨戎縣西<lb/>
　河水東北逕三封縣故城東漢武帝元狩三年置十<lb/>
<pb n="KR2k0059_WYG_003-4b"/>
　三州志曰在臨戎縣西一百四十里<hi>按漢志三封屬朔方郡其故城</hi>
　<hi>在今榆林衞界廢夏州西南長澤縣北二十里</hi>
河水又北逕臨戎縣故城西<lb/>
　漢元年立<hi>按漢志臨戎縣武帝元朔五年置今云漢元年誤</hi>舊朔方郡治王<lb/>
　莽之所謂推武也<lb/>
河水又北有枝渠東出謂之銅口東逕沃野故城南<hi>元和</hi>
<hi>志沃野故城在天德軍城北六十里即後魏六鎭從西第一鎮也刁雍上表云臣鎮去沃野鎮八百里道多深</hi>
<hi>沙輕車往來猶以為難</hi>
<pb n="KR2k0059_WYG_003-5a"/>
　漢武帝元狩三年立王莽之綏武也枝渠東注以溉<lb/>
　田所謂智通在我矣<lb/>
河水又北屈而為南河出焉河水又北迆西溢於窳渾<lb/>
縣故城東<lb/>
　漢武帝元朔二年開朔方郡治又有西部都尉治有<lb/>
　道自縣西北出雞鹿塞王莽更郡曰溝搜縣曰極武<lb/>
　其水積而為屠申澤澤東西一百二十里故地理志<lb/>
　曰屠申澤在縣東即是澤也闞駰謂之渾澤矣屈從<lb/>
<pb n="KR2k0059_WYG_003-5b"/>
　縣北流<hi>漢甘露三年董忠送韓邪單于出雞鹿塞後漢永元初竇憲出雞鹿塞伐匈奴是也窳渾</hi>
　<hi>縣故城今在廢賔州西北</hi>
河水又屈而東流為北河逕高闕南<hi>地理志曰朔方臨戎縣北有連山險</hi>
<hi>于長城其山中斷兩峯俱峻俗名為高闕也</hi>
　史記趙武靈王既襲胡服自代並隂山下至高闕為<lb/>
　塞山下有長城長城之際連山刺天其山中斷兩岸<lb/>
　䨇闕善能雲舉望若闕焉節狀表目故有高闕之名<lb/>
　也自闕北出荒中闕口有城跨山結局謂之高闕戍<lb/>
<pb n="KR2k0059_WYG_003-6a"/>
　上古迄今<hi>朱箋云大事記注引此作峩然雲舉節狀作即狀上古迄今作自古及今</hi>常置<lb/>
　重捍以防塞道漢元朔四年衞青將十萬人敗右賢<lb/>
　王於高闕即此處也<hi>漢書匈奴傳元朔四年春漢遣衛青將六將軍十餘萬人出朔</hi>
　<hi>方高闕右賢王以為漢兵不能至飲酒醉漢兵出塞六七百里夜圍右賢王右賢王大驚脫身逃走精騎</hi>
　<hi>往往隨後去漢將軍得右賢王人衆男女萬五千人禆小王十餘人</hi>河水又東逕臨河<lb/>
　縣故城北漢武帝元朔三年封代恭王子劉賢為侯<lb/>
　國王莽之監河也漢武帝元朔二年大將軍衞青絶<lb/>
　梓嶺梁北河是也<hi>漢書衛青傳上曰車騎將軍青度西河至高闕絶梓嶺梁北河如淳</hi>
<pb n="KR2k0059_WYG_003-6b"/>
　<hi>曰絶度也為北河作橋梁也按通典曰河經靈武郡西南便北流凡千餘里過九原郡乃東流漢人謂之</hi>
　<hi>西河自九原以東漢人謂之北河然北河之名秦已有之史記惠文王後五年遊北河昭襄王十八年又</hi>
　<hi>之上郡北河是也</hi>至河目縣西<lb/>
河水自臨河縣東逕陽山南<hi>臨河故城在今榆林衞西北</hi>
　漢書注曰陽山在河北指此山也東流逕石跡阜西<lb/>
　是阜破石之文悉有鹿馬之跡故斯阜納稱焉南屈<lb/>
　逕河目縣西<hi>西朱本作左董訥夫云疑在為左字之訛作左為是</hi>北假地名也<lb/>
　自高闕以東夾山帶河陽山以去<hi>謝云宋本作陽山以西</hi>皆北<lb/>
<pb n="KR2k0059_WYG_003-7a"/>
　假也史記曰秦使蒙恬將十萬人北擊胡度河取高<lb/>
　闕㨿陽山北假中是也<hi>史記注北假北方田官主以田假貧人故云北假應劭曰</hi>
　<hi>北假在北地陽山北正義曰括地志云漢五原郡河目縣故城在北假中北假地名也在河北今屬勝州</hi>
　<hi>銀城縣</hi>北河又南合南河上承西河東逕臨戎縣故城<lb/>
　北又東逕臨河縣南又東逕廣牧縣故城北又<hi>朱本作有</hi>
　東部都尉治王莽之鹽官也逕流二百許里東會于<lb/>
　河<lb/>
　　錐指云陽山即隂山也山在中國之極北故名隂<lb/>
<pb n="KR2k0059_WYG_003-7b"/>
　　山水北曰陽山河水之北故亦謂之陽山徐廣云<lb/>
　　隂山在河南陽山在河北非也漢書侯應曰北邊<lb/>
　　塞至遼東外有隂山東西千餘里草木茂盛多禽<lb/>
　　獸本冐頓依阻其中治作弓矢求出為冦是其苑<lb/>
　　囿也孝武出師征伐斥奪此地攘之于漢北建塞<lb/>
　　徼起亭隧築外城列屯戍以守之然後邊境得用<lb/>
　　少安計隂山綿亘千餘里直抵遼東非河南所能<lb/>
　　容益信徐說之謬王莽傳云五原北假膏壤殖穀<lb/>
<pb n="KR2k0059_WYG_003-8a"/>
　　臨戎縣見前廣牧縣故城在今榆林衛地界<lb/>
河水又南逕馬隂山西<hi>史記音義曰五原安陽縣北有馬隂山</hi>
　漢書音義曰陽山在河北隂山在河南謂是山也而<lb/>
　即實不在河南史記音義曰五原安陽縣北有馬隂<lb/>
　山今山在縣北言隂山在河南又傳疑之非也余按<lb/>
　南河北河及安陽縣以南悉沙阜耳無他異山故廣<lb/>
　志曰朔方郡北移沙七所而無山以擬之是議誌<hi>何改</hi>
　<hi>志</hi>之僻也隂山在河東南則可矣<lb/>
<pb n="KR2k0059_WYG_003-8b"/>
河水又東南逕朔方縣故城東<hi>朱本下有北字</hi>
　詩所謂城彼朔方也漢元朔二年大將軍衞青取河<lb/>
　南地為朔方郡使校尉蘇建築朔方城即此城也王<lb/>
　莽以為武符者也按地理志云金連青澤鹽澤並在<lb/>
　縣南矣<hi>按漢書地理志朔方縣注金連鹽澤青鹽澤並在南今云青澤鹽澤恐誤</hi>又按魏<lb/>
　土地記曰縣有大鹽池其鹽大而青白名曰青鹽又<lb/>
　名戎鹽入藥分漢志典官鹽池去平地<hi>朱云平地疑作平城</hi>宮<lb/>
　千二百里在新秦之中服䖍曰新秦地名在北方千<lb/>
<pb n="KR2k0059_WYG_003-9a"/>
　里如淳曰長安以北朔方以南也薛瓉曰秦逐匈奴<lb/>
　収河南地徙民以實之謂新秦也屈南過五原西安<lb/>
　陽縣南<hi>朔方縣故城漢朔方郡治元和志什賁故城在夏州朔方縣東北即漢朔方縣之故城自</hi>
　<hi>漢至今常為關中根植什賁之號葢番語也</hi>
河水自朔方東轉逕渠搜縣故城北<lb/>
　地理志曰朔方有渠搜縣中部都尉治王莽之溝搜<lb/>
　亭也禮三朝記曰北發渠搜南撫交阯此以北對南<lb/>
　禹貢之所云析支渠搜矣<hi>朔方中部都尉治在廢夏州北此非禹貢之渠搜說</hi>
<pb n="KR2k0059_WYG_003-9b"/>
　<hi>見後</hi>
　　禹貢錐指云傅同叔云陸氏曰漢志朔方郡有渠<lb/>
　　搜縣武紀云北伐渠搜是也以余考之漢朔方之<lb/>
　　渠搜非此所謂渠搜此亦當是金城以西之戎也<lb/>
　　後世種落遷徙故漢有居朔方者若禹時渠搜居<lb/>
　　朔方則不應浮積石陸說非也渭按水經河水自<lb/>
　　朔方東轉逕渠搜縣故城北注云禮三朝記曰北<lb/>
　　發渠搜南撫交阯此以北對南禹貢之所云析支<lb/>
<pb n="KR2k0059_WYG_003-10a"/>
　　渠搜矣誤始道元陸氏因之大戴禮漢武帝詔並<lb/>
　　有三朝記語渠搜與交阯對舉則不在朔方可知<lb/>
　　龜兹國王治去長安七千四百八十里而上郡有<lb/>
　　龜兹縣師古曰龜兹國人來降附者處之於此故<lb/>
　　以名云朔方之渠搜亦此類也周書王會篇曰渠<lb/>
　　搜以䶂犬注云露犬也能飛食虎豹凉土異物志<lb/>
　　曰古渠搜國在大宛北界隋書西域傳曰鏺汗國<lb/>
　　都葱嶺之西五百餘里古渠搜國也渠搜之在西<lb/>
<pb n="KR2k0059_WYG_003-10b"/>
　　域有明徵矣㨿漢書大宛北與康居接並在葱嶺<lb/>
　　西而異物志言渠搜在大宛北界豈漢時康居部<lb/>
　　落即古渠搜之地與或曰鏺汗在葱嶺之西以為<lb/>
　　渠搜毋乃太逺曰奚有於是條支國臨西海去玉<lb/>
　　門陽關四萬里漢時猶且來獻今鏺汗國都去長<lb/>
　　安不過一萬二千二百五十餘里浮河而下至平<lb/>
　　陽則視長安又差近何言太逺也且後世德不足<lb/>
　　以及逺尚能威行萬里之外况舜禹之聲名洋溢<lb/>
<pb n="KR2k0059_WYG_003-11a"/>
　　無逺弗屆者哉禹貢首崑崙次析支次渠搜葢以<lb/>
　　入貢之序為先後也<lb/>
　河水又逕西安縣故城<hi>按漢志五原郡有西安陽縣莽曰鄣安則此縣字當作陽</hi>
　<hi>字</hi>王莽更之曰鄣安矣<hi>安陽故城在廢豐州東北</hi>河水又東逕田<lb/>
　辟城南地理志曰故西部都尉治也屈東過九原縣<lb/>
　南<hi>漢志五原郡成宜縣下云中部都尉治原亭西部都尉治田辟辟讀曰璧原亭田辟葢皆縣界之地</hi>
　<hi>名</hi>
河水又東逕成宜縣故城南<hi>城在廢豐州界</hi>
<pb n="KR2k0059_WYG_003-11b"/>
　王莽更曰艾虜也<hi>師古曰艾讀曰刈</hi>
河水又東逕原亭城南<lb/>
　闞駰十三州志曰中部都尉治<lb/>
河水又東逕宜梁縣之故城南<hi>今在廢豐州東</hi>
　闞駰曰五原西南六十里今世謂之石崖城<lb/>
河水又東逕稒陽城南<hi>稒陽城即稒陽塞在稒陽縣西北後漢永元初竇憲出雞鹿塞</hi>
<hi>鄧鴻出稒陽塞即此城</hi>
　東部都尉治逕河隂縣故城北<hi>河隂屬漢五原郡</hi>又東逕九<lb/>
<pb n="KR2k0059_WYG_003-12a"/>
　原縣故城南秦始皇置九原郡治此漢武帝元朔二<lb/>
　年更名五原也王莽之獲降郡成平縣矣西北接對<lb/>
　一城葢五原縣之故城也王莽之填河亭也竹書紀<lb/>
　年魏襄王十七年邯鄲命吏大夫奴遷于九原又命<lb/>
　將軍大夫適子伐吏皆貂服矣<hi>按今竹書紀年作適子代史皆貂服</hi>其<lb/>
　城南面長河北背連山秦始皇逐匈奴並河以東屬<lb/>
　之陶山築亭鄣以為河上塞徐廣史記音義曰陶山<lb/>
　在五原北即此山也始皇二十四年起自臨洮東暨<lb/>
<pb n="KR2k0059_WYG_003-12b"/>
　遼海西並隂山築長城及南越地晝警夜作民勞怨<lb/>
　苦故楊泉物理論曰秦始皇使蒙恬築長城死者相<lb/>
　屬民歌曰生男愼勿舉生女哺用餔不見長城下尸<lb/>
　骸相支柱其寃痛如此矣蒙恬臨死曰夫起臨洮屬<lb/>
　遼東城塹萬餘里不能不絶地脉此固當死也<lb/>
又東過臨沃縣南<hi>按臨沃屬五原當在稒陽縣西</hi>
　王莽之振武也<lb/>
河水又東枝津出焉河水又東流石門水南注之<lb/>
<pb n="KR2k0059_WYG_003-13a"/>
　水出石門山地理志曰北出石門鄣即此山也西北<lb/>
　趣光祿城甘露三年呼韓邪單于還詔遣長樂衞尉<lb/>
　高昌侯董忠車騎都尉韓昌等將萬六千騎送單于<lb/>
　居幕南堡光禄徐自為所築城也故城得其名矣城<lb/>
　東北即懷朔鎮城也其水自障東南流逕臨沃城東<lb/>
　東南注于河<lb/>
河水又東逕稒陽縣故城南<lb/>
　王莽之固隂也地理志曰自縣北出石門障河水决<lb/>
<pb n="KR2k0059_WYG_003-13b"/>
　其西南隅又東南枝津出焉水上承大河於臨沃縣<lb/>
　東流七十里北溉田南北二十里注于河<hi>五原郡東部都尉治</hi>
　<hi>在今榆林衞廢勝州西南漢志稒陽縣北出石門障得光禄城太初三年光祿徐自為出五原塞築亭障</hi>
　<hi>西北至盧朐山謂之光禄塞即此按中受降城本秦九原郡地唐置天德軍元和志云武川城在軍北三</hi>
　<hi>百里後魏六鎮從西第三鎮也自北出石門障即光禄城古入匈奴之大路</hi>
河水又東逕塞泉城南而東注又東過雲中楨陵縣南<lb/>
又東過沙南縣北從縣東屈南過沙陵縣西<hi>塞泉城在今廢勝州</hi>
<hi>界</hi>
<pb n="KR2k0059_WYG_003-14a"/>
　大河東逕咸陽縣故城南王莽之賁武也<lb/>
河水屈而<hi>下疑漏東西等字</hi>流白渠水注之<lb/>
　水在塞外西逕定襄武進縣故城北西部都尉治王<lb/>
　莽更曰伐蠻世祖建武中封趙慮為侯國也白渠水<lb/>
　西北逕成樂北郡國志曰成樂故屬定襄也魏土地<lb/>
　記曰雲中城東八十里有成樂城今雲中郡治一名<lb/>
　石盧城也白渠水又西逕魏雲中宮南魏土地記曰<lb/>
　雲中宮在雲中故城東四十里白渠水又西南逕雲<lb/>
<pb n="KR2k0059_WYG_003-14b"/>
　中故城南故趙地虞氏記云趙侯自五源河曲築長<lb/>
　城東至隂山又於河西造大城一箱崩不就乃改卜<lb/>
　隂山河曲而禱焉晝見羣鵠遊於雲中徘徊經日見<lb/>
　大<hi>一作火</hi>灮在其下武侯曰此為我乎乃即于其處築<lb/>
　城今雲中城是也秦始皇十三年立雲中郡縣曰逺<lb/>
　服矣<hi>按漢志雲中縣注莽曰逺服則縣字疑當作莽字</hi>白渠水又西北逕沙<lb/>
　陵縣故城南王莽之希恩縣也其水西注沙陵湖又<lb/>
　有芒湖水<hi>朱本作芒于水</hi>出塞外南逕鍾山山即隂山故郎<lb/>
<pb n="KR2k0059_WYG_003-15a"/>
　中侯應言於漢曰隂山東西千餘里單于之苑囿也<lb/>
　自孝武出師攘之于漠北匈奴失隂山過之未嘗不<lb/>
　哭謂此山也其水西南逕武臯縣王莽之永武也又<lb/>
　南逕原陽縣故城西又西南與武泉水合其水東出<lb/>
　武泉縣之故城西南縣即王莽之所謂順泉者也水<lb/>
　南流又西屈逕北輿縣故城南按地理志曰五原有<lb/>
　南輿縣王莽之南利也故此加北舊中部都尉治十<lb/>
　三州志曰廣陵有輿故此加北疑太疎逺也<hi>按今本漢書地</hi>
<pb n="KR2k0059_WYG_003-15b"/>
　<hi>理志五原郡有南興縣莽曰南利而無南輿酈注作南輿豈古本是輿而後人譌作興耶</hi>其水又<lb/>
　西南入芒于水西南逕白道南谷口有長城在右策<lb/>
　<hi>朱本作側然谷口二句疑尚有譌脫</hi>帶長城背山面澤謂之白道南谷<lb/>
　口有城自城北出有高坂謂之白道嶺㳂路惟土穴<lb/>
　出泉挹之不窮余每讀琴操<hi>此下疑有譌誤恐不接此</hi>見琴愼相<lb/>
　和雅歌録云飲馬長城窟及其扳陟斯途逺懐古事<lb/>
　始知信矣非虛言也頋瞻左右山樹<hi>朱本注謝兆申云宋鈔本作山</hi>
　<hi>椒</hi>之上有垣若頽基焉㳂溪亘嶺東西無極疑趙武<lb/>
<pb n="KR2k0059_WYG_003-16a"/>
　靈王之所築也芒于水又南西逕雲中城北白道中<lb/>
　溪水注之水發源武川北塞中其水南流逕武川鎮<lb/>
　城以景明中築以禦北狄矣其水西南流厯谷逕魏<lb/>
　帝行宮東世謂之阿計頭殿宫城在北門嶺北阜上<lb/>
　其城員角而不方四門列觀城内惟臺殿而已其水<lb/>
　又西南厯中谿出山西南流於雲中城北於雲中城<lb/>
　北<hi>五字疑衍</hi>南注芒于水芒于水又西<hi>下有譌誤</hi>塞水出懷朔<lb/>
　鎮東北芒中南流逕廣德殿西山下余以太和十八<lb/>
<pb n="KR2k0059_WYG_003-16b"/>
　年從高祖北巡屆於隂山之講武臺臺之東有高祖<lb/>
　講武碑碑文是中書郎高聰之辭也自臺西出南上<lb/>
　山山無樹木惟童阜耳即廣德殿之所在也其殿四<lb/>
　柱兩厦堂宇綺拱圗畫奇禽異獸之象殿之西北便<lb/>
　得焜煌堂雕盈鏤角取狀古之温室也其時帝幸龍<lb/>
　荒遊鸞朔北南秦王仇池楊難當捨蕃委誠重譯拜<lb/>
　闕陛見之所也故殿以廣德為名魏太平真君三年<lb/>
　刻石樹碑勤宣時事碑頌云肅清帝道振攝四荒有<lb/>
<pb n="KR2k0059_WYG_003-17a"/>
　蠻有戎自彼氐羌無思不服重譯稽顙恂恂南秦歛<lb/>
　歛推亡峩峩廣德奕奕焜煌侍中司徒東郡公崔浩<lb/>
　之辭也碑隂題宣成公李孝伯尚書盧遐等從臣姓<lb/>
　名若新鏤焉其水厯谷南出隂山西南入芒于水芒<lb/>
　于水又西南注沙陵湖湖水西南入于河<lb/>
河水南入楨陵縣西北<lb/>
　縁胡山<hi>上下疑有譌誤或連上經文俱是注</hi>厯沙南縣東北兩山二縣<lb/>
　之間南出余以太和中為尚書郎從高祖北巡親所<lb/>
<pb n="KR2k0059_WYG_003-17b"/>
　逕涉縣在山南王莽之楨陸也北去雲中城一百二<lb/>
　十里縣南六十許里有東西大山山西枕河河水南<lb/>
　流脉水尋經殊乖川去之次似非關究也<lb/>
　　錐指云縁胡山在今平虜衛西北黄河西來折而<lb/>
　　南流處楨陵即廢東勝州也其故城在衞西北河<lb/>
　　東岸沙南故城在西岸榆林塞外唐為勝州地經<lb/>
　　文當云又南逕雲中楨陵縣西又南逕沙南縣東<lb/>
　　則與道元所見者符矣<lb/>
<pb n="KR2k0059_WYG_003-18a"/>
又南過赤城東又南過定襄桐過縣西<lb/>
　定襄郡漢髙六年置王莽之得降也桐過縣王莽更<lb/>
　名椅桐者也<lb/>
河水於二縣之間濟有君子之名<hi>今山西平虜衞西有君子濟  此條疑是</hi>
<hi>注</hi>
　昔漢桓帝十三年西幸榆中東行代地洛陽大賈齎<lb/>
　金貨隨帝後行夜迷失道徃投津長曰子封<hi>朱云御覽引此</hi>
　<hi>無曰子封三字疑當作田子封是津長姓名</hi>送之渡河賈人卒死津長埋<lb/>
<pb n="KR2k0059_WYG_003-18b"/>
　之其子尋求父喪發冢舉尸資費一無所損其子悉<lb/>
　以金與之津長不受事聞於帝<hi>朱云御覽有兩帝字</hi>曰君子也<lb/>
　即名其津為君子濟濟在雲中城西二百餘里<lb/>
河水又東南左合一水<lb/>
　水出契吳東山西逕故里南而北俗謂之契吳亭其<lb/>
　水又西流注于河<lb/>
河水又南樹頽水注之<lb/>
　水出東山西南流右合中陵川水水出中陵縣<hi>縣下黄本</hi>
<pb n="KR2k0059_WYG_003-19a"/>
　<hi>闕一字吳本補作東字謝兆申云宋本作西字</hi>東南山下北俗謂之大浴山<lb/>
　其水亦取名焉東北流逕中陵縣故城東北俗謂之<lb/>
　北右突城王莽之遮害也十三州志曰善無縣南七<lb/>
　十五里有中陵縣世祖建武二十五年置其水又西<lb/>
　北右合一水水出東山北俗謂之貸敢山水又受名<lb/>
　焉其山自西北流注于中陵水又西北流逕善無縣<lb/>
　故城西王莽之隂館也十三州志曰舊定襄郡治地<lb/>
　理志曰雁門郡治其水又西北流又會一水水出東<lb/>
<pb n="KR2k0059_WYG_003-19b"/>
　山下北俗謂之吐文水山又取名焉北流逕鋤亭南<lb/>
　西流土璧亭南西出峽左入中陵水水又北分為二<lb/>
　水一水東北流謂之流水又東逕沃陽縣坎城南<hi>坎城</hi>
　<hi>當作故城</hi>北俗謂之可不埿城王莽之敬陽也又東北逕<lb/>
　沃陽城東又東合可不埿水出東南六十里山下西<lb/>
　北流注沃水又會東逕叅合縣南<hi>會字疑衍</hi>魏因叅合陘<lb/>
　以即名也北俗謂之倉鶴陘道出其中亦謂之叅合<lb/>
　口徑在縣之西北<hi>朱本作徑左縣之西北愚意當是陘在縣之西北</hi>即燕書<lb/>
<pb n="KR2k0059_WYG_003-20a"/>
　所謂太子寶自河還師叅合三軍奔潰即是處也魏<lb/>
　立縣以𨽻凉城郡也西去沃陽縣故城二十里縣北<lb/>
　十里有都尉城地理志曰沃陽縣西部都尉治者也<lb/>
　北俗謂之阿養城<hi>沃陽衞在今平鹵衞東南</hi>其水又東合一水水<lb/>
　出縣東南六十里山下北俗謂之災豆渾水西北流<lb/>
　注于沃水又東北流注鹽池地理志曰鹽澤在東北<lb/>
　者也今鹽池西南去沃陽故城六十五里池水澄渟<lb/>
　淵而不流東西三十里南北二十里池北七里即凉<lb/>
<pb n="KR2k0059_WYG_003-20b"/>
　城郡注<hi>疑作治</hi>池西有舊城俗謂之凉城也郡取名焉<lb/>
　地理志曰澤有丞長<hi>朱云漢書地理志沃陽下注云鹽澤在東北有長丞則此丞長</hi>
　<hi>當作長丞</hi>此丞即長丞所治也城西三里有小阜阜下有<lb/>
　泉東南流注池北俗謂之大谷此隹<hi>疑當作此阜</hi>水亦受<lb/>
　目焉中陵川水自枝津西北流右合一水于連嶺北<lb/>
　出沃陽縣東北山下北俗名之烏伏眞山水曰誥升<lb/>
　袁河<hi>朱云當作縁河愚謂當作袁水</hi>西南流逕沃陽縣左合中陵川<lb/>
　亂流西南與一水合北俗謂之樹頽水水出東山下<lb/>
<pb n="KR2k0059_WYG_003-21a"/>
　西南流右合誥升袁水亂流西南注分為二水左水<lb/>
　枝分南出北俗謂之太河羅<hi>朱本云太河羅當作太羅河</hi>右水西<lb/>
　逕故城南北俗名之昆新城其水自城西南流注于<lb/>
　河<lb/>
河水又南太羅水注之<lb/>
　水源上承樹頽河南流西轉逕武縣<hi>當是武州縣</hi>故城南<lb/>
　<hi>武縣故城在今繁峙縣界</hi>十三州志曰武縣在善無西百五十里<lb/>
　北俗謂之太羅城水亦藉稱焉其水西南流右水注<lb/>
<pb n="KR2k0059_WYG_003-21b"/>
　之水𨗳故城西北五十里南流逕城西北名之曰故<lb/>
　槃逥城又南流注太羅河太羅河又西南流注于河<lb/>
河水又左得湳水口<hi>平虜衞西有吕梁山湳水口當在今河曲縣西北天橋峽也</hi>
　水出西河郡美稷縣東南流東觀記曰郭伋細侯<hi>郭伋</hi>
　<hi>下疑脫字字</hi>為并州牧前在州素有恩德老小相携道路<lb/>
　行部到西河美稷數百小兒各騎竹馬迎拜伋問兒<lb/>
　曹何自逺來曰聞使君到喜故迎伋謝而發去諸兒<lb/>
　復送郭外問使君何日還伋計日告之及還先期一<lb/>
<pb n="KR2k0059_WYG_003-22a"/>
　日念小兒即止野亭須期至乃徃其水又東南流羌<lb/>
　人因水以氏之漢冲帝時羌湳狐奴歸化葢其渠帥<lb/>
　也其水俗亦謂之遄波水東南流入長城東鹹水出<lb/>
　長城西鹹谷東入湳水又東逕西河富昌縣故城南<lb/>
　王莽之富城也湳水又東流入于湳水左合一水出<lb/>
　善無縣故城西南八十里其水西流厯于吕梁之山<lb/>
　而為吕梁洪其巖層岫衍澗曲崖深巨石崇竦壁立<lb/>
　千仭河流激盪濤湧波襄雷奔雲洩震天動地曰吕<lb/>
<pb n="KR2k0059_WYG_003-22b"/>
　梁未闢河出孟門之上葢大禹所闢以通河也司馬<lb/>
　彪曰吕梁在離石縣西今於縣西厯山尋河乃無過<lb/>
　峘<hi>朱云當作遏岨</hi>至是乃為河之巨嶮即吕梁矣在離石北<lb/>
　以東可二百有餘里也<hi>一本無也字</hi>
又南過西河圁<hi>音銀</hi>陽縣東<hi>輿地廣記唐立銀州東北有無定河即圁水也後人因潰</hi>
<hi>沙急流深淺不定故更今名名明一統志無定河一名奢延水又  圁水</hi>
　西河郡漢武帝元朔四年置王莽改曰歸新圁水出<lb/>
　上郡白土縣圁谷東逕其縣南地理志曰圁水出其<lb/>
<pb n="KR2k0059_WYG_003-23a"/>
　西東入河王莽更曰黄土也東至長城與神衘<hi>朱本作神</hi>
　<hi>御下同</hi>水合水出縣南衘山峽山東出至長城入于圁<lb/>
　圁水又東逕鴻門縣縣故鴻門亭地理風俗記曰圁<lb/>
　隂縣西五十里有鴻門亭天封菀火井廟火從地中<lb/>
　出<hi>按漢志云鴻門有天封宛火井祠火從地出則菀當作宛張衡南都賦云天封大狐列仙之陬</hi>圁<lb/>
　水又東梁水注之水出西北梁谷東南流注圁水又<lb/>
　東逕圁隂縣北漢惠帝五年立王莽改曰方隂矣又<lb/>
　東桑谷水注之水出西北桑溪東北桑谿<hi>東北桑谿四字疑衍</hi>
<pb n="KR2k0059_WYG_003-23b"/>
　東北流入于圁圁水又東逕圁縣南東流注于河<hi>按禹</hi>
　<hi>貢錐指引此作又東逕圁陽縣南又東注于河云今米脂縣西北有圁隂縣故城圁陽當在其東北也史</hi>
　<hi>記晉文公攘戎翟居于圁洛之間即此水</hi>
河水又東端水入焉<lb/>
　水西出號山山海經曰其山木多陘㮨<hi>按山海經當作漆㯶</hi>其<lb/>
　草多芎窮是多冷石<hi>朱云按山海經作汵石郭註音金今云冷石未詳</hi>端水<lb/>
　出焉而注于河<lb/>
河水又南諸次之水出焉<lb/>
<pb n="KR2k0059_WYG_003-24a"/>
　水出上郡諸次山山海經曰諸次之山諸次水出<hi>孫云</hi>
　<hi>山海經作諸次之山諸次之水出焉</hi>是山多木無草鳥獸莫居是多衆<lb/>
　蛇其水東逕榆林塞世又謂之榆林山即漢書所謂<lb/>
　榆溪舊塞者也<hi>上郡即今陜西延安府綏德州榆林塞在廢勝州南界</hi>自溪西<lb/>
　去悉榆林<hi>黄作栁朱作林</hi>之藪矣縁厯沙陵屆龜兹縣西出<lb/>
　故謂廣長榆也王恢云樹榆為塞謂此矣蘓林以為<lb/>
　榆中在上郡非也按始皇本紀西北逐匈奴自榆中<lb/>
　並河以東屬之隂山然榆中在金城東五十許里隂<lb/>
<pb n="KR2k0059_WYG_003-24b"/>
　山在朔方東以此推之不得在上郡漢書音義蘇林<lb/>
　為是非也其水東入長城小榆林水合焉厯澗<hi>朱本作厯</hi>
　<hi>源</hi>西北窮谷其源也又東合首積水西出首積溪溪<lb/>
　東注諸次水又東入于河山海經曰諸次之水東流<lb/>
　注于河即此水也<lb/>
河水又南湯水注之<lb/>
　山海經曰水出上申之山上無草木而多硌石<hi>郭注作硌</hi>
　<hi>磊硌大石貎也硌音洛</hi>下多榛楛湯水出焉東流注于河<lb/>
<pb n="KR2k0059_WYG_003-25a"/>
又南<hi>錐指引此南下有逕字</hi>離石縣西奢延水注之<hi>離石縣今永寕州奢延故</hi>
<hi>城在廢夏州西南</hi>
　水西出奢延縣西南赤沙阜東北流山海經曰<hi>曰字疑衍</hi>
　所謂生水出盂山者也郭景純曰盂或音明漢破羌<lb/>
　將軍叚熲破羌於奢延澤虜走洛川洛川在南俗因<lb/>
　縣土謂之奢延水又謂之朔水矣東北流逕其縣故<lb/>
　城南王莽之奢節也赫連龍昇七年<hi>按十六國春秋赫連無龍昇七</hi>
　<hi>年其年改元鳳翔</hi>于是水之北黑水之南遣將作大匠梁公<lb/>
<pb n="KR2k0059_WYG_003-25b"/>
　叱于阿梨<hi>按夏録作叱于阿利</hi>改築大城名曰統萬城蒸土加<lb/>
　功雉堞雖久崇墉若新并造五兵器銳精利乃成百<lb/>
　鍊為龍雀大環號曰大夏龍雀銘其背曰古之利器<lb/>
　吳楚湛盧大夏龍雀名冠神都可以懷逺可以柔逋<lb/>
　<hi>夏録作柔邇</hi>如風靡草咸服九區<hi>夏録作九域</hi>世甚珍之又鑄<lb/>
　銅為大鼓及飛㢘翁仲銅駞龍虎皆以黃金飾之列<lb/>
　于宫殿之前則今夏州治也<hi>夏録較詳附録于後</hi>
　　十六國春秋夏録曰鳳翔元年春三月大赦境内<lb/>
<pb n="KR2k0059_WYG_003-26a"/>
　　殊死以下改元鳳翔以叱干阿利領將作大匠發<lb/>
　　嶺北夷夏十萬餘户改築都城于朔方水之北黑<lb/>
　　水之南名曰統萬城下書曰古人制起城邑或因<lb/>
　　山水或以義立名今城已建萬堵斯作克成弗逺<lb/>
　　宜有美名朕方統一天下君臨萬邦可以統萬為<lb/>
　　名阿利性尤工巧然殘忍刻暴視民如草芥乃蒸<lb/>
　　土加功以錐刺之錐入一寸即殺作人而并築之<lb/>
　　刺之不入即殺行錐者勃勃以為忠故委以營繕<lb/>
<pb n="KR2k0059_WYG_003-26b"/>
　　之任又使造五兵器銳利尤甚乃成百錬既成呈<lb/>
　　之工匠必有死者射甲不入即斬弓人如其入也<lb/>
　　則斬鎧匠又造百鍊剛刀五口背上為龍雀大環<lb/>
　　兼以金縷作一龍形長三尺九寸號曰大夏龍雀<lb/>
　　銘其背曰古之利器吳楚湛盧大夏龍雀名冠神<lb/>
　　都可以懷逺可以柔邇如風靡草威服九域世甚<lb/>
　　珍之復鑄銅為一大鼓及飛㢘翁仲銅駝龍虎之<lb/>
　　形皆以黄金飾之列於宫殿之前凡殺工匠數千<lb/>
<pb n="KR2k0059_WYG_003-27a"/>
　　餘人以是器物莫不精麗<lb/>
　奢延水又東北與温泉合源而北出沙溪而東南流<lb/>
　注奢延水奢延水又東黑水入焉出奢延縣黒澗<hi>按朱</hi>
　<hi>云當作奢延水又東與黒水合黑水出奢延縣黑澗謝云按宋本黑水入焉水出奢延縣黑澗宋刻本無</hi>
　<hi>焉水二字</hi>東南厯沙陵注奢延水奢延水又東合交蘭水<lb/>
　出龜兹交蘭谷東南流注奢延水奢延水又東北流<lb/>
　與鏡波水合水源出南邪山南谷東北流注于奢延<lb/>
　水奢延水又東逕膚施縣帝原水西北出龜兹縣東<lb/>
<pb n="KR2k0059_WYG_003-27b"/>
　南流縣因處龜兹降胡著稱又東南注奢延水又逕<lb/>
　膚施縣南秦昭王三年置上郡治漢髙祖并三秦復<lb/>
　以為郡王莽以漢馬員為増山連率歸世祖以為上<lb/>
　郡太守司馬彪曰増山者上郡之别名也東入五龍<lb/>
　山地理志曰縣有五龍山帝原水自下亦為通稱也<lb/>
　<hi>按漢地志上郡膚施縣有五龍山帝源水陽周縣橋山有黄帝塚而西河自有増山縣</hi>厯長城<lb/>
　東出于赤翟白翟之中又有年水<hi>宋本作平水</hi>出西北平<lb/>
　谿東南入奢延水又東走馬水注之水止<hi>疑誤當作出</hi>西<lb/>
<pb n="KR2k0059_WYG_003-28a"/>
　南長城北陽周縣故城南昔二世賜䝉恬死于此王<lb/>
　莽更名上陵畤山上有黄帝塚故也帝崩惟弓劍存<lb/>
　焉故世稱黄帝仙矣其水東流昔叚熲追羌出橋門<lb/>
　至走馬水聞羌在奢延澤即此處也門即橋山之長<lb/>
　城門也始皇令太子扶蘇與䝉恬築長城起于臨洮<lb/>
　至于碣石即是城也其水東北流入長城又東北注<lb/>
　奢延水又東與白羊水合其水出于西南白羊溪巡<lb/>
　溪東北注于奢延水奢延又東入于河山海經曰生<lb/>
<pb n="KR2k0059_WYG_003-28b"/>
　水東流注于河<lb/>
河水又南陵水注之<lb/>
　水出陵川北溪南逕其川西轉入河<lb/>
河水又南得離石水口<lb/>
　離石<hi>何云離石上當有水出二字</hi>北山南流逕離石縣故城西史<lb/>
　記云秦昭王伐趙取離石者也漢武帝元朔三年封<lb/>
　代共王子劉歸<hi>按史記表當是劉綰</hi>為侯國後漢西河郡治也<lb/>
　其水又逕隰城故城南<hi>隰城故城在今孝義縣界</hi>漢武帝元朔三<lb/>
<pb n="KR2k0059_WYG_003-29a"/>
　年封代共王子忠為侯國王莽之兹平亭也<hi>按漢志莽曰慈</hi>
　<hi>平亭</hi>胡俗語訛尚有千城<hi>何云千疑作平</hi>之稱其水西流注于<lb/>
　河也<lb/>
又南過中陽縣西<hi>中陽縣即今孝義縣界</hi>
　中南<hi>疑是陽</hi>縣故城在東東翼汾水隔越重山不濵于<lb/>
　河也<lb/>
又南過土軍縣西<hi>今山西汾州石樓縣有土軍縣故城</hi>
　吐京郡治故城即土軍縣之故城也胡漢譯言音訛<lb/>
<pb n="KR2k0059_WYG_003-29b"/>
　偽變矣其城員長而不方漢高帝十一年以封武侯<lb/>
　宣義為侯國縣有龍泉出城東南道左山下牧馬川<lb/>
　上多產名駒駿同滇池元<hi>朱云元下脫一馬字</hi>河其水西北流<lb/>
　至其城東南土軍水出道左高山西南注之龍泉水<lb/>
　又北屈逕其城東西北入于河<lb/>
河水又南合契水<lb/>
　傍溪東入窮谷其源也又南至禄谷水口水源東窮<lb/>
　此溪也<lb/>
<pb n="KR2k0059_WYG_003-30a"/>
河水又南得大蛇水<lb/>
　發源溪首西流入河<lb/>
河水又右納辱水<hi>朱本作又南又納辱水</hi>
　山海經曰辱水出于鳥山其上多桑其下多楮陰多<lb/>
　鐵陽多玉其水東流注于河俗謂之秀延水東流得<lb/>
　浣水合傍溪西轉窮溪便即浣水之源也延水又東<lb/>
　會于根水西流溪下根水所發而東北注延水東南<lb/>
　露跳水西出露溪東流又東北入延水亂流注于河<lb/>
<pb n="KR2k0059_WYG_003-30b"/>
　河水又南左合信支水水發源東露西流入于河河<lb/>
　水又南左會石羊水逕溪東入道源窮谷西流注于<lb/>
　河<lb/>
又南過上郡髙奴縣東<hi>今延安府膚施縣北百里有金明城即漢高奴縣也</hi>
　城谷水東啟荒源西厯長谿西南入于河水又南合<lb/>
　溪口北出孔山南厯溪西流注于河孔山之上有穴<lb/>
　如車輪三所東西相當相去各二丈許南北直通故<lb/>
　謂之孔山也山在莆城<hi>朱本云莆城當作蒲城</hi>西南三十餘里<lb/>
<pb n="KR2k0059_WYG_003-31a"/>
　河水又右會區水山海經曰次四經之首曰陰山西<lb/>
　北百七十里曰申山其上多穀柞其下多杻橿<hi>按山海經</hi>
　<hi>此下脫其陽二字</hi>多金玉區水出焉而東流注于河世謂之<lb/>
　清水上郡東流入于長城逕老人山下又東北流至<lb/>
　老人谷傍水北出極溪便得水源清水又東得龍尾<lb/>
　水口水出北地神泉鄣北山龍尾溪東北注清水又<lb/>
　東會三湖水水出南山三湖谷東北流入清水清水<lb/>
　又東逕髙奴縣合豐林水地理志謂之洧水也故言<lb/>
<pb n="KR2k0059_WYG_003-31b"/>
　高奴縣有洧水肥可㸐<hi>㸐古燃字黄本譌作醮</hi>水上有肥可接<lb/>
　取用之博物志稱酒泉延壽縣南山出泉水大如莒<lb/>
　注地為溝水有肥如肉汁取著器中始黄後黑如凝<lb/>
　膏然極明與膏無異膏車及水碓缸甚佳彼方人謂<lb/>
　之石漆水肥亦所在有之非止高奴縣洧水也項羽<lb/>
　以封董翳為翟王居之三秦此其一也漢高祖破以<lb/>
　縣之王莽之利平矣民俗語訛謂之高樓城也豐林<lb/>
　川長津瀉注北流會洧洧水又<hi>下疑漏東西等字</hi>有谿谷水<lb/>
<pb n="KR2k0059_WYG_003-32a"/>
　注之水西出奚川東南流入洧水又東注于河<lb/>
河水又南<hi>疑脫逕字</hi>蒲川石樓山南逕蒲城東<lb/>
　即重耳所奔之處也又南厯蒲子縣故城西今大魏<lb/>
　之汾州治徐廣晉紀稱劉淵自離石南移蒲子者也<lb/>
　闞駰曰蒲城在西北漢武<hi>下漏帝字</hi>置<hi>按漢志河東郡蒲子縣注應劭曰武</hi>
　<hi>帝置師古曰重耳所居也又蒲反縣下注莽曰蒲城朱本引應劭云即蒲反舊邑</hi>其水南出<lb/>
　得黄盧水口東出厯蒲子城南東北入谷極溪便水<lb/>
　之源也又南合紫川水水出東北出<hi>疑作山</hi>紫川谷西<lb/>
<pb n="KR2k0059_WYG_003-32b"/>
　南合江水江水出江谷西北入紫水紫水又西北入<lb/>
　蒲水蒲水又西南入于河水河水入南黒水水出定<lb/>
　陽縣西山二源竒發同瀉一壑東南流逕其縣北又<lb/>
　東南流右合定水俗謂之白水也水西出其縣南山<lb/>
　定水谷更逕定陽縣故城南應劭曰縣在定水之陽<lb/>
　也定水又東注于黑水亂流東南入于河<hi>蒲子縣故城今在隰</hi>
　<hi>州</hi>
　水經注集釋訂訛卷三<lb/>
</p>
<p>
</p>
  </div>
</body>
</text>
</TEI>
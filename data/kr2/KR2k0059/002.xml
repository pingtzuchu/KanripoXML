<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二</head> <lb/>
    <p>
<pb n="KR2k0059_WYG_002-1a"/>
欽定四庫全書<lb/>
　水經注集釋訂訛卷二<lb/>
　　　　　　　　　　　　　歸安沈炳巽撰<lb/>
　　　河水二<lb/>
河水又南入葱嶺山<lb/>
　河水重源有三非為二也一源西出身<hi>董氏云身他本作捐</hi>毒<lb/>
　之國葱嶺之上西去休循二百餘里皆故塞種也南<lb/>
　屬葱嶺髙千里西河舊事曰葱嶺在敦煌西八千里<lb/>
<pb n="KR2k0059_WYG_002-1b"/>
　其山髙大上生葱故曰葱嶺也河源潜發其嶺分為<lb/>
　二水一水西逕休循國南在葱嶺西郭義恭廣志曰<lb/>
　休循國居葱嶺其山多大葱又逕難兠國北北接休<lb/>
　循西南去罽賔國三百四十里<lb/>
河水又西逕罽賔國北<lb/>
　月氏之破塞王南君罽賔治循鮮城土地平和無所<lb/>
　不有金銀珍寳異畜竒物踰於中夏大國也山<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>有<lb/>
　大頭痛小頭痛之山赤土身熱之坂人畜同然<hi>按漢書西</hi>
<pb n="KR2k0059_WYG_002-2a"/>
　<hi>域𫝊罽賔國又歴大頭痛小頭痛之山赤土身熱之阪令人身熱無色頭痛嘔吐驢畜盡然</hi>
河水又西逕月氏國南<lb/>
　治監氏城其俗與安息同匈奴冐頓單于破月氏殺<lb/>
　其王以頭為飲器國遂分逺過大宛<hi>按漢書西域𫝊作乃逺去過大</hi>
　<hi>宛</hi>西居大夏為大月氏其餘小衆不能去者共保南<lb/>
　山羌中號小月氏故有大月氏小月氏之名也<lb/>
又西逕安息南<lb/>
　城臨媯水地方數千里最大國也有商賈車船行旁<lb/>
<pb n="KR2k0059_WYG_002-2b"/>
　國<hi>原本此下係西逕陀衛國注錯簡于此今從朱本改正</hi>畫革旁行為書記也<lb/>
　<hi>按漢書西域傳安息國臨媯水商賈車船行旁國書革旁行為書記則畫字當作書也字衍師古注曰今</hi>
　<hi>西方胡國及南方材邑之徒書皆横行不直下也革謂皮之不柔者</hi>
河水與蜺羅跂禘水同注雷翥海<lb/>
　釋氏西域記曰蜺羅跂禘出阿耨逹山西之北逕于<lb/>
　闐國漢書西域𫝊曰于闐以西水皆西流注于西海<lb/>
又西逕四大塔北<lb/>
　釋法顯所謂竺糺<hi>一作刹</hi>尸羅國漢言截頭也佛為菩<lb/>
<pb n="KR2k0059_WYG_002-3a"/>
　薩時以頭施人故因名國國東有投身飼<hi>一作餧</hi>餓虎<lb/>
　處皆起塔<lb/>
又西逕陀衛國北<lb/>
　是阿育王子法益所治邑佛為菩薩時亦於此國以<lb/>
　眼施人其處亦起大塔又有佛樓沙國天帝釋變為<lb/>
　牧牛小児聚土為佛塔法王因而成大塔所謂四大<lb/>
　塔也法顯𫝊曰國有佛鉢月氏王大興兵衆来伐此<lb/>
　國欲持鉢去置鉢象上象不能進更作四輪車載鉢<lb/>
<pb n="KR2k0059_WYG_002-3b"/>
　八象共牽復不進王知鉢縁未至於是起塔留鉢供<lb/>
　養鉢容二斗雜色而黒多四際分明厚可二分甚光<lb/>
　澤貧人以少華投中便滿富人以多華供養正復百<lb/>
　千萬斛終亦不滿佛圖曰佛鉢青玉也受三斗許彼<lb/>
　國寳之供養時願終日香華不滿則如言願一把滿<lb/>
　則亦便如言又按道人竺法維所説佛鉢在大月氏<lb/>
　國起浮圖髙三十丈七層鉢處第二層金絡絡鎖懸<lb/>
　鉢鉢是青石或云懸鉢虚空須菩提置鉢在金杋<hi>當是</hi>
<pb n="KR2k0059_WYG_002-4a"/>
　<hi>杌</hi>上佛一足跡與鉢共在一處國王臣民悉持梵香<lb/>
　七寶璧玉供養塔跡佛牙袈裟頂相舍利悉在佛樓<lb/>
　沙國釋氏西域記曰㨗陀越王城西北有鉢吐羅越<lb/>
　城佛袈裟王城也東有寺重復尋川水西北十里有<lb/>
　河歩羅龍淵<hi>疑有譌脫</hi>佛到上浣衣處浣石尚存其水至<lb/>
　安息注雷翥海又曰㨗陀越西西海中有安息國竺<lb/>
　枝扶南記曰安息國去私訶條國二萬里國土臨海<lb/>
　上即漢書天竺安息國也戸近百萬最大國也漢書<lb/>
<pb n="KR2k0059_WYG_002-4b"/>
　西域𫝊又云梨軒<hi>當是犁靬靬音軒</hi>條支臨西海長老𫝊聞<lb/>
　條支有弱水西王母亦未嘗見自條支乘水西行可百<lb/>
　餘日近可十日<hi>按漢書無可十日三字</hi>日所入也或河水所通<lb/>
　西海矣故凉土異物志曰葱嶺之水分流東西西入<lb/>
　大海東為河源禹記所云崑崙者焉張騫使大宛而<lb/>
　窮河源謂極於此而不逹於崑崙者也河水自葱嶺<lb/>
　分源東逕伽舍羅國釋氏西域記曰有國名伽舍羅<lb/>
　逝此國狹小而縂萬國之要道無不由城南有水東<lb/>
<pb n="KR2k0059_WYG_002-5a"/>
　北流出羅逝西山山即葱嶺也逕岐沙谷出谷分為<lb/>
　二水一水東流逕無雷國北治盧城俗與其西夜子<lb/>
　合同<hi>朱云當作其俗與西夜子合同</hi>又東流逕依䘏國<hi>當作依耐國</hi>北去<lb/>
　無雷五百四十里俗同子合又東逕滿犁國治滿犁<lb/>
　谷北去<hi>漢書作至</hi>䟽勒五百五十里俗與子合同<lb/>
河水又東逕皮山國北<lb/>
　治皮山之城西北去莎車三百八十里<lb/>
其一源出于闐國南山北流與葱嶺河合東注蒲昌海<lb/>
<pb n="KR2k0059_WYG_002-5b"/>
河水又東與于闐河合<hi>朱云按玉海引水經其一源以下至蒲昌海是經文河水又東</hi>
<hi>與于闐河合是注文</hi>
　南源𨗳于闐南山俗謂之仇摩置自置北流逕于闐<lb/>
　國西治西域<hi>按漢書當是西城</hi>上多玉石西去皮山三百八<lb/>
　十里東去陽闗五千餘里釋法顯自烏帝西南行<hi>朱云</hi>
　<hi>按佛國記作自□夷西南行</hi>路中無人民沙<hi>一作涉</hi>行艱難所行之<lb/>
　苦人理莫比在道一月五日得逹于闐其國殷庶民<lb/>
　篤信大乘學威儀齊整器鉢無聲南城二十五里有<lb/>
<pb n="KR2k0059_WYG_002-6a"/>
　利刹寺中有石鞾石上有足跡彼俗信是辟支佛跡<lb/>
　法顯所不𫝊疑非佛跡也<lb/>
又西北流注于河<lb/>
　即經所謂北注葱嶺河也<lb/>
南河又東逕于闐北<lb/>
　釋氏西域記曰河水東流三千里至于闐屈東北流<lb/>
　者也漢書西域𫝊曰于闐以東水皆東流<lb/>
南河又東逕扞彌國北<hi>漢書西域𫝊扞彌作杆彌注音烏</hi>
<pb n="KR2k0059_WYG_002-6b"/>
　治扞彌城西去于闐三百九十里南河又東逕精絶<lb/>
　國北西去扞彌四百六十里<lb/>
南河又東逕且末國北<lb/>
　又東右會阿耨逹大水釋氏西域記曰阿耨逹山西<lb/>
　北有大水北流注牢蘭海者也其水北流逕且末南<lb/>
　山又北逕且末城西國治且末城西通精絶二千里<lb/>
　東去鄯善七百二十里種五榖兵俗畧與漢同又曰<lb/>
　且末河東北流逕且末北又流而左會南河會流東<lb/>
<pb n="KR2k0059_WYG_002-7a"/>
　逝通為注濵河注濵又東逕鄯善國北治伊循城故<lb/>
　樓蘭之地也樓蘭王不恭於漢元鳯四年霍光使平<lb/>
　樂監傅介子刺殺之更立後王漢又立其前王質子<lb/>
　尉屠為王<hi>原本譌作主</hi>更名其國為鄯善百官祖道横<hi>音光</hi>
　門其王自請天子曰<hi>漢書無其字</hi>身在漢乆恐為前王子<lb/>
　所害國有伊循城土地肥美願遣将屯田積粟令得<lb/>
　依威重遂置田以鎮撫之敦煌索勱<hi>何氏云索勱事他無所考疑其</hi>
　<hi>上有脱文</hi>字彦義有才畧刺史毛奕表行貳師将軍将酒<lb/>
<pb n="KR2k0059_WYG_002-7b"/>
　泉敦煌兵千人至樓蘭屯田起白屋召鄯善馬耆龜<lb/>
　兹三國兵各千横㫁注濵河河㫁之日水奮勢激波<lb/>
　淩冐隄勱厲聲曰王遵建節河堤不溢王霸精誠呼<lb/>
　沱不流水德神明古今一也勱躬禱祀水猶未減乃<lb/>
　列陣被仗鼔譟讙叫且刺且射大戰三日水乃迴減<lb/>
　灌浸沃衍胡人稱神屯田三年積粟百萬威服外國<lb/>
　其水東注澤澤在樓蘭國北扞泥城其俗謂之東故<lb/>
　城去陽闗千三百里<hi>當從漢書作六百里</hi>西北去烏壘千七百<lb/>
<pb n="KR2k0059_WYG_002-8a"/>
　五十里<hi>按漢書作去都䕶治所千七百八十五里</hi>至黒山國一千三百六<lb/>
　十五里<hi>按漢書作至山國千八百六十五里師古曰此國山居故名山國也據此則黒字屬衍文</hi>
　<hi>三百當作八百</hi>西北至車師千八百九十里土地沙鹵少田<lb/>
　仰穀傍國出玉<hi>按漢書國下更有一國字</hi>多葭葦檉栁胡桐白草<lb/>
　國在東垂當白龍堆乏水草常主發𨗳負水擔粮迎<lb/>
　送漢使故彼俗謂是海為牢蘭海也釋氏西域記曰<lb/>
　南河自于闐東於<hi>衍字</hi>北三千里至鄯善入牢蘭海者<lb/>
　也北河自岐沙東分南河即釋氏西域記所謂二支<lb/>
<pb n="KR2k0059_WYG_002-8b"/>
　北流逕屈茨烏夷鄯善入牢蘭海者也<lb/>
北河又東北流分為二水枝流出焉北河自踈勒逕流<lb/>
南河之北<lb/>
　漢書釋氏西域𫝊曰<hi>按漢書無所謂釋氏西域𫝊且無此文則漢書二字是衍文𫝊</hi>
　<hi>當作記</hi>葱嶺以東南北有山相距千餘里東西六千里<lb/>
　河出其中暨于温宿之南左合枝水上承北河于踈<lb/>
　勒之東西北流逕踈勒國又東北與踈勒北山水合<lb/>
　水出北谿東南流逕踈勒城下南去莎車五百六十<lb/>
<pb n="KR2k0059_WYG_002-9a"/>
　里有市列當大月氏大宛康居道釋氏西域記曰<hi>此句</hi>
　衍國有佛浴床赤真檀木作之方四尺王于宫中供<lb/>
　養漢永平十八年耿恭以戊巳校尉為匈奴左鹿蠡<lb/>
　王所逼恭以此城側澗傍水<hi>按後漢書耿恭傳作恭以䟽勒有澗水可固今</hi>
　<hi>云側澗傍水似有脱誤</hi>自金蒲遷居此城匈奴又來攻之壅絶<lb/>
　澗水恭於城中穿井深一十五丈不得水吏士渴乏<lb/>
　笮馬糞汁飲之恭乃仰天嘆曰昔貳師㧞佩刀刺山<lb/>
　飛泉湧出今漢德神明豈有窮哉整衣服向井再拜<lb/>
<pb n="KR2k0059_WYG_002-9b"/>
　為吏士禱之有頃水泉奔出衆稱萬嵗乃揚水示之<lb/>
　虜以為神遂即引去後車師叛與匈奴攻恭食盡窮<lb/>
　困乃煮鎧弩食其筋革恭與士卒同死生<hi>原本漏卒字</hi>咸<lb/>
　無二心圍恭不能下闗寵上書求救建初元年明帝<lb/>
　納司徒鮑昱之言<hi>按建初乃肅宗章帝年號今云明帝似誤</hi>遣兵救之至<lb/>
　栁中以校尉闗寵分兵入髙昌壁攻交河城車師降<lb/>
　遣恭軍吏范羌将兵二千人迎恭遇大雪丈餘僅能<lb/>
　至城中夜聞兵馬大恐羌遥呼曰我范羌也城中皆<lb/>
<pb n="KR2k0059_WYG_002-10a"/>
　稱萬嵗開門相持涕泣尚有二十六人衣屨穿决形<lb/>
　容枯槁相依而還<hi>按後漢書耿恭𫝊比此較詳附録於後○單于益兵圍恭不能下初</hi>
　<hi>闗寵上書求救時肅宗新即位乃詔公卿㑹議司空第五倫以為不宜救司徒鮑昱議曰今使人于危難</hi>
　<hi>之地急而棄之外則縱蠻夷之暴内則傷死難之臣誠令權時後無邊事可也匈奴如復犯㓂為陛下将</hi>
　<hi>何以使将帝然之遣兵救之建初元年正月會栁中撃車師攻交河城車師復降先是恭遣軍吏范羌至</hi>
　<hi>敦煌迎兵士寒服羌因隨所遣兵出塞羌固請迎恭諸将不敢前乃分兵三千人與羌從山北迎恭遇大</hi>
　<hi>雪丈餘軍僅能至城中夜聞兵馬聲以為虜大驚羌乃遥呼曰我范羌也漢遣軍迎校尉耳城中皆稱萬</hi>
　<hi>嵗開門共持涕泣明日遂相隨俱歸虜兵追之且戰且行發踈勒時尚有二十六人隨路死没三月至玉</hi>
<pb n="KR2k0059_WYG_002-10b"/>
　<hi>門唯餘十三人衣屨穿决形容枮槁中郎将鄭衆為恭以下洗沐易衣冠</hi>
北河又東逕莎車國南<lb/>
　治莎車城西南去蒲犁一百四十里<hi>漢書作七百四十里</hi>漢武<lb/>
　帝開西域田于此<hi>疑當作屯田于此</hi>有鐵山出青玉<lb/>
北河之東南逕温宿國<lb/>
　治温宿城土地物類與鄯善同北至烏孫赤谷六百<lb/>
　一十里東通姑墨二百七十里於此枝河右入北河<lb/>
北河又東逕姑墨國南<lb/>
<pb n="KR2k0059_WYG_002-11a"/>
　入姑墨川水注之導姑墨西北赤沙山東南流逕姑<lb/>
　墨國西治南至于闐馬行十五日土出銅鐵及雌黄<lb/>
　其水又東南流右注北波河又東逕龜兹國南又東<lb/>
　左合龜兹川水有二源西源出北大山南釋氏西域<lb/>
　記曰屈茨北二百里有山夜則火光晝日但烟人取<lb/>
　此山石炭冶此山鐵恒充三十六國用故郭義恭廣<lb/>
　志龜兹能鑄冶其水南流逕赤沙山釋氏西域記曰<lb/>
　國北四十里山上有寺名雀離大清凈又出山東南<lb/>
<pb n="KR2k0059_WYG_002-11b"/>
　流枝水左𣲖焉又東南水流三分右二水俱東南流<lb/>
　注此河又東川水龜兹東北赤沙積梨南流<hi>何氏云句讀未</hi>
　<hi>詳</hi>枝水右出西南入龜兹城音屈茨也故延城矣<hi>漢書</hi>
　<hi>有龜兹西域記有屈茨酈注合而詁之謂龜兹即屈茨也</hi>西去姑墨六百七十里<lb/>
　川水又東南流逕于輪臺之東也昔漢武帝初通西<lb/>
　域置校尉屯田于此搜粟都尉桑𢎞羊奏言故輪臺<lb/>
　以東地廣饒水草有溉田五千頃以上其處温和田<lb/>
　美可益通溝渠種五穀收穫與中國同時匈奴弱不<lb/>
<pb n="KR2k0059_WYG_002-12a"/>
　敢近西域於是徙莎車相去千餘里即是臺也其水<lb/>
　又東南流右㑹西川枝水水有二源俱受西川東流<lb/>
　逕龜兹城南合為一水水間有故城盖屯校所守也<lb/>
　其水東南注東川東川水又東南逕烏壘國南治烏<lb/>
　壘城西去龜兹三百五十里東去玉門陽闗二千七<lb/>
　百四十八里與渠犂田官相近土地肥饒於西域為<lb/>
　中故都䕶治焉漢使持節鄭吉并䕶北道故號都䕶<lb/>
　都䕶之起自吉置也<hi>漢書注師古曰都猶總也言總䕶南北諸道</hi>其水又<lb/>
<pb n="KR2k0059_WYG_002-12b"/>
　東南注大河大河又東右㑹敦薨之水其水出焉耆<lb/>
　之北敦薨之山在匈奴之西烏孫之東山海經曰敦<lb/>
　薨之水出焉而西流注于泑澤出于崑崙之東北隅<lb/>
　實惟河源者也二源俱道西源東流分為二水西南<lb/>
　流出於焉耆之西經流焉耆之野屈南<hi>疑當作而</hi>東南流<lb/>
　注於敦薨之渚右水東南流又分為二左右焉耆之<lb/>
　國城居四水之中在河水之洲治員渠城西去烏壘<lb/>
　三百里南㑹兩水同注敦薨之浦東源東南流分為<lb/>
<pb n="KR2k0059_WYG_002-13a"/>
　二水但澗瀾雙引洪湍濬發俱東南流逕出焉耆之<lb/>
　東導于危須城西西去焉耆百里又東南流注于敦<lb/>
　薨之藪川流所積渾水斯漲溢而為海史記曰焉耆<lb/>
　近海多魚鳥東北隔大山與車師接敦薨之水自西<lb/>
　海逕尉犁國國治黎域<hi>治下脱尉字黎當作犂域當是城</hi>西去都䕶<lb/>
　治所三百里北去焉耆百里其水又西出沙山鐵闗<lb/>
　谷又西南流連城别注裂以為田桑𢎞羊曰臣愚以<lb/>
　為連城以西可遣屯田以威西國即此處也<hi>漢書西域𫝊云</hi>
<pb n="KR2k0059_WYG_002-13b"/>
　<hi>自敦煌西至鹽澤徃徃起亭而輪臺渠犂皆有田卒數百人置使者校尉領䕶以給使于外國者</hi>其<lb/>
　水又屈而南逕渠犂國西故史記曰西有大河即斯<lb/>
　水也又東南流逕渠犂國治渠犂城西北去烏壘三<lb/>
　百四十里漢武帝通西域屯渠犂即此處也南與精<lb/>
　絶接北與尉犂接又南流注于河山海經曰敦薨之<lb/>
　水西流注於泑澤盖亂河流自西南注也河水又東<lb/>
　逕墨山國南治墨山城西至尉犂二百四十里<lb/>
河水又東逕注賔城南又東逕樓蘭城南而東注<lb/>
<pb n="KR2k0059_WYG_002-14a"/>
　盖發田土所屯故城禪<hi>疑當作擅</hi>國名耳<lb/>
河水又東注於泑澤<lb/>
　即經所謂蒲昌海也水積鄯善之東北龍城之西南<lb/>
　龍城故姜賴之靈<hi>朱云當作虚</hi>胡之大國也蒲海溢盪覆<lb/>
　其國城基尚存而至<hi>何氏云二字疑誤</hi>元晨發西門暮逹東<lb/>
　門澮<hi>何氏云以下必有脱誤</hi>其岸岸<hi>疑當作崖岸</hi>餘溜風吹稍成龍<lb/>
　形皆西面向海因名龍城地廣千里皆為鹽而剛堅<lb/>
　也<hi>朱云此注譌錯難以意通據御覧所引凉州異物志云姜賴之虚今稱龍城恒溪無道以感天庭上</hi>
<pb n="KR2k0059_WYG_002-14b"/>
　<hi>帝赫怒海溢盪傾剛鹵千里蒺藜之形其下有鹽累碁而生即此事也</hi>行人所逕畜産<lb/>
　皆布氊臥之掘發其下有大鹽方如巨桃以次相累<lb/>
　類霧氣雲浮寡見星日少禽多鬼怪西接鄯善東連<lb/>
　三沙為海之北隘矣故蒲昌亦有鹽澤之稱也山海<lb/>
　經曰不周之山<hi>注云此山形有缺不周匝處因名云西北不周風自此山出</hi>北望<lb/>
　諸毗之山臨彼岳崇之山東望泑澤河水之所潜也<lb/>
　其源渾渾泡泡者也<hi>注云河南出崑崙潜行地下至葱嶺出于闐國復分流岐出合</hi>
　<hi>而東流注泑澤已復潜行南出于積石山而為中國河也名泑澤即蒲澤一名蒲昌海廣三四百里其水</hi>
<pb n="KR2k0059_WYG_002-15a"/>
　<hi>停冬夏不増減去玉門關三百餘里即河之重源所謂潜行也渾渾泡泡水濆涌之聲也衮咆二音</hi>東<lb/>
　去玉門闗一千三百里<hi>按上郭注作三百餘里</hi>廣袤四百里其<lb/>
　水澄渟冬夏不減其中洄湍電轉為隱淪之脉當環<lb/>
　流之上飛禽奮翮于霄中者無不墜於淵波矣即河<lb/>
　水之所潜而出於積石也<hi>此下宜從禹貢錐指接前卷末條又出海外南至積</hi>
　<hi>石山有石門河水冐以西流經文海蒲昌海也</hi>
又東入塞過敦煌酒泉張掖郡南<hi>敦煌今肅州西八百里廢沙州衛酒泉今</hi>
<hi>肅州衛張掖今甘州衞</hi>
<pb n="KR2k0059_WYG_002-15b"/>
　河自蒲昌有隱淪之證並間闗入塞之始自此經當<lb/>
　求實致也河水重源又發於西塞之外出於積石之<lb/>
　山山海經曰積石之山其下有石門河水冐以西流<lb/>
　是山也萬物無不有焉禹貢所謂導河自積石也<lb/>
　　孔頴逹尚書䟽曰釋水云河千里一曲一直則河<lb/>
　　從積石北行又東乃南行至於龍門漢書西域𫝊<lb/>
　　云河有兩源一出葱嶺一出于闐于闐在南山下<lb/>
　　其河北流與葱嶺河合東注蒲昌海蒲昌海一名<lb/>
<pb n="KR2k0059_WYG_002-16a"/>
　　鹽澤去玉門陽闗三百餘里廣袤三百里其水停<lb/>
　　居冬夏不増減皆以為潜行地下南出於積石為<lb/>
　　中國河　禹貢錐指曰導者循行之謂先儒皆以<lb/>
　　為施功故其説多誤洪水為帝都切近之災龍門<lb/>
　　未闢而先從事於積石舍近圖逺無是理也漢志<lb/>
　　金城郡河闗縣下云積石山在西南羌中河水行<lb/>
　　塞外東北入塞内<hi>漢河闗縣今陜西西寧衞西南塞外</hi>西域𫝊云鹽<lb/>
　　澤水潜行地下南出於積石為中國河後漢縣屬<lb/>
<pb n="KR2k0059_WYG_002-16b"/>
　　隴西郡志云積石山在西南河水出此禹貢之積<lb/>
　　石也叚熲𫝊自張掖追西羌且鬭且行四十餘日<lb/>
　　至河首積石山出塞二千餘里唐書侯君集等追<lb/>
　　吐谷渾王伏允至星宿川又逹柏海北望積石山<lb/>
　　觀河源之所出是皆河闗縣西南羌中之積石自<lb/>
　　隋大業二年平吐谷渾於赤水城置河源郡以境<lb/>
　　有積石山名唐儀鳯二年改置河源軍在鄯州西<lb/>
　　百二十里<hi>鄯州即西平郡治湟水縣今為西寧衞治</hi>又於澆河故城置<lb/>
<pb n="KR2k0059_WYG_002-17a"/>
　　積石軍在廓州西南百五十里<hi>廓州治化城縣其故城在今西寕衞</hi>
　　<hi>南百八十里元和志云積石軍西臨大澗北據黄河即隋澆河郡所治</hi>而積石之名<lb/>
　　遂移於塞内杜氏通典云積石山在今西平郡龍<lb/>
　　支縣内即禹貢導河積石蔡𫝊承其誤曰地志積<lb/>
　　石在金城郡河闗縣西南羌中今鄯州龍支縣界<lb/>
　　也閻百詩為之辯曰漢河闗縣宣帝神爵二年置<lb/>
　　後梁吕光龍飛二年克河闗凡四百五十七年為<lb/>
　　郡縣後沒入吐谷渾遂不復况積石又在其西南<lb/>
<pb n="KR2k0059_WYG_002-17b"/>
　　羌中乎當在漢西海郡之外是真當日大禹導河<lb/>
　　處龍支縣近在今西寜衞東南八十里本漢金城<lb/>
　　允吾縣地後漢為龍耆<hi>音支</hi>城元和志積石山在龍<lb/>
　　支縣西九十八里南與河州枹<hi>音孚</hi>罕縣分界枹罕<lb/>
　　今臨洮府之河州積石山在州西北七十里積石<lb/>
　　闗則又在西北百二十里所謂兩山如削河流經<lb/>
　　其中是較禹所導之積石河隔千有餘里豈在其<lb/>
　　縣界者乎縣界之積石乃小積石山即酈注之唐<lb/>
<pb n="KR2k0059_WYG_002-18a"/>
　　述山耳大小積石之名莫明辯於唐人魏王泰曰<lb/>
　　大積石山在吐谷渾界小積石在枹罕縣西北張<lb/>
　　守節曰河自鹽澤潜行入吐谷渾界大積石山又<lb/>
　　東北流至小積石山李吉甫曰河出積石山西南<lb/>
　　羌中今人目彼為大積石此為小積石然則蔡𫝊<lb/>
　　當云何曰引地志下當云今鄯州西南塞外山也<lb/>
　　漢在羌中唐在吐谷渾界今河州枹罕縣鄯州龍<lb/>
　　支縣界有積石山雖河所經非禹所導者<hi>按吐谷渾本遼</hi>
<pb n="KR2k0059_WYG_002-18b"/>
　　<hi>東鮮卑種也在河湟之間即先零燒當諸羌故地積石在其西南南枕賜支河昔大禹導河自此始</hi>
　山在西羌之中燒當所居也延熹二年西羌燒當犯<lb/>
　塞䕶羌校尉叚熲討之追出塞至積石山斬首而還<lb/>
　司馬彪曰西羌者自析支以西濵河首<hi>濵下當有於字</hi>左右<lb/>
　居也河水屈而東北流逕於析支之地是為河曲矣<lb/>
　應劭曰禹貢析支屬雍州在河闗之西東去河闗千<lb/>
　餘里羌人所居謂之河曲羌也<lb/>
　　後漢書西羌𫝊西羌之本出自三苗姜姓之别也<lb/>
<pb n="KR2k0059_WYG_002-19a"/>
　　及舜流四凶徙之三危河闗之西南羌地是也濵<lb/>
　　於賜支至乎河首綿地千里賜支者禹貢所謂析<lb/>
　　支者也南接蜀漢徼外蠻夷西北鄯善車師諸國<lb/>
　　所居無常依隨水草周之犬戎秦之義渠皆其種<lb/>
　　也羌無弋爰劍者秦穆公時為秦所執以為奴𨽻<lb/>
　　後得亡歸秦人追之藏於巖穴中秦人焚之有景<lb/>
　　象如虎為其蔽火得以不死亡入三河間<hi>三河即黄河賜</hi>
　　<hi>支河湟河是也</hi>諸羌見其被焚不死怪其神共畏事之推<lb/>
<pb n="KR2k0059_WYG_002-19b"/>
　　以為豪後爰劍種五世至研研最豪健自後以研<lb/>
　　為種號十三世至燒當復豪健其子孫更以燒當<lb/>
　　為種號　禹貢錐指曰渭按應劭云析支東去河<lb/>
　　闗千餘里河首積石南枕析支則縣距此山亦千<lb/>
　　餘里可知矣自東晉以後縣為吐谷渾所據遂以<lb/>
　　枹罕為華戎之界故唐初太子賢注後漢書誤認<lb/>
　　龍支之積石為禹貢之積石<hi>後漢桓帝紀延熹二年燒當等冦隴右䕶</hi>
　　<hi>羌校尉叚熲追撃于羅亭破之注云東觀記曰追到積石山即與羅亭相近今鄯州三年燒當羗叛</hi>
<pb n="KR2k0059_WYG_002-20a"/>
　　<hi>叚熲追撃于積石大破之注云積石山在今鄯州龍支縣南即禹貢導河積石是也</hi>而中葉<lb/>
　　已知其非獨杜佑不審耳宋咸平四年真宗指甘<lb/>
　　沙伊凉等州圖謂輔臣曰此圖載黄河所出之山<lb/>
　　乃在積石外與禹貢所述異盖亦以龍支之積石<lb/>
　　為禹迹也蔡氏承誤以釋經學者宗之故元都實<lb/>
　　窮河源仍以廓州西南之積石州為積石而至正<lb/>
　　中修宋史河渠志亦云黄河自貴德西寧之境至<lb/>
　　積石經河州昔郭景純注山海經曰名實相亂莫<lb/>
<pb n="KR2k0059_WYG_002-20b"/>
　　矯其失習非勝是終古不悟此之謂矣漢志馮翊<lb/>
　　夏陽縣下云禹貢龍門山在北劉昭注補郡國志<lb/>
　　云太史公曰遷生龍門韋昭謂在縣北也水經注<lb/>
　　引魏土地記曰梁山北有龍門山後魏志夏陽縣<lb/>
　　有龍門山隋改縣曰韓城<hi>今陜西西安府韓城縣也</hi>故括地志<lb/>
　　云龍門山在韓城縣北五十里此河西之山東與<lb/>
　　壺口隔水相望通典云同州韓城綘州龍門二縣<lb/>
　　有龍門山即禹所鑿是河東亦有龍門山矣然經<lb/>
<pb n="KR2k0059_WYG_002-21a"/>
　　所謂龍門在雍域不在冀孔䟽謂積石在龍支又<lb/>
　　據釋水之文故云至龍門三千餘里然其實不止<lb/>
　　於此約計有四千三百餘里若禹貢之積石更在<lb/>
　　龍支縣西南塞外一千二百餘里則自積石至於<lb/>
　　龍門當有五千五百餘里也龍門以下記河行方<lb/>
　　向甚詳而其上絶不言方向蔡𫝊云荒逺其所畧<lb/>
　　也今按龍門以上禹功所不加故數千里之河縂<lb/>
　　括為一句河自積石東北流至寧夏折而北至廢<lb/>
<pb n="KR2k0059_WYG_002-21b"/>
　　豐州折而東至東受降城折而南方向不一難以<lb/>
　　屬辭故略之非為荒逺也河自積石至於龍門所<lb/>
　　行皆雍州之域不可謂荒逺宋人見朔方西凉不<lb/>
　　入其版圖遂以荒逺目之耳<lb/>
　東北逕歴敦煌酒泉張掖南應劭地理風俗記曰敦<lb/>
　煌酒泉其水甘若酒味故也張掖言張國臂掖以威<lb/>
　戎狄説文曰郡制天子地方千里分為百縣縣有四<lb/>
　郡故春秋𫝊曰上大夫縣下大夫郡至秦始置三十<lb/>
<pb n="KR2k0059_WYG_002-22a"/>
　六郡以監縣矣從邑君聲釋名郡羣也人所羣聚也<lb/>
　黄義仲十三州記曰郡之言君也改公侯之封而言<lb/>
　君者至尊也郡守専權君臣之禮彌崇今郡字君在<lb/>
　其左邑在其右君為元首邑以載民故取名於君謂<lb/>
　之郡漢官曰秦用李斯議分天下為三十六郡凡郡<lb/>
　或以列國陳魯齊吳是也或以舊邑長沙丹陽<hi>何改楊</hi>
　是也或以山陵太山山陽是也或以川原西河河東<lb/>
　是也或以所出金城城下得金酒泉泉味如酒豫章<lb/>
<pb n="KR2k0059_WYG_002-22b"/>
　樟樹生庭雁門鴈之所育是也或以號令禹合諸侯<lb/>
　大計東冶之山會計國名會稽是也河逕其南而纒<lb/>
　絡逺矣<lb/>
河水又東自河曲逕西海郡南<lb/>
　漢平帝時王莽秉政欲耀威徳以服逺方諷羌獻西<lb/>
　海之地置西海郡而築五縣焉周海亭燧相望莽簒<lb/>
　政紛亂郡亦廢棄<lb/>
　　禹貢錐指曰漢志金城臨羌縣西北塞外有僊海<lb/>
<pb n="KR2k0059_WYG_002-23a"/>
　　鹽池古音西與僊同僊海即西海也一名卑禾羌<lb/>
　　海亦曰青海又曰鮮水海趙充國請治湟陿以西<lb/>
　　道橋令可至鮮水左右王莽誘塞外羌獻鮮水海<lb/>
　　允谷鹽池是也郡治龍夷城在臨羌新縣西三百<lb/>
　　十里元和志云鄯州西至西海三百七十里龍夷<lb/>
　　城即今西北三百五十里威戎城也今為西寜衛<lb/>
　　西塞外地臨羌故城在衞西二百八十里浩亹河<lb/>
　　南<lb/>
<pb n="KR2k0059_WYG_002-23b"/>
河水又東逕允川而歴大榆小榆谷北<lb/>
　羌迷唐鍾存所居也永元元年<hi>按後漢西羌𫝊當是五年</hi>貫友代<lb/>
　聶尚為䕶羌校尉攻迷唐斬獲八百餘級收其熟麥<lb/>
　數萬斛於逢留河上築城以盛其麥作大船於河峽<lb/>
　作橋渡兵迷唐遂逺依河曲永元元年<hi>按𫝊當是九年</hi>迷唐<lb/>
　復與鍾存東冦而還十年謁者王信耿譚西擊迷唐<lb/>
　降之詔聼還大小榆谷迷唐種人以漢造浮橋兵來<lb/>
　無時故地不可居復叛居河曲與羌為讐種人與官<lb/>
<pb n="KR2k0059_WYG_002-24a"/>
　兵擊之允川去迷唐數十營止遣輕兵挑戰因引還<lb/>
　迷唐追之至營因戰迷唐敗走於是西海及大小榆<lb/>
　谷無復聚落隃糜<hi>縣名屬右扶風</hi>相曹鳳上言建武以來西<lb/>
　戎數犯法常從燒當種起所以然者以其居大小榆<lb/>
　谷土地肥美又近塞内與諸種相傍南得鍾存以廣<lb/>
　其衆北阻大河因以為固又有西海魚鹽之利繽出<lb/>
　沿河<hi>四字譌按𫝊當是縁山濵水</hi>以廣田畜故能强大常雄諸羌<lb/>
　今黨援沮壞<hi>按𫝊當作黨援壞阻</hi>親屬離畔其餘勝兵不過數<lb/>
<pb n="KR2k0059_WYG_002-24b"/>
　百宜及此時建復西海郡縣規固二榆廣設屯田隔<lb/>
　塞羌胡交闗之路殖榖富邊省輸轉之役上拜鳯為<lb/>
　金城西部都尉遂開田二十七部<hi>朱箋云後漢書作開屯田二十七部</hi>
　<hi>列屯夾河</hi>夾河與建威相首尾後羌反乃罷按叚國沙州<lb/>
　記吐谷渾於河上作橋謂之河厲長一百五十步兩<lb/>
　岸累石作基陛節節相次大木縱横更鎮壓兩邊俱<lb/>
　<hi>字疑譌或作徃字</hi>來相去三丈並大材以板横次之施鉤欄<lb/>
　甚嚴飾橋在清水川東也<lb/>
<pb n="KR2k0059_WYG_002-25a"/>
　　錐指允川在西寧衞西南塞外大小榆谷即唐之<lb/>
　　九曲也東去積石軍三百里水甘草良宜畜牧睿<lb/>
　　宗時楊矩為鄯州都督奏請黄河九曲之地以為<lb/>
　　金城公主湯沐之所吐蕃既得頓兵畜牧又與唐<lb/>
　　境接近自是復叛天寶中哥舒翰為隴右節度使<lb/>
　　復收九曲置澆河洮陽二郡髙適作九曲詞以美<lb/>
　　其功<lb/>
乂東過隴西河闗縣北洮<hi>從注當是澆</hi>水從東南來流注之<lb/>
<pb n="KR2k0059_WYG_002-25b"/>
<hi>隴西今臨洮府河闗縣在今河州西</hi>
　河水右<hi>當是又</hi>逕沙州北段國曰澆河<hi>朱云段國沙州記云洮水與墊</hi>
　<hi>江水俱出嵹臺山而此注説澆水知經文洮字乃傳冩之誤耳</hi>西南一百七十里有<lb/>
　黄沙沙南北一百二十里東西七十里西極大楊川<lb/>
　望黄沙猶若人委干□于地<hi>太平御覽引作若人委乾糒于地</hi>都不<lb/>
　生草木蕩然黄沙周迴數百里沙州於是取號焉地<lb/>
　理志曰漢宣帝神爵二年置河闗縣盖取河之闗塞<lb/>
　也風俗通曰百里曰同縂名為縣縣𤣥也首也從系<lb/>
<pb n="KR2k0059_WYG_002-26a"/>
　倒首與縣易偏矣言當𤣥静徭役也<hi>朱云御覧引作𤣥静平徭役今</hi>
　<hi>本風俗通缺</hi>釋名又曰縣也懸於郡矣<hi>按釋名云縣懸也懸係于郡也</hi>黄<lb/>
　義仲十三州記曰縣弦也弦以貞直言下體之居鄰<lb/>
　民之位<hi>二句疑誤居或當作君鄰或當作臨</hi>不輕其誓施繩用法不曲<lb/>
　如弦弦聲近縣故以取名今縣字在半也漢帝元年<lb/>
　令天下縣邑城<hi>按漢書髙帝紀六年令天下縣邑城今云元年誤</hi>張晏曰令<lb/>
　各自築其城也<lb/>
河水又東北流入西平郡界左合二川南流入河又東<lb/>
<pb n="KR2k0059_WYG_002-26b"/>
北濟川水注之<hi>後漢建安中析金城郡臨羌等縣置西平郡治西都縣後魏置鄭州隋改縣曰</hi>
<hi>湟水其故城即今西寕衞治元和志云湟水縣本漢破羌縣也</hi>
　水西南出濫瀆東北流入大谷謂之大谷水北逕澆<lb/>
　河城西南北流注于河<lb/>
河水東又逕澆河故城北<hi>南凉秃髪烏孤以河南地為澆河郡治此城唐于此復置</hi>
<hi>澆河郡其東為積石軍</hi>
　有二城東西角倚<hi>當作掎</hi>東北去西平二百二十里宋<lb/>
　少帝景平中拜吐谷渾阿豺為安西将軍澆城公即<lb/>
<pb n="KR2k0059_WYG_002-27a"/>
　此城也<hi>宋書吐谷渾阿豺表獻方物詔嘉其慕義授安西將軍沙州刺史澆河公</hi>
河水又東北逕黄川城河水又東逕石城南左合北谷<lb/>
水<lb/>
　昔段熲擊羌於石城投河墜坑而死者八百餘人即<lb/>
　於此也<hi>按後漢書段熲𫝊延熹三年熲追虜至河首積石山出塞二千餘里分兵擊石城羌斬首</hi>
　<hi>溺死者千六百人與此稍異○後魏石城縣廢帝改化隆唐改化城廓州治焉元和志云黄河在縣南八</hi>
　<hi>十里</hi>
河水又東北逕黄河城南<hi>黄河廣違二城俱在廓州境内</hi>
<pb n="KR2k0059_WYG_002-27b"/>
　西北去西平二百一十七里<lb/>
河水又東北逕廣違城北又合馬頭川水<lb/>
　水發逺川引納支津北逕城東而北流注于河<lb/>
河水又東逕邯川城南<hi>廢廓州城東南有邯川城秃髪傉檀所置邯川䕶軍也</hi>
　城之左右歴谷有三水導自北山南逕邯亭注于河<lb/>
河水又東臨津溪水注之<lb/>
　水自南山北逕臨津城西而北流注于河<lb/>
河水又東逕臨津城北白土城南<lb/>
<pb n="KR2k0059_WYG_002-28a"/>
　十三州志曰左南津西六十里白土城城在大河之<lb/>
　北而為縁河濟渡之處北魏凉州刺史郭淮<hi>何氏云北字衍</hi>
　<hi>淮領雍州非凉州也</hi>破羌遮寒<hi>魏志作/遮塞</hi>於白土即此處矣<hi>臨津城在</hi>
　<hi>今河州西北一百二十里隋曰臨津闗大業五年自将伐吐谷渾出臨津闗渡黄河至西平即此城也白</hi>
　<hi>土城在今西寕衛南</hi>
河水又東左會白土川水<lb/>
　水出白土城西北下東南流逕白土城北又東南注<lb/>
　于河<lb/>
<pb n="KR2k0059_WYG_002-28b"/>
河水又東北會兩川右合二水<lb/>
　參差夾岸連壤負嶮相望河北有層山山甚靈秀山<lb/>
　峰之上立石數百丈亭亭桀竪競勢爭髙逺望嵾嵾<lb/>
　若攅圖之託霄上其下層巖峭舉壁岸無階懸崖之<lb/>
　中多石室焉室中若有積卷矣而世士罕有津逮者<lb/>
　因謂之積書巖巖堂之内每時見神人往還矣盖鴻<lb/>
　衣羽裳之士練精餌食之夫耳俗人不悟其仙者乃<lb/>
　謂之神鬼彼羌目鬼曰唐述復因名為唐述山指其<lb/>
<pb n="KR2k0059_WYG_002-29a"/>
　堂宻之居謂之唐述窟其懷道宗𤣥之士皮冠浄髪<lb/>
　之徒亦徃棲託焉故秦州記曰河峽崖傍有二窟一<lb/>
　曰唐述窟髙四十丈西二里有時亮窟髙百丈廣二<lb/>
　十丈深三十丈藏古書五字<hi>朱云當作五笥</hi>亮南安人也下<lb/>
　封<hi>朱云當作崖下</hi>有水導自是山谿水南注河謂之唐述水<lb/>
　<hi>西寜衞東南八十里有龍支故城本漢允吾縣地後漢置龍耆城和帝以曹鳯為金城西部都尉屯龍耆</hi>
　<hi>是也後魏於此置北金城縣西魏改曰龍支○元和志積石一名唐述山今名小積石山在鄯州龍支縣</hi>
　<hi>西九十八里河州枹罕縣北七十里黄河在龍支縣西南六十里枹罕縣北五十里</hi>
<pb n="KR2k0059_WYG_002-29b"/>
河水又東得野亭南<lb/>
　又東北流歷研川謂之研川水又東北注于河謂野<lb/>
　城口<lb/>
河水又東歷鳯林北<hi>鳯林今在河州北隋志枹罕縣有鳯林山元和志云在縣北三十五</hi>
<hi>里</hi>
　鳯林山名也五巒俱峙耆諺云昔有鳯鳥飛遊五峰<lb/>
　故山有斯目矣秦州記曰枹罕原北名鳯林川川中<lb/>
　則黄河東流也<lb/>
<pb n="KR2k0059_WYG_002-30a"/>
河水又東與灕水合<lb/>
　水導源塞外羌中故地理志曰其水出西塞外東北<lb/>
　流歴野虜中逕消銅城西又東逕河列城東考地説<lb/>
　無目盖出自戎方矣左右列水水出西北溪東北流<lb/>
　逕列城北又入灕水城居二水之會也灕水又北逕<lb/>
　可石孤城西西戎之名也又東北石<hi>朱云當是右</hi>合黒城<lb/>
　溪水水出西北谿下東南流逕黒城南又東南枝水<lb/>
　左出焉又東南入灕水又東北逕榆城東榆城溪水注<lb/>
<pb n="KR2k0059_WYG_002-30b"/>
　之水出素和細越西北山下東南流逕于細越川夷<lb/>
　俗鄉名也又東南出狄周峽東南右合黒城溪之枝<lb/>
　津津水上承溪水東北逕黒城東東北注之榆溪又<lb/>
　東南逕榆城南東北注灕水灕水又東北逕石門口<lb/>
　山髙嶮絶對岸若門故峽得厥名矣疑即臯蘭山門<lb/>
　也漢武帝元狩三年驃騎霍去病出隴西至臯蘭應<lb/>
　謂是山之闗塞也漢書音義曰臯蘭應在隴西白石<lb/>
　縣塞外河名也孟康曰山闗名也今是山去河不逺<lb/>
<pb n="KR2k0059_WYG_002-31a"/>
　故論者疑目河山之間矣灕水又東北臯蘭山水自<lb/>
　山左右翼注灕水灕水又東白石川水注之水出縣<lb/>
　西北下東南流枝津東注焉白石川水又南逕白石<lb/>
　城西而注灕水水又東逕白石縣故城南王莽更曰<lb/>
　順礫闞駰曰白石縣在狄道西北二百八十五里灕<lb/>
　水逕其北今灕水逕東南注之而不出其北也灕水<lb/>
　又東逕白石山北應劭曰白石山在東羅溪注之水<lb/>
　出西南山下東入灕水灕又東左合罕开南谿水出<lb/>
<pb n="KR2k0059_WYG_002-31b"/>
　罕开西東南流逕罕开南十三州志曰廣大坂在枹<lb/>
　罕西北罕开在焉昔慕容吐谷渾自燕歷隂山西馳<lb/>
　而創居於此灕水又東逕枹罕縣故城南應劭曰故<lb/>
　罕羌侯邑也十三州志曰枹罕縣在郡西二百一十<lb/>
　里灕水在城南門前東過也灕水又東北故城川水<lb/>
　注之水有二源南源出西南山下東北流金細北嶺<lb/>
　北又東北逕一故城南<hi>二句疑有譌誤</hi>又東北與北水水會<lb/>
　北源自西南逕故城北右入南水亂流東北注灕水<lb/>
<pb n="KR2k0059_WYG_002-32a"/>
　灕水又東北左合白石川之枝津水上承白石川東<lb/>
　逕白石城北又東絶罕开溪又東逕枹罕城南又東<lb/>
　入灕水灕水又東北出峽北流注于河地理志曰灕<lb/>
　水出白石縣西塞外東至枹罕入河<hi>元和志石門山在鳯林縣北二</hi>
　<hi>十八里灕水西去縣二百步枹罕故城即今河州治白石故城在州西</hi>
河水又逕左南城南<hi>左南城今在西寕衛東南</hi>
　十三州志曰石城西一百四十里有左南城者也津<lb/>
　亦取名焉<lb/>
<pb n="KR2k0059_WYG_002-32b"/>
大河又東逕赤岸北<lb/>
　即河夾岸也秦州記曰枹罕有河夾岸岸廣四十丈<lb/>
　義熈中乞佛於此河上作飛橋橋髙五十丈三年乃<lb/>
　就<hi>河夾岸即今臨洮府河州西北赤岸戍是也</hi>
河水又東洮水注之<lb/>
　地理志曰水在塞外羌中沙州記曰洮水與墊江水<lb/>
　俱出嵹臺山山南即墊江源山東則洮水源山海經<lb/>
　曰白水出蜀郭景純注云從臨洮之西傾山東南流<lb/>
<pb n="KR2k0059_WYG_002-33a"/>
　入漢而至墊江故段國以為墊江水也洮水同出一<lb/>
　山故知嵹臺西傾之異名也洮水東北流吐谷渾中<lb/>
　吐谷渾者始是東燕慕容之枝庶因氏其字以為首<lb/>
　類之種號也故謂之野虜自洮嵹南北三百里中地<lb/>
　草徧是龍鬚而無樵柴洮水又東北流逕曽城北沙<lb/>
　州記曰嵹城東北三百里有曽城城臨洮水者也建<lb/>
　初二年羌攻南部都尉於臨洮上遣行車騎将軍馬<lb/>
　防與長水校尉耿㳟救之諸羌退聚洮陽即此城也<lb/>
<pb n="KR2k0059_WYG_002-33b"/>
　<hi>曽城即臨潭故城在今洮州衞</hi>洮水又東逕共和山南城在四山中<lb/>
　洮水又東逕迷和城北羌名也又東逕甘枳亭歴望<lb/>
　曲右西南去龍桑二百里洮水又東逕臨洮縣故城<lb/>
　北<hi>臨洮縣故城即今岷州衞治</hi>禹治洪水西至洮水之上見長人<lb/>
　受黒玉書于斯水上洮水又東北流屈而逕索西城<lb/>
　西建初二年馬防耿恭從五谿祥<graphic n="KR3288" url="https://raw.githubusercontent.com/kanripo/KR-Gaiji/master/images/KR3288.png" mimeType="image/png"/>谷<hi>一作榏<graphic n="KR3288" url="https://raw.githubusercontent.com/kanripo/KR-Gaiji/master/images/KR3288.png" mimeType="image/png"/>谷</hi>出索<lb/>
　西與羌戰破之築索西城徙隴西南部都尉居之赤<lb/>
　水城亦曰臨洮東城也沙州記曰從東洮至西洮一<lb/>
<pb n="KR2k0059_WYG_002-34a"/>
　百二十里者也洮水又屈而北逕龍桑城西而西北<lb/>
　流馬防以建初二年從安故五溪出龍桑開通舊路<lb/>
　者也俗名龍城洮水又西北逕歩和亭北步和川水<lb/>
　注之水出西山下東北流出山逕歩和亭北東北注<lb/>
　洮水洮水又北出門峽歴求<hi>朱云疑作東</hi>厥川蕈川水注<lb/>
　之水出桑嵐西溪東流歴桑嵐川又東逕蕈川北東<lb/>
　入洮水洮水又北歴峽逕偏橋出夷始梁右合蕈塏<lb/>
　川水東南石底嶺下北歴蕈塏川西北注洮水洮水<lb/>
<pb n="KR2k0059_WYG_002-34b"/>
　又東北逕桑城東又北會藍川水水源出來歴川西<lb/>
　北溪南流歴川東北流逕藍川歴水城北東入洮水<lb/>
　洮水又北逕外羌城西又北逕和博城東城在山内<lb/>
　左合和博川川水出城西南山下東北逕和博城南<lb/>
　東北注于洮水洮水北逕安故縣故城西地理志曰<lb/>
　隴西之屬縣也十三州志曰縣在郡南四十七里盖<lb/>
　延轉擊狄道安故五谿及羌大破之即此也洮水又<lb/>
　北逕降狄道故城西<hi>降狄道故城即今臨洮府西南狄道故城也</hi>闞駰曰<lb/>
<pb n="KR2k0059_WYG_002-35a"/>
　今曰武始也洮水在城西東北下又北隴水注之即<lb/>
　山海經所謂濫<hi>郭注作槛</hi>水也水出鳥鼠山西北髙城嶺<lb/>
　西逕厎<hi>宋本作西逕隴坻</hi>其山岸崩落者聲聞數百里故揚<lb/>
　雄稱響若坻頽是也又西北歴白石山下地理志曰<lb/>
　降狄道東有白石山濫水又西北逕武階城南又西<lb/>
　北逕降狄道故城東百官表曰縣有蠻夷謂之道有<lb/>
　公主謂之邑應劭曰反舌左袵不與華同須有譯言<lb/>
　乃通也漢隴西郡治秦昭王二十八年置應劭曰有<lb/>
<pb n="KR2k0059_WYG_002-35b"/>
　隴坻在其東故曰隴西也神仙𫝊曰封君逹隴西人<lb/>
　服煉水銀年百嵗視之如年三十許騎青牛故號青<lb/>
　牛道士王莽更郡縣之名郡曰厭戎縣曰操虜也昔<lb/>
　馬援為隴西太守六年為狄道開渠引水種秔稲而<lb/>
　郡中樂業即此水也濫水又西北流逕注于洮水洮<lb/>
　水右合二水左會大夏川水水出西山二源合合而<lb/>
　亂流逕金栁城南十三州志曰大夏縣西有故金栁<lb/>
　城去縣四十里本都尉治又東北逕大夏縣故城南<lb/>
<pb n="KR2k0059_WYG_002-36a"/>
　<hi>元和志大夏縣西北至河州七十里大夏川水經縣南去縣十步近志云大夏河即灕水謬也</hi>地理<lb/>
　志曰王莽之順夏晉書地道記曰縣有禹廟禹所出<lb/>
　也又東北出山注于洮水洮水又北翼帶三水亂流<lb/>
　北入河地理志曰洮水北至枹罕東入河是也<lb/>
又東過金城允吾縣北<hi>依注北當作南</hi>
　金城郡治也漢昭帝始元六年置<hi>漢志注應劭曰初築城得金故曰金</hi>
　<hi>城臣瓉曰稱金取其堅也師古曰一云以郡在京師西故曰金城金西方之行</hi>王莽之西海<lb/>
　也莽又更允吾為循逺縣<hi>漢志注應劭曰允吾音鉛牙</hi>河水逕其<lb/>
<pb n="KR2k0059_WYG_002-36b"/>
　南不在其北南有湟水出塞外東逕西王母石室石<lb/>
　釜西海鹽池北故闞駰曰其西即湟水之源也地理<lb/>
　志曰湟水所出也湟水又東南流逕龍夷城故西零<lb/>
　之地也十三州志曰城在臨羌新縣西三百一十里<lb/>
　王莽納西零之獻以為西海郡治此城湟水又東逕<lb/>
　卑禾羌海北有鹽池闞駰曰縣西有卑禾羌海者也<lb/>
　世謂之青海東去西平二百五十里湟水東流逕湟<lb/>
　中城北故小月氏之地也十三州志曰西平張掖之<lb/>
<pb n="KR2k0059_WYG_002-37a"/>
　間大月氏之别小月氏之國范曄後漢書曰湟中月<lb/>
　氏胡者其王為匈奴所殺餘種分散西踰葱嶺其弱<lb/>
　者南入山從羌居止故受小月氏之名也後漢西羌<lb/>
　𫝊曰羌無弋爰劔者秦厲公時以奴𨽻亡入三河羌<lb/>
　為神推以為豪河湟之間多禽獸以射獵為事遂見<lb/>
　敬信依者甚衆其曽孫忍因留湟中為湟中羌也<hi>此節</hi>
　<hi>録後漢西羌傳殊未明白因附録原文於後羌無弋爰劔者秦厲公時為秦所拘執以為奴𨽻後得亡歸</hi>
　<hi>而秦人追之急藏于巖穴中得免羌人云爰劔初藏穴中秦人焚之有景象如虎為其蔽火得以不死遂</hi>
<pb n="KR2k0059_WYG_002-37b"/>
　<hi>亡入三河間諸羌見其被焚不死怪其神共畏事之推以為豪河湟間少五榖多禽獸以射獵為事爰劍</hi>
　<hi>教之田畜遂見敬信羌人謂奴為無弋以爰劍嘗為奴𨽻故因名之其後世世為豪至爰劍曽孫忍時秦</hi>
　<hi>獻公初立欲復穆公之迹兵臨渭首滅狄䝠戎諸羌畏徙忍及弟舞獨留湟中</hi>湟水又東右<lb/>
　控四水道源四溪東北流注于湟湟水又東逕赤城<lb/>
　北而東入經戎峽山右合羌水出西南山下逕䕶羌<lb/>
　城東故䕶羌校尉治又東北逕臨羌城西東北流于<lb/>
　湟湟水又東逕臨羌縣故城北漢武帝元狩元年以<lb/>
　封孫都為侯國<hi>按漢書功臣表武帝元封元年封孫都為臨蔡侯酈云臨羌不知何本又</hi>
<pb n="KR2k0059_WYG_002-38a"/>
　<hi>按元狩元年别無封爵今云元狩亦疑誤</hi>王莽之監羌也<hi>漢志臨羌縣注莽曰鹽羌今酈</hi>
　<hi>注作鹽羌未知孰是</hi>謂之緩戎城非也湟水又東盧溪水注之<lb/>
　水出西南盧川東北流注于湟水湟水又東逕臨羌<lb/>
　新縣故城南闞駰曰臨羌新縣在郡西百八十里湟<lb/>
　水逕城南也城有東西門西北隅有子城湟水又東<lb/>
　右合溜溪伏溜石杜蠡四川東北流注之左會臨羌<lb/>
　溪水水發新縣西北東南流歷縣北東南入湟水湟<lb/>
　水又東龍駒川水注之水又出西南山下東北流逕<lb/>
<pb n="KR2k0059_WYG_002-38b"/>
　龍駒城北流注於湟水湟水又東長寧川水注之水<lb/>
　出松山東南流逕晉昌川晉昌川水注之長寕水又<lb/>
　東南養女川水注之水發養女北山有二源皆長湍<lb/>
　逺發南總一川逕養女山謂之養女川闞駰曰長寜<lb/>
　亭北有養女嶺即浩亹之西平之北山也亂流出峽<lb/>
　南逕長寕亭東城有東西門東北隅有金城西平西<lb/>
　北四十里<hi>西平上疑脱在字或去字</hi>十三州志曰六十里遠矣長<lb/>
　寜水又東南與二水合水出西山東南流水出南山<lb/>
<pb n="KR2k0059_WYG_002-39a"/>
　<hi>此四字疑衍</hi>上有風伯祠春秋祭之其水東南逕長寕亭<lb/>
　南東入長寜水長寜水又東南流注于湟水湟水又<lb/>
　東牛心川水注之水出南南逺山<hi>南南譌上南字朱本改其字</hi>東<lb/>
　北流逕牛心惟東<hi>惟字疑誤朱云按太平御覧湟水條云有養女嶺彼羌多禱而祈女</hi>
　<hi>又有牛心堆皆湟水源山名則惟字當是堆字</hi>又北逕西平亭西東北入湟<lb/>
　水湟水又逕西平城北東城即故亭也漢景帝六年<lb/>
　封隴西太守北地公孫渾邪為侯國<hi>按史漢功臣表俱作平曲今云</hi>
　<hi>西平未知所本</hi>魏黄初中立西平郡慿依故亭増築南西北<lb/>
<pb n="KR2k0059_WYG_002-39b"/>
　三城以為郡治湟水又東逕土樓南樓北倚山原峰<lb/>
　髙三百尺有若削成樓下有神祠彫牆故壁存焉闞<lb/>
　駰曰西平亭北有土樓神祠者也今在亭東北五里<lb/>
　右則五泉注之泉發西平亭北雁次相綴東北流至<lb/>
　土樓南北入湟水湟水又東右合蔥谷水水有四源<lb/>
　各出一溪亂流注于湟水又東逕東亭北東出漆峽<lb/>
　山峽也東流右則漆谷常溪注之左則甘夷川水入<lb/>
　焉湟水又東安夷川水注之水發遠山西北逕控衆<lb/>
<pb n="KR2k0059_WYG_002-40a"/>
　川北屈逕安夷城西北東入湟水湟水又東逕安夷<lb/>
　縣故城有東西門去西平亭東七十里闞駰曰四十<lb/>
　里湟水又東左合宜春水水出東北宜春溪西南流<lb/>
　至於安夷南入湟水湟水又東勒且溪水注之水出<lb/>
　縣東南勒且溪北流逕安夷城東而北入湟水湟水<lb/>
　有勒且之名疑即此號也<hi>按後漢書耿㳟𫝊恭留擊諸羌未服者首虜千餘人</hi>
　<hi>獲牛羊數萬頭勒姐燒何羌等十三種數萬人皆詣恭降此之勒且當即勒姐也姐音紫其外尚有累姐</hi>
　<hi>牢姐彡姐等種</hi>闞駰曰金城河初與浩亹河合又與勒且河<lb/>
<pb n="KR2k0059_WYG_002-40b"/>
　合者也湟水又東左合承流谷水南入右會逹扶東<lb/>
　西二溪水參差北注亂流東出六山名也東流期頓<lb/>
　雞谷二水北流注之吐□<hi>朱云疑作那</hi>孤長門<hi>何云句讀未詳</hi>兩<lb/>
　水南流入湟水湟水又東逕樂都城南東流又合來<lb/>
　谷乞斤流二水左會陽非流溪細谷三水東逕破羌<lb/>
　縣故城南應劭曰漢宣帝神爵二年置城省南門十<lb/>
　三州志曰湟水河在南門前東過六谷水自南破羌<lb/>
　川自北左右翼注湟水又東南逕小晉興城北故都<lb/>
<pb n="KR2k0059_WYG_002-41a"/>
　尉治闞駰曰允吾縣西四十里有小晉興城也湟水<lb/>
　又東與閤門河合即浩亹河也<hi>按漢書地理志注浩亹水出西塞外東至</hi>
　<hi>允吾入湟水孟康曰浩亹音合門師古曰浩音誥浩水名也亹者水流峽山岸深詩大雅曰鳬鷖在亹亦</hi>
　<hi>其義也今俗呼此水為閤門河盖疾言之浩為閤耳</hi>出西北塞外東入塞逕敦<lb/>
　煌酒泉張掖南東南逕西平之鮮谷塞尉故城南又<lb/>
　東南與湛水合水有二源西水白嶺下東源發于白<lb/>
　岸谷合為一川東南流至霧山注閤門河閤門河又<lb/>
　東逕養女北山<hi>北原本譌作此</hi>東南左合南流川水出北山<lb/>
<pb n="KR2k0059_WYG_002-41b"/>
　南流入于閤門河河又東逕浩亹故城南王莽改曰<lb/>
　興武矣闞駰曰浩讀閤也故亦曰閤門水兩兼其稱<lb/>
　矣又東流注于湟水故地理志曰浩亹水東至允吾<lb/>
　入湟水又東逕允吾縣北為鄭伯津與潤水合<hi>按漢志令</hi>
　<hi>居縣注澗水出西塞外至縣西南入鄭伯津今云潤水恐是譌字</hi>水出縣北令居縣<lb/>
　西北塞外<hi>令孟康音連師古音零原本譌作合</hi>南流逕其縣故城西漢<lb/>
　武帝元鼎二年置王莽之罕虜也又逕永登亭西歷<lb/>
　黒石谷南流注鄭伯津湟水又東逕允街縣故城南<lb/>
<pb n="KR2k0059_WYG_002-42a"/>
　漢宣帝神爵二年置王莽之修逺亭也縣有龍泉出<lb/>
　允街谷泉眼之中水文成蛟龍或試撓破之尋平成<lb/>
　龍畜生将飲者皆畏避而走謂之龍泉下入湟水湟<lb/>
　水又東逕枝陽縣逆水注之水出允吾縣之參街谷<lb/>
　東南流逕街亭城南又東南逕陽非北亭又東南逕<lb/>
　廣武城西故廣武都尉治郭淮破叛羌故無載於此<lb/>
　處也<hi>按魏志郭淮𫝊正始八年隴西諸羌相結叛亂攻圍城邑凉州名胡治無載復叛應之據此則</hi>
　<hi>故字當是治字</hi>城之西南二十許里水西有馬蹄谷漢武帝<lb/>
<pb n="KR2k0059_WYG_002-42b"/>
　聞大宛有天馬遣李廣利伐之始得此馬有角為竒<lb/>
　故漢賦天馬之歌曰天馬來兮歷無草逕千里兮巡<lb/>
　東道<hi>按漢書禮樂志作天馬徠歴無草逕千里循東道</hi>胡馬感北風之思遂<lb/>
　頓羇絶絆驤首而馳晨發京城食時至敦煌北塞外<lb/>
　長鳴而去因名其處曰候馬亭今晉昌郡南及廣武<lb/>
　馬蹄谷盤石上馬跡若踐泥中有自然之形故其俗<lb/>
　號曰天馬徑夷人在邊效刻足有大小之迹體状不<lb/>
　同視之便别逆水又東逕枝陽縣故城南東南入于<lb/>
<pb n="KR2k0059_WYG_002-43a"/>
　湟水地理志曰逆水允吾東至枝陽入湟河<hi>漢書地理志逆</hi>
　<hi>水出允吾參街谷東逕枝陽</hi>又東流注于金城河即積石之黄河<lb/>
　也闞駰曰河至金城縣謂之金城河隨地為名也釋<lb/>
　氏西域記曰牢蘭海東伏流龍沙堆在屯皇東南四<lb/>
　百里河歩于<hi>歩字疑譌</hi>鮮卑山東流至金城為大河出崑<lb/>
　崙崑崙即阿耨逹山也<hi>元和志云湟水名湟河亦謂樂都水出青海東北亂山中</hi>
　<hi>東南流至蘭州西南入黄河按蘭州本漢金城縣允吾浩亹枝陽今皆在其境州西百二十里有允吾故</hi>
　<hi>城後漢靈帝光和六年金城河水溢出二十餘里即此河也</hi>
<pb n="KR2k0059_WYG_002-43b"/>
河水又東逕石城南<lb/>
　謂之石城津闞駰曰在金城西北矣<hi>今蘭州西有石城津</hi>河水<lb/>
　又東南逕金城縣故城北<hi>按故城即今蘭州治</hi>應劭曰初築城<lb/>
　得金故曰金城也漢書集注薛瓉云金者取其堅固<lb/>
　也故墨子有金城湯池之言矣王莽之金屏也世本<lb/>
　曰鯀作城風俗通曰城盛也從土成聲筦子曰内為<lb/>
　之城外為之郭郭外之土開池髙則溝之命之曰金<lb/>
　城十三州志曰大河在金城北門東流有梁泉注之<lb/>
<pb n="KR2k0059_WYG_002-44a"/>
　出縣之南山按耆舊<hi>下疑漏傳字</hi>言梁暉字始娥漢大将<lb/>
　軍梁冀後冀誅入羌後其祖父為羌所推為渠帥而<lb/>
　居北城土荒民亂暉将移居枹罕出頓此山為羣羌<lb/>
　圍廹無水暉以所執榆鞭竪地以青羊祈山神泉湧<lb/>
　出榆木成林其水自縣北流注于河也<lb/>
又東過榆中縣北<hi>榆中今在蘭州東北</hi>
　昔䝉恬為秦北逐戎人開榆中之地按地理志曰金<lb/>
　城郡之屬縣也故徐廣史記音義曰榆中在金城即<lb/>
<pb n="KR2k0059_WYG_002-44b"/>
　阮嗣宗勸進文所謂榆中以南者也<lb/>
又東過天水北界<lb/>
　菀川水出勇士縣之子城南山東北流歷此城川<hi>疑作</hi>
　<hi>成</hi>世謂之子城川又北逕牧師菀故漢牧菀之地也<lb/>
　羌豪迷吾等萬餘人到襄武首陽平襄勇士至抄此<lb/>
　菀焉<hi>此句疑有譌誤朱云焉疑作馬</hi>焚燒亭驛即此處也又曰菀川<lb/>
　水地為龍馬之沃土故馬援請與田戸中分以自給<lb/>
　也有東西二菀城相去七里西城即乞佛所都也又<lb/>
<pb n="KR2k0059_WYG_002-45a"/>
　北入于河也<hi>今靖遠衛西有菀川城黄河自蘭州界東北流越亂山中二百餘里入衞界始</hi>
　<hi>瀉落巨川如瀑布然土沿山引水灌田甚廣</hi>
又北過武威媪圍縣東北<lb/>
　河水逕其界東北流縣西南有泉源東逕其縣南又<lb/>
　東北入河也<hi>今寜夏中衞西南有温圍水下流入黄河通鑑晉咸寧五年馬隆討凉州鮮卑</hi>
　<hi>渡温圍水胡三省曰漢武威郡有媪圍縣此水或因以名媪譌温也</hi>
又東北過天水勇士縣北<hi>今靖逺衞西二百里有勇士縣故城</hi>
　地理志曰蒲福也屬國都尉治<hi>蒲福當作滿福前漢地志勇士縣注屬國</hi>
<pb n="KR2k0059_WYG_002-45b"/>
　<hi>都尉治滿福</hi>王莽更名之曰紀德水出縣山世謂之二十<lb/>
　八渡水東北流溪澗縈曲途出其中逕二十八渡行<lb/>
　者勤于遡涉故因名焉北逕其縣而下注河又有赤<lb/>
　曄川水南出赤蒿谷北流逕赤曄川又北逕牛官川<lb/>
　又北逕義城西北北流歴三城川而北流注于河也<lb/>
又東北過安定北界麥田山河水東北流逕安定祖厲<lb/>
縣故城西北<hi>漢志注應劭曰祖音罝師古曰厲音賴</hi>
　漢武帝元鼎五年幸雍遂踰隴登空同西臨祖厲河<lb/>
<pb n="KR2k0059_WYG_002-46a"/>
　而還即于此也<hi>空同山名在今平凉府城西三十里</hi>王莽更名之曰鄉<lb/>
　禮也李斐曰音賴又東北祖厲川水注之水出祖厲<lb/>
　南山北流逕祖厲縣而西北流注于河水<hi>祖厲故城在今靖逺</hi>
　<hi>衞西南一百三十里麥田城在靖逺衞北晉咸和四年乞伏述延見趙亡懼自苑川遷于麥田即此○按</hi>
　<hi>晉書載記及十六國春秋俱云述延死子傉大寒立會石勒滅劉曜懼而遷于麥田則遷者乃述延之子</hi>
　<hi>傉大寒非述延也</hi>
河水又東北逕麥田城西又北與麥田泉水合<lb/>
　水出城西北西南流注于河<lb/>
<pb n="KR2k0059_WYG_002-46b"/>
河水又東北逕麥田山西<hi>一云宋鈔本西下有谷川二字</hi>
　在安定西北六百四十里<lb/>
河水又東北逕于黒城北又東北髙平川水注之<lb/>
　即若水也水出髙平大壟山若水谷建武八年世祖<lb/>
　征隗囂漢從髙平第一若水谷入即是谷也<hi>按髙平第一乃</hi>
　<hi>城名漢志屬安定郡</hi>東北流逕髙平縣故城東漢武帝元鼎三<lb/>
　年<hi>疑脱置字</hi>安定郡治也王莽更名其縣曰鋪睦西十里<lb/>
　有獨阜阜上有故臺臺側有風伯壇故世俗呼此阜<lb/>
<pb n="KR2k0059_WYG_002-47a"/>
　為風堆<hi>元和志秦長城在髙平縣北十里今平凉府荘浪縣西二十里有苦水川自靜寜流入又</hi>
　<hi>北入鎮原界為髙平川髙平故城在今平凉府固原州西二里明一統志云在鎮原縣東</hi>其水東<lb/>
　北龍泉水注之水出縣東北七里龍泉東北流注髙<lb/>
　平川川水又北出秦城<hi>秦下疑脱長字</hi>長城在縣北一十五<lb/>
　里又西北流逕東西二太<hi>朱云太字疑誤</hi>婁故城門北合一<lb/>
　水水有五源咸出隴山西東水發源縣西南二十六<lb/>
　里湫淵淵在四山中湫水北流西北出長城北與次<lb/>
　水會水出縣西南四十里長城西山中北流逕魏行<lb/>
<pb n="KR2k0059_WYG_002-47b"/>
　宫故殿東又北次水注之出縣西南四十里山中北<lb/>
　流逕行宫故殿西又北合次水水出縣西南四十八<lb/>
　里東北流又與次水合水出縣西南六十里醎陽山<lb/>
　東北流左會右<hi>疑譌或是若</hi>水總為一川東逕西婁北東<lb/>
　注若水段熲為護羌校尉於安定髙平若水討先零<lb/>
　斬首八千級於是水之上若水又北與石門水合水<lb/>
　有五源東水導源髙平縣西八十里西北流次水注<lb/>
　之水出縣西百二十里如州泉東北流右入東水亂<lb/>
<pb n="KR2k0059_WYG_002-48a"/>
　流左會三川參差相得東北同為一川混濤歷峽峽<lb/>
　即隴山之北垂也謂之石門口水曰石門水在縣西<lb/>
　北八十餘里石門之水又東北注高平川川水又北<lb/>
　自延水注之西出自延溪東流歷峡謂之自延口縣<lb/>
　之西北一百里又東北逕延城南東入髙平川川水<lb/>
　又北逕亷城東按地理志曰北地有亷城縣闞駰言<lb/>
　在富平北自昔匈奴侵漢新秦之土率為狄場故城<lb/>
　舊壁盡從故目地理淪移不可復識當是世人誤證<lb/>
<pb n="KR2k0059_WYG_002-48b"/>
　也川水又北若水注之水發縣東北百里山流注髙<lb/>
　平髙平又北逕三水縣西肥水注之水出髙平縣西<lb/>
　北二百里牽條山西東北流與若勃溪水合有二源<lb/>
　縂歸一瀆東北流入肥肥水又東北流違泉水注焉<lb/>
　泉流所發導于若勃溪東東北流入肥肥水又東北<lb/>
　出峽注于髙平川水東有山山東有三水縣故城本<lb/>
　屬國都尉治王莽之廣延亭也西南去安定郡三百<lb/>
　四十里侍郎張奐為安定屬國都尉治此<hi>按後漢書張奐𫝊奐</hi>
<pb n="KR2k0059_WYG_002-49a"/>
　<hi>以舉賢良對䇿第一拜議郎永夀元年遷安定屬國都尉今云侍郎恐誤當是議郎</hi>羌有獻金<lb/>
　馬者奐召主簿張祁入於羌前以酒酹地曰使馬如<lb/>
　羊不以入廏使金如粟不以入懷盡還不受威化大<lb/>
　行縣東有温泉温泉東有鹽池故地理志曰縣有鹽<lb/>
　官今於城之東北有故城城北有三泉疑即縣之鹽<lb/>
　官也髙平川水又北入於河<lb/>
河水又東北逕眴卷縣故城<hi>應劭曰眴音旬日之旬卷音箘輅之箘故城在今寜</hi>
<hi>夏中衞東唐為靈州鳴沙縣地</hi>
<pb n="KR2k0059_WYG_002-49b"/>
　地理志曰河水别出為河溝東至富平北入河河水<lb/>
　於此有上河之名也<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二<lb/>
</p>
<p>
</p>
  </div>
</body>
</text>
</TEI>
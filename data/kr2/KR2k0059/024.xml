<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二十四</head> <lb/>
    <p>
<pb n="KR2k0059_WYG_024-1a"/>
欽定四庫全書<lb/>
　水經注集釋訂訛卷二十四<lb/>
　　　　　　　　　　　　　歸安沈炳巽撰<lb/>
　　　睢水<lb/>
睢水出梁郡鄢縣<lb/>
　睢水出陳留縣西蒗蕩渠東北流地理志曰睢水首<lb/>
　受陳留浚儀蒗蕩水也經言出鄢非矣又東逕髙陽<lb/>
　故亭北俗謂之陳留北城非也蘇林曰髙陽者陳留<lb/>
<pb n="KR2k0059_WYG_024-1b"/>
　北縣也按在留使鄉聚名也有漢廣野君廟碑延熹<lb/>
　六年十二月雍丘令董生<hi>何氏校隸釋作董之董非氏乃董督之董  萇隸釋</hi>
　<hi>作長</hi>仰餘徽於千載遵茂美於絶代命縣人萇照為文<lb/>
　用章不朽之徳其畧云輟洗分餐諮謀帝猷陳鄭有<lb/>
　涿鹿之功海岱無牧野之戰大康華夏綏靜黎物生<lb/>
　民以來功盛莫崇今故字<hi>當作宇或作事</hi>無聞而單碑介立<lb/>
　矣陳留風俗傳曰酈氏居於髙陽沛公攻陳留縣酈<lb/>
　食其有功封髙陽侯<hi>按史漢表及傳酈食其從無髙陽侯之封惟其子疥封髙梁侯</hi>
<pb n="KR2k0059_WYG_024-2a"/>
　<hi>豈因此而誤耶</hi>有酈俊字文山官至公府掾大將軍商有功<lb/>
　食邑于涿故自陳留縣<hi>此下有訛誤</hi>有鉼亭鉼鄉建武二<lb/>
　年世祖封王常為侯國也<hi>按後漢書王常傳常于建武二年封山桑侯似與上</hi>
　<hi>文無涉詎此句係他處注錯簡于此耶</hi>雎水又東逕雍丘縣故城北縣<lb/>
　舊杞國也殷湯周武以封夏后繼禹之嗣楚滅杞秦<lb/>
　以為縣圈稱曰縣有五陵之名故以氏縣矣城内有<lb/>
　夏侯祠昔在二代享祀不輟秦始皇圖築其表為大<lb/>
　城而以縣焉睢水又東水積成湖俗謂之白羊陂陂<lb/>
<pb n="KR2k0059_WYG_024-2b"/>
　方四十里右則奸梁陂水注之其水上承陂水東北<lb/>
　逕雍丘城北又東分為兩瀆謂之雙溝俱入白羊陂<lb/>
　陂之東合洛架水口水上承汳水謂之洛架水東南<lb/>
　流入于睢水雎水又東逕襄邑縣<hi>今歸徳府睢州</hi>故城北又<lb/>
　東逕雍丘城北睢水又東逕寧陵縣故城南故葛伯<lb/>
　國也王莽改曰康善矣歴鄢縣北二城南北相去五<lb/>
　十里故經有出鄢之文城東七里水次有單父令楊<lb/>
　彥尚書郎楊禪字文節兄弟二碑漢光和中立也<lb/>
<pb n="KR2k0059_WYG_024-3a"/>
又東過睢陽縣南<hi>今為歸徳府</hi>
　睢水又東逕横城北春秋左傳昭公二十一年樂大<lb/>
　心豐愆華牼禦華向於横杜預曰梁國睢陽縣南有<lb/>
　横亭今在睢陽縣西南世謂之光城盖光横聲相近<lb/>
　習傳之非也睢水又逕新城北即宋之新城亭也春<lb/>
　秋左傳文公十四年公㑹宋公陳侯衛侯鄭伯許男<lb/>
　曹伯晉趙盾盟于新城者也睢水又東逕髙鄉亭北<lb/>
　又東逕亳城北南亳也即湯所都矣<hi>明一統志亳城在歸徳府城東</hi>
<pb n="KR2k0059_WYG_024-3b"/>
　<hi>南四十里契父帝嚳都亳湯自商丘遷焉鄭康成云亳今河南偃師縣漢書音義曰濟陰亳縣杜預曰梁</hi>
　<hi>國蒙縣皇甫謐曰孟子稱湯居亳與葛為鄰葛即今寧陵縣葛鄉亳乃今穀熟縣也蒙為北亳即昊亳湯</hi>
　<hi>受命之地穀熟為南亳湯所都偃師為西亳即盤庚所徙書立政所謂三亳是也古書亡滅未知孰得其</hi>
　<hi>真</hi>睢水又東逕睢陽縣故城南周武王封微子啟于<lb/>
　宋以嗣殷後為宋都也昔宋元君夢江使乗輜車被<lb/>
　繡衣而謁于元君元君感衛平之言而求之于泉陽<lb/>
　男子余且獻神龜于此矣秦始皇二十二年以為碭<lb/>
　郡漢髙祖嘗以沛公為碭郡長天下既定五年為梁<lb/>
<pb n="KR2k0059_WYG_024-4a"/>
　國文帝十二年封少子武為梁王太后之愛子景帝<lb/>
　寵弟也是以警衛貂飾同天子藏珍積<hi>上下疑有脫文按漢書梁</hi>
　<hi>孝王傳當作珠玉寶器多于京師</hi>多擬京師招延豪傑士咸歸之長<lb/>
　卿之徒免官來逰廣睢陽城七十里大治宫觀臺苑<lb/>
　屏榭勢並皇居其所經構也役夫流唱必曰睢陽創<lb/>
　<hi>創疑當作曲按後漢書郡國志睢陽縣注引地道記曰梁孝王築城十二里小鼓唱節杵下而和之稱睢</hi>
　<hi>陽曲</hi>傳曰<hi>朱云當作由</hi>此始也城西門即宼先鼓琴處也先<lb/>
　好釣居睢水傍宋景公問道不告殺之後十年止此<lb/>
<pb n="KR2k0059_WYG_024-4b"/>
　門鼓琴而去宋人家家奉祀之南門曰盧門也春秋<lb/>
　華氏居盧門里叛杜預曰盧門宋城南門也司馬彪<lb/>
　郡國志曰睢陽縣有盧門亭城内有髙臺甚秀廣巍<lb/>
　然介立超焉獨上謂之蠡臺亦曰升臺焉當昔全盛<lb/>
　之時故與雲霞競逺矣續述征記曰迴道似蠡故謂之<lb/>
　蠡臺非也余按闕子<hi>漢書藝文志縦横家有闕子一篇注所引用即是書也</hi>稱<lb/>
　宋景公使工人為弓九年乃成公曰何其遲也對曰<lb/>
　臣不復見君矣臣之精盡于弓矣獻弓而歸三日而<lb/>
<pb n="KR2k0059_WYG_024-5a"/>
　死景公登虎圈之臺援弓東面而射之矢踰于西霜<lb/>
　之山集于彭城之東餘勢逸勁猶飲羽于石梁然則<lb/>
　蠡臺即是虎圈臺也盖宋世虎牢所在矣晉大和中<lb/>
　大司馬桓温入河命豫州刺史袁真開石門鮮卑垂<lb/>
　戍此臺真頓甲堅城之下不果而還<hi>晉書桓温傳太和四年以温領</hi>
　<hi>平北將軍率步騎北伐進次金鄉時亢旱水道不通乃鑿鉅野三百餘里以通舟運遂至枋頭先使西中</hi>
　<hi>郎袁真伐譙郡開石門以通運譙郡皆平而不能開石軍粮竭盡為慕容垂所追遂致敗績</hi>蠡南<lb/>
　如<hi>南如二字誤疑當作臺之</hi>西又有一臺俗謂之女郎臺臺之西<lb/>
<pb n="KR2k0059_WYG_024-5b"/>
　北城中有涼馬臺臺東有曲池池北列兩釣臺水周<lb/>
　六七百步蠡臺直東又有一臺世謂之雀臺也城内<lb/>
　東西道北有晉梁王妃王氏陵表並列二碑碑云妃<lb/>
　諱粲字女儀東萊曲城人也齊北海府君之孫司空<lb/>
　東武景侯之季女咸熙元年嬪于司馬氏泰始二年<lb/>
　妃于國太康五年薨營陵于新䝉之<hi>疑有脫文</hi>太康九年<lb/>
　立碑東即梁王之吹宫<hi>疑作臺</hi>也基陛階礎尚在今建<lb/>
　追明寺故宫東即安梁之舊地也廣周五六百步水<lb/>
<pb n="KR2k0059_WYG_024-6a"/>
　列釣臺池東又有一臺世謂之清泠臺北城憑隅又<lb/>
　結一池臺晉灼曰或說平臺在城中東北角亦或言<lb/>
　兔園在平臺側如淳曰平臺離宫所在今城東二十<lb/>
　里有臺寛廣而不甚極髙俗謂之平臺余按漢書梁<lb/>
　孝王傳稱王以功親為大國築東苑方三百里廣睢<lb/>
　陽城七十里大治宫室為複道自宫連屬於平臺三<lb/>
　十餘里複道自宫東出揚州之門左<hi>疑當作東出陽門之左</hi>陽<lb/>
　門即睢陽東門也連屬於平臺則近矣屬之城隅則<lb/>
<pb n="KR2k0059_WYG_024-6b"/>
　不能是知平臺不在城中也梁王與鄒枚司馬相如<lb/>
　之徒極逰於其上故齊隨郡王山居序所謂西園多<lb/>
　士平臺盛賓鄒馬之客咸在伐木之歌屢陳是用追<lb/>
　芳昔娯神逰千古故亦一時之盛事謝氏賦雪亦曰<lb/>
　梁王不恱逰於兔園今也歌堂淪宇律管埋音孤墓<lb/>
　<hi>宋本作基</hi>塊立無復曩日之望矣城北五六里便得漢太<lb/>
　尉橋𤣥墓冢東有廟即曹氏孟徳親酹處操本素㣲<lb/>
　嘗候於𤣥𤣥曰天下將亂能安之者其在君乎操感<lb/>
<pb n="KR2k0059_WYG_024-7a"/>
　知己後逕𤣥墓祭云操以頑質見納君子士死知己<lb/>
　懷此無忘又承約言徂殁之後路有經由不以斗酒<lb/>
　隻雞過相沃酹車過三步腹痛勿怨雖臨時戲言非<lb/>
　至親篤好胡肯為此辭哉悽愴致祭以申宿懷冢列<lb/>
　數碑一是漢朝羣儒英才哲士感橋氏徳行之美乃<lb/>
　共刊石立碑以示後世一碑是故吏司徒博陵崔列<lb/>
　廷尉河南呉整等以為至徳在已揚之由人茍不驕<lb/>
　述夫何舍焉<hi>蔡中郎集載此碑作荀不皦述夫何考焉</hi>乃共勒嘉石昭明<lb/>
<pb n="KR2k0059_WYG_024-7b"/>
　芳烈一碑是隴西枹<hi>此句上下疑有訛脫</hi>罕北次陌碭守長隲<lb/>
　為左尉漢陽獂道趙馮孝髙以橋公嘗牧涼州感三<lb/>
　綱之義慕將順之節以為公之勲美宜宣舊邦乃樹<lb/>
　碑頌以昭令徳光和元年主記掾李反<hi>宋本作友字仲遼</hi>字<lb/>
　仲遼作碑文碑陰有石<hi>疑作右</hi>鼎文建寧三年拜司空<lb/>
　又有中鼎文建寧四年拜司徒又有左鼎文光和元<lb/>
　年拜太尉鼎銘文曰故臣門人相與述公之行咨度<lb/>
　體則文徳銘于三鼎武功勒于征鉞書于碑陰以昭<lb/>
<pb n="KR2k0059_WYG_024-8a"/>
　光懿又有鉞文稱是用鏤石假象作兹征鉞軍鼓陳<lb/>
　之于東階亦以昭公之文武之勲焉廟南列二石柱<lb/>
　柱東有二石羊羊北有二石虎廟前東北有石駝駝<lb/>
　西北有二石馬皆髙大亦不甚雕飾惟<hi>惟字下疑有毁字</hi>廟<lb/>
　頽構粗傳遺墉石鼓仍存鉞今不知所在睢水於城<lb/>
　之陽積而為逢洪陂<hi>御覽引此作蓬洪陂</hi>陂之西南有陂又東<lb/>
　合明水水上承城南大池池周千步南流㑹睢謂之<lb/>
　明水絶睢注渙睢水又東南流歴于竹圃水次綠竹<lb/>
<pb n="KR2k0059_WYG_024-8b"/>
　蔭渚菁菁實望世人言梁王竹園也睢水又東逕穀<lb/>
　熟縣故城北睢水又東蘄水出焉睢水又東逕粟縣<lb/>
　故城北<hi>按漢志沛郡有粟縣莽曰成富此云粟縣似是</hi>地理志曰侯國也王<lb/>
　莽曰成富睢水又東逕太丘縣故城北地理志曰故<lb/>
　敬丘也漢武帝元朔三年封魯恭王子節侯劉政為<lb/>
　侯國<hi>按漢書王子侯表魯恭王子政封瑕丘侯不封敬丘侯按地志瑕丘屬山陽郡敬丘屬沛郡注</hi>
　<hi>似誤引</hi>漢明帝更從今名列仙傳曰仙人文賓邑人賣<lb/>
　鞾履為業矣<hi>列仙傳曰文賓太丘人賣草履為業數取嫗數十年輒去之後時故嫗年九十</hi>
<pb n="KR2k0059_WYG_024-9a"/>
　<hi>餘續見賓年更壯拜賓問道賓令其至正月朔㑹鄉亭西社教令服菊花地膚桑寄生松子嫗亦更壯</hi>
　睢水又東逕芒縣故城北<hi>太丘及芒縣今俱為歸徳府永城縣</hi>漢髙帝<lb/>
　六年封耏跖為侯國<hi>史記表作耏昭徐廣曰一作起漢表作跖</hi>王莽之傳<lb/>
　治世祖改曰臨睢城西二里水南有豫州從事皇毓<lb/>
　碑殞身州牧陰君之罪時年二十五臨睢長平輿<hi>平輿</hi>
　<hi>屬汝南郡</hi>李君二千石丞輪氏<hi>輪氏縣名屬潁川郡</hi>夏文則髙其行<lb/>
　而悼其殞州國咨嗟旌閭表墓昭叙令徳式示後人<lb/>
　城内有臨睢長左馮翊王君碑善有治功累遷廣漢<lb/>
<pb n="KR2k0059_WYG_024-9b"/>
　屬國都尉吏民思徳縣人公府掾陳盛孫郎中兒定<lb/>
　興劉伯鄜等共立石表政以刊逺績縣北與碭縣分<lb/>
　水有碭山芒碭縣之間山澤深固多懷神智有仙者<lb/>
　涓子主柱並隠碭山得道<hi>涓子主柱二仙名按列仙傳云涓子齊人也餌术接</hi>
　<hi>食其精至三百年乃見于齊隠于碭山能致風雨受伯陽九仙法主柱者與道士共上碭山餌丹砂三年</hi>
　<hi>得神砂飛雪服之五年能飛行</hi>漢髙祖隠之吕后望氣知之即於是<lb/>
　處也京房易候曰何以知賢人隠師曰視四方常有<lb/>
　大雲五色具而不雨其下賢人隠矣<lb/>
<pb n="KR2k0059_WYG_024-10a"/>
又東過相縣南屈從城北東流當蕭縣南入于睢<lb/>
　相縣故宋地也秦始皇二十三年以為泗水郡漢髙<lb/>
　帝四年改曰沛郡治此漢武帝元狩六年封南越桂<lb/>
　林監居翁<hi>索隠曰監官也居姓翁字</hi>為侯國曰湘成也<hi>按史記表索隠曰漢</hi>
　<hi>表在堵陽漢書功臣表亦云在堵陽按堵陽縣屬南陽郡則湘成乃堵陽之鄉名恐非沛郡之相縣也注</hi>
　<hi>似誤引</hi>王莽更名郡曰吾符縣曰吾符亭也睢水東逕<lb/>
　石馬亭亭西有漢故伏波將軍馬援墓睢水又東逕<lb/>
　相縣故城南宋恭公之所都也國府園中猶有伯姬<lb/>
<pb n="KR2k0059_WYG_024-10b"/>
　黄堂基堂夜被火左右曰夫人少避伯姬曰婦人之<lb/>
　義保傅不具夜不下堂遂遇火而死斯堂即伯姬燌<lb/>
　死處也城西有伯姬冢昔鄭渾為沛郡太守於蕭相<lb/>
　二縣興陂堰民賴其利刻石頌之號曰鄭陂睢水又<lb/>
　左合白瀆水水上承梧桐陂陂側有梧桐山陂水西<lb/>
　南流逕相城東而南流注于睢睢盛則北流入于陂<lb/>
　陂隘則西北注于睢出入迴環更相通注故經有入<lb/>
　睢之文睢水又東逕彭城郡之靈壁東東南流漢書<lb/>
<pb n="KR2k0059_WYG_024-11a"/>
　項羽敗漢王于靈壁東即此處也又云東逼穀泗服<lb/>
　䖍曰水名也在沛國相界又詳睢水逕穀熟兩分而<lb/>
　睢水為蘄水故二水所在枝分通為兼稱穀水之名<lb/>
　盖因地變然則穀水即睢水也又云漢軍之敗也睢<lb/>
　水為之不流睢水又東南逕竹縣故城南地理志曰<lb/>
　王莽之篤亭也李奇曰今竹邑縣也睢水又東與滭<lb/>
　湖水合水上承甾丘縣之渒陂南北百餘里東西四<lb/>
　十里東至朝解亭西屆彭城甾丘縣之故城東王莽<lb/>
<pb n="KR2k0059_WYG_024-11b"/>
　更名之曰善丘矣其水自陂南系于睢水睢水又東<lb/>
　南八丈故溝水注之水上承蘄水而北㑹睢水又東<lb/>
　逕符離縣故城北漢武帝元光四年<hi>按史記表是元狩四年</hi>封<lb/>
　路博徳為侯國王莽之符合也睢水東逕臨淮郡之<lb/>
　取慮故城北昔汝南步逰張少失其母及為縣令遇<lb/>
　母於此乃使良馬踟蹰輕軒罔進顧訪病姬乃其母<lb/>
　也誠願宿憑而㝠感昭徵矣睢水又東合烏慈水水<lb/>
　出縣西南烏慈渚潭漲東北流與長直故瀆合溝舊<lb/>
<pb n="KR2k0059_WYG_024-12a"/>
　上承蘄水北流八十五里注烏慈水烏慈水又東逕<lb/>
　取慮縣南又東屈逕其城東而北流注于睢睢水又<lb/>
　東逕睢陵縣故城北漢武帝元朔元年封江都易王<lb/>
　子劉楚為侯國<hi>史漢表俱作劉定國江都易王子亦無名楚者此云劉楚誤</hi>王莽<lb/>
　之睢陵也<hi>按漢志當作睢睦</hi>睢水又東與潼水故瀆㑹舊<hi>疑作</hi>
　<hi>水</hi>上承潼縣西南潼陂東北流逕潼縣<hi>按漢志臨淮郡有僮縣無</hi>
　<hi>潼縣此云潼未詳</hi>故城北又東北逕睢陵縣下㑹睢睢水又<lb/>
　東南流逕下相縣故城南髙祖十三年<hi>髙祖無十三年當是十二</hi>
<pb n="KR2k0059_WYG_024-12b"/>
　<hi>年</hi>封莊侯冷耳為侯國應劭曰下相水出沛國相縣<lb/>
　故此加下也然則下相又是睢水之别名也東南流<lb/>
　入于泗謂之睢口經止蕭縣非也所謂得其一而亡<lb/>
　其二矣<lb/>
瓠子河出東郡濮陽縣北河<hi>今山東東昌府濮州治</hi>
　縣北十里即瓠河口也尚書禹貢雷夏既澤雝沮會<lb/>
　同爾雅曰水自河出為雝許慎曰雝者河雝水也暨<lb/>
　漢元光之年河水南決漂害民居武帝元封二年上<lb/>
<pb n="KR2k0059_WYG_024-13a"/>
　使汲仁郭昌發卒數萬人塞瓠子決河於是上自萬<lb/>
　里沙還臨決河沈白馬玉璧令羣臣將軍以下皆負<lb/>
　薪填決河上悼功之不成乃作歌曰瓠子決兮將奈<lb/>
　何殫為河兮地不寧功無已時兮吾山平吾山平兮<lb/>
　巨野溢魚沸鬱兮柏冬日正<hi>史記作延</hi>道施兮離常流蛟<lb/>
　龍騁兮放<hi>史記作方</hi>逺逰歸舊川兮神哉沛不封禪兮安<lb/>
　知外皇<hi>史記作為</hi>謂河公<hi>史記作伯</hi>兮何不仁泛濫不止兮愁<lb/>
　苦<hi>史記作吾</hi>人齧桑浮兮淮泗滿久不反兮水唯緩一曰<lb/>
<pb n="KR2k0059_WYG_024-13b"/>
　河湯湯兮激潺湲北渡迴<hi>史記作迃</hi>兮迅流難搴長旌<hi>史記</hi>
　<hi>作茭</hi>兮湛美玉隤林竹兮楗石葘宣防塞兮萬福來於<lb/>
　是卒塞瓠子口築宫於其上名曰宣房宫水<hi>宋本作故</hi>亦<lb/>
　謂瓠子堰為宣房堰而水亦以瓠子受名焉平帝已<lb/>
　後未及修理河水東浸日月彌廣永平十二年顯宗<lb/>
　詔樂浪人王景治渠築堤起自滎陽東至千乗一千<lb/>
　餘里景乃防遏衝要疎決壅積瓠子之水絶而不通<lb/>
　唯溝瀆存焉河水舊東河逕濮陽城東北故衛也帝<lb/>
<pb n="KR2k0059_WYG_024-14a"/>
　顓頊之墟昔顓頊自窮桑徙此號曰商丘或謂之帝<lb/>
　丘本陶唐氏火正閼伯之所居亦夏伯昆吾之都殷<lb/>
　之相<hi>相下疑有土字</hi>又都之故春秋傳曰閼伯居商丘相土<lb/>
　因之是也衛成公自楚丘遷此秦始皇徙衛君角於<lb/>
　野王置東郡治濮陽縣濮水逕其南故曰濮陽也沛<lb/>
　公守濮陽環之以水張晏曰依河水自固春秋僖公<lb/>
　十三年夏㑹于鹹杜預曰東郡濮陽縣東<hi>按左傳杜注東下有</hi>
　<hi>南字</hi>有咸<hi>杜注作鹹</hi>城者也是瓠子故瀆又東逕桃城南春<lb/>
<pb n="KR2k0059_WYG_024-14b"/>
　秋傳曰分曹地自洮盡曹地也今甄城西南五十里<lb/>
　有桃城或謂之洮也瓠瀆又東南逕清丘北春秋宣<lb/>
　公十二年經書楚滅蕭晉人宋衛曹同盟于清丘京<lb/>
　相璠曰在今東郡濮陽縣東南三十里魏都尉治<lb/>
東至濟隂句陽縣為新溝<hi>句陽縣故城在今兗州府曹縣北三十里漢志濟陰郡句</hi>
　<hi>陽縣應劭曰左氏𫝊句瀆之丘也師古曰音鈎</hi>
　瓠河故瀆又東逕句陽之小成陽城北<hi>宋本無此二字</hi>城北<lb/>
　側瀆帝王世紀曰堯葬濟陰成陽西北四十里是為<lb/>
<pb n="KR2k0059_WYG_024-15a"/>
　穀林墨子以為堯堂髙三尺土階三等北教八狄道<lb/>
　死葬蛩山之陰山海經曰堯葬狄山之陽一名崇山<lb/>
　二說各殊以為成陽近是堯冢也余按小成陽在成<lb/>
　陽西北<hi>一作南</hi>半里許實牛<hi>疑作/中</hi>俗喭以為囚堯城<hi>汲冢</hi>
　<hi>瑣語舜放堯于平陽續述征記云小成陽在陽城西南半里許俗云囚堯城括地志引竹書云昔堯末年</hi>
　<hi>徳衰為舜所囚故濮州鄄城縣東北十五里有囚堯城</hi>士安盖以是為堯冢也<lb/>
　<hi>漢志成陽縣有堯冢</hi>瓠子北有都闗縣故城縣有羊里亭瓠河<lb/>
　逕其南為羊里水盖資城地而變名由經有新溝之<lb/>
<pb n="KR2k0059_WYG_024-15b"/>
　異稱矣黄初中賈逵為豫州刺史與諸將征呉於洞<lb/>
　浦有功魏封逵為羊里亭侯<hi>魏志賈逵傳逵征呉破吕範于洞浦進封陽里</hi>
　<hi>亭侯今云羊里未詳</hi>邑四百户即斯亭也俗名之羊子城非也<lb/>
　盖韻近字轉耳又東右<hi>原本訛石</hi>㑹濮水之津水上承濮<lb/>
　渠東逕鉏丘城南京相璠曰今濮陽城西南十五里<lb/>
　有沮兵城<hi>以下疑有訛誤</hi>六國時沮楚同以為楚丘非也又<lb/>
　東逕浚城南而北去濮陽三十五里城側有寒泉岡<lb/>
　即詩所謂爰有寒泉在浚之下世謂之髙平渠非也<lb/>
<pb n="KR2k0059_WYG_024-16a"/>
　京相璠曰濮水故道在濮陽南者也又東逕句陽縣<lb/>
　西句瀆出焉濮水枝渠又東北逕句陽縣之小成陽<lb/>
　縣故<hi>下疑有城字</hi>東垂亭西而北入瓠河地理志曰濮水<lb/>
　首受泲於封丘縣東北至都闗入羊里水者也又按<lb/>
　地理志山陽郡有都闗縣今其城在廩丘城西考地<lb/>
　志山陽廩丘俱屬濟陰則都闗無隸山陽理又按地<lb/>
　理志郕都亦是山陽之屬縣矣而東杜<hi>疑有訛字朱云當作京相</hi>
　考地驗城又並言在廩丘城南推此而論似地志之<lb/>
<pb n="KR2k0059_WYG_024-16b"/>
　悮矣或亦疆理參差所未詳瓠瀆又東逕垂亭北春<lb/>
　秋隠公八年宋公衛侯遇于犬丘經書垂也京相璠<lb/>
　曰今濟陰句陽縣小城陽東五里有故垂亭者也<lb/>
又東北過廩丘縣為濮水<hi>廩丘故城在今東昌府范縣義東堡</hi>
　瓠河又左逕雷澤北其澤藪在大成陽縣故城西北<lb/>
　一十餘里昔華胥履大跡處也其陂東西二十餘里<lb/>
　南北一十五里即舜所漁也澤之東南即成陽縣故<lb/>
　<hi>下疑有城字</hi>史記曰武王封弟季載於成應劭曰其後乃<lb/>
<pb n="KR2k0059_WYG_024-17a"/>
　遷于成之陽故曰成陽也地理志曰成陽有堯冢靈<lb/>
　臺今成陽城西二里有堯陵<hi>堯陵在今兗州府東平州東北三十里</hi>陵<lb/>
　南一里有堯母慶都陵於城為西南稱曰靈都<hi>何氏校隸</hi>
　<hi>釋作臺</hi>鄉曰崇仁邑號修義皆立廟四周列水潭而不<lb/>
　流水澤通泉泉不耗竭至豐魚筍不敢採捕前並列<lb/>
　數碑枯<hi>疑作枯</hi>柏數株檀馬<hi>朱云檀馬字訛或謂檀與駮馬也詩疏云駮馬梓榆</hi>
　<hi>也諺曰斫檀不諦得繫迷繫迷尚可得駮馬言三木相似也按此說似屬支離恐不可從</hi>成林二<lb/>
　陵南北列馳道逕通皆以磚砌之尚修整堯陵東城<lb/>
<pb n="KR2k0059_WYG_024-17b"/>
　西五十餘步中山夫人祠堯妃也石壁階墀仍舊南<lb/>
　西北三面長櫟聫蔭扶疎里餘中山夫人祠南有仲<lb/>
　山甫冢<hi>仲山甫墓在今東昌府廢雷縣西北</hi>冢西有石廟羊虎傾低破<lb/>
　碎畧盡於城為西南在靈臺之東北按郭縁生述征<lb/>
　記自漢迄晉二千石及丞尉多刊石述叙堯即位至<lb/>
　永嘉三年二千七百二十有一載記于堯妃見漢建<lb/>
　寧四年五月成陽令管遵所立碑文云堯陵北山甫<lb/>
　墓南二冢間伍員祠晉大安中立一碑是永興中建<lb/>
<pb n="KR2k0059_WYG_024-18a"/>
　今碑祠並無處所又言堯陵在城南九里中山夫人<lb/>
　祠在城南二里東南六里堯母慶都冢堯陵北二里<lb/>
　有仲山甫墓考地驗状咸為疎僻盖聞疑書疑耳雷<lb/>
　澤西南十許里有小山孤立峻上亭亭嵥峙謂之歴<lb/>
　山山北有小阜南屬池澤之東北有陶墟<hi>明一統志作姚墟在</hi>
　<hi>濮州東南九十里</hi>縁生言舜耕陶所在墟阜聨屬瀆帶<hi>宋本作濱</hi>
　<hi>帶</hi>瓠河也鄭元曰歴山在河東今有舜井皇甫謐或<lb/>
　言今濟陰歴山是也與雷澤相比余謂鄭元之言為然<lb/>
<pb n="KR2k0059_WYG_024-18b"/>
　故揚雄河東賦曰登歴觀而逕望兮聊浮㳺于河之<lb/>
　巖今雷首山西枕大河校之圖緯於事為允士安又<lb/>
　云定陶西南陶丘舜也<hi>疑訛</hi>不言在此縁生為失瓠河<lb/>
　之北即廩丘縣也王隠晉書地道記曰廩丘者春秋<lb/>
　之所謂齊邑矣實表東海者也竹書紀年晉烈公十<lb/>
　一年田悼子卒田布殺其大夫公孫<hi>今竹書作公孫孫下同</hi>公<lb/>
　孫以廩丘叛于趙田布圍廩丘翟角趙孔屑韓師<hi>竹書</hi>
　<hi>作氏</hi>救廩丘及田布戰于龍澤田師敗遁<hi>竹書作逋</hi>是也瓠<lb/>
<pb n="KR2k0059_WYG_024-19a"/>
　河與濮水俱東流經所謂過廩丘為濮水者也縣南<lb/>
　瓠北有羊角城<hi>在今兗州府范縣義東堡</hi>春秋傳曰烏餘取晉羊<lb/>
　角遂襲我髙魚天大雨自竇入介其庫登其城尅而<lb/>
　取之者也京相璠曰衛邑也今東郡廩丘縣南有羊<lb/>
　角城今魯邑也今廩丘東北有故髙魚城俗謂之交<lb/>
　魚城謂羊角為角逐城皆非也瓠河又逕陽晉城南<lb/>
　史記蘇秦說齊曰過衛陽晉之道徑于亢父之嶮者<lb/>
　也今陽晉城在廩丘城東南一十餘里與都關為左<lb/>
<pb n="KR2k0059_WYG_024-19b"/>
　右也張儀曰秦下甲攻衛陽晉大關天下之匈徐廣<lb/>
　史記音義云闗一作開東之亢父則其道矣瓠河之<lb/>
　北又有郕都城<hi>故城在兗州府汶上縣北二十里</hi>春秋隠公三年郕<lb/>
　侵衛京相璠曰東都廩丘縣南三十里有故郕都地<lb/>
　理志曰山陽鄉也禇先生曰漢封金安上為侯國<hi>按史</hi>
　<hi>表金安上封都成侯索隠曰屬潁川此注叙郕都按志屬山陽郡似非金安上所封不詳所謂</hi>王莽<lb/>
　更名之曰城穀者也瓠河又東逕黎縣故城南王莽<lb/>
　改曰黎治矣孟康曰今黎陽也薛瓚言按黎陽在魏<lb/>
<pb n="KR2k0059_WYG_024-20a"/>
　郡非此黎陽也世謂黎侯城昔黎侯陽寓于衛詩所<lb/>
　謂胡為乎泥中毛云泥中邑名疑此城也土城汙下<lb/>
　城居小阜魏濮陽郡治也瓠河又東逕秺縣故城南<lb/>
　地理志曰濟陰之屬縣也禇先生曰漢武帝封金日<lb/>
　磾為侯國王莽之萬歳矣世猶謂之為萬歳亭也瓠<lb/>
　河又東逕鄆城南春秋左傳成公十六年公自沙隨<lb/>
　還待于鄆京相璠曰公羊作運字今東都廩丘縣東<lb/>
　八十里有故運城即此城也<hi>今鄆城縣屬兗州</hi>
<pb n="KR2k0059_WYG_024-20b"/>
又北過東郡范縣<hi>今屬東昌府</hi>東北為濟渠與將渠合<lb/>
　瓠河自運城東北逕范縣與濟濮枝渠合故渠上承<lb/>
　濟瀆於乗氏縣北逕范縣左納瓠瀆故經有濟渠之<lb/>
　稱又北與將渠受河於范縣西北東南逕秦亭南杜<lb/>
　預釋地東平范縣西北有秦亭也又東南逕范縣故<lb/>
　城南王莽更名建陸<hi>漢志作睦</hi>也漢興平中靳允為范令<lb/>
　曹太祖東征陶謙於徐州張邈迎吕布郡縣響應程<lb/>
　昱說允曰君必固范我守東阿田單之功可立即斯<lb/>
<pb n="KR2k0059_WYG_024-21a"/>
　邑也將渠又東㑹濟渠自下通謂之將渠北逕范城<lb/>
　東俗又謂之趙溝非也<lb/>
又東北過東阿縣東<hi>今屬兖州府東平州</hi>
　瓠河故瀆又東北左合將渠枝瀆上承將渠於范縣<lb/>
　東北逕范縣北又東北逕東阿城南而東入瓠河故<lb/>
　瀆又北逕東阿縣故城東春秋經書冬及齊侯盟于<lb/>
　柯左傳曰冬盟于柯始及齊平杜預曰東阿即柯邑<lb/>
　也按國語曹沬挾匕首刦齊桓公返遂邑于此矣<lb/>
<pb n="KR2k0059_WYG_024-21b"/>
又東北過臨邑縣西<hi>今屬濟南府</hi>又東北過荏平縣<hi>今屬東昌府</hi>
東為鄧里渠<lb/>
　自宣防<hi>即宣房防房古通</hi>已下將渠已上無復有水將渠下<lb/>
　水首受河自北為鄧里渠<lb/>
又東北過祝阿縣<hi>今為濟南府齊河縣及禹城縣</hi>為濟渠<lb/>
　河水自泗口出為濟水濟水二瀆合而東注于祝阿<lb/>
　也<lb/>
又東北至梁鄒縣西分為二<lb/>
<pb n="KR2k0059_WYG_024-22a"/>
　脉水尋梁鄒濟無二流盖經之誤<lb/>
其東北者為濟河其東者為時水又東北至濟西濟河<lb/>
東北入于海時水東至臨淄縣西屈南過太山華縣東<lb/>
又南至費縣<hi>今屬兗州府</hi>東入于沂<lb/>
　時即耏水也音而春秋襄公三年齊晉盟于耏者也<lb/>
　京相璠曰今臨淄唯有澅水西北入泲即地理志曰<lb/>
　如水矣耏如聲相似然則澅水即耏水也盖以澅與<lb/>
　時合得通稱矣時水自西安城西南分為二水枝津<lb/>
<pb n="KR2k0059_WYG_024-22b"/>
　别出西流徳㑹水注之水出昌國縣黄山西北流逕<lb/>
　昌國縣故城南昔樂毅攻齊有功燕昭王以是縣封<lb/>
　之為昌國君徳㑹水又西北五里泉水注之水出縣<lb/>
　南黄阜北流逕城西北入徳㑹又西北世謂之蒼浪<lb/>
　溝又北流注時水地理志曰徳㑹水出昌國西北至<lb/>
　西安入洳是也時水又西逕東髙苑城中而西注也<lb/>
　俗人遏令側城南注又屈其城南史記漢文帝十五<lb/>
　年分齊為膠西王國都髙邑徐廣音義曰樂安有髙<lb/>
<pb n="KR2k0059_WYG_024-23a"/>
　苑城故俗謂之東苑也其水又北注故瀆又西盖野<lb/>
　溝水注之源導延鄉城東北平地出泉西北逕延鄉<lb/>
　城北地理志曰千乗有延鄉縣世人謂故城為從城<lb/>
　延從字相似讀隨字改所未詳也西北流世謂之盖<lb/>
　野溝又西北流逕髙苑縣<hi>漢志作髙宛今屬青州府</hi>北注時水時<lb/>
　水又西逕西髙苑縣故城南漢髙帝六年封丙猜為<lb/>
　侯國<hi>史記表作丙倩</hi>王莽之常鄉也其水側城西注京相璠<lb/>
　曰今樂安博昌縣<hi>今為青州府博興縣</hi>南界有時水西通濟其<lb/>
<pb n="KR2k0059_WYG_024-23b"/>
　上源出盤陽北至髙苑下有死時中無水杜預亦云<lb/>
　時水於樂安枝流旱則竭涸為春秋之乾時也左傳<lb/>
　莊公九年齊魯戰地魯師敗處也時水西北至梁鄒<lb/>
　城入于泲非泲入時盖時來注泲若泲分東流明不<lb/>
　得以時為名尋時泲更無别流南延華費之所斯為<lb/>
　謬矣<lb/>
汶水出太山萊蕪縣<hi>今屬濟南府</hi>原山西南嬴縣南<lb/>
　萊蕪縣在齊城西南原山又在縣西南六十許里地<lb/>
<pb n="KR2k0059_WYG_024-24a"/>
　理志汶水與淄水俱出原山西南入泲故不得過其<lb/>
　縣南也<hi>原山在今萊蕪縣東北七十里東接益都西接章丘北接淄川縣界髙聳出羣山之上亦</hi>
　<hi>名馬耳山魏收志嬴縣有馬耳山汶水所出則馬耳即原山矣今又名岳陽山</hi>從征記曰汶<lb/>
　水出縣西南流又言自入萊蕪谷夾路連山百數里<lb/>
　水隍多行石澗中出草藥饒松柏林藿綿濛崖壁相<lb/>
　望或傾岑阻徑或迴巖絶谷清風鳴條山壑俱響凌<lb/>
　髙降深兼惴慄之懼危溪絶徑過懸度之艱未出谷<lb/>
　十餘里有别谷在孤山谷有清泉泉上數丈有石穴<lb/>
<pb n="KR2k0059_WYG_024-24b"/>
　二口容人行入穴丈餘髙九尺許廣四五丈言是昔<lb/>
　人居山之處薪㸑煙墨猶存谷中林木緻密行人尠<lb/>
　有能至矣又有少許山田引灌之蹤尚存出谷有平<lb/>
　丘面山傍水土人悉以種麥云此丘不宜殖稷黍而<lb/>
　宜麥齊人相承以殖之意謂麥丘所栖愚公谷也何<lb/>
　其深沉幽翳可以託業怡生如此也余時逕此為之<lb/>
　踟蹰為之屢眷矣余按麥丘愚公在齊川谷猶傳其<lb/>
　名不在魯盖誌者之謬耳汶水又西南逕嬴縣故城<lb/>
<pb n="KR2k0059_WYG_024-25a"/>
　南<hi>城今在萊蕪縣西北</hi>春秋左傳桓公三年云㑹齊侯于嬴博<lb/>
　婚于齊也<hi>按左傳云㑹齊侯于嬴成昏于齊也無博字今云㑹于嬴博似誤</hi>
又東南過奉髙縣北<hi>今泰安府東有奉髙廢縣</hi>
　奉髙縣漢武帝元封元年立以奉太山郡治也縣北<lb/>
　有呉季札子墓在汶水南曲中季札之聘上國也䘮<lb/>
　子於嬴博之間即此處也從征記曰嬴縣西六十里<lb/>
　有季札兒冢冢圓其髙可隠也前有石銘一所漢末<lb/>
　奉髙令所立無所述叙標誌而已自昔恒蠲民户灑<lb/>
<pb n="KR2k0059_WYG_024-25b"/>
　掃之今不能然碑石糜碎靡有遺矣故惟趺存焉<lb/>
屈從縣西南流<lb/>
　汶出牟縣故城西南阜下俗謂之胡盧堆<hi>今萊蕪縣東有牟縣</hi>
　<hi>故城牟汶水在縣南門外西流至泰安州東入汶</hi>淮南子曰汶出弗其髙誘<lb/>
　曰山名也或斯阜也牟縣故城在東北古牟國也春<lb/>
　秋時牟人朝魯故應劭曰魯附庸也俗謂是水為牟<lb/>
　汶也又西南逕奉髙縣故城而西南流注于汶汶水<lb/>
　又南右合北汶<hi>今泰安州南有泮水出泰山分水嶺考其源流盖即北汶也</hi>水出<lb/>
<pb n="KR2k0059_WYG_024-26a"/>
　分水溪源與中川分水東南流逕太山東合天門下<lb/>
　溪水水出太山天門下谷東流古者帝王升封咸憩<lb/>
　此水水上往往有石竅存焉盖古設舍所跨處也馬<lb/>
　第伯書云光武封太山第伯從登山去平地二十里<lb/>
　南向極望無不覩其為髙也如視浮雲其峻石壁窅<lb/>
　條仰視巖石松樹鬱鬱蒼蒼如在雲中俯視溪谷碌<lb/>
　碌不可丈尺直上七十里天門仰視天門如從六中<lb/>
　視天矣<hi>朱云今封禪儀記曰不可丈尺遂至天門之下仰視天門窔遼如從穴中視天直上七里</hi>
<pb n="KR2k0059_WYG_024-26b"/>
　<hi>賴其羊腸逶迤名曰環道往往有絙索可得而登也</hi>應劭漢官儀云太山東南<lb/>
　山頂名曰日觀者雞一鳴時見日始欲出長三丈許<lb/>
　故以名焉其水自溪而東濬波注壑東南流龜陰之<lb/>
　田龜山在博縣北一十五里昔夫子傷政道之陵遲<lb/>
　故望山而懷操故琴操有龜山操焉山北即龜陰之<lb/>
　田也春秋定公十年齊人來歸龜陰之田是也又合<lb/>
　環水水出太山南溪南流歴中階兩廟間從征記曰<lb/>
　太山有下中上三廟墻闕嚴整廟中柏樹夾兩階大<lb/>
<pb n="KR2k0059_WYG_024-27a"/>
　二十餘圍盖漢武所植也赤眉嘗斫一樹見血而止<lb/>
　今斧創猶存門閣三重樓榭四所三層壇一所髙丈<lb/>
　餘廣八尺樹前有大井極香冷異於凡水不知何代<lb/>
　所掘不嘗浚渫而水旱不減庫中有漢時故樂器及<lb/>
　神車木偶皆靡密巧麗又有石虎建武十三年永貴<lb/>
　侯張余上金馬一匹髙二尺餘形制甚精中廟去下<lb/>
　廟五里屋宇又崇麗於下廟廟東西夾澗上廟在山<lb/>
　頂即封禪處也共<hi>疑作其</hi>水又屈而東流入于汶<hi>水上疑有</hi>
<pb n="KR2k0059_WYG_024-27b"/>
　<hi>汶字</hi>水又東南流逕南明堂下漢武帝元封元年封太<lb/>
　山降坐明堂於山之東北阯武帝以古處嶮狹而不<lb/>
　顯也<hi>按封禪書云天子封太山太山東北趾古時有明堂處處險不敞上欲治明堂奉髙傍未曉其</hi>
　<hi>制度云云較此似明</hi>欲治明堂於奉髙傍而未曉其制濟南人<lb/>
　公玉帶上黄帝時明堂圖圖中有一殿四面無壁以<lb/>
　茅盖之通水圜宫垣為複道上有樓從西南入名曰<lb/>
　崑崙天子從之入以拜祀上帝焉於是上令奉髙作<lb/>
　明堂於汶水如帶圖也右引水為璧雍處基瀆存焉<lb/>
<pb n="KR2k0059_WYG_024-28a"/>
　世謂此水為石汶山海經曰環水出泰山東流注于<lb/>
　江<hi>郭注云一作海</hi>即此水也環水又左入于汶水汶水又西<lb/>
　南流逕徂徠山西<hi>在泰安府東南四十里</hi>山多松柏詩所謂徂<lb/>
　徠之松也廣雅曰道梓松也抱朴子稱玉策記曰千<lb/>
　歳之松中有物或如青牛或如青犬或如人皆夀萬<lb/>
　歳又稱天陵有偃盖之松也所謂樓松也魯連子曰<lb/>
　松樅髙千仞而無枝非憂正<hi>一作王</hi>實<hi>疑訛宋本作室</hi>之無柱<lb/>
　也爾雅曰松葉柏身曰樅鄒山記曰徂崍山在梁甫<lb/>
<pb n="KR2k0059_WYG_024-28b"/>
　奉髙博三縣界猶有美松亦曰尤崍之山也赤眉渠<lb/>
　帥樊崇所堡也故崇自號尤崍三老矣山東巢父廟<lb/>
　山髙十里山上有陂水方百許步三道流注一水東<lb/>
　北沿溪而下屈逕縣南西北流入于<hi>于下疑有汶字</hi>一水北<lb/>
　流歴澗西流入于汶一水南流逕陽關亭南春秋襄<lb/>
　公十七年逆臧紇自陽闗者也又西流入于汶水也<lb/>
過博縣西北<lb/>
　汶水南逕博縣故城東<hi>城在泰安府東南漢置唐改曰乾封</hi>春秋哀公<lb/>
<pb n="KR2k0059_WYG_024-29a"/>
　十年㑹呉伐博者也灌嬰破田横於城下屈從其城<lb/>
　南西流不在西北也汶水又西南逕龍鄉故城南春<lb/>
　秋成公二年齊侯圍龍龍囚頃公嬖人盧蒲就<hi>按左傳當</hi>
　<hi>有魁字</hi>殺而膞諸城上齊侯親鼓取龍者也漢髙帝八<lb/>
　年封謁者陳署為侯國汶水又西南逕亭亭山東<hi>在泰</hi>
　<hi>安府南五十里郡國志鉅平縣有亭禪山注云即古所禪亭亭者也</hi>黄帝所禪也山有<lb/>
　神廟水上有石門舊分水下溉處也汶水又西南逕<lb/>
　陽闗故城西本有平縣之陽闗亭矣<hi>有平當作鉅平郡國志鉅平縣</hi>
<pb n="KR2k0059_WYG_024-29b"/>
　<hi>有陽闗亭</hi>春秋襄公十七年逆臧紇自陽闗者也陽虎據<lb/>
　之以叛伐之虎焚萊門而奔齊者也汶水又南左㑹<lb/>
　淄水水出太山巢父縣東<hi>巢父當作梁父漢志泰山郡有梁父縣</hi>西南<lb/>
　流逕菟裘城北春秋隠公十一年營之公謂羽父曰<lb/>
　吾將歸老焉故郡國志曰梁父有菟裘聚淄水又逕<lb/>
　梁父縣故城南縣北有梁人山開山圖曰太山在左<lb/>
　亢父在右亢父知<hi>疑作主</hi>生梁父主死王者封太山禪<lb/>
　梁甫故縣取名焉淄水又西南逕柴縣故城北地理<lb/>
<pb n="KR2k0059_WYG_024-30a"/>
　志曰太山之屬縣也世謂之柴汶矣淄水又逕郕北<lb/>
　<hi>錐指引此作又逕成邑北</hi>漢髙帝六年封董渫為侯國<hi>史表董渫亦封成侯</hi>
　<hi>本郕省作成也今汶上縣  二十里有郕國城</hi>春秋齊師圍郕郕人伐齊飲<lb/>
　馬於斯水也昔孔子行於郕之野遇榮啟期於是衣<lb/>
　鹿裘被髪鼓琴歌三樂之懽夫子善其能寛矣<hi>列子榮啓</hi>
　<hi>期曰萬物惟人為貴吾得為人一樂也男女之别男尊女卑吾得為男二樂也人生有不見日月不免襁</hi>
　<hi>褓者吾行年九十餘是三樂也</hi>淄水又西逕陽闗城南西流注於汶<lb/>
　水<hi>今按泰安府南有廢柴縣及梁父故城西南有陽闗城柴汶水在府東三十里俗名司馬河</hi>汶<lb/>
<pb n="KR2k0059_WYG_024-30b"/>
　水又南逕鉅平縣故城東<hi>城在泰安府西南</hi>而西南流城東<lb/>
　有魯道詩所謂魯道有蕩齊子由歸者也今汶上夾<lb/>
　水有文姜臺汶水又西南流詩云汶水滔滔矣淮南<lb/>
　子曰貉渡汶則死天地之性倚伏難尋固不可以情<lb/>
　理窮也汶水又西南逕魯國汶陽縣北王莽之汶亭<lb/>
　也縣北有曲水池亭春秋桓公十二年經書公㑹杞<lb/>
　侯莒子于曲池左傳曰平杞莒也故杜預曰魯國汶<lb/>
　陽縣北有曲水亭漢章帝元和三年東廵太山立行<lb/>
<pb n="KR2k0059_WYG_024-31a"/>
　宫於汶陽<hi>後漢書章帝紀元和二年二月辛未幸泰山柴告岱宗壬申宗祀五帝于汶上明堂</hi>
　<hi>注曰上作明堂于汶上如公玉帶之圖焉今云三年誤</hi>執金吾耿恭恭<hi>衍</hi>屯城<lb/>
　門于汶上基塹存焉世謂之闕陵城也汶水又西逕<lb/>
　汶陽縣故城北<hi>城在今寧陽縣東北</hi>而注<hi>下疑有脫字</hi>
又西南過蛇丘縣南<hi>今肥城縣南有蛇丘故城本魯蛇淵囿漢置縣</hi>
　汶水又西洗水出焉<hi>朱云洗水當作洸水見二十五卷出當作注</hi>又西逕<lb/>
　蛇丘縣南縣治鑄鄉故城春秋左傳宣叔娶于鑄是<lb/>
　也杜預曰濟北蛇丘縣所治鑄鄉城者也<lb/>
<pb n="KR2k0059_WYG_024-31b"/>
又西南過岡縣北<hi>在今寧陽縣境漢志作剛屬泰山郡又定陶縣東北亦有剛城見明一統</hi>
<hi>志</hi>
　地理志鄉故闡也王莽更之曰柔也應劭曰春秋經<lb/>
　書齊人取讙及闡亭是也杜預春秋釋地曰闡在岡<lb/>
　縣北岡城東有一小亭今岡縣治俗人又謂之闗亭<lb/>
　京相璠曰岡縣西四十里有闡亭未知孰是汶水又<lb/>
　西蛇水注之水出縣東北太山西南流逕汶陽之田<lb/>
　齊所侵也自汶之北平暢極目僖公以賜季友蛇水<lb/>
<pb n="KR2k0059_WYG_024-32a"/>
　又西南逕鑄城西左傳所謂蛇淵囿也故京相璠曰<lb/>
　今濟北有蛇丘城城下有水魯囿也俗謂之濁須水<lb/>
　非矣蛇水又西南逕夏暉城南經書公㑹齊侯于下<lb/>
　讙是也今俗謂之夏暉城盖春秋左傳桓公三年公<lb/>
　子翬如齊齊侯送姜氏于下讙非禮是也世有夏暉<lb/>
　之名矣蛇水又西南入汶汶水又西溝水注之水出<lb/>
　東北馬山西南流逕棘亭南春秋成公三年經書秋<lb/>
　叔孫僑如帥師圍棘左傳曰取汶陽之田棘不服圍<lb/>
<pb n="KR2k0059_WYG_024-32b"/>
　之南去汶水八十里又西南逕遂城東地理志曰蛇<lb/>
　丘遂鄉<hi>按志作隧</hi>故遂國也春秋莊公十三年齊滅遂而<lb/>
　戍之者也京相璠曰遂在蛇丘東北十里杜預亦以<lb/>
　為然然縣東北無城以礙之今城在蛇丘西北盖杜<lb/>
　預傳疑之非也又西逕下讙城西而入汶水汶水又<lb/>
　西逕春亭北考古無春名唯平陸縣有崇陽亭然是<lb/>
　東去岡城四十里進<hi>一作推</hi>璠所注則符並所未詳也<lb/>
又西南過平章縣南<hi>今東平州東有章縣故城漢志東平國有章縣而無平章縣疑當作</hi>
<pb n="KR2k0059_WYG_024-33a"/>
<hi>東平章縣南</hi>
　地理志曰東平國故梁也景帝中和六年<hi>景帝時未有年號何</hi>
　<hi>得云中和當是中六年</hi>别為濟東國武帝元鼎元年為大河郡<lb/>
　宣帝甘露二年為東平國王莽之有鹽也按世本章<lb/>
　縣任姓之國也齊人降章者也故在無鹽城東北五<lb/>
　十里汶水又西南有泌水注之水出肥縣東北自源<lb/>
　西南流逕肥城縣故城南樂正子春謂其弟子曰子<lb/>
　適齊過肥肥有君子焉左逕句窳亭北章帝元和二<lb/>
<pb n="KR2k0059_WYG_024-33b"/>
　年鳳皇集肥城句窳亭復其租而廵太山即是亭也<lb/>
　泌水又西南逕富城縣故城西王莽之城<hi>當作成</hi>富也<lb/>
　其水又西南流注于汶汶水又西南逕桃鄉縣故城<lb/>
　西<hi>城在今汶上縣東北四十里</hi>王莽之鄣亭也世以此為鄣城非<lb/>
　盖因巨新之故目耳<lb/>
又西南過無鹽縣南又西南過夀張縣北又西南至安<lb/>
民亭入于濟<lb/>
　汶水自桃鄉四分當其𣲖别之處謂之四汶口其左<lb/>
<pb n="KR2k0059_WYG_024-34a"/>
　二水雙流西南至無鹽縣之郈鄉城南<hi>故城在今沂州東三十六</hi>
　<hi>里</hi>魯叔孫昭伯之故邑也禍及<hi>何氏云/及字疑</hi>鬭雞矣<hi>左傳昭公</hi>
　<hi>二十五年季郈之雞鬭季氏芥其雞郈氏為之金距平子怒益宫于郈氏且讓之故郈昭伯亦怨平子</hi>
　春秋左傳定公十二年叔孫氏墮郈今其城無南面<lb/>
　汶水又西南逕其<hi>當作東漢志東平國有東平陸縣</hi>平陸縣故城北<lb/>
　應劭曰古厥也今有厥亭汶水又西逕危山南世謂<lb/>
　之龍山也漢書五行志<hi>按此事見漢書東平王傳非出五行志報山作瓠山師古</hi>
　<hi>曰瓠山謂其形似瓠耳</hi>曰哀帝時無鹽危山土自起覆草如馳<lb/>
<pb n="KR2k0059_WYG_024-34b"/>
　道狀又報山石轉立晉灼曰漢注作報山山脅石一<lb/>
　丈轉側起立髙九尺六寸旁行一丈髙四尺東平王<lb/>
　雲及后謁自之石所祭治石象報山立石束倍草并<lb/>
　祠之建平三年息夫躬告之王自殺后謁棄市國除<lb/>
　漢書石立宣帝起之表也汶水又西合為一水西南<lb/>
　入茂都澱澱陂水之異名也澱水西南出謂之巨野<lb/>
　溝又西南逕致密城南郡國志曰須昌縣又致密城<lb/>
　古中都也即夫子所宰之邑矣制養生送死之節長<lb/>
<pb n="KR2k0059_WYG_024-35a"/>
　幼男女之禮路不拾遺器不彫偽矣巨野溝又西南<lb/>
　入桓公河北水西出澱謂之巨良水西南逕致密城<lb/>
　北西南流注洪瀆次一汶西逕郈亭北又西至夀張<lb/>
　故城東遂為澤渚初平三年曹公擊黄巾於夀張東<lb/>
　鮑信戰死於此其右一汶西流逕無鹽縣之故地南<lb/>
　<hi>城在今東平州東三十里</hi>舊宿國也齊宣后之故邑所謂無鹽醜<lb/>
　女也漢武帝元朔四年封城陽恭王子劉慶為東平<lb/>
　侯即此邑也王莽更名之曰有鹽亭汶水又西逕洽<lb/>
<pb n="KR2k0059_WYG_024-35b"/>
　鄉城南地理志曰所謂無鹽有洽鄉者也汶水西南<lb/>
　流逕夀張縣故城北<hi>城在今東平州西南</hi>春秋之良縣也縣有<lb/>
　夀聚漢曰夀良應劭曰世祖叔母名良故光武改曰<lb/>
　夀張也建武十五年世祖封樊宏為侯國汶水又西<lb/>
　南長直溝水注之水出須昌城東北穀陽山南逕須<lb/>
　昌城東又南漆溝水注焉水出無鹽城東北五里阜<lb/>
　山下西逕無鹽縣故城北水側有東平憲王蒼冢碑<lb/>
　闕存焉元和三年<hi>按章帝紀是二年</hi>章帝幸東平祀以太牢<lb/>
<pb n="KR2k0059_WYG_024-36a"/>
　親拜祠坐賜御劍於陵前其水又西流注長直溝溝<lb/>
　水竒分為二一水西逕須昌城南入浦一水南流注<lb/>
　于汶汶水又西流入浦故淮南子曰汶出弗其西流<lb/>
　合浦<hi>按淮南子作汶出弗其流合于濟</hi>髙誘曰弗其山名在朱虛縣<lb/>
　東余按誘說是乃東汶非經所謂入沛<hi>當作泲</hi>者也盖<lb/>
　其誤證耳<lb/>
　　禹貢錐指以今輿地言之汶水自萊蕪歴泰安肥<lb/>
　　城寧陽至東平入濟合流以注于海此禹迹也迨<lb/>
<pb n="KR2k0059_WYG_024-36b"/>
　　元人引汶絶濟為㑹通河明永樂中又築戴村壩<lb/>
　　遏汶水盡出南望以資運而安山又濟之故道填<lb/>
　　淤久矣　元和志乾封縣界有五汶源别而流同<lb/>
　　五汶者曰北汶嬴汶柴汶牟汶其一則經流也<hi>四汶</hi>
　　<hi>口乃下流岐分處不在五汶之數</hi>按酈注無嬴汶嬴在今萊蕪縣<lb/>
　　南三十里源出宫山之陰流合牟汶宫山者新甫<lb/>
　　之别名也山在新泰縣西北泮水源出泰山分水<lb/>
　　嶺即北汶州志謂之塹汶在今泰安州南五汶之<lb/>
<pb n="KR2k0059_WYG_024-37a"/>
　　外有小汶在州東南七十里源出宫山流逕徂徠<lb/>
　　山南又西入汶水謂之大汶口也嬴汶流合牟汶<lb/>
　　故酈注不言五汶以小易嬴斯為當矣又有水出<lb/>
　　萊蕪縣寨子村流合牟汶者近志指為浯汶據漢<lb/>
　　志琅琊靈門縣有髙䂞山浯水所出東北入濰說<lb/>
　　文云水出靈門山世謂之浯汶<hi>浯水合東汶入汶故有此名</hi>在<lb/>
　　今莒州界與萊蕪無涉志妄言耳東汶出朱虛縣<lb/>
　　小太山北流至淳于縣入濰在今臨朐安丘界淮<lb/>
<pb n="KR2k0059_WYG_024-37b"/>
　　南子曰汶出弗其西流入濟髙誘云弗其山名在<lb/>
　　朱虛縣東即入濰之東汶言入濟者淮南之誤<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二十四<lb/>
</p>
<p>
</p>
  </div>
</body>
</text>
</TEI>
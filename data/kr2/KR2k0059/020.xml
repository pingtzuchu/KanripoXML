<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二十</head> <lb/>
    <p>
<pb n="KR2k0059_WYG_020-1a"/>
欽定四庫全書<lb/>
　水經注集釋訂訛卷二十<lb/>
　　　　　　　　　　　　　歸安沈炳巽撰<lb/>
　　　漾水　　丹水<lb/>
漾水岀隴西氐道縣嶓塜山<hi>在今漢中府沔縣西一百二十里</hi>東至武<lb/>
都沮縣<hi>今為漢中府畧陽縣</hi>為漢水<lb/>
　常璩華陽國記曰漢水有二源東源出武都氐道縣<lb/>
　漾山為漾水禹貢道漾東流為漢是也西源出隴西<lb/>
<pb n="KR2k0059_WYG_020-1b"/>
　嶓塜山會泉<hi>華陽國志曰漢有二源西源出隴西嶓塚山會白水經葭萌入漢此作會泉譌</hi>
　<hi>以白水二字合作泉字</hi>逕葭萌<hi>葭萌/秦縣</hi>入漢始源曰沔<hi>漢屬廣漢郡今為廣</hi>
　<hi>元縣屬保寧府</hi>按沔水出東狼谷逕沮縣入漢漢中記曰嶓<lb/>
　塜以東水皆東流嶓塜以西水皆西流即其地勢源<lb/>
　流所歸故俗以嶓塜為分水嶺即此推沔水無西入<lb/>
　之理劉澄之云有水従沔陽縣南至梓潼<hi>今屬四川保寧府</hi>
　漢夀<hi>今為廣元縣屬保寧府</hi>入大穴暗通罡山郭景純亦言是<lb/>
　矣罡山穴小本不容水水成大澤而流與漢合庾仲<lb/>
<pb n="KR2k0059_WYG_020-2a"/>
　邕又言漢水自武遂川南入蔓葛谷越野牛逕至開<lb/>
　城合西漢水故諸言漢者多言西漢水至葭萌入漢<lb/>
　又曰始源曰沔是以經云漾水出氐道縣東至沮縣<lb/>
　為漢水東南至廣魏<hi>何氏云道元以廣漢為廣魏者元魏故也</hi>白水<hi>漢書地理</hi>
　<hi>志廣漢郡有白水縣應劭曰出徼外北入漢後漢郡國志廣漢郡白水縣注引山海經曰白水出蜀而東</hi>
　<hi>南入江郭注曰今在縣東元和志利州景谷縣本漢白水縣屬廣漢郡宋為平興縣隋改曰景谷今四川</hi>
　<hi>保寧府昭化縣之白水鎮是也鎮在縣西百里白水在縣北二十里至縣三里合嘉陵江漢巴郡治江州</hi>
　<hi>縣其故城在今重慶府巴縣西大江在縣東南嘉陵江至此入大江</hi>診其㳂注似與三<lb/>
<pb n="KR2k0059_WYG_020-2b"/>
　說相符而未極西漢之源矣然東西兩川俱受沔漢<lb/>
　之名者議<hi>當作義</hi>或在兹矣班固地理志司馬彪袁崧<lb/>
　郡國志並言漢有二源東出氐道西出西縣之嶓塜<lb/>
　山<hi>地理志隴西郡有西縣禹貢嶓塜山西漢所出南入廣漢白水東南至江州入江</hi>闞駰云<lb/>
　漢或為漾漾水出崐崘西北隅至氐道重源顯發而<lb/>
　為漾水又言隴西<hi>隴西下當更有西字</hi>縣嶓塜山在西西漢水<lb/>
　所出南入廣魏白水又云漾水出獂道東至武都入<lb/>
　漢許慎呂忱並言漾水出隴西獂道東至武都為漢<lb/>
<pb n="KR2k0059_WYG_020-3a"/>
　水不言氐道然獂道在冀之西北又隔諸川無水南<lb/>
　入疑出獂道之為謬矣<hi>漢志獂道屬天水郡應劭曰獂戎邑也音完其故城在今</hi>
　<hi>鞏昌府東二十五里</hi>又云漢漾也東為滄浪水山海經曰嶓冡<lb/>
　之山漢水出焉而東南流注于江<hi>按山海經作東南流注于沔注江夏</hi>
　<hi>安陸縣江即沔水</hi>然東西兩川俱出嶓冡而同為漢水者也<lb/>
　孔安國曰泉始出為漾其猶濛耳而常璩專為漾山<lb/>
　漾水當是作者附而為山水之殊目矣余按山海經<lb/>
　漾水出崐崘西北隅而南流注于配<hi>山海經作醜</hi>塗之水<lb/>
<pb n="KR2k0059_WYG_020-3b"/>
　穆天子傳曰天子自舂山西征至于赤烏氐己卯北<lb/>
　征庚辰濟于洋水辛巳入于曹奴之<hi>原本漏之字</hi>人戲<hi>郭注</hi>
　<hi>云戲國人名也</hi>觴天子于洋水之上<hi>當云辛巳入于曹奴曹奴之人戲觴天子于洋</hi>
　<hi>水之上今世所行穆天子傳亦漏此二字遂不可句</hi>乃獻良馬九百牛羊七千<lb/>
　天子使逄固受之天子乃賜之黄金之鹿戲乃膜拜<lb/>
　而受余以大和中従髙祖北廵狄人猶有此獻雖古<lb/>
　今世殊而所貢不異然川流隠伏卒難詳照地理潛<lb/>
　閟變通無方復不可全言闞氏之非也雖津流派别<lb/>
<pb n="KR2k0059_WYG_020-4a"/>
　枝渠勢懸原始要終潛流或一故俱受漢漾之名納<lb/>
　方土之稱是其有漢川漢陽廣漢漢夀之號或因其<lb/>
　始或據其終縦異名互見猶為漢漾矣川共目殊或<lb/>
　亦在斯今西縣嶓冡山西漢水所導也然微涓細注<lb/>
　若通羃歴津注而已西流與馬池水合<hi>寰宇記馬池源出嶓冡山</hi>
　<hi>又名龍淵水昔人嘗於此得馬頭骨長三尺</hi>水出上邽西南六十餘里謂<lb/>
　之龍淵水言神馬出水事同徐吾来淵之異<hi>按漢書武帝紀</hi>
　<hi>元狩二年馬生余吾水中元鼎四年馬生渥洼水中應劭曰余吾在朔方此云徐吾誤</hi>故因名<lb/>
<pb n="KR2k0059_WYG_020-4b"/>
　焉開山圖曰隴西神馬山有淵池龍馬所生即是水<lb/>
　也其水西流謂之馬池川又西流入西漢水西漢水<lb/>
　又西南流左得蘭渠溪水次西有山黎谷水次西有<lb/>
　鉄谷水次西有石躭谷水次西有南谷水並出南山<lb/>
　揚湍北注右得高望谷水次西得西溪水次西得黄<lb/>
　花谷水咸出北山飛波南入西漢水又西南資水注<lb/>
　之水北出資川導源四壑南至資峽總為一水出峽<lb/>
　西南流注西漢水西漢水又西南得峽石水口水出<lb/>
<pb n="KR2k0059_WYG_020-5a"/>
　苑亭曰草里谷<hi>宋本作苑亭西艸黒谷</hi>三溪西南至峽石口合<lb/>
　為一瀆東南流屈而南注西漢水西漢水又西南合<lb/>
　楊亷川水水出西谷衆川㵼流合成一川東南流逕<lb/>
　西縣故城北秦莊公伐西戎破之周宣王與其大略<lb/>
　大丘之地為西垂大夫亦西垂官也<hi>大畧大丘誤當作大駱犬丘史</hi>
　<hi>記秦本紀大駱生非子以造父之寵皆䝉趙城姓趙氏非子居犬丘為周孝王主馬于汧渭之間馬大蕃</hi>
　<hi>息孝王封為附庸邑之秦為秦侯周厲王無道西戎反王室滅犬丘大駱之族周宣王即位乃以秦仲為</hi>
　<hi>大夫誅西戎西戎殺秦仲有子五人其長曰荘公王乃與兵五千人使伐西戎破之於是復予大駱地犬</hi>
<pb n="KR2k0059_WYG_020-5b"/>
　<hi>丘并有之為西垂大夫</hi>王莽之西治矣建武八年世祖至陽河<lb/>
　竇融等悉㑹天水震動隗囂將妻子奔西城従楊廣<lb/>
　廣死囂愁<hi>一作孤</hi>窮城守時潁川賊起車駕東歸㽞呉<lb/>
　漢岑彭圍囂岑等壅西谷水以縑幔盛土爲堤灌城<lb/>
　城未沒丈餘水穿壅不行地中數丈涌出故城不壊<lb/>
　請蜀救至漢等退還上邽但廣亷字相狀後人因以<lb/>
　人名名之故習譌為楊亷也置楊亷縣焉<hi>後魏地形志漢陽郡</hi>
　<hi>有楊亷縣言本以楊廣名縣因廣字與亷字相似故譌廣為亷遂習其譌而不改也</hi>又東南流<lb/>
<pb n="KR2k0059_WYG_020-6a"/>
　右㑹茅川水水<hi>水下疑有出字</hi>西南戎溪東北流逕戎丘城<lb/>
　南吳漢之圍西城王㨗登城向漢軍曰為隗王城守<lb/>
　者皆必死無二心願諸将亟罷<hi>原本譌罰宋本譌還今従後漢書改正</hi>
　請自殺以明之遂刎頸而死又東北流注西谷水亂<lb/>
　流東南入于西漢水西漢水又西南逕始昌峽始昌<lb/>
　縣故城西<hi>在今鞏昌府西河縣北</hi>晉書地道記曰天水始昌縣<lb/>
　故城西也亦曰清崖峽西漢水又西南逕巖<hi>宋本作宕下同</hi>
　備戍南<hi>戍在西河縣東北</hi>左則巖備水自東南西北注之右<lb/>
<pb n="KR2k0059_WYG_020-6b"/>
　則鹽官水南入焉<hi>塩官水在西河縣北自秦州舊天水縣界流入</hi>水有鹽官<lb/>
　在嶓冡西五十許里相承營煮不輟味與海鹽同故<lb/>
　地理志云西縣有鹽官是也其水東南逕巖備戍西<lb/>
　東南入漢水漢水又西南合左谷水水出南山窮溪<lb/>
　北注漢水又西南蘭軍<hi>朱本引謝兆申云蘭軍譌宋本作蘭单而下文又有蘭坑</hi>
　<hi>疑作蘭坑</hi>水出於西北至交谷<hi>宋本作五交谷</hi>東南歴祁山軍東<lb/>
　南入漢水漢水又西南逕祁山軍南<hi>祁山在嶓冡之西七十里今在</hi>
　<hi>西河縣北七十里</hi>雞水南出<hi>一作出南</hi>雞谷北逕水南縣西北流<lb/>
<pb n="KR2k0059_WYG_020-7a"/>
　注于漢漢水又西建安川水入焉其水導源建威西<lb/>
　北山白石戍東南二源水合注東逕建成<hi>一作威</hi>城南<lb/>
　又東與蘭坑水會水出西南近溪東北逕蘭坑城西<lb/>
　<hi>禹貢錐指作蘭倉城今鞏昌府禮縣東南有蘭昌故城</hi>東北流注建安水建安<lb/>
　水又東逕蘭坑城北建安城南其地故西縣之歴城<lb/>
　也楊定自隴右徙治歴城即此處也去仇池一百二<lb/>
　十里後改為建安城其水又東合錯水水出錯水戍<lb/>
　東南而東北入建安水建安水又東北有雉尾谷水<lb/>
<pb n="KR2k0059_WYG_020-7b"/>
　又東北有太谷水又北有小祁山水並出東溪揚波<lb/>
　西注又北左會胡谷水水西出胡谷東逕金盤歴城<lb/>
　二軍北軍在水南層山上其水又東注建安水建安<lb/>
　水又東北逕塞峽元嘉十九年宋太祖遣龍驤将軍<lb/>
　裴方明伐楊難當将妻子北奔安西參将魯尚期追<lb/>
　出塞峽即是峽矣左山側有石穴洞人言潜通下辨<lb/>
　所未詳也其水出峽西北流注漢水漢水北連山秀<lb/>
　舉羅峰兢峙祁山在嶓冢之西七十里罡<hi>宋本無罡字</hi>山上<lb/>
<pb n="KR2k0059_WYG_020-8a"/>
　有城極為巖固昔諸葛亮攻祁山即斯城也漢水逕<lb/>
　其南城南三里有亮故壘壘之左右猶豐茂宿草盖<lb/>
　亮所植也在上邽西南二百四十里開山圖曰漢陽<lb/>
　西南有祁山蹊徑委迤山高巖嶮九州之名岨天下<lb/>
　之竒峻今此山於衆阜之中亦非為傑矣漢水又西<lb/>
　南與申<hi>宋本作甲</hi>谷水合水出西南申谷東北流注漢水<lb/>
　漢水又西逕南岸<hi>宋本作岈下同二岈今在西河縣</hi>北中㟁之上下<lb/>
　有二城相對左右墳壠低昂亘山被阜古語云南岈<lb/>
<pb n="KR2k0059_WYG_020-8b"/>
　北岈萬有餘家諸葛亮表言祁山縣去沮五百<hi>朱本作出</hi>
　<hi>租五百亦作去沮五百里</hi>有民萬户矚其丘墟信為殷矣漢水西<lb/>
　南逕武植戍南武植戍水發北山二源竒發合于安<lb/>
　民戍南又南逕武植戍西而西南流注漢水漢水又<lb/>
　西南逕平夷戍南又西南夷水注之水出北山南逕<lb/>
　其戍西南入漢水漢水又西逕蘭倉城南又南右會<lb/>
　兩溪俱出西山東流注於漢水張華博物志云温水<lb/>
　出鳥鼠山下注漢水疑是此水而非所詳也漢水又<lb/>
<pb n="KR2k0059_WYG_020-9a"/>
　南入嘉陵道而為嘉陵水<hi>禹貢錐指今鞏昌府禮縣本漢嘉陵道地屬武都郡</hi>
　<hi>西漢水至此為嘉陵水傅同叔云嘉陵口出鳯州大散關西南嘉陵谷至興州北境當㑹東漢水而東行</hi>
　<hi>安得越東漢而為西漢乎宋人以故道水為嘉陵江大非近志皆承其謬故道水合濁水至槃頭郡入西</hi>
　<hi>漢水至今猶然何言㑹東漢而不為西漢耶</hi>然世俗名之為階陵水非也<lb/>
　漢水又東南名<hi>疑衍</hi>得北谷水東南得城階水<hi>疑作武階</hi>又<lb/>
　東南得倉谷水右三水並出西溪東流注漢水漢水<lb/>
　又東南逕瞿堆西又屈逕瞿堆南<hi>瞿堆即仇池山在今成縣西北百里</hi>
　絶壁峭峙孤嶮雲高望之形若覆壺其高二十餘里<lb/>
<pb n="KR2k0059_WYG_020-9b"/>
　羊腸蟠道三十六廻開山圖謂之仇夷所謂積石嵯<lb/>
　峨嶔岑隠阿者也上有平田百頃煮土成鹽因以百<lb/>
　頃為號山上豐水泉所謂清泉湧沸潤氣上流者也<lb/>
　漢武帝元鼎六年開以為武都郡天池大澤在西故<lb/>
　都為目矣<hi>漢志武都郡武都縣東漢水受氐道水一名沔過江夏謂之夏水入江天池大澤在</hi>
　<hi>西縣師古曰以有天池大澤故謂之都</hi>王莾更名樂平郡縣曰循虜縣<lb/>
　常璩范曄云郡居河池一名仇池池方百頃即指此<lb/>
　也左右悉白馬氐矣漢獻帝建安中有大水氐<hi>疑當作天</hi>
<pb n="KR2k0059_WYG_020-10a"/>
　<hi>水氐</hi>楊騰者世居隴右為氐大帥子駒勇徤多計略徙<lb/>
　居仇池魏拜為百頃氐王<hi>魏書氐𫝊氐者西夷之别種三代之際自有君長秦</hi>
　<hi>漢以來世居岐隴以南漢川以西自立豪帥漢武帝遣帥滅之以其地為武都郡自汧渭抵于巴蜀種類</hi>
　<hi>寔繁各有侯王受中國封拜漢建安中有楊騰者為部落大帥騰勇健多計畧始徙居仇池騰後有名千</hi>
　<hi>萬者魏拜為百頃氐王</hi>漢水又東合洛谷<hi>疑漏水字</hi>水有二源合同<lb/>
　注一壑於神蛇戍西左右山溪多五色蛇性馴良不<lb/>
　為物毒洛谷水又南逕虎馗戍東又南逕仇池郡西<lb/>
　瞿堆東西南入漢水漢水又東合洛漢水<hi>宋本云當作洛溪下</hi>
<pb n="KR2k0059_WYG_020-10b"/>
　<hi>同</hi>水北發洛谷南逕威武戍南又西南與龍門水合<lb/>
　水出西北龍門谷東流與横水會東北窮溪即水源<lb/>
　也又南逕龍門戍東又東南入洛漢水又東南逕上<lb/>
　禄縣故城西<hi>在今成縣西一百二十里</hi>脩源濬導逕引北溪南總<lb/>
　兩川單流納漢漢水又東南逕濁水城南<hi>亦曰濁水戍在成縣</hi>
　<hi>西</hi>又東南會平樂水水出武階<hi>朱云宋本作水出武源但下文数舉武街</hi>
　<hi>則武階當作武街宋本自誤十六國春秋亦作武街</hi>東北四十五里更馳南溪<lb/>
　導東北源流<hi>宋本作道源東北流</hi>山側有甘泉涌波飛流下注<lb/>
<pb n="KR2k0059_WYG_020-11a"/>
　平洛水又逕甘泉戍南又東逕平洛戍南又東入漢<lb/>
　謂之㑹口漢水東南逕脩城道南<hi>今略陽縣西北有脩城廢縣漢志作</hi>
　<hi>循城屬武都郡</hi>與脩水合水總二源東北合漢漢水又東南<lb/>
　於槃頭郡南<hi>今畧陽縣西北一百里有長舉廢縣後魏於此置槃頭郡</hi>與濁水合<lb/>
　<hi>濁水在今鞏昌府西和縣境従長道縣界穿入大潭舊鎮合清水入階州</hi>水出濁城北<hi>今成</hi>
　<hi>縣有濁水戍亦曰濁水城胡三省云在上禄縣東南武街城西北</hi>東流與丁令溪水<lb/>
　㑹其水北出丁令谷南逕武街城西東南入濁水濁<lb/>
　水又東逕武街城南故下辨縣治也李含李稚以氐<lb/>
<pb n="KR2k0059_WYG_020-11b"/>
　王楊敵堅<hi>疑衍</hi>妻死葬隂平襲武街為氐所殺於此矣<lb/>
　<hi>華陽國志永嘉初天水氐傁楊茂搜率種人為㓂保據其郡貢獻長安愍帝以胡㓂方盛欲懐來戎翟拜</hi>
　<hi>驃騎將軍劉曜破長安拜荗搜長子難敵征南将軍少子堅頭龍驤将軍種衆強盛茂搜死敵堅代為主</hi>
　<hi>数嵗曜自攻武都敵堅南奔李雄至晋夀厚賂䧺兄晋夀守将稚曜不獲敵堅引還武都恃嶮驕慢攻走</hi>
　<hi>雄隂平太守羅演演稚舅也稚因忿恚白兄含與雄求征之雄使含将稚数千人攻時敵妻死𦵏於隂平</hi>
　<hi>含稚征至下辨入武街城以深入無継盡為氐傁所破煞據此則李倉當作李含楊敵堅妻死當作楊敵</hi>
　<hi>妻死</hi>今廣業<hi>宋本作廣漢故城在今成縣西三十里</hi>郡治濁水又東宏體<lb/>
　<hi>衍字</hi>休水注之水北出溪南逕武階城東而南流注於<lb/>
<pb n="KR2k0059_WYG_020-12a"/>
　濁水濁水又東逕白石縣南<hi>今西和縣有白石鎮城疑即漢縣也胡云今為</hi>
　<hi>成縣治</hi>續漢書曰虞詡為武都太守下辨東三十餘里<lb/>
　有峽峽中白<hi>一作當</hi>水生大石障塞水流春夏輒濆溢<lb/>
　敗壊城郭詡使燒石以水灌之石皆淬<hi>一作碎</hi>裂因鐫<lb/>
　去焉遂無泛溢之害濁水即白水之異名也濁水又<lb/>
　東南渥陽水北出渥谷南逕白石縣東而南入濁水<lb/>
　濁水又東南與仇鳩水合水發鳩溪南逕河池縣故<lb/>
　城西<hi>今鞏昌府徽州有河池廢縣</hi>王莾之樂平亭也其水西南流<lb/>
<pb n="KR2k0059_WYG_020-12b"/>
　注濁水濁水又東南與河池水合水出河池北谷南<lb/>
　逕河池戍東西南入濁水濁水東南兩當水注之水<lb/>
　出陳倉縣之大𣪚嶺西南流入故道川謂之故道水<lb/>
　西南逕故道城東魏征仇池築以置戍與馬鞍山水<lb/>
　合水東出馬鞍山歷谷西流至故道城東西入故道<lb/>
　水西南流北川水注之水出北洛□山南南流逕唐<lb/>
　倉城下南至困冡川入故道水故道水又西南歷廣<lb/>
　香交合廣香川水水出南田縣利喬山<hi>一作穆喬山下同</hi>南<lb/>
<pb n="KR2k0059_WYG_020-13a"/>
　流至廣香川謂之廣香川水又南注故道水謂之廣<lb/>
　香交故道水又西南入秦岡山尚婆水注之山高入<lb/>
　雲逺望増状若嶺紆曦軒峰駐月駕矣懸崕之側列<lb/>
　壁之上有神象若圖指状婦人之容其形上赤下白<lb/>
　世名之曰聖女神至於福應愆違方俗是祈水源北<lb/>
　出利喬山南逕尚婆川謂之尚婆水歷兩當縣之尚<lb/>
　婆城南魏故道郡<hi>兩當縣本漢故縣魏置兩當縣</hi>道治也西南至山<lb/>
　入故道水故道水右又合黄盧山水水出西北天水<lb/>
<pb n="KR2k0059_WYG_020-13b"/>
　郡黄盧山腹歴谷南流交注故道水故道水南入東<lb/>
　益州之廣業<hi>朱本云宋本作廣漢按後魏地形志東益州有廣業郡無廣漢郡宋本自誤</hi>
　郡界與沮水枝津合謂之兩當溪<hi>明一統志兩當水在鞏昌府兩當縣</hi>
　<hi>境流入故道川又名故道水</hi>水上承武都沮縣之沮水瀆<hi>沮縣今略陽沮</hi>
　<hi>水在縣東</hi>西南流注於两當溪虞詡為郡漕榖布在沮従<lb/>
　沮縣至下辨<hi>後漢書虞詡傳注沮及下辨皆縣名沮今興州下辨今成州</hi>山道嶮<lb/>
　絶水中多石舟車不通驢馬負運僦五致一詡乃於<lb/>
　沮受僦直約自致之即将吏民按行皆燒石□木開<lb/>
<pb n="KR2k0059_WYG_020-14a"/>
　<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>舩道水運通利嵗省萬計以其僦廪與吏士年四<lb/>
　十餘萬也<hi>後漢書虞詡傳羌㓂武都以詡有将帥才遷武都太守先是運道艱險舟車不通驢</hi>
　<hi>馬負載僦五致一詡乃自将吏士案行川谷由沮至下辨数十里皆燒石□木開漕船道以人僦直雇借</hi>
　<hi>傭者于是水運通利嵗省四十餘萬</hi>又西南注於濁水濁水南逕槃頭<lb/>
　郡東而南合鳯溪水水上承濁水於廣業郡南逕鳯<lb/>
　溪中有二石䨇高其形若闕漢世有鳯凰至<hi>一作止今従宋</hi>
　<hi>本改至</hi>故謂之鳯凰䑓<hi>在今成縣鳯凰山唐杜甫有詩亭亭鳯凰臺北對西康州西伯</hi>
　<hi>今寂寞鳯聲亦悠悠即此臺也</hi>北去郡三里水出臺下東南流右注<lb/>
<pb n="KR2k0059_WYG_020-14b"/>
　濁水濁水又南注漢水漢水又東南歴漢曲逕挾崕<lb/>
　與挾崕水合水西出檐潭交東流入漢水漢水又東<lb/>
　逕武興城南又東南與北谷水合水出武興東北而<lb/>
　西南逕武興城北<hi>今漢中府略陽縣治即武興故城唐為興州順政縣元和志嘉陵江</hi>
　<hi>經順政縣南去縣百步</hi>謂之北谷水南轉逕其城東而南與一<lb/>
　水合水出東溪西流注北谷水又南流注漢水漢水<lb/>
　又西南逕關城北<hi>関城即今陽平関在寕羌州西北八十里東至沔縣一百七十里</hi>
　除水出西北除漢<hi>疑作溪</hi>東南流入於漢漢水又西南<lb/>
<pb n="KR2k0059_WYG_020-15a"/>
　逕通谷<hi>唐武德二年分綿谷縣之通谷鎮置金牛縣在今寕羌州金牛驛西三十里庾仲邕曰漢</hi>
　<hi>水自武遂川南入蔓葛谷越野牛逕至関城合西漢盖即此通谷水也通溪上承漾水曰獻水口</hi>通<lb/>
　谷水出東北通溪上承漾水西南流為西漢水漢水<lb/>
　又西南寒水注之<hi>寰宇記大寒水在三泉故縣南十五里西流至龍門山入大石穴龍</hi>
　<hi>門山在故三泉縣西七十里今在廣元縣東北八十二里其水即禹貢之潜郭璞所謂従沔陽南流至漢</hi>
　<hi>夀入大穴中通峒山西南潜出者也</hi>水東出寒川西流入漢漢水又西<lb/>
　逕石亭戍廣平水西出百頃川東南流注漢又有平<lb/>
　水出東山西流注漢水漢水又逕晉夀城西而南合<lb/>
<pb n="KR2k0059_WYG_020-15b"/>
　漢夀水<hi>在今廣元縣南</hi>水源出東山西逕東晉夀故城南而<lb/>
　西南入於漢水也<lb/>
又東南至廣魏<hi>即廣漢説見前</hi>白水縣西又東南至葭萌縣東<lb/>
北與羌水合<hi>葭萌縣今為四川保寕府昭化巴縣等地</hi>
　白水西北出於臨洮縣西南西傾山<hi>西傾山一名嵹䑓山洮水出其</hi>
　<hi>東桓水出其南桓水一名白水</hi>水色白濁東南流與黒水合<hi>水出今鞏昌府</hi>
　<hi>文縣素嶺山</hi>水出羌中西南逕黒水城西又西南入白水<lb/>
　白水又東逕洛和城南洛和水西南出和溪東北流<lb/>
<pb n="KR2k0059_WYG_020-16a"/>
　逕南黒水城西而北注白水白水又東南逕鄧至城<lb/>
　南<hi>城在今文縣西鄧至者羌之别種也</hi>又東南與大夷祝水合水出夷<lb/>
　祝城西南而窮溪北注夷水又東北合羊洪水出東<lb/>
　南羊溪西北逕夷祝城東又西北流屈而東北注於<lb/>
　夷水夷水又東北入白水白水又東與安昌水會水<lb/>
　源發衞大西溪東南逕鄧至安昌郡南又東南合無<lb/>
　累水無累水出東北近溪西南入安昌水安昌水又<lb/>
　東南入白水白水又東南入隂平得東維水水出西<lb/>
<pb n="KR2k0059_WYG_020-16b"/>
　北維谷東南逕維城西東南入白水白水又東南逕<lb/>
　隂平故城南<hi>城在今文縣南四里</hi>王莽更名摧虜矣即廣漢之<lb/>
　北部也廣漢屬國都尉治漢平帝永初三年<hi>按漢紀永初乃</hi>
　<hi>後漢安帝年號今云平帝誤後漢書郡國志廣漢屬國都尉故北部都尉屬蜀郡安帝時以為屬國都尉</hi>
　<hi>别領三城</hi>分廣漢蠻夷置有白馬水出長松縣西南而<hi>疑譌</hi>
　白馬漢<hi>疑作溪</hi>東北逕長松縣北而東北注白水白水<lb/>
　又東逕隂平大城北蓋其渠帥自故城徙居也白水<lb/>
　又東偃溪水出西南偃溪東北流逕偃城西<hi>胡引作北</hi>而<lb/>
<pb n="KR2k0059_WYG_020-17a"/>
　東北流入白水白水又東逕偃城北又東北逕橋頭<lb/>
　<hi>今文縣城東南有橋跨白水上即所謂隂平橋頭也蜀景曜五年姜維在沓中聞有魏師請䕶隂平橋頭</hi>
　<hi>以防未然即此沓中在今洮州衞西南</hi>昔姜維之将還蜀也雝州刺史<lb/>
　諸葛緒邀之於此後期不及故維得保劔閣而鍾㑹<lb/>
　不能入也白水又與羌水合自下羌水又得其通稱<lb/>
　矣白水又東逕郭公城南昔郭淮之攻廖化於隂平<lb/>
　也築之故因名焉白水又東雝川水出西南雝漢<hi>疑作</hi>
　<hi>溪</hi>東北注白水白水又東合空冷水傍溪西南窮谷<lb/>
<pb n="KR2k0059_WYG_020-17b"/>
　即川源也白水又東南與南五部水㑹水有二源西<lb/>
　源出五部溪東南流東源出郎谷西南合南注白水<lb/>
　白水又東南逕建陽郡東而北與一水合二源同注<lb/>
　共成三溪西南流入於白水白水又東南逕白水縣<lb/>
　故城東<hi>城在今昭化縣西北九域志云縣有白水鎮即故縣治也</hi>即白水郡治也<lb/>
　經云漢水出其西非也白水又東南與西谷水相得<lb/>
　水出西溪東流逕白水城南東南入白水白水又南<lb/>
　左㑹東流水東入極溪便即水源也白水又南逕<hi>疑漏</hi>
<pb n="KR2k0059_WYG_020-18a"/>
　<hi>武字</hi>興城東又東南左得剌稽水口溪東北出便水源<lb/>
　矣白水又東南清水左注之庾仲雝曰清水自邪山<lb/>
　<hi>宋本作祁山</hi>來合白水斯為孟浪也水出於平武郡東北<lb/>
　矚累亘下南逕平武城東屈逕其城南又西歴平洛<lb/>
　郡東南屈而南逕南陽郡東北又東北<hi>宋本作東南</hi>逕新<lb/>
　巴縣東北又東南逕始平僑郡南又東南逕小劔戍<lb/>
　北西去大劔三十里連山絶嶮飛閣涌<hi>一作通</hi>衢故謂<lb/>
　之劔閣也<hi>劍閣在保寕府劍州北三十里兩岸峻㧞鑿石架閣而為棧道</hi>張載銘曰<lb/>
<pb n="KR2k0059_WYG_020-18b"/>
　一人守嶮萬夫趦趄信然故李特至劔閣而嘆曰劉<lb/>
　氏有如此地而面縛於人豈不奴才也小劔水西南<lb/>
　出劔谷東北流逕其戍下入清水清水又東南注白<lb/>
　水白水又東逕於吐費城南即西晉夀之東北也東<lb/>
　南流注漢水西晋夀即蜀王弟葭萌所封為苴侯邑<lb/>
　故遂城為葭萌矣劉備改曰漢夀太康中又曰晋夀<lb/>
　水有津關<hi>元和志晋夀故城在利州益昌縣東南五十里本漢葭萌縣也此為西晋夀今在昭</hi>
　<hi>化縣界白水即桓水嘉陵江自陜西寕羌州界東南流逕四川廣元縣西又西南迳昭化縣東南又南逕</hi>
<pb n="KR2k0059_WYG_020-19a"/>
　<hi>劍州東又東南入倉溪縣界白水関在寕羌州西南九十里接昭化界東北去關城一百八十里</hi>段<lb/>
　元章善風角弟子歸元章封筒藥授之曰路有急難<lb/>
　開之生到葭萌従者與津吏諍打傷其破頭者可以<lb/>
　此藥褁之生乃歎服還卒業焉<hi>按搜神記生到葭萌與吏争度津吏撾破</hi>
　<hi>従者頭生開筒得書言到葭萌與吏闘頭破者以此膏褁之云云如此文義始足此段似有脱文</hi>亦<lb/>
　亷叔度抱父柩自沈處也<hi>後漢書亷范傳范字叔度京兆杜陵人也祖父丹王</hi>
　<hi>莽時為大司馬庸部牧范父遭䘮亂客死於蜀范疑流寓西州年十五辭母西迎父䘮歸葭萌載船□石</hi>
　<hi>破没范抱持棺柩遂俱沉溺衆傷其義鈎求得之療救僅免於死</hi>
<pb n="KR2k0059_WYG_020-19b"/>
又東南過巴郡閬中縣<hi>今屬四川保寕府</hi>
　巴西郡治也劉璋之分三巴此其一焉闞駰曰強水<lb/>
　出陰平西北強山一曰強川姜維之還也鄧艾遣天<lb/>
　水太守王頎敗<hi>宋本敗下尚有之字</hi>於強川即是也其水東北<lb/>
　逕武都陰平梓潼南安入漢水漢水又東南逕津渠<lb/>
　戍東又南逕閬中縣東閬水出閬陽縣而東逕其縣<lb/>
　南又東注漢水昔劉璋之攻霍峻於葭萌也自此水<lb/>
　上張逹范強害張飛於此縣漢水又東南得東水口<lb/>
<pb n="KR2k0059_WYG_020-20a"/>
　水出巴嶺南歴獠中謂之東逰水李夀之時獠自牂<lb/>
　牁北入所在諸郡布在山谷其水西南逕宋熈郡東<lb/>
　<hi>後魏地形志益州有宋熈郡與巴州相比</hi>又東南逕平城東又東南逕巴<lb/>
　西郡東又東入漢水漢水又東與濩溪水合水出獠<lb/>
　中世亦謂之為清水也東南流注漢水漢水又東南<lb/>
　逕宕渠縣東又東南合宕渠水水西北出鄭縣南巴<lb/>
　嶺與槃余水同源派注南流謂之北水東南流與難<lb/>
　水合水出東北巴山西南注之又東南流逕宕渠縣<lb/>
<pb n="KR2k0059_WYG_020-20b"/>
　謂之宕渠水又東南入漢<hi>錐指引三巴記云閬白二水南流曲折三回如巴字</hi>
　<hi>即嘉陵江也自蒼溪縣界東南流逕閬中縣西南又東南逕南部縣東北又東南逕蓬州東又西南逕南</hi>
　<hi>充縣東又南入定逺縣界寰宇記云嘉陵水又名閬中水亦曰閬江亦曰渝水華陽國志曰閬中有渝水</hi>
　<hi>賨民多居水左右天性勁勇鋭氣善舞今所謂巴渝舞也宕渠故城在今渠縣東北七十里宕渠水亦名</hi>
　<hi>渠江重慶府志嘉陵江自定逺縣流入合州界又一百九十里合渠江又十里至州城東南合涪江又南</hi>
　<hi>四十里入巴縣酈道元以宕渠水為禹貢之潜非是</hi>
又東南入漢州江津<hi>當作州據漢志</hi>縣東南入於江<lb/>
　涪水注之故仲雍謂涪内水者也<lb/>
<pb n="KR2k0059_WYG_020-21a"/>
　　以今輿地言之漾水出寕羌州北嶓冡山東北流<lb/>
　　逕沔縣西南合沔水又東逕沔縣南<hi>寕羌在漢中府西北三百</hi>
　　<hi>八十里沔縣在府西少北九十里</hi>又東逕褒城縣南<hi>在府西北四十里沔水去</hi>
　　<hi>縣二十四里</hi>又東逕南鄭縣南為漢水<hi>去縣三里</hi>禹貢所謂<lb/>
　　嶓冡導漾東流為漢者也○漾水考證當與漢水<lb/>
　　叅看<lb/>
丹水出京兆上洛縣西北冡嶺山<hi>上洛縣今為陜西西安府商州商州志秦</hi>
<hi>嶺在州西八十里其地有澗曰息邪澗丹水所出明一統志丹水出商縣竹山東南流入河南界</hi>
<pb n="KR2k0059_WYG_020-21b"/>
　名高猪山也丹水東南流與清池水合水源東北出<lb/>
　清池山西南流入於丹水<lb/>
東南過其縣南<lb/>
　縣故屬京兆晉分為郡地道記曰郡在洛上故以為<lb/>
　名竹書紀年晉烈公三年楚人伐我南鄙至於上洛<lb/>
　楚水注之楚水出上洛縣西南楚山㫺四皓隠於楚<lb/>
　山即此山也其水两源合舍<hi>宋本無舍字</hi>於四皓廟東又<lb/>
　東逕髙車嶺南<hi>太平御覽髙士傳髙専山上有四皓碑及祠皆漢惠帝所立也漢髙后使</hi>
<pb n="KR2k0059_WYG_020-22a"/>
　<hi>張良詣商山迎四皓之處因名髙車山</hi>翼帶中流北轉入丹嶺<hi>宋本作丹水嶺</hi>
　上有四皓廟丹水自倉野又東歴兎和山即春秋所<lb/>
　謂左師軍於兎和右師軍於倉野者也<hi>左傳哀四年楚人謀北方</hi>
　<hi>司馬起豐析以臨上洛左師軍於莵和右師軍於倉野杜預曰上洛縣東有莵和山今商州南百四十里</hi>
　<hi>有倉野聚</hi>
又東南過商縣南又東南至於丹水縣入於汋<lb/>
　契始封商魯連子曰在太華之陽皇甫謐闞駰並以<lb/>
　為上洛商縣也殷湯之名起於此矣丹水自商縣東<lb/>
<pb n="KR2k0059_WYG_020-22b"/>
　南流注歴少習出武關應劭曰秦之南關也通南陽<lb/>
　郡春秋左傳哀公四年楚左司馬使謂隂地之命大<lb/>
　夫士薎曰晉楚有盟好惡同之不然將通於少習以<lb/>
　聴命者也<hi>杜預註曰少習商縣武關也将大開武関道以伐晋</hi>京相璠曰楚通<lb/>
　上洛阸道也漢祖下浙酈攻武關<hi>浙當作析漢志析縣屬𢎞農郡今為</hi>
　<hi>河南南陽府内郷縣史記髙帝紀髙祖降析酈因襲攻武関破之下浙俱當作析按今商州東有商洛廢</hi>
　<hi>縣即漢商縣也商南山陽鎮安三縣亦商縣地武関在州東一百八十里</hi>文頴曰武關右<lb/>
　<hi>疑作在</hi>浙縣西一百七十里𢎞農界也丹水又東南流<lb/>
<pb n="KR2k0059_WYG_020-23a"/>
　入臼口歴其戍下又東南浙水出浙縣西北𢎞農盧<lb/>
　氏縣大蒿山南流逕修陽縣故城北縣即浙之北鄊<lb/>
　也又東入浙縣流結成潭謂之龍淵清深神異耆舊<lb/>
　傳云漢祖入關逕觀是潭其下若有府舍焉事既非<lb/>
　恒難以詳矣其水又東逕其縣故城北蓋春秋之白<lb/>
　羽也左傳昭公十八年楚使王子勝遷許於浙是也<lb/>
　郭仲産云相承言此城漢髙所築非也余按史楚襄<lb/>
　王元年秦出武關斬衆五萬取浙一十五城漢祖入<lb/>
<pb n="KR2k0059_WYG_020-23b"/>
　關亦言下浙酈非無城之言循之則可矣浙水又歴<lb/>
　其縣東王莽更名縣為古亭也<hi>漢志莽曰君亭此云古亭誤</hi>而南<lb/>
　流入丹水縣注於丹水<hi>丹水源出陜西商縣竹山東流至内鄊與浙水合</hi>故<lb/>
　丹水㑹汋有浙口之稱丹水又東南逕一故城南名<lb/>
　曰三戸城<hi>在今内鄊縣西南</hi>昔漢祖入關王陵起兵丹水以<lb/>
　歸漢祖此城疑陵所築也丹水又逕丹水縣故城西<lb/>
　南<hi>丹水故城在今内鄉縣西南一百二十里</hi>縣有密陽鄉古商宻之地昔<lb/>
　楚申息之師所戍也春秋之三户矣杜預曰縣北有<lb/>
<pb n="KR2k0059_WYG_020-24a"/>
　三户亭竹書紀年曰士寅孫何侵楚入三户郛者是<lb/>
　也水出丹魚先夏至十日夜伺之魚<hi>疑譌</hi>水郛側<hi>宋本作魚</hi>
　<hi>浮水側御覽引此亦同又按抱朴子云丹水丹魚先夏至十日夜伺之魚皆浮水赤光如火網而取之割</hi>
　<hi>其血塗足可以歩行水上與此正同</hi>赤光上照如火網而取之割其血<lb/>
　以塗足可以歩行水上長居淵中丹水東南流至其<lb/>
　縣南黄水出北予山<hi>一作北子山</hi>黄谷南逕丹水縣南注<lb/>
　於丹水黄水北有墨山<hi>在内鄊縣北五十里</hi>山石悉黒繢彩奮<lb/>
　發黝焉若墨故謂之墨山今河南新安縣有石墨山<lb/>
<pb n="KR2k0059_WYG_020-24b"/>
　斯其類也丹水南有丹崕山<hi>在内郷縣西一百里</hi>山悉頳壁霞<lb/>
　舉若紅雲秀天二岫更為殊觀矣丹水又南逕南郷<lb/>
　縣故城東北<hi>城在今南陽府南陽縣西南百里本漢析縣池</hi>漢建安中割南<lb/>
　陽右壌為南郷郡逮晋封宣帝孫暢為順陽王因為<lb/>
　立順陽郡而南郷為縣舊治鄼城永嘉中丹川浸没<lb/>
　至永和中徙治南郷故城城南門外舊有郡社柏樹<lb/>
　大三十圍蕭欣為郡伐之言有大蛇従樹腹中墜下<lb/>
　大𢾗圍長三丈羣小蛇數十隨入南山聲如風雨伐<lb/>
<pb n="KR2k0059_WYG_020-25a"/>
　樹之前見夢於欣欣不以厝意及伐之吏<hi>孫云疑作更</hi>少<lb/>
　日果死丹水又東逕南鄉縣北興寕末太守王靡之<lb/>
　改築今城城北半據在水中左右夾溪深長及春夏<lb/>
　水漲望若孤洲矣城前有晉順陽太守丁穆碑郡民<lb/>
　范寗立之丹水逕流两縣之間歷於中之北所謂商<lb/>
　於者也<hi>裴駰曰有商城在於中故曰商於杜中佑曰今内鄉西七里有於村亦曰於</hi>故張儀<lb/>
　說楚絶齊許以商於之地六百里謂以此矣呂氏春<lb/>
　秋曰堯有丹水之戰以服南蠻即此水也又南合汋<lb/>
<pb n="KR2k0059_WYG_020-25b"/>
　水<hi>汋音市若切盖均字之譌汮與均同詳見後均水注</hi>謂之浙水<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二十<lb/>
</p>
<p>
</p>
  </div>
</body>
</text>
</TEI>
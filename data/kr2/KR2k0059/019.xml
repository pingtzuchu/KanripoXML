<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷十九</head> <lb/>
    <p>
<pb n="KR2k0059_WYG_019-1a"/>
欽定四庫全書<lb/>
　水經注集釋訂訛卷十九<lb/>
　　　　　　　　　　　　　歸安沈炳巽撰<lb/>
　　　渭水下<lb/>
渭水又東過槐里縣南<hi>今為西安府興平縣故城在縣東南十一里</hi>又東澇<lb/>
水從南来注之<hi>明一統志澇水出鄠縣南山澇谷合    水流至長安縣界入潏水</hi>
　渭水逕縣之故城南漢書集注李竒謂之小槐里之<lb/>
　西城也又東與芒水枝流合水受芒水於竹圃東北<lb/>
<pb n="KR2k0059_WYG_019-1b"/>
　流又屈而入渭<hi>宋本作又屈西北入於渭</hi>
渭水又東北逕黄山宮南<hi>在今興平縣西南三十里元和志渭水南去興平縣二十</hi>
<hi>九里</hi>
　即地理志所云縣有黄山宮惠帝三年<hi>漢志作二年</hi>起者<lb/>
　也東方朔傳曰武帝微行西至黄山宮故世謂之遊<lb/>
　城非也<lb/>
就水注之<lb/>
　水出南山就谷北逕大陵西世謂之老子陵昔李耳<lb/>
<pb n="KR2k0059_WYG_019-2a"/>
　為周柱下史以世衰入戎於此有冢事非經證然莊<lb/>
　周著書云老𥅆死秦佚弔之三號而出是非不死之<lb/>
　言人禀五行之精氣隂陽有終變亦無不化之理以<lb/>
　是推之或復如傳古人許以傳疑故兩存耳就水歴<lb/>
　圃<hi>朱本云疑譌或是陵字</hi>北與黒水合上承三泉就水之右三<lb/>
　泉竒發言歸一瀆北流左逕就水就水又北流注於<lb/>
　渭<lb/>
渭水又東合田溪水<lb/>
<pb n="KR2k0059_WYG_019-2b"/>
　水出南山田谷北流長楊宮西又北逕盩厔縣故城<lb/>
　西<hi>今屬西安府</hi>又東北與一水合水上承盩厔南<hi>疑有譌字</hi>南<lb/>
　泉北逕其縣東又北逕思鄉城西又北注田溪田溪<lb/>
　水又北流注於渭水也縣北有䝉蘢源上承渭水於<lb/>
　郿縣<hi>今屬鳯翔府</hi>東逕武功縣<hi>今屬西安府</hi>為成林源東逕縣<lb/>
　苑亦曰靈軹源河渠以引堵水徐廣曰一作諸水是<lb/>
　也<lb/>
渭水又東逕槐里縣故城南<lb/>
<pb n="KR2k0059_WYG_019-3a"/>
　縣故犬丘邑也周赧王都之秦以為廢丘<hi>按帝王世紀及世本</hi>
　<hi>並云懿王自鎬徙都犬丘宋𠂻注云犬丘一名廢丘今槐里是也史記亦云懿王嘗居於犬丘此云赧王</hi>
　<hi>誤</hi>亦曰舒丠和平元年桓帝封左中郎將皇甫嵩為<lb/>
　侯國<hi>後漢書皇甫嵩傳靈帝中平元年封槐里侯今云桓帝和平元年誤</hi>縣南對渭水<lb/>
　北背通渠史記秦本紀云<hi>原本譌去</hi>秦武王三年渭水赤<lb/>
　三日秦昭王三十四年渭水又大赤三日<hi>秦武王三年渭水赤</hi>
　<hi>見秦始皇本紀後重叙秦世系中而昭王三十四年渭水又大赤三日句無從查核豈古本有此而今無</hi>
　<hi>之耶所不解矣</hi>洪範五行傳曰赤者火色也水盡赤以火沴<lb/>
<pb n="KR2k0059_WYG_019-3b"/>
　水也渭水秦大川也隂陽亂秦用嚴刑敗亂之象後<lb/>
　項羽入秦封司馬欣為塞王都櫟陽董翳為翟王都<lb/>
　髙奴章邯為雍王都廢丘居槐里<hi>項羽分封時未有槐里之名至漢三</hi>
　<hi>年始更名則此三字疑衍</hi>為三秦漢祖北定三秦引水灌城遂滅<lb/>
　章邯三年改曰槐里王莽更名槐治也世謂之為大<lb/>
　槐里晉大康中始平郡治也其城逓帶防陸舊渠尚<lb/>
　存即漢書所謂槐里環隄者也東有涌水<hi>宋本作漏水</hi>出<lb/>
　南山赤谷東北流逕長楊宮東宮有長楊樹因以為<lb/>
<pb n="KR2k0059_WYG_019-4a"/>
　名渭水<hi>宋本作漏水</hi>又北逕葦圍西亦謂之仙澤又北逕<lb/>
　望仙宮又東北耿谷水注之水發南山耿谷北流與<lb/>
　柳泉合東北逕五柞相去八里並以樹名宮亦由陶<lb/>
　氏以五柳立稱故張晏曰宮有五柞樹在盩厔縣西<lb/>
　<hi>一作矣</hi>其水北逕仙澤東北又逕望仙宮東又北與赤<lb/>
　水㑹又北逕思鄉城東又北注渭水<lb/>
渭水又東合甘水<lb/>
　水出南山甘谷北逕秦文王萯<hi>原本譌負</hi>陽宮西又北逕<lb/>
<pb n="KR2k0059_WYG_019-4b"/>
　五柞宮東又北逕甘亭西在<hi>在上疑有亭字</hi>水東鄠縣昔夏<lb/>
　啟伐有扈作誓於是亭故馬融曰有扈甘南<hi>何氏校改甘字</hi>
　<hi>在有扈上</hi>郊地名也甘水又東得澇水口水出南山澇谷<lb/>
　北逕漢宜春觀又東北逕鄠縣故城西<hi>鄠縣今屬西安府故城在</hi>
　<hi>今縣北二里元和志渭水北去鄠縣一十七里</hi>澇水際城北出合渼陂水水<lb/>
　出宜春觀北東北流注澇水北流入於渭即上林故<lb/>
　地也東方朔稱武帝建元中微行北至池陽西至黄<lb/>
　山南獵長楊東遊宜春夜漏十刻乃出於外<hi>宋本作與侍中</hi>
<pb n="KR2k0059_WYG_019-5a"/>
　<hi>常侍</hi>中常侍武騎待詔及隴西北地良家子能騎射者<lb/>
　期諸殿下<hi>按東方朔傳作殿門</hi>故有期門之號旦明入山下馳<lb/>
　射鹿豕狐兔手格熊羆上大驩樂之上仍使太中大<lb/>
　夫虞丘壽王<hi>孫云虞丘即吾丘古字通</hi>與待詔能用□<hi>古筭字</hi>者舉<lb/>
　措<hi>按傳當作籍師古曰舉計其數而為簿籍也</hi>阿城以南盩厔以東宜春<lb/>
　以西提封頃畆及其賈宜<hi>按傳當作直</hi>屬之南山以為上<lb/>
　林苑東方朔諌秦起阿房而天下亂因陳泰階六符<lb/>
　之事上乃拜太中大夫給事中賜黄金百斤卒起上<lb/>
<pb n="KR2k0059_WYG_019-5b"/>
　林苑故相如請為天子遊獵之賦稱烏有先生亡是<lb/>
　公而奏上林也<lb/>
又東豐水從南来注之<lb/>
　地說云渭水又東與豐水㑹於短隂山<hi>按豐水今自長安縣界西</hi>
　<hi>北流逕咸陽縣南三里注於渭元和志咸陽縣渭水南去縣三里短隂原在縣西南二十里盖即短隂山</hi>
　<hi>也秦中諸原類皆有山體故或謂之山不必峭拔也</hi>内水㑹無他髙山異巒所<lb/>
　有唯原阜石激而已水上舊有便門橋與便門對直<lb/>
　武帝建元三年造張昌曰橋在長安西北茂林東如<lb/>
<pb n="KR2k0059_WYG_019-6a"/>
　淳曰去長安四十里渭水又逕太公廟北前有太公<lb/>
　碑文字褫缺今無可尋<lb/>
渭水又東北與鎬水合<hi>在今咸陽縣界</hi>
　水上承鎬池於昆明池北周武王之所都也故詩云<lb/>
　考卜維王宅是鎬京維龜正之武王成之自漢帝穿<lb/>
　昆明池於是基搆淪裭今無可究春秋後傳曰使者<lb/>
　鄭客<hi>鄭客宋本水經及搜神記太平廣記俱作容此云客恐誤</hi>入柏谷關至平舒<lb/>
　置見華山有素車白馬問鄭客安之答曰之咸陽曰<lb/>
<pb n="KR2k0059_WYG_019-6b"/>
　吾華山君使願託書致鄗池君子之咸陽過鎬池見<lb/>
　大梓下有文石取以欵扣梓當有應者以書與之勿<lb/>
　妄發致之得所欲鄭客行至鄗池見一梓下果有文<lb/>
　石取以欵梓應曰諾鄭客如睡覺而見宮闕若王者<lb/>
　之居焉謁者出受書入又見頃聞語聲言祖龍死神<lb/>
　道芒昧理難辨測故無以精其幽致矣鄗水又北流<lb/>
　西北注與滮池合水出鄗池西而北流入於鄗毛詩<lb/>
　云滮流浪也而世傳以為水名矣鄭𤣥曰豐鄗之間<lb/>
<pb n="KR2k0059_WYG_019-7a"/>
　水北流也鎬水北逕漢靈臺西又逕磁石門西門在<lb/>
　阿房前悉以磁石為之故專其目合<hi>疑作令</hi>四夷朝者<lb/>
　有隱甲懐刄入門而脅之以示神<hi>三輔黄圗云阿房宮以磁石為門懐</hi>
　<hi>刄止之</hi>故亦曰却胡門也鎬水又北逕於渭渭水北有<lb/>
　杜郵亭去咸陽十七里今為孝里亭中有白起祠嗟<lb/>
　乎有制勝之功慙尹商之仁是地即其伏劍處也<hi>辛氏</hi>
　<hi>三秦記曰畢陌西北有孝里畢陌西有白起墓潘岳西征賦云索杜郵其焉在云孝里之前號惘輟駕而</hi>
　<hi>容與哀武安而興悼</hi>
<pb n="KR2k0059_WYG_019-7b"/>
渭水又東北逕渭城南<hi>今為西安府咸陽縣故城在縣東北十七里</hi>
　文頴以為故咸陽矣秦孝公之所居離宮也獻公都<lb/>
　櫟陽天雨金周太史儋見獻公曰周故與秦國合而<lb/>
　别别五百歲復合合七十嵗而霸王出至孝公作咸<lb/>
　陽築冀闕而徙都之故西京賦曰秦里其霸實為咸<lb/>
　陽<hi>按西京賦作秦里其朔薛綜注云里居也朔北也秦地居其北是曰咸陽</hi>太史公曰長<lb/>
　安故咸陽也漢髙帝更名新城武帝元鼎三年别為<lb/>
　渭城在長安西北渭水之陽王莽之京城也始𨽻扶<lb/>
<pb n="KR2k0059_WYG_019-8a"/>
　風後并長安<lb/>
而沈<hi>禹貢錐指泬一作潏漢志鄠縣灃水出縣南又有潏水皆北過上林苑入渭按潏水入渭在長安縣</hi>
<hi>界</hi>水注之<lb/>
　其水上承皇子陂於樊川其地即杜之樊鄉也漢祖<lb/>
　至櫟陽以將軍樊噲灌廢丘最賜邑於此鄉也其水<lb/>
　西北流注杜縣之杜京西西北流逕杜伯塚南<hi>在今長安</hi>
　<hi>縣下杜城東南</hi>杜伯與其友左儒仕宣王儒無罪見害杜伯<lb/>
　死之終能報恨於宣王故成公子安五言詩曰誰謂<lb/>
<pb n="KR2k0059_WYG_019-8b"/>
　鬼無知杜伯射宣王<hi>國語云周之衰也杜伯射王於鄗墨子明鬼篇周宣王殺其臣</hi>
　<hi>杜伯而不罪杜伯曰吾君殺吾而不罪若以死者為無知則止矣若死而有知不出三年必使吾君知之</hi>
　<hi>其後三年宣王合諸侯而田於□田車數百乗從數千人滿野日中杜伯乗白馬素車朱衣冠執朱弓挟</hi>
　<hi>朱矢追宣王射入車上中心折脊殪車中伏□而死史記曰周宣王殺杜伯而非其罪伯之友左儒爭之</hi>
　<hi>於王九復之而王不許王曰汝别君而異友也儒曰君道友逆則順君以誅友友道君逆則師友以違君</hi>
　<hi>王怒曰易而言則生不易則死儒曰士不枉義以從死不易言以求生臣能明君之過以正杜伯之無罪</hi>
　<hi>殺杜伯左儒死之汲冢瑣語云王之妾女鳩求通杜伯杜伯不可女鳩反訴之王王囚杜伯伯之友左儒</hi>
　<hi>九諫而不聽并殺之後三年而杜伯射王矣</hi>沈水又西北逕下杜城即杜<lb/>
<pb n="KR2k0059_WYG_019-9a"/>
　伯國也沈水又西北支合故渠渠有二流上承交水<lb/>
　合於髙陽原而北逕河池陂東而北注沈水沈水又<lb/>
　北與昆明故池㑹又北逕秦通六基東又北逕堨水<lb/>
　陂東又北得陂承其陂東北流於沈水沈水又北逕<lb/>
　長安城西與昆明池水合水上承池於昆明臺故王<lb/>
　仲都所居也桓譚新論稱元帝被病廣求方士漢中<lb/>
　送道士王仲都詔問所能對曰能忍寒暑乃以昆明<lb/>
　池上環水而馳<hi>桓譚新論作乃於盛寒日載以駟馬車於昆明池上環氷而馳</hi>御者<lb/>
<pb n="KR2k0059_WYG_019-9b"/>
　厚衣狐裘寒戰而仲都獨無變色卧於池臺上暉然<lb/>
　自若夏大暑日使曝坐環以十爐火不言熱又身不<lb/>
　汗池水北逕鎬京東秦阿房宮西史記曰秦始皇三<lb/>
　十五年以咸陽之人多先王之宮小乃作朝宮於渭<lb/>
　南亦曰阿城也始皇先作前殿阿房上可坐萬人下<lb/>
　可建五丈旂周馳為閣道<hi>三輔黄圗作複道</hi>自殿直抵城南<lb/>
　山表山顛為闕為複道自阿房度渭屬之咸陽象天<lb/>
　<hi>三輔黄圗作太</hi>極閣道<hi>道下朱本作絶漢三輔黄圗無漢字作閣道抵營室也</hi>漢扺營<lb/>
<pb n="KR2k0059_WYG_019-10a"/>
　室也關中記曰阿房殿在長安西南二十里殿東西<lb/>
　千步南北三百步庭中受十萬人其水又屈而逕其<lb/>
　北東北流注堨水陂陂水北出逕漢武帝建章宮東<lb/>
　於鳯闕南東注沈水又北逕鳯闕東三輔黄圗曰建<lb/>
　章宮漢武帝造周二十餘里千門萬戸其東鳯闕髙<lb/>
　七丈五尺<hi>當從三輔黄圗作七十丈五尺</hi>俗言真女樓非也漢武帝<lb/>
　故事云闕髙二十丈關中記曰建章宮圎闕臨北道<lb/>
　有金鳯在闕上髙丈餘故號鳯闕也繁欽建章鳯闕<lb/>
<pb n="KR2k0059_WYG_019-10b"/>
　賦曰秦漢規模廓然毁泯唯建章鳯闕巋然獨存雖<lb/>
　非象魏之制亦一代之巨觀也沈水又北分為二水<lb/>
　一水東北流一水北逕神明臺東傳子<hi>上下疑有譌脫</hi>宮室<lb/>
　曰上於建章中作神明臺井幹樓咸髙五十餘丈皆<lb/>
　作懸閣輦道相屬焉三輔黄圗曰神明臺在建章宮<lb/>
　中上有九室今人謂之九子䑓而實非也沈水又逕<lb/>
　漸臺東漢武故事曰建章宮北有太液池池中有漸<lb/>
　臺三十丈漸浸也為池水所漸一說星名也<hi>朱本引晉天文</hi>
<pb n="KR2k0059_WYG_019-11a"/>
　<hi>志云漸臺四星在織女東南臨水之臺也</hi>南有璧門三層髙三十餘丈中<lb/>
　殿十二間階陛咸以玉為之鑄銅鳯五丈飾以黄金<lb/>
　棲<hi>宋本作樓</hi>屋上椽首薄以玉璧因曰璧玉門也沈水又<lb/>
　北流注渭亦謂是水為潏水也故呂忱曰潏水出杜<lb/>
　陵縣漢書音義曰潏水聲而非水也亦曰髙都水前<lb/>
　漢之末王氏五侯大治池沼引它水<hi>當從宋本作引髙都水</hi>入<lb/>
　長安城故百姓歌之曰五侯初起曲陽最怒壊决髙<lb/>
　都竟連五杜土山漸臺像西白虎即是水也<lb/>
<pb n="KR2k0059_WYG_019-11b"/>
又東過長安縣北<lb/>
　渭水東分為二水廣雅曰水自渭出為澩其由<hi>猶由古通</hi>
　河之有雍也此瀆東北流逕魏雍州刺史郭淮碑南<lb/>
　又東南合一水逕兩石人北秦始皇造橋鐵鐓重不<lb/>
　勝故刻石作力士孟賁等像以祭之鐓乃可移動也<lb/>
　又東逕陽侯祠北漲輙祠之此神能為大波故配食<lb/>
　河伯也後人以為鄧艾祠悲哉讒勝道消專忠受害<lb/>
　矣渭水又東注此水水上有梁謂之渭橋秦制也亦<lb/>
<pb n="KR2k0059_WYG_019-12a"/>
　曰便門橋<hi>元和志云在咸陽西南十里</hi>秦始皇作離宮於渭水南<lb/>
　北以象天宮故三輔黄圗曰渭水貫都以象天漢横<lb/>
　橋南度以法牽牛橋廣六丈南北二百八十步六十<lb/>
　八間七百五十柱北馮翊立之有<hi>北下六字宋本無</hi>一百二<lb/>
　十二梁橋之南北有隄激立石柱柱南京兆立之柱<lb/>
　北馮翊立之有令丞各領徒一千五百人橋之北首<lb/>
　壘石水中故謂之石柱橋也舊有忖留神象此神嘗<lb/>
　與魯班語班令其人<hi>宋衣作神</hi>出忖留曰我貌獰醜卿善<lb/>
<pb n="KR2k0059_WYG_019-12b"/>
　圗物容我不能出班於是拱手與言曰出頭見我忖<lb/>
　留乃出首班於是以脚畫地忖留覺之便還沒水故<lb/>
　置其象於水唯背以上立水上後董卓入關遂焚此<lb/>
　橋魏武帝遂更修之橋三丈六尺忖留之象曹公乗<lb/>
　馬見之驚又命下之燕丹子曰燕太子丹質於秦秦<lb/>
　王遇之無禮乃求歸秦王為機發之橋欲以䧟丹丹<lb/>
　過之橋不為發又一說交龍捧轝而機不發但言<hi>上下</hi>
　<hi>疑有脫文</hi>今不知其故處矣<lb/>
<pb n="KR2k0059_WYG_019-13a"/>
渭水又東與沈水枝津合<lb/>
　水上承沈水東北流逕鄧艾祠南又東分為二水一<lb/>
　水東入逍遥園注藕池池中有臺觀蓮荷被浦秀實<lb/>
　可翫其一水北流於渭<lb/>
渭水又逕長安城北<hi>今西安府西北十三里有長安故城元和志中渭橋在咸陽縣東南</hi>
<hi>二十二里本名横橋</hi>
　漢惠帝元年築六年成即咸陽也秦離宮無城故城<lb/>
　之王莽更名常安十二門東出北頭第一門本名宣<lb/>
<pb n="KR2k0059_WYG_019-13b"/>
　平門王莽更名春王門正月亭亦曰東城門其郭門<lb/>
　亦曰東都門即逄萌掛冠處也第二門本名清明門<lb/>
　一曰凱門王莽更曰宣德門布恩亭内有藉田倉亦<lb/>
　曰藉田門第三門本名霸城門王莽更名仁壽門無<lb/>
　疆亭民見門色青又名青城門或曰青綺門亦曰青<lb/>
　門門外舊出佳瓜昔廣陵人邵平為秦東陵侯秦破<lb/>
　為布衣種瓜此門瓜美故世謂之東陵瓜是以阮籍<lb/>
　詠懐詩曰昔聞東陵瓜近在青門外連畛拒阡陌子<lb/>
<pb n="KR2k0059_WYG_019-14a"/>
　母相鈎帶指謂此門也南出東頭第一門本名覆盎<lb/>
　門王莽更名永清門長茂亭其南有下杜城應劭曰<lb/>
　故杜陵之下聚落也故曰下杜門又曰端門北對長<lb/>
　樂宮第二門本名安門亦曰鼎路門王莽更名光禮<lb/>
　門顯樂亭即西安亭北對未央宮<hi>三輔黄圗長安南出第三門曰西安</hi>
　<hi>門北對未央宮云云據此則西安當是門名非亭名也即字亭字皆譌  宋本有第三門三字</hi>本名<lb/>
　平門王莽更名信平門城<hi>三輔黄圗作誠城字譌</hi>正亭西出南<lb/>
　頭第一門本名章門<hi>三輔黄圗作章城門</hi>王莽更名萬秋門億<lb/>
<pb n="KR2k0059_WYG_019-14b"/>
　年亭亦曰光畢<hi>三輔黄圗作華</hi>門也又曰便門第二門本名<lb/>
　直門<hi>三輔黄圗作直城門</hi>王莽更名直道門端路亭故龍樓門<lb/>
　也張晏曰門樓有銅龍三輔黄圗曰長安西出第二<lb/>
　門即此門也第三門本名西城門亦曰雍門王莽更<lb/>
　名章義門著義亭其水北入有凾<hi>三輔黄圗作亟</hi>里氏名曰<lb/>
　凾里門又曰光門亦曰突門<hi>雍錄作寔門</hi>北出西頭第一<lb/>
　門本名横門王莽更名霸都門左幽亭如淳曰横音<lb/>
　光故曰光門其外郭有都門有棘門徐廣曰棘門在<lb/>
<pb n="KR2k0059_WYG_019-15a"/>
　渭北孟康曰在長安北秦時宮門也如淳曰三輔黄<lb/>
　圖曰棘門在横門外按漢書徐厲軍於此備匈奴又<lb/>
　有通門亥門也其第二門本名洛門又曰朝門王莽<lb/>
　更名建子門廣世亭<hi>按三輔黄圗長安城北第二門曰厨城門王莽更名建子門廣</hi>
　<hi>世亭據此則此二句應在厨門下錯簡於此</hi>一曰髙門蘇林曰髙門長安<lb/>
　城北門也<hi>舊本誤以鄭縣註續此今改正</hi>一曰厨門其内有長安厨<lb/>
　官在事故城曰厨門也如淳曰今名廣門也<hi>按上王莽更名</hi>
　<hi>建子門廣世亭二句應在此下</hi>第三門本名杜門亦曰利城門王莽<lb/>
<pb n="KR2k0059_WYG_019-15b"/>
　更名進和門臨水亭其水有客舎故名曰客舎門又<lb/>
　曰洛門也凡此諸門通逵九達<hi>疑當作通達九逵</hi>三途洞開<lb/>
　隱以金堆<hi>按漢書賈山傳論秦作馳道有隱以金椎之句服䖍曰作壁如甬道隱築也以鐵錐</hi>
　<hi>築之據此則此亦當作金椎若云堆便無解矣</hi>周以林木左右出入為徒之<lb/>
　經<hi>按三輔皇圗作為往来之徑玩文義徒字似難解盖往字譌作徒字徑字譌作經字復脫去来字故</hi>
　<hi>難解耳</hi>行者升降有上下之别漢成帝之為太子元帝<lb/>
　常急召之太子出龍樓門不敢絶馳道西至直城門<lb/>
　方乃得度上恡遲問其故以狀對上恱乃著令令太<lb/>
<pb n="KR2k0059_WYG_019-16a"/>
　子得絶馳道也渭水東合昆明故渠渠上承昆明池<lb/>
　東口東逕河池北亦曰女觀陂又東合沈水亦曰漕<lb/>
　渠又東逕長安縣南東逕明堂南舊引水為辟雍處<lb/>
　在縣<hi>宋本無縣字</hi>鼎路門東南七里其制上圎下方九宮<lb/>
　十二室四嚮五色堂北三百步有靈臺是漢平帝永<lb/>
　始四年立渠南有漢故圜丘成帝建始二年罷雍五<lb/>
　畤始祀皇天上帝於長安南郊應劭曰天郊在長安<lb/>
　南即此也故渠之北有白亭博望苑漢武帝為太子<lb/>
<pb n="KR2k0059_WYG_019-16b"/>
　立使通賔客從所好也太子巫蠱事發斫杜門東出<lb/>
　史良娣死塟於苑北宣帝以為戾園以倡優千人樂<lb/>
　思后園廟故亦曰于<hi>宋本作千</hi>鄉故渠又東而北屈逕青<lb/>
　門外與沈水枝渠㑹渠上承沈水於章門西飛渠引<lb/>
　水入城東為滄池池在未央宮西池中有漸臺漢兵<lb/>
　起王莽死於此臺又東逕未央宮北髙祖在關東令<lb/>
　蕭何成未央宮何斬龍首山而營之者山長六十餘<lb/>
　里頭於渭<hi>按三輔黄圗作頭入渭水</hi>尾達樊川頭髙二十丈尾漸<lb/>
<pb n="KR2k0059_WYG_019-17a"/>
　下髙五六丈土色赤而堅云昔有黒龍從南山出飲<lb/>
　渭水其行道因山成跡不假版築髙出長安城北有<lb/>
　𤣥武闕即北闕也東有蒼龍闕闕内有閶闔公車諸<lb/>
　門<hi>公車古本作正車玉海引作止車</hi>未央殿東有宣室玉堂麒麟含<lb/>
　章白虎鳯凰朱雀鵷鸞昭陽諸殿天祿石渠麒麟三<lb/>
　閣未央宮北即桂宮也周十餘里内有明光殿走狗<lb/>
　臺柏梁臺舊乗複道用相逕通故張衡西京賦曰鈎<lb/>
　陳之外閣道穹窿屬長樂與明光逕北通於桂宮故<lb/>
<pb n="KR2k0059_WYG_019-17b"/>
　渠出二宮之間謂之明渠也又東歴武庫北舊樗里<lb/>
　子名疾秦惠王異母弟也滑稽多智秦人號曰智囊<lb/>
　塟於昭王廟西渭南隂鄉樗里<hi>按史記樗里子傳曰樗里子疾室在於昭</hi>
　<hi>王廟西隂鄉樗里此云塟恐誤况下有塟於渭南章臺東句則此處當從史記作室在於為是</hi>故俗<lb/>
　謂之樗里子云我百嵗後<hi>史記作後百嵗</hi>是<hi>史記是下有當字</hi>有天<lb/>
　子之宮夾我墓穴以昭王七年卒塟於渭南章臺東<lb/>
　至漢長樂宮在其東未央宮在其西武庫直其墓秦<lb/>
　人諺曰力則任鄙智則樗里子也<hi>史記無子字</hi>明渠又東<lb/>
<pb n="KR2k0059_WYG_019-18a"/>
　逕漢髙祖長樂宮北本秦之長樂宮也<hi>三輔黄圗作興</hi>周二<lb/>
　十里殿前列銅人殿西有長信長秋永壽永昌諸殿<lb/>
　殿之東北有池池北有層臺俗謂是池為酒池非也<lb/>
　故渠北有漢京兆尹司馬文預碑故渠又東出城分<lb/>
　為二渠即漢書所謂王渠者也蘇林曰王宮家渠也<lb/>
　猶今御溝矣晉灼曰渠名也在城東霸門外一水逕<lb/>
　楊橋下即青門橋也側城北逕鄧艾祠西而北注渭<lb/>
　今無水其一渠東逕奉明縣廣城鄉之廣明苑南史<lb/>
<pb n="KR2k0059_WYG_019-18b"/>
　皇孫及王夫人塟於郭北<hi>下漏宣帝遷于苑南六字</hi>以為悼園益<lb/>
　園民千六百家立奉明縣以奉二園園在東都門昌<lb/>
　邑王賀自霸上御法駕郎中令龔遂參乗至廣明東<lb/>
　都門是也故渠東北逕漢太尉夏侯嬰冡西塟日柩<lb/>
　馬悲鳴輕車罔進下得石槨銘云佳城鬱鬱三千年<lb/>
　見白吁嗟滕公居此室遂塟焉冡在城東八里飲馬<lb/>
　橋南四里故時人謂之馬冡<hi>按舊本脫誤今依禹貢錐指所引依次排錄禹</hi>
　<hi>貢錐指曰渭水下篇自此以後多錯簡黄子鴻㨿他書及州縣圗志悉為更定今從之</hi>
<pb n="KR2k0059_WYG_019-19a"/>
又東逕霸陵縣北霸水合滻水從西北流注之<hi>按霸水入渭在</hi>
<hi>今咸寜縣界</hi>
　霸者水上地名也古曰滋水矣秦繆公覇水<hi>宋本作世潘岳</hi>
　<hi>西征賦曰𢎞大順以霸世是也</hi>更名滋水為霸水以顯霸功水出藍<lb/>
　田縣<hi>今屬西安府</hi>藍田谷所謂多玉者也西北有銅公水<lb/>
　次東有輕谷水二水合而西注之又西流入渥水渥<lb/>
　水又西逕嶢關北歴嶢柳城東西有二城魏置清渥<lb/>
　軍於城内世亦謂之清渥城也秦二世三年漢祖入<lb/>
<pb n="KR2k0059_WYG_019-19b"/>
　自武關攻秦趙髙遣將距於嶢關者也魏土地記曰<lb/>
　藍田縣南有嶢關地名嶢柳道通荆州晉地道記曰<lb/>
　關當上洛縣西北渥水又西北流入霸　霸水又北<lb/>
　歴藍田川逕藍田縣也竹書紀年梁惠王三年秦子<lb/>
　向命為藍君盖子向之故邑也川有漢臨江王榮冡<lb/>
　景帝以罪徵之將行祖於江陵北門車軸折父老泣<lb/>
　曰吾王不反矣榮至中尉郅都急切責王王年少恐<lb/>
　而自殺塟於是川有燕數萬銜土置冡上百姓矜之<lb/>
<pb n="KR2k0059_WYG_019-20a"/>
　<hi>事見史記五宗世家</hi>霸水又左合滻水歴白鹿原東即霸川之<lb/>
　西故芷陽矣史記秦襄王塟芷陽者也是謂之霸上<lb/>
　漢文帝塟其上謂之霸陵上有四出道以瀉水在長<lb/>
　安東南三十里故王仲宣賦詩云南登霸陵㟁迴首<lb/>
　望長安漢文帝嘗欲從霸西馳下峻坂袁盎攬轡於<lb/>
　此處上曰將軍怯也盎曰臣聞千金之子坐不垂堂<lb/>
　百金之子立不倚衡聖主不乗危今馳不測如馬驚<lb/>
　車敗奈髙廟何上乃止霸水又北長水注之水出杜<lb/>
<pb n="KR2k0059_WYG_019-20b"/>
　縣白鹿原其水西北流謂之荆溪<hi>宋程大昌雍錄云漢城東二十里為</hi>
　<hi>霸陵霸陵之西則滻水滻水至此則已合霸霸又北流别有長水者水經所載凡有三派其末皆自白鹿</hi>
　<hi>原北入霸後因姚萇㨿有長安人為萇諱故改此水以為荆溪因此失其本名雖以顔師古之博而亦不</hi>
　<hi>能是正故其注釋長水校尉則曰長水胡名也長安志曰又以源長為義也皆因舊誤不能覺也按史記</hi>
　<hi>封禪書曰霸滻長水灃澇涇源皆非大川以近咸陽盡得比山川祠然則長之為名與渭配對則是元有</hi>
　<hi>其名非因胡騎及源長立義也次水之因姚萇而改名韋述兩京記實嘗言之矣宋  道長安志則亦知</hi>
　<hi>之其後自出其說乃曰荆溪本名長水後避姚萇諱改名荆溪而兩存不立明辨故見者難遽明也</hi>荆<lb/>
　溪水又西北<hi>疑脫流字</hi>左合狗枷川水水有二源西川上<lb/>
<pb n="KR2k0059_WYG_019-21a"/>
　承磈山之斫槃谷次東有苦谷二水合而東北流逕<lb/>
　風凉原西關中圗曰麗山之西川中有阜名曰風凉<lb/>
　原在磈山之隂雍州之福地即是原其水傍溪北注<lb/>
　原上有漢武帝祠其水右合東川水出南山之石門<lb/>
　谷孟谷次東有大谷次東有雀谷東有土門谷五水<lb/>
　北谷<hi>疑譌當是合或是會</hi>西北歴風凉原東又北與西川㑹原<lb/>
　為二水之㑹亂流北逕宣帝許后陵東而北去杜陵<lb/>
　十里斯川於是有狗枷之名川東亦曰白鹿原也上<lb/>
<pb n="KR2k0059_WYG_019-21b"/>
　有狗枷堡三秦記曰麗山西有白鹿原原上有狗枷<lb/>
　堡秦襄公時有大狗来下有賊則狗吠之故一堡無<lb/>
　患故川得厥目焉川水又東逕杜陵東元帝初元元<lb/>
　年塟宣帝杜陵北去長安五十里陵之西有杜縣故<lb/>
　城秦武公十一年縣之漢宣帝元康元年以杜東原<lb/>
　上為初陵更名杜縣為杜陵也王莽之饒安也<hi>宋程大昌</hi>
　<hi>雍錄云杜縣與五代都城謹相並附故古事著迹此地者多也語謂城南韋杜去天尺五以其迫近帝都</hi>
　<hi>也今循杜縣地望從西及東以次言之庶其有倫也縣境西抵鄠縣東抵藍田故宣帝微時上下諸陵尤</hi>
<pb n="KR2k0059_WYG_019-22a"/>
　<hi>愛鄠杜之間杜即杜縣也鄠即鄠縣也境之最西抵鎬鎬之東為東杜即彪池上流也彪池之北即鎬也</hi>
　<hi>皇覽曰文王周公皆塟於畢畢鎬東之杜縣也鎬池之東於唐為長安縣南則周杜伯國也秦武公滅杜</hi>
　<hi>以杜國為杜縣縣之東有原名為東原宣帝以為已陵故東原之地遂為杜陵縣也既有杜陵縣則名稱</hi>
　<hi>與杜縣相混則遂改杜縣為下杜以别之或言杜縣之東有杜原而此之下杜在其下方故以杜名此全</hi>
　<hi>不審也凡世之名地而分上下者以水之上游下流而言之也中國之水萬折必東故東地常居西地之</hi>
　<hi>下流今杜縣正在杜陵之西而反為杜原下流者南山凡水皆礙東地之髙而皆西向豐鎬以行故杜陵</hi>
　<hi>遂為杜縣上流而杜縣反名下杜也杜縣之北即漢都城之覆盎門矣故此門一名杜門杜門即青門也</hi>
　<hi>在漢都城為東面南来第一門即邵平種瓜之地也宣帝既建杜陵又即縣南四十里塟許后故其地又</hi>
<pb n="KR2k0059_WYG_019-22b"/>
　<hi>號少陵原也凡宜春下苑皆少陵地也其地亦為曲江曲江之北又為樂遊原及樂遊苑及漢宣帝樂遊</hi>
　<hi>廟也廟至唐世基迹尚存與唐之曲江芙蓉園芙蓉池皆相並也宇文愷為隋營大興城以京城東南地</hi>
　<hi>髙不便故於城之東南存一坊穿芙蓉池以厭勝之杜甫樂遊園詩曰公子華筵地勢髙秦川對酒平如</hi>
　<hi>掌秦川即樊川也坐中見得秦川則可知其髙矣凡此皆古事之在杜境而推方可圗者也</hi>其水<lb/>
　又北注荆溪荆溪又北入霸縣<hi>疑當是水</hi>又有温泉入焉<lb/>
　水發自原下入荆溪水亂流注於霸俗謂之滻水非<lb/>
　也史記音義文帝出長安門注云在霸陵縣有故亭<lb/>
　即郡國志所謂長門亭也<hi>雍錄云郊祀志曰文帝出長安門亭若見五人於道</hi>
<pb n="KR2k0059_WYG_019-23a"/>
　<hi>遂立五帝壇如淳曰長門亭名也亭以門為名而非城門之門也或者古来嘗有扼塞在此其門道尚在</hi>
　<hi>如鴻門之門其斯以為門矣宋次道長安志乃曰按長安城無名長門者此乃誤認門名而求之城門也</hi>
　<hi>然史記封禪書曰帝出長安門見五人於道則雖司馬遷亦誤長門亭為長安城門矣故圖經誤並城門</hi>
　<hi>以求而漢都元無長安門也</hi>史記云霸滻長水也<hi>疑衍</hi>雖不在祀典<lb/>
　以近咸陽秦漢<hi>疑漏所字</hi>都涇渭長水盡得比大川之禮<lb/>
　昔文帝居霸陵北臨厠指新豐路示慎夫人曰此走<lb/>
　邯鄲道也因使慎夫人鼔瑟上自倚瑟而歌悽愴悲<lb/>
　懐顧謂羣臣曰以北山石為槨用紵絮斮陳蕠漆其<lb/>
<pb n="KR2k0059_WYG_019-23b"/>
　間豈可動哉釋之曰使其中有可欲雖錮南山猶有<lb/>
　隟<hi>史記作郄</hi>使無可欲雖無石槨又何戚焉文帝曰善拜<lb/>
　廷尉韋昭曰髙岸夾水為厠今斯原夾二水矣<hi>二水霸水</hi>
　<hi>長水也時滻水已入覇久矣髙雍錄云霸水行乎白鹿原上其地髙可以眺逺故  帝資其形勢而置軍</hi>
　<hi>此地至于文帝則生既樂之沒亦塟焉皆一地也文帝常臨厠而有感于北山之石邯鄲之路者面北以</hi>
　<hi>言也厠之為義韋昭曰夹二水而言也慎夫人家邯鄲邯鄲河北也出關而趨河北必自新豐故文帝指</hi>
　<hi>之以示夫人曰此走邯鄲道也北山者渭北之山如九嵕之類皆是也故此所言皆從霸上北望而言之</hi>
　<hi>也文帝又嘗欲騎車下覇西峻坂因袁盎致諫而止此之峻阪即白鹿原之西阪也文帝欲樂其地遂即</hi>
<pb n="KR2k0059_WYG_019-24a"/>
　<hi>霸上立陵以為霸陵也陵後又置縣是為霸陵縣也秦之霸城因亦𨽻漢之霸陵境而漢在縣東南十里</hi>
　<hi>不與霸上芷陽同為一地也薄后不□髙陵而塟于文陵東南二十里亦仍霸陵之名故又加南以别之</hi>
　<hi>是為南霸陵也及又曰白鹿原者自南山分枝而下行于藍田縣以  漢城之東長安志曰原接南山西</hi>
　<hi>北入萬年界抵滻水其東西可十五里南北可二十里也長安志霸水在萬年縣東二十一里自藍田縣</hi>
　<hi>来合滻北入渭又文帝霸陵薄太后陵皆在白鹿原上予合此數說而求之則白鹿原者南山之麓陂陁</hi>
　<hi>為原自藍田縣東而北入萬年縣者也滻水源低故行乎此源西北隅之外霸水所從来者髙故能中原</hi>
　<hi>為道而行乎原上也文帝之與薄后二陵皆在原上周宣時嘗有白鹿焉故原以為名也霸上霸城之類</hi>
　<hi>皆在北原之上文帝臨厠則在霸長兩水之間故曰臨厠也此白鹿原川途面勢之詳也霸水有橋王莽</hi>
<pb n="KR2k0059_WYG_019-24b"/>
　<hi>時灾黄圗謂跨水之橋也長安志曰橋隋開皇三年造至唐遂分為南北兩橋盖隋唐因舊而增益之耳</hi>
　<hi>非剏也唐人語曰詩思在霸橋風雪中盖出都而野此其始也霸有亭亭有尉李廣為亭尉所呵正在此</hi>
　<hi>廣時屏居藍田南山下此亭即其獵而旋歸之路也</hi>霸水又北㑹兩川又北故<lb/>
　原左出焉霸水又北逕王莽九廟南王莽地皇元年<lb/>
　博徵天下工匠壊撤西苑建章諸宮舘十餘所取材<lb/>
　瓦以起九廟筭及吏民以義入錢穀助成九廟廟殿<lb/>
　皆重瓦太初祖廟東西南北各四十丈髙十七丈餘<lb/>
　廟半之<hi>漢書王莽傳九廟一曰黄帝大初祖廟</hi>為銅薄櫨飾以金銀窮<lb/>
<pb n="KR2k0059_WYG_019-25a"/>
　極百工之巧禠<hi>漢書作帶</hi>髙増下功費數百鉅萬卒死者<lb/>
　萬數霸水又北逕枳道在長安東十三里王莽九廟<lb/>
　在其南漢世有白鶖羣飛自東都門過於枳道呂后<lb/>
　祓除於霸上還見倉狗㦸於斯道也<hi>漢書五行志曰髙后八年三月</hi>
　<hi>祓霸上還枳道見物如倉狗橶髙后掖忽不見卜之趙王如意為祟遂病掖傷而崩注云橶謂狗持之也</hi>
　<hi>安雍錄枳道亭名也即秦王子嬰降沛公處在漢長  東十三里東都門外也長安東面三門此為北来</hi>
　<hi>第一門也自長安而出東都必由此門故西都之地而有門表於東都也猶汴京東門名曹門而臨安餘</hi>
　<hi>杭門外有湖州市也漢書曰有白蛾飛自東都門經枳道入内苑則東都門名前漢已有之矣東都云者</hi>
<pb n="KR2k0059_WYG_019-25b"/>
　<hi>其殆仍周也耶</hi>水上有橋謂之霸橋地皇三年霸橋木災<hi>木字</hi>
　<hi>疑衍漢書莽傳亦無木字</hi>自東起卒數千以水汎沃救不滅晨燌<lb/>
　多盡<hi>多當是夕</hi>王莽惡之下書曰甲午火橋乙未立春之<lb/>
　日也予以神明<hi>按莽𫝊予以神明下有聖祖黄虞遺統受命至於地皇四年為十五年正</hi>
　<hi>以二十字方接三年終句此節去故不可解</hi>三年終冬絶滅霸駮之橋欲<lb/>
　以興成新室統壹長存之道也其名霸為長存橋<hi>霸下</hi>
　<hi>疑脫橋字</hi>霸水之<hi>宋本作又</hi>北左納漕渠絶霸右出焉東逕霸<lb/>
　城北又東逕子楚陵北皇甫謐曰秦莊襄王塟於茫<lb/>
<pb n="KR2k0059_WYG_019-26a"/>
　蕩之麗山京兆東南霸陵山劉向曰莊王大其名立<lb/>
　墳者也戰國䇿曰莊王字異人名子楚故世人猶以<lb/>
　子楚名陵又東逕新豐縣右㑹故渠上承霸水東北<lb/>
　逕霸縣故城南<hi>在今西安府東二十五里</hi>漢文帝之霸陵漢縣也<lb/>
　王莽更之曰水革<hi>按漢志作水章</hi>魏文帝黄初元年<hi>按魏畧徙銅人</hi>
　<hi>乃明帝景初元年今云文帝黄初恐誤</hi>徙長安金狄重不可致因留霸<lb/>
　城南人有見薊子訓與父老共摩銅人曰正見鑄此<lb/>
　時計爾曰以近五百年矣<hi>按後漢書方術傳子訓與一老翁共摩挲銅人相謂</hi>
<pb n="KR2k0059_WYG_019-26b"/>
　<hi>曰適見鑄此而已近五百嵗矣今所引有譌脫字句處</hi>故渠又北逕劉更始冢<lb/>
　西更始二年為赤眉所殺故謂<hi>疑衍</hi>侍中劉恭夜往取<lb/>
　而埋之<hi>按後漢書劉𤣥傳作劉恭夜往收藏其屍宋本作劉恭夜往收而埋之</hi>光武使<lb/>
　司徒鄧禹塟於霸陵縣<hi>今為西安府咸寜縣</hi>更始尚書僕射行<lb/>
　大將軍事鮑永持節安集河東聞更始死歸世祖累<lb/>
　遷司𨽻校尉行縣逕更始墓遂下拜哭盡哀而去帝<lb/>
　問公卿大中大夫張湛曰仁不遺舊忠不忘君行之<lb/>
　髙者帝乃釋之又東北逕新豐縣<hi>今西安府臨潼縣及渭南縣</hi>又<lb/>
<pb n="KR2k0059_WYG_019-27a"/>
　合漕渠漢大司農鄭當時所開也以渭難漕命齊<hi>史記</hi>
　<hi>河渠書齊下有人字</hi>水工徐伯<hi>河渠書伯下有表字索隠曰徐伯表水工姓名也小顔云以為</hi>
　<hi>表者廵行穿渠之處而表記之若今𥪡標表不是名也</hi>乃發卒穿渠引渭今源<lb/>
　自昆明池南傍山原東注於河且田且漕大以為便<lb/>
　<hi>按史記河渠書鄭當時言曰引渭穿渠起長安並南山下至河三百餘里徑易漕令齊人水工徐伯表悉</hi>
　<hi>發卒數萬人穿漕渠三嵗而通通以漕大便利其後漕稍多而渠下之民頗得以溉田矣</hi>今霸水<lb/>
　又北逕秦虎圈東列士傳曰秦昭王㑹魏王魏王不<lb/>
　行使朱亥奉璧一雙秦王大怒置朱亥虎圏中亥瞋<lb/>
<pb n="KR2k0059_WYG_019-27b"/>
　目視虎眥裂血出濺虎虎不敢動即是處也霸水又<lb/>
　北入於渭水渭水又東㑹成國故渠渠魏尚書左僕<lb/>
　射衛臻征蜀所開也號成國渠引以澆故田其瀆上<lb/>
　承汧水於陳倉東東逕郿及武功槐里縣北渠左有<lb/>
　安定梁嚴冢碑碣尚存逕漢武帝茂陵南故槐里之<lb/>
　茂鄉也應劭曰武帝與<hi>疑衍</hi>自為陵在長安西北八十<lb/>
　餘里漢武帝故事曰帝崩後見形謂陵令薛平曰吾<lb/>
　雖失勢猶為汝君奈何令吏卒上吾陵磨刀劍乎自<lb/>
<pb n="KR2k0059_WYG_019-28a"/>
　今已後可禁之平頓首謝因不見推問陵傍果有方<lb/>
　石可以為礪吏卒常盜磨刀劍霍光欲斬之張安世<lb/>
　曰神道茫昧不宜為法乃止故阮公詠懐詩曰失勢<lb/>
　在湏臾帶劍上吾丘故渠又北分為二渠東逕虎圏<lb/>
　南而東入霸一水北合渭今無水故渠又東逕茂陵<lb/>
　縣故城南武帝建元二年置地理志曰宣帝縣焉王<lb/>
　莽之宣城也故渠又東逕龍泉北今人謂之温泉非<lb/>
　也渠北故坂此即龍淵廟如淳曰三輔皇圗有龍淵<lb/>
<pb n="KR2k0059_WYG_019-28b"/>
　宮今長安城西有其處黄盖宮之遺也<hi>朱箋處上有廟字黄字衍</hi>
　故渠又東逕姜原北<hi>疑衍</hi>渠北有漢昭帝平陵東南去<lb/>
　長安七十里又東逕平陵縣故城南地理志曰昭帝<lb/>
　置王莽之廣利也故渠之南有竇氏泉北有裴回廟<lb/>
　又東逕漢大將軍魏其侯竇嬰冡南又<hi>疑脫東逕兩字</hi>成帝<lb/>
　延陵南陵之東北五里即平帝康陵坂也故渠又東<lb/>
　逕渭陵元帝永光四年以壽陵亭原上為初陵詔不<lb/>
　立縣邑又東逕哀帝義陵南又逕惠帝安陵南陵北<lb/>
<pb n="KR2k0059_WYG_019-29a"/>
　有安陵縣故城也地理志曰惠帝置王莽之嘉平也<lb/>
　渠側有杜郵亭又東逕渭城北地理志曰縣有蘭池<lb/>
　宮秦始皇微行逢盜於蘭池今不知所在也又東逕<lb/>
　長陵南亦曰長山也三秦記曰長安城北有平原廣<lb/>
　數百里民井汲巢居井深五十丈秦名天子冢曰山<lb/>
　漢曰陵故通曰山陵矣風俗通曰陵者天生自然者<lb/>
　也今王公墳隴稱陵春秋左傳曰南陵夏后臯之墓<lb/>
　也春秋說題辭曰丘者墓也冢者種也種墓也羅倚<lb/>
<pb n="KR2k0059_WYG_019-29b"/>
　於山分卑尊之名者也故渠又東逕漢丞相周勃冢<lb/>
　南冢北有亞夫冢故渠東南謂之周氏曲又東南逕<lb/>
　漢景帝陵南又東南注於渭今無水又東南逕霸縣<lb/>
　北與髙陵分水<hi>今髙陵縣西南二里有髙陵故城東渭橋在縣南十里</hi>水南有<lb/>
　定陶恭王廟傅太后陵元帝崩傅昭儀隨王歸國稱<lb/>
　定陶太后後十年恭王薨子代為王徵為太子太子<lb/>
　即帝位立恭王寢廟於京師比宣帝父悼王故事元<lb/>
　壽元年傅后崩合塟渭陵潘岳關中記漢帝后同塋<lb/>
<pb n="KR2k0059_WYG_019-30a"/>
　則為合塟不共陵也諸侯皆如之恭王廟在霸城西<lb/>
　北廟西北即傅太后陵不與元帝同塋渭陵非謂元<lb/>
　帝陵也盖在渭水之南故曰渭陵也陵與元帝齊者<lb/>
　謂同十二丈也王莽奏毁傅太后冢冢崩壓殺數百<lb/>
　人開棺臭聞數月<hi>按漢書外戚傳作臭聞數里</hi>公卿在位皆阿莽<lb/>
　指入錢帛遣子弟及諸生四夷凡十餘萬人操持作<lb/>
　具助將作掘傅后塚二旬皆平周棘其處以為世戒<lb/>
　今其處積土猶髙世謂之増墀又亦謂之増阜俗亦<lb/>
<pb n="KR2k0059_WYG_019-30b"/>
　謂之成帝初陵處所未詳也渭水又東逕平阿侯王<lb/>
　譚墓北塚次有碑左則涇水注之<hi>漢志涇水東南至陽陵入渭今髙陵</hi>
　<hi>縣西南三十里有陽陵故城</hi>
　　以今輿地言之渭水自渭源縣北又東逕隴西縣<lb/>
　　北<hi>隴西鞏昌府治水去縣一里</hi>又東逕通渭縣北<hi>通渭縣在府東北六十里</hi>
　　又東逕寧逺縣北<hi>寧逺縣在府東九十里</hi>又東南逕伏羗縣<lb/>
　　北<hi>伏羗縣在府東一百八十里</hi>又東逕秦安縣南<hi>秦安縣在秦州西北九十</hi>
　　<hi>里</hi>又東南逕秦州北<hi>秦州在府東三百里州東五十里有渭水渡</hi>又東<lb/>
<pb n="KR2k0059_WYG_019-31a"/>
　　南逕清水縣西<hi>清水縣在州東一百五十里州志云州東五十里有東柯谷橋跨渭</hi>
　　<hi>水上與清水縣界接</hi>又東南逕隴州南<hi>隴州在鳯翔府西一百八十里渭水自清</hi>
　　<hi>水縣界東南流繞龍坂南麓入州境又東逕州南去州一百四十里</hi>又北逕寳雞縣<lb/>
　　南<hi>寶雞縣在府西南九十里水去縣一里有渭河橋跨其上</hi>又東逕岐山縣南<lb/>
　　<hi>岐山縣在府東五十里水去縣三十五里</hi>又東逕扶風縣西南郿縣北<lb/>
　　<hi>扶風在府東南一百十里水去縣二十里有湋渠郿縣在府東南一百四十里水去縣三里</hi>又<lb/>
　　東逕武功縣南盩厔縣北<hi>武功在西安府乾州西南六十里水去縣二十</hi>
　　<hi>里盩厔在府西南一百六十里水去縣五里</hi>又東逕興平縣南<hi>興平在府西北</hi>
<pb n="KR2k0059_WYG_019-31b"/>
　　<hi>一百里</hi>又東逕咸陽縣南鄠縣北<hi>咸陽在府西北五十里水去縣一里</hi>
　　<hi>鄠縣在府西南七十里水去縣九十里</hi>灃水東北流逕故長安城西<lb/>
　　又北至咸陽縣東南三里而注於渭渭水又東逕<lb/>
　　長安縣北<hi>長安與咸寧並為陜西布政司西安府治咸寧治東偏長安治西偏渭水去城</hi>
　　<hi>三十里</hi>又東逕咸陵縣北髙陵縣南<hi>咸寧本唐萬年縣元和志渭水</hi>
　　<hi>在縣北五十里髙陵在府北八十里水去縣二十里</hi>涇水自涇陽縣界東南<lb/>
　　流至髙陵縣西南三十里與渭水合<lb/>
　渭水又東逕鄣縣西盖隴西郡之鄣徒也<hi>朱云徒當作徙  今</hi>
<pb n="KR2k0059_WYG_019-32a"/>
　<hi>臨潼東北有鄣縣故城後魏分萬年縣置</hi>渭水又東得白渠枝口又東與<lb/>
　五丈渠合水出雲陽縣石門山<hi>雲陽縣今淳化縣</hi>謂之清水<lb/>
　東南流逕黄嶔山西又南入祋祤縣<hi>今西安府耀及同官縣</hi>歴<lb/>
　原南出謂之清水口東南流絶鄭渠又東南入髙陵<lb/>
　縣逕黄白城西本曲梁宮也南絶白渠<hi>白渠在涇陽縣西北漢白</hi>
　<hi>公引涇水溉田有大白中白南白三渠下流入髙陵縣界當時民得其利歌曰田于何所池陽谷口鄭國</hi>
　<hi>在前白公在後舉鍤成雲决渠為雨涇水一石其泥數斗且溉且糞長我禾黍衣食京師億萬之口</hi>屈<lb/>
　而東流謂之曲梁水又東南逕髙陵縣故城北東南<lb/>
<pb n="KR2k0059_WYG_019-32b"/>
　絶白渠瀆又東南入萬年縣謂之五丈渠又逕藕原<lb/>
　東東南流注於渭水又逕新豐縣故城北<hi>城在臨潼縣東北十</hi>
　<hi>四里</hi>東與魚池水㑹水出麗山東也水本導源北流後<lb/>
　秦始皇塟於山北水過而曲行東注北轉<hi>水過而曲行疑當作</hi>
　<hi>水遏按史記正義引關中記云始皇陵在驪山泉本北流障使東西流有土無石取大石於渭北諸山㨿</hi>
　<hi>此則當作遏明矣</hi>始皇造陵取土其地汙深水積成池謂之<lb/>
　魚池池在秦皇陵東北五里周圍四里池水西北流<lb/>
　逕始皇塜北秦始皇大興厚塟營建冢壙於麗戎之<lb/>
<pb n="KR2k0059_WYG_019-33a"/>
　山一名藍田其隂多金其陽多玉始皇貪其美名因<lb/>
　而塟焉斬山鑿石下涸三泉以銅為槨旁行周圍三<lb/>
　十餘里上畫天文星宿之象下以水銀為四瀆百川<lb/>
　五嶽九州具地理之勢宫觀百官竒器珍寳充滿其<lb/>
　中令匠作機弩有所穿近輙射之以人膏為燈燭取<lb/>
　其不滅者久之後宮無子者皆使殉塟甚衆墳髙五<lb/>
　丈周圍五里餘作者七十萬人積年方成而周章百<lb/>
　萬之師已至其下乃使章邯領作者以禦難弗能禁<lb/>
<pb n="KR2k0059_WYG_019-33b"/>
　項羽入關發之以三十萬人三十日運物不能窮關<lb/>
　東盜賊銷槨為銅牧人尋羊燒之火延九十日不能<lb/>
　滅北對鴻門十里池水又西北流水之西南有温泉<lb/>
　世以療疾三秦記曰麗山西北有温水祭則得入不<lb/>
　祭則爛人肉俗云始皇與神女<hi>疑漏狎字</hi>唾之生瘡始皇<lb/>
　謝之神女為出温水後人因以澆洗瘡張衡温泉賦<lb/>
　序曰余出麗山觀温泉浴神井嘉洪澤之普施乃為<lb/>
　之賦云此湯也不使灼人形體矣池水又逕鴻門西<lb/>
<pb n="KR2k0059_WYG_019-34a"/>
　又逕新豐縣故城東故麗戎地也髙祖王關中太上<lb/>
　皇思東歸故象舊里制兹新邑立城社樹枌榆令街<lb/>
　庭若一分置豐民以實兹邑故名之為新豐也漢靈<lb/>
　帝建寧三年改為都鄉封叚熲為侯國後立隂槃城<lb/>
　其水際城北出<hi>一作世</hi>謂之隂槃水又北絶漕槃溝注<lb/>
　於渭渭水又東逕鴻門北舊大道北下坂下坂名也<lb/>
　<hi>臨潼縣東十七里有鴻門坂</hi>古有鴻寧漢書髙祖將見項羽<hi>下疑有脫</hi>
　<hi>文或下文楚漢句屬衍</hi>楚漢春秋曰項王在鴻門亞父曰吾使<lb/>
<pb n="KR2k0059_WYG_019-34b"/>
　人望沛公其氣沖天五色相繆或似龍或似雲非人<lb/>
　臣之相可誅之漢髙祖㑹項羽范増目羽羽不應樊<lb/>
　噲杖盾撞人入<hi>杖盾史記作擁盾</hi>食豕肩於此羽壯之郡國<lb/>
　志曰新豐縣東有鴻門亭者也郭縁生或云霸城南<lb/>
　門曰鴻門也項羽將因㑹髙祖<hi>二字疑衍</hi>危髙祖羽仁而<lb/>
　弗斷范增謀而不納項伯終䕶髙祖以獲免既抵霸<lb/>
　上遂封漢王按漢書注鴻門在新豐東十七里則<hi>疑漏</hi>
　<hi>去字</hi>霸上應百里按史記項伯夜馳告張良良與俱見<lb/>
<pb n="KR2k0059_WYG_019-35a"/>
　髙祖仍使夜返考其道理不容得爾今父老傳在霸<lb/>
　城南門數十里於理為得按縁生此記雖歴覽史漢<lb/>
　述行途逕凡<hi>宋本作述行途經見</hi>可謂學而不思矣今新豐縣<lb/>
　故城東三里有坂長二里餘塹原通道南北洞開有<lb/>
　同門狀謂之鴻門孟康言在新城東十七里無之盖<lb/>
　指縣治而言非謂地也自新豐故城西至霸城五十<lb/>
　里霸城西十里則霸水西二十里則長安城應劭曰<lb/>
　霸水上地名在長安東二十里即霸城是也髙祖舊<lb/>
<pb n="KR2k0059_WYG_019-35b"/>
　停軍處東去新豐既逺何由項伯夜與張良共見髙<lb/>
　祖乎知縁生此紀乖矣渭水又東石川水南注焉<hi>今富</hi>
　<hi>平縣南有石川堰亦曰石川河</hi>渭水又東戲水注之<hi>在臨潼縣東三十里</hi>水出<lb/>
　麗山馮公谷東北流又北逕麗戎城東春秋晉獻公<lb/>
　五年伐之獲麗姬於是邑麗戎男國也姬姓秦之麗<lb/>
　邑矣又北右総三川逕鴻門東又北逕戲亭東應劭<lb/>
　曰戲𢎞農湖縣西界也地隔諸縣不得為湖湖西如<lb/>
　此一里<hi>此句疑有譌誤或當作湖西北一里</hi>即李夫人冢冢形三成世<lb/>
<pb n="KR2k0059_WYG_019-36a"/>
　謂之荚陵<hi>一作□陵</hi>夫人兄延年知音尤善歌舞帝愛之<lb/>
　每為新聲變曲聞者莫不感動常侍上起舞歌曰北<lb/>
　方有佳人絶世而獨立一顧傾人城再顧傾人國寧<lb/>
　不知傾城復傾國佳人再難得上曰世豈有此人乎<lb/>
　平陽主曰延年女弟上召見之妖麗善歌舞得幸早<lb/>
　卒上憐念之以厚<hi>按漢書外戚𫝊當作后</hi>禮塟悲思不已賦詩<lb/>
　悼傷渭水又東泠水入焉<hi>泠一作零在臨潼縣東入渭處謂之零口</hi>水南<lb/>
　出肺浮山盖麗山旁麓而異名也北㑹三川統歸三<lb/>
<pb n="KR2k0059_WYG_019-36b"/>
　壑歴隂槃新豐兩原之間北流注於渭又東首水<hi>元和</hi>
　<hi>志作酋水</hi>南<hi>疑/譌</hi>倒虎山南<hi>一作西</hi>總五水單流注逕秦步宮<lb/>
　髙東<hi>當作步髙宮按三輔黄圗秦有步髙宮在新豐縣亦名市邱城則下文立市亦疑作邱市</hi>世<lb/>
　名立市城歴新豐原東而北逕步壽宮西<hi>三輔黄圗步壽宮在</hi>
　<hi>新豐縣步髙宮西</hi>又北入渭渭水又東得西陽水又東得東<lb/>
　陽水並南出廣鄉原北垂俱北入渭<hi>原在今華州西</hi>渭水又<lb/>
　東逕下邽縣故城南<hi>城在今渭南縣北五十里</hi>秦伐邽置邽戎於<lb/>
　此有上邽故加下也渭水又東與竹水合南出竹山<lb/>
<pb n="KR2k0059_WYG_019-37a"/>
　<hi>山在華州西南一百四十里</hi>北逕郿加谷歴廣鄉原東俗謂之大<lb/>
　赤水北流注於渭渭水又東得白渠口<hi>在今渭南縣北</hi>太始<lb/>
　二年趙國中大夫白公奏穿渠引涇水口起谷口出<lb/>
　於鄭渠南名曰白渠民歌之曰田於何所池陽谷口<lb/>
　鄭國在前白渠在後即水所始也東逕宜春城南又<lb/>
　東南逕池陽城北枝瀆出焉東南逕藕原下逕鄣縣<lb/>
　故城北東南入渭今無水白渠又東枝渠出焉東南<lb/>
　逕髙陵縣故城北地理志曰左輔都尉治王莽之千<lb/>
<pb n="KR2k0059_WYG_019-37b"/>
　春也太康地記謂之曰髙陸也車頻秦書曰苻堅建<lb/>
　元十二年髙陸縣民穿井得龜大二尺六寸背文負<lb/>
　八卦古字堅以石為池養之十六年而死取其骨以<lb/>
　問吉凶名為客龜太卜佐髙夢客龜言我將歸江南<lb/>
　不遇死於秦曾<hi>宋本作髙</hi>於夢中解曰龜三萬六千嵗而<lb/>
　終終必亡國之徵也後為謝元破於淮肥自縊新城<lb/>
　浮圗中秦祚因即淪矣<hi>十六國春秋苻堅傳髙陵民穿井得龜大三尺六寸背文</hi>
　<hi>負八卦古字堅命作池養之食之以粟後死藏其骨於太廟其夜廟丞髙虜夢龜謂之曰我本出將歸江</hi>
<pb n="KR2k0059_WYG_019-38a"/>
　<hi>南遭時不遇殞命秦庭即有人夢中謂虜曰龜三千六百嵗而終終必妖興亡國之徵也</hi>又東逕<lb/>
　櫟陽城北史記秦獻公三年城櫟陽自雍徙居之十<lb/>
　八年雨金於是處也項羽封司馬欣為塞王按漢書<lb/>
　髙帝關中始都之王莽之師髙也<hi>按漢志當作師亭</hi>後漢建<lb/>
　武二年封驃騎大將軍景丹為侯國丹讓世祖曰富<lb/>
　貴不還故鄉如衣錦夜行故以封卿白渠又東逕秦<lb/>
　孝公陵北又東南逕居陵城北蓮芍城南又東注金<lb/>
　氏陂又東南注於渭故漢書溝洫志白渠首起谷口<lb/>
<pb n="KR2k0059_WYG_019-38b"/>
　尾入櫟陽是也今無水<lb/>
又東過鄭縣北<lb/>
　渭水又東逕巒都城北故蕃邑殷契之所居世本曰<lb/>
　契居蕃闞駰曰蕃在鄭西然則今巒城是矣俗名之<lb/>
　赤城水曰赤水非也苻堅入秦㨿此城以亢<hi>當作抗十六國</hi>
　<hi>春秋前秦苻健傳永和六年秋京兆杜洪竊㨿長安健率衆三千逆戰於潼關之北進次赤水㨿其城以</hi>
　<hi>抗洪</hi>杜洪小赤水即山海經之灌水也水出石脆之山<lb/>
　北逕蕭加谷於孤相原西東北流與愚水合出英山<lb/>
<pb n="KR2k0059_WYG_019-39a"/>
　<hi>按山海經愚水當作禺水</hi>北流與招<hi>郭音韶</hi>水相得水亂流西北注<lb/>
　於灌灌水又北注於渭又逕觀愚之山北流入於渭<lb/>
　<hi>觀愚當作符禺山海經符禺之山符禺之水出焉北流注於渭</hi>渭水又東<hi>錐指引此下有合字</hi>
　西石橋水水南出馬嶺山積石㨿其東麗山距其西源<lb/>
　泉上通懸流數十丈與華岳同體其水北逕鄭城西<lb/>
　水上有橋橋雖崩裭舊跡猶存東去鄭城十里故世<lb/>
　以橋名水也而北流注於渭闞駰謂之新鄭水渭水<lb/>
　又東逕鄭縣故城北<hi>城在華州北</hi>史記秦武公十年縣之<lb/>
<pb n="KR2k0059_WYG_019-39b"/>
　<hi>按史記是十一年</hi>鄭桓公友之故邑也漢書薛瓉注<hi>薛瓉疑當作臣</hi>
　<hi>瓉按顔師古注漢書叙例云有臣瓉者莫知其爵里氏族考其時代亦在晉初又云臣瓉不詳姓氏及郡</hi>
　<hi>縣此云薛瓉未詳所自</hi>言周自穆王已下都於西鄭不得以封<lb/>
　桓公也幽王既敗虢儈又滅<hi>儈國語作鄶</hi>遷居其地國於<lb/>
　鄭父之丘是為鄭桓公無封京兆之文余按遷史記<lb/>
　考春秋國語世本言周宣王二十二年封庶弟友於<lb/>
　鄭又春秋國語並言桓公為周司徒以王室將亂謀<lb/>
　於史伯而寄孥與賄于虢儈之間幽王宮於戯<hi>宮於戯疑</hi>
<pb n="KR2k0059_WYG_019-40a"/>
　<hi>誤按史周本紀犬戎殺幽王於麗山之下或當作卒</hi>鄭桓公死之平王東遷鄭<lb/>
　武公輔王室滅虢儈而兼其土故周桓公言於王曰<lb/>
　我周之東遷晉鄭是依及<hi>疑作乃</hi>遷封於彼<hi>此五字疑當在而兼</hi>
　<hi>其土下</hi>左傳隱公十一年鄭伯使公孫獲曰吾先君新<lb/>
　邑於此其能與許爭乎是其指新鄭為言矣然班固<lb/>
　應劭鄭𤣥皇甫謐裴顧王隱闞駰及諸述作者咸以<lb/>
　西鄭為友之始封也賢於臣瓉之單說也無宜違正<lb/>
　經而從逸錄矣赤眉樊崇於鄭北設壇祀城陽景王<lb/>
<pb n="KR2k0059_WYG_019-40b"/>
　而尊右校卒史<hi>後漢書劉盆子傳作卒吏</hi>劉俠卿牧牛兒盆子為<lb/>
　帝年十五被髮徒跣為具絳單衣半頭赤幘直綦履<lb/>
　顧見衆人拜恐畏欲啼號年建世後月餘乗白盖小<lb/>
　車與崇及尚書一人相隨向鄭北渡渭水即此處也<lb/>
　城南山北有五部神廟東南向華岳廟前有碑後漢<lb/>
　光和四年鄭縣令河東裴畢字君先立蘇林曰戯邑<lb/>
　名在新鄭東南三十里孟康曰乃水名也今戯亭是<lb/>
　也昔周幽王恱褒姒姒不笑王乃擊鼓舉烽以徵諸<lb/>
<pb n="KR2k0059_WYG_019-41a"/>
　侯至無冦褒姒乃笑王甚恱之及犬戎至王又舉烽<lb/>
　以徵諸侯諸侯不至遂敗幽王於戯水之上身死於<lb/>
　酈山之北故國語曰幽滅者也漢成帝建始二年造<lb/>
　延陵為初陵以為非霸曲亭南更營之鴻嘉元年以<lb/>
　新豐戯鄉為昌陵縣以奉初陵永始元年詔以昌陵<lb/>
　卑下客土踈惡<hi>服䖍曰取他處土以增髙為客土也</hi>不可為萬嵗居其<lb/>
　罷陵作令吏民反故徙將作大匠延年<hi>漢書作萬年此云延誤</hi>
　燉煌<hi>按漢書成帝紀永始元年詔曰朕執德不固謀不盡下過聽將作大匠萬年言昌陵三年可成</hi>
<pb n="KR2k0059_WYG_019-41b"/>
　<hi>作治五年尚未加功天下虗耗百姓罷勞客土踈惡終不可成朕惟其艱怛然傷心夫過而不改是為過</hi>
　<hi>矣其罷昌陵及故陵勿徙吏民令天下毋有動揺之心二年詔曰首將作大匠知昌陵卑下不可為萬嵗</hi>
　<hi>居奏請營作建置鄣邑妄為巧詐積土增髙多賦斂繇役興卒暴之作卒徒䝉率死者連屬百姓罷極天</hi>
　<hi>下匱竭萬年佞邪不忠毒流衆庶海内怨望至今不息不宜居京師其徙萬年燉煌郡今所引是合兩詔</hi>
　<hi>為一故不詳</hi>關中記曰昌陵在霸城東二十里取土東山<lb/>
　與粟同價所費巨萬積年無成即此處也戯水又北<lb/>
　分為二水並注渭水渭水又東與石橋水㑹故沈水<lb/>
　也水南出馬嶺山北流逕武平城東按地理志左馮<lb/>
<pb n="KR2k0059_WYG_019-42a"/>
　翊有武成縣王莽之桓城也石橋水又逕鄭城東水<lb/>
　有故石梁述征記曰鄭城東十四里各有石梁者也<lb/>
　又北逕沈城北漢書地理志左馮翊有沈陽縣王莽<lb/>
　更之曰制昌也盖藉水以取稱矣渭水又東敷水注<lb/>
　之<hi>在今華隂西二十四里</hi>水南出石山之敷谷北逕告平城東<lb/>
　耆舊所傳言武王伐紂告太平於此故城得厥名<hi>厥原</hi>
　<hi>本譌作闕</hi>非所詳也敷水又北逕集靈宮西地理志曰華<lb/>
　隂縣有集靈宮武帝起故張昶華嶽碑稱漢武慕其<lb/>
<pb n="KR2k0059_WYG_019-42b"/>
　靈築宮在其後而北流注於渭渭水又東餘水注之<lb/>
　水南出良餘山之隂北流入於渭俗謂之宣水也渭<lb/>
　水又東合黄酸之水世名之為干渠水水南出升山<lb/>
　北流注於渭渭水又東逕平舒城北<hi>城在華隂縣西南十里</hi>城<lb/>
　側枕渭濱半破淪水南面通衢昔秦始皇之將亡也<lb/>
　江神素車白馬道華山下返璧於華隂平舒道曰為<lb/>
　我遺鎬池君使者致之乃二十八年渡江所沈璧也<lb/>
　即江神返璧處也渭水之陽即懐德縣界也城在渭<lb/>
<pb n="KR2k0059_WYG_019-43a"/>
　水之北沙苑之南即懐德縣故城也世謂之髙陽城<lb/>
　非矣地理志曰禹貢北條荆山在南山下有荆渠即<lb/>
　夏后鑄九鼎處也王莽更縣曰惡錐<hi>按地理志當作德驩</hi>渭水<lb/>
　又東逕長城北長澗水注之水南出太華之山側長<lb/>
　城東而北流注於渭水史記秦孝公元年楚魏與秦<lb/>
　接界魏築長城自鄭濱洛者也<hi>正義曰楚北及魏西與秦相接北自梁州</hi>
　<hi>漢中郡南有巴渝過江南有黔中巫郡也魏西界與秦相接南自華州鄭縣西北過渭水濱洛水東岸向</hi>
　<hi>北有上郡鄜州之地皆築長城以界秦境洛即漆沮之水也</hi>
<pb n="KR2k0059_WYG_019-43b"/>
又東過華隂縣北<lb/>
　洛水入焉闞駰以為漆沮之水也<hi>漢志懐德縣荆山在南下有彊梁原</hi>
　<hi>洛水東南入渭今朝邑縣西南有懐德故城</hi>曹瞞傳曰操與馬超隔渭水<lb/>
　每渡渭輙為超騎所衝突地多沙不可築城婁子伯<lb/>
　說公曰今天寒可起沙為城以水灌之一宿而成操<lb/>
　乃多作縑囊以湮水<hi>按曹瞞傳作連水</hi>夜波<hi>朱作夜汲按𫝊作夜渡兵作城</hi>
　作城立於是水之次也渭水逕縣故城北春秋之隂<lb/>
　晉也秦惠文王五年改曰寧秦<hi>按史記秦本紀恵文王六年魏納隂晉更</hi>
<pb n="KR2k0059_WYG_019-44a"/>
　<hi>名寧秦漢志作五年</hi>漢髙帝八年更名華隂王莽之華疆也<hi>漢志</hi>
　<hi>莽曰華壇今云華疆疑誤</hi>縣有華山山海經曰其髙五千仭削成<lb/>
　而四方逺而望之又若華狀西南有小華山也韓子<lb/>
　曰秦昭王令工施鈎梯上華山以節<hi>一作松</hi>柏之心為<lb/>
　博箭長八尺棋長八寸而勒之曰昭王常與天神博<lb/>
　於是神仙傳曰中山衛叔卿嘗乗雲車駕白鹿見漢<lb/>
　武帝帝將臣之叔卿不言而去武帝悔求得其子度<lb/>
　世令追其父度世登華見父與數人博於石上敕度<lb/>
<pb n="KR2k0059_WYG_019-44b"/>
　世令還山山層雲秀故能懐靈抱異耳山上有二泉<lb/>
　東西分流至若山雨滂湃洪津泛灑挂溜騰虚直瀉<lb/>
　山下有漢魏文帝二廟廟有石闕數碑一碑是建安<lb/>
　中立漢鎮逺將軍叚煨更修祠堂碑文漢給事黄門<lb/>
　侍郎張㫤造㫤自書之元帝又刋其二十餘字二書<lb/>
　存<hi>宋本作有</hi>重名傳於海内又刋侍中司𨽻校尉鍾繇𢎞<lb/>
　農太守毋丘儉姓名廣六行鬱然循平是太康八年<lb/>
　𢎞農太守河東衛叔始為華隂令河東裴仲恂役其<lb/>
<pb n="KR2k0059_WYG_019-45a"/>
　逸力修立壇廟夹道樹柏迄於山隂事見永興元年<lb/>
　華百石所造碑渭水又東沙渠水注之水出南山北<lb/>
　流西北入長安城城自華山北逕於河華嶽銘曰秦<lb/>
　晉爭其祠立城建其左者也郭著述征記指證魏之<lb/>
　立長城長城在後不得言在<hi>下疑漏此字</hi>斯為非矣渠水<lb/>
　又北注入渭渭水又東逕定城北西征記曰城因原<lb/>
　土述征記曰定城去潼關三十里夹道各一城渭水<lb/>
　又東泥泉水注之水出南山靈谷泉而北流注於渭<lb/>
<pb n="KR2k0059_WYG_019-45b"/>
　水也渭水又東合沙溝水水即符禺之水也南出符<lb/>
　石<lb/>
東入於河<lb/>
　春秋之渭汭也左傳閔公三年虢公敗犬戎於渭隊<lb/>
　<hi>按左傳是閔公二年閔公無三年此云三年誤</hi>服䖍曰隊謂汭也杜預曰水<lb/>
　之隈曲曰汭王肅曰汭入也呂忱曰汭者水相入也<lb/>
　水㑹即船司空所在矣地理志曰渭水東至船司空<lb/>
　入河服䖍曰縣名都官三輔黄圗有船庫官後改為<lb/>
<pb n="KR2k0059_WYG_019-46a"/>
　縣王莽之船利者也<lb/>
　　禹貢錐指曰以今輿地言之渭水自髙陵咸寧縣<lb/>
　　界又東逕臨潼縣北<hi>臨潼在西安府東少北六十里水去縣十五里</hi>又東<lb/>
　　逕渭南縣北<hi>渭南在府東一百四十里元和志渭水南去渭南縣四里</hi>又東逕<lb/>
　　同州南華州北<hi>同州在府東北二百八十里渭水去州三十五里華州在府東一百</hi>
　　<hi>九十里渭水南去州十二里</hi>又東北逕華隂縣北<hi>華隂在華州東七十里東</hi>
　　<hi>至潼關衛四十里渭水南去縣十五里</hi>又東入於河是為渭口<lb/>
　<lb/>
<pb n="KR2k0059_WYG_019-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二十六</head> <lb/>
    <p>
<pb n="KR2k0059_WYG_026-1a"/>
欽定四庫全書<lb/>
　水經注集釋訂訛卷二十六<lb/>
　　　　　　　　　　　　歸安沈炳巽撰<lb/>
　　沭水　　巨洋水　淄水<lb/>
　　汶水　　濰水　　膠水<lb/>
沭水出琅耶東莞縣西北山<hi>漢志作術水琅邪郡東莞縣術水南至下邳入泗過</hi>
<hi>郡三行七百一十里青州寖師古曰術水即沭水也明一統志沭水源出沂山流經沂水縣東北達莒州界入</hi>
<hi>沂州</hi>
<pb n="KR2k0059_WYG_026-1b"/>
　大棄山<hi>當作大弁山明一統志大弁山在沂水縣西北一百九十里</hi>與小太山連<lb/>
　麓而異名也引控衆流積以成川東南流逕邳鄉南<lb/>
　南去縣八十許里城有三靣而不周於南故俗謂之<lb/>
　半城沭水又東南流左右<hi>疑作合</hi>峴水水出大峴山<hi>在臨</hi>
　<hi>朐縣東南一百五里劉宋武帝伐南燕渡大峴即此</hi>東南流逕邳鄉東東南流<lb/>
　注<hi>原本譌汪</hi>于沭水也<lb/>
東南過其縣東<lb/>
　沭水左與箕山之水合水出東<hi>疑衍</hi>諸縣<hi>今為諸城縣屬青州</hi>
<pb n="KR2k0059_WYG_026-2a"/>
　西箕山劉澄之以為許由之所隱也更為巨謬矣其<lb/>
　水西南流注于沭水也<lb/>
又東南過莒縣東<hi>今為莒州屬青州府</hi>
　地理志曰莒子之國盈姓也少昊後列女傳曰齊人<lb/>
　杞梁殖襲莒戰死其妻將赴之道逢齊莊公公將弔<lb/>
　之杞梁妻曰如殖有罪君何辱命焉如殖無罪有先<lb/>
　人之弊廬在下妾不敢與郊弔公旋車弔諸室妻乃<lb/>
　哭於城下七日而城崩<hi>列女傳云齊莊公襲莒杞梁殖戰而死莊公歸遇其妻使弔于</hi>
<pb n="KR2k0059_WYG_026-2b"/>
　<hi>路杞梁妻曰有先人之敝廬在莊公乃還車詣其室成禮然後去</hi>故琴操云殖死妻<lb/>
　援琴作歌曰樂莫樂兮新相知悲莫悲兮生别離哀<lb/>
　感皇天城為之墜即是城也其城三重並悉崇峻唯<lb/>
　南開一門内城方十二里郭周四十許里尸子曰莒<lb/>
　君好鬼巫而國亡無知之難小白奔焉樂毅攻齊守<lb/>
　嶮全國秦始皇縣之漢興以為城陽國封朱虛侯章<lb/>
　治莒王莽之莒陵也光武合城陽國為琅耶國以封<lb/>
　皇子京雅好宮室窮極伎巧壁帶飭以金銀明帝時<lb/>
<pb n="KR2k0059_WYG_026-3a"/>
　京不安莒移治閭陽矣<hi>後漢書作章帝時又云移治開陽</hi>沭水又南<lb/>
　表公水<hi>朱本云當作袁公水</hi>東出清山尋坤維而注沭沭水又<lb/>
　南潯水注之水出於巨公之山西南流舊堨以漑渚<lb/>
　田東西二十里南北十五里潯水又西南流入沭沭<lb/>
　水<hi>原本漏</hi>又南與葛陂水會水發三注<hi>何氏云注疑作柱</hi>山西<lb/>
　南流逕辟城南世謂之辟陽城史記建元以來王子<lb/>
　侯者年表曰漢武帝元符二年<hi>漢無元符當作元朔漢表元朔二年封城</hi>
　<hi>陽共王子壯為壁侯謚曰節</hi>封城陽共王子節侯劉壯為侯國也<lb/>
<pb n="KR2k0059_WYG_026-3b"/>
　其水於邑積以為陂謂之辟陽湖西南流注于沭水<lb/>
　也<lb/>
又南過陽都縣東入于沂<hi>沂水縣西南有陽都故城齊乘曰水出沂山東麓傅履重</hi>
<hi>水利論曰沇水汎濫奔潰淤沙彌望竭力修築隨復淤塞</hi>
　沭水自陽都縣又南會武陽溝水水東出倉山山上<lb/>
　有故城世謂之監官城非也即古有利城矣漢武帝<lb/>
　元朔四年封城陽共王子劉釘為侯國也其城因山<lb/>
　為基水𨗳山下西北流謂之武陽溝又西至即丘縣<lb/>
<pb n="KR2k0059_WYG_026-4a"/>
　注于沭沭水又南逕東海郡即丘縣故春秋之祝丘<lb/>
　也桓公五年經書齊侯鄭伯如紀城祝丘左傳曰齊<lb/>
　鄭朝紀欲襲之漢立為縣王莽更之就信也郡國志<lb/>
　曰自東海分屬琅邪闞駰曰即祝魯之音葢字承讀<lb/>
　變矣沭水又南逕東海厚丘縣<hi>今為淮南府沐陽縣故城在縣北六十里</hi>
　王莽更之祝其亭也分為二瀆<hi>齊乘曰沭水自厚邱縣分為二今名南漣</hi>
　<hi>北漣也</hi>西南出今無水世謂之枯沭一瀆南逕建陵縣<lb/>
　故城東<hi>故城在沭陽縣西北一百五里建陵山下</hi>漢景帝八年封石綰為<lb/>
<pb n="KR2k0059_WYG_026-4b"/>
　侯國<hi>按漢表景帝六年封衞綰為建陵侯此云八年及石綰皆誤</hi>王莽更之曰付<lb/>
　亭也沐水又南逕陵山西魏正元中齊王之鎮徐州<lb/>
　也立大堰遏水西流兩瀆之會置城防之曰曲沭戍<lb/>
　流三十里西注沭水舊瀆謂之新渠自厚邱西南出<lb/>
　左會新渠南入淮陽宿預縣<hi>今宿遷縣</hi>注泗水地理志所<lb/>
　謂至下邳注泗者也<hi>下邳故城在今邳州東三十里有直河入泗即古沭水也</hi>經<lb/>
　言於陽都入沂非矣沭水左瀆自大堰水斷故瀆東<lb/>
　南出桑堰水注之水出襄賁縣泉流東注沭瀆又南<lb/>
<pb n="KR2k0059_WYG_026-5a"/>
　左合横溝水水發瀆右東入沭之故瀆又南暨于堰<lb/>
　其水西南流逕司吾山東又逕司吾縣故城西<hi>今宿遷北</hi>
　<hi>有司吾故城</hi>春秋左傳楚執鍾吾子<hi>漢志應劭曰吳執鍾吾子</hi>以為司<lb/>
　吾縣王莽更之息吾也又西南至宿預注泗水也沭<lb/>
　水故瀆自下堰東南逕司吾城東又東南厯柤口<lb/>
　城中柤水出于楚之柤地春秋襄公十年經書公<lb/>
　與晉及諸侯㑹呉于柤<hi>杜預曰楚地音莊加反</hi>京相璠曰宋<lb/>
　地今彭城偪陽縣西北有柤水溝去偪陽八十里<lb/>
<pb n="KR2k0059_WYG_026-5b"/>
　東南流逕偪陽縣故城東北地理志曰故偪陽國也<lb/>
　春秋左傳襄公十年夏四月戊午會于柤晉荀偃士<lb/>
　丐請伐偪陽而封宋向戍焉荀罃曰城小而固勝之<lb/>
　不武弗勝為笑固請丙寅圍之弗克孟氏之臣秦堇<lb/>
　父輦重如役偪陽人啓門諸侯之士門焉懸門發聊<lb/>
　人紇抉之以出門者狄虒彌建大車之輪而䝉之以<lb/>
　甲以為櫓左執之右㧞㦸以成一隊孟獻子曰詩所<lb/>
　謂有力如虎者也主人懸布堇父登之及堞而絶之<lb/>
<pb n="KR2k0059_WYG_026-6a"/>
　墜則又懸之蘓而復上者三主人辭焉乃退帶其斷<lb/>
　以徇於軍三日諸侯之師久於偪陽請歸智伯怒曰<lb/>
　七日不克爾乎取之以謝罪也偃士攻之親受矢石<lb/>
　遂滅之以偪陽子歸獻于武宮謂之夷俘偪陽妘姓<lb/>
　也漢以為縣漢武帝元朔三年封齊孝王子劉就為<lb/>
　侯國王莽更之輔陽也<hi>按史表劉就封博陽侯索隱曰志屬汝南漢志汝南郡博</hi>
　<hi>陽侯國莽曰樂家此云封偪陽未詳按偪陽即漢志博陽屬楚國莽曰輔陽郡國志屬彭城國有柤水左</hi>
　<hi>傳襄公十年滅偪陽杜預曰即此縣也據此則博陽與傅陽自是兩縣而酈注乃以博陽屬之傳陽何耶</hi>
<pb n="KR2k0059_WYG_026-6b"/>
　郡國志曰偪陽有柤水柤水而<hi>疑作西</hi>南亂於沂而注<lb/>
　于沭謂之柤口城得其名矣東南至朐縣入游注海<lb/>
　也<hi>禹貢錐指曰以今輿地言之沭水出沂水縣厯莒州沂州郯城至沭陽縣西北分為二水其一南至</hi>
　<hi>邳州入泗即齊乘所謂南漣水也其一為左瀆北至海州與安東之游水合自下游沭通稱又北至贑榆</hi>
　<hi>入海即齊乘所謂北漣水也</hi>
巨洋水出朱虛縣泰山北過其縣西<lb/>
　泰山即東小泰山也巨洋水即國語所謂具水矣袁<lb/>
　宏謂之巨昧王韶之以為巨□<hi>何氏從通鑑注改蔑</hi>亦或曰胊<lb/>
<pb n="KR2k0059_WYG_026-7a"/>
　瀰皆一水也而廣其目焉其水北流逕朱虛縣故城<lb/>
　西<hi>朱虛故城在今青州府臨胊縣境漢縣屬琅邪郡後漢屬北海國隋省入郚城唐省郚城入安邱</hi>
　漢惠帝二年封齊悼惠王子劉章為侯國地理風俗<lb/>
　記曰丹山在西南丹水所出東入海丹水由朱虛邱<lb/>
　阜矣故言朱虛城西有長坂逺峻名為破車峴城東<lb/>
　北二十里有丹山世謂之几山<hi>在今濰縣西南八十里山形如几西丹水</hi>
　<hi>發源于此</hi>縣在西南非山也丹几字相類音從字變也<hi>漢志</hi>
　<hi>朱虛縣几山丹水所出東北至壽光入海</hi>山𨗳丹水有二源各𨗳一山世<lb/>
<pb n="KR2k0059_WYG_026-7b"/>
　謂之東丹西丹水也西丹自穴山北流逕劇縣故城<lb/>
　東東丹水注之出方山<hi>在今昌樂縣東二十里東丹水發源于此</hi>山有三<lb/>
　水一水即東丹水也北逕縣合西丹水而亂流又東<lb/>
　北出逕渏薄澗北渏水亦出方山流入平壽縣積而<lb/>
　為渚水盛則北<hi>朱云當作注</hi>東南流屈而東北流逕平壽<lb/>
　縣故城西<hi>平壽故城在今登州府濰縣西南三十里漢縣屬北海郡隋廢</hi>而北入丹<lb/>
　謂之魚合口丹水又東北逕望<hi>望下疑漏海字今萊州府有望海臺疑即</hi>
　<hi>此也詳見後又東北入于海</hi>臺東東北注海葢亦縣所氏者也<lb/>
<pb n="KR2k0059_WYG_026-8a"/>
又北過臨朐縣東<lb/>
　巨洋水自朱虛北入臨胊縣熏冶泉水注之<hi>熏冶泉在臨朐</hi>
　<hi>縣西南二十五里昔歐冶子鑄劍之地</hi>水出西溪飛泉側瀨於窮坎之<lb/>
　下泉溪之上源麓之側有一祀目之為冶泉祀按廣雅<lb/>
　金神謂之清明斯地葢古冶官所在故水取稱焉水<lb/>
　色澄明而清泠特異淵無潜石淺鏤沙文中有古壇<lb/>
　參差相對後人微加功飭以為嬉遊之處南北䆳岸<lb/>
　凌空踈木交合先公以太和中作鎮海岱余總角之<lb/>
<pb n="KR2k0059_WYG_026-8b"/>
　年持節東州至若炎夏火流閑居倦想提琴命友嬉<lb/>
　娛永日桂筍尋汳<hi>朱云當作桂棹尋波</hi>輕林委浪琴歌旣洽懽<lb/>
　情亦暢是焉棲寄實可慿衿小東有一湖佳饒鮮筍<lb/>
　匪直芳齊勺藥實亦潔並飛鱗其水東北流入巨洋<lb/>
　謂之熏冶泉又逕臨朐縣故城東城古伯氏駢邑也<lb/>
　漢武帝元朔二年封菑川懿王子劉奴為侯國應劭<lb/>
　曰臨胊山名也故縣氏之朐亦水名其城側川臨朐<lb/>
　是以王莽用表厥稱焉其城上下㳂水悉是劉武皇<lb/>
<pb n="KR2k0059_WYG_026-9a"/>
　北伐廣固營壘所在矣<hi>明一統志廣固城在今青州府城西堯山之陽晉永嘉後</hi>
　<hi>前趙于此築城有大澗甚廣因之為固故名後為宋武帝所夷</hi>巨洋又東北逕委粟<lb/>
　山東<hi>在今臨朐縣東北三里</hi>孤阜秀立形若委粟又東北洋水<lb/>
　注之水西出石膏山西北石澗口東南逕逢山下祠<lb/>
　<hi>在今臨朐縣西二十五里山麓有殷諸侯逢伯陵祠故名</hi>西洋水又南東厯逢山<lb/>
　下即石膏山也<hi>在今青州府城西南二十五里石色潤澤如膏故名</hi>麓<hi>麓上疑有脱文</hi>
　三成壁立直上山上有石鼓鳴則年㓙郭縁生續述<lb/>
　征記曰逢山在廣固南三十里有祠并石鼓齊地將<lb/>
<pb n="KR2k0059_WYG_026-9b"/>
　亂石人輙打石鼓聞數十里洋水厯其隂而東北流<lb/>
　世謂之石溝水東北流出於委粟山北而東注于巨<lb/>
　洋謂之石溝曰<hi>疑作口</hi>然是水下流亦有時通塞及其<lb/>
　春夏水泛川瀾無輟亦或謂之為龍泉水地理志石<lb/>
　膏山洋水是出也今於此縣唯是瀆當之似符羣證<lb/>
　矣巨洋又東北得邳泉口泉源西出平地東流注于<lb/>
　巨洋巨洋又北會建德水水西發逢山阜而東流入<lb/>
　巨洋水也<lb/>
<pb n="KR2k0059_WYG_026-10a"/>
又北過劇縣西<hi>明一統志壽光縣西南三十里有紀城春秋紀國城中有臺俗曰紀臺城旁有</hi>
<hi>劇城漢之劇縣也</hi>
　巨洋水又東北合康浪水<hi>明一統志源出臨淄縣西一十里平地北流與系水</hi>
　<hi>合</hi>水發縣西南<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山無事樹木而員峭孤峙㠝岏分<lb/>
　立左思齊都賦曰<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>嶺其左是也康浪水北流注于<lb/>
　巨洋巨洋又東北逕劇縣故城西古紀國也春秋莊<lb/>
　公四年紀侯不能下齊以與弟季大去其國違齊難<lb/>
　也後改曰劇故魯連子曰朐劇之人辨者也漢文帝<lb/>
<pb n="KR2k0059_WYG_026-10b"/>
　十八年别為菑川國後并北海漢武帝元朔二年封<lb/>
　菑川懿王子劉錯為侯國王莽更之愈縣也城之北<lb/>
　側有故臺臺西有方池晏謨曰西去齊城九十七里<lb/>
　耿弇破張歩於臨淄追至巨洋水上僵尸相屬即是<lb/>
　水也巨洋又東北逕晉龍驤將軍幽州刺史辟閭渾<lb/>
　墓東而東北流渾墓側有一墳甚高大時人咸謂之<lb/>
　為焉陵<hi>一作馬陵</hi>而不知誰之邱壟也巨洋水又東北逕<lb/>
　益縣故城東<hi>益縣故城在今壽光縣南十里漢屬北海郡寰宇記以為魏益都城非也益都</hi>
<pb n="KR2k0059_WYG_026-11a"/>
　<hi>城在縣西二十里</hi>王莽更之滌蕩也<hi>按漢志莽曰探陽</hi>晏謨曰南去<lb/>
　齊城五十里司馬宣王伐公孫淵北徙豐人住於此<lb/>
　城遂改名為南豐城也又東北積而為潭枝津出焉<lb/>
　謂之百尺溝西北流逕北益都城也漢武帝元朔三<lb/>
　年封菑川懿王子劉胡為侯國又西北流而注于巨<lb/>
　淀矣<hi>朱云當作巨洋</hi>
又東北過壽光縣西<hi>今屬青州府</hi>
　巨洋水自湖東北流逕縣故城西王莽之翼平亭也<lb/>
<pb n="KR2k0059_WYG_026-11b"/>
　漢光武建武二年封更始子鯉為侯國城之西南水<lb/>
　東有孔子石室故廟堂也中有孔子像弟子問經既<lb/>
　無碑誌未詳所立巨洋又東北流堯水注之水出劇<lb/>
　縣南有崩山即故義山也俗人以其山角因名為角<lb/>
　崩山亦名為角林山皆世俗音訛也水即㽔水矣地<lb/>
　理志曰劇縣有義山㽔水所出也<hi>地理志曰劇縣義山㽔水所出北注</hi>
　<hi>壽光入海</hi>北逕<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>山東俗亦名之為青水矣堯水又東北<lb/>
　逕東西壽光二城間應劭曰壽光縣有灌亭杜預曰<lb/>
<pb n="KR2k0059_WYG_026-12a"/>
　在縣東南斟灌國也<hi>斟灌城在壽光縣東四十里</hi>又言斟亭在平<lb/>
　壽縣東南平壽故城<hi>平壽故城在今萊州府濰縣西南三十里漢縣屬北海郡隋廢</hi>
　在白狼水西今北海郡治水上承營陵縣<hi>今為昌樂縣</hi>之<lb/>
　下流東北逕城東西入别畫湖亦曰朕懷湖湖東西<lb/>
　二十里南北三十里東北入海斟亭在漑水東<hi>斟亭在今</hi>
　<hi>濰縣東北三十里</hi>水出桑犢亭東覆甑山亭故高宻郡治世<lb/>
　謂之故郡城山謂之塔山水曰鹿孟水亦曰戾孟水<lb/>
　皆非也地理志曰桑犢故亭北海之屬縣矣有覆甑<lb/>
<pb n="KR2k0059_WYG_026-12b"/>
　山漑水所出北逕斟亭西北今曰<hi>疑作白</hi>狼水按地理<lb/>
　志北海有斟縣京相璠曰故斟尋國禹後西北去灌<lb/>
　亭九十<hi>十下當有里字朱云當作九里</hi>漑水又北逕寒亭西郡國志<lb/>
　曰平壽有<hi>疑作在</hi>斟灌東<hi>郡國志北海國平壽縣有斟城有寒亭</hi>薛瓚漢<lb/>
　書集注云按汲郡古文相居斟灌東郡灌是也明帝<lb/>
　以封周後改曰衞斟尋在河南非平壽也又云太康<lb/>
　居斟尋羿亦居之桀又居之尚書序曰太康失國兄<lb/>
　弟五人徯于洛汭此即太康之居為近洛也余考瓉<lb/>
<pb n="KR2k0059_WYG_026-13a"/>
　所據今河南有尋也<hi>疑譌當作邑</hi>衞國有觀土國語曰啓<lb/>
　有五觀謂之姦子五觀葢其名也所處之邑其名曰<lb/>
　觀皇甫謐曰衞也又云夏相徙南邱依同姓之諸侯<lb/>
　于斟灌斟尋氏即汲冡書云相居斟灌也既依斟尋<lb/>
　明斟尋非一居矣窮后既仗善射簒相寒浞亦因逢<lb/>
　蒙弑羿即其居以生澆因其室而有殪故春秋襄公<lb/>
　四年魏絳曰使澆用師滅斟灌及斟尋氏處澆于過<lb/>
　處殪于戈<hi>杜預曰過戈皆國名東萊掖縣北有過鄉戈在宋鄭之間</hi>是以伍員言<lb/>
<pb n="KR2k0059_WYG_026-13b"/>
　於吳子曰過澆殺斟灌以伐斟尋是也有夏之遺臣<lb/>
　曰靡事羿羿之死也逃于鬲氏今隔縣也収斟灌尋<lb/>
　二國之餘燼殺寒浞而立少康滅之有窮遂亡也是<lb/>
　葢寓其居而生其稱<hi>上下疑有譌誤</hi>宅其業而表其邑縱遺<lb/>
　文㳂禠亭郭有傳未可以彼有灌目謂此<hi>疑衍</hi>專此<lb/>
　為<hi>為下疑有脫文宋本作未可以彼為灌目謂專此為非</hi>捨此尋名而專彼為<lb/>
　是以上<hi>疑譌</hi>推傳應氏之據亦可按矣堯水又東北<lb/>
　注巨洋伏琛晏謨並言堯嘗頓駕於此故受名焉非<lb/>
<pb n="KR2k0059_WYG_026-14a"/>
　也地理志曰㽔水自劇東北至壽光入海㳂其逗<hi>疑作</hi>
　<hi>逕</hi>趣即是水也<lb/>
又東北入于海<lb/>
　巨洋水東北逕望海臺西東北流伏琛晏謨並以為<lb/>
　平望亭在平壽縣故城西北八十里古縣又或言秦<lb/>
　始皇升以望海因曰望海臺未詳也按史記漢武帝<lb/>
　元朔元年封菑川懿王子劉賞為侯國<hi>按漢表劉賞封平望侯</hi>
　又東北注于海也<lb/>
<pb n="KR2k0059_WYG_026-14b"/>
淄水出泰山萊蕪縣原山<hi>明一統志萊蕪縣今屬泰安州原山在縣東五十里連淄</hi>
<hi>川縣界今名岳陽山淄水出其隂汶水出其陽</hi>
　淄水出縣西南山下世謂之原泉地理志曰原山淄<lb/>
　水所出故經有原山之論矣<hi>括地志曰淄州淄川縣東北七十里原山淄水</hi>
　<hi>所出俗傳云禹治水功畢土石黑數里之中波若漆故謂之淄水齊乗曰淄水出今益都縣岳陽山東麓</hi>
　<hi>地名泉河古萊蕪北岳陽即原山也淄多伏流上下有十八漏益都新志淄水源在泉河頭泉在縣西南</hi>
　<hi>一百三十里</hi>淮南子曰水出自飴山葢山别名也東北流<lb/>
　逕萊蕪谷<hi>谷在今益都縣西南元和志淄水西去益都縣五十五里</hi>屈而西北流<lb/>
<pb n="KR2k0059_WYG_026-15a"/>
　逕其縣故城南<hi>禹貢錐指曰元和志云萊蕪縣故城在今淄州東南六十里按故城明初</hi>
　<hi>割屬益都今在其西南或仍謂在淄川縣界者誤也今萊蕪本漢嬴縣唐省入博城後復以其地置萊蕪</hi>
　<hi>縣在泰安州東一百二十里</hi>從征記曰<hi>錐指引此作述征記</hi>城在萊蕪谷當<lb/>
　路岨絶兩山間道由南北門漢末有范史雲為萊蕪<lb/>
　令言萊蕪在齊非魯所得引舊說云齊靈公滅萊萊<lb/>
　民播流此谷邑落荒蕪禹貢所謂萊蕪也夾谷之會<lb/>
　齊侯使萊人以兵劫魯侯宣尼稱夷不亂華是也余<lb/>
　按太無萊柞並山名也郡縣取目焉漢高祖置左傳<lb/>
<pb n="KR2k0059_WYG_026-15b"/>
　曰與之無山<hi>按左𫝊昭七年辭以無山與之萊祚乃有無之無非山名何酈氏忽改易𫝊文</hi>
　<hi>曰與之無山及萊祚豈不謬誤之甚乎  何氏所考同</hi>及萊祚是也應劭十三<lb/>
　州記曰太山萊蕪縣魯之萊祚邑淄水又西北轉逕<lb/>
　城西又東北流與一水合水出縣東南俗謂之家桑<lb/>
　谷水從<hi>亦當作述</hi>征記名曰聖水列仙傳曰鹿皮公者淄<lb/>
　川人也少為府小史才巧舉手成器岑山上有神象<lb/>
　人不能到小史白府君請木工斧三十人作祠屋留<lb/>
　止其傍其二間以自固食芝華飲神泉七十餘年淄<lb/>
<pb n="KR2k0059_WYG_026-16a"/>
　水未下<hi>當從朱本作來山下</hi>呼宗族得六十餘人命上山半水<lb/>
　出盡漂一郡没者萬計小史辭遣宗室令下山著鹿<lb/>
　皮衣升閣而去後百餘年下賣藥齊市也其水西北<lb/>
　流注淄水淄水又北出山謂之萊蕪口東北流者<lb/>
　也<hi>齊乗曰淄水自萊蕪谷又北逕長峪青州舊誌自臨淄西南至古萊蕪有長峪界兩山間踰二百里</hi>
　<hi>中通淄河按長峪本名馬陘亦名弇中見春秋傳</hi>
又東北過臨淄縣東<hi>今臨淄縣乃漢營陵縣漢臨淄故城在青州府北五十里即所謂齊</hi>
<hi>城也</hi>
<pb n="KR2k0059_WYG_026-16b"/>
　淄水自山東北流逕牛山西又東逕臨淄縣故城南<lb/>
　東得天齊水口水出南郊山下謂之天齊淵五泉並<lb/>
　出南北三百歩廣十歩山即牛山也左思齊都賦曰<lb/>
　牛嶺鎮其南者也水在齊八祠中齊之為名起於此<lb/>
　矣<hi>八祠事具史記封禪書</hi>地理風俗記曰齊所以為齊者即天<lb/>
　齊淵名也其水北流注于淄水淄水又東逕四豪冡<lb/>
　北水南山下有四冡方基員墳咸高七尺東西直列<lb/>
　是田氏四王冡也淄水又東北逕陽隂里<hi>項本作蕩隂里然下</hi>
<pb n="KR2k0059_WYG_026-17a"/>
　<hi>有陽里則此亦當作陽里</hi>西水東有冡一基三墳東西八十歩是<lb/>
　列士公孫接田開疆古冶子之墳也晏子惡其勇無<lb/>
　禮投桃以斃之死葬陽里即此也<hi>晏子春秋曰晏子惡三人之無禮也</hi>
　<hi>請公使人餽之二桃曰三子計功而食桃公孫接曰接一搏<graphic n="KR2210" url="https://raw.githubusercontent.com/kanripo/KR-Gaiji/master/images/KR2210.png" mimeType="image/png"/>而再搏乳虎可以食桃矣田開疆曰吾伏</hi>
　<hi>兵而却三軍者再亦可以食桃矣古冶子曰吾嘗從君濟于河黿啣左驂以入砥柱之流吾潜行逆流百</hi>
　<hi>歩順行九里殺黿而出可以食桃無與人同矣二子何不反桃抽劍而起二子皆挈領而死古冶子亦自</hi>
　<hi>挈領而死</hi>淄水又北逕其城東城臨淄水故曰臨淄王莽<lb/>
　之齊陵縣也爾雅曰水出其前左為營丘武王以其<lb/>
<pb n="KR2k0059_WYG_026-17b"/>
　地封太公望賜之以四履都營丘為齊或以為都營<lb/>
　陵史記周成王封師尚父于營丘東就國道宿行遲<lb/>
　萊侯與之争營丘逆旅之人曰吾聞時難得而易失<lb/>
　客寢安殆非就封者也太公聞之夜衣而行至營丘<lb/>
　陵亦丘也獻公自營丘徙臨淄余按營陵城南無水<lb/>
　唯城北有一水世謂之白浪水西出丹山俗謂九山<lb/>
　也東北流山<hi>疑衍或譌</hi>爾雅出前左之文不得以為營丘<lb/>
　矣營丘者山名也詩所謂子之營兮遭我乎峱之間<lb/>
<pb n="KR2k0059_WYG_026-18a"/>
　兮作者多以丘陵號同又去萊差近咸言太公所封<lb/>
　考之春秋經書諸侯城縁陵左傳曰遷杞也毛詩鄭<lb/>
　注並無營字瓉以為非近之今臨淄城中有丘在小<lb/>
　城内周廻三百歩高九丈北降丈五淄水出其前故<lb/>
　有營丘之名與爾雅相符城對天齊淵故城有齊城<lb/>
　之稱是以晏子言始爽鳩氏居之逢伯陵居之太公<lb/>
　居之又曰先君太公築營之丘季札觀風聞齊音曰<lb/>
　泱泱乎大風也哉表東海者其太公乎田巴入齊過<lb/>
<pb n="KR2k0059_WYG_026-18b"/>
　淄自鏡<hi>新序田巴臨淄水而觀形自知醜惡</hi>郭景純言齊之營邱淄水<lb/>
　逕其南及東也非營陵明矣獻公之徙其猶晉氏深<lb/>
　翼居絳非謂自營陵而之也其外郭即獻公所徙臨<lb/>
　淄城也世謂之虜城言齊湣王伐燕燕王噲死虜其<lb/>
　民寳居因郭以名之<hi>上下疑有譌錯朱云當作虜其民實居郭因以名之</hi>秦始<lb/>
　皇三十四歲滅齊為郡治臨淄漢高帝六年封子肥<lb/>
　於齊為王國王莽更名濟南也戰國䇿曰田單為齊<lb/>
　相過淄水有老人渉淄而出不能行坐沙中單乃解<lb/>
<pb n="KR2k0059_WYG_026-19a"/>
　裘於斯水之上也<lb/>
又東過利縣東<hi>今博興縣東南有利縣故城</hi>
　淄水自縣東北流逕東安平城北<hi>禹貢錐指云應劭曰博昌縣西南三</hi>
　<hi>十里有安平亭故縣也按淄水自利縣東又東北流不得過博昌之西南今臨淄縣東有安平故城若以</hi>
　<hi>為是則當先安平後利縣豈注文偶爾失次耶不然則道元誤引利縣東北當别有東安平城也</hi>又<lb/>
　東逕巨淀<hi>漢志齊郡鉅定即此</hi>縣故城南<hi>城在今樂安縣東北</hi>征和四年<lb/>
　漢武帝幸東萊臨大海三月耕巨淀即此也縣東南<lb/>
　則巨淀<hi>原本譌澱</hi>湖葢以水受名也淄水又東北逕廣饒<lb/>
<pb n="KR2k0059_WYG_026-19b"/>
　縣故城南<hi>城亦在樂安縣東北漢廣饒巨淀二縣屬齊郡後漢省晉復置廣饒劉宋改曰千乗</hi>
　<hi>厯代因之金改曰樂安元和志淄水南去千乗縣二十八里</hi>漢武帝元鼎<hi>按表是元狩</hi>
　中封菑川靖王子劉國為侯國淄水又東北馬車瀆<lb/>
　水注之<hi>在今樂安縣東北齊乗云今樂安高家港也縣志云在縣東五十里清水泊北</hi>受巨<lb/>
　淀<hi>受上疑有首字</hi>淀即濁水所注也呂忱曰濁水一名溷水<lb/>
　出廣縣為山世謂之治嶺山東北流逕廣固城西城<lb/>
　在廣縣<hi>今青州府治益都縣乃漢廣縣地</hi>西北四里四周絶澗岨水<lb/>
　深隍晉水嘉中東萊人曹嶷所造也水側山際有五<lb/>
<pb n="KR2k0059_WYG_026-20a"/>
　龍口義熈五年劉武帝伐慕容超於廣固也以籍<hi>當作</hi>
　<hi>藉</hi>
                    <graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>難攻兵力勞弊河間人𤣥文說裕云昔趙攻曹<lb/>
　嶷望氣者以為繩水<hi>何氏云繩水之繩當從水</hi>帶城非可攻㧞若<lb/>
　塞五龍口城當必陷石虎從之嶷請降降後五日大<lb/>
　雨雷雷震開後慕容恪之攻㧞龕<hi>按十六國春秋秋當作叚龕</hi>十<lb/>
　旬不㧞塞口而龕降後無幾又震開之舊基猶存宜<lb/>
　加修築裕塞之超及城内男女皆悉脚弱病者太半<lb/>
　超遂出奔為晉所擒也然城之所跨實慿地<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>其不<lb/>
<pb n="KR2k0059_WYG_026-20b"/>
　可固城者在此濁水東北流逕堯山東從征記曰廣<lb/>
　固城北三里有堯山祠堯因廵狩登此山後人遂以<lb/>
　名山廟在山之左麓廟像東靣華宇修整帝圖嚴飾<lb/>
　軒冕之容穆然山之上頂舊有上<hi>疑衍</hi>祠今也毁廢<lb/>
　無復遺式盤石上尚有人馬之跡徒黄石而已唯刀<lb/>
　劒之蹤逼真矣至於燕鋒岱鍔魏鋏齊鋩與今劒莫<lb/>
　殊以蜜模寫知人功所制矣<hi>朱謀㙔曰莊子云天子之劒以燕谿石城為鋒</hi>
　<hi>齊岱為鍔晉魏為脊周宋為鐔韓魏為夾以密模冩疑當作蜜謂以蠟模榻其迹也晉書山濤傳有蜜章</hi>
<pb n="KR2k0059_WYG_026-21a"/>
　<hi>亦謂以蠟封奏章也</hi>西望胡公陵孫暢之所云青州刺史傳𢎞<lb/>
　仁言得銅棺𨽻書處濁水又東北流逕東陽城北<hi>在青</hi>
　<hi>州府城宋武伐燕廢廣固築此</hi>東北流逕廣縣故城西舊有州刺史<lb/>
　治亦曰青州城陽水又東北流石井水注之水出南<lb/>
　山頂洞開望若門焉俗謂是山為劈頭山其水北流<lb/>
　注井井際廣城東側三靣積石高深一匹有餘長津<lb/>
　激浪瀑布而下澎贔之音驚川聒谷漰渀之勢狀同<lb/>
　洪井北流入陽水余生長東齊極遊其下於中闊絶<lb/>
<pb n="KR2k0059_WYG_026-21b"/>
　乃積綿載後因王事復出海岱郭金紫惠同石井賦<lb/>
　詩言意爾日嬉娛尢慰羇心但恨此水時有通塞耳<lb/>
　陽水東逕故七級寺禪房南水北則長廡徧駕逈閣<lb/>
　承阿<hi>上下有脫文</hi>林之際則繩坐䟽班錫鉢閒設所謂修<lb/>
　修釋子眇眇禪棲者也陽水又東東逕<hi>疑作逕東</hi>陽城東<lb/>
　南義熈中晉青州刺史羊穆之築此以在陽水之東<lb/>
　即謂城<hi>疑衍</hi>之東陽城世以濁水為西陽水故也水<lb/>
　流亦有時窮通信為靈矣昔在宋世是水絶而復流<lb/>
<pb n="KR2k0059_WYG_026-22a"/>
　劉晃賦通津焉魏太和中此水復竭輟流積年先公<lb/>
　滁<hi>疑作除</hi>州即任未朞<hi>北史酈範字世則范陽涿鹿人太武時給事東宮太武踐祚追</hi>
　<hi>録先朝舊勲賜爵永寧男後為青州刺史進爵為侯</hi>是水復通澄映盈川所謂<lb/>
　幽谷枯而更溢窮泉輟而復流矣海岱之士又頌通<lb/>
　津焉平昌耆民孫道相頌曰唯彼繩泉竭踰三齡祈<lb/>
　盡珪璧謁窮斯牲道從隆替降由聖明耆民河間趙<lb/>
　嶷頌云敷化未朞𤣥澤潜施枯源揚瀾涸川滌陂北<lb/>
　海郭欽曰先政輟津我后通洋但頌廣文煩難以具<lb/>
<pb n="KR2k0059_WYG_026-22b"/>
　載陽水又北屈逕漢城陽景王劉章廟東東注于巨<lb/>
　洋後人堨斷令北注濁水時人通謂濁水為陽水故<lb/>
　有南陽北陽水之論二水渾流世謂之為長沙水也<lb/>
　亦或通名之為澠水故晏謨伏琛為齊記並云東陽<lb/>
　城既在澠水之陽宜為繩陽城非也世又謂陽水為<lb/>
　洋水余按羣書盛言洋水出臨朐縣而陽水導源廣<lb/>
　縣兩縣雖隣川土不同於事疑焉濁水又北逕臧氏<lb/>
　臺西又北逕益城西又北流注巨淀地理志曰廣縣<lb/>
<pb n="KR2k0059_WYG_026-23a"/>
　為山濁水所出東北至廣饒入巨淀巨淀之右又有<lb/>
　女水注之水出東安平縣之蛇頭山從征記曰水西<lb/>
　有桓公冢甚高大墓方七十餘丈高四丈員墳圍二<lb/>
　十餘丈高七丈餘一墓方七丈二墳晏謨曰依陵記<lb/>
　非葬禮<hi>上下疑有譌脫</hi>如承世故與其母同墓而異墳伏琛<lb/>
　所不詳也冢東山下女水原有桓公祠侍其衡<hi>侍其雙姓</hi>
　<hi>酈食其之後</hi>奏魏武王所立曰近日路次齊郊瞻望桓公<lb/>
　墳壟在南山之阿請為立祀為塊然之主郭縁生述<lb/>
<pb n="KR2k0059_WYG_026-23b"/>
　征記曰齊桓公冢在齊城南二十里因山為墳大冢<lb/>
　東有女水或云齊桓公女冢在其上故以名水也女<lb/>
　水導川東北流甚有神焉化隆則水生政薄則津竭<lb/>
　燕建平六年水忽暴竭𤣥明惡之寢病而亡燕太上<lb/>
　四年女水又竭慕容超惡之燕祚遂淪女水東北流<lb/>
　逕東平安<hi>當作平安</hi>縣故城南續述征記曰女水至安平<lb/>
　城南<hi>在今臨淄縣東一十里</hi>伏流一十五里然後更流注北陽<lb/>
　水城故<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>亭也春秋魯莊公三年紀季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入齊公<lb/>
<pb n="KR2k0059_WYG_026-24a"/>
　羊傳曰季者何紀侯弟也賢其伏罪請<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>以奉五祀<lb/>
　<hi>公羊傳曰紀季者何紀侯之弟也何以不名賢乎紀季服罪也其服罪奈何魯子曰請後五廟以存姑姊</hi>
　<hi>妺</hi>田成子單之故邑也<hi>史記齊襄王入臨淄封田單為安平君集解云安平城在</hi>
　<hi>青州臨淄縣東十九里古紀之酅邑也</hi>後以為縣博陵有<hi>疑漏安字</hi>平故此<lb/>
　加東也世祖建武七年封菑川王子劉茂為侯國<hi>按後</hi>
　<hi>漢書宗室五王傳泗水王歙光武族父也歙子終與光武少相親愛建武二年立歙為泗水王終為淄川</hi>
　<hi>王終長子柱封邔侯少子鳯封曲陽侯歙從父弟茂漢兵起亦聚衆京密間後率衆降封為中山王十三</hi>
　<hi>年宗室為王皆降為侯更侯茂為穰侯傳所載甚明淄川王子無名茂亦無封安平侯者至于茂于淄川</hi>
<pb n="KR2k0059_WYG_026-24b"/>
　<hi>王為從父叔亦不封安平侯不知此注何所本也</hi>又逕安平城東東北逕壟邱<lb/>
　東東北入淀地理志曰葂頭山<hi>按漢志作菟頭山</hi>女水所出東<lb/>
　北至臨淄入巨淀又北為馬車瀆北合淄水又北時繩<lb/>
　之水注之時水出齊城西南<hi>通鑑注作西北二十五里</hi>二十五里平<lb/>
　地出泉即如水也<hi>朱本云當作而水愚謂當作耏水</hi>亦謂之源水因水<lb/>
　色黑俗又目之為黑水<hi>明一統志時水在臨淄縣西南二十五里一名耏左傳齊晉盟</hi>
　<hi>于耏是也其源淺旱則涸故又名乾時左傳公與齊侯戰于乾時是也其色黑故俗名烏河</hi>西北<lb/>
　逕黄山東又北厯愚山山東有愚公冢時水又屈而<lb/>
<pb n="KR2k0059_WYG_026-25a"/>
　逕杜山北有愚公谷齊桓公時公隱於溪隣有認其<lb/>
　駒者公以與之山即杜山之通阜以其人狀愚故謂<lb/>
　之愚公衍山<hi>韓非子曰齊桓公入山問父老此名何谷答曰臣舊畜牛生犢以子買駒少年</hi>
　<hi>謂牛不生駒遂持而去人謂臣愚遂名為愚公谷今愚公山在臨淄縣西二十里東有愚公冢北有愚公</hi>
　<hi>谷</hi>水有石梁亦謂為石梁水又有澅<hi>一作□下同</hi>水注之<lb/>
　水出時水東去臨淄城十八里所謂□中也俗以□<lb/>
　水為宿留水西北入于時水孟子去齊三宿而後出<lb/>
　□故世以此而變水名也水南山西有王歜墓昔樂<lb/>
<pb n="KR2k0059_WYG_026-25b"/>
　毅伐齊賢而封之歜不受自縊而死水側有田引水<lb/>
　漑跡尚存時水又西北逕西安縣故城南<hi>故城在今臨淄縣西</hi>
　<hi>三十里</hi>本渠也齊大夫雝禀之邑矣王莽更之曰東寧<lb/>
　時水又西至石洋堰分為二水謂之石洋口枝津西<lb/>
　北至梁鄒入泲時水又北逕西安城西又北京水系<lb/>
　水注之水出齊城西南世謂寒泉也東北流直申門<lb/>
　西京相璠杜預並言申門即齊城南靣西第一門矣<lb/>
　為申池昔齊懿公遊申池邴戎庸職二人害公於竹<lb/>
<pb n="KR2k0059_WYG_026-26a"/>
　中<hi>左傳作邴歇閻職二人害齊侯懿公于竹中</hi>今池無復髣髴然水側尚<lb/>
　有小小竹木以時遺生也左思齊都賦注申池在海<lb/>
　濵齊藪也余按春秋襄公十八年晉伐齊戊戌伐雝<lb/>
　門之荻己亥焚雍門壬寅焚東北二郭甲辰東侵及<lb/>
　沂而不言北掠于海且晉獻子尚不辭死以逞志何<lb/>
　容封仇敵而不徵暴草木于海嵎乎又炎夏火流非<lb/>
　逺遊之辰懿公見弑葢是白龍魚遁見困近郊矣<hi>說苑</hi>
　<hi>伍子胥曰昔白龍下清泠之淵化為魚豫且射中其目此葢用其事也</hi>左氏捨近遺逺<lb/>
<pb n="KR2k0059_WYG_026-26b"/>
　考古非議<hi>何氏云疑有脫文</hi>杜預泛言有推據耳系水傍城<lb/>
　北流逕陽門西水次有故封處所謂齊之稷下也當<lb/>
　戰國之時以齊宣王喜文學遊說之士鄒衍淳于髠<lb/>
　田駢接于愼到之徒七十六人皆賜列第為上大夫<lb/>
　不治而論議是以齊稷下學士復盛且數百十人劉<lb/>
　向别録以稷為齊城門名也談說之士期會於稷門<lb/>
　下故曰稷下也鄭志曰張逸問贊云<hi>何氏云贊上當有書字</hi>我<lb/>
　先師棘下生何時人鄭𤣥答云齊田氏時善學者所<lb/>
<pb n="KR2k0059_WYG_026-27a"/>
　㑹處也齊人號之棘下生無常人也余按左傳昭公<lb/>
　二十二年莒子如齊盟于稷門之外漢以叔孫通為<lb/>
　博士號稷嗣君史記音義曰欲以繼蹤齊稷下之風<lb/>
　矣然棘下又是齊<hi>何氏校改魯</hi>城内地名左傳定公八年<lb/>
　陽虎劫公伐孟氏入自上東門戰于南門之内又戰<lb/>
　于棘下者也葢亦儒者之所萃焉故張逸疑而發問<lb/>
　鄭𤣥釋而辯之雖異名于見大歸一也城内有故臺<lb/>
　有營邱有故景王祠即朱虚侯章廟矣晉起居注云<lb/>
<pb n="KR2k0059_WYG_026-27b"/>
　齊有大蛇長三百歩負小蛇長百餘歩逕於市中市<lb/>
　人悉觀自北門所入處也北門外東北二百歩有齊<lb/>
　相晏嬰冢宅左傳晏子之宅近市景公欲易之而嬰<lb/>
　弗更為誡曰吾生則近市死豈易志乃葬故宅後人<lb/>
　名之曰清節里系水又北逕臨淄城西門北而西流<lb/>
　逕梧宮南昔楚使聘齊齊王饗之梧宮即是宮矣其<lb/>
　地猶<hi>漏名字</hi>梧臺里臺甚層秀東西一百餘歩南北加<lb/>
　減即古梧宮之臺臺即關子所謂宋愚人得燕石處<lb/>
<pb n="KR2k0059_WYG_026-28a"/>
　<hi>闗子曰宋之愚人得燕石于梧臺之東歸而藏之以為寳周客聞而求觀主人齋戒七日端冕以發革櫃</hi>
　<hi>十重緹巾十襲客見之掩口笑曰此特燕石耳與瓦甓不殊</hi>臺西有石杜碑碑猶<lb/>
　存漢靈帝憙平五年立其題云梧臺里系水又西逕<lb/>
　葵丘北春秋莊公八年襄公使連稱管至父戌葵丘<lb/>
　京相璠曰齊西五十里有葵丘地若是無戌之<hi>此句疑有</hi>
　<hi>脫誤</hi>僖公九年齊桓會諸侯于葵丘宰孔曰齊侯不務<lb/>
　修德而勤逺畧葵丘不在齊也引胡廣汾隂葵丘山<lb/>
　陽西戎葵城宜在此非也余原左傳連稱管至父之<lb/>
<pb n="KR2k0059_WYG_026-28b"/>
　戌葵丘以𤓰時而徃還之期請代弗許將為齊亂故<lb/>
　令無寵之妺候公於宮因無知之出遂害襄公若出<lb/>
　逺無代寧得謀及婦人而為公室之亂乎是以杜預<lb/>
　稽春秋之㫖即傳安之注于臨淄西不得捨近託逺<lb/>
　茍成已異於異可殊即義為負然則葵丘之戌即此<lb/>
　地也<hi>朱曰㙔按左傳齊桓公葵丘之㑹宰孔曰齊侯不務修德而勤逺畧故北伐山戎南伐楚西為</hi>
　<hi>此㑹也且天子使賜桓公于文武之胙知與王都近矣故胡廣有山陽西北葵城之說而杜預說連稱管</hi>
　<hi>至父葵丘之戌云在臨淄西有地名葵丘酈疑胡廣傳㑹故發此論</hi>時水西左迤為潭<lb/>
<pb n="KR2k0059_WYG_026-29a"/>
　又西逕高陽僑郡南魏所立也又西北流注于時時<lb/>
　水又東北流澠水注之水出營城東世謂之漢溱水<lb/>
　也西北流逕營城北漢景帝四年封齊悼惠王子劉<lb/>
　信都為侯國澠水又西逕樂安南<hi>疑作國</hi>博昌縣故城<lb/>
　南<hi>故城在今博興縣東二十五里</hi>應劭曰昌水出東萊昌陽縣<hi>今為登州</hi>
　<hi>府萊陽縣</hi>道逺不至取其嘉名闞駰曰縣處勢平故曰博<lb/>
　昌澠水西厯貝丘京相璠曰博昌縣南近澠水有地<lb/>
　名貝丘在齊西北四十里春秋莊公八年齊侯田于<lb/>
<pb n="KR2k0059_WYG_026-29b"/>
　貝丘見公子彭生豕立而泣齊侯墜車傷足於是處<lb/>
　也澠水又西北入時水從征記又曰水出臨淄縣北<lb/>
　逕樂安博昌南界西入時水者也自下通謂之為澠<lb/>
　也昔晉侯與齊侯宴齊侯曰有酒如澠指喻此水也<lb/>
　時水又屈而東北逕博昌城北時水又東北逕齊郡<lb/>
　利縣故城北又東北逕巨淀縣故城北又東北逕廣<lb/>
　饒縣故城北東北入淄水<hi>齊乗曰時水之源南近淄水詳其地形葢伏淄所發</hi>
　<hi>土人名曰烏河一名耏水亦名如水澠水北流勢極屈曲俗稱九里十八灣</hi>地理風俗志<lb/>
<pb n="KR2k0059_WYG_026-30a"/>
　曰淄入濡淮南子曰白公問微言曰若以水投水如<lb/>
　何孔子曰淄澠之水合易牙嘗而知之謂斯水矣<hi>淮南</hi>
　<hi>所引孔子白公語出列子說符篇及呂氏春秋審應覽俱作淄澠音緇乗列子曰口將爽者先辨淄澠張</hi>
　<hi>湛注云淄水出齊郡萊蕪縣澠水出北海郡千乗縣界流至壽光縣二水相合</hi>
又東北入于海<lb/>
　淄水入馬車瀆東北逕琅槐故城南<hi>應劭曰博昌北八十里有琅槐</hi>
　<hi>鄉故縣也今樂安縣東北一百十里琅槐故城是</hi>又東北逕馬井城北與時<lb/>
　繩之水互受通稱故邑流其號又東北至皮丘沈入<lb/>
<pb n="KR2k0059_WYG_026-30b"/>
　于海<hi>字典云齊人謂湖曰沈郭縁生述征記有鳥當沈按沈疑當作坈述征記亦作馬常坈</hi>故<lb/>
　晏謨伏琛並言淄繩之水合於皮丘沈西<hi>元和志壽光縣淄澠</hi>
　<hi>二水西自千乗縣界流入去縣四十里</hi>地理志曰馬車瀆至琅槐入于<lb/>
　海也葢舉縣言也<hi>謂言琅槐而不言皮丘坈也</hi>
　　禹貢錐指云以今輿地言之淄水出益都縣東南<lb/>
　　岳陽山厯臨淄博興樂安至壽光縣北由清水泊<lb/>
　　入海<hi>並屬青州府元和志渤海在壽光縣東北一百十里</hi>據琅槐故城在今<lb/>
　　樂安縣界則淄水入海不當在壽光然清水泊跨<lb/>
<pb n="KR2k0059_WYG_026-31a"/>
　　二縣之境必皆漢琅槐地馬車瀆近海處豈即古<lb/>
　　之皮丘坈與<hi>元和志十乗縣北青丘齊景公田于青即此齊乗云清水泊是也</hi>朱<lb/>
　　長孺曰淄水地志云入濟水經云入海者馬車瀆<lb/>
　　以下乃濟水入海處淄水入海之道與濟水正同<lb/>
　　非經志互有齟齬也渭按濟由馬車瀆入海自金<lb/>
　　皇統中始前此不爾也河渠書云于齊通淄濟之<lb/>
　　間故淄得由博昌入濟水地志謂淄入濟水經謂<lb/>
　　淄入海杜預謂淄入汶鄭樵以入汶為是今按左<lb/>
<pb n="KR2k0059_WYG_026-31b"/>
　　傳昭二十六年成人伐齊師之飲馬于淄者注云<lb/>
　　淄水出泰山梁父縣西北入汶此淄即柴汶也杜<lb/>
　　注左傳不悞鄭據以為禹貢之淄則悞耳<lb/>
汶水出朱虛縣泰山<hi>漢志琅邪郡朱虚縣東泰山汶水所出東至安邱入濰師古曰前言</hi>
<hi>汶水出莱蕪入濟今此又言出朱虛入濰將桑欽所說有異或者有二汶水乎  曾彥  曰汶水有二出蕪原</hi>
<hi>山入濟者徐州之汶也出朱虛泰山入濰者青州之汶也胡渭曰原山北接淄州延袤跨青徐之境汶雖徐水</hi>
<hi>其𨗳源處猶為青域故禹貢青之貢道猶書浮于汶云  朱虚城在今臨朐縣界漢縣屬琅琊郡東海屬北海</hi>
<hi>國隋省入郚城今為安邱縣地</hi>
<pb n="KR2k0059_WYG_026-32a"/>
　山上有長城西接岱山東連琅耶巨海千有餘里葢<lb/>
　田氏之所造也竹書紀年梁惠成王二十年齊築防<lb/>
　以為長城竹書又云晉列公十二年王命韓景子趙<lb/>
　列侯翟員伐齊入長城<hi>按竹書紀年晉烈公十二年王命韓景子趙烈侯及我師</hi>
　<hi>伐齊入長城此引頗悞</hi>史記所謂齊威王越趙侵伐我長城者<lb/>
　也伏琛晏謨並言水出縣東南峿山山在小泰山東<lb/>
　者也<lb/>
北過其縣東<lb/>
<pb n="KR2k0059_WYG_026-32b"/>
　汶水自縣東北逕峿城北地理風俗記曰朱虛縣東<lb/>
　四十里有峿城亭故縣也<hi>峿當作郚按春秋莊公元年齊遷紀郚杜預曰郚在</hi>
　<hi>朱虛縣東南今安邱西南六十里有郚城</hi>又東北逕管寧塚東故晏謨言<lb/>
　柴阜西南有魏獨行君子管寧墓墓前有碑又東北<lb/>
　逕柴阜山北山之東有徴士邴原冢碑誌存焉汶水<lb/>
　又東北逕漢青州刺史孫嵩墓西有碑碣汶水又東<lb/>
　逕安丘縣故城北漢高帝八年封將軍張說為侯國<lb/>
　地理志曰王莾之誅郅也孟康曰今渠丘亭莒渠丘<lb/>
<pb n="KR2k0059_WYG_026-33a"/>
　城是也伏琛晏謨齊記並言亭在丘城東北十里非<lb/>
　城也城對牟山山之西南有孫賔碩兄弟墓碑志並<lb/>
　在也<lb/>
又北過淳于縣西又東北入于縣<lb/>
　故夏候氏之斟灌國也周武王以封淳于公號曰淳<lb/>
　于國春秋桓公六年冬周公如曹<hi>按春秋當作州公如曺杜預曰州國</hi>
　<hi>名淳于州國所都城陽淳于縣也</hi>傳曰淳于公如曹度其國危遂不<lb/>
　復也其城東北則兩川交㑹也<lb/>
<pb n="KR2k0059_WYG_026-33b"/>
濰水出琅邪箕縣<hi>日知録曰濰水出琅邪郡箕屋山書禹貢濰淄其道左傳襄公十八年晉</hi>
<hi>師東侵及濰是也其字或省水作維或省系作淮又或從心作惟縂是一字漢書地理志琅琊郡朱虛下箕下</hi>
<hi>作維靈門下横下折泉下作淮上文引禹貢惟甾其道又作惟一卷之中異文三見通鑑梁武帝紀魏李叔仁</hi>
<hi>擊邢杲于惟水古人之文或省或借其旁並從鳥隹之隹則一爾後人誤讀淮沂其乂之淮而呼此水為槐河</hi>
<hi>失之矣</hi>
　琅邪山名也越王勾踐之故國也勾踐并吳欲覇中<lb/>
　國徒都琅邪秦始皇二十六年滅齊以為郡城即秦<lb/>
　王之所築也遂登琅邪大樂之山作層臺於其上謂<lb/>
<pb n="KR2k0059_WYG_026-34a"/>
　琅邪臺<hi>琅邪臺在諸城縣琅邪山</hi>臺在城東南十里孤立特顯出<lb/>
　于衆山上下周二十里餘傍濵巨海秦王樂之因留<lb/>
　三月乃徙黔首二萬戸於琅邪山下復十二年所作<lb/>
　臺基三層層髙三丈上級平敞方二百餘歩高五里<lb/>
　刋石立碑紀秦功德臺上有神淵淵主靈焉人汙之<lb/>
　則竭齋潔則通神廟在齊八祠中漢武帝亦嘗登之<lb/>
　漢髙帝呂后<hi>帝后並舉疑有誤</hi>七年以為王國文帝三年更<lb/>
　名為郡王莾改曰塡夷矣濰水𨗳源濰山<hi>元和志濰山在宻州</hi>
<pb n="KR2k0059_WYG_026-34b"/>
　<hi>莒縣東北八十三里濰水所出</hi>許慎吕忱云濰水出箕屋山<hi>胡氏曰說文濰</hi>
　<hi>水出琅邪箕屋謂琅邪郡箕縣之屋山非山名箕屋也</hi>淮南子曰濰水出覆舟<lb/>
　山葢廣異名也東北逕箕縣故城西又西析泉水注<lb/>
　之水出析泉縣北<hi>按漢志琅邪郡有折泉縣此云析悞下同</hi>松山東南流<lb/>
　析泉縣東又東南逕仲固山東北流入于濰地理志<lb/>
　曰至箕縣北入濰者也濰水又東北逕諸縣故城西<lb/>
　<hi>城在今諸城縣西南</hi>春秋文公十二年季孫行父城諸及鄆傳<lb/>
　曰城其下邑也王莽更名諸并矣濰水又東北涓水<lb/>
<pb n="KR2k0059_WYG_026-35a"/>
　注之出馬耳山<hi>在諸城縣西南六十里</hi>山高百丈上有二石並<lb/>
　舉望齊馬耳故世取名焉東去常山三十里涓水發<lb/>
　于其隂北逕婁鄉城東春秋昭公五年經書夏莒牟<lb/>
　夷以牟婁防兹來奔者也又分諸縣之東為海曲縣<lb/>
　故俗人謂此城為東諸城涓水又北注于濰水<lb/>
東北過東武城縣西<hi>當作東武縣錐指引此亦作東北逕東武縣故城西</hi>
　縣因岡為城城周三十里漢髙帝六年封郭嘉<hi>按史表當</hi>
　<hi>作郭䝉</hi>為侯國王莽更名之曰祥善矣又北左合扶淇<lb/>
<pb n="KR2k0059_WYG_026-35b"/>
　之水水出西南常山東北流注濰晏謨並以濰水為<lb/>
　扶淇之水以扶淇之水為濰水非也按經脉誌濰自<lb/>
　箕縣北逕東武縣西北流合扶淇之水晏謨伏琛云<lb/>
　東武城西北二里濰水者即扶淇之水也濰水又北<lb/>
　右合盧水即久台水也地理志曰水出琅邪横縣故<lb/>
　山<hi>按漢志琅邪郡横縣下云故山名台水所出此云乆台水似誤按故山名者即指横而言非横縣有</hi>
　<hi>故山也今云水出横縣故山則似竟有其山矣縂因以名字譌作乆字遂以故山為句而譌作乆台水也</hi>
　王莽之合邱也<hi>按志莽曰令邱今云合譌</hi>山在東武縣故城東南<lb/>
<pb n="KR2k0059_WYG_026-36a"/>
　<hi>東武漢琅邪郡治也今為諸城縣治</hi>世謂之盧山也西北流逕<hi>疑漏平字</hi>昌<lb/>
　縣故城西<hi>平昌故城在今安丘縣西南六十里</hi>東北流齊地記曰東武<lb/>
　城東南有盧水水側有勝火木方俗音曰檉子其木<lb/>
　經野火燒死炭不滅故東方朔<hi>朔下疑有脫文</hi>不灰之木者<lb/>
　也其水又東北流逕東武縣故城東而西北入濰地<lb/>
　理志曰久<hi>疑譌</hi>台水出東南逕東武入濰者也尚書所<lb/>
　謂濰淄其道矣<lb/>
又北過平昌縣東<lb/>
<pb n="KR2k0059_WYG_026-36b"/>
　濰水又北逕石泉縣故城西王莽之養信也地理風<lb/>
　俗記曰平昌縣東南四十里有石泉亭故縣也濰水<lb/>
　又北逕平昌縣故城東<hi>在今安邱縣西南六十里</hi>荆水注之水出<lb/>
　縣南荆山阜東北流逕平昌縣故城東漢文帝封齊<lb/>
　悼惠王肥子永為侯國<hi>按史漢表齊悼惠王子卬封平昌侯今云永誤</hi>城之<lb/>
　　南角有臺臺下有井與荆水通物墜於井則取之<lb/>
　荆水昔常有龍出入于其中故世亦謂之龍臺城也<lb/>
　荆水又東北流注于濰水又北浯水注之水出浯山<lb/>
<pb n="KR2k0059_WYG_026-37a"/>
　世謂之巨平山也地理志曰靈門縣有高原山與浯<lb/>
　一山<hi>按漢志靈門縣有高䂞山壺山浯水所出師古曰䂞即柘字也今云原譌浯一山亦當作壺山</hi>
　浯水所出東北入濰今是山西接浯山許愼說文言<lb/>
　水出靈門山世謂之浯汶矣其水東北逕姑幕縣故<lb/>
　城東<hi>薄姑城在今博興縣東一十五里又有姑幕城在莒州境内漢縣北齊省入東莞</hi>縣有<lb/>
　五色土王者封建諸侯隨方受之故薄姑氏之國也<lb/>
　闞駰曰周成王時薄姑與四國作亂周公滅之以封<lb/>
　太公是以地理志曰或言薄姑也王莽曰季睦矣應<lb/>
<pb n="KR2k0059_WYG_026-37b"/>
　劭曰左傳曰薄姑氏國太公封焉薛瓉漢書注云博<lb/>
　昌有薄姑城未知孰是浯水又東北逕平昌縣故城<lb/>
　北古堨以溢溉田南注荆水浯水又東北流而注于<lb/>
　濰水也<lb/>
又北過高密縣西<hi>今屬萊州府</hi>
　應劭曰縣有密水故有高宻之名也然今世所謂百<lb/>
　尺水者葢密水也水有二源西源出奕山亦曰鄣日<lb/>
　山晏謨曰山狀鄣日是有此名伏琛曰山上鄣日故<lb/>
<pb n="KR2k0059_WYG_026-38a"/>
　名鄣日山也其水東北流東源出五弩山西北流同<lb/>
　瀉一壑俗謂之百尺水古人堨以漑田數十頃北流<lb/>
　逕高密縣西下注濰水自下亦兼通稱焉亂流厯縣<lb/>
　西碑產山西又東北水有故堰舊鑿石堅柱斷濰水<lb/>
　廣六十許歩掘東岸激通長渠東北逕高密故城南<lb/>
　明帝中元<hi>明帝無中元之號誤見下</hi>中封鄧震為侯國<hi>後漢書鄧禹封高宻</hi>
　<hi>侯禹卒長子震嗣</hi>縣南十里蓄以為塘方二十餘里古所謂<lb/>
　高宻之南都也溉田一頃許陂水散流下注矣<hi>疑譌當作</hi>
<pb n="KR2k0059_WYG_026-38b"/>
　<hi>夷</hi>安澤濰水自堰北逕高宻縣故城西<hi>城在今縣西南元和志濰</hi>
　<hi>水在高宻縣西南去縣四十里</hi>漢文帝十六年别為膠西國宣帝本<lb/>
　始元年更為高宻國王莽之章牟也濰水又北昔韓<lb/>
　信與楚將龍且夾濰水而陣於此信夜令為萬餘囊<lb/>
　盛沙以遏濰水引軍擊且偽退且追北信決水水大<lb/>
　至且軍半不得渡遂斬龍且於是水水西有鴈阜阜<lb/>
　上有漢司農卿鄭康成冢<hi>在今髙宻縣西北五十里</hi>石碑猶存又<lb/>
　北逕昌安縣故城東<hi>在今安丘縣西南十里</hi>漢明帝中元<hi>明帝止永</hi>
<pb n="KR2k0059_WYG_026-39a"/>
　<hi>平一號無所謂中元者鄧禹傳襲于永平元年封</hi>中封鄧襲為侯國也郡國<lb/>
　志曰漢安帝延光元年復也<lb/>
又北過淳于縣東<hi>今安丘縣東北有淳于故城濰水在縣東五十里</hi>
　濰水又北左會汶水<hi>胡云此東汶也出朱虛縣小泰山</hi>北逕平城亭<lb/>
　西又東北逕宻鄉亭西郡國志淳于縣有宻鄉地理<lb/>
　志皆北海之屬縣也應劭曰淳于縣東北六十里有<lb/>
　平城亭又四十里有宻鄉亭故縣也<hi>今昌邑縣南有平城故城東南</hi>
　<hi>有宻鄉故城</hi>濰水又東北逕下宻縣故城西<hi>城在昌邑縣東南與濰縣</hi>
<pb n="KR2k0059_WYG_026-39b"/>
　<hi>接界濰縣本唐北海縣元和志海在北海縣東北一百二十里濰水南去縣五十五里</hi>城東有<lb/>
　宻阜地理志曰有三戸山祠余按應劭宻者水名是<lb/>
　有下宻之稱俗以之名阜非也<lb/>
又東北逕都昌縣東<hi>今為萊州府昌邑縣晉省都昌入掖縣宋建隆三年始以其地改置</hi>
<hi>昌邑縣</hi>
　濰水東北逕逢萌墓萌縣人也少有大節恥給事縣<lb/>
　亭遂浮海至遼東復還在不其山隠學<hi>不其山在即墨縣東南四</hi>
　<hi>十里</hi>明帝安車徴萌以佯狂免又北逕都昌縣故城東<lb/>
<pb n="KR2k0059_WYG_026-40a"/>
　漢髙祖六年封朱軫為侯國北海相孔融為黄巾賊<lb/>
　管亥所圍於都昌也太史慈為融求救劉備持的突<lb/>
　圍其處也<hi>吳志北海相孔融數遣人訊問太史慈之母并致餉遺後融出屯都昌為黄巾賊管</hi>
　<hi>亥所圍慈自遼東還家母令慈徃赴其難時賊圍甚宻慈請于融帶鞬攝乃上馬將兩騎自隨各作一的</hi>
　<hi>持之開門直出外圍下馬植的射之徑入閉門明日復如此射的賊或起或卧又明晨出射無復起者慈</hi>
　<hi>乃鞭馬直突圍馳詣劉偹于平原得救兵來賊遂解去</hi>
又東北入于海<hi>元和志萊州掖縣海在縣北五十二里</hi>
　　禹貢錐指云以今輿地言之濰水出莒州東北濰<lb/>
<pb n="KR2k0059_WYG_026-40b"/>
　　山厯諸城<hi>屬青州府</hi>髙宻<hi>萊州/府</hi>安邱<hi>青州府</hi>濰縣至昌邑<lb/>
　　東北五十里入海也<hi>並萊州府</hi>
膠水出黔陬縣<hi>今為萊州府膠州</hi>膠山北過其縣西<hi>膠水源發膠州鐵撅</hi>
<hi>山北過宻州五弩山鹵水入焉又北過高宻縣注豬澤與張奴水合自澤北入新河經平度州昌邑縣界入海</hi>
　齊記曰膠水出五弩山葢膠山之殊名也北逕祝兹<lb/>
　縣故城東漢武帝元鼎中封膠東康王子延為侯國<lb/>
　<hi>按漢表膠東康王子延年封祝兹侯此漏年字</hi>又逕扶<hi>何氏校漢志作邞</hi>縣故城西<lb/>
　地理志琅邪之屬縣也漢文帝元年封吕平為侯國<lb/>
<pb n="KR2k0059_WYG_026-41a"/>
　<hi>按漢志琅邪郡邞縣膠水所出師古曰音扶縣名本不作扶又按史漢表吕平封扶栁侯索隱曰縣名屬</hi>
　<hi>信都國與此之邞縣無渉不知酈注何據耶</hi>膠水又北逕黔陬<hi>陬下當有縣字</hi>故<lb/>
　城西袁崧郡國志曰縣有介亭地理志曰故介國也<lb/>
　春秋僖公九年<hi>按左傳是僖公二十九年今云九年誤</hi>介葛盧來朝聞<lb/>
　牛鳴曰是生三犧皆用之問之果然晏謨伏琛並云<lb/>
　縣有東西二城相去四十里有膠水非也斯乃拒艾<lb/>
　水也水出縣西南拒艾山即齊記所謂黔艾山也東<lb/>
　北流逕拒縣故城西王莽之祑國也<hi>按漢志琅邪郡有柜縣如淳曰</hi>
<pb n="KR2k0059_WYG_026-41b"/>
　<hi>音巨不作拒又云根艾水東入海亦不作拒艾水莽曰祓同亦不曰祑國此注所引皆誤</hi>世謂之<lb/>
　王城又謂是水為洋洋水矣又東北逕晏伏所謂黔<lb/>
　陬城西四十里有膠水者也又東入海地理志曰琅<lb/>
　邪有柜縣拒艾水出焉東入海即斯水也今膠水北<lb/>
　逕晏伏所謂西黔陬城東高宻郡側有黔陬縣地理<lb/>
　志曰膠水出邞縣<hi>當作邞縣</hi>王莽更之純德矣疑即是縣<lb/>
　所未詳<lb/>
又北過夷安縣東<lb/>
<pb n="KR2k0059_WYG_026-42a"/>
　縣王莽更名之曰原亭也應劭曰故萊夷<hi>按漢志漏維字</hi>邑<lb/>
　也太史公曰晏平仲萊之夷維之人也漢明帝中元<lb/>
　<hi>誤見前</hi>中封鄧珍為侯國西去濰水四十里膠水又北<lb/>
　逕膠陽東晏伏並謂之東亭自亭結路南通夷安地<lb/>
　理風俗記曰淳于縣東南五十里有膠陽亭故縣也<lb/>
　又東北逕左會一水世謂之張奴水水發夷安縣東<lb/>
　南阜下西北流厯膠陽縣注于膠水之左東北為澤<lb/>
　水渚百許里謂之夷安潭潭之澤周四十里亦濰水<lb/>
<pb n="KR2k0059_WYG_026-42b"/>
　枝津之所注也膠水又東北逕下宻縣故城東又東<lb/>
　北逕膠東縣故城西漢髙帝元年别為國景帝封子<lb/>
　寄為王國王莽更之郁祑<hi>按漢志作秩</hi>也今長廣郡治伏<lb/>
　琛晏謨言膠水東北廻達于膠東城北百里流注于<lb/>
　海<lb/>
又北過當利縣西北入于海<lb/>
　縣故王莽更之東萊亭也又北逕平度縣漢武帝元<lb/>
　朔二年封菑川懿王子劉行為侯國王莽更名之曰<lb/>
<pb n="KR2k0059_WYG_026-43a"/>
　利盧也縣有土山膠水北厯土山注于海海南土山<lb/>
　以北悉鹽坈相承修煑不輟北眺巨海杳冥無極天<lb/>
　際兩分白黑方别所謂之溟海者也故地理志曰膠<lb/>
　水北至平度入海者也<lb/>
　<lb/>
　<lb/>
　<lb/>
　<lb/>
<pb n="KR2k0059_WYG_026-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二十六<lb/>
</p>
<p>
</p>
  </div>
</body>
</text>
</TEI>
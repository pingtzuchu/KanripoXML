<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂譌卷十二</head> <lb/>
    <p>
<pb n="KR2k0059_WYG_012-1a"/>
欽定四庫全書<lb/>
　水經注集釋訂譌卷十二<lb/>
　　　　　　　　　　　　　歸安沈炳巽撰<lb/>
　　　聖水　　巨馬水<lb/>
聖水出上谷<hi>漢上谷郡今為直𨽻順天保定等府○明一統志聖水即今琉璃河在良鄉縣南四</hi>
<hi>十里金史作劉李河自房山縣龍泉峪流至覇州入巨馬河</hi>
　故燕也秦始皇二十三年置上谷郡王隠晉書地道<lb/>
　志曰郡在谷之頭故因以上谷名焉王莽改名朔調<lb/>
<pb n="KR2k0059_WYG_012-1b"/>
　也水出郡之西南聖水谷東南流逕大防嶺之東首<lb/>
　山下有石穴東北洞開髙廣四五丈入穴轉更崇深<lb/>
　穴中有水耆舊傳言昔有沙門釋惠彌者好精物隠<lb/>
　嘗□火尋之傍水入穴三里有餘穴分為二一穴殊<lb/>
　小西北出不知趣詣一穴西南出入水逕五六日方<lb/>
　還又不測窮深其水夏冷冬温春秋有白魚出穴數<lb/>
　日而返人有採捕食者羙珍常味葢亦丙穴嘉魚之<lb/>
　流類也是水東北流入聖水聖水又東逕玉石山謂<lb/>
<pb n="KR2k0059_WYG_012-2a"/>
　之玉石口山多珉玉燕石故以玉石名之其水伏流<lb/>
　里餘潛源東出又東頽波㵼澗一丈有餘屈而流也<lb/>
東過良鄉縣南<hi>今屬順天府</hi>
　聖水南流歴縣西轉又南逕良鄉縣故城西王莽之<lb/>
　廣陽也有防水注之水出縣西北大防山南而東南<lb/>
　流逕羊頭阜下俗謂之羊頭溪其水又東南流至縣<lb/>
　東入聖水聖水又南與樂水合水出縣西北大防南<lb/>
　山東南流歴縣西而東南流注聖水又東過其縣故<lb/>
<pb n="KR2k0059_WYG_012-2b"/>
　城南又東逕聚聖南葢藉水而懐稱也又東與挾<hi>明一</hi>
　<hi>統志挾河在房山縣東南源出中浣谷流至涿州與湖良河合即琉璃河也</hi>河合水出良<lb/>
　鄉縣西甘泉原東谷東逕西鄉縣故城北<hi>在今涿州西北又名</hi>
　<hi>都鄉城</hi>王莽之移風也世謂之都鄉城按地理志涿郡<lb/>
　有西鄉縣而無都鄉城葢世傳之非也又東逕良鄉<lb/>
　城南又東北注聖水世謂之扷活河<hi>宋本作挾沽河</hi>又名之<lb/>
　曰非漯之溝也<lb/>
又東過長鄉縣北<hi>長鄉晉縣本漢陽鄉縣齊以後省入涿郡今為涿州地故城在順天府西</hi>
<pb n="KR2k0059_WYG_012-3a"/>
<hi>南</hi>
　聖水自涿縣東與桃水合首受淶水於徐城東南良<lb/>
　鄉西分洹水世謂之南涉溝即杭水也東逕逎縣北<lb/>
　<hi>朱本云洹水當作垣水下同杭水當作范水涿之為范陽盖亦取于此</hi>又東逕涿縣故<lb/>
　城下與涿水合世以為涿水又亦謂之桃水出涿縣<lb/>
　故城西南竒溝東八里大坎下數泉同發東逕桃仁<lb/>
　墟北或曰因水以名墟則是桃水也或曰終仁之故<lb/>
　居非桃水也余按地理志桃水上承淶水此水所發<lb/>
<pb n="KR2k0059_WYG_012-3b"/>
　不與志同謂終為是又東北與樂堆泉合水出堆東<lb/>
　東南流注于涿水涿水又東北逕涿縣故城西流注<lb/>
　于桃應劭曰涿郡故燕漢髙帝六年置其南有涿水<lb/>
　葢氏焉闞駰亦言是矣今於涿城南無水以應之所<lb/>
　有唯西南有是水矣應劭又云涿水出上谷涿鹿縣<lb/>
　余按涿水自涿鹿東注濕水濕水東南逕廣陽郡與<lb/>
　涿郡分水漢髙祖六年分燕置涿郡涿之為名當受<lb/>
　涿水通稱矣故郡縣氏之但物理潛通所在分發故<lb/>
<pb n="KR2k0059_WYG_012-4a"/>
　在上谷為涿耶水<hi>十三卷注内涿水枝分入匈奴者謂之涿耶水</hi>山川阻濶<lb/>
　並無㳂注之理所在受名者皆是經隠顯相闗遥情<lb/>
　受用以此推之事或近矣而非所安也桃水又東逕<lb/>
　涿縣故城北王莽更名垣翰晉太始元年改曰范陽<lb/>
　郡今郡理涿縣故城城内東北角有晉康王碑城東<lb/>
　有范陽王司馬虓廟碑桃水又東北與洹水㑹水上<lb/>
　分淶水於良鄉縣之桃水世謂之北涉溝<hi>南北兩涉溝俱在良</hi>
　<hi>鄉縣</hi>故應劭曰洹水出良鄉東逕垣縣故城北史記音<lb/>
<pb n="KR2k0059_WYG_012-4b"/>
　義曰河間有武垣縣涿有垣縣漢景帝中元三年封<lb/>
　匈奴降王賜為侯國王莽之垣翰亭矣<hi>按漢書地理志垣縣屬河</hi>
　<hi>東郡武垣縣屬涿郡莽曰垣翰亭今云河間有武垣縣涿郡有垣縣恐誤後查後漢書郡國志曰河間原</hi>
　<hi>有武垣縣則史記音義從郡國志而言耳但涿郡之垣縣終誤况匈奴降王賜所封垣侯索隠曰縣名属</hi>
　<hi>河東則非涿郡之武垣可知如何可以將河東之垣縣作涿郡之武垣耶</hi>世謂之頃城非<lb/>
　也又東逕頃亦地名也故有頃上言<hi>此句有譌脱字</hi>世名之<lb/>
　頃前河又東洛水注之水上承鳴澤渚渚方一十五<lb/>
　里漢武帝元封四年行幸鳴澤者也服䖍曰澤名在<lb/>
<pb n="KR2k0059_WYG_012-5a"/>
　逎縣北界即此澤矣西則獨樹水注之出<hi>出上疑有水字</hi>逎<lb/>
　縣北山東入渚北有甘泉水注之出良鄉西山東南<lb/>
　逕西鄉城西而南注澤渚水又東逕西鄉城南又東<lb/>
　逕垣縣而南入垣水垣水又東逕涿縣北東流注于<lb/>
　桃故應劭曰垣水東入桃闞駰曰至陽鄉注之今按<lb/>
　經脈而不能届也桃水東入陽鄉東注聖水聖水又<lb/>
　東廣陽水注之水出小廣陽西山東逕廣陽縣故城<lb/>
　北<hi>在今良鄉縣東漢舊縣齊省入薊縣今為大興宛平兩縣地</hi>又東福禄水注焉<lb/>
<pb n="KR2k0059_WYG_012-5b"/>
　水出西山東南逕廣陽縣故城南東入廣陽水亂流<lb/>
　東南至陽鄉縣右注聖水聖水又東南逕陽鄉城西<lb/>
　不逕其北矣縣故涿之陽亭也地理風俗志曰涿縣<lb/>
　東五十里有陽鄉亭後分為縣王莽時更名章武即<lb/>
　長鄉縣也按太康地記涿有長鄉而無陽鄉矣聖水<lb/>
　又東逕長興<hi>疑當作鄉</hi>城南又東逕方城縣故城<hi>下疑漏南北等</hi>
　<hi>字方城今為固安縣</hi>李牧伐燕取方城是也魏封劉放為侯國<lb/>
　聖水又東左㑹白祀溝溝水出廣陽縣之婁城東東<lb/>
<pb n="KR2k0059_WYG_012-6a"/>
　南流左合婁城水水出平地𨗳泉東南流右注白祀<lb/>
　水亂流東南逕常道城西<hi>在今東安縣西北</hi>故鄉亭也西去<lb/>
　長鄉城四十里魏少帝璜<hi>按魏志三少帝紀燕王宇子髙貴鄉公奐于甘露三</hi>
　<hi>年封常道鄉公今云璜未詳</hi>甘露三年所封也又東南入聖水聖<lb/>
　水又東南逕韓城東詩韓奕章曰溥彼韓城燕師所<lb/>
　完王錫韓侯其追其貊奄受北國鄭𤣥曰周封韓侯<lb/>
　居韓城為侯伯言為獫夷所逼稍稍東遷也王肅曰<lb/>
　今涿郡方城縣有韓侯城世謂寒號非也聖水又東<lb/>
<pb n="KR2k0059_WYG_012-6b"/>
　南流右㑹清淀水水發西淀東流注聖水謂之劉公<lb/>
　口也<lb/>
又東過安次縣南<hi>今為順天府東安縣故城在縣西北</hi>東入于海<lb/>
　聖水又東逕勃海安次縣故城南中平二年桓帝封<lb/>
　荆州刺史王敏為侯國<hi>中平乃靈帝年號今云桓帝誤</hi>又東南流注<lb/>
　于巨馬河而不達于海也<lb/>
巨馬河出代郡廣昌縣淶山<hi>今屬山西大同府○明一統志淶水發源廣昌縣東</hi>
<hi>南流入保定府易州一名巨馬河</hi>
<pb n="KR2k0059_WYG_012-7a"/>
　即淶水也有二源俱發淶山東逕廣昌縣故城南王<lb/>
　莽之廣屏魏封樂進為侯國矣淶水又東北逕西射<lb/>
　魚城東南而東北流又逕東射魚城南又屈逕其城<lb/>
　東竹書紀年曰荀瑶伐中山取窮魚之邱窮射字相<lb/>
　類疑即此城也所未詳矣淶水又逕三女亭西又逕<lb/>
　樓亭北左屬白澗溪水有二源合注一川川石皓然<lb/>
　望同積雪故以物色受名其水又東北流謂之石曹<lb/>
　水伏流地下溺<hi>疑作溢</hi>則通津委注謂之白澗口淶水<lb/>
<pb n="KR2k0059_WYG_012-7b"/>
　又東北桑谷水注之水南發溪北注淶水淶水又北<lb/>
　逕小黌東又東逕大黌南葢霍原隠<hi>疑漏居字</hi>教授處也<lb/>
　徐廣云原隠居廣陽山教授數千人為王浚所召雖<lb/>
　千古世懸猶表二黌之稱既無碑頌竟不知定誰居<lb/>
　也<hi>晉書隠逸傳霍原字休明燕國廣陽人也山居積年門徒百數元康末以賢良徴累下州郡以禮發</hi>
　<hi>遣皆不到後王浚稱制謀僭使人問之原不答浚心銜之時有謡曰天子在何許近在豆田中浚以豆為</hi>
　<hi>霍収原斬之</hi>淶水又東北歴紫石溪口與紫水合水北出<lb/>
　聖人城北大亘下東南流左㑹壘砢溪水葢山崩委<lb/>
<pb n="KR2k0059_WYG_012-8a"/>
　澗積石淪隍故溪澗受其名矣水出東北西南流注<lb/>
　紫石溪水紫石溪水又逕聖人城東又東南右㑹檐<lb/>
　車水水出檐車硎東南流逕聖人城東南南流注紫<lb/>
　石水又南注于淶水淶水又東南逕榆城南又屈逕<lb/>
　其城東謂之榆城河淶水又南逕藏刀山下層巖壁<lb/>
　立直上干霄逺望崖側有若積刀鐶鐶相比咸悉西<lb/>
　首淶水東逕徐城北出焉世謂之沙溝水又東督亢<lb/>
　溝出焉一水東南流即督亢溝也一水西南出即淶<lb/>
<pb n="KR2k0059_WYG_012-8b"/>
　之故瀆矣水盛則長津𢎞注水耗則通波潜伏重源<lb/>
　顯於逎縣舊則川矣<lb/>
東過逎縣北<hi>今為淶水縣属保定府</hi>
　淶水上承故瀆於縣北垂重源再發結為長潭潭廣<lb/>
　百許步長數百步左右翼帶涓流控引<hi>疑漏其字</hi>水自成<lb/>
　淵渚長川漫下十一許步東南流逕縣故城東漢景<lb/>
　帝中元三年以封匈奴降王隆强為侯國王莽更名<lb/>
　逎屏也謂之巨馬河亦曰渠水也又東南流<hi>又下四字疑衍</hi>
<pb n="KR2k0059_WYG_012-9a"/>
　袁本初遣别將崔臣<hi>一作巨</hi>業攻固安不下退還公孫<lb/>
　瓉追擊之於巨馬水死者六七千人即此水也又東<lb/>
　南逕范陽縣故城北易水注之<lb/>
又東南過容城縣北<hi>今屬新安縣</hi>
　巨馬水又東酈亭溝水注之水上承督亢溝水於逎<lb/>
　縣東東南流歴紫淵東余六世祖樂浪府君自涿之<lb/>
　先賢鄉爰宅其隂西帶巨川東翼兹水枝流津通纒<lb/>
　絡墟圃匪直田魚之贍可懐信為遊神之勝處也其<lb/>
<pb n="KR2k0059_WYG_012-9b"/>
　水東南流又名之為酈亭溝其水又西南轉歴大利<lb/>
　亭南入巨馬水又東逕容城縣故城北又東督亢溝<lb/>
　水注之水上承淶水於淶谷引之則長津委注過之<lb/>
　則㣲川輟流水徳含和變通在我東南流逕逎縣北<lb/>
　又東逕涿縣酈亭樓桑里南即劉備之舊里也又東<lb/>
　逕督亢澤澤苞方城縣縣故屬廣陽後𨽻於涿郡<lb/>
　國志曰縣有督亢亭孫暢之述畫有督亢地圖言燕<lb/>
　太子丹使荆軻齎入秦秦王殺軻圖亦絶滅地理書<lb/>
<pb n="KR2k0059_WYG_012-10a"/>
　上古聖賢塜地記曰督亢地在涿郡今故安縣南有<lb/>
　督亢陌幽州南界也風俗通曰沆漭也言乎滛淫漭<lb/>
　漭無崖際也沆澤之無水斥鹵之謂也其水自澤枝<lb/>
　分東逕涿縣故城南又東逕漢侍中盧植墓南又東<lb/>
　散為澤渚督亢澤也北屈滙于桃水督亢水又南謂<lb/>
　之白溝水南逕廣陽亭西而合南枝溝溝水西受巨<lb/>
　馬河東出為枝溝又東注白溝白溝又南入于巨馬<lb/>
　河巨馬河又東南逕益昌縣濩澱水右注之水上承<lb/>
<pb n="KR2k0059_WYG_012-10b"/>
　䕶陂於臨鄉縣故城西東南逕臨鄉南漢封廣陽王<lb/>
　子須<hi>按漢表元帝初元元年封廣陽頃王子雲為臨鄉侯今云須誤</hi>為侯國地理風<lb/>
　俗記曰方城南十里有臨鄉城故縣也城南十里<hi>四字</hi>
　<hi>疑属衍文</hi>淀水又東南逕益昌縣故城西南入巨馬水巨<lb/>
　馬水東逕益昌縣故城南漢封廣陽頃王子嬰為侯<lb/>
　國王莽之有秩也地理風俗記曰方城縣東八十里<lb/>
　有益昌城故縣也又東八丈溝水注之水出安次縣<lb/>
　東北平地泉東南逕安次城東東南逕泉州縣故城<lb/>
<pb n="KR2k0059_WYG_012-11a"/>
　西<hi>在武清縣東南四十里</hi>又南右合雽池河枯溝溝自安次西<lb/>
　北東逕常道城東安次縣故城西晉司空劉琨所守<lb/>
　以拒石勒也<lb/>
又東南至泉州縣西南<hi>今為寳坻縣闕縣等地</hi>東入八丈溝又南<lb/>
入巨馬河亂流東注也<lb/>
又東過勃海東平舒縣北<hi>今為順天府大城縣</hi>東入于海<lb/>
　地理志曰淶水東南至容城入于河即濡水也葢升<lb/>
　<hi>宋本作互</hi>以明㑹矣巨馬水於平舒北南入于雽池而同<lb/>
<pb n="KR2k0059_WYG_012-11b"/>
　歸於海也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂譌卷十二<lb/>
</p>
<p>
</p>
  </div>
</body>
</text>
</TEI>
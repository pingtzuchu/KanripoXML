<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二十九</head> <lb/>
    <p>
<pb n="KR2k0059_WYG_029-1a"/>
欽定四庫全書<lb/>
　水經注集釋訂訛卷二十九<lb/>
　　　　　　　　　　　　　歸安沈炳巽撰<lb/>
　　　沔水下　　潛水　　湍水<lb/>
　　　均水　　　粉水　　白水<lb/>
　　　泚水<lb/>
沔水又東過襄陽縣北<lb/>
　沔水又東逕方山北<hi>方山一名萬山元和志云萬山一名漢臯山在襄陽縣西十一</hi>
<pb n="KR2k0059_WYG_029-1b"/>
　<hi>里與南陽鄧縣分界明一統志萬山在襄陽府城西十里襄沔記以紫蓋山萬山峴山為三峴</hi>山上<lb/>
　有鄒恢碑<hi>按晉書郗鑒傳鍳之孫恢嘗鎮襄陽甚得關隴之和降附者動以千計此碑必郗恢</hi>
　<hi>所立誤作鄒恢耳</hi>魯宗之所立也山下潭中有杜元凱碑元<lb/>
　凱好尚後名作兩碑並述已功一碑沉之峴山水中<lb/>
　一碑下之於此潭曰百年之後何知不深谷為陵也<lb/>
　<hi>晉書杜預傳預好為身後名刻石為二碑紀其勲績一沉萬山之下一立峴山之上曰馬知此後不為陵</hi>
　<hi>谷乎今云二碑俱沉水中恐誤</hi>山下水曲之隈云漢女昔遊處也故<lb/>
　張衡南都賦曰遊女弄珠於漢臯之曲漢臯即方山<lb/>
<pb n="KR2k0059_WYG_029-2a"/>
　之異名也<lb/>
沔水又東合檀溪水<hi>明一統志檀溪在襄陽府城西四里漢昭烈乗的盧西走至此溪一</hi>
　<hi>躍而過今已涸</hi>
　水出縣西柳子山下東為鴨湖湖在馬鞍山東北武<lb/>
　陵王愛其峯秀改曰望楚山<hi>明一統志望楚山在襄陽府城西南八里舊有三</hi>
　<hi>名曰楚山曰馬鞍山曰筴山圖經云秦與齊韓魏攻楚方城秦軍登山以望楚因名一云宋武陵王駿屢</hi>
　<hi>登陟以望鄢城改今名</hi>溪水自湖兩分北渠即溪水所導也北<lb/>
　逕漢陰臺西臨流望逺按眺農圃情邈灌蔬意寄漢<lb/>
<pb n="KR2k0059_WYG_029-2b"/>
　陰故因名臺矣<hi>莊子子貢南遊於楚反於晉過漢陰見一丈人方為圃畦鑿隧而入井抱</hi>
　<hi>甕而出灌子貢教之鑿木為橰挈水若抽為圃者笑曰有篾械者必有襪事吾非不知羞而不為也</hi>又<lb/>
　北逕檀溪<hi>上下疑有脱文</hi>謂之檀溪<hi>宋本溪下有水字</hi>側有沙門釋<lb/>
　道安寺即溪之名以表寺目也溪之陽有徐元直崔<lb/>
　州平故宅悉人居故習鑿齒與謝安書云每省家舅<lb/>
　司檀溪<hi>當從宋本作縱目檀溪</hi>念崔徐之友<hi>宋本作文</hi>未嘗不撫膺<lb/>
　躊蹰惆悵終日矣溪水傍城北注昔劉備為景升所<lb/>
　謀乗的盧馬西走墜於斯溪<hi>世語曰備屯樊城劉表禮焉憚其為人不甚信</hi>
<pb n="KR2k0059_WYG_029-3a"/>
　<hi>用曾請備宴㑹欲因㑹取備備覺之偽如厠潛遁出所乗馬名的盧騎的盧走渡襄陽城西檀溪水中溺</hi>
　<hi>不得出備急曰的盧今日厄矣可努力的盧乃一躍三丈遂得過乗桴渡河中流而追者至以表意謝之</hi>
　<hi>曰何去之速乎變孫盛曰此不然之言備時羈旅客主勢殊若有此  豈敢晏然終表之世而無釁故乎</hi>
　<hi>此皆世俗妄説非事實也</hi>西去城里餘北流注於沔一水東南出<lb/>
　應劭曰城在襄水之陽故曰襄陽也是水當即襄水<lb/>
　也城北枕沔水即襄陽縣之故城也<hi>今襄陽縣治即襄陽故城謂之</hi>
　<hi>壘城在郡治之西</hi>王莽之相陽矣楚之北津戍也今大城西<lb/>
　壘是也其上古鄢都盧羅之地秦滅楚置南郡號此<lb/>
<pb n="KR2k0059_WYG_029-3b"/>
　為北部焉建安十三年魏武平荆州分南郡立為襄<lb/>
　陽郡荆州刺史治邑居隱賑<hi>朱本云當作殷賑薛綜西京賦注云殷賑謂富</hi>
　<hi>饒也</hi>冠蓋相望一都之㑹也城南門道東有三碑一碑<lb/>
　是晉太傅羊祜碑一碑是鎮南將軍杜預碑一碑是<lb/>
　安南將軍劉儼碑並是學生所立城東門外二百歩<lb/>
　劉表墓太康中為人所發見表夫妻其尸儼然顔色<lb/>
　不異猶如平生墓中香氣逺聞三四里中經月不歇<lb/>
　今墳冢及祠堂猶髙顯整頓城北枕沔水水中常苦<lb/>
<pb n="KR2k0059_WYG_029-4a"/>
　蛟害襄陽太守鄧遐負其氣果拔劍入水蛟繞其足<lb/>
　遐揮劍斬蛟流血丹水自後患除無復蛟難矣昔張<lb/>
　公遇害亦亡劍於是水後雷氏為建安從事逕踐瀨<lb/>
　溪所畱之劍忽於其懐躍岀洛水初由是劍後變為<lb/>
　龍<hi>雷次宗豫章記云雷孔章為豐城令於縣掘得二劍一以進司空張華後華遇害此劍飛入襄城水</hi>
　<hi>中孔章臨亡戒其子恒以所留之劍自隨後其子為建安從事經淺瀨其劍忽於腰間躍出遂見一龍相</hi>
　<hi>隨而去</hi>故吳均劍騎詩云劍是兩蛟龍<hi>何氏云道元與吳均同時安得</hi>
　<hi>引用其詩疑此書後人之附益者多矣</hi>張華之言不孤為驗矣<lb/>
<pb n="KR2k0059_WYG_029-4b"/>
沔水又逕平魯城南<lb/>
　城魯宗之所築也故城得厥名矣東對樊<hi>顧氏云當作東對樊</hi>
　<hi>城此漏城字</hi>仲山甫所封也漢晉春秋稱桓帝幸樊城百<lb/>
　姓莫不觀有一老父獨耕不輟議郎張温使問焉父<lb/>
　嘯而不答温因與之言問其姓名不告而去城周四<lb/>
　里南半淪水建安中關羽圍于禁於此城㑹沔水泛<lb/>
　溢三丈有餘城陷禁降龐徳奮劍乗舟投命於東岡<lb/>
　魏武曰吾知于禁三十餘載至臨危授命更不如龎<lb/>
<pb n="KR2k0059_WYG_029-5a"/>
　徳矣城西南有曹仁記水碑杜元凱重刋其後書伐<lb/>
　吳之事也<hi>樊城在縣北三里舊志隄防至切者在襄樊二城蓋二城並峙中流如峽口且唐鄧</hi>
　<hi>之水從白河南注横截漢流以故波濤激射城堤為害最切</hi>
又從縣東屈西南淯水從北來注之<lb/>
　襄陽城東有東白沙白沙北有三洲東北有宛口即<lb/>
　淯水所入也<hi>淯水入漢處名三洲口在襄陽縣東北</hi>
沔水中有魚梁洲<lb/>
　龎徳公所居士元居漢之陰在南白沙故世謂是地<lb/>
<pb n="KR2k0059_WYG_029-5b"/>
　為白沙曲矣司馬徳操宅洲之陽望衡對宇懽情自<lb/>
　接泛舟褰裳率爾休暢豈待還桂拖於千里貢寸心<lb/>
　於永思哉水南有層臺號曰景升臺蓋劉表治襄陽<lb/>
　之所築也言表盛遊於此常所止憩表性好鷹嘗登<lb/>
　此臺歌野應來曲其聲韻似孟達上堵吟矣<hi>景升臺今名呼</hi>
　<hi>鷹臺在府城北二十里宋蘇軾詩莫上呼鷹臺平生笑劉表李豸詩呼鷹復何用臥龍獨不顧</hi>
沔水又逕桃林亭東<hi>明一統志襄陽府南六里有桃林晉桓冲北伐屯軍於此是時食桃</hi>
<hi>至春其核萌生遂成茂林但桑欽漢人不當先有此名恐另是一桃林也錐指曰桃林亭在襄陽縣東南</hi>
<pb n="KR2k0059_WYG_029-6a"/>
　又逕峴山東山上有桓宣所築城孫堅死於此又有<lb/>
　桓宣碑羊祜之鎮襄陽也與鄒潤甫嘗登之及祜死<lb/>
　後人立碑於故處望者悲感杜元凱謂之墮淚碑<hi>峴山</hi>
　<hi>在襄陽府南七里晉書羊祜傳祜樂山水每風景必造峴山置酒言詠終日不倦常慨然嘆息顧謂從事</hi>
　<hi>鄒湛等曰自有宇宙便有此山由來賢逹勝士登此逺望如我與卿者多矣皆湮滅無聞使人悲傷如百</hi>
　<hi>歲後有知魂魄猶應登此也湛曰公徳冠四海道嗣前哲令聞令望必與此山俱傳至若湛輩乃當如公</hi>
　<hi>言耳及祜薨襄人感其徳立祠刻碑其上歲時饗祭望其碑者莫不流涕杜預因名為墮淚碑</hi>山上<lb/>
　又有征南將軍胡罷碑又有征西將軍周訪碑山下<lb/>
<pb n="KR2k0059_WYG_029-6b"/>
　水中杜元凱碑處<lb/>
沔水又東南逕蔡洲<hi>在府城東北漢水中</hi>
　漢長水校尉蔡瑁居之故名蔡洲<hi>襄陽耆舊傳蔡瑁字徳珪性豪自喜</hi>
　<hi>為魏武所親家在蔡洲上屋宇甚好四牆皆以青石結角婢妾數百人别業四五十處</hi>洲大岸<lb/>
　西有洄湖停水數十畝長數里廣減百步水色常渌<lb/>
　楊儀居上洄楊顒居下洄<hi>襄陽耆舊傳楊儀字威公為蜀相諸葛亮長史亮出</hi>
　<hi>軍儀常規晝分部籌度糧穀不稽思慮須臾便了楊顒字子昭為丞相亮主簿亮自校簿書顒諫曰坐而</hi>
　<hi>論道謂之三公今明公親校簿不亦勞乎及顒死亮泣三日曰掾曹非楊顒於朝中多損益矣</hi>與蔡<lb/>
<pb n="KR2k0059_WYG_029-7a"/>
　洲相對在峴山南廣昌里又與襄陽湖水合水上承<lb/>
　鴨湖東南流逕峴山西又東南流注白馬陂水又東<lb/>
　入侍中襄陽侯習郁魚池郁依范蠡養魚法作大陂<lb/>
　陂長六十歩廣四十歩池中起釣臺池北亭郁墓所<lb/>
　在也列植松篁於池側沔水上郁所居也又作石伏<lb/>
　逗引大池水於宅北作小魚池池長七十歩廣十二<lb/>
　歩西枕大道東北二邊限以髙堤楸竹夾植蓮芡覆<lb/>
　水是遊宴之名處也山季倫之鎮襄陽每臨此池未<lb/>
<pb n="KR2k0059_WYG_029-7b"/>
　嘗不大醉而還恒言此是我髙陽池故時人為之歌<lb/>
　曰山公出何去往至髙陽池日暮倒載歸酩酊無所<lb/>
　知<hi>習家池在襄陽府城南八里後漢習郁嘗穿此池依范蠡養魚法中築釣臺臨殁謂其子曰必𦵏我</hi>
　<hi>近魚池後山簡鎮襄陽每出遊多之池上置酒輒醉名之曰髙陽池宋曽子固詩未脱迂疎笑山簡更須</hi>
　<hi>同上習池遊王荆公詩遥想習池寒月夜幾人談笑伴詩翁</hi>其水下入沔沔水西<lb/>
　又有孝子墓河南秦氏性至孝事親無倦親没之後<lb/>
　負土成墳常泣血墓側人有咏蓼莪者氏為泣涕悲<lb/>
　不自勝於墓所得病不能食虎常乳之百餘日卒今<lb/>
<pb n="KR2k0059_WYG_029-8a"/>
　林木幽茂號曰孝子墓也其南有蔡瑁冢冢前刻石<lb/>
　為大鹿狀甚大頭髙九尺制作甚工<lb/>
沔水又東南逕邑城北<lb/>
　習郁襄陽侯之封邑也故曰邑城矣<hi>襄陽耆舊傳習郁字文通為黄</hi>
　<hi>門侍郎封襄陽公</hi>
沔水又東合洞口<lb/>
　水出安昌縣故城東北大父山西南流謂之白水又<lb/>
　南逕安昌故城東屈逕其縣南縣故蔡陽之白水鄉<lb/>
<pb n="KR2k0059_WYG_029-8b"/>
　也漢元帝以長沙卑濕分白水上唐二鄉為舂陵縣<lb/>
　<hi>漢志南陽郡舂陵故蔡陽白水鄉上唐鄉師古曰漢買記云元朔五年以零陵泠道之舂陵鄉封長沙王子</hi>
　<hi>為舂陵侯至戴侯仁以舂陵地形下濕上書徙南陽元帝許之以蔡陽白水鄉徙仁為舂陵侯</hi>光武<lb/>
　即帝位改為章陵縣置園廟焉<hi>後漢書郡國志章陵故舂陵世祖更名古</hi>
　<hi>今注曰建武十八年使中郎將耿遵築城</hi>魏黄初二年更從今名故義陽<lb/>
　郡治也白水又西南流而左㑹昆水水導源城東南<lb/>
　小山西流逕今山北又西南流逕縣南西流注於白<lb/>
　水水北有白水陂其陽有漢光武故宅基址存焉所<lb/>
<pb n="KR2k0059_WYG_029-9a"/>
　謂白水鄉也<hi>漢光武故宅在棗陽縣東南光武本紀建武三年十月幸舂陵祠園廟置酒舊</hi>
　<hi>宅大㑹故人父老注曰光武舊宅在今隨州棗陽縣東南宅南二里有泉焉張衡所謂龍飛泉也</hi>蘇<lb/>
　伯河望氣處也<hi>一作蘇伯阿欎蘇伯阿望見舂陵城唶曰氣佳哉  欎葱葱及光武即位</hi>
　<hi>改曰章陵</hi>光武之征秦豐幸舊邑置酒極懽張平子以為<lb/>
　真人南巡觀舊里焉東觀漢記曰明帝幸南陽祀舊<lb/>
　宅召校官子弟作雅樂奏鹿鳴上自御塤箎和之以<lb/>
　娛賔客又於此宅矣白水又西合濜水水出於襄鄉<lb/>
　縣東北陽中山西逕襄鄉縣之故城北按郡國志是<lb/>
<pb n="KR2k0059_WYG_029-9b"/>
　南陽之屬縣也濜水又西逕蔡陽縣故城東西南流<lb/>
　注於白水又西逕其城南建武十六年<hi>按後漢書宗室四王傳是</hi>
　<hi>建武十三年封</hi>世祖封城陽王祉世子本為侯國應劭曰蔡<lb/>
　水出蔡陽東入淮今於此城南更無别水唯是水可<lb/>
　以當之川流<hi>宋本作川水</hi>西流苦其不東且淮源岨礙山<lb/>
　河無相入之理蓋應氏之誤耳洞水又西南流注於<lb/>
　沔水<lb/>
又東過中盧縣東淮水自房陵縣淮山東流注之<hi>今南漳縣</hi>
<pb n="KR2k0059_WYG_029-10a"/>
<hi>東有中盧故城</hi>
　縣即春秋廬戎之國也縣故城南有水出西山山有<lb/>
　石穴出馬謂之馬穴山<hi>今名馬窟山在光化縣東五里</hi>漢時有數百<lb/>
　匹馬出其中馬形小似巴滇馬三國時陸遜攻襄陽<lb/>
　於此穴又得馬數十匹送建業蜀使至有家在滇池<lb/>
　者識其馬毛色云其父所乗馬對之流涕其水東流<lb/>
　一百四十里逕城南名曰浴馬港言初得此馬洗之<lb/>
　於此因以名之亦云乗出沔次浴之又曰洗馬既渡<lb/>
<pb n="KR2k0059_WYG_029-10b"/>
　沔宿處名之曰騎亭然侯水諸蠻北遏是水南壅淮<lb/>
　川以周田溉下流入沔<lb/>
沔水又東南流逕黎丘故城西<hi>黎丘城在今宜城縣東郡國志南郡印縣有犁</hi>
<hi>丘城即此</hi>
　其城下對繕州秦豐居之故更名秦洲王莽之敗也<lb/>
　秦豐阻兵於黎丘黎丘城在觀城西二里建武三年<lb/>
　光武遣征南岑彭擊豐四年朱祐自觀城瀹<hi>按光武紀建武</hi>
　<hi>四年十一月建義大將軍朱祐率二將軍圍秦豐於黎丘此瀹字當作圍</hi>豐於黎丘是也<lb/>
<pb n="KR2k0059_WYG_029-11a"/>
　沔水又南與疏水合水出中廬縣西南東流至即縣<lb/>
　北界<hi>漢志南郡有邔縣此之即縣乃邔字之譌觀下經文可見</hi>東入沔水謂疏口<lb/>
　也水中有物如三四歲小兒鱗甲如鮮鯉射之不可<lb/>
　入七八月中好在磧上自曝膝頭似虎掌爪常没水<lb/>
　中出膝頭小兒不知欲取弄戲便煞人或曰人有生<lb/>
　得者摘其臯厭可以小使名為水唐者也<hi>後漢書郡國志引荆</hi>
　<hi>州記云中廬縣南十五里有陵水東流注沔水中有物如馬甲如鮮鯉不可入七八月中好在磧上自暴</hi>
　<hi>膝頭如虎掌爪小兒不知欲取弄戲便殺人或曰生得者摘其鼻厭可小小使名曰水盧十道志引襄沔</hi>
<pb n="KR2k0059_WYG_029-11b"/>
　<hi>記作水虎或云鼻厭者水虎之勢也可為媚藥</hi>
又南過邔<hi>音忌一作印</hi>縣東北<hi>元和志本漢邔縣城東臨漢江古諺邔無東言東逼漢江</hi>
<hi>其地短促也</hi>
　沔水之左有騎城周迴二里餘高一丈六尺即騎亭<lb/>
　也縣故楚邑也秦以為縣漢髙帝十一年封黄極忠<lb/>
　為侯國<hi>史表黄極忠封邔侯</hi>縣南有黄家墓墓前有雙石闕彫<lb/>
　制甚工俗謂之黄公闕黄公名尚為漢司徒沔水又<lb/>
　東逕猪蘭橋橋本名荻蘭<hi>宋本作木蘭</hi>橋橋之左右豐蒿<lb/>
<pb n="KR2k0059_WYG_029-12a"/>
　荻於橋東劉季和大養猪襄陽太守曰此中作猪屎<lb/>
　臭可易名猪蘭橋百姓遂以為名矣<hi>於橋東下有譌誤疑當作襄陽</hi>
　<hi>太守劉季和於橋東大養猪朱云劉季和名洪沛國相見襄陽耆舊傳</hi>橋北有習郁宅<lb/>
　宅側有魚池池不假功自然通洫長六七十歩廣十<lb/>
　丈常出名魚<lb/>
沔水又南得木里水㑹<lb/>
　楚時於宜城東穿渠上口去城三里漢南郡太守王<lb/>
　寵又鑿之引蠻水灌田謂之木里溝逕宜城東而東<lb/>
<pb n="KR2k0059_WYG_029-12b"/>
　北入於沔謂之木里水口也<lb/>
又南過宜城縣東夷水出自房陵縣東流注之<hi>蠻水發源自房</hi>
<hi>陵縣界經南漳入宜城西南六十里入漢江</hi>
　夷水蠻水也桓温父名夷改曰蠻水<hi>桓温父名彛此云夷蓋嫌音之</hi>
　<hi>同也</hi>夷水導源中廬縣界康狼山山與荆山相隣其水<lb/>
　東南流歴宜城西上謂之夷溪又東南逕羅川城故<lb/>
　羅國也又謂之鄢水春秋所謂楚人伐羅渡鄢者也<lb/>
　夷人又東南流與零水合零水即汴<hi>一作汒疑作沵</hi>水也上<lb/>
<pb n="KR2k0059_WYG_029-13a"/>
　通梁州没陽縣之默城山司馬懿出沮之所由其水<lb/>
　東逕新城縣之沵鄉縣縣分房陵邱謂之沵水又東<lb/>
　歷軨鄉謂之軨水晉武帝平吳割臨沮之北鄉中廬<lb/>
　之南鄉立上黄縣治軨鄉沵水又東歴宜城西山謂<lb/>
　之沵溪東流合於夷水謂之沵口也與夷水亂流東出<lb/>
　謂之淇水逕蠻城城南<hi>疑當作南城</hi>在宜城南三十里春<lb/>
　秋若敖自羅敗退及鄢亂次以濟淇水是也夷水又<lb/>
　東注於沔昔白起攻楚引西山谷水即是水者也舊<lb/>
<pb n="KR2k0059_WYG_029-13b"/>
　堨去城一百許里水從城西灌城東入注為淵今熨<lb/>
　斗陂是也<hi>在荆州府當陽縣東北八十里</hi>水潰城東北角百姓隨水<lb/>
　流死於城東者數十萬城東皆臭因名其陂為臭池<lb/>
　後人因其渠流以結陂田城西陂謂之新陂覆地數<lb/>
　十頃西北又為土門陂從平路渠以北木蘭橋以南<lb/>
　西極土門山東跨大道水流周通其水自新陂東入<lb/>
　城城故鄢郢之舊都秦以為縣漢惠帝三年改曰宜<lb/>
　城其水歴大城中逕漢南陽太守秦頡墓北墓前有<lb/>
<pb n="KR2k0059_WYG_029-14a"/>
　二碑頡郡人也以江夏都尉出為南陽太守逕宜城<lb/>
　中見一冢<hi>疑當作家</hi>東向頡住車視之曰此居處可作冢<lb/>
　後卒於南陽喪還至昔住車處車不肯進故吏為市<lb/>
　此宅葬之孤墳尚整冢前有二碑城南有宋玉宅<hi>在荆</hi>
　<hi>州府歸州舊治東五里</hi>玉邑人雋才辨給善屬文而識音也其<lb/>
　水又逕金城前縣南門有古碑猶存其水又東出城<lb/>
　東注臭池臭池溉田陂水散流又入朱湖陂朱湖陂<lb/>
　亦下灌諸田餘水又下入木里溝木里溝是漢南郡<lb/>
<pb n="KR2k0059_WYG_029-14b"/>
　太守王寵所鑿故渠引鄢<hi>原本譌<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>
                    </hi>水也灌田七百頃白<lb/>
　起渠溉三千頃膏良肥美更為沃壤也縣有太山山<lb/>
　下有廟漢末多士其中<hi>何氏改名士居其中</hi>刺史二千石卿長<lb/>
　數十人朱軒華蓋同㑹於廟下荆州刺史行部見之<lb/>
　雅嘆其盛號為冠蓋里而刻石銘之此碑於永嘉中<lb/>
　始為人所毁其餘文尚有可傳者其辭曰峨峨南岳<lb/>
　烈烈離明寔敷儁又君子以生惟此君子作漢之英<lb/>
　徳為龍光聲化鶴鳴此山以建安三年崩聲聞五六<lb/>
<pb n="KR2k0059_WYG_029-15a"/>
　十里雉皆屋雊縣人惡之以聞侍中龎季云山崩川<lb/>
　竭國土將亡之占也十三年魏武平荆州沔南彫散<lb/>
沔水又逕鄀縣故城南<hi>故城在今宜城縣東南</hi>
　古鄀子之國也秦楚之間自商密遷此為楚附庸楚<lb/>
　滅之以為邑縣南臨沔津津南有石山上有古烽火<lb/>
　臺縣北有大城即楚昭王為吳所迫自郢徙都之所<lb/>
　謂鄢郡<hi>疑是鄀</hi>盧羅之地也<hi>左傳云吳人敗楚舟師楚國大惕于是乎遷鄀而改</hi>
　<hi>紀其政</hi>秦以為縣<lb/>
<pb n="KR2k0059_WYG_029-15b"/>
沔水又東敖水注之<hi>敖水在竹山縣西一十里</hi>
　水出新市縣東北<hi>新市縣今為京山縣境其故城在縣南三十里</hi>又西南<hi>南下</hi>
　<hi>疑有逕字</hi>太陽山西南流逕新市縣北又西南而右合枝<lb/>
　水水出大洪山而西南流逕襄陽郡<hi>疑是鄀</hi>縣界西南<lb/>
　逕秋<hi>疑是狄</hi>城東南左注敖水敖水又西南流注於沔<lb/>
　寔<hi>胡氏作是</hi>曰滶口沔水又南<hi>胡氏/作東</hi>逕石城西<hi>石城即今陸安府治</hi>
　<hi>漢水自宜城南流一百七十里至府濁流齧決最為可虞</hi>城因山為固晉太傅羊<lb/>
　祜鎮荆州立晉惠帝元康九年分江夏西部置竟陵<lb/>
<pb n="KR2k0059_WYG_029-16a"/>
　郡治此<lb/>
沔水又東南與臼水合<hi>臼水在京山縣北一十里</hi>
　水出竟陵縣<hi>竟陵縣即今景陵縣故城在今安陸府南</hi>東北耶屈山<hi>明一統志</hi>
　<hi>作聊屈山在京山縣東三十里</hi>一名盧屈山西流注於沔魯定公四<lb/>
　年吳師入郢昭王奔隨濟於成臼謂是水者也又東<lb/>
　過荆城東<lb/>
沔水自荆東南流逕當陽縣<hi>今屬荆州府</hi>之章山東<lb/>
　山上有故城太尉陶侃伐杜曽所築也禹貢所謂内<lb/>
<pb n="KR2k0059_WYG_029-16b"/>
　方山至於大别者也既濱帶沔流寔㑹尚書之文矣<lb/>
沔水又東右㑹權口<lb/>
　水出章山東南流逕權城北<hi>今荆門州東南有權城</hi>古之權國<lb/>
　也春秋魯莊公十八年楚武王克權權叛圍而殺之<lb/>
　遷權於那處是也<hi>按左傳楚武㠪克權使鬭緡尹之以叛圍而殺之遷權於那處則叛</hi>
　<hi>者乃緡也道元所引似失本意且事亦不在此時乃十八年傳中追述之耳</hi>東南有那口<lb/>
　城<hi>杜預曰權國名南郡當陽縣東南有權城那處楚地南郡編縣東南有那口城</hi>權水又東<lb/>
　入於沔<lb/>
<pb n="KR2k0059_WYG_029-17a"/>
沔水又東南與陽口合<hi>陽水即楊水漢志漳水東至江陵入陽水陽水入沔是為陽口</hi>
<hi>古之漳澨也</hi>
　水上承江陵縣赤湖<hi>明一統志在今荆州府西北一十里相傳晉桓元挾帝西幸劉</hi>
　<hi>毅等追襲敗元於此血流水赤故名</hi>江陵西北有紀南城<hi>明一統志紀南城在荆州</hi>
　<hi>府北一十里史記注楚都於郢今江陵縣北紀南城是至平王更城郢在江陵東北故郢城是荆州記昭</hi>
　<hi>㠪十年吳通漳水灌紀南入赤湖進灌郢城則郢與紀南為二城矣</hi>楚文王自丹陽徙<lb/>
　此平王城之班固言楚之郢都也城西南有赤坂罡<lb/>
　罡下有瀆水東北流入城名曰子胥瀆蓋吳師入郢<lb/>
<pb n="KR2k0059_WYG_029-17b"/>
　所開也謂之西京湖又東北出城西南注於龍陂陂<lb/>
　古天井水也廣圓二百餘歩在靈溪東江堤内水至<lb/>
　淵深有龍見於其中故曰龍陂陂北有楚莊王釣臺<lb/>
　<hi>在江陵縣西南龍陂北</hi>高三丈四尺南北六丈東西九丈陂水<lb/>
　又逕郢城南東北流謂之楊水又東北路曰湖水注<lb/>
　之<hi>當作東北流白湖水注之</hi>湖在大港北巷<hi>疑作港</hi>南曰中湖南堤<lb/>
　下曰昏官湖三湖合為一水東通荒谷荒谷東岸有<lb/>
　冶父城春秋傳曰莫敖縊於荒谷群帥囚於冶父謂<lb/>
<pb n="KR2k0059_WYG_029-18a"/>
　此處也春秋水盛則南通大江否則南迄江堤北逕<lb/>
　方城西方城即南蠻府也又北與三湖㑹故盛𢎞之<lb/>
　曰南蠻府東有三湖源同一水葢徙治西府也宋元嘉<lb/>
　中通路自湖下注楊水以廣運漕楊水以東歴天井<lb/>
　北井在方城北里餘廣員二里其深不測井有潛室<lb/>
　見輒兵<hi>兵下疑有脱文</hi>西岸有天井臺因基舊堤臨際水湄<lb/>
　遊憇之佳處也楊水又東北流得東赤湖水口湖周<lb/>
　五十里城下陂池皆來㑹同湖東北有大置<hi>疑衍</hi>臺高<lb/>
<pb n="KR2k0059_WYG_029-18b"/>
　六丈餘縱廣八丈一名清暑臺秀宇層明通望周博<lb/>
　遊者登之以暢逺情楊水又東入華容縣有靈港水<lb/>
　西通赤湖水口地多下湖周五十里城下陂池皆來<lb/>
　㑹同又有子胥瀆蓋入郢所開也水東入離湖湖在<lb/>
　縣東七十五里國語所謂楚靈王闕為石郭陂漢以<lb/>
　象帝舜者也<hi>今國語無此石郭象舜語</hi>湖側有章華臺臺高十丈<lb/>
　基廣十五丈左丘明曰楚築臺於章華之上韋昭以<lb/>
　為章華亦地名也王與伍舉登之舉曰臺高不過望<lb/>
<pb n="KR2k0059_WYG_029-19a"/>
　國之氛祥大不過容宴之俎豆蓋譏其奢而諫其失<lb/>
　也<hi>明一統志章華臺有二一在荆州府城外沙市一在監利縣東北皆傳以為楚靈王所築其在監利</hi>
　<hi>者又名三休臺按曰翟王使使之楚楚王誇之饗於章華之臺三休乃至臺名三休疑取之此</hi>言此<lb/>
　瀆靈王立臺之日漕運所由也其水北流注於楊水<lb/>
　楊水又東北與祥溪水合水出江陵縣北蓋諸池散<lb/>
　流咸所㑹合積以成川東流逕魯宗之壘南當驛路<lb/>
　水上有大橋隆安三年桓元襲殷仲湛於江陵仲湛<lb/>
　北奔縊於此橋祥溪又東注船宫湖湖水又東北入<lb/>
<pb n="KR2k0059_WYG_029-19b"/>
　女觀湖湖水又東入於楊水楊水又北逕竟陵縣西<lb/>
　又北納巾吐柘柘水即下楊水也巾水出縣東一百<lb/>
　九十里西逕巾城下城下置巾水戍晉元熙二年竟<lb/>
　陵郡上巾水戍山得銅鐘七口言之上府巾水又西<lb/>
　逕竟陵縣北西逕楊水謂之巾口水西有古竟陵大<lb/>
　城古鄖國也鄖公辛所冶所謂鄖鄉矣昔白起㧞郢<lb/>
　東至竟陵即此也秦以為縣王莽之守平矣世祖建<lb/>
　武十三年更封劉隆為侯國城傍有甘魚陂左傳昭<lb/>
<pb n="KR2k0059_WYG_029-20a"/>
　公十三年公子黑肱為令尹次於魚陂者也楊水又<lb/>
　北注於沔謂之楊口中夏口也曹太祖之追劉備於<lb/>
　當陽也張飛按矛於長坂備得與數騎邪趣漢津遂<lb/>
　濟夏口是也沔水又東得滻口其水承大滻馬骨諸<lb/>
　湖水周三四百里及其夏水來同浩<hi>胡氏引作渺</hi>若滄海洪<lb/>
　潭<hi>疑是濤</hi>巨浪縈連江沔故郭景純江賦云其傍則有<lb/>
　朱滻丹漅是也<lb/>
又東南逕江夏雲杜縣東中夏水從西來注之<hi>雲杜縣今安陸</hi>
<pb n="KR2k0059_WYG_029-20b"/>
<hi>府治</hi>
　即堵口也<hi>禹貢錐指云通典復州沔陽縣冇漢雲杜縣故城在縣西北有夏水沔水今沔陽州</hi>
　<hi>南長夏河即夏水自監利縣流徑州南四十里與潛江縣分水又東北至於漢堵口今失其處蓋為水所</hi>
　<hi>湮也漢水在州北一百里自潛江流入與景陵分水又東入漢川縣界</hi>為中夏水縣故<lb/>
　䢵亭左傳所謂若敖娶於䢵是也禹貢所謂雲土夢<lb/>
　作又故縣取名焉縣有雲夢城城東北<lb/>
沔水又東逕左桑<lb/>
　昔周昭王南征船人膠舟以進之昭王渡沔中流而没<lb/>
<pb n="KR2k0059_WYG_029-21a"/>
　死於是水齊楚之㑹齊侯曰昭王南征之不復寡人<lb/>
　是問屈完曰君其問諸水濵庾仲雍言杜老云百姓<lb/>
　佐昭王䘮事於此成禮而行故曰佐䘮左桑字失體<lb/>
　耳<lb/>
沔水又東合區<hi>一作巨</hi>亮水口<lb/>
　水北承亮湖南達於沔<lb/>
沔水又東得合驛口<lb/>
　庾仲雍言須導杜耆舊云朝廷驛使合王䘮於是因<lb/>
<pb n="KR2k0059_WYG_029-21b"/>
　以名焉今須導村正有大歛口言昭王於是殯歛矣<lb/>
沔水又東謂之横桑<lb/>
　言得昭王䘮處也<lb/>
沔水又東謂之鄭潭<lb/>
　言鄭武公與王同溺水於是今謂世數既懸為不近<lb/>
　情矣斯乃楚之鄭鄉守邑大夫讚公言故世以為鄭<lb/>
　公潭耳<lb/>
沔水又東得死沔<hi>何氏云死沔當是河之祐瀆</hi>
<pb n="KR2k0059_WYG_029-22a"/>
　言昭王濟自是死沔故有死沔之稱王尸豈逆流乎<lb/>
　但千古芒昧難以昭知推其事類似是而非矣<lb/>
沔水又東與力口合<hi>力口在今景陵縣東南</hi>
　有溾水出竟陵郡新陽縣西南河<hi>疑有訛字</hi>地山東流逕<lb/>
　新陽縣南縣治雲杜故城分雲杜立溾水又東南流<lb/>
　注宵城縣南大湖又南入於沔水是曰力口<lb/>
沔水又東南溳水入焉<hi>元和志安陸縣溳水故清發水也西北自隨縣流入注於沔今</hi>
<hi>在漢陽縣西北</hi>
<pb n="KR2k0059_WYG_029-22b"/>
　沔水又東逕沌水口水南通縣之大白湖湖水東南<lb/>
　通江又謂之沌口<lb/>
沔水又東逕沌陽縣北<hi>沌陽廢縣在今漢陽府西六十里臨嶂山下晉置後廢</hi>
　處沌水之陽也沔水又東逕林鄣故城<hi>林鄣故城在臨嶂山上</hi>
　北晉建興二年太尉陶侃為荆州鎮此也<lb/>
又南至江夏沙羨縣北<hi>今為武昌府治及詣屬縣</hi>南入於江<lb/>
　庾仲雍曰夏口一曰沔口矣尚書禹貢云漢水南至<lb/>
　大别入江春秋左傳定公四年吳師伐郢楚子常濟<lb/>
<pb n="KR2k0059_WYG_029-23a"/>
　漢而陳自小别至於大别京相璠春秋土地名曰大<lb/>
　别漢東山名也<hi>大别山在漢陽府城東北漢江右三國南北之際恒為必爭之地一名翼</hi>
　<hi>際山一名魯山舊有魯肅祠因名</hi>在安豐縣南杜預釋地曰二别近<lb/>
　漢之名無縁乃在安豐也<lb/>
　　禹貢錐指曰大别山在漢陽府城東北半里漢水<lb/>
　　西岸左傳小别至於大别杜預云禹貢漢水至大<lb/>
　　别南入江然則此二别在江夏界水經注江水東<lb/>
　　逕魯山南古翼際山也地説曰漢與江合於衡北<lb/>
<pb n="KR2k0059_WYG_029-23b"/>
　　翼際山傍者也山上有吳江夏太守陸渙所治城<lb/>
　　蓋取二水之名地理志曰夏水過郡入江故曰江<lb/>
　　夏也舊治安陸吳乃徙此山左即沔口矣沔左有<lb/>
　　却月城故曲陵縣後乃沙羡<hi>音夷</hi>縣治也元和志魯<lb/>
　　山一名大别山在漢陽縣東北一百歩其山前枕<lb/>
　　蜀江北帶漢水山上有吳將魯肅神祠<hi>渭</hi>按禹貢<lb/>
　　大别山杜元凱已知在江夏不在安豐酈氏亦主<lb/>
　　杜説而終不能指魯山為大别至唐人始能言之<lb/>
<pb n="KR2k0059_WYG_029-24a"/>
　　　左傳定公四年吳子伐楚舎舟於淮汭自豫章<lb/>
　　與楚夾漢史皇謂子常必速戰乃濟漢而陳自小<lb/>
　　别至於大别三戰子常知不可欲奔史皇止之十<lb/>
　　一月庚辰陳於柏舉吳師大敗楚師子常奔鄭孔<lb/>
　　疏云小别當在大别之東何則子常從小别與吳<lb/>
　　戰退而至大别明自東而漸西也今按豫章杜注<lb/>
　　云漢東江北地自豫章與楚夾漢謂吳軍漢東楚<lb/>
　　軍漢西也子常濟漢而陳自小别至於大别言其<lb/>
<pb n="KR2k0059_WYG_029-24b"/>
　　師衆為長陳自西及東若此其逺兩軍合戰則自<lb/>
　　大别以東尋傳文無從小别與吳戰退而至大别<lb/>
　　之事也小别當在大别之西孔説正相反今漢川<lb/>
　　縣東南有甑山即小别山元和志云小别山在㲼<lb/>
　　川東南五十里<hi>唐㲼川縣在今漢川縣北三十里故里數有不同耳</hi>索隠云<lb/>
　　大别山土人謂之甑山蓋承孔疏之誤二别相去<lb/>
　　一百二十餘里<lb/>
　案地説言漢水東行觸大别之陂南與江合則與尚<lb/>
<pb n="KR2k0059_WYG_029-25a"/>
　書杜預相符但今不知所是矣<lb/>
　　禹貢錐指云以今輿地言之漢水自均州北又東<lb/>
　　南逕光化縣西南<hi>光化襄陽府西北一百八十里水去縣十五里</hi>又東南<lb/>
　　逕榖城縣東北<hi>榖城在府西北一百二十里水去縣二十五里</hi>又東南逕<lb/>
　　襄陽縣北<hi>縣為襄陽府治東南三十里漢水中有龍尾洲縣志云漢水重濁與大河相似</hi>
　　<hi>襄陽實當其衝為害最劇自唐以來皆築隄遶城以防潰決</hi>又東南逕宜城縣<lb/>
　　東<hi>宜城府東南一百二十里水去縣四里</hi>又南逕鍾祥縣西<hi>鍾祥為安陸府</hi>
　　<hi>冶</hi>又南逕荆門州東<hi>荆門府西九十里水去州一百二十里</hi>又東南<lb/>
<pb n="KR2k0059_WYG_029-25b"/>
　　逕京山縣西南<hi>京山府東一百五十里</hi>又東逕潛江縣北<hi>潛江</hi>
　　<hi>府南少東二百卜里水去縣二十里</hi>又東逕景陵縣南<hi>景陵府東南二百十里水</hi>
　　<hi>去縣五十里</hi>又東逕沔陽州北<hi>沔陽府西少東三百三十里水去縣一百里州</hi>
　　<hi>志云漢水由荆門州界折而東大小羣川咸滙焉勢盛流濁浸淫盪決為患無已而潜江地居汙下</hi>
　　<hi>遂為衆水之壑一望瀰漫無復涯際漢水經其間重湖浩渺經流支川不可辨也蓋漢水為湖北之</hi>
　　<hi>害而襄郢二州為甚潜江又承襄郢之委流當漢江曲折迴合之處瀦為大澤勢不能免矣而景陵</hi>
　　<hi>沔陽又潜江之委流也今沔陽四境唯湖陂連亘幾數百里皆為漢水所滙蓋漢水性曲往往十里</hi>
　　<hi>九灣語曰勁莫如濟曲莫如漢郢沔之間波流迴盪自必瀦為藪澤小民見填淤之利復從而隄防</hi>
<pb n="KR2k0059_WYG_029-26a"/>
　　<hi>之為民牧者人不講於節宣之宜疏瀹之理歲月之間茍辛無事大水時至則委之洪濤中耳童承</hi>
　　<hi>叙曰漢水至濁與江湖水合其流必澄故常填淤而沮澤之區因成沃壤民漸芟剔墾為阡陌又因</hi>
　　<hi>其地之髙下修隄防以障之大者廣輪數十里小者十餘里謂之曰垸其不可隄者悉棄為萊蕪昔</hi>
　　<hi>時垸必有長統丁夫主修葺其後法久弊滋修不以時垸愈多水愈迫客隄愈髙主堤愈卑故水至</hi>
　　<hi>不得寛緩湍怒迅激勢必衝齧主堤先受其害客堤隨之泛濫洶湧悉為巨浸矣</hi>又東逕<lb/>
　　漢陽縣北<hi>縣為漢陽府治水去縣三里</hi>又東至大别山折而南<lb/>
　　是為漢口經所謂過三澨至大别南入於江者也<lb/>
　　<hi>隄防考云舊時漢水從黄金口入排沙口東北折抱牯牛洲至鵞公口又西南轉北至郭師口對岸</hi>
<pb n="KR2k0059_WYG_029-26b"/>
　　<hi>曰襄河口約長四十里漢水徑從此下而故道遂淤今魚利畧存不通舟楫俗呼為襄河以上流自</hi>
　　<hi>襄陽來也按漢水本東行觸大别之陂而南回入江今則自郭師口以上決而東逕大别山後入江</hi>
　　<hi>非復古之夏汭矣</hi>漢志云東漢水一名沔過江夏謂之夏<lb/>
　　水入江又云沮水南至沙羡南入江過郡五<hi>武都漢中</hi>
　　<hi>南陽南郡江夏</hi>行四千里蓋曲莫如漢故其所行有若是<lb/>
　　之逺也<lb/>
沔水與江合流又東過彭蠡澤<lb/>
　尚書禹貢滙澤<hi>原本訛釋</hi>也鄭元曰滙回也漢與江鬭轉<lb/>
<pb n="KR2k0059_WYG_029-27a"/>
　東成其澤矣<hi>尚書古文解曰彭蠡今鄱陽湖也納江西饒信州諸水自南康軍星子縣東北</hi>
　<hi>至湖口縣入江朱子全書曰彭蠡之為澤寔在大江之南然以地勢北髙而南下故其入於江也反為江</hi>
　<hi>水所遏而不得遂因却而自瀦以為是瀰漫數十百里之大澤尚書解曰江漢之水相合而其流浸大於</hi>
　<hi>是東流於彭蠡大澤水既鍾於彭蠡則有所迴旋曲折不至於泛濫漂悍以衝突下流之勢故東為北江</hi>
　<hi>入於海也蓋先為之滙而後為之歸也黄潤玉書解曰叙漢江皆言東者主岷嶓居西而云非指曲折為</hi>
　<hi>文也禹貢集解曰三江相㑹而南不能以敵中北西來之勢故中北遏南而南相與迴旋而為一大澤者</hi>
　<hi>其來久矣今禹本其所由有澤之因故歸之於漾而為之言曰東滙澤為彭蠡而於江亦曰㑹於滙耳其</hi>
　<hi>實彭蠡一澤三江之水為之也説者未有發明之義王充耘讀書管見曰江漢二水勢圴力敵皆能自達</hi>
<pb n="KR2k0059_WYG_029-27b"/>
　<hi>於海者也故禹貢雖紀其合流仍各見其首尾紀其合流故於漢水言南入於江江漢朝宗於海各見其</hi>
　<hi>首尾故於漢水言東滙澤為彭蠡東為北江入於海於江水則言東迤北㑹為滙東為中江入於海彭蠡</hi>
　<hi>固江漢之所滙者也今春月江水暴漲則滙而入湖蓋江流浩渺而其下束以小孤山水道狹甚其勢不</hi>
　<hi>得不逆流而入此澤故有發舟湖口無風而一夕達鄱陽之安仁者問其故乃舟乗逆流行甚迅速猶隨</hi>
　<hi>潮而上者也故江水之滙衆所共知今乃疑之顧弗深考耳且謂漢自大别入江合流已七百餘里安能</hi>
　<hi>復識其滙澤者為漢水邪亦可謂膠固之甚者矣夫單叙漢水源流則其勢不得不以漢為主但既云南</hi>
　<hi>入江則東滙澤為彭蠡即江漢共滙可知矣不成曰南入於江東與江共滙澤為彭蠡然後為明白邪又</hi>
　<hi>謂彭蠡在大江之南當曰南滙不當曰東滙滙既在南則當曰北為北江不當曰東為北江其論南北反</hi>
<pb n="KR2k0059_WYG_029-28a"/>
　<hi>戾幾為可笑蓋江漢兩水皆發源西蜀而東流入海獨漢水到大别入江則析而南流與江相合仍舊東</hi>
　<hi>流而滙為彭蠡又東流為北江以入海其東西南北以天下大勢論不主一江南北而言也今若欲改云</hi>
　<hi>南滙彭蠡則是南流入江之後又南滙彭蠡則漢水當逆流向洞庭矣滙澤之後不云東為北江而云北</hi>
　<hi>為北江則漢又當決破安慶横入淮河矣</hi>
又東北出居巢縣南<hi>秦置居巢縣即今廬州府無為州之巢縣界也</hi>
　古巢國也湯伐桀桀奔南巢即巢澤也尚書周有巢<lb/>
　伯來朝春秋文公十二年夏楚人圍巢巢羣舒國也<lb/>
　舒叛故圍之永平元年漢明帝更封菑邱侯劉般為<lb/>
<pb n="KR2k0059_WYG_029-28b"/>
　侯國也江水自濡須口<hi>在巢縣治南一名天河水俗呼為馬尾溝源出巢湖東流</hi>
　<hi>經亞父山又東北注於江</hi>又東左㑹栅口水遵巢湖<hi>巢湖在今無為州巢縣西</hi>
　<hi>一十五里一名焦湖周圍四百餘里港汉大小三百六十占合肥舒城盧江巢四邑之境</hi>東逕烏<lb/>
　上城北又東逕南譙僑郡城南又東絶塘逕附農山<lb/>
　北又東左㑹清溪水水出東北馬子硯<hi>疑訛當是峴</hi>之清<lb/>
　溪也東逕清溪城南屈而西南流歴山西南流注栅<lb/>
　水謂之清溪口<hi>在六安州東六十里</hi>栅水又東左㑹白石山水<lb/>
　水發白石山西逕李鵲城南西南注栅水栅水又東南<lb/>
<pb n="KR2k0059_WYG_029-29a"/>
　積而為竇湖中有洲湖東有韓縱山山上有城山北湖<lb/>
　水東出為後塘北湖湖南即塘也塘上有潁川僑郡<lb/>
　故城也湖<hi>疑衍</hi>竇湖水東出謂之湖竇口湖水東出逕<lb/>
　刺史山北歴韓縱山南逕流二山之間出王武子北<lb/>
　城城在刺史山上湖水又東逕右塘穴北為中塘塘<lb/>
　右四水中水出格虎山北山上有虎山有郭僧坎城<lb/>
　水北有趙祖悅城並故東關城也昔諸葛恪帥師作<lb/>
　東興堤以遏巢湖傍山築城使將軍全端留畧等各<lb/>
<pb n="KR2k0059_WYG_029-29b"/>
　以千人守之魏遣司馬昭督鎮東諸葛誕率衆攻東<lb/>
　關三城將毁堤遏諸軍作浮梁陳於堤上分兵攻城<lb/>
　恪遣冠軍丁奉等登塘鼓譟奮擊朱異等以水軍攻<lb/>
　浮梁魏征東胡遵軍士爭渡梁壞投水而死者數千<lb/>
　塘即東興堤城亦關城也栅水又東南逕髙江産城<lb/>
　南胡景城北又東南逕張祖禧城南東南流屈而北<lb/>
　逕鄭衛尉城西魏事已<hi>漏久字</hi>難用取悉推舊取新略<lb/>
　究如此又北委折蒲浦出焉栅水又東南流注於大<lb/>
<pb n="KR2k0059_WYG_029-30a"/>
　江謂之栅口水<lb/>
又東過牛渚縣南又東至石城縣<hi>漢置石城縣今江南池州府貴池縣是也</hi>
　經所謂石城縣者即宣城郡之石城縣也<hi>石城漢志屬丹陽郡</hi>
　<hi>晉以後屬宣城郡</hi>牛渚在姑熟烏江兩縣界中也<hi>姑熟今太平府當塗</hi>
　<hi>縣烏江在今和州蓋江水先經無為州然後至和州境也</hi>於石城東北減五百許<lb/>
　里安得逕牛渚而方界石城也蓋經之謬誤也<hi>胡云水經</hi>
　<hi>此後一往多誤</hi>
分為二其一東北流其一又過毘陵縣北為北江<lb/>
<pb n="KR2k0059_WYG_029-30b"/>
　地理志曰毘陵縣<hi>今為常州府治</hi>舊㑹稽之屬縣丹徒縣也<lb/>
　北二百歩有故城本毘陵郡治也舊去江三里岸稍<lb/>
　毁遂至城下城北有揚州刺史劉繇墓淪於江江即<lb/>
　北江也經書在北江則可又言東至餘姚則非考其<lb/>
　逕流知經之悞矣地理志曰江水自石城東出逕吳<lb/>
　國南為南江江水自石城東入為貴口東逕石城縣<lb/>
　北晉太康元年𨽻宣城郡東合天溪溪水首受江北<lb/>
　逕其縣故城東又北入南江<hi>按漢志以分江水繫石城南江繫吳縣至道元</hi>
<pb n="KR2k0059_WYG_029-31a"/>
　<hi>始貫穿為一條</hi>
南江又東與貴長池水合<lb/>
　水出縣南郎山北流為貴長池池水又北注於南江<lb/>
南江又南東逕宣城之臨城縣南<lb/>
　又東合注涇水<hi>按吳分漢陵陽徳二縣地置臨城縣其廢址在今青陽縣南韋昭云涇水</hi>
　<hi>出蕪湖</hi>
南江又東與桐水合<hi>按桐水出廣徳州西南白石山西北流逕建平縣南蓋即舊入南江</hi>
<hi>之處左傳所謂桐汭也晉時南江已湮故杜預曰入丹陽湖今桐水自建平界又西北入髙淳界注丹陽湖也</hi>
<pb n="KR2k0059_WYG_029-31b"/>
　又東逕安吳縣<hi>安吳故城在今寧國府旌徳縣西十五里俗稱為沙城本晉縣屬宣城郡</hi>
　<hi>隋省安吳南陽二縣入涇縣</hi>號曰安吳溪又東旋溪水注之水出<lb/>
　陵陽山<hi>陵陽山在寧國府城内岡巒盤屈孤峯秀拔為一郡之鎮</hi>下逕陵陽縣西<lb/>
　為旋溪水昔縣人陽子明釣得白龍處後三年龍迎<lb/>
　子明上陵陽山山去地千餘丈後百餘年呼山下人<lb/>
　上山半與語谿中子安問子明釣車所在後二十年<lb/>
　子安死山下有黄鶴栖其冢樹鳴常呼子安故縣取<lb/>
　名焉<hi>子明事具列仙傳</hi>晉咸康四年改曰廣陽縣漢水又北<lb/>
<pb n="KR2k0059_WYG_029-32a"/>
　合東溪水水出南里山北逕其縣東桑欽曰淮水出<lb/>
　縣之東南北入大江其水又北歴蜀由山又北左合<lb/>
　旋溪北逕安吳縣東晉太康元年分宛陵立縣南有<lb/>
　落星山山有懸水五十餘丈下為深潭潭水東北流<lb/>
　左入旋溪而同注南江之北即宛陵縣界也<hi>今屬寧國府治</hi>
南江又東逕寧國縣南<hi>今屬寧國府</hi>
　晉太康元年分宛陵置南江又東逕故彰縣南安吉<lb/>
　縣北光和之末天下大亂此保險守節漢朝嘉之中平<lb/>
<pb n="KR2k0059_WYG_029-32b"/>
　二年分故彰之南鄉以為安吉縣<hi>故彰今為江南廣徳州安吉漢分故</hi>
　<hi>彰南鄉置今為州屬浙江湖州府</hi>縣南有釣頭泉懸湧一仞乃流於<lb/>
　川川水下合南江<lb/>
南江又東北為長瀆歴河口<lb/>
　南江東注於具區謂之五湖口五湖謂長塘湖太湖<lb/>
　射貴湖<hi>漏上湖二字</hi>滆湖也郭景純江賦曰注五湖以漫<lb/>
　漭蓋言江水經緯五湖而包注太湖也是以左丘明<lb/>
　述國語曰越伐吳而戰於五湖是也又云范蠡滅吳<lb/>
<pb n="KR2k0059_WYG_029-33a"/>
　返至五湖而辭越斯乃太湖之攝通稱也虞翻曰是<lb/>
　湖有五道故曰五湖韋昭曰五湖今太湖也尚書謂<lb/>
　之震澤爾雅以為具區方圓五百里湖有苞山春秋<lb/>
　謂之夫椒山有洞室入地潛行北通瑯琊東武縣俗<lb/>
　謂之洞庭旁有青山一名夏架山山有洞穴潛通庭<lb/>
　<hi>庭上疑有洞字</hi>山上有石鼓長丈餘鳴則有兵故吳記曰太<lb/>
　湖有苞山在國西百餘里居者數百家山弓弩材旁<lb/>
　有小山山有石穴南通洞庭深逺莫知所極三苗之<lb/>
<pb n="KR2k0059_WYG_029-33b"/>
　國左洞庭右彭蠡今宫亭湖也以太湖之洞庭對彭<lb/>
　蠡則左右可知也余按二湖俱以洞庭為目者亦分<lb/>
　為左右也但以趣矚為方耳既據三苗宜以湘江為<lb/>
　正是故郭景純之江賦云爰有苞山洞庭巴陵地道<lb/>
　潛達傍通幽岫窈窕山海經曰浮玉之山北望具區<lb/>
　苕水出於其隂北流注於具區謝康樂云山海經云<lb/>
　浮玉之山在句餘東五里便是句餘縣之東山乃應<lb/>
　入海具區今在餘姚鳥道山北何由北望具區也以<lb/>
<pb n="KR2k0059_WYG_029-34a"/>
　為郭於地理甚昧矣言<hi>疑訛</hi>洞庭南口有羅浮山高三<lb/>
　千六百丈羅浮山東石樓下有兩石數扣之清越所<lb/>
　謂神鉦者也事備羅浮山記㑹稽山宜直湖南又有<lb/>
　山隂溪水入焉山隂縣西四十里有二溪東溪廣一<lb/>
　丈九尺冬煖夏冷西溪廣三丈五尺冬冷夏煖二溪<lb/>
　北出行三里至徐村合成一溪廣五丈餘而温涼又<lb/>
　雜蓋山海經所謂苕水也北逕羅浮山而下注於太<lb/>
　湖故言出其隂入於具區也湖中有大雷小雷三山<lb/>
<pb n="KR2k0059_WYG_029-34b"/>
　亦謂之三山湖又謂之洞庭湖楊修五湖賦曰頭首<lb/>
　無錫足蹄松江負烏程於背上懐大吳以當胷岞嶺<lb/>
　<hi>按五湖賦作岞㠋山名下同</hi>崔嵬穹窿紆曲大雷小雷湍波相逐<lb/>
　用言湖之苞極也太湖之東吳國西十八里有岞嶺<lb/>
　山俗説此本在太湖中禹治水移進近東又西南<hi>何氏</hi>
　<hi>從續圖經校改禹治水移進近呉又東及西南</hi>有兩小山皆有石如卷笮云<lb/>
　禹所用牽山也太湖中有淺地長老云是笮嶺山蹠<lb/>
　自此以求<hi>圖經作以東</hi>差深言是牽山之溝此山去太湖<lb/>
<pb n="KR2k0059_WYG_029-35a"/>
　三十餘里<lb/>
東則松江出焉<lb/>
　上承太湖更逕笠澤在吳南松江左右也國語曰越<lb/>
　伐吳吳禦之笠澤越軍江南吳軍江北者也虞氏曰<lb/>
　松江北去吳國五十里江側有丞胥二山山各有廟<lb/>
　國南五十里魯哀公十三年越使二大夫疇無餘謳<lb/>
　陽等伐吳吳人敗之獲二大夫大夫死故立廟於山<lb/>
　上號曰丞胥二王也胥山上今有壇石長老云胥神<lb/>
<pb n="KR2k0059_WYG_029-35b"/>
　所治也下有九折路南出太湖闔閭造以遊胥<hi>胥上疑有</hi>
　<hi>姑字</hi>之臺以望太湖也松江自湖東北流逕七十里<lb/>
江水岐分謂之三江口<hi>何氏從朱長吳郡圖經續記校江水岐分二句乃酈注非經文</hi>
　吳越春秋稱范蠡去越乘舟出江之口入五湖之中<lb/>
　者也此亦别為三江五湖雖稱相亂不與職方同庾<lb/>
　仲初揚都賦注曰今太湖東注為松江下七十里有<lb/>
　水口分流東北入海為婁江東南入海為東江與松<lb/>
　江而三也<hi>何氏云而三也下圖經續記冇非禹貢之三江六字疑亦酈氏原文</hi>吳記曰<lb/>
<pb n="KR2k0059_WYG_029-36a"/>
　一江東南行七十里入小湖為次溪自湖東南出謂<lb/>
　之為谷水吳記曰谷水出吳小湖逕由巻縣故城下<lb/>
　<hi>今為嘉興府治</hi>神異傳曰卷縣秦時長水縣也始皇時縣有<lb/>
　童謡曰城門當有血城陷没為湖有老嫗聞之憂懼<lb/>
　日往窺城門門侍欲縛之嫗言其故嫗去後門侍煞<lb/>
　犬以血塗門嫗又往見血走去不敢顧忽有大水長<lb/>
　欲没縣主簿令幹入白令令見幹曰何忽作魚幹又<lb/>
　曰明府亦作魚遂乃淪陷為谷矣因目長水城水曰<lb/>
<pb n="KR2k0059_WYG_029-36b"/>
　谷水也吳記曰谷中有城故由卷縣治也即吳之柴<lb/>
　辟亭故就李鄉檇李之地秦始皇惡其勢王令囚徒<lb/>
　十餘萬人汙其土表以汙惡名改曰囚卷亦曰由巻<lb/>
　也吳黄龍四年有嘉禾生卷縣改曰禾興後太子諱<lb/>
　和改為嘉興春秋之檇李城也谷水又東南逕嘉興<lb/>
　縣城西谷水又東南逕鹽官縣故城南舊吳海昌都<lb/>
　尉治晉太康中分嘉興治太康地道記吳有鹽官縣<lb/>
　樂資九州志曰縣有秦逕山秦始皇逕此美人死𦵏<lb/>
<pb n="KR2k0059_WYG_029-37a"/>
　於山上山下有美人廟谷水之右有馬睪城故司鹽<lb/>
　都尉城吳王濞煮海為鹽於此縣也是以漢書地理<lb/>
　志曰縣有鹽官東出五十里有武原鄉故越地也秦<lb/>
　於其地置海鹽縣<hi>今屬嘉興府</hi>地理志曰縣故武原鄉也<lb/>
　後縣淪為柘湖又徙治武原鄉改曰武原縣王莽名<lb/>
　之辰武<hi>按漢志作展武</hi>漢安帝<hi>帝下疑有時字</hi>武原之地又淪為湖<lb/>
　今之當湖也後乃移此縣南有秦望山秦始皇所登<lb/>
　以望東海故山得其名焉谷水於縣出為散<hi>一作敢</hi>浦<lb/>
<pb n="KR2k0059_WYG_029-37b"/>
　以通巨海光熙元年有毛民三人集於縣蓋汜於風<lb/>
　也<lb/>
又東至㑹稽餘姚<hi>今屬紹興府</hi>東入於海<lb/>
　謝靈運云具區在餘姚然則餘暨是餘姚之别名也<lb/>
　今餘暨之南餘姚西北浙江與浦陽江同㑹歸海但<lb/>
　水名已殊非班固所謂南江也郭景純曰三江者岷<lb/>
　江松江浙江也然浙江出南蠻中不與岷江同作者<lb/>
　述誌多言江水至山陰<hi>今屬紹興府</hi>為浙江今南江枝分<lb/>
<pb n="KR2k0059_WYG_029-38a"/>
　歴烏程縣<hi>今屬湖州府</hi>南通餘杭縣<hi>今屬杭州府胡云當作餘姚</hi>則與<lb/>
　浙江合故闞駰十三州志曰江水至㑹稽與浙江合<lb/>
　<hi>錐指云班志所謂南江者實松江也闞駰之所謂江水至㑹稽與浙江合者即分江水水經謂之南江者</hi>
　<hi>也或以為北江大謬酈元篤信班固故不能無疑於此</hi>浙江自臨平湖南通浦<lb/>
　陽江又於餘暨東合浦陽江自秦望分𣲖東餘姚縣<lb/>
　又為江也東與車箱水合水出車箱山乘髙瀑布四<lb/>
　十餘丈雖有水旱而㴻無増減<lb/>
　　禹貢錐指云正義曰地理志云㑹稽吳縣故周泰<lb/>
<pb n="KR2k0059_WYG_029-38b"/>
　　伯所封國也具區在西古文以為震澤蘇氏曰豫<lb/>
　　章江入彭蠡而東至海為南江岷江江之經流㑹<lb/>
　　彭蠡以入海為中江漢自北入江㑹彭蠡為北江<lb/>
　　三江入海則吳越始有可宅之土而水所鍾者獨<lb/>
　　震澤而已曽氏曰具區之水多震而難定故謂之<lb/>
　　震澤震即三川震之震若今湖翻厎定者言厎於<lb/>
　　定而不震蕩也易氏曰三江自入於海不通震澤<lb/>
　　而經何以言震澤厎定蓋江湖在今日雖無相通<lb/>
<pb n="KR2k0059_WYG_029-39a"/>
　　之勢而當時洪水實有横流之理想其際震澤與<lb/>
　　江水莽為一壑自大禹䟽導而三江入海震澤乃<lb/>
　　厎於定自然之勢也<hi>見王天與尚書纂傳</hi>渭按蘇氏三江之<lb/>
　　説人或疑之及閲徐堅初學記引鄭康成書注以<lb/>
　　證三江曰左合漢為北江右㑹彭蠡為南江岷江<lb/>
　　居其中則為中江故書稱東為中江者明岷江至<lb/>
　　彭蠡與南北合始得稱中也始知蘇氏所説東漢<lb/>
　　時固已有之馬中錫云斯言也百世以俟聖人可<lb/>
<pb n="KR2k0059_WYG_029-39b"/>
　　也金吉甫云大江之南西偏莫大於彭蠡東偏莫<lb/>
　　大於震澤二患既平則揚之土田皆治矣故特舉<lb/>
　　二澤以見揚之告成若其南偏率是山險浙亦山<lb/>
　　谿計不勞施功故餘不書也　禹貢三江之不明<lb/>
　　誤自班固始漢志㑹稽吳縣下云南江在南東入<lb/>
　　海毘陵縣下云北江在北東入海<hi>今本漢書脱上一北字此據宋</hi>
　　<hi>本増入後漢志亦云北江</hi>丹陽蕪湖縣下云中江出西南東至<lb/>
　　陽羡入海皆揚州川也蓋北江為經流至江都入<lb/>
<pb n="KR2k0059_WYG_029-40a"/>
　　海中江由吳松入海南江合浙江入海皆北江之<lb/>
　　枝瀆也𨗳水明言漢自彭蠡東為北江江自彭蠡<lb/>
　　東為中江誠如班氏所言則蕪湖之中江何以知<lb/>
　　為江水之所分毘陵之北江何以定為漢水之所<lb/>
　　獨乎以此當禹貢三江之二雖愚者亦知其非矣<lb/>
　　孔傳於本經云言三江已入致定為震澤𨗳漾傳<lb/>
　　云自彭蠡江分為三入震澤遂為北江而入海正<lb/>
　　義曰言三江共入震澤出澤復分為三此水遂為<lb/>
<pb n="KR2k0059_WYG_029-40b"/>
　　北江而入於海鄭元以為三江既入入於海不入<lb/>
　　震澤也𨗳江傳又云有北有中南可知正義引漢<lb/>
　　志三江以證之渭按班固所說南北中之名雖同<lb/>
　　而實非禹貢之三江孔傳説與之合又欲諱其所<lb/>
　　自出掩抑摧藏半吞半吐其為偽撰無疑或曰傳<lb/>
　　果出魏晉間手曷不用鄭注曰此説起自東漢代<lb/>
　　棘下生作傳不得入東漢語并不得全錄班志君<lb/>
　　當亮彼苦心也漢志丹陽石城縣下云分江水首<lb/>
<pb n="KR2k0059_WYG_029-41a"/>
　　受江東至餘姚入海過郡二行千二百里<hi>石城縣故城在</hi>
　　<hi>今池州府貴池縣西七十里</hi>此即南江之源委過郡二謂丹陽<lb/>
　　㑹稽也其在吳縣南者即吳松江乃中江之下流<lb/>
　　班氏不知分江水至餘姚入海者即古之南江遂<lb/>
　　誤以松江當之耳<lb/>
江水又東逕黄橋下<lb/>
　臨江有漢蜀郡太守黄昌宅橋本昌創建也昌為<lb/>
　州書佐妻遇賊相失後㑹於蜀復修舊好江水又東<lb/>
<pb n="KR2k0059_WYG_029-41b"/>
　逕緒山南虞翻嘗登此山四望示子孫可居江北世<lb/>
　有祿位居江南則不昌也然住江北者相繼代興時<lb/>
　有江南者輒多淪替仲翔之言為有<hi>此下漏徴矣江水又逕六字當</hi>
　<hi>從朱本増入</hi>官倉倉即日南太守虞國舊宅號曰西虞以<lb/>
　其兄光居縣東故也是地即其雙鴈送故處<hi>孔曄㑹稽記云</hi>
　<hi>昔虞翻嘗登此山望四郭誡子孫曰可留江北居後世禄位當過於我聲名不及耳然相繼代興居江南</hi>
　<hi>必不昌又曰虞□為日南太守有惠政出則雙雁隨軒及還㑹稽雁亦隨馬其卒也猶棲於墓不去</hi>
江水又東逕餘姚縣故城南<lb/>
<pb n="KR2k0059_WYG_029-42a"/>
　縣城是吳將朱然所築也南臨江津北背巨海夫子<lb/>
　所謂滄海浩浩萬里之淵也縣西北㑹稽一百四十<lb/>
　里因其句餘山<hi>宋本作句章山</hi>以名縣山在餘姚之南句章<lb/>
　之北也江水又東逕穴湖塘湖水沃其一縣並為良<lb/>
　疇矣<lb/>
江水又東注於海<lb/>
　是所謂三江者也故子胥曰吳越之國三江環之民<lb/>
　無所移矣但東南地卑萬流所湊濤湖泛決觸地成<lb/>
<pb n="KR2k0059_WYG_029-42b"/>
　川枝津交渠世家分夥故川舊瀆難以取悉雖粗依<lb/>
　縣地緝綜所纒亦未必一得其實也<lb/>
潛水出巴郡宕渠縣<lb/>
　潛水蓋漢水枝分潛出故受其稱耳今受<hi>朱云當作爰</hi>有<lb/>
　大穴潛水入焉通罡山下西南潛出謂之伏水或以<lb/>
　為古之潛水鄭元曰漢别為潛其穴本小水積成澤<lb/>
　流與漢合大禹自廣漢疎通即為西漢水也故書曰<lb/>
　沱潛既道劉澄之稱白水入潛然白水與羌水合入<lb/>
<pb n="KR2k0059_WYG_029-43a"/>
　漢是猶漢水也縣以咸熈中分已<hi>疑作巴</hi>立宕渠郡蓋<lb/>
　古賨國也今有賨城縣有渝水夾水上下皆賨民所<lb/>
　居漢祖入關從定三秦其人勇健好歌儛髙祖愛習<lb/>
　之今巴渝舞是也縣西北有不曹<hi>漢志巴郡宕渠縣注作徐曹</hi>水<lb/>
　南逕其縣下注潛水縣有車騎將軍馮緄桂陽太守<lb/>
　李温冢二子之靈常以三月還鄉水暴長郡縣吏民<lb/>
　莫不於水上祭今所謂馮李也<lb/>
又南入於江<lb/>
<pb n="KR2k0059_WYG_029-43b"/>
　庾仲雍云墊江有别江出晉夀縣即潛水也其南源<lb/>
　取巴西是西漢水也<lb/>
湍水出酈縣北芬山南流過其縣東又南過冠軍縣東<lb/>
<hi>漢志酈縣冠軍俱屬南陽郡酈縣故城在今南陽府内鄉縣東冠軍故城在今鄧州北湍水在州城北三里</hi>
　湍水出𢎞農畍翼望山水甚清徹東南流逕南酈縣<lb/>
　故城東史記所謂下酈也漢武帝元朔元年封左將<lb/>
　軍同<hi>按史表元封元年封左將黄同為下酈侯今云元朔誤左將軍同亦誤按索隱曰西南夷傳甌</hi>
　<hi>駱將左黄同則左是姓恐誤漢表云左將黄同則左將是官不疑</hi>湍水又南菊水注<lb/>
<pb n="KR2k0059_WYG_029-44a"/>
　之水出西北石澗山芳菊溪亦言出祈谷<hi>漢志作析谷</hi>蓋<lb/>
　溪澗之異名也<hi>漢志𢎞農郡析縣黄水出黄谷鞠水出析谷俱東至酈入湍水師古曰鞠</hi>
　<hi>水即今所謂菊潭也明一統志菊潭在内郷縣西北源出析谷東石澗山其水重於諸水傍生甘菊水極</hi>
　<hi>廿馨有數十家惟飲此水夀多至百嵗之上</hi>源傍悉生菊草潭澗滋液極<lb/>
　成甘美云此谷之水土飡挹長年司空王暢太傅袁<lb/>
　隗太尉胡廣並汲飲此水以自綏養是以君子留心<lb/>
　甘其臭尚矣菊水東南流入於湍湍水又逕其縣東<lb/>
　南歴冠軍縣西北有楚堨<hi>當從石傍</hi>髙下相承八重周十<lb/>
<pb n="KR2k0059_WYG_029-44b"/>
　里方塘蓄水澤潤不窮湍水又逕冠軍縣故城東縣<lb/>
　本穰縣之盧陽鄉宛之臨駣聚漢武帝以霍去病功<lb/>
　冠諸軍故立冠軍縣以封之水西有漢太尉長史邑<lb/>
　人張敏碑碑之西有魏征南軍司馬張詹墓墓有碑<lb/>
　碑背刋云白楸之棺易朽之裳銅鐵不入凡器不藏<lb/>
　嗟矣後人幸勿我傷自後古墳舊塚莫不夷毁而是<lb/>
　墓至元嘉初尚不見發六年大水蠻飢始被發掘説<lb/>
　者言初開金銀銅錫之器朱漆雕刻之飾爛然有二<lb/>
<pb n="KR2k0059_WYG_029-45a"/>
　朱漆棺棺前垂竹簾隠以金釘墓不甚髙而内極寛<lb/>
　大虚設白楸之言空負黄金之實雖意固<hi>當作錮蓋用張釋之</hi>
　<hi>語</hi>南山寧同夀乎湍水又逕穰縣為六門陂漢孝成<lb/>
　之世南陽太守邵信臣以建昭五年斷湍水立穰西<lb/>
　石碣至元始五年更開三門為六石門故號六門碣<lb/>
　也溉穰新野昆陽三縣五千<hi>何氏云五千疑作五萬</hi>餘頃漢末<lb/>
　毁廢遂不修理晉太康三年鎮南將軍杜預復更開<lb/>
　廣利加於民今廢不修矣六門側猶有六門碑是部<lb/>
<pb n="KR2k0059_WYG_029-45b"/>
　曲主安陽亭侯鄧逺等以太康五年立湍水又逕穰<lb/>
　縣故城北又東南逕魏武故城之西南是建安三年<lb/>
　曹公攻張繡之所築也<lb/>
又東過白牛邑南<lb/>
　湍水自白牛邑南建武中世祖封劉嵩為侯國湍水<lb/>
　又東南逕安衆縣故城南縣本宛之西鄉漢長沙定<lb/>
　王子康侯丹之邑也湍水東南流湼水注之水出湼<lb/>
　陽縣西北岐棘山東南逕湼陽縣故城西<hi>在鄧州東六十里</hi>
<pb n="KR2k0059_WYG_029-46a"/>
　漢武帝元朔四年封路最為侯國王莽之所謂前亭<lb/>
　也應劭曰在湼水之陽矣縣南有二碑碑字紊滅不<lb/>
　可復識云是左伯豪碑<hi>按後漢書左雄傳雄字伯豪南郡湼陽人</hi>湼水又<lb/>
　東南逕安衆縣遏而為陂謂之安衆港魏太祖破張<lb/>
　繡於是處與荀彧書曰繡遏吾歸師迫我死地蓋於<lb/>
　二水之間以為㳂渉之艱岨也湼水又東南流注於<lb/>
　湍水<lb/>
又東南至新野縣<hi>今仍屬南陽府</hi>東入於淯<lb/>
<pb n="KR2k0059_WYG_029-46b"/>
　湍水至縣西北東分為鄧氏陂漢太傅鄧禹故宅其<lb/>
　奉朝請西亭侯鄧晨故宅隔陂鄧颺<hi>上下疑有訛字雍州記云鄧禹</hi>
　<hi>宅與鄧晨宅隔陂相望雖牆垣已平基塹可識</hi>為晨宅略存焉<lb/>
均水出浙縣北山<hi>明一統志均水在今襄陽府均州</hi>南流過其縣之東<lb/>
　均水發源𢎞農郡之盧氏縣熊耳山山南即脩陽葛<lb/>
　陽二縣界也雙峰齊秀望若熊耳因以為名齊桓公<lb/>
　邵陵之㑹西望熊耳即此山也太史公司馬遷皆嘗<lb/>
　登之縣即淅縣之北鄉故言出淅縣北也<hi>前漢地理志𢎞農郡</hi>
<pb n="KR2k0059_WYG_029-47a"/>
　<hi>有淅縣後漢郡國志析縣改屬南陽郡</hi>均水又東南流注逕其縣下南<lb/>
　越南鄉縣又南流與丹水合<lb/>
又南當渉都縣邑北南入於沔<lb/>
　均水南逕順陽縣西漢哀帝更為博山縣明帝復曰<lb/>
　順陽應劭曰縣在順水之陽今於是縣則無聞於順<lb/>
　水矣章帝建初四年封衛尉馬康為侯國<hi>按後漢書馬援傳援</hi>
　<hi>子廖以父任為郎顯宗崩受遺詔典掌門禁衛尉肅宗甚尊重之建初四年封順陽侯此云馬康誤當作</hi>
　<hi>馬廖為是</hi>晉太康中立為順陽縣西有石山南臨汋水汋<lb/>
<pb n="KR2k0059_WYG_029-47b"/>
　水又南流注於沔水謂之汋口者也<hi>禹貢錐指云圴口在今穀城縣</hi>
　<hi>界鈞均同或從水作汮韻㑹汮字下云隋置汋州取汮水名之是汮即均也史承水經之誤曰汋口晉桓</hi>
　<hi>温伐秦水軍自襄陽入汋口至南郷是也或又曰汋均口齊陳顯達攻魏馬□軍入汋均口是也李子田</hi>
　<hi>析蹟云水經注順陽縣西有石山南臨汋水汋水又南流注於沔謂之沔口與□水實一水故謂之汋均</hi>
　<hi>山</hi>故地理志謂之㳙水言熊耳之山㳙水出焉又東<lb/>
　南至順陽入於沔<lb/>
粉水出房陵縣東流過郢邑南<hi>明一統志粉水源出房山經榖城縣南入漢江</hi>
　粉水𨗳源東流注上粉縣取此水以潰粉則皓耀鮮<lb/>
<pb n="KR2k0059_WYG_029-48a"/>
　潔有異衆流故縣水皆取名焉<hi>明一統志引雍州記云蕭何夫人於此漬</hi>
　<hi>粉鮮潔異於諸水俗呼為粉漬汇此説誕妄不足信</hi>
又東過榖邑南東入於沔<lb/>
　粉水至筑陽縣西而下注於沔水謂之粉水粉水<hi>下有</hi>
　<hi>脱字</hi>有文將軍冢墓隧前有石虎石柱甚修麗閭邱羡<lb/>
　之為南陽<hi>陽下疑有脱文</hi>𦵏婦墓側將平其域夕忽<hi>原本訛患</hi>夢<lb/>
　文諫止羡之不從後羡之為楊佺期所害論者以為<lb/>
　文將軍之祟也<lb/>
<pb n="KR2k0059_WYG_029-48b"/>
白水出朝陽縣西東流過其縣南<hi>白河在襄陽府城東北源出南陽□州界</hi>
<hi>下入漢江</hi>
　王莽更之曰朝陽也為屬信縣<hi>漢志朝陽縣屬南陽郡莽曰厲信今云屬</hi>
　<hi>信誤又王莽更之曰朝陽句亦誤疑當作王莽更之曰厲信縣朝陽也為四字似屬衍文</hi>應劭曰<lb/>
　縣在朝水之陽今朝水逕其北而不出其南也蓋邑<lb/>
　郭淪移川渠狀改故名舊傳遺稱在今也<lb/>
又東至新野縣西東入於㳙<hi>考淯水篇淯水亦逕新野縣西則白水東入疑是淯</hi>
<hi>水㳙字訛疑从淯為是</hi>
<pb n="KR2k0059_WYG_029-49a"/>
泚水出泚陽東北太胡山<hi>按漢志南陽郡比陽下應劭曰比水所出東入蔡後漢書</hi>
<hi>光武紀漢軍與甄阜梁邱賜戰於沘水西注沘水在今唐州沘陽縣南通典唐州理比陽縣而此作泚陽泚水</hi>
<hi>彼此互異又山海經石者之山泚水出焉西流注於河東始之山泚水出焉東北注於海亦作泚泚與比似可</hi>
<hi>通稱也</hi>東南流逕其縣南泄水從南來注之<lb/>
　太胡山在泚陽北如東三十餘里廣員五六十里張<lb/>
　衡賦南都所謂天封太胡者也<hi>天封山在今南陽府唐縣境一名太胡山</hi>
　應劭曰泚水出泚陽縣東入蔡經云泄水從南來注<lb/>
　之然泚陽無泄水蓋悞引之<hi>之字當在夀春下説見後泚水篇</hi>夀春<lb/>
<pb n="KR2k0059_WYG_029-49b"/>
　泚泄耳余以延昌四年䝉除東荆州刺史州治泚陽<lb/>
　縣故城城南有蔡水出南盤石山故亦曰盤石川西<lb/>
　北流注於泚非泄水也吕氏春秋曰齊令章子與韓<lb/>
　魏攻荆荆使唐薎應之夾泚而軍欲視水之淺深荆<lb/>
　人射之而莫知也有菡<hi>一作蒭</hi>者曰兵盛則水淺矣章<lb/>
　子夜襲之斬薎於是水之上也泚水又西澳水注之<lb/>
　水北出茈邱山東流屈而南轉又南入於泚水按山<lb/>
　海經云澳水又北入視不注泚水<hi>山海經云奥水出奥山東流注於視</hi>
<pb n="KR2k0059_WYG_029-50a"/>
　<hi>水</hi>余按吕忱字林及難字爾雅並言<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>水在泚陽脉<lb/>
　其川流所謂診其水土津注宜是<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>水音藥也泚水<lb/>
　又西南歴長岡月城北舊<hi>舊上當有脱文或衍</hi>泚水右㑹馬仁<lb/>
　陂水水出潕陰北山泉流競湊水積成湖蓋地百頃<lb/>
　謂之馬仁陂陂水歴其縣下西南遏之以溉田疇公<lb/>
　私引列水流遂斷故瀆尚存泚水又南逕㑹口與諸<lb/>
　水枝津合泚水又南與澧水㑹澧水源出於桐柏山<lb/>
　與淮同源而别流西注故亦謂是水為派水澧水西<lb/>
<pb n="KR2k0059_WYG_029-50b"/>
　北流逕平氏縣故城東北王莽更名其縣曰平善城<lb/>
　内有南陽都鄉正衛<hi>顧氏云衛當從集古録作街何氏云𨽻釋作衛</hi>彈勸碑<lb/>
　澧水又西北合溲水水出湖陽北山西流北屈逕平<lb/>
　氏城西為<hi>疑當是而字</hi>北入澧水澧水又西注泚水泚水<lb/>
　自下亦通謂之為派水昔漢光武破甄阜梁邱賜於<lb/>
　泚水西斬之斯水也泚水又南趙醴二渠出焉泚水<lb/>
　又西南流謝水注之水出謝城北二源微小至城漸<lb/>
　大城周迴側水詩所謂申伯畨畨既入於謝者也世<lb/>
<pb n="KR2k0059_WYG_029-51a"/>
　祖建武十三年封樊重少子丹為謝陽侯即其國也<lb/>
　然則是水即謝水也<hi>按後漢書樊宏傳宏弟丹封射陽侯此云謝陽恐誤但既引毛</hi>
　<hi>詩為證又似無誤豈古木漢書作謝而今本訛作射耶</hi>岸下深浚流<hi>流上疑有脱文</hi>徐<lb/>
　平時人目之為渟瀯水城成<hi>一作戍</hi>又以渟瀯為目非<lb/>
　也其西城之舊棘陽縣治故亦謂之棘陽城也謝水<lb/>
　又東南逕新都縣左注泚水泚水又西南流逕新都<lb/>
　縣故城西王莽更之曰新林郡國志曰以為新野之<lb/>
　東鄉故新都者也<lb/>
<pb n="KR2k0059_WYG_029-51b"/>
又西至新野縣<hi>今屬南陽府</hi>南入於淯<lb/>
　泚水於岡南西南流戍在岡上泚水又西南與南長<lb/>
　坂門二水合其水東北出湖陽東隆出<hi>疑衍當是山字</hi>山之<lb/>
　西側有漢日南太守胡著碑子珎騎都尉尚湖陽長<lb/>
　公主即光武之伯姊也廟堂皆以青石為階陛廟北<lb/>
　有石堂珎之𤣥孫桂陽太守瑒以延熹四年遭母憂<lb/>
　於墓次立石祠勒銘於梁石宇傾頽而梁字無毁盛<lb/>
　𢎞之以為樊重之母畏雷室蓋傳疑之謬也隆山南<lb/>
<pb n="KR2k0059_WYG_029-52a"/>
　有一小山山圾<hi>一作坂</hi>有兩石虎相對夾隧道雖處蠻<lb/>
　荒全無破毁作制甚工信為妙矣世人因謂之為石<lb/>
　虎山其水西南流逕湖陽縣故城南<hi>今在南陽府唐縣南</hi>地理<lb/>
　志曰故蓼國也竹書紀年曰楚王㑹宋平於湖陽者<lb/>
　矣東城中有二碑似是樊重碑悉載故吏人名司馬<lb/>
　彪曰仲山甫封於樊因氏國焉爰自宅陽徙居湖陽<lb/>
　<hi>朱云漢志南陽郡有比陽縣湖陽縣此宅陽乃比陽之誤按樊宏傳樊氏仲山甫之後南陽湖陽人也</hi>
　能治田殖至三百頃起廬舎髙樓連閣波陂灌注竹<lb/>
<pb n="KR2k0059_WYG_029-52b"/>
　木成林六畜放牧魚羸棃菓檀棘桑麻閉門成市兵<lb/>
　弩器械貲至百萬其興工造作為無窮之巧不可言<lb/>
　<hi>言上疑有脱文</hi>富擬封君世祖之少數歸外氏及之長安受<lb/>
　業齎送甚至世祖即位追爵敬侯詔湖陽為重立廟<lb/>
　置吏奉祠巡祠章陵常幸重墓其水四周城溉城之<lb/>
　東南有若令樊萌中常侍樊安碑城南有數碑無字<lb/>
　又有石廟數間依於墓側棟宇崩毁惟石壁而已亦<lb/>
　不知誰之胄族矣其水南入大湖湖陽之名縣藉兹<lb/>
<pb n="KR2k0059_WYG_029-53a"/>
　而納稱也湖水西南流又與湖陽諸陂散水合謂之<lb/>
　板橋水又西南與醴渠合又有趙渠注之二水上承<lb/>
　派水南逕新都縣故城東兩瀆雙引南合板橋水板<lb/>
　橋水又西南與長水㑹水上承唐子襄鄉諸陂散流<lb/>
　也唐子陂在唐子山西南有唐子亭漢光武自新野<lb/>
　屠唐子鄉殺湖陽尉於是地陂水清深光武後以為<lb/>
　神淵西南流入新野縣與板橋水合西南注於泚水<lb/>
　又西南流注於淯水也<lb/>
<pb n="KR2k0059_WYG_029-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二十二</head> <lb/>
    <p>
<pb n="KR2k0059_WYG_022-1a"/>
欽定四庫全書<lb/>
　水經注集釋訂訛卷二十二<lb/>
　　　　　　　　　　　　　歸安沈炳巽撰<lb/>
　　　潁水　　洧水<lb/>
　　　潧水　　潩水<lb/>
潁水出潁川陽城縣西北少室山<hi>陽城縣今為河南府登封縣</hi>
　秦始皇十七年滅韓以其地為潁川郡盖因水以著<lb/>
　稱者也漢高帝二年以為韓國王莽之左隊也山海<lb/>
<pb n="KR2k0059_WYG_022-1b"/>
　經曰潁水出少室山地理志曰出陽城縣陽乾山<hi>明一</hi>
　<hi>統志陽乾山在登封縣東二十五里</hi>今潁水有三源竒發右水出陽乾<lb/>
　山之潁谷春秋潁考叔為其封人其水東北流中水<lb/>
　導源少室通阜東南流逕負黍亭東春秋定公六年<lb/>
　鄭伐馮滑負黍者也馮敬道顯志賦曰求善卷之所<lb/>
　在遇許由於負黍京相璠曰負黍在潁川陽城縣西<lb/>
　南二十七里世謂之黄城也亦或謂是水為㶏水東<lb/>
　與右水合左水出少室南溪東合潁水故作者乃舉<lb/>
<pb n="KR2k0059_WYG_022-2a"/>
　二三言水所發也吕氏春秋曰卞隨恥受湯讓自投<lb/>
　此水而死張顯逸民傳嵇叔夜高士傳並言投泂水<lb/>
　而死未知其孰是也<hi>朱謀㙔曰吕覧云卞隨自投於潁水而死荘子云自投於稠水</hi>
　<hi>而死司馬注本作泂水云泂水在潁陽㙔按潁泂古字通用故禮顈衣一作絅是其例也稠泂二字皆誤</hi>
　<hi>耳</hi>
又東南過其縣南<lb/>
　潁水又東五渡水注之其水𨗳源崇<hi>一作嵩按漢志潁川郡有崈高</hi>
　<hi>縣武帝置以奉太室山是為中岳師古曰崈古崇字今為登封縣地</hi>高縣東北太室東<lb/>
<pb n="KR2k0059_WYG_022-2b"/>
　溪縣漢武帝置以奉太室山俗謂之崧陽城及春夏<lb/>
　雨泛水自山頂而迭相灌澍崿流相承為二十八浦<lb/>
　也陽旱輟津而石潭不耗道俗遊憇者唯得飡飲而<lb/>
　已無敢澡盥其中苟不如法必數日不豫是以行者<lb/>
　憚之山下大澤周數里而清深肅潔水中有立石高<lb/>
　十餘丈廣二十許歩上甚平整緇素之士多泛舟昇<lb/>
　陟取暢幽情其水東流南陽城西石溜縈委溯者五<lb/>
　渉故亦謂之五渡水東南流入潁水潁水逕其縣故<lb/>
<pb n="KR2k0059_WYG_022-3a"/>
　城南昔舜禪禹禹避商均伯益避啓並於此也亦周<lb/>
　公以土圭測日景處漢成帝永始元年封趙臨為侯<lb/>
　國也<hi>按漢書外戚恩澤侯表趙臨以皇后父封成陽侯不封陽城侯且成陽屬汝南郡陽城屬潁川</hi>
　<hi>郡今潁水所歷自在潁川境内恐與汝南無渉</hi>縣南對箕山山上有許由冢<lb/>
　<hi>原本譌䝉</hi>堯所封也故太史公曰余登箕山之上有許由<lb/>
　墓焉山下有牽牛墟側潁水有犢泉是巢父牽牛處<lb/>
　也石上犢跡存焉<hi>高士傳云許由隠於潁水之陽箕山之下堯召為九州長由洗耳於</hi>
　<hi>潁水濱其友巢父牽犢欲飲之見由洗耳問之知其故曰子若處髙岸深谷人道不通誰能見子乃浮遊</hi>
<pb n="KR2k0059_WYG_022-3b"/>
　<hi>求其名譽污吾犢口牽犢上流而飲之</hi>又有許由廟碑關<hi>朱本作闕</hi>尚存是<lb/>
　漢潁川太守朱寵所立潁水逕其北東與龍淵水合<lb/>
　其水𨗳源龍淵東南流逕陽城北又東南入於潁潁<lb/>
　水又東平洛溪水注之水發玉女臺下平洛澗世謂<lb/>
　之平洛水吕忱所謂汋水出陽城山葢斯水也又東<lb/>
　南注於潁潁水又東出陽城關歷亭東南<hi>宋本作歷康城南</hi>
　魏明帝封尚書右僕射衛臻為康鄉侯此即臻封邑<lb/>
　也<lb/>
<pb n="KR2k0059_WYG_022-4a"/>
又東南過陽翟縣北<hi>陽翟縣今為開封府鈞州</hi>
　潁水東南流逕陽關聚聚夾水相對俗謂之東西二<lb/>
　土城也潁水又逕上棘城西又屈逕其城南春秋左<lb/>
　傳襄公十八年楚師伐鄭城上棘以渉潁者也縣西<lb/>
　有故堰堰石崩禠頽基尚存舊遏潁水枝流所出也<lb/>
　其故瀆東南逕三封山　今無水渠中又有泉流出<lb/>
　焉時人謂之嵎水東逕三封山東東南歷大陵西連<lb/>
　山亦曰啓筮亭啓享神於大陵之上即鈞臺也<hi>在今鈞州</hi>
<pb n="KR2k0059_WYG_022-4b"/>
　<hi>城北門外</hi>春秋左傳曰夏啟有鈞臺之饗是也杜預曰河<lb/>
　南陽翟縣南有鈞臺其水又東南流水積為陂陂方<lb/>
　十里俗謂之臺陂葢指鈞臺取名也又西南流逕夏<lb/>
　亭城西又屈而東南為郟之靡陂潁水自堨東逕陽<lb/>
　翟縣故城北夏禹始封於此爲夏國故武王至周曰<lb/>
　吾其有夏之居乎遂營洛邑徐廣曰河南陽城陽翟<lb/>
　則夏地也春秋經書秋鄭伯突入於櫟左傳桓公十<lb/>
　五年突殺檀伯而居之服䖍曰檀伯鄭守櫟大夫櫟<lb/>
<pb n="KR2k0059_WYG_022-5a"/>
　鄭之大都宋忠曰今陽翟也周未韓景侯自新鄭徙<lb/>
　都之王隠曰翟本櫟也故潁川郡治也城西有郭奉<lb/>
　孝碑水側有九山祠碑叢柏猶茂北枕川流也<lb/>
又東南過潁陽縣西<hi>故城在今登封縣西南八十里</hi>又東南過潁陰縣西南<lb/>
　應劭曰縣在潁水之陽故邑氏之按東觀漢記漢<lb/>
　封車騎将軍馮防為侯國防城門校尉位在九卿<lb/>
　上絶席<hi>後漢馬援𫝊援次子防貴寵最盛與九卿絶席封潁陽侯今云馮防誤</hi>潁水又<lb/>
　南逕潁鄉城西潁隂縣故城在東北舊許昌典農都<lb/>
<pb n="KR2k0059_WYG_022-5b"/>
　尉治也後改為縣魏明帝封侍中辛毗為侯國也<hi>魏志</hi>
　<hi>辛毗封潁鄉侯</hi>潁水又東南逕柏祠曲東歷罡臺北陂陂水<lb/>
　南流積為江陂南逕愼城西側城南流入於潁潁水<lb/>
　又逕愼縣故城南縣故楚邑白公所居以拒吳春秋<lb/>
　左傳哀公十六年吳人伐愼白公敗之王莽之愼治<lb/>
　也世祖建武中封劉賜為侯國潁水又東南逕蜩蟟<lb/>
　郭東俗謂之鄭城矣又東南入於淮春秋昭公十二<lb/>
　年楚子狩于州來次子潁尾葢潁水之㑹淮也<lb/>
<pb n="KR2k0059_WYG_022-6a"/>
又東南至愼縣東南入於淮<hi>愼縣故城在今鳯陽府潁州潁上縣西北</hi>
　潁水東南流左合上吳百尺二水俱承次塘細陂南<lb/>
　流注於潁水潁水又東南江<hi>宋本作流</hi>陂水注之水受大<lb/>
　漴<hi>朱本作崇</hi>丘城南故汾丘城也春秋左傳襄公十八年<lb/>
　楚子庚治兵於汾司馬彪曰襄城縣有汾丘杜預曰<lb/>
　在襄城縣之東北也<hi>襄城縣今屬開封府</hi>逕繁昌故縣北<hi>原本譌此</hi>
　<hi>繁昌城在今開封府臨潁縣城北</hi>曲蠡之繁陽亭也魏書國志曰文<lb/>
　帝以漢獻帝延康元年行至曲蠡登<hi>按獻帝傳曰辛未魏王登壇受</hi>
<pb n="KR2k0059_WYG_022-6b"/>
　<hi>禅此漏壇受二字</hi>禅於此地改元黄初其年以潁隂之繁陽亭<lb/>
　為繁昌縣城内有三臺時人謂之繁昌臺壇前有二碑昔魏<lb/>
　文帝禪於此自壇而降曰舜禹之事吾知之矣故其<lb/>
　石銘曰遂於繁昌築靈壇也於後其碑六字生金論<lb/>
　者以為司馬金行故曹氏六世遷魏而事晉也<hi>魏志繁昌</hi>
　<hi>縣受禪石碑中生金表送上羣臣盡賀</hi>潁水又東南流逕青陵亭城北<lb/>
　北對青陵陂陂縱廣二十里潁水逕其北枝入為陂<lb/>
　陂西則漷水注之水出褒城縣<hi>疑作襄城縣若作褒城則屬陜西漢中府</hi>
<pb n="KR2k0059_WYG_022-7a"/>
　<hi>恐非潁水所逕之地也</hi>之邑城下東流注於陂陂水又東入臨<lb/>
　潁縣之狼陂潁水又東南流而歴臨潁縣也<hi>臨潁縣今屬開</hi>
　<hi>封府</hi>
又東南過臨潁縣南又東南逕汝南㶏強縣北洧水從<lb/>
河南宻縣<hi>今屬開封府</hi>東流注之<lb/>
　臨潁舊縣也潁水自縣西小㶏水出爾雅曰潁别為<lb/>
　沙郭景純曰皆大水溢出别為小水之名也亦猶江<lb/>
　别為沱也潁水又東南逕澤城北即古城臯亭矣春<lb/>
<pb n="KR2k0059_WYG_022-7b"/>
　秋經書公及諸侯盟於臯鼬者也臯澤字相佀名與<lb/>
　字乖耳潁水又東逕㶏陽城南竹書紀年曰孫何取<lb/>
　㶏陽㶏強城在東北潁水不得逕其北也潁水又東<lb/>
　南潩水入焉非洧水也<lb/>
又東過西華縣北<hi>今屬開封府</hi>
　王莽更名之曰華望縣也有東故言西矣世祖光武<lb/>
　皇帝建武中封鄧晨為侯國漢濟北戴封字平仲為<lb/>
　西華令遇天旱慨治功無感乃積柴坐其上以自焚<lb/>
<pb n="KR2k0059_WYG_022-8a"/>
　火起而天雨暴至逺近歡伏永元十三年徴太常也<lb/>
　縣北有習陽城潁水逕其南也經所謂洧水流注之<lb/>
　也<lb/>
又南過汝陽<hi>何氏云地理志作女</hi>縣北<hi>今屬開封府</hi>
　縣故城南有汝水枝流故縣得厥稱矣闞駰曰本汝<lb/>
　水别流其後枯竭號曰死女水故其字無水余按汝<lb/>
　女乃方俗之音故字隨讀改未必一如闞氏之説以<lb/>
　窮通損字也潁水又東大㶏水注之又東南逕愽陽<lb/>
<pb n="KR2k0059_WYG_022-8b"/>
　縣城東城在南頓縣北四十里漢宣帝封邴吉為侯<lb/>
　國王莽更名樂嘉<lb/>
又東南過南頓縣北<hi>今屬開封府項城縣</hi>㶏水從西來流注之<lb/>
　㶏水於樂嘉縣入潁不至於頓頓故頓子國也周之<lb/>
　同姓春秋僖公二十五年楚伐陳納頓子於頓是也<lb/>
　俗謂之潁隂城非也潁水又東南逕陳縣南<hi>今為河南陳州</hi>
　又東南左㑹交口者也<lb/>
又東南至新陽縣北蒗蕩渠水從西北來注之<lb/>
<pb n="KR2k0059_WYG_022-9a"/>
　經云蒗蕩渠者百尺溝之别名也南合交口新溝自<lb/>
　是東出潁上有堰謂之新陽堰俗謂之山陽堨非也<lb/>
　新溝自潁北東出縣在水北故應劭曰縣在新水之<lb/>
　陽今縣故城在東明潁水不出其北蓋經誤耳潁水<lb/>
　自東堰南流逕項縣故城北<hi>今為項城縣屬開封府</hi>春秋僖公<lb/>
　十七年魯滅項是矣潁水又東右合谷水水上承平<lb/>
　鄉諸陂東北逕南頓縣故城南側城東注春秋左傳<lb/>
　所謂頓廹于陳而奔楚自頓徙南故曰南頓也今其<lb/>
<pb n="KR2k0059_WYG_022-9b"/>
　城在頓南三十餘里又東逕項城中楚襄王所郭<hi>疑譌</hi>
　以為别都都内西南小城項縣故城也舊潁州治谷<lb/>
　水逕小城北又東逕刺史賈逵祠北王隱言祠在城<lb/>
　北非也廟在小城東昔王凌為宣王司馬懿所執届<lb/>
　廟而嘆曰賈梁道王凌魏之忠臣唯汝有靈知之遂<lb/>
　仰鴆而死<hi>魏志王凌進位太尉假節鉞謂齊王不任天位欲迎立楚王彪遣将軍楊𢎞以廢立</hi>
　<hi>事告兖州刺史黄華華私以白司馬宣王宣王将兵討之凌勢窮乗船自縛出迎宣王承詔送至京師凌</hi>
　<hi>至項飲藥死又干寳晉紀曰凌到項見賈逵祠呼曰賈梁道王凌固忠于魏之社稷者唯汝有神知之其</hi>
<pb n="KR2k0059_WYG_022-10a"/>
　<hi>年八月宣王有疾夢凌逵為癘遂薨</hi>廟前有碑碑石金生于寳曰黄金<lb/>
　可採為晉中興之瑞<hi>王隱晉書云永嘉元年陳國項縣賈逵廟石碑生金人盗鑿取</hi>
　<hi>賣賣已復生此江東中興之瑞也</hi>谷水又東流出城東注潁潁水東<lb/>
　側有公路城<hi>公路城有二一在鳯陽城東一在旴𣅿縣</hi>袁術所築也故世<lb/>
　因以術字名城矣潁水又東逕監潁城北城臨水闕<lb/>
　南面又東逕雲陽二城間南北翼水並非所具又東<lb/>
　逕丘頭丘頭南枕水魏書郡國志曰宣王軍次邱頭<lb/>
　<hi>按宣王討王凌文王討諸葛誕俱至丘頭然改丘頭為武丘乃文王時事今屬之宣王則以兩事并為一</hi>
<pb n="KR2k0059_WYG_022-10b"/>
　<hi>事矣事見魏志王淩傳及高貴鄉公紀</hi>王凌靣縛水次故號武邱矣潁<lb/>
　水又東南流於故城北細水注之水上承陽都陵<hi>宋本</hi>
　<hi>作阪</hi>陂水枝分東南出為細水東逕新陽縣故城北又<lb/>
　東南逕宋公縣故城北縣郪丘者也秦伐魏取郪丘<lb/>
　謂是邑矣<hi>郪丘去潁州治八里漢置新郪縣屬汝南郡今呼為潁陽城</hi>漢成帝綏<lb/>
　和元年詔封殷後於沛以存三統平帝元始四年改<lb/>
　曰宋公章帝建初四年徙邑於此故號新郪為宋公<lb/>
　國也王莽之新延矣細水又南逕細陽縣<hi>今潁州太和縣</hi>新<lb/>
<pb n="KR2k0059_WYG_022-11a"/>
　溝注之新溝首受交口東北逕新陽縣故城南漢高<lb/>
　帝六年封吕清為侯國王莽更名曰新明也故應劭<lb/>
　曰縣在新水之陽今無水故渠舊道而已東入澤渚<lb/>
　而散流入細細水又東南逕細陽故城南<hi>在今潁州西北四十</hi>
　<hi>里</hi>王莽更之曰樂慶也世祖建武中封岑彭子遵為<lb/>
　侯國細水之<hi>宋本作又</hi>東南積而為陂謂之次塘公私列<lb/>
　<hi>宋本作𢎞</hi>裂以供田漑又東南流屈而西南入潁地理志<lb/>
　曰細水出細陽縣東南入潁潁水又東南流逕胡城<lb/>
<pb n="KR2k0059_WYG_022-11b"/>
　東故胡子國也春秋定公十五年楚滅胡以胡子豹<lb/>
　歸是也杜預釋地曰汝隂縣西地有胡城也<hi>在今潁州城西</hi>
　<hi>北二里</hi>潁水又東南汝水枝津注之水上承汝水别凟<lb/>
　於竒頟城東三十里世謂之大㶏水也東南逕召陵<lb/>
　縣故城南春秋左傳僖公四年齊桓公師于召陵責<lb/>
　楚貢不入即此處也城内有大井徑數丈水至清深<lb/>
　闞駰曰召者高也其地邱墟井深數丈故以名焉又<lb/>
　東南逕征羌縣故召陵縣之安陵鄉安陵亭也世祖<lb/>
<pb n="KR2k0059_WYG_022-12a"/>
　建武十一年以封中郎将來歙歙以征定西羌功故<lb/>
　更名征羌也闞駰引戰國䇿以為秦昭王欲易地謂<lb/>
　此也汝水别瀆又東逕公路臺<hi>此下原本錯在又東南過潁陽縣注中今</hi>
　<hi>從朱本改正</hi>臨水方百歩袁術所築也汝水别溝又東逕<lb/>
　西門城即南利也漢書宣帝封廣陵厲王子劉昌為<lb/>
　侯國也縣北三十里有孰<hi>疑譌</hi>城號曰北利故瀆出於<lb/>
　二利之間關<hi>疑譌</hi>女陽之縣世名之死汝縣取水名故<lb/>
　曰汝陽也又東逕南頓縣故城<hi>疑漏北字</hi>又東南逕鮦陽<lb/>
<pb n="KR2k0059_WYG_022-12b"/>
　城北<hi>在今汝寜府新蔡縣界</hi>又東逕邸鄉城北又東逕固始縣<lb/>
　<hi>今屬汝寜府</hi>故城北地理志縣故寖也寖丘在南故藉丘<lb/>
　名縣矣王莽更名之曰治<hi>按漢志莽曰開治此漏開字</hi>孫叔敖以<lb/>
　土浸薄取而為封故能綿嗣城北猶有叔敖碑建武<lb/>
　二年司空李通又慕叔敖受邑故光武以嘉之更名<lb/>
　固始别汝又東逕蔡岡北岡上有平陽侯相蔡昭冡<lb/>
　昭字叔明周后稷之胄冡有石闕闕前有二碑碑字<lb/>
　淪碎不可復識羊虎傾低殆存而已枝汝又東北流<lb/>
<pb n="KR2k0059_WYG_022-13a"/>
　逕胡城南而東歷汝隂縣故城西北東入潁水潁水<lb/>
　又東逕汝隂縣故城北史記高祖功臣侯者年表曰<lb/>
　高祖六年封夏侯嬰為侯國王莽更名之曰汝墳也<lb/>
　縣在汝水之隂故以汝水納稱城西有一城故陶丘<lb/>
　鄉也汝隂<hi>何氏云隂疑作南</hi>郡汝<hi>疑作治</hi>城外東北隅有舊臺<lb/>
　翼城若丘俗謂之女郎臺雖經頽毁猶自廣崇上有<lb/>
　一井疑故陶丘鄉所未詳<lb/>
洧水出河南密縣<hi>今屬開封府均州</hi>西南馬領山<hi>明一統志洧水源出宻縣</hi>
<pb n="KR2k0059_WYG_022-13b"/>
<hi>東至新鄭縣㑹溱水為䨇泊河至西華縣入黄河</hi>
　水出山下亦言出潁川陽城山山在陽城縣之東北<lb/>
　葢馬領之統目焉清水東南流逕一故臺南俗謂之<lb/>
　陽子臺又東逕馬領塢北在山上塢下泉流北注亦<lb/>
　謂洧别源也而入于洧水洧水東注綏水㑹焉水出<lb/>
　方山綏溪即山海經所謂浮戲之山也東南流逕漢<lb/>
　𢎞農太守張伯雅墓塋四周壘石為垣隅阿相降列<lb/>
　於綏水之隂庚門表二石闕夾對石獸於闕下冡前<lb/>
<pb n="KR2k0059_WYG_022-14a"/>
　有石廟列植三碑碑云德字伯雅河内密人也碑側<lb/>
　樹兩石人有數石柱及諸石數<hi>疑譌當作獸</hi>矣舊引綏水<lb/>
　南入塋域而為池沼沼在丑地皆蟾蠩吐水石湟承<lb/>
　溜池之南又建石樓石廟前又翼列諸獸但物謝時<lb/>
　淪凋毁殆盡矣富而非義北<hi>當作比</hi>之浮雲况復此乎<lb/>
　王孫士安斯為逹矣<hi>漢書楊王孫傳王孫家業千金厚自奉養及病且終先令其子</hi>
　<hi>曰吾欲羸塟以反吾真必亡易吾意死則以布囊盛尸入地七尺既下從足引脱其囊以身親土晋書皇</hi>
　<hi>甫謐傳謐字士安自為塟送之制氣絶之後以蘧蒢褁尸麻約两頭穿坑而塟不用棺槨</hi>綏水又<lb/>
<pb n="KR2k0059_WYG_022-14b"/>
　東南流逕上郭亭南東南注洧洧水又東襄荷水注<lb/>
　之水出北山子節溪亦謂之子節水東南流于洧洧<lb/>
　水又東㑹瀝滴泉水出深溪之側泉流丈餘懸水散<lb/>
　注故世士以瀝滴稱南流入洧水也<lb/>
又東南過其縣南<lb/>
　洧水又東流南與承雲二水合俱出承雲山二源䨇<lb/>
　𨗳東南流注於洧世謂之東西承雲水洧水又東微<lb/>
　水注之水出㣲山東北流入於洧洧水又東逕密縣<lb/>
<pb n="KR2k0059_WYG_022-15a"/>
　故城南春秋謂之新城左傳僖公六年㑹諸侯伐鄭<lb/>
　圍新密以鄭不時城也今縣城東門南側有漢密令<lb/>
　卓茂祠茂字子康南陽苑人温仁寛雅恭而有禮人<lb/>
　有認其馬者茂與之曰若非公馬幸至丞相府歸我<lb/>
　遂挽車而去後馬主得馬謝而還之任漢黄門郎遷<lb/>
　密令舉善而徴<hi>宋本作敎</hi>口無惡言敎化大行道不拾遺<lb/>
　蝗不入境百姓為之立祠享祀不輟矣洧水又左㑹<lb/>
　璅泉水水出王亭西北流注於洧水洧水又東南與<lb/>
<pb n="KR2k0059_WYG_022-15b"/>
　馬關水合水出王亭下東北流歷馬關謂之馬關水<lb/>
　又東北注於洧洧水又東合武定水水出北武定岡<lb/>
　西南流又屈而東南流逕零鳥塢西側塢東南流塢<lb/>
　側有水懸流赴壑一匹有餘直注澗下淪積成淵嬉<lb/>
　遊者矚望竒為佳觀俗人覩此水挂於塢側遂目之<lb/>
　為零鳥水東南流入於洧洧水又東與虎牘山水合<lb/>
　水發南山虎牘溪東北流入洧洧水又東南赤澗水<lb/>
　注之水出武定岡東南流逕皇臺岡下又歷岡東東<lb/>
<pb n="KR2k0059_WYG_022-16a"/>
　南流注於洧洧水又東南流潧水注之洧水又東南<lb/>
　逕鄶城南世本曰陸終娶於鬼方氏之妹謂之女漬<lb/>
　<hi>朱云今世本作陸終娶鬼方氏之妹謂之女嬇生子六人大戴禮帝繫篇作女隤宋本水經注作女潰</hi>
　是生六子孕三年啟其左脅三人出焉破其右脅三<lb/>
　人出焉其四曰求言是謂之鄶鄶人者鄭是也鄭桓<lb/>
　公問於史伯曰王室多難予安逃死乎史伯曰虢鄶<lb/>
　公之民遷之可也鄭氏東遷虢鄶獻十邑焉<hi>史記鄭世家桓</hi>
　<hi>公問太史伯曰王室多故予安逃死乎太史伯對曰獨雒之東土河濟之南可居公曰何以對曰地近虢</hi>
<pb n="KR2k0059_WYG_022-16b"/>
　<hi>鄶虢鄶之君貪而好利百姓不附今公為司徒民皆愛公公誠請居之虢鄶之君見公方用事輕分公地</hi>
　<hi>公誠居之虢鄶之民皆公之民也桓公曰善于是卒言王東徙其民雒東而虢鄶果獻十邑</hi>劉<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>
　云鄶在豫州外方之北北鄰於虢鄶熒<hi>朱本作滎</hi>之南左<lb/>
　濟右洛居陽鄭兩水之間食溱洧焉徐廣曰鄶在密<lb/>
　縣妘姓矣不得在外方之北也洧水又東逕隂坂北<lb/>
　水有梁焉俗謂是濟為參辰口左傳襄公九年晉伐<lb/>
　鄭濟于隂阪次于隂口而還是也杜預曰隂坂洧津<lb/>
　也服䖍曰登南曰隂口者水口也參隂聲相近葢傳<lb/>
<pb n="KR2k0059_WYG_022-17a"/>
　呼之謬耳又晉居商參之分實沈之土鄭處辰火之<lb/>
　野閼伯之地軍師所次故濟得其名也<lb/>
又東過鄭縣南鄫<hi>當作潧即鄭詩溱與洧之溱</hi>水從西北來注之<hi>明一</hi>
<hi>統志溱水源出密縣一名潧水東北至新鄭縣與洧水合</hi>
　洧水又東逕新鄭故城中左傳襄公元年晉韓厥荀<lb/>
　偃帥諸侯伐鄭入其郛敗其徒兵於洧上是也竹書<lb/>
　紀年晉文侯二年同惠王子多父伐鄶克之<hi>按竹書紀年周</hi>
　<hi>幽王二年晉文侯同王子多父伐鄫克之注云晉文侯元年則二年乃幽王之二年非文侯二年也亦無</hi>
<pb n="KR2k0059_WYG_022-17b"/>
　<hi>惠字鄶作鄫</hi>乃居鄭父之丘名之曰鄭是曰桓公皇甫士<lb/>
　安帝王世紀云或言縣故有態氏之墟黄帝之所都<lb/>
　也鄭氏徙居之故曰新鄭矣城内有貴<hi>一作遺</hi>祠名曰<lb/>
　章乗是也洧水又東為洧淵水春秋傳曰龍鬭于時<lb/>
　門之外洧淵則此潭也今洧水自鄭城西北入而東<lb/>
　南流逕鄭城南城之南門内舊外蛇與内蛇鬬内蛇<lb/>
　死六年大夫傅瑕殺鄭子入厲公自是徴也<hi>原本譌㣲事在</hi>
　<hi>左傳荘十四年</hi>水南有鄭荘公望母臺莊姜惡公寤生與段<lb/>
<pb n="KR2k0059_WYG_022-18a"/>
　京居段不弟姜氏無訓荘公居夫人於城潁誓曰不<lb/>
　及黄泉無相見也故成臺以望母用伸在心之思感<lb/>
　考叔之言忻大隧之賦洩洩之慈有嘉融融之孝得<lb/>
　常矣洧水又東與黄水合經所謂潧水非也黄水出<lb/>
　太山南黄泉東南流經華城西史伯謂鄭桓公曰華<lb/>
　君之土也韋昭曰華國名矣史記秦昭王三十三年<lb/>
　白起攻魏㧞華陽走芒卯斬首十五萬司馬彪曰華<lb/>
　陽亭名在宻縣嵇叔夜常採藥於山澤學琴於古人<lb/>
<pb n="KR2k0059_WYG_022-18b"/>
　即此亭也<hi>靈異志嵇中散嘗西南去洛數十里有亭名華陽投宿一更中操琴聞空中稱善中</hi>
　<hi>散呼與相見乃出見形以手持其頭共論音聲因授以廣陵散</hi>黄水東南流又與上<lb/>
　水合水出兩塘中一源兩分泉流𣲖别東為七虎澗<lb/>
　水西流即是水也其水西南流注於黄水黄即春秋<lb/>
　之所謂黄崕也故杜預云苑陵縣西有黄水者也又<lb/>
　東南流水側有二臺也謂之積粟臺臺東即二水之<lb/>
　㑹也捕章山水注之水出東捕章山西流注於黄水<lb/>
　黄水又南至鄭城北東轉於城之東北與黄溝合水<lb/>
<pb n="KR2k0059_WYG_022-19a"/>
　出捕章山東南流至鄭城東北入黄水黄水又東南<lb/>
　逕龍淵泉東南七里溝水注之水出隟侯亭東南平<lb/>
　地東注又屈而南流逕升城東又其南歴燭城西即<lb/>
　鄭大夫燭之武邑也又南流注于洧水也<lb/>
又東南過長社縣北<lb/>
　洧水東南流南濮北濮二水入焉洧入又東南與龍<lb/>
　淵水合水出長社縣西北有故溝上承洧水水盛則<lb/>
　通注龍淵水減則津渠輟流其瀆中<graphic n="KR2200" url="https://raw.githubusercontent.com/kanripo/KR-Gaiji/master/images/KR2200.png" mimeType="image/png"/>泉南注東轉<lb/>
<pb n="KR2k0059_WYG_022-19b"/>
　為淵淥水平潭清潔澄深俯視游魚類若乗空矣所<lb/>
　謂淵無潛鱗也又東逕長社縣故城北鄭之長葛邑<lb/>
　也春秋隱公五年宋人伐鄭圍長葛是也後社樹暴<lb/>
　長故曰長社魏潁川郡治也余以景明中出宰兹邑<lb/>
　於南城西側修立客館版築旣興於土下得一樹根<lb/>
　甚壮大疑是故社怪長暴茂者也稽之故說縣無龍<lb/>
　淵水名葢出近世矣京相璠春秋土地名曰長社北<lb/>
　界有禀水但是水𨗳於隍壍之中非北界之所謂又<lb/>
<pb n="KR2k0059_WYG_022-20a"/>
　按京社地名並云長社縣北有長葛鄉斯乃縣徙于<lb/>
　南矣然則是水即稟水也其水又東南逕棘城北左<lb/>
　傳所謂楚子伐鄭救齊次于棘澤者也禀水又東左<lb/>
　注洧水洧水又東南分為二水也其枝水東北流注<lb/>
　沙一水東逕許昌縣故許南<hi>疑作男</hi>國也姜姓四岳之<lb/>
　後矣穆天子傳所謂天子見許男於洧上者也漢章<lb/>
　帝建初四年更封馬光為侯國<hi>後漢書馬援傳建初四年封馬防潁陽侯</hi>
　<hi>馬光許昌侯</hi>春秋佐助期曰漢以許昌失天下及魏承漢<lb/>
<pb n="KR2k0059_WYG_022-20b"/>
　厯遂改名許昌也城内有景福殿基魏明帝太和中<lb/>
　造准價八百餘萬洧水又東入汶倉城内俗以是水<lb/>
　為汶水故有汶倉之名非也葢洧水之邸閣耳洧水<lb/>
　又東逕傿陵縣故城南<hi>今屬開封府按漢志潁川郡傿陵縣莽曰左亭李竒曰六</hi>
　<hi>國為安陵</hi>李竒曰六國為安陵也昔秦求易地唐且受使<lb/>
　於此<hi>戰國策秦王使人謂安陵君曰寡人欲以五百里之地易安陵安陵君使唐睢使于秦曰安陵</hi>
　<hi>君受地于先王而守之雖千里不敢易也秦王怒曰公亦嘗聞天子之怒乎伏尸百萬流血千里睢曰大</hi>
　<hi>王嘗聞布衣之怒乎夫專諸之刺王僚也彗星襲月聶政之刺韓傀也白虹貫日若士必怒伏尸二人流</hi>
<pb n="KR2k0059_WYG_022-21a"/>
　<hi>血五歩天下縞素今日是也挺劍而起秦王色撓長跽而謝之</hi>漢高帝十二年封都<lb/>
　尉朱濞為侯國王莽更名左亭洧水又東傿陵陂水<lb/>
　注之水出傿陵南陂東西南流注於洧水也<lb/>
又東南過新汲縣東北<lb/>
　洧水自傿陵東逕桐邱南俗謂之天井陵又曰岡非<lb/>
　也洧水又屈而南流水上有梁謂之桐門橋葢藉桐<lb/>
　邱以取稱亦言取桐門亭而目焉然不知亭之所在<lb/>
　未之詳也洧水又東南逕桐丘城春秋左傳荘公二<lb/>
<pb n="KR2k0059_WYG_022-21b"/>
　十八年楚伐鄭鄭人将奔桐丘即此城也杜預春秋<lb/>
　釋地曰潁川許昌城東北京相璠曰鄭地也今圖<hi>疑譌</hi>
　無而城見存西南去許昌故城可三十五里俗名之<lb/>
　曰堤其城南即長堤因<hi>疑譌或當作固</hi>洧水之北防也西靣<lb/>
　桐丘其城邪長而不方葢慿丘之稱即城之名矣洧<lb/>
　水又東逕新汲縣故城北漢宣帝神雀二年<hi>漢志作三年</hi>
　置於許之汲鄉曲洧城以河内有汲縣故加新也漢<lb/>
　宣帝建初四年封執金吾馬光為侯國<hi>漢宣帝以下十六字疑屬</hi>
<pb n="KR2k0059_WYG_022-22a"/>
　<hi>衍文葢馬光無新汲之封况已見前不應重出</hi>城在洧水南堤上又東洧水<lb/>
　右迤為濩陂洧水又逕匡城南<hi>匡城在睢州城西三十里</hi>扶溝之<lb/>
　匡亭也又東洧水左迤為鴨子陂也<hi>疑衍</hi>謂之大穴口<lb/>
　也<lb/>
又東南過茅城邑之東北<lb/>
　洧水自穴口東南逕洧陽城西南逕茅城東北又南<lb/>
　左合庾溝溝水上承洧水於大穴口東北枝分東逕<lb/>
　洧陽故城南俗謂之復陽城非也葢洧復字類音讀<lb/>
<pb n="KR2k0059_WYG_022-22b"/>
　變漢建安中封司空祭酒郭奉孝為侯國其水又東<lb/>
　南為鴨子陂陂廣一十五里餘陂南入甲庾溝西注<lb/>
　又<hi>朱云當作洧</hi>東北㵼沙洧水又南逕一故城西世謂之<lb/>
　思鄉城西去洧十五里洧水又右合濩陂水上承洧<lb/>
　水新汲縣南逕新汲故城東又南積而為陂陂之西<lb/>
　北即長舍城陂水東翼洧堤西靣茅邑自城北門列<lb/>
　築昆道迄於此岡世尚謂之茅岡即經所謂茅邑地<lb/>
　也陂水北出東入洧津<hi>上下疑有譌</hi>西納北異流<lb/>
<pb n="KR2k0059_WYG_022-23a"/>
又東過習陽城西折入於潁<lb/>
　洧水又東南逕辰亭東俗謂之田城非也葢田辰聲<lb/>
　相近城亭音韻聨故也經書魯宣公十一年楚子陳<lb/>
　侯鄭伯盟于辰陵也京相璠曰潁川長平有故辰亭<lb/>
　杜預曰長平縣東南有辰亭今此城在長平城西北<lb/>
　長平城在東南<hi>城今在西華縣東北</hi>或杜氏之謬傳書之誤耳<lb/>
　長平東南淋陂北畔有一阜東西减里南北五十許<lb/>
　歩俗謂之新亭臺又疑是杜氏所謂辰亭而未之詳<lb/>
<pb n="KR2k0059_WYG_022-23b"/>
　也洧水又南逕長平縣故城西王莽之長正也洧水<lb/>
　又南分為二水枝水東出謂之五梁溝逕習陽城北<lb/>
　又東逕赭邱南丘上有故城郡國志曰長平故屬汝<lb/>
　南縣有赭丘城即此城也又東逕長平城南東注澇<lb/>
　陂洧水南出謂之雞籠水故水會有籠口之名矣洧<lb/>
　水又東逕習陽城西西南折入潁地理志曰洧水東<lb/>
　南至長平縣入潁者也<lb/>
潩水出河南密縣大騩山<hi>明一統志潩水源出大騩山名魯固河一名清流河東南</hi>
<pb n="KR2k0059_WYG_022-24a"/>
<hi>逕長葛縣西又東至臨潁縣入潁水</hi>
　大騩即具茨山也黄帝登具茨之山升於洪堤上受<lb/>
　神芝圗於黄葢童子即是山也<hi>抱朴子云黄帝東到青丘見紫府先生受</hi>
　<hi>三皇内文以勅召萬神西見中黄子受九加之方北到洪堤上具茨見大騩君黄葢童子受神芝圗還陟</hi>
　<hi>王屋得神丹金訣</hi>溪水<hi>疑作潩水</hi>出其阿而流為陂俗謂之玉女<lb/>
　池東逕陘山北史記魏襄王六年敗楚於陘山者也<lb/>
　山上有鄭祭仲冡冡西有子產墓累石為方墳墳東<lb/>
　有廟並東北向鄭城杜元凱言不忘本際廟舊有一<lb/>
<pb n="KR2k0059_WYG_022-24b"/>
　枯柏樹其塵根故枝之上多生雉<hi>疑作稚</hi>柏列秀青青<lb/>
　望之竒可嘉矣潩水又東南逕長社林<hi>疑譌當作故</hi>城西<lb/>
　北南濮北濮二水出焉劉澄之著永初記云水經濮<lb/>
　水源出大騩山東北流注泗衛靈聞音於水上殊為<lb/>
　乖矣<hi>韓非子云衛靈公至濮聞新聲使師涓冩之至晉而奏之師曠曰此紂時所謂靡靡之樂乃亡</hi>
　<hi>國之聲也</hi>余按水經為潩水不為濮也是水首受溪水<hi>疑作</hi>
　<hi>潩水</hi>川渠䨇引俱東注洧與之過沙枝流脉亂互得通<lb/>
　稱是以春秋昭公九年遷城父人於陳以夷濮西田<lb/>
<pb n="KR2k0059_WYG_022-25a"/>
　益之京相璠云以夷之濮西田益也杜預亦言以夷<lb/>
　田在濮水西者與城父人服䖍曰濮水名也且字類<lb/>
　音同津瀾邈别不得為北濮上源師氏傳音於其上<lb/>
　矣潩水又南逕鍾亭西又南逕皇臺又東南逕關亭<lb/>
　西又東南逕宛亭西鄭大夫宛射犬之故邑也潩水<lb/>
　又南分二水一水南出逕胡城東故潁隂縣之狐人<lb/>
　亭也其水南結為陂謂之胡城陂潩水自枝渠東逕<lb/>
　曲強東皇陂水注之水出西北皇臺七女岡北皇陂<lb/>
<pb n="KR2k0059_WYG_022-25b"/>
　即古長社縣之濁澤史記魏惠王元年韓懿侯與趙<lb/>
　成侯合軍伐魏戰於濁澤是也其陂水北對雞鳴城<lb/>
　即是<hi>是字譌應作長</hi>社縣之濁城也陂水東南流逕胡泉城北<lb/>
　故潁隂縣之狐宗鄉也又東合狐城陂水水上承陂<lb/>
　水而東南流注于黄水謂之合作口而東逕曲強城<lb/>
　北東流入潩水時人謂之勑水非也勑潩音相類故<lb/>
　字從聲變耳渭<hi>當作潩</hi>水又東逕武亭間兩城相對疑<lb/>
　是古之岑門史遷所謂走犀首于岑門者也徐廣曰<lb/>
<pb n="KR2k0059_WYG_022-26a"/>
　潁隂有岑亭未知是否<hi>後漢郡國志潁隂有岸亭史記魏世家哀王五年走犀首</hi>
　<hi>岸門徐廣曰潁隂有岸亭正義曰括地志云岸門在長社縣西北十八里今名西武亭此云岑門岑亭皆</hi>
　<hi>誤</hi>潩水又南逕射犬城東即鄭公孫射犬城也葢俗<lb/>
　謬耳潩水又南逕潁隂縣故城西魏明帝封司空陳<lb/>
　羣為侯國潩水又東逕許昌城南又東南與宣帝陂<lb/>
　<hi>按下文當作宣梁陂</hi>水合陂上承狼陂於潁隂城西南陂南北<lb/>
　二十里東西十里春秋左傳曰楚子伐鄭師于狼是<lb/>
　也其水東南入許昌縣逕巨陵城北鄭地也春秋左<lb/>
<pb n="KR2k0059_WYG_022-26b"/>
　傳荘公十四年鄭厲公獲𫝊瑕於大陵京相璠曰潁<lb/>
　川臨潁縣東北二十五里有故巨陵亭古大陵也其<lb/>
　水又東積而為陂謂之宣梁陂也陂水又東南入潩<lb/>
　水潩水又西南流逕陶城西又東南逕陶陂東東南<lb/>
　入于潁<hi>此句原本另行作經文今改作此節注</hi>
潧水出鄭縣西北平地<lb/>
　潧水出潧城西北雞絡塢下東南流逕賈復城西<hi>今南</hi>
　<hi>陽府汝州東南一百里有賈復城但與鄭縣相去甚逺恐非此城</hi>東南流左右<hi>疑作合</hi>
<pb n="KR2k0059_WYG_022-27a"/>
　<graphic n="KR2200" url="https://raw.githubusercontent.com/kanripo/KR-Gaiji/master/images/KR2200.png" mimeType="image/png"/>水水出賈復城東南流注于潧潧水又南左㑹承<lb/>
　雲山水水出西北承雲山東南厯渾于江<hi>宋本作渾子岡</hi>東<lb/>
　注世謂岡□<hi>宋本作峽</hi>為五鳴口東南流注于潧潧水又<lb/>
　東南流厯下田川逕鄶城西謂之為桞泉水也故史<lb/>
　伯荅桓公曰君以成周之衆奉辭伐罪若剋虢鄶君<lb/>
　之土也如前華後河右洛左濟王丕騩而食潧洧<hi>鄭語</hi>
　<hi>作主芣騩而食溱洧韋昭云芣騩山名在宻縣</hi>循典刑以守之可以少固即<lb/>
　謂此矣潧水又南懸流奔壑崩注丈餘其下積水成<lb/>
<pb n="KR2k0059_WYG_022-27b"/>
　潭廣四十許歩淵深難測又南注于洧詩所謂溱與<lb/>
　洧者也世所謂之為潧水也<lb/>
東過其縣北又東南過其縣東又南入于洧水<lb/>
　自鄶潧東南更無别瀆不得逕新鄭而㑹洧也鄭城<lb/>
　東入洧者黄崕水也葢經誤證耳<lb/>
渠出榮陽北河東南過中牟縣之北<hi>今屬開封府</hi>
　風俗通曰渠者水所居也渠水自河與泲亂流東滎<lb/>
　<hi>疑譌</hi>澤北東南分泲歴中牟縣之圃田澤北與陽武分<lb/>
<pb n="KR2k0059_WYG_022-28a"/>
　水澤多麻黄草故述征記曰踐縣境便覩斯卉窮則<lb/>
　知踰界今雖不能然諒亦非謬詩所謂東有圃艸也<lb/>
　皇武子曰鄭之有原圃猶秦之有具囿澤在中牟縣<lb/>
　西西限長城東極官渡北佩渠水東西四十許里南<lb/>
　北二百許里中有沙岡上下二十四浦津流逕通淵<lb/>
　潭相接各有名焉有大斬小斬大灰小灰義魯練秋<lb/>
　大白楊小白楊散嚇禹中牟圏大鵠龍澤鬯罷大哀<lb/>
　小哀大長小長大縮小縮伯丘大葢牛眠等浦<hi>上云二十</hi>
<pb n="KR2k0059_WYG_022-28b"/>
　<hi>四浦而浦名僅二十三按太平御覧引此注大鵠下尚有小鵠此遺去故止二十三耳又大斬小斬作大</hi>
　<hi>漸小漸禹中作禺中鬯罷作宻罷牛眠作牛眼俱與此異</hi>水盛則北注渠溢則南<lb/>
　播故竹書紀年梁惠成王十年入河水于甫田又為<lb/>
　大溝而引圃水者也又有一瀆自酸棗受河道自漢<lb/>
　瀆歴酸棗逕陽武縣南出世謂之十字溝而屬於渠<lb/>
　或謂是瀆為梁惠王十年所開而不能詳也斯浦乃<lb/>
　水澤之所鍾為鄭隰之淵藪矣渠右合五池溝上承<lb/>
　澤水下流渠謂之五池口魏嘉平二年司馬懿帥中<lb/>
<pb n="KR2k0059_WYG_022-29a"/>
　軍討太尉王凌於夀春自彼而還帝使侍中韋誕勞<lb/>
　軍于五池者也今其地為五池鄉矣渠又東不家溝<lb/>
　<hi>宋本作十家溝</hi>水注之出京縣東南梅山北溪春秋襄公十<lb/>
　八年蒍子馮公子格率銳師侵費右廻梅山杜預曰<lb/>
　在宻東北即是山也其水自溪東北流逕管城西故<lb/>
　管國也周武以封管叔矣成王幼弱周公攝政管叔<lb/>
　流言曰公将不利於孺子公賦鴟鴞以伐之即東山<lb/>
　之詩是也左傳宣公十二年晉師救鄭楚次管以待<lb/>
<pb n="KR2k0059_WYG_022-29b"/>
　之杜預曰京縣東北有管城者是也俗又謂之為管<lb/>
　水東北分為二水一水東北流注黄雀溝謂之黄淵<lb/>
　淵周一百歩其一水東越長城東北流水積為淵南<lb/>
　北二里東西百歩謂之百尺水北入圃田澤分為二<lb/>
　水一水東北逕東武強城北漢書曹參傳擊羽嬰於<lb/>
　昆陽追至業<hi>按傳當作葉注葉南陽縣也音式陟反</hi>還攻武強因至滎<lb/>
　陽薛瓉云按武強城在陽武縣即斯城也漢高帝六<lb/>
　年封騎将荘不識為侯國又東北流左注于渠為不<lb/>
<pb n="KR2k0059_WYG_022-30a"/>
　<hi>宋本作十下同</hi>家水口也一水東流又屈而南轉東南注白<lb/>
　溝也渠又東清池水注之清池水出清陽亭西南平<lb/>
　地東北流逕清陽亭南東流即故清人城也詩所謂<lb/>
　清人在彭彭為高尅邑也故杜預春秋釋地云中牟<lb/>
　縣西有清陽亭是也清水又屈而北流至清口澤七<lb/>
　虎澗水注之水出畢城南岡一源兩派津川趣别西<lb/>
　入黄崕溝東為七虎溪亦謂之為華水也又東北流<lb/>
　紫光溝水注之水出華陽城東北而東流俗名曰紫<lb/>
<pb n="KR2k0059_WYG_022-30b"/>
　光澗又東北注華水華水又東逕棐城北即北林亭<lb/>
　也春秋文公與鄭伯宴于棐林子家賦鴻鴈者也春<lb/>
　秋宣公元年諸侯㑹于棐林以伐鄭楚救鄭遇於北<lb/>
　林服䖍曰北林鄭南地也京相璠曰今滎陽宛陵縣<lb/>
　有故林鄉在新鄭北故曰北林也余按林鄉故城在<lb/>
　新鄭東北七十許里菀陵故城在東南五十許里不<lb/>
　得在新鄭北也考京服之說並為踈矣杜預云滎陽<lb/>
　中牟縣西南有林亭在鄭北今是亭南去新鄭故城<lb/>
<pb n="KR2k0059_WYG_022-31a"/>
　四十許里葢以南有林鄉亭故杜預據是為北林最<lb/>
　為密矣又以林鄉為棐亦或疑焉諸侯㑹棐楚遇于<lb/>
　此寜得知不在是而更指他處也稽古之傳事或不<lb/>
　謬矣又東北逕鹿臺南岡北出為七虎澗東流期水<lb/>
　注之水出期城西南平地世號龍淵水東北流又北<lb/>
　逕期城西又北與七虎澗合謂之虎谿水亂流東注<lb/>
　逕期城北東㑹清口水司馬彪郡國志曰中牟有清<lb/>
　口水即是水也清水又東北白溝水注之水有二源<lb/>
<pb n="KR2k0059_WYG_022-31b"/>
　北水出密之梅山東南而東逕靖城南與南水合水<lb/>
　南出合太山<hi>宋本作南水屈合太水</hi>西北流至靖城南左注北<lb/>
　水即承水也山海經曰承水出太山之隂東北流注<lb/>
　于沒水者也世所謂之靖澗水也又東北流太水注<lb/>
　之水出太山東平地山海經曰太水出于太山之陽<lb/>
　而東南流注于沒水世謂之澧水也東北逕武陵城<lb/>
　西東北流注于承水又東北入黄瓮澗北逕中陽城<lb/>
　西城内有舊臺甚秀臺側有陂池池水清深澗水又<lb/>
<pb n="KR2k0059_WYG_022-32a"/>
　東屈逕其城北竹書紀年梁惠成王十七年鄭釐侯<lb/>
　來朝中陽者也其水東北流為白溝又北東逕伯禽<lb/>
　城北葢伯禽之魯徃逕所由也屈而南流東注于清<lb/>
　水即潘岳都碑所謂自中牟故縣以西西至于清溝<lb/>
　指是水也亂流東逕中牟宰魯恭祠南漢和帝時右<lb/>
　扶風魯恭字仲康以太尉掾遷中牟令政專德化不<lb/>
　任刑罰吏民敬信蝗不入境河南尹袁安疑不實使<lb/>
　部掾肥親按行之恭隨親行阡陌坐桑樹下雉止其<lb/>
<pb n="KR2k0059_WYG_022-32b"/>
　傍有小児親曰児何不擊雉曰将雛親起曰蟲不入<lb/>
　境一異化及鳥獸二異竪子懐仁三異乆留非優賢<lb/>
　請還是年嘉禾生縣庭安美其治以状上之徴愽士<lb/>
　侍中車駕每出恭常陪乘上顧問民政無所隱諱故<lb/>
　能遺愛自古祠饗來今矣清溝水又東北逕沈清疑<lb/>
　即博浪亭也<hi>博浪城在今開封府城北三十里一名博浪沙亭</hi>服䖍曰博浪<lb/>
　陽武二水沙名也今有亭所未詳也歷博浪澤昔張<lb/>
　良為韓報仇於秦以金椎擊秦始皇不中中其副車<lb/>
<pb n="KR2k0059_WYG_022-33a"/>
　於此又北分為二水枝津東注沒水清水自枝流北<lb/>
　注渠謂之清溝口渠又左逕陽武縣故城南東為官<lb/>
　渡水又逕曹太祖壘北有高臺謂之官渡臺渡在中<lb/>
　牟故世又謂中牟臺建安五年太祖營官渡袁紹保<lb/>
　陽武紹連營稍前依沙堆為屯東西數十里公亦分<lb/>
　營相禦合戰不利紹進臨官渡起土山地道以逼壘<lb/>
　公亦起高臺以捍之即中牟臺也今臺北土山猶在<lb/>
　山之東悉紹舊營遺壘並存水又東逕田豐祠北袁<lb/>
<pb n="KR2k0059_WYG_022-33b"/>
　夲初慙不納其言害之時人嘉其誠謀無辜見戮故<lb/>
　立祠於是用表袁氏覆滅之宜矣又東役水注之水<lb/>
　出菀<hi>原本譌苑</hi>陵縣西隟侯<hi>按郡國志河南菀陵縣有𤨏侯亭左傳㐮十一年諸侯之</hi>
　<hi>師次于𤨏杜預曰縣西有𤨏侯亭此云隟侯疑誤盖隟乃古文隙字與𤨏不通惟韵㑹云𤨏或作璅則隟</hi>
　<hi>或璅之譌但下文云隙郤聲相近則原作隙字用與左傳注及郡國志俱不合寔所末解</hi>亭東世<lb/>
　謂此亭為却城非也葢隟却<hi>疑作郄上同</hi>聲相近耳中平<lb/>
　陂世名之埿泉也即古役水矣山海經曰役山役水<lb/>
　所出北流注于河疑是水也東北流逕菀陵縣故城<lb/>
<pb n="KR2k0059_WYG_022-34a"/>
　北東流北逕焦城東陽邱亭西也謂之焦溝水竹書<lb/>
　紀年梁惠成王十六年秦公孫壮武<hi>按竹書當作伐</hi>鄭圍焦<lb/>
　城不剋即此城也俗謂之驛城非也役水自陽邱亭<lb/>
　東流逕山氏城北為高榆淵竹書紀年梁惠成王十<lb/>
　六年秦公孫壮率師城上枳安陵山氏<hi>按竹書當作民</hi>者也<lb/>
　又東北為酢溝又東北魯溝水出焉役水又東北埿<lb/>
　溝水出焉又東北為八丈溝又東清水枝津注之水<lb/>
　自沈城東派注于役水又東逕曹公壘南東與沬水<lb/>
<pb n="KR2k0059_WYG_022-34b"/>
　合山海經云沬水所出北流注于役<hi>山海經作末山末水出焉北流</hi>
　<hi>注于沒郭注云水經注作沫</hi>今是水出中牟城西南疑即沬水也<lb/>
　東北流逕中牟縣故城昔趙獻侯自耿都此班固云<lb/>
　趙自邯鄲徙焉趙襄子時佛肸以中牟叛置鼎於庭<lb/>
　不與己者烹之田英将蹇裳赴鼎處也<hi>說苑云佛肸以中牟畔曰</hi>
　<hi>與我者受邑不與我者烹之城北餘子田基獨後至曰義者軒冕在前非義弗乗祛衣将入鼎佛肸屢起</hi>
　<hi>而生之趙簡子屠中牟諭有功者用田基為首基曰亷士不恥人我如受功則中牟之士終身慚矣負其</hi>
　<hi>母南徙于楚新序作田卑此作田英未知孰是</hi>薛瓉注漢書云中牟在春秋<lb/>
<pb n="KR2k0059_WYG_022-35a"/>
　之時為鄭之堰也及三卿分晉則在魏之邦土趙自<lb/>
　漳北不及此也春秋傳曰衛侯如晉過中牟非衛適<lb/>
　晉之次也汲郡古文曰齊師伐趙東鄙圍中牟此中<lb/>
　牟不在趙之東也按中牟當在濕水之上矣按春秋<lb/>
　齊伐晉夷儀晉車千乗在中牟衛侯過中牟中牟人<lb/>
　欲伐之衛禇師固亡在中牟曰衛雖小其君在未可<lb/>
　勝也齊師尅城而驕遇之必敗乃敗齊師服䖍不列<lb/>
　中牟所在杜預曰今滎陽有中牟廻逺疑為非也然<lb/>
<pb n="KR2k0059_WYG_022-35b"/>
　地理參差土無常域隨其強弱自相吞并疆理㽞移<lb/>
　寜可一也兵車所指逕紆難知自魏徙大梁趙以中<lb/>
　牟易魏故趙之南界極于浮水匪直專漳<hi>朱本作張</hi>也趙<lb/>
　自西取後止中牟齊師伐其東鄙於宜無嫌而瓉逕<lb/>
　濕水空言中牟所在非論證也漢高帝十一年<hi>按史表是</hi>
　<hi>十二年封</hi>封單父聖為侯國沫水又東北注于役水昔魏<lb/>
　太祖之背董卓也間行出中牟為亭長所録<hi>魏志董卓廢帝</hi>
　<hi>京都大亂卓表太祖為驍騎校尉太祖乃變易姓名間行東歸過中牟為亭長所執詣縣邑中或竊識之</hi>
<pb n="KR2k0059_WYG_022-36a"/>
　<hi>為請得觧</hi>郭長公世語為縣所拘功曹請釋焉役水又東<lb/>
　北逕中牟澤即鄭太叔攻萑蒲之盗於是澤也<hi>左傳昭二</hi>
　<hi>十一年鄭太叔為政不忍猛而寛鄭國多盗取人于萑苻之澤太叔悔之興徒兵以攻萑苻之盗盡殺之</hi>
　其水東流北屈注渠水征績記<hi>朱云征當作伍伍績之有述征記</hi>所<lb/>
　謂自醤魁城到酢溝十里者渠水又東流而左㑹淵<lb/>
　流其水上承聖女陂陂周二百餘歩水無耗竭湛然<lb/>
　清滿而南流注于渠渠水又東南而注大梁也<lb/>
又東至浚儀縣<hi>今為開封府祥符縣河南布政司治</hi>
<pb n="KR2k0059_WYG_022-36b"/>
　水東南逕西赤城北戴延之所謂西北有大梁亭非<lb/>
　也竹書紀年梁惠成王二十八年穰庇率師及鄭孔<lb/>
　夜戰于梁赫鄭師敗逋即此城也左則故瀆出焉秦<lb/>
　始皇二十年王賁斷故渠引水東南出以灌大梁謂<lb/>
　之梁溝又東逕大梁城南本春秋之陽武高陽郷也<lb/>
　於戰國為大梁周梁伯之居也梁伯好土功大其城<lb/>
　號曰新里民疲而潰秦遂取焉後魏惠王自安邑徙<lb/>
　都之故曰梁耳竹書紀年梁惠成王六年四月甲寅<lb/>
<pb n="KR2k0059_WYG_022-37a"/>
　徙邦于大梁是也秦滅魏以為縣漢文帝封孝王於<lb/>
　梁孝王以土地下濕東都睢陽又改曰梁自是置縣<lb/>
　以大梁城廣居其東城夷門之東夷門即侯嬴抱關<lb/>
　處也續述征記曰以此城為師曠城言郭縁生曽逰<lb/>
　此邑踐夷門升吹臺終古之跡緬焉盡在余謂此乃<lb/>
　梁氏之臺門魏惠之朝居<hi>疑當作所居</hi>非吹臺也當是誤<lb/>
　證耳西征記論儀封人即此縣又非也竹書紀年梁<lb/>
　惠成王三十一年三月為大溝於北郛以行圃田之<lb/>
<pb n="KR2k0059_WYG_022-37b"/>
　水陳留風俗傳曰縣北有浚水像而儀之故曰俊儀<lb/>
　余謂故汴渉<hi>疑當作汴沙</hi>隂溝矣浚之故曰浚其猶春秋<lb/>
　之浚洙漢氏之儀水又東北逕中牟縣南又東北逕<lb/>
　中牟澤與淵水合水出中牟縣城北城有層臺按郭<lb/>
　頒<hi>何氏校當作郭長公</hi>世語及干寳晉紀並言中牟縣故魏任<lb/>
　城王臺下池中有漢時鐵錐長六尺入地三尺頭西<lb/>
　南指不可動止<hi>疑有譌脫一作至</hi>月朔自正以為晉氏中興<lb/>
　之瑞而今不知所在或言在中陽城池臺未知焉是<lb/>
<pb n="KR2k0059_WYG_022-38a"/>
　淵水自池西出屈逕其城西而東南流注于汜氾水<lb/>
　又東逕大梁亭南又東逕梁臺南東注渠渠水又東<lb/>
　南流逕開封縣睢渙二水出焉右則新溝注之其水<lb/>
　出逢池<hi>蓬池在今開封府城北本春秋時蓬澤左傳宋景公使人告左師曰蓬澤有介麋焉吾與</hi>
　<hi>之田若何徐廣曰蓬澤即蓬池也又晉阮籍詩云徘徊蓬池上還望顧大梁唐明皇帝改為福源池禁樵</hi>
　<hi>採</hi>池上承役水于菀陵縣别為魯溝水東南流逕開<lb/>
　封縣故城北漢高帝十一年封劉舍為侯國也<hi>按史表高</hi>
　<hi>帝十一年封陶舍為開封侯今云劉舍誤</hi>陳留志稱阮蘭字茂𢎞為開封<lb/>
<pb n="KR2k0059_WYG_022-38b"/>
　令縣側有劫賊外白甚急數阮方圍棊長嘯吏云劫<lb/>
　急阮曰局上有劫亦甚急其躭樂如是故語林曰王<lb/>
　中郎以圍棊為坐隱或亦謂之為手談又謂之為棊<lb/>
　聖魯溝南際富城東南入百尺陂即古之逢澤也徐<lb/>
　廣史記音義云秦孝公㑹諸侯于逢澤陂陂汲郡墓<lb/>
　<hi>按史記秦本紀孝公二十年使公子少官率師㑹諸侯于蓬澤徐廣曰開封東北有蓬澤秦孝公句乃史</hi>
　<hi>記原文非徐廣音義且増一陂字又陂汲郡墓四字亦與上文不接疑有譌誤</hi>竹書紀年作<lb/>
　逢澤斯其處也故應德璉西征賦曰鸞衡東指弭節<lb/>
<pb n="KR2k0059_WYG_022-39a"/>
　逢澤其水東北流為新溝新溝又東北流逕牛首鄉<lb/>
　北謂之牛建城又東北注梁<hi>一作渠</hi>即沙水也音蔡許<lb/>
　愼正作沙音言水散石也從水少水沙見矣楚東有<lb/>
　沙水謂此水也無佗也皆變名矣其國多池沼時池<lb/>
　中出神劍到今其民像而作之號大梁氏之劍也渠<lb/>
　又北屈分為二水續述征記曰汴沙到浚儀而分也<lb/>
　汴東注沙南流其水更南流逕梁王吹臺東陳留風<lb/>
　俗傳曰縣有倉頡師曠城上有列仙之吹臺北有牧<lb/>
<pb n="KR2k0059_WYG_022-39b"/>
　澤中出蘭蒲土多儁髦衿𢃄牧澤方一十五里俗謂<lb/>
　之蒲關澤即謂此矣梁王増築以為吹臺城隍夷滅<lb/>
　略存故跡今層臺孤立於牧澤之右矣其臺方一百<lb/>
　許歩即阮嗣宗詠懐詩所謂駕言發魏都南向望吹<lb/>
　臺簫管有遺音梁主安在哉晉世䘮亂乞活慿居削<lb/>
　墮故基遂成二層上基猶方四五十歩高一丈餘世<lb/>
　謂之乞活臺又謂之婆臺城梁水於此有隂溝洪溝<lb/>
　之稱焉項羽與漢高分王指是水以為東西之别故<lb/>
<pb n="KR2k0059_WYG_022-40a"/>
　蘇秦說魏襄王曰大王之地南有鴻溝是也故尉氏<lb/>
　縣有波鄉亭波亭鴻溝鄉鴻溝亭皆藉水以立稱也<lb/>
　今蕭縣<hi>原本譌作簫縣今為江南徐州治</hi>西亦有鴻溝亭梁國睢陽<lb/>
　縣<hi>今為歸德府治</hi>東有鴻口亭先後談者亦指此以為楚漢<lb/>
　之分王非也葢春秋之所謂紅澤者矣渠口與汜水<lb/>
　合其水上承役水於菀陵縣縣故鄭都也王莽之左<lb/>
　亭縣也役水枝津東派為汜水者也而世俗謂之泥<lb/>
　溝水也<hi>朱本作汜溝水</hi>春秋左傳僖公三十年晉侯秦伯圍<lb/>
<pb n="KR2k0059_WYG_022-40b"/>
　鄭晉軍凾陵秦軍汜南所謂東汜者也<lb/>
又屈南至扶溝縣北<hi>今屬開封府及通許縣洧川縣地</hi>
　沙水又東南逕牛首鄉東南魯渠水出焉亦謂之宋<lb/>
　溝也又逕陳留縣故城南孟康曰留鄭邑也後為陳<lb/>
　并故曰陳留矣魯溝又東南逕圉縣故城北縣苦楚<lb/>
　難修其干戈以圉其患故曰圉也或曰邊陲之號矣<lb/>
　歴萬人散王莽之簒也東郡太守翟義興兵討莽莽<lb/>
　遣奮威将軍孫建擊之於圉北義師大敗尸積萬數<lb/>
<pb n="KR2k0059_WYG_022-41a"/>
　血流溢道號其處為萬人散百姓哀而祠之又厯魯<lb/>
　溝亭又東南至陽夏縣故城西漢高祖六年封陳豨<lb/>
　為侯國魯溝又南入渦今無水也沙水又東南逕斗<lb/>
　城西左傳襄公三十年子產殯伯有尸其臣葬之於<lb/>
　是城也<hi>左傳襄公三十年鄭伯有耆酒為窟室而夜飲酒擊鐘焉朝至未已朝者曰公焉在其人</hi>
　<hi>曰吾公在壑谷皆自朝布路而罷子晢以駟氏之甲伐而焚之伯有奔雍梁醒而後知之遂奔許已而自</hi>
　<hi>墓門之瀆入因馬師頡介于㐮庫以伐舊北門駟帶率國人以伐之伯有死于羊肆子産禭之枕之股而</hi>
　<hi>哭諸歛而殯諸伯有之臣在市側者旣而𦵏之斗城</hi>沙水又東南逕牛首亭東<lb/>
<pb n="KR2k0059_WYG_022-41b"/>
　左傳桓公十四年宋人與諸侯伐鄭東郊取牛首者<lb/>
　也俗謂之車牛城矣沙水又東南八里溝出焉又東<lb/>
　南逕陳留縣<hi>今屬開封府</hi>裘氏鄉裘氏亭西又逕澹臺子<lb/>
　羽冢東與八里溝合按陳留風俗傳曰陳留縣裘氏<lb/>
　鄉有澹臺子羽冢又有子羽祠祈禱焉京相璠曰今<lb/>
　泰山南武城縣有澹臺子羽冢縣人也未知孰是因<lb/>
　其方誌所叙就記纒絡焉溝水上承沙河而西南流<lb/>
　逕牛首亭南與百尺陂水合其水自陂南逕開封城<lb/>
<pb n="KR2k0059_WYG_022-42a"/>
　東三里岡左屈而西流南轉注八里溝又南得野兎<lb/>
　水口水上承西南兎氏亭北野兎陂鄭地也春秋傳<lb/>
　云鄭伯勞屈生于兎氏也陂水東北入八里溝八里<lb/>
　溝水又南逕右倉城西又南逕兎氏亭東又南逕邵<lb/>
　亭西東入沙水沙水南逕扶溝縣故城東縣即潁川<lb/>
　之數<hi>宋本作穀</hi>平鄉也有扶亭又有洧水溝故縣有扶溝<lb/>
　之名焉建武元年漢光武封平狄将軍朱鮪為侯國<lb/>
　沙水又東與康溝水合水首受洧水於長社縣東東<lb/>
<pb n="KR2k0059_WYG_022-42b"/>
　北逕向岡西即鄭之向鄉也後人遏其上口今水盛<lb/>
　則北注水耗則輟流又有長明溝水注之水出菀陵<lb/>
　縣故城西北縣有二城此則西城也二城以東悉多<lb/>
　陂澤即古制澤也京相璠曰鄭地杜預曰澤即滎陽<lb/>
　菀陵縣東即春秋之制田也故城西北平地出泉謂<lb/>
　之龍淵泉淵水流逕陵丘亭西又西重泉水注之水<lb/>
　出西城北平地泉湧南流逕陵丘亭西西南注龍淵<lb/>
　水龍淵水又東南逕凢陽亭西而南入白鴈陂陂在<lb/>
<pb n="KR2k0059_WYG_022-43a"/>
　長社東北東西七里南北十里在林鄉之西南司馬<lb/>
　彪郡國志曰菀陵有林鄉亭白鴈陂又引瀆南流謂<lb/>
　之長明溝東轉北屈又東逕向城北城側向岡左傳<lb/>
　襄公十一年諸侯伐鄭師于向者也又東右迤為染<lb/>
　二陂<hi>朱云染二疑作染工宋本作染澤</hi>而東注于蔡澤陂長明溝又<lb/>
　東逕尉氏縣<hi>今屬開封府</hi>故城南圈稱云尉氏鄭國之東<lb/>
　鄙弊獄官名也鄭大夫尉氏之邑<hi>朱云弊獄謂斷獄也見周禮秋官注</hi>
　<hi>應劭曰古獄官曰尉氏鄭之别獄也</hi>故欒盈曰盈将歸死于尉氏也溝<lb/>
<pb n="KR2k0059_WYG_022-43b"/>
　瀆自是三分北分為康溝東逕平陸縣故城北高后<lb/>
　元年<hi>按史記表是景帝元年封</hi>封楚元王子禮為侯國建武元年<lb/>
　以戸不滿三千罷為尉氏縣之陵樹鄉又有陵樹亭<lb/>
　漢建安中封尚書荀攸為陵樹鄉侯<hi>按魏志荀攸傳作陵樹亭侯</hi>
　故陳留風俗傳曰陵樹鄉故平陸縣也北有天<hi>當作大</hi>
　澤名曰長樂厩康溝又東逕扶溝縣之白亭北陳留<lb/>
　風俗𫝊曰扶溝縣有帛鄉帛亭名在七鄉十二亭中<lb/>
　康溝又東逕少曲亭陳留風俗傳曰尉氏縣有少世<lb/>
<pb n="KR2k0059_WYG_022-44a"/>
　<hi>疑作曲</hi>亭俗謂之為小城也又東南逕扶溝縣故城東<lb/>
　而東南注沙水沙水又南㑹南水其水南流又分為<lb/>
　二水一水南合關亭東又東南流與左水合其水自<lb/>
　枝瀆南逕召陵亭西疑即扶溝之亭也而東南合石<lb/>
　水世以是水與傿陵陂水䨇𨗳亦謂之䨇溝又東南<lb/>
　入沙水沙水南與蔡澤陂水合水出<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵<hi>前漢地志作傿陵後</hi>
　<hi>漢郡國志作<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵</hi>春秋成公十六年晉楚相遇于<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵吕錡<lb/>
　射中共王目王召養由基使射殺之亦子反醉酒自<lb/>
<pb n="KR2k0059_WYG_022-44b"/>
　斃處也陂東西五里南北十里陂水東逕匡城北城<lb/>
　在新汲縣之東北即扶溝縣之巨<hi>疑作匡</hi>亭也亭在匡<lb/>
　城郭<hi>朱本作郭宋本作鄉</hi>春秋文公元年諸侯朝晉衛成公不<lb/>
　朝使孔逹侵鄭伐緜訾及匡即此邑也今陳留長垣<lb/>
　縣<hi>今屬開州</hi>南有匡城即平邱之匡亭也襄邑又有承匡<lb/>
　城然匡居陳衛之間亦徃徃有異邑矣陂水又東南<lb/>
　至扶洛<hi>宋本作扶溝</hi>城北又東南入沙水沙水又南逕小<lb/>
　扶城西而流也城即扶溝縣之平周亭東漢順帝永<lb/>
<pb n="KR2k0059_WYG_022-45a"/>
　平中<hi>永平乃明帝年號非順帝也</hi>封陳敬王孫子恭為侯國<hi>按後漢書</hi>
　<hi>明帝八王傳陳敬王羙永平三年封廣平王立三十七年薨子鈎嗣立二十一年薨子竦嗣立二年薨無</hi>
　<hi>子立絶安帝永初七年封敬王孫安國為耕亭侯傳所載止此則敬王之孫無名子恭者不知此何據耶</hi>
　沙水又東南逕大扶城西城即扶鄉故縣也城北二<lb/>
　里有袁梁碑云梁陳扶樂人後漢世祖建武十七年<lb/>
　更封劉隆為扶樂侯即此城也渦水於是分焉不得<lb/>
　在扶溝北便分為二水也<lb/>
其一者東南過陳縣也<hi>疑作北</hi>
<pb n="KR2k0059_WYG_022-45b"/>
　沙水又東南逕東華城西又東西<hi>宋本作南</hi>沙水枝瀆西<lb/>
　南逹洧謂之甲更溝<hi>宋本作甲庚溝</hi>今無水沙水又南與廣<lb/>
　漕渠合上承龐官陂云鄧艾所開也雖水流廢興溝<lb/>
　瀆尚夥昔賈逵為魏豫州刺史通運渠二百里餘亦<lb/>
　所謂賈侯渠也而川渠逕復交錯畛陌無以辨之沙<lb/>
　水又東逕長平縣<hi>今省入西華縣</hi>故城北又東南逕陳城北<lb/>
　故陳國也伏羲神農並都之城東北三十許里猶有<lb/>
　羲神實中<hi>此句疑有譌誤</hi>舜後媯滿為周陶正武王頼其噐<lb/>
<pb n="KR2k0059_WYG_022-46a"/>
　用妻以元女大姬而封諸陳以備三恪大姫好祭祀<lb/>
　故詩所謂坎其擊鼓宛丘之下也宛丘在陳城南道<lb/>
　東王隱云漸欲平今不知所在矣楚討陳殺夏徴舒<lb/>
　於栗門以為夏州後城之東門内有池池水東西七<lb/>
　十歩南北八十許歩水至清潔而不耗竭不生魚草<lb/>
　水中有故臺處詩所謂東門之池也城内有漢相王<lb/>
　君造四縣邸碑文字剝缺不可悉識其略曰唯兹陳<lb/>
　國故曰淮陽郡云云王清惠著聞為百姓畏愛求賢<lb/>
<pb n="KR2k0059_WYG_022-46b"/>
　養士千有餘人賜與田宅更舍自損奉錢助之成邸<lb/>
　五官掾西華陳騏等二百五人以延熹二年云云故<lb/>
　其頌曰修德立功四縣回附<hi>一作向附一作内附</hi>今碑之左右<lb/>
　遺墉尚存基礎猶在時人不復尋其碑證云孔子廟<lb/>
　學非也後楚襄王為秦所滅徙都於此文潁曰西楚<lb/>
　矣三楚斯其一焉城南郭裏又有一城名曰淮陽城<lb/>
　子産所置也漢髙帝十一年以為淮陽國王莽更名<lb/>
　新平縣曰陵陳<hi>漢志作陳陵</hi>故豫州治王隱晉書地道記<lb/>
<pb n="KR2k0059_WYG_022-47a"/>
　云城北有故沙名之為死沙而今水流津通漕運所<lb/>
　由矣沙水又東而南屈逕陳城東謂之百尺溝又南<lb/>
　分為二水沙水出焉溝水東南流谷水注之水源上<lb/>
　承澇陂陂在陳城西北南曁華城皆為陂矣陂水東<lb/>
　流謂之谷水東逕澇城北王隱曰犖北有谷水是也<lb/>
　犖即檉矣經書公㑹齊宋于檉者也杜預曰檉即犖<lb/>
　也在陳縣<hi>今為陳州屬開封府</hi>西北為非檉小城也在陳郡西<lb/>
　南谷水又東流逕陳城南又東流入于沙沙水又東<lb/>
<pb n="KR2k0059_WYG_022-47b"/>
　南流注于潁謂之交口水次有大堰即古百尺堰也<lb/>
　魏書國志曰司馬宣王討太尉王凌大軍至百尺堨<lb/>
　即此堨也今俗呼之為山陽堰非也葢斯水首受潁<lb/>
　於百尺溝王莽名郡為新平故堰兼有新陽之名也<lb/>
　以是推之悟故俗謂之非也<lb/>
又東南至汝南新陽縣北<lb/>
　沙水自百尺溝東逕寜平縣之故城南晉陽秋稱晉<lb/>
　太傅東海王越之東奔也石勒追之憤<hi>疑譌當作燌即焚字</hi>尸<lb/>
<pb n="KR2k0059_WYG_022-48a"/>
　於此數十萬衆歛手受害勒縱騎圍射尸積如山王<lb/>
　夷甫死焉余謂俊者所以知勝羣情辨者所以文身<lb/>
　祛惑夷甫雖體荷雋令口擅雌黄汙辱君親獲罪羯<lb/>
　勒史官方之舉正諒為褒矣沙水又東積而為陂謂<lb/>
　之陽都明水注之水上承沙水之津東出逕汝南郡<lb/>
　之冝禄縣故城北王莽之賞都亭也明水又東流北注<lb/>
　于陂陂水東南流謂之細水又東逕新陽縣北又東<lb/>
　高被水東出焉沙水又東分為二水即春秋所謂夷<lb/>
<pb n="KR2k0059_WYG_022-48b"/>
　夷濮之水也枝津北逕譙縣故城南<hi>今為鳯陽府亳州</hi>側城<lb/>
　入渦沙水東南逕城父縣西南枝津出焉俗謂之章<lb/>
　水也一水東注即注水也俗謂之欠水也東逕城父<lb/>
　縣之故城南<hi>在今鳯陽府亳縣東南七十里</hi>
又東南過山桑縣北<hi>今鳯陽府䝉城縣</hi>
　山桑故城在渦水北沙水不得逕其北明矣經言過<lb/>
　北誤也<lb/>
又東南過龍亢縣南<hi>今鳯陽府懐逺縣西北八十里有龍亢故城又河南歸德府亦有龍</hi>
<pb n="KR2k0059_WYG_022-49a"/>
<hi>亢故城</hi>
　沙水故城北又東南逕白鹿城北而東注也<lb/>
又東南過義城縣西<hi>廢義成縣在今鳯陽府霍邱縣北四十里</hi>南入于淮<lb/>
　義成縣故屬沛後𨽻九江沙水東流注于淮謂之沙<lb/>
　汭京相璠曰楚東地也春秋左傳昭公二十七年楚<lb/>
　令尹子常以舟師及沙汭而還杜預曰沙水名也<lb/>
　<lb/>
　<lb/>
<pb n="KR2k0059_WYG_022-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水經注集釋訂訛卷二十三</head> <lb/>
    <p>
<pb n="KR2k0059_WYG_023-1a"/>
欽定四庫全書<lb/>
　水經注集釋訂訛卷二十三<lb/>
　　　　　　　　　　　　　歸安沈炳巽撰<lb/>
　　　陰溝水　　汳水　　獲水<lb/>
陰溝水出河南陽武縣<hi>今屬開封府</hi>蒗蕩渠<lb/>
　陰溝首出于大河卷縣故瀆東南逕卷縣故城南又<lb/>
　東逕蒙城北史記秦莊襄王元年䝉驁擊取成臯滎<lb/>
　陽初置三州郡疑即驁所築也于是<hi>宋本作事</hi>未詳故瀆<lb/>
<pb n="KR2k0059_WYG_023-1b"/>
　東分為二世謂之陰溝京相璠以為出河之濟又非<lb/>
　所究俱東絶濟隊右溝東西逕陽池城北東南絶長<lb/>
　城逕安亭北又東北㑹左瀆左瀆又東絶長城逕垣<lb/>
　雍城南昔晉文公戰勝于楚周襄王勞之于此故春<lb/>
　秋書甲午至于衡雍作王宫于踐土吕氏春秋曰尊<lb/>
　天子于衡雍者也郡國志曰卷縣有垣雍城即史記<lb/>
　所記韓獻秦桓公<hi>按史記秦本紀昭襄王四十八年韓獻垣雍注引郡國志曰河南卷</hi>
　<hi>縣有垣雍城此云桓公誤</hi>是也又東逕開光亭南又東逕清陽亭<lb/>
<pb n="KR2k0059_WYG_023-2a"/>
　南又東合右瀆又東南逕封丘縣絶濟瀆東南至大<lb/>
　梁合蒗蕩渠梁溝既開蒗蕩渠故瀆實兼陰溝浚儀<lb/>
　之稱故云出武陽逕大梁城北左屈溝與梁合俱東<lb/>
　南流同受鴻溝也故目<hi>宋本作同受鴻溝沙水之目</hi>其川流之㑹<lb/>
　左瀆東導者即汳水也盖津源之變名矣故經云陰<lb/>
　溝出蒗蕩者也<lb/>
東南至沛為濄水<lb/>
　陰溝始亂蒗蕩終别於沙而濄水出焉濄水受沙水<lb/>
<pb n="KR2k0059_WYG_023-2b"/>
　於扶溝縣爾雅曰濄為洵郭景純曰大水溢出别為<lb/>
　小水也吕忱曰洵濄水也濄水逕大扶城西城之東<lb/>
　北悉諸袁舊墓碑字傾低羊虎碎折唯司徒滂蜀郡<lb/>
　大守騰博平令光碑字所存唯此自餘殆不可尋濄<lb/>
　水又東南逕陽夏縣西<hi>今為開封府太康縣</hi>又東逕邈城北城<lb/>
　實中而西有璅郭濄水又東逕大棘城南<hi>在今寧陵縣西南七</hi>
　<hi>十里</hi>故鄢之大棘鄉也春秋宣公二年宋華元與鄭公<lb/>
　子歸生戰于大棘獲華元左傳曰華元殺羊食士其<lb/>
<pb n="KR2k0059_WYG_023-3a"/>
　御羊斟不與及戰曰疇昔之羊子為政今日之事我<lb/>
　為政遂御入鄭故見獲焉後其地為楚莊所并故圈<lb/>
　稱曰大棘也地有楚太子建之墳及伍員釣臺池沼<lb/>
　具存濄水又東逕安平縣故城北陳留風俗傳曰大<lb/>
　棘鄉故安平縣也士人憝惷易以統御濄水又東逕<lb/>
　鹿邑城北世謂之虎鄉城非也春秋之鹿鳴矣杜預<lb/>
　曰陳國武平西南有鹿邑亭是也城南十里有晉中<lb/>
　散大夫胡均碑元康八年立濄水之北有漢温令許<lb/>
<pb n="KR2k0059_WYG_023-3b"/>
　續碑續字嗣公陳國人也舉賢良拜議郎遷温令延<lb/>
　熹中立濄水又東逕武平縣故城城之西南七里許<lb/>
　有漢尚書令虞詡碑碑題云虞君之碑諱詡字定安<lb/>
　虞仲後為朝歌令武都大守文字多缺不可復尋按<lb/>
　范曄漢書詡字升卿陳國武平人祖為縣獄吏治存<lb/>
　寛恕嘗曰于公為里門子為丞相吾雖不及于公子<lb/>
　孫亦不失為九卿故字詡曰升卿定安盖其幼字也<lb/>
　魏武王初封於此終以武平華夏矣<hi>魏志建安元年車駕自洛陽出</hi>
<pb n="KR2k0059_WYG_023-4a"/>
　<hi>轘轅而東以大祖為大將軍封武平侯自天子西遷朝廷日亂至是宗廟社稷制度始立</hi>濄水又<lb/>
　東逕廣鄉城北圈稱曰襄邑有蛇丘亭故鄉矣改曰<lb/>
　廣世後漢順帝陽嘉四年封侍中摯<hi>原本訛縶</hi>填為侯國<lb/>
　即廣鄉也濄水又東逕苦縣西南分為二水枝流注<lb/>
　于東北賴城入谷謂死濄也濄水又南東屈逕苦縣<lb/>
　故城南郡國志曰春秋之相也王莽更名之曰賴陵<lb/>
　矣城之四門列築馳道東起賴鄉南自南門越水直<lb/>
　指故臺西面南門列道徑趣廣鄉道西門馳道西屆<lb/>
<pb n="KR2k0059_WYG_023-4b"/>
　武平北門馳道暨于北臺濄水又東而北屈至賴鄉<lb/>
　谷水注之谷水首受渙水於襄邑縣<hi>今為歸徳府睢州</hi>東東<lb/>
　逕承匡城東春秋經書夏叔仲彭生㑹晉郄缺于承<lb/>
　匡左傳曰謀諸侯之從楚也京相璠曰今陳留襄邑<lb/>
　西三十里有故承匡城谷水又東南逕已吾縣故城<lb/>
　西<hi>在今寧陵縣西南三十里</hi>陳留風俗傳曰縣故宋也雜以陳楚<lb/>
　之地故梁國寧陵縣之徙種龍鄉也以成哀之世户<lb/>
　至八九千冠帶之徒求置縣矣永元十一年陳王削<lb/>
<pb n="KR2k0059_WYG_023-5a"/>
　地<hi>後漢書明帝八王傳陳王鈞坐殺人事削西華項新陽三縣</hi>以大棘鄉直陽鄉<lb/>
　十二年自隠隸之命以嘉名曰已吾猶有陳楚之俗<lb/>
　焉谷水又東逕柘縣故城<hi>今歸徳府柘城縣</hi>東地理志淮陽<lb/>
　之屬縣也城内有柘令許君清徳頌石碎字紊唯此<lb/>
　文現碑城西南里許有漢陽種令許叔臺碑光和中<lb/>
　立又有漢故樂成令太尉掾許嬰碑嬰字虞卿司隸<lb/>
　校尉之子建寧六年<hi>黄本大建寧年固誤朱本改建寧六年亦誤建寜止四年無六</hi>
　<hi>年當從隸釋作元年為是</hi>立餘碑文字碎滅不復可觀當似司隸<lb/>
<pb n="KR2k0059_WYG_023-5b"/>
　諸碑也谷水又東逕苦縣故城中水泛則四周隍壍<lb/>
　耗則孤津獨逝谷水又東逕賴城鄉南其城實中東<lb/>
　北隅有臺偏髙俗以是臺在谷水北<hi>原本漏</hi>其城又謂<lb/>
　之谷陽臺非也谷水自此東入濄水濄水又北逕老<lb/>
　子廟東廟前有二碑在南門外漢桓帝尼宫<hi>當從宋本作桓</hi>
　<hi>帝遣宦官</hi>管霸祠老子命陳相邊韶作碑北有雙石闕甚<lb/>
　整頓石闕南側魏文帝黄初三年逕譙所勒闕北東<lb/>
　側有孔子廟廟前有一碑西面是陳相魯國孔疇建<lb/>
<pb n="KR2k0059_WYG_023-6a"/>
　和三年立北則老君廟廟東院中有九井焉又北濄<lb/>
　水之側又有李老母前廟<hi>疑當作李老君母廟</hi>廟在老子廟北<lb/>
　廟前有李母冢冢東有碑是永興元年譙令長沙王<lb/>
　阜所立碑云老子生於曲濄間許慎又云濄水首受<lb/>
　淮陽扶溝縣蒗蕩渠不得至沛方為濄水也濄水又<lb/>
　屈東逕相縣故城南其城卑小實中邊韶老子碑又<lb/>
　云老子楚相縣人也相縣虛荒今屬苦故城猶存在<lb/>
　賴㳺卿之東濄水處其陽然<hi>疑作疑</hi>即此城也自是無<lb/>
<pb n="KR2k0059_WYG_023-6b"/>
　郭以應之濄水又東逕譙縣故城北春秋左傳僖公<lb/>
　二十二年楚成得臣帥師伐陳遂取譙城頓而還是<lb/>
　也<hi>左傳僖二十三年楚成得臣帥師伐陳遂取焦夷城頓而還注云焦今譙縣也夷一名城父今譙郡</hi>
　<hi>城父縣二地皆陳邑頓國今汝陰南頓縣</hi>王莽之延成亭也魏立譙郡沇<lb/>
　州治沙水自南枝分北逕譙城西而北注濄濄水四<lb/>
　周城側城南有曹嵩冢冢北有碑碑北有廟堂餘基<lb/>
　尚存柱礎仍在廟北有二石闕雙峙髙一丈六尺榱<lb/>
　櫨及柱皆雕鏤雲炬上罘罳已碎闕北有圭碑題云<lb/>
<pb n="KR2k0059_WYG_023-7a"/>
　漢故中常侍長樂太僕特進費亭侯曹君之碑延熹<lb/>
　三年立碑陰又刋<hi>何氏校改詔</hi>石策二碑文同夾碑東西<lb/>
　列對兩石馬髙八尺五寸石作粗拙不匹光武隧道<lb/>
　所表象馬也有騰兄冢<hi>有上疑有脫文</hi>冢東有碑題云漢故<lb/>
　潁川太守曹君墓延熹九年卒而不刋樹碑歳月墳<lb/>
　北有其元子熾冢冢北有碑題云漢故長水校尉曹<lb/>
　君之碑歴大中大夫司馬長史引侍中遷長水年三<lb/>
　十九卒熹平六年造熾弟𦙍冢冢東有碑題云漢謁<lb/>
<pb n="KR2k0059_WYG_023-7b"/>
　者曹君之碑熹平六年立城東有曹太祖舊宅所在<lb/>
　負郭對㕓側隍臨水魏書曰太祖作議郎告疾歸鄉<lb/>
　里築室城外習讀書傳<hi>按魏書曰春夏習讀書傳秋冬弋獵以自娯樂此漏春夏</hi>
　<hi>二字</hi>秋冬射獵以自娯樂文帝以漢中平四年生於此<lb/>
　上有青雲如車盖終日乃解即是處也後文帝以延<lb/>
　康元年幸譙大饗父老立壇於故宅壇前樹碑碑題<lb/>
　云大饗之碑碑之東北濄水南有譙定王司馬士㑹<lb/>
　冢冢前有碑晉永嘉三年立碑南二百許步有兩石<lb/>
<pb n="KR2k0059_WYG_023-8a"/>
　柱髙丈餘半下為束竹交文作制乃士<hi>疑訛當作制作工巧</hi>石<lb/>
　牓云晉故使持節散騎常侍都督楊州江州諸軍事<lb/>
　安東大將軍譙定王河内温公司馬墓之神道<hi>朱云當作</hi>
　<hi>河内温司馬公墓晉書譙剛王遜字子悌宣王弟魏中郎將進之子也封涇陽男武帝受禪封譙王子隨</hi>
　<hi>嗣隨薨諡定王</hi>濄水又東逕朱龜墓北東南流逕冢南冢南<lb/>
　枕道有碑碑題云漢故幽州刺史朱君之碑龜字伯<lb/>
　靈光和六年卒官故吏别駕從事史右北平無終年<lb/>
　化<hi>上下疑有訛字朱云當作牟化即造碑故吏姓名也</hi>中平二年造碑陰刋故<lb/>
<pb n="KR2k0059_WYG_023-8b"/>
　吏姓名悉薊涿及上谷北平等人濄水東南逕層丘<lb/>
　北丘阜獨秀巍然介立故壁壘所在也濄水又東南<lb/>
　逕城父縣故城沙水枝分注之水上承沙水於思善<lb/>
　縣世謂之漳水故有漳頭之名也東北流逕城父故<lb/>
　城西側城東北流入于濄濄水又東逕下城父北郡<lb/>
　國志曰山桑縣有下父聚者也<hi>按郡國志曰山桑縣有下城父聚有垂惠</hi>
　<hi>聚</hi>濄水又屈逕其聚東郎山西又東南屈逕郎山南<lb/>
　山東有垂惠聚世謂之禮城袁崧郡國志曰山桑縣<lb/>
<pb n="KR2k0059_WYG_023-9a"/>
　有垂惠聚即此城也濄水又東南逕濄陽城北側臨<lb/>
　濄水魏太和中為州治以盖表為刺史後罷州立郡<lb/>
　<hi>按後魏地形志景明中置濄陽郡孝昌中陷武定七年復置州治濄陽城據此則置郡在前置州在後而</hi>
　<hi>此則云先置州後罷州立郡似與魏志不符</hi>矜帶遏<hi>疑作邊</hi>戍濄水又東南<lb/>
　逕龍亢縣故城南漢建武十三年世祖封傅昌為侯<lb/>
　國<hi>按後漢書傅俊傳俊于建武二年封昆陽侯七年卒子昌嗣徙封蕪湖侯從無龍亢之封此不知何</hi>
　<hi>據</hi>故語曰沛國龍亢至山桑者也濄水又屈而南流<lb/>
　出石梁梁石崩褫浹岸積石髙二丈水歴其間又東<lb/>
<pb n="KR2k0059_WYG_023-9b"/>
　南流逕荆山而東流注也<lb/>
又東南至下邳淮陵縣入于淮<hi>下邳今為淮安府邳州</hi>
　濄水又東左合北肥水肥水出山桑縣西北澤藪東<lb/>
　南流左右翼佩數源異出同歸盖㣲脉涓注耳東南<lb/>
　流逕山桑邑南俗謂之北平城昔文欽之封山桑侯<lb/>
　疑食邑於此城東南有一碑碑文悉破無驗唯碑背<lb/>
　故吏姓名尚存熹平元年義北<hi>何氏校改義士</hi>門生沛國蕭<lb/>
　縣劉定興立北肥水又東逕山桑縣故城南俗謂之<lb/>
<pb n="KR2k0059_WYG_023-10a"/>
　都亭城非也今城内東側猶有山亭桀立陵阜髙峻<lb/>
　非洪臺所擬十三州志所謂山生於邑其亭有桑因<lb/>
　以氏縣者也郭城東有文穆碑塚三世二千石穆郡<lb/>
　户曹史徵試博士太常丞以明氣候擢拜侍中右中<lb/>
　郎將遷九江彭城陳留四部<hi>何氏校改郡</hi>光和中卒故吏<lb/>
　涿郡太守彭城吕䖍等立北肥水又東積而為陂謂<lb/>
　之瑕陂陂水又東南逕瑕城南春秋左傳成公十六<lb/>
　年楚師還及瑕即此城也故京相璠曰瑕楚地北肥<lb/>
<pb n="KR2k0059_WYG_023-10b"/>
　水又東南逕向縣故城南地理志曰故向國也世本<lb/>
　曰許州向中<hi>中疑訛當作甲</hi>姜姓也炎帝後京相璠曰向沛<lb/>
　國縣今并屬譙國龍亢也杜預曰龍亢縣東有向城<lb/>
　漢世祖建武十三年更封富波侯王霸為侯國即此<lb/>
　城也俗謂之圓城非也又東南逕義城南世謂之楮<lb/>
　城非也又東入于濄濄水又東注淮經言下邳淮陵<lb/>
　入淮誤矣<lb/>
汳水出陰溝逕浚儀縣北<lb/>
<pb n="KR2k0059_WYG_023-11a"/>
　陰溝即蒗蕩渠也亦言汳受旃然水又云丹泌亂流<lb/>
　於武徳絶河南入滎陽合汳故汳兼丹水之稱河沛<lb/>
　<hi>何氏校作泲</hi>水新<hi>宋本/作斷</hi>汳承旃然而東自王實灌大梁<hi>王實</hi>
　<hi>當作王賁史記秦始皇二十二年王賁攻魏引河溝灌大梁大梁城壞其王請降</hi>水出縣南<lb/>
　而不逕其北夏水洪泛則是瀆津通故渠即陰溝也<lb/>
　于大梁北又曰浚水矣故圈稱著陳留風俗傳曰浚<lb/>
　水逕其北者也又東汳水出焉故經云汳出陰溝於<lb/>
　浚儀縣北也汳水東逕倉垣城南即大梁縣之倉垣<lb/>
<pb n="KR2k0059_WYG_023-11b"/>
　亭也城臨汳水陳留相畢邈治此征東將軍茍晞之<lb/>
　西也邈走歸京晞使司馬東萊王讚代據倉垣斷留<lb/>
　漕運<hi>晉書茍晞傳晞字道將河内山陽人行兗州刺史破汳桑敗石勒威名甚盛時人擬之韓白進</hi>
　<hi>位征東將軍開府儀同三司加侍中假節鉞晞以京邑荒饉㓂難交至表請遷都俄而京師陷晞與征虜</hi>
　<hi>將軍王讚屯倉垣</hi>汳水又東逕陳留縣之鉼鄉亭北陳留風<lb/>
　俗傳所謂縣有鉼鄉亭即斯亭也汳水又逕小黄縣<lb/>
　故城南<hi>在今開封府城東北</hi>神仙傳稱靈夀光扶風人死于江<lb/>
　陵胡罔家罔殯埋之後百餘日人有見光于此縣寄<lb/>
<pb n="KR2k0059_WYG_023-12a"/>
　書於罔罔發視之唯有履存汳水又東逕鳴鴈亭南<lb/>
　春秋左傳成公十六年衛侯伐鄭至于鳴鴈者也杜<lb/>
　預釋地云在雍丘縣<hi>今為杞縣</hi>故城北逕陽樂城南西征<lb/>
　記曰城在汳北一里周五里雍丘縣界汳水又東有<lb/>
　故渠出焉南通睢水謂之董生決或言董氏作亂引<lb/>
　水南通睢水故斯水受名焉今無水汳水又東枝津<lb/>
　出焉俗名之為洛架口西征記曰洛架水名也續述<lb/>
　征記曰在董生決下二里汳水又逕外黄縣南<hi>外黄故城</hi>
<pb n="KR2k0059_WYG_023-12b"/>
　<hi>在今杞縣東北</hi>又東逕莠倉城北續述征記曰莠倉城去大<lb/>
　㳺墓二十里又東逕大齊城南陳留風俗傳曰外黄<lb/>
　縣有大齊亭又東逕科城北陳留風俗傳曰縣有科<lb/>
　稟亭是則科稟亭也汳水又東逕小齊城南汳水又<lb/>
　南逕利望亭南風俗傳曰故曰<hi>衍</hi>成安也地理志曰<lb/>
　陳留舊名漢武帝以封韓延年為侯國汳水又東龍<lb/>
　門故瀆出焉瀆舊通睢水故西征記曰龍門水名也<lb/>
　門北有土臺髙三丈餘上方數十步汳水又東逕濟<lb/>
<pb n="KR2k0059_WYG_023-13a"/>
　陽考城縣<hi>今屬歸徳府</hi>故城南為菑獲渠考城縣周之采<lb/>
　邑也於春秋為戴國矣左傳莊公十年秋宋衛蔡伐<lb/>
　戴是也漢髙帝十一年秋封彭祖為侯國<hi>史記髙祖功臣表十</hi>
　<hi>一年三月封彭祖為戴侯索隠曰戴地名音再應劭曰章帝改曰考城在故甾縣</hi>陳留風俗<lb/>
　傳曰秦之穀縣也後遭漢兵起邑多災年故改曰甾<lb/>
　縣王莽更名嘉穀章帝東廵過縣詔曰陳甾縣其名<lb/>
　不善髙祖鄙柏人之邑世宗休聞喜而顯獲嘉應亨<lb/>
　吉<hi>疑漏之字</hi>元符嘉皇靈之顧賜越有光列考武王其改<lb/>
<pb n="KR2k0059_WYG_023-13b"/>
　甾縣曰考城是瀆盖因縣以得名矣汳水又東逕寧<lb/>
　陵縣<hi>今屬歸徳府</hi>之沙陽亭北故沙隨國矣春秋左傳成<lb/>
　公十六年秋㑹于沙隨謀伐鄭也杜預釋地曰在梁<lb/>
　國寧陵縣北沙陽亭是也世以為堂城非也汳水又<lb/>
　東逕黄蒿塢北續述征記曰堂城至黄蒿二十里汳<lb/>
　水又東逕斜城下續述征記曰黄蒿到斜城五里陳<lb/>
　留風俗傳曰考城縣有斜亭汳水東逕周塢側續述<lb/>
　征記曰斜城東三里晉義熙中劉公遣周超之自彭<lb/>
<pb n="KR2k0059_WYG_023-14a"/>
　城縁泛<hi>宋本作汳</hi>故溝斬樹穿道七百餘里以開水路停<lb/>
　薄于此故兹塢流稱矣汳水又東逕葛城北<hi>在今寧陵縣北</hi>
　<hi>一百里</hi>故葛伯之國也孟子曰葛伯不祀湯問曰何為<lb/>
　不祀稱無以供祭祠遺葛伯葛伯又不祀湯又問之曰<lb/>
　無以供犧牲湯又遺之又不祀湯又問之曰無以供<lb/>
　粢盛湯使亳衆往為之耕老弱饋食葛伯又率民奪<lb/>
　之不授者則殺之湯乃伐葛葛于六國屬魏魏襄王<lb/>
　以封公子無咎號信陵君<hi>按史記信陵君列傳魏公子無忌者魏昭王少子而</hi>
<pb n="KR2k0059_WYG_023-14b"/>
　<hi>魏安釐王異母弟也昭王薨安釐王即位封公子為信陵君今云魏襄王以封公子無咎號信陵君似誤</hi>
　<hi>又按魏世家襄王立十六年卒子哀王在位二十三年卒子昭王嗣位十九年卒而後安釐立其距襄王</hi>
　<hi>已四十餘年矣</hi>其地葛鄉即是城也在寧陵縣四千里<hi>當作在寧</hi>
　<hi>陵縣西十里郡國志云寧陵縣故屬陳留有葛鄉故葛伯國也</hi>汳水又東逕神坈塢<lb/>
　又東逕夏侯長塢續述征記曰夏侯塢至周塢各相<lb/>
　距五里汳水又東逕梁國雎陽縣故城北而東歴襄<lb/>
　鄉塢南續述征記曰西去夏侯塢二十里東一里即<lb/>
　襄鄉浮圖也汳水逕其南漢熹平君所立<hi>按熹平是漢靈帝年</hi>
<pb n="KR2k0059_WYG_023-15a"/>
　<hi>號此當云熹平某年某君所立死因葬之方順今但云熹平君所立似有訛脫</hi>死因葬之刻<lb/>
　石樹碑以旌厥徳隧前有師子天鹿累塼<hi>原本訛博</hi>作百<lb/>
　達柱八所荒蕪頽毁彫落畧盡矣<lb/>
又東至梁郡蒙縣為濉水餘波南入淮陽<hi>何氏校改睢陽</hi>城中<lb/>
　汳水又東逕貫城南俗謂之薄城非也闞駰十三州<lb/>
　志以為貫城也在蒙縣西北春秋僖公二年齊侯宋<lb/>
　公江黄<hi>按春秋當作江人黄人</hi>盟于貫杜預以為貫<hi>當作貰杜預曰貫與</hi>
　<hi>貰字相似音市夜反又音世</hi>也云貫貰字相似貫在齊謂貫澤也<lb/>
<pb n="KR2k0059_WYG_023-15b"/>
　是以非此也今於此地更無他城在䝉西北唯是邑<lb/>
　耳考文凖地貫邑明矣非亳可知汳水又東逕違縣<lb/>
　故城北俗謂之小蒙城也西征記城在汳水南十五<lb/>
　六里即莊周之本邑也為蒙之漆園吏郭景純所謂<lb/>
　漆園有傲吏者也悼惠施之沒杜門于此邑矣<hi>荘子云莊</hi>
　<hi>子送葬過惠子之墓謂從者曰自夫子之死也吾無以為質矣吾無與言之矣</hi>汳水自縣南<lb/>
　出今無復有水唯睢陽城南側有小水南流入于睢<lb/>
　城南二里有漢太傅掾橋載墓碑載字元賓梁國睢<lb/>
<pb n="KR2k0059_WYG_023-16a"/>
　陽人也睢陽公子熹平五年立城東百步有石室刋<lb/>
　石<hi>宋本作云</hi>漢鴻臚橋仁祠城北五里有石虎石柱而無<lb/>
　碑誌不知建也<hi>宋本作不知何時建也</hi>汳水又東逕大䝉城北<lb/>
　自古不聞有二蒙疑即䝉亳也所謂景薄為此<hi>宋本作此</hi>
　亳矣椒舉云商湯有景亳之命者也闞駰曰湯都也<lb/>
　亳本帝嚳之墟在禹貢豫州河洛之間今河南偃師<lb/>
　城西二十里尸鄉亭是也皇甫謐以為考之事實學<lb/>
　者失之如孟子之言湯居亳與葛為鄰是即亳與葛<lb/>
<pb n="KR2k0059_WYG_023-16b"/>
　比也湯地七十里葛又伯耳封域有限而寧陵<hi>郡國志云</hi>
　<hi>寧陵故葛伯國今屬歸徳府</hi>去偃師八百里不得童子饋餉而為<lb/>
　之耕今梁國自有二亳南亳在穀熟北亳在蒙非偃<lb/>
　師也古文仲虺之誥曰葛伯仇餉征自葛始即孟子<lb/>
　之言是也崔駰曰湯冢在濟隂薄縣北皇覽曰薄城<lb/>
　北郭東三里平地有湯冢冢四方方各十步髙七尺<lb/>
　上平也漢哀帝建平元年大司空史卻長卿按行水<lb/>
　災因行湯冢在漢屬扶風今徵之迴渠亭有湯地<hi>宋本</hi>
<pb n="KR2k0059_WYG_023-17a"/>
　<hi>作池</hi>徵陌是也然不經見難得而詳按秦寧公本紀云<lb/>
　二年伐湯三年與亳戰亳王奔戎遂滅湯<hi>史記秦本紀寧公二</hi>
　<hi>年遣兵伐蕩社徐廣曰蕩音湯社一作杜索隠曰西戎之君號曰亳王盖成湯之𦙍其邑曰蕩社徐廣曰</hi>
　<hi>一作湯杜言湯邑在杜縣之界故曰湯杜也皇甫謐曰亳王號湯西夷之國也</hi>然則周穆<hi>衍</hi>
　桓王時自有亳王號湯為秦所滅乃西戎之國葬於<lb/>
　徵者也非殷湯矣劉向言殷湯無葬處為疑杜預曰<lb/>
　梁國䝉縣北有薄伐城城中有成湯冢其西有箕子<lb/>
　冢今城内有故冢方墳疑即杜元凱之所謂湯冢者<lb/>
<pb n="KR2k0059_WYG_023-17b"/>
　也而世謂之王子喬冢冢側有碑題云仙人王子喬<lb/>
　碑曰王子喬者盖上世之真人聞其仙不知興何代<lb/>
　也博問道家或言潁川或言產䝉初建此城則有斯<lb/>
　丘傳承先民<hi>四字疑有訛脫</hi>曰王氏墓<hi>上下疑有訛脫</hi>暨于永和之<lb/>
　元年冬十二月當臘之時夜上有哭聲其音甚哀附<lb/>
　居者王伯怪之明則祭而察焉時天鴻雪下無人徑<lb/>
　有大鳥跡在祭祀處左右咸以為神其後有人著大<lb/>
　冠絳單衣杖竹立冢前呼採薪孺子伊永昌曰我王<lb/>
<pb n="KR2k0059_WYG_023-18a"/>
　子喬也勿得取吾墳上樹也忽然不見時令太山<hi>當作</hi>
　<hi>太山令</hi>萬喜<hi>朱云當作熙</hi>稽故老之言感精瑞之應乃造靈<lb/>
　廟以休厥神於是好道之儔自逺方集或絃琴以歌<lb/>
　太一或譚思以歴丹田知至徳之宅兆實真人之祖<lb/>
　先延熹八年秋八月皇帝遣使者奉犧牲致禮祠濯<lb/>
　之敬<hi>一作祇懼之敬</hi>肅如也國相東萊王璋字伯義以為神<lb/>
　聖所興必有銘表乃與長史邊乾遂樹之𤣥石紀頌<lb/>
　遺烈觀其碑文意似非逺既有經見不能不書存<hi>朱本</hi>
<pb n="KR2k0059_WYG_023-18b"/>
　<hi>下有焉字何校改耳字</hi>
獲水出汳水於梁郡蒙縣北<lb/>
　漢書地理志曰獲水也十三州志曰首受甾獲渠亦<lb/>
　兼丹水之稱也竹書紀年曰宋殺其大夫皇緩<hi>竹書紀年</hi>
　<hi>作瑗</hi>于丹水之上又曰宋大夫<hi>按今竹書無又曰宋大夫五字恐屬衍文</hi>丹<lb/>
　水壅不流盖汳水之變名也獲水自蒙東山水南有<lb/>
　漢故繹幕令匡碑匡字公輔魯府君之少子也碑字<lb/>
　碎落不可尋識竟不知所立歳月也獲水又東逕長<lb/>
<pb n="KR2k0059_WYG_023-19a"/>
　樂固北已氏縣南東南流逕于蒙澤十三州志曰蒙<lb/>
　澤在縣東春秋莊公十二年宋萬與公爭博殺閔公<lb/>
　於斯澤矣<hi>史記宋㣲子世家湣公十年宋伐魯戰于乗丘魯虜宋南宫萬宋人請萬萬歸宋十</hi>
　<hi>一年秋湣公與南宫萬獵因博爭行湣公怒辱之曰始吾敬若今若魯虜也萬有力病此言遂以局殺湣</hi>
　<hi>公于䝉澤</hi>汳水又東逕虞縣<hi>今歸徳府虞城縣</hi>故城北古虞國也<lb/>
　昔夏少康逃奔有虞為之庖正虞思于是妻之以二<lb/>
　姚者也王莽之陳定亭也城東有漢司徒公盛允墓<lb/>
　碑<hi>何氏云王代姓氏急就篇有盛兊疑即此人</hi>公字伯世梁國虞人也其<lb/>
<pb n="KR2k0059_WYG_023-19b"/>
　先奭氏至漢中葉避孝元皇帝諱改姓曰盛世濟其<lb/>
　美以迄于公察孝㢘除郎累遷司空司徒延熹中立<lb/>
　墓中有石廟廟宇<hi>原本訛字</hi>傾頽基構可<hi>原本訛有</hi>尋獲水又<lb/>
　東南逕空桐澤北澤在虞城東南春秋哀公二十六<lb/>
　年冬公<hi>宋景公也</hi>逰于空澤辛巳卒于連中<hi>杜預曰空澤宋邑連中館</hi>
　<hi>名</hi>大尹左師興空澤之士壬申<hi>按黄本作壬申固誤呉本改作壬午亦誤</hi>
　<hi>左傳哀公二十六年宋景公遁于空澤辛巳卒于連中大尹興空澤之士壬申奉公自空桐入如沃宫社</hi>
　<hi>預注曰空澤宋邑連中館名千甲甲士千人今訛千甲為壬申非是  朱箋已明</hi>奉公自空<lb/>
<pb n="KR2k0059_WYG_023-20a"/>
　桐入如沃宫者矣獲水又逕龍譙國又東合黄水口<lb/>
　上承黄陂下注獲水獲水又東入櫟林世謂之九里<lb/>
　祚<hi>祚宋本作柞陸機詩疏云秦人謂柞為櫟河内人謂木蓼為櫟</hi>獲水又東南逕下<lb/>
　邑縣故城北楚考烈王滅魯頃公亡遷下邑又楚漢<lb/>
　彭城之戰吕后弟周軍於下邑<hi>今歸徳府夏邑縣</hi>髙祖敗還<lb/>
　從周軍子房肇捐地之策收垓下之師<hi>史記髙祖本紀漢二年漢</hi>
　<hi>王入彭城項羽引兵出胡陵與漢大戰大破漢軍時吕后兄周吕侯為漢將兵居下邑漢王從之稍收士</hi>
　<hi>卒又張良傳曰漢王兵敗而還至下邑漢王下馬據鞍而問曰吾欲捐關已東等棄誰可與共功者良曰</hi>
<pb n="KR2k0059_WYG_023-20b"/>
　<hi>九江王布楚梟將與項王有隙彭越與齊王田榮反梁地此兩人可急使而漢王之將獨韓信可屬大事</hi>
　<hi>當一面即欲捐之捐之此三人可破也髙紀又云漢四年漢王追項羽至陽夏與信越期㑹擊楚至固陵</hi>
　<hi>不㑹楚擊漢軍大破之問張良計于是信越皆往五年髙祖與諸侯兵共擊楚軍與項羽決勝垓下大敗</hi>
　<hi>楚軍追殺項羽于東城</hi>陸機所謂即謀下邑者也王莽更名下<lb/>
　治<hi>按漢志當作下洽</hi>矣獲水又東逕碭縣<hi>今為徐州府碭山縣</hi>故城北<lb/>
　應劭曰縣有碭山山在東出文石秦立碭郡盖取山<lb/>
　之名也王莽之節碭縣也山有梁孝王墓其冢斬山<lb/>
　作郭穿石為藏行一里到藏中有數尺水水有大鯉<lb/>
<pb n="KR2k0059_WYG_023-21a"/>
　魚黎民謂藏有神不敢犯之凡到藏皆潔齋而進不<lb/>
　齋者至藏輒有獸噬其足獸難得見見者云佀狗所<lb/>
　未詳也山上有梁孝王祠獲水又東穀水注之上承<lb/>
　陽陂陂中有香城城在泗水之中承諸陂散流謂零<lb/>
　水瀤水清水也積而成潭謂之碭水趙人有琴髙者<lb/>
　以善鼓琴為康王舍人行彭涓之術浮逰碭郡間二<lb/>
　百餘年後入碭水中取龍子與弟子期曰皆潔齋待<lb/>
　於水傍設屋祠果乗赤鯉魚出入坐祠中碭中有千<lb/>
<pb n="KR2k0059_WYG_023-21b"/>
　萬人觀之留月餘復入水也陂水東注謂之穀水東<lb/>
　逕安山北即碭北山也山有陳勝墓秦亂首兵伐秦<lb/>
　弗終厥謀死葬於碭諡曰隠王也穀水又東北注于<lb/>
　獲水獲水又東歴藍田鄉郭又東逕梁國杼秋縣故<lb/>
　城南王莽之子<hi>按漢志當作予</hi>秋也獲水又東歴洪溝東注<lb/>
　之水南北各一溝溝首獲世謂之洪溝非也春秋昭<lb/>
　公八年秋蒐于紅杜預曰沛國蕭縣西有紅亭即地<lb/>
　理志之虹縣髙后三年封楚王元子富為侯國<hi>漢書王子</hi>
<pb n="KR2k0059_WYG_023-22a"/>
　<hi>侯表孝景元年封楚元王子富為休侯三年以兄子戊反免後更封紅侯此云髙后三年封誤</hi>王莽<lb/>
　之所謂貢矣盖溝名是同非楚漢所分也<lb/>
又東過蕭縣南<hi>今徐州府治</hi>
　獲水北流注之蕭縣南對山世謂之蕭城南山也戴<lb/>
　延之謂之同孝山云取漢陽城侯劉徳所居里名目<lb/>
　山也劉澄之云縣南有冒山未詳孰是也山有箕谷<lb/>
　谷水北流注獲世謂之西流水言水上承梧桐陂陂<lb/>
　水西流因以為名也余嘗逕蕭邑城右唯是水北注<lb/>
<pb n="KR2k0059_WYG_023-22b"/>
　獲水更無别水疑即經所謂睢水也城東西及南三<lb/>
　面側臨獲水故沛郡治縣亦同居矣城南舊有石橋<lb/>
　處耗<hi>二字疑衍</hi>積石為梁髙二丈今荒毁殆盡亦不具誰<lb/>
　所造也縣本蕭叔國宋附庸楚滅之春秋宣公十二<lb/>
　年楚伐蕭蕭潰申公巫臣曰師人多寒王廵三軍拊<lb/>
　而勉之三軍之士皆同挾纊盖恩使之然矣蕭女聘<lb/>
　齊為頃公之母卻克所謂蕭同叔子也獲水又東歴<lb/>
　龍城不知誰所創築也獲水又東逕同孝山北山陰<lb/>
<pb n="KR2k0059_WYG_023-23a"/>
　有楚元王冢上圓下方累石為之髙十餘丈廣百許<lb/>
　步經十餘墳悉結石也獲水又東淨淨溝水<hi>宋本作淨溝下</hi>
　<hi>同</hi>注之水上承梧桐陂西北流即劉中書澄之所謂<lb/>
　白溝水也<hi>朱本云當作白瀆</hi>又北入于獲俗名之曰淨浄溝<lb/>
　也<lb/>
又東至彭城縣北<hi>今徐州府</hi>東入于泗<lb/>
　獲水自淨淨溝東逕阿育王寺北或言楚王英所造<lb/>
　非所詳也盖遵育王之遺法因以名焉與安陂水合<lb/>
<pb n="KR2k0059_WYG_023-23b"/>
　水上承安陂餘波北逕阿育王寺側水上有梁謂之<lb/>
　𤣥注橋水傍有石墓宿經開發石作工竒殊為莊溝<lb/>
　<hi>宋本作壯構</hi>而不知誰冢疑即澄之所謂凌冢也水北流<lb/>
　注于獲獲水又東逕彌黎城北劉澄之永初記所謂<lb/>
　城之西南有彌黎城者也獲水於彭城西南迴而北<lb/>
　流逕彭城城西北舊有楚大夫龔勝宅即楚老哭勝<lb/>
　處也獲水又東轉逕城北而東注泗水北三里有石<lb/>
　冢被開傳言楚元王之孫劉向冢未詳是否城即殷<lb/>
<pb n="KR2k0059_WYG_023-24a"/>
　大夫老彭之國也於春秋為宋地楚伐宋并之以封<lb/>
　魚石崔子季珪述初賦曰想黄公於邳汜勒魚石於<lb/>
　彭城即是縣也孟康曰舊名江陵為南楚陳為東楚<lb/>
　彭城為西楚<hi>朱本引史記正義曰淮南北沛郡汝南郡為西楚彭城以東東海呉廣陵為東</hi>
　<hi>楚衡山九江江南豫章長沙為南楚</hi>文頴曰彭城故東楚也項羽都謂<lb/>
　之西楚漢祖定天下以為楚郡封弟交為楚王都之<lb/>
　宣帝地節元年更為彭城郡<hi>史記楚元王世家髙祖六年封弟交為楚王都</hi>
　<hi>彭城子王戊與呉王合謀反起兵昌邑南楚王戊自殺孝景帝以元王子禮為楚王奉元王宗廟地節二</hi>
<pb n="KR2k0059_WYG_023-24b"/>
　<hi>年中人上書告楚王謀反王自殺國除入漢為彭城郡</hi>王莽更之曰和樂郡也<lb/>
　徐州治城内有漢司徒袁安魏中郎徐庶等數碑並<lb/>
　列植於街右咸曽為楚相也大城之内有金城東北<lb/>
　小城劉公更開廣之皆壘石髙四丈列壍環之小城<lb/>
　西又一城是大司馬琅邪王所修因項羽故臺經始<lb/>
　即構宫觀門閤惟新厥制義熙十二年霖雨驟澍汴<lb/>
　水暴長城遂崩壞冠軍將軍彭城劉公之子登更築<lb/>
　之悉以塼壘宏壯堅峻樓櫓赫奕南北所無宋平北<lb/>
<pb n="KR2k0059_WYG_023-25a"/>
　將軍徐州刺史河東薛安都舉城歸魏魏遣博陵公<lb/>
　尉茍仁城陽公孔伯恭援之邑閤如初觀不異昔自<lb/>
　後毁撤一時俱盡聞遺工雕鏤尚存龍雲逞勢竒為<lb/>
　精妙矣城之東北角起層樓於其上號曰彭祖樓地<lb/>
　理志曰彭城縣故彭祖國也世本曰陸終之子其三<lb/>
　曰籛是為彭祖彭祖城是也下曰彭祖冢彭祖長年<lb/>
　八百綿夀永世於此有冢盖亦元極之化矣其樓之<lb/>
　側汴帶泗東此<hi>疑作北</hi>為二水之㑹也聳望川原極目<lb/>
<pb n="KR2k0059_WYG_023-25b"/>
　清野斯為佳處矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水經注集釋訂訛卷二十三<lb/>
</p>
<p>
</p>
  </div>
</body>
</text>
</TEI>
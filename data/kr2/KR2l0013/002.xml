<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞林典故卷二</head> <lb/>
    <p>
<pb n="KR2l0013_WYG_002-1a"/>
欽定四庫全書<lb/>
　詞林典故卷二<lb/>
　官制<hi>附詹事府</hi>
　　翰林之名見於漢時未以署官特作賦者假喻於<lb/>
　　文辭云爾唐翰林院初本儒臣文學供奉待詔之<lb/>
　　所至開元中始設學士亦無定員皆以他官選充<lb/>
　　宋元及明相沿代置品秩名數亦隨時不同唐翰<lb/>
　　林學士外先有𢎞文集賢學士大學士宋資政觀<lb/>
<pb n="KR2l0013_WYG_002-1b"/>
　　文天章龍圖之設則視乎唐明華蓋謹身文淵東<lb/>
　　閣之稱又視乎宋而明初左右春坊亦置大學士<lb/>
　　自成祖以翰林官直文淵閣故翰林以閣中為内<lb/>
　　署又與詹事互兼職業是以三署相通若夫唐之<lb/>
　　翰林學士或知制誥或不知制誥宋學士知制誥<lb/>
　　與中書舍人分為兩制者則自後晉始唐之講讀<lb/>
　　學士皆不繫翰林其繫以翰林者則自宋始宋之<lb/>
　　檢討編修史院及他司皆有之而翰林則無後獨<lb/>
<pb n="KR2l0013_WYG_002-2a"/>
　　歸於翰林者則自明始至如唐宋官僚輕於翰林<lb/>
　　明則庶子中贊為修撰編檢之遷階謂之開坊以<lb/>
　　詹事為學士之晉秩謂之出院唐宋翰林乞郡出<lb/>
　　外得以原官結銜明則改官不得帶帖唐宋校理<lb/>
　　館職雖進士上第未即銓除必由記室幕僚仕於<lb/>
　　州縣者召試而得明則鼎甲三人即授修撰編修<lb/>
　　而庶吉士留院者便已授職唐宋應奉直院權直<lb/>
　　之號至明盡除而有五經博士侍書之目與庶吉<lb/>
<pb n="KR2l0013_WYG_002-2b"/>
　　士之選此其沿革之大凡古今之殊致矣魏晉以<lb/>
　　來置秘書中書著作江左唐宋具有其官唐設起<lb/>
　　居郎舍人史館領在門下宋則國史有院著作有<lb/>
　　局皆通於秘書省雖官異翰林而事實相近至明<lb/>
　　代官從併省統歸翰林講讀以上則同古之兩制<lb/>
　　侍從修撰而下則同古之秘書著作而史職繫焉<lb/>
　　自是翰林員品有定<lb/>
皇朝敘官初以内閣翰林之職統於内三院歴經<lb/>
<pb n="KR2l0013_WYG_002-3a"/>
聖神裁定内設殿閣大學士外設翰林院官制大備至詹<lb/>
　　　事春坊始亦議裁尋並復焉其與翰林院相通互<lb/>
　　　兼具垂令典因附著於篇<lb/>
　　漢<lb/>
　　漢武帝初徴賢良文學待詔金馬門<hi>漢書</hi>
　　漢武帝建藏書之策置寫書之官<hi>同上</hi>
　　漢置五經博士<hi>同上</hi>
　　後漢<lb/>
<pb n="KR2l0013_WYG_002-3b"/>
　　後漢東觀有校書之職選他官典校秘書撰述傳記<lb/>
　　　<hi>通典</hi>
　　後漢著作皆以他官領<hi>同上</hi>
　　後漢光和元年置鴻都門學士<hi>後漢書</hi>
　　後漢延熹二年始置秘書監一人<hi>通志</hi>
　　　按漢時翰林未有定職然後世翰林待詔博士學<lb/>
　　　士之名已始於此翰林志云武帝時東馬嚴枚皆<lb/>
　　　在左右亦其事也<lb/>
<pb n="KR2l0013_WYG_002-4a"/>
　魏<lb/>
　魏武帝置秘書令丞秘書郎<hi>通典</hi>
　魏文帝置中書令改秘書令為監<hi>通志</hi>
　　按後世以入翰林為讀中秘書考漢藏書之所石<lb/>
　　渠石室延閣廣内則在外府蘭臺秘書及麒麟天<lb/>
　　祿則在内禁為御史中丞所掌劉向又言外有太<lb/>
　　常博士之藏而後漢圖書則在東觀魏改漢蘭臺<lb/>
　　令曰秘書又改中書至晉以中書統秘書武帝以<lb/>
<pb n="KR2l0013_WYG_002-4b"/>
　　秘書借張華讀之所云讀中秘書者盖引此為故<lb/>
　　實也<lb/>
　魏明帝青龍四年四月置崇文觀徴善屬文者以充<lb/>
　　之<hi>三國志</hi>
　晉<lb/>
　晉武帝以秘書并中書省<hi>晉書</hi>
　晉永平中復置秘書監其屬有丞有郎統著作省著<lb/>
　　作郎一人又置著作佐郎八人<hi>同上</hi>
<pb n="KR2l0013_WYG_002-5a"/>
　東晉<lb/>
　東晉元帝建武元年十一月置史官<hi>同上</hi>
　宋<lb/>
　宋置秘書著作與晉同<hi>通典</hi>
　宋明帝泰始六年九月立總明觀徴學士以充之<hi>宋書</hi>
　齊<lb/>
　齊置秘書監丞郎著作佐郎員額悉如宋<hi>齊書</hi>
　梁<lb/>
<pb n="KR2l0013_WYG_002-5b"/>
　梁置中書省監令各一人秘書省監丞各一人郎四<lb/>
　　人<hi>文獻通考</hi>
　　按晉中書令管機務盖宰相之任而秘書著作統<lb/>
　　焉六朝唐宋沿之不改即明大學士統翰林院而<lb/>
　　翰林所為入閣辦事亦仿於此<lb/>
　陳<lb/>
　陳承梁仍各設侍從文章制命典籍之職<hi>古今圖書</hi>
　　<hi>集成</hi>
<pb n="KR2l0013_WYG_002-6a"/>
　　按典籍名始此<lb/>
　陳永定三年閏四月置西省學士<hi>陳書</hi>
　北魏<lb/>
　北魏太和十五年置左右史官<hi>魏書</hi>
　北魏置起居令史<hi>文獻通考</hi>
　　按起居注始於漢時宋林駉云漢武有禁中起居<lb/>
　　注東漢明徳馬后撰明帝起居注本宫中女史之<lb/>
　　任三國志注引漢獻帝起居注則近侍為之通典<lb/>
<pb n="KR2l0013_WYG_002-6b"/>
　　云魏晉起居注著作郎掌之隋初以吏部散官及<lb/>
　　校書正字有著述才者領之唐髙祖初溫大雅作<lb/>
　　剏業起居注於時亦未有専官自貞觀顯徳間設<lb/>
　　郎舍人而起居注乃有定職<lb/>
　　又按起居注或以為本古左右史而設然考之於<lb/>
　　書左史僅一見於楚之倚相一見於汲冢之戎夫<lb/>
　　而右史無聞焉盖左右史本非周官即詩傳言衞<lb/>
　　武公左右置監史以自警特一時一人之事後世<lb/>
<pb n="KR2l0013_WYG_002-7a"/>
　　傳之遂有記言記動之説而玉藻乃著其文玉藻<lb/>
　　出漢儒亦止述所傳聞之辭未必古時専署其官<lb/>
　　至五帝外紀稱蒼頡沮誦為左右史疑於荒逺惟<lb/>
　　唐藝文志以穆天子傳為起居注之始體或然爾<lb/>
　北齊<lb/>
　北齊有起居省<hi>文獻通考</hi>
　北齊秘書省監丞各一人郎中四人校書郎十二人<lb/>
　　正字四人又領著作省郎二人佐郎八人校書郎<lb/>
<pb n="KR2l0013_WYG_002-7b"/>
　　二人<hi>隋書</hi>
　北周<lb/>
　北周有麟趾殿學士有外史<hi>通典</hi>
　　按後以殿名加學士稱麟趾其權輿也<lb/>
　北周秘書監領著作監校書郎下士十二人著作上<lb/>
　　士二人中士四人<hi>同上</hi>
　　按周蘇綽以周官行官制故有外史上中下士之<lb/>
　　目<lb/>
<pb n="KR2l0013_WYG_002-8a"/>
　隋<lb/>
　隋承周有麟趾殿學士<hi>隋書</hi>
　隋置秘書省監丞各一人郎四人校書郎十二人正<lb/>
　　字四人錄事二人領著作太史二曹著作曹郎二<lb/>
　　人佐郎八人校書郎正字各二人太史曹令丞各<lb/>
　　二人<hi>同上</hi>
　　按太史之名夏商時已有之若夏太史終古商太<lb/>
　　史髙勢是也至周官四史内史掌八枋與公卿策<lb/>
<pb n="KR2l0013_WYG_002-8b"/>
　　命及四方之事書則似後世尚書主章奏詔令之<lb/>
　　職外史掌四方之志三皇五帝之書則似後世御<lb/>
　　史中丞掌殿中圖籍之職小史掌邦國之志詔王<lb/>
　　忌諱則似後世管玉牒氏族世系名諱之職而太<lb/>
　　史日官也掌建邦之六典與後世記載者皆絶不<lb/>
　　同若齊太史晉太史執簡而書殆為近似然考左<lb/>
　　傳國語國䇿世本等皆非當時史官所著即太史<lb/>
　　公亦自稱近於卜祝之間其所為著書亦祇自成<lb/>
<pb n="KR2l0013_WYG_002-9a"/>
　　紀撰非奉職為之馬端臨以周四史列於史官亦<lb/>
　　但沿習其名耳自隋立太史局唐宋以來居史職<lb/>
　　者多稱太史至明時則凡翰林修撰等並稱太史<lb/>
　　焉<lb/>
　隋開皇十四年秘書省置主事令史<hi>隋書</hi>
　隋大業十一年増秘書省官百二十員以博士補之<lb/>
　　<hi>玉海</hi>
　唐<lb/>
<pb n="KR2l0013_WYG_002-9b"/>
　唐置門下省起居郎二人中書省起居舍人二人<hi>唐書</hi>
　唐置門下省校書郎二人中書省校書四人正字二<lb/>
　　人<hi>同上</hi>
　唐置史館於門下省史館修撰四人<hi>同上</hi>
　　百官志注天寶後他官兼史職者曰修撰初入為<lb/>
　　直館元和六年登朝官領史職者為修撰未登朝<lb/>
　　官皆為直館大中八年汰直館二人増修撰四人<lb/>
　　按唐初令狐徳棻請修近代之史遂命修撰修撰<lb/>
<pb n="KR2l0013_WYG_002-10a"/>
　　之名始此<lb/>
　唐秘書省置監一人少監二人丞一人領著作局少<lb/>
　　監為之貳<hi>同上</hi>
　　百官志注龍朔二年改秘書省曰蘭臺監曰太史<lb/>
　　少監曰侍郎丞曰大夫秘書郎曰蘭臺郎垂拱元<lb/>
　　年又改曰麟臺太極元年復稱柲書省按唐秘書<lb/>
　　省𨽻中書如晉制<lb/>
　唐秘書省秘書郎三人校書郎十人正字九人<hi>同上</hi>
<pb n="KR2l0013_WYG_002-10b"/>
　唐秘書省領著作局郎二人著作佐郎二人校書郎<lb/>
　　二人正字二人<hi>同上</hi>
　　百官志注龍朔元年改著作局曰司文局郎曰郎<lb/>
　　中佐郎曰司文郎<lb/>
　唐置𢎞文館學士<hi>同上</hi>
　　百官志注武徳四年置修文館於門下省九年改<lb/>
　　𢎞文館儀鳯中置詳正學士五品以上曰學士六<lb/>
　　品以下曰直學士神龍元年改昭文館景龍二年<lb/>
<pb n="KR2l0013_WYG_002-11a"/>
　　置大學士四人學士八人直學士十二人開元七<lb/>
　　年改曰𢎞文館置校書郎校理等官長慶三年罷<lb/>
　　詳正學士専以五品以上曰學士六品以下曰直<lb/>
　　學士未登朝為直館<lb/>
　唐置集賢院學士<hi>同上</hi>
　　百官志注開元五年置乾元院使有刋正官四人<lb/>
　　知書官八人六年更號麗正書院置詳檢官改修<lb/>
　　書官為麗正殿直學士八年加文學直又加修撰<lb/>
<pb n="KR2l0013_WYG_002-11b"/>
　　校理刋正校勘官十三年改麗正書院為集賢書<lb/>
　　院有學士直學士宰相一人為學士知院事常侍<lb/>
　　一人為副知院事又置院判押院中使各一人𤣥<lb/>
　　宗嘗選耆儒日一人侍讀至是置集賢院侍講學<lb/>
　　士侍讀直學士增修撰校理待制留院知檢討與<lb/>
　　文學直之員至徳二年置大學士貞元四年罷大<lb/>
　　學士八年罷校理置校書四人正字二人元和二<lb/>
　　年復置集賢校理罷校書正字四年集賢學士直<lb/>
<pb n="KR2l0013_WYG_002-12a"/>
　　學士皆用五品以學士一人年高者判院事按檢<lb/>
　　討之名始此<lb/>
　唐𤣥宗初設翰林院召文學儒臣待詔院中<hi>翰林志</hi>
　唐開元二十六年於翰林院置學士<hi>同上</hi>
　　按翰林志太宗時召學士草詔然猶未有名號乾<lb/>
　　封已後始號北門學士𤣥宗初置翰林待詔選朝<lb/>
　　官入居供奉别㫖開元二十六年始以翰林供奉<lb/>
　　改稱學士其首為之者則張垍劉光謙也𤣥宗雖<lb/>
<pb n="KR2l0013_WYG_002-12b"/>
　　改供奉為學士别建學士院於翰林院之南時猶<lb/>
　　未稱翰林學士至徳宗以後翰林始兼學士之名<lb/>
　　是𤣥宗雖置學士而翰林學士之定稱則在永貞<lb/>
　　貞元時始矣<lb/>
　　又按唐翰林學士本非専設以他官兼充之自中<lb/>
　　舍尚書郎拾遺補闕校書著作皆選任雖縣尉亦<lb/>
　　得召入供職李商隠白居易碑以盩厔尉召入是<lb/>
　　也又𢎞文館𨽻門下省集賢院𨽻中書省而翰林<lb/>
<pb n="KR2l0013_WYG_002-13a"/>
　　獨無所𨽻其後又置東翰林院於金鑾殿故又有<lb/>
　　金鑾殿學士後人呼學士為鑾坡盖以此<lb/>
　　又按自揚雄有翰林主人之稱後世沿之晉李充<lb/>
　　論著翰林梁鍾嶸詩評稱郭璞為翰林詩首唐李<lb/>
　　邕稱翰林六絶盖用以標文苑之目耳唐取此名<lb/>
　　院且以署官開元而後其職益重至宋時遂目為<lb/>
　　將相儲材之地云<lb/>
　唐翰林學士承㫖<hi>學士院記</hi>
<pb n="KR2l0013_WYG_002-13b"/>
　　按元稹記云舊制學士無承㫖名憲宗始命鄭絪<lb/>
　　為承㫖翰林志云元和已後院長一人或宻受顧<lb/>
　　問獨召對<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>居北壁之東閣號為承㫖閣子<lb/>
　五代<lb/>
　後梁開平三年改思政殿為金鑾殿置大學士一員<lb/>
　　<hi>文獻通考</hi>
　後唐置翰林承㫖一員<hi>同上</hi>
　後晉天福五年廢翰林學士尋復置<hi>五代史</hi>
<pb n="KR2l0013_WYG_002-14a"/>
　後晉開運元年詔翰林學士與中書舍人分為兩制<lb/>
　　各置五員<hi>文獻通考</hi>
　　按宋兩制之目由此五員續翰林志作六員盖因<lb/>
　　宋制言之似當以通考為正<lb/>
　宋<lb/>
　宋置起居郎舍人如唐制<hi>文獻通考</hi>
　　按宋起居郎𨽻門下省起居舍人𨽻中書省號小<lb/>
　　兩省官林駉至論云元豐官制行分郎與舍人為<lb/>
<pb n="KR2l0013_WYG_002-14b"/>
　　左右時又稱左右史<lb/>
　宋秘書省監少監丞各一人其屬著作郎一人著作<lb/>
　　佐郎二人秘書郎二人校書郎二人正字二人<hi>宋史</hi>
　宋置直秘閣<hi>文獻通考</hi>
　　按宋初以史館昭文館集賢院為三館皆寓崇文<lb/>
　　院中端拱元年詔就院之中堂建秘閣置直秘閣<lb/>
　　以直館直院為之謂之館職以他官兼者謂之貼<lb/>
　　職<lb/>
<pb n="KR2l0013_WYG_002-15a"/>
　宋置國史院監修一人以宰相為之修撰直館檢討<lb/>
　　無常員<hi>同上</hi>
　　按宋天聖間以宰相為提舉以三館秘閣校理為<lb/>
　　編修官元祐間復改𨽻門下省紹聖間歸秘書省<lb/>
　　又按宋之編修不止史院三司樞密院皆有編修<lb/>
　　官編修之名始此<lb/>
　宋承唐設翰林學士院置翰林學士承㫖翰林學士<lb/>
　　知制誥直學士院翰林權直學士院權直<hi>宋史</hi>
<pb n="KR2l0013_WYG_002-15b"/>
　　按宋史承㫖不常置以學士久次者為之凡他官<lb/>
　　入院未除學士謂之直院學士俱缺他官暫行文<lb/>
　　書謂之權直<lb/>
　　又按通考唐之所謂翰林學士只取六學之人隨<lb/>
　　其官之崇卑入院者皆為學士其尊貴親遇者號<lb/>
　　稱内相可以朝夕召對參議政事或一遷而為宰<lb/>
　　相而其孤逺新進者㦯起自初階或元無出身至<lb/>
　　試令草麻制甚者或試以詩賦如試進士之法其<lb/>
<pb n="KR2l0013_WYG_002-16a"/>
　　人皆呼學士自唐至五代皆然至宋則始定制資<lb/>
　　淺者為直院暫行者為權直於是真為翰林學士<lb/>
　　者職始顯貴可以比肩臺長舉武政路矣<lb/>
　宋咸平二年置翰林侍講學士翰林侍讀學士<hi>同上</hi>
　　按宋經筵官其秩尊者為講讀學士品卑資淺則<lb/>
　　為説書元豐官制行罷翰林講讀學士用侍從以<lb/>
　　上官兼充<lb/>
　宋置樞密直學士<hi>同上</hi>
<pb n="KR2l0013_WYG_002-16b"/>
　　按林駉至論云宋承唐制學士以六員為額其知<lb/>
　　制誥即治本院事其别領省府職任即不帶制誥<lb/>
　　如知通進銀臺司兼門下事則即唐給事中比也<lb/>
　　而𨽻直樞密院兼制誥即唐中書舍人之任也<lb/>
　宋置資政殿大學士<hi>同上</hi>
　宋置觀文殿大學士<hi>同上</hi>
　　按宋資政觀文二大學士蓋特設以加寵宰相舊<lb/>
　　臣不為常置大抵如漢特進光祿大夫晉宋冗從<lb/>
<pb n="KR2l0013_WYG_002-17a"/>
　　僕射奉朝請之比與明時典機務者不同而名差<lb/>
　　近焉<lb/>
　宋置殿閣學士殿曰資政端明等閣曰天章龍圖寶<lb/>
　　文顯謨徽猷等皆設學士直學士待制<hi>同上</hi>
　　按宋殿閣學士多為從官及外除者兼銜待制如<lb/>
　　唐待詔而官稍貴宋仁宗特開天章閣以待范仲<lb/>
　　淹諮訪政事待制之設始此而龍圖學士尤多有<lb/>
　　名若包拯龎籍孫覺祖無擇等皆嘗為之宋時稱<lb/>
<pb n="KR2l0013_WYG_002-17b"/>
　　其官相謂為龍學云南渡後敷文煥章華文寶謨<lb/>
　　等閣設學士直學士待制一倣汴京舊制<lb/>
　遼<lb/>
　遼置門下省起居郎起居舍人知起居注<hi>遼史</hi>
　遼置國史院史館學士<hi>同上</hi>
　遼置翰林院翰林學士承㫖翰林學士翰林祭酒<hi>同上</hi>
　　按遼國語以文翰為林牙故翰林設都林牙又有<lb/>
　　北面林牙則掌契丹文字行於國中者南面林牙<lb/>
<pb n="KR2l0013_WYG_002-18a"/>
　　則兼掌中國文字<lb/>
　遼置崇文館大學士宣政殿學士觀書殿學士乾文<lb/>
　　閣學士昭文館直學士<hi>同上</hi>
　金<lb/>
　金置秘書省監少監丞秘書郎<hi>金史</hi>
　金置𢎞文院知院同知𢎞文院官<hi>同上</hi>
　金置國史院監修國史官編修檢閲官<hi>古今圖書集</hi>
　　<hi>成</hi>
<pb n="KR2l0013_WYG_002-18b"/>
　　按遼金官制國史院皆有監修國史官蓋用唐故<lb/>
　　事以宰相兼領實非史院正官也<lb/>
　金置翰林學士院翰林學士承㫖直學士翰林侍講<lb/>
　　學士侍讀學士翰林待制翰林修撰翰林應奉文<lb/>
　　字<hi>金史</hi>
　　按翰林修撰之名自金始<lb/>
　元<lb/>
　元置集賢院秘書監藝文監監書博士<hi>元史</hi>
<pb n="KR2l0013_WYG_002-19a"/>
　元置翰林兼國史院置學士承㫖翰林學士侍講侍<lb/>
　　讀學士直學士待制應奉翰林文字修撰編修檢<lb/>
　　閲典籍經歴都事又設蒙古翰林院<hi>同上</hi>
　　按元史百官志列朝官制置罷不一先後員額増<lb/>
　　減不定其集賢院初併入翰林後則分設<lb/>
　明<lb/>
　明初置翰林院為正三品衙門設學士承㫖學士侍<lb/>
　　講學士侍讀學士直學士典簿待制修撰應奉編<lb/>
<pb n="KR2l0013_WYG_002-19b"/>
　　修典籍檢閲等官<hi>明㑹典</hi>
　　按明㑹典又有秘書監𢎞文館及起居注等官後<lb/>
　　皆不設黄佐翰林記洪武三年置校書郎等官九<lb/>
　　年罷之又云國初翰林有國史院院有編修官後<lb/>
　　不復設而以修撰編修檢討専為史官𨽻翰林院<lb/>
　　然史官皆預講讀講讀官亦預史官實不分職<lb/>
　明洪武十四年五月改翰林院為正五品衙門設學<lb/>
　　士一人侍講學士二人侍讀學士二人孔目一人<lb/>
<pb n="KR2l0013_WYG_002-20a"/>
　　屬官侍講二人侍讀二人五經博士五人典籍二<lb/>
　　人侍書二人待詔六人史官修撰三人編修四人<lb/>
　　檢討四人革承㫖直學士待制應奉檢閲典簿<hi>翰</hi>
　　<hi>林記</hi>
　明洪武十八年三月定翰林院正官學士一人正五<lb/>
　　品侍讀學士侍講學士各二人從五品首領官孔<lb/>
　　目一人未入流屬官侍讀侍講各二人正六品五<lb/>
　　經博士五人正八品典籍二人從八品侍書二人<lb/>
<pb n="KR2l0013_WYG_002-20b"/>
　　正九品待詔六人從九品史官修撰三人從六品<lb/>
　　編修四人正七品檢討四人從七品<hi>同上</hi>
　　按明永樂十九年南京翰林院惟設掌院學士一<lb/>
　　員孔目一員<lb/>
　　又按明初置五經博士人司一經永樂以後以孔<lb/>
　　顏孟氏周程朱子之裔皆世襲五經博士而洪武<lb/>
　　中所置之五經博士漸廢不復設矣又翰林記云<lb/>
　　侍讀先侍講始於此盖唐宋時侍講皆在侍讀之<lb/>
<pb n="KR2l0013_WYG_002-21a"/>
　　上也<lb/>
　明洪武十八年三月又定華蓋殿武英殿文華殿文<lb/>
　　淵閣東閣設大學士各一人<hi>同上</hi>
　明洪熙中添設謹身殿大學士<hi>明㑹典</hi>
　　按永樂初命編修等官於文淵閣參預機務謂之<lb/>
　　内閣漸陞至學士諸職洪熙元年或加師保及尚<lb/>
　　書侍郎卿仍兼學士大學士銜自後因之稱内閣<lb/>
　　大學士凡大學士加三師則為一品加尚書二品<lb/>
<pb n="KR2l0013_WYG_002-21b"/>
　　侍郎三品若未加陞而止係大學士者則仍正五<lb/>
　　品<lb/>
　明經筵官有知經筵事同知經筵事講官推舉皆出<lb/>
　　内閣又令本院及坊局官侍班久之選為展書官<lb/>
　　又自展書充月講官年深秩尊者充日講<hi>翰林記</hi>
　　按明史故事率以翰林大僚直日講鮮及史官者<lb/>
　　至于慎行張位王家屛沈一貫陳于陛咸以史官<lb/>
　　得之異數也<lb/>
<pb n="KR2l0013_WYG_002-22a"/>
　明洪武中定翰林院為近侍清貴之職凡遷轉皆出<lb/>
　　自上裁不付銓衡<hi>同上</hi>
　　按明制翰林院遷官始自詹事府左右春坊司經<lb/>
　　局循至學士其轉則吏部尚書侍郎以至内閣不<lb/>
　　及他途然非九年考滿則纂修書籍名雖親擢實<lb/>
　　循資格也又翰林不由吏部選自唐宋已然<lb/>
　　又按黄佐云本院官外擢皆升高位無有對品調<lb/>
　　者若洪武時王禕出為南康府同知賜金帶出自<lb/>
<pb n="KR2l0013_WYG_002-22b"/>
　　親擢事體不同其降謫者不在此格也<lb/>
　明制非進士起家不得居翰林<hi>天順實錄</hi>
　　按黄佐云洪武初本院官皆由薦舉進四年雖設<lb/>
　　進士科未有入翰林者今考進士入翰林自洪武<lb/>
　　十八年始至天順間遂定斯制云<lb/>
　明洪武十八年選進士為庶吉士<hi>翰林記</hi>
　　按明既設進士科以諸進士未更事俾觀政於諸<lb/>
　　司其在本院承敇監等近侍衙門者採書庶常吉<lb/>
<pb n="KR2l0013_WYG_002-23a"/>
　　士之義名庶吉士其在六部及諸司者則仍稱進<lb/>
　　士正統後始定庶吉士止入翰林凡庶吉士入翰<lb/>
　　林者選無定員<lb/>
　明制進士第一甲三人稱及第即授職修撰編修第<lb/>
　　二甲第一人第三甲第一人稱賜進士出身賜同<lb/>
　　進士出身皆授編修<hi>國朝故事</hi>
　　按洪武十八年三月既殿試以第一甲丁顯等三<lb/>
　　人並為修撰至二十一年策進士以第一甲第一<lb/>
<pb n="KR2l0013_WYG_002-23b"/>
　　人任亨泰為修撰第二人唐震第三人盧原質為<lb/>
　　編修自是遂為定式<lb/>
　　又按永樂二年定庶吉士散館授職二甲除編修<lb/>
　　三甲除檢討<lb/>
　明英宗時選竒童及善書者充翰林院秀才<hi>翰林記</hi>
皇朝<lb/>
　國初設文館於<lb/>
　盛京<lb/>
<pb n="KR2l0013_WYG_002-24a"/>
太宗天聰十年三月改建内三院曰内國史院内秘書院<lb/>
　　　内𢎞文院<lb/>
世祖順治元年三月増設三院學士各一員十一月定翰<lb/>
　　　林院為正三品衙門晉學士秩正三品侍讀侍講<lb/>
　　　學士正四品侍讀侍講正五品修撰從六品編修<lb/>
　　　正七品檢討從七品裁博士侍書待詔二年三月<lb/>
　　　定内三院為二品衙門四月令翰林官由内院補<lb/>
　　　授閏六月裁翰林院以歸内三院定内三院大學<lb/>
<pb n="KR2l0013_WYG_002-24b"/>
　　　士二員為二品學士四員為三品侍讀六員為四<lb/>
　　　品筆帖式三員為七品六年正月更定内院官制<lb/>
　　　三院各設學士一員侍讀侍講學士各一員侍讀<lb/>
　　　侍講各一員八年四月増設三院侍讀學士各三<lb/>
　　　員裁侍讀各二員十年六月増設三院漢大學士<lb/>
　　　各二員十五年七月裁内三院改三院大學士為<lb/>
　　　殿閣大學士秩仍正五品置翰林院定掌院學士<lb/>
　　　學士秩仍五品十六年五月設翰林院侍讀侍講<lb/>
<pb n="KR2l0013_WYG_002-25a"/>
　　　學士及侍讀侍講各三員十八年六月裁内閣翰<lb/>
　　　林院復設内三院七月設内三院滿漢大學士各<lb/>
　　　一員滿學士各二員漢軍漢學士各一員<lb/>
聖祖康熙元年二月増設内三院侍讀學士各二員正四<lb/>
　　　品侍讀各二員正五品八年七月裁三院滿學士<lb/>
　　　各一員九年八月復改内三院為内閣置翰林院<lb/>
　　　十月改三院大學士學士銜加殿閣大學士兼尚<lb/>
　　　書學士掌院學士並兼禮部侍郎十二月設翰林<lb/>
<pb n="KR2l0013_WYG_002-25b"/>
　　　院侍讀侍講學士及侍讀侍講等官員品如順治<lb/>
　　　十五年定制<lb/>
世宗雍正三年十二月晉翰林院侍讀侍講學士秩從四<lb/>
　　　品侍讀侍講從五品如順治元年定制<lb/>
　　　掌院學士<lb/>
　　　學士掌院事即承㫖職也<lb/>
　　國初設有専員<lb/>
聖祖康熙二十八年五月<lb/>
<pb n="KR2l0013_WYG_002-26a"/>
諭大學士翰林掌院一官職任緊要必文學淹通衆所推<lb/>
　服者始克勝任凡翰林撰擬之文亦須掌院詳加刪潤<lb/>
　然後成章聞明代大學士有兼管掌院之例大學士徐<lb/>
　元文著兼管翰林院掌院學士事<lb/>
　　　謹按掌院以重臣兼領實起扵此<lb/>
　　　講官<lb/>
世祖順治十二年三月<lb/>
諭内院朕惟自古帝王勤學圖治必舉經筵日講以資啟<lb/>
<pb n="KR2l0013_WYG_002-26b"/>
　沃今經筵已定於文華殿告成之日舉行日講深有禆<lb/>
　益不宜刻緩爾等即選滿漢詞臣學問淹博者八員以<lb/>
　原銜充講官侍朕左右以備諮詢<lb/>
　　　是年十一月<lb/>
諭吏部日講官侍從禁庭朝夕進講國子監衙門較逺職<lb/>
　任難兼如遇祭酒司業員缺不必以日講官推補<lb/>
　　　十四年九月設經筵講官滿漢各八員<lb/>
　　　是年十二月増設日講官十員<lb/>
<pb n="KR2l0013_WYG_002-27a"/>
聖祖康熙九年置起居注館於<lb/>
　　太和門西廊設滿記注官四員漢記注官八員俱以<lb/>
　　　日講官兼攝並設滿文主事一員漢文主事二員<lb/>
　　　漢軍主事一員滿文筆帖式滿漢文筆帖式漢軍<lb/>
　　　筆帖式各四員十二年増設滿記注官一員漢記<lb/>
　　　注官二員十六年増設滿記注官一員二十年増<lb/>
　　　設漢記注官八員三十八年七月裁起居注滿漢<lb/>
　　　主事各一員五十七年三月停起居注<lb/>
<pb n="KR2l0013_WYG_002-27b"/>
世宗雍正元年四月復起居注官<lb/>
詔曰自古帝王臨朝施政左史記言右史記動蓋欲使一<lb/>
　舉動一出言之微無不可著為法則垂範百世也<lb/>
皇考聖祖仁皇帝英年踐阼即設日講起居注官於詞臣<lb/>
　中擇其才品優長者以原官充補鉅典茂昭度越前代<lb/>
　誠為聖帝哲王之盛事<lb/>
御極六十一年紹精一執中之統厲敬<lb/>
天勤民之心文謨武烈經緯萬幾盛徳日新大業鴻顯天<lb/>
<pb n="KR2l0013_WYG_002-28a"/>
　下臣民仰瞻至治不啻日月麗天江河行地莫不敬信<lb/>
　悦服記注之臣美不勝書<lb/>
皇考聖祖仁皇帝謙徳彌光聖不自聖惟恐史官或多溢<lb/>
　美之辭故康熙五十六年以後裁省記注祇令翰林五<lb/>
　員於理事時輪侍班行凡有重務要㫖仍命内閣諸臣<lb/>
　記而存之意至周宻也茲朕纘承大統夙夜兢業日昃<lb/>
　不遑思所以上繼<lb/>
皇考功徳之隆下致四海晏安之治顧惟凉徳甚懼負荷<lb/>
<pb n="KR2l0013_WYG_002-28b"/>
　之難今御門聼政之初益當寅畏小心綜理庶事咸期<lb/>
　舉措允宜簪筆侍臣何可闕歟當酌復舊章於朕視朝<lb/>
　臨御<lb/>
郊祀<lb/>
壇<lb/>
廟之時令滿漢講官各二人侍班不獨記載諭㫖政務或<lb/>
　朕有一言之過一事之失皆必據實書諸簡策朕用以<lb/>
　自警冀寡悔尤庶幾凛淵冰之懐以致久安慎樞機之<lb/>
<pb n="KR2l0013_WYG_002-29a"/>
動而圖長治其仍復日講起居注官如康熙五十六年<lb/>
以前故事<lb/>
　　是年十一月定制日講官奉差以翰詹官列名請<lb/>
　　署停其開缺差滿代還<lb/>
　　十二年七月増設起居注漢主事一員<lb/>
皇上乾隆元年十二月増設滿日講官二員<lb/>
　　謹按經筵滿講官以内閣學士掌院學士讀講學<lb/>
　　士詹事少詹事及尚書侍郎左都御史副都御史<lb/>
<pb n="KR2l0013_WYG_002-29b"/>
　　通政使大理寺卿之曽任内閣學士掌院學士讀<lb/>
　　講學士者列名漢講官以内閣學士掌院讀講學<lb/>
　　士詹事少詹事祭酒及尚書侍郎左都御史等官<lb/>
　　之由翰林陞任者列名以原銜補充康熙十六年<lb/>
　　令滿洲小九卿之由翰林陞轉者亦得列名其日<lb/>
　　講官則自掌院學士詹事以下坊局編檢以上皆<lb/>
　　得充補<lb/>
　　又按日講官侍直康熙九年初設記注定制滿漢<lb/>
<pb n="KR2l0013_WYG_002-30a"/>
　　　各一員雍正元年復設則令滿漢各二員侍直<lb/>
　　　翰林官内擢<lb/>
世祖順治十一年三月令翰林官陞轉俱歸吏部十六年<lb/>
　　　二月吏部題補吏部右侍郎缺得<lb/>
㫖内閣既不設學士翰林官無缺可陞嗣後吏部侍郎缺<lb/>
　　　出著照禮部侍郎之例亦用翰林官補授<lb/>
　　　謹按吏部侍郎一兼學士銜一不兼學士銜故事<lb/>
　　　不兼學士銜者翰林官不得推補至是並予列名<lb/>
<pb n="KR2l0013_WYG_002-30b"/>
聖祖康熙三十八年九月<lb/>
命京堂員缺翰林官一體陞轉五十七年八月以左都御<lb/>
　　　史蔡升元請復<lb/>
命六部侍郎缺翰林官與京堂應陞者均列名請補<lb/>
世宗雍正元年正月定制滿洲侍讀侍講諭徳洗馬司業<lb/>
　　　等缺用各部應陞一人翰林編修檢討一人分班<lb/>
　　　遞補<lb/>
　　　謹按各部應陞亦以科目出身者推用<lb/>
<pb n="KR2l0013_WYG_002-31a"/>
　　　十年十月令翰林官陞轉派差將曽經記名褒奬<lb/>
　　　議敘及申飭訓誨處分之處繕單隨本以聞<lb/>
　　　翰林官外調<lb/>
世祖順治十二年九月吏部議定正詹以布政使用支正<lb/>
　　　二品俸少詹以布政使用侍讀學士以按察使用<lb/>
　　　侍讀中允以參政用編修檢討以副使用<lb/>
　　　十六年九月令翰林官侍讀以下照科道例毎年<lb/>
　　　外轉春季秋季各一員侍讀侍講以參政用修撰<lb/>
<pb n="KR2l0013_WYG_002-31b"/>
　　　以副使用編修檢討以參議用十八年九月奉<lb/>
命停罷<lb/>
聖祖康熙三十七年十二月副都御史吴涵以編修檢討<lb/>
　　　人員陞遷壅滯疏請酌復變通編檢照李濤汪楫<lb/>
　　　之例外補一二人講讀學士等照王士正徐潮顧<lb/>
　　　藻王九齡之例以京堂各衙門調補一二人得<lb/>
㫖所奏極是朕已知之不必令部議也<lb/>
　　　謹按先是李濤汪楫丁廷楗並外用知府至是以<lb/>
<pb n="KR2l0013_WYG_002-32a"/>
　　　吴涵請復改劉涵為揚州府知府其調補京堂並<lb/>
　　　奉<lb/>
明㫖已見内擢中<lb/>
　　　三十九年四月令編修檢討等㨂選科道奉<lb/>
㫖改授者馮雲驌湯右曽劉灝宋朝南彭始摶張瑗六人<lb/>
　　　謹按編檢授科道始此<lb/>
世宗雍正元年十月<lb/>
命大學士㑹同掌院教習秉公别擇學問優長字畫端楷<lb/>
<pb n="KR2l0013_WYG_002-32b"/>
　　　或精於繙譯者留衙門辦事及各館纂修或才具<lb/>
　　　練達可當科道吏部之選或長於吏治編檢可為<lb/>
　　　道府庶吉士可為州縣者分别具奏老病衰廢願<lb/>
　　　自解退者以原官休致行止不端事蹟確實者奏<lb/>
　　　聞革退<lb/>
　　　庶吉士散館<lb/>
世祖順治初除授三院編檢外改授科道數人至十六年<lb/>
　　　散館則有仍留教習者十餘人外用者一人黜革<lb/>
<pb n="KR2l0013_WYG_002-33a"/>
　　　者一人十八年散館則有部用者十餘人嗣是歴<lb/>
　　　科參用其制或中行評博或知縣即用或歸進士<lb/>
　　　原班或用教職法為加備焉<lb/>
　　　謹按庶吉士改授科道歴科散館皆有之至康熙<lb/>
　　　三十六年丁丑惟吴甫生江球二人自丁丑而下<lb/>
　　　遂停其改授<lb/>
　　　庶吉士館選<lb/>
　　國初本無定員<lb/>
<pb n="KR2l0013_WYG_002-33b"/>
世祖順治九年七月<lb/>
允科臣髙幸允奏按直省大小取漢進士四十人直𨽻江<lb/>
　　　南浙江各五人江西福建湖廣山東河南各四人<lb/>
　　　山西陜西各二人廣東一人以二十人習<lb/>
　　國書二十人習漢書其滿洲進士取四人蒙古進士<lb/>
　　　二人漢軍進士四人一體讀書厥後選取各員因<lb/>
　　　地因才遞有増減歴科沿之<lb/>
世宗雍正三年四月<lb/>
<pb n="KR2l0013_WYG_002-34a"/>
諭大學士九卿等曰前日李鍾峩奏稱翰林為儲材重地<lb/>
　自康熙四十五年至六十年七科毎省俱有庶吉士雍<lb/>
　正元年癸卯科漢軍及河南四川進士無館選者雍正<lb/>
　二年甲辰科蒙古及山西河南陜西四川廣東湖南廣<lb/>
　西雲南貴州進士俱無館選者請廣儲才之路等語朕<lb/>
　即位之後以培飬人材最重翰林故加意詳慎隆科多<lb/>
　曽奏稱<lb/>
聖祖時館選每省俱有庶吉士所以朕扵雍正元年癸卯<lb/>
<pb n="KR2l0013_WYG_002-34b"/>
　科館選時試其文義觀其人品於僻逺省分之人亦酌<lb/>
　量選取又毎諭教習之臣盡心訓廸迨後歴經㨂擇及<lb/>
　考試文章其中惟江浙人文義實較各省為優因將各<lb/>
　省人員分用於内外各衙門而江浙人留館獨多雍正<lb/>
　二年甲辰科館選亦詳加考試朕因以文義優者選為<lb/>
　庶吉士於是山西河南等省進士遂多不得與選盖翰<lb/>
　林職司文章若以文義不及者處之則用違其才而其<lb/>
　人或有他長反無以自見矣朕凡扵用人行政無不審<lb/>
<pb n="KR2l0013_WYG_002-35a"/>
慎籌畫務求當理而選擇翰林更為留意實欲使人人<lb/>
勿枉其才各効所長庶國家得收器使之效豈計及於<lb/>
各省翰林之多寡有無也今覽李鍾峩所奏是必外人<lb/>
有此議論故以入告朕甚嘉之嗣後館選庶吉士或應<lb/>
考試文義選取或應毎省額選幾人或應分為南北兩<lb/>
院向來教習止派滿漢各一員今若按省分各選庶吉<lb/>
士或亦按省分各設教習可乎至各省未得館選之進<lb/>
士中或有文義可充翰林之選者爾等確有所知即行<lb/>
<pb n="KR2l0013_WYG_002-35b"/>
舉出毋使人有逸才之論尋議歴科館選之法盡善盡<lb/>
美更無遺逸之才李鍾峩條奏無庸議從之<lb/>
　　五年五月令進士殿試後復試論詔奏議詩各一<lb/>
　　篇先是進士殿試畢即待選庶吉士自順治丙戌<lb/>
　　迄康熙辛丑皆然雍正元年癸卯進士對策後復<lb/>
　　引試於<lb/>
　保和殿並令九卿各舉所知至是遂為定制時稱朝<lb/>
　　考焉<lb/>
<pb n="KR2l0013_WYG_002-36a"/>
　　謹按雍正元年十二月復令本科進士十七人在<lb/>
　　各館効力及在内官學教習至三年四月授夏之<lb/>
　　芳姜頴新二人為編修黄岳牧陸宗楷二人為檢<lb/>
　　討雖未為著令亦掌故之足徴者<lb/>
皇上乾隆十年乙丑選宗室達麟圖一人為庶吉士<lb/>
　　謹按定制宗室不應科目之選自雍正初建立宗<lb/>
　　學宗人子弟以時讀書其中自後五年一試取其<lb/>
　　文合格者<lb/>
<pb n="KR2l0013_WYG_002-36b"/>
賜進士一體引對至是館選達麟圖與焉宗室入翰林<lb/>
　　始此<lb/>
　　改調館職<lb/>
　國朝崇尚文治館制修明自進士選除外復徴試詞<lb/>
　　科並膺館秩事載<lb/>
恩遇卷中其由他官改授者如郎中張允欽王士正中<lb/>
　　書勵杜訥髙士竒俱為翰林講讀給事中王原祁<lb/>
　　為中允中書杜鎮魏學誠主事陳聶恒知縣趙申<lb/>
<pb n="KR2l0013_WYG_002-37a"/>
　　　季教授王懋竑俱為編修御史陳學海為檢討左<lb/>
　　　通政錢以塏按察使趙殿最則授少詹事給事中<lb/>
　　　康五瑞則授侍讀學士而進士方苞之授中允主<lb/>
　　　事廖必琦之改庶吉士並稱曠典云<lb/>
　　　兼銜<lb/>
聖祖康熙十年正月令提督四譯館太常寺少卿闗防内<lb/>
　　　増鑄翰林院銜<lb/>
世宗雍正四年十二月改直省學道為學院凡部曹奉差<lb/>
<pb n="KR2l0013_WYG_002-37b"/>
　　　督學加翰林院銜二甲進士編修三甲進士檢討<lb/>
　　　受代後仍還本任<lb/>
　皇朝㑹典<lb/>
　　　翰林院正官　滿漢掌院學士各一員<hi>俱兼禮部侍郎銜</hi>
　　　滿漢侍讀學士各三員　滿漢侍講學士各三員<lb/>
　　　滿漢侍讀各三員　滿漢侍講各三員　史官<lb/>
　　　修撰　編修　檢討<hi>無定員</hi>　庶吉士<hi>無定員</hi>
　　　首領官　滿漢典簿各一員　滿漢孔目各一員<lb/>
<pb n="KR2l0013_WYG_002-38a"/>
　　屬官　滿漢待詔各二員　滿筆帖式四十二員<lb/>
　　　漢軍筆帖式四員<lb/>
　　五經博士十八員<lb/>
　　謹按我<lb/>
　朝五經博士孔顏曽孟四姓外其仲氏言氏卜氏端<lb/>
　　木氏東野氏與宋張氏邵氏皆有之崇儒重道之<lb/>
　　典視前代為加渥矣<lb/>
　　起居注館<lb/>
<pb n="KR2l0013_WYG_002-38b"/>
　　日講起居注官<hi>不専設以翰詹坊局官兼充雍正元年復設滿記注官六員漢記注</hi>
　　<hi>官十二員乾隆元年增設滿記注官二員</hi>　滿漢主事二員　滿筆帖<lb/>
　　式十四員　漢軍筆帖式二員<lb/>
　　詹事府<lb/>
　漢<lb/>
　漢太子詹事有丞<hi>漢書</hi>
　　按漢詹事位在大長秋上韓安國𫝊壺遂官至詹<lb/>
　　事史記稱上大夫壺遂則詹事在漢為上大夫而<lb/>
<pb n="KR2l0013_WYG_002-39a"/>
　　百官表不著其秩故宋劉敞作漢官班序圖遂以<lb/>
　　詹事為無秩臣瓚注詹事引茂陵書以為真二千<lb/>
　　石荀悦漢紀則云比二千石通典又以為真二千<lb/>
　　石未知孰是<lb/>
　漢太子中允四百石<hi>漢儀注</hi>
　　按中允始此漢百官表有中盾無中允中允特見<lb/>
　　於漢官儀蓋即中盾也<lb/>
　後漢<lb/>
<pb n="KR2l0013_WYG_002-39b"/>
　後漢太子中庶子六百石太子庶子四百石太子洗<lb/>
　　馬比六百石<hi>後漢書</hi>
　　按後漢承西京其宫官不得獨無詹事而百官志<lb/>
　　無之或史氏之缺庶子名見燕禮及燕義中洗馬<lb/>
　　名最古本吳越春秋勾踐身為夫差洗馬漢取此<lb/>
　　名官而中庶子本秦官漢仍用之劉敞班序圖庶<lb/>
　　子洗馬秩最卑位列縣丞尉羽林郎上<lb/>
　晉<lb/>
<pb n="KR2l0013_WYG_002-40a"/>
　晉置詹事丞一人中庶子四人庶子四人洗馬八人<lb/>
　　<hi>晉書</hi>
　宋<lb/>
　宋置太子詹事一人丞一人中庶子四人庶子四人<lb/>
　　洗馬八人<hi>宋書</hi>
　齊<lb/>
　齊置太子詹事府丞一人太子中庶子太子洗馬各<lb/>
　　一人<hi>南齊書</hi>
<pb n="KR2l0013_WYG_002-40b"/>
　梁<lb/>
　梁為太子置詹事<hi>古今圖書集成</hi>
　　按隋書百官志梁太子詹事視中䕶軍中庶子四<lb/>
　　人庶子四人典經局洗馬八人<lb/>
　陳<lb/>
　陳承梁置太子詹事<hi>文獻通考</hi>
　　按隋書百官志陳承梁官制太子詹事中二千石<lb/>
　　太子中庶子二千石庶子洗馬六百石詹事品第<lb/>
<pb n="KR2l0013_WYG_002-41a"/>
　　三中庶子品第四庶子品第五洗馬品第六梁陳<lb/>
　　二史皆無志故魏徵作隋史採二代之制而兼補<lb/>
　　之<lb/>
　北魏<lb/>
　北魏太平真君五年選諸良吏給事東宫<hi>北魏書</hi>
　北齊<lb/>
　北齊為太子置詹事左右衞率典書坊各率其屬<hi>古</hi>
　　<hi>今圖書集成</hi>
<pb n="KR2l0013_WYG_002-41b"/>
　　按隋書百官志後齊官制多循後魏有詹事丞功<lb/>
　　曹主簿錄事員左右衞二坊各置司馬<lb/>
　北周<lb/>
　北周置太子宫正宫尹<hi>通典</hi>
　隋<lb/>
　隋置詹事門下坊置左右庶子二人典書坊右庶子<lb/>
　　二人<hi>文獻通考</hi>
　　按凡詹事府坊局之稱皆自南北朝始至唐乃改<lb/>
<pb n="KR2l0013_WYG_002-42a"/>
　　典經局曰司經而左右春坊相沿不改<lb/>
　唐<lb/>
　唐置詹事府太子詹事一人少詹事一人主簿一人<lb/>
　　錄事二人左春坊左庶子二人中允二人左諭徳<lb/>
　　一人左贊善大夫五人司經局洗馬五人右春坊<lb/>
　　右庶子下皆如左春坊<hi>唐書</hi>
　　按唐左右春坊盖承魏齊二坊之設而為之名然<lb/>
　　考梁徐摛為太子宫官文體既别春坊皆效之則<lb/>
<pb n="KR2l0013_WYG_002-42b"/>
　　春坊固不始於唐矣又北周王褒皇太子箴春宮<lb/>
　　養徳秋坊通夢似古東宫官屬春坊外又有秋坊<lb/>
　　者或門下二坊初設以春秋分名之歟<lb/>
　宋<lb/>
　宋置太子詹事太子左庶子右庶子左諭徳右諭徳<lb/>
　　<hi>宋史</hi>
　　按宋史百官志云舊制不常設儲闈之建隨宜制<lb/>
　　官以備寮宷多以他官兼領<lb/>
<pb n="KR2l0013_WYG_002-43a"/>
　金<lb/>
　金制東宮設詹事諭徳以下皆為僚屬<hi>古今圖書集</hi>
　　<hi>成</hi>
　元<lb/>
　元立詹事院置左右詹事各一員副詹事詹事丞院<lb/>
　　判各二員左右諭徳左右贊善各一員庶子中允<lb/>
　　各一員<hi>元史</hi>
　明<lb/>
<pb n="KR2l0013_WYG_002-43b"/>
　明洪武初建大本堂延名儒教太子親王後設東宫<lb/>
　　官屬有同知詹事院事副詹事等官以勲舊大臣<lb/>
　　兼之二十四年七月改院為府其堂上官與本院<lb/>
　　官互兼職事<hi>翰林記</hi>
　　明詹事府官<lb/>
　　正官　詹事一員　少詹事二員　府丞二員<lb/>
　　首領官　主簿一員　錄事二員　屬官　通事<lb/>
　　舍人二員<lb/>
<pb n="KR2l0013_WYG_002-44a"/>
　　坊官<lb/>
　　左右春坊大學士各一員　庶子各一員　諭徳<lb/>
　　各一員　中允各二員　贊善各二員　司直郎<lb/>
　　各二員　清紀郎各一員　司諫各一員<lb/>
　　局官<lb/>
　　司經局洗馬二員　校書二員　正字二員<lb/>
　　按古東宫官屬詹事外有太子太傅少傅太子率<lb/>
　　更令等二傅職輔導率更職防衞而詹事主統治<lb/>
<pb n="KR2l0013_WYG_002-44b"/>
　　内外各率其屬以供事焉太傅少傅惟兩漢為専<lb/>
　　官即諸侯王傅亦然魏晉以下則皆他官兼之至<lb/>
　　明設太子三師三少特為大臣加寵秩而已且自<lb/>
　　唐以後率更亦廢惟詹事獨存考之漢百官表詹<lb/>
　　事掌皇后太子家則又不獨為宫官若與大長秋<lb/>
　　相表裏大長秋皇后屬卿也明代尤重詹事號為<lb/>
　　宫相實非三師三少之比盖春坊諭徳贊善等則<lb/>
　　古二傅之屬洗馬則古率更令之屬<lb/>
<pb n="KR2l0013_WYG_002-45a"/>
　　　又按明洪武十五年置左右春坊大學士至景泰<lb/>
　　　三年商輅彭時劉儼等皆嘗為之後復停罷<lb/>
　　　又按明㑹典南京詹事府不設堂上官止設主簿<lb/>
　　　一員<lb/>
　皇朝<lb/>
世祖順治元年置詹事府以少詹事一人掌府事其年十<lb/>
　　　一月<lb/>
詔裁府署職掌統於内三院九年四月復置詹事府設詹<lb/>
<pb n="KR2l0013_WYG_002-45b"/>
　　　事一員少詹事二員主簿一員録事二員通事舍<lb/>
　　　人二員置左右春坊設庶子各一員諭徳各一員<lb/>
　　　中允各二員贊善各二員司經局設洗馬一員正<lb/>
　　　字二員俱令内三院官兼之時以府署止設漢員<lb/>
　　　因専設滿詹事一員掌管府事而司其印信其兼<lb/>
　　　銜與漢官同十五年五月裁詹事府<lb/>
聖祖康熙十四年十一月奉<lb/>
詔復置定滿漢詹事各一員少詹事各二員主簿各一員<lb/>
<pb n="KR2l0013_WYG_002-46a"/>
　　錄事正字各二員左右春坊庶子各二員諭徳各<lb/>
　　二員左右中允各四員贊善各四員司經局洗馬<lb/>
　　各一員三十七年十二月裁滿少詹事一員諭徳<lb/>
　　中允贊善各一員正字錄事各二員三十八年七<lb/>
　　月裁漢中允贊善各一員正字錄事各一員五十<lb/>
　　二年閏五月裁漢諭徳一員漢中允贊善各一員<lb/>
　　錄事一員<lb/>
皇朝㑹典<lb/>
<pb n="KR2l0013_WYG_002-46b"/>
　　詹事府正官　滿漢詹事各一員<hi>漢詹事兼翰林院侍讀學士銜</hi>
　　　滿少詹事一員　漢少詹事二員<hi>兼翰林院侍講學士銜</hi>
　　首領官　滿漢主簿各一員<lb/>
　　左春坊　滿漢左庶子各一員<hi>漢左庶子兼翰林院侍讀銜</hi>
　　滿漢左諭徳各一員<hi>漢諭徳兼翰林院修撰銜</hi>　滿漢左中允<lb/>
　　各一員<hi>漢中允兼翰林院編修銜</hi>　滿漢左贊善各一員<hi>漢贊善兼</hi>
　　<hi>翰林院檢討銜</hi>
　　右春坊　滿漢右庶子各一員<hi>漢右庶子兼翰林院侍講銜</hi>
<pb n="KR2l0013_WYG_002-47a"/>
　　滿漢右中允各一員　滿漢右贊善各一員<hi>兼銜同左</hi>
　　司經局　滿漢洗馬各一員<hi>漢洗馬兼翰林院修撰銜</hi>
　　屬官　漢正字一員　府坊局筆帖式六員<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0013_WYG_002-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞林典故卷二<lb/>
</p>
<p>
</p>
  </div>
</body>
</text>
</TEI>
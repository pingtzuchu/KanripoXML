<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>兩漢博聞卷一</head> <lb/>
    <p>
<pb n="KR2h0001_WYG_001-1a"/>
欽定四庫全書<lb/>
　兩漢博聞卷一<lb/>
　　　　　　　　　　　　宋楊侃輯<lb/>
北闕<hi>髙帝紀</hi>
　七年上至長安蕭何治未央宫立東闕北闕前殿武<lb/>
　庫太倉<lb/>
　　師古曰未央宫雖南嚮而尚書奏事謁見之徒皆<lb/>
　　詣北闕公車司馬亦在北焉是則以北闕為正門<lb/>
<pb n="KR2h0001_WYG_001-1b"/>
　　而又有東門東闕至於西南兩面無門闕矣葢蕭<lb/>
　　何初立未央宫以厭勝之術理宜然乎<hi>案是編於漢書本注</hi>
　　<hi>多剪裁成文今惟校正訛誤其他雖不純用本文而於義可通者皆仍之</hi>
鳳闕　漸臺　井幹<hi>郊祀志五下</hi>
　栢梁災粤人勇之廼言曰粤俗有火災復起屋必以<lb/>
　大用勝服之於是作建章宫其東則鳳闕髙二十餘<lb/>
　丈其西則商中數十里北治大池漸臺髙二十餘丈<lb/>
　名曰泰液南立神明臺井榦樓髙五十丈輦道相屬焉<lb/>
<pb n="KR2h0001_WYG_001-2a"/>
　　師古曰勇之粤人名也鳳闕三輔故事云其闕圜<lb/>
　　上有銅鳳凰即金雀也如淳曰商中商庭也師古<lb/>
　　曰商金也於序在秋故謂西方之庭為商庭言廣<lb/>
　　數十里漸臺漸浸也臺在池中為水所浸故曰漸<lb/>
　　臺一音子亷反<hi>揚雄校獵賦云漸臺泰液注云漸臺在泰液池中</hi>漢宮閣<lb/>
　　疏云神明臺髙五十丈上有九室恒置九天道士<lb/>
　　百人然則神明井幹俱髙五十丈也井幹者井上<lb/>
　　木欄也其形或四角或八角張衡西京賦云井幹<lb/>
<pb n="KR2h0001_WYG_001-2b"/>
　　疊而百層即謂此臺也幹或作韓其義並同<lb/>
麒麟閣<hi>蘇武傳二十四</hi>
　甘露三年單于始入朝上思股肱之美廼圖畫其人<lb/>
　於麒麟閣<lb/>
　　張晏曰武帝獲麒麟時作此閣圖畫其象於閣遂<lb/>
　　以為名師古曰漢宮閣疏云蕭何造<lb/>
靈旗<hi>揚雄傳五十七上</hi>
　雄奏甘泉賦曰樹靈旗<lb/>
<pb n="KR2h0001_WYG_001-3a"/>
　　李竒曰欲伐南越告祈太一畫旗樹太一壇上名<lb/>
　　靈旗以指所伐之國也<lb/>
鐘虡<hi>郊祀志五下</hi>
　甘露元年建章長樂鐘虡銅人皆生毛長一寸所時<lb/>
　以為美祥<lb/>
　　師古曰虡神獸名也縣鐘之木刻飾為之名曰虡<lb/>
　　也又賈山傳注曰鐘鼓之柎飾為此獸<lb/>
通權火<hi>郊祀志五上</hi>
<pb n="KR2h0001_WYG_001-3b"/>
　上宿郊見通權火<lb/>
　　張晏曰權火㷭火也狀若井挈臯矣其法𩔖稱故<lb/>
　　謂之權火欲令光明逺照通於祀所也漢祀五畤<lb/>
　　於雍五十里一㷭火如淳曰權舉也師古曰凡祭<lb/>
　　祀通舉火者或以天子不親至祠所而望拜或以<lb/>
　　衆祠各處欲其一時薦饗宜知早晏故以火為之<lb/>
　　節度也他皆𩔖此<lb/>
承露盤<hi>郊祀志五上</hi>
<pb n="KR2h0001_WYG_001-4a"/>
　武帝作栢梁銅柱承露僊人掌之屬<lb/>
　　蘇林曰仙人以手掌擎盤承甘露師古曰三輔故<lb/>
　　事云建章宫承露盤髙二十丈大七圍以銅為之<lb/>
　　上有仙人掌承露和玉屑飲之蓋張衡西京賦所<lb/>
　　云立脩莖之仙掌承雲表之清露屑瓊蘂以朝餐<lb/>
　　必性命之可度也<lb/>
尸解<hi>郊祀志五上</hi>　<hi>後漢王直傳七十二下</hi>
　燕人為方僊道形解銷化<lb/>
<pb n="KR2h0001_WYG_001-4b"/>
　　服䖍曰尸解也張晏曰人老而解去故骨如變化<lb/>
　　也今山中有龍骨世人謂之龍解骨化去應劭曰<lb/>
　　列仙𫝊曰崔文子學仙於王子喬王子喬化為白<lb/>
　　蜺文子驚引戈擊之俯而見之王子喬之尸也須<lb/>
　　臾則為大鳥飛而去師古曰服張二説是也又後<lb/>
　　漢書注云尸解者言將登仙假托為尸以解化也<lb/>
陳倉寶雞<hi>郊祀志五上</hi>　<hi>揚雄傳五十七上</hi>
　秦文公獲若石云于陳倉北阪城祠之其神或嵗不<lb/>
<pb n="KR2h0001_WYG_001-5a"/>
　至或嵗數來也常以夜光輝若流星從東方來集于<lb/>
　祠城若雄雉其聲殷殷云野雞夜鳴以一牢祠之名<lb/>
　陳寶祠<lb/>
　　蘇林曰質如石似肝師古曰陳倉之北阪上城中<lb/>
　　也云語辭也殷殷聲也云傳聲之亂也野雞亦雉<lb/>
　　也言陳寶若來而有聲則野雞皆鳴以應上言雄<lb/>
　　雉下言野雞史駮文也臣瓚曰陳倉縣有寶夫人<lb/>
　　祠或一嵗二嵗與葉君合葉君神來時天為之殷<lb/>
<pb n="KR2h0001_WYG_001-5b"/>
　　殷雷鳴雉為之雊<lb/>
　揚雄校獵賦云䍐車飛揚武騎聿皇蹈飛豹追天寶<lb/>
　應駍聲擊流光野盡山窮囊括其雌雄<lb/>
　　師古曰䍐車畢䍐之車也聿皇疾貌應劭曰天寶<lb/>
　　陳寶也晉灼曰天寶雞頭而人身如淳曰陳寶神<lb/>
　　來下時駍然有聲又有光精也應劭曰下時窮極<lb/>
　　山川天地之間然後得其雌雄也師古曰雄在陳<lb/>
　　倉雌在南陽也故云野盡山窮也駍音普萌反<lb/>
<pb n="KR2h0001_WYG_001-6a"/>
北第<hi>夏侯嬰𫝊十一</hi>
　惠帝賜夏侯嬰北第<lb/>
　　師古曰北第者近北闕之第嬰最第一也故張衡<lb/>
　　賦云北闕甲第當道直啓<lb/>
東第<hi>司馬相如傳二十七下</hi>
　司馬相如喻蜀文曰邊郡之士急國家之難而樂盡<lb/>
　人臣之道也故有剖符之封析圭而爵位為通侯居<lb/>
　列東第<lb/>
<pb n="KR2h0001_WYG_001-6b"/>
　　師古曰東第甲宅也居帝城之東故曰東第也<lb/>
甲舎<hi>胡建傳三十七</hi>
　射甲舍門<lb/>
　　師古曰甲舎即甲第也<lb/>
柱下方書<hi>張蒼傳十三</hi>
　張蒼秦時為御史主柱下方書<lb/>
　　如淳曰方板也謂事在板上者也秦置柱下史蒼<lb/>
　　為御史主其事或曰主四方文書也師古曰居殿<lb/>
<pb n="KR2h0001_WYG_001-7a"/>
　　柱之下若今侍立御史也<lb/>
計相<hi>張蒼傳</hi>
　張蒼封北平侯遷為計相一月更以列侯為主計四<lb/>
　嵗是時蕭何為相國而蒼乃自秦時為柱下御史明<lb/>
　習天下圖書計籍又善用算律厯故令蒼以列侯居<lb/>
　相府主郡國上計者<lb/>
　　文頴曰以能計故號曰計相師古曰專主計籍故<lb/>
　　號計相師古曰時所卒立非乆施也師古曰去計<lb/>
<pb n="KR2h0001_WYG_001-7b"/>
　　相之名更號主計<lb/>
莫府<hi>李廣傳二十四</hi>
　李廣莫府省文書<lb/>
　　晉灼曰將軍職在征行無常處所在為治故言莫<lb/>
　　府也莫大也或曰衛青征匈奴絶大莫大克獲帝<lb/>
　　就拜大將軍於莫中府故曰莫府莫府之名始於<lb/>
　　此也師古曰二説皆非也莫府者以軍幕為義古<lb/>
　　字通單用耳軍旅無常居止故以帳幕言之亷頗<lb/>
<pb n="KR2h0001_WYG_001-8a"/>
　　李牧市租皆入幕府此則非因衛青始有其號又<lb/>
　　莫訓大於義乖矣省少也音所領反<lb/>
部曲<hi>李廣傳</hi>
　李廣行無部曲行陳<lb/>
　　師古曰續漢書百官志云將軍領軍皆有部曲大<lb/>
　　將軍營五部部校尉一人部下有曲曲有軍候一<lb/>
　　人今廣尚於簡易故行道之中而不立部曲也<lb/>
傅校<hi>衛青𫝊二十五</hi>
<pb n="KR2h0001_WYG_001-8b"/>
　詔御史曰䕶軍都尉公孫敖三從大將軍擊匈奴常<lb/>
　䕶軍傅校獲王<lb/>
　　師古曰傅讀曰附言敖總䕶諸軍每附部校以致<lb/>
　　克㨗而獲王也校者營壘之稱故謂軍之一部為<lb/>
　　一校或曰幡旗之名非也每軍一校則别為幡耳<lb/>
　　不名校也<lb/>
票姚校尉<hi>霍去病傳二十五</hi>
　去病為票姚校尉<lb/>
<pb n="KR2h0001_WYG_001-9a"/>
　　服䖍曰音飄揺師古曰票音頻妙反姚音羊召反<lb/>
　　票姚勁疾之貌也荀悦漢紀作票鷂字去病後為<lb/>
　　票騎將軍尚取票姚之字耳今讀者音飄揺則不<lb/>
　　當其義也<lb/>
金人<hi>去病傳</hi>
　票騎將軍收休屠祭天金人<lb/>
　　如淳曰祭天以金人為主也張晏曰佛徒祠金人<lb/>
　　也師古曰今之佛像是也休音許虯反屠音儲<lb/>
<pb n="KR2h0001_WYG_001-9b"/>
鏖兵<hi>去病𫝊</hi>
　票騎將軍歴五王國轉戰六日過焉支山千有餘里<lb/>
　合短兵鏖臯蘭下<lb/>
　　應劭曰隴西白石縣塞外河名也蘇林曰匈奴中<lb/>
　　山關名也李竒曰鏖音麃津名也晉灼曰世俗謂<lb/>
　　盡死殺人為鏖糟文頴曰鏖音意曹反師古曰鏖<lb/>
　　字本從金麀聲轉寫訛耳鏖謂苦擊而多殺也臯<lb/>
　　蘭山名也言苦戰於臯蘭山下而多殺虜也晉説<lb/>
<pb n="KR2h0001_WYG_001-10a"/>
　　文音皆得之今俗猶謂打擊之甚者曰鏖麀牝鹿<lb/>
　　也音於求反<lb/>
部刺史<hi>百官公卿表七上</hi>
　監御史秦官掌監郡漢省丞相遣史分刺州不常置<lb/>
　武帝元封五年初置部刺史掌奉詔條察州秩六百<lb/>
　石員十三人居部九嵗舉為守相<hi>刺史以六條察事薛宣傳五十三</hi>
郡守尉<hi>曹參傳九永百官表七上後漢桓帝  夀元年</hi>
　秦一郡置守尉監三人<lb/>
<pb n="KR2h0001_WYG_001-10b"/>
　百官表曰郡尉掌佐守典武職甲卒秩比二千石景<lb/>
　帝二年更名郡尉曰都尉建武七年省唯邊郡往往<lb/>
　置都尉及屬國都尉永壽元年以太山琅邪二郡寇<lb/>
　賊不息置都尉<lb/>
李法<hi>胡建傳三十七</hi>
　黃帝李法<lb/>
　　蘇林曰獄官名也天文志左角李右角將孟康曰<lb/>
　　兵書之法也師古曰李者法官之號也總主征伐<lb/>
<pb n="KR2h0001_WYG_001-11a"/>
　　刑戮之事也故稱其書曰李法蘇説近之<lb/>
甲乙帳<hi>東方朔傳三十五</hi>
　東方朔曰陛下誠能推甲乙之帳燔之於四通之衢<lb/>
　　應劭曰帳多故甲乙第之耳孟康曰西域傳贊云<lb/>
　　興甲乙之帳絡以隋珠和璧天子襲翠被馮玉几<lb/>
　　而處其中也師古曰謂推而去之燔焚燒也<lb/>
綺紈<hi>敘傳七十上</hi>
　班伯與王許子弟為羣在於綺襦紈袴之間非其好<lb/>
<pb n="KR2h0001_WYG_001-11b"/>
　也<lb/>
　　晉灼曰白綺之襦氷紈之袴也師古曰紈素也綺<lb/>
　　今細綾也並貴戚子弟之服<lb/>
彀騎<hi>馮唐傳二十</hi>
　李牧為將選車千三百乘彀騎萬三千匹<lb/>
　　師古曰彀張弩也<lb/>
滿籯<hi>韋賢傳四十三</hi>
　鄒魯諺曰遺子黃金滿籯不如一經<lb/>
<pb n="KR2h0001_WYG_001-12a"/>
　　如淳曰籯竹器受三四斗今陳留俗有此器蔡謨<lb/>
　　曰滿籯者言其多耳非器名也若論陳留之俗則<lb/>
　　吾陳人也不聞有此器師古曰許慎説文解字云<lb/>
　　籯笭也揚雄方言云陳楚宋魏之間謂筲為籯然<lb/>
　　則筐籠之屬是也今書本籯字或作盈又是盈滿<lb/>
　　之義蓋兩通也<lb/>
丞相更春乃封<hi>平當傳四十一</hi>
　平當為御史大夫至丞相以冬月賜爵關内侯明年<lb/>
<pb n="KR2h0001_WYG_001-12b"/>
　春上使使者召欲封當當病篤不應召室家或謂當<lb/>
　不可强起受侯印為子孫耶當曰起受侯印還卧而<lb/>
　死死有餘罪今不起者所以為子孫也<lb/>
　　如淳曰漢儀注御史大夫為丞相更春乃封故先<lb/>
　　賜關内侯也李竒曰以冬月非封侯時且先賜爵<lb/>
　　關内侯也師古曰李説是也<lb/>
上尊酒<hi>平當傳</hi>
　賜當上尊酒<lb/>
<pb n="KR2h0001_WYG_001-13a"/>
　　如淳曰律稻米一斗得酒一斗為上尊稷米一斗<lb/>
　　得酒一斗為中尊粟米一斗得酒一斗為下尊師<lb/>
　　古曰稷即粟也中尊者宜為黍米不當言稷且作<lb/>
　　酒自有澆醇之異為上中下耳不必繫之米<lb/>
慮囚<hi>雋不疑傳四十一</hi>
　雋不疑為京兆尹每行縣録囚徒還其母輙問有所<lb/>
　平反活幾何人<lb/>
　　師古曰省録之知其情狀有寃滯與不也今云慮<lb/>
<pb n="KR2h0001_WYG_001-13b"/>
　　囚本録聲之去者耳音力具反而近俗不曉其意<lb/>
　　訛其文遂為思慮之慮失其源矣行音下更反如<lb/>
　　淳曰反音幡幡奏使從輕也師古曰幾音居起反<lb/>
襃衣博帶<hi>雋不幾傳四十一</hi>
　雋不疑襃衣博帶<lb/>
　　師古曰襃大裾也言著襃大之衣廣博之帶也而<lb/>
　　説者乃以為朝服垂襃之衣非也<lb/>
櫑具劍<hi>雋不疑傳</hi>
<pb n="KR2h0001_WYG_001-14a"/>
　雋不疑冠進賢冠帶櫑具劍<lb/>
　　應劭曰櫑具木標首之劍櫑落壯大也晉灼曰古<lb/>
　　長劍首以玉作井鹿盧形上刻木作山形如蓮花<lb/>
　　初生未敷時今大劍木首其狀似此師古曰晉説<lb/>
　　是也櫑音磊摽音匹遥反<lb/>
具獄<hi>于定國傳四十一</hi>
　　師古曰具獄者獄案已成其文備具也<lb/>
躧履<hi>雋不疑傳</hi>　<hi>後漢崔駰傳四十二</hi>
<pb n="KR2h0001_WYG_001-14b"/>
　暴勝之躧履迎雋不疑<lb/>
　　文頴曰躧音纚師古曰履不著跟曰躧躧謂納履<lb/>
　　未正曳之而行言其遽也躧音山爾反<lb/>
　崔駰候竇憲屣履迎門<lb/>
　　屣履謂納履曳之而行言怱遽也屣與躧同<lb/>
借前箸<hi>張良傳十</hi>
　張良曰臣請借前箸以籌之<lb/>
　　張晏曰求借所食之箸用指畫也或曰前世著明<lb/>
<pb n="KR2h0001_WYG_001-15a"/>
　　之事已籌度今時之不若也師古曰或説非也箸<lb/>
　　直庶反<lb/>
儋石之禄<hi>蒯通傳十五</hi>
　守儋石之禄者闕卿相之位<lb/>
　　應劭曰齊人名小甖為儋受一斛晉灼曰石斗石<lb/>
　　也師古曰儋音都濫反或曰儋者一人之所負擔<lb/>
　　也<lb/>
雋永<hi>蒯通傳十五</hi>
<pb n="KR2h0001_WYG_001-15b"/>
　蒯通論戰國時説士權變亦自序其説凡八十一首<lb/>
　號曰雋永<lb/>
　　師古曰雋音字兖反雋肥肉也永長也言所論甘<lb/>
　　美而義深長也<lb/>
赤松子<hi>張良傳十</hi>
　張良曰願棄人間事欲從赤松子游耳<lb/>
　　師古曰赤松子仙人號也神農時為雨師服水玉<lb/>
　　教神農能入火不燒至昆山上常止西王母石室<lb/>
<pb n="KR2h0001_WYG_001-16a"/>
　　隨風雨上下炎帝少女追之亦得仙俱去<lb/>
黃石書<hi>張良傳</hi>
　張良嘗步遊下邳圯上有一老父衣褐至良所直墮<lb/>
　其履圯下顧謂良曰孺子下取履良取履圮下跪進<lb/>
　父曰孺子可教遂與期夜半往有頃父亦來出一編<lb/>
　書曰讀是為王者師後十年興十三年見我濟北榖<lb/>
　城山下黃石即我也其書乃太公兵法<lb/>
　　服䖍曰圯音頥楚人謂橋曰圯應劭曰汜水之上<lb/>
<pb n="KR2h0001_WYG_001-16b"/>
　　也文頴曰沂水上橋也師古曰下邳之水非汜水<lb/>
　　也又非沂水服説是矣<lb/>
金匱之計<hi>孝成趙皇后傳六十七下</hi>
　耿育上䟽愚臣既不能深援安危定金匱之計<lb/>
　　師古曰援引也金匱言長乆之法可藏於金匱石<lb/>
　　室者也援音爰<lb/>
五宗<hi>司馬遷傳三十</hi>
　遷作五宗世家<lb/>
<pb n="KR2h0001_WYG_001-17a"/>
　　師古曰景帝子凡十三人為王而母五人所生遷<lb/>
　　謂同母者為一宗故云五宗也<lb/>
紬書<hi>司馬遷傳</hi>
　遷為太史令紬史記石室金鐀之書<lb/>
　　如淳曰紬徹舊書故事而次述之師古曰此説非<lb/>
　　也紬謂綴集之音胄鐀與匱同<lb/>
臧獲<hi>司馬遷傳</hi>
　且夫臧獲婢妾猶能引決<lb/>
<pb n="KR2h0001_WYG_001-17b"/>
　　應劭曰揚雄方言云海岱之間罵奴曰臧罵婢曰<lb/>
　　獲燕之北郊民而婿婢謂之臧女而婦奴謂之獲<lb/>
　　晉灼曰臧獲敗敵所被虜獲為奴𨽻者師古曰應<lb/>
　　説是也<lb/>
土刑<hi>司馬遷傳</hi>
　堯舜飯土簋歠土刑<lb/>
　　師古曰簋所以盛飯也刑所以盛羮也土謂燒土<lb/>
　　為之即瓦器也<lb/>
<pb n="KR2h0001_WYG_001-18a"/>
間使<hi>張騫傳三十一</hi>
　天子聞張騫之言欲從蜀求大夏道廼令因蜀犍為<lb/>
　發間使四道並出出駹出莋出徙卭出𤏡<lb/>
　　師古曰間使者求間隙而行又注蒯通傳間使謂<lb/>
　　使人伺間隙而單行徙音斯<lb/>
鑿空<hi>張騫傳</hi>
　張騫既至烏孫致賜諭㫖即分遣副使使大宛康居<lb/>
　月氏大夏烏孫發道譯送騫與烏孫使數十人馬數<lb/>
<pb n="KR2h0001_WYG_001-18b"/>
　十匹報謝因令窺漢知其廣大騫還拜為大行嵗餘<lb/>
　騫卒後嵗餘其所遣副使通大夏之屬者皆頗與其<lb/>
　人俱來於是西北國始通於漢矣然騫鑿空諸後使<lb/>
　往者皆稱博望侯以為質於外國<lb/>
　　蘇林曰鑿開也空通也騫始開通西域道也師古<lb/>
　　曰空孔也猶言始鑿其孔穴也故此下言當空道<lb/>
　　而西域傳謂孔道也<lb/>
邛竹杖<hi>張騫傳</hi>
<pb n="KR2h0001_WYG_001-19a"/>
　張騫曰臣在大夏時見卭竹杖蜀布<lb/>
　　臣瓚曰卭山名生此竹髙節可作杖服䖍曰布細<lb/>
　　布也師古曰卭竹杖人皆識之無假多釋而蘇林<lb/>
　　乃言節間合而體離誤後學矣<lb/>
黃金上幣<hi>食貨志四下</hi>
　秦兼天下幣為二等黃金以鎰為名上幣銅錢質如<lb/>
　周錢文曰半兩重如其文而珠玉龜貝銀錫之屬為<lb/>
　器飾寶藏不為幣然各隨時輕重無常<lb/>
<pb n="KR2h0001_WYG_001-19b"/>
　　孟康曰二十兩為鎰師古曰改周一斤之制更以<lb/>
　　鎰為金之名數也髙祖初賜張良金百鎰此尚秦<lb/>
　　制也上幣者二等之中黃金為上而錢為下也臣<lb/>
　　瓚曰言錢之形質如周錢唯文異耳<lb/>
以斤名金<hi>食貨志</hi>　<hi>惠帝紀</hi>
　漢興以為秦錢重難用更令民鑄莢錢黃金一斤<lb/>
　　師古曰復周之制更以斤名金<lb/>
　　惠帝紀晉灼曰凡言黃金真金也不言黄謂錢也<lb/>
<pb n="KR2h0001_WYG_001-20a"/>
　　食貨志黃金一斤直萬錢師古曰諸賜言黃者皆<lb/>
　　與之金不言黃者一金與萬錢也<lb/>
牢盆<hi>食貨志</hi>
　孔僅東郭咸陽言願募民自給費因官器作鬻鹽官<lb/>
　與牢盆<lb/>
　　蘇林曰牢價直也今世人言顧手牢如淳曰牢廩<lb/>
　　食也古者名廩為牢盆鬻鹽盆也師古曰牢蘇説<lb/>
　　是也鬻古煮字<lb/>
<pb n="KR2h0001_WYG_001-20b"/>
宣室<hi>賈誼傳十八</hi>　<hi>刑法志三</hi>
　文帝思賈誼徴之至入見上方受釐坐宣室<lb/>
　　蘇林曰宣室未央前正室也應劭曰釐祭餘肉也<lb/>
　　漢儀注祭天地五畤皇帝不自行祠還致福釐音<lb/>
　　禧師古曰禧福也借釐字為之耳言受神之福<lb/>
　刑法志云宣帝時季秋後廷尉請讞時上常幸宣室<lb/>
　齋居而決事<lb/>
　　如淳曰宣室布政教之室也重用刑故齋戒以決<lb/>
<pb n="KR2h0001_WYG_001-21a"/>
　　事晉灼曰未央宫中有宣室殿師古曰蓋其殿在<lb/>
　　前殿之側也齋則居之<lb/>
大鈞<hi>賈誼傳</hi>
　大鈞播物坱圠無垠<lb/>
　　如淳曰陶者作器於鈞上此以造化為大鈞也應<lb/>
　　劭曰其氣坱圠非有限齊也師古曰今造瓦者謂<lb/>
　　所轉為鈞言造化為人亦猶陶之造瓦爾坱音烏<lb/>
　　朗反圠音於黠反<lb/>
<pb n="KR2h0001_WYG_001-21b"/>
泉布<hi>食貨志四下</hi>
　貨寶於金利於刀流於泉布於布束於帛<lb/>
　　如淳曰名錢為刀者以其利於民也流行如泉也<lb/>
　　布者布於民間李竒曰東聚也<lb/>
泰半之賦<hi>食貨志四上</hi>
　秦始皇内興功作外攘夷狄收泰半之賦<lb/>
　　師古曰泰半三分取其二<lb/>
閭左<hi>食貨志</hi>
<pb n="KR2h0001_WYG_001-22a"/>
　發閭左之戍<lb/>
　　應劭曰秦時以謫發之名謫戍先發吏有過及贅<lb/>
　　壻賈人後以常有市籍者發又後以大父母父母<lb/>
　　嘗有市籍者戍者曹輩盡復入閭取其左發之未<lb/>
　　及取右而秦亡師古曰閭里門也言居在里門之<lb/>
　　左者一切發之此閭左之釋應最得之諸家之義<lb/>
　　煩穢舛錯故無所取也孟康曰秦時復除者居閭<lb/>
　　之左後發役不供復役之也或云直先發取其左<lb/>
<pb n="KR2h0001_WYG_001-22b"/>
　　也<lb/>
九府圜法<hi>食貨志四下</hi>
　太公為周立九府圜法<lb/>
　　李竒曰圜即錢也圜一寸而重九兩師古曰此説<lb/>
　　非也周官太府玉府内府外府泉府天府職内職<lb/>
　　金職幣皆掌財幣之官故云九府圜謂均而通也<lb/>
黃頭郎<hi>鄧通傳六十三</hi>
　鄧通以濯船為黃頭郎<lb/>
<pb n="KR2h0001_WYG_001-23a"/>
　　師古曰濯船能持櫂行船也土勝水其色黃故刺<lb/>
　　船之郎皆著黃帽因號曰黃頭郎也濯讀曰櫂音<lb/>
　　直孝反<lb/>
破觚為圜<hi>酷吏傳序六十</hi>
　漢興破觚而為圜斵琱而為樸<lb/>
　　孟康曰觚方也師古曰去嚴刑而從簡易抑巧偽<lb/>
　　而務敦厚也琱與彫同<lb/>
椎埋<hi>王温舒傳六十</hi>
<pb n="KR2h0001_WYG_001-23b"/>
　王温舒少時推埋為姦<lb/>
　　師古曰椎殺人而埋之椎直追反<lb/>
喉咽<hi>嚴延年傳六十</hi>
　延年曰河南天下喉咽<lb/>
　　師古曰喉咽言其所在襟要如人體之有喉咽<lb/>
符節臺<hi>延年傳</hi>
　左馮翊缺上欲徴嚴延年符已發為其名酷復止<lb/>
　　應劭曰符竹使符也藏在符節臺欲有所拜召治<lb/>
<pb n="KR2h0001_WYG_001-24a"/>
　　書御史符節令發符下太尉也<lb/>
結髪<hi>施讎傳五十八</hi>
　梁丘賀薦施讎結髪事師數十年<lb/>
　　師古曰言從結髪為童丱即從師學也<lb/>
戈船<hi>武帝紀元鼎五年</hi>
　歸義越侯嚴為戈船將軍<lb/>
　　張晏曰嚴故越人降為歸義侯越人於水中負人<lb/>
　　船又有蛟龍之害故置戈於船下因以為名臣瓚<lb/>
<pb n="KR2h0001_WYG_001-24b"/>
　　曰伍子胥書有戈船以載干戈因謂之戈船也<lb/>
旁午<hi>霍光傳三十八</hi>
　昌邑王受璽已來二十七日使者旁午持節詔諸官<lb/>
　署徴發凡一千一百二十七事<lb/>
　　如淳曰旁午分布也師古曰一從一横為旁午猶<lb/>
　　交橫也<lb/>
梓宫<hi>霍光傳</hi>　<hi>後漢顯宗紀二</hi>
　服䖍曰棺也師古曰以梓木為之親身之棺也葬霍<lb/>
<pb n="KR2h0001_WYG_001-25a"/>
　光為天子制故亦稱梓宫後漢書注云梓宫以梓木<lb/>
　為棺風俗通曰宫者存時所居縁生事死因以為名<lb/>
輼輬車<hi>霍光傳</hi>
　載霍光尸柩以輼輬車<lb/>
　　文頴曰輼輬車如今䘮轜車也孟康曰如衣車有<lb/>
　　牕牖閉之則温開之則涼故名之輼輬車也臣瓚<lb/>
　　曰秦始皇道崩秘其事載以輼輬車百官奏事如<lb/>
　　故此不得是轜車𩔖也師古曰輼輬本安車也可<lb/>
<pb n="KR2h0001_WYG_001-25b"/>
　　以卧息後因載䘮飾以栁翣故遂為䘮車耳輼者<lb/>
　　密閉輬者旁開牕牖各别一乘後人既專以載䘮<lb/>
　　又去其一而總為藩飾合二名呼之<lb/>
廟勝<hi>趙充國傳三十九</hi>
　誠非素定廟勝之䇿<lb/>
　　師古曰廟勝謂謀於廟堂而勝敵也<lb/>
皸瘃<hi>趙充國𫝊</hi>
　軍士寒手足皸瘃<lb/>
<pb n="KR2h0001_WYG_001-26a"/>
　　文頴曰皸拆裂也瘃寒創也師古曰皸音軍瘃音竹足反<lb/>
蒲輪<hi>申公傳五十八</hi>
　王臧趙綰請立明堂以朝諸侯不能就其事乃言師<lb/>
　申公於是上使使束帛加璧安車以蒲裹輪駕駟迎<lb/>
　申公申公年八十餘<lb/>
絫息<hi>孝成班偼伃𫝊六十七下</hi>
　班偼伃賦云每寤寐而絫息兮<lb/>
　　師古曰絫息言懼而喘息也絫古累字<lb/>
<pb n="KR2h0001_WYG_001-26b"/>
左遷<hi>周昌傳十二</hi>
　髙祖召御史大夫周昌曰吾欲煩公公彊為我相趙<lb/>
　吾極知其左遷<lb/>
　　師古曰是時尊右而卑左故謂貶秩位為左遷<lb/>
木强<hi>周昌傳</hi>
　贊曰周昌木强人也<lb/>
　　師古曰言其强質如木石强音其兩反<lb/>
掖門<hi>成帝紀建始三年</hi>
<pb n="KR2h0001_WYG_001-27a"/>
　服䖍曰掖門者正門之旁小門也師古曰掖門在兩<lb/>
　旁言如人臂掖也<lb/>
瓦合之卒<hi>酈食其傳十三</hi>
　酈食其謂髙祖曰足下起瓦合之卒<lb/>
　　師古曰謂如破瓦之相合雖曰聚合而不齊同<lb/>
醖藉<hi>薛廣徳傳四十一</hi>　<hi>後漢第五倫傳/</hi>　<hi>十一</hi>
　薛廣徳為人温雅有醖藉<lb/>
　　師古曰醖言如醖釀也藉有所薦藉也<lb/>
<pb n="KR2h0001_WYG_001-27b"/>
　第五倫少醖藉不修威儀<lb/>
　　注云藴藉猶寛博也<lb/>
推轂<hi>田蚡傳二十三</hi>
　竇嬰田蚡俱好儒術推轂趙綰為御史大夫王臧為<lb/>
　郎中令<lb/>
　　師古曰推轂謂升薦之若轉車轂之為也<lb/>
肺附<hi>田蚡傳</hi>　<hi>劉向傳六</hi>
　蚡以肺附為相<lb/>
<pb n="KR2h0001_WYG_001-28a"/>
　　師古曰舊解云肺附如肺肝之相附著也一説肺<lb/>
　　斫木札也喻其輕薄附著大材也又劉向傳臣幸<lb/>
　　得託肺附注云肝肺相附著猶言心膂也一説自<lb/>
　　言於帝室猶肺札附於大材木也<lb/>
除吏<hi>田蚡傳</hi>
　田蚡為丞相入奏事語移日所言皆聽薦人或起家<lb/>
　至二千石權移主上上乃曰君除吏盡未吾亦欲除<lb/>
　吏<lb/>
<pb n="KR2h0001_WYG_001-28b"/>
　　師古曰凡言除者除去故官就新官<lb/>
關説<hi>佞幸傳六十三</hi>
　公卿皆因關説<lb/>
　　師古曰關説者言由之而納説亦如行者之有關<lb/>
　　津也<lb/>
揚㩁<hi>叙傳七十下</hi>
　叙傳曰揚㩁古今<lb/>
　　師古曰揚舉也㩁引也揚㩁者舉而引之陳其趣<lb/>
<pb n="KR2h0001_WYG_001-29a"/>
　　也<lb/>
武庫兵<hi>毋將隆傳四十七</hi>
　古者諸侯方伯得顓征伐廼賜斧鉞漢家邊吏職在<lb/>
　距寇亦賜武庫兵皆任其事然後䝉之春秋之誼家<lb/>
　不藏甲所以抑臣威損私力也<lb/>
建鼓　寺<hi>何並傳四十七</hi>　<hi>後漢和帝紀永元六年</hi>
　何並為長陵令道不拾遺初卭成太后外家王氏貴<lb/>
　而侍中王林卿通輕俠傾京師後坐法免賓客愈盛<lb/>
<pb n="KR2h0001_WYG_001-29b"/>
　歸長陵上冢因留飲連日並遣之林卿素驕慙於賓<lb/>
　客既去令騎奴還至寺門拔刀剥其建鼓<lb/>
　　師古曰諸官曹之所通呼為寺建鼓一名植鼓建<lb/>
　　立也謂植木而旁懸鼓焉縣有此鼓者所以召集<lb/>
　　號令為開閉之時<lb/>
　　注云風俗通曰寺嗣也理事之吏嗣續于其中<lb/>
不訾之軀<hi>盖寛饒傳四十七</hi>
　用不訾之軀臨不測之險<lb/>
<pb n="KR2h0001_WYG_001-30a"/>
　　師古曰訾與貲同不訾者言無貲量可以比之貴<lb/>
　　重之極也别注云訾量也<lb/>
次骨<hi>杜周傳三十</hi>
　杜周少言重遲而内深次骨<lb/>
　　李竒曰其用法深刻至骨<lb/>
睚眦<hi>杜欽傳三十</hi>
　報睚眦怨<lb/>
　　師古曰睚音厓舉眼也眦即眥字謂目匡也言舉<lb/>
<pb n="KR2h0001_WYG_001-30b"/>
　　目相忤者即報之也一説睚音五懈反眦音仕懈<lb/>
　　反睚眦瞋目貎也兩義並通<lb/>
柄臣<hi>朱雲傳三十七</hi>
　　師古曰柄臣執權之臣也<lb/>
堂皇<hi>胡建傳三十七</hi>
　　師古曰室無四壁曰皇<lb/>
伏質<hi>王訢傳三十六</hi>
　王訢為被陽令繡衣御史暴勝之使持斧逐捕盗賊<lb/>
<pb n="KR2h0001_WYG_001-31a"/>
　以軍興從事誅二千石以下勝之過被陽欲斬訢訢<lb/>
　已解衣伏質<lb/>
　　師古曰質鍖也欲斬人皆伏於鍖上<lb/>
尚方斬馬劍<hi>朱雲傳</hi>
　　師古曰尚方少府之屬官也作供御器物故有斬<lb/>
　　馬劍劍利可斬馬也<lb/>
軺傳　條對<hi>梅福傳三十七</hi>　<hi>黄霸傳五十九</hi>
　梅福求假軺傳詣行在所條對急故<lb/>
<pb n="KR2h0001_WYG_001-31b"/>
　　師古曰軺傳小車之傳也傳音張戀反條對一一<lb/>
　　條録而對之又注黃霸傳曰凡言條者一一而䟽<lb/>
　　舉之若木條然也<lb/>
九九<hi>梅福傳</hi>　<hi>王裒傳三十四</hi>
　梅福書曰齊桓之時有以九九見者桓公不逆欲以<lb/>
　致大也<lb/>
　　師古曰九九計數之書若今算經九章五曹之輩<lb/>
　　又應劭注王裒傳曰桓公不納其人曰九九小術<lb/>
<pb n="KR2h0001_WYG_001-32a"/>
　　而君不納之况大於九九者乎於是桓公設庭燎<lb/>
　　之禮而見之居無幾隰朋自逺而至桓公遂以霸<lb/>
魁柄<hi>梅福傳</hi>
　梅福書云漢興以來社稷三危吕霍上官皆母后之<lb/>
　家也親親之道全之為右當與之賢師良傅教以忠<lb/>
　孝之道今廼尊寵其位授以魁柄<lb/>
　　師古曰務全安之以為上魁柄以斗為喻也斗身<lb/>
　　為魁<lb/>
<pb n="KR2h0001_WYG_001-32b"/>
文石陛　赤墀<hi>梅福傳</hi>
　梅福曰願一登文石之陛涉赤墀之塗<lb/>
　　應劭曰以丹淹泥塗殿上<lb/>
法坐<hi>梅福傳</hi>
　户牖之法坐<lb/>
　　師古曰户牖之間謂之扆言負扆也法坐正坐也<lb/>
　　猶言法宫法駕也坐音才卧反<lb/>
珠璣<hi>東方朔傳三十五</hi>
<pb n="KR2h0001_WYG_001-33a"/>
　東方朔云宫人垂珠璣<lb/>
　　師古曰璣珠之不圓者<lb/>
印章數五<hi>武帝紀太初元年</hi>
　色上黃數用五<lb/>
　　張晏曰漢據土徳土數五故用五謂印文也若丞<lb/>
　　相曰丞相之印章諸卿及守相印文不足五字者<lb/>
　　以之足之<lb/>
篇<hi>武帝紀元光元年</hi>
<pb n="KR2h0001_WYG_001-33b"/>
　詔賢良咸以書對著之于篇<lb/>
　　師古曰篇謂竹簡也<lb/>
殿<hi>霍光傳三十八</hi>
　鴞數鳴殿前樹上<lb/>
　　師古曰鴞惡聲之鳥也古者宫室髙大則通呼為<lb/>
　　殿非止天子宫中<lb/>
卧廬<hi>金日磾傳三十八</hi>
　金日磾小疾卧廬<lb/>
<pb n="KR2h0001_WYG_001-34a"/>
　　師古曰殿中所止曰廬<lb/>
奏厠<hi>日磾傳</hi>
　日磾奏厠心動<lb/>
　　師古曰奏向也日磾方向厠而心動<lb/>
三璽<hi>霍光傳</hi>
　霍光傳昌邑王受皇帝信璽行璽大行前<lb/>
　　孟康曰漢初有三璽天子之璽自佩行璽信璽在<lb/>
　　符節臺大行前昭帝柩前也韋昭曰大行不反之<lb/>
<pb n="KR2h0001_WYG_001-34b"/>
　　辭也<lb/>
行内<hi>孔光傳五十一</hi>
　王莽白太后帝幼少宜置師傅徙孔光為帝太傅位<lb/>
　四輔給事中領宿衛供養行内<lb/>
　　師古曰行内行在所之内中猶言禁中也<lb/>
靈壽杖<hi>孔光傳</hi>
　賜太師孔光靈壽杖<lb/>
　　孟康曰扶老杖也服䖍曰靈壽木名師古曰木似<lb/>
<pb n="KR2h0001_WYG_001-35a"/>
　　竹有枝節長不過八九尺圍三四寸自然有合杖<lb/>
　　制不須削治也<lb/>
青蒲<hi>史丹傳五十二</hi>
　史丹以親密臣得侍視疾候上間獨寢時丹直入卧<lb/>
　内頓首伏青蒲上諫欲廢太子事<lb/>
　　服䖍曰青縁蒲席也應劭曰以青規地曰青蒲自<lb/>
　　非皇后不得至此孟康曰以蒲青為席用蔽地也<lb/>
　　師古曰應説是也<lb/>
<pb n="KR2h0001_WYG_001-35b"/>
移病<hi>朱博傳五十三</hi>
　朱博遷琅邪太守齊部舒緩養名博新視事右曹掾<lb/>
　史皆移病卧<lb/>
　　師古曰言齊人之俗其性遲緩多自髙大以養名<lb/>
　　聲右曹上曹也移病謂移書言病也<lb/>
熒惑<hi>淮南厲王傳十四</hi>
　淮南王廢法度行邪辟有詐偽心以亂天下熒惑百<lb/>
　姓背叛宗廟<lb/>
<pb n="KR2h0001_WYG_001-36a"/>
　　師古曰熒謂囘繞也<lb/>
印韍<hi>陳遵傳六十二</hi>
　羞汙印韍<lb/>
　　師古曰此韍謂印之組也<lb/>
重足一迹<hi>石顯傳六十三</hi>
　公卿以下畏石顯重足一迹<lb/>
　　師古曰言不敢自寛縱<lb/>
擊劍<hi>司馬相如傳二十七上</hi>
<pb n="KR2h0001_WYG_001-36b"/>
　　師古曰相如學擊劍擊劍者以劍遥擊而中之非<lb/>
　　斬刺也<lb/>
筆札<hi>司馬相如傳</hi>
　相如請為天子逰獵之賦上令尚書給筆札<lb/>
　　師古曰札木簡之薄小者也<lb/>
校獵<hi>司馬相如傳又注</hi>　<hi>成帝紀元延二年從胡客大校獵</hi>
　相如傳云冬天子校獵<lb/>
　　李竒曰以五校兵出獵也師古曰李説非也校獵<lb/>
<pb n="KR2h0001_WYG_001-37a"/>
　　者以木相貫穿總為闌校遮止禽獸而獵取之説<lb/>
　　者或以為周官校人掌田獵之馬因云校獵亦失<lb/>
　　其義養馬稱校人者謂以為闌校以養馬耳故呼<lb/>
　　為閑也事具周禮非以獵馬故稱校人<lb/>
六玉虯<hi>司馬相如傳</hi>
　相如賦曰乘鏤象六玉虯<lb/>
　　張揖曰鏤象象路也以象牙䟽鏤其車輅六玉虯<lb/>
　　謂駕六馬以玉飾其鑣勒有似玉虯龍子有角曰<lb/>
<pb n="KR2h0001_WYG_001-37b"/>
　　虯<lb/>
扈從　四校<hi>司馬相如傳</hi>
　相如傳扈從横行出乎四校之中<lb/>
　　文頴曰凡五校今言四者一校中隨天子乘輿也<lb/>
　　師古曰此説又非也四校者䦨校之四面也言其<lb/>
　　跋扈從恣而行出於校之四外也<lb/>
垂堂<hi>司馬相如傳</hi>
　鄙諺曰家絫千金坐不垂堂<lb/>
<pb n="KR2h0001_WYG_001-38a"/>
　　張揖曰畏櫩瓦墮中人也師古曰垂堂者近堂邊<lb/>
　　外自恐墜墮耳非畏櫩瓦也言富人之子則自愛<lb/>
　　深也<lb/>
行祖<hi>臨江王榮傳二十三</hi>
　榮行祖於江陵北門<lb/>
　　師古曰祖者送行之祭因饗飲也黃帝之子纍祖<lb/>
　　好逺逰而死于道故後人以為行神也<lb/>
白屋<hi>吾丘壽王傳三十四</hi>
<pb n="KR2h0001_WYG_001-38b"/>
　三公有司或由窮巷起白屋裂地而封<lb/>
　　師古曰白屋以白茅覆屋也<lb/>
羽林　孤兒<hi>宣帝紀神爵元年</hi>
　　應劭曰天有羽林大將軍之星林喻若林木之盛<lb/>
　　羽羽翼鷙擊之意故以名武官如淳曰百官表取<lb/>
　　從軍死事者之子養羽林官教以五兵號曰羽林<lb/>
　　孤兒少壯令從軍<lb/>
猶豫<hi>髙后紀八年</hi>
<pb n="KR2h0001_WYG_001-39a"/>
　　師古曰猶獸名也爾雅曰猶如<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>善登木此獸性<lb/>
　　多疑慮常居山中忽聞有聲即恐有人且來害之<lb/>
　　每豫上樹乆之無人然後敢下須臾又上如此非<lb/>
　　一故不決者稱猶豫焉一曰隴西俗謂犬子為猶<lb/>
　　犬隨人行每豫在前待人不得又來迎候故云猶<lb/>
　　豫<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>音几<lb/>
予寧三年<hi>哀帝紀</hi>
　詔博士弟子父母死予寧三年<lb/>
<pb n="KR2h0001_WYG_001-39b"/>
　　師古曰寧謂處家持䘮服<lb/>
除任子令<hi>哀帝紀</hi>
　　應劭曰任子令者漢儀注吏二千石以上視事滿<lb/>
　　三年得任同産若子一人為郎不以徳選故除之<lb/>
　　師古曰任者保也<lb/>
名田<hi>哀帝紀</hi>
　詔曰諸侯王列侯公主吏二千石及豪富民多畜奴<lb/>
　婢田宅亡限與民爭利其議限列有司條奏王列侯<lb/>
<pb n="KR2h0001_WYG_001-40a"/>
　得名田國中列侯在長安及公主名田縣道關内侯<lb/>
　吏民名田皆無得過三十頃<lb/>
　　如淳曰名田國中者自其所食國中也既收其租<lb/>
　　税又自得有私田三十頃名田縣道者令甲諸侯<lb/>
　　在國名田他縣罰金二兩今列侯有不之國者雖<lb/>
　　遥食其國租税復自得田於他縣道公主亦如之<lb/>
　　不得過三十頃<lb/>
琁題<hi>揚雄傳五十七上</hi>
<pb n="KR2h0001_WYG_001-40b"/>
　甘泉賦云珍臺閒館琁題玉英<lb/>
　　應劭曰題頭也榱椽之頭皆以玉飾<lb/>
并閭　平慮<hi>揚雄傳</hi>
　甘泉賦云攢并閭與苃䒷兮<lb/>
　　如淳曰并閭其葉隨時改政平則平政不平則傾<lb/>
　　也師古曰如氏所説自是平慮耳此并閭謂㯶樹<lb/>
　　也苃䒷草名也苃步末反䒷音栝<lb/>
駊騀<hi>揚雄傳</hi>
<pb n="KR2h0001_WYG_001-41a"/>
　甘泉賦云崇丘陵之駊騀兮<lb/>
　　蘇林曰駊騀音叵我師古曰駊騀髙大狀也<lb/>
明堂<hi>平帝紀元始四年</hi>
　安漢公奏立明堂辟廱<lb/>
　　應劭曰明堂所以正四時出教化明堂上圜下方<lb/>
　　八牕四達布政之宫在國之陽上八牕法八風四<lb/>
　　達法四時九室法九州十二重法十二月三十六<lb/>
　　户法三十六旬七十二牖法七十二候孝經曰宗<lb/>
<pb n="KR2h0001_WYG_001-41b"/>
　　祀文王于明堂以配上帝上帝謂五時帝太昊之<lb/>
　　屬黃帝曰合宫有虞曰總章殷曰陽館周曰明堂<lb/>
　　辟廱者象璧圜雍之以水象教化流行<lb/>
卞射武戲<hi>哀帝紀贊</hi>
　哀帝雅性不好聲色時覽卞射武戲<lb/>
　　蘇林曰手搏為卞角力為武戲也晉灼曰甘延壽<lb/>
　　試卞為期門<lb/>
待詔　漏刻<hi>哀帝紀</hi>　<hi>李尋傳天文志又注</hi>
<pb n="KR2h0001_WYG_001-42a"/>
　哀帝時待詔夏賀良等建言改元易號増益漏刻以<lb/>
　百二十為度<lb/>
　　應劭曰謂以材技徴召未有正官故曰待詔師古<lb/>
　　曰舊漏晝夜共百刻今増其二十此本齊人甘忠<lb/>
　　可所造今賀良等重言遂施行之後良等終以此<lb/>
　　伏誅<lb/>
　<lb/>
　<lb/>
<pb n="KR2h0001_WYG_001-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷一<lb/>
</p>
<p>
</p>
  </div>
<div>
<head>兩漢博聞卷二</head> <lb/>
    <p>
<pb n="KR2h0001_WYG_002-1a"/>
欽定四庫全書<lb/>
　兩漢博聞卷二<lb/>
　　　　　　　　　　　　宋　楊侃　輯<lb/>
黄屋左纛<hi>髙帝紀三年</hi>
　紀信乘王車黄屋左纛<lb/>
　　李斐曰天子車以黄繒為蓋裏纛毛羽幢也在乗<lb/>
　　輿車衡左方上注之蔡邕曰以犛牛尾為之如斗<lb/>
　　或在騑頭或在衡師古曰纛音毒又徒到反<lb/>
<pb n="KR2h0001_WYG_002-1b"/>
闗用𫝊<hi>文帝紀十二年</hi>
　　張晏曰𫝊信也若今過所也如淳曰兩行書繒帛<lb/>
　　分持其一出入闗合之乃得過謂之𫝊也師古曰<lb/>
　　古者或用棨或用繒帛棨者刻木為合符也𫝊音<lb/>
　　張戀反棨音啓<lb/>
巖廊<hi>董仲舒𫝊二十六</hi>
　虞舜之時游於巖廊之上垂拱無為而天下太平<lb/>
　　晉灼曰堂邊廡巖廊謂嚴峻之廊也<lb/>
<pb n="KR2h0001_WYG_002-2a"/>
矯偽<hi>賈誼𫝊十八</hi>
　誼上文帝䟽曰矯偽者出㡬十萬石粟賦六百餘萬<lb/>
　錢乗𫝊而行郡國<lb/>
　　師古曰詐為文書以出倉粟近十萬石又詐為詔<lb/>
　　令妄作賦歛甚多又詐乗𫝊而行郡國<lb/>
詔板<hi>後漢竇武傳五十九</hi>
　曹節召尚書官屬脅以白刃使作詔板拜王甫為黄<lb/>
　門令持節收尹勲山氷氷疑不受詔甫格殺之遂害<lb/>
<pb n="KR2h0001_WYG_002-2b"/>
　勲<lb/>
腐刑<hi>景帝紀四年</hi>
　　如淳曰腐宫刑也丈夫割勢不能復生子如腐木<lb/>
　　不生實<lb/>
銅竹符<hi>文帝紀二年</hi>
　初與郡守為銅虎符竹使符<lb/>
　　應劭曰銅虎符苐一至苐五國家當發兵遣使者<lb/>
　　至郡合符符合乃聽受之竹使符皆以竹箭五枚<lb/>
<pb n="KR2h0001_WYG_002-3a"/>
　　長五寸鐫刻篆書第一至第五張晏曰符以代古<lb/>
　　之圭璋従簡易也師古曰與郡守為符者謂各分<lb/>
　　其半右留京師左以與之使音所吏反<lb/>
質疑<hi>陳遵𫝊六十二</hi>
　張竦免官歸長安好事者從之質疑問事論道經書<lb/>
　　師古曰質正也<lb/>
縁飾儒術<hi>公孫𢎞傳二十八</hi>
　公孫𢎞每朝㑹議開陳其端使人主自擇不肯面折<lb/>
<pb n="KR2h0001_WYG_002-3b"/>
　庭争於是上察其行慎厚辯論有餘習文法吏事縁<lb/>
　飾以儒術<lb/>
　　師古曰縁飾者譬之於衣加純縁者<lb/>
媒糵<hi>李陵傳二十四</hi>
　李陵敗羣臣皆罪陵上問司馬遷盛言陵有國士之<lb/>
　風今舉事一不幸全軀保妻子之臣隨而媒糵其短<lb/>
　　孟康曰媒酒教糵麴也謂釀成其罪也師古曰齊<lb/>
　　人名麴餠曰媒又司馬遷𫝊注媒如媒娉之媒糵<lb/>
<pb n="KR2h0001_WYG_002-4a"/>
　　如麴糵之糵<lb/>
亭長<hi>髙帝紀</hi>
　　師古曰秦法十里一亭亭長者主亭之吏也亭謂<lb/>
　　停留行旅宿食之館<lb/>
甄鈞<hi>董仲舒𫝊二十六</hi>　<hi>鄒陽𫝊二十一</hi>
　仲舒云猶泥之在鈞唯甄者之所為金之在鎔唯冶<lb/>
　者之所鑄<lb/>
　　師古曰甄作瓦之人也鈞造瓦之法其中旋轉者<lb/>
<pb n="KR2h0001_WYG_002-4b"/>
　鄒陽曰聖王制世御俗獨化於陶鈞之上<lb/>
　　張晏曰陶家名模下圓轉者為鈞葢取其周回調<lb/>
　　鈞耳言聖王制御天下亦猶陶人轉鈞<lb/>
戲下<hi>灌夫𫝊二十二</hi>
　灌夫曰願取吴王若將軍頭以報父仇於是募軍中<lb/>
　壯士願従數十人及出壁門莫敢前獨兩人及従奴<lb/>
　十餘騎馳入吴軍至戲下以此名聞天下<lb/>
　　師古曰戲大將之旗也讀與麾同又音許宜反又<lb/>
<pb n="KR2h0001_WYG_002-5a"/>
　　項籍𫝊注曰漢書通以戲為旌麾及指麾字<lb/>
稱制<hi>髙后紀</hi>
　髙后臨朝稱制<lb/>
　　師古曰天子之言一曰制書二曰詔書制書者謂<lb/>
　　為制度之命也<lb/>
叢臺<hi>髙后紀</hi>
　趙王宫叢臺災<lb/>
　　師古曰連聚非一故名叢臺六國時趙王故臺也<lb/>
<pb n="KR2h0001_WYG_002-5b"/>
邸舎<hi>文帝紀</hi>
　代王至邸<lb/>
　　師古曰郡國朝宿之舎在京師者率名邸邸至也<lb/>
　　言所歸至也<lb/>
謗木<hi>文帝紀二年</hi>
　詔誹謗之木<lb/>
　　服䖍曰堯作之橋梁交午柱頭也應劭曰橋梁邊<lb/>
　　板所以書政治之愆失也至秦去之今乃復施也<lb/>
<pb n="KR2h0001_WYG_002-6a"/>
芝房<hi>武帝紀</hi>
　元封二年詔曰甘泉宫内中産芝九莖連葉上帝博<lb/>
　臨不異下房賜朕𢎞休<lb/>
　　如淳曰瑞應圖王者敬事耆老不失舊故則芝草<lb/>
　　生師古曰内中謂後庭之室也故云不異下房言<lb/>
　　天廣臨不以下房為幽側而隔異之賜以此芝是<lb/>
　　大美也故作芝房之歌<lb/>
龍淵宫　淬劒<hi>武帝紀</hi>
<pb n="KR2h0001_WYG_002-6b"/>
　元光三年河水決濮陽氾郡十六發卒十萬救決河<lb/>
　起龍淵宫<lb/>
　　服䖍曰宫在長安西作銅飛龍故以冠名也孟康<lb/>
　　曰在西平界其水可用淬刀劒特堅利古龍淵之<lb/>
　　劒取於此水<lb/>
程量<hi>東方朔𫝊三十五</hi>
　武帝既招英俊程其器能用之如不及<lb/>
　　師古曰程謂量計之也<lb/>
<pb n="KR2h0001_WYG_002-7a"/>
疾置<hi>劉屈氂𫝊三十六</hi>
　江充發兵入丞相府是時上避暑甘泉宫丞相長史<lb/>
　乗疾置以聞<lb/>
　　師古曰置謂所置驛也<lb/>
伐閲<hi>車千秋𫝊三十六</hi>
　車千秋無他材能術學又無伐閱功勞<lb/>
　　師古曰伐積功也閲經厯也<lb/>
椒房<hi>千秋𫝊</hi>
<pb n="KR2h0001_WYG_002-7b"/>
　　師古曰椒房殿名皇后所居以椒和泥塗壁取其<lb/>
　　温而芳也<lb/>
山郎<hi>楊惲傳三十六</hi>
　楊惲為中郎將故事令郎出錢市財用給文書乃得<lb/>
　出名曰山郎<lb/>
　　張晏曰山財用之所出故取名焉<lb/>
槀街<hi>陳湯𫝊四十</hi>
　甘延夀陳湯上疏曰斬郅支首及名王以下宜縣頭<lb/>
<pb n="KR2h0001_WYG_002-8a"/>
　槀街蠻夷邸間<lb/>
　　師古曰槀街街名蠻夷邸在此街也邸若令鴻臚<lb/>
　　客館也<lb/>
横草之功<hi>終軍傳三十四</hi>
　軍自請曰軍無横草之功得列宿衛<lb/>
　　師古曰言行草中使草偃臥故云横草也<lb/>
鸞旗<hi>賈捐之𫝊三十四</hi>
　鸞旗在前屬車在後<lb/>
<pb n="KR2h0001_WYG_002-8b"/>
　　師古曰鸞旗編以羽毛列繫幢旁載於車上大駕<lb/>
　　出則陳於道而先行屬車相連屬而陳於後也<lb/>
空拳<hi>李陵𫝊二十四</hi>
　李陵轉鬬千里矢盡道窮士張空拳<lb/>
　　文頴曰拳弓弩拳也師古曰拳字與絭同音去權<lb/>
　　反又司馬遷𫝊張空弮注李奇曰弮弩弓也師古<lb/>
　　曰讀者乃以拳掔之拳大謬拳則屈指不當言張<lb/>
　　陵時矢盡故張弩之空弓非是手拳也<lb/>
<pb n="KR2h0001_WYG_002-9a"/>
臨遣<hi>元帝紀初元元年</hi>
　詔曰朕憂蒸庶之失業臨遣光禄大夫襃等十二人<lb/>
　循行天下<lb/>
　　應劭曰自臨面約勑乃遣之<lb/>
籍甚<hi>陸賈𫝊十三</hi>
　陸賈為陳平畫計與太尉絳侯深相結吕氏謀益壞<lb/>
　陳平乃以奴婢百人車馬五十乘錢五百萬遺賈為<lb/>
　食飲費賈以此㳺漢廷公卿間名聲籍甚<lb/>
<pb n="KR2h0001_WYG_002-9b"/>
　　孟康曰言狼籍甚盛<lb/>
長榆塞<hi>伍被傳十五</hi>
　伍被諫淮南王曰今漢廣長榆開朔方匈奴折傷雖<lb/>
　未及古太平時然猶為治<lb/>
　　如淳曰廣謂斥大之也長榆塞名王恢所謂樹榆<lb/>
　　以為塞者也師古曰長榆在朔方即衛青𫝊所云<lb/>
　　榆谿舊塞是也或謂之榆中<lb/>
警䟆<hi>梁孝王𫝊十七</hi>
<pb n="KR2h0001_WYG_002-10a"/>
　梁孝王得賜天子旌旗從千乘萬騎出稱警入言䟆<lb/>
　　師古曰警者戒肅也䟆止行人也言出入者互文<lb/>
　　耳出亦有䟆漢儀注皇帝輦動左右侍帷幄者稱<lb/>
　　警出殿則傳蹕止人清道也<lb/>
枝梧<hi>項籍傳一</hi>
　項羽晨朝上將軍宋義即其帳中斬義頭出令軍中<lb/>
　曰宋義與齊謀反楚楚王隂令籍誅之諸將讋服莫<lb/>
　敢枝梧<lb/>
<pb n="KR2h0001_WYG_002-10b"/>
　　如淳曰梧音悟枝梧猶枝扞也臣瓉曰小柱為枝<lb/>
　　邪柱為梧今屋梧邪柱是也<lb/>
祭酒<hi>伍被傳</hi>
　伍被曰吴王賜號為劉氏祭酒受几杖而不朝<lb/>
　　如淳曰祭祠時唯尊長者以酒沃酹<lb/>
亷隅<hi>賈誼𫝊十八</hi>
　賈誼曰人主之尊譬如堂羣臣如陛衆庶如地故陛<lb/>
　九級上亷逺地則堂髙陛亡級亷近地則堂卑髙者<lb/>
<pb n="KR2h0001_WYG_002-11a"/>
　難攀卑者易陵理勢然也故古者聖王制為等列内<lb/>
　有公卿大夫士外有公侯伯子男然後有官師小吏<lb/>
　延及庶人等級分明而天子加焉故其尊不可及也<lb/>
　　師古曰級等也廉側隅官師一官之長<lb/>
轅門<hi>項籍傳</hi>
　楚已破秦軍項羽見諸侯將入轅門膝行而前莫敢<lb/>
　仰視<lb/>
　　張晏曰軍行以車為陳轅相向為門故曰轅門師<lb/>
<pb n="KR2h0001_WYG_002-11b"/>
　　古曰周禮掌舎王行則設車宫轅門也<lb/>
厮養<hi>張耳𫝊二</hi>
　　蘇林曰厮取薪者也養養人者也厮音斯<lb/>
相駮<hi>薛宣𫝊五十三</hi>
　薛宣後母死弟脩去官持服宣謂脩三年服少能行<lb/>
　之者兄弟相駮不可脩遂竟服繇是兄弟不和<lb/>
　　師古曰駮者執意不同猶如色之間雜<lb/>
秋豪<hi>髙帝紀</hi>
<pb n="KR2h0001_WYG_002-12a"/>
　沛公入闗秋豪無所敢取<lb/>
　　文頴曰豪秋乃成好舉盛而言也師古曰豪成之<lb/>
　　時端極纎細適足喻小非言其盛<lb/>
犬牙<hi>文帝紀</hi>
　髙帝王子弟地犬牙相制所謂盤石之宗也<lb/>
　　師古曰犬牙言地形如犬之牙交相入也<lb/>
驂乘<hi>文帝紀</hi>
　代王令宋昌驂乘<lb/>
<pb n="KR2h0001_WYG_002-12b"/>
　　師古曰乗車之法尊者居左御者居中又有一人<lb/>
　　處車之右以備傾側是以戎事則稱車右其餘則<lb/>
　　曰驂乗驂者三也葢取三人為名義耳<lb/>
進善旌<hi>文帝紀</hi>
　二年詔曰古之治天下朝有進善之旌<lb/>
　　應劭曰旌幡也堯設之五達之道令民進善也如<lb/>
　　淳曰欲有進者立於旌下言之<lb/>
長星　彗孛<hi>文帝紀</hi>
<pb n="KR2h0001_WYG_002-13a"/>
　八年有長星出於東方<lb/>
　　文頴曰孛彗長三星其占略同然其形象小異孛<lb/>
　　星光芒短其光四出蓬蓬孛孛也彗星參參長如<lb/>
　　埽彗長星光芒有一直指或竟天或十大或三丈<lb/>
　　或二丈無常也大法孛彗星多為除舊布新火災<lb/>
　　長星多為兵革事<lb/>
豎儒<hi>髙帝紀三年</hi>
　　師古曰言其賤劣無智若童豎也<lb/>
<pb n="KR2h0001_WYG_002-13b"/>
出其右<hi>髙帝紀九年</hi>
　賢趙臣田叔孟舒等十人召見與語漢廷臣無能出<lb/>
　其右者<lb/>
　　師古曰古者以右為尊言材用無能過之者故云<lb/>
　　不出其右也<lb/>
湯沐邑<hi>髙帝紀十二年</hi>
　其以沛為朕湯沐邑<lb/>
　　師古曰凡言湯沐邑者謂以其賦稅供湯沐之具<lb/>
<pb n="KR2h0001_WYG_002-14a"/>
　　也<lb/>
編戸<hi>髙帝紀</hi>
　諸將故與帝為編戸民北面為臣心常鞅鞅<lb/>
　　師古曰編户者列次名籍也<lb/>
章程　帶厲　鐡契　規摹<hi>髙帝紀</hi>
　初髙祖不修文學而性眀達好謀能聽自監門戍卒<lb/>
　見之如舊初順民心作三章之約天下既定命蕭何<lb/>
　次律令韓信申軍法張蒼定章程叔孫通制禮儀陸<lb/>
<pb n="KR2h0001_WYG_002-14b"/>
　賈造新語又與功臣剖符作誓丹書鐵契金匱石室<lb/>
　蔵之宗廟雖日不暇給規摹𢎞逺矣<lb/>
　　如淳曰章厯數之章術也程權衡丈尺斗斛之平<lb/>
　　法也師古曰程法式也剖符作誓者如淳曰謂功<lb/>
　　臣表誓使河如帶太山若厲國乃滅絶又功臣表<lb/>
　　注應劭曰封爵之誓國家欲使功臣𫝊祚無窮也<lb/>
　　帶衣帶也厲砥厲石也河當何時如衣帯山當何<lb/>
　　時如厲石言如𢃄厲國猶永存以及後世子孫也<lb/>
<pb n="KR2h0001_WYG_002-15a"/>
　　金匱石室者如淳曰金匱猶金縢也師古曰以金<lb/>
　　為匱以石為室重緘封之保慎之義規摹者鄧展<lb/>
　　曰若畫工規模物之摹韋昭曰正員之器曰規摹<lb/>
　　者如畫工未施采事摹之矣師古曰取喻規摹謂<lb/>
　　立制垂範也給足也日不暇足言衆事繁多常汲<lb/>
　　汲也<lb/>
百二　建瓴<hi>髙帝紀六年</hi>
　田肯賀上曰甚善陛下得韓信又治秦中秦形勝之<lb/>
<pb n="KR2h0001_WYG_002-15b"/>
　國也帶河阻山縣隔千里持㦸百萬秦得百二焉地<lb/>
　勢便利其以下兵於諸侯譬猶居屋之上建瓴水也<lb/>
　　蘇林曰百二得百中之二二萬人也秦地險固二<lb/>
　　萬人足當諸侯百萬人也如淳曰瓴盛水瓶也居<lb/>
　　髙屋之上而幡瓶水言其向下之勢易也蘇林曰<lb/>
　　瓴讀曰鈴建音居偃反<lb/>
計偕<hi>武帝紀元光五年</hi>
　徵吏民有眀當世之務習先聖之術者縣次續食令<lb/>
<pb n="KR2h0001_WYG_002-16a"/>
　與計偕<lb/>
　　師古曰計者上計簿使也郡國每嵗遣詣京師上<lb/>
　　之偕者俱也令所徴之人與上計者俱来而縣次<lb/>
　　給之食<lb/>
角抵<hi>武帝紀元封三年</hi>
　作角抵戲<lb/>
　　文頴曰名此樂為角抵者兩兩相當角力角技藝<lb/>
　　射御故名角抵蓋雜技樂也巴俞戲魚龍蔓延之<lb/>
<pb n="KR2h0001_WYG_002-16b"/>
　　屬也漢後更名平樂觀<lb/>
池籞<hi>宣帝紀</hi>
　地節三年詔池籞未御幸者假與貧民<lb/>
　　蘇林曰析竹以繩緜連禁籞使人不得往来律名<lb/>
　　為籞應劭曰池者陂池也籞者禁苑也<lb/>
佽飛<hi>宣帝紀</hi>
　神爵元年西羌反應募佽飛射士<lb/>
　　服䖍曰周時度江越人在船下負船将覆之佽飛<lb/>
<pb n="KR2h0001_WYG_002-17a"/>
　　入水殺之漢因以材力名官如淳曰吕氏春秋荆<lb/>
　　有茲非得寳劒於干將渡江中流兩蛟繞舟茲非<lb/>
　　㧞寳劒赴江刺兩蛟殺之荆王聞之仕以執珪後<lb/>
　　世以為勇力之官茲佽音相近師古曰取古勇力<lb/>
　　人以名官熊渠之𩔖是也亦因取其便利輕疾若<lb/>
　　飛故號佽飛<lb/>
一封軺傳<hi>平帝紀</hi>
　元始五年徴天下通知逸經古紀天文厯筭鍾律小<lb/>
<pb n="KR2h0001_WYG_002-17b"/>
　學史篇方術本草及五經論語孝經爾雅敎授者在<lb/>
　所為駕一封軺傳遣詣京師至者數千人<lb/>
　　如淳曰律諸當乗傳及發駕置傳者皆持尺五寸<lb/>
　　木傳信封以御史大夫印章其乘傳參封之參三<lb/>
　　也有期會累封兩端端各兩封凡四封也乘置馳<lb/>
　　傳五封之兩端各二中央一也軺傳兩馬再封之<lb/>
　　一馬一封也師古曰以一馬駕軺車而乗傳𫝊音<lb/>
　　張戀反<lb/>
<pb n="KR2h0001_WYG_002-18a"/>
元服<hi>昭帝紀</hi>
　元鳯四年帝加元服<lb/>
　　師古曰元首也冠者首之所著故曰元服其下汲<lb/>
　　黯傳序云上正元服是知謂冠為元服<lb/>
昆蟲<hi>成帝紀</hi>
　建始三年詔曰草木昆蟲咸得其所<lb/>
　　師古曰昆衆也昆蟲言衆蟲也又許慎説文云二<lb/>
　　虫為䖵讀與昆同謂蟲之總名兩義並通虫音許<lb/>
<pb n="KR2h0001_WYG_002-18b"/>
　　尾反<lb/>
璽符節<hi>髙帝紀元年</hi>
　秦王子嬰封皇帝璽符節降枳道旁<lb/>
　　應劭曰璽信也古者尊卑共之左傳襄公在楚季<lb/>
　　武子使公冶問璽書追而與之秦漢尊者以為信<lb/>
　　羣下乃避之師古曰符謂諸所合符以為契者也<lb/>
　　節以毛為之上下相重取象竹節因以為名將命<lb/>
　　者持之以為信<lb/>
<pb n="KR2h0001_WYG_002-19a"/>
按堵<hi>髙帝紀元年</hi>
　髙祖入闗除去秦法吏民皆按堵如故<lb/>
　　應劭曰按按次第堵牆堵也師古曰言不遷動也<lb/>
鉤距<hi>趙廣漢傳四十六</hi>
　趙廣漢精於吏職尤善為鉤距以得事情<lb/>
　　蘇林曰鉤得其情使不得去也晉灼曰鉤致也距<lb/>
　　閉也使對者無疑若不問而自知衆莫覺所由以<lb/>
　　閉其術為距也<lb/>
<pb n="KR2h0001_WYG_002-19b"/>
金印赤韍<hi>翟方進傳五十四</hi>
　王莽封孫賢等五十五人皆為列侯户邑之數别下<lb/>
　遣使者持黄金印赤韍縌朱輪車即軍中拜授<lb/>
　　服䖍曰縌即今之綬也師古曰韍所以繫印也縌<lb/>
　　者繫也謂逆受之也縌音逆<lb/>
守宫<hi>東方朔傳三十五</hi>
　　師古曰守宫蟲名也術家云以器養之食以丹砂<lb/>
　　滿七斤擣治萬杵以㸃女人體終身不滅若有房<lb/>
<pb n="KR2h0001_WYG_002-20a"/>
　　室之事則滅矣言可以防閑淫逸故謂之守宫也<lb/>
　　今俗呼為辟宫辟亦禦扞之義耳<lb/>
泰階六符<hi>東方朔傳</hi>
　朔陳泰階六符<lb/>
　　孟康曰泰階三台也每台二星凡六星符六星之<lb/>
　　符驗也應劭曰黄帝泰階六符經曰泰階者天之<lb/>
　　三階也上階為天子中階為諸侯公卿大夫下階<lb/>
　　為士庶人上階上星為男主下星為女主中階上<lb/>
<pb n="KR2h0001_WYG_002-20b"/>
　　星為諸侯三公下星為卿大夫下階上星為元士<lb/>
　　下星為庶人三階平則隂陽和風雨時社稷神祇<lb/>
　　咸獲其宜天下大安是為太平三階不平則五神<lb/>
　　乏祀日有食之水潤不浸稼穡不成冬雷夏霜百<lb/>
　　姓不寧故治道傾天子行暴令好興甲兵修宫榭<lb/>
　　廣苑囿則上階為之奄奄䟽闊也以孝武皆有此<lb/>
　　事故朔為陳之又藝文志注李奇曰三台謂泰階<lb/>
　　兩兩成體三台故六觀色以知吉凶故曰六符<lb/>
<pb n="KR2h0001_WYG_002-21a"/>
賈區<hi>胡建傳三十七</hi>
　胡建為軍正丞時監軍御史為姦穿北軍壘垣以為<lb/>
　賈區建斬之以奏<lb/>
　　師古曰坐賣曰賈為賣物之區也區者小室之名<lb/>
　　若今小庵屋之𩔖耳故衛士之屋謂之區廬宿衛<lb/>
　　宫外士稱為區士也<lb/>
投石㧞距<hi>甘延夀傳四十</hi>
　甘延壽少以良家子善騎射為羽林投石㧞距絶於<lb/>
<pb n="KR2h0001_WYG_002-21b"/>
　等倫嘗超踰羽林亭樓<lb/>
　　應劭曰投石以石投人也師古曰拔距者有人連<lb/>
　　坐相把據地距以為堅而能拔取之皆言其有手<lb/>
　　掣之力超踰亭樓又言趫㨗耳今人猶有拔爪之<lb/>
　　戲盖拔距之遺法<lb/>
尸禄<hi>鮑宣傳四十二</hi>
　　師古曰尸主也不憂其職但主食禄而已<lb/>
漿酒霍肉　蒼頭　廬兒<hi>鮑宣𫝊</hi>
<pb n="KR2h0001_WYG_002-22a"/>
　鮑宣諌曰陛下奈何獨私養外親與幸臣董賢多賞<lb/>
　賜以大萬數使奴從賔客漿酒霍肉蒼頭廬兒皆用<lb/>
　致富非天意也<lb/>
　　劉徳曰視酒如漿視肉如霍也師古曰霍豆葉也<lb/>
　　貧人茹之也孟康曰黎民黔首黎黔皆黒也下民<lb/>
　　隂𩔖故以黒為號漢名奴為蒼頭非純黒以别於<lb/>
　　良人也諸給殿中者所居為廬蒼頭侍從因呼為<lb/>
　　廬兒臣瓉曰漢儀注官奴給書計從侍中已下為<lb/>
<pb n="KR2h0001_WYG_002-22b"/>
　　蒼頭青幘<lb/>
衣敝履空<hi>鮑宣𫝊</hi>
　唐尊衣敝履空以瓦器飲食又以厯遺公卿被虚偽<lb/>
　名<lb/>
　　服䖍曰履猶屨也師古曰衣音於既反著敝衣躡<lb/>
　　空履也空穿也厯遺公卿者服䖍曰以瓦器遺之<lb/>
緜力嚴<hi>助傳三十四</hi>
　淮南王曰越人緜力薄材<lb/>
<pb n="KR2h0001_WYG_002-23a"/>
　　師古曰緜弱也言其柔弱如緜<lb/>
遲明<hi>髙帝紀</hi>
　沛公乃夜引軍從他道還偃旗幟遲明圍宛城三帀<lb/>
　　師古曰言圍城事畢然後天明明遲於事故曰遲<lb/>
　　明變為去聲音大二反漢書諸言遲某事者義𩔖<lb/>
　　此史記遲字作邌亦徐緩之意也音黎<lb/>
閩中<hi>髙帝紀五年</hi>
　　師古曰閩越今泉州建安是其地也其人本蛇種<lb/>
<pb n="KR2h0001_WYG_002-23b"/>
　　故其字從虫<hi>虫許尾反</hi>
亡頼<hi>髙帝紀九年</hi>
　髙祖奉玊巵為太上皇壽曰始大人常以臣亡頼不<lb/>
　能治産業不如仲力<lb/>
　　晉灼曰許慎云頼利也無利入於家也或曰江淮<lb/>
　　之間謂小兒多詐狡獪為無頼獪音工外反<lb/>
逮捕<hi>髙帝紀九年</hi>
　貫髙等謀逆發覺逮捕髙等<lb/>
<pb n="KR2h0001_WYG_002-24a"/>
　　師古曰逮捕謂事相連及者皆捕之也一曰在道<lb/>
　　守禁相屬不絶若今之𫝊送囚耳<lb/>
三族<hi>髙帝紀九年</hi>
　　如淳曰父族母族妻族也<lb/>
羽檄<hi>髙帝紀十年</hi>
　羽檄徵天下兵<lb/>
　　師古曰檄者以木簡為書長尺二寸用徴召也其<lb/>
　　有急事則加以鳥羽插之示速疾也魏武奏事云<lb/>
<pb n="KR2h0001_WYG_002-24b"/>
　　今邉有警輙露檄揷羽檄音胡厯反<lb/>
𣙜酤<hi>武帝紀</hi>
　天漢三年初𣙜酒酤<lb/>
　　韋昭曰以木渡水曰𣙜謂禁民酤釀獨官開置如<lb/>
　　道路設木為𣙜獨取利也師古曰𣙜者步渡橋爾<lb/>
　　雅謂之石杠今之略彴是也禁閉其事總利入官<lb/>
　　而下無由以得有若渡水之𣙜因立名焉酤音工<lb/>
　　䕶反彴音酌<lb/>
<pb n="KR2h0001_WYG_002-25a"/>
阡陌<hi>成帝紀陽朔四年</hi>
　　師古曰阡陌田間道也南北曰阡東西曰陌葢秦<lb/>
　　時商鞅所開也<lb/>
幸酒<hi>成帝紀</hi>
　成帝為太子其後幸酒樂燕樂<lb/>
　　晉灼曰幸酒好酒也師古曰論語云樂燕樂燕讀<lb/>
　　如本字上音五孝反下音来各反<lb/>
傅婢<hi>王吉𫝊四十二</hi>
<pb n="KR2h0001_WYG_002-25b"/>
　　師古曰凡言傅婢者謂傅相其衣服衽席之事一<lb/>
　　說傅曰附謂近幸也<lb/>
財取<hi>竇嬰傳二十二</hi>
　竇嬰為大將軍賜金千斤陳廊廡下軍吏過輙令財<lb/>
　取為用金無入家者<lb/>
　　師古曰財與裁同謂裁量而用之<lb/>
闔郡<hi>武帝紀元朔元年</hi>
　今或至闔郡而不薦一人<lb/>
<pb n="KR2h0001_WYG_002-26a"/>
　　師古曰闔閉也總一郡之中故云闔郡<lb/>
黄鵠下太液<hi>昭帝紀始元元年</hi>
　黄鵠下建章宫太液池中<lb/>
　　師古曰黄鵠大鳥也一舉千里者非白鵠也太液<lb/>
　　池者言津潤所及廣也<lb/>
弄田<hi>昭帝紀始元元年</hi>
　上耕于鉤盾弄田<lb/>
　　師古曰謂宴游之田天子所戲弄耳非謂昭帝年<lb/>
<pb n="KR2h0001_WYG_002-26b"/>
　　幼創有此名<lb/>
飾厨𫝊<hi>宣帝紀元康二年</hi>
　詔吏務平法或擅興繇役飾厨傳稱過使客越法踰<lb/>
　職以取名譽<lb/>
　　韋昭曰厨謂飲食傳謂傳舎師古曰使人及賔客<lb/>
　　來者稱其意而遣之令過去也<lb/>
城旦舂　鬼薪　白粲<hi>惠帝紀</hi>
　當為城旦舂者皆耐為鬼薪白粲<lb/>
<pb n="KR2h0001_WYG_002-27a"/>
　　應劭曰城旦者旦起行治城舂者婦人不豫外徭<lb/>
　　但舂作米皆四嵗刑也今皆就鬼薪白粲取薪給<lb/>
　　宗廟為鬼薪坐擇米使正白為白粲皆三嵗刑也<lb/>
　　漢書音義曰城旦輕刑之名也後漢韓稜𫝊注晝<lb/>
　　日司㓂虜夜暮築長城曰城旦<lb/>
酎金<hi>景帝紀元年</hi>
　髙廟酎金<lb/>
　　張晏曰正月旦作酒八月成名曰酎酎之言純也<lb/>
<pb n="KR2h0001_WYG_002-27b"/>
　　至武帝時因八月嘗酎㑹諸侯廟中出助祭所謂<lb/>
　　酎金也師古曰酎三重釀醇酒也味厚故以薦宗<lb/>
　　廟酎音直救反<lb/>
方内<hi>谷永傳五十五</hi>
　谷永對䇿云方内之治亂在陛下所執<lb/>
　　師古曰方内四方之内也<hi>案嚴助傳方内無狗吠之警在谷永前注並同</hi>
陸海<hi>東方朔三十五</hi>
　東方朔曰漢興去三河之地止灞滻以西都涇渭之<lb/>
<pb n="KR2h0001_WYG_002-28a"/>
　南此所謂天下陸海之地<lb/>
　　師古曰髙平曰陸闗中地髙故稱陸耳海者萬物<lb/>
　　所出言闗中山川物産饒富是以謂之陸海<lb/>
不根持論<hi>嚴助𫝊三十四</hi>
　朔臯不根持論上頗俳優畜之<lb/>
　　師古曰論議委隨不能持正如樹木之無根柢也<lb/>
漏澤<hi>吾丘壽王𫝊三十四</hi>
　吾丘壽王對寳鼎事曰臣聞周徳始乎后稷長於公<lb/>
<pb n="KR2h0001_WYG_002-28b"/>
　劉大於太王成於文武顯於周公徳澤上昭天下漏<lb/>
　泉<lb/>
　　師古曰昭明也漏言潤澤下霑如屋之漏<lb/>
棄繻<hi>終軍傳三十四下</hi>
　終軍入闗闗吏予軍繻<lb/>
　　蘇林曰繻帛邊也舊闗出入皆以𫝊𫝊煩因裂繻<lb/>
　　頭合以為符信也<lb/>
狼戾<hi>嚴助傳</hi>
<pb n="KR2h0001_WYG_002-29a"/>
　淮南王上書曰閩越王狼戾不仁<lb/>
　　師古曰狼性貪戾凡言狼戾者謂貪而戾<lb/>
鼓鑄<hi>終軍𫝊</hi>
　鼓鑄鹽鐵<lb/>
　　如淳曰鑄銅鐵扇熾火謂之鼓<lb/>
五鼎<hi>主父偃傳三十四</hi>
　主父偃曰生不五鼎食死則五鼎烹<lb/>
　　張晏曰五鼎食牛羊豕魚麋也諸侯五卿大夫三<lb/>
<pb n="KR2h0001_WYG_002-29b"/>
緑幘傅韝<hi>東方朔傳</hi>
　館陶公主自引董君緑幘傅韝曰館陶公主胞人<lb/>
　　應劭曰宰人服也韋昭曰韝形如射韝以縛左右<lb/>
　　手於事便也師古曰綠幘賤人服也傅著也韝即<lb/>
　　今之臂韝也傅讀曰附胞與庖同<lb/>
抗䟽<hi>揚雄𫝊五十七下</hi>
　　師古曰抗舉也謂上之也䟽者䟽條其事而言之<lb/>
徇地<hi>酈食其傳十三</hi>
<pb n="KR2h0001_WYG_002-30a"/>
　陳項起諸將徇地過髙陽<lb/>
　　師古曰徇亦略也<lb/>
傳舎<hi>酈食其𫝊</hi>
　沛公至髙陽𫝊舎<lb/>
　　師古曰傳舎者人所止息前人已去後人復来轉<lb/>
　　相傳也一音張戀反謂傳置之舍也其義兩通他<lb/>
　　皆𩔖此<lb/>
搤掔<hi>郊祀志五上</hi>
<pb n="KR2h0001_WYG_002-30b"/>
　五利將軍欒大數月佩六印貴震天下而海上燕齊<lb/>
　之間莫不搤掔而自言有禁方能神仙矣<lb/>
　　師古曰搤捉持也掔古手腕字搤音戹<lb/>
羽衣<hi>郊祀志</hi>
　五利將軍衣羽衣立白茅上受印以視不臣也<lb/>
　　師古曰羽衣以鳥羽為衣取其神仙飛翔之意<lb/>
六飛<hi>袁盎𫝊十九</hi>
　上従霸陵欲西馳下峻阪袁盎攬轡諌曰陛下騁六<lb/>
<pb n="KR2h0001_WYG_002-31a"/>
　飛馳不測<lb/>
　　師古曰攬與<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>同如淳曰六馬之疾若飛也<lb/>
陗直<hi>鼂錯𫝊十九</hi>
　鼂錯為人陗直刻深<lb/>
　　師古曰陗與峭同峭謂峻陿也音千笑反<lb/>
虎落<hi>晁錯傳</hi>
　　鄭氏曰虎落者外蕃也若今時竹虎也師古曰虎<lb/>
　　落以竹篾相連遮落也<lb/>
<pb n="KR2h0001_WYG_002-31b"/>
還踵<hi>鼂錯傳</hi>
　鼂錯言勸以厚賞威以重罰則死不還踵矣<lb/>
　　師古曰還讀曰旋旋踵迴旋其足也<lb/>
調兵食<hi>鼂錯𫝊</hi>
　吳楚七國俱反上方與錯調兵食<lb/>
　　師古曰調謂計發之也音徒釣反<lb/>
十年不調<hi>張釋之𫝊二十</hi>
　張釋之為騎郎事文帝十年不得調亡所知名<lb/>
<pb n="KR2h0001_WYG_002-32a"/>
　　師古曰調選也音徒釣反<lb/>
倚瑟<hi>張釋之𫝊</hi>
　慎夫人鼔瑟上自倚瑟而歌<lb/>
　　李竒曰聲氣依倚瑟也師古曰倚瑟即今之以歌<lb/>
　　合曲也倚音於綺反<lb/>
腐儒<hi>黥布傳四</hi>　<hi>後漢李固𫝊</hi>
　　師古曰腐者爛敗言無所堪任<lb/>
　　後漢李固𫝊注云腐生者猶言腐儒也<lb/>
<pb n="KR2h0001_WYG_002-32b"/>
武帳<hi>汲黯傳二十</hi>
　上嘗坐武帳汲黯前奏事上不冠望見黯避帷中<lb/>
　　孟康曰今御武帳置兵闌五兵於帳中也<lb/>
舞文<hi>汲黯傳</hi>
　汲黯曰張湯好興事舞文法<lb/>
　　如淳曰舞猶弄也<lb/>
巧詆<hi>汲黯𫝊</hi>
　刀筆之吏深文巧詆<lb/>
<pb n="KR2h0001_WYG_002-33a"/>
　　師古曰詆毁辱也又誣也<lb/>
尺籍伍符<hi>馮唐𫝊二十</hi>
　馮唐曰夫士卒盡家人子起田中從軍安知尺籍伍<lb/>
　符<lb/>
　　李竒曰尺籍所以書軍令伍符軍士五五相保之<lb/>
　　符信也如淳曰漢軍法曰吏卒斬首以尺籍書下<lb/>
　　縣移郡令人故行不行奪勞二嵗伍符亦什伍之<lb/>
　　符要節度也師古曰家人子謂庶人之家子也<lb/>
<pb n="KR2h0001_WYG_002-33b"/>
蹶張<hi>申屠嘉傳十二</hi>
　申屠嘉以材官蹶張從髙帝擊項籍<lb/>
　　如淳曰材官之多力能脚蹋彊弩張之故曰蹶張<lb/>
　　師古曰今之弩以手張者曰擘張以足蹋者曰蹶<lb/>
　　張音厥擘音布麥反<lb/>
一襲<hi>叔孫通𫝊十三</hi>
　賜叔孫通衣一襲<lb/>
　　師古曰上下皆具也今人呼為一副也又昭帝紀<lb/>
<pb n="KR2h0001_WYG_002-34a"/>
　　賜衣被一襲注曰一襲一稱也<lb/>
原廟<hi>叔孫通𫝊十三</hi>
　恵帝詔有司立原廟<lb/>
　　師古曰原重也先以有廟今更立之故曰重也謂<lb/>
　　髙帝廟<lb/>
　元帝建昭五年復太上皇寢廟園原廟<lb/>
　　文頴曰髙祖已自有廟在長安城中恵帝更於渭<lb/>
　　北作廟謂之原廟爾雅曰原者再再作廟也<lb/>
<pb n="KR2h0001_WYG_002-34b"/>
器械<hi>宣帝賛八</hi>
　　師古曰械者器之總名也一曰有盛為械無盛為<lb/>
　　器<lb/>
孩提<hi>賈誼傳十八</hi>
　賈誼陳教太子事云孩提有識<lb/>
　　師古曰孩小兒也提謂提撕也<lb/>
物故<hi>蘇武𫝊</hi>
　　師古曰言同於鬼物而故也一説不欲斥言但云<lb/>
<pb n="KR2h0001_WYG_002-35a"/>
　　其所服用之物皆已故耳<lb/>
三秦<hi>髙帝紀元年</hi>
　　應劭曰章邯為雍王司馬欣為塞王董翳為翟王<lb/>
　　分王秦地故曰三秦<lb/>
為壽<hi>髙帝紀</hi>
　項莊入為壽<lb/>
　　師古曰凡言為壽謂進爵於尊者而獻無疆之壽<lb/>
莋馬僰僮<hi>西南夷𫝊六十五</hi>
<pb n="KR2h0001_WYG_002-35b"/>
　巴蜀商賈取其莋馬僰僮旄牛以此巴蜀殷富<lb/>
　　地理志注師古曰言滇僰之地多出僮𨽻卭莋之<lb/>
　　地出馬及旄牛滇音顛僰音蒲北反莋音材各反<lb/>
　　西南夷有莋都亦有君長<lb/>
百越<hi>地理志八下</hi>
　粤地牽牛婺女之分野也今之蒼梧鬰林合浦交阯<lb/>
　九真南海日南皆粤分也其君禹後帝少康之庶子<lb/>
　云封於㑹稽<lb/>
<pb n="KR2h0001_WYG_002-36a"/>
　　師古曰越之為號其来尚矣少康封庶子以主禹<lb/>
　　祠君於越地耳故此志云其君禹後豈謂百越之<lb/>
　　人皆禹苗裔<lb/>
壬人<hi>元帝紀永光元年</hi>
　詔曰朕之不明亡以知賢也是故壬人在位而吉士<lb/>
　雍蔽<lb/>
　　服䖍曰壬人佞人也師古曰吉善也<lb/>
汶上眀堂<hi>郊祀志五下</hi>
<pb n="KR2h0001_WYG_002-36b"/>
　武帝封泰山泰山東北阯古時有明堂處處險不敞<lb/>
　上欲治明堂奉髙旁未曉其制度濟南人公玉帶上<lb/>
　黄帝時明堂圖於是上令奉髙作明堂汶上如帶圖<lb/>
訾筭得官<hi>景帝紀後二年</hi>
　詔曰今訾筭十以上迺得官廉士筭不必衆有市籍<lb/>
　不得官無訾又不得官朕甚愍之訾筭四得官亡令<lb/>
　廉士乆失職貪夫長利<lb/>
　　應劭曰古者限訾十筭廼得為吏十筭十萬也<lb/>
<pb n="KR2h0001_WYG_002-37a"/>
姬妾<hi>文帝紀</hi>
　　如淳曰姬者衆妾之總稱漢官儀曰姬妾數百外<lb/>
　　戚𫝊曰幸姬戚夫人師古曰姬者本周之姓貴於<lb/>
　　衆國之女所以婦人美號皆稱姬焉<lb/>
辟彊<hi>文帝紀二年</hi>
　趙王遂弟名辟彊<lb/>
　　師古曰辟彊言辟禦彊梁者亦猶辟兵辟非耳<hi>案師</hi>
　　<hi>古注本有辟彊闢疆兩說此止載其前説似於義未備</hi>
<pb n="KR2h0001_WYG_002-37b"/>
白公<hi>溝洫志九</hi>
　大始二年趙中大夫白公復奏穿渠引涇水首起谷<lb/>
　口尾入櫟陽<lb/>
　　鄭氏曰白姓師古曰公相呼尊長之稱耳<lb/>
　<lb/>
　<lb/>
　<lb/>
　兩漢博聞卷二<lb/>
</p>
<p>
</p>
  </div>
<div>
<head>兩漢博聞卷三</head> <lb/>
    <p>
<pb n="KR2h0001_WYG_003-1a"/>
欽定四庫全書<lb/>
　兩漢博聞卷三<lb/>
　　　　　　　　　　　　　宋　楊侃　輯<lb/>
更有三品<hi>昭帝紀元鳳四年</hi>　<hi>食貨志四上</hi>
　　如淳曰更有三品有卒更有踐更有過更古者正<lb/>
　　卒無常人皆當迭為之一月一更是為卒更貧者<lb/>
　　欲得顧更錢者次直者出錢顧之月二千是謂踐<lb/>
　　更也天下之人皆直戍邉三日亦名為更律所謂<lb/>
<pb n="KR2h0001_WYG_003-1b"/>
　　繇戍也雖丞相子亦在戍邉之調不可人人自行<lb/>
　　三日戍又行者當自戍三日不可往便還因使住<lb/>
　　一嵗一更諸不行者出錢三百入官官以給戍者<lb/>
　　是為過更也律説卒踐更者居也居更縣中五月<lb/>
　　乃更也後從尉律卒踐更一月休十一月也食貨<lb/>
　　志曰月為更卒已復為正一嵗屯戍一嵗力役三十<lb/>
　　倍於古此漢初因秦法而行之也後遂改易有謫乃<lb/>
　　戍邉一嵗耳更音工衡反又食貨志注師古曰更卒<lb/>
<pb n="KR2h0001_WYG_003-2a"/>
　　謂給郡縣一月而更者也正卒謂給中都官者也率<lb/>
　　計今人一嵗之中屯戍及力役之事三十倍多於古也<lb/>
暴室<hi>宣帝紀</hi>　<hi>後漢桓帝鄧皇后傳</hi>
　掖庭令張賀嘗事戾太子思顧舊恩哀曽孫奉養甚<lb/>
　謹為取暴室嗇夫許廣漢女<lb/>
　　師古曰暴室者掖庭主織作染練之署故為之暴<lb/>
　　室取暴曬為名耳或云薄室者薄亦暴也今俗語<lb/>
　　亦云薄曬葢暴室職務既多因為置獄主治其罪<lb/>
<pb n="KR2h0001_WYG_003-2b"/>
　　人故往往云暴室獄耳然本非獄名嗇夫者暴室<lb/>
　　屬官亦猶縣鄉之嗇夫也<lb/>
　　注云漢官儀曰暴室主宫中婦人疾病者其皇后<lb/>
　　貴人亦就此室<lb/>
中二千石<hi>宣帝紀神爵四年</hi>
　黄霸以治行尤異秩中二千石<lb/>
　　師古曰霸舊已二千石矣今増為中二千石以寵<lb/>
　　異之此與地節三年増膠東相王成秩其事同耳<lb/>
<pb n="KR2h0001_WYG_003-3a"/>
　　漢制秩二千石者一嵗得一千四百四十石實不<lb/>
　　滿二千石也其云中二千石者一嵗得二千一百<lb/>
　　六十石舉成數言之故曰中二千石中者滿也<lb/>
佐酒<hi>髙帝紀十二年</hi>
　上置酒沛宫悉召故人父老子弟佐酒<lb/>
　　應劭曰助行酒<lb/>
張飲<hi>髙帝紀</hi>
　上過沛留止張飲三日<lb/>
<pb n="KR2h0001_WYG_003-3b"/>
　　張晏曰張帷帳也張音竹亮反<lb/>
駃騠<hi>鄒陽傳二十一</hi>
　蘇秦相燕人惡之燕王燕王按劒而怒食以駃騠<lb/>
　　孟康曰駃騠駿馬也蘇秦雖有讒謗而更食以珍<lb/>
　　竒之味<lb/>
擁彗<hi>髙帝紀六年</hi>
　太公擁彗迎門郤行<lb/>
　　李竒曰如今卒持帚也師古曰彗者所以埽也郤<lb/>
<pb n="KR2h0001_WYG_003-4a"/>
　　退而行也彗音似嵗反<lb/>
復道<hi>髙帝紀</hi>
　上居南宫從復道上<lb/>
　　如淳曰復音複上下有道故謂之復<lb/>
乘傳<hi>髙帝紀五年</hi>
　田横乘傳詣雒陽未至三十里自殺<lb/>
　　如淳曰律四馬髙足為置傳四馬中足為馳傳四<lb/>
　　馬下足為乘傳一馬二馬為軺傳急曰乘一乘傳<lb/>
<pb n="KR2h0001_WYG_003-4b"/>
　　師古曰傳者若今之驛古者以車謂之傳車其後<lb/>
　　又單置馬謂之驛騎傳音張戀反<lb/>
舍人<hi>髙帝紀</hi>
　　蘇林曰藺相如為宦者令舍人韓信為侯亦有舍<lb/>
　　人師古曰舍人親近左右之通稱也後遂以為私<lb/>
　　屬官號又曹參傳注曰舍人猶家人也一説私屬<lb/>
　　官主家事者也<lb/>
宿兵<hi>韓安國傳二十二</hi>
<pb n="KR2h0001_WYG_003-5a"/>
　韓安國曰孝文皇帝嘗壹擁天下之精兵聚之廣武<lb/>
　常谿然終無尺寸之功孝文寤於兵之不可宿故復<lb/>
　合和親之約<lb/>
　　師古曰宿久留也<lb/>
柱國<hi>髙帝紀</hi>
　　應劭曰柱國上卿官也若相國矣<lb/>
詭辯<hi>趙王彭祖傳二十三</hi>
　趙王彭祖為人心刻深好法持律詭辯以中人<lb/>
<pb n="KR2h0001_WYG_003-5b"/>
　　師古曰詭辯違道之辯也中傷也<lb/>
㩁㑹<hi>趙王彭祖傳</hi>
　趙王擅權使使即縣為賈人㩁㑹<lb/>
　　韋昭曰平㑹兩家買賣之賈者㩁者禁他家獨王<lb/>
　　家得為之也師古曰即就也就諸縣而專㩁賈人<lb/>
　　之㑹若今和市矣㑹音工外反<lb/>
一子不事<hi>賈山傳二十一</hi>
　賈山曰陛下即位振貧民禮髙年九十者一子不事<lb/>
<pb n="KR2h0001_WYG_003-6a"/>
　八十者二算不事<lb/>
　　師古曰一子不事蠲其賦役二算不事免二口之<lb/>
　　算賦也<lb/>
合從<hi>項籍傳賛一</hi>
　過秦論曰諸侯恐懼㑹盟而謀弱秦不愛珍器重寳<lb/>
　肥饒之地以致天下之士合從締交相與為一<lb/>
　　師古曰締結也從子容反締大系反<lb/>
約從　從横<hi>項籍傳賛</hi>　<hi>後漢馮衍傳十八下</hi>
<pb n="KR2h0001_WYG_003-6b"/>
　過秦論曰約從離横<lb/>
　　師古曰約誓為從欲以分離為横横謂秦也<lb/>
　馮衍顯志賦云毒從横之敗俗<lb/>
　　注云毒恨也闗東為從闗西為横蘇秦事鬼谷先<lb/>
　　生為從說說闗東六國為從親以畔秦㑹於洹水<lb/>
　　之上刳白馬而盟張儀與蘇秦同師為闗西横說<lb/>
　　說闗西六國令事秦皆尚誣詐不遵道徳<lb/>
景從<hi>項籍傳賛</hi>
<pb n="KR2h0001_WYG_003-7a"/>
　天下雲合嚮應贏糧而景從<lb/>
　　師古曰嚮讀曰響如響之應聲贏擔也景從言如<lb/>
　　影之随形也<lb/>
頭㑹箕斂<hi>張耳傳二</hi>
　頭㑹箕斂以供軍費<lb/>
　　服䖍曰吏到其家人人頭數出榖以箕斂之<lb/>
同産子<hi>平帝紀元始元年</hi>
　平帝即位令諸侯王公列侯闗内侯亡子而有孫若<lb/>
<pb n="KR2h0001_WYG_003-7b"/>
　子同産子者皆得以為嗣<lb/>
　　師古云子同産子者謂養昆弟之子為子者<lb/>
縣官<hi>東平王宇傳五十</hi>
　東平王宇曰今縣官年少<lb/>
　　張晏曰不敢指斥成帝謂之縣官也<lb/>
渙汗<hi>元帝永光四年</hi>　<hi>後漢胡廣傳三十四</hi>
　詔曰政令多還民心未得<lb/>
　　李竒曰還反也易曰渙汗其大號言王者發號施<lb/>
<pb n="KR2h0001_WYG_003-8a"/>
　　令如汗出不可復反<lb/>
　　胡廣曰政令如汗往而不反<lb/>
郵亭<hi>薛宣傳五十三</hi>
　郵亭不修<lb/>
　　師古曰郵行書之舍亦如今之驛及行道館舍也<lb/>
左道<hi>王商傳五十二</hi>
　執左道以亂政<lb/>
　　師古曰左道僻左之道謂不正<lb/>
<pb n="KR2h0001_WYG_003-8b"/>
相訐<hi>王商傳</hi>
　父子相訐<lb/>
　　師古曰訐吿斥其罪也<lb/>
鼙鼓<hi>史丹傳五十二</hi>
　　師古曰鼙本騎上之鼓<lb/>
流庸<hi>昭帝紀</hi>
　始元四年詔曰比嵗不登民匱於食流庸未盡還<lb/>
　　師古曰流庸謂去其本鄉而行為人庸作<lb/>
<pb n="KR2h0001_WYG_003-9a"/>
傳馬<hi>昭帝紀元鳳二年</hi>
　　張晏曰驛馬也<lb/>
馬口錢<hi>昭帝紀</hi>
　元鳳二年詔曰其令郡國毋歛今年馬口錢<lb/>
　　文穎曰往時有馬口出歛錢今省如淳曰所謂租<lb/>
　　及六畜也<lb/>
緡錢<hi>武帝紀元狩四年</hi>
　　李斐曰緡絲也以貫錢也一貫千錢出算二十也<lb/>
<pb n="KR2h0001_WYG_003-9b"/>
　　師古曰謂有儲積錢者計其緡貫而稅之緡武巾<lb/>
　　反<lb/>
計帳<hi>武帝紀</hi>
　武帝元封五年明堂朝諸侯王列侯受郡國計<lb/>
　　師古曰計若今之諸州計帳也<lb/>
占租<hi>昭帝紀</hi>
　始元六年令民得以律占租<lb/>
　　如淳曰律諸當占租者家長身各以其物占占不<lb/>
<pb n="KR2h0001_WYG_003-10a"/>
　　以實家長不身自書皆罰金二斤沒入所不自占<lb/>
　　物及賈錢縣官也師古曰占謂自隐度其實定其<lb/>
　　辭也占章贍反下又言占名數其義並同今猶謂<lb/>
　　獄訟之辨曰占皆其意也葢武帝時賦歛繁多律<lb/>
　　外而取今始復舊<lb/>
倉廪<hi>昭帝紀元鳳三年</hi>
　　師古曰倉新榖所藏也廪榖所振入也<lb/>
長楊五柞<hi>宣帝紀</hi>
<pb n="KR2h0001_WYG_003-10b"/>
　武帝疾往來長楊五柞宫<lb/>
　　師古曰長楊五柞二宫並在盩厔皆以樹名也<lb/>
撟䖍吏<hi>武帝紀元狩六年</hi>
　　師古曰撟與矯同其字從手矯託也䖍固也妄託<lb/>
　　上命而堅固為邪惡也<lb/>
侵漁<hi>宣帝紀神爵三年</hi>
　侵漁百姓<lb/>
　　師古云漁者若言漁獵也<lb/>
<pb n="KR2h0001_WYG_003-11a"/>
絶幕<hi>武帝紀元朔六年</hi>
　衛青復將六將軍絶幕<lb/>
　　應劭曰幕沙幕匈奴之南界也臣瓉曰沙土曰幕<lb/>
　　直渡曰絶師古曰幕者即今之突厥中磧耳<lb/>
柏梁臺<hi>武帝紀元鼎二年</hi>
　　師古曰三輔舊事云以香柏為之今書字皆從柏<lb/>
火耕水耨<hi>武帝紀</hi>
　江南之地火耕水耨<lb/>
<pb n="KR2h0001_WYG_003-11b"/>
　　應劭曰燒草下水種稻草與稻並生髙七八寸因<lb/>
　　悉芟去復下水灌之草死獨稻長所謂火耕水耨<lb/>
泛駕之馬<hi>武帝紀元封五年</hi>
　　師古曰泛覆也音方勇反字本作覂後通用耳覆<lb/>
　　駕者言馬有逸氣而不循軌轍也<lb/>
跅弛<hi>武帝紀</hi>
　跅弛之士<lb/>
　　如淳曰士行有卓異不入俗檢而見斥逐者也師<lb/>
<pb n="KR2h0001_WYG_003-12a"/>
　　古曰跅者跅落無檢局也弛者放廢不遵禮度也<lb/>
　　跅土各反弛式爾反<lb/>
典屬國<hi>昭帝紀始元六年</hi>
　蘇武前使匈奴留單于庭十九嵗迺還奉使全節以<lb/>
　武為典屬國<lb/>
　　如淳曰以其久在外國知邉事故令典主諸屬國<lb/>
　　師古曰典屬國本秦官漢因之掌歸義蠻夷屬官<lb/>
　　有九譯令後省并大鴻臚<lb/>
<pb n="KR2h0001_WYG_003-12b"/>
水衡錢<hi>宣帝紀</hi>
　本始二年以水衡錢為平陵徙民起第宅<lb/>
　　應劭曰水衡與少府皆天子私藏耳縣官公作當<lb/>
　　仰給司農今出水衡錢言宣帝即位為異政也<lb/>
倢伃<hi>昭帝紀</hi>
　　師古曰倢接幸也伃美貌也故以名宫中婦官字<lb/>
　　或從女音接余<lb/>
便殿<hi>武帝紀建元六年</hi>
<pb n="KR2h0001_WYG_003-13a"/>
　　師古曰凡言便殿便室便坐者皆非正大之處所<lb/>
　　以就便安也<lb/>
子大夫<hi>武帝紀元光元年</hi>
　　師古曰子者人之嘉稱大夫舉官稱也志在優賢<lb/>
　　故謂之子大夫也<lb/>
算商車<hi>武帝紀</hi>
　元光六年初算商車<lb/>
　　李竒曰始稅商賈車船令出算<lb/>
<pb n="KR2h0001_WYG_003-13b"/>
漕渠<hi>武帝紀元光六年</hi>
　穿漕渠通渭<lb/>
　　如淳曰水轉運曰漕<lb/>
不肖<hi>武帝紀</hi>
　　師古曰肖似也不肖者言無所象𩔖謂不材之人<lb/>
　　也<lb/>
惡少年<hi>昭帝紀元鳳五年</hi>
　發三輔及郡國惡少年吏有告劾亡者屯遼東<lb/>
<pb n="KR2h0001_WYG_003-14a"/>
　　師古曰惡少年謂無賴子弟也被告劾而逃亡者<lb/>
緩頰<hi>髙帝紀二年</hi>
　漢王謂酈食其曰緩頰往說魏王豹<lb/>
　　張晏曰緩頰徐言引譬喻也<lb/>
間出<hi>髙帝紀三年</hi>
　紀信曰事急矣臣請誑楚可以間出<lb/>
　　師古曰間出投間隙私出若言間行微行耳紀信<lb/>
　　詐為漢王而王出西門遁是私出也<lb/>
<pb n="KR2h0001_WYG_003-14b"/>
亢禮<hi>髙帝紀五年</hi>
　　師古曰亢當也髙下相當無所卑屈不獨謂揖拜<lb/>
　　也<hi>案原注引應劭曰亢禮者長揖不拜故末句云然</hi>
三川<hi>髙帝紀</hi>
　沛公與項羽西略地至雍丘與秦軍戰大敗之斬三<lb/>
　川守李由<lb/>
　　應劭曰三川今河南郡也由李斯子也韋昭曰有<lb/>
　　河洛伊故曰三川<lb/>
<pb n="KR2h0001_WYG_003-15a"/>
銜枚<hi>髙帝紀</hi>
　章邯夜銜枚擊項梁<lb/>
　　師古曰銜枚者止言語讙囂欲令敵人不知其來<lb/>
　　也周官有銜枚氏枚狀如箸横銜之<lb/>
老弱傅籍<hi>髙帝紀二年</hi>
　蕭何發闗中老弱未傅者悉詣軍<lb/>
　　服䖍曰傅音附如淳曰今老弱未嘗傅者皆發之<lb/>
　　未二十三為弱過五十六為老師古曰傅著也言<lb/>
<pb n="KR2h0001_WYG_003-15b"/>
　　著名籍給公家徭役也<lb/>
甬道<hi>髙帝紀</hi>
　漢王築甬道屬河以取敖倉粟<lb/>
　　應劭曰恐敵鈔輜重故築垣墻如街巷也鄭氏曰<lb/>
　　甬音踊師古曰屬聨也之欲反<lb/>
陛下<hi>髙帝紀五年</hi>
　　應劭曰陛者升堂之陛王者必有執兵陳於陛階<lb/>
　　之側羣臣與至尊言不敢指斥故呼在陛下者而<lb/>
<pb n="KR2h0001_WYG_003-16a"/>
　　告之因卑以達尊之意也若今稱殿下閤下侍者<lb/>
　　執事皆此𩔖也<lb/>
三齊<hi>田儋傳三</hi>
　并三齊之地<lb/>
　　師古曰齊及濟北膠東<lb/>
苑囿<hi>髙帝紀</hi>
　　師古曰養鳥獸曰苑苑有垣曰囿所以種植謂之<lb/>
　　園<lb/>
<pb n="KR2h0001_WYG_003-16b"/>
酒闌<hi>髙帝紀</hi>
　　文穎曰闌言希也謂飲酒者半罷半在謂之闌<lb/>
賜告<hi>髙帝紀</hi>
　髙祖嘗告歸之田<lb/>
　　孟康曰古者名吏休假曰告漢律吏二千石有予<lb/>
　　告有賜告予告者在官有功最法所當得也賜告<lb/>
　　者病滿三月當免天子優賜其告使得帶印綬將<lb/>
　　官屬歸家治病師古曰告者請謁之言謂請休耳<lb/>
<pb n="KR2h0001_WYG_003-17a"/>
　　或謂之謝謝亦告也左氏傳曰韓獻子告老禮記<lb/>
　　曰若不得謝漢書諸云謝病皆同義<lb/>
繡衣直指<hi>百官公卿表七上</hi>
　侍御史有繡衣直指<lb/>
　　服䖍曰指事而行無阿私也師古曰衣以繡者尊<lb/>
　　寵之也<lb/>
長揖<hi>髙帝紀</hi>
　　師古曰長揖者手自上而極下也<lb/>
<pb n="KR2h0001_WYG_003-17b"/>
斬以徇<hi>髙帝紀</hi>
　　師古曰徇行示也司馬法曰斬以徇言使人將行<lb/>
　　徧示衆士以為戒<lb/>
宗臣<hi>蕭曹傳賛</hi>　<hi>王莽傳六十九上</hi>
　蕭曹位冠羣后聲施後世為一代之宗臣<lb/>
　　師古曰言為後世之所尊仰故曰宗臣<lb/>
法有祖<hi>王莽傳</hi>
　令大法有設後世有祖<hi>案漢書今本俱作天法有設此作大法葢猶宋時刋本之</hi>
<pb n="KR2h0001_WYG_003-18a"/>
　<hi>舊</hi>
　　師古曰祖始也以此為法之始<lb/>
較然<hi>王莽傳</hi>
　如此即羣下較然輸忠黎庶昭然感徳<lb/>
　　師古曰較明貌也<lb/>
藉稾<hi>元后傳六十八</hi>
　車騎將軍音藉稾請罪<lb/>
　　師古曰自坐稾上言就刑戮也<lb/>
<pb n="KR2h0001_WYG_003-18b"/>
青瑣<hi>元后傳</hi>
　　孟康曰以青畫户邉鏤中天子制也師古曰青瑣<lb/>
　　者刻為連瑣文而青塗也<lb/>
濯歌<hi>元后傳</hi>
　成都侯王商嘗病欲避暑從上借明光宫後又穿長<lb/>
　安城引内灃水注第中大陂以行船立羽葢張周帷<lb/>
　輯濯越歌上幸商第見穿城引水意恨内銜之<lb/>
　　師古曰輯與楫同濯與櫂同皆所以行船也令執<lb/>
<pb n="KR2h0001_WYG_003-19a"/>
　　楫櫂人為越歌也輯謂櫂之短者也今吳越之人<lb/>
　　呼為橈音饒越歌為越之歌<lb/>
奉常<hi>百官公卿表七上</hi>
　　師古曰太常王者旌旗也畫日月焉王有大事則<lb/>
　　建以行禮官主奉持之故曰奉常也後改曰太常<lb/>
　　尊大之義也<lb/>
期門　羽林<hi>百官公卿表年宣帝神爵元</hi>
　期門羽林皆屬光禄勲<lb/>
<pb n="KR2h0001_WYG_003-19b"/>
　　服䖍曰與期門下以微行後遂以名官師古曰羽<lb/>
　　林亦宿衞之官言其如羽之疾如林之多也一說<lb/>
　　羽所以為王者羽翼也<lb/>
　　應劭曰天有羽林大將軍之星<lb/>
閑駒<hi>百官公卿表</hi>
　太僕有龍馬閑駒槖泉騊駼承華五監長丞<lb/>
　　如淳曰槖泉廐在橐泉宫下師古曰閑闌養馬之<lb/>
　　所也故曰閑駒騊駼出北海中其狀如馬騊徒髙<lb/>
<pb n="KR2h0001_WYG_003-20a"/>
　　反駼音塗<lb/>
少府<hi>百官公卿表</hi>
　少府秦官掌山海池澤之稅以給共養<lb/>
　　師古曰大司農供軍國之用少府以養天子也共<lb/>
　　居用反養弋亮反<lb/>
執金吾<hi>百官公卿表</hi>
　　師古曰金吾鳥名也主辟不祥天子出行職主先<lb/>
　　導以禦非常故執此鳥之象因以名官<lb/>
<pb n="KR2h0001_WYG_003-20b"/>
水衡都尉<hi>百官公卿表</hi>
　　張晏曰主都水及上林苑故曰水衡主諸官故曰<lb/>
　　都有卒徒武事故曰尉師古曰衡平也主平其稅<lb/>
　　入<lb/>
越騎<hi>百官公卿表</hi>
　越騎校尉掌越騎<lb/>
　　如淳曰越人内附以為騎也師古曰宣紀言佽飛<lb/>
　　騎士胡越騎又此有胡騎校尉掌胡騎與越騎校<lb/>
<pb n="KR2h0001_WYG_003-21a"/>
　　尉俱在八校尉數<lb/>
戊巳校尉<hi>百官公卿表</hi>
　　師古曰甲乙丙丁庚辛壬癸皆有正位唯戊巳寄<lb/>
　　治耳今所置戊巳亦無常居故取戊巳為名也有<lb/>
　　戊校尉有巳校尉一說戊巳居中鎮覆四方今所<lb/>
　　置校尉亦處西域之中撫諸國也<lb/>
金璽盭綬<hi>百官公卿表</hi>
　　晉灼曰盭草名也出琅邪平昌縣如艾可染緑因<lb/>
<pb n="KR2h0001_WYG_003-21b"/>
　　以為綬名也師古曰璽之為言信也古者印璽通<lb/>
　　名今則尊卑有别漢舊儀云諸侯王黄金璽槖佗<lb/>
　　鈕文曰璽謂刻云某王之璽<lb/>
徹侯<hi>百官公卿表</hi>
　秦制爵二十級以賞功勞徹侯最貴金印紫綬漢避<lb/>
　武帝諱曰通侯<lb/>
　　師古曰徹言其爵位上通於天子<lb/>
丞相<hi>百官公卿表</hi>
<pb n="KR2h0001_WYG_003-22a"/>
　秦有左右丞相<lb/>
　　荀恱曰秦本次國命卿二人是以置左右丞相無<lb/>
　　三公官<lb/>
五兵<hi>吾丘壽王傳三十四</hi>
　　師古曰謂矛㦸弓劔戈也<lb/>
輸之司空<hi>百官公卿表七上</hi>
　宗正屬官有都司空令丞<lb/>
　　如淳曰律司空主水及罪人賈誼曰輸之司空編<lb/>
<pb n="KR2h0001_WYG_003-22b"/>
　　之徒官<lb/>
司𨽻<hi>百官公卿表</hi>
　司𨽻校尉持節從中都官徒千二百人<lb/>
　　師古曰以掌徒𨽻而巡察故云司𨽻中都官京師<lb/>
　　諸官府也<lb/>
行在<hi>武帝紀元狩六年</hi>
　　師古曰天子或在京師或出巡狩不可豫定故言<lb/>
　　行在所耳不得亦謂京師為行在也<lb/>
<pb n="KR2h0001_WYG_003-23a"/>
脽上<hi>武帝紀元鼎四年</hi>
　　蘇林曰脽音誰如淳曰汾隂縣治脽之上后土祠<lb/>
　　在縣西汾在脽之北師古曰脽者以其形髙起如<lb/>
　　人凥脽故以名云一說此臨汾水之上地本名鄈<lb/>
　　音與葵同彼郷人呼葵音如誰故轉而為脽字故<lb/>
　　漢舊儀云葵上<lb/>
渥洼馬<hi>武帝紀</hi>
　馬生渥洼水中<lb/>
<pb n="KR2h0001_WYG_003-23b"/>
　　李斐曰南陽新野有暴利長當武帝時遭刑屯田<lb/>
　　燉煌界數於此水旁見羣野馬中有竒異者與凡<lb/>
　　馬來飲此水利長持勒靽收得其馬獻之欲神異<lb/>
　　此馬云從水中出師古曰渥音握洼於佳反<lb/>
朝日夕月<hi>武帝紀元鼎五年</hi>
　　師古曰春朝朝日秋暮夕月葢常禮也郊泰畤而<lb/>
　　揖日月此又别儀<lb/>
先甲<hi>武帝紀</hi>
<pb n="KR2h0001_WYG_003-24a"/>
　詔曰辛夘夜若景光十有二明易曰先甲三日後甲<lb/>
　三日朕飭躬齊戒丁酉拜況于郊<lb/>
　　師古曰況賜也辛夜有光是先甲三日也丁日拜<lb/>
　　況是後甲三日也故詔引易文<lb/>
舳艫<hi>武帝紀元封五年</hi>
　舳艫千里<lb/>
　　李斐曰舳船後持柁處也艫船前頭刺櫂處也言<lb/>
　　其船多前後相銜千里不絶也舳音軸艫音盧<lb/>
<pb n="KR2h0001_WYG_003-24b"/>
汗血馬<hi>武帝紀太初四年十六上西域大宛國傳六</hi>
　貳師將軍李廣利斬大宛王首獲汗血馬來作西極<lb/>
　天馬之歌<lb/>
　　應劭曰大宛舊有天馬種蹋石汗血汗從前髆出<lb/>
　　如血號一日千里師古曰蹋石者謂蹋石而有跡<lb/>
　　言其蹏堅利<lb/>
　　孟康曰言大宛國有髙山其上有馬不可得因取<lb/>
　　五色母馬置其下與集生駒皆汗血因號曰天馬<lb/>
<pb n="KR2h0001_WYG_003-25a"/>
　　子云<lb/>
褭蹏金<hi>武帝紀太始二年</hi>
　詔曰泰山見黄金宜改故名今更黄金為麟趾褭蹏<lb/>
　以協瑞焉因以班賜諸侯王<lb/>
　　師古曰武帝欲表祥瑞故普改鑄為麟足馬蹏之<lb/>
　　形以易舊法耳今人往往於地中得馬蹏金甚精<lb/>
　　好形製巧妙褭奴了反<lb/>
小歩馬<hi>西域傳六十六上</hi>
<pb n="KR2h0001_WYG_003-25b"/>
　烏秅國出小歩馬<lb/>
　　師古曰小細也細歩言其能蹀足即今所謂百歩<lb/>
　　千跡者也烏一加反秅直加反<lb/>
<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>嗇<hi>孔氏傳六十一</hi>
　　師古曰<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>細也與纎同嗇愛也細吝於財利也<lb/>
晩節<hi>石顯傳六十二</hi>
　元帝晚節寢疾<lb/>
　　師古曰晩節猶言末時也<lb/>
<pb n="KR2h0001_WYG_003-26a"/>
計然<hi>貨殖傳六十一</hi>
　勾踐困於㑹稽之上迺用范蠡計然<lb/>
　　孟康曰姓計名然越臣也師古曰據古今人表計<lb/>
　　然列在第四等計然一號計研故賔戲云研桑心<lb/>
　　計於無垠即謂此耳計然者濮上人也博學無所<lb/>
　　不通尤善計算嘗南遊越范蠡卑身事之其書則<lb/>
　　有萬物録著五方所出皆直述之事見皇覽及晉<lb/>
　　中經簿又吳越春秋及越絶書並作計倪此則倪<lb/>
<pb n="KR2h0001_WYG_003-26b"/>
　　研及然聲皆相近實一人耳<lb/>
掌故<hi>鼂錯傳十九</hi>
　鼂錯以文學為太常掌故<lb/>
　　應劭曰掌故六百石吏主故事<lb/>
狼顧<hi>食貨志四上</hi>
　失時不雨民且狼顧<lb/>
　　李竒曰狼性怯走喜還顧言民見天不雨今亦恐<lb/>
　　也<lb/>
<pb n="KR2h0001_WYG_003-27a"/>
服役<hi>食貨志</hi>
　今農夫五口之家其服役者不下二人<lb/>
　　師古曰服事也給公事之役也<lb/>
心計<hi>食貨志四下</hi>
　桑𢎞羊洛陽賈人之子以心計年十三侍中<lb/>
　　師古曰心計不用籌算<lb/>
齊民<hi>食貨志</hi>
　　如淳曰齊等也無有貴賤謂之齊民若今言平民<lb/>
<pb n="KR2h0001_WYG_003-27b"/>
　　矣<lb/>
均輸　平準<hi>食貨志</hi>
　桑𢎞羊為治粟都尉領大農請置大農部丞數十人<lb/>
　分主郡國置均輸鹽鐡官令逺方各以其物如異時<lb/>
　商賈所轉販者為賦而相灌輸置平準於京師都受<lb/>
　天下委輸大農諸官盡籠天下之貨物貴則賣之賤<lb/>
　則買之如此富商大賈亡所牟大利則反本而萬物<lb/>
　不得騰躍故曰平準<lb/>
<pb n="KR2h0001_WYG_003-28a"/>
三木<hi>司馬遷傳三十二</hi>
　魏其衣赭闗三木<lb/>
　　師古曰三木在頸及手足<lb/>
闒茸<hi>司馬遷傳</hi>
　　師古曰闒茸猥賤也闒下也茸細毛也言非豪傑<lb/>
　　也闒吐合反茸人勇反又賈誼傳注闒茸下材不<lb/>
　　肖之人也<lb/>
青社<hi>齊懐王傳三十三</hi>
<pb n="KR2h0001_WYG_003-28b"/>
　皇帝使御史湯廟立子閎為齊王曰受兹青社<lb/>
　　師古曰於廟授䇿也張晏曰王者以五色土為大<lb/>
　　社封四方諸侯各以其方色與之苴以白茅歸以<lb/>
　　立社<lb/>
宵人<hi>廣陵厲王傳三十三</hi>
　　應劭曰無邇近小人也<lb/>
劔論<hi>司馬遷傳</hi>
　司馬氏在趙者以傳劔論顯<lb/>
<pb n="KR2h0001_WYG_003-29a"/>
　　服䖍曰世善劔也師古曰劔論者能説劔術也論<lb/>
　　來頓反<lb/>
圜牆<hi>司馬遷傳</hi>
　幽於圜牆之中<lb/>
　　師古曰圜牆獄也周禮謂之圜土<lb/>
少從<hi>張騫傳三十一</hi>
　　師古曰漢時謂随使而出外國者為少從總言其<lb/>
　　少年而從使也從材用反<lb/>
<pb n="KR2h0001_WYG_003-29b"/>
進孰<hi>張騫傳</hi>
　大宛以西皆自恃逺尚驕恣漢使往既多其少從率<lb/>
　進孰於天子言大宛有善馬<lb/>
　　師古曰進孰者但空進成孰之言<lb/>
積竹杖<hi>昌邑王傳三十三</hi>
　昌邑王徵詣長安為昭帝嗣到濟陽求長鳴雞道買<lb/>
　積竹杖<lb/>
　　文穎曰合竹作杖也<lb/>
<pb n="KR2h0001_WYG_003-30a"/>
仰藥<hi>息夫躬傳十五</hi>
　　師古曰仰首而飲藥也<lb/>
招權<hi>季布傳七</hi>
　辯士曹丘生數招權顧金錢事貴人趙談等<lb/>
　　師古曰言招求貴人威權因以請託故得他人顧<lb/>
　　金錢也<lb/>
采金鄱水<hi>地理志八上</hi>
　　孟康曰鄱陽鄱音婆師古曰采者取金之處<lb/>
<pb n="KR2h0001_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷三<lb/>
</p>
<p>
</p>
  </div>
<div>
<head>兩漢博聞卷四</head> <lb/>
    <p>
<pb n="KR2h0001_WYG_004-1a"/>
欽定四庫全書<lb/>
　兩漢博聞卷四<lb/>
　　　　　　　　　　　　　宋　楊侃　輯<lb/>
治行<hi>曹參傳九</hi>
　蕭何薨曹參聞之告舍人趣治行<lb/>
　　師古曰舍人猶家人也一說私屬官主家事者也<lb/>
　　趣讀曰促謂速也治行謂修行治裝也<lb/>
獄市<hi>曹參傳</hi>
<pb n="KR2h0001_WYG_004-1b"/>
　曹參屬其後相曰以齊獄市為寄曰夫獄市者所以<lb/>
　并容也今君擾之姦人安所容乎<lb/>
　　孟康曰夫獄市者兼受善惡若窮極姦人姦人無<lb/>
　　所容竄久且為亂秦人極刑而天下畔孝武峻法<lb/>
　　而獄繁此其效也師古曰老子云我無為民自化<lb/>
　　我好静民自正參欲以道化為本不欲擾其末也<lb/>
事刃<hi>蒯通傳十五</hi>
　蒯通說范陽令曰足下殺人之父孤人之子慈父孝<lb/>
<pb n="KR2h0001_WYG_004-2a"/>
　子不敢事刃於公之腹者畏秦法也<lb/>
　　李竒曰東方人以物臿地中為事師古曰事音側<lb/>
　　吏反字本作倳<lb/>
封人頸<hi>王莽傳六十九中</hi>
　王莽下書曰妄封人頸得錢者去<lb/>
　　如淳曰權臣妄以法枉其人為僮僕封其頸以别<lb/>
　　之也得顧錢乃去封<lb/>
阪上走丸<hi>蒯通傳</hi>
<pb n="KR2h0001_WYG_004-2b"/>
　蒯通曰范陽令先下而身富貴邉城必相率降如阪<lb/>
　上走丸也<lb/>
　　師古曰言乘勢便易<lb/>
申子學<hi>張歐傳十六</hi>
　張歐孝文時以治刑名侍太子<lb/>
　　師古曰劉向别録云申子學號曰刑名刑名者循<lb/>
　　名以責實其尊君卑臣崇上抑下合於六經說者<lb/>
　　云刑刑家名名家即太史公所論六家之二也此<lb/>
<pb n="KR2h0001_WYG_004-3a"/>
　　説非歐音驅<lb/>
任俠<hi>季布傳七</hi>
　　應劭曰任謂有堅完可任託以事也如淳曰相與<lb/>
　　信為任同是非為俠師古曰任謂任使其氣力俠<lb/>
　　之言挾也以權力俠輔人也任音人禁反俠音下<lb/>
　　頰反<lb/>
冠玉<hi>陳平傳十</hi>
　或讒陳平曰平雖美丈夫如冠玉耳其中未必有也<lb/>
<pb n="KR2h0001_WYG_004-3b"/>
　　孟康曰飾冠以玊光好外見中非所有也<lb/>
端門<hi>周勃傳十</hi>
　　師古曰端門殿之正門<lb/>
從理入口<hi>周勃傳</hi>
　許負相周亞夫君後三嵗而侯侯八嵗為將相後九<lb/>
　嵗而餓死負指其口曰從理入口此餓死法也亞夫<lb/>
　果封條侯為將軍拜太尉下廷尉不食五日死<lb/>
　　師古曰從豎也音子容反<lb/>
<pb n="KR2h0001_WYG_004-4a"/>
簿責<hi>周勃傳</hi>
　周亞夫下吏吏簿責亞夫<lb/>
　　如淳曰簿問其辭情師古曰簿問者書之於簿一<lb/>
　　一問之也<lb/>
四皓<hi>王貢兩龔傳序四十二</hi>
　漢興有東園公綺里季夏黄公甪里先生<lb/>
　　師古曰四皓稱號本起於此更無姓名可稱知此<lb/>
　　葢隐居之人匿跡逺害不自標顯祕其氏族故史<lb/>
<pb n="KR2h0001_WYG_004-4b"/>
　　傳無得而詳至於後代皇甫謐圈稱之徒及諸地<lb/>
　　理書説競為四人施安姓字自相錯互語又不經<lb/>
　　班氏不載於書諸家皆臆說今並棄略一無取焉<lb/>
銜橛<hi>王吉傳四十二</hi>　<hi>司馬相如傳二十七下</hi>
　　師古曰銜馬銜也橛車鉤心也張楫以橛為馬之<lb/>
　　長銜非也橛音其月反又注司馬相如諫獵書曰<lb/>
　　銜橜之變言馬銜或斷鉤心或出則致傾敗以傷<lb/>
　　人也<lb/>
<pb n="KR2h0001_WYG_004-5a"/>
詐偽萌生<hi>王吉傳</hi>
　　師古曰萌生言其争出如草木之初生<lb/>
翁主<hi>王吉傳</hi>　<hi>髙帝紀又注</hi>
　漢家列侯尚公主諸侯則國人承翁主<lb/>
　　晉灼曰娶天子女曰尚公主國人娶諸侯女曰承<lb/>
　　翁主尚承皆卑下之名也師古曰翁主者言父自<lb/>
　　主婚也<lb/>
王主<hi>成帝紀建始元年</hi>
<pb n="KR2h0001_WYG_004-5b"/>
　　張晏曰王主王之女也師古曰王主即翁主也王<lb/>
　　自主婚故曰王主<lb/>
軌躅<hi>叙傳七十上</hi>
　伏周孔之軌躅<lb/>
　　鄭氏曰躅迹也三輔謂牛蹄處為躅音文欲反<lb/>
偶人<hi>公孫賀傳三十六</hi>
　朱安世自獄中上書告公孫賀之子敬聲與陽石公<lb/>
　主私通及使人巫祭祠詛上且上甘泉當馳道埋偶<lb/>
<pb n="KR2h0001_WYG_004-6a"/>
　人賀父子死獄中家族巫蠱之禍起自朱安世成於<lb/>
　江充遂及公主皇后太子皆敗<lb/>
　　師古曰刻木為人象人之形謂之偶人偶並也對<lb/>
　　也<lb/>
左驗<hi>楊惲傳三十六</hi>　<hi>張湯傳二十九</hi>
　楊惲下廷尉廷尉于定國考問左驗明白<lb/>
　　師古曰左證左也言當時在其左右見此事者也<lb/>
　　又張湯傳注李竒曰左證左也師古曰謂之左者<lb/>
<pb n="KR2h0001_WYG_004-6b"/>
　　言除罪人正身之外又取其左右者考問也<lb/>
城門候<hi>蔡義傳三十六</hi>
　　師古曰門候主候時而開閉也<lb/>
撟正<hi>劉屈氂傳賛三十六</hi>
　撟當世反諸正<lb/>
　　師古曰正曲曰撟撟讀與矯同其字從手<lb/>
小生<hi>朱雲傳三十七</hi>
　丞相薛宣留朱雲宿因謂曰且留我東閤可以觀四<lb/>
<pb n="KR2h0001_WYG_004-7a"/>
　方竒士雲曰小生迺欲相吏邪宣不敢復言<lb/>
　　師古曰小生謂其新學後進言欲以我為吏乎<lb/>
畔換<hi>叙傳七十下</hi>
　項氏畔換黜我巴漢<lb/>
　　孟康曰畔反也換易也不用義帝要換易與髙祖<lb/>
　　漢中也師古曰此說非也畔換强恣之貌猶言䟦<lb/>
　　扈也詩大雅皇矣篇曰無然畔換<lb/>
君侯<hi>劉屈氂傳三十六</hi>
<pb n="KR2h0001_WYG_004-7b"/>
　　如淳曰漢儀注列侯為丞相稱君侯師古曰楊惲<lb/>
　　傳丘常謂惲為君侯是則通呼列侯之稱耳非必<lb/>
　　丞相也<lb/>
子絲<hi>敘傳</hi>
　子絲慷慨<lb/>
　　師古曰爰盎字絲此加子者是嘉稱以偶句耳<lb/>
行馳道<hi>鮑宣傳四十二</hi>　<hi>成帝紀</hi>
　丞相孔光四時行園陵官屬以令行馳道中<lb/>
<pb n="KR2h0001_WYG_004-8a"/>
　　如淳曰令諸使有制得行馳道中者行旁道無得<lb/>
　　行中央三丈也<lb/>
　成帝紀云不敢絶馳道<lb/>
　　應劭曰馳道天子所行道也若今之中道<lb/>
丈人<hi>疏廣傳四十一</hi>
　　師古曰丈人嚴莊之稱也故親而老者皆稱焉<lb/>
鉦鼓<hi>東方朔傳三十五</hi>　<hi>平帝紀元始二年</hi>
　　師古曰鉦鼓之教鉦鼔所以為進退士衆之節也<lb/>
<pb n="KR2h0001_WYG_004-8b"/>
　平帝紀遣執金吾候陳茂行邉兵假以鉦鼓<lb/>
　　應劭曰將帥乃有鉦鼓今茂官輕兵少又但往諭<lb/>
　　曉之耳所以假鉦鼓者欲重其威也鉦者鐃也似<lb/>
　　鈴柄中上下通師古曰鉦音征鐃音女交反<lb/>
亞將<hi>灌嬰傳十一</hi>
　虜亞將周蘭<lb/>
　　師古曰亞次也<lb/>
射鵰<hi>李廣傳二十四</hi>
<pb n="KR2h0001_WYG_004-9a"/>
　　文頴曰鵰鳥也故使善射者射之師古曰鵰大鷙<lb/>
　　鳥也一名鷲黒色翮可以為箭羽音彫<lb/>
蘧蒢<hi>叙傳下</hi>
　　師古曰蘧蒢口柔觀人顔色而為辭佞也<lb/>
閹尹<hi>叙傳下</hi>
　　師古曰謂宦人為閹者言其精氣奄閉不泄也一<lb/>
　　曰主奄閉門者尹正也<lb/>
奪嫡<hi>梅福傳三十七</hi>
<pb n="KR2h0001_WYG_004-9b"/>
　諸侯奪宗聖庶奪適<lb/>
　　如淳曰奪宗始封之君尊為諸侯則奪其舊為宗<lb/>
　　子之事也奪嫡文王舍伯邑考而立武王是也孔<lb/>
　　子雖庶可為殷後師古曰適讀曰嫡<lb/>
祁連山<hi>霍去病傳二十五</hi>
　霍去病出北地遂深入至祁連山<lb/>
　　師古曰祁連山即天山也匈奴呼天為祁連祁音<lb/>
　　上夷反<lb/>
<pb n="KR2h0001_WYG_004-10a"/>
躢鞠<hi>去病傳</hi>
　去病在塞外卒乏糧而去病尚穿域躢鞠也<lb/>
　　服䖍曰穿地作鞠室也師古曰鞠以皮為之實以<lb/>
　　毛蹵躢而戲也躢音徒臘反鞠音距六反<lb/>
冡象祁連<hi>去病傳</hi>
　霍去病薨上悼之發屬國𤣥甲軍陳自長安至茂陵<lb/>
　為冡象祁連山<lb/>
　　師古曰在茂陵旁冡上有豎石冡前有石人馬者<lb/>
<pb n="KR2h0001_WYG_004-10b"/>
　　是也<lb/>
求雨<hi>董仲舒二十六</hi>
　董仲舒為江都相治國以春秋災異之變推隂陽所<lb/>
　以錯行故求雨閉諸陽縱諸隂其止雨反是<lb/>
　　師古曰謂若閉南門禁舉火及開北門水灑人之<lb/>
　　𩔖是也<lb/>
旬嵗<hi>翟方進傳五十四</hi>
　翟方進為丞相司直旬嵗間免兩司𨽻朝廷憚之<lb/>
<pb n="KR2h0001_WYG_004-11a"/>
　　師古曰旬徧也滿也旬嵗猶言滿嵗也若十日之<lb/>
　　一周<lb/>
泉山<hi>朱買臣傳三十四</hi>
　東越王居保泉山<lb/>
　　師古曰泉山即今泉州之山也保者保守之以自<lb/>
　　固也<lb/>
承明廬<hi>嚴助傳三十四</hi>
　賜㑹稽太守嚴助詔曰君厭承明之廬<lb/>
<pb n="KR2h0001_WYG_004-11b"/>
　　張晏曰承明廬在石渠閤外直宿所止曰廬<lb/>
威稜<hi>李廣傳二十四</hi>
　威稜憺乎鄰國<lb/>
　　李竒曰神靈之威曰稜憺動也憺音徒濫反<lb/>
鑿坏<hi>揚雄傳五十七下</hi>
　　應劭曰鑿坏謂顔闔也魯君聞顔闔賢欲以為相<lb/>
　　使者往聘因鑿後垣而亡也坏音陪又音普回反<lb/>
宦騎<hi>蘇武傳二十四</hi>
<pb n="KR2h0001_WYG_004-12a"/>
　　師古曰宦騎宦者而為騎也<lb/>
周阹<hi>揚雄傳</hi>
　以罔為周阹<lb/>
　　李竒曰阹遮禽獸圍陳也阹音袪<lb/>
旐旟<hi>藝文志十</hi>
　　師古曰畫龜蛇曰旐鳥隼曰旟<lb/>
諡<hi>司馬相如傳二十七下</hi>
　　師古曰諡者行之迹也<lb/>
<pb n="KR2h0001_WYG_004-12b"/>
文鷁<hi>相如傳二十七</hi>
　浮文鷁<lb/>
　　張揖曰鷁水鳥也畫其象於船首淮南子曰龍舟<lb/>
　　鷁首天子之乗也<lb/>
榜人<hi>相如傳</hi>
　榜人歌<lb/>
　　張揖曰榜船也月令云命榜人榜人船長也主倡<lb/>
　　聲而歌者也榜音謗又方孟反<lb/>
<pb n="KR2h0001_WYG_004-13a"/>
屬車<hi>相如傳二十七下</hi>
　　應劭曰古者諸侯貳車九乘秦滅九國兼其車服<lb/>
　　漢依秦制故大駕屬車八十一乘師古曰屬者言<lb/>
　　相連續不絶也<lb/>
反騷　廣騷　畔牢愁<hi>揚雄傳五十七上</hi>
　揚雄讀屈原離騷文未嘗不流涕以為君子遇不遇<lb/>
　命也何必湛身哉<hi>湛讀曰沈謂投水而死</hi>迺作書往往摭離騷<lb/>
　文而反之自岷山投書江流以弔屈原名曰反離騷<lb/>
<pb n="KR2h0001_WYG_004-13b"/>
　又旁離騷作重一篇名曰廣騷又旁惜誦以下至懐<lb/>
　沙一卷名曰畔牢愁<lb/>
　　師古曰旁依也音歩浪反其下𩔖此重音直用反<lb/>
　　李竒曰畔離也牢聊也與君相離愁而無聊也師<lb/>
　　古曰惜誦懐沙皆屈原所作九章中名也<lb/>
品藻<hi>揚雄傳五十七下</hi>
　仲尼之後訖于漢道徳顔閔股肱蕭曹爰及名將尊<lb/>
　卑之條稱述品藻譔淵騫<lb/>
<pb n="KR2h0001_WYG_004-14a"/>
　　師古曰品藻者定其差品及文質<lb/>
咫尺之書<hi>韓信傳四</hi>
　奉咫尺之書以使燕燕必不敢不聽<lb/>
　　師古曰八寸曰咫咫尺者言其簡牘或長咫或長<lb/>
　　尺喻輕率也今俗言尺書或言尺牘葢其遺語耳<lb/>
枉矢<hi>劉向傳六</hi>
　枉矢夜光<lb/>
　　應劭曰流星也其射如矢虵行不正故曰枉矢流<lb/>
<pb n="KR2h0001_WYG_004-14b"/>
　　以亂伐亂蘇林曰有聲為天狗無聲為枉矢<lb/>
天狗<hi>劉向傳</hi>
　孝昭時有大星如月西行衆星随之此為特異孝宣<lb/>
　興起之表天狗夾漢而西<lb/>
　　李竒曰流星也下墮地為天狗皆祅星<lb/>
常伯<hi>谷永傳五十五</hi>
　戴金貂之飾執常伯之職<lb/>
　　師古曰常伯侍中也伯長也常使長事者也一曰<lb/>
<pb n="KR2h0001_WYG_004-15a"/>
　　常任使之人此為長也<lb/>
法從<hi>揚雄傳五十七上</hi>
　趙昭儀方大幸每上甘泉常法從<lb/>
　　師古曰法從者以言法當從耳非失禮一曰從法<lb/>
　　駕也<lb/>
殊庭<hi>郊祀志五下</hi>
　　師古曰殊庭蓬萊中仙人庭也<lb/>
首級<hi>衞青傳二十五</hi>
<pb n="KR2h0001_WYG_004-15b"/>
　斬輕銳之卒捕伏聽者三千一十七級<lb/>
　　張晏曰伏於隐處聽軍虚實師古曰本以斬敵一<lb/>
　　首拜爵一級故謂一首為一級因復名生獲一人<lb/>
　　為一級也秦法斬首一賜爵一級<lb/>
禆王<hi>衞青傳</hi>
　漢兵圍右賢王右賢王驚夜逃潰圍北去輕騎校尉<lb/>
　郭成等追數百里弗得得右賢禆王十餘人<lb/>
　　師古曰禆王小王也若言禆將也<lb/>
<pb n="KR2h0001_WYG_004-16a"/>
大黄<hi>李廣傳二十四</hi>
　李廣自以大黄射其禆將<lb/>
　　服䖍曰黄肩弩也孟康曰太公陷堅卻敵以大黄<lb/>
　　參連弩也晉灼曰黄肩即黄間也大黄其大者也<lb/>
　　師古曰服晉二説是也<lb/>
從横短長術<hi>張湯傳二十九藝文志下</hi>　<hi>主父偃傳三十四上</hi>
　邊通學短長官至濟南相<lb/>
　　應劭曰短長術興於六國時長短其語隐謬用相<lb/>
<pb n="KR2h0001_WYG_004-16b"/>
　　激怒也張晏曰蘇秦張儀之謀趣彼為短歸此為<lb/>
　　長戰國䇿名短長術也<lb/>
　主父偃學短長從横術<lb/>
　藝文志云從横家者流葢出於行人之官孔子曰誦<lb/>
　詩三百使於四方不能顓對雖多亦奚以為<lb/>
　　師古曰謂人不達於事誦詩雖多亦無所用<lb/>
三尺法<hi>杜周傳三十</hi>
　客謂廷尉杜周曰君為天下決平不循三尺法專以<lb/>
<pb n="KR2h0001_WYG_004-17a"/>
　人主意指為獄獄者固如是乎<lb/>
　　孟康曰以三尺竹簡書法律也<lb/>
箴石<hi>藝文志十</hi>
　　師古曰箴所以刺病也石謂砭石即石箴也古者<lb/>
　　攻病則有砭今其術絶矣箴音之林反砭音彼亷<lb/>
　　反<lb/>
褎然<hi>董仲舒傳二十六</hi>
　子大夫褎然為舉首<lb/>
<pb n="KR2h0001_WYG_004-17b"/>
　　張晏曰褎進也為舉賢良之首也師古曰褎然盛<lb/>
　　服貌也<lb/>
數竒<hi>李廣傳二十四</hi>
　大將軍隂受上指以為李廣數竒<lb/>
　　孟康曰竒隻不耦也如淳曰數為匈奴所敗為竒<lb/>
　　不耦師古曰言廣命隻不耦合也孟說是矣數音<lb/>
　　所角反竒音居宜反<lb/>
居無何<hi>李廣傳</hi>
<pb n="KR2h0001_WYG_004-18a"/>
　　師古曰無何謂未多時也<lb/>
烏號<hi>司馬相如傳二十七上</hi>　<hi>郊祀志五上</hi>
　左烏號之雕弓<lb/>
　　應劭曰楚有柘桑烏栖其上支下著地不得飛欲<lb/>
　　墮號呼故曰烏號<lb/>
　郊祀志黄帝采首山銅鑄鼎於荆山下鼎既成有龍<lb/>
　垂胡髯下迎黄帝黄帝上騎羣臣後宫從上龍七十<lb/>
　餘人龍迺上去餘小臣不得上迺悉持龍䫇龍䫇拔<lb/>
<pb n="KR2h0001_WYG_004-18b"/>
　墮墮黄帝之弓百姓仰望黄帝既上天乃抱其弓與<lb/>
　龍䫇號故後世名其處曰鼎湖其弓曰烏號於是天<lb/>
　子曰嗟乎誠得如黄帝吾視去妻子如脫屣耳<lb/>
　　師古曰屣小履脫屣者言其便易無所顧也<lb/>
不世之功<hi>後漢隗囂傳三附</hi>
　足下將建伊吕之業𢎞不世之功<lb/>
　　注云不世者言非世之所常有也<lb/>
鼐鼒<hi>郊祀志</hi>
<pb n="KR2h0001_WYG_004-19a"/>
　鼐鼎及鼒<lb/>
　　師古曰鼎絶大者謂之鼐圜弇上謂之鼒鼐音乃<lb/>
　　代反鼒音兹<lb/>
十二樓<hi>郊祀志五下</hi>
　方士有言黄帝時為五城十二樓以候神人名曰迎<lb/>
　年<lb/>
　　應劭曰昆侖𤣥圃五城十二樓仙人之所常居師<lb/>
　　古曰迎年若云祈年<lb/>
<pb n="KR2h0001_WYG_004-19b"/>
箭服<hi>相如傳二十七上</hi>
　右夏服之勁箭<lb/>
　　伏儼曰服盛箭器也夏后氏之良弓名繁弱其矢<lb/>
　　亦良即繁弱之箭服也師古曰箭服即今之歩义<lb/>
　　也<lb/>
伏祠<hi>郊祀志五上</hi>
　秦徳公作伏祠<lb/>
　　孟康曰六月伏日也周時無至此乃有之師古曰<lb/>
<pb n="KR2h0001_WYG_004-20a"/>
　　伏者謂隂氣將起迫於殘陽而未得升故為藏伏<lb/>
　　因名伏日也立秋之後以金代火金畏於火故至<lb/>
　　庚日必伏庚金也<lb/>
梟鏡<hi>郊祀志</hi>
　人有言古天子常以春解祠祠黄帝用一梟破鏡<lb/>
　　張晏曰黄帝五帝之首也春嵗之始也梟惡逆之<lb/>
　　鳥方士虚誕云以嵗始破除凶災令神仙之帝食<lb/>
　　惡逆之物使天下為逆者破滅訖竟無有遺育也<lb/>
<pb n="KR2h0001_WYG_004-20b"/>
　　孟康曰梟鳥名食母破鏡獸名食父黄帝欲絶其<lb/>
　　𩔖使百吏祠皆用之破鏡如貙而虎眼如淳曰漢<lb/>
　　使東郡送梟五月五日作梟羮以賜百官以其惡<lb/>
　　鳥故食之也師古曰解祠者謂祠祭以解罪求福<lb/>
縉紳<hi>郊祀志</hi>
　　李竒曰縉揷笏於紳紳大帶也臣瓉曰縉赤白色<lb/>
　　紳大帶也左氏傳有縉雲氏師古曰李云縉揷是<lb/>
　　也字本作搢揷笏於大帶與革帶之間耳或作薦<lb/>
<pb n="KR2h0001_WYG_004-21a"/>
　　紳者亦謂薦笏於紳帶之間其義同<lb/>
緜蕞<hi>叔孫通傳十三</hi>
　叔孫通與其弟子百餘人為緜蕞野外<lb/>
　　應劭曰立竹及茅索營之習禮儀其中也如淳曰<lb/>
　　謂以茅剪樹地為纂位尊卑之次也春秋傳曰置<lb/>
　　茅蕝師古曰蕞與蕝同並子恱反如說是也<lb/>
九賓<hi>叔孫通傳</hi>
　大行設九賓臚句傳<lb/>
<pb n="KR2h0001_WYG_004-21b"/>
　　蘇林曰上傳語告下為臚下告上為句也韋昭曰<lb/>
　　大行掌賓客之禮今之鴻臚也九賓則周禮九儀<lb/>
　　也謂公侯伯子男孤卿大夫士也<lb/>
鴟夷<hi>范蠡傳六十一</hi>　<hi>鄒陽傳二十一</hi>
　　師古曰范蠡自號鴟夷子皮者言若盛酒之鴟夷<lb/>
　　多所容受而可卷懐與時張弛也鴟夷皮之所為<lb/>
　　故曰子皮應劭曰吳王取馬革為鴟夷受伍子胥<lb/>
　　沉之江鴟夷榼形師古曰即今之盛酒鴟夷幐<lb/>
<pb n="KR2h0001_WYG_004-22a"/>
傾葢<hi>鄒陽傳</hi>
　鄒陽上梁孝王書語曰白頭如新傾葢如故何則知<lb/>
　與不知也<lb/>
　　孟康曰初相識至白頭不相知文頴曰傾葢猶交<lb/>
　　葢駐車也<lb/>
䋁斷幹<hi>枚乗傳二十一</hi>
　泰山之霤穿石單極之䋁斷幹<lb/>
　　孟康曰西方人名屋梁為極單一也一梁謂井鹿<lb/>
<pb n="KR2h0001_WYG_004-22b"/>
　　盧也言鹿盧為綆索乆鍥斷井幹也晉灼曰䋁古<lb/>
　　綆字也單盡也盡極之綆斷幹幹井上四交之幹<lb/>
　　常為汲索所契傷也師古曰晉說近之幹者交木<lb/>
　　井上以為欄者也孟云鹿盧失其義矣䋁綆皆音<lb/>
　　鯁鍥契皆刻也音口計反<lb/>
文甲<hi>東方朔傳三十五九後漢杜篤傳一百十後漢王符傳三十</hi>
　　師古曰瑇瑁文甲也廣志曰瑇瑁形似龜出南海<lb/>
　　吳録曰瑇瑁似龜而大<lb/>
<pb n="KR2h0001_WYG_004-23a"/>
五諸侯<hi>髙帝紀二年</hi>
　羽雖聞漢東既擊齊欲遂破之而後擊漢漢王以故<lb/>
　得刼五諸侯兵<lb/>
　　師古曰五諸侯者謂常山河南韓魏殷也此年十<lb/>
　　月常山王張耳降河南王申陽降韓王鄭昌降三<lb/>
　　月魏王豹降虜殷王卬<lb/>
復除<hi>髙帝紀二年</hi>
　蜀漢民給軍事勞苦復勿租稅二嵗<lb/>
<pb n="KR2h0001_WYG_004-23b"/>
　　師古曰復者除其賦役也音方目反<lb/>
拔城<hi>髙帝紀秦二年</hi>
　攻碭三日拔之<lb/>
　　師古曰拔者克城邑而取之言若拔樹木并得其<lb/>
　　根<lb/>
榖嗛<hi>郊祀志五下</hi>
　　師古曰嗛少意也言榖稼少嗛音苦簟反<lb/>
急就篇<hi>藝文志十</hi>
<pb n="KR2h0001_WYG_004-24a"/>
　元帝時黄門令史游作急就篇成帝時李長作元尚<lb/>
　篇皆蒼頡中正字也<lb/>
八體<hi>藝文志</hi>
　　韋昭曰八體一曰大篆二曰小篆三曰刻符四曰<lb/>
　　蟲書五曰摹印六曰署書七曰殳書八曰隸書<lb/>
六體<hi>藝文志</hi>
　六體者古文竒字篆書隸書繆篆蟲書<lb/>
　　師古曰古文謂孔子壁中書竒字即古文而異者<lb/>
<pb n="KR2h0001_WYG_004-24b"/>
　　也篆書謂小篆葢秦始皇使程邈所作也𨽻書亦<lb/>
　　程邈所獻主於徒隸從簡易也<hi>始造隸書起於官獄多事茍趨省易</hi>
　　<hi>施之於徒隸也</hi>繆篆謂其文屈曲纒繞所以摹印章也蟲<lb/>
　　書謂為蟲鳥之形所以書幡信也<lb/>
秦篆<hi>藝文志</hi>
　史籀篇者周時史官教學童書也與孔氏壁中古文<lb/>
　異體蒼頡七章者李斯所作也博學七章者胡母敬<lb/>
　所作也文字多取史籀篇而篆體復頗異所謂秦篆<lb/>
<pb n="KR2h0001_WYG_004-25a"/>
　也<lb/>
竹皮冠<hi>髙帝紀</hi>
　　應劭曰以竹始生皮作冠今鵲尾冠是也文頴曰<lb/>
　　髙祖居貧志大取其約省與衆有異韋昭曰竹皮<lb/>
　　竹筠也今南夷取竹幼時續以為帳師古曰竹皮<lb/>
　　笋皮謂笋上所解之籜耳非竹筠也今人亦往往<lb/>
　　為笋皮巾古之遺制也<lb/>
能<hi>髙帝紀</hi>
<pb n="KR2h0001_WYG_004-25b"/>
　吾非敢自愛恐能薄<lb/>
　　師古曰能謂材也能本獸名形似熊足似鹿為物<lb/>
　　堅中而强力故人謂有賢材者皆為能<lb/>
擊筑<hi>髙帝紀十二年</hi>　<hi>後漢延篤傳五十四</hi>
　髙祖過沛留置酒沛宫酒酣上擊筑而歌<lb/>
　　鄧展曰筑音竹應劭曰狀似琴而大頭安絃以竹<lb/>
　　擊之故名曰筑師古曰今筑形似瑟而細頸也後<lb/>
　　漢書注云說文曰筑五絃之樂沈約宋書曰筑不<lb/>
<pb n="KR2h0001_WYG_004-26a"/>
　　知誰所造也史記唯云髙漸離擊筑案今筑形似<lb/>
　　筝有項有柱史記荆軻至燕日與屠狗及髙漸離<lb/>
　　擊筑荆軻和而歌於市中相樂已而相泣旁若無<lb/>
　　人<lb/>
三雍<hi>河間獻王傳二十三</hi>
　河間獻王武帝時來朝獻雅樂對三雍宫<lb/>
　　應劭曰辟雍明堂靈臺也雍和也言天地君臣人<lb/>
　　民皆和也又漢書音義曰皆叶天人雍和之氣為<lb/>
<pb n="KR2h0001_WYG_004-26b"/>
　　之故謂三雍<lb/>
蹲鴟<hi>貨殖傳六十一</hi>
　蜀卓氏曰吾聞㟭山之下沃壄下有踆鴟至死不飢<lb/>
　　師古曰蹲鴟謂芋也其根可食以充糧故無飢年<lb/>
　　華陽國志曰汶山郡都安縣有大芋如蹲鴟也<lb/>
感槩<hi>郭解傳六十二</hi>　<hi>季布傳七</hi>
　郭解少時隂賊感槩<lb/>
　　師古曰隂賊者隂懐賊害之意也感槩者感意氣<lb/>
<pb n="KR2h0001_WYG_004-27a"/>
　　而立節槩也<lb/>
　　季布傳賛曰婢妾賤人感槩而自殺非能勇也<lb/>
五陵<hi>原渉傳六十二</hi>
　　師古曰五陵謂長陵安陵陽陵茂陵平陵也班固<lb/>
　　西都賦曰南望杜霸北眺五陵是知霸陵杜陵非<lb/>
　　此五陵之數也而說者以為髙祖以至茂陵為五<lb/>
　　陵失其大意<lb/>
二府<hi>劉向傳六</hi>
<pb n="KR2h0001_WYG_004-27b"/>
　　如淳曰二府謂丞相御史大夫府也亦曰兩府也<lb/>
交㦸<hi>劉向傳</hi>
　佞邪與賢臣並在交㦸之内<lb/>
　　師古曰交㦸謂宿衞者<lb/>
置醴<hi>楚元王傳六</hi>
　魯穆生受詩於浮丘伯楚元王好詩以穆生為中大<lb/>
　夫穆生不嗜酒元王每置酒常為穆生設醴及王戊<lb/>
　即位常設後忘設焉穆生退曰可以逝矣醴酒不設<lb/>
<pb n="KR2h0001_WYG_004-28a"/>
　王之意怠楚人將鉗我於市稱疾卧<lb/>
　　師古曰醴甘酒也少麴多米一宿而熟不齊之<lb/>
枕中書<hi>劉向傳</hi>
　宣帝興神仙方術之事而淮南有枕中鴻寳苑秘書<lb/>
　言神仙使鬼物為金之術及鄒衍重道延命方世人<lb/>
　莫見而劉更生父徳武帝時治淮南獄得其書更生<lb/>
　幼而讀誦以為竒獻之言黄金可成上令典尚方鑄<lb/>
　作事費甚多方不驗<lb/>
<pb n="KR2h0001_WYG_004-28b"/>
　　師古曰鴻寳苑秘書並道術篇名藏在枕中言常<lb/>
　　存録之不漏泄也<lb/>
印刓<hi>韓信傳四</hi>
　韓信曰項王使人有功當封爵刻印刓忍不能予<lb/>
　　蘇林曰刓音刓角之刓刓與摶同手弄角訛不忍<lb/>
　　授也師古曰刓音五丸反摶音大官反<lb/>
馮軾<hi>酈食其傳十三</hi>
　酈食其馮軾下齊七十餘城<lb/>
<pb n="KR2h0001_WYG_004-29a"/>
　　師古曰馮讀曰憑憑據也軾車前横板隆起者也<lb/>
　　云憑軾者言但安坐乘車而㳺說不用兵衆<lb/>
間路<hi>韓信傳</hi>　<hi>黥布傳四</hi>
　韓信欲東下井陘擊趙李左車說趙王曰願假臣等<lb/>
　兵三萬人從間路絶其輜重<lb/>
　　師古曰間路㣲路也<lb/>
　黥布先從間道破闗下軍<lb/>
　　師古曰間道㣲道也<lb/>
<pb n="KR2h0001_WYG_004-29b"/>
葬驪山<hi>劉向傳</hi>
　秦始皇葬於驪山之阿下錮三泉上崇山墳髙五十<lb/>
　餘丈石椁為游館人膏為燈燭水銀為江海黄金為<lb/>
　鳧雁珍寳之藏機械之變棺槨之麗宫館之盛不可<lb/>
　勝原又多殺宫人生薶工匠計以萬數驪山之作未<lb/>
　成而周章百萬之師至其下矣項籍燔其宫室往者<lb/>
　咸見發掘其後牧兒亡羊羊入其鑿牧者持火照求<lb/>
　羊失火燒其藏槨<lb/>
<pb n="KR2h0001_WYG_004-30a"/>
　　師古曰石椁為游館者多累石於壙中以為離宫<lb/>
　　别館也孟康曰作機發木人之屬盡其巧變也晉<lb/>
　　灼曰始皇本紀命匠作機弩矢有所穿近輙射之<lb/>
　　又言工匠為機咸皆知之已下閉羨門皆殺工匠<lb/>
　　也師古曰不可勝原者言不能盡其本數也周章<lb/>
　　陳勝之將也往者皆發掘之以求財物也鑿謂所<lb/>
　　穿冡藏者音在到反<lb/>
騶騎<hi>恵帝紀</hi>　<hi>東方朔傳又注</hi>
<pb n="KR2h0001_WYG_004-30b"/>
　　應劭曰騶騶騎也師古曰騶本廐之馭騶也後人<lb/>
　　以為騎謂之騶騎<lb/>
凌室<hi>惠帝紀四年</hi>　<hi>武帝紀又注</hi>
　　師古曰凌室藏冰之室也<lb/>
間者<hi>文帝紀</hi>
　　師古曰間者猶言中間之時也<lb/>
弋綈<hi>文帝紀賛</hi>
　文帝身衣弋綈<lb/>
<pb n="KR2h0001_WYG_004-31a"/>
　　如淳曰弋皂也賈誼曰身衣皂綈師古曰弋黒色<lb/>
　　也綈厚繒音大奚反<lb/>
太夫人<hi>文帝紀七年</hi>
　　如淳曰列侯之妻稱夫人列侯死子復為列侯乃<lb/>
　　得稱太夫人子不為列侯不得稱也<lb/>
醪<hi>文帝紀後元年</hi>
　　師古曰醪汁滓酒也<lb/>
指縱<hi>蕭何傳九</hi>
<pb n="KR2h0001_WYG_004-31b"/>
　功臣皆曰蕭何未有汗馬之勞居臣等上何也上曰<lb/>
　諸君知獵乎夫獵追殺獸者狗也而發縱指示獸處<lb/>
　者人也<lb/>
　　師古曰發縱謂解紲而放之也指示者以手指示<lb/>
　　之俗言放狗縱音子用反而讀者乃為蹤蹟之蹤<lb/>
　　非也書本皆不為蹤字自有逐蹤之狗不待人發<lb/>
　　也<lb/>
棧道<hi>髙帝紀元年</hi>
<pb n="KR2h0001_WYG_004-32a"/>
　張良說漢王燒絶棧道<lb/>
　　師古曰閣道也<lb/>
鴆酒<hi>齊悼惠王傳八</hi>
　　應劭曰鴆鳥黒身赤目食蝮蛇野葛以其羽畫酒<lb/>
　　中飲之立死<lb/>
引强<hi>周勃𫝊十</hi>
　周勃材官引强<lb/>
　　服䖍曰能引强弓弩官也孟康曰如今挽强司馬<lb/>
<pb n="KR2h0001_WYG_004-32b"/>
　　也師古曰强音其兩反<lb/>
殿兵<hi>周勃傳</hi>
　周勃擊章邯車騎殿<lb/>
　　師古曰殿填也謂鎮軍後以扞敵勃擊破章邯之<lb/>
　　殿兵也殿音丁見反<lb/>
鈍如椎<hi>周勃傳</hi>
　周勃不好文學每召諸生說事東鄉坐責之趣為我<lb/>
　語其椎少文如此<lb/>
<pb n="KR2h0001_WYG_004-33a"/>
　　臣瓉曰令直言勿稱經也師古曰趣讀曰促謂令<lb/>
　　速言也服䖍曰謂訥鈍也應劭曰今俗名拙語為<lb/>
　　椎儲師古曰椎謂樸鈍如椎也音直推反<lb/>
酒家保<hi>欒布傳七</hi>
　欒布窮困賣庸於齊為酒家保<lb/>
　　孟康曰酒家作保保庸也可保信故謂之保師古<lb/>
　　曰謂庸作受顧也為保謂保可任使<lb/>
遮虜障<hi>李陵傳二十四</hi>
<pb n="KR2h0001_WYG_004-33b"/>
　　師古曰障者塞上險要之處往往修築别置候望<lb/>
　　之人所以自障蔽而伺敵也遮虜障名也<lb/>
穹廬<hi>匈奴傳六十四上</hi>
　　師古曰穹廬旃帳也其形穹隆故曰穹廬<lb/>
成蹊<hi>李廣傳賛二十四</hi>
　諺曰桃李不言下自成蹊<lb/>
　　師古曰蹊謂徑道也言桃李以其華實之故非有<lb/>
　　所召呼而人争歸趣來往不絶其下自然成徑以<lb/>
<pb n="KR2h0001_WYG_004-34a"/>
　　喻人懐誠信之心故能潜有所感也<lb/>
爰臂<hi>李廣傳</hi>
　李廣爰臂<lb/>
　　如淳曰臂如猨臂通肩也<lb/>
厥角□首<hi>諸侯王表二</hi>
　王莽因母后之權漢諸侯王厥角□首<lb/>
　　應劭曰厥者頓也角者頟角也□首首至地言王<lb/>
　　莽漸漬威福漢之王侯莫敢怨望皆頓角□首至<lb/>
<pb n="KR2h0001_WYG_004-34b"/>
　　地而上其璽綬也晉灼曰厥猶豎也叩頭則頟角<lb/>
　　豎□與稽同<lb/>
門牡飛<hi>五行志七中之上</hi>
　成帝元延元年長安章城門門牡自亡函谷闗次門<lb/>
　牡亦自亡<lb/>
　　晉灼曰章城門者西出南頭第一門也師古曰牡<lb/>
　　所以下閉者也亦以鐡為之韋昭曰次門者函谷<lb/>
　　闗邉小門也師古曰非行人所由葢闗司曹府所<lb/>
<pb n="KR2h0001_WYG_004-35a"/>
　　在之門也<lb/>
　京房易傳曰飢而不損兹謂泰厥災水厥咎牡亡妖<lb/>
　辭曰闗動牡飛辟為亡道臣為非厥咎亂臣謀簒故<lb/>
　谷永對曰章城門通路寢之路函谷闗距山東之險<lb/>
　城門闗守國之固固將去焉故牡飛也<lb/>
九流<hi>藝文志十</hi>
　儒家者流出於司徒之官道家者流出於史官隂陽<lb/>
　家者流出於羲和之官法家者流出於理官名家者<lb/>
<pb n="KR2h0001_WYG_004-35b"/>
　流出於禮官墨家者流出於清廟之守從横家者流<lb/>
　出於行人之官雜家者流出於議官農家者流出於<lb/>
　農稷之官小說家者流出於稗官諸子十家其可觀<lb/>
　者九家而已皆起於王道既微諸侯力政時君世主<lb/>
　好惡殊方是以九家之術蠭出並作<lb/>
　　師古曰稗音稊稗之稗稗官小官漢名臣奏唐林<lb/>
　　請省置吏公卿大夫至都官稗官各減什三是也<lb/>
初用夏正　髙里<hi>武帝紀</hi>
<pb n="KR2h0001_WYG_004-36a"/>
　太初元年冬十月行幸泰山十一月甲子朔旦冬至<lb/>
　祀上帝于明堂十二月䄠髙里<lb/>
　　應劭曰初用夏正以正月為嵗首故改年為太初<lb/>
　　也髙里者伏儼曰山名在泰山下師古曰此髙字<lb/>
　　自作髙下之髙而死人之里謂之蒿里或呼為下<lb/>
　　里者也字則為蓬蒿之蒿或者既見太山神靈之<lb/>
　　府髙里山又在其旁即誤以髙里為蒿里混同一<lb/>
　　事文學之士共有此謬陸士衡尚不免況其餘乎<lb/>
<pb n="KR2h0001_WYG_004-36b"/>
　　今流俗書本此髙字有作蒿者妄加増耳<lb/>
犇命<hi>昭帝紀</hi>
　始元元年益州牂柯等皆反遣水衡都尉吕破胡募<lb/>
　吏民及發犍為蜀郡犇命擊益州大破之<lb/>
　　應劭曰舊時郡國皆有材官騎士以赴急難今夷<lb/>
　　反常兵不足以討之故權選取精勇聞命奔走故<lb/>
　　謂之奔命師古曰犇古奔字耳犍音䖍又鉅言反<lb/>
封君<hi>食貨志四下</hi>
<pb n="KR2h0001_WYG_004-37a"/>
　　師古曰封君受封邑者謂公主及列侯之屬也<lb/>
即山鑄錢<hi>食貨志</hi>
　建元以來用度少縣官往往即多銅山而鑄錢<lb/>
　　師古曰就多銅之山而鑄錢也<lb/>
摩錢質取鋊<hi>食貨志</hi>
　姦或盜摩錢質而取鋊<lb/>
　　臣瓉曰許慎云鋊銅屑也摩錢漫面以取其屑更<lb/>
　　以鑄錢西京黄圖叙曰民摩錢取屑是也師古曰<lb/>
<pb n="KR2h0001_WYG_004-37b"/>
　　鋊音浴<lb/>
皮幣<hi>食貨志</hi>
　有司言曰古者皮幣諸侯以聘享金有三等黄金為<lb/>
　上白金為中赤金為下今半兩錢法重四銖而姦或<lb/>
　盜摩錢質而取鋊錢益輕薄而物貴則逺方用幣煩<lb/>
　費不省乃以白鹿皮方尺縁以繢為皮幣直四十萬<lb/>
　王侯宗室朝覲聘享必以皮幣薦璧然後得行又造<lb/>
　銀錫白金以為天用莫如龍地用莫如馬人用莫如<lb/>
<pb n="KR2h0001_WYG_004-38a"/>
　龜故白金三品其一曰重八兩圜之其文龍名白撰<lb/>
　直三千二曰以重差小方之其文馬直五百三曰復<lb/>
　小橢之其文龜直三百令縣官銷半兩錢更鑄三銖<lb/>
　錢重如其文盜鑄諸金錢罪皆死而吏民之犯者不<lb/>
　可勝數<lb/>
　　孟康曰白金銀也赤金丹陽銅也鄭氏曰半兩錢<lb/>
　　其文為半兩實重四銖也師古曰繢繡也繪五采<lb/>
　　而為之如淳曰銀錫白金者雜鑄銀錫為白金也<lb/>
<pb n="KR2h0001_WYG_004-38b"/>
　　晉灼曰以重差小之者以半斤之重差為三品則<lb/>
　　中品六兩下品四兩也師古曰橢音他果反橢圜<lb/>
　　而長之也<lb/>
苑馬<hi>景帝紀中六年</hi>
　匈奴入鴈門至武泉入上郡取苑馬<lb/>
　　如淳曰漢儀注太僕牧師諸苑三十六所分布北<lb/>
　　邉西邉以郎為苑監官奴婢三萬人養馬三十萬<lb/>
　　匹師古曰武泉雲中之縣也養鳥獸者通名為苑<lb/>
<pb n="KR2h0001_WYG_004-39a"/>
　　故謂牧馬處為苑<lb/>
商顔<hi>溝洫志九</hi>
　發卒萬人穿渠自徵引洛水至商顔下<lb/>
　　師古曰徵音懲即今所謂澄城也商顔商山之顔<lb/>
　　也謂之顔者譬人之顔額也亦猶山領象人之頸<lb/>
　　領<lb/>
黔首<hi>藝文志十</hi>　<hi>後漢光武紀</hi>
　　師古曰秦謂人為黔首言其頭黒也又光武建武<lb/>
<pb n="KR2h0001_WYG_004-39b"/>
　　五年注秦呼人為黔首謂奴為蒼頭以别於良人<lb/>
　　也<lb/>
鶡冠<hi>藝文志</hi>　<hi>後漢輿服志三十</hi>
　　師古曰以鶡鳥羽為冠<lb/>
　後漢志武冠加雙鶡尾豎左右為鶡冠五中郎將羽<lb/>
　林左右監等皆冠鶡冠鶡者勇雉也其闘對一死乃<lb/>
　止故趙武靈王以表武事奉施之焉<lb/>
　　徐廣曰鶡似黒雉出於上黨荀綽晉百官表注曰<lb/>
<pb n="KR2h0001_WYG_004-40a"/>
　　冠揷兩鶡鷙鳥之暴疏者也每所攖撮應爪催衂<lb/>
　　天子武騎故以冠焉傅𤣥賦注曰羽騎騎者戴鶡<lb/>
雉經<hi>馮奉世傳賛四十九</hi>
　申生雉經<lb/>
　　師古曰國語云晉獻公黜太子申生乃雉經于新<lb/>
　　城之廟葢為俛頸閉氣而死若雉之為<lb/>
牢讓<hi>師丹傳五十六</hi>
　牢讓爵位<lb/>
<pb n="KR2h0001_WYG_004-40b"/>
　　師古曰牢堅也<lb/>
咀藥<hi>王嘉傳五十六</hi>
　王嘉引藥杯以擊地曰三公負國當伏刑都市何謂<lb/>
　咀藥而死<lb/>
　　師古曰咀嚼也<lb/>
劔璏<hi>王莽傳六十九上</hi>
　王莽為新都侯就國孔休守新都相莽盡禮待之縁<lb/>
　恩意進玊具寳劔欲以為好休不肯受莽因曰誠見<lb/>
<pb n="KR2h0001_WYG_004-41a"/>
　君面有瘢美玉可滅瘢欲獻其瑑即解其瑑休復辭<lb/>
　莽曰君嫌其價邪遂椎碎之自裹以進休休乃受及<lb/>
　莽徵去欲見休休稱疾不見<lb/>
　　師古曰瘢創痕也服䖍曰瑑音衞蘇林曰劔鼻也<lb/>
　　師古曰瑑本作璏後傳寫訛也瑑音彫瑑字耳音<lb/>
　　篆說文云劔鼻玉也從玉彘音直例反<lb/>
秒忽<hi>叙傳七十下</hi>
　元元本本數始於一産氣黄鍾造計秒忽<lb/>
<pb n="KR2h0001_WYG_004-41b"/>
　　劉徳曰秒禾芒也忽蜘蛛網細者也師古曰秒音<lb/>
　　𦕈其字從禾<lb/>
置亭<hi>馮奉世傳四十九</hi>　<hi>劉屈氂傳又注</hi>
　　師古曰置謂置驛之所也<lb/>
離飢寒<hi>蕭望之傳四十八</hi>
　邊郡數被兵離飢寒<lb/>
　　師古曰離遭也<lb/>
金選之品<hi>蕭望之傳</hi>
<pb n="KR2h0001_WYG_004-42a"/>
　西羌反張敞上書言縣官榖度不足以振之<hi>度徒各反</hi>願<lb/>
　令諸有辠非盜受財殺人及犯法不得赦者皆得以<lb/>
　差入榖贖罪天子下其議兩府丞相御史以難問敞<lb/>
　敞曰因此令贖其便明甚何化之所亂甫刑之罰小<lb/>
　過赦薄罪贖有金選之品<lb/>
　　師古曰吕侯為周穆王司冦作贖刑之法謂之吕<lb/>
　　刑後改為甫侯故又稱甫刑也應劭曰選音刷金<lb/>
　　銖兩名也師古曰音刷是也字本作鋝鋝即鍰也<lb/>
<pb n="KR2h0001_WYG_004-42b"/>
　　其重十二銖二十五分銖之十三一曰重六兩吕<lb/>
　　刑曰墨辟疑赦其罰百鍰劓辟疑赦其罰惟倍剕<lb/>
　　辟疑赦其罰倍差宫辟疑赦其罰六百鍰大辟疑<lb/>
　　赦其罰千鍰是其品也<lb/>
名數<hi>孔光傳五十一</hi>
　元帝賜霸第一區徙名數于長安<lb/>
　　師古曰名數户籍也<lb/>
首鼠兩端<hi>田蚡灌夫傳二十二</hi>
<pb n="KR2h0001_WYG_004-43a"/>
　武安侯田蚡始未貴時往來侍酒於魏其侯竇嬰所<lb/>
　跪起如子姓及蚡貴士吏趨勢利者皆去嬰而歸蚡<lb/>
　蚡日益横灌夫者父張孟嘗為灌嬰舍人得幸故蒙<lb/>
　灌氏姓吳楚反夫父子俱有功武帝時夫位至太僕<lb/>
　後蚡請嬰城南田嬰曰老僕雖棄將軍雖貴寧可以<lb/>
　勢相奪乎不許夫聞怒蚡聞嬰夫怒不與田蚡亦怒<lb/>
　兩人有隙蚡取燕王女為夫人嬰與夫俱往賀遂縛<lb/>
　夫居室遣吏逐捕諸灌氏支屬皆得棄市罪嬰救夫<lb/>
<pb n="KR2h0001_WYG_004-43b"/>
　因言蚡短兩人廷辨之蚡罷朝召御史大夫韓安國<lb/>
　怒曰與長孺共治一秃翁何為首䑕兩端嬰夫皆棄<lb/>
　市<lb/>
　　師古曰姓生也言同子禮若已所生也居室署名<lb/>
　　屬少府長孺安國字也張晏曰秃翁言嬰年老嗜<lb/>
　　酒頭秃言當共治一秃翁也服䖍曰首䑕一前一<lb/>
　　却也<lb/>
雎陽曲<hi>梁孝王傳十七</hi>
<pb n="KR2h0001_WYG_004-44a"/>
　梁孝王築東苑三百餘里廣雎陽城七十里<lb/>
　　師古曰更廣大之也晉太康地記云城方十三里<lb/>
　　梁孝王築之鼓倡節杵而後下和之者稱雎陽曲<lb/>
　　今踵以為故今之樂家雎陽曲是其遺音<lb/>
　<lb/>
　<lb/>
　<lb/>
　<lb/>
<pb n="KR2h0001_WYG_004-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷四<lb/>
</p>
<p>
</p>
  </div>
<div>
<head>兩漢博聞卷五</head> <lb/>
    <p>
<pb n="KR2h0001_WYG_005-1a"/>
欽定四庫全書<lb/>
　兩漢博聞卷五<lb/>
　　　　　　　　　　　　　宋　楊侃　輯<lb/>
請間<hi>文帝紀</hi>　<hi>爰盎𫝊十九</hi>
　代王至渭橋羣臣拜謁太尉勃進曰願請間宋昌曰<lb/>
　所言公公言之所言私王者無私<lb/>
　　師古曰間容也猶今言中間也請容暇之頃當有<lb/>
　　所陳不欲於衆顯論也又注云欲因間隙私有所<lb/>
<pb n="KR2h0001_WYG_005-1b"/>
　　白也<lb/>
鳴鏑<hi>匈奴𫝊六十四上</hi>
　冒頓作鳴鏑令曰鳴鏑所射而不悉射者斬已而冒<lb/>
　頓以鳴鏑自射其善馬復射其愛妻左右或莫敢射<lb/>
　皆斬之後獵以鳴鏑射殺其父頭曼自立<lb/>
　　應劭曰鳴鏑髐箭也髐音呼交反師古曰曼音莫<lb/>
　　安反<lb/>
持滿<hi>匈奴𫝊</hi>
<pb n="KR2h0001_WYG_005-2a"/>
　持滿傅矢外鄉<lb/>
　　師古曰傅讀曰附鄉讀曰嚮持滿言滿引弓弩注<lb/>
　　矢外捍也<lb/>
鵔鸃冠<hi>佞幸𫝊六十三</hi>　<hi>司馬相如傳二十七上</hi>
　孝惠時侍中皆冠鵔鸃貝帶傅脂粉<lb/>
　　師古曰以鵔鸃毛羽飾冠海貝飾帶鵔鸃即鷩鳥<lb/>
　　也音峻儀又相如𫝊注云鵔鸃似山雞而小冠背<lb/>
　　毛黄腹下赤項緑色其尾毛紅赤光采鮮明今俗<lb/>
<pb n="KR2h0001_WYG_005-2b"/>
　　呼為山雞其實非也<lb/>
餐霞<hi>相如𫝊二十七下</hi>
　吸沆瀣兮餐朝霞<lb/>
　　應劭曰列仙𫝊陵陽子言春食朝霞者日始欲出<lb/>
　　赤黄氣也夏食沆瀣北方夜半氣也并天地𤣥黄<lb/>
　　之氣為六氣<lb/>
倒景<hi>相如𫝊</hi>　<hi>郊祀志五下</hi>
　貫列缺之倒景<lb/>
<pb n="KR2h0001_WYG_005-3a"/>
　　服䖍曰列缺天閃也人在天上下向視日月故景<lb/>
　　倒在下也<lb/>
　　郊祀志登遐倒景如淳曰在日月之上反從下照<lb/>
　　故其影倒<lb/>
㳙人　蒼頭軍<hi>陳勝𫝊一</hi>　<hi>石奮𫝊十六</hi>
　陳勝既為其御莊賈所殺而降秦勝故㳙人將軍吕<lb/>
　臣為蒼頭軍起新陽<lb/>
　　應劭曰時軍皆著青巾故曰蒼頭軍也師古曰涓<lb/>
<pb n="KR2h0001_WYG_005-3b"/>
　　潔也㳙人主潔除之人㳙音蠲石奮為髙祖中㳙<lb/>
　　中㳙官名主居中而㳙潔者<lb/>
上游<hi>項籍𫝊一</hi>　<hi>匈奴𫝊</hi>
　項羽陽尊懐王為義帝曰古之王者地方千里必居<lb/>
　上游徙之長沙都郴<lb/>
　　文頴曰居水之上流也師古曰游即流也又匈奴<lb/>
　　𫝊從上游來厭人<lb/>
拾芥<hi>夏侯勝𫝊四十五</hi>
<pb n="KR2h0001_WYG_005-4a"/>
　夏侯勝毎講授常謂諸生曰士病不明經術經術茍<lb/>
　明其取青紫如俛拾地芥爾<lb/>
　　師古曰地芥謂草芥之横在地上者俛而拾之言<lb/>
　　其易而必得也青紫卿大夫之服也俛即俯字也<lb/>
天極<hi>李尋𫝊四十五</hi>
　李尋云紫宫極樞通位帝紀<lb/>
　　孟康曰紫宫天之北宫也極天之北極星也樞是<lb/>
　　其迴轉者也天文志曰天極其一明者太一常居<lb/>
<pb n="KR2h0001_WYG_005-4b"/>
　　也太一天皇大帝也與通極為一體故曰通位帝<lb/>
　　紀也<lb/>
折膠<hi>鼂錯𫝊十九</hi>
　鼂錯曰陛下絶匈奴不與和親臣竊意其冬來南也<lb/>
　欲立威者始於折膠來而不能困使得氣去後未易<lb/>
　服也<lb/>
　　蘇林曰秋氣至膠可折弓弩可用匈奴常以為候<lb/>
　　而出軍師古曰使得氣去者使其得勝逞志氣而<lb/>
<pb n="KR2h0001_WYG_005-5a"/>
　　去<lb/>
賈豎<hi>張良𫝊十</hi>
　張良曰秦兵尚强未可輕也其將屠者子賈豎易動<lb/>
　以利令持重寳啗秦將<lb/>
　　師古曰商賈之人志無逺大譬如僮豎故云賈豎<lb/>
長休告<hi>丙吉𫝊四十四</hi>
　丙吉居相位上寛大掾吏有罪臧不稱職輒予長休<lb/>
　告<lb/>
<pb n="KR2h0001_WYG_005-5b"/>
　　師古曰長給休假令其去職也<lb/>
大府<hi>張湯傳二十九</hi>
　大府丞相府也<lb/>
方中<hi>張湯傳</hi>
　張湯調茂陵尉治方中<lb/>
　　蘇林曰天子即位豫作陵師古曰古謂掘地為阬<lb/>
　　曰方今荆楚俗土功築作算程課者猶以方計之<lb/>
爰書<hi>張湯傳</hi>
<pb n="KR2h0001_WYG_005-6a"/>
　張湯劾鼠掠治𫝊爰書訊鞫論報<lb/>
　　師古曰𫝊謂𫝊逮若今之追送赴對也爰換也以<lb/>
　　文書代換其口辭也訊考問也鞫窮也謂窮覈之<lb/>
　　也論報謂上論之而獲報也<lb/>
縣土炭<hi>天文志六</hi>　<hi>李尋傳四十五</hi>
　天文志曰冬至短極縣土炭炭動麈鹿解角蘭根出<lb/>
　泉水踊<lb/>
　　孟康曰先冬至三日縣土炭於衡兩端輕重適均<lb/>
<pb n="KR2h0001_WYG_005-6b"/>
　　冬至而陽氣至則炭重夏至而隂氣至則土重晉<lb/>
　　灼曰蔡邕律厯記候鍾律權土炭冬至陽氣應黄<lb/>
　　鍾通土炭輕而衡仰夏至隂氣應㽔賔通土炭重<lb/>
　　而衡低進退先後五日之中<lb/>
　李尋曰政治感隂陽猶鐵之低卬見效可信者也<lb/>
　　孟康曰天文志云縣土炭也以鐵易土耳先冬夏<lb/>
　　至縣鐵炭於衡各一端令適停冬陽氣至炭仰而<lb/>
　　鐵低夏隂氣至炭低而鐵仰以此候二至也<lb/>
<pb n="KR2h0001_WYG_005-7a"/>
景星<hi>天文志六</hi>
　景星徳星也其狀無常常出於有道之國<lb/>
舞知　乾没<hi>張湯傳</hi>
　張湯舞知以御人始為小吏乾没與長安富賈田甲<lb/>
　魚翁叔之屬交私<lb/>
　　師古曰舞弄其智制御他人也服䖍曰乾没射成<lb/>
　　敗也如淳曰豫居物以待之得利為乾失利為没<lb/>
　　乾音干<lb/>
<pb n="KR2h0001_WYG_005-7b"/>
間適<hi>杜欽傳三十</hi>
　支庶有間適之心<lb/>
　　師古曰間代也音居莧反適讀曰嫡<lb/>
緑車<hi>金日磾傳三十八</hi>　<hi>王莽傳六十九上</hi>
　金敞為衛尉病甚上拜其子涉為侍中使緑車載送<lb/>
　衛尉舎<lb/>
　　晉灼曰漢注緑車名皇孫車太子有子乗以從如<lb/>
　　淳曰常置左右以待召載皇孫李竒曰欲敞見其<lb/>
<pb n="KR2h0001_WYG_005-8a"/>
　　榮寵也<lb/>
　王莽得乗緑車從<lb/>
　　師古曰亦以寵之也<lb/>
珠襦<hi>霍光傳三十八</hi>
　將廢昌邑王太后被珠襦盛服坐武帳中武士陛㦸<lb/>
　陳列殿下<lb/>
　　晉灼曰貫珠以為襦形若今革襦矣師古曰陛㦸<lb/>
　　為執㦸以衛陛下<lb/>
<pb n="KR2h0001_WYG_005-8b"/>
席勝<hi>蒯通傳十五</hi>
　乗利席勝威震天下<lb/>
　　師古曰席因也若人之在席上<lb/>
琅當<hi>西域傳六十六上</hi>　<hi>後漢循吏傳序注</hi>
　軍候趙徳使罽賔與罽賔王隂末赴相失隂末赴鎻<lb/>
　琅當徳殺副已下七十餘人<lb/>
　　師古曰琅當長鎻也若今之禁繫人鎻矣琅音郎<lb/>
　　後漢注云王莽一家鑄錢保五人没入為官奴婢<lb/>
<pb n="KR2h0001_WYG_005-9a"/>
　　男子檻車女子步鐵鎖琅當其頸愁苦死者十七<lb/>
　　八<lb/>
横行書<hi>西域傳</hi>
　　服䖍曰安息國横行為書記師古曰今西方胡國<lb/>
　　及南方林邑之徒書皆横行不直下也<lb/>
尉薦<hi>趙廣漢傳四十六</hi>
　趙廣漢為二千石以和顔接士其尉薦待遇吏殷勤<lb/>
　甚備<lb/>
<pb n="KR2h0001_WYG_005-9b"/>
　　師古曰尉薦謂安尉而薦達之<lb/>
童騎<hi>張敞傳四十六</hi>
　出從童騎<lb/>
　　師古曰以童奴為騎而自從也<lb/>
便面<hi>張敞傳</hi>　<hi>王莽傳</hi>
　張敞為京兆尹無威儀時罷朝㑹過走馬章臺街使<lb/>
　御史驅自以便面拊馬<lb/>
　　師古曰便面所以障面葢扇之𩔖也不欲見人以<lb/>
<pb n="KR2h0001_WYG_005-10a"/>
　　此自障面則得其便故曰便面亦曰屏面今之沙<lb/>
　　門所持竹扇上衺平而下圜即古之便面也音頻<lb/>
　　面反<lb/>
　王莽常翳雲母便面<lb/>
金布令<hi>蕭望之傳四十八</hi>
　金布令甲曰邊郡數被兵離饑寒夭絶天年父子相<lb/>
　失令天下共給其費<lb/>
　　師古曰同共給之也自此以上令甲之文金布者<lb/>
<pb n="KR2h0001_WYG_005-10b"/>
　　令篇名也其上有府庫金錢布帛之事因以篇名<lb/>
　　令甲者其篇甲乙之次<lb/>
犀利<hi>馮奉世傳四十九</hi>
　羌戎弓矛之兵耳器不犀利<lb/>
　　晉灼曰犀堅也<lb/>
千人司馬<hi>馮奉世傳</hi>
　　如淳曰漢注邊郡置都尉及千人司馬皆不治民<lb/>
　　也<lb/>
<pb n="KR2h0001_WYG_005-11a"/>
畫象<hi>武帝紀元光元年</hi>
　詔曰昔在唐虞畫象而民不犯<lb/>
　　應劭曰二帝但畫衣冠異章服而民不敢犯師古<lb/>
　　曰白虎通云畫象者畫其衣服象五刑<lb/>
度曲<hi>元帝紀贊</hi>
　元帝多材藝善史書鼓琴瑟吹洞簫自度曲被歌聲<lb/>
　　應劭曰史書周宣王太史籀所作大篆也度曲謂<lb/>
　　自隱度作新曲因持新曲以為歌詩聲也荀悦曰<lb/>
<pb n="KR2h0001_WYG_005-11b"/>
　　被聲能播樂也臣瓚曰度曲謂歌終更授其次謂<lb/>
　　之度曲西京賦曰度曲未終雲起雪飛張衡舞賦<lb/>
　　亦曰度終復位次受二八度音大各反被音皮義<lb/>
　　反<lb/>
甲觀畫堂<hi>成帝紀</hi>
　孝成皇帝元帝太子也母王皇后元帝在太子宫生<lb/>
　甲觀畫堂<lb/>
　　如淳曰三輔黄圖云太子宫有甲觀師古曰甲者<lb/>
<pb n="KR2h0001_WYG_005-12a"/>
　　甲乙丙丁之次元后𫝊言見於丙殿此其例也畫<lb/>
　　堂但畫飾耳霍光止畫室中是則宫殿中通有彩<lb/>
　　畫之堂室<lb/>
祫祭<hi>平帝紀</hi>
　元始五年祫祭明堂<lb/>
　　應劭曰禮五年而再殷祭一禘一祫祫祭者毁廟<lb/>
　　與未毁廟之主皆合食於太祖<lb/>
郡將<hi>嚴延年傳六十</hi>
<pb n="KR2h0001_WYG_005-12b"/>
　　師古曰謂郡守為郡將者以其兼領武事也<lb/>
股弁<hi>嚴延年傳</hi>
　嚴延年為涿郡太守按大姓髙氏獄吏皆股弁<lb/>
　　師古曰股戰若弁弁謂撫手也<lb/>
縣度<hi>西域烏秅國六十六上</hi>　<hi>西域罽賔國</hi>
　烏秅國其西則有縣度去陽關五千八百八十八里<lb/>
　縣度者石山也谿谷不通以繩索相引而度<lb/>
　成帝時罽賔國復遣使獻謝罪漢欲遣使者報送其<lb/>
<pb n="KR2h0001_WYG_005-13a"/>
　使杜欽說大將軍王鳳曰今縣度之阨歴大頭痛小<lb/>
　頭痛之山赤土身熱之阪令人身熱無色頭痛嘔吐<lb/>
　驢畜盡然行者騎步相持繩索相引二千餘里乃到<lb/>
　縣度其鄉慕不足以安西域有求則卑辭無欲則嬌<lb/>
　嫚終不可懐服也<lb/>
　　師古曰縣繩度也縣古懸字耳<lb/>
蝯飲<hi>西域傳</hi>
　烏秅國山居累石為室民接手飲<lb/>
<pb n="KR2h0001_WYG_005-13b"/>
　　師古曰自髙山下谿澗中飲水故接連其手如蝯<lb/>
　　之為<lb/>
馬復令<hi>西域傳</hi>
　當今務在禁苛暴止擅賦力本農修馬復令<lb/>
　　師古曰馬復因養馬以免徭賦也復音方目反<lb/>
田輪臺渠犂<hi>西域傳</hi>
　武帝初通西域置校尉屯田渠犂是時軍旅連出海<lb/>
　内虚耗𢎞羊等奏言故輪臺以東㨗枝渠犂有溉田<lb/>
<pb n="KR2h0001_WYG_005-14a"/>
　五千頃以上臣以為可遣屯田卒詣輪臺以東置校<lb/>
　尉三人分䕶以時益種五穀詔曰今請逺田輪臺起<lb/>
　亭隧是擾勞天下非所以優民也<lb/>
　　師古曰隧者依深險之處關通行道也<lb/>
儀形<hi>王莽傳六十九上</hi>
　唯陛下儀形虞周之盛<lb/>
子午道<hi>王莽傳</hi>
　王莽以皇后有子孫瑞通子午道子午道從杜陵直<lb/>
<pb n="KR2h0001_WYG_005-14b"/>
　絶南山徑漢中<lb/>
　　張晏曰時年十四始有婦人之道也子水午火也<lb/>
　　水以天一為牡火以地二為牝故火為水妃今通<lb/>
　　子午以協之師古曰子北方也午南方也言通南<lb/>
　　北道相當故謂之子午耳今京城直南山有谷通<lb/>
　　梁漢道者名子午谷又宜州西界有山名子午嶺<lb/>
　　計南北直相當此則北山者是子南山者是午共<lb/>
　　為子午道<lb/>
<pb n="KR2h0001_WYG_005-15a"/>
跬步<hi>王莽傳</hi>
　進不跬步<lb/>
　　師古曰半步曰跬謂一舉足也音空橤反<lb/>
毛摯<hi>義縱傳六十</hi>
　義縱為定襄太守郡中不寒而栗縱以鷹擊為治<lb/>
　　師古曰言如鷹隼之擊奮毛羽執取飛鳥也<lb/>
束濕<hi>甯成傳六十</hi>
　甯成以郎謁者事景帝好氣為少吏必陵其長吏為<lb/>
<pb n="KR2h0001_WYG_005-15b"/>
　人上操下急如束濕<lb/>
　　師古曰操執持也束濕言其急之甚也濕物則易<lb/>
　　束操音千髙反<lb/>
曲臺記<hi>孟卿傳五十八</hi>　<hi>藝文志十</hi>
　后蒼說禮數萬言號曰后氏曲臺記<lb/>
　　服䖍曰在曲臺校書著記因以為名師古曰曲臺<lb/>
　　殿在未央宫藝文志注如淳曰行禮射於曲臺后<lb/>
　　蒼為記故名曰曲臺記漢官儀曰大射於曲臺晉<lb/>
<pb n="KR2h0001_WYG_005-16a"/>
　　灼曰天子射宫也西京無太學於此行禮也<lb/>
大小戴<hi>孟卿傳</hi>
　梁戴徳延君戴聖次君徳號大戴聖號小戴皆受經<lb/>
　于后蒼由是禮有大戴小戴之學<lb/>
驪駒<hi>王式傳五十八</hi>
　諸博士共薦王式詔除下為博士式徴來諸大夫博<lb/>
　士共持酒肉勞式江公世為魯詩宗心嫉式謂歌吹<lb/>
　諸生曰歌驪駒式曰聞之師客歌驪駒主人歌客毋<lb/>
<pb n="KR2h0001_WYG_005-16b"/>
　庸歸今日諸君為主人日尚早未可也遂謝病免歸<lb/>
　　服䖍曰逸詩篇名也見大戴禮客欲去歌之文頴<lb/>
　　曰其辭云驪駒在門僕夫具存驪駒在路僕夫整<lb/>
　　駕也客毋庸歸者庸用也主人禮未畢且無用歸<lb/>
　　也<lb/>
鬼廷栢<hi>東方朔傳三十五</hi>
　東方朔曰栢者鬼廷也<lb/>
　　師古曰言鬼神尚幽闇故以松栢之樹為廷府也<lb/>
<pb n="KR2h0001_WYG_005-17a"/>
真宅<hi>楊王孫傳三十七</hi>
　楊王孫病將死先令其子曰吾欲臝葬以反吾真且<lb/>
　曰死者物之歸也精神者天之有也形骸者地之有<lb/>
　也精神離形各歸其真夫裹以幣帛髙以棺槨支體<lb/>
　絡束口含玉石欲化不得鬱為枯腊千載之後棺槨<lb/>
　朽腐迺得歸土就其真宅遂臝葬<lb/>
缿筩趙<hi>廣漢四十六</hi>　<hi>王温舒傳六十</hi>
　趙廣漢為潁川太守先是潁川豪傑大姓相與為婚<lb/>
<pb n="KR2h0001_WYG_005-17b"/>
　姻吏俗朋黨漢患之出有案問故漏泄其語令相怨<lb/>
　咎又教吏為缿筩及得投書削其主名而託以為豪<lb/>
　傑大姓子弟所言其後彊宗大族結為仇讐姦黨散<lb/>
　落風俗大改吏民相告訐廣漢得以為耳目<lb/>
　　蘇林曰缿音項如缾可受投書孟康曰筩竹筩也<lb/>
　　如今宫受密事筩也師古曰缿若今盛錢藏瓶為<lb/>
　　小孔可入而不可出或缿或筩皆為此制而用受<lb/>
　　書令投其中也筩音同王温舒為中尉少年投缿<lb/>
<pb n="KR2h0001_WYG_005-18a"/>
　　購告言姦<lb/>
負海<hi>五行志七下之上</hi>
　秦大用民力轉輸起負海至北邊負海猶言背海也<lb/>
隼<hi>五行志</hi>
　　師古曰隼鷙鳥即今之鴩也鴩字音胡骨反鴩與<lb/>
　　鶻同<lb/>
方制<hi>地理志八上</hi>
　黄帝方制萬里畫埜分州得百里之國萬區方制以<lb/>
<pb n="KR2h0001_WYG_005-18b"/>
　為方域也<lb/>
日夜食<hi>五行志七下之下</hi>　<hi>李尋傳又注</hi>
　日夜食則無景立六尺木不見其景以此為候<lb/>
雒陽<hi>地理志八下</hi>
　　師古曰魚豢云漢火行忌水故去洛水而加隹如<lb/>
　　魚氏說則光武已後改為雒字也<lb/>
酒泉郡<hi>地理志八下</hi>
　酒泉郡武帝太初元年開<lb/>
<pb n="KR2h0001_WYG_005-19a"/>
　　應劭曰其水若酒故曰酒泉師古曰舊俗𫝊云城<lb/>
　　下有金泉味如酒<lb/>
古瓜州<hi>地理志</hi>
　燉煌古瓜州也地生美瓜<lb/>
　　師古曰即春秋左氏𫝊允姓之戎居於瓜州也其<lb/>
　　地今猶出大瓜長者狐入瓜中食之首尾不出<lb/>
靈州<hi>地理志</hi>
　惠帝四年置有河竒苑號非苑<lb/>
<pb n="KR2h0001_WYG_005-19b"/>
　　師古曰苑謂馬牧也水中可居者曰洲此地在河<lb/>
　　之洲隨水髙下未嘗淪没故號曰靈州又曰河竒<lb/>
　　也二苑皆在北焉<lb/>
曰南郡<hi>地理志</hi>
　故秦象郡武帝時更名屬交州<lb/>
　　師古曰言在日之南所謂北戶以向日者<lb/>
耐刑<hi>髙帝紀第一</hi>
　髙祖七年令郎中有罪耐已上請之<lb/>
<pb n="KR2h0001_WYG_005-20a"/>
　　應劭曰輕罪不至於髠完其耏鬢故曰耏古從彡<lb/>
　　髪膚之意也師古曰耏當音而耏謂頰旁毛也<lb/>
罽<hi>髙帝紀八年</hi>
　罽毛若今毼及氍毹之𩔖也罽居例反毼音曷氍音<lb/>
　瞿毹音俞說文云氍毹氊緂之屬蓋方言也别注云<lb/>
　罽織毛為布者<lb/>
略地<hi>髙帝紀</hi>
　凡言略地者皆謂行而取之用功力少<lb/>
<pb n="KR2h0001_WYG_005-20b"/>
葭莩之故<hi>王莽傳六十九</hi>　<hi>中山靖王傳二十三</hi>
　王莽上言曰自諸侯王以下至於吏民咸知莽與陛<lb/>
　下有葭莩<lb/>
　中山靖王曰今羣臣亦有葭莩之親鴻毛之重<lb/>
　　晉灼曰葭莩裏之白皮也師古曰葭蘆也莩者其<lb/>
　　筩中白皮至薄者也葭莩喻薄鴻毛喻輕薄甚也<lb/>
前星<hi>五行志七下之下</hi>
　大辰心也心為明堂天子之象又星𫝊曰心大星天<lb/>
<pb n="KR2h0001_WYG_005-21a"/>
　王也其前星太子也後星庶子也<lb/>
河源<hi>西域傳六十六</hi>　<hi>張騫贊三十一</hi>
　西域傳河有兩源一出葱嶺山一出于闐于闐在南<lb/>
　山下其河北流與葱嶺河合東注蒲昌海蒲昌海一<lb/>
　名蓋澤者也去玉門陽關三百餘里廣袤三百里其<lb/>
　水亭居冬夏不増減皆以為潛行地下南出於積石<lb/>
　中國河又張騫傳贊曰禹本紀言河出昆侖山髙二<lb/>
　千五百餘里日月所相避隱為光明也自張騫使大<lb/>
<pb n="KR2h0001_WYG_005-21b"/>
　夏之後窮河源惡睹所謂昆侖者乎故言九州山川<lb/>
　尚書近之矣至禹本紀山經所有放哉<hi>鄧展曰尚書曰導河積石</hi>
　<hi>是謂河源出於積石積石在金城河關不言出昆侖也</hi>
㑹稽禹穴九疑<hi>司馬遷傳三十二</hi>　<hi>司馬相如傳注</hi>
　司馬遷自叙曰遷年十嵗則誦古文二十而南游江<lb/>
　淮上㑹稽探禹穴窺九疑<lb/>
　　張晏曰禹巡狩至㑹稽而崩因葬焉上有孔穴民<lb/>
　　間云禹入此穴師古曰㑹稽山名本茅山也禹於<lb/>
<pb n="KR2h0001_WYG_005-22a"/>
　　此㑹諸侯之計因名㑹稽也九疑山在零陵營道<lb/>
　　縣舜所葬也疑似也山有九峯其形相似故曰九<lb/>
　　疑<lb/>
紫貝<hi>相如傳二十七上</hi>
　釣紫貝郭璞曰紫貝紫質黒文也師古曰貝水中介<lb/>
　蟲古以為貨也<lb/>
珊瑚<hi>相如傳</hi>
　　郭璞曰珊瑚生水底石邊大者樹髙二尺餘枝格<lb/>
<pb n="KR2h0001_WYG_005-22b"/>
　　交錯無有葉<lb/>
家徒四壁<hi>相如傳</hi>
　相如居成都家徒四壁立<lb/>
　　師古曰徒空也但有四壁更無資産<lb/>
犢鼻<hi>相如傳</hi>
　相如身自著犢鼻褌<lb/>
　　師古曰即今之衳也形似犢鼻故以名云衳音之<lb/>
　　容反<lb/>
<pb n="KR2h0001_WYG_005-23a"/>
蜀徼<hi>西南夷傳六十五</hi>
　巴蜀西南外蠻夷諸侯秦時頗置吏焉秦滅漢興皆<lb/>
　棄此國而關蜀故徼<lb/>
　　師古曰西南之徼猶北方塞也徼音工釣反張揖<lb/>
　　曰徼謂以木石水為界者也<lb/>
請吏　一竒<hi>相如傳二十七下</hi>　<hi>西南夷傳</hi>
　卭莋之君長聞南夷與漢通得賞賜多多欲願為内<lb/>
　臣妾請吏比南夷<lb/>
<pb n="KR2h0001_WYG_005-23b"/>
　南夷君長以十數夜郎最大武帝時唐䝉往南粤食<lb/>
　蜀枸醬問之知牂柯江出畨禺城下歸上書說上曰<lb/>
　竊聞夜郎所有精兵可得十萬浮船牂柯出不意此<lb/>
　制粤一竒也<lb/>
流離<hi>西域傳六十六上</hi>
　流離出罽賔國<lb/>
　　師古曰魏略云大秦國出赤白黒黄青緑縹紺紅<lb/>
　　紫十種流離<lb/>
<pb n="KR2h0001_WYG_005-24a"/>
變告<hi>韓信傳四</hi>
　　師古曰凡言變告者謂告非常之事<lb/>
持更<hi>西域傳</hi>
　杜欽說王鳳曰欲遣使報送罽賔國使斥候七百餘<lb/>
　人五分夜擊刁斗自守<lb/>
　　師古曰夜有五更故分而持之<lb/>
附離<hi>五行志七下之下</hi>
　成帝時夜過中星隕谷永曰星辰附離于天猶庶民<lb/>
<pb n="KR2h0001_WYG_005-24b"/>
　附麗王者也王者失道下將叛去故星叛天而隕以<lb/>
　見其象<lb/>
監奴<hi>霍光傳三十八</hi>
　霍光愛幸監奴馮子都常與計事<lb/>
　　師古曰監奴謂奴之監知家務者也<lb/>
甲令<hi>宣帝紀地節四年</hi>　<hi>後漢皇后紀十上</hi>
　　文頴曰蕭何承秦法所作為律令經是也如淳曰<lb/>
　　令有先後故有令甲令乙令丙師古曰甲乙者若<lb/>
<pb n="KR2h0001_WYG_005-25a"/>
　　今之第一第二篇耳<lb/>
　後漢書向使設外戚之禁編著甲令改正后妃之制<lb/>
　貽厥方來豈不休哉<lb/>
試守　一切<hi>平帝紀元始元年</hi>　<hi>後漢齊武王縯傳注</hi>
　平帝初即位詔二百石以上一切滿秩如真<lb/>
　　師古曰時諸官有試守者特加非常之恩令如真<lb/>
　　耳非凡除吏皆當試守也一切者權時之事非經<lb/>
　　常也猶如以刀切物茍取整齊不顧長短縱横故<lb/>
<pb n="KR2h0001_WYG_005-25b"/>
　　言一切他皆倣此<lb/>
　後漢注云試守者稱職滿嵗為真<lb/>
昆明池<hi>武帝紀元狩三年</hi>
　發謫吏穿昆明池<lb/>
　　臣瓚曰西南夷傳有越雋昆明國有滇地方三百<lb/>
　　里漢使求身毒國而為昆明所閉今欲伐之故作<lb/>
　　昆明池象之以習水戰在長安西南周回四十里<lb/>
　　食貨志又曰時越欲與漢用船戰遂乃大修昆明<lb/>
<pb n="KR2h0001_WYG_005-26a"/>
　　池也師古曰謫吏吏有罪者罰而役之滇音顛<lb/>
居延<hi>武帝紀元狩二年</hi>
　將軍去病出北地二千餘里過居延<lb/>
　　師古曰居延匈奴中地名也<lb/>
五屬國<hi>武帝紀</hi>
　匈奴昆邪王殺休屠王并將其衆合四萬餘人來降<lb/>
　置五屬國以處之以其地為武威酒泉郡<lb/>
　　師古曰昆音下門反屠音儲凡言屬國者存其國<lb/>
<pb n="KR2h0001_WYG_005-26b"/>
　　號而屬漢朝故曰屬國武威今凉州也酒泉今肅<lb/>
　　州也<lb/>
詳延<hi>武帝紀元朔五年</hi>
　詳延天下方聞之士咸薦諸朝<lb/>
　　師古曰詳悉也延引也方道也聞博聞也言悉引<lb/>
　　有道博聞之士而進於朝也<lb/>
鄜畤<hi>郊祀志五上</hi>
　畤音止神靈之所止也秦文公夢黄蛇自天下屬地<lb/>
<pb n="KR2h0001_WYG_005-27a"/>
　其口止於鄜衍作鄜畤祭白帝焉<lb/>
　　李竒曰三輔謂山阪間為衍<lb/>
密畤<hi>郊祀志</hi>
　作鄜畤後八十四年秦宣公作密畤於渭南祭青帝<lb/>
吳陽上下畤<hi>郊祀志</hi>
　自秦宣公作密畤後二百五十年而秦靈公於吳陽<lb/>
　作上畤祭黄帝作下畤祭炎帝自未作鄜畤而雍旁<lb/>
　故有吳陽武畤雍東有好畤皆廢無祀或曰自古以<lb/>
<pb n="KR2h0001_WYG_005-27b"/>
　雍州積髙神明之隩故立畤郊上帝諸神祠皆聚云<lb/>
　又作吳陽上下畤後五十年櫟陽雨金秦獻公自以<lb/>
　為得金瑞故作畦畤櫟陽而祀白帝<lb/>
　　師古曰畦畤者如種韭畦之形而於畦中各為一<lb/>
　　土封也畦音下圭反<lb/>
五畤<hi>郊祀志</hi>
　諸祠唯雍四畤上帝為尊髙祖東擊項籍而還入關<lb/>
　問故秦時上帝祀何帝也對曰四帝有白青黄赤帝<lb/>
<pb n="KR2h0001_WYG_005-28a"/>
　之祠髙祖曰吾聞天有五帝而四何也莫知其說於<lb/>
　是髙祖曰吾知之矣待我而具五也迺立黒帝祠名<lb/>
　曰北畤有司進祠上不親往至文帝始幸雍郊見五<lb/>
　畤趙人新垣平以望氣見上言長安東北有神氣成<lb/>
　五采若人冠冕焉宜立祠上帝以合符應於是作渭<lb/>
　陽五帝廟帝一殿面五門各如其帝色祠所用及儀<lb/>
　亦如雍五畤<lb/>
木寓龍馬<hi>郊祀志</hi>
<pb n="KR2h0001_WYG_005-28b"/>
　秦祠四畤毎畤用木寓龍一駟木寓車馬一駟各如<lb/>
　其帝色<lb/>
　　李竒曰寓寄也寄生龍形於木也師古曰一駟亦<lb/>
　　四龍也<lb/>
三服官<hi>元帝紀</hi>
　元初五年罷齊三服官<lb/>
　　李斐曰齊國舊有三服之官春獻冠幘縰為首服<lb/>
　　紈素為冬服輕綃為夏服凡三縰與纚同音山爾<lb/>
<pb n="KR2h0001_WYG_005-29a"/>
　　反<lb/>
司馬門<hi>元帝紀元初五年後漢趙孝王傳四</hi>　<hi>項籍傳一</hi>
　　師古曰司馬門者宫之外門也衛尉有八屯衛候<lb/>
　　司馬主衛士徼巡宿衛毎面各二司馬故謂宫之<lb/>
　　外門為司馬門<lb/>
　項籍傳留司馬門三日<lb/>
　　師古曰凡言司馬門者宫垣之内兵衛所在四面<lb/>
　　皆有司馬司馬主武事故總謂宫之外門為司馬<lb/>
<pb n="KR2h0001_WYG_005-29b"/>
　　門<lb/>
　後漢趙王乾居父喪白衣出司馬門<lb/>
　　注云諸侯王宫門有兵衛亦為司馬門<lb/>
陽朔年<hi>成帝紀</hi>
　河平四年山陽火生石中明年改元為陽朔<lb/>
　　師古曰朔始也以火生石中言陽氣之始<lb/>
微行<hi>成帝紀</hi>
　鴻嘉五年上始為微行出<lb/>
<pb n="KR2h0001_WYG_005-30a"/>
　　張晏曰於後門出從期門郎及私奴客十餘人白<lb/>
　　衣組幘單騎出入市里不復警蹕若微賤之所為<lb/>
　　故曰微行<lb/>
陵夷<hi>成帝紀鴻嘉二年</hi>
　帝王之道曰以陵夷<lb/>
　　師古曰陵丘陵也夷平也言其頽替若丘陵之漸<lb/>
　　平也又曰陵遲亦如丘陵之逶遲稍卑下也<lb/>
客土<hi>成帝紀永始元年</hi>
<pb n="KR2h0001_WYG_005-30b"/>
　詔曰昌陵作治五年百姓罷勞客土疏惡終不可成<lb/>
　　服䖍曰取他處土以増髙為客土<lb/>
枌榆社<hi>郊祀志五上</hi>
　髙祖禱豐枌榆社<lb/>
　　鄭氏曰枌榆鄉名也社在枌榆晉灼曰枌白榆也<lb/>
　　社在豐東北十五里師古曰以此樹為社神因立<lb/>
　　名也枌音符云反<lb/>
公社<hi>郊祀志</hi>
<pb n="KR2h0001_WYG_005-31a"/>
　髙祖令縣為公社<lb/>
　　李竒曰公社猶官社<lb/>
官稷<hi>平帝紀</hi>
　元始三年安漢公奏立官稷<lb/>
　　師古曰初立官稷於官社之後是為一處今更創<lb/>
　　置建於别所不相從也<lb/>
槥櫝<hi>成帝紀河平四年</hi>
　民為水所流死不能自葬者令郡國給槥櫝葬埋<lb/>
<pb n="KR2h0001_WYG_005-31b"/>
　　師古曰槥櫝謂小棺槥音衛<lb/>
米鹽<hi>黄霸傳五十九</hi>　<hi>咸宣傳</hi>
　黄霸為潁川太守為政米鹽靡密初若煩碎<lb/>
　　師古曰米鹽言雜而且細<lb/>
　咸宣為左内史其治米鹽<lb/>
銀黄　三組<hi>楊僕傳六十</hi>
　楊僕懐銀黄垂三組<lb/>
　　師古曰銀銀印也黄金印也僕為主爵都尉又為<lb/>
<pb n="KR2h0001_WYG_005-32a"/>
　　樓船將軍并將梁侯三印故三組也組綬也<lb/>
郎中令<hi>百官公卿表七上</hi>
　郎中令秦官武帝更名光禄勲<lb/>
　　臣瓚曰主郎内諸官故曰郎中令應劭曰光明也<lb/>
　　禄爵也勲功也<lb/>
中郎將<hi>百官公卿表</hi>
　中郎有五官左右三將秩皆比二千石<lb/>
車戶騎三將<hi>百官公卿表</hi>
<pb n="KR2h0001_WYG_005-32b"/>
　郎中有車戶騎三將秩皆比千石<lb/>
　　如淳曰主車曰車郎主户衛曰戸郎漢儀注左右<lb/>
　　車將主左右車郎左右戸將主左右戸郎<lb/>
檻車陳<hi>餘傳二</hi>
　貫髙與趙王檻車詣長安<lb/>
　　師古曰檻車者車而為檻形謂以板四周之無所<lb/>
　　通見<lb/>
絶亢<hi>陳餘傳</hi>
<pb n="KR2h0001_WYG_005-33a"/>
　貫髙絶亢而死<lb/>
　　師古曰亢者總謂頸耳爾雅云即喉嚨也音工郎<lb/>
　　反<lb/>
沐猴<hi>項籍傳一</hi>
　人謂楚人沐猴而冠<lb/>
　　張晏曰沐猴獮猴也師古曰言雖著人衣冠其心<lb/>
　　不𩔖人也<lb/>
辟易<hi>項籍傳</hi>
<pb n="KR2h0001_WYG_005-33b"/>
　楊喜為郎騎追項羽羽還叱之喜人馬俱驚辟易數<lb/>
　里<lb/>
　　師古曰辟易謂開張而易其本處辟音頻亦反<lb/>
麗譙<hi>陳勝傳一</hi>
　陳勝攻陳戰譙門中<lb/>
　　師古曰譙門謂門上為髙樓以望耳樓一名譙故<lb/>
　　謂美麗之樓為麗譙譙亦呼為巢所謂巢車者亦<lb/>
　　於兵車之上為樓以望敵也譙巢聲相近本一物<lb/>
<pb n="KR2h0001_WYG_005-34a"/>
　　也<lb/>
蔕芥<hi>相如傳二十七上</hi>　<hi>賈誼傳十八</hi>
　吞若雲夢者八九其於胷中曽不蔕芥<lb/>
　　張揖曰蔕芥刺鯁也賈誼傳注師古云蔕芥小鯁<lb/>
　　也<lb/>
攝弓<hi>相如傳二十七下</hi>
　攝弓而馳<lb/>
　　師古曰攝謂張弓注矢而持之也攝女涉反<lb/>
<pb n="KR2h0001_WYG_005-34b"/>
騎置<hi>西域傳六十六下</hi>
　事有便宜因騎置以聞<lb/>
　　師古曰騎置即今之驛馬也<lb/>
斷匈奴左右臂<hi>西域傳贊</hi>　<hi>後漢班超傳三十七</hi>
　孝武之世圖制匈奴患其兼從西國結黨南羌迺表<lb/>
　河曲列四郡開玉門通西域以斷匈奴右臂隔絶南<lb/>
　羌月氏單于失援由是逺遁而幕南無王庭<lb/>
　後漢班超曰先帝開西域議者皆曰取三十六國號<lb/>
<pb n="KR2h0001_WYG_005-35a"/>
　為斷匈奴右臂<lb/>
　　注云哀帝時劉歆上議曰武帝時立五屬國起朔<lb/>
　　方伐朝鮮起元莵樂浪以斷匈奴之左臂西伐大<lb/>
　　宛結烏孫裂匈奴之右臂南面以西為右也<lb/>
分陜<hi>王莽傳六十九中</hi>
　王莽時分陜立二伯<lb/>
　　師古曰分陜者欲依周公召公故事自陜以東周<lb/>
　　公主之自陜以西召公主之<lb/>
<pb n="KR2h0001_WYG_005-35b"/>
甌脫<hi>匈奴傳六十四上</hi>
　東胡使使謂冒頓曰匈奴所與我界甌脫外棄地匈<lb/>
　奴不能至也吾欲有之<lb/>
　　服䖍曰甌脫作土室胡兒所作以候漢也師古曰<lb/>
　　境上候望之處若今之伏宿舍也甌音一侯反脫<lb/>
　　音土活反<lb/>
威斗<hi>王莽傳六十九下</hi>
　王莽親之南郊鑄作威斗威斗者以五石銅為之長<lb/>
<pb n="KR2h0001_WYG_005-36a"/>
　二尺五寸以厭勝衆兵既成令司命負之莽出在前<lb/>
　入在御旁<lb/>
　　李竒曰以五色藥石及銅為之師古曰若今作鍮<lb/>
　　石之為<lb/>
跂行喙息<hi>匈奴傳</hi>
　上及飛鳥跂行喙息蝡動之𩔖<lb/>
　　師古曰跂行凡有足而行者也喙息凡以口出氣<lb/>
　　者也跂音岐喙音許穢反蝡音人兖反<lb/>
<pb n="KR2h0001_WYG_005-36b"/>
豬其宫室<hi>王莽傳六十九上</hi>
　古者畔逆之國既已誅討則豬其宫室以為汙池納<lb/>
　垢濁焉名曰凶虚雖生菜茹而人不食<lb/>
　　李竒曰掘其宫以為池用貯水也師古曰豬謂畜<lb/>
　　水汙下也汙音烏所食之菜曰茹<lb/>
盱衡<hi>王莽傳</hi>
　盱衡厲色振揚武怒<lb/>
　　孟康曰眉上曰衡盱衡舉揚目也<lb/>
<pb n="KR2h0001_WYG_005-37a"/>
校司馬<hi>南粤王傳六十五</hi>
　伏波將軍路博徳討南粤而南粤王趙建徳亡入海<lb/>
　伏波遣人追故其校司馬蘇宏得建徳<lb/>
　　師古曰校之司馬若今之行軍總管司馬也<lb/>
受降城<hi>匈奴傳</hi>　<hi>李陵傳二十四</hi>
　單于年少好殺伐左大都尉使人間告漢曰我欲殺<lb/>
　單于降漢漢聞此言故築受降城<lb/>
　　李陵𫝊注師古曰受降城公孫敖所築<lb/>
<pb n="KR2h0001_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷五<lb/>
</p>
<p>
</p>
  </div>
<div>
<head>兩漢博聞卷六</head> <lb/>
    <p>
<pb n="KR2h0001_WYG_006-1a"/>
欽定四庫全書<lb/>
　兩漢博聞卷六<lb/>
　　　　　　　　　　　　　宋　楊侃　輯<lb/>
龍樓<hi>成帝紀十</hi>
　成帝為太子初居桂宫上嘗急召太子出龍樓門<lb/>
　　師古曰三輔黄圖桂宫在城中近北宫非太子宫<lb/>
　　張晏曰樓上有銅龍若白鶴飛㢘之為名也<lb/>
枸醬<hi>西南夷傳六十五</hi>
<pb n="KR2h0001_WYG_006-1b"/>
　唐䝉使南粤食䝉蜀枸醬䝉問所從來曰道西北牂<lb/>
　柯江江廣數里出畨禺城下䝉歸至長安問蜀賈人<lb/>
　獨蜀出枸醬多持竊出市夜郎夜郎者臨牂柯江江<lb/>
　廣百餘步足以行船南粤以財物役屬夜郎然亦不<lb/>
　能臣使也<lb/>
　　晉灼曰枸音矩師古曰子形如桑椹耳縁木而生<lb/>
　　非樹也味尤辛不酢今宕渠則有之食讀曰飤<lb/>
舉白<hi>叙𫝊七十上</hi>
<pb n="KR2h0001_WYG_006-2a"/>
　引滿舉白<lb/>
　　師古曰引取滿觴而飲飲訖舉觴告白盡不也一<lb/>
　　說白者罰爵之名也飲有不盡者則以此爵罰之<lb/>
　　魏文侯與大夫飲酒令曰不釂者浮以大白於是<lb/>
　　公乗不仁舉白浮君是也<lb/>
自繆<hi>孝成趙皇后傳</hi>
　　鄭氏曰自縊也師古曰繆絞也居虬反<lb/>
戲㦸<hi>匈奴傳六十四下</hi>
<pb n="KR2h0001_WYG_006-2b"/>
　漢賜孝單于戲㦸十<lb/>
　　師古曰戲㦸有旗之㦸也戲許宜反又音麾<lb/>
清狂<hi>冒邑王傳三十三</hi>
　昌邑王清狂不惠<lb/>
　　蘇林曰凡狂者隂陽脉盡濁今此人不狂似狂者<lb/>
　　故言清狂也或曰色理清徐而心不慧曰清狂清<lb/>
　　狂如今曰癡也<lb/>
著令<hi>吳芮傳四</hi>
<pb n="KR2h0001_WYG_006-3a"/>
　髙祖封吳芮長沙王制詔御史長沙王忠其定著令<lb/>
　　鄧展曰漢約非劉氏不王而芮王故著令中使特<lb/>
　　王也或曰以芮至忠故著令也故贊云著于甲令<lb/>
　　而稱忠也<lb/>
支庶<hi>吳芮傳</hi>
　孝惠髙后時封吳芮庶子二人為列侯故贊云慶流<lb/>
　支庶有以矣夫<lb/>
樵蘇<hi>韓信傳四</hi>
<pb n="KR2h0001_WYG_006-3b"/>
　樵蘇後爨師不宿飽<lb/>
　　師古曰樵取薪也蘇取草也小雅白華之詩云樵<lb/>
　　彼桑薪<lb/>
食采<hi>揚雄傳五十七上</hi>　<hi>刑法志三</hi>
　揚雄其先出自有周伯僑者以支庶初食采於晉之<lb/>
　揚因氏焉揚在河汾之間<lb/>
　　師古曰采官也以官受地謂之采地應劭曰左傳<lb/>
　　云霍揚韓魏皆姬姓也刑法志注師古曰因官食<lb/>
<pb n="KR2h0001_WYG_006-4a"/>
　　地故曰采地<lb/>
三輔號為卿<hi>王尊傳四十六</hi>
　　如淳曰三輔皆秩中二千石號為卿也<lb/>
迹射士<hi>王尊傳</hi>
　校尉傅剛將迹射士千人逐捕南山羣盜<lb/>
　　師古曰迹射言能尋跡而射取之也射食亦反<lb/>
布鼔<hi>王尊傳</hi>
　王尊曰毋持布鼔過雷門<lb/>
<pb n="KR2h0001_WYG_006-4b"/>
　　師古曰雷門㑹稽城門也有大鼓越擊此鼓聲聞<lb/>
　　洛陽布鼓謂以布為鼓故無聲<lb/>
柱後惠文<hi>張敞傳四十六</hi>
　　應劭曰柱後以鐵為柱今法冠是也一名惠文冠<lb/>
　　晉灼曰漢注法冠也一號柱後惠文以纚裹鐵柱<lb/>
　　卷秦制執法服今御史服之謂之獬廌一角今冠<lb/>
　　兩角以獬廌為名耳纚即今方目紗也纚山爾反<lb/>
　　卷去權反<lb/>
<pb n="KR2h0001_WYG_006-5a"/>
搒掠<hi>孫寳傳四十七</hi>　<hi>後漢陳寵傳附</hi>
　　師古曰搒掠謂笞擊而考問之也搒音彭<lb/>
　陳寵曰獄者急於篣格酷烈之痛<lb/>
　　注云篣即搒也古字通用格擊也又陳萬年𫝊下<lb/>
　　獄掠治注云掠擊也力向反<lb/>
抱弩負籣<hi>韓延夀傳四十六</hi>
　　如淳曰籣盛弩箭箙也師古曰鞮鞪即兜鍪也籣<lb/>
　　盛弩矢者也其形如木桶鞮丁奚反鞪莫侯反<lb/>
<pb n="KR2h0001_WYG_006-5b"/>
雞卜<hi>郊祀志五下</hi>
　立粤祠而以雞卜<lb/>
　　李竒曰持雞骨卜如鼠卜<lb/>
挺身逃<hi>劉屈氂傳三十六</hi>
　　師古曰挺引也獨引身而逃難<lb/>
傅㑹<hi>爰盎贊十九</hi>
　爰盎雖不好學亦善傅㑹<lb/>
　　張晏曰因宜附著合㑹之<lb/>
<pb n="KR2h0001_WYG_006-6a"/>
衣褐<hi>張良傳十</hi>
　　師古曰褐制若裘今道士所服者是<lb/>
禁錢<hi>賈捐之傳五十四下</hi>
　賈捐之曰往者暴師曽未一年費四十餘萬大司農<lb/>
　錢盡乃以少府禁錢續之<lb/>
　　師古曰少府錢主供天子故曰禁錢<lb/>
浩穰<hi>張敞傳四十六</hi>
　長安中浩穰於三輔<lb/>
<pb n="KR2h0001_WYG_006-6b"/>
　　師古曰浩大也穰盛也言人衆之多也穰人掌反<lb/>
清閒之燕<hi>蔡義傳三十六</hi>
　蔡義上疏曰願賜清閒之燕得盡精思於前上召見<lb/>
　說詩甚說之<lb/>
　　師古曰燕安息也閒讀曰閑<lb/>
扼虎　命中<hi>李陵傳二十四</hi>
　力扼虎射命中<lb/>
　　師古曰扼謂捉持之也命中者所指名處即中之<lb/>
<pb n="KR2h0001_WYG_006-7a"/>
　　也<lb/>
儲偫　除舎<hi>孫寳傳四十七</hi>　<hi>後漢肅宗紀</hi>
　御史大夫張忠辟孫寳為屬欲令授子經更為除舎<lb/>
　設儲偫<lb/>
　　師古曰除為修飾掃除也設儲偫謂豫備器物也<lb/>
　　偫丈紀反<lb/>
　後漢書云南巡狩詔所經道一郡縣無得設儲跱<lb/>
　　注云儲積也跱具也言不預有蓄備<lb/>
<pb n="KR2h0001_WYG_006-7b"/>
擿觖<hi>孫寳傳</hi>
　傅太后怒曰帝置司𨽻使擿觖以揚我惡我當坐之<lb/>
　　師古曰擿觖謂挑發之擿他歴反觖音決<lb/>
以日易月<hi>文帝紀後七年</hi>
　文帝遺詔曰服大紅十五日小紅十四日纖七日釋<lb/>
　服<lb/>
　　服䖍曰皆當言大功小功布也纖細布衣也應劭<lb/>
　　曰紅者中祥大祥以為領縁纖者禫也凡三十六<lb/>
<pb n="KR2h0001_WYG_006-8a"/>
　　日而釋服矣此以日易月也晉灼曰漢書例以紅<lb/>
　　為功也師古曰紅與功同服晉二說是也此喪制<lb/>
　　者文帝自率已意創而為之非有取於周禮也何<lb/>
　　為以日易月乎三年之喪其實二十七月豈有三<lb/>
　　十六月之文禫又無七月也應氏既失之於前而<lb/>
　　近代學者因循謬說未之思也<lb/>
檉柳胡桐白草<hi>西域傳六十六上</hi>
　樓蘭國出玉多葭葦檉柳胡桐白草<lb/>
<pb n="KR2h0001_WYG_006-8b"/>
　　注云孟康曰白草草之白者胡桐似桑而多曲師<lb/>
　　古曰檉柳河柳也今謂之赤檉白草似莠而細無<lb/>
　　芒其乾熟時正白色牛馬所嗜也胡桐亦似桐不<lb/>
　　𩔖桑也蟲食其樹而沫出下流者俗名為胡桐淚<lb/>
　　言似眼淚也可以汗金銀工匠用之流俗語訛呼<lb/>
　　淚為律檉丑成反<lb/>
臧繦<hi>食貨志四下</hi>
　萬室之邑必有萬鍾之臧臧繦千萬千室之邑必有<lb/>
<pb n="KR2h0001_WYG_006-9a"/>
　千鍾之臧臧繦百萬春以奉耕夏以奉耘耒耜器械<lb/>
　種饟糧食必有取澹焉故大賈畜家不得豪奪吾民<lb/>
　矣<lb/>
　　孟康曰六斛四斗為鍾繦錢貫也饟與餉同謂餉<lb/>
　　田之具也<lb/>
都䕶　督察<hi>西域傳六十六上</hi>
　日逐王畔單于將衆來降䕶鄯善以西使者鄭吉迎<lb/>
　之既至漢封日逐王為歸徳侯吉為安逺侯因使吉<lb/>
<pb n="KR2h0001_WYG_006-9b"/>
　并䕶北道故號曰都䕶都䕶之起自吉置矣都䕶督<lb/>
　察烏孫康居諸外國<lb/>
　　師古曰都猶總也言總䕶南北之道督視也<lb/>
單于<hi>文帝紀</hi>　<hi>匈奴傳六十四上</hi>
　單于者廣大之貌也言其象天單于然也<lb/>
　　師古曰單于匈奴天子之號單音蟬<lb/>
突門<hi>後漢竇融傳附</hi>
　　注云突門守城之門墨子曰城百步為一突門也<lb/>
<pb n="KR2h0001_WYG_006-10a"/>
曰者<hi>髙帝紀</hi>
　　師古曰日者猶往日也<lb/>
倒縣<hi>賈誼傳十八</hi>
　賈誼曰天下之埶方倒縣凡天子者天下之首何也<lb/>
　上也蠻夷者天下之足何也下也今匈奴嫚娒侵掠<lb/>
　至不敬也而漢嵗致金絮采繒以奉之夷狄徴令是<lb/>
　主上之操也天子供貢是臣下之禮也足反居上首<lb/>
　顧居下倒縣如此莫之能解猶為國有人乎<lb/>
<pb n="KR2h0001_WYG_006-10b"/>
碑碣<hi>後漢竇憲傳附</hi>
　封神丘兮建隆嵑<lb/>
　　注云神丘即燕然山也方者謂之碑圓者謂之碣<lb/>
　　嵑亦碣也其例反<lb/>
騅<hi>項籍傳一</hi>
　羽駿馬名騅<lb/>
　　師古曰蒼白雜毛曰騅蓋以其色名之<lb/>
贈行<hi>段㑹宗傳四十</hi>
<pb n="KR2h0001_WYG_006-11a"/>
　朋友以言贈行<lb/>
　　師古曰贈行謂將别相贈也<lb/>
焫膋蕭<hi>禮樂志二郊祀歌</hi>
　　李竒曰膋腸間脂也蕭香蒿也師古曰以蕭焫脂<lb/>
　　合馨香也膋來彫反焫人說反<lb/>
柘漿<hi>禮樂志樂府歌</hi>
　泰尊柘漿析朝酲<lb/>
　　應劭曰柘漿取甘柘汁以為飲也酲病酒也析解<lb/>
<pb n="KR2h0001_WYG_006-11b"/>
　　也<lb/>
贅壻<hi>賈誼傳十八</hi>
　秦人家富子壯則出分家貧子壯則出贅<lb/>
　　應劭曰出作贅壻也師古曰謂之贅壻者言其不<lb/>
　　當出在妻家亦猶人身之有肬贅非應所有也贅<lb/>
　　之鋭反分扶問反<lb/>
隊帥<hi>爰盎傳十九</hi>
　　如淳曰隊帥軍中小官<lb/>
<pb n="KR2h0001_WYG_006-12a"/>
請室<hi>賈誼傳</hi>　<hi>爰盎傳</hi>
　賈誼曰大臣有辠白冠氂纓盤水加劒造請室而請<lb/>
　辠耳<lb/>
　　應劭曰請罪之室蘇林曰車駕出有請室令在前<lb/>
　　先驅此官有别獄也如淳曰水性平若已有正罪<lb/>
　　君以平法治之也加劒當以自刎也或曰殺牲者<lb/>
　　以盤水取頸血故示若此也<lb/>
　爰盎傳云人上書告絳侯反時絳侯已就國徴繫請<lb/>
<pb n="KR2h0001_WYG_006-12b"/>
　室<lb/>
　　師古曰請室獄也<lb/>
兩宫<hi>王莽傳六十九上</hi>
　　師古曰兩宫謂成帝及太后也<lb/>
祖有功<hi>景帝紀元年</hi>
　詔曰古者祖有功而宗有徳<lb/>
　　師古曰祖始也始受命也宗尊也有徳可尊<lb/>
天郊<hi>成帝紀建始二年</hi>
<pb n="KR2h0001_WYG_006-13a"/>
　　應劭曰天郊在長安城南地郊在長安城北<lb/>
款塞<hi>宣帝紀本始二年</hi>
　百蠻鄉風<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>塞來享<lb/>
　　應劭曰款叩也皆叩塞門來服從也<lb/>
什器<hi>平帝紀元始元年</hi>
　　師古曰軍法五人為伍二伍為什則共其器物故<lb/>
　　通謂生生之具為什器亦猶今之從軍及作役者<lb/>
　　十人為火共畜調度也<lb/>
<pb n="KR2h0001_WYG_006-13b"/>
除保父母同産令<hi>元帝紀</hi>
　初元五年詔除光禄大夫已下至郎中保父母同産<lb/>
　之令<lb/>
　　應劭曰舊時相保一人有過皆當坐之師古曰特<lb/>
　　為郎中已上除此令者所以優之也同産謂兄弟<lb/>
　　也<lb/>
給事宫司馬中<hi>元帝紀初元五年</hi>
　元帝詔今從官給事宫司馬中者得為大父母父母<lb/>
<pb n="KR2h0001_WYG_006-14a"/>
　兄弟通籍<lb/>
　　應劭曰司馬中者宫内門也司馬主武兵禁之意<lb/>
　　也籍者為二尺竹牒記其年紀名字物色縣之宫<lb/>
　　門案省相應乃得入也師古曰從官親近天子常<lb/>
　　侍從者皆是也<lb/>
四輔<hi>谷永傳五十五</hi>
　　師古曰四輔謂左輔右弼前疑後丞也<lb/>
瞽説<hi>谷永傳</hi>
<pb n="KR2h0001_WYG_006-14b"/>
　聽晻昧之瞽説<lb/>
　　師古曰瞽說言不中道若無目之人也晻與暗同<lb/>
小學<hi>杜鄴傳五十五</hi>
　杜鄴初從張吉學吉子竦又幼孤從鄴學問亦著於<lb/>
　世尤長小學鄴子林清靜好古亦有雅才其正文字<lb/>
　過於鄴竦故世言小學者由杜公<lb/>
　　師古曰小學謂文字之學也周禮八嵗入小學保<lb/>
　　氏教國子以六書故因名云藝文志載小學十家<lb/>
<pb n="KR2h0001_WYG_006-15a"/>
　　三十五篇<lb/>
首嵗<hi>蕭望之傳四十八</hi>
　　師古曰首嵗嵗之初首謂正月也<lb/>
下走<hi>蕭望之傳</hi>
　　應劭曰下走僕也師古曰下走者自謙言趨走之<lb/>
　　役也又司馬遷報任少卿書曰太史公牛馬走注<lb/>
　　云言已為太史公掌牛馬之僕自謙之辭也<hi>出文選</hi>
望舒<hi>揚雄傳五十七</hi>
<pb n="KR2h0001_WYG_006-15b"/>
　望舒彌轡<lb/>
　　師古曰望舒月御也彌斂也言天子之車斂轡徐<lb/>
　　行故假望舒為言耳<lb/>
結轍<hi>文帝紀後二年</hi>
　使者冠蓋相望結轍於道<lb/>
　　韋昭曰使車往還故轍如結也<lb/>
膠葛<hi>楊雄傳下五十七</hi>
　解難云獨不見夫翠虯絳螭之將登虖天不階浮雲<lb/>
<pb n="KR2h0001_WYG_006-16a"/>
　翼疾風虚舉而上升則不能撠膠葛騰九閎<lb/>
　　師古曰擑挶也膠葛上清之氣也九閎九天之門<lb/>
　　撠音㦸挶居足反<lb/>
　又甘泉賦齊總總撙撙其相膠葛兮<lb/>
　　師古曰膠葛猶言膠加也<lb/>
獿人<hi>楊雄傳</hi>
　獿人亡則匠石輟斤而不敢妄斵<lb/>
　　服䖍曰獿古之善塗塈者也施廣領大袖以仰塗<lb/>
<pb n="KR2h0001_WYG_006-16b"/>
　　而領袖不汙有小飛泥誤著鼻因令匠石揮斤而<lb/>
　　斵之知石之善斵故敢使之也師古曰獿抆拭也<lb/>
　　故謂塗者為獿人獿乃髙反<lb/>
琴徽<hi>揚雄傳</hi>
　　師古曰徽琴徽也所以表發撫抑之處也<lb/>
三宫<hi>王嘉傳五十六</hi>
　　師古曰三宫天子太后皇后也<lb/>
立樂府<hi>禮樂志十</hi>
<pb n="KR2h0001_WYG_006-17a"/>
　武帝定郊祀之禮祠太一於甘泉祭后土於汾隂乃<lb/>
　立樂府采詩夜誦以李延年為協律都尉多舉司馬<lb/>
　相如等數十人造為詩賦畧論律呂以合八章之調<lb/>
　作十九章之歌以正月上辛用事甘泉圜丘使童男<lb/>
　女七十人俱歌昏祠至明夜常有神光如流星止集<lb/>
　于祠壇天子自竹宫而望拜<lb/>
　　師古曰樂府之名蓋起於此韋昭曰竹宫以竹為<lb/>
　　宫也師古曰采詩夜誦者其言辭或秘不可宣露<lb/>
<pb n="KR2h0001_WYG_006-17b"/>
　　故於夜中歌誦也<lb/>
百賈<hi>王嘉傳</hi>
　　師古曰賈謂販賣之人也<lb/>
案脉<hi>王嘉傳</hi>
　　師古曰案脉謂切脉也<lb/>
厭衆意<hi>王莽傳</hi>
　莽欲厭衆意<lb/>
　　師古曰厭滿也一艶反<lb/>
<pb n="KR2h0001_WYG_006-18a"/>
雅拜<hi>何武傳五十六</hi>
　何武為京兆尹坐舉方正所舉者召見槃辟雅拜有<lb/>
　司以為詭衆虛偽武坐左遷楚内史<lb/>
　　服䖍曰行禮容拜也師古曰槃辟猶槃旋也辟音<lb/>
　　闢詭違也<lb/>
昆雞<hi>司馬相如傳二十七上</hi>
　　張揖曰昆雞似鶴黄白色<lb/>
靈鼉<hi>相如傳</hi>
<pb n="KR2h0001_WYG_006-18b"/>
　樹靈鼉之鼔<lb/>
　　師古曰以鼉皮為鼓<lb/>
釋蹻<hi>王褒傳三十四下</hi>
　離疏釋蹻而享膏粱<lb/>
　　應劭曰離此蔬食釋此木蹻也師古曰蹻即鞋也<lb/>
　　居畧反史記虞卿躡蹻擔簦説趙注云蹻草履也<lb/>
襃成君<hi>孔光傳五十一</hi>
　孔霸以選授太子經元帝即位徴霸以師賜爵關内<lb/>
<pb n="KR2h0001_WYG_006-19a"/>
　侯食邑八百戸號襃成君<lb/>
　　如淳曰為帝師教令成就故曰襃成君<lb/>
尺二牘<hi>匈奴傳六十四上</hi>
　漢遺單于書以尺一牘中行說令單于以尺二寸牘<lb/>
　及印封皆令廣長大倨驁其辭以答漢漢遣中行說<lb/>
　使匈奴而說不欲行漢强使之說遂降匈奴不歸<lb/>
髙訾<hi>貨殖傳六十一</hi>
　丹王君房豉樊少翁王孫大卿為天下髙訾<lb/>
<pb n="KR2h0001_WYG_006-19b"/>
　　師古曰王君房賣丹樊少翁及王孫大卿賣豉亦<lb/>
　　致髙訾訾讀與資同<lb/>
力政<hi>游俠傳六十二</hi>　<hi>五行志七中之下</hi>
　戰國合從連衡力政爭彊<lb/>
　　師古曰力政者棄背禮義専任威力也<lb/>
　天子微弱諸侯力政<lb/>
　　師古曰政亦征也言専以武力相征討<lb/>
釂<hi>郭解傳六十二</hi>
<pb n="KR2h0001_WYG_006-20a"/>
　郭解姊子負解之勢與人飲使之釂非其任彊灌之<lb/>
　人怒刺殺解姊子<lb/>
　　師古曰盡爵曰釂其人不飲而使盡爵乃强灌之<lb/>
　　故怨怒也釂子笑反<lb/>
内朝外朝<hi>劉輔傳四十七</hi>
　劉輔上書直諫收繫掖庭秘獄於是中朝左將軍辛<lb/>
　慶忌右將軍㢘襃光禄勲師丹太中大夫谷永俱上<lb/>
　書諫得减死罪一等<lb/>
<pb n="KR2h0001_WYG_006-20b"/>
　　孟康曰中朝内朝也大司馬左右前後將軍侍中<lb/>
　　常侍散騎諸吏為中朝丞相以下至六百石為外<lb/>
　　朝也<lb/>
傳漏<hi>董賢傳六十三</hi>
　董賢傳漏在殿下<lb/>
　　師古曰𫝊漏奏時刻也<lb/>
粱肉<hi>霍去病傳二十五</hi>　<hi>食貨志四上</hi>
　　師古曰粱粟𩔖也米之善者食貨志曰粱好粟也<lb/>
<pb n="KR2h0001_WYG_006-21a"/>
　　即今之粱米也<lb/>
特將<hi>去病傳</hi>　<hi>張良傳十</hi>
　衛青家為特將者十五人<lb/>
　　師古曰特將謂獨别為將而出征也<lb/>
　髙帝時魏王豹反使韓信特將北擊之<lb/>
　　師古曰特獨也専任之使將也<lb/>
渾殽<hi>董仲舒傳二十六</hi>
　賢不肖渾殽<lb/>
<pb n="KR2h0001_WYG_006-21b"/>
　　注云殽雜也渾音胡本反<lb/>
邊穀劉<hi>屈氂傳三十六</hi>
　　如淳曰戍邊卒糧也<lb/>
車丞相<hi>車千秋傳三十六</hi>
　千秋本姓田氏為丞相年老上優之朝見得乗小車<lb/>
　入宫殿因號曰車丞相<lb/>
譙讓<hi>髙帝紀</hi>
　樊噲譙讓項羽<lb/>
<pb n="KR2h0001_WYG_006-22a"/>
　　師古曰譙責也才笑反<lb/>
月螖日域<hi>揚雄傳五十七下</hi>
　長楊賦西厭月螖東震日域<lb/>
　　服䖍曰螖音窟穴之窟月螖月所生也師古曰日<lb/>
　　域日初出之處也<lb/>
㢘問<hi>髙帝紀五年</hi>
　髙帝詔曰且亷問有不如吾詔者以重論之<lb/>
　　師古曰㢘察也<lb/>
<pb n="KR2h0001_WYG_006-22b"/>
詔<hi>髙帝紀</hi>
　　如淳曰詔告也自秦漢以下唯天子獨稱之<lb/>
梟騎<hi>髙帝紀</hi>
　項羽未平北貉燕人來致梟騎助漢<lb/>
　　應劭曰北貉國也梟健也張晏曰梟勇也若六博<lb/>
　　之梟也師古曰貉在東北方三韓之屬皆貉𩔖也<lb/>
　　莫客反<lb/>
兜離<hi>後漢董祀妻傳附</hi>
<pb n="KR2h0001_WYG_006-23a"/>
　言兜離兮狀窈停<lb/>
　　注云兜離匈奴言語之貌<lb/>
二斬<hi>後漢曹世叔妻傳附</hi>
　禮夫有再娶之義婦無二適之文故曰夫者天也<lb/>
　　注云儀禮曰父在為母何以朞至尊在不敢伸也<lb/>
　　父必三年而後娶達子志也夫者妻之天也婦人<lb/>
　　不二斬者猶曰不二天也<lb/>
比落䝉全<hi>後漢姜詩傳附</hi>
<pb n="KR2h0001_WYG_006-23b"/>
　姜詩至孝赤眉賊經詩里弛兵而過曰驚大孝必觸<lb/>
　鬼神時嵗荒賊乃遺詩米肉受而埋之比落䝉其安<lb/>
　全<lb/>
　　注云比近也落藩也<lb/>
楚歌<hi>髙帝紀五年</hi>
　漢圍項羽於垓下羽夜聞漢軍四面皆楚歌知盡得<lb/>
　楚地<lb/>
　　應劭曰楚歌者雞鳴歌也漢已畧得其地故楚歌<lb/>
<pb n="KR2h0001_WYG_006-24a"/>
　　者多雞鳴時歌也師古曰楚歌者為楚人之歌猶<lb/>
　　言吳歈越吟耳若以雞鳴為歌曲之名於理則可<lb/>
　　不得云雞鳴時也髙祖令戚夫人楚舞自為作楚<lb/>
　　歌豈亦雞鳴時乎<lb/>
顧山錢<hi>平帝紀元始元年</hi>
　平帝詔天下女徒已論歸家顧山錢月三百<lb/>
　　如淳曰已論者罪已定也令甲女子犯罪作如徒<lb/>
　　六月顧山遣歸一說以為當於山伐木聽使入錢<lb/>
<pb n="KR2h0001_WYG_006-24b"/>
　　顧工直故謂之顧山應劭曰舊刑鬼薪取薪於山<lb/>
　　以給宗廟今使女徒出錢顧薪故曰顧山也師古<lb/>
　　曰如說近之論女徒論罪已定並放歸家不親役<lb/>
　　之但令一月出錢三百以顧人也為此恩者所以<lb/>
　　行太后之徳施惠政於婦人<lb/>
體貌大臣<hi>賈誼傳十八</hi>
　體貌大臣而厲其節也<lb/>
　　師古曰體貌謂加禮容而敬之也<lb/>
<pb n="KR2h0001_WYG_006-25a"/>
官師<hi>賈誼傳</hi>
　官師小吏<lb/>
　　師古曰官師一官之長也<lb/>
粟紅腐<hi>賈捐之傳三十四下</hi>
　太倉之粟紅腐而不可食<lb/>
　　師古曰粟乆腐壊則色紅赤也<lb/>
上東門<hi>賈誼傳</hi>
　雒陽上東門<lb/>
<pb n="KR2h0001_WYG_006-25b"/>
　　師古曰東面最北門曰上東門<lb/>
跡前事<hi>賈誼傳</hi>
　臣竊跡前事<lb/>
　　師古曰尋前事之蹤跡也<lb/>
無狀子<hi>杜欽傳三十</hi>
　紅陽侯與杜業書曰誠哀老姊垂白隨無狀子出關<lb/>
　　師古曰無狀猶言不肖也<lb/>
排擠<hi>杜欽傳</hi>
<pb n="KR2h0001_WYG_006-26a"/>
　排擠英俊<lb/>
　　師古曰擠墜也<lb/>
橐佗<hi>匈奴傳六十四上</hi>
　　師古曰橐佗言能負橐囊而䭾物也<lb/>
刑名<hi>元帝紀</hi>
　宣帝所用多文法吏以刑名繩下<lb/>
　　師古曰劉向别録云申子學號刑名刑名者以名<lb/>
　　責實尊君卑臣崇上抑下宣帝好觀其君臣篇繩<lb/>
<pb n="KR2h0001_WYG_006-26b"/>
　　謂彈治之耳<lb/>
戚里<hi>萬石君傳十六</hi>
　　師古曰於上有姻戚者皆居之故名其里為戚里<lb/>
廷見<hi>萬石君傳</hi>
　石建奏事於上前即有可言屏人乃言極切至廷見<lb/>
　如不能言者<lb/>
　　師古曰廷見謂當朝而見時<lb/>
議格<hi>文三王傳十七</hi>
<pb n="KR2h0001_WYG_006-27a"/>
　大臣及爰盎等有所關說於帝太后議格<lb/>
　　蘇林曰音閤張晏曰止也<lb/>
魁岸<hi>江充傳十五</hi>
　為人魁岸<lb/>
　　師古曰魁大也岸者有㢘稜如崖岸之形<lb/>
微諫<hi>伍被傳十五</hi>
　　師古曰私諫之也<lb/>
假吏<hi>蘇武傳二十四</hi>
<pb n="KR2h0001_WYG_006-27b"/>
　蘇武使匈奴有假吏常惠等<lb/>
　　師古曰假吏猶言兼吏也時權為使之吏若今差<lb/>
　　人充使典矣<lb/>
宦吏<hi>外戚傳六十七下</hi>
　　師古曰宦吏謂奄人也<lb/>
循江上<hi>西南夷傳六十五</hi>
　將兵循江上<lb/>
　　師古曰循順也謂縁江而上也<lb/>
<pb n="KR2h0001_WYG_006-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0001_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷六<lb/>
</p>
<p>
</p>
  </div>
<div>
<head>兩漢博聞卷七</head> <lb/>
    <p>
<pb n="KR2h0001_WYG_007-1a"/>
欽定四庫全書<lb/>
　兩漢博聞卷七<lb/>
　　　　　　　　　　　　　宋　楊侃　輯<lb/>
阿房<hi>賈山傳二十一</hi>
　秦為阿房之殿<lb/>
　　師古曰阿房者言殿之四阿皆為房也一說大陵<lb/>
　　曰阿言其殿髙若於阿上為房也<lb/>
韋帶<hi>賈山傳</hi>
<pb n="KR2h0001_WYG_007-1b"/>
　布衣韋帶之士<lb/>
　　師古曰韋帶以單韋為帶無飾也<lb/>
弧弓<hi>韓安國傳二十二</hi>
　弧弓射獵<lb/>
　　師古曰以木曰弧以角曰弓<lb/>
魯縞<hi>韓安國傳</hi>
　彊弩之末力不能入魯縞<lb/>
　　師古曰縞素也曲阜之地俗善作之尤為輕細故<lb/>
<pb n="KR2h0001_WYG_007-2a"/>
　　以取喻也<lb/>
劘上<hi>賈山傳贊二十一</hi>
　賈山自下劘上卒免刑戮者以其言正也<lb/>
　　孟康曰劘上者謂剴切之也蘇林曰劘音摩厲也<lb/>
　　師古曰剴工來反<lb/>
齧䣛<hi>王褒傳三十四下</hi>
　　孟康曰良馬低頭口至䣛故曰齧䣛<lb/>
么䯢<hi>叙傳七十上</hi>
<pb n="KR2h0001_WYG_007-2b"/>
　勇如信布彊如梁籍威如王莽然卒潤鑊伏鑕亨醢<lb/>
　分裂又况么䯢尚不及數子<lb/>
　　鄭氏曰䯢音麽師古曰么麽皆微小之稱也么一<lb/>
　　堯反麽莫可反<lb/>
北叟<hi>叙傳七十上</hi>
　北叟頗識其倚伏<lb/>
丹青之信<hi>王莽傳六十九</hi>
　明告以生活丹青之信<lb/>
<pb n="KR2h0001_WYG_007-3a"/>
　　師古曰生活謂來降者不殺之也丹青之信言明著也<lb/>
渾元<hi>叙傳</hi>
　渾元運物<lb/>
　　師古曰渾元天地之氣也<lb/>
椒除<hi>王莽傳</hi>
　羣臣扶掖王莽自前殿南下椒除<lb/>
　　服䖍曰除殿陛之道也椒取芬香之名也<lb/>
秦中<hi>婁敬傳十三</hi>
<pb n="KR2h0001_WYG_007-3b"/>
　　師古曰秦中謂關中故秦地也<lb/>
東箱<hi>周昌傳十二</hi>
　吕后側耳於東箱聽<lb/>
　　師古曰正寢之東西室皆曰箱言似箱篋之形<lb/>
大奴<hi>昌邑哀王傳三十三</hi>
　　師古曰凡言大奴者謂奴之尤長大者也<lb/>
南北軍　七校<hi>刑法志三</hi>
　漢初天下既定踵秦置材官於郡國京師有南北軍<lb/>
<pb n="KR2h0001_WYG_007-4a"/>
　之屯至武帝平百粤内增七校外有樓船皆嵗時講<lb/>
　肄修武備云<lb/>
　　晉灼曰百官表中壘屯騎步兵越騎長水胡騎射<lb/>
　　聲虎賁凡八校尉胡騎不常置故此言七也<lb/>
飲泣<hi>賈捐之傳三十四下</hi>
　飲泣巷哭<lb/>
　　師古曰淚流被面以入於口故言飲泣也<lb/>
提封<hi>東方朔傳三十五</hi>
<pb n="KR2h0001_WYG_007-4b"/>
　盩厔以東宜春以西提封頃畝及其賈直<lb/>
　　師古曰提封謂提舉四封之内總計其數也賈讀<lb/>
　　曰價<lb/>
裋褐<hi>貢禹傳四十二</hi>
　裋褐不完<lb/>
　　師古曰裋者謂僮䜿所著布長襦也褐毛布之衣<lb/>
　　也裋音䜿<lb/>
顓門<hi>夏侯勝傳四十五</hi>
<pb n="KR2h0001_WYG_007-5a"/>
　夏侯建者勝之從父子也師事勝勝非建章句小儒<lb/>
　破碎大道建亦非勝為學疏畧難以應敵建卒自顓<lb/>
　門<lb/>
社木<hi>眭𢎞傳四十五</hi>
　　師古曰社木社主之樹也<lb/>
菜色<hi>翼奉傳四十五</hi>
　百姓菜色<lb/>
　　師古曰人専食菜故肌膚青黄為菜色也<lb/>
<pb n="KR2h0001_WYG_007-5b"/>
伏歴<hi>李尋傳四十五</hi>
　馬不伏歴不可以趨道<lb/>
　　師古曰伏歴謂伏槽歴而秣之也<lb/>
壼奥<hi>叙傳七</hi>
　究先聖之壼奥<lb/>
　　應劭曰宫中門謂之闈宫中巷謂之壼苦本反<lb/>
牛衣<hi>王章傳四十六</hi>
　　師古曰牛衣編亂麻為之即今俗呼為龍具者<lb/>
<pb n="KR2h0001_WYG_007-6a"/>
蹂躪<hi>王商傳五十二</hi>
　百姓奔走相蹂躪訛言大水至也<lb/>
　　師古曰蹂踐也躪轢也蹂人九反躪音藺<lb/>
文毋害<hi>蕭何傳九</hi>
　蕭何以文毋害為沛主吏掾<lb/>
　　蘇林曰無害言無比也一曰害勝也無能勝害之<lb/>
　　者晉灼曰酷吏𫝊趙禹為丞相亞夫吏府中皆稱<lb/>
　　其㢘然亞夫不任曰極知禹無害然文深不可以<lb/>
<pb n="KR2h0001_WYG_007-6b"/>
　　居大府蘇說是也師古曰害傷也無人能傷害之<lb/>
　　者蘇晉兩說皆得其意<lb/>
豪吏<hi>曹參傳九</hi>
　蕭何曹參並為縣之豪吏<lb/>
　　師古曰言為吏之豪長也<lb/>
梟首<hi>髙帝紀四年</hi>
　漢王西入關梟故塞王欣頭櫟陽市<lb/>
　　師古曰梟縣首於木上<lb/>
<pb n="KR2h0001_WYG_007-7a"/>
啗秦將<hi>髙帝紀秦三年</hi>
　漢王使酈食其陸賈往說秦將啗以利秦将果欲連<lb/>
　和<lb/>
　　師古曰啗者以食餧人令其啗食徒濫反今言以<lb/>
　　利誘之取食為譬<lb/>
甚亡謂也<hi>髙帝紀五年</hi>
　　師古曰亡謂者失於事宜不可以訓<lb/>
七大夫<hi>髙帝紀</hi>
<pb n="KR2h0001_WYG_007-7b"/>
　髙帝詔曰七大夫以上皆令食邑<lb/>
　　臣瓚曰秦制列侯乃得食邑今七大夫以上皆食<lb/>
　　邑所以寵之也師古曰七大夫公大夫也爵第七<lb/>
　　故謂之七大夫<lb/>
省中<hi>昭帝紀</hi>
　昭帝八嵗即位帝姊鄂邑公主益湯沐邑為長公主<lb/>
　共養省中<lb/>
　　師古曰以供養天子故益邑也伏儼曰蔡邕云本<lb/>
<pb n="KR2h0001_WYG_007-8a"/>
　　為禁中門閤有禁非侍御之臣不得妄入行道豹<lb/>
　　尾中亦為禁中孝元皇后父名禁避之故曰省中<lb/>
　　師古曰省察也言入此中皆當察視不可妄也<lb/>
海丞果丞<hi>平帝紀</hi>
　元始元年置少府海丞果丞各一人<lb/>
　　師古曰海丞主海稅果丞掌諸果實也<lb/>
軨獵車<hi>宣帝紀</hi>
　霍光廢昌邑王太僕以軨獵車奉迎曽孫是為宣帝<lb/>
<pb n="KR2h0001_WYG_007-8b"/>
　嗣昭帝後<lb/>
　　文穎曰軨獵小車前有曲軨不衣也近世謂之軨<lb/>
　　獵車李竒曰蘭輿輕車也是時未備天子車駕故<lb/>
　　且取其輕便爾<lb/>
疇其爵邑<hi>宣帝紀地節二年</hi>
　霍光薨詔曰大將軍功徳茂盛朕甚嘉之復其後世<lb/>
　疇其爵邑世世毋有所與<lb/>
　　張晏曰律非始封十减二疇者等也言不復减也<lb/>
<pb n="KR2h0001_WYG_007-9a"/>
　　師古曰與讀曰豫<lb/>
年號<hi>武帝紀</hi>
　武帝即位年號建元元年<lb/>
　　師古曰自古帝王未有年號始起於此<lb/>
大要<hi>陳萬年傳三十六</hi>
　陳咸謂其父曰具曉所言大要教咸讇也<lb/>
　　師古曰大要大歸也<lb/>
射聲<hi>百官公卿表七上</hi>
<pb n="KR2h0001_WYG_007-9b"/>
　射聲校尉掌待詔射聲士<lb/>
　　服䖍曰工射者也㝠㝠中聞聲則中之因以名也<lb/>
　　應劭曰須詔所命而射故曰待詔射也<lb/>
大長秋<hi>百官公卿表</hi>
　　師古曰秋者秋成之時長者恒乆之義故以為皇<lb/>
　　后官名景帝時置皇后卿也<lb/>
長信少府<hi>百官公卿表</hi>
　長信詹事掌皇太后宫景帝更名長信少府<lb/>
<pb n="KR2h0001_WYG_007-10a"/>
　　張晏曰以太后所居宫為名也居長信宫則曰長<lb/>
　　信少府居長樂宫則曰長樂少府也<lb/>
塊然<hi>陳湯傳四十</hi>
　　師古曰塊然獨處之意如土塊也<lb/>
㢘上<hi>趙充國傳三十九</hi>
　辛武賢擊䍐羌入鮮水北句㢘上<lb/>
　　服䖍曰句音鉤師古曰句㢘謂水岸曲而有㢘稜<lb/>
　　也<lb/>
<pb n="KR2h0001_WYG_007-10b"/>
倅馬<hi>趙充國傳</hi>
　趙充國上屯田奏曰至四月草生發郡騎及屬國胡<lb/>
　騎伉健各千倅馬什二就草為田者逰兵<lb/>
　　師古曰倅副也什二者千騎則與副馬二百匹也<lb/>
　　伉口浪反<lb/>
薦草<hi>趙充國傳</hi>
　今虜亡其美地薦草<lb/>
　　師古曰薦稠草也<lb/>
<pb n="KR2h0001_WYG_007-11a"/>
刺舟<hi>王莽傳六十九下</hi>
　　師古曰檝所以刺舟也<lb/>
班輸<hi>叙傳七十上</hi>
　班輸㩁巧於斧斤<lb/>
　　師古曰班輸即魯公輸班也一說班魯班也與公<lb/>
　　輸氏為二人也皆有巧藝也故樂府云誰能為此<lb/>
　　器公輸與魯班㩁専也一曰競也㩁音角<lb/>
鶡雀<hi>黄霸傳五十九</hi>
<pb n="KR2h0001_WYG_007-11b"/>
　京兆尹張敞舍鶡雀飛集丞相府<lb/>
　　師古曰此鶡音芬本作鳻此通用耳鳻雀大而色<lb/>
　　青出羌中非虎賁所著虎賁鶡者色黒出上黨以<lb/>
　　其鬭死不止故用其尾飾武臣首云今時俗人所<lb/>
　　謂鶡雞者也音曷非此鳻雀也<lb/>
胥靡<hi>楚元王傳六</hi>
　楚王戊淫暴申公白生二人諫不聽胥靡之<lb/>
　　晉灼曰胥相也靡隨也師古曰聨繫使相隨而服<lb/>
<pb n="KR2h0001_WYG_007-12a"/>
　　役之故謂之胥靡猶今之役囚徒以鎻聨綴耳<lb/>
部署<hi>髙帝紀</hi>
　漢王引兵東定三秦部署諸將<lb/>
　　師古曰分部而署置<lb/>
屬吏<hi>昌邑哀王傳三十三</hi>
　昌邑王賀徴入嗣位過𢎞農使大奴善以衣車載女<lb/>
　子至湖郎中令龔遂入問賀賀曰無有遂曰即無有<lb/>
　何愛一善以毁行義請牧屬吏以湔洒大王即捽善<lb/>
<pb n="KR2h0001_WYG_007-12b"/>
　屬衛士長行法<lb/>
　　師古曰以善付吏也屬之欲反湔澣也洒濯也湔<lb/>
　　子顛反洒先禮反捽持頭也衛士長主衛之官捽<lb/>
　　才兀反<lb/>
博望苑<hi>武五子傳三十三</hi>
　武帝為戾太子立博望苑使通賔客<lb/>
　　師古曰取其廣博觀望也<lb/>
禖祝<hi>武五子傳</hi>
<pb n="KR2h0001_WYG_007-13a"/>
　武帝年二十九乃得太子甚喜為立禖使東方朔枚<lb/>
　臯作禖祝<lb/>
　　師古曰禖求子之神也禮月令祀于髙禖是也令<lb/>
　　朔等作祝禖之辭<lb/>
少府私府<hi>路温舒傳二十二</hi>
　路温舒遷廣陽私府長<lb/>
　　師古曰藏錢之府天子曰少府諸侯曰私府長者<lb/>
　　其官之長也<lb/>
<pb n="KR2h0001_WYG_007-13b"/>
厄三七之間<hi>路温舒傳</hi>　<hi>谷永傳五十五</hi>
　路温舒從祖父受厯數天文以為漢厄三七之間<lb/>
　　張晏曰三七二百一十嵗也自漢初至哀帝元年<lb/>
　　二百一年也至平帝崩二百十一年<lb/>
　成帝時谷永曰陛下承八世之功業當陽數之標季<lb/>
　涉三七之節紀直百六之災阨<lb/>
　　孟康曰陽九之末季也至平帝乃三七二百一十<lb/>
　　嵗之厄今已涉向其節紀師古曰直當也<lb/>
<pb n="KR2h0001_WYG_007-14a"/>
土著<hi>張騫傳三十二</hi>
　身毒國在大夏東南可數千里其俗土著<lb/>
　　鄧展曰毒音篤李竒曰一名天篤即浮屠胡是也<lb/>
　　師古曰即敬佛道者也土著者謂有城郭常居不<lb/>
　　隨畜牧移徙也著直畧反西南夷𫝊身毒國即天<lb/>
　　竺國也<lb/>
不得月支要領<hi>張騫傳</hi>
　張騫至大月支留嵗餘還不得月支要領<lb/>
<pb n="KR2h0001_WYG_007-14b"/>
　　師古曰要衣要也領衣領也凡持衣者執要與領<lb/>
　　言騫不得月支意趣無以持歸漢故以為喻要一<lb/>
　　遥反<lb/>
先容<hi>鄒陽傳二十一</hi>
　蟠木根柢輪囷離竒而為萬乗器者以左右先為之<lb/>
　容也<lb/>
　　師古曰蟠木屈曲之木也萬乗器者天子車輿之<lb/>
　　屬也容謂彫刻加飾<lb/>
<pb n="KR2h0001_WYG_007-15a"/>
匕首<hi>鄒陽傳</hi>
　匕首竊發<lb/>
　　師古曰匕首短劍也其首𩔖匕便於用也<lb/>
寥廓之士<hi>鄒陽傳</hi>
　　師古曰寥廓逺大之度也<lb/>
䊪食<hi>司馬遷傳</hi>
　䊪粱之食<lb/>
　　服䖍曰䊪粗米也張晏曰一斛粟七斗米為䊪音<lb/>
<pb n="KR2h0001_WYG_007-15b"/>
　　賴師古曰食飯也<lb/>
杜陵男子<hi>蕭育傳四十八</hi>　<hi>後漢楊彪傳四十四</hi>
　蕭育為茂陵令扶風召詣後曹當以職事對育徑出<lb/>
　曹書佐隨牽育育案佩刀曰蕭育杜陵男子何詣曹<lb/>
　也<lb/>
　　如淳曰賊曹法曹皆後曹也師古曰欲以職事責<lb/>
　　之也自言欲免官而去但是杜陵一白衣男子耳<lb/>
　　何須召我詣曹乎<lb/>
<pb n="KR2h0001_WYG_007-16a"/>
　後漢曹操欲殺楊彪孔融謂操曰今横殺無辜海内<lb/>
　觀聽誰不解體孔融魯國男子明日便當拂衣而去<lb/>
押至<hi>息夫躬傳十五</hi>
　軍書交馳而輻凑羽檄重迹而押至<lb/>
　　師古曰押至言相因而至也<lb/>
侵牟<hi>李廣利傳三十一</hi>
　將吏侵牟之<lb/>
　　師古曰侵牟言如牟賊之食苗也<lb/>
<pb n="KR2h0001_WYG_007-16b"/>
質木<hi>地理志八下</hi>
　民俗質木<lb/>
　　師古曰質木者無有文飾如木石然<lb/>
虎牢<hi>地理志八上</hi>
　　成臯注云故虎牢或曰制師古曰穆天子𫝊云七<lb/>
　　萃之士生捕獸即獻天子天子畜之東虢號曰獸<lb/>
　　牢<lb/>
句吳　于越<hi>地理志八下</hi>
<pb n="KR2h0001_WYG_007-17a"/>
　　師古曰句音鉤夷俗語之發聲也亦猶越為于越<lb/>
　　耳<lb/>
勃碣<hi>地理志</hi>　<hi>武帝紀元封元年注</hi>
　勃碣之間一都㑹也<lb/>
　　師古曰薊縣燕之所都也勃勃海也碣碣石也此<lb/>
　　石著海旁碣碣然特立之貌也<lb/>
三楚<hi>髙帝紀</hi>
　項羽自為西楚霸王<lb/>
<pb n="KR2h0001_WYG_007-17b"/>
　　孟康曰舊名江陵為南楚吳為東楚彭城為西楚<lb/>
罘罳<hi>文帝紀七年</hi>　<hi>五行志七上</hi>
　未央宫東闕罘罳災<lb/>
　　如淳曰東闕與其兩旁罘罳皆災也晉灼曰東闕<lb/>
　　之罘罳獨災也師古曰罘罳謂連闕曲閣也以覆<lb/>
　　重刻垣墉之處其形罘罳然一曰屏也罘音浮五<lb/>
　　行志注云罘罳闕之屏也<lb/>
即拜<hi>趙充國傳三十九</hi>
<pb n="KR2h0001_WYG_007-18a"/>
　上廼拜樂成侯許延夀為强弩將軍即拜酒泉太守<lb/>
　辛武賢為破羌將軍<lb/>
　　師古曰即就也就其郡而拜之<lb/>
三始<hi>鮑宣傳四十二</hi>
　　如淳曰正月一日為嵗之朝月之朝日之朝始猶<lb/>
　　朝也<lb/>
蕭然<hi>食貨志四下</hi>
　江淮之間蕭然煩費矣<lb/>
<pb n="KR2h0001_WYG_007-18b"/>
　　師古曰蕭然猶騷然勞動之貌<lb/>
子母錢<hi>食貨志</hi>
　周景王時患錢輕更鑄大錢單穆公曰不可古者量<lb/>
　資幣權輕重以救民民患輕則為之作重幣以行之<lb/>
　於是有母權子而行民皆得焉若不堪重則多作輕<lb/>
　而行之亦不廢重於是有子權母而行小大利之今<lb/>
　　王廢輕而作重民失其資能無匱乎<lb/>
　　應劭曰母重也其大倍故為母也子輕也其輕少<lb/>
<pb n="KR2h0001_WYG_007-19a"/>
　　半故為子也民患幣之輕而物貴為重幣以平之<lb/>
　　權時而行以廢其輕故曰母權子猶言重權輕也<lb/>
　　民皆得者本末有無皆得其利也孟康曰重為母<lb/>
　　輕為子若市八十錢物以母當五十以子當三十<lb/>
　　續之民患幣重則多作輕錢而行之亦不廢去重<lb/>
　　者言重者行其貴輕者行其賤也<lb/>
腹非<hi>食貨志</hi>
　張湯奏當異九卿見令不便不入言而腹非論死自<lb/>
<pb n="KR2h0001_WYG_007-19b"/>
　是後有腹非之法比<lb/>
　　師古曰比則例也<lb/>
姦鑄　赤仄<hi>食貨志</hi>
　郡國鑄錢民多姦鑄錢多輕而公卿請令京師鑄官<lb/>
　赤仄一當五賦官用非赤仄不得行<lb/>
　　師古曰姦鑄謂巧鑄之雜鉛錫應劭曰赤仄謂子<lb/>
　　紺錢也如淳曰以赤銅為其郭也今錢郭見有赤<lb/>
　　者不知作法云何師古曰凡充賦及給官用皆令<lb/>
<pb n="KR2h0001_WYG_007-20a"/>
　　以赤仄<lb/>
莢錢<hi>食貨志</hi>
　漢興以為秦錢重難用更令民鑄莢錢<lb/>
　　如淳曰如榆莢也<lb/>
八銖錢<hi>髙后紀</hi>
　髙后二年行八銖錢<lb/>
　　應劭曰本秦錢質如周錢文曰半兩重如其文即<lb/>
　　八銖也漢以其太重更鑄莢錢今民間名榆莢錢<lb/>
<pb n="KR2h0001_WYG_007-20b"/>
　　是也民患其太輕至此復行八銖錢<lb/>
五分錢<hi>髙后紀</hi>
　髙后六年行五分錢<lb/>
　　應劭曰所謂莢錢者<lb/>
四銖錢<hi>文帝紀五年</hi>　<hi>食貨志</hi>
　孝文時以錢益多而輕乃更鑄四銖錢其文為半兩<lb/>
　除盜鑄錢令使民放鑄<lb/>
　　師古曰恣其私鑄也<lb/>
<pb n="KR2h0001_WYG_007-21a"/>
　賈誼諌曰令細民人操造幣之埶各隱屏而鑄作姦<lb/>
　錢日多其為禍博矣<lb/>
五銖錢<hi>武帝紀</hi>　<hi>食貨志</hi>
　武帝元狩五年罷半兩錢行五銖錢<lb/>
　食貨志元狩五年三官初鑄五銖錢三官謂上林三<lb/>
　官也<lb/>
契刀錯刀<hi>食貨志</hi>
　王莽居攝變漢制以周錢有母子相權於是更造大<lb/>
<pb n="KR2h0001_WYG_007-21b"/>
　錢徑寸二分重十二銖文曰大錢五十又造契刀錯<lb/>
　刀契刀其環如大錢身形如刀長二寸文曰契刀五<lb/>
　百錯刀以黄金錯其文曰一刀直五千與五銖錢凡<lb/>
　四品並行<lb/>
　　張晏曰案今所見契刀錯刀形質如大錢而肉好<lb/>
　　輪厚異於此大錢形如大刀環矣契刀身形員不<lb/>
　　長二寸也其文左曰契右曰刀無五百字也錯刀<lb/>
　　則刻之作字也以黄金填其文上曰一下曰刀二<lb/>
<pb n="KR2h0001_WYG_007-22a"/>
　　刀泉甚不與志相應也似扎單差錯文字磨滅故<lb/>
　　耳師古曰王莽錢刀今並尚在形質及文與志相<lb/>
　　合無差錯<lb/>
連弩<hi>李陵傳二十四</hi>
　李陵發連弩射單于<lb/>
　　張晏曰三十絭共一臂也絭去權反<lb/>
便衣<hi>李陵傳</hi>
　　師古曰謂著短衣小褏也<lb/>
<pb n="KR2h0001_WYG_007-22b"/>
一半氷<hi>李陵傳</hi>
　李陵令軍士人持二升糒一半氷<lb/>
　　師古曰半讀曰判判大片也時冬寒有氷持之以<lb/>
　　備渇也<lb/>
百金裞<hi>朱建傳十三</hi>
　朱建母死辟陽侯奉百金裞<lb/>
　　師古曰贈終者之衣被曰裞言以百金為衣被之<lb/>
　　具裞式芮反其字從衣<lb/>
<pb n="KR2h0001_WYG_007-23a"/>
問遺<hi>婁敬傳十三</hi>
　　師古曰問遺謂餉饋之也<lb/>
舍匿<hi>淮南厲王傳十四</hi>
　舍匿者論皆有法<lb/>
　　師古曰舍匿謂容止而藏隱也<lb/>
發車封<hi>淮南厲王傳</hi>
　淮南厲王謀逆赦死罪載以輜車令縣次傳王不食<lb/>
　而死縣𫝊者不敢發車封<lb/>
<pb n="KR2h0001_WYG_007-23b"/>
　　孟康曰檻車有封<lb/>
友壻<hi>嚴助傳三十四上</hi>
　嚴助對武帝曰臣家貧為友壻富人所辱<lb/>
　　師古曰友壻同門之壻也<lb/>
搏景<hi>主父偃傳三十四</hi>
　匈奴獸聚而鳥散從之如搏景<lb/>
　　師古曰搏擊也搏人之隂景言不可得也<lb/>
刷恥<hi>貨殖傳六十一</hi>
<pb n="KR2h0001_WYG_007-24a"/>
　報彊吳刷㑹稽之恥<lb/>
　　師古曰刷謂拭除之也<lb/>
埒富<hi>猗頓傳</hi>
　與王者埒富<lb/>
　　師古曰埒等也<lb/>
稱之不容口<hi>爰盎傳十九</hi>
　　師古曰稱美其徳口不能容也<lb/>
法宫<hi>鼂錯傳十九</hi>
<pb n="KR2h0001_WYG_007-24b"/>
　五帝神聖處法宫之中明堂之上<lb/>
　　如淳曰法宫路寢正殿也<lb/>
充賦鼂錯傳<lb/>
　鼂錯曰以臣充賦甚不稱明詔求賢之意<lb/>
　　如淳曰猶言備數也臣讚曰充賦此錯之謙也云<lb/>
　　如賦調也<lb/>
狐白<hi>匡衡傳五十一</hi>
　夫富貴在身而列士不譽是有狐白之裘而反衣之<lb/>
<pb n="KR2h0001_WYG_007-25a"/>
　也<lb/>
　　師古曰狐白謂狐掖下之皮其毛純白集以為裘<lb/>
　　輕柔難得故貴也反衣之者以其毛在内也今人<lb/>
　　則以背毛為裘而棄其白盖取厚而温也衣於既<lb/>
　　反<lb/>
隨牒<hi>匡衡傳</hi>
　匡衡材智有餘經學絶倫但以無階朝廷故隨牒在<lb/>
　逺方<lb/>
<pb n="KR2h0001_WYG_007-25b"/>
　　師古曰階謂升次也隨牒謂隨選補之常牒不被<lb/>
　　超擢者<lb/>
已然諾<hi>灌夫傳二十二</hi>
　灌夫不好文學喜任俠已然諾<lb/>
　　師古曰已必也謂一言許人必信之也<lb/>
餐錢奉邑<hi>髙后紀二年</hi>
　列侯幸得賜餐錢奉邑<lb/>
　　韋昭曰稅租奉禄正所食也四時得間賜是為餐<lb/>
<pb n="KR2h0001_WYG_007-26a"/>
　　錢餐小食也師古曰餐飡同一字耳千安反飡所<lb/>
　　謂吞食物也餐錢賜厨膳錢也奉邑本所食邑也<lb/>
　　奉扶用反<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0001_WYG_007-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷七<lb/>
</p>
<p>
</p>
  </div>
<div>
<head>兩漢博聞卷八</head> <lb/>
    <p>
<pb n="KR2h0001_WYG_008-1a"/>
欽定四庫全書<lb/>
　兩漢博聞卷八<lb/>
　　　　　　　　　　　　　宋　楊侃　輯<lb/>
大駕　法駕　小駕<hi>輿服志二十九</hi>
　胡廣漢制度曰天子出有大駕法駕小駕大駕則公<lb/>
　卿奉引大將軍參乗太僕御屬車八十一乗備千乗<lb/>
　萬騎法駕八卿不在鹵簿唯河南尹執金吾洛陽令<lb/>
　奉引侍中驂乗奉車郎御屬車四十六乗小駕太僕<lb/>
<pb n="KR2h0001_WYG_008-1b"/>
　奉駕侍御史整車騎也<lb/>
文始五行武徳之舞<hi>顯宗紀</hi>
　永平三年烝祭光武廟初奏文始五行武徳之舞<lb/>
　　注云禮記曰冬祭曰烝烝衆也冬物畢成可祭者<lb/>
　　衆前書曰文始舞者本舜韶舞也髙祖六年更名<lb/>
　　文始其舞人執羽籥五行者本周舞也秦始皇二<lb/>
　　十六年更名五行其舞人冠冕衣服法五行色武<lb/>
　　徳者髙祖四年作言行武以除亂也其舞人執干<lb/>
<pb n="KR2h0001_WYG_008-2a"/>
　　戚光武草創禮樂未備今始奏之<lb/>
三老五更<hi>顯宗紀永平二年</hi>
　詔曰光武皇帝建三朝之禮而未及臨饗𦕈𦕈小子<lb/>
　初行大射復踐辟雍尊事三老兄事五更三老李躬<lb/>
　年耆學明五更桓榮授朕尚書其賜榮爵關内侯三<lb/>
　老五更皆以二千石禄養終厥身<lb/>
　　注云三朝之禮謂明堂辟雍靈臺也漢官儀曰三<lb/>
　　老五更皆取有首妻男女全具用其徳行年耆髙<lb/>
<pb n="KR2h0001_WYG_008-2b"/>
　　者三公一人為三老次卿一人為五更皆冠進賢<lb/>
　　三老扶玊杖五更不杖其日乗輿先到辟雍遣使<lb/>
　　者安車迎三老五更天子迎于門屏交拜三老東<lb/>
　　面三公設几杖九卿正履天子親袒割俎執醬而<lb/>
　　饋執爵而酳五更南面三公進供禮亦如之醬醢也<lb/>
横吹<hi>班超傳三十七</hi>
　拜班超為將兵長史假鼓吹幢麾<lb/>
　　注云古今樂録曰横吹胡樂也張騫入西域傳其<lb/>
<pb n="KR2h0001_WYG_008-3a"/>
　　法於長安唯得摩訶兜勒一曲李延年因之更造<lb/>
　　新聲二十八解乗輿以為武樂後漢以給邊將萬<lb/>
　　人將軍得之在俗用者有黄鵠隴頭出關入關出<lb/>
　　塞入塞折楊柳黄覃子赤之楊望行人十曲横吹<lb/>
　　麾幢皆大將軍所有超非大將故言假<lb/>
小侯學<hi>顯宗紀永平九年</hi>
　為四姓小侯開立學校置五經師<lb/>
　　注云袁宏漢紀曰為外戚樊氏郭氏隂氏馬氏諸<lb/>
<pb n="KR2h0001_WYG_008-3b"/>
　　子弟立學號四姓小侯以非列侯故曰小侯<lb/>
清宫<hi>楊秉傳四十四</hi>　<hi>前漢文帝紀附</hi>
　王者至尊警蹕而行靜室而止<lb/>
　　注云蹕止行人也靜室謂先使清宫也<lb/>
　文帝即位使太僕嬰東牟侯興居先清宫<lb/>
　　應劭曰舊典天子行幸所至必遣靜室今先案行<lb/>
　　清淨殿中以虞非常<lb/>
三鱣<hi>楊震傳四十四</hi>
<pb n="KR2h0001_WYG_008-4a"/>
　有冠雀銜三鱣魚飛集楊震講堂前都講取魚進曰<lb/>
　蛇鱣者卿大夫服之象也數三者法三台也先生自<lb/>
　此升矣<lb/>
　　注云冠音貫即鸛雀也鱣音善鱣似蛇臣賢案續<lb/>
　　漢及謝承書鱣字皆作鱓然則鱣鱓古字通也黄<lb/>
　　地黑文故云卿大夫服象也<lb/>
三互<hi>蔡邕傳五十下</hi>
　初朝議以州郡相黨人情比周乃制婚姻之家及兩<lb/>
<pb n="KR2h0001_WYG_008-4b"/>
　州人士不得對相監臨至是復有三互法<lb/>
　　注云三互謂婚姻之家兩州人不得交互為官也<lb/>
鯨魚杵　蒲牢<hi>班固傳三十下</hi>　<hi>前漢揚雄傳附</hi>
　班固東都賦云發鯨魚鏗華鍾登玉輅乗時龍<lb/>
　　注云鯨魚杵謂刻杵作鯨魚形也鏗謂擊之也薛<lb/>
　　綜注西京賦云海中有大魚名鯨又有獸名蒲牢<lb/>
　　素畏鯨魚鯨魚擊蒲牢蒲牢輒大鳴呼凡鍾欲令<lb/>
　　其聲大者故作蒲牢於其上撞鐘者名為鯨魚鐘<lb/>
<pb n="KR2h0001_WYG_008-5a"/>
　　有篆刻之文故曰華<lb/>
　揚雄河東賦鳴洪鐘<lb/>
　　師古曰天子將出則撞黄鍾之鐘左五鐘皆應入<lb/>
　　則撞㽔賔之鐘右五鐘皆應<lb/>
周廬千列<hi>班固傳三十上</hi>
　　注云宿衛之廬周於宮也千列言多也<lb/>
鈎陳<hi>班固傳</hi>
　周以鈎陳之位衛以嚴更之署<lb/>
<pb n="KR2h0001_WYG_008-5b"/>
　　注云周環也鈎陳紫宫外星也宫衛之位亦象之<lb/>
　　嚴更之署行夜之司也<lb/>
尺一詔<hi>李雲傳四十七</hi>　<hi>陳蕃傳五十六</hi>
　李雲書曰尺一拜用不經御省<lb/>
　　注云尺一之版謂詔策也<lb/>
　陳蕃䟽曰尺一選舉委尚書三公<lb/>
　　注云尺一謂板長尺一以寫詔書也<lb/>
肉刑<hi>郎顗傳二十下</hi>
<pb n="KR2h0001_WYG_008-6a"/>
　　注云漢法肉刑三謂黥也劓也左右趾也文帝除<lb/>
　　之當黥者髠鉗城旦舂當劓者笞三百當左右趾<lb/>
　　者笞五百<lb/>
輦車驪駕<hi>寇恂傳十六</hi>
　光武北征軍食急乏寇恂守河内以輦車驪駕轉輸<lb/>
　前後不絶<lb/>
　　注云驪駕併駕也輦車人挽行也<lb/>
風角<hi>郎顗傳</hi>
<pb n="KR2h0001_WYG_008-6b"/>
　郎顗學京氏易善風角星筭<lb/>
　　注云京氏京房也作易𫝊風角謂候四方四隅之<lb/>
　　風以占吉凶也星筭謂天文筭數也<lb/>
道家蓬萊山<hi>竇章傳十三</hi>
　學者稱東觀為老氏藏室道家蓬萊山<lb/>
　　注云老子為守藏史復為柱下史四方所記文書<lb/>
　　皆歸柱下言東觀經籍多也蓬萊海中神山為仙<lb/>
　　府幽經秘録皆在焉<lb/>
<pb n="KR2h0001_WYG_008-7a"/>
中書<hi>伏湛傳十六</hi>
　永和元年詔伏無忌與議郎黄景校定中書五經諸<lb/>
　子百家藝術<lb/>
　　注云中書内中之書也<lb/>
名馬式<hi>馬援傳十四</hi>
　馬援善别名馬於交趾得駱越銅鼔乃鑄為式還上<lb/>
　之因表曰臣援常師事楊子阿受相馬骨法今欲形<lb/>
　之於生馬則骨法難備具孝武時善相馬者東門京<lb/>
<pb n="KR2h0001_WYG_008-7b"/>
　<hi>東門姓也京名也</hi>鑄作銅馬法獻之有詔立馬於魯班門外<lb/>
　則更名魯班門為金馬門臣謹依儀氏等數家骨相<lb/>
　以為法有詔置於宣徳殿下以為名馬式<lb/>
馬服君<hi>馬援傳</hi>
　馬援其先趙奢為趙將號曰馬服君子孫因為氏<lb/>
　　注云馬服者言能服馭馬也史記曰趙恵文王以<lb/>
　　奢有功賜爵號馬服君<lb/>
汗簡<hi>吳祐傳五十四</hi>
<pb n="KR2h0001_WYG_008-8a"/>
　吳祐父恢為南海太守祐隨到官恢欲殺青簡以寫<lb/>
　經書諫止之<lb/>
　　注云殺青者以火炙簡令汗取其青易書復不蠧<lb/>
　　謂之殺青亦謂汗簡<lb/>
帝者諦也<hi>李雲傳四十七</hi>
　孔子曰帝者諦也<lb/>
　　注云審諦於物也<lb/>
治所<hi>前漢朱博傳五十三</hi>
<pb n="KR2h0001_WYG_008-8b"/>
　　師古曰刺史所止理事處<lb/>
黄綬<hi>朱博傳</hi>
　　師古曰縣丞尉職卑皆黄綬<lb/>
間歩<hi>朱博傳</hi>
　朱博去吏間步至廷尉下雪陳咸事<lb/>
　　師古曰去吏自解職也間步謂步行而伺間隙以<lb/>
　　去<lb/>
束脩之饋<hi>第五倫傳三十一</hi>
<pb n="KR2h0001_WYG_008-9a"/>
　大夫無境外之交束脩之饋<lb/>
　　注云束脩束帛也脩脯也饋遺也<lb/>
司馬法<hi>孔融傳六十</hi>
　　注云齊威王使大夫追論古者司馬法其法論田<lb/>
　　及兵之法也<lb/>
三閭<hi>孔融傳</hi>
　　注云即屈原也掌王族三姓曰昭屈景故曰三閭<lb/>
鼓行<hi>荀彧傳六十</hi>
<pb n="KR2h0001_WYG_008-9b"/>
　鼔行而前<lb/>
　　注云謂鳴鼓而行言無所畏也<lb/>
人品<hi>郭泰傳五十八</hi>
　郭泰奬㧞士人皆如所鑒<lb/>
　　注云謝承書云泰之所名人品乃定先言後驗衆<lb/>
　　皆服之<lb/>
角立傑出<hi>徐穉傳四十三</hi>
　桓帝徴徐穉姜肱等並不至帝問陳蕃曰徐穉等孰<lb/>
<pb n="KR2h0001_WYG_008-10a"/>
　為先後蕃曰穉爰自江南卑薄之域角立傑出宜當<lb/>
　為先<lb/>
　　注云如角之特立也<lb/>
國憂<lb/>
　奔國憂又曰來弔大憂<lb/>
禁民二業<hi>劉般傳二十九</hi>
　劉般上言曰郡國以官禁二業至有田者不得漁捕<lb/>
　　注云二業謂農者不得商賈也<lb/>
<pb n="KR2h0001_WYG_008-10b"/>
琴増二絃<hi>仲長統傳三十九</hi>
　　注云三禮圖曰琴本五絃曰宫商角徴羽文王琴<lb/>
　　增曰少宫少商弦最清也<lb/>
去符傳<hi>竇固傳十三</hi>
　竇固出玉門擊西域詔耿秉及騎都尉劉張皆去符<lb/>
　傳以屬固<lb/>
　　注云専將兵者並有符傳擬合之取信今去符傳<lb/>
　　皆受固之節度<lb/>
<pb n="KR2h0001_WYG_008-11a"/>
清詔<hi>第五倫傳三十一</hi>
　第五種<hi>案原本作倫今考此語雖出第五倫傳然清詔使乃倫曽孫種也</hi>永夀中以<lb/>
　司徒掾清詔使兾州㢘察災害舉奏刺史二千石以<lb/>
　下<lb/>
　　注云風俗通曰汝南周勃辟太尉清詔使荆州又<lb/>
　　此言以司徒清詔使兾州蓋三公府有清詔貟以<lb/>
　　承詔使也<lb/>
去就之槩<hi>周燮傳序四十三</hi>
<pb n="KR2h0001_WYG_008-11b"/>
　識去就之槩<lb/>
　　注云槩節也候時而處不失去就也<lb/>
前星<hi>廣陵思王傳三十二</hi>
　　注云天官書曰心前星太子之位也<lb/>
征營<hi>鍾離意傳三十一</hi>
　鍾離意上䟽曰不勝愚戇征營罪當萬死<lb/>
　　注云征營不自安也<lb/>
當陽侯<hi>清河孝王傳四十五</hi>
<pb n="KR2h0001_WYG_008-12a"/>
　　注云當陽今荆州也<lb/>
北寺獄<hi>千乗貞王傳四十五</hi>
　北寺獄名屬黄門署前書音義曰即若盧獄也<lb/>
通儒俗儒<hi>儒林傳十七</hi>
　　注云風俗通曰儒者區也言其區别古今居稽先<lb/>
　　王之制立當時之事此通儒也若能言而不能行<lb/>
　　講誦而已無能往來此俗儒也<lb/>
伎數<hi>桓譚傳十八</hi>
<pb n="KR2h0001_WYG_008-12b"/>
　小才伎數之人<lb/>
　　注云伎方伎醫方之家也數謂數術史卜之官也<lb/>
奏記<hi>班固傳三十上</hi>
　班固奏記於東平王蒼<lb/>
　　注云奏進也記書也前書待詔鄭朋奏記於蕭望<lb/>
　　之奏記自朋始也<lb/>
搜牢<hi>董卓傳六十二</hi>
　董卓既行廢立之事是時洛中金帛家家殷積卓縱<lb/>
<pb n="KR2h0001_WYG_008-13a"/>
　放兵士剽虜資物謂之搜牢<lb/>
　　注云言牢固者皆搜索取之也<lb/>
叟兵<hi>董卓傳</hi>
　吕布軍有叟兵内反引李傕入城<lb/>
　　注云叟兵則蜀兵也漢代謂蜀為叟<lb/>
百六有㑹<hi>董卓傳贊</hi>
　百六有㑹過剥成災<lb/>
　　注云前書音義曰四千五百嵗為一元一元之中<lb/>
<pb n="KR2h0001_WYG_008-13b"/>
　　有九厄陽厄五陰厄四陽為旱隂為水初入元百<lb/>
　　六嵗有陽厄故曰百六之㑹<lb/>
郿塢　南北塢<hi>董卓傳</hi>　<hi>獻帝紀/</hi>　<hi>皇甫規傳五十五</hi>
　董卓築塢於郿髙厚七丈號曰萬嵗鄔積穀為三<lb/>
　十年儲自云事成雄據天下不成守此足以畢老既<lb/>
　敗塢中珍藏有金二三萬斤銀八九萬斤錦綺紈素<lb/>
　竒玩積如丘山<lb/>
　李傕移獻帝幸北鄔<lb/>
<pb n="KR2h0001_WYG_008-14a"/>
　　注云營居曰塢一曰庳城時帝在南塢傕迎帝幸<lb/>
　　北塢字林曰塢小障也一曰小城字或作隖<lb/>
　皇甫規傳覆没營塢塢音烏古反<lb/>
鮮車怒馬<hi>第五倫傳三十一</hi>
　第五倫為蜀郡太守蜀地肥饒掾史家貲多至千萬<lb/>
　皆鮮車怒馬以財貨自達倫悉遣之更選孤貧志行<lb/>
　之人以處曹任<lb/>
　　注云怒馬謂馬之肥壯其氣憤怒也<lb/>
<pb n="KR2h0001_WYG_008-14b"/>
服練紅<hi>東海恭王傳三十二</hi>
　宗室東海孝王臻兄弟並有篤行母卒皆吐血毁瘠<lb/>
　至服練紅兄弟追念初喪父㓜小哀禮有闕因復重<lb/>
　行喪制<lb/>
　　注云既祥之後而服練也禮記曰練衣黄裏縓緣<lb/>
　　縓淺絳也<lb/>
八月賜羊酒<hi>鄭均傳十七</hi>
　鄭均為尚書以病乞骸骨拜議郎告歸元和元年詔<lb/>
<pb n="KR2h0001_WYG_008-15a"/>
　曰鄭均前在機密以病致仕守善貞固黄髪不怠其<lb/>
　賜均穀千斛常以八月長吏存問賜羊酒顯兹異行<lb/>
　　注云東觀記曰賜羊一頭酒二斗終其身問遺賢<lb/>
　　良必以八月諸物老成故順其時氣助養育之也<lb/>
三關<hi>馮衍傳十八上</hi>
　上黨之地有四塞之固東帶三關西為國蔽<lb/>
　　注云三關謂上黨關壺口關石陘關也陘音形<lb/>
天心<hi>郎顗傳二十</hi>
<pb n="KR2h0001_WYG_008-15b"/>
　　注云李巡曰北極天心也居北方正四時謂之北<lb/>
　　辰也<lb/>
𫝊國璽<hi>徐璆傳三十八</hi>
　徐璆道為袁術所劫術死軍破璆得其盜國璽還許<lb/>
　上之<lb/>
　　注云衛宏曰秦以前以金玉銀為方寸璽秦以來<lb/>
　　天子獨稱璽又以玊羣下莫得用其玉出藍田山<lb/>
　　題是李斯書其文曰受命于天既夀永昌號曰𫝊<lb/>
<pb n="KR2h0001_WYG_008-16a"/>
　　國璽漢髙祖定三秦子嬰獻之髙祖即位乃佩之<lb/>
　　王莽就元后求璽后乃出以投地上螭一角缺及<lb/>
　　莽敗李松送上更始更始上赤眉建武三年盆子<lb/>
　　奉以上光武孫堅入雒敗董卓軍於城南見井中<lb/>
　　有五色光堅乃浚井得璽袁術拘堅妻求之得璽<lb/>
　　舉以向肘時璆得而獻之<lb/>
紫微宫<hi>霍諝傳三十八</hi>
　　注云天有紫微宫是上帝所居也王者立宫象而<lb/>
<pb n="KR2h0001_WYG_008-16b"/>
　　為之也<lb/>
飛書<hi>梁松傳二十四</hi>
　梁松怨望乃縣飛書誹謗下獄死<lb/>
　　注云飛書者無根而至若飛來也即今匿名書也<lb/>
伊優抗髒<hi>趙壹傳七十下</hi>
　趙壹詩云伊優北堂上抗髒倚門邊<lb/>
　　注云伊優屈曲佞媚之貌抗髒髙伉婞直之貌也<lb/>
　　佞媚者見親故昇堂婞直者見棄故倚門<lb/>
<pb n="KR2h0001_WYG_008-17a"/>
彈棊<hi>梁冀傳二十四</hi>
　梁冀能挽滿彈棊格五六博蹴踘意錢之戯<hi>挽滿猶引强也</hi>
　　注云藝經曰彈棊兩人對局白黑棊子各六枚先<lb/>
　　列棊相當更先彈也<lb/>
格五<hi>梁冀傳</hi>　<hi>吾丘夀王傳三十四附</hi>
　　注云前書吾丘夀王善格五音義云簺也蘇代反<lb/>
　　說文曰行棊相塞謂之簺鮑宏簺經曰簺有四采<lb/>
　　塞白乗五是也至五即格不得行故謂之格五<lb/>
<pb n="KR2h0001_WYG_008-17b"/>
六博<hi>梁冀傳</hi>
　　注云鮑宏博經曰用十二棊六棊白六棊黑所擲<lb/>
　　頭謂之瓊瓊有五采按莊子云博塞以逰注云行<lb/>
　　五道而投瓊曰博不投瓊曰塞塞亦博𩔖<lb/>
意錢<hi>梁冀傳</hi>　<hi>王符傳三十九</hi>
　　注云何承天纂文曰詭億一曰射意一曰射數即<lb/>
　　攤錢也<lb/>
　王符潛夫論曰或以逰博持掩為事<lb/>
<pb n="KR2h0001_WYG_008-18a"/>
　　注云博謂六博掩謂意錢也<lb/>
蹴踘<hi>梁冀傳</hi>
　　注云劉向列傳曰蹴踘者𫝊言黄帝所作或曰起<lb/>
　　戰國之時蹴踘兵勢也所以講武知有材也<lb/>
步驟<hi>曹褒傳二十五</hi>
　詔曰三五步驟優劣殊軌<lb/>
　　注云孝經鈎命決曰三皇步五帝驟三王馳<lb/>
掾屬<hi>葢延傳八</hi>
<pb n="KR2h0001_WYG_008-18b"/>
　蓋延身長八尺彎弓三百斤邊俗尚勇力而以氣聞<lb/>
　歴郡列掾州從事<lb/>
　　注云古者三公下至郡縣皆有掾屬續漢志曰建<lb/>
　　武十八年立刺史十三人人主一州皆有從事史<lb/>
　　假佐毎郡皆置諸曹掾郡中列掾非一延並為之<lb/>
　　故言歴也<lb/>
甲乙科　射䇿<hi>順帝紀陽嘉元年</hi>
　　注云前書音義曰甲乙科謂作簡策難問列置案<lb/>
<pb n="KR2h0001_WYG_008-19a"/>
　　上在試者意投射取而答之謂之射䇿上者為甲<lb/>
　　次者為乙若録政化得失顯而問之謂之對策<lb/>
三獨坐<hi>王常傳五</hi>
　　注云漢官儀曰御史大夫尚書令司𨽻校尉皆専<lb/>
　　席號三獨坐<lb/>
景風<hi>和帝永元三年</hi>
　和帝詔曰髙祖功臣蕭曹為首曹相國後容城侯<lb/>
　無嗣宜求近親須景風紹封以章厥功<lb/>
<pb n="KR2h0001_WYG_008-19b"/>
　　注云春秋考異郵曰夏至四十五日景風至則封<lb/>
　　有功<lb/>
間氣<hi>郎顗傳二十下</hi>
　郎顗曰處士漢中李固元精所生王之佐臣天之生<lb/>
　固必為聖漢<lb/>
　　注云元為天精謂之精氣春秋演孔圖曰正氣為<lb/>
　　帝間氣為臣宫商為佐秀氣為人也<lb/>
三統<hi>陳寵傳三十六</hi>
<pb n="KR2h0001_WYG_008-20a"/>
　冬至之節陽氣始萌故十一月有蘭射干芸荔之應<lb/>
　天以為正周以為春十二月陽氣上通雉雊雞乳地<lb/>
　以為正殷以為春十三月陽氣已至天地已交人以<lb/>
　為正夏以為春三微成著以通三統周以天元殷以<lb/>
　地元夏以人元若以此時行刑則殷周嵗首皆當流<lb/>
　血不合人心不稽天意<lb/>
百户牛酒<hi>肅宗紀元和二年</hi>
　詔賜河南女子百戸牛酒<lb/>
<pb n="KR2h0001_WYG_008-20b"/>
　　注云史記封禪書百戸牛一頭酒十石臣賢謂女<lb/>
　　戸頭即今之女戶也天下稱慶恩當普洽所以男<lb/>
　　户賜爵女子賜牛酒<lb/>
駭雞犀<hi>西域大秦國傳七十八</hi>
　　注云抱朴子曰通天犀有白理如綖者以盛米置<lb/>
　　羣雞中雞欲往啄米至輒驚却故南人名為駭雞<lb/>
設屏<hi>齊王縯傳四</hi>
　人君正屏有所不聽<lb/>
<pb n="KR2h0001_WYG_008-21a"/>
　　注云白虎通曰所以設屏何以自障也示不極臣<lb/>
　　下之敬也天子徳大故外屏諸侯徳小故内屏<lb/>
重繭<hi>段熲傳五十五</hi>
　段熲與東羌戰羌大敗棄兵而走追之三日三夜士<lb/>
　皆重繭<lb/>
　　注云繭足下傷起形如繭也淮南子曰申包胥曾<lb/>
　　繭重胝<lb/>
樞機<hi>明徳馬皇后傳十</hi>
<pb n="KR2h0001_WYG_008-21b"/>
　先帝防慎舅氏不令在樞機之位<lb/>
　　注云樞機近要之官也<lb/>
太后臨朝<hi>安思閻皇后傳十下</hi>
　　注云蔡邕獨斷曰少帝即位太后即代攝政臨前<lb/>
　　殿朝羣臣太后東面少帝西面羣臣奏事上書皆<lb/>
　　為兩通一詣后一詣少帝<lb/>
關覽<hi>張升傳七十下</hi>
　張升少好學多關覽而任情不羈<lb/>
<pb n="KR2h0001_WYG_008-22a"/>
　　注云關涉也不羈謂超絶等倫不可羈束也<lb/>
柱天<hi>齊王縯傳四</hi>
　齊王縯自稱柱天都部<lb/>
　　注云柱天者若天之柱也<lb/>
匿犀<hi>李固傳五十三</hi>
　李固貌狀有竒表鼎角匿犀足履龜文<lb/>
　　注云鼎角頂有骨如鼎足也匿犀伏犀也謂骨當<lb/>
　　額上入髪際隠起也足履龜文者二千石見相書<lb/>
<pb n="KR2h0001_WYG_008-22b"/>
儈牛<hi>逢萌傳七十三</hi>
　王君公儈牛自隱<lb/>
　　注云口無二價時人曰避世牆東王君公儈謂平<lb/>
　　㑹兩家賣買之價<lb/>
角力<hi>隗囂傳三</hi>
　　注云角力爭力也<lb/>
慰藉<hi>隗囂傳</hi>
　隗囂上書詣闕光武素聞其風聲報以殊禮言稱字<lb/>
<pb n="KR2h0001_WYG_008-23a"/>
　用敵國之儀所以慰藉之良厚<lb/>
　　注云慰安也藉薦也言安慰而薦藉之良甚也<lb/>
櫜弓卧鼓<hi>隗囂傳</hi>
　　注云卧猶息也<lb/>
章鉞<hi>李固傳五十三</hi>
　李固誅弟子汝南郭亮年始成童逰學洛陽乃左提<lb/>
　章鉞右秉鈇鑕詣闕上書乞收固屍不許<lb/>
　　注云章謂所上章也鉞斧也鈇鑕鍖也<lb/>
<pb n="KR2h0001_WYG_008-23b"/>
懸師<hi>皇甫規傳五十五</hi>
　皇甫規上疏乞自効懸師之費且百億計<lb/>
　　注云懸猶停也<lb/>
銀艾<hi>張奐傳五十五</hi>
　張奐曰吾前後仕進十要銀艾<lb/>
　　注云銀印緑綬也以艾草染之故曰艾也<lb/>
晏開<hi>耿國傳九</hi>
　使塞下無晏開之警<lb/>
<pb n="KR2h0001_WYG_008-24a"/>
　　注云有警急則開門晩也<lb/>
鐵劵<hi>祭遵傳十</hi>
　丹書鐵劵傳於無窮<lb/>
　　注云鐵劵鐵契也前書髙祖與功臣剖符作誓丹<lb/>
　　書鐵契<lb/>
中藏<hi>蓋勲傳四十八</hi>
　帝曰吾多出中藏財物以餌士何如<lb/>
　　注云中藏謂内藏也<lb/>
<pb n="KR2h0001_WYG_008-24b"/>
元元<hi>光武紀建武元年</hi>
　　注云元元謂黎庶也前書武帝詔勸元元師古曰<lb/>
　　元元善意<lb/>
左官<hi>丁鴻傳二十七</hi>
　丁鴻上封事曰左官外附之臣依托權門<lb/>
　　注云左官者人道尚右舎天子而事諸侯為左官<lb/>
　　外附謂背正法而附私家<lb/>
韋帶<hi>周磐傳二十九</hi>
<pb n="KR2h0001_WYG_008-25a"/>
　周磐解韋帶就孝㢘之舉<lb/>
　　注云以韋皮爲帶未仕之服也求仕則服革帶故<lb/>
　　解之<lb/>
殊死<hi>光武紀一上</hi>
　光武詔罪非犯殊死一切勿案<lb/>
　　注云殊死謂斬刑殊絶也左傳曰斬其木而弗殊<lb/>
　　一切謂權時非乆制也<lb/>
史書<hi>安帝紀五</hi>
<pb n="KR2h0001_WYG_008-25b"/>
　安帝年十嵗好學史書<lb/>
　　注云史書者史籀所作凡五十五篇可以教童㓜<lb/>
生犀<hi>肅宗紀元和元年</hi>
　南徼外蠻夷獻生犀白雉<lb/>
　　注云山海經曰犀似牛而猪頭黒色交州記曰犀<lb/>
　　其毛如豕頭如馬有三角鼻上角短額上頭上角<lb/>
　　長異物志曰角中特有光耀白理如線自本達末<lb/>
　　則為通犀<lb/>
<pb n="KR2h0001_WYG_008-26a"/>
六幽<hi>肅宗紀章和元年</hi>
　光照六幽<lb/>
　　注云六幽謂六合幽隱之處<lb/>
廊廟之計<hi>申屠剛傳十九</hi>
　　注云廊殿下屋也廟太廟也國事必先謀於廊廟<lb/>
　　之所也<lb/>
從官<hi>前漢元帝紀附</hi>
　永光五年秋潁川水出流殺人民吏從官縣被害者<lb/>
<pb n="KR2h0001_WYG_008-26b"/>
　與告<lb/>
　　晉灼曰從官即上侍從之官也言凡為吏為從官<lb/>
　　其本縣有被害者皆與休告<lb/>
　<lb/>
　<lb/>
　<lb/>
　<lb/>
　兩漢博聞卷八<lb/>
</p>
<p>
</p>
  </div>
<div>
<head>兩漢博聞卷九</head> <lb/>
    <p>
<pb n="KR2h0001_WYG_009-1a"/>
欽定四庫全書<lb/>
　兩漢博聞卷九<lb/>
　　　　　　　　　　　　　宋　楊侃　輯<lb/>
六璽　紫泥<hi>光武紀建武三年</hi>
　赤眉君臣面縛奉光武以髙帝璽綬<lb/>
　　注云蔡邕獨斷曰皇帝六璽皆玉螭虎紐文曰皇<lb/>
　　帝行璽皇帝之璽皇帝信璽天子行璽天子之璽<lb/>
　　天子信璽皆以武都紫泥封之玉璽譜曰𫝊國璽<lb/>
<pb n="KR2h0001_WYG_009-1b"/>
　　是秦始皇初定天下所刻<lb/>
通中枕<hi>鍾離意傳三十一</hi>
　　注云蔡質漢官儀曰尚書郎直入臺中官供新青<lb/>
　　縑白綾被晝夜更宿帷帳畫通中枕卧旃蓐冬夏<lb/>
　　隨時改易大官供食五日一美食下天子一等<lb/>
方領<hi>馬援傳十四</hi>
　　注云前書音義曰頸下施衿領正方學者之服也<lb/>
鹿車<hi>趙憙傳十六</hi>
<pb n="KR2h0001_WYG_009-2a"/>
　趙憙避赤眉兵以泥塗友人韓仲伯婦面載以鹿車<lb/>
　　注云風俗通曰鹿車窄小載容一鹿<lb/>
文降<hi>皇甫規傳五十五</hi>
　中外共誣皇甫規貨賂羣羌令其文降<lb/>
　　注云以文簿虚降非真心也<lb/>
重問<hi>王龔傳四十六</hi>
　舊典大臣不有大罪不至重問<lb/>
　　注云大臣獄重故曰重問成帝時丞相薛宣御史<lb/>
<pb n="KR2h0001_WYG_009-2b"/>
　　大夫翟方進有罪上使五二千石雜問音義曰大<lb/>
　　獄重故以秩二千石五人同問之<lb/>
棨信<hi>竇武傳五十九</hi>
　取棨信閉諸禁門<lb/>
　　注云棨有衣㦸也漢官儀曰凡居宫中皆施籍於掖<lb/>
　　門案姓名當入者本官為封棨𫝊審印信然後受之<lb/>
回冗<hi>盧植傳五十四</hi>
　植上書曰今之禮記特多回冗<lb/>
<pb n="KR2h0001_WYG_009-3a"/>
　　注云回冗紆曲也<lb/>
投間<hi>延篤傳五十四</hi>
　延篤書曰百家衆氏投間而作<lb/>
　　注云言誦經典之餘投射間隙而翫百氏也<lb/>
粃謬<hi>盧植傳</hi>
　植書云周禮諸經發起粃謬<lb/>
　　注云粃粟不成喻義之乖僻也<lb/>
閥閲<hi>章帝紀建初元年</hi>
<pb n="KR2h0001_WYG_009-3b"/>
　詔曰每尋前世舉人貢士或起畎畝不繫閥閲<lb/>
　　注云明其等曰閥積其功曰閲言務取賢才不拘<lb/>
　　門地<lb/>
嬰城<hi>卓茂傳十五</hi>
　嬰城者相望<lb/>
　　注云言以城自嬰繞<lb/>
油㦸<hi>杜詩傳二十一</hi>
　杜詩嵗中三遷為侍御史世祖召見賜以棨㦸<lb/>
<pb n="KR2h0001_WYG_009-4a"/>
　　注云漢雜事曰漢制假棨㦸以代斧鉞崔豹古今<lb/>
　　注曰棨㦸前驅之器也以木為之後代以赤油韜<lb/>
　　之亦謂之油㦸王公以下通用之<lb/>
紫艾綬<hi>馮魴傳二十三</hi>
　獲嘉侯馮石安帝寵之賜紫艾綬<lb/>
　　注云艾即盭緑色也其色似艾<lb/>
兼兩<hi>吳祐傳五十四</hi>
　吳祐諫其父欲殺青簡以寫經書曰此書若成則載<lb/>
<pb n="KR2h0001_WYG_009-4b"/>
　之兼兩<lb/>
　　注云車有兩輪故稱兩也<lb/>
骨鯁<hi>來歙傳五</hi>
　　注云骨鯁喻正直也說文曰鯁魚骨也食骨留咽<lb/>
　　中爲鯁<lb/>
奕世<hi>楊秉傳四十四</hi>
　楊秉疏曰臣奕世受恩<lb/>
　　注云奕猶重也<lb/>
<pb n="KR2h0001_WYG_009-5a"/>
龜鼎<hi>宦者傳六十八</hi>
　宦者論云魏武因之遂遷龜鼎<lb/>
　　注云龜鼎國之守器以喻帝位也<lb/>
竹帛<hi>和熹鄧皇后傳十</hi>
　　注云竹謂簡册帛謂縑素<lb/>
鍛鍊<hi>韋彪傳十六</hi>
　鍛鍊之吏持心近薄<lb/>
　　注云鍛椎也鍛鍊成熟也言深文之吏入人之罪<lb/>
<pb n="KR2h0001_WYG_009-5b"/>
　　猶工冶陶鑄鍛鍊使之成熟也<lb/>
時髦<hi>順帝紀贊</hi>
　　注云髦俊也郭璞云士中之俊猶毛中之髦<lb/>
保阿傅土<hi>順帝紀贊</hi>
　　注云保安也阿倚也言可依倚以取安傅姆之𩔖<lb/>
　　也𫝊土謂阿母山陽君宋娥更相貨賂求増邑土<lb/>
　　也<lb/>
五營<hi>順帝紀永建元年</hi>
<pb n="KR2h0001_WYG_009-6a"/>
　　注云五營五校也謂長水步兵射聲胡騎車騎等<lb/>
　　五校尉<lb/>
仙人山圖<hi>西南夷傳七十六</hi>
　莋都夷者武帝所開土出長年神藥仙人山圖所居<lb/>
　焉<lb/>
　　注云劉向列仙傳曰山圖隴西人好乗馬馬蹋折<lb/>
　　脚山中道士教服地黄當歸羌活𤣥參服一年不<lb/>
　　嗜食病愈身輕道士自云五嶽使人之名山採藥<lb/>
<pb n="KR2h0001_WYG_009-6b"/>
　　能隨吾汝便不死山圖隨之莫知所終<lb/>
晨門<hi>王龔傳論四十六</hi>
　晨門有抱關之夫<lb/>
　　注云晨主守門晨夜開閉也史記侯嬴夷門抱關<lb/>
　　者守門必抱關故兼言之<lb/>
環玦<hi>袁譚傳六十四下</hi>
　審配上書袁譚願將軍熟詳吉凶以賜環玦<lb/>
　　注云絶人以玦反人以環<lb/>
<pb n="KR2h0001_WYG_009-7a"/>
峭覈<hi>第五倫傳論三十一</hi>
　第五倫峭覈為方<lb/>
　　注云峭覈謂其性峻急好窮覈事情<lb/>
露布<hi>李雲傳四十七</hi>
　李雲素剛憂國將危乃露布上書移副三府<lb/>
　　注云露布謂不封之也并以副本上三公府也<lb/>
白越<hi>明徳馬皇后傳十</hi>
　馬太后賜諸貴人白越三千端<lb/>
<pb n="KR2h0001_WYG_009-7b"/>
　　注云白越越布也<lb/>
跋扈<hi>朱浮傳二十三</hi>
　　注云跋扈猶暴横也又梁冀𫝊注跋扈猶强梁也<lb/>
東園梓器<hi>匽皇后傳十下</hi>
　匽皇后崩斂以東園畫梓夀器<lb/>
　　注云東園署名屬少府掌為棺器梓木為棺以漆<lb/>
　　畫之稱夀器者欲其乆長也猶如夀宫夀陵之𩔖<lb/>
　　也大臣薨亦多賜東園秘器<lb/>
<pb n="KR2h0001_WYG_009-8a"/>
采女<hi>鄧皇后傳</hi>
　鄧皇后少入掖庭為采女絶幸<lb/>
　　注云采擇也因采擇而立名<lb/>
富於春秋<hi>樂恢傳三十三</hi>
　　注云春秋謂年也言年少春秋尚多故稱富<lb/>
姑息<hi>朱穆傳三十三</hi>
　　注云姑且也息安也小人之道苟且取安也<lb/>
梗槩<hi>杜篤傳七十</hi>
<pb n="KR2h0001_WYG_009-8b"/>
　杜篤曰臣所欲言陛下已知故畧其梗槩不敢具陳<lb/>
　　注云梗槩猶粗略也<lb/>
髫齓<hi>邊讓傳七十下</hi>
　　注云髫剪髪為鬌也齓毁齒也大戴禮曰男八嵗<lb/>
　　而髫女七嵗而齓<lb/>
巨萬<hi>鄧皇后傳十下</hi>
　賞賜巨萬計<lb/>
　　注云巨大也大萬謂萬萬也<lb/>
<pb n="KR2h0001_WYG_009-9a"/>
輈張<hi>董皇后傳十下</hi>
　汝今輈張怙汝兄邪<lb/>
　　注云輈張猶彊梁也<lb/>
府帑<hi>鄧訓傳六</hi>
　　注云帑金帛所藏之府<lb/>
稽故<hi>鄧訓傳</hi>
　擁衛稽故令不得戰<lb/>
　　注云稽故謂稽留事故也<lb/>
<pb n="KR2h0001_WYG_009-9b"/>
詿誤<hi>光武紀建武六年</hi>
　　注云詿亦誤也音挂<lb/>
浮屠<hi>楚王英傳三十二</hi>
　　注云袁宏漢記浮屠佛也西域天竺國有佛道焉<lb/>
　　佛者漢言覺也將以覺悟羣生也初明帝夢見金<lb/>
　　人長大頂有日月光以問羣臣或曰西方有神其<lb/>
　　名曰佛陛下所夢得無是乎於是遣使天竺問其<lb/>
　　道術而圖其形像焉<lb/>
<pb n="KR2h0001_WYG_009-10a"/>
伊蒲塞　桑門　仁祠<hi>楚王英傳三十二</hi>
　顯宗詔天下死罪皆入縑贖楚王英奉黄縑白紈三<lb/>
　十匹贖罪下詔曰楚王誦黄老之㣲言尚浮屠之仁<lb/>
　祠何嫌何疑當有悔吝其還贖以助伊蒲塞桑門之<lb/>
　盛饌<lb/>
　　注云伊蒲塞即優婆塞也中華翻為近住言受戒<lb/>
　　行堪近僧住也桑門即沙門也<lb/>
神道<hi>中山簡王傳三十二</hi>
<pb n="KR2h0001_WYG_009-10b"/>
　中山簡王薨詔大為修冢塋開神道<lb/>
　　注云墓前開道建石柱以為標謂之神道<lb/>
刀筆<hi>劉盆子傳一</hi>
　　注云古者記事於簡冊謬誤者以刀削而除之故<lb/>
　　曰刀筆<lb/>
輕車<hi>楊賜傳四十四</hi>
　　注云續漢書輕車古之戰車也雕朱輪輿不巾不<lb/>
　　蓋菑矛㦸幢麾菑側事反謂揷也<lb/>
<pb n="KR2h0001_WYG_009-11a"/>
伍伯<hi>曹節傳六十八</hi>
　騎營五百<lb/>
　　注云韋昭辯釋名曰五百字本為伍伯伍當也伯<lb/>
　　道也使之導引當道陌中以驅除也案今俗呼行<lb/>
　　杖人為五伯也<lb/>
充庭車<hi>安帝紀</hi>
　永初四年正月元日㑹徹樂不陳充庭車<lb/>
　　注云每大朝㑹必陳乗輿法物車輦於庭故曰充<lb/>
<pb n="KR2h0001_WYG_009-11b"/>
　　庭車也以年饑故不陳<lb/>
口賦<hi>光武紀建武二十二年</hi>
　　注云漢儀注曰人年十五至五十六出賦錢人百<lb/>
　　二十為一算又七嵗至十四出口錢人二十以供<lb/>
　　天子至武帝時又口加三錢以補車騎馬<lb/>
旄頭騎<hi>光武紀建武二十八年</hi>
　　注云漢官儀曰舊選羽林為旄頭被髪先驅魏文<lb/>
　　帝列異𫝊曰秦文公時梓樹化為牛以騎擊之騎<lb/>
<pb n="KR2h0001_WYG_009-12a"/>
　　不勝或墮地髻解被髪牛畏之入水故秦因是置<lb/>
　　旄頭騎使先驅<lb/>
長檄<hi>安帝紀永初元年</hi>
　民訛言相驚窮困道路若欲歸本郡在所為封長檄<lb/>
　　注云印封之也長檄猶今長牒欲歸者皆給以長<lb/>
　　牒為驗<lb/>
葆車<hi>光武紀建武十三年</hi>
　　注云葆車謂上建羽葆也合聚五采羽名為葆<lb/>
<pb n="KR2h0001_WYG_009-12b"/>
烽燧<hi>光武紀建武十二年</hi>
　　注云邊方備警急作髙土臺臺上作桔臯桔臯頭<lb/>
　　有兜零以薪草置其中有寇即燃火相告曰烽又<lb/>
　　多積薪寇至即燔之望其煙曰燧晝則燔燧夜乃<lb/>
　　舉烽兜零籠也<lb/>
同門學<hi>張酺傳三十五</hi>
　　注云張酺從祖父充與光武同門學光武即位求<lb/>
　　問充充已死又前漢孟喜傳注云同門同師學者<lb/>
<pb n="KR2h0001_WYG_009-13a"/>
　　也<lb/>
甄表門閭<hi>安帝紀元初六年</hi>
　甄表門閭旌顯厥行<lb/>
　　注云甄明也旌章也里門謂之閭旌表者若今樹<lb/>
　　闕而顯之<lb/>
苛政<hi>光武紀更始元年</hi>
　　注云説文曰苛小草也言政令繁細<lb/>
羽檄<hi>光武紀更始二年</hi>
<pb n="KR2h0001_WYG_009-13b"/>
　　注云魏武奏事云若有急即揷以雞羽謂之羽檄<lb/>
三河<hi>光武贊</hi>
　　注云河南河北河東也<lb/>
殿最<hi>光武紀建武十六年</hi>
　　注云殿後也謂課居後也最凡要之首言課居先<lb/>
　　也<lb/>
鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>
                    <hi>光武紀</hi>
　建武二十二年詔赦徒皆㢮解鉗衣絲絮<lb/>
<pb n="KR2h0001_WYG_009-14a"/>
　　注云㢮解脱也鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>也前書音義曰<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>足鉗也徒<lb/>
　　計反又太蓋反在徒役者不得衣絲絮今赦許之<lb/>
輿地圖<hi>光武紀建武十五年</hi>
　　注云廣雅曰輿載也言載在地者皆圖畫之<lb/>
制詔<hi>光武紀建武元年</hi>
　　注云漢制度曰帝之下書有四一曰策書二曰制<lb/>
　　書三曰詔書四曰誡敕<lb/>
赤草<hi>光武紀</hi>
<pb n="KR2h0001_WYG_009-14b"/>
　中元元年赤草生於水崖<lb/>
　　注云赤草朱草也大戴禮曰朱草日生一葉至十<lb/>
　　五日已後日落一葉周而復始<lb/>
幕南<hi>光武紀建武二十二年</hi>
　匈奴北徙幕南地空<lb/>
　　注曰前書音義曰沙土曰幕即今磧也<lb/>
野穀旅生<hi>光武紀建武三年</hi>
　　注云旅寄也不因播種而生故曰旅<lb/>
<pb n="KR2h0001_WYG_009-15a"/>
亭候<hi>光武紀建武十二年</hi>
　　注云亭候伺候望敵之所前書曰秦法十里一亭<lb/>
　　亭有長漢因之不改<lb/>
牙門<hi>袁紹傳六十四上</hi>
　麴義乗勝到公孫瓚營㧞其牙門<lb/>
　　注云真人水鏡經曰凡軍始出立牙竿必令完堅<lb/>
　　若有折將軍不利牙門旗竿軍之精也即周禮軍<lb/>
　　旅㑹同置旌門是也<lb/>
<pb n="KR2h0001_WYG_009-15b"/>
衿帶<hi>杜篤傳七十</hi>
　關梁之險多所衿帶<lb/>
　　注云衿帶衣服之要故以喻之<lb/>
間關<hi>荀彧傳論六十</hi>
　荀君乃越河冀間關以從曹氏<lb/>
　　注云間關猶展轉也又前書王邑戰敗馳入宫間<lb/>
　　關至漸臺注云間關猶言﨑嶇展轉也<lb/>
投繯<hi>吳祐傳五十四</hi>
<pb n="KR2h0001_WYG_009-16a"/>
　投繯而死<lb/>
　　注云謂以繩爲繯投之而縊也繯胡犬反<lb/>
庶孽<hi>杜喬傳五十三</hi>
　　注云孽賤也猶樹之有孽生也<lb/>
大較<hi>延篤傳五十四</hi>
　　注云較猶略也<lb/>
輜重<hi>光武紀更始元年</hi>
　　注云釋名曰輜厠也謂軍糧什物雜厠載之以其<lb/>
<pb n="KR2h0001_WYG_009-16b"/>
　　累重故稱輜重重直用反<lb/>
屠唐鄉<hi>光武紀</hi>　<hi>髙帝紀注附</hi>
　光武進屠唐子鄉<lb/>
　　注云多所誅殺曰屠唐子鄉地名<lb/>
　　師古曰屠謂破取城邑誅其人如屠六畜然<lb/>
中堅<hi>光武紀更始元年</hi>
　衝其中堅<lb/>
　　注云凡軍事中軍將最尊居中以堅鋭自輔故曰<lb/>
<pb n="KR2h0001_WYG_009-17a"/>
　　中堅<lb/>
雲車<hi>光武紀</hi>
　　注云雲車即樓車稱雲言其髙也升之以望敵猶<lb/>
　　公輸般為雲梯之械<lb/>
武關山為地門<hi>劉盆子傳一</hi>
　　注云武關在今商州上洛縣東河圖括地象曰武<lb/>
　　關山為地門上為天齊星下為文宿辰<lb/>
樓車<hi>光武紀</hi>
<pb n="KR2h0001_WYG_009-17b"/>
　或為地道衝輣撞城<lb/>
　　注云衝撞車也輣樓車也<lb/>
面縛<hi>光武紀建武二年</hi>
　　注云面偝也謂反偝而縛之<lb/>
占書<hi>袁敞傳三十五</hi>
　張俊自獄中占獄吏上書自訟<lb/>
　　注云占謂口授也前書陳遵憑几口占書吏是也<lb/>
盤盂銘<hi>朱穆傳三十三</hi>
<pb n="KR2h0001_WYG_009-18a"/>
　古之明君必有輔徳之臣規諫之官下至器物銘書<lb/>
　成敗以防遺失<lb/>
　　注云黄帝作巾机之法孔甲有盤盂之誡太公隂<lb/>
　　謀曰武王衣之銘曰桑𧖟苦女工難得新捐故後<lb/>
　　必寒鏡銘曰以鏡自照者見形容以人自照者見<lb/>
　　吉凶觴銘曰樂極則悲沉湎致非社稷為危也<lb/>
章奏<hi>胡廣傳三十四</hi>
　　注云周成雜字曰牋表也漢雜事曰凡羣臣之書<lb/>
<pb n="KR2h0001_WYG_009-18b"/>
　　通於天子者四品一曰章二曰奏三曰表四曰駮<lb/>
　　議章者需頭稱稽首上以聞謝恩陳事詣闕通者<lb/>
　　也奏者亦需頭其京師官但言稽首言下稽首以<lb/>
　　聞其中有所請若罪法劾案公府送御史臺卿校<lb/>
　　送謁者臺也表者不需頭上言臣某言下言誠惶<lb/>
　　誠恐頓首頓首死罪死罪左方下附曰某官臣甲<lb/>
　　乙上<lb/>
嚴棘<hi>寇榮傳六</hi>
<pb n="KR2h0001_WYG_009-19a"/>
　尚書背繩墨案空劾不復質确其過寘於嚴棘之下<lb/>
　　注云質正也确實也若角反嚴棘謂獄也易曰繫<lb/>
　　用徽墨寘于叢棘<lb/>
珠畫祕器<hi>袁安傳三十五</hi>
　袁逢卒賜以珠畫特詔祕器<lb/>
　　注云前書董賢死以沙畫棺音義云以朱沙畫之<lb/>
　　也珠與朱同祕器棺也董賢𫝊沙畫棺以朱砂塗<lb/>
　　之而又雕畫也<lb/>
<pb n="KR2h0001_WYG_009-19b"/>
賜胙<hi>鄧彪傳三十四</hi>
　　注云胙祭廟肉也禮凡預祭異姓則歸之胙同姓<lb/>
　　則留之宴不預祭而賜胙重之也<lb/>
江沔<hi>荀彧傳六十</hi>
　　注云沔即漢水也孔安國曰漢上為沔<lb/>
酒罏<hi>孔融傳六十</hi>
　　注云罏累土為之以居酒瓮如鍛鑪故名罏字或<lb/>
　　作壚<lb/>
<pb n="KR2h0001_WYG_009-20a"/>
縣廷<hi>郭太傳五十八</hi>
　郭太早孤母欲使給事縣廷<lb/>
　　注云蒼頡篇曰廷直也説文廷朝中也風俗通云<lb/>
　　廷正也言縣廷郡廷朝廷皆取平均正直也<lb/>
梁益<hi>獻帝紀</hi>
　建安十八年復禹貢九州<lb/>
　　注云兖豫青徐荆揚冀益雍也九數雖同而禹貢<lb/>
　　無益州有梁州然梁益亦一地也前漢武帝置十<lb/>
<pb n="KR2h0001_WYG_009-20b"/>
　　三郡刺史改雍曰梁改梁曰益<lb/>
喉舌之官<hi>李固傳五十三</hi>
　李固曰陛下之有尚書猶天之有北斗也斗為天喉<lb/>
　舌尚書亦為陛下喉舌斗斟酌元氣運平四時尚書<lb/>
　出納王命賦政四海<hi>賦布也</hi>
　　注云春秋合誠圖曰天理在斗中司三公如人喉<lb/>
　　在咽以理舌語宋均曰斗為天之舌口主出政教<lb/>
　　三公主導宣君命<lb/>
<pb n="KR2h0001_WYG_009-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2h0001_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷九<lb/>
</p>
<p>
</p>
  </div>
<div>
<head>兩漢博聞卷十</head> <lb/>
    <p>
<pb n="KR2h0001_WYG_010-1a"/>
欽定四庫全書<lb/>
　兩漢博聞卷十<lb/>
　　　　　　　　　　　　　宋　楊侃　輯<lb/>
金馬碧雞<hi>西南夷傳七十六</hi>　<hi>前漢王褒傳三十四</hi>
　越舊郡青蛉縣禺同山有碧雞金馬光景時時出見<lb/>
　　注云禺同山在今襃州揚波縣王襃碧雞頌曰持<lb/>
　　節使王襃謹拜南崖敬移金精神馬縹碧之雞處<lb/>
　　南之荒深谿回谷非土之鄉歸來歸來漢德無疆<lb/>
<pb n="KR2h0001_WYG_010-1b"/>
　　亷平唐虞澤配三皇華陽國志曰碧雞光景人多<lb/>
　　見之前書音義曰金形似馬碧形似雞也<lb/>
　方士言益州有金馬碧雞之寶可祭祀致也宣帝使<lb/>
　襃往祀焉襃於道病死<lb/>
火毳<hi>西南夷傳</hi>
　　注云火毳即火浣布也神異經曰南方有火山長<lb/>
　　四十里廣四五里生不燼之木晝夜火燃得烈風<lb/>
　　不猛暴雨不滅火中有鼠重百斤毛長二尺餘細<lb/>
<pb n="KR2h0001_WYG_010-2a"/>
　　如絲常居火中時時出外而色白以水逐沃之即<lb/>
　　死績其毛織以作布用之若汙以火燒之則清潔<lb/>
　　也傅子曰長老説漢桓時梁冀作火浣布單衣㑹<lb/>
　　賔客行酒公卿朝臣前佯爭酒失杯而沃之冀偽<lb/>
　　怒解衣燒之布得火燁然而熾如燒凡布垢盡火<lb/>
　　滅粲然潔白如水澣也<lb/>
虎魄枕<hi>西南夷傳</hi>
　　注云廣雅曰虎魄生地中其上及旁不生草深者<lb/>
<pb n="KR2h0001_WYG_010-2b"/>
　　八九尺大如斛削去皮成虎魄如斗初時如桃膠凝<lb/>
　　堅乃成其方人以為枕出罽賔及大秦國博物志曰<lb/>
　　松脂淪入地千年化為茯苓茯苓千嵗化為虎魄<lb/>
　　今太山有茯苓而無虎魄永昌有虎魄而無茯苓<lb/>
　　<hi>按今本西南夷傳但有虎魄二字無枕字注中亦無其方人以為枕出罽賔國及大秦國十三字</hi>
猩猩<hi>西南夷傳</hi>
　　注云酈元水經注曰猩猩形若狗而人面頭顔端<lb/>
　　正善與人言音聲妙麗如婦人對語聞之無不酸<lb/>
<pb n="KR2h0001_WYG_010-3a"/>
　　楚南中志曰猩猩在山谷中行無常路百數為羣<lb/>
　　土人以酒若糟設於路又喜屩子土人織草為屩<lb/>
　　數十量相連結猩猩在山谷見酒及屩知其設張<lb/>
　　者即知張者祖先名字乃呼其名而罵云奴欲張<lb/>
　　我捨之而去去而又還相呼試共嘗酒初嘗少許<lb/>
　　又取屩子著之若進兩三升便大醉人出收之屩<lb/>
　　子相連不得去執還内牢中人欲取者到牢邊語<lb/>
　　云猩猩汝可自相推肥者出之旣擇肥竟相對而<lb/>
<pb n="KR2h0001_WYG_010-3b"/>
　　泣即左思賦云猩猩啼而就禽者也昔有人以猩<lb/>
　　猩餉封溪令令問餉何物猩猩自於籠中曰但有<lb/>
　　酒及僕耳無他飲食<lb/>
鉤黨<hi>史弼傳五十四</hi>
　　注云鉤謂相連也又靈帝紀注鉤謂相牽引也<lb/>
河潼<hi>傳贊五十五</hi>
　　注云潼谷名谷有水曰潼水即潼關<lb/>
貊獸<hi>西南夷傳</hi>
<pb n="KR2h0001_WYG_010-4a"/>
　　注云南中八郡志曰貊大如驢狀頗似熊多力食<lb/>
　　鐵所觸無不拉廣志曰貊色蒼白其皮温暖<lb/>
蚌珠<hi>西南夷傳</hi>
　　注云徐衷南方草物狀曰凡採珠常三月用五牲<lb/>
　　祈禱若祠祭有失則風攪海水或有大魚在蚌左<lb/>
　　右蚌珠長三寸半凡二品珠也<lb/>
桄榔麪<hi>西南夷傳</hi>
　牂牁句町縣有桄榔木可以為麪百姓資之牂牁即<lb/>
<pb n="KR2h0001_WYG_010-4b"/>
　夜郎也楚頃襄王遣將莊豪滅夜郎改其名為牂牁<lb/>
　　注云臨海異物志曰桄榔木外皮有毛似栟櫚而<lb/>
　　散生其木剛作鋘鋤利如鐵中石更利唯中蕉根<lb/>
　　乃致敗耳皮中有似擣稻米片又似麥麪中作餅<lb/>
　　餌廣志曰桄榔樹大四五圍長五六丈洪直旁無<lb/>
　　枝條其顛生葉不過數十似㯶葉破其木肌堅難<lb/>
　　傷入數寸得麪赤黄密緻可食<lb/>
徽纆<hi>西羌論七十七</hi>
<pb n="KR2h0001_WYG_010-5a"/>
　女婦則徽纆而為虜<lb/>
　　注云徽糾繩也纆索也<lb/>
都亭<hi>王美人傳十下</hi>
　王美人兄斌遷執金吾封都亭侯<lb/>
　　注云凡言都亭者並城内亭也漢法大縣侯位視<lb/>
　　三公小縣侯位視上卿鄉亭侯位視中二千石<lb/>
長秋宫<hi>明徳馬皇后傳十上</hi>
　永平三年春有司奏立長秋宫<lb/>
<pb n="KR2h0001_WYG_010-5b"/>
　　注云皇后所居宫也長者久也秋者萬物成熟之<lb/>
　　初也故以名焉請立皇后不敢指言故以宫稱之<lb/>
葱嶺<hi>西域傳論七十八</hi>
　　注云葱嶺山名也西河舊事云其山髙大生葱故<lb/>
　　名天竺記云葱嶺冬夏有雪有毒龍若犯之則風<lb/>
　　雨晦冥飛砂揚礫過此者萬無一全<lb/>
雪山<hi>班超傳三十七</hi>　<hi>明帝永平十六年十七年</hi>
　　注云西河舊事曰白山之中有好木又郭義㳟廣<lb/>
<pb n="KR2h0001_WYG_010-6a"/>
　　志曰西域有白山通嵗有雪亦名雪山<lb/>
　　注云冬夏有雪故曰白山匈奴謂之天山過之皆<lb/>
　　下馬拜去蒲𩔖海百里<lb/>
　竇固破呼衍王於天山<lb/>
　　注云呼衍匈奴王號天山即祈連山一名雪山今<lb/>
　　名折羅漢山在伊州北祁音時<lb/>
龍沙<hi>班超傳</hi>　<hi>前漢匈奴傳六十四下</hi>
　安定慷慨專功西遐坦步葱雪咫尺龍沙<lb/>
<pb n="KR2h0001_WYG_010-6b"/>
　　注云白龍堆沙漠也<lb/>
　　前漢匈奴傳注孟康曰白龍堆形如土龍身無頭<lb/>
　　有尾髙大者二三丈埤者丈餘皆東北向相似也<lb/>
　　在西域中<lb/>
堊墍<hi>大秦國傳七十八</hi>
　列置郵亭皆堊墍之<lb/>
　　注云墍飾也火旣反郭璞曰堊白土也音惡<lb/>
原羊<hi>鮮卑傳八十</hi>
<pb n="KR2h0001_WYG_010-7a"/>
　鮮卑出原羊<lb/>
　　注云郭璞注爾雅曰原羊似吳羊而大角出西方<lb/>
三臺<hi>袁紹傳六十四上</hi>
　　注云漢官尚書為中臺御史為憲臺謁者為外臺<lb/>
渾儀<hi>顯宗紀永平三年</hi>
　登靈臺見史官正儀度<lb/>
　　注云儀謂渾儀以銅為之置於靈臺王者正天文<lb/>
　　之器也度謂日月星辰之行度也史官即太史掌<lb/>
<pb n="KR2h0001_WYG_010-7b"/>
　　天文之官也<lb/>
螟蜮<hi>顯宗紀永平三年</hi>
　詔曰去其螟蜮以及蟊賊<lb/>
　　注云爾雅曰食苖心曰螟食根曰蟊蜮一名短狐<lb/>
　　今之水弩含沙射人為災也<lb/>
伏臘<hi>顯宗紀永平十二年</hi>
　　注云史記曰秦德公始為伏祠厯忌曰伏者何也<lb/>
　　金氣伏藏之日也四氣代謝皆以相生至于立秋<lb/>
<pb n="KR2h0001_WYG_010-8a"/>
　　以金代火金畏於火故庚日必伏月令孟冬之月<lb/>
　　臘先祖説文云臘冬至後祭百神始皇更臘曰嘉<lb/>
　　平<lb/>
祖臘<hi>陳寵傳三十六</hi>
　陳咸父子閉門不出入猶用漢家祖臘<lb/>
　　注云應劭風俗通曰共工之子好逺遊死為祖神<lb/>
　　漢家火行盛於午故以午日為祖也臘者嵗終祭<lb/>
　　衆神之名臘接也新故交接故大祭以報功也漢<lb/>
<pb n="KR2h0001_WYG_010-8b"/>
　　火行衰於戍故臘用戌日也<lb/>
塤箎<hi>顯宗紀永平十年</hi>
　　注云燒土為之大如鴈子鄭衆曰塤有六孔世本<lb/>
　　曰暴辛公作箎以竹為之長尺四寸有八孔<lb/>
冒耏<hi>肅宗紀元和二年</hi>
　　注云字書曰耏多須貌音而言須鬢多䝉冒其面<lb/>
　　或曰西域人多著冒而長故舉以為言也<lb/>
宰士　飛禍<hi>周榮傳三十五</hi>
<pb n="KR2h0001_WYG_010-9a"/>
　　注云榮辟司徒府故稱宰士飛禍言倉卒而死也<lb/>
告諡<hi>顯宗紀二</hi>
　太尉趙憙告諡南郊<lb/>
　　注云風俗通曰禮臣子無爵諡君父之義也故羣<lb/>
　　臣累其功美葬日遣太尉於南郊告天而諡之<lb/>
復土<hi>顯宗紀</hi>
　　注云言下棺訖復以土為墳故言復土<lb/>
邸第　甲第<hi>安帝紀五</hi>
<pb n="KR2h0001_WYG_010-9b"/>
　　注云邸屬國之舍也第謂甲乙之次第<lb/>
機衡<hi>郎顗傳二十下</hi>
　尚書職在機衡<lb/>
　　注云北斗魁星第三為機第五為衡於天文為喉<lb/>
　　舌<lb/>
追北<hi>臧宫傳八</hi>
　乗勝追北<lb/>
　　注云人好陽而惡隂北方幽隂之地故軍敗者謂<lb/>
<pb n="KR2h0001_WYG_010-10a"/>
　　之北史記樂書曰北者敗也而近代音北為背失<lb/>
　　其㫖矣<lb/>
赤地<hi>臧宫傳</hi>
　旱蝗赤地<lb/>
　　注云赤地言在地之物皆盡説苑曰晉平公時赤<lb/>
　　地千里<lb/>
盤鍉<hi>隗囂傳三</hi>
　隗囂初起兵設盟祝畢有司穿坎于庭牽馬操刀奉<lb/>
<pb n="KR2h0001_WYG_010-10b"/>
　盤錯鍉遂割牲而盟<lb/>
　　注云前書匈奴傳云漢遣韓昌等與單于及大臣<lb/>
　　俱登諾水東山刑白馬單于以徑路刀金留犁撓<lb/>
　　酒應劭曰徑路匈奴寶刀也留犁飯匕也撓攪也<lb/>
　　以匕攪血而㰱之今亦奉盤錯匙而㰱也以此而<lb/>
　　言鍉即匙字錯置也七故反其盟云鍉不濡血㰱<lb/>
　　不入口是欺神明也<lb/>
秭歸<hi>和帝紀</hi>
<pb n="KR2h0001_WYG_010-11a"/>
　永元十二年秭歸山崩<lb/>
　　注云秭歸縣屬南郡古之夔國今歸州也袁崧曰<lb/>
　　屈原此縣人旣被流放忽然暫歸其姊亦來因名<lb/>
　　其地為秭歸秭亦姊也<lb/>
輜軿<hi>齊王縯傳四</hi>
　　注云輜軿有擁蔽之車也列女傳曰齊孝公華孟<lb/>
　　姬謂公曰妾聞妃后踰閾必乗安車輜軿説文曰<lb/>
　　軿車衣車也周禮注云軿猶屏也取其自蔽隱<lb/>
<pb n="KR2h0001_WYG_010-11b"/>
鹿門<hi>龎公傳七十三</hi>
　龎公攜妻子登鹿門山因採藥不反<lb/>
　　注云襄陽記曰建武中襄陽侯習郁立神祠於山<lb/>
　　刻二石鹿夾神道口俗因謂之鹿門廟遂名山也<lb/>
果下馬<hi>東夷傳七十五</hi>
　濊出果下馬使來獻之<lb/>
　　注云髙三尺乗之可於果樹下行<lb/>
縞素<hi>順帝紀永建三年</hi>
<pb n="KR2h0001_WYG_010-12a"/>
　　注云縞皓也繒之精白者曰縞<lb/>
師子封牛<hi>順帝紀陽嘉二年</hi>
　疏勒國獻師子封牛<lb/>
　　注云疏勒王遣使詣闕師子似虎正黄有髥耏尾<lb/>
　　端茸毛大如斗封牛其領上肉隆起者若封然因<lb/>
　　以名之即今之峯牛<lb/>
鴻都門學生<hi>靈帝紀</hi>
　光和元年始置鴻都門學生<lb/>
<pb n="KR2h0001_WYG_010-12b"/>
　　注云鴻都門名也於内置學時其中諸生皆勑州<lb/>
　　郡三公舉召能為尺牘詞賦及工書鳥篆者相課<lb/>
　　試至千人焉<lb/>
賣官<hi>靈帝紀</hi>
　光和元年初開西邸賣官自關内侯虎賁羽林入錢<lb/>
　各有差又私令左右賣公卿公千萬卿五百萬<lb/>
　　注云山陽公載記曰時賣官二千石二千萬四百<lb/>
　　石四百萬其以德次應選者半之或三分之一於<lb/>
<pb n="KR2h0001_WYG_010-13a"/>
　　西園立庫以貯之<lb/>
天祿　渴烏<hi>靈帝紀中平三年上張讓傳六十八漢西域傳六十六</hi>　<hi>前</hi>
　靈帝修玊堂殿鑄銅人四黃鍾四及天祿蝦蟆<lb/>
　　注云黄鍾其音中黄鍾也子為黄鍾天祿獸也案<lb/>
　　今鄧州南陽縣北有宗資碑旁有兩石獸鐫其膊<lb/>
　　一曰天祿一曰辟邪據此天祿辟邪並獸名時漢<lb/>
　　有天祿閣亦因獸而立名<lb/>
　使掖庭令畢嵐鑄銅人四列於蒼龍𤣥武闕外鍾縣<lb/>
<pb n="KR2h0001_WYG_010-13b"/>
　於玊堂及雲臺殿前天祿蝦蟆吐水於平門外橋東<lb/>
　轉水入宫又作翻車渴烏施於橋西用灑南北郊路<lb/>
　　注云翻車設機車以引水渴烏為曲筒以氣引水<lb/>
　　上也<lb/>
　前漢西域傳烏弋國有桃拔師子犀牛<lb/>
　　孟康曰桃拔一名符拔似鹿長尾一角者或為天<lb/>
　　鹿兩角者或為辟邪拔步葛反<lb/>
紹介<hi>符融傳五十八</hi>
<pb n="KR2h0001_WYG_010-14a"/>
　　注云古人相見必因紹介介因也言因此人以相<lb/>
　　接見也<lb/>
六韜<hi>何進傳五十九</hi>
　　注云太公六韜篇第一霸典文論第二文師武論<lb/>
　　第三龍韜主將第四虎韜偏裨第五豹韜校尉第<lb/>
　　六犬韜司馬龍韜云武王曰吾欲令三軍之衆親<lb/>
　　其將如父母聞金聲而怒聞鼓音而喜為之奈何<lb/>
䝉衝船<hi>禰衡傳七十下</hi>
<pb n="KR2h0001_WYG_010-14b"/>
　黄祖在䝉衝船上大㑹賔客<lb/>
　　注云釋名曰外狹而長曰䝉衝以衝突敵船<lb/>
推步<hi>馮鯤傳二十八</hi>
　馮鯤善推步之術<lb/>
　　注云推步謂究日月五星之度昏旦節氣之差<lb/>
霄<hi>仲長統傳三十九</hi>
　　注云霄摩天赤氣也<lb/>
沆瀣<hi>仲長統傳</hi>
<pb n="KR2h0001_WYG_010-15a"/>
　沆瀣當餐九陽代燭<lb/>
　　注云沆瀣者北方夜半氣也九陽謂日也山海經<lb/>
　　曰陽谷上有扶木九日居下枝一日居上枝也<lb/>
鷇飲<hi>仲長統傳論</hi>
　世非胥庭人乖鷇飲<lb/>
　　注云赫胥氏大庭氏並古之帝號莊子曰夫聖人<lb/>
　　鶉居而鷇飲言鶉鳥無常居鷇飲不假物並淳朴<lb/>
　　時也<lb/>
<pb n="KR2h0001_WYG_010-15b"/>
廬落　院落<hi>仇覽傳六十六</hi>
　仇覽過邑人陳元之舍曰廬落整頓耕耘以時此非<lb/>
　惡人教化未至耳<lb/>
　　注云落居也案今人謂院為落也<lb/>
熊經　鴟顧<hi>華佗傳七十二下</hi>
　　注云熊經若熊之攀枝自懸也鴟顧身不動而迴<lb/>
　　顧也莊子曰吐故納新熊經鳥申導引養形之人<lb/>
　　也<lb/>
<pb n="KR2h0001_WYG_010-16a"/>
餌胡麻　乗白鹿<hi>方術傳七十二</hi>
　　注云漢武内傳曰魯女生初餌胡麻及木絶榖八<lb/>
　　十餘年日少壯色如桃花道成一旦與故人別云<lb/>
　　入華山去後五十年先相識者逢女生華山廟前<lb/>
　　乗白鹿從玊女三十人并令謝其鄉里親故也<lb/>
青牛道士<hi>甘始傳</hi>
　　注云漢武内傳曰封君達初服黄連五十餘年入<lb/>
　　鳥舉山服水銀百餘年還鄉里如二十者常乗青<lb/>
<pb n="KR2h0001_WYG_010-16b"/>
　　牛故號青牛道士<lb/>
風問<hi>髙彪傳七十下</hi>
　髙彪與馬融書曰承服風問從來有年<lb/>
　　注云風問風猷令問也<lb/>
鵠髮<hi>承宫傳贊十七</hi>
　　注云鵠髮白髪也<lb/>
明府<hi>張湛傳十七</hi>
　張湛為左馮翊主簿進曰明府位尊德重<lb/>
<pb n="KR2h0001_WYG_010-17a"/>
　　注云郡守所居曰府明府者尊髙之稱韓延壽為<lb/>
　　東郡太守門卒謂之明府亦其義也<lb/>
墝埆<hi>丁鴻傳二十七</hi>
　昔孫叔敖勑其子受封必求墝埆之地<lb/>
　　注云孫叔敖楚相也墝埆瘠薄之地叔敖將死戒<lb/>
　　其子曰王封汝必無居利地也楚越之間有寢丘<lb/>
　　者甚惡可長有以食也墝苦交反埆苦角反<lb/>
金沙　光珠<hi>西南夷傳七十六</hi>
<pb n="KR2h0001_WYG_010-17b"/>
　　注云華陽國志曰蘭滄水有金沙洗取融為金有<lb/>
　　光珠穴博物志曰光珠即江珠也<lb/>
六丁<hi>梁節王傳四十</hi>
　梁節王暢數有惡夢從官卞忌自言能使六丁善占<lb/>
　夢<lb/>
　　注云六丁謂六甲中丁神也若甲子旬中則丁卯<lb/>
　　為神甲寅旬中則丁巳為神之𩔖也役使之法先<lb/>
　　齋戒然後其神至可使致逺方物及知吉凶也<lb/>
<pb n="KR2h0001_WYG_010-18a"/>
玊搔頭<hi>李固傳五十三</hi>
　　注云西京雜記曰武帝遇李夫人就取玊簪搔頭<lb/>
　　自此宫人搔頭皆用玉<lb/>
牛黄<hi>延篤傳五十四</hi>
　　注云吳普本草曰牛黄味苦無毒牛出入呻者有<lb/>
　　之夜有光走角中牛死入膽中如雞子黄神農本<lb/>
　　草曰療驚癎除邪逐鬼<lb/>
五嶺<hi>吳祐傳五十四</hi>
<pb n="KR2h0001_WYG_010-18b"/>
　　注云嶺者西自衡山之南東至于海一山之限耳<lb/>
　　別標名則有五焉裴氏廣川記云大庾始安臨賀<lb/>
　　桂陽揭陽是為五嶺鄧德明南康記曰大庾一也<lb/>
　　桂陽甲騎二也九真都龎三也臨賀萌渚四也始<lb/>
　　安越城五也裴氏之説則為審矣<lb/>
壽藏<hi>趙岐傳五十四</hi>
　趙岐先自為壽藏<lb/>
　　注云壽藏謂塜壙也稱壽者取其久逺之意也猶<lb/>
<pb n="KR2h0001_WYG_010-19a"/>
　　如壽宫壽器之𩔖<lb/>
金𧖟<lb/>
　永嘉末發齊桓公墓得水銀池金𧖟數十箔<lb/>
五溪<hi>馬援傳十四</hi>
　　注云酈元注水經云武陵有五溪謂雄溪樠溪酉<lb/>
　　溪潕溪辰溪悉是蠻夷所居故謂五溪蠻皆槃瓠<lb/>
　　子孫也土俗雄作熊樠作朗潕作武在今辰州界<lb/>
投劾<hi>周燮等傳序四十三</hi>
<pb n="KR2h0001_WYG_010-19b"/>
　太原閔仲叔世稱節士建武中應司徒侯霸之辟旣<lb/>
　至霸不及政事徒勞苦而已仲叔恨曰以仲叔為不<lb/>
　足問耶不當辟也辟而不問是失人也遂辭出投劾<lb/>
　而去<lb/>
　　注云案罪曰劾自投其劾狀而去也投猶下也今<lb/>
　　有投辭投牒之言<lb/>
精廬<hi>姜肱傳四十三</hi>
　姜肱與弟季江謁郡夜於道遇盜欲殺之肱兄弟更<lb/>
<pb n="KR2h0001_WYG_010-20a"/>
　相爭死賊遂兩釋焉但掠奪衣資而已旣至郡中終<lb/>
　不言盜盜聞而感悔後乃就精廬求見徵君謝罪<lb/>
　　注云諸公嘗爭加辟命肱皆不就故曰徵君精廬<lb/>
　　即精舍也<lb/>
水排<hi>杜詩傳二十一</hi>
　杜詩為南陽太守造作水排鑄為農器百姓便之<lb/>
　　注云排蒲拜反冶鑄者為排以吹炭令激水以鼓<lb/>
　　之排當作㰆古字通用也<lb/>
<pb n="KR2h0001_WYG_010-20b"/>
捲握<hi>張堪傳二十一</hi>
　捲握之物足富十世<lb/>
　　注云捲握猶掌握謂珠玊之𩔖<lb/>
鳬藻<hi>杜詩傳二十一</hi>
　士卒鳬藻<lb/>
　　注云言其和睦歡悦如鳬之戯於水藻<lb/>
方舟<hi>班固傳三十上</hi>
　方舟並騖<lb/>
<pb n="KR2h0001_WYG_010-21a"/>
　　注云方舟並兩舟也<lb/>
雨師風伯<hi>班固傳三十下</hi>
　東都賦雨師汎灑風伯清塵<lb/>
　　注云雨師畢星也風伯箕星也<lb/>
龍門<hi>李膺傳五十七</hi>
　　注云三秦記曰河津一名龍門水險不通魚鼈之<lb/>
　　屬莫能上江海大魚薄集龍門下數千不得上上<lb/>
　　則為龍也<lb/>
<pb n="KR2h0001_WYG_010-21b"/>
巫覡之言<hi>張衡傳四十九</hi>
　　注云前書曰齊肅聰明者神或降之在男曰覡在<lb/>
　　女曰巫覡胡歴反<lb/>
銀臺<hi>張衡傳</hi>
　聘王母於銀臺<lb/>
　　注云銀臺仙人所居也<lb/>
曽城<hi>張衡傳</hi>
　張衡賦云登閬風之曽城兮<lb/>
<pb n="KR2h0001_WYG_010-22a"/>
　　注云閬風山名在崑崙山上淮南子曰崑崙山有<lb/>
　　曽城九重髙萬一千里<lb/>
尺牘<hi>蔡邕傳五十下</hi>
　　注云説文曰牘書板也長一尺<lb/>
獄犴填滿<hi>崔駰傳四十二</hi>
　　注云犴音岸前書音義曰鄉亭之獄曰犴<lb/>
容車<hi>祭遵傳十</hi>
　祭遵薨贈以將軍侯印綬朱輪容車介士軍陳送葬<lb/>
<pb n="KR2h0001_WYG_010-22b"/>
　　注云容車容飾之車象生時也<lb/>
交河<hi>耿恭傳九</hi>
　發兵擊車師攻交河城<lb/>
　　注曰前書曰車師前王居交河城河水分流繞城<lb/>
　　下故號交河去長安八千一百五十里故城在今<lb/>
　　西州交河縣也<lb/>
翡翠<hi>班固傳三十上</hi>
　　注云異物志曰翠鳥形似鷰赤而雄曰翡青而雌<lb/>
<pb n="KR2h0001_WYG_010-23a"/>
　　曰翠其羽可以為飾<lb/>
丙穴<hi>公孫述傳三</hi>
　蜀有魚鹽之利<lb/>
　　注云丙穴出嘉魚在漢中<lb/>
三泉<hi>袁紹傳六十四上</hi>
　無令愚臣結恨三泉<lb/>
　　注云三者數之小終言深也前書曰下錮三泉<lb/>
折角巾<hi>郭太傳五十八</hi>
<pb n="KR2h0001_WYG_010-23b"/>
　郭太身長八尺襃衣博帶嘗於陳梁間行遇雨巾一<lb/>
　角墊時人乃故折巾一角以為林宗巾其見慕皆如<lb/>
　此<lb/>
　　注云墊丁念反巾以葛為之形如幍口洽反本居<lb/>
　　士野人所服魏武造幍其巾乃廢今國子學生服<lb/>
　　焉以白紗為之<lb/>
邊幅<hi>公孫述傳論三</hi>　<hi>馬援傳十四</hi>
　公孫述不能因隙立功以㑹時變方乃坐飾邊幅以<lb/>
<pb n="KR2h0001_WYG_010-24a"/>
　髙深自安<lb/>
　　注云邊幅猶有邊緣以自矜持<lb/>
　修飾邊幅<lb/>
　　注云若布帛修整其邊幅也左傳曰如布帛之有<lb/>
　　幅焉為之度使無遷<lb/>
蔡侯紙<hi>蔡倫傳六十八</hi>
　自古書契多編以竹簡其用縑帛者謂之紙縑貴而<lb/>
　簡重並不便於人尚方令蔡倫乃造意用樹膚麻頭<lb/>
<pb n="KR2h0001_WYG_010-24b"/>
　及敝布魚網以為紙奏上之帝善其能故天下咸稱<lb/>
　蔡侯紙<lb/>
　　注云湘州記曰耒陽縣北有漢黄門蔡倫宅宅西<lb/>
　　有石臼云是倫舂紙臼也<lb/>
突騎<hi>光武紀更始二年</hi>
　耿況彭寵各遣其將吳漢冦恂等將突騎來助擊王<lb/>
　郎<lb/>
　　注云突騎言能衝突軍陣<lb/>
<pb n="KR2h0001_WYG_010-25a"/>
三輔<hi>光武紀更始元年</hi>　<hi>前漢百官表七上</hi>
　　注云謂京兆左馮翊右扶風共在長安中分領諸<lb/>
　　縣<lb/>
　前書百官表曰内史周官秦因之掌治京師景帝二<lb/>
　年分置左内史右内史武帝太初元年更名京兆尹<lb/>
　左内史更名左馮翊又更名主爵都尉為右扶風治<lb/>
　内史右地與左馮翊京兆尹是為三輔<lb/>
　　服䖍云皆治在長安城中<lb/>
<pb n="KR2h0001_WYG_010-25b"/>
門下掾<hi>公孫述傳三</hi>
　公孫述補清水長時父仁為河南都尉以述年少遣<lb/>
　門下掾隨之官<lb/>
　　注云州郡有掾皆自辟除之常居門下故以為號<lb/>
錚錚<hi>劉盆子傳一</hi>
　樊崇將劉盆子及丞相徐宣已下三十餘人肉袒降<lb/>
　光武光武謂徐宣樊崇等曰卿所謂鐵中錚錚傭中<lb/>
　佼佼者也<lb/>
<pb n="KR2h0001_WYG_010-26a"/>
　　注云説文曰錚錚金也鐵之錚錚言微有剛利也<lb/>
　　錚初耕反佼古巧反佼好貌也佼佼者凡庸之人<lb/>
　　稍為勝也<lb/>
爛羊頭<hi>劉𤣥傳一</hi>
　更始起兵稱天子其所授官爵者皆羣小賈豎或有<lb/>
　膳夫庖人長安為之語曰竈下養中郎將爛羊胃騎<lb/>
　都尉爛羊頭關内侯<lb/>
　　注云公羊傳曰炊烹為養<lb/>
<pb n="KR2h0001_WYG_010-26b"/>
綠林<hi>劉𤣥傳</hi>
　王莽末南方饑饉人庶羣入野澤掘鳬茈而食之更<lb/>
　相侵奪新市人王匡王鳳為平理諍訟遂推為渠帥<lb/>
　於是諸亡命馬武王常成丹等徃從之藏於綠林中<lb/>
　數月間至七八千人後至五萬人州郡不能制於是<lb/>
　劉聖公光武皆起兵焉<lb/>
　　注云綠林山在今荆州當陽縣東北<lb/>
黄巾<hi>皇甫嵩六十一</hi>
<pb n="KR2h0001_WYG_010-27a"/>
　鉅鹿張角自稱大賢良師奉事黄老道畜養弟子符<lb/>
　水呪説以療病病者頗愈百姓信向之角因遣弟子<lb/>
　八人使於四方教化天下轉相誑惑十餘年間徒衆<lb/>
　數十萬置三十六方方猶將軍號也大方萬餘人小<lb/>
　方六七千各立渠帥訛言蒼天已死黄天當立弟子<lb/>
　唐周上書告之靈帝使案驗宫省直衛及百姓有事<lb/>
　角道者誅殺千餘人角等知事已露晨夜馳敕諸方<lb/>
　一時俱起皆著黄巾為標幟時人謂之黄巾亦名蛾<lb/>
<pb n="KR2h0001_WYG_010-27b"/>
　賊殺人以祠天角稱天公將軍天下響應帝乃發天<lb/>
　下精兵以皇甫嵩為左中郎將朱雋為中郎將各統<lb/>
　一軍討平之<lb/>
　　注云蛾魚綺反即蟻字也喻賊衆多故以為名<lb/>
赤眉<hi>劉盆子傳一</hi>
　琅邪人樊崇起兵於莒一嵗間至萬餘人時青徐大<lb/>
　饑冦賊蜂起羣盜以崇勇猛皆附之王莽遣廉丹王<lb/>
　匡擊之崇等欲戰恐其衆與莽兵亂乃皆朱其眉以<lb/>
<pb n="KR2h0001_WYG_010-28a"/>
　相識別由是號曰赤眉赤眉遂大破丹匡軍更始都<lb/>
　洛陽遣使降崇崇等聞漢室復興即留其兵自將渠<lb/>
　帥二十餘人隨使者至洛陽更始皆封為列侯復亡<lb/>
　歸其營分兵為二部攻拔城邑衆遂大集立劉盆子<lb/>
　為帝其後奉傳國璽降光武<lb/>
錢塘<hi>朱雋傳六十一</hi>
　　注云錢塘今杭州縣也錢塘記云昔郡議曹華信<lb/>
　　義立此塘以防海水始開募有能致土石一斛與<lb/>
<pb n="KR2h0001_WYG_010-28b"/>
　　錢一千旬日之間來者雲集塘未成而譎不復取<lb/>
　　皆遂棄土石而去塘以之成也<lb/>
華陽國志<lb/>
　益州古梁州之域尚書曰華陽黒水惟梁州孔安國<lb/>
　注曰北拒華山之陽南拒黒水故常璩敘蜀事而謂<lb/>
　之華陽國志黒水出張掖雞山南流至燉煌過三危<lb/>
　山又南流而入南海<lb/>
蟬蜕<hi>仲長統傳三十九</hi>
<pb n="KR2h0001_WYG_010-29a"/>
　仲長統詩曰飛鳥遺跡蟬蜕亡殻騰蛇棄鱗神龍䘮<lb/>
　角<lb/>
　　注云王充論衡曰蠐螬化為復育復育轉為蟬蟬<lb/>
　　之去復育龜之解甲蛇之脫皮可謂尸解矣爾雅<lb/>
　　曰騰蛇有鱗廣雅曰有角曰龍䘮角解角也<lb/>
日祀　間祀<hi>肅宗紀三</hi>
　肅宗即位有司奏言孝明皇帝自稱不德無起寢廟<lb/>
　掃地而祭除日祀之法省送終之禮遂藏主於光烈<lb/>
<pb n="KR2h0001_WYG_010-29b"/>
　皇后更衣別室臣愚以為更衣在中門之外處所殊<lb/>
　別宜尊廟曰顯宗其四時禘祫於光武之堂間祀悉<lb/>
　還更衣<lb/>
　　注云春秋外傳曰日祭月祀時享祖禰則日祭髙<lb/>
　　曽則月祀三祧則時享今此除日祀之法從時月<lb/>
　　之祭續漢書曰五年再殷祭三年一祫五年一禘<lb/>
　　父為昭南向子為穆北向禘以夏四月祫以冬十<lb/>
　　月禘之為言諦也諦審昭穆尊卑之義祫者合也<lb/>
<pb n="KR2h0001_WYG_010-30a"/>
　　冬十月五榖成故骨肉合飲食於祖廟謂之殷祭<lb/>
　　四時正祭外有五月嘗麥三伏立秋嘗粢盛酎十<lb/>
　　月嘗稻等謂之間祀即各于更衣之殿更衣者非<lb/>
　　正處也園中有寢有便殿寢者陵上正殿便殿寢<lb/>
　　側之別殿即更衣也<lb/>
騎奴<lb/>
　京師貴戚奢過王制其嫁娶騎奴侍童夾轂並引<lb/>
矢石<hi>堅鐔傳十二</hi>
<pb n="KR2h0001_WYG_010-30b"/>
　　注云石謂發石以投人也墨子曰備城者積石百<lb/>
　　枚重十鈞以上者<lb/>
金行之氣<hi>西羌傳</hi>
　西羌人性堅剛勇猛得西方金行之氣焉<lb/>
　　注云黄帝素問曰西方者金玉之域其人山居而<lb/>
　　多風水土剛强<lb/>
鈐決之符<hi>方術傳序七十二上</hi>
　　注云兵法有玊鈐篇及𤣥女六韜要決太公對武<lb/>
<pb n="KR2h0001_WYG_010-31a"/>
　　王曰主將有隂符有大勝得敵之符符長一尺有<lb/>
　　破軍擒敵之符符長九寸之𩔖<lb/>
胎息氣<hi>王真傳七十二下</hi>
　　注云漢武内傳曰王真字叔經上黨人習閉氣而<lb/>
　　吞之名曰胎息習𠻳舌下泉咽之名曰胎食真行<lb/>
　　之斷榖二百餘日肉色光美力並數人抱朴子曰<lb/>
　　胎息者能以鼻口噓吸如在胎之中𠻳音朔<lb/>
鰒魚<hi>伏隆傳十六</hi>
<pb n="KR2h0001_WYG_010-31b"/>
　張步據青徐遣使獻鰒魚<lb/>
　　注云郭璞注三蒼云鰒似蛤偏著石廣志曰鰒無<lb/>
　　鱗有殻一面附石細孔雜雜或七或九本草云石<lb/>
　　決明一名鰒魚步角反<lb/>
黄鉞<hi>馮勤傳十六</hi>
　　注云鉞斧也以黄金飾之所以戮人<lb/>
方底囊　隱害<hi>廣陵思王傳三十二后傳</hi>　<hi>前漢孝成趙皇</hi>
　廣陵思王荆性刻急隱害光武崩大行在前殿荆哭<lb/>
<pb n="KR2h0001_WYG_010-32a"/>
　不哀而作飛書封以方底令蒼頭詐稱東海王彊舅<lb/>
　郭況書與彊彊得書惶怖即執其使封書上之<lb/>
　　注云隱害謂隂害於人也方底囊所以盛書也<lb/>
　前書外戚傳中黄門田客持詔記盛綠綈方底<lb/>
　　師古曰綈厚繒也綠其色方底盛書囊若今之算<lb/>
　　幐耳<lb/>
銀璫<hi>朱穆傳三十三</hi>
　案漢故事中常侍㕘選士人建武以後乃悉用宦者<lb/>
<pb n="KR2h0001_WYG_010-32b"/>
　自延平以來浸溢貴盛假貂璫之飾處常伯之任天<lb/>
　朝政事一更其手<lb/>
　　注云璫以金為之當冠前附以金蟬也漢官儀曰<lb/>
　　中常侍秦官也漢興或用士人銀璫左貂光武以<lb/>
　　後專任宦者右貂金璫常伯侍中也<lb/>
黥首繫趾<hi>朱穆傳</hi>
　　注云黥首謂鑿額涅墨也繫趾謂<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>其足也以鐵<lb/>
　　著足曰<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>
<pb n="KR2h0001_WYG_010-33a"/>
五時衣<hi>東平憲王蒼傳三十二</hi>
　帝饗衛士於南宫因從皇太后周行掖庭池閣乃閲<lb/>
　隂太后舊時器服愴然動容乃命留五時衣各一襲<lb/>
　餘悉分布諸王主及子孫在京師者<lb/>
　　注云五時衣謂春青夏朱季夏黄秋白冬黒也<lb/>
黨錮<hi>黨錮傳序五十七</hi>
　桓靈之間國命委于閽寺士子羞與為伍故匹夫抗<lb/>
　憤處士横議遂乃激揚名聲互相題拂品覈公卿裁<lb/>
<pb n="KR2h0001_WYG_010-33b"/>
　量執政初桓帝受學於甘陵周福及即帝位擢福為<lb/>
　尚書時同郡河南尹房植有名當朝鄉人為之謠曰<lb/>
　天下規矩房伯武因師獲印周仲進二家賓客互相<lb/>
　譏揣由是甘陵有南北部黨人之議自此始矣後汝<lb/>
　南太守宗資任功曹范滂南陽太守成瑨亦委功曹<lb/>
　岑晊二郡又為謡曰汝南太守范孟博南陽宗資主<lb/>
　畫諾南陽太守岑公孝𢎞農成瑨但坐嘯因此流言<lb/>
　轉入太學諸生三萬餘人郭林宗賈偉節為其冠並<lb/>
<pb n="KR2h0001_WYG_010-34a"/>
　與李膺陳蕃王暢更相襃重學中語曰天下模楷李<lb/>
　元禮不畏强禦陳仲舉天下俊秀王叔茂河内張成<lb/>
　善説風角推占當赦遂教子殺人李膺為河南尹督<lb/>
　促收捕旣而逢宥獲免膺竟按殺之成弟子牢修因<lb/>
　上書誣告膺等養太學遊士交結諸郡生徒共為部<lb/>
　黨誹訕朝廷於是天子震怒班下郡國逮捕黨人遂<lb/>
　收執膺等其辭所連及陳寔之徒二百餘人或有逃<lb/>
　遁皆懸金構募使者四出相望於道明年竇武等並<lb/>
<pb n="KR2h0001_WYG_010-34b"/>
　表請帝意稍解乃皆赦歸田里禁錮終身而黨人之<lb/>
　名猶書王府自是正直廢放邪枉熾結海内希風之<lb/>
　流遂共相標榜指天下名士為之稱號有三君八俊八<lb/>
　顧八及八厨之號張儉鄉人朱並承望中常侍侯覽<lb/>
　意㫖上書告儉與同鄉二十四人別相署號共為部<lb/>
　黨圖危社稷而儉為之魁大長秋曹節因此諷有司<lb/>
　奏捕前黨收司空虞放少府李膺太尉掾范滂等百<lb/>
　餘人皆死獄中自此諸為怨隙者因相䧟害又州郡<lb/>
<pb n="KR2h0001_WYG_010-35a"/>
　承㫖或有未嘗交關亦離禍毒其死徙者廢禁者六<lb/>
　七百人及黄巾賊起乃大赦黨人皆歸故郡凡黨事<lb/>
　始自甘陵汝南成於李膺張儉海内塗炭二十餘年<lb/>
　諸所蔓衍皆天下善士<lb/>
　　注云標榜猶相稱揚也榜與牓同<lb/>
風為號令<hi>張奐傳五十五</hi>　<hi>蔡邕傳五十下又注</hi>
　建寧二年大風雨雹霹靂拔樹詔百寮言災應張奐<lb/>
　曰風為號令動物通氣順至為休徵逆來為殃咎<lb/>
<pb n="KR2h0001_WYG_010-35b"/>
　　注云凡風者天之號令所以譴告人君者也<lb/>
明衣<hi>范冉傳七十一</hi>
　　注云禮送死者衣曰明衣器曰明器鄭𤣥注云明<lb/>
　　者神明之也此言明堂亦神明之堂謂壙中也<lb/>
扛<hi>費長房傳七十二下</hi>
　壺公樓下有少酒長房使十人扛之猶不舉<lb/>
　　注云説文曰兩人對舉為扛音江<lb/>
五經博士　一家之學<hi>章帝紀</hi>
<pb n="KR2h0001_WYG_010-36a"/>
　建初四年詔建立五經為置博士其後學者精進雖<lb/>
　曰承師亦別名家宣帝遂立大小夏侯尚書後立京<lb/>
　氏易至建武中復置顔氏嚴氏春秋大小戴禮博士<lb/>
　　注云言雖承一師之業其後觸𩔖而長更為章句<lb/>
　　則別為一家之學矣大小夏侯謂夏侯勝勝從兄<lb/>
　　子建也京氏京房也嚴氏謂嚴彭祖顔氏謂顔安<lb/>
　　樂也大小戴戴德戴聖也<lb/>
白虎觀　石渠<hi>肅宗紀建初四年五前漢施讐傳五十八  前漢儒林傳  十八</hi>
<pb n="KR2h0001_WYG_010-36b"/>
　肅宗詔下太常將大夫博士議郎郎官及諸生諸儒<lb/>
　㑹白虎觀講議五經同異使五官中郎將魏應承制<lb/>
　問侍中淳于恭奏帝親稱制臨決如孝宣甘露石渠<lb/>
　故事作白虎議奏<lb/>
　　注云白虎議奏今白虎通也前書甘露三年詔諸<lb/>
　　儒講五經同異蕭望之等平奏其議上親稱制臨<lb/>
　　決焉乃立梁丘易小大夏侯尚書榖梁春秋博士<lb/>
　施讎為博士甘露中與五經諸儒雜論同異於石渠<lb/>
<pb n="KR2h0001_WYG_010-37a"/>
　閣<lb/>
　　師古曰三輔故事云石渠閣在未央殿北以藏秘<lb/>
　　書也<lb/>
　前漢儒林傳贊云自武帝立五經博士開弟子貟設<lb/>
　科射䇿勸以官祿百有餘年傳業者寖盛一經説至<lb/>
　百餘萬言大師衆至千餘人蓋祿利之路然初書唯<lb/>
　有歐陽禮后易楊春秋公羊而已至孝宣元帝時又<lb/>
　廣諸家矣平帝時又立左氏春秋毛詩逸禮古文尚<lb/>
<pb n="KR2h0001_WYG_010-37b"/>
　書<lb/>
墓祭<hi>顯宗紀</hi>
　永平元年春正月帝率公卿已下朝於原陵如元㑹<lb/>
　儀<lb/>
　　注云漢官儀曰古不墓祭秦始皇起寢於墓側漢<lb/>
　　因而不改諸陵寢皆以晦望二十四氣三伏社臘<lb/>
　　及四時上飯其親陵所宫人隨鼓漏理被枕具盥<lb/>
　　水陳莊具天子以正月上原陵公卿百官及諸侯<lb/>
<pb n="KR2h0001_WYG_010-38a"/>
　　王郡國計吏皆當軒下占其郡國榖價四方改易<lb/>
　　欲先帝魂魄聞之也<lb/>
專門<hi>儒林傳贊六十九下</hi>　<hi>質帝紀</hi>
　儒林𫝊云塗分流別專門並興<lb/>
　　注云説經者各自是其一家<lb/>
　本初元年令郡國舉明經各令隨家法<lb/>
　　注云儒生為詩者謂之詩家禮者謂之禮家故言<lb/>
　　各隨家法也<lb/>
<pb n="KR2h0001_WYG_010-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷十<lb/>
</p>
<p>
</p>
  </div>
<div>
<head>兩漢博聞卷十一</head> <lb/>
    <p>
<pb n="KR2h0001_WYG_011-1a"/>
欽定四庫全書<lb/>
　兩漢博聞卷十一<lb/>
　　　　　　　　　　　　　　宋　楊侃　輯<lb/>
封禪<hi>光武紀</hi>
　中元元年幸魯柴望岱宗登封太山禪梁父<lb/>
　　注云岱宗太山也梁父太山下小山也封謂聚土為<lb/>
　　壇墠謂除地而祭改墠為禪神之也續漢志曰時上<lb/>
　　御輦升山即位於壇南北面尚書令奉玉牒檢皇帝<lb/>
<pb n="KR2h0001_WYG_011-1b"/>
　　以寸三分璽親封之藏玊牒已以石覆訖尚書令以<lb/>
　　五寸印封石檢畢皇帝再拜禪祭地于梁隂以髙后<lb/>
　　配山川羣神從祀焉其玉牒文秘刻石文辭多不載<lb/>
使君<hi>周恂傅六</hi>　<hi>郭伋傳二十一</hi>
　冦恂為上谷太守耿況功曹更始立遣使者徇郡國<lb/>
　恂從況迎使者上印綬使者納之無還意恂勒兵入<lb/>
　見使者就請之曰使君建節銜命以臨四方今始至<lb/>
　上谷而墮大信將復何以號令他郡乎遂授況印綬<lb/>
<pb n="KR2h0001_WYG_011-2a"/>
　　注云君者尊之稱故曰使君<lb/>
　郭伋為并州牧行部有童兒騎竹馬迎之曰聞使君<lb/>
　到喜故來迎<lb/>
太史公<hi>光武紀中元元年</hi>
　　注云太史史官之長也前書音義曰太史公武帝<lb/>
　　置在丞相之上<lb/>
巴蜀<hi>光武紀</hi>
　　注云蜀有巴郡故總言之<lb/>
<pb n="KR2h0001_WYG_011-2b"/>
使匈奴中郎將　擁節<hi>光武紀</hi>　<hi>南匈奴傳七十九</hi>
　建武六年匈奴遣使來獻使中郎將報命<lb/>
　　注云漢官儀曰使匈奴中郎將擁節秩比二千石<lb/>
　匈奴傳論曰馳中郎之使<lb/>
都䕶<hi>西域傳七十八</hi>
　武帝時西域内屬有三十六國漢為置校尉領䕶之<lb/>
　宣帝改曰都䕶<lb/>
　　注云前書云李廣利征討大宛之後屯田渠犁置<lb/>
<pb n="KR2h0001_WYG_011-3a"/>
　　使者領䕶營田以供使外國也宣帝時以鄭吉前<lb/>
　　破車師後降日逐遂并令䕶車師以西北道號曰<lb/>
　　都䕶都䕶之置始於吉也<lb/>
修黌宇<hi>儒林傳序六十九上</hi>
　　注云説文曰黌學也黌與橫同儒林傳云遊庠序<lb/>
　　聚横塾者蓋布之於邦域矣<lb/>
博士十四家<hi>徐防傳三十四</hi>
　徐防曰漢以孔聖旣逺微㫖將絶故開置大學立博<lb/>
<pb n="KR2h0001_WYG_011-3b"/>
　士十有四家設甲乙之科以勉勸學者<lb/>
　　注云漢官儀曰光武中興恢𢎞稽古易有施孟梁<lb/>
　　丘賀京房書有歐陽和伯夏侯勝建詩有申公轅<lb/>
　　固韓嬰春秋有嚴彭祖顔安樂禮有戴德戴聖凡<lb/>
　　十四博士太常差選有聰明威重一人為祭酒總<lb/>
　　領綱紀也前書曰嵗課甲科四十人為郎中乙科<lb/>
　　二十人為太子舍人丙科四十人補文學掌故<lb/>
家法<hi>徐防傳</hi>
<pb n="KR2h0001_WYG_011-4a"/>
　徐防曰伏見太學試博士弟子皆以意説不修家法<lb/>
　　注云諸經為業各自名家<lb/>
石經<hi>儒林傳序</hi>
　靈帝詔諸儒正定五經刋於石碑為古文篆𨽻三體<lb/>
　書法以相㕘樹之學門使天下咸取則焉<lb/>
　　注云古文謂孔子壁中書篆𨽻並程邈所作也<lb/>
縢囊<hi>儒林傳序</hi>
　董卓移都之際典策剖散其縑帛圖書大則連為帷<lb/>
<pb n="KR2h0001_WYG_011-4b"/>
　葢小則制為縢囊<lb/>
　　注云縢亦㬺也徒恒反説文曰幐囊也<lb/>
樓櫓<hi>匈奴傳七十九</hi>　<hi>公孫瓚傳六十三</hi>
　造戰車可駕數牛上作樓櫓置於塞上以拒匈奴<lb/>
　　注云櫓即樓也釋名曰樓無屋為櫓<lb/>
　樓樐千里<lb/>
　　注云樐即櫓字説文釋名曰櫓露也上無覆屋也<lb/>
三家詩<hi>儒林傳六十九下</hi>
<pb n="KR2h0001_WYG_011-5a"/>
　前書魯人申公受詩於浮丘伯為作詁訓是為魯詩<lb/>
　齊人轅固生亦傳詩是為齊詩燕人韓嬰亦傳詩是<lb/>
　為韓詩三家皆立博士趙人毛萇傳詩是為毛詩未<lb/>
　得立平帝時方立毛詩<lb/>
西域南山<hi>西域傳七十八</hi>
　西域東極玊門陽關西至葱嶺其東北與匈奴烏孫<lb/>
　相接南北有大山中央有河其南山東出金城與漢<lb/>
　南山屬焉其河有兩源<lb/>
<pb n="KR2h0001_WYG_011-5b"/>
匈奴龍祠<hi>南匈奴傳七十九</hi>
　　注云前書匈奴法嵗二月諸長小㑹單于庭祠五<lb/>
　　月大㑹龍城祭其先天地鬼神八月大㑹蹛林課<lb/>
　　校人畜計蹛音帶<lb/>
釃酒<hi>臧宫傳八</hi>
　臧宫陳兵大㑹擊牛釃酒<lb/>
　　注云釃所宜反説文云下酒也詩注曰以筐曰釃<lb/>
　　也<lb/>
<pb n="KR2h0001_WYG_011-6a"/>
羯胡<hi>臧宫傳論八</hi>
　戎羯䘮其精膽<hi>按此語本出臧宫傳論原本誤為吳漢謹改正</hi>
　　注云羯本匈奴別部分散居其上黨武鄉羯室因<lb/>
　　號羯胡此總謂戎夷耳不指於羯也<lb/>
幅巾<hi>鮑永傳十九</hi>　<hi>趙咨傳二十九/</hi>　<hi>韋彪傳十六</hi>
　　注云幅巾謂不著冠但幅巾束首也<lb/>
　太尉楊賜辟趙咨使飾巾出入請與講議<lb/>
　　注云以幅巾為首飾不加冠冕又符融傳注云幅<lb/>
<pb n="KR2h0001_WYG_011-6b"/>
　　巾以一幅為之<lb/>
　韋著不應州郡之命靈帝就家拜東海相詔書逼切<lb/>
　不得已解巾之郡<lb/>
　　注云巾幅巾也旣服冠冕故解幅巾<lb/>
馬當匈<hi>鮑永傳</hi>
　鮑永諫太守拔佩刀截馬當匈<lb/>
　　注云當匈以韋為之也<lb/>
含元包一<hi>郅惲傳十九</hi>
<pb n="KR2h0001_WYG_011-7a"/>
　　注云前書志曰太極元氣含三為一謂三才未分<lb/>
　　包而為一<lb/>
祕經<hi>蘇竟傳二十上</hi>
　　注云謂幽祕之經即緯書之𩔖也<lb/>
踟蹰<hi>蘇竟傳</hi>
　皇天所以眷顧踟蹰憂漢子孫者也<lb/>
　　注云踟蹰猶徘徊也<lb/>
綈表<hi>楊厚傳二十上</hi>
<pb n="KR2h0001_WYG_011-7b"/>
　楊厚之祖春卿善圖䜟學臨終戒其子統曰吾綈袠<lb/>
　中有先祖所傳秘記爾其修之<lb/>
　　注云綈厚繒也音提<lb/>
請讞<hi>襄楷傳二十下</hi>
　　注云讞疑也謂罪有疑者讞於廷尉也<lb/>
君子不死之國<hi>東夷傳七十五</hi>
　東夷天性柔順易以道御至有君子不死之國焉<lb/>
　　注云山海經曰君子國衣冠帶劒食獸使二文虎<lb/>
<pb n="KR2h0001_WYG_011-8a"/>
　　在旁去琅邪三萬里山海經又曰不死人在交脛<lb/>
　　東其為人黒色壽不死並在東方也<lb/>
德星<hi>襄楷傳二十下</hi>
　　注云德星嵗星也<lb/>
不三宿桑下　佛陁<hi>襄楷傳</hi>
　襄楷上疏曰浮屠不三宿桑下不欲久生恩愛精之<lb/>
　至也今陛下婬女艷婦極天下之麗<lb/>
　　注云浮屠即佛陁也但聲轉耳並謂佛也言浮屠<lb/>
<pb n="KR2h0001_WYG_011-8b"/>
　　之人寄桑下者不經三宿便即移去示無愛戀之<lb/>
　　心也<lb/>
嗇神養和<hi>周盤傳二十九</hi>
　　注云嗇愛惜也<lb/>
季母<hi>西域傳</hi>
　　注云季母叔母也<lb/>
青門<hi>逄萌傳七十三</hi>
　逄萌解冠挂東都城門<lb/>
<pb n="KR2h0001_WYG_011-9a"/>
　　注云漢宫殿名東都門今名青門也前書音義曰<lb/>
　　長安東都城北頭第一門<lb/>
毾㲪<hi>西域傳七十八</hi>
　天竺國出細布好毾㲪<lb/>
　　注云毾它闔反㲪音登埤蒼曰毛席也釋名曰施<lb/>
　　之承大牀前小榻上登以上牀也<lb/>
奇幻<hi>西域傳</hi>
　　注云大秦國俗多奇幻口中出火自縛自解跳十<lb/>
<pb n="KR2h0001_WYG_011-9b"/>
　　二丸巧妙非常<lb/>
流沙<hi>傳論七十八</hi>　<hi>李恂傳四十一</hi>
　天竺記云西度流沙屢有熱風惡鬼過之必死<lb/>
　　注云廣志曰流沙在玉門關外東西數百里有三<lb/>
　　斷名曰三隴故曰隴沙以西使命不得通也<lb/>
大秦國　蘇合香<hi>西域傳</hi>
　大秦國在海西亦云海西國其人民皆長大平正𩔖<lb/>
　中國故謂之大秦其國合㑹諸香煎其汁以為蘇合<lb/>
<pb n="KR2h0001_WYG_011-10a"/>
魂歸岱　天孫<hi>烏桓傳八十</hi>
　烏桓國言死者神靈歸赤山赤山在遼東西北數千<lb/>
　里如中國人死者魂神歸岱山也<lb/>
　　注云博物志泰山天帝孫也主召人魂東方萬物<lb/>
　　始故知人生命<lb/>
貂鼲<hi>鮮卑傳八十</hi>
　鮮卑有貂豽鼲子皮毛柔蝡故天下以為名裘<lb/>
　　注云豽女滑反鼲胡昆反貂鼲並鼠屬豽猴屬也<lb/>
<pb n="KR2h0001_WYG_011-10b"/>
軷祀<hi>吳祐傳五十四</hi>
　　注云祖道之禮封土為軷壇也五經要義曰祖道<lb/>
　　者行祭為道路祈也周禮太馭掌王玉路以祀及<lb/>
　　犯軷注云軷祀者封土象山於路側以芻棘栢為<lb/>
　　神主祭之以車轢軷而去喻無險難也<lb/>
秦海<hi>西域傳</hi>
　敦煌太守張璫上書以為北虜呼衍王常展轉蒲𩔖<lb/>
　秦海之間專制西域共為冦鈔<lb/>
<pb n="KR2h0001_WYG_011-11a"/>
　　注云大秦國在西海西故曰秦海也蒲𩔖亦國名<lb/>
文犀<hi>馬援傳十四</hi>
　　注云犀之有文彩者也<lb/>
藁葬<hi>馬援傳</hi>
　馬援旣卒有上書譖援前所載南方薏苡一車皆明<lb/>
　珠文犀帝益怒援妻孥惶懼不敢以䘮還舊塋買城<lb/>
　西數畝地藁葬而已<lb/>
　　注云藁草也以不歸舊塋時權葬故稱藁<lb/>
<pb n="KR2h0001_WYG_011-11b"/>
幅裂<hi>南匈奴傳論七十九</hi>
　方夏幅裂<lb/>
　　注云諸夏如布帛之裂也<lb/>
虹蜺<hi>楊賜傳四十四</hi>
　　注云爾雅云雙出色鮮盛者為雄曰虹闇者為雌<lb/>
　　曰蜺<lb/>
投蜺<hi>楊賜傳</hi>
　春秋䜟曰投蜺天下怨海内亂<lb/>
<pb n="KR2h0001_WYG_011-12a"/>
　　注云春秋演孔圖曰霓者斗之亂精也失度投霓<lb/>
　　見宋均注曰投霓投應也<lb/>
配袝<hi>陳球傳四十六</hi>
　曹節欲別葬竇太后而以馮貴人配袝<lb/>
　　注云袝謂新死之主於先死者之廟婦袝於其夫<lb/>
投暮<hi>任光傳十一</hi>
　　注云投至也<lb/>
選懦之恩<hi>清河孝王傳四十五</hi>
<pb n="KR2h0001_WYG_011-12b"/>
　　注云選懦仁弱慈戀不決之意懦仁兖反<lb/>
聚落<lb/>
　聚落化其德<lb/>
　　注云小於鄉曰聚廣雅曰落居也<lb/>
玉門關<hi>班超傳三十七</hi>
　　注云玉門關屬敦煌郡今沙州也在敦煌縣西北<lb/>
小杜律<hi>郭躬傳三十六</hi>
　　注云武帝時廷尉杜周之子延年亦明習法律宣<lb/>
<pb n="KR2h0001_WYG_011-13a"/>
　　帝時為御史大夫對父故言小<lb/>
管穴<hi>陳忠傳三十六</hi>
　如其管穴妄有譏刺<lb/>
　　注云管穴言小也史記扁鵲曰若以管窺天<lb/>
宿麥<hi>安帝紀五</hi>
　　注云宿舊也麥必經年而熟故稱宿<lb/>
命夫<hi>安帝紀永初六年</hi>
　　注云命夫者其男子之為大夫也命婦者其大夫<lb/>
<pb n="KR2h0001_WYG_011-13b"/>
　　之妻也<lb/>
大行<hi>安帝紀</hi>
　　注云前書音義韋昭云大行者不反之辭也天子<lb/>
　　崩未有諡故稱大行也榖梁傳曰大行受大名<lb/>
青部<hi>臧洪傳四十八</hi>
　袁紹以臧洪為青州刺史時羣盜飇起而青部殷實<lb/>
拘儒<hi>左雄等傳論五十二</hi>
　處士鄙生忘其拘儒拂巾衽褐以企旌車之招矣<lb/>
<pb n="KR2h0001_WYG_011-14a"/>
　　注云拘儒猶褊狹也<lb/>
置之度外<hi>公孫述傳三</hi>
　漢帝釋關隴之憂<lb/>
　　注云隗囂居西無東之意故置之度外而不為憂<lb/>
解構<hi>隗囂傳三</hi>
　帝與隗囂書曰自今已後手書相聞勿用人解構之<lb/>
　言<lb/>
　　注云解構猶間構也<lb/>
<pb n="KR2h0001_WYG_011-14b"/>
抵掌<hi>隗囂傳</hi>
　　注云説文抵側擊也戰國策曰蘇秦與李兊抵掌<lb/>
　　而談<lb/>
糗糒<hi>隗囂傳</hi>
　　注云周禮曰糗熬大豆與米也説文又云糒乾飯<lb/>
　　也<lb/>
坏冶<hi>崔駰傳四十二</hi>
　坏冶一陶<lb/>
<pb n="KR2h0001_WYG_011-15a"/>
　　注云坏土器之未燒者<lb/>
刻玉版<hi>崔駰傳</hi>
　䇿合道從克亂弭衝乃將鏤𤣥珪冊顯功<lb/>
　　注云珪玉也詩含神霧曰刻之玉版藏之金匱<lb/>
銘功鼎<hi>崔駰傳</hi>
　　注云墨子曰昔夏后開冶使飛廉析金於山以鑄<lb/>
　　鼎於昆吾蔡邕銘論曰吕尚作周太師其功銘於<lb/>
　　昆吾之鼎也<lb/>
<pb n="KR2h0001_WYG_011-15b"/>
勒景襄之鍾<hi>崔駰傳</hi>
　　注云國語曰晉魏顆以其身退秦師于輔氏其勲<lb/>
　　銘于景鍾此兼言襄也<lb/>
欽頤<hi>周燮傳四十三</hi>
　周燮生而欽頤折頞醜狀駭人其母欲棄之其父不<lb/>
　聽曰吾聞聖賢多有異貌<lb/>
　　注云頤頷也欽頤曲頷也説文曰頞鼻莖也折亦<lb/>
　　曲也欽立凡反欽或作顩音同<lb/>
<pb n="KR2h0001_WYG_011-16a"/>
髫鬌<hi>周燮傳</hi>
　周燮始在髫鬌而知亷讓<lb/>
　　注云髫髮也禮記曰子生三月之末擇日剪髮為<lb/>
　　髫男角女覊否則男左女右鬌徒果反<lb/>
恭館<hi>班固傳三十下</hi>
　啓恭館之金縢<lb/>
　　注云恭肅之館謂廟中也金縢以金緘匱藏符瑞<lb/>
　　之書於其中也<lb/>
<pb n="KR2h0001_WYG_011-16b"/>
遂古<hi>班固傳</hi>
　　注云遂古猶逺古<lb/>
茹薇<hi>申屠蟠傳四十三</hi>
　昔人之隱巢棲茹薇<lb/>
　　注云巢棲猶巢父也薇似藿也<lb/>
診脈<hi>郭玊傳七十二下</hi>
　有老父不知何出常漁釣於涪水因號涪翁見有疾<lb/>
　者時下針石輒應時而效乃著針經診脈法傳於世<lb/>
<pb n="KR2h0001_WYG_011-17a"/>
　　注云診候也<lb/>
賈胡<hi>李恂傳四十一</hi>
　　注云賈胡胡之商賈也<lb/>
鼓下戮人<hi>岑彭傳七</hi>
　光武收韓歆置鼓下將斬之<lb/>
　　注云中將軍最尊自執旗鼓若置營則立旗以為<lb/>
　　軍門并設鼓戮人必於其下<lb/>
攘袂<lb/>
<pb n="KR2h0001_WYG_011-17b"/>
　攘袂而正讓<lb/>
　　注云袂衣袖也攘袂猶今之言捋臂也<lb/>
錄尚書事<hi>肅宗紀三</hi>
　肅宗以侯熹為太傅牢融為太尉並錄尚書事<lb/>
　　注云武帝初以張子孺領尚書事錄尚書事由此<lb/>
　　始<lb/>
放手<hi>顯宗紀</hi>
　權門請託殘吏放手<lb/>
<pb n="KR2h0001_WYG_011-18a"/>
　　注云放手謂貪縱為非也<lb/>
贖刑<hi>顯宗紀</hi>
　詔曰方春戒節人以耕桑其敕有司務順時氣使無<lb/>
　煩擾天下亡命殊死已下聽得贖論死罪入縑二十<lb/>
　匹右趾至髠鉗城旦舂十匹完城旦舂至司冦作三<lb/>
　匹<lb/>
　　注云前書音義曰右趾謂刖其右足次刖左足次<lb/>
　　劓次黥次髠鉗為城旦舂城旦者晝日伺冦虜夜<lb/>
<pb n="KR2h0001_WYG_011-18b"/>
　　暮築長城舂者婦人犯罪不任軍役之事但令舂<lb/>
　　以食徒者完者謂不加髠鉗而築城也次鬼薪白<lb/>
　　粲次隷臣妾次司冦作<lb/>
投𫝊<hi>陳蕃傳五十六</hi>
　豫州刺史周景辟陳蕃為別駕從事蕃以諫爭不合<lb/>
　投傳而去<lb/>
　　注云投棄也傳謂符也丁戀反<lb/>
度遼將軍　五原<hi>顯宗紀</hi>
<pb n="KR2h0001_WYG_011-19a"/>
　永平五年北匈奴冦五原八年初置度遼將軍屯五<lb/>
　原曼柏<lb/>
　　注云武帝拜范明友為度遼將軍至此復置焉以<lb/>
　　中郎將吳常行度遼將軍曼柏縣在今勝州銀城<lb/>
　　縣<lb/>
部將<hi>冦恂傳六</hi>
　　注云部將謂軍部之下小將也<lb/>
天人致誅<hi>班固傳三十下</hi>
<pb n="KR2h0001_WYG_011-19b"/>
　往者王莽作逆漢祚中缺天人致誅六合相滅<lb/>
　　注云天人謂天意人事共相誅也<lb/>
封事　副封<hi>顯宗紀永平八年</hi>
　詔羣司勉修職事極言無諱於是在位者皆上封事<lb/>
　各言得失<lb/>
　　注云宣帝始令羣臣得奏封事以知下情封有正<lb/>
　　有副領尚書者先發副封所言不善屏而不奏後<lb/>
　　魏相奏去副封以防壅蔽<lb/>
<pb n="KR2h0001_WYG_011-20a"/>
昆侖塞<hi>顯宗紀</hi>
　永平十七年竇固耿秉劉張出敦煌昆侖塞擊破白<lb/>
　山虜於蒲𩔖海上<lb/>
　　注云昆侖山名因以為塞在今肅州酒泉縣西南<lb/>
　　山有昆侖之體故名之周穆王見西王母于此山<lb/>
　　有石室王母臺<lb/>
郎官上應列宿<hi>顯宗紀</hi>
　郎官上應列宿出宰百里<lb/>
<pb n="KR2h0001_WYG_011-20b"/>
　　注云史記曰太微宫後二十五星郎位也<lb/>
懐檄<hi>陳寔傳五十二</hi>
　中常侍侯覽託潁川太守髙倫用吏倫教署為文學<lb/>
　掾功曹陳寔知非其人懐檄請見<lb/>
　　注云檄板書謂以髙倫之教書之於檄而懐之者<lb/>
　　懼洩事也<lb/>
尤無狀者<hi>肅宗紀建初元年</hi>　<hi>前漢東方朔傳注</hi>
　詔刺史明加督察尤無狀者<lb/>
<pb n="KR2h0001_WYG_011-21a"/>
　　注云無狀謂其罪惡尤大其狀無可寄言故云無<lb/>
　　狀它皆𩔖此<lb/>
　館陶公主徒跣頓首謝曰妾無狀<lb/>
　　師古曰狀形貌也無狀猶言無顔面以見人也一<lb/>
　　曰自言所行醜惡無善狀也<lb/>
斗食小吏<hi>肅宗紀</hi>
　　注云前書曰百石已下有斗食佐吏之秩言小吏<lb/>
　　也<lb/>
<pb n="KR2h0001_WYG_011-21b"/>
方目紗<hi>肅宗紀建初二年</hi>
　詔齊相省冰紈方空縠吹綸絮<lb/>
　　注云紈素也冰言色鮮㓗如冰釋名曰縠紗也方<lb/>
　　空者紗薄如空也或云孔也即今之方目紗也前<lb/>
　　書齊有三服官故詔齊相罷之<lb/>
鉆鑽<hi>肅宗紀</hi>
　元和元年詔曰自徃者大獄已來掠考多酷鉆鑽之<lb/>
　屬慘苦無極<lb/>
<pb n="KR2h0001_WYG_011-22a"/>
　　注云大獄謂楚王英等事也鉆其廉反説文曰鉆<lb/>
　　鋷也國語曰中刑用鑽鑿皆謂酷慘其肌膚也<lb/>
汴渠<hi>顯宗紀</hi>
　永平十二年遣將作謁者王吳修汴渠自滎陽至于<lb/>
　千乗海口<lb/>
　　注云汴渠即莨蕩渠也汴自滎陽首受河所謂石<lb/>
　　門在滎陽山北一里過汴已東積石為隄亦號金<lb/>
　　隄成帝陽嘉中所作也<lb/>
<pb n="KR2h0001_WYG_011-22b"/>
大酺　禁羣飲<hi>顯宗紀永平十五年</hi>
　令天下大酺五日<lb/>
　　注云前書音義曰漢律三人已上無故羣飲罰金<lb/>
　　四兩今恩詔横賜得令聚㑹飲食五日酺布也言<lb/>
　　天子布恩於天下<lb/>
三老<hi>顯宗紀</hi>
　詔賜天下男子爵人一級三老孝悌力田人三級<lb/>
　　注云前書音義曰男子者謂户内之長也人賜爵<lb/>
<pb n="KR2h0001_WYG_011-23a"/>
　　者有罪得贖貧者得賣與人三老孝悌力田三者<lb/>
　　皆鄉官之名三老髙帝置孝悌力田髙后置所以<lb/>
　　勸導鄉里助成風化也文帝詔曰孝悌天下之大<lb/>
　　順也力田為生之本也三老衆人之師也其以户<lb/>
　　口率置員<lb/>
白馬羌<hi>光武紀</hi>
　建武十三年廣漢徼外白馬羌豪率種人内屬<lb/>
　　注云廣漢今益州雒縣也羌有百五十四種在廣<lb/>
<pb n="KR2h0001_WYG_011-23b"/>
　　漢西北者為白馬羌也<lb/>
三韓<hi>東夷傳七十五</hi>
　東夷有三韓一曰馬韓二曰辰韓三曰弁韓馬韓在<lb/>
　西有五十四國其北與樂浪南與倭接辰韓在東十<lb/>
　有二國其北與濊貊接弁韓在辰韓之南亦十有二<lb/>
　國凡七十八國百濟是其一國焉大者萬餘户小者<lb/>
　數千家各在山海間地方四千餘里<lb/>
太白<hi>杜篤傳七十</hi>
<pb n="KR2h0001_WYG_011-24a"/>
　　注云太白天之將軍<lb/>
初作壽陵<hi>光武紀</hi>
　建武二十六年初作壽陵<lb/>
　　注云初作陵未有名故號壽陵蓋取久長之義也<lb/>
　　漢自文帝以後皆預作陵今循舊制也<lb/>
徙函谷關<hi>光武紀更始二年</hi>
　　注云函谷谷名因谷以名關舊在𢎞農湖城縣西<lb/>
　　前書楊僕為樓船將軍有功耻居關外武帝乃徙<lb/>
<pb n="KR2h0001_WYG_011-24b"/>
　　於新安故關在今洛州新安縣之東<lb/>
襃斜<hi>順帝紀</hi>
　　注云襃斜漢中谷名南谷名襃北谷名斜首尾七<lb/>
　　百里<lb/>
軍假吏　山阻用材官<hi>光武紀</hi>
　建武七年詔曰今國有衆軍並多精勇宜且罷輕車<lb/>
　騎士材官樓船士及軍假吏<lb/>
　　注云漢官儀曰髙祖命天下郡國選能引關蹶張<lb/>
<pb n="KR2h0001_WYG_011-25a"/>
　　材力武猛者以為輕車騎士材官樓船常以秋後<lb/>
　　講肄課試各有員數平地用車騎山阻用材官水<lb/>
　　泉用樓船軍假吏謂軍中權置吏也今悉罷之<lb/>
幘<hi>光武紀更始元年</hi>
　　注云漢官儀曰幘者古之卑賤不冠者之所服也<lb/>
　　方言曰覆髻謂之幘或謂之承露<lb/>
豪傑英俊<hi>光武紀</hi>　<hi>崔駰傳</hi>
　　注云淮南子曰智過百人謂之豪白虎通云賢過<lb/>
<pb n="KR2h0001_WYG_011-25b"/>
　　萬人曰傑<lb/>
　　注云文子曰智過萬人謂之英千人謂之俊<lb/>
司隷<hi>光武紀</hi>
　　注云前書曰司隷校尉本周官武帝初置持節從<lb/>
　　中都官徒千二百人督大姦猾後罷其兵察三輔<lb/>
　　三河𢎞農秩比二千石音義云以掌徒隷而廵察<lb/>
　　故曰司隷<lb/>
榖皮綃頭<hi>周黨傳七十三</hi>　<hi>向栩傳七十一</hi>
<pb n="KR2h0001_WYG_011-26a"/>
　周黨被徵不得已乃著短布單衣榖皮綃頭待見尚<lb/>
　書<lb/>
　　注云以榖樹皮為綃頭也服此尚書以待見也<lb/>
　向栩性卓詭不倫恒讀老子狀如學道又似狂生好<lb/>
　被髮著絳綃頭<lb/>
　　注云説文綃生絲也從系肖聲音消案此字當作<lb/>
　　幧此消反其字從巾古詩云少年見羅敷脱巾著<lb/>
　　幧頭鄭𤣥注儀禮云如今著幧頭自頂中而前交<lb/>
<pb n="KR2h0001_WYG_011-26b"/>
　　額上却繞髻也<lb/>
内學<hi>方術傳序七十二</hi>
　自王莽矯用符命及光武尤信䜟言自是習為内學<lb/>
　尚奇文貴異數不乏於時矣<lb/>
　　注云内學謂圖䜟之書也其事祕密故稱内<lb/>
謁太山請命<hi>許曼傳七十二下</hi>
　許峻少嘗篤病三年不愈乃謁太山請命<lb/>
　　注云太山主人生死故謂請命也<lb/>
<pb n="KR2h0001_WYG_011-27a"/>
思遲直士<hi>肅宗紀建初五年</hi>
　詔朕思遲直士側席異聞<lb/>
　　注云遲猶希望也持二反側席謂不正坐所以待<lb/>
　　其賢良也<lb/>
三屬<hi>肅宗紀元和元年</hi>
　詔曰徃者妖言大獄所及廣逺一人犯罪禁至三屬<lb/>
　　注云三屬即三族也謂父族母族妻族<lb/>
莩甲<hi>肅宗紀元和二年</hi>
<pb n="KR2h0001_WYG_011-27b"/>
　方春生養萬物莩甲<lb/>
　　注云莩葉裏白皮也易曰百果甲拆<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷十一<lb/>
</p>
<p>
</p>
  </div>
<div>
<head>兩漢博聞卷十二</head> <lb/>
    <p>
<pb n="KR2h0001_WYG_012-1a"/>
欽定四庫全書<lb/>
　兩漢博聞卷十二<lb/>
　　　　　　　　　　　　　　宋　楊侃　輯<lb/>
物色　錯愕<hi>寒朗傳三十一</hi>
　　注云物色謂形狀也錯愕猶倉卒也錯七故反愕<lb/>
　　五故反<lb/>
貫行<hi>東平憲王蒼三十二</hi>　<hi>前漢谷永傳附</hi>
　光武營建陵地詔曰無為山陵陂池裁令流水而已<lb/>
<pb n="KR2h0001_WYG_012-1b"/>
　孝明皇帝大孝無違奉承貫行<lb/>
　　注云貫行謂一皆遵奉也谷永曰一以貫行固執無違<lb/>
　谷永傳云以次貫行固執無違<lb/>
　　師古曰貫聨續也謂永所陳奏諸事宜次第相續<lb/>
　　行之不當更違異也<lb/>
太白經天<hi>廣陵思王荆傳三十二</hi>
　太白前出西方至午兵當起<lb/>
　　注云洪範五行傳云太白少隂之星以己未為界<lb/>
<pb n="KR2h0001_WYG_012-2a"/>
　　不得經天而行經天為不臣今至午是為經天也<lb/>
款段馬<hi>馬援傳十四</hi>
　　注云<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>猶緩也言形段遲緩也<lb/>
試守<hi>馬援傳</hi>
　朱勃未二十右扶風請試守渭城宰<lb/>
　　注云試守者試守一嵗乃為真食其全俸<lb/>
麤糲<hi>伏湛傳十六</hi>
　　注云麤糲米也九章筭術曰粟五斗糲率三斗一<lb/>
<pb n="KR2h0001_WYG_012-2b"/>
　　斛粟得六斗米為糲也<lb/>
眩瞀<hi>韋彪傳十六</hi>
　　注云眩風疾也瞀亂也謂視不明之貌也眩音縣<lb/>
　　瞀亡遘反<lb/>
髫髪<hi>伏湛傳十六</hi>
　髫髪厲志白首不衰<lb/>
　　注云埤蒼曰髫髦也髫髪謂童子垂髪<lb/>
正印文<hi>馬援傳十四</hi>
<pb n="KR2h0001_WYG_012-3a"/>
　　注云東觀記曰馬援上書臣所假伏波將軍印書<lb/>
　　伏字犬外嚮城臯令印臯字為白下羊丞印四下<lb/>
　　羊尉印白下人人下羊即一縣長吏印文不同恐<lb/>
　　天下不正者多符印所以為信也所宜齊同薦曉<lb/>
　　古文字者事下大司空正郡國印章奏可<lb/>
頭山<hi>馬援傳</hi>
　　注云頭山山名也在今辰州沅陵東武陵記曰此<lb/>
　　山頭與東海方壺山相似神仙多所遊集因名壺<lb/>
<pb n="KR2h0001_WYG_012-3b"/>
　　頭山也山邊有石窟即馬援所穿室以避炎氣也<lb/>
　　室内有蛇如百斛船大云是援之餘靈也<lb/>
荅布<hi>馬援傳</hi>
　公孫述為馬援制都布單衣<lb/>
　　注云東觀記曰都作荅前書音義曰荅布白疊布<lb/>
　　也<lb/>
椒風<hi>班固傳三十上</hi>　<hi>前漢董賢傳附</hi>
　　注云桓譚新論曰董賢女弟為昭儀居舍號曰椒<lb/>
<pb n="KR2h0001_WYG_012-4a"/>
　　風<lb/>
　召賢女弟為昭儀位次皇后更名其舍為椒風以配<lb/>
　椒房<lb/>
　　師古曰皇后殿稱椒房欲配其名故云椒風<lb/>
昭陽殿<hi>班固傳</hi>
　　注云昭陽殿成帝趙昭儀所居也<lb/>
泰紫<hi>班固傳</hi>
　西都賦云放泰紫之圓方<lb/>
<pb n="KR2h0001_WYG_012-4b"/>
　　注云放象也泰紫謂泰㣲紫宫也劉向七略曰明<lb/>
　　堂之制内有太室象紫宫南出明堂象太微春秋<lb/>
　　合誠圖曰太微其星十二四方史記天官書曰環<lb/>
　　之匡衛十二星藩臣皆曰紫宫是太微方而紫宫<lb/>
　　圓也<lb/>
避第<hi>皇甫規傳五十五</hi>
　皇甫規自以連在大位欲退身避第<lb/>
　　注云言欲歸第避仕宦之塗也<lb/>
<pb n="KR2h0001_WYG_012-5a"/>
帷幄<hi>仲長統傳三十九</hi>
　　注云在旁曰帷在上曰幄<lb/>
檢柙<hi>仲長統傳三十九</hi>
　中世之選三公也務於清慤謹慎循常習故者是婦<lb/>
　女之檢柙鄉曲之常人耳惡足以居斯位邪<lb/>
　　注云檢柙猶規矩<lb/>
狙詐<hi>黨錮傳序五十七</hi>
　霸德旣衰狙詐萌起<lb/>
<pb n="KR2h0001_WYG_012-5b"/>
　　注云霸德衰謂六國時也狙七余反廣雅曰狙彌<lb/>
　　猴也以其多詐故比之也<lb/>
叔末<hi>黨錮傳序</hi>
　叔末澆訛王道陵缺<lb/>
　　注云叔末猶季世也<lb/>
權<hi>崔寔傳四十二</hi>
　聖人執權遭時定制步驟之差各有云設<lb/>
　　注云權謂變也遭遇其時而定法制不循於舊也<lb/>
<pb n="KR2h0001_WYG_012-6a"/>
兼金<hi>張衡傳四十九</hi>
　　注云兼金價倍於惡者故曰兼金<lb/>
邪揄<hi>王霸傳十</hi>
　王郎起光武在薊郎移檄購光武光武令王霸至市<lb/>
　中募人將以擊郎市人皆大笑舉手邪揄之<lb/>
　　注云説文曰歋□手相笑歋弋支反□音踰或音<lb/>
　　由此云邪揄語輕重不同<lb/>
强項<hi>楊震傳四十四</hi>
<pb n="KR2h0001_WYG_012-6b"/>
　　注云强項言不低屈也<lb/>
慺慺<hi>楊賜傳四十四</hi>
　不盡其慺慺之心<lb/>
　　注云慺慺猶勤勤也慺力侯反<lb/>
壽冢<hi>侯覽傳六十八</hi>
　　注云生而自為冢為壽冡<lb/>
抵罪<hi>南匈奴傳七十九</hi>
　中郎將張脩與單于不相能脩擅斬之更立右賢王<lb/>
<pb n="KR2h0001_WYG_012-7a"/>
　羌渠為單于脩以不先請而擅誅殺檻車徵詣廷尉<lb/>
　抵罪<lb/>
　　注云前書注曰抵至也殺人者死張脩擅斬單于<lb/>
　　呼徵故至其罪也<lb/>
南北庭<hi>南匈奴傳論</hi>
　乃詔有司開北鄙擇肥美之地量水草以處之馳中<lb/>
　郎之使盡法度以臨之制衣裳備文物加璽紱之綬<lb/>
　正單于之名於是匈奴分破始有南北二庭焉<lb/>
<pb n="KR2h0001_WYG_012-7b"/>
　　注云永元三年將軍竇憲請立於除鞬為北單于<lb/>
　　是為北庭由南北二庭自相馳突而漢之塞地晏<lb/>
　　然無事矣<lb/>
前載<hi>南匃奴傳論</hi>
　坐樹大鯁永言前載<lb/>
　　注云由竇憲請立北庭遂使匈奴滋蔓即是坐樹<lb/>
　　大鯁永言前事深可恨哉載事也<lb/>
調榖<hi>蓋勲傳四十八</hi>
<pb n="KR2h0001_WYG_012-8a"/>
　蓋勲為漢陽太守調榖以稟飢人<lb/>
　　注云調猶發也<lb/>
嗇夫<hi>城陽恭王傳四</hi>　<hi>百官志二十八</hi>
　光武十八年立考侯康侯廟北園陵置嗇夫<lb/>
　　注云嗇夫本鄉官主知賦役多少平其差品園陵<lb/>
　　置之知祭祀徵求諸事注云風俗通曰嗇者省也<lb/>
　　夫賦也言消息百姓均其役賦<lb/>
平署<hi>李膺傳五十七</hi>
<pb n="KR2h0001_WYG_012-8b"/>
　李膺等遭黨事當考實案經三府太尉陳蕃郤之曰<lb/>
　今所考案皆海内人譽憂國忠公之臣此等猶將十<lb/>
　世宥也豈有罪名不章而致收掠者乎不肯平署<lb/>
　　注云平署猶連署<lb/>
比門<hi>夏馥傳五十七</hi>
　夏馥行質直同縣髙氏蔡氏並皆富植郡人畏而事<lb/>
　之唯馥比門不與交通<lb/>
　　注云比門猶並門也<lb/>
<pb n="KR2h0001_WYG_012-9a"/>
版蕩<hi>董卓傳論六十二</hi>
　版蕩之篇於焉而極<lb/>
　　注云詩曰上帝版版下民卒癉注云版反也癉病<lb/>
　　也言厲王為改反先王之道民盡病也又蕩之什<lb/>
　　曰蕩蕩上帝下民之辟注云蕩蕩法度廢壊之貎<lb/>
　　也<lb/>
九市<hi>班固傳三十上</hi>
　　注云長安九市其六在道西三在道東<lb/>
<pb n="KR2h0001_WYG_012-9b"/>
山西<hi>鄭興傳二十六</hi>
　　注云山西謂陜山已西也<lb/>
門士<hi>郭太傳五十八</hi>
　庾乗少給事縣庭為門士<lb/>
　　注云門士即門卒也<lb/>
大駔<hi>郭太傳</hi>
　段干木晉國之大駔<lb/>
　　注云說文曰駔儈也謂合兩家之賣買如今之度<lb/>
<pb n="KR2h0001_WYG_012-10a"/>
　　市也駔子朗反<lb/>
題目<hi>許劭傳五十八</hi>
　許劭少峻名節好人倫多所賞識曹操微時嘗卑辭<lb/>
　厚禮求為已目劭鄙其人而不對操乃伺隙脅劭劭<lb/>
　不得已曰君清平之姦賊亂世之英雄操大悦而去<lb/>
　　注云已目者令品藻為題目<lb/>
琴操<hi>曹襃傳二十五</hi>
　　注云操猶曲也劉向别錄曰君子因雅琴之適故<lb/>
<pb n="KR2h0001_WYG_012-10b"/>
　　從容以致思焉其道閉塞悲愁而作者名其曲曰<lb/>
　　操言遇災害不失其操也紂為象筯箕子諫不聽<lb/>
　　乃佯狂為奴隱而鼓琴以自悲故傳之曰箕子操<lb/>
園邑<hi>梁竦傳二十四</hi>
　　注云文帝即位追尊薄太后父為靈文侯㑹稽郡<lb/>
　　置園邑三百家<lb/>
綺疏<hi>梁冀傳二十四</hi>
　窗牖皆綺疏青瑣<lb/>
<pb n="KR2h0001_WYG_012-11a"/>
　　注云牖小窗也綺疏謂鏤為綺文青瑣謂刻為瑣<lb/>
　　文而以青飾之也<lb/>
飛梁<hi>梁冀傳</hi>
　　注云架虛為橋若飛也<lb/>
洞户<hi>梁冀傳</hi>
　連房洞户<lb/>
　　注云洞通也謂相當也<lb/>
偃伯靈臺<hi>馬融傳五十上</hi>
<pb n="KR2h0001_WYG_012-11b"/>
　　注云司馬法曰古者武軍三年不興則凱樂凱歌<lb/>
　　偃伯靈臺荅人之勞告不興也偃休也伯師節也<lb/>
　　靈臺望氣之臺也<lb/>
亡命<hi>王常傳五</hi>
　王常舞陽人也王莽末為弟報仇亡命江夏<lb/>
　　注云命者名也言背其名籍而逃亡也<lb/>
刋章<hi>孔融傳六十</hi>
　山陽張儉為中常侍侯覽所怨覽為刋章下州郡以<lb/>
<pb n="KR2h0001_WYG_012-12a"/>
　名捕儉<lb/>
　　注云刋削也謂削去告人姓名<lb/>
郵置<hi>郭太傳五十八</hi>
　　注云説文曰郵境上傳書舍也廣雅曰郵驛也置<lb/>
　　亦驛也風俗通曰漢改郵為置置者度其逺近之<lb/>
　　間置之也<lb/>
隷名<hi>孔融傳</hi>
　孔融為將作大匠遷少府每朝㑹訪對融輒引正定<lb/>
<pb n="KR2h0001_WYG_012-12b"/>
　議公卿大夫皆隷名而已<lb/>
　　注云説文云隷附著<lb/>
隱几<hi>孔融傳</hi>
　　注云隱憑也<lb/>
直指<hi>孔融傳</hi>
　孔融曰馬日磾以上公之尊秉髦節之使銜命直指<lb/>
　寧輯東夏<lb/>
　　注云直指無屈撓也前書有繡衣直指輯和也<lb/>
<pb n="KR2h0001_WYG_012-13a"/>
臘賜<hi>何敞傳三十三</hi>
　何敞曰臘賜自郎官以上公卿王侯以下至於空竭<lb/>
　帑藏損耗國資<lb/>
　　注云臘賜大將軍三公錢各二十萬牛肉二百觔<lb/>
　　粳米二百斛特進侯十五萬卿十萬校尉五萬尚<lb/>
　　書三萬侍中將大夫各二萬千石六百石各七千<lb/>
　　虎賁羽林郎二人共三千以為祀門户直<lb/>
五湖<hi>馮衍傳十八下</hi>
<pb n="KR2h0001_WYG_012-13b"/>
　　注云越絶書曰太湖周三萬六千頃虞翻云太湖<lb/>
　　有五道故謂之五湖隔湖洮湖射湖貴湖及太湖<lb/>
　　為五湖並太湖之小支俱連太湖故太湖兼得五<lb/>
　　湖之名在今湖州東也<lb/>
浩亹<hi>馬援傳十四</hi>
　　注云浩亹音告門縣名屬金城郡浩水名也亹者<lb/>
　　水流夾山間兩岸深若門也詩曰鳬鷖在亹亦其<lb/>
　　義也今俗呼此水為閤門河蓋疾言之耳<lb/>
<pb n="KR2h0001_WYG_012-14a"/>
駱驛不絶<hi>郭伋傳二十一</hi>
　　注云駱驛連續也<lb/>
優復<hi>杜詩傳二十一</hi>
　杜詩上疏曰今若使公卿郡守出於軍壘則將帥自<lb/>
　厲士卒之復比於宿衛則戎士自百<lb/>
　　注云復謂優寛也音福續漢志曰羽林郎秩比三<lb/>
　　百石掌侍從宿衛言士卒得比於郎則人百其勇<lb/>
轔藉<hi>廉范傳二十一</hi>
<pb n="KR2h0001_WYG_012-14b"/>
　虜自相轔藉死者千餘人<lb/>
　　注云轔轢也藉相蹈藉也<lb/>
典負<hi>樊鯈傳二十二</hi>
　河南縣亡失官錢典負者坐死<lb/>
　　注云典謂主典負謂欠負<lb/>
二祖四宗<hi>肅宗紀元和二年</hi>
　詔祠二祖四宗<lb/>
　　注云二祖謂髙祖世祖四宗謂文帝為太宗武帝<lb/>
<pb n="KR2h0001_WYG_012-15a"/>
　　為世宗宣帝為中宗明帝為顯宗<lb/>
釡鬵<hi>和帝紀永元五年</hi>
　　注云鬵音尋方言曰甑自關而東謂之鬵<lb/>
平民<hi>殤帝紀</hi>
　貪苛慘毒延及平民<lb/>
　　注云平民謂善人也書曰延于平人<lb/>
伏閉<hi>和帝紀</hi>
　永元六年六月己酉初令伏閉盡日<lb/>
<pb n="KR2h0001_WYG_012-15b"/>
　　注云漢官舊儀曰伏日萬鬼行故盡日閉不干他<lb/>
　　事<lb/>
墱道<hi>班固傳三十上</hi>
　西都賦云彌明光而絙長樂陵墱道而超西墉<lb/>
　　注云墱道陛級也<lb/>
柧棱<hi>班固傳</hi>
　西都賦云上柧棱而棲金雀<lb/>
　　注云柧棱殿堂上最髙處也柧音孤棱力登反其<lb/>
<pb n="KR2h0001_WYG_012-16a"/>
　　上棲金雀<lb/>
靈篇<hi>班固傳</hi>
　　注云靈篇河洛之書也<lb/>
苛細<hi>宣秉傳十七</hi>
　宣秉務舉大綱簡畧苛細<lb/>
　　注云説文曰苛細草也以喻煩雜也<lb/>
仭積<hi>張讓傳六十八</hi>　<hi>宦者傳論</hi>
　靈帝寵任宦官又於西園造萬金堂引司農金錢繒<lb/>
<pb n="KR2h0001_WYG_012-16b"/>
　帛仞積其中<lb/>
　　注云仞滿也<lb/>
　宦者論曰南金和寶冰紈霧縠之積盈仞珍藏<lb/>
廢典<hi>顯宗紀</hi>
　　注云廢典謂明堂辟雍之禮歴漢不行也<lb/>
犀舟勁檝<hi>張衡傳四十九</hi>
　　注云前書曰羌戎弓矛之兵器不犀利音義曰今<lb/>
　　俗謂刀兵利為犀犀堅也<lb/>
<pb n="KR2h0001_WYG_012-17a"/>
鎧馬<hi>蔡邕傳五十下</hi>
　幽冀舊壤鎧馬所出<lb/>
　　注云鎧甲也周禮考工記曰燕無函函亦甲也言<lb/>
　　幽燕之地家家皆能為函故無函匠也左傳云冀<lb/>
　　之北土馬之所生<lb/>
表左<hi>蔡邕傳</hi>
　蔡邕曰謹條宜所施行七事表左<lb/>
　　注云表左謂陳之於表左猶今云如左右者<lb/>
<pb n="KR2h0001_WYG_012-17b"/>
列將<lb/>
　西北列將得無解體<lb/>
　　注云列將謂諸將也<lb/>
宰府<hi>蔡邕傳</hi>
　　注云宰府謂三公府也<lb/>
右職<hi>蔡邕傳</hi>
　　注云右用事之便謂樞要之官<lb/>
皁囊<hi>蔡邕傳</hi>
<pb n="KR2h0001_WYG_012-18a"/>
　　注云漢官儀曰凡章表皆啟封其言密事得皁囊<lb/>
　　也<lb/>
魁頭露紒<hi>東夷傳七十五</hi>
　馬韓人大率皆魁頭露紒<lb/>
　　注云魁頭猶科頭也謂以髪縈繞成科結也紒音<lb/>
　　計<lb/>
闊達<hi>馬武傳十二</hi>
　馬武為人嗜酒闊達敢言<lb/>
<pb n="KR2h0001_WYG_012-18b"/>
　　注云闊達大度也敢言果敢於事無所隱也<lb/>
回容<hi>馬武傳</hi>
　光武雖制御功臣而每能回容宥其小失<lb/>
　　注云回曲也曲法以容也<lb/>
風星<hi>任文公傳七十二</hi>
　任文孫明曉天官風星秘要<lb/>
乙夜　雞鳴歌<hi>百官志二十六</hi>
　　注云凡中宫漏夜盡鼓鳴則起晝盡鍾鳴則息衛<lb/>
<pb n="KR2h0001_WYG_012-19a"/>
　　士甲乙檄相傳甲夜畢傳乙夜相傳盡五更衛士<lb/>
　　傳言五更未明三刻後雞鳴衛士踵丞郎趨嚴上<lb/>
　　臺不畜宫中雞汝南出雞鳴衛士候朱爵門外專<lb/>
　　傳雞鳴於宫中應劭曰楚歌今雞鳴歌也晉太康<lb/>
　　地道記曰後漢固始鮦陽公安細陽四縣衛士習<lb/>
　　此曲於闕下歌之今雞鳴是也<lb/>
賀冬至<hi>禮儀志五</hi>
　　注云冬至陽氣起君道長故賀夏至隂氣起君道<lb/>
<pb n="KR2h0001_WYG_012-19b"/>
　　衰故不賀鼓以動衆鍾以止衆故夜漏盡鼓鳴則<lb/>
　　起晝漏盡鍾鳴則息<lb/>
杜宇<hi>張衡傳四十九五十七上</hi>　<hi>文選左思賦四/</hi>　<hi>前漢揚雄傳</hi>
　張衡思𤣥賦云鼈令殪而尸亡兮取蜀禪而引世<lb/>
　　注云鼈令蜀王名也令音靈殪死也禪傳位也引<lb/>
　　長也揚雄蜀王本紀曰荆人鼈令死其尸流亡隨<lb/>
　　江水上至成都見蜀王杜宇杜宇立以為相杜宇<lb/>
　　號望帝自以德不如鼈令以其國禪之號開明帝<lb/>
<pb n="KR2h0001_WYG_012-20a"/>
　　下至五代有開明尚始去帝號復稱王也<lb/>
　左思蜀都賦云碧化萇𢎞之血鳥生杜宇之魄<lb/>
　　注云萇𢎞死於蜀藏其血三年化為碧杜宇王蜀<lb/>
　　號曰望帝宇死化為子規鳥<lb/>
　揚雄反騷云徒恐鷤䳏之將鳴兮顧先百草為不芳<lb/>
　　師古曰離騷云鷤䳏之先鳴兮使夫百草為不芳<lb/>
　　雄言終以自沈何惜芳草而憂鷤䳏也䳏鴂字也<lb/>
　　鷤鴂鳥一名買䤥一名子規一名杜鵑常以立夏<lb/>
<pb n="KR2h0001_WYG_012-20b"/>
　　鳴鳴則衆芳皆歇鷤大系反䳏音桂鷤字或作鶗<lb/>
　　亦音題鴂音決䤥音詭<lb/>
九宫<hi>張衡傳四十九</hi>
　張衡以圖緯虛妄非聖人之法乃上疏曰臣聞聖人<lb/>
　明審律厯以定吉凶重之以卜筮雜之以九宫<lb/>
　　注云易乾鑿度曰太一取其數以行九宫鄭𤣥注<lb/>
　　云太一者北辰神名也下行八卦之宫每四乃還<lb/>
　　於中央中央者地神之所居故謂之九宫天數大<lb/>
<pb n="KR2h0001_WYG_012-21a"/>
　　分以陽出以隂入陽起於子隂起於午是以太一<lb/>
　　下九宫從坎宫始自此而從於坤宫又自此而從<lb/>
　　於震宫又自此而從於巽宫所以從半也還息於<lb/>
　　中央之宫既又自此而從於乾宫又自此而從於<lb/>
　　兊宫又自此而從於艮宫又自此而從於離宫行<lb/>
　　則周矣上遊息於太一之星而反紫宫行起從坎<lb/>
　　宫始終於離宫也<lb/>
陽月<hi>馬融傳五十</hi>
<pb n="KR2h0001_WYG_012-21b"/>
　　注云爾雅曰十月為陽孫炎注云純隂用事嫌於<lb/>
　　無陽故以名云<lb/>
三家言天<hi>張衡傳</hi>
　張衡遷太史令遂乃研覈隂陽妙盡璇璣之政作渾<lb/>
　天儀著靈憲筭罔論言甚詳明<lb/>
　　注云漢名臣奏曰蔡邕曰言天體者有三家一曰<lb/>
　　周髀二曰宣夜三曰渾天宣夜之學絶無師法周<lb/>
　　髀術數具存考驗天狀多所違失故史官不用唯<lb/>
<pb n="KR2h0001_WYG_012-22a"/>
　　渾天者近得其情今史官所用候臺銅儀則其法<lb/>
　　也靈憲序曰昔在先王將步天路用定靈軌尋緒<lb/>
　　本元先準之于渾儀體是為正儀故靈憲作興衡<lb/>
　　集無筭罔論葢網絡天地而筭之因名焉<lb/>
八行<hi>竇章傳十二</hi>
　　注云馬融與竇章書曰孟陵奴來賜書見手迹歡<lb/>
　　喜可量書雖兩紙紙八行行七字<lb/>
象鑣<hi>輿服志二十九</hi>
<pb n="KR2h0001_WYG_012-22b"/>
　　注云爾雅注曰鑣馬勒旁鐵也此用象牙乗輿有<lb/>
　　之<lb/>
五星<hi>蘇竟傳二十上</hi>
　　注云五星謂東方嵗星南方熒惑西方太白北方<lb/>
　　辰星中央鎮星<lb/>
懐宫<hi>耿純傳十一</hi>
　　注云懐宫河内縣名有離宫焉<lb/>
雲䍐<hi>輿服志上二十九</hi>
<pb n="KR2h0001_WYG_012-23a"/>
　法駕前驅有九斿雲䍐<lb/>
　　注云徐廣曰斿車有九乗前史不記形也武王克<lb/>
　　紂百夫荷䍐旗以先驅東京賦曰雲䍐九斿薛綜<lb/>
　　曰旌旗名<lb/>
皮軒<hi>輿服志上</hi>
　　注云胡廣曰皮軒以虎皮為軒郭璞曰皮軒革車<lb/>
　　或曰即曲禮前有士師則載虎皮<lb/>
豹尾<hi>輿服志上</hi>
<pb n="KR2h0001_WYG_012-23b"/>
　大駕法駕最後一車懸豹尾豹尾以前比省中<lb/>
　　注云薛綜曰豹尾侍御史載之小學漢官篇曰豹<lb/>
　　尾過後罷屯解圍胡廣曰施於道路豹尾之内為<lb/>
　　省中故須過後屯圍乃得解皆所以戒不虞也淮<lb/>
　　南子曰軍正執豹皮所以制正其衆禮記前載虎<lb/>
　　皮亦此之𩔖<lb/>
一時之功<hi>吳漢傳八</hi>
　吳漢說彭寵曰漁陽上谷突騎天下所聞也君何不<lb/>
<pb n="KR2h0001_WYG_012-24a"/>
　合二郡精鋭附劉公擊邯鄲此一時之功也<lb/>
　　注云一時言不可再遇也<lb/>
尼首<hi>髙獲傳七十二</hi>
　髙獲為人尼首方面<lb/>
　　注云尼首首象尼丘山中下四方高也<lb/>
右姓<hi>郭伋傳二十一</hi>
　强宗右姓<lb/>
　　注云右姓猶髙姓也<lb/>
<pb n="KR2h0001_WYG_012-24b"/>
白水為河<hi>張衡傳四十九</hi>
　　注云河圖曰崑山出五色流水其白水東南流入<lb/>
　　中國名為河也<lb/>
天潢<hi>張衡傳</hi>
　思𤣥賦云乗天潢之汎汎兮浮雲漢之湯湯<lb/>
　　注曰史記曰王良旁有八星絶漢曰天潢雲漢曰<lb/>
　　天河也<lb/>
小靳<hi>崔寔傳四十二</hi>
<pb n="KR2h0001_WYG_012-25a"/>
　靈帝時開鴻都門牓賣官爵是時段熲等有功勤名<lb/>
　譽然皆先輸貨財而後登公位崔烈時因傅母入錢<lb/>
　五百萬得為司徒及拜日天子臨軒百僚畢㑹帝顧<lb/>
　謂親倖曰悔不小靳可至千萬<lb/>
　　注云靳固惜之也靳或作傿説文曰傿引為價也<lb/>
　　一建反<lb/>
區種<hi>劉般傳二十九</hi>
　顯宗時以郡國牛疫通使區種増耕<lb/>
<pb n="KR2h0001_WYG_012-25b"/>
　　注云汜勝之書曰上農區田法方深各六寸間相<lb/>
　　去七寸一畝三千七百區丁男女種十畝至秋收<lb/>
　　區三升粟畝得百斛中農區田法方七寸深六寸<lb/>
　　間相去二尺一畝千二十七區丁男女種十畝秋<lb/>
　　收粟畝得五十一石下農區田法方九寸深六寸<lb/>
　　間相去三尺秋收畝得二十八石旱即以水沃之<lb/>
行春<hi>崔駰傳四十二</hi>
　强起班春<lb/>
<pb n="KR2h0001_WYG_012-26a"/>
　　注云郡國常以春行縣勸人農桑振救乏絶班布<lb/>
　　春令也<lb/>
桑榆<hi>孟嘗傳六十六</hi>
　年嵗有訖桑榆行盡<lb/>
　　注曰謂日將夕在桑榆間言晚暮也<lb/>
三署郎<lb/>
　漢官左右中郎將皆秦官也比二千石三署郎皆屬焉<lb/>
　三署謂五官署左右署也<lb/>
<pb n="KR2h0001_WYG_012-26b"/>
端門<hi>襄楷傳二十下</hi>　<hi>前漢李尋傳</hi>
　襄楷曰去嵗五月熒惑入太微犯帝坐出端門不軌<lb/>
　常道今年嵗星久守太微逆行西至掖門還切執法<lb/>
　　注云天官書曰太微南四星中為端門軌猶依也<lb/>
　　又曰端門左右星為掖門太微南四星為執法切<lb/>
　　謂廹近也<lb/>
　前漢書注云端門太微正南門<lb/>
貪叨<lb/>
<pb n="KR2h0001_WYG_012-27a"/>
　　注云方言曰叨殘也<lb/>
苞苴<hi>第五種傳三十一</hi>　<hi>楊賜傳四十四</hi>
　在鄉曲無苞苴之嫌步朝堂無擇言之闕<lb/>
　　注云苞苴饋遺也<lb/>
　楊賜上封事曰夫女謁行則讒夫昌讒夫昌則苞苴<lb/>
　通<lb/>
黄腸<hi>梁商傳二十四</hi>
　大將軍梁商薨帝賜以東園朱壽之器銀鏤黄腸玉<lb/>
<pb n="KR2h0001_WYG_012-27b"/>
　匣什物二十八種<lb/>
　　注云壽器棺也以朱飾之以銀鏤之前書音義曰<lb/>
　　以栢木黄心為槨曰黄腸也<lb/>
鄭公鄉<hi>鄭𤣥傳二十五</hi>
　孔融告髙密縣為鄭𤣥特立一鄉曰昔齊置士鄉越<lb/>
　有君子軍皆異賢之意鄭君好學實懐明德昔太史<lb/>
　公廷尉吳公謁者僕射鄧公皆漢之名臣又南山四<lb/>
　皓有東園公夏黄公潛光隱耀世嘉其髙皆悉稱公<lb/>
<pb n="KR2h0001_WYG_012-28a"/>
　然則公者仁德之正號不必三事大夫也今鄭君鄉<lb/>
　宜曰鄭公鄉<lb/>
　　注云管仲相桓公制國為二十一鄉工商鄉六士<lb/>
　　鄉十五以居工商士也吳越相攻越王勾踐乃中<lb/>
　　分其師為左右軍以其私卒君子六千人為中軍<lb/>
　　注云君子王所親近有志行者事並見國語<lb/>
公羊墨守<hi>鄭𤣥傳</hi>
　任城何休好公羊學遂著公羊墨守左氏膏肓榖梁<lb/>
<pb n="KR2h0001_WYG_012-28b"/>
　廢疾鄭𤣥乃發墨守鍼膏肓起廢疾休見而歎曰康<lb/>
　成入吾室操吾矛以伐我乎<lb/>
　　注云言公羊義理深逺不可駁難如墨翟之守城<lb/>
　　也説文云肓隔也心下為膏喻左氏之疾不可為<lb/>
　　也康成𤣥字也<lb/>
顥氣<hi>班固傳三十上</hi>
　西都賦云抗仙掌與承露擢雙立之金莖軼埃壒之<lb/>
　混濁鮮顥氣之清英<lb/>
<pb n="KR2h0001_WYG_012-29a"/>
　　注云説文云顥白貌音皓<lb/>
棹卒<hi>岑彭傳</hi>
　棹卒六萬餘人<lb/>
　　注云棹卒持棹行船也<lb/>
露橈<hi>岑彭傳</hi>
　露橈數千艘<lb/>
　　注云爾雅曰檝謂之橈露橈謂露檝在外人在船<lb/>
　　中<lb/>
<pb n="KR2h0001_WYG_012-29b"/>
巫蠱<hi>和帝隂皇后傳十</hi>
　挾巫蠱道<lb/>
　　注云巫師為蠱故曰巫蠱左傳注曰蠱惑也<lb/>
讎校<hi>和熹鄧皇后紀十</hi>
　東觀讎校傳記<lb/>
　　注云讎對也<lb/>
侲子<hi>和熹鄧皇后紀</hi>
　太后以隂陽不和軍旅數興詔饗㑹勿設戲作樂减<lb/>
<pb n="KR2h0001_WYG_012-30a"/>
　逐疫侲子之半<lb/>
　　注云侲子逐疫之人也音振薛綜注西京賦云侲<lb/>
　　之為言善也善童幼子也續漢書曰大儺選中黄<lb/>
　　門子弟年十嵗以上十二以下百二十人為侲子<lb/>
　　皆赤幘皁製執大鞉<lb/>
　<lb/>
　<lb/>
　<lb/>
<pb n="KR2h0001_WYG_012-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩漢博聞卷十二<lb/>
</p>
<p>
</p>
  </div></body>
</text>\m</TEI>
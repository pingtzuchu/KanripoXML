<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷一</head> <lb/>
    <p>
<pb n="KR2o0011_WYG_001-1a"/>
欽定四庫全書<lb/>
　宋大事記講義卷一<lb/>
　　　　　　　　　　　　　宋　吕中　撰<lb/>
　序論<lb/>
　　治體論<lb/>
古今論治者不過曰寛與嚴而已然寛非縱弛之謂也<lb/>
而世之尚寛者則流於縱弛嚴非慘刻之謂也而世之<lb/>
尚嚴者則流於慘刻反是則曰寛當施之所當寛之地<lb/>
<pb n="KR2o0011_WYG_001-1b"/>
嚴當施之所當嚴之人遂以為自古之所以得天下者<lb/>
曰民心也軍心也士大夫之心也是寛之所當施也自<lb/>
古之所以為天下患者曰外戚也宦官也藩鎮也權臣<lb/>
也是嚴之所當用也東周之寛能施於强暴之諸侯而<lb/>
不能及於匪風下泉之民秦人之嚴能施於閭左之戍<lb/>
卒而不能正鹿馬奸謟之軰宣帝之嚴能施於趙盖韓<lb/>
楊而不能施於許史之徒元帝之寛能用於𢎞恭石顯<lb/>
而不能用於堪猛望之之類是皆寛於其非所當寛而<lb/>
<pb n="KR2o0011_WYG_001-2a"/>
嚴於其非所當嚴也其説似矣而不知外戚宦官強臣<lb/>
藩鎮固當律之以嚴而軍民士大夫之心亦豈徒寛者<lb/>
所能係屬哉盖寛者仁意浃洽之謂嚴者紀綱整肅之<lb/>
謂仁意之與紀綱二者並行而不相離則不待立寛嚴<lb/>
之的而治體固已定矣聖人之治天下固以仁意為本<lb/>
而其施之於政則必有紀綱法制截然而不可犯然後<lb/>
吾之所謂仁意者得以隨事及人而無頺敝不舉之處<lb/>
人之䝉惠於我者亦得以廣博周遍而無間隔欺蔽之<lb/>
<pb n="KR2o0011_WYG_001-2b"/>
患此孟子言一天下之道在於不嗜殺人而至於言仁<lb/>
政則又曰徒善不足以為政其意正謂此也我朝治體<lb/>
之所以逺過漢唐者蓋其仁意常渾然於紀綱整肅之<lb/>
中而紀綱常粲然於仁意流行之地其待外戚也未嘗<lb/>
少恩然在内不得預政在外不得為真刺史則無吕霍<lb/>
上官之禍其於宦官也未嘗濫殺然内侍官不過留後<lb/>
雖有功不除宣徽則無易牙專恣之禍易置節度於杯<lb/>
酒宴笑之間而籍諸道之一兵一財無不歸於京師則<lb/>
<pb n="KR2o0011_WYG_001-3a"/>
無山東河北之憂置㕘貳以分中書之權而又置䑓諫<lb/>
以察政府之奸則無操懿莽温之變是其紀綱固嚴於<lb/>
其所當嚴之地矣然至於係屬軍民士大夫之心者亦<lb/>
未嘗無紀綱以行其仁意也一賦不妄加一役不妄興<lb/>
一刑不濫及一遇水旱或發倉廪或出内庫而不吝固<lb/>
所以結民心也然竊盗者有禁告訐者有禁豪猾者有<lb/>
禁其治民之紀綱為何如驍勇者升其籍有功者峻其<lb/>
爵老弱者亦處以剰員毎遇一郊降一赦則與之金帛<lb/>
<pb n="KR2o0011_WYG_001-3b"/>
而不吝固所以結軍心也然一汰而數萬人一戮而百<lb/>
餘卒士卒之犯將校者有禁將帥之尅士卒者有禁其<lb/>
御軍之紀綱為何如取士至於及累舉舉官至於及内<lb/>
親任子至於異姓拜近臣必擇良日退大臣則曰均勞<lb/>
逸固所以結士大夫之心也然禮部有覆試齋郎有定<lb/>
員百官非有勞不遷贓吏雖有赦不原其所以嚴士大<lb/>
夫之紀綱又何如我祖宗豈不知軍民士大夫之心乃<lb/>
吾國家之命脉不可一日失者而顧律之以紀綱之嚴<lb/>
<pb n="KR2o0011_WYG_001-4a"/>
何哉盖使盗賊殺傷之法不嚴則是仁於凶悍之徒而<lb/>
民之寃抑不得伸者不被其仁告訐豪横之法不嚴則<lb/>
是仁於奸宄之徒而民之資弱失職者不被其仁茶鹽<lb/>
𣙜酤之法不嚴則是仁於趨利之徒而民之終歲勤動<lb/>
者不被其仁是雖日下減租之詔月頒䘏刑之令無益<lb/>
也使階級賞罰之法不嚴則是仁於驕惰之卒而將校<lb/>
之用命有功者不被其仁揀汰蒐閲之法不嚴則是仁<lb/>
於羸弱之徒而兵之勇敢精鋭者不被其仁尅剝私役<lb/>
<pb n="KR2o0011_WYG_001-4b"/>
之法不嚴則是仁於奸貪之將而士卒之困悴無聊者<lb/>
不被其仁是雖日有賜月有給歲有賞無益也使學校<lb/>
貢舉之法不嚴則是仁於僥冒之徒而士之有行有藝<lb/>
者不被其仁銓選薦舉之法不嚴則是仁於膏粱之子<lb/>
弟而寒士之進身無路者不被其仁贓墨之法不嚴則<lb/>
是仁於貪汙之吏而人之苦於繁刑重賦者不被其仁<lb/>
是雖髙爵以誘之厚祿以餌之無益也無仁意則紀綱<lb/>
固無所本而立無紀綱則仁意無所輔而行今世之天<lb/>
<pb n="KR2o0011_WYG_001-5a"/>
下所以被其仁者少而不被其仁者多仁之所及者小<lb/>
而仁之所不及者大正以無紀綱以達其仁意而往往<lb/>
歸咎於仁之不足以為政祖宗立國之意有弊此正安<lb/>
石之徒所以得容其喙也世之論者曰我朝自建隆至<lb/>
於淳化至道之間則治體類於嚴自景德至於嘉祐治<lb/>
平之際則治體類於寛故熙寧專欲法太祖之嚴而深<lb/>
懲仁祖之寛豈知太祖之所謂嚴者紀綱整肅而仁意<lb/>
未嘗不流行於其間仁祖之所謂寛者仁意浹洽而紀<lb/>
<pb n="KR2o0011_WYG_001-5b"/>
綱亦未嘗有所更變特以國家承平百年之久則人情<lb/>
玩弛吏習因循其間紀綱固有廢而不舉之處譬之室<lb/>
焉嵗月既深旁風上雨則不能無一木之朽一牆之傾<lb/>
一瓦之毁為工師者不過杜其隙補其漏加葺治之功<lb/>
而已奈何熙寧大臣不以振起為心而以更變為心以<lb/>
少許之闕漏而乃併與四圍堂宇而撒之不惟壞祖宗<lb/>
之紀綱而忠厚立國之意併失之矣章子厚則因荆公<lb/>
之所未為者而為之蔡京則因子厚之所未甚者而甚<lb/>
<pb n="KR2o0011_WYG_001-6a"/>
之民其敵也士其讐也寛恩濫及於貂璫而峻法反加<lb/>
於善類髙俅童貫之徒妄加節鉞而元祐元符之黨不<lb/>
使容身於天地之間是其寛失之縱弛嚴失之慘刻而<lb/>
又顛倒錯謬施之於非所當施之地矣嘗因是而攷我<lb/>
朝立國之本末蓋自李文靖抑四方言利害之奏所以<lb/>
積而為慶厯嘉祐之緩勢自范文正天章閤一疏不盡<lb/>
行所以激而為熙寧之急政吾觀范文正之於慶厯亦<lb/>
猶王安石之於熙寧也十事之奏實慶厯三年九月也<lb/>
<pb n="KR2o0011_WYG_001-6b"/>
始於明黜陟終於重命令當時之言稍稍見用明黜陟<lb/>
之法則以十月壬戌行擇官長之法以癸未行均公田<lb/>
之法以十二月壬戌行貢舉之法以明年三月行减繇<lb/>
役之法以明年五月行其餘厚農桑覃恩信重命令皆<lb/>
悉用其説或著為令行之未及一年而陳執中之徒已<lb/>
不悦矣嗚呼使慶厯之法盡行則熙豐元祐之法不變<lb/>
使仲淹之言得用則安石之口可塞今仲淹之志不盡<lb/>
行於慶厯安石之學乃盡用於熙豐神宗鋭然有志不<lb/>
<pb n="KR2o0011_WYG_001-7a"/>
遇范仲淹而遇王安石世道升降之會治體得失之㡬<lb/>
於是乎决矣<lb/>
　　制度論<lb/>
先儒嘗謂漢大綱正唐萬目舉本朝大綱正萬目亦未<lb/>
盡舉夫綱舉則目張綱目不可分而為二固也而先儒<lb/>
之言云爾者蓋大綱者謂法之規模大意也萬目者謂<lb/>
法之條目纎然也漢法疎而易密則規模猶宏濶於唐<lb/>
唐法宻而易疎則其條目特詳宻於漢耳漢繼秦之後<lb/>
<pb n="KR2o0011_WYG_001-7b"/>
官秦官也兵秦兵也制度則曰襲秦禮儀則曰襲秦其<lb/>
法疎矣然官職大小之相維兵制内外之相制取民不<lb/>
及於農取士不以科目則其意猶宻也唐人六典以建<lb/>
官府衞以寓兵口分世業以授田租庸調以取民其法<lb/>
嚴矣然政事出於二三士卒疲於番上鬻賣不常而啟<lb/>
兼并之柄升降不實而啟兩税之法則其意何疎也我<lb/>
朝之法大綱之正既過於漢而萬目之舉反不及於唐<lb/>
何耶盖善革弊者非必盡變前人之法不過修舉其大<lb/>
<pb n="KR2o0011_WYG_001-8a"/>
綱而節目隨之不善革弊者必盡變古人之法往往纎<lb/>
悉於其小而濶畧於其大孔子論繼周百世之道不過<lb/>
因其所可因而損其太過益其不及者耳孟子論䘮祭<lb/>
井田之法亦不過言其大畧而為之節文耳世儒有志<lb/>
於復古者必欲採摭古制補綴經典一一與之牽合不<lb/>
知居今之世而欲盡行古之法不惟未見其利而先有<lb/>
煩擾之弊又事體重大决然難行故自其小不備卒以<lb/>
成大不備而已英雄之君出而建置一代之規模豈如<lb/>
<pb n="KR2o0011_WYG_001-8b"/>
陋儒拘士細碎之所為國初繼唐末五代之後此正制<lb/>
作之一機而我太祖剏法立制不務名而務實不變其<lb/>
法而變其意一轉移之間事體頓異矣三省為空官而<lb/>
平章分為三等唐之制也而我朝因之然中書取㫖門<lb/>
下審覆尚書奉行而職守交通無命令壅遏之患尚書侍<lb/>
郎有六部侍從則自禮而户自户而吏常調則自工<lb/>
而刑自刑而兵則資格素嚴而在位無速化之念進士<lb/>
為一等世賞雜流各為一等秘書監官也進士則遷太<lb/>
<pb n="KR2o0011_WYG_001-9a"/>
常䕃補則自郎中五遷而後至一前行郎中官也進士<lb/>
則遷太常少卿非進士則遷司農衞尉少卿流品有别<lb/>
而士大夫有激昻之心則官非唐之官我朝之官矣侍<lb/>
衞起於後唐而我朝因之殿前司起於周而我朝因之<lb/>
皇城司𧺫於梁而我朝因之然禁衛之軍統於武臣則<lb/>
不出於宦者之手諸道之兵籍於禁衞則不專於節度<lb/>
之權殿前為一司侍衞馬步各為一司則有南北相制<lb/>
之意京師之兵足以制諸道合諸侯之兵足以制京師<lb/>
<pb n="KR2o0011_WYG_001-9b"/>
則有内外相統之意兵權制於三衞本之樞府樞府有<lb/>
發兵之權而無握兵之重殿省有握兵之重而無發兵<lb/>
之權而又汰之使極少治之使極嚴教之使極精則兵<lb/>
非五代之兵我朝之兵矣衙前以主官物里正鄉書手<lb/>
戶長以督税耆長弓手壯丁以捕盗各以鄉戶等差充<lb/>
此亦因前代差役之法也然自建隆三年詔差役有不<lb/>
平者許民自相糾察則無不均之患太平興國四年分<lb/>
民户為九等上四等充役下五等免則無逃亡之患矣<lb/>
<pb n="KR2o0011_WYG_001-10a"/>
以鹽鐵戶部度支為三司使位同三樞目為計相此亦<lb/>
前代理財之法也然轉運財賦悉籍三司則在外無横<lb/>
歛内藏所儲總之三司則在内無横費而乾德又詔三<lb/>
司行移有不便漕臣得以上聞則彼此相臨内外相察<lb/>
無隐漏侵欺之弊矣國子監唐制也然屢親臨幸自賛<lb/>
孔顔以文臣知州以儒臣典獄命宰相以讀書而有崇<lb/>
儒重道之實矣貢舉亦唐制也然及第人不得於知舉<lb/>
稱門生選或不公加之覆試陶穀之子李昉之子吕䝉<lb/>
<pb n="KR2o0011_WYG_001-10b"/>
正之子皆不得與則有選賢舉能之實矣定刑部詳覆<lb/>
法而無五代濫殺之禍禁羡餘寛正稅而無五代横斂<lb/>
之禍禮止於竇儀之所定樂止於和峴之所造而文物<lb/>
略偹矣此其酌古今之宜㕘人情之公通世道之變雖<lb/>
曰因前代之法而㸃鐵為金化臭腐為新竒變枯骨為<lb/>
生意豈必盡復古制而後為一代之法哉然天下無百<lb/>
年不弊之法謀國者當因法以革弊不當因弊以立法<lb/>
熙豐大臣所謂不務革其弊而欲變其法者也觀其熙<lb/>
<pb n="KR2o0011_WYG_001-11a"/>
寧初年入對一疏而變法之規模盡見於此其論本朝<lb/>
不任信大臣不盡行古制親細務而循弊法用君子而<lb/>
㕘小人皆當時士大夫之所知而不敢言者而安石獨<lb/>
敢言之學校也貢舉也科名資歴也監司郡守也又皆<lb/>
慶厯大臣所嘗更變而不敢舉行者而安石獨敢行之<lb/>
農之貧兵之冗宗室之費上下俱以為困而未有策<lb/>
以處之者安石獨敢任之然其言法之弊則是而自為<lb/>
變法則非變常平之法而為青苖變差役之法而為僱<lb/>
<pb n="KR2o0011_WYG_001-11b"/>
役改發運之職而為均輸改茶鹽之法而為市易壞正<lb/>
兵而為保甲廢牧監而為保馬以條例司奪三司之權<lb/>
以新經字説變天下學校以經義詩賦變天下之貢舉<lb/>
設官則以冗增冗立法則以竒益竒夫以國初繼唐末<lb/>
五代之後而且不盡變其法熙寧繼嘉祐治平之後乃<lb/>
欲盡變其法何其思慮之不詳辨耶蓋我藝祖之法則<lb/>
修舉其大綱而濶略其節目者也安石之法則纎悉於<lb/>
節目而濶略其大綱者也至元祐時又欲盡變熙豐之<lb/>
<pb n="KR2o0011_WYG_001-12a"/>
法矣熙豐之法則在所當變而必欲盡變之則又過矣<lb/>
蓋熙豐之小人不可以不去而熙豐之法則不可以盡<lb/>
變去熙豐之小人不可以不急變熙豐之法則不可以<lb/>
太急青苖均輸之法可罷而僱役之所宜獨不可乎保<lb/>
馬户馬可罷而保甲之法則因其已成蠲其租復其役<lb/>
教閲於農隙以省養兵之費獨不可乎新經字説固可<lb/>
廢而罷詩賦取經義獨不可因之以崇經學乎至治之<lb/>
世不能無弊法至弊之法亦必有美意國初惟不盡變<lb/>
<pb n="KR2o0011_WYG_001-12b"/>
前代之法而惟變其意所以為一代慿藉扶持之地熙<lb/>
豐惟欲盡變祖宗之法元祐惟欲盡變熙豐之法所以<lb/>
激而為紹聖以後之紛紜安石不能原祖宗立國之初<lb/>
意而輕於變更章子厚蔡京諸人又不能原安石立法<lb/>
之意而托於紹述法愈更而愈下而中興以来學校貢<lb/>
舉大抵皆蔡京之法而差役僱役之並行經總制錢之<lb/>
立額又王安石諸人之所未為也故嘗謂我朝之法自<lb/>
建隆至治平其間雖有損益而其大意皆本於藝祖之公<lb/>
<pb n="KR2o0011_WYG_001-13a"/>
法變於熙寧而極於今日雖其間有更有革而其大意<lb/>
皆不能大異於安石之私世變之升降治道之盛衰人<lb/>
才之得失亦可以槩見矣<lb/>
　　國勢論<lb/>
國之修短當觀其治體治亂當觀其制度强弱當觀其<lb/>
國勢殷周治安皆千嵗而漢唐享國不及三四百年者<lb/>
治體之有純駁也漢四百年治多而亂少唐三百年<lb/>
亂多而治少者制度之有疎密也漢唐多内難而無外<lb/>
<pb n="KR2o0011_WYG_001-13b"/>
患本朝無内患而有外憂者國勢之有強弱也盖我朝<lb/>
有唐虞三代之治體制度而無漢唐之國勢自昔惟患<lb/>
人主之不講學也而我朝列聖則無一日而不學自昔<lb/>
惟患人主之不好言也而我朝臣子則無一人之不可<lb/>
諫自漢五日一朝長樂宫祖宗以来母后皆朝夕見則<lb/>
有事親之法漢朝女主臨朝姻黨專擅我朝髙曹向孟<lb/>
之賢皆為社稷計則有齊家之法母后之族不預政則<lb/>
有待外戚之法宫殿無華侈之飾則有尚儉之法宫中<lb/>
<pb n="KR2o0011_WYG_001-14a"/>
宴居冠服必以禮則有尚禮之法臣下有黜無誅則有<lb/>
寛仁之法此治體之所以多純而少駁制度之所以似<lb/>
疎而實宻盖其根本之地有可言者而國勢之所以不<lb/>
若漢唐者則有由矣盖我朝北不得幽冀則河北不可<lb/>
都西不得靈夏則闗中不可都不得已而都汴梁之地<lb/>
恃兵以為强通漕以為利此國勢之弱一也諸鎮皆束<lb/>
手請命歸老宿衞一兵之籍一財之源一地之守皆人<lb/>
主自為之郡縣太輕而委瑣不足恃兵財盡闗於上而<lb/>
<pb n="KR2o0011_WYG_001-14b"/>
遲重不易舉此國勢之弱二也以科舉程度而取士以<lb/>
銓選資格而任官將帥知畏法而已不敢法外以立功<lb/>
士大夫知守法而已不敢法外以薦士論安言計動引<lb/>
聖人羣疑滿腹衆難塞胷此古今儒者之所同病而以<lb/>
文墨為法以議論為政又本朝規模所獨病此國勢之<lb/>
弱三也故其始也雖足以戢天下之異志終也不足以<lb/>
弭外國嫚侮之驕心譬之長江大河無黿鼉蛟龍奮翅<lb/>
鼓鬛以激其衝突潰蕩之勢帖然安靜之久人亦得狎<lb/>
<pb n="KR2o0011_WYG_001-15a"/>
而玩之五尺之童且操舟其上矣然太祖規模宏逺謀<lb/>
慮周防雖都四平無險之地而欲都西京欲都長安置<lb/>
内庫以贖山後之地積縑帛以靖邊塞之烽其志未嘗<lb/>
㤀也雖收諸道藩鎮之權而久任邊將付以重柄以郭<lb/>
進守西山二十年而西戎不敢犯以董遵誨守北邊十<lb/>
餘年而北狄不敢侮又未嘗不重藩鎮也於文法之中未<lb/>
嘗抑天下之富商大賈於格律之外有以容天下之豪<lb/>
傑是蓋有以助我立國之勢轉移闔闢之機又非常法<lb/>
<pb n="KR2o0011_WYG_001-15b"/>
之所能擬議者自太祖以来外權愈困内法愈宻以陣<lb/>
法圖授諸將而邊庭亦如内地支郡各自達於京師而<lb/>
列郡無復重鎮加以河東之後王師已罷故雖以曹彬<lb/>
名將而亦不能收一戰之功自是而後偃兵息民天下<lb/>
稍知有太平之樂喜無事而畏生事求無過而不求有<lb/>
功而又文之以儒術輔之以正論人心日柔人氣日惰<lb/>
人才日弱舉為懦弛之行以相與奉繁宻之法故雖以<lb/>
景德親政之後天下以為美談而不能不納賂以為盟<lb/>
<pb n="KR2o0011_WYG_001-16a"/>
雖以仁宗慶厯之治至今景仰以為甚盛而不能不屈<lb/>
已以講好然景德之約盟非冦凖之志也契丹之增幣<lb/>
非富弼之志也元昊之增嵗賜亦非韓范之本心也觀<lb/>
冦凖數年後戎復生心之言至慶厯而始騐觀弼請<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
河北琦請都洛陽仲淹請修京城之計至靖康而皆驗<lb/>
諸公方慨然為社稷逺慮更理弊政而不一二年間其<lb/>
身已不能安於朝廷之上矣嗚呼使雍熙無輕動之舉<lb/>
則中國有可畏之形而景德之師必不敢寇於河北使<lb/>
<pb n="KR2o0011_WYG_001-16b"/>
冦準得盡謀於景德則外國必有稱藩之禮尚敢議闗<lb/>
南之地乎使韓富范之計得盡行於慶厯則中國必無<lb/>
增幣之耻而宣和間必不召女真以雪憤矣至此而後<lb/>
知太祖之為慮其深且逺哉雖然慶厯以前此一時也<lb/>
熙寧以後又一時也慶厯以前在外之國勢似弱而在<lb/>
内之國勢實強熙寧以後在外之國勢似强而在内之<lb/>
國勢已弱盖安石不能改弱勢而為强勢乃欲因弱勢<lb/>
而為强勢觀其上書於嘉祐之末謂本朝不任人而任<lb/>
<pb n="KR2o0011_WYG_001-17a"/>
法是矣然安石之法其果與賢人君子共事乎謂今之<lb/>
教士大抵誦説課試是矣其新經字説其果能出於文<lb/>
墨之外乎其入對於熙寧之初謂本朝徇有司之細故<lb/>
而安石所為愈煩碎而不足言矣謂君子小人正論邪<lb/>
説之雜用而安石所為則純用小人邪説矣謂理財大<lb/>
抵無法而安石所理之財愈竭下以事上矣故凡青苖<lb/>
凡保甲凡兵財之政使本末俱弱而已方且外張國勢<lb/>
啟釁於交趾興兵於熙河拓境於海山竭中國有用之<lb/>
<pb n="KR2o0011_WYG_001-17b"/>
物以事空虛無用之地夫安石初意不過欲變法耳未<lb/>
敢言興利也迨青苖既行始興利矣然种諤綏州之議<lb/>
安石猶未主之也韓絳慶州之役安石猶以為未習邊<lb/>
事也迨熙寧四年以後始主王韶章子厚沈起之説矣<lb/>
安石變法之罪小而興利之罪大興利之情猶可恕而<lb/>
開邊之罪為可誅矣何者元豐小人不過圗祿位耳及<lb/>
其患失則兵困於靈武紹聖小人不過反元祐耳及其<lb/>
得志則兵興於隍鄯蔡京始謀亦不過鉗制上下耳及<lb/>
<pb n="KR2o0011_WYG_001-18a"/>
其求悦則薦童貫以帥西師王黼始謀又不過傾蔡京<lb/>
爾及其勢利相軋則必復燕薊以邀功名是皆安石有<lb/>
以啟之也吁靖邊塞之烽圖山後之郡此藝皇帝之宏<lb/>
規也而熙寧用之則踈取熙河横山剪西人手足此韓<lb/>
范之本謀也而元豐紹聖宣和用之則舛盖祖宗之國<lb/>
勢外形雖羸弱而元氣強壯於内則外邪有所不能動<lb/>
熙寧以後之國勢枝葉雖茂盛而本根槁瘁矣謀國者<lb/>
當以是㕘之或曰子之三篇皆不滿於熙寧毋乃已甚<lb/>
<pb n="KR2o0011_WYG_001-18b"/>
之論乎曰古今治亂之機皆决於君子小人之進退熙寧<lb/>
以前非盡無小人也然祖宗所培植之君子為甚多故維<lb/>
持治體遵守制度振起國勢自建隆一陽之復積而至於<lb/>
慶厯則為三陽之泰矣熙寧以後非盡無君子也然安石<lb/>
所教之小人方来而未艾故治體以壞制度以變國勢以<lb/>
衰自熙寧一隂之遇極而至於宣和則為三隂之否矣此<lb/>
愚因論本朝之事尤於君子小人進退之際而有感焉<lb/>
　宋大事記講義卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷二十二</head> <lb/>
    <p>
<pb n="KR2o0011_WYG_022-1a"/>
欽定四庫全書<lb/>
　宋大事記講義卷二十二<lb/>
　　　　　　　　　　　　　宋　吕中　撰<lb/>
　徽宗皇帝<lb/>
　　　小人創御筆之令<lb/>
崇寧四年行御筆手詔羈上書見羈管編管人還鄉御<lb/>
筆手詔始此八月御筆更制軍政三司樞宻院同奉御<lb/>
筆始此<lb/>
<pb n="KR2o0011_WYG_022-1b"/>
大觀三年御筆舊制詔令皆中書門下議而後命學士<lb/>
為之至崇寧有内降手詔違者以違御筆坐之<lb/>
　祖宗紀綱之所寄大畧有四大臣總之給舍正之臺<lb/>
　諫察内監司察外自崇觀奸臣創為御筆之令凡私<lb/>
　意所欲為者皆為御筆行之而奸臣之所自為者又<lb/>
　明告天下違者以違御筆論於是違紀綱為無罪違<lb/>
　御筆為有刑臺諫不得言給舍不得繳監司不得問<lb/>
　而紀綱壞矣昔有勸仁宗攬權者上曰措置天下事<lb/>
<pb n="KR2o0011_WYG_022-2a"/>
　正不欲從中出此言眞為萬世法<lb/>
　　　小人竊復古之名<lb/>
崇寧四年作大晟樂舊制禮樂掌乎奉常至是置大司<lb/>
樂典樂禮樂始分而為二<lb/>
政和二年改官名為左輔右弼太宰少宰易侍中中書<lb/>
令左右僕射之名舊以太尉司徒司空為三公至是復<lb/>
古三公三孤之名三年頒五禮新儀鼎俎籩豆之屬精<lb/>
巧殆與古埒頌新燕樂乃古徵招角招君臣相悅之樂<lb/>
<pb n="KR2o0011_WYG_022-2b"/>
五年建明堂其制取上世周室九尺之<lb/>
　漢官名禮樂之正不見於高文而見於成哀之世唐<lb/>
　明堂之制不見於太宗而見於武后之時人非復古<lb/>
　之人治非復古之治徒以竊虛名飾美觀耳<lb/>
　　　小人通敵<lb/>
大觀四年有星孛於奎婁犯帝座者再其後金人再犯<lb/>
闕矣<lb/>
政和元年九月鄭允中童貫使遼貫嘗自請覘國尋李<lb/>
<pb n="KR2o0011_WYG_022-3a"/>
良嗣來獻取燕策詔賜姓趙<lb/>
重和元年初通使女直約夾攻遼女直稱帝金使來二<lb/>
年趙良嗣同金使來靣約攻契丹取燕雲約不賫國書<lb/>
九月金使來議歳賜許契丹舊數約女直自平地松林<lb/>
趨古北江南朝兵自白溝夾攻不然難依已許之約馬<lb/>
政使金<lb/>
三年五月金使來時童貫討方臘候貫回議之使者留<lb/>
闕下三月餘方遣阿固達意朝廷留之<lb/>
<pb n="KR2o0011_WYG_022-3b"/>
四年與遼人戰不利貫再修舊好金人聞貫舉兵恐失<lb/>
約或南朝徑取燕則歳賂不可得遂遣使來朝廷再舉<lb/>
兵遼郭藥師以涿州易州來降藥師聞襲燕而敗我師<lb/>
潰於蘆溝河貫收再舉不能下燕恐無功獲罪宻遣其<lb/>
客囑金人令圍之<lb/>
　當天下太平之日無以娛悅人主聳動天下惟有恢<lb/>
　拓一事耳故用事之久則必至於用兵生事蔡確欲<lb/>
　固其寵則興靈武之師王珪患失其位則贊永洛之<lb/>
<pb n="KR2o0011_WYG_022-4a"/>
　役章子厚之於湟鄯蔡京之於青唐洮河皆是謀也<lb/>
　然皆求請於西而未嘗啟釁於北也貫攸何人哉敢<lb/>
　以蚊負山耶然致靖康之禍不在於取燕而在於不<lb/>
　能取燕使契丹至今猶强社稷猶固我將伸宿憤勞<lb/>
　累戰矣雖得燕薊而民怨財竭内潰外叛若此而謂<lb/>
　致靖康之禍在於取燕可也今天祚地喪於外位奪<lb/>
　於内竄在夾山死在旦夕其國㓕矣因時拯亂湯武<lb/>
　之業也疆理天下舜禹之政也紀律頗嚴將帥頗厲<lb/>
<pb n="KR2o0011_WYG_022-4b"/>
　乗時以取全燕合漢唐之遺民何為不可然契丹以<lb/>
　燕遼全燕之力而㓕於金人崛起之兵我以闗陜驍<lb/>
　悍之師而敗於契丹垂盡之將遂藉金人納賄以巨<lb/>
　百萬計所買者山前六郡之空城耳是全燕之地吾<lb/>
　不能取彼能取之吾既不能取而吾又從而有之此<lb/>
　彼之邀求所以無已也故靖康之禍不在於取燕在於<lb/>
　取燕之非人得燕之無道而不能取燕也<lb/>
　　　邉備<lb/>
<pb n="KR2o0011_WYG_022-5a"/>
元符三年四月棄鄯州五月築寧川堡曾布曰外議多<lb/>
謂湟州難守臣謂若併棄之則必為夏賊所有取輕戎<lb/>
敵遂築堡崇寧元年論棄鄯州罪追貶韓忠彦等九人<lb/>
行打套折鈔法打套有三折鈔套乳香套香藥套以償<lb/>
各商官鈔錢商曰此章相公開邊時此曾相公罷邊時<lb/>
用所合三百七十萬緡朝廷不能償而罷棄地之費乃<lb/>
過於開邉故行是法三年復湟州十二月置措置邊事<lb/>
司<lb/>
<pb n="KR2o0011_WYG_022-5b"/>
三年四月復鄯州廓州夏人冦邊斥京卞弄權故京卞必<lb/>
欲討之四年西羗夏人冦邊高承年敗死<lb/>
大觀四年復洮州<lb/>
　安石變法之時交阯露布言中國作青苗助役疲困<lb/>
　生民京卞用事之時夏人言持繳言京卞弄權小人<lb/>
　亂國本無闗夷狄之事而國有小人反以為夷狄之<lb/>
　資至於相司馬而遼人相戒無生事不有君子其能<lb/>
　國乎<lb/>
<pb n="KR2o0011_WYG_022-6a"/>
　又曰取横山熙河此韓范本謀也而熙紹崇觀用之<lb/>
　則踈何耶若謂韓范之謀為是則安石章惇曾布蔡<lb/>
　京之謀未可為非也若以成敗論之是慶厯而非熙<lb/>
　寧以後之小人又安能正小人開邊之罪哉葢安石<lb/>
　猶與韓范之心同而章蔡諸人之心則與安石之心<lb/>
　異韓范安石之所以謀取横山者所以斷西夏之右<lb/>
　臂而欲為都闗中之地特韓范欲持之久而安石欲<lb/>
　取之速耳至於章蔡所為又欲恢拓境土以華飾太<lb/>
<pb n="KR2o0011_WYG_022-6b"/>
　平張本此又與安石不同也故嘗謂安石謀取燕熙<lb/>
　河之過小而取蠻地圖交趾之過大章蔡取熙河之<lb/>
　心是即安石取蠻地圖交趾之心也<lb/>
宣和四年金使來議割燕山地初朝廷但求石晉故地<lb/>
初不思平營灤三州乃劉仁恭以遺契丹故金人不肯<lb/>
割約良嗣曰平灤等州若必欲取并燕京不與汝家矣<lb/>
又索燕租稅曰燕租六百萬止取百萬又欲遷其民并<lb/>
求犒賞諸軍<lb/>
<pb n="KR2o0011_WYG_022-7a"/>
五年四月金人來歸燕京六州且索米二十萬石童貫<lb/>
蔡攸入燕赦兩河燕雲路初朝廷惟信趙良嗣等虛詞<lb/>
謂金歸我雲中故曲赦并及山後地然時實不得山後<lb/>
地也<lb/>
　宣和奸臣知取燕而不知取燕之險葢燕之所以重<lb/>
　以有闗後之蔽也得燕而無險之可守與不得燕何<lb/>
　異燕之險敵有之燕之民敵取之燕之賦敵得之則<lb/>
　燕山空城何為哉縱使敵不冦郭藥師亦必為侯景<lb/>
<pb n="KR2o0011_WYG_022-7b"/>
　也初祖宗時北使至待遇之禮有限不示以華侈且<lb/>
　河朔近都邑故遷其途皆防微杜漸之意也及王黼<lb/>
　之遣良嗣與其使人限以七日自燕山到闕下凡三<lb/>
　四往返每至誇之必富盛金人邀索不已黼遂許以<lb/>
　遼人舊歳四十萬之外更添六州代稅錢一百萬緡<lb/>
　又許犒賞二十萬燕山之地有數闗而平州之東乃<lb/>
　渝闗實金人之來路凡此數闗葢可以限蕃漢也而<lb/>
　一夫守之可以當百朝廷割地若得之則燕山之境<lb/>
<pb n="KR2o0011_WYG_022-8a"/>
　可以保矣朝廷初謂燕山之路盡得闗内之地殊不<lb/>
　知闗内之地平州與燕山異路後金人自平州入冦<lb/>
　此當議割燕山不明地理之誤也<hi>北戎入闗燕有三闗之限松亭闗古</hi>
　<hi>北闗居庸闗</hi>
遼張㲄以平州來降金人䧟平州得朝廷所賜㲄詔自<lb/>
是歸曲朝廷<hi>㲄犯諱改名覺</hi>
宣和六年金人攻䧟應蔚等州八月童貫宣撫燕山金<lb/>
人以納張㲄為詞又借糧許之不與遂絶山後六州之<lb/>
<pb n="KR2o0011_WYG_022-8b"/>
議七年十二月金人分道入冦斡里雅布自燕山犯河北<lb/>
尼雅滿自河東趨太原童貫自太原逃歸斡里雅布䧟燕山<lb/>
郭藥師叛降之引兵向闕以藥師為先驅尼雅滿䧟朔武<lb/>
代忻等州圍太原府<lb/>
　世之言宣和之失者曰遼不可攻金人不可通燕山<lb/>
　不可取藥師不可任張覺不可納然皆非根本之論<lb/>
　也葢慶厯景徳之時敵勢方强故未有可乗之機至<lb/>
　天祚失道内外俱叛實已有可取之釁則攻遼非失<lb/>
<pb n="KR2o0011_WYG_022-9a"/>
　䇿也金人固不可遽通然以方張之勢斃垂盡之敵<lb/>
　他日必與我為鄰則通金人亦未為失䇿也全燕之<lb/>
　地我太祖百計而不可得太宗百戰而不能取今也<lb/>
　兼弱攻昧可以收漢晉之遺黎可以壯闗河之大勢<lb/>
　則燕亦在所取也郭藥師以涿易來降則以燕人守<lb/>
　燕亦可也不知中國之見輕於戎敵久矣金人初未<lb/>
　知中國之虛實吾之使者泛海屢至而遂為其所辱<lb/>
　則既輕於始矣及議山後地尼雅滿猶曰南朝四靣被<lb/>
<pb n="KR2o0011_WYG_022-9b"/>
　邉若無兵力安能立國如此强大自郭藥師已降之<lb/>
　後遼人垂滅之國亦足以覆官軍觀金人告馬廣之<lb/>
　言曰劉起慶一夕而遁汝觀我家用兵有走者否則<lb/>
　中國之見輕於金非一事使當時不通金人不攻遼<lb/>
　國不取燕山不任藥師不納張覺其能保金人不入<lb/>
　冦乎葢當時之變不在外而在内不在金人而在中<lb/>
　國小人之用事自熙寧至宣和六十年奸幸之積熟<lb/>
　矣星犯帝座禍敗在目前而不知冦入而不罷郊祀<lb/>
<pb n="KR2o0011_WYG_022-10a"/>
　恐碍推恩冦至而不告中外恐妨恭謝冦廹而撤綵<lb/>
　山恐妨行樂是小人之夷狄也童貫使遼也遼人笑<lb/>
　曰大宋豈乏人乃使内侍奉使耶金人將敗盟朝廷<lb/>
　遣使者以童大王為辭尼雅滿笑曰汝家更有人可使<lb/>
　否是宦官之夷狄也敵至燕而燕降至河北而河北<lb/>
　之軍潰至河南而河南之戍散此兵將之夷狄也置<lb/>
　花石綱而兩浙之盗起科免夫錢而河北京南之盗<lb/>
　起此盗賊之夷狄也自古未有内無夷狄而䝉外夷<lb/>
<pb n="KR2o0011_WYG_022-10b"/>
　狄之禍者景徳之冦慶厯之冦所以不能為深入之<lb/>
　謀者以内無夷狄應之也宣和之間在内之夷狄不<lb/>
　一則金人固有所負而至耳縱使當時無夷狄之患<lb/>
　亦必有小人宦官兵將盗賊之禍矣<lb/>
　　　修國史<lb/>
元符三年蔡京復翰林承㫖布力排之太后欲令了神<lb/>
宗史時徐勣亦與修史乃言正使久未成書由元祐紹<lb/>
聖史官好惡不同祖禹等祖司馬光家藏記事京兄弟<lb/>
<pb n="KR2o0011_WYG_022-11a"/>
用安石日録宜盡取大臣家藏司記録考校是非陳瓘<lb/>
言蔡卞奪宗廟之大美以歸私史又言蔡京在先朝請㓕<lb/>
劉摯等族所以不行者哲宗之大慮也而蔡京之修史<lb/>
自謂有反平之功始則為生事以復私讐今則歸過先<lb/>
朝自圖身利建中元年重修神宗實録初貫言安石日<lb/>
録紹聖史院專據此書追議刑賞遂使裕陵之羙皆為<lb/>
新史所攘十月范致虛言乞詔實録以朱墨本進在元<lb/>
祐所修則於墨本上以雌黄塗之謂之墨本紹聖所修<lb/>
<pb n="KR2o0011_WYG_022-11b"/>
<hi>闕</hi>
　<lb/>
　<lb/>
大觀四年再竄陳瓘瓘初謂安石日録葢著於鍾山懟<lb/>
上熱中之時乃著合浦尊堯集以日録詆誣之罪歸於<lb/>
蔡卞其後北歸復著四明尊堯集痛絶王氏以發揚熙<lb/>
寧用舍宰臣本末之緒以自明區區改過之心葢以神<lb/>
考為堯以皇上為舜以助舜尊堯也<lb/>
<pb n="KR2o0011_WYG_022-12a"/>
　修史之大弊有二一曰隐諱二曰竄易以史法律之<lb/>
　隐諱之罪小竄易之罪大安石日録猶出於隐諱而<lb/>
　章蔡之修史則直竄易之而已隐諱之迹雖可欺於<lb/>
　一時而人心天理隐然於言語文字間終不能自欺<lb/>
　至於竄易則以私筆為國史矣嘗即安石日録而考<lb/>
　之凡安石所惑亂神宗之聰明而變移其心術使不<lb/>
　得遂其大有為之志而反為一世禍敗之源者甚隐<lb/>
　微深切嘗聚此書而觀其詞鋒筆勢縱横押闔煒燁<lb/>
<pb n="KR2o0011_WYG_022-12b"/>
　譎誑又非安石之口不能辨非安石之手不能書而<lb/>
　諸公之所辨者不免有避就至謂是蔡卞接造之書<lb/>
　固無是理况其見諸行事深切著明者又相為表裏<lb/>
　亦不待晚年懟筆有所增加而後可為罪也然使當<lb/>
　時用其垂絶之智舉而焚之則後來載筆之士於其<lb/>
　帷幄之中深謀宻計雖畢力搜訪極意形容勢必不<lb/>
　能得之如此之悉傳聞異辭虛實相半亦不能使人<lb/>
　無溢惡之疑且如勿令上知之語世所共傳終以手<lb/>
<pb n="KR2o0011_WYG_022-13a"/>
　筆不存故使陸佃得為諱隐雖使元祐衆賢指陳之<lb/>
　力争辨之口而不能有以正也何幸其徒自為失記<lb/>
　出此眞蹟以暴其惡於天下便當摭其肆情反理之<lb/>
　實正其迷國誤朝之惡而以安石為誅首是乃所謂<lb/>
　自然不易之公論不惟可訂已往之謬而又足以開<lb/>
　後來之惑奈何乃以畏避疑忌之故反為迂曲回避<lb/>
　之言指為撰造增加誣謗偽詆之書而欲加刋削以<lb/>
　㓕其後迹乎當建中崇寧之間了翁猶以日録為蔡<lb/>
<pb n="KR2o0011_WYG_022-13b"/>
　卞所托其後合浦尊堯之書亦未直攻安石也<lb/>
　大觀四年而後四明之論始作雖謂天使安石自冩<lb/>
　誣悖之心而猶有懟筆增加歸過神考之言則終不<lb/>
　免於有回曲避就也<lb/>
　　　二程之學<lb/>
大觀元年程頥卒程顥嘗謂異日能尊嚴師道者吾弟<lb/>
也若接引後學隨人材成就則予不得遜焉頥既没門<lb/>
人高弟多已先亡無有能形容其盛美者然嘗謂張繹<lb/>
<pb n="KR2o0011_WYG_022-14a"/>
曰我昔狀明道先生之行我之道葢與明道同異時欲<lb/>
知我者求之斯文可也<lb/>
　朱文公曰明道徳性寛大規模廣濶伊川氣質剛<lb/>
　方文理宻察其道既同而造徳各異故明道嘗為條<lb/>
　例司官不以為凂而伊川所作行狀乃獨不載其事<lb/>
　明道曾謂青苗猶可放過乃孔子之獵較而伊川之<lb/>
　二理㑹乃孟子之不見諸侯此亦何害其為同耶但<lb/>
　明道所處是大賢以上事學者未至而輕議之恐失<lb/>
<pb n="KR2o0011_WYG_022-14b"/>
　所守伊川所立雖高然中人皆可跂及學者正當以<lb/>
　此為法則庶可寡過矣然又當觀用之淺深事之大<lb/>
　小裁酌其宜難執一意此君子所以貴窮理也<lb/>
　　　𫝊位<lb/>
上内禪以道君號退居龍徳宫<lb/>
皇太子即皇帝位<lb/>
　<lb/>
　宋大事記講義卷二十二<lb/>
</p>
<p>
</p>
  </div>
</body>
</text>
</TEI>
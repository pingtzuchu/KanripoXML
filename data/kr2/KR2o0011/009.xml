<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷九</head> <lb/>
    <p>
<pb n="KR2o0011_WYG_009-1a"/>
欽定四庫全書<lb/>
　宋大事記講義卷九<lb/>
　　　　　　　　　　　　　宋　吕中　撰<lb/>
　仁宗皇帝<lb/>
　　　臺諫<lb/>
天聖元年四月令近臣舉官充臺諫<lb/>
天聖元年先是錢惟演意圖入相御史鞠詠曰若相惟<lb/>
演當取白麻廷毁之惟演聞之亟去<lb/>
<pb n="KR2o0011_WYG_009-1b"/>
五年九月以程琳為御史中丞宰相張知白最器琳當<lb/>
除命喜曰不辱吾筆矣<lb/>
明道元年七月置諫院先朝雖除諫官未嘗置院至是<lb/>
從諫官陳執中之請<lb/>
二年十二月嚴選用臺官法先是宰相李廸除張沔韓<lb/>
琦為臺官言者謂臺官必由中㫖乃宗祖法上曰祖宗<lb/>
法不可壊宰相自用臺官則宰相過失無敢言者矣<lb/>
是月廢皇后郭氏孔道輔率諫官御史孫祖徳范仲淹<lb/>
<pb n="KR2o0011_WYG_009-2a"/>
等十人伏閤奏門者闔扉道輔扣環大呼言后無過不<lb/>
可廢吕夷簡以當廢状告之美人尚氏有侵皇后語后<lb/>
批其頰上救之誤批上頸上大怒且曰廢后固漢唐故<lb/>
事道輔曰人臣當道君以堯舜豈得引漢唐失徳為法<lb/>
耶夷簡奏言伏閤請對非太平美事有詔出道輔知泰<lb/>
州范仲淹知睦州祖徳等罰金楊偕言願得皆貶時河<lb/>
陽簽判富弼言朝廷一舉而二失後近臣有獻詩百篇<lb/>
者執政請除龍圖直學士上曰是詩雖多不如孔道輔<lb/>
<pb n="KR2o0011_WYG_009-2b"/>
一言遂命道輔因知前日之斥果非上意<lb/>
景祐元年二月置御史裏行以張宗詣孫沔為之御史<lb/>
裏行始此<lb/>
御史臺辟石介為主簿介論赦書不當求五代及諸偽<lb/>
國後忤上意歐陽修責中丞杜衍曰介一介賤士用不<lb/>
用當否未足害政可惜中丞舉動耳<lb/>
景祐三年五月罷范仲淹禁越職言事集賢校理余靖<lb/>
言陛下親政以來三逐言者恐非太平之政舘閤校勘<lb/>
<pb n="KR2o0011_WYG_009-3a"/>
尹洙言仲淹嘗薦已不可苟免皆貶歐陽修乃貽書責<lb/>
髙若訥曰仲淹剛正通古今班行中無此今以非辜逐<lb/>
君為諫官不能辨猶以面目見士大夫是不復知人間<lb/>
有羞耻事耶若訥忿以其書奏貶修為夷陵令蔡襄作<lb/>
四賢一不肖詩四賢指仲淹靖洙修不肖指若訥也<lb/>
慶厯三年三月増諫官員命王素歐陽修知諫院余靖<lb/>
為正言<lb/>
蔡襄以詩賀素等言多激勸素以詩奏之遂命知諫院<lb/>
<pb n="KR2o0011_WYG_009-3b"/>
當時謂之四諫<lb/>
是年八月詔諫官日赴内朝從知制誥田况之請况言<lb/>
臣前在諫院每聞一事皆諸處採問比及論列或至後<lb/>
時<lb/>
十一月復監察御史裏行景祐初置既而又闕不除至<lb/>
是復除以李京包拯為之拯前知端州嵗滿不持一硯<lb/>
歸<lb/>
四年八月詔毋以輔臣所薦充臺諫<lb/>
<pb n="KR2o0011_WYG_009-4a"/>
十月蔡襄罷五年正月孫甫罷論陳執中不可執政於<lb/>
是兩人俱求出<lb/>
五年正月復言事御史以梅摯李京為之唐制御史<lb/>
不專言職故天禧初始置言事六員後不除至是復<lb/>
除<lb/>
八年翰林曽公亮薦趙抃可充臺諫召為殿中侍御史<lb/>
彈劾不避權貴號曰鐵面御史<lb/>
皇祐三年十月唐介貶張堯佐姪女有寵一日遷四使<lb/>
<pb n="KR2o0011_WYG_009-4b"/>
宣徽節度景靈羣牧四使介引楊國忠為戒不報又介<lb/>
與諫官包拯等論列卒奪宣徽景靈兩使介又劾平章<lb/>
文彦博為間金竒錦因中人獻宫掖得為執事上怒貶<lb/>
介彦博亦罷　唐介彈大臣并以吳奎包拯為宰臣黨<lb/>
帝欲出奎知宻州彦博乞留奎供言職上曰介言奎拯<lb/>
皆隂結彦博今觀此奏非誣也吳奎罷<lb/>
四年三月包拯罷<lb/>
五年八月以唐介為御史中丞介貶不二年復召議者<lb/>
<pb n="KR2o0011_WYG_009-5a"/>
謂優容言事之臣自古未有也<lb/>
十月解唐介言職改直集院欲以全安之也<lb/>
十二月以吳中復為監察御史中丞孫抃所薦也抃未<lb/>
始識其面曰昔人耻為呈身御史今豈薦識面臺郎耶<lb/>
至和元年七月解馬遵吕景初吳中復臺職時並為御<lb/>
史初梁適之得政也中官有力焉遵等極陳其過左右<lb/>
或言御史羣攻宰相自今誰敢當其任適既罷左右欲<lb/>
并遵等去之皆坐謫知制誥蔡襄以三人無罪封還詞<lb/>
<pb n="KR2o0011_WYG_009-5b"/>
頭不草制付他舎人亦莫敢當者遂用熟状降勅<lb/>
二年六月張昪為御史中丞上書言時政昪忠直可任<lb/>
風憲富弼初入相歐陽修為翰林學士時號為三得人<lb/>
八月置臺諫章奏簿從范鎮之言也所以知言者得失<lb/>
而殿最之<lb/>
嘉祐元年十月解范鎮言職因言儲嗣未立章凡十九<lb/>
上待罪百餘日鬚髮為白<hi>詳見定儲嗣門</hi>
十二月中丞張昪論劉沆凡十七章上以昪指切時事<lb/>
<pb n="KR2o0011_WYG_009-6a"/>
無所迴避罷劉沆<lb/>
三年六月以包拯為御史中丞拯言太子天下之根本<lb/>
也根本不立禍孰大焉臣行年七十且無子所以乞建<lb/>
太子者為宗廟萬世計耳<lb/>
六年五月以司馬光仍知諫院上謹習疏<lb/>
皇祐五年五月孫抃為御史中丞諫官韓絳言抃非糾<lb/>
繩才不可任風憲抃即手疏曰臣觀方今士人趨進者<lb/>
多廉退者少以善求事為精神以能訐人為風采㨗給<lb/>
<pb n="KR2o0011_WYG_009-6b"/>
若嗇夫者謂之有議論刻深若酷吏者謂之有政事諫<lb/>
官所謂才者無乃謂是乎臣誠不能也上察其言趨令<lb/>
視事<lb/>
　國初官以定俸實不親職有諫議大夫司諫正言特<lb/>
　以寓禄耳故赴諫院者方得諌官則諌官之權猶未<lb/>
　重也國初三院領外任而不任風憲興國中任風憲<lb/>
　而不領言事則臺官之權亦未重也端拱初以補闕<lb/>
　為司諫以拾遺為正言所以舉諫官之職天禧中置<lb/>
<pb n="KR2o0011_WYG_009-7a"/>
　言事御史所以舉臺官之職然當時臺諫之官雖重<lb/>
　而臺諫之職未振也自仁宗即位劉中丞令臺屬各<lb/>
　舉糾彈之職而後臺諫之職始振<hi>乾興元年劉筠為中丞令臺屬各舉</hi>
　<hi>糾彈之職</hi>自孔道輔范仲淹敢於抗夷簡唐介敢於抗彦<lb/>
　博一梁適之用事則馬遵率數人言之一劉沆之得<lb/>
　政則張昪凡十七疏論之而後臺諫之權敢與宰相<lb/>
　為敵矣<hi>事實並見本門</hi>是何臺諫之職在國初則輕在仁宗<lb/>
　之時則重在國初則為具員在仁宗之時則為振職<lb/>
<pb n="KR2o0011_WYG_009-7b"/>
　何耶盖仁祖不以天下之威權為紀綱而以言者之<lb/>
　風采為紀綱故其進退臺諫公其選而重其權優其<lb/>
　遷而輕其責非私之也盖以立國之紀綱實寄於此<lb/>
　百官除授自執政以下皆付大臣進擬而中丞諫官<lb/>
　必出於人主之親擢雖李迪吕夷簡之親亦不敢進<lb/>
　擬諫官御史所以公其選也自安石執政以京官王<lb/>
　子昭除御史又以選人李定除諫官則臺諫皆出於<lb/>
　宰相之除矣臺諫言事許以風聞不得窮詰雖以執<lb/>
<pb n="KR2o0011_WYG_009-8a"/>
　中夏竦之佞亦不敢與臺諫争曲直所以重其權也<lb/>
　自安石執政行青苖之法始命李常分析舉朝争之<lb/>
　以為不可助役之法行又命楊繪分析執政以為不<lb/>
　可則宰相得以奪臺諫之權矣臺諌之權常存體貌<lb/>
　自唐介之外其餘無貶斥者不一二年亦復召用所<lb/>
　以復其遷而輕其責也自熙寧之初始有罰金御史<lb/>
　者安石秉政御史言事皆責其監當而臺諫之受責<lb/>
　自此始矣仁祖以言者之風采為紀綱而安石乃以<lb/>
<pb n="KR2o0011_WYG_009-8b"/>
　大臣之威權為紀綱甚矣仁祖之心天地之寛安石<lb/>
　之心潢潦之量也<hi>兩朝臺諌不同形容仁祖朝事紀綱甚振</hi>
景祐二年貶孫沔先是上疏言自孔道輔范仲淹被黜<lb/>
之後龎籍范諷置對以來凡在縉紳盡懐緘嘿為監察<lb/>
御史以言廢后事貶者非仁祖之本心也而夷簡實贊<lb/>
之諌官伏閤乃仁祖美意也而夷簡力沮之此夷簡入相<lb/>
之初而國論為之一變也<lb/>
嘉祐六年歐陽修言景祐中范仲淹言宰相吕夷簡貶<lb/>
<pb n="KR2o0011_WYG_009-9a"/>
知饒州後至今二十年臺諫未聞有規諌人主而得罪<lb/>
臣故謂方今諫人主則易言大臣則難<lb/>
　范文正公以忤吕申公貶而申公亦以文正罷唐質<lb/>
　肅公以忤文潞公貶而潞公亦以質肅罷仁宗退大<lb/>
　臣以伸言者之氣如此然異時申公不惟不敢憾於<lb/>
　文正而西事之興且與之戮力<hi>出處見元昊門</hi>潞公不惟不<lb/>
　敢憾於唐質肅而還朝之日必與之俱召而後敢入<lb/>
　大臣之能容言如此<hi>聖君賢相仲臺諌之氣唐介劾宰相文彦博其後再入相首薦</hi>
<pb n="KR2o0011_WYG_009-9b"/>
　<hi>唐介復召用焉</hi>
　　　給事中　　起居舎人<lb/>
景祐三年十二月嚴宣勅銀臺法時宣勅劄子多不經<lb/>
本司李紘言若此則封駁之職遂廢乃詔宣勅非銀司<lb/>
不行<lb/>
慶厯元年以富弼知制誥初因侍臣劉從願妻以后族<lb/>
出入禁中一日削其國封久之還封富弼當草制遂封<lb/>
還詞頭後張可久自轉運使改横行歐陽修援弼例封<lb/>
<pb n="KR2o0011_WYG_009-10a"/>
還後遂為常<lb/>
至和元年七月解馬遵吕景初吳中復等臺職知制誥<lb/>
蔡襄以三人者無罪封還詞頭改付他舎人亦莫敢當<lb/>
者遂用熟状降勅中丞孫抃累疏争之翰林學士吳宿<lb/>
因召對亦乞留遵等皆不報<lb/>
皇祐元年楊懐敏除副都知知制誥胡宿不草制封還<lb/>
以聞上疑宿職不當言謂宰相曰有此故事否文彦博<lb/>
曰近來富弼以封還上意解<lb/>
<pb n="KR2o0011_WYG_009-10b"/>
司馬光言唐制詔書有不便者門下得以封還今門下<lb/>
雖有封駁之名而詔書一切自中書下非所以防過舉<lb/>
也<lb/>
　給舎主封駁臺諫主論列其職均也然給舎獻替於<lb/>
　先臺諫追救於後命之未下其正之也易命之已下<lb/>
　其奪之也難此給舎所以為重也盖自慶厯間遂國<lb/>
　夫人之命富弼當草制封還詞頭給舎之封駁昉於<lb/>
　此矣至其後胡宿援弼之例而駁楊懐敏歐陽援弼<lb/>
<pb n="KR2o0011_WYG_009-11a"/>
　之例而駁張可久盖自是而其職與臺諫均矣給舎<lb/>
　封駁於其先其職尤難於臺諫也<lb/>
嘉祐五年八月蘇洵試校書初歐陽修上洵所著書韓<lb/>
琦善之召試舎人院再以疾辭至是趙抃又薦之乃就<lb/>
除<lb/>
　祖宗法度寛簡上之所作成激勵者有在科目之外<lb/>
　下之所以洗濯磨染者亦不盡出於程文之中故起<lb/>
　孫明復於太山而處之胄監師儒之地拔蘇洵於眉<lb/>
<pb n="KR2o0011_WYG_009-11b"/>
　山而處之容臺禮閤之中起程頤於西洛而置之廣<lb/>
　厦細旃之上則其所以特出一二以聳動天下者何<lb/>
　如哉此人才所以盛也<lb/>
　　　兩制<lb/>
歐陽修在翰林仁祖一日乘間取御閤春帖子讀而愛<lb/>
之問左右曰歐陽修之詞也乃悉取帖閲之嘆曰舉筆<lb/>
不忘規諫真侍從之臣也<lb/>
嘉祐六年六月以王安石知制誥去冬除安石及司馬<lb/>
<pb n="KR2o0011_WYG_009-12a"/>
光同修起居注光五辭而後受安石辭至七八月乃受<lb/>
從是徑遷知制誥安石不復辭矣<lb/>
　授以館職而辭館職授以起居注而辭起居注人皆<lb/>
　服其遜初授館職三司度支判官因辭命修起居注<lb/>
　又辭至於嘉祐之除制誥熙寧之除學士則不復辭<lb/>
　辭其小而受其大人遂以前日之辭官者荆公之詐<lb/>
　也今日之不辭者荆公之奸也未為深知荆公者矣<lb/>
　盖荆公以天下自任之志不減於范文正而自是其<lb/>
<pb n="KR2o0011_WYG_009-12b"/>
　規模廣大又非一官一職之所能盡迨嘉祐之末其<lb/>
　實行已足取信於人熙寧之初其虚名已足以取信<lb/>
　於君固将以大有為於斯世獨惜夫志大而學非也<lb/>
　<hi>誅心之言</hi>初王安石名始盛歐陽修亦善之勸洵與游洵<lb/>
　曰吾知其人矣作辨奸論<lb/>
　　　史館<lb/>
慶厯五年十一月國朝㑹要成王洙編修自建隆至慶<lb/>
厯四年凡一百五十卷<lb/>
<pb n="KR2o0011_WYG_009-13a"/>
嘉祐四年歐陽修為更撰奏云比年以來具員而廢職<lb/>
其所撰述簡缺遺漏百不存一至於事闗大體皆畧而<lb/>
不書欲乞嵗終命宰相親至史院檢㸃紀録事迹内有<lb/>
不勤其事隳官失職奏行賞罰其日厯時攻記起居注<lb/>
乞更不進命<lb/>
　　　館閣<lb/>
天聖六年宰相張士遜請以其子為校勘上曰館閣所<lb/>
以待天下之英俊不可私授魯宗道曰館閣育天下英<lb/>
<pb n="KR2o0011_WYG_009-13b"/>
才豈紈袴子弟得以處耶<hi>歐陽修告英宗曰今兩府缺人必取於兩制兩制缺人必</hi>
<hi>取於館閣館閣者輔相育才之地</hi>
天聖六年以范仲淹為秘閤校理嘗移書執政曰周漢<lb/>
之興聖賢共理使天下為富為夀數百年則當時致君<lb/>
者功可知矣周漢之衰奸雄共起使天下為血為肉數<lb/>
百年則當時致君者罪可知矣我宋之有天下經營長<lb/>
育以至太平然窮則變變則通通則久不知變者其能<lb/>
久乎倘相府思變其道使天下為富為夀數百年相府<lb/>
<pb n="KR2o0011_WYG_009-14a"/>
致君之功也若使為血為肉數百年亦相府負天下之<lb/>
過也<lb/>
天聖三年范仲淹為大理寺丞上書請救文弊復武舉<lb/>
重三館之選賞直諫之臣革延賞之弊且曰自古王者<lb/>
外防夷狄内防奸邪夷狄侵國奸邪敗徳奸邪之凶甚<lb/>
於夷狄之患伏惟聖明常好正直以杜奸邪此至理之<lb/>
本也仲淹少有大節慨然有志於天下嘗曰士當先天<lb/>
下之憂而憂後天下之樂而樂其所有為必盡其力曰<lb/>
<pb n="KR2o0011_WYG_009-14b"/>
為之自我者當如是其成與否有不在我者雖聖賢不<lb/>
能必吾豈敢必哉王曾見而偉之及知仲淹乃晏殊客<lb/>
也於是殊薦人充館職曾謂殊曰公實知仲淹舎而薦<lb/>
此人乎<lb/>
　范仲淹之於慶厯亦猶王安石之於熙寧也仲淹革<lb/>
　弊之規模已具於天聖上宰相書及上皇帝之書王<lb/>
　安石變法之規模已具於嘉祐中上書熙寧初入對<lb/>
　之日也今觀仲淹所言窮則變變則通即安石變法<lb/>
<pb n="KR2o0011_WYG_009-15a"/>
　之言也其言兵久不用則武備不堅即安石强兵之<lb/>
　説也其言士未曾教則賢才不充即安石所謂教之<lb/>
　非其道之説也其言中外奢侈則國用無度即安石<lb/>
　所謂理財大抵無法之説也其言百姓困窮則天下<lb/>
　無恩即安石所謂優恤農民之説也其言人主納逺<lb/>
　大之謀久而成王道納淺末之議久而成亂政即安<lb/>
　石欲法堯舜而不法太宗之説也其言刑法之吏知<lb/>
　絲髮之輕重錢榖之司舉錙銖之利病則徃徃謂之<lb/>
<pb n="KR2o0011_WYG_009-15b"/>
　急務或有條政教之源流議風俗之厚薄陳聖賢之事<lb/>
　業論文武之得失則徃徃謂之迂説即安石所謂出<lb/>
　而親事不過有司之細故未嘗如古之有為之君學<lb/>
　士大夫討論先王之法以措天下之説也<hi>把仲淹安石對説二</hi>
　<hi>人上書並見名臣言行録以後轉處説仲淹規模與安石大異</hi>然所謂固邦本者在<lb/>
　於舉縣令擇郡守而已非有遣使者置提舉之擾也<lb/>
　厚民力在於復游散去冗僭而已非有青苖市易之<lb/>
　擾也重名器者在於謹選舉嚴教育而已非有新經<lb/>
<pb n="KR2o0011_WYG_009-16a"/>
　字説之謬也備戎狄者在於舉将才實邊郡而已非<lb/>
　有置保甲置将官之擾也杜奸雄者在於朝廷無過<lb/>
　生靈無怨非有人言民怨之不足恤之議也范仲淹<lb/>
　移書執政中五事彼其布置施設皆有預定之規模<lb/>
　其與書生漠然不著於用者逺矣由其所學有偏正<lb/>
　故所以用於天下者不同也<lb/>
慶厯三年九月開天章閣令輔臣條對賜坐給筆札<lb/>
使疏急務是時帝方鋭意太平范仲淹富弼韓琦等<lb/>
<pb n="KR2o0011_WYG_009-16b"/>
每進見必以太平責之仲淹語人曰上用我至矣然事<lb/>
有先後且革弊於久安非朝夕之所能也至是仲淹退<lb/>
列十事奏一曰明黜陟二府非有大功不遷内外官須<lb/>
滿三年在京官須滿五年乃得磨勘二曰抑僥倖任子<lb/>
法弊冗濫日增請罷少卿以上乾元節恩澤正郎以下<lb/>
若監司遣任須在職二年始得䕃子弟大臣不得薦子<lb/>
弟任館閣三曰精貢舉諸路州軍學皆置教授其取士<lb/>
科進士先論䇿後詩賦兼通經義發解者不封卷首參<lb/>
<pb n="KR2o0011_WYG_009-17a"/>
考履行無闕者以名聞四曰舉官長刺史縣令多不得<lb/>
人請委二府先選轉運提刑大藩知州次委二制三司<lb/>
卿史臺諫監司舉知州知州舉知縣五曰均公田外官<lb/>
職田不均吏禄薄不能安㢘請均其入而第給之六曰<lb/>
厚農桑請下諸路令吏民言農田利害選官治之别定<lb/>
勸課之法以減漕運七曰修武備請約府兵法募畿甸<lb/>
强壮五方為衛士以助正兵八曰減徭役請省縣邑户<lb/>
少者為鎮其不應受役之兵悉歸之農九曰推恩信蠲<lb/>
<pb n="KR2o0011_WYG_009-17b"/>
除逋負而所在廢格主恩違者置於法十曰重命令百<lb/>
司建立法度率爾頒行旋復釐正請先委政事之臣參<lb/>
議可以久行者刪去煩冗裁為制勅<lb/>
富弼言契丹得燕薊以北拓拔得靈夏以西其間豪傑<lb/>
皆為之用我當視為勁敵庶幾可禦乃别為安邊十三<lb/>
策大畧以進賢退不肖止僥倖去宿弊及易監司之不<lb/>
才者仲淹取班簿視不才監司一筆勾去之弼曰勾<lb/>
之甚易焉知一家哭矣仲淹曰一家哭何如一路哭耶<lb/>
<pb n="KR2o0011_WYG_009-18a"/>
是年十月嚴監司選此用仲淹富弼之言也定遷株格<lb/>
此用仲淹所上十事一曰明黜陟也<lb/>
十一月定館職格更補䕃法此用仲淹所上十事二曰<lb/>
抑僥倖也限職田此用仲淹所上十事五曰均公田也<lb/>
四年三月詔州縣立學更定科舉法此用仲淹所上十<lb/>
事三曰精貢舉也五月減徭役法此用仲淹所上十事<lb/>
六曰減徭役也<hi>並係仁宗用仲淹之言</hi>
四年六月仲淹出宣撫陜西河東八月富弼出宣撫河<lb/>
<pb n="KR2o0011_WYG_009-18b"/>
北避夏竦之謗而出時按察使多所舉劾人心不安䕃<lb/>
子恩薄磨勘法宻僥倖不得而朋黨之論滋起矣<lb/>
九月詔戒按察使苛刻則是包拯言之也十月詔戒朋<lb/>
黨苛刻<lb/>
五年二月罷京朝官保任取遷法從御史劉元瑜之請<lb/>
也罷䕃補限年法從余靖之言也其慶厯三年制勿行<lb/>
三月復科舉舊制制誥楊察言前所更令不便<lb/>
十月轉運罷兼按察時執政攻范仲淹富弼行事故因<lb/>
<pb n="KR2o0011_WYG_009-19a"/>
肆赦以其過為煩擾無益事體罷之<lb/>
　自李文靖王文正當國以來廟堂主安静之説而弊<lb/>
　事不革積而至於慶厯此當變之事也自韓范富公<lb/>
　之志不盡行積弊相仍極而至於熙寧此又當變之<lb/>
　時也今觀仲淹所上十事與安石所變之法合而論<lb/>
　之熙寧二年遣使察農田水利亦欲厚農桑也熙寧<lb/>
　三年立更戍保甲法亦欲以修武備也四年更貢舉<lb/>
　法亦欲以精貢舉也四月定選人改官條制亦欲以<lb/>
<pb n="KR2o0011_WYG_009-19b"/>
　明黜陟也十月定奏補注官法亦欲以抑僥倖也以<lb/>
　至行募役法亦欲以減徭役也建三舎法亦欲以重<lb/>
　學校也均諸路田法亦欲以均公田也此是仲淹安<lb/>
　石同處然國家自藝祖仁宗雖有漏缺敗壊之處而<lb/>
　未有熟爛腐敗之形慶厯諸公之本㫖杜一隅補一<lb/>
　隙之智也熙寧大臣則以一隅之損而頽其四圍以<lb/>
　一隙之漏而侵及於堂奥也安石紛更惜夫仲淹去<lb/>
　則法變而安石自罷相之後<hi>熙寧七年罷相</hi>安石之身雖去<lb/>
<pb n="KR2o0011_WYG_009-20a"/>
　而安石之法未嘗不行仲淹之法未及一年而變安<lb/>
　石之法至崇寧大觀而愈不變仲淹得政之淺而安<lb/>
　石得君之專也仲淹所引之君子未盡用而安石所<lb/>
　教之小人根固盤結而不可去也<hi>妙論</hi>
　　　三司使<lb/>
景祐元年五月以程琳為三司使詔自今三司在職未<lb/>
久毋得非次更易琳尤謹出入禁中有所取輙奏罷之<lb/>
内侍言琳專琳自直於上曰三司財賦皆朝廷有也臣<lb/>
<pb n="KR2o0011_WYG_009-20b"/>
為陛下惜耳上然之<lb/>
慶厯二年王堯臣為三司使始受命言於上今國與民<lb/>
皆弊耳在陛下任臣者如何請自擇僚屬於是辟杜把<lb/>
十餘人為判官後果辦治聞是嵗取三路未用兵前及<lb/>
用兵後出入財用之數㑹計以聞<lb/>
皇祐二年十二月三司使田况以今財賦所入多於景<lb/>
徳而嵗之所出又多於所入因上皇祐㑹計録<hi>此段講義見真</hi>
<hi>宗㑹計録</hi>
<pb n="KR2o0011_WYG_009-21a"/>
嘉祐四年以包拯為三司使初拯為中丞彈三司張方<lb/>
平罷遂代以宗祈拯復論祈以拯代之避位久之方出<lb/>
　錢穀之職非他官比國初為三司使者必選計相居<lb/>
　之位亞執政自為計相下而副使又下而判官至於<lb/>
　子司之屬皆通知錢榖而後除副使位下待制恩數<lb/>
　同大卿監各置判官二員視轉運使資序又有三司<lb/>
　判官六員謂之子司如磨勘司馮由司之類<lb/>
　當時三司皆得自擇僚屬三司缺則以副使補之副<lb/>
<pb n="KR2o0011_WYG_009-21b"/>
　使缺則以判官代之判官缺則選外之轉運為之所<lb/>
　以專其職也自元豐官制既行户部尚書即昔之三<lb/>
　司使也左右曹侍郎即昔之三司副使也户部及諸<lb/>
　司之郎官即昔之三司判官也然皆以為遷官之地<lb/>
　簿書之弊猶不能救不過按其數而督之視其籍而<lb/>
　収之况望其較諸道有無制國用之多寡哉<hi>仁宗朝專其職</hi>
　<hi>熙豐主財之官遷變不常更見真宗朝三司講義</hi>
嘉祐五年五月以王安石為三司度支判官安石獻萬<lb/>
<pb n="KR2o0011_WYG_009-22a"/>
言書畧曰方今患在法度雖多而不合先王之政所謂<lb/>
法先王之政亦法其意而已先王之於人才教之養之<lb/>
取之任之皆有其道今州縣有學而不能長育人才大<lb/>
學之教誦説課試而已故雖白首庠序而不知從政之<lb/>
方此教之非其道也方今制禄皆薄州縣之吏月所得<lb/>
錢多者八九千少者四五千今天下常以困窮為患者<lb/>
殆亦理財未得其道而有司不能通其變耳誠能焉雖<lb/>
增吏禄不足以傷經費此養之非其道也驅天下之士<lb/>
<pb n="KR2o0011_WYG_009-22b"/>
使為賢良進士固有時而得才然不肖者茍以此進亦<lb/>
至乎公卿因使推其類而聚之朝廷所以多不肖之人<lb/>
此取之非其道也今取既不以其道至於任人不問其<lb/>
徳之所宜而問其出身之後先不論其才之稱否而論<lb/>
其歴任之多少以文學進者且使之治財又使之治獄<lb/>
又轉而使之治禮宜其人才之難也夫在其位非其人<lb/>
而恃法以為治自古及今未有能治此任之非其道也<lb/>
夫教之養之取之任之一非其道則敗天下之人才况<lb/>
<pb n="KR2o0011_WYG_009-23a"/>
兼四者而有之朝廷有所施為變革一有流俗僥倖之<lb/>
人不悦而非之遂止而不敢為夫法度立則人無獨䝉<lb/>
其幸者陛下誠有意於天下則臣願斷之而已<lb/>
　安石變法之規模亦畧見於此書矣其大意則以立<lb/>
　法度變風俗為急然安石謂先王之政法其意而已<lb/>
　而安石所立之法則一一牽合於周禮而畧闗雎麟<lb/>
　趾之意則其意果合先王乎安石謂今之人才教之<lb/>
　養之取之任之皆非其道而安石乃以新經字説壊<lb/>
<pb n="KR2o0011_WYG_009-23b"/>
　未用之人才以檢正習學壊已用之人才其果能得<lb/>
　其道乎至謂朝廷有所施為變革一有流俗僥倖之<lb/>
　人不悦則止而不能為此後日勇於去君子勇於塞<lb/>
　人言勇於任民怨而為行新法之根本也<lb/>
慶厯八年三月詔翰林學士三司使知開封府御史中<lb/>
丞皆給筆札即令坐以言時政幸龍圖天章閣<lb/>
　此即九年三月開天章閣之意也然至是富公北范<lb/>
　公西韓公亦在外時政之所急者莫急於召此三人<lb/>
<pb n="KR2o0011_WYG_009-24a"/>
　而已<lb/>
　　　宗正司　　睦宗院<lb/>
景祐三年七月置大宗正司前年作睦宗院<lb/>
　古者大學小學合親疎而並教之故祖宗世臣兼同<lb/>
　姓異姓而參用之自漢世無教養之術而劉徳劉向<lb/>
　之徒為權臣所忌而不用至魏晉之朝幽閉宗室使<lb/>
　人不得聞見麥菽不辨然後其心始安可痛也吾宋<lb/>
　親賢用仁冠絶前代然皇族鮮有聞者置大司正特<lb/>
<pb n="KR2o0011_WYG_009-24b"/>
　以統之也作睦宗院特以親之也此安石所謂宗室<lb/>
　無教訓選舉之實未有合先王親疎隆殺之宜熙寧<lb/>
　新法議者紛紛而置宗室一事獨無異議其以是與<lb/>
　<lb/>
　<lb/>
　<lb/>
　<lb/>
　宋大事記講義卷九<lb/>
</p>
<p>
</p>
  </div>
</body>
</text>
</TEI>
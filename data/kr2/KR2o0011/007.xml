<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷七</head> <lb/>
    <p>
<pb n="KR2o0011_WYG_007-1a"/>
欽定四庫全書<lb/>
　宋大事記講義卷七<lb/>
　　　　　　　　　　　　　宋　吕中　撰<lb/>
　真宗皇帝<lb/>
　　　制詔　　翰林<lb/>
至道三年四月梁周翰知制誥故事入西閣皆中書召<lb/>
試制詔三篇各二百字一篇一百字惟周翰不召試而<lb/>
命焉<lb/>
<pb n="KR2o0011_WYG_007-1b"/>
十一月以王禹偁知制詔禹偁詞意敏贍鋒氣峻厲極<lb/>
談世事臧否人物以直躬行道為己任雖履危困封奏<lb/>
無輟<lb/>
咸平四年三月以楊億知制詔上欲用梅詢李沆言於<lb/>
上曰詢險薄不可用億七歲能屬文年十一太宗召試<lb/>
特授秘書正字令就秘閣讀書每為文揮翰如飛不加<lb/>
㸃竄門人傳録疲於應命<lb/>
祥符六年六月楊億罷初議冊皇后劉氏上欲得億草<lb/>
<pb n="KR2o0011_WYG_007-2a"/>
制使丁謂喻㫖曰大年勉為此不憂不富貴曰如此富<lb/>
貴非所願也<hi>不草冊后制</hi>時欽若驟貴億素薄之陳彭年方<lb/>
以文進亦忌億名出己右日相與譖之　上謂王旦曰<lb/>
億性峻直無所附會文章學問無及之者王旦曰如劉<lb/>
筠宋綬晏殊輩相繼屬文有正元元和風格者自億始<lb/>
也<lb/>
天禧五年正月劉筠為翰林學士見丁謂乆擅權不草<lb/>
謂復相制曰奸人為相安可一日居此乃求外任<lb/>
<pb n="KR2o0011_WYG_007-2b"/>
　國家創造之初則其大體必本於忠風俗涵養之乆<lb/>
　則其大勢必趨於文故吕文穆王文正以誠實樸厚<lb/>
　之風鎮宇内<hi>吕䝉正王旦</hi>而楊大年劉子儀軰其文章格<lb/>
　力皆足以潤色王猷黼黻雲漢矣然西崑之體未變<lb/>
　也必至孫泰山石徂徠而後經學盛必至歐陽公尹<lb/>
　師魯而後古文興必至伊洛關湖而後道學明是豈<lb/>
　一日之積哉而劉楊雖文士觀其性質剛介臧否人<lb/>
　物冊后之舉富貴可立俟也而不草劉后之制拜相<lb/>
<pb n="KR2o0011_WYG_007-3a"/>
　之麻權要可趨媚也而不草相謂之制又豈可以文<lb/>
　章之士待之哉<hi>劉子儀楊大年知制誥稱職億字大年</hi>
　　　史館<lb/>
祥符五年六月令樞密院修時政記<lb/>
　故事樞密院月録附史事送中書編於時政記至是<lb/>
　王欽若請别撰樞密院時政記始此<lb/>
天禧四年十一月編聖政録命錢惟演等取時政記中<lb/>
盛美之事别編之<lb/>
<pb n="KR2o0011_WYG_007-3b"/>
　令樞密院修時政記猶可也而别編盛美之事則不<lb/>
　可<lb/>
詔錢若水修太宗實録時李宗諤預焉上曰自太平興<lb/>
國八年以後皆李昉在中書日事恐子為父隱何以傳<lb/>
後除宗諤不可<lb/>
　以李昉之子宗諤而修太宗實録真宗猶慮其隱父<lb/>
　之事以章蔡之修神宗實録乃用王安石日録則神<lb/>
　宗末年之悔與安石不盡之奸皆無所考矣此陳塋<lb/>
<pb n="KR2o0011_WYG_007-4a"/>
　中尊堯集所以作也<hi>陳瓘尊堯集蔡卞用王安石日録修神宗實録薄神考而厚安</hi>
　<hi>石尊私史而壓宗廟</hi>
　　　宗正　　玉牒<lb/>
祥符六年正月以屬籍為玉牒尋置宗正寺修玉牒名<lb/>
皇朝新譜曰仙源積慶圖<lb/>
　　　臺諫<lb/>
天禧元年二月増諫官御史六員每月一員奏事或有<lb/>
急奏非時入對<lb/>
<pb n="KR2o0011_WYG_007-4b"/>
咸平四年三月命御史正名舉職先是三院御史多出<lb/>
外任風憲之職用他官兼領乃詔本司長史自薦其屬<lb/>
俾正名而舉職乃以張巽為監察御史從新制<lb/>
越明年夏御史知雜田錫又言臺官共有二十一人皆<lb/>
差使在外請令三院御史各歸本職<lb/>
　御史紀綱正自此始蓋監司為外臺御史為内臺外<lb/>
　臺之風采振而州縣肅内臺之風采振而朝廷肅以<lb/>
　内朝而出外不惟侵外臺之權似無以振内臺之紀<lb/>
<pb n="KR2o0011_WYG_007-5a"/>
　綱也故自太宗令轉運兼按察而後外臺正自真宗<lb/>
　令御史正名舉職而後内朝正<hi>内外臺紀綱</hi>
咸平六年十二月田錫卒出處二十年未嘗趨權貴之<lb/>
門上見錫色必莊嘗目之曰此吾之汲黯也<lb/>
　東坡嘗序奏議曰田公古之遺直也其盡言不諱蓋<lb/>
　自敵己以下受之有不堪者而况於人主乎吾是以<lb/>
　知二宗之聖也自興國以來至咸平可謂大治千載<lb/>
　一時而田公常若有不測之憂何哉古之君子必憂<lb/>
<pb n="KR2o0011_WYG_007-5b"/>
　治世而危明主明主有絶人之資治世無可畏之防<lb/>
　夫有絶人之資必輕其臣無可畏之防必易其民此<lb/>
　君子所甚懼也方漢文時刑措不用兵革不試而賈<lb/>
　誼言曰天下有可長太息者有可流涕者有可痛哭<lb/>
　者後世不以是少孝文亦不以是甚賈誼由是而觀<lb/>
　君子之遇治世而事明主之法當如是也誼雖不遇<lb/>
　而所言已畧施行不幸早世功烈不著於時然嘗建<lb/>
　言而使諸侯王子孫各以次受分地文帝未及用歴<lb/>
<pb n="KR2o0011_WYG_007-6a"/>
　孝景至武帝而主父偃舉行之漢室以安今公之言<lb/>
　十未用五六也安知來世不有若偃者舉而行之歟<lb/>
　願發其書於世必有與公合者此亦忠孝臣子之志<lb/>
　也<hi>東坡發明田錫忠諫之心</hi>
　　　監司　　定監司舉主賞罰<lb/>
咸平元年六月命近臣舉轉運上嘗語參政李至曰凡<lb/>
舉官宜先擇舉主以類取人今外官轉輸之任最切卿<lb/>
等可先擇人而令舉之<lb/>
<pb n="KR2o0011_WYG_007-6b"/>
越明年河南轉運使宋博經制饋餉以幹治稱朝廷難<lb/>
其代凡十一年不徙<lb/>
咸平四年正月詔議轉運使賞罰<hi>從秘書查道之請</hi>道乞令使<lb/>
囘具任内曽薦才識者若干絀貪猥者若干朝廷議其<lb/>
臧否以為賞罰從之<lb/>
景德元年九月令轉運察所部官能否第為三等公勤<lb/>
廉幹為上幹事而無廉譽清白而無治聲者為次畏懦<lb/>
貪猥為下<lb/>
<pb n="KR2o0011_WYG_007-7a"/>
大中祥符二年四月定監司舉主賞詔運使提舉所官<lb/>
如後五年無過有勞幹者特奬舉主又謂宰臣曰舉官<lb/>
犯贓則連坐而舉得其人者賞亦弗及非所以為勸故<lb/>
有是詔<lb/>
　分天下為郡縣總郡縣為一道而又總諸道於朝廷<lb/>
　委郡縣於守令總守令於監司而又察監司於近臣<lb/>
　此我朝内外之綱紀也故欲擇守令必責之轉運欲<lb/>
　舉轉運必責之近臣既嚴連坐之罰又定舉官之賞<lb/>
<pb n="KR2o0011_WYG_007-7b"/>
　而失察者又有罪賞罰行而紀綱正矣然賞罰但行<lb/>
　於已舉之後舉官當擇於未舉之先蓋惟正知正惟<lb/>
　邪知邪善惡各以類至此真宗所以先擇後舉也<hi>擇舉</hi>
　<hi>主</hi>
　　　館閣<lb/>
天禧五年十二月置同勾當三官秘閣以内侍皇甫繼<lb/>
明為之<hi>咸平中命内臣劉宗超監館閣圖籍至是丁謂改曰勾當公事内臣遂與學士同職</hi>
　王文正用則劉承規不得為節度<hi>宦者劉承規求為節度王旦曰典故</hi>
<pb n="KR2o0011_WYG_007-8a"/>
　<hi>所無不可聽也</hi>丁謂相則内臣學士同職蓋君子與小人異<lb/>
　而小人與閹官為一體也<lb/>
　　　太子官屬<lb/>
祥符三年四月皇子生後宫宸妃李氏所生也是為仁<lb/>
宗八年十二月皇子冠<hi>封夀春郡王進封昇王</hi>尋置夀春郡王友<lb/>
以張士遜崔遵度為之初大臣欲以二人為翊善紀室<lb/>
上曰翊善記室府屬也王皆拜受故以王友命之令王<lb/>
每見荅拜示賔禮之意張士遜嘗對王旦稱王學書有<lb/>
<pb n="KR2o0011_WYG_007-8b"/>
法旦曰公為王友職止是耶士遜愧謝<lb/>
九年十二月詔以王子就學之所名資善堂上作記刻<lb/>
石於堂中<lb/>
天禧元年宰相王旦以疾求解職上曰方以大事托卿<lb/>
而卿疾如此奈何因令王子出拜旦言皇子盛徳必任<lb/>
陛下事遂薦可為大臣者十餘人<lb/>
二年八月立昇王為皇太子賜以元良箴　謁太廟日<lb/>
有左右珥黄雲捧日<lb/>
<pb n="KR2o0011_WYG_007-9a"/>
　文王世子一篇所以教為世子之道也其言曰凡學<lb/>
　世子及學士必時即世子與學士同其學讀書讀禮<lb/>
　同其書樂正司成同其師齒於學則又所以同其禮<lb/>
　夫為君之子而下與士齒無非所以養成德性陶毓<lb/>
　氣質以為異日天下國家之宗主是故學問聚辨之<lb/>
　功非驕逸易縱者所能為而富貴崇髙之地非學問<lb/>
　已成者未易居此古先帝王皆講學成德於未為君<lb/>
　之日也後世徒知國本之當尊而不知徳性之當養<lb/>
<pb n="KR2o0011_WYG_007-9b"/>
　世子得以臣其宫之僚屬而輔翼東宫之官如與僚<lb/>
　屬無異此真宗不置翊善記室而以二人為王友蓋<lb/>
　官屬則有君臣之義王友則有師友之義君臣之分<lb/>
　既立則學問之功難施師友之義既明則驕貴之習<lb/>
　自革此作聖功夫必以誠敬為入門也<lb/>
　　　貢舉<lb/>
咸平元年三月賜舉人等自淳化五年停貢舉至是舉<lb/>
行之是年始詔知舉官親屬别試<hi>别院試始此</hi>
<pb n="KR2o0011_WYG_007-10a"/>
三年三月親試舉人上臨軒三日無倦色得進士陳堯<lb/>
咨以下四百九人併諸科所擢凡千八百餘人其中有<lb/>
天福隨計者較藝之詳推恩之廣近代所未有也<lb/>
四年四月䇿制科<hi>三人</hi>
五年三月親試舉人得進士王曽以下三十八人九經<lb/>
諸科百八十人陳恕知貢舉所取甚少諸州舉送官被<lb/>
黜責甚衆<lb/>
景德二年三月親試舉人得李迪等二百四十餘人特<lb/>
<pb n="KR2o0011_WYG_007-10b"/>
奏百餘人先是迪與賈邊皆有聲揚渥及禮部奏名而<lb/>
兩人皆不與考官取其文觀之迪賦落韻邊論當仁不<lb/>
讓於師以師為衆與注疏異並不令就試王旦議落韻<lb/>
者失於不詳審耳捨注疏而立異論不可輙許恐士子<lb/>
從今放蕩無所凖的遂取迪而黜邊當時朝廷論人率<lb/>
如此<lb/>
四年十二月令禮部糊名考校陳彭年與晁逈等更定<lb/>
條制設關防不復揀擇文行雖杜絶請托然置中科者<lb/>
<pb n="KR2o0011_WYG_007-11a"/>
多非人望自彭年始也<lb/>
祥符八年三月親試舉人是歲禮部初置謄録院<lb/>
天禧三年親試舉人魯宗道言詩賦不近治道諸科對<lb/>
議以念誦為工乃詔進士兼取論䇿諸科能明經者别<lb/>
與考校郭楨匿服赴學連坐同保有司欲脱王洙洙保<lb/>
之不願易也<lb/>
　太祖之世進士不過三十人諸科五十人太祖在位<lb/>
　二紀登科近百人真宗時一歲至有千八百餘人當<lb/>
<pb n="KR2o0011_WYG_007-11b"/>
　世道寛平之時法令簡約上之人雖不多為之塗以<lb/>
　開其紛爭之習亦不狹為之塗以抑其好進之心是<lb/>
　以考察之法雖不求詳而自不容於畧也收取之門<lb/>
　雖不求寛而自不容於狹也自糊名之法始於景德<lb/>
　謄録之法始於祥符同保連坐之法嚴於天禧法令<lb/>
　雖密所取非人望矣<hi>陳彭年知舉</hi>然猶未至盡委之法賈<lb/>
　邊之背經㫖以立異黜之李迪之偶失韻以越格收<lb/>
　之朝廷議論質實如此故王洙寧受同保連坐之罪<lb/>
<pb n="KR2o0011_WYG_007-12a"/>
　而不辭則人心風俗其淳厚尤可想也<lb/>
景徳二年秋復賢良等六科<lb/>
　漢置賢良四百年得一董仲舒而已唐置賢良三百<lb/>
　年得一劉蕡而已我朝此科多得大才其後也廢賢<lb/>
　良而置宏詞惜哉<lb/>
　　　求隱逸<lb/>
咸平五年九月授种放官先是詔赴闕命為右司諫直<lb/>
昭文館明年復還山有譏放循黙者上曰放為朕言事<lb/>
<pb n="KR2o0011_WYG_007-12b"/>
甚衆但外庭未知耳因出所上時議十三篇<lb/>
祥符三年正月遣使存問隱士李瀆魏野皆隱居不仕<lb/>
上之祀汾隂也或薦其隱操特命使召見並辭以病上<lb/>
復遣中使存問焉<lb/>
祥符五年六月賜隱士林逋粟帛<lb/>
　當天下無道之時而隱者此當隱而隱者也當天下<lb/>
　有道之時而隱者此不當隱而隱者也若种放林逋<lb/>
　諸公其不當隱而隱者也豈生於野者不願為公侯<lb/>
<pb n="KR2o0011_WYG_007-13a"/>
　國初風俗淳厚若此乎然當人主求賢下士之時而<lb/>
　卓然有髙士清風義概豈不動人主欣慕之心一四<lb/>
　皓不仕可以植西京節義之風一嚴光不出可以植<lb/>
　東都節義之風孰謂隱士無益於世哉<lb/>
　　　建學<lb/>
祥符二年二月詔許曲阜先聖廟立學賜應天府書院<lb/>
額<lb/>
　州郡置學始此<lb/>
<pb n="KR2o0011_WYG_007-13b"/>
　　　閲武<lb/>
咸平三年十二月籍河北强壯<hi>以李繼遷擾邊</hi>
咸平四年九月置陜西保毅保捷軍詔陜西民家出一<lb/>
丁號保毅軍凡得六萬八千餘人其縁邊軍士先選中<lb/>
者並升為禁軍號保捷<lb/>
咸平六年九月募近京强壯補禁衞詔殿前髙瓊閲習<lb/>
陣勢上覩行伍整肅甚喜顧瓊曰昨日村民皆為鋭旅<lb/>
擢材武特異者三十人<lb/>
<pb n="KR2o0011_WYG_007-14a"/>
咸平六年六月出陣圖示輔臣曰三路大兵悉㑹定州<lb/>
冦來堅守勿逐又曰魏能性剛張鋭善熟故使鋭佐能<lb/>
孫全照好陵人取其嘗所薦者同事餘皆類此<lb/>
　置陜西之軍以防西鄙置河東河北之軍以捍北鄙<lb/>
　募近京之兵以壯本根此國家之常事而便殿閱試<lb/>
　之乃太祖太宗之舊典也自此以後不復有閱試之<lb/>
　法矣故景徳之時雖有西北之警而中國無後憂慶<lb/>
　厯雖以元昊稱臣北邊講解之後而中國常若有旦<lb/>
<pb n="KR2o0011_WYG_007-14b"/>
　夕之警亦兵冗而不精也<hi>太祖太宗閲試武技</hi>
　　　馬政<lb/>
咸平三年九月置郡牧司以陳堯叟為制置使掌内外<lb/>
廐牧之事上曰國馬戎事之本宜得大臣總領<lb/>
元禧元年七月散監牧馬時仍歲旱蝗向敏中言國家<lb/>
監牧馬數萬廣費芻粟若令出賣散於民間緩急取之<lb/>
猶外廐耳<lb/>
　國初之馬市之於戎而養之於官自天禧以後向敏<lb/>
<pb n="KR2o0011_WYG_007-15a"/>
　中建議不欲養之於官而養之於民夫市之於戎則<lb/>
　中國䝉其利養之於民則生民䝉其害今養之於民<lb/>
　固外廐也然惜一時之費而忘百年之備緩急將何<lb/>
　所恃哉不惟有害於民而且無益於官此説一行王<lb/>
　荆公所以有保馬户馬之法也<hi>向敏中養馬於民之説所以開王荆公保</hi>
　<hi>甲户馬之論</hi>
　　　方田<lb/>
咸平六年十月静戎軍王能奏於城東開方田廣袤相<lb/>
<pb n="KR2o0011_WYG_007-15b"/>
去五尺深七尺以限戎馬詔鎮戎順安威鹵軍界並為之<lb/>
先是陜西轉運劉綜亦請於鎮戎軍城四靣置屯曰無<lb/>
冦則耕冦來則戰<lb/>
　　　恤民　　置倉　　蠲税　　免丁　　决囚<lb/>
咸平二年十月置福建惠民倉令諸路轉運司申淳化<lb/>
惠民之制<hi>太宗年號</hi>豐則増價而糴歉則减價而糶福建路<lb/>
倉至是始置<lb/>
咸平三年四月蠲橝州地税等征從知州李允則之請<lb/>
<pb n="KR2o0011_WYG_007-16a"/>
也㑹歲饑欲發官廩先振而後奏轉運司以為不可允<lb/>
則請以家貲為質乃得發廪賤糶賜詔嘉奬及還連對<lb/>
三日上曰畢士安不謬知人<lb/>
祥符四年七月江淮水免閩浙湖廣身丁錢丁謂言東<lb/>
封及汾隂賞賜億萬經費不給上曰國家所務正為澤<lb/>
及下民但端本抑末節用謹度自然富足<lb/>
祥符六年七月除農器税初知濵州吕夷簡請免税河<lb/>
北農器上曰務穡勸耕古之道也豈獨河北哉乃詔諸<lb/>
<pb n="KR2o0011_WYG_007-16b"/>
路並除之<lb/>
景德三年四月録繫囚<hi>自是每歲上必親臨審問率以為常</hi>是月遣使撫<lb/>
閩蜀江浙所至存問父老踈决繫囚<lb/>
　此我朝愛民之家法而真宗又從而廣之也<hi>講又見太祖太</hi>
　<hi>宗仁政門</hi>
　　　常平倉<lb/>
景德三年正月置常平倉每州計户口量留上供錢擇<lb/>
清幹官主之委司農總領三司母得移用嵗餘萬石止<lb/>
<pb n="KR2o0011_WYG_007-17a"/>
於五萬石<lb/>
　　　察刑獄　　蠲逋負<lb/>
咸平元年四月旱遣使分諸路察獄蠲逋負用三司判<lb/>
官王欽若之言也凡除逋欠二千餘萬釋繫囚三千餘<lb/>
人上前後所蠲三司逋負不一又謂輔臣曰宜悉取民<lb/>
弊著為條目大事隨宜減省小者即為除免<lb/>
咸平五年正月以丁謂為䕫州路轉運使時洞溪蠻入<lb/>
冦謂至即命罷兵自入其所居從吏不過二三人蠻人<lb/>
<pb n="KR2o0011_WYG_007-17b"/>
服其恩信請歸所掠漢民男女萬餘人峽之諸州地尤<lb/>
近蠻食常不足而道狹難饋有鹽井之利而亦難致故<lb/>
售者少謂迺毎三十里置舖舖卒三十人使往者負粟<lb/>
以次達施州返者負鹽以次達巫山於是施州得粟與<lb/>
他州等矣<lb/>
　漢唐之小人易知我朝之小人難見熙寧以後之小<lb/>
　人易知熙寧以前之小人難識盖自古小人之所以<lb/>
　誤國者聚斂也嚴刑也用兵也而我朝之指目為小<lb/>
<pb n="KR2o0011_WYG_007-18a"/>
　人者自欽若丁謂始然欽若則請蠲負釋繫囚丁謂<lb/>
　則請罷兵撫蠻冦自今觀之與君子之處事何異惜<lb/>
　其入政府以後患得患失之心生而改節易行矣故<lb/>
　為判官之時一欽若也為參政之時一欽若也為轉<lb/>
　運之時一丁謂也為宰相之時一丁謂也欽若丁謂<lb/>
　始為君子終為小人故當時知二子之奸也王旦李<lb/>
　沆而已<hi>上欲用王欽若王旦言祖宗朝未嘗使南人當國冦凖屢言丁謂才李沆曰如斯人才則</hi>
　<hi>才矣可使之在人上乎</hi>
<pb n="KR2o0011_WYG_007-18b"/>
　　　行磨勘<lb/>
咸平四年四月罷郊恩遷官行磨勘京朝官法舊制每<lb/>
郊祀推恩百僚多獲序進諫官孫何請罷之<lb/>
　京朝官磨勘始此<lb/>
景徳四年七月立京朝官磨勘限三年方得遷官<lb/>
祥符五年陳克咨判流内銓士有孤寒不為人知者特<lb/>
陳其狀擢之京官<lb/>
景德元年六月引對羣臣升擢上密采羣臣有聞望者<lb/>
<pb n="KR2o0011_WYG_007-19a"/>
得邊肅等二十四人皆引其對升擢之時號為二十四<lb/>
氣<lb/>
　三載考績岳牧皆預歲終廢置羣吏咸在後世徒纎<lb/>
　悉於小吏而濶畧於公卿大夫今罷郊祀之恩而行<lb/>
　磨勘之法於選人則舉孤寒無援之人而擢之京官<lb/>
　其寛於小而嚴於大可知至於採聞望而用人則又<lb/>
　不待行考課之法此又真宗之㣲權也<lb/>
　　　減冗吏<lb/>
<pb n="KR2o0011_WYG_007-19b"/>
咸平四年六月減冗吏諸路計省十九萬五千餘人<lb/>
　去國初之逺而吏之冗至於十九萬五千餘人何其<lb/>
　多耶太祖去在京之吏真宗去諸路之吏然自是而<lb/>
　後吏愈冗而愈不可去矣此識者有官無封建而吏<lb/>
　有封建之説也<lb/>
　　　西夏<lb/>
咸平四年九月李繼遷陷清逺軍楊瓊擁兵不救罪當<lb/>
死上赦之流瓊崖州<lb/>
<pb n="KR2o0011_WYG_007-20a"/>
咸平五年正月以張齊賢為邠寧環慶等經略使齊賢<lb/>
請募江淮荆湖丁八萬上謂擾動人心且使南人戍北<lb/>
鄙亦非便田錫上言宰相不練兵事未委果能不負任<lb/>
使否未幾靈州陷<lb/>
三月李繼遷陷靈州裴濟死之餉道孤絶救援不至故<lb/>
也<lb/>
咸平六年李繼遷死德明襲位<lb/>
景德元年二月李德明請降知鎮戎軍曹瑋上言繼遷<lb/>
<pb n="KR2o0011_WYG_007-20b"/>
擅中國要地今其國危子弱不即圖之後更難制不報<lb/>
景德三年九月趙德明納欵以七年詔諭之德明獻靈<lb/>
州<lb/>
　太祖之待李彛興不過世襲之邊將耳<hi>見太宗西夏門</hi>李繼<lb/>
　捧来朝朝廷不能行太祖收方鎮之法遽欲使之内<lb/>
　屬而收其故地所以啟繼遷之叛其失一也<hi>太平興國三年</hi>
　<hi>李繼捧來朝願盡獻其地其弟繼遷遂叛</hi>然繼遷之叛其始亦不過邊庭<lb/>
　叛將耳自其賜以國姓名以保吉保忠名不正言不<lb/>
<pb n="KR2o0011_WYG_007-21a"/>
　順愈以啟其驕心其失二也然屢叛屢服未至於中<lb/>
　國並立而為夷狄也自朝廷力不能制乃使保吉復<lb/>
　入夏臺故地自保吉既降朝廷復賜以五州<hi>夏綏銀静宥五</hi>
　<hi>州並見太宗朝西夏門</hi>無故而與之重地所以啟其入冦之心<lb/>
　其失三也<hi>控制西夏三失</hi>
　　　棄靈州　　築綏州<lb/>
咸平四年十一月詔議棄守靈州右僕射張齊賢知制<lb/>
誥楊億力言棄之便輔臣多謂靈州必争之地不可棄<lb/>
<pb n="KR2o0011_WYG_007-21b"/>
獨李沆與楊億意同奏曰若繼遷不死靈州非朝廷有<lb/>
也莫若密遣使部分軍民空壘而歸則關右之民息肩<lb/>
矣<hi>明年繼遷陷靈州裴濟死之</hi>
咸平五年四月罷築綏州初邊城有請城綏州以遏黨<lb/>
項者朝臣互執利害上命洪堪等按視還言其便乃詔<lb/>
孫全照往經度之全照言築之非便復命知天雄軍錢<lb/>
若水按視若水既往罷其役初若水率衆渡河分軍布<lb/>
伍咸有節制上聞之曰若水儒人曉武事深可喜也<lb/>
<pb n="KR2o0011_WYG_007-22a"/>
　靈州之議當以輔臣之言為是而李沆楊億之言為<lb/>
　非<hi>李沆楊億不當言棄靈州</hi>綏州之議當以孫全照之言為是而<lb/>
　以洪堪之言為非<hi>洪堪不當言城綏州</hi>盖綏州不可城靈州不<lb/>
　可棄也故何亮上安邊書曰靈武地方千里表裏山<lb/>
　河捨之戎狄之地廣且饒矣一患也自環慶至靈武<lb/>
　凡千里使西域戎狄合而為一二患也冀北馬之所<lb/>
　生自匈奴猖獗無匹馬南来咸取足乎西戎既剖分<lb/>
　為二其右乃西戎之東偏實為夏賊之境其左乃西<lb/>
<pb n="KR2o0011_WYG_007-22b"/>
　域之西偏秦涇蘭渭之西北諸戎是也如捨靈武則<lb/>
　合而為一夏賊傑黠俾諸戎不得貨馬則未知戰馬<lb/>
　從何来三患也請築博樂耀徳二城以通河西之糧<lb/>
　道靈武居絶塞之外不築此二城為之唇齒與舍靈<lb/>
　武何異後韓魏公以亮之言為然<lb/>
　　　西蕃<lb/>
祥符七年三月授唃厮囉官<hi>渭州蕃族首領也</hi>
祥符九年九月秦州屬羌冦邊曹瑋敗之先是翰林學<lb/>
<pb n="KR2o0011_WYG_007-23a"/>
士李迪曰瑋知唃厮囉欲窺關中故請益兵非怯也上<lb/>
因問關右兵幾何對曰臣向在陜西以方寸小冊書兵<lb/>
糧數備調發今猶置佩囊中上令自探取具疏某處當<lb/>
留兵若干餘悉赴塞下上顧曰真所謂頗牧在禁中未<lb/>
幾果犯邊秦州方出兵復召迪問曰瑋戰克乎對曰必<lb/>
克及捷書至上謂迪曰卿何料事之審也曰唃厮囉大<lb/>
舉入冦使謀者聲言以某日下秦州㑹食以激怒瑋瑋<lb/>
勒兵不動坐待其至是則以逸待勞臣用此知其决勝也<lb/>
<pb n="KR2o0011_WYG_007-23b"/>
　唃厮囉李繼遷均之為西蕃首領也惟朝廷與繼遷<lb/>
　以國姓則繼遷驕與厮囉以官則厮囉叛盖無駕馭<lb/>
　之道而徒施羈縻之術所以長其驕而速其叛也若<lb/>
　曹瑋者可謂良將耳能知厮囉之必叛策明德之可<lb/>
　圖料元昊之必反此其知豈徒决兵家之勝負而已哉<lb/>
　　　契丹<lb/>
咸平二年十二月契丹入冦上親征時十一月郊栁開<lb/>
上書郊禮畢於五七日間速起聖駕若進河北契丹自<lb/>
<pb n="KR2o0011_WYG_007-24a"/>
退先是鎮定軍都部署傅潛嘗擁兵八萬畏懾自守驍<lb/>
將楊嗣等屢請戰傅潛不許戰勝又抑之上怒下潛獄<lb/>
法當斬詔特貸公議憤惋<lb/>
　景徳之役冦公决策親征以萬乗臨危事亦至難也<lb/>
　然試考之太祖之平淮南平澤潞太宗之伐太原伐<lb/>
　契丹未嘗不自總戎盖是時天下多事君臣上下不<lb/>
　得髙枕而卧身屬槖韜足履行陣耳聆金鼓盖常事<lb/>
　耳然我真宗咸平二年契丹入冦固已親征至大名<lb/>
<pb n="KR2o0011_WYG_007-24b"/>
　矣則冦公後日畫謀挫敵而冦公之功亦不止於親<lb/>
　征之一决而已<hi>論冦凖後日畫計射殺韃覽使之屈膝請和之不暇</hi>
景德元年閏月契丹大舉入冦<hi>同其母蕭氏大舉冦邊</hi>陳堯叟請<lb/>
幸蜀王欽若請幸江南凖曰誰為陛下畫此策臣欲得<lb/>
獻策之人斬之以釁鼓然後北伐又以欽若多智恐妄<lb/>
有疑懼白上出之判天雄軍十一月車駕親征至澶淵<lb/>
凖固請渡河殿前都指揮使髙瓊亦贊之瓊謂馮拯曰<lb/>
何以不賦一詩詠退敵耶敵騎將達蘭中弩死<lb/>
<pb n="KR2o0011_WYG_007-25a"/>
十二月契丹請和韓杞入對以闗南故地為請上謂輔<lb/>
臣曰所言歸地事極無名若必邀求朕當决戰耳又面<lb/>
戒利用以地必不可得利用請嵗賂金帛之數上曰必<lb/>
不得已雖百萬亦可冦凖召語之曰雖有勅㫖汝所許<lb/>
不得過三十萬過三十萬將斬汝矣利用至虜果亦如<lb/>
數戒約而還初虜使來議和凖欲勿許且畫策以進曰<lb/>
如此則可保百年無事不然數十嵗後戎且生心矣是<lb/>
役也惟雷有聲赴援威聲甚振<lb/>
<pb n="KR2o0011_WYG_007-25b"/>
凖在澶州每夕與制誥楊億痛飲戯謔諠譁達旦上使<lb/>
人覘之喜曰得凖如此吾亦何憂<lb/>
景德二年正月選河北守臣李允則知雄州馬知節知<lb/>
定州是月省河北兵二月減上供紬絹立㳂邊入粟補<lb/>
官法<lb/>
　陳塋中曰當時若無冦凖天下分為南北矣然冦莱<lb/>
　公豈為孤注之計哉觀契丹之入冦也掠威鹵安順<lb/>
　軍則魏能石普敗之攻北平塞則田敏繫赴之攻定<lb/>
<pb n="KR2o0011_WYG_007-26a"/>
　州則王超等拒之圍岢嵐軍則賈定走之冦雄州則<lb/>
　李延渥敗之攻天雄則孫全照却之抵澶州則李繼<lb/>
　隆禦之兵將若此則親征者所以激將士之用命然<lb/>
　所謂親征者在景德行之則可而議者當靖康時有<lb/>
　請用真宗故事則不可盖親征之行必兵强可也財<lb/>
　冨可也將能擒敵可也若此則分畫明紀綱法度正<lb/>
　一有不然則委人主以危事曰天子所在兵無不勝<lb/>
　此書生之虛論可言而不可行也冦凖之功不在於<lb/>
<pb n="KR2o0011_WYG_007-26b"/>
　主親征之説而在於當時畫策欲百年無事之計向<lb/>
　使其言獲用不惟無慶厯之侮亦無靖康之禍矣我<lb/>
　宋之安景德之役也靖康之役亦景德之役誤之也<lb/>
　景徳王師一動而誅韃覽契丹不能渡河也遂使靖<lb/>
　康坐守京城而覘敵之不渡河景徳不戰而和欲和<lb/>
　者敵也遂使靖康坐視敵之深入而獨意和好之可<lb/>
　乆景徳既和詔邊郡無邀敵歸所以示大信也遂使<lb/>
　靖康敵人議割吾之三鎮而猶縱敵不追其守不足<lb/>
<pb n="KR2o0011_WYG_007-27a"/>
　以為謀其和不足以為信其縱不足以為徳凖之言<lb/>
　至是騐矣<hi>國勢强而後可知靖康之時與景徳之事勢大别</hi>
　范仲淹曰王文正公旦為相二十年人莫見其愛惡<lb/>
　之迹天下謂之大雅冦萊公澶淵之役而能左右天<lb/>
　子不動如山天下謂之大忠樞密使扶風馬公知節<lb/>
　慷慨立朝有犯無隱天下謂之至直<lb/>
　　　盗賊<lb/>
至道三年八月西川戍卒劉旴叛攻掠蜀漢等州益州<lb/>
<pb n="KR2o0011_WYG_007-27b"/>
鈐轄馬知節招安使上官正討平之自起至滅凡十日<lb/>
正初無出兵意張詠以言激正將行舉酒屬諸校曰此<lb/>
行亟殄賊不然則此地還為爾死所矣<lb/>
咸平三年正月益州卒王均反以雷有終討平之有終<lb/>
既平賊誅殺不已轉運使馬亮全活甚衆<lb/>
初張詠自蜀還聞冕代已曰冕非撫衆材其能綏輯乎<lb/>
<hi>知益州朱冕寛弛無政故卒王均反</hi>
咸平六年四月以張詠知益州民聞詠至鼔舞相慶公<lb/>
<pb n="KR2o0011_WYG_007-28a"/>
知民信易嚴以寛上遣使諭㫖曰得卿在蜀朕無西顧<lb/>
之憂<lb/>
　李順之黨方息而劉旴興劉旴之徒方平而王均起<lb/>
　何蜀人之好亂耶蓋其民勇悍而又狃於僣偽之乆<lb/>
　故易誘以亂耳然安李順之黨者張忠定也平劉旰<lb/>
　之亂者亦張忠定也代以朱冕則王均反牧守其可<lb/>
　非人乎<hi>張詠太宗朝化李順賊黨為民見宦官降盗門</hi>
　張詠使蜀者再真宗曰得卿治蜀無西顧憂趙抃便<lb/>
<pb n="KR2o0011_WYG_007-28b"/>
　蜀者三神宗曰聞卿入蜀一琴一鶴自隨為政簡易<lb/>
　亦若是耶此為蜀擇詠非為詠擇蜀也此為抃擇蜀<lb/>
　非為蜀擇抃也<lb/>
　<lb/>
　<lb/>
　<lb/>
　<lb/>
　宋大事記講義卷七<lb/>
</p>
<p>
</p>
  </div>
</body>
</text>
</TEI>
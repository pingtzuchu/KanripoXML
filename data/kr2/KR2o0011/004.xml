<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷四</head> <lb/>
    <p>
<pb n="KR2o0011_WYG_004-1a"/>
欽定四庫全書<lb/>
　宋大事記講義卷四<lb/>
　　　　　　　　　　　　　宋　吕中　撰<lb/>
　太宗皇帝<lb/>
　　太平興國<hi>八年</hi>雍熙<hi>四年/</hi>端拱<hi>二年/</hi>淳化<hi>五年</hi>
　　至道<hi>二年</hi>
　　　即帝位<lb/>
開寳九年十月即皇帝位以薛居正沈義倫為左右僕<lb/>
<pb n="KR2o0011_WYG_004-1b"/>
射盧多遜中書侍郎並平章事李漢超郭進加觀察使<lb/>
　　　轉運使<lb/>
開寳九年十一月令轉運以三科察舉分上中下三科<lb/>
歲終以聞<hi>政績尤異為上</hi>
　轉運置於乾德本以總利權耳而兼糾察官吏自此<lb/>
　始厥後有判官有副使又有提㸃刑獄皆所以糾察<lb/>
　官吏此漢部刺史職也漢部刺史十三州以六條問<lb/>
　事其五條皆及二千石考其秩則六百石耳秩卑則<lb/>
<pb n="KR2o0011_WYG_004-2a"/>
　其人自奮權重則其志得行至於綏和更之為牧<hi>成帝</hi>
　秩二千石其法隳矣本朝之監司以臺省寺監為之<lb/>
　雖宰臣侍從為帥亦許彈劾此我宋三百餘年無藩<lb/>
　鎮之患者蓋以此也<lb/>
　信矣監司之職其一道守令之觀望歟故監司志於<lb/>
　舉廉則買犢還珠郡有賢太守矣循雉鳴琴邑有賢<lb/>
　令尹矣監司志於律貪則望風解印自甘遁迹者矣<lb/>
　故人私恩難庇二天者矣此我太宗特重轉運以察<lb/>
<pb n="KR2o0011_WYG_004-2b"/>
　官吏者所以不輕於用人也<lb/>
　　　三司使<lb/>
開寳九年十二月置三司副使<hi>以賈琰為之</hi>
　三司置副使始此<lb/>
太平興國八年三月分三司各置使上曰三司奏事紛<lb/>
紜異同迭執己見朕每以理開諭端拱初欲置判官十<lb/>
二員羅處約言三司非古制唐自兵寇相仍以賦調筦<lb/>
𣙜之所出故自尚書省分三司以董之今則倉部金部<lb/>
<pb n="KR2o0011_WYG_004-3a"/>
安能知帑藏之虛盈司田司川孰能知河渠之逺近有<lb/>
名無實積習成常今宜復舊制若三司之中更置僚屬<lb/>
則愈失本原矣<lb/>
淳化二年七月令三司均節財用上謂李惟清曰夫貨<lb/>
財所以濟用度取之不以其道違惠養斯民之意豈能<lb/>
召和氣乎其務裁節毋致厚斂<lb/>
淳化四年五月併三司置一司命魏羽領之詔罷鹽鐵<lb/>
度支户部等使三司但置使一員判官六員推官三員<lb/>
<pb n="KR2o0011_WYG_004-3b"/>
<hi>從馬應昌之議</hi>
淳化四年十月三司置二使分領左右計<lb/>
閏月又置三司總計使<hi>同四年</hi>命陳恕領之總計使判左<lb/>
右計事左右計使分判十道每事三使通議之恕以為<lb/>
官司各建政令互出非便上不聽踰年仍復舊制　初<lb/>
梁蔣知吉州上賞其强幹記其名於御屏至是用其為<lb/>
右計判官<lb/>
淳化五年十二月三司復各置使命陳恕等領之上嘗<lb/>
<pb n="KR2o0011_WYG_004-4a"/>
題於柱曰真鹽鐵陳恕出入三司首尾十八年言稱職<lb/>
者以恕為首<lb/>
至道元年十月併三司勾院為一上嘗召三司孔目官<lb/>
李溥等二十七人問以錢穀之務溥等條上利害七十<lb/>
一事中書參校其四十四事可行遂著於籍<lb/>
　國朝以宰相掌民樞密掌兵三司掌財目為計相其<lb/>
　權至重正使位亞執政恩數與㕘樞同副使位亞待<lb/>
　制廩禄與卿監同自唐及五代胄按𨽻之夏官磨勘<lb/>
<pb n="KR2o0011_WYG_004-4b"/>
　衙司𨽻之秋官修造河梁𨽻之冬官而地官不得與<lb/>
　焉國朝悉屬之三司職任既專利權不分矣然我太<lb/>
　祖之時既分三司各置使矣又併三司為一使又置<lb/>
　三司總計使以陳恕為之分則出納移用政令互出<lb/>
　動相違戾合則錢糧繁劇非一人所能總然使三司<lb/>
　得如陳晉公之通曉則合而為一可也否則不如分<lb/>
　之可以互相稽考也抑財利之職必專其權乆其任<lb/>
　而後可司馬温公嘗論先朝陳恕在三司十餘年至<lb/>
<pb n="KR2o0011_WYG_004-5a"/>
　今稱能治賦者以恕為首豈恕之才獨異於人哉盖<lb/>
　得乆於其職故也<hi>陳公恕十八年在三司權專任乆</hi>
　　　宰相<lb/>
太平興國七年貶盧多遜以趙普為司徒復入相<hi>多遜毁普</hi>
<hi>無立上意上發金匱遂悟尋復之</hi>十一月郊天地於員丘大赦有上書<lb/>
引諸葛不赦事上竟從普言自後郊赦不書七年貶盧<lb/>
多遜崖州<lb/>
自趙普復相多遜益不自安㑹普得多遜與廷美交通<lb/>
<pb n="KR2o0011_WYG_004-5b"/>
事<hi>秦王</hi>上怒以問倫遂罷倫<hi>多遜包藏逆節倫與同列不能覺知責授工部尚書</hi>
　多遜相則趙普出趙普入則多遜貶大臣相傾之風<lb/>
　已芽蘖於此然盧邪而趙正當時邪猶未足以勝正<lb/>
　耳<lb/>
太平興國八年十月趙普罷置都進奏院<lb/>
十二月以宋琪李昉同平章事上謂曰世之治亂在賞<lb/>
罰當否當其功罪無不治或以為喜怒之具即無不亂<lb/>
<hi>太宗論賞罰責當在二相</hi>觀田錫上疏嘗言宰相若賢當信而用之<lb/>
<pb n="KR2o0011_WYG_004-6a"/>
宰相非賢當擇而任之何以置之為具臣而疑之若衆<lb/>
人也<hi>雍熙元年火灾求直言知睦州田錫上疏</hi>此雖當時憂治世危明主之<lb/>
言亦萬世任相之法也西漢之初相權重則一君之身<lb/>
任相者不過一二人武帝以後相權輕則四十餘年之<lb/>
間易相凡十有三矣<lb/>
端拱元年二月李昉罷以趙普為太保兼侍中吕䝉正<lb/>
平章事普舊德元老䝉正晩出驟進與普同位普甚推<lb/>
許之<lb/>
<pb n="KR2o0011_WYG_004-6b"/>
普又嘗稱吕端奏事得嘉賞未嘗喜遇挫折未嘗懼真<lb/>
台輔之器也<hi>普真賢相</hi>
　趙普之再入相也與乾德之初入相不同<hi>太祖時</hi>蓋太<lb/>
　祖時規模廣大故普慨然以天下自任而敢於事太<lb/>
　宗規模繁密故普不免逺嫌疑存形迹而救過之不<lb/>
　暇然以年老重望而推䝉正之晩輩吕端之台輔器<lb/>
　人之有技若已有之此所以能保我子孫黎民歟<hi>吕端</hi>
　<hi>乃餘慶之弟淳化四年參政至道元年平章</hi>
<pb n="KR2o0011_WYG_004-7a"/>
淳化二年正月趙普罷<lb/>
淳化二年九月吕䝉正罷以李昉張齊賢同平章事<lb/>
淳化三年七月趙普薨普以吏道聞寡學術太祖勸以<lb/>
讀書每朝有大議則闔户自啟一篋書閱之乃論語二<lb/>
十篇耳未嘗為子弟求恩澤<lb/>
　趙中令欲决大事則讀論語至終日李文靖亦曰為<lb/>
　宰相如節用愛人使民以時兩句可終日行之<hi>李沆嘗讀</hi>
　<hi>論語或問曰為宰相如論語中節用愛人使民以時二句尚未能行</hi>
<pb n="KR2o0011_WYG_004-7b"/>
　聖人之言其有益於人也如此一論語也張禹以之<lb/>
　而誤成帝何晏以之而禍西晉書惟在人善用耳<lb/>
淳化四年六月張齊賢罷<lb/>
　制詞云力不逮心名浮於實<lb/>
四年十月李昉罷以吕䝉正為平章事<lb/>
　上嘗曰昉本以文章進及用作相知才微任重但憂<lb/>
　愧而已<lb/>
淳化五年十一月令宰相以下薦士　上嘗諭中書可<lb/>
<pb n="KR2o0011_WYG_004-8a"/>
使朔方者䝉正以名聞上不許他日又問凡三問不易<lb/>
上怒擲其奏既而卒用其人果大稱㫖<lb/>
　古之君子有志天下者莫不以致天下之賢為急故<lb/>
　必旁咨博採取之於無事之時而剸煩治劇用之於<lb/>
　有事之日吕文穆之薦人可使朔方所以三問而三<lb/>
　不易者蓋其夾袋有冊子每四方人謁見必問其有<lb/>
　何人才隨即疏之故朝廷求賢取之囊中而已此謂<lb/>
　舉爾所知爾所不知人其舍諸之意<hi>吕䝉正嘗置冊子夾袋中疏四</hi>
<pb n="KR2o0011_WYG_004-8b"/>
　<hi>方人才時謂朝廷求賢取之囊中</hi>
至道元年四月吕䝉正罷以吕端平章事時寇凖㕘政<lb/>
端初與凖同列及先居相位慮凖不平乃謂宰執分每<lb/>
日押班知印<lb/>
　國初置參政所以貳宰相也然其初不使之押班知<lb/>
　印者所以正中書之權其後復令同知印押班者所<lb/>
　以防中書之專然為宰相者必如吕端之待寇凖為<lb/>
　參政者必如王文正之在政府每事同列必至第咨<lb/>
<pb n="KR2o0011_WYG_004-9a"/>
　稟而後行則有同舟共濟之義推車叶力之風若荆<lb/>
　公為㕘政則置中書條例以奪宰相之權為宰相則<lb/>
　置中書檢正以奪參政之職何往而不為私哉<hi>宰相當與</hi>
　<hi>執政同心</hi>
至道二年七月寇凖罷　閏月詔宰相獨押班知印<lb/>
　　　臺諫<lb/>
太平興國六年解田錫言職<hi>出為河北南路轉運副使</hi>時盧多遜專<lb/>
政羣臣章表不先稟多遜則有司不敢通諫官上表章<lb/>
<pb n="KR2o0011_WYG_004-9b"/>
必令閤門吏依式書狀云不敢妄陳利便希望恩榮錫<lb/>
貽書多遜請免書狀遜不悦出之<lb/>
　國朝敢言之風自田錫始大臣遏絶人言自多遜始<lb/>
　不敢妄陳利便希望恩榮之語自後安石蔡確章子<lb/>
　厚之徒皆祖盧多遜之遺<lb/>
　　　經筵　　臺諫<lb/>
太平興國八年十一月置侍讀官上聽政之暇日閲經<lb/>
史患顧問闕人是歲始用著作佐郎吕文仲為侍讀<lb/>
<pb n="KR2o0011_WYG_004-10a"/>
端拱元年二月置司諫正言改左右補闕拾遺為之上<lb/>
以時多循黙失建官本意故更以新名欲使舉職也<lb/>
　人謂經筵有定員則人主講學之時疏矣司諫有常<lb/>
　職則人主求言之意狹矣豈知祖宗之世蓋無一時<lb/>
　而不可學無一人而不可諫也當時田錫且曰給事<lb/>
　中不敢封駁遺補不貢直言起居郎舍人不得升陛<lb/>
　記言動御史不彈奏集賢院雖有書籍而無職名秘<lb/>
　書省雖有職官而無圖籍朝廷闢西苑廣御池而尚<lb/>
<pb n="KR2o0011_WYG_004-10b"/>
　書無㕔事郎官無本局九寺三監狹室蕭然禮部試<lb/>
　士或就武成王廟此當時官職之可正者尚多而太<lb/>
　宗獨先置經筵臺諫之官其知本矣<hi>興國元年田錫為諫官上嘉其</hi>
　<hi>言賜錢五十萬或謂錫今宜少晦錫曰事君之誠惟恐不竭矧天植其性豈以一賞而奪耶</hi>
　　　經筵　　史館　　講學　　正心<lb/>
太平興國三年二月置崇文院更置三院賜名崇文院<lb/>
盡遷舊館之書以實之南廊為集賢書東廊為貽文書<lb/>
西廊四庫分經史子集為吏館書六庫書籍正副凡八<lb/>
<pb n="KR2o0011_WYG_004-11a"/>
百卷<lb/>
淳化二年李至為秘書監進新校御書百八十卷<lb/>
端拱元年八月幸國子監命博士李覺講泰卦上從容<lb/>
謂之曰人君勿使嗜好見於外則奸邪無自入焉朕但<lb/>
喜讀書多見古今成敗善者從之不善者改之如斯而<lb/>
已<hi>讀書正心以逺近習小人</hi>
淳化三年幸秘閣命將臣觀書<lb/>
淳化五年幸國子監命孫奭講説命三篇意欲切礪輔<lb/>
<pb n="KR2o0011_WYG_004-11b"/>
臣因嘆曰天以良弼賚商朕獨不得耶<lb/>
太平興國八年置侍讀官上謂近臣曰朕每讀老子至<lb/>
佳兵不祥之器聖人不得已而用之未嘗不三復以為<lb/>
規戒嘗禁中讀書自已至申<lb/>
淳化二年上曰國家若無内患必有外憂無外憂必有<lb/>
内患外憂不過邊事此可預為之防惟奸邪無狀深可<lb/>
懼焉帝王當合用心如此<hi>正心以防奸佞</hi>
　觀我太宗之學不當觀於幸國子監幸秘閣之時當<lb/>
<pb n="KR2o0011_WYG_004-12a"/>
　觀於在禁中讀書之時蓋人主親儒臣之時少親宦<lb/>
　官女子之時多一齊衆楚一暴十寒則學之功輟矣<lb/>
　此太宗於禁中讀書自己至申所以可為後嗣法歟<lb/>
　　　翰苑<lb/>
淳化二年以畢士安為翰林學士時范杲獻玉堂記請<lb/>
修其職上惡其躁競出之執政薦張洎上謂洎德行不<lb/>
及士安上飛白書玉堂之署四字賜蘇易簡曰此永為<lb/>
翰林美事<lb/>
<pb n="KR2o0011_WYG_004-12b"/>
上重内外制之任曰詞臣之選古今所重人言朝廷命<lb/>
一制誥六姻相賀以為一佛出世郭贄乏時望雖命掌<lb/>
制誥終不入翰林<lb/>
淳化二年以和㠓知制誥其後欲召㠓為翰林學士而<lb/>
謂左右曰㠓眸子眊然胸中必不正不可以居近侍也<lb/>
四年五月以張洎錢若水為翰林學士上謂侍臣曰學<lb/>
士之職親切貴重非他官可比朕嘗恨不得為之嘗命<lb/>
若水撰賜趙保忠誥<hi>李繼捧賜姓名</hi>有不斬繼遷存狡兎之三<lb/>
<pb n="KR2o0011_WYG_004-13a"/>
穴潜疑光嗣持首鼠之兩端之語上大喜及繼遷納欵<lb/>
又命草賜繼遷詔曰既除手足之親已失輔車之勢上<lb/>
批其後云依此詔本極好若水家因寳藏之<lb/>
　翰苑之臣一文章之士為之足矣然范杲以躁競不<lb/>
　與張洎以乏德行不與郭贄以乏時望不與蓋翰苑<lb/>
　乃儲才之地豈可輕授哉異時楊億不草冊后之制<lb/>
　劉均不草相謂之制則我朝涵養培植之功亦多矣<lb/>
　　　給事<lb/>
<pb n="KR2o0011_WYG_004-13b"/>
淳化四年八月命官專掌通進銀臺二司尋以給事中<lb/>
封駁𨽻之命向敏中張詠知二司公事時部署張永德<lb/>
笞小校至死按其罪詠封還詔曰不可以小校辱主帥<lb/>
　自張詠封還詔書而後之為給事中者始敢於封駁<lb/>
　自田錫奏事鯁直而後之任言責者始敢於盡言講<lb/>
　官振職自孫奭始三司振職自陳恕始人才雖盛於<lb/>
　景德慶厯之時而實胚胎於今日耳<hi>百官振職始於太宗</hi>
　　　時政記　　起居注<lb/>
<pb n="KR2o0011_WYG_004-14a"/>
太平興國六年八月令中書樞密院録主語<hi>時政記</hi>李昉<lb/>
請先奏御覽端拱二年令樞密院録主語<lb/>
　時政記奏御始此<lb/>
淳化五年四月置起居注院編修左右史之職為起居<lb/>
注梁周翰請以所撰先進御後降付史館<lb/>
　起居注奏御始此<lb/>
　修時政記則可李昉欲以奏御則不可修起居注則<lb/>
　可梁周翰欲以進御則不可<hi>論時政記起居注不可使人主目覩</hi>
<pb n="KR2o0011_WYG_004-14b"/>
　　　考課<lb/>
淳化二年命近臣兼差院及流内銓<lb/>
淳化三年冬置磨勘院<lb/>
淳化四年春改磨勘院為審官考課院京朝官屬審官<lb/>
幙職州縣官屬考課<lb/>
　唐虞考課之法先自九官十二牧成周㑹計之法上<lb/>
　自公卿下至比閭小吏是無大小内外之官皆用考<lb/>
　課法也<lb/>
<pb n="KR2o0011_WYG_004-15a"/>
　我朝上自京朝官下至幙職官皆有考課法今世之<lb/>
　法詳於外而不詳於内行於小吏而不行於達官徒<lb/>
　為文具亦不過財賦之辨與否耳何嘗課守令以惠<lb/>
　養課監司以刺舉哉<hi>今日考課畧於大臣</hi>
　　　任子<lb/>
至道二年定任子世官制先是五品以上子孫每覃慶<lb/>
皆授攝官未幾即補正員上以其太濫詔同學究出身<lb/>
　用人以世唐虞三代法也非以豪異俊秀之才俱出<lb/>
<pb n="KR2o0011_WYG_004-15b"/>
　於公卿大夫之族蓋以仁義道德之教素行於聖賢<lb/>
　明哲之家自漢以下公卿之家法既不如古而朝廷<lb/>
　課教國子之意一切廢棄此任子之法所以弊而我<lb/>
　太祖太宗與范冨諸人所以裁抑而不恤也<lb/>
　　　官吏<lb/>
太平興國三年六月嚴贜吏法去歳永豐倉吏八人坐<lb/>
受賄為奸伏誅是歳中書令史李如古坐受賕出人罪<lb/>
杖殺至是又詔贜吏配者遇赦勿敘用<lb/>
<pb n="KR2o0011_WYG_004-16a"/>
端拱初少府監言配役人郭冕等皆任京朝官㑹赦當<lb/>
敘用上曰贜吏不可復齒仕籍止令釋之<lb/>
淳化元年蓬州司法鄭侣坐受賕故入伏誅<lb/>
淳化二年知晉州祖吉坐贜杖殺<lb/>
　國初贜吏有置極刑者今以贜敗者惟罷而已國初<lb/>
　贜吏有不復齒仕籍者今則有赦原之而已民之瘡<lb/>
　疾未瘳而吏之罪惡已滌吏何憚而不貪耶<hi>贜吏不可赦</hi>
　　　太子侍講<lb/>
<pb n="KR2o0011_WYG_004-16b"/>
太平興國五年九月置皇子侍講<hi>楊可法為之</hi>
太平興國八年置諮講翊善侍講官於諸王及王子府<lb/>
以王遹姚坦邢昺等十人為之益王嘗作假山既成召<lb/>
僚共觀坦曰但見血山王驚問曰坦見州縣督税捕人<lb/>
父子兄弟送縣鞭笞血流滿身皆民租所出非血山而<lb/>
何時上亦為假山未成聞其言命毁之<lb/>
端拱元年皇子元禧封許王上手詔戒帝子親王先須<lb/>
克己厲精聽言納諫每著一衣則憫蠶婦每餐一食則<lb/>
<pb n="KR2o0011_WYG_004-17a"/>
念耕夫至於聽納之間勿先恣其喜怒<lb/>
　侍讀官猶朝廷之侍讀也侍講官猶朝廷之侍講也<lb/>
　諮講翊善猶朝廷之待制候對官也然必以姚坦邢<lb/>
　昺為之亦可謂得教導之人矣蓋有其官而非其人<lb/>
　則師傅具員承弼具數左右前後皆非正人王誰與<lb/>
　為善哉今血山之喻不唯使益王驚問雖天子亦為<lb/>
　之輟役則國朝侍讀之職不虛設矣<lb/>
　　　立太子<lb/>
<pb n="KR2o0011_WYG_004-17b"/>
淳化五年以襄王元侃為開封尹封夀王用冦凖之言<lb/>
也凖自青州召還入見上曰朕諸子孰可付神器者凖<lb/>
曰陛下誠為天下擇君謀及婦人中宫不可也惟陛下<lb/>
擇所以副天下望者上俛首乆之屏左右曰夀王可乎<lb/>
對曰知子莫如父聖意既以為可願决定<lb/>
至道元年立夀王元侃為皇太子楊徽之畢士安兼左<lb/>
右庶子喬惟嶽楊礪兼左右諭德夏侯嶠兼中舍李至<lb/>
李沆兼賔客見太子如師傅之儀<lb/>
<pb n="KR2o0011_WYG_004-18a"/>
　東漢李唐所以有女主宦官外戚之禍者以立天子<lb/>
　之權盡出其手雖李固杜喬裴度鄭覃之徒不能正<lb/>
　之也凖之一言真萬世法不徒見於景德澶淵之一<lb/>
　役也<lb/>
　　　祥瑞<lb/>
端拱元年正月親耕耤田上作書賜近臣曰國之上瑞<lb/>
惟豐年耳累歳登稔人無疾疫朕求治雖切而德化未<lb/>
洽天貺至是能無懼乎<lb/>
<pb n="KR2o0011_WYG_004-18b"/>
雍熙元年十月嵐州獻一角獸徐鈜等以為祥上曰珍<lb/>
禽竒獸奚益於事方内人寧風俗淳厚此乃為上瑞耳<lb/>
十一月丁夘郊奉宣祖配改元上嘗語宰相曰今歳大<lb/>
稔民無疾疫當與卿力行好事以荅天意耳<lb/>
　黄魯直瑞芝亭記云使民田畆有禾黍則不必芝草<lb/>
　生户庭使民伏臘有雞豚則不必麟鳯在郊藪黠吏<lb/>
　不舞文則不必虎渡河里胥不追撓則不必蝗出境<lb/>
　　　灾異<lb/>
<pb n="KR2o0011_WYG_004-19a"/>
淳化二年二月詔以旱蝗欲自焚明日雨<lb/>
端拱二年夏旱録繫囚遣使分路决獄是夕雨<lb/>
端拱二年七月彗出東井凡三十日趙普奏言司天妄<lb/>
以為妖星合滅契丹俱是謟諛所宜審聽<lb/>
　以妖星合滅契丹此司天之諛也普力言之得大臣<lb/>
　格君之道矣王安石最不信洪範灾異之説乃推彗<lb/>
　星於交趾賢如趙普詐如安石其議論邪正何啻天<lb/>
　淵之逺哉<lb/>
<pb n="KR2o0011_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋大事記講義卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十五</head> <lb/>
    <p>
<pb n="KR2o0011_WYG_015-1a"/>
欽定四庫全書<lb/>
　宋大事記講義卷十五<lb/>
　　　　　　　　　　　　　宋　吕中　撰<lb/>
　神宗皇帝<lb/>
　　　論安石才學<lb/>
治平四年以王安石知江寧府曾公亮曰安石真相才<lb/>
吳奎曰臣嘗與安石同領郡牧備見迂濶用之必亂紀<lb/>
綱以安石為翰林學士奎曰安石文行誠善上曰當事<lb/>
<pb n="KR2o0011_WYG_015-1b"/>
何如奎曰恐迂濶上不之信初公亮薦安石唐介言安<lb/>
石好泥古而議論迂濶如後使為政必多變更以擾天<lb/>
下還諭公亮曰安石果用天下困擾諸公自此當之耳<lb/>
安石參知政事初上問孫固曰安石可相否固曰侍從<lb/>
獻納其選也安石為人少容恐不可為相安石為執政<lb/>
士大夫以為太平可立致中丞吕誨論之光曰命下之<lb/>
日衆喜得人奈何論之誨曰安石好執偏見輕信奸回<lb/>
喜人佞已觀其言則美施於事則疎為從官猶可登政<lb/>
<pb n="KR2o0011_WYG_015-2a"/>
府則天下必受弊疏奏罷中丞<lb/>
　司馬温公曰常嘆先見不如吕獻可然獻可疏安石<lb/>
　於參政之時不若吳奎唐介之見於熙寧初召之日<lb/>
　矣吳奎唐介見於熙寧又不若蘇老泉之見於嘉祐<lb/>
　也然安石之心不惟諸公知之仁祖知之矣盖安石<lb/>
　之法可以用之於一縣而不可行之天下安石之才<lb/>
　可以備侍從獻納之選而不可以為參政宰相者也<lb/>
　　　論安石坐講之制<lb/>
<pb n="KR2o0011_WYG_015-2b"/>
治平四年十月開經筵王安石侍講因論禮記之非詔<lb/>
勿講故事講官得坐自孫奭以仁宗尚幼因請立講明<lb/>
年公著安石請如舊制龔鼎言侍臣見天子應對顧問<lb/>
不得安坐<lb/>
　坐講之禮安石建議之第一事也元祐復以程頤之<lb/>
　請而議者不以為是范祖禹進第學書亦言安石坐<lb/>
　講之議為是盖世儒以尊君為説而不暇於自尊耳<lb/>
　儒者固不當自尊而在朝廷則尊君在經筵則尊道<lb/>
<pb n="KR2o0011_WYG_015-3a"/>
　亦各當其理耳蘇頌等議今侍講説舊儒章句之末<lb/>
　非有為師之實吕誨之説曰執經在前非傳道也夫<lb/>
　人主問經於儒非求其解章句而已設是官者固将<lb/>
　以待天下之有道也雖一時儒生未有可師之人而<lb/>
　是官固所以待天下有道者可師之位不可以宰相<lb/>
　非伊周而待之以常僚也安得不為安石所笑而謂<lb/>
　之流俗哉然而安石所以告於人主者則大異矣春<lb/>
　秋萬世之大法而安石以為漢儒之書是以不講春<lb/>
<pb n="KR2o0011_WYG_015-3b"/>
　秋矣禮記先儒之格言而安石以為破碎之書是以<lb/>
　不講禮記矣當時經筵之上所聞一經之所説周官<lb/>
　六典之所謂賦斂財賄者徃徃飾其文以講於上前<lb/>
　若是而曰傳道可乎故必若程頤范祖禹而後可以<lb/>
　無愧於坐講之議矣<lb/>
　　　安石變法<lb/>
熙寧元年四月王安石入對上曰方今治當何先安石<lb/>
曰以擇術為先上問唐太宗如何對曰當以堯舜為法<lb/>
<pb n="KR2o0011_WYG_015-4a"/>
太宗所為不盡合先王堯舜所為至簡而不煩至要而<lb/>
不迂至易而不難上曰卿可謂責難於君安石曰願以<lb/>
講學為事退而上疏曰伏惟太祖躬上知獨斷之明而<lb/>
周知人物之情偽故能駕馭将帥訓齊士卒外折夷狄<lb/>
内平中國除苛賦止虐刑廢强狼之藩鎮誅貪贓之官<lb/>
吏此所以百年無事也仁宗之為君也仰畏天俯畏人<lb/>
寛仁恭儉出於自然忠恕誠慤始終如一未嘗妄興一<lb/>
役未嘗妄殺一人斷獄務在生之而持惡吏之殘擾寧<lb/>
<pb n="KR2o0011_WYG_015-4b"/>
屈已棄財於夷狄而終不忍加兵刑平而公賞重而信<lb/>
納用諫官御史公聽並觀而不蔽偏聽之説因任衆人<lb/>
耳目拔舉疎逺而隨之以相坐之法盖監司州縣無敢<lb/>
暴虐擅發調以傷百姓自夏人順服蠻夷遂無大變逺<lb/>
人得免於兵死而中國之人安逸蕃息以至於今日者<lb/>
此未嘗妄殺一人妄興一役而不忍加兵之效也大臣<lb/>
貴戚左右近習其自謹厚或甚於閭巷之人此刑公而<lb/>
平之效也募天下驍勇横猾以為兵㡬至百萬非有良<lb/>
<pb n="KR2o0011_WYG_015-5a"/>
将以馭之而謀變者輙平聚天下財物雖有文籍委之<lb/>
府吏非有能吏以勾考<hi>譏其理財無人也</hi>而竊盗者輙發凶年<lb/>
饑嵗流者填道死者相枕<hi>譏其恤民無政</hi>而㓂攘者輙斥此賞<lb/>
重而信之效也大臣貴戚左右近習莫能大擅威福廣<lb/>
私賄賂一有奸慝隨即上聞貪邪横猾問或得用未嘗<lb/>
得久<hi>譏其未能盡去小人</hi>此納用諫官御史公聽並觀而不蔽於<lb/>
偏聽之效也自縣令京官以至監司臺諫升擢之下雖<lb/>
不皆得人然一時之所謂才士亦罕蔽塞而不見收者<lb/>
<pb n="KR2o0011_WYG_015-5b"/>
<hi>譏其未能盡用君子也</hi>此固因任衆人耳目拔舉疎逺而隨之以<lb/>
相坐之法之效也升遐之日天下號慟如喪考妣此寛<lb/>
仁恭儉忠恕誠慤之效也<hi>此褒仁宗而實貶之然仁宗大徳安石自不能掩也</hi>然<lb/>
本朝累世因循末俗之弊而無親友羣臣之議<hi>譏其不任大臣</hi>
人君朝夕與處不過宦官女子<hi>譏其講學具文</hi>出而親政不過<lb/>
有司之細故<hi>譏其親細務</hi>未嘗如古大有為之君學士大夫<lb/>
討論先王之法以措之天下<hi>譏其不復古制</hi>一切因仍自然之<lb/>
理勢而精神之運有所不加名實之間有所不察<hi>譏其循弊</hi>
<pb n="KR2o0011_WYG_015-6a"/>
<hi>法</hi>君子非不見貴而小人厠其間正論非不見容而邪<lb/>
説亦有時而用<hi>此流俗之所以發</hi>以詩賦記誦求天下之士而<lb/>
無學校養成之説<hi>更學校貢舉之法自此發之</hi>以科名歴叙朝廷之<lb/>
位而無官司課試之方<hi>用人者取新進自此發之</hi>監司無考察之人<lb/>
守将非揀選之吏<hi>分遣使置提舉自此發之</hi>轉徙之亟既難於考績<lb/>
欲定考課之法而游談之衆亦得以亂其真<hi>故冇國是之論</hi>徒<lb/>
養望者多得顯官而獨立營職者或見排沮故上下偷<lb/>
惰取容而已<hi>此慶厯治平諸公所以逐也</hi>農民擾於徭役而未嘗特<lb/>
<pb n="KR2o0011_WYG_015-6b"/>
見優恤<hi>此免役法農田令之始</hi>又不為之置官以修水土之利<hi>故遣</hi>
<hi>使修水利</hi>兵土雜於疲老而未嘗申勅訓練<hi>并營自此始</hi>又不為<lb/>
之擇将而久其疆場之權<hi>置将官自此始</hi>宿衛則聚卒伍無頼<lb/>
之人而未有以變五代姑息覊縻之治<hi>置保甲自此始</hi>宗室則<lb/>
無教訓選學之實而未有以合先王親疎隆殺之宜<hi>宗室</hi>
<hi>補外官自此始</hi>至於理財大抵無法<hi>此一句安石變法之大意也然特見於其後安石之</hi>
<hi>深謀有在矣故上再三詰之而終不對也</hi>故雖儉約而民不富雖憂勤而國<lb/>
不强既非夷狄昌盛之時又無堯湯水旱之變故天下<lb/>
<pb n="KR2o0011_WYG_015-7a"/>
無事過於百年雖曰人事亦天助也<hi>其後紛更政事皆本於此</hi>
　安石祖宗不足法之論始於此然安石嘗謂如太祖剛<lb/>
　健能斷大事不牽流俗衆議此所當法也其後因論併<lb/>
　營事安石曰五代兵驕太祖所見與常人同則因循姑<lb/>
　息終不成大業論劾官吏事曰太祖敢於誅殺論人主<lb/>
　作威福則曰太祖盡誅川班所以消人臣悖慢之氣而<lb/>
　長人主威權則安石所謂祖宗不足法者大抵指仁宗<lb/>
　而言而猶欲法太祖之剛斷也然太祖變五代之法特<lb/>
<pb n="KR2o0011_WYG_015-7b"/>
　變其大意而事體頓異今安石但言太祖之剛斷而不<lb/>
　知太祖之大意但言削藩鎮馭将帥之威權而不知結<lb/>
　民心伸士氣通下情培國本使建隆之剏造亦如熙寧<lb/>
　之紛更則事無可成者矣法太祖當法其大意安石則<lb/>
　言其雄斷而已論仁宗者當論其大徳安石則言其弊<lb/>
　政而已夫祖宗之法既行久不能無弊學校貢舉也科<lb/>
　名資歴也監司郡縣也考績課試也農之貧兵之冗財<lb/>
　之匱官吏之貪者慶厯諸事之所欲變而不遂者至<lb/>
<pb n="KR2o0011_WYG_015-8a"/>
　今以為恨况其後世又數十年其弊當益甚議者以為<lb/>
　當變安石之變法不可謂非其時而論本朝之弊亦可<lb/>
　謂當其情也以其撡率任意而不能熟講精思故其所<lb/>
　變之法但<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉於節目而尤注意於理財之一事此其<lb/>
　所以禍天下也然安石布置施設亦有素定之規模隨<lb/>
　用而隨施之此其所以能悞聖明而欺君子也<lb/>
　　　書生得君自安石始<lb/>
熙寧元年四月上問施設之方安石不對但曰講學既明<lb/>
<pb n="KR2o0011_WYG_015-8b"/>
則施設之方不言自喻矣安石與上論天下事曰陛下<lb/>
宜先講學使於臣所學本末不疑然後用之庶㡬粗能<lb/>
有成上曰人皆以為卿知經術不可以經世務對曰經<lb/>
術所以經世務也<lb/>
　三代以來書生得君自安石始其始見神宗也直以<lb/>
　文帝太宗之不足法者為言復以諸葛亮魏徵之不<lb/>
　足為者自任此其智識之卓然又皆秦漢以來諸儒<lb/>
　所未聞者所謂擇術講學之方雖孟子告君殆不過<lb/>
<pb n="KR2o0011_WYG_015-9a"/>
　是人主安得不信其知道哉神宗詰其施設之方而<lb/>
　再三不條對者盖其所施設之方止於青苖助役之<lb/>
　類而遽條陳之則人必不我信故粗言一二而不肯<lb/>
　録進欲使人主之深聽而後舉朝聽其所為也未㡬<lb/>
　讀吳申謹奏成憲之疏於是謂成憲不足道人言不<lb/>
　足聽勞民非所恤嚴刑非所緩人主當示人以好惡<lb/>
　當與人以不測且謂勞民重刑三代亦然而安石施<lb/>
　設之藴理財之法變法之心盡露矣<lb/>
<pb n="KR2o0011_WYG_015-9b"/>
　　　役法<hi>行募役法皆惠卿所定見十六卷末</hi>
治平四年議差役法光言其自罷里正置鄉户衙前而<lb/>
民力愈困<hi>役法之議始於此</hi>
　　　浚河<lb/>
熙寧四年浚漳河患財用不足文彦博曰要豐財須省<lb/>
事如漳河累年不開何所妨河不在東邊即在西邊安<lb/>
石曰若使水行地中則有利無害若或東或西利害一<lb/>
也則禹何須浚川初熙寧三年安石主塞河流之議乃<lb/>
<pb n="KR2o0011_WYG_015-10a"/>
詔劉彞與程昉相度以聞十一月遂詔調兵夫六萬浚<lb/>
之初三年韓琦乞減大河之役錢濬御河六月成功故<lb/>
程昉以功遷遂董漳河之役五年王珪曰漳河人户數<lb/>
十萬人經待漏院謝九月昉等論功遷官安石欲除昉<lb/>
押班上不許七年上謂安石曰昉修漳河嵗嵗決修滹<lb/>
沱河又不成安石言昉開漳河有功無害十年河大決<lb/>
詔北京東西淮南等路出夫赴河役去河所七百里外<lb/>
免納丁夫錢<lb/>
<pb n="KR2o0011_WYG_015-10b"/>
　本朝世受河決之患河入中國行大行西曲折由山<lb/>
　間則不能為大患及出大伾走東北赴海更平地二<lb/>
　千餘里禹疏為九河之地禹跡既湮河並為一而特<lb/>
　以隄防為之限秋霜霖潦常多陜隘而河道多變移<lb/>
　不一有司之所以備河者置隄以限之而已凡岸泊<lb/>
　則易摧故聚芻藁薪條支實石而縋之合以為堤其<lb/>
　費動用緡錢數百萬累朝備河之䇿不過如此循河<lb/>
　勢之所趨塞河決之所衝不敢儘人力以為之也至<lb/>
<pb n="KR2o0011_WYG_015-11a"/>
　和中以決河商議塞之以開横隴回大河於故道歐<lb/>
　陽修以為故道巳平而難塞安流已久而難回至熙<lb/>
　寜初河決冀遂分為東北流司馬光以為河分則為<lb/>
　患小而安石主塞北流之議北流既塞其決如故然<lb/>
　猶曰河決之不可救也程昉以塞河已開矣漳河開<lb/>
　未畢役而河復決衛州矣水官俱得罪而程昉獨無<lb/>
　罰反使董塞河之役安石且為昉下而主之益力矣<lb/>
　甚者造杷爪以濬川以為禹之設法而置浚河司使<lb/>
<pb n="KR2o0011_WYG_015-11b"/>
　行之浚河之役方興而河又大決於澶州矣安石初<lb/>
　不知河事特信一程昉耳豈念河北之民哉安石以<lb/>
　為開河勞民乃聖人毒天下而民從之使一路之民<lb/>
　竭於一宦官之手費蠧國用所不論已甚而決汴河<lb/>
　之水以淤田而國家漕運之法廢矣由是觀之塞而<lb/>
　變之罪大變汴河之罪小而信任宦官之罪大異時<lb/>
　童貫梁師成濁亂天下人以為始於李憲之用事孰<lb/>
　知起於安石之主程昉乎然至於元祐君子亦主回<lb/>
<pb n="KR2o0011_WYG_015-12a"/>
　河之議安石尚何怪哉<lb/>
　　　遣使察水利<lb/>
熙寧二年遣使察農田水利程顥等八人充使<lb/>
　范仲淹十事之中所謂厚農桑者亦以興水利闢田<lb/>
　疇為急其與安石之意豈有異哉雖當時未遣使者<lb/>
　如安石之紛紛豈知小人奉行風㫖而至於穿鑿新<lb/>
　意汴河乃京師之司命安石信小人之狂言謂決水<lb/>
　於田可以省漕食甚至河北塘濼乃北邊設險而安<lb/>
<pb n="KR2o0011_WYG_015-12b"/>
　石以塘濼為無益數欲廢之本朝恃河以捍虜恃汴<lb/>
　以通食恃塘濼以安邊而安石乃於本根之地數出<lb/>
　髙竒之䇿以動之此安石之罪大而遣使之擾特其<lb/>
　細耳<lb/>
　　　開邊自此始<lb/>
熙寧四年以王韶為秦鳯安撫議開熙河仁宗朝琦弼<lb/>
為相凡言開邊者不納王安石用韶上平戎䇿謂欲平<lb/>
西夏當復河湟五年以内侍李憲為河北邊安撫五月<lb/>
<pb n="KR2o0011_WYG_015-13a"/>
置通逺軍以古渭為通逺為開拓之漸閏七月命章惇<lb/>
察訪河北議開梅山蠻猺開通迎得其地八月王韶復<lb/>
武勝軍改為鎮洮軍十月置熙河路以王韶為經畧安<lb/>
撫等使十一月開梅山置安化縣六年二月韶克河州<lb/>
九月王韶克洮岷等州上以熙河役兵死亡甚多顧輔<lb/>
臣惻然久之曰此何異以政殺人自開熙河嵗費四百<lb/>
萬緡安石率百官賀上解帶賜安石<lb/>
七年正月熊本平廬夷得地二百四十里又秦州地五<lb/>
<pb n="KR2o0011_WYG_015-13b"/>
百里十二月以王韶為樞宻副使其後安南之役韶争<lb/>
之以為貪虚名而受實禍臣本意初不欲令熙河作路<lb/>
河岷作州也韶本定計開邊驟躋政地乃以動兵費財<lb/>
歸過於朝上由是不悦之自安石秉政首用王韶取熙<lb/>
河以斷西夏左臂又欲取靈武以斷遼人右臂又用章<lb/>
惇以取湖北䕫峽之蠻於是言者謂交趾可取<lb/>
九年十二月命李憲措置秦鳯熙河邊事諸将並聽節<lb/>
制鄧潤甫曰豈可使國史書以中人将兵自陛下始<lb/>
<pb n="KR2o0011_WYG_015-14a"/>
元豐四年六月命内侍李憲經制熙河七月命李憲分<lb/>
道伐夏國蔡確謂珪曰上久欲收西夏患無任責者公<lb/>
能任責則相位可保知院孫固曰伐國大事也而使宦<lb/>
者為之誰肯為用李憲於蘭州建為帥府十一月韶李<lb/>
憲班師涇原兵出塞者五萬七千有竒歸者不二千人<lb/>
上諭孫固曰若用卿言必不至此又曰兵民疲弊如此<lb/>
惟吕公著為朕言之<lb/>
元豐五年夏人陷永樂城徐禧李舜舉李稷死之番漢<lb/>
<pb n="KR2o0011_WYG_015-14b"/>
官二百三十人兵萬二千三百皆没上覽奏痛哭曰永<lb/>
樂之舉無一人言不可者在内唯吕公著在外唯趙卨<lb/>
言用兵不是好事耳安化蠻冦邊馬黙上平蠻方畧上<lb/>
曰向者郭逵擊安南昨來西師兵夫死傷皆不下二十<lb/>
萬有司如失入死罪其責不輕今無罪置數十萬人於<lb/>
死地朝廷不得不任其咎<lb/>
熙寧八年北人遣使議地界安石曰将欲取之必姑與<lb/>
之於是韶於分水嶺南畫界東西失地七百里<lb/>
<pb n="KR2o0011_WYG_015-15a"/>
　安石變法之中亦有三變焉其始欲立法度以變風<lb/>
　俗不敢言興利也青苖均輸之法詰之猶不行而況<lb/>
　市易免行之瑣屑乎此安石之初意也迨青苖既行<lb/>
　始興利以理而前日汲汲於使更者反徐徐而議矣<lb/>
　然种諤綏州之議安石猶未之主也韓絳慶州之役<lb/>
　安石猶以為未習邊事請勿預議也自翰林以來未<lb/>
　嘗一日言及於用兵況主王韶之説而侵宻院之權<lb/>
　用章子厚沈起而為交趾南蠻役乎此乃安石初意<lb/>
<pb n="KR2o0011_WYG_015-15b"/>
　之所不喜而中間之所未暇也故安石興利之罪大<lb/>
　於變法開邊之罪大於興利變法者所以為興利之<lb/>
　地而興利者又所以為用兵之地自李憲而後童貫<lb/>
　之徒出矣自熙河用兵而後章蔡得志皆從事於湟<lb/>
　鄯之地矣西事初定北事踵起宣和起釁於燕雲自<lb/>
　安石取與之説啟之此豈非遺禍於後日哉<lb/>
　　　理財之意始露<lb/>
熙寧二年十一月郊治平間南郊費七百餘萬至是費<lb/>
<pb n="KR2o0011_WYG_015-16a"/>
九百餘萬曾公亮辭郊賚光等乞減半數月光為王珪<lb/>
安石進呈郊賚劄子光曰國用不足郊省冗費且自近<lb/>
始聽之為便安石曰國家富有四海大臣郊賚所費㡬<lb/>
何惜而不為未足富國恐傷國體國用不足由不得善<lb/>
理財者耳善理財者民不加賦而國用饒光曰此乃𢎞<lb/>
羊欺漢武之言天地所生財貨百物只有此數不在民<lb/>
間則在公家此言豈可據以為質<lb/>
　郊賚之辭不辭未係國家之大體而安石興利理財<lb/>
<pb n="KR2o0011_WYG_015-16b"/>
　之意始露其端於造膝言論之中此條例司之所以<lb/>
　置而青苖均輸免役市易之造端也安石始對本朝<lb/>
　之得失特致意於理財無法之一辭而初不言其法<lb/>
　之事豈一言之後不復語及此哉盖初不言安石恐<lb/>
　為上下之所揺動也必上決意任之而始昌言之夫<lb/>
　以節用為傷國體然至於放債而取二分之息均輸<lb/>
　而罷商賈之利市易賣生苗雜貨免行算商户籠利<lb/>
　其傷國體不既多乎安石茍知國體則必不以朝廷<lb/>
<pb n="KR2o0011_WYG_015-17a"/>
　之尊而求小人之利矣必不以大臣之重而奪小臣<lb/>
　之卑職矣必不以廟堂論道之體而下行商賈之汙<lb/>
　賦矣<lb/>
　　　鬻爵鬻牒<lb/>
熙寧二年行入粟補官法初鬻度牒<lb/>
　安石理財之䇿畧見一二矣然徒以啟冗官游民之<lb/>
　禍也<lb/>
　　　壊風俗<lb/>
<pb n="KR2o0011_WYG_015-17b"/>
熙寧二年王安石參知政事上問施設何先對曰變風<lb/>
俗正法度最方今急務禮義廉耻之俗成而中人之不<lb/>
變為君子者少矣禮義廉耻之俗壊而中人之不變為<lb/>
小人者亦少矣<lb/>
　安石之言當矣然所謂變風俗者亦以士大夫循常<lb/>
　襲故隨事是非此流俗之不美耳乃凡禮義廉耻之<lb/>
　僅存者皆新法壊之又何以為變風俗之具哉臺諫<lb/>
　有言則與之敵是大臣無進退也臺諫同已則誘以<lb/>
<pb n="KR2o0011_WYG_015-18a"/>
　美官是小臣無節操也開庶官謁見之門長新進奔<lb/>
　競之路選人授任授以堂除無出身人擢之館選調<lb/>
　改官處之臺諫故當是時得顯官者非言利以刻下<lb/>
　則興獄以陷人也非生事以擾民則開邊以希賞也<lb/>
　仁宗以來四十五年養成忠厚之氣盡為新法所沮<lb/>
　抑禮義廉耻之俗皆為安石壊之而其言乃如是哉<lb/>
　　　三不足之説<lb/>
熙寧五年九月曾公亮罷公亮隂助安石而外若不與<lb/>
<pb n="KR2o0011_WYG_015-18b"/>
同者然安石猶以公亮不盡阿已數毁之十月陳柬之<lb/>
罷十二月以韓絳王安石同平章事司馬光罷出知永<lb/>
興軍初上諭安石曰聞三不足之説否安石曰不聞上<lb/>
曰陳薦言外人云今朝廷以為天變不足懼人言不足<lb/>
恤祖宗不足法館職䇿問指此三事是何理盖䇿問光<lb/>
所為也光屢請外至是乃有永興之命<lb/>
　安石三不足之説巳露於讀吳申奏疏之時然三者<lb/>
　亦有次第盖其始也不決於前朝之政事則為祖宗<lb/>
<pb n="KR2o0011_WYG_015-19a"/>
　不足法也其中也不決於賢人君子之議論則以人<lb/>
　言為不足恤其後變形於上則又以為天變不足懼<lb/>
　此言非獨一時禍萬世亂也又至於暑雨怨咨之言<lb/>
　出而民怨又不足恤矣初行青苖坊市鄉村之愚民<lb/>
　但以得錢為喜歌笑醉飽未知鞭笞追擾之在後也<lb/>
　故士大夫之議論多而百姓之怨謗獨少及修漳河<lb/>
　之役畿縣之民來訴其害而有司抑遏助役之行畿<lb/>
　民突遮宰相自言而猶且䝉蔽當是時朝廷士大夫<lb/>
<pb n="KR2o0011_WYG_015-19b"/>
　之議論惟知青苖之紛紛而民怨助役保甲之甚於<lb/>
　青苖安石無以為辭是謂民怨亦不足恤矣<lb/>
　<lb/>
　<lb/>
　<lb/>
　<lb/>
　<lb/>
　宋大事記講義卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十九</head> <lb/>
    <p>
<pb n="KR2o0011_WYG_019-1a"/>
欽定四庫全書<lb/>
　宋大事記講義卷十九<lb/>
　　　　　　　　　　　　　宋　吕中　撰<lb/>
　哲宗皇帝<lb/>
　　　經筵<lb/>
元祐元年以程頥為崇政殿說書上三劄子其一乞選<lb/>
賢徳之臣以勸講常留二人直日夜則一人直宿以備<lb/>
顧問其二傳徳義者在乎防見聞之非節嗜慾之過保<lb/>
<pb n="KR2o0011_WYG_019-1b"/>
身體者在乎適起居之宜其三曰經筵臣僚侍者坐而<lb/>
講者立於禮為悖又上疏曰周公作立政舉常伯至於<lb/>
綴衣虎賁為知德者鮮一篇丁寧在此一事而已後世<lb/>
無復如此則謂人主就學所以習書史覧古今也若止<lb/>
如此則能文宫人可以備勸講知書内侍可以充輔導<lb/>
何用周公當日輔成王使伯禽與處臣欲擇臣僚家子<lb/>
弟十歳以上十二歲以下端謹頴悟者侍上所讀之書<lb/>
亦與之讀又曰今讀講共五人四人皆兼要職乃無一<lb/>
<pb n="KR2o0011_WYG_019-2a"/>
人專職輔導者夫告於人者非積誠意不能感人也臣<lb/>
兩得進講未嘗不齋戒潛思覬動上心若使營營其職<lb/>
事紛紛其思慮侍至上前然後善其辭說以頰舌感人<lb/>
耳文彦博平章軍國重事一日兩赴經筵六日一朝因<lb/>
赴都堂二年命講官輪講漢故事蘇頌編類賜名邇英<lb/>
要覧五年四月詔經筵官留二人對近邇英閣七年范<lb/>
祖禹上帝學八篇<lb/>
　人主之學非徒渉書史而已凡宫闈之中九重之䆳<lb/>
<pb n="KR2o0011_WYG_019-2b"/>
　無非學也講學之人非徒師保而已凡侍御僕從綴<lb/>
　衣趣馬無非正人而後可也是以古先聖王兢兢業<lb/>
　業雖在戎馬倥偬幽隠獨知之地而所以精之一<lb/>
　之如對神明如臨深谷雖身居禁宻之地而凛然若<lb/>
　立乎宗廟之中朝廷之上雖以天子之尊周旋講讀之間<lb/>
　而視之如師父之臨前此學之所以成也伊川經筵<lb/>
　之說其古今聖賢之根本乎<lb/>
　　聖學<lb/>
<pb n="KR2o0011_WYG_019-3a"/>
元祐六年二月以劉摯為右僕射王巖叟為簽書樞宻<lb/>
院事王巖叟嘗從容勸上讀書上曰如何得入道深對<lb/>
曰須將先聖之言一一著心承當便知先聖專為陛下<lb/>
說此事則承當得有力善者受之以為法不善者受之<lb/>
以為戒便如終日與先賢說話則聖學日新矣<lb/>
　此人主讀書之法也程子嘗謂學者讀論語要將孔<lb/>
　門弟子所問為已所問聖人答處作今日所聞方有<lb/>
　益此亦學者讀書之法也葢善學者已與書為一不<lb/>
<pb n="KR2o0011_WYG_019-3b"/>
　善學者已與書為二<lb/>
　　　君德　　治道<lb/>
元豐八年太皇問為政所當先者司馬光言宜首開言<lb/>
路尋上䟽畧曰人君之德三曰仁曰明曰武致治之道<lb/>
三曰信賞曰必罰曰任賢昔以此事仁宗又以此事英<lb/>
宗今又以此事陛下<lb/>
　講義見前朝<lb/>
　　　邊防<lb/>
<pb n="KR2o0011_WYG_019-4a"/>
元祐元年夏人來議疆事請蘭州數寨先是神宗於熙<lb/>
河置蘭州鄜延路置門等五寨司馬光皆以為棄之大<lb/>
便大防以為不可棄三年復洮州擒鬼章致闕下夏人<lb/>
冦邊安夀言為國者不可好兵亦不可畏兵紹聖二年<lb/>
八月罷熙河等路分畫地界時布惇謀用兵故也元符<lb/>
二年涇原路建西安州及天都等寨七月置<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>水軍十<lb/>
月諸羌復叛於是青唐道路復不通自經營鄯湟死傷<lb/>
又倍於安西之役闗中民由此大困<lb/>
<pb n="KR2o0011_WYG_019-4b"/>
　章子厚之用兵鄯湟由安西熙河之役啟之也然元<lb/>
　祐不好用兵反有鬼章之㨗紹聖小人喜用兵而諸<lb/>
　羌叛反徒以擾闗中陜西之民故史臣記吐蕃裔守䕶<lb/>
　西寨為不侵不叛之臣固嘗宣力王家奪擊夏鹵而<lb/>
　熙寧元符崇寧間三用師於其國始也安石主王韶<lb/>
　取熙河中而章子厚主王瞻夷靖康末而蔡京主王<lb/>
　厚復鄯湟唃氏子孫無罪而就覆滅及金人得秦隴<lb/>
　乃求後而續其血食孰謂夷狄無人哉<lb/>
<pb n="KR2o0011_WYG_019-5a"/>
　　　兵政<lb/>
元祐二年復府界河陜路馬歩軍先是純仁請罷畿内<lb/>
保甲王存言先帝為之已就緒兵籍益消如廢保甲非<lb/>
根本久長計純仁與存同執政議多以為未可遽罷也<lb/>
　　　水患　　河决<lb/>
元祐三年四月以吕公著為司空同平章軍國事宋興<lb/>
以來以三公平章軍國事者四人二人者吕公著父子<lb/>
也吕大防范純仁為左右僕射議回河初大河東流元<lb/>
<pb n="KR2o0011_WYG_019-5b"/>
豐中河决遂北流先帝知故道不可復因道之北流時<lb/>
回河之議文彦博吕大防安石主之范純仁蘇軾以為<lb/>
不可曰令范百禄趙君錫相視四年范百禄趙君錫見<lb/>
東流高北流下知河决不可回范純仁請罷之八月復<lb/>
修河司純仁既罷相都水監又請塞北流祖禹堯俞力<lb/>
諫不聽王巖叟終以東流為是五年十月罷修河司蘇<lb/>
轍上䟽云大河流自來東西移徙皆有常理葢河水所<lb/>
至輙淤淤填既高必欲下而决<lb/>
<pb n="KR2o0011_WYG_019-6a"/>
　論河决之言當以蘇轍之言為正去河决之患當以<lb/>
　神宗之言為正而東流北流皆未有定論也<lb/>
　　　減廕補恩　　裁省冗費<lb/>
元祐三年減廕補恩太皇太后曰本家恩澤亦當裁省要自<lb/>
上始閏十二月裁省冗費戸部宫掖之費乞内侍裁减<lb/>
以報有司從之<lb/>
　减廕補恩自上始此仲淹所以行於慶厯裁省冗費<lb/>
　自宫掖始此韓琦所以行於寳元者而太皇太后行之於<lb/>
<pb n="KR2o0011_WYG_019-6b"/>
　元祐豈非聖人乎<lb/>
　　　郊祀<hi>分祭合祭之異</hi>
元祐七年五月納皇后孟氏六月以蘇頌為僕射十一<lb/>
月冬至郊復合祭蘇轍主合祭之議從之者五人劉安<lb/>
世主分祭從之者四十人<hi>從之者多寡亦可以見分合之是非</hi>
　以周禮冬至祀天夏至祀地之事觀之則分祭為是<lb/>
　而昊天有成命之詩謂郊祀天地此乃序詩之誤不<lb/>
　可信也故分祭者先王之正祀合祭者後世之權宜<lb/>
<pb n="KR2o0011_WYG_019-7a"/>
　或謂社祭即祭地也此理當攷<lb/>
　　　家法<lb/>
元祐八年正月范祖禹上仁皇訓典先是上帝學八篇<lb/>
曰今人有寶器猶且愛惜之况祖宗百三十年全盛之<lb/>
天下可不務學以守之乎<lb/>
　我朝以學為家法故欲守祖宗之法當務祖宗之學<lb/>
　此帝學一書極言我朝百三十年海内承平由祖宗<lb/>
　無不好學故也至於上仁皇訓典又曰一祖五宗畏<lb/>
<pb n="KR2o0011_WYG_019-7b"/>
　天愛民後嗣子孫皆當取法而仁宗在位最久德澤<lb/>
　最深宜專法仁宗葢漢唐而下言家法者莫如我朝<lb/>
　我朝家法之粹者莫如仁宗是意也元祐諸臣知之<lb/>
　熙寧不知也紹聖不知也獨契丹與其宰相議曰南<lb/>
　朝專法仁宗故事可勅燕京留守戒吏毋生事夷狄<lb/>
　猶知為臣者獨不知之乎<lb/>
　　　始親政<lb/>
元祐八年七月范純仁為右僕射九月太皇太后高氏<lb/>
<pb n="KR2o0011_WYG_019-8a"/>
崩太皇顧大防純仁轍雍等曰九年間曾施恩於高氏<lb/>
否大防曰陛下以至公御天下何嘗以私恩及外家太<lb/>
皇曰只為至公一兒一女病死皆不得見故欲對官家<lb/>
說破老身没後必多有調戲官家者宜勿聽之公等亦宜<lb/>
早退令官家别用一番人明年社飯時思量老身也八<lb/>
年十月上始親政范祖禹言上初覧庶政乃宋室隆替<lb/>
之本社稷安危之基天下治亂之端生民休戚之始君<lb/>
子小人進退消長之際天命人心去就離合之時不可<lb/>
<pb n="KR2o0011_WYG_019-8b"/>
不謹也太皇太后至公無私焦勞刻苦凡皆為趙氏社<lb/>
稷專心一意保佑陛下也今必有小人進言曰太皇不<lb/>
當改先帝之政逐先帝之臣此乃離間之言不可不察<lb/>
當陛下即位之初臣民上書言政事不便者以萬數太<lb/>
皇因天下人心之欲改與陛下同改之非以已之私而<lb/>
改之也且有罪當逐陛下與太皇亦以人言而逐之其<lb/>
所逐者皆上負先帝下負萬民天下之所共疾也太皇<lb/>
何有憎愛於其間哉顧不如此則天下不安耳召内侍<lb/>
<pb n="KR2o0011_WYG_019-9a"/>
劉瑗等十一月楊忠思入對十二月復章惇吕惠卿王<lb/>
忠正官姚勔不草惠卿中正誥詞皆不聽<lb/>
　當明道親政之時范仲淹呈太皇保佑聖躬十餘年<lb/>
　之大徳而仁宗為之戒中外毋得言垂簾事惟勸章<lb/>
　獻盡母道及仁宗親政惟勸仁宗盡子道其亦逆知<lb/>
　有今日之事哉惟明道二年親政之後無異天聖之<lb/>
　時而元祐八年親政之後忽轉而為紹聖此其理亂<lb/>
　之機全係於君子小人而君子小人進退之機實係<lb/>
<pb n="KR2o0011_WYG_019-9b"/>
　於人君嗚呼元和之君子所以無泰和㑹昌之害者<lb/>
　以其權出於憲宗也慶厯之君子所以無熙寧紹聖<lb/>
　之憂者以其權出於仁宗也<lb/>
　　　去小人<lb/>
元祐元年二月蔡確罷汪覿言執政八人奸邪害政<lb/>
者相半極言惇確韓縝張璪朋邪害正劉摯朱光庭蘇<lb/>
轍累數十䟽四年五月竄蔡確先是知漢陽軍吳處厚<lb/>
言蔡確所作登車葢亭詩稱唐郝處俊指武后事渉譏<lb/>
<pb n="KR2o0011_WYG_019-10a"/>
訕太皇怒范純仁言不宜置確死地退謂大防曰此路<lb/>
荆棘八十年矣奈何開之吾曹正恐不免耳州西隅有<lb/>
一亭曰車葢<lb/>
　朱文公曰元祐諸賢憂確之不可制欲以詩語擠之<lb/>
　固為未當范公乃欲為自全之計是亦未免於自私<lb/>
　皆非天討有罪之意也其論諸公忽反爾之言違好<lb/>
　還之戒尤非正理使後世見無禮於君親者拱手坐<lb/>
　視而不敢逐則必此言為之也且舜流四凶為臯陶<lb/>
<pb n="KR2o0011_WYG_019-10b"/>
　者亦殊不念反爾之戒何耶邵伯温曰公卿大夫當<lb/>
　知國體以蔡確奸邪投之死地何足惜然嘗為宰相<lb/>
　當以宰相待之范宣公范文公餘風知國體者也故<lb/>
　欲薄確之罪確死南荒豈獨有傷國體哉劉摯梁燾<lb/>
　王巖叟劉安石忠直有餘然疾惡已甚不知國體以<lb/>
　貽後日縉紳之禍不能無過也葢君子小人相為消<lb/>
　長能使君子在上小人在下君子在内小人在外各<lb/>
　安其分足矣豈可殺而絶之哉一吳處厚以前宰相<lb/>
<pb n="KR2o0011_WYG_019-11a"/>
　詩為譏謗非所以厚風俗罪之可也蔡確故大臣不<lb/>
　問以愧其心可也朝廷當治確及其黨妄貪定策之<lb/>
　功令同時執政各具立皇太子事使誣罔之迹曉然<lb/>
　以詔天下後世罪其造謀者可也詩不當罪也嗚呼<lb/>
　紹聖之初亦賢者可以有為之時也而章惇之凶暴<lb/>
　蔡卞之奸邪用之一時輕躁險薄之徒皆進使宣仁<lb/>
　被謗哲宗致疑離間骨肉禍患幾五十年不觧卒致<lb/>
　靖康之亂悲夫<lb/>
<pb n="KR2o0011_WYG_019-11b"/>
　　　元祐君子<lb/>
元祐元年司馬光薨為政逾年病居其半詒書吕公著<lb/>
光自病以來以身付醫家事付康<hi>光之子</hi>國事未有所付<lb/>
今日屬於晦叔矣<hi>晦叔公著字</hi>
　天將禄人之國必先祚君子天將以元豐為元祐則<lb/>
　使司馬光獲相於初元天將使元祐為紹聖則不使<lb/>
　司馬光憗遺於數歳當是時新法已多變矣然君子<lb/>
　未盡用也小人未盡去也公薨於今日而黨議已兆<lb/>
<pb n="KR2o0011_WYG_019-12a"/>
　於明日使光尚在則君子尚有所立必無朋黨之禍<lb/>
　必無報復之事一身之存亡二百年治亂之所繫也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0011_WYG_019-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋大事記講義卷十九<lb/>
</p>
<p>
</p>
  </div>
</body>
</text>
</TEI>
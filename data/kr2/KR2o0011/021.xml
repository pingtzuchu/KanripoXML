<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷二十一</head> <lb/>
    <p>
<pb n="KR2o0011_WYG_021-1a"/>
欽定四庫全書<lb/>
　宋大事記講義卷二十一<lb/>
　　　　　　　　　　　　　宋　吕中　撰<lb/>
　徽宗皇帝<lb/>
　　建中靖國<hi>一年</hi>　崇寧<hi>五/年</hi>　大觀<hi>四/年</hi>　政和<hi>八年</hi>
　　重和<hi>二年</hi>　　　宣和<hi>七年</hi>
　　　即帝位<lb/>
元符三年正月即皇帝位<lb/>
<pb n="KR2o0011_WYG_021-1b"/>
　　　黜陟大臣<lb/>
元符三年三月以韓忠彦為右僕射兼中書侍郎李清<lb/>
臣門下侍郎十月以韓忠彦為左僕射曽布右僕射布<lb/>
之相也中丞豊稷欲牽䑓属論之遂遷稷為尚書建中<lb/>
靖國元年李清臣罷門下侍郎李清臣與布有隙故也<lb/>
崇寕元年五月韓忠彦罷六月曽布罷布於元豊末欲<lb/>
以元符兼紹聖而行故力排蔡京上意有所向又力排<lb/>
韓忠彦引京以自助至是又為京所排七月以蔡京為<lb/>
<pb n="KR2o0011_WYG_021-2a"/>
右僕射二年以蔡京為左僕射四年三月以趙挺之為<lb/>
右僕射挺之罷京與挺之争權挺之屢陳京奸惡五年<lb/>
二月蔡京罷挺之為右僕射大觀元年正月以蔡京為左<lb/>
僕射三月挺之罷二年蔡京進太師三年六月蔡京罷<lb/>
以何執中為左僕射四年六月以張商英為右僕射政<lb/>
和元年四月張商英罷二年蔡京復太師六年何執中<lb/>
致仕蔡京搃治三省事五月鄭居中為太宰劉正夫<lb/>
為少宰十二月劉正夫致仕七年八月鄭居中罷十二<lb/>
<pb n="KR2o0011_WYG_021-2b"/>
月鄭居中太宰余深少宰重和元年閏九月鄭居中罷<lb/>
宣和元年正月余深太宰王黼少宰二年六月蔡京致<lb/>
仕十一月余深罷以王黼為太宰五月加太傅搃治三<lb/>
省事六年九月白時中為太宰李邦彦為少宰十一月<lb/>
王黼致仕十二月蔡京落職致仕領三省事七年蔡京<lb/>
致仕<lb/>
　國之理亂觀其相可知矣相君子矣而小人恭之始<lb/>
　雖治而終必至於亂相小人矣而君子繼之始雖亂<lb/>
<pb n="KR2o0011_WYG_021-3a"/>
　而終必治惟一於君子一於小人治亂安危界然判<lb/>
　矣故觀杜文韓范富之為相則可以知慶厯之治觀<lb/>
　司馬吕范之為相則可以知元祐之治是其相繼皆<lb/>
　君子也若建中靖國以後皆以小人而繼小人安得<lb/>
　不速靖康之祸哉當時有謂因蔡京而治亂分不知<lb/>
　建中靖國之初范純仁不至而治亂分矣又謂建中<lb/>
　之更化皆曽布之奸惡固非柔懦之忠彦所能正而<lb/>
　又以李清臣恭之則不待紹述之詔而天下已知其<lb/>
<pb n="KR2o0011_WYG_021-3b"/>
　意矣自忠彦既去之後小人相繼秉軸而蔡京王黼<lb/>
　又小人之尤者推其所為則又托熈寕之迹以為奸<lb/>
　者也置講議司於都省因中書條例之弊而甚之也<lb/>
　以宰臣領應奉司因三司條例之弊而甚之也籍元<lb/>
　祐黨人即以諸賢為流俗之意而甚之也用童貫梁<lb/>
　師成即命李憲經制之意而甚之也復湟州復燕山<lb/>
　即開横山熈河之意而甚之也履霜堅氷其所由來<lb/>
　者漸矣<lb/>
<pb n="KR2o0011_WYG_021-4a"/>
　　　君子小人進退<lb/>
元符三年二月復鄒浩等官范純仁等並收叙凡二十<lb/>
餘人以龔夬為殿中侍御史陳瓘鄒浩左右正言曽布<lb/>
言言路得人但惇卞不樂耳大赦以皇長子生也純仁<lb/>
叙復五月追復文彦博司馬光等官凡三十二人七月<lb/>
召純仁未幾聼歸頴昌蔡卞罷陳瓘言之也瓘言章惇<lb/>
前日所為卞教之以紹述神宗為名以纂紹安石為主<lb/>
立私門之好以為國是奪宗廟之羙以歸私史任伯雨<lb/>
<pb n="KR2o0011_WYG_021-4b"/>
曰如誣罔宣仁保祐之功傅致元祐皇后疑似之罪作<lb/>
理訴所而士大夫得罪者八百三十家蹇序辰編排章<lb/>
䟽以語言得罪者數千人皆卞之為也貶邢恕陳瓘言<lb/>
之也貶蔡卞中丞豐稷言京身為禁從外結后族乞黜<lb/>
之侍御史陳師錫言若果用京則治亂自此分矣又言<lb/>
蔡卞同惡誣國乞正典刑龔夬言京卞表裏同惡陳瓘<lb/>
言裴彦臣等交通内外太后怒左右請推蔡京執政以<lb/>
解太皇怒建中靖國元年三月以江公望為左司諫解<lb/>
<pb n="KR2o0011_WYG_021-5a"/>
任伯雨言職時紹述之論已興伯雨居職纔半歳上一<lb/>
百餘䟽六月罷陳祐右司諫七章論布故也公望曰臨<lb/>
御以來易三言官逐七諫官六月范純禮罷右丞自此<lb/>
朝廷碩彦之士相繼逐矣七月江公望朱紱罷以言蔡<lb/>
邸鄧鐸事也先是公望言從禽非萬乗取重於天下之<lb/>
道上悉縱之惟一白鷴畜乆頗馴以塵杖逐之不去乃<lb/>
刻公望姓名於杖頭以志之安燾罷樞宻時燾宻奏紹<lb/>
聖元符以來用事者持紹述之虗名以誑惑君父八月<lb/>
<pb n="KR2o0011_WYG_021-5b"/>
陳瓘罷十月李清臣罷十一月豐稷罷崇寕元年五月<lb/>
再奪司馬光等官籍黨人凡五十餘人竄張來以縞素<lb/>
哭蘇軾故也九月籍元祐末上書人為邪正等中書籍<lb/>
姓名後皆黜陟有差刻御書黨籍於端禮門凡一百十<lb/>
九人二年論抵誣罪竄任伯雨等十二人蔡卞追讎元<lb/>
符永言者故也二月竄黄庭堅四月程頥除名八月張<lb/>
商英入元祐黨籍詔諸州立黨籍長安石工安民乞免<lb/>
鑴安字於石恐得罪於後世三年重定黨人及上書邪正<lb/>
<pb n="KR2o0011_WYG_021-6a"/>
等刻名文德殿門凡三百九十人五年彗出西方劉逵<lb/>
勸上碎黨碑寛上書係籍人禁乃夜遣黄門至朝堂毁<lb/>
石刻<lb/>
　自皇極有不協不罹皇則受之之文也而論者皆以<lb/>
　皇極為并包兼容不分善惡之名於是元祐有調停<lb/>
　之説建中靖國有持中道之説豈知君子之於小人<lb/>
　固不當為嫉忿然决無交和之理皇極之所謂皇則<lb/>
　受之者盖將化小人而為君子豈用君子而參小人<lb/>
<pb n="KR2o0011_WYG_021-6b"/>
　哉故當時任伯雨之言曰人才固不應分黨然自古<lb/>
　無君子小人雜然並進可以致治者二者並用終於<lb/>
　君子盡去小人獨留此元祐八年所以變而為紹聖<lb/>
　而建中來一年變為崇寕也然元祐之黨與元符之<lb/>
　黨不同也元祐欲恭用小人以平宿怨也元符末年<lb/>
　欲用一二君子以文奸也任伯雨江公望之徒固無<lb/>
　愧於元祐之諫官而曽布張商英陸佃楊畏之徒亦<lb/>
　得以與於黨籍君子盖無以自别於小人矣然萬世<lb/>
<pb n="KR2o0011_WYG_021-7a"/>
　之公議論不以一時之私是非而改易觀安民辭刻<lb/>
　碑之役當時士大夫其眞無人心哉<lb/>
　　　小人任事<lb/>
元符三年斥郝隨劉友端以先朝禁中修造華侈也陳<lb/>
瓘言裴彦臣等交通内外十月蔡京罷上曰瓘有言論<lb/>
其交通近習之狀却有簡與裴彦臣崇寕元年童貫知<lb/>
杭州監製噐二年王厚童貫合諸道兵十餘復望州十二<lb/>
月置措置邉事司以王厚及童貫領之四年童貫為熈<lb/>
<pb n="KR2o0011_WYG_021-7b"/>
河等路經畧安撫制置使大觀四年加童貫節度使内<lb/>
侍臣建節始此其後梁師成等皆踵之復洮州貫自此<lb/>
恃功稍擅軍政選置將帥不闗朝廷政和元年童貫使<lb/>
遼四年童貫領樞宻院事時貫遣人使海上約女真宣<lb/>
和元年朱勔以花石綱媚上太學生鄭肅進十詩二年<lb/>
加師成太尉凡號令御筆皆出於梁師成王黼以父事<lb/>
之三年童貫請討方臘四年命童貫廵邉五年童貫入<lb/>
燕<lb/>
<pb n="KR2o0011_WYG_021-8a"/>
　上之即位其始因脩造事而斥内侍郝隨劉友端其<lb/>
　後則以童貫監製器以朱勔領花綱其始因陳瓘之<lb/>
　言察裴彦臣交通内外之迹以罷蔡京其後則以童貫<lb/>
　而用蔡京以梁師成而用王黼則知人君之心未始<lb/>
　有不善而小人惑蠱其心者其罪多矣一童貫也使<lb/>
　之監製器之役猶可也蔡京乃使之領西師西事未<lb/>
　畢而北事復起既命之使遼以覘其國適為遼人<lb/>
　所覘又縱之通女眞反為女眞所侮甚至於方臘不<lb/>
<pb n="KR2o0011_WYG_021-8b"/>
　能討命童貫以討之是一童貫可以任内修外攘之<lb/>
　功矣夫宦官者腹心之患也邊塞者手足之患也宦<lb/>
　官者根本之祸也邊塞者枝葉之禍也當時任伯雨<lb/>
　之言曰朝廷為陽宫禁為隂中國為陽邊塞為隂君<lb/>
　子為陽小人為隂徳為陽兵為隂愚謂崇觀以來隂<lb/>
　氣盛矣哉小人宦官邊塞同一氣類也此有所感則<lb/>
　彼有所應必然之理也縱使當時無邊塞之禍亦有<lb/>
　宦官之禍也<lb/>
<pb n="KR2o0011_WYG_021-9a"/>
　　　小人變法<lb/>
元符三年蔡京言紹述事上揺手示京曰朕盡解此獨<lb/>
母后之意未聼姑待言詔増損役法下紹述詔畧曰朕<lb/>
於為政用人無彼時此時之間斟酌損益惟義所在嘉<lb/>
與有位共圗紹𫐠之羙自今有曲學偏狥妄意改作規<lb/>
害國事者當與衆棄之罷平凖格以王勣為翰林學士<lb/>
勣以上鋭意圖治任事者不如以達孝之義開説因䟽<lb/>
武王周公之達孝者又謂神考作法於前子孫守之於<lb/>
<pb n="KR2o0011_WYG_021-9b"/>
後然時異事殊理須損益亦神宗之意也建中靖國元<lb/>
年曾布以禁中宻㫖諭趙挺之議紹述挺之自此擊元<lb/>
祐舊臣而國論一變矣曾布初以熈豐之法乆當補弊<lb/>
已而背前議以其法不可改上欲兩存以問徐勣曰天<lb/>
下之事有是與非朝廷之人有忠與佞不考其實姑務<lb/>
兩存未見其可鄧洵武進愛莫助之之圖言欲繼志𫐠<lb/>
事非用蔡京不可崇寕元年六月曽布罷布於元豐末<lb/>
欲以元祐兼紹聖而行故力排蔡京崇寕初知上意所<lb/>
<pb n="KR2o0011_WYG_021-10a"/>
向又力排忠彦引京以自助七月焚元祐法罷春秋博<lb/>
士復紹聖役法更茶法更鹽法三年復方田更科舉法<lb/>
並由學校升貢政和二年禁史學宣和三年復元豐保<lb/>
甲舊制五年禁元祐學術六年科免夫錢<lb/>
　人皆以建中靖國為更化之始時而不知紹述之詔<lb/>
　已下於元符之末而禁中之意曽布蔡京已知之布<lb/>
　在熈寕之時則附王安石惠卿之議至紹聖之時乃<lb/>
　詭請薦陳瓘黄庭堅軰又請毋毁吕公著碑至建中<lb/>
<pb n="KR2o0011_WYG_021-10b"/>
　之時初知上有消朋黨之意乃排蔡京而主元祐及<lb/>
　知上有紹述之意則排忠彦而主紹述甚至蔡京者<lb/>
　其奸又過於布在熈寕則奉行熈寕之法在元祐則<lb/>
　奉行元祐之法在紹聖則奉行紹聖之法國論三變<lb/>
　而蔡京乃與之俱變此小人不足責而引用小人自<lb/>
　安石始然安石之心與章子厚不同章子厚之心與<lb/>
　蔡京諸人不同盖安石之法猶出於所學章子厚之<lb/>
　法將托安石以報私怨耳至蔡京則又托紹述以奉<lb/>
<pb n="KR2o0011_WYG_021-11a"/>
　人主之侈心耳愈變愈下所以致中原之禍也<lb/>
　　　小人妄主國是<lb/>
元符三年安惇罷惇奏鄒浩是先朝所棄不當復用國<lb/>
是所係不可輕改陳瓘言是非之心人皆有之聖人以<lb/>
百姓之心為心故朝廷所謂是非者乃天下之公是非<lb/>
也是以國是之説其文不在於二典其事不出於三代<lb/>
惟楚莊王之所以問於叔敖者乃戰國一時之事豈聖<lb/>
時宜用哉惇乃極天下之公議所非以為是是極人臣<lb/>
<pb n="KR2o0011_WYG_021-11b"/>
不改之孝以為善述<lb/>
　國論之無所主非也國論之有所主亦非也國無定<lb/>
　論固不可以為國然使其主於一説則人情視此以<lb/>
　為向背人才視此以為去就人言視此以為是非上<lb/>
　之政令下之議論且遷就而趨之甚矣國是一言之<lb/>
　悞國也夫國以為是即人心之所同是也又安有衆<lb/>
　之所非而自以為是使人皆不得越國是之外者此<lb/>
　特孫叔敖之妄論唐虞三代之時孔孟之明訓初無<lb/>
<pb n="KR2o0011_WYG_021-12a"/>
　是也秦漢至五代其言未嘗聞也本朝自建隆至治<lb/>
　平其説未嘗有也自熈寕王安石始有是論而紹聖<lb/>
　之蔡卞崇寕之蔡京皆祖述其説而用之熈寕以通<lb/>
　變為國是則君子為流俗矣紹聖以紹述為國是南<lb/>
　嶺之間皆逐臣矣蔡京之國是又曰豊亨豫大之説<lb/>
　而已則立黨刻黨碑凡所托以害君子者皆以國是<lb/>
　藉口曰此神考之意安石之説也縉紳之禍多歴年<lb/>
　所豈非一言可以䘮邦乎<lb/>
<pb n="KR2o0011_WYG_021-12b"/>
　　　小人塞言路<lb/>
元符三年韓忠彦言先帝嘗詔求直言天下實封言事者以千<lb/>
百及章惇既相乃置局編類摘取其語以為謗訕乞罷<lb/>
編類局崇寕元年九月籍元符上書人為邪正等中書<lb/>
籍記姓名後皆黜陟有差二年蔡卞追讎元符末年言<lb/>
者竄任伯雨等五年彗出西方求直言三月罷求直言<lb/>
以星變已消也大觀元年九月論崇寕五年上書人罪<lb/>
擇其尤者竄李景直四等人<lb/>
<pb n="KR2o0011_WYG_021-13a"/>
　此安石人言不足惜之實患也夫祖宗所以恃以立<lb/>
　國者通下情伸士氣耳而忍戕賊其根乎當元符末<lb/>
　許人上書矣未及一年則籍元符上書姓名當崇寕<lb/>
　五年因彗星而求直言矣韓忠彦以一君子而對衆<lb/>
　小人雖柔弱不能大有所為然觀其乞罷編類局使<lb/>
　其志得行亦不至於召靖康之禍也<lb/>
　　　善類日凋<lb/>
建中靖國元年范純仁薨遺表勸主上清心寡慾察邪<lb/>
<pb n="KR2o0011_WYG_021-13b"/>
正毋輕議邉事易逐言者辨宣仁誣謗七月蘇軾卒於<lb/>
常州大觀元年程頥卒宣和三年張商英卒於荆南商<lb/>
英初以宣仁比吕武京强置黨籍中天下既惡京商英<lb/>
與京異論以故天下反翕然推重之及卒陳瓘嘆傷乆<lb/>
之曰張非粹德且復才踈然人時向歸之今其云亡絶<lb/>
人望矣近觀天時人事必變革正恐雖有盛德未必孚<lb/>
上下之聼殆難濟也六年二月陳瓘卒初或問純仁所<lb/>
儲人才荅曰陳瓘問其次曰陳瓘自好也盖言瓘獨當<lb/>
<pb n="KR2o0011_WYG_021-14a"/>
天下之重也宣和末人憂大厦之將頺或問游酢以當<lb/>
今可濟世之人酢曰了翁其人也安世勉瓘以醫自輔<lb/>
云天下將有頼於公瓘嘗為試院主文五名前悉取談<lb/>
經及純用王氏之學者五名下往往皆博洽之士嘗曰<lb/>
隨時所以救時不必取快於目前也七月劉安世卒<lb/>
　國之將興也其賢德才俊之士無不在前後左右之列<lb/>
　無不膺耆艾壽臧之祉故能消除禍亂於朕兆之中維<lb/>
　持社禝為無窮之計及其衰也罔或耆夀俊乂在厥位<lb/>
<pb n="KR2o0011_WYG_021-14b"/>
　既無老成典型亦廢惟奸邪庸妄之人則康寕壽考<lb/>
　為國家不可去之奸此靖康之禍所以難救也吾見<lb/>
　司馬光為相不及二年吕大防梁燾劉摯皆淪謝於<lb/>
　紹聖之末天將使建中為崇寕不使范忠宣復相於<lb/>
　初元天將使宣和為靖康不使劉陳二忠肅憗遺於<lb/>
　數嵗雖以張商英元祐之罪人晩年稍與蔡京異論<lb/>
　而天下人心亦歸向之空國而無君子可知矣獨蔡<lb/>
　京乃十八九年而未死夭哉<lb/>
<pb n="KR2o0011_WYG_021-15a"/>
　　　小人聚歛<lb/>
崇寕元年蔡京為僕射倡豐亨豫大之説視官爵財物<lb/>
如糞土九月陜西通行交子蔡京請更茶法法令客人<lb/>
於在京𣙜貨物入納請長短引赴諸埸交茶販易四年<lb/>
罷茶塲入市易務令客人赴官請引自於園買茶赴官<lb/>
盤秤納息錢批引販賣又重加於初御筆賣茶引限滿<lb/>
並令拘收増私販法二年請更鹽法盖欲括四方之錢<lb/>
實中都以誇富盛而固寵凡木鹽鉄盡令商人絶私市<lb/>
<pb n="KR2o0011_WYG_021-15b"/>
鈔法始行一日務官申入納三百萬緡四年詔以陜西<lb/>
舊鈔易東西末鹽每百貫以見錢三分舊鈔七分方聼<lb/>
換易然見行之法方通輙復變之舊鈔皆勿得用富商<lb/>
巨賈或至流丐政和二年詔豊豫盛時毋得裁損計宣<lb/>
和三年置應奉司初方臘亂王黼承上意罷造作局内<lb/>
侍復以言動黼黼大懼失權乃自領應奉司<lb/>
　自古小人誤國者必教人主以嚴刑以重兵以聚歛<lb/>
　以窮奢極侈其途若出一輙而聚歛者又三者之禍<lb/>
<pb n="KR2o0011_WYG_021-16a"/>
　根也安石欲為開邉計則置條例司行青苗市易等<lb/>
　法蔡京王黼欲開人主之侈心則置應奉司屢變茶<lb/>
　引鹽鈔傳曰與其有聚歛之臣寕有盗臣聖賢之言<lb/>
　法律之斷例也<lb/>
　　　小人欺君<lb/>
崇寕三年罷轉般倉舊例發運司常有六百萬石米百<lb/>
餘萬緡之蓄迨改為直達胡師文作羡餘献之而一年<lb/>
之儲無有矣<lb/>
<pb n="KR2o0011_WYG_021-16b"/>
　國家以東南之粟載於真泗轉般倉江船不入汴汴<lb/>
　舡不入江人以為便也今綱運直至文移星火而弊<lb/>
　壊之舟不及修整矣始者以船囘鹽以鹽償費人以<lb/>
　為利也今鹽法既變絶無錐刀而回船之失多有逃<lb/>
　移矣始者稔嵗以發運収糴公私俱濟也今公帑垂<lb/>
　罄糴不得増外郡告荒粟無所取辦將何以堪耶蔡<lb/>
　京之罪也<lb/>
　　戚里宗属<lb/>
<pb n="KR2o0011_WYG_021-17a"/>
崇寕二年詔自今不復援韓忠彦例以戚里宗屬為執<lb/>
政者為令甲<lb/>
　毋以戚里充執政此祖宗之法也然特為忠彦而廢<lb/>
　則亦私意耳異時宦者亦知樞宻院此豈祖宗之法<lb/>
　哉<lb/>
　<lb/>
　<lb/>
　<lb/>
<pb n="KR2o0011_WYG_021-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋大事記講義卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十六</head> <lb/>
    <p>
<pb n="KR2o0011_WYG_016-1a"/>
欽定四庫全書<lb/>
　宋大事記講義卷十六<lb/>
　　　　　　　　　　　　　宋　吕中　撰<lb/>
　神宗皇帝<lb/>
　　　王安石逐諫臣<lb/>
熙寧元年知諫察吳申奏祖宗法不可變安石詆之罷<lb/>
諫職<lb/>
　安石入朝之初即勸人主逐諫臣其本意如此<lb/>
<pb n="KR2o0011_WYG_016-1b"/>
　　　罷諫院<lb/>
熙寧二年錢公輔營救滕甫遂罷諫院公輔乃安石所<lb/>
薦也上問罷之如何安石曰吳申亦直罷<lb/>
　古諫臺未有直罷者自安石始上罷吳申復以吳申<lb/>
　例罷公輔自是人不附已者始擠之矣<lb/>
　　　排中丞<lb/>
熈寧二年孫覺既降官言去歲有罰金御史今兹有貶<lb/>
秩諫官又移牒閣門稱論邵元滕輔奸邪安石惡輔為<lb/>
<pb n="KR2o0011_WYG_016-2a"/>
人竟排之時安石為執政也<lb/>
　安石初入翰苑即逐諫官入中書即逐中丞不待行<lb/>
　新法之後也<lb/>
　　　罷中丞　　貶御史<lb/>
熈寧二年吕誨數安石十罪罷中丞<hi>安石之行新法始急</hi>劉述請<lb/>
留誨曰陛下踐祚方三年已罷中丞不報詔御史有闕<lb/>
委中丞奏舉不拘官職高下令兼權<hi>始有擢用新進法</hi>於是吕<lb/>
公著為中丞依詔薦張戩王子韶程顥皆京官也八月<lb/>
<pb n="KR2o0011_WYG_016-2b"/>
御史劉琦錢覬言均輸法奏劾安石坐貶臺官劉述亦<lb/>
論安石出知江州諫官范純仁遂極論安石之罪<hi>始以興利</hi>
<hi>詆之矣</hi>又言琦等一言柄臣遂落職當時若言君父之過<lb/>
則將以何法待之純仁求罷司馬因對言臺諫言執政<lb/>
者皆逐之盡易以執政之黨臣恐聰明有所蔽也三年<lb/>
御史程顥諫官孫覺與李常又言王廣亷行青苗取二<lb/>
分之息安石怒<lb/>
　時朝議未有力詆其法者自韓琦條上青苗之書上<lb/>
<pb n="KR2o0011_WYG_016-3a"/>
　始疑之而言者始力矣<lb/>
　　　罷舊相　　用新進<lb/>
熙寧二年二月以富弼同平章事弼聞安石於上前言災異<lb/>
皆天數非人事所致嘆曰人君所謂性天若不畏天何<lb/>
事不可為又言中外之事漸有更張此必小人喜動作<lb/>
生事今所進用多刻薄小人害事壞風俗為甚上問何<lb/>
事弼曰陛下且二十年未可言用兵十月富弼罷<lb/>
　安石之變法始於韓琦之罷成於富弼之罷神宗始<lb/>
<pb n="KR2o0011_WYG_016-3b"/>
　初謙恭敬畏元老大臣之威權太重雖司馬光亦謂<lb/>
　主威不立相權稍專琦罷而安石至矣然猶以弼為<lb/>
　相者葢由國家之事必謀元老而安石雖賢然終亦<lb/>
　新進也弼既求去而聖意始不知所倚矣累朝家法<lb/>
　用有才者必以重德叅之太宗眞宗用㓂凖必藉吕<lb/>
　端之重望畢士安之清德以鎭之使當時若琦若<lb/>
　弼尚在安石雖有更張之失國家大體屹然泰山<lb/>
　矣<lb/>
<pb n="KR2o0011_WYG_016-4a"/>
　　　獲奸黨<lb/>
熙寧二年知諫院孫覺論邵元不才因言陳升之宜為<lb/>
樞宻詔不當引大臣命降官王安石以覺為無罪<lb/>
　當時王安石未變法之時猶有正論也然覺嘗言積<lb/>
　弊不可不革安石意助之故力為覺請<lb/>
　　　引用奸人<lb/>
熙寧三年十月以陳升之同平章事光曰閩人狡險楚<lb/>
人輕易今言安石奸邪則毁之太過但不曉事又執抝<lb/>
<pb n="KR2o0011_WYG_016-4b"/>
耳惠卿奸乃非佳士上曰應對明辨亦似羙才光曰江<lb/>
充李訓若無才何以動人主<lb/>
　昔邵康節聞杜鵑聲於天津橋上曰朝廷將用南人<lb/>
　為相天下自此多事矣夫欽若當國亦南人也豈自<lb/>
　安石始也葢天禧天聖之時南方之氣未盛所用者<lb/>
　欽若一人而已自安石為相所引者皆惠卿之險巧<lb/>
　升之之輕易宰相叅政皆用南人此固温公之所慮<lb/>
　而康節之所先知也<lb/>
<pb n="KR2o0011_WYG_016-5a"/>
　　　創制三司條例　　置舉常平司<lb/>
熙寧三年創制置三司條例司議行新法初安石言當<lb/>
脩泉府之法以收利權以吕惠卿蘇轍為條例司檢詳<lb/>
文字轍論青苗曰錢入民手雖良民不免妄用及其納<lb/>
錢雖富民不免違限十一月置提舉常平司<lb/>
　國初有三司幹利權之法而無大臣總財利之意安<lb/>
　石制置三司條例雖有大臣總財計之法而奪有司<lb/>
　之利權則非矣夫使條例三司總其綱於大臣而責<lb/>
<pb n="KR2o0011_WYG_016-5b"/>
　成效於有司選三司副判官選諸路發運轉使副均<lb/>
　節有司之用度量邦計財之出入則何害乎制置條<lb/>
　例哉而安石乃奪三司之利權以歸司農則一司之<lb/>
　權分而為二奪轉運之利權以歸常平使者則一道<lb/>
　之權分而為二天下之財三司主經費而司農專於<lb/>
　聚歛一道之權轉運主上供而常使者專於掊克三<lb/>
　司轉運常有不足之憂而司農提舉司獨善有餘之<lb/>
　利安石葢以天下之事惟出於我者為是而天下之<lb/>
<pb n="KR2o0011_WYG_016-6a"/>
　財惟出於新法者為已之私有朝廷既得此財又不<lb/>
　寛以邦國之經費反謀藏之以為剰餘之物而為異<lb/>
　日開邉之用耳當時諸公所以辨之者不過執政不<lb/>
　當治財大臣不當稱司三司使副之治財今經百年<lb/>
　未嘗闕事夫冡宰治國用則何害於治財名曰制置<lb/>
　何害於稱司以為三司未嘗闕事則慶厯以來用度<lb/>
　不足已久豈足以塞安石之辨哉<lb/>
　　　置檢正五房并習學<lb/>
<pb n="KR2o0011_WYG_016-6b"/>
熙寧四年四月置中書檢正五房公事以鄧綰為之鄉<lb/>
人皆笑罵綰曰笑罵從他笑罵好官須我為之先是安<lb/>
石言中書乃政事之源欲治法度必先中書急先擇人<lb/>
辦編修條例於是令惠卿與李常看詳中書編修條例<lb/>
自此始上批中書所書條例問已於冊遇事如何省閱<lb/>
以中書條例曾布為檢正布毎事視安石即行之或謂<lb/>
布曰當叅政布曰丞相已議定何用㕘為俟勅出令押<lb/>
字耳<lb/>
<pb n="KR2o0011_WYG_016-7a"/>
六年中書五房始置習學<lb/>
　時議者皆言三司條例司不當置而中書條例一司<lb/>
　罕有論其非者惟司馬光與惠卿辨於經筵因言中<lb/>
　書當以道佐人主焉用區區之條例更委官看詳茍<lb/>
　事事檢例則胥吏可為宰相矣司馬光所言特以動<lb/>
　安石耳不知安石之意正欲盡破舊例以立法也然<lb/>
　三司條例司興財利者也中書條例司立法度者也<lb/>
　凡青苗免役保甲方田免行市易農田水利始則屬<lb/>
<pb n="KR2o0011_WYG_016-7b"/>
　於三司條例司後則屬於司農寺凡考課銓選學校貢<lb/>
　舉䕃補磨勘試刑法者州縣編類始則屬於中書條<lb/>
　例所後則屬於檢正五房當時諸正方與争論財利<lb/>
　故三司條例一司論者紛然不一而中書條例司乃<lb/>
　法度之所自出議者不知言其非也始制編修中書<lb/>
　條例而宰相具位後置檢正五房而執政具位後又<lb/>
　置檢正習學而小臣分大臣權矣此蘇公進䇿謂有<lb/>
　司失職猶其小者而其大臣中書失其政也<lb/>
<pb n="KR2o0011_WYG_016-8a"/>
　　　增京觀官<lb/>
熙寧四年增京觀官詔毎限員<lb/>
　此安石欲以處異議者<lb/>
　　　行保馬户馬法<lb/>
熙寧二年河南北分置監牧使諸監牧田寛衍為人所<lb/>
買占議者請收其餘以資增廣賦入自是請以牧田賦<lb/>
民者紛然而請監尋廢<lb/>
　此安石所以行保甲戸馬之法也<lb/>
<pb n="KR2o0011_WYG_016-8b"/>
熙寧五年行保甲法八年行戸馬法<lb/>
　養馬於民在成周未嘗不行在祖宗未嘗不用然成<lb/>
　周四甸之地而出馬四匹得無擾民聽民畜牧市以<lb/>
　本直祥符制也詔能畜馬與免一丁嘉祐令也如是<lb/>
　民何憚而不牧之夫何熙寧大臣急於興利一槩取<lb/>
　民始不堪矣迨至於民病已極國用復闕於是求之<lb/>
　戎狄而設茶馬之職馬市於戎雖不及牧之於官<lb/>
　不猶愈牧之於民乎<lb/>
<pb n="KR2o0011_WYG_016-9a"/>
　　　行均輸法<lb/>
熙寧二年七月行均輸法命發運使薛向領之内庫錢<lb/>
五百萬緡米三百萬石<lb/>
　均輸者即桑𢎞羊法也所謂輸於官者有令輸其土<lb/>
　地所饒平其所在時價官吏於他處賣之輸者既便而官<lb/>
　有利故謂之均輸桑𢎞羊之法與平凖並行安石均<lb/>
　輸之法與市易並行以發運為通貨之商賈均輸以<lb/>
　通之市易以鬻之此新法之最先行者而論之者舍<lb/>
<pb n="KR2o0011_WYG_016-9b"/>
　青苗而議均輸舎均輸而議青苗夫孰知發運司<lb/>
　括東南之利為天下根本之憂哉<lb/>
　　　行青苗法<lb/>
熙寧二年九月行青苗法初安石出青苗法以轍言不<lb/>
便而置已而王廣亷乞度僧牒數千為本錢與安石意<lb/>
合<lb/>
三年二月行青苗錢禁抑配又委提刑按察司敢阻遏<lb/>
當議者亦如之時韓琦上疏上袖𤦺疏以示執政曰不<lb/>
<pb n="KR2o0011_WYG_016-10a"/>
意害民如此且坊巷安得青苗而使者强與之安石曰抑<lb/>
配誠有之但絀責一二人則此弊自絶上曰須要盡人言<lb/>
安石還稱病求分司<lb/>
知山隂縣陳舜俞自劾不散青苗<lb/>
熙寧四年司馬光奏災傷地分所欠青苗錢許重疊倚<lb/>
閣知言不用乞判西臺留臺不報上章言臣之先見不<lb/>
如吕誨公直不如范純仁程頥敢言不如蘇軾孔文仲<lb/>
勇决不如范鎭又歐陽脩出知蔡州脩言云云見後<lb/>
<pb n="KR2o0011_WYG_016-10b"/>
　均輸以奪商賈之利猶可言也青苗則困天下之農<lb/>
　矣此當時所以言均輸者少争青苗者多也彼徒見<lb/>
　夫陜西行之僅足軍儲而行鄞縣又嘗有效不知一<lb/>
　州一縣之於天下逺近廣狹耳目所及固已大異安<lb/>
　石可暫行之縣縣可暫行之陜西一路而遂以可行<lb/>
　之天下乎况民之所急者糓也貸民以錢固民所易費<lb/>
　之物於農民下戸尤有害今貸之以其所易費而督<lb/>
　之以其所罕得雖官不抑配吏不取吃其傷農已多<lb/>
<pb n="KR2o0011_WYG_016-11a"/>
　矣官之貸之既易常平見存之米民之納之又鬻其<lb/>
　田家所歛之粟貸納以錢最青苗之大弊也善乎<lb/>
　文公曰其及之也以金而不以糓其處之也以縣而<lb/>
　不以鄉其主之也以官吏而不以鄉人士君子其行之<lb/>
　也以聚歛亟疾之意而不以惻隐忠厚之心眞知青<lb/>
　苗弊根之所在也<lb/>
　　　行交子法<hi>三行三罷</hi>
熙寧三年河東行交子法以搬運鐵錢勞費也明年漕<lb/>
<pb n="KR2o0011_WYG_016-11b"/>
司言鹽礬不售害入中糧草之計詔罷之四年復行於<lb/>
陜西罷市鈔或言不便罷之<lb/>
　條例司所建之法終不肯改惟交子之法三行而三<lb/>
　罷其始也行之河東乃閱月而罷其後復以鈔法有<lb/>
　害邊糴而復行之二歲以無實錢為本復罷之夫熙<lb/>
　寧行交子之時猶必以錢為本然後行非但挾空劵<lb/>
　以為弊而偽拆閲之患在當時猶未聞也中興以來<lb/>
　錢幣亦少交子遂不可一日廢徒挾空劵初無見錢<lb/>
<pb n="KR2o0011_WYG_016-12a"/>
　遂為大害然則熙寧之屢廢而不可行者在今一日<lb/>
　不可廢之法也<lb/>
　　　行保甲上畨法<lb/>
熙寧四年十二月立保甲法上問安石以省用安石對<lb/>
以减法惟鼓河北陜西三路百姓習兵可省趙子幾逢<lb/>
安石意請先行保甲法於幾縣五年七月更定保甲上<lb/>
番法六年曾布修成義勇保甲及養兵修三卷詔頒之<lb/>
　安石欲省養兵之費自熙寧二年併營减額斷在必<lb/>
<pb n="KR2o0011_WYG_016-12b"/>
　行士卒無敢譁者然安石欲議徙冗兵於淮南卒以<lb/>
　衆洶洶而止於是行保甲之法而隂以正兵是也然<lb/>
　安石始知兵之不勝養不悟藉兵之不必多知民兵<lb/>
　之當教不悟五日一教之擾古者民百家纔出甲士<lb/>
　三人歩卒七十二人今二丁取一諸路保甲至四五<lb/>
　十萬是農民半為兵也古者三時務農一時講武不<lb/>
　妨稼穡今特置使者以閱之毎一丁閱一丁供送雖<lb/>
　曰五日一教然保正日聚教塲得賂則縱之否則留<lb/>
<pb n="KR2o0011_WYG_016-13a"/>
　之是稼穡已盡廢也然保甲固一時之擾使行之得<lb/>
　其人則亦可<lb/>
　　　壊常平法　鬻廣惠倉<lb/>
熙寧四年鬻廣惠倉田<lb/>
　為常平本故也常平所積盡散而為青苗不惟常平<lb/>
　之法壞而廣惠倉賑濟之意亦壞矣<lb/>
　　　更科舉法<hi>新經字説</hi>
熙寧四年二月議更科舉法罷詩賦明經諸科經義論<lb/>
<pb n="KR2o0011_WYG_016-13b"/>
䇿試進士韓維請議大義十道以文觧釋不必全記注<lb/>
䟽此新經字說所以立也蘇軾欲先士行而後文藝去<lb/>
彌封謄録之法<lb/>
　蘇軾曰使君相有知人之明朝廷有責實之政則胥<lb/>
　吏皂𨽻未嘗無人况貢舉學校乎雖因今之政而有<lb/>
　餘使君相無知人之明朝廷無責實之意則公卿侍<lb/>
　從無人况學校貢舉乎雖復古之法而不足上以孝<lb/>
　取人則勇者割股怯者廬墓上以亷取人則敝車羸<lb/>
<pb n="KR2o0011_WYG_016-14a"/>
　馬惡衣菲食無所不至自文章言之則䇿論為有用<lb/>
　詩賦為無益自政事言之則詩論策賦均為無用然<lb/>
　自祖宗以來莫之廢以為設科取士不過如此也<lb/>
　　　行李定三舎法<lb/>
熙寧四年建大學立三舍初鄧綰言治平百餘年未嘗<lb/>
建大學只假錫慶院數十間設改錫慶院為大學時養<lb/>
士未有論選升降之法至是中書亦言初入大學為外<lb/>
舍升内舍内舍升上舍以李定常秋同判監選用學官<lb/>
<pb n="KR2o0011_WYG_016-14b"/>
陸佃黎宗孟葉濤曾肇沈季良安石妹婿濤其姪婿佃<lb/>
門人肇布弟也佃等夜在安石齋授口議旦至學講之<lb/>
　安石上書於嘉祐之末謂今教士非其道矣然安石<lb/>
　所教者新經字說果合於道乎謂今之取士非其道<lb/>
　矣然安石之所取士不過文章利禄果合於道乎仲<lb/>
　淹更學校之法則取湖學之法行之安石更學校之<lb/>
　法則以李定三舍之法行之學所以明人倫也定不<lb/>
　服母喪得罪於名教猶可以立學校法乎<lb/>
<pb n="KR2o0011_WYG_016-15a"/>
　　　行市易法<lb/>
熙寧五年三月行市易從草澤魏繼宗之請也凡貨之<lb/>
滯不售者平其價市之欲市於官則度其抵而貨之行<lb/>
抵當收息之法以吕嘉問提舉尋以權貨務為市易吕<lb/>
嘉問奏言衆行願出錢乞均税法<lb/>
　年鎭定州民有所賣屋木以納免行錢者上因役錢<lb/>
　市易免行錢之擾安石難之<lb/>
　市易均輸之法相表裏也安石興利之法其罪亦有<lb/>
<pb n="KR2o0011_WYG_016-15b"/>
　輕重青苗均輸助役世以是為安石之大罪猶可恕<lb/>
　也何者安石之始學在此而始謀出此也市易免行<lb/>
　征利及於𤨏屑此皆小人附安石者為之而安石亦<lb/>
　以為王政將孰欺乎<lb/>
　　　立宗室應舉法　立宗室補外官法<lb/>
熙寧七年立宗室應舉法又立宗室補外官法<lb/>
　熙寧變法惟宗室一事合於人心上問安石曰宗室<lb/>
　事何以不紛紛此聖明獨見也而安石巧詞以對曰<lb/>
<pb n="KR2o0011_WYG_016-16a"/>
　比大臣同議而陛下不疑耳即宗室之事以觀之則<lb/>
　可知言者非流俗也安石變法宗室一事為當其次<lb/>
　則併營之事亦軍法之所當革者但為之不漸耳又<lb/>
　其次學校貢舉法亦當更改但不合作為新經字說<lb/>
　以驅天下同已耳然此三事議論者少人情不甚相<lb/>
　逺也<lb/>
　　　役法之行皆惠卿為安石所定<lb/>
熙寧四年十月行募役法令人出免役錢官戸女戸單<lb/>
<pb n="KR2o0011_WYG_016-16b"/>
丁未成丁而免役亦出助役錢皆惠卿所定也<lb/>
　有田則有産有身則有役此君使民民事君之義也<lb/>
　然差役之法上等户更互充役有時休息募役之法<lb/>
　雖女戸單丁亦使之出錢此所以病民也而况於庸<lb/>
　錢不除差役如故者乎<lb/>
　<lb/>
　<lb/>
　宋大事記講義卷十六<lb/>
</p>
<p>
</p>
  </div>
</body>
</text>
</TEI>
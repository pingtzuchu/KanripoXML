<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋大事記講義</head>
    <p>
<pb n="KR2o0011_WYG_000-1a"/>
欽定四庫全書　　　　　史部十五<lb/>
　宋大事記講義　　　　　史評類<lb/>
　　提要<lb/>
　　　　<hi>臣</hi>等謹案宋大事記講義二十三卷宋吕中<lb/>
　　　　撰中字時可晉江人淳祐中進士官國子監<lb/>
　　　　丞兼崇政殿説書徙肇慶教授其書卷一論<lb/>
　　　　三篇卷二卷三紀宋太祖事卷四卷五記太<lb/>
　　　　宗事而卷五今缺卷六至卷七記真宗事卷<lb/>
<pb n="KR2o0011_WYG_000-1b"/>
　　　　八至卷十二記仁宗事卷十三記英宗事卷<lb/>
　　　　十四至十七記神宗事卷十八至二十記哲<lb/>
　　　　宗事卷二十一至二十二記徽宗事卷二十<lb/>
　　　　三記欽宗事事以類敘間加論斷凡政事制<lb/>
　　　　度及百官賢否俱載於編論中所議選舉資<lb/>
　　　　格及茶鹽改制諸條頗切宋時稗政又所載<lb/>
　　　　銓選之罷常參任子之多裁汰三司之有二<lb/>
　　　　司税茶之易芻糧皆宋史各志及馬端臨文<lb/>
<pb n="KR2o0011_WYG_000-2a"/>
　　　　獻通考所未備者至朋黨諸人事實及議新<lb/>
　　　　法諸人辨論亦與宋史列傳多有異同並足<lb/>
　　　　資史學之參證前有興國軍教授劉實甫序<lb/>
　　　　謂水心以其師講貫之素發明我朝聖君賢<lb/>
　　　　相之心則是書乃中平日講論稿本葉適等<lb/>
　　　　為之編次云乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2o0011_WYG_000-3a"/>
宋大事記講義原序<lb/>
予頃遊膠庠有同舎示一編書曰此止齋水心之徒以<lb/>
其師講貫之素發明我朝聖君賢相之心所以措之事<lb/>
業垂億萬年無疆之休者其槩可見也是書年以記大<lb/>
事一朝之事類之隨朝分類隨事通釋考求源委顯微<lb/>
闡幽言近而指逺也大抵論朝廷必歸之君心論官僚<lb/>
必歸之宰輔論良法必歸於美意敵國外患必歸於自<lb/>
治其國食其實者審其根酌其流者滌其源也至於論<lb/>
<pb n="KR2o0011_WYG_000-3b"/>
治體之寛嚴謂建隆尚嚴也自李文靖焚四方利害之<lb/>
言所以積而為慶厯嘉祐之緩勢仁祖尚寛也自范文<lb/>
正公天章閣一疏不行所以激而為熙豐之急政且謂<lb/>
王荆公之變法即范文正公之遺意文正主於立國荆<lb/>
公主於利國使文正之説遍行則荆公之口可塞惟文<lb/>
正公之言不遍行於慶厯故荆公之學乃遍用於熙豐<lb/>
神宗鋭然有為之志不遇范仲淹而遇王安石此世道<lb/>
升降之㑹也至於祈天永命保民長世之基則以祖宗<lb/>
<pb n="KR2o0011_WYG_000-4a"/>
之仁意常在於紀綱整肅之中而紀綱不出於仁意流<lb/>
行之外故治體似寛柔而實凝制度似煩密而實正國<lb/>
勢似緩弱而實久雖中更新法之毒亂兵革之慿陵權<lb/>
奸之剝喪貪酷之奪攘敢於怨吏而不忍讐吾君敢於<lb/>
籲天而不忍叛吾國於是天心之仁愛亦睠睠而不忍<lb/>
釋實甫斂衣端誦纔竟藝祖皇帝一編已屢掩卷而三<lb/>
嘆也嗟夫厭亂之民思治玩治之民思亂排患難之膠<lb/>
轕者以安為危不期於質樸而自不能不淳也習太平<lb/>
<pb n="KR2o0011_WYG_000-4b"/>
之見聞者以危為安不期於奢麗而自不能不薄也思<lb/>
治而一於質樸者聖人出而萬物覩矣思亂而競於奢<lb/>
麗者雖聖人亦必百倍其功而後可挽也然則藝祖皇<lb/>
帝之闔闢造化所以使人人一心事事一寔者何其盛<lb/>
哉夫當世道之極變而通之惟卓然思所以更新者靡<lb/>
一事一物之可因仍也故世非承平不得以承平之事<lb/>
為比夸言慶厯元祐於非慶厯元祐之世者非愚則諛<lb/>
抑又嘗拜觀藝祖皇帝問趙普曰天下何物最大普對<lb/>
<pb n="KR2o0011_WYG_000-5a"/>
曰道理最長此堯舜之問稷契之對也我朝所以理學<lb/>
昌明者其論已兆於此而國家延洪休所以超軼漢唐<lb/>
者徒恃有此義理耳舍義理而言治非知言者也此書<lb/>
之作其有本乎書肆請以刻梓且求序之因書於首編<lb/>
如此抑嵇叔夜有云野人快炙背而美芹子者欲獻之<lb/>
至尊雖有區區之意亦已疎矣愚則不敢惟願與學者<lb/>
審其是而已淳祐丁未上元前一日廸功郎前興國軍<lb/>
軍學教授劉實甫序<lb/>
</p>
<p>
</p>
  </div>
</body>
</text>
</TEI>
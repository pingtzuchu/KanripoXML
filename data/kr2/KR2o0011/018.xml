<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十八</head> <lb/>
    <p>
<pb n="KR2o0011_WYG_018-1a"/>
欽定四庫全書<lb/>
　宋大事記講義卷十八<lb/>
　　　　　　　　　　　　　宋　吕中　撰<lb/>
　哲宗皇帝<lb/>
　　元祐<hi>九年</hi>　　紹聖<hi>五年/</hi>　　元符<hi>三年</hi>
　　　即帝位　太皇太后同聽政<lb/>
元豐八年三月上即位太皇太后同聽政上甫十歲臨<lb/>
朝莊嚴<lb/>
<pb n="KR2o0011_WYG_018-1b"/>
　　　廢罷新法等事皆從中出<lb/>
元豐八年三月罷京邏卒罷開河役夫罷造軍器工匠<lb/>
四月罷戸馬寛保馬限罷成都府利禄買馬罷在京東<lb/>
西泗州物貨塲罷市易抵當汴河隄河岸司地課放市<lb/>
易常平免役息錢罷賃地出限罰錢罷免行錢罷提舉<lb/>
保甲錢罷錢粮提舉保甲官罷方田罷鄜延團將罷增置<lb/>
鑄錢十四監十二月罷後苑作坊院<lb/>
初詔司馬光吕公著於外未至遣中使迎勞太皇后手<lb/>
<pb n="KR2o0011_WYG_018-2a"/>
書問以今日設施所當先光未及條上已有㫖散遣脩<lb/>
京城夫役止御前工作出近侍之無狀者敇中外無敢<lb/>
苛刻暴歛廢罷等事皆從中出大臣不與<lb/>
　母后臨朝三代之所未有高曹向孟之賢亦漢唐之<lb/>
　所無也而宣仁聖烈皇后又母后之聖者與太任太<lb/>
　姒匹休矣人皆謂新法之改出於司馬入相之時而<lb/>
　不知公之未至也凡廢罷等事皆從中出非章惇蔡<lb/>
　確之所抑亦非有待於司馬光吕公著之所教也<lb/>
<pb n="KR2o0011_WYG_018-2b"/>
　　　罷置等法<lb/>
元豐八年司馬光言新法之弊陛下微有所改而逺近<lb/>
皆相賀不可從三年無改父之說保甲免役錢將官三<lb/>
事當今之急務釐革之所當先也<lb/>
元祐元年立三司同取㫖法立戸部總財用法罷提舉<lb/>
常平官復差役禁科舉用字說置春秋博士八月復常<lb/>
平法罷青苗錢<lb/>
初進說者以三年無改於父之道欲稍捐其甚者光乃<lb/>
<pb n="KR2o0011_WYG_018-3a"/>
毅然爭之曰先帝之法其善者百世不可變若王安石<lb/>
惠卿所建非先帝本意者改之當如救焚救溺也况太<lb/>
后以母改子非子改父衆議乃定或曰元豐舊臣有以<lb/>
父子之議間於上則朋黨之禍作矣光起立拱手厲聲<lb/>
曰天若祚宋必無是矣<lb/>
　變熙寧之法者改神宗本年之悔太皇初年之盛心<lb/>
　天下人心之公論也司馬光謂先帝之法善者雖百<lb/>
　世不可改者若安石惠卿之所建非先帝意也改之<lb/>
<pb n="KR2o0011_WYG_018-3b"/>
　當如救焚拯溺也此正孔子三年無改於道之意也<lb/>
　然謂太皇以母改子則他日章惇之徒必以子不可<lb/>
　改父之說進者此紹述之論所由起也當時吕公著<lb/>
　之言曰保馬之法先朝已知有司奉行之謬市易之<lb/>
　法先帝尤覺其有害而無利福建江寧等路配買茶<lb/>
　鹽俱非朝廷本意一切罷去則是當變之法皆出於<lb/>
　神宗末年之意推此意而行之則無紹述之患矣吕<lb/>
　公著又謂青苗之法但罷逐年比較則百姓自免抑<lb/>
<pb n="KR2o0011_WYG_018-4a"/>
　勒之患充役之法少取寛刺之數則無下戸虛納之<lb/>
　患保甲之法只此農隙教習則不至有妨農之患更<lb/>
　張之際當須有術不在倉卒此亦所謂在所當改而<lb/>
　可以無改者耳推此意而行之則無反覆之慮矣故<lb/>
　曰熙寧之小人不可以盡去而熙豐之法則不可以<lb/>
　盡變去熙豐之小人不可以不急而變熙豐之法則<lb/>
　不容以太急青苗均輸所可罷而僱役之法未可以<lb/>
　遽罷也保馬戸所可罷而保甲之法未可以遽罷也<lb/>
<pb n="KR2o0011_WYG_018-4b"/>
　新經字說可廢而取經義先論策之意不可廢也然<lb/>
　司馬光之變法如救焚拯溺四患未除死不瞑目至<lb/>
　於言朋黨之禍則曰天若祚宋必無是事此又司馬<lb/>
　光至誠至公之心質之天地而無愧也後世聞公之<lb/>
　言可以流涕痛哭矣<lb/>
　　　復差役法或又言不便<lb/>
元祐元年復差役法惟衙門一役用坊塲河渡錢依舊<lb/>
法募人不足計差蘇軾言免役差役各有利害免役先<lb/>
<pb n="KR2o0011_WYG_018-5a"/>
帝本意使民戸專力於農决不可變光不悅軾曰日者<lb/>
魏公刺陜西義勇公為諫官言之甚力豈今日作相不<lb/>
許軾盡言耶蘇軾范純仁馬黙皆以復差役為不便蔡<lb/>
京知開封府即用五日限光曰人人如待制何患法不<lb/>
行乎臺諫累䟽報罷安石罷相在金陵聞變其法夷然<lb/>
不以為意及聞罷役法愕然失聲曰亦罷至此乎此法<lb/>
終不可罷安石與先帝議之二年乃行無不曲盡後果<lb/>
如其言<lb/>
<pb n="KR2o0011_WYG_018-5b"/>
　世率吳蜀之民以僱役為便秦晉之民以差役為便<lb/>
　荆公温公不用周知四方風俗故荆公主僱役然差<lb/>
　僱二役輕重相等利害相半非闗於民土地然也葢<lb/>
　嘗推原二法之故矣夫差役之法行民雖有供役之<lb/>
　勞亦以為有田則有租有租則有役皆吾職當為之<lb/>
　事無所憾也其所可革者衙前之重輕耳官物䧟失<lb/>
　勒之出官綱費用責之供農民之所不堪茍以衙前<lb/>
　之役募而不差農民免任則民樂於差之法矣至僱<lb/>
<pb n="KR2o0011_WYG_018-6a"/>
　役之法行民雖出役之直而闔門安坐可以為生生<lb/>
　之計亦無怨也其可去者寛剰之過敷耳實費之用<lb/>
　所當出額外之需非所當誅茍以寛之數散而不歛<lb/>
　下戸免需則樂於僱之說矣因其利而去其害則二<lb/>
　法皆可行也然士大夫進用於熙寧之時以僱為是<lb/>
　進用於元祐之時以差為得公心不立隨聲是非可<lb/>
　嘆也善乎邵氏之言曰蘇軾范純仁温公門下士以<lb/>
　差役為未便章厚荆公門下士以僱役為未盡雖賢<lb/>
<pb n="KR2o0011_WYG_018-6b"/>
　否不同各不私其所主若蔡京則賢如溫公暴如子厚<lb/>
　皆足以欺之眞小人耳信哉斯言<lb/>
　　　立科舉十法<lb/>
元祐元年七月立十科舉法從光之請也曰行義純固<lb/>
可為師表曰節操方正可備獻納曰智勇過人可備將<lb/>
帥曰公正聰明可備監司曰經術精通可備講讀曰學<lb/>
問該博可備顧問曰文章典麗可備著述曰善聽訟獄<lb/>
盡公得實曰善治財賦公私俱便曰明習法令能斷奏<lb/>
<pb n="KR2o0011_WYG_018-7a"/>
讞<lb/>
　古人非無全才也然垂共工則不責以䕫之樂稷知<lb/>
　播種則不任以契之教因所長而用之終其官而不<lb/>
　徙此堯舜三代所以代天工也後世不以科舉取人<lb/>
　始則一空言進之一旦命以獄訟已而畀以財賦已<lb/>
　而責以禮樂任將帥則欲其為衛霍典州郡則欲其<lb/>
　為龔黄一人之身無官不可也世豈有此人哉此司<lb/>
　馬光所以有十科取士之法也<lb/>
<pb n="KR2o0011_WYG_018-7b"/>
　　　立户部總財用法<lb/>
元祐元年立戸部總財用法光言戸部尚書舊三司使<lb/>
之佐左曹𨽻尚書右曹不𨽻尚書天下之財分而為二<lb/>
乞令尚書兼領之三月以李常為户書或疑常文士少<lb/>
吏幹光曰使此人掌財計天下知朝廷非急於征利掊<lb/>
克之風庶幾稍息<lb/>
　以尚書兼領左右曹還國初三司之職也以李常為<lb/>
　户部尚書此還國初用儒臣有才幹者掌邦計之法也蓋<lb/>
<pb n="KR2o0011_WYG_018-8a"/>
　自熙寧變法以來司農與三司變而為二司農之財<lb/>
　多於三司之所蓄三司掌邦費司農掌聚歛遂使元<lb/>
　豐官制之行分戸部為左右曹左曹即前日三司也<lb/>
　右曹即前日司農也故温公謂天下皆國家之財而<lb/>
　分張如此無專主之者誰謂國家通融措置公共愛<lb/>
　惜者乎故令尚書兼領而諸州錢糓𨽻提舉三司者<lb/>
　亦具報申戸部則天下利權一矣安石之分為二者<lb/>
　葢以司農儲非常之用崇觀亦分而為二者葢以右<lb/>
<pb n="KR2o0011_WYG_018-8b"/>
　曹奉君上之欲此温公之慮也<lb/>
　　　置理訴所以通下情<lb/>
元祐元年置理訴使熙寧得罪者自言<lb/>
　此固所以通下情伸寃枉也然熙寧以來所以得罪者<lb/>
　不過言新法不便之人爾朝廷以詔一伸雪可也何<lb/>
　必置理訴所哉置其自理訴所而元符間又有詳理<lb/>
　訴局得罪凡八百人國家前日之屈固所以為今日<lb/>
　之伸孰知今日之伸反所以為異日之屈者哉<lb/>
<pb n="KR2o0011_WYG_018-9a"/>
　　　復茶鹽法通商賑饑恤貧<lb/>
元祐元年復茶鹽法許通商四月賑淮南饑賜上供米<lb/>
十萬石蠲旱傷租二年出禁錢賜貧民<lb/>
　此祖宗以仁立國之意暫息於熙寧而復續於元祐<lb/>
　也使元豐紹聖相傳襲中間無元祐數年之澤則靖<lb/>
　康豈至後日而始見哉<lb/>
　　　絶内降<lb/>
元豐八年嚴内降復奏法王巖叟言杜絶内降不可不<lb/>
<pb n="KR2o0011_WYG_018-9b"/>
防微太皇曰卿言極是然决不至有此<lb/>
　章獻治朝之時内降之法正於外朝之紀綱宣仁臨<lb/>
　朝之時内降之法正於内朝之紀綱不待正於外朝<lb/>
　故為天聖之大臣難為元祐之大臣易<lb/>
　　　回國論　　疏陳十事<lb/>
元豐八年詔公著侍讀逹先帝意用之入見陳十事一<lb/>
畏天二愛民三修身四講學五任賢六納諫七薄歛八<lb/>
省刑九去奢十無逸<lb/>
<pb n="KR2o0011_WYG_018-10a"/>
　熙寧之臣以天變不足畏人言不足懼祖宗不足法<lb/>
　民怨不足矜謂暴虐為無傷謂厚歛為有益謂多慾<lb/>
　不足害治何等議論如此觀吕公著一䟽十事所陳<lb/>
　眞可以回慶厯諸公之議論矣<lb/>
　　　求直言<lb/>
元豐八年詔求直言從司馬光之所請也先是五月詔<lb/>
求言其中有曰若乃因有所懷犯非其分或扇揺事機<lb/>
或迎合已行上則徼倖希進下則眩惑流俗則出罰之<lb/>
<pb n="KR2o0011_WYG_018-10b"/>
行是亦不得已也光言人臣惟不上言上言則可以六<lb/>
事罪之矣是始於求諫而終於拒諫也乞改前詔乃下<lb/>
詔許中外實封言事<lb/>
　自安石排舊臣而舊臣不敢言逐臺諫而臺諫不敢言編管<lb/>
　監門而小臣不敢言置京師邏卒而亡卒不敢言下情不通<lb/>
　久矣司馬光入相之初以開言路為第一義固所以<lb/>
　痛掃十餘年言路之荆棘所以為改新法之根本也<lb/>
　使言新法之不便者出於天下之公而非出於一人<lb/>
<pb n="KR2o0011_WYG_018-11a"/>
　之私庶可以無後日之患故范純仁之言曰郡縣之<lb/>
　弊守令知之言路之弊監司知之茶鹽利局民兵刑<lb/>
　法差役之弊提其局及受其寄者知之軍政之弊樞<lb/>
　宻及將領者知之邉防之弊守邊者知之各使條陳<lb/>
　某事利人可以興行某事勞擾可以簡省某事蠧害<lb/>
　公私可以釐革葢惟其能盡天下之情斯能變天下<lb/>
　之法以當天下之心也<lb/>
　　　薦賢才<lb/>
<pb n="KR2o0011_WYG_018-11b"/>
元豐八年吕公著曰必欲實利及民莫若任人為急於<lb/>
是薦孫固方正有學識范純仁勁挺有風力可充諫議大<lb/>
夫等官李常清直有守可備御史中丞劉摯性資端厚<lb/>
可充侍御史蘇轍王巖叟並有才氣可充諫官言事御<lb/>
史又薦劉摯趙彦若傅堯俞范純仁唐淑問范祖禹六<lb/>
人或處臺諫或侍讀必有禆益<lb/>
　元豐之末上自朝廷之執政下至州縣之小吏非王<lb/>
　吕之舊人則章惇之私臺也故司馬光吕公著之改<lb/>
<pb n="KR2o0011_WYG_018-12a"/>
　新法也既以開言路為先復以召正人為急葢正人<lb/>
　既召則新法不患其不改吾觀元祐之人貶竄於元<lb/>
　符紹聖以後禁固於崇觀之間而英風義氣至死不<lb/>
　衰君子之澤未嘗斬皆元祐培植之功向使元豐之<lb/>
　後即繼以紹聖則其不待靖康而後見也<lb/>
　　　三㫖宰相<lb/>
元豐八年五月王珪薨時號三㫖宰相上殿云取聖㫖既<lb/>
奏云領聖㫖出外云得聖㫖也<lb/>
<pb n="KR2o0011_WYG_018-12b"/>
　　　相重臣<lb/>
元豐八年以蔡確韓緽為左右僕射章惇知樞宻院司<lb/>
馬光門下侍郎温公居洛十五年田夫野老號司馬相<lb/>
公婦人孺子亦知其為君實也赴闕衛士以手加額曰<lb/>
此司馬相公也争擁馬前呼曰公無歸洛留相天子活<lb/>
百姓所在民遮道聚觀焉太皇聞之遣内侍勞公問政<lb/>
　所貴乎大臣者非以其有過天下之才智也必其有<lb/>
　服天下之德望也王安石所以變舊法之易者以其<lb/>
<pb n="KR2o0011_WYG_018-13a"/>
　虛名虚行足以取信於人司馬光所以改新法之易<lb/>
　者以其居洛十五年天下皆期之為宰相也然安石<lb/>
　權臣温公君之重臣矣<lb/>
　　　侍大臣<lb/>
元祐元年以司馬光為左僕射<lb/>
　仲淹之事所以行之而遽變者以章德象為相而仲<lb/>
　淹為叅政也司馬光所以能變新法於數月之頃者<lb/>
　以光為左僕射而其權重也使天假之年得以盡行<lb/>
<pb n="KR2o0011_WYG_018-13b"/>
　其志則豈有後日之禍哉二年以吕公著為左僕射<lb/>
　　　定官制<lb/>
元祐元年立旦三司同取㫖法四月文彦博平章軍國<lb/>
事序相臣之上<lb/>
　國初相臣同心共濟進退百官經理大政皆與聞之<lb/>
　自元豐官制既行維中書取㫖其權獨重葢出蔡確<lb/>
　之私意自吕公著請三省同班奏事而後三省得同<lb/>
　取㫖矣國初宰相平章事有至三相者自元豐官制<lb/>
<pb n="KR2o0011_WYG_018-14a"/>
　既行惟置二相元祐初司馬相公欲起文彦博居已<lb/>
　之上乃以師臣之禮待之此元祐兼用祖宗之制也<lb/>
　元祐行之非不善而繼之者有假是以行其奸章子<lb/>
　厚任左僕射則廢分班奏事之制以為先帝之意故<lb/>
　終不置右相此元祐之制而偏重左相之臣者也至<lb/>
　京以太師總三省之政號為公相而使宰執居其下<lb/>
　此又元祐之制而偏重公相之職者也法一而已君<lb/>
　子用之以濟其善小人用之以濟其奸此愚所謂建<lb/>
<pb n="KR2o0011_WYG_018-14b"/>
　官之制不惟其名而惟其實不惟其官而惟其人信<lb/>
　矣<lb/>
　　　序官爵<lb/>
元祐三年詔文臣繁御分左右自朝儀以上進上為左<lb/>
餘為右明年詔朝儀以下並分左右紹聖罷之惟朝議<lb/>
以上如故崇寧又詔朝議中散正議光禄分左右兩資<lb/>
應轉者先右而後左<lb/>
　元祐之分左右所以别晉品崇寧之分左右特以序<lb/>
<pb n="KR2o0011_WYG_018-15a"/>
　官爵耳<lb/>
　　　舉諫官<lb/>
元豐八年詔舉諫官時已除范純仁唐淑問朱光庭蘇<lb/>
轍范祖禹為諫官章惇曰故事諫官皆兩制以上舉然<lb/>
後執政擬今除目自中出不知陛下何從知之得非左<lb/>
右所薦此門不可啟太后曰此大臣所薦非左右也<lb/>
　熙寧初年之臺諫不同葢熙寧四年以君子而攻小<lb/>
　人也四年以後以小人而攻君子也至元祐初年之<lb/>
<pb n="KR2o0011_WYG_018-15b"/>
　臺諫則以君子而攻君子也惟君子自相攻此所以<lb/>
　啟紹聖之臺諫以小人而攻君子也愚故曰熙寧以<lb/>
　前朝廷受臺諫之福熙寧以後朝廷受臺諫之禍者<lb/>
　此也<lb/>
　　　重監司<lb/>
元豐八年十一月以鮮于侁為京東轉運温公曰欲救<lb/>
東土之弊非子駿不可安得數十子駿布天下乎<lb/>
　外臺正則州縣之紀綱正故范仲淹革弊於慶厯之<lb/>
<pb n="KR2o0011_WYG_018-16a"/>
　時首汰監司之不才者司馬改法於元祐之初惟先<lb/>
　擇轉運使而已此可革前日提舉常平之擾而察青<lb/>
　苗等之為弊也<lb/>
　　　崇節概之士<lb/>
元祐二年四月授陳師道官師道徐州人傳堯俞謂秦<lb/>
觀曰吾將見之懼其不吾見也子能介我於陳君乎懷<lb/>
金欲餽之及覩其貎聽其議論竟不能出留都不逾年<lb/>
章惇欲一見不可得<lb/>
<pb n="KR2o0011_WYG_018-16b"/>
　張來秦觀黄廷堅陳師道四君子遊於蘇氏之門一<lb/>
　世文章之傑然張文章之士耳秦之論事猶不及於<lb/>
　三子則亦徒文章之士也而陳之節概猶過於黄是<lb/>
　各有優劣也<lb/>
　　　崇道學之臣<lb/>
元豐八年六月程顥卒嘗曰一命之士茍存心於愛物<lb/>
於人心有濟熙寧初除監察御史裏行前後進說大要<lb/>
以正心懲慾求賢育才為先薦數十人以父表弟張載<lb/>
<pb n="KR2o0011_WYG_018-17a"/>
弟頥為首嘗赴中書議事安石方怒顥徐曰天下事非<lb/>
一家私事願公平氣以聽安石愧屈又曰但作事順人<lb/>
心誰不願從安石曰此則誠是顥章數十上其尤係教<lb/>
化之本原者則論五覇及正學禮賢等篇是也竟以言<lb/>
常平法不便出知扶溝縣為溝洫之法未及興功而去<lb/>
曰以扶溝之地盡為溝洫必數歳乃成吾經畫十里之<lb/>
地開其端後人知是利必有繼之者吾於扶溝興設學<lb/>
校亦幾成而廢百里之地至狹也而道之興廢闗焉嘗<lb/>
<pb n="KR2o0011_WYG_018-17b"/>
曰新法之行吾黨激成之當時自愧不能以誠感悟上<lb/>
心遂成今日之禍吾黨當與安石分其罪可也<lb/>
　道之不明天實憫之篤生賢哲資禀特異元氣之㑹<lb/>
　渾然天成天意固有所屬矣居言路十年充養備至<lb/>
　人見其辭氣肅然不敢即也而和氣充浹見靣盎背<lb/>
　遽色厲辭無有也人見其接物粹然若可易也而望<lb/>
　之崇深截乎規矩凖䋲之不敢慢也局度清越世故<lb/>
　若將凂焉而克勤小事雖鄙賤猥𤨏弗憚也立言路<lb/>
<pb n="KR2o0011_WYG_018-18a"/>
　言近而易知叩之則無窮出之則愈新也人隨其所<lb/>
　見者不一而不知先生道積乎中固純乎而不雜也<lb/>
　嘗究先生所以用力之地謂心不可以一事留學不<lb/>
　可以一善止有適有莫戒其非天地之全客氣未消<lb/>
　防其非義理之勝去新學之支離非釋氏之不相聯<lb/>
　屬忌學者先立標凖斥記誦者之玩物喪志遊其門<lb/>
　者如羣飲於酪各充其量故得先生之教者如顯道<lb/>
　之誠篤公扶之端厚得先生之和者如惇夫之安恬<lb/>
<pb n="KR2o0011_WYG_018-18b"/>
　中立之簡易隨其所得固已自足名世矣元祐羣<lb/>
　賢悉起散地先生獨有憂色使之協濟於朝以施調<lb/>
　一之功安有紹聖報復之禍哉<lb/>
　<lb/>
　<lb/>
　<lb/>
　<lb/>
　宋大事記講義卷十八<lb/>
</p>
<p>
</p>
  </div>
</body>
</text>
</TEI>
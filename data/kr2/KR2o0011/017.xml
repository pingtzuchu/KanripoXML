<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十七</head> <lb/>
    <p>
<pb n="KR2o0011_WYG_017-1a"/>
欽定四庫全書<lb/>
　宋大事記講義卷十七<lb/>
　　　　　　　　　　　　　宋　吕中　撰<lb/>
　神宗皇帝<lb/>
　　　議新法者罷<lb/>
熙寧三年二月司馬光辭樞宻副使言先帝嘗出内藏<lb/>
百萬緡助常平倉作糴本前此常平錢穀共及一千餘<lb/>
萬貫石今無故散盡他日欲立常平法何時得及此數<lb/>
<pb n="KR2o0011_WYG_017-1b"/>
乞罷除條例司追還常平使者還九辭詔收還勅誥叅<lb/>
政趙抃言財利於事為輕而民心得失為重青苗使者<lb/>
為小而禁近耳目之臣用舍為大未幾知杭州三月孫<lb/>
覺程顥罷顥上䟽曰天下之事本於易簡則無不成險<lb/>
阻不足以言智吕公著罷中丞七月徙歐陽脩知蔡州<lb/>
言田野之民安知泉府為何物但見官中一百文要二<lb/>
十文利必使天下知非為利則但納本錢不納利並不<lb/>
支俵次料謝景温劾軾賈販司馬光乞知許州曰忤安<lb/>
<pb n="KR2o0011_WYG_017-2a"/>
石如蘇軾輩皆毁其素履中以危法臣不可以不去十<lb/>
月范鎭致仕言青苗不允罷一可去薦蘇軾孔文仲不<lb/>
見用二可去負二可去重以衰病其可已乎又言李定<lb/>
避免持服而欲以為御史御史臺為之罷陳薦舍人為<lb/>
之罷宋敏求李大臨蘇頌諫院為之罷胡愈王韶上書<lb/>
欺罔以興邊事敗則置而不問反為之罪孔文仲則遣<lb/>
之邊任以此二人况彼二人孰是孰非言青苗則曰歲<lb/>
得緡錢數十百萬此錢非出於天非出於地非出於建<lb/>
<pb n="KR2o0011_WYG_017-2b"/>
議者之家一出於民民猶魚也財猶水養民而盡其財<lb/>
何異養魚而竭其水張商英為監察御史<hi>子厚薦之於安石也</hi>蔡<lb/>
確為監察<hi>亦惠卿子厚所薦也</hi>
五年八月貶知諫院唐坰初坰為北京監韓𤦺愛其才<lb/>
一日上書請斬琦等以行新法安石大喜至是請陛對<lb/>
上殿讀疏乃論安石也凡六十六條慷慨不退懾故有<lb/>
是命張商英罷御史特奏樞宻院庇使人樞宻使文彦博<lb/>
不入院故也<lb/>
<pb n="KR2o0011_WYG_017-3a"/>
　自青苗之前臺諫雖為安石所厚者是猶安石之公<lb/>
　論也自争青苗之後臺諫雖有不盡附安石者大抵<lb/>
　皆安石之私人也青苗之事舉朝爭之助役之事爭<lb/>
　者二人而已<hi>楊繪劉摯</hi>保甲市易免役之事復有言之者<lb/>
　及至熙河用兵朝廷亦無以為不可葢自是臺諫乃<lb/>
　安石之私人也故嘗謂慶厯元祐之盛臺諌為之也<lb/>
　治平熙寧之事亦臺諫為之也然則臺諫治世之藥<lb/>
　石而亂世之簧鼓也大臣公則其言公私則臺諫所<lb/>
<pb n="KR2o0011_WYG_017-3b"/>
　逐者君子得其人則朝廷之疾愈非其人則適以生<lb/>
　疾矣自熙寧以前臺諫之力争猶足以見立國之澤<lb/>
　熙寧以後則臺諫為大臣私人而立國之澤漸不足<lb/>
　恃矣如必欲立萬世之方而不為大臣行私之地則<lb/>
　人主所當親擇以盡復祖宗之故事不然未見其益<lb/>
　也<lb/>
　　　嚴刑獄以報私讐<lb/>
熙寧五年七月治秀州獄貶祖無澤安石以私怨諷監<lb/>
<pb n="KR2o0011_WYG_017-4a"/>
司誣其過自後多舉詔獄矣四年富弼阻格青苗而亳<lb/>
州之獄起七年詔臺獄竄鄭俠八月詔臺獄又竄鄭俠<lb/>
惠卿曰上鄭俠前後所言皆馮京使安國道之乞付獄<lb/>
窮治京罷政事安國勒歸田里<lb/>
元豐元年詔臺獄停陳安民等官初曾充在執政府數<lb/>
乗閒言政事非便安石罷充遂相欲便更㑹堂後官駁<lb/>
相州殺賊徒三人為失入死罪安民為相州判官求救於<lb/>
充之壻及甫而充之子受囑蔡確窮治其事獄成確嫌<lb/>
<pb n="KR2o0011_WYG_017-4b"/>
充之子罪太輕上曰子弟為親戚請託不得已而應之此<lb/>
亦相州事卿等但欲攻吳充此何意也<lb/>
　祖宗不以言罪臣子不以責加勲舊不輕用一刑不<lb/>
　妄興一獄葢其家法如此自安石嚴刑峻法之意一<lb/>
　行其禍遂至於紹聖崇寧之極也幸而神宗聖心寛<lb/>
　裕毎不俯從安石而安石欲違祖宗之大意則雖屢<lb/>
　言而不聽甚至挾持揺撼以必其聽而上意屹然不<lb/>
　動也安石請重貶純仁而上命予之大郡欲重貶富<lb/>
<pb n="KR2o0011_WYG_017-5a"/>
　弼而上命落使相熙寧士大夫貶逐之禍豈安石之<lb/>
　無意哉神宗之盛德至矣使安石得其行至於熙寧<lb/>
　則章蔡而下又當何如幸而若此他日猶不勝其禍<lb/>
　使熙寧嘗殺一人則元祐元符之人無遺育矣此皆<lb/>
　神宗之賜也<lb/>
　　　謗法者罪之<lb/>
熙寧五年正月置京城邏卒察謗議時政者罪之<lb/>
　此商鞅議令之罰而安石亦為之只今未可輊商鞅<lb/>
<pb n="KR2o0011_WYG_017-5b"/>
　商鞅能令必行觀此時則知其心矣葢當是之時士<lb/>
　大夫之議論少而民之怨讟多安石不有以平其怨<lb/>
　反有以抑其怨天下之口可遏而天下之心其可遏<lb/>
　歟<lb/>
　　　司馬留臺後不敢言新法<lb/>
熙寧四年以司馬光判西京留臺上章曰臣之先見不<lb/>
如吕誨公直不如范純仁程顥敢言又不如蘇軾孔文<lb/>
仲勇决不如范鎭固請留臺自後絶口不言新法<lb/>
<pb n="KR2o0011_WYG_017-6a"/>
　安石之法大抵以興利為急然其初則曰變風俗立<lb/>
　法度而已二月置條例而九月始行法至於三年而<lb/>
　後言理財葢安石好名之人也其始亦畏人之議也<lb/>
　變法非惡名也安石當之而不辭興利非美名也安<lb/>
　石忍之而不遽發其所施行之法常激怒於人言因<lb/>
　吕誨一言而行均輸因范純仁一䟽而行青苗范鎭<lb/>
　詆之以盗賊之法辱之以課塲之名祗激怒其行耳<lb/>
　惟吕公著程顥司馬光知其為人之情性公著以故<lb/>
<pb n="KR2o0011_WYG_017-6b"/>
　交為安石所厚者也顥以至誠為安石所敬者也光<lb/>
　以異論為安石所憚者也論者方攻安石之言利而<lb/>
　公著之辭甚婉曰今所施行惟財用一二事而已向<lb/>
　之所議風俗法度亦可擇而行之安石置條例人皆<lb/>
　以為非而明道獨不辭其屬官而争新法之時獨能<lb/>
　使之心感意動温公雖安石所忌而人主敬之則義<lb/>
　不可去言不可以太切無益於事而去無益於國故<lb/>
　獨懇懇言之而不為激切峻直之語至於衆方力爭<lb/>
<pb n="KR2o0011_WYG_017-7a"/>
　之時又若黙而不言者其言曰又疑因臣之言激怒<lb/>
　建畫之臣使行之更力由是閉口不復敢言可謂善<lb/>
　處安石者矣因辭樞副之命以感動人主之心又不<lb/>
　欲為茍去如悻悻然者熙寧間於道無憾惟此三人<lb/>
　餘皆氣激辭憤邵雍程顥所謂吾黨有過者也陸象<lb/>
　山所謂平者未一二激者已七八新法之罪諸君子<lb/>
　固已分之是矣<lb/>
　　　諸君子與安石争論新法<lb/>
<pb n="KR2o0011_WYG_017-7b"/>
熙寧二年安石求去甚切御史王子韶程顥諫官李常<lb/>
請對言不當聽安石去位葢猶望安石出而改之也人<lb/>
不知顥者以為安石之黨初吕公著為安石厚顥與子<lb/>
韶皆公著所厚者雖司馬光亦以顥等為黨安石也李<lb/>
常素與安石善安石薦之及公著言罷條例司安石遂<lb/>
不悅安石既出而持新法益堅人言不能入矣於是争<lb/>
新法始急李常上疏安石請為分折李常不奉詔公著<lb/>
又言孫覺程顥張戩陳襄不當貶韓琦乞罷青苗而戩<lb/>
<pb n="KR2o0011_WYG_017-8a"/>
尤詆安石之非上因諭安石臺諫言不可失人心安石云所謂<lb/>
得人心者以有義理義理乃人心所悅也今獨流俗不<lb/>
悅耳公著出知頴州安石引韓維代之維辭遂以馮京<lb/>
為中丞以李定為監察御史宋敏求封還詞頭言未有<lb/>
自幕職官處紏䋲之地蘇頌李大臨並繳還諫官胡宗<lb/>
諭復論之陳薦又劾定不服所生母喪新法之行言者<lb/>
多以臺官用小人其洶洶如此顥論新法言順氣和亦<lb/>
不甚怒次日張戩厲色抗聲安石笑戩曰叅政笑戩柰<lb/>
<pb n="KR2o0011_WYG_017-8b"/>
天下笑叅政何<lb/>
　此皆争論新法之臺諫也臺諫之盛始於慶厯臺諫<lb/>
　之争始於治平臺諫之衰起於熙寧而熙寧之初乃<lb/>
　其極盛將衰之世也其極盛也皆慶厯涵濡灌溉之<lb/>
　積治平波濤洶湧之餘也其將衰也此熙寧銷鑠沮<lb/>
　退之漸紹聖壞爛息㓕之源也自治平以前為大臣<lb/>
　者皆以臺諫之言而去治平以後為臺諌者皆以大<lb/>
　臣之怒而去而熙寧四年之後為臺諫者皆大臣之<lb/>
<pb n="KR2o0011_WYG_017-9a"/>
　私人也然安石初引故人所厚者在言路其素無士<lb/>
　行亦在不引也吕惠卿最為腹心然不過為條例司<lb/>
　屬官安石之意可見矣所薦引者不附已於是惟引<lb/>
　諛佞者薦之而李定謝景温之徒出矣<lb/>
　　　王安國非兄安石所為<lb/>
熙寧四年以王雱為崇政殿說書雱嘗作䇿三十餘篇<lb/>
皆安石輔政所施行者王韶言洮河事亦雱素志也故<lb/>
安石主之以王安國為崇文院校書常非其兄所為屢<lb/>
<pb n="KR2o0011_WYG_017-9b"/>
諫不聽召對上問以安石秉政如何對曰但恨聚歛太<lb/>
急知人不明耳<hi>雱安石子也</hi>
　安石之學尚不能同其弟况天下同已乎雱以父之<lb/>
　道光於仲尼安石以子賢為崇政殿說書子聖其父<lb/>
　父賢其子而謂他人皆為流俗宜哉<lb/>
　　　數安石十罪<lb/>
熙寧二年吕誨數安石十罪罷中丞<hi>講義見前卷</hi>
　　　鄭俠圖獻新法不便奏乞罷以銷天變<lb/>
<pb n="KR2o0011_WYG_017-10a"/>
熙寧七年旱求直言韓維言動甲兵危士民匱財帛於<lb/>
荒夷朝廷行之甚銳至于蠲租稅寛負逋以救愁苦之<lb/>
良民則遲而不敢發望陛下自奮英斷行之過于養人<lb/>
猶愈過于殺人也河東北陜西饑民流入京城監門鄭<lb/>
俠畵其圖且上書曰陛下南征北伐類皆以勝㨗之勢<lb/>
作圖來上料無一人以天下憂苦父母妻子不相保遷<lb/>
移困頓皇皇不及之狀為圖而獻者陛下觀臣之圖行<lb/>
臣之言十日不雨乞斬臣以正欺君之罪安石固乞避<lb/>
<pb n="KR2o0011_WYG_017-10b"/>
位不許乃詔韓維孫永體量免行錢曾布體量市易又<lb/>
發常平倉于商稅而青苗免役亦權罷羣姦切齒治俠擅發<lb/>
馬逓詔劾其罪司馬光自判西京留臺絶口不言時事<lb/>
至是讀詔下泣復陳六事言青苗市易免役開邊保甲<lb/>
水利四月權罷方田又放免編排保甲是日雨<lb/>
　新法不合衆論衆論可以流俗排也不合舊制而舊<lb/>
　制可以弊法詆也不合民心而民怨可以常情忽也<lb/>
　至於天變形于上則非安石口舌所能强下故其後<lb/>
<pb n="KR2o0011_WYG_017-11a"/>
　以天變為不足恤矣曩時争新法之臣退斥閒地行<lb/>
　新法之人盤據要津流民之圖僅見於監門之小官<lb/>
　亦可以見祖宗涵養忠厚之氣非新法所能阻抑也<lb/>
　雖臺獄之起只以伸報復之讐而權罷青苗體量市<lb/>
　易放免保甲天子自是有悔心然後安石遂非之愈<lb/>
　堅矣<lb/>
　　　神宗悔新法之非<lb/>
熙寧七年詔留常平錢糓先是諸路旱傷有司不能賑<lb/>
<pb n="KR2o0011_WYG_017-11b"/>
濟上曰若前世法度不問利害如何一一更變豈近理<lb/>
耶<lb/>
　神宗悔變法之非也元祐諸公不能原神宗之悔心<lb/>
　以改法乃以母改子之說所以啟後日之紛紛也<lb/>
　　　罷市易法<lb/>
熙寧七年曽布罷三司使市易之建布實同之既而揣<lb/>
上意疑市易有弊遂急治吕嘉問市易違法竟坐不實<lb/>
黜吕惠卿乗此擠之也<lb/>
<pb n="KR2o0011_WYG_017-12a"/>
　當安石變法之時以重德元老為安石所忌者韓琦<lb/>
　富弼文彦博也以雅望隆眷為安石所排者歐陽脩<lb/>
　司馬光張方平也始同終異者曽公亮與升之吳充<lb/>
　也力與之争者唐介也争而不力者趙抃馮京也樞<lb/>
　府不與其謀者吕公著蔡挺也托故依違不言者王<lb/>
　珪不與安石異者宰相有絳執政有珪臺諫有惇而<lb/>
　已而惠卿曾布之徒皆叛安石者也<lb/>
　　　罷官賣鹽法<lb/>
<pb n="KR2o0011_WYG_017-12b"/>
熙寧十年二月立鹽法貼納法三司言鹽法之弊由熙<lb/>
河鈔益額故價賤而芻糧貴今鹽法當改官賣當罷請<lb/>
先收舊鈔印識之舊制河南漕濮以西皆食解鹽仁宗<lb/>
時官不復𣙜熙寧初市易司始𣙜<lb/>
　　　安石巧於進退<lb/>
熙寧五年六月安石求退不許先是安石乞一郡上曰<lb/>
自古君臣如卿與朕相知極少朕鄙鈍初未有知自卿<lb/>
在翰林始聞道德之說心稍開悟卿朕師臣也又求去<lb/>
<pb n="KR2o0011_WYG_017-13a"/>
上曰朕自知制誥知卿屬以天下事如吕誨比卿少正<lb/>
卯盧杞朕不為惑安石曰陛下以郭逵誕謾故許其辭<lb/>
秦州既而逵譖王韶亦從之誠能照奸而斷以義則無<lb/>
人敢如此六年十一月安石求退不許時有不輔新法<lb/>
者安石欲深罪之上曰可<lb/>
　自古所患者人主不能信其臣而神宗可謂能深信<lb/>
　其臣矣自古人臣常患不得君而安石亦可謂得其<lb/>
　君矣葢安石之虛名實行足以眩人使不用於世天<lb/>
<pb n="KR2o0011_WYG_017-13b"/>
　下後世將惜其冺没以為當世人主之過矣天下之<lb/>
　望歸安石神宗以天下用之既已用之則自當無所<lb/>
　疑貳此用人之法也然安石以法之行否為身之去<lb/>
　就葢其為人質雖清介而器本褊狹志雖高逺而學<lb/>
　凡近足已自聖而挾以為高故其於天下事既以<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>
　率任意而失之於前又以狠愎狥私而敗之於後是<lb/>
　則安石上負天子非天子有負於天下也<lb/>
　　　安石雖退而附黨者進<lb/>
<pb n="KR2o0011_WYG_017-14a"/>
熙寧七年太皇太后皇太后流涕為上言新法不便且<lb/>
曰安石便亂天下久旱百姓流離上益言新法不便欲<lb/>
罷之安石不悅求去罷知江寧府以韓絳同平章惠卿<lb/>
㕘政安石薦之也時號綘為傳法沙門惠卿為䕶法善<lb/>
神下詔云今法行已見其效而吏或不能奉承朕終不<lb/>
以吏或違法之故輙為變法<lb/>
　仲淹用則仲淹之法行仲淹去則仲淹之法改安石<lb/>
　之身雖退而安石之法卒不可變何耶葢安石變法<lb/>
<pb n="KR2o0011_WYG_017-14b"/>
　之罪小用小人之罪大變法之禍止於一時而引用<lb/>
　小人其禍無窮惠卿祖安石之意而行之蔡京又祖<lb/>
　章惇之意而行之其為禍百年不止也<lb/>
　　　惠卿行手實法　又行方田均稅法<lb/>
熙寧七年惠卿行手實法言免役出錢不均出於簿書<lb/>
之不善乎手實者令人具其丁口田宅之實也隐落者<lb/>
容告<lb/>
　觀當時行手實之法可以見免役之弊矣然手實法<lb/>
<pb n="KR2o0011_WYG_017-15a"/>
　實太祖戸帖戸鈔之法也方田法即太祖度民田之<lb/>
　意也然國初行之則為利民熙寧行之徒見擾耳<lb/>
　　　安石復相<lb/>
熙寧八年二月安石同平章事初惠卿恐安石復入出<lb/>
安石私書有毋使上知之語又與絳忤絳白上請復相<lb/>
安石安石聞命不復辭自金陵七日至闕下<lb/>
　安石初入相之心與再入相之心不同其初入相急<lb/>
　于變法急于興利不過行其所學耳未知法之弊也<lb/>
<pb n="KR2o0011_WYG_017-15b"/>
　至再入相則明知其弊而遂非矣故文公以為天下<lb/>
　之事既以<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>率任意而失之于前又以狠愎狥私而<lb/>
　敗之於後當矣然安石之法猶出于安石之所見至<lb/>
　小人之行新法者特以附安石耳及安石失勢則叛<lb/>
　之此小人之常態也司馬温公知之久矣<lb/>
　　　安石托交趾以文天變<lb/>
熙寧八年十月彗星出軫求直言安石言晉武五年彗<lb/>
出軫而在位二十八年天道逺所當信者人事而已富<lb/>
<pb n="KR2o0011_WYG_017-16a"/>
弼言願盡取郡奏擇其衆說所合者力賜施行張方平<lb/>
言人為天地心天地之變人心實為之願其事有不合<lb/>
於民者盡罷之十月交趾露布言中國作青苗助役之法窮困<lb/>
生民我今出兵欲相拯救安石怒草詔天示助順既兆<lb/>
布新之祥人知悔禍咸懷敵愾之氣安石最不信洪範<lb/>
災異之說乃推之於交趾<lb/>
　司馬光言安石有三不足之說由今觀之實有四不<lb/>
　足之說然神宗之於安石真以衆論為流俗以舊制<lb/>
<pb n="KR2o0011_WYG_017-16b"/>
　為弊法以人怨為常情皆勉强從之而天變常數之<lb/>
　論安石竟不能惑葢聖性嚴恭根本於天性而源流<lb/>
　於祖考如長江巨濤雖萬折必東已安石知上之不可<lb/>
　惑故令州縣不得奏災傷以蔽聰明而旱暵彗星又<lb/>
　不可掩故七年之旱安石以常數對而上不之信此<lb/>
　安石常數之論不敢發也遂托言交趾以解之雖不<lb/>
　明言天命不足畏而微意可觀矣自紹聖至政宣奸<lb/>
　臣誤國之論盡出於安石而天命不足畏之說流禍<lb/>
<pb n="KR2o0011_WYG_017-17a"/>
　尤酷災異不言而羣瑞輙書甚者臘月之雷指為瑞<lb/>
　雷六月之雪指為瑞雪其視天變若童稚之可侮痛<lb/>
　哉<lb/>
　　　惠卿叛安石　　安石復罷相<lb/>
熙寧九年十月安石復罷相退居鍾山盡元豐不復召<lb/>
用晩於静室中多冩福建子三字初司馬光以書諭之<lb/>
曰忠信之士於公當路時雖齟齬可憎必徐得其力謟<lb/>
諛之士於今誠有順適之快一旦失勢必有賣公以自售<lb/>
<pb n="KR2o0011_WYG_017-17b"/>
者毎對客覆王氏者必惠卿也<lb/>
　自治平四年九月安石之召至熙寧九年十月安石<lb/>
　之去凡十年之國論皆安石變法之國是也安石之<lb/>
　法其始似君子其卒為小人當時之論或以其始而<lb/>
　葢其終則謂之君子或以其終而没其始則謂之小<lb/>
　人二者之論皆過也安石異端之學耳其始如此其<lb/>
　終亦如此豈有始君子而終小人哉葢異端之學其<lb/>
　始用也似君子其既用也實小人安石亦告子之不<lb/>
<pb n="KR2o0011_WYG_017-18a"/>
　動心者故力執其說力行其意雖天地鬼神不能使<lb/>
　之易也其斷然有所主者不可以富貴誘不可以口<lb/>
　舌揺不可以威武脅此亦君子也惟其以老佛之言<lb/>
　為妙道而以禮法事變為粗迹離内外判心迹不能<lb/>
　明理以勝其私故生於其心害於其政者遂如此自<lb/>
　古異端之學未嘗得盡施於政使楊墨之徒得君專<lb/>
　政其害豈减此哉異端之學亦不動心者能守之故<lb/>
　謝上蔡曰今人不能養氣安石却能之當時雖多君<lb/>
<pb n="KR2o0011_WYG_017-18b"/>
　子而知君子之道者鮮故皆以安石為正學至於用<lb/>
　之不效遂謂安石棄所學而從管商夫安石前日何所<lb/>
　學今日何所棄哉其言市易事至𤨏屑也安石猶㫁<lb/>
　然以為所學在此且曰臣不敢負所學為天下立法<lb/>
　故也聖明安得不為之惑哉<lb/>
以王珪吳充同平章事<lb/>
元豐八年三月上崩夀三十八在位十九年<lb/>
皇太子即帝位<lb/>
<pb n="KR2o0011_WYG_017-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0011_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋大事記講義卷十七<lb/>
</p>
<p>
</p>
  </div>
</body>
</text>
</TEI>
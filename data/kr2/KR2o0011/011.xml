<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十一</head> <lb/>
    <p>
<pb n="KR2o0011_WYG_011-1a"/>
欽定四庫全書<lb/>
　宋大事記講義卷十一<lb/>
　　　　　　　　　　　　　宋　吕中　撰<lb/>
　仁宗皇帝<lb/>
　　　省財費　　崇節儉<lb/>
天聖元年正月議省浮費置計置司從三司使李諮之<lb/>
請鹽鐵判官俞獻卿亦言今稻苗未生而和糴桑葉未<lb/>
吐而和買天禧以下日甚一日宜與大臣議救之乃命<lb/>
<pb n="KR2o0011_WYG_011-1b"/>
中丞與三司取景徳一嵗用度較天禧所費省其不給<lb/>
者詔三路軍儲出於山澤之利比聞移用不足遂置司<lb/>
領以樞宻參政<lb/>
寳元二年六月省乘輿官掖浮費從諫官韓𤦺之請時<lb/>
賈昌朝言西夏不足慮而民困為可憂計江淮嵗運六<lb/>
百餘萬僅充期月之用三分二在軍旅一在冗食願取<lb/>
景徳景祐之數約以舊制乃命韓𤦺等議之𤦺言減省<lb/>
浮費自官掖始乃詔乘輿服御及宫掖所須務從簡約<lb/>
<pb n="KR2o0011_WYG_011-2a"/>
是年冬起居注宋祁上疏曰今朝廷大有三冗小有三<lb/>
費更役數十萬衆以事夷狄可謂無謀甚矣何謂三冗<lb/>
天下有定官無限員一冗也廂軍不任戰而耗飲食二<lb/>
冗也僧道日多而無定數三冗也何謂三費一曰道塲<lb/>
齋醮無日不有二曰京寺觀多設卒置官三曰使相節<lb/>
度不莅藩要日取公用以濟私家又聞人不率則不從<lb/>
身不先則不信陛下若躬行至儉風示四方衣服醪膳<lb/>
無溢舊觀請自乘輿始錦繡珠玉不得妄費請自後宫<lb/>
<pb n="KR2o0011_WYG_011-2b"/>
始<lb/>
慶厯二年四月議省冗費時西兵不解財用益屈張方<lb/>
平屢乞遷官與三司較國用嵗計之數量入以為出又<lb/>
曰救兹交急特在陛下身先率下事事樽節而已上乃<lb/>
詔内侍較近嵗禁中用度增損外則命中丞賈昌朝諫<lb/>
官田况張方平與三司議裁省尋減宗室婦郊賜之半<lb/>
於是皇后嬪御各上俸錢以助軍費宗室刺史以助公<lb/>
使錢之半<lb/>
<pb n="KR2o0011_WYG_011-3a"/>
嘉祐七年司馬光言祖宗置内藏以備饑饉兵革非常<lb/>
之費非以供陛下奉養賜予之具也今内藏專以内臣<lb/>
掌之不領於三司出納之多少積蓄之虚實簿書之是<lb/>
非有司莫得而知也若以奉養賜予盡之一有饑饉兵<lb/>
革臣所廪廪也<lb/>
　財之所以蠧者一曰冗費二曰浮費官吏有冗員而任<lb/>
　子之法未易除兵衛有籍而老弱之籍未易去百官六<lb/>
　師有賞而郊賚之賜未易裁此冗費也后宫嬪妃供進<lb/>
<pb n="KR2o0011_WYG_011-3b"/>
　御是矣而動以萬計給事房闥供洒掃是矣而動累百計<lb/>
　宫室非陋而土木之工興服御非儉而靡麗之文盛此浮<lb/>
　費也而水旱之備夷狄之賂不與焉於是數者而節之則<lb/>
　有不可勝節者然一朝而行之則拂天下之情激議者之<lb/>
　喙天下之事自有先後欲去冗費先去浮費文帝身衣弋<lb/>
　綈而鄧通賞至巨萬明皇初焚錦綉而末年織綉之工供<lb/>
　妃院者七百人節用之源無大於此<hi>浮費不可不節</hi>人君抑情窒<lb/>
　欲則先身後民之誠孚於天下誰敢不聽夫然後財之蠧<lb/>
<pb n="KR2o0011_WYG_011-4a"/>
　於貴戚蠧於冗吏冗卒次第節約何所不可此省費之䇿<lb/>
　韓琦請自輿服宫掖始宋祁請自後宫乘輿始而張方平<lb/>
　亦請自陛下之身始也然我仁祖天性恭儉必不妄興一<lb/>
　役妄費一物又何待諸臣進節用之説盖我朝之財始蠧<lb/>
　於天禧祥符再蠧於寳元慶厯自禱祠之事興宫室之役<lb/>
　起内之帑藏稍已空竭則省浮費之䇿不得不申明於天<lb/>
　聖之年也自元昊叛於西契丹擾於北外之財用不免告<lb/>
　匱則節冗費之説不得不條畫於慶厯之時也<lb/>
<pb n="KR2o0011_WYG_011-4b"/>
　　　行楮幣<lb/>
天聖元年十一月置益州交子務初蜀人以鐵錢重私<lb/>
為劵謂之交子以便貿易富民主之後富資稍寡不能<lb/>
償所負争訟數起祥符末薛田為轉運使請官置交子<lb/>
務以權其出入議久不決至是始詔置務官主楮幣之<lb/>
行始此<lb/>
　此楮幣之始也然其有錢以行楮有楮以權錢子母<lb/>
　均通而無偏重之患故民視錢猶楮視楮猶錢今則<lb/>
<pb n="KR2o0011_WYG_011-5a"/>
　為是幣而初無是錢以虚駕虚宜乎楮幣之不行<lb/>
　　　寛鹽禁<lb/>
天聖八年十月除解鹽禁行通商法蒲解之民皆作感<lb/>
聖恩齋自是雖賈商流行而嵗課入官者耗矣<lb/>
慶厯元年九月增江湖路鹽酒價於是嵗課三十萬六<lb/>
千餘緡<lb/>
慶厯三年六月詔諸路條苶鹽利害初議欲弛茶鹽之<lb/>
禁范仲淹言茶鹽商税之入但分減商賈之利耳今國<lb/>
<pb n="KR2o0011_WYG_011-5b"/>
用未省既不取之山澤及商賈必取之農與其害農孰<lb/>
若取之商賈<lb/>
六月罷河北𣙜鹽三司使張方平見上問曰河北再𣙜<lb/>
何也上曰始立法非再也方平曰周世宗以鹽課均之<lb/>
兩税鹽鐵是也豈非再𣙜乎遂罷之河朔父老相率為<lb/>
佛老㑹七日以報上恩且刻詔書父老過其下必稽首<lb/>
焉<lb/>
　除解鹽禁而蒲解之民乃作感聖恩齋罷河北鹽而<lb/>
<pb n="KR2o0011_WYG_011-6a"/>
　河朔之民為佛老㑹以報上恩仁矣然河北之鹽不<lb/>
　可𣙜而解鹽之禁不必除盖河北之鹽已均於兩税<lb/>
　而解鹽所以資陜西之軍儲故解鹽一罷則商賈雖<lb/>
　通而嵗課已耗謀國者又當權其輕重也<hi>有當罷有不當罷</hi>
　　　罷青苖錢<lb/>
天聖五年十月罷陜西青苖錢先是陜西糴榖嵗預給<lb/>
青苖價錢至是罷之自是不復給<lb/>
皇祐三年正月特以戍兵多食苦不足陜西轉運李參<lb/>
<pb n="KR2o0011_WYG_011-6b"/>
視民闕乏度榖麥之入預貸以官錢榖麥熟則償謂之<lb/>
青苖錢數年兵食常有餘其後青苖法盖取諸此王安<lb/>
石始知明州鄞縣嘗以是法行<lb/>
　青苖法非自安石始也但其始也官給以錢而民入<lb/>
　以榖則免和糴之擾合常平之法而不至强民以所<lb/>
　難至荆公則直取二分之息而責之以勞此所以可<lb/>
　行於一邑而不可行於天下也<lb/>
　　　常平倉<lb/>
<pb n="KR2o0011_WYG_011-7a"/>
景祐四年八月詔三司漕臣勿以常平錢粟移用<lb/>
康定元年詔以常平錢百萬緡助三司給軍費自景祐<lb/>
不許移用數年有餘積<lb/>
慶厯元年九月復義倉乾徳初置未久而罷明道復之<lb/>
不果集賢校理王琪上疏引隋唐故事請復置之已而<lb/>
衆論以為不便復罷<lb/>
嘉祐七年十月賜常平糴本錢諸路凡百萬緡<lb/>
　常平義倉均之為荒政良法也然義倉之置自乾徳<lb/>
<pb n="KR2o0011_WYG_011-7b"/>
　始亦自乾徳而止自慶厯置亦自慶厯而罷何耶盖<lb/>
　常平出於官義倉出於民出於官者官自斂之官自<lb/>
　出之其弊也雖不足以利民亦不至於病民出於民<lb/>
　者民實出之官實斂之其弊也不惟民無所出而官<lb/>
　從而病之此祖宗之亟行亟罷非為一時慮也為異<lb/>
　日慮也若夫常平之法自景徳祥符而始立固已<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>
　悉曲盡撥上供以充之防擾民也經度𨽻司農而不<lb/>
　屬三司防移用也沿邊不置慮其妨邊糴也經二嵗<lb/>
<pb n="KR2o0011_WYG_011-8a"/>
　則以新易陳慮其有腐粟也減價而糴仍不得過本<lb/>
　錢慮其失陷糴本也加以仁祖之恭儉愛人其所積<lb/>
　愈久而愈多矣然孰知嘉祐常平之利民反移而為<lb/>
　青苗取民之本與<lb/>
　　　税茶法<lb/>
天聖元年三月行貼射茶法初茶法屢更然不能無弊<lb/>
上詔二府大臣經度乃命李諮更定其法請罷三説法<lb/>
官不給本錢使商人與園户自相交易一切為中估而<lb/>
<pb n="KR2o0011_WYG_011-8b"/>
官收其息必輦苶入官隨商人所指而與之給劵為驗<lb/>
以防私售故貼射之名始此<lb/>
五月行邊郡入中芻糧見錢法舊法商人入粟邊郡等<lb/>
請茶與犀象緡錢虚實三倍至用十四錢易官錢百及<lb/>
諮變法以實錢入粟實錢售茶二者不得相為輕重既<lb/>
行而商人果失厚利怨謗蠭起<lb/>
天聖三年罷貼射茶入中復三説法初李諮貼射茶法<lb/>
行之朞年豪商大賈不能為輕重而論者謂邊糴償以<lb/>
<pb n="KR2o0011_WYG_011-9a"/>
見錢恐京師府藏不繼争言其不便㑹江淮計置司言<lb/>
茶有滯積壊敗者請焚棄之朝廷疑變法之弊諮等因<lb/>
條上利害謂計置司請焚棄者特累年敗壊不可用者<lb/>
耳然論者不已乃命孫奭夏竦同究利害奭等因言十<lb/>
三塲茶積而未售者六百餘萬斤盖許商人貼射則善<lb/>
茶皆入商人其入官皆粗惡不時故人莫肯售又奸人<lb/>
倚貼射為名强市盗販而侵官利宜其弊後有建議更<lb/>
茶法者上問三司使㓂瑊曰河北入中兵食皆仰給於<lb/>
<pb n="KR2o0011_WYG_011-9b"/>
商人若官盡其利商人不能行而邊民困於餽運矣上<lb/>
然之因詔輔臣曰茶鹽民所食强設法以禁之致犯法<lb/>
者衆但縁濫費尚廣未能弛之安可數更其法<lb/>
慶厯八年十二月行四説法加以鹽為四説每糧草一<lb/>
百貫在京支見錢三十貫香藥十五貫在外支南鹽十<lb/>
五貫茶四十貫自是三説四説之法並行於河北<lb/>
皇祐二年正月行入中對貼法自慶厯末河北行四説<lb/>
鹽居其二而並邊芻粟皆虚估數倍劵至京師反為商<lb/>
<pb n="KR2o0011_WYG_011-10a"/>
所抑鹽估稍賤商人以錢付受劵取鹽不復入錢京師<lb/>
帑藏益乏王堯臣請令入錢於京師乃聴兼給謂之對<lb/>
貼<lb/>
景祐三年二月復入中見錢法令商旅入錢於京師者<lb/>
給南方茶入芻粟於邊者給京師及諸州錢從前樞宻<lb/>
使李諮等請<lb/>
嘉祐四年二月弛茶禁請罷給本錢縱園户貿易而官<lb/>
收其租從議臣之言也<lb/>
<pb n="KR2o0011_WYG_011-10b"/>
　𣙜茶之法多矣而其法有二曰官鬻也曰通商也二<lb/>
　法俱弊始不得已而均其賦於茶户焉貼射之法始<lb/>
　行於淳化至李諮復請之此通商法也三説之法始<lb/>
　行於咸平至孫奭復請之皆官鬻法也筆談舊傳茶<lb/>
　有三説見錢為一説犀角香藥為一説茶為一説此<lb/>
　乃三説法予在三司求為三説乃是博糴便糴直便為<lb/>
　三説博糴者極邊糧草便糴者沿邊糧草直便者商人<lb/>
　取便於沿邊入闕納見錢於京師請領自虚估之利入<lb/>
<pb n="KR2o0011_WYG_011-11a"/>
　於商估而後行貼射之法自邊糴償以見錢府藏不<lb/>
　繼而後復用三説之法貼射之法雖通商而官受其<lb/>
　利三説之法雖官鬻而商受其利二法均弊而後以<lb/>
　嵗課均之茶户焉夫一嵗之賦均賦茶户恣其買賣<lb/>
　所以均民力也所以惠商賈也官則無爛朽腐敗之弊<lb/>
　茶則無草木塵煤之雜其法善矣然向時摘山者受<lb/>
　錢於官今使之納錢於官向時冐法販茶者被罰今<lb/>
　均賦於民不得入刑亦及之向時商賈貿易州縣收<lb/>
<pb n="KR2o0011_WYG_011-11b"/>
　其税今商賈不行則税額不登國用亦乏夫其法行<lb/>
　於嘉祐之四年而其害已見於嘉祐五年劉敞之疏<lb/>
　又其後也茶税猶故𣙜法復生此楊中立所以痛心<lb/>
　於崇寧之變法也<hi>茶禁既弛論者以茶户困於輸錢商賈利薄販鬻者少劉敞請收前</hi>
　<hi>詔擇其利害變而通之</hi>
　　　賑飢民<lb/>
明道二年六月賑京東江淮飢民陳執中范仲淹分路<lb/>
撫時仲淹為右司諫奏使所至開倉廩賑乏絶禁淫祠<lb/>
<pb n="KR2o0011_WYG_011-12a"/>
奏蠲廬舒折役茶河東丁口鹽錢又以為東南一饑公<lb/>
私空竭其病在於用度不節條上八事上嘉納之<lb/>
慶厯七年定州嵗大歉知州韓𤦺發廩活飢民數百萬<lb/>
是年河北京東西大水大饑人相食知青州富弼擇所<lb/>
部豐稔者五州勸民出粟益以官廩隨所在貯之擇公<lb/>
私廬舎十餘萬區散處其人官吏待闕者皆給其禄使<lb/>
即民所聚遇老弱者廩之山林河海之利有可以生者<lb/>
聽流民取之其主不得禁官吏皆書其勞約為奏請使<lb/>
<pb n="KR2o0011_WYG_011-12b"/>
以次受賞於朝凡活五十餘萬人募為兵者萬人上聞<lb/>
之遷其秩弼曰救災守臣職也辭不受弼立法簡便周<lb/>
至天下傳以為法<lb/>
　救荒以政不若救荒以人一定州之政足以活數百<lb/>
　萬之飢民青州之䇿足以活五十萬之飢民先正諸<lb/>
　公純以為公故適遇災變不啻猶已之飢溺矯詔開<lb/>
　倉雖罪不恤出粟貸民家資不計遡其用心其有瘳<lb/>
　否乎此固先正愛民之心亦祖宗之世郡縣常有餘<lb/>
<pb n="KR2o0011_WYG_011-13a"/>
　蓄所以易於用力而隨見其效也<lb/>
　　　恤流民<lb/>
天聖七年三月給契丹流民田契丹饑流民至境上上<lb/>
曰皆吾赤子也可不賑救之詔給以唐鄧州閒田仍令<lb/>
所過州縣給食<lb/>
　人君者天地萬物之宗主也茍有一夫之失所且引<lb/>
　為己責而况於夷狄乎此仁祖所以一視而同仁也<lb/>
　然必如是而後可謂南北一家中國一人之意茍當<lb/>
<pb n="KR2o0011_WYG_011-13b"/>
　國耻未刷之時而借是説以自安者此又茍安之規<lb/>
　模也<lb/>
　　　裕民力<lb/>
嘉祐元年先是范鎮知諫院言儂智髙冦嶺南前後遣<lb/>
将遣兵不知其㡬皆相繼奔潰陛下親遣狄青而卒取<lb/>
勝者蕃落數百騎耳此兵不在衆也臣愚以為備契丹<lb/>
不若寛河北河東之民備靈夏莫若寛闗陜之民備雲<lb/>
南莫若寛兩川湖廣之民備天下莫若寛天下之民民<lb/>
<pb n="KR2o0011_WYG_011-14a"/>
力寛則知自愛知自愛雖有外虞人人可用為兵用人<lb/>
人自愛之兵以禦外虞何徃而不克<lb/>
　有有形之險有無形之險有形地利是也無形人心<lb/>
　是也人心茍固則忠信可以撻兵甲道徳可以為藩<lb/>
　籬衆心成城何畏乎夷狄哉不然鉅橋之積雖富莫<lb/>
　遏乎前徒倒戈之衆阿房之役未巳隨激乎匹夫揭<lb/>
　竿之怨然則欲備契丹莫若寛河北之民欲備靈夏<lb/>
　莫若寛闗陜之民范公鎮言真知本之論<lb/>
<pb n="KR2o0011_WYG_011-14b"/>
　　　城水洛<lb/>
慶厯三年十月初徳順軍之西南二百里有城曰水洛<lb/>
川平土沃環城雜民種數萬帳又有水輸銀銅之利曹<lb/>
瑋在秦州時常經營不能其後静邊塞主劉滬宻使人<lb/>
説城主鐸斯那令内附㑹陜都部署鄭戩行邊言若就<lb/>
築為城可得蕃兵三五萬人共捍西城從之韓琦言臣<lb/>
宣撫陜西開修水洛城頗為未便盖其功以百萬計又<lb/>
須三四千兵守之乃詔罷戩改知永興軍而戩又極言<lb/>
<pb n="KR2o0011_WYG_011-15a"/>
城之便命劉滬董士廉督役如故知渭州尹洙亦以為<lb/>
不便乃命鹽鐵副使魚周詢相其利害卒是戩請<lb/>
　城水洛之役當以鄭戩劉滬之言為是而韓𤦺尹洙<lb/>
　之言為非以韓𤦺諳練西民知取横山之便而不知<lb/>
　城水洛之益便亦猶趙普能與太祖收藩鎮兵權而<lb/>
　異時復以夏臺之地賜保忠也<hi>李繼捧賜姓趙名保忠</hi>
　　　憂敵患<lb/>
慶厯四年八月歐陽修言朝廷有懼虜之色而無憂虜<lb/>
<pb n="KR2o0011_WYG_011-15b"/>
之心夫憂與懼異憂者深思極慮而不敢暫忘懼者臨<lb/>
事皇惑而莫知所措今邊防之事措置多失其機者懼<lb/>
虜之意過深也自國家困於西鄙用兵常慮北戎合謀<lb/>
乘隙而動及見二敵相失而交攻議者皆云中國之福<lb/>
夫幸其相攻為我之福則不幸使解仇而復合豈不為<lb/>
我禍<lb/>
　　　弭盗賊<lb/>
慶厯三年五月沂州卒王倫叛討平之獲於和州斬之<lb/>
<pb n="KR2o0011_WYG_011-16a"/>
歐陽修言近日四方盗賊寖多可為腹心之疾為今計<lb/>
者必先峻法令法令峻則人知所畏余靖亦乞嚴為督<lb/>
責實罰等法從之<lb/>
慶厯八年正月討貝州賊王則平之初王則未平文彦<lb/>
博請行初以明鎬宣撫夏靖惡鎬所奏多從中沮之惟<lb/>
恐其成功至是彦博請以便宜從事<lb/>
韓𤦺戢定州兵初明鎬引諸州兵平貝賊獨定州兵邀<lb/>
賞出怨語𤦺用兵律裁之察其横軍中尤不可赦者斬<lb/>
<pb n="KR2o0011_WYG_011-16b"/>
軍門外士卒死次圉賞其家恩威既信傚古兵法教習<lb/>
由是定州可用人視山中隠然雄鎮聲動虜人時京師<lb/>
發龍猛卒戍保州在道竊奪至定留不遣曰保州極塞<lb/>
豈可雜以驕兵易素教者數百人以徃而所留卒未數<lb/>
日亦皆就律禆佐如狄青輩熟聞公曰見其施為後可<lb/>
為名将<lb/>
慶厯八年閏正月禁衛叛卒伏誅是夕崇政殿從卒四<lb/>
人謀變為衛兵所誅<lb/>
<pb n="KR2o0011_WYG_011-17a"/>
　司馬光疏曰竊以國家治亂本於禮風俗善惡係於<lb/>
　習赤子之啼無有五方其聲一也及其長也言語不<lb/>
　通飲食不通有至死莫能相為者是無他所習異也<lb/>
　是故上行下效謂之風薰蒸漸漬謂之化淪胥委靡<lb/>
　謂之流衆心安定謂之俗及夫風化已失流俗已成<lb/>
　則雖有辨智弗能諭也强毅不能制也重賞不能勸<lb/>
　也嚴刑不能懲也三代習民於禮及其衰也雖以秦<lb/>
　楚之强不能蔑視王室晉平公之世以公子服囬曰<lb/>
<pb n="KR2o0011_WYG_011-17b"/>
　晉之公室将遂卑矣六卿强而奢傲因是以習習實<lb/>
　為常能無卑乎其後韓魏趙氏卒分晉國習於君臣<lb/>
　之分不明故也今自景徳以來務行姑息之政胥吏<lb/>
　諠譁斥逐中丞輦官悖慢廢退丞相有一夫流言於<lb/>
　道路而為之變今推恩者多矣於是元帥畏偏禆偏<lb/>
　禆畏将校将校畏士卒懦怯之臣至有簡省教閲使<lb/>
　之驕惰保庇羸老使之繁冗屈撓正法使之縱恣詆<lb/>
　詈粟帛使之憤惋彼既為之則此效之下既言之則<lb/>
<pb n="KR2o0011_WYG_011-18a"/>
　上從之前既行之則後襲之長此不已日滋月益民<lb/>
　之耳目習而安之此何異於唐之季世乎後魏姑息<lb/>
　軍人而髙歡宻結客祖宗苦身焦思以變衰唐之俗<lb/>
　而陛下髙拱熟視以成後魏之風温公之言其箴砭<lb/>
　當時之良劑乎夫慶厯嘉祐之間天下至今號為太<lb/>
　平亦烏覩盗賊之能為患而范富諸公不憂外㓂而<lb/>
　憂内㓂不憂夷狄而憂盗賊誠以天下之習於玩者<lb/>
　不可不畏也四夷敵國猶鄰人之侮也盗賊姦宄猶<lb/>
<pb n="KR2o0011_WYG_011-18b"/>
　僮僕之侮也此曷為而至哉是固諸公之所畏也以<lb/>
　司馬温公謹習疏發明仁祖時盗賊習於為姦者以<lb/>
　積寛積弱之過任一狄青而嶺南平拔青於行伍者<lb/>
　執政龎公籍也擢一种世衡而西師㨗置世衡於募<lb/>
　府者參政范仲淹也得一明鎬而貝州平薦明鎬以<lb/>
　討賊者相臣文彦博也<lb/>
皇祐四年五月儂智髙陷邕州圍廣州六月以狄青為<lb/>
樞宻副使九月命狄青討智髙初命孫沔余靖猶以為<lb/>
<pb n="KR2o0011_WYG_011-19a"/>
憂於是青上表請行<lb/>
五年狄青敗智髙於邕州或以為智高已死賊屍有金龍<lb/>
衣者青曰安知非詐乎寧失智髙不敢誣朝廷以貪功<lb/>
㨗至上喜謂龎籍曰青破賊皆卿執議之力<lb/>
　貝州之役以明鎬不能成功者以夏靖居中有以撓<lb/>
　之也智髙之敗雖曰狄青之功而亦荘敏執議之力<lb/>
　也盖有張仲孝友於内然後方叔能任征伐於外而<lb/>
　趙髙用事於中則章邯雖握重兵而長史奏事三日<lb/>
<pb n="KR2o0011_WYG_011-19b"/>
　不得入見矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋大事記講義卷十一<lb/>
</p>
<p>
</p>
  </div>
</body>
</text>
</TEI>
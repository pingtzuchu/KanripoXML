<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋大事記講義卷十三</head> <lb/>
    <p>
<pb n="KR2o0011_WYG_013-1a"/>
欽定四庫全書<lb/>
　宋大事記講義卷十三<lb/>
　　　　　　　　　　　　　宋　吕中　撰<lb/>
　英宗皇帝<lb/>
　　治平<hi>四年</hi>
　　　即帝位<lb/>
嘉祐八年四月即皇帝位上不豫詔請皇太后權同聽<lb/>
政上初以憂疑得疾舉措或失常度左右共為䜛間遂<lb/>
<pb n="KR2o0011_WYG_013-1b"/>
成隙太后對輔臣常及之韓𤦺因出危言曰臣等只在<lb/>
外見官家内中保䕶全在太后若官家失照管太后且<lb/>
不安穏太后驚曰相公是何言自家更切用心司馬光<lb/>
言皇帝非太后無以君天下太后非皇帝無以安天下<lb/>
萬一奸人離間者當立行誅戮<lb/>
治平元年五月上康復韓𤦺取十事禀上上裁決悉當<lb/>
𤦺即詣東殿覆奏太后毎事稱善𤦺請太后撤簾即稱<lb/>
前代如馬鄧之賢不免貪戀權勢今太后能復辟誠馬<lb/>
<pb n="KR2o0011_WYG_013-2a"/>
鄧所不及八月竄内侍任守忠醖造語言交鬬兩宫一<lb/>
日𤦺出空頭勅一道命歐陽修趙槩簽之𤦺坐政事堂<lb/>
立守忠殿下曰汝罪當死謫薊州安置取空頭勅填與<lb/>
之即日押行𤦺以為少緩則中變<lb/>
　當國家危疑之日大臣所以能任事者一曰徳望二<lb/>
　曰才智有才智而無徳望以鎮之則未足以服天下<lb/>
　之心有徳望而無才智以充之則亦不足以辦天下<lb/>
　之事故曰可以託六尺之孤可以寄百里之命臨大<lb/>
<pb n="KR2o0011_WYG_013-2b"/>
　節而不可奪君子人也韓魏公不動聲色垂紳正笏<lb/>
　而措天下於太山之安者盖自慶厯嘉祐之時可屬<lb/>
　大事重厚如磐石介詩美琦其徳望服人心久矣至<lb/>
　於處事應變動中事㡬胸中才智又足以運用天下<lb/>
　此其所以正英宗之始與在真宗之初則有吕端在<lb/>
　仁宗之初則有王曾其皆安國家定社稷之名臣與<lb/>
　　　宰相　　樞宻<lb/>
嘉祐六年韓琦曾公亮並相至治平四年八月韓𤦺免<lb/>
<pb n="KR2o0011_WYG_013-3a"/>
凡七年<lb/>
嘉祐八年五月以富弼為樞宻使同平章事上始親政<lb/>
七月初臨殿<lb/>
　英宗享國之日淺然自臨政以來所用之臣皆君子<lb/>
　而無小人以參之處宰執之地則首得琦次得弼與<lb/>
　參政之列則前有修後有槩居經筵則有公著有劉<lb/>
　敞擢諫議則唐介為中丞吕晦為知雜范純仁吕大<lb/>
　防為御史我朝用君子之盛惟治平為然至此然後<lb/>
<pb n="KR2o0011_WYG_013-3b"/>
　知慶厯嘉祐涵養作成之功<lb/>
　　　臺諫<lb/>
治平元年閏五月以唐介為御史中丞上謂介曰卿先<lb/>
朝有直聲今出自朕選非左右也<lb/>
三月以吕晦為御史知雜晦以常言中丞賈黯辭職黯<lb/>
奏曰御史人主耳目一時公言非有嫌怨且其人方正<lb/>
謹重若得與之共事必能協濟詔以諭晦晦乃受命<lb/>
六月親擢御史以范純仁為殿中侍御史吕大防為監<lb/>
<pb n="KR2o0011_WYG_013-4a"/>
察御史内出名而命之<lb/>
　此即仁宗言臺諫必由中㫖詔毋以輔臣所薦充臺<lb/>
　諌之意也盖諫臣乃人主之耳目出於宰相之進擬<lb/>
　則為宰相之鷹犬也今皆由内出其名以命之而非<lb/>
　出於左右之所舉此治平臺諫之權所以重也此治<lb/>
　平臺諫之争所以激也<lb/>
治平三年正月解吕晦范純仁吕大防等言職晦累疏<lb/>
乞從王珪等議早定濮安懿王追崇典禮皆不報乞免<lb/>
<pb n="KR2o0011_WYG_013-4b"/>
臺職又不報遂劾韓𤦺專權𨗳諛畧曰𤦺請議濮王禮<lb/>
用漢宣光二帝故事稱皇考本非陛下意皆𤦺𨗳諛之<lb/>
過也又與純仁大防等合奏論參知政事歐陽修首開<lb/>
邪議妄引經據欲累濮王以不正之號陷陛下於過舉<lb/>
之譏韓𤦺飾非傅㑹曾公亮趙槩備位政府茍且依違<lb/>
伏請下修於理及正𤦺等之罪三月解傅堯俞等言職<lb/>
與吕晦言濮王事家居待罪司馬光言臣等六人共論<lb/>
濮王典禮今堯俞等皆補外獨臣尚留乞早賜罷黜凡<lb/>
<pb n="KR2o0011_WYG_013-5a"/>
四奏不從<lb/>
　自慶厯以來臺諫之職始振自治平以來臺諫之權<lb/>
　始盛盖慶厯言者直攻大臣深斥其過畧不為之掩<lb/>
　䕶而元老宿望受之亦不愠也以為臺諫之職當如<lb/>
　此迨至治平濮邸之事不過議制禮耳臺諌執政交<lb/>
　相争辨歐陽修又以稱親為禮而不改是皆不為茍<lb/>
　同而為君子之争也然臺諫争之不得氣激詞憤遂<lb/>
　詆為小人而修不堪其忿亦以羣邪詆之即一時之<lb/>
<pb n="KR2o0011_WYG_013-5b"/>
　禮議而遂誣其終身之大節使人主從修言而逐臺<lb/>
　諌是逐君子也使人主從臺諫言而惡修是亦逐君<lb/>
　子也甚至政府臺諫之相攻自治平始而熙寧其流<lb/>
　弊也安石之辨逺勝於修而諸君子席治平臺諫之<lb/>
　勢以臨之安石惡其如此故以濮邸之議稱親為是<lb/>
　又以為臺諌政府相攻之風不可長也安石力詆諸<lb/>
　賢為流俗小人豈真以諸賢為流俗小人哉而臺諫<lb/>
　攻之畧不掩䕶亦豈真以安石為小人哉惡聲至必<lb/>
<pb n="KR2o0011_WYG_013-6a"/>
　反之此閭里尚氣之態而朝廷之上亦為之宜乎二<lb/>
　黨之不可合也<lb/>
　　　經筵<lb/>
嘉祐八年十二月初御經筵召吕公著侍講論語劉敞<lb/>
侍讀史記<lb/>
越明年四月上諭侍臣曰方日求講論侍對未食必勞<lb/>
倦自今視事畢不俟進食即御經筵<lb/>
治平元年九月詔日御經筵吕公著司馬光言陛下始<lb/>
<pb n="KR2o0011_WYG_013-6b"/>
初清明宜親近儒雅講求治術願不惜頃刻之間日御<lb/>
講筵從之<lb/>
　此即仁宗夏日亦御經筵之意<lb/>
　　　濮邸　　親族<lb/>
治平元年六月增置宗室學官睦宗院都講謂宗室當<lb/>
以親族尊卑為序與講官分賔主<lb/>
　宗室學官正講席自此始<lb/>
二年四月詔議崇奉濮王典禮<hi>英宗所生之父</hi>宰相韓琦等奏請<lb/>
<pb n="KR2o0011_WYG_013-7a"/>
下有司議司馬光奮筆立議畧云為人後者為之子不敢<lb/>
復顧其私親孝宣不加號於衛太子光武不加號於南<lb/>
頓君至於哀安桓靈自旁親入繼皆稱其祖父此犯義<lb/>
侵禮不足為法至是又言尊以髙官大爵稱皇伯王珪<lb/>
勅吏以光手藁為按歐陽修言珪議非是中書奏漢宣<lb/>
光武皆私父為皇考太常范鎮率禮官上言既考仁宗<lb/>
又考濮王其義未當於是臺官自中丞賈黯以下各有<lb/>
奏知雜吕晦亦言陛下入繼大統皆先帝之徳當從王<lb/>
<pb n="KR2o0011_WYG_013-7b"/>
珪議為定<lb/>
　人之言曰濮邸之議當以稱親為非稱伯為是以歐<lb/>
　陽修之言為非司馬光之言為是然以禮考之稱親<lb/>
　固非矣稱伯亦未安也程子曰為人後者謂其所後<lb/>
　者為父母而謂其所生者為伯叔父母此天地之大<lb/>
　義人生之大倫不可得而廢易也然所生之義至尊<lb/>
　至大雖當專意於正統豈得盡絶於私恩是以先王<lb/>
　制禮既降其服以正統緒然不以正統之親疎而皆<lb/>
<pb n="KR2o0011_WYG_013-8a"/>
　為齊哀朞以别之則所以明其至重而與諸伯叔父<lb/>
　不同也觀程子之言則歐陽修稱親之議其失禮固<lb/>
　已甚矣而稱伯者又不能推其所生之至恩以明尊<lb/>
　卑之正禮乃欲奉以髙官大爵但如朞親等屬故事<lb/>
　則亦非至當之論也要當揆量事體别立殊稱若曰<lb/>
　皇伯父某國大王而使其子孫襲爵奉祀則於大統<lb/>
　無嫌疑之失而在所生亦極尊崇之道矣<lb/>
　　　史館<lb/>
<pb n="KR2o0011_WYG_013-8b"/>
治平三年以蘇軾直史館上在藩邸聞軾名欲召入翰<lb/>
林知制誥韓琦曰軾逺大器也在朝廷培養使天下畏<lb/>
慕降伏今驟用之人情未必為然上曰與起居注可乎<lb/>
曰記注與制誥為鄰不若召試館職上曰未知能否故<lb/>
試若軾有不能耶琦不可乃試而命之他日歐陽以告<lb/>
軾軾曰韓公所以待軾乃君子愛人以徳也<lb/>
　　　敬天變<lb/>
治平元年五月親出禱雨始幸相國寺醴泉觀<lb/>
<pb n="KR2o0011_WYG_013-9a"/>
二年八月三日大雨上降詔責躬夜批出言淫雨為災<lb/>
專戒不徳<lb/>
　前輩謂祖宗愛民勤政未嘗有所遊幸就或有之非<lb/>
　幸天章閣以觀書即幸寺觀以禱雨意不在於燕樂<lb/>
　也宜其朝無缺政民無失所此皆憂勤之所致與<lb/>
　　　募民兵<lb/>
治平元年十一月刺陜西義勇韓𤦺奏唐置府兵最為<lb/>
近古今之義勇河北㡬十五萬河東㡬八萬勇悍純實<lb/>
<pb n="KR2o0011_WYG_013-9b"/>
而有物力資産即唐之府兵也今刺義勇止刺手背不<lb/>
復刺面甚便乃命徐億等徃籍陜西五户三丁之一刺<lb/>
之總得十五萬六千餘人司馬光言議者但怪陜西無<lb/>
勇軍而不知陜西之民三丁巳有一丁充保㨗矣既斂<lb/>
農民之粟帛以贍軍又籍農民之身以為兵至中書與<lb/>
𤦺詰難琦無以對其後十年義勇運糧戍邊卒以為常<lb/>
如光之言矣<lb/>
　慶厯之時詔刺陜西義勇方平曰不可韓公曰可治<lb/>
<pb n="KR2o0011_WYG_013-10a"/>
　平之時詔刺陜西義勇温公曰不可韓公曰可夫以<lb/>
　祖宗之至仁大臣之盡忠而籍民為兵猶莫之免良<lb/>
　以省費而用足也然弓手之刺率市人不可用而宣<lb/>
　毅驕甚所至為冦何韓公之慮不及張公耶義勇之<lb/>
　刺其後運糧戍邊率以為常何韓公之慮不及司馬<lb/>
　公耶曰張公司馬公之慮誠是矣而韓亦未可深貶<lb/>
　也石壕之詩公盖誦之久矣彼誠見漢唐調養之弊<lb/>
　故欲收拾强悍者養以為民兵則良民可以保其相<lb/>
<pb n="KR2o0011_WYG_013-10b"/>
　聚之樂公之慮及此又安得以一時之見盡非之哉<lb/>
治平二年正月遣使募京畿淮南兵司馬光言邊臣之<lb/>
請兵無窮朝廷之募兵不已倉庫之粟帛有限百姓之<lb/>
膏血無涯臣願斷自聖志罷招禁軍訓練舊有自可備<lb/>
禦<lb/>
　養兵以自困多兵以自禍不用兵以自敗未有甚於<lb/>
　此者此荆公所以欲行保甲法而盡廢正兵也<lb/>
　宋大事記講義卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹書綂箋卷首下</head> <lb/>
    <p>
<pb n="KR2b0002_WYG_002-1a"/>
欽定四庫全書<lb/>
　竹書綂箋卷首下<lb/>
　　　　　　　　　　翰林院檢討徐文靖撰<lb/>
　　前編<lb/>
太昊庖羲氏<hi>箋按漢律厯志庖羲繼天而王為百王先漁首徳始於木故為帝太昊作罔罟以佃以</hi>
　<hi>取犧牲故天下號曰庖犧氏司馬公稽古録曰伏羲之前如天皇地皇人皇有巢之類雖於𫝊記有之語</hi>
　<hi>多迂怪事不經見臣不敢引獨據周易自伏羲以來叙之今紀年前編始于伏羲以此</hi>太昊之<lb/>
　母居于華胥之渚<hi>箋按華胥地名在陜西藍田縣小洲曰渚</hi>履巨人跡意<lb/>
<pb n="KR2b0002_WYG_002-1b"/>
　有所動虹且遶之因而始娠生帝于成紀<hi>箋按漢志天水郡有</hi>
　<hi>成紀縣今鞏昌府秦州也</hi>以木徳王為風姓<hi>箋按月令春盛徳在木其帝太皥太古河</hi>
　<hi>圖代姓紀伏羲氏燧人子也因風而生故風姓三墳書以伏羲為天皇墳為山墳</hi>
元年即位都宛丘<hi>箋按三墳書伏羲氏皇策辭曰惟我承父居方三十二易草木上升君位</hi>
　<hi>是先分土于外後登帝位也昭公二十七年左𫝊梓慎曰陳太皥之墟也詩陳風宛丘之上朱子集𫝊曰</hi>
　<hi>四方高中央下曰宛丘</hi>
龍馬負圗出河<hi>箋按五帝外紀注曰龍馬者天地之精其為形也馬身而龍鱗故謂之龍馬高</hi>
　<hi>八尺五寸頪骼有翼蹈水不沒故聖人在位負圗出于孟河之中焉唐志慈州文城縣冇孟門山在縣西</hi>
<pb n="KR2b0002_WYG_002-2a"/>
　<hi>南三十六里舊𫝊伏羲時有龍馬負圗出此三墳書皇榮辭曰命子襄居我飛龍之位主我圗文代我咨</hi>
　<hi>于四方上下無或私雖其書或後世所穿鑿而河圗之相𫝊有由也子華子曰河圗之二與四抱九而上</hi>
　<hi>躋六與八蹈一而下沉戴九而履一據三而持七五居中宮數之所由生一縦一横數之所由成子華子</hi>
　<hi>程本與孔子同時其所言河圖當自有據又管子小匡篇曰昔人之受命者龜龍假河出圗洛出書地出</hi>
　<hi>乘黄更在孔子之前宋杜鎬對真宗曰河圗洛書葢聖人以神道設教耳歐陽脩作葛氏鼎歌曰馬圗出</hi>
　<hi>河龜負疇自古怪説何悠悠朱子曰以河圗洛書為不足信歐陽公以來已有此説然終無奈顧命繫辭</hi>
　<hi>論語皆有是言</hi>
始作八卦<hi>箋按繫𫝊曰古者庖羲氏之王天下也仰則觀象于天俯則觀法于地觀鳥獸之文與地</hi>
<pb n="KR2b0002_WYG_002-2b"/>
　<hi>之宜近取諸身逺取諸物於是始作八卦周禮太卜掌三易一曰連山二曰歸藏杜子春謂連山伏羲歸</hi>
　<hi>藏黄帝殷康論易曰昔伏羲始畫八卦觀象以應樞禮含文嘉曰伏羲徳洽上下天應以鳥獸文章地應</hi>
　<hi>以龜書唐孔氏曰繫辭云河出圗洛出書聖人則之故孔安國馬融王肅姚信等並云伏羲得河圗而作</hi>
　<hi>易是則伏羲雖得河圗並須仰觀俯察以相叅正然後畫卦伏羲初畫八卦萬物之象皆在其中故繫辭</hi>
　<hi>曰八卦成列象在其中矣雖有萬物之象其萬物變通之理猶自未備故因其八卦而更重之卦有六爻</hi>
　<hi>遂重為六十四卦也繫辭曰因而重之爻在其中矣是也然重卦之人諸儒不同凡有四説王輔嗣等以</hi>
　<hi>為伏羲重卦鄭康成之徒以為神農重卦孫盛以為夏禹重卦史遷等以為文王重卦其言夏禹及文王</hi>
　<hi>重卦者按繫辭神農之時已有葢取益與噬嗑者以此論之不攻自破其神農重卦亦未為得今依輔嗣</hi>
<pb n="KR2b0002_WYG_002-3a"/>
　<hi>以伏羲既畫八卦即重為六十四卦為得其實</hi>
以龍紀官<hi>箋按昭十七年左𫝊郯子曰太皥氏以龍紀故為龍師而龍名杜預曰大皥伏羲氏</hi>
　<hi>風姓之祖也有龍瑞故以龍命官外紀太昊命朱襄為飛龍氏造書契昊英為潛龍氏造甲歴大庭為居</hi>
　<hi>龍氏造屋廬渾沌為降龍氏驅民害隂康為土龍氏治田里栗陸為水龍氏繁滋草木疏導泉流又立五</hi>
　<hi>官以春官為青龍氏又曰蒼龍夏官為赤龍氏秋官為白龍氏冬官為黒龍氏中官為黄龍氏是謂龍師</hi>
　<hi>而龍名</hi>
立九相六佐<hi>箋按外紀曰太昊立九相共工為上相柏皇為下相朱襄昊英常居左右栗陸居北</hi>
　<hi>赫胥居南昆連居西葛天居東隂康居下又陶潛羣輔録曰太昊六佐金提主化俗烏明主建福視黙主</hi>
<pb n="KR2b0002_WYG_002-3b"/>
　<hi>災惡紀通為中職仲起為海陸陽侯為江湖分理宇内而政化大治</hi>
制九州<hi>箋按伏羲氏皇筞辭曰九州之牧各綂其人羣居于外法語曰伏羲始定四海之廣作八卦分</hi>
　<hi>九州真源賦曰伏羲别九宫因此制九州鄭康成注易乾鑿度曰太一者北辰神名也下行八卦之宫每</hi>
　<hi>四乃還於中央中央者北辰之所居故謂之九宫太一下行九宫從坎宫起自此而從於坤宫而震宫而</hi>
　<hi>巽宫所行半矣還息于中央之宫又自此而從于乾宫而兌宫而艮宫而離宫行則周矣上遊息於太一</hi>
　<hi>之宫而反紫宫行起此太昊以八卦有九宫因此制九州也</hi>
造書契<hi>箋按易繫曰上古結繩而治後世聖人易之以書契物原曰燧人氏作繩葢上古未有文字大</hi>
　<hi>事則大結其繩小事則小結其繩至太昊始易以書契也河圗代姓記天皇命臣飛龍氏造六書周禮六</hi>
<pb n="KR2b0002_WYG_002-4a"/>
　<hi>書一曰象形二曰假借三曰指事四曰㑹意五曰轉注六曰諧聲是也契約也周禮聽取予以書契曲禮</hi>
　<hi>獻粟者執右契註曰兩書一札同而别之也外紀注曰論字學者謂始於倉頡而不謂始於伏羲倉頡為</hi>
　<hi>黄帝史官或伏羲制字至倉頡而大備或倉頡即伏羲之臣而共成書契皆無從稽考也今按伏羲時朱</hi>
　<hi>襄為飛龍氏造書契何必疑倉頡為伏羲之臣也</hi>
作甲歴<hi>箋按古三墳羲皇命昊英居潛龍之位主隂陽甲歴咨於四方上下無或差爾雅太嵗在甲曰</hi>
　<hi>閼逢在寅曰攝提格邢昺疏曰甲至癸為十日日為陽寅至丑為十二辰辰為隂按漢律厯志述三綂曰</hi>
　<hi>人綂寅木也太簇律長八寸象八卦虙戲氏之所以順天地通神明類萬物也以是知伏羲已用寅正夏</hi>
　<hi>后氏因之而已賈公彦謂連山作于伏羲因于夏后氏此之謂也葢夏正建寅艮居東北為寅春首寅連</hi>
<pb n="KR2b0002_WYG_002-4b"/>
　<hi>山首艮其義一也外紀曰伏羲作甲歴起于甲寅支干相配為十二辰六甲而天道周矣嵗以是紀而年</hi>
　<hi>不亂月以是紀而時不易東西南北以是紀而方不惑之矣</hi>
造琴瑟<hi>箋按琴操伏羲作琴所以禦邪僻防心淫外紀曰伏羲斵木為琴繩絲為絃絃二十有七命之</hi>
　<hi>曰離徽爾雅大琴謂之離郭璞注或曰琴大者二十通七絃未詳長短當猶是伏羲遺制故謂之離離者以</hi>
　<hi>神明之貺而名之葢取諸離孫叔然云音多變聲流命離也失其㫖矣虞汝明古琴疏云伏羲時嬰䃌貢梓</hi>
　<hi>下相柏皇為琴曰丹維曰祖牀正未知出何書又按世本曰瑟伏羲氏作五十絃漢郊祀志曰泰帝使素</hi>
　<hi>女鼔五十絃瑟悲帝禁不止故破其瑟為二十五絃帝王世紀曰伏羲作瑟三十六絃外紀曰伏羲絙桑</hi>
　<hi>為三十六絃之瑟所以修身理性返其天真魏曹植伏羲贊曰瑟以象時神徳通𤣥爾雅大瑟謂之灑郭</hi>
<pb n="KR2b0002_WYG_002-5a"/>
　<hi>曰長八尺一寸廣一尺八寸二十七絃孫叔然云謂之灑者音多變布如灑出也郭云二十七絃未見所</hi>
　<hi>出又按楚辭大招曰伏羲駕辯楚勞商只王逸註伏羲作瑟造駕辯之曲吳都賦或超延露而駕辯皆言</hi>
　<hi>太昊作瑟之事也</hi>
作立基之樂<hi>箋按河圗代姓紀曰天皇因龍出而紀官因鳳來而作樂王嘉曰庖羲灼土為塤孝</hi>
　<hi>經鉤命决曰伏羲樂曰立基外紀曰帝作荒樂歌扶徠詠㒺罟以鎮天下之人命曰立本亦曰立基</hi>
製嫁娶以儷皮為禮<hi>箋按上古男女無别伏羲始製嫁娶以儷皮為禮時女媧氏與伏羲</hi>
　<hi>同母生而神靈佐伏羲以重萬民之别而民始不瀆</hi>
造干戈<hi>箋按王嘉拾遺記伏羲造干戈以飾武此干戈之始也</hi>
<pb n="KR2b0002_WYG_002-5b"/>
在位一百一十五年陟<hi>箋按東吳朱氏曰三皇之號有以為天皇地皇人皇者見於秦</hi>
　<hi>博士之妄議有以為伏羲神農燧人者見於梁武帝之謬談有以為伏羲女媧神農者司馬貞之陋説紛紛</hi>
　<hi>不一皆非也孔安國尚書序曰古者庖羲氏之王天下也始畫八卦造書契以代結䋲之政由是文籍生</hi>
　<hi>焉伏羲神農黄帝之書謂之三墳言大道也少昊顓頊髙辛唐虞之書謂之五典言常道也或有問于朱</hi>
　<hi>子曰三皇所説甚多當以何者為是朱子曰無處理㑹當且依孔安國之説五峯以為天皇地皇人皇而</hi>
　<hi>伏羲神農黄帝堯舜為五帝却無顓頊高辛之數要之也不可便如此説董氏鼎曰周禮外史掌三皇五</hi>
　<hi>帝之書左氏亦謂楚左史倚相能讀三墳五典則三皇有書明矣而孔子則云庖羲氏始畫八卦上古結</hi>
　<hi>䋲而治後世聖人易之以書契是庖羲已前且未有字安得有書如此則三皇為伏羲神農黄帝之書安</hi>
<pb n="KR2b0002_WYG_002-6a"/>
　<hi>國之説近是觀朱子及童氏之言則三皇為伏羲神農黄帝斷乎其無疑矣朱子之説如此今竹書紀年</hi>
　<hi>始黄帝而不始伏羲者以黄帝已前無年之可紀也無年可紀故始於黄帝而非遺羲農不録之謂今仍</hi>
　<hi>以羲農補紀於前庻幾於三皇無闗而且於繫𫝊叙庖羲次神農次黄帝之義為無悖云</hi>
炎帝神農氏<hi>箋按三墳書以神農為人皇墳為氣墳漢志神農氏作以火承木故曰炎帝敎民耕</hi>
　<hi>農故天下號曰神農氏封禪書齊桓公欲封禪管仲曰神農封泰山禪云云炎帝封泰山禪云云注曰炎</hi>
　<hi>帝神農後葢後世襲炎帝之號非二也</hi>
　少典之君娶于有蟜氏之女曰安登生神農三日而<lb/>
　能言七日而齒具三嵗而知稼穡<hi>箋按五帝外紀少典娶有蟜女生炎</hi>
<pb n="KR2b0002_WYG_002-6b"/>
　<hi>帝此有蟜葢有媧之訛也國語少典娶有蟜女生黄帝豈炎帝與黄帝同父同母乎三皇本紀神農氏母</hi>
　<hi>曰安登有媧氏之女為少典妃以時計之為得其實媧蟜字近而譌故誤耳而世紀曰炎帝之母曰任已</hi>
　<hi>有蟜氏女也不知何出</hi>育于姜水故以姜為姓<hi>箋按世紀曰神農氏姜姓也長</hi>
　<hi>于姜水</hi>其起本于烈山號烈山氏<hi>箋按水經注賜水出大紫山西逕厲鄉南</hi>
　<hi>水南有重山即烈山也一綂志烈山在今徳安府隨州本作列左傳列山氏之子又作厲禮祭法厲山氏</hi>
　<hi>之有天下也</hi>其初國伊又國耆合而稱之又號伊耆氏<hi>箋按</hi>
　<hi>禮明堂位疏曰禮運云伊耆氏始為蜡是報田之祭易繫神農始作耒耜田起於神農故説者以伊耆氏</hi>
　<hi>為神農也</hi>
<pb n="KR2b0002_WYG_002-7a"/>
元年即位居陳<hi>箋按左𫝊陳太皥之虚也杜注今陳州神農氏代伏羲有天下始都于此</hi>
　遷曲阜<hi>箋按曲阜魯地今兗州府曲阜縣炎帝遷此又號大庭氏春秋命歴序曰炎帝號大庭氏魯有</hi>
　<hi>大庭氏之庫禪通紀有大庭氏又有炎帝神農氏妄也</hi>
尊師受學<hi>箋按漢書古今人表悉諸神農師吕氏春秋神農師於悉諸學於老農</hi>
作五絃琴<hi>箋按世本神農作琴桓譚新論曰神農氏始削桐為琴七絃足以通萬物而考理亂也張</hi>
　<hi>揖廣雅曰神農氏琴長三尺六寸六分上有五絃曰宫商角徵羽文王増二絃曰少宫少商則新論言七</hi>
　<hi>絃者殊未確也又按説文曰琴者禁也神農所作洞越練朱絃樂記清廟之瑟朱絃而疏越鄭注云朱絃</hi>
　<hi>練朱絃則聲濁越瑟底空也疏通也使兩頭孔相連而通也然則洞越者通洞其底孔言神農制琴之體</hi>
<pb n="KR2b0002_WYG_002-7b"/>
　<hi>製也邢昺爾雅疏曰琴長三尺六寸六分五絃者此常用之琴也象三百六十六日五絃象五行又琴操</hi>
　<hi>曰廣六寸象六合也</hi>
作耒耜<hi>箋按易繋神農氏作斵木為耜揉木為耒耒耨之利以敎天下葢取諸益汲冡周書曰神農作</hi>
　<hi>陶冶斧斤為耜鉏耨以墾草莾然後五榖興以助菓蓏實</hi>
敎天下種穀<hi>箋按汲冡周書曰神農之時天雨粟神農耕而種之吕氏春秋曰神農敎曰士有當</hi>
　<hi>年不耕者則天下或受其饑矣女有當年不績者則天下或受其寒矣故夫親耕女親績</hi>
立歴日<hi>箋按楊泉物理論曰疇昔神農始治農功正節氣審寒温以為早晚之期故立歴日尚書考靈</hi>
　<hi>曜主春者烏星昏中可以種稷主夏者心星昏中可以種黍主秋者虚星昏中可以種麥主冬者昴星昏</hi>
<pb n="KR2b0002_WYG_002-8a"/>
　<hi>中可以斬伐具器械天子南面而坐視四星之中者知民之緩急則不賦力役敬授民時</hi>
日中為市<hi>箋按日中為市致天下之民聚天下之貨交易而退各得其所易繋𫝊曰葢取諸噬嗑是</hi>
　<hi>也日中者以四方之民道里逺近不同故一以日中為期俾令販夫販婦貿遷有無者皆得依期而至也</hi>
辨水泉甘苦<hi>箋按河圗曰九州殊題水泉各異荆揚角徵㑹其泉酸以苦梁州商徵接其泉苦以</hi>
　<hi>辛兗豫宫徵合其泉甘以苦雍冀商羽合其泉辛以鹹又文子曰汾水濛濁而宜麻濟水通和而宜麥河</hi>
　<hi>水濛濁而宜菽洛水輕利而宜禾渭水多力而宜黍漢水安重而宜竹江水肥仁而宜稻劉氏外紀曰炎</hi>
　<hi>帝察水泉甘苦令民知所避就以此也</hi>
味嘗草木作方書<hi>箋按神農政典曰病正四百四藥三百六十五過數乃亂而昏而毒陸景</hi>
<pb n="KR2b0002_WYG_002-8b"/>
　<hi>典語曰神農嘗草别穀蒸民乃粒食外紀曰上古民有疾病未知藥石炎帝始味草木之滋察其寒温平</hi>
　<hi>熱之性辨其君臣佐使之義嘗一日而遇七十毒神而化之遂作方書以療民疾而醫道立矣</hi>
建明堂<hi>箋按桓譚新論曰神農氏祀明堂有葢而無四方則明堂不始于黄帝也</hi>
作中天易<hi>箋按鄭康成曰伏羲畫八卦神農重之為六十四卦周禮太卜掌三易干寳注曰伏羲之</hi>
　<hi>易小成為先天神農之易中成為中天黄帝之易大成為後天杜子春曰連山伏羲歸蔵黄帝唐孔氏曰</hi>
　<hi>案世譜等書神農又號連山氏黄帝又號歸蔵氏是神農之易本于伏羲至黄帝乃别為歸蔵也</hi>
有火瑞以火紀官<hi>箋按左𫝊郯子曰炎帝氏以火紀故為火師而火名杜氏曰亦有火瑞故</hi>
　<hi>以火命官應劭曰春官為大火夏官為鶉火秋官為西火冬官為北火中官為中火</hi>
<pb n="KR2b0002_WYG_002-9a"/>
命官分職<hi>箋按外紀曰神農命赤冀為杵臼命巫咸主卜筮命刑天作扶犁之樂命屏封作種書命</hi>
　<hi>白阜作地理紀以理天下又按山海經刑天與帝争神帝乃斷其首而葬之常羊之山刑天以乳為目臍</hi>
　<hi>為口操干戚而舞注不言何帝以此計之當即為炎帝也又春秋元命包曰神農世怪義生白阜圖地形</hi>
　<hi>脉水道御覽以怪義為白阜母是圖書並起于羲農也</hi>
作下謀之樂<hi>箋按孝經鉤命決曰神農樂曰下謀禮明堂位曰土鼔蕢桴葦籥伊耆氏之樂也孔</hi>
　<hi>疏曰説者以伊耆為神農也</hi>
　時諸侯夙沙氏叛不用帝命其臣箕文諫而被殺炎<lb/>
　帝益修厥徳夙沙之民自攻其君而來歸其地<hi>箋按汲冢</hi>
<pb n="KR2b0002_WYG_002-9b"/>
　<hi>周書曰黄帝時有諸侯夙沙氏始以海煮成鹽此夙沙氏其先也</hi>於是南至交阯<hi>箋按</hi>
　<hi>交阯國名今安南是</hi>北至幽都<hi>即古之幽陵/今幽燕是</hi>東至𤾉谷<hi>即湯谷日所出</hi>
　<hi>處</hi>西至三危<hi>箋按唐志三危山在沙州燉煌縣東南六十里</hi>莫不服從其化<lb/>
在位一百四十年陟于長沙之荼鄉<hi>箋按漢志長沙荼陵縣莽曰聲鄉師</hi>
　<hi>古曰荼音弋奢反又文加反趙雪航曰外紀載伏羲人首蛇身神農人首牛身不知二聖乃開物成務之</hi>
　<hi>祖顧有此怪異之貌乎不足信矣殊不審人首蛇身之説猶孔子龜背李廣猿臂班超虎頭燕頷之類耳</hi>
　<hi>豈真有牛首蛇身者哉趙氏説泥</hi>
　竹書綂箋卷首下<lb/>
</p>
<p>
</p>
  </div>
</body>
</text>
</TEI>
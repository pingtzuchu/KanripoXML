<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹書綂箋卷四</head> <lb/>
    <p>
<pb n="KR2b0002_WYG_006-1a"/>
欽定四庫全書<lb/>
　竹書綂箋卷四<lb/>
　　　　　　　　　　翰林院檢討徐文靖撰<lb/>
帝泄<hi>箋按夏本紀帝芒崩子帝泄立</hi>
元年辛未帝即位<lb/>
十二年殷侯子亥賓于有易有易殺而放之<hi>箋按子亥遷殷見世</hi>
　<hi>本据竹書則子亥為㝠子遷殷在夏后帝芬三十三年至是三十八年矣山海經困民之國有人曰王亥</hi>
　<hi>托于有易河伯僕牛有易殺王亥取僕牛郭注云河伯僕牛皆人姓名誤河伯伯爵前所云河伯洛伯是</hi>
<pb n="KR2b0002_WYG_006-1b"/>
　<hi>也僕牛地名也殷侯亥賓于有易托處于河伯僕牛之地有易乃殺王亥取僕牛如文八年取武城昭八</hi>
　<hi>年取郠之例不得以河伯僕牛皆為人姓名也又困民之國郭氏不注襄十四年傳若困民之主匱神乏</hi>
　<hi>祀社稷無主將安用之林唐翁注困民之主曰困苦其民以主其國山海經困民之國當如是解</hi>
十六年殷侯微以河伯之師伐有易殺其君綿臣<hi>箋按郭璞</hi>
　<hi>曰上甲微殷之賢王假師以義伐罪故河伯不得不助滅之</hi>
　殷侯子亥賓于有易而淫焉有易之君綿臣殺而放<lb/>
　之故殷上甲微假師于河伯以伐有易滅之殺其君<lb/>
　綿臣中葉衰而上甲微復興故殷人報焉<hi>箋按前漢書古今人</hi>
<pb n="KR2b0002_WYG_006-2a"/>
　<hi>表帝嚳妃簡逷生卨卨五世孫㝠㝠子垓師古曰垓音該据竹書垓即亥也天問該秉季徳又作該是亥</hi>
　<hi>讀為垓也垓子微滅有易所以報父之讐也國語曰上甲微能帥契者也故殷人報焉</hi>
二十一年命畎夷白夷元夷風夷<hi>闕</hi>　黄夷<hi>箋按後漢西𦍑𫝊昔</hi>
　<hi>夏后氏太康失國四夷背叛及后相即位乃征畎夷七年然後來賓至于后泄始加爵命由是服從注引</hi>
　<hi>竹書紀年曰后泄二十一年命畎夷白夷赤夷元夷風夷陽夷</hi>
二十五年陟<lb/>
帝不降<hi>箋按夏本紀帝泄崩子帝不降立世本作帝降</hi>
元年己亥帝即位<lb/>
<pb n="KR2b0002_WYG_006-2b"/>
六年伐九苑<hi>箋按史記張良曰闗中北有胡苑之利索隠曰苑馬牧也馬生于胡又按水經注苑</hi>
　<hi>川水出天水勇士縣之子城南山東北流歴子城川苑川水又北入于海疑即為九苑之故地也捷録法</hi>
　<hi>原曰不降席崇最久九苑一役僅可稱述葢不降自即位至陟年共六十九年也</hi>
三十五年殷滅皮氏<hi>箋按周左史戎夫記曰信不行義不立則哲士陵君政而生亂皮氏</hi>
　<hi>以亡謂此也括地志絳州龍門縣西一里八十步即古皮氏城也</hi>
五十九年遜位于弟扄<hi>箋按是年丁酉帝不降遜位于弟帝扄</hi>
帝扄<hi>箋按夏本紀帝不降崩弟帝扄立今据竹書不降讓位于弟後十年始崩是史誤也</hi>
元年戊戌帝即位<lb/>
<pb n="KR2b0002_WYG_006-3a"/>
十年帝不降陟<hi>箋按是年為丁未</hi>
　三代之世内禪惟不降實有聖徳<lb/>
十八年陟<hi>箋按帝厪元年為己未則帝扄崩年當是戊午十八疑二十之譌</hi>
帝厪<hi>箋按夏本紀帝扄崩子帝厪立</hi>
　一名𦙍甲<lb/>
元年己未帝即位居西河<hi>箋按河在冀州之西曰西河</hi>
四年作西音<hi>箋按呂氏春秋曰殷整甲徙宅西河猶思故處實始作為西音今据竹書殷王河亶</hi>
　<hi>甲名整自相遷囂無宅西河作西音之事惟夏后𦙍甲即位元年居西河四年作西音而呂氏誤記殷整</hi>
<pb n="KR2b0002_WYG_006-3b"/>
　<hi>甲也梁劉勰文心雕龍夏甲嘆于東陽東音以發殷整思于西河西音以興是又以不韋誤矣</hi>
昆吾氏遷于許<hi>附注己姓名樊封于衛夏衰為伯遷于舊許○箋按郡國志濮陽古昆吾國左</hi>
　<hi>𫝊昭十二年楚靈王曰昔我皇祖伯父昆吾舊許是宅是昆吾自衛而遷許也左𫝊許太岳之𦙍也杜注</hi>
　<hi>許神農之後堯四岳也迂齋云申吕齊許皆四岳後堯譲許由即其一也堯典咨四岳汝能庸命㢲朕位</hi>
　<hi>是讓許由之實地理志潁川許縣故許國許後遷葉又遷夷又遷析即白羽又遷容城故以潁川之許為</hi>
　<hi>舊許今開封府許州即昆吾所遷地也</hi>
八年天有妖孽十日竝出<hi>箋按高士傳堯譲天下于許由由曰十日竝出而爝火不</hi>
　<hi>熄其光也不亦難乎此葢以堯徳光被如十日竝照所謂就之如日也世誤以堯時果有十日堯命羿射</hi>
<pb n="KR2b0002_WYG_006-4a"/>
　<hi>十日中其九妄矣觀竹書帝厪八年十日並出直以妖孽書之豈堯時先有十日而不書乎其後桀二十</hi>
　<hi>九年兩日竝出漢書五行志周靈王時有黒如日者五晉愍帝建興五年三日並照唐書突厥𫝊五日並</hi>
　<hi>出三月連明是皆妖孽之類也</hi>
其年陟<hi>箋按帝厪元年己未八年陟則是内寅据孔甲元年己巳則中間尚隔丁卯戊辰二嵗葢孔甲</hi>
　<hi>居喪三年而即位也夏制皆然</hi>
帝孔甲<hi>箋按夏本紀帝厪崩立帝不降之子孔甲</hi>
元年乙巳帝即位居西河<hi>箋按是己巳云乙巳誤</hi>
廢豕韋氏使劉累豢龍<hi>箋按昭二十三年傳蔡墨對魏獻子曰昔有飂叔安有裔</hi>
<pb n="KR2b0002_WYG_006-4b"/>
　<hi>子曰董父實甚好龍能求其耆欲以飲食之龍多歸之乃擾畜龍以服事帝舜帝賜之姓曰董氏曰豢龍</hi>
　<hi>封諸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>川及夏后孔甲不能食而未獲豢龍氏陶唐氏既衰其後有劉累學擾龍于豢龍氏以事孔甲能</hi>
　<hi>飲食之夏后嘉之賜氏曰御龍以更豕韋之後杜預曰更代也以劉累代彭姓之豕韋鄭語曰鬷夷董姓</hi>
　<hi>祝融後王符曰鬷夷豢龍則夏滅之今平陽聞喜縣有董澤一名豢龍池見昭二十九年𫝊路史堯長子</hi>
　<hi>監明早死封其子式于留留累其後也以豢龍事夏</hi>
三年王畋于萯山<hi>箋按吕氏春秋曰夏孔甲遊于東陽田于萯山天大風晦㝠孔甲迷惑入</hi>
　<hi>于民室郡國志泰山南城縣有東陽城孔甲田于東陽萯山</hi>
五年作東音<hi>箋按吕氏春秋曰夏后氏孔甲作破斧之歌實始為東音</hi>
<pb n="KR2b0002_WYG_006-5a"/>
七年劉累遷于魯陽<hi>箋按夏本紀劉累學擾龍以事孔甲龍一雌死以食夏后夏后使求</hi>
　<hi>懼而遷去括地志劉累故城在洛州緱氏縣南五十五里左𫝊曰遷于魯縣竹書曰遷于魯陽地理志南</hi>
　<hi>陽魯陽縣有魯山古魯縣御龍氏所遷續博物志劉累遷魯立堯祠于山一綂志魯山在汝州魯山縣東</hi>
　<hi>一百八十里</hi>
　王好事鬼神肆行淫亂諸侯化之夏政始衰<hi>箋按夏本紀孔</hi>
　<hi>甲立好方鬼神事淫亂</hi>田于東陽萯山天大風晦盲孔甲迷惑入<lb/>
　于民室<hi>箋按山海經和山上無草木而多瑶碧實惟河之九都神泰逄司之是好居于負山之陽</hi>
　主人方乳或曰后來見良日也之子必大吉或又曰<lb/>
<pb n="KR2b0002_WYG_006-5b"/>
　不勝也之子必有殃孔甲聞之曰以為余一人子夫<lb/>
　誰殃之乃取其子以歸既長為斧所戕乃作破斧之<lb/>
　歌是為東音劉累所畜龍一雌死潛醢以食夏后饗<lb/>
　之既而使求之懼而遷于魯陽其後為范氏<hi>箋按左𫝊襄二</hi>
　<hi>十四年范宣子曰昔匄之祖自虞以上為陶唐氏在夏為御龍氏在商為豕韋氏在周為唐杜氏晉主夏</hi>
　<hi>盟為范氏括地圖曰夏徳盛二龍降之禹使范氏御之而行葢因宣子之言而推原之也</hi>
九年陟<hi>箋按劉向列仙𫝊師門能使火為夏孔甲龍師孔甲不能修其心意殺而埋之野外一旦風雨</hi>
　<hi>迎之訖則山木皆燔孔甲祠而禱之未還而道死又按陶𢎞景刀劍録云夏孔甲在位四十年以八年九</hi>
<pb n="KR2b0002_WYG_006-6a"/>
　<hi>月嵗次甲辰采牛首山鐵鑄劍一銘曰甲据竹書則孔甲八年乃壬子非甲辰又在位九年而陟無四十</hi>
　<hi>年</hi>
殷侯復歸于商丘<hi>箋按上甲微以帝芒三十三年遷殷至孔甲九年凡一百三十五年復歸</hi>
　<hi>商丘計下距湯之居亳僅二十五年則此復歸商丘者當是湯祖父主壬及主癸也</hi>
帝昊<hi>箋按夏本紀孔甲崩子帝臯立</hi>
　昊一作臯<lb/>
元年庚辰帝即位<lb/>
使豕韋氏復國<hi>附注夏衰昆吾豕韋相繼為伯○箋按孔甲元年廢豕韋氏至是復之郡國志</hi>
<pb n="KR2b0002_WYG_006-6b"/>
　<hi>東郡白馬縣有韋城古豕韋氏之國葢彭姓之豕韋也</hi>
三年陟<hi>箋按僖三十二年傳蹇叔曰崤有二陵焉其南陵夏后臯之墓也杜注臯夏桀之祖父</hi>
帝發<hi>箋按夏本紀帝臯崩子帝𤼵立索隠按世本帝臯生𤼵及桀與此異</hi>
　一名后敬或曰發恵<lb/>
元年乙酉帝即位<lb/>
諸侯賔于王門再保墉<hi>箋按王門當作玉門昭十八年𫝊鄭祈于四鄘杜注鄘城也爾</hi>
　<hi>雅墻謂之墉釋名曰墉容也所以隠蔽形容也尚書大𫝊曰天子賁庸鄭康成注賁大也言大墻正直也</hi>
　<hi>家語曰孔子觀四門之墉是有一門即有一門之墉也史記項羽紀成臯北門徐廣曰成臯北門曰玉門</hi>
<pb n="KR2b0002_WYG_006-7a"/>
　<hi>後漢東夷𫝊夏后太康失徳夷人始畔自少康已後世服王化遂賔于玉門獻其樂舞今按竹書帝𤼵崩</hi>
　<hi>桀即位居斟尋則斟尋在河南時帝𤼵必先居河南之地桀因居之去成臯不逺是諸侯賔于玉門當即</hi>
　<hi>此也月令注都邑之城曰保</hi>
㑹子上池<hi>箋按㑹于池水之上曰上池猶郡在洛水之上則曰上洛是也</hi>
諸夷入舞<hi>箋按孝經緯曰東夷之樂曰韎南夷之樂曰任西夷之樂曰侏離北夷之樂曰禁五經通</hi>
　<hi>義曰舞四夷之樂明徳澤廣被四表也東夷之樂持矛舞助時之生南夷之樂持羽舞助時之養賈公彦</hi>
　<hi>周禮疏曰凡舞夷樂者皆門外為之此言諸夷入舞者不知其舞于門外否也</hi>
七年陟泰山震<hi>箋按秦岱也王者更姓改物有事于泰山所以著代也泰山震則將有代起而</hi>
<pb n="KR2b0002_WYG_006-7b"/>
　<hi>王者此其兆也</hi>
帝癸<hi>箋按夏本紀帝𤼵崩子帝履癸立</hi>
　一名桀<lb/>
元年壬辰帝即位居斟鄩<hi>箋按括地志故鄩城在洛州鞏縣西南五十八里葢</hi>
　<hi>桀所居也國䇿吴起對魏武侯曰夏桀之居左河濟右泰華伊闕在其南羊腸在其北</hi>
三年築傾宮<hi>箋按淮南墬形訓傾宫旋室高誘曰傾宮宮滿一頃旋以琁玉飾宮也左思吴都賦</hi>
　<hi>思比屋于傾宮畢結瑶而構瓊劉淵林注曰汲郡地中古文冊書曰桀築傾宫飾瑶䑓紂作瓊室立玉門</hi>
毁容臺<hi>箋按周紀表商容之閭鄭康成曰商家樂官知禮容所以禮署稱容臺儒林𫝊孝文帝時徐生</hi>
<pb n="KR2b0002_WYG_006-8a"/>
　<hi>以容為禮官大夫是也桀毁容臺則禮樂廢矣</hi>
畎夷入于岐以叛<hi>箋按畎音犬韋昭曰春秋以為犬戎小顔曰即昆夷也</hi>
六年岐踵戎來賓<hi>箋按岐一作跂淮南墬形訓有跂踵民高誘注跂踵踵不至地以五指行</hi>
　<hi>呂氏春秋富染篇夏桀染于羊辛岐踵戎是也大荒北經曰跂踵國在拘纓東其為人大両足亦大一曰</hi>
　<hi>大踵郭璞曰其人行脚跟不着地也孝經鈎命決曰焦僥跂踵重譯欵塞也又按山海經曰流沙行五百</hi>
　<hi>里有山曰跂踵之山或即為跂踵國故地也</hi>
十年五星錯行<hi>箋按漢志曰嵗星曰東方春木於人五常仁也五事貌也仁虧貌失逆春令傷</hi>
　<hi>木氣罰見嵗星熒惑曰南方夏火禮也視也禮虧視失逆夏令傷火氣罰見熒惑太白曰西方秋金義也</hi>
<pb n="KR2b0002_WYG_006-8b"/>
　<hi>言也義虧言失逆秋令傷金氣罰見太白辰星曰北方冬水知也聽也知虧聽失逆冬令傷水氣罰見辰</hi>
　<hi>星填星曰中央季夏土信也思心也仁義禮知以信為主貌言視聽以心為主故四星皆失填星乃為之</hi>
　<hi>動易緯河圖曰日月五星同道起牽牛女虚危室壁奎婁胃昴皆行其南九尺畢北七尺觜參北一丈三</hi>
　<hi>尺貫東井出鬼南六尺柳北六尺出星張翼北一丈三尺軫北三尺貫角亢出氐南二尺出房左右股間</hi>
　<hi>出心北四尺出尾北九尺出箕北六尺貫南斗復至牛此日月五星所行之常道也荆州占曰五星者五</hi>
　<hi>行之精也王者施恩布徳正直清虚則五星順度出入應時人君無徳逺君子近小人則五星逆行變色</hi>
　<hi>出入不時</hi>
夜中星隕如雨<hi>箋按春秋莊公七年夏四月辛卯夜中星霣如雨公羊𫝊曰如雨者非雨也非</hi>
<pb n="KR2b0002_WYG_006-9a"/>
　<hi>雨則曷為謂之如雨不修春秋曰雨星不及地尺而復君子修之曰星隕如雨竹書夏桀十年星隕如雨</hi>
　<hi>者紀年法春秋文也</hi>
地震<hi>箋按周語曰夫天地之氣陽伏而不能出隂廹而不能烝如是有地震</hi>
伊洛竭<hi>箋按伯陽甫曰昔伊洛竭而夏亡韋昭曰禹都陽城伊洛所近謂此也余謂桀居斟尋在鞏洛</hi>
　<hi>則伊洛最近何必逺追神禹乎又禹避丹朱陽城非都也</hi>
十一年㑹諸侯于仍有緡氏逃歸遂滅有緡<hi>箋按昭四年𫝊椒舉</hi>
　<hi>曰夏桀為仍之㑹有緡叛之山海經季釐之國有緡淵韓非子桀為有戎之㑹而有緡叛之戎當是仍之</hi>
　<hi>譌春秋僖二十三年齊侯伐宋圍緡杜注緡宋邑高平昌邑縣東南有東緡郡國志山陽東緡縣春秋時</hi>
<pb n="KR2b0002_WYG_006-9b"/>
　<hi>曰緡</hi>
十三年遷于河南<hi>箋按周書度邑篇武王曰吾將因有夏之居南望過于三塗北詹有河是</hi>
　<hi>在大河之南也</hi>
初作輦<hi>箋按爾雅徒御不驚輦者也郭璞曰徒輓輦車後漢隂就外戚驕貴井丹譏之曰昔桀乘人車</hi>
　<hi>豈此耶又周禮鄉師之職大軍旅㑹同正治其徒役與其輂輦鄭注曰輂駕馬輦人輓行司馬法曰夏后</hi>
　<hi>氏謂輦曰余車殷曰胡奴車周曰輜輦夏后氏二十人而輦殷十八人而輦周十五人而輦通典曰夏后</hi>
　<hi>氏末代制輦是也</hi>
十四年扁帥師伐岷山<hi>附注一作山民○箋按楚辭天問曰桀伐䝉山何所得焉王逸</hi>
<pb n="KR2b0002_WYG_006-10a"/>
　<hi>注曰蒙山國名也言夏桀征伐蒙山之國而得妹嬉也今据竹書桀伐岷山即蒙山也岷山女桀二人曰</hi>
　<hi>琬曰琰非妹嬉也妹嬉有施氏女非岷山也逸注並誤</hi>
　桀命扁伐山民山民女于桀二人曰琬曰琰后愛二<lb/>
　人女無子焉斵其名于苕華之玉苕是琬華是琰<hi>箋按</hi>
　<hi>歐陽詢藝文𩔖聚引紀年曰桀伐珉山珉山莊王女于桀二女曰琬曰琰今本竹書無莊王事知遺佚多</hi>
　<hi>矣</hi>而棄其元妃于洛曰妹喜<hi>箋按國語曰昔夏桀伐有施有施人以妹喜女</hi>
　<hi>焉注有施嬉姓之國</hi>于傾宮飾瑶臺居之<hi>箋按天問曰妹嬉何肆湯何殛焉似亦以</hi>
　<hi>妹嬉見棄為問又列女𫝊曰夏桀既棄禮義滛于婦人求四方美女積之後宫作瀾漫之樂則琬琰亦其</hi>
<pb n="KR2b0002_WYG_006-10b"/>
　<hi>一也又按管子地數篇曰女華者桀之所愛也曲逆者桀之所善也湯皆事之以千金女華即女琰也以</hi>
　<hi>刻于華曰女華又按國語曰末喜與伊尹比而亡夏樂府折楊柳行曰未喜殺龍逢桀放于鳴條甚其罪</hi>
　<hi>耳王弇州四部稿曰竹書紀年桀棄其元妃于洛曰妹喜氏則妹嬉以棄而亡國非以嬖而亡國也据此</hi>
　<hi>則與桀奔南巢者疑為琬琰而非妹喜也淮南子曰湯放桀于歴山與妹喜同舟浮江奔南巢之山未足</hi>
　<hi>据也</hi>
十五年商侯履遷于亳<hi>附注成湯元年○箋按孔甲九年殷侯復歸于商丘至此又自</hi>
　<hi>商丘而遷亳湯居亳與葛為鄰者也</hi>
十七年商使伊尹來朝<hi>箋按孫子兵書云伊尹名摰呂氏春秋本味篇有侁氏女子採</hi>
<pb n="KR2b0002_WYG_006-11a"/>
　<hi>桑得嬰兒于空桑之中獻之其君其君令烰人養之長而賢湯聞伊尹使人請之有侁氏有侁氏不可湯</hi>
　<hi>於是請取妻為婚有侁氏喜甚以伊尹為媵送女湯得伊尹袚之于廟明日朝而見之說湯以至味高誘</hi>
　<hi>曰烰猶庖也一綂志空桑城在陳留縣南一十五里帝王世紀云伊尹生于空桑</hi>
二十年伊尹歸于商及汝鳩汝方會于北門<hi>箋按書叙曰伊尹去</hi>
　<hi>亳適夏既醜有夏復歸于亳入自北門乃遇汝鳩汝方孔𫝊曰鳩方二人湯賢臣又焦氏筆乘曰媵説文</hi>
　<hi>送也史載湯壻有莘以伊尹為媵送女故稱有莘媵臣楚辭魚鱗鱗兮媵予爾雅亦云媵將送也然則世</hi>
　<hi>以媵臣為賤者非也葢彼有迎此有送春秋如齊逆女者迎也此以伊尹為媵者送也胡𫝊引公羊三國</hi>
　<hi>來媵以為媵妾者非也若以為媵妾魚鱗鱗兮媵予亦可為妾乎後漢書馮衍顯志賦曰昔伊尹之干湯</hi>
<pb n="KR2b0002_WYG_006-11b"/>
　<hi>兮七十説而乃信太子賢注曰伊摰負鼎爼以干湯七十説而乃信謂年七十説湯乃得信也信音申</hi>
二十一年商師征有洛克之<hi>箋按周左史戎夫記曰昔有洛氏宫室無常池囿廣</hi>
　<hi>大工巧日進民不得休農失其時饑饉無食成湯伐之有洛以亡</hi>
遂征荆荆降<hi>箋按商頌曰維汝荆楚居國南鄉在昔成湯自彼氐𦍑莫敢不來享莫敢不來王是</hi>
　<hi>也</hi>
二十二年商侯履來朝命囚履于夏臺<hi>箋按夏本紀桀乃召湯而囚之</hi>
　<hi>夏臺索𨼆曰獄名夏曰夏臺皇甫謐曰地在陽翟是也太公金匱曰桀怒湯以諛臣趙梁計召而囚之鈞</hi>
　<hi>臺置之重泉杜預左𫝊注河南陽翟有鈞臺陂一綂志夏臺在河南鞏縣西南即夏桀囚湯處是重泉亦</hi>
<pb n="KR2b0002_WYG_006-12a"/>
　<hi>即夏臺之土室也楚辭天問曰湯出重泉夫何辠尤不勝心伐帝誰使挑之朱子集注曰重泉地名在左</hi>
　<hi>馮翊史記所謂夏臺也然漢馮翊重泉縣今在西安府華州蒲城縣東南四十五里秦本紀簡公六年塹</hi>
　<hi>洛城重泉者也安得一之洪興祖楚辭補注亦以為馮翊重泉皆誤</hi>
二十三年釋商侯履諸侯遂賔于商<hi>箋按帝王世紀曰夏桀無道辠諫者</hi>
　<hi>湯使人哭之桀囚湯使于夏臺而後釋之諸侯由是咸叛桀附湯同日供職者五百國三年而天下咸服</hi>
二十六年商滅溫<hi>箋按括地志故温城在懷州温縣西三十里</hi>
二十八年昆吾氏伐商<hi>箋按郡國志東郡濮陽古昆吾國鄭語史伯曰己姓昆吾則商</hi>
　<hi>滅之是也前漢書古今人表有昆吾師古曰姒姓國也帝王世紀曰河東安邑縣有昆吾亭疑此伐商者</hi>
<pb n="KR2b0002_WYG_006-12b"/>
　<hi>乃姒姓之昆吾與桀同姓故因為桀而伐商非必定是濮陽之昆吾也</hi>
商㑹諸侯于景亳<hi>箋按昭四年𫝊椒舉曰商湯有景亳之命郡國志梁國䝉縣劉昭注引帝</hi>
　<hi>王世紀曰有北亳即景亳湯所盟處又按有景山故名景亳</hi>
遂征韋商師取韋<hi>箋按郡國志東郡白馬縣有韋鄉鄭語史伯曰彭姓豕韋則商滅之又按</hi>
　<hi>古今人表有劉姓豕韋</hi>
遂征顧<hi>箋按古今人表有鼔師古曰即顧國也史記索隠曰郡國志顧在東郡廪丘縣北今曰顧城春</hi>
　<hi>秋哀二十一年公及齊侯盟于顧即是城也</hi>
太史令終古出奔商<hi>箋按姓氏譜紂行亂政三旬不朝終古執圖法泣諫不聽先奔于商</hi>
<pb n="KR2b0002_WYG_006-13a"/>
　<hi>三年而桀乃亡淮南汜論訓夫夏之將亡太史令終古即奔商</hi>
二十九年商師取顧<hi>箋按詩韋顧既伐是湯先取韋後取顧也</hi>
三日竝出<hi>箋按三當作二孝經緯曰夏時兩日並出䜟曰桀無道兩日照荆州占曰兩日以上出天</hi>
　<hi>下有灾夏以兩日亡京氏曰兩日並出天下争王</hi>
費伯昌出奔商<hi>箋按夏后啓二年費侯伯益出就國此費伯葢其後也王充論衡曰桀無道兩</hi>
　<hi>日並照在東者將起在西者將滅費昌問馮夷曰何者為殷何者為夏馮夷曰西夏也東殷也於是費昌</hi>
　<hi>徙族歸殷</hi>
冬十月鑿山穿陵以通于河<hi>箋按通志曰桀鑿山穿陵以通于河諫者曰洩天氣</hi>
<pb n="KR2b0002_WYG_006-13b"/>
　<hi>𤼵地藏天子失道後必有敗桀殺之耆老或諫桀又殺之</hi>
三十年瞿山崩<hi>箋按通志曰瞿山崩為大澤水深九尺山覆于谷下反在上</hi>
殺其大夫闗龍逢<hi>箋按通志曰桀有暴臣于辛陵轢諸侯諛臣左師曹觸龍䜛賊忠良闗龍</hi>
　<hi>逢引黄圖以諫曰古之人君愛民節用享國之日長今君用財若無窮殺人若弗勝亡無日矣立而不去</hi>
　<hi>桀曰子又妖言矣於是焚黄圗殺龍逢</hi>
商師征昆吾<hi>箋按桀二十八年昆吾伐商商既征韋又征顧至是遂征昆吾</hi>
冬聆隧災<hi>箋按聆當作耹音琴周語内史過曰商之亡也回禄信于耹隧韋昭曰回禄火神再宿曰</hi>
　<hi>信</hi>
<pb n="KR2b0002_WYG_006-14a"/>
三十一年商自陑征夏邑<hi>箋按書叙曰伊尹相湯伐桀升自陑遂與戰于鳴條之野</hi>
　<hi>作湯誓孔𫝊曰夏都安邑湯升道從陑出其不意陑在河曲之南</hi>
克昆吾<hi>箋按昭十八年𫝊二月乙卯周毛得殺毛伯過萇𢎞曰毛得必亡是昆吾稔之日也詩長𤼵疏</hi>
　<hi>曰言昆吾以乙卯日亡也</hi>
大雷雨戰于鳴條<hi>箋按括地志高涯原在蒲州安邑縣北三十里南阪口即古鳴條陌也鳴</hi>
　<hi>條戰地在安邑西皇甫謐按伊訓曰造攻自鳴條朕哉自亳今安邑見有鳴條陌昆吾亭左氏以為昆吾</hi>
　<hi>同以乙卯日亡韋顧亦爾故詩曰韋顧既伐昆吾夏桀於左氏昆吾在衛乃在濮陽不得與桀異處同日</hi>
　<hi>而亡明昆吾亦來安邑欲以衛桀故同日亡而安邑有其亭也今据古今人表有姒姓昆吾或在鳴條則</hi>
<pb n="KR2b0002_WYG_006-14b"/>
　<hi>昆吾以乙卯亡未必即濮陽之昆吾也</hi>
夏師敗績<hi>箋按秦本紀若木元孫費昌當夏桀之世去夏歸商為湯御以敗桀于鳴條</hi>
桀出奔三朡<hi>箋按郡國志濟隂定陶縣有三朡亭</hi>
商師征三朡<hi>箋按書叙曰湯伐三朡俘厥寳玉誼伯仲伯作典寳孔𫝊曰二臣作典寳一篇</hi>
戰于郕<hi>箋按吕氏春秋簡選篇殷湯良車七十乘必死六千人以戊子戰于郕遂禽移大犧誘注曰桀</hi>
　<hi>多力能推大犧因以為號而禽克之又按郡國志濟隂成縣本國左𫝊杜預注東平剛父縣有郕鄉</hi>
獲桀于焦門<hi>箋按淮南主術訓桀之力制觡伸鉤索鐵歙金然湯革車三百乘困之鳴條擒之焦</hi>
　<hi>門高誘曰焦或作巢一綂志巢湖在巢縣西十五里一名焦湖周圍四百餘里据此則焦門當即是巢門</hi>
<pb n="KR2b0002_WYG_006-15a"/>
　<hi>也</hi>
放之于南巢<hi>箋按周書殷祝解湯將放桀于中野士民聞湯在野皆委貨扶老攜幼奔國中虛桀</hi>
　<hi>與其屬五百人南徙千里止于不齊民往奔湯于中野桀與其屬五百人徙于魯魯士民復奔湯桀與五</hi>
　<hi>百人去居孔晁注不齊魯地名居南巢之地名地理志居巢縣屬廬江通鑑注廬江六縣有居巢城桀奔</hi>
　<hi>此因以放之隋煬帝大業十年二月詔曰黄帝五十二戰成湯二十七征方乃徳施諸侯令行天下帝王</hi>
　<hi>世紀曰成湯凡二十七征而徳施于諸侯</hi>
　自禹至桀十七世有王與無王用嵗四百七十一年<lb/>
　<hi>起壬子終壬戌○箋按帝王世紀自禹至桀并數有窮凡十九王合四百三十二年世史始禹甲戌終桀</hi>
<pb n="KR2b0002_WYG_006-15b"/>
　<hi>甲午共四百四十一年葉史始禹丙子終桀甲午共四百三十九年今据竹書羿浞不在王數凡十有七</hi>
　<hi>王用嵗四百七十一年</hi>
　<lb/>
　<lb/>
　<lb/>
　<lb/>
　<lb/>
　竹書綂箋卷四<lb/>
</p>
<p>
</p>
  </div>
</body>
</text>
</TEI>
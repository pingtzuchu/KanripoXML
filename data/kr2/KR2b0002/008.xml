<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹書綂箋卷六</head> <lb/>
    <p>
<pb n="KR2b0002_WYG_008-1a"/>
欽定四庫全書<lb/>
　竹書綂箋卷六<lb/>
　　　　　　　　　　翰林院檢討徐文靖撰<lb/>
武丁<hi>箋按殷本紀帝小乙崩子帝武丁立</hi>
　名昭<lb/>
元年丁未王即位居殷命卿士甘盤<hi>箋按書君奭篇周公曰在武丁時則</hi>
　<hi>有若甘盤漢書古今人表有甘盤師古曰武丁師也</hi>
三年夢求𫝊説得之<hi>箋按書叙曰高宗夢得説使百工營求諸野得諸傅巖作説命三篇</hi>
<pb n="KR2b0002_WYG_008-1b"/>
　<hi>孔𫝊曰傅氏之巖在虞虢之界通道所經有澗水壤道常使胥靡刑人築䕶此道説賢而隠代胥靡築之</hi>
　<hi>以供食王子年拾遺記曰傅説賃為頳衣者舂於深巖以自給夢乘雲繞日而行筮得利建侯之卦嵗餘</hi>
　<hi>以玉帛聘為阿衡括地志傅説版築之處在今陜州河北縣北七里即虞虢之界水經注沙澗水北虞山</hi>
　<hi>南經傅巖傅説隠室前俗名聖人窟或問高宗之于傅説文王之于太公知之熟矣恐民之未信也故假</hi>
　<hi>之夢卜以重其事程子曰然則是偽也聖人無偽</hi>
六年命卿士傅説視學養老<hi>箋按墨子曰傅説被褐帶索庸築傅巖武丁得之舉</hi>
　<hi>以為三公禮記明堂位曰瞽宗殷學也王制曰凡養老殷人以食禮又曰殷人養國老于右學養庶老于</hi>
　<hi>左學又曰殷人縞衣而養老文王世子曰大合樂必遂養老鄭氏注曰大合樂謂春入學舍菜合舞秋頒</hi>
<pb n="KR2b0002_WYG_008-2a"/>
　<hi>學合聲於是時也天子則視學焉孔氏疏曰月令季春大合樂天子親往明天子亦親視學也又孔氏王</hi>
　<hi>制疏曰養老必在學者以學敎孝弟之處故于中養老李氏曰養老之禮五十養于鄉六十養于國七十</hi>
　<hi>養于學虞夏殷周莫之改也然則視學養老皆七十以上之人故天子亦親往焉武丁以命傅説者書所</hi>
　<hi>謂夢帝賚予良弼其代予言者也</hi>
十二年報祀上甲微<hi>箋按夏后帝泄十六年殷侯微以河伯之師伐有易殷道復興故殷</hi>
　<hi>人報焉魯語展禽曰上甲微能帥契者也商人報焉韋昭曰上甲微契後八世湯之先也</hi>
二十五年王子孝己卒于野<hi>箋按秦䇿陳軫曰孝己愛其親天下欲以為子尸子</hi>
　<hi>曰殷高宗之子曰孝己有孝行事親一夜五起視衣之厚薄枕之高下也其母早死高宗惑後妻言放之</hi>
<pb n="KR2b0002_WYG_008-2b"/>
　<hi>而死又按家語曰曾參既出妻終身不娶其子元請焉曾子曰高宗以後妻殺孝己尹吉甫以後妻放伯</hi>
　<hi>竒吾上不及高宗中不比吉甫庸能免于非乎遂不娶</hi>
二十九年肜祭大廟有雉來<hi>箋按書叙曰高宗祭成湯有飛雉升鼎耳而雊祖己</hi>
　<hi>訓諸王作高宗彤日高宗之訓孔疏曰高宗之訓所以訓高宗也蔡仲黙曰于彤日有雉雊之異葢祭禰</hi>
　<hi>廟也序言祭湯廟者非是按二説皆謬葢高宗武丁之廟號也若是書作于武丁未陟之前豈可云高宗</hi>
　<hi>之訓乎竹書殷武丁二十九年彤祭太廟有雉來五十九年陟廟號高宗祖庚元年即位居殷作高宗之</hi>
　<hi>訓殷本紀帝武丁崩子祖庚立祖己嘉武丁之以祥雉為徳立其廟為高宗遂作高宗彤日及訓意是時</hi>
　<hi>祖庚繹祭于高宗之廟每過于豐故戒以無豐于昵因作高宗之訓以訓祖庚耳孔疏以為訓高宗謬矣</hi>
<pb n="KR2b0002_WYG_008-3a"/>
　<hi>書序高宗祭成湯竹書武丁祭太廟並有證據而蔡𫝊云祭禰廟以序言祭湯廟非意以豐于昵昵為近</hi>
　<hi>廟則不得為湯廟也不審豐于昵者祖庚也祭湯廟者高宗也書曰惟先格王正厥事乃訓于王格王者</hi>
　<hi>至道之王高宗也訓于王者訓于祖庚也何轉以叙為非又按格王成帝建始元年詔作假王師古曰商</hi>
　<hi>宗彤日載武丁之臣祖己之辭也假至也以祖己為高宗之臣時所作亦誤嗟乎竹書未出天下之以不</hi>
　<hi>狂為狂者將胡底也</hi>
三十二年伐鬼方次于荆<hi>箋按後漢西𦍑𫝊武丁伐西戎鬼方詩大雅蕩云内奰于</hi>
　<hi>中國覃及鬼方毛傳鬼方逺方也世本陸終娶于鬼方氏之妹曰女嬇注鬼方于漢則先零戎也要之武</hi>
　<hi>丁伐鬼方則鬼方自是國名不得以逺方槩之竹書言伐鬼方次于荆大抵即商頌所云奮伐荆楚者也</hi>
<pb n="KR2b0002_WYG_008-3b"/>
　<hi>孔氏詩疏曰周有天下始封熊繹為楚子于武丁之世不知楚君是何人今按彛器欵式所載曽侯鐘銘</hi>
　<hi>曰惟王五十有六祀徙自西陽楚王韵章薛氏曰背有兩商字商癸父丁彛銘曰惟王六祀兄癸卣銘曰</hi>
　<hi>惟王九祀商稱祀也商自太戊外惟高宗享國五十九年此鐘銘稱五十六祀者應自高宗伐鬼方之後</hi>
　<hi>而荆楚亦逺徙西陽也一綂志西陽城在黄州府黄岡縣境</hi>
三十四年王師克鬼方<hi>箋按易未濟九三高宗伐鬼方三年克之</hi>
氐𦍑來賓<hi>箋按詩商頌殷武箋曰氐𦍑夷狄國在西方者也孔疏曰氐𦍑之種漢世仍存其居在秦</hi>
　<hi>隴之西氐𦍑逺夷一世而一見于王前漢地理志隴西有氐道𦍑道後漢西南夷𫝊七𦍑九氐各有部落</hi>
　<hi>是漢世尚存也尚書大𫝊曰武丁内反諸己以思先王之道三年編髮重譯來朝者六國説苑曰三年之</hi>
<pb n="KR2b0002_WYG_008-4a"/>
　<hi>後蠻夷重譯而朝者七國</hi>
四十三年王師滅大彭<hi>箋按鄭語史伯曰彭姓彭祖豕韋諸稽則商滅之矣韋昭曰彭</hi>
　<hi>祖大彭也</hi>
五十年征豕韋克之<hi>箋按鄭氏詩箋曰韋豕韋彭姓也計祖乙元年命彭伯韋伯至此歴</hi>
　<hi>一百四十八年先後八年間而相繼澌滅韋昭謂後世失道商復興而滅之</hi>
五十九年陟<hi>箋按周書無逸曰肆高宗之享國五十有九年石經曰高宗之享國百年漢杜欽曰</hi>
　<hi>高宗享百年之壽</hi>
　王殷之大仁也力行王道不敢荒寧嘉靖殷邦至于<lb/>
<pb n="KR2b0002_WYG_008-4b"/>
　小大無時或怨是時輿地東不過江黄<hi>箋按郡國志汝南安陽有</hi>
　<hi>江亭弋陽有黄亭</hi>西不過氐𦍑南不過荆蠻北不過朔方而<lb/>
　頌聲作<hi>箋按商頌詩序曰殷武祀高宗也</hi>禮廢而復興廟號高宗<hi>箋按</hi>
　<hi>漢書嚴助𫝊高宗殷之盛天子也孔安國尚書𫝊曰徳高可尊故號高宗</hi>
祖庚<hi>箋按殷本紀帝武丁崩子帝祖庚立</hi>
　名曜<lb/>
元年丙午即位居殷作高宗之訓<hi>箋按書叙祖己訓諸王作高宗之訓孔氏</hi>
　<hi>傳曰所以訓也亡今据竹書祖己作高宗之訓在祖庚元年則高宗之崩已踰年矣孔疏以為訓高宗失其㫖</hi>
<pb n="KR2b0002_WYG_008-5a"/>
　<hi>矣又按商彛器有祖己爵薛尚功曰商之君有雍巳無祖己据書叙祖己訓諸王作高宗之訓商器又有</hi>
　<hi>祖己甗疑即此祖己也</hi>
十一年陟<lb/>
祖甲<hi>附注曰國語作帝甲○箋按殷本紀帝祖庚崩弟祖甲立</hi>
　名載<lb/>
元年丁巳王即位居殷<hi>箋按書無逸其在祖甲不義惟王舊為小人鄭氏曰祖甲武丁</hi>
　<hi>子帝甲也有兄祖庚賢武丁欲廢兄立弟祖甲以此為不義逃于人間故云舊為小人金仁山曰祖庚崩</hi>
　<hi>而國人卒立之按高宗既廢孝己又欲廢祖庚大抵總惑于後妻之言</hi>
<pb n="KR2b0002_WYG_008-5b"/>
十二年征西戎<hi>附注曰祖甲西征得一丹山○箋按竹書陽甲二年征丹山戎郭璞注山海經</hi>
　<hi>亦引竹書曰陽甲西征得一丹山沈注以為祖甲葢誤也</hi>
冬王返自西戎<hi>箋按武丁之世其地西不過氐𦍑則祖甲西征當亦在隴西左右故即于是年</hi>
　<hi>冬而返也</hi>
十三年西戎來賓<hi>箋按殷太戊二十六年西戎來賓距祖甲十三年凡二百五十八年始因</hi>
　<hi>祖甲親征而來賔想其負恃荒逺王師罕至正不獨夜郎自大已也</hi>
命邠侯組紺<hi>箋按世本云太公組紺諸盩三代世表稱叔類皇甫謐云公祖一名組紺諸盩字叔</hi>
　<hi>類號曰太公也今据竹書命邠侯組紺則組紺諸盩非連名也金仁山以諸盩别一人</hi>
<pb n="KR2b0002_WYG_008-6a"/>
二十四年重作湯刑<hi>箋按昭六年傳叔向貽子産書曰夏有亂政而作禹刑商有亂政而</hi>
　<hi>作湯刑周有亂政而作九刑杜注夏商之亂著禹湯之法周之衰亦為刑書謂之九刑文十八年𫝊太史</hi>
　<hi>克曰先君周公制周禮作誓命曰毁則為賊掩賊為蔵竊賄為盗盗器為姦主蔵之名賴姦之用為大凶</hi>
　<hi>徳有常無舎在九刑不忘注曰誓命以下皆九刑之書九刑之書今亡按汲冢周書嘗麥解曰太史筴刑</hi>
　<hi>書九篇以升授大正則九刑之名本此故史克以為周公作也叔向曰周有亂政而作九刑亦謂重作者</hi>
　<hi>耳</hi>
二十七年命王子囂王子良<hi>箋按禮記王制注鄭氏曰王子王之庶子也西京雜</hi>
　<hi>記曰霍將軍妻産二子疑所為兄弟或曰前生為兄後生為弟或曰居上者宜為兄居下者宜為弟時霍</hi>
<pb n="KR2b0002_WYG_008-6b"/>
　<hi>光聞之答書曰昔殷王祖甲一産二子曰囂曰良以卯日生囂巳日生良則以囂為兄以良為弟今霍氏</hi>
　<hi>亦宜以前生為兄焉謂此也</hi>
三十三年陟<hi>箋按書無逸曰肆祖甲之享國三十有三年</hi>
　王舊在野及即位知小人之依能保恵庶民不侮鰥<lb/>
　寡迨其末也繁刑以擕逺殷道復衰<hi>附注曰國語云𤣥王勤商十有</hi>
　<hi>四世帝甲亂之七世而隕○箋按殷本紀帝甲淫亂殷道復衰與國語同据書無逸周公曰嗚呼自殷王</hi>
　<hi>中宗及高宗及祖甲及我周文王兹四人廸哲則祖甲不當有淫亂之事矣大抵殷之祖甲猶周之宣王</hi>
　<hi>周宣不再傳而有幽王之敗况祖甲後七世乎</hi>
<pb n="KR2b0002_WYG_008-7a"/>
馮辛<hi>附注史記作廩辛○箋按殷本紀帝甲崩子帝廩辛立索隠古今人表及帝王世紀皆作憑辛</hi>
　名先<lb/>
元年庚寅王即位居殷<hi>箋按庚寅一本作庚申誤</hi>
四年陟<hi>箋按書無逸自是厥後亦㒺或克壽或五六年或四三年如沃甲五年南庚六年小辛三年仲</hi>
　<hi>壬陽甲馮辛皆四年</hi>
庚丁<hi>箋按殷本紀帝廩辛崩弟庚丁立</hi>
　名囂<lb/>
元年甲午王即位居殷<hi>箋按紀年囂祖甲庶子祖甲二十七年命為王子者</hi>
<pb n="KR2b0002_WYG_008-7b"/>
八年陟<lb/>
武乙<hi>箋按殷本紀帝庚丁崩子武乙立</hi>
　名瞿<hi>箋按商有瞿父鼎薛用敏曰商器以父名多矣瞿則不知其為誰</hi>
元年壬寅王即位居殷<hi>箋按武乙元年周文王昌始生而世紀以為當殷王祖甲二十</hi>
　<hi>八祀庚寅生昌殊不審祖甲在位三十三年乃陟則是時文王六齡又歴馮辛四年庚丁八年武乙三十</hi>
　<hi>五年則是時文王五十三齡又歴文丁十三帝乙九年則是時文王七十五齡又加紂四十一年而文王</hi>
　<hi>薨則是時文王年百十六齡安得為九十七乎計文王之生適當武乙元年壬寅嵗其年太王自邠而遷</hi>
　<hi>于岐周故孟子謂文王生于岐周也若祖甲二十八年在未遷岐之前十九年安得云生于岐周乎</hi>
<pb n="KR2b0002_WYG_008-8a"/>
邠遷于岐周<hi>箋按漢書匈奴𫝊戎狄攻太王亶父亶父亡走岐山下地理志右扶風美陽西北中</hi>
　<hi>水鄉周太王所邑林氏曰邠在岐西北四百餘里括地志故周城一名美陽城雍州武功縣北七里郡縣</hi>
　<hi>志岐山一名天柱山在鳳翔府岐山縣東北十里徐廣曰邑於周地故始改國曰周</hi>
三年自殷遷于河北<hi>箋按殷本紀武乙立殷復去亳居河北相州圖經曰安陽在淇洹二</hi>
　<hi>山之間本殷墟也史三代世表武乙徙河北</hi>
命周公亶父賜以岐邑<hi>箋按詩疏引中侯稷起注云亶父以字為號今据竹書命亶父</hi>
　<hi>則亶父是名也書𫝊説太王遷岐民束脩奔而從之者三千乘止而成三千户之邑則是岐山之下始未</hi>
　<hi>有邑至是成邑而武乙因賜之也魯頌曰至于太王居岐之陽實始翦商毛𫝊曰翦齊也鄭箋曰翦斷也</hi>
<pb n="KR2b0002_WYG_008-8b"/>
　<hi>説文作戬商戬福也三説皆非也爾雅釋詁曰勞來強事謂翦蔧勤也實始翦商葢謂實始勤商耳與周</hi>
　<hi>書太王其勤王家之意正自符合齊斷勤三訓皆見爾雅注詩者未之攷也</hi>
十五年自河北遷于沬<hi>箋按武乙三年自殷遷河北至是復濟河北徙朝歌紂仍都之</hi>
　<hi>葢武乙之時其地名沬至紂時其地乃名朝歌水經注曰朝歌夲沬邑紂有新聲靡樂號邑朝歌也周書</hi>
　<hi>酒誥王若曰明大命于妹邦孔𫝊曰妹地名紂所都朝歌以北是孔疏曰妹與沬一也詩有云沬之東矣</hi>
　<hi>沬之鄉矣括地志朝歌本沬邑武乙始都之是也</hi>
二十一年周公亶父薨<hi>箋按自組紺㠯上皆曰邠侯至亶父遷于岐周始命為公故曰</hi>
　<hi>周公亶父也武乙元年文王生至是年二十一矣太王以文王生有聖徳欲𫝊位季歴以及文王此也</hi>
<pb n="KR2b0002_WYG_008-9a"/>
二十四年周師伐程戰于畢克之<hi>箋按穆王時左史戎夫記曰昔有畢程氏</hi>
　<hi>損禄尊爵羣臣貌匱比而戾民畢程氏以亡周師伐程戰于畢葢即為畢程也地理志扶風安陵縣師古</hi>
　<hi>曰闞駰以為周之程邑也書叙惟王季宅程史記正義引周書惟王季宅郢郢即程也郢故城在雍州咸</hi>
　<hi>陽縣東二十里戰于畢畢陌在程西北莊十一年𫝊凡師得雋曰克</hi>
三十年周師伐義渠乃獲其君以歸<hi>箋按左史戎夫記昔者義渠氏有兩</hi>
　<hi>子異母皆重君疾大臣分黨而争義渠以亡周師所伐者葢即此也地理志北地有義渠道括地志寧原</hi>
　<hi>慶三州本義渠戎國之地</hi>
三十四年周公季歴來朝王賜地三十里玉十㲄馬十<lb/>
<pb n="KR2b0002_WYG_008-9b"/>
疋<hi>箋按莊十八年𫝊虢公晉侯朝王王享醴命之宥皆賜玉五瑴馬三疋非禮也王命諸侯名位不同禮亦</hi>
　<hi>異數不以禮假人杜氏曰侯而輿公同賜是借人禮雙玉為㲄又作珏今武乙賜季歴者乃公禮也王制</hi>
　<hi>曰有功徳于民者則加地進律是也</hi>
三十五年周公季歴伐西落鬼戎<hi>箋按後漢書西𦍑𫝊注武乙三十五年伐</hi>
　<hi>西落鬼戎俘二十翟王</hi>
王畋于河渭大雷震死<hi>箋按地理志渭水東至船司空入河因名為河渭也殷本紀曰</hi>
　<hi>帝武乙無道為偶人謂之天神與之搏人為行天神不勝乃僇辱之為革囊盛血仰而射之命曰射天獵</hi>
　<hi>于河渭之間暴雷震死漢書郊祀志曰帝乙嫚神而震死</hi>
<pb n="KR2b0002_WYG_008-10a"/>
文丁<hi>附注曰史記作太丁非○箋按殷本紀武乙震死子帝文丁立</hi>
　名托<lb/>
元年丁丑王即位居殷<hi>附注曰自沬歸殷邑○箋按帝乙十五年自河北遷于沬至文</hi>
　<hi>丁又自沬歸殷邑史項羽本紀期洹水南殷虚上地理通釋曰殷虚南去朝歌城百四十六里是文丁自</hi>
　<hi>沬而北徙也</hi>
二年周公季歴伐燕京之戎敗績<hi>箋按淮南子汾出燕京高誘曰燕京山在</hi>
　<hi>太原汾陽縣水經注曰濕水逕隂館縣故城西又東北流左㑹桑乾水耆老云其水潛承太原汾陽北燕</hi>
　<hi>京山之天池燕京亦管涔之異名也郡縣志天池在嵐州静樂縣北燕京山上週迴八里陽旱不耗隂霖</hi>
<pb n="KR2b0002_WYG_008-10b"/>
　<hi>不溢燕京之戎葢居此山也</hi>
三年洹水一日三絶<hi>箋按水經洹水出洹山逕殷虚北又東北逕鄴城南魏土地記曰鄴</hi>
　<hi>城南四十里有安陽城有洹水東流者也皇甫謐曰鄴有上司馬殷太甲常居之太甲當即太丁之譌也</hi>
四年周公季歴伐余無之戎克之<hi>箋按左𫝊閔二年晉申生伐東山臯落氏</hi>
　<hi>上黨記東山在壼關縣城東南今名無臯成八年劉康公敗績于徐吾氏上黨記純留縣有余吾城在縣</hi>
　<hi>西北三十里余無之戎當即是余吾及無臯二戎也</hi>
命為牧師<hi>箋按周禮大宗伯以九儀之命正邦國之位八命作牧鄭注曰謂侯伯有功徳者加命得</hi>
　<hi>専征伐于諸侯又按鄭注王制曰殷之州長曰伯虞夏及周皆曰牧今据天問曰伯昌號衰秉鞭作牧竹</hi>
<pb n="KR2b0002_WYG_008-11a"/>
　<hi>書殷命季歴為牧師是殷亦稱牧也又按虞書益稷篇州十有二師釋文引鄭注曰師長也路史十國而</hi>
　<hi>有長長有師五長而一師師五十國州十有二師州有牧牧稟命于上京弼成五服至于五千</hi>
五年周作程邑<hi>箋按武乙二十四年周師伐程至是十有七年而周始營之以作邑括地志安</hi>
　<hi>陵故城在雍州咸陽縣東二十一里周之程邑也</hi>
七年周公季歴伐始呼之戎克之<hi>箋按山海經有始州之國此云始呼未詳</hi>
　<hi>也</hi>
十一年周公季歴伐翳徒之戎獲其三大夫來獻捷<hi>箋按</hi>
　<hi>後漢書西𦍑𫝊殷室中衰諸夷皆叛至于武丁征西戎鬼方三年乃克及武乙暴虐犬戎寇邊周古公踰</hi>
<pb n="KR2b0002_WYG_008-11b"/>
　<hi>梁山而避于岐下及子季歴遂伐西落鬼戎太丁之時周人復伐燕京之戎戎人大敗周師後二年周人</hi>
　<hi>復克余無之戎於是太丁命季歴為牧師自是之後更伐始呼翳徒之戎皆克之並據竹書為文也又按</hi>
　<hi>春秋提要曰獻者下奉上之詞軍獲曰捷莊三十一年𫝊凡諸侯有四夷之功則獻于王王以警于夷中</hi>
　<hi>國則否</hi>
王殺季歴<hi>箋按呂氏春秋首時篇王季困而死文王苦之有不忘羑里之醜時未可也高誘曰季歴</hi>
　<hi>勤勞國事以至薨沒故文王哀思苦痛也時竹書未出誘不知有文丁殺季歴事也劉知幾史通雜説上</hi>
　<hi>曰竹書紀年出于晉代學者始知后啓殺益太甲誅伊尹文王殺季歴則與經典所載乖剌甚多李氏維</hi>
　<hi>禎曰羣書蕪穢典訓陵遲殺益誅尹猶曰頗刑季歴之弑古今大惡而以之汚衊至聖不憂舌過鼻乎是</hi>
<pb n="KR2b0002_WYG_008-12a"/>
　<hi>皆不知史記太丁即文丁誤以文丁為文王由不見竹書本文故也又按晉書東晳𫝊亦言文丁殺季歴</hi>
　王嘉季歴之功賜之圭瓚秬鬯九命為伯<hi>箋按大雅旱麓詩𫝊</hi>
　<hi>曰九命然後賜以圭瓚秬鬯周禮冬官玉人職祼圭尺有二寸有瓚以祀廟鄭氏曰祼謂始獻酌奠也瓚</hi>
　<hi>如盤其柄用圭有流前注禮記曰君賜圭瓚然後為鬯未賜者資鬯于天子説文曰秬黍也一桴二米所</hi>
　<hi>以釀鬯鬯欝金香草也周禮大宗伯九命作伯注上公有功徳者加命為二伯得征五侯九伯者孔叢子</hi>
　<hi>羊容問於子思曰周自后稷封為王者之後至太王王季文王此為諸侯矣奚得為西伯乎子思曰吾聞</hi>
　<hi>諸子夏曰殷王帝乙之時王季以九命作伯于西受圭瓚玉鬯之賜故文王因之得專征也倨竹書則王</hi>
　<hi>季為西伯在帝乙之前三年</hi>既而執諸塞庫季歴困而死故曰文<lb/>
<pb n="KR2b0002_WYG_008-12b"/>
　丁殺季歴執王季于塞庫覊文王于玉門欝尼之情<lb/>
　辭以作歌其𫝊久矣<hi>箋按韓非子曰文王見詈于玉門正與此合庾信齊王憲碑囚</hi>
　<hi>箕子于塞庫覊文王于玉門以王季為箕子疑塞庫囚季歴處紂囚箕子于此所未詳也</hi>
十二年<hi>周文王元年○箋按晉語胥臣曰文王之即位也詢于八虞咨于二虢度于閔夫謀于南宮諏</hi>
　<hi>于蔡原訪于辛尹</hi>
有鳳集于岐山<hi>箋按周語内史過曰周之興也鸑鷟鳴于岐山草蟲經曰鳯雛為鸑鷟</hi>
十三年陟<lb/>
帝乙<hi>箋按殷本紀帝太丁崩子帝乙立</hi>
<pb n="KR2b0002_WYG_008-13a"/>
　名羡<lb/>
元年庚寅王即位居殷<hi>箋按帝王世紀曰帝乙復濟河北徙朝歌則自帝乙而後遂名</hi>
　<hi>朝歌為殷矣</hi>
三年王命南仲西拘昆夷城朔方<hi>箋按小雅出車云王命南仲往城于方毛</hi>
　<hi>𫝊曰王殷王也南仲文王之属方朔方近玁狁之國也緜云混夷鋭矣鄭箋混夷夷狄國陸氏混音昆尚</hi>
　<hi>書大𫝊四年伐大夷注即昆夷也汲冢周書序文王立西拒昆夷北備玁狁謀武以昭威懷作武稱朔方</hi>
　<hi>漢武帝元朔二年開以為郡郡有渠搜縣王莽更郡曰溝搜即今之寧夏衛也</hi>
夏六月周地震<hi>箋按鄭樵通志曰文王即位之八年六月寝疾五日而地震竹書則文王即位</hi>
<pb n="KR2b0002_WYG_008-13b"/>
　<hi>之四年</hi>
九年陟<hi>箋按文二年𫝊宋祖帝乙猶上祖也杜預曰帝乙微子父宋不以帝乙為不肖而猶尊尚之</hi>
帝辛<hi>箋按殷本紀帝乙長子曰啓啓母賤不得嗣辛母為正后辛為嗣帝乙崩子辛立</hi>
　名受<hi>附注即紂也曰受辛○箋按周書克殷解尹逸筴曰殷末孫受徳迷先成湯之明侮滅神祈不</hi>
　<hi>祀孔晁注云紂字受徳也又按吕氏春秋當務篇紂之同母三人長曰微子啓次曰仲衍三曰受徳乃紂</hi>
　<hi>也</hi>
元年己亥王即位居殷<hi>箋按國䇿吴起對魏武侯曰商紂之國左孟門右太行常山在</hi>
　<hi>其北大河經其南史記正義曰竹書紀年云自盤庚徙殷二百五十二年更不徙都紂時稍大其邑南距</hi>
<pb n="KR2b0002_WYG_008-14a"/>
　<hi>朝歌北據邯鄲及沙丘皆為離宫别館殊不審紂所居殷乃紂父帝乙所徙皇甫謐曰帝乙復濟河北徙</hi>
　<hi>朝歌是也正義以此殷為盤庚所徙之亳殷謬矣</hi>
命九侯周侯邘侯<hi>附注周侯為西伯昌○箋按戰國策魯仲連曰昔者鬼侯鄂侯文王紂之</hi>
　<hi>三公也鬼一作九徐廣曰鄴縣有九侯城春秋繁露曰紂刑九侯取其指環字皆作九廣又曰鄂一作邘</hi>
　<hi>今本紀年作邘侯葢因廣誤史稱九侯進女于紂女不喜淫紂殺之而醢九侯鄂侯争之併殺鄂侯韓子</hi>
　<hi>曰文王説紂而紂囚之翼侯炙鬼侯腊比干剖心梅伯醢翼侯即鄂侯也左𫝊隠五年曲沃伐翼翼侯奔</hi>
　<hi>隨晉人納諸鄂翼與鄂近是韓子翼侯即鄂侯也廣云一作邘非矣</hi>
三年有雀生鸇<hi>箋按陸璣曰鸇似鷂青黄色燕頷句啄因風飛急擊鳩鴿燕雀食之家語孔子</hi>
<pb n="KR2b0002_WYG_008-14b"/>
　<hi>曰昔殷王帝辛之世有雀生大鳥于城隅占之曰以小生大國家必王名必昌於是帝辛介雀之徳不修</hi>
　<hi>國政殷國以亡注曰介助也以雀之徳為助也</hi>
四年大蒐于黎<hi>箋按楊士塤榖梁疏曰言大者器械過常春秋昭公十一年大蒐于比蒲二十</hi>
　<hi>二年大蒐于昌間之類是也又按昭四年傳曰商紂為黎之蒐東夷叛之服䖍曰黎東夷國名也子姓漢</hi>
　<hi>志魏郡黎丘縣晉灼曰黎山在其南韓非子曰紂為黎丘之蒐而戎狄叛之由無禮也</hi>
作炮烙之刑<hi>箋按淮南俶真訓迨至殷紂燔生人辜諫者為炮烙鑄銅柱漢書莽作焚如之刑猶</hi>
　<hi>是也</hi>
五年夏築南單之臺<hi>箋按水經注南單之臺即鹿臺之别名也劉向新序曰鹿臺其大三</hi>
<pb n="KR2b0002_WYG_008-15a"/>
　<hi>里高千尺臣瓚曰今在朝歌城中</hi>
雨土于亳<hi>箋按墨子曰商紂不徳十日雨土于亳天雨土君失封</hi>
六年西伯初禴于畢<hi>箋按天保云禴祠烝嘗孔疏曰自殷以上則禴禘嘗烝王制文也至</hi>
　<hi>周公則去夏禘之名以春禴當之更名春曰祠故禘祫云宗廟之祭春曰禴周公制禮乃改夏為禴今据</hi>
　<hi>竹書文王初禴于畢易未濟九五東鄰殺牛不如西鄰之禴祭本義曰當文王與紂之事則改夏祭為禴</hi>
　<hi>者自文王始矣杜佑通典曰畢王季初都之後畢公封焉汲冢古文曰畢西于豐三十里又按史記曰武</hi>
　<hi>王即位九年上祭于畢東觀兵于孟津亦即是畢也後漢蘇竟𫝊畢為天網主網羅無道之君故武王將</hi>
　<hi>伐紂上祭于畢求助天也若然則文王初禴于畢亦可謂禴祭于畢星乎知不然矣</hi>
<pb n="KR2b0002_WYG_008-15b"/>
九年王師伐有蘇獲妲己以歸<hi>箋按晉語史蘇曰殷辛伐有蘇有蘇氏以妲己</hi>
　<hi>女焉妲己有寵于是乎與膠鬲比而亡殷唐書世系表曰鄴西蘇城是又按泰誓曰作竒技淫巧以悦婦</hi>
　<hi>人蔡氏引列女𫝊曰紂膏銅柱下加炭令有罪者行輙墮炭中妲己乃笑皇甫謐謂紂二年納妲己皆誤</hi>
　<hi>也今据竹書紂四年作炮烙九年獲妲己則炮烙非為妲己設也世紀謂武王伐紂紂自焚于宣室而死</hi>
　<hi>二嬖妾與妲己亦自殺抑猶為賢于褒姒故特為考其事而原之</hi>
作瓊室立玉門<hi>箋按説文曰瓊赤玉也六韜曰紂作瓊室鹿臺飾以美玉通鑑外紀曰紂為瓊</hi>
　<hi>室立玉門其大三里高千尺七年乃成韓非子曰文王見詈于玉門而顔色不變國䇿希寫曰昔者文王</hi>
　<hi>拘于羑里而武王覊于玉門似當以韓子為是又按賈子曰紂死棄玉門之外觀者皆進蹴之</hi>
<pb n="KR2b0002_WYG_008-16a"/>
十年夏六月王畋于西郊<hi>箋按詩譜曰邶鄘衛者紂畿内方千里之地其封域在冀</hi>
　<hi>州太行洹山之東孔疏曰河内即紂都而西不踰太行者以其國近西也戰國䇿曰紂聚衆百萬右飲洹</hi>
　<hi>水不流則紂畋西郊葢在太行洹水之東矣</hi>
十七年西伯伐翟<hi>箋按王符潛夫論白狄媨姓地理通釋曰翟隗姓白狄有延安府鄜丹綏</hi>
　<hi>廓銀石州之地漢匈奴𫝊西河圁洛之間有赤翟白翟師古曰春秋所書晉師滅赤狄潞氏郤缺獲白狄</hi>
　<hi>子者西伯伐翟殆即此與</hi>
冬王遊于淇<hi>箋按山海經沮洳之山淇水出焉南流注于河郡縣志出衛州共城縣西北沮洳山</hi>
　<hi>至衛縣入河謂之淇水衛古朝歌也水經注淇水逕朝歌北又屈逕頓丘西太和泉水入焉水有二源一</hi>
<pb n="KR2b0002_WYG_008-16b"/>
　<hi>水出朝歌城西北東南流老人晨将渡水而沉吟難濟紂問其故左右曰老者髓不實故晨寒也紂乃于此</hi>
　<hi>斮脛而視髓也泰誓斮朝涉之脛葢謂此也</hi>
二十一年春正月諸侯朝周<hi>箋按文王即位之三十二年諸侯始朝周也</hi>
伯夷叔齊自孤竹歸于周<hi>箋按史伯夷列𫝊伯夷叔齊孤竹君之二子也索隠曰韓</hi>
　<hi>詩外𫝊云孤竹君是殷湯三月丙寅日所封相𫝊至夷齊之父名初字子朝伯夷名允字公信叔齊名致</hi>
　<hi>字公達應劭曰孤竹之國君姓墨胎氏据殷本紀史公曰契後分封以國為姓有目夷氏即此也地理志</hi>
　<hi>遼西令氏有孤竹城括地志孤竹古城在平州盧龍縣南十二里</hi>
二十二年冬大蒐于渭<hi>箋按昭十一年公羊𫝊大蒐者何簡車徒也地理志隴西首陽縣禹</hi>
<pb n="KR2b0002_WYG_008-17a"/>
　<hi>貢鳥鼠同穴山在西南渭水所出東至船司空入河過郡四行千八百七十里此言大蒐于渭者隨渭水</hi>
　<hi>所經之地蒐之不止于一處也若扶風渭城之名起于漢武古未有也</hi>
二十三年囚西伯于羑里<hi>箋按趙䇿魯連子曰紂醢鬼侯脯鄂侯文王聞之喟然而</hi>
　<hi>嘆故拘之于牖里之庫又淮南道應訓崇侯虎曰周伯昌行仁義而善謀若與之從則不堪其殃縱而赦</hi>
　<hi>之身必危亡及未成請圗之屈商乃拘文王于羑里高誘曰屈商紂臣也皇甫謐云紂二十年囚文王少</hi>
　<hi>三年也又按地理志河内蕩隂縣西山羑水所出至内黄入蕩有羑里城西伯所拘也水經注曰昔紂王</hi>
　<hi>納崇侯虎之言囚西伯于此散宜生南宫括見文王乃演易用明否泰始終之義焉漢書曰文王重易六</hi>
　<hi>爻作上下篇陸佃埤雅曰伏羲重卦重三畫于前文王重卦重六爻于後何用知伏羲重三畫于前以書</hi>
<pb n="KR2b0002_WYG_008-17b"/>
　<hi>曰卜五占用二曰貞曰悔周官曰太卜掌三易之法其經卦皆八其别皆六十有四知之也故曰八卦成</hi>
　<hi>列象在其中矣因而重之爻在其中矣何用知文王重六爻于後以司馬遷曰伏羲至純厚作易八卦葢</hi>
　<hi>西伯拘而演易揚雄曰易始八卦而文王六十四故曰易之興也其當殷之末世周之盛徳邪當文王與</hi>
　<hi>紂之事邪据周易正義曰伏羲重卦周公作爻辭則伏羲重卦但已有爻無辭耳</hi>
二十九年釋西伯<hi>箋按襄三十一年𫝊衛北宫文子曰紂囚文王七年諸侯皆從之囚紂于</hi>
　<hi>是乎懼而歸之此言為得其實殷本紀紂囚西伯西伯之臣閎夭之徒求美女竒物善馬以獻紂紂乃赦</hi>
　<hi>西伯亦傳聞之辭也</hi>
諸侯逆西伯歸于程<hi>箋按文丁五年周公季歴作程邑居之文王又居之周書程典解惟</hi>
<pb n="KR2b0002_WYG_008-18a"/>
　<hi>三月既生魄文王合六州之侯奉勤于商商王用宗讒震怒無疆諸侯不娱迎諸程文王弗忍乃作程典</hi>
　<hi>以命三忠</hi>
三十年春三月西伯率諸侯入貢<hi>箋按左𫝊襄四年韓獻子言于朝曰文王</hi>
　<hi>帥殷之叛國以事紂惟知時也</hi>
三十一年西伯治兵于畢<hi>箋按括地志畢原在萬年縣西南二十八里王氏曰畢原</hi>
　<hi>無山川陂湖井深五十丈秦謂之池陽原漢謂之長平坂其地南北數十里東西二三百里西伯治兵于</hi>
　<hi>此習戰也</hi>
得呂尚以為師<hi>箋按六韜曰文王卜田史編為卜田于渭之陽將大得焉非熊非羆非虎非狼</hi>
<pb n="KR2b0002_WYG_008-18b"/>
　<hi>兆得公侯天遺汝師王乃齋戒三日田于渭之陽卒見吕尚坐茅以漁一綂志呂城在南陽府城西三十</hi>
　<hi>里虞夏時封呂尚先祖於此齊太公世家曰吕尚者東海上人先祖嘗為四嶽佐禹平水土甚有功虞夏</hi>
　<hi>之際封于吕尚其後苗裔也本姓姜氏從其封姓故曰吕尚葢嘗窮困年老矣以釣魚奸西伯西伯出獵</hi>
　<hi>遇太公于渭之陽與語大説載與俱歸為文武師詩維師尚父劉向别録曰師之尚之父之故曰師尚父</hi>
三十二年五星聚于房<hi>箋按春秋元命包曰殷紂之時五星聚于房房者蒼龍之精周</hi>
　<hi>據而興隋天文志曰周王之興五星聚房赤雀銜書止于王居</hi>
有赤鳥集于周社<hi>箋按墨子曰赤鳥銜珪降周之岐社曰命周文王伐殷吕氏春秋曰文王</hi>
　<hi>之時天光見火有赤鳥銜書集于周社文王曰火氣勝故其色尚赤傅𤣥晉鐃歌曲赤鳥銜書至天命瑞</hi>
<pb n="KR2b0002_WYG_008-19a"/>
　<hi>周文</hi>
宻人侵阮<hi>箋按大雅皇矣曰宻人不共敢距大邦侵阮徂共毛𫝊曰國有宻須氏侵阮遂往侵共應</hi>
　<hi>劭曰宻須姞姓之國臣瓚曰安定隂宻縣是左𫝊桓十年虞公出奔共池張氏曰今涇州有共池黄帝使</hi>
　<hi>伶倫之阮隃之隂取嶰谷之竹又按阮無所攷据漢成帝陽朔元年詔闗東大水流民欲入函谷天井壺</hi>
　<hi>口五阮關者勿苛留陸友仁研北雜志梁四公子有<graphic n="KR1665" url="https://raw.githubusercontent.com/kanripo/KR-Gaiji/master/images/KR1665.png" mimeType="image/png"/>䏿五阮人或即是阮之故地也</hi>
西伯帥師伐宻<hi>箋按大雅皇矣云王赫斯怒爰整其旅以遏徂旅是其事也皇甫謐曰文王問</hi>
　<hi>太公吾用兵孰可太公曰宻須氏疑于我我可先伐之遂侵阮徂共而伐宻須宻須之伐書傳以為在文</hi>
　<hi>王受命之四年今据竹書是在殷未錫命文王之前一年也</hi>
<pb n="KR2b0002_WYG_008-19b"/>
三十三年宻人降于周師<hi>箋按周書大開武解曰維王一祀王在酆宻命訪于周公</hi>
　<hi>旦曰嗚呼余夙夜維商宻不顯誰和若嵗之有秋今予不獲其落若何孔晁注宻人及商紂謀周大命不</hi>
　<hi>得其落恐将亡皇甫謐曰宻須人自縳其君而歸文王昭十五年𫝊宻須之鼓與其大路文所以大蒐也</hi>
　<hi>杜注宻須姞姓國也在安定隂宻縣東故宻城是也又周書言一祀三月者是年為文王受命得専征伐</hi>
　<hi>之年故周書稱為一祀如所謂文王受命九年大綂未集皆以是年為始一祀者時從殷稱祀也</hi>
遂遷于程<hi>箋按孔氏詩疏曰周書稱文王在程作程寤程典今周書程寤解闕据大開武解周公旦</hi>
　<hi>對武王曰兹順天降寤于程程降因于商商今生葛葛右有周孔晁注曰言天寤周以和商謀商朝生葛</hi>
　<hi>是祐助周也程寤解雖亡其義畧見于此矣</hi>
<pb n="KR2b0002_WYG_008-20a"/>
王錫命西伯得専征伐<hi>箋按韓非子曰文王侵孟克莒舉酆三舉事而紂惡之文王乃</hi>
　<hi>懼請入洛西之地赤壌千里以請解炮烙之刑天下皆説史記殷本紀曰西伯獻洛西之地以請除炮烙</hi>
　<hi>之刑紂許之賜弓矢斧鉞得専征伐為西伯徐堅曰周禮雍州其川洛汭洛一名漆沮出馮翊此關輔之</hi>
　<hi>洛非河南洛也</hi>
　約按文王受命九年大綂未集葢得専征伐受命自<lb/>
　此年始<hi>箋按大雅文王篇序曰文王受命作周也鄭箋曰受命受天命而王天下制作周邦孔疏</hi>
　<hi>引無逸曰文王受命惟中身厥享國五十年注云受命謂受殷王嗣立之命彼謂文王為諸侯受天子命</hi>
　<hi>也此述文王為天子故曰受天命也漢和帝時應劭著風俗通曰論語文王率殷之叛國以服事殷時尚</hi>
<pb n="KR2b0002_WYG_008-20b"/>
　<hi>臣殷何縁便得列三王哉俗儒新生不能採綜多共辯論至于訟䦧太王王季皆見追號豈可復謂己王</hi>
　<hi>乎今据竹書殷錫西伯命得専征伐沈休文附注以受命為受得専征伐之命較應氏更為明快真可以</hi>
　<hi>破千古之疑矣</hi>
三十四年周師取耆及邘遂伐崇<hi>箋按殷本紀西伯伐飢國滅之徐廣曰飢</hi>
　<hi>一作肌又作耆是耆即饑國也左𫝊魯定公四年祝鮀曰分康叔以殷民七族有饑氏是也周本紀謂西</hi>
　<hi>伯敗耆國正義曰即黎國也然尚書西伯伐黎乃武王襲封西伯後三年事也安在文王所伐之耆即黎</hi>
　<hi>乎又按地理志河内壄王縣孟康曰故邘國今邘亭是也又大戴記曰紂不説諸侯之聽于周昌别嫌于</hi>
　<hi>死乃退伐崇許魏以客事天子注許魏不在五伐葢時小伐也客事者謂忍而臣之也尚書大𫝊曰文王</hi>
<pb n="KR2b0002_WYG_008-21a"/>
　<hi>既受命専征一年斷虞芮之質二年伐邘三年伐宻須四年伐犬夷五年伐耆六年伐崇今據竹書取耆</hi>
　<hi>伐邘遂伐崇皆一年事也明堂位曰崇鼎天子之器也鄭注曰文王伐崇遷其重器</hi>
崇人降<hi>箋按僖十九年𫝊子魚謂宋襄公曰文王聞崇徳亂而伐之軍三旬而不降退修敎而復之因</hi>
　<hi>壘而降又襄三十一年傳北宫文子言于衛侯曰文王伐崇再駕而降為臣</hi>
冬十二月昆夷侵周<hi>箋按帝王世紀曰文王受命四年春正月丙子朔昆夷氏侵周一日</hi>
　<hi>三至周之東門</hi>
三十五年周大饑<hi>箋按周書大匡解維周王宅程三年遭天之大荒作大匡以詔牧其方三</hi>
　<hi>州之侯咸率謂此也又文傳解文王召太子𤼵曰天有四殃水旱饑荒其至無時非務積聚何以備之夏</hi>
<pb n="KR2b0002_WYG_008-21b"/>
　<hi>箴曰小人無兼年之食遇天饑妻子非其有也大夫無兼年之食遇天饑臣妾輿馬非其有也戒之哉弗</hi>
　<hi>思弗行至無日矣葢亦有鑒于此也春秋襄公二十有四年大饑榖梁𫝊曰五榖不升為大饑</hi>
西伯自程遷于豐<hi>箋按僖十九年左氏𫝊寗莊子曰昔周饑克殷而年豐葢謂此也孔晁曰</hi>
　<hi>程地名在岐州左右初王季之子文王因焉而遭饑乃徙豐焉師古曰文王作豐今長安西北界靈䑓豐</hi>
　<hi>水上是</hi>
三十六年春正月諸侯朝于周遂伐昆夷<hi>箋按漢書匈奴𫝊周西伯</hi>
　<hi>昌伐畎夷師古曰即畎戎也又曰昆夷</hi>
西伯使世子𤼵營鎬<hi>箋按周書文𫝊解文王受命九年惟暮春在鎬召太子𤼵曰吾語汝</hi>
<pb n="KR2b0002_WYG_008-22a"/>
　<hi>所保所守初學記引周書曰文王在鄗召太子𤼵曰吾栝柱而茅茨為人愛費是鎬為文王時所營也其</hi>
　<hi>後武王徙都之文王有聲曰考卜維王宅是鎬京是也</hi>
三十七年周作辟雍<hi>箋按莊子曰古之禮樂黄帝有咸池堯有大章舜有大韶禹有大夏</hi>
　<hi>湯有大濩文王有辟雍之樂武王周公作武是辟雍為樂名也説文曰廦墻也廱天子享宴廦廱也魯詩</hi>
　<hi>解辟雍文王宫名古鼎銘惟三月初吉王在和宫大夫始錫作彛又王在辟宫獻工錫章是辟雍為宫名</hi>
　<hi>也或文王當日作樂于辟雍之宫奏之故樂亦名為辟雍也周有天下欲廣文王周公之制于天下故國</hi>
　<hi>學謂之辟雍鄉學謂之泮宮禮記王制曰天子命之敎然後為學小學在公宫之左大學在郊天子曰辟</hi>
　<hi>雍諸侯曰泮宫史記曰國中立四代之學辟雍居中北虞學東夏學西殷學是為大學又建虞庠于西郊</hi>
<pb n="KR2b0002_WYG_008-22b"/>
　<hi>夏序于州殷序于黨是為小學大雅云於論鼔鐘於樂辟雍毛𫝊云水旋丘如璧曰辟雍以節觀者大戴</hi>
　<hi>禮盛徳篇明堂者凡九室室四户八牖以茅葢屋上圓下方所以朝諸侯外水曰辟雍封禪書天子辟池</hi>
　<hi>索隠曰即周天子辟雍之池漢平帝紀安漢公奏立明堂廦廱應劭曰黄帝曰合宫有虞曰總章殷曰陽</hi>
　<hi>館周曰明堂廦廱者象璧圜雍之以水象敎化流行</hi>
三十九年大夫辛甲出奔周<hi>箋按劉向别録曰辛甲事紂七十五諫而不聽去之</hi>
　<hi>周文王以為公卿襄四年𫝊魏莊子曰辛甲之為周太史也命百官官箴王闕漢書藝文志辛甲二十九</hi>
　<hi>篇地理志上黨長子縣周史辛甲所封</hi>
四十年周作靈臺<hi>箋按詩含神霧曰文王作邑于豐起靈臺淮南子道應訓曰紂拘文王文</hi>
<pb n="KR2b0002_WYG_008-23a"/>
　<hi>王歸乃為玉門築靈臺紂聞之曰周伯昌改道易行吾無憂矣詩序曰靈臺民始附也孔疏曰始附謂心</hi>
　<hi>附之也据中候雒師謀曰惟王既誅崇侯虎王在豐豐人一朝扶老至者八十萬户又宋書索虜𫝊曰昔</hi>
　<hi>周道方隆靈臺初構民之附化八十萬家是詩序云始附者謂歸附之衆於是而始若以為心附民之心</hi>
　<hi>附文王者豈始于是日乎左𫝊僖公十五年秦伯獲晉侯以歸乃舍諸靈臺杜氏曰在京兆杜縣周之故</hi>
　<hi>臺也</hi>
王使膠鬲求玉于周<hi>箋按王嘉拾遺記帝堯在位聖徳光洽河洛之濱得玉版方尺圖天</hi>
　<hi>地之形韓非子曰周有玉版紂令膠鬲索之文王不予費仲來求因予之是膠鬲賢費仲無道也周惡賢</hi>
　<hi>者之得志也故予費仲</hi>
<pb n="KR2b0002_WYG_008-23b"/>
四十一年春三月西伯昌薨<hi>附注周文王葬畢畢西于豐三十里○箋按漢書劉</hi>
　<hi>向𫝊文武周公葬于畢臣瓚曰汲郡古文畢西于豐三十里師古非之曰畢陌在長安西北四十里也禮</hi>
　<hi>文王世子文王九十七而終尚書無逸文王受命惟中身厥享國五十年孔𫝊曰文王即位年四十七言</hi>
　<hi>中身舉全數今据竹書文王生武乙元年庚寅以文丁十二年戊子嗣父即位年四十六故曰受命惟中</hi>
　<hi>身又按通典曰文王葬畢初王季都之後畢公高封焉後漢蘇竟傳武王上祭于畢注以為古無墓祭此</hi>
　<hi>葢上祭于畢星若然文王初禴于畢亦可謂上禴于畢星乎知不然矣又成湯自帝癸十五年始為諸侯</hi>
　<hi>十八年而代夏有天下至帝辛四十一年而文王卒共計五百零二年故孟子云由湯至文王五百有餘</hi>
　<hi>嵗通鑑前編謂始湯終紂共六百六十一年與孟子殊舛當依竹書為是</hi>
<pb n="KR2b0002_WYG_008-24a"/>
四十二年<hi>箋按周武王元年</hi>
西伯𤼵受丹書于吕尚<hi>箋按大戴禮踐阼篇曰武王踐阼三月召師尚父而問焉黄帝</hi>
　<hi>顓頊之道存乎師尚父曰在丹書王欲聞之則齋矣三日王端冕師尚父亦端冕奉書而入而道丹書之</hi>
　<hi>言曰敬勝怠者吉怠勝敬者滅義勝欲者從欲勝義者凶云云王聞書之言惕若恐懼退而為戒書于席</hi>
　<hi>四端以戒後世子孫</hi>
有女子化為丈夫<hi>箋按春秋潛潭巴曰賢人去位天子獨居則女子化為丈夫</hi>
四十三年春大閱<hi>箋按周禮大司馬中冬教大閱司常掌九旗之物名及國之大閲贊司馬</hi>
　<hi>頒旗物鄭注曰大閲王乘戎路及太常焉然則大閲乃冬時敎戰之禮此云春大閲未必即殷禮也見紂</hi>
<pb n="KR2b0002_WYG_008-24b"/>
　<hi>之大閲為不時耳</hi>
嶢山崩<hi>箋按淮南俶真訓逮至殷紂嶢山崩三川涸覽㝠訓嶢山崩而薄落之水涸史留侯世家沛公</hi>
　<hi>欲以兵二萬人擊秦嶢下軍魏土地記藍田縣南有嶢闗地名嶢柳方輿紀勝嶢闗在藍田縣東南二十</hi>
　<hi>八里一綂志嶢山在藍田縣南二十里初學記引淮南子作磒山</hi>
四十四年西伯𤼵伐黎<hi>箋按書叙曰殷始咎周周人乘黎祖伊恐奔告于紂作西伯戡</hi>
　<hi>黎孔𫝊黎近王圻之諸侯在上黨東北鄭氏曰西伯文王也大全引朱子曰看來文王只是不伐紂耳其</hi>
　<hi>他事亦是都做了如伐崇戡黎之類或問西伯戡黎惟陳少南吕伯恭薛季隆以為武王吴才老亦言戡</hi>
　<hi>黎恐是伐紂時事然史記又謂文王伐崇伐宻須伐耆國耆即黎也音相近二説未知孰是曰此等無證</hi>
<pb n="KR2b0002_WYG_008-25a"/>
　<hi>據姑且闕之今據竹書殷帝辛三十四年周師取耆四十一年西伯昌薨四十四年西伯𤼵伐黎則是戡</hi>
　<hi>黎者武王無可疑也郡國志上黨壺關有黎亭古黎國劉昭注文王戡黎即此葢又以鄭氏誤也</hi>
四十七年内史向摰出奔周<hi>箋按帝王世紀曰紂政彌亂殷太史向摰載其圖書</hi>
　<hi>而歸周又淮南子汜論訓太史令向藝先歸文王朞年而紂乃亡以摰為藝武王為文王皆誤</hi>
四十八年夷羊見<hi>箋按周書度邑解王曰嗚呼旦惟天不享于殷𤼵之未生至于今六十年</hi>
　<hi>夷羊在牧飛鴻遍野又周語内史過曰商之興也檮杌次于丕山其亡也夷羊在牧韋昭注夷羊神獸牧</hi>
　<hi>商郊牧野續博物志曰武王既勝殷登邠之阜以望商邑曰自𤼵未生六十年麋鹿在牧飛鴻滿野徐廣</hi>
　<hi>引内史編之言曰夷羊在牧張華以為文王之詞曰水潦東流飛鴻滿野與竹書所紀微有不同但夷羊</hi>
<pb n="KR2b0002_WYG_008-25b"/>
　<hi>不知何物史記貨殖𫝊其民羯羠不均徐廣羠音兕一音囚几反皆徤羊名當即是夷羊也</hi>
二日並出<hi>箋按荆州占曰兩日俱出以上是謂亂明亂明出天下大亂</hi>
五十一年冬十一月戊子周師渡盟津而還<hi>箋按是年己丑周武</hi>
　<hi>王即位之十年也唐天文志云武王十年夏正十月戊子周師始起則竹書稱十一月戊子葢猶是商正</hi>
　<hi>也一綂志孟縣在懐慶府城南六十里周武王㑹諸侯于孟津即此史記正義曰孟津在洛州河陽縣南</hi>
　<hi>門外孔氏書傳曰武王觀兵孟津以卜諸侯伐紂之心諸侯僉同乃退以示弱是渡盟津而還之事也王</hi>
　<hi>充論衡曰武王與八百諸侯咸同此盟故曰盟津又水經注曰河南有鉤陳壘世𫝊武王伐紂八百諸侯</hi>
　<hi>所㑹處河水至此有盟津之目</hi>
<pb n="KR2b0002_WYG_008-26a"/>
王囚箕子<hi>箋按泰誓曰囚奴正士孔𫝊曰箕子正諫而以為囚奴世紀曰武王命召公釋箕子之囚</hi>
　<hi>賜貝千朋又按書叙曰武王勝殷殺紂立武庚以箕子歸作洪範司馬彪注莊子曰箕子名胥餘漢官儀</hi>
　<hi>曰紂時胥餘為大師又按庾信周齊王憲神道碑囚箕子于塞庫据紀年附注塞庫紂祖丈丁囚季歴處</hi>
　<hi>紂因以囚箕子耳</hi>
殺王子比干<hi>箋按宋微子世家王子比干者亦紂之親戚也直言諫紂紂怒遂殺比干而剖視其</hi>
　<hi>心水經注曰淇水逕頓丘縣故城西東北逕枉人山東隋地理志曰汲郡黎陽有枉人山圖經曰枉人山</hi>
　<hi>谷名也或曰紂殺比干于此因以為名世紀曰武王命閎夭封比干之墓命宗祀享祀于軍寰宇記比干</hi>
　<hi>墓在汲縣十里世族譜殷比干子堅逃難長林山因以林氏唐書地理志江陵府有長林縣</hi>
<pb n="KR2b0002_WYG_008-26b"/>
微子出奔<hi>箋按史記曰紂殺比干囚箕子太史疵少師疆微子抱其祭器歸周左𫝊楚克許許面縳</hi>
　<hi>銜璧逢伯曰昔武王克商微子啓如是假令微子先抱祭器歸周周必禮之何至今日始持祭器面縳造</hi>
　<hi>于軍門如宋世家所云者據竹書商紂二十九年太史辛甲出奔周四十七年内史向摰奔周此獨書微</hi>
　<hi>子出奔不云奔周者知微子無抱祭器歸周之事而逢伯夸張其説以動楚子太史又据之而誤也觀武</hi>
　<hi>王克商即反商政釋箕子之囚封比干之墓立紂子武庚而不一及于微子以是時微子出亡未獲故也</hi>
　<hi>微子適周未知其何時迨武庚以叛誅而後封微子于宋則從前未嘗歸周可知一綂志東昌府城東北</hi>
　<hi>有故微子城是微子在殷封于微漢志梁國睢陽縣故宋國微子所封是武庚既滅微子不忍殷王之不</hi>
　<hi>祀始受封于宋也蔡邕朱公叔鼎銘曰有殷之胄微子啟以帝乙元子生公子朱其孫氏焉朱遯于荒野</hi>
<pb n="KR2b0002_WYG_008-27a"/>
　<hi>始終未嘗適周故微子舎孫腯而立衍安有以微子之賢而先歸于周乎</hi>
五十二年庚寅周始伐殷<hi>箋按是年庚寅周武王即位十一年矣周始伐殷葢始果</hi>
　<hi>于伐殷也書叙曰帷十有一年武王伐殷一月戊午師渡孟津作泰誓三篇書曰惟十有三年春大㑹于</hi>
　<hi>孟津陸氏釋文曰惟十有三年或作十有一年後人妄看序文輙改之今据竹書則書叙十有一年是也</hi>
　<hi>張子南軒曰書序稱十有一年而書復稱十有三年者字之誤也又唐志日度議曰竹書十一年庚寅周</hi>
　<hi>始伐商先儒以文王受命九年而崩至卜年武王觀兵盟津十三年復伐商推日月不為相距四年所説</hi>
　<hi>非是武王十年夏正十月戊子周師始起於嵗差日在箕十度則析木津也晨初月在房四度房與嵗星</hi>
　<hi>實相經緯后稷感之以生故國語曰月之所在辰馬農祥我祖后稷之所經緯也又三日得周正月庚寅</hi>
<pb n="KR2b0002_WYG_008-27b"/>
　<hi>朔日月㑹南斗一度故曰辰在斗柄壬辰辰星夕見在南斗二十度其明日武王自宗周次于師所故武</hi>
　<hi>成曰維一月壬辰旁死魄翌日癸已王朝步自周于征伐商是時辰星與周師俱進由建星之末歴牽牛</hi>
　<hi>須女涉顓頊之虚戊午師渡孟津而辰星伏于天黿所以告顓頊而終水行之運且木帝之所繇生也故</hi>
　<hi>國語曰星與日辰之位皆在北維顓頊之所建也帝俈受之我周氏出自天黿有建星及牽牛焉是嵗嵗</hi>
　<hi>星始及鶉火直軒轅之虚以爰稼穡稷星繋焉而成周之大萃也以此較之則書序稱惟十有一年實相</hi>
　<hi>符合而泰誓稱十有三年譌也</hi>
秋周師次于鮮原<hi>箋按大雅皇矣篇云度其鮮原居岐之陽爾雅小山别大山曰鮮高平曰</hi>
　<hi>原是也</hi>
<pb n="KR2b0002_WYG_008-28a"/>
冬十有二月周師有事于上帝<hi>箋按王制天子將出征類于上帝禡于所征之</hi>
　<hi>地泰誓曰予小子夙夜祇懼受命文考類于上帝是也</hi>
庸蜀𦍑髳微盧彭濮從周師伐殷<hi>伐殷至邢丘更名邢丘曰懷○箋按孔氏</hi>
　<hi>書𫝊曰八國皆蠻夷戎狄属文王者國名𦍑在西蜀叟髳微在巴蜀盧彭在西北庸濮在江漢之南括地</hi>
　<hi>志云房州竹山縣及金州古庸國也益州及巴利等州皆古蜀國隴右岷洮叢等州以西𦍑也姚府以南</hi>
　<hi>古髳國之地戎府以南古微盧彭三國之地濮在楚西南左𫝊昭九年趙孟曰吳濮有釁杜注建寧郡南</hi>
　<hi>有濮夷是也</hi>
湯滅夏以至于受二十九王用嵗四百九十六年<hi>附注起癸</hi>
<pb n="KR2b0002_WYG_008-28b"/>
　<hi>亥終庚寅</hi>
　<lb/>
　<lb/>
　<lb/>
　<lb/>
　<lb/>
　<lb/>
　竹書綂箋卷六<lb/>
</p>
<p>
</p>
  </div>
</body>
</text>
</TEI>
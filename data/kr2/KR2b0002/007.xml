<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹書綂箋卷五</head> <lb/>
    <p>
<pb n="KR2b0002_WYG_007-1a"/>
欽定四庫全書<lb/>
　竹書綂箋卷五<lb/>
　　　　　　　　　　翰林院檢討徐文靖撰<lb/>
殷商成湯<hi>箋按詩商頌譜曰商者契所封之地國語𤣥王勤商十四世而興是其始稱商也竹書盤</hi>
　<hi>庚自奄遷于北䝉曰殷𤣥鳥云殷受命咸宜是其兼稱殷也大明云殷商之旅蕩云咨女殷商是又總稱</hi>
　<hi>為殷商也詩補𫝊曰殷以溵水得名古溵水縣今陳州之商水縣也殷商兼商山溵水言之鄭氏通志曰</hi>
　<hi>溵水出陽城東至西華汝陽入于潁與潁水合流古人并謂潁為殷故命以殷焉</hi>
　名履<lb/>
<pb n="KR2b0002_WYG_007-1b"/>
　湯有七名而九征<hi>箋按湯名帝乙見易緯名天乙見世本名履見魯論名祖乙見白虎</hi>
　<hi>通曰成湯曰武王見詩是七名也湯始征葛次征荆征温次征韋征顧次征昆吾征夏邑征三朡戰于郕</hi>
　<hi>獲桀焦門是九征也</hi>放桀于南巢而還諸侯八譯而來者千八<lb/>
　百國<hi>箋按仲虺之誥曰表正萬邦纘禹舊服國䇿顔觸曰古大禹之世時諸侯萬國及湯之時諸侯</hi>
　<hi>三千</hi>竒肱氏以車至乃同尊天乙履為天子三讓遂即<lb/>
　天子之位<hi>箋按河圖括地象曰竒肱氏能為飛車從風逺行愽物志曰湯時西風吹其車至豫</hi>
　<hi>州湯破其車不以示民十年東風至乃復作車遣返而其國去玉門闗四萬里</hi>初髙辛氏之<lb/>
　世妃曰簡狄以春分𤣥鳥至之日從帝祀郊禖與其妹<lb/>
<pb n="KR2b0002_WYG_007-2a"/>
　浴于𤣥丘之水<hi>箋按一綂志晉丘在開封府祥符縣界内一名清丘又名𤣥池昔簡狄浴于晉</hi>
　<hi>丘之水有𤣥鳥遺卵呑之遂生契</hi>有𤣥鳥銜卵而墜之五色甚好二人<lb/>
　競取覆以玉筐<hi>箋按淮南子曰有娀在不周之北長女簡狄少女建疵</hi>簡狄先得<lb/>
　而呑之遂孕胸剖而生契<hi>箋按白虎通曰殷姓子氏祖以𤣥鳥子也</hi>長為堯<lb/>
　司徒成功于民受封于商<hi>箋按皇甫謐闞駰並以為上洛商縣</hi>後十三世生<lb/>
　主癸主癸之妃曰扶都見白氣貫月意感以乙日生湯號<lb/>
　天乙豐下銳上晢而有髯<hi>箋按晏子春秋曰湯長頭而髯鬢</hi>句身而揚<lb/>
　聲<hi>箋按句身帝王世紀作倨身</hi>長九尺臂有四肘是為成湯<hi>箋按禮别名記曰湯</hi>
<pb n="KR2b0002_WYG_007-2b"/>
　<hi>臂四肘是謂神翼攘去不義萬民蕃息</hi>湯在亳能修其徳伊摰将應湯命<lb/>
　夢乗舟過日月之旁<hi>箋按孫子兵書曰伊尹名摰庾信銘乘舟相日又詠懷詩乘舟能上</hi>
　<hi>月皆用此也</hi>湯乃東至于洛觀帝尭之壇沉璧退立黄魚雙<lb/>
　踴黑鳥隨之止于壇化為黑玉<hi>箋按魚豢典畧曰湯東觀洛沉璧黄魚雙躍出</hi>
　<hi>于壇帝王世紀曰湯沉璧于洛獲黄魚黒玉之瑞</hi>又有黑龜並赤文成字言夏<lb/>
　桀無道湯當代之<hi>箋按沈約宋書曰元龜洛書者天符也王者徳至川泉則洛出龜書</hi>檮<lb/>
　杌之神見于邳山<hi>箋按周語曰商之興也檮杌次于邳山</hi>有神牽白狼銜<lb/>
　鈎而入商朝<hi>箋按尚書璇璣鈐曰湯受金符帝籙白狼銜鈎入殷朝</hi>金徳將盛銀<lb/>
<pb n="KR2b0002_WYG_007-3a"/>
　自山溢<hi>箋按漢書郊祀志殷得金徳銀自山溢</hi>湯將奉天命放桀夢及<lb/>
　天而䑛之遂有天下商人後改天下之號曰殷<hi>箋按䑛宋</hi>
　<hi>書符瑞志作舓後漢鄧后紀后嘗夢捫天蕩蕩正青若有鐘乳狀乃仰𠻳飲之以訊占夢占夢言堯夢攀</hi>
　<hi>天而上湯夢及天而呧之斯皆聖王之前占吉不可言太子賢注曰呧音是</hi>
十八年癸亥王即位<hi>箋按沈約注帝癸十五年成湯始為諸侯之元年癸在位三十一年</hi>
　<hi>湯放之南巢明年湯始代夏為天子從湯為諸侯元年計之十八年也竹書起尭元年丙子至湯十八年</hi>
　<hi>癸亥共五百八十八年故孟子謂由尭舜至湯五百有餘嵗也</hi>
居亳<hi>箋按書叙曰湯既黜夏命復歸于亳作湯誥又周書殷祝解曰湯放桀而復薄三千諸侯大會湯退</hi>
<pb n="KR2b0002_WYG_007-3b"/>
　<hi>再拜從諸侯之位湯曰此天子位有道者可以處之天子非一家之有也有道者之有也故天下惟有道</hi>
　<hi>者理之惟有道者宜久處之湯以此讓三千諸侯莫敢即位然後湯即天子之位古薄與亳通此即孟子</hi>
　<hi>所謂湯居亳與葛為鄰後漢郡國志梁國榖熟縣有南亳寧陵縣有葛鄉者也皇甫謐曰孟子稱葛伯不</hi>
　<hi>祀湯使亳衆往為之耕若湯居偃師去寧陵八百餘里豈當使民往為之耕乎竹書湯即位居亳葢南亳</hi>
　<hi>也程史曰昔湯之元祀嵗星順行與日合於房房宋亳分也則亦以湯代夏之元祀所居為宋亳而非偃</hi>
　<hi>師之亳矣書叙曰自契至于成湯八遷從先王居作帝告沃釐此則從克夏歸亳之後復遷于偃師之亳</hi>
　<hi>為帝嚳舊居故曰從先王居也孔氏疏曰序所言帝告不知告誰正未審帝告之告當讀為嚳古作俈告</hi>
　<hi>即嚳從俈省也帝告沃釐者以其因帝俈舊居沃土來遷釐亦來也若湯時代夏稱王何由稱帝告乎史</hi>
<pb n="KR2b0002_WYG_007-4a"/>
　<hi>記殷本紀湯始居亳從先王居作帝誥誥乃俈字之訛𫝊冩者誤耳孔𫝊以為作誥告先王則已誤矣</hi>
始屋夏社<hi>箋按書叙曰湯勝夏欲遷其社不可作夏社疑至臣扈孔疏曰疑至臣扈當是二臣名程</hi>
　<hi>子曰亡國之社遷之禮也湯存之以為後戒故湯既勝夏欲遷其社不可春秋書亳社災皆自湯之不遷</hi>
　<hi>始也又按殷時立四輔有疑丞輔弼疑至之疑殆官名也</hi>
十九年大旱<lb/>
氐𦍑來貢<hi>箋按商頌曰昔有成湯自彼氐𦍑莫敢不來享莫敢不來王是其事也</hi>
二十年大旱<lb/>
夏桀卒于亭山禁弦歌舞<hi>箋按輿地志曰巢縣卧牛山後有桀王城晉書地理志注</hi>
<pb n="KR2b0002_WYG_007-4b"/>
　<hi>云桀死于是未詳今据竹書桀卒于亭山是即巢縣之卧牛山矣</hi>
二十一年大旱鑄金幣<hi>箋按管子曰湯七年旱民之無<graphic n="KR1399" url="https://raw.githubusercontent.com/kanripo/KR-Gaiji/master/images/KR1399.png" mimeType="image/png"/>賣子者湯以莊山之金鑄幣</hi>
　<hi>而贖民之無<graphic n="KR1399" url="https://raw.githubusercontent.com/kanripo/KR-Gaiji/master/images/KR1399.png" mimeType="image/png"/>賣子者漢書食貨志注師古曰凡言幣者所以通貨物易有無也故金之與錢皆名為幣</hi>
　<hi>也若然則湯之鑄金幣者葢鑄金以為幣也横渠理窟曰幣金玉齒革布帛之雜名是也其後齊桓公令</hi>
　<hi>左司馬伯公將白徒鑄錢于莊山葢又法湯而為之</hi>
二十二年大旱<hi>箋按漢公孫𢎞𫝊武帝元光五年復徴賢良文學上策詔諸儒制曰禹湯水旱</hi>
　<hi>厥咎何由𢎞對曰臣聞堯遭洪水使禹治之未聞禹之有水也若湯之旱則桀之餘烈也桀紂行惡受天</hi>
　<hi>之罪禹湯積徳以王天下由此觀之天徳無私親順之和起逆之害生此天文地理人事之紀</hi>
<pb n="KR2b0002_WYG_007-5a"/>
二十三年大旱<hi>箋按莊子書公孫龍曰湯之時八年七旱墨子曰禹七年水湯五年旱汜勝之</hi>
　<hi>書曰湯有旱災伊尹為區田後漢劉般𫝊有區種法言區土壅禾根也區與漚同</hi>
二十四年大旱王禱于桑林雨<hi>箋按尸子曰湯之救旱也素車白馬布衣身嬰</hi>
　<hi>白茅以身為牲殷本紀曰湯既放桀後大早七年以身禱于桑林之野祝曰無以余一人之不敏傷民之命以</hi>
　<hi>六事自責曰政不節與民失職與宫室崇與女謁盛與苞苴行與讒夫昌與言未已大雨方數千里又按左𫝊</hi>
　<hi>昭二十一年宋城舊墉及桑林之門淮南修武訓湯檮于桑山之林國䇿張儀說韓王曰秦東取成臯宜陽則</hi>
　<hi>鴻臺之宫桑林之苑非王之有矣吕氏春秋湯禱于桑林之社而雨大至又曰立湯後于宋以奉桑林</hi>
二十五年作大濩樂<hi>箋按吕氏春秋曰殷湯即位命伊尹作為大濩歌晨露修九招六列孔氏</hi>
<pb n="KR2b0002_WYG_007-5b"/>
　<hi>曰晨露九招六列葢大濩之别曲名也左𫝊襄十年宋公享晉侯于楚丘請以桑林杜注桑林殷天子之</hi>
　<hi>樂名是大濩因桑林之禱而作也熊氏曰濩䕶也言湯之寛仁能救濩生民也</hi>
初巡狩<hi>箋按鄭志答孫皓曰唐虞之禮五載一巡守夏殷之時天子盖六年一巡守今湯以連年大旱</hi>
　<hi>故七年初巡狩也</hi>
定獻令<hi>箋按周書曰伊尹朝獻商書湯問伊尹曰諸侯來獻或無馬牛之所生而獻逺方之物事實相</hi>
　<hi>反不利今吾欲因其地勢之所有獻之必易得而不貴其為四方獻令伊尹受命於是為四方令曰正東</hi>
　<hi>符婁仇州伊慮漚深九夷十蠻越漚鬋文身請令以魚支之鞞鳥鰂之醤鮫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>利劍為獻正南甌鄧桂國</hi>
　<hi>損子産里百濮九菌請令以珠璣瑇瑁象齒文犀翠羽菌鶴短狗為獻正西崑崙狗國鬼親枳己闟耳貫</hi>
<pb n="KR2b0002_WYG_007-6a"/>
　<hi>胸雕題離丘漆齒請令以丹青白旄紕罽江歴龍角神龜為獻正北空同大夏莎車姑他日畧貌胡戎翟</hi>
　<hi>匃奴樓煩月氏孅犁其龍東胡請令以槖駝白玉野馬騊駼駃騠良弓為獻湯曰善</hi>
二十七年遷九鼎于商邑<hi>箋按墨子曰昔夏后使飛亷析金于荆山鑄鼎于昆吾使</hi>
　<hi>翁難雉乙灼白若之龜龜曰鼎成四足而方不炊自亨不舉自藏不遷自行乙又言兆之繇曰饗矣逢逢</hi>
　<hi>白雲一南一北一西一東九鼎既成遷于三國通鑑㑹編曰夏后禹四嵗鑄九鼎說文曰禹鑄九鼎荆山</hi>
　<hi>之下在馮翊懐徳縣南王子年拾遺記曰禹鑄九鼎五者以應陽法四者以象隂數使工師以雌金為隂</hi>
　<hi>鼎以雄金為陽鼎鼎中常滿以占氣象之休否又張華博物志曰蓍一千嵗而三百莖明夷曰昔夏后莖</hi>
　<hi>乗龍而登于天而枚占史華陶陶曰吉昔啓莖徙九鼎啓果徙之則是夏后啓時已有遷鼎之事矣左𫝊</hi>
<pb n="KR2b0002_WYG_007-6b"/>
　<hi>宣三年楚子問鼎王孫滿曰桀有昏徳鼎遷于商漢書郊祀志禹收九牧之金鑄象九州夏徳衰鼎遷于殷帝</hi>
　<hi>王世紀曰湯即天子位遂遷九鼎于亳至大坰而冇慚徳是湯遷鼎之事也詩商邑翼翼集𫝊商邑王都也</hi>
二十九年陟<hi>箋按書營于桐宫宻邇先王孔安國曰桐湯葬地杜預曰䝉縣西北有亳城中有湯冢皇</hi>
　<hi>覽曰湯冢在濟隂亳縣北東郭去州三里漢劉向傳殷湯無葬處師古曰謂不見𫝊記也葢是時孔𫝊未出故</hi>
　<hi>向亦不知也</hi>
外丙<hi>箋按殷本紀湯崩太子太丁未立而卒于是乃立太丁之弟外丙</hi>
　名勝<lb/>
元年己亥即位居亳命卿士伊尹<hi>箋按己亥誤當是乙亥湯十八年為癸亥</hi>
<pb n="KR2b0002_WYG_007-7a"/>
　<hi>二十九年為甲戌則外丙元乙亥</hi>
二年陟<lb/>
仲壬<hi>箋按殷本紀外丙即位三年崩立外丙之弟仲壬竹書二年陟與孟子同史云三誤</hi>
　名庸<lb/>
元年丁丑王即位居亳命卿士伊尹<hi>箋按商彛器有丙寅卣銘曰丙寅王</hi>
　<hi>錫博古録曰商建國始于庚戌歴十七年而有丙寅正在仲壬即位之二年今据竹書仲壬二年乃戊寅</hi>
　<hi>非丙寅也</hi>
四年陟<hi>箋按趙岐注孟子外丙立二年仲壬立四年與竹書合邵子經世史不載二王之名程子伊川</hi>
<pb n="KR2b0002_WYG_007-7b"/>
　<hi>以古人謂嵗為年外丙方二嵗仲壬方四嵗張氏經世紀年謂邵子以數推之去外丙仲壬之年乃合于</hi>
　<hi>尚書成湯既沒太甲元年之説唐孔氏正義謂班固不見古文謬從史記而章衡通載乃云以紀年推之</hi>
　<hi>外丙仲壬合於嵗次尚書缺畧而正義之説謬</hi>
太甲<hi>箋按殷本紀帝仲壬即位四年崩伊尹廼立太丁之子太甲太甲成湯嫡長孫也</hi>
　名至<lb/>
元年辛巳王即位居亳命卿士伊尹<hi>箋按書叙曰成湯既沒太甲元年伊</hi>
　<hi>尹作伊訓肆命徂后書曰惟元祀十有二月乙五伊尹祀于先王奉嗣王祗見厥祖伊尹乃明言烈祖之成徳</hi>
　<hi>以訓于王是也史記正義曰湯即位都南亳後徙西亳書三亳阪尹偃師為西亳䝉為北亳即景亳榖熟</hi>
<pb n="KR2b0002_WYG_007-8a"/>
　<hi>為南亳也括地志亳故城在偃師縣西十四里又唐志大衍歴推太甲二年壬午嵗冬至應在女六度今</hi>
　<hi>据竹書太甲元年辛巳則二年為壬午不爽也</hi>
伊尹放太甲于桐乃自立<hi>箋按書太甲上曰惟嗣王不惠于阿衡伊尹曰予弗狎于</hi>
　<hi>弗順營于桐宫宻邇先王其訓無俾世迷王徂桐宫居憂蔡仲黙引吳氏曰太甲既即位于仲壬之柩前</hi>
　<hi>方居憂于仲壬之殯側是也殷本紀帝太甲既立三年不明暴虐不遵湯法亂徳於是伊尹放之于桐宫</hi>
　<hi>三年伊尹攝行政當國以朝諸侯孔𫝊曰桐湯葬地鄭氏曰有王離宫焉太康地記曰尸鄉南有亳坂東</hi>
　<hi>有桐城太甲所放處也正義曰尸鄉在偃師西南五里通鑑太甲即位不明厥徳顛覆湯之典型伊尹放</hi>
　<hi>之于桐宫注曰桐湯墓所在平陽府曲沃縣西南有桐鄉城世傳伊尹放太甲于桐即此按是時太甲居</hi>
<pb n="KR2b0002_WYG_007-8b"/>
　<hi>亳在河南偃師豈有逺之曲沃之理自當從太康記也</hi>
　<hi>附注</hi>約按伊尹自立葢誤以攝政為真爾<hi>箋按陳氏越石曰臣之忠</hi>
　<hi>有幸而忠者也君之立有幸而立者也殷之君臣皆幸而成者噫浞浞接踵羿羿比肩君可放乎哉其後</hi>
　<hi>新取于西魏取于東司馬之有天下其始也未嘗不伊不周其後也未嘗不羿不浞皆取伊尹以為嚆矢</hi>
　<hi>也孟子曰無伊尹之志則簒也有㫖哉</hi>
七年王潛出自桐殺伊尹<hi>箋按文選陸士衡豪士賦注引紀年太甲潛出自桐殺伊</hi>
　<hi>尹考竹書紀年事事與經史符同獨太甲潛出自桐殺尹一事敢立異議不顧事之有無者彼見夫三晉</hi>
　<hi>處晉君于端氏田和遷康公于海上往往托伊尹放太甲之美名明示其可以潛為之謀而殺之故設為</hi>
<pb n="KR2b0002_WYG_007-9a"/>
　<hi>太甲殺尹之説所以寒奸臣之胆而壯衰君之氣也如春秋外𫝊妺喜與伊尹比而亡夏妲己與膠鬲比</hi>
　<hi>而亡周豈必實有是事哉</hi>
天大霧三日乃立其子伊陟伊奮命復其父之田宅而<lb/>
中分之<hi>箋按書叙曰太甲既立不明伊尹放諸桐三年後歸于亳思庸伊尹作太甲三篇夫豈有七年</hi>
　<hi>而仍在桐者此疑為後人所羼入也爾雅地氣𤼵天不應曰霧霧謂之晦郭注言晦㝠邢昺曰霧又名晦</hi>
　<hi>春秋僖十五年己卯晦震夷伯之廟公羊榖梁皆云晦㝠也</hi>
　<hi>附注</hi>約按此文與前後不類葢後世所益<lb/>
十年大饗于太廟<hi>箋按月令季秋大饗帝注以徧祭為大饗是也書咸有一徳伊尹曰七世</hi>
<pb n="KR2b0002_WYG_007-9b"/>
　<hi>之廟可以觀徳孔𫝊曰天子立七廟有徳之王則為祖宗其廟不毁故可觀徳禮王制天子七廟三昭三</hi>
　<hi>穆與太祖之廟而七鄭注曰此周制七者太祖及文王武王二祧與親廟四殷則六廟契及湯與二昭二</hi>
　<hi>穆夏則五廟無太祖禹與二昭二穆而已孔疏曰良由不見古文故為此謬説此篇及商書已云七世之</hi>
　<hi>廟則天子立七廟王者常禮非獨周人始有七廟也今天子大饗太廟葢合群廟之主于太祖之廟而徧</hi>
　<hi>祭之故曰大饗也又按商頌詩序曰長𤼵大禘也王肅以大禘為殷祭謂禘祭宗廟非祭天也則此所云</hi>
　<hi>大饗者其即商頌之大禘乎</hi>
初祀方明<hi>箋按漢律歴志伊訓篇曰惟太甲元年十有二月乙丑朔伊尹祀于先王誕資有牧方明</hi>
　<hi>雖有成湯太丁外丙之服以冬至越茀祀先王于方明以配上帝是朔旦冬至之嵗也孟康曰方明者神</hi>
<pb n="KR2b0002_WYG_007-10a"/>
　<hi>明之象也以木為之方四尺畫六采東青西白南赤北黒上𤣥下黄今据竹書太甲十年初祀方明則漢</hi>
　<hi>志云元年者誤也</hi>
十二年陟<hi>箋按郡國志濟隂歴城縣皇覽曰太甲有冢在歴山上</hi>
沃丁<hi>箋按殷本紀帝太甲稱太宗太宗崩子沃丁立</hi>
　名絢<lb/>
元年癸巳王即位居亳命卿士咎單<hi>箋按書叙曰咎單作明居孔𫝊曰咎</hi>
　<hi>單臣名主土地之官作明居民法一篇馬融曰咎單為湯司空是歴仕四世至沃丁命為卿士與尹為左</hi>
　<hi>右也</hi>
<pb n="KR2b0002_WYG_007-10b"/>
八年祠保衡<hi>箋按書君奭篇公曰在太甲時則有若保衡説命曰昔先正保衡作我先王佑我烈</hi>
　<hi>祖鄭氏曰此三公之官當時為之號也闞駰曰殷帝沃丁之時伊尹卒葬于亳皇甫謐曰伊尹為湯相號</hi>
　<hi>阿衡沃丁八年伊尹卒卒年百有餘嵗大霧三日沃丁葬之以天子禮書叙曰沃丁既葬伊尹于亳咎單</hi>
　<hi>遂訓伊尹事作沃丁</hi>
十九年陟<lb/>
小庚<hi>附注史記作太庚○箋按殷本紀沃丁崩弟太庚立</hi>
　名辨<lb/>
元年壬子王即位居亳<hi>箋按小庚小甲雍巳元年即位皆不言命卿士者並咎單為相</hi>
<pb n="KR2b0002_WYG_007-11a"/>
　<hi>也</hi>
五年陟<lb/>
小甲<hi>箋按殷本紀帝太庚崩子小甲立徐廣曰世表云帝小甲太庚弟也</hi>
　名高<lb/>
元年丁巳王即位居亳<lb/>
十七年陟<lb/>
雍巳<hi>箋按殷本紀帝小甲崩弟雍巳立</hi>
　名佃<hi>箋按佃一本作伷</hi>
<pb n="KR2b0002_WYG_007-11b"/>
元年甲戌王即位居亳<hi>箋按史記曰雍巳之時殷道衰諸侯或不至</hi>
十二年陟<lb/>
太戊<hi>箋按殷本紀帝雍巳崩弟太戊立据孔氏書𫝊太戊沃丁弟之子陸氏釋文曰太戊馬云太甲子葢</hi>
　<hi>太庚為沃丁弟而釋文引馬融所云太甲子甲誤當作庚</hi>
　名宻<lb/>
元年丙戌王即位居亳命卿士伊陟臣扈<hi>箋按書叙曰大戊贊于伊</hi>
　<hi>陟作伊陟原命周書君奭曰在太戊時則有若伊陟臣扈是也孔𫝊伊陟伊尹子伊陟原命二篇皆亡今</hi>
　<hi>据竹書伊陟始見于太甲七年至此凡六十二年命為卿士</hi>
<pb n="KR2b0002_WYG_007-12a"/>
七年有桑榖生于朝<hi>箋按書叙曰亳有祥桑榖共生于朝伊陟贊于巫咸作咸乂四篇孔</hi>
　<hi>𫝊曰二木合生七日大拱贊告也巫咸臣名皆亡又按小雅鶴鳴篇爰有樹檀其下維榖朱注榖一名楮</hi>
　<hi>惡木也焦氏筆乘曰史記桑榖共生榖樹名皮可為紙榖从木音構榖从禾音谷榖从米音叨今多混</hi>
十一年命巫咸禱于山川<hi>箋按離騷經巫咸將夕降兮王逸注巫咸古神巫也當殷</hi>
　<hi>中宗之世史記封禪書太戊修徳桑榖死伊陟贊巫咸巫咸之興自此始索隠曰太史公以巫咸接神事</hi>
　<hi>太戊使咸禳祥桑之災所以謂巫咸之興自此始也今按尚書孔氏𫝊以巫咸為巫氏書明言巫咸乂王</hi>
　<hi>家其非巫覡可知莊子天運篇巫咸祒曰天有六極五常注巫咸殷相祒名越絶書曰虞山者巫咸所出</hi>
　<hi>也去縣百五里</hi>
<pb n="KR2b0002_WYG_007-12b"/>
二十六年西戎來賓<hi>箋按西戎西方之戎禹貢西戎即叙是也殷本紀曰帝雍巳立殷道</hi>
　<hi>衰諸侯或不至弟太戊立伊陟為相殷復興諸侯歸之今西戎來賓諸侯可知又按漢書匈奴𫝊隴西有</hi>
　<hi>緜諸畎戎狄獂之戎岐梁涇漆之北有義渠大茘烏氏朐衍之戎而晉北有林胡樓煩之戎燕北有東胡</hi>
　<hi>山戎各分散谿谷自有君長往往而聚者百有餘戎</hi>
王使王孟聘西戎<hi>箋按山海經丈夫國在維鳥北其為人衣冠帶劍郭璞曰殷帝太戊使王</hi>
　<hi>孟採藥從西王母至此絶糧不能進食木實衣木皮終身無妻而生二子圖贊曰丈夫之國王孟是始即</hi>
　<hi>此聘西戎事也</hi>
三十年命費侯仲衍為車正<hi>箋按秦本紀女華生大費是為栢翳舜賜姓嬴氏大</hi>
<pb n="KR2b0002_WYG_007-13a"/>
　<hi>費生子二人一曰大亷二曰若木大亷元孫曰仲衍鳥身人言帝太戊聞而卜之使御吉遂致使御而妻</hi>
　<hi>之又按定元年𫝊奚仲居薛以為夏車正杜注為夏掌車服大夫則車正自夏始也</hi>
三十五年作寅車<hi>箋按詩小雅六月疏曰夏后氏曰鉤車殷曰寅車周曰元戎司馬法文也</hi>
　<hi>是寅車始太戊也</hi>
四十六年大有年<hi>箋按春秋宣十六年大有年左氏公羊皆無𫝊</hi>
五十八年城蒲姑<hi>箋按郡國志下邳取慮縣有蒲姑陂左𫝊昭十六年齊師至蒲隧杜預曰</hi>
　<hi>縣東有蒲姑陂</hi>
六十一年東九夷來賔<hi>箋按後漢東夷𫝊注王制云東方曰夷夷有九種曰畎夷于夷</hi>
<pb n="KR2b0002_WYG_007-13b"/>
　<hi>方夷黄夷白夷赤夷元夷風夷陽夷</hi>
七十五年陟<hi>箋按周書無逸曰昔在殷王中宗嚴恭寅畏天命自度治民祇懼不敢荒寧肆中宗</hi>
　<hi>之享國七十有五年孔𫝊曰太戊也殷家中世尊其徳故稱宗</hi>
　太戊遇祥桑側身修行三年之後逺方慕明徳重譯<lb/>
　而至者七十六國商道復興廟為中宗<hi>附注竹書作太宗○箋按</hi>
　<hi>商頌詩序曰烈祖祀中宗也鄭箋曰中宗商王太戊史記曰殷道衰諸侯或不至帝太戊伊陟相殷復興</hi>
　<hi>諸侯歸之故稱中宗</hi>
仲丁<hi>箋按殷本紀中宗崩子帝仲丁立仲丁書闕不具書叙曰仲丁遷于囂作仲丁今亡</hi>
<pb n="KR2b0002_WYG_007-14a"/>
　名莊<lb/>
元年辛丑王即位自亳遷于囂于河上<hi>箋按殷本紀仲丁遷于隞索隠</hi>
　<hi>曰隞亦作囂水經注濟水東逕敖山北詩所謂薄狩于敖者也其山上有城即殷帝仲丁之所遷也括地</hi>
　<hi>志滎陽故城在鄭州滎澤縣西南十七里殷時隞地也一綂志敖山在鄭州河隂縣西北二十里秦時敖</hi>
　<hi>氏築倉其上因以名山非矣</hi>
六年征藍夷<hi>箋按後漢東夷傳桀為暴虐諸夷内侵殷湯革命而定之至于仲丁藍夷作寇太子</hi>
　<hi>賢曰仲丁殷太戊之子也竹書紀年仲丁即位征于藍夷也</hi>
九年陟<lb/>
<pb n="KR2b0002_WYG_007-14b"/>
外壬<hi>箋按殷本紀帝仲丁崩弟外壬立</hi>
　名𤼵<lb/>
元年庚戌王即位居囂<lb/>
邳人姺人叛<hi>箋按昭元年傳趙孟曰虞有三苗夏有觀扈商有姺邳周有徐奄杜注姺邳二國商</hi>
　<hi>諸侯邳下邳縣括地志古侁城在陳留縣東五里</hi>
十年陟<lb/>
河亶甲<hi>箋按殷本紀帝外壬崩弟河亶甲立河亶甲時殷復衰</hi>
　名整<lb/>
<pb n="KR2b0002_WYG_007-15a"/>
元年庚申王即位自囂遷于相<hi>箋按書叙曰河亶甲居相作河亶甲孔𫝊曰相</hi>
　<hi>地名在河北括地志故殷城在相州内黄縣東南十三里即河亶甲所築都之故名殷城也王伯厚地理</hi>
　<hi>通釋曰河亶甲居相在河北相州安陽本盤庚所都即北冢殷墟南去朝歌城百四十六里竹書紀年盤</hi>
　<hi>庚自奄遷于北冢曰殷墟南去鄴四十里此皆全抄史記正義注誤也史記漢高祖紀項羽王趙将司馬</hi>
　<hi>卭為殷王都朝歌正義曰以商帝盤庚國殷中之地改商為殷在相州安陽縣即北冢殷墟南去朝歌百</hi>
　<hi>三十六里故號殷王殊不知書叙以河亶甲居相祖乙始自相遷耿故世以朝歌北為殷墟若盤庚所徙</hi>
　<hi>改商為殷在梁國䝉縣殷有三亳䝉為北亳曰北䝉非北冢也正義説謬而通釋据之非也</hi>
三年彭伯克邳<hi>箋按鄭語史伯曰大彭豕韋為商伯矣韋昭曰陸終第三子曰籛封于大彭彭</hi>
<pb n="KR2b0002_WYG_007-15b"/>
　<hi>城是也時大彭為商伯故稱彭伯也</hi>
四年征藍夷<hi>箋按藍夷即前仲丁所征者至是復叛故征之郡國志南陽棘陽有藍鄉東海伊廬</hi>
　<hi>亦有藍鄉南郡編縣有藍口聚不知誰是其地也</hi>
五年侁人入于班方彭伯韋伯伐班方侁人來賓<hi>箋按外壬</hi>
　<hi>元年邳侁同時而叛越十有三年彭伯克邳則侁人勢孤而入于班方彭伯韋伯共伐之韋昭曰豕韋彭</hi>
　<hi>姓之别封二國相繼為商伯漢韋賢𫝊以詩諫楚王戊曰肅肅我祖國自豕韋彤弓斯征撫寧遐荒總齊</hi>
　<hi>羣邦以翼大商迭彼大彭勲績維光當即謂彭伯韋伯同伐班方時事也</hi>
九年陟<hi>箋按商彛器有足跡罍薛尚功曰此器在洹水之濱亶甲墓旁得之銘作亞形中有左足跡是</hi>
<pb n="KR2b0002_WYG_007-16a"/>
　<hi>河亶甲之陟葬此也</hi>
祖乙<hi>箋按殷本紀河亶甲崩帝祖乙立商彛器有祖乙卣薛用敏曰祖乙者河亶甲之子也</hi>
　名滕<lb/>
元年己巳王即位自相遷于耿<hi>箋按閔元年𫝊晉滅耿杜注平陽皮氏縣東南有耿</hi>
　<hi>鄉水經注汾水西逕耿鄉城北書叙曰盤庚遷于耿也尚書祖乙遷耿酈注云盤庚遷耿誤也通鑑注耿</hi>
　<hi>古耿國在蒲州城東北今河津縣是</hi>
命彭伯韋伯<hi>箋按韋昭曰二國相繼為商伯今据竹書祖乙元年命彭伯韋伯則是同時為二伯</hi>
　<hi>如周召之分陜也</hi>
<pb n="KR2b0002_WYG_007-16b"/>
二年圮于耿自耿遷于庇<hi>箋按書叙曰祖乙圮于耿作祖乙孔疏曰祖乙居耿今為</hi>
　<hi>水所毁更遷他處故言毁于耿耳又尚書盤庚云不常厥邑于今五遷及其數之惟有亳囂相耿四處而</hi>
　<hi>已史記祖乙遷于邢皇極經世祖乙圮于耿徙居邢今据竹書祖乙又自耿遷庇則是盤庚前五遷祖乙</hi>
　<hi>自兩遷也邢與庇當是一地帝王世紀紂自朝歌北築沙丘臺沙丘在鉅鹿東北七十里括地志在邢州</hi>
　<hi>平鄉東北二十里則史記謂祖乙遷邢者當即為竹書所云遷庇者也葢是時未有邢國邢自周公子靖</hi>
　<hi>淵始封商時謂之庇也</hi>
三年命卿士巫賢<hi>箋按書君奭篇周公曰在祖乙時則有若巫賢孔𫝊曰賢巫咸子巫氏殷</hi>
　<hi>本紀云帝祖乙時殷復興巫咸任職咸誤當作賢</hi>
<pb n="KR2b0002_WYG_007-17a"/>
八年城庇<hi>箋按祖乙時數被河患遷庇八年始城之書疏曰鄭𤣥云祖乙居耿後奢侈踰禮土地廹</hi>
　<hi>近山川嘗圮焉今据竹書祖乙二年便自耿遷庇八年城庇當是居庇後奢侈踰禮時汲冢古文未出故</hi>
　<hi>鄭亦不知也</hi>
十五年命邠侯高圉<hi>箋按世紀曰周后稷始封邰今扶風斄是也及公劉徙邑于豳詩稱</hi>
　<hi>于豳斯舘今新平漆之東有豳亭是也郡縣志古豳城在邠州三水縣西三十里公劉始都之處地理志</hi>
　<hi>右扶風栒邑有豳鄉詩豳國公劉所都栒邑故城在三水縣東北二十五里周本紀不窋失官而犇戎狄</hi>
　<hi>之間卒子鞠立卒子公劉立公劉復修后稷之業自漆沮度渭故詩人歌之公劉卒子慶節立國于豳自</hi>
　<hi>是而後歴皇僕差弗毁隃公非皆國于豳殷王祖乙錫高圉命為邠侯魯語展禽曰高圉太王能率稷者</hi>
<pb n="KR2b0002_WYG_007-17b"/>
　<hi>也周人報焉韋昭曰高圉后稷後十世公非之子也据漢書古今人表高圉辟方子夷竢高圉子則史記</hi>
　<hi>實多遺缺而韋注仍未考也又按鬻子曰湯得慶誧伊尹皇里且東門虚南門蠕西門疵北門側七大夫</hi>
　<hi>人表有慶節公劉子湯時人或曰即誧計后稷長于堯堯在位百年舜五十年夏自禹為天子至桀亡夏</hi>
　<hi>歴四百四十一年共五百九十一年而謂公劉為后稷曾孫止四五代可乎昔所謂周十五王不過如漢</hi>
　<hi>七制唐三宗之説而以為世數止此非矣</hi>
十九年陟<lb/>
　祖乙之世商道復興廟為中宗<hi>附注曰史記與無逸皆無之○箋按周書</hi>
　<hi>酒誥曰自成湯咸至于帝乙成王畏相多士曰自成湯至于帝乙㒺不明徳恤祀當即謂祖乙也</hi>
<pb n="KR2b0002_WYG_007-18a"/>
祖辛<hi>箋按殷本紀祖乙崩子帝祖辛立商彛器有祖辛卣薛尚功曰祖辛沃甲之兄祖丁之父也</hi>
　名旦<lb/>
元年戊子王即位居庇<lb/>
十四年陟<lb/>
開甲<hi>附注史記作沃甲○箋按殷本紀帝祖辛崩弟沃甲立世本作開甲與竹書同</hi>
　名踰<lb/>
元年壬寅王即位居庇<hi>箋按祖乙二年庚午遷庇至開甲元年壬寅三十三年</hi>
五年陟<lb/>
<pb n="KR2b0002_WYG_007-18b"/>
祖丁<hi>箋按殷本紀帝沃甲崩立沃甲兄祖辛之子祖丁</hi>
　名新<lb/>
元年丁未王即位居庇<lb/>
九年陟<lb/>
南庚<hi>箋按殷本紀帝祖丁崩立弟沃甲之子南庚</hi>
　名更<lb/>
元年丙辰王即位居庇<hi>箋按祖乙二年遷庇至南庚二年共四十七年居庇自此以後</hi>
　<hi>乃遷于奄</hi>
<pb n="KR2b0002_WYG_007-19a"/>
三年遷于奄<hi>箋按南庚遷奄舊未有言奄地所在者郡國志魯國即奄國定四年傳祝鮀曰因商</hi>
　<hi>奄之民命以伯禽其曰商奄者或以商嘗遷此故遂謂商奄乎</hi>
六年陟<lb/>
陽甲<hi>一名和甲○箋按殷本紀帝南庚崩立弟祖丁之子陽甲</hi>
　名和<lb/>
元年壬戌王即位居奄<lb/>
三年西征丹山戎<hi>箋按山海經有始州之國有丹山郭璞注引竹書紀年曰和甲西征得一</hi>
　<hi>丹山</hi>
<pb n="KR2b0002_WYG_007-19b"/>
四年陟<hi>箋按史記帝陽甲之時殷衰自仲丁以來廢適而更立諸弟子弟子或争相代立比九世亂于</hi>
　<hi>是諸侯莫朝</hi>
盤庚<hi>箋按殷本紀帝陽甲崩弟盤庚立</hi>
　名旬<lb/>
元年丙寅王即位居奄<hi>箋按經世紀年曰盤庚元以己亥自祖乙以乙未踐位歴祖乙沃甲</hi>
　<hi>祖丁南庚陽甲而後及盤庚凡七世居耿己一百二十五年今据竹書祖乙元年己巳二年圮于耿自耿</hi>
　<hi>遷庇歴祖辛開甲祖丁皆居庇南庚三年自庇遷奄後陽甲及盤庚皆居奄盤庚十四年自奄遷殷經世</hi>
　<hi>紀年以為七世居耿者非也又盤庚之立元年丙寅南軒以為己亥非</hi>
<pb n="KR2b0002_WYG_007-20a"/>
七年應侯來朝<hi>箋按地理志潁川父城縣應鄉故國周武王弟所封臣瓚曰汲郡古文殷時已</hi>
　<hi>自有應謂此也杜預注左𫝊謂應國在襄陽城父縣胡身之曰襄陽無城父杜誤也括地志故應城在汝</hi>
　<hi>州魯山縣東三十里</hi>
十四年自奄遷于北䝉曰殷<hi>箋按書叙曰盤庚五遷将治亳殷民咨胥怨作盤庚</hi>
　<hi>三篇鄭氏曰商家自此徙而改國號曰殷殷本紀曰盤庚之時殷已都河北盤庚渡河南復居成湯之故</hi>
　<hi>居郡國志梁國䝉縣有北亳昭四年𫝊椒舉曰商湯有景亳之命括地志曰宋州北五十里大䝉城為景</hi>
　<hi>亳湯所盟地因景山為名皇甫謐曰䝉為北亳即景亳商頌陟彼景山山在曹縣東南四十里蔡氏書𫝊</hi>
　<hi>以盤庚遷殷在于偃師又以自祖乙都耿圮于河水盤庚欲遷于殷据竹書南庚三年自庇遷奄陽甲亦</hi>
<pb n="KR2b0002_WYG_007-20b"/>
　<hi>居奄至是凡二十二年盤庚又自奄遷于北䝉則非自耿并非偃師矣其他又有譌北䝉為北冢譌北䝉</hi>
　<hi>為此遂者水經注洹水又東北逕鄴縣南洹水出洹山逕殷虚北竹書紀年盤庚即位自奄遷于此遂曰</hi>
　<hi>殷則是北譌為此䝉譌為遂也史記索隠曰汲郡古文盤庚自奄遷于北冢則殷虚去鄴三十里是殷虚</hi>
　<hi>南舊地號北冢則是䝉譌為冢也殊不審北䝉之亳在梁國䝉縣書叙曰盤庚将治亳殷鄴豈有亳之名</hi>
　<hi>乎種種謬誤殊属可笑不有竹書烏從而證之</hi>
十五年營殷邑<hi>箋按盤庚曰天其永我命于兹新邑即紀年所謂營殷邑也周希聖曰商人稱</hi>
　<hi>殷自盤庚始据竹書夏后帝杼十三年商侯冥死于河帝芒三十三年商侯遷于殷帝泄十二年殷侯子</hi>
　<hi>亥賔于有易世本㝠往河治水子亥遷殷是商之稱殷始自夏世殷土芒芒豈謂盤庚巳後乎</hi>
<pb n="KR2b0002_WYG_007-21a"/>
十九年命邠侯亞圉<hi>箋按世本曰亞圉雲都皇甫謐曰雲都亞圉字据漢書古今人表雲</hi>
　<hi>都亞圉弟則實為二人非一人名與字也仁山金氏曰堯封棄于邰世為后稷以服事虞夏及夏之衰不</hi>
　<hi>窋失官自竄于戎翟之間不窋生鞠鞠生公劉始遷于豳荒史謂稷生漦璽漦璽生叔均漦即斄古邰字</hi>
　<hi>也自后稷至公劉十餘世世本自公劉歴慶節皇僕差弗毁踰公非辟方高圉侯牟亞圉雲都太公祖紺</hi>
　<hi>諸盩十餘世史記以不窋為后稷子而又缺辟方侯牟雲都諸盩四世遂謂后稷至文王為十五世且稷</hi>
　<hi>契同時受封契至湯四百餘年而十四世稷至文王十五世其亦誤矣据人表及此則以雲都為亞圉字</hi>
　<hi>者誤也</hi>
二十八年陟<lb/>
<pb n="KR2b0002_WYG_007-21b"/>
小辛<hi>箋按殷本紀帝盤庚崩弟小辛立殷復衰百姓思之廼作盤庚三篇索隠曰由不見古文故也</hi>
　名預<lb/>
元年甲午王即位居殷<lb/>
三年陟<lb/>
小乙<hi>箋按殷本紀帝小辛崩弟小乙立</hi>
　名斂<lb/>
元年丁酉王即位居殷<lb/>
六年命世子武丁居于河學于甘盤<hi>箋按書説命王曰來汝説台小子舊</hi>
<pb n="KR2b0002_WYG_007-22a"/>
　<hi>學甘盤既乃遯于荒野入宅于河無逸曰其在高宗舊勞于外爰暨小人楚語白公子張曰昔殷武丁能</hi>
　<hi>聳其徳以入于河自河徂亳此葢言武丁未即位時出居河上就學于甘盤既乃自河而往于亳殷為天</hi>
　<hi>子也韋昭謂武丁遷于河内從河内往亳都葢非也當是時武丁尚為世子何得自遷於河内乎</hi>
十年陟<lb/>
　<lb/>
　<lb/>
　<lb/>
　<lb/>
<pb n="KR2b0002_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹書綂箋卷五<lb/>
</p>
<p>
</p>
  </div>
</body>
</text>
</TEI>
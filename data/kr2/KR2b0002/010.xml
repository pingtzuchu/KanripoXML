<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹書統箋卷八</head> <lb/>
    <p>
<pb n="KR2b0002_WYG_010-1a"/>
欽定四庫全書<lb/>
　竹書統箋卷八<lb/>
　　　　　　　　　　翰林院檢討徐文靖撰<lb/>
康王<hi>箋按周本紀成王崩太子釗立是為康王</hi>
　名釗<hi>箋按顧命曰王崩太保命仲桓南宮毛俾爰齊侯吕伋以二千戈虎賁百人逆子釗於南門之</hi>
　<hi>外延入翼室恤宅宗蔡傳曰逆太子釗於路寢門外引入路寢翼室為憂居宗主也</hi>
元年甲戌春正月王即位命冢宰召康公總百官<hi>箋按書顧</hi>
　<hi>命乃同召太保奭孔傳曰冢宰第一召公領之鄭注周禮曰百官總焉則謂之冢賈氏疏案經司書職曰</hi>
<pb n="KR2b0002_WYG_010-1b"/>
　<hi>掌六典八法八則之貳以詔王及冢宰是貳王事總衆職而稱冢也宰夫職曰乗其財用之出入凡失財</hi>
　<hi>用物辟名者以官刑詔冢宰而誅之是總衆官誅賞而稱冢也又司㑹職曰以周知四國之治以詔王及</hi>
　<hi>冢宰廢置是總四國之治而稱冢也</hi>
諸侯朝于豐宫<hi>箋按左傳曰康有豐宫之朝杜預曰酆在始平鄠縣東有靈臺康王於是朝諸</hi>
　<hi>侯括地志豐宫周文王宫也在雍州鄠縣東三十五里</hi>
三年定樂歌<hi>箋按定樂歌如周禮大司樂曰奏黄鍾歌大呂以祀天神奏太蔟歌應鍾以祀地示</hi>
　<hi>奏夷則歌小呂以享先妣奏無射歌夾鍾以享先祖是也又周頌序曰歌清廟以祀文王歌天作以祀先</hi>
　<hi>王先公歌執競以祀武王歌思文祀后稷以配天歌昊天有成命以郊祀天地如此類者必皆其所先定</hi>
<pb n="KR2b0002_WYG_010-2a"/>
　<hi>耳</hi>
吉禘于先王<hi>箋按閔公二年夏五月乙酉吉禘于莊公杜注三年喪畢致新死者之主于廟廟之</hi>
　<hi>逺祖當遷入祧因是大祭以審昭穆謂之禘是康王三年吉禘以三年喪畢即吉而行禘也</hi>
申戒農官告于廟<hi>箋按詩序曰臣工諸侯助祭遣于廟也其詩曰嗟嗟保介維莫之春亦又</hi>
　<hi>何求如何新畬朱子曰此戒農官之詩保介農官之副也疑即為康王申戒農官而告于廟之詩也</hi>
六年齊太公薨<hi>箋按紂三十一年文王得呂尚以為師至是凡六十六年而薨皇覽曰呂尚冢</hi>
　<hi>在臨淄縣城南去縣十餘里</hi>
九年唐遷于晉作宮而美王使人讓之<hi>箋按郡國志太原晉陽本唐國</hi>
<pb n="KR2b0002_WYG_010-2b"/>
　<hi>有龍山晉水所出地理通釋曰叔虞封唐子燮為晉侯徙居晉水傍在并州晉陽縣北二里國都城記云</hi>
　<hi>唐叔虞之子夑父徙居晉水傍改曰晉侯襄公三十一年傳子産相鄭如晉曰文公之為盟主也宮室卑</hi>
　<hi>庳無觀臺榭殆亦有鑒於此耶</hi>
十二年夏六月壬申王如豐錫畢公命<hi>箋按左傳畢文之昭也郡縣志</hi>
　<hi>畢原在京兆府萬年縣西南二十八里葢即畢公髙之所封也書叙曰康王命作冊畢分居里成周郊作</hi>
　<hi>畢命唐孔氏疏曰漢初不得此篇有偽作其書以代之者漢書律歴志云康王十二年六月戊辰朔三日</hi>
　<hi>庚午故畢命豐刑曰惟十有二年六月庚午胐王命作䇿書豐刑亦不知豐刑何所道也余按成王十九</hi>
　<hi>年黜豐侯三禮圖説曰豐侯以酒亡國所言豐刑或此也又按鄭志答趙商曰周公左召公右兼師保故</hi>
<pb n="KR2b0002_WYG_010-3a"/>
　<hi>成王周官稱三公為太師太傅太保若然太傅者畢公為之兼世子之官故稱太傅是以文王世子云太</hi>
　<hi>傅在前少傅在後此錫命畢公當亦由太傅為冢宰也</hi>
秋毛懿公薨<hi>箋按周書克殷解武王入商毛叔鄭奉明水即毛懿公也</hi>
十一年錫齊侯伋命<hi>箋按齊太公世家太公之卒百有餘年子丁公呂伋立徐廣曰伋一</hi>
　<hi>作及按周公諡法述義不克曰丁</hi>
王南巡狩至九江廬山<hi>箋按漢志豫章雩都縣湖漢水東至彭澤入江彭澤縣禹貢彭</hi>
　<hi>蠡澤在西鄱陽縣鄱水餘汗縣餘水艾縣修水新淦淦水南城盱水建城蜀水宜春南水皆入湖漢太康</hi>
　<hi>地記曰劉歆云湖漢等九水入彭蠡因言九江太史公曰余嘗登廬山觀禹疏九江地理志廬江尋陽縣</hi>
<pb n="KR2b0002_WYG_010-3b"/>
　<hi>禹貢九江在南東合為大江論語注蔡大龜也禹貢九江納錫大龜史記龜䇿傳廬江郡常嵗時生龜長</hi>
　<hi>尺二寸者輸太卜官路史蘄春江中有蔡山在廣濟縣大龜納錫故曰蔡髙崇文傳有蔡山羅苹云蘄水</hi>
　<hi>縣北蘄水尋陽舊治也則九江納錫亦在廬江故孫放廬山賦曰尋陽郡南有廬山九江之鎮也支曇諦</hi>
　<hi>廬山賦曰縈以三湖帶以九江今据竹書康王南巡狩至九江廬山九江可移而廬山之九江不可移蔡</hi>
　<hi>仲黙以九江在洞庭未見此矣或又以禹貢九江孔殷屬之荆州則九江應在洞庭殊不審漢至大别入</hi>
　<hi>江經先言江漢朝宗于海後言九江孔殷則九江在漢水入江之下矣導江東至于澧過九江至于東陵</hi>
　<hi>則灃水不在九江之數故先至灃而後乃過九江也蔡傳以灃為九江之一又以東陵即巴陵殊不審澧</hi>
　<hi>自灃州東流至巴陵縣北五里洞庭湖在縣西南若澧水亦為九江亦在東陵經何以言至澧過九江然</hi>
<pb n="KR2b0002_WYG_010-4a"/>
　<hi>後至東陵乎郡國志江自尋陽分為九道地志廬江金蘭西北有東陵鄉當從之</hi>
十九年魯侯禽父薨<hi>箋按十九年九誤當作六皇甫謐曰伯禽以成王元年封四十六年</hi>
　<hi>康王十六年卒今据竹書成王三十七年陟加以康王十六年是封五十三年也魯世家云伯禽卒子考</hi>
　<hi>公酋立四年卒立弟熙是為煬公煬公以康王二十一年築茅闕門則從前尚有四年宜屬考公伯禽之</hi>
　<hi>薨不得在康王十九年也</hi>
二十一年魯築茅闕門<hi>箋按魯世家煬公築茅闕門徐廣曰茅一作第又作夷世本曰</hi>
　<hi>煬公徙魯宋忠曰今魯國又春秋定公元年秋九月立煬宫杜預曰煬公伯禽子也其廟已毁季氏禱而</hi>
　<hi>立其宫書以譏之搜神記曰定公元年有九蛇繞柱占以為九世廟不祀乃立煬宫又漢志煬公二十四</hi>
<pb n="KR2b0002_WYG_010-4b"/>
　<hi>年正月丙午朔旦冬至殷歴以為丁酉据竹書則煬公六年卒史記魯世家亦云六年無二十四葢漢志</hi>
　<hi>誤也</hi>
二十四年召康公薨<hi>箋按應劭風俗通召康公與周同姓武王滅紂封召公於燕成王時</hi>
　<hi>入據三公出為二伯自陜以西召公主之當農桑之時重為所煩勞不舍鄉亭止於棠樹之下聴訟決獄</hi>
　<hi>各得其所壽百九十餘乃卒</hi>
二十六年秋九月己未王陟<lb/>
昭王<hi>箋按周本紀康王崩太子瑕立是為昭王</hi>
　名假<hi>假他本多作瑕</hi>
<pb n="KR2b0002_WYG_010-5a"/>
元年庚子春正月王即位<lb/>
復設象魏<hi>箋按周禮太宰之職正月縣治象之法于象魏使萬民觀治象鄭司農云象魏闕也賈公</hi>
　<hi>彦曰周公謂之象魏雉門之外兩觀闕髙魏魏然今据竹書成王二十一年除治象至昭王元年凡四十</hi>
　<hi>有四年而復設象魏故史記三代世表謂成康刑錯四十餘年又按此正月周十一月建子之月也周禮</hi>
　<hi>小宰正嵗帥治官之屬而觀治象之法鄭注曰正嵗謂夏之正月是周時兼用夏正以正嵗别之</hi>
六年王錫郇伯命<hi>箋按周書王㑹解唐叔荀叔周公在左詩曹風下泉四國有王郇伯勞之</hi>
　<hi>鄭箋云郇侯文王之子為州伯僖二十四年左傳郇文之昭也水經注洓水又西逕郇城詩云郇伯勞之</hi>
　<hi>葢其故國也服䖍曰郇國在解縣東一統志郇城在平陽府猗氏縣</hi>
<pb n="KR2b0002_WYG_010-5b"/>
冬十二月桃李華<hi>箋按漢書五行傳僖公三十三年十二月李梅實劉向以為周十二月今</hi>
　<hi>十月也李梅當剝落今反華實近草妖也</hi>
十四年夏四月恒星不見<hi>箋按春秋莊七年夏四月辛卯夜恒星不見公羊傳曰恒</hi>
　<hi>星者何列星也何休曰列星者天之常宿分守度諸侯之象周之四月夏之二月昏參伐狼注之宿當見</hi>
　<hi>參伐主斬艾立義狼主衡平也皆滅者法度廢絶威儀陵遲之象注即柳也天官書柳為鳥注</hi>
秋七月魯人弑其君宰<hi>箋按魯世家煬公六年卒子幽公宰立幽公十四年幽公弟㵒</hi>
　<hi>殺幽公而自立是為魏公世本㵒作弗魏作微</hi>
十六年伐楚涉漢遇大兕<hi>箋按爾雅兕似牛郭注一角青色重千斤韋昭國語注兕</hi>
<pb n="KR2b0002_WYG_010-6a"/>
　<hi>似牛而青善觸人楚䇿江乙説安陵君曰楚王遊於雲夢有狂兕<graphic n="KR2040" url="https://raw.githubusercontent.com/kanripo/KR-Gaiji/master/images/KR2040.png" mimeType="image/png"/>車依輪而至亦是類也</hi>
十九年春有星孛于紫微<hi>箋按司馬彪天文志曰紫宮天子之宮也客星犯謂之大</hi>
　<hi>喪宋書符瑞志彗孛紫微天下易主春秋文十四年有星孛入于北斗公羊曰孛彗星也昭十七年冬有</hi>
　<hi>星孛于大辰西及漢申須曰彗所以除舊布新也</hi>
祭公辛伯從王伐楚<hi>箋按韋昭曰蔡畿内之國周公之後左𫝊桓七年祭公來杜預曰祭</hi>
　<hi>公諸侯為天子三公者釋例曰祭城在河南上有敖倉周公後所封也一統志祭城在鄭州城東北一十</hi>
　<hi>五里周公第五子所封此祭公葢其後也漢志上黨郡有長子縣周史辛甲所封此辛伯葢其後也</hi>
天大曀<hi>箋按爾雅釋天隂而風曰曀詩終風且曀不日有曀毛傳隂而風曰曀</hi>
<pb n="KR2b0002_WYG_010-6b"/>
雉兔皆震<hi>箋按屈原天問曰昭后成遊南土爰底厥利維何逢彼白雉朱子集注曰昭王南遊至楚</hi>
　<hi>楚人鑿其船而沉之白雉事無所見舊注謂周公時越裳氏嘗獻之昭王徳不能致而欲親往逢迎之今</hi>
　<hi>据竹書昭王十九年伐楚涉漢天大曀雉兔皆震當是厥利維何逢彼兔雉也汲冢未出世不知有雉兔</hi>
　<hi>事遂譌為白雉耳</hi>
喪六師于漢王陟<hi>箋按僖四年左傳昭王南征而不復君其問諸水濱杜氏曰昭王時漢非</hi>
　<hi>楚境故不受罪又按水經注沔水逕江夏雲杜縣東又束逕左桑昔周昭王南征船人膠舟以進之渡沔</hi>
　<hi>中流而沒死董逌書跋曰叔䜌鼎銘二十有三年王在宗周王命叔䜌其曰王在宗周則知在幽王之前</hi>
　<hi>昭穆皆有二十三年則叔䜌作器葢在二王之世矣今据竹書昭王在位十有九年陟無二十三年豈彦</hi>
<pb n="KR2b0002_WYG_010-7a"/>
　<hi>逺未見此耶一統志昭王陵在登封縣少室山陽城西谷</hi>
穆王<hi>箋按周本紀昭王南巡不返卒于江上立昭王子滿是為穆王</hi>
　名滿<lb/>
元年己未春正月王即位<lb/>
作昭宮<hi>箋按昭宮穆王所作以祀昭王也陸佃禆雅曰貝大者如輪穆王得其殻懸于昭觀即昭宮也</hi>
命辛伯餘靡<hi>箋按呂氏春秋曰周昭王親將征荆蠻辛餘靡長且多力為王右還反涉漢梁敗王</hi>
　<hi>及祭公隕于漢中辛餘靡振王北濟反振祭公周乃侯之于西翟髙誘注引左傳云昭王南征而不復孔</hi>
　<hi>仲達曰昭王為沒于漢中辛餘靡焉得振王北濟也振王為虚誠如髙誘之注今据竹書穆王元年命辛</hi>
<pb n="KR2b0002_WYG_010-7b"/>
　<hi>伯餘靡則辛伯未没于漢其振王北濟又何疑焉又按左思蜀都賦起西音於促柱劉淵林注曰周昭王</hi>
　<hi>涉漢中流而隕其右辛遊靡振王遂卒不復還周乃侯其子于西翟實為長公楚徙宅西河長公思故處</hi>
　<hi>始作西音見呂氏春秋是亦誤也况呂氏于振王北濟下云周乃侯之于西翟與紀年合而孔氏正義反</hi>
　<hi>以振王為虚者誤也</hi>
冬十月築祈宮于南鄭<hi>箋按祈當作祇穆天子傳曰仲冬壬辰至櫐山之上乃奏廣樂</hi>
　<hi>三日而終吉日丁酉天子入于南鄭郭璞注曰今京兆鄭縣也紀年穆王元年築祇宮于南鄭傳所謂王</hi>
　<hi>是以獲沒于祇宮者鄭即漢京兆鄭縣一統志古鄭城在華州鄭縣北稱南鄭者以鄭在鎬南也</hi>
自武王至穆王享國百年穆王以下都于西鄭<hi>箋按書無逸言</hi>
<pb n="KR2b0002_WYG_010-8a"/>
　<hi>殷之三王及文王享國若干年者皆謂在位之年呂刑云王享國百年髦荒乃自其生年而數若謂武王</hi>
　<hi>至穆王享國百年則髦荒將何指乎顔師古謂穆王下無都西鄭之事殊不知西鄭南鄭一也自鎬京視</hi>
　<hi>之則鄭在南自新鄭視之則鄭在西</hi>
六年春徐子誕來朝錫命為伯<hi>箋按後漢書穆王分東方諸侯命徐偃王主之</hi>
　<hi>偃王處潢池東地方五百里行仁義陸地而朝者三十六國太子賢曰水經注潢池一名汪水與泡水合</hi>
　<hi>至沛入泗自山陽以東海陵以北其地當之也括地志大徐城在泗州徐城縣北三十里古之徐國也</hi>
八年春北唐來賓獻一驪馬是生騄耳<hi>箋按北唐戎國也周書王㑹解</hi>
　<hi>北唐戎以閭即此北唐也穆傳曰天子之駿赤驥盜驪白義踰輪山子渠黄華騮緑耳郭注曰魏時鮮卑</hi>
<pb n="KR2b0002_WYG_010-8b"/>
　<hi>獻千里馬色白而兩耳黄名曰黄耳亦此類耳</hi>
九年築春宮<hi>附注王所居有鄭宮春宮○箋按初學記曰鄭宮春宮見紀年大約鄭宫即祇宮宮</hi>
　<hi>在南鄭故因以名之王子年拾遺記曰穆王三十六年王東巡大騎之谷詣春霄宮集諸方士仙術之要</hi>
　<hi>所謂春宮者殆即此也</hi>
十一年王命卿士祭公謀父<hi>箋按書叙曰周公云殁王制將衰穆王因祭祖不豫</hi>
　<hi>詢某守位作祭公又周書有祭公解王曰祖祭公次予小子䖍䖍在位昊天疾威予多時溥愆公其告予</hi>
　<hi>懿徳祭公稽首曰天子謀父疾維不瘳朕魂在于天孔晁曰祭公周公之後昭穆于穆王在祖列</hi>
十二年毛公班共公利逢公固帥師從王伐犬戎<hi>箋按穆傳</hi>
<pb n="KR2b0002_WYG_010-9a"/>
　<hi>曰天子至于鈃山之隊東升于三道之隥命毛班逢固先至于周即此毛公班逢公固也又按共公利疑</hi>
　<hi>作井公穆傳曰天子西征至于䣙人䣙栢絮且逆天子于智之  先豹皮十良馬二六天子使井利受之</hi>
　<hi>又穆傳曰天子大朝於燕然之山河水之阿乃命井利梁固聿將六師又天子北入於邴與井公博三日</hi>
　<hi>而決即井公利也郭注疑井公為賢人而隠邴故穆王就之遊戲謬矣逢公逢伯陵後昭二十年傳有逢</hi>
　<hi>伯陵杜注逢伯殷諸侯姜姓又按青州廣固有逢城</hi>
冬十月王北巡狩遂征犬戎<hi>箋按山海經黄帝曽孫弄明生白犬白犬有牝牡是</hi>
　<hi>為犬戎白犬人名也周本紀穆王將征犬戎祭公謀父諫曰今自太畢伯士之終也犬戎氏以其職來王</hi>
　<hi>天子曰予必以不享征之且觀之兵無乃廢先王之勲而王幾頓乎王遂征之得四狼四白鹿以歸自是</hi>
<pb n="KR2b0002_WYG_010-9b"/>
　<hi>荒服者不至</hi>
十三年春祭公帥師從王西征<hi>箋按穆傳曰天子西征河宗伯夭逆天子燕然</hi>
　<hi>之山勞用束帛加璧先白庚天子使<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>父受之郭注/曰□公謀父傳又曰仲夏  寅天子西遊乃宿于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
　<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>公飲天子酒乃歌闆天之詩天子命歌南山有□此皆祭公從王西征之事也</hi>
次于陽紆<hi>箋按穆傳曰天子西征鶩行至于陽紆之山河伯無夷之所都居是惟河宗氏又曰自宗</hi>
　<hi>周瀍水以西至于河宗之邦陽紆之山三千有四百里</hi>
秋七月西戎來賓<hi>箋按墨子曰周穆王征西戎西戎獻昆吾之劍赤刃切玉如切泥孔叢子</hi>
　<hi>子順對魏王曰周穆王大征西戎西戎獻火浣之布</hi>
<pb n="KR2b0002_WYG_010-10a"/>
徐戎侵洛<hi>箋按後漢東夷傳徐戎僭號乃率九夷以伐宗周西至河上据穀梁傳注苞人民毆牛馬</hi>
　<hi>曰侵左傳有鐘鼓曰伐無曰侵此侵洛當以下侵上而言洛謂洛邑也</hi>
冬十月造父御王入于宗周<hi>箋按穆傳曰天子之御造父三百耿翛芍及傳又曰</hi>
　<hi>癸酉天子命駕八駿之乗天子主車造父為御□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為右次車之乗栢夭主車參伯為御奔戎為右天子</hi>
　<hi>乃遂東南翔行馳驅千里至于巨蒐乙亥天子南征陽紆之東尾栢夭送天子至于䣙人天子五日休于</hi>
　<hi>澡澤之上以待六師之人戊午天子東征孟冬壬戌至于雷首癸亥天子南征升于髭之隥丙寅天子至</hi>
　<hi>于鈃山之隊癸酉天子命駕八駿之乗赤驥之駟造父為御  南征翔行逕絶翟道升于太行濟于河馳</hi>
　<hi>驅千里遂入于宗周</hi>
<pb n="KR2b0002_WYG_010-10b"/>
十四年王帥楚子伐徐戎克之<hi>箋按博物志徐偃王仁義著聞欲舟行上國乃</hi>
　<hi>通溝江淮之間得朱弓矢以已得天瑞自稱徐偃王穆王遣使至楚使伐之偃王仁不忍鬬害其民走死</hi>
　<hi>彭城武原縣東山下百姓隨之者萬數因名其山為徐山又按史記索隠曰譙周云徐偃王與楚文王同</hi>
　<hi>時去周穆王逺矣言此事非實也今据周本紀由成王至穆王凡四代楚世家楚子熊繹與魯公伯禽衞</hi>
　<hi>康叔子牟俱事成王繹生熊艾艾生熊䱇䱇生熊勝勝以弟熊楊為後亦四五代則穆王時之楚子當是</hi>
　<hi>熊勝熊楊何得疑為楚文王而云去穆王逺乎</hi>
夏四月王畋于軍丘<hi>箋按穆傳曰丁丑天子里圃田之路庚辰次于軍丘以畋于藪闕</hi>
五月作范宮<hi>箋按穆傳曰甲寅天子作居范宮以觀桑者郭璞曰范宮離宮之名也呉淑桑賦曰</hi>
<pb n="KR2b0002_WYG_010-11a"/>
　<hi>范宮周穆之遊</hi>
秋九月翟人侵畢<hi>箋按穆傳曰季秋宿于房畢人告戎曰陖翟來侵天子使孟悆如畢討戎</hi>
　<hi>傳又曰天子四日休于濩澤陖翟至賂良馬百駟歸畢之寶以詰其成陖子<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>胡  東牡郭璞曰陖翟隗</hi>
　<hi>姓國<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>胡名歸畢之寶言翟前取此寶也詰猶責也成謂平也</hi>
冬蒐于萍澤<hi>箋按萍當作苹穆傳季冬丙辰天子筮獵苹澤其卦遇訟逢公占之曰訟之繇藪澤</hi>
　<hi>蒼蒼其中逢宜其正公戎事則從祭祀則憙畋獵則獲  飲  公酒賜之駿馬十六絺紵三十篋</hi>
作虎牢<hi>箋按穆傳天子北入于邴至于臺有虎在乎葭中七萃之士髙奔戎請生捕虎而獻之天子命</hi>
　<hi>為之柙而畜之東虞是為虎牢又按東虞誤當作東虢地理志河南成臯故虎牢或曰制師古引穆傳天</hi>
<pb n="KR2b0002_WYG_010-11b"/>
　<hi>子畜之東虢號曰獸牢是當為東虢也春秋襄公二年遂城虎牢十年戌鄭虎牢即此也</hi>
十五年春正月留昆氏來賓<hi>箋按穆傳天子四日休于濩澤于是射鳥獵獸丁丑</hi>
　<hi>天子玉雨乃至祭父自圃鄭來謁留昆歸  百枚郭璞曰留昆國見紀年</hi>
作重璧臺<hi>箋按穆傳曰姬姓也盛栢之子也天子賜之上姬之長是曰盛門天子乃為為之臺是曰</hi>
　<hi>重璧之臺郭璞曰盛國名公羊𫝊曰成者何盛也盛也者為諱之盛諱戚同姓者今盛栢為姬姓之長上位在</hi>
　<hi>上也璧臺言臺狀如壘璧</hi>
冬王觀于鹽澤<hi>附注一作王幸安邑觀鹽池非是○箋按穆傳天子西絶鈃隥乃遂西南至于</hi>
　<hi>鹽郭注鹽鹽池今在河東解縣楊佺期洛陽記曰河東鹽池長七十里廣七里</hi>
<pb n="KR2b0002_WYG_010-12a"/>
十六年霍侯舊薨<hi>箋按世本霍國真姓後周武王封弟于霍為姬姓襄十九年傳晉女叔侯</hi>
　<hi>曰虞虢焦滑霍楊韓魏皆姬姓也地理通釋曰霍姬姓文王子叔處所封在晉州霍邑縣穆傳霍侯舊告</hi>
　<hi>薨郭注曰今在平陽永安縣西南有城</hi>
王命造父封于趙<hi>箋按趙世家趙之先有季勝生孟增幸于周成王是為宅臯狼其子衡父</hi>
　<hi>生造父穆王使造父御西巡狩而徐偃王反穆王馳歸攻徐大破之乃賜造父以趙城正義曰晉州趙城</hi>
　<hi>縣即造父邑也</hi>
十七年王西征昆崙丘見西王母<hi>箋按山海經海内昆侖之虚在西北郭璞</hi>
　<hi>曰言海内者明海外復有昆侖穆傳曰吉日辛酉天子升于昆侖之丘以觀黄帝之宮丁巳天子西征癸</hi>
<pb n="KR2b0002_WYG_010-12b"/>
　<hi>亥至于西王母之邦吉日甲子天子賓于西王母乙丑天子觴西王母于瑤池之上郭璞曰西王母如人</hi>
　<hi>虎齒蓬髮戴勝善嘯前漢地理志酒泉廣至縣有昆侖障金城臨羌縣有西王母石室仙海鹽池一統志</hi>
　<hi>崑崙山在肅州衞城西南二百五十里南與甘州山連其巔峻極經夏積雪不消世呼雪山十六國春秋</hi>
　<hi>張駿酒泉太守馬岌言酒泉南山即昆侖之丘也周穆王見西王母樂而忘歸即謂此山有石室王母堂</hi>
　<hi>珠璣鏤飾煥若神宮又按穆傳曰天子飲于温山鳥  人郭注引紀年曰穆王見西王母西王母止之曰</hi>
　<hi>有鳥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>人今本紀年無</hi>
其年西王母來朝賓于昭宮<hi>箋按胡元瑞筆樷曰山海經稱西王母豹尾虎齒當</hi>
　<hi>是人類殊别考穆天子傳天子賓于西王母西王母為天子謠天子執白珪元璧及獻錦組百純組三百</hi>
<pb n="KR2b0002_WYG_010-13a"/>
　<hi>純西王母再拜受之則西王母服食言語並無所謂豹尾虎齒之象又按紀年一書舜九年西王母來朝</hi>
　<hi>穆王十四年西王母來朝賓于昭宮則西王母者一西方諸侯國耳其謂之王母不過如彡姐女真八百</hi>
　<hi>媳婦之類無論虎齒豹尾事屬荒唐即如淵明詩王母怡妙顔粲然啓玉齒又豈足信乎哉</hi>
秋八月遷戎于太原<hi>箋按後漢西羌𫝊穆王西征犬戎獲其五王遂遷戎于太原秦本紀</hi>
　<hi>莊襄王二年使䝉驁攻趙定太原三年攻趙榆次新城狼盂取三十七城四年王齕攻上黨初置太原郡</hi>
　<hi>正義曰上黨以北皆太原地即上三十七城也然則古太原地甚廣穆傳遷戎于太原夷王伐太原之戎</hi>
　<hi>至俞泉宣王時伐玁狁至太原皆此地也後人疑太原甚近又非必即戎翟盤踞之所皆泥于杜預左傳</hi>
　<hi>注太原即晉陽耳</hi>
<pb n="KR2b0002_WYG_010-13b"/>
　王北征行流沙千里積羽千里<hi>箋按山海經大荒之中有大澤千里羣鳥</hi>
　<hi>所解</hi>征犬戎取其五王以東西征于青鳥所解<hi>附注三危山○</hi>
　<hi>箋按山海經三危之山三青鳥居之郭注引竹書曰穆王西征至青鳥所解也</hi>西征還履天<lb/>
　下億有九萬里<hi>箋按穆傳天子大朝于宗周之廟乃里西土之數曰自宗周至于西北大</hi>
　<hi>曠原萬四千里乃還南復至于陽紆七千里還歸于周三千里各行兼數三萬有五千里安得如約説億</hi>
　<hi>有九萬里乎</hi>
十八年春正月王在祇宫諸侯來朝<hi>箋按在一作居穆王元年築祇宮于</hi>
　<hi>南鄭穆傳曰仲冬吉日丁酉天子入于南鄭又曰吉日丁亥天子入于南鄭葢以南鄭有祇宫在也穆王</hi>
<pb n="KR2b0002_WYG_010-14a"/>
　<hi>常居于祇宫故諸侯來朝亦就祇宫而朝也</hi>
二十四年王命左史戎夫作記<hi>箋按周書曰穆王思保位為難恐貽世羞欲自</hi>
　<hi>警悟作史記維正月王在成周昧爽召三公左史戎夫曰今夕朕寤遂事警予乃取遂事之要戒俾戎夫</hi>
　<hi>言之朔望以聞信不行義不立則哲士陵君政而生亂皮氏以亡謟諛日近方正日逺則邪人専國政禁</hi>
　<hi>而生亂華氏以亡好貨財珍怪則邪人進邪人進則賢良日蔽而逺賞罰無位隨財而行夏后氏以亡嚴</hi>
　<hi>兵而不仁者其臣懾其臣懾而不敢忠不敢忠則民不親其吏刑始于親逺者寒心殷商以亡樂専于君</hi>
　<hi>者權専于臣權専于臣則刑専于民君娯于樂臣争于權民盡于刑有虞氏以亡奉孤以専命者謀主必</hi>
　<hi>畏其威而疑其前事挾徳而責數日疏位均而爭平林以亡大臣有錮職譁誅者危昔日質沙三卿朝而</hi>
<pb n="KR2b0002_WYG_010-14b"/>
　<hi>無禮君怒而久拘之譁而弗加諸卿謀變質沙以亡外内相間下撓其民民無所附三苗以亡弱小在强</hi>
　<hi>大之間存亡將由之則無天命矣不知命者死有夏之方興也扈氏弱而不恭身死國亡嬖子兩重者亡</hi>
　<hi>昔者義渠氏有兩子異母皆重君疾大臣分黨而爭義渠以亡功大不賞者危昔平州之功大而不賞謟</hi>
　<hi>臣日賞貴功日怒而生變平州之君以走出召逺不親者危昔有林氏召離戎之君而朝之至而不禮留</hi>
　<hi>而勿親離戎逃而去之林氏誅之天下叛林氏昔者曲集之君伐智而専事强力而下賤其臣忠良皆伏</hi>
　<hi>愉州氏伐之君孤而無使曲集以亡昔者有巢氏有亂臣而貴任之以國假之以權擅國而主斷君已而</hi>
　<hi>奪之臣怒而生變有巢以亡斧小不勝柯者亡昔有鄶之君嗇儉減爵損禄羣臣卑讓上下不臨後君小</hi>
　<hi>弱禁罰不行重氏伐之鄶君以亡久空重位者危昔有共工自賢自以無臣久空大官下官交亂民無所</hi>
<pb n="KR2b0002_WYG_010-15a"/>
　<hi>附唐氏伐之共工以亡犯難争攘疑者死昔有林氏上衡氏爭權林氏再戰弗勝上衡氏偽義弗剋俱身</hi>
　<hi>死國亡知能均而不親並重事君者危昔有南氏有二臣貴寵力鈞勢敵競進爭權下爭朋黨君弗禁南</hi>
　<hi>氏以分昔有果氏好以新易故故者疾怨新故不和内爭朋黨隂事外權有果氏以亡爵重禄輕比  已</hi>
　<hi>不成者亡昔有畢程氏損禄增爵羣臣貌匱比而戾民畢程氏以亡好變故易常者亡昔陽氏之君自伐</hi>
　<hi>而好變事無故業官無定位民運于下陽氏以亡業刑而愎者危昔穀平之君愎纇無親破國弗剋業刑</hi>
　<hi>用國外内相援穀平以亡武不止者亡昔阪泉氏用兵無已謀戰不休并兼無親文無所立智士寒心徙</hi>
　<hi>居至于獨鹿諸侯叛之阪泉以亡佷而無親者亡昔者縣宗之君佷而無聴執事不從宗職者疑𤼵大事</hi>
　<hi>羣臣解體國無立功縣宗以亡昔者𤣥都賢鬼道廢人事天謀臣不用龜䇿是從神巫用國哲士在外𤣥</hi>
<pb n="KR2b0002_WYG_010-15b"/>
　<hi>都以亡文武不行者亡昔西夏性仁非兵城郭不修武士無位惠而好賞屈而無以賞唐氏伐之城郭不</hi>
　<hi>守武士不用西夏以亡美女破國昔者續陽强力四征重丘遺之美女續陽之君悦之熒惑不治大臣爭</hi>
　<hi>權逺近不相聽國分為二宫室破國昔者有洛氏宫室無常池囿廣大工巧日進以後更前民不得休農</hi>
　<hi>失其時饑饉無食成湯伐之有洛以亡</hi>
三十五年荆人入徐<hi>箋按羅泌曰自若木至偃王三十二世為周所滅後封其子宗為徐</hi>
　<hi>子按徐亡于穆王十四年至是僅二十一年而荆人入徐正徐子宗紹封之時也</hi>
毛伯遷帥師敗荆人于泲<hi>箋按穆王十二年毛公班從伐犬戎遷當是班之子又按</hi>
　<hi>泲即濟衞詩作泲</hi>
<pb n="KR2b0002_WYG_010-16a"/>
三十七年大起九師<hi>箋按周禮大司馬凡制軍萬有二千五百人為軍二千五百人為</hi>
　<hi>師則九師當二萬二千五百人大雅常武曰整我六師以修我戎文王曰周王于邁六師及之皆無過六</hi>
　<hi>師而已此則六師之外又益一半故曰大起九師也漢鄭氏以六師即六軍恐非</hi>
東至于九江<hi>箋按康王十六年王南巡狩至九江廬山史記淮南王傳伍被曰結九江之浦絶豫</hi>
　<hi>章之口正義曰即彭蠡湖口北流入大江者漢志曰廬江郡尋陽禹貢九江在南則九江不在洞庭明矣</hi>
　<hi>竹書云穆王大起九師東至于九江亦即是廬山尋陽之九江也</hi>
架黿鼉以為梁<hi>箋按初學記引紀年曰周穆王至于九江叱黿鼉以為梁郭璞山海經序曰穆</hi>
　<hi>王駕八駿之乗周歴四荒西燕王母之廬南轢黿鼉之梁離騷經麾蛟龍使梁津兮王逸注似周穆王之</hi>
<pb n="KR2b0002_WYG_010-16b"/>
　<hi>越海叱黿鼉以為梁也庾信徴調曲浮黿則東海可厲葢謂此也又按魏畧曰北方有槖離之國其王侍</hi>
　<hi>婢云有氣如鷄子來下因有身生子東明善射王恐奪其國欲殺之東明走南至奄水以弓擊水魚鼈浮</hi>
　<hi>為橋得渡與後漢夫餘傳同但奄水作淹㴲水槖離作索離又隋書髙麗傳曰朱䝉棄夫餘南走遇一大</hi>
　<hi>水深不可越於是魚鼈積而成橋遂渡則穆王架黿鼉為梁容或有之</hi>
遂伐越至于紆<hi>箋按穆王伐越非必即禹後之越如史記呉起列傳南平百越南越列傳使和</hi>
　<hi>集百越其大起九師豈僅以禹後之一越哉伐至于紆紆當為越之地名楚世家熊渠伐庸楊粤索隠曰</hi>
　<hi>有本作楊雩音吁地名也雩即紆矣</hi>
荆人來貢<hi>箋按三十五年毛伯遷敗荆人于泲故荆人畏伐而來貢也</hi>
<pb n="KR2b0002_WYG_010-17a"/>
三十九年王㑹諸侯于塗山<hi>箋按昭四年傳椒舉曰穆有塗山之㑹杜注周穆王</hi>
　<hi>㑹諸侯于塗山塗山在壽春東北</hi>
四十五年魯侯㵒薨<hi>箋按魯世家㵒殺幽公而自立是為魏公在位五十年卒漢志作茀</hi>
　<hi>師古曰㵒古沸字也世本㵒作弗魏作微</hi>
五十一年作呂刑<hi>箋按書叙曰呂命穆王訓夏贖刑作呂刑馬端臨曰呂刑一書蔡氏謂舜</hi>
　<hi>典贖刑施于官府學校耳五刑未嘗贖也穆王贖及大辟葢巡遊無度財匱民勞為此一切斂財之計夫</hi>
　<hi>子録之葢以示戒愚以為未然熟讀此書哀矜惻怛之意千載之下猶使人感動且拳拳乎富貨之戒則</hi>
　<hi>其不為斂財設也審矣鬻獄末世暴君汚吏之所為而謂穆王為之夫子取之乎且其所謂贖之意自有</hi>
<pb n="KR2b0002_WYG_010-17b"/>
　<hi>在學者惟不詳考之耳其曰墨辟疑赦其罰百鍰葢謂犯墨法之中疑其可赦者不遽赦之而姑取其百</hi>
　<hi>鍰以示罰耳繼之曰閱實其罪葢言罪之無疑則刑可疑則贖皆當閲其實也其所謂疑者何也葢唐虞</hi>
　<hi>之世刑法簡是以贖金之法止及鞭朴至于周而文繁俗弊矣五刑之屬至于三千若一按之法而刑之</hi>
　<hi>則舉足觸穽矣是以穆王哀之而五刑之疑各以贖論姑以大辟言之夫所犯至死而聽其贖金以免誠</hi>
　<hi>不可矣然大辟之贖二百豈無疑赦而在可贖之列者如漢世將帥出師失期之類于法皆死而贖為庶</hi>
　<hi>人亦其遺意也或曰罪疑則降等施刑可矣何必贖乎曰古之議疑罪者降等一法也罰贖亦一法也虞</hi>
　<hi>書罪疑惟輕此書上下比罪上刑適輕下服降等法也虞書金作贖刑此書五刑之贖罰贖法也固並行</hi>
　<hi>而不悖也又按徐鍇曰書金作贖刑古贖皆用銅漢始用黄金少其斤兩</hi>
<pb n="KR2b0002_WYG_010-18a"/>
命甫侯于豐<hi>箋按孝經引書作甫刑孔氏書傳曰後為甫侯故稱甫刑正義曰傳稱後為甫侯者</hi>
　<hi>以大雅嵩髙之篇宣王之詩生甫及申揚之水為平王之詩不與我戌甫明子孫改封為甫侯今据竹書</hi>
　<hi>則穆王時命為甫侯矣一統志穆王時呂侯言于王徙下蔡作修刑辟命曰甫刑</hi>
五十五年王陟于祇宮<hi>箋按昭十二年𫝊楚右尹子革曰昔穆王欲肆其心周行天下</hi>
　<hi>將皆必有車轍馬跡焉祭公謀父作祈招之詩以諫王王是以獲沒于祇宮杜注祈父周司馬世掌甲兵</hi>
　<hi>之職招其名祭公方諫遊行故指司馬官而言梁蕭綺拾遺録曰楚令尹子革有言曰昔穆王欲肆心周</hi>
　<hi>行使天下皆有車轍馬跡名山大川肆登躋之極殊鄉異俗莫不膜拜稽穎東升巨人之臺西寓王母之</hi>
　<hi>堂南渡黿鼉之梁北經積羽之地觴瑤池而賦詩期井伯而陸博勒石軒轅之丘紀迹𤣥圗之上自開闢</hi>
<pb n="KR2b0002_WYG_010-18b"/>
　<hi>以來載籍所紀未有若此神異者也</hi>
共王<hi>箋按周本紀穆王立五十五年崩子共王繄扈立</hi>
　名繄扈<hi>箋按世本作伊扈</hi>
元年甲寅春正月王即位<lb/>
四年王師滅密<hi>箋按國語曰共王游于涇上密康公從有三女奔之其母曰必致之王夫女三</hi>
　<hi>為粲粲美之物也衆以美物歸女而何徳以堪之康公弗獻一年王滅密漢志安定隂密縣</hi>
九年春正月丁亥王使内史良錫毛伯遷命<hi>箋按廣川書跋有毛</hi>
　<hi>伯敦皇祐中長安民得于渭上其銘曰毛伯内門立中庭右祝<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>王呼内史冊命<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>王曰<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>昔先王既命</hi>
<pb n="KR2b0002_WYG_010-19a"/>
　<hi>汝作邑今唯亂商乃命錫今据竹書共王九年春使内史良錫毛伯遷命古遷字小篆作□劉原父以<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>
                    </hi>
　<hi>為毛叔鄭董逌以許慎顧野王書有□字呂忱以□為周人名<graphic n="KR4077" url="https://raw.githubusercontent.com/kanripo/KR-Gaiji/master/images/KR4077.png" mimeType="image/png"/>省作<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>亦猶遷省作迁也竹書康王十</hi>
　<hi>九年毛懿公薨穆王十二年有毛公班從伐犬戎三十七年毛伯遷敗荆人于泲遷當是毛班子至是乃</hi>
　<hi>錫命為二伯也</hi>
十二年王陟<lb/>
懿王<hi>箋按周本紀共王崩子懿王囏立</hi>
　名堅<hi>箋按史記作囏</hi>
元年丙寅春正月王即位<lb/>
<pb n="KR2b0002_WYG_010-19b"/>
天再旦于鄭<hi>箋按石氏曰日再出為滲光其國有兵開元占經曰竹書懿王元年天再啓于鄭鄭</hi>
　<hi>當是京兆鄭縣今西安府華州也在府城東二百里有古鄭城在城北一統志周時鄭桓公始封此其地</hi>
　<hi>亦名咸林或作棫林字近而譌也又按呉淑天賦曰驚鄭國之再旦注引竹書紀年曰懿王元年天再旦</hi>
　<hi>于鄭据宣王二十二年始錫王子多父命其後為鄭桓公乃始為鄭國則再旦于鄭者京兆鄭縣也穆天</hi>
　<hi>子傳屢言王入于南鄭是也齊地記曰古者有日夜出于東萊故萊子立城以不夜為名又漢殤帝延平</hi>
　<hi>一年天一夕再啟亦是類也</hi>
七年西戎侵鎬<hi>箋按詩六月侵鎬及方至于涇陽毛傳曰鎬也方也皆北方地名則此非鎬京</hi>
　<hi>也一統志涇陽故城在平凉府界漢初屬安定郡</hi>
<pb n="KR2b0002_WYG_010-20a"/>
十三年翟人侵岐<hi>箋按左傳詹桓伯曰魏駘芮畢岐吾西土也漢匈奴傳曰懿王時王室遂</hi>
　<hi>衰戎狄交侵暴虐中國是也</hi>
十五年王自宗周遷于槐里<hi>箋按宗周鎬京也宋衷曰懿王自鎬徙都犬丘水經</hi>
　<hi>注曰渭水又東逕槐里縣故城南縣故犬丘邑也周赧王都之秦以為廢丘漢髙祖三年改曰槐里今据</hi>
　<hi>竹書舊名槐里矣周既自鎬京遷此豈有天子之所都而不改犬丘之名乎又酈注赧王當作懿王括地</hi>
　<hi>志犬丘故城一名廢丘在雍州始平縣東南十里即周懿王所都地理通釋秦紀非子居犬丘周孝王分</hi>
　<hi>土為附庸邑之秦莊公居其故西犬丘即此也</hi>
十七年魯厲公擢薨<hi>箋按魯世家魏公卒子厲公擢立厲公三十七年卒魯人立其弟具</hi>
<pb n="KR2b0002_WYG_010-20b"/>
　<hi>是為獻公擢世本作翟</hi>
二十一年虢公帥師北伐犬戎敗逋<hi>箋按漢匈奴傳曰懿王時戎狄交侵</hi>
　<hi>詩人疾而歌之曰靡室靡家玁狁之故豈不日戒玁狁孔急當是見有戎難重歌采薇之詩耳不然采薇</hi>
　<hi>小雅之正豈始于懿哉</hi>
二十五年王陟<lb/>
　懿王之時興居無節號令不時挈壺氏不能共其職<lb/>
　諸侯於是攜徳<hi>箋按周禮挈壺氏掌縣壺以水火守之分以日夜注曰縣壺以為漏分以日夜</hi>
　<hi>者異晝夜漏也又按齊風序東方未明刺無節也朝廷興居無節號令不時挈壺氏不能掌其職焉沈氏</hi>
<pb n="KR2b0002_WYG_010-21a"/>
　<hi>附注本此</hi>
孝王<hi>箋按周本紀懿王崩共王弟辟方立是為孝王</hi>
　名辟方<lb/>
元年辛卯春正月王即位<lb/>
命申侯伐西戎<hi>箋按秦本紀申侯言于孝王曰昔我先酈山之女為戎胥軒妻生仲潏以親故</hi>
　<hi>歸周保西垂西垂以其故和睦則孝王以伐西戎命申侯者此也</hi>
五年西戎來獻馬<hi>箋按西戎獻馬馬漸蕃而非子以牧馬起其禍實始于此</hi>
七年冬大雨電江漢水<hi>附注江漢水是年厲王生</hi>
<pb n="KR2b0002_WYG_010-21b"/>
八年初牧馬于汧渭<hi>箋按秦本紀非子居犬丘好馬及畜善養之犬丘人言之周孝王孝</hi>
　<hi>王召使主馬于汧渭之間馬大蕃息孝王于是分土為附庸邑之秦又按地理志扶風汧縣呉山在西古</hi>
　<hi>文以為汧山雍州山北有蒲谷鄉弦中谷雍州弦蒲藪汧水出西北入渭</hi>
九年王陟<lb/>
夷王<hi>箋按周本紀孝王崩諸侯復立懿王太子燮是為夷王</hi>
　名燮<lb/>
元年庚子春正月王即位<hi>箋按郊特牲云覲禮天子不下堂而見諸侯至夷王為諸</hi>
　<hi>侯所共立因加禮焉于是始下堂見諸侯覲禮廢</hi>
<pb n="KR2b0002_WYG_010-22a"/>
二年蜀人呂人來獻瓊玉<hi>箋按周禮玉人共王之服玉佩玉珠玉内府掌受九貢九</hi>
　<hi>賦九功之貨賄凡四方之幣獻之金玉齒革良貨賄入焉鄭注諸侯朝聘所獻國珍也逸論語曰瓊赤玉</hi>
　<hi>也説文亦以為赤玉据齊風著詩尚之以瓊華乎而鄭箋曰人君以玉為瓊華正義曰瓊是玉之美名華</hi>
　<hi>謂色有光華</hi>
賓于河用介圭<hi>箋按夏帝芒元年以𤣥珪賓于河是古有是禮也介圭大圭也尺有二寸曰介</hi>
　<hi>圭</hi>
三年王致諸侯烹齊哀公于鼎<hi>箋按齊世家癸公卒子哀公不辰立哀公時紀</hi>
　<hi>侯譖之周周烹哀公徐廣曰周夷王宋衷曰哀公荒淫田遊史作還詩以刺之也又哀公不辰世本作不</hi>
<pb n="KR2b0002_WYG_010-22b"/>
　<hi>臣周本紀正義引紀年云夷王三年致諸侯翦齊哀公昴與今本異</hi>
六年王獵于社林獲犀牛一以歸<hi>箋按郭璞曰犀形似牛猪頭大腹痺脚黑</hi>
　<hi>色三角一在頂上一在額上一在鼻上鼻上者即食角也亦有一角者李東璧曰犀凡三種山犀水犀有鼻額</hi>
　<hi>二角兕犀止有一角在頂郭云三角傳訛也又按魯世家厲公擢卒獻公具立獻公三十二年卒是當卒</hi>
　<hi>于是年紀年不載闕文也</hi>
七年虢公帥師伐太原之戎至于俞泉獲馬千匹<hi>箋按後漢</hi>
　<hi>西羌傳亦引至于俞泉獲馬千匹通鑒注俞泉地名在太原府城西北</hi>
冬雨雹大如礪<hi>箋按京房曰凡雹過大人君惡聞其過也</hi>
<pb n="KR2b0002_WYG_010-23a"/>
楚子熊渠伐庸至于鄂<hi>箋按楚世家當周夷王之時王室微諸侯或不朝相伐熊渠甚</hi>
　<hi>得江漢間民和乃興兵伐庸楊粤至于鄂杜預曰庸今上庸縣劉伯莊曰鄂地名在楚之西一統志鄂王</hi>
　<hi>城在武昌縣西南二里即楚熊渠之子封國城也廣川書跋曰春秋時楚本熊穴後世以熊為號</hi>
八年王有疾諸侯祈于山川<hi>箋按左傳曰至于夷王王愆于厥躬諸侯莫不奔走</hi>
　<hi>期望以祈王身杜預春秋釋例曰古人有祭事無祈禱禳禬則有之今据夷王八年王有疾諸侯祈予山</hi>
　<hi>川則是祈禱之事自夷王始也又按書金縢曰以旦代某之身周禮甸師職喪事代王受災𤯝魏鶴山曰</hi>
　<hi>代王受災𤯝乃是災祸之來欲代王受之即今人不自殞㓕之義</hi>
王陟<lb/>
<pb n="KR2b0002_WYG_010-23b"/>
厲王<hi>箋按周本紀夷王崩子厲王胡立</hi>
　名胡<hi>附注居彘有汾水焉故又曰汾王</hi>
元年戊申春正月王即位<lb/>
作夷宫命卿士榮夷公落<hi>箋按夷宫厲王所作奉父夷王之宫周語厲王説榮夷公</hi>
　<hi>芮良夫曰夫榮公好専利而不知大難榮公若用周必敗既榮公為卿士諸侯不享又按爾雅曰落始也</hi>
　<hi>鄭氏詩箋曰歌斯干之詩以落之是也</hi>
楚人來獻龜貝<hi>箋按易曰十朋之龜大寳也蘇林曰兩貝為朋漢書食貨志元龜岠冉長尺二</hi>
　<hi>寸直二千一百六十為大貝十朋公龜九寸直五百為壯貝十朋侯龜七寸以上直三百為幺貝十朋子</hi>
<pb n="KR2b0002_WYG_010-24a"/>
　<hi>龜五寸以上直百為小貝十朋是也楚世家當夷王之時熊渠甚得江漢間民和乃立其三子為王皆在</hi>
　<hi>江上楚蠻之地及厲王之時暴虐熊渠畏其伐楚亦去其王則此來獻龜貝者葢即是熊渠也</hi>
三年淮夷侵洛王命虢公長父伐之不克<hi>箋按洛即洛邑也呂氏春</hi>
　<hi>秋曰厲王染于虢公長父榮夷終髙誘曰虢榮厲王二卿士又按虢一作郭荀子成相篇孰公長父之難</hi>
　<hi>厲王流于彘楊倞注孰或為郭又按髙誘國䇿注郭古虢字也</hi>
齊獻公山薨<hi>箋按齊世家周烹哀公而立其弟静是為胡公當夷王之時哀公之同母少弟乃與</hi>
　<hi>其黨帥營丘人襲攻殺胡公而自立是為獻公九年卒子武公壽立</hi>
六年楚子延卒<hi>箋按楚世家熊渠卒子熊摯紅立摯紅卒其弟弑而代立曰熊延譙周古史考</hi>
<pb n="KR2b0002_WYG_010-24b"/>
　<hi>云熊渠卒子熊翔立卒長子摯有疾少子熊延立宋均注樂緯云熊渠嫡嗣曰熊摯有惡疾不得為後别</hi>
　<hi>居于䕫似熊延無弑兄而代立之事疑史誤也</hi>
八年初監謗<hi>箋按周語曰厲王虐國人謗王召公告王曰民不堪命矣王怒得衞巫使監謗者以</hi>
　<hi>告則殺之國人莫敢言道路以目王喜告召公曰吾能弭謗矣乃不敢言</hi>
芮伯良夫戒百官于朝<hi>箋按周書曰芮伯稽古作訓納王于善暨執政小臣咸省厥躬</hi>
　<hi>作芮良夫解曰今爾執政小子惟以貪諛為事不勤徳以備難下民胥怨財單竭手足靡措弗堪戴上不</hi>
　<hi>其亂而以予小臣良夫觀天下有土之君厥徳不逺罔有代徳時為王之患斯惟國人嗚呼惟爾執政朋</hi>
　<hi>友小子其惟改爾心改爾行克憂往愆以保爾居地理志平翊臨晉有芮鄉故芮國左傳駘芮畢岐吾西</hi>
<pb n="KR2b0002_WYG_010-25a"/>
　<hi>土當即是芮伯之故封也又按一統志處州宣平縣西十五里有三真君祠周厲王時三諫臣唐宏葛雍</hi>
　<hi>周武以屢諫不用逺遯于此姑存以備考</hi>
十一年西戎入于犬丘<hi>箋按秦本紀周厲王無道諸侯或叛之西戎反王室滅大駱犬</hi>
　<hi>丘之族</hi>
十二年王亡奔彘<hi>箋按昭二十六年傳至于厲王王心戾虐萬民弗忍居王于彘韋昭曰彘</hi>
　<hi>晉地漢為縣屬河東郡今曰永安</hi>
國人圍王宮執召穆公之子殺之<hi>箋按左傳服䖍注召穆公召康公十六世</hi>
　<hi>孫周本紀厲王太子静匿召公家國人聞之乃圍之召公乃以其子代王太子太子堯得脱一統志鳳翔</hi>
<pb n="KR2b0002_WYG_010-25b"/>
　<hi>縣春秋時為故雍本召穆公之采邑</hi>
十三年王在彘共伯和攝行天子事<hi>附注號曰共和○箋按魯連子曰衞</hi>
　<hi>州共城縣本周共伯之國也共伯名和好行仁義諸侯賢之周厲王無道國人作難王奔于彘諸侯奉和</hi>
　<hi>以行天子事號曰共和史遷以為周召二公行政號共和非實録也又按徐廣曰自共和元年歳在庚申</hi>
　<hi>訖敬王四十三年凡三百六十五年共和在春秋前一百一十九年劉恕作資治通鑒外紀起共和庚申</hi>
　<hi>至威烈王二十二年丁丑四百三十八年今据竹書厲王元年戊申則十三年為共和元在庚申</hi>
十四年玁狁侵宗周西鄙<hi>箋按稽古録以是年為共和元年漢霍去病傳注服䖍曰</hi>
　<hi>葷允堯時曰熏鬻周曰玁狁秦曰匈奴宗周鎬京也</hi>
<pb n="KR2b0002_WYG_010-26a"/>
召穆公帥師追荆蠻至于洛<hi>箋按詩序曰瞻彼洛矣刺幽王也其詩曰瞻彼洛矣</hi>
　<hi>維水泱泱君子至止福禄如茨韎韐有奭以作六師毛傳曰韎韐所以代韠也天子六軍疑當日召公帥</hi>
　<hi>師至洛國人美之而作是詩葢當為厲王時詩洛亦是東都之洛孔疏以洛為漆沮非是竹書幽王六年</hi>
　<hi>王命伯士帥師伐六濟之戎王師敗逋尚且書之何得有帥師追荆蠻至洛而紀年于幽王時不一書乎</hi>
十六年蔡武侯薨<hi>箋按蔡世家武侯時厲王失國武侯卒子夷侯立</hi>
楚子勇卒<hi>箋按楚世家熊勇六年厲王出奔彘熊勇十年卒</hi>
十九年曹夷伯薨<hi>箋按曹世家夷伯喜立二十三年厲王奔彘三十年卒</hi>
二十一年大旱<hi>箋按春秋僖公二十一年夏大旱杜氏曰雩不獲雨故書旱自夏及秋五稼皆</hi>
<pb n="KR2b0002_WYG_010-26b"/>
　<hi>不收是以五穀不收為大旱也</hi>
陳幽公薨<hi>箋按陳世家幽公寧十二年厲王奔彘二十三年幽公卒</hi>
二十三年大旱<lb/>
宋僖公薨<hi>箋按宋世家釐公舉十七年厲王奔彘二十八年釐公卒</hi>
二十四年大旱<lb/>
杞武公卒<hi>箋按杞世家杞謀娶公當周厲王時生武公武公立四十七年卒今据竹書武公薨厲王</hi>
　<hi>二十四年安得其父當厲王時乃生武公乎史誤</hi>
二十五年大旱<lb/>
<pb n="KR2b0002_WYG_010-27a"/>
楚子嚴卒<hi>箋按楚世家熊勇卒弟熊嚴為後十年卒据竹書當是七年史誤</hi>
二十六年大旱<hi>箋按詩序曰雨無正大夫刺幽王也鄭箋曰當為刺厲王詩宗周既滅靡所止</hi>
　<hi>戾宗周鎬京也王流于彘無所安定也今据竹書厲王流彘以後二十二年至二十六年嵗皆大旱故其</hi>
　<hi>詩曰降喪饑饉斬伐四國又曰戎成不退饑成不遂正大夫作雨無之詩以刺之正厲王洊旱時也子貢</hi>
　<hi>詩傳曰王室播遷大夫<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣賦雨無其極申培/詩説曰雨無其極大夫有不忠于王室者<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣</hi>
　<hi>閔之而作劉元成曰嘗讀韓詩有雨無極篇比毛詩篇首多雨無其極傷我稼穡八字則正厲王居彘連</hi>
　<hi>年大旱時詩也若幽王即位日食日暈震電隕霜一一書之豈連年大旱而不書乎鄭箋以為刺厲王是</hi>
　<hi>也</hi>
<pb n="KR2b0002_WYG_010-27b"/>
王陟于彘<hi>箋按厲王居彘十五年</hi>
周定公召穆公立太子靖為王<hi>箋按周本紀共和十四年王死于彘太子静長</hi>
　<hi>于召公家二相乃共立之為王是為宣王</hi>
共伯和歸其國<hi>箋按呂氏春秋慎人篇許由虞乎潁陽共伯得乎共首髙誘曰共國伯爵也棄</hi>
　<hi>其國隠于共首山而得其志也不知出何書也時竹書未出故誘亦不知也</hi>
遂大雨<lb/>
　大旱既久廬舍俱焚㑹汾王崩<hi>箋按厲王居彘彘有汾水故亦稱汾王詩</hi>
　<hi>韓侯娶妻汾王之甥是也</hi>卜于太陽兆曰厲王為祟周公召公乃<lb/>
<pb n="KR2b0002_WYG_010-28a"/>
　立太子靖共和遂歸國和有至徳尊之不喜廢之不<lb/>
　怒逍遙得意于共山之首<hi>箋按莊子子貢曰古之得道者窮亦樂通亦樂所樂</hi>
　<hi>非窮通也故許由娯于潁陽而共伯得乎共首司馬彪注曰共伯名和修則雙名也</hi>
　<lb/>
　<lb/>
　<lb/>
　<lb/>
　<lb/>
<pb n="KR2b0002_WYG_010-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹書統箋卷八<lb/>
</p>
<p>
</p>
  </div>
</body>
</text>
</TEI>
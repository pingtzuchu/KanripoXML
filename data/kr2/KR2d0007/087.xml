<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷八十七上</head>
    <p>
<pb n="KR2d0007_WYG_087-1a"/>
欽定四庫全書<lb/>
　東都事略卷八十七上　　宋　王　稱　撰<lb/>
　　列傳七十上<lb/>
司馬光字君實陜州夏縣人也父池有傳光爲兒童時<lb/>
凛然如成人七嵗聞講左氏春秋大愛之退爲家人講<lb/>
即了其大義自是手不釋卷至不知飢渇寒暑初以父<lb/>
任爲將作監主簿舉進士甲科僉書武成軍判官改大<lb/>
理評事爲國子直講龎籍爲樞密副使薦召試除館閣<lb/>
<pb n="KR2d0007_WYG_087-1b"/>
校理同知太常禮院中官麥允言死特給鹵簿光言孔<lb/>
子不以名器假人繁纓以朝猶且不可允言近習之臣<lb/>
非有元勲大勞不可假以名器今給以鹵簿其爲繁纓<lb/>
不亦大乎夏竦卒賜諡文正光言諡之美者極於文正<lb/>
竦何人可以當此書再上改諡文莊除史館檢討改集<lb/>
賢校理龎籍爲鄆州徙并州皆辟光通判州事時趙元<lb/>
昊始臣河東貧甚官苦貴糴而民疲於逺輸麟州屈野<lb/>
河西多良田天聖中始禁田河西而敵得稍蠶食其地<lb/>
<pb n="KR2d0007_WYG_087-2a"/>
籍使光按視光爲畫五策築二堡河西益兵守之募民<lb/>
有能耕者長復之漸以紓河東之民而兵官郭恩勇且<lb/>
狂夜開城門引千餘人渡河載酒食不爲戰備遇敵死<lb/>
之議者歸罪於籍罷節度使知青州光守闕三上書乞<lb/>
獨坐其事不報籍初不以此望光而光深以自咎時人<lb/>
兩賢之除直祕閣爲開封府推官修起居注有司奏六<lb/>
月朔日當食光言故事食不滿分或京師不見皆賀臣<lb/>
以爲日食四方見京師不見天意人君爲陰邪所蔽天<lb/>
<pb n="KR2d0007_WYG_087-2b"/>
下皆知而朝廷獨不知其災當益甚皆不當賀詔從之<lb/>
後遂以爲常遷同知諫院初至和三年仁宗始不豫國<lb/>
嗣未立天下寒心而不敢言惟諫官范鎮首發其議光<lb/>
時爲并州通判聞而繼之上疏言禮大宗無子則小宗<lb/>
爲之後爲之後者爲之子也願陛下擇宗室賢者使攝<lb/>
儲貳以待皇嗣之生退居藩服不然則典宿衞尹京邑<lb/>
亦足以係天下之望疏三上又與鎮書此大事不言則<lb/>
已言一出豈可復反願以死爭之於是鎮言之益力及<lb/>
<pb n="KR2d0007_WYG_087-3a"/>
光爲諫官復上疏且面言臣昔爲并州通判所上三章<lb/>
願陛下果斷而力行之時仁宗簡黙不言雖執政奏事<lb/>
首肯而已聞光言沈思乆之曰得非欲選宗室爲繼嗣<lb/>
者乎此忠臣之言但人不敢及耳因令光以所言付中<lb/>
書光曰不可願陛下自以意諭宰相是日光復言江淮<lb/>
鹽事詣中書白之宰相韓琦問光今日復何所言即曰<lb/>
所言宗廟社稷大計也琦諭意不復言琦知御史裏行<lb/>
陳洙與光善欲因洙諷光使之終前議俄有旨令光與<lb/>
<pb n="KR2d0007_WYG_087-3b"/>
洙同詳定行户利害洙因此逹琦意時嘉祐六年也光<lb/>
復上疏面言臣向者進說陛下欣然無難意謂即行矣<lb/>
今寂無所聞此必有小人言陛下春秋鼎盛子孫當千<lb/>
億何遽爲此不祥之事小人無逺慮特欲倉卒之際援<lb/>
立其所厚善者耳唐自文宗以後立嗣皆出於左右之<lb/>
意至有稱定策國老門生天子者此禍豈可勝言哉仁<lb/>
宗大感悟曰送中書光至中書見琦等曰諸公不及今<lb/>
定議異日夜半禁中出片紙以某人爲嗣則天下莫敢<lb/>
<pb n="KR2d0007_WYG_087-4a"/>
違琦等皆唯唯曰敢不盡力後月餘以英宗判宗正寺<lb/>
固辭不就職明年遂立爲皇子稱疾不入光復上疏言<lb/>
凡人爭絲毫之利至相爭奪今皇子辭不貲之富至三<lb/>
百餘日不受命其賢於人逺矣有識聞之足以知陛下<lb/>
之聖能爲天下得人然臣聞父召無諾君命召不俟駕<lb/>
而禮使者受命不受詞皇子不當辭避使者不當徒反<lb/>
凡召皇子内臣皆乞責降且以臣子大義責皇子宜必<lb/>
入英宗遂受命除知制誥光力辭改天章閣待制兼侍<lb/>
<pb n="KR2d0007_WYG_087-4b"/>
講仍知諫院上疏言經略安撫使以便宜從事出於兵<lb/>
興權制非永世法及將相大臣典州者多以貴倨自恃<lb/>
陵忽轉運使不得舉職朝廷務省事專行姑息之政至<lb/>
於胥史讙譁而逐御史中丞輦官悖慢而退宰相衛士<lb/>
凶逆而獄不窮姦澤加於舊軍人詈三司使而法官以<lb/>
爲非犯階級於用法疑其餘有一人流言於道路而爲<lb/>
之變法推恩者多矣皆陵遲之漸不可以不正時有司<lb/>
新定後宫封贈法皇后與妃皆贈三代光言别嫌明微<lb/>
<pb n="KR2d0007_WYG_087-5a"/>
妃不當與后同天聖親郊太妃止贈二代況妃乎仁宗<lb/>
崩英宗以哀毁致疾慈聖光獻皇后同聽政光首上疏<lb/>
言章獻明肅皇后保佑先帝進賢退姦有大功於趙氏<lb/>
特以親用外戚小人故負謗天下今太后初攝大政大<lb/>
臣忠厚如王曽清純如張知白剛正如魯宗道質直如<lb/>
薛奎者當信用之鄙猥如馬委良讒諂如羅崇勲者當<lb/>
疏逺之則天下服英宗疾未平光慮姦人欲有關說涉<lb/>
於離閒者乃上疏言今日之事皇帝非皇太后無以君<lb/>
<pb n="KR2d0007_WYG_087-5b"/>
天下皇太后非皇帝無以安天下兩宫相恃猶頭目之<lb/>
安心腹也皇帝聖體平寧之時奉事皇太后承順顔色<lb/>
宜無不如禮若藥石未效而定省温凊有不能周備者<lb/>
亦皇太后所宜容也孔子曰孝哉閔子騫人不閒於其<lb/>
父母昆弟之言孟子曰父子責善賊恩之大者也臣伏<lb/>
望皇帝常思孔子之言皇太后無忘孟子之戒又上疏<lb/>
曰陛下既爲仁宗皇帝之後皇太后即陛下之母也皇<lb/>
太后母儀天下已三十年陛下新自藩邸入承大統若<lb/>
<pb n="KR2d0007_WYG_087-6a"/>
萬一兩宫有隙陛下以爲誰逆誰順誰得誰失若陛下<lb/>
上失皇太后之愛下失百姓之望則雖大寳之位將何<lb/>
以自安凡人主所以保國家者以有威福之柄也今陛<lb/>
下即位將近期年而朝廷政事一切委之大臣未甞詢<lb/>
訪事之本末察其是非有所與奪臣恐上下之人習以<lb/>
爲常威福之柄寖有所移則雖四海之業將何以自固<lb/>
位則不安業則不固於陛下果何所利乎慈聖既還政<lb/>
光上疏言治身莫先於孝治國莫先於公其言切至皆<lb/>
<pb n="KR2d0007_WYG_087-6b"/>
母子閒人所難言者時有司立法皇太后有所取用有<lb/>
司復奏得御寳乃供光極論以爲不可當立供如上所<lb/>
取已乃具疏奏太后以防矯僞曹佾除使相兩府皆遷<lb/>
光言佾無功而得使相陛下以慰母心耳今兩府皆遷<lb/>
無名若以還政爲功則宿衞將帥内侍小臣必有覬望<lb/>
已而都知任守忠皆遷光復爭之因論守忠大姦陛下<lb/>
爲皇子非守忠意沮壞大策離閒百端賴先帝不聽及<lb/>
陛下嗣位反覆革面交亂兩宫國之大賊人之巨蠧乞<lb/>
<pb n="KR2d0007_WYG_087-7a"/>
斬於都市以謝天下守忠貶蘄州天下快之時刺陜西<lb/>
民兵號義勇光上疏極論其害云康定慶歴閒籍陜西<lb/>
民爲鄉弓手已而刺爲保㨗指揮民被其害兵終不可<lb/>
用遇敵先北正兵隨之每致崩潰縣官知其坐食無用<lb/>
汰遣歸農而惰游之乆不能復反南畝強者爲盜弱者<lb/>
轉死父老至今流涕也今義勇何以異此章六上不從<lb/>
乞罷諫職不許執政建言濮安懿王德盛位隆宜有尊<lb/>
禮下太常禮院與兩制議翰林學士王珪等相顧不敢<lb/>
<pb n="KR2d0007_WYG_087-7b"/>
先光獨奮筆立議曰爲其後者爲之子不敢復顧其私<lb/>
親今日所以崇奉濮安懿王典禮宜一準先朝封贈期<lb/>
親尊屬故事髙官大爵極其尊榮議成珪即敕吏以光<lb/>
手藁爲案時中外訩訩御史吕誨傅堯俞范純仁吕大<lb/>
防趙鼎趙瞻等皆爭之相繼降黜光上疏留之不可則<lb/>
乞與之皆貶京師大水光上疏論三事皆盡言無所隐<lb/>
諱除龍圖閣直學士改右諫議大夫神宗即位擢翰林<lb/>
學士光以不能四六辭神宗曰如兩漢制詔可也光趨<lb/>
<pb n="KR2d0007_WYG_087-8a"/>
出神宗遣内臣趣光入謝遂爲御史中丞王陶論宰相<lb/>
不押常朝班爲不臣宰相不從陶爭之力遂罷光既繼<lb/>
之言宰相不押班細故也陶言之過然愛禮存羊則不<lb/>
可已自頃宰相權重今陶復以言宰相罷則中丞不可<lb/>
復爲臣願俟宰相押班然後就職神宗曰可陶既黜知<lb/>
陳州謝章詆宰相不已執政議再貶陶光言陶誠可罪<lb/>
然陛下欲廣言路屈已受陶而宰相獨不能容乎乃已<lb/>
光上疏論修心之要三曰仁曰明曰武治國之要三曰<lb/>
<pb n="KR2d0007_WYG_087-8b"/>
官人曰信賞曰必罰其說甚備且曰臣昔爲諫官即以<lb/>
此六言獻仁宗其後以獻英宗今以獻陛下平生力學<lb/>
所得盡在是矣光在英宗時與吕誨同論祖宗之制御<lb/>
藥院當用供奉官以下至内殿崇班則出近歳居此位<lb/>
者皆暗理官資食其廩給非祖宗意神宗爲盡罷寄資<lb/>
内臣邊吏上言西戎部將嵬名山欲以横山之衆取諒<lb/>
祚以降詔邊臣招納其衆光上疏極論以爲名山之衆<lb/>
未必能制諒祚幸而勝之滅一諒祚生一諒祚何利之<lb/>
<pb n="KR2d0007_WYG_087-9a"/>
有若其不勝必引衆歸我不知何以待之臣恐朝廷不<lb/>
獨失信於諒祚又將失信於名山矣若名山餘衆尚多<lb/>
還北不可入南不受窮無所歸必將突據邊城以救其<lb/>
命陛下獨不見侯景之事乎神宗不聽遣将种諤發兵<lb/>
迎之取綏州費六十萬萬西方用兵蓋自是始矣兼翰<lb/>
林侍讀學士登州有不成㛰婦謀殺其夫傷而不死者<lb/>
吏疑其獄詔光與王安石議安石以謀與殺爲二事光<lb/>
言謀殺猶故殺也皆一事不可分若謀爲所因與殺爲<lb/>
<pb n="KR2d0007_WYG_087-9b"/>
二則故與殺亦可爲二邪自文彦博以下皆附光議然<lb/>
卒用安石言至今天下非之百官上尊號光當荅詔上<lb/>
疏言先帝親郊不受尊號天下莫不稱頌末年有建言<lb/>
者國家與契丹往來書信彼有尊號而我獨無以爲深<lb/>
耻於是羣臣復以非時上尊號昔漢文帝時單于自稱<lb/>
天地所生日月所置匈奴大單于不聞文帝復爲大名<lb/>
以加之也願陛下追用先帝夲意不受此號神宗大悦<lb/>
手詔荅光非卿朕不聞此言善爲荅辭使中外曉然知<lb/>
<pb n="KR2d0007_WYG_087-10a"/>
朕至誠非欺衆邀名者遂終身不復受尊號執政以河<lb/>
朔災傷國用不足乞今嵗親郊兩府不賜金帛送學士<lb/>
院取旨光言救災節用宜自貴近始可聽兩府辭賜王<lb/>
安石曰常衮辭賜饌時議以爲衮自知不能當辭位不<lb/>
當辭禄且國用不足非當今之急務也光曰衮辭禄猶<lb/>
賢於持禄固位者國用不足真急務安石言非是安石<lb/>
曰不足者以未得善理財者故也光曰善理財者不過<lb/>
頭會箕斂以盡民財民窮爲盜非國之福安石曰不然<lb/>
<pb n="KR2d0007_WYG_087-10b"/>
善理財者不加賦而上用足光曰天下安有此理天地<lb/>
所生財貨百物止有此數不在民則在官譬如雨澤夏<lb/>
澇則秋旱不加賦而上用足不過設法陰奪民利其害<lb/>
甚於加賦此乃桑羊欺漢武帝之言太史公書之以見<lb/>
武帝不眀耳至於末年盜賊蠭起幾至於亂若武帝不<lb/>
悔過昭帝不變法則漢幾亡爭議不已王珪進曰救災<lb/>
節用宜自貴近始司馬光言是也然所費無幾恐傷國<lb/>
體王安石之言亦是惟明主裁擇神宗曰朕意與光同<lb/>
<pb n="KR2d0007_WYG_087-11a"/>
然姑以不允荅之㑹安石當制遂引常衮事責兩府兩<lb/>
府亦不復辭兼史館修撰神宗問光可爲諫官者光薦<lb/>
吕誨誨即以天章閣待制知諫院詔光與張茂則同視<lb/>
二股河及生隄利害光乞約水東流以紓恩兾深瀛以<lb/>
西之患時議者多不同詔從光言王安石始爲政剏立<lb/>
制置三司條例司建為青苗助役水利均輸之政置提<lb/>
舉官四十餘貟行其法於天下謂之新法光上疏逆陳<lb/>
其利害以爲法如是是使百姓無有豐凶長無休息之<lb/>
<pb n="KR2d0007_WYG_087-11b"/>
期貧者既盡富者亦貧臣恐十年之後富者無幾矣其<lb/>
後卒如光言初富弼以疾罷相神宗相陳升之因問光<lb/>
朕相升之如何光曰閩人狡險楚人輕易今執政皆閩<lb/>
楚人必當援引鄉黨之士充塞朝廷風俗何以得更淳<lb/>
厚神宗曰升之有材智曉民政邊事他人莫及光曰升<lb/>
之誠有才智但恐不能臨大節而不可奪耳昔漢髙祖<lb/>
論相以爲王陵少戇陳平可以輔之平智有餘然難獨<lb/>
任真宗用丁謂王欽若亦以馬知節參之凡才智之人<lb/>
<pb n="KR2d0007_WYG_087-12a"/>
必得忠直之士從旁制之此明主用人之法也神宗曰<lb/>
然光曰富弼老成有人望其去可惜神宗曰朕留之至<lb/>
矣光曰弼所以去者蓋以所言不用與同列不合也神<lb/>
宗又曰王安石何如光曰人言安石姦邪則太過但不<lb/>
曉事又執抝耳神宗問吕惠卿光曰惠卿憸巧使王安<lb/>
石負謗於中外者惠卿也神宗曰惠卿應對明辨亦似<lb/>
美才光曰惠卿誠有才然用心不端陛下更徐察之江<lb/>
充李訓若無才何以能動人主光因論臺諫天子耳目<lb/>
<pb n="KR2d0007_WYG_087-12b"/>
陛下當自擇神宗曰諫官難得卿爲朕擇其人光退而<lb/>
舉陳薦蘇軾王元規趙彦若至邇英進讀至蕭何曹參<lb/>
事光曰參不變何法得守成之道故孝惠髙后時天下<lb/>
晏然衣食滋殖神宗曰漢常守蕭何之法不變可乎光<lb/>
曰何獨漢也使三代之君常守禹湯文武之法雖至今<lb/>
存可也武王克商曰乃反商政政由舊然則周亦用商<lb/>
政也書曰無作聦明亂舊章漢武帝用張湯言取髙帝<lb/>
法紛更之盜賊半天下元帝改宣帝之政而漢始衰由<lb/>
<pb n="KR2d0007_WYG_087-13a"/>
此言之祖宗之法不可變也後數日吕惠卿進講因言<lb/>
先王之法有一年一變者正月始和布法象魏是也有<lb/>
五年一變者巡狩考制度是也有三十年一變者刑罰<lb/>
世輕世重是也有百年不變者父慈子孝兄友弟恭是<lb/>
也前日光言非是其意以諷朝廷且譏臣爲條例司官<lb/>
耳神宗問光惠卿言何如光曰布法象魏布舊法也何<lb/>
名爲變若四孟月朔屬民讀法爲時變月變邪諸侯有<lb/>
變禮易樂者王廵狩則誅之王不自變也刑新國用輕<lb/>
<pb n="KR2d0007_WYG_087-13b"/>
典亂國用重典平國用中典是謂世輕世重非變也且<lb/>
治天下譬如居室弊則修之非大壞不更造也大壞而<lb/>
更造非得良匠美材不成今二者皆無有臣恐風雨之<lb/>
不庇也公卿侍從皆在此願陛下問之三司使掌天下<lb/>
財不才而黜可也不可使兩府侵其事今爲制置三司<lb/>
條例何也宰相以道佐人主安用例茍用例而已則胥<lb/>
吏足矣今爲看詳中書條例司何也惠卿不能對則詆<lb/>
光曰光爲侍從何不言言而不從何不去光作而荅曰<lb/>
<pb n="KR2d0007_WYG_087-14a"/>
是臣之罪也神宗曰相與論是非耳何至是神宗問朝<lb/>
廷每更一事舉朝詾詾何也光曰青苗出息平民爲之<lb/>
尚能使蠶食下户至飢寒流離況縣官法度之威乎惠<lb/>
卿曰青苗法願取則與之不願不强也光曰愚民知取<lb/>
債之利不知還債之害非獨縣官不强富民亦不強也<lb/>
臣聞作法於凉其弊猶貪作法於貪弊將若之何昔太<lb/>
宗平河東立和糴法時米賤民樂與官爲市其後物貴<lb/>
而和糴不解遂爲河東世世患臣恐異日之青苗亦猶<lb/>
<pb n="KR2d0007_WYG_087-14b"/>
河東之和糴也神宗曰陜西行之乆矣民不以爲病光<lb/>
曰臣陜西人也見其病不見其利朝廷初不許也而有<lb/>
司尚能以病民況立法許之乎神宗曰坐倉糴米何如<lb/>
坐者皆起曰不便獨惠卿曰坐倉得米百萬斛則省東<lb/>
南百萬之漕以其錢供京師便光曰東南錢荒而米狼<lb/>
戾今棄其有餘取其所無農末皆病矣侍講吳申起曰<lb/>
光言至論也光曰此皆細事不足煩人主但當擇人而<lb/>
任之神宗曰然光趨出神宗曰卿得無以惠卿之言不<lb/>
<pb n="KR2d0007_WYG_087-15a"/>
樂乎光曰不敢神宗一日問光青苗法曰此周禮泉府<lb/>
之職周公之法也光曰陛下容臣不識忌諱臣乃敢冒<lb/>
死言之昔劉歆用此法以佐王莽至使農商失業涕泣<lb/>
於市道卒亡天下安足爲聖朝法也且王莽以錢貸民<lb/>
使爲本業計其所得之利什取其一比於今日歳取四<lb/>
分之息猶爲輕也韓琦上疏論青苗之害神宗感悟欲<lb/>
罷其法安石稱疾求去會拜光樞密副使上章力辭至<lb/>
六七曰陛下誠能罷制置條例司追還提舉官不行青<lb/>
<pb n="KR2d0007_WYG_087-15b"/>
苗助役等法雖不用臣臣受賜多矣不然終不敢受命<lb/>
神宗遣人謂光樞密兵事也官各有職不當以他事爲<lb/>
辭光言臣未受命則猶侍從也於事無不可言者安石<lb/>
起視事青苗卒不罷光亦卒不受命則以書喻安石三<lb/>
往反開諭苦至猶幸安石之自悟而改也且曰巧言令<lb/>
色鮮矣仁彼忠信之士於公當路時雖齟齬可憎後必<lb/>
徐得其力諂諛之人於今誠有順適之快一旦失勢必<lb/>
有賣公以自售者意謂吕惠卿對賔客輒指言之曰覆<lb/>
<pb n="KR2d0007_WYG_087-16a"/>
王氏者必惠卿也小人本以利合勢傾利移何所不至<lb/>
其後六年而惠卿叛安石上書告其罪茍可以覆王氏<lb/>
者靡不爲也神宗猶欲用光光不可<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_087-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷八十七上<lb/>
<pb n="KR2d0007_WYG_087-17a"/>
欽定四庫全書<lb/>
　東都事略卷八十七下　　　宋　王　稱　撰<lb/>
　　列傳七十下<lb/>
以端明殿學士出知永興軍朝辭進對猶乞免本路青苖助<lb/>
役宣撫使下令調發光拒不受上疏極言方凶歳公私困弊不<lb/>
可舉事若乏軍興臣坐之於是一路獨得免頃之上疏曰臣<lb/>
之不才最出羣臣之下先見不如吕誨公直不如范純仁程<lb/>
顥敢言不如蘓軾孔文仲勇决不如范鎮此數人者覩安石<lb/>
<pb n="KR2d0007_WYG_087-17b"/>
所爲抗章對策極言其害而鎮因乞致仕臣聞居其位<lb/>
者必憂其事食其禄者必任其患茍或不然是爲盜竊<lb/>
臣雖不似嘗受教於君子不忍以身爲盜竊之行今陛<lb/>
下唯安石之言是信安石以爲賢則賢以爲愚則愚以<lb/>
爲是則是以爲非則非諂附安石者謂之忠良攻難安<lb/>
石者謂之讒慝臣之才識固安石之所愚臣之議論固<lb/>
安石之所非今日所言於陛下亦安石之所謂讒慝者<lb/>
也若臣罪與范鎮同則乞依鎮例致仕若罪重於鎮或<lb/>
<pb n="KR2d0007_WYG_087-18a"/>
竄或誅惟陛下裁處移知許州不赴遂乞判西京留司<lb/>
御史臺以歸自是絶口不論事至熙寧七年神宗以天<lb/>
下旱蝗詔求直言光讀詔泣下欲黙不忍乃復陳六事<lb/>
一青苗二免役三市易四邊事五保甲六水利此尤病<lb/>
民者宜先罷又以書責宰相吳充天子仁聖如此而公<lb/>
不言何也凡居洛十五年再任留司御史臺四任提舉<lb/>
崇福宫拜資政殿學士神宗崩光赴闕臨衞士見光入<lb/>
皆以手加額曰此司馬相公也民遮道呼曰公毋歸洛<lb/>
<pb n="KR2d0007_WYG_087-18b"/>
留相天子活百姓所在數千人聚觀之光懼會放辭謝<lb/>
遂徑歸洛宣仁后聞之遣使勞光問所當先者光言近<lb/>
歳士大夫以言爲諱閭閻愁苦於下而上不知明主憂<lb/>
勤於上而下無所訴此罪在羣臣而愚民無知歸怨先<lb/>
帝宜下詔首開言路從之下詔牓朝堂而當時有不欲<lb/>
者於詔語中設六事以禁切言者曰若陰有所懷犯非<lb/>
其分或扇搖機事之重或迎合已行之令上以顧望朝<lb/>
廷之意以僥幸希進下以眩惑流俗之情以干取虚譽<lb/>
<pb n="KR2d0007_WYG_087-19a"/>
若此者必罰無赦宣仁后封詔草以問光光曰此非求<lb/>
諫乃拒諫也人臣惟不言言則入六事矣請改賜詔書<lb/>
攽之天下於是四方吏民言新法不便者數千人除知<lb/>
陳州且過闕入見使者勞問相望於道至則拜門下侍<lb/>
郎光力辭詔曰先帝新棄天下天子幼冲此何時而君<lb/>
辭位邪光乃不敢辭是時民日夜引領以觀新政而進<lb/>
說者以爲三年無改於父之道光慨然爭之曰先帝之<lb/>
法其善者雖百世不可變也若安石惠卿等所建爲天<lb/>
<pb n="KR2d0007_WYG_087-19b"/>
下害非先帝夲意者改之當如救焚振溺猶恐不及昔<lb/>
漢文帝除肉刑斬右趾者棄市笞五百者多死景帝元<lb/>
年即改之武帝作鹽鐵𣙜酤均輸等法昭帝罷之唐代<lb/>
宗縱宦官公求賂遺置客省拘滯四方之人德宗立未<lb/>
三月罷之德宗晚年爲宫市五坊小兒暴横鹽鐵月進<lb/>
羨餘順宗即位罷之當時恱服後世稱頌未有或非之<lb/>
者也況太皇太后以母改子非子改父衆議乃定遂罷<lb/>
保甲團敎依義勇法嵗一閱保馬不復買見在者還監<lb/>
<pb n="KR2d0007_WYG_087-20a"/>
牧給諸軍廢市易法所儲物皆鬻之不取息而民所欠<lb/>
錢皆除其息户部左右曹錢穀皆領之尚書凡昔之三<lb/>
司使事皆歸户部使尚書周知其數量入以爲出時獨<lb/>
免役青苗將官之法猶在而西戎之議未決也山陵畢<lb/>
遷正議大夫光自以不與顧命不敢當不許元祐元年<lb/>
光始得疾歎曰四患未除吾死不瞑目矣乃力疾上疏<lb/>
論免役五害乞直降敕罷之率用熙寧以前法又論西<lb/>
戎大略以和戎爲便用兵爲非時異議者甚衆其後文<lb/>
<pb n="KR2d0007_WYG_087-20b"/>
彦博議與光合衆不能奪又論將官之害詔諸將兵皆<lb/>
𨽻州縣又乞廢提舉常平司以其事歸之轉運使及提<lb/>
㸃刑獄光謂監司多新進少年務爲刻急天下病之乞<lb/>
自大中大夫待制以上於郡守中舉轉運使提㸃刑獄<lb/>
於通判中舉轉運判官又以文學德行吏事武略等爲<lb/>
十科以求天下遺才命文武升朝以上歳舉經明行修<lb/>
一人以爲進士髙選皆從之拜左僕射疾稍閒將起視<lb/>
事詔免朝覲許以肩輿三日一入都堂或門下尚書省<lb/>
<pb n="KR2d0007_WYG_087-21a"/>
光不敢當曰不見君不可以視事詔肩輿至内東門子<lb/>
康扶入對小殿且曰毋拜光皇恐入對延和殿再拜遂<lb/>
罷青苗錢專行常平糶糴法數月復病薨于位年六十<lb/>
八宣仁后聞之慟哲宗亦感涕不已時方躬祀明堂禮<lb/>
成不賀贈太師温國公諡曰文正御篆其碑曰忠清粹<lb/>
德光忠信孝友恭儉正直出於天性自少及老語未嘗<lb/>
妄其好學如飢之耆食於財利紛華如惡惡臭誠心自<lb/>
然天下信之於學無所不通音樂律歴天文書數皆極<lb/>
<pb n="KR2d0007_WYG_087-21b"/>
其妙晚節爲冠昬喪祭法適古今之宜自始立朝至於<lb/>
爲相自以遭遇聖明言聽計從欲以身徇天下躬親應<lb/>
務不捨晝夜賔客見其體羸曰諸葛孔明二十罰以上<lb/>
皆親之以此致疾公不可以不戒光曰死生有命也爲<lb/>
之益力病革諄諄不復自覺如夢中語然皆朝廷天下<lb/>
事也既沒其家得遺奏八紙上之皆手札論當世要務<lb/>
百姓聞其喪罷市而往弔粥衣而致奠巷哭而過車蓋<lb/>
以萬千數而京師民畫其像刻印鬻之家置一本飲食<lb/>
<pb n="KR2d0007_WYG_087-22a"/>
必祝焉四方皆遣人求之京師時畫工有致富者紹聖<lb/>
初章惇擅政用周秩爲監察御史秩小人也方光薨時<lb/>
秩爲博士議光諡爲文正及是乃謂光改更弊法爲盡<lb/>
廢先帝政事於是追贈諡及仆所賜神道碑再貶清海<lb/>
軍節度副使又追貶朱崖軍司户參軍元符三年復太<lb/>
子太保蔡京爲相復追降左光禄大夫尋除名入黨籍<lb/>
大觀中復太子太保靖康元年贈太師復賜諡配享哲<lb/>
宗廟廷光有文集八十卷資治通鑑二百九十四卷目<lb/>
<pb n="KR2d0007_WYG_087-22b"/>
録三十卷考異三十卷其所著述又數百卷初光患歷<lb/>
代史繁重學者不能綜況於人主遂約戰國至秦二世<lb/>
如左氏體爲通志以進英宗命光續其書置局祕閣以<lb/>
其所素賢者劉攽劉恕范祖禹爲屬凡十九年而成神<lb/>
宗尤重其書以爲賢於荀恱親爲製序賜名資治通鑑<lb/>
詔邇英讀其書云子康劉恕附傳<lb/>
康字公休幼端謹不妄言笑事父母至孝凜然有光之<lb/>
風以明經擢第爲富平簿光修資治通鑑奏爲檢閱文<lb/>
<pb n="KR2d0007_WYG_087-23a"/>
字除祕書省正字遷校書郎以父喪免服除召爲著作<lb/>
佐郎兼侍講康上疏曰王者以民爲天民以食爲天自<lb/>
古禍亂之興皆由饑饉爲國必有九年之蓄乃可備水<lb/>
旱昔魏李悝爲平糴之法國以富强東漢永初以後水<lb/>
旱十年和熹臨朝用征和故事徙置飢民於豐熟諸郡<lb/>
躬自減撤以救災戹故天下復平唐太宗貞觀初天下<lb/>
連歳災害太宗勤而撫之民雖東西就食未嘗嗟怨至<lb/>
四年天下大稔流散者咸歸鄉里米斗不過三四錢自<lb/>
<pb n="KR2d0007_WYG_087-23b"/>
古聖賢之君非無水旱之災惟有以待之則不爲甚害<lb/>
如漢唐之策已非處處皆有蓄積故令民東西就食此<lb/>
策之下者也魏文侯舉國四境悉令平糴所在有儲此<lb/>
策之中者也三代而上國有九年之蓄此策之上者也<lb/>
今臣願陛下先爲漢唐之下策以濟目前之艱俟及豐<lb/>
穰乃爲魏文侯之中策積以歳月漸及三代之上策乗<lb/>
今秋熟令州縣廣糴民食所餘悉歸於官今冬來春令<lb/>
飢民就食俟鄉土豐穰乃還本土夫國家積財惟以安<lb/>
<pb n="KR2d0007_WYG_087-24a"/>
國民安則國安故凡爲國者一絲一毫皆當愛惜惟於<lb/>
濟民則不當吝陛下誠能捐數十萬金帛以爲天下大<lb/>
夲則四海幸甚夫實倉廩使百姓足食非獨可以消患<lb/>
太平之化由是而興措刑之夲無先於此矣除右正言<lb/>
以親嫌不就上疏歷陳前世治少而亂多祖宗剏業之<lb/>
艱難積累之勤勞以勸上及時嚮學守天下大器曰德<lb/>
曰才曰識三者皆由於學又勸太皇太后每於禁中訓<lb/>
導其言切至又言孟子爲書最醇正陳王道尤明白所<lb/>
<pb n="KR2d0007_WYG_087-24b"/>
宜觀覽尋講孟子遷左司諫以疾除直集賢院提㸃崇<lb/>
福宫方病召醫李積于兖州積時年七十餘老于家於<lb/>
是鄉民聞之告積曰百姓受司馬相公恩深今其子病<lb/>
願速往來告者日夕不絶積未至而康卒年四十一特<lb/>
贈右諫議大夫紹聖四年追奪贈官<lb/>
劉恕字道原筠州人也父渙字凝之舉進士爲潁上令<lb/>
以剛直不屈於上位即棄官而歸家于廬山之陽時年<lb/>
且五十歐陽脩與渙同年進士也髙其節作廬山髙詩<lb/>
<pb n="KR2d0007_WYG_087-25a"/>
以美之渙居廬山三十餘年環堵蕭然饘粥以爲食而<lb/>
游心塵垢之外超然無戚戚之意以壽終恕少頴悟俊<lb/>
抜讀書過目即成誦年四歳坐客有言孔子無兄弟者<lb/>
恕應聲曰以其兄之子妻之一坐驚異年十八試經義<lb/>
說書皆第一釋褐爲鉅鹿簿遷和川令恕爲人強記博<lb/>
聞於書無所不覽有史學司馬光修資治通鑑奏請同<lb/>
編修恕於魏晉以後事尤能精詳考證前史差謬光悉<lb/>
委而取決焉王安石與恕有舊欲引恕修三司條例恕<lb/>
<pb n="KR2d0007_WYG_087-25b"/>
以不習金穀爲辭因言天子方屬公以政事宜恢張堯<lb/>
舜之道以佐明主不應以財利爲先安石不能用而亦<lb/>
未之怒也及吕誨得罪知鄧州恕往見安石曰公所以<lb/>
致人言蓋亦有所未思因爲條陳所更法令不合衆心<lb/>
者宜復其舊則議論自息安石怒遂與之絶方安石用<lb/>
事呼吸成禍福髙論之士始異而終附之面譽而背毀<lb/>
之口順而心非之者皆是也恕奮厲不顧直指其事或<lb/>
面刺安石至變色公議其得失無所隱光出知永興軍<lb/>
<pb n="KR2d0007_WYG_087-26a"/>
恕亦以親老告歸南康乞監酒稅以就養有詔即官下<lb/>
編修光判西京留臺奏遷書局於洛陽恕奏請乞身詣<lb/>
光議修書事朝廷許之恕居母喪又詔就第續成前書<lb/>
喪未除而卒年四十七著十國紀年四十二卷資治通<lb/>
鑑外紀十卷包犧至周厲王疑年譜共和至熙寧年略<lb/>
譜各一卷<lb/>
臣稱曰君子之用世也惟人心豈可以強得哉湛然無<lb/>
欲而推之以至誠斯天下歸仁矣光以忠事仁宗而大<lb/>
<pb n="KR2d0007_WYG_087-26b"/>
計以定以義事英宗而大倫以正以道事神宗而大名<lb/>
以立以德事哲宗而大器以安方其退居於洛也若與<lb/>
世相忘矣及其一起則澤被天下此無他誠而已誠之<lb/>
至也可使動天地感鬼神而況於人乎故其生也中國<lb/>
四夷望其用及其死也罷市巷哭思其德其能感人心<lb/>
也如此是豈人力所致哉自古未之有也<lb/>
　<lb/>
　東都事略卷八十七下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷九十九</head>
    <p>
<pb n="KR2d0007_WYG_099-1a"/>
欽定四庫全書<lb/>
　東都事略卷九十九　　　宋　王　稱　撰<lb/>
　　列傳八十二<lb/>
邢恕字和叔鄭州原武人也少俊邁多學能文章喜功<lb/>
名富貴謀大而術踈論古今天下事多戰國縱横之說<lb/>
從程頥學中進士甲科調永安簿頥稱其才於吕公著<lb/>
薦崇文院校書王安石行新法恕謂其子雱曰更法人<lb/>
皆以為不然子盍言之安石怒出知崇徳縣恕於是謝<lb/>
<pb n="KR2d0007_WYG_099-1b"/>
病不仕者七年元豐初為館閣校勘改校書郎遷著作<lb/>
佐郎又遷職方貟外郎哲宗即位除右司員外郎起居<lb/>
舎人恕教髙公繪上書乞尊禮太妃為髙氏異日之福<lb/>
宣仁后呼公繪問誰為汝作此書公繪不敢隠乃曰起<lb/>
居舎人邢恕作也時恕已召試中書舎人為言者論列<lb/>
出知隨州改汝州尋復直龍圗閣知㐮州移河陽俄以<lb/>
集賢殿修撰知滄州初神宗升遐恕為蔡確畫謀妄作<lb/>
䇿立之功以謗宣仁后見蔡確傳至是諌官梁燾劉安<lb/>
<pb n="KR2d0007_WYG_099-2a"/>
世吳安詩皆言恕與蔡確章惇黄履交結人以四凶目<lb/>
之遂謫監永州酒紹聖初除直龍圗閣知徐州遷寳文<lb/>
閣待制知青州入為刑部侍郎權吏部尚書御史中丞<lb/>
恕言劉奉世當元祐閒與劉摯為謀主傾害䇿立大臣<lb/>
奉世坐貶又言張舜民歴御史宰屬不聞正論而舜民<lb/>
被黜恕毎上殿奏事移時不下章惇疑之出其元祐初<lb/>
謫隨州時上宣仁后自辨書稱宣仁后功徳有宗廟大<lb/>
計旬日之前固已先定之語遂出知應天府責知南安<lb/>
<pb n="KR2d0007_WYG_099-2b"/>
軍復龍圗閣待制知定州改荆南言者論恕昨自謂聞<lb/>
司馬光所說北齊宣訓事謂光等有凶悖之意遂以其<lb/>
語告於章惇而光及范祖禹等縁此貶竄又以文及甫<lb/>
私書達於蔡確妻明氏謂劉摰梁燾王巖叟皆有姦謀<lb/>
而摯等幾至覆族恕反覆詭詐之人也遂落職分司西<lb/>
京均州居住起知隨州復龍圗閣待制厯鄭定渭三州<lb/>
除龍圗閣學士徙太原坐知渭州日西人入㓂落職知<lb/>
虢州移汝州俄復顯謨閣待制知鄭州提舉崇福宫以<lb/>
<pb n="KR2d0007_WYG_099-3a"/>
中大夫致仕初蔡京為相以恕氣豪不可與時輩同立<lb/>
朝連用為邉帥欲使自外循至将相然亦不諧也恕病<lb/>
且死尚與章惇爭定䇿功云子居實字敦夫有文早夭<lb/>
倞亦恕子也為人寡學識而奸詭似之斡里雅布兵犯京<lb/>
師也欽宗與之割地以和申盟而去斡里雅布既還而尼<lb/>
堪尚留隆徳遣使來求賂時大臣有輕敵之意猥曰今<lb/>
勤王之師踵至當與敵抗且彼既領肅王過河吾盍留<lb/>
其使與之相當於是館其使逾月不遣倞時以司農少<lb/>
<pb n="KR2d0007_WYG_099-3b"/>
卿為館伴有都管趙倫者燕人懼不得歸乃詐以情告<lb/>
倞曰金國有依都金吾者貳於金人願歸大國可結之<lb/>
以圗二酋倞自以為出竒計遂以聞於朝大臣信之即<lb/>
以詔書授倫賜依都書納衣領中仍厚賜倫金帛倫至<lb/>
尼堪所首以其書獻之尼堪大怒以倫書表聞其主遂<lb/>
復提兵南下於時倞出知岳州朝廷以倞始禍除名勒<lb/>
停<lb/>
臣稱曰邢恕始以持論有守坐廢七年天下髙其風然<lb/>
<pb n="KR2d0007_WYG_099-4a"/>
其為人貪功名反覆不靖者也與蔡確章惇徼幸天功<lb/>
不為世所容及惇用事復與之膠固為一凶徳參㑹以<lb/>
濟其說故雖謗及君親而不䘏也烏虖所謂交亂四國<lb/>
者與利口覆邦家者與迹其所為則漢之江充息夫躬<lb/>
唐之李訓鄭注之流異世而同轍矣<lb/>
楊畏字子安其先遂寧人也徙居洛陽㓜孤自立好學<lb/>
問事母孝舉進士為成紀簿以文受知於吕惠卿除鄆<lb/>
州教授自是敬王安石之學以為得聖人之意除西京<lb/>
<pb n="KR2d0007_WYG_099-4b"/>
國子監教授為御史裏行初對陳治道論風俗時有御<lb/>
史中丞出為郡太守而監司薦之畏言侍從賢否上所<lb/>
素知而監司乃敢妄薦盖為異日地耳乞戒其觀望改<lb/>
宗正丞除提㸃夔州路刑獄請祠歸洛時元祐初也畏<lb/>
過計恐得罪於司馬光甞曰畏官夔峡雖深山夷獠之<lb/>
民聞用司馬公皆相賀其盛徳如此至光薨畏復曰司<lb/>
馬光若知道便是臯夔稷契以不知道故於政事未盡<lb/>
也吕大防劉摯為相俱與畏善用畏為工部貟外郎除<lb/>
<pb n="KR2d0007_WYG_099-5a"/>
監察御史遷殿中侍御史畏助大防攻摰論其立朋黨<lb/>
條奏十事摰罷蘇頌為相畏復攻頌出之畏連攻二相<lb/>
意欲門下侍郎蘇轍為相而宣仁后復自外召拜范純<lb/>
仁為右僕射畏又言純仁不可用不報知朝廷不相轍<lb/>
矣復上章言蘇轍不可大用其反覆如此遷侍御史畏<lb/>
言事之未治者有四夷狄河事役法内外官政時有㫖<lb/>
令兩省官舉臺官畏言御史與宰執最為相闗之地宰<lb/>
相既不自差而使其屬舉之可乎太常博士朱彦以議<lb/>
<pb n="KR2d0007_WYG_099-5b"/>
皇地示祭不同自列乞罷畏言彦據經論理若彦罷出<lb/>
恐自是人務觀望不敢以守官為義宣仁后崩吕大防<lb/>
欲用畏為諫議大夫范純仁以畏非端士不可大防乃<lb/>
遷畏禮部侍郎大防為山陵使畏首背大防稱述熙寧<lb/>
元豐政事與王安石學術哲宗信之大防罷章惇入相<lb/>
畏隂結之謂惇曰前日度勢力之輕重遂因吕大防蘇<lb/>
轍以逐劉摯梁燾輩方欲逐吕蘇二人覺罷畏言職迹<lb/>
雖元祐心在熈豐惇以畏為吏部侍郎畏見中書侍郎<lb/>
<pb n="KR2d0007_WYG_099-6a"/>
李清臣知樞密院安燾與惇不合勢相敵復隂附安李<lb/>
惇覺其情又曾布蔡卞言畏平日所為於惇遂以寳文<lb/>
閣待制出知真定府尋落職知虢州入元祐黨後知郢<lb/>
州復集賢殿修撰知襄州移荆南提舉洞霄宫居於洛<lb/>
未幾知鄧州再丐祠以言者論列落職主管崇禧觀蔡<lb/>
京為相畏遣子妷見京以元祐末論蘇轍不可大用等<lb/>
章自明河南尹薛昻京之黨也畏因昻深言於京遂出<lb/>
黨籍尋復寳文閣待制政和二年洛之士民詣闕請封<lb/>
<pb n="KR2d0007_WYG_099-6b"/>
禪中嶽畏上疏累千餘言極其䛕佞方治行亟得疾以<lb/>
卒年六十九畏頗為縱横學有才辯而多捭闔以元豐<lb/>
時進用元祐時從官紹聖時遷職人謂之三變與邢恕<lb/>
善恕術疎畏謀深皆以好進喪失名節云<lb/>
來之邵字祖徳開封咸平人也舉進士調潞州司理參<lb/>
軍元豐中為大理評事除監察御史黄履為中丞言之<lb/>
邵甞雇雜户女為婢左遷将作監丞哲宗即位遷太府<lb/>
丞為秦鳯路提舉常平利州成都府路轉運判官入為<lb/>
<pb n="KR2d0007_WYG_099-7a"/>
開封府推官復監察御史遷殿中侍御史之邵論蘇頌<lb/>
稽留賈易知蘇州之命又論梁燾縁劉摰親黨致位丞<lb/>
弼又論范純仁不可復相乞進用章惇安燾吕恵卿宣<lb/>
仁袝廟之邵請先逐吕大防而相章惇其他彈擊為多<lb/>
擢侍御史除刑部侍郎諫官張商英論之邵與潁昌民<lb/>
蓋漸訟財産事以直龍圗閣知蔡州卒年四十八之邵<lb/>
炎涼附勢論事出於觀望指忠直為姦回以黨章惇云<lb/>
蔡京為相特贈之邵大中大夫<lb/>
<pb n="KR2d0007_WYG_099-7b"/>
上官均字彦衡邵武軍人也由進士為北京留守推官<lb/>
國子監直講元豐中擢監察御史裏行相州富人子殺<lb/>
人讞獄疑於審刑大理京師流言法官竇莘等受賕知<lb/>
制誥蔡確引猜險吏法官數十人窮訴慘酷無敢明其<lb/>
寃均上疏乞以獄事詔臣等參治坐是謫知光澤縣莘<lb/>
等卒無受賕之實天下服其持平秩滿監進奏院哲宗<lb/>
即位擢開封府推官元祐初再除監察御史言青苗之<lb/>
法有恵民之名而無恵民之實有目前之利而為終嵗<lb/>
<pb n="KR2d0007_WYG_099-8a"/>
之患願復常平糴糶之法而罷青苗蔡確弟碩盜貸官<lb/>
錢以萬計獄既上均論確為宰相挟邪撓法當顯正其<lb/>
罪以厲百官又言李清臣備位輔佐俛首隨和碌碌固<lb/>
寵願賜罷免遂罷政監察御史張舜民論邉事因及宰<lb/>
相文彦博而舜民左遷均言風憲之任許風聞所以廣<lb/>
耳目也舜民之言是當行之其言非當容之願復舜民<lb/>
職任既而臺諫約再論均謂事小不當再論既而臺諌<lb/>
悉補外而均遷殿中侍御史西戎自永樂之戰怙勝氣<lb/>
<pb n="KR2d0007_WYG_099-8b"/>
驕欲復故地朝廷用趙卨計棄四砦至是又請蘭州砦<lb/>
地均上疏曰先王之御夷狄知威之不可獨立故假恵<lb/>
以濟威知恵之不可獨行故湏威以行惠然後夷狄且<lb/>
懐且畏無怨望輕侮之心今西夏所争蘭州砦地皆控<lb/>
扼要路若輕以予之恐戎人𢷬虚熈河數郡孤立難守<lb/>
若繼請熈河故地将何詞以拒之是傅虎以翼借㓂以<lb/>
兵不惟無益祇足為患不如治兵積榖畫地而守使戎<lb/>
人曉然知朝廷之意也當是時傅堯俞為中書侍郎許<lb/>
<pb n="KR2d0007_WYG_099-9a"/>
將為右丞韓忠彦為同知樞密院三人者論事多同異<lb/>
俱求罷均言大臣之任同國休戚廟堂之上當務協諧<lb/>
以治天下使中外之人泯然不知有同異之迹若悻悻<lb/>
然辨論不顧事體何以觀視百僚堯俞等雖有辨論之<lb/>
失然事皆縁公無顯惡大過望令就職務為協和歸於<lb/>
至當詔堯俞等就職御史中丞蘇轍等尚以為言均上<lb/>
疏曰進退大臣當則天下服陛下之明而大臣得以安<lb/>
其位進退不當則累陛下之哲而言者自此得以朋黨<lb/>
<pb n="KR2d0007_WYG_099-9b"/>
合謀并力以傾揺大臣天下之事以是非為主所論若<lb/>
當雖異不害其為善所論若非雖同未免為不善今堯<lb/>
俞等但不能協和實無大過而蘇轍以許将當時已定<lb/>
議既而背同列之議獨上論奏臣以為善則順之惡則<lb/>
正之豈在毎事唯命遂非不改然後為忠邪将舎同列<lb/>
之議上奉聖㫖是能将順其美不當反以為過惡也若<lb/>
使不忠雖與同列協和是乃姦臣耳非朝廷之利也将<lb/>
罷均又言吕大防堅彊自任毎有差除同列不敢異唯<lb/>
<pb n="KR2d0007_WYG_099-10a"/>
許将時有異同轍素與大防相善盡力排将期於必勝<lb/>
臣恐綱紀法令自此敗壊矣因論御史耳目之任中丞<lb/>
風憲之長轍當公是公非别白善惡而不當妄言也遂<lb/>
乞罷出知廣徳軍改提㸃河北東路刑獄紹聖初召還<lb/>
除右正言是時吕大防已罷政均論大防蘇轍等六罪<lb/>
大防轍等並再黜宰相章惇欲更政事專黜陟之柄隂<lb/>
去異已出吏部尚書彭汝礪知成都府而召朱服為中<lb/>
書舎人均言汝礪不可黜而服不可用惇怒出均為京<lb/>
<pb n="KR2d0007_WYG_099-10b"/>
東西路提㸃刑獄徙淮東遷梓州路轉運副使移淮南<lb/>
知越州徽宗即位以祕書少監召還遷起居郎拜中書<lb/>
舎人同修國史遷給事中時宰相欲盡循熈豐法度為<lb/>
紹述以風均均曰法度惟是之從無彼此之辨由是不<lb/>
協以龍圗閣待制知永興軍徙襄州與元祐黨籍奪職<lb/>
主管崇禧觀復集賢院修撰提舉洞霄宫久之復龍圗<lb/>
閣待制致仕卒年七十八<lb/>
董敦逸字夢授吉州永豐人也舉進士調連州司理參<lb/>
<pb n="KR2d0007_WYG_099-11a"/>
軍元祐中為廣南西路轉運判官除監察御史與同時<lb/>
御史黄慶基言蘇軾為中書舎人日於制誥中指斥先<lb/>
帝時事而弟轍與軾相為表裏以紊朝政於是吕大防<lb/>
蘇轍奏曰敦逸慶基言軾所撰制詞以為謗毁先帝臣<lb/>
竊觀先帝聖意本欲富國彊兵以鞭撻四夷而一時羣<lb/>
臣将順太過故事或失當及太皇太后與皇帝臨御因<lb/>
民所欲隨事捄改盖事理當然耳昔漢武帝好用兵重<lb/>
歛傷民昭帝嗣位博采衆議多行寝罷明帝尚察屢興<lb/>
<pb n="KR2d0007_WYG_099-11b"/>
慘獄章帝改之以寛厚天下恱服未有以為謗毁先帝<lb/>
者也至如本朝真宗即位弛放逋欠以厚民財仁宗即<lb/>
位罷修宫觀以息民力凡此皆因時施宜以補助先朝<lb/>
闕政亦未甞聞當時士大夫有以為謗毁先帝者也此<lb/>
惟元祐以來言事官用此以中傷士人兼欲動揺朝廷<lb/>
意極不善轍復奏曰臣昨日取兄軾所撰吕恵卿誥觀<lb/>
之其言及先帝者有曰始以帝堯之仁姑試伯鯀終然<lb/>
孔子之聖不信宰予兄軾亦豈是謗毁先帝者耶臣聞<lb/>
<pb n="KR2d0007_WYG_099-12a"/>
先帝末年亦自深悔已行之事但未暇改耳元祐改更<lb/>
盖追述先帝美意而已太皇太后曰先帝追悔往事至<lb/>
於泣下大防曰先帝一時過舉非其本意固多如此太<lb/>
皇太后曰皇帝宜深知於是敦逸慶基並罷敦逸為荆<lb/>
湖北路轉運判官慶基為福建路判官既而御史中丞<lb/>
李之純以二人誣陥忠良敦逸改知臨江軍慶基知南<lb/>
康軍紹聖初復除監察御史而慶基已亡矣改工部貟<lb/>
外郎遷殿中侍御史侍御史敦逸曰臣再擢言路第恐<lb/>
<pb n="KR2d0007_WYG_099-12b"/>
擠逐不能乆奉彈糾之責哲宗曰汝能言無患朕之不<lb/>
能聽汝言信無患朕之不能行俄出知興國軍徙江州<lb/>
徽宗即位以直龍圗閣知荆南府召入為諌議大夫敦<lb/>
逸極言蔡京蔡卞過惡遷户部侍郎卒年六十九<lb/>
　<lb/>
　<lb/>
　<lb/>
　東都事略卷九十九<lb/>
</p>
<p>
</p>
  </div>
</body>
</text>
</TEI>
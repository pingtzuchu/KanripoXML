<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百七</head>
    <p>
<pb n="KR2d0007_WYG_107-1a"/>
欽定四庫全書<lb/>
　東都事略卷一百七　　　宋　王　稱　撰<lb/>
　　列傳九十<lb/>
种師道字彞叔世衡之孫也年二十以伯父諤䕃為三<lb/>
班奉職試法易文階為鎮洮軍推官諤死故吏徐勲盜<lb/>
印而補人官事覺詔御史問狀勲引諤子朴為證師道<lb/>
馳至京師上書曰朴斬然哀疚豈復有此儻不獲免似<lb/>
為夏人報仇神宗即日赦朴陜西轉運使王欽臣聞而<lb/>
<pb n="KR2d0007_WYG_107-1b"/>
義之辟以為屬以熙州推官權同谷縣有滑吏訟田弥<lb/>
二年不決師道閱其牘窮日力不可竟然所訟止於母<lb/>
及兄而已引吏前詰之曰母兄法當訟也邪吏遂服罪<lb/>
累擢提舉秦鳳路常平換莊宅使知德順軍坐嘗議役<lb/>
法忤蔡京意罷入黨籍屏居十餘年始得武功大夫忠<lb/>
州刺史涇原路兵馬鈐轄知懐德軍師道初名建中避<lb/>
年號改為師極詔賜今名夏國議畫界以故地為請師<lb/>
道曰如言故地當以漢唐為正則君之疆土益蹙矣徽<lb/>
<pb n="KR2d0007_WYG_107-2a"/>
宗召問以邊事對曰先為不可勝來則應之妄動生事<lb/>
非計也童貫議欲徙内郡弓箭手以實邊而指為西邊<lb/>
所招之數徽宗以問師道對曰臣恐勤逺之功未立而<lb/>
追擾先及矣徽宗然之以請得提舉崇福宫久之復以<lb/>
涇原鈐轄知西安州夏人侵近邊軍築佛口谷為城率<lb/>
衆往平之師初臨城渴甚師道指山之西麓曰是當有<lb/>
水命工求之得水滿谷夏人以為神遷左武大夫康州<lb/>
防禦使拜龍神衞四廂都指揮使洺州防禦使知渭州<lb/>
<pb n="KR2d0007_WYG_107-2b"/>
節制諸道兵往城席葦平方庀工而賊坌至據瓠蘆河<lb/>
堅壁老我師師道陳于河滸若將決戰者使人揚言曰<lb/>
援兵至矣賊方疑顧而楊可世濳軍其後姚平仲以精<lb/>
甲衷擊之賊大潰斬首五千級獲槖駞馬牛萬計其酋<lb/>
僅以身免卒城而還又詔率陜西河東七路之師征臧<lb/>
厎城期以一旬必克既薄城下虜守備甚飭官軍稍怠<lb/>
小校有據胡床自休者立斬之尸於軍門令諸將曰今<lb/>
日城不下當視此衆股栗既而登城即潰去以功進侍<lb/>
<pb n="KR2d0007_WYG_107-3a"/>
衞親軍馬軍副都指揮使應道軍承宣使以靖夏城失<lb/>
守降隴州防禦使俄以都統制與殿前劉延慶步軍劉<lb/>
仲武出蕭關夏人棄永和割沓兩城而遁師及鳴沙無<lb/>
所見而還拜保靜軍節度使童貫謀伐燕命師道盡䕶<lb/>
諸將師道諫曰今日之舉譬如盜入鄰家不能救又乗<lb/>
之而分其室焉師出無名何以成事不聽既過白溝遼<lb/>
人軍容甚整詬而前王師多傷貫亟召軍還遼人遂至<lb/>
城下使來請曰女真之叛本朝亦南朝之所甚畏也捨<lb/>
<pb n="KR2d0007_WYG_107-3b"/>
此不圖而欲射一時之利棄百年之好結豺狼之鄰基<lb/>
他日之禍謂為得計可乎使不獲已而罷歲幣固所願<lb/>
也或使歸其故疆亦云從矣救灾恤鄰古今通義唯大<lb/>
國圖之貫不能對麾使去師道復諫宜許之又不聽密<lb/>
劾其助賊沮軍宰相王黼怒責授右衛將軍致仕而用<lb/>
劉延慶代之延慶果敗績徽宗思其言起為憲州刺史<lb/>
知環州俄還保靜軍節度使復致仕金人南下拜師道<lb/>
靜難軍節度使京畿河北路制置使聽用便宜檄兵食<lb/>
<pb n="KR2d0007_WYG_107-4a"/>
師道聞命即東遇姚平仲以步騎三千戍燕遂與之俱<lb/>
北至洛陽而斡里雅布已屯于京城之北矣或止師道勿<lb/>
行曰賊勢方鋭盍少駐氾水以謀萬全師道曰吾兵少<lb/>
若遲回不進形見情得秖取辱焉今鼓行而前敵安能<lb/>
知虚實都人知吾來士氣自振何憂賊矣欽宗聞其至<lb/>
喜甚既入見時已與金人議和欽宗曰今日之事卿之<lb/>
意如何師道曰豈有孤軍深入人境而能善其歸乎女<lb/>
真可謂不知兵矣欽宗曰吾業已講好矣奈何對曰臣<lb/>
<pb n="KR2d0007_WYG_107-4b"/>
以軍旅之事事陛下餘非所敢知也拜同知樞密院事<lb/>
京畿河北河東宣撫使以姚平仲為都統制諸道兵悉<lb/>
隷之師道時被病特命毋拜敵使王汭素頡頏方入對<lb/>
望見師道拜跪稍加禮欽宗顧師道笑曰彼為卿故也<lb/>
自敵渡河京城諸門晝閉市無薪菜師道請啓西南壁<lb/>
聽民出入如平常敵有過統制馬忠軍前者忠斬其人<lb/>
敵訴于朝師道付以界旗使自為制後無有敢越佚者<lb/>
㑹平仲之父古以昭慶軍節度使帥熙河領兵入援欽<lb/>
<pb n="KR2d0007_WYG_107-5a"/>
宗方倚師道以謀國師道以三鎮不可棄城下不可戰<lb/>
朝廷姑堅守和議俟姚古來兵勢益盛軍中共議自遣<lb/>
使人往諭敵以三鎮係國家邊面決不可割寧以其賦<lb/>
入増作歳幣庶幾和好久逺如此三兩返勢須逗留半<lb/>
月重兵密邇彼必不敢逺去劫掠孳生監糧草漸竭不<lb/>
免北還俟過河以騎兵尾襲至真定中山兩鎮必不肯<lb/>
下彼腹背受敵可以得志而姚平仲恐功名之㑹歸於<lb/>
种氏忌之乃以士不得速戰有怨言逹于欽宗李綱主<lb/>
<pb n="KR2d0007_WYG_107-5b"/>
其議令城外兵馬緩急聽平仲節制師道言不見用平<lb/>
仲常從童貫平方臘有功為貫所抑欽宗以其驍勇許<lb/>
以成功授節度使平仲議欲夜叩敵營生擒斡里雅布奉<lb/>
康王以歸欽宗一日遣使五軰趣師道進戰師道言過<lb/>
春分節乃可擊矣是時相距纔八日蓋師道遲其弟師<lb/>
中之至也欽宗以其緩乃從平仲率歩騎萬人入劫敵<lb/>
砦平仲之未發也敵人已知之先事設備故反為所敗<lb/>
詔罷綱師道曰勝負兵家之常再擊可也議者難之會<lb/>
<pb n="KR2d0007_WYG_107-6a"/>
太學生譟于闕下請復綱師道位欽宗黽勉從之綱復<lb/>
執政而師道實未嘗去位也敵退師道始罷為中太一<lb/>
宫使於是御史中丞許翰上疏以為不當解師道兵柄<lb/>
欽宗曰師道老矣難用當使卿見之令相見於殿門外<lb/>
師道不語翰曰國家有難詔許咨訪所疑願公毋以書<lb/>
生不知兵諭以至計因言平仲城下用兵之失以感發<lb/>
之師道始言我衆彼寡但分兵結砦控守要地使之糧<lb/>
道不通挫以持久可破也翰深歎息其言復上奏師道<lb/>
<pb n="KR2d0007_WYG_107-6b"/>
智慮未衰方時多故而爪牙虎臣頓之散地非計也未<lb/>
幾拜太尉鎮洮軍節度使復為河北宣撫使駐軍滑州<lb/>
實無兵從行師道請合關中兩河卒屯於滄衞孟滑豫<lb/>
為防秋計朝論以大敵甫退不宜勞民以示弱格不用<lb/>
旣而弟師中戰死於榆次姚古敗于盤陀朝廷震悚召<lb/>
師道還不復有委用意太原失守又遣李綱巡邊次河<lb/>
陽王汭來自燕師道揣敵必大舉入㓂亟上疏請幸長<lb/>
安以避其鋒大臣以為怯復召還既至病不能見卒于<lb/>
<pb n="KR2d0007_WYG_107-7a"/>
第年七十六贈開府儀同三司閱月敵再犯京師北城<lb/>
陷欽宗慟哭曰朕不用种師道言以至於此始師道勸<lb/>
欽宗乗其渡河半擊之不從曰異日必為後患故欽宗<lb/>
思其言嗟痛之後贈少保諡曰中憲弟師中<lb/>
師中字端孺以功累擢至侍衞親軍副指揮使房州觀<lb/>
察使知邠州徙知慶陽府燕山之役為副都緫管初斡<lb/>
里雅布之犯京師也朝廷議割三鎮與和質肅王樞及宰<lb/>
相張邦昌以行斡里雅布師還抵中山河閒兩鎮兵民固<lb/>
<pb n="KR2d0007_WYG_107-7b"/>
守不肯下肅王邦昌及割地使等躬至城下說諭即矢<lb/>
石及之而退㳂邊諸州亦然而尼堪南陷隆德詔師道<lb/>
及姚古師中往援三鎮以師道為河北宣撫使古為河<lb/>
東制置使師中副之師中因此進兵逼金人金人出境<lb/>
尼堪之師至太原太原亦堅壁固守金人之兵圍之悉<lb/>
破諸縣城欲困之使内外不相通雖古進師復隆德威<lb/>
勝扼南北關累出兵有勝負而不能解圍於是詔師中<lb/>
由井陘道與古相犄角師中進次平定軍復壽陽榆次<lb/>
<pb n="KR2d0007_WYG_107-8a"/>
諸縣時尼堪以暑度陘㑹西山之師于雲中所留兵皆<lb/>
分就畜牧覘者以為兵敗將歸告于朝廷大臣信之從<lb/>
中督戰無虚日詔書以逗留切責師中師中曰逗留兵<lb/>
家大戮也吾結髮兵閒豈不知之而思以此為罪乎慨<lb/>
然赴敵與金人戰于榆次死之贈少師諡曰莊愍<lb/>
臣稱曰靖康之難可不哀哉方是時金人之兵強於天<lb/>
下所至州縣悉望風奔潰莫有鬭者獨師道謂敵可與<lb/>
戰而勝非若鬼神之不可測熊虎之不可禦也故請俟<lb/>
<pb n="KR2d0007_WYG_107-8b"/>
其渡河扼而殱之師道老將其所以應機料敵者審矣<lb/>
忽其言而不用何哉用之則國耻可雪而人主亦無後<lb/>
時之悔矣悲夫<lb/>
劉延慶保大軍人也家世將家雄豪有勇數從西伐屢<lb/>
立戰功為鄜延路緫管遷龍神衞四廂都指揮使由相<lb/>
州觀察使拜泰寧軍留後徽宗謂兩使留後乃五代藩<lb/>
鎮官以親信留主後務之親不可循用易為承宣使仍<lb/>
冠以軍名延慶遂拜泰寧軍承宣使承宣使自延慶始<lb/>
<pb n="KR2d0007_WYG_107-9a"/>
延慶破夏人成德軍生擒賞屈并熙河招到偽王子益<lb/>
麻党征加歩軍副都指揮使以功拜保信軍節度使為<lb/>
侍衞親軍馬軍都指揮使從童貫討平方臘徙鎮三城<lb/>
又從童貫蔡攸北伐延慶為都統制統兵十萬偕郭藥<lb/>
師過白溝延慶師行無紀律藥師扣馬諫曰今大軍衮<lb/>
隊而行若敵人設伏邀擊首尾不相救應則望塵潰散<lb/>
矣延慶不聽行至良鄉四軍蕭幹率精銳迎擊延慶與<lb/>
戰敗績延慶閉門不出藥師曰四軍精兵不過萬人今<lb/>
<pb n="KR2d0007_WYG_107-9b"/>
悉衆拒我燕山必虚藥師請以奇兵五千倍道兼進入<lb/>
燕山請令公之子三太尉以精兵五千人策應延慶許<lb/>
之乃遣大將髙世宣與藥師偕行三太尉者謂光世也<lb/>
藥師引兵入燕山蕭幹以精兵三千人與藥師巷戰而<lb/>
延慶渝約不遣光世藥師無援遂敗走世宣死之藥師<lb/>
走至涿州延慶下砦於盧溝河南敵分輕兵斷絶糧運<lb/>
延慶亦遣其將王淵以兵數千人護餉道敵縱兵南行<lb/>
殺運糧人夫多棄糧而遁淵為敵所擒延慶遂棄大將<lb/>
<pb n="KR2d0007_WYG_107-10a"/>
旗鼓而走蕭幹以兵追襲横尸百餘里貫攸退保雄州<lb/>
奏貶延慶為率府率致仕筠州安置其後光世討逋河<lb/>
北賊有功延慶復拜鎮海軍節度使金人犯京師何㮚<lb/>
孫傅曹黼在城上募人為兵以丘濬感事詩有郭京劉<lb/>
無忌名姓於市人中得無忌於卒伍中得京用為統制<lb/>
謂京能用六丁六甲法可以生擒二人掃蕩餘衆京才<lb/>
出為金人所敗引丘南遁延慶引西兵萬人奪開逺門<lb/>
以出至龜兒寺為追騎所殺其子光國携王黼愛妾以<lb/>
<pb n="KR2d0007_WYG_107-10b"/>
逃行十餘里亦追及之自縊死後光世最顯<lb/>
何灌字仲源開封祥符人也由武舉為府州黄河東岸<lb/>
巡檢賈胡疃有水泉子敵常越境南汲灌慮異日為邊<lb/>
患盡折絶之敵忿聚兵于山馳薄官軍灌迎髙射之發<lb/>
輒中或著崖石皆没鏃後三十年敵官蕭太師者㑹灌<lb/>
於雄州言水泉子之戰歎何巡檢神射灌曰灌是也累<lb/>
功遷内殿崇班知寧化軍徙豐州又知滄州以治城壁<lb/>
功遷引進使知湟州姚雄為經略使剏墾田法三百頃<lb/>
<pb n="KR2d0007_WYG_107-11a"/>
城砦五十頃募民開耕出粟灌曰墾田固良法然民與<lb/>
牛皆取足其地官田多墾則私田必荒是設法奪民也<lb/>
時城東決逹原有閑田近千頃灌命架邈川水漑之悉<lb/>
為沃壤号廣利渠徙河岷二州提舉熙河蘭湟路弓箭<lb/>
手召對奏曰趙充國云金城湟中穀斛八錢今西寧湟<lb/>
廓蓋其地也臣前待罪湟州引水漑城東荒田且千頃<lb/>
不一月悉為膏腴而人之占耕者溢於地數況漢唐故<lb/>
渠閒亦可攷若先葺渠引水使田不病旱則民樂就募<lb/>
<pb n="KR2d0007_WYG_107-11b"/>
而弓箭手之額乃易足矣還至部遂以其言行之才半<lb/>
年得善田二萬六千餘頃應募者七千四百餘人馬九<lb/>
百餘匹為他路最從童貫取震武軍以功遷吉州防禦<lb/>
使知蘭州又以功拜廓州防禦使童貫自涇原謀西入<lb/>
賊兵大集統安城灌率諸將擣虚直取之㑹劉法敗統<lb/>
安陷于敵賊圍震武灌解圍猶坐逗留罷州事起知青<lb/>
州從破方臘以功轉同州觀察使還知易州轉寧武軍<lb/>
承宣使為燕山府路副都緫管四軍取景圍薊灌解薊<lb/>
<pb n="KR2d0007_WYG_107-12a"/>
圍復景州斬首二千餘級俘六百人召還管幹侍衞步<lb/>
軍司公事敵使來賜射玉津園灌以選伴射一發破的<lb/>
再發則不敵曰太尉殆不能邪灌曰非不能也以禮遜<lb/>
客也整弓復發則又中徽宗親酌寵勞之除侍御親軍<lb/>
都虞候金人南下朝廷出禁卒付内侍梁方平守濬州<lb/>
灌謂宰相白時中曰金人傾國逺來其鋒不可當今方<lb/>
平領精鋭以往京師皆疲弱也萬一方平不枝梧何以<lb/>
善後乎曷留之以壯根本詔灌迎敵灌曰軍不堪戰也<lb/>
<pb n="KR2d0007_WYG_107-12b"/>
儻可守禦而已時中不可曰已召种師道領西兵三萬<lb/>
來㑹矣遂除灌武泰軍節度使副師道為都統制未行徽<lb/>
宗内禪師道未至命灌領兵二萬往河北次滑州㑹方<lb/>
平棄州南走灌亦望風奔潰金人遂度河直犯京師灌<lb/>
坐削官職令前軍自效已而復之金人攻城灌與之戰<lb/>
軍輒敗走灌没于陳年六十二言者論其守河誤國盡<lb/>
褫故官而方平坐誅<lb/>
　東都事略卷一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷九</head>
    <p>
<pb n="KR2d0007_WYG_009-1a"/>
欽定四庫全書<lb/>
　東都事略卷九　　　　　宋　王　稱　撰<lb/>
　　本紀九<lb/>
哲宗憲元繼道顯德定功欽文睿武齊聖昭孝皇帝神<lb/>
宗第六子也母曰欽成皇后朱氏以熈寧九年十二月<lb/>
七日生赤光照室十年授天平軍節度使封均國公元<lb/>
豐五年改鎮彰武封延安郡王七年神宗宴百官于集<lb/>
英殿哲宗初侍立于朝天表粹温進止中度宰臣王珪<lb/>
<pb n="KR2d0007_WYG_009-1b"/>
稱賀神宗曰皇家慶事與卿等同之令皇子與珪等相<lb/>
見珪等再拜稱謝八年春神宗寢疾彌留二月癸未王<lb/>
珪奏言去冬常奉聖訓皇子延安郡王來春出閣願蚤<lb/>
建東宫又奏請皇太后權同聽政神宗首肯越明日三<lb/>
月甲午朔皇太后垂簾於福寧殿是日立哲宗爲皇太<lb/>
子戊戍神宗崩奉遺制即皇帝位于匶前尊皇太后曰<lb/>
太皇太后皇后曰皇太后德妃朱氏爲皇太妃己亥大<lb/>
赦天下皇叔顥封楊王頵荆王皇弟封遂寧郡王佖大<lb/>
<pb n="KR2d0007_WYG_009-2a"/>
寧郡王俁咸寧郡王似普寧郡王夏四月辛未詔寛保<lb/>
甲養馬壬申罷免役錢五月乙未詔求直言庚戌王珪<lb/>
薨戊午蔡確尚書左僕射兼門下侍郎韓縝尚書右僕<lb/>
射兼中書侍郎章惇知樞密院事司馬光門下侍郎六<lb/>
月丁亥詔曰朕紹承燕謀獲奉宗廟初攬庶政鬱于大<lb/>
道夙夜祇畏不敢皇寧懼無以章先帝之休烈而安輯<lb/>
天下之民永惟古之王者御政之始必明目逹聦以防<lb/>
壅蔽敷求讜言以輔不逮然後物情徧以上聞利澤得<lb/>
<pb n="KR2d0007_WYG_009-2b"/>
以下究詩不云乎訪予落止此成王所以求助而羣臣<lb/>
所以進戒上下交儆以遂文武之助朕甚慕焉應中外<lb/>
臣僚及民庶並許實封直言朝政闕失民間疾苦在京<lb/>
於登聞檢鼓院投進在外於所屬州軍驛置以聞朕將<lb/>
親覽以攷其中而施行之秋七月戊戌吕公著尚書左<lb/>
丞罷保甲八月丙子日有食之旣冬十月乙酉葬英文<lb/>
烈武聖孝皇帝于永裕陵丙戌罷方田<lb/>
元祐元年春正月庚寅朔改元丙戌太皇太后詔曰原<lb/>
<pb n="KR2d0007_WYG_009-3a"/>
廟之立所從來久矣前日神宗皇帝初即祠宫並建寢<lb/>
殿以崇嚴祖考其孝可謂至矣今神宗旣已升祔於故<lb/>
事當營館御以奉神靈而宫垣之東密接民里欲加開<lb/>
展則懼成煩擾欲採搢紳之議皆合帝后爲一殿則慮<lb/>
無以稱神宗欽奉祖考之意聞治隆殿後有園池以后<lb/>
殿推之本留以待未亡人也可即其地立神宗原廟吾<lb/>
萬歳之後當從英宗皇帝於治隆上以寧神明中以成<lb/>
吾子之志下以安民之心不亦善乎二月乙丑罷雇役<lb/>
<pb n="KR2d0007_WYG_009-3b"/>
丁卯詔内外待制大中大夫以上各舉監司二人閏月<lb/>
庚寅蔡確罷司馬光尚書左僕射兼門下侍郎壬辰吕<lb/>
公著門下侍郎丙午李清臣尚書左丞吕大防尚書右<lb/>
丞辛亥章惇罷乙卯范純仁同知樞密院事夏四月己<lb/>
丑韓縝罷壬寅吕公著尚書右僕射兼中書侍郎文彦<lb/>
博以太師平章軍國重事五月丁巳朔韓維門下侍郎<lb/>
秋七月辛酉詔以十科舉士八月辛卯罷俵青苖壬辰<lb/>
皇弟偲封祁國公九月丙辰朔司馬光薨辛酉大享明<lb/>
<pb n="KR2d0007_WYG_009-4a"/>
堂大赦天下己卯張璪罷冬十月戊午吕大防中書侍<lb/>
郎劉摯尚書右丞以浮屠安强葭蘆米脂四砦歸于夏<lb/>
人<lb/>
二年春三月丁巳太皇太后詔曰祥禫既終典策告具<lb/>
而有司遵用章獻明肅皇后故事予當受册於文德殿<lb/>
雖皇帝盡孝愛之意務極尊崇而朝廷有損益之文各<lb/>
從宜稱仰惟章獻明肅皇后輔佐真廟擁佑仁宗茂業<lb/>
豐功宜見隆異顧予涼薄絶企徽音稽用舊儀實有慙<lb/>
<pb n="KR2d0007_WYG_009-4b"/>
德所有將來受册可止就崇政殿太皇太后諭執政曰<lb/>
母后臨朝非國家盛事文德殿天子正牙豈女主所當<lb/>
御哉夏四月旱辛卯詔曰朕承祖宗之休獲紹大統而<lb/>
渉道日淺昧于致治萬事失中以千隂陽之和乃自冬<lb/>
迄夏旱暘爲虐四方之内被災者廣生民嗷嗷無所告<lb/>
勞永維災變之來蓋不虚發意者朕之聽納不得於理<lb/>
與功罪失當而賦稅無節與民力屈竭而土木不息與<lb/>
抑忠言壅於上聞而德澤不下流與何灾異之滋至也<lb/>
<pb n="KR2d0007_WYG_009-5a"/>
非克已思過洗心脩德其何以荅塞天變協至太和可<lb/>
自今避正殿減常膳公卿大夫其勉修厥職共圖消復<lb/>
己亥太皇太后詔曰有司奏受册當依典故在從吉之<lb/>
後夫册典備物以致隆名國之盛禮也行於和平之日<lb/>
懼不克稱況今旱暵爲虐苗稼將槁民則何罪咎實在<lb/>
予雖側躬永思損膳自戒尚慮無以塞責消變而有司<lb/>
乃於此時欲以隆名盛禮加我是實予之不德所有將<lb/>
來受册禮宜權停罷丁未詔曰祖宗設六科之選策三<lb/>
<pb n="KR2d0007_WYG_009-5b"/>
道之要以網羅天下賢儁先皇帝興學校崇經術以作<lb/>
新人材變天下之俗故科目之設有所未遑今天下之<lb/>
士多通於經術而知所學矣宜復制策之科以徠拔俗<lb/>
之材裨于治道蓋乃帝王之道損益趨時不必盡同同<lb/>
歸于治而已今復置賢良方正能直言極諫科自今年<lb/>
爲始西蕃酋鬼章犯南川砦遂城洮州遣游師雄行邊<lb/>
五月丁亥李清臣罷劉摯尚書左丞王存尚書右丞六<lb/>
月辛丑安燾知樞密院事秋七月辛未韓維罷八月游<lb/>
<pb n="KR2d0007_WYG_009-6a"/>
師雄以种誼入洮州擒鬼章青宜結以獻<lb/>
三年夏四月辛巳吕公著以司空平章軍國事吕大防<lb/>
尚書左僕射兼門下侍郎范純仁尚書右僕射兼中書<lb/>
侍郎孫固門下侍郎劉摯中書侍郎王存尚書左丞胡<lb/>
宗愈尚書右丞趙瞻僉書樞密院事六月夏人冦邊荆<lb/>
王頵薨秋七月癸丑太皇太后詔有司褒崇皇太妃討<lb/>
論典故以聞夏人冦邊八月皇叔顥封徐王冬閏十二<lb/>
月甲辰詔百官觀新樂甲寅太皇太后詔曰官宂之患<lb/>
<pb n="KR2d0007_WYG_009-6b"/>
所從來尚矣流弊之極實萃于今以闕計貟至相倍蓰<lb/>
上有久閑失職之吏則下有受害無告之民故命大臣<lb/>
攷求其本茍非裁損入流之數無以澄清取士之原吾<lb/>
今自以眇身率先天下永惟臨御之始嘗敕有司䕃補<lb/>
私親舊無定限自惟薄德敢配前人已詔家庭之恩止<lb/>
從母后之比今當又損以示必行夫以先帝顧託之深<lb/>
天下責望之重茍有利於社禝吾無愛於髮膚矧此恩<lb/>
私實同毫末忠義之士當識此誠各忘内顧之恩共成<lb/>
<pb n="KR2d0007_WYG_009-7a"/>
節約之制今後每遇聖節大禮生辰合得親屬恩澤並<lb/>
四分減一皇太后皇太妃準此<lb/>
四年春二月甲辰吕公著薨三月己卯胡宗愈罷夏五<lb/>
月甲申月有食之六月甲辰范純仁王存罷丙午韓忠<lb/>
彦尚書左丞許將尚書右丞趙瞻同知樞密院事秋七<lb/>
月庚辰安燾以母憂罷九月辛巳大享明堂大赦天下<lb/>
冬十一月癸未孫固知樞密院事劉摯門下侍郎傅堯<lb/>
俞中書侍郎<lb/>
<pb n="KR2d0007_WYG_009-7b"/>
五年春二月庚戌文彦博致仕三月丙寅朔趙瞻薨壬<lb/>
申韓忠彦同知樞密院事蘇頌尚書左丞夏四月丙午<lb/>
孫固薨自去冬不雨至于五月丁亥始雨冬十二月辛<lb/>
卯朔許將罷<lb/>
六年春二月辛卯劉摯尚書右僕射兼中書侍郎王巖<lb/>
叟僉書樞密院事癸巳蘇轍尚書右丞秋上清儲祥宫<lb/>
成冬十月庚午幸太學十一月乙酉朔劉摯罷辛丑傅<lb/>
堯俞薨<lb/>
<pb n="KR2d0007_WYG_009-8a"/>
七年夏四月己未立皇后孟氏甲子詔皇后具六禮五<lb/>
月戊戌御文德殿發册以吕大防爲奉迎使六月辛酉<lb/>
蘇頌尚書右僕射兼中書侍郎蘇轍門下侍郎韓忠彦<lb/>
知樞密院事范百禄中書侍郎梁燾尚書左丞鄭雍尚<lb/>
書右丞劉奉世僉書樞密院事王巖叟罷秋九月壬辰<lb/>
太皇太后謂輔臣曰郊祀依仁宗先帝故事吕大防蘇<lb/>
轍蘇頌以天地合祭爲是范百禄以元豐六年南郊分<lb/>
祀上帝配以太祖未可輕改大防等議以皇帝即位未<lb/>
<pb n="KR2d0007_WYG_009-8b"/>
嘗親祀天地合行合祭之禮爲有名遂降詔曰國家郊<lb/>
廟時祀祖宗以來命官攝事惟三歳一親郊則饗清廟<lb/>
冬至合祭天地于圜丘元豐間有司援周制以合祭不<lb/>
應古義先帝詔定親祠北郊之儀未之及行是歳郊不<lb/>
設皇地示位而宗廟之饗率如權制朕以涼昧嗣承六<lb/>
聖休德鴻緒今茲禋禮奠幣上帝祼鬯廟室而地示大<lb/>
神久未親祀矧朕方郊見天地之始其冬至日南郊宜<lb/>
依熈寧十年故事設皇地示位以嚴並況之報冬十一<lb/>
<pb n="KR2d0007_WYG_009-9a"/>
月癸巳合祭天地于圜丘大赦天下<lb/>
八年春三月甲申蘇頌罷辛卯范百禄罷夏四月癸丑<lb/>
詔曰方夏暑時動植之類皆以遂其長養而吾民觸禁<lb/>
抵法繫縛囹圄其深文之吏或不能體朕欽恤之意因<lb/>
循延蔓久不爲決干隂陽之和非細故也其詔天下官<lb/>
師之長敬若時令哀矜庶獄以丕應朕志丁巳詔曰朕<lb/>
惟祖宗嚴奉郊廟每以三歳對越二儀先帝元豐之末<lb/>
講方丘特祭之儀蓋將補一代之闕容振百王之墜典<lb/>
<pb n="KR2d0007_WYG_009-9b"/>
朕以菲德嗣守丕基列聖已行謹當遵奉先朝未舉懼<lb/>
不克堪理旣不疑事無可議今後南郊合祭天地依元<lb/>
祐七年例施行六月戊午梁燾罷秋七月丙子朔范純<lb/>
仁尚書右僕射兼中書侍郎八月辛酉太皇太后不豫<lb/>
戊辰大赦天下九月戊寅太皇太后髙氏崩于壽康殿<lb/>
是月皇帝親政<lb/>
紹聖元年春二月丁未李清臣中書侍郎鄧潤甫尚書<lb/>
右丞鄭雍尚書左丞己酉葬宣仁聖烈皇后于永厚陵<lb/>
<pb n="KR2d0007_WYG_009-10a"/>
三月壬申朔日有食之乙亥吕大防罷戊子皇叔顥封<lb/>
冀王丁酉蘇轍罷夏四月癸丑改元壬戌章惇尚書左<lb/>
僕射兼門下侍郎范純仁罷閏月癸酉詔罷十科舉士<lb/>
甲申安燾門下侍郎五月甲辰詔進士專治經術辛亥<lb/>
劉奉世罷乙丑鄧潤甫薨丁卯復免役保甲法六月癸<lb/>
未曾布同知樞密院事貶責元祐臣寮秋九月庚戌罷<lb/>
制科冬十二月甲午貶責元祐史官范祖禹趙彦若黄<lb/>
庭堅<lb/>
<pb n="KR2d0007_WYG_009-10b"/>
二年春三月加上神宗尊諡夏四月庚午詔恤刑獄秋<lb/>
九月辛亥大享明堂大赦天下冬十月甲子鄭雍罷甲<lb/>
戌許將尚書左丞蔡卞尚書右丞辛巳皇叔顥封楚王<lb/>
十一月乙未安燾罷<lb/>
三年春正月庚子韓忠彦罷二月夏人犯邊戊子詔罷<lb/>
合祭自今間因大禮之歳以夏至之日躬祭地祇于北<lb/>
郊三月辛亥皇弟佖封申王皇弟封端王六月夏人冦<lb/>
邊秋七月癸卯月有食之九月折可適與夏人戰于雞<lb/>
<pb n="KR2d0007_WYG_009-11a"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶺敗之己酉滁州沂州地震壬子楚王顥薨乙卯皇<lb/>
后孟氏廢居瑶華宫冬十月夏人犯邊<lb/>
四年春正月庚戌李清臣罷二月章惇言司馬光等已<lb/>
追貶而吕大防劉摯梁燾等亦宜量罪示罰凡三十七<lb/>
人皆貶甲子文彦博降太子少保閏月壬寅曾布知樞<lb/>
密院事林希同知院事許將中書侍郎蔡卞尚書左丞<lb/>
黄履尚書右丞夏六月癸未朔日有食之秋八月己酉<lb/>
彗出西方九月壬子詔曰彗出西方災譴爲大朕甚懼<lb/>
<pb n="KR2d0007_WYG_009-11b"/>
焉公卿各宜悉心修政輔朕不德仍許中外臣僚直言<lb/>
朝政闕失朕將親覽乙卯大赦天下<lb/>
元符元年春三月戊午殺内侍陳衍乙丑咸陽民段義<lb/>
獻玉璽甲戌皇弟俁封莘王似簡王偲永寧郡王夏四<lb/>
月壬辰林希罷五月戊申朔皇帝受傳國寶吕惠卿帥<lb/>
師破夏人于大沙堆六月戊寅朔改元冬十一月甲子<lb/>
祀昊天上帝于圜丘大赦天下<lb/>
二年春三月遼國遣蕭德崇來夏四月癸巳皇弟偲封<lb/>
<pb n="KR2d0007_WYG_009-12a"/>
睦王五月癸亥進策西安城于天都山六月詔親祀北<lb/>
郊並依南郊儀制秋八月皇子生赦天下丁酉王贍招<lb/>
納青唐王子瞎征九月庚子朔夏國遣使來丁未以賢<lb/>
妃劉氏立爲皇后閏月收復青唐以瞎征隴拶等來歸<lb/>
辛巳黄履罷乙未皇子薨<lb/>
三年春正月戊寅大赦天下己卯皇帝崩于福寧殿聖<lb/>
壽二十五殯于殿之西階羣臣上尊諡曰欽文睿武昭<lb/>
孝皇帝廟號哲宗七月壬寅葬永泰陵崇寧三年加上<lb/>
<pb n="KR2d0007_WYG_009-12b"/>
尊諡曰憲元繼道世德揚功欽文睿武齊聖昭孝皇帝<lb/>
政和三年改上尊諡曰憲元繼道顯德定功欽文睿武<lb/>
齊聖昭孝皇帝<lb/>
臣稱曰哲宗皇帝爰自沖年嗣膺大歴是時宣仁共政<lb/>
登進忠賢以安天下故元祐致治之盛庶幾仁宗及紹<lb/>
聖親政起熈豐舊人而用之元祐政事一切務以相反<lb/>
烏虖哲宗之英毅開敏有能致之資惜乎大臣不以忠<lb/>
厚而事其上也<lb/>
<pb n="KR2d0007_WYG_009-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷九<lb/>
</p>
<p>
</p>
  </div>
</body>
</text>
</TEI>
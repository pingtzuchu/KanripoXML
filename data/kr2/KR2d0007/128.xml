<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十八</head>
    <p>
<pb n="KR2d0007_WYG_128-1a"/>
欽定四庫全書<lb/>
　東都事略卷一百二十八　宋　王　稱　撰<lb/>
　　附録六<lb/>
諒祚既立而㓜弱國中大亂有欲勸仁宗舉兵以收復<lb/>
靈夏者仁宗曰朕為天下主豈可利人之喪舉兵快意<lb/>
乎遂冊諒祚為夏國主其後訛厖自以女妻諒祚有李<lb/>
守貴者嘗與遇乞掌出納寳保細吃多已者嘗侍曩霄<lb/>
及沒藏尼於佛舎故出入無所間沒藏尼既通守貴又<lb/>
<pb n="KR2d0007_WYG_128-1b"/>
通吃多已李守貴殺吃多已及沒藏尼訛厖乃族守貴<lb/>
獨䕶養諒祚訛厖子婦梁氏諒祚私焉訛厖患之梁氏<lb/>
宻告訛厖將叛諒祚乃舉兵誅訛厖滅其族并殺其妻<lb/>
沒藏氏而以梁氏為妻命其弟乞埋為家相諒祚凶忍<lb/>
好為亂時過酋豪大家輒私其婦女故下多怨及變蕃<lb/>
禮從漢制嘉祐六年諒祚上書自言慕中國衣冠明年<lb/>
當以迎漢使者仁宗許之治平三年舉兵犯慶州又冦<lb/>
大順城諒祚乗駱馬張黄屋自出督戰為官兵與熟戸<lb/>
<pb n="KR2d0007_WYG_128-2a"/>
蕃官趙明合擊之諒祚中流矢兵折而去朝廷遣使詰<lb/>
責之諒祚上表謝罪明年种諤取綏州城之諒祚偽乞<lb/>
㑹盟誘殺知保安軍楊定而朝廷命韓琦知永興軍經<lb/>
略西方而諒祚乃送殺定者李崇貴韓道喜以獻納塞<lb/>
門安逺砦乞綏州洎遣使分畫乃曰地界非納而所納<lb/>
者砦也朝廷知其詐遂城綏州為綏徳城崇貴等未至<lb/>
而諒祚死子秉常立神宗冊為夏國主熈寧三年來犯<lb/>
慶州又犯大順王師不利命韓絳宣撫陜西絳城囉兀<lb/>
<pb n="KR2d0007_WYG_128-2b"/>
築撫寧堡夏人乃陷撫寧急攻囉兀絳等命諸路牽制<lb/>
慶兵再出而亂乃棄囉兀撫寧元豐四年种諤言秉常<lb/>
被殺乞興師問罪又諜言母梁氏屢勸秉常不行漢禮<lb/>
秉常不從有李將軍者為秉常誘漢倡婦樂人梁氏置<lb/>
酒執李將軍殺之囚秉常國人乖亂事聞詔興師問罪<lb/>
遣种諤出鄜延劉昌祚出涇原髙遵裕出環慶李憲出<lb/>
熈河王中正出河東五路㑹於興靈夏人悉其精銳度<lb/>
河保興靈昌祚之師先至靈州城下多所斬獲遂攻靈<lb/>
<pb n="KR2d0007_WYG_128-3a"/>
州城垂克而遵裕之師至先是詔先得靈州者除節度<lb/>
使而涇原之師入界聽遵裕節制遵裕忌昌祚將斬之<lb/>
命涇原師毋得擅攻而夏人得以為計城不可下遂班<lb/>
師中正入宥州憲追襲過天都山至囉逋山乃還取蘭<lb/>
州城之皆不至興靈种諤以鄜延之師城細腰吳堡義<lb/>
合塞門米脂五砦河東城葭蘆吳堡二砦种諤復建言<lb/>
盡城横山遣徐禧計議禧請城永樂夏人來攻城陷徐<lb/>
禧李稷李舜舉死之乃築汝遮堡展定西城以衛蘭州<lb/>
<pb n="KR2d0007_WYG_128-3b"/>
六年來請和許之七年舉國圍蘭州詔邊吏用淺攻擾<lb/>
耕秉常遣使入貢乞還土疆不許神宗崩哲宗即位遣<lb/>
使謝罪來賀登寳位又以地界遣泛使至京師秉常卒<lb/>
子乾順立元祐二年遣劉奉世崔象先冊乾順夏人復<lb/>
以地界為詞不復入謝且犯涇原鎮戎軍又侵徳靖砦<lb/>
又犯塞門砦四年乃復遣使謝封冊且議地界朝廷許<lb/>
還葭蘆米脂浮圖安疆四砦仍先以嵗賜予之是嵗以<lb/>
永樂陷沒人口來歸却欲同日交領四砦詔鄜延帥趙<lb/>
<pb n="KR2d0007_WYG_128-4a"/>
禼與夏人分畫地界熈河帥范育請先畫疆界後歸四<lb/>
砦議未定而四砦棄禼又乞地界依綏州故例於城之<lb/>
外取二十里仍半以為生地夏人不從遂犯涇原會禼<lb/>
卒夏人由河東入冦攻圍麟府州朝廷乃議絶嵗賜禁<lb/>
和市使沼邊諸路為淺攻計命熈河進築定逺城夏人<lb/>
不能爭未㡬復冦環慶使熈河進築汝遮城八年乾順<lb/>
遣使謝罪獻蘭州乞賜塞門砦詔荅以夏人自元祐通<lb/>
貢受賜後來累次犯邊仍候諸路地界了日可依例别<lb/>
<pb n="KR2d0007_WYG_128-4b"/>
進誓表然後常貢嵗賜並依舊宣仁后崩乾順進奉山<lb/>
陵馬一百匹紹聖二年詔熈河蘭岷鄜延河東路地界<lb/>
令諸路㳂邊當職官司更不商量分畫只以廵綽卓望<lb/>
處守把牒報夏國先是元祐初諫議大夫孫覺議棄蘭<lb/>
州其後司馬光謂此數砦者田非肥良不可以耕墾地<lb/>
非險要不可以守禦欲因天子繼統悉皆毁撤歸其侵<lb/>
地劉摯謂供給戍守窮竭財力其最大者莫如蘭州不<lb/>
若捐一空城與之至於鄜延河東等路近置堡砦深詔<lb/>
<pb n="KR2d0007_WYG_128-5a"/>
大臣早有定計趙禼欲留塞門安逺二砦其餘或存或<lb/>
廢乞宻降畫一付臣遵守吕陶謂實於邊防無分毫之<lb/>
益范純粹謂收復故砦廢州略無所利乞令以虜陷官<lb/>
吏丁夫悉歸朝廷而所削之地並從給賜純仁之論亦<lb/>
然蘇轍謂増置州砦坐困中國願决計棄之王存謂夏<lb/>
國疆地終乆難守王巖叟謂自有葭蘆吳堡兩砦守之<lb/>
無所得棄之不足惜文彦博謂邊臣欺㒺為國生事第<lb/>
恐不能持乆却須自棄不若推㤙賜予遂降詔除元係<lb/>
<pb n="KR2d0007_WYG_128-5b"/>
中國及西蕃舊地外候送到陷沒人口當就委邊臣分<lb/>
畫給賜及夏人送還永樂陷沒人口尋給賜米脂安疆<lb/>
浮圖葭蘆四砦仍約以委官畫定界至至是章惇為相<lb/>
欲開邊隙以謂十年之間含容備至而夏人犯邊如初<lb/>
遂罷分畫之議夏人遂犯義合砦及圍逼塞門砦又犯<lb/>
徳靖順寧砦章楶以涇原及熈河環慶秦鳯四路之師<lb/>
出瓠蘆河築二城於石門硤夏人來乗我師大敗之既<lb/>
而環慶鄜延河東熙河皆築城夏人<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>視不敢動楶又<lb/>
<pb n="KR2d0007_WYG_128-6a"/>
以折可適郭成之師大敗之於雞靶嶺吕惠卿以其將<lb/>
劉安苗履大破之於大沙堆既又乾順與其母自將數<lb/>
萬圍新築平夏城凡十四日晝夜攻城守益堅乃造髙<lb/>
車以臨城載數百人填壕而進俄大風震折之一夕遁<lb/>
去折可適執其統軍嵬名阿埋監軍妹勒都逋進築西<lb/>
安城於天都山建西安州諸路進築悉已畢工乾順上<lb/>
表歸順崇寧三年復冦涇原我師取其銀州五年乾順<lb/>
納款大觀閒環慶蕃將李遇昌及其父訛移叛歸其國<lb/>
<pb n="KR2d0007_WYG_128-6b"/>
漸用事引夏人入冦徽宗因遣童貫為陜西經略制置<lb/>
使貫出討溪哥臧征僕哥城復積石軍洮州政和中夏<lb/>
人又深入過定邊軍築城佛谷口名洪夏軍貫以种師<lb/>
道之師平之夏人來救又敗之遂破臧底河成徳軍七<lb/>
年夏人圍丁星原築平陽瞎令古仁多泉及靖夏制戎<lb/>
伏羌等城重和元年貫出師收割牛城王師敗績大將<lb/>
劉法戰沒貫以种師道劉仲武劉延慶將兵至蕭關取<lb/>
永和砦割踏砦鳴沙㑹大敗夏人而還初夏國恃横山<lb/>
<pb n="KR2d0007_WYG_128-7a"/>
諸族帳彊勁善戰故用以抗中國种諤謀取横山故興<lb/>
靈州之師及王師失利李憲始獻進築之議神宗厭兵<lb/>
不克行童貫舊常從李憲得其彷彿故獻議進築遂領<lb/>
六路邊事將諸路兵六七年進築軍壘建立堡砦遂得<lb/>
横山之地夏人失所恃遂納款夏國自是少衰矣宣和<lb/>
中夏人知中國有事北邊遂與遼國書約夾攻中國天<lb/>
祚不聽金人既滅遼夏人乃與尼堪約犯塞尼堪犯忻<lb/>
代踰石嶺關圍太原夏人犯豐麟二州靖康元年夏人<lb/>
<pb n="KR2d0007_WYG_128-7b"/>
知我戍邊士卒入援遂乗虚犯河外冦震威城朱昭死<lb/>
之又取西安州陷懐徳軍劉銓杜翊世以城死<lb/>
臣稱曰自繼遷死徳眀款塞西鄙息肩矣元昊强梁兇<lb/>
悍乃謀僭尊以天下之力而臨區區之一方然未嘗少<lb/>
挫其鋒及其敗於女色禍發其子且彼能叛君而子亦<lb/>
能弑父此天道也烏虖夏小國也自元昊以來服叛不<lb/>
常而每為中國之患雖有智者為之謀而亦莫能以得<lb/>
志何哉大氐國大則有所恃而不戒故其彊易弱國小<lb/>
<pb n="KR2d0007_WYG_128-8a"/>
則無所恃而常懼軍民之勢猶一家也相䘏相救謀慮<lb/>
日深故其弱為難犯此其所以為中國之患與<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_128-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百二十八<lb/>
</p>
<p>
</p>
  </div>
</body>
</text>
</TEI>
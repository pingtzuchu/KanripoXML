<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七十三</head>
    <p>
<pb n="KR2d0007_WYG_073-1a"/>
欽定四庫全書<lb/>
　東都事略卷七十三　　　　宋　王　稱　撰<lb/>
　　列傳五十六<lb/>
包拯字希仁廬州合肥人也舉進士以大理評事知建<lb/>
昌縣辭以親年髙改和州管庫而親不欲去郷里遂解<lb/>
官就養及親亡廬墓側終喪不忍仕久之知天長縣有訴<lb/>
盗割牛舌者拯曰第殺而鬻之俄有告私屠牛者拯曰<lb/>
已割其舌矣非私殺也盗色變遂引伏徙知端州入為<lb/>
<pb n="KR2d0007_WYG_073-1b"/>
監察御史建言國家取士用人不得實歲賂戎狄非禦<lb/>
戎之䇿又言諸路轉運加按察使之名以苛察相尚奏<lb/>
劾官吏更倍於前皆捃摭細故使吏不自安詔為罷之<lb/>
使契丹敵之典客曰雄州開便門欲誘納叛人刺候疆<lb/>
事邪拯曰誠欲刺之自有正門何必便門也此豈問涿<lb/>
州門邪敵有沮色為三司户部判官出為京東轉運使<lb/>
改直集賢院徙陜西路又徙河北入為三司户部副使<lb/>
奏罷斜谷務造舩材木十萬及罷七州河橋竹索數十<lb/>
<pb n="KR2d0007_WYG_073-2a"/>
萬奉使河北言牧馬占邢洛趙三州沃壤萬五千頃悉<lb/>
請以予民事多施行擢天章閣待制知諫院張堯佐挾<lb/>
貴妃以請自三司使拜宣徽節度景靈羣牧四使拯上<lb/>
疏切諫語在堯佐傳卒奪其宣徽景靈二使拯數論斥<lb/>
大臣請罷一切内降又録唐魏鄭公三疏請置座右及<lb/>
别條七事言明察聽納辨别朋黨愛惜人才不主先入<lb/>
之說蕩去疑法條責臣下牽録微過其論甚美除龍圖<lb/>
閣直學士復為河北轉運使知瀛州除放一路所負回<lb/>
<pb n="KR2d0007_WYG_073-2b"/>
易公使錢十餘萬仍奏請諸州毋得回易公使錢徙揚<lb/>
廬二州廬即拯郷里也親黨有犯法者拯無少貸焉坐<lb/>
失保任降知池州徙江寧府召知開封府舊制訟牒令<lb/>
知牌司收之於門外拯使徑至庭下辨曲直吏民不敢<lb/>
欺京師大水拯以勢家多置園第惠民河上歲久湮塞<lb/>
遂盡毁去中貴人偽増地契歩數者拯奏劾之權貴為<lb/>
之歛迹嘉祐三年除右諫議大夫御史中丞上疏請立<lb/>
皇嗣曰東宮虚位日久天下以為憂羣臣數以為言而<lb/>
<pb n="KR2d0007_WYG_073-3a"/>
陛下持久不决何也夫萬物皆有根本而太子者天下<lb/>
根本也根本不立禍孰大焉仁宗曰卿欲誰立拯曰臣<lb/>
乞陛下豫建太子者為宗廟萬世計耳陛下問臣誰立<lb/>
是疑臣也臣行年六十且無子非徼後福者仁宗喜乃<lb/>
曰當徐議之拯又上疏陳教養宗室之法責諸路監司<lb/>
聽御史府自舉屬官諫官御史不避二府薦舉兩制得<lb/>
至執政私第減一歲休假日皆施行之張方平為三司<lb/>
使拯攻罷之而除宋祁拯又撃祁祁罷遂除拯三司使<lb/>
<pb n="KR2d0007_WYG_073-3b"/>
歐陽脩疏拯所謂牽牛蹊田而奪之牛罸已重矣又貪<lb/>
其富不亦甚乎拯家居避命者久之六年拜禮部侍郎<lb/>
樞密副使七年終于位年六十四贈禮部尚書諡曰孝<lb/>
肅拯為人不茍合未嘗偽辭色以恱人平居無私書故<lb/>
人親黨亦皆絶之人多憚其方嚴仕已通顯奉已儉約<lb/>
如布衣時少為劉筠所知筠無子為奏其族子為後而<lb/>
請還其所没田廬有奏議十五卷<lb/>
吳奎字長文濰州北海人也年十七舉進士既冠調古<lb/>
<pb n="KR2d0007_WYG_073-4a"/>
田簿廣信軍判官宦者楊懐敏増廣北邊屯田至奪民<lb/>
榖地無敢抗之者奎上書論其不便知保州王果亦屢<lb/>
爭之懐敏使人訟果它事奎為果辨其誣果遂得免改<lb/>
大理寺丞僉判武寧軍監京東排岸司時衛士夜盗入<lb/>
禁中楊懐敏當宿直而得罪輕奎言陛下私近幸而屈<lb/>
公法臣竊為陛下惜之再遷殿中丞舉賢良方正對䇿<lb/>
入等擢太常博士通判陳州加直集賢院改起居舎人<lb/>
同知諫院奎勸仁宗禁切左右姦佞内東門捉獲賂遺<lb/>
<pb n="KR2d0007_WYG_073-4b"/>
禁中物下開封府劾而府尹用内降釋之奎劾其罪尹<lb/>
坐黜御史先事論赦書中語詰所從来奎奏言御史許<lb/>
風聞言事事有非實則當容之若窮其主名是後誰敢<lb/>
以事告于陛下者是自蔽其耳目也論郭承祐以舊恩<lb/>
不當為宣徽使内臣何誠用石全育皆左右私謁之害<lb/>
者不當用為御藥悉罷之御史唐介劾宰相文彦博事<lb/>
連奎彦博罷相奎亦出知密州徙兩浙轉運使久之同<lb/>
修起居注遷知制誥奉使契丹遇其主加稱號邀使者<lb/>
<pb n="KR2d0007_WYG_073-5a"/>
入賀奎自以使事有職不為徃比還中道與北使遇北<lb/>
人衣服以金冠為重紗冠次之而使人輒欲以紗冠邀<lb/>
漢使盛服奎不許而殺其禮見之坐是黜知壽州至和<lb/>
三年大水奎上疏曰陛下即位三十四年而儲嗣未建<lb/>
災沴之發乃天地祖宗以警陛下也不然陛下無大過<lb/>
朝廷無甚失而天惟降災何邪臣願陛下早建儲嗣以<lb/>
繋天下之心拜翰林學士知開封府以翰林侍讀學士<lb/>
知鄆州復為翰林學士知開封府遂拜右諫議大夫樞<lb/>
<pb n="KR2d0007_WYG_073-5b"/>
密副使英宗即位再遷禮部侍郎於是奎辭英宗曰朕<lb/>
以卿嘗有建儲之言也以父喪免神宗即位復拜樞密<lb/>
副使踰月拜參知政事神宗嘗與奎言追尊濮王事奎<lb/>
對曰仁宗於先帝有天地之恩不可忘也追尊事誠牽<lb/>
私恩神宗深然之已而王陶論韓琦曽公亮不押文徳<lb/>
殿班以為跋扈奎亦上疏言陶險躁摧辱大臣神宗欲<lb/>
除陶翰林學士奎固執不可陶亦上疏詆奎阿附宰相<lb/>
陶出知陳州奎亦以資政殿大學士户部侍郎知青州<lb/>
<pb n="KR2d0007_WYG_073-6a"/>
司馬光言奎名望素重今為陶罷奎其餘大臣皆不自<lb/>
安各求引去陛下新即位若舉朝大臣紛紛盡去則於<lb/>
四方觀聽非宜神宗乃召奎供職謂曰成王豈不疑周<lb/>
公邪神宗嘗對輔臣稱王安石之賢先帝召之不起今<lb/>
又力請郡何也曽公亮對曰安石文學器業自宜用世<lb/>
請郡必以疾也奎對曰安石當仁宗之世甞議刑名不<lb/>
當有㫖釋罪不肯入謝意以為韓琦沮抑故尔公亮曰<lb/>
安石輔相才也吳奎此言熒惑聖聽奎曰臣見安石臨<lb/>
<pb n="KR2d0007_WYG_073-6b"/>
事施設自用護前所為迂濶萬一用之必紊亂綱紀曽<lb/>
公亮熒惑聖聽臣奎不熒惑聖聽奎尋出知青州卒年<lb/>
五十八贈兵部尚書諡曰文肅奎性強記博識百家歴<lb/>
代史傳記律令無所不覽少時甚貧晚貴以錢二百萬<lb/>
置義荘以周親戚朋友之貧者死之日家無餘財諸子<lb/>
至無屋以居當世稱之<lb/>
趙抃字閲道衢州西安人也少孤貧舉進士為武安軍<lb/>
節度推官有偽造印者吏以為當死抃曰造在赦前而<lb/>
<pb n="KR2d0007_WYG_073-7a"/>
用在赦後赦前不用赦後不造法皆不死遂以疑讞之<lb/>
卒免死監潭州糧料院歳滿知崇安縣徙通判宜州以<lb/>
母喪廬于墓三年不宿于家終喪起知海陵江原二縣<lb/>
還通判泗州入為殿中侍御史彈劾不避權倖京師號<lb/>
鐵面御史其言常欲朝廷别白君子小人以謂小人雖<lb/>
小過當力排而絶之後乃無後患君子不幸而有詿誤<lb/>
當保持愛惜以成就其徳故言事雖切而人不厭温成<lb/>
皇后方葬始命參知政事劉沆監護其役及沆為相而<lb/>
<pb n="KR2d0007_WYG_073-7b"/>
領事如故抃論其當罷以全國體復言宰相陳執中不<lb/>
學無術且多過失章二十上執中卒罷去王拱辰奉使<lb/>
契丹還為宣徽使抃言拱辰平生所為及奉使不法事<lb/>
命遂寝言樞密使王徳用翰林學士李淑不稱職皆罷<lb/>
去至和中仁宗不豫而皇子未定抃疏請擇宗室賢子<lb/>
弟教育於宮中封建任使以示天下大本已而求郡得<lb/>
知睦州甚有惠政移梓州路轉運使未幾移益遷侍御<lb/>
史召為右司諫宋庠為樞密使選用武臣多不如舊法<lb/>
<pb n="KR2d0007_WYG_073-8a"/>
至有訴於上前者抃陳其不可陳升之除樞密副使抃<lb/>
與唐介吕誨范師道同言升之交結宦官進不以道章<lb/>
二十餘上即居家待罪二人皆相次去位抃與言者亦<lb/>
罷得知䖍州䖍州盜賊號難治抃變通鹽法疏鑿贛石<lb/>
民賴其利召知御史雜事改三司度支副使為天章閣<lb/>
待制河北都轉運使前此有詔募義勇州郡不時辦官<lb/>
吏當坐者八百餘人抃被㫖督其事奏言河朔頻歲豐<lb/>
熟故募不如數請寛其罪以俟農隙從之坐者得免而<lb/>
<pb n="KR2d0007_WYG_073-8b"/>
募亦隨足遷龍圖閣直學士知成都府抃前使蜀時言<lb/>
蜀人有以妖祀聚衆為不法者其首既死其為從者宜<lb/>
特黥配及為成都適有此獄其人皆懼意抃必盡用法<lb/>
抃察其無他曰此特坐樽酒至此耳刑其為首者餘皆<lb/>
釋去蜀人歡服㑹榮諲除轉運使陛辭英宗面諭曰趙<lb/>
抃為成都中和之政也神宗即位召知諫院及謝神宗<lb/>
謂曰聞卿匹馬入蜀以一琴一龜自隨為政簡易亦稱<lb/>
是邪抃知神宗将用其言即上疏論吕誨傅堯俞范純<lb/>
<pb n="KR2d0007_WYG_073-9a"/>
仁呂大防趙瞻趙鼎皆骨鯁敢言久遣不復無以慰搢<lb/>
紳之望神宗納其說郭逵除僉書樞密院事公議不允<lb/>
抃力言之即罷居三月擢右諫議大夫參知政事抃感<lb/>
激思奮面議政事有不盡者輒欲啟聞神宗手詔嘉之<lb/>
㑹王安石用事下視廟堂如無人因爭新法怒目同列<lb/>
曰公輩坐不讀書耳抃折之曰君言失矣如臯夔稷契<lb/>
之時有何書可讀邪安石黙然抃與安石議論多不協<lb/>
既而司馬光辭樞密副使臺諫侍從多以言事求去抃<lb/>
<pb n="KR2d0007_WYG_073-9b"/>
言朝廷事有輕重體有大小財利於事為輕而民心得<lb/>
失為重青苖使者於體為小而禁近耳目之臣用捨為<lb/>
大今不罷財利而輕失民心不罷青苖使者而輕棄禁<lb/>
近耳目去重而取輕失大而得小非宗廟之福臣恐天<lb/>
下自此不安矣言入即求去熙寧三年以資政殿學士<lb/>
知杭州州故多盗聞抃性寛大細民多駢聚為盗抃捕<lb/>
獲其情重者黥配他州盗遂遁去徙青州時山東旱蝗<lb/>
青獨多麥蝗将及境遇風退飛墮水而盡進大學士知<lb/>
<pb n="KR2d0007_WYG_073-10a"/>
成都府劔州民造符牒度僧聚衆二百人告者以為有<lb/>
異謀捕得獄具抃不畀法吏以意決之處其首以私造<lb/>
度牒餘皆得不死喧傳京師謂為脫逆黨朝廷取其獄<lb/>
閱之卒無以易也茂州蕃部蠭聚境上遣吏捕逐皆乞<lb/>
降願殺婢以盟抃使喻之曰人不可用用三牲可也使<lb/>
至已縶婢引弓将射心取血聞抃命讙呼以聽訖事不<lb/>
殺一人移越州吳越大饑民死者過半抃出官廪平其<lb/>
價以糶次諭富人出粟而以家貲先之民樂從焉下令<lb/>
<pb n="KR2d0007_WYG_073-10b"/>
修城使民食其力故越人雖饑而不怨復知杭州杭旱<lb/>
與越等其民尤病既而朝廷議欲築其城抃曰民未可<lb/>
勞也罷之告老以太子少保致仕退居於衢有溪石松<lb/>
竹之勝與山僧野老游不復有貴勢也居六年卒年七<lb/>
十七贈太子少師謚曰清獻抃和易長厚氣貌清逸人<lb/>
不見其喜愠年四十九即不御内自號知非子為吏誠<lb/>
心愛人所至崇學校禮師儒民有可與與之獄有可出<lb/>
出之治虔與成都尤為世所稱道云子㞦亦篤行君子<lb/>
<pb n="KR2d0007_WYG_073-11a"/>
也嘗為御史論事知治體後為太僕少卿以卒<lb/>
唐介字子方荆南人也舉進士為武陵尉又為沅江令<lb/>
遷著作佐郎知任丘縣通判徳州為御史裏行時造龍<lb/>
鳳車于啟聖院内出珠玉為嚴飾介言此太宗神御所<lb/>
在不可慢况為後宮竒靡之器哉神宗即令徙出三司<lb/>
使張堯佐一日除宣徽節度景靈羣牧四使介與諫官<lb/>
包拯等力爭又請御史中丞王舉正留百官班卒奪堯<lb/>
佐宣徽景靈二使居頃之復除宣徽使介獨爭之不能<lb/>
<pb n="KR2d0007_WYG_073-11b"/>
得求全臺上殿不許自請貶亦不報於是劾宰相文彦<lb/>
博知益州日作聞金奇錦因中人入獻宫掖因此為執<lb/>
政昨除張堯佐宣徽節度使臣累論奏面奉徳音謂是<lb/>
中書進擬以此知非陛下之意蓋彦博顯用堯佐隂結<lb/>
貴妃外陷陛下有私於後宫之名内實自為謀身之計<lb/>
諫官吳奎與彦博相為表裏謂彦博有宰相才自彦博<lb/>
獨專宰政凡有除授多非公議乞罷彦博而相富弼仁<lb/>
宗怒甚却其奏不視且言将貶介介曰臣忠義憤激雖<lb/>
<pb n="KR2d0007_WYG_073-12a"/>
鼎鑊不避也仁宗急召二府以奏示之曰介言彦博因<lb/>
貴妃得執政此何言也介面質彦博曰彦博宜自省即<lb/>
有之不可隱彦博拜謝不已樞密副使梁適叱介下殿<lb/>
即貶介春州别駕御史中丞王舉正修起居注蔡㐮皆<lb/>
言貶介太重㑹仁宗亦中悔明日改英州别駕又明日<lb/>
彦博罷吳奎亦黜而介自是以直聞天下尋徙監郴州<lb/>
稅通判潭州復召為殿中侍御史他日介奏曰臣繼今<lb/>
言不行必将固爭爭之急或更坐黜是臣重累陛下願<lb/>
<pb n="KR2d0007_WYG_073-12b"/>
聽解言職乃除直集賢院開封府推官出知揚州歴江<lb/>
東轉運使江淮發運使三司度支副使除天章閣待制<lb/>
知諫院一日仁宗與介語及諫諍事且曰朕向用張堯<lb/>
佐而言者指言用堯佐必有明皇播遷之禍朕果用之<lb/>
豈遂如明皇播遷乎介曰用堯佐未必播遷使陛下播<lb/>
遷則更不及明皇葢明皇有肅宗興復社稷陛下安得<lb/>
有肅宗乎仁宗變色徐曰此事與宰相商量久矣御史<lb/>
中丞韓絳劾宰相富弼弼家居求罷絳亦待罪介與王<lb/>
<pb n="KR2d0007_WYG_073-13a"/>
陶連奏絳以險言中傷大臣舉措顛倒不足以表率百<lb/>
司絳坐黜陳升之除樞密副使介與趙抃王陶吕誨論<lb/>
升之姦邪交結中人進不以道不可大用介凡九奏卒<lb/>
罷升之介亦出知洪州明年為龍圖閣直學士河北都<lb/>
轉運使徙瀛州英宗時召為御史中丞居數日又以為<lb/>
龍圖閣學士知太原府神宗即位遷給事中權三司使<lb/>
遂拜參知政事神宗亦欲用翰林學士王安石為參知<lb/>
政事以問執政曽公亮因薦之介曰安石不可大任神<lb/>
<pb n="KR2d0007_WYG_073-13b"/>
宗曰卿謂安石文學不可任邪經術不可任邪吏事不<lb/>
可任邪介曰非謂此也安石好學而泥古議論迂闊若<lb/>
使為政恐多所變更必擾天下退至中書謂公亮曰安<lb/>
石果用天下困擾必矣時執政甞因進除目神宗久之<lb/>
不決既數日乃曰朕已謀之於王安石矣介曰此小事<lb/>
也陛下不以付大臣况大事乎中書政事豈可決可否<lb/>
於翰林學士也未幾安石參知政事奏言中書處分事<lb/>
用劄子皆言奉聖㫖不中理者什常八九若止令中書<lb/>
<pb n="KR2d0007_WYG_073-14a"/>
自出牒不必稱聖㫖介曰安石不欲稱聖㫖則是政不<lb/>
自天子出也使執政皆忠賢猶為人臣擅命義亦難安<lb/>
或非其人豈不害國初安石議謀殺人傷者許首服以<lb/>
律案問欲舉法坐之得免所因罪介數與安石爭論於<lb/>
上前介曰此法天下皆以為不可首獨曽公亮王安石<lb/>
以為可首安石曰以為不可首者皆朋黨也安石辨益<lb/>
堅介不勝憤悶疽發背而卒介為人簡伉以敢言見憚<lb/>
神宗謂其先朝遺直也故大用之既卒贈禮部尚書諡<lb/>
<pb n="KR2d0007_WYG_073-14b"/>
曰質肅子淑問神宗以其世家擢為御史甚有直名義<lb/>
問終集賢殿修撰<lb/>
臣稱曰仁宗深仁大度與天地並舉天下是非付之臺<lb/>
諫其所進退宰相皆取天下公議臺諫是則黜宰相宰<lb/>
相是則黜臺諫唐介之論彦博若其言不至於大訐則<lb/>
彦博去位而介亦安於職矣惟其訐乃所以見黜也且<lb/>
彦博雖有過宰相也使廷辱宰相而不問則於眷禮大<lb/>
臣之道有所未盡故斥介以慰彦博介雖訐臺諫也或<lb/>
<pb n="KR2d0007_WYG_073-15a"/>
偏信大臣而抑臺諫則於聽言之美為有媿故罷彦博<lb/>
而行介之言使之俱無怨焉烏乎忘已以用人虚心而<lb/>
從諫後之君人者當以仁宗為法<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_073-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷七十三<lb/>
</p>
<p>
</p>
  </div>
</body>
</text>
</TEI>
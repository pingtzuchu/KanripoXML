<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七</head>
    <p>
<pb n="KR2d0007_WYG_007-1a"/>
欽定四庫全書<lb/>
　東都事略卷七　　　　　宋　王　稱　撰<lb/>
　　本紀七<lb/>
英宗體乾膺厯隆功盛德憲文肅武睿聖宣孝皇帝濮<lb/>
安懿王第十三子也母曰仙遊縣君任氏以天聖十年<lb/>
正月三日生宣平坊宅仁宗鞠養于宫中景祐三年授<lb/>
左監門衞率府副率四年遷率府率五年遷左千牛衞<lb/>
將軍又遷左領軍衞將軍寶元二年皇子生以慶厯元<lb/>
<pb n="KR2d0007_WYG_007-1b"/>
年十一月壬申出還濮邸特授右千牛衞大將軍皇祐<lb/>
元年遷右衞大將軍岳州團練使仁宗春秋髙皇嗣未<lb/>
立至和三年不豫天下共以爲憂大臣文彦博富弼韓<lb/>
琦及范鎮司馬光吕誨等屢以爲言嘉祐六年英宗居<lb/>
濮王憂乃命起復右衞大將軍遷秦州防禦使知大宗<lb/>
正寺固辭不受七年立以爲皇子八年春三月辛未仁<lb/>
宗崩奉遺制即皇帝位于匶前尊皇后曰皇太后癸酉<lb/>
大赦天下丙子皇帝不豫己卯詔請皇太后權同處分<lb/>
<pb n="KR2d0007_WYG_007-2a"/>
軍國事夏四月己酉立皇后髙氏皇長子封安國公顥<lb/>
祈國公五月富弼樞密使秋九月辛亥皇長子封淮陽<lb/>
郡王頵封鄠國公冬十月甲午葬神文聖武明孝皇帝<lb/>
於永昭陵己酉赦兩京<lb/>
治平元年春正月改元夏五月戊申皇太后歸政閏月<lb/>
己亥皇長子封頴王顥封東陽郡王冬十一月籍陜西<lb/>
鄉丁為義勇軍十二月吴奎以父憂罷王疇樞宻副使<lb/>
二年春二月癸卯王疇薨三月己巳頒明天厯夏五月<lb/>
<pb n="KR2d0007_WYG_007-2b"/>
癸亥陳升之樞密副使秋七月癸亥富弼罷庚辰張昪<lb/>
罷文彦博樞密使吕公弼副使八月庚寅大雨乙未詔<lb/>
曰蓋聞古之聖賢在位隂陽和風雨時日月光星辰静<lb/>
黎民阜蕃以底休平朕甚慕之朕猥以眇身託於王公<lb/>
之上夙夜以思懼不能上承先帝鴻業而比年以來水<lb/>
潦爲沴乃八月庚寅大雨京師室廬墊傷被溺者衆大<lb/>
田之稼害于有秋竊迹災變之來曽不虛發豈朕之不<lb/>
敏於德而不明於政與將天下刑獄滯寃賦徭煩苦民<lb/>
<pb n="KR2d0007_WYG_007-3a"/>
有愁歎亡聊之聲以奸其順氣與不然何天戒之甚著<lb/>
也今飭躬焦思欲消復大異而未聞在位者之忠言進<lb/>
祈自新厥路何由焉應中外臣僚並許上實封言時政<lb/>
闕失及當世之利病可以佐元元者悉心以陳毋有所<lb/>
諱執政大臣皆朕之股肱協德交脩以輔朕之不逮冬<lb/>
十一月壬申合祭天地于圜丘大赦天下<lb/>
三年春正月丁丑皇太后手書濮安懿王譙國夫人王<lb/>
氏襄國夫人韓氏仙遊縣君任氏宜令皇帝稱親即園<lb/>
<pb n="KR2d0007_WYG_007-3b"/>
立廟詔曰稱親之禮謹遵慈訓追崇之典豈易克當且<lb/>
欲以塋爲園即園立廟旣而御史吕誨等言濮王典禮<lb/>
未正議遂寢三月癸酉上以雨潦詔諸路轉運使提㸃<lb/>
刑獄體量刑獄冤滯民間疾苦速行辨理及加賑卹如<lb/>
事稍重即具聞奏夏四月丙申詔曰夫左道亂法淫祀<lb/>
敗俗與夫賊善良之人皆古之所甚禁而在上者所同<lb/>
疾也自今轉運使常行檢察毋得寛縱庚戌胡宿罷郭<lb/>
逵同僉書樞密院事秋九月壬子朔日有食之夏人冦<lb/>
<pb n="KR2d0007_WYG_007-4a"/>
慶州冬十月丁亥詔今後每三年一開科場郭逵宣撫<lb/>
陜西兼權判渭州甲辰羣臣上尊號曰體乾膺歴文武<lb/>
聖孝皇帝十一月戊午皇帝不豫十二月壬寅立皇長<lb/>
子頴王爲皇太子大赦天下<lb/>
四年春正月丁巳皇帝崩于福寧殿聖壽三十八殯于<lb/>
殿之西階羣臣上尊諡曰憲文肅武宣孝皇帝廟號英<lb/>
宗秋八月癸酉葬永厚陵元豐六年加上尊諡曰體元<lb/>
膺歴隆功盛德憲文肅武睿聖宣孝皇帝<lb/>
<pb n="KR2d0007_WYG_007-4b"/>
臣稱曰英宗皇帝之在濳藩也允蹈恭儉力行禮義而<lb/>
天資明叡物望攸屬仁宗皇帝雅知其賢授以重器在<lb/>
位五載盡循父道雖以憂勤損夀然甚盛之德固已度<lb/>
越前王憲章後嗣矣<lb/>
　<lb/>
　<lb/>
　<lb/>
　東都事略卷七<lb/>
</p>
<p>
</p>
  </div>
</body>
</text>
</TEI>
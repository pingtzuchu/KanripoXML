<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七十一</head>
    <p>
<pb n="KR2d0007_WYG_071-1a"/>
欽定四庫全書<lb/>
　東都事略卷七十一　　　宋　王　稱　撰<lb/>
　　列傳五十四<lb/>
張昪字杲卿韓城人也少力學有志操舉進士為營丘<lb/>
簿留守王曽以為有公輔器累遷太常博士京東饑擢<lb/>
守密州昪貸粟於民以振之多所全活元昊叛夏竦經<lb/>
略陜西薦昪可任改六宅使涇原秦鳯安撫都監嵗餘<lb/>
西兵觧嚴以為度支員外郎知絳州久之為京西路提<lb/>
<pb n="KR2d0007_WYG_071-1b"/>
㸃刑獄改轉運使知鄧州昪以親老辤或以為避事范<lb/>
仲淹曰張昪非避事者也乃聴侍飬歴直史館河東轉<lb/>
運使入為侍御史知雜事張堯佐縁貴妃恩驟用知開<lb/>
封府入内都知楊懐敏夜直入禁中衛士為變而詔不<lb/>
問罪昪皆極言之石介死既葬矣夏竦欲中傷富弼謂<lb/>
介實不死北走胡昪為辨理之卒得不疑坐㣲累出知<lb/>
濠州諫官陳升之言昪忠直宜在朝廷仁宗曰吾非不<lb/>
知昪賢但其言太直爾升之請其事仁宗曰昪論張堯<lb/>
<pb n="KR2d0007_WYG_071-2a"/>
佐云陛下勤身克己欲致太平奈何以一婦人壊之論<lb/>
楊懐敏云懐敏茍得志所為不減劉季述何至是哉升<lb/>
之曰忠直之言人臣所難也陛下不可以為罪仁宗曰<lb/>
朕未嘗以言罪人如昪之直朕當用之也未幾為天章<lb/>
閣待制遷龍圖閣直學士知秦州轉運使修古渭城昪<lb/>
言古渭斗絶在羌中無險可守餉運回逺得之更以生<lb/>
患既城而羌果據廣呉嶺絶餉道禆将劉渙帥兵不時<lb/>
進撃昪以郭恩代之賊乃潰去渙以得城不在已也誑<lb/>
<pb n="KR2d0007_WYG_071-2b"/>
奏恩所殺皆老稚由是徙昪知青州既而朝廷察渙之<lb/>
妄黜之復以昪守秦州召兼侍讀遂拜右諫議大夫御<lb/>
史中丞時富弼為相歐陽脩為翰林學士士大夫以為<lb/>
得人御史趙抃范師道以嘗論列陳執中與范鎮議不<lb/>
同不肯就職劉沆以抃師道嘗攻其短隂上書出之昪<lb/>
曰天子耳目之官進退用舍必由陛下奈何以宰相怒<lb/>
斥之乎乃罷沆仁宗以昪指切時事無所避曰卿孤寒<lb/>
乃能如是昪曰臣朴學愚忠仰託睿聖三子皆服冠裳<lb/>
<pb n="KR2d0007_WYG_071-3a"/>
是不孤寒陛下春秋已髙主鬯虚位臣見陛下之臣多<lb/>
持禄飬交而少赤心謀國者則似陛下孤寒也仁宗為<lb/>
之感動初契丹遣蕭徳齎其主宗真繪像來且求御容<lb/>
未報而宗真死子洪基立遣使請于朝以昪報聘昪至<lb/>
虜乃欲先得御容昪曰昔文成弟也弟先面兄於理為<lb/>
順今南朝乃伯父當先致恭遼復以洪基像來納嘉祐<lb/>
中拜樞密副使參知政事進樞密使仁宗春秋髙而儲<lb/>
宫尚未建昪昔在御史已屢建言矣至是與韓琦叶心<lb/>
<pb n="KR2d0007_WYG_071-3b"/>
共議力陳上前仁宗面諭曰朕已立嗣矣因示以英宗<lb/>
藩邸舊名昪進曰陛下不疑否仁宗曰朕何疑哉昪等<lb/>
再拜賀英宗即位昪請老英宗曰卿勤勞王家未當遽<lb/>
去詔五日一至樞密院昪力求退乃以彰徳軍節度使<lb/>
同平章事判許州改鎮河陽三城踰年以太子太師致<lb/>
仕昪忠信謹儉不受請謁分奉禄以及九族退居十有<lb/>
餘年葺田廬於紫虚谷澄心飬氣不問時事愈老而耳<lb/>
目聦明卒年八十六贈司徒侍中諡曰康節<lb/>
<pb n="KR2d0007_WYG_071-4a"/>
孫抃字夢得眉州眉山人也六世祖長孺喜藏書為樓<lb/>
而置其上蜀人謂之書樓孫氏中進士甲科以大理評<lb/>
事通判絳州召試遷直集賢院累擢右正言知制誥拜<lb/>
翰林學士慶歴五年升祔二后于太廟抃為赦文有曰<lb/>
章獻明肅皇后宣導隂教輔隆寳業章懿皇后丕擁慶<lb/>
羡寔生眇冲顧復之恩深保綏之念重神馭既往仙遊<lb/>
斯邈嗟乎為天下之母育天下之君不逮乎九重之承<lb/>
顔不及乎四海之致飬念言一至追慕増結仁宗覧之<lb/>
<pb n="KR2d0007_WYG_071-4b"/>
泣下謂抃曰卿何以得道朕心中事抃曰臣少以庶子<lb/>
不齒於兄弟不及飬母以此知陛下聖心中事仁宗為<lb/>
之流涕皇祐中以右諫議大夫為御史中丞諫官論奏<lb/>
抃非糾繩才抃即上疏曰臣觀方今士人趨進者多廉<lb/>
退者少以善求事為精神以能訐人為風采捷給若嗇<lb/>
夫謂之有議論刻深若酷吏謂之有政事諌官所謂才<lb/>
者無乃謂是乎若然臣誠不能也仁宗察其言趣視事<lb/>
内侍有用特恩遷官者抃奏罷之張貴妃薨追冊為皇<lb/>
<pb n="KR2d0007_WYG_071-5a"/>
后且有建陵立廟之議抃率同列請對固争之不能得<lb/>
因伏不起仁宗改容遣之陳執中為相箠婢出外舍死<lb/>
或曰嬖妾張氏殺之事聞仁宗命近侍置獄取證左執<lb/>
中弗遣有詔勿推抃奏數十上執中遂罷相改翰林學<lb/>
士承旨兼侍讀學士遷禮部侍郎抃前後多稱薦士大<lb/>
夫久居侍從泊如也人以為長者仁宗欲用耆老以抃<lb/>
為樞密副使遷參知政事抃年益髙於事無所可否又<lb/>
善忘語言舉止人以為笑為御史韓縝所言罷為觀文<lb/>
<pb n="KR2d0007_WYG_071-5b"/>
殿學士兼侍讀學士羣牧使仁宗崩禮院奏當以太宗<lb/>
為一世神主祔廟則増一室詔兩制及待制以上與禮<lb/>
官考正抃等議謹按禮曰三昭三穆與太祖之廟而七<lb/>
書曰七世之廟可以觀徳曰世與昭穆云者據父子而<lb/>
言也若兄弟則昭穆同不得以世數數之矣國朝太祖<lb/>
為受命之祖太宗為有功徳之宗此萬世不遷者也大<lb/>
行皇帝神主祔廟伏請増一室為八室以備天子事七<lb/>
世之禮詔從之於是龍圖閣直學士盧士宗天章閣待<lb/>
<pb n="KR2d0007_WYG_071-6a"/>
制司馬光議曰臣等謹按天子七廟三昭三穆與太祖<lb/>
之廟而七太祖之廟萬世不毁其餘昭穆親盡則毁示<lb/>
有終也自漢以來天子或起於布衣以受命之初太祖<lb/>
尚三昭三穆之次故祀四世或祀六世其太祖以上之<lb/>
主雖屬尊於太祖親盡則遷今若以太祖太宗為一世<lb/>
則大行皇帝祔廟之日僖祖親盡當遷於西夾室祀三<lb/>
昭三穆於先王典禮及近世之制無不符合又詔抃等<lb/>
議抃等議曰臣等切以謂存僖祖之室以備七世數合<lb/>
<pb n="KR2d0007_WYG_071-6b"/>
於經傳事七世之明文而亦不失先王之禮意詔又從<lb/>
之禮院又奏乞與兩制同議大行皇帝當配何祭翰林<lb/>
學士王珪奏本朝祀儀季秋大享明堂祀昊天上帝以<lb/>
真宗配今請以仁宗配循用周公嚴父之道知制誥錢<lb/>
公輔議謹按三代之法郊以祭天明堂以祭五帝郊之<lb/>
祭以始封之祖明堂之祭以創業繼體之君故孝經曰<lb/>
昔者周公郊祀后稷以配天宗祀文王於明堂以配上<lb/>
帝又曰孝莫大於嚴父嚴父莫大於配天則周公其人<lb/>
<pb n="KR2d0007_WYG_071-7a"/>
也以周公言之則嚴父以成王言之則嚴祖矣方是之<lb/>
時政則周公祭則成王亦安在乎必嚴其父哉我将之<lb/>
詩是也臣竊謂聖宋崛起非有始封之祖也則創業之<lb/>
君遂為太祖矣太祖則周之后稷配祭于郊者也太宗<lb/>
則周之文王配祭于明堂者也真宗則周之武王宗乎<lb/>
廟而不祧者也當仁宗嗣位之初儻有建是論者則配<lb/>
帝之祭當在乎太宗矣當時無一言者故使宗周之典<lb/>
禮不明於聖代願深詔有司博謀羣臣而議焉於是又<lb/>
<pb n="KR2d0007_WYG_071-7b"/>
詔再議抃等奏仁宗繼體保成置天下於大安者四十<lb/>
二年今祔廟宜以仁宗配上帝之享以宣章陛下嚴父<lb/>
之大孝知諫院司馬光吕誨議孝經曰嚴父莫大於配<lb/>
天則周公其人也孔子以周公有聖人之徳成太平之<lb/>
業創禮作樂而文王適其父也故引之以證聖人之徳<lb/>
莫大於孝荅曽子之問而已非謂凡有天下者皆當以<lb/>
其父配天然後為孝也古之帝王自非建邦啟土及造<lb/>
有區夏者皆無配天之文近世祀明堂者皆以其父配<lb/>
<pb n="KR2d0007_WYG_071-8a"/>
五帝此乃誤識孝經之意而違先王之禮不可以為法<lb/>
也景祐二年仁宗詔禮官稽案典籍辨崇配之序定二<lb/>
祧之位以太祖為帝者之祖比周之后稷太宗真宗為<lb/>
帝者之宗比周之文武然則祀真宗於明堂以配五帝<lb/>
亦未失古禮今議者乃欲捨真宗而以仁宗配食明堂<lb/>
恐揆於祭法不合又以人情言之是絀祖而進父也臣<lb/>
等竊謂宜遵舊禮以真宗配五帝於明堂為便詔從抃<lb/>
等議抃後以太子少傅致仕卒年六十九贈太子太保<lb/>
<pb n="KR2d0007_WYG_071-8b"/>
諡曰文懿<lb/>
臣稱曰諸儒議宗廟之禮孫抃徒知七世之數而不達<lb/>
七世之義司馬光以太祖為受命之祖為宋太祖若太<lb/>
祖之位未正則祀六世為合禮矣至議配祭也公輔之<lb/>
論得禮之正光誨之論得禮之宜而珪抃則惑於嚴父<lb/>
之説當是時英宗自旁親入繼以謂不敢廢仁宗上帝<lb/>
之享故勉從其議耳<lb/>
趙槩字叔平應天府虞城人也少孤力學舉進士授将<lb/>
<pb n="KR2d0007_WYG_071-9a"/>
作監丞通判海州除著作郎集賢校理出知漣水軍移<lb/>
守通州入為開封府推官知洪州城西南隅當大江之<lb/>
衝水嵗為民患槩建為石隄髙丈五尺長二百丈明年<lb/>
夏水大至度與城平恃隄以全至于今賴之同知宗正<lb/>
寺知青州改直集賢院坐失舉讁監密州酒徙楚州糧<lb/>
料院復故官職知滁州召修起居注久之除歐陽脩起<lb/>
居注朝廷欲驟用脩躐槩知制誥而以槩為天章閣待<lb/>
制人意槩不能平而槩恬如也遷知制誥以母老乞知<lb/>
<pb n="KR2d0007_WYG_071-9b"/>
蘇州入翰林為學士皇祐二年館伴契丹泛使遂報聘<lb/>
焉契丹請賦信誓如山河詩詩成契丹主親酌玉杯以<lb/>
勸槩且以素扇授其近臣劉六符冩槩詩置之懐袖使<lb/>
還加翰林侍讀學士累遷禮部侍郎以龍圖閣學士知<lb/>
鄆州徙南京留守拜御史中丞遂除樞密副使參知政<lb/>
事方是時皇嗣未立天下以為憂仁宗命英宗領宗正<lb/>
槩言宗正未足為重遂與執政建言宜立為皇子從之<lb/>
英宗即位再遷吏部侍郎神宗立進尚書左丞數求去<lb/>
<pb n="KR2d0007_WYG_071-10a"/>
位以觀文殿學士吏部尚書知徐州明年以太子少師<lb/>
致仕居睢陽十五年而卒年八十八贈太子太師諡曰<lb/>
康靖槩為人樂易深中恢然偉人也平生與人無所怨<lb/>
怒非特不形於色而又專務掩惡揚善以徳報怨出於<lb/>
至誠非勉强者歐陽脩坐累對詔獄槩獨抗章言脩無<lb/>
罪為仇人所中傷陛下不可以天下法為人報仇仁宗<lb/>
大感悟脩以故得全人以槩為長者槩既老脩亦退居<lb/>
汝南槩自睢陽往從之游樂飲旬日其相得如此<lb/>
<pb n="KR2d0007_WYG_071-10b"/>
胡宿字武平常州晋陵人也舉進士為楊子尉召試為<lb/>
館閣校勘改集賢校理通判宣州知湖州築石塘百里<lb/>
捍水患大興學校學者盛於東南自湖學始既去而思<lb/>
之名其塘曰胡公塘而學者為立生祠久之為兩浙轉<lb/>
運使召還修起居注知制誥入内都知楊懐敏坐衛士<lb/>
夜盜入禁中出為和州都監懐敏用事久勢動中外未<lb/>
幾召復故職宿還詞頭不草制論衛士之變蹤跡連懐<lb/>
敏得不窮治誅死幸矣豈宜復在左右其命遂止拜翰<lb/>
<pb n="KR2d0007_WYG_071-11a"/>
林侍讀學士遷翰林學士兼端明殿學士宿為人清儉<lb/>
謹黙内剛外和羣居不譁笑與人言必思而後對故其<lb/>
莅官臨事謹重不輒發發亦不可囘止吴奎包拯建言<lb/>
在官年七十而未致仕者有司以時按籍舉行宿以謂<lb/>
飬廉耻厚風化宜有漸而欲一切吏議從事殆非所以<lb/>
優老勸功之意當少緩其法使人得自言而全其美節<lb/>
至今行之皇祐新樂成議者多異論有詔新樂用於常<lb/>
祀朝㑹而郊廟乃用舊樂宿言書稱同律而今舊樂髙<lb/>
<pb n="KR2d0007_WYG_071-11b"/>
新樂下相去一律難並用而新樂未施於郊廟先用之<lb/>
朝㑹非先王薦上帝配祖考之意遂不行禮部四嵗一<lb/>
貢士議者患之請更為閒嵗議已定宿獨言使士子廢<lb/>
業而奔走無寧嵗不如復用三嵗之制也衆皆非其言<lb/>
行之數年士子果以為不便卒用三年之制仁宗久未<lb/>
有皇子羣臣多以皇嗣為言未省宿當作青詞禱祠於<lb/>
山川即建言儲位久虚非所以居安而慮危願擇宗室<lb/>
之賢者立之以慰天下之心仁宗感悟南京鴻慶宫災<lb/>
<pb n="KR2d0007_WYG_071-12a"/>
宿以謂南京宋所以受命建號而大火主於商丘國家<lb/>
乘徳而王者也今不領於祠官而比年數災宜修火祀<lb/>
事下太常嵗以長吏奉祠商丘慶歴六年夏河北河東<lb/>
京東地震登萊尤甚宿以嵗推之明年丁亥嵗之刑徳<lb/>
皆在北宫陽生於子而隂極於亥然隂猶强而未即伏<lb/>
陽猶㣲而未即勝此所以震也是謂龍戰之㑹而其位<lb/>
在乾今西北二虜中國之隂也宜為之備不然必有内<lb/>
盜起於河朔明年王則以貝州叛宿又以為登萊視京<lb/>
<pb n="KR2d0007_WYG_071-12b"/>
師為東北隅乃少陽之位也今二州並置金坑多聚民<lb/>
以鑿山谷陽氣損泄故隂乘而動縣官入金嵗幾何小<lb/>
利而大害可即禁止以寧地道皇祐五年㑹靈宫災是<lb/>
嵗冬至祀天南郊以三聖並配明年大旱宿曰五行火<lb/>
禮也去嵗火而今又旱其應在禮此殆郊丘並配之失<lb/>
也即建言並配非古宜用迭配如初詔韓琦議建并州<lb/>
為節鎮宿以為堯遷閼伯於商丘主火而商為宋星遷<lb/>
實沈於臺駘主水而參為晋星國家受命始於商丘王<lb/>
<pb n="KR2d0007_WYG_071-13a"/>
以火徳又京師宋之分野而并為晋地參商仇讎之星<lb/>
今欲崇晋非國利也自宋興平僭偽并最後服太宗削<lb/>
之不使列於方鎮八十年矣謂宜如舊制嘉祐六年拜<lb/>
左諫議大夫樞密副使宿當重任尤顧惜大體而羣臣<lb/>
方建利害多更張庶事以革弊宿獨厭之曰變法古人<lb/>
之難今不務守祖宗成法而徒紛紛無益於治也又以<lb/>
為契丹與中國通好六十餘年自古未有也善待夷狄<lb/>
者謹為備而已今三邊武備多弛牧馬著虚名於籍可<lb/>
<pb n="KR2d0007_WYG_071-13b"/>
乘而戰者百無一二又謂宜分滄州為一路以禦敵此<lb/>
今急務也若其界上交侵小故乃城砦主吏之職朝廷<lb/>
宜守祖宗之約不宜争小利而隳大信深戒邊臣生事<lb/>
以為功在位六年其論事皆此類也英宗即位遷給事<lb/>
中告老乃拜吏部侍郎觀文殿學士知杭州遷尚書左<lb/>
丞以太子少師致仕卒年七十二贈太子太傅諡曰文<lb/>
恭宿少嘗善一浮圖其人将死謂宿曰我有祕術能化<lb/>
瓦石為黄金子其葬我以此報子宿曰爾之後事敢不<lb/>
<pb n="KR2d0007_WYG_071-14a"/>
勉祕術非吾欲也浮圖歎曰子之志未可量也其篤行<lb/>
自勵至於貴顯常如布衣時學問文章諸儒稱述焉弟<lb/>
之子宗愈<lb/>
宗愈字完夫舉進士甲科世父宿罷樞密副使出守杭<lb/>
州陛辤之日英宗問子弟誰可繼卿者以宗愈對除集<lb/>
賢校理召對兼史館檢討遂同知諫院殿内卒盜乘輿<lb/>
寳器宗愈曰長孫無忌不解佩刀入東上閣門封徳彛<lb/>
論校尉不覺罪當死今禁殿卒為盜竊而入内都知了<lb/>
<pb n="KR2d0007_WYG_071-14b"/>
不知覺乞加罪李定自秀州推官除御史宗愈曰仁宗<lb/>
朝三班御史闕必詔學士丞雜歴選三丞至員外郎以<lb/>
名聞今定自選人超擢非由學士丞雜所薦而選任一<lb/>
出執政意誰為朝廷糾不法者明日知制誥蘇頌李大<lb/>
臨不草制皆落職歸班宗愈以舍人封還詞頭為是坐<lb/>
奪職通判真州久之擢吏部郎中哲宗即位除右司郎<lb/>
中遷起居郎試中書舍人遷給事中又遷吏部侍郎拜<lb/>
御史中丞首進六事曰端本正志知難加意守法畏天<lb/>
<pb n="KR2d0007_WYG_071-15a"/>
陛下若留神於此六者則治道得矣役書成牙校募不<lb/>
足許差上户宗愈極論其非宜悉從募便哲宗問朋黨<lb/>
之弊宗愈曰君子義之與比謂小人為姦邪則小人必<lb/>
指君子為朋黨陛下擇中立不倚者用之則朋黨自消<lb/>
明日進君子無黨論拜尚書右丞為言者所攻以資政<lb/>
殿學士知陳州徙成都府明年召還為吏部尚書哲宗<lb/>
親政以宗愈帥定武未行卒年六十六諡曰脩簡後坐<lb/>
元祐黨入籍云<lb/>
<pb n="KR2d0007_WYG_071-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百三十</head>
    <p>
<pb n="KR2d0007_WYG_130-1a"/>
欽定四庫全書<lb/>
　東都事略卷一百三十　　宋　王　稱　撰<lb/>
　　附録八<lb/>
交趾本南粤之地漢武帝平南粤分其地為儋耳朱厓<lb/>
南海蒼梧鬱林合浦交趾九真日南凡九郡置交趾刺<lb/>
史以領之後漢置交州晋宋齊因之又為交趾郡梁陳<lb/>
亦因之隋平陳廢郡置州煬帝廢州為郡唐改交州總<lb/>
管又改安南都䕶五代之際有曲承美者以土豪専有<lb/>
<pb n="KR2d0007_WYG_130-1b"/>
其地劉龔遣將伐而執之并其地後有楊延藝受劉氏<lb/>
爵命延藝為其牙將皎公羡所殺延藝故將吳權攻交<lb/>
州殺公羡遂居其地權死子昌岌立昌岌死其弟昌濬<lb/>
立昌濬死牙將爭立境内大亂初楊延藝以牙將丁公<lb/>
著攝驩州刺史部領即其子也公著死部領繼之部領<lb/>
與其子璉率兵平境内部民推以為帥號曰大勝王以<lb/>
其子璉為節度使凡三年璉襲父任太祖既下嶺南璉<lb/>
遣使内附授静海軍節度使安南都䕶開寳八年封部<lb/>
<pb n="KR2d0007_WYG_130-2a"/>
領為交趾郡王太平興國初部領及璉皆死弟璿尚㓜<lb/>
大將黎完幽丁氏宗族代揔其衆太宗怒以蘭州團練<lb/>
使孫全興八作使張濬左監門衛將軍崔亮將兵伐之<lb/>
黎完為丁璿表求襲兄位不報是時王師大破交趾兵<lb/>
斬首萬級又破其兵於白藤江口轉運使侯仁寳帥前<lb/>
軍先進為交趾所殺遂班師孫全興亦坐誅丁璿遣使<lb/>
謝罪八年黎完廢丁璿自稱交州三使留後遣使請命<lb/>
太宗因而撫之喻以丁氏𫝊襲三世朕欲令璿為統帥<lb/>
<pb n="KR2d0007_WYG_130-2b"/>
以爾副之若璿將材無取猶有童心則宜遣其母子及<lb/>
親屬來歸俟其入朝却授爾以節旄凡兹二途爾宜審<lb/>
處其一是時黎完已専據其地不聽命雍熈中上表求<lb/>
正領節鎮太宗因授以静海軍節度使南安都䕶遣其<lb/>
子明提入貢景徳二年卒子龍鉞立其弟龍延殺之自<lb/>
立於是諸子爭立境内大亂羣臣多請伐之真宗曰未<lb/>
加弔恤而伐其喪豈王者所為命邉臣撫安之㳂海安<lb/>
撫使邵曄上邕州至交州水陸圖真宗曰祖宗開疆如<lb/>
<pb n="KR2d0007_WYG_130-3a"/>
此其大守之而已安用勞民以貪無用之土乎若封略<lb/>
之内有叛者則不得不除耳未㡬龍延上表請命又遣<lb/>
其弟明昶來遂授以静海軍節度使賜名至忠至忠苦<lb/>
虐其大校李公藴常隂賛之故特見親信因令冐姓黎<lb/>
氏大中祥符二年至忠卒弟明提明昶爭立公藴發兵<lb/>
皆擊殺之自稱留後請命於朝真宗曰初黎完劫丁璿<lb/>
自立公藴亦爾然蠻夷豈足以禮義責也遂授公藴静<lb/>
海軍節度使安南都䕶封交趾郡王公藴因捕狄獠冦<lb/>
<pb n="KR2d0007_WYG_130-3b"/>
如洪砦詔追所掠生口因戒飭之天禧元年封南平王<lb/>
天聖中令其子弟率衆入冦詔發峒丁討捕未㡬而卒<lb/>
年四十四子徳政自稱留後來告哀除静海軍節度使<lb/>
安南都䕶交趾郡王景祐三年冦邕州之㤙陵等州及<lb/>
諸峒略牛馬焚室廬而去詔責問令捕酋領正其罪寳<lb/>
元元年進南平王儂智髙反率兵二萬助王師平智髙<lb/>
詔却其兵而厚賜之乆之卒子日尊遣使來告哀即除<lb/>
静海軍節度使安南都䕶交趾郡王嘉祐三年來貢異<lb/>
<pb n="KR2d0007_WYG_130-4a"/>
獸曰麟也樞宻使田况曰非麟也止云異獸謝答之英<lb/>
宗即位加同平章事神宗即位進南平王加開府儀同<lb/>
三司襲位十八年而卒子乾徳嗣朝廷命以静海軍節<lb/>
度使安南都䕶交趾郡王沈起知桂州妄意朝廷有攻<lb/>
取之議不能懐輯乃以溪峒㸃集土丁又禁交趾與州<lb/>
縣貿易於是交趾貳遂謀入冦熙寧八年乾徳大舉兵<lb/>
連陷欽亷二州遂圍邕州知邕州蘇緘日夜勞苦士卒<lb/>
禦敵前後射殺萬五千餘人城中人心益固而救不至<lb/>
<pb n="KR2d0007_WYG_130-4b"/>
被圍四十二日而城陷緘死之三州死者無慮十餘萬<lb/>
人神宗以趙禼為招討使緫九將軍進討既又以郭逵<lb/>
為宣州使而禼副之逵至長沙督諸道進兵復邕州逵<lb/>
遣將㧞永安州於是溪峒悉降逵次思明州遣燕逹討<lb/>
廣源州降其觀察使劉紀師次富良江交趾承船迎戰<lb/>
逵破之獲賊將洪真太子賊勢蹙乾徳乃奉表乞降是<lb/>
時王安石與吳充以交趾事爭上前安石以為可取充<lb/>
曰得之無益至是乾徳歸順神宗許之哲宗即位加同<lb/>
<pb n="KR2d0007_WYG_130-5a"/>
平章事元祐中進南平王乾徳厯哲宗徽宗兩朝未嘗<lb/>
犯順宣和元年加守司空至靖康初乾徳尚無恙後二<lb/>
年乃死楊換立<lb/>
臣稱曰自公藴以來中國所以懐柔者㤙意備至故得<lb/>
蛙藏井底蟻聚穴中焉然黎全劫丁璿再𫝊而遽亡公<lb/>
藴簒提昶數世而未殞豈非其幸與<lb/>
　<lb/>
　<lb/>
<pb n="KR2d0007_WYG_130-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十六</head>
    <p>
<pb n="KR2d0007_WYG_046-1a"/>
欽定四庫全書<lb/>
　東都事略卷四十六　　　宋　王　稱　撰<lb/>
　　列傳二十九<lb/>
邢昺字叔明曹州濟隂人也應九經廷試日召至外殿<lb/>
講師比二卦又取其羣經發題太宗嘉其精博擢上第<lb/>
授大理評事知泰州鹽城監召爲國子監丞專講學之<lb/>
任出知儀州代還爲諸王府侍講眞宗即位遷司勲郎<lb/>
中知審刑院改右諫議大夫國子祭酒眞宗始置翰林<lb/>
<pb n="KR2d0007_WYG_046-1b"/>
侍讀學士首以命昺詔令與杜鎬孫奭等校定周禮儀<lb/>
禮公羊榖梁春秋論語爾雅義疏初置講論之職即於<lb/>
便坐令昺講左氏春秋昺侍眞宗嘗講說孝經禮記者<lb/>
二論語者十書十三易二詩左氏各一據傳疏敷引之<lb/>
多及時事爲喻眞宗甚嘉奬之遷工部侍郎兼祭酒四<lb/>
年以疾拜工部尚書知曹州眞宗東封進禮部尚書昺<lb/>
曉播殖尤悉民事眞宗每雨雪不時憂形於色昺因進<lb/>
耒耜嵗占三卷皆田父嵗月於畎畝間揣占得雨澤豐<lb/>
<pb n="KR2d0007_WYG_046-2a"/>
凶之兆無不稽驗又言民之災患大者有四一曰人疫<lb/>
二曰旱三曰水四曰牛瘴必嵗有其一但或輕或重耳<lb/>
四事之害旱暵爲甚也眞宗然之眞宗晚年多召於禁<lb/>
寢從容延對忽一日見昺衰甚即掩袂泫然曰宫邸舊<lb/>
僚淪謝殆盡存者惟卿爾昺既病將易簀眞宗臨問昺<lb/>
拖紳整巾歴叙遭遇眞宗爲之流涕卒年七十九眞宗<lb/>
臨其喪哭之舊制非宗室將相無省疾臨喪者蓋優禮<lb/>
也贈左僕射<lb/>
<pb n="KR2d0007_WYG_046-2b"/>
杜鎬字文周常州無錫人也少好學初應舉將試有䑕<lb/>
銜孝經疏置榻前鎬怪之取以熟誦果試題出其中遂<lb/>
與選鎬既博學又有記問兄爲法官有毁其父之畫象<lb/>
爲近親所訟疑不能決鎬曰僧道毁佛老象此可比也<lb/>
兄從之衆服其審南唐時舉明經爲集賢校理江南平<lb/>
授千乗簿改國子監丞崇文院檢討將南郊彗星見宰<lb/>
相趙普問鎬鎬曰當祭而日食猶廢祭況彗見如此乎<lb/>
普言于太祖而罷其禮翌日遷著作佐郎累遷虞部貟<lb/>
<pb n="KR2d0007_WYG_046-3a"/>
外郎太宗問西漢賜予多用黄金而近代不能何也鎬<lb/>
曰當漢時佛事未興故金甚賤太宗以爲然眞宗即位<lb/>
有司舉故事上已金明池習水戰眞宗以太宗忌月問<lb/>
鎬鎬據唐憲宗朝奏議禮有忌日無忌月遂從之景徳<lb/>
初置龍圖閣待制首以鎬爲之眞宗幸澶淵凱旋遇懿<lb/>
徳皇后忌日疑軍中鼓吹馳騎問鎬鎬對曰武王載木<lb/>
主伐紂前歌後舞可據也王欽若勸眞宗爲祥瑞以鎭<lb/>
服四夷眞宗疑焉因問鎬河出圖洛出書果何事鎬遽<lb/>
<pb n="KR2d0007_WYG_046-3b"/>
對曰此聖人以神道設敎耳眞宗意遂決議者謂祥瑞<lb/>
事啟自欽若而成於鎬云眞宗凡得古器異書必詢之<lb/>
皆能究其本末令人檢閱必其事在某書幾紙幾行未<lb/>
嘗少忘鎬雖春秋髙四鼓起誦春秋遲明已數卷日以<lb/>
爲常乆之除龍圖閣直學士積官至禮部侍郎卒年七<lb/>
十六子渥孫杞<lb/>
杞字偉長以鎬䕃補將作監主簿累遷太子中允知建<lb/>
陽縣除無名租萬計閩人有老而生子者父兄以其分<lb/>
<pb n="KR2d0007_WYG_046-4a"/>
貲多不飬之杞上書立保伍以相伺察由是稍絶其弊<lb/>
性豪邁遇事敢爲稍遷至度支判官虞部貟外郎京西<lb/>
轉運使廣西歐希範誘白崖山酋豪蒙趕反希範環州<lb/>
人也嘗舉進士應募討安化州蠻因求録用事下宜州<lb/>
知宜州馮伸己言其妄遂送全州編管既而遁歸與其<lb/>
族百餘人謀舉兵殺伸已以叛乃殺牛建壇場祭天神<lb/>
推蒙趕爲帝而自爲神武帝國令公破環州以攻桂管<lb/>
朝廷授杞刑部貟外郎直集賢院爲廣西路轉運安撫<lb/>
<pb n="KR2d0007_WYG_046-4b"/>
使杞至宜州得州人呉香及獄囚區世宏徃說其酋豪<lb/>
杞乗其怠而擊之攻破白崖等砦及其五峒斬首千餘<lb/>
級復環州焚其山林積聚蒙趕等大恐隨香出降獨希<lb/>
範走荔枝峒杞曰蠻依險阻如捕猩猱而吾兵苦暑難<lb/>
乆是進退遲速皆不可爲故當務捐厚利以招之蓋威<lb/>
不足以制則恩不能以懐此其所以數叛也今吾兵雖<lb/>
幸勝然蠻特叛而來矣豈真降者邪若啗以利後必復<lb/>
動乃給牛酒爲大㑹環州戮之坐中者凡六百餘人後<lb/>
<pb n="KR2d0007_WYG_046-5a"/>
三日兵破荔枝峒擒希範至并戮而醢之以醢賜諸溪<lb/>
洞於是御史梅摯言杞殺降仁宗置而不問徙兩浙路<lb/>
轉運使明年徙河北頃之擢天章閣待制知慶州蕃酋<lb/>
孟香率千餘衆内附夏人以兵索香因劫邊户掠馬牛<lb/>
有詔責杞還之杞言彼違誓舉兵香不可與因移檄夏<lb/>
人不償所掠則香亦不可得既而兵亦解去未幾杞卒<lb/>
杞博覽彊記通隂陽術自推其數曰吾年四十六死矣<lb/>
卒如其言<lb/>
<pb n="KR2d0007_WYG_046-5b"/>
晁迥字明逺澶州清豐人也自其父儉始徙家彭門迥<lb/>
少從學于王禹偁舉進士爲大理評事稍遷太常丞眞<lb/>
宗在東宫諭徳楊礪稱其學行及即位宰相吕端李沆<lb/>
又薦之擢右正言直史館吕蒙正舉應賢良方正科以<lb/>
迥方爲諫官乃報罷召試翰林遷右司諫擢知制誥雍<lb/>
王元份留守京師除右諫議大夫爲判官遷翰林學士<lb/>
同修國史進承旨時朝廷方修禮文之事每下詔多出<lb/>
迥手請解禁林以爲工部尚書集賢院學士判西京留<lb/>
<pb n="KR2d0007_WYG_046-6a"/>
司御史臺遷禮部尚書以太子少保致仕召燕太清樓<lb/>
仁宗寵遇甚渥其子宗慤知制誥亦與人以爲榮進太<lb/>
子少傅召對延和殿仁宗問洪範雨暘之應對曰比年<lb/>
災變仍發此天所以警陛下願陛下修飭王事以當天<lb/>
心庶幾轉亂而爲祥也迥感疾絶人事屏醫藥具冠服<lb/>
而卒年八十四贈太子太保諡曰文元迥善吐納飬生<lb/>
之術通釋老書以經史傳致精意爲一家之說性樂易<lb/>
純固服道甚篤歴官臨事未嘗挾情害人眞宗稱迥爲<lb/>
<pb n="KR2d0007_WYG_046-6b"/>
好學長者楊億嘗謂迥所作書命無過褒而得代言之<lb/>
體平生不喜術數之說而術者嘗以三命語之迥曰自<lb/>
然之分天命也樂天不憂知命也推理安常委命也何<lb/>
必逆計未然乎所著有翰林集三十卷道院集十五卷<lb/>
其它著述又數十卷子宗慤<lb/>
宗慤字世長以父任爲祕書郎獻所爲文章召試舍人<lb/>
院除校勘累遷祠部貟外郎知制誥入翰林爲學士兼<lb/>
龍圖閣學士知開封府康定元年拜右諫議大夫參知<lb/>
<pb n="KR2d0007_WYG_046-7a"/>
政事㑹朝廷以金飾胡床及金器賜唃厮羅宗慤言昔<lb/>
仲叔于奚辭邑而請繁纓孔子以爲不如多與之邑繁<lb/>
纓諸侯之馬飾聖人以爲不可輕與陪臣乗輿之器可<lb/>
賜外臣乎必欲優其禮加賜金帛可也慶歴二年以疾<lb/>
免除資政殿學士給事中未幾而卒年五十八贈工部<lb/>
尚書諡曰文莊宗慤性敦厚事父母至孝篤於故舊凡<lb/>
任子恩皆先其族人當制甚愜人望有文集四十卷<lb/>
孫奭字宗古博平人也幼好學徙居鄆之項城舉九經<lb/>
<pb n="KR2d0007_WYG_046-7b"/>
及第爲莒縣簿改大理評事爲國子監直講太宗幸國<lb/>
子監奭講尚書說命太宗甚恱眞宗即位爲諸王府直<lb/>
講校正九經正義除龍圖閣待制奭以經術進未嘗阿<lb/>
附取恱眞宗嘗問以天書奭曰臣愚所聞天何言哉豈<lb/>
有書也眞宗知其忠每容之眞宗命向敏中諭奭令陳<lb/>
朝廷得失奭上納諫恕直輕徭薄歛四事眞宗頗施用<lb/>
其言及將祀汾隂奭上疏曰夫汾隂后土事不經見昔<lb/>
漢武帝將行封禪大禮欲優游其事故先封中嶽祀汾<lb/>
<pb n="KR2d0007_WYG_046-8a"/>
隂始廵幸郡縣侵尋于泰山今陛下既已東封亟議西<lb/>
幸臣竊以爲不可又周禮圜丘方澤所以郊祀天地於<lb/>
南北郊漢初承秦惟立五畤以祀天后土無祀故武帝<lb/>
立祠于汾隂自元成以來從公卿之議徙汾隂后土于<lb/>
北郊後之王者多不祀汾隂陛下乃欲捨北郊而祀汾<lb/>
隂乎唐以河東爲王業所起之地故明皇幸河東因祀<lb/>
后土與本朝事異也比年以來水旱相繼陛下宜側身<lb/>
修徳以荅天譴豈宜徇姦回逺勞民庶忘社禝之大計<lb/>
<pb n="KR2d0007_WYG_046-8b"/>
而事簫鼓之盤游夫民神之主也是以先王先成民而<lb/>
後致力于神今水旱作沴饑饉洊臻乃欲勞民事神神<lb/>
其享之乎臣觀陛下必行此禮不過如漢武帝唐明皇<lb/>
刻石頌功而已此虚名也陛下天縱欽明神資濬哲固<lb/>
當追蹤三五豈可效此虚名乎而議者不過引開元故<lb/>
事以爲盛烈乃欲倡導陛下而爲之臣愚竊所不取願<lb/>
少賜清閒以畢其說眞宗遣内侍諭以若復有陳具奏<lb/>
奭又上疏曰陛下將幸汾隂而京師民心弗寜江淮之<lb/>
<pb n="KR2d0007_WYG_046-9a"/>
衆困于調發且土木之功未息而奪攘之盜必興昔黄<lb/>
巢出自凶饑陳勝起于徭戍隋煬帝勤逺略而唐由是<lb/>
開基晉少帝昧邊防而耶律徳光以之謀夏今陛下俯<lb/>
從姦佞逺棄京師罔念民疲不虞邊患渉仍嵗荐饑之<lb/>
地修違經久廢之祠又安知飢民之中無黄巢之劇賊<lb/>
乎役徒之内無陳勝之大志乎肘腋之下無英雄之窺<lb/>
伺乎寰區之間無夷狄之觀釁乎陛下方祠后土駐蹕<lb/>
河中若敵猖狂忽及澶淵陛下將何以待之臣竊見奸<lb/>
<pb n="KR2d0007_WYG_046-9b"/>
臣以先帝寅畏天災詔停封䄠故賛陛下力行東封以<lb/>
爲繼成先志也先帝欲北平幽朔西取繼遷大勲未集<lb/>
用付陛下則未嘗獻一謀畫一策以佐陛下繼先帝之<lb/>
志而乃卑詞重幣求和于契丹蹙國縻爵姑息於保吉<lb/>
謂主辱臣死爲空言以誣下罔上爲己任而陛下信其<lb/>
諛言輕勞聖駕是陛下以祖宗艱難之業爲佞邪僥倖<lb/>
之資臣所以長歎而痛哭也是時羣臣爭言祥瑞奭又<lb/>
上疏曰五載廵狩虞書常典觀民設教羲易明文何須<lb/>
<pb n="KR2d0007_WYG_046-10a"/>
紫氣黄雲始能封嶽嘉禾異草然後省方今乃野鵰山<lb/>
鹿並形奏簡秋旱冬雷率皆稱賀將以欺上天則天不<lb/>
可欺將以愚下民則民不可愚將以惑後世則後世不<lb/>
可惑疏入不報㑹將幸亳州祠太清宫奭又上疏曰臣<lb/>
觀陛下多效明皇所爲且明皇非令徳之君觀其禍敗<lb/>
足爲深戒而陛下反希慕之近臣知而不諫豈非奸佞<lb/>
乎方今外議籍籍以陛下將幸亳州臣願陛下鑒明皇<lb/>
之禍敗不襲危亂之迹豈特天下之幸實亦社稷之福<lb/>
<pb n="KR2d0007_WYG_046-10b"/>
也眞宗爲著解疑論以示羣臣奭以父老求典郡出知<lb/>
密州居二年遷糾察在京刑獄時立天慶先天降聖節<lb/>
而天下設齋醮奭又請裁省浮用不報出知河陽及朱<lb/>
能獻乾祐天書奭復上疏曰昔漢文成將軍以帛書飯<lb/>
牛陽言牛腹中有竒書殺視得書天子識其手迹斬之<lb/>
後有五利將軍妄自言多方不讎坐誅漢武以能誅文<lb/>
成五利前史謂之雄材先帝時有侯莫陳利用者始以<lb/>
方術暴得寵用一旦發其奸誅于鄭州至今輿誦謂之<lb/>
<pb n="KR2d0007_WYG_046-11a"/>
英斷唐明皇得靈寳符上清䕶國經寳劵等皆王鉷田<lb/>
同秀等所爲明皇不能顯誅訹于邪說曲奉鬼神過崇<lb/>
妖妄今日見老子閣上明日見老子山中大臣尸禄以<lb/>
將迎端士畏威而緘黙既惑左道即紊正經民心用離<lb/>
没不復振暨禄山兆亂輔國劫遷老子寜肯禦兵寳符<lb/>
安能排難身危名辱爲千古所笑今朱能所爲頗類王<lb/>
鉷等臣願陛下逺思漢武之雄材近法先帝之英斷中<lb/>
鑒明皇之召禍庶幾災害不生禍亂不作享萬世無疆<lb/>
<pb n="KR2d0007_WYG_046-11b"/>
之休入爲給事中以父年髙乞侍養得知兖州召還爲<lb/>
翰林侍讀學士父喪去官詔起復兼龍圖閣學士每講<lb/>
論上前至前世亂君亡國之際志在規諷必反復言之<lb/>
嘗畫無逸圖以進請設便坐初五郊從祀不設席尊不<lb/>
施羃七祠時饗飲福一尊不設三登升歌不雍徹冬至<lb/>
攝祀昊天上帝外級止十位饗先農在祈榖之前上丁<lb/>
釋奠無三獻宗廟不備二舞奭皆援古奏正之又以爲<lb/>
六天者名有六其實一帝冬至請罷祠五帝大雩設五<lb/>
<pb n="KR2d0007_WYG_046-12a"/>
帝而罷祠昊天上帝事下有司議不同而止以老請致<lb/>
仕復知兖州拜禮部尚書以太子少傅致仕疾甚徙正<lb/>
寢屏侍妾曰無令我死婦人之手卒年七十二贈左僕<lb/>
射諡曰宣奭性方重事親至篤孝父亡䑛其面以代頮<lb/>
嘗剟五經切于治道者爲經典徽言五十卷又撰崇祀<lb/>
録樂記圖五經節解五服法度子瑜官至天章閣待制<lb/>
馮元字道宗三世仕嶺南爲日官劉鋹入朝爲保章正<lb/>
元少好學崔頥正孫奭授以五經大義舉進士爲江隂<lb/>
<pb n="KR2d0007_WYG_046-12b"/>
尉㑹詔擇明經補學官自陳通五經謝泌領銓筦詰之<lb/>
曰古者治一經或至皓首子能盡通之耶對曰達者一<lb/>
以貫之泌喜其對因問以疑義隨輙辨析遂以爲國子<lb/>
監直講眞宗召元講易泰卦元因推君道至尊臣道至<lb/>
卑而能上下交感所以輔相天地裁成萬物也眞宗恱<lb/>
除直龍圖閣直閣官名蓋始此也仁宗爲皇太子擢右<lb/>
諭徳及即位遷龍圖閣直學士兼侍講判國子監故事<lb/>
國子監必宿儒典領元與孫奭並命輿議大服未幾爲<lb/>
<pb n="KR2d0007_WYG_046-13a"/>
龍圖閣學士修三朝正史遂入翰林爲學士䕶葬章懿<lb/>
皇后于洪福院及葬永定陵發壙中有水罷知揚州宰<lb/>
相王曾爲言元東宫舊臣不宜以細故棄外即召爲翰<lb/>
林學士侍讀遷户部侍郎卒年六十三贈户部尚書諡<lb/>
曰章靖元性簡重非慶弔未嘗通謁公卿執親喪自括<lb/>
髮至祥練皆按禮變服多識古今臺閣品式之事所學<lb/>
長於易嘗患先儒多失揚雄太𤣥之旨獨唐王珪注爲<lb/>
稍近爲釋文一篇欲因王說補正之然亦不能就也<lb/>
<pb n="KR2d0007_WYG_046-13b"/>
臣稱曰邢昺杜鎬晁迥孫奭馮元皆惇儒碩徳横經講<lb/>
道發明古訓使人主問學之益融光顯著宅天下而被<lb/>
四海者皆其輔成之效也鎬對上一言遂成祥瑞之事<lb/>
然鎬非求恱者也特思之有未至爾奭勁正挺特忠言<lb/>
剴切賢矣哉<lb/>
　<lb/>
　<lb/>
　東都事略卷四十六<lb/>
</p>
<p>
</p>
  </div>
</body>
</text>
</TEI>
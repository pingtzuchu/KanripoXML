<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百十八</head>
    <p>
<pb n="KR2d0007_WYG_118-1a"/>
欽定四庫全書<lb/>
　東都事略卷一百十八　　宋　王　稱　撰<lb/>
　　隱逸傳一百一<lb/>
所貴乎天下之賢者出與處而已朝廷之士以進爲榮<lb/>
山林之士以退爲髙易曰遯世無悶又曰不事王侯此<lb/>
山林之士所以爲髙者與若乃應蒲車之招被旌帛之<lb/>
賁則孔子所謂舉逸民天下之民歸心焉者亦其次也<lb/>
今裒取以隱逸著者列于傳云<lb/>
<pb n="KR2d0007_WYG_118-1b"/>
蘇澄隱字棲眞眞定人也爲道士五代之際屢聘之稱<lb/>
疾不出太祖征太原駐蹕鎭陽召見於行宫時年八十<lb/>
太祖問以養生澄隱對曰臣之養生不過精思鍊氣爾<lb/>
帝王養生則異於是老子曰我無爲而民自化我無欲<lb/>
而民自正無爲無欲凝神太和昔黄帝唐堯享國永年<lb/>
得此道也太祖說其言賜以襲衣器幣澄隱年百歳而<lb/>
卒<lb/>
陳摶字圖南亳州眞源人也始四五歳戲渦水岸側有<lb/>
<pb n="KR2d0007_WYG_118-2a"/>
青衣媪召置懷中乳之自是聰悟日益少時嘗舉進士<lb/>
不第遂不樂仕有大志隱武當山移居華山雲臺觀又<lb/>
止少華石室每寢處多百餘日不起周世宗聞其名召<lb/>
見因問黄白術對曰陛下爲四海之主當以致治爲念<lb/>
奈何留意黄白之事乎世宗命爲諫議大夫辭不受嘗<lb/>
乗白驢欲入汴中塗聞太祖登極大笑墜驢曰天下於<lb/>
是定矣太宗召以羽服見於延英殿甚禮重之宰相宋<lb/>
琪問曰先生修養之道可以敎人乎曰摶不知吐納修<lb/>
<pb n="KR2d0007_WYG_118-2b"/>
養之理假令白日冲天何益於治今天子博達古今深<lb/>
究治亂眞有道仁明之主正是君臣同德致理之時勤<lb/>
心修鍊無出於此琪等稱嘆太宗以其善相人也遣詣<lb/>
南牙見真宗及門亟還問其故曰王門厮役皆將相<lb/>
也王可知矣賜號希逸先生端拱初謂其弟子賈德昇<lb/>
曰汝可於張超谷鑿石爲室吾將憩焉二年秋七月石<lb/>
室成摶手書表數十言其略曰臣摶大數有終聖朝難戀<lb/>
已於今月二十二日化形於蓮花峯下張超谷中如期<lb/>
<pb n="KR2d0007_WYG_118-3a"/>
而卒經七日支體猶温有五色雲蔽塞洞口彌月不散<lb/>
摶好讀書常自號扶摇子真宗幸華隂謁其祠加禮焉<lb/>
种放字明逸河南洛陽人也少時徃來嵩華間慨然有<lb/>
山林之志父死與其母隱居終南山豹林谷自號雲溪<lb/>
醉叟又號退士聞陳摶之風徃見之放作樵夫拜庭下<lb/>
摶輓之而上曰君豈樵者耶二十年後當為顯官名聞<lb/>
天下放曰放為道義來官禄非放所願也摶笑曰人之<lb/>
貴賤莫不有命貴者不可為賤亦猶賤者之不可為貴<lb/>
<pb n="KR2d0007_WYG_118-3b"/>
也君骨相當爾雖晦迹山林恐竟不能安異日自知之<lb/>
太宗時召之不起母死水漿不入口者三日廬於墓側<lb/>
張齊賢言放隱居求志孝友之行可厲風俗召為左司<lb/>
諫真宗携其手登龍圖閣論天下事蓋眷遇如此及辭<lb/>
歸山遷右諫議大夫真宗東封泰山改給事中西祀汾<lb/>
隂轉工部侍郎真宗回蹕次河中時長安父老請臨幸<lb/>
且稱漢唐舊都關河雄固神祗人民無不望天光之下<lb/>
臨也真宗意未決召放謀之放曰陛下幸長安有不可<lb/>
<pb n="KR2d0007_WYG_118-4a"/>
者三陛下方以孝治天下翻事秦漢侈心封禪群嶽而<lb/>
更臨游别都乆棄宗廟於孝為闕其不可者一也百司<lb/>
供擬頓伏事煩晚春蠶麥已登深費農務其不可者二<lb/>
也精兵重臣扈從車蹕京國一空民心無依况七廟乎<lb/>
陛下冝深念之其不可者三也近臣但願扈清蹕行曠<lb/>
典文頌聲以邀已名而已陛下當自決於清衷也真宗<lb/>
乃止王嗣宗守京兆放嘗乘醉慢罵嗣宗於是嗣宗條<lb/>
上放不法事放遂徙居嵩山然猶徃來終南放數至闕<lb/>
<pb n="KR2d0007_WYG_118-4b"/>
下俄復還山嘗西宴真宗令群臣賦詩杜鎬以素不屬<lb/>
辭誦北山移文以譏之真宗因出放所上時議十三篇<lb/>
語近臣曰放為朕言事甚衆但人無知者耳放一日晨<lb/>
興忽取前後章疏藁焚之服道士服召諸生飲與訣酒<lb/>
數行而卒年六十贈工部尚書始陳摶謂放曰君不娶<lb/>
可得中夀放從之放既不娶遂無子姪世衡號名將自<lb/>
有傳<lb/>
郭震字希聲成都人也博學能詩才識過人淳化中嘗<lb/>
<pb n="KR2d0007_WYG_118-5a"/>
出東郊忽賦詩曰今日出東郊東郊好春色青青原上<lb/>
草莫放征馬食遂走京師上書言蜀將亂不報已而李<lb/>
順起於卭𤏡間自是括囊不言隱身漁釣病將死其友<lb/>
徃問之側卧欹枕而言其友曰子且正身震笑曰此行<lb/>
豈可復替名耶識者謂其臨死生而不亂云有漁舟前<lb/>
後集行於世<lb/>
李瀆洛陽人魏野蜀人也瀆字長源嘗徃來中條山中<lb/>
不復仕進好聚書畵名聞於時野字仲先居陜之東郊<lb/>
<pb n="KR2d0007_WYG_118-5b"/>
嘯咏終日為詩精絶有唐人風格皆有道之士也真宗<lb/>
祀汾隂以禮聘之悉不起瀆嗜酒人或勉之曰吾以樂<lb/>
吾餘年爾嘗語諸子曰山水足以娯情茍遇醉而卒吾<lb/>
之願也一日忽有人至其床下誦詩云行到水窮處未<lb/>
知天盡時言訖不見瀆曰吾當逝矣亟命家人置酒頃<lb/>
之而卒年六十三野聞其死哭之慟後六日亦卒年六<lb/>
十人皆異之天禧四年詔瀆野俱贈著作郎野之子閑<lb/>
字雲夫喜為詩不樂仕進有父之志仁宗嘉其節賜號<lb/>
<pb n="KR2d0007_WYG_118-6a"/>
清逸處士年八十四終于家<lb/>
邢惇字君雅雍丘人也嘗舉進士不中慨然有隱遁之<lb/>
意性介特不妄交游耽翫經史里人號為邢夫子真宗<lb/>
幸亳州以布衣召對問以治道惇不對真宗問其故對<lb/>
曰陛下東封西祀皆已畢矣臣復何言真宗大恱除試<lb/>
許州助敎惇不受卒年七十四<lb/>
林逋字君復杭州錢塘人也少孤刻志為學結廬西湖<lb/>
之孤山喜為詩孤峭澄淡居西湖二十年足未嘗履城<lb/>
<pb n="KR2d0007_WYG_118-6b"/>
市李及薛映為其州每造其居清談終日而去逋臨終<lb/>
有詩云湖上青山對結廬墳前脩竹亦蕭踈茂陵他日<lb/>
求遺草猶喜曾無封禪書卒年六十一初逋客臨江李<lb/>
諮始舉進士而未有知者逋謂人曰此公輔之器也逋<lb/>
卒諮適知杭州為制緦服與其門人哭而塟之刻臨終<lb/>
之詩納之壙中賜諡曰和靖先生<lb/>
徐復字復之建州人也嘗游京師舉進士不中退而學<lb/>
易通流衍卦氣之法自知無禄故不復進㳺淮浙間數<lb/>
<pb n="KR2d0007_WYG_118-7a"/>
年凡天文地理遁甲占射諸家之說讀之必得其冝因<lb/>
聽其鄉人林鴻範說詩之所以用於樂者忽若有得遂<lb/>
舉器求樂之夲而曉然知律吕㣲妙動作之制時胡瑗<lb/>
作鐘磬大變古法復笑曰聖人寓器以聲今不先求其<lb/>
聲而更其器是可用耶卒如其言慶厯初范仲淹過潤<lb/>
州問復以衍卦占之今夷狄無動乎復為占西邉用兵<lb/>
月日無少差其後與郭京同召對問以天時人事復舉<lb/>
京房易卦推今年所配年月日時當小過剛失位而不<lb/>
<pb n="KR2d0007_WYG_118-7b"/>
中宜在彊君德仁宗又問明年主何卦復對曰乾卦用<lb/>
事說至九五而止又問前年京師黒風其咎何在對曰<lb/>
其兆在内應豫王之喪乎明日特除復大理評事固辭<lb/>
乃賜號冲晦處士授其子發校書郎復履尚髙潔徙居<lb/>
杭州十餘年卒年八十京好言兵范仲淹數薦之故與<lb/>
復同召焉<lb/>
髙懌字文恱髙祖季興唐末徙荆南之地子孫因家焉<lb/>
懌少孤養於外氏年十三能屬文通經史聞种放隱終<lb/>
<pb n="KR2d0007_WYG_118-8a"/>
南山懌亦築室豹林谷放見而竒之與張嶤許勃號南<lb/>
山三友㓂準薦之不起景祐中朝廷録國初侯王後懌<lb/>
推其弟忻得一官范雍守京兆建學召懌授諸生經從<lb/>
之者數百人康定中杜衍請賜以處士號特除大理評<lb/>
事懌固辭仁宗嘉其守改賜安素處士文彦博又薦其<lb/>
經行先嘗賜良田五頃矣至是復賜第一區既又除光<lb/>
禄寺丞辭不受卒年七十一有少㣲渚宫集續東臯子<lb/>
兵源挂冠録烟霞志凡數十卷懌喜讀書為文有法而<lb/>
<pb n="KR2d0007_WYG_118-8b"/>
詩清淡有古風論唐以來至宋衣冠氏族人物皆見其<lb/>
夲末攷之載籍不謬嘗夣白衣持書自為白鹿洞主因<lb/>
作詩識之後二十年晝寢復夣之其卒塟白鹿鄉<lb/>
張俞字少愚益之郫人也少耆書好為詩嘗舉進士不<lb/>
中又舉茂才異等不中屬西戎犯邉乃上書陳攻取十<lb/>
策謂當無事之日人自矜賢及有事之秋主隨其辱宰<lb/>
相吕夷簡曰魏元忠所上書不及也詔以為校書郎而<lb/>
請授其父仍召俞赴闕俞不起乃上夷簡書曰今之機<lb/>
<pb n="KR2d0007_WYG_118-9a"/>
務之大冝有内外先治乎内後治乎外則天下可安矣<lb/>
所謂内者百官也外者敵國也今天下一家天子幸於<lb/>
安逸無所制作建官授職務於因循而不知百官用邪<lb/>
毒民亂政為國家之患也夫王者命官夲以安上也行<lb/>
政也牧民也和敵國也平暴亂也興禮樂也欲傳道而<lb/>
固後嗣也今小人叢處列位内外滋蔓壊先王之法蔽<lb/>
天子之德使澤不下流身任卿大夫之位而為蟊為賊<lb/>
俾民怨憤由是敵人反噬隂結凶醜傲然有争天下之<lb/>
<pb n="KR2d0007_WYG_118-9b"/>
志蓋治失於内則禍生於外自然之勢也噫㓂敵之患<lb/>
固大矣然未若守宰之患為大也今則正百官守宰之<lb/>
事使民恱天子之澤則疆外之患何難去哉夫四夷之<lb/>
為暴自古而然矣歴觀自古敵國之彊但有暴而無僭<lb/>
今敵人建位號威伏群夷且百年矣國家惟乆長之計<lb/>
休兵務農以尊社稷未遑誅伐含垢忍耻為隣好權時<lb/>
之策也若元昊者豈其比哉父子據河南朔方之地五<lb/>
十年先帝用覊縻之義授以節鉞位冠侯王義同宗室<lb/>
<pb n="KR2d0007_WYG_118-10a"/>
以至于今恩德至逺也而敵心怙亂假號欺天此寧可<lb/>
忍國家四聖傳授八十餘年兵革不用三十餘載財富<lb/>
於古兵倍於初武夫謀臣充庭溢列不能以此時議除<lb/>
天下之患而論者止欲休兵息民以柔服逺徒虗語爾<lb/>
是羣臣不能雪先帝之憤紓今日之憂除國家之讎明<lb/>
萬世之統將何以示四方傳後嗣乎謂冝運謀决策以<lb/>
安萬邦然而决策定亂在於大者則小者可拱而取今<lb/>
能詭制敵人散其隂謀使與叛醜疑貳有結國家之心<lb/>
<pb n="KR2d0007_WYG_118-10b"/>
間誘西涼羣夷勿與賊結則敵人可得而天下定矣范<lb/>
仲淹以諫諍而遭擯斥若外徇物望内惟邦夲冝委重<lb/>
柄而授之王德用雄毅寛政世濟其武大軍樂為之用<lb/>
冝起之放黜授以斧鉞用督三秦亦人望也茍能行此<lb/>
是謂失之東隅收之桑榆也夷簡甚重其言又下詔敦<lb/>
遣復不起其後大臣屢薦凡六詔起之卒不起遂隱居<lb/>
青城山之白雲溪文彦博守蜀髙其行田况繼彦博尤<lb/>
重之每見必倒屣嘗謂僚佐曰斯人用之便可作正言<lb/>
<pb n="KR2d0007_WYG_118-11a"/>
司諫不用則巖谷一病叟耳俞為人不妄憂喜性髙情<lb/>
淡有超然逺俗之志卒時年六十五有文集三十卷<lb/>
邵雍字堯夫衛州人也刻厲為學夜不枕席者數年有<lb/>
王豫者以師自居聞雍學易召而欲敎之雍徃見豫與<lb/>
語三日蹶然起拜雍嘗適呉楚過秦魯客梁晉而歸徙<lb/>
居於洛士人道洛者必過其廬與人言必依於孝悌忠<lb/>
信樂道人之善不及其惡故賢不肖無不親之其學自<lb/>
天地運化隂陽消長皆以數推之逆知其變世無能曉<lb/>
<pb n="KR2d0007_WYG_118-11b"/>
之者而雍内以自樂浩如也初舉遺逸試將作監主簿<lb/>
熈寧初以為潁州團練推官與常秩同召而雍卒不起<lb/>
居洛三十年而卒年六十七贈著作郎諡曰康節有書<lb/>
十二卷曰皇極經世詩二十篇曰擊壤集子伯温<lb/>
常秩字夷甫潁州汝隂人也嘗舉進士不中退而為自<lb/>
得之學尤長於春秋居於陋巷二十餘年澹如也歐陽<lb/>
脩王安石聞而稱之士論亦翕然歸重嘉祐中脩薦于<lb/>
朝以為潁州敎授又除國子監直講又以為大理評事<lb/>
<pb n="KR2d0007_WYG_118-12a"/>
知長葛縣皆不赴於是聲名愈髙神宗聞其名詔有司<lb/>
以禮敦遣秩入對神宗問曰先朝召卿何以不起秩曰<lb/>
先帝容臣不起陛下不容臣不起因問當今何以免民<lb/>
凍餒秩言法制不立當今之大患也因求歸神宗以為<lb/>
右正言直集賢院俄兼舍人院遷天章閣侍講同修起<lb/>
居注秩辭直舍人院修起居注未㡬又求去神宗驚曰<lb/>
方頼卿德義何遽求去也熈寧七年遷寳文閣待制兼<lb/>
侍讀明年又求去已而病不能朝乃以為西京留司御<lb/>
<pb n="KR2d0007_WYG_118-12b"/>
史臺歸潁而卒初秩隐居求志不肯出仕世以為必退<lb/>
者也及王安石更定法令士大夫沸騰以為不便秩在<lb/>
閭閻見所下詔獨以為是被召遂起然在朝亦無所發<lb/>
明聞望日損既卒贈右諫議大夫<lb/>
臣稱曰常秩以隱逸應聘而不能盡性知命乃務求茍<lb/>
合是豈知易所謂君子之道者哉故雖名列隱逸殆亦<lb/>
赧然矣<lb/>
　東都事略卷一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十九</head>
    <p>
<pb n="KR2d0007_WYG_019-1a"/>
欽定四庫全書<lb/>
　東都事略卷十九　　　　宋　王　稱　撰<lb/>
　　列傳二<lb/>
韓令坤磁州武安人也令坤少𨽻周太祖帳下世宗即<lb/>
位爲殿前都虞候髙平之戰以功領容州團練使世宗<lb/>
征太原以令坤爲都校以功拜武定軍節度使世宗伐<lb/>
淮甸命令坤等十二將率兵以從襲揚州將吏聞周師<lb/>
至開門以迎之令坤整衆而入市不易肆人甚恱徙鎮<lb/>
<pb n="KR2d0007_WYG_019-1b"/>
鎭安又從世宗北征有功恭帝即位爲侍衛馬步軍都<lb/>
虞候國初移鎭天平加侍衛親軍都指揮使同平章事<lb/>
太祖親征李筠令坤率兵屯河陽澤潞平以功加兼侍<lb/>
中從討李重進改鎭成徳卒年四十六令坤有才略識<lb/>
治道與太祖同事周情好親密鎮常山凡七年北邊以<lb/>
寜太祖聞其卒甚悼惜之追封南陽郡王<lb/>
石守信開封浚儀人也始事周太祖得𨽻帳下累遷指<lb/>
揮使世宗征河東戰于髙平守信以功遷親衛左第一<lb/>
<pb n="KR2d0007_WYG_019-2a"/>
軍都指揮使從征淮南又從征闗南俱有戰功自江州<lb/>
防禦使拜義成軍節度使太祖受禪遷侍衛馬歩軍副<lb/>
指揮使改鎭歸徳李筠反守信與髙懐徳率前軍破筠<lb/>
衆于長平斬首三千級又與懐徳敗其衆三萬于澤州<lb/>
澤潞平以功加同平章事李重進反復命守信討重進<lb/>
兼知揚州行府事太祖親征守信馳奏城中危廹破在<lb/>
昕夕大駕親臨可一鼓而平太祖從之即日克其城移<lb/>
鎮天平兼侍衛馬歩軍都指揮使建隆三年請解軍職<lb/>
<pb n="KR2d0007_WYG_019-2b"/>
太祖許之守信每入朝宴賜甚渥加兼侍中太平興國<lb/>
初加中書令爲河南尹從征幽州坐失律責授崇信軍<lb/>
節度使兼中書令尋封衛國公徙鎮陳州卒年五十七<lb/>
贈尚書令追封武威郡王諡曰武烈子保興保吉<lb/>
保興字光裔本名保正太祖爲改之以䕃補供奉官稍<lb/>
遷至團練使雍熈初契丹入邊保興爲澶州前軍駐泊<lb/>
徙銀夏綏府都廵檢常廵案<graphic n="KR3650" url="https://raw.githubusercontent.com/kanripo/KR-Gaiji/master/images/KR3650.png" mimeType="image/png"/>子砦並黑水河趣谷中<lb/>
戎人數千騎渡河邀戰保興伏兵于河滸俟其半度急<lb/>
<pb n="KR2d0007_WYG_019-3a"/>
擊之其後數與戎人戰有功積官至棣州防禦使卒年<lb/>
五十八子元孫<lb/>
保吉字祐之尚太祖女延慶公主拜左衛將軍駙馬都<lb/>
尉領愛州刺史以軍功擢至朔州觀察使守信卒起復<lb/>
爲威塞軍節度使知河陽大名府改横海安國二鎭眞<lb/>
宗即位徙鎭保平景徳初又徙武寜加同平章事契丹<lb/>
入邊眞宗將幸澶淵先遣保吉與李繼隆爲排陣使對<lb/>
壘以待而征騎數萬至城下保吉不介馬而馳當其前<lb/>
<pb n="KR2d0007_WYG_019-3b"/>
鋒敵引去既而敵請盟眞宗錫宴射於行營謂繼隆等<lb/>
曰北敵自古爲患今得其畏威服義息戰安民皆卿等<lb/>
力也保吉曰臣受命禦敵上禀成筭至於布列行陣指<lb/>
授方略皆出於繼隆繼隆亦曰宣力用心躬率將士臣<lb/>
不如保吉眞宗嘉其能謙寵賜甚厚改鎭鎭安卒贈中<lb/>
書令諡曰壯武保吉有武幹奕世將相家積不貲而治<lb/>
生射利所至侵擾其鎮大名也葉齊查道皆知名士保<lb/>
吉悉命械頸而督運物論非之先是守信鎭宛丘年五<lb/>
<pb n="KR2d0007_WYG_019-4a"/>
十七而卒保吉繼居是鎮及其卒也年復與之同人皆<lb/>
異之<lb/>
元孫字善長以守信恩補供奉官久之爲閤門祗候遷<lb/>
知京副使累擢至邕州觀察使鄜延路副總管㑹趙元<lb/>
昊反陷金明砦元孫與劉平戰于三川口爲賊所執仁<lb/>
宗以爲已死贈忠正軍節度使及元昊納欵乃得歸言<lb/>
者請治其辱國之罪仁宗貸之安置全州後還京師卒<lb/>
年七十二<lb/>
<pb n="KR2d0007_WYG_019-4b"/>
王審琦字仲寳河南人也漢乾祐初得𨽻周太祖帳下<lb/>
爲鐡騎指揮使世宗征劉崇以功領勤州刺史審琦沉<lb/>
毅善謀所至有政績世宗征淮舒州堅壁不下以郭令<lb/>
圖爲刺史命審琦司超將兵攻城一夕拔之令圖入復<lb/>
見逐於郡人審琦方進軍援黄州聞令圖被逐乃選輕<lb/>
騎銜枚襲城夜敗其衆而復納之遂以兵破紫金山世<lb/>
宗圍濠梁審琦先拔其水砦乃降及攻楚州審琦謂城<lb/>
陷淮人必遁因設伏以待之果如其言審琦仕周累遷<lb/>
<pb n="KR2d0007_WYG_019-5a"/>
至睦州防禦使宋興擢爲殿前都指揮使泰寜軍節度<lb/>
使從征李筠改鎮義成討李重進也副石守信將前軍<lb/>
出鎭忠正在鎭八年寛簡便民屬邑令有以罪黜縣胥<lb/>
者僚佐以爲令不先白是輕主帥也請詰其罪審琦曰<lb/>
五代以來諸鎭暴横令宰之職不振乆矣能斥黜吏是<lb/>
可嘉也聞者歎伏從征太原改鎭許州加同平章事卒<lb/>
年五十贈中書令追封琅琊郡王審琦素不善飲太祖<lb/>
宴之於後苑祝之曰審琦布衣之舊方共享富貴酒者<lb/>
<pb n="KR2d0007_WYG_019-5b"/>
天之美禄也何惜不令飲之祝已謂審琦曰天必賜卿<lb/>
酒量試爲吾飲之審琦受詔連十數釂無它苦自此侍<lb/>
宴必引滿及歸私家即不能飲或彊飲輙病也子承衍<lb/>
承衍字希甫尚太祖女昭慶公主是謂秦國賢肅公主<lb/>
拜左衛將軍駙馬都尉遷恩州刺史加防禦使太平興<lb/>
國初遷應州觀察使授彰國軍節度使契丹入邉出知<lb/>
天雄軍端拱初徙鎭永清再知天雄眞宗即位改鎭䕶<lb/>
國卒年五十二贈中書令諡曰恭肅承衍善騎射暁音<lb/>
<pb n="KR2d0007_WYG_019-6a"/>
律好吟詠以功臣子尚主貴顯擁富貲厚自奉養而性<lb/>
吝嗇爲世所鄙子世融終内園苑使世融之子克臣以<lb/>
進士第元豐中爲工部侍郎終龍圖閣直學士子師約<lb/>
尚燕國公主拜駙馬都尉英宗以前公主廢舅姑之禮<lb/>
主婿輙升行齒諸父英宗以爲廢人倫不可爲天下法<lb/>
思所以釐正之神宗即位推原英宗意下詔公主出降<lb/>
皆行見舅姑禮公主以禮見舅姑自此始師約官至保<lb/>
平軍留後諡曰恭惠子殖亦尚神宗女惠國公主<lb/>
<pb n="KR2d0007_WYG_019-6b"/>
符彦卿字冠侯陳州宛丘人也父存審後唐宣武軍節<lb/>
度使五代史有傳彦卿年十三能騎射事莊宗於太原<lb/>
以其謹厚令出入臥内莊宗滅梁以爲散員指揮使郭<lb/>
從謙之亂莊宗左右皆引去惟彦卿力戰殺十餘人莊<lb/>
宗崩彦卿慟哭而去天成中以吉州刺史討王都于定<lb/>
州改慶州刺史晉天福初拜同州節度使出帝時爲河<lb/>
陽三城節度使契丹入邊彦卿拒戰于澶淵敵騎數萬<lb/>
圍髙行周於鐵丘諸將相顧無敢當其鋒彦卿引數騎<lb/>
<pb n="KR2d0007_WYG_019-7a"/>
力戰敵解去行周頼以免移鎮許州封祁國公與杜重<lb/>
威李守貞經略北鄙遇契丹主圍之於陽城衆十餘萬<lb/>
諸將無闘志彦卿曰與其束手就擒曷若與之力戰諸<lb/>
將然之彦卿大敗其衆契丹主乗槖駝而遁車帳兵械<lb/>
悉爲彦卿所獲改鎮武寜加同平章事契丹滅晉彦卿<lb/>
遂歸于契丹契丹主以陽城之敗詰責彦卿對曰臣事<lb/>
晉不敢愛死今日惟命契丹主笑而釋之徐宋多盗契<lb/>
丹主遣彦卿歸鎮漢髙祖入汴彦卿來朝改鎭兖州加<lb/>
<pb n="KR2d0007_WYG_019-7b"/>
侍中兼中書令封魏國公拜太保移鎭青州周太祖封<lb/>
彦卿爲淮陽王鎮鄆州徙鎮天雄進封衛王世宗時拜<lb/>
太傅改封魏王恭帝即位加太尉宋興遷太師移鎮鳳<lb/>
翔被病肩輿赴鎮至西京上言疾亟假滿百日受奉如<lb/>
故爲御史所糾於是罷節度使彦卿退居于洛八年閒<lb/>
乗小車駟遍遊佛寺名園人伏其曠逹性不飲酒謙恭<lb/>
待士對賔客清談終日不及世務爲將有謀善戰所得<lb/>
奉賜皆分給士卒故人樂爲之用卒年七十八周世宗<lb/>
<pb n="KR2d0007_WYG_019-8a"/>
二后太宗懿徳皇后皆彦卿女也自周及太祖朝賜詔<lb/>
不名近代貴盛無與爲比子昭信賀州刺史昭厚天雄<lb/>
軍防禦使昭夀鳳州團練使爲益州鈐轄昭夀遊宴無<lb/>
度不能御軍神衛卒趙延順以衆怨昭夀信用親僕搒<lb/>
箠軍人謀害昭夀咸平三年正旦中使來昭夀戒馭吏<lb/>
具鞍馬將送之卒乃縱廐中馬陽逐而縶之喧擾之際<lb/>
延順率其衆殺昭夀及其僕都監王澤聞變召都虞候<lb/>
王均擒延順及其黨不能獲乃推均爲首知益州牛冕<lb/>
<pb n="KR2d0007_WYG_019-8b"/>
出奔漢州都廵撿使劉昭榮與均戰死之均遂僭號大<lb/>
蜀建元化順是歳王師討平之追斬均于富順監<lb/>
王景萊州人也少爲盜梁大將王檀鎭滑臺以景𨽻麾<lb/>
下莊宗入汴景挺身來降仕唐至奉國都虞候清泰末<lb/>
從張敬逹圍晉陽㑹契丹來援景以所部歸晉授相州<lb/>
刺史遷耀州團練使契丹入邉景與髙行周破之于戚<lb/>
城累遷至横海軍節度使契丹犯京師用其黨爲帥以<lb/>
代景景還至常山聞契丹主耶律徳光死即閒道歸漢<lb/>
<pb n="KR2d0007_WYG_019-9a"/>
乾祐初加同平章事周太祖與景有舊及即位加侍中<lb/>
爲䕶國軍節度使移鎮鳳翔顯徳初封褒國公加兼中<lb/>
書令世宗命景與向拱率兵討蜀大破蜀軍于上邽遂<lb/>
降秦州逾年徙鎮秦州恭帝即位封涼國公國初加太<lb/>
保封太原郡王復以爲鳳翔節度使卒年七十五贈太<lb/>
傅追封岐王諡曰元靖初景之奔晉也妻坐誅晉髙祖<lb/>
問所欲對曰臣昔爲卒過官妓侯小師家意慕之今妻<lb/>
被誅誠得小師爲妻足矣後封楚國夫人景性謙退折<lb/>
<pb n="KR2d0007_WYG_019-9b"/>
節下士每朝廷使至雖卑位皆送迎周旋盡禮左右曰<lb/>
王位崇不宜過自損抑景曰人臣重君命也初封王朝<lb/>
廷以吏部尚書張昭爲使景尤加禮重左右又以爲言<lb/>
景曰我在行伍閒已聞張尚書名今使于我是國家厚<lb/>
我也子廷義廷睿廷訓延義仕至横州團練使從征太<lb/>
原中流矢而卒廷義性驕傲好夸誕每言我當代王景<lb/>
之子聞者笑之時目爲王當代景所莅鎭廷睿爲牙内<lb/>
指揮使尤驕恣景以其母被戮心憐之廷睿或小不如<lb/>
<pb n="KR2d0007_WYG_019-10a"/>
意必號泣曰還我母安用富貴景不復問家財恣其所<lb/>
用過華隂墜馬而死廷訓仕至左驍衛將軍<lb/>
王晏徐州滕人也家世力田少爲盜應募𨽻禁軍累遷<lb/>
奉國小校晉末與都校趙暉侯章戍陜州遂歸于漢髙<lb/>
祖甚喜即授以節度使及入汴加同平章事漢亡事周<lb/>
改鎭武寜封滕國公因其鄉里以榮之也太祖受命進<lb/>
封趙國公徙鎮安逺改封韓國公請老以太子太師致<lb/>
仕卒年七十七贈中書令<lb/>
<pb n="KR2d0007_WYG_019-10b"/>
王彦超字徳昇大名臨清人也少事魏王繼岌繼岌死<lb/>
乃仕晉爲刺史仕漢爲復州防禦使契丹入邉爲行營<lb/>
馬歩左廂都排陣使從周太祖入汴湘隂公贇牙校鞏<lb/>
廷美以贇不得立據徐州以拒周太祖拜彦超武寜軍<lb/>
節度使以討之又與王峻拒劉崇于晉州改建雄河陽<lb/>
三城河中三鎭顯徳初加同平章事屢破劉崇之衆拜<lb/>
忠武軍節度使兼侍中宰相李榖征淮南以彦超將前<lb/>
軍敗淮人于夀州城下淮人水陸來援榖退保正陽淮<lb/>
<pb n="KR2d0007_WYG_019-11a"/>
人躡其後㑹李重進兵至合勢急擊大敗之逐北二十<lb/>
餘里師旋徙鎮永興移鳳翔國初加中書令太祖與彦<lb/>
超宴射于作坊酒酣謂彦超曰卿昔在復州朕徃依卿<lb/>
何不納我彦超頓首曰蹄涔之水豈足以安神龍陛下<lb/>
當日不留滯於小郡者天也太祖大笑未幾復鎮永興<lb/>
又爲鳳翔節度使入爲右金吾衛上將軍太平興國中<lb/>
封邠國公彦超語所親曰人臣七十致仕古之制也我<lb/>
今六十九矣自當知止足之分明年遂請老拜太子太<lb/>
<pb n="KR2d0007_WYG_019-11b"/>
師致仕卒年七十三贈尚書令彦超温和恭謹領九鎭<lb/>
所至民安之而能引年告老爲當世所重始彦超自鳳<lb/>
翔來朝與諸將俱侍宴太祖謂曰卿等皆國家宿舊乆<lb/>
臨劇鎭非朕所以優賢之意彦超曰臣無勲勞乆冐榮<lb/>
寵願乞骸骨以歸諸將競陳宿昔戰功及履歴艱苦太<lb/>
祖曰此異代事何足論翌日皆罷鎮時論以此許之<lb/>
武行徳太原榆次人也身長九尺餘氣貌洪偉少負薪<lb/>
道遇晉髙祖髙祖見其魁梧甚竒之因留之帳下仕晉<lb/>
<pb n="KR2d0007_WYG_019-12a"/>
爲寜國軍都虞候契丹犯京師行徳陷于契丹僞請自<lb/>
效因遣送將校數十百䕶所取尚方鎧甲還胡中至河<lb/>
隂行徳謂衆曰我與若等能爲異域鬼耶衆素伏其威<lb/>
名皆曰惟命遂攻孟州走其節度使崔延勲悉以府庫<lb/>
分諸校而權領州事遣其弟行友詣太原勸進漢髙祖<lb/>
喜因來河陽依行徳行徳以兵翼至京師授河陽三城<lb/>
節度使加同平章事移鎭成徳周廣順初加兼侍中改<lb/>
鎮忠武封譙國公兼中書令改封邢徙鎭武寜世宗征<lb/>
<pb n="KR2d0007_WYG_019-12b"/>
淮行徳坐失律左遷右衛大將軍尋授保大軍節度使<lb/>
封宋國公國初改封韓再鎮忠武移安逺召爲太子太<lb/>
傅卒年七十二贈太師<lb/>
楊廷璋字温玉真定人也父洪裕少漁貂裘陂有以二<lb/>
石鴈授之者其翼一揜左一揜右曰吾北嶽使也言訖<lb/>
不知所之是歳生女爲周太祖淑妃明年而廷璋生廷<lb/>
璋以淑妃故得賜官初爲右飛龍使稍遷皇城使世宗<lb/>
即位拜左驍衛大將軍宣徽北院使除建雄軍節度使<lb/>
<pb n="KR2d0007_WYG_019-13a"/>
隰州闕守乃請監軍李謙溥攝州事謙溥至隰并人來<lb/>
圍其城或請速救之廷璋曰賊遽至必未攻城乃募死<lb/>
士百餘人濳諭謙溥相應夜銜枚擊之并人大潰逐北<lb/>
數十里國初荆罕儒監晉州兵疑廷璋周之近親欲圖<lb/>
之見必懐刃而廷璋接以至誠卒不敢發初周太祖嘗<lb/>
諭廷璋圖涇帥史懿廷璋屏左右示以詔書懿受代入<lb/>
朝遂免禍時論以罕儒不能加害爲若有施報也未幾<lb/>
廷璋自鎮來朝授靜難軍節度使移鄜州代還爲左千<lb/>
<pb n="KR2d0007_WYG_019-13b"/>
牛衛上將軍卒年六十<lb/>
郭從義字徳基其先沙陁人也父古仕後唐賜姓李氏<lb/>
古卒從義尚幼明宗時從義官至内園使仕晉爲宿州<lb/>
團練副使復姓郭云契丹入邉漢髙祖將建國從義首<lb/>
賛其謀漢興爲鄭州防禦使拜鎮寜軍節度使趙思綰<lb/>
以永興叛命從義討之師次潼關河中李守貞來援從<lb/>
義大破之遂圍思綰拜永興軍節度使思綰困甚從義<lb/>
遣人誘之佯許以華州節鉞思綰信之遂開門送欵從<lb/>
<pb n="KR2d0007_WYG_019-14a"/>
義入城思綰謁見即遣武士執之并其黨斬于市以功<lb/>
加同平章事周初加侍中移鎭許州改鎮天平世宗北<lb/>
征以從義副符彦卿充排陣使世宗還京師加兼中書<lb/>
令又改鎮武寜乾徳初拜䕶國軍節度使來朝太祖召<lb/>
於便殿擊踘從義易衣跨馬精心呈技以卜太祖之知<lb/>
及罷命升殿賜坐太祖謂曰卿之技誠妙矣然非將相<lb/>
所爲也從義大慙爲右金吾衛大將軍請老以太子太<lb/>
師致仕從義爲將有謀略爲人持重博通技藝善飛白<lb/>
<pb n="KR2d0007_WYG_019-14b"/>
書卒年六十四贈中書令<lb/>
臣稱曰唐季以來至于五代藩鎮之禍烈矣宋興令坤<lb/>
從義彦卿握重兵在河北守信審琦彦超等以宿將處<lb/>
方鎮而數子者識歴數之攸在知天命之有歸故號令<lb/>
一出莫不稽首聽命或納節以備宿衛或請老而知止<lb/>
足使藩鎮之禍泯然而不作克保功名長守富貴雖太<lb/>
祖之善御豪傑而亦數子者能擇其禍福輕重而審處<lb/>
之斯可以言智矣<lb/>
<pb n="KR2d0007_WYG_019-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_019-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷十九<lb/>
</p>
<p>
</p>
  </div>
</body>
</text>
</TEI>
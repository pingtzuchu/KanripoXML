<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三</head>
    <p>
<pb n="KR2d0007_WYG_003-1a"/>
欽定四庫全書<lb/>
　東都事略卷三　　　　　宋　王　稱　撰<lb/>
　　本紀三<lb/>
太宗至仁應道神功聖德文武睿烈大明廣孝皇帝宣<lb/>
祖第三子也母曰昭憲皇后后夢神人捧日寘于懷遂<lb/>
有娠以晉天福四年十月甲辰生於開封府浚儀縣崇<lb/>
德北坊官舍赤光滿室幼頴悟好讀書宣祖爲將征淮<lb/>
上克州縣諸將皆爭子女玉帛宣祖爲訪其書籍歸以<lb/>
<pb n="KR2d0007_WYG_003-1b"/>
遺太宗謂之曰文武立身之本汝其勉之及長隆準龍<lb/>
顔望之儼然周顯德初補右班殿直遷供奉官五年改<lb/>
殿前祇候供奉官都知太原劉承鈞結契丹侵邊命太<lb/>
祖北伐太宗從行至陳橋爲六軍推戴太祖受周䄠以<lb/>
太宗爲殿前都虞候領睦州防禦使太祖征澤潞留爲<lb/>
大内都㸃檢領泰寧軍節度使太祖征李重進又爲大<lb/>
内都㸃檢二年爲開封尹同平章事乾德二年拜中書<lb/>
令開寶初太祖征太原以爲京師留守六年封晉王有<lb/>
<pb n="KR2d0007_WYG_003-2a"/>
詔班宰相上九年十月癸丑太祖崩奉遺詔即皇帝位<lb/>
大赦天下庚申以皇弟廷美爲開封尹封齊王太祖子<lb/>
德昭始封武功郡王盧多遜同中書門下平章事楚昭<lb/>
輔樞密使十一月甲子追冊故尹氏及越國夫人苻氏<lb/>
爲皇后丁卯詔曰帝堯之化實先於敦族成周之制爰<lb/>
後於異姓自今朝㑹齊王廷美武功郡王德昭位宜在<lb/>
宰相上<lb/>
太平興國元年冬十二月甲寅大赦天下改元<lb/>
<pb n="KR2d0007_WYG_003-2b"/>
二年春二月庚子皇帝更名夏四月乙卯葬英武聖文<lb/>
神德皇帝于永昌陵秋八月作崇聖殿冬十一月丁亥<lb/>
朔日有食之旣<lb/>
三年春三月己酉吳越國王錢俶來朝夏四月己卯陳<lb/>
洪進以漳泉兩州歸于有司得縣十四五月乙酉赦漳<lb/>
泉吳越國王錢俶以國歸于有司得州十三軍一縣八<lb/>
十六丁亥徙封錢俶爲淮海國王戊子赦兩浙秋七月<lb/>
乙酉大雨震電八月黄河清甲戌羣臣上尊號曰應運<lb/>
<pb n="KR2d0007_WYG_003-3a"/>
統天聖神文武皇帝冬十一月丙申合祭天地于圜丘<lb/>
大赦天下<lb/>
四年春正月庚寅以潘美伐太原石熙載僉書樞密院<lb/>
事二月辛亥詔幸鎭州丙辰沈倫爲東京留守甲子發<lb/>
京師三月乙未郭進大破契丹于石嶺關夏四月庚戌<lb/>
石熙載樞密副使壬戌皇帝幸太原折御卿克岢嵐軍<lb/>
乙丑克隆州己巳克嵐州辛未皇帝幸太原城以手詔<lb/>
諭劉繼元五月壬午幸城南癸未劉繼元降釋其罪太<lb/>
<pb n="KR2d0007_WYG_003-3b"/>
原平得州十軍一縣四十一乙酉赦太原己丑以劉繼<lb/>
元爲右衞上將軍封彭城郡公丁酉隳隆州六月庚申<lb/>
北征庚午次幽州秋七月甲申班師乙巳皇帝至自范<lb/>
陽八月甲戌武功郡王德昭薨冬十月乙亥皇弟廷美<lb/>
進封秦王<lb/>
五年秋七月丁未討交州冬十一月丙午以秦王廷美<lb/>
爲東京留守己酉詔幸北邊壬子發京師戊午駐蹕于<lb/>
大名十二月乙酉皇帝至自大名<lb/>
<pb n="KR2d0007_WYG_003-4a"/>
六年春三月己酉太祖子德芳薨交州行營大破賊軍<lb/>
于白藤江口夏六月甲戌薛居正薨秋九月乙未朔日<lb/>
有食之辛亥趙普爲司徒兼侍中石熙載樞密使秦王<lb/>
廷美乞班趙普下從之壬子詔曰古者振木鐸于路所<lb/>
以來四方之風謡設獸樽于庭所以延羣臣之諫諍在<lb/>
朝内外官自今或知民間利病及時政得失並得直言<lb/>
無隱冬十月癸酉羣臣上尊號曰應運統天睿文英武<lb/>
大聖至德廣孝皇帝十一月癸亥合祭天地于圜丘大<lb/>
<pb n="KR2d0007_WYG_003-4b"/>
赦天下癸丑楚昭輔罷<lb/>
七年春三月癸巳朔日有食之乙巳以皇弟廷美爲西<lb/>
京留守交州遣使來謝罪唐州蝗夏四月甲子竇偁郭<lb/>
贄並參知政事柴禹錫樞密副使盧多遜罷乙丑皇弟<lb/>
廷美勒歸第盧多遜流崖州庚辰沈倫貶五月己酉夏<lb/>
州李繼捧來朝以其地來獻得州四縣八繼捧之弟繼<lb/>
遷叛丙辰皇弟廷美降封涪陵公房州安置秋七月甲<lb/>
午皇子德崇封衞王德明廣平郡王冬十月己卯竇偁<lb/>
<pb n="KR2d0007_WYG_003-5a"/>
薨十二月戊午朔日有食之丙午赦銀夏等州令諸州<lb/>
置農師<lb/>
八年春正月戊寅曹彬罷己卯王顯弭德超並樞密副<lb/>
使癸未詔曰養老乞言哲王之丕訓觀民設敎載籍之<lb/>
大猷故遒人振鐸以采詩刺史褰帷而按部所以參考<lb/>
風俗周知其淑慝延訪耆艾詳求於利病斯爲茂典可<lb/>
舉而行宜令州縣長吏或部内有耆德髙年爲鄉里所<lb/>
信者並須延問民間疾苦吏治得失退而行之以稱吾<lb/>
<pb n="KR2d0007_WYG_003-5b"/>
意甲申詔曰傳云能以禮讓爲國乎何有宜令開封府<lb/>
及諸州於衝要處設榜刻儀制令論如律二月戊子朔<lb/>
日有食之三月庚申宋琪參知政事甲申除福建諸州<lb/>
鹽禁夏四月壬子弭德超流瓊州六月己亥王顯樞密<lb/>
使秋七月辛未郭贄罷庚辰李昉參知政事八月庚戌<lb/>
石熙載罷冬十月己酉趙普罷皇子元佐封楚王元佑<lb/>
陳王皇第三子封韓王元俊冀王元傑益王十一月壬<lb/>
子宋琪李昉並同中書門下平章事甲寅令宰相班諸<lb/>
<pb n="KR2d0007_WYG_003-6a"/>
王上壬申李穆吕蒙正李至並參知政事張齊賢王沔<lb/>
並同僉書樞密院事<lb/>
雍熙元年春正月壬戌求遺書於天下乙丑涪陵公廷<lb/>
美卒癸酉李穆薨夏四月甲午詔以今年十一月有事<lb/>
于泰山五月廢諸州農師丁丑乾元文明殿災六月丁<lb/>
亥詔求直言上謂近臣曰朕訪求讜議以規已失昔禹<lb/>
拜昌言世稱其明今之諫者茍能中時病朕豈惜夏禹<lb/>
之拜乎壬寅詔罷封泰山以冬至有事於南郊秋八月<lb/>
<pb n="KR2d0007_WYG_003-6b"/>
丁酉親祠太一宫冬十一月丁卯合祭天地于圜丘大<lb/>
赦天下改元十二月庚辰錢俶改封漢南國王壬辰德<lb/>
妃李氏立爲皇后<lb/>
二年秋九月庚戌楚王宫火辛亥楚王元佐廢閏月乙<lb/>
未詔曰嶺南之俗民嫁娶喪葬衣服制度委所在長吏<lb/>
漸加戒厲俾遵條式其殺人祭鬼病不求醫僧置妻孥<lb/>
深宜化導使之悛革冬十二月庚子朔日有食之丙辰<lb/>
宋琪柴禹錫罷<lb/>
<pb n="KR2d0007_WYG_003-7a"/>
三年春正月庚寅命曹彬崔彦進米信田重進潘美北<lb/>
伐契丹戊戌李至罷三月曹彬克契丹固安城田重進<lb/>
破契丹于飛狐北潘美自西陘與契丹遇追至寰州克<lb/>
之辛巳曹彬克涿州潘美取朔州又取應州田重進圍<lb/>
靈丘夏四月潘美克雲州五月曹彬等與契丹戰于歧<lb/>
溝關我師敗績潘美還代州徙雲應寰朔四州之民分<lb/>
置河東及京西計口給田免其租役六月戊戌朔日有<lb/>
食之辛仲甫參知政事秋八月丁酉王沔張宏並樞密<lb/>
<pb n="KR2d0007_WYG_003-7b"/>
副使雲州觀察使楊業與敵戰死之冬十二月王師敗<lb/>
績于君子館<lb/>
四年春二月丙申錢俶封南陽國王甲寅錢俶改封許<lb/>
王夏四月癸巳張宏罷趙昌言樞密副使冬十一月庚<lb/>
辰詔曰王者設班爵以馭貴差禄秩以養賢所以責之<lb/>
廉隅懋其官業也奉給之數宜從優厚應百官奉錢給<lb/>
佗物以八分爲十者自今給其實數<lb/>
端拱元年春正月戊辰黄河清乙亥親耕籍田始三推<lb/>
<pb n="KR2d0007_WYG_003-8a"/>
上曰朕志在勤農恨不得終於千畝豈止以三推爲限<lb/>
哉遂耕數十歩大赦天下改元二月丙申李昉罷趙普<lb/>
爲太保兼侍中吕䝉正同中書門下平章事皇子元僖<lb/>
封許王皇第三子封襄王元份越王錢俶徙封鄧王王<lb/>
沔參知政事張宏樞密副使楊守一僉書樞密院事庚<lb/>
戌皇子元偓封徐國公元偁涇國公三月乙丑趙昌言<lb/>
貶乙亥誅侯莫陳利用于商州秋八月甲子鄧王錢俶<lb/>
薨九月乙酉楊守一卒<lb/>
<pb n="KR2d0007_WYG_003-8b"/>
二年秋七月己卯張齊賢樞密副使張遜僉書樞密院<lb/>
事戊子彗出東井八月丙辰大赦天下冬十二月庚申<lb/>
詔曰古先哲王託居人上蓋務求於至治豈有尚於虚<lb/>
名矧乃皇帝之稱已極崇大爰自唐室始加美號徇臣<lb/>
子之愛戴著方策之典常踵事增華積習無改朕博考<lb/>
載籍追法古道旣異三五之舊制深懼賓實之有踰憮<lb/>
然自思不遑寧處自今四方所上表宜祇稱皇帝上又<lb/>
謂宰相曰皇帝二字亦不可兼蓋起於秦始皇後代因<lb/>
<pb n="KR2d0007_WYG_003-9a"/>
之不改朕比欲止稱王但以諸子封王爲不便耳羣臣<lb/>
上表請復尊號上不許又上法天崇道文武皇帝詔去<lb/>
文武二字乃許<lb/>
淳化元年春正月戊寅朔改元戊子趙普罷秋八月己<lb/>
巳禁川峽嶺南採材<lb/>
二年春閠二月辛未日有食之三月乙丑辛仲甫罷夏<lb/>
四月辛巳張齊賢陳恕並參知政事張遜温仲舒冦準<lb/>
並樞密副使張宏罷秋七月李繼遷歸順九月丁酉王<lb/>
<pb n="KR2d0007_WYG_003-9b"/>
沔陳恕罷己亥吕蒙正罷李昉張齊賢並同中書門下<lb/>
平章事賈黄中李沆並參知政事癸卯王顯罷甲辰張<lb/>
遜知樞密院事温仲舒冦準同知院事<lb/>
三年春正月乙巳詔曰昔舜之有天下也選於衆而舉<lb/>
善人則不仁不善者斯逺矣矧今提封至廣設官尤衆<lb/>
銓選旣限於常調英俊或沉於下僚俾振滯淹屬在倫<lb/>
類傳不云乎如有所譽者其有所試矣朕當親覽而進<lb/>
之其令常參官舉升朝官者各二人二月乙丑朔日有<lb/>
<pb n="KR2d0007_WYG_003-10a"/>
食之夏五月旱秋七月己酉太師趙普薨冬十一月己<lb/>
亥開封尹許王元僖薨<lb/>
四年春正月辛卯合祭天地於圜丘以宣祖太祖並配<lb/>
大赦天下二月己未朔日有食之盜起于蜀夏六月丙<lb/>
寅張齊賢罷壬申張遜冦準罷柴禹錫知樞密院事吕<lb/>
端參知政事劉昌言同知樞密院事秋八月丙辰朔日<lb/>
有食之冬十一月辛未李昉賈黄中李沆温仲舒並罷<lb/>
吕䝉正同中書門下平章事趙鎔向敏中同知樞密院<lb/>
<pb n="KR2d0007_WYG_003-10b"/>
事蘇易簡參知政事丁丑趙昌言參知政事十二月賊<lb/>
推李順爲首陷蜀州又陷卭州又陷永康軍<lb/>
五年春正月李順陷漢州又陷彭州癸酉命李繼隆討<lb/>
李繼遷甲戌命内侍王繼恩率兵討李順二月李順陷<lb/>
成都府夏四月李繼隆克夏州擒趙保忠以獻詔釋之<lb/>
授右千牛衞上將軍封宥罪侯壬寅王師克劒州五月<lb/>
克閬州又克巴州師進破賊十萬遂克成都李順之黨<lb/>
並伏誅秋八月蜀冦平九月壬申皇第三子爲開封尹<lb/>
<pb n="KR2d0007_WYG_003-11a"/>
封壽王大赦天下上謂壽王曰政敎在得人心而不擾<lb/>
之得人心莫若示之以誠信不擾之無如鎭之以清淨<lb/>
推是而行雖虎兕亦當馴狎況於人乎書曰撫我則后<lb/>
虐我則讎信哉斯言也爾宜戒之乙亥冦準參知政事<lb/>
丁丑詔曰朕惟蜀川文翁之化在焉乃者盜興畎畝連<lb/>
陷州城靜言思之非民之咎蓋由朕委任非當燭理不<lb/>
明親民之官失於綏養筦𣙜之吏恣其誅求致然也念<lb/>
兹失德是務責躬永鑒前非庶無貳過咨爾民庶當體<lb/>
<pb n="KR2d0007_WYG_003-11b"/>
朕懷是歳大有年<lb/>
至道元年春正月戊申朔改元丙辰上清宫成上曰朕<lb/>
在藩邸以先帝所賜營是宫欲以祈福而庇民也癸亥<lb/>
趙昌言罷戊辰錢若水同知樞密院事劉昌言罷三月<lb/>
庚申詔曰國家郡縣至廣吏貟衆多自公卿以至卑品<lb/>
逮千萬數皆懷材抱器明習利病非開言路曷導下情<lb/>
宜令幕職州縣等官並許言公私利害附傳置以聞夏<lb/>
四月癸未吕蒙正罷吕端同中書門下平章事蘇易簡<lb/>
<pb n="KR2d0007_WYG_003-12a"/>
柴禹錫罷張洎參知政事甲申趙鎔知樞密院事甲辰<lb/>
開寶皇后宋氏崩秋八月壬辰詔以皇第三子開封尹<lb/>
壽王爲皇太子大赦天下改元<lb/>
二年春正月辛亥合祭天地于圜丘大赦天下二月庚<lb/>
辰李昌齡參知政事秋七月丙寅冦準罷<lb/>
三年春正月丙子温仲舒王化基並參知政事李惟清<lb/>
同知樞密院事張洎罷乙酉葬孝章皇后于昌陵之北<lb/>
二月靈州行營大破李繼遷繼遷遁辛丑皇帝不豫三<lb/>
<pb n="KR2d0007_WYG_003-12b"/>
月癸巳皇帝崩于萬歳殿聖壽五十九殯于殿之西階<lb/>
羣臣上尊諡曰神功聖德文武皇帝廟號太宗十月己<lb/>
酉葬永熈陵大中祥符元年加上尊諡曰至仁應運神<lb/>
功聖德文武大明廣孝皇帝五年再加上尊諡曰至仁<lb/>
應運神功聖德文武睿烈大明廣孝皇帝<lb/>
臣稱曰太宗以英睿之姿佐太祖定天下開子孫帝王<lb/>
萬世之業故太祖勤勤於傳襲非特以昭憲顧命而已<lb/>
太宗以明繼聖而能廣文之聲卒其成功乃大一統于<lb/>
<pb n="KR2d0007_WYG_003-13a"/>
時北自常碣南極嶺表東際海岱西接洮隴宋之威德<lb/>
斯爲盛矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略巻三<lb/>
</p>
<p>
</p>
  </div>
</body>
</text>
</TEI>
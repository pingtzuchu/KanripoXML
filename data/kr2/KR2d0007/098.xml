<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷九十八</head>
    <p>
<pb n="KR2d0007_WYG_098-1a"/>
欽定四庫全書<lb/>
　東都事略卷九十八　　　宋　王　稱　撰<lb/>
　　列傳八十一<lb/>
鄧綰字文約成都雙流人也㓜力學溢於文詞舉進士<lb/>
為禮部第一稍遷職方員外郎通判寧州時王安石得<lb/>
君專政綰上書曰陛下得伊吕之佐作苖役之法百姓<lb/>
無不鼓舞聖澤以臣所見寧州觀之知一路皆然矣以<lb/>
一路觀之知天下皆然矣安石大喜即召綰使陳邊事<lb/>
<pb n="KR2d0007_WYG_098-1b"/>
綰見安石欣然如舊交後數日屬安石致齋陳升之馮<lb/>
京以綰知寧州綰曰我復還知寧州乎及明日除集賢<lb/>
校理自綰至京師蜀人在朝者莫不笑罵綰曰笑罵從<lb/>
汝好官湏我為之未幾知諫院遷兵部貟外郎兼侍御<lb/>
史知雜事判司農寺於是常平免役水利保甲之政皆<lb/>
自司農攽矣擢龍圗閣待制權御史中丞遼人來争河<lb/>
東地界綰論敵人懐姦生事輒肆窺測去冬聚兵累月<lb/>
逡廵自罷其情偽深淺不為難見不過因護疆土貪惜<lb/>
<pb n="KR2d0007_WYG_098-2a"/>
金帛為堅久盟約之計耳今日强鄰慢侮若禦之以堅<lb/>
彊則不失二國之平平則彼不我疑而我得以逺慮若<lb/>
先之以畏屈則大為中國之恥恥則彼不我信而或將<lb/>
力争神宗謂執政曰王赫斯怒此乃怒出不意非若忿<lb/>
速之人見侮而怒也前此出錢免役時吕恵卿請立告<lb/>
緡使自陳其貲謂之手實綰曰凡民所以養生之具日<lb/>
用而家有之今欲盡數供㭊出錢則家家有告訐之憂<lb/>
人人有隠落之罪無所措手足矣行商坐賈通貨殖財<lb/>
<pb n="KR2d0007_WYG_098-2b"/>
四民之益也其有無交易不過服食器用粟米財蓄絲<lb/>
麻布帛之類或春有之而夏已折閱或秋居之而冬已<lb/>
散亡則公家簿書如何拘轄隠落之罪安得不犯徒使<lb/>
嚚訟者起利報怨而公相告訐畏怯者守死忍餓而不<lb/>
敢為生神宗是其言詔東南推行手實簿法公私煩擾<lb/>
其罷之王安石復相綰乃言吕恵卿借富民錢買田産<lb/>
故恵卿出知陳州又言章惇穢行而惇亦罷知湖州遷<lb/>
翰林學士仍為中丞初綰以附王安石居言職及安石<lb/>
<pb n="KR2d0007_WYG_098-3a"/>
罷復附吕恵卿至是安石與恵卿相仇綰復主安石凡<lb/>
恵卿之黨極力奏劾之綰懼安石去而失勢屢請留之<lb/>
其言無所顧忌神宗怒欲絀綰而安石亦懼乃言臣昨<lb/>
聞鄧綰甞為臣子弟營官及薦臣子壻可用又為臣求<lb/>
賜第宅綰為國司直而乃與宰臣乞恩澤極傷國體兼<lb/>
綰近舉御史二人其一人彭汝礪者與練亨甫相失綰<lb/>
聽亨甫游說故别舉官審如所聞即豈可在論思之地<lb/>
而亨甫亦不當備宰屬矣於是神宗謂綰操心頗僻賦<lb/>
<pb n="KR2d0007_WYG_098-3b"/>
性姦囘論事薦人不循分守遂罷中丞知虢州而亨甫<lb/>
亦罷尋除龍圗閣待制以言者改集賢院學士知河陽<lb/>
數月復待制知荆南又知陳陜青三州哲宗即位除龍<lb/>
圗閣直學士知鄧州徙揚州復以言者論其姦囘改滁<lb/>
州未行卒年五十九子洵仁洵武洵仁徽宗朝為尚書<lb/>
右丞<lb/>
洵武字子常舉進士為汝陽簿哲宗召對為祕書省正<lb/>
字遷校書郎擢起居舎人徽宗即位為起居郎時韓忠<lb/>
<pb n="KR2d0007_WYG_098-4a"/>
彦曾布為相洵武因對言陛下乃先帝之子今宰相韓<lb/>
忠彦乃琦之子先帝行新法以利民琦甞論其非今忠<lb/>
彦為相将先帝之法更張之是忠彦為韓琦子能繼父<lb/>
志陛下為先帝子不能繼父志也陛下必欲繼志述事<lb/>
非用蔡京不可又進愛莫助之之圗其說以為陛下方<lb/>
紹述先志羣臣無助之者其圗如司馬光年表列為旁<lb/>
通分為左右自宰相執政侍從臺諫郎官館閣學官分<lb/>
而為七左曰元豐右曰元祐左序助紹述者以温益為<lb/>
<pb n="KR2d0007_WYG_098-4b"/>
首其餘不過三四人右序舉朝輔相公卿百執事皆在<lb/>
焉多至百餘人又於左序别書一人姓名於宰相下而<lb/>
掩之徽宗視之則京也徽宗謂布曰洵武言非相蔡京<lb/>
不可然與卿不同奈何布曰洵武所陳既與臣不同乞<lb/>
不與議徽宗以付温益益欣然奉行乞籍記異論之人<lb/>
於是徽宗決意用京矣召試中書舎人遷給事中兼侍<lb/>
講進吏部侍郎神宗更定官制獨選人官稱尚未是正<lb/>
洵武上疏曰神宗稽古創法厘正官名使省臺寺監之<lb/>
<pb n="KR2d0007_WYG_098-5a"/>
官實典職事領空名者一切罷去而易之以階因而制<lb/>
禄命出之日官號法制鼎新於上而彛倫庻政攸叙於<lb/>
下今吏部選人自節察判官至簿尉凡七等先帝甞欲<lb/>
以階寄禄而未暇願造為新名因而寄禄使一代條法<lb/>
粲然大備徽宗從其言遷户部尚書移刑部又請初出<lb/>
官人兼用刑法試俾知為吏之方未經任人毋得任司<lb/>
理以重犴獄之寄六曹人毋得用他司酬奨以杜僥覬<lb/>
之門皆著為令拜尚書右丞遷左丞中書侍郎妖人張<lb/>
<pb n="KR2d0007_WYG_098-5b"/>
懐素獄興洵武妻吳氏侔之兄弟也坐出知隨州提舉<lb/>
明道宫復端明殿學士知亳州再領明道宫知河南府<lb/>
進資政殿學士召為中太一宫使拜觀文殿學士大名<lb/>
尹入為佑神觀使兼侍讀除保大軍節度使政和六年<lb/>
拜知樞密院事五谿蠻擾邊即倣陜西弓箭手之制募<lb/>
並邊之民習知溪洞之險易者為刀弩手置提舉官教<lb/>
以戰陣勸以耕牧得勝兵幾萬人分荆湖北路為鼎澧<lb/>
路置都鈐轄司於鼎州以鎮撫之遷特進宣和元年拜<lb/>
<pb n="KR2d0007_WYG_098-6a"/>
少保封莘國公洵武之在右府也蔡京謀取燕雲洵武<lb/>
以謂盟好百年其可一朝棄之議遂寢後契丹衰王黼<lb/>
復建燕雲之議而洵武已歿矣卒時年五十六贈太傅<lb/>
諡曰文簡子雍<lb/>
蹇周輔字磻翁成都雙流人也晚中特奏名復中進十<lb/>
調知宜賔縣又知石門縣通判安肅軍入為御史臺推<lb/>
直言鞫獄有勞擢開封府推官出為淮南轉運副使羣<lb/>
偷嘯聚閩中改使福建俾䕶諸将以討之廖恩請命閩<lb/>
<pb n="KR2d0007_WYG_098-6b"/>
遂無事元豐初循唐制歸百司獄於大理寺首以周輔<lb/>
為少卿遷三司度支副使加集賢殿修撰為河北都轉<lb/>
運使除寳文閣待制召為户部侍郎知開封府事多不<lb/>
決數月改授刑部侍郎先是周輔請運廣鹽數百萬代<lb/>
淮鹽均賣於湖南周輔坐抑勒騷擾罷知和州徙廬州<lb/>
卒年七十六周輔彊學善屬文神宗甞命周輔答髙麗<lb/>
書屢稱善然世論其為人深文刻覈也子序辰<lb/>
序辰字授之舉進士元豐中為諫官紹聖中為起居郎<lb/>
<pb n="KR2d0007_WYG_098-7a"/>
中書舎人權禮部尚書與安惇看詳訴理事及徽宗即<lb/>
位言事者論其惡與惇並除名勒停放歸田里語在惇<lb/>
傳起知蘄州尋為户部侍郎蔡京為相以序辰為翰林<lb/>
學士遷承㫖有言其在先帝諒闇以音樂自娱者由是<lb/>
黜知汝州後復龍圗閣待制知蘇州坐縱部民盜鑄貶<lb/>
單州團練副使江州安置移永州㑹赦復官而卒序辰<lb/>
亦有文善附㑹然深文刻覈亦似其父云<lb/>
李定字資深揚州人也㓜受學於王安石擢進士第為<lb/>
<pb n="KR2d0007_WYG_098-7b"/>
定逺尉秀州軍事判官召對便殿改太子中允除監察<lb/>
御史裏行於是宋敏求蘇頌李大臨皆言選人未有除<lb/>
御史者不草制三舎人悉坐免而言事者亦論定甞匿<lb/>
所生母服不可備言職詔御史臺與決謂宜解官申心<lb/>
䘮而定親戚隣人稱定仇氏所生仇氏亡日未甞解官<lb/>
持心䘮止以父年八十九乞在家侍養御史林旦薛昌<lb/>
朝皆力言之改崇政殿說書辭不就除集賢校理檢正<lb/>
中書吏房公事久之遷太常丞直舎人院以集賢殿修<lb/>
<pb n="KR2d0007_WYG_098-8a"/>
撰知明州召拜右正言寳文閣待制知諌院遷右諌議<lb/>
大夫權御史中丞定與同時御史舒亶何正臣劾蘇軾<lb/>
知湖州以表謝上摘其語以為侮慢因論軾自熈寜以<lb/>
來作為文章怨謗君父交通戚里神宗命送御史獄軾<lb/>
謫黄州方定自鞫軾獄勢不可尚一日於崇政殿門外<lb/>
語同列曰蘇軾乃奇才也俱不敢對又曰軾前二十年<lb/>
所作文章引援經史隨問即答無一字之差真天下奇<lb/>
才也歎息乆之時彗出東方求直言術者謂有兵變神<lb/>
<pb n="KR2d0007_WYG_098-8b"/>
宗命宦者察衛士飲食定言一飲食不足以示恩適動<lb/>
小人之心遂罷之因復有議廢明堂祀者神宗以訪定<lb/>
定曰三嵗一郊或明堂祖宗以來未之有改不知誰為<lb/>
此言願得劾其謬妄神宗曰聽卿言足矣遷翰林學士<lb/>
以論事失實罷知河陽留守南京召為户部侍郎哲宗<lb/>
立以龍圗閣直學士知青州移江寧府王巖叟言定不<lb/>
持所生母仇氏服乞行竄殛責授少府少監分司南京<lb/>
卒年六十紹聖初悉復故官職云<lb/>
<pb n="KR2d0007_WYG_098-9a"/>
舒亶字信道明州慈溪人也擢進士調臨海尉民有使<lb/>
酒逐其叔母者亶命執之不服即斬之投劾去王安石<lb/>
當國聞而竒之用為審官院主簿熈河路分畫疆界命<lb/>
亶馳往於時洮隴新喋血亶即日引道至則示以朝廷<lb/>
威信夷人以肉置刀頭啗亶亶以口承之衆皆歡呼使<lb/>
還提舉兩浙常平召為太子中允御史裏行太學官受<lb/>
賂事聞神宗不恱亶奉詔驗治窮盡黨與加集賢校理<lb/>
與李定何正臣交論蘇軾作為歌詩譏訕時事軾坐貶<lb/>
<pb n="KR2d0007_WYG_098-9b"/>
黄州尋修起居注知諌院擢御史知雜上言郡邑不治<lb/>
監司得以按劾至中都官不治而御史顧不得行法誠<lb/>
使御史如監司人知所畏矣於是置六察官朝廷推行<lb/>
新法亶言役法不均責在提舉官神宗曰提舉官未可<lb/>
責也近臣僚有自陕右來者欲盡蠲免中下之民朕謂<lb/>
不然且中下之民多而上戸少若中下盡免而取足上<lb/>
戸則不均甚矣朝廷立法但欲均爾卿更可講求以聞<lb/>
遷給事中直學士院拜御史中丞上疏論尚書省凡奏<lb/>
<pb n="KR2d0007_WYG_098-10a"/>
鈔法當置籍錄其事目今違法不錄既案奏乃謾以發<lb/>
歴為錄目之籍亶以為大臣欺罔而尚書省取御史臺<lb/>
受事簿亦無錄目亦奏亶為欺罔又劾奏亶直學士院<lb/>
日違法請厨錢臺官朋蔽不言請付吏事下大理獄具<lb/>
當坐贓追兩官勒停哲宗即位授保康軍節度副使至<lb/>
徽宗即位起知無為軍復以言者罷久之知南康軍崇<lb/>
寧初辰州蠻叛以直龍圗閣知荆南府亶選形勢得飛<lb/>
山福純坡建新城為控扼之要以功除龍圗閣待制卒<lb/>
<pb n="KR2d0007_WYG_098-10b"/>
年六十三<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷九十八<lb/>
</p>
<p>
</p>
  </div>
</body>
</text>
</TEI>
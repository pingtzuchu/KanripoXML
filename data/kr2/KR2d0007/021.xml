<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十一</head>
    <p>
<pb n="KR2d0007_WYG_021-1a"/>
欽定四庫全書<lb/>
　東都事略卷二十一　　　宋　王　稱　撰<lb/>
　　列傳四<lb/>
昝居潤字廣川博州髙唐人也少有氣節嘗爲樞密院<lb/>
小吏景延廣留守西京補爲右職契丹犯京師以兵圍<lb/>
延廣家故吏悉避去居潤爲全䕶其家時論稱之仕周<lb/>
世宗爲軍器庫使從征髙平以功遷客省使知青秦二<lb/>
州歴知鳳翔河中入知開封府世宗幸淮上命爲副留<lb/>
<pb n="KR2d0007_WYG_021-1b"/>
守遷宣徽北院使加南院使判開封府太祖征澤潞命<lb/>
居潤赴澶州廵警師還知鎮州拜義成軍節度使卒年<lb/>
五十九贈太師<lb/>
張美字元圭貝州清河人也少爲三司小吏澶州糧料<lb/>
使周世宗鎭澶淵每有求取美悉力應之及即位召爲<lb/>
樞密承旨權判三司授三司使世宗用兵淮上及北征<lb/>
以美爲大内都㸃檢師還擢左領軍上將軍充宣徽北<lb/>
院使世宗連歳征討糧餽無乏美之力也然每思澶州<lb/>
<pb n="KR2d0007_WYG_021-2a"/>
所爲終不以公忠待之李筠叛太祖親征以饋運功拜<lb/>
定國軍節度使五代以來官市木關中州歳出緡錢數<lb/>
十萬以假民長吏十取其一謂之率分錢美至鎮有所<lb/>
謂率分錢者一無所受由是始革其弊移鎭滄州太宗<lb/>
時爲左驍衛上將軍致仕卒年六十八諡曰恭惠<lb/>
向拱字星民懐州河内人也始名訓避周恭帝名改焉<lb/>
甞以策干漢髙祖髙祖不用客于周太祖及太祖即位<lb/>
授宫苑使屢破太原軍㑹慕容彦超反以拱爲都監賊<lb/>
<pb n="KR2d0007_WYG_021-2b"/>
平爲陜州廵檢改知陜州權知延州召拜左神武大將<lb/>
軍世宗親征劉崇以精騎居陣中髙平之㨗以功拜義<lb/>
成軍節度使自晉以來秦成階三州入于蜀蜀又取鳳<lb/>
州至是宰相王溥薦拱有將帥材今欲取秦鳳非拱不<lb/>
可世宗遂命拱討之復取四州世宗征淮以拱權東京<lb/>
留守徙鎭淮南爲㳂江招討使時周師乆駐維揚圍夀<lb/>
春經年未下拱言於世宗欲且徙揚州之師併力以攻<lb/>
夀春世宗許之拱遣牙將分部按廵城中秋毫不犯軍<lb/>
<pb n="KR2d0007_WYG_021-3a"/>
民感恱及師行有負糗糧以送者至夀春與李重進合<lb/>
勢以攻其城改淮南道招討都監敗淮軍二千于黄耆<lb/>
砦世宗幸夀州以拱爲武寜軍節度使以克夀州功加<lb/>
同平章事徙鎭歸徳淮南又徙山南東道國初加兼侍<lb/>
中太祖征李筠拱迎謁至汜水言於太祖曰李筠謀逆<lb/>
已久兵勢漸盛陛下宜濟河踰太行乗其未集而誅之<lb/>
儻稽旬浹恐賊氣愈滋攻之難爲力矣太祖從之筠果<lb/>
率兵南向聞太祖至惶駭遂入澤州封譙國公爲河南<lb/>
<pb n="KR2d0007_WYG_021-3b"/>
尹拱在河南十餘年專修飾園林第舍日縱酒以聲妓<lb/>
自奉府政不治太祖聞之怒乃移安州以左武衛上將<lb/>
軍焦繼勲代之謂曰卿無效向拱也太平興國初進封<lb/>
秦國公來朝授左衛上將軍卒年七十五贈中書令<lb/>
髙懐徳字藏用常山人也周天平軍節度使齊王行周<lb/>
子也行周五代史有傳懐徳忠厚倜儻有武略仕晉漢<lb/>
爲刺史至周爲侍衛馬軍都指揮使寜江軍節度使太<lb/>
祖受禪擢爲殿前副㸃檢移鎮滑州尚宣祖女燕國長<lb/>
<pb n="KR2d0007_WYG_021-4a"/>
公主加駙馬都尉李筠叛太祖親征先令懐徳率所部<lb/>
與石守信進攻破筠衆于澤州改鎭忠武又改歸徳加<lb/>
同平章事太宗即位加兼侍中徙鎭曹州封冀國公移<lb/>
鎭武勝卒年五十七贈中書令追封渤海郡王諡曰武<lb/>
穆<lb/>
韓重贇磁州武安人也少以勇力𨽻周太祖帳下廣順<lb/>
初爲左班殿直從世宗戰于髙平以功遷鐡騎指揮使<lb/>
又從征淮南以功領䖍州刺史國初以重贇有翊戴之<lb/>
<pb n="KR2d0007_WYG_021-4b"/>
功擢爲龍㨗右廂軍校領永州防禦使從太祖征澤潞<lb/>
還爲侍衛馬軍都指揮使領寜江軍節度使李重進反<lb/>
以重贇爲行營馬歩軍都虞候改殿前都指揮使徙鎭<lb/>
義成太祖命有司畫洛陽宫殿按圖修治宫闕以重贇<lb/>
摠其役自是皇居壯麗矣哉有譖重贇私取親兵爲腹<lb/>
心者太祖怒欲誅之趙普力辨其不然且曰親兵陛下<lb/>
必不自將須擇人付之若重贇以讒誅即人人懼罪誰<lb/>
復爲陛下將親兵者太祖納其言重贇得不誅重贇徐<lb/>
<pb n="KR2d0007_WYG_021-5a"/>
聞普常救已即詣普謝普拒不見也出鎭彰徳太祖征<lb/>
太原召重贇謂曰敵知我是行必率衆來援卿可領兵<lb/>
倍道由鎭定以破之乃命重贇摠北面行營之師重贇<lb/>
遇敵于定州大破之卒贈侍中子崇訓<lb/>
崇訓字知禮以父任爲供奉官累擢四方館使樞密都<lb/>
承旨景徳三年與馬知節並僉書樞密院事崇訓長厚<lb/>
謙畏未甞忤物以目疾求罷除齊州防禦使授左龍武<lb/>
大將軍韶州防禦使求致仕以本官分司卒年五十六<lb/>
<pb n="KR2d0007_WYG_021-5b"/>
張永徳字抱一并州曲陽人也初周太祖柴后本唐莊<lb/>
宗之嬪御也莊宗没明宗遣歸其家行至河上父母迓<lb/>
之㑹大風雨止於逆旅數日有一丈夫走過其門衣弊<lb/>
不能自庇后見之驚曰此何人耶逆旅主人曰此馬歩<lb/>
軍史郭雀兒者也后異其人欲嫁之請于父母父母恚<lb/>
曰汝帝左右人歸當嫁節度使奈何欲嫁此人后曰此<lb/>
貴人不可失也囊中裝分半與父母我取其半父母知<lb/>
不可奪遂成婚于逆旅中所謂郭雀兒即周太祖也后<lb/>
<pb n="KR2d0007_WYG_021-6a"/>
每資以金帛使事漢髙祖卒爲髙祖佐命后父柴翁既<lb/>
老每夜寐及晝起常寡言笑其家問之不荅其妻醉之<lb/>
以酒乃曰昨見郭雀兒已作天子初周太祖將兵征淮<lb/>
南過宋州宋州使人勞之于葛驛葛驛先有一男子一<lb/>
女子不知其所從來轉客於市傭力以食父老憐之醵<lb/>
酒肉衣服相配爲夫婦及太祖至市人聚觀女子於衆<lb/>
中呼曰此吾父也市人驅之去太祖聞之使前問之信<lb/>
其女也相持而泣將携之以行女曰我已嫁人矣復呼<lb/>
<pb n="KR2d0007_WYG_021-6b"/>
其夫視之曰此亦貴人也乃俱挈之軍中奏補供奉官<lb/>
即永徳也漢命永徳押賜昭義節度使常遇生辰禮物<lb/>
遇太祖之外兄弟也太祖時鎭鄴有密詔付遇永徳在<lb/>
潞州聞之因謂遇曰郭公被讒今日之詔得非莅殺永<lb/>
徳耶永徳即死切恐累公爾遇驚曰何謂也永徳曰姦<lb/>
邪蠧政郭公誓清君側願且以永徳屬吏事成足以爲<lb/>
徳不成死未晚遇以爲然止令壯士嚴衛然所以餽之<lb/>
甚厚親問之曰君視丈人事得成否永徳曰殆必成以<lb/>
<pb n="KR2d0007_WYG_021-7a"/>
柴翁夢所見爲驗未幾太祖使至遇賀且謝曰老夫幾<lb/>
誤大事周氏親戚盡誅唯永徳夫婦在周太祖既即位<lb/>
除永徳左衛將軍駙馬都尉妻爲晉國公主遷泗州防<lb/>
禦使從世宗征劉崇髙平之戰何徽樊愛能退衂時我<lb/>
太祖及永徳牙兵各二千人而已太祖曰賊氣方驕公<lb/>
麾下頗能射可西出陟髙而上吾張左掖以應之其勝<lb/>
可必永徳以爲然遂大㨗劉崇單騎而遁世宗謂永徳<lb/>
曰樊愛能何徽及偏禆七十餘人吾欲盡按軍法何如<lb/>
<pb n="KR2d0007_WYG_021-7b"/>
對曰必欲開拓疆宇威加四海安可已也因盛稱太祖<lb/>
智勇世宗善其言悉誅愛能輩以徇軍聲始振從世宗<lb/>
征淮南破紫金山十八砦呉人樓船蔽川永徳擇習水<lb/>
者濳鑚其船引兵擊之多溺死又以兵絶濠州餉道世<lb/>
宗襃之擢爲殿前都㸃檢從克夀州領鎮寜軍節度使<lb/>
同平章事恭帝嗣位移鎮忠武太祖受禪加兼侍中改<lb/>
鎮武勝入覲道舊不名恩禮甚厚甞問下并汾之策對<lb/>
曰彼兵雖少而悍加以北敵之援未可遽也姑以閒諜<lb/>
<pb n="KR2d0007_WYG_021-8a"/>
離敵心設游兵以擾其穡事待其困弊乃可圖耳甞有<lb/>
人告永徳謀反太祖曰永徳非反者即械送之永徳曰<lb/>
爾敢告吾反膽甚大命破械笞而遣之太宗即位封永<lb/>
徳鄧國公連知滄雄定三州徙鎮安化召還爲河北路<lb/>
排陣使屯定州與敵戰斬獲甚衆淳化初知鎮州又徙<lb/>
鎮泰寜兼侍中判并州眞宗即位封魏國公改鎮彰徳<lb/>
知天雄軍以老還鎮卒年七十二贈中書令始永徳四<lb/>
歳時母馬氏被出嫁安邑人劉祚祚卒永徳於南陽公<lb/>
<pb n="KR2d0007_WYG_021-8b"/>
宇爲二堂繼母劉居其左馬氏居其右問安視膳皆得<lb/>
其懽馬氏封莒國夫人劉先卒永徳爲起大第買田以<lb/>
聚其族繼母之弟劉再思亦任以官初永徳居睢陽時<lb/>
比鄰有書生臥疾療之獲痊來謝永徳因丐水銀五兩<lb/>
永徳與之即以藥同置鼎中有頃成中金將别永徳欲<lb/>
求其術書生曰吾不吝此慮損君夀永徳留之不可曰<lb/>
後當見淮上周世宗用兵夀春永徳從之因出射見一<lb/>
僧乃昔書生也謂永徳曰若見二屬豬人善事之當保<lb/>
<pb n="KR2d0007_WYG_021-9a"/>
五十年富貴且辭去是時太祖方以力戰有功雖勲名<lb/>
日盛而出於側微鞍馬服用未有以自給永徳稍以家<lb/>
貲奉太祖太祖天資英特問其年生於亥永徳大喜傾<lb/>
身事之太祖深以爲徳而不知其故也其後太宗娶符<lb/>
氏后謀於太祖曰符氏大家而吾方貧無以爲聘奈何<lb/>
太祖與永徳書令太宗徃以情告之永徳延之臥内太<lb/>
宗姿表偉異問其年亦生於亥也永徳驚喜傾家助之<lb/>
故永徳在兩朝恩寵不替永徳渉獵書史頗善吟詠禮<lb/>
<pb n="KR2d0007_WYG_021-9b"/>
賢樂士故士大夫皆推尚之<lb/>
郭崇應州金城人也初名崇威避周太祖諱止稱崇弱<lb/>
冠以勇力應募爲卒後唐清泰中爲應州騎軍都校晉<lb/>
髙祖割雲應地入于契丹崇耻臣於敵挺身南歸爲騎<lb/>
軍都校仕漢至果州團練使䕶聖右廂都指揮使從周<lb/>
太祖入平國難與李筠拒慕容彦超於留子陂走之以<lb/>
崇補侍衛馬軍指揮使時遣馮道迎湘隂公贇于徐州<lb/>
將立之㑹契丹入邊周太祖北征次澶州軍變樞密使<lb/>
<pb n="KR2d0007_WYG_021-10a"/>
王峻遣崇率七百騎拒贇遇於睢陽崇曰澶州兵變遣<lb/>
崇來衛乗輿非有它也具言軍情有屬天命已定贇執<lb/>
崇手而泣崇即送贇就館崇仕周爲陳州節度使同平<lb/>
章事世宗親征太原副符彦卿將行營之師軍還加侍<lb/>
中移鎮成徳世宗征淮甸契丹萬騎掠邊境崇帥師破<lb/>
之于束鹿斬首數百級俘人口牛羊三萬餘國初加兼<lb/>
中書令初太袓受䄠崇感周室恩遇或時出涕爲監軍<lb/>
所奏太祖曰我素知崇篤於恩義此蓋感激爾遣人覘<lb/>
<pb n="KR2d0007_WYG_021-10b"/>
之還言崇方與賔屬飲博城中晏然太祖笑曰果如吾<lb/>
言未幾來朝時李重進叛命崇節制乾徳三年卒年五<lb/>
十八贈太師崇重厚寡言有謀略子守璘至洛苑副使<lb/>
守璘子允恭仕至崇儀副使允恭次女天聖二年立爲<lb/>
皇后<lb/>
宋偓河南洛陽人也祖瑶唐天徳軍節度使父廷浩尚<lb/>
後唐莊宗女義寜公主生偓仕至房州刺史晉初爲汜<lb/>
水關使張從賔之叛戰死之偓年十一以父死事補内<lb/>
<pb n="KR2d0007_WYG_021-11a"/>
殿直遷供奉官漢髙祖在晉陽遣其子承訓至洛與偓<lb/>
結婚即永寜公主也稍遷皇城使漢乾祐初拜右金吾<lb/>
衛大將軍駙馬都尉隱帝即位授昭化軍節度使移鎮<lb/>
滑州周太祖舉兵向闕偓在鎮開門迎謁即率兵從太<lb/>
祖至留子陂隱帝衛兵悉走投太祖太祖謂偓曰至尊<lb/>
危矣公近親可亟去擁衛無令驚動偓策馬及御營軍<lb/>
已亂矣世宗征淮以偓爲右神武統軍充行營右廂都<lb/>
排陣使大破其衆世宗多露宿野次忽有猛虎逼近乗<lb/>
<pb n="KR2d0007_WYG_021-11b"/>
輿偓引兵射之一發而斃江北平師還復授滑州節度<lb/>
使又移鎭鄧州宋興李重進謀以揚州叛偓察其情具<lb/>
以聞太祖令偓屯海陵以觀變遂從征揚州爲行營排<lb/>
陣使以功改鎭保信徙鎭國又徙忠武開寳中太祖納<lb/>
偓長女爲皇后徙鎭靖難太平興國初加同平章事移<lb/>
鎭定國從平太原又從征幽州太宗幸大名命偓知滄<lb/>
州封邢國公俄還同州入爲右衛上將軍雍熈中曹彬<lb/>
等北伐班師命偓知霸州卒年六十四贈侍中諡曰莊<lb/>
<pb n="KR2d0007_WYG_021-12a"/>
惠偓唐莊宗之外孫漢髙祖之婿女即孝章皇后貴戚<lb/>
之盛鮮有其比然謙恭下士人亦以此稱之始名延渥<lb/>
後易爲偓云<lb/>
郭守文字國華太原人也其父暉從周太祖征河中戰<lb/>
死守文年十四太祖憐之召𨽻帳下補左班殿直國初<lb/>
遷西頭供奉官潘美征嶺南擒劉鋹遣守文馳傳告㨗<lb/>
遷翰林副使從曹彬平金陵䕶送李煜歸闕煜無生意<lb/>
守文語之曰國家開拓境土復禹舊迹豈責防風之後<lb/>
<pb n="KR2d0007_WYG_021-12b"/>
至耶煜心遂安改西京作坊使太宗征太原命守文與<lb/>
判四方館事梁迥分䕶行營馬歩軍㑹劉繼元降其弟<lb/>
繼文據代州依契丹之援以拒命遣守文討平之又破<lb/>
契丹于滿城以功遷東上閤門使檀州刺史召拜内客<lb/>
省使契丹侵雄州守文赴援既至契丹遁去加武州團<lb/>
練使破夏州鹽城鎮岌羅膩等十四族斬首數千級焚<lb/>
千餘帳俘百餘口獲牛馬羊萬計又破咩嵬殱焉諸部<lb/>
畏懼相率來降凡銀麟夏三州歸附者百二十五族萬<lb/>
<pb n="KR2d0007_WYG_021-13a"/>
六千餘户西鄙以定雍熈三年大舉北伐爲幽州道行<lb/>
營前軍歩軍水陸都監與契丹遇爲流矢所中氣色不<lb/>
撓督戰益急左右騎從莫之知也軍中服其量㑹我師<lb/>
不利坐違詔逗留退軍左遷右屯衛大將軍明年復故<lb/>
官拜宣徽北院使北面排陣使屯鎮州改南院使契丹<lb/>
入邊大破之于唐河卒于屯所年五十五贈侍中諡曰<lb/>
忠武守文沉厚有謀頗知書既卒有使自北邊來言守<lb/>
文死軍中皆流涕太宗問何以致此對曰守文得奉悉<lb/>
<pb n="KR2d0007_WYG_021-13b"/>
以犒士卒死之日家無餘財太宗歎息乆之賜其家錢<lb/>
五百萬太宗爲眞宗納守文次女爲夫人即章穆皇后<lb/>
也追封守文譙王<lb/>
　<lb/>
　<lb/>
　<lb/>
　<lb/>
　東都事略卷二十一<lb/>
</p>
<p>
</p>
  </div>
</body>
</text>
</TEI>
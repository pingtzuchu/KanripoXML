<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事畧卷一百十九</head>
    <p>
<pb n="KR2d0007_WYG_119-1a"/>
欽定四庫全書<lb/>
　東都事畧卷一百十九　　宋　王　稱　撰<lb/>
　　外戚傳一百二<lb/>
司馬遷謂受命帝王盖亦有外戚之助然任之以政假<lb/>
之以權則未有不為患者也祖宗鍳前世之禍徒尊以<lb/>
髙爵寵以厚禄使之貴而無位髙而無民此禍亂之所<lb/>
以不作也於乎規摹逺矣<lb/>
杜審琦定州安喜人也昭憲皇后之兄父曰爽昭憲兄<lb/>
<pb n="KR2d0007_WYG_119-1b"/>
弟五人審琦其長也次審玉次審瓊次審肇次審進世<lb/>
居常山以積善聞鄉里初宣祖自北南來天大寒因避<lb/>
雪於爽之莊院爽見其狀貌甚愛之家人曰當以為四<lb/>
娘子舍居壻四娘子即昭憲也審琦仕後唐終義軍指<lb/>
揮使審玉早卒<lb/>
審瓊建龍初以元舅拜左領軍將軍改左龍武軍大將<lb/>
軍乾德初領富州刺史權判右金吾街仗兼領歩軍司<lb/>
事卒年七十贈太保寧國軍節度使諡曰恭僖審瓊<lb/>
<pb n="KR2d0007_WYG_119-2a"/>
性淳質宿衛忠謹人皆稱之景德三年贈太師<lb/>
審肇起家為左武衛上將軍賜第于京師開寳中為右<lb/>
驍衛上將軍出知澶州河大决東匯于鄆濮民罹水害<lb/>
太祖乃免審肇官歸第俄復故官令致仕卒年七十二<lb/>
贈太保昭信軍節度使諡曰温肅後又贈太傅<lb/>
審進起家為左神武大將軍改右羽林將軍乾德中領<lb/>
賀州刺史知陜州遷保義軍留後拜節度使太祖郊祀<lb/>
于西京審進來朝於是寵賚甚厚遣還任太平興國二<lb/>
<pb n="KR2d0007_WYG_119-2b"/>
年許昌裔者為虢州刺史審進捃其闕失事太宗以右<lb/>
拾遺李幹鞫之幹因請支郡不復𨽻藩鎮皆得專逹支<lb/>
郡不𨽻藩鎮自此始也太宗征太原審進老矣願率所<lb/>
部擊賊不許太宗幸大名勞軍留審進廵徼京師復歸<lb/>
陜拜右衛上將軍領靜江軍節度使太宗耕籍田加開<lb/>
府儀同三司卒年七十九贈中書令諡曰恭惠審進鎮<lb/>
陜二十餘年勸農敦夲民庶便之然居富貴略無驕矜<lb/>
之色人服其醇厚又贈尚書令追封京兆郡王諸子彦<lb/>
<pb n="KR2d0007_WYG_119-3a"/>
圭彦鈞彦彬皆為顯官<lb/>
王繼勲孝明皇后之同母弟也國初以后故為内殿供<lb/>
奉官累遷龍㨗右廂都指揮使領彰州防禦使太祖將<lb/>
伐蜀命繼勲戒期將大閲繼勲素與馬仁瑀不相善太<lb/>
祖為出仁瑀密州繼勲尋遷保寧軍留後權領侍衛歩<lb/>
軍司事繼勲所為不法㑹新募兵千餘人𨽻雄武多無<lb/>
妻子繼勲縱令都下掠人子女太祖聞之大怒捕得百<lb/>
餘人斬于市時后已崩太祖念之故繼勲得免也其後<lb/>
<pb n="KR2d0007_WYG_119-3b"/>
復為部下所訟太祖罷其兵柄以為彰國軍留後繼勲<lb/>
自以失職常怏怏專以臠割㚢婢為樂太祖怒削其官<lb/>
爵流于登州未至以為右監門衛率府副率開寳中分<lb/>
司西京繼勲殘忍愈甚彊市民家子女以備給使小不<lb/>
如意即殺而食之太宗即位人有訴其事者詔鞫之遂<lb/>
棄市僧惠廣者嘗與繼勲同食人肉太宗先令折其脛<lb/>
而後斬之<lb/>
賀令圖父懷浦孝惠皇后兄也仕軍中為散員指揮使<lb/>
<pb n="KR2d0007_WYG_119-4a"/>
出為岳州刺史領兵屯三交從楊業北征死之令圖少<lb/>
謹愿太宗在藩邸得𨽻左右及即位以為供奉官改綾<lb/>
錦副使知莫州遷崇儀使知雄州領平州刺史為幽州<lb/>
行營壕砦使以所部克涿州㑹父死起為六宅使本州<lb/>
團練使䕶瀛州屯兵初令圖握兵在邉十餘年恃舊恩<lb/>
每入奏事輒言幽薊可取太宗信之遂有岐溝之敗令<lb/>
圖貪功而寡謀虜將耶律寧號于越者使人紿令圖曰<lb/>
我獲罪夲國願歸南朝無路可㧞君侯幸留意焉令圖<lb/>
<pb n="KR2d0007_WYG_119-4b"/>
信之旣而于越率衆入㓂王師敗于君子館于越傳言<lb/>
軍中願得見雄州賀使君令圖謂其來降即引戲下數<lb/>
十騎逆之將至其帳于越據胡床罵曰汝常好經度邉<lb/>
事乃來送死耶麾左右縛令圖以去令圖時年三十九<lb/>
劉羙字世濟益州華陽人也夲性龔章獻明肅皇后之<lb/>
父曰通少𨽻軍籍建隆初征嶺南有功為虎捷都指揮<lb/>
使領嘉州刺史從征太原道卒羙以鍜金為業真宗為<lb/>
襄王時后自蜀來因張耆以進耆得之羙所眞宗即位<lb/>
<pb n="KR2d0007_WYG_119-5a"/>
以后為羙人乃更羙姓以為后兄補三班奉職遷右侍<lb/>
郎石保吉之在陳州也大治廨舍修城壁不以聞㑹有<lb/>
言其擾民者遣羙察其事羙曰保吉受國恩列藩閫營<lb/>
繕過度誠有之自餘保無他患眞宗意乃解還朝為閤<lb/>
門祗侯䕶兵屯於漢州徙嘉州召還提㸃在京倉塲后<lb/>
正位中宫遷南作坊使天禧初遷洛苑使領勤州刺史<lb/>
授龍神衛四廂都指揮使改侍衛馬軍都虞候遷武勝<lb/>
軍留後以卒年六十贈太尉昭德軍節度使其後章獻<lb/>
<pb n="KR2d0007_WYG_119-5b"/>
臨朝父通累贈太師封魏王<lb/>
李用和字審禮章懿皇后母弟也少窮困劉羙得之於<lb/>
民間奏以三班奉職章懿薨除禮賓副使累擢慶州觀<lb/>
察使遷永清軍留後為真定府定州路副都總管舊制<lb/>
公使錢正任以上許私用而用和悉以為軍費不留于<lb/>
家慶歴二年拜建武軍節度使殿前副都指揮使以老<lb/>
拜宣徽北院使改鎮彰信加同平章事進南院使兼侍<lb/>
中卒年六十二贈太師中書令追封隴西郡王諡曰恭<lb/>
<pb n="KR2d0007_WYG_119-6a"/>
僖用和起民間以帝舅位將相而小心避權勢闔門謝<lb/>
客此其所長也諸子璋瑋有聞<lb/>
璋字公明初補三班借職歴閤門祗候遷閤門使龍神<lb/>
衛四廂都指揮使象州防禦使拜天平軍留後知澶州<lb/>
改曹州河决澶淵坐降邢州觀察使復為留後拜武勝<lb/>
軍節度使為殿前副都指揮使仁宗宴近臣于羣玉殿<lb/>
酒酣命酌二大琖飲韓琦及璋如有所屬者仁宗崩執<lb/>
政欲京城増甲士璋曰素隊例也不可昜時禁衛相告<lb/>
<pb n="KR2d0007_WYG_119-6b"/>
故事内給食物中有金旣而果賜食衆視之無有也紛<lb/>
紛以為言璋呼什長謂曰爾曹衣食縣官而敢諠乎諠<lb/>
者斬衆乃定徙鎮建雄為殿前都指揮使出知鄆州應<lb/>
天鳯翔府許鄧郢三州歴鎮武成鎮安振武卒年五十<lb/>
三贈太尉諡曰良惠<lb/>
瑋尚仁宗女兖國公主拜駙馬都尉為西京左藏庫副<lb/>
使累遷濮州團練使安州觀察使瑋貌寢與主不恊而<lb/>
瑋所生母又忤主意主夜叩禁門入訴於是諫官司馬<lb/>
<pb n="KR2d0007_WYG_119-7a"/>
光上疏曰臣聞太宗時姚坦為呉王宫翊善每諫王過<lb/>
失左右敎王詐疾不朝太宗召王乳母問起居狀乳母<lb/>
曰王以姚坦檢束嚴故成疾耳太宗怒杖之數十太宗<lb/>
非不知愛其子也誠以愛之則莫若納之於善若縱其<lb/>
所欲不忍譴呵適所以害之也齊國獻穆大長公主太<lb/>
宗之女真宗之妹陛下之姑於天下可謂貴矣然獻穆<lb/>
公主仁孝謙恭備盡婦道愛重其夫無妬忌之行至今<lb/>
天下稱婦德者以獻穆公主為首臣謂陛下敎子以義<lb/>
<pb n="KR2d0007_WYG_119-7b"/>
宜以太宗為法公主事夫以禮宜以獻穆為法今陛下<lb/>
曲徇公主之意使之無所畏憚陷入於惡將何以行四<lb/>
方之風垂來世之則乎已而公主不安於李氏詔瑋出<lb/>
知衛州公主入居禁中而瑋母楊歸其兄璋散遣其家<lb/>
人光言陛下追念章懿皇后故使瑋尚主今乃母子離<lb/>
㭊家事流落陛下獨無雨露之感悽惻之心乎瑋旣責<lb/>
降公主亦不得無罪仁宗感悟詔公主降封沂國待李<lb/>
氏恩禮不衰未幾主徙封岐國瑋復拜駙馬都尉主薨<lb/>
<pb n="KR2d0007_WYG_119-8a"/>
瑋坐奉主無狀貶郴州團練副使陳州安置遇赦還京<lb/>
師累拜節度使歴鎮建武平海元祐八年卒<lb/>
張堯佐字希元河南人也温成皇后之從父舉進士歴<lb/>
憲州筠州推官嘗知管城縣稍遷三司户部判官又為<lb/>
副使擢天章閣待制知開封府加龍圖閣直學士除端<lb/>
明殿學士拜三司使是時諫官御史言堯佐主大計諸<lb/>
路困於誅求内帑疲於借助仁宗方祀明堂問以經費<lb/>
堯佐曰固已辦矣皇祐二年除淮康軍節度使群牧制<lb/>
<pb n="KR2d0007_WYG_119-8b"/>
置使宣徽南院使景靈宫使於是知諫院包拯上疏曰<lb/>
陛下即位僅三十年奉承祖宗謨訓未有失道敗德之<lb/>
事乃五六年來超擢張堯佐群口竊議于下然而迹其<lb/>
過不在陛下在女謁近習及執政大臣也蓋女謁近習<lb/>
動靜伺陛下之所為而執政大臣不思規陛下以大義<lb/>
乃從諛順㫖髙官要職唯恐堯佐不滿其意以陷陛下<lb/>
私昵後宫之過此豈有愛君之心哉以本朝故事言之<lb/>
昭憲皇后誕生祖宗有基命之烈其弟審進窮老纔得<lb/>
<pb n="KR2d0007_WYG_119-9a"/>
一節度使雷有終以工部侍郎討平西川止得宣徽使<lb/>
李至於先朝有東宫之舊自工部尚書參知政事裁用<lb/>
為武勝軍節度使錢若水任樞宻副使為三司使夏竦<lb/>
自三司使户部尚書止得散節度使後二年方加宣徽<lb/>
使鄭戬亦曾任樞宻副使為資政殿大學士二年得宣<lb/>
徽使又一年乃除節度使今堯佐謂之親則孰若杜審<lb/>
進謂之賢而功孰若雷有終李至錢若水之流而宣徽<lb/>
節度使并以與之可乎旣而御史中丞王舉正諫官呉<lb/>
<pb n="KR2d0007_WYG_119-9b"/>
奎等彈奏堯佐恩寵太過至留百官班廷議遂罷宣徽<lb/>
景靈二使三年復以宣徽南院使徙鎮天平卒年七十<lb/>
二贈太師堯佐慿戚里以進而家法不脩為世所鄙云<lb/>
曹佾字伯容慈聖光獻皇后兄也初為右班殿直慈聖<lb/>
位中宫遷左侍禁閤門祗候累拜鄆州觀察使遷安化<lb/>
軍留後除建武軍節度使宣徽北院使嘗知澶青許鄆<lb/>
州改鎮保靜又改保平加同平章事景靈宫使兼侍中<lb/>
拜䕶國軍節度使守司徒兼中書令中太一宫使封濟<lb/>
<pb n="KR2d0007_WYG_119-10a"/>
陽郡王國朝以來異姓未有兼中書令者贈官則有之<lb/>
生除中書令惟佾而已神宗一日敕中使召之見於便<lb/>
殿與同至慶壽宫慈聖愕然遽止之曰外戚自來未有<lb/>
輒入禁掖者安可以我開其端神宗曰聊以慰骨肉之<lb/>
情他人固不可也時左右已預辦宴具神宗親奉觴慈<lb/>
聖自酌酒以授佾佾跪飲之次則鈞天盛奏丙夜酩酊<lb/>
而罷以御前紅燭送歸佾愛姬慧夫人者迎門謂曰王<lb/>
何所之而遲留至此耶佾曰吾到天上來耳慈聖崩旣<lb/>
<pb n="KR2d0007_WYG_119-10b"/>
免喪佾請郡神宗曰時見舅如面慶壽宫奈何欲逺朕<lb/>
得非待遇有不至乎神宗嘗謂大臣曰曹王雖以近親<lb/>
貴然端謹寡過善自保實純臣也哲宗即位加守太保<lb/>
薨年七十二贈太師追封沂王佾為人樂易儀觀頎秀<lb/>
通音律善奕射當英宗神宗哲宗之際以元舅之重其<lb/>
所以尊寵者為當時之冠云子評為平海軍節度使誘<lb/>
安德軍節度使誘子戬戬子湜湜尚徽宗女崇德帝姬<lb/>
髙士林字才卿宣仁聖烈皇后弟也母即慈聖光獻皇<lb/>
<pb n="KR2d0007_WYG_119-11a"/>
后之姊士林以慈聖恩補右班殿直累遷西頭供奉官<lb/>
進内殿崇班士林將家子獨喜儒學閱經史能通其㫖<lb/>
英宗嘗以謹守法律四字誨之曰能此則為良吏矣士<lb/>
林官至德州刺史治平中卒神宗即位贈昭德軍節度<lb/>
使子公繪公紀由戚里至節度使皆有賢稱<lb/>
向宗回字子發欽聖憲肅皇后弟也自幼侍禁用后恩<lb/>
擢温州刺史哲宗時遷至相州觀察使徽宗即位除彰<lb/>
德軍留後欽聖垂簾拜安國軍節度使徙鎮保信鎮南<lb/>
<pb n="KR2d0007_WYG_119-11b"/>
建中靖國初封永陽郡王改鎮寧海大觀初詔曰朕以<lb/>
欽聖憲肅皇后受哲廟之顧託黜相臣之異心援翊沖<lb/>
人付畀神噐親屬未加褒顯其議所以崇報之遂除宗<lb/>
回開府儀同三司進封安康郡王移鎮保平徙王漢東<lb/>
二年有告宗回帷薄不脩者令開封府鞫治御史中丞<lb/>
呉執中臨問召所使季吹笙引宗回女并張響鐡等驗<lb/>
問具得其實遂以太子少保致仕執中言陛下以宗回<lb/>
元舅之故不忍致之法奈天下何詔曰宗回於欽聖憲<lb/>
<pb n="KR2d0007_WYG_119-12a"/>
肅皇后為親弟朕以噬膚之恩不忍行法其削奪在身<lb/>
官爵郴州安置行一二日追還逾年盡復故職宗回性<lb/>
驕然以才稱卒年六十三諡曰榮縱<lb/>
宗良字景弼以后恩授右侍禁累擢秀州刺史哲宗時<lb/>
遷至利州觀察使徽宗即位遷昭信軍留後欽聖垂簾<lb/>
拜奉國節度使與兄宗回同宣制徙鎮清海封永嘉郡<lb/>
王始蔡京交結宗良兄弟及内侍裴彦臣外議詾詾及<lb/>
欽聖還政宗良尚與政諫官陳瓘上疏曰宋有天下一<lb/>
<pb n="KR2d0007_WYG_119-12b"/>
百四十一年矣太平之久堯舜三代乃至漢唐皆不及<lb/>
也祖宗以聖繼聖古無有也母后繼有聖德亦古無有<lb/>
也宋德方隆内外無患然而以臣所聞宜與戒者有一<lb/>
事焉恐陛下未之知也皇太后未之知也向宗良兄弟<lb/>
交通賓客漏洩機密陛下與皇太后知之乎陛下受天<lb/>
眷命皇太后有定大策之功陛下永思所以圖報而已<lb/>
假借外家豈足以為報乎宗良等依倚國恩慿藉慈䕃<lb/>
夸目前之榮盛不念倚伏之可畏所與游者連及侍從<lb/>
<pb n="KR2d0007_WYG_119-13a"/>
希寵之士願出其門遂使物議籍籍或者以謂萬㡬之<lb/>
事黜陟差除皇太后至今尚預政也自古戚里侵權便<lb/>
為衰世之象外家干政即是亡國之夲臣區區之言有<lb/>
益於朝廷有補於外家此國家治亂之機也徙鎮鎮東<lb/>
武寧大觀二年移寧海加開府儀同三司請老不許宗<lb/>
良旣貴母董氏年九十尚無恙封燕國太夫人宣和元<lb/>
年董氏卒明年有詔起復制曰念先后之同氣惟仲舅<lb/>
之獨存宗良固辭喪未除而薨年六十六贈少保<lb/>
<pb n="KR2d0007_WYG_119-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百十九<lb/>
</p>
<p>
</p>
  </div>
</body>
</text>
</TEI>
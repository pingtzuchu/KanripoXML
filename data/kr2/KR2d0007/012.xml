<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十二</head>
    <p>
<pb n="KR2d0007_WYG_012-1a"/>
欽定四庫全書<lb/>
　東都事略卷十二　　　　宋　王　稱　撰<lb/>
　　本紀十二<lb/>
欽宗恭文順德仁孝皇帝徽宗長子也母曰顯恭皇后<lb/>
王氏以元符三年四月己酉生于坤寧殿時徽宗甫登<lb/>
位即生嫡長欲異其禮越三日辛亥大赦授山南東道<lb/>
節度使封韓國公建中靖國元年改鎭興德封京兆郡<lb/>
王崇寧二年拜司空移鎭武昌封定王三年拜太保五<lb/>
<pb n="KR2d0007_WYG_012-1b"/>
年立爲皇太子宣和七年金人入侵除開封牧徽宗内<lb/>
䄠以十二月辛酉即皇帝位于垂拱殿徽宗出居龍德<lb/>
宫吳敏門下侍郎壬戌大赦天下立皇太子妃朱氏爲<lb/>
皇后甲子尼堪圍太原耿南仲僉書樞密院事金人陷<lb/>
信德府丙寅上道君皇帝尊號曰敎主道君太上皇帝<lb/>
母皇后曰道君太上皇后詔改元<lb/>
靖康元年春正月丁卯朔詔求直言戊辰金人犯濬州<lb/>
内侍梁方平以其兵遁大將何灌亦望風潰金人遂度<lb/>
<pb n="KR2d0007_WYG_012-2a"/>
河已已詔親征吳敏知樞密院事道君皇帝東幸庚午<lb/>
李綱尚書右丞宇文粹中扈從東幸綱建議城守罷親<lb/>
征以綱爲行營使辛未白時中罷李邦彦太宰兼門下<lb/>
侍郎張邦昌少宰兼中書侍郎趙野門下侍郎王孝迪<lb/>
中書侍郎蔡懋尚書左丞金人逼京師癸酉斡里雅布軍<lb/>
至城下遣李梲鄭望之使于軍前金人移壁開逺門唐<lb/>
恪同知樞密院事蔡懋爲京城四壁守禦使金人攻通<lb/>
天景陽門又攻陳橋封丘衞州等門大將何灌死之丙<lb/>
<pb n="KR2d0007_WYG_012-2b"/>
子皇弟康王使金營庚寅張邦昌從康王詣金營辛巳<lb/>
道君皇帝至鎭江府路允迪僉書樞密院事大風吹沙<lb/>
皇子諶封大寧郡王乙酉路允迪使河東尼堪軍丁亥<lb/>
种師道姚平仲兵至闕下以師道同知樞密院事京畿<lb/>
河東北路宣撫使四方勤王並隷之己丑种師道與金<lb/>
人戰于板橋敗之癸巳大霧四塞二月李梲鄭望之至<lb/>
金營金先遣梲歸是夜姚平仲率歩騎萬人劫金砦以<lb/>
敗還李綱罷庚子金人求上母弟爲質辛丑以宇文虚<lb/>
<pb n="KR2d0007_WYG_012-3a"/>
中王俅使斡里雅布軍齎割三鎭詔書以往太學生伏闕<lb/>
上書擅殺内臣于闕下李綱復爲尚書右丞金人遣王<lb/>
汭隨宇文虚中來報聘金人攻咸豐門癸卯皇弟肅王<lb/>
樞使斡里雅布軍蔡懋罷徐處仁中書侍郎宇文虚中僉<lb/>
書樞密院事乙已以宇文虚中王俅再使斡里雅布軍是<lb/>
日康王還自金營丙午罷明堂頒朔布政丁未金人退<lb/>
師戊申大赦天下詔曰自今庻事並遵用祖宗舊制選<lb/>
用大臣裁抑内侍不崇飾恩倖不聽任姦人不輕爵禄<lb/>
<pb n="KR2d0007_WYG_012-3b"/>
不濫賜予不奪爾居以營燕遊之地不竭爾力以廣浮<lb/>
用之費凡蠧國害民之事一切寢罷咨爾有衆明聽朕<lb/>
言庚戌李邦彦罷張邦昌太宰兼門下侍郎吳敏少宰<lb/>
兼中書侍郎李綱知樞密院事耿南仲尚書左丞李梲<lb/>
尚書右丞辛亥宇文粹中罷癸丑种師道罷尼堪兵次<lb/>
髙平甲寅童貫蔡攸貶貫仍致仕金人陷隆徳府守臣<lb/>
張確死之辛亥斬梁方平于都市遣王雲曹曚使斡里<lb/>
雅布軍王孝迪罷三月戊辰李梲罷已已張邦昌罷徐處<lb/>
<pb n="KR2d0007_WYG_012-4a"/>
仁太宰兼門下侍郎唐恪中書侍郎何㮚尚書右丞許<lb/>
翰同知樞密院事庚子宇文虚中罷命趙野蔡攸奉迎<lb/>
道君皇帝辛巳道君皇帝至南京壬午詔曰朕承道君<lb/>
皇帝付託之重即位十有四日金人之師已及都城大<lb/>
臣建言捐金帛割土地可以紓禍賴宗廟之靈守備弗<lb/>
缺久乃退師而金人要盟終弗可保今肅王度河北去<lb/>
未還尼堪深入南陷隆德又所過殘破州縣掠士女朕<lb/>
夙夜追咎何痛如之已詔元主和議李邦彦及奉使許<lb/>
<pb n="KR2d0007_WYG_012-4b"/>
地之人悉行罷黜又詔种師道姚古种師中往援三鎭<lb/>
朕惟祖宗之地尺寸不可與人且保塞陵寢所在誓當<lb/>
固守不忍陷三鎭二十州之民以媮頃刻之安與民同<lb/>
心永保疆土播告中外使知朕意癸卯命李綱迎道君<lb/>
皇帝于南京辛卯李綱自南京還夏四月丁酉朔立大<lb/>
寧郡王諶爲皇太子戊戍夏人冦震威城己亥道君皇<lb/>
帝至自南京入居龍德宫癸卯耿南仲門下侍郎戊申<lb/>
置詳議司于尚書省己酉趙野罷壬子斡里雅布遣賈霆<lb/>
<pb n="KR2d0007_WYG_012-5a"/>
冉企來甲寅以种師道爲河北河東宣撫使戊午皇弟<lb/>
栻封和王榛信王癸亥誅趙良嗣五月庚午寒如深冬<lb/>
甲戌赦河北丁丑种師中與金人戰于榆次死之甲申<lb/>
罷詳議司六月戊戌李綱爲河北河東宣撫使辛丑以<lb/>
劉韐爲副使壬寅皇弟楃封安康郡王楗廣平郡王詔<lb/>
曰朕既詔三省樞密院並依祖宗舊法而羣臣庻士亦<lb/>
當講孔孟之正道察安石舊說之不當者壬戌彗出紫<lb/>
微垣秋七月辛卯誅童貫勝捷軍叛犯濮州韓世忠討<lb/>
<pb n="KR2d0007_WYG_012-5b"/>
平之八月辛丑詔以彗見條具疾苦俾官吏除苛解嬈<lb/>
冀召和氣折可求與金人戰敗績退保汾州甲辰以宗<lb/>
澤使斡里雅布軍李若水使尼堪軍己未徐處仁吳敏罷<lb/>
唐恪少宰兼中書侍郎何㮚中書侍郎陳過庭尚書右<lb/>
丞許翰罷聶昌同知樞密院事李囘僉書樞密院事九<lb/>
月丙寅尼堪陷太原府帥張孝純爲金人所執戊寅李<lb/>
綱罷分天下爲四道置四帥帶都緫管北京帥緫北道<lb/>
西京帥緫西道南京帥緫東道鄧州帥緫南道冬十月<lb/>
<pb n="KR2d0007_WYG_012-6a"/>
丁酉金人陷眞定府戊戌金人遣楊天吉王汭來欲割<lb/>
三鎭要尊號車輅等朝廷以帝號車輅及三鎭稅數遣<lb/>
王雲同汭行庚子陷汾州守臣張克戩死之丁未馮澥<lb/>
知樞密院事壬子皇弟康王使斡里雅布軍以王㝢爲尚<lb/>
書左丞副之㝢辭行貶以馮澥代之丙辰金人犯平陽<lb/>
府澤州十一月丙寅夏人陷懐德軍守臣劉銓通判杜<lb/>
翊世死之戊辰康王還馮澥罷王雲還言金必欲得三<lb/>
鎭庚午詔河東河北京畿清野甲戌金人度河乙亥命<lb/>
<pb n="KR2d0007_WYG_012-6b"/>
皇弟康王再使斡里雅布軍王雲副之京師戒嚴丁丑何<lb/>
㮚罷陳過庭中書侍郎孫傅尚書右丞庚辰康王至相<lb/>
州辛巳命聶昌領守禦使壬午康王次磁州磁人殺王<lb/>
雲康王囘相州命耿南仲使斡里雅布軍聶昌使尼堪軍<lb/>
甲申孫傅同知樞密院事曹輔僉書樞密院事乙酉斡<lb/>
里雅布軍至城下丁亥李囘罷金人攻通津門楊天吉等<lb/>
再來己丑張叔夜以南道勤王之師到闕庚寅皇帝幸<lb/>
東壁勞軍何㮚門下侍郎閏月壬辰皇帝幸西壁唐恪<lb/>
<pb n="KR2d0007_WYG_012-7a"/>
罷改太宰少宰復爲左右僕射以何㮚爲尚書右僕射<lb/>
兼中書侍郎癸巳皇帝幸東壁是日迎土牛以借春甲<lb/>
午皇帝幸北壁大雨雪金人陷懷州守臣霍安國死之<lb/>
乙未皇帝幸西壁丙申皇帝幸南壁金人陷拱州丁酉<lb/>
赤氣亘天馮澥尚書左丞尼堪兵薄南壁王宗濋下城<lb/>
與金人戰敗績庚子皇帝幸東壁張叔夜僉書樞密院<lb/>
事金人攻宣化門壬寅皇帝幸北壁癸卯聶昌至絳州<lb/>
遇害甲辰大雪金人陷亳州丙午大雪金人爲鵝車以<lb/>
<pb n="KR2d0007_WYG_012-7b"/>
攻城己酉命皇弟康王爲兵馬大元帥辛亥金人來議<lb/>
和要親王出盟壬子遣曹輔馮澥及宗室仲温士<graphic n="KR2520" url="https://raw.githubusercontent.com/kanripo/KR-Gaiji/master/images/KR2520.png" mimeType="image/png"/>使<lb/>
于金營癸丑仲温士<graphic n="KR2520" url="https://raw.githubusercontent.com/kanripo/KR-Gaiji/master/images/KR2520.png" mimeType="image/png"/>還甲寅至丙辰大風雪不止金<lb/>
人陷京師上曰朕不用种師道言以至於此初敵騎之<lb/>
去也師道常勸上半度擊之不然異日必爲後患至是<lb/>
果然金人遣蕭慶等四人來要皇帝會盟議欲請道君<lb/>
皇太子越王鄆王爲質上曰朕爲人子豈可以父爲質<lb/>
哉丁巳道君皇帝入居延福宫金人盡得四壁遣李若<lb/>
<pb n="KR2d0007_WYG_012-8a"/>
水再使金營金人招宰相議事乃遣何㮚及濟王栩㮚<lb/>
栩囘同金人四人來議和自乙卯雪大作盈三尺不止<lb/>
天地晦冥雪霽彗星竟天己未何㮚再往軍前詔曰大<lb/>
金堅欲道君出郊朕以宗廟生靈之故義當親往咨爾<lb/>
衆庶無致驚疑庚申旦日赤如火辛酉皇帝出郊入金<lb/>
營十二月壬戌朔皇弟康王開兵馬大元帥府于相州<lb/>
癸亥皇帝還宫甲子金人來索金一千萬鋌銀二千萬<lb/>
鋌練帛如銀之數以犒軍乙丑詔曰元祐皇后逮事宣<lb/>
<pb n="KR2d0007_WYG_012-8b"/>
仁聖烈皇后欽聖憲肅皇后又曽經送哲宗皇帝山陵<lb/>
元符之末欽聖憲肅皇后垂簾曽降指揮復册命爲元<lb/>
祐皇后可檢會恭依元降指揮仍尊爲元祐皇后以順<lb/>
天下之意丙寅遣陳過庭劉韐折彦文往河北河東割<lb/>
地金人拘過庭于軍前丁卯金人來索軍器乙亥皇弟<lb/>
康王如大名府是夜京師火癸未詔曰風雪大寒小民<lb/>
闕乏凍餒皆朕不德所致其艮山竹木許任便樵採庚<lb/>
寅皇弟康王如東平府金人犯蔡州<lb/>
<pb n="KR2d0007_WYG_012-9a"/>
二年春正月庚子皇帝再出郊入金營丙午劉韐死于<lb/>
金營二月丙寅吳幵莫儔自金營持文書令依金主詔<lb/>
推薦異姓堪爲人主者從軍前備禮冊命仍邀道君皇<lb/>
帝出城丁卯道君皇帝道君皇后同出郊鄆王楷以下<lb/>
諸王妃公主都尉皆從燕王越王亦出辛未皇后皇太<lb/>
子同出郊壬申孫傅張叔夜往軍前戊寅金歸張邦昌<lb/>
庚辰康王如濟州金人無禮於我李若水死之乙酉金<lb/>
人以金銀不足殺梅執禮程振陳知質安扶三月辛卯<lb/>
<pb n="KR2d0007_WYG_012-9b"/>
朔張邦昌入京師丙申吳革謀起義不克死之丁酉金<lb/>
人立張邦昌國號大楚宗澤與金人戰于長垣敗之庚<lb/>
子金人來取宗室甲辰金人入内藏庫乙卯馮澥曹輔<lb/>
路允迪等還何㮚孫傅張叔夜秦檜司馬朴以廢立異<lb/>
議令舉家北遷丁巳道君皇帝北狩夏四月庚申朔皇<lb/>
帝北狩金人退師遂取河東河北地辛酉康王以檄書<lb/>
告諭四方壬戌邦昌迎元祐皇后入居延福宫號宋太<lb/>
后癸亥羣臣勸進于康王甲子邦昌以書至大元帥府<lb/>
<pb n="KR2d0007_WYG_012-10a"/>
丁卯謝克家以邦昌之命齎玉璽至大元帥府戊辰邦<lb/>
昌請元祐皇后垂簾聽政庚午邦昌復辟癸酉在京文<lb/>
武百官勸進于康王乙亥以路允迪爲奉請車駕進發<lb/>
使范宗尹副之康王自濟州由金鄉單父以至南京癸<lb/>
未駐軍府治甲申張邦昌至南京伏地慟哭請死王慰<lb/>
撫之戊子元祐皇后遣使齎手書于南京五月庚寅朔<lb/>
康王即皇帝位于南京遥上尊號曰孝慈淵聖皇帝紹<lb/>
興三十一年金國使來言皇帝去冬崩聖壽六十一七<lb/>
<pb n="KR2d0007_WYG_012-10b"/>
月癸未諡曰恭文順德仁孝皇帝廟號欽宗<lb/>
臣稱曰自吾有狄難而欽宗適丁斯時天下之勢岌岌<lb/>
矣欽宗乃當宁興歎思得賢佐以張國威而朝無君子<lb/>
終敗乃事蓋百六之會難逭也然民之戴宋有死無二<lb/>
此仁聖所以中興于南都云<lb/>
　<lb/>
　<lb/>
　東都事略卷十二<lb/>
</p>
<p>
</p>
  </div>
</body>
</text>
</TEI>
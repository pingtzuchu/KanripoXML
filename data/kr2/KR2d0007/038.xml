<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十八</head>
    <p>
<pb n="KR2d0007_WYG_038-1a"/>
欽定四庫全書<lb/>
　東都事略卷三十八　　　宋　王　稱　撰<lb/>
　　列傳二十一<lb/>
宋白字素臣大名人也年十一善屬文舉進士又舉拔<lb/>
萃科授著作佐郎歴玉津蒲城衛南三縣令太宗即位<lb/>
擢左拾遺知兖州從征太原劉繼元降白獻平晉頌遂<lb/>
除中書舍人入翰林爲學士至道初爲承旨眞宗即位<lb/>
遷吏部侍郎白擬陸贄牓子集以獻眞宗察其意希大<lb/>
<pb n="KR2d0007_WYG_038-1b"/>
用遂命知開封府以才不勝任罷爲集賢院學士請老<lb/>
以兵部尚書致仕進吏部尚書卒年七十七贈左僕射<lb/>
諡曰文安白爲文頗事浮麗而理致或不工善諧謔不<lb/>
拘小節典貢舉得蘇易簡王禹偁田錫李宗諤胡旦時<lb/>
謂之得人至它所取有納賂者又髙年不能決退多致<lb/>
譏誚殆能贍濟親族而恤其孤幼是亦其所長也<lb/>
楊徽之字仲猷建州浦城人也世尚武力父澄始業儒<lb/>
徽之少好學同邑有江文蔚善賦江爲善詩徽之遂與<lb/>
<pb n="KR2d0007_WYG_038-2a"/>
齊名遊學于廬山是時福建屬江南江南亦置進士科<lb/>
以延士大夫徽之耻之乃閒道詣中朝應舉遂登進士<lb/>
第歷集賢校理著作佐郎右拾遺太祖爲時望所歸徽<lb/>
之上書言其事及太祖受䄠太宗見其書謂太祖曰此<lb/>
周室忠臣也乾徳初出爲天興令徙峨眉知全州累遷<lb/>
右補闕太宗即位遷侍御史拜右諫議大夫治許州入<lb/>
爲史館修撰上疏曰陛下嗣統鴻圖闡揚文治廢墜修<lb/>
舉儒學嚮臻乃至周巖野以聘隱淪盛科選以寵材彦<lb/>
<pb n="KR2d0007_WYG_038-2b"/>
取士之道亦已至矣然擅文章者多獲迅遷明經業者<lb/>
罕聞殊用且京師四方之㑹太學首善之本今五經博<lb/>
士並闕其貟非所以厚人倫獎儒學厲賢崇化繇内及<lb/>
外之道也臣愚謂宜下明詔博求通經之士以分敎胄<lb/>
子無使漢唐稱得人太宗嘉之顧謂宰相曰徽之儒雅<lb/>
之士也宜置之館殿遂判集賢院爲張洎劉昌言所誣<lb/>
貶鎮安行軍司馬眞宗爲開封尹妙選僚屬召徽之爲<lb/>
府判官兼左庶子眞宗即位拜樞密直學士兼祕書監<lb/>
<pb n="KR2d0007_WYG_038-3a"/>
咸平初始置翰林侍讀學士以徽之爲之與夏侯嶠並<lb/>
命累官至兵部侍郎卒年八十贈兵部尚書徽之清素<lb/>
重名敎尚風義常言温仲舒輩以搏擊取貴位使後進<lb/>
趨競禮俗寖薄與石熈載李穆賈黄中爲文義之友多<lb/>
識典故唐之士族人物悉能詳記尤工吟詠太宗眞宗<lb/>
甞和其詩有集二十卷其後仁宗以徽之先帝宫僚特<lb/>
贈太子太師諡曰文莊徽之無子一女適宋氏賢眀知<lb/>
書有禮法外孫綬位至參知政事<lb/>
<pb n="KR2d0007_WYG_038-3b"/>
徐鉉字鼎臣揚州廣陵人也十嵗能屬文與韓熈載齊<lb/>
名江南謂之韓徐仕呉爲祕書郎又事南唐爲知制誥<lb/>
與宋齊丘不協坐洩機事貶泰州司户召歸故官又坐<lb/>
專殺流舒州周世宗南征李景徙饒州召爲太子右諭<lb/>
徳復知制誥遷中書舍人景死事其子煜爲禮部侍郎<lb/>
通知中書省事歷尚書左丞兵部侍郎翰林學士御史<lb/>
大夫吏部尚書王師圍金陵煜遣鉉朝京師求緩兵語<lb/>
在李煜傳太祖以禮遣之後隨煜至京師太祖責之鉉<lb/>
<pb n="KR2d0007_WYG_038-4a"/>
對曰臣仕江南國亡不能死臣之罪也太祖歎曰忠臣<lb/>
也以爲太子率更令太平興國初置學士院從征太原<lb/>
加給事中出爲左散騎常侍二年以廬州尼道安訟其<lb/>
弟與婦姜氏不飬母姑姜氏鉉妻之甥且誣鉉與姜姦<lb/>
鉉坐貶靜難行軍司馬道安亦坐告姦不實抵罪鉉初<lb/>
至京師見披毛褐者輙哂之邠州苦寒終不御毛褐冷<lb/>
氣致腹而卒年七十六鉉恬淡無矯僞不喜檡氏而好<lb/>
神怪有以此獻者所求必如其請李穆常使江南見鉉<lb/>
<pb n="KR2d0007_WYG_038-4b"/>
及其弟鍇文章歎曰二陸不能及也鍇仕江南爲内史<lb/>
舍人而卒鉉好李斯小篆尤得其妙𨽻書亦工尺牘爲<lb/>
士大夫所得皆珍藏之有集三十卷又有質疑論稽神<lb/>
録行於世至道二年復左散騎常侍無子<lb/>
宋準字子平開封雍丘人也舉進士第一時李昉知舉<lb/>
㑹貢士訴昉取舍非公太祖召準覆試復冠多士授校<lb/>
書郎直史館太平興國中知制誥準羙風儀善談論文<lb/>
詞清麗始盧多遜南遷也李穆以同年坐黜左右無敢<lb/>
<pb n="KR2d0007_WYG_038-5a"/>
言者準因奏事盛言穆長者有檢操常非多遜所爲豈<lb/>
黨哉太宗寤得復故官時論多之雍熈四年以疾免卒<lb/>
年五十二<lb/>
梁周翰字元褒鄭州管城人也幼好學能爲文章周時<lb/>
舉進士爲虞城簿宰相范質王溥以其聞人也不使佐<lb/>
外邑改爲開封府户曹參軍國初二人猶爲相用爲祕<lb/>
書郎直史館武成王廟配享議者以王僧辨不克令終<lb/>
非全徳者詔張昭竇儀銓定功業無瑕者方得與享周<lb/>
<pb n="KR2d0007_WYG_038-5b"/>
翰論自樂毅以降配享廟貌茍欲指瑕誰當無累今一<lb/>
旦除去擯出祠庭臣竊惑之謂宜罷新議仍舊貫爲便<lb/>
疏入不報遷左拾遺乾徳中太祖大修宫闕周翰爲五<lb/>
鳯樓賦以進太祖甞欲用爲知制誥以語石守信守信<lb/>
因以語周翰周翰遽以表謝太祖怒遂不用出爲通判<lb/>
綿眉二州坐杖人至死者奪二官復爲左拾遺監綾錦<lb/>
院太祖將郊天周翰上疏曰陛下再郊上帝必覃赦宥<lb/>
臣以天下至大其中有慶澤所未及節文所未該者所<lb/>
<pb n="KR2d0007_WYG_038-6a"/>
宜推而廣之方今稅賦所入至多加以科變之物名品<lb/>
非一調發供輸不無重困且西蜀淮南荆潭廣桂之地<lb/>
皆以爲王土陛下誠能以三方所得之利減諸道租賦<lb/>
之入則庶乎均徳澤而寛民力矣坐杖錦工過差爲其<lb/>
所訴太祖怒謂曰爾豈不知人之膚血與已無異何至<lb/>
如是之酷邪左遷司農寺丞逾年爲太子中允太平興<lb/>
國中知蘇州周翰善音律喜蒱博惟以飲戲爲度於是<lb/>
治郡不進黜爲分司俄除楚州團練副使李昉爲相以<lb/>
<pb n="KR2d0007_WYG_038-6b"/>
其名聞于太宗召爲右補闕兼史館修撰尋遷起居舍<lb/>
人兼起居郎事因言自今崇政殿長春殿皇帝宣諭之<lb/>
言侍臣論列之事望依舊中書修爲時政記其樞密院<lb/>
事渉幾密亦令編纂各至月終送史館自餘百司凡于<lb/>
封拜除改㳂革制置之事悉備編録仍令郎與舍人分<lb/>
直崇政殿以記言動别爲起居注每月先進御後降付<lb/>
史館起居注進御自周翰始也眞宗爲皇太子知其名<lb/>
及即位擢知制誥拜翰林學士從幸澶淵遷給事中罷<lb/>
<pb n="KR2d0007_WYG_038-7a"/>
爲工部侍郎踰年卒年五十八周翰性疎俊辨急臨事過<lb/>
於嚴由是躓于時及掌書命周翰已老矣才思不如昔<lb/>
多不稱上意云<lb/>
朱昂字舉之其先京兆人也父葆光寓潭州遂家于衡<lb/>
山昂少篤學有朱遵度者時謂之萬卷目昂曰小萬卷<lb/>
甞游廬陵有術者謂昂曰中原當有眞主矣君仕當至<lb/>
四品遂北游江淮時周世宗南征韓令坤統兵揚州昂<lb/>
謁令坤陳治亂方略令坤器之令攝永正縣有政績國<lb/>
<pb n="KR2d0007_WYG_038-7b"/>
初爲衡州録事參軍歴宜城令知蓬州徙廣安軍既又<lb/>
爲宰相薛居正所知與李昉薦引之遷殿中丞知泗州<lb/>
就遷監察御史江南轉運副使知鄂州遷殿中侍御史<lb/>
爲峽路轉運使除直秘閣知復州召還眞宗即位遂知<lb/>
制誥入翰林爲學士請老以工部侍郎致仕自宰相張<lb/>
齊賢而下皆賦詩贈行而從臣出祖於東門之外弟協<lb/>
仕爲主客郎中雍王府翊善其後亦告老而歸時人以<lb/>
比漢二疏陳堯咨知荆南表其所居東西致政坊昂所<lb/>
<pb n="KR2d0007_WYG_038-8a"/>
得奉以三之一買竒書於所居爲二亭曰知止曰幽棲<lb/>
自號曰退叟卒年八十三門人諡之曰正裕先生昂方<lb/>
正恬淡非公事不至兩府引年得體士君子多之<lb/>
胡旦字周父渤海人也舉進士第一通判昇州代還遷<lb/>
左拾遺直史館上書言時政利病出爲淮東轉運副使<lb/>
徙知海州盧多遜既貶趙普罷相其夏河決韓村尋復<lb/>
塞旦獻河平頌有逆遜投逺姦普屏外之語太宗怒貶<lb/>
商州團練副使乃上平燕八議起爲右補闕修國史有<lb/>
<pb n="KR2d0007_WYG_038-8b"/>
翟馬周者旦與之善馬周上書排毁執政因自薦可爲<lb/>
大臣又舉才任公輔者十人其辭頗壯當時皆指旦所<lb/>
爲太宗怒流馬周海島貶旦坊州團練副使徙絳州淳<lb/>
化五年直集賢院復知制誥史館修撰旦與中官王繼<lb/>
恩善事連宫禁貶安逺行軍司馬又削籍流潯州移通<lb/>
州團練副使又移滁州分司西京又以爲保信軍節度<lb/>
副使乆之通判襄州未幾喪明以秘書少監致仕居襄<lb/>
州遷秘書監卒年八十旦雋辯彊敏少有大志退老漢<lb/>
<pb n="KR2d0007_WYG_038-9a"/>
上既喪明猶令人讀經史憑几聽之未甞少輟甞上所<lb/>
著漢春秋七十卷又著五代史略四十三卷將帥要略<lb/>
五十三卷演聖同論七十三卷唐乗七十卷初琢大硯<lb/>
方五六尺既而埋之且刻曰胡旦修漢春秋硯旦以文<lb/>
章名世然晚節黷貨干擾郡縣持吏短長時論薄之<lb/>
栁開字仲塗大名人也父承翰仕至監察御史開幼警<lb/>
悟豪勇父顯徳末爲南縣令有盗入其家衆不敢動開<lb/>
年十三亟取劔逐之盗踰垣開揮劔斷其足二指及就<lb/>
<pb n="KR2d0007_WYG_038-9b"/>
學講說能究經旨舉進士第自五代以來學者少尚義<lb/>
理有趙生者得韓文數十篇未達乃携以示開開一見<lb/>
遂知爲文之趣自是屬辭必法韓愈初名肩愈蓋慕之<lb/>
也開尚氣自任不顧小節所與交必時之豪俊初爲宋<lb/>
州司㓂治獄稱職遷録事參軍太宗征河東開從駕督<lb/>
糧適常潤有小冦遂以開知常州徙潤州開至治所招<lb/>
誘群盜以奉金給之又解衣與賊酋置之左右或謂不<lb/>
可開曰彼失所則盗不爾則吾民也始懼死故假息鋒<lb/>
<pb n="KR2d0007_WYG_038-10a"/>
刃之下今推以赤心夫豈不懐未半嵗境内輯寜拜監<lb/>
察御史召還知貝州雍熈中坐與監軍忿爭貶上蔡令<lb/>
㑹王師北伐開部糧至涿州遇米信與契丹戰乆不解<lb/>
遣使求和開謂信曰兵法無約而請和謀也亟攻必勝<lb/>
信不能決後二日復引兵來挑戰開因上書願效死邊<lb/>
鄙遂除殿中侍御史命使河北又上書願賜歩騎數千<lb/>
以破敵太宗方擇文臣有武略者用之即授開崇儀使<lb/>
知寜逺軍契丹貴將白萬徳本眞定人統縁邊七百餘<lb/>
<pb n="KR2d0007_WYG_038-10b"/>
帳開因其親族往來令說萬徳許以藩鎭俾挈幽州之<lb/>
衆内屬萬徳喜請爲期約使未還徙知全州州之西有<lb/>
蠻溪洞粟氏乆爲邊患朝廷設峽口香煙等七砦不能<lb/>
禦開至選勇辨吏往說之不踰月携老幼至州開賦其<lb/>
居業作時鑑一篇刻石戒之遣其酋赴闕授州上佐邊<lb/>
患遂息詔賜開緡錢三十萬㑹有黥卒訟非辜者坐削<lb/>
二官頃之上書自陳還舊秩知環州爲理互市之不直<lb/>
者戎落恱附徙知邠州又知曹邢二州遷如京使上書<lb/>
<pb n="KR2d0007_WYG_038-11a"/>
言時政眞宗嘉納之又徙代州葺城壘戰具諸將沮議<lb/>
因謂其從子浩曰吾觀北星有光雲從北來殆敵將至<lb/>
今諸將見疾一旦敵至必危我矣即丐小郡得忻州敵<lb/>
果犯塞徙滄州未至卒年五十四開著書號東郊野夫<lb/>
又號補亡先生作二傳以見意時范景好古學開與齊<lb/>
名謂之桞范開垂絶語門人張景曰吾十年著一書可<lb/>
行於世景爲名之曰黙書辭義稍隱讀者難遽曉也<lb/>
　<lb/>
<pb n="KR2d0007_WYG_038-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷三十八<lb/>
</p>
<p>
</p>
  </div>
</body>
</text>
</TEI>
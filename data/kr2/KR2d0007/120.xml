<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十</head>
    <p>
<pb n="KR2d0007_WYG_120-1a"/>
欽定四庫全書<lb/>
　東都事略卷一百二十　　宋　王　稱　撰<lb/>
　　宦者傳一百三<lb/>
宦者之禍見於前載者尚矣太祖開基所用宦者不過<lb/>
五十人但掌宫掖之事未嘗令采他事也嘗有中黄門<lb/>
因禱祠山川於洞穴中得怪石形類羊者取以為獻太<lb/>
祖曰此墓中物爾何以獻為命碎其石杖其人其不受<lb/>
佞也如此厥後宰相欲以王繼恩為宣徽使而太宗不<lb/>
<pb n="KR2d0007_WYG_120-1b"/>
可真宗欲以劉承規為節度使而宰相不可聖君賢相<lb/>
所以防㣲杜漸者一至是哉自李憲節制諸將於西邉<lb/>
而童貫因之以握兵秉徽宗既寵用貫而梁師成坐籌<lb/>
帷幄文武二柄歸此兩人宰相特奉行文書而已内而<lb/>
百司悉以宦者兼領外而諸路則有亷訪承受之官宦<lb/>
者之勢盛矣小人之耆利無恥者爭趨其門反以所得<lb/>
為榮者可勝數哉蕭牆之憂識者以為將遂如漢唐之<lb/>
季矣夫何變起夷狄都人憤怒至抉其種類而殺之而<lb/>
<pb n="KR2d0007_WYG_120-2a"/>
童梁亦以誤國誅宦者之禍於是泯矣雖然不可以不<lb/>
戒也<lb/>
王繼恩陜州人也初養於張氏名徳鈞開寶中復姓王<lb/>
氏太祖時為内侍行首太祖崩繼恩執役永昌陵遷宫<lb/>
苑使端拱中以昭宣使領皇城司李順亂於蜀以繼恩<lb/>
為兩川招安使率兵討之繼恩由小劒門路入研石砦<lb/>
大敗之遂平劒州又平閬緜二州乗勝至成都破賊十<lb/>
萬斬首三萬遂平蜀於是宰相請用繼恩為宣徽使太<lb/>
<pb n="KR2d0007_WYG_120-2b"/>
宗曰宣徽使執政之漸也不可宰相言繼恩有平蜀之<lb/>
功非此無以酬之太宗怒切責宰相乃議别立宣慶使<lb/>
以寵之召還領桂州觀察使始繼恩善結黨邀名譽乗<lb/>
間敢言士大夫好進者多趨之有潘閬者賣藥成都工<lb/>
於詩繼恩薦之召見賜進士第未㡬太宗察其狂妄追<lb/>
還詔書繼恩又與參知政事李昌齡知制誥胡旦相結<lb/>
太宗崩繼恩與昌齡且有異議皆抵罪繼恩黜為右監<lb/>
門衛將軍均州安置仍籍其家卒於貶所<lb/>
<pb n="KR2d0007_WYG_120-3a"/>
劉承規字大方楚州山陽人也建隆中補髙班太宗時<lb/>
拜北作坊使遷洛苑使至道中與周瑩同僉書樞宻宣<lb/>
徽諸房公事領勝州刺史僉書宣徽院真宗議封泰山<lb/>
以承規領發運使累遷應州觀察使以疾除左驍衛上<lb/>
將軍安逺軍留後致仕承規性忠謹得幸於真宗病革<lb/>
求為節度使真宗以問王旦旦曰他日將有求為樞密<lb/>
使者奈何乃止卒贈左衛上將軍諡曰忠肅承規本名<lb/>
承珪真宗為改今名云<lb/>
<pb n="KR2d0007_WYG_120-3b"/>
秦翰字仲文真定鉅鹿人也年十三給事黄門遷髙品<lb/>
為入内押班嘗使李繼遷還言繼遷未賔之狀且曰臣<lb/>
一内臣不足惜願再徃手刺之雖死不恨也太宗嘉其<lb/>
忠趙保忠以夏臺叛李繼隆率師問罪以翰監其軍保<lb/>
忠就擒以功拜崇儀使王均反為川峽招安廵檢使五<lb/>
戰五捷遂克益州還朝遷皇城使入内都知翰為人倜<lb/>
儻有武功以方略自任性温謹諸帥有剛很不和者翰<lb/>
皆得其驩心又輕財好施與士卒同休戚以故衆心樂<lb/>
<pb n="KR2d0007_WYG_120-4a"/>
為之用改昭宣使遷平州團練使卒年六十四贈貝州<lb/>
觀察使<lb/>
張崇貴真定人也太祖時為内中髙品太宗時累加右<lb/>
班副都知改洛苑使真宗授李繼遷節度使以崇貴使<lb/>
于繼遷使還領蔣州刺史繼遷死其子德明襲爵又以<lb/>
崇貴使于德明德明既納欵凡邉防事冝經制大小皆<lb/>
崇貴主之以功遷皇城使誠州團練使内侍省左班都<lb/>
知加昭宣使領鄜延路鈐轄崇貴乆在西鄙善識蕃夷<lb/>
<pb n="KR2d0007_WYG_120-4b"/>
情狀西人頗畏服之卒年五十七贈豐州觀察使<lb/>
周懐政本并州人也父紹忠為内侍從太宗征河東得<lb/>
於亂尸之間養以為子給事禁闥頗専勤數年間擢為<lb/>
押班都知累遷昭宣使英州團練使入内副都知常侍<lb/>
内廷權任頗重真宗建皇太子以懐政給事東宫又領<lb/>
皇城司於是附會者衆有位居已上者必排抑之中外<lb/>
帑蔵皆専取而多入其家性庸鄙酷好妖妄有朱能者<lb/>
本永興軍民家厮養遂賂其親信得見因與親事卒姚<lb/>
<pb n="KR2d0007_WYG_120-5a"/>
斌等妄談神仙事懐政甚惑之援引能為永興軍監押<lb/>
於乾祐縣偽造天書上之能因是累至御藥使領階州<lb/>
刺史令於終南山修道觀假託鬼神言國家休咎或臧<lb/>
否大臣朝士真宗漸疎之懐政憂懼而未有以發也㑹<lb/>
真宗不豫自疑不起常臥枕懐政股與之謀欲命太子<lb/>
監國懐政自以為東宫官也遂議立太子廢皇后黜丁<lb/>
謂用冦凖潛召楊崇勲等與之謀崇勲等反以情告丁<lb/>
謂謂夜徃曹利用第計之翌日利用入奏其事懐政坐<lb/>
<pb n="KR2d0007_WYG_120-5b"/>
誅仍捕朱能并其黨悉誅之<lb/>
雷允恭開封人也初為黄門頗惠黠稍遷入内殿頭給<lb/>
事東宫周懐政偽為天書允恭與發其事及懐政死擢<lb/>
内殿崇班遷承制再遷西京作坊使普州刺史入内内<lb/>
侍省押班章獻明肅皇后初臨政丁謂潛結允恭凡機<lb/>
密事令傳達禁中由是允恭勢横中外山陵事起允恭<lb/>
請效力陵上章獻曰吾慮汝有妄動恐為汝累也乃以<lb/>
為山陵都監允恭馳至陵下司天邢中和為允恭言今<lb/>
<pb n="KR2d0007_WYG_120-6a"/>
山陵上百步法宜子孫類汝州秦王墳允恭曰何不就<lb/>
中和曰恐下有石與水耳允恭曰上無他子若如秦王<lb/>
墳何不可中和曰山陵事重踏行覆按動經月日恐不<lb/>
及七月之期耳允恭曰第移就上穴我走馬入見大后<lb/>
言之允恭素貴横人不敢違即改穿上穴及允恭入白<lb/>
其事章獻曰此大事何輕易如此允恭曰使先帝冝子<lb/>
孫何惜不可章獻意不然之曰出與山陵使議可否允<lb/>
恭見山陵使丁謂具道所以謂唯唯而已允恭入奏曰<lb/>
<pb n="KR2d0007_WYG_120-6b"/>
山陵使亦無異議矣既而上穴果有石石盡水出已而<lb/>
事發并坐盜金寶賜死而籍其家中和流沙門島丁謂<lb/>
尋竄海上<lb/>
閻文應開封人也給事掖庭積遷至入内副都知仁宗<lb/>
初親政與宰相吕夷簡謀以夏竦錢惟演皆章獻皇后<lb/>
之黨欲罷之退以語郭后后曰夷簡獨不附太后邪但<lb/>
多機巧耳由是併夷簡罷夷簡素與閻文應相結乆之<lb/>
乃知事由郭后夷簡由是怨后及夷簡再相因后與楊<lb/>
<pb n="KR2d0007_WYG_120-7a"/>
尚二美人爭寵后以此廢而楊尚二美人寵益甚仁宗<lb/>
未能去也文應早暮入侍言之不已仁宗強應之曰諾<lb/>
文應即命氊車載二美人出二美人涕泣詞說云云不<lb/>
肯行文應罵曰官婢尚何言驅使登車翌日以尚氏為<lb/>
女道士居洞真宫楊氏别宅安置郭后已廢仁宗悔有<lb/>
復后之意文應大懼會后有小疾文應挾太毉診視數<lb/>
日乃言后暴薨文應累至昭宣使恩州團練使時諫官<lb/>
劾其罪請并其子士良出之以文應領嘉州防禦使為<lb/>
<pb n="KR2d0007_WYG_120-7b"/>
秦州鈐轄改鄆州士良罷御藥院為内殿崇班始楊尚<lb/>
二美人之出宫也左右引陳氏女入宫父號陳子城楊<lb/>
太后嘗許以為后宋綬不可王曽吕夷簡蔡齊相繼論<lb/>
諫陳氏女至掖庭將進御士良聞之遽見仁宗仁宗披<lb/>
百葉擇日士良曰陛下閱此豈非欲納陳氏女為后邪<lb/>
仁宗曰然士良曰子城使大臣家奴僕官名也陛下納<lb/>
其女為后無乃不可乎仁宗遽命出之文應徙相州鈐<lb/>
轄以卒贈邠州觀察使<lb/>
<pb n="KR2d0007_WYG_120-8a"/>
任守忠字稷臣始以䕃為入内黄門累轉西頭供奉官<lb/>
領御藥院坐事廢乆之復故官稍遷上御藥供奉初章<lb/>
獻明肅皇后聽政守忠與都知江德明等交通請謁權<lb/>
寵過盛仁宗親政出為黄州都監又謫監莫州酒稅稍<lb/>
遷潭州都監徙合流鎮西鄙用兵又為秦鳯涇原路駐<lb/>
泊都監以功再遷東染院使内侍押班出為定州鈐轄<lb/>
加内侍副都知累遷宣政使洋州觀察使為入内都知<lb/>
英宗即位拜宣慶使安靜軍留後初英宗不豫守忠交<lb/>
<pb n="KR2d0007_WYG_120-8b"/>
亂兩宫語言誕妄於是知諫院司馬光論守忠離間之<lb/>
罪以為國之大賊民之巨蠧乞斬於都市遂貶保信軍<lb/>
節度副使蘄州安置守忠乆被寵幸用事於中人不敢<lb/>
言其過及貶中外快之乆之起為左武衛將軍致仕卒<lb/>
年七十九<lb/>
李憲字子範開封祥符人也始為入内黄門稍遷供奉<lb/>
官為太原路走馬承受數論邉事從王韶取河州以功<lb/>
加遙郡團練使熈寧七年木征合董氊鬼章之兵攻破<lb/>
<pb n="KR2d0007_WYG_120-9a"/>
踏白城河州危詔趣憲赴之憲馳至軍晨起帳中張敕<lb/>
字黄旗告吏士曰此旗天子所賜也視此以戰帝實臨<lb/>
之士卒呼奮用命會王韶領兵至進釋河州圍憲大破<lb/>
之回軍古河州木征降以功加宣政使嘉州防禦使為<lb/>
入内内侍省押班交州叛以趙卨為安南招討使憲副<lb/>
之未行禼上言朝廷置招討副使軍事須共議至節制<lb/>
號令即宜歸一憲銜之由是屢紛辨上前遂罷憲以郭<lb/>
逵為招討而禼副之九年以憲計議秦鳯熈河路經略<lb/>
<pb n="KR2d0007_WYG_120-9b"/>
司邊事於是御史中丞鄧潤甫御史周尹蔡承禧彭汝<lb/>
礪言自詩書以降迄於秦漢魏晉周隋不聞有以中人<lb/>
為將帥者唐明皇時覃行章亂黔中始以楊思勉為招<lb/>
討使唐之禍萌於此代宗時魚朝恩幾危社稷憲宗用<lb/>
吐突承璀卒以輕謀弊賊得罪後世陛下其忍襲唐故<lb/>
迹而忘天下之患乎又言鬼章之患小用憲之患大憲<lb/>
功不成其禍小有成功其禍大章再上弗聽冷雞朴誘<lb/>
山後生羌擾邉木征請自效憲聽之木征盛裝以出諸<lb/>
<pb n="KR2d0007_WYG_120-10a"/>
羌聳視皆無闘志我師乗之獲級生降以萬計斬冷雞<lb/>
朴董氊懼即遣侍胡奉贄效順加宣州觀察使入内副<lb/>
承旨又遷宣慶使神宗問罪西夏命五路出師憲領熈<lb/>
河兼秦鳯建大將旗鼓節制諸軍遇賊破之進駐女遮<lb/>
谷收復蘭州詔憲領兵直趨興靈平蕩夏賊而憲不前<lb/>
獨髙遵裕以環慶涇原師至城下狼狽而還除涇原路<lb/>
經略使加景福殿使武信軍留後永樂城告急憲赴援<lb/>
至延州而城已陷復還熈河仍兼秦鳯軍馬賊入蘭州<lb/>
<pb n="KR2d0007_WYG_120-10b"/>
攻破西關降宣慶使已而憲敗賊於定西城明年夏人<lb/>
大入圍蘭州十日不克糧盡引去憲選精騎渡河與賊<lb/>
遇破之坐妄奏獲賊功狀罷内省職事哲宗即位以為<lb/>
提舉崇福宫御史中丞劉摯劾其貪功欺㒺之罪降右<lb/>
千牛衛將軍分司南京居於陳州未幾復觀察使提舉<lb/>
明道宫卒年五十一紹聖元年贈武泰軍節度使諡曰<lb/>
敏恪又改曰忠敏憲以中人為將雖能拓地降虜而貪<lb/>
功罔上傷財害民貽患中國云<lb/>
<pb n="KR2d0007_WYG_120-11a"/>
王中正字希烈開封人也因父任補入内黄門熈寧初<lb/>
為禮賔使遷六宅副使帯御器械從王韶入熈州以功<lb/>
遷作坊使嘉州團練使擢内侍省押班吐蕃圍茂州中<lb/>
正率陜西兵將援之圍解進昭宣使内侍省副都知遷<lb/>
防禦使王師問罪西夏以中正僉書涇原路經略司公<lb/>
事詔五路之師皆會靈州中正失期糧道不繼士卒多<lb/>
死有旨權分屯鄜延並邊城砦以俟後舉中正請罷省<lb/>
職因遷金州觀察使提舉西太一宫坐前敗降秩二等<lb/>
<pb n="KR2d0007_WYG_120-11b"/>
元祐初言者再論中正違詔不赴興靈㑹師之辠復降<lb/>
秩二等乆之提舉崇福宫紹聖初復嘉州團練使卒年<lb/>
七十一<lb/>
朱用臣字正卿開封人也為人有精思彊力以父䕃𨽻<lb/>
職内省神宗修補廢弊用臣經畫區處多稱上意創東<lb/>
西府築京城建尚書都省起太學立原廟導洛通汴凢<lb/>
大工役皆用臣董其事性敏給善傅會神宗多訪以外<lb/>
事朝士徃徃諂附之權勢震赫一時積勞至登州防禦<lb/>
<pb n="KR2d0007_WYG_120-12a"/>
使加宣政使元祐初言者論其罪降為皇城使添監太<lb/>
平州酒稅紹聖初復宣政使慶州團練使内侍省押班<lb/>
進瀛州刺史宣慶使遷蔡州觀察使入内内侍省副都<lb/>
知以疾卒贈安化軍節度使諡曰僖敏諡議謂用臣為<lb/>
廣平宋公有天子念公之勞乆徙於外之語豐稷論奏<lb/>
以為凡稱公者皆須耆宿大臣與鄉黨有徳之士其曰<lb/>
念公之勞乆徙於外斯乃古周公之事於用臣非所冝<lb/>
言也望賜詳酌止令賜諡論者是之<lb/>
<pb n="KR2d0007_WYG_120-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百二十<lb/>
</p>
<p>
</p>
  </div>
</body>
</text>
</TEI>
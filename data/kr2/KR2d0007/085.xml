<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷八十五</head>
    <p>
<pb n="KR2d0007_WYG_085-1a"/>
欽定四庫全書<lb/>
　東都事略卷八十五　　　宋　王　稱　撰<lb/>
　　列傳六十八<lb/>
王廣淵字才叔魏郡人也舉進士第宋城簿大理寺法<lb/>
直官編排中書五房文字盡得祖宗御筆類成千餘卷<lb/>
仁宗嘉之選知舒州留不行英宗在藩邸廣淵因獻其<lb/>
所爲文章英宗愛其才及即位除直集賢院於是知諫<lb/>
院司馬光言廣淵姦邪不可近昔漢景帝爲太子召上<lb/>
<pb n="KR2d0007_WYG_085-1b"/>
左右飲衛綰獨稱疾不行及即位待綰有加周世宗鎭<lb/>
澶淵張美爲三司使掌州之錢穀世宗私有求假美悉<lb/>
力應之及即位薄其爲人不用今廣淵當仁宗之世私<lb/>
自結於陛下豈忠臣哉願黜之以厲天下爲羣牧判官<lb/>
遷三司户部判官更直龍圖閣兼侍讀英宗不豫廣淵<lb/>
憂思忘食寢英宗自爲詔以慰安之曰朕疾少閒矣神<lb/>
宗即位中丞司馬光御史劉述蔣之竒復言廣淵傾巧<lb/>
邪佞不宜留侍左右出知齊州改京東路轉運使徙河<lb/>
<pb n="KR2d0007_WYG_085-2a"/>
東擢寳文閣待制知慶州韓絳宣撫陜西欲興師深入<lb/>
夏境檄慶州出兵方授甲士卒劫庫兵撤民室廬縱火<lb/>
廣淵亟召五營屯禦之其首吳達領衆二千斬關以逃<lb/>
廣淵遣姚兕林廣追擊之柔逺三都戍卒聞難欲應賊<lb/>
不果廣淵陽勞之遣歸舊戍濳戒蕃將趙餘慶以步兵<lb/>
五千閒道襲擊盡戮之兕廣追亡至石門山降其衆亂<lb/>
兵事聞徙廣淵永興軍行至奉天而事已平廣淵坐奪<lb/>
兩官復還慶州後二年遷龍圖閣直學士知渭州卒年<lb/>
<pb n="KR2d0007_WYG_085-2b"/>
六十贈右諫議大夫詔曰廣淵先帝所親厚不幸云殁<lb/>
今獨其弟臨其子得君仕宦稍著其議旌録之於是臨<lb/>
自皇城使爲兵部郎中直昭文館知齊州賜得君同進<lb/>
士出身<lb/>
王陶字樂道京兆萬年人也爲人爽邁眉宇韶秀美書<lb/>
翰博學能文舉進士甲科編校史館書籍除監察御史<lb/>
裏行時狄青罷右府爲使相陶曰此亂階也請自今軍<lb/>
伍之人不得任樞密使相陳升之爲樞密副使陶與趙<lb/>
<pb n="KR2d0007_WYG_085-3a"/>
抃唐介交章論奏不報遂出知衞州明年復以諫官召<lb/>
時英宗知宗正寺逾年不就職陶上疏曰自至和中聖<lb/>
體不豫之後天下之人日望上穹眷祐降生聖嗣内以<lb/>
承九廟祀享之重外以安四海億兆之心天貺莫期未<lb/>
如民志而内外小大之臣抗疏交章引古今陳災異請<lb/>
早建儲嗣者動以百數陛下納諫從善親發德音擇宗<lb/>
子之賢者使知宗正寺上以寅奉天心而俟與子之祥<lb/>
次以尊崇宗廟而修主鬯之職下以順悦人情而示强<lb/>
<pb n="KR2d0007_WYG_085-3b"/>
宗之本今宗正之命既出乃聞過爲辭避良由宫中嬪<lb/>
御宫臣宦者有姑息之言陛下因而微惑使其畏避不<lb/>
敢前臣恐天下之人謂陛下始者順天心人欲而命之<lb/>
今者聽左右姑息之言而疑之若然則自今逺近中外<lb/>
姦雄之人得以窺伺閒隙矣臣職爲諫官儻又不言則<lb/>
誰爲陛下言者既而韓琦歐陽脩亦皆力陳其事仁宗<lb/>
遂立英宗爲皇子英宗猶稱疾陶言君父召豈容遷延<lb/>
蓋所遣使備禮致命不副聖意乞重行降責由是英宗<lb/>
<pb n="KR2d0007_WYG_085-4a"/>
入居慶寧宫英宗即位進右司諫直史館修起居注皇<lb/>
子初王淮陽後王潁陶皆爲翊善擢知制誥遷龍圖閣<lb/>
直學士知永興軍召爲太子詹事神宗即位進樞密直<lb/>
學士拜右諫議大夫權御史中丞神宗問以政事陶請<lb/>
謹聽納明功罪斥佞人任正士復轉對以通下情省民<lb/>
力以勸農桑先儉素以風天下限年藝以汰宂兵神宗<lb/>
然之時以司馬光吕公著爲翰林學士神宗以問陶陶<lb/>
曰陛下得人矣初陶事韓琦甚謹故琦深器之驟加拔<lb/>
<pb n="KR2d0007_WYG_085-4b"/>
用至是神宗頗不悦大臣之專陶乃彈奏宰相不押常<lb/>
參班至謂琦爲跋扈琦等待罪神宗以陶章示琦琦奏<lb/>
曰臣非跋扈者陛下遣一小黃門至則可縛臣以去矣<lb/>
神宗爲之動而陶連奏不已乃以爲翰林學士吳奎執<lb/>
詔不肯下遂以陶爲樞密直學士知陳州改許州入爲<lb/>
三司使拜翰林學士於是御史中丞吕公著論其反覆<lb/>
不可近陶亦固稱足疾以翰林侍讀學士知蔡州改河<lb/>
南府移汝州請老判南京留司御史臺遷給事中知陳<lb/>
<pb n="KR2d0007_WYG_085-5a"/>
許二州徙河南府神宗以陶藩邸之舊拜觀文殿學士<lb/>
知汝州道病卒年六十一贈吏部尚書諡曰文恪有文<lb/>
集二十七卷<lb/>
臣稱曰韓絳言富弼誣以不軌王陶論韓琦亦以爲跋<lb/>
扈何其言之過哉自古賢君莫不導臣下以言言而有<lb/>
益天下之幸也言而非所宜言是豈朝廷之福哉以弼<lb/>
之賢琦之忠處宥密輔弼之地則百僚師師六服承德<lb/>
詎可肆爲敢言而撼搖之原二子之用心非所謂是非<lb/>
<pb n="KR2d0007_WYG_085-5b"/>
之公也蓋出於愛憎之私爾烏虖昭明好惡以訓迪在<lb/>
位此人主之職也宜乎二子之見黜也<lb/>
陳薦字彦升邢州沙河人也舉進士調華陽尉韓琦帥<lb/>
定武舉爲屬又用琦薦爲祕閣校理神宗爲潁王薦爲<lb/>
王府記室參軍直集賢院神宗爲皇太子擢右諭德拜<lb/>
天章閣待制河北水災爲安撫使還知制誥兼知諫院<lb/>
薛向首謀取横山而功不成薦引王恢事請正向罪權<lb/>
開封府踰月拜龍圖閣直學士河北都轉運使河決棗<lb/>
<pb n="KR2d0007_WYG_085-6a"/>
疆水官按視議恩冀深瀛之閒築生隄三百六十里役<lb/>
丁夫八萬三千工一月薦言河未能爲四州患願以歲<lb/>
月圖之入判吏部銓與議學校貢舉法請倣漢率口察<lb/>
孝亷均之諸路什取一判太常寺范純仁胡宗愈劉琦<lb/>
錢顗相繼罷言職薦用御史天子耳目之官今以言而<lb/>
逐之是自蔽其耳目也權知御史臺言李定不持所生<lb/>
喪豈可以爲御史數日罷臺事以太常議襲封中書以<lb/>
爲不當坐降一官見秦王世家改羣牧使知開封府出<lb/>
<pb n="KR2d0007_WYG_085-6b"/>
知蔡州以疾請提舉崇福宫又知青州北京留司御史<lb/>
臺遷寳文閣學士提舉醴泉觀進右諫議大夫兼侍讀<lb/>
神宗以東宫舊僚拜資政殿學士引退命知邢州至邢<lb/>
未幾復請崇福宫卒年六十九薦儀狀魁偉詞氣莊重<lb/>
天性簡淡無聲色之好韓琦常謂人曰亷於進而勇於<lb/>
退嫌疑閒豪髪不處與人交久而不變如彦升者蓋無<lb/>
幾而司馬光亦服薦之質直云<lb/>
孫永字曼叔趙郡人也祖冲集賢院學士永年十歲而<lb/>
<pb n="KR2d0007_WYG_085-7a"/>
孤以冲蔭奏爲將作簿舉進士調襄城尉宜城令治平<lb/>
三年潁王出閤永以選爲侍讀明年建儲爲太子舎人<lb/>
神宗即位爲天章閣待制歴河北陜西都轉運使時以<lb/>
邊用不足以解鹽市馬别爲一司外臺不得與永奏曰<lb/>
鹽馬國之大計使主者專其柄既無以統𨽻茍爲非法<lb/>
孰從而制之遷龍圗閣直學士知秦州以築保失守降<lb/>
天章閣待制知和州久之復以舊職知瀛州河決貝州<lb/>
瀛兾諸州尤被患而民租以災傷倚閤者督斂如故永<lb/>
<pb n="KR2d0007_WYG_085-7b"/>
具以聞詔從其請仍命發廪粟以賑之白溝界河常患<lb/>
北人絕河捕魚廵檢趙用擅引兵北渡焚其帳族故敵<lb/>
侵略境上神宗遣中使密訪虚實因奏南北通好久但<lb/>
緣趙用起釁若罪之則無事矣用既繫獄永遣邊吏諭<lb/>
敵敵乃引歸加樞密直學士知開封府城都市賈收錢<lb/>
以免直名免行錢神宗慮立法未盡詔韓維及永究實<lb/>
利害而御史張琥言維與永定奪不當永罷降龍圖閣<lb/>
直學士知潁州會赦復舊職知太原府以將作監召還<lb/>
<pb n="KR2d0007_WYG_085-8a"/>
遷端明殿學士提舉崇福宫起知陳州徙潁昌府哲宗<lb/>
即位召拜工部尚書會議役法永以差役爲是除吏部<lb/>
尚書明年以資政殿學士兼侍讀提舉中太一宫未拜<lb/>
而卒年六十八諡康簡<lb/>
陳襄字述古福州候官人也中進士爲浦城簿後用富<lb/>
弼薦祕閣校理判尚書祠部時譯經僧法䕶遺奏度十<lb/>
僧趙槩奏列子廟乞三年度一道士襄皆執奏不行出<lb/>
知常州爲開封府推官知明州明年同修起居注知諫院改<lb/>
<pb n="KR2d0007_WYG_085-8b"/>
侍御史知雜事王安石爲政行青苗法襄上書言已三<lb/>
奏乞罷青苗而陛下未以臣爲然臣觀制置司奏請莫<lb/>
非引經以爲言而其實貸民以取利是特爲管仲商君<lb/>
之術非陛下之所宜行臣願陛下爲堯舜之君以仁義<lb/>
治天下不願陛下爲霸主也陛下富有中國廣輪萬里<lb/>
内無強臣敵國之患外無西戎北狄之難凡四海九州<lb/>
之賦入供吾之用不爲不足陛下不於此時與廟堂之<lb/>
臣坐而論道以行王政而反屑屑爲均輸舉貸之事臣<lb/>
<pb n="KR2d0007_WYG_085-9a"/>
竊爲陛下惜之又乞貶斥王安石吕惠卿以謝天下奏<lb/>
五上又乞免劉琦等罪召還范純仁除直舎人院兼天<lb/>
章閣待制明年知制誥直學士院襄既忤安石以草河<lb/>
北詔言水不潤下中書改之又赦文有奉祠紫宫以爲<lb/>
語犯俗嫌出知陳杭二州入知通進銀臺司遷樞密直<lb/>
學士兼侍讀卒年六十四襄有學行與陳烈鄭穆周希<lb/>
孟友善閩人謂之四先生所至務先學校至親爲講解<lb/>
好薦逹人材喜愠不形于色爲政多慕古人所爲然或<lb/>
<pb n="KR2d0007_WYG_085-9b"/>
迃濶頗不爲人所服云<lb/>
孫洙字巨源廣陵人也年十九舉進士調秀州司户參<lb/>
軍於濳令包拯歐陽脩舉洙賢良方正洙上策論五十<lb/>
篇善言祖宗事指切治體推往較今分辨得失抑揚條<lb/>
鬯讀之令人感動歎息韓琦見而竒之曰今之賈誼也<lb/>
編校祕閣書籍遷館閣校勘集賢校理治平末京師大<lb/>
雨水詔求直言洙上疏言時政七事要務十五事多可<lb/>
施行者爲史館檢討同知諫院兼直舎人院乞増置諫<lb/>
<pb n="KR2d0007_WYG_085-10a"/>
官以廣言路王安石以論青苗事多逐諫官御史洙鬱<lb/>
鬱不能有所言懇求補外得知海州入爲同修起居注<lb/>
知制誥直學士院神宗稱其學術行誼有聞於時博習<lb/>
墳史多識典故以爲翰林學士且大用矣逾月而卒年<lb/>
四十九洙博學多智進退整暇道古今事有條理漢魏<lb/>
以來書記其文可道者皆成誦云<lb/>
　<lb/>
　<lb/>
<pb n="KR2d0007_WYG_085-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷八十五<lb/>
</p>
<p>
</p>
  </div>
</body>
</text>
</TEI>
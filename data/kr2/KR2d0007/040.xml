<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十</head>
    <p>
<pb n="KR2d0007_WYG_040-1a"/>
欽定四庫全書<lb/>
　東都事略卷四十　　　　宋　王　稱　撰<lb/>
　　列傳二十三<lb/>
李沆字太初洺州肥郷人也父炳仕至侍御史沆好學<lb/>
沉厚寡言器度宏逺炳甞謂人曰此兒異日必至公輔<lb/>
舉進士爲將作監丞通判潭州轉著作佐郎直史館雍<lb/>
熈三年右拾遺王化基上書自薦太宗曰李沆宋湜皆<lb/>
佳士也並除右補闕知制誥遷翰林學士淳化三年拜<lb/>
<pb n="KR2d0007_WYG_040-1b"/>
給事中參知政事四年罷歸故官眞宗爲皇太子以沆<lb/>
爲賔客待以師傅禮眞宗即位遷户部侍郎參知政事<lb/>
咸平初拜同中書門下平章事監修國史㑹契丹入邊<lb/>
眞宗北幸命沆留守京師肅然加門下侍郎尚書右僕<lb/>
射李繼遷乆以西鄙叛遂有圖取朔方之意時朝廷困<lb/>
於飛輓朔方危蹙左右大臣及中外之議咸以爲靈州<lb/>
廼必爭之地不可失眞宗以問沆沆曰靈州必非朝廷<lb/>
有也臣請發單車之使召州將部分戍卒居民委其空<lb/>
<pb n="KR2d0007_WYG_040-2a"/>
壘而歸如此則闗右之民可息肩矣未幾靈州陷眞宗<lb/>
益信重之眞宗甞問沆曰人皆有密啟而卿獨無何也<lb/>
沆曰臣待罪宰相公事則公言之何用密啟夫人臣有<lb/>
密啟非讒即佞臣常惡之眞宗遣使持手札問沆欲以<lb/>
後宫劉氏爲貴妃沆對使者自引燭爇之附奏曰但道<lb/>
臣沆以爲不可其議遂寢眞宗又問沆治道所先沆曰<lb/>
不用浮薄新進喜事之人此最爲先眞宗問其人沆曰<lb/>
如梅詢曽致堯輩是矣眞宗深以爲然故終眞宗之世<lb/>
<pb n="KR2d0007_WYG_040-2b"/>
數人者皆不進用所用皆得厚重之士由沆之力也沆<lb/>
甞言吾在朝廷無功可紀惟四方之言利者未甞有一<lb/>
施行用此以報國在相位日取四方水旱盜賊奏之參<lb/>
知政事王旦以爲細事不足煩上聽沆曰人主少年當<lb/>
使知四方囏難不然血氣方剛不留意聲色犬馬則土<lb/>
木甲兵禱祠之事作吾老不見矣此君異日之憂也景<lb/>
徳元年薨于位年五十八眞宗對侍臣曰沆忠亮淳厚<lb/>
終始如一言之泣涕贈太尉中書令諡曰文靖乾興元<lb/>
<pb n="KR2d0007_WYG_040-3a"/>
年配享眞宗廟廷沆内行修謹識大體不求聲譽所居<lb/>
湫隘處之晏然沆既薨其後眞宗朝陵展禮封山行慶<lb/>
鉅典盛儀無所不舉旦爲相每思沆之言歎曰李文靖<lb/>
聖人也故當時謂沆爲聖相云弟維<lb/>
維字仲方舉進士爲保信軍節度推官召試中書除直<lb/>
集賢院兄沆爲宰相與維友愛暇日相與笑言而未甞<lb/>
及世務然維終欲避權勢出知歙州沆薨累擢知制誥<lb/>
翰林學士以疾出知許州復入翰林爲承旨修眞宗實<lb/>
<pb n="KR2d0007_WYG_040-3b"/>
録累遷刑部尚書換相州觀察使知亳州徙河陽又知<lb/>
陳州卒年七十一維以文學進與修冊府元龜至老手<lb/>
不釋卷性寛厚喜怒不形於色善談論工詩嗜酒常曰<lb/>
人生詩酒足復何營哉既卒家無餘財<lb/>
王旦字子明大名莘人也父祐有傳旦少好學祐器之<lb/>
甞手植三槐于庭曰吾之後必有爲三公者舉進士爲<lb/>
大理評事知臨江縣再遷殿中丞通判鄭濠二州王禹<lb/>
偁薦其才旦亦獻其所爲文章得直史館拜右正言知<lb/>
<pb n="KR2d0007_WYG_040-4a"/>
制誥趙昌言參知政事旦以壻避嫌改集賢殿修撰昌<lb/>
言罷復知制誥眞宗即位拜中書舍人翰林學士錢若<lb/>
水名能知人甞見旦曰眞宰相器也若水爲樞密副使<lb/>
罷召對苑中問誰可大用者若水言旦可大用眞宗曰<lb/>
吾固已知之矣咸平三年拜給事中同知樞密院事明<lb/>
年以工部侍郎參知政事景徳元年契丹犯邊眞宗幸<lb/>
澶州雍王元份留守京師得暴疾命旦馳自行在代元<lb/>
份留守三年拜工部尚書同中書門下平章事集賢殿<lb/>
<pb n="KR2d0007_WYG_040-4b"/>
大學士監修國史天書降爲天書儀仗使東封泰山西<lb/>
祀汾隂俱爲大禮使累遷右僕射昭文館大學士聖祖<lb/>
降爲玉清奉聖像大禮使眞宗以兖州壽丘爲聖祖降<lb/>
生之地建景靈宫以旦爲朝修使宫成冊拜司空進司<lb/>
徒遷太保方是時契丹既已請盟趙徳明亦納誓約願<lb/>
守河西故地二邊兵罷不用天下無事旦以謂宋興三<lb/>
世祖宗之法具在其爲相務行故事進退能否眞宗久<lb/>
而益信之所言無不聽雖他宰相大臣有所請必曰王<lb/>
<pb n="KR2d0007_WYG_040-5a"/>
旦以謂如何事無大小非旦所言不決旦在相位乆外<lb/>
無夷狄之虞兵革不用海内富實羣工百司各得其職<lb/>
故天下稱爲賢相旦於用人不以名譽必求其實茍賢<lb/>
且才矣必久其官衆以爲宜其職然後遷其所薦引人<lb/>
未甞知冦準爲樞密使當罷使人告旦求爲使相旦大<lb/>
驚曰將相之任豈可求邪且吾不受私請準深恨之已<lb/>
而制出除準武勝軍節度使同平章事準入見泣涕曰<lb/>
非陛下知臣何以至此眞宗具道旦所薦準始媿歎以<lb/>
<pb n="KR2d0007_WYG_040-5b"/>
爲不可及趙徳明言民飢求糧百萬大臣皆曰徳明新<lb/>
納誓而敢違請以詔書責之眞宗以問旦旦請敕有司<lb/>
具粟百萬於京師詔徳明來取眞宗大喜徳明得詔書<lb/>
慙且拜曰朝廷有人大中祥符中天下大蝗眞宗使人<lb/>
於野得死蝗以示大臣明日執政有袖死蝗以進者云<lb/>
蝗實死矣請示於朝率百官賀旦獨以爲不可後數日<lb/>
方奏事飛蝗蔽天眞宗曰使百官方賀而蝗如此豈不<lb/>
爲天下笑邪宦者劉承規病且死求爲節度使眞宗以<lb/>
<pb n="KR2d0007_WYG_040-6a"/>
語旦曰承規待此以瞑目旦執以爲不可曰他日將有<lb/>
求爲樞密使者奈何自是内臣官不過留後旦任事乆<lb/>
有謗於上者旦輙引咎未甞自辨人有過失雖人主盛<lb/>
怒可辨者辨之必得而後已榮王宫火延前殿有言非<lb/>
天災請置獄劾火事當坐死者百餘人旦獨請見曰始<lb/>
失火時陛下已罪已詔天下而臣等皆上章待罪今反<lb/>
歸咎於人何以示信且火雖有迹寜知非天譴邪由是<lb/>
當坐者皆免日者上書言宫禁事坐誅籍其家得朝士<lb/>
<pb n="KR2d0007_WYG_040-6b"/>
所與往還問吉凶之説眞宗怒欲付御史問狀旦曰此<lb/>
人之常情且語不及朝廷不足罪眞宗怒不解旦因自<lb/>
取甞所占問之書進曰臣少賤時不免爲此必以爲罪<lb/>
願併臣付獄眞宗曰此事已發何可免旦曰臣爲宰相<lb/>
執國法豈可自爲之幸於不發而以罪人眞宗意解旦<lb/>
至中書悉焚所得書既而眞宗悔復馳取之旦曰臣已<lb/>
焚之矣於是獲免者衆旦在政府十八年以病求罷入<lb/>
見滋福殿眞宗曰朕方以大事託卿而卿疾如此因命<lb/>
<pb n="KR2d0007_WYG_040-7a"/>
皇子拜旦旦言皇子盛徳必任陛下事因薦可爲大臣<lb/>
者十餘人其後不至兩府者李及凌䇿二人而已然亦<lb/>
爲名臣旦屢以疾請眞宗不得已拜太尉兼侍中五日<lb/>
一朝遇軍國大事不以時參決以疾懇辭冊拜太尉玉<lb/>
清昭應宫使初旦以宰相兼領至是罷政仍領使宫觀<lb/>
專置使始于旦自旦病使者存問日甞三四眞宗手自<lb/>
和藥賜之薨年六十一贈太師尚書令魏國公諡曰文<lb/>
正乾興元年配享眞宗廟廷旦事寡嫂謹兄弟友愛尤<lb/>
<pb n="KR2d0007_WYG_040-7b"/>
篤而務以儉約率勵子弟使在富貴不知爲驕侈兄子<lb/>
睦欲舉進士旦曰吾常以太盛爲懼其可與寒士爭進<lb/>
至其薨也子素猶未官云子雍冲素雍官至司封郎中<lb/>
冲至左賛譱大夫<lb/>
素字仲儀以父遺恩授太常寺太祝御史中丞孔道輔<lb/>
薦其材拜侍御史道輔貶素亦出知鄂州徙宣州召還<lb/>
知諫院時以皇子生議大赦及恩賜者素上疏言方元<lb/>
昊叛契丹多所要求縣官財用大屈謂宜惜費以紓民<lb/>
<pb n="KR2d0007_WYG_040-8a"/>
力且將士以乆勞待恩賜而臣下乃坐享無勞之奉皆<lb/>
非所以爲國計也議遂寢仁宗甞召諫官歐陽脩及素<lb/>
等四人嘉其論事無所避悉賜章服擢天章閣待制淮<lb/>
南都轉運使徙知渭州宣撫使范仲淹劾轉運使劉京<lb/>
市木擾民事連素降知華州又落職知汝州乆之復天<lb/>
章閣待制知渭州除龍圖閣直學士蔣偕知原州說范<lb/>
仲淹築堡大蟲巉堡未備而爲明珠滅臧伺閒邀擊之<lb/>
偕遁歸伏庭下請死素貰其罪令復徃立功以自贖緫<lb/>
<pb n="KR2d0007_WYG_040-8b"/>
管狄青曰偕輕而無謀不可遣素曰偕死則君往青不<lb/>
敢復言偕卒能致其酋長全所築堡而還遷樞密直學<lb/>
士知開封府仁宗問素曰大僚中孰可命以相事者素<lb/>
曰陛下命相臣何敢言仁宗曰姑言之素曰唯宦官宫<lb/>
妾不知姓名者可充其選仁宗憮然有閒曰如此則富<lb/>
弼耳素再拜曰陛下得人矣求補外除龍圖閣學士知<lb/>
定州加翰林侍讀學士知成都府復知開封爲羣牧使<lb/>
出知許州夏人冦靜邊砦圍童家堡改端明殿學士再<lb/>
<pb n="KR2d0007_WYG_040-9a"/>
知渭州英宗勞遣之比素至則虜圍已解改澶州觀察<lb/>
使知成徳軍移青州觀察使復爲端明殿學士遷尚書<lb/>
左丞知太原府又知汝州以端明殿學士工部尚書致<lb/>
仕本朝故事宰執侍從引年告謝必優遷品秩或爲東<lb/>
宫師傅未有帶職者帶職致仕自素始卒年六十七諡<lb/>
曰懿敏素爲吏敢擊斷時稱其材晚節官顯意不在事<lb/>
諸子中鞏知名鞏字定國從蘇軾問學能爲文章爲祕<lb/>
書省正字甞坐軾累貶賔州元祐中用軾薦除太常博<lb/>
<pb n="KR2d0007_WYG_040-9b"/>
士其後坐元祐黨貶官云<lb/>
質字子野旦猶子也始以䕃補太常寺太祝獻所爲文<lb/>
召試除集賢校理通判蘇州州守得盜銷鑄者百餘人<lb/>
以詫質質曰事發無迹何從得之曰吾以術鈎之質曰<lb/>
仁者之政以術鈎人寘之死而又喜乎爲開封府推官<lb/>
出知壽州徙廬州盜有殺其徒而并其財者獲之寘于<lb/>
法大理駮曰法當原質以謂盜殺其徒而自首者原之<lb/>
所以疑壊其黨而開其自新若殺而不首既獲而亦原<lb/>
<pb n="KR2d0007_WYG_040-10a"/>
則公行爲盜而苐殺一人既得兼其財又可以贖罪不<lb/>
獲則肆爲盜獲則引以自原如此盜不可止非法意疏<lb/>
三上貶監靈仙宫起知泰州遷荆湖北路轉運使知荆<lb/>
南府爲政有惠愛召爲史館修撰遂拜天章閣待制初<lb/>
范仲淹以言事貶饒州方治黨人甚急質獨扶病率子<lb/>
弟餞于東門留連數日大臣有以誚質曰長者亦爲此<lb/>
乎何自陷朋黨復曰昔徐晦不負楊臨賀今質願附范<lb/>
饒州若得爲黨人公之賜厚矣聞者媿伏明年出知陜<lb/>
<pb n="KR2d0007_WYG_040-10b"/>
州卒年四十五<lb/>
臣稱曰李沆王旦相繼相章聖君臣俱欲無爲上則隂<lb/>
陽和風雨時下則水土平艸木茂外則邊鄙不聳内則<lb/>
比屋可封眞得宰相之職矣而沆猶日奏水旱盜賊之<lb/>
事以防人主侈心其先識逺慮蓋如此以旦之賢諫行<lb/>
言聽而於此有媿於沆焉此春秋之法所以責備於賢<lb/>
者也<lb/>
　東都事略卷四十<lb/>
</p>
<p>
</p>
  </div>
</body>
</text>
</TEI>
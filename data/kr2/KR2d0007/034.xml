<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十四</head>
    <p>
<pb n="KR2d0007_WYG_034-1a"/>
欽定四庫全書<lb/>
　東都事略卷三十四　　　宋　王　稱　撰<lb/>
　　列傳十七<lb/>
荆罕儒冀州信都人也少為盜晉天福中詣范陽事燕<lb/>
王趙延壽延壽從耶律徳光入京師以罕儒為密州刺<lb/>
史髙平之戰周世宗既戮敗将何徽樊愛能等乃擇驍<lb/>
勇士為将以為招收都指揮使以功擢至團練使建隆<lb/>
初加鄭州防禦使改晉州兵馬鈐轄罕儒恃勇輕敵嘗<lb/>
<pb n="KR2d0007_WYG_034-1b"/>
懸軍深入敵獲甚衆一夕至京土原劉承鈞遣兵追躡<lb/>
之罕儒方據胡床饗士錦袍衷甲遂直犯賊鋒為并人<lb/>
所殺河東久畏其勇欲生致之及死求殺罕儒者悉誅<lb/>
焉太祖亦深嗟惜罪土原之不用命者罕儒從孫嗣<lb/>
嗣少應募為控鶴卒王師討河東擇勇敢百人開道捷<lb/>
洛陽砦嗣請行斬五十餘級河東将楊業退保城嗣與<lb/>
衆進焚南門奪其羊馬城賊夜薄砦繼選五百人嗣為<lb/>
其冠及旦斬馘殆盡及太宗親征廵師嗣登城手刄數<lb/>
<pb n="KR2d0007_WYG_034-2a"/>
賊股貫雙箭又中手礮折二齒太宗亟召賜以袍帶嘗<lb/>
從崔翰征幽州又從田重進討賊于飛狐口戰無不克<lb/>
賊嘗夜圍重進砦重進問計於嗣嗣曰今所領不過五<lb/>
百人彼衆踰二萬計請閒道求救於它将得數百人即<lb/>
依山布隊以三百人執白旗於道隅獨率所部趣契丹<lb/>
契丹見其疾馳而旗幟稍盛疑大軍至遂遁去嗣之用<lb/>
兵前後凡一百五十餘戰未嘗無功亦未嘗自伐也積<lb/>
官至虢州防禦使臨死垂涕謂其子曰累世為将者其<lb/>
<pb n="KR2d0007_WYG_034-2b"/>
後不昌汝輩益修謹乃免於患遂卒<lb/>
曹光實字顯忠雅州百丈人也父疇仕蜀為靖南軍使<lb/>
疇卒光實繼莅其職蜀以光實為永平軍節度使太祖<lb/>
命王全斌等平蜀既而羣盜蜂起有夷人張樂忠者率<lb/>
衆數千星夜掩至環光實所居鼓譟而進光實負其母<lb/>
揮戈突圍以出賊衆辟易不敢近光實舉家三百口皆<lb/>
見殺又發其父墓光實詣全斌白其事誓雪冤憤時蜀<lb/>
中諸郡未下乃圖雅州地形要害兼陳用兵攻取之意<lb/>
<pb n="KR2d0007_WYG_034-3a"/>
全斌壯其勇遂令将兵果克其城獲樂忠而甘心焉全<lb/>
斌以光實為黎雅州都廵撿使安集勞來民夷懷之召<lb/>
還太祖喜曰此蜀中之俊傑也以為黎州刺史遷唐州<lb/>
團練使太宗征河東以光實知威勝軍令調軍食河東<lb/>
平為汾遼石沁州廵撿改汝州團練使王師北伐與潘<lb/>
美出鴈門光實為前鋒遇敵人迎擊敗之李繼捧之入<lb/>
朝也以光實為銀夏等州都廵撿使繼捧弟繼遷遁入<lb/>
蕃部為冦邊民苦之光實乘閒掩襲至地邱澤俘斬甚<lb/>
<pb n="KR2d0007_WYG_034-3b"/>
衆破其族帳獲繼遷母妻及牛羊万計繼遷幾擒矣乃<lb/>
使人紿光實曰我數奔北公許我降乎光實信之繼遷<lb/>
設伏光實以數百騎赴之至葭蘆川繼遷舉手揮鞭而<lb/>
伏兵起光實遂見殺時年五十五從子克明<lb/>
克明字堯卿父光實為敵人所害克明尚幼有妾匿之<lb/>
葦薄中得免既長曉兵法善騎射光實既沒克明時為<lb/>
牙内虞候從行祕不發䘮使人傳光實命回兵銀州乃<lb/>
與其僕濳入彼中獲光實尸還葬京師先是蜀人禁不<lb/>
<pb n="KR2d0007_WYG_034-4a"/>
許還其鄉克明以母老趣道而歸李順反求克明欲用<lb/>
之乃携母遁山谷閒及賊䧟雅州克明集潰兵七千人<lb/>
又募丁壯三千遂復名山火井夾江等九縣立七砦於<lb/>
嘉眉邛州界分兵邀擊賊因復雅州擢西頭供奉官監<lb/>
兵黎州以餘賊未平徙邛州駐泊廵撿峽洛潰兵鄧紹<lb/>
等攻雅州克明又討平之蠻冦邕州以供備庫使知邕<lb/>
州乃遣書三十六遺溪洞酋長諭以朝廷恩信悉來赴<lb/>
承天節宴并遺以篋衣咸感泣而去獨洪洞恃險不至<lb/>
<pb n="KR2d0007_WYG_034-4b"/>
克明領兵攻之斬其首領既而宜州澄海軍校陳進反<lb/>
會鬱江暴漲州城摧克明伐木造舟為虛城水上以備<lb/>
守禦仍募溪洞兵趣象州賊遂南去廵撫使曹利用召<lb/>
克明會兵至貴州遇賊斬首四百餘級賊平利用專其<lb/>
功克明耻自言徙江淮兩浙捉賊使獲賊必釋其罪予<lb/>
以私錢使反捕索其黨所獲三千餘人知江寧府張詠<lb/>
上其事賜錢四十萬領平川刺史知辰州會撫水州蠻<lb/>
叛以克明為宜容等十州廵撿使乃領兵深入蠻多伏<lb/>
<pb n="KR2d0007_WYG_034-5a"/>
弩窮谷閒而磴道險絶克明意士卒有退志命後軍伐<lb/>
大木絶歸路且行且戰踰月至撫水州知州䝉承貴出<lb/>
降克明謂曰尔三十餘年為邊患止謂官軍不能至尔<lb/>
今天子好生不欲絶尔類姑許自新皆伏拜感激命飲<lb/>
血為誓勒銘奴山而還於是蠻人願内徙者七百餘口<lb/>
散之荆湖閒奏改撫水州曰安化州安化既平徙知桂<lb/>
州始置溪洞司而兼領之又奏以廣南兩路土軍並為<lb/>
忠敢嶺外居人結茅為屋雖嚴火禁不能弭患克明激<lb/>
<pb n="KR2d0007_WYG_034-5b"/>
以水入城夾道分流以為之備又命北軍敎以陶埴民<lb/>
始為瓦舎自是其患遂罕代還知滁州又知鼎州會交<lb/>
趾李公藴冦邕州改文思使知邕州時克明老矣或勸<lb/>
以不宜南去克明曰天子不以吾衰老委之邊事安可<lb/>
止耶至則遣人入交趾諭以利害公藴上章謝罪遷西<lb/>
上閤門使復知鼎州卒年七十二<lb/>
楊業并州太原人也父信仕劉氏為麟州刺史業少任<lb/>
俠善射好田獵謂其徒曰我他日為将用兵亦如用鷹<lb/>
<pb n="KR2d0007_WYG_034-6a"/>
犬逐雉兔尔弱冠事劉崇為保衞指揮使累遷至建雄<lb/>
軍節度使屢立戰功所向克捷國人號為楊無敵太宗<lb/>
征太原業扞城之東南面拒城苦戰及繼元降太宗聞<lb/>
其勇欲生致之令中使諭繼元以招之業乃北面再拜<lb/>
大慟釋甲來見太宗得之大喜以為左領軍衞大将軍<lb/>
師還除鄭州防禦使太宗以業老於邊事命知代州敵<lb/>
入鴈門領數百騎擊之敵衆大敗以功遷雲州觀察使<lb/>
王師北征以潘美将雲應路行營之師命業副之以蔚<lb/>
<pb n="KR2d0007_WYG_034-6b"/>
州刺史王侁順州團練使劉文裕護其軍拔雲應寰朔<lb/>
四州時曹彬敗於岐溝詔美護四州民内徙既而敵復<lb/>
破寰州業謂侁等曰賊勢盛不可與戰姑密諭雲朔等<lb/>
将先出衆我師次應州賊必悉衆來拒俾朔州吏民直<lb/>
入石碣谷列彊弩千人於谷口以騎士援於中路則三<lb/>
州之衆萬全矣侁沮之文裕亦欲業赴敵業曰此必敗<lb/>
之道也侁曰公素號無敵見敵逗撓豈有它志乎業曰<lb/>
非愛死也特殺傷士卒而功不可立尔即自石朱路趨<lb/>
<pb n="KR2d0007_WYG_034-7a"/>
朔州将行泣謂美曰業太原一降将天子不殺而授以<lb/>
兵柄非縱敵不擊欲圖報萬一也諸君責業以避敵當<lb/>
即死矣因指陳家谷曰公於此張步兵彊弩以援使業<lb/>
轉戰至此失援則無遺類也美與侁陣於谷口自寅至<lb/>
已侁使人登托羅臺望見敵敗欲爭其功即引兵離谷<lb/>
美不能止行二十里聞業敗帥兵却走業力戰至暮望<lb/>
谷口無人拊膺大慟帳下兵殆盡猶手刃數十百人因<lb/>
重傷為敵所獲乃太息曰業為姦臣所迫致王師敗衂<lb/>
<pb n="KR2d0007_WYG_034-7b"/>
不食三日而死陣之将䧟也麾下猶百餘人業謂曰汝<lb/>
曹各有父母妻子速去報天子無與我俱死衆皆流涕<lb/>
不去遂俱死無一生還者時淄州刺史王貴亦死貴從<lb/>
業為敵所圍親射殺數十人矢盡張空弮又擊數人遂<lb/>
死業勇而有謀與下同甘苦寒未嘗獨設炭為政簡易<lb/>
郡民愛之天下聞其死皆為之憤歎太宗尤痛惜之贈<lb/>
太尉大同軍節度使潘美削官三資侁文裕竝除名侁<lb/>
周樞密使朴之子也子延昭<lb/>
<pb n="KR2d0007_WYG_034-8a"/>
延朗下一字犯聖祖名改為延昭用業蔭補供奉官業<lb/>
之死太宗憫之擢延昭崇儀副使咸平二年契丹入邊<lb/>
延昭在遂城城小無備敵攻之甚急衆心危懼延昭集<lb/>
城下丁壯護守偶大寒命汲水注城外及旦悉為冰堅<lb/>
滑不可近敵遂解去拜莫州刺史契丹復入邊延昭伏<lb/>
銳兵於羊山之西自北擊之且戰且止及伏發敵衆敗<lb/>
績獲其名王函首以獻進團練使景徳初敵人南侵延<lb/>
昭領兵敵地破古城多所俘獲會修好乃止官至英州<lb/>
<pb n="KR2d0007_WYG_034-8b"/>
防禦使卒年五十七延昭於吏事非所長訴諜皆決於<lb/>
小校眞宗知而不責也第戒飭小校而已然其智勇善<lb/>
戰沉嘿寡言平居未嘗問及家事所得奉賜均遺士卒<lb/>
奉己簡易出入騎從如軍校法號令嚴明同士卒甘苦<lb/>
寒不披衣暑不張蓋遇敵必身先功成推其下故人樂<lb/>
為之用威振異域守邊二十餘年虜人畏之呼為六郎<lb/>
其卒也河朔之人皆望柩殞泣<lb/>
康保裔河南洛陽人也祖志忠後唐長興中討王都戰<lb/>
<pb n="KR2d0007_WYG_034-9a"/>
沒父再遇從太祖征李筠又以兵死於太行山下鄉民<lb/>
立廟祀之保裔在周以戰功為東班押班再遇死太祖<lb/>
以保裔代其父職從石守信破澤州開寳中又從諸将<lb/>
破契丹于石嶺闗累以方面領軍職遷登州刺史端拱<lb/>
初為淄州團練使知代州移深州加侍衞馬軍都虞候<lb/>
領涼州觀察使從屯滄州移帥鎮州咸平初除彰國軍<lb/>
節度使帥髙陽闗契丹入邊傅濳擁兵不戰諸将與契<lb/>
丹戰於河間援不至保裔選精銳赴之㑹暮約詰朝合<lb/>
<pb n="KR2d0007_WYG_034-9b"/>
戰遲明契丹圍之三數重左右勸易甲馳突以出保裔<lb/>
曰臨難無茍免遂決戰二日殺傷甚衆蹙踐塵深二尺<lb/>
兵盡矢絶救兵不至遂殁焉眞宗震悼久之贈侍中保<lb/>
裔有母年八十四封陳國太夫人遣内司賔勞問賜白<lb/>
金五十兩其妻已亡亦追封夫人保裔謹厚好禮軍政<lb/>
嚴整喜賔客延儒士善騎射弋飛走無遺鏃嘗以三十<lb/>
五矢引滿射筈鏑相繼而墜人伏其妙前後戰身被七<lb/>
十創又為礟傷鼻毁臂未嘗自言所賜金帛分與士卒<lb/>
<pb n="KR2d0007_WYG_034-10a"/>
宴勞軍伍嘗貸錢數千萬既沒親吏鬻物以償眞宗知<lb/>
之而厚賜焉子繼英<lb/>
繼英字仲雄以父任為供奉官保裔戰沒特授六宅使<lb/>
順州刺史累遷馬軍都虞候端州防禦使知渭州遷殿<lb/>
前都虞候桂州觀察使繼英謂戎人雖内附而終蓄姦<lb/>
謀乃大索其所反覆者蕩除之於是威震西鄙改建州<lb/>
觀察使知衞州曹利用貶繼英以婣家亦降為右羽林<lb/>
大将軍分司久之復左衛大将軍貴州團練使卒年七<lb/>
<pb n="KR2d0007_WYG_034-10b"/>
十一繼英嚴於馭軍而厚於撫宗族故其卒也家無餘<lb/>
財<lb/>
　<lb/>
　<lb/>
　<lb/>
　<lb/>
　<lb/>
　東都事略卷三十四<lb/>
</p>
<p>
</p>
  </div>
</body>
</text>
</TEI>
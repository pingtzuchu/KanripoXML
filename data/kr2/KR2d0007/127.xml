<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十七</head>
    <p>
<pb n="KR2d0007_WYG_127-1a"/>
欽定四庫全書<lb/>
　東都事略卷一百二十七　宋　王　稱　撰<lb/>
　　附錄五<lb/>
李彞興夏州人也本姓拓㧞唐末有思恭者鎮夏州討<lb/>
黄巢有功賜姓李氏世有夏銀綏宥静五州之地思恭<lb/>
卒其弟思諫為節度使思諫卒軍中立其子彝昌彞昌<lb/>
為其將髙宗益所殺而仁福立不知於思諫為親疎也<lb/>
仁福封朔方王卒子彞超立彞超卒弟彞興立彞興當<lb/>
<pb n="KR2d0007_WYG_127-1b"/>
五代之際為中書令封西平王周世宗時加太保恭帝<lb/>
加太傅宋興加太尉太原劉承鈞誘代北諸部來冦麟<lb/>
州彞興遣將禦之承鈞去彞興貢戰馬太祖命玉工琢<lb/>
帯賜之問其使腰圍大小使言彞興腰圍洪大如合抱<lb/>
之木太祖曰汝帥真福人也卒追封夏王子克叡立即<lb/>
以為定難軍節度使卒贈侍中子繼筠立太宗征太原<lb/>
繼筠遣將度河掠冦境以張軍勢踰年而卒弟繼捧立<lb/>
繼捧初為牙内指揮使嗣繼筠為留後太平興國七年<lb/>
<pb n="KR2d0007_WYG_127-2a"/>
來朝以夏銀綏宥静五州之地來歸太宗嘉之繼捧願<lb/>
留京師太宗遣使詣夏州䕶繼捧親屬赴闕以繼捧為<lb/>
彰徳軍節度使從鎮崇信又徙感徳初繼捧之來朝也<lb/>
其弟繼遷留居銀州時年十七乃率衆為冦奔入蕃族<lb/>
地斤澤以叛都廵檢曹光實選精騎夜發掩襲地斤繼<lb/>
遷遁去獲其母妻繼遷因詐降誘殺光實時朝廷屢發<lb/>
兵討繼遷繼遷益侵擾邊境太宗用宰相趙普之策欲<lb/>
委繼捧以邊事令圖之召赴京師賜姓趙氏名保忠以<lb/>
<pb n="KR2d0007_WYG_127-2b"/>
為定難軍節度使賜予甚厚保忠至鎮即言繼遷悔過<lb/>
歸款太宗以繼遷為銀州刺史然繼遷寔無降心復為<lb/>
冦保忠來乞師太宗遣翟守素討之繼遷皇懼奉表歸<lb/>
順以為銀州觀察使賜姓名趙保吉又以其弟繼忠為<lb/>
綏州團練使賜姓名曰趙保寕是嵗保忠遣使來獻海<lb/>
東青太宗曰朕不事畋逰也還之保忠為保吉所誘隂<lb/>
與之合來冦靈州太宗命李繼隆討之保忠上言已與<lb/>
保吉解仇貢馬五十匹乞罷兵太宗怒督繼隆進軍及<lb/>
<pb n="KR2d0007_WYG_127-3a"/>
王師壓境保忠反為保吉所圖欲併其衆縛牙校趙光<lb/>
祚襲其將保忠方寢聞難作單衣被髮騎駿馬遁僅以<lb/>
身免資財器用悉為保吉所奪保忠夜還城中為大校<lb/>
趙光嗣幽於别所眀旦開門迎王師繼隆擒保忠以獻<lb/>
太宗赦其罪以為右千牛衛上將軍封宥罪侯後數年<lb/>
而卒太宗下詔隳夏州居民並邊於綏銀等州削保吉<lb/>
所賜姓名復為李繼遷繼遷遣牙校以良馬來貢且謝<lb/>
過又上表待罪因言違叛事出保忠願赦勿誅太宗遣<lb/>
<pb n="KR2d0007_WYG_127-3b"/>
内侍齎詔諭之賜以器幣繼遷遣親校張浦以良馬橐<lb/>
駝來貢太宗遣使齎詔諭旨欲授以鄜州節度使繼遷<lb/>
不奉詔太宗以張浦繼遷謀主也留之京師以為鄭州<lb/>
團練使初朝廷欲城古原州而陜西轉運使鄭文寳固<lb/>
請築清逺清逺在旱海中不毛之土素無井泉陜右之<lb/>
民甚苦其役文寳建議禁烏白池青鹽以困繼遷而戎<lb/>
人益以叛俄弛其禁繼遷冦清逺軍命白守榮馬紹忠<lb/>
䕶送芻粟四十萬於靈州為繼遷所邀敗於洛浦河繼<lb/>
<pb n="KR2d0007_WYG_127-4a"/>
遷遂窺靈州太宗怒復命李繼隆出環州凡五路出兵<lb/>
扺平夏繼隆出師行數日不見賊引軍還而諸將與賊<lb/>
烏白池大小數十戰繼遷遁去太宗崩繼遷乃遣使脩<lb/>
貢求領藩任真宗許之復賜以姓名拜定難軍節度使<lb/>
敕諸將勿加兵以其子徳明為行軍司馬未㡬復冦邊<lb/>
屢為六谷都首領潘羅支所擊又冦清逺軍七日而陷<lb/>
又陷靈州繼遷率衆入西凉府潘羅支偽降繼遷繼遷<lb/>
受之不疑景徳元年羅支遽集六谷蕃部及者龍族合<lb/>
<pb n="KR2d0007_WYG_127-4b"/>
擊之繼遷中流矢至靈州三十里而死徳明遣使來貢<lb/>
明年上表歸款且言保吉臨終祝之曰爾當傾心内屬<lb/>
如未許則連表祈請真宗嘉之以徳明為定難軍節度<lb/>
使封西平王終其身三十餘年不敢窺邊徳明累遷至<lb/>
太傅封夏王其子元昊性兇鷙多猜忌曉浮圖學通漢<lb/>
文字既長數勸徳眀反徳明曰國中三十年不被皮毛<lb/>
而衣錦綺之衣汝無負天子也吾嘗從事於兵勞苦萬<lb/>
狀第自困爾徳明嘗攻陷甘州㧞西凉府徳明死元昊<lb/>
<pb n="KR2d0007_WYG_127-5a"/>
襲定難軍節度使封西平王元昊避其父名乃以明道<lb/>
為顯道稱於國中景祐元年冦環慶路殺掠居民下詔<lb/>
約束之是嵗偽改年為開運更曰廣運母米氏族人山<lb/>
喜謀殺元昊事覺元昊殺其母而山喜之族皆沈於河<lb/>
遣使來告哀元昊攻唃厮囉陷瓜沙肅三州盡得河西<lb/>
之地將謀叛恐唃厮囉制其後復舉兵攻蘭州又改元<lb/>
曰大慶寳元元年元昊反以十月十一日築壇受冊僭<lb/>
號始文英武興法建禮仁孝皇帝國稱大夏改元曰天<lb/>
<pb n="KR2d0007_WYG_127-5b"/>
授禮法延祚明年遣使來告即位詔削奪元昊在身官<lb/>
爵除屬籍有能執元昊來獻者授定難軍節度使元昊<lb/>
又遣人齎嫚書納旌節康定元年冦金明砦執李士彬<lb/>
攻安逺砦遂攻延州劉平石元孫來援戰於三川口陥<lb/>
賊中未㡬冦鎮戎軍慶厯元年冦渭州任福戰敗於好<lb/>
水川轉冦河東陷豐州二年遣前所執塞門砦主髙延<lb/>
徳求通和范仲淹為書以禍福諭之曰國家景徳初河<lb/>
西休兵之後中外上言靈夏數州本為内地請移河朔<lb/>
<pb n="KR2d0007_WYG_127-6a"/>
之兵益關中之力以圖收復真宗皇帝以文武之徳柔<lb/>
逺先大王歸向朝廷心同金石故待先大王以骨肉之<lb/>
親命為同姓全付大夏真宗皇帝於是時也有天地之<lb/>
造焉今大王青春襲爵不知真宗皇帝有天地之造違<lb/>
先君之誓書不避本朝並建大位累遣使人告於朝廷<lb/>
中外之人莫不驚憤咸欲收行人戮於都市皇帝詔曰<lb/>
非不能以四海之力支其一方念先帝嵗寒之本意故<lb/>
夏王忠順之功豈以一朝之失而驟絶之皆不戮而還<lb/>
<pb n="KR2d0007_WYG_127-6b"/>
假有諸蕃之長抗禮於大王而能含容之若此乎省初<lb/>
念終天子何負於大王哉天子遣仲淹經度西事面諭<lb/>
之曰有征無戰不殺非辜王者之兵也仲淹敢不夙夜<lb/>
於懐至邊之日見諸將帥多務小功不為大略甚未副<lb/>
天子之意仲淹與大王同事朝廷於天子則父母也於<lb/>
大王則兄弟也豈有孝於父母不愛於兄弟哉可不為<lb/>
大王一一而陳之名不正則言不順言不順則事不成<lb/>
大王世居西土衣冠言語當從本國風俗何得與天子<lb/>
<pb n="KR2d0007_WYG_127-7a"/>
侔儗名豈正而言豈順哉徒使瘡痍百姓傷天地之仁<lb/>
仲淹毎念有征無戰不殺非辜之訓夙夜於懐方欲與<lb/>
大王議而决之重人命也今大王遣人逺來惠然留意<lb/>
何樂如之但議論未順文字未正不敢聞於朝廷大王<lb/>
果能以愛民為意言當時之事由於衆請莫過於此謝<lb/>
於朝廷朝廷必當復其王爵承先大王保國庇民之志<lb/>
天下孰不稱大王賢哉如衆多之情終不獲辭則漢唐<lb/>
故事如單于可汗之稱尚有可稽又於本國言語為便<lb/>
<pb n="KR2d0007_WYG_127-7b"/>
亦不失其貴矣貢奉上國存中外之體不召天下之怨<lb/>
不困天下之民使邊蕃之人復見大康又大王之國財<lb/>
用或闕朝廷每嵗必有物帛之厚賜為大王助也大王<lb/>
幸聽之則上下同其美利邊民之患息矣其若不聽他<lb/>
日雖有請於朝廷必有噬臍之悔仲淹今日之言不獨<lb/>
利於大王蓋以奉君親之訓救生民之患合天地之仁<lb/>
而已唯大王擇焉元昊使其親信野利旺榮復書而嫚<lb/>
辭如故龎籍言諸路皆𫝊元昊為西蕃所敗又野利族<lb/>
<pb n="KR2d0007_WYG_127-8a"/>
内叛黄䑕食稼天大旱其國内既多憂虞必為納款之<lb/>
計遂令保安軍檄野利旺榮且言旺榮方總靈夏之兵<lb/>
儻隂圖内附即當以西平茅土分䇿之种世衡亦遣王<lb/>
嵩以棗及畫龜遺之諭以早歸之意旺榮遣其教練使<lb/>
李文貴至青潤籍疑其詐留之後數月果大舉而葛懐<lb/>
敏死於定川籍召文貴責以大義而釋遣之文貴去逾<lb/>
月復來旺榮與弟旺令嵬名壊卧譽諍三人列名為書<lb/>
欲議罷兵然未肯削去僭號且云如日之方中止可順<lb/>
<pb n="KR2d0007_WYG_127-8b"/>
天西安可逆天東籍以其言未可屈服乃報之此非邊<lb/>
臣所議宜遣人自請朝廷明年遣其臣賀從勗與文貴<lb/>
俱來稱男邦兒定國兀卒上書父大宋皇帝更名曩霄<lb/>
籍以父子亦無不稱臣之禮今名體未正未可許遣邵<lb/>
良佐等更徃議之四年曩霄遣使來稱臣禀正朔遂冊<lb/>
為夏國王改所賜敕書為詔而不名聽自置官屬使至<lb/>
京師許就驛貿易燕坐朶殿朝廷遣使至其國相見賔<lb/>
客禮置𣙜場於保安軍及髙平砦博易用牛羊馬駞氈<lb/>
<pb n="KR2d0007_WYG_127-9a"/>
褐禁青鹽生屬户蕃部更不得相侵犯嵗賜絹銀茶綵<lb/>
共二十五萬五千如欲於界上承所賜亦聽自後復脩<lb/>
貢職為常初元昊之叛也朝廷命夏竦范雍經度邊事<lb/>
後以范仲淹韓琦經略而元昊臣其年契丹夾山部落<lb/>
保家族八百戸投之契丹宗真使人追索曩霄留不遣<lb/>
宗真遂親將至境上各据一山嚴兵相待曩霄奉巵酒<lb/>
為夀大合樂仍折箭為誓及罷契丹劫曩霄曩霄覺以<lb/>
兵拒之大敗契丹宗真領數騎東走縱其去曩霄用兵<lb/>
<pb n="KR2d0007_WYG_127-9b"/>
多詭計其左右任事之臣有疑輒誅殺之盡更先世所<lb/>
為居室衣冠文字而國中數有叛者曩霄有兵十五萬<lb/>
八千五百人得中國無藝者使耕於河曩霄凡七娶一<lb/>
曰母米氏二曰索氏三曰都羅氏四曰咩迷氏五曰野<lb/>
利氏野利遇乞妹也生三子次曰寗寧哥貎類曩霄以<lb/>
為太子曩霄復納沒<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>氏女野利之族有怨語曩霄遂<lb/>
殺野利遇乞等三家既而野利氏訴言我兄弟無罪見<lb/>
殺曩霄憐之下令國中為訪其族人得遇乞妻沒藏氏<lb/>
<pb n="KR2d0007_WYG_127-10a"/>
與之私通野利氏覺之乃出遇乞妻為尼號沒藏大師<lb/>
生諒祚六曰耶律氏七曰沒<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>氏初欲納為寗寧哥妻<lb/>
曩霄見其媺而自取之號新皇后寗寧哥憤而殺曩霄<lb/>
不死劓其鼻而去匿黄廬為訛厖所殺訛厖沒藏氏之<lb/>
兄也曩霄遂因劓創死年四十六方沒藏氏出為尼也<lb/>
既娠而曩霄死遺言立其從弟委哥寗令訛厖以夏有<lb/>
國以來父死子繼委哥寗令非子而沒藏尼有娠幸而<lb/>
有子足以為嗣後二月而生諒祚遂立之以沒藏氏為<lb/>
<pb n="KR2d0007_WYG_127-10b"/>
太后於是政在沒藏矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百二十七<lb/>
</p>
<p>
</p>
  </div>
</body>
</text>
</TEI>
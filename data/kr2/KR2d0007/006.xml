<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六</head>
    <p>
<pb n="KR2d0007_WYG_006-1a"/>
欽定四庫全書<lb/>
　東都事略卷六　　　　　宋　王　稱　撰<lb/>
　　本紀六<lb/>
慶歴元年春二月辛卯韓琦以任福等與賊戰于好水<lb/>
川任福及耿傅桑懌王珪武英死之己亥皇子昕薨夏<lb/>
五月乙丑皇子昉薨辛未宋庠鄭戩罷王舉正參知政<lb/>
事任中師任布並樞密副使秋八月元昊冦麟府二州<lb/>
戊子元昊陷豐州守臣王餘慶死之乙未毁潼關九月<lb/>
<pb n="KR2d0007_WYG_006-1b"/>
乙亥詔天下立義倉冬十一月丙寅合祭天地于圜丘<lb/>
大赦天下改元<lb/>
二年春正月契丹聚兵幽薊三月丁巳杜衍宣撫河東<lb/>
辛酉晁宗慤罷己巳契丹遣蕭英劉六符來求關南地<lb/>
夏四月庚寅命富弼使于契丹五月丁巳陞大名府爲<lb/>
北京戊寅詔自中宫已下並不得衣銷金縷金蹙金陷<lb/>
金明金泥金楞金背金欄金盤金織金金線撚金等秋<lb/>
七月丙午任布罷戊午吕夷簡判樞密院章得象兼樞<lb/>
<pb n="KR2d0007_WYG_006-2a"/>
密使富弼還癸亥再使契丹九月丙午吕夷簡改兼樞<lb/>
密使乙丑契丹遣邪律仁先劉六符來修好甲午葛懷<lb/>
敏與元昊戰于定川砦敗績冬元昊求納款<lb/>
三年春正月辛未封皇子曦爲鄧王是日薨癸巳延州<lb/>
言元昊稱夏國遣賀從勗來納款二月遣梁適使于契<lb/>
丹三月戊子吕夷簡守司空軍國大事與中書門下樞<lb/>
密院同議以聞晏殊同中書門下平章事兼樞密使賈<lb/>
昌朝參知政事夏四月癸卯以邵良佐使夏州甲辰韓<lb/>
<pb n="KR2d0007_WYG_006-2b"/>
琦范仲淹並樞密副使乙巳杜衍樞密使夏竦罷甲子<lb/>
吕夷簡罷與議軍國大事五月乙卯朔日有食之乙亥<lb/>
忻州地震丁亥置武學戊子雨上曰天久不雨將害民<lb/>
田朕每焚薌上禱於天昨寢殿中聞雷遽起冠帶露立<lb/>
殿庭須臾雨霑衣或冀枯苗尚可救秋七月甲子王舉<lb/>
正罷甲戌任中師宣撫河東范仲淹宣撫陜西元昊遣<lb/>
使來八月丁未范仲淹參知政事富弼樞密副使癸丑<lb/>
以韓琦宣撫陜西九月乙亥任中師罷冬十月詔韓琦<lb/>
<pb n="KR2d0007_WYG_006-3a"/>
等曰比以中外人望故決意用卿等今琦暫往陜西仲<lb/>
淹弼宜與宰相得象盡心國事毋或有所顧避其當世<lb/>
急務有可建明者悉爲朕陳之壬寅詔曰虞典考三載<lb/>
之績周官計羣吏之治攷課則有限年之制入官則有<lb/>
循資之格然非襃沮善惡則不激厲非甄别流品則不<lb/>
憤發特頒程式以茂官箴自今京朝官有舉官五人方<lb/>
得磨勘外郎至卿監亦如之其舉者不足增二年甲子<lb/>
鄭戩奏城水洛冬十一月丙寅上清宫災庚寅韓琦使<lb/>
<pb n="KR2d0007_WYG_006-3b"/>
還<lb/>
四年春正月乙亥荆王元儼薨丙子宜州歐希範叛破<lb/>
環州癸未詔自今見任兩府及兩省已上官不得陳乞<lb/>
子弟親戚爲館職其進士及第三人已上者一任囘無<lb/>
過犯須進經術十卷下兩制看詳可否召試入優等方<lb/>
得除館職或闕人即以甞有兩府臣僚二人或大兩省<lb/>
已上三人保薦者並令進文字然後補試之丁亥詔曰<lb/>
周禮大司樂掌學政以六藝敎國子漢制光禄勲典任<lb/>
<pb n="KR2d0007_WYG_006-4a"/>
藉以四行察三省郎今䕃法之所原古典刑之是憲夫<lb/>
冢嗣先録以篤爲後之體支子限年以明入官之重非<lb/>
惟爲國造士是乃爲臣立家咨尓百僚體朕兹意壬辰<lb/>
詔曰廉素者士之常而富貴者是人之所欲也昔先帝<lb/>
詔復公田合王制班禄之差得聖人養賢之道然郡縣<lb/>
受地有無不齊其議所以均之三月壬申詔曰夫儒者<lb/>
通乎天地人之理而兼明古今治亂之原可謂博矣然<lb/>
學者不得騁其說而有司務先聲病章句以牽拘之則<lb/>
<pb n="KR2d0007_WYG_006-4b"/>
吾豪儁竒偉之士何以奮焉士有明純樸茂之美而無<lb/>
敎學養成之法其飭身勵節者使與不肖之人雜而並<lb/>
進則夫懿德敏行之賢何以見焉今朕建學興善以尊<lb/>
子大夫之行而更革弊法以盡學者之材其於敎育之<lb/>
方勤亦至矣有司其務嚴訓導精察舉以稱朕意學者<lb/>
其思進德修業而無失其時於是諸路州府軍監並立<lb/>
學如修學者多及二百人以上許更置縣學夏四月令<lb/>
杜杞往平歐希範五月庚午忻州地震丙戌元昊遣使<lb/>
<pb n="KR2d0007_WYG_006-5a"/>
來稱臣更名曩霄秋七月水洛城成庚戌范仲淹宣撫<lb/>
陜西河東癸未契丹遣邪律元衡來告舉兵攻夏州八<lb/>
月富弼宣撫河北戊戌保州軍亂九月辛卯田況以李<lb/>
昭亮平保州庚午晏殊罷甲申杜衍同中書門下平章<lb/>
事兼樞密使賈昌朝樞密使陳執中參知政事冬十一<lb/>
月壬寅改諡眞宗五后尊諡壬午合祭天地于圜丘大<lb/>
赦天下十二月乙未封曩霄爲夏國王<lb/>
五年春正月乙酉范仲淹富弼罷丙戌杜衍罷賈昌朝<lb/>
<pb n="KR2d0007_WYG_006-5b"/>
同中書門下平章事兼樞密使王貽永樞密使宋庠參<lb/>
知政事吳育龐籍樞密副使二月辛卯詔曰比者京朝<lb/>
官須因人保任始得遷官朕念廉士或不能以自進也<lb/>
其罷之三月己未詔大宗正寺曰朕思古之人君莫不<lb/>
厚親戚以輔王室始邦家而化天下宋興八十餘載宗<lb/>
室蕃衍宜令睦親宅諸院敎授官課經典文詞以聞辛<lb/>
酉韓琦罷甲子杜杞誘歐希範醢之甲申赦陜西戊申<lb/>
章得象罷陳執中同中書門下平章事兼樞密使庚戌<lb/>
<pb n="KR2d0007_WYG_006-6a"/>
呉育參知政事丁度樞密副使秋七月甲子廣州地震<lb/>
乙卯荆南岳州地震冬十月乙卯契丹使來獻㨗辛酉<lb/>
升祔章獻章懿于眞宗廟室大赦天下庚戌宰相罷兼<lb/>
樞密使<lb/>
六年春二月戊寅青州地震三月辛巳朔日有食之庚<lb/>
寅登州地震五月甲申雨雹地震秋八月癸酉吳育樞<lb/>
密副使丁度參知政事九月丁卯登州地震上曰山東<lb/>
連年地震宜防未然之變其下登州嚴武備<lb/>
<pb n="KR2d0007_WYG_006-6b"/>
七年春二月己未賈昌朝吳育罷夏竦樞密使文彦博<lb/>
樞密副使丁酉文彦博參知政事髙若訥樞密副使冬<lb/>
十月乙丑河陽許州地震十一月乙未加上眞宗尊諡<lb/>
戊戌合祭天地于圜丘大赦天下王則反于貝州<lb/>
八年春正月丁丑文彦博宣撫河北閏月辛丑文彦博<lb/>
平貝州甲辰赦河北戊申文彦博同中書門下平章事<lb/>
甲子衞士作亂于禁中丙午王則伏誅夏四月壬辰丁<lb/>
度罷明鎬參知政事五月夏竦罷宋庠樞密使龐籍參<lb/>
<pb n="KR2d0007_WYG_006-7a"/>
知政事六月甲午明鎬薨河北大水冬十二月乙丑朔<lb/>
詔改元<lb/>
皇祐元年春正月甲午朔日有食之二月淯井蠻冦邊<lb/>
秋八月壬戌陳執中罷宋庠同中書門下平章事龐籍<lb/>
樞密使髙若訥參知政事梁適樞密副使九月廣源州<lb/>
蠻冦邕州<lb/>
二年春三月戊子朔詔以九月有事于明堂夏四月乙<lb/>
丑詔曰明堂之禮前代並用鄭康成王肅義說兼祭昊<lb/>
<pb n="KR2d0007_WYG_006-7b"/>
天上帝已爲變禮國朝自祖宗以來三歳一親郊即徧<lb/>
祭天地而百神靡不從祀明堂正當三歳親郊之期而<lb/>
禮官所定上祭昊天五帝而不及地祇又配坐不及祖<lb/>
宗未合三朝之制今移郊爲大享蓋爲民祈福若祭天<lb/>
而不祭地又祖宗不得徧配於禮未安其將來親祀明<lb/>
堂宜合祭昊天皇地祇奉太祖太宗眞宗並配而五帝<lb/>
神州地祇亦親獻日月河海諸神悉如圜丘從祀之數<lb/>
以稱朕躬事天地祖宗神靈之意五月廣源州蠻遁秋<lb/>
<pb n="KR2d0007_WYG_006-8a"/>
九月辛亥大享明堂大赦天下冬十一月秀州地震<lb/>
三年春三月庚申宋庠罷夏五月眉州進瑞麥圖上曰<lb/>
朕嘗禁四方瑞物今則西川麥秀可謂真瑞矣其賜田<lb/>
夫束帛以敦勸之六月無爲軍獻芝草上曰朕以豐年<lb/>
爲瑞賢臣爲寶至於草木蟲魚之異焉足尚哉仍戒州<lb/>
郡自今無得以聞秋七月丙辰詔曰兖州仙源縣自國<lb/>
朝以來孔子子孫知縣事使奉承廟祀近歳廢而不行<lb/>
非所以尊先聖也自今宜以孔子子孫知縣事冬十月<lb/>
<pb n="KR2d0007_WYG_006-8b"/>
作隆儒殿庚子文彦博罷龐籍同中書門下平章事髙<lb/>
若訥樞密使梁適參知政事王堯臣樞密副使<lb/>
四年夏四月廣源州蠻儂智髙反五月乙巳儂智髙陷<lb/>
邕州司戸參軍孔宗旦死之癸丑儂智髙陷横州丙辰<lb/>
陷貴州庚申陷龔州辛酉陷藤州又陷梧州又陷封州<lb/>
守臣曹覲死之壬戌陷康州守臣趙師旦死之癸亥儂<lb/>
智髙陷端州丙寅儂智髙圍廣州六月丁亥狄青樞密<lb/>
副使秋七月壬戌智髙去九月庚午命狄青討儂智髙<lb/>
<pb n="KR2d0007_WYG_006-9a"/>
冬十月丁丑儂智髙陷賓州甲申智髙入據邕州十一<lb/>
月壬寅朔日有食之<lb/>
五年春正月戊午狄青敗儂智髙于歸仁鋪智髙遁二<lb/>
月甲申赦廣南三月甲子奉太祖御容赴滁州太宗御<lb/>
容赴并州真宗御容赴澶州立原廟夏四月壬申狄青<lb/>
還五月乙巳狄青樞密使髙若訥罷丁未孫沔樞密副<lb/>
使六月己亥奏新樂秋閏七月壬申龐籍罷陳執中梁<lb/>
適並同中書門下平章事劉沆參知政事冬十一月己<lb/>
<pb n="KR2d0007_WYG_006-9b"/>
巳合祭天地于圜丘大赦天下<lb/>
至和元年春正月癸酉貴妃張氏薨三月己巳王貽永<lb/>
孫沔罷王德用樞密使田況副使庚申改元夏四月甲<lb/>
申朔日有食之秋七月丁卯程戡參知政事戊辰梁適<lb/>
罷八月丙午劉沆同中書門下平章事冬十月辛卯朔<lb/>
太白晝見<lb/>
二年春三月丙子詔封孔子後爲衍聖公夏四月己亥<lb/>
契丹遣使以其主繪像來獻且求御容六月陳執中罷<lb/>
<pb n="KR2d0007_WYG_006-10a"/>
戊申文彦博富弼並同中書門下平章事冬十二月庚<lb/>
戌太白晝見<lb/>
嘉祐元年春正月庚申皇帝不豫甲子大赦天下二月<lb/>
甲辰御延和殿閏三月癸未王堯臣參知政事程戡樞<lb/>
密副使夏四月河北大氷壬子河決商胡六月乙亥太<lb/>
社太禝壇壞己卯詔曰廼者淫雨降災大水爲沴兩河<lb/>
之間決溢爲患皆朕不德天意所譴其令中外實封言<lb/>
時政闕失毋有所諱秋七月彗出紫微垣八月庚戍朔<lb/>
<pb n="KR2d0007_WYG_006-10b"/>
日有食之癸亥狄青罷韓琦樞密使九月辛卯恭謝天<lb/>
地于大慶殿大赦天下改元冬十一月辛巳王德用罷<lb/>
賈昌朝樞密使十二月戊申朔劉沆罷曽公亮參知政<lb/>
事<lb/>
二年春三月丁丑雄霸州地震三月己未契丹遣邪律<lb/>
防來求御容秋八月丁卯天下置廣惠倉九月契丹遣<lb/>
蕭扈來求御容冬十月乙巳以張昪奉御容使于契丹<lb/>
三年夏六月丙午文彦博罷韓琦同中書門下平章事<lb/>
<pb n="KR2d0007_WYG_006-11a"/>
賈昌朝罷宋庠田況樞密使張昪副使乙亥交趾獻異<lb/>
獸秋八月己未王堯臣薨冬閏十二月丁丑詔曰朕惟<lb/>
國之取士士之待舉皆不可以曠久亦不可以泛宂宂<lb/>
則課校不審久則賢儁或滯用間歳之期而約貢舉之<lb/>
數以精其選著爲定法申敕有司而髙下之往甞不次<lb/>
而用若猶例進終至溢貟故增其任以舉其材緩其進<lb/>
以圖其效此天下之士所同欲而朕果於必行也若夫<lb/>
髙材異行施於有政忠謨嘉猷見諸行事已試之狀爲<lb/>
<pb n="KR2d0007_WYG_006-11b"/>
衆所推必有非常之恩以示至公之道咨尓多士體朕<lb/>
意焉<lb/>
四年春正月丙申朔日有食之三月辛卯詔凡宫室之<lb/>
制器用之度冠服之章妾媵之數其令中外各遵守前<lb/>
後詔條違者御史臺及開封府糾察以聞諸路即委轉<lb/>
運使提㸃刑獄及長吏如詔施行夏四月癸酉詔曰先<lb/>
王推紹天之序尚尊賢之義襃其後嗣賓以殊禮豈非<lb/>
聖人稽古報功之大典哉國家受命之元繼周而王雖<lb/>
<pb n="KR2d0007_WYG_006-12a"/>
民靈欣戴歴數允集而虞賓將遜德美丕顯頃者推原<lb/>
本始襃及支庶恩則厚矣而義未稱將上采姚姒之舊<lb/>
略循周漢之典詳其世嫡優以公爵異其仕進之路申<lb/>
以土田之錫俾寢廟有奉庶幾乎春秋通三統之義厚<lb/>
先代之制矣其以柴氏最長一人封崇義公與河南鄭<lb/>
州差遣給公田十頃以奉周祀至知州資叙即别與差<lb/>
遣却取以次近親人襲爵永爲定式五月丙辰田況罷<lb/>
六月辛亥放宫女二百一十四人冬十月癸酉祫祭于<lb/>
<pb n="KR2d0007_WYG_006-12b"/>
太廟大赦天下<lb/>
五年夏四月癸未程戡罷孫抃樞密副使五月京師地<lb/>
震六月乙丑詔曰朕聞前代之稱治者君臣同心上下<lb/>
輯睦人知禮義之節俗無激訐之風何其德之盛也朕<lb/>
雖弗敏切甞慕焉自今臣僚如有輒上封章告人罪及<lb/>
以赦前事言者並當訊劾之言事之臣雖許風聞宜務<lb/>
大體如事關朝政無憚極論自餘小過細故勿須察舉<lb/>
秋七月庚戌詔曰夫和平醇一之政行則民休美之氣<lb/>
<pb n="KR2d0007_WYG_006-13a"/>
應險刻媮薄之路啓則民戚慘之變生蓋風化之感天<lb/>
下其猶影響之相從也御史執法甞爲朕言宜深詔執<lb/>
事以遏浮競之風其令中書門下務采端厚忠實可以<lb/>
表厲風俗之士並進于朝以啓迪朕心其詭激辨巧敢<lb/>
涉朋比之迹者必行放棄之罰庶幾朝廷清明百異消<lb/>
弭以起治平咨尓攸司其服朕命冬十一月辛丑宋庠<lb/>
罷曾公亮樞密使張昪孫抃參知政事歐陽脩陳升之<lb/>
趙槩並樞密副使<lb/>
<pb n="KR2d0007_WYG_006-13b"/>
六年春三月己亥富弼以母喪罷夏四月庚辰陳升之<lb/>
罷包拯樞密副使六月壬子朔日有食之秋七月癸巳<lb/>
詔曰朕惟善治之主以天下耳目爲視聽而不自任其<lb/>
聦明耳目之官今臺諫之任也夫以四海之廣萬事之<lb/>
衆臺官數人不能以周知固將詢及士大夫而其間傾<lb/>
邪險害之徒不惟朝廷義理所在謂職在言責埶必施<lb/>
行輒徇已之愛憎倚依形似扇造語言以中善良豈朕<lb/>
所以圖治之意哉昔夏后氏之時官師相規漢之公卿<lb/>
<pb n="KR2d0007_WYG_006-14a"/>
耻言人過今吾士大夫乃違古人之守蹈薄俗之爲日<lb/>
益之流漫不知止甚無謂也其令中書門下開儆百工<lb/>
務行敦實閏八月庚子曾公亮同中書門下平章事張<lb/>
昪樞密使歐陽脩參知政事胡宿樞密副使冬十月壬<lb/>
辰詔以皇姪起復知宗正寺<lb/>
七年春正月乙亥詔自今南郊以太祖皇帝定配三月<lb/>
乙卯孫抃罷趙槩參知政事呉奎樞密副使夏五月庚<lb/>
午包拯薨秋八月己卯詔曰人道親親王者之所先務<lb/>
<pb n="KR2d0007_WYG_006-14b"/>
也蓋二帝之隆治由斯出朕甚慕之右衞大將軍岳州<lb/>
團練使某皇兄濮安懿王之子而朕之猶子也少鞠于<lb/>
宫中而聦智仁賢見於夙成向者選於宗子近藉命以<lb/>
治宗正之事使者數至其第乃崇執謙退久不受命朕<lb/>
黙然有嘉焉朕承先帝遺緒奉承聖業罔敢失墜夫立<lb/>
愛之道自親者始固可以厚天下之風而上以嚴夫宗<lb/>
廟也其以爲皇子九月辛亥大享明堂大赦天下<lb/>
八年春二月癸未皇帝不豫甲申赦天下三月辛未皇<lb/>
<pb n="KR2d0007_WYG_006-15a"/>
帝崩于福寧殿聖壽五十四甲午殯于殿之西階羣臣<lb/>
上尊諡曰神文聖武明孝皇帝廟號仁宗冬十月甲午<lb/>
葬永昭陵元豐六年加上尊諡曰體天法道極功全德<lb/>
神文聖武睿哲明孝皇帝<lb/>
臣稱曰神文皇帝即位四十二年恢廓有聖度以大公<lb/>
至正臨御不爲喜怒愛憎之所遷尊敬大臣容受直諫<lb/>
其於宫室苑囿無所興作三司請以玉清舊地爲御苑<lb/>
上曰吾奉先帝苑囿猶謂其廣何以苑爲其事天地宗<lb/>
<pb n="KR2d0007_WYG_006-15b"/>
廟則齊栗不自勝或遇時變必跣足露立致禱於庭退<lb/>
則靜思所以致變者所幸張貴妃每責以正禮見其以<lb/>
珠玉爲飾則却而不視帷帟衾裯多施以繒絁元昊不<lb/>
臣懐以文德契丹渝盟敦守大信專務恭儉以德化民<lb/>
天下大辟有疑而情可閔者皆令上讞之所活歳以千<lb/>
數吏有失入死者則終身不用嘗曰朕未甞詈人以死<lb/>
況敢濫刑罰乎是以四海之内舉熈熈然至於昆蟲草<lb/>
木各安其生又能傳政賢明克昌景祚烏虖仁哉<lb/>
<pb n="KR2d0007_WYG_006-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六<lb/>
</p>
<p>
</p>
  </div>
</body>
</text>
</TEI>
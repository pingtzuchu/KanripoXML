<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二</head>
    <p>
<pb n="KR2d0007_WYG_002-1a"/>
欽定四庫全書<lb/>
　東都事略卷二　　　　　宋　王　稱　撰<lb/>
　　本紀二<lb/>
建隆元年春正月乙巳詔改元大赦天下國號大宋己<lb/>
酉命官分告天地社稷遣中使乗傳齎詔諭天下丁巳<lb/>
祀周廟因詔有司以時朝拜祭享令有司議立宗廟己<lb/>
巳議立四廟鎭州言太原契丹軍皆遁二月乙亥尊帝<lb/>
母南陽郡太夫人杜氏曰皇太后以周宰相范質兼侍<lb/>
<pb n="KR2d0007_WYG_002-1b"/>
中王溥魏仁浦仍同中書門下平章事樞密使吳廷祚<lb/>
同中書門下二品己卯以吳越國王錢俶爲天下兵馬<lb/>
大元帥三月壬戍有司上皇髙祖文安府君諡曰文獻<lb/>
皇帝廟號僖祖皇髙祖妣崔氏諡曰文懿皇后陵曰欽<lb/>
陵皇曾祖中丞府君諡曰惠元皇帝廟號順祖皇曾祖<lb/>
妣桑氏諡曰惠明皇后陵曰康陵皇祖驍衞府君諡曰<lb/>
簡恭皇帝廟號翼祖皇祖妣京兆郡夫人劉氏諡曰簡<lb/>
穆皇后陵曰定陵皇考武清府君諡曰昭武皇帝廟號<lb/>
<pb n="KR2d0007_WYG_002-2a"/>
宣祖陵曰安陵有司言國家受周禪周木德木生火當<lb/>
以火德王色尚赤臘用戌夏四月昭義軍節度使李筠<lb/>
叛命石守信髙懷德率師討之五月己亥朔日有食之<lb/>
癸卯石守信敗李筠於長平丙午周六廟成丁巳詔親<lb/>
征削奪李筠官爵吳廷祚爲東京留守皇弟爲大内都<lb/>
㸃檢己未發京師甲子石守信髙懷德破李筠三萬衆<lb/>
于澤州南六月辛巳皇帝命衞士攻拔澤州李筠伏誅<lb/>
乙酉北伐潞州丁亥筠子守節降澤潞平辛卯赦天下<lb/>
<pb n="KR2d0007_WYG_002-2b"/>
丁酉班師秋七月戊申皇帝至自澤潞八月戊辰朔入<lb/>
閤甲申立琅邪郡夫人王氏爲皇后趙普樞密副使九<lb/>
月丙午冊四親廟戊申荆南髙保融卒淮南節度使李<lb/>
重進叛命王審琦李處耘宋廷渥率師討之削奪李重<lb/>
進官爵冬十月丁亥詔親征皇弟爲大内都㸃檢吳廷<lb/>
祚爲東京留守庚寅發京師丁未次揚州即日拔其城<lb/>
李重進伏誅揚州平十二月己巳班師丁亥皇帝至自<lb/>
揚州泉州留從效稱藩<lb/>
<pb n="KR2d0007_WYG_002-3a"/>
二年春浚五丈河上曰河渠之役蓋非獲已煩民奉已<lb/>
之事朕不爲也夏四月癸巳朔日有食之庚申寛鹽麴<lb/>
法五月癸亥朔赦天下六月甲午皇太后杜氏崩秋七<lb/>
月壬申以皇弟爲開封尹同平章事八月庚子江南國<lb/>
主李景卒冬十月丙午明憲皇后祔葬安陵<lb/>
三年春正月甲戌詔曰民生在勤所寶惟榖先王之明<lb/>
訓也朕奄宅中夏爲之司牧睠乃億兆期臻富庶矧農<lb/>
桑之業爲衣食之原今陽和在辰土膏脉起當播種之<lb/>
<pb n="KR2d0007_WYG_002-3b"/>
云始慮游墮之尚多茍力作之不勤則秋斂之何望諸<lb/>
州長吏等任居牧守職司勸課所宜敦率黎庶勉厲農<lb/>
功俾比屋之人服勞於南畝三時之務無失於西成極<lb/>
其藨蓘之勤用致茨粱之詠懋功信賞國典在焉二月<lb/>
甲午詔常參官毎五日以次轉對三月丁亥詔曰王者<lb/>
設棺槨之品建封樹之制所以厚人倫而一風化也近<lb/>
代以來遵用夷法率多火葬甚愆典禮自今宜禁之乙<lb/>
巳追冊故會稽郡夫人賀氏爲皇后夏五月大修宫闕<lb/>
<pb n="KR2d0007_WYG_002-4a"/>
六月癸巳吳廷祚罷冬十月辛丑趙普樞密使李處耘<lb/>
樞密副使朗州周行逢卒十一月癸亥詔曰古稱使於<lb/>
四方不辱君命可謂士矣自今使諸道敢有求託者寘<lb/>
其罪荆南髙保勗卒十二月衡州張文表叛攻潭州周<lb/>
保權使來乞師是歳周鄭王出居于房州<lb/>
乾德元年春正月庚申慕容延釗李處耘率師討張文<lb/>
表二月獲張文表癸巳克潭州荆南髙繼沖歸朝得州<lb/>
三縣十七三月克岳州戊寅克朗州慕容延釗盡平湖<lb/>
<pb n="KR2d0007_WYG_002-4b"/>
南之地得州十四監一縣六十六夏四月甲申曲赦荆<lb/>
湖復增修宫闕凡規爲制度並上指授旣成坐寢殿中<lb/>
令洞開諸門皆端直通豁謂左右曰此如我心小有斜<lb/>
曲人皆見之秋九月羣臣上尊號曰應天廣運仁聖文<lb/>
武皇帝丁卯李處耘貶冬十一月癸亥親享太廟甲子<lb/>
合祭天地于圜丘以宣祖配大赦天下改元十二月甲<lb/>
申皇后王氏崩閏月辛未改卜安陵<lb/>
二年春正月辛巳詔曰箕子之陳八政食爲之首夷吾<lb/>
<pb n="KR2d0007_WYG_002-5a"/>
之述四民農居其一今土膏將起勾萌畢達平秩東作<lb/>
乃其時也諸州長吏等所宜敦率勸課俾民力耕謹視<lb/>
游墯勿令廢業厚生務本副予意焉大雨雪震雹戊子<lb/>
范質王溥魏仁浦罷趙普同中書門下平章事李崇矩<lb/>
樞密使壬辰詔曰先代置賢良方正能直言極諌經學<lb/>
優深可爲師法詳閑吏理達於敎化三科自今不限内<lb/>
外職官前資見任黄衣布衣並許詣闕進狀朕當親試<lb/>
焉己亥王仁贍樞密副使二月浚閔河夏四月乙卯葬<lb/>
<pb n="KR2d0007_WYG_002-5b"/>
宣祖皇帝昭憲皇后于安陵孝明孝惠二后祔乙丑薛<lb/>
居正吕餘慶並參知政事秋七月辛卯令翰林學士承<lb/>
㫖陶榖等四十三人各舉任藩鎭通判者各一人冬十<lb/>
月甲戌詔以王全斌崔彦進王仁贍劉光毅曹彬分路<lb/>
伐蜀十二月王全斌克興州與蜀軍戰于三泉敗之<lb/>
三年春正月劉光毅克夔州王全斌克利州己丑克劒<lb/>
州劉光毅克萬施開忠四州乗勝至遂州甲午王全斌<lb/>
之師至魏城蜀主孟昶降丙午赦蜀得州四十六縣二<lb/>
<pb n="KR2d0007_WYG_002-6a"/>
百四十二月癸卯命吕餘慶知成都府王全斌殺蜀降<lb/>
兵二萬人於是兩川盜賊羣起詔所在討之夏五月孟<lb/>
昶至京師戊子赦天下六月甲辰以孟昶爲中書令封<lb/>
秦國公庚戍昶卒冬十一月契丹侵易州<lb/>
四年秋七月甲寅詔曰豐年之詠播于頌聲廣蓄之訓<lb/>
垂於載籍今三時不害百姓小康田里無愁歎之聲壠<lb/>
畝有遺滯之穗州縣長吏等職司牧養義當勸率俾及<lb/>
歳穰各務儲積或值凶歉不至匱乏古者倉廪實禮節<lb/>
<pb n="KR2d0007_WYG_002-6b"/>
興所宜禁民蒱博勿致游墯戒其崇儉免於靡榖申嚴<lb/>
條教稱朕意焉王全斌克雅州詔曰五代以來兵亂相<lb/>
繼國用不足庸調繁興朕厯試艱難周知疾苦省嗇用<lb/>
度未甞加賦優䘏灾沴率從蠲復所在長吏明加告諭<lb/>
自今百姓有能廣植桑棗墾闢荒田者只輸舊租禁將<lb/>
帥取軍中精卒爲牙兵冬十一月癸丑寛鹽禁<lb/>
五年春正月辛丑王全斌崔彦進王仁贍並以在蜀貪<lb/>
殘殺戮貶二月壬戌沈倫樞密副使夏六月戊午朔日<lb/>
<pb n="KR2d0007_WYG_002-7a"/>
有食之秋七月己巳詔曰自夏以來水旱爲沴深慮民<lb/>
庶至於流離宜令諸州長吏告民無轉徙被灾民蠲其<lb/>
賦<lb/>
開寶元年春二月立皇后宋氏夏六月癸亥詔曰人倫<lb/>
以孝慈爲先家道以敦睦爲美矧犬馬而有養豈父子<lb/>
之異居傷敗風化莫此爲甚應百姓祖父母父母在者<lb/>
子孫無得别籍異財長吏其申戒之秋七月太原劉承<lb/>
鈞死八月戊辰羣臣上尊號曰應天廣運聖文神武明<lb/>
<pb n="KR2d0007_WYG_002-7b"/>
道至德仁孝皇帝九月太原劉繼恩爲其臣侯霸榮所<lb/>
弑冬十月以諸鎭節度爲環衞十一月癸卯合祭天地<lb/>
于圜丘大赦天下改元<lb/>
二年春正月戊午詔親征太原己未皇弟留守京師甲<lb/>
子發京師乙亥駐蹕潞州三月戊戌皇帝至太原決晉<lb/>
祠水灌城夏四月壬子何繼筠敗契丹于陽曲五月甲<lb/>
申壅汾水灌太原城閏月戊申太原南城陷水注城中<lb/>
劉繼元殺其宰相郭無爲壬戌皇帝以暑雨班師六月<lb/>
<pb n="KR2d0007_WYG_002-8a"/>
癸巳皇帝至自太原秋九月大霖雨冬十月丁亥詔曰<lb/>
昔西漢求吏民之明經術者令與計偕縣次續食蓋優<lb/>
賢之道也國家歳開貢部敷求俊乂四方之士無逺弗<lb/>
届而經途遐阻資用或闕朕甚愍焉自今西川山南荆<lb/>
湖等道舉人往來給劵<lb/>
三年春正月辛酉詔諸道州府察民有孝悌彰聞德行<lb/>
純茂擅鄉曲之譽爲士庶推服者以聞夏四月辛未朔<lb/>
日有食之庚子除河北鹽禁秋七月壬子詔曰吏貟穴<lb/>
<pb n="KR2d0007_WYG_002-8b"/>
多而求其治者斯難也奉禄鮮薄而責以廉者無謂也<lb/>
與其宂貟而重費不若省官而益奉諸道州縣官宜以<lb/>
户口爲率差減其貟舊奉外月增給五千九月己亥命<lb/>
潘美尹崇珂伐嶺南壬子潘美克富州冬十月潘美克<lb/>
賀州十一月克昭桂二州十二月庚午克連州戊子克<lb/>
韶州<lb/>
四年春正月潘美克英雄二州二月丁亥克廣州擒劉<lb/>
鋹廣南平得州六十縣二百十四辛卯赦廣南三月乙<lb/>
<pb n="KR2d0007_WYG_002-9a"/>
巳詔曰百越之人久淪虐政其令嶺南諸州長吏察僞<lb/>
政有害於民者以聞當悉除之夏五月乙未皇帝御明<lb/>
德門受俘釋鋹罪以爲右千牛衞大將軍封恩赦侯冬<lb/>
十月癸亥朔日有食之丙戌詔嶺南諸州劉鋹日煩苛<lb/>
賦斂並除之平民爲兵者招誘復業十一月癸未合祭<lb/>
天地于圜丘始用綉衣鹵簿大赦天下<lb/>
五年春正月壬辰大雨雪禁民以鐵鑄佛像及浮圖二<lb/>
月庚寅劉熈古參知政事夏五月壬戌廢嶺南媚川都<lb/>
<pb n="KR2d0007_WYG_002-9b"/>
禁民採珠是月霖雨放後宫五十餘人秋九月丁巳朔<lb/>
日有食之癸酉李崇矩罷<lb/>
六年春二月周鄭王殂夏六月庚申劉熙古致仕秋八<lb/>
月甲辰趙普罷九月丁卯吕餘慶罷己巳皇弟封晉王<lb/>
薛居正沈倫並同中書門下平章事盧多遜參知政事<lb/>
楚昭輔樞密副使壬申詔晉王位宰相上冬十月甲申<lb/>
葬周恭帝于順陵<lb/>
七年春二月庚辰朔日有食之丙子日中有二黒子秋<lb/>
<pb n="KR2d0007_WYG_002-10a"/>
九月遣李穆使于江南召李煜入朝煜辭以疾命曹彬<lb/>
潘美征之冬十月克池州曹彬頓兵于采石磯十一月<lb/>
曹彬等用浮梁以濟師契丹來求通好<lb/>
八年夏四月庚午吳越國王錢俶克常州五月壬申錢<lb/>
俶加太師詔曰嶺表之俗疾不呼毉自皇化攸及始知<lb/>
方藥商人齎生藥度嶺者勿筭秋七月辛未朔日有食<lb/>
之甲申詔錢俶歸國九月克潤州冬十月己亥李煜遣<lb/>
其臣徐鉉周惟簡來乞緩師壬寅遣歸其國命修西京<lb/>
<pb n="KR2d0007_WYG_002-10b"/>
宫闕十二月己亥曹彬克昇州擒李煜江南平得州十<lb/>
九軍三縣一百八江南旣平捷奏至上因泣下謂左右<lb/>
曰宇縣分割民受其弊思布聲敎以撫養之攻城之際<lb/>
必有横遭鋒刃此實何罪因讀尚書嘆曰堯舜之世四<lb/>
凶之罪止從投竄何近代法網之密邪辛丑赦江南<lb/>
九年春正月戊辰朔皇帝御明德門受俘以李煜爲右<lb/>
千牛衞上將軍封違命侯庚辰詔以後月幸西京有事<lb/>
于南郊二月癸卯羣臣上尊號曰應天廣運一統太平<lb/>
<pb n="KR2d0007_WYG_002-11a"/>
聖文神武明道至德仁孝皇帝上以燕晉未平不許羣<lb/>
臣復以立極居尊爲號乃許庚戌曹彬樞密使己未吳<lb/>
越國王錢俶來朝三月詔俶歸國壬申享太廟丙子發<lb/>
京師庚辰謁安陵賜河南府民今年田租之半復奉陵<lb/>
户一年辛巳皇帝至西京夏四月庚子合祭天地于南<lb/>
郊大赦天下都民垂白者相謂曰我輩少經亂離不圖<lb/>
今日復覩太平天子有泣下者辛亥皇帝至自西京曹<lb/>
翰克江州秋八月丙辰分兵五路以討太原有神降于<lb/>
<pb n="KR2d0007_WYG_002-11b"/>
岐冬十月癸丑皇帝崩於萬歳殿聖壽五十殯于殿之<lb/>
西階羣臣上尊諡曰英武聖文神德皇帝廟號太祖明<lb/>
年四月乙卯葬永昌陵大中祥符元年加上尊諡曰啓<lb/>
運立極英武聖文神德𤣥功大孝皇帝五年再加上尊<lb/>
諡曰啓運立極英武睿文神德聖功至明大孝皇帝<lb/>
臣稱曰烏虖自三代以上莫不得天下以正也堯舜傳<lb/>
之賢而禹傳之子湯武雖以仁易暴而湯有慙德孔子<lb/>
謂武未盡善則是湯武尚處聖人之不幸也太祖皇帝<lb/>
<pb n="KR2d0007_WYG_002-12a"/>
聦明齊聖由揖遜而有天下如堯與舜至於天禄之傳<lb/>
不歸之子而歸之弟則賢於禹逺矣況湯武乎烏虖得<lb/>
天下以仁棄天下如脫屣數千百載之間繼堯舜之正<lb/>
者唯太祖爲不可及也已<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷二<lb/>
</p>
<p>
</p>
  </div>
</body>
</text>
</TEI>
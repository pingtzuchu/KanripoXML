<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十四</head>
    <p>
<pb n="KR2d0007_WYG_014-1a"/>
欽定四庫全書<lb/>
　東都事略卷十四　　　　宋　王　稱　撰<lb/>
　　世家二<lb/>
英宗宣仁聖烈皇后髙氏亳州蒙城人也曾祖瓊贈魏<lb/>
王祖繼勲贈楚王父遵甫贈魯王慈聖光獻皇后后之<lb/>
從母也以故少與英宗同育禁中既長歸英宗英宗入<lb/>
繼大統治平二年立爲皇后后明睿習史所以輔佐憂<lb/>
勤備至后既立弟士林管當御藥院將遷官后曰妾乃<lb/>
<pb n="KR2d0007_WYG_014-1b"/>
安敢上比章獻明肅皇后及皇太后陛下承顔長樂故<lb/>
推恩曹氏以致孝愛之意願毋以妾故亂祖宗法神宗<lb/>
即位尊爲皇太后宫曰寳慈元豐七年大燕延安郡王<lb/>
侍立神宗諭輔臣曰明年建儲當以司馬光吕公著爲<lb/>
師保至明年神宗不豫王珪蔡確韓縝章惇請對福寜<lb/>
殿珪乞立延安郡王爲皇太子請太后權同聽政神宗<lb/>
頷之珪等見太后簾下后泣撫王曰兒孝順自官家服<lb/>
藥未嘗去左右書佛經以祈福喜學書已誦論語七卷<lb/>
<pb n="KR2d0007_WYG_014-2a"/>
絶不好弄乃令王出簾外見珪等珪等再拜謝且賀是<lb/>
日降制立爲皇太子后敕中人梁惟簡曰令汝婦製一<lb/>
黄袍十歳兒可衣者密懐以來蓋爲王倉卒踐祚之備<lb/>
也神宗與后屬意於哲宗者如此初雍王顥曹王頵日<lb/>
詣寢殿問起居至是后諭二王非宣召毋得入哲宗即<lb/>
位尊爲太皇太后與皇帝御延和殿垂簾聽政詔書稱<lb/>
吾以生日爲坤成節出入御大安輦警蹕侍衛如乗輿<lb/>
立魯王諱更宫名曰崇慶召司馬光吕公著等于外未<lb/>
<pb n="KR2d0007_WYG_014-2b"/>
至遣中使迎勞手書問以今日設施所當先者既而有<lb/>
旨散遣脩京城役夫罷減皇城内覘者止御前工作出<lb/>
近侍無狀者三十餘人戒敕中外無敢苛刻暴斂廢導<lb/>
洛司物貨及民所養户馬寛保馬限皆從中出大臣不<lb/>
與王珪薨蔡確章惇以罪去韓縝亦罷政光與公著同<lb/>
心輔政於是更新法之不便於民者以常平舊法改青<lb/>
苖以嘉祐差役參改募役除市易之法寛茶鹽之禁賜<lb/>
邊砦贖亡民以和西戎而天下復安元祐三年御試進<lb/>
<pb n="KR2d0007_WYG_014-3a"/>
士有司請如天聖故事皇帝皇太后同御殿不許有司<lb/>
請受冊文徳殿后曰吾豈敢比章獻且文徳殿天子正<lb/>
牙也非女主所當御以旱詔停冊禮羣臣固請乃聽廷<lb/>
議患官宂詔裁損外家恩四之一服用儉質素見厚於<lb/>
慶夀遵其餘矩不敢忘斥賣橐裝命近侍往西洛舉曹<lb/>
氏喪數百悉封之后臨朝九年於寢食起居所以調䕶<lb/>
於哲宗者懇惻周盡八年后寢疾召宰輔至簾前曰今<lb/>
日疾少間欲與公等訣皇帝年少善輔導之崩年六十<lb/>
<pb n="KR2d0007_WYG_014-3b"/>
二諡曰宣仁聖烈𦵏永厚陵神主祔享太廟<lb/>
神宗欽聖憲肅皇后向氏故宰相敏中之曾孫贈楚王<lb/>
傅亮之孫贈秦王經之女也以治平三年歸于潁邸封<lb/>
安國夫人神宗即位立爲皇后神宗崩哲宗即位尊爲<lb/>
皇太后居慈徳宫后平居無玩好閱祖宗實録寳訓遂<lb/>
以通知故事向氏有援他族例遷官者后曰吾族未嘗<lb/>
有此詎可以恩廢法哲宗選后及諸王擇婦后豫戒族<lb/>
人勿以諸女自言宣仁聖烈皇后命有司葺舊慶壽宫<lb/>
<pb n="KR2d0007_WYG_014-4a"/>
請后居之后固辭曰豈有婦居東而姑處西凟上下之<lb/>
分宣仁嘉其正以慶夀後殿爲隆祐宫哲宗崩宰相章<lb/>
惇有異議后毅然獨斷決䇿立徽宗遂權同處分軍國<lb/>
事凡故事所有如御正殿避家諱立誕節之類皆不用<lb/>
每聞褒録勲賢省賦息兵崇儉愛民之事則喜見容色<lb/>
是嵗降手書還政崩于慈徳殿年五十六諡曰欽聖憲<lb/>
肅𦵏永裕陵神主祔于太廟<lb/>
欽成皇后朱氏本姓崔父傑母李氏后少依任廷和家<lb/>
<pb n="KR2d0007_WYG_014-4b"/>
冒繼父朱士安姓初入宫爲御侍進才人又進婕妤元<lb/>
豐中拜昭容封賢妃進徳妃哲宗即位尊爲皇太妃居<lb/>
瑞聖宫哲宗及蔡王似皆其所生也元祐三年太皇太<lb/>
后詔曰皇帝嗣位于兹四年皇太妃以恭儉之徳鞠育<lb/>
之恩雖典䇿以時奉行而情文疑有未稱皇帝以祖考<lb/>
之奉尊無二上而吾惟春秋之義母以子貴其推天下<lb/>
之養以慰人子之心宜下有司尋繹典故於是檐子飾<lb/>
以龍鳳繖用紅羅増從衛人冠服等並依皇后惟所居<lb/>
<pb n="KR2d0007_WYG_014-5a"/>
宫閣不設鴟尾又詔皇太妃儀制已依皇后其宫閣合<lb/>
稱殿與不禮官言縁禮尊無二上皇太妃無稱殿立殿<lb/>
名之制宣仁后山陵復土復下詔令禮官參攷典禮又<lb/>
詔曰昨親奉皇太后聖諭皇太妃特與立宫殿名坐六<lb/>
龍輿進黄繖出入由宣徳正門三省乃議皇太妃坐龍<lb/>
鳳輿繖紅黄兼用遇從皇太后出入止用紅宫中並依<lb/>
皇后儀制於是宫殿名並以瑞聖爲名崇寜元年崩年<lb/>
五十一追尊爲皇太后諡曰欽成陪𦵏永裕陵神主升<lb/>
<pb n="KR2d0007_WYG_014-5b"/>
祔于神宗廟室<lb/>
欽慈皇后陳氏開封人也以選入禁中年十七神宗以<lb/>
爲御侍生徽宗封才人遷美人薨年三十三贈貴儀徽<lb/>
宗即位詔有司議尊崇之禮追號皇太妃建中靖國元<lb/>
年追尊爲皇太后諡曰欽慈陪𦵏永裕陵神主陞祔于<lb/>
神宗廟室<lb/>
哲宗昭慈聖獻皇后孟氏洺州人眉州防禦使元之孫<lb/>
女也元祐七年太皇太后以六禮儀制娉入宫立爲皇<lb/>
<pb n="KR2d0007_WYG_014-6a"/>
后以左僕射吕大防攝太尉充奉迎使同知樞密院事<lb/>
韓忠彦攝司徒副之尚書左丞蘇頌攝太尉充發䇿使<lb/>
僉書樞密院事王巖叟攝司徒副之尚書右丞蘇轍攝<lb/>
太尉充告期使皇叔祖同知大宗正事宗景攝宗正卿<lb/>
副之皇伯祖判大宗正事髙密郡王宗晟攝太尉充納<lb/>
成使翰林學士范百禄攝宗正卿副之吏部尚書王存<lb/>
攝太尉充納吉使權户部尚書劉奉世攝宗正卿副之<lb/>
翰林學士梁燾攝太尉充納采問名使御史中丞鄭雍<lb/>
<pb n="KR2d0007_WYG_014-6b"/>
攝宗正卿副之后既立而劉婕妤寵幸隂有奪位之意<lb/>
紹聖三年哲宗遂廢后黜居瑶華宫賜號華陽教主玉<lb/>
清妙淨仙師名沖眞初后朝謁景靈宫訖事就坐諸嬪<lb/>
御皆立侍劉婕妤獨背立簾下后閤中人陳迎兒喝曰<lb/>
綽開婕妤背立如故迎兒退歸有不平語由此閤中皆<lb/>
忿冬至日㑹朝隆祐宫俟見於他所后所御坐朱髹金<lb/>
飾宫中之制惟后乃得之劉婕妤在他坐意象頗愠其<lb/>
從行者爲易坐製與后等衆皆側目不能平者故傳唱<lb/>
<pb n="KR2d0007_WYG_014-7a"/>
曰皇太后去所婕妤亦起立尋各復所或已徹婕妤坐<lb/>
頓于地懟不復朝泣而去且訴于哲宗内侍郝隨謂婕<lb/>
妤曰毋以此戚戚願蚤爲大家生子此坐正當爲婕妤<lb/>
有耳㑹福慶公主疾后有姊頗知毉甞已后危疾以故<lb/>
出入掖庭公主藥弗效廼取道家治病符水以入宫㜮<lb/>
以示后后變色問曰此何從來㜮對以實后曰六姊寜<lb/>
知中禁嚴密與外舍異邪戒令存之俟見上言所以然<lb/>
已而哲宗過視公主疾后持以告哲宗哲宗曰此亦人<lb/>
<pb n="KR2d0007_WYG_014-7b"/>
情之常耳后即取符爇於前宫禁相傳厭魅之端作矣<lb/>
方公主病革忽有紙錢在旁后顧視頗惡忌之意自婕<lb/>
妤所遣人持來益有疑心未幾后養母聽宣夫人燕氏<lb/>
爲后禱祠事聞詔入内押班梁從政管當御藥院蘇珪<lb/>
即皇城司鞠之獄成命侍御史董敦逸録問遂詔廢后<lb/>
詔獄初起禁中捕逮幾三十人箠楚甚峻皆宦官宫妾<lb/>
柔弱之人暨録問罪人過庭下者氣息僅屬或肢體已<lb/>
毁折至有無舌者無一人能聲對敦逸秉筆疑未下郝<lb/>
<pb n="KR2d0007_WYG_014-8a"/>
隨從旁以言脅之敦逸畏禍不能剛決乃以奏牘上蓋<lb/>
宰相章惇迎合於外而隨擠排於内莫有敢異議者其<lb/>
後敦逸奏言中宫之廢事有所因情有可察詔下之日<lb/>
天爲之隂翳是天不欲廢之也人爲之流涕是人不欲<lb/>
廢之也且言其常録問獄事恐得罪天下後世哲宗曰<lb/>
敦逸不可更在言路曾布曰陛下本以皇城獄出於近<lb/>
習推治故命敦逸録問今乃貶録問官何以取信中外<lb/>
哲宗乃然之哲宗崩欽聖后臨御復其位號號元祐皇<lb/>
<pb n="KR2d0007_WYG_014-8b"/>
后崇寜元年馮澥上書以復后非是臺臣合奏共附和<lb/>
之蔡京主其說力請不已徽宗從之詔依紹聖詔旨復<lb/>
居瑶華宫加賜希微元通知和妙靜仙師靖康元年冬<lb/>
金人陷京師及二聖北狩自道君皇后皇太子以下后<lb/>
妃嬪御諸王帝姫并宗室近屬皆北徙而后以廢居瑶<lb/>
華不與也張邦昌爲金人所逼僭位號乃奉迎后于瑶<lb/>
華入居延福宫邦昌避位請后垂簾聽政號元祐皇后<lb/>
入居禁中時康王爲兵馬大元帥后以位授之於是康<lb/>
<pb n="KR2d0007_WYG_014-9a"/>
王即位于南京其後事具日歴<lb/>
昭懐皇后劉氏初入宫爲御侍明豔冠後庭初封昌平<lb/>
郡君進美人又進婕妤遂拜賢妃有盛寵由是孟后廢<lb/>
元符二年立爲皇后哲宗崩欽聖念孟后無罪乃召入<lb/>
復位號稱元祐皇后而后稱元符皇后及欽聖崩元祐<lb/>
皇后復廢乃進號太后居崇恩宫政和三年后無疾而<lb/>
崩年三十五諡曰昭懐陪𦵏永泰陵神宗升祔于哲宗<lb/>
廟室<lb/>
<pb n="KR2d0007_WYG_014-9b"/>
徽宗顯恭皇后王氏徳州刺史藻之女也歸于端邸封<lb/>
順國夫人徽宗即位冊爲皇后生欽宗崩年二十五諡<lb/>
曰靖和𦵏永裕陵之次神主祔于别廟改諡曰惠恭後<lb/>
又改曰顯恭<lb/>
顯肅皇后鄭氏開封人也父紳始爲直省官以后貴累<lb/>
封太師樂平郡王后本欽聖殿押班徽宗爲端王每日<lb/>
朝慈徳宫欽聖命鄭王二押班供侍及即位欽聖以二<lb/>
人賜之王後封貴妃鄆王母也崇寜初后封賢妃遷貴<lb/>
<pb n="KR2d0007_WYG_014-10a"/>
妃后有異寵徽宗多賚以詞章天下歌之王后崩政和<lb/>
元年立爲皇后欽宗即位尊后爲道君太上皇后居寜<lb/>
徳宫靖康元年金人犯京師后從徽宗北遷云<lb/>
顯仁皇后韋氏開封人也生太上皇帝徽宗狩沙漠后<lb/>
從北遷太上皇帝在御尊爲皇太后紹興十二年騩駕<lb/>
遄歸其後事具日厯<lb/>
明逹皇后劉氏贈太尉彦清女也入宫爲御侍遷才人<lb/>
進美人又遷婉儀進位淑妃徳妃冊拜貴妃政和三年<lb/>
<pb n="KR2d0007_WYG_014-10b"/>
薨年二十七徽宗欲踵温成故事遂追冊爲皇后諡曰<lb/>
明逹陪𦵏惠恭皇后園<lb/>
明節皇后劉氏本酒家保女也父宗元以女貴爲興寜<lb/>
軍節度使始入宫爲小殿直都知係昭懐殿寖被顧遇<lb/>
後以事囚於宦者何訢家内侍楊戩奏取歸復得入宫<lb/>
明逹薨以同姓之故使承明逹閤焉由才人爲婕妤累<lb/>
遷賢妃又爲淑妃進位貴妃性頴悟能迎旨合意又善<lb/>
裝飾衣冠塗澤一新世爭效之道士林靈素以左道得<lb/>
<pb n="KR2d0007_WYG_014-11a"/>
幸謂上爲長生帝君謂妃爲九華玉眞安妃每神霄降<lb/>
必别寘安妃位圖畫肖妃象謂每祀妃妃方酣寢而覺<lb/>
有酒色始妃囚何訢家訢遇妃不禮焉及得志遂陷訢<lb/>
以罪未幾妃薨年三十三時宣和三年也追冊爲皇后<lb/>
諡曰明節與明逹並園立祠<lb/>
欽宗皇后朱氏開封祥符人也父伯材武泰軍節度使<lb/>
欽宗爲皇太子冊爲妃及即位爲皇后靖康之禍欽宗<lb/>
幸金營邀駕以行后亦北徙云<lb/>
<pb n="KR2d0007_WYG_014-11b"/>
臣稱曰古有攝主而秦漢以來則以母后攝國朝稱制<lb/>
者五章獻擁幼君政由房闥而保祐勤勞之恩爲大慈<lb/>
聖宣仁徳及天下欽聖昭慈功在社禝而宣仁致治之<lb/>
懿比迹永昭其來有自矣於虖母后攝政之賢自秦漢<lb/>
迄今未有加于我宋者也眞社禝生靈之福哉<lb/>
　<lb/>
　<lb/>
　東都事略卷十四<lb/>
</p>
<p>
</p>
  </div>
</body>
</text>
</TEI>
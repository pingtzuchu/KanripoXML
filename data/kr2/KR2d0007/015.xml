<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十五</head>
    <p>
<pb n="KR2d0007_WYG_015-1a"/>
欽定四庫全書<lb/>
　東都事略卷十五　　　　宋　王　稱　撰<lb/>
　　世家三<lb/>
烏乎論封建者何其紛紛哉世徒見春秋齊晉之彊漢<lb/>
室呉楚之亂遂一切歸咎於三代之良制是大不然周<lb/>
建親賢漢王同姓以蕃王室故詩所稱懐徳惟寜宗子<lb/>
維城者封建之謂也周享過厯之期而漢載祀四百兹<lb/>
非其效與周徳雖衰齊晉尚能攘戎狄以尊天子豈不<lb/>
<pb n="KR2d0007_WYG_015-1b"/>
以封建之利也哉若夫呉楚之所以亂者乃在於封國<lb/>
過制以成尾大不掉之埶爾非封建之罪也本朝大道<lb/>
之行與天下爲公故宗親無茅土之胙至熈寜中以宣<lb/>
祖太祖太宗之子擇其後一人世世封公雖有世襲之<lb/>
爵而皆聚之京師維城之固果安在哉天下治雖不封<lb/>
建可也天下有變則封建有可恃之理是以靖康之難<lb/>
天族亡尺寸之柄而亦安有所謂召穆公者糾合宗族<lb/>
于成周是可歎也由是觀之封建宗親以屏蔽天下誠<lb/>
<pb n="KR2d0007_WYG_015-2a"/>
有國者之當務也哉<lb/>
宣祖五子長曹王光濟次太祖皇帝次太宗皇帝次魏<lb/>
王廷美次岐王光賛<lb/>
曹王光濟早亡宋興追封邕王徽宗即位改封曹王<lb/>
魏王廷美字文化本名光美宋興授嘉州防禦使遷山<lb/>
南西道節度使加同平章事徙鎭永興太宗即位加中<lb/>
書令開封尹封齊王進封秦王太宗北征命廷美留守<lb/>
京師太平興國七年出爲西京留守坐與宰相盧多遜<lb/>
<pb n="KR2d0007_WYG_015-2b"/>
交通降涪陵縣公房州安置廷美憂悸成疾九年卒年<lb/>
三十八太宗聞之流涕詔曰涪陵公廷美朕之同氣也<lb/>
宜追封涪王諡曰悼眞宗即位追復故官爵廷美十子<lb/>
徳恭衡州防禦使贈髙密郡王徳隆左武衛大將軍贈<lb/>
平陽郡王徳彞保信軍留後贈潁川郡王諡曰安簡徳<lb/>
雍天平軍留後贈廣陵郡王諡曰康簡徳鈞右監門衛<lb/>
大將軍徳欽徳潤俱右羽林將軍徳文忠武軍節度使<lb/>
同平章事封東平郡王贈申王諡曰恭裕徳惠左武衛<lb/>
<pb n="KR2d0007_WYG_015-3a"/>
將軍徳存左羽林將軍徳文子承顯以王後封康國公<lb/>
官至昭化軍節度使贈樂平郡王本朝故事皇族本宫<lb/>
之長封國公物故則以次授封徳文以慶厯四年薨承<lb/>
簡封徐國公承簡徳鈞子也於屬爲長得封官至保慶<lb/>
軍留後贈安定郡王諡曰和懿承簡薨徳雍子承亮封<lb/>
昌國公神宗即位拜感徳軍節度使改封榮熈寜二年<lb/>
詔宣祖太祖太宗之子皆擇其後一人爲宗世世封公<lb/>
以奉祭祀不以服屬盡故殺其恩禮至三年太常禮院<lb/>
<pb n="KR2d0007_WYG_015-3b"/>
言本朝近制諸王之後皆用本宫最長一人封公繼襲<lb/>
去年詔祖宗之子皆擇其後一人爲宗世世封公即與<lb/>
舊制有異謹按禮文諸王公侯伯子男皆子孫承嫡者<lb/>
傳襲若無嫡子及有罪疾立嫡孫無嫡孫以次立嫡子<lb/>
同母弟無母弟立庶子無庶子立嫡孫同母弟無同母<lb/>
弟立庶孫曽孫以下準此合依禮令傳嫡承襲詔曰可<lb/>
改封榮國公承亮爲秦國公宗肅魯國公宗逹蔡國公<lb/>
宗惠魏國公宗保燕國公仲郃陳國公世程越國公而<lb/>
<pb n="KR2d0007_WYG_015-4a"/>
禮官言昭成太子陳王蔡王無後而宗保宗逹仲郃以<lb/>
旁親出繼自應典禮太祖之子越王徳昭當立世長孫<lb/>
世程太宗之子魏王元佐當立嫡孫同母弟宗惠魯王<lb/>
元份當立嫡孫宗肅韓王元偓當立嫡孫宗繢呉王元<lb/>
儼當立庶長孫宗絳同判太常寺陳薦以秦王宜以庶<lb/>
曽孫克繼嗣楚王宜以庶曾孫世逸嗣知禮院韓忠彦<lb/>
等以秦王宜以庶長孫承亮嗣楚王宜以庶長孫從式<lb/>
嗣詔秦王楚王後如忠彦議故承亮以下得立而宗繢<lb/>
<pb n="KR2d0007_WYG_015-4b"/>
宗絳以喪故後封從式已封郡王後嗣令依今所定於<lb/>
是宗室克繼等言封秦王之後不當詔兩制議翰林學<lb/>
士承旨王珪與范鎭司馬光等言臣等看詳秦王楚王<lb/>
魏王自有正統而承亮從式宗惠皆旁支今追議當爲<lb/>
後之人豈可捨正統而取旁支也案秦王薨嫡子徳恭<lb/>
當立徳恭卒嫡子承慶當立承慶卒無嫡子有庶子五<lb/>
人長曰克晤先卒無子次曰克繼當立楚王薨長子惟<lb/>
叙卒嫡子從煦當立從煦卒無嫡子有庶子世逸一人<lb/>
<pb n="KR2d0007_WYG_015-5a"/>
當立魏王薨嫡子宗魯當立宗魯卒嫡長子仲翹先卒<lb/>
無子次母弟仲髦亦先卒次母弟仲蒼當立秦王楚王<lb/>
後宜如薦議魏王後當以仲蒼嗣事下中書中書言越<lb/>
王無嫡子嫡孫無嫡子同母弟無庶子無嫡孫同母弟<lb/>
無庶孫宜以庶長孫世清嗣魏王無嫡子無庶子宜以<lb/>
庶長孫宗立嗣世程宗惠不應封遂以宗立封魏國公<lb/>
世清封越國公四年封宗繢韓國公宗絳呉國公承亮<lb/>
薨贈樂平郡王諡曰恭靜子克愉嗣克愉卒子叔牙嗣<lb/>
<pb n="KR2d0007_WYG_015-5b"/>
徽宗即位秦王改封魏王<lb/>
岐王光賛幼亡宋興追封夔王徽宗封岐王<lb/>
太祖四子長滕王徳秀次呉王徳昭次舒王徳林次秦<lb/>
王徳芳滕王徳秀早亡徽宗即位追賜名封滕王<lb/>
呉王徳昭字日新母皇后賀氏乾徳二年出閤爲貴州<lb/>
防禦使故事帝子出閤當封王太祖謙抑止以列辟處<lb/>
之開寳六年授山南西道節度使同平章事終太祖之<lb/>
世竟不封以王爵太宗即位改鎭永興兼侍中始封武<lb/>
<pb n="KR2d0007_WYG_015-6a"/>
功郡王太平興國四年暴薨年二十九贈中書令追封<lb/>
魏王諡曰懿徳昭謹重寡言左右未嘗見其喜愠之色<lb/>
喜讀書不好犬馬之翫後贈太師治平元年改封越王<lb/>
子惟正建寜軍節度使贈同安郡王諡曰僖靖惟吉感<lb/>
徳軍節度使同平章事贈南陽郡王諡曰康孝追封冀<lb/>
王惟固昌州團練使惟忠武勝軍留後惟和右千牛衛<lb/>
將軍惟吉子守節彰化軍留後同知宗正寺贈丹陽郡<lb/>
王諡曰僖穆子世永封邢國公官至鎭南軍留後贈南<lb/>
<pb n="KR2d0007_WYG_015-6b"/>
康郡王諡曰脩孝慶厯四年封十王之後以惟忠子從<lb/>
靄封頴國公而惟吉子守巽以冀王後爲最長與從靄<lb/>
同封穎國公守巽官至和州觀察使從靄官至齊州防<lb/>
禦使守巽從靄卒以惟固子從信封榮國公官至雄州<lb/>
防禦使從信卒以惟固之孫從恪子世規封崇國公世<lb/>
規官至右龍武大將軍沂州防禦使以卒守巽之子世<lb/>
清封申國公至熈寜三年襲封越國公後封㑹稽郡王<lb/>
會四后升祔受命告廟世清屬疾家人請以疾辭世清<lb/>
<pb n="KR2d0007_WYG_015-7a"/>
曰辭君命不忠廢廟祀不孝力疾就事世清官至保信<lb/>
軍留後贈虢王諡曰恭安<lb/>
舒王徳林早亡徽宗即位追賜名封舒王<lb/>
秦王徳芳開寳九年出閤爲貴州防禦使太宗即位拜<lb/>
山南西道節度使同平章事薨年二十三贈中書令追<lb/>
封岐王諡曰康惠後贈太師改封楚王子惟叙左千牛<lb/>
衛大將軍贈髙平郡王惟憲資州團練使惟能右羽林<lb/>
將軍慶厯中以惟叙子從煦封安國公終左金吾衛大<lb/>
<pb n="KR2d0007_WYG_015-7b"/>
將軍歸州團練使從煦卒以惟能子從古封安國公終<lb/>
延州觀察使諡曰惠恪從右卒從式封舒國公從式惟<lb/>
憲子也神宗即位謂剏業垂統實自太祖顧無以稱乃<lb/>
下詔曰昔我藝祖之興肈造區夏大謨偉烈被諸萬世<lb/>
朕奉承聖緒夙夜不敢康乃顧後之子孫而有未議封<lb/>
爵之典豈朕所以繼大統尊親親之意哉且積厚者流<lb/>
必逺施大者報必豐其令中書門下攷太祖之籍以屬<lb/>
近而行尊者一人裂土地而王之使常從獻于郊廟也<lb/>
<pb n="KR2d0007_WYG_015-8a"/>
世世勿復絶以稱朕尊祖報本之志焉時熈寜二年八<lb/>
月也於是有司推擇以從式應詔封安定郡王從式終<lb/>
保康軍節度使贈榮王諡曰安僖從式既薨乃封越王<lb/>
之孫世準爲安定郡王世準從靄子也爲人内恕外嚴<lb/>
無綺羅金玉之好既封凡天子祀郊廟必從祀如詔旨<lb/>
世準官至保靜軍節度使薨贈成王世開嗣世開從誨<lb/>
子惟和孫也官至奉國軍留後薨諡曰獻敏世雄嗣世<lb/>
雄亦從靄子也秀整莊重以詩書教子孫貯書萬卷名<lb/>
<pb n="KR2d0007_WYG_015-8b"/>
其堂曰樂善世雄官至崇信軍節度使薨贈淄王諡曰<lb/>
恭惠世福嗣官至集慶軍節度使薨贈儀王令盪嗣越<lb/>
王之後世清薨子令廓襲封越國公楚王之後從式薨<lb/>
子世恩襲封楚國公徽宗立改封越王爲呉王楚王爲<lb/>
秦王<lb/>
太宗九子長漢王元佐次昭成太子元僖次真宗皇帝<lb/>
次商王元份次越王元傑次鎭王元偓次楚王元偁次<lb/>
周王元儼次崇王元億<lb/>
<pb n="KR2d0007_WYG_015-9a"/>
漢王元佐字惟吉初名徳崇母元徳皇后李氏太平興<lb/>
國五年出居内東門别第明年拜同平章事封衛王又<lb/>
明年進封楚王更今名初秦王廷美得罪元佐獨申救<lb/>
之由是失愛及廷美死元佐遂感心疾雍熈二年元佐<lb/>
疾小愈重陽召諸王宴而元佐以疾新起不與元佐曰<lb/>
諸王與宴而我不與是棄我也遂發憤中夜閉媵妾縱<lb/>
火焚宫太宗怒廢爲庶人寘于南宫眞宗即位爲左金<lb/>
吾衛上將軍復封楚王眞宗東封拜太傅西祀拜太尉<lb/>
<pb n="KR2d0007_WYG_015-9b"/>
中書令又遷太師加尚書令授天䇿上將軍賜劒履上<lb/>
殿詔書不名仁宗即位以元佐伯父之尊恩禮甚厚薨<lb/>
年六十三追封齊王諡曰恭憲改潞王治平元年進封<lb/>
魏王子允升安國軍節度使贈平陽郡王諡曰懿恭允<lb/>
言黄州刺史允成濮州防禦使允升子宗旦崇信軍節<lb/>
度使開府儀同三司華隂郡王贈滕王諡曰恭孝仁宗<lb/>
封王後以允言子宗說恭憲王長孫封祁國公皇祐中<lb/>
坐亂其子婦除名又坐坑殺女僕於宗室外宅鎻閉卒<lb/>
<pb n="KR2d0007_WYG_015-10a"/>
熈寜三年以宗惠襲封魏國公宗惠允升子中書以宗<lb/>
惠不應封而以允言子宗立襲宗惠官至武昌軍留後<lb/>
江夏郡王贈郯王宗立官至武寜軍留後贈南康郡王<lb/>
子仲來襲封官至金州刺史子不儻嗣徽宗立改封魏<lb/>
王爲漢王不儻卒子彦清乞襲父爵奉漢王祀詔以彦<lb/>
清襲父爵<lb/>
昭成太子元僖初名徳明太平興國七年出閤授同平<lb/>
章事封廣平郡王八年進封陳王改名元佑詔班在宰<lb/>
<pb n="KR2d0007_WYG_015-10b"/>
相下雍熈二年爲開封尹加兼侍中改今名太宗以契<lb/>
丹犯邊將大舉遣使徃河北諸州科鄉民爲兵元僖論<lb/>
其不便時趙普亦言其事太宗納之普爲朋邪所疾元<lb/>
僖上表言普開國忠臣也願復以爲相太宗從之進封<lb/>
許王加中書令薨年二十七無子太宗哭之慟贈皇太<lb/>
子諡曰恭孝改諡昭成當仁宗之世以允成子宗逹出<lb/>
後昭成太子爲孫熈寜三年封燕國公以奉其祀宗逹<lb/>
卒贈新平郡王諡曰恭靖子仲恕襲封官至忠州團練<lb/>
<pb n="KR2d0007_WYG_015-11a"/>
使諡曰純僖子士盉嗣<lb/>
商王元份初名徳嚴太平興國八年出閤改名元俊拜<lb/>
同平章事封冀王又改今名加兼侍中威武軍節度使<lb/>
進封越王淳化中兼領建寜軍改鎮寜海鎮東眞宗即<lb/>
位加中書令徙鎭永興鳳翔改王雍永熈復土爲山陵<lb/>
使拜太傅眞宗北征爲東京留守㑹得疾薨年三十七<lb/>
贈太師尚書令鄆王改陳王又改潤王治平中封魯王<lb/>
元份寛厚言動有禮子允寜寜武軍節度使贈信安郡<lb/>
<pb n="KR2d0007_WYG_015-11b"/>
王次允中右屯衛將軍次則濮王也别傳濮王薨以允<lb/>
寜子宗諤封虢國公至熈寜三年以宗肅襲封魯國公<lb/>
宗肅亦允寜子也終安化軍留後子仲先嗣徽宗改封<lb/>
魯王爲商王政和三年詔曰宗室諸王追封大國其世<lb/>
襲子孫尚仍舊國甚未稱正名之意如魯王改封商王<lb/>
其子尚襲魯國之類其令大宗正司改正制以寜逺軍<lb/>
節度使魯國公仲先改封商國公<lb/>
越王元傑字明哲初名徳和太平興國八年出閤改名<lb/>
<pb n="KR2d0007_WYG_015-12a"/>
拜同平章事封益王端拱初加侍中爲劒南西川節度<lb/>
使淳化中徙封呉鎭淮南鎭江元傑嘗作假山既成召<lb/>
僚屬置酒共觀之翊善姚坦正直之士也獨頫首不視<lb/>
元傑強使視之坦曰坦見血山安得假山元傑問其故<lb/>
坦曰坦在田舍時見州縣督稅上下相剥急里胥臨門<lb/>
捕人父子兄弟送縣鞭笞流血滿身愁苦不聊生此假<lb/>
山皆民租賦所出非血山而何是時太宗亦爲假山未<lb/>
成或以坦言聞太宗曰傷民如此何用山爲亟命毁之<lb/>
<pb n="KR2d0007_WYG_015-12b"/>
元傑有過失坦必盡言規正左右教元傑詐疾太宗憂<lb/>
之召元傑乳母入宫問疾増損狀乳母曰王本無疾以<lb/>
翊善檢束王起居故不樂成疾耳太宗怒曰吾選端士<lb/>
爲王僚屬者固欲輔王爲善今王詐疾欲使朕去正人<lb/>
邪且王年少未知出此必爾輩爲之因命杖之數十召<lb/>
坦慰安之至道二年移鎮淮南忠正眞宗即位授中書<lb/>
令徙鎭武寜泰寜封兖王加太保薨年三十三贈太尉<lb/>
尚書令追封安王諡曰元惠元傑力學樂善後改封邢<lb/>
<pb n="KR2d0007_WYG_015-13a"/>
王治平中追封陳王元傑無子仁宗以魏王之孫仲郃<lb/>
爲之後熈寜三年嗣封陳國公官至陳州觀察使諡曰<lb/>
良僖子士開嗣徽宗改封陳王爲越王<lb/>
鎭王元偓字希道端拱元年出閤封徐國公至道二年<lb/>
拜鎭南軍節度使眞宗即位加同平章事封彭城郡王<lb/>
改鎭靜難彰化進封寜王改王相累拜太尉兼尚書令<lb/>
天僖元年改兼中書令歴鎭䕶國成徳安國鎮寜封徐<lb/>
王薨年四十二贈太師尚書令鄧王諡曰恭懿元偓姿<lb/>
<pb n="KR2d0007_WYG_015-13b"/>
表偉異厚重寡言暁音律後改封密王又改王蘇治平<lb/>
中追封韓王子允弼少與仁宗並席仁宗爲皇太子除<lb/>
英州刺史仁宗朝官至侍中武寜軍節度使判大宗正<lb/>
寺北海郡王英宗朝拜中書令徙王東平神宗即位拜<lb/>
太保鳳翔雄武軍節度使薨贈太師尚書令兼中書令<lb/>
相王以允弼子宗繢襲恭懿王封爲韓國公卒贈南康<lb/>
郡王諡曰良孝宗繢弟宗景官至彰信軍節度使濟隂<lb/>
郡王薨贈循王諡曰思宗繢既卒子仲黁嗣徽宗改封<lb/>
<pb n="KR2d0007_WYG_015-14a"/>
韓王爲鎮王靖康元年仲黁自平川軍節度使徙鎮劒<lb/>
南西川<lb/>
楚王元偁字令問淳化三年出閤除武昌軍節度使眞<lb/>
宗即位加同平章事封安定郡王景徳中遷宣徳保寜<lb/>
軍節度使進爵舒王眞宗東封進兼侍中移平江鎮江<lb/>
軍從祀汾隂加兼中書令徙鎭鎭南寜國拜太保薨年<lb/>
三十四贈太尉尚書令曹王諡曰恭惠元偁好學善屬<lb/>
文奉佛甚謹改贈華王治平中封蔡王子允則至右千<lb/>
<pb n="KR2d0007_WYG_015-14b"/>
牛衛將軍先是諸王子授官即爲諸衛將軍餘以父官<lb/>
及族屬親疎差等天禧元年令宗正卿趙安仁參議定<lb/>
制安仁請以宣祖太祖太宗孫初䕃授將軍曾孫授右<lb/>
侍禁元孫授右班殿直内父爵髙者聽從髙䕃其事縁<lb/>
特旨者不以爲例詔中書門下樞密院參定行之允則<lb/>
無子以平陽懿恭王允升之子宗逹爲後熈寜三年襲<lb/>
封蔡國公以奉其祀宗逹卒子仲湯嗣徽宗改封蔡王<lb/>
爲楚王<lb/>
<pb n="KR2d0007_WYG_015-15a"/>
周王元儼生而潁悟太宗尤所鍾愛而不欲早令出宫<lb/>
每朝㑹宴集必侍左右期以年二十始得出就外傅眞<lb/>
宗即位封曹國公明年爲平海軍節度使踰年拜同平<lb/>
章事景徳初封廣陵郡王眞宗封泰山改鎭昭徳等軍<lb/>
進爵榮王祀汾隂加兼侍中徙鎭安靜武信祀太清宫<lb/>
加中書令坐侍婢縱火延燔禁中奪武信節降封端王<lb/>
尋拜鎭海安化軍節度使封彭王累拜太傅厯鎭横海<lb/>
永清保平定國封通王改涇王仁宗即位拜太尉尚書<lb/>
<pb n="KR2d0007_WYG_015-15b"/>
令兼中書令徙鎭安忠武軍節度使封定王賜賛拜不<lb/>
名又賜詔書不名天聖七年徙封鎭明年賜劒履上殿<lb/>
明道初拜太師換河陽三城節度使改封孟又改鎭永<lb/>
興鳳翔進封荆王景祐二年改荆南淮南節度大使仍<lb/>
賜入朝不趨元儼廣顙豐頥資質嚴重凛凛不可犯名<lb/>
聞外夷契丹尤畏其名事母孝嚴幼好學喜聚書善爲<lb/>
文又善二王書法及飛白性謹約寡耆欲天聖以來太<lb/>
宗諸子獨元儼在仁宗尊寵甚異元儼不敢數入闔門<lb/>
<pb n="KR2d0007_WYG_015-16a"/>
不接人事好坐木馬子坐則不下或飢則便就其上飲<lb/>
食往往乗興奏樂於前酣飲終日其疾亟時仁宗親爲<lb/>
調藥屏人與語久之所對多忠言薨年六十贈天䇿上<lb/>
將軍追封燕王諡曰恭肅治平中改封呉王有子十三<lb/>
人允良允廸允初餘皆早死允良泰寜軍節度使襄陽<lb/>
郡王允良好酣寢以晝爲夜由是一宫之人皆晝睡夕<lb/>
興然性寛裕不甚喜聲色亦不爲他驕恣未嘗詰責左<lb/>
右薨贈定王有司以允良起居無度反易晦明諡曰易<lb/>
<pb n="KR2d0007_WYG_015-16b"/>
允廸居父喪哭不哀又嘗宫中爲優戲制曰安靜軍節<lb/>
度使允廸五刑之屬三千其罪莫大於不孝小民無知<lb/>
犯者猶鮮況爾燕恭肅王之子而朕之諸弟也宜率訓<lb/>
義以廸四方而乃在苴麻泣哭之哀爲酣飲流酗之佚<lb/>
肆情鄙行害于而家而逹於朕聞嗟怨無已朕茍貸法<lb/>
何以處王公之上而教天下哉宜歸爵秩下領屯衛蓋<lb/>
寛於馭過而欲循省其罪無蹈後悔也可責授右監門<lb/>
衛大將軍久之遷密州觀察使復鎮安靜卒贈永嘉郡<lb/>
<pb n="KR2d0007_WYG_015-17a"/>
王諡曰思恪允初寜國軍節度使贈博平郡王諡曰安<lb/>
泰熈寜中以允良子宗絳嗣封呉國公徽宗改封呉王<lb/>
爲周王<lb/>
崇王元億早亡追賜名封代國公治平中封安定郡王<lb/>
徽宗即位賜崇王<lb/>
　<lb/>
　<lb/>
　<lb/>
<pb n="KR2d0007_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷十五<lb/>
</p>
<p>
</p>
  </div>
</body>
</text>
</TEI>
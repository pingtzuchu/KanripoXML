<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷八十一</head>
    <p>
<pb n="KR2d0007_WYG_081-1a"/>
欽定四庫全書<lb/>
　東都事略卷八十一　　　宋　王　稱　撰<lb/>
　　列傳六十四<lb/>
邵亢字興宗潤州丹陽人也舉茂才異等除建康軍節<lb/>
度推官召為國子監直講改館閣校勘同知太常禮院<lb/>
張貴妃崩議築園陵禁京師樂一月大臣主其事禮官<lb/>
莫敢言亢上疏論其不可為開封府推官三司度支判<lb/>
官契丹遣使來至徳清軍仁宗崩有欲郤之者有欲俟<lb/>
<pb n="KR2d0007_WYG_081-1b"/>
其至國門而諭使去者議未決亢請令奉國書柩前使<lb/>
得見上以安逺人議者是之神宗為頴王遴選府僚以<lb/>
亢為翊善加直史館英宗召對羣玉殿謂曰學士真國<lb/>
器也擢同修起居注亢言皇子受室顧於昬禮不可廢<lb/>
公主下嫁不可殺舅姑之尊英宗深納之神宗在藩邸<lb/>
一日自禁中還英宗語曰朕以翊善端直朴厚已輟為<lb/>
諫官矣遂知制誥知諫院神宗為皇太子以亢兼右庻<lb/>
子神宗即位遷龍圖閣直學士王陶以御史中丞彈宰<lb/>
<pb n="KR2d0007_WYG_081-2a"/>
相韓琦等不立外朝班其言多過參知政事吳奎言隂<lb/>
陽不和由陶所致也神宗命陶為翰林學士而奎持之<lb/>
三日不下亢疏曰御史中丞職在彈劾隂陽不和執政<lb/>
之咎也奎不自咎而以咎人其言豈不悖哉今陛下新<lb/>
即大位命出輒廢何以令天下乎奎由是待罪為樞密<lb/>
直學士知開封府拜右諫議大夫樞密副使西人犯邊<lb/>
朝廷欲命大臣討之亢曰天下財力屈未可用兵宜論<lb/>
以邊臣生事因撫其人若不從命然後出兵益有名矣<lb/>
<pb n="KR2d0007_WYG_081-2b"/>
因條上其事詔報之曰朕承五聖大器日懼不克永為<lb/>
受寄之重故前者咨詢羣公欲求良畫且休此役又内<lb/>
有所愧懼者卿奏困賊之計甚為得䇿已悉如卿奏未<lb/>
幾其國主諒祚死西人請和或欲承此更取塞門之地<lb/>
亢曰幸人之喪非計也請以綏州易之議既定㑹陳升<lb/>
之至闕請城綏州韓琦亦不欲廢綏州事遂格亢為人<lb/>
樂易不忤物有長者之譽然在樞府充位而已於是諫<lb/>
官孫覺論亢以為不才亢引疾辭位以資政殿學士給<lb/>
<pb n="KR2d0007_WYG_081-3a"/>
事中知越州徙知鄂鄆亳三州遷吏部侍郎以卒年六<lb/>
十一贈吏部尚書諡曰安簡<lb/>
馮京字當世鄂州江夏人也父式為左侍禁以終京㓜<lb/>
儁邁不羣式常取其所讀書題其後云将作監丞通判<lb/>
荆南軍府事馮京式既沒十一年京舉進士自卿選至<lb/>
廷對俱䇿名第一為将作監丞通判荆南如式之言時<lb/>
人謂式為知子召試直集賢院同修起居注張貴妃崩<lb/>
追䇿為皇后時禮官吳充以中宫在執不可出知髙郵<lb/>
<pb n="KR2d0007_WYG_081-3b"/>
軍京論充言是不當逐亦罷黜不半歳復為記注召試<lb/>
知制誥宰相富弼京之婦翁也易龍圖閣待制知揚州<lb/>
徙江寧府拜翰林學士知開封府韓琦為相京數月不<lb/>
一見琦謂其傲以語富弼弼使往見之京謂琦曰公為<lb/>
宰相而京不妄詣公者乃所以重公也豈曰傲哉出安<lb/>
撫陜西遷羣牧使久之以端明殿學士兼翰林侍讀學<lb/>
士知太原府夏國主秉常遣使來又以兵犯塞神宗問<lb/>
京方略多見聽用復召為學士知開封府改御史中丞<lb/>
<pb n="KR2d0007_WYG_081-4a"/>
京上疏論時政因陳六事神宗以示王安石安石深詆<lb/>
之至謂京燭理不明若鼓以流俗即不能自守神宗曰<lb/>
京作中丞恐失職安石曰京作中丞充位爾非能啟迪<lb/>
陛下聰明也神宗曰朕欲以京為樞密副使卿意何如<lb/>
安石曰陛下用之何不可遂拜右諫議大夫樞密副使<lb/>
神宗又欲用吳充參知政事安石以親嫌為言乃以京<lb/>
參知政事充充樞密副使京與安石共政數與争辨于<lb/>
上又薦劉攽蘇軾為外制神宗不應神宗嘗問周世宗<lb/>
<pb n="KR2d0007_WYG_081-4b"/>
何如京曰世宗威勝於徳故享國不永安石曰世宗之<lb/>
殂逺邇哀慕非無徳也安石率以強辨勝同列類此王<lb/>
韶言秦州荒土幾萬頃可募人耕以資邊費事下帥司<lb/>
按示李師中等以為見有地一頃餘數十畝爾京與文<lb/>
彦博論韶欺㒺生事及遣韓縝徃示縝乃望以言得渭<lb/>
傍荒田四千餘頃議者謂縝取弓箭手地以為荒田數<lb/>
云時議令祖周官兵乗之制令保甲養馬京以為不可<lb/>
㑹選人鄭俠上書直言政事闕失因薦京之賢言事者<lb/>
<pb n="KR2d0007_WYG_081-5a"/>
以為交通罷知亳州徙河南府遷資政殿學士知渭州<lb/>
茂州夷人叛徙知成都府夷人冦雞棕關京出兵夷人<lb/>
懼請降議者欲蕩其巢穴京禁侵掠恤傷殘給稼器餉<lb/>
粮使歸夷人出犬豕盟願世為漢藩召知樞密院易通<lb/>
議大夫樞密使京以疾未至神宗夢京造朝甚慰乃賜<lb/>
京詔有渴示儀形不忘夢寐之語及病愈造朝神宗首<lb/>
以所夢語之三司火神宗御右掖門示之顧近璫曰急<lb/>
走馬歩司就近差兩指揮之兵救之京奏曰故事發兵<lb/>
<pb n="KR2d0007_WYG_081-5b"/>
須得樞密院宣㫖内臣傳宣發兵不可啟神宗然之即<lb/>
於榻前出宣付近璫而出時論以京為是頃之以觀文<lb/>
殿學士光禄大夫知河陽改成徳軍復知河陽哲宗即<lb/>
位進銀青光禄大夫拜保寧軍節度使知大名府改鎮<lb/>
彰徳告老遂以觀文大學士中太一宫使兼侍讀復告<lb/>
老以宣徽南院使太子少師致仕卒年七十四贈司徒<lb/>
謚曰文簡始京登第時張堯佐恃外戚欲妻以女使吏<lb/>
擁入其家頃之中人以酒肴至且示以奩具甚厚京不<lb/>
<pb n="KR2d0007_WYG_081-6a"/>
肯就力辭之其後京擢用嘗薦种諤种誼有将帥才兩<lb/>
人者咸能以功庸自見鄂倅南宫成故與京善京執政<lb/>
而成已亡矣遂以郊恩官其子又嘗過外氏之親朱适<lb/>
詢其婢乃同年進士妻也京惻然請而嫁之其篤於故<lb/>
舊者如此所著文集奏議三十卷<lb/>
元絳字厚之杭州錢塘人也舉進士擢髙等殿試被黜<lb/>
復舉進士中第為著作佐郎知靖海縣江淮制置使建<lb/>
言私販鹽至二十斤以上坐徒絳曰海傍之民恃鹽以<lb/>
<pb n="KR2d0007_WYG_081-6b"/>
生非羣販者止笞而縱之累擢江西轉運判官又為轉<lb/>
運使儂智髙反嶺南而宿軍邕州歳漕不足以絳直集<lb/>
賢院為廣東轉運使建瀕江水砦數十以待逋㓂繕治<lb/>
十五城樓堞器械皆偹軍食有餘以功遷工部郎中歴<lb/>
兩浙河北轉運使召為鹽鐵副使擢天章閣待制累遷<lb/>
工部侍郎為河北都轉運使拜龍圖閣直學士知鄆州<lb/>
召為翰林學士兼翰林侍讀學士熙寧五年中書奏請<lb/>
議僖祖神主祧遷下兩制詳議絳等言自古受命之主<lb/>
<pb n="KR2d0007_WYG_081-7a"/>
既以功徳享有天下皆推其本統以尊事其祖故商周<lb/>
以契稷為始祖者以其承契稷之本統也使契稷自有<lb/>
本統承其後而湯與文王又為别子之後則自當祖其<lb/>
别子不復以契稷為祖矣所以祖契稷者非以有功與<lb/>
封國為重輕也諸儒適見契稷有功於唐虞之際故以<lb/>
謂祖有功若祖必有功則夏后氏何以郊鯀乎今太祖<lb/>
受命之初立親廟自僖祖始僖祖之上世數既不可復<lb/>
而知然則以僖祖之為始祖無疑矣儻以謂僖祖不當<lb/>
<pb n="KR2d0007_WYG_081-7b"/>
比契稷為始祖是使天下之人不復知尊祖而子孫得<lb/>
以有功加其祖考也况欲毁其廟遷其主而不祔於子<lb/>
孫之室此豈所以稱祖宗尊祖之意哉謂宜以僖祖為<lb/>
始祖之廟翰林學士韓維言昔先王既有天下迹基業<lb/>
之所由起奉以為太祖所以推功美重本始也太祖皇<lb/>
帝孝養仁聖睿智神武兵不血刃坐清大亂子孫遵業<lb/>
萬世䝉澤功徳卓然為宋太祖無可議者僖祖於太祖<lb/>
髙祖也然仰迹功業未見其所自上尋世家又不知其<lb/>
<pb n="KR2d0007_WYG_081-8a"/>
所以始若以所事稷契奉之竊恐於古無考而於今亦<lb/>
有所未安也天章閣待制孫固言漢髙帝之得天下與<lb/>
商周異故太上皇不得為始封而光武之興不敢尊舂<lb/>
陵而祖髙帝今國家據南面之尊享四海九州之奉者<lb/>
皆太祖之授也不當以僖祖替其祀請以太祖為始祖<lb/>
而為僖祖立廟如周人别祀姜嫄之禮禘祫之日奉祧<lb/>
主東面此韓愈所謂祖以孫尊孫以祖屈之意也乞特<lb/>
為僖祖立室置祧主其中由太祖而上親盡迭毁之主<lb/>
<pb n="KR2d0007_WYG_081-8b"/>
皆藏之僖祖之室禮官章衡等請以僖祖為别廟蘇祝<lb/>
請以僖祖祔景靈宫神宗以固議問王安石安石曰為<lb/>
祖立别廟自古無此禮姜嫄所以有别廟者蓋姜嫄禖<lb/>
神也以先妣故盛其禮與歌舞皆序於先祖之上不然<lb/>
則周不為嚳廟而立姜嫄者何也神宗以安石論姜嫄<lb/>
之言為然於是詔依絳等議奉僖祖神主為太廟始祖<lb/>
絳立朝無特操在翰林諂事王安石然甚工於文辭名<lb/>
流皆推許之拜三司使三司火落侍讀學士未幾復職<lb/>
<pb n="KR2d0007_WYG_081-9a"/>
為羣牧使拜叅知政事㑹太學生虞蕃上書訟博士受<lb/>
賕不法逮繋諸生時絳子耆寜校書崇文館詞連耆寜<lb/>
御史臺捕耆寜下吏絳上疏願納職禄乞許耆寜即訊<lb/>
于外許之絳坐黜知亳州改潁州明年除資政殿學士<lb/>
提舉中太一宫請老以太子少保致仕卒年七十六贈<lb/>
太子少師謚曰章簡有文集四十卷讞獄集十三卷<lb/>
臣稱曰宗廟之議大矣議宗廟之事者必謹於禮宋興<lb/>
創業垂統實自太祖而始祖之奉乃捨本統之所因而<lb/>
<pb n="KR2d0007_WYG_081-9b"/>
推追尊之所自是豈合於禮哉元絳之言美則美矣而<lb/>
未盡善也至今太祖東向之位猶未正云<lb/>
孫固字和父鄭州管城人也舉進士稍遷袐書丞為審<lb/>
刑詳議官宰相韓琦深知之引為編修中書諸房文字<lb/>
神宗為潁王以固侍講王府東宫建為太子侍讀神宗<lb/>
即位擢工部郎中天章閣待制知通進銀臺司出知澶<lb/>
州還知審刑院復領銀臺封駮兼侍讀與議始祖固議<lb/>
上見元絳傳韓琦歎曰此議足以傳不朽矣遷右諌議<lb/>
<pb n="KR2d0007_WYG_081-10a"/>
大夫龍圖閣直學士初神宗問固曰王安石朕欲以為<lb/>
相可乎固曰安石文行甚髙侍從獻納其選也然宰相<lb/>
自有度而安石為人少容凡四問四以此對及安石當<lb/>
國更法度固數議事不合久之出知真定府熙寜末以<lb/>
樞密直學士知開封府元豐元年擢拜同知樞密院事<lb/>
諜者告夏人幽其主神宗遽欲西討固諫曰舉兵易解<lb/>
禍難前後論之甚苦神宗意堅甚固曰必不得已請聲<lb/>
其罪薄伐之分裂其地使其酋長自守神宗笑曰此真<lb/>
<pb n="KR2d0007_WYG_081-10b"/>
酈生之說爾時執政有議直度河者固曰然則孰為陛<lb/>
下任之者神宗曰吾以屬李憲固曰西伐大事也豈可<lb/>
使宦者為之今陛下任李憲則士大夫孰肯為用乎神<lb/>
宗不恱他日固又言曰今五路進師而無大帥就使功<lb/>
成兵必為亂神宗曰大帥誠難其人吕公著曰既無其<lb/>
人曷若已之固曰公著言是也其後師果無功神宗始<lb/>
悔不用固言初議五路入討㑹于靈州李憲由熙河入<lb/>
輒不赴乃自開蘭㑹欲以弭責固曰兵法期而後至者<lb/>
<pb n="KR2d0007_WYG_081-11a"/>
斬今諸路皆進而憲獨不行雖得蘭㑹罪不可赦言雖<lb/>
不用君子與之易太中大夫樞密副使遂知院事引疾<lb/>
去位除觀文殿學士知河陽提舉崇福宫遷正議大夫<lb/>
知河南府徙鄭州元祐二年除侍讀提舉中太一宫遂<lb/>
拜門下侍郎進右光禄大夫知樞密院事五年卒于位<lb/>
年七十五贈開府儀同三司謚曰温靖元符二年追所<lb/>
贈官列元祐黨籍徽宗以固嘗為神宗宫僚特出籍<lb/>
　<lb/>
<pb n="KR2d0007_WYG_081-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷八十一<lb/>
</p>
<p>
</p>
  </div>
</body>
</text>
</TEI>
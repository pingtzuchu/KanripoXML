<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷九十二</head>
    <p>
<pb n="KR2d0007_WYG_092-1a"/>
欽定四庫全書<lb/>
　東都事略卷九十二　　　宋　王　稱　撰<lb/>
　　列傳七十五<lb/>
楊繪字元素漢州綿竹人也舉進士爲大理評事通判<lb/>
荆南神宗時爲修起居注知諫院建言宗室以服屬裁<lb/>
蔭子之數立出官之法神宗嘉納向傳範爲京東帥繪<lb/>
請易其任以杜外戚僥求神宗曰得卿如此言甚善誠<lb/>
可以止異日妄求也宰相曽公亮用所善曽鞏爲史官<lb/>
<pb n="KR2d0007_WYG_092-1b"/>
繪言前數月人已知鞏爲實録檢討矣公亮以朝廷名<lb/>
器爲已物乞正招權之罪鞏既罷史官繪亦罷諫職除<lb/>
兼侍讀御史中丞滕甫言繪何罪而罷神宗於是詔甫<lb/>
曰繪堅求外補蓋繪未究朕意繪迹踈逺立朝寡援不<lb/>
畏强禦知無不爲朕一見即知其忠直可信故擢置言<lb/>
職知之亦篤矣今日之除蓋難與宰相兩立於輕重之<lb/>
閒姑少避之卿其諭朕此意繪曰諫官不得其言則去<lb/>
經筵非姑息之地卒辭不受未閱月再知諫院擢翰林<lb/>
<pb n="KR2d0007_WYG_092-2a"/>
學士御史中丞時王安石執政繪上言當今舊人多以<lb/>
疾求退范鎮年六十三吕誨五十八歐陽脩六十五而<lb/>
致仕富弼六十八被劾引疾司馬光王陶皆五十而求<lb/>
閒散陛下可不思其然乎又言以經術取士獨不用春<lb/>
秋宜令學者以三傳解經又言安石不知人提舉常平<lb/>
使者暴横繪論免役有十害請罷之曽布疏其說詔付<lb/>
繪分析繪執前議遂罷以翰林侍讀學士知亳州徙應<lb/>
天府又徙杭州再爲翰林學士兼侍講議者欲加孔子<lb/>
<pb n="KR2d0007_WYG_092-2b"/>
帝號繪以爲非是繪嘗薦屬吏王永年御史蔡承禧言<lb/>
其私通饋賂坐貶荆南節度副使數月分司南京改提<lb/>
舉太平觀起知興國軍哲宗即位徙徐州復天章閣待<lb/>
制知杭州卒年六十二繪爲人放曠不羇然吏事敏給<lb/>
主於愛利爲文立就有集八十卷<lb/>
李常字公擇南康軍建昌人也幼力學舉進士調江州<lb/>
判官宣州觀察推官方重自持人畏憚之發運使楊佐<lb/>
薦改秩常推其友劉琦佐曰不見此風久矣并薦之議<lb/>
<pb n="KR2d0007_WYG_092-3a"/>
者謂常能舉善而謂佐爲知人除祕閣校理熙寧初自<lb/>
太常博士改右正言時方更法常言始建三司條例司<lb/>
已致天下之議至於均輸青苗斂散取息傅㑹經義人<lb/>
且大駭又言州縣有不散常平錢而但使民出息者詔<lb/>
常具姓名以聞常不以聞遂落校理通判滑州歳餘復<lb/>
職知鄂湖齊三州齊多盜論報無虚日常得黠盜刺爲<lb/>
兵使在麾下它日詢其狀對曰此由富家爲之囊槖爾<lb/>
常於是令藏盜之家並發屋破柱拔其根株自是姦無<lb/>
<pb n="KR2d0007_WYG_092-3b"/>
所匿徙淮南西路提㸃刑獄元豐六年召爲太常少卿<lb/>
遷禮部侍郎哲宗立進吏部侍郎常上七事曰崇亷耻<lb/>
存鄉舉别守宰廢貪賍謹疑獄擇儒師修役法又論役<lb/>
法差免二科以爲法無新陳便民爲是今使民俱出資<lb/>
則貧者難辦俱出力則富者難堪盍各從其願庶幾可<lb/>
久矣赦恩蠲市易逋負不滿二百緡者常請累息過其<lb/>
數亦勿取拜御史中丞兼侍讀加龍圖閣直學士論取<lb/>
士請分詩賦經義爲兩科以盡所長吳處厚繳蔡確詩<lb/>
<pb n="KR2d0007_WYG_092-4a"/>
以爲謗訕諫官劉安世因力攻之常以爲以詩罪確非<lb/>
所以厚風俗改兵部尚書辭不拜出知鄧州徙成都府<lb/>
行次陜郊而卒年六十四有文集奏議六十卷詩傳十<lb/>
卷元祐㑹計録三十卷常少讀書於廬山五老峯白石<lb/>
菴之僧舎書幾萬卷當既貴思欲遺後之學者乃藏於<lb/>
山中時人目其居曰李氏藏書山房而蘇軾爲記其事<lb/>
云<lb/>
孫覺字莘老髙郵人也中進士第治平中爲館閣校勘<lb/>
<pb n="KR2d0007_WYG_092-4b"/>
神宗即位除直集賢院爲昌王府記室王禮之問終身<lb/>
之戒覺爲陳諸侯之孝作富貴箴遷右正言神宗欲革<lb/>
積弊覺言弊不可不革革而當其悔乃亡神宗然其言<lb/>
邵亢在樞府無所建明滕甫爲中丞覺論其頗僻不報<lb/>
即家居待罪朝廷以覺薦陳升之才可用非諫官職奪<lb/>
兩官覺曰諫官言事不當黜之可也無降秩充位者乞<lb/>
補外得通判越州復右正言徙知通州召還修起居注<lb/>
青苗法行覺論其非時言者亦以爲畿内有追呼抑配<lb/>
<pb n="KR2d0007_WYG_092-5a"/>
之擾神宗令覺行視虚實覺退而上疏曰臣以言爲職<lb/>
體量非臣事黜知廣德軍踰年徙湖州松江隄爲民患<lb/>
覺易以石髙一尋有奇長百餘里隄下悉爲良田徙廬<lb/>
州改右司諫以祖母亡解官下太常議議者謂不可詔<lb/>
知潤州而覺已持祖母喪矣服除知蘇州徙福州閩俗<lb/>
厚於昬喪覺裁爲中法使富家不得過百緡令出一日<lb/>
嫁娶者數百家葬埋費減什之五徙徐州又徙南京召<lb/>
爲太常少卿易祕書少監哲宗即位兼侍講遷右諫議<lb/>
<pb n="KR2d0007_WYG_092-5b"/>
大夫又遷給事中爲吏部侍郎領右選右選萬五千貟<lb/>
而闕不滿六千有三年不得調者覺請自軍功保甲進<lb/>
者補指使袒免親從貟外置一日得闕數千改主左選<lb/>
請磨勘歳以百人爲限擢拜御史中丞以疾請罷除龍<lb/>
圖閣直學士提舉醴泉觀留侍講力請外提舉靈仙觀<lb/>
卒年六十三紹聖中以覺爲元祐黨奪職追兩官徽宗<lb/>
即位復故官職有文集奏議六十卷春秋傳十五卷弟<lb/>
覽<lb/>
<pb n="KR2d0007_WYG_092-6a"/>
覽字傅師舉進士調河南簿後知尉氏縣將官御下苛<lb/>
酷士卒謀就大閱殺將以叛覽聞之亟往諭之曰將官<lb/>
暴虐誠有罪也然汝曹衣食縣官縣官顧負汝邪何敢<lb/>
爲族滅計衆皆感悟聽命遂帖服神宗嘉之以爲司農<lb/>
寺主簿又遷丞出爲提舉湖南常平京西轉運判官召<lb/>
爲右司貟外郎除河北轉運副使以直龍圖閣爲江淮<lb/>
荆浙發運副使又知桂州遷寳文閣待制知渭州又帥<lb/>
延安入爲户部侍郎除龍圖閣直學士知太原府進樞<lb/>
<pb n="KR2d0007_WYG_092-6b"/>
密直學士覽治邊數有功而議事多與執政異坐軍期<lb/>
落職提舉崇禧觀俄復待制知光州徙知河南府復龍<lb/>
圖閣直學士知渭州徙永興軍成都府復請祠提舉崇<lb/>
禧觀卒年五十九覽精於吏事甚有能政所至善良得<lb/>
職云<lb/>
鮮于侁字子駿閬州人也性莊重力學舉進士第慶歴<lb/>
中天下旱詔中外言事侁上書論災異之興言甚剴切<lb/>
稍遷祕書丞知綿州英宗初爲皇嗣侁上疏請選經術<lb/>
<pb n="KR2d0007_WYG_092-7a"/>
士以爲羽翼神宗初詔求直言侁爲蔡河撥發應詔言<lb/>
十六事皆人君謹始者神宗謂滕甫曰其文類王陶可<lb/>
嘉也遂用爲利州路轉運判官初建助役法詔諸路監<lb/>
司各定所役緡錢轉運使李瑜定四十萬侁曰利路民<lb/>
貧二十萬足矣與瑜議不合各具利害以聞神宗是侁<lb/>
議因以爲諸路率即罷瑜以侁爲轉運使利州守周永<lb/>
懿貪虐不法前使者不敢問侁舉按其罪編管衡州又<lb/>
爲京東轉運使所代吳居厚以掊斂虐下侁繼之務行<lb/>
<pb n="KR2d0007_WYG_092-7b"/>
寛大司馬光嘗謂蘇軾曰子駿福星也京東人困甚且<lb/>
令子駿救之然安得百子駿布之天下乎元祐初召爲<lb/>
太常少卿拜左諫議大夫建言祖宗政本人情獄訟簡<lb/>
少先帝置大理獄其少卿二人同詳讞奏牘罷其餘治<lb/>
獄官吏請六曹寺監長吏各舉寮屬又請復制舉分詩<lb/>
賦經義兩科而先論策以疾請外除集賢殿修撰知陳<lb/>
州卒年六十九侁長於楚詞嘗作九誦蘇軾見之謂其<lb/>
近古屈原宋玉友其人於冥漠續微學之將墜者紹聖<lb/>
<pb n="KR2d0007_WYG_092-8a"/>
閒以侁爲元祐黨削左諫議大夫集賢殿修撰遂與黨<lb/>
籍云<lb/>
馬黙字處厚單州武城人也舉進士調臨濮尉治平中<lb/>
爲監察御史裏行時議尊崇濮安懿王臺諫力爭以爲<lb/>
不可悉補外黙請還所出臺諫官吕誨等不報歐陽脩<lb/>
建濮議士論不與郭逵除僉書樞密院物議不厭黙皆<lb/>
上疏論列㑹地震河東陜西郡黙以爲陰盛慮爲邊患<lb/>
宜備之後數月西夏果入㓂時朝廷欲於西京㑹聖宫<lb/>
<pb n="KR2d0007_WYG_092-8b"/>
置仁宗神御殿黙以爲漢以先帝所嘗行郡國立廟知<lb/>
禮者以爲非是況仁宗未嘗幸西洛剏建别廟使有司<lb/>
侍祠殊乖典禮以言事不效乞罷御史出通判懷州神<lb/>
宗即位黙陳十事一曰攬威權二曰察姦倖三曰近正<lb/>
人四曰明功罪五曰息大費六曰備災歳七曰崇儉八<lb/>
曰乆任九曰選提轉牧宰十曰禦戎狄攬威權則天子<lb/>
勢重而大臣安矣察姦佞則忠臣用而小人不能幸進<lb/>
矣近正人則諫諍日聞而聖性開明矣明功罪則朝廷<lb/>
<pb n="KR2d0007_WYG_092-9a"/>
無私而天下服矣息大費則公私富而軍旅積矣備災<lb/>
歳則大恩常施而旤亂不起矣崇儉則自上化下而民<lb/>
樸素矣乆任則官不虚授而職事舉矣選提轉牧宰則<lb/>
庶績有成而民受賜矣禦戎狄則四夷畏服而中國强<lb/>
矣除知登州沙門島舊制有定額溢數則投之海中砦<lb/>
主李慶罷官入謁黙遽問擅殺幾何人慶對一任殺七<lb/>
百餘人黙詰之則曰島上地狹徒𨽻猥衆過數官糧不<lb/>
足以贍則取殺之黙責其擅殺欲按其罪慶皇恐即日<lb/>
<pb n="KR2d0007_WYG_092-9b"/>
自殺黙爲奏請更定配島法凡二十條溢額者則選年<lb/>
深不作過人移徙登州自是多全活者其後蘇軾起知<lb/>
登州父老迎於路曰公爲政愛民得如馬使君乎軾異<lb/>
之徙知曹州召爲三司鹽鐵判官論新法不便出爲京<lb/>
東提㸃刑獄又爲廣南西路轉運副使會安化等州蠻<lb/>
歳饑略省地黙上平蠻方略以爲勝負不在兵而在將<lb/>
富良宵遁郭逵怯懦邕城陷没蘇緘老繆歸仁鋪覆軍<lb/>
陳崇儀先走崑崙關喪師張守節不戰儂智高破亡因<lb/>
<pb n="KR2d0007_WYG_092-10a"/>
狄青之智勇歐希範之誅滅乃杜杞之方略此足以驗<lb/>
矣以疾知遂州改徐州元祐初召爲司農少卿司馬光<lb/>
問黙復鄉差牙前法如何黙曰常平自漢爲良法不可<lb/>
盡廢去其害民者可也其後役人立爲一州一縣法而<lb/>
常平提舉官省歸提刑司頗自黙發之除河東轉運使<lb/>
時議棄葭蘆吳堡二砦黙奏控扼險阻敵不可攻棄之<lb/>
不便由是二砦得不棄移兖州召爲衞尉卿擢工部侍<lb/>
郎遷户部侍郎告老除寳文閣待制知徐州移河北都<lb/>
<pb n="KR2d0007_WYG_092-10b"/>
轉運使再知兖州初元豐閒河決小吳因不復塞縱之<lb/>
北流入海元祐議臣以爲東流便水官亦以爲然黙與<lb/>
同時監司上議以北流爲便而御史郭知章亦奏請從<lb/>
東流於是作東西馬頭約水復故道爲長隄壅河之北<lb/>
流者勞費甚大明年復決黙復告老提舉鴻慶宫坐附<lb/>
會司馬光落職致仕後復寳文閣待制卒年八十一<lb/>
　<lb/>
　東都事略卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都亊略卷五十三</head>
    <p>
<pb n="KR2d0007_WYG_053-1a"/>
欽定四庫全書<lb/>
　東都亊略卷五十三　　　宋　王　稱　撰<lb/>
　　列傳三十六<lb/>
魯宗道字貫之亳州人也少孤苦學以文謁戚綸綸噐<lb/>
異之舉進士為定逺尉又為海鹽令疏治東南舊港口<lb/>
導海水至邑下人以為利號魯公浦天禧元年詔两省<lb/>
置諫官六員不兼他職考所言以為殿最宗道與劉煜<lb/>
同選自通判河陽擢為右正言諫章由閣門始得進而<lb/>
<pb n="KR2d0007_WYG_053-1b"/>
罕賜對宗道請得面論事而上奏通進司自是為故事<lb/>
因言守宰與民至近而未有區别能否豈朝廷所以為<lb/>
民之意今除一知州補一縣令雖有庸暗有司無敢擯<lb/>
斥舉天下親民之官黷貨害政什常二三介然自守孜<lb/>
孜政事什無一二欲裕民美化可冀乎昔漢宣帝除刺<lb/>
史守相必親見而考察之今命知州通判知縣雖未暇<lb/>
親見宜令中書試以言而察其應對設以事而問其施<lb/>
為才與不才得以進退之縣令其命銓曹倣此施行庶<lb/>
<pb n="KR2d0007_WYG_053-2a"/>
幾得良守宰助宣聖化真宗嘉納之仁宗為皇太子除<lb/>
右諭徳時天書降乾祐山中宗道上疏曰天道福善禍<lb/>
淫不言示化仁君政得其理則作福以報之失其道則<lb/>
出異以戒之又何有書哉臣恐姦臣肆謀誕妄以惑聖<lb/>
聴也踰年遷左諭徳真宗一日遣中使召之至其家俟<lb/>
之久方從酒家還使者曰即上訝來遲其將何詞以對<lb/>
宗道曰第實言之中使曰然則當得罪宗道曰飲酒人<lb/>
之常情欺君臣子之大罪也中使嗟嘆而去真宗果問<lb/>
<pb n="KR2d0007_WYG_053-2b"/>
使者具如宗道之言真宗問宗道何故私至酒家宗道<lb/>
謝曰有故人自鄉里來臣家貧乏桮鎜故就酒家觴之<lb/>
也真宗善其無隠自是有大用之意以直龍圖閣奉使<lb/>
契丹仁宗即位章獻明肅皇后同聴政除宗道龍圖閣<lb/>
直學士判流内銓宗道在選調久頗患銓格繁密而曲<lb/>
為銓吏之姦弊至是多釐革之凡科條闕次悉揭示廡<lb/>
下人以為便雷允恭擅移山陵詔宗道與吕夷簡按視<lb/>
還拜右諫議大夫叅知政事遷禮部侍郎章獻問宗道<lb/>
<pb n="KR2d0007_WYG_053-3a"/>
唐武后何如主對曰武后幾危社稷唐之罪人也章獻<lb/>
黙然時有上書請立章獻七廟者章獻以問輔臣宗道<lb/>
力以為不可曰若立劉氏七廟如嗣君何章獻與仁宗<lb/>
將同幸慈孝寺欲以大安輦前行宗道曰婦人有三從<lb/>
之義在家從父既嫁從夫夫沒從子章獻乃從後行宗<lb/>
道在政府裁抑僥倖不肯以名器私人時樞密使曹利<lb/>
用有所憑恃肆為驕横宗道屢折之凡貴戚近習莫不<lb/>
斂迹天聖七年薨於位贈兵部尚書諡曰肅簡<lb/>
<pb n="KR2d0007_WYG_053-3b"/>
薛奎字伯蓺絳州正平人也父化光善命術奎生知其<lb/>
必致公輔舉進士為隰州推官徙儀州是時靈武用兵<lb/>
州郡皆發兵夫調軍食奎部至鹽州下虎砦㑹久雨粟<lb/>
多腐因謂轉運使盧之翰曰今粟不可食願令民還州<lb/>
償所食之翰欲劾奏之奎徐曰用兵連年人罷轉餉今<lb/>
幸軍食有餘安用此以徒困百姓哉之翰意解聴民還<lb/>
所在感悦既久悉奏除之知莆田縣又知長水縣徙知<lb/>
興州向敏中薦其才為殿中侍御史出為陜西轉運使<lb/>
<pb n="KR2d0007_WYG_053-4a"/>
坐失舉免起通判陜州天禧元年河北蝗命奎安撫改<lb/>
淮南轉運副使遷江淮發運使疏真揚漕河廢三堰舟<lb/>
楫便之嵗以八百萬而食京師擢三司副使坐與三司<lb/>
使争事改直昭文館知延州仁宗即位擢龍圖閣待制<lb/>
知開封府以嚴為治肅清京師拜御史中丞上疏論擇<lb/>
人求治崇節儉屏聲色凡數事仁宗深嘉納嘗館伴契<lb/>
丹使蕭從順從順言漢使至契丹皆見太后今請入見<lb/>
奎曰皇太后垂簾聴政雖本朝臣子亦未嘗見也乃不<lb/>
<pb n="KR2d0007_WYG_053-4b"/>
敢請或讒奎漏禁中語授集賢院學士知并州改秦州<lb/>
又改樞密直學士知益州上元節與僚吏夜㑹佛廟有<lb/>
戍卒殺人於市市人皆走奎密遣捕之而坐客莫有知<lb/>
者為政明决蜀人以張詠比之召為龍圖閣學士三司<lb/>
使未幾拜叅知政事遷給事中仁宗嘗謂輔臣曰臣之<lb/>
事君嘗見有始而無終者奎曰保終始者豈獨臣下如<lb/>
唐開元勵精為治而天下晏然及其既久放意荒侈以<lb/>
至大亂此不可不監也仁宗深納之時邉吏言契丹將<lb/>
<pb n="KR2d0007_WYG_053-5a"/>
大入邊輔臣俱言擇將備邉之䇿奎獨曰契丹畏誓而<lb/>
貪利且無隙以開其端其必不動不宜失持重之勢而<lb/>
使其可窺已而卒無事他日仁宗顧奎曰果如公言奎<lb/>
與王晦叔俱嘗守蜀而皆有名至是同為執政一日奏<lb/>
事已因語蜀事晦叔曰臣在蜀時有告戍卒反執而斬<lb/>
之於營門遂無事奎曰臣在蜀亦有告戍卒反者叱出<lb/>
之亦無事明道二年章獻謁太廟欲被天子黻冕臣下<lb/>
依違不决奎不可且曰太后必欲被黻冕見祖宗不知<lb/>
<pb n="KR2d0007_WYG_053-5b"/>
作男子拜邪女子拜邪乃止及章獻崩仁宗見羣臣泣<lb/>
曰太后疾不能言而猶數引其衣必有所屬何也奎遽<lb/>
曰其在黻冕也然服之何以見先帝乎仁宗大悟卒以<lb/>
后服斂因言内侍羅崇勲輩久用事於中不斥之恐偕<lb/>
以為亂崇勲等卒被逐是時大臣皆罷獨留奎且倚以<lb/>
為相而苦喘疾數辭位罷為户部侍郎資政殿學士判<lb/>
都省卒年六十八贈兵部尚書諡曰簡肅奎持身端重<lb/>
不茍合真宗時數宴大臣至有霑醉者奎諫曰陛下勤<lb/>
<pb n="KR2d0007_WYG_053-6a"/>
心萬務而簡乎燕幸今天下誠無事而飲樂無度又大<lb/>
臣數被酒無威儀非所以為朝廷重真宗善其言及輔<lb/>
仁宗謀議無所避尤善知人范仲淹龎籍明鎬在下位<lb/>
時奎皆以公輔許之卒如其言<lb/>
王曙字晦叔河南人也隋文中子弟績之後名同英宗<lb/>
御諱故以字稱舉進士為鞏縣簿又舉賢良方正入等<lb/>
授著作郎知定海縣通判陳州與脩冊府元龜以工部<lb/>
員外郎充龍圖閣待制改右諫議大夫河北轉運使部<lb/>
<pb n="KR2d0007_WYG_053-6b"/>
吏受賕失舉劾罷知夀州改淮南轉運使知開封府加<lb/>
樞密直學士知益州為政嚴平而不可犯人以比張詠<lb/>
為之謡曰蜀守之良前張後王惠我赤子而無流亡何<lb/>
以報之俾夀而昌召為給事中太子賔客冦準被罪晦<lb/>
叔即其壻也落職知汝州責郢州團練副使天聖四年<lb/>
復給事中知永興軍召入為御史中丞屬玉清昭應宫<lb/>
災守衛者皆繫御史獄章獻后臨政謂晦叔曰此人火<lb/>
非天災必戮守衛者晦叔上疏謂玉清之興不合經義<lb/>
<pb n="KR2d0007_WYG_053-7a"/>
先帝信方士邪巧之説蠧耗財用無紀今天災之乃戒<lb/>
其侈而不經也不當復建仁宗及章獻悟薄前守衛者<lb/>
罪於是脩宫議亦寢七年以工部侍郎参知政事明道<lb/>
二年以疾免除資政殿學士知陜州遷吏部侍郎徙河<lb/>
陽河南府召入為樞密使景祐元年加同中書門下平<lb/>
章事薨於位年七十二贈太保中書令諡曰文康晦叔<lb/>
方嚴簡重有大臣體以時尚奢侈躬自節儉食無兼味<lb/>
廐唯痩馬天下推其賢焉子益柔<lb/>
<pb n="KR2d0007_WYG_053-7b"/>
益柔字勝之少力學為光禄寺丞尹洙見其文曰贍而<lb/>
不流制而不窘未可量也為人伉直尚氣喜論天下事<lb/>
元昊叛上備邉選將之䇿杜衍使河東益柔寓書言河<lb/>
外兵饟無法非易帥臣與轉運使則邉鄙不寧因條其<lb/>
可任者與衍意合衍薦於朝除集賢校理蘇舜欽以祠<lb/>
神㑹客事除名㑹者悉逐而言者又謂益柔作傲歌坐<lb/>
奪職監復州酒稅久之為開封府推官改三司鹽鐵判<lb/>
官熙寧初因轉對言置相不可不審賢才必兼優乃可<lb/>
<pb n="KR2d0007_WYG_053-8a"/>
用如不得已寧先賢後文詔三司判官各陳所知益柔<lb/>
獻崇儉制田均稅三䇿歴知制誥兼直學士院遷龍圖<lb/>
閣直學士除祕書監出知蔡揚亳州江寧應天府卒年<lb/>
七十二<lb/>
蔡齊字子思其先洛陽人也曾祖綰為膠水令凡九年<lb/>
而卒子孫因家焉齊少孤好學李廸見其文謂有大志<lb/>
舉進士冠甲科真宗觀齊舉止端雅顧輔臣㓂準曰得<lb/>
人矣特詔金吾給騶從狀頭給騶從自齊始也除將作<lb/>
<pb n="KR2d0007_WYG_053-8b"/>
監丞通判兖州徙濰州除直集賢院遷右正言仁宗即<lb/>
位改右司諫同脩起居注兼侍御史知雜事河陽錢惟<lb/>
演請曲賜軍士特支齊言天子新即位維演連姻太后<lb/>
不宜私請一州以售已惠摇撼衆心遂不許改三司户<lb/>
部副使使契丹還知制誥翰林學士加侍讀學士章獻<lb/>
后出金繒脩景徳寺命齊為記内侍羅崇勲主營寺事<lb/>
使人隂謂齊曰趣為記當叅知政事矣齊曰此言何為<lb/>
至於我哉故遲之崇勲怒讒於章獻遂以龍圖閣直學<lb/>
<pb n="KR2d0007_WYG_053-9a"/>
士知河南府改密州章獻諭宰相取所撰記始上之徙<lb/>
知應天府除御史中丞章獻遺語以楊太妃為太后同<lb/>
議軍國事閤門趣班賀齊毅然曰天子明聖奉太后十<lb/>
餘年今始躬親萬事以慰天下之心豈宜女后相繼稱<lb/>
制且自古無有固止不可班太妃卒不與政止稱太后<lb/>
於宫中復為龍圖閣直學士擢三司使拜樞密副使交<lb/>
趾虐其部人有欵宜州自歸者八百餘人議者亦以為<lb/>
叛人不可納齊曰彼去暴而歸有徳宜納之給荆湖閒<lb/>
<pb n="KR2d0007_WYG_053-9b"/>
田使自營若遣去必不復還本部若散山谷當為後患<lb/>
不從後數年果為亂惟演諂附丁謂作樞密直學士題<lb/>
名記輒不列冦準於其間而碑刻云逆準不書齊言於<lb/>
仁宗曰冦準社稷之臣忠義聞於天下豈可令姦黨厚<lb/>
誣仁宗遂令磨去仁宗欲立陳氏女為皇后齊力爭罷<lb/>
之遷禮部侍郎叅知政事邉臣言契丹祭天於幽州以<lb/>
兵屯境上輔臣議備邉計齊以謂契丹必不敢渝約既<lb/>
而邉奏果無警與宰相吕夷簡論事不合罷為户部侍<lb/>
<pb n="KR2d0007_WYG_053-10a"/>
郎久之出知潁州卒年五十二諡曰忠肅改曰文忠齊<lb/>
精學博聞寛大沈黙善知人如龎籍叚少連等皆所薦<lb/>
也有子早卒以從子延慶為嗣其後有子曰延嗣<lb/>
延慶字仲逺初補太常寺丞祝復舉進士累遷京東陜<lb/>
西路提㸃刑獄神宗即位為同脩起居注擢天章閣待<lb/>
制秦鳯路都轉運使進龍圖閣直學士初王韶進兵河<lb/>
州賊徼其歸路延慶亟以兵赴救賊解韶全師而還韶<lb/>
既得河岷入奏延慶攝帥事㑹上元張燈西賊乘間伏<lb/>
<pb n="KR2d0007_WYG_053-10b"/>
兵北闗下遣使偽來請内屬謀舉火為内應延慶覘知<lb/>
斬首以徇北邉伏兵惶駭宵遁知成都府移帥涇原初<lb/>
茂州舊無城惟植鹿角利築城既而蠻酋訴稱城基我<lb/>
地乞罷築不許蠻遂叛延慶坐區處失宜降天章閣待<lb/>
制嘗得安南九軍法讀之謂諸將曰漢蕃兵馬未整幸<lb/>
今無事可依此團結以備調發乃以正兵弓箭手人馬<lb/>
團為九將合百隊分四部為左右前後而隊有駐戰拓<lb/>
戰之别歩騎器械每將皆同又以蕃兵人馬為别隊各<lb/>
<pb n="KR2d0007_WYG_053-11a"/>
隨所近分𨽻諸將諸將之數不及正兵之半所以制之<lb/>
也處老弱於城砦使漢蕃不相雜所以防其變也書成<lb/>
上之㑹鄜延亦分畫兵將延慶條上鄜延所奏未便者<lb/>
神宗是之召還知開封府旋除翰林學士以言者罷知<lb/>
滁州移洪州復龍圖閣待制帥髙陽閲嵗復龍圖閣直<lb/>
學士移定武哲宗即位除工部侍郎改吏部以卒延慶<lb/>
有學問平居簡黙遇事能别白是非所至有惠政初齊<lb/>
既得子延慶自陳歸宗籍所有付之無一毫私焉<lb/>
<pb n="KR2d0007_WYG_053-11b"/>
臣稱曰烏虖天祚明徳鎮撫其社稷則有剛毅不回之<lb/>
士立乎其朝且山有猛獸木無斧斤之害水有蛟龍魚<lb/>
無網罟之厄國家有剛毅之士則姦邪無睥睨之心威<lb/>
見於外也宗道沮立廟之請奎爭服冕之議晦叔寢脩<lb/>
宫之役齊却臨朝之議陳善閉邪有大臣節真可謂剛<lb/>
毅不回之士也哉<lb/>
　<lb/>
　東都事略卷五十三<lb/>
</p>
<p>
</p>
  </div>
</body>
</text>
</TEI>
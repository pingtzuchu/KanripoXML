<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十九</head>
    <p>
<pb n="KR2d0007_WYG_049-1a"/>
欽定四庫全書<lb/>
　東都事略卷四十九　　　宋　王　稱　撰<lb/>
　　列傳三十二<lb/>
王欽若字定國臨江軍新喻人也祖郁嘗官鄂州家黄<lb/>
鶴樓漢陽人望樓上若有仙景一夕欽若生父仲華欽<lb/>
若少孤郁愛之郁後為濠州判官嘗曰吾之後必有興<lb/>
者其在吾孫乎欽若舉進士甲科為亳州防禦推官遷<lb/>
太常丞理欠憑由司奏蠲乾徳至咸平逋負千餘萬釋<lb/>
<pb n="KR2d0007_WYG_049-1b"/>
繫囚三千餘人以廣惠澤召試學士院真宗覽其文謂<lb/>
輔臣曰欽若非獨敏於吏事兼富於文辭遂以右正言<lb/>
知制誥遷翰林學士拜左諫議大夫叅知政事景徳初<lb/>
契丹入冦欽若請行以工部侍郎叅知政事判天雄軍<lb/>
還朝罷政事特置資政殿學士以寵之既久又加大學<lb/>
士三年遷尚書左丞知樞密院事真宗既與契丹和冦<lb/>
準之功也契丹受盟而歸準每有自多之色雖真宗亦<lb/>
以自得也欽若深害之一日從容言於真宗曰澶淵之<lb/>
<pb n="KR2d0007_WYG_049-2a"/>
役準以陛下為投瓊與敵博耳錢輸將盡盡出之謂之<lb/>
孤注陛下冦準之孤注也且城下之盟古人羞之而陛<lb/>
下以為功乎真宗愀然曰為之奈何欽若知真宗厭兵<lb/>
即謬曰陛下以兵取幽燕乃可刷耻真宗曰河朔生靈<lb/>
始免兵革之禍吾安能為此可思其次欽若曰惟有封<lb/>
禪泰山可以鎮服四海誇示夷狄然自古封禪當得天<lb/>
瑞希世絶倫之事然後可為也既而又曰天瑞安可必<lb/>
得前代葢有人力為之者也真宗久之乃可然王旦方<lb/>
<pb n="KR2d0007_WYG_049-2b"/>
為相真宗曰王旦得無不可乎欽若曰臣得以聖意諭<lb/>
旦宜無不可欽若乗間為旦言之旦黽勉而從然真宗<lb/>
意猶未決也它日晚幸秘閣惟杜鎬方直宿真宗驟問<lb/>
之曰古所謂河出圖洛出書果何事也鎬曰此聖人以<lb/>
神道設敎耳其言適與真宗意合真宗遂意決於是天<lb/>
書降于左承天闕之上大中祥符初泰山父老請封禪<lb/>
遂為經度制置使兼判兖州又為天書儀仗副使天書<lb/>
再降泰山欽若以聞真宗謂輔臣曰朕五月十七日夜<lb/>
<pb n="KR2d0007_WYG_049-3a"/>
夢神人來言當賜天書於泰山祕不敢言今果與夢協<lb/>
出欽若所上天書再降祥瑞圖以示百僚欽若又言至<lb/>
嶽下兩夢神人願增建廟亭真宗從之封禪禮成遷禮<lb/>
部尚書祀汾隂復為天書儀仗副使遷吏部尚書明年<lb/>
為樞密使同平章事初真宗議立皇后参知政事趙安<lb/>
仁謂劉徳妃家世寒㣲不如沈才人出於相門真宗雖<lb/>
不樂亦不罪也它日與欽若論方今大臣之長者欽若<lb/>
欲排安仁乃譽之曰趙安仁長者也安仁昔為故相沈<lb/>
<pb n="KR2d0007_WYG_049-3b"/>
倫所知至今不忘舊徳常欲報之真宗黙然始有斥安<lb/>
仁之意矣安仁既罷王旦欲引所善李宗諤参知政事<lb/>
嘗以告欽若欽若唯唯宗諤家貧禄廪不足以給婚嫁<lb/>
旦前後資借甚多欽若知之故事参知政事謝日所賜<lb/>
之物幾三千緡欽若因密奏宗諤負王旦私錢不能償<lb/>
旦欲引宗諤参知政事得賜物以償己非為國計也明<lb/>
日旦果以宗諤名聞真宗不許欽若因薦丁謂謂遂参<lb/>
知政事欽若與謂及劉承規陳彭年林特交通蹤跡詭<lb/>
<pb n="KR2d0007_WYG_049-4a"/>
異時以五鬼目之七年為同天書刻玉使馬知節與欽<lb/>
若同在樞府知節惡其為人不相下因詆其短争於上<lb/>
前由是罷樞宻使八年復為樞密使同平章事天禧元<lb/>
年上玉皇尊號遷右僕射尋拜左僕射兼中書侍郎同<lb/>
平章事初真宗欲相欽若王旦曰欽若遭遇陛下恩禮<lb/>
已隆且兩府任用亦均臣見祖宗朝未嘗使南人當國<lb/>
雖古稱立賢無方然必賢士乃可臣位居元宰不敢沮<lb/>
抑人此亦公議也及旦罷真宗始相欽若三年人有言<lb/>
<pb n="KR2d0007_WYG_049-4b"/>
其受金者欽若於上前自辨乞下御史臺覆實真宗不<lb/>
悦曰國家置御史臺固欲為人辨虚實耳欽若皇恐因<lb/>
求出藩㑹商州捕得道士譙之易蓄禁書能以術使六<lb/>
丁六甲神而欽若贈之詩故罷為太子太保尋判杭州<lb/>
踰年復資政殿大學士資善堂侍講進司空既而除山<lb/>
南東道節度使同平章事判河南府以疾不俟報赴闕<lb/>
降司農卿分司南京仁宗即位復祕書監改太常卿知<lb/>
濠州遷刑部尚書知江寧府天聖元年復拜司空門下<lb/>
<pb n="KR2d0007_WYG_049-5a"/>
侍郎同平章事昭文館大學士進司徒封冀國公薨于<lb/>
位贈太師中書令諡曰文穆欽若嘗言少時過圃田夜<lb/>
視天文有紫微字又嘗於蜀襃城道中有通刺字未暇<lb/>
視而與之相見告欽若曰異日位宰相既去視刺字乃<lb/>
唐相裴度也自此遂喜神異事且撰文以紀之朝廷有<lb/>
所興作必委曲遷就以合上意真宗作喜雪詩誤用旁<lb/>
韻王旦欲白真宗欽若曰天子詩可校以禮部格耶旦<lb/>
遂止欽若退遽密以聞他日真宗謂輔臣曰前日所賜<lb/>
<pb n="KR2d0007_WYG_049-5b"/>
詩微欽若幾為衆所笑與楊億等同撰䇿府元龜有襃<lb/>
詔則自為表謝譴問則戒吏云苐言億等故馬知節面<lb/>
斥其姦罔仁宗亦謂王曾曰欽若所為真姦邪也五子<lb/>
皆夭以從子寅亮為後欽若平日撰述有天書再降泰<lb/>
山祥瑞圖鹵簿記彤管懿範天書儀制翊聖傳聖祖事<lb/>
迹羅天大醮儀廣聞遷叙圖列宿萬靈朝真二圖共數<lb/>
百卷多述神異之事云<lb/>
臣稱曰帝王之功業未始不成於艱難多事之時而肆<lb/>
<pb n="KR2d0007_WYG_049-6a"/>
於安逸無事之日真宗之初北有契丹之彊西有繼遷<lb/>
之患真宗既已馴服二虜天下無事欽若乃首為天書<lb/>
之説自是封禪之禮行而祥瑞興矣雖曰襃功頌徳以<lb/>
歸美于上是豈忠臣之所當然者與聖人不畏多難畏<lb/>
無難詎可忽哉<lb/>
丁謂字公言初字謂之蘇州人也嘗以文謁王禹偁禹<lb/>
偁稱其文與孫何比之韓栁名遂大振既而何冠多士<lb/>
而謂占第四自以與何齊名耻居其下臚傳之際殿下<lb/>
<pb n="KR2d0007_WYG_049-6b"/>
有言太宗曰甲乙丙丁合居第四尚何言為大理寺評<lb/>
事通判渝州踰年直史館為福建路轉運使初置龍焙<lb/>
嵗貢團茶咸平初為三司户部判官峽路蠻擾邉㑹分<lb/>
川峽為四路謂領夔州路轉運使措置蠻事作誓刻石<lb/>
柱境上其後又入冦委其酋領討平之居五年入為三<lb/>
司鹽鐵副使擢知制誥契丹入邊謂知鄆州敵騎稍南<lb/>
民大驚趣揚州渡舟人邀利不時濟謂斬死罪囚于河<lb/>
上舟人懼不復稽阻又令廣旗幟擊刁斗聲振百餘里<lb/>
<pb n="KR2d0007_WYG_049-7a"/>
於是契丹亟走明年召為三司使加樞密直學士大中<lb/>
祥符初議封禪未決謂因言大計有餘議遂定謂機敏<lb/>
有智謀在三司案牘有差老吏不能曉者決以一言皆<lb/>
中其理朝廷每有營造莫不兼領凡奏祥瑞事皆謂與<lb/>
王欽若與焉初議建昭應宫也真宗命謂經度謂欲侈<lb/>
大其制近臣多言其不可者真宗以問謂謂曰陛下富<lb/>
有天下建一宫崇奉上帝何所不可且陛下未有皇嗣<lb/>
建宫於宫城之乾地正可以祈福羣臣不知陛下此意<lb/>
<pb n="KR2d0007_WYG_049-7b"/>
或妄有沮止願以諭之既而王旦密上疏諫止其役真<lb/>
宗諭之如謂所對旦遂不敢復言五年拜户部侍郎参<lb/>
知政事明年朝謁太清宫為奉祀經度制置使判亳州<lb/>
又為天書刻玉副使再遷兵部尚書九年除平江軍節<lb/>
度使知昇州天禧閒徙鎮保信復以吏部尚書為参知<lb/>
政事改樞密使冦準罷相真宗既已相李廸未幾亦拜<lb/>
謂同中書門下平章事昭文館大學士真宗疾久頗艱<lb/>
於語言皇后與政準為相時議欲請太子監國準既罷<lb/>
<pb n="KR2d0007_WYG_049-8a"/>
楊崇勲告内侍周懐政謀殺謂等復用準謂微服夜詣<lb/>
曹利用謀之遂誅懐政貶準安州再貶道州司馬王曾<lb/>
為参知政事不平之曰責太重矣謂熟視久之曰居停<lb/>
主人勿復言恐亦不免也曾踧然而懼其後真宗欲令<lb/>
皇太子聽政皇后裁制於内以二府兼東宫官遂加謂<lb/>
門下侍郎兼太子少傅為李廸斥其姦遂與廸俱罷相<lb/>
謂尋知河南府内臣雷允恭者嬖臣也謂之進皆允恭<lb/>
之力至是允恭𫝊宣以中書闕人權留謂發遣謂因此<lb/>
<pb n="KR2d0007_WYG_049-8b"/>
直入中書召堂吏索文書閲之來日與羣工同奏事真<lb/>
宗亦無語衆退獨留及出道過學士院謂傳詔召當直<lb/>
學士劉筠草復相制筠曰命相必面得㫖果尔今日必<lb/>
有召制乃可為也謂無如之何乃命他學士草制遂拜<lb/>
左僕射門下侍郎同平章事兼太子少師謂既復相尋<lb/>
又加司空封晉國公仁宗即位章獻后臨朝進司徒兼<lb/>
侍中為山陵使允恭既有力於謂謂德之故遣允恭修<lb/>
陵域允恭惑司天邢中和妄言移皇堂於東南二十歩<lb/>
<pb n="KR2d0007_WYG_049-9a"/>
王曾具奏其事以謂擅易陵寢意有不善語在允恭𫝊<lb/>
允恭既誅謂罷相為太子少保分司西京謂次子玘與<lb/>
女冠劉徳妙通出入謂家謂坐貶崖州司户参軍玘除<lb/>
名籍其家自参知政事任中正等十數人皆坐貶始冦<lb/>
準謫雷州時謂與馮拯同在中書謂當秉筆初欲貶崖<lb/>
州而謂忽自疑語拯曰崖州再渉鯨波如何拯唯唯而<lb/>
已謂乃徐擬雷州至是謂貶拯遂擬崖州云初謂之復<lb/>
留也貶李廸於衡州宋綬知制誥草謫詞請其罪名謂<lb/>
<pb n="KR2d0007_WYG_049-9b"/>
曰春秋無將漢法不道皆其事也詞既上謂嫌其不切<lb/>
多所改定其言上前争議曰罹此震驚遂至沉頓謂所<lb/>
定也及謂貶綬猶掌詞命即為之詞曰無將之戒深著<lb/>
於魯經不道之誅難逃於漢法天下快之謂在朱崖凡<lb/>
五年嘗以家財與土人商販蠲其息其人問所欲謂曰<lb/>
欲煩齎家書至洛陽尔仍戒其人曰俟有中貴人至與<lb/>
留守宴即投之其人如教留守得之大驚不敢拆其書<lb/>
遂奏之乃謂作陳情表假家書以逹之也其表叙其受<lb/>
<pb n="KR2d0007_WYG_049-10a"/>
遺冊立之功有云臣有彌天之罪亦有彌天之功章獻<lb/>
與仁宗覽之惻然遂徙雷州又三年徙道州復秘書監<lb/>
致仕居安州又徙光州卒年七十二謂性憸巧而善談<lb/>
笑在朱崖嘗問客天下州郡孰為大客曰京師也謂曰<lb/>
不然朝廷宰相作崖州司户参軍則崖州為大也聞者<lb/>
絶倒先是謂逐冦準京師為之語曰欲得天下寧當㧞<lb/>
眼中釘欲得天下好莫如召冦老及謂得罪人以為報<lb/>
云<lb/>
<pb n="KR2d0007_WYG_049-10b"/>
馮拯字道濟河陽人也少時以文謁趙普普見而竒之<lb/>
謂曰子位與夀他日我若也舉進士為大理評事通判<lb/>
峽州稍遷度支判官淳化中與尹黄裳王世則洪湛伏<lb/>
閤請立許王元禧為皇太子太宗怒出知端州久之徙<lb/>
鼎州道改通判廣州㑹母亡請内徙得知江州入判三<lb/>
司度支兼侍御史知雜事時西北用兵拯論大將王超<lb/>
傅潜在定瀛觀望翫冦陛下不見杜重威之事乎後超<lb/>
等果以逗撓覆軍擢樞密直學士為河東河北安撫副<lb/>
<pb n="KR2d0007_WYG_049-11a"/>
大使明年以右諫議大夫同知樞密院事景徳初改工<lb/>
部侍郎僉書樞密院真宗訪以邉事拯以謂備邉之要<lb/>
當須扼襟喉據險隘以制敵之衝若於保州威虜閒依<lb/>
徐河以布陳裹糧其勢足以决勝今防秋請定州北唐<lb/>
河增屯軍馬至六萬為大陳邢州置都總管為中陳天<lb/>
雄軍鈐轄為後陳而罷莫州狼山兩路屯兵從之明年<lb/>
為参知政事累遷工部尚書引疾丐罷以刑部尚書知<lb/>
河南府除御史中丞又以疾除户部尚書知陳州真宗<lb/>
<pb n="KR2d0007_WYG_049-11b"/>
問王旦曰拯屢求間郡何也對曰馬知節嘗薄拯拯志<lb/>
在旌節不敢請大藩也明年再知河南天禧四年入判<lb/>
都省拜吏部尚書同平章事充樞宻使尋加左僕射中<lb/>
書侍郎居相位兼太子少博集賢殿大學士進左僕射<lb/>
封祁國公仁宗即位遷司空兼侍中與丁謂同為相謂<lb/>
獲坐隂祈拯營救時章獻欲殺謂拯言上初即位誅大<lb/>
臣駭天下耳目謂得不誅而竄之朱崖拯有力焉謂既<lb/>
得罪拯遂代謂為司徒昭文館大學士充山陵使拯嚴<lb/>
<pb n="KR2d0007_WYG_049-12a"/>
重中人傳宣至中書未嘗與坐上章請罷拜武勝軍節<lb/>
度使兼侍中判河南府仁宗遣内人撫問還奏其寢處<lb/>
皆儉素無他飾仁宗因賜以衾裯及錦倚屏然拯平居<lb/>
自奉極於侈靡也卒年六十六贈太師中書令諡曰文<lb/>
懿<lb/>
　<lb/>
　<lb/>
　<lb/>
<pb n="KR2d0007_WYG_049-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷四十九<lb/>
</p>
<p>
</p>
  </div>
</body>
</text>
</TEI>
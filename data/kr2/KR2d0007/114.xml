<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百十四</head>
    <p>
<pb n="KR2d0007_WYG_114-1a"/>
欽定四庫全書<lb/>
　東都事略卷一百十四　　宋　王　稱　撰<lb/>
　　儒學傳九十七<lb/>
李覯字泰伯旴江人也以文章知名通經術四方從學<lb/>
者常數百人素不喜孟子以為孔子尊王孟子教諸侯<lb/>
為王嘗試制科六論不得其一曰吾書未嘗不讀必孟<lb/>
子注疏也擲筆而出人為檢視之果然終不中第泰伯<lb/>
有富國彊兵之學著禮論易論明堂書行於世以海門<lb/>
<pb n="KR2d0007_WYG_114-1b"/>
簿召赴太學說書以卒其所為文十七卷號退居類藁<lb/>
嘗自述曰天將壽我與所為固未足也不然斯亦足以<lb/>
藉手見古人矣時以其言為然<lb/>
蘇洵字明允睂州睂山人也數舉進士賢良不中當至<lb/>
和嘉祐間與其二子軾轍至京師歐陽脩得洵書二十<lb/>
篇大愛其文辭以為賈誼劉向不過也以其書獻諸朝<lb/>
公卿士大夫爭𫝊之其二子同舉進士又同登制科一<lb/>
日父子𨼆然名動京師而蘇氏文章遂擅天下一時學<lb/>
<pb n="KR2d0007_WYG_114-2a"/>
者皆尊其賢學其文以為師法以其父子俱知名號為<lb/>
老蘇脩既上其書得召試而洵不就除試挍書郎是時<lb/>
王安石名始盛歐陽脩勸洵與之游而安石亦願交於<lb/>
洵洵曰吾知其人矣是不近人情者鮮不為天下患乃<lb/>
作辨姦一篇其文曰事有必至理有固然惟天下之静<lb/>
者乃能見微而知著月暈而風礎潤而雨人人知之人<lb/>
事之推移理勢之相因其疎闊而難知變化而不可測<lb/>
者孰與天地隂陽之事而賢者有不知其故何也好惡<lb/>
<pb n="KR2d0007_WYG_114-2b"/>
亂其中而利害奪其外也昔者山巨源見王衍曰誤天<lb/>
下蒼生者必此人也郭汾陽見盧杞曰此人得志吾子<lb/>
孫無遺類矣自今而言之其理固有可見者以吾觀之王<lb/>
衍之為人容貎言語固有欺世而盜名者然不忮不求<lb/>
與物浮沉使晉無惠帝僅得中主雖衍千百何從而亂<lb/>
天下乎盧杞之姦固足以敗國而不學無文容貌不足<lb/>
以動人言語不足以眩世非徳宗之鄙暗亦何從而用<lb/>
之由是言之二公之料二子亦容有未必然也今有人口<lb/>
<pb n="KR2d0007_WYG_114-3a"/>
誦孔老之言身履夷齊之行収召好名之士不得志<lb/>
之人相與造作言語私立名字以為顔淵孟軻復出而<lb/>
隂賊險很與人異趣是王衍盧杞合而為一人也其禍<lb/>
豈可勝言哉夫面垢不忘洗衣垢不忘澣此人之至情<lb/>
也今也不然衣臣虜之衣食犬彘之食囚首喪面而譚<lb/>
詩書此豈其情哉凡事不近人情者鮮不為大姦慝豎<lb/>
刁易牙開方是也以盖世之名而濟其未形之患雖有<lb/>
願治之主好賢之相猶舉而用之則其為天下患必然<lb/>
<pb n="KR2d0007_WYG_114-3b"/>
而無疑者非特二子之比也孫子曰善用兵者無赫赫<lb/>
之功使斯人而不用也則吾言為過而斯人有不遇之<lb/>
歎孰知禍之至于此哉不然天下將被其禍而吾獲知<lb/>
言之名悲夫後十年而安石用事其言乃信洵既命以<lb/>
官會太常脩纂建隆以來禮書乃以為文安簿與項城<lb/>
令姚闢同脩太常因革禮仁宗山陵事從其厚公私騷<lb/>
然洵言於韓琦曰昔華元厚𦵏其君君子以為不臣與<lb/>
其取厚𦵏之名曷若建薄𦵏之議上以遂先帝恭儉<lb/>
<pb n="KR2d0007_WYG_114-4a"/>
之徳下以紓百姓目前之患内以解華元不臣之議琦<lb/>
謝之為省其過甚者禮書既成未報而洵卒年五十八<lb/>
英宗聞而哀之特贈光禄寺丞有文集二十卷諡法三<lb/>
卷洵晚而好易曰易之道深矣汨而不明者諸儒以附<lb/>
會之說亂之也去之則聖人之㫖見矣作易傳書未成<lb/>
而卒<lb/>
王囘字深父福州侯官人也惇行孝友質直平恕造次<lb/>
必稽孔孟所為而不為小㢘曲謹以求名譽於世嘗舉<lb/>
<pb n="KR2d0007_WYG_114-4b"/>
進士中第為衛真簿於事有所不合稱病自免乆之不<lb/>
肯仕在廷多薦之者命知南頓縣會卒年四十二有文<lb/>
集二十卷回經術粹深王安石曾鞏與為深交而當時<lb/>
時之士亦以為雖漢之儒林不能過也<lb/>
周敦頤字茂叔舂陵人也初名惇實始以䕃為將作監<lb/>
主簿調南安軍司理參軍南安囚法不當死轉運使欲<lb/>
深治之敦頤爭不勝投其告身以去曰如此尚可仕乎<lb/>
殺人以媚人吾不為也轉運使感悟囚卒不死後為通<lb/>
<pb n="KR2d0007_WYG_114-5a"/>
判永州用吕公著薦擢廣南東路轉運判官移提㸃刑<lb/>
獄以病求知南康軍病且劇上南康印分司南京敦頥<lb/>
酷愛廬阜買田其旁築室以居號曰濂溪卒年五十七<lb/>
敦頥倡明道學程珦嘗與為友珦之二子顥頥聞敦頥<lb/>
論道遂厭科舉之業慨然有求道之志敦頥嘗著通書<lb/>
行于世子燾為寳文閣待制<lb/>
張載字子厚長安人也學古力行篤志好禮為關中士<lb/>
人所宗世所謂横渠先生者也少時喜談兵年十八以<lb/>
<pb n="KR2d0007_WYG_114-5b"/>
書謁范仲淹仲淹責之曰儒者自有名教可學何事於<lb/>
兵因勸學中庸載感其言益竆六經至釋老書無不讀<lb/>
與程顥程頥講學舉進士為祁州司法參軍雲巖令呂<lb/>
公著言載與弟戩有古學神宗召見問以治道對曰為<lb/>
政不以三代為法者終茍道也除崇文檢書它日見王<lb/>
安石問以新政所安荅曰公與人為善則人將以善歸<lb/>
公如教玉人琢玉則有不受命者矣以疾求去遂築室<lb/>
南山下敝衣疏食専精治學其大意以為知人而不知<lb/>
<pb n="KR2d0007_WYG_114-6a"/>
天為賢人而不為聖人自秦漢以降學者之大敝也故<lb/>
其學尊禮貴徳安命樂天時有以為難者載持其論不<lb/>
變也從其學者皆備弟子之禮其家昬喪葬祭率用先<lb/>
王之意略以今禮行之召還同知太常禮院議禮於有<lb/>
司又不合復以疾請歸道病卒其門人欲諡為明誠中<lb/>
子以諡議質諸程顥顥以問司馬光光以書復顥曰子<lb/>
厚平生用心欲率今世之人復三代之禮者也郊特牲<lb/>
曰古者生無爵死無諡爵謂大夫以上也檀弓記禮所<lb/>
<pb n="KR2d0007_WYG_114-6b"/>
由失以謂士之有誄自縣賁父始子厚官比諸侯之大<lb/>
夫則宜諡矣然曾子問曰賤不誄貴㓜不誄長禮也唯<lb/>
天子稱天以誄之諸侯相誄猶為非禮况弟子而誄其<lb/>
師乎孔子之沒哀公誄之不聞弟子復為之諡也今諸<lb/>
君欲諡子厚而不合於古禮非子厚之志與其以陳文<lb/>
範陶靖節王文中子孟貞曜為比其尊之也曷若以孔<lb/>
子為比乎惟伯淳折衷之載著正蒙一書行于世弟戩<lb/>
戩字天祺少孤質性莊重舉進士為閿郷簿知金堂縣<lb/>
<pb n="KR2d0007_WYG_114-7a"/>
誠心愛人既去而人思之熈寜初以太常博士召為監<lb/>
察御史裏行毎進對必陳古道務引大體不舉苛細上<lb/>
疏論王安石變法非是乞罷條例司及追還提舉常平<lb/>
使者不報并劾曾公亮陳升之趙抃依違不能捄正及<lb/>
韓絳代升之領條例司戩上言絳左右徇從安石與為<lb/>
死黨遂參政柄李定邪諂自幕官擢臺職陛下惟安石是<lb/>
信今輔以絳之詭隨臺臣又得李定之比繼續其來芽<lb/>
蘖漸盛臣豈敢愛死而不言哉又言吕惠卿刻薄辯給假<lb/>
<pb n="KR2d0007_WYG_114-7b"/>
經術以文飾姦言附會安石惑誤聖聽不宜勸講君側<lb/>
章數十上最後言今大惡未去横斂未除不正之司尚<lb/>
存無名之使方擾臣自今更不敢赴臺供職又詣巾書<lb/>
爭之聲色甚厲曾公亮俛首不荅王安石以扇掩靣而<lb/>
笑戩曰戩之狂直宜為參政所笑然天下之人笑參政<lb/>
者亦不少矣遂稱疾家居待罪出知公安縣監鳯翔府<lb/>
司竹監卒年四十七<lb/>
程顥字伯淳西洛人也父珦大中大夫顥舉進士為鄠<lb/>
<pb n="KR2d0007_WYG_114-8a"/>
縣簿又調上元簿晉城令吕公著為御史中丞薦為監<lb/>
察御史裏行前後進説甚多大要以正心窒欲求賢育<lb/>
才為先神宗嘗使推擇人材顥所薦十數人而以張<lb/>
載與其弟頥為首嘗言人主當防未萌之欲神宗拱手<lb/>
曰當為卿戒之時王安石日益信用顥毎進見必陳君<lb/>
道以至誠仁愛為本未嘗及功利安石寖行其説顥意<lb/>
多不合事出必論列數月之間章數十上尤極論者輔<lb/>
臣不同心小臣與大計公論不行青苗取息諸路提舉<lb/>
<pb n="KR2d0007_WYG_114-8b"/>
官多非其人京東轉運司剥民希寵興利之臣日進尚<lb/>
徳之風寖衰凡十餘事以言不行求去除京西提㸃刑<lb/>
獄復上章請罷改僉判鎮寜軍監西京路河竹木務知<lb/>
扶溝縣坐囹圄囚逸鄰邑者罷監汝州酒稅哲宗立召為<lb/>
大宗正丞未行而卒年五十二始顥從周敦頥論學故<lb/>
其言曰道之不明異端害之也古之害近而易知今之<lb/>
害深而難辨昔之惑人也承其迷暗今之入人也因其<lb/>
高明自謂之窮神知化而不足以開物成務名為無不<lb/>
<pb n="KR2d0007_WYG_114-9a"/>
周徧而其實乖於倫理雖於窮深極微而不可以入堯<lb/>
舜之道天下之學非淺陋固滯則必入於此自道之不<lb/>
明也邪誕怪異之說競起塗生民之耳目溺天下於汚<lb/>
濁雖髙才明智膠於見聞醉生夢死不自覺也是皆正<lb/>
路之蓁蕪聖門之蔽塞闢之而後可以入道神宗嘗問<lb/>
顥曰王安石何如人也顥曰安石博學多聞則有之守<lb/>
約則未也又問是聖人否顥曰詩稱周公公孫碩膚赤<lb/>
舄几几聖人蓋如此安石剛褊自任聖人豈然哉顥有<lb/>
<pb n="KR2d0007_WYG_114-9b"/>
經濟之術不幸早死太師文彦博表其墓曰明道先生<lb/>
云弟頤<lb/>
頥字正叔以經術為諸儒倡四方從之游者甚衆哲宗<lb/>
即位司馬光吕公著上其行義于朝授汝州團練推官<lb/>
西京國子監教授頥力辭又以為校書郎召至京師除<lb/>
崇政殿説書頥上疏曰帝王之學大略謂習與智長化<lb/>
與心成今士大夫善教其子弟者亦必延名徳端方之<lb/>
士與之處使薫陶成性以陛下春秋之富雖睿聖得於<lb/>
<pb n="KR2d0007_WYG_114-10a"/>
天稟而輔飬之道不可不至大率一日之中接賢士大<lb/>
夫之時多親寺人宫女之時少則自然徳器成就乞擇<lb/>
賢士入侍勸講凡左右扶持嬪御内臣並選四十以上<lb/>
厚重小心者侈麗之物不接於目淺俗之言不入於耳<lb/>
嵗月積乆必能飬成聖徳又謂經筵臣僚侍者皆坐講<lb/>
者獨立於禮未安乞令坐講見主上重道之心頥在經<lb/>
筵以師道自居毎侍講色甚莊繼以諷諫頥聞哲宗在<lb/>
宫中盥而避蟻因講罷請曰有是乎哲宗曰然誠恐傷之<lb/>
<pb n="KR2d0007_WYG_114-10b"/>
耳頥曰推此心以及四海帝王之要道也神宗未除喪<lb/>
冬至百官表賀頥上疏以謂節序變遷時思方切恐失<lb/>
居喪之禮無以風化天下乞改賀為慰故事盛暑罷講<lb/>
至中秋復講頥奏朝廷置勸講之官輔導人主豈可闊<lb/>
疎如此今講讀官五員皆兼要職獨臣不領他官近復<lb/>
差脩國子監太學條例是乃無一人專職輔導者一日<lb/>
頥赴講會哲宗瘡疹不坐已累日頥退詣宰臣問曰上<lb/>
不御殿知否曰不知頥曰上疾而宰相不知可為寒心<lb/>
<pb n="KR2d0007_WYG_114-11a"/>
翌日宰相以頥言奏遂詣問疾於是左諫議大夫孔文仲<lb/>
言頥以為騰口間亂遂罷職監西京國子監父喪服除<lb/>
尋以直祕閣判西京國子監主管崇福宫紹聖中黨論<lb/>
興頥坐追官涪州安置元符末放還崇寜初復判西京<lb/>
國子監屛居伊闕山數年卒年七十五學者尊之稱為<lb/>
伊川先生其門人游酢謝良佐吕大臨楊時皆著名于<lb/>
世有易傳六卷文集二十卷諸經解説未成編者附于<lb/>
集<lb/>
<pb n="KR2d0007_WYG_114-11b"/>
臣稱曰中庸之書孔氏之心學也自孟軻死不得其𫝊<lb/>
焉宋興洪儒間出以經術名世者蓋多矣至二程氏乃<lb/>
始推原正心誠意之㫖以續千古之絶學其有功於聖<lb/>
人之道者耶使學者能探賾索隱以窺其奥斯盡善矣<lb/>
而迺不求其本而循其末言性理則蕩而為浮虗慕誠<lb/>
敬則流而為矯偽聖人心學之妙豈有是哉今之學者<lb/>
欲探程氏之秘而求所謂正心誠意者當以是而思之<lb/>
顔復字長道先師兖公四十八世孫也父太初字醇之<lb/>
<pb n="KR2d0007_WYG_114-12a"/>
為東魯名儒嘗為國子監直講出為臨晉簿最後掌南<lb/>
京學以卒年四十餘嘉祐中訪有道之士京東部使者<lb/>
以復應詔命為校書郎知永康縣召拜國子監直講乆<lb/>
之擢太常博士言士民禮樂不立請降彞制又乞詔禮<lb/>
官攷正祀典遷吏部員外郎孔宗翰乞尊奉孔子祠復<lb/>
因上五議一曰專其祠饗二曰優其田禄三曰復其廟<lb/>
幹四曰司其法則五曰訓其子孫朝廷多從之元祐中<lb/>
為起居郎兼侍講請擇經行之儒補諸縣教官處士于<lb/>
<pb n="KR2d0007_WYG_114-12b"/>
學攷其志業不由教官保任不得與貢舉升太學召試<lb/>
中書舍人兼權國子祭酒言太學諸生有誘進之法獨<lb/>
教官未嘗旌别似非嚴師勸士之道以天章閣待制充<lb/>
國子祭酒卒年五十七子岐<lb/>
龔原字深父處州遂昌人也舉進士調潁州司法參軍<lb/>
神宗朝為國子監直講哲宗即位為國子監丞遷太常<lb/>
博士會議秦悼王之後應襲封者原曰禮立嫡長而襲<lb/>
以嫡尊正統也今秦王嫡絶立庶自合禮令議夏至親<lb/>
<pb n="KR2d0007_WYG_114-13a"/>
祀北郊原曰合祭非禮也願罷合祭改徐王府記室加<lb/>
祕閣校理出為兩浙轉運判官紹聖初召為國子司業<lb/>
遷祕書少監改起居舍人權中書舍人以集賢殿脩撰<lb/>
知潤州徽宗即位入為祕書監兼侍講遷給事中初哲<lb/>
宗崩大臣引開寳故事謂上當服齊衰朞原上疏言三<lb/>
年之喪自天子至於庶人一也出知南康軍改壽州掦<lb/>
州召為工部侍郎移兵部除寳文閣待制知廬州陳瓘<lb/>
彈蔡京原坐與瓘友善落職和州居住起知亳州命下<lb/>
<pb n="KR2d0007_WYG_114-13b"/>
而卒年六十七始原力學以經術尊敬王安石始終不<lb/>
易也有文集七十卷易傳春秋解論語孟子解各十卷<lb/>
游酢字定夫建州建陽人也兄醇與酢俱以文行知名<lb/>
酢初受業于程顥顥知扶溝縣以道學為已任酢為掌<lb/>
其事由是問學益進又事程頥頥器之舉進士為蕭山<lb/>
尉除博士僉判泉州召為監察御史尋知河州又知濮<lb/>
陽軍歴舒濠二州卒年七十一有中庸義易説二南義<lb/>
語孟新解各一卷文集一卷<lb/>
<pb n="KR2d0007_WYG_114-14a"/>
王當字子思眉州眉山人也㓜好學不治章句博覽古<lb/>
今所取惟王佐大略常謂三公論道經邦燮理隂陽鎮<lb/>
撫四夷親附百姓皆出於一道其言之雖大其行之甚<lb/>
易嘗舉進士不中退居田野間歎曰士之居世茍不見<lb/>
其用必見其言遂著春秋列國名臣傳五十卷人競傳<lb/>
之元祐中蘇轍以賢良方正薦之廷對慷慨不避權貴<lb/>
䇿入四等調龍遊尉蔡京知成都府舉為學官當不就<lb/>
其後京相而當不復仕矣卒年七十二當於經學尤䆳<lb/>
<pb n="KR2d0007_WYG_114-14b"/>
易與春秋皆為之𫝊得聖人之㫖居多又有經㫖兩卷<lb/>
史論十二卷兵書十二篇<lb/>
陳暘字晉之福州人也兄祥道字用之元祐中為太常<lb/>
博士祕書省正字其學深於禮著禮書一百五十卷又有<lb/>
詩書解傳於學者暘紹聖中中制舉徽宗即位除太學<lb/>
博士遷正字祥道既著禮書𤾉亦著樂書貫穿詳備遷太<lb/>
常丞禮部員外郎時有用京房二變四清論樂者賜曰<lb/>
五聲十二律樂之正也二變四清樂之蠧也二變以變<lb/>
<pb n="KR2d0007_WYG_114-15a"/>
宫為君四清以黄鍾為君事以時作因可變也而君不可<lb/>
變太簇大吕夾鍾或可分也而黄鍾不可分豈古人所<lb/>
謂尊無二上之㫖哉遷鴻臚太常少卿擢禮部侍郎以<lb/>
顯謨閣待制罷提舉洞霄宫卒年六十八有樂書二十<lb/>
卷禮記解義十卷孟子解義十四卷北郊祀典三十卷<lb/>
　<lb/>
　<lb/>
　<lb/>
<pb n="KR2d0007_WYG_114-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百十四<lb/>
</p>
<p>
</p>
  </div>
</body>
</text>
</TEI>
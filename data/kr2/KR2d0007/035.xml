<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十五</head>
    <p>
<pb n="KR2d0007_WYG_035-1a"/>
欽定四庫全書<lb/>
　東都事略卷三十五　　　宋　王　稱　撰<lb/>
　　列傳十八<lb/>
李穆字孟雍開封陽武人也幼温厚寡言好學聞酸棗<lb/>
王昭素善易往師之昭素謂人曰觀李生材器他日必<lb/>
為卿相昭素以著易論三十三篇授之舉進士調郢州<lb/>
判官周世宗即位博求文學之士近臣薦其才拜右拾<lb/>
遺太祖登極遷殿中侍御史太祖既平蜀以穆通判洋<lb/>
<pb n="KR2d0007_WYG_035-1b"/>
州徙陜州坐輸田租於西京失期免官又坐所舉吏有<lb/>
罪去前任久之召為太子中允尋以右拾遺知制誥穆<lb/>
文學操履為太祖所知太祖甞謂盧多遜曰李穆士大<lb/>
夫之仁者也多遜曰穆臨事不以死生易節所謂仁者<lb/>
必有勇也乃遣使李煜諭令入朝煜辭以疾穆曰朝與<lb/>
不朝惟自處之朝廷繁富兵甲精銳恐不易當尔太祖<lb/>
聞其言以為要切太宗即位累遷中書舍人宰相盧多<lb/>
遜得罪穆坐與之同年降司封貟外郎太宗惜其才尋<lb/>
<pb n="KR2d0007_WYG_035-2a"/>
命之殿試考較見其形容甚癯憐之謂曰憂畏所致耶<lb/>
穆流涕太宗為之動容命復故官擢翰林學士知開封<lb/>
府有能名遂擢左諫議大夫參知政事穆至孝母病累<lb/>
年惡暑而畏風穆身自扶持起居能適其志或通夕不<lb/>
寐未嘗有倦惰之色母卒哀毁過人朝命起復固辭不<lb/>
得已視事然終不飲酒不食肉未終喪而卒年五十七<lb/>
太宗深惜之謂宰相曰李穆國之良臣奄尔淪謝非穆<lb/>
之不幸朕之不幸也贈工部尚書諡曰文恭穆子行簡<lb/>
<pb n="KR2d0007_WYG_035-2b"/>
以父任為将作監丞不樂仕進家居二十餘年眞宗聞<lb/>
其賢行即其家拜太子中允致仕後遷太常丞而卒<lb/>
賈黄中字媧民滄州南皮人也唐相耽四世孫黄中年<lb/>
六歲中神童十五舉進士授校書郎集賢校理直史館<lb/>
遷左拾遺歴左補闕通判定州入為禮官嶺南平為采<lb/>
訪使江南平知宣州太宗即位知昇州一日黄中按行<lb/>
府庫見扃鐍甚嚴集僚吏發之得寳貨數十櫝皆李氏<lb/>
宫闈之物不𨽻於籍者黄中悉表上之太宗歎曰吾府<lb/>
<pb n="KR2d0007_WYG_035-3a"/>
庫之物有籍貪黷者尚冒禁盜之況此亡國之餘物乎<lb/>
賜黄中錢三百萬以旌其潔召還知制誥遷翰林學士<lb/>
太宗多召見訪以時政得失對曰職當書詔思不出位<lb/>
太宗益重之兼掌吏選品藻精當揀拔寒俊號為無私<lb/>
淳化二年除給事中參知政事太宗召見其母王氏命<lb/>
之坐謂曰教子如是今之孟母也黄中性端重守家法<lb/>
多知臺閣故事朝之典禮資以損益當時之名士皆出<lb/>
其門談論娓娓聽者忘倦特常憂畏而執政循嘿時論<lb/>
<pb n="KR2d0007_WYG_035-3b"/>
少之四年罷明年知襄州上言母老乞留京師改知澶<lb/>
州太宗謂侍臣曰朕念黄中憂畏必先其母老矣因曰<lb/>
蘇易簡之母亦如之易簡前謝曰陛下以孝治天下奨<lb/>
及人親臣何人敢膺榮遇拜禮部侍郎祕書監卒年五<lb/>
十六而母果無恙贈禮部尚書太宗因念翰林無良毉<lb/>
詔天下并大臣各薦能毉者其為太宗追惜如此<lb/>
蘇易簡字太簡梓州銅山人也父協仕至光禄寺丞易<lb/>
簡少好學風度凝粹弱冠舉進士為将作監丞通判昇<lb/>
<pb n="KR2d0007_WYG_035-4a"/>
州入為右拾遺知制誥除翰林學士淳化中充承旨易<lb/>
簡多振舉翰林故事太宗為飛白書院額曰玉堂及以<lb/>
詩賜之太宗曰此永為翰林中一美事易簡曰自有翰<lb/>
林未有如今日之榮也太宗又草書宋玉大言賦賜易<lb/>
簡易簡因擬賦以獻其詞曰皇帝以白龍牋書大言賦<lb/>
賜玉堂詞臣易簡御筆煌煌雄辭洋洋瓌琦博達不可<lb/>
備詳詔易簡升殿躬指其理且歎宋玉之奇怪也因伏<lb/>
而奏曰恨宋玉不得與陛下同時帝曰噫何代無人耶<lb/>
<pb n="KR2d0007_WYG_035-4b"/>
卿為朕言之臣易簡拜手稽首曰聖人興兮告成功登<lb/>
崑崙兮展升中地為席兮饗祖宗天起籟兮調笙鏞日<lb/>
烏月兔耀文明也參旗井鉞嚴武衞也執北斗兮奠𤣥<lb/>
酒也削西華兮為石䃭也飛雲涌霞騰燔燎也刳鵬腊<lb/>
鯨代牲魚也迅雷三發山神呼也流電三激爟火舉也<lb/>
禮再獻兮淳風還君百拜兮三神歡四時一周兮萬八<lb/>
千年泰山融兮滄海乾圜蓋穴兮方輿穿君王壽兮無<lb/>
窮焉時殿上皆呼萬歲太宗覽而嘉之一日易簡當禁<lb/>
<pb n="KR2d0007_WYG_035-5a"/>
直以水試欹器太宗曰聞卿所玩非欹器耶易簡曰然<lb/>
乃進曰日中則昃月滿則虧器盈則覆物盛則衰願陛<lb/>
下持盈守成念終始固万世之基業則天下幸甚遷給<lb/>
事中參知政事與趙昌言共事多不協昌言出使劒南<lb/>
中道而罷受詔知鳳翔踰年易簡亦罷為禮部侍郎出<lb/>
知鄧州移陳州卒年三十九贈禮部尚書易簡之執政<lb/>
也太宗召其母薛氏入禁中賜寳冠霞帔命坐問曰何<lb/>
以教子對曰幼則束以禮義長則訓以詩書太宗歎曰<lb/>
<pb n="KR2d0007_WYG_035-5b"/>
孟母也賜白金千兩易簡性耆酒太宗嘗以詩戒之在<lb/>
翰林入直雖不敢飲在私第未嘗不醉及其死太宗曰<lb/>
易簡果以酒敗可惜也子耆仕至直集賢院耆子舜欽<lb/>
有傳<lb/>
錢若水字淡成河南人也十歲能屬文華山陳摶一見<lb/>
以為有仙風道骨舉進士為同州推官有富民失女奴<lb/>
其父母訟于州鞫于有司獄吏嘗有貸於富民不獲乃<lb/>
劾富民父子數人共殺女奴棄之水中遂失其尸而誣<lb/>
<pb n="KR2d0007_WYG_035-6a"/>
以罪皆應死若水疑之密使人訪求女奴得之乃引以<lb/>
示女奴之父母皆泣曰是也富民父子賴以得免郡太<lb/>
守欲薦之若水固辭曰且朝廷以此為若水功當置獄<lb/>
吏者於何地太守歎服太宗聞之遂召用擢祕書丞直<lb/>
史館半歲中超遷知制誥翰林學士至道初拜右諫議<lb/>
大夫同知樞密院事真宗即位加户部侍郎以親年高<lb/>
求解機政乃罷為集賢院學士修太宗實録初太宗崩<lb/>
有馴犬號呼不食遣送陵所參知政事李至欲若水書<lb/>
<pb n="KR2d0007_WYG_035-6b"/>
其事遺之詩曰白麟朱鴈且勿書勸君書此懲浮俗若<lb/>
水不從至因若水奏書不列監修官吕端名以為若水<lb/>
掠美若水援唐故事以為言衆不能折又重修太祖實<lb/>
録從眞宗幸大名上書曰臣聞用兵以伐謀為上御将<lb/>
以用法為先比者傅濳為帥擁十萬之衆閉闗縱冦坐<lb/>
看敵人殘虐生民不正典刑曷懲其後楊延朗輩勇於<lb/>
赴敵奮不顧身授任尚輕賞功未大臣願陛下誅敗将<lb/>
以徇衆擢有功以勸能使諸将承風各思用命聲馳塞<lb/>
<pb n="KR2d0007_WYG_035-7a"/>
外威攝敵人昔劉崇結契丹入邊懦将樊愛能何徽臨<lb/>
敵不戰周世宗陳宴而戮之因使偏将十數分擊太原<lb/>
崇不敢支戎亦遁去其後收淮甸下秦鳳平闗南如席<lb/>
卷之易此用兵伐謀之效也欲消外侮必本安邊用得<lb/>
其人莫如太祖畀董遵誨以通逺軍郭進以邢州李漢<lb/>
超之在闗南何繼筠之處鎭定隰州則李謙溥易州則<lb/>
賀惟忠王彦昇之治原姚内斌之守慶名不過㳂邊廵<lb/>
檢責其效皆十餘年闊略其細故則無畏避之心就録<lb/>
<pb n="KR2d0007_WYG_035-7b"/>
其功能則絶幸遷之意官卑故易以使久任故知敵情<lb/>
閒授睿謀戒其生事是以西冦北敵十七年間遣使稱<lb/>
藩不為外患已試之效今皆可行不數年間可以致邊<lb/>
烽罷警矣俄知開封府北敵未賔服内出手詔詢若水<lb/>
禦備翦滅之術若水上言曰臣讀前史論匈奴者多矣<lb/>
若漢婁敬樊噲季布賈誼晁錯主父偃徐樂王恢韓安<lb/>
國朱買臣董仲舒之所陳特和親征伐之二議唐李靖<lb/>
魏徵温彦博郭正一狄仁傑之所及亦不過戰守之兩<lb/>
<pb n="KR2d0007_WYG_035-8a"/>
端晋桑維翰不背約之言出於微弱故相趙普請回軍<lb/>
之奏姑兾息民悉非逺謀臣所不取嚴尤謂自古御戎<lb/>
無上策臣竊笑之守在四夷制勝以靜非上策而何臣<lb/>
聞唐魏博一鎭尓兵戎固不衆於今日而敵騎未嘗南<lb/>
牧者以幽薊為北門扼其險阻故也石晉割地之後由<lb/>
定武達滄海千里受敵雖設二闗鎭之以重兵莫可以<lb/>
禦故晉末度長河漢初復擾邊徼以周世宗之英武曾<lb/>
未能絶其冦中山窺上黨今御札詢備禦翦滅之術臣<lb/>
<pb n="KR2d0007_WYG_035-8b"/>
以為不得幽州未可翦滅也後唐莊宗在河北命周徳<lb/>
威取幽州然後南向而爭天下蓋先為萬全之計使不<lb/>
能勝此善用兵者也夫戰守不同心将不能料敵重兵<lb/>
在外輕兵在内則今之所患也臣願陛下選智謀可以<lb/>
任邊郡者聽召壯士以為部曲而官為廪給之又募民<lb/>
為招收軍厚其粮賜蠲其租賦彼供輸兩地各有親屬<lb/>
則敵之動息得以知之如是同心将能料敵而在外者<lb/>
皆輕兵矣然無以統衆則不能用衆無以制勝則不能<lb/>
<pb n="KR2d0007_WYG_035-9a"/>
勝敵故必擇大臣領近鎭提重兵以專閫外之事有警<lb/>
則督戰已事則班師既無舉兵之名又得馭兵之要三<lb/>
軍同力上下一心備禦之方舉積此矣若乃患民力之<lb/>
困則廣邊地之營田患戍卒之驕則嚴将帥之法令古<lb/>
語有之曰法不可移令不可違又云功不勸謂之止善<lb/>
罪不懲謂之縱惡昔太祖用郭進守西山遣戍卒必戒<lb/>
之曰汝謹奉法我猶赦汝郭進殺汝矣其假借如此郭<lb/>
進所至兵未嘗小衂臣願陛下推太祖所以待郭進之<lb/>
<pb n="KR2d0007_WYG_035-9b"/>
心而待諸将則法令不患不嚴勸懲不患不至矣眞宗<lb/>
善其議謂左右曰若水儒臣中知兵者也拜鄧州觀察<lb/>
使知并州以疾召還卒年四十四贈户部尚書諡曰宣<lb/>
靖若水風流儒雅有文學善談論事母以孝聞所至有<lb/>
譽望接物以誠評人貴賤壽夭多驗自知不壽故懇辭<lb/>
勢位賢士大夫皆宗慕之有文集二十卷眞宗念若水<lb/>
母老數遣使存問賜緡帛羊酒云<lb/>
臣稱曰孔子論孝備矣是以求忠臣必於孝子之門惟<lb/>
<pb n="KR2d0007_WYG_035-10a"/>
能孝於親然後可移忠於君四子之母其賢有擇鄰之風<lb/>
而其子幼被慈訓卒能有立非此母不生此子也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_035-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷三十五<lb/>
</p>
<p>
</p>
  </div>
</body>
</text>
</TEI>
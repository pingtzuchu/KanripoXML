<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百三</head>
    <p>
<pb n="KR2d0007_WYG_103-1a"/>
欽定四庫全書<lb/>
　東都事略卷一百三　　　宋　王　稱　撰<lb/>
　　列傳八十六<lb/>
張康國字賔老維揚人也初入太學俊譽靄然舉進士<lb/>
為兖饒二州教授稍遷提舉兩浙常平福建路轉運判<lb/>
官召為左司貟外郎遷起居郎拜中書舎人遷翰林學<lb/>
士兼侍講進承㫖康國附蔡京以進遂除尚書左丞徽<lb/>
宗甚器重之拜知樞密院事先是西北邉帥辟官或任<lb/>
<pb n="KR2d0007_WYG_103-1b"/>
非其重康國歎曰並塞尤當擇人誠得人邉鄙無患奈<lb/>
何欲私所厚善乎終於位年五十四贈開府儀同三司<lb/>
諡曰文簡<lb/>
劉逵字公達隨州隨縣人也舉進士哲宗時為太常博<lb/>
士國子司業徽宗即位為衛尉少卿拜中書舎人遷給<lb/>
事中時建言者以元符末復元祐黨人太優朝廷再籍<lb/>
之而頗有闊略者御史中丞錢遹論黨人疑有姦下兩<lb/>
省議逵以遹言為非除户部侍郎遷兵部尚書崇寧四<lb/>
<pb n="KR2d0007_WYG_103-2a"/>
年拜同知樞密院事明年除中書侍郎時蔡京罷相國<lb/>
柄逵主之於是言者論逵謂其乗閒抵巇盡取陛下崇<lb/>
寧以来繼述緝熈美意良法不問大小輕重而盡廢之<lb/>
陛下立教養升貢之法而逵乃腹非竊議稽留旬浃不<lb/>
即奉行陛下息邪說以正人心而逵取為元祐學術者<lb/>
陛下疾朋黨以示好惡而逵進係黨人之子者陛下罪<lb/>
詆誣以尊宗廟而逵擢上書邪等者陛下勤繼述以昭<lb/>
先烈而逵用改更熙豐法令者陛下擢用之不二三年<lb/>
<pb n="KR2d0007_WYG_103-2b"/>
間致位輔弼於逵厚矣逵乃若此豈不負陛下哉遂罷<lb/>
知亳州京復相又責鎮江軍節度副使安州居住移襄<lb/>
州泰州起知杭州除資政殿學士醴泉觀使卒年五十<lb/>
朱諤字聖與秀州華亭人也舉進士高第調忠正軍推<lb/>
官稍遷太常丞擢殿中侍御史遷侍御史除給事中御<lb/>
史中丞上言天縱陛下将大有為手詔屢下比以十數<lb/>
其惻怛願治之意雖詩書所載堯舜三代之用心無以<lb/>
尚此然奉行之吏或安於茍簡或懐二三擅置不行則<lb/>
<pb n="KR2d0007_WYG_103-3a"/>
徳意善政無由下達請分遣使者刺舉諸道有受令而<lb/>
不行及行令而不盡者如古留令虧令之罪重為譴罰<lb/>
則令行而朝廷尊矣欽聖憲肅皇后服除前此徽宗以<lb/>
禁樂未講朝㑹之禮至是諤言帝出乎震相見乎離離<lb/>
者帝與萬物交通之時古者以仲夏視朝其說載於月<lb/>
令令行於唐甚備本朝太祖建隆太宗興國皆行之宜<lb/>
敕有司以五月會朝時夀星數見諤言禮記月令八月<lb/>
中氣日在軫是月命有司享夀星於南郊願增崇其禮<lb/>
<pb n="KR2d0007_WYG_103-3b"/>
以致人主萬夀之意進侍讀除兵部尚書改禮部時議<lb/>
者以南郊熟牲以鑊非古禮欲易用鼎諤曰周公大祭<lb/>
祀則大宗伯省牲鑊非古禮乎大觀初為尚書右丞踰<lb/>
月卒贈光禄大夫諡曰忠靖諤始以科第有時名而附<lb/>
㑹蔡京以進初名紱以黨籍中有同姓名者遂改今名云<lb/>
林攄字彦福福州長樂人也以父任調無錫簿為敕令<lb/>
所刪定官通判濠州蔡京為相置講議司辟攄為財賦<lb/>
檢討除屯田貟外郎遷右司員外郎時議遣使察訪諸<lb/>
<pb n="KR2d0007_WYG_103-4a"/>
道以攄使河北陛辭言河北利害數事因留不遣擢起<lb/>
居舎人俄遷中書舎人翰林學士當是時朝廷用兵西<lb/>
方遼人遣使為請命攄報聘攄至北廷盛氣言曰夏羌<lb/>
數㓂邉罪在不赦北朝屢遣使勸和當俟其服然後可<lb/>
副勸和之意北廷君臣皆不答及辭遼主欲為夏人求<lb/>
復進築城砦攄曰北朝往日夏人不庭亦甞取唐隆鎮<lb/>
今還之乎敵不勝其忿既還館紿以宣㫖使降階跪受<lb/>
實以國書授之攄引故事不從因詆之以醜語遼主曰<lb/>
<pb n="KR2d0007_WYG_103-4b"/>
大宋兄弟之邦臣吾臣也今辱吾左右與辱我同欲致<lb/>
之死在廷恐兆釁皆泣諫止於是留攄在館三日絶供<lb/>
餉水泉汙不潔以饑渇困辱之既行無燕餞贈賄使還<lb/>
朝廷不以攄生事為罪乃除禮部尚書遼人以書言於<lb/>
朝遂以龍圗閣直學士出知潁州未幾召為開封尹除<lb/>
兵部尚書拜同知樞密院事改尚書左丞遷中書侍郎<lb/>
顯恭皇后崩徽宗成服舉哀衛士猶服色衣有司疑之<lb/>
攄遽判服紫繡袍明日對引故事宰臣宗室之喪皇帝<lb/>
<pb n="KR2d0007_WYG_103-5a"/>
持服殿中衛士服紫繡袍今於中宫何疑議者非之集<lb/>
英殿賜進士第攄當臚傳有姓甄而呼為堅名盎而呼<lb/>
為快者徽宗指曰卿誤邪攄不謝言者論其不學無術<lb/>
倨傲不恭失人臣禮讁知滁州言者不已提舉洞霄宫<lb/>
久之復資政殿學士知揚鄆二州進觀文殿學士拜慶<lb/>
逺軍節度使復以人言罷提舉明道宫卒年五十九贈<lb/>
特進攄為人很愎既退居買田湖州嵗荒租不時入責<lb/>
幹吏備償吏訴於朝為士論所耻靖康元年以攄蔡京<lb/>
<pb n="KR2d0007_WYG_103-5b"/>
死黨追貶為節度副使<lb/>
管師仁字元善處州龍泉人也舉進士為滄州教授又<lb/>
為廣親睦親宅教授通判澧州知建昌軍召對除右正<lb/>
言徽宗親政師仁言事詳緩不廹徽宗多聽納遷左司<lb/>
諌起居郎遂拜中書舎人遷給事中為工部侍郎進吏<lb/>
部久之遷刑部尚書以樞密直學士知揚州徙定州時<lb/>
承平日久邉備不脩而敵使再至為羌請地朝廷以備<lb/>
邉委師仁師仁至則下令増繕城防僚吏駭然莫知所<lb/>
<pb n="KR2d0007_WYG_103-6a"/>
為師仁黙計皆有程度一日舉衆十餘萬不日而成其<lb/>
他戰守之具無不飭備而人無知之者召為吏部尚書<lb/>
未幾拜同知樞密院事以疾罷為資政殿學士佑神觀<lb/>
使卒年六十五<lb/>
侯䝉字元功髙密人也舉進士為文簡古有西漢風崇<lb/>
寧初為監察御史進殿中侍御史䝉上疏陳十事去冗<lb/>
官容諌臣明嫡庶别賢否絶倖求戒濫恩寛疲民節妄<lb/>
費戚里毋與政閹寺無假之權徽宗嘉納之遷侍御史<lb/>
<pb n="KR2d0007_WYG_103-6b"/>
西夏㓂邉髙永年死於敵徽宗怒親書五路帥臣劉仲<lb/>
武等十八人姓名命䝉制勘於秦州既行拜給事中䝉<lb/>
至仲武等囚服聽命䝉謂曰君等皆侯伯不敢以獄事<lb/>
辱第言其實案未上除御史中丞䝉因上言曰漢武之<lb/>
殺王恢不如秦穆之赦孟明子玉縊而晉侯喜孔明斃<lb/>
而蜀國䡖敵既殺吾一都護而将臣十八人由之而死<lb/>
是自戕其支體欲身之不病其可得乎徽宗即日赦仲<lb/>
武等蒙還遷刑部尚書進户部大觀中拜同知樞密院<lb/>
<pb n="KR2d0007_WYG_103-7a"/>
事遷尚書左丞政和二年除中書侍郎張商英為相御<lb/>
史中丞蔡薿力詆其私事商英丐罷且辨其誣有㫖與<lb/>
薿辨䝉曰商英雖有罪宰相也蔡薿雖言官從臣也今<lb/>
使之廷辨豈不有傷國體哉徽宗然之尋出知亳州旋<lb/>
除資政殿學士提舉崇福宫於時宋江㓂京東䝉上書<lb/>
陳制賊計曰宋江以三十六人横行河朔京東官軍數<lb/>
萬無敢抗者其材必過人不若赦過招降使討方臘以<lb/>
自贖或足以平東南之亂徽宗曰䝉居閒不忘君忠臣<lb/>
<pb n="KR2d0007_WYG_103-7b"/>
也起知東平府未赴而卒年六十八贈開府儀同三司<lb/>
馮熙載字彦為衢州西安人也舉進士為弋陽尉旋除<lb/>
祕書省正字遷著作佐郎起居郎中書舎人由大司成<lb/>
拜翰林學士遷承㫖不閱旬除尚書左丞踰年遷中書<lb/>
侍郎方是時王黼為相熙載與之共事多不協言者論<lb/>
其不省墳墓遂罷以資政殿學士知亳州尋提舉洞霄<lb/>
宫起知福州引疾再領宫祠卒年四十九<lb/>
臣稱曰自愛莫助之之說行而孽京由是用事小人之<lb/>
<pb n="KR2d0007_WYG_103-8a"/>
勢遂熾立乎人之本朝者莫非小人也其進悉以詆毁<lb/>
元祐紹述先烈為言如是者幾三十年而執政之中獨<lb/>
一劉逵用主元祐而黜彼豈誠然者哉烏虖小人之急<lb/>
售其才而耆利不已終以亂天下者自古盖亦多矣而<lb/>
崇觀政宣之間為特甚焉於斯時也賢人君子擯廢不<lb/>
用甘鏟采以自珍者可勝道哉可勝道哉<lb/>
　<lb/>
　<lb/>
<pb n="KR2d0007_WYG_103-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百三<lb/>
</p>
<p>
</p>
  </div>
</body>
</text>
</TEI>
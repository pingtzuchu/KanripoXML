<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事畧卷一百十</head>
    <p>
<pb n="KR2d0007_WYG_110-1a"/>
欽定四庫全書<lb/>
　東都事畧卷一百十　　　宋　王　稱　撰<lb/>
　　忠義傳九十三<lb/>
語曰無求生以害仁有殺身以成仁而孟子亦謂所欲<lb/>
有甚於生者則捨生而取義信㢤盖死者人之所難而<lb/>
得其死者尤難也世治則忠義之士全其榮名世亂則<lb/>
忠義之士其節乃見主憂臣辱義在必死不以禍福動<lb/>
其心不以死生易其守此誠烈丈夫也哉烏虖祖宗以<lb/>
<pb n="KR2d0007_WYG_110-1b"/>
來忠義之士以身狥國者非無其人僅有之而已盖逢<lb/>
治世也若夫靖康之難則守死仗節之士見矣此所謂<lb/>
板蕩識忠臣者歟<lb/>
劉平字士衡開封祥符人也父漢凝官至崇儀使平為<lb/>
人剛直任侠善弓馬讀書强記舉進士為無錫尉知鄢<lb/>
陵南充二縣以父喪解官道出興州有賊遮道劫之平<lb/>
引弓射殺三人餘遂遁去冦凖竒其材薦之起為殿中<lb/>
丞知瀘州平在南充時夷人入冦平攝州事率土豪擊<lb/>
<pb n="KR2d0007_WYG_110-2a"/>
走之及平復至夷人畏服代還通判頴州召為監察御<lb/>
史數上疏論事為丁謂所惡久之得三司鹽鐡判官除<lb/>
殿中侍御史陕西轉運使仁宗即位遷侍御史初真宗<lb/>
知其才將用之矣丁謂曰平將家子知兵若使將西北<lb/>
可以制戎狄章獻皇后思謂言換尚衣庫使知邠州稍<lb/>
遷慈州團練使平謂元昊居服僣竊且叛矣宜備之轉<lb/>
温州防禦使遷邕州觀察使歩軍都指揮使静江軍留<lb/>
後元昊反平上疏曰五代以來中國多事唯制西戎似<lb/>
<pb n="KR2d0007_WYG_110-2b"/>
有䇿焉於此之時中國未嘗進一騎一兵逺屯塞上特<lb/>
任土豪付以州邑是以邉陲無事其後大臣不能逺慮<lb/>
徙朔方李彞興靈武馮繼業於内地自此靈夏漸敝中<lb/>
國十年之中兵民交困矣靈武既失守趙徳明懼問罪<lb/>
願備藩臣朝廷即以靈夏両鎮授之今元昊僣逆復與<lb/>
唃厮囉結此乃天亡之時也臣請招致山界洪宥等州<lb/>
土豪授以職名給以金帛使勇者貪於禄冨者貪於安<lb/>
不期月而人心自定或授唃厮囉以靈武使逼元昊河<lb/>
<pb n="KR2d0007_WYG_110-3a"/>
外族帳復出鄜延石州蕃漢歩騎收河西部族招其酋<lb/>
帥其衆離貳則以大軍進討以所得城邑而封之元昊<lb/>
不過竄身河外一竆冦爾若朝廷貸元昊之罪臣恐北<lb/>
狄謂朝廷養兵百萬不能制一小戎有輕中國之心然<lb/>
亦須議守禦之長計請召夏竦范雍與兩府大臣議攻<lb/>
取䇿令邉臣遵守疏奏不報而元昊盛兵攻保安軍自<lb/>
土門路入冦延帥范雍以書召平至保安與石元孫合<lb/>
平趣土門既又有告賊兵趣金明圍延州雍復召二將<lb/>
<pb n="KR2d0007_WYG_110-3b"/>
還軍救延州平督騎兵先發歩卒繼進夜至三川口西<lb/>
十里營令騎兵先趣延州奪門詰朝歩兵未至元孫與<lb/>
平還逆之行二十里遇兵與偕行至三川口遇賊與戰<lb/>
平左耳右脛皆中流矢戰少卻鄜延駐泊都監内臣黄<lb/>
徳和引兵先走平轉闘三日賊問主將所在何不降平<lb/>
使人應之曰狗賊不降我何降也以衆寡不敵與元孫<lb/>
俱被執平不復食數罵曰狗賊我頸長三尺何不速殺<lb/>
我縳我何之乎遂見殺年六十八徳和既遁輒誣平降<lb/>
<pb n="KR2d0007_WYG_110-4a"/>
賊詔以兵圍其家命殿中侍御史文彦博即河中府置<lb/>
獄遣知同州龎籍往訊焉具得其實遂釋其家徳和坐<lb/>
腰斬賜平家信陵坊第一區贈忠武軍節度使兼侍中<lb/>
平諸子唯季孫有聞季孫字景文少篤學能詩文蘇軾<lb/>
知杭州時季孫以左藏庫副使為兩浙兵馬都監軾薦<lb/>
其才除知隰州仕至文思副使以卒軾時為兵部尚書<lb/>
哀季孫之死奏言季孫篤志好學博通史傳工詩能文<lb/>
輕利重義練逹軍政至於忠義勇烈有平之風性好異<lb/>
<pb n="KR2d0007_WYG_110-4b"/>
書古文石刻所得禄賜盡於藏書之費季孫既死家無<lb/>
甔石妻子寒餓行路傷嗟臣實與季孫相知既哀其才<lb/>
氣如此又哀平以忠義死事聲迹相接四十年間而子<lb/>
孫淪替不䝉收録豈朝廷之意哉欲望優於賻贈以振<lb/>
其妻子朝夕饑寒之憂亦使人知忠義死事之子孫雖<lb/>
跨歴嵗月朝廷猶賜存卹於勸奬之道不為小補軾之<lb/>
言如此則季孫之賢可知矣<lb/>
任福字祐之開封人也初補衛士由殿前諸班六遷至<lb/>
<pb n="KR2d0007_WYG_110-5a"/>
遥郡刺史元昊反除莫州刺史知隴州又知慶州與諸<lb/>
將攻元昊白豹城以功拜龍神衛四廂都指揮使賀州<lb/>
防禦使計議涇原邉事適安撫使韓琦行邉趣涇州聞<lb/>
元昊閱兵折薑㑹謀入冦遂以兵萬八千人命福統諸<lb/>
將擊賊以耿傅參軍事桑懌為先鋒涇州駐泊都監王<lb/>
珪武英各以所部兵從福節制琦授福以方畧俾諸將<lb/>
併兵合勢自懐逺城趣徳勝砦至羊牧隆城出賊之後<lb/>
如未可戰則據險設伏待其歸然後邀擊之福等既就<lb/>
<pb n="KR2d0007_WYG_110-5b"/>
道琦又重戒之福引輕騎數千與賊戰於張家堡賊偽<lb/>
北桑懌引騎趣之福亦踵其後會暮合軍屯好水川福<lb/>
等追奔三日至籠竿城北遇賊距羊牧隆城五里諸將<lb/>
因前接戰桑懌先戰沒福繼之珪及武英而下皆陷焉<lb/>
福未死前有小校劉進者勸福自免福曰吾以死報國<lb/>
也因揮四刃鐵簡挺身決闘遂死之年六十一贈武勝<lb/>
軍節度使兼侍中<lb/>
王珪者開封人也年十九應募為親従官遷殿前第一<lb/>
<pb n="KR2d0007_WYG_110-6a"/>
班擢禮賔副使涇州駐泊都監元昊冦鎮戎軍珪將以<lb/>
三千騎為先鋒自瓦亭至師子堡賊圍之數重珪奮擊<lb/>
多獲首級乗間叩鎮戎軍請益兵不許止縋糧與之士<lb/>
卒既飽珪語之曰兵法以寡擊衆必在暮我兵少乗其<lb/>
暮可得志也乃馳入賊一將以鎗直其胸傷右臂珪左<lb/>
手以杵碎其脛又一將復以鎗進珪挾其鎗運鞭擊死<lb/>
之虜驚遂引去是嵗改涇原都監明年從任福大入好水<lb/>
川連闘三日諸將俱沒珪乃東望再拜曰非臣負國力<lb/>
<pb n="KR2d0007_WYG_110-6b"/>
不能也獨有死報爾乃復入戰擊殺百人目中飛矢而<lb/>
卒鎮戎之戰也珪以所得二鎗植山上珪既死邉人即<lb/>
其所為立廟焉珪通隂陽術數好水之戰自知不得還<lb/>
將行謂其家人曰可速去無為虜所仇也及虜攻瓦亭<lb/>
果求其家人如其言贈金州觀察使有子光祖以珪恩<lb/>
補供奉官淯井夷人入冦光祖為梓夔路鈐轄合都監<lb/>
王宣討之賊遂棄去茂州土蕃圍茂州據雞棕關以内<lb/>
侍王中正經畫命光祖䇿應光祖招納餘族全雞棕關<lb/>
<pb n="KR2d0007_WYG_110-7a"/>
會中正于茂州乃歸瀘州蠻乞弟圍安夷砦羅箇牟<lb/>
村王宣死之宣所將兵潰光祖至江安潰者悉歸于<lb/>
光祖尋從韓存寳取夷勞口時乆雨士卒暴露賊保<lb/>
巢穴光祖說存寳進軍落共城又進軍梅嶺賊以數<lb/>
萬出駐落箇棧存寳亟止光祖但與對壘而按兵不<lb/>
動既而賊遁去存寳遽班師神宗以存寳逗留遣歩<lb/>
軍都虞候林廣代之光祖曰不得乞弟患未艾也廣<lb/>
至因入其巢穴求乞弟不得焚掠蕩盡退營落共江<lb/>
<pb n="KR2d0007_WYG_110-7b"/>
門等砦光祖以功遷四方館使遂置瀘南㳂邉安撫使<lb/>
命知瀘州以領之遷客省使嘉州刺史為涇原路副總<lb/>
管改河東徙定州卒年六十七<lb/>
武英者太原人也父密為左侍禁與契丹戰死之以英<lb/>
為三班借職積功遷内殿承制環慶路都監破元昊之<lb/>
衆于白豹城以功遷禮賔副使從任福戰於好水川死<lb/>
之贈邢州觀察使<lb/>
桑懌者開封雍丘人也善用劍及鐡簡有智略謹畏常<lb/>
<pb n="KR2d0007_WYG_110-8a"/>
若不足少舉進士不中嘗遭大水有粟二廪將以舟載<lb/>
之見民走避溺者遂棄其粟而載之皆得不死後徙居<lb/>
汝頴間諸縣多盗自請補耆長獨提一劍以往殺獲殆<lb/>
盡旁縣因之無盗轉運奏其事授郟城尉徙澠池改右<lb/>
班殿直為永安廵檢羣盗聞桑殿直來皆遁去宜州蠻<lb/>
叛殺海上廵檢官軍不能制因命懌往盡殺之得閤門<lb/>
祇候推其功於已上者或譏其好名懌曰若欲避名皆不<lb/>
可為也益自信遷西頭供奉官為廣南駐泊都監遷内<lb/>
<pb n="KR2d0007_WYG_110-8b"/>
殿崇班鄜延路兵馬都監踰月徙涇原屯鎮戎軍好水<lb/>
之戰死之贈解州防禦使<lb/>
耿傅者字公弼祖昭化為蜀州司户參軍盗據城欲脅<lb/>
以官昭化罵賊不屈而死傅以䕃補官後以將作監丞<lb/>
知永寜縣通判儀州徙慶州為任福行營參軍山外之<lb/>
戰諸將嘗戒傅少避賊鋒而傅愈前指顧自若及賊騎<lb/>
大至武英又勸傅曰君非主兵者奈何欲與英俱死也<lb/>
傅作書遺福戒以持重未㡬福戰沒傅亦死或謂福之<lb/>
<pb n="KR2d0007_WYG_110-9a"/>
敗由傅督諸將稍急韓琦得其書上之尹洙亦作閔忠<lb/>
辨誣二篇閔忠曰甚哉世人謀其身之周也山外之戰<lb/>
諸將以力死明白不可欺或者咎其失計且不與其死<lb/>
噫趍利以違節度其失計信然秉義不屈柰何不與其<lb/>
死也忠義世之所髙死人之所難以甚難之節負至髙<lb/>
之名茍與之則已當蹈之矣惡所以謀其身哉善謀其<lb/>
身者不然必非之曰喪兵沮威雖死吾弗與然後享其<lb/>
富保其生為無愧為身之謀豈不周乎冦讎在境師兵<lb/>
<pb n="KR2d0007_WYG_110-9b"/>
在行欲其以保功難乎哉烏虖喪兵沮威以取死豈諸<lb/>
將心邪亦不幸而已為國家者無使謀其身者終其幸<lb/>
死義者重不幸則節士勸矣辨誣曰山外之役參軍事<lb/>
耿傅在行戰合虜騎益至或以傅文吏無軍責勸其避<lb/>
去傅不顧被數創死於陣或誣之曰傅督諸將進與大<lb/>
憝卒遇敗傅致也後得傅與諸將書戒以持重慮為虜<lb/>
誘此豈督諸將進邪宋興八十載文吏死事者或以城<lb/>
守之責或不幸與禍㑹其死義一也至如臨大敵不懾<lb/>
<pb n="KR2d0007_WYG_110-10a"/>
與驍雄之士爭致其命如傅比者亦鮮悲夫謀既不用<lb/>
又從之死猶不免於誣為誣者豈喜於立異邪惡夫為<lb/>
忠邪洙文既出其謗遂止朝廷贈傅右諫議大夫<lb/>
馬遂開封人也初補散直為北京指使王則反於貝州<lb/>
遂聞之中夜叱咤晨興詣留守賈昌朝請與行陳命持<lb/>
榜招降則盛服見之與坐遂諭以禍福則不答時張得<lb/>
一侍賊側目之不應遂扼其喉擊之流血而左右無助<lb/>
者賊徒驍捷卒石慶斷其一臂遂詬之曰妖賊吾恨不<lb/>
<pb n="KR2d0007_WYG_110-10b"/>
斬女萬段即見殺事聞仁宗嗟歎乆之贈遂宫苑使後<lb/>
獲石慶付其子使剖心以祭之<lb/>
孔宗旦魯人也為邕州司户參軍初儂智髙潛聚衆溪<lb/>
洞而邕州有白氣起郡庭傍江水暴溢宗旦以為兵象<lb/>
䇿智髙必反以書告郡守陳珙珙不聽後智髙反破横<lb/>
州宗旦遣其家屬徃依桂州曰吾有官守不得去無為<lb/>
俱死也既而破邕州宗旦被執賊有用之之意宗旦怒<lb/>
曰賊女今立死吾豈可汙邪慢罵不已遂見殺贈太子<lb/>
<pb n="KR2d0007_WYG_110-11a"/>
中允<lb/>
曹覲建州人也故贈諫議大夫修古之妷修古為諫官<lb/>
有直名無子以覲為嗣而奏以官累遷太子中舍知封<lb/>
州儂智髙反覲以州無兵備募敢死五百人以守城而<lb/>
鄰城有為避賊計者遂紿以書曰賊止期得邕貴而已<lb/>
豈肯離巢穴逺來邪覲以為然乃縱所募去而賊至又<lb/>
勸使之走覲叱之曰吾家以忠義自持吾豈茍生者邪<lb/>
俾妻子逃匿民間自佩郡印與兵馬監押陳曄率州兵<lb/>
<pb n="KR2d0007_WYG_110-11b"/>
百餘人禦賊力不勝遂為賊所執以郡印授二卒使懐<lb/>
去覲不食三日賊諭欲用之覲叱曰犬彘敢爾邪遂見<lb/>
殺封州之人為覲立廟嵗時祀之朝廷贈覲太常少卿<lb/>
趙師旦字潛叔<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>之侄也以<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>䕃補官累至右贊善大<lb/>
夫知康州儂智髙既破邕州師旦遣人覘賊還報曰諸<lb/>
州長吏皆棄城去矣師旦曰女亦欲吾去邪即斬以徇<lb/>
而賊將及城下因語妻子曰留此俱死無益也令避難<lb/>
山谷間明日賊大至州兵止三百人師旦與兵馬都監<lb/>
<pb n="KR2d0007_WYG_110-12a"/>
馬貴力戰矢盡還坐堂上智髙麾兵鼓譟而入師旦大<lb/>
罵曰朝廷負若何事乃敢反邪大兵且至戮爾無遺類<lb/>
矣智髙怒與貴俱見殺師旦死時年四十三賊既去州<lb/>
人為立祠師旦之妻生子數日而避賊棄之草中後三<lb/>
日猶不死取而育之朝廷贈師旦光禄卿<lb/>
蘇緘字宜父泉州晉江人也舉進士為南海簿廣州領<lb/>
市舶司每海商至選官閱實貲貨其商酋皆州里右姓<lb/>
至則陵轢官府以客禮見主者緘以選往有大商樊氏<lb/>
<pb n="KR2d0007_WYG_110-12b"/>
入見遽陞階就榻緘捕繫杖之樊氏訴於州州將召緘<lb/>
責以専决罰緘曰主簿雖卑邑官也舶商雖富部民也<lb/>
部民有罪而邑官杖之安得為専州將慰諭遣之為武<lb/>
陽尉有劇賊黑李二者官莫能捕緘獨馳馬追斬之府<lb/>
尹賈昌朝曰儒者乃爾勇邪累遷秘書丞知英州儂智<lb/>
髙反圍廣州緘蒐部兵募壯勇合數千人赴難委州事<lb/>
於提㸃刑獄鮑何緘以功換供備庫副使為廣南東路<lb/>
都監緘襲賊至邕州金城砦余靖督諸將進戰官軍失<lb/>
<pb n="KR2d0007_WYG_110-13a"/>
利主將陳曉先退坐斬緘貶房州司馬後以著作佐郎<lb/>
監越州稅知崇仁縣復供備庫使知亷州坐擅斬失火<lb/>
軍士降潭州都監從知鼎州交趾謀入冦以緘為皇城<lb/>
使知邕州緘伺得其實以書抵知桂州沈起起不以為<lb/>
意及劉彞代起交人果大舉衆號八萬氐海岸未旬日<lb/>
陷欽亷二州破邕之四砦緘聞賊且至嬰城以守州民<lb/>
震驚將竄逃者緘曰女輩逃將安之惟堅壁固守以待<lb/>
外援可坐勝乃出官帑及私財示之曰吾兵械已具蓄<lb/>
<pb n="KR2d0007_WYG_110-13b"/>
聚不乏今與女約有一人敢出吾當先并其孥斬之時<lb/>
大校翟績隂欲出奔緘斬以徇由是上下聽命賊圍城<lb/>
緘日夜勞苦士卒禦敵以神臂弓仆賊殪象不可勝計<lb/>
於是城中人心益固緘初求救於彞彞遣都監張守節<lb/>
徃援守節逗留不即行緘又遣人持蠟書告急於提㸃<lb/>
刑獄宋球以便宜督守節兵行守節皇恐遽移屯大夾<lb/>
嶺回保崑崙關猝遇賊一軍皆覆賊百計攻城緘隨機<lb/>
以應之賊計已盡欲引去而知外援不至㑹有能土攻<lb/>
<pb n="KR2d0007_WYG_110-14a"/>
者教賊囊土數萬向城山積頃刻髙數丈賊衆登土囊<lb/>
以入城遂陷緘猶領傷卒馳騎戰愈厲而力不敵乃曰<lb/>
吾義不死賊手乃還州治闔門聚家屬三十有六人皆<lb/>
自殺藏尸於坎縱火自焚賊至求尸皆不能得乃殺吏<lb/>
卒土丁居民五萬餘人以百首為一積凡五百八十餘<lb/>
積并欽亷所殺無慮十萬餘人邕被圍凡四十二日而<lb/>
下無叛者緘憤沈起劉彝致冦又不救患欲上疏論之<lb/>
屬道梗不通乃榜其罪於市兾朝廷得聞知焉神宗哀<lb/>
<pb n="KR2d0007_WYG_110-14b"/>
緘死贈奉國軍節度使諡曰忠勇<lb/>
彭汝方字宜老汝礪之弟也以䕃補太廟齋郎後知衢<lb/>
州時方臘陷歙睦杭而衢介於三郡之間賊勢張甚兵<lb/>
力寡弱衆皆奔潰汝方與郡僚段處約守孤城城陷罵<lb/>
賊而死年七十一贈龍圖閣直學士<lb/>
詹良臣字唐公嚴州遂安人也晚以累舉恩得官為縉<lb/>
雲尉方臘起青溪聲搖江淮賊犯處州良臣曰捕盜吾<lb/>
職也率弓兵數十人徃禦之為賊所執賊欲降之良臣<lb/>
<pb n="KR2d0007_WYG_110-15a"/>
罵曰女輩何敢反徃年李順反戮於蜀王倫反戮於淮<lb/>
南王則反戮於河北同惡無少長棄市尸為狗䑕食女<lb/>
輩何敢反賊怒割其肉使自啖之良臣且吐且罵至死<lb/>
不絶聲見者為隕涕死時年七十二賊平徽宗聞而愍<lb/>
之官其二子<lb/>
　<lb/>
　<lb/>
　<lb/>
<pb n="KR2d0007_WYG_110-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百十<lb/>
</p>
<p>
</p>
  </div>
</body>
</text>
</TEI>
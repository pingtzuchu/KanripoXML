<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十二</head>
    <p>
<pb n="KR2d0007_WYG_032-1a"/>
欽定四庫全書<lb/>
　東都事略卷三十二　　　宋　王　稱　撰<lb/>
　　列傳十五<lb/>
李昉字明逺深州饒陽人也父超仕晉為集賢院學士<lb/>
昉以蔭補太廟齋郎舉進士為祕書郎直洪文館改右<lb/>
拾遺周宰相李榖将兵征淮南以昉為記室參軍師還<lb/>
擢知制誥翰林學士國初遷中書舎人罷為給事中王<lb/>
師平湖湘以昉知衡州陶榖誣奏昉為親屬求東畿令<lb/>
<pb n="KR2d0007_WYG_032-1b"/>
太祖召問張昭昭老儒氣直免冠上前言曰榖罔上太<lb/>
祖疑之乃出昉為彰武行軍司馬召還復拜中書舎人<lb/>
直學士院與盧多遜同直立多遜下太祖即日拜昉為<lb/>
直學士立多遜上坐貢士所取失當左遷太常少卿明<lb/>
年復拜中書舎人翰林學士盧多遜攻趙普之短太祖<lb/>
以問昉昉曰臣書詔之外它無所知太祖黙然加工部<lb/>
侍郎從太宗征太原拜工部尚書遷承旨太平興國八<lb/>
年改文明殿學士遂除參知政事是歲拜同中書門下<lb/>
<pb n="KR2d0007_WYG_032-2a"/>
平章事監修國史加中書侍郎太宗嘗語輔臣曰朕何<lb/>
如唐太宗皆曰陛下堯舜之主也何太宗之足云昉獨<lb/>
無言徐誦白居易詩云怨女三千放出宫死囚四百來<lb/>
歸獄太宗拱手曰朕不及也昉請復時政記先進御然<lb/>
後付史館時政記進御自昉始也端拱初罷為右僕射<lb/>
時契丹犯邊詔羣臣各上禦戎之策昉引漢唐故事深<lb/>
以屈己修好弭兵息民為言時論韙之淳化二年復相<lb/>
四年罷上章引年拜司空致仕至道元年正月望太宗<lb/>
<pb n="KR2d0007_WYG_032-2b"/>
御乾元樓觀燈召昉賜坐於御榻之側太宗親酌御罇<lb/>
飲之顧謂侍臣曰李昉可謂善人君子矣卒年七十二<lb/>
贈司徒諡曰文正昉温和循謹為文慕白居易所居有<lb/>
園亭又葺郊外宴游之地多蓄聲妓娛樂親友與張洎<lb/>
盧多遜善而薄張佖太宗嘗問多遜所為昉頗為辨釋<lb/>
太宗曰多遜嘗毁卿不直一錢昉曰臣不敢誣張洎草<lb/>
昉罷相制深攻其短而張佖時時造其第或以問佖佖<lb/>
曰我為廷尉獨李公未嘗以私事見干今雖退可見也<lb/>
<pb n="KR2d0007_WYG_032-3a"/>
佖官至給事中子宗諤<lb/>
宗諤字昌武七歲能屬文耻以父任得官獨由鄉舉既<lb/>
第進士授校書郎明年獻文自薦遷祕書郎集賢校理<lb/>
同修起居注眞宗即位拜起居舎人從幸大名上疏曰<lb/>
國家馭邊之術制勝之謀将帥之短長兵衞之衆寡宸<lb/>
算廟謀盡在吾術中矣今之言事者不過請陛下益兵<lb/>
貯糧分道掩殺言之甚易行之則難始受命則無不以<lb/>
攻堅陷陣為壯圖及遇敵則惟以閉壘塞闗為上計孤<lb/>
<pb n="KR2d0007_WYG_032-3b"/>
君父之重委致生靈之垂困興言及此誠可歎息自古<lb/>
行軍出師無不首擇将帥夫将帥隨才任使守一郡控<lb/>
一城分領驍勇爭據要害又豈須直三路主帥之名然<lb/>
後能制六師生死之命乎今陛下選任非不至也權位<lb/>
非不重也告戒非不丁寧也處置非不專一也而匈奴<lb/>
犯塞車駕親征曽不聞出一人一騎為之救助不知深<lb/>
溝髙壘秣馬利兵欲安用哉臣以為臨軍易帥拔卒為<lb/>
将在此時也有功者拔於朝不用命者戮於市亦在此<lb/>
<pb n="KR2d0007_WYG_032-4a"/>
時也惟陛下圖之然後下哀痛之詔行蠲復之恩回鑾<lb/>
上都垂衣當宁豈不盛哉遷知制誥景徳二年為翰林<lb/>
學士官至右諫議大夫卒年四十九眞宗甚悼之謂宰<lb/>
相曰國朝将相能以聲名自立不墜門閥者惟昉與曹<lb/>
彬家爾宗諤方期大用不幸短命深可惜也有李濬者<lb/>
與宗諤齊年後一日生其卒亦後一日濬字徳明兾州<lb/>
人父超為禁卒從潘美掌刑刀美耆殺戮超常緩之怒<lb/>
釋多全活者人以為有陰徳濬官至右司郎中樞密直<lb/>
<pb n="KR2d0007_WYG_032-4b"/>
學士宗諤有文集六十卷内外制集四十卷又有家傳<lb/>
談録行於世子昭述官至翰林侍讀學士昭遘天章閣<lb/>
待制<lb/>
吕䝉正字聖功河南人也祖夢奇戸部侍郎父龜圖起<lb/>
居郎䝉正舉進士第一為将作監丞通判昇州授著作<lb/>
郎直史館加左拾遺拜左補闕知制誥初龜圖黜其妻<lb/>
劉氏并弃䝉正劉氏誓不改適及蒙正莅官迎二親同<lb/>
堂異室奉養並至時稱其孝龜圖卒有詔起復未幾遷<lb/>
<pb n="KR2d0007_WYG_032-5a"/>
翰林學士拜左諫議大夫參知政事䝉正入朝堂有朝<lb/>
士指之曰此子亦參政耶䝉正佯為不聞而過之其同<lb/>
列不平令詰其姓名䝉正遽止之罷朝同列猶不能堪<lb/>
悔不窮問䝉正曰若一知其姓名則終身不能忘固不<lb/>
如毋知也時皆服其量李昉罷相以䝉正為中書侍郎<lb/>
戸部尚書同中書門下平章事監修國史䝉正寛簡有<lb/>
重望以正道自持遇事敢言每論時政有未允者固稱<lb/>
不可太宗嘉其無隠趙普開國元老䝉正晚出歴官一<lb/>
<pb n="KR2d0007_WYG_032-5b"/>
紀與普同在相位普甚推許之先是盧多遜為相其子<lb/>
雍起家即授水部貟外郎後遂以為常及是䝉正奏曰<lb/>
臣忝甲科及第釋褐止授九品京官況天下才能老於<lb/>
巖穴不能沾寸禄者多矣今臣男始離襁褓膺此寵命<lb/>
恐罹譴責乞以臣釋褐時所授官補之自是止授九品<lb/>
京秩因以為定制有朝士家藏古鏡自言能照二百里<lb/>
欲因䝉正之弟來獻以求知其弟因閒從容言之蒙正<lb/>
笑曰吾之面不過鏡許安用照二百里其弟遂不復敢<lb/>
<pb n="KR2d0007_WYG_032-6a"/>
言聞者歎服淳化中罷為吏部尚書復相李昉四年昉<lb/>
罷䝉正復為相嘗因對論及征伐太宗曰朕比來征討<lb/>
蓋為民除暴茍好功黷武則天下之人消亡矣蒙正對<lb/>
曰隋唐數十年中四征遼碣人不堪命煬帝全軍䧟沒<lb/>
太宗自運土木攻城如此卒無所濟且治國之要在内<lb/>
修政事茍政事既修則治格安靜蠻夷來歸矣太宗韙<lb/>
之太宗因上元觀燈䝉正侍宴語䝉正曰五代之際生<lb/>
靈凋䘮周太祖自鄴南歸士庶皆罹剽掠下則火光上<lb/>
<pb n="KR2d0007_WYG_032-6b"/>
則彗孛觀者恐懼當時謂無復太平之日矣朕躬覽庶<lb/>
政萬事粗理每念上天之貺致此繁盛乃知理亂在人<lb/>
蒙正避席曰乗輿所在士庶走集故繁盛如此臣常見<lb/>
都城外不數里飢寒而死者甚衆不必盡然願陛下視<lb/>
近以及逺蒼生之幸也太宗變色不言蒙正侃然復位<lb/>
同列咸多其伉直太宗欲遣人使朔方論中書選才而<lb/>
可責以事者蒙正退以名上太宗不許它日凡三問終<lb/>
不易其人太宗曰卿何執耶䝉正曰臣非執蓋陛下未<lb/>
<pb n="KR2d0007_WYG_032-7a"/>
諒耳因固稱其人可使餘人不及臣不欲用媚道妄隨<lb/>
人主意以害國事同列皆惕息不敢動太宗退謂親信<lb/>
曰蒙正氣量我不如既而卒用蒙正所選者果稱職以<lb/>
右僕射出判河南府眞宗即位進左僕射拜同中書門<lb/>
下平章事昭文館大學士國朝以來三居相位唯趙普<lb/>
與蒙正拜司空兼門下侍郎咸平六年授太子太師封<lb/>
萊國公改封徐又封許洛中有園亭時會親舊環侍皆<lb/>
子孫閒舉壽觴釋然自得眞宗謁陵寢祠后土過洛兩<lb/>
<pb n="KR2d0007_WYG_032-7b"/>
幸其第當世榮之眞宗問蒙正曰卿諸子孰可用䝉正<lb/>
對曰諸子皆不足用有姪夷簡宰相才也蒙正客富言<lb/>
一日白䝉正曰言有子甚幼欲令入書院就讀蒙正許<lb/>
之䝉正見其子驚曰此兒他日名位與吾相似而勲業<lb/>
逺過吾言之子即弼也蒙正知人如此卒年六十八贈<lb/>
中書令諡曰文穆蒙正初為相時張紳知蔡州以贓敗<lb/>
有為紳營解於太宗曰紳家富不至此特蒙正貧時有<lb/>
求不獲今報之爾太宗即復紳官䝉正終不辨後得其<lb/>
<pb n="KR2d0007_WYG_032-8a"/>
實黜為絳州團練副使太宗復謂曰張紳果有贓蒙正<lb/>
亦不辨在西京眞宗數遣中貴人将命待之如在相位<lb/>
時不少減時人重焉龜圖弟龜祥龜祥子䝉亨䝉亨子<lb/>
即夷簡也仁宗朝位宰相自有傳蒙正有子居簡當慶<lb/>
厯中為提㸃京東刑獄時夏竦有憾于石介介已死竦<lb/>
言於仁宗曰介不死北走胡矣乃遣中使發介棺以驗<lb/>
居簡謂中使曰萬一介果死則朝廷為無故發人之墓<lb/>
奈何中使曰於君何如居簡曰介之死當時必有内外<lb/>
<pb n="KR2d0007_WYG_032-8b"/>
親族及門生㑹葬今檄問之可也中使從其言令結狀<lb/>
保證中使入奏仁宗察其誣乃得不發時人以居簡為<lb/>
長者居簡官至龍圖閣直學士<lb/>
張齊賢曹州宛句人也徙居洛陽自言慕唐李大亮之<lb/>
為人故字師亮太祖幸西都齊賢以布衣獻策于馬前<lb/>
召至行宫問以所言齊賢條陳十策一下并汾二富民<lb/>
三封建四敦孝五舉賢六太學七籍田八遣吏九懲姦<lb/>
十詳刑應對明辯略無懼色太祖賜束帛而遣之歸謂<lb/>
<pb n="KR2d0007_WYG_032-9a"/>
太宗曰吾幸西都得一張齊賢朕不欲爵之以官異時<lb/>
可使輔汝為相也太宗即位齊賢舉進士授大理評事<lb/>
通判衡州代還會太宗征太原齊賢上謁遷祕書丞命<lb/>
知忻州明年以為著作郎直史館改左拾遺太宗北征<lb/>
議者皆言宜速取幽薊齊賢上疏曰方今海内一家朝<lb/>
野無事闗聖慮者豈不以河東新平屯兵尚聚幽燕未<lb/>
下輦運為勞臣愚以為此不足慮也自河東初下臣知<lb/>
忻州捕得契丹納米典吏皆云自山後轉般以援河東<lb/>
<pb n="KR2d0007_WYG_032-9b"/>
以臣料契丹能自備軍食則於太原非不盡力然終以<lb/>
為我有者蓋力不足也河東初平人心未固嵐憲忻代<lb/>
未有軍砦入冦則田收頓失擾邊則守備可虞及國家<lb/>
守要害増壁壘左控右扼疆事甚嚴恩信已行民心已<lb/>
定乃於鴈門陽武谷來爭小利此則敵人之智力可料<lb/>
而知也聖人舉事動在萬全百戰百勝不若不戰而勝<lb/>
若重之戒之則敵人不足吞燕薊不足取自古疆場之<lb/>
難非盡由敵國亦多邊吏擾而致之若縁邊諸砦撫御<lb/>
<pb n="KR2d0007_WYG_032-10a"/>
得人但使峻壘深溝蓄力養銳以逸自處寧我致人此<lb/>
李牧所以用趙也所謂擇卒不如擇将任力不及任人<lb/>
如是則邊鄙寧邊鄙寧則輦運減輦運減則河北之民<lb/>
獲休息矣民獲休息則田業增而蠶織廣務農積榖以<lb/>
實邊用且敵人之心固亦擇利避害安有投諸死地而<lb/>
為冦哉臣聞家六合者以天下為心豈止乎爭尺寸之<lb/>
事角強弱之勢而已是故聖人先本而後末安内以養<lb/>
外人民本也邊徼末也中夏内也敵國外也是知五帝<lb/>
<pb n="KR2d0007_WYG_032-10b"/>
三王未有不先根本者也堯舜之道無他在乎安民而<lb/>
利之爾民既安利則敵人斂衽而至矣陛下愛民利天<lb/>
下之心眞堯舜也臣所慮羣臣所聞多以纎微之利尅<lb/>
下之術侵苦窮民以為功能至於生民疾苦見之如不<lb/>
見聞之如不聞斂怨速尤無大于此伏望精擇通儒分<lb/>
路采訪兩浙江南荆河西川嶺南河東有偽命日賦歛<lb/>
苛重者改而正之因而利之使賦稅課利通濟可經久<lb/>
而行為聖朝定法除去舊弊天下諸州有不便於民事<lb/>
<pb n="KR2d0007_WYG_032-11a"/>
委長吏聞奏如敢循常不以聞自當嚴加典憲使天下<lb/>
耳目皆知陛下之心戴陛下之惠以徳懷逺以惠利民<lb/>
則幽燕竊地之醜沙漠偷生之衆擒之與屈膝在吾術<lb/>
中爾為江南西路轉運使務行寛大察訴諜多得其情<lb/>
召還拜樞密直學士擢右諫議大夫僉書樞密院事雍<lb/>
熈三年大舉北伐代州楊業戰没太宗訪近臣以策齊<lb/>
賢請行即授給事中知代州與潘美同領縁邊兵馬是<lb/>
時敵騎自湖谷入侵薄城下神衞都校馬正以所部列<lb/>
<pb n="KR2d0007_WYG_032-11b"/>
南門外衆寡不敵齊賢選廂軍二千出正之右誓衆感<lb/>
慨一以當百敵遂却先是約潘美以并州來㑹戰無何<lb/>
閒使為敵所得齊賢以師期既漏且虞美之衆為敵所<lb/>
乘俄而美有使至云師出并州行四十里至柏井忽有<lb/>
密詔東路之師敗績于君子館并之全軍不得出戰已<lb/>
還州矣于時敵騎塞川齊賢曰敵知美之來而未知美<lb/>
之退乃閉其使密室中夜發兵二百人人持一幟負一<lb/>
束芻距州城西南三十里列幟燃芻敵遥見火光中有<lb/>
<pb n="KR2d0007_WYG_032-12a"/>
旗幟意謂并師至矣駭而北走齊賢先伏步兵二千於<lb/>
土磴砦掩擊大敗之擒其北大王之子一人帳前舎利<lb/>
一人斬數百級獲馬二千器甲甚衆拜工部侍郎敵又<lb/>
自大石路南侵齊賢豫簡廂軍千人為二部分屯繁畤<lb/>
崞縣下令曰代西有冦則崞縣之師應之代東有冦則<lb/>
繁畤之師應之比接戰則郡兵集矣至是果為繁畤兵<lb/>
所敗入拜刑部侍郎樞密副使淳化二年參知政事數<lb/>
月拜吏部侍郎同中書門下平章事齊賢母孫氏年八<lb/>
<pb n="KR2d0007_WYG_032-12b"/>
十餘封晉國太夫人太宗歎其母福壽多賜手詔存問<lb/>
搢紳榮之事有涉干請而辭連參知政事李沆者齊賢<lb/>
獨任其責由此罷相為尚書左丞物論美之俄丁内艱<lb/>
水漿不入口者七日其後日一飯粥既祥乃飯脫粟三<lb/>
年酒肉果菜不入門世稱其孝知河南府又知永興軍<lb/>
徙襄州移荆南又徙安州眞宗即位召拜兵部尚書同<lb/>
中書門下平章事嘗與眞宗推本皇王之道所以然且<lb/>
言臣受陛下非常恩故以非常報之眞宗曰朕以為皇<lb/>
<pb n="KR2d0007_WYG_032-13a"/>
王之道非有迹但庶事適治道則近之矣戚里有爭分<lb/>
財不均者更相訴訟又因入宫自訴齊賢曰是非臺府<lb/>
所能決也臣請自治之眞宗許之齊賢坐相府召訟者<lb/>
問曰汝非以彼所分財多汝所分少乎曰然命具欵乃<lb/>
召兩吏令甲家入乙舎乙家入甲舎貲財皆按堵如故<lb/>
分書則交易之訟者乃止明日奏狀眞宗大恱曰朕固<lb/>
知非君莫能定者以郊祀恩拜門下侍郎因朝會被酒<lb/>
坐失儀免相李繼遷陷清逺軍命為涇原等州安撫經<lb/>
<pb n="KR2d0007_WYG_032-13b"/>
略使遷右僕射判邠州改判永興軍薛居正之子惟吉<lb/>
之婦柴氏無子早寡盡蓄其產欲改適齊賢惟吉子安<lb/>
上訴其事有旨即訊柴氏與安上狀異眞宗下其事於<lb/>
御史乃齊賢子太子中舎宗誨敎柴氏為詞齊賢坐責<lb/>
太常卿分司西京宗誨貶海州别駕景徳初起為兵部<lb/>
尚書知青州改吏部尚書上疏言臣在先朝常憂靈夏<lb/>
終為繼遷吞併言事者以臣所慮為太過略舉既往之<lb/>
事以明本末當時臣下皆以繼遷只是懷戀父母舊地<lb/>
<pb n="KR2d0007_WYG_032-14a"/>
别無他心先帝與銀州廉察庶滿其意其後攻劫不已<lb/>
直至降麟府州界八部族蕃酋又脅制賀蘭山下帳族<lb/>
言事者猶謂封奨未厚洎陛下賜以銀夏土壤寵以旌<lb/>
節自此姦威愈滋逆志尤暴斷靈州糧路復撓縁邊城<lb/>
池數年之間靈州終為吞噬當靈州清逺軍垂欲䧟沒<lb/>
臣方受經略之命臣思繼遷須是得一兩處彊大蕃族<lb/>
方與為敵此乃以蠻夷攻蠻夷中國之上策也遂請六<lb/>
谷名目封潘羅支俾其展效其時近臣所見與臣不同<lb/>
<pb n="KR2d0007_WYG_032-14b"/>
多為沮擾及繼遷為潘羅支所殺臣慮繼遷之子徳明<lb/>
乗以大駕東幸之際去攻六谷向使潘羅支尚在則徳<lb/>
明未足為虞今潘羅支已亡厮鐸督恐非其敵望與大<lb/>
臣經制其事從東封還復拜右僕射時建玉清昭應宫<lb/>
齊賢屢請罷土木之役出判河陽從祀汾陰進左僕射<lb/>
請老除司空致仕歸洛得唐裴度午橋莊有池榭松竹<lb/>
之勝日與親舊觴詠其間卒年七十二贈司徒諡曰文<lb/>
定齊賢姿儀洪碩議論慷慨有致君大略治獄多全活<lb/>
<pb n="KR2d0007_WYG_032-15a"/>
少時家極貧父死無以葬有河南縣吏為辦其事齊賢<lb/>
深徳之事以兄禮雖貴不替也又嘗依太子少師李肅<lb/>
家肅死歲時祭之趙普嘗薦齊賢於太宗太宗未用普<lb/>
即具列前事以謂陛下若進擢齊賢則齊賢它日感恩<lb/>
更過於此太宗大恱遂用為相种放之起乃齊賢所薦<lb/>
也教子孫皆能有立四踐兩府九居八坐以三公就第<lb/>
康寧福壽時罕其比齊賢子宗誨字習之少喜兵家學<lb/>
至於陰陽象緯之書無不通究嘗為太子中舎貶海州<lb/>
<pb n="KR2d0007_WYG_032-15b"/>
别駕後易右職積官至興州防禦使改祕書監致仕嘗<lb/>
出謁其子言曰昔賀祕監以道士服東歸㑹稽明皇賜<lb/>
以鑑湖以為休老之地今洛下雖無鑑湖然嵩少伊瀍<lb/>
天下佳景雖非朝廷所賜皆閑逸之人所有爾大人盍<lb/>
衣羽服以優游何必更事請謁乎宗誨曰吾作白頭老<lb/>
監祕書而眠何必學賀老作流沙之服時以為名言宗<lb/>
誨之子子憲亦官至祕書監<lb/>
臣稱曰李昉為多遜所毁而不較䝉正為張紳所汙而<lb/>
<pb n="KR2d0007_WYG_032-16a"/>
不辨齊賢為同列所累而不言嗟乎君子哉非甚盛徳<lb/>
蔑以加此三人者俱名宰相又能引年謝事優游林泉<lb/>
以佚其老其處進退之際綽然有餘裕矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_032-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷三十二<lb/>
</p>
<p>
</p>
  </div>
</body>
</text>
</TEI>
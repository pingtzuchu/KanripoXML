<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十五</head>
    <p>
<pb n="KR2d0007_WYG_045-1a"/>
欽定四庫全書<lb/>
　東都事略卷四十五　　　宋　王　稱　撰<lb/>
　　列傳二十八<lb/>
張詠字復之濮州鄄城人也舉進士知崇陽縣又知浚<lb/>
儀縣稍遷太常博士爲荆湖北路轉運使入覲除虞部<lb/>
郎中授樞密直學士同知銀臺封駮司張永徳爲并州<lb/>
帥有小校犯法笞之至死詔按其罪詠封還詔書且言<lb/>
陛下方委永徳邊任若以一部校故摧辱主帥臣恐下<lb/>
<pb n="KR2d0007_WYG_045-1b"/>
陵上自此始太宗不從未幾果有營卒脅訴軍校者詠<lb/>
復引前事爲言太宗乃改容勞之出知成都府時李順<lb/>
亂後冦掠之際民多脅從詠移文諭以朝廷恩信使各<lb/>
歸田里詠曰前日李順脅民爲賊今日吾化賊爲民不<lb/>
亦可乎後廣武卒劉旰謀作亂掠懐安破漢州及永康<lb/>
軍蜀州招安使上官正頓師不進詠以言激正勉其親<lb/>
行仍盛爲供帳餞之酒酣舉爵謂將校曰爾曹受國厚<lb/>
恩此行當直抵冦壘平蕩醜類若曠日持乆此地即爾<lb/>
<pb n="KR2d0007_WYG_045-2a"/>
死所矣正懼由是遂取勝時民間訛言有白頭翁午後<lb/>
食人男女郡縣譊譊至暮路無行人既而得倡爲訛言<lb/>
者戮之于市即日帖然詠曰妖訛之興沴氣乗之妖則<lb/>
有形訛則有聲止訛之術在乎識斷不在乎厭勝其爲<lb/>
政恩威並用蜀民畏而愛之初蜀士知向學而不樂仕<lb/>
宦詠察郡人張及李畋張逵者皆有學行爲鄉里所服<lb/>
遂延奬加禮敦勉就舉而三人者悉登科於是蜀之學<lb/>
者知勸文風日振詠在蜀采訪民間事悉得其實嘗曰<lb/>
<pb n="KR2d0007_WYG_045-2b"/>
詢君子得君子詢小人得小人各就其黨詢之則事無<lb/>
不審矣入拜給事中爲御史中丞以工部侍郎出知杭<lb/>
州遇嵗歉民私鬻鹽者輙寛之使獲安濟有與其姊婿<lb/>
訟家財者壻言婦翁疾篤子纔三嵗遺書明言異日資<lb/>
産以什之三付子餘七與壻詠曰汝婦翁智人也以子<lb/>
幼託汝茍以七與子則子死汝手矣命以七給其子餘<lb/>
三給壻時皆服其明決知永興軍眞宗以詠在蜀治行<lb/>
優異復命知益州仍加刑部侍郎眞宗遣使傳諭曰得<lb/>
<pb n="KR2d0007_WYG_045-3a"/>
卿治蜀朕無西顧憂歸朝求知頴州眞宗乃命知昇州<lb/>
州率火災詠廉知民之不逞者爲之懲以峻刑其患遂<lb/>
息轉工部尚書進禮部詠自金陵造朝以腦瘍未見詠<lb/>
恨不得面陳所懐乃抗論言近年虚國家帑藏竭生民<lb/>
膏血以奉無用之土木者皆賊臣丁謂王欽若啟上侈<lb/>
心之所爲也不誅死無以謝天下章三上出知陳州初<lb/>
詠與青州傅霖少同學霖隱不仕詠既中第致位光顯<lb/>
散遣親密四方求霖者三十年不可得詠守陳一日霖<lb/>
<pb n="KR2d0007_WYG_045-3b"/>
來謁閽吏走白詠詠責吏曰傅先生天下賢士吾尚不<lb/>
得而友汝何人敢姓名乎霖笑曰别子一世尚爾邪是<lb/>
豈知世間有傅霖者乎詠且問昔何隱今何出霖曰子<lb/>
將去矣來報子爾詠曰詠亦自知之霖曰知復何言翌<lb/>
日而去後一月而詠卒年七十贈右僕射諡曰忠定詠<lb/>
剛方尚氣嘗有士人游宦逺郡不能制其僕詠假以出<lb/>
郊斷其首而還又有小吏忤詠械其頸吏恚曰吏罪不<lb/>
至斬詠怒其悖即斬之少學擊劒好爲大言喜事竒節<lb/>
<pb n="KR2d0007_WYG_045-4a"/>
嘗謂其友人曰張詠幸生明時言典墳以自律不爾則<lb/>
爲何人邪則爲何人邪故其言曰事君者廉不言貧勤<lb/>
不言苦忠不言已效公不言已能斯可以事君矣詠卞<lb/>
急不喜人拜有拜之者則連拜不已或倨坐忿罵嘗自<lb/>
號乖崖公以爲乖則違衆崖不利物云<lb/>
馬亮字叔明其先茂陵人也自其祖韜徙居廬州遂爲<lb/>
合淝人舉進士乆除外官亮有治劇才太宗初置提㸃<lb/>
刑獄官亮領福建治獄察寃多所全活就除知福州蘇<lb/>
<pb n="KR2d0007_WYG_045-4b"/>
易簡薦其才召還同提㸃三司乆之出知饒州州豪白<lb/>
氏多持吏短長嘗殺人㑹赦得原益横甚亮發其姦而<lb/>
誅之郡中肅然改殿中侍御史眞宗即位亮言陛下初<lb/>
即政軍賜宜速而所在不時給請遣使分督之又州郡<lb/>
逋負至多赦書雖爲蠲除而有司趣責如故非所以宣<lb/>
布恩澤也國朝故事以親王尹開封地勢尊重疑隙易<lb/>
生非保親全愛之道契丹仍嵗内侵河朔蕭然請修好<lb/>
以息邊民凡四事後皆施用之咸平初命徃京西河東<lb/>
<pb n="KR2d0007_WYG_045-5a"/>
二道放積欠奏除者數百萬使還拜三司磨勘司王均<lb/>
反以為西川轉運使賊平主將誅戮不已亮救免者千<lb/>
數及械送詿誤者僅九十人至京師知樞密院周瑩欲<lb/>
盡誅之亮言脅從者衆此特百之一二若不貸之恐益<lb/>
危懼貽朝廷憂從之加直史館復還部奏除廢井鹽逋<lb/>
二百餘萬代還知潭州乆之入爲御史中丞請父祖未<lb/>
𦵏者不許析居以厚風敎明年以兵部侍郎知廬州徙<lb/>
江寜府告老以太子少傅致仕卒年七十三贈右僕射<lb/>
<pb n="KR2d0007_WYG_045-5b"/>
諡忠肅<lb/>
薛映字景陽唐中書令元超八世孫也後徙居于蜀父<lb/>
允中仕孟氏爲給事中還朝爲都官郎中映舉進士爲<lb/>
大理評事通判綿州稍遷殿中丞爲監察御史知開封<lb/>
縣太宗召對顧謂左右曰薛映賢士也除江南轉運使<lb/>
遷直史館爲京東河東轉運使請郡知相州眞宗即位<lb/>
以吏部貟外郎復爲京東轉運使遷禮部郎中知制誥<lb/>
景徳初以右諫議大夫知杭州映臨政敏銳庭無留事<lb/>
<pb n="KR2d0007_WYG_045-6a"/>
居五年入知通進銀臺司眞宗東封爲東京留守判官<lb/>
遷給事中出知河南府以樞密直學士知昇州徙揚州<lb/>
進刑部侍郎建言昇州官有牛賦民出租牛死租不得<lb/>
蠲眞宗覽奏矍然曰有是哉此豈朝廷所知邪悉蠲之<lb/>
天禧初知并州入判集賢院改尚書右丞知永興軍拜<lb/>
工部尚書御史中丞加禮部尚書又遷刑部爲集賢院<lb/>
學士知曹州頃之分司南京卒年七十四贈右僕射諡<lb/>
曰文恭映好學該博典藩府其治嚴明吏不能欺每五<lb/>
<pb n="KR2d0007_WYG_045-6b"/>
鼓冠帶黎明據案決事寒暑無一日異云<lb/>
凌䇿字子竒宣州人也世給事州縣策幼孤獨勵志好<lb/>
學舉進士起家爲廣安軍判官換西川節度推官又僉<lb/>
書兩使判官代還通判定州李順之亂朝廷擇官于川<lb/>
峽策自陳嘗三莅蜀矣雖逺不敢憚乃命知蜀州徙緜<lb/>
州又知揚州王旦言策莅事強濟乃以爲江南轉運使<lb/>
召拜右諫議大夫集賢院學士知益州初策登第夢人<lb/>
以六印加劒遺之其後官劒外者凡六人以爲異策處<lb/>
<pb n="KR2d0007_WYG_045-7a"/>
事精審所至有治迹入知通進銀臺司眞宗嘗言策有<lb/>
才用治蜀敏而有斷拜給事中御史中丞以疾罷爲工<lb/>
部侍郎卒年六十二<lb/>
李及字幼幾鄭州人也舉進士冦準薦其才擢知興化<lb/>
軍通判曹州州有趙諫者素交通權貴而持郡短長縱<lb/>
爲姦利及既受命而諫適至京師求見及及拒之乃慢<lb/>
罵而去因誣及嘗訕毁朝政㑹有上書發諫事者命轉<lb/>
運使與及察其狀盡疏前後所爲以聞下御史鞫之斬<lb/>
<pb n="KR2d0007_WYG_045-7b"/>
于都市及由是知名稍遷至户部副使出爲淮南轉運<lb/>
使改知秦州議者以及謹厚非守邊之才也及至秦州<lb/>
州之將吏亦頗易之㑹有禁卒白晝掣婦人釵金於市<lb/>
吏執以聞及方坐觀書召之使前略加詰問其人服罪<lb/>
及亟命斬之復觀書如故於是將吏皆驚服遷樞密直<lb/>
學士入判吏部銓出知杭州于時内侍江徳元居中用<lb/>
事其弟徳明奉使過杭及待之薄僚佐驚曰江使者兄<lb/>
弟榮枯大臣如反掌耳今公不加禮待之公雖不求福<lb/>
<pb n="KR2d0007_WYG_045-8a"/>
獨不畏其爲禍乎及曰待之如是足矣既而徳明謂僚<lb/>
佐曰李公春秋髙何不求閒郡以自處而居杭繁劇之<lb/>
地邪僚佐走語及曰果然江使者之言可懼也及笑曰<lb/>
及老矣誠得閒郡以自逸庸何傷既而徳明亦不能傷<lb/>
也時人重其操守及資性清介治尚簡嚴喜慰薦下吏<lb/>
而樂道人之善忌杭風俗輕靡未嘗事宴游一日微雪<lb/>
遽出郊衆謂當命賔朋爲髙㑹乃獨造林逋清談至暮<lb/>
而歸在杭未嘗市物惟置白樂天一集而已徙知應天<lb/>
<pb n="KR2d0007_WYG_045-8b"/>
府遷工部侍郎知鄆州又徙河南召拜御史中丞卒年<lb/>
七十贈禮部尚書諡曰恭惠<lb/>
臣稱曰治民之術貴乎剛柔適中而已矣剛則民怨而<lb/>
不服柔則民肆而難制剛足以制其肆而不起其怨柔<lb/>
足以收其怨而不致於肆者自非因時乗理之君子其<lb/>
何以能之哉以詠之明決亮之開濟映之果敢策之敏<lb/>
銳及之沉毅施于有政號爲稱職而皆得剛柔之中有<lb/>
益於治求諸漢世其韓延壽尹翁歸之流近之矣<lb/>
<pb n="KR2d0007_WYG_045-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_045-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷四十五<lb/>
</p>
<p>
</p>
  </div>
</body>
</text>
</TEI>
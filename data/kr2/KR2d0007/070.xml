<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七十</head>
    <p>
<pb n="KR2d0007_WYG_070-1a"/>
欽定四庫全書<lb/>
　東都事略卷七十　　　　宋　王　稱　撰<lb/>
　　列傳五十三<lb/>
王堯臣字伯庸應天府虞城人也都官員外郎瀆之子<lb/>
而翰林學士洙之猶子也洙字原叔性彊敏學問過人<lb/>
自六經史記百氏之書至於圖緯隂陽五行律歴星官<lb/>
算法訓故字書無所不通舉進士為舒城尉坐事免官<lb/>
久之調富川簿晏殊留守南京薦其才為府學教授召<lb/>
<pb n="KR2d0007_WYG_070-1b"/>
為國子監直講史館檢討天章閣侍講直龍圖閣慶歴<lb/>
中小人有不便大臣執政者欲排去之未知所發而宰<lb/>
相杜衍子壻蘇舜欽坐進奏院祠神㑹為御史所彈洙<lb/>
與坐客貶知濠州居久之復召為檢討侍講充史館修<lb/>
撰拜知制誥是時諸儒定雅樂洙與胡瑗更造鐘磬而<lb/>
無形制容受之别既成率不可用夏竦卒諡文正劉敞<lb/>
以竦行不應諡改諡文獻洙曰此僖祖諡也前有司諡<lb/>
王溥為文獻章得象為文憲字雖異而音同皆當改於<lb/>
<pb n="KR2d0007_WYG_070-2a"/>
是太常更諡竦文荘而溥得象皆易諡又言天下田税<lb/>
不均請以千步開方為法班之州縣以均其税拜翰林<lb/>
學士以兄子堯臣參知政事改侍讀學士兼侍講學士<lb/>
時選諫官御史有執政之臣當薦舉者皆以嫌不用洙<lb/>
以謂士飭身厲行而大臣薦賢以報國以嫌置之是疑<lb/>
大臣而廢賢材不可卒年六十所著易傳十卷雜文千<lb/>
餘篇子欽臣元祐中為吏部侍郎堯臣舉進士第一為<lb/>
将作監丞通判湖州召試以著作佐郎直集賢院知光<lb/>
<pb n="KR2d0007_WYG_070-2b"/>
州除三司度支判官再遷右司諫郭皇后廢居瑶華宫<lb/>
有疾仁宗頗疑之方后廢時宦者閻文應有力及后疾<lb/>
文應又主監毉后且死議者疑文應有姦謀堯臣請付<lb/>
其事御史考按虚實以釋天下之疑不報后在殯有司<lb/>
以歳正月用故事張鐙堯臣言郭氏幸得蒙厚恩復位<lb/>
號乃天子后也張鐙可廢仁宗遽為之罷權知制誥遷<lb/>
翰林學士元昊反西邊用兵以為㳂邊安撫使上言故<lb/>
事使者所至輒詔存問官吏将校而不及民自元昊反<lb/>
<pb n="KR2d0007_WYG_070-3a"/>
三年于今闗中之民不勝彫敝宜有以勞來之仁宗從<lb/>
其請降詔俟賊平蠲其租賦二年又言陜西二十萬兵<lb/>
分屯四路不足以自守涇原最為要害處請萬人以屯<lb/>
渭州以制山外如此賊不敢輕出犯塞也自好水川失<lb/>
利韓琦降知秦州范仲淹亦以擅荅元昊書降知耀州<lb/>
堯臣言此兩人天下之選也其忠義智勇名動夷狄不<lb/>
宜以小故置之又薦种世衡狄青有将帥材明年葛懐<lb/>
敏敗涇邠以東皆閉壘自守仲淹自将慶州兵捍賊始<lb/>
<pb n="KR2d0007_WYG_070-3b"/>
引去仁宗思其言乃復命使陜西而以琦仲淹為招討<lb/>
使堯臣曰陛下復用范仲淹韓琦幸甚然将不中御兵<lb/>
法也願許以便宜從事仁宗以為然因言諸路主帥可<lb/>
罷經略副使以重将權而偏将見招討使以軍禮置徳<lb/>
順軍於籠竿城廢涇原等五州營田以其地募弓箭手<lb/>
堯臣使還至涇州而徳勝砦兵廹其将姚貴閉城叛堯<lb/>
臣止道左解装為榜射城中以招貴且發近兵討之初<lb/>
吏白曰公奉使且還歸報天子爾貴叛非公事也堯臣<lb/>
<pb n="KR2d0007_WYG_070-4a"/>
曰貴土豪也頗得士心然初非叛者今不乘其未定速<lb/>
招降後必生事為朝廷患貴果出降明年為三司使時<lb/>
入内都知張永和建議欲收民房錢什之三以助軍費<lb/>
堯臣言於仁宗曰此唐徳宗所以致朱泚之亂也䕫州<lb/>
路漕臣請鹽井歳課十餘萬緡事下三司堯臣以為上<lb/>
恩未嘗及逺人而反浚取厚利適所以歛怨也皆罷之<lb/>
求解計事以翰林學士承旨兼端明殿學士為羣牧使<lb/>
皇祐三年以給事中充樞密副使堯臣持法守正務裁<lb/>
<pb n="KR2d0007_WYG_070-4b"/>
抑僥倖至有鏤匿名書傳之京城者仁宗信之益不疑<lb/>
而堯臣益奮厲狄青以軍功起行伍居大位而士卒多<lb/>
屬目而青頗有自得色堯臣與青言古将帥起微賤而<lb/>
富貴而不能保首領者可以為鍳戒青稍沮喪至和中<lb/>
拜户部侍郎參知政事進吏部卒年五十六将終有遺<lb/>
奏勸仁宗以早擇宗室之賢者為皇嗣贈左僕射諡曰<lb/>
文安堯臣典内外制十年文詞温潤得王言體有文集<lb/>
五十卷元豐三年堯臣子水部員外郎同老上言至和<lb/>
<pb n="KR2d0007_WYG_070-5a"/>
中仁宗不豫内外寒心者累月先臣參預朝政宰相文<lb/>
彦博富弼等數於上前陳宗社大計國家根本天啟先<lb/>
臣之心知英宗皇帝少嘗飬育宫中遂與彦博弼等於<lb/>
仁宗前忘身為國不顧忌諱求立為嗣盡忠納説反覆<lb/>
數四未許閒又與同列各求罷免避位以兾開納仁宗<lb/>
感悟遂許英宗為嗣神宗以問彦博彦博言與同老合<lb/>
神宗嘉之乃加贈堯臣太師改諡曰文忠以同老為祕<lb/>
閣校理<lb/>
<pb n="KR2d0007_WYG_070-5b"/>
孫沔字元規越州㑹稽人也中進士補趙州司理參軍<lb/>
為人明敏果敢有材稍遷監察御史裏行景祐元年章<lb/>
獻皇后服未除而禮官請用冬至日冊后沔奏請俟祥<lb/>
禫别擇日上書李安世被劾沔又奏請勿治出知衡山<lb/>
縣沔上書言時事以切直貶監衡州酒税移通州知處<lb/>
州遷監察御史又知楚州所至皆有能迹召為右正言<lb/>
又有直名遷提㸃兩浙刑獄陜西轉運使居兩月即以<lb/>
天章閣待制為都轉運使又數月移知慶州三司所給<lb/>
<pb n="KR2d0007_WYG_070-6a"/>
特支物惡而估直髙軍人有語而優戲及之沔曰此朝<lb/>
廷特支何敢妄言摇衆亟命斬之諸将為請猶杖配嶺<lb/>
南明日給特支無敢讙者遷龍圖閣直學士又遷樞密<lb/>
直學士知明州移知秦州仁宗勉以邊事對曰秦州不<lb/>
足憂陛下當以南方為憂明日官軍以敗聞遂以沔為<lb/>
荆湖江西廣南安撫使未幾副狄青宣撫賊平遷給事中<lb/>
知杭州召拜樞密副使契丹使請觀太廟樂仁宗以問<lb/>
宰相對曰恐非祠享不可習也沔曰臣請以理折之乃<lb/>
<pb n="KR2d0007_WYG_070-6b"/>
謂使人曰廟樂之作皆本朝所以歌咏祖宗功徳也使<lb/>
人如能留助吾祭乃可以觀之仁宗從其議使遂不敢<lb/>
復請張貴妃薨追冊為皇后命沔讀冊故事正后翰林<lb/>
學士讀冊沔既位右府力辤之且曰陛下若以臣沔讀<lb/>
冊則可以樞密副使讀冊則不可遂求罷職以資政殿<lb/>
學士知杭州沔在杭貪縱不法所刺配人以百數及去<lb/>
即竊其案後有訴者無以自解遷大學士移知青州又<lb/>
遷觀文殿學士知并州笞繫罪人不以法為御史彈奏<lb/>
<pb n="KR2d0007_WYG_070-7a"/>
按騐如實乃責寧國軍節度副使復光禄卿分司南京<lb/>
㑹恩除知濠州以禮部侍郎致仕起為資政殿學士知<lb/>
河中府又以為觀文殿學士知延州道卒年七十一贈<lb/>
兵部尚書諡曰威敏<lb/>
田況字元均其先京兆人也後徙居信都石晋之亂祖<lb/>
行周陷于契丹景徳初契丹内㓂以所掠數百人屬其<lb/>
父延昭悉縱之因遁歸官至太子率府率況舉進士又<lb/>
舉賢良方正為太常丞通判江寧府陜西用兵從夏竦<lb/>
<pb n="KR2d0007_WYG_070-7b"/>
辟為經略判官擢直集賢院諸将悉兵擊賊況極言其<lb/>
不可乃止又言所以治邊者十四事仁宗多見聼用還<lb/>
為右正言脩起居注知制誥陜西宣撫副使除龍圖閣<lb/>
直學士知成徳軍徙秦州進樞密直學士知渭州從益<lb/>
州自李順王均之亂蜀守皆得便宜決事雖或小罪并<lb/>
其家内徙流離道路失所者頗衆況察其非甚罪釋之<lb/>
又聼斷之明蜀人以比張詠遷給事中召為御史中丞<lb/>
未至復為樞密直學士權三司使既而又以為龍圖閣<lb/>
<pb n="KR2d0007_WYG_070-8a"/>
學士翰林學士況約景徳㑹計録以今財賦所入多於<lb/>
景徳而其出又多於所入著為皇祐㑹計録上之兾以<lb/>
悟上庶更立輕制使民充實而縣官有餘用也除禮部<lb/>
侍郎三司使至和元年擢樞密副使嘉祐二年拜樞密<lb/>
使以疾乞免除尚書左丞觀文殿學士兼翰林侍讀學<lb/>
士提舉景靈宫遂以太子少傅致仕卒年五十九贈太<lb/>
子太保諡曰宣簡況為人寛厚明敏與人若無不可而<lb/>
非義不可干也於天下事小利近功則置而勿論所及<lb/>
<pb n="KR2d0007_WYG_070-8b"/>
必朝廷先務而可以利民者嘗著好名朋黨二論有奏<lb/>
議三十卷<lb/>
程戡字勝之許州陽翟人也擢進士補涇州觀察推官<lb/>
稍擢為侍御史知諫院以天章閣待制為陜西都轉運<lb/>
使徙知渭州遷樞密直學士知瀛州契丹使過稱疾求<lb/>
小幘見戡不許曰疾則可毋相見相見宜如禮北使竟<lb/>
不能屈進端明殿學士知益州明年召還為給事中參<lb/>
知政事以宰相文彦博親嫌遷禮部侍郎為樞密副使<lb/>
<pb n="KR2d0007_WYG_070-9a"/>
數與宋庠争議諫官御史兩非之罷為吏部侍郎觀文<lb/>
殿學士兼翰林侍讀學士同羣牧使未幾拜宣徽南院<lb/>
使判延州英宗即位加安武軍節度使横山酋豪請以<lb/>
兵乘塞而自以其屬取靈夏歸中國戡奏言諒祚數悖<lb/>
慢而多殺戮人人離心今其酋豪如此可許之時英宗<lb/>
不豫大臣重生事不從戡年七十告老十數不許復以<lb/>
疾請乃許至同州卒年七十七贈太尉諡曰康穆戡久<lb/>
分帥閫號習邊事然無他智略折節交宦者君子譏之<lb/>
<pb n="KR2d0007_WYG_070-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷七十<lb/>
</p>
<p>
</p>
  </div>
</body>
</text>
</TEI>
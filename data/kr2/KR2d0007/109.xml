<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百九</head>
    <p>
<pb n="KR2d0007_WYG_109-1a"/>
欽定四庫全書<lb/>
　東都事略卷一百九　　　　宋　王　稱　撰<lb/>
　　列傳九十二<lb/>
王雲字子飛澤州人也舉進士嘗使髙麗譔雞林志以<lb/>
進擢知淮陽軍後為校書郎出知簡州為陜西轉運副<lb/>
使除兵部員外郎遷起居舍人不閱月遷中書舍人欽<lb/>
宗即位遷給事中斡里雅布犯京師朝廷議割三鎭以和<lb/>
敵騎既退遣雲使于軍前雲自燕山還傳道斡里雅布之<lb/>
<pb n="KR2d0007_WYG_109-1b"/>
意以為尼堪得朝廷所與余覩蠟書堅云中國不可信<lb/>
欲敗和約執政以為不然罷為徽猷閣待制知唐州金<lb/>
人陷太原始召雲再使遷刑部尚書許以三鎭稅賦之<lb/>
數雲遣使臣至自真定報金人已講和不復議割三鎭<lb/>
止須五輅及上尊號又遣從吏李裕回稱敵人索禮物<lb/>
須康王來乃可成欽宗以康王使斡里雅布軍尚書左丞<lb/>
王㝢副之㝢辭行欽宗怒貶新州而以知樞密院馮澥<lb/>
代㝢已而雲從吏二人馳至言曰中使押車輅至長垣<lb/>
<pb n="KR2d0007_WYG_109-2a"/>
今已却回前後奉使官皆回矣少頃雲等來見康王雲<lb/>
曰當日謂和議成大王方可行澥曰如此則李裕之言<lb/>
妄矣因奏雲誕妄誤國雲乃言事勢中變敵欲得三鎮<lb/>
而止不然進兵取汴都中外大駭康王復還澥亦罷政<lb/>
於是詔集百官議三鎮棄守言不可與者三十六人自<lb/>
范宗尹以下七十人皆欲與之何㮚謂唐恪曰三鎮之<lb/>
地割之則傷河内之情不割則太原真定已失矣不若<lb/>
任之但飭守備以待恪唯唯雲言康王英武舊與斡离<lb/>
<pb n="KR2d0007_WYG_109-2b"/>
不結歡敵人畏服割地求和宜命將以往事下外廷耿<lb/>
南仲言河北軍前獨有親王是偏重於斡里雅布與尼堪<lb/>
不相稱可止遣使告和以王雲使斡里雅布莫儔使尼堪<lb/>
欽宗曰卿更與少宰議南仲又言只遣王雲李若水亦<lb/>
可欽宗令南仲諭雲雲入對欽宗曰肅王已留今遣康<lb/>
王萬一又為所留奈何雲曰和議既成必無留之之理<lb/>
臣請以百口保之欽宗用雲計遂以康王使斡里雅布軍<lb/>
雲以資政殿學士副之耿延禧高世則為參議官康王<lb/>
<pb n="KR2d0007_WYG_109-3a"/>
自滑州過河至濬州守臣李仲洵者善相人謂延禧世<lb/>
則曰大王天人相也二參議從之皆保無他獨王尚書<lb/>
色殊不佳耳康王次磁州先是雲奉使歸過磁相勸二<lb/>
郡為清野計二郡從之撤近城民舍令運粟入城磁人<lb/>
以是怨雲宗澤為宗正少卿嘗論列宰相非其人宣撫<lb/>
使副提兵不進并劾雲使敵張皇賊勢廹脅人主雲至<lb/>
京師欽宗示以澤章雲憾之及澤守磁康王至澤出迎<lb/>
謁雲因責澤曰公前日見劾何也澤曰如公固不足劾<lb/>
<pb n="KR2d0007_WYG_109-3b"/>
大抵張皇敵勢者天下所共疾何獨我哉康王謁嘉應<lb/>
侯廟雲在後百姓遮道諫曰大王不可北去肅王已為<lb/>
人所誤矣厲聲指雲曰清野之人真姦回也康王祠神<lb/>
畢出廟門百姓已蟻聚鼓譟雲最後出馬不及跨遂見<lb/>
殺康王復南還相州未幾金人再犯京師建炎中興贈<lb/>
雲觀文殿學士雲兄霽為講議司編脩嘗言蔡京過失<lb/>
坐黜海㠀後欽宗以霽從种師中解太原圍王師敗績<lb/>
霽死之弟雱靖康中為職方員外郎<lb/>
<pb n="KR2d0007_WYG_109-4a"/>
臣稱曰雲之死在雲為不幸而於中興為幸也使雲不<lb/>
死康王必至敵營既入虜營必為其所留矣康王若留<lb/>
則亦必扈從二聖以去也磁人旣已殺雲康王乃復南<lb/>
還此非人謀實天意也故曰雲之死在雲為不幸而於<lb/>
中興為幸也<lb/>
陳遘字亨伯零陵人也名犯太上嫌名止稱字第進士<lb/>
調秦州司法參軍徽宗即位欲用為御史㑹居父喪服<lb/>
除為廣西轉運判官蔡京當國以開邊自任建平從允<lb/>
<pb n="KR2d0007_WYG_109-4b"/>
三州亨伯上疏言蠻人幸安靜不可輕擾以兆邊釁京<lb/>
惡之以他事罷歸旋知商州興元府入為郎張商英得<lb/>
政遷左司貟外郎擢給事中㑹商英免相命格不下亨<lb/>
伯懼請外以直秘閣為河北轉運使進直龍圖閣移陜<lb/>
西蔡京復相亨伯為淮南轉運使時江淮發運使以不<lb/>
稱職聞執政欲用亨伯京曰職卑不足用願更選徽宗<lb/>
曰可除集英殿脩撰以往京乃不敢言朱勔載華石塞<lb/>
道邀求無藝官舟不得行亨伯捕繫勔人於獄且自劾<lb/>
<pb n="KR2d0007_WYG_109-5a"/>
於朝徽宗照其忠擢徽猷閣待制而黥勔人于逺方方<lb/>
臘起睦州二浙用兵以亨伯為龍圖閣直學士經制使<lb/>
方用度百出民無以為命亨伯剏此軌務及以公家出<lb/>
納錢量取其贏為經制錢後翁彦國為總制使倣其法<lb/>
又取所謂總制錢者至今天下有經總制錢給縣官費<lb/>
自此始也賊平遷龍圖閣學士進延康殿學士為河北<lb/>
都轉運使改知中山府徙真定河閒宣和末金人南下<lb/>
盛兵犯河閒亨伯悉力城守欽宗即位與敵約和圍得<lb/>
<pb n="KR2d0007_WYG_109-5b"/>
解加資政殿學士積官至光禄大夫靖康元年復為真<lb/>
定又徙中山時京師再被兵中山當敵衝亨伯冒圍入<lb/>
城為堅守計欽宗命康王為天下兵馬大元師擢亨伯<lb/>
為兵馬元帥欽宗割兩河以賂敵命亨伯弟光禄卿適<lb/>
諭旨適臨城未言亨伯遥語曰主辱臣死吾兄弟平居<lb/>
以名節自期寧能賣國家為囚虜乎適感泣對曰兄但<lb/>
盡力勿以弟為念亨伯呼總管使盡括城中兵擊賊以<lb/>
衆寡不敵辭斬以徇復呼部將沙振者往振素有勇名<lb/>
<pb n="KR2d0007_WYG_109-6a"/>
亦固辭亨伯固遣之振懼罪濳刃入府殺亨伯于堂中<lb/>
振既出帳下卒譟而前曰大敵臨城汝安得殺吾人執<lb/>
而捽裂之身首無餘城中無主乃開門出降敵人見其<lb/>
尸曰南朝忠臣也殮而葬之贈特進亨伯性孝友為人<lb/>
寛厚長者任部刺史幾三十年每出行部必焚香祈天<lb/>
願不逢貪濁吏嘗薦王安中吕頥浩張慤謝克家何鑄<lb/>
後皆至公輔世以為知人適字至叔由開封少尹衞尉<lb/>
少卿遷光禄卿是役也敵執之以北後死于雲中<lb/>
<pb n="KR2d0007_WYG_109-6b"/>
梅執禮字和勝婺州浦江人也舉進士調常山尉為詳<lb/>
定九域圖志所删定官遷軍器鴻臚丞比部度支貟外<lb/>
郎時梁師成領後苑有使持劵來脅部吏支錢三百萬<lb/>
執禮執不與徙吏部遷國子司業為諸王宫翊善進左<lb/>
司員外郎擢拜中書舍人遷給事中時諸郡卒留役京<lb/>
師者幾百人諸局冗占蠧耗大農間以役事出入禁籞<lb/>
横坊市挾惡少為姦詔皆遣歸而後苑獨留不遣前此<lb/>
都城凡有所營繕總領貴人多有所干請俄有違詔干<lb/>
<pb n="KR2d0007_WYG_109-7a"/>
請至請御筆行下者執禮皆論駮不行執禮與宰相王<lb/>
黼雅相善宴其第以詩規之黼怒執禮力求去㑹孟享<lb/>
原廟後至罷為顯謨閣待制知蘄州尋落職明年徙知<lb/>
滁州復集賢殿脩撰徽猷閣待制欽宗即位移知鎮江<lb/>
召為翰林學士道除吏部尚書兼侍講未幾改户部執<lb/>
禮入對乞以御前錢付部應六宫廩給皆由度支内降<lb/>
許執奏一日小黄門持御批至部支錢甚急而御封不<lb/>
用寳已而悟其失復取之執禮不與即具奏明日内夫<lb/>
<pb n="KR2d0007_WYG_109-7b"/>
人降秩黄門杖配陵下金人犯京師四方兵未集執禮<lb/>
勸欽宗親征時宰相沮其議不果行京師失守敵人刼<lb/>
質天子責金幣無紀極府庫空單猶不厭其欲遣人來<lb/>
取提舉官以下八人受約束執禮與禮部侍郎陳知質<lb/>
刑部侍郎程振給事中安扶同見敵責以金銀不足曰<lb/>
胡不賦於民四人同辭對曰今天子蒙塵臣民皆願前<lb/>
死雖肝腦不計也於金繒何有哉顧誠亡以塞責敵大<lb/>
怒問官長安在振恐執禮坐之遽前曰皆官長也敵不<lb/>
<pb n="KR2d0007_WYG_109-8a"/>
勝其忿於是四人者皆見殺而其副侍御史胡舜陟殿<lb/>
中侍御史胡唐老監察御史姚舜民王俁各杖之百執禮<lb/>
死時年四十九贈資政殿學士<lb/>
程振字伯玉饒州樂平人也少有俊才未冠游太學張<lb/>
商英陳瓘張庭堅鄒浩皆器之徽宗幸太學振以諸生<lb/>
髙第得官除和州敎授留為辟雍録遷博士拜太常博<lb/>
士提舉京東西路學事振奏立孟子祠以公孫丑萬章<lb/>
從祀改京西路常平入為膳部貟外郎監察御史歴辟<lb/>
<pb n="KR2d0007_WYG_109-8b"/>
雍國子司業左司貟外郎皆兼太子舍人初見太子言<lb/>
古者大祭祀登餕受爵必以上嗣既禮經所載元豐彞<lb/>
典具存昨上有事明堂而殿下不與非所以尊宗廟重<lb/>
社稷太子矍然曰初無人及此者由是驟加奬重方臘<lb/>
亂浙右聲搖京師振謂宰相王黼曰相公宜乗此時言<lb/>
天下弊事庶幾少革以當天意順人心黼不恱曰上且<lb/>
謂黼挾冦奈何振知黼忌其言不荅趨而出然太子薦<lb/>
之拜給事中黼銜前忿乃曰振資淺且雅長詞令但除<lb/>
<pb n="KR2d0007_WYG_109-9a"/>
中書舍人已而馮熈載與黼不合罷中書侍郎黼因諷<lb/>
言者以振為朋黨責提舉冲佑觀明年復集英殿脩撰<lb/>
欽宗受禪召拜吏部侍郎嘗上言大臣不協議論多駮<lb/>
詔令輕改失其事機如金人挐兵且半年而兵不解者<lb/>
以和戰之説未一故也裁抑冒濫如黑白易分而數月<lb/>
之間三變其説者蓋廟堂不能忘私而多與其黨為地<lb/>
故也今一人言之以為是而行一人言之以為非而止<lb/>
或出聖斷隃度而不暇疇咨或用大臣偏見而遂形播<lb/>
<pb n="KR2d0007_WYG_109-9b"/>
告所以動未必善處未必宜乃輒為之反汗焉其勢不<lb/>
得不爾也及聞敵冦河北力請合諸路兵掎角擊之以<lb/>
牽其勢且曰彼猖獗如此陛下猶欲守和議而不使之<lb/>
少有所懲創乎欽宗是其言而不能盡用也除開封尹<lb/>
時捕得亡命卒數千人振請充入步軍司而除其罪步<lb/>
軍司請論如法振曰方多事時一日而殺數千人可乎<lb/>
力爭之由是得不誅遂為刑部侍郎敵邀天子幸其營<lb/>
求金不已振被命督輸與梅執禮等四人同死之年五<lb/>
<pb n="KR2d0007_WYG_109-10a"/>
十七初振在西掖王黼以客沈積中帥河朔欲覘敵圖<lb/>
燕振語積中當思異時覆族之禍積中至部首以書謝<lb/>
振盛言其不可之狀振以告諸朝及左遷童貫蔡攸卒<lb/>
生邊釁振天姿和厚有醖藉至論事則挺然不可回奪<lb/>
方徽宗崇尚道家之説振至東宫從容及之曰周公作<lb/>
鴟鴞之詩孔子以為知道其言不過迨天之未隂雨綢<lb/>
繆牖户而已老子著道經亦曰為之於未有治之於未<lb/>
亂蓋老氏與孔子合者如此今不固根本於無事之時<lb/>
<pb n="KR2d0007_WYG_109-10b"/>
而徒爭目前之功非二聖人意他日太子為徽宗道之<lb/>
徽宗以為然頗欲去健羨疏左右近習之人而宦寺楊<lb/>
戩方大興宫室懼不得肆因讒家令楊馮以為將輔太<lb/>
子幸非常徽宗震怒執馮誅之而太子之言亦廢及靖<lb/>
康中振尹京府言利者頗離閒兩宫振善於調䕶由是<lb/>
無纎介之疑既死人皆出涕後贈端明殿學士同時死<lb/>
者陳知質安扶失其傳<lb/>
司馬朴字文季丞相光兄里之孫也少喪母育于外祖<lb/>
<pb n="KR2d0007_WYG_109-11a"/>
范純仁紹聖初黨議起父宏坐上書論辨得罪純仁亦<lb/>
坐救黨人責永州目疾失明客至必令朴導以見時方<lb/>
七歲進揖應對如成人客皆驚歎以純仁遺恩補官宏<lb/>
死朴年十七徒跣䕶柩還人稱其孝調晉寧軍士曹參<lb/>
軍通判不法轉運使王似諷朴伺其過朴不可曰守貳<lb/>
為長官使下吏得陷之不唯亂常人且不食吾餘矣死<lb/>
不敢奉敎似賢而薦之靖康初黨禁解同判西京國子<lb/>
監召為虞部貟外郎遷右司金人再犯京師以朴使敵<lb/>
<pb n="KR2d0007_WYG_109-11b"/>
敵人斡里雅布問其家世朴曰大父丞相酋喜曰大賢之<lb/>
後也甚加禮乃吐腹心諭以亟割地講和以間尼堪朴<lb/>
兩往返以敵情語執政促其議而任事疑不決朴爭甚<lb/>
苦已而城陷欽宗思其言亟召對以為兵部侍郎朴請<lb/>
復使敵帳及兩宫北狩又貽書酋長請立趙氏敵憚之<lb/>
挾以北去其後敵欲用之朴不可竟握節而死朝廷知<lb/>
其忠特贈兵部尚書<lb/>
李熈靖字子安常州人也舉進士調海州司理參軍中<lb/>
<pb n="KR2d0007_WYG_109-12a"/>
詞學兼茂科為太學正遷辟雍博士以父老求便親除<lb/>
提舉淮東學事旣命下乃得河東而為淮東者臧祐之<lb/>
也蓋省吏取祐之賂輒易之大臣疑焉吏以誤告客有<lb/>
得其情者訹熈靖使言熈靖曰事君不擇地吾豈敢發<lb/>
人之私求自便乎宰相聞而賢之白于徽宗留為兵部<lb/>
員外郎未幾以憂去還為右司員外郎王黼為相立應<lb/>
奉司又立經撫房於中書他執政皆勿得與熈靖數為<lb/>
言應奉之職非宰相事也今樞密院及諸省兵房皆足<lb/>
<pb n="KR2d0007_WYG_109-12b"/>
以治疆事經撫房何為者哉黼怒積四年不遷黼罷由<lb/>
太常少卿拜中書舍人以徽猷閣待制知洪州閱兩月<lb/>
復以故官召入對首言燕雲初定宜戒不虞願飭帥臣<lb/>
脩武備徽宗曰詩所謂迨天之未隂雨徹彼桑土綢繆<lb/>
牖户者此也熈靖進曰孔子云為此詩者其知道乎能<lb/>
治其國家誰敢侮之陛下勲髙往古願為無疆之計徽<lb/>
宗甚嘉之俄兼侍講徽宗既已内禪行幸江浙欽宗以<lb/>
熈靖主管龍德宫改顯謨閣待制提舉醴泉觀宫僚如<lb/>
<pb n="KR2d0007_WYG_109-13a"/>
故徽宗待之甚厚數召與燕語甞曰去年内禪之事外<lb/>
人以為吳敏功殊不知出我至誠不由人言建牧之意<lb/>
可見矣我無此意人言且滅族誰敢哉或謂吾傳位與<lb/>
唐睿宗上畏天戒乃為之吾有此意者數年矣熈靖因<lb/>
賀曰陛下不以天下累其心過古帝王逺甚明年兩宫<lb/>
北狩張邦昌攝國熈靖即移病邦昌令權直學士院力<lb/>
拒之至以憂憤廢食疾且篤故人訪之熈靖泣數行則<lb/>
曰百官何日再朝天乎翌日遂卒後贈端明殿學士<lb/>
<pb n="KR2d0007_WYG_109-13b"/>
譚世勣字彦成長沙人也舉進士敎授郴州又中詞學<lb/>
兼茂科為祕書省正字於時蔡京得政以其子攸提舉<lb/>
學館而宦者梁師成貴幸諂事者皆是也獨世勣不附<lb/>
阿諛六年不得遷京罷他宰相有惜之者始遷司門貟<lb/>
外郎又三年遷吏部貟外郎蔡京復相逐不附已者提<lb/>
㸃上清太平宫復用為郎遷少府監擢中書舍人世勣<lb/>
以重命令惜名器廣言路吝賜予正上供省浮費六事<lb/>
以獻為當路者所疾罷為徽猷閣待制知婺州未行復<lb/>
<pb n="KR2d0007_WYG_109-14a"/>
留徽宗内䄠幸江浙欽宗遣執政奉迎以世勣副之還<lb/>
提舉醴泉觀專掌龍德宫請辨正國史謗宣仁之語追<lb/>
述欽聖復瑶華之位大享神祖仍用富弼侑食釋奠先<lb/>
聖不當以王安石從祀是歲彗出東方大臣有謂此乃<lb/>
外國將衰非中國憂也世勣面奏垂象可畏當脩德應<lb/>
天不宜惑諛説遷給事中兼侍讀内侍有喧爭殿門者<lb/>
罪止贖金世勣即疏駮劾以不恭因言童貫軰初亦甚<lb/>
微小惡不懲馴致大患疏入近習皆側目何㮚建言分<lb/>
<pb n="KR2d0007_WYG_109-14b"/>
天下為四道各置都總管世勣曰裂天下付四人而王<lb/>
畿所自治者纔十六縣爾獨無不掉之虞乎大拂其意<lb/>
改禮部侍郎時敵騎駸駸南牧為城守備甚急世勣曰<lb/>
守邊為上策今邊不得守守河則畿甸自固中策也巡<lb/>
幸江淮㑹東南兵四面扞敵下策也既而河上無守兵<lb/>
敵乗虚得度盡斂士卒入城世勣又言遣京畿大將秦<lb/>
元以所統保甲分四砦直國門使兵勢連屬首尾相援<lb/>
即虜不敢逼孫傅深然之又格於㮚議敵邀車駕世勣<lb/>
<pb n="KR2d0007_WYG_109-15a"/>
凡再扈從出城遂留敵帳徐以十害說用事者大略言<lb/>
南北講解之利詞意忠激虜人聳聽及邦昌僭位令直<lb/>
學士院世勣堅卧不起邦昌知不可奪乃已卒年五十<lb/>
四贈端明殿學士方王氏學盛行世勣雅不喜或問之<lb/>
曰説多而屢變無不易之論也識者韙之<lb/>
　<lb/>
　<lb/>
　<lb/>
<pb n="KR2d0007_WYG_109-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百九<lb/>
</p>
<p>
</p>
  </div>
</body>
</text>
</TEI>
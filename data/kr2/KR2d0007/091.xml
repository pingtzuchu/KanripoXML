<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷九十一</head>
    <p>
<pb n="KR2d0007_WYG_091-1a"/>
欽定四庫全書<lb/>
　東都事略卷九十一　　　宋　王　稱　撰<lb/>
　　列傳七十四<lb/>
滕元發初名甫字元發以避髙魯王諱改字爲名而字<lb/>
逹道東陽人也范仲淹見而竒之中進士第三人授大<lb/>
理評事通判湖州時孫沔守杭州見之曰後當爲賢將<lb/>
授以治劇守邊之要召試爲集賢校理稍遷起居注知<lb/>
制誥知諫院御史中丞王陶論宰相不押班爲跋扈神<lb/>
<pb n="KR2d0007_WYG_091-1b"/>
宗以問元發元發曰宰相固有罪然以爲跋扈則臣以<lb/>
爲欺天陷人矣除知開封府遷御史中丞种諤擅築綏<lb/>
州且與薛向發諸路兵環慶保安皆出剽掠西人復誘<lb/>
殺將官楊定元發上疏極言諒祚已納款不當失信邊<lb/>
隙一開兵連民疲必爲内憂京師郡國地震元發上疏<lb/>
指陳致災之由者犬臣不恱出知秦州神宗曰秦州非<lb/>
朕意也留不遣河朔地大震命元發爲安撫使知開封<lb/>
府除翰林學士夏國主秉常被簒元發言繼遷死時李<lb/>
<pb n="KR2d0007_WYG_091-2a"/>
氏幾不立矣當時大臣不能分遣諸豪乃以全地王之<lb/>
至今爲患今秉常失位諸將爭權天以此遺陛下若再<lb/>
失此時悔將無及請擇立一賢將假以重權使經營分<lb/>
裂之可不勞而定百年之計也神宗竒其策然不果用<lb/>
元發性疎達自信不疑在上前論事如家人父子言無<lb/>
文飾洞見肝鬲神宗知其誠藎事無巨細人無親疎輒<lb/>
問元發元發隨事解荅不自嫌外也王安石方立新法<lb/>
天下詾詾恐元發有言而上信之也因以事出之于外<lb/>
<pb n="KR2d0007_WYG_091-2b"/>
以翰林侍讀學士知定州入覲力言新法之害曰臣始<lb/>
以意度其不可耳今爲郡守親見其害者具道所以然<lb/>
之狀天下大旱詔求直言元發上疏曰新法害民者陛<lb/>
下既知之矣但下一手詔應熙寧二年以來所行新法<lb/>
有不便者悉罷則民氣和而天意解矣留守南都徙齊<lb/>
鄧二州會妻黨犯法元發坐落職知池州未行改安州<lb/>
復以言者改筠州或以爲且有後命元發談笑自若曰<lb/>
天知吾直上知吾忠吾何憂哉且上章自訟有曰樂羊<lb/>
<pb n="KR2d0007_WYG_091-3a"/>
無功謗書滿篋即墨何罪毁言日聞神宗覽之釋然即<lb/>
以爲湖州哲宗即位徙蘇揚二州除龍圖閣直學士復<lb/>
知鄆州學生食不給民有爭公田二十年不決者元發<lb/>
曰學無食而以良田飽頑民乎乃請以爲學田遂絶其<lb/>
訟徙真定又徙太原元發治邊凜然威行西北號稱名<lb/>
帥淮南京東饑召城中富民與約曰流民且至無以處<lb/>
之則疾疫起并禍汝矣吾得城外廢營地欲爲席屋以<lb/>
待之民曰諾爲屋二千五百閒一夕而成流民至以次<lb/>
<pb n="KR2d0007_WYG_091-3b"/>
授地井竈器用皆具蓋活五萬人云以老力求淮南乃<lb/>
以爲龍圖閣學士知揚州未至而卒年七十一諡曰章<lb/>
敏<lb/>
李師中字誠之應天府楚丘人也其父緯爲涇原路都<lb/>
監屯鎮戎軍夏人十餘萬犯鎮戎緯帥兵出戰而帥司<lb/>
所遣别將郭志髙逗留不進諸將以衆寡不敵不敢復<lb/>
出緯坐責降師中上書辨父無罪乞以軍法治主帥及<lb/>
志髙時吕夷簡爲相詰問不屈夷簡怒以爲非布衣所<lb/>
<pb n="KR2d0007_WYG_091-4a"/>
宜言對曰師中所言父事也士大夫稱之師中舉進士<lb/>
知洛川縣民有罪妨其農時者必遣歸令農隙自詣吏<lb/>
令當下者榜于門或召父老諭之租稅皆先期而集嘗<lb/>
出鄉亭見戎人代華人耕作詰之皆用兵時潛入中國<lb/>
人藉其力往往與爲昬婣師中以華夷不可雜處遍索<lb/>
境内得數百言之于帥帥用其言大索旁郡得戎人内<lb/>
居者甚衆皆徙之極邊龎籍爲樞密副使薦其才召對<lb/>
轉太子中允知敷政縣權經略司屬官宥州移牒保安<lb/>
<pb n="KR2d0007_WYG_091-4b"/>
軍以歳賜每至次年方畢欲歳終皆得之延州以聞朝<lb/>
廷降式許之師中改云依乆例因論奏曰戎人所欲無<lb/>
厭今許之不足以示恩徒啟其貪心而示弱樞密院劾<lb/>
其擅改制書師中曰所改者保安軍囘宥州牒爾非制<lb/>
書也提㸃廣南西路刑獄交趾入㓂廵檢宋士堯領兵<lb/>
拒之遂陷没師中劾奏蕭注治邕八年兵十餘萬不能<lb/>
撫而用之乃以溪洞貿易掊斂以失衆心卒致將卒敗<lb/>
覆按法當斬於是注責泰州安置師中遷轉運使交趾<lb/>
<pb n="KR2d0007_WYG_091-5a"/>
每瘴癘甚必聲言入㓂師中先得其情既而攝帥事邕<lb/>
州果遣軍校乗驛來求救師中不省但詰其擅乗驛之<lb/>
罪而已既而卒無事遷直史館知鳳翔府种諤取綏州<lb/>
師中言西夏方入貢叛狀未明恐彼得以藉口徒啟其<lb/>
釁端也鄜延路覘知西夏駐軍綏銀州檄諸路當牽制<lb/>
師中上疏論牽制之害時諸將皆請行師中曰不出兵<lb/>
罪獨在帥非諸將憂也後朝廷知其害罷之拜天章閣<lb/>
待制河東都轉運使西人入㓂以師中知秦州時王韶<lb/>
<pb n="KR2d0007_WYG_091-5b"/>
乞築渭源上下兩城屯兵以脅武勝軍撫納洮河諸部<lb/>
下師中議師中言今修築必廣發兵大張聲勢及今蕃<lb/>
部納土招弓箭手恐西蕃及洮河武勝軍部族生疑無<lb/>
由招撫今不若先招撫青唐武勝及洮河諸族則西蕃<lb/>
諸族必乞修城砦因其所欲量發兵築一城或三兩堡<lb/>
以示斷絕夏賊鈔畧之意部族必歸心唐於西域每得<lb/>
地則建爲州其後皆陷失以清水爲界大抵根夲之計<lb/>
未實腹心之患未除而勤逺略貪土地者未有不如此<lb/>
<pb n="KR2d0007_WYG_091-6a"/>
者詔師中罷帥事韶又請置市易募人耕縁邊曠土師<lb/>
中奏韶指占極邊見招置弓箭手地置市易於古渭砦<lb/>
臣恐自此秦州益多事所得不補所失秦州漢蕃户賣<lb/>
買一旦盡奪歸官實恐細民失業商旅不行又言韶所<lb/>
奏渭源城至成紀田頃不實乃欲以招弓箭手地塞其<lb/>
數詔遣使案視謂師中稽留朝旨落天章閣待制知瀛<lb/>
州師中言時政闕失大自稱薦又乞召司馬光蘇軾等<lb/>
復置左右遂貶和州團練副使安置徙單州復分司南<lb/>
<pb n="KR2d0007_WYG_091-6b"/>
京提舉太極觀卒年六十六師中爲人落落有氣節所<lb/>
至必設條敎勸民務農官吏不煩而事舉然好爲大言<lb/>
以故不容于時云<lb/>
劉庠字希道彭城人也父顔字子望舉進士知龍興縣<lb/>
坐殺已就執之盜免官遂居鄉里以著書自適學者常<lb/>
數十百人名聞東州乃採摭兩漢至五代名臣奏對有<lb/>
補於時者爲輔弼召對四十卷馮元錢易蔡齊爲上之<lb/>
且言顔經行淳備乃以爲任城簿李廸知兖青二州皆<lb/>
<pb n="KR2d0007_WYG_091-7a"/>
辟爲從事顔所著有儒術通要經濟樞言石介見其文<lb/>
歎曰恨不得在弟子之列年五十二卒庠幼能詩蔡齊<lb/>
妻以子用齊遺奏補將作監主簿舉進士遷太常博士<lb/>
英宗以災異求直言庠上書論時事遂除監察御史裏<lb/>
行因日食乞罷後苑宴游以祇畏天戒會聖宫修仁宗<lb/>
神御殿宏麗過常庠言非所以昭先帝儉德乞損其制<lb/>
奉宸庫失盜庠劾奏近侍領皇城司職事者以嚴宫城<lb/>
之禁願陛下不以近習撓天下法初禁銷金李珣犯令<lb/>
<pb n="KR2d0007_WYG_091-7b"/>
庠言法行當自貴近始英宗曰朕豈私一李珣邪珣乃<lb/>
仁宗外家若行之天下謂朕何又言兩省封駮之任名<lb/>
存實亡御史貟闕不補非盛世事神宗即位遷殿中侍<lb/>
御史爲右司諫庠陳中國禦戎之體守信爲上昔元昊<lb/>
之叛五來五得志天下爲之困弊今莫若示大信捨近<lb/>
功爲國家長利除集賢殿修撰河東轉運使庠計一路<lb/>
之産唯鐵利爲饒請復舊冶鼓鑄通隰州鹽礬博易以<lb/>
濟用又請募民入粟塞下豫爲足食擢天章閣待制改<lb/>
<pb n="KR2d0007_WYG_091-8a"/>
河北都轉運使契丹侵霸州土場爲已地又徙帳雲朔<lb/>
或以爲河北不可不備詔庠對狀上五策料敵必不敢<lb/>
動大河東流議者欲徙北庠謂當以歳月徐觀其勢而<lb/>
順導之則役不勞而功可成居歳餘移知真定府又爲<lb/>
河東都轉運使召知開封府是時王安石用事變更新<lb/>
法庠謂不可行奏願罷之神宗諭之曰卿奈何不與大<lb/>
臣協心濟治乎庠曰臣子於君父各伸其志臣知事陛<lb/>
下不知附安石數月以龍圖閣直學士知太原府明年<lb/>
<pb n="KR2d0007_WYG_091-8b"/>
遼人遣蕭禧議河東疆事先是虜主植牙雲中遣騎涉<lb/>
吾地邊吏執之敵檄取紛然或以爲起釁造兵當大爲<lb/>
備庠奏敵之重兵皆不在行雲朔嵗儉軍無見糧張形<lb/>
示强意在畫疆事爾以我方事河湟恐中國有輕彼心<lb/>
故造端首難然疆事分畫乆矣今始造議曲在彼不在<lb/>
我願勿聽神宗以敵書示庠訖以黄嵬山分水嶺爲界<lb/>
云知成都府請禁西山六州與漢人爲昬婣者以防後<lb/>
患徙知秦州坐失舉降知虢州移江寧府又坐失舉知<lb/>
<pb n="KR2d0007_WYG_091-9a"/>
滁州未幾移永興軍哲宗即位加樞密直學士知渭州<lb/>
卒年六十四宣仁后曰帥臣極難得劉庠可惜也<lb/>
趙禼字公才邛州依政人也舉進士爲汾州司法參軍<lb/>
夏人不廷郭逵宣撫陜西帥延安禼皆在幕府种諤擅<lb/>
納綏州降羌數萬朝廷病其生事議誅諤復故地歸降<lb/>
虜以解仇釋兵禼上疏曰諤無名興舉死有餘責若將<lb/>
改而還之彼能聽順而亡絶約之心乎不若諭諒祚以<lb/>
虜衆餓莩投死中國邊臣雖擅納實無所利特以質往<lb/>
<pb n="KR2d0007_WYG_091-9b"/>
年景詢輩爾可遣詢等來與降羌交歸各遵紀律而疆<lb/>
埸寧矣如其蔽匿則我留横山之民未爲失也又移書<lb/>
執政請存綏州以張兵勢先規度大理河川建堡砦畫<lb/>
稼穡之地三十里以處降羌若棄綏不守則無以安新<lb/>
附之衆援种世衡招蕃兵破賊屯青澗城故事朝廷從<lb/>
之活降羌數萬爲東路捍蔽熙寧初夏人誘殺知保安<lb/>
軍楊定等既以賊李崇貴韓道喜來獻且請和朝廷欲<lb/>
官其任事之酋鐫歳賜以爲奉給因使納塞門安逺二<lb/>
<pb n="KR2d0007_WYG_091-10a"/>
砦而還綏州禼言綏州實勢勝之地宜増廣邊障乃無<lb/>
窮之利若存綏州以觀其變計之得也神宗知其才召<lb/>
見問邊事對曰綏之存亡皆不免用兵神宗然之除集<lb/>
賢校理夏人犯環慶後復入賀正禼請邊吏離其心腹<lb/>
因以招横山之衆此不戰而屈人兵也遷提㸃陜西刑<lb/>
獄韓絳宣撫陜西河東兵西討禼言大兵過山界皆砂<lb/>
磧乏善水草又亡險隘可以控扼臣竊危之若乗兵威<lb/>
招誘山界人户處之生地當先經畫山界控扼之地然<lb/>
<pb n="KR2d0007_WYG_091-10b"/>
後招降不爾勞師逺攻未見其利絳欲取横山而种諤<lb/>
獻城囉兀之策以禼權宣撫判官禼說絳以大舉非計<lb/>
師出果無功除直龍圖閣知延州夏人屢欲款塞毎虚<lb/>
聲摇邊詔問方略禼審計形勢爲破賊之策以獻遣禆<lb/>
將曲珍吕真以兵千人分廵東西路賊方以四萬衆自<lb/>
閒道欲取綏州道遇曲珍皇駭亟戰吕真繼至賊衆敗<lb/>
走賊自失綏州意未能已禼揣知其情奏言賊使請和<lb/>
必欲畫綏州界願聽夲路經略司分畫歳賜則俟通和<lb/>
<pb n="KR2d0007_WYG_091-11a"/>
之日復焉明年遂用禼策以綏州爲綏德城鄜延地皆<lb/>
荒瘠占田者不出租賦而倚爲藩蔽寳元用兵後凋耗<lb/>
殆盡其曠土爲諸酋所有禼因召問曰往時汝族户若<lb/>
干今皆安在對曰大兵之後死亡流㪚其存止此禼曰<lb/>
其地存乎酋無以對曰吾貲汝歸聽汝自募丁家使占<lb/>
田充兵若何吾所得者人爾田則吾不問也諸酋皆感<lb/>
服歸募壯夫悉補亡籍又檢括境内公私閒田得七千<lb/>
五百餘頃募騎兵萬七千禼以異時蕃兵提空簿漫不<lb/>
<pb n="KR2d0007_WYG_091-11b"/>
可攷因議涅其手屬歳饑禼令蕃兵願刺手者貸常平<lb/>
穀一斛於是人人願刺因訓練以時精銳過於正兵神<lb/>
宗聞而嘉之擢天章閣待制交趾叛禼緫九將軍討之<lb/>
以中官李憲爲之貳與憲不合請罷之神宗問可代憲<lb/>
者禼以郭逵老邊事而願爲禆賛於是以逵爲宣撫使<lb/>
而禼爲之副逵至輒與禼異禼欲乗兵形未動先撫輯<lb/>
兩江峒丁擇壯勇啖以利使招徠携貳隳其腹心然後<lb/>
以大兵繼之逵不聽禼又欲使人齎敕牓入賊中招納<lb/>
<pb n="KR2d0007_WYG_091-12a"/>
逹令燕逹先破廣源復還永平卨以爲廣源閒道距交<lb/>
州十二驛趣利掩撃出其不意川塗並進三路致討勢<lb/>
必分潰固爭不能得賊遂據長江列戰艦數百艘官軍<lb/>
不濟禼分遣將吏伐木治攻具機石如雨艨艟被撃皆<lb/>
廢徐以罷卒致賊設伏撃之斬首數千級馘其渠酋賊<lb/>
遂降逵怍於玩㓂乃移疾先還逵既坐貶禼亦以不即<lb/>
平賊降爲直龍圖閣知桂州後復天章閣待制權三司<lb/>
使時西師大舉五路並進以禼領河東都轉運司事坐<lb/>
<pb n="KR2d0007_WYG_091-12b"/>
餽輓不給黜知相州既而鐫職知淮陽軍數月復職知<lb/>
慶州時夏賊欲襲取新壘大治攻械禼具上撓賊計虜<lb/>
㓂蘭州禼遣曲珍將兵直抵鹽韋俘馘千驅孳畜五千<lb/>
虜酋拽厥嵬名宿兵於賀蘭原時出盗邊禼遣將李昭<lb/>
甫蕃官歸仁各領兵三千左右分撃耿端彦兵四千趨<lb/>
賀蘭原戒端彦曰賀蘭險要過嶺則砂磧也使賊入平<lb/>
夏無繇破之選三蕃官各與輕兵五百使閒道出賊砦<lb/>
後邀歸路與賊戰賀羅平賊敗果趨平夏千兵伏發賊<lb/>
<pb n="KR2d0007_WYG_091-13a"/>
駭潰斬賊千生擒嵬名斬首領六獲戰馬七百牛羊老<lb/>
幼三萬餘遷龍圖閣直學士復帥延安元祐初梁乙埋<lb/>
數擾邊禼知賊將入宼檄西路將劉安李儀曰賊即犯<lb/>
塞門汝徑以輕兵搗其腹心已而果然安等襲洪州俘<lb/>
斬甚衆夏人入貢既而以重兵壓境諸將亟請益戍兵<lb/>
爲備禼徐諭之曰第謹斥堠整戈甲無爲寇先戍兵不<lb/>
可益也因遣人詰虜虜遂潰去遷樞密直學士乙埋終<lb/>
不悛使閒以善意問乙埋何苦與漢爲仇必欲㓂第數<lb/>
<pb n="KR2d0007_WYG_091-13b"/>
來恐汝所得不能償所亡洪州是也能改之吾善遇汝<lb/>
遺之戰袍錦綵自是乙埋不復窺塞因復縱間國中遂<lb/>
疑而殺之除端明殿學士遷太中大夫夏人遣使以地<lb/>
界爲請朝廷許還葭蘆米脂浮屠安疆四砦以禼領分<lb/>
畫之議夏人既得四砦猶未有恭順意居無何復犯涇<lb/>
原會禼卒年六十五贈右光禄大夫紹聖四年以禼與<lb/>
元祐棄地議名係黨籍云<lb/>
吕大忠字進伯大防兄也舉進士韓絳宣撫陜西以大<lb/>
<pb n="KR2d0007_WYG_091-14a"/>
忠提舉永興路義勇改祕書丞檢詳樞密院吏兵房文<lb/>
字令條義勇利害大忠言養兵猥衆國用日屈漢之屯<lb/>
田唐之府兵善法也弓箭手近於屯田義勇近於府兵<lb/>
擇用一焉兵屯可省矣爲僉書定國軍判官熙寧七年<lb/>
遣太常少卿劉忱議河東地界大忠遭父喪起復知代<lb/>
州虜使蕭素梁頴設次於夲朝地而輒據主位大忠不<lb/>
從於是移次於長城北易西上閣門使知石州大忠數<lb/>
與素穎㑹屢以理折之稍屈契丹復使蕭禧來聘召執<lb/>
<pb n="KR2d0007_WYG_091-14b"/>
政及大忠議大忠進曰彼遣使來即與代北之地若有<lb/>
一使曰魏王英弼來盡索關南地亦與之乎神宗黙然<lb/>
議卒不決大忠請終喪其後卒以分水嶺爲界云元豐<lb/>
初除河北路轉運判官大忠言古之理財視天下猶一<lb/>
家朝廷者宗外計者兄弟之宫居雖異而財無不同未<lb/>
有餘而不歸資而不與者也如是則財利之勢周流不<lb/>
息今有司唯知出納之吝有餘不足不以實告于上上<lb/>
知其不實一切不信其言故有餘而莫之歸不足而莫<lb/>
<pb n="KR2d0007_WYG_091-15a"/>
之與致上下之情不交甚大患也乃上生財養民十二<lb/>
事移淮南西路提㸃刑獄哲宗即位爲陜西轉運副使<lb/>
移知陜州除直龍圖閣知秦州遷寶文閣待制夏人自<lb/>
麟府環慶路犯邊之後遂絶歳賜復欲遣使謝罪將許<lb/>
之大忠言敵人性無常强則縱困則服連年入宼邊民<lb/>
皆謂必有以制之今無名遣使陽爲恭順實懼討伐若<lb/>
許之恐爲敵人所窺也大忠嘗獻言夏人兵不過三十<lb/>
萬戍守外戰士不過十萬三路之衆足以當之屢犯王<lb/>
<pb n="KR2d0007_WYG_091-15b"/>
略而朝廷一不與校臣竊羞之遷寳文閣直學士知渭<lb/>
州坐事降待制知同州俄致仕卒復寳文閣直學士<lb/>
游師雄字景升京兆武功人也舉進士爲儀州司户參<lb/>
軍遷德順軍判官趙禼帥延安辟爲屬乆之除宗正寺<lb/>
主簿遷軍器監丞吐蕃㓂邊其酋長鬼章青宜結乗閒<lb/>
脅屬羌結夏賊爲亂謀分據熙河朝廷擇可使者與邊<lb/>
臣措置以師雄行聽以便宜從事既至諜知西夏聚兵<lb/>
于天都山前鋒已屯通逺境上吐蕃之兵欲攻河州鬼<lb/>
<pb n="KR2d0007_WYG_091-16a"/>
章又欲以别部出熙河師雄請於帥劉舜卿分兵爲兩<lb/>
道姚兕將而左种誼將而右兕破六逋宗城斬首一千<lb/>
五百級攻講朱城斷莫河飛橋青唐十萬衆不得度誼<lb/>
遂破洮州擒鬼章及大首領九人斬首一千七百級以<lb/>
師雄爲陜西轉運判官又爲轉運副使召入爲衞尉少<lb/>
卿出知邠州改河中府除直龍圖閣知秦州攝帥熙河<lb/>
自復洮州之後于闐大食佛林邈黎諸國皆懼悉遣使<lb/>
入貢朝廷令熙河限二歳一進師雄曰如此非所以來<lb/>
<pb n="KR2d0007_WYG_091-16b"/>
逺人也未幾還秦移陜州以卒年六十<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷九十一<lb/>
</p>
<p>
</p>
  </div>
</body>
</text>
</TEI>
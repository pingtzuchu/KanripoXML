<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百八</head>
    <p>
<pb n="KR2d0007_WYG_108-1a"/>
欽定四庫全書<lb/>
　東都事略卷一百八　　　宋　王　稱　撰<lb/>
　　列傳九十一<lb/>
唐恪字欽叟錢塘人也四歳而孤舉進士調郴縣尉移<lb/>
零陵令知榆次縣有愛在民召對為提舉河東常平徙<lb/>
江東轉運判官㑹䍧牁獻地命以屯田貟外郎往撫諭<lb/>
夷人始自疑衷甲以迎之恪盡撤兵衞獨將騶卒數十<lb/>
人往夷人望見歡呼投兵聽命恪示以大義咸感泣拜<lb/>
<pb n="KR2d0007_WYG_108-1b"/>
舞曰不圖今日得沾聖化以奉使稱職入為右司貟外<lb/>
郎遷起居舍人恪言國家與契丹講好百有餘年邊備<lb/>
益弛宜及今無事時以漸為之不然且有後悔徽宗曰<lb/>
卿勉為朕行即以為集賢殿脩撰河北都轉運使㑹中<lb/>
貴人銜命稱詔有所示恪噤不荅中貴人怒歸而中以<lb/>
他事降直龍圖閣知梓州移陜西轉運使未至以右文<lb/>
殿脩撰知滄州滄當河下流一日河決水至城下不没<lb/>
者三板恪率官吏乗城救䕶都水使者孟昌齡以河事<lb/>
<pb n="KR2d0007_WYG_108-2a"/>
至檄郡索舩與兵恪曰滄極邊也兵非有㫖不可得昌<lb/>
齡怒劾恪不能備水城且壊恪一不問治水事愈力城<lb/>
漏募善没者窒之戲下卒善没而不時赴募戮以徇有<lb/>
鹽場正當下流使決之或曰鹽法重水決而壊且得罪<lb/>
恪曰殺吾身而全一城吾之願也命趣決之踰宿而水<lb/>
去城以得全又上疏請止敎保甲免呈保馬除常平逋<lb/>
負復諸縣租賦等第賑貸以寛被水之民報未下悉以<lb/>
便宜行之民大恱進龍圗閣待制徙揚州召拜户部侍<lb/>
<pb n="KR2d0007_WYG_108-2b"/>
郎京師大水汴且溢或請決汴水南岸以䕶宫城者恪<lb/>
曰水漲而決是無可奈何今決而浸之是棄民也乃止<lb/>
恪泛小舟歴覽水之源委而求所以利導之乃決金隄<lb/>
導而注之河踰旬而水平恪上疏曰水隂類也至犯城<lb/>
闕天其或者以隂盛之漸儆告陛下乎願垂意於馭臣<lb/>
鄰逺女寵去小人備邊防以益謹天戒徽宗嘉納之遷<lb/>
户部尚書宰相王黼領應奉司上供綱卒盡為所奪漕<lb/>
運不至者殆數月恪見徽宗言曰國家定都於梁非有<lb/>
<pb n="KR2d0007_WYG_108-3a"/>
山河形勢以臨天下也直仰汴渠之運以養百萬之師<lb/>
耳而宰相領應奉勢動天下奪漕輓之卒以為用户部<lb/>
綱運自去秋絶不至將有匱乏之憂以天下之力奉一<lb/>
人臣子不敢憚今珍異之物充牣大臣之家而奉上者<lb/>
曾未什一是傾天下之財為國歛怨臣不知所以為國<lb/>
矣因極言黼惡且自請罷遂出知滁州盜起京東以恪<lb/>
知青州未行除吏部尚書又徙户部復請外除延康殿<lb/>
學士知潭州時方崇尚道家言恪入辭從容言曰孔子<lb/>
<pb n="KR2d0007_WYG_108-3b"/>
之所以為道者曰毋意毋必毋固毋我老氏之所以為<lb/>
道者曰去甚去奢去泰今方士之言汗漫亡稽宜無聽<lb/>
用且皆市井之庸流耳豈足與語聖人之至道哉將退<lb/>
而留者再大氐以節耆欲定心志收人材化風俗惜財<lb/>
賦愛民力去諛佞奬鯁直數事反覆言之徙杭州靖康<lb/>
初復以吏部尚書召道拜同知樞密院事既至為中書<lb/>
侍郎言事者爭論宣政間事恪言於欽宗曰革弊須以<lb/>
漸今京城始開四方聳聞新政宜擇今日之急者先行<lb/>
<pb n="KR2d0007_WYG_108-4a"/>
之而言者不惜大體至毛舉前事以快一時之憤豈不<lb/>
傷道君皇帝之心乎蔡京父子王黼童貫之徒已從廢<lb/>
逐姑可已矣他日邊事旣定然後白道君皇帝請下一<lb/>
詔書與天下共棄之孰曰不可欽宗是之拜光禄大夫<lb/>
少宰兼中書侍郎恪為相無經濟大略于時敵騎復南<lb/>
下必欲邀我割三鎮乃罷兵恪集羣臣議以為當與者<lb/>
什九乃從與者之議使既行而悔之密啓欽宗請以親<lb/>
征為名西幸洛京還據秦雍以圖興復而留太子居守<lb/>
<pb n="KR2d0007_WYG_108-4b"/>
欽宗將從其議㑹何㮚入見力詆其不然且曰周之失<lb/>
計未有如東遷之謬者也欽宗以足頓地曰今當以死<lb/>
守社稷拜㮚門下侍郎而恪計不用言者謂恪之智慮<lb/>
但長於交結内侍而已今國勢日急如恪者誠不可以<lb/>
備位遂罷為觀文殿大學士中太一宫使而㮚代為相<lb/>
京師失守欽宗幸敵營恪曰失計矣旣而還宫及欽宗<lb/>
復幸敵營恪曰一之為甚其可再乎慟哭不食者累日<lb/>
敵議立異姓令吳幵莫儔自軍前入城取推戴張邦昌<lb/>
<pb n="KR2d0007_WYG_108-5a"/>
狀唯孫傅張叔夜不肯僉書恪既書名已而呼其諸子<lb/>
謂曰吾為大臣而國家至此何以生為乃仰藥而死<lb/>
何㮚字文縝仙井監人也舉進士第一除校書郎尋提<lb/>
舉京畿學事召為主客貟外郎起居舍人遷中書舍人<lb/>
兼侍講言事者論㮚宗蘇氏謂軾為郷黨曲學出之未<lb/>
幾除徽猷閣待制知遂寧府留為御史中丞論王黼姦<lb/>
邪及其黨胡松年盧益六人皆罷之黼旣解政㮚亦罷<lb/>
為提舉崇福宫起知泰州欽宗即位復為御史中丞閱<lb/>
<pb n="KR2d0007_WYG_108-5b"/>
日入翰林為學士擢拜尚書右丞遷中書侍郎時議割<lb/>
三鎮未決㑹王雲自真定表言敵以不即割地卻禮物<lb/>
曰若二十日使不至再犯闕矣於是集文武百寮議於<lb/>
延和殿梅執禮孫傅呂好問秦檜等三十六人言不可<lb/>
與自范宗尹以下七十人皆欲與之與之者曰朝廷當<lb/>
與三鎮今反不與是中國失信於外國不若姑且與之<lb/>
縱復猖獗則人怨神怒師出無名可不戰而屈也不與<lb/>
者曰國家更二聖始得河東河北陵寢在焉且河北天<lb/>
<pb n="KR2d0007_WYG_108-6a"/>
下之四支四支茍去吾不知其爲人人民貢賦皆其末<lb/>
也況天下者太祖之天下非陛下之天下陛下豈可效<lb/>
石晉所為乎㮚持之甚堅曰三鎮國家之根本奈何一<lb/>
旦棄之況敵情變詐百出安可保其必信割之亦來不<lb/>
割亦來且河北之民皆吾赤子棄地則并其民棄之為<lb/>
民父母而棄子可乎欽宗然其言猶豫不決時敵勢張<lb/>
甚㮚請置四道都總管以大名河南應天襄陽為治所<lb/>
事得專決財得通用官得辟置兵得便宜為禦戎計緩<lb/>
<pb n="KR2d0007_WYG_108-6b"/>
急欲以羽檄召兵入衞京師欽宗從其言及种師道死<lb/>
唐恪耿南仲聶昌相與言曰今朝廷旣已繼好息民而<lb/>
復調發不已使敵人知之大事去矣乃檄止陜西南道<lb/>
兵金人既薄城下獨張叔夜一軍至京師餘無至者方<lb/>
敵之再入境也㮚以資政殿學士知杭州陛辭留提舉<lb/>
醴泉觀未幾遂領開封尹㮚建請以康王為兵馬大元<lb/>
帥統諸路兵安集河北除門下侍郎翌日唐恪罷相改<lb/>
太宰少宰復為左右僕射拜㮚右僕射兼中書侍郎京<lb/>
<pb n="KR2d0007_WYG_108-7a"/>
師失守朝廷徇敵意遣曹輔往河北召康王㮚請欽宗<lb/>
於輔衣襟屑礬書詔以傳密旨未幾金人遣使致書欲<lb/>
欽宗再幸其軍議加金主徽號敵遣髙尚書者持書來<lb/>
高尚書奏陛下不必親出姑為書或遣親王大臣以行<lb/>
可也欽宗亦不欲出郊而㮚獨以謂必須出欽宗信之<lb/>
㮚白欽宗請以孫傅為太子少傅謝克家為太子賔客<lb/>
輔太子監國時㮚自以折衝有術對敵使歌曰細雨共<lb/>
斜風作輕寒左右及敵使皆失笑明日欽宗幸敵營㮚<lb/>
<pb n="KR2d0007_WYG_108-7b"/>
從以出遂留不遣已而議立異姓金人曰唯何㮚李若<lb/>
水不得與議㮚在敵中不食而死年三十九後有自敵<lb/>
營還者言㮚死狀始贈觀文殿大學士<lb/>
臣稱曰君子所貴乎死者以其知死必勇也方敵之謀<lb/>
廢立也為恪者當以大義責敵使知中國之有人就使<lb/>
不幸與禍㑹亦為得其死矣不務出此乃拱手聽命非<lb/>
能勇也而卒不免於死蓋其死不足責也㮚才疎而術<lb/>
浮無圖回天下之志使之遭時承平從容廟堂商古今<lb/>
<pb n="KR2d0007_WYG_108-8a"/>
談治亂可也而況艱難之際倚之而謀國豈不殆哉於<lb/>
虖陽九之厄固天數矣而人謀之不臧亦有以致然言<lb/>
之可為痛哭而流涕也<lb/>
陳過庭字賔王越州山隂人也舉進士為館陶簿澶州<lb/>
敎授知中牟縣除宗子博士何執中侯蒙器其材薦之<lb/>
擢祠部吏部貟外郎遷右司使遼國還徽宗問敵主苦<lb/>
風痺手足不舉及箭損二目是否過庭對敵主無恙目<lb/>
不損恐傳之者妄也今日急務當安不忘危治不忘亂<lb/>
<pb n="KR2d0007_WYG_108-8b"/>
雖盟好是恃亦宜以邊備為念徽宗然之為右司凡四<lb/>
年是時大臣各立黨不協同列或隂為向背唯過庭無<lb/>
所附徽宗曰陳過庭中立不倚者也遷太常少卿起居<lb/>
舍人拜中書舍人禮部侍郎擢拜御史中丞方臘反睦<lb/>
州過庭言致㓂者蔡京養㓂者王黼竄二人則㓂自平<lb/>
又論朱勔父子本刑餘之人交結權近竊取名器賄賂<lb/>
狼籍辠惡顯著宜正典刑以謝天下由是大忤權貴罷<lb/>
知蘄州未半道責海州團練副使黄州安置居久之得<lb/>
<pb n="KR2d0007_WYG_108-9a"/>
自便欽宗即位以兵部侍郎召復拜御史中丞徙禮部<lb/>
尚書擢尚書右丞遷中書侍郎時金人再犯京師議割<lb/>
兩河須大臣偕行聶昌耿南仲皆以事辭過庭曰主憂<lb/>
臣辱臣願效死欽宗揮涕歎息留不遣及城陷始行二<lb/>
駕北狩過庭已在河北因留不得歸死于燕山年六十<lb/>
贈開府儀同三司過庭本名揚庭徽宗賜以今名云<lb/>
聶昌撫州臨川人也舊名山字賁逺以太學上舍釋褐<lb/>
敎授相州入館為校書郎擢右司貟外郎故事五房吏<lb/>
<pb n="KR2d0007_WYG_108-9b"/>
階官視卿監者遇錫宴坐都司上山極論之謂名分未<lb/>
正非所以禮士大夫也徽宗是之俄以直龍圖閣為湖<lb/>
南轉運副使蔡京為相召還由太府卿拜户部侍郎遂<lb/>
為開封尹復為户部侍郎山本與王黼善京惡黼山為<lb/>
謀所以傷之者反為黼所中以徽猷閣待制出知德安<lb/>
府未幾落職提舉太平觀又責崇信軍節度副使衡州<lb/>
安置復召還㑹欽宗即位以顯謨閣直學士知開德府<lb/>
未至除户部尚書兼領開封府事李綱之罷太學生陳<lb/>
<pb n="KR2d0007_WYG_108-10a"/>
東及士庶十餘萬人撾鼓伏闕下經日不退遇内侍輒<lb/>
殺之殺三十餘人擘裂無遺體府尹王時雍麾之不去<lb/>
山出諭旨相率聽命而退已而時雍乞置東等于獄山<lb/>
力言其不可遂止復尹開封時京師復戒嚴欽宗謂山<lb/>
有周昌抗節之義改賜名昌遂拜同知樞密院事入謝<lb/>
力陳防秋守禦之策曰三關四鎮國家籓籬也今犬戎<lb/>
在内狼子野心一朝寒盟何以制敵臣願召天下兵集<lb/>
畿内練禁旅之師以備出戰堅城隍之具以却奔衝拒<lb/>
<pb n="KR2d0007_WYG_108-10b"/>
黄流之水以斷歸路前有堅城後有大河四面有勁兵<lb/>
敵或南下墮吾網中矣欽宗命昌領都大提舉守禦司<lb/>
敵議畫河為界須大臣報聘詔以耿南仲及昌為和議<lb/>
使分割兩河昌言兩河之人勇勁忠義如太原城守經<lb/>
年隆德既破復守人人死戰者蓋不負祖宗二百年之<lb/>
澤今一旦割以予敵萬一不從則臣必為金人所執死<lb/>
不瞑目矣和議不成臣乞以便宜遣屬官分道提勤王<lb/>
之師入衞欽宗許之昌即日就道行次永安軍與敵兵<lb/>
<pb n="KR2d0007_WYG_108-11a"/>
遇尼堪盛陳兵衞以見之尼堪隨行置閣門其舎人止<lb/>
昌徹傘用牓子賛名引見國相昌曰國相者金國何官<lb/>
也舍人曰宰相元帥昌曰旣為宰相元帥乃金國之臣<lb/>
也昌亦南朝大臣止當以敵國臣子客禮相見豈有南<lb/>
朝大臣禮見大金臣子乎舍人曰樞密寧不畏死昌曰<lb/>
主憂臣辱主辱臣死死不足畏節不可屈爭之移時尼<lb/>
堪既不能奪乃以客禮見敵既南行命其太師楊天吉<lb/>
以千兵館昌往河東耿南仲往河北昌謂天吉曰國相<lb/>
<pb n="KR2d0007_WYG_108-11b"/>
待昌之還方肯歸師臣子之心已急欲分遣屬官往東<lb/>
路昌自行西路㑹於河中不二十日之閒此事畢矣天<lb/>
吉許之明日昌與其屬劉岑滕牧分道而行凡八日昌<lb/>
至絳州絳人不奉詔遂見殺年四十九昌為人疎俊遇<lb/>
事敢為喜周人之急然恩怨太明睚眦必報以喜怒用<lb/>
刑云贈觀文殿大學士諡曰榮敏<lb/>
孫傅字伯野海州人也舉進士歴祕書省正字校書郎<lb/>
監察御史徙禮部貟外郎進祕書少監擢中書舍人髙<lb/>
<pb n="KR2d0007_WYG_108-12a"/>
麗入貢傅言使人所過郡調夫治舟騷擾生事勞費民<lb/>
力以妨農時而於中國無絲毫之益宰相以其所論略<lb/>
與蘇軾同奏貶蘄州安置給事中許翰謂傅論議偶同<lb/>
以職論事而責之深過矣翰亦坐黜靖康元年召拜給<lb/>
事中兼侍讀進兵部尚書傅嘗上章乞復祖宗法度欽<lb/>
宗問之傅曰祖宗法惠民熙豐法惠國崇觀以來法惠<lb/>
姦時謂名言拜尚書右丞俄同知樞密院事方敵急攻<lb/>
京城傅親當矢石日夜不少休欽宗再幸敵營以傅兼<lb/>
<pb n="KR2d0007_WYG_108-12b"/>
太子少傅行宫留守乗輿久不得歸傅屢貽書請之不<lb/>
報及廢立檄書至中外震駭傅大慟久之曰吾唯知吾<lb/>
君神聖可帝中國茍立異姓吾當死之又數請車駕還<lb/>
闕明日敵大闢南薰門陳兵索道君帝后諸王妃主傅<lb/>
獨留中宫太子不遣密謀欲以黄金五千兩匿太子於<lb/>
民間别以狀類太子者并宦者二人擊殺之并取當死<lb/>
囚數人以其首同死兒并宦者尸送敵營告以宦者竊<lb/>
太子欲投軍前都人爭而擊殺之誤傷太子因以兵討<lb/>
<pb n="KR2d0007_WYG_108-13a"/>
定斬其為亂者茍尚不已欲繼之以死越五日無肯當<lb/>
之者撫膺大慟曰吾太子傅義當同死生今主辱臣死<lb/>
之時敵人雖不索吾當從太子行求見二酋以義責之<lb/>
庶幾萬一然後就死時方在皇城司有子來省傅曰使<lb/>
若勿來而竟來邪吾已分死國矣叱使速去勿亂人意<lb/>
其子亦曰大人以身徇國尚何言哉願大人力保太子<lb/>
遂以留守事付王時雍有頃從皇后皇太子至南薰門<lb/>
求出守門胡人曰軍中唯欲得皇后皇太子留守何出<lb/>
<pb n="KR2d0007_WYG_108-13b"/>
邪傅曰主上既辱太子復出我宋之大臣且太子傅也<lb/>
上既不回當以死從太子敵以尼堪命召之而出不知<lb/>
其所終後賜諡曰忠定<lb/>
張叔夜字嵇仲耆之曾孫也以䕃調蘭州録事參軍叔<lb/>
夜喜論兵而蘭州本先零故地最為極寒惟恃河為阻<lb/>
每冰合則嚴飭守備卒介胄累月不得息叔夜曰是當<lb/>
求其要害以守之於是博攷山川講求利病上書力陳<lb/>
取天都之策以為天都介於五路之間乃西人嘯聚之<lb/>
<pb n="KR2d0007_WYG_108-14a"/>
區凡欲舉兵以冦諸路則必就彼㸃集然後議其所向<lb/>
以故每一聚兵則五路不得奠枕此當今之所宜先書<lb/>
再上樞庭行其策果得其地建為西安州用薦者知襄<lb/>
城陳留二縣通判潁州知舒海泰三州召對除庫部貟<lb/>
外郎開封少尹遷右司貟外郎從弟克公為御史中丞<lb/>
論蔡京罪京銜之至京復相乃捃摭其細故貶監西安<lb/>
州倉草場久之召為祕書少監擢中書舍人給事中政<lb/>
和之間吏惰弗虔凡命令之出於門下者豫書銜於後<lb/>
<pb n="KR2d0007_WYG_108-14b"/>
使先置名而徐塡事目以行謂之空黄叔夜極論其弊<lb/>
始立法禁遷禮部侍郎以徽猷閣待制出知海州㑹劇<lb/>
賊宋江剽掠至海趨海岸劫巨艦十數叔夜募死士千<lb/>
人距十數里大張旗幟誘之使戰密伏壯士匿海旁約<lb/>
候兵合即焚其舟舟既焚賊大恐無復闘志伏兵乗之<lb/>
江乃降拜徽猷閣直學士知宣州又知濟南府山東羣<lb/>
盜競起叔夜發精卒擊之以功加龍圖閣直學士知青<lb/>
州於是羣盜帖息一方晏然靖康初虜騎過河叔夜以<lb/>
<pb n="KR2d0007_WYG_108-15a"/>
謂若許講解則胡羯必有邀求縱之使去後必復來有<lb/>
輕中國心乞遣精騎邀擊及豫令河北邊鎮出兵斷其<lb/>
歸路願假臣騎兵與諸將併力追襲不報徙知鄧州四<lb/>
道置帥以叔夜為南道都總管叔夜帥師入援或勸其<lb/>
緩行者叔夜曰國家危難如此忍顧身乎至尉氏遇賊<lb/>
游騎轉闘而前用十一月晦至京師叔夜入見具陳唐<lb/>
明皇避禄山之亂蓋嘗出幸今賊鋒銳甚願駐蹕襄陽<lb/>
以圖幸雍欽宗然之進延康殿學士又進資政殿學士<lb/>
<pb n="KR2d0007_WYG_108-15b"/>
令提舉南道兵守禦城上擢拜僉書樞密院事連四日<lb/>
大戰斬其金環貴將二人城破叔夜被創猶父子力戰<lb/>
士皆殊死闘殺傷相當然諸將無一人至者敵旣議和<lb/>
命弹壓京城事欽宗再出郊叔夜於太學前起居叩馬<lb/>
諫止不能回即號慟再拜衆皆哭欽宗回首字之曰嵇<lb/>
仲努力㑹敵詔立異姓叔夜乞立皇太子為君以從民<lb/>
望二酋怒追赴軍中至則抗論如初不少屈遂扈從北<lb/>
去道中惟時飲湯又不食粟至白溝御者曰過河矣乃<lb/>
<pb n="KR2d0007_WYG_108-16a"/>
矍然起仰天大呼遂不復語明日卒年六十三訃聞贈<lb/>
開府儀同三司諡曰忠文<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_108-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略巻一百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十七</head>
    <p>
<pb n="KR2d0007_WYG_037-1a"/>
欽定四庫全書<lb/>
　東都事略卷三十七　　　宋　王　稱　撰<lb/>
　　列傳二十<lb/>
張洎滁州全椒人也江南李景開貢舉登進士第爲上<lb/>
元尉擢監察御史景徙豫章留洎掌李煜記室李煜襲<lb/>
位擢知制誥遷中書舍人清輝殿學士參預機密洎舊<lb/>
字師黯煜令字偕仁王師圍金陵與樞密使陳喬引符<lb/>
命勸煜勿降又云茍有不利當先死社禝及城陷喬死<lb/>
<pb n="KR2d0007_WYG_037-1b"/>
之洎不能死語煜曰所以不死將有報也洎歸朝太祖<lb/>
責之曰汝敎李煜不降又草蠟彈詔召江上救兵洎對<lb/>
曰實臣所爲也犬各吠非其主此特其一爾詞色不動<lb/>
太祖釋之授太子中允以其有文選直舍人院出知相<lb/>
州簡慢不治爲轉運使田錫所劾太宗以其儒生不責<lb/>
以吏事也契丹入邊洎數上疏陳邊事㑹錢俶薨謚曰<lb/>
忠懿洎時判考功覆狀有居亢无悔之語虞部郎中張<lb/>
佖奏駮之以爲亢龍无悔非臣子所宜言者洎曰易乾<lb/>
<pb n="KR2d0007_WYG_037-2a"/>
之九三云君子乾乾夕惕若厲无咎王弼注云處下體<lb/>
之極居上體之下履重剛之險因時而惕不失其機可<lb/>
以无咎處下卦之極愈於上九之亢易例云初九爲元<lb/>
士九二爲大夫九三爲諸侯正義云易之本理以二體<lb/>
爲君臣九三居下體之極是人臣之體也其免亢龍之<lb/>
咎者是人臣之極可以恪守免禍故云免亢極之禍也<lb/>
今考功狀止云受寵若驚居亢无悔本無亢龍无悔之<lb/>
語太宗然之未幾爲太僕少卿同知京朝官考課拜右<lb/>
<pb n="KR2d0007_WYG_037-2b"/>
諫議大夫史館修撰擢中書舍人翰林學士益王元傑<lb/>
授揚潤大都督府長史洎言唐以揚益潞幽荆爲大都<lb/>
督府置長史司馬爲上佐其大都督非親王不授或親<lb/>
王遥領别命大臣領郡除長史副大使節度事今益王<lb/>
以大都督之任復爲長史乃是自爲上佐也吕䝉正以<lb/>
爲襄王越王皆領長史矣太宗曰此誠誤也俟别除授<lb/>
并正之洎與蘇易簡同在北扉易簡被殊遇且先大用<lb/>
洎惡之力排易簡遂代爲參知政事初太宗欲進用洎<lb/>
<pb n="KR2d0007_WYG_037-3a"/>
頗知其在江南讒毁善良潘佑之死與有力焉心疑之<lb/>
待詔尹熙古江東人也與洎相善因對以爲煜怒佑諫<lb/>
太直非洎譖也由是遂擢用至道二年曹璨自河西馳<lb/>
騎入奏邊事言繼遷㓂靈州太宗語宰相吕端知樞密<lb/>
院趙鎔等各以所見上其䇿端等言曰臣等各述所見<lb/>
則非詢謀僉同之義洎越次奏曰端備位輔弼乃緘黙<lb/>
不言深失謀謨之體端曰洎不過揣摩陛下意耳必無<lb/>
骨鯁之言太宗黙然翌日洎上疏引賈捐之棄朱厓事<lb/>
<pb n="KR2d0007_WYG_037-3b"/>
願棄靈武以省闗西餽運太宗嘗有此意既而悔之洎<lb/>
果迎合太宗意太宗不恱謂之曰卿所陳朕所不曉洎<lb/>
退太宗謂向敏中曰張洎誠揣摩之士也吕端之言不<lb/>
妄矣始洎諂事冦準準力推挽之遂參大政既與準同<lb/>
列知太宗眷準稍衰乃面奏準退有誹謗準色變不敢<lb/>
辨由是罷政未幾洎以疾罷爲刑部侍郎尋卒年六十<lb/>
四贈刑部尚書洎羙風儀有文采而性險詖好攻人之<lb/>
短舊事李煜及煜歸朝貧甚洎猶丐索之而怒其所與<lb/>
<pb n="KR2d0007_WYG_037-4a"/>
之薄煜子仲瑀死亦不弔太宗有所著述必爲文解釋<lb/>
其旨以取恱洎孫瓌有長者譽仁宗時知制誥甞草故<lb/>
相劉沆贈官制有詆毁之詞爲其子所訟貶黄州其後<lb/>
英宗謂瓌在先朝有定儲嗣之言遷翰林侍讀學士以<lb/>
卒<lb/>
李昌齡字天錫應天府楚丘人也舉進士爲大理評事<lb/>
通判合州拜右拾遺直史館改右補闕出知徐州爲淮<lb/>
南轉運使知廣州州有海舶之饒昌齡不能以亷自持<lb/>
<pb n="KR2d0007_WYG_037-4b"/>
召還擢樞密直學士遷右諫議大夫御史中丞至道二<lb/>
年拜參知政事眞宗即位加户部侍郎坐與王繼恩交<lb/>
結貶忠武行軍司馬起爲殿中少監知梓州改河陽又<lb/>
改光州以祕書監致仕卒年七十二<lb/>
王化基字永圖眞定人也舉進士爲大理評事通判常<lb/>
州知嵐州宰相趙普以爲驟用人非有益於治也改淮<lb/>
南節度判官入爲著作郎遷左拾遺抗疏自薦太宗曰<lb/>
化基自結人主慷慨之士也召試知制誥除右諫議大<lb/>
<pb n="KR2d0007_WYG_037-5a"/>
夫御史中丞太宗問以邊事對曰治天下猶植木也所<lb/>
患根本未固根本固則枝榦不足憂今朝廷治則邊鄙<lb/>
何患乎不安化基慕范滂之爲人乃獻澄清略言時事<lb/>
有五其一復尚書省其二謹公舉其三懲貪吏其四省<lb/>
宂貟其五擇逺官太宗嘉之知樞密院柴禹錫有奴受<lb/>
人金而禹錫實不知也參知政事陳恕欲以此中禹錫<lb/>
太宗怒引囚訊其事化基爲辨其誣太宗感悟以化基<lb/>
爲長者出知杭州遷禮部侍郎至道三年召拜參知政<lb/>
<pb n="KR2d0007_WYG_037-5b"/>
事咸平四年以工部尚書罷知揚州又知河南府進禮<lb/>
部尚書卒年六十七贈右僕射謚曰恵獻子舉正舉元<lb/>
舉元爲天章閣待制<lb/>
舉正字伯中幼耆學厚重寡言化基器愛之補校書郎<lb/>
復舉進士知伊闕任城二縣召爲館閣校勘累擢知制<lb/>
誥宰相陳堯佐舉正婦翁也遂換龍圗閣待制堯佐罷<lb/>
復知制誥遷翰林學士康定二年拜右諫議大夫參知<lb/>
政事吕夷簡以宰相判樞密院舉正以爲判名太重改<lb/>
<pb n="KR2d0007_WYG_037-6a"/>
兼樞密使㑹御史臺舉其友壻李徽之爲御史舉正以<lb/>
親嫌格不行徽之訟舉正内不能制其悍妻不可以謀<lb/>
國事慶厯三年罷爲資政殿學士禮部侍郎知許州徙<lb/>
知應天府拜御史中丞張堯佐授宣徽節度群牧景靈<lb/>
四使舉正言堯佐庸人縁妃家一日而領四使賢士大<lb/>
夫無所勸不報因退朝留百官班廷議仁宗遣中使諭<lb/>
止之尋罷堯佐宣徽景靈二使居半年堯佐復除宣徽<lb/>
使舉正二上疏論之狄青爲樞密使力爭不能得因請<lb/>
<pb n="KR2d0007_WYG_037-6b"/>
解言職遂除觀文殿學士禮部尚書知河南府入兼侍<lb/>
讀以太子少傅致仕卒年七十贈太子太保諡曰安簡<lb/>
李惟清字直臣齊州下邑人也開寳中以三史解褐爲<lb/>
涪陵尉太平興國七年爲荆湖北路轉運判官遷轉運<lb/>
使徙京西入爲度支判官未幾出爲京東轉運使歴度<lb/>
支副使户部鹽鐵使累官給事中爲吏以彊幹稱淮南<lb/>
𣙜貨務賣岳州茶斤爲錢百五十惟清擅減斤五十錢<lb/>
不以聞左遷衛尉少卿出知廣州召還復拜給事中至<lb/>
<pb n="KR2d0007_WYG_037-7a"/>
道三年拜同知樞密院事眞宗即位加刑部侍郎惟清<lb/>
俗吏在西府無人望遂罷爲御史中丞惟清怫鬱乃肆<lb/>
情彈擊卒年六十五贈户部尚書<lb/>
夏侯嶠字峻極濟州人也舉進士爲大理評事通判興<lb/>
州累遷左補闕直史館知洪州改起居郎眞宗在藩邸<lb/>
爲翊善尹開封爲推官東宫建爲太子中舍及即位以<lb/>
給事中拜樞密副使咸平元年罷爲户部侍郎除翰林<lb/>
侍讀學士兼祕書監講讀之職自唐有之五代以來時<lb/>
<pb n="KR2d0007_WYG_037-7b"/>
君右武不暇嚮學故此職亦廢太宗崇尚儒術甞命著<lb/>
作佐郎吕文仲侍讀寓直禁中然名秩未崇眞宗奉承<lb/>
先志首置此職班秩次翰林學士禄賜如之侍讀以命<lb/>
嶠及楊徽之侍講以命邢昺焉嶠慕道以飬生爲務喜<lb/>
誦老莊書淳謹無過在近列恩顧甚異卒年七十二贈<lb/>
兵部尚書畢士安爲相歎曰若夏侯君在者此位吾豈<lb/>
得而據也<lb/>
楊礪字汝礪京兆雩人也舉進士甲科眞宗爲襄王以<lb/>
<pb n="KR2d0007_WYG_037-8a"/>
礪爲記室始礪應舉時甞夜夢見一人衣冠甚古謂礪<lb/>
曰汝能從吾遊乎礪隨往頃之覩宫衛嚴邃俄陞大殿<lb/>
見一南面而坐者指示礪曰此來和天尊汝異日事之<lb/>
礪再拜而退及爲記室謁襄王還謂妻子曰今日見襄<lb/>
王正昔日夢中所見也眞宗爲開封尹以礪爲推官甞<lb/>
問礪何年及第礪唯唯不對後知其唱名第一自悔失<lb/>
問謂礪不以科名自伐甚重之東宫建兼右諭徳眞宗<lb/>
即位召入翰林爲學士咸平元年除工部侍郎樞密副<lb/>
<pb n="KR2d0007_WYG_037-8b"/>
使二年卒年六十九眞宗哀之謂宰相曰礪介直清苦<lb/>
方當任用遽此淪謝即臨其喪礪所居在隘巷中乗輿<lb/>
不能進眞宗因降輦歩至其第嗟閔乆之贈兵部尚書<lb/>
礪爲文無師法詔誥迂怪見者哂之<lb/>
宋湜字持正京兆人也父温故終右補闕季父温舒終<lb/>
起居郎皆有時名湜少孤以孝聞舉進士爲將作監丞<lb/>
通判梓州拜著作郎直史館以右補闕知制誥與王化<lb/>
基李沆並命以累左降均州團練副使移汝州召入爲<lb/>
<pb n="KR2d0007_WYG_037-9a"/>
禮部貟外郎直昭文館復知制誥遷翰林學士咸平元<lb/>
年拜給事中樞密副使從眞宗幸澶淵以疾卒于道年<lb/>
五十一贈吏部侍郎眞宗再幸河朔追悼之加贈刑部<lb/>
尚書諡曰忠定湜秀頴有器識好學善談論尤工筆札<lb/>
得者深藏之又善引重後進云<lb/>
　<lb/>
　<lb/>
　<lb/>
<pb n="KR2d0007_WYG_037-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十八</head>
    <p>
<pb n="KR2d0007_WYG_028-1a"/>
欽定四庫全書<lb/>
　東都事略卷二十八　　　宋　王　稱　撰<lb/>
　　列傳十一<lb/>
馮繼業字嗣宗大名人也父暉朔方節度使封衞王五<lb/>
代史有傳繼業敏惠有度量以父任補朔方軍節院使<lb/>
牙内都虞候周廣順初暉疾繼業圖殺其兄繼勲暉卒<lb/>
遂代其父位為朔方軍留後遷節度使建隆初來朝開<lb/>
寳二年拜靖難軍節度使改鎭定國太平興國初封梁<lb/>
<pb n="KR2d0007_WYG_028-1b"/>
國公遂留京師卒年五十一贈侍中初太祖禦戎不勤<lb/>
逺略夏州李彞興河西折御勲與朔方之軍皆因其酋<lb/>
豪許以世襲由是邊圉無事朔方之族既徙其後夏州<lb/>
李繼捧亦以其地歸朝繼捧之弟繼遷遂為變而朝廷<lb/>
始旰食云<lb/>
折徳扆世居雲中父從阮自晉以來仕周至靜難軍節<lb/>
度使五代史有傳從阮鎭府州以徳扆為牙校漢初領<lb/>
勝州刺史世宗建府州為永安軍以徳扆為節度使國<lb/>
<pb n="KR2d0007_WYG_028-2a"/>
初破河東沙谷砦斬首五百級建隆二年來朝太祖待<lb/>
遇甚厚遣還鎭破太原軍數千扵城下擒其将楊磷卒<lb/>
于鎭年四十八贈侍中子御勲字世隆徳扆鎭府州奏<lb/>
為右職徳扆卒以御勲領汾州團練使權知府州稍遷<lb/>
至永安軍留後開寳元年來朝拜泰寧軍節度使卒年<lb/>
四十贈侍中御勲弟御卿幼補節院使御勲知州事以<lb/>
為馬歩軍都校御勲徙鎭召為閑廐副使知府州太宗<lb/>
征河東命御卿攻嵐州又破岢嵐軍擒其軍使折令圖<lb/>
<pb n="KR2d0007_WYG_028-2b"/>
以獻遂下嵐州又殺其憲州刺史霍翊又禽其将馬延<lb/>
忠遷崇儀使以功擢府州觀察使拜永安軍節度使契<lb/>
丹萬騎入邊御卿率兵大敗之于子河汊自是契丹不<lb/>
敢入邊一日契丹韓徳威為李繼遷所誘内侵方御卿<lb/>
被病力疾出戰徳威聞其來不敢進既而疾亟母令人<lb/>
召歸御卿曰世受國恩敵國未滅御卿之罪也今臨敵<lb/>
安可弃士卒死於軍中分也為白太夫人無念我忠孝<lb/>
豈兩全耶言訖泣下翌日卒年三十八贈侍中以其子<lb/>
<pb n="KR2d0007_WYG_028-3a"/>
惟正知留後惟正歸朝其弟惟昌繼之惟昌咸平中屢<lb/>
破趙保吉之衆以功領富州刺史改文思使拜興州刺<lb/>
史卒年三十七以其弟惟忠知府州官至簡州團練使<lb/>
惟忠卒子繼祖嗣領州事官至解州防禦使熈寧中卒<lb/>
繼祖子當襲而請授其兄之子克柔克柔卒而繼祖兄<lb/>
繼閔之子克行襲知府州繼閔官至宫苑使始克行居<lb/>
行間無所知名賊冦慶州种諤拒之令河東出師為援<lb/>
克行請行為先鋒戰葭蘆川以功遂知府州西夏久窺<lb/>
<pb n="KR2d0007_WYG_028-3b"/>
河外克行每出必勝賊畏之元符中太原帥欲城葭蘆<lb/>
以復故地召克行問策克行條具所見遂以師出界分<lb/>
遣諸将約束為深入窮討之状賊疑不敢動遂城葭蘆<lb/>
時河東進築八砦通道鄜延帥秦希甫至議築先後克<lb/>
行請以兩路兵同時深入先築逺者出賊不意帥用其<lb/>
策卒城之克行沈勇有力善撫士卒在邊三十年戰功<lb/>
最多敵畏其威名號折家父官至秦州觀察使卒贈武<lb/>
安軍節度使以其子四方館使廉州刺史可大為榮州<lb/>
<pb n="KR2d0007_WYG_028-4a"/>
團練使知府州<lb/>
党進朔州馬邑人也幼事杜重威于大名重威愛其淳<lb/>
謹雖長猶令與姫妾雜侍重威敗周太祖得之以為鐵<lb/>
騎都虞候稍遷睦州防禦使建隆二年改領閬州乾徳<lb/>
初領利州觀察留後除彰信軍節度使兼侍衞步軍都<lb/>
指揮使王師征太原以進将河東行營前軍開寳二年<lb/>
太祖征晉陽分置砦於四面命進主其東偏師未成列<lb/>
太原驍將楊業領突騎數百來犯王師進挺身逐業麾<lb/>
<pb n="KR2d0007_WYG_028-4b"/>
下數人隨之業走入城壕援兵至業縁縋入城免改侍<lb/>
衞馬軍都指揮使領鎭安軍節度使九年又命進帥師<lb/>
征太原進入其境敗太原軍于城北太祖崩召還出鎭<lb/>
忠武卒年五十一贈侍中進名進自稱曰暉人問之則<lb/>
曰吾欲從吾便耳進揔禁旅不識字不記兵籍一日太<lb/>
祖問之舉梃以軍司所書兵騎戎器數請太祖自視太<lb/>
祖喜其朴直廵徼京師見珍禽奇獸必放之曰不養父<lb/>
母反養此耶太宗為晉王時嘗命親吏臂鷹鶵進亟欲<lb/>
<pb n="KR2d0007_WYG_028-5a"/>
放之吏曰此晉王鷹也進乃戒之曰汝謹養視小民傳<lb/>
以為笑其變詐多類此杜重威之後貧窶進月分奉以<lb/>
給之士大夫或媿焉<lb/>
曹翰大名人也少為郡小吏周太祖鎭鄴奇之以𨽻世<lb/>
宗帳下世宗鎭澶淵以為牙校及尹開封翰猶在澶淵<lb/>
聞太祖寢疾不俟召見世宗密言曰王為冢嗣不侍醫<lb/>
藥何以副天下望世宗悟入侍禁中以府事命翰緫決<lb/>
世宗即位補供奉官稍遷樞密承旨世宗征淮南留鎧<lb/>
<pb n="KR2d0007_WYG_028-5b"/>
甲千數在正陽既而遣降卒八百來京師翰遇之於道<lb/>
懼其過正陽劫兵器叛盡殺之及見世宗具言其事世<lb/>
宗不恱亦不之罪也從征瓦橋㑹班師留翰知雄州改<lb/>
徳州刺史太祖征蜀以翰為均州刺史鑿山開道商旅<lb/>
以濟詔翰兼轉運使而糧餽不乏蜀平全師雄擁衆十<lb/>
萬叛翰與曹彬劉光毅討平之又軍校吕翰盜據嘉州<lb/>
翰及諸将奪其城諜知賊欲三鼓復攻城戒擊柝使緩<lb/>
向晨猶二鼓賊衆不集而潰師還遷蔡州團練使改潁<lb/>
<pb n="KR2d0007_WYG_028-6a"/>
州從征太原㑹河決翰董其役指日而訖事後復有決<lb/>
其績用亦然将征江南命翰率兵先赴荆南以翰為先<lb/>
鋒使克池州金陵平江州軍校胡徳據城拒命翰率兵<lb/>
討之凡五月而陷翰怒屠其城無噍類又殺兵八百所<lb/>
奪金帛以億萬計偽言欲致廬山羅漢鑄像於京師因<lb/>
調巨艦百艘載所得以歸以功遷桂州觀察使判潁州<lb/>
從太宗征太原又從征幽州所部攻城之東南隅卒掘<lb/>
土得蠏以獻翰謂諸将曰蠏水物而陸居失所也且多<lb/>
<pb n="KR2d0007_WYG_028-6b"/>
足慮救将至不可進㧞之象其班師乎已而果然除威<lb/>
塞軍節度使仍判潁州命攻幽州詔督役開河南自雄<lb/>
至莫以通漕運翰遣徒伐巨木於敵地授五騎以五色<lb/>
旗為斥候如遇冦舉白旗有林木舉青旗煙火舉赤旗<lb/>
陂澤舉黒旗丘陵舉黄旗以為應又起烽燧于境上敵<lb/>
疑而不敢近塞事遂濟乃歸鎭翰掊克苛酷在郡不法<lb/>
汝陰令孫崇望詣闕訴其事遣御史滕中正乗傳鞫之<lb/>
獄具當棄市太宗貸之削奪官爵流登州起為右千牛<lb/>
<pb n="KR2d0007_WYG_028-7a"/>
衞大将軍分司西京召入為左千牛衞上将軍卒年六<lb/>
十九贈太尉諡曰武毅翰隂險多智數貪冒貨賄喜誕<lb/>
妄飲酒至數斗不亂對上奏事雖數十條皆嘿記不少<lb/>
差<lb/>
崔翰字仲文京兆人也少有大志風姿偉秀太祖見而<lb/>
奇之以𨽻麾下及即位擢至刺史太宗嗣位進端州團<lb/>
練使太宗講武近郊命翰專金鼓軍容甚整太宗恱以<lb/>
藩邸時金帶賜之謂左右曰如崔翰必不能事晉朝言<lb/>
<pb n="KR2d0007_WYG_028-7b"/>
政出多門故也從征太原流矢中頰猶戰不已太宗親<lb/>
至其帳撫之北伐班師次金臺驛軍潰太宗令率衞士<lb/>
千餘止之翰請單騎以方略告諭衆遂定不戮一人以<lb/>
復命太宗喜因命翰知定州㳂邊諸軍並受翰節度軍<lb/>
市租儲聽其專用㑹李漢超崔彦進破契丹于徐河契<lb/>
丹投西山坑谷死者不可勝計俘馘數萬他物又十倍<lb/>
焉擢武泰軍節度使改鎮威徳至鎭方盜賊充斥翰誘<lb/>
其渠魁諭以禍福乃相率出境又徙鎭鎭安帥髙陽召<lb/>
<pb n="KR2d0007_WYG_028-8a"/>
還以疾留京師疾間見太宗言曰臣不願死於家願馬<lb/>
革裹尸死于邊太宗壯其言復令赴治所卒年六十三<lb/>
贈侍中翰沉毅有謀所至多成功輕財好施死之日家<lb/>
無餘貲晚年酷信釋氏云<lb/>
李懷忠涿州人也事太祖為牙校累遷富州刺史太祖<lb/>
征太原城未下㑹盛暑太祖深恤士卒欲班師懐忠言<lb/>
曰賊嬰城自守度其内無儲偫外無援兵豈足以久抗<lb/>
王師臣願執銳先登必取之不然死于賊太祖壯其言<lb/>
<pb n="KR2d0007_WYG_028-8b"/>
俾攻城中流矢幾死太祖嘉之遷富州團練使太祖幸<lb/>
西京有遷都意懷忠乗閒言曰汴都歲漕江淮米四五<lb/>
百萬斛贍軍數十萬計帑藏重兵在焉陛下遽欲都洛<lb/>
臣實未見其利會晉王亦以為言太祖曰遷洛未久又<lb/>
當遷雍晉王扣其指太祖曰吾将西遷者無它據山河<lb/>
之勝而去宂兵循周漢之故事以安天下晉王又言在<lb/>
徳不在險太祖不應晉王出太祖謂侍臣曰晉王之言<lb/>
若從之患不在今日自此去不出百年天下民力殫矣<lb/>
<pb n="KR2d0007_WYG_028-9a"/>
乃不果遷遂還京師太宗即位改防禦使拜大同軍節<lb/>
度使卒贈侍中<lb/>
田重進幽州人也周顯徳中應募為卒𨽻太祖麾下太<lb/>
祖受䄠遷御馬軍使累積戰功官至刺史太宗即位為<lb/>
靜難軍節度使雍熈中領兵從飛狐路破敵衆獲其驍<lb/>
将大鵬翼并契丹渤海三千餘人斬首數千級逐北四<lb/>
十里下飛狐靈丘等城以功改彰信軍節度使徙鎭成<lb/>
徳永興改知延州復還鎭卒年六十九贈侍中重進朴<lb/>
<pb n="KR2d0007_WYG_028-9b"/>
愿不知書太宗在藩邸愛其忠勇嘗遺以酒炙不受使<lb/>
者曰此晉王所賜也重進曰為我謝晉王我知有天子<lb/>
爾卒不受太宗嘉之既即位謂其無私交故始終委遇<lb/>
焉<lb/>
米信舊字海進本奚族也少以勇悍聞周太祖即位𨽻<lb/>
護聖軍太祖緫禁兵以信𨽻麾下宋興稍遷至林州刺<lb/>
史太宗即位以為髙州團練使領洮州觀察使太宗征<lb/>
太原以信為行營馬歩軍都指揮使太宗既平太原遂<lb/>
<pb n="KR2d0007_WYG_028-10a"/>
移兵伐契丹師還信以功擢保順軍節度使時信親族<lb/>
多在塞外㑹兄之子全自朔州挺身來歸太宗遣全乗<lb/>
傳詣代州伺閒迎致其親屬發勁卒護送之既而全宿<lb/>
留踰年敵境斥候嚴竟不能致信慷慨曰我聞忠孝不<lb/>
兩全方思以身徇國何以親族為北望號慟戒子姪勿<lb/>
復言遷侍衞馬軍都指揮使徙鎭彰化太宗征幽薊命<lb/>
信将幽州西北道行營馬步軍敗契丹于新城契丹率<lb/>
衆復戰王師稍却信獨以麾下龍衞卒三百禦敵敵圍<lb/>
<pb n="KR2d0007_WYG_028-10b"/>
之數重矢下如雨信射中數人麾下卒多死㑹暮信持<lb/>
大刀率從騎大呼殺數十人敵遂小却信以百餘騎突<lb/>
圍得免坐失律當死詔原之責授右屯衞大将軍明年<lb/>
授彰武軍節度使改鎭横海信不知書所為暴横太宗<lb/>
命何承矩為其副委以州事及承矩領護屯田信遂恣<lb/>
為不法太宗知之召為右武衞上将軍明年判左右金<lb/>
吾街仗事未踰月以無名被捶撻者甚衆彊市人物妻<lb/>
死買地營葬妄發居民家墓奴之父老病箠之致死為<lb/>
<pb n="KR2d0007_WYG_028-11a"/>
其家人所告下御史鞫之信具伏獄未上而卒年六十<lb/>
七贈横海軍節度使<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_028-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略巻二十八<lb/>
</p>
<p>
</p>
  </div>
</body>
</text>
</TEI>
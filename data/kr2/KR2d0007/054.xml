<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷五十四</head>
    <p>
<pb n="KR2d0007_WYG_054-1a"/>
欽定四庫全書<lb/>
　東都事略卷五十四　　　宋　王　稱　撰<lb/>
　　列傳三十七<lb/>
夏竦字子喬江州徳安人也其父承皓太宗時上平晉<lb/>
䇿補右侍禁後與契丹戰沒於河朔竦以死事恩授丹<lb/>
陽簿上書乞應制舉其略曰邉障多故羽書旁午而先<lb/>
臣承皓殞身行陳陛下録臣孤㓜任之州縣唯陛下辨<lb/>
而明之陛下以枕石漱流為逹則臣世居市井陛下以<lb/>
<pb n="KR2d0007_WYG_054-1b"/>
金牓丹桂為材則臣未忝科第陛下以鳩杖鮐背為徳<lb/>
則臣始踰弱冠陛下以荷戈控弦為勇則臣生不綿歴<lb/>
若陛下令臣待詔公車條問急政對揚紫宸指陳時事<lb/>
猶可與漢唐諸儒方轡並馳而較其先後矣真宗頗嘉<lb/>
之既中制舉擢光禄寺丞通判台州召入為直集賢院<lb/>
遷右正言真宗幸亳州為東京留守推官仁宗封慶國<lb/>
公宰相王旦薦竦才遂命敎慶國公書未幾同脩起居<lb/>
注是時叅知政事丁謂請釃金水河作后土祠三司使<lb/>
<pb n="KR2d0007_WYG_054-2a"/>
林特欲治玉清昭應宫複道發運使李溥欲致海上巨<lb/>
石為三神山於㑹靈觀池中君臣争言符瑞竦獨抗疏<lb/>
以為不可其事遂寢及大臣領玉清昭應宫使以竦為<lb/>
判官竦由是附㑹神怪僥倖進取遂遷知制誥初竦與<lb/>
妻楊氏不睦楊氏訟其過左遷知黄州徙鄧州又徙襄<lb/>
州嵗饑發公廪募富人出粟嘗全活數萬人徙夀州歴<lb/>
安洪二州洪俗信巫有疾輒屏去親屬飲食衣藥悉聴<lb/>
於神死者甚衆竦索部中得巫一千九百餘家毁其淫<lb/>
<pb n="KR2d0007_WYG_054-2b"/>
祠以聞朝廷詔江淮以南皆嚴禁絶天聖三年丁母憂<lb/>
是時章獻明肅皇后聴政宰相王欽若素與竦厚善乃<lb/>
㣲服至京師圖進取欽若主之遂起復知制誥奉使契<lb/>
丹竦辭不行其表有父没王事身丁母憂義不戴天難<lb/>
下穹廬之拜禮當枕塊忍聞夷樂之聲等語當時謂其<lb/>
四六為精絶明年為翰林學士兼侍讀又兼龍圖閣學<lb/>
士遂拜右諫議大夫樞密副使遷叅知政事與宰相吕<lb/>
夷簡不協改樞密副使累遷尚書左丞章獻崩罷為禮<lb/>
<pb n="KR2d0007_WYG_054-3a"/>
部尚書知潁州徙青州又徙應天府後二年以户部尚<lb/>
書入為三司使元昊叛拜泰寧軍節度使知永興軍改<lb/>
鎮忠武知涇州明年為陜西經略安撫招討使判永興<lb/>
軍進宣徽南院使與陳執中共事多不合徙鄧州仁宗<lb/>
遣使問攻討元昊之䇿竦言太宗時李繼遷擾邉命李<lb/>
繼隆等五路出討卒無功而還真宗時唯戒邉吏嚴斥<lb/>
堠以備之今元昊略有河外之地貨易華夷其勢非特<lb/>
繼遷比也雖然其欲僭竊名號者不過要市朝廷爾天<lb/>
<pb n="KR2d0007_WYG_054-3b"/>
下久不見兵革一旦遽議深討臣未見其可也願下令<lb/>
諸將敵即入境毋得與戰彼既絶中原賜予又喪其縁<lb/>
邉和市可坐待其弊也時議者多不以為然於是徙判<lb/>
河中府慶歴二年徙蔡州召拜樞密使諫官御史皆言<lb/>
竦姦邪在陜西怯於用兵今用之則邉將之志惰矣凡<lb/>
十八疏遂罷言者不已以吏部尚書知亳州明年加資<lb/>
政殿大學士又明年復宣徽南院使河陽三城節度使<lb/>
判并州又明年拜同中書門下平章事判大名府又明<lb/>
<pb n="KR2d0007_WYG_054-4a"/>
年召以為相制下而言者又言竦嘗與宰相陳執中不<lb/>
協不可共事遂改樞密使封英國公未幾親事官夜入<lb/>
禁中將為亂皇城司皆坐譴逐内侍楊懐敏領入内都<lb/>
知如故言者又以竦結懐敏而曲庇之是日京師無雲<lb/>
而震者五仁宗召翰林學士張方平謂曰夏竦姦邪以<lb/>
致天變如此宜草制出之遂罷知河南府皇祐元年加<lb/>
侍中移鎮武寧改封鄭國公明年以疾求歸卒於京師<lb/>
年六十七贈太師中書令賜諡曰文正考功以竦行不<lb/>
<pb n="KR2d0007_WYG_054-4b"/>
應諡改曰文莊竦少好學自經史百氏隂陽律歴之書<lb/>
無所不通善為文章朝廷大典䇿屢以屬之所至立保<lb/>
伍之法盗賊不發閭里怗然性素貪多商販部中喜離<lb/>
間僚屬以鉤致其事雖待家人亦不以誠故時以姦邪<lb/>
目之子安期官至龍圖閣直學士<lb/>
范雍字伯純世居河東其曾祖仁恕從孟氏入蜀為相<lb/>
祖龜從昶歸朝為左屯衛將軍父徳隆為供奉官塟河<lb/>
陽因家焉以舉進士為洛陽簿天禧中為京東河北轉<lb/>
<pb n="KR2d0007_WYG_054-5a"/>
運使時两河宿兵大賈轉粟而下獲利甚厚雍移他郡<lb/>
緡錢市糴於徳棣間運以餉邉頗減横費徙京西路入<lb/>
為三司户部副使擢龍圖閣待制陜西都轉運使召還<lb/>
又以為安撫使除右諫議大夫權三司使加龍圖閣直<lb/>
學士天聖六年拜樞密副使玉清昭應宫災章獻皇后<lb/>
有再葺之意雍言先朝竭天下之力而作之今火出非<lb/>
意豈非天之譴乎如又將葺之民不堪命矣章獻悟乃<lb/>
止章獻崩罷為户部侍郎知陜州既至又改永興軍徙<lb/>
<pb n="KR2d0007_WYG_054-5b"/>
河陽以資政殿學士知河南府遷吏部侍郎元昊叛拜<lb/>
鎮武軍節度使知延州一日元昊驅衆十萬至城下雍<lb/>
令石元孫出戰又召劉平來援通判計用章固執以衆<lb/>
寡不敵無輕舉雍不從二將既戰殁雍左遷户部侍郎<lb/>
知安州復吏部侍郎知河中府拜資政殿學士知永興<lb/>
軍遷左丞加大學士雍在永興全城浚池言者以為驚<lb/>
擾詔止其役雍匿詔而趣成之明年葛懐敏敗於定州<lb/>
邠岐之閒皆恐惟永興人心怗然復知河南遷禮部尚<lb/>
<pb n="KR2d0007_WYG_054-6a"/>
書卒年六十八贈太子太師諡曰忠獻初雍在延州辟<lb/>
計用章為通判用章臨卭人也以進士起家稍遷至祕<lb/>
書丞既從雍辟嘗請脩城壘備噐械乞朝廷加兵選將<lb/>
以圖討賊若不以為意恐朝廷之憂闗輔之禍非年嵗<lb/>
可弭雍不以為然及元昊以兵圍城二將陷陳都監黄<lb/>
徳和奔還雍召用章問以䇿用章曰用章屢獻言矣而<lb/>
公不用今惟有一死以報國爾然城中老㓜無辜皆公<lb/>
陷之至此若令同為血肉是公上負天子下負百姓雍<lb/>
<pb n="KR2d0007_WYG_054-6b"/>
怒拂衣而起至晚又召用章問計用章曰惟有死爾尚<lb/>
何言㑹其夜雪大作賊遂退雍挾用章陷百姓之言而<lb/>
誣以罪用章遂竄雷州其後范仲淹經略延州知用章<lb/>
以忠獲罪奏雪於朝田況亦以為言起監隨州酒明年<lb/>
復故官用章後知龔州終都官員外郎雍子宗傑至兵<lb/>
部員外郎直史館孫子竒紹聖間為吏部侍郎寳文閣<lb/>
待制子竒之子坦政和中為户部侍郎<lb/>
程琳字天球永寧軍博野人也舉服勤詞學科中選授<lb/>
<pb n="KR2d0007_WYG_054-7a"/>
泰寧軍節度推官召試除直集賢院仁宗即位為三司<lb/>
户部判官契丹使來以琳為接伴使言皇太后當遣使<lb/>
通書北朝琳以為禮不可通問拒止之使者屈時修真<lb/>
宗實録而起居注闕命琳追脩書成遂脩起居注知制<lb/>
誥天聖五年琳館伴契丹使蕭藴杜防藴出坐圖謂琳<lb/>
曰中國使至契丹坐位髙契丹使至中國坐位下請升<lb/>
之琳曰此真宗皇帝所定不可改也防曰大國之卿可<lb/>
乎琳曰南北两朝安有大小防不能對仁宗令與宰相<lb/>
<pb n="KR2d0007_WYG_054-7b"/>
議或曰此特細事尔將許之琳以謂許其小必啟其大<lb/>
力爭之乃已拜右諫議大夫權御史中丞改樞密直學<lb/>
士知益州上元張燈先戒火備曰有火即救之勿以白<lb/>
已而果有火吏如琳敎不以白而隨即救止終燕人無<lb/>
知者有告振武軍變者監軍以白琳琳曰軍中動息我<lb/>
自知之茍有謀不待告者可使告者來而告者卒不至<lb/>
蜀人嵗為社以祀灌口神琳曰往時不誅李順故大亂<lb/>
乃捕為首者戮之或以琳殺人以為蜀人恐且亂矣仁<lb/>
<pb n="KR2d0007_WYG_054-8a"/>
宗遣使視之使者還言蜀無事召知開封府禁中火下<lb/>
府使治之琳曰此天災也不可以罪人仁宗為緩其獄<lb/>
卒無死者遷龍圖閣學士守御史中丞久之為翰林侍<lb/>
讀學士復知開封府期年為三司使時議者患民税多<lb/>
目吏得為姦欲除其名而合為一琳曰合而沒其名一<lb/>
時之便後有興利之臣必復增之是重困民也累遷吏<lb/>
部侍郎景祐四年拜叅知政事時元昊叛猶遣使入朝<lb/>
議者欲誅其使琳曰古者兵交使在兵閒不可其後使<lb/>
<pb n="KR2d0007_WYG_054-8b"/>
益驕議者又以為言琳曰始不誅以罪有在也今既驕<lb/>
誅之宜矣又何患耶議者又欲重賄唃<graphic n="KR2291" url="https://raw.githubusercontent.com/kanripo/KR-Gaiji/master/images/KR2291.png" mimeType="image/png"/>囉使討元昊<lb/>
因以其地與之琳曰使唃氏有其地是去一元昊得一<lb/>
元昊也曷若用間使二羌不相合豈不為中國之利乎<lb/>
寳元二年鄭戩知開封府發琳使府吏馮士元抑孀婦<lb/>
市第及買女奴責光禄卿知潁州已而徙青州又徙大<lb/>
名府復尚書左丞為資政殿學士時建北京内侍皇甫<lb/>
繼明典營造宫室欲侈大其制琳以為方事備邉又困<lb/>
<pb n="KR2d0007_WYG_054-9a"/>
民以土木不可繼明數有論奏仁宗遣一御史視其曲<lb/>
直御史直琳遂罷繼明遷工部尚書加資政殿大學士<lb/>
河北安撫使拜武昌軍節度使知永興軍明年拜宣徽<lb/>
北院使判延州元昊死諒祚立尚㓜三大將分治其國<lb/>
或請授三將節度使以分弱其勢琳曰幸人之喪非所<lb/>
以示大信於夷狄不如因而撫之議者以為失機㑹皇<lb/>
祐元年拜同中書門下平章事知大名府琳持重不撓<lb/>
前後守魏十年魏人愛之改鎮武勝又徙鎮安卒於鎮<lb/>
<pb n="KR2d0007_WYG_054-9b"/>
年六十九贈中書令諡曰文簡琳為人嚴深長於政事<lb/>
平時議論不少下人至朋僚故舊飲酒笑歌不復有勢<lb/>
位之間然性嗇於財而厚自奉當章獻聴政時琳嘗獻<lb/>
武后臨朝圖及章獻崩仁宗在邇英謂侍臣曰琳心行<lb/>
不佳而琳竟大用云<lb/>
臣稱曰以天下為度者不以我之私而藏怨焉昔漢文<lb/>
既立脩代來功而謂朱虚侯初謀立齊王故詘其功夫<lb/>
名寛大長者莫如漢文也猶不忘朱虚之怨况其他乎<lb/>
<pb n="KR2d0007_WYG_054-10a"/>
當仁宗之初章獻在御而琳乃以武后臨朝圖為獻尊<lb/>
崇母后以求容悦及仁宗親政非特無怨而竟用琳出<lb/>
入將相幾二十年非仁宗之盛徳亦豈能容之世稱仁<lb/>
宗可比漢文此則過之矣<lb/>
姜遵字從式淄州人也舉進士為蓬萊尉嘗知廬陵縣<lb/>
召為監察御史遷殿中侍御史遵與知吉州髙惠連有<lb/>
隙惠連言遵前在廬陵受賄請逮治詰遵往對卒無状<lb/>
猶降通判延州入為侍御史青州大姓麻氏其富冠四<lb/>
<pb n="KR2d0007_WYG_054-10b"/>
方契丹之冦澶淵也兵至臨淄麻氏率莊人千餘據堡<lb/>
自保鄉里賴之全濟者甚衆敵退麻氏斂噐械盡輸官<lb/>
留什二三以衛其家家既富饒宗族横於齊麻士瑶有<lb/>
孫姪懦弱士瑶恐其分財幽餓而死遵發其事因索其<lb/>
家獲兵噐及玉小印乃奏麻氏大富縱横臨淄齊人懼<lb/>
伏私蓄禁兵刻玉寳將圖不軌詔按實誅之麻氏遂衰<lb/>
而遵由是以擊搏知名知邢州徙滑州為京西轉運使<lb/>
復入為侍御史知雜事踰年為三司副使以右諫議大<lb/>
<pb n="KR2d0007_WYG_054-11a"/>
夫知永興軍章獻皇后嘗營建浮圖遵毁漢唐以來碑<lb/>
碣代磚甓躬督成之因獲進用天聖七年召拜樞密副<lb/>
使遷給事中卒年六十八贈吏部侍郎遵為吏尚嚴故<lb/>
所莅必震肅云<lb/>
趙稹字表㣲宣州宣城人也舉進士為安定軍判官稍<lb/>
遷殿中侍御史開封府判官益州路轉運使稹至部事<lb/>
無大小悉心咨訪有平允之稱召為侍御史知雜事改<lb/>
鹽鐵副使拜集賢院學士知益州坐市錦寛縱落職知<lb/>
<pb n="KR2d0007_WYG_054-11b"/>
同州徙鳯翔京兆復為集賢院學士加樞密直學士知<lb/>
并州累遷刑部侍郎章獻后臨朝既久劉美有婢出入<lb/>
禁中稹厚結之天聖八年遂為樞密副使明道二年罷<lb/>
為尚書左丞知河中府以太子少傅致仕卒年七十六<lb/>
贈太子太保諡曰僖質<lb/>
　<lb/>
　<lb/>
　東都事略卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十六</head>
    <p>
<pb n="KR2d0007_WYG_126-1a"/>
欽定四庫全書<lb/>
　東都事略卷一百二十六　宋　王　稱　撰<lb/>
　　附録四<lb/>
欽宗既即位金人欲退師郭藥師曰南朝未必有偹不<lb/>
如姑行斡里雅布至信徳府視城陋甚援枹攻之未㡬守<lb/>
陴者立幟城上城中皆降逸而出城者斬之驅守臣楊<lb/>
信功以出金人至邯鄲遣藥師為前驅付以千騎藥師<lb/>
求益復以千騎與之藥師疾馳三百里質明遂至濬州<lb/>
<pb n="KR2d0007_WYG_126-1b"/>
内侍梁方平與大將何灌屯兵控扼黄河北岸敵騎奄<lb/>
至倉卒奔潰時南岸守橋者望見敵中旗幟燒斷橋纜<lb/>
陷沒凡數千人敵因得不濟方平既遁何灌軍亦望風<lb/>
潰散我師在河南者無一人乃絞木栰度河靖康元年<lb/>
金人犯京師攻雲澤門次攻通天安泰門李綱分兵擊<lb/>
退朝廷因議請和遣駕部貟外郎鄭望之充軍前計議<lb/>
使康州防禦使髙世則副之金人亦遣吳孝民與望之<lb/>
相見孝民曰皇子郎君到趙州得皇帝登極赦書以手<lb/>
<pb n="KR2d0007_WYG_126-2a"/>
加額既是皇帝已即位無可爭者却與他講和休皇子<lb/>
郎君斡里雅布也因言欲割大河為界副以犒軍金帛望<lb/>
之與辨論之孝民不荅遂與望之由開逺門入至都亭<lb/>
驛有詔趍問使囘所得語意望之等入奏使事欽宗御<lb/>
崇政殿引見金使吳孝民跪奏曰前日南朝與大金結<lb/>
約海上復違盟誓皆已徃事今日少帝陛下與大金别<lb/>
立誓書結萬世驩好可也皇子斡里雅布遣使人代朝見<lb/>
之禮願遣親王宰相到軍前報禮大金喜禮意之重前<lb/>
<pb n="KR2d0007_WYG_126-2b"/>
日割地之議徃徃可罷少帝之稱自此始也欽宗命同<lb/>
知樞宻院事李銳奉使望之世則副之金人需金五百<lb/>
萬兩銀五千萬兩牛馬萬匹采緞百萬割太原中山河<lb/>
間三路之地以大河為界并欲宰相親王一人為質乃<lb/>
遣少宰張邦昌及康王出質於敵營金人索金帛犒軍<lb/>
欽宗下詔勸忠義之家令助金帛又權借士庻家應副<lb/>
見在今帛猶未足遂權行根括民庻金銀赴官統制姚<lb/>
平仲引兵出城與金人戰敗績尋遣宇文虚中等奉地<lb/>
<pb n="KR2d0007_WYG_126-3a"/>
圖割三鎮以和金人退師質肅王以行先是金人不愛<lb/>
康王也復令入城至是遂以肅王行斡里雅布雖已退師<lb/>
而尼堪之師陷隆徳府欽宗與金人講和許割三鎮二<lb/>
十州及遺金帛若退師之日不許劫掠攻取州縣而金<lb/>
人所過無不剽取又攻陷我隆徳欽宗怒罷黜元主和<lb/>
議臣僚令种師道姚古种師中徃援三鎮復取隆徳又<lb/>
取威勝軍姚古與尼堪戰於南關我師敗績退保隆徳<lb/>
欽宗决策北征种師中兵至夀陽與金人戰死於陳姚<lb/>
<pb n="KR2d0007_WYG_126-3b"/>
古种師道既敗欽宗遣王雲使金人金人陷太原欽宗<lb/>
令中書議三鎮等稅租復遣馮澥徃使趨雲徃燕山見<lb/>
斡里雅布再議三鎮二十州事如此理可折即與稅租不<lb/>
獲已則依城下之盟羅索陷汾州尼堪陷威勝軍又陷<lb/>
隆徳府斡里雅布陷真定府平陽居民以城降尼堪兵至<lb/>
澤州城下攻取之斡里雅布遣王雲囘京師云如十四日<lb/>
㑹於磁相間我軍方不度河馮澥亦來自河北具言斡<lb/>
里雅布索冕輅等朝廷從之欽宗以康王使斡里雅布軍前<lb/>
<pb n="KR2d0007_WYG_126-4a"/>
議和止師以王雲為副尼堪陷懐州斡里雅布自大名府<lb/>
由魏縣李固度過大河再遣馮澥行至途中遇王雲雲<lb/>
言斡里雅布堅要三鎮二十州澥與雲同歸於朝廷具言<lb/>
金人之意大臣議論紛紜不决也再遣雲同康王行金<lb/>
人既度河復以兵犯京師京師戒嚴康王至磁州雲遇<lb/>
害康王參議言耿延禧等請康王囘相州金人攻東津<lb/>
宣化二門殿帥王宗濋領牙兵下城與戰敗績金人攻<lb/>
通津善利門甚急復於䕶龍河疊橋作道時大雪不止<lb/>
<pb n="KR2d0007_WYG_126-4b"/>
欽宗見金人攻諸門愈急御瑤津亭命使臣秦仔等八<lb/>
人徃河北以康王為兵馬大元帥雪日夜不止金人乗<lb/>
雪攻城益急郭京領兵開宣化門出迎敵金兵分布兩<lb/>
翼而進衝京前軍一掃㡬盡守禦官吏相繼奔走由是<lb/>
金人登城者踵至揚旗城上衆皆潰散四壁數十萬之<lb/>
衆為之一空徽宗自龍徳宫入禁中金人縱火燒南薫<lb/>
宣化通津善利四門燒劫民居火光亘天連夕不滅開<lb/>
封府率衆父老百姓請命於二酋持金帛牛酒以犒三軍<lb/>
<pb n="KR2d0007_WYG_126-5a"/>
而二酋堅欲道君出郊既而欽宗曰大金和議已定朕<lb/>
以宗廟生靈之故躬徃致謝遂擁素騎出南薫門何㮚<lb/>
孫傅陳過庭等從行曹輔張叔夜留守彈壓越三日欽<lb/>
宗還宫金人移文開封府索馬一萬疋於是都城之馬<lb/>
空矣金人索軍器又索金帛犒軍取河東河北守臣監<lb/>
司親屬質於軍中以待分割地界了日歸還又取蔡京<lb/>
童貫王黼等二十餘家親屬是時朝廷先拘收戚里權<lb/>
貴豪富之家金帛以犒金人士庻納金帛者紛然金人<lb/>
<pb n="KR2d0007_WYG_126-5b"/>
須絹一千萬疋朝廷盡撥内藏元豐左藏庫所有如數<lb/>
與之河北積嵗貢賦悉令般運及浙絹南絹亦以充數<lb/>
又索監書如蘇軾黄庭堅文集資治通鑑之類皆指名<lb/>
取索斡里雅布遣使持書入城督金帛犒軍合用金一千<lb/>
萬鋌銀二千萬鋌縑帛如銀之數不限官私早晚依數<lb/>
應副詔以書揭示士庻云除内藏元豐左藏及龍徳寧<lb/>
徳兩宫御前皇后閤皇太子宫并臣僚之家已根括外<lb/>
今曉諭權貴之家凡有金銀衣段疋兩以上並行輸納<lb/>
<pb n="KR2d0007_WYG_126-6a"/>
二年遣何㮚使軍中懇告而根括愈急既而有詔曰朕<lb/>
出郊見兩元帥議加徽號遂出南薫門金人遣兵百人<lb/>
衛司馬光墳初欽宗幸金營約五日必還至是民以為<lb/>
金銀未足各竭其家所有獻之太學生徐揆以書逹二<lb/>
酋請車駕還闕其書曰昔春秋時楚子伐陳欲以為縣<lb/>
申叔時諫曰諸侯之從者曰討有罪也今縣陳貪其富<lb/>
也以討召諸侯而以貪歸之無乃不可乎王曰善哉吾<lb/>
未之聞也乃復封陳後之君子莫不多叔時之善諫今<lb/>
<pb n="KR2d0007_WYG_126-6b"/>
元帥興師見伐大兵俯臨都城失守社稷㡬亡而復存<lb/>
生靈㡬死而幸免此元帥仁徳也雖楚子入陳未能逺<lb/>
過我皇帝兩造轅門議犒軍之資加徽號之請越在草<lb/>
莽信宿逾邁國中喁喁跂望屬車之塵者屢矣夫生民<lb/>
無主境内騷然忠義之士食不下咽又聞道路之言以<lb/>
金銀未足天子未還揆竊惑之蓋金銀之産不在中國<lb/>
而在於深山窮谷之間四方職貢嵗有常數重以去嵗<lb/>
之役増請和之幣獻犒軍之資官吏征求及於編戸都<lb/>
<pb n="KR2d0007_WYG_126-7a"/>
城之内雖有妾婦之飾一器用之㣲無不輸之於上以<lb/>
酬退師之㤙又兵興已來邦國未寧道路不通富商大<lb/>
賈絶迹而不造境京師豪民蓄積素厚者悉散而之四<lb/>
方矣間有從官王畿仰給奉禄者饘粥之外睹無長貲<lb/>
豈復有金銀之多乎今雖天子䝉塵臣庻效力根括私<lb/>
藏徧及貧戸恐不足以償抛降之目雖以天子為質猶<lb/>
無益於事也夫有存社稷活生靈之仁徳而乃以金帛<lb/>
之故質君父是猶愛人之子弟而辱其父祖與不愛奚<lb/>
<pb n="KR2d0007_WYG_126-7b"/>
擇元帥必不為也昔楚子圍鄭三月克之鄭伯肉袒牽<lb/>
羊以迎左右曰不可許王曰其君能下人必能信用其<lb/>
民矣退三十里而許之平春秋書之後世以為美談願<lb/>
元帥推惻隱之心存終始之惠反其君父班師振旅緩<lb/>
以時月使求之四方然後遣使入獻則國中之人徳元<lb/>
帥之仁豈敢弭忘𫝊曰主憂臣辱主辱臣死揆雖卑賤<lb/>
敢昧死以紓君父之難惟元帥矜之二酋取揆赴軍中<lb/>
詰難揆厲聲抗論為所殺時隂雪不止金人索郊天儀<lb/>
<pb n="KR2d0007_WYG_126-8a"/>
仗法駕鹵簿冠冕乗輿等物及臺省寺監官吏通事舎<lb/>
人各有差又索犀象寳玉之屬人擔車載徑徃供納者<lb/>
急如星火於時欽宗幸金營十五日矣金人遽廢趙氏<lb/>
議立異姓及要道君親王等於是道君皇帝寧徳皇后<lb/>
諸王悉入金營同知樞宻院事孫傅等累狀言本朝祖<lb/>
宗徳澤在民未冺及國主新立為大臣所誤以致違盟<lb/>
失信伏望察傅事狀許其自新降號稱藩復主社稷許<lb/>
於國主子弟中擇一賢者立之或不欲立道君之子乞<lb/>
<pb n="KR2d0007_WYG_126-8b"/>
於神宗皇帝二子選擇建立非惟不滅趙氏一族亦使<lb/>
一國生民䝉被㤙澤又狀言本國前日將相是宣和用<lb/>
事誤國之人自嗣君即位以來所任宰相亦繼以罪罷<lb/>
將相率皆敗亡之餘其他臣僚碌碌無聞者舉於草澤<lb/>
之間亦非聞望素著人心不歸誰肯推戴又狀請車駕<lb/>
還闕不然即乞立監國太子且言若立異姓天下之人<lb/>
必不服從四方英雄必致雲擾生靈塗炭卒未得安傅<lb/>
自知此言罪在不赦然念有宋自祖宗以來徳澤在人<lb/>
<pb n="KR2d0007_WYG_126-9a"/>
於今九世天下之人雖匹夫匹婦未忍忘之况傅等世<lb/>
食君禄方主辱臣死之時上為宗廟下為生靈茍有可<lb/>
言不敢避死金人怒取傅與張叔夜赴軍前二帝遂北<lb/>
狩皇后太子親王帝姬宗室宫嬪及駙馬等節次出京<lb/>
師金人又遣莫儔吳幵移文城中令百官僧道耆老軍<lb/>
民共議立張邦昌治國事並不得引惹趙氏百官㑹議<lb/>
於秘書省獨秦檜論列謂邦昌不足以代趙氏語在邦<lb/>
昌𫝊金人怒亦取赴軍前金人再索金銀復行根括極<lb/>
<pb n="KR2d0007_WYG_126-9b"/>
為峻切殺四壁提舉官梅執禮陳振程知質安扶四人<lb/>
者皆侍從也張邦昌入城僭皇帝位國號大楚金人責<lb/>
金銀愈峻而民間取之盡矣邦昌致書懇免金人退師<lb/>
邦昌遣使請康王早正大位於是康王即位於南京<lb/>
臣稱曰女真以䝉古部落崛起海陬乗天祚暴昬謀殞<lb/>
厥祀是時中國承平日乆大臣喜開邊事首納良嗣之<lb/>
叛以圖燕壤之復又聽張覺之歸以啟敵人之釁自是<lb/>
中國弱而敵國彊矣然背棄盟好侵我畿甸邀索金幣<lb/>
<pb n="KR2d0007_WYG_126-10a"/>
濟其貪婪於斯時也國何以支而民何以堪乎以此言<lb/>
之中國武備蓋不可一日而忘也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_126-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百二十六<lb/>
</p>
<p>
</p>
  </div>
</body>
</text>
</TEI>
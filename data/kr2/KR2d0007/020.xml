<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十</head>
    <p>
<pb n="KR2d0007_WYG_020-1a"/>
欽定四庫全書<lb/>
　東都事略卷二十　　　　宋　王　稱　撰<lb/>
　　列傳三<lb/>
慕容延釗字化龍太原人也父章開州刺史延釗少以<lb/>
勇敢聞漢髙祖之起也周太祖爲其佐命以延釗𨽻帳<lb/>
下世宗即位領溪州刺史髙平之戰以功遷團練使拜<lb/>
睦州防禦使從世宗征淮南爲殿前都虞候與宋延渥<lb/>
大破其軍淮南平遷殿前副都指揮使淮南節度使徙<lb/>
<pb n="KR2d0007_WYG_020-1b"/>
鎮鎮寜爲殿前副都㸃檢太祖受䄠延釗時握重兵屯<lb/>
眞定太祖諭旨聽以便宜從事延釗與韓令坤率所部<lb/>
兵廵邊一方以安太祖深徳之加殿前都㸃檢同中書<lb/>
門下二品以其父名章不曰平章事也李筠叛命延釗<lb/>
與王全斌討之俄知潞州行府事澤潞平加兼侍中請<lb/>
解軍政徙山南東道節度使王師南征延釗將行營前<lb/>
軍時延釗被疾詔令肩輿即戎事遂平定荆湘是歳卒<lb/>
年五十六延釗與太祖友善太祖任殿前都㸃撿延釗<lb/>
<pb n="KR2d0007_WYG_020-2a"/>
爲副常兄事延釗及即位猶呼爲兄洎寢疾御封藥以<lb/>
賜聞其卒軫悼尤甚贈中書令追封河南郡王<lb/>
李處耘字正元潞州上黨人也父肈仕後唐爲軍校討<lb/>
王都于定州㑹契丹來援力戰死晉末處耘尚幼隨兄<lb/>
處疇至京師遇張彦澤之暴處耘善射獨當里門殺數<lb/>
十人里中頼之漢初隨折從阮于府州後從阮歴鄧滑<lb/>
等節度悉委處耘以軍政李繼勲鎭河陽補處耘右職<lb/>
繼勲罷世宗以處耘𨽻太祖帳下爲都押牙㑹太祖北<lb/>
<pb n="KR2d0007_WYG_020-2b"/>
征至陳橋處耘見軍中謀欲推戴遂召馬仁瑀李漢超<lb/>
等入白太祖太祖拒之既而諸軍大譟入驛門處耘臨<lb/>
機決事謀無不中太祖竒之授客省使兼樞密承旨從<lb/>
平澤潞遷宣徽北院使討李重進爲行營兵馬都監賊<lb/>
平以處耘知揚州有善政拜宣徽南院使樞密副使周<lb/>
保權乞師討張文表太祖命處耘與慕容延釗赴之以<lb/>
處耘爲都監師次江陵髙繼沖請舉族歸朝即引兵趨<lb/>
湖湘大破賊于三江口又遇賊帥張從富于澧江南擊<lb/>
<pb n="KR2d0007_WYG_020-3a"/>
敗之逐北至敖山砦賊棄砦走俘獲甚衆既而延釗大<lb/>
軍至州人大懼縱火焚州城而潰保權幼爲大將汪端<lb/>
所劫藏于江之南岸僧寺中處耘遣麾下將田守竒帥<lb/>
師渡江獲之磔于市遂入潭州盡得荆湖之地坐與延<lb/>
釗不協責淄州刺史卒年四十七贈宣徳軍節度使處<lb/>
耘多機謀常以功名自任自以受太祖非常之遇思有<lb/>
以報故臨事勇於敢爲遂至於貶朝廷以延釗宿將乃<lb/>
獨罪處耘而處耘終不自辨太宗明徳皇后處耘女也<lb/>
<pb n="KR2d0007_WYG_020-3b"/>
累贈處耘韓王子繼隆繼恂繼和繼恂官至洛苑使順<lb/>
州刺史處耘兄處疇至作坊使有子繼凝終樞密直學<lb/>
士<lb/>
繼隆字霸圖以父任爲供奉官常從宦于蜀還渉危棧<lb/>
身與馬皆墜絶澗十餘丈而不傷又更戍邵州至長沙<lb/>
遇蠻冦手足中藥箭得良藥而愈曹彬平江南太祖謂<lb/>
曰昇州平可持捷書來時内侍十數輩皆伺城陷獻捷<lb/>
㑹有機事當入奏繼隆請行太祖以城未下怪其來繼<lb/>
<pb n="KR2d0007_WYG_020-4a"/>
隆奏曰途遇大風天地冥晦城破之兆也翌日捷奏聞<lb/>
太祖語之曰昇州城已破如汝所言矣江南將盧絳擁<lb/>
兵數萬繼隆以威信諭之乃降江南平遷莊宅副使改<lb/>
六宅使太宗征太原討幽州圍范陽繼隆皆與焉又從<lb/>
崔翰戰徐河從潘美出代北皆有功李繼遷叛命繼隆<lb/>
擊之屢破繼遷之衆改環州團練使從曹彬北伐繼隆<lb/>
獲虜貴臣一人彬欲上其功繼隆力止之俄諸將兵敗<lb/>
獨繼隆振旅成列虜不敢犯即以繼隆知定州有敗兵<lb/>
<pb n="KR2d0007_WYG_020-4b"/>
數萬集城下繼隆給劵俾各持詣所𨽻太宗嘉其有謀<lb/>
端拱初累加至侍衛馬軍都指揮使領保順軍節度使<lb/>
出帥定州三年送芻粟入威虜軍虜騎八萬邀繼隆繼<lb/>
隆以萬人敗之追奔過徐河十餘里初詔止令堅壁清<lb/>
野繼隆曰閫外之事將帥得裁也中黄門杜延夀止之<lb/>
不能故成功詔廢威虜軍繼隆謂梁門爲北面保鄣不<lb/>
可廢也遂復城守召還改鎮定難時夏州趙保忠與繼<lb/>
遷連謀朝廷患之命繼隆將河西行營之師以討之既<lb/>
<pb n="KR2d0007_WYG_020-5a"/>
而繼遷遁擒保忠以獻於是諸將請誅保忠及出兵追<lb/>
賊繼隆曰保忠机上肉耳當請於天子今繼遷遁去千<lb/>
里窮磧難於轉餉宜養威持重未易輕舉諸將皆伏其<lb/>
言至道二年白守榮馬繼忠等送糧靈州爲賊所邀敗<lb/>
於洛河太宗聞之怒亟以繼隆出環州取東關鎮由赤<lb/>
檉苦井路赴之繼隆以所出道逺乏水請由槖駞路徑<lb/>
趣賊之巢穴太宗遣周瑩齎詔切責瑩未至繼隆已出<lb/>
軍行十餘日不見賊而還諸將失期繼隆乃奏轉運使<lb/>
<pb n="KR2d0007_WYG_020-5b"/>
陳緯梁鼎之乏糧並坐免官繼隆嘗受詔由旱海䕶靈<lb/>
州軍糧繼隆固執由古原州蔚茹河爲便太宗從之乃<lb/>
帥師以進壁古原州是爲鎮戎軍眞宗即位改鎮安軍<lb/>
節度使召還加同平章事徙鎮山南東道判許州景徳<lb/>
初契丹入邉踰魏至河上眞宗親征命繼隆爲排陣使<lb/>
先赴澶州契丹數十萬逼州北城繼隆與石保吉大破<lb/>
之彊弩斃其貴將順國王達蘭追奔數十里及車駕至<lb/>
幸北門觀兵召見勞問見其部伍嚴整歎息乆之撻覽<lb/>
<pb n="KR2d0007_WYG_020-6a"/>
既死契丹懼遂請和加開府儀同三司卒年五十六贈<lb/>
中書令諡曰忠武乾興初配享眞宗廟延繼隆性沉厚<lb/>
御下甚嚴好讀左氏春秋賔禮儒士子昭亮<lb/>
繼和字周叔少以䕃補供奉官三遷洛苑使初繼隆請<lb/>
城鎮戎軍朝廷疑之繼和奏曰平涼山川險阻旁扼夷<lb/>
落爲中華襟帶城之便太宗許之後復不能守繼和又<lb/>
以爲言遂城之以繼和知軍事李繼遷擾邊繼和上言<lb/>
鎮戎軍爲涇原儀渭北面捍蔽又爲環慶原渭儀秦熟<lb/>
<pb n="KR2d0007_WYG_020-6b"/>
户所依今置此城以扼賊要路臣慮議者以調發芻糧<lb/>
擾民爲言且此軍所費止出四州地里匪遥輸送甚易<lb/>
又守邊之臣内憂家屬之窘匱外憂姦邪之憎毁欲其<lb/>
奮不顧身令出惟行不可得也臣聞李漢超守關南屬<lb/>
州錢七千萬貫悉以給予非次犒賚動及千萬漢超猶<lb/>
私販㩁場規免征税當時有以此事逹于太祖者即詔<lb/>
漢超私物所在悉免關征故漢超居則營生戰則誓死<lb/>
太祖之世一方爲之安靜方今如漢超之才固亦不少<lb/>
<pb n="KR2d0007_WYG_020-7a"/>
願以太祖爲法選擇英傑使守靈武髙官厚禄不吝與<lb/>
之乃可保必勝之功又朝廷禁青鹽甚爲允愜斯困賊<lb/>
之良䇿也咸平五年繼和領兵殺衛埋族於天麻自是<lb/>
隴山外諸族皆恐懼内附繼和因請移涇原帥臣于鎮<lb/>
戎以壯軍勢又請開道環延爲應援眞宗嘉之爲并代<lb/>
鈐轄契丹入邉繼和領兵赴趙州躡其後契丹請和復<lb/>
還并代遷西上閤門使未幾擢殿前都虞候領端州防<lb/>
禦使卒年四十六<lb/>
<pb n="KR2d0007_WYG_020-7b"/>
昭亮字晦之四歳補供奉官父繼隆北征昭亮尚幼遣<lb/>
持詔軍中問方略及營陣衆寡之勢還奏稱旨累擢西<lb/>
上閤門使仁宗即位進東上閤門使知代州又知定州<lb/>
徙瀛州踰年拜成州團練使遷寜州防禦使徙定州改<lb/>
延州觀察使拜感徳軍留後爲秦鳳路副都總管徙永<lb/>
興軍路又徙天雄軍道除殿前副都指揮使尋知代州<lb/>
徙眞定路都緫管保州兵據城反昭亮徃諭以禍福因<lb/>
稍稍縋城下官軍遂入城以功拜懐康軍留後知定州<lb/>
<pb n="KR2d0007_WYG_020-8a"/>
明年拜武寜軍節度使殿前都指揮使有卒博于都市<lb/>
而撤屋椽相擊者捕斬之其軍校隨州刺史宋緒來謝<lb/>
亦杖之庭下仁宗祠南郊有騎卒亡所挾弓明日當以<lb/>
赦釋罪昭亮謂宿衛不謹不可以赦原配𨽻下軍慶歴<lb/>
八年拜宣徽北院使判河陽徙延州加南院使判澶州<lb/>
徙并州成徳軍拜同平章事判大名府定州歴鎮天雄<lb/>
彰信泰寜以疾願還爲景靈宫使卒年七十一贈中書<lb/>
令諡曰良僖昭亮爲人和易於軍政特嚴然喜交權貴<lb/>
<pb n="KR2d0007_WYG_020-8b"/>
頗爲時所非云<lb/>
王全斌太原人也父爲岢嵐軍使私蓄武士唐莊宗疑<lb/>
而召之懼不敢行全斌時年十二謂其父曰上疑父有<lb/>
異志若以全斌爲質則釋矣父如其言全斌因得𨽻莊<lb/>
宗帳下歴晉漢周以軍功積官至相州留後宋興除安<lb/>
國軍節度使徙鎮忠武太祖伐蜀以全斌將西川行營<lb/>
前軍率禁兵出鳳州孟昶遣大將王昭逺焚桔柏江浮<lb/>
橋退守劒門全斌遂克利州全斌謂諸將曰劒門天險<lb/>
<pb n="KR2d0007_WYG_020-9a"/>
古稱一夫荷戈萬夫莫當宜各陳進取之䇿侍衛軍頭<lb/>
向韜曰來蘇有路可通劒門蜀人於江西置砦對岸有<lb/>
度自此出劒門二十里至青彊店與大路合可於此進<lb/>
兵即劒門之險不可恃也全斌然之命偏將史延徳分<lb/>
兵趨來蘇造浮梁於江上蜀人見梁成弃砦而遁全斌<lb/>
等擊破之昭逺彦韜敗走皆見擒遂克劒州殺蜀軍萬<lb/>
餘人王師次魏城蜀主孟昶遣使奉表請降全斌入成<lb/>
都後十餘日劉光毅始自峽路至昶饋光毅等及犒師<lb/>
<pb n="KR2d0007_WYG_020-9b"/>
並同全斌之至㑹詔書頒賚諸軍亦無差等由是兩路<lb/>
主帥遂不協俄詔發蜀兵赴闕全斌等不時宣行蜀軍<lb/>
憤怨思亂軍至緜州果叛有衆十萬自號興國軍全師<lb/>
雄嘗爲蜀將亂兵推爲帥攻綿州又攻彭州成都十縣<lb/>
皆起兵應師雄師雄自號興蜀大王開幕府置僚屬衆<lb/>
益盛自是卭蜀等十七州並隨師雄爲亂全斌等甚懼<lb/>
時城中降兵尚二萬餘人全斌慮其應賊殺之夾城中<lb/>
未幾劉光毅曹彬破師雄之衆于新繁擒萬人師雄退<lb/>
<pb n="KR2d0007_WYG_020-10a"/>
保郫縣全斌與王仁贍又攻破之師雄走虎㨗指揮使<lb/>
吕翰爲主將不禮與師雄黨劉澤合衆至五萬仁贍等<lb/>
討吕翰於嘉州翰敗入雅州師雄病死于金堂仁贍又<lb/>
敗吕翰于雅州翰走黎州爲下所殺賊衆始息初全斌<lb/>
之至蜀也適屬冬杪京師大雪太祖設氊帷於講武殿<lb/>
衣紫貂裘㡌以視事急謂左右曰我被服如此尚覺寒<lb/>
況征蜀將士乎即解裘㡌遣使賜全斌全斌受賜感泣<lb/>
於是蜀民訟其掊克太祖以其新立功不欲辱以獄吏<lb/>
<pb n="KR2d0007_WYG_020-10b"/>
令中書問狀全斌等具伏隱没金銀犀玉錢帛十六萬<lb/>
餘緡又受僞蜀臣僚賂遺九萬緡又擅開豐徳庫致失<lb/>
錢二十八萬一千餘緡太祖令御史臺於朝堂集百官<lb/>
議於是百官定議全斌等罪當大辟太祖貸其死乃責<lb/>
崇義軍留後太祖郊祀洛陽召全斌侍祠復武寜軍節<lb/>
度使謂之曰朕以江左未平慮征南諸將不遵紀律故<lb/>
抑卿數年爲朕立法今已克金陵還卿旄鉞仍賜以銀<lb/>
器萬兩帛萬匹錢千萬全斌至鎮數月卒年六十九贈<lb/>
<pb n="KR2d0007_WYG_020-11a"/>
中書令全斌貶黜凡十年怡然自得子審鈞至崇儀使<lb/>
以擊賊而死審鈞子惟志惟志子凱<lb/>
凱字勝之審鈞既死王事遂徙居京兆家富於財凱日<lb/>
散施結客與少年馳獵南山下或踰月不歸民有訟其<lb/>
踐田苗者收至府冦準守京兆見而竒之言於朝以全<lb/>
斌平蜀之功而審鈞復死於忠義當録其後遂除凱三<lb/>
班奉職累擢閤門祗候鎮定邢趙都廵撿使趙元昊反<lb/>
徙監麟州兵以功遷至武勝軍留後馬軍副指揮使卒<lb/>
<pb n="KR2d0007_WYG_020-11b"/>
年六十六贈彰武軍節度使諡曰壯恪子緘緘之子詵<lb/>
字晉卿尚英宗女蜀國公主拜駙馬都尉詵能詩善畫<lb/>
官至留後<lb/>
王仁贍字子豐唐州方城人也少倜儻不事生業劉詞<lb/>
爲永興軍節度使以爲牙校詞卒遺奏薦仁贍材可用<lb/>
太祖素知其名請於世宗𨽻帳下宋興授武徳使乾徳<lb/>
三年自内客省使拜樞密副使王師伐蜀仁贍爲行營<lb/>
前軍都監蜀平坐没入生口財貨殺降兵至蜀土擾亂<lb/>
<pb n="KR2d0007_WYG_020-12a"/>
責右衛大將軍初大將王全斌貪財貨不戢軍政冦盜<lb/>
充斥太祖知之及全斌歸闕太祖召仁贍詰之仁贍歴<lb/>
詆諸將過失以自解太祖曰納李廷珪女開豐徳庫取<lb/>
金寳此豈全斌等耶廷珪故蜀將也開寳末領三司使<lb/>
仁贍在三司僅十年頗縱吏爲姦利時副使陳恕任苛<lb/>
察互持三司短長仁贍不能勝責唐州防禦使仁贍既<lb/>
失權因怏怏而卒年六十六<lb/>
崔彦進大名人也少有膂力善騎射漢乾祐中𨽻周太<lb/>
<pb n="KR2d0007_WYG_020-12b"/>
祖帳下累遷至昭州刺史國初從征李筠爲先鋒以功<lb/>
遷常州防禦使遷侍衛歩軍都指揮使領武信軍節度<lb/>
使王師伐蜀以彦進副王全斌將行營前軍蜀平坐縱<lb/>
部下略玉帛子女及諸不法事左遷昭化軍留後太祖<lb/>
郊祀西洛彦進來朝授彰信軍節度使移鎮河陽太祖<lb/>
征太原詔彦進攻其東太原平從征幽州與曹彬米信<lb/>
出雄州王師敗績坐違彬節度貶右武衛上將軍乆之<lb/>
拜保靜軍節度使卒年六十七贈侍中<lb/>
<pb n="KR2d0007_WYG_020-13a"/>
劉廷讓其先涿州范陽人也曾祖仁恭唐盧龍節度使<lb/>
祖守文襲滄州昭宗授以節鉞其弟守光囚其父守文<lb/>
舉兵討之爲守光所殺父延進避難南奔廷讓少時以<lb/>
勇力聞周太祖鎭鄴以𨽻帳下仕至涪州團練使國初<lb/>
轉江州防禦使從征李筠爲先鋒改侍衛馬軍都指揮<lb/>
使領寜江軍節度使王師伐蜀命廷讓率禁旅由歸州<lb/>
路進討將行太祖以圖示之指夔鎻江處曰至此我之<lb/>
舟師當止三十里外以歩騎先進出其不意而擊之俟<lb/>
<pb n="KR2d0007_WYG_020-13b"/>
其稍却即以戰棹夾攻之取之必矣於是大敗蜀軍遂<lb/>
破夔州進克萬施開忠四州峽中郡縣悉下師進次遂<lb/>
州克之以府庫賚將士始王師之出也太祖謂曰所破<lb/>
郡縣當傾帑爲朕給戰士朕所取惟疆土爾故人皆效<lb/>
命所至有功如席卷之易及蜀平王全斌等皆坐貪縱<lb/>
左遷惟廷讓所至秋毫不犯及全師雄作亂又與曹彬<lb/>
破之以功改鎮安軍節度使徙鎮鎮寜廷讓本名光毅<lb/>
太宗即位賜今名入爲右驍衛上將軍雍熈三年曹彬<lb/>
<pb n="KR2d0007_WYG_020-14a"/>
敗於岐溝太宗以廷讓知雄州徙瀛州與契丹戰于君<lb/>
子館我師敗績契丹遂陷祁徳等州廷讓詣闕請罪太<lb/>
宗不之責也復命知雄州以病求歸京師不俟報離屯<lb/>
所太宗怒下御史問狀削奪官爵流商州行至華州而<lb/>
卒年五十九太宗念之贈太師<lb/>
臣稱曰自古用兵行師主帥共事及其成功未有無嫌<lb/>
隙者也延釗處耘兵不血刃而平荆湖功髙矣由是而<lb/>
生隙全斌光毅分路伐蜀朝廷賜予無差等亦因之而<lb/>
<pb n="KR2d0007_WYG_020-14b"/>
不協得非以位侔勢逼使之然耶獨澶淵之役石保吉<lb/>
與李繼隆不矜其功更相推遜于上前爲可嘉也保吉<lb/>
曰布列行陳指授方略皆出於繼隆繼隆曰宣力用心<lb/>
躬率將士臣不如保吉豈不賢哉<lb/>
　<lb/>
　<lb/>
　<lb/>
　東都事略卷二十<lb/>
</p>
<p>
</p>
  </div>
</body>
</text>
</TEI>
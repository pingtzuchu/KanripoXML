<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十三</head>
    <p>
<pb n="KR2d0007_WYG_013-1a"/>
欽定四庫全書<lb/>
　東都事略卷十三　　　　宋　王　稱　撰<lb/>
　　世家一<lb/>
詩稱闗睢之徳所以正夫婦而化天下也是以輔佐君<lb/>
子有逮下之仁而無嫉妬之心懐進賢之志而有憂勤<lb/>
之念用能助成一代之治以興太平之基塗山啟夏任<lb/>
姒作周豈不曰内徳之茂哉昭憲杜后篤生上聖以造<lb/>
我宋其宏規逺慮實應闗睢之徳與塗山任姒亦何以<lb/>
<pb n="KR2d0007_WYG_013-1b"/>
異自昭憲以降正始之道相守如一皆以遵承祖宗家<lb/>
法爲先是雖賢徳懿範有所從始然亦列聖修身正心<lb/>
齊家之本有以極其摯如此至於名品之别儀制之序<lb/>
其所由來者尚矣故略而不書<lb/>
宣祖昭憲皇后杜氏定州安喜人也父爽贈太師后既<lb/>
笄歸于宣祖治家嚴毅有禮法生太祖太宗周顯徳中<lb/>
太祖爲定國軍節度使封南陽郡太夫人及太祖爲羣<lb/>
情推戴自陳橋還京師人走報后曰㸃檢已作天子后<lb/>
<pb n="KR2d0007_WYG_013-2a"/>
曰吾兒素有大志今果然矣太祖既即位拜后於堂上<lb/>
衆皆賀后愀然不樂左右進曰臣聞母以子貴今子爲<lb/>
天子胡爲不樂后曰吾聞爲君難且天子者置身兆庶<lb/>
之上若治得其道則此位可尊茍或失馭則求爲匹夫<lb/>
不可得是吾所以憂也子其勉之太祖再拜曰謹受教<lb/>
於是尊爲皇太后建隆二年后不豫太祖侍藥餌不離<lb/>
左右疾亟召趙普入受顧命后因問太祖曰汝知所以<lb/>
得天下乎太祖嗚噎不能對后問之如初太祖曰臣所<lb/>
<pb n="KR2d0007_WYG_013-2b"/>
以得天下者皆祖考及太后之積慶也后曰不然正由<lb/>
周世宗使幼兒主天下耳使周氏有長君天下豈爲汝<lb/>
有乎汝百歳後當傳位于汝弟四海至廣萬幾至衆能<lb/>
立長君社禝之福也太祖頓首泣曰敢不如太后教后<lb/>
因謂趙普曰爾同記吾言不可違也命普於榻前爲約<lb/>
誓書普於紙尾自書名云臣普書藏之金匱命謹密宫<lb/>
人掌之后崩于滋徳殿年六十諡曰明憲𦵏安陵神主<lb/>
祔享太廟乾徳二年改卜安陵更諡曰昭憲合祔安陵<lb/>
<pb n="KR2d0007_WYG_013-3a"/>
太祖孝惠皇后賀氏開封人右千牛衛率府率景思長<lb/>
女也晉開運初宣祖爲太祖娉焉太祖領定國軍節度<lb/>
使封㑹稽郡夫人性温恭柔順事舅姑盡禮生子徳昭<lb/>
周顯徳五年寢疾崩年三十宋興追冊爲皇后諡曰孝<lb/>
惠葬于安陵之西北神主享于别廟神宗時與孝章淑<lb/>
徳章懐並祔享太廟<lb/>
孝明皇后王氏邠州新安人彰徳軍節度使饒之第三<lb/>
女也孝惠崩納爲繼室封琅邪郡夫人建隆元年立爲<lb/>
<pb n="KR2d0007_WYG_013-3b"/>
皇后后慈仁恭勤奉養太后得其驩心崩年二十二諡<lb/>
曰孝明葬于安陵之北神主享于别廟太平興國二年<lb/>
祔享太廟<lb/>
孝章皇后宋氏河南洛陽人左衛上將軍偓之長女也<lb/>
孝明崩太祖遂聘入宫爲皇后年十七性柔順好禮太<lb/>
祖崩號開寳皇后居西宫雍熈四年移居東宫崩年四<lb/>
十四諡曰孝章祔葬永昌陵之北神主享于别廟神宗<lb/>
時升祔太廟<lb/>
<pb n="KR2d0007_WYG_013-4a"/>
臣稱曰廟室祔以一后若追冊者則否太祖祔以孝明<lb/>
者禮之正也太宗祔以懿徳者蓋以明徳在也及明徳<lb/>
崩與懿徳同祔而元徳以誕育眞宗亦得祔焉此則禮<lb/>
從變也於此之時孝章豈不應與孝明同祔邪眞宗廟<lb/>
室亦祔三后而孝章又不得升配太祖復何邪至神宗<lb/>
之世追冊之后並配于廟於是孝章始升祔云<lb/>
太宗淑徳皇后尹氏相州濮人滁州刺史廷勛之女也<lb/>
太宗在周時娶焉早崩太宗即位追冊爲皇后諡曰淑<lb/>
<pb n="KR2d0007_WYG_013-4b"/>
徳葬于孝明陵之西北享于别廟後神主升祔太廟<lb/>
懿徳皇后符氏陳州宛丘人魏王彦卿第六女也顯徳<lb/>
初歸太宗國初封汝南郡夫人建隆二年封楚國夫人<lb/>
太宗封晉王進封越國崩年三十四𦵏于安陵之西北<lb/>
太宗即位追冊爲皇后諡曰懿徳享于别廟眞宗即位<lb/>
詔有司議太宗配后宰相請以懿徳配而宗正卿趙安<lb/>
易請以淑徳配是時禮官以明徳在萬安宫淑徳懿徳<lb/>
生不及尊崇之位没升配享於人情未安請虚配位祕<lb/>
<pb n="KR2d0007_WYG_013-5a"/>
閣校理呉淑駮議皆以爲未允時將追尊元徳淑因請<lb/>
以元徳升配詔曰禮非天降地出酌于人情其以懿徳<lb/>
皇后配於是神主升祔太廟<lb/>
明徳皇后李氏潞州上黨人淄州刺史處耘第二女也<lb/>
懿徳崩太祖爲太宗聘爲妃既納幣㑹太祖崩至太平<lb/>
興國二年始入宫雍熈元年立爲皇后太宗崩眞宗即<lb/>
位尊后爲皇太后居西宫之嘉慶殿上宫名曰萬安崩<lb/>
年四十五諡曰明徳祔𦵏永熈陵禮官請以懿徳明徳<lb/>
<pb n="KR2d0007_WYG_013-5b"/>
同祔太宗室以先後爲次從之<lb/>
元徳皇后李氏眞定人乾州防禦使英之女也開寳中<lb/>
封隴西郡君太宗即位進夫人性恭肅有法度六宫推<lb/>
重之生楚王元佐及眞宗薨年三十四眞宗即位追封<lb/>
賢妃又追上尊號爲皇太后諡曰元徳祔𦵏永熈陵享<lb/>
于别廟大中祥符三年禮官趙湘請以元徳皇后祔太<lb/>
宗廟室眞宗曰此重事也俟令禮官議之至六年宰相<lb/>
王旦與羣臣繼請然後從之祔明徳之次<lb/>
<pb n="KR2d0007_WYG_013-6a"/>
眞宗章懐皇后潘氏大名人忠武軍節度使羙之第八<lb/>
女也眞宗爲韓王太宗爲聘之召入宫封莒國夫人崩<lb/>
年二十二眞宗即位追冊爲皇后諡曰莊懐𦵏于永昌<lb/>
陵側陵名保泰神主享于别廟後升祔太廟國朝皇后<lb/>
諡冠以帝諡慶厯中禮官言孝字連太祖諡徳字連太<lb/>
宗諡遂改莊爲章以連真宗諡云<lb/>
章穆皇后郭氏太原人宣徽南院使守文第二女也眞<lb/>
宗爲襄王太宗爲聘之封魯國夫人進封秦國眞宗即<lb/>
<pb n="KR2d0007_WYG_013-6b"/>
位立爲皇后崩年三十二諡曰莊穆𦵏永熈陵之西北<lb/>
神主享于别廟乾興元年升祔眞宗廟室後改諡曰章<lb/>
穆<lb/>
章獻明肅皇后劉氏益州華陽人也父通贈太師魏王<lb/>
后善播鼗蜀人龔羙與之入京師羙以鍜銀爲業眞宗<lb/>
爲襄王納于濳邸張耆爲王宫指使王乳母秦國夫人<lb/>
性嚴整因令王斥去因爲太宗言之王不得已置之張<lb/>
耆家太宗崩眞宗即位以爲羙人以其無宗族乃更以<lb/>
<pb n="KR2d0007_WYG_013-7a"/>
羙爲兄弟改姓劉大中祥符中爲脩儀進徳妃自章穆<lb/>
崩眞宗欲立爲皇后大臣多以爲不可眞宗卒立之李<lb/>
宸妃入宫生子是謂仁宗后以爲已子與楊淑妃撫視<lb/>
甚篤天禧四年眞宗疾甚宰相冦準密議請皇太子監<lb/>
國以謀泄罷相既而入内都知周懐政謀廢后復用準<lb/>
爲楊崇勲所告懐政誅準貶海上眞宗崩仁宗即位尊<lb/>
后爲皇太后軍國大事權取皇太后處分垂簾聽政詔<lb/>
書稱吾以生日爲長寜節出御大安輦鳴鞭侍衛如乗<lb/>
<pb n="KR2d0007_WYG_013-7b"/>
輿父名通令天下皆避父諱有劉綽者自京西漕臣還<lb/>
朝以其在部日盤量在庾之糧得千餘斛乞付三司后<lb/>
問曰卿識王曾張知白吕夷簡魯宗道乎此四人者豈<lb/>
因盤量收出賸進哉綽大慙當時廷臣皆服后之明天<lb/>
聖七年冬至仁宗率百官上壽㑹慶殿及恭謝宗廟乗<lb/>
玉輅褘衣九龍華釵冠行禮則服衮衣減宗彛藻去劒<lb/>
戴儀天冠前後垂珠翠各十旒于時小臣方仲弓上書<lb/>
請依武后故事立劉氏廟而程琳亦獻武后臨朝圖后<lb/>
<pb n="KR2d0007_WYG_013-8a"/>
擲其書于地曰吾不作負祖宗事后稱制凡十一年自<lb/>
仁宗即位乃諭輔臣曰皇帝聽斷之暇宜詔名儒講習<lb/>
經書以輔其徳於是設幄崇政殿之西廡而日命近臣<lb/>
侍講讀丁謂曹利用既以侮權貶竄而天下惕然畏之<lb/>
晚年稍進外家而信任内官仁宗春秋髙猶不知爲宸<lb/>
妃所出終后之世無豪髮間隙蓋仁宗能盡孝而后亦<lb/>
慈愛保䕶之至也崩年六十四諡曰章獻明肅國朝皇<lb/>
后二諡稱制者則加四諡𦵏于定陵之西北於是泰寜<lb/>
<pb n="KR2d0007_WYG_013-8b"/>
軍節度使同平章事錢惟演請以章獻明肅章懿與章<lb/>
穆並祔眞宗之室詔禮院議禮官以章穆祔食眞宗斯<lb/>
爲正禮章獻母儀天下與明徳例同章懿帝母之尊與<lb/>
元徳例同且前代無同日並祔之禮其二后或祔眞宗<lb/>
廟室或祀别廟惟上裁之詔三省與禮院更議皆以爲<lb/>
章穆皇后位崇中壼與懿徳無異已祔眞宗廟室自叶<lb/>
一帝一后之文章獻明肅處坤元之尊章懿感日符之<lb/>
貴皆功徳莫與爲比謂宜崇建新廟同殿異室嵗時薦<lb/>
<pb n="KR2d0007_WYG_013-9a"/>
饗一用太廟之儀仍别立廟名以崇世享於是翰林學<lb/>
士馮元等請以奉慈爲名詔從之至慶厯五年禮院言<lb/>
章獻章懿二后請遵國朝懿徳明徳元徳三后同祔太<lb/>
宗廟室故事遷祔眞宗廟室詔兩制議翰林學士王堯<lb/>
臣等議請二后遷祔眞宗廟室序於章穆之次從之<lb/>
章懿皇后李氏杭州人也性莊重寡言初入宫爲司寢<lb/>
生仁宗封崇陽縣君進才人爲婉儀仁宗即位爲順容<lb/>
初章獻以仁宗爲已子而后不敢言中外亦未知也及<lb/>
<pb n="KR2d0007_WYG_013-9b"/>
后病革乃進爲宸妃薨年四十六章獻崩明道二年追<lb/>
冊爲皇太后諡曰章懿𦵏永定陵祔于别廟升祔太廟<lb/>
章惠皇后楊氏益州郫人也少事眞宗于藩邸景徳初<lb/>
爲才人進婕妤又進婉儀拜淑妃眞宗崩以遺制爲皇<lb/>
太妃章獻崩遺誥爲皇太后同議軍國事議者以仁宗<lb/>
春秋髙遂刪去同議軍國事之語不以攽天下號保慶<lb/>
皇太后仁宗未有嗣每勸仁宗選宗子近屬養于宫中<lb/>
其選即英宗也無疾而終年五十三諡曰章惠<lb/>
<pb n="KR2d0007_WYG_013-10a"/>
仁宗廢后郭氏平盧軍節度使崇之孫也后生而性聦<lb/>
悟有容徳天聖二年立爲皇后時仁宗寵張美人欲以<lb/>
爲后章獻難之后既立而頗見疎也其後尚美人楊美<lb/>
人俱得幸數與后忿爭宰相吕夷簡請廢后仁宗亦以<lb/>
其無子遂廢之封爲淨妃玉京沖妙仙師賜名清悟居<lb/>
長樂宫於是御史中丞孔道輔右司諫范仲淹等伏閣<lb/>
言后無過不可廢既而道輔等俱被逐景祐元年出居<lb/>
瑶華宫而尚美人亦廢於洞眞宫入道楊美人於别宅<lb/>
<pb n="KR2d0007_WYG_013-10b"/>
安置又賜號金庭教主沖靜元師仁宗頗念之遣使存<lb/>
問賜以樂府后和荅之辭甚悽愴仁宗甞密令召入后<lb/>
曰若再召我須百官立班受冊方去其所守如此后有<lb/>
小疾命内侍閻文應挾毉眎療數日乃言后暴薨年二<lb/>
十四外人莫能明也仁宗甚悼之追復皇后而停諡冊<lb/>
祔廟之禮<lb/>
慈聖光獻皇后曹氏贈韓王彬之孫贈呉王玘之女也<lb/>
皇后郭氏廢詔娉入宫冊立爲皇后后牲節儉喜稼穡<lb/>
<pb n="KR2d0007_WYG_013-11a"/>
宫中種五榖親蠶好讀史書飛白慶厯八年後八月望<lb/>
日仁宗欲於禁中張燈后諫止之後三日衛士作亂至<lb/>
寢殿仁宗聞變遽欲出后召都知王守忠以兵入衛后<lb/>
知賊必縱火乃遣宦者持水踵賊後賊果以燭焚簾水<lb/>
隨滅之是夕所遣宦者后親翦髮以爲識諭之曰賊平<lb/>
加恩當以髪爲證故宦者爭盡死力賊即擒滅張貴妃<lb/>
專寵驕恣后待之謹妃屢危中之卒不能害也英宗始<lb/>
四歳鞠養于禁中宣仁聖烈皇后后之甥也與英宗同<lb/>
<pb n="KR2d0007_WYG_013-11b"/>
歳亦鞠於后所仁宗曰他日以此女歸之后許諾仁宗<lb/>
春秋髙未有繼嗣天下寒心后居中決定大䇿遂以英<lb/>
宗爲皇子入居慶寜宫后待之恩意尤密仁宗崩英宗<lb/>
即位尊后爲皇太后英宗感疾詔軍國事請太后權同<lb/>
處分乃御内東門小殿垂簾聽政天下翕然事渉曹氏<lb/>
及内臣者無少絲豪假借英宗寖康復后下手書歸政<lb/>
詔以所居宫殿名曰慈夀英宗崩神宗即位尊后爲太<lb/>
皇太后易宫名曰慶夀神宗用王安石變更法度用兵<lb/>
<pb n="KR2d0007_WYG_013-12a"/>
興利而天下紛然神宗一日侍宣仁后同岐王至慶夀<lb/>
宫后曰吾昔聞民間疾苦必以告仁宗嘗因赦行之今<lb/>
宗祀在邇亦當爾神宗曰今無他事后曰吾聞民間甚<lb/>
苦青苖助役錢宜因赦罷之神宗曰新法以利民非苦<lb/>
之也后曰王安石誠有才學怨之者衆何不出之於外<lb/>
神宗曰羣臣中唯安石能横身爲國家也岐王曰太皇<lb/>
太后之言至言也陛下不可不思神宗不懌神宗有意<lb/>
於燕薊已與大臣議定乃詣慶夀宫白其事后曰儲蓄<lb/>
<pb n="KR2d0007_WYG_013-12b"/>
賜予備乎鎧仗士卒精乎神宗曰平戎所須積有年所<lb/>
固已辦之矣后曰事體至大吉凶悔吝生乎動得之不<lb/>
過南面受賀而已萬一不諧則生靈所係粟帛所蠧未<lb/>
易以言茍可取之太祖太宗收復乆矣何待今日神宗<lb/>
曰敢不受教蘇軾以詩得罪下御史獄人知必死后違<lb/>
豫中聞之謂神宗曰甞憶仁宗以制科得軾兄弟甚喜<lb/>
曰吾爲子孫得兩宰相今聞軾以作詩繫獄得非仇人<lb/>
中傷之捃至於詩其過微矣吾疾埶已篤不可以冤濫<lb/>
<pb n="KR2d0007_WYG_013-13a"/>
致傷中和宜熟察之神宗涕泣軾由此得免后疾久不<lb/>
平忽顧左右問此爲何日左右對以十月二十日后頷<lb/>
之廼自語曰只此日去只此日去免煩他百官蓋是日<lb/>
太祖大忌也遂崩其逹生死之變如此年六十四諡曰<lb/>
慈聖光獻𦵏于永昭陵神主祔于太廟<lb/>
温成皇后張氏河南永安人也祖潁進士第終建平令<lb/>
父堯封亦舉進士爲石州推官以卒時兄堯佐補蜀官<lb/>
堯封妻求挈孤幼隨之官堯佐不收恤辭以道逺止之<lb/>
<pb n="KR2d0007_WYG_013-13b"/>
堯封母錢氏女也妃幼無依由錢氏納于章惠皇后宫<lb/>
寖長得幸有盛寵妃巧慧多智數善承迎埶動中外慶<lb/>
厯元年封清河郡君歳中爲才人遷脩媛三年忽被疾<lb/>
曰妾姿薄不勝寵名願爲美人許之皇祐初進貴妃後<lb/>
五年而薨年三十一仁宗哀悼之追冊爲皇后諡曰温<lb/>
成父堯封追封清河郡王諡曰景思而堯佐夤縁僥幸<lb/>
致位通顯云<lb/>
　東都事略卷十三<lb/>
</p>
<p>
</p>
  </div>
</body>
</text>
</TEI>
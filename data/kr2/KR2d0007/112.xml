<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事畧卷一百十二</head>
    <p>
<pb n="KR2d0007_WYG_112-1a"/>
欽定四庫全書<lb/>
　東都事畧卷一百十二　　宋　王　稱　撰<lb/>
　　循吏傳九十五<lb/>
自唐季以來王政不綱天下以戰爭為事五代之際民<lb/>
失耕桑之業天既厭之矣藝祖受命知民疾苦故自即<lb/>
位以來勸農之詔屢下由是斯民欣然有樂生之意而<lb/>
治民之吏率皆有循良之風太宗繼承守而勿失真宗<lb/>
仁宗徳澤深厚于斯時也吏皆以平易近民為政招懐<lb/>
<pb n="KR2d0007_WYG_112-1b"/>
流亡導逹溝洫趙尚寛髙賦治有異效最先褒寵以風<lb/>
天下至熈寜中神宗留意民事興農田水利使者四出<lb/>
冠盖相望而爭以功利進較其績效非若尚寛輩孜孜<lb/>
愛民勞來不倦之為愈也噫以功利為愛者其澤淺以<lb/>
道徳為飬者其澤深國家治尚忠厚㢘平之吏代不乏<lb/>
人今獨摭其以循吏稱者著于篇<lb/>
程羽字仲逺深州陸澤人也少好學舉進士為陽榖簿<lb/>
歴虞郷醴泉新都三縣令有善政開寳中擢著作郎出<lb/>
<pb n="KR2d0007_WYG_112-2a"/>
知興州改興元府太宗為開封尹以羽為判官太宗即<lb/>
位拜給事中知開封府未㡬出知成都府為政寛簡蜀<lb/>
人便之以兵部侍郎致仕卒年七十三贈禮部尚書羽<lb/>
性淳厚涖事循謹太宗稱其長者曾孫珦珦字伯温朝<lb/>
廷録羽後以為郊社齋郎嘗知龔鳯磁漢四州為政尚<lb/>
慈恕積遷至大中大夫卒年八十五子顥頥見儒學傳<lb/>
王明字如晦魏郡成安人也舉進士不中藥元福為原<lb/>
州刺史又為陳州防禦使明皆在幕下元福耆殺明勸<lb/>
<pb n="KR2d0007_WYG_112-2b"/>
之以寛多所全宥元福領建雄軍節度使移鎮陕州以明<lb/>
為掌書記歴清平鄢陵二縣令明在鄢陵公㢘愛民是<lb/>
時天下新定法禁尚寛吏多受民賂遺嵗時皆有常數<lb/>
民亦習之莫或知其非也明為令以故事有所獻饋明<lb/>
曰令不用錢可人致數束薪芻水際令欲得之民不諭<lb/>
其意得數十萬明取以築隄道由是民無水患久之召<lb/>
為左拾遺遷右補闕出為荆湖轉運使王師征嶺南明<lb/>
為隨軍轉運以功擢祕書少監廣南轉運使王師征江<lb/>
<pb n="KR2d0007_WYG_112-3a"/>
南以明為黄州刺史江南平以明知洪州太宗即位召<lb/>
為右諫議大夫三司副使詔分三司各命使遂以明為<lb/>
鹽鐵使遷給事中改光州刺史知并州拜禮部侍郎知<lb/>
真定府召還卒年七十二<lb/>
陳靖字道卿興化軍莆田人也陳洪進納土遣靖至京<lb/>
師授陽翟簿稍遷直史館遷太常博士時太宗務興<lb/>
農事令有司議均田之法靖以為其法未可卒行且請<lb/>
以樞密副使三司使為租庸使或兼屯田制置之名仍<lb/>
<pb n="KR2d0007_WYG_112-3b"/>
擇三司判官或朝官知事者二人副之始于兩京東西<lb/>
千里檢責荒地及逃田而官籍之募人佃耕其室廬耕<lb/>
牛農具糧種請州郡斥賣贓罰無用之物使營辦之不<lb/>
足則給以庫錢其所耕也定為十分從制置所給印紙<lb/>
令州縣勸農分殿最三等凡縣管墾田一嵗得課三分<lb/>
二歲六分三嵗九分為下最一嵗四分二嵗七分三嵗<lb/>
十分為中最一嵗九分未及三嵗盈十分為上最其最<lb/>
者令佐與免選或超資殿者即増選折資毎州通以諸<lb/>
<pb n="KR2d0007_WYG_112-4a"/>
縣田為十分視最而行功罪候數嵗盡罷官莊田屯田<lb/>
悉以賦民然後量人授田度地均稅約井田之制為定<lb/>
法以頒行四方太宗曰秦滅井田經界廢而兼并之民<lb/>
起至今使貧富不均而天下困朕欲復古而未能也前<lb/>
言此利害者衆矣惟靖所言與朕意合下其議三司以<lb/>
靖為京西勸農使而鹽鐵使陳恕與靖議不同罷之出<lb/>
知婺州真宗即位復列前所論勸農事上之又言國家<lb/>
禦戎西北而仰食東西食不足則誤大計請自京東西<lb/>
<pb n="KR2d0007_WYG_112-4b"/>
及河北諸州大行勸農之法以殿最州縣官吏嵗可省<lb/>
江淮漕百餘萬靖復請刺史行春縣令勸耕孝悌力田<lb/>
賜爵立伍保以檢察姦盗籍游逸之民而役作之議下<lb/>
三司卒不果行為江南轉運使自李氏横賦於民者凡<lb/>
十七事號曰㳂納國朝因之而民困不能輸靖極論其<lb/>
弊詔為罷其尤甚者歴京西京東轉運使知蘇越建泉<lb/>
等州官至左諫議大夫以祕書監致仕卒年七十八靖<lb/>
好學頗通古今利害事在太宗真宗朝多建言於農事<lb/>
<pb n="KR2d0007_WYG_112-5a"/>
為尤詳然當時以為泥古難盡行也<lb/>
薛顔字彦囘河中萬全人也舉三禮及第為嘉州司户<lb/>
參軍端拱初知雲安軍真宗即位知渝閬二州代丁謂<lb/>
為峽路轉運使始孟氏據蜀徙夔州于東山據險以抗<lb/>
王師而民不以為便顔為復其故城民用便之徙廣南<lb/>
河東陕西路浮橋嵗為河水所敗顔即北岸疏上流為<lb/>
支渠以順水怒又以溉其下舃鹵之田而民利之坊州<lb/>
募人鍊礬而其後課益重至有破産被繫而不能償者<lb/>
<pb n="KR2d0007_WYG_112-5b"/>
顔以為罷坊礬則晉礬當大售乃奏罷之已而果然徙<lb/>
河北歴知河陽揚杭徐三州又知江寜河南府累遷至<lb/>
給事中徙應天府又徙耀州以光禄卿分司西京卒年<lb/>
七十三<lb/>
卲煜字日華其先京兆人也家于桂陽舉進士為卲陽<lb/>
簿連州録事參軍州將楊全誣部民十三人為劫盗欲<lb/>
寘之死煜察其枉不肯書牘白全願劾其實再繫獄按<lb/>
驗得實民由是獲免全坐廢煜代還引對太宗謂曰爾<lb/>
<pb n="KR2d0007_WYG_112-6a"/>
能活吾平民深可嘉也賜錢五萬命使廣南採訪刑獄<lb/>
累遷工部員外郎為淮南轉運使又使交趾煜上邕州<lb/>
至交州水陸為四圖以進坐所舉非其人免官大中祥<lb/>
符初起知兖州又為江浙荆湖發運使改右諫議大夫<lb/>
知廣州城瀕海毎蕃舩及岸常苦颶風煜鑿内壕通舟<lb/>
颶不為害及卒廣人懐其惠多灑泣者方煜之病也朝<lb/>
廷以陳世卿代之世卿南劍州人亦良吏也廣南計口<lb/>
買鹽人以為害世卿奏免之於是廣人歌曰卲父陳母<lb/>
<pb n="KR2d0007_WYG_112-6b"/>
除我二苦世卿官至祕書少監<lb/>
張綸字公信潁州汝隂人也嘗舉進士不中補三班奉<lb/>
職稍遷閤門祇候為益彭簡等州廵檢使擢荆湖提㸃<lb/>
刑獄辰州溪洞蠻冦邉以綸知辰州綸至築蓬山驛路<lb/>
賊不得通方遁去又脩新興砦鑿井道泉以便民徙渭<lb/>
州又徙鎮戎軍蠻復冦邉為辰澧鼎州縁邉巡檢安撫<lb/>
使諭蠻酋以禍福使脩貢仍令還所掠民綸遣官與之<lb/>
盟刻石于境上天禧中為江淮發運副使居二嵗増米<lb/>
<pb n="KR2d0007_WYG_112-7a"/>
八十萬復置鹽場于杭秀海三州增嵗課百五十萬疏<lb/>
五渠導太湖入于海復租米六十萬開長蘆西河以避<lb/>
覆舟之患又築髙郵北漕河隄二百里旁錮以巨石為<lb/>
十閘以洩横流又脩復泰州捍海堰因命兼權知泰州<lb/>
堰成復逋户三千六百民為立生祠累遷東上閤門使<lb/>
歴知泰滄瀛州拜乾州刺史再知滄州徙潁州卒年七<lb/>
十五<lb/>
崔立字本仁許州長葛人也祖周度仕周為兖州節度<lb/>
<pb n="KR2d0007_WYG_112-7b"/>
判官方慕容彦超反周度責以大義為其所殺立舉進<lb/>
士為果州團練推官有軍卒三人雇舟載官物而斂衆<lb/>
州將重致之法立察其情以為辠止杖奏聞代還知臨<lb/>
清縣徙安豐境有期塘下溉民田數千頃間因大水塘<lb/>
壊立帥工徒全築之其後遂不復决嘗知江隂軍開黄<lb/>
河六十里以通舟楫人以為便又知兖州嵗大歉募人<lb/>
出榖數十萬石以賑救之故境内無有流民積官至給<lb/>
事中知濠州以工部侍郎致仕卒年七十五立淳謹喜<lb/>
<pb n="KR2d0007_WYG_112-8a"/>
論事方朝廷講禮文之事士大夫爭獻賛頌立獨言水<lb/>
發徐兖旱連江淮無為有烈風金陵有大火是天所以<lb/>
戒驕矜也而中外多士上雲露草木禽蟲諸物之常瑞<lb/>
此何足為治道言㢤願詔史官勿復紀録立事真宗仁<lb/>
宗前後凡上四十餘事多見施用云<lb/>
趙尚寛字濟之安仁之子也初補祕書省正字嘗知忠<lb/>
州以攷課第一知唐州時議者言唐土曠民稀賦不足<lb/>
以充役請廢為縣朝廷下其議尚寛非之乃按視圖記<lb/>
<pb n="KR2d0007_WYG_112-8b"/>
得召信臣故迹益發卒復三大陂一大渠皆溉田萬餘<lb/>
頃又教民自為支渠數十轉相浸灌而四方之民來者<lb/>
雲集尚寛復請以荒田計口授之及貸民官錢買耕牛<lb/>
比三年廢田盡為膏腴增户萬餘尚寛勤於農政治有<lb/>
異等之效仁宗聞而嘉之下詔褒焉仍進秩賜金再留<lb/>
尚寛在唐民畫像祠之始王安石作新田詩以羙之其<lb/>
詞曰離離新田其下流水孰知其初灌莽千里其南背<lb/>
江其北逾淮父抱子扶十百其來其來僕僕鏝我新屋<lb/>
<pb n="KR2d0007_WYG_112-9a"/>
趙侯劬之作者不饑嵗仍大熟飽及鷄鶩僦舩與車四<lb/>
鄰出榖今游者處昔止者留維昔牧我不如今侯侯來<lb/>
適野不有觀者稅于水濵問我鰥寡侯其來矣三嵗于<lb/>
兹誰能止侯我往來之後蘇軾自蜀之京師道過唐亦<lb/>
為作新渠詩五章其詞曰新渠之水其來舒舒溢來其<lb/>
野至于通衢渠成如神民始不知問誰為之邦君趙侯<lb/>
新渠之田在渠左右渠來奕奕如赴如湊如雲斯積如<lb/>
屋斯溜嗟唐之人始就秔稌新渠之民自淮及潭挈其<lb/>
<pb n="KR2d0007_WYG_112-9b"/>
婦姑或走而顛王命趙侯宥我新民無與王事以訖七<lb/>
年侯謂新民爾既來止其歸爾邑告爾鄰里良田千萬<lb/>
爾擇爾取爾耕爾食遂為爾有築室于唐孔碩且堅<lb/>
生為唐民飽鬻與饘死𦵏于唐祭有雞豚天子有命我<lb/>
惟爾安尚寛既去髙賦繼為守亦被褒詔朝廷推原初<lb/>
功復進尚寛一官以直龍圖閣知梓州積官至司農卿<lb/>
以卒詔賜錢五十萬<lb/>
髙賦字正臣中山人也父尹右衛將軍賦以父任為右<lb/>
<pb n="KR2d0007_WYG_112-10a"/>
班殿直復舉進士改奉禮郎四遷太常博士累至太常<lb/>
少卿遷光禄卿特拜祕書監加直龍圖閣進集賢院學<lb/>
士歴知真定縣通判劍州成徳軍邢州石州知慶成軍<lb/>
衢唐滄潞蔡廬郢七州提㸃陜西河東路刑獄同判太<lb/>
常寺最後守郢丐閒提舉崇福宫請老以通議大夫致<lb/>
仕衢民好巫鬼毛氏柴氏二十餘家世蓄蠱毒與人忿<lb/>
爭輒毒之賦守衢命禽捕伏辜者數人蠱毒遂絶其守<lb/>
唐也賦以唐土曠民寡稅入至薄乃取圖籍攷之自唐<lb/>
<pb n="KR2d0007_WYG_112-10b"/>
乾元時領縣七户四萬二千六百四十有四歴五代之<lb/>
亂及本朝承平今領縣四户六千一百五十有五乃相<lb/>
其川原曰是皆沃壤可闢而人力不至與棄之無異募<lb/>
兩河流移之民計口與田比賦罷增户萬一千三百八<lb/>
十給田三萬一千三百二十八頃而山林榛莽之地皆<lb/>
為良田嵗益稅二萬二千二百五十七作陂堰四十有<lb/>
四詔曰召杜南陽世稱循吏其亡久矣朕尚思之卿招<lb/>
懐饑流墾闢荒梗繕脩陂堰績效具昭前人之良何以<lb/>
<pb n="KR2d0007_WYG_112-11a"/>
逺此賦再治唐凡五嵗與前守趙尚寛皆蒙褒詔賦自<lb/>
直龍圖閣至集賢院學士悉以墾闢之功也賦嘗言二<lb/>
府大臣或僦舍委巷㪚處京城閒有第宅亦公私非便<lb/>
宜倣前代丞相府於端門前列置大第俾執政居之又<lb/>
言國家置提㸃刑獄司盖欲平反獄訟使民不冤今諸<lb/>
路多止一員兼河渠農政常平賊盜兵甲而刑書繁多<lb/>
省閱不給若委之吏則為大弊請逐路置檢法官以專<lb/>
平讞疏駮事多施行退居襄陽卒年八十四賦為人<lb/>
<pb n="KR2d0007_WYG_112-11b"/>
剛嚴内實平恕所居皆有善政吏民紀之衢唐二郡民<lb/>
為立生祠云<lb/>
許遵字仲塗泗州人也舉進士為錢塘尉又為䣜陽四<lb/>
㑹令悉意民事遵讀律知法擢大理寺詳斷官知長興<lb/>
縣㑹縣有水災民多流徙遵募民出米賑濟終以無患<lb/>
益興水利溉田甚博邑人載其便利刻于碑為審刑院<lb/>
詳議官選知宿州徙登州有婦人阿云謀殺夫而自承<lb/>
者遵按法因犯殺傷而自首者得免所因之罪仍科故<lb/>
<pb n="KR2d0007_WYG_112-12a"/>
殺傷法而敕有因疑被執招承減等之制即以按狀聞<lb/>
于朝其意以為謀殺之因所因得首合從原減今若塞<lb/>
其首原之路則有司一切按而殺之非是事下百官議<lb/>
而王安石力主遵說時論莫能奪尋判大理寺熈寜閒<lb/>
出知夀州未㡬再判大理寺請知潤州又請提舉崇福<lb/>
宫尋致仕卒年八十一<lb/>
魯有開字元翰本青州夀光人也從父宗道仁宗朝參<lb/>
知政事始居亳後徙京師有開事親以孝聞好禮學通<lb/>
<pb n="KR2d0007_WYG_112-12b"/>
左氏春秋以從父宗道恩授祕書郎知韋城縣曹濮有<lb/>
劇賊入境聞有開為政相戒曰魯公去乃可來因遁去<lb/>
知霍山縣獨治一大姓能撼邑事者縣遂無事興廢陂<lb/>
溉民田數十頃飛蝗不入境富弼謂有開有古循吏風<lb/>
薦之守金州有蠱毒獄坐死㡬十人有開曰欲毒人衷<lb/>
謀之可矣安得若是衆者訊之果誣時方旱獄决而<lb/>
雨知南康軍時熈寜行新法代還宰相王安石問江<lb/>
南新法如何而有開曰法新行未見其患其在它日也<lb/>
<pb n="KR2d0007_WYG_112-13a"/>
安石不恱除通判杭州後知兾州河決小呉水不至城<lb/>
下數里有開議増築䕶城隄人皆謂初無水患何以勞<lb/>
役為有開曰當備未然後水至而民不病計之上也卒<lb/>
成之明年河决水至以有備州以無患朝廷遣使安撫<lb/>
河北兾州民遮使者言有開治效擢拜膳部郎中以事<lb/>
免起知信陽軍復知兾州卒年七十五<lb/>
　<lb/>
　<lb/>
<pb n="KR2d0007_WYG_112-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百十二<lb/>
</p>
<p>
</p>
  </div>
</body>
</text>
</TEI>
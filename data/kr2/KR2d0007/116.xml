<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事畧卷一百十六</head>
    <p>
<pb n="KR2d0007_WYG_116-1a"/>
欽定四庫全書<lb/>
　東都事畧卷一百十六　　宋　王　稱　撰<lb/>
　　文藝傳九十九<lb/>
黄庭堅字魯直洪州分寜人也㓜警悟從舅李常見之<lb/>
以為一日千里舉進士為葉縣尉又為大名府國子監<lb/>
教授初蘇軾見庭堅詩於孫覺之坐上異之後過李常<lb/>
于濟南見其詩文以為超逸絕塵獨立萬物之表者由<lb/>
是名聲始震知太和縣又監徳安鎮召為校書郎為神<lb/>
<pb n="KR2d0007_WYG_116-1b"/>
宗實録檢討官集賢校理逾年為著作郎母喪服除除<lb/>
祕書丞提㸃明道宫紹聖初議者以實録多誣失實責<lb/>
涪州别駕黔州安置以親嫌移戎州監鄂州稅僉判寜<lb/>
國軍知舒州召為吏部員外郎丐郡得知太平州提㸃<lb/>
玉隆觀初庭堅嘗作荆南承天院記部使者觀望宰相<lb/>
趙挺之意以庭堅有幸災之言坐除名編管宣州卒年<lb/>
六十一始庭堅與秦觀張耒晁補之皆游蘇軾之門號<lb/>
四學士而庭堅於文章特長於詩獨江西君子以庭堅<lb/>
<pb n="KR2d0007_WYG_116-2a"/>
配蘇軾謂之蘇黄云<lb/>
秦觀字少游揚州髙郵人也舉進士不中元祐初蘇軾<lb/>
以賢良方正薦于朝除太學博士校正祕書省書籍遷<lb/>
正字兼國史院編脩官紹聖初坐黨籍通判杭州以御<lb/>
史劉拯論其增損實録責監處州酒稅又編置郴州移<lb/>
横雷二州後放還至滕州而卒年五十三有文集四十<lb/>
卷觀長於議論文麗而思深蘇軾嘗以其詩薦之于王<lb/>
安石安石荅軾書云公竒秦君口之而不置我得其詩<lb/>
<pb n="KR2d0007_WYG_116-2b"/>
手之而不釋餘卷正眊眩未暇細讀嘗鼎一臠㫖可知<lb/>
也及觀死軾聞之歎曰少游不幸死於道路哀哉哀哉<lb/>
世豈復有斯人乎弟覿字少章亦能文又有李廌者字<lb/>
方叔陽翟人也博學溢于詞章受知于蘇軾軾知貢舉<lb/>
有程文瑰異軾曰此必廌也既而乃非是悵然乆之廌<lb/>
竟無成而卒然文益竒<lb/>
張耒字文濳楚州淮隂人也㓜頴異能為文從蘇轍學<lb/>
轍見其文愛之舉進士為臨淮簿壽安尉咸平丞蘇軾<lb/>
<pb n="KR2d0007_WYG_116-3a"/>
亦深知之稱其文為汪洋澹泊有一倡三歎之聲云召<lb/>
為太學録元祐初為正字遷著作佐郎改著作郎兼史<lb/>
院檢討在館八年顧義自守泊如也擢起居舍人請郡<lb/>
以直龍圖閣知潤州徙宣州責監黄州酒稅徙復州起<lb/>
為通判黄州移知兖州召為太常少卿甫數月復以直<lb/>
龍圖閣知潁州又徙汝州復坐元祐黨落職主管明道<lb/>
宫初耒在潁聞蘇軾之訃以師弟子禮舉喪言者以為<lb/>
言遂貶房州别駕黄州安置五年得自便居陳州尋主<lb/>
<pb n="KR2d0007_WYG_116-3b"/>
管崇福宫卒年六十時又有李昭玘者字成季濟北人<lb/>
也有文名亦為蘇軾所知元祐中為起居舍人後䧟黨<lb/>
籍廢黜終身云<lb/>
晁補之字无咎宗慤之曽孫也七嵗能屬文王安國一<lb/>
見而竒之蘇軾通判杭州延譽如不及舉進士為澶州<lb/>
司戸參軍召試為祕閣校理通判揚州召還為著作佐<lb/>
郎遷著作郎出知齊州紹聖初責監蘄信二州酒稅<lb/>
復為著作郎遷史部郎兼國史院編修官出知河<lb/>
<pb n="KR2d0007_WYG_116-4a"/>
中府嘗知湖密果三州最後知泗州卒年五十八有雞<lb/>
肋集一百卷<lb/>
詠之字之道補之從弟也少有異材以䕃入官為揚州<lb/>
司法參軍未上時蘇軾知揚州補之倅州事以詠之詩<lb/>
文獻軾軾曰有才如此獨不令一識面耶乆之詠之具<lb/>
參軍禮入謁軾下堂挽而上之顧謂坐客曰此竒才也<lb/>
復舉進士乂舉宏詞一時𫝊誦其文為河中府教授元<lb/>
符末應詔上書罷官自是詠之蹇于仕矣乆之為京兆<lb/>
<pb n="KR2d0007_WYG_116-4b"/>
府司録事秩滿除提舉崇福宮卒年五十二有文集五<lb/>
十卷其堂兄說之為之序<lb/>
陳師道字無已徐州彭城人也少刻苦問學以文謁曾<lb/>
鞏鞏竒之元祐中蘇軾傅堯俞孫覺薦于朝為徐州<lb/>
教授除太學博士初師道在官嘗私至南京謁蘇軾至<lb/>
是言者彈其冒法越境出為潁州教授紹聖初言者<lb/>
復論師道進非科第罷歸乆之為棣州教授除祕書<lb/>
省正字以卒師道家素貧自罷歸彭城或累日不炊妻<lb/>
<pb n="KR2d0007_WYG_116-5a"/>
子愠見不恤也諸經皆有訓傳於詩禮尤邃為文師曽<lb/>
鞏為詩宗黄庭堅然平淡雅奥自成一家云<lb/>
廖正一字明略安州人也元祐中蘇軾在翰苑試館職<lb/>
之士得正一對䇿竒之除祕書省正字軾門人黄秦張<lb/>
晁世謂之四學士毎過軾軾必取密雲龍瀹以飲之正<lb/>
一詣軾謝軾亦取密雲龍以待正一由是正一之名亞<lb/>
于四人者紹聖初入黨籍貶監玉山稅以卒有文集十<lb/>
卷<lb/>
<pb n="KR2d0007_WYG_116-5b"/>
李之儀字端叔姑熟人也少力學舉進士元祐中為樞<lb/>
密院編修官能詩善屬文工於尺牘蘇軾嘗謂得發遣<lb/>
三昩軾帥定武辟置幕下及范純仁卒之儀為作遺表<lb/>
為世傳誦遂坐黨籍廢黜終身云<lb/>
李格非字文叔濟南人也舉進士以文章受知于蘇軾<lb/>
嘗為太學官著洛陽名園記因以論洛陽之盛衰其文<lb/>
曰洛陽處天地之中挾殽黽之阻當秦隴之襟喉面趙<lb/>
魏之走集盖四方必爭之地天下常無事則已有事則<lb/>
<pb n="KR2d0007_WYG_116-6a"/>
洛陽先受兵余故曰洛陽之盛衰者天下治亂之候也<lb/>
方唐貞觀開元之間公卿貴戚開館列第於東都者號<lb/>
千有餘所及其亂離繼以五季之酷其池塘竹樹兵車<lb/>
蹂踐廢而為丘墟髙亭大榭烟火焚燎化而為灰燼與<lb/>
唐共滅而俱亡者無餘家矣余故曰園囿之興廢者洛<lb/>
陽盛衰之候也且天下之治亂候於洛陽之盛衰而知<lb/>
洛陽之盛衰候於園囿之興廢而得則名園記之作余<lb/>
豈徒然哉烏虖公卿大夫髙進于朝放乎以一己之私<lb/>
<pb n="KR2d0007_WYG_116-6b"/>
自為而忘天下之治忽欲退享此得乎唐之末路是也<lb/>
其後洛陽陷于虜人以為知言格非後為京東提㸃刑<lb/>
獄以卒<lb/>
李公麟字伯時舒城人也舉進士用陸佃薦為刪定官<lb/>
又用御史薦為檢法官公麟博學好古多識竒字紹聖<lb/>
五年朝廷得玉璽下禮官諸儒議言人人殊公麟以謂<lb/>
秦璽用藍田玉今玉色正青其書以龍蛇鳥魚為文著<lb/>
帝王受命之符真秦李斯所為也議由是定公麟能<lb/>
<pb n="KR2d0007_WYG_116-7a"/>
行草書善畫尤工人物人以比顧陸云元符三年病脾<lb/>
遂致仕既歸老肆意於泉石間作龍眠山莊圖為世所<lb/>
寳藏其為文清婉工於詩而一時多所稱譽焉<lb/>
米芾字元章呉人也㓜頴悟稍長通書為文務為竒險<lb/>
不蹈襲前人軌轍善書畫好古鍾鼎器皿法書初宣仁<lb/>
聖烈皇后在藩時芾母出入邸中後以舊恩補校書郎<lb/>
嘗為太常博士出知無為軍踰年復召為書畫博士擢<lb/>
禮部員外郎大觀二年以言者罷知淮陽軍疽發卒年<lb/>
<pb n="KR2d0007_WYG_116-7b"/>
四十九子友仁<lb/>
賀鑄字方囘開封人也孝惠皇后之族孫授右班殿直<lb/>
元祐中用武易文為通判泗州又倅太平州以卒鑄好<lb/>
學藏書萬卷工文詞尤長於樂府有慶湖遺老集二十<lb/>
卷<lb/>
劉涇字巨濟簡州陽安人也舉進士王安石薦其才召<lb/>
見除經義所檢討乆之為太學博士罷知咸陽縣常州<lb/>
教授通判莫州成都府除國子監丞知處虢真坊四州<lb/>
<pb n="KR2d0007_WYG_116-8a"/>
元符末上書召對除職方郎中卒年五十八涇為文務<lb/>
為竒怪語好進取多為人排斥屢躓不伸云同時有鄭<lb/>
少微者與涇俱以文知名而仕不偶少微字明舉成都<lb/>
人也<lb/>
蔡肇字天啟丹陽人也始師事王安石長於歌詩中進<lb/>
士為明州户掾除太學正通判常州召為衞尉寺丞提<lb/>
舉永興路常平徽宗即位入為吏部員外郎兼編修國<lb/>
史言事者論其學術反覆出為兩浙路刑獄乆之召為禮部貟<lb/>
<pb n="KR2d0007_WYG_116-8b"/>
外郎遷起居郎拜中書舍人書命不稱上意以顯謨閣<lb/>
待制知明州㝷落職復待制致仕卒有文集三十卷<lb/>
周邦彦字羙成錢塘人也性落魄不羈渉獵書史元豐<lb/>
中獻汴都賦神宗異之自諸生命為太學正紹聖中除<lb/>
祕書省正字徽宗即位為校書郎遷考功員外郎衞尉<lb/>
宗正少卿又遷衞尉卿出知隆徳府徙明州召為祕書<lb/>
監擢徽猷閣待制提舉大晟府未㡬知真定改順昌府<lb/>
提舉洞霄宫卒年六十六邦彦能文章世特𫝊其詞調<lb/>
<pb n="KR2d0007_WYG_116-9a"/>
云<lb/>
唐庚字子西睂州丹稜人也善屬文舉進士稍用為宗<lb/>
子博士張商英薦其才除提舉京畿常平商英罷相庚<lb/>
亦坐貶安置惠州㑹赦復官提舉上清太平宫歸蜀道<lb/>
病卒年五十一庚為文精密通於世務作名治察言閔<lb/>
俗存舊等篇學者稱之有文集二十卷子文若<lb/>
鮑由字欽止處州龍泉人也舉進士少從王安石學又<lb/>
嘗親炙蘇軾故其文汪洋閎肆而詩尤髙妙徽宗召對<lb/>
<pb n="KR2d0007_WYG_116-9b"/>
除工部貟外郎居無何不合去責監泗州轉般倉歴河東<lb/>
福建路常平廣西淮南轉運判官復召為郎以言者罷<lb/>
提㸃元封觀起知明州又知海州復奉祠而卒年五十<lb/>
六嘗注杜詩有文集五十卷<lb/>
倪濤字巨濟廣德軍人也博學能文有操履舉進士擢<lb/>
太常博士遷校書郎著作佐郎賜對除司勲員外郎遷<lb/>
左司員外郎朝廷議有事燕雲大臣爭先決䇿為固位<lb/>
計濤獨曰景徳以來虜守約不敢犯邊盟誓固在不可<lb/>
<pb n="KR2d0007_WYG_116-10a"/>
渝也天下乆平士不習戰軍儲又屈毋輕議以貽後患<lb/>
宰相怒曰左司敢沮軍事耶罷監朝城縣酒稅再謫茶<lb/>
陵造舩場卒年三十九有詩文號雲陵集<lb/>
蘇元老字在廷軾從孫也㓜孤力學善屬文軾謫居海<lb/>
上數以書徃來軾善其為學有功其季叔祖轍頗愛奬<lb/>
之黄庭堅亦見而竒之曰此蘇氏之秀也舉進士調廣都<lb/>
簿徙漢州教授除西京國子博士通判彭州政和間宰<lb/>
相喜開邊西南帥臣多招誘近界諸夷納土分置郡縣<lb/>
<pb n="KR2d0007_WYG_116-10b"/>
以為功致茂州蠻叛帥司遽下令招降元老歎曰威不<lb/>
足以服則恩不足以懐乃移書成都帥周燾言今夔陜<lb/>
兵大集先以夔兵誘其前陜兵從其後不十日賊必破<lb/>
彼降而我受焉則威懐之道得今不討賊既招而還必<lb/>
復叛不免重用兵乃定燾不從以此得罪朝廷再命帥<lb/>
決䇿討賊勢蹙乃降邊事以寜如元老䇿除國子博士<lb/>
歷祕書省正字將作少監比部考功員外郎軍噐監司<lb/>
農衛尉太常少卿言者謂元老蘇軾從孫且曰元祐邪<lb/>
<pb n="KR2d0007_WYG_116-11a"/>
說不宜位朝廷罷為提㸃明道宫元老歎曰昔顔子附<lb/>
驥尾而名顯元老以家世學術坐累豈不榮哉未幾而<lb/>
卒年四十七元老外和柔中實勁厲中官梁師成欲見<lb/>
之先使人求其文元老弗與士君子稱之有詩文行於<lb/>
世<lb/>
　<lb/>
　<lb/>
　<lb/>
<pb n="KR2d0007_WYG_116-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百十六<lb/>
</p>
<p>
</p>
  </div>
</body>
</text>
</TEI>
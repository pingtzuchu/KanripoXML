<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十七</head>
    <p>
<pb n="KR2d0007_WYG_047-1a"/>
欽定四庫全書<lb/>
　東都事略卷四十七　　　宋　王　稱　撰<lb/>
　　列傳三十<lb/>
楊億字大年建州浦城人也生之夕其祖文逸夢一羽<lb/>
衣自稱懐玉山人覺而億生有毛被其體其長盈尺踰<lb/>
月始墮母口授以書隨即成誦六嵗學吟詩七嵗善屬<lb/>
文年十一以童子召對試詩賦五篇下筆立成太宗歎<lb/>
異以爲祕書省正字制曰汝方在髫齡不煩師訓精爽<lb/>
<pb n="KR2d0007_WYG_047-1b"/>
神助文字生知越景絶塵一日千里予有望於汝也從<lb/>
祖徽之知許州億徃依焉徽之間與語歎其學問該博<lb/>
曰興吾門在汝矣淳化中命讀書祕閣遷光禄寺丞太<lb/>
宗觀華後苑召命賦詩明年苑中曲宴億復以詩獻太<lb/>
宗詰有司不時召對曰非貼職不與即以億直集賢院<lb/>
眞宗即位拜右正言修太宗實録凡八十篇而億獨成<lb/>
五十六卷出知處州召還拜左司諫知制誥咸平中詔<lb/>
近臣議靈州棄守億上疏曰臣聞漢武帝北築朔方郡<lb/>
<pb n="KR2d0007_WYG_047-2a"/>
平津侯諫以爲罷敝中國以奉無用之地願罷之賈捐<lb/>
之建議棄朱厓當時公卿亦有異論元帝罷衆多之說<lb/>
下詔廢之人頌其徳夫靈武之地自繼遷叛命横行沙<lb/>
漠諸將出師累年未嘗出一兵馳一騎敢與敵角此靈<lb/>
武之存無益明甚平津所言罷敝中國以奉無用之地<lb/>
正今日謂也臣願陛下如元帝之棄朱厓而棄靈武以<lb/>
息民力以省餽運臣竊見太祖命姚内斌領慶州董遵<lb/>
誨領環州二人所統之兵裁五六千而已閫外之事一<lb/>
<pb n="KR2d0007_WYG_047-2b"/>
以付之軍市之租不從中覆用能士卒效命羌夷畏威<lb/>
朝廷無旰食之憂疆埸無羽書之警臣欲望陛下選用<lb/>
二三驍將付以精兵一二萬人以數縣租稅給其用度<lb/>
令分守邊郡則繼遷可計日成擒矣景徳初同王欽若<lb/>
修冊府元龜大中祥符初爲翰林學士嘗以疾在告眞<lb/>
宗遣使挾太醫療之億表謝眞宗批紙尾賜詩有副予<lb/>
前席待名賢之句其顧遇如此億於歴代典章制度尤<lb/>
爲該洽經傳子史百家之學罔不通貫爲文敏贍數千<lb/>
<pb n="KR2d0007_WYG_047-3a"/>
百言不加㸃竄對客談笑揮毫無滯論治道談世務必<lb/>
稽古驗今究切利病厚風義重名教誘進後學樂道人<lb/>
善賢士大夫翕然宗之然評品人物黒白太明亦以此<lb/>
取疾於人而人多讒毁之者億嘗草荅契丹書云鄰壤<lb/>
交歡眞宗自注其側云朽壤䑕壤糞壤億遽改爲鄰境<lb/>
明日引唐故事學士草制有所改爲不稱職亟求罷眞<lb/>
宗語宰相曰楊億不通商量眞有氣性及章獻后之立<lb/>
也眞宗欲得億草制使丁謂諭旨億難之謂曰大年勉<lb/>
<pb n="KR2d0007_WYG_047-3b"/>
爲此不憂不富貴億曰如此富貴亦非所願也乃命陳<lb/>
彭年草制億既頻忤旨而王欽若陳彭年深所讒毁億<lb/>
甞入直夜召見禁中命坐賜茶從容顧問久之出文藁<lb/>
數篋以示億曰卿識朕書蹟乎皆朕自起草未嘗令臣<lb/>
下代作也億皇恐不知所對頓首再拜而出乃知讒言<lb/>
得行矣億有别墅在陽翟億母往視之㑹母病億不俟<lb/>
報而行讒者以爲慢朝廷億素體羸至是以病聞乃授<lb/>
太常少卿分司西京進祕書監起知汝州會加玉皇聖<lb/>
<pb n="KR2d0007_WYG_047-4a"/>
號召爲寳冊參詳儀制副使天禧二年遷工部侍郎知<lb/>
貢舉坐譴降祕書監母喪詔起復爲翰林學士億嘗代<lb/>
冦準草奏請皇太子親政斥丁謂等姦邪事準既逐億<lb/>
亦憂畏而卒年四十七景祐元年樞密使王晦叔上其<lb/>
事仁宗嘉歎詔贈禮部尚書諡曰文有司舉故事非嘗<lb/>
任二府及事東宫四品無贈官仁宗曰億爲國竭忠有<lb/>
君子之大節可拘以常典乎億晚年頗留意釋典有文<lb/>
集一百九十四卷又别有西崑詶倡等集又手録時人<lb/>
<pb n="KR2d0007_WYG_047-4b"/>
所作爲儒苑時文録數十篇眞宗嘗謂王旦曰億辭學<lb/>
無比後學皆師慕之文章有貞元元和風格自億始也<lb/>
旦曰後學皆師慕億唯李宗諤久與之遊終不得其鱗<lb/>
甲謂其體弱不宗經典云<lb/>
劉筠字子儀大名人也舉進士爲館陶尉入爲祕閣校<lb/>
理契丹内侵眞宗北廵以筠爲大名府觀察判官與修<lb/>
冊府元龜書成轉左正言直史館修起居注召試中書<lb/>
遷左司諫知制誥史館修撰出知鄧州徙陳州入爲翰<lb/>
<pb n="KR2d0007_WYG_047-5a"/>
林學士初筠草丁謂李廸罷相制既而謂復留命筠草<lb/>
制筠不奉詔謂再相時眞宗久疾謂寖擅權筠請補外<lb/>
遂以右諫議大夫知廬州仁宗即位復召爲翰林學士<lb/>
拜御史中丞已而數以疾辭進樞密直學士知潁州召<lb/>
入復爲翰林學士承旨同修國史兼龍圖閣學士出知<lb/>
廬州卒年六十一筠自景徳以來居文翰之選與楊億<lb/>
齊名當時號爲楊劉三入禁林三典貢舉以策論升降<lb/>
天下士自筠始也性不茍合於時臨事明達而所治尚<lb/>
<pb n="KR2d0007_WYG_047-5b"/>
簡嚴云<lb/>
臣稱曰文章之難莫難於復古億與筠皆以文名于世<lb/>
然去古既逺時尚駢儷雖詞華之妙足以暢帝謨而議<lb/>
論之粹亦足以謀王體至於屬辭比事用各有當雖云<lb/>
工矣而簡嚴典重之體温厚深淳之氣終有愧於古焉<lb/>
夫欲維持斯文使一變而復古必得命世之大才而後<lb/>
可也<lb/>
戚綸字仲言應天府楚丘人也父同文字文約幼孤事<lb/>
<pb n="KR2d0007_WYG_047-6a"/>
祖母以孝聞從邑人楊慤受經慤隱居不仕而以女弟<lb/>
妻同文遇疾因託以家事同文爲𦵏其三世之未𦵏者<lb/>
遭世喪亂亦不復仕且思見混一遂以同文爲名慤勉<lb/>
之仕同文曰長者不仕同文亦不仕聚徒講學相繼登<lb/>
科者五十六人踐臺閣者亦至十數尚信義喜周人急<lb/>
所與交皆當世知名士楊徽之因使至郡多所詶倡及<lb/>
卒徽之與其門人諡曰堅素先生應天府民有曹誠者<lb/>
即同文舊居廣舍百五十楹聚書千餘卷以延學者眞<lb/>
<pb n="KR2d0007_WYG_047-6b"/>
宗嘉之賜名曰應天府書院云同文長子曰維仕至户<lb/>
部郎中綸其次子也篤於古學喜談名教舉進士爲沂<lb/>
州簿徙知太和縣同文卒詔令起復太和民險悍好興<lb/>
訟綸爲諭民詩五十篇言近而易曉老幼多傳之坐鞫<lb/>
獄失實免久之知永嘉縣有惠政眞宗即位楊徽之薦<lb/>
其文學純謹除祕閣校理眞宗初置龍圖閣待制首以<lb/>
任綸累遷兵部貟外郎掌吏部選事方是時祥文荐降<lb/>
歌誦日興綸恐流俗託朝廷嘉瑞事詐爲神靈木石之<lb/>
<pb n="KR2d0007_WYG_047-7a"/>
異幻惑愚衆如少君欒大者上疏極諫眞宗嘉納之遷<lb/>
户部郎中直昭文館擢樞密直學士出知杭州發運使<lb/>
胡則季浦惡其脩潔相與捃摭徙知揚州又徙徐州遷<lb/>
左諫議大夫代還復知青州改鄆州復爲勸農使王遵<lb/>
誨所誣奏謂其嘗訕朝廷左遷岳州團練副使改保靜<lb/>
軍節度副使又改太常少卿分司南京卒年六十八<lb/>
梁顥字太素鄆州項城人也從王禹偁爲學禹偁頗器<lb/>
之舉進士太宗召升殿擢冠甲科爲大名府觀察推官<lb/>
<pb n="KR2d0007_WYG_047-7b"/>
遷右拾遺直史館始趙昌言在大名顥在幕府昌言入<lb/>
爲樞密副使坐翟馬周事罷顥亦貶虢州司户參軍起<lb/>
知魚臺縣召還復直史館爲開封府推官累遷左司諫<lb/>
度支判官同修起居注眞宗幸大名訪羣臣邊事顥上<lb/>
疏曰陛下命將出師乗秋備塞大將傅濳奉明詔握重<lb/>
兵逗撓無謀遷延翫冦守陴閉壘巽懦以自全銳卒精<lb/>
兵局束而不用以至敵馬南牧蹂踐河朔此以賊遺陛<lb/>
下者也陛下赦而不誅則何以謝横死之民黜而不戮<lb/>
<pb n="KR2d0007_WYG_047-8a"/>
則何以恢用兵之略邪臣愚望陛下於邊將中擇有武<lb/>
勇謀略取十人人付騎兵五千器甲全備輕齎糧糗逐<lb/>
水草於邊上往復扞禦不得入郡邑亦不得一處相聚<lb/>
遇有敵人隨時掩殺仍令烽候相望交相救應縁邊州<lb/>
郡守城兵帥即堅壁以待之遇遊騎近城掩殺敵人即<lb/>
城内量出甲兵援救如此則乗城者不堅閉壘門免坐<lb/>
觀於勝負扞邊者不茍依郡郭可行備於冦攘雖非良<lb/>
籌且殊膠柱也時論韙之除知制誥遷右諫議大夫拜<lb/>
<pb n="KR2d0007_WYG_047-8b"/>
翰林學士知開封府卒年四十二顥風姿粹美強力少<lb/>
疾閨門雍睦與人交久而無改士大夫多之子固繼世<lb/>
擢第一爲直史館早卒固弟適相仁宗自有傳<lb/>
孫何字漢公蔡州汝陽人也幼耆學與丁謂齊名王禹<lb/>
偁尤所題奬以爲自唐韓栁後三百年有孫丁也時人<lb/>
謂之孫丁舉進士開封禮部殿試俱第一爲將作監丞<lb/>
通判陜州召入直史館遷祕書丞京西轉運副使歴右<lb/>
正言改右司諫唐制郊祀行慶止進勲階五代肆赦例<lb/>
<pb n="KR2d0007_WYG_047-9a"/>
遷官秩宋興因之未暇革也何與起居郎耿望言其非<lb/>
制眞宗嘉納遂定三年磨勘進秩之法郊禮止加散官<lb/>
勲爵眞宗數訪以邊事何請擇將帥於文武之内參用<lb/>
謀臣凡奏邊防則宜陛見廷問以防壅閼縁邊州縣有<lb/>
合救援處則督以軍令聽其便宜今敵騎充斥糧運則<lb/>
宜輕齎疾驅凡此皆當今之急務也時傅濳逗撓無功<lb/>
何又請斬濳以徇尋出爲京東兩浙轉運使何辨急頗<lb/>
事苛察日有捶楚州縣吏患之乃求古碑字磨滅者紙<lb/>
<pb n="KR2d0007_WYG_047-9b"/>
本掲之館中何至則讀其碑辨識文字以爪掻髮垢而<lb/>
嗅之遂往往至暮不復省録文案又官屬罹譴罰者其<lb/>
衆故從者依憑其威妄爲寒暑所至騷然加起居舍人<lb/>
景徳初知制誥卒年四十四有文集四十卷弟僅<lb/>
僅字鄰幾與何俱有名于時兄弟皆以進士冠天下士<lb/>
學者榮之初爲舒州推官復舉賢良方正科䇿入第四<lb/>
等授光禄寺丞直集賢院景徳初拜太子中允爲開封<lb/>
府判官擢右正言知制誥㑹永興擇守宰相以僅爲諳<lb/>
<pb n="KR2d0007_WYG_047-10a"/>
練民政乃命之然僅純厚長者治郡非所長也時眞宗<lb/>
作玉清昭應宫僅甞游驪山作詩引用陳勝禄山事以<lb/>
諷爲讒者所譖進其詩于眞宗眞宗讀其首篇有朱衣<lb/>
吏引上驪山之語眞宗曰僅小器也此何足夸遂棄不<lb/>
讀而陳勝禄山之語卒不得聞人以爲幸拜右諫議大<lb/>
夫集賢院學士知開封府出知河中遷給事中卒年四<lb/>
十九僅性端慤中立無競篤于儒學士大夫推其履尚<lb/>
云有文集五十卷<lb/>
<pb n="KR2d0007_WYG_047-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷四十七<lb/>
</p>
<p>
</p>
  </div>
</body>
</text>
</TEI>
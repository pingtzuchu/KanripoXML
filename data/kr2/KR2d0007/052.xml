<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷五十二</head>
    <p>
<pb n="KR2d0007_WYG_052-1a"/>
欽定四庫全書<lb/>
　東都事略卷五十二　　　宋　王　稱　撰<lb/>
　　列傳三十五<lb/>
張士遜字順之光化軍人也唐漢陽王東之之後生百<lb/>
日始能啼舉進士為鄖鄉簿遷射洪令嵗旱禱白崖山<lb/>
神即雨士遜立須雨足乃去蜀人異之轉運使檄士遜<lb/>
治郪射洪民遮道馬不得去乃聴還改襄邑令又知邵<lb/>
武縣除御史臺推直官遷監察御史當貢舉初用糊名<lb/>
<pb n="KR2d0007_WYG_052-1b"/>
法士遜試諸科為廵鋪白主司有親戚在進士中願引<lb/>
避不聴因自言真宗是之自是舉人與試官有親嫌者<lb/>
皆移試别所江南轉運使缺中書進擬數人真宗自除<lb/>
士遜焉士遜謁王旦於政事堂自言驟領使職願聞善<lb/>
敎旦從容曰朝廷㩁利至矣士遜起謝既去旦語人曰<lb/>
此轉運使識大體其後士遜所至每思旦言不敢妄有<lb/>
興建也徙廣東當是時天下置天慶觀士遜言今營造<lb/>
競起逺近不勝其擾請因諸舊觀為之詔如其請移漕<lb/>
<pb n="KR2d0007_WYG_052-2a"/>
河北久之遷為夀春郡王友除直史館初宰相將除士<lb/>
遜翊善記室真宗曰翊善記室府屬也王皆受拜今王<lb/>
尚少宜命士遜為友令王答拜又為王府諮議参軍仁<lb/>
宗為皇太子遷右諫議大夫兼右庶子又為賔客遷樞<lb/>
密直學士既而兩府大臣皆領東宫官遂換太子詹事<lb/>
天禧五年擢拜樞密副使累遷尚書左丞張知白薨仁<lb/>
宗謀相王曾薦吕夷簡曹利用薦士遜章獻亦欲相士<lb/>
遜拜禮部尚書同中書門下平章事明年趙州上曹汭<lb/>
<pb n="KR2d0007_WYG_052-2b"/>
變汭利用從子也官鄉郡所為不法時内侍有忌利用<lb/>
者隂毁之於中仁宗以問執政士遜曰此獨不肖子為<lb/>
之尔利用大臣宜不知狀利用既得罪士遜亦罷知江<lb/>
寧府王曾復薦吕夷簡可相遂以夷簡代士遜居二年<lb/>
朝京師除定國軍節度使知許州復拜中書侍郎兼刑<lb/>
部尚書同平章事集賢殿大學士吕夷簡罷相進士遜<lb/>
門下侍郎昭文館大學士為章獻明肅皇后章懿皇后<lb/>
山陵使先是百官皆詣洪福院上章懿皇后諡冊已而<lb/>
<pb n="KR2d0007_WYG_052-3a"/>
入慰士遜乃與同列過樞密使楊崇勲園飲百官立庭<lb/>
中以俟日中不至為御史所彈罷為左僕射知河南府<lb/>
復拜吕夷簡為相而崇勲亦罷以使相守河陽他日同<lb/>
入謝仁宗見士遜班崇勲下即除山南東道節度使同<lb/>
平章事改判陳州徙河南吕夷簡罷相仁宗用王隨陳<lb/>
堯佐為相明年隨堯佐罷復拜士遜門下侍郎兼兵部<lb/>
尚書同平章事昭文館大學士封郢國公元昊叛嫚書<lb/>
始聞朝廷為之忿然士遜即議絶和問罪時西邉弛備<lb/>
<pb n="KR2d0007_WYG_052-3b"/>
已久人不知兵識者以為憂既而和事一絶元昊遂入<lb/>
冦西鄙用兵士遜議揀輦官為禁軍於是輦官皆諠訴<lb/>
待漏院士遜上馬將朝而遮道不得進馬駭墮地士遜<lb/>
年老不自安乃七上章請老優拜太傅進封鄧國公致<lb/>
仕宰相謝事自士遜始也仁宗因復召吕夷簡為相士<lb/>
遜就第十年而薨年八十六贈太師中書令諡曰文懿<lb/>
仁宗欲臨奠左右言其日庚戌仁宗曰朕以師臣復何<lb/>
避文彦博曰陛下過於唐太宗辰日哭張公謹逺矣始<lb/>
<pb n="KR2d0007_WYG_052-4a"/>
士遜七嵗喪母養於其姑姑亡徒跣扶匶仁宗為追封<lb/>
為南安郡君陳堯佐罷叅知政事有挾怨言其欲反者<lb/>
又有誣諫官隂附宗室者士遜言憸言動摇朝廷若一<lb/>
開姦萌則臣亦不能自保矣仁宗悟置告者於法誣諫<lb/>
官事亦寢為相時曹利用憑寵自恣而不能正時誚之<lb/>
為和鼔惡叅知政事程琳多異議御史中丞孔道輔不<lb/>
附已欲併逐之知開封府鄭戬發琳令府吏馮士元市<lb/>
第事士遜揣知仁宗有不悦之意道輔適至中書謂曰<lb/>
<pb n="KR2d0007_WYG_052-4b"/>
上顧程公厚今為小人所誣曷見上為明辨之道輔不<lb/>
知士遜賣已也遂言於仁宗仁宗疑以朋黨琳及道輔<lb/>
於是俱被黜士遜又嘗納女口於宫中侍御史楊偕劾<lb/>
其罪且曰此盧杞李林甫之所不為也然士遜為人寛<lb/>
厚亦有過人者一日仁宗語士遜曰人言范仲淹嘗欲<lb/>
乞廢朕朕但未見其章疏尔士遜曰陛下既未見其章<lb/>
疏不可以空言加罪望陛下訪之積十數請仁宗曰竟<lb/>
未之見也然為朕言之者多矣士遜力為辨其不然仁<lb/>
<pb n="KR2d0007_WYG_052-5a"/>
宗意乃解其後士遜歸老啟國於鄧仲淹適守鄧州士<lb/>
遜還鄉仲淹置酒髙㑹明日士遜復置㑹揮金甚盛時<lb/>
人榮之<lb/>
吕夷簡字坦夫河南人祖龜祥嘗知夀州遂以家焉夷<lb/>
簡大理寺丞䝉亨之子而宰相䝉正之猶子也夷簡擢<lb/>
進士又舉制科嘗通判通濠二州往河北按行水災還<lb/>
奏曰今田噐有算非所以重本也請除之真宗納其言<lb/>
自是天下農噐皆免算時王曾為知制誥一日至中書<lb/>
<pb n="KR2d0007_WYG_052-5b"/>
見宰相王旦旦謂曾曰君識吕夷簡否曾曰不識也它<lb/>
日復問曾曰嘗訪之士大夫人多稱其才者旦曰此人<lb/>
噐識逺大君其善交之異日當與君對秉鈞軸曾曰公<lb/>
何以知之旦曰吾亦不識夷簡但以其奏請得之曾曰<lb/>
奏請何事旦曰如不税農噐是已既而擢提㸃两浙刑<lb/>
獄方是時大建宫觀尚方伐材木期㑹嚴峻至有死者<lb/>
則以其亡命捕繫其子夷簡上疏請緩其程役又方冬<lb/>
水涸民苦於輓運宜須河疏通以卒送之真宗以夷簡<lb/>
<pb n="KR2d0007_WYG_052-6a"/>
為有憂國愛民之心可其奏除侍御史知雜事冦準知<lb/>
永興軍擿巨奸徙湖南有過闕而上變事者夷簡曰此<lb/>
必有以使之宜勿問益徙之逺方真宗從之改起居舍<lb/>
人擢知制誥西蜀饑出為安撫使除龍圖閣直學士知<lb/>
開封府雷允恭擅移皇堂而丁謂庇之命夷簡與魯宗<lb/>
道乘傳按視盡得其迹及允恭盗陵中金寳状聞允恭<lb/>
誅而罷謂相乃以夷簡為給事中叅知政事自祥符以<lb/>
來崇奉天書設官置使典司其事儀衛物采甚盛夷簡<lb/>
<pb n="KR2d0007_WYG_052-6b"/>
建議請納天書於陵中而官司儀衛悉罷夷簡處事類<lb/>
如此真宗既祔廟章獻后欲神主復日悉陳其平生服<lb/>
翫夷簡奏曰太后於先帝喪祭之禮曲盡尊奉此雖至<lb/>
誠至孝之道然未足以報先帝惟逺姦邪進忠直推心<lb/>
待下克己抑謙愛惜民財㧞擢時彦使邊鄙寧謐人物<lb/>
庶富皇帝徳業日茂太后夀樂無憂此乃報先帝之大<lb/>
節也仁宗嘗問輔臣四方奏獄來上不知所以裁之如<lb/>
之何則可夷簡曰凡奏獄必出於疑疑則從輕可也仁<lb/>
<pb n="KR2d0007_WYG_052-7a"/>
宗深以為然終仁宗之世疑獄一從於輕故事輔臣因<lb/>
郊恩遷官夷簡與同列豫辭之遂著為令天聖七年以<lb/>
户部侍郎拜同中書門下平章事集賢殿大學士時王<lb/>
曾為首相與夷簡同列果如王旦之言曾嘗從容與夷<lb/>
簡具道旦語皆嗟歎以為不可及玉清昭應宫災曾因<lb/>
是罷相章獻意欲復脩夷簡固請罷之以答天戒拜昭<lb/>
文館大學士進吏部侍郎監脩國史章懿皇后上仙夷<lb/>
簡因奏事簾前曰聞夜中有宫嬪亡者章獻即起挽仁<lb/>
<pb n="KR2d0007_WYG_052-7b"/>
宗入内有頃獨坐謂夷簡曰一宫人死相公何與夷簡<lb/>
曰臣待罪宰相内外事無不當與章獻怒曰相公欲離<lb/>
間吾子母耶夷簡曰太后它日不欲保全劉氏乎太后<lb/>
不以劉氏為念則臣不敢言若尚念劉氏也喪禮宜從<lb/>
厚章獻悟乃曰宸妃也夷簡曰宸妃之薨當斂以后服<lb/>
實以水銀司天承章獻之意且言嵗月葬未利夷簡黜<lb/>
其説乃發哀成服備禮以塟章獻有㫖令鑿内城垣以<lb/>
出神柩夷簡遽求對言其鑿垣非禮宜開西華門以出<lb/>
<pb n="KR2d0007_WYG_052-8a"/>
章獻使内侍羅崇勲諭夷簡曰向夷簡道豈意卿亦如<lb/>
此也夷簡曰臣為宰相朝廷大事理當廷争因正色謂<lb/>
崇勲曰宸妃誕育聖主而送終之禮如此異日治今日<lb/>
之事莫道夷簡不曾説來崇勲大懼馳以告章獻於是<lb/>
始從其言大内災宫門晨未闢輔臣請對仁宗御拱辰<lb/>
門樓百官拜樓下獨夷簡不拜仁宗遣問其故曰宫庭<lb/>
有變願一見上仁宗為舉簾見之然後拜初章獻后養<lb/>
荆王子於禁中既長矣夷簡請出之章獻欲與仁宗伴<lb/>
<pb n="KR2d0007_WYG_052-8b"/>
讀夷簡曰皇帝富於春秋非親儒學之臣則恐無以輔<lb/>
導聖徳即日命還邸中章獻崩夷簡上疏請正朝綱塞<lb/>
邪徑禁貨賂辨佞壬絶女謁疎近習罷力役節宂費言<lb/>
甚剴切章獻既崩或疑章懿之喪仁宗遣李用和發其<lb/>
塟視之容貌如生使者馳入奏仁宗於章獻神御前焚<lb/>
香泣告曰人言其可信邪先是章懿之塟命晏殊撰志<lb/>
文殊謂后無子至是仁宗親政殊為叅知政事一日内<lb/>
出志文以示夷簡曰先后誕育朕躬殊為侍從安得不<lb/>
<pb n="KR2d0007_WYG_052-9a"/>
知夷簡曰宫省事祕殊之不審理容有之然方章獻臨<lb/>
御若明言先后實生聖躬可乎仁宗黙然良久命出殊<lb/>
守金陵明日以為逺改守南都夷簡輯睦二宫保全大<lb/>
臣如此明道二年罷為武勝軍節度使同平章事判陳<lb/>
州期以半嵗召還是嵗復入為門下侍郎兼吏部尚書<lb/>
同平章事昭文館大學士兼脩國史郭后與尚美人楊<lb/>
美人爭寵尚氏有侵后不遜語后不勝忿起批其頰仁<lb/>
宗自起救之誤傷仁宗頸仁宗大怒内侍閻文應白仁<lb/>
<pb n="KR2d0007_WYG_052-9b"/>
宗以爪痕示執政大臣而謀之夷簡遂欲廢后仁宗疑<lb/>
之夷簡曰光武漢之明主也郭后止以怨懟坐廢況傷<lb/>
乘輿乎夷簡將廢后請敕有司無得受臺諫章奏於是<lb/>
御史中丞孔道輔右司諫范仲淹帥臺諫詣閤門請對<lb/>
須臾有㫖令臺諫詣中書夷簡即貶出道輔等后遂廢<lb/>
其後仁宗欲立民間女陳氏為后夷簡力止之景祐二<lb/>
年封申國公夷簡嘗建議立州郡學校又因郊禮授宗<lb/>
室子以環衛官建睦親宅增敎授員置大宗正以總之<lb/>
<pb n="KR2d0007_WYG_052-10a"/>
始王曾薦吕夷簡為相未幾曾罷夷簡為首相及王曾<lb/>
復相夷簡專决政事曾不能平因對斥夷簡嘗納賂市<lb/>
恩仁宗以問夷簡夷簡請置對曾亦請罪求去遂以曾<lb/>
知鄆州亦除夷簡鎮安軍節度使同平章事判許州徙<lb/>
天雄軍未幾復入為右僕射兼門下侍郎同平章事昭<lb/>
文館大學士慶歴元年拜司空封許國公二年兼判樞<lb/>
密院事改兼樞密使自西鄙用兵劉平死於陳黄徳和<lb/>
誣平降賊詔腰斬徳和議者以朝廷使宦者監兵主帥<lb/>
<pb n="KR2d0007_WYG_052-10b"/>
節制不得專故平失利乞罷監兵仁宗以問夷簡夷簡<lb/>
曰不必罷但擇謹厚者為之仁宗委夷簡擇其人夷簡<lb/>
曰臣待罪宰相不與中官私交無由知其賢否願詔押<lb/>
班保舉有不職與同罪仁宗許之翌日都知押班叩首<lb/>
乞罷監兵於是士大夫嘉夷簡之有謀契丹兵壓境范<lb/>
仲淹奏乞城京師以備狄衆是其説唯夷簡以為非曰<lb/>
雖有契丹之敵設備當在河北奈何遽城京師以示弱<lb/>
乎使虜深入而獨固一城天下殆矣乃建議北都因脩<lb/>
<pb n="KR2d0007_WYG_052-11a"/>
其城池增置守備示親征之意且曰此子囊城郢計也<lb/>
卒建北京識者韙之契丹遣劉六符等來議和親夷簡<lb/>
奏曰蕃國求和親漢唐所不免徐議所以答之者耳無<lb/>
深憂也仁宗然之及六符至殿上讀書如平日無所問<lb/>
六符失色咨嗟而出至殿門幄次曰事已漏矣由此有<lb/>
司與之評議無甚難遂不復求昬而朝廷許增嵗幣與<lb/>
之再和以疾辭位拜司空平章軍國重事仁宗憂之乃<lb/>
翦頿賜之以療疾夷簡薦范仲淹富弼韓琦文彦博龎<lb/>
<pb n="KR2d0007_WYG_052-11b"/>
籍梁適曾公亮等可大用因再引退拜司徒固請老以<lb/>
太尉致仕薨年六十六贈太師中書令諡曰文靖夷簡<lb/>
為相方章獻臨朝内外無間言天下晏然夷簡之力為<lb/>
多王曾家請篆其墓碑仁宗惨然思夷簡書懐忠碑三<lb/>
字賜之治平中配享仁宗廟廷子公綽公弼公著公孺<lb/>
公著位宰相自有傳<lb/>
公綽字仲裕少補將作監丞知陳留縣累遷史館修撰<lb/>
夷簡薨知制誥拜龍圖閣直學士知永興軍徙秦州召<lb/>
<pb n="KR2d0007_WYG_052-12a"/>
為龍圖閣學士知開封府嵗餘除翰林侍讀學士龎籍<lb/>
罷相公綽亦出知徐州徙河陽留侍經筵未拜而卒年<lb/>
五十七方夷簡在相位士大夫喜進者頗附之故事多<lb/>
渉干請者<lb/>
公弼字寳臣以父任為將作監簿累遷至直史館河北<lb/>
轉運使在部四年蠲宂賦及民負債不能償者數百萬<lb/>
計而官用亦饒仁宗知其能擢天章閣待制為都轉運<lb/>
使進龍圖閣直學士知開封府初夷簡薨仁宗思之一<lb/>
<pb n="KR2d0007_WYG_052-12b"/>
日公弼奏事仁宗目送之語宰相曰公弼甚似其父拜<lb/>
樞密直學士知渭州徙延州還為羣牧使進樞密直學<lb/>
士知成都府公弼至人以為少威斷㑹營卒犯法當杖<lb/>
不肯受曰寧請劒死公弼再三諭之不從乃曰杖國法<lb/>
不可不受劒汝所請亦不汝違命杖而後斬之復召為<lb/>
羣牧使權三司使英宗在藩邸嘗得賜馬給使吏以為<lb/>
不善求易之公弼不可至是公弼奏事已英宗曰朕往<lb/>
在宫中卿不與朕易馬是時朕固已知卿矣逾月拜樞<lb/>
<pb n="KR2d0007_WYG_052-13a"/>
密副使神宗即位遷刑部侍郎樞密使公弼上疏以謂<lb/>
人君不可以聖自尊當用晦以接下方今之病在於知<lb/>
人之難而虚文無實尤不可不察陳升之議衛兵年四<lb/>
十以上稍不中程者量減請受徙之淮南公弼謂既使<lb/>
之去土又減其常廪於人情未安且事體甚大未易遽<lb/>
行也神宗以沙門島罪人數多即竄還議立法且欲復<lb/>
行肉刑公弼以為不可上疏曰臣伏見韓絳嘗奏乞用<lb/>
肉刑今日陛下亦以為然絳又言假如折一支去一指<lb/>
<pb n="KR2d0007_WYG_052-13b"/>
有何不可况堯舜尚用之此徒信古之論不適時變自<lb/>
漢文感一婦人之言罷肉刑而天下歸仁逮今千有餘<lb/>
年一旦暴行之駭四海之觀聴况古雖有肉刑之法在<lb/>
堯舜之世亦未嘗行之書曰象以典刑流宥五刑堯舜<lb/>
之世用流以寛五刑也若四凶者止於流則五刑無所<lb/>
施焉臣願陛下上法堯舜下體漢文無取迃儒好古之<lb/>
論陛下病今之犯刑者衆臣願擇守臣宣布惠愛使民<lb/>
各得其所則民不犯上矣今不究其本而徒更其刑辟<lb/>
<pb n="KR2d0007_WYG_052-14a"/>
臣恐民心一駭而動雖欲全撫之未易安也神宗納之<lb/>
時王安石變更祖宗法度公弼數言宜務安静又與韓<lb/>
絳議論多不協從孫嘉問小人也竊公弼論事奏草以<lb/>
示安石於是罷為觀文殿學士户部侍郎知太原府以<lb/>
疾請知鄭州是時王韶方取洮河神宗恐韶生事欲使<lb/>
公弼帥秦鳯拜宣徽南院使判秦州疾作乞還道除河<lb/>
陽未至更拜西太一宫使卒年六十七贈太尉諡曰惠<lb/>
穆<lb/>
<pb n="KR2d0007_WYG_052-14b"/>
公孺字稚卿以父任為奉禮郎稍遷判吏部南曹仁宗<lb/>
見其占對詳雅以為可用累官右諫議大夫為陜西都<lb/>
轉運使時朝廷已復綏州遣使議守與棄久不决以公<lb/>
孺往鄜延與郭逵議定公孺至則與逵請存綏州且具<lb/>
三年儲偫久之以龍圖閣直學士知鄆州元祐初為祕<lb/>
書監遷刑部侍郎知開封府擢户部尚書請老提舉醴<lb/>
泉觀以卒公孺清儉不妄言笑與人寡合云<lb/>
臣稱曰宰相之位必得人而後可以持其權葢位者君<lb/>
<pb n="KR2d0007_WYG_052-15a"/>
子行道之具而權者因以為利用也得其位用其權而<lb/>
道於是乎可行夷簡相仁宗䇿功立名有益於世方其<lb/>
主治喪之禮則其見逺矣消監兵之䇿則其意深矣請<lb/>
建都之議則其謀偉矣斯善持宰相之權者與噫夷簡<lb/>
誠有絶人之才故能逹權而應變然其功最大者乃在<lb/>
於處仁宗母子之際使人無可乘之隙消患於未萌制<lb/>
治於未亂朝廷以之安静公卿士大夫亦賴以無禍此<lb/>
其所以有後也哉<lb/>
<pb n="KR2d0007_WYG_052-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷五十二<lb/>
</p>
<p>
</p>
  </div>
</body>
</text>
</TEI>
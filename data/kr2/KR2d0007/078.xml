<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七十八</head>
    <p>
<pb n="KR2d0007_WYG_078-1a"/>
欽定四庫全書<lb/>
　東都事略卷七十八　　　宋　王　稱　撰<lb/>
　　列傳六十一<lb/>
吕誨字獻可端之孫也㓜孤力學性沉厚不妄交游舉<lb/>
進士稍遷著作佐郎知翼城縣僉書定國軍節度判官<lb/>
知大通監召入為殿中侍御史彈劾無所避兖國公主<lb/>
下嫁李瑋薄其夫家嘗因忿恚夜開禁門訴於仁宗誨<lb/>
奏宿衛不可不嚴公主夜叩禁門門者不當聽入并劾<lb/>
<pb n="KR2d0007_WYG_078-1b"/>
奏公主閤宦者竄逐之彈樞密使宋庠不稱具瞻之望<lb/>
庠罷而以陳升之為樞密副使誨與唐介趙抃論升之<lb/>
交結中人不可大用昔商鞅因景監見而趙良寒心况<lb/>
在盛明之朝姦邪進用衆所共惡此臣之所甚懼也章<lb/>
十八上卒與升之俱罷誨知江州上疏請早建儲嗣韓<lb/>
琦等以誨及司馬光疏上遂定議以英宗知宗正寺久<lb/>
之復召還臺英宗即位為起居舍人同知諫院時英宗<lb/>
不豫慈聖光獻皇后同聽政内侍任守忠久用事于中<lb/>
<pb n="KR2d0007_WYG_078-2a"/>
英宗之立非守忠意乗此與其徙閒諜兩宫造播惡言<lb/>
中外恟恟誨上英宗書曰仁宗皇帝擢陛下於公族授<lb/>
之以大器皇太后鞠育聖躬保䕶成徳功得為重矣恩<lb/>
得為厚矣陛下報之之道為何如哉陛下違豫以來所<lb/>
上湯劑未用服餌日度一日殊不知誤天下之大且百<lb/>
金之子猶有倚衡之誡而萬乗之貴豈無保邦之慮邪<lb/>
矧又聞流議騰沸謂陛下視朝之後燕適宫中言動無<lb/>
節執喪之禮未至奉親之道未盡果如此乃陛下不以<lb/>
<pb n="KR2d0007_WYG_078-2b"/>
繼承為念忽先帝顧託之命忘聖母鞠養之恩何以上<lb/>
奉宗廟率教于天下也又上慈聖書曰皇帝自潛徳之<lb/>
初殿中鞠育保䕶者三十年先帝厭代殿下掌握機柄<lb/>
佐佑聖嗣克安天歩中外賴焉比聞皇帝疾未閒言或<lb/>
荒忽而小人乗勢隂為閒諜臣願殿下廣乎容納之度<lb/>
㤀其惰慢之禮親閱湯劑力為調治彊之以嚴威示之<lb/>
以恩愛如此人神和恱不然三十年保育之功一朝而<lb/>
棄臣竊為殿下惜之英宗疾久未平誨乞早建東宫以<lb/>
<pb n="KR2d0007_WYG_078-3a"/>
安人心既而英宗小瘳謙黙未可否事誨屢乞親萬機<lb/>
攬威福延近臣通下情又請太后閒數日一御東殿漸<lb/>
逺庻務自謀安佚㑹小旱因請英宗親出禱雨使外釋<lb/>
疑然后既歸政誨復言於英宗曰太后輔佐先帝久閱<lb/>
天下事多矣事之大者猶宜關白咨訪然後行示不敢<lb/>
專以報盛徳韓琦等再用定䇿功遷官誨上疏論之曰<lb/>
陛下以琦等有定策之功褒嘉稠疊其如先帝何其如<lb/>
太后何數大臣者向來雖有建議之請果為宗社計邪<lb/>
<pb n="KR2d0007_WYG_078-3b"/>
徼今日福邪貪天功以為已力古人羞之又曰臣觀韓<lb/>
琦等制以謂功逾周霍則亦近乎虚美矣周公大聖固<lb/>
不當擬倫敢以霍光之事明之霍光擁昭立宣宣帝益<lb/>
光國封詔云宿衛忠正宣徳明恩守節秉誼以安宗廟<lb/>
其褒嘉之語止是而已今之草制以建儲定䇿始終之<lb/>
議皆自琦等是大寳之位係人臣之力於義可乎任守<lb/>
忠謀不售而懼乃更巧為謟諛求自入誨曰是不可久<lb/>
處左右亟言守忠前後罪惡竄逐之因言大姦已去其<lb/>
<pb n="KR2d0007_WYG_078-4a"/>
餘嚮日憑恃無禮者宜一切縱捨勿念以安反側頃之<lb/>
兼侍御史知雜事執政建議推尊濮安懿王誨率僚屬<lb/>
極陳其不可遂彈歐陽脩首建邪議上負先帝累濮王<lb/>
以不正之號陷陛下於過舉之譏并劾奏韓琦曾公亮<lb/>
趙槩附㑹之罪積十餘章不聽乃求自貶又十餘章仍<lb/>
率其屬以御史敕告納上前曰臣言不效不敢居其位<lb/>
英宗重違大臣意章留中不下以敕告還之屢詔令就<lb/>
職誨稱濮王典禮未正不敢奉詔具錄所上奏草納中<lb/>
<pb n="KR2d0007_WYG_078-4b"/>
書因即請罪乃出知蘄州徙晉州加集賢殿修撰知河<lb/>
中府召為鹽鐵副使神宗素聞其強直除天章閣待制<lb/>
復知諫院始朝廷用种諤收復綏州議者欲留綏以固<lb/>
横山之地及别與西人商略以綏易安逺塞門等處誨<lb/>
請罪种諤不納二砦并還綏州勿幸小戎之災務全中<lb/>
國之體以紓邊患遷右諫議大夫御史中丞王安石參<lb/>
知政事多變更祖宗法專務歛民財誨屢諍不能得乃<lb/>
上疏悉陳其過失曰臣謹按安石外示樸野中藏巧詐<lb/>
<pb n="KR2d0007_WYG_078-5a"/>
驕蹇慢上隂賊害物臣略舉十事安石向在嘉祐中舉<lb/>
駮公事不當御史臺累移文催促入謝倨傲不從迄英<lb/>
廟朝不修臣節慢上無禮一也安石任小官每一遷遜<lb/>
避不已自為翰林學士不聞固辭先帝臨朝則有山林<lb/>
獨徃之思陛下即位乃有金鑾侍從之樂何慢於前而<lb/>
恭於後好名欲進二也安石侍邇英乃欲坐而講說欲<lb/>
屈萬乗之重自取師氏之尊不識上下之分要君取名<lb/>
三也安石自居政府事無大小與同列異議或因奏對<lb/>
<pb n="KR2d0007_WYG_078-5b"/>
留身進說多乞御批用情㒺公四也昨許遵誤斷謀殺<lb/>
公事安石為主張妻謀殺夫用按問欲舉減等科罪挟<lb/>
情壊法五也安石入翰林未聞薦一士首稱弟安國之<lb/>
才朝廷比第一人推恩猶謂之薄主試者定文卷不優<lb/>
遂罹中傷秉政未半年賣弄威福無所不至背公死黨<lb/>
六也丞相不視事旬日差除自專逐近臣于外皆安石<lb/>
報怨之人丞相不書敇本朝故事未之或聞專威害政<lb/>
七也安石與唐介爭論謀殺刑名衆非安石而是介介<lb/>
<pb n="KR2d0007_WYG_078-6a"/>
忠直自守大體不能以口舌勝憤懣而死自是畏憚者<lb/>
衆雖丞相亦退縮不敢較其是非陵轢同位八也小臣<lb/>
章辟光獻言俾岐王遷居外邸離閒之罪固不容誅而<lb/>
安石數進危言以惑聖聽朋姦附下九也今邦國經費<lb/>
之要㑹在於三司安石與樞密大臣同制置三司條例<lb/>
諸路雖名商𣙜財利其實動揺天下有害無利十也臣<lb/>
誠恐陛下恱其才辨久而倚毗情偽不得知邪正無復<lb/>
辨大姦得路羣隂彚進則賢者漸去亂由是生臣竊憂<lb/>
<pb n="KR2d0007_WYG_078-6b"/>
之誤天下蒼生必斯人矣如久居廟堂必無安靜之理<lb/>
臣所以瀝懇而言不虞濱禍期感動於聦明庻判别於<lb/>
真偽神宗遣使諭解誨執之愈堅且曰天下本無事但<lb/>
庸人擾之安石進說願少加澄省乃罷中丞出知鄧州<lb/>
誨雖在外遇朝廷事猶言之不置時方行青苖助役謂<lb/>
之新法誨兩上章條陳其不便又上書曰臣聞治天下<lb/>
審所上上之所好下必甚焉今大臣不能遵守法度以<lb/>
尊崇王室小臣得以智計謀身遂合時務比來新進之<lb/>
<pb n="KR2d0007_WYG_078-7a"/>
用朝奏暮召小言一入遂要大利皆自謂不同世俗乃<lb/>
曰賢人舉必立異是非相反談兵者以起事攘奪為御<lb/>
戎之䇿言利者以牟歛朘削為惠民之術因上之論類<lb/>
如此一有攻其利害隨而黜逐之是持峻法以固新令<lb/>
将杜天下之口虧損盛徳莫大於此㑹有疾乞閒官提<lb/>
舉崇福宫誨因上章乞致仕曰臣本無宿疾偶值毉者<lb/>
用術乖方殊不知脈候有虚實隂陽有順逆侯察有標<lb/>
本治療有先後妄投湯劑率任情意差之指下禍延四<lb/>
<pb n="KR2d0007_WYG_078-7b"/>
肢寖成風痺遂艱行歩非祇憚<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭之苦又将虞心腹<lb/>
之變勢已及此為之奈何雖然一身之㣲固不足恤其<lb/>
如九族之託良以為憂是思納禄以偷生不俟引年而<lb/>
退政蓋以身疾而喻朝政之疾也誨既致仕久之而卒<lb/>
年五十八誨家貧自奉薄甚常分奉之半以給宗族之<lb/>
孤嫠者為言職前後皆以彈奏大臣不去不已天下推<lb/>
其鯁直王安石初執政神宗虚心敬信士大夫素重其<lb/>
名以為可致太平誨獨言安石不可用極力劾奏将對<lb/>
<pb n="KR2d0007_WYG_078-8a"/>
於崇政殿而司馬光侍講邇英閣亦将趨資善堂與誨<lb/>
相逢光密問曰今日請對欲言何事誨曰袖中彈文乃<lb/>
新參也光勸止其疏誨正色曰安石雖有時名上意所<lb/>
向然好執邪見不通物情輕信難囘喜人佞已聽其言<lb/>
則美施於用則疎若在侍從猶或可容置之宰輔天下<lb/>
必受其禍光曰今日之論未見不善之迹更加籌慮可<lb/>
乎誨曰上新即位富於春秋所與朝夕謀議二三大臣<lb/>
而已茍非其人将敗國事此乃腹心之疾治之惟恐不<lb/>
<pb n="KR2d0007_WYG_078-8b"/>
及顧可緩邪章卒上誨由此罷其後言者相繼斥逐百<lb/>
姓患苦安石變法於是司馬光乃服誨之先見元祐初<lb/>
吕大防范純仁奏誨忠於先朝有不撓不囘之節欲望<lb/>
優加贈典錄用諸子之才者以旌名臣之後詔贈通議<lb/>
大夫以其子由庚為太常寺太祝自誨罷去御史劉述<lb/>
劉琦錢顗繼以言安石被黜<lb/>
劉述字孝叔吳興人也舉進士累擢至刑部郎中為京<lb/>
西轉運使召為侍御史知雜事兼判刑部王安石始參<lb/>
<pb n="KR2d0007_WYG_078-9a"/>
知政事述上疏論當今所宜先者其疏曰臣聞帝王之<lb/>
接物也貴以至誠為先權數不足任也夫惟至誠為能<lb/>
終始萬物為能事神接人行之至者雖金石無情猶可<lb/>
以動之况其有知者乎是故人君以至誠接於下則臣<lb/>
下以至誠事其上若夫權數以臨人而不由至誠則人<lb/>
亦将以不誠事之非所以感人心之道也非徒不足以<lb/>
感人心則又将有輕朝廷之心也故夫任權數者醇徳<lb/>
之病中人用之已為非宜况人主之尊乎臣恐輔導之<lb/>
<pb n="KR2d0007_WYG_078-9b"/>
臣有以此術開陛下者陛下信而行之適足為累耳其<lb/>
於盛徳未見其補也臣又聞聖人不以獨見為明而以<lb/>
羣言為用而陋儒之論以為必操獨斷之權使威福必<lb/>
出於已臣下不得而與之然後人君之道尊烏虖其亦<lb/>
不思甚矣夫萬幾之叢脞臣庻之夥繁而欲一一聦明<lb/>
斷之非所前聞也夫所謂獨斷者謀之於衆而斷之以<lb/>
已爾非謂勿詢於下而獨出於上之謂也弗詢於下而<lb/>
獨出於上是為自用耳人君自用使事事能中其理猶<lb/>
<pb n="KR2d0007_WYG_078-10a"/>
得罪於古人又况未能盡然乎臣恐輔導之臣有持此<lb/>
說誤陛下者陛下信而行之適足為累耳其於盛徳未<lb/>
見其補也臣又聞人禀一元之氣而生所禀有厚薄故<lb/>
其質有美惡之别焉若辨與訥出於自然非美惡之所<lb/>
繋也是故其質美矣而其辭訥焉不害為君子其質惡<lb/>
矣而其辭辨焉不害為小人知人之術當視其質性何<lb/>
如不當較其辨與訥此漢文帝所以不拜嗇夫也臣願<lb/>
陛下以文帝為鑒不貴嘵嘵巧辨之人使中外聞之不<lb/>
<pb n="KR2d0007_WYG_078-10b"/>
敢飾虚言以來應天下幸甚臣又聞王言惟作命命一<lb/>
出則天下風行而景從之不可不審也今夫令之出也<lb/>
下未及行而已追改之矣一有使令也其人未及徃而<lb/>
已易之矣此季布所以窺文帝淺深也臣願陛下以文<lb/>
帝為戒務持重毋易由言研慮於内諮謀於外計其可<lb/>
久而必行之天下幸甚陛下躬攬萬機動踰宵旰而未<lb/>
嘗休息彼之所謂輔弼之臣其閒才力必有不堪其任<lb/>
者不然何致陛下勤勞之至也臣願陛下察其不堪任<lb/>
<pb n="KR2d0007_WYG_078-11a"/>
者而絀之舉賢才而屬之毋使天下日入於不治竊譬<lb/>
之於人有疾病也初在腠理不治已而傳至血脈藥石<lb/>
之功猶可以及之於斯時也又忽而不治浸淫至于膏<lb/>
肓雖有俞扁亦無如之何也已恭惟陛下首推至誠以<lb/>
御下而不繇權數博詢衆智而不任獨斷不旌口給之<lb/>
人不審再三之令精求蹈道富才忠力者而委任之然<lb/>
後血脉之疾可除而藥石之功加于天下矣既而安石<lb/>
定謀殺聽首之律述率同僚丁諷王師元封敕還中書<lb/>
<pb n="KR2d0007_WYG_078-11b"/>
至於再於是御史中丞吕誨請如刑部議卒莫能奪故<lb/>
謀殺而聽首天下非之既而述與同時御史劉琦錢顗<lb/>
極論安石又獨論中執法舉屬不拘秩任非祖宗法安<lb/>
石怒琦顗貶監當而劾述與諷等不奉法之罪翰林學<lb/>
士司馬光上疏曰臣聞孔子曰守道不如守官孟子曰<lb/>
有言責者不得其言則去此古今之通義人臣之大節<lb/>
也彼謀殺已傷自首刑名天下皆知其非今朝廷既違<lb/>
衆議而行之又罪守官之臣恐重失天下之心也夫紲<lb/>
<pb n="KR2d0007_WYG_078-12a"/>
食鷹鸇求其鷙也鷙而烹之将安用哉今琦顗所坐不<lb/>
過踈直比以迕犯大臣遂黜為監當臣竊恐來者側目<lb/>
箝口以言為諱威福移於臣下聰明有所壅蔽非國家<lb/>
之福也臣願陛下赦劉述等勿治其劉琦等别與除一<lb/>
本資序庻幾稍息羣議不報諷等咸誣伏述獨謂朝廷<lb/>
不當劾言事官卒不承貶知江州後數年而卒<lb/>
劉琦字公玉宣州宣城人也錢顗字安道常州無錫人<lb/>
也俱以進士第熙寧初琦自通判歙州召為侍御史顗<lb/>
<pb n="KR2d0007_WYG_078-12b"/>
自知烏程縣召為侍御史裏行王安石初得政專肆匈<lb/>
臆輕易憲度侵奪三司利柄而曾公亮依違固寵畏避<lb/>
不言琦顗與劉述上疏以為安石自應舉歴官以来莫<lb/>
不知尊尚堯舜之道以倡率學者故天下士人心無不<lb/>
歸向謂之為賢陛下亦聞而知之遂致位公府今遭時<lb/>
得君如此之專當以平時所學仁義之道啟沃上心以<lb/>
廣聖徳今乃首以財利之議務為容恱言行乖戾一至<lb/>
於此剛很自任則又甚焉不知安石之心待陛下為如<lb/>
<pb n="KR2d0007_WYG_078-13a"/>
何主也陛下天資英悟不世而出堯舜至治指日可復<lb/>
今反以霸國諸侯之術唐室衰世之事誘惑上聽何不<lb/>
恭之甚也臣等願陛下奮乾剛之斷罷安石重任以慰安<lb/>
天下元元之心曾公亮位居丞弼被遇三朝自當悉慮<lb/>
竭忠以身許國反有畏避安石之意隂自結援更相稱<lb/>
譽以固寵榮致安石奏對之際唯肆強辨多生横議豈<lb/>
執政大臣之體乎况公亮久妨賢路無補時政亦宜罷<lb/>
免安石怒貶琦為監處州鹽稅顗監衢州鹽稅顗将出<lb/>
<pb n="KR2d0007_WYG_078-13b"/>
臺於衆坐罵同時御史孫昌齡曰平日士大夫未嘗知<lb/>
君名特以王安石昔居憂金陵君為幕府官奴事安石<lb/>
以故得為御史今日亦當少念報國奈何專欲附安石<lb/>
求美官顗今得罪分當逺竄君在後為美官自謂得䇿<lb/>
即我視君犬彘之不如也遂拂衣上馬貶官後數年琦<lb/>
起為通判鄧州顗徙秀州而卒卒時琦年六十一顗五<lb/>
十三<lb/>
臣稱曰吕誨正色立朝有蹇蹇匪躬之節論大政爭大<lb/>
<pb n="KR2d0007_WYG_078-14a"/>
事知無不言言無不盡蓋誨有言責不得其言則去於<lb/>
職業俯仰無愧矣栁下惠有言直道而事人焉往而不<lb/>
三黜誨亦然哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_078-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷七十八<lb/>
</p>
<p>
</p>
  </div>
</body>
</text>
</TEI>
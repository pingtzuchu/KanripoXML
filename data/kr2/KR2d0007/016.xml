<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十六</head>
    <p>
<pb n="KR2d0007_WYG_016-1a"/>
欽定四庫全書<lb/>
　東都事略卷十六　　　　宋　王　稱　撰<lb/>
　　世家四<lb/>
眞宗六子長温王禔次周王祐次昌王祇次信王祉次<lb/>
欽王祁次仁宗皇帝<lb/>
温王禔早薨徽宗即位追賜名贈温王<lb/>
周王祐字慶長母曰章穆皇后咸平中封信國公生九<lb/>
年而薨追封周王諡曰悼<lb/>
<pb n="KR2d0007_WYG_016-1b"/>
昌王祗早薨徽宗追賜名贈昌王<lb/>
信王祉早薨徽宗追賜名贈信王<lb/>
欽王祈早薨徽宗追賜名贈欽王<lb/>
仁宗三子長揚王昉次雍王昕次荆王曦<lb/>
揚王昉生未踰月而薨追封褒王賜名昉諡曰懐靖後<lb/>
封魏王治平中封周王徽宗即位贈揚王<lb/>
雍王昕封夀國公生三年而薨追封豫王諡曰悼穆改<lb/>
封魏王治平中封唐王徽宗贈雍王<lb/>
<pb n="KR2d0007_WYG_016-2a"/>
荆王曦慶厯三年生生三年封鄂王賜名曦未及宣制<lb/>
而薨諡曰悼懿改封陳治平中封燕王徽宗贈荆王<lb/>
濮王諱允讓字益之恭靖商王元份之子也爲人天姿<lb/>
渾厚外莊而内寛左右親近未嘗見其有喜愠之色始<lb/>
爲右千牛衛將軍周王薨眞宗以緑車旄節迎養于禁<lb/>
中至仁宗生用簫韶部樂送還邸眞宗時官衛州刺史<lb/>
仁宗即位授汝州防禦使累拜寜江軍節度使仁宗建<lb/>
睦親宅乃命知大宗正寺宗子有好學趨義則褒勉委<lb/>
<pb n="KR2d0007_WYG_016-2b"/>
曲進之於善若不率教始勸諭之又糾戒之至不悛則<lb/>
正其罪而上聞故人人莫不畏愛而心服之慶厯四年<lb/>
封汝南郡王拜同平章事改判大宗正寺嘉祐四年薨<lb/>
年六十贈太尉中書令封濮王諡曰安懿仁宗在位既<lb/>
久無子乃以王第十三子爲皇子仁宗崩皇子即位是<lb/>
爲英宗治平元年宰相韓琦等奏以濮安懿王徳盛位<lb/>
隆宜有尊禮請下有司議濮安懿王及譙國夫人王氏<lb/>
襄國夫人韓氏仙遊縣君任氏合行典禮詔須大祥後<lb/>
<pb n="KR2d0007_WYG_016-3a"/>
議之至二年乃詔禮官與待制以上議翰林學士王珪<lb/>
等奏曰謹按儀禮喪服爲人後者傳曰何以三年也受<lb/>
重者必以前服服之爲所後者祖父母妻之父母昆弟<lb/>
之子若子者皆如親子也又爲人後者爲其父母傳曰<lb/>
何以期不二斬特重於大宗降其小宗也爲人後者爲<lb/>
其昆弟傳曰何以大功也爲人後者降其昆弟先王制<lb/>
禮尊無二上若恭愛之心分於彼則不得專於此故也<lb/>
是以秦漢以來帝王有自旁支入承統者或推尊其父<lb/>
<pb n="KR2d0007_WYG_016-3b"/>
母以爲帝后皆見非當時取譏後世臣等不敢引以爲<lb/>
聖朝法況前代入繼者多宫車晏駕之後援立之䇿或<lb/>
出臣下非如仁宗皇帝年齡未衰深惟宗廟之重祗承<lb/>
天地之意於宗室衆多之中簡推聖明授以大業陛下<lb/>
親爲先帝之子然後繼體承祧光有天下濮安懿王雖<lb/>
於陛下有天性之親顧復之恩然陛下所以負扆端冕<lb/>
富有四海子子孫孫萬世相承皆先帝徳也臣等竊以<lb/>
爲濮王宜準先朝封贈期親尊屬故事尊以髙官大國<lb/>
<pb n="KR2d0007_WYG_016-4a"/>
譙國襄國仙遊亦封太夫人攷之古今爲宜稱於是中<lb/>
書奏王珪等所議未見詳定濮王當稱何親名與不名<lb/>
珪等議濮王於仁宗爲兄於皇帝宜稱皇伯而不名如<lb/>
楚王涇王故事中書又奏儀禮令及五服年月敕出繼<lb/>
之子於所繼所生皆稱父母又漢宣帝光武皆稱父爲<lb/>
皇考今珪等議稱濮王爲皇伯於典禮未有明據請下<lb/>
尚書省集三省御史臺議奏方議而皇太后手詔詰責<lb/>
執政於是手詔聞集議不一宜權罷議當令有司博求<lb/>
<pb n="KR2d0007_WYG_016-4b"/>
典故以聞禮官范鎭等又奏漢之稱皇考稱帝稱皇立<lb/>
寢廟序昭穆皆非陛下聖明之所法宜如前議爲便自<lb/>
是御史吕誨等彈奏歐陽脩首建邪議韓琦曽公亮趙<lb/>
㮣附㑹不正之罪固請如王珪等議既而内出皇太后<lb/>
手詔曰吾聞羣臣議請皇帝封崇濮安懿王至今未見<lb/>
施行吾載閱前史乃知自有故事濮安懿王譙國夫人<lb/>
王氏襄國夫人韓氏仙遊縣君任氏可令皇帝稱親濮<lb/>
安懿王稱皇王氏韓氏任氏並稱后事方施行而英宗<lb/>
<pb n="KR2d0007_WYG_016-5a"/>
即日手詔曰稱親之禮謹遵慈訓追崇之典豈易克當<lb/>
且欲以塋爲園即園立廟俾王子孫主奉祠事翌日誨<lb/>
等以所論列彈奏不見聽用繳納御史敕告家居待罪<lb/>
誨等所列大抵以爲前詔稱權罷集議後詔又稱且欲<lb/>
以塋爲園即追崇之意未巳英宗命閤門以告還之誨<lb/>
等力辭臺職誨等既出而濮議亦寢至神宗元豐二年<lb/>
詔以濮安懿王三夫人可並稱曰王夫人云濮王長子<lb/>
宗懿當英宗時爲宿州團練使封和國公次子宗樸爲<lb/>
<pb n="KR2d0007_WYG_016-5b"/>
隴州防禦使封岐國公宗懿卒神宗以宗懿濮安懿王<lb/>
元子追封舒王宗樸與英宗相友爱初詔英宗入居慶<lb/>
寜宫固辭不即赴宗樸帥近屬敦勸乃入治平中建濮<lb/>
王園廟宗樸遂拜彰徳軍節度使濮國公以奉王後神<lb/>
宗即位加同平章事兼侍中封濮陽郡王薨贈定王弟<lb/>
宗誼襲濮國公官至昭化軍節度使同平章事贈廣陵<lb/>
郡王宗誼既薨宗暉襲封濮國公自邕州觀察使拜淮<lb/>
康軍節度使元豐中濮王三夫人改祔濮王園以宗暉<lb/>
<pb n="KR2d0007_WYG_016-6a"/>
爲鎭安軍節度使同平章事神宗詔宗暉嗣封濮王哲<lb/>
宗即位徙鎮鎮南薨贈懐王諡曰榮穆以宗晟嗣官至<lb/>
武安軍節度使贈昌王諡曰端孝宗晟薨宗愈嗣官至<lb/>
鎮南軍節度使開府儀同三司贈襄王宗愈薨宗綽嗣<lb/>
官至河陽三城節度使開府儀同三司贈榮王諡曰孝<lb/>
端宗綽薨宗楚嗣官至武昌軍節度使贈惠王諡曰僖<lb/>
節宗楚薨宗祐嗣官至清海軍節度使贈欽王宗祐薨<lb/>
宗漢嗣官至奉寜軍節度使開府儀同三司贈景王宗<lb/>
<pb n="KR2d0007_WYG_016-6b"/>
漢薨仲増嗣仲増濮王孫於屬爲長故封官至彰徳軍<lb/>
節度使開府儀同三司贈簡王仲増薨仲御嗣官至奉<lb/>
寜軍節度使開府儀同三司贈郇王諡曰康王仲御薨<lb/>
仲爰嗣官至武定軍節度使開府儀同三司判大宗正<lb/>
寺贈恭王仲爰薨仲理嗣靖康初爲武安軍節度使開<lb/>
府儀同三司<lb/>
臣稱曰禮大宗無子而以小宗爲後聖人許之英宗既<lb/>
以父仁宗矣若濮王又稱親則是二統也父子之道天<lb/>
<pb n="KR2d0007_WYG_016-7a"/>
性也君臣之義也藉使濮王極其尊崇則於君臣之義<lb/>
得爲安乎當時大臣違禮廢義臺臣焉得不以死爭之<lb/>
英宗容受盡言寢而不議而使後世無可指之瑕聖矣<lb/>
夫<lb/>
英宗四子長神宗皇帝次呉王顥次潤王顔次益王頵<lb/>
呉王顥字仲明母曰宣仁聖烈皇后始名仲糾授率府<lb/>
副率英宗即位遷至明州觀察使封祁國公賜今名拜<lb/>
保寜軍節度使同平章事東陽郡王治平三年出閤居<lb/>
<pb n="KR2d0007_WYG_016-7b"/>
東宫神宗即位拜武昌武安軍節度使封昌王易泰寜<lb/>
鎮海軍改王岐官制行冊拜司空徙王雍哲宗嗣位拜<lb/>
太保換成徳横海二鎭徙封楊王用周漢故事賜賛拜<lb/>
不名五日一朝見於禁中神宗祔廟拜太傅移鎭京兆<lb/>
鳳翔元祐初與荆王頵遷外第名曰親賢宅拜太尉諸<lb/>
子自勝衣以上皆命進官制曰先皇帝篤兄弟之好以<lb/>
恩勝義不許二叔出居于外蓋武王待周召之意太皇<lb/>
太后嚴朝廷之禮以義制恩始從其請出就外宅得孔<lb/>
<pb n="KR2d0007_WYG_016-8a"/>
子逺其子之意二聖不同同歸于道可以爲萬世法朕<lb/>
承侍兩宫按行新第顧瞻懐思澘然出涕昔漢明帝問<lb/>
東平王在家何以爲樂王言爲善最樂帝大其言因送<lb/>
列侯印十九枚諸子年五嵗以上悉佩之著之簡䇿天<lb/>
下不以爲私今王諸子性于忠孝漸于禮義自勝衣以<lb/>
上頎然皆有成人之風朕甚嘉之其各進一官以助其<lb/>
爲善之樂尚勉之哉毋忝乃父祖以爲邦家光徙封徐<lb/>
王詔書不名宣仁祔廟拜太師徙王冀賜入朝不趨改<lb/>
<pb n="KR2d0007_WYG_016-8b"/>
淮南荆南節度使徙封楚初宣仁不豫顥日問起居因<lb/>
以被疾至是薨年四十七哲宗哭之慟成服苑中贈尚<lb/>
書令兼中書令諡曰榮顥薨之五日以月朔應視朝于<lb/>
文徳殿哲宗以顥未成服改視垂拱云顥通經史工飛<lb/>
白善鼓琴神宗臨御久友愛彌篤哲宗尊禮尤隆既薨<lb/>
葬于永厚陵之北徽宗即位追封呉王子孝騫靖康初<lb/>
爲定武軍節度使晉康郡王孝錫終嘉州防禦使贈永<lb/>
國公<lb/>
<pb n="KR2d0007_WYG_016-9a"/>
潤王顔早薨徽宗追賜名贈潤王<lb/>
益王頵初賜名仲恪爲率府副率英宗時賜今名遷至<lb/>
耀州觀察使神宗即位拜同平章事領武勝軍節度使<lb/>
樂安郡王熈寜四年出閤拜保信保鎭軍節度使封嘉<lb/>
王元豐三年拜司空徙王曹哲宗即位拜太保鎭武昌<lb/>
武安進爵荆王賜賛拜不名五日一朝禁中哲宗致恭<lb/>
如家人禮神宗祔廟拜太傅徙武寜鎭海元祐元年始<lb/>
居外第拜太尉改鎭成徳荆南薨年三十三贈太師尚<lb/>
<pb n="KR2d0007_WYG_016-9b"/>
書令魏王諡曰端獻徽宗改封益王頵端重明粹博通<lb/>
羣書有智識好釋氏亦好方書數捐藥以救病者其仁<lb/>
厚蓋天稟云子孝哲邢州觀察使贈廣陵郡王孝怡終<lb/>
保寜軍節度使孝參靖康時爲武勝軍節度使豫章郡<lb/>
王孝奕終彰化軍留後贈平原郡王孝騭靖康時爲武<lb/>
寜軍節度使孝忱奉寜軍節度使孝潁順昌軍節度使<lb/>
孝愿靖難軍節度使<lb/>
　東都事略卷十六<lb/>
</p>
<p>
</p>
  </div>
</body>
</text>
</TEI>
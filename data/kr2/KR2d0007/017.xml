<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷十七</head>
    <p>
<pb n="KR2d0007_WYG_017-1a"/>
欽定四庫全書<lb/>
　東都事略卷十七　　　　宋　王　稱　撰<lb/>
　　世家五<lb/>
神宗十四子長成王佾次惠王僅次唐王俊次褒王伸<lb/>
次冀王僴次哲宗皇帝次豫王价次徐王倜次呉王佖<lb/>
次儀王偉次徽宗皇帝次燕王俁次楚王似次越王偲<lb/>
成王佾早薨徽宗即位追賜名贈成王<lb/>
惠王僅早薨徽宗追賜名贈惠王<lb/>
<pb n="KR2d0007_WYG_017-1b"/>
唐王俊熈寜七年封永國公十年薨贈兖王徽宗封唐<lb/>
王<lb/>
褒王伸早薨徽宗追賜名贈褒王<lb/>
冀王僴熈寜八年封景國公是嵗薨徽宗贈冀王<lb/>
豫王价熈寜十年封建國公元豐元年薨贈衛王徽宗<lb/>
封豫王<lb/>
徐王倜早薨贈鄆王諡曰沖惠徽宗封徐王<lb/>
呉王佖元豐間封儀國公哲宗即位封大寜郡王紹聖<lb/>
<pb n="KR2d0007_WYG_017-2a"/>
二年出閤拜鎭安武勝軍節度使封申王元符二年加<lb/>
司空徙鎮保平泰寜哲宗崩欽聖后議所立以佖有目<lb/>
疾不得立乃立端王是爲徽宗加太傅移鎮永興成徳<lb/>
徙王陳賜賛拜不名加太尉荆南淮南節度使拜太師<lb/>
徙鎭河東山南西道薨贈尚書令兼中書令燕王又加<lb/>
贈侍中呉王子有奕武信軍節度使和義郡王有常寜<lb/>
逺軍節度使<lb/>
儀王偉早薨徽宗追賜名贈儀王<lb/>
<pb n="KR2d0007_WYG_017-2b"/>
燕王俁元豐間封成國公哲宗即位封咸寜郡王元符<lb/>
元年出閤拜河陽三城雄武軍節度使封莘王加司空<lb/>
移鎮武寜鎭寜徽宗即位加太保徙鎭河東奉寜封衛<lb/>
王又徙鎭䕶國山南西道又改鎭海泰寜大觀元年詔<lb/>
曰衛王定王朕之愛弟也其改封魏王定王亦徙王鄧<lb/>
拜太尉永興成徳軍節度使進爵燕王遷太傅欽宗即<lb/>
位詔曰燕王越王神祖之子道君之弟而朕之諸父也<lb/>
其賜入朝不趨賛拜不名授太師河東劒南西川節度<lb/>
<pb n="KR2d0007_WYG_017-3a"/>
使二帝北狩宗族盡徙云<lb/>
楚王似元豐間封和國公哲宗即位封普寜郡王元符<lb/>
元年出閤拜横海鎭海軍節度使封簡王哲宗崩宰相<lb/>
章惇以似哲宗同母弟當立欽聖后不可乃立徽宗進<lb/>
司徒改鎮武昌武寜徙封蔡拜太保移鎮保平鎮安又<lb/>
改鳳翔雄武以書史語言指斥送大理寺驗治似上表<lb/>
待罪於是左司諫江公望上疏曰臣聞天下之理有隙<lb/>
則物皆可入故聖人塗隙於未開之前有迹則瑕皆可<lb/>
<pb n="KR2d0007_WYG_017-3b"/>
指故聖人泯迹於未形之際物可入則親者離矣瑕有<lb/>
指則疑者實矣其可不察邪臣聞蔡王府史相告有不<lb/>
順之語浸滛恐及蔡王有司已行根治臣聞之駭汗浹<lb/>
背驚悸不自持豈有孝治之本太平之時乃容小人銜<lb/>
私怨逞不軌離間陛下骨肉之親者乎象之於舜焚廪<lb/>
浚井其逆心已萌矣擁二女坐床鼓琴其逆謀已成矣<lb/>
舜未嘗藏怒宿怨卒封之有庳而富貴之也至魏文帝<lb/>
褊忿疑忌一陳思王且不能相容致有煮豆然萁之說<lb/>
<pb n="KR2d0007_WYG_017-4a"/>
相煎太急之語爲天下後世笑豈不思兄弟人之大倫<lb/>
也有手足相捍之親有首尾相應之義有塤箎之和有<lb/>
友于之樂故孔子以不間於父母兄弟之言爲孝蓋親<lb/>
隙不可開隙開則言可離貳疑迹不可顯迹顯則事難<lb/>
磨滅陛下之得天下也惇嘗簾前持異議已有隙迹矣<lb/>
蔡王出於無心年尚㓜少未逹禍亂之萌故恬不以爲<lb/>
䘏陛下一切包容已開之隙復塗矣已顯之迹復泯矣<lb/>
恩意渥縟歡然不失兄弟之情與夫區區未能忘天下<lb/>
<pb n="KR2d0007_WYG_017-4b"/>
操以自狹者不啻相十百矣陛下若以曖昧無根之語<lb/>
而加諸至親骨肉之間則有魏文相煎太急之隙而忘<lb/>
大舜親親之道豈治世之美事也臣願陛下密詔有司<lb/>
凡無根之言勿形案牘箠楚之下何求弗得一有浸滛<lb/>
旁及蔡王之語不識陛下將如何處之儻形案牘有瑕<lb/>
可指一入胷次終身不忘雖父子之間尚未能磨滅況<lb/>
兄弟乎迹不可泯隙不可塗則骨肉離矣陛下將何道<lb/>
以治天下也蔡王萬一䝉犯霧露之疾神考在天之靈<lb/>
<pb n="KR2d0007_WYG_017-5a"/>
豈不知之陛下將何顔見神考於太廟乎書曰克明俊<lb/>
徳以親九族九族既睦平章百姓詩曰刑于寡妻至于<lb/>
兄弟以御于家邦故至徳要道足以風動天下未有不<lb/>
自親始者也疏入公望罷知淮陽軍徽宗雖黜公望頗<lb/>
思其言止治其左右崇寜中徙鎭荆南武寜薨贈太師<lb/>
尚書令兼中書令韓王改封楚王子有恭定國軍節度<lb/>
使永寜郡王<lb/>
越王偲元祐初封祁國公元符元年封永寜郡王出閤<lb/>
<pb n="KR2d0007_WYG_017-5b"/>
以爲鎭安集慶軍節度使封睦王徽宗即位拜司徒移<lb/>
鎭清海鎭海封定王又徙鎮武寜武勝改鎮淮南永興<lb/>
進封鄧王拜太尉鳳翔山南西道節度使改封越王遷<lb/>
太傅欽宗即位授太師永興成徳軍節度使金人犯京<lb/>
師欲以越王爲質欽宗以越王叔父不可遣乃遣肅王<lb/>
及駙馬都尉曹晟以行晟尚榮徳帝姬與欽宗同生故<lb/>
遣之偲竟從二帝北遷云<lb/>
哲宗獻愍太子茂母皇后劉氏生一年而薨追賜名贈<lb/>
<pb n="KR2d0007_WYG_017-6a"/>
越王諡曰沖獻徽宗即位贈鄧王崇寜二年詔曰朕惟<lb/>
先皇帝在位十有六年而皇嗣鄧王降年不永逮朕入<lb/>
繼大統之初雖加贈典而恩意未隆非所以上慰先帝<lb/>
在天之靈其特追贈皇太子仍改諡曰獻愍<lb/>
徽宗三十一子長欽宗皇帝次兖王檉次鄆王楷次荆<lb/>
王楫次肅王樞次景王杞次濟王栩次益王棫次太上<lb/>
皇帝次邠王材次祁王模次莘王植次儀王朴次徐王<lb/>
棣次沂王樗次鄆王栱次和王栻次信王榛次漢王椿<lb/>
<pb n="KR2d0007_WYG_017-6b"/>
次安康郡王楃次廣平郡王<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>次相國公梴次陳國公<lb/>
機次瀛國公樾次建安郡王楧次嘉國公椅次温國公<lb/>
棟次英國公橞次儀國公桐次昌國公柄次潤國公樅<lb/>
兖王檉以建中靖國元年九月生一夕而殞追賜名贈<lb/>
兖王諡曰沖僖<lb/>
鄆王楷字徳逺初名煥崇寜元年封魏國公更今名封<lb/>
髙密郡王以八寳恩除司空鎭東軍節度使封嘉王遷<lb/>
太保又遷太尉政和六年出閤拜太傅武寜保平軍節<lb/>
<pb n="KR2d0007_WYG_017-7a"/>
度使八年令赴殿試有司考爲第一改鎮荆南寜江提<lb/>
舉皇城司封鄆王徙劒南西川鎭南軍又徙河東寜海<lb/>
靖康元年移鎮鳳翔彰武徽宗諸子薨于京師者則哀<lb/>
榮終始備見焉餘從二帝北遷皆不知其所終<lb/>
荆王楫崇寜二年封楚國公三年封南陽郡王改王樂<lb/>
安薨贈荆王諡曰悼敏<lb/>
肅王樞崇寜三年封呉國公大觀二年封建安郡王重<lb/>
和元年出閤拜太保保平寜武軍節度使封肅王靖康<lb/>
<pb n="KR2d0007_WYG_017-7b"/>
元年金人犯京師以樞北質云<lb/>
景王杞崇寜三年封冀國公大觀二年封文安郡王重<lb/>
和元年出閤拜太保䕶國武昌軍節度使封景王靖康<lb/>
元年授太傅徙鎭荆南鎭東<lb/>
濟王栩崇寜五年封魯國公大觀二年封安康郡王宣<lb/>
和三年拜太保清海軍節度使封濟王靖康元年授太<lb/>
傅徙鎭䕶國寜海<lb/>
益王棫大觀元年封揚國公二年封淮南郡王徙濟陽<lb/>
<pb n="KR2d0007_WYG_017-8a"/>
後以横海軍節度使封益王<lb/>
邠王材大觀二年封魏國公薨追封邠王諡曰沖穆<lb/>
祁王模大觀二年封鎭國公宣和三年封樂安郡王拜<lb/>
武勝興寜軍節度使封祁王靖康元年授太傅改鎭清<lb/>
海慶源<lb/>
莘王植大觀二年封呉國公宣和四年封信安郡王拜<lb/>
寜江軍節度使封莘王靖康元年授太傅改鎮保平崇<lb/>
信<lb/>
<pb n="KR2d0007_WYG_017-8b"/>
儀王朴大觀三年封雍國公宣和五年封華原郡王後<lb/>
以靜難軍節度使封儀王<lb/>
徐王棣大觀三年封徐國公宣和五年封髙平郡王拜<lb/>
山南東道節度使封徐王靖康元年授太傅改鎭山南<lb/>
西道武昌軍<lb/>
沂王樗大觀四年封冀國公宣和六年封河間郡王拜<lb/>
太保劒南東川威武軍節度使封沂王靖康元年授太<lb/>
傅改鎮河陽武寜<lb/>
<pb n="KR2d0007_WYG_017-9a"/>
鄆王栱政和元年封定國公二年薨追封鄆王諡曰沖<lb/>
懿<lb/>
和王栻政和元年封廣國公宣和七年封南康郡王靖<lb/>
康元年拜瀛海安化軍莭度使封和王<lb/>
信王榛政和元年封福國公宣和七年封平陽郡王靖<lb/>
康元年拜慶陽昭化軍節度使封信王<lb/>
漢王椿政和二年封慶國公薨追封漢王<lb/>
安康郡王楃政和二年封衛國公改封鄆靖康元年封<lb/>
<pb n="KR2d0007_WYG_017-9b"/>
安康郡王<lb/>
廣平郡王<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>以政和三年封韓國公靖康元年封廣平<lb/>
郡王<lb/>
相國公梴以政和四年封<lb/>
陳國公機以政和五年封<lb/>
瀛國公樾以政和五年封<lb/>
建安郡王楧政和五年封惠國公宣和七年封建安郡<lb/>
王<lb/>
<pb n="KR2d0007_WYG_017-10a"/>
嘉國公椅以政和八年封<lb/>
温國公棟以宣和元年封<lb/>
英國公橞以宣和二年封<lb/>
儀國公桐以宣和三年封<lb/>
昌國公柄以宣和四年封<lb/>
潤國公樅以宣和七年封<lb/>
欽宗皇太子諶母曰皇后朱氏以政和七年生於東宫<lb/>
於徽宗爲嫡長皇孫及應賜名命官而祖宗無故事宰<lb/>
<pb n="KR2d0007_WYG_017-10b"/>
相蔡京與鄭居中共議封爲崇國公王黼奏曰蔡京以<lb/>
皇子之禮封東宫子則是便以東宫爲人主矣徽宗不<lb/>
恱欽宗即位以爲昭慶軍節度使大寜郡王徙鎮寜國<lb/>
立爲皇太子是嵗金人圍京師明年欽宗幸金營以皇<lb/>
太子監國從二帝北徙云<lb/>
　<lb/>
　<lb/>
　東都事略卷十七<lb/>
</p>
<p>
</p>
  </div>
</body>
</text>
</TEI>
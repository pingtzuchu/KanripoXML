<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷九十</head>
    <p>
<pb n="KR2d0007_WYG_090-1a"/>
欽定四庫全書<lb/>
　東都事略卷九十　　　　宋　王　稱　撰<lb/>
　　列傳七十三<lb/>
王存字正仲潤州丹陽人也舉進士調嘉興簿爲國子<lb/>
監直講遷館閣校勘乆之以母喪去服除判登聞鼓院<lb/>
累遷修起居注乞復唐貞觀左右史執筆隨宰相入殿<lb/>
神宗韙其言故事左右史雖日侍立而欲奏事必禀中<lb/>
書俟旨存因對及之即詔左右史許直前奏事自存始<lb/>
<pb n="KR2d0007_WYG_090-1b"/>
也明年以右正言知制誥同修國史論圜丘合祭天地<lb/>
爲非古當親祠北郊如周禮除龍圖閣直學士知開封<lb/>
府拜兵部尚書遷户部復爲兵部元祐初加樞密直學<lb/>
士明年拜尚書右丞又明年遷左丞自存在兵部時太<lb/>
僕寺請内外馬政得專達毋𨽻駕部存言如此官制壞<lb/>
矣先帝正省臺寺監之職使相統制不可徇有司自便<lb/>
而隳已成之法執政有議罷畿内敎保甲者存曰今京<lb/>
師兵籍益削又廢保甲不敎非國家根夲長乆之計時<lb/>
<pb n="KR2d0007_WYG_090-2a"/>
四方奏讞大辟刑部援此請貸而都省屢以無可矜恕<lb/>
却之存言此祖宗制也且有司援此欲生之朝廷破例<lb/>
欲殺之可乎又言比廢進士專經一科參以詩賦失先<lb/>
帝黜詞律崇經術之意河決而北幾十年水官議還故<lb/>
道存爭之曰故道已髙水性趨下徒費財力恐無成功<lb/>
卒輟其役蔡確以詩怨訕存與范純仁欲薄其罪確再<lb/>
貶新州存亦罷以端明殿學士知蔡州歳餘遷資政殿<lb/>
學士改知揚州復召爲吏部尚書時在廷朋黨之論寖<lb/>
<pb n="KR2d0007_WYG_090-2b"/>
熾存入對首言人臣朋黨誠不可長然不察則濫及善<lb/>
人矣除知大名府改杭州紹聖初請老提舉崇禧觀遷<lb/>
右正議大夫致仕執政致仕不爲東宫官自存始既而<lb/>
又降通議大夫存嘗悼近世學士貴爲公卿而祭祀其<lb/>
先但循庶人之制及歸老築居首營家廟遷右正議大<lb/>
夫卒年七十九存性寛厚儀狀偉然平居恂恂不爲詭<lb/>
激之行其所守確不可奪司馬光謂存並馳萬馬中能<lb/>
駐足者時人以爲知言<lb/>
<pb n="KR2d0007_WYG_090-3a"/>
趙瞻字大觀鳳翔盩厔人也父剛太子賔客瞻舉進士<lb/>
調孟州司户參軍移萬泉令又知永昌縣築六堰均灌<lb/>
溉以絶水訟民以比召杜英宗即位爲侍御史上疏請<lb/>
攬威柄明功罪廣聦明更積弊英宗嘉納議追崇濮安<lb/>
懿王瞻論稱親非是願與建議之臣廷辨以決邪正又<lb/>
與吕誨等合疏論列既而對延和殿英宗問濮圜議瞻<lb/>
曰陛下爲仁宗子而濮王稱皇考非典禮英宗曰卿嘗<lb/>
見朕豈欲以皇考事濮王乎瞻曰此大臣之議也誨等<lb/>
<pb n="KR2d0007_WYG_090-3b"/>
既罷瞻亦出通判汾州神宗時爲開封府推官神宗問<lb/>
青苗法瞻曰青苗法唐行之於季世擾攘中掊民財誠<lb/>
便今陛下欲爲長乆計愛百姓誠不便出爲陜西轉運<lb/>
副使哲宗即位自知滄州召爲太常少卿遷户部侍郎<lb/>
元祐三年以樞密直學士僉書樞密院事明年拜同知<lb/>
樞密院事都水王令圖請復黄河故道朝廷數遣使按<lb/>
行論者不一瞻曰還河之策未有定論今役徒三十萬<lb/>
用稍木二十萬投於水以僥倖萬一豈計哉屢爭於上<lb/>
<pb n="KR2d0007_WYG_090-4a"/>
前因得罷瞻在西府乞廢渠陽軍紓荆湖之力又乞棄<lb/>
西鄙城砦以易永樂遺民卒於位贈右銀青光祿大夫<lb/>
諡曰懿簡瞻爲人寛仁愛人色温而氣和人以爲長者<lb/>
紹聖中言者以傅㑹元祐追奪所贈官著黨籍云<lb/>
傅堯俞字欽之鄆州項城人也十歳能爲文未冠舉進<lb/>
士爲新息簿累遷太常博士擢監察御史裏行兖國公<lb/>
主下嫁李瑋爲内臣梁懷吉張承照所閒仁宗斥二人<lb/>
者於外居無何復還主家而出瑋知衞州堯俞言主恃<lb/>
<pb n="KR2d0007_WYG_090-4b"/>
愛薄其夫家而朝廷又爲之逐瑋而還𨽻臣甚悖禮爲<lb/>
四方笑且陛下何以誨諸女仁宗春秋髙皇嗣未立堯<lb/>
俞請建宗室之賢以慰天下望英宗即位進殿中侍御<lb/>
史遷起居舎人同知諫院初英宗疾慈聖后同聽政至<lb/>
是疾平堯俞上書慈聖請還政乆之頗聞内侍任守忠<lb/>
有讒閒語堯俞上書慈聖曰今物議紛然疑有讒閒故<lb/>
兩宫之情似未通臣謂天下之可信者無大於以天下<lb/>
與人亦無大於受天下以公況皇帝以明睿之資貫通<lb/>
<pb n="KR2d0007_WYG_090-5a"/>
古今而受人之天下乎殿下今日誅竄讒人則慈孝之<lb/>
聲並隆於天下矣於是慈聖還政逐守忠等大臣建言<lb/>
以濮安懿王宜稱皇考堯俞與吕誨等極論其事謂濮<lb/>
王於先帝爲兄稱皇伯爲是出知和州神宗即位移知<lb/>
廬州徙陜西轉運使除直史館遷鹽鐵副使出知江寧<lb/>
府陛辭以仁廟一室與藝祖太宗並爲百代不遷之主<lb/>
哲宗即位知明州召爲秘書少監兼侍講擢給事中吏<lb/>
部侍郎御史中丞御史張舜民以言事罷詔堯俞更舉<lb/>
<pb n="KR2d0007_WYG_090-5b"/>
御史堯俞封還詔書請留舜民即以堯俞爲吏部侍郎<lb/>
堯俞不可遂以龍圖閣待制知陳州入爲吏部侍郎復<lb/>
除中丞前宰相蔡確坐詩誹謗貶自宰相執政侍從御<lb/>
史以論不合罷去堯俞曰確之黨其尤者固宜逐其餘<lb/>
可以一切置之水官李偉言大河可從孫村導之還故<lb/>
道堯俞言河事雖不可渝度然比遣使按之皆言非便<lb/>
而偉又繆悠不肯任責豈可以遂興大役朝廷遂置偉<lb/>
議遷吏部尚書兼侍讀元祐四年拜中書侍郎在位二<lb/>
<pb n="KR2d0007_WYG_090-6a"/>
年卒年六十八贈右銀青光祿大夫諡曰獻簡紹聖中<lb/>
以元祐黨人奪贈諡著名黨籍後黨錮解下詔褒贈録<lb/>
其後云<lb/>
王巖叟字彦霖大名清平人也舉明經調欒城簿韓琦<lb/>
留守北京辟巖叟爲屬韓絳代琦復欲留巖叟巖叟謝<lb/>
曰巖叟魏公之客不敢出他門也士君子稱之後知安<lb/>
喜縣元豐末召爲監察御史上疏兩宫極陳時事之弊<lb/>
以謂不絶害源百姓無由樂生不屏羣邪太平終是難<lb/>
<pb n="KR2d0007_WYG_090-6b"/>
致是時方下詔求疾苦巖叟謂役錢斂法太重民力不<lb/>
勝願復差法如嘉祐元祐初遷左司諫李定不持所生<lb/>
母仇氏服巖叟論其不孝定遂分司裕陵復土蔡確爲<lb/>
山陵使還朝以定策自居巖叟言陛下之立以子繼父<lb/>
百王不易之道也太皇太后先定策於中而確敢貪天<lb/>
之功乎確遂罷又論章惇凶燄日熾惡德不悛近簾前<lb/>
爭役法詞氣不遜無事上之體虧喪臣道凌弱主威惇<lb/>
由是亦黜又言張誠一嘗盜發其父墓取其繫犀帯又<lb/>
<pb n="KR2d0007_WYG_090-7a"/>
剥其母之首飾而誠一坐貶遷侍御史時左右正言乆<lb/>
闕巖叟上疏曰國朝仿近古之制諫官纔至六人方之<lb/>
先王已爲少今復缺而不補臣所未諭豈以謂治道已<lb/>
清而無事於言邪人材難稱不若虚其位邪二者皆非<lb/>
臣所望於今日也願詔補諫臣無令乆虚其職張舜民<lb/>
言不當遣起居舎人劉奉世封冊西夏主乾順以爲大<lb/>
臣優假奉世爲是過舉朝廷以其言失實罷監察御史<lb/>
巖叟合臺諫傅堯俞韓川上官均梁燾朱光庭王覿等<lb/>
<pb n="KR2d0007_WYG_090-7b"/>
論列乞還舜民職任以直集賢院知齊州入爲起居舎<lb/>
人權吏部侍郎中書舎人遷龍圖閣待制充樞密都承<lb/>
㫖知開封府巖叟常謂天下積欠多若催免不一公私<lb/>
費擾乞隨等第立多寡爲催法朝廷是之乃立定五年<lb/>
十科之令六年拜樞密直學士僉書樞密院事宣仁后<lb/>
諭曰知卿材故不次進用巖叟遜謝而進曰陛下聽政<lb/>
以來納諫從善務合人心所以朝廷清明天下安靜願<lb/>
信之勿疑守之勿失則宗社千萬世之福也用人之際<lb/>
<pb n="KR2d0007_WYG_090-8a"/>
望更加審察邪正正人在朝則朝廷安人君無過舉天<lb/>
下平治邪人一進則朝廷便有不安之象非謂一人便<lb/>
能如此乃其類應之者衆上下䝉蔽人主無由得知不<lb/>
覺養成禍患爾臣又聞有以君子小人參用之說告陛<lb/>
下者果有之乎此誤陛下也自古君子小人無參用之<lb/>
理聖人唯說君子在内小人在外則成泰小人在内君<lb/>
子在外則成否小人既進則君子必引類而去若君子<lb/>
與小人競進則危亂之基也陛下不可以不察初夏人<lb/>
<pb n="KR2d0007_WYG_090-8b"/>
來爭蘭州地界巖叟謂質孤勝如兩堡自元祐講和畫<lb/>
界當在我地蓋形勢膏腴之利豈可輕議棄與哉持不<lb/>
可宰相劉摯右丞蘇轍以人言求避位巖叟曰元祐之<lb/>
初排斥姦邪緝熙聖治摯與轍之功居多願深察讒毁<lb/>
之意重惜腹心之人無輕其去就兩宫深然之詔立皇<lb/>
后宣仁后曰皇帝選得賢后有内助之功巖叟曰内助<lb/>
雖是后事其如正家須在皇帝聖人所謂正家而天下<lb/>
定矣既退乃取歴代后事迹可以爲法者成書一編曰<lb/>
<pb n="KR2d0007_WYG_090-9a"/>
中宫懿範上之七年罷爲端明殿學士知鄭州移河陽<lb/>
卒年五十一贈正議大夫紹聖中坐元祐黨追貶雷州<lb/>
别駕<lb/>
梁燾字況之鄆州人也父蒨兵部貟外郎燾以父任爲<lb/>
太廟齋郎舉進士中第編校祕閣書籍遷集賢校理樞<lb/>
密院檢詳文字提舉京西刑獄召爲工部郎中元祐初<lb/>
爲太常少卿遷右諫議大夫有請宣仁后御文德殿服<lb/>
冠冕者受冊者燾率同列諫引薛奎諫章獻明肅皇后<lb/>
<pb n="KR2d0007_WYG_090-9b"/>
不當以王服見太廟事宣仁后欣納又論市易已廢乞<lb/>
蠲中下户逋負又乞欠青苗下户不得令保人備償御<lb/>
史張舜民以言事坐左遷臺諫官皆論以爲非是燾以<lb/>
謂御史持紀綱之官得以犯顔正論況臣下過失安得<lb/>
畏忌不言哉今御史敢言大臣者天下之公議大臣不<lb/>
快御史者一夫之私心屈天下之公議快一夫之私心<lb/>
非治朝之盛事也燾又面責給事中張問不能駮還舜<lb/>
民制命以爲失職坐詬同列出爲集賢殿修撰知潞州<lb/>
<pb n="KR2d0007_WYG_090-10a"/>
復爲左諫議大夫前宰相蔡確作詩怨謗燾與劉安世<lb/>
等交攻之燾又言方今忠於確者多於忠朝廷之士敢<lb/>
爲姦言者多於敢正論之人以此見確之氣燄凶赫根<lb/>
株牽連賊化害政爲患滋大確卒竄新州遷御史中丞<lb/>
鄧温伯除吏部尚書燾論温伯柔佞不立巧爲進取不<lb/>
聽改權户部尚書不拜以龍圖閣待制知鄭州明年召<lb/>
爲禮部尚書翰林學士元祐七年拜尚書左丞八年以<lb/>
疾罷爲資政殿學士同醴泉觀使不拜出知潁昌府徙<lb/>
<pb n="KR2d0007_WYG_090-10b"/>
鄆州紹聖三年責少府監分司明年遂貶雷州别駕化<lb/>
州安置卒于貶所年六十四<lb/>
鄭雍字公肅襄邑人也舉進士甲科召試爲祕閣校理<lb/>
知太常禮院坐議宗室昬婣不當出通判陜州元豐中<lb/>
爲嘉王岐王宫記室參軍元祐初擢起居郎召試中書<lb/>
舎人使契丹還爲左諫議大夫遷御史中丞奏劾宰相<lb/>
劉摯威福日恣及王巖叟等以爲摯黨摯巖叟罷遂爲<lb/>
尚書右丞改左丞紹聖二年以資政殿學士知陳州徙<lb/>
<pb n="KR2d0007_WYG_090-11a"/>
北京留守初章惇以白帖子貶謫元祐臣僚安燾等爭<lb/>
論不已哲宗疑之雍欲爲自安計謂惇曰熙寧初王安<lb/>
石作相嘗用白帖子行事惇大喜取其案牘懷之以白<lb/>
哲宗惇遂安雍雖以此結惇然卒罷政坐无祐黨奪職<lb/>
知成都府提舉崇福宫卒年六十八後列名黨籍云<lb/>
臣稱曰人臣之罪莫大於欺君章惇以白帖子貶謫元<lb/>
祐之臣是欺君者也雍爲執政不惟不力爭而乃匿情<lb/>
順非爲固位計是亦爲欺君者也語云鄙夫可與事君<lb/>
<pb n="KR2d0007_WYG_090-11b"/>
也與哉其未得之也患得之既得之患失之茍患失之<lb/>
無所不至矣聖人之言可不信夫<lb/>
　<lb/>
　<lb/>
　<lb/>
　<lb/>
　<lb/>
　東都事略卷九十<lb/>
</p>
<p>
</p>
  </div>
</body>
</text>
</TEI>
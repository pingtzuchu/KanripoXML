<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七十二</head>
    <p>
<pb n="KR2d0007_WYG_072-1a"/>
欽定四庫全書<lb/>
　東都事略卷七十二　　　宋　王　稱　撰<lb/>
　　列傳五十五<lb/>
歐陽脩字永叔吉州廬陵人也四嵗而孤母鄭氏守節<lb/>
自誓親教脩讀書家貧至以荻畫地學書比成人舉進<lb/>
士兩試國子監一試禮部皆第一遂中甲科補西京留<lb/>
守推官始從尹洙遊為古文議論當世事迭相師友與<lb/>
梅堯臣遊為歌詩相倡和遂以文章名冠天下景祐初<lb/>
<pb n="KR2d0007_WYG_072-1b"/>
召試為館閣校勘時范仲淹知開封府每進見輒論時<lb/>
政得失宰相吕夷簡惡之斥守饒州諫官髙若訥詆誚<lb/>
仲淹以為當黜脩以書深責若訥謂其不復知人間有<lb/>
羞耻事若訥以聞謫夷陵令徙乾徳復為武成軍節度<lb/>
判官范仲淹帥陜西辟脩掌書記脩曰吾論范公豈以<lb/>
為利哉同其退不同其進可也辤不就召還復校勘慶<lb/>
歴初遷集賢校理同知太常禮院求補外通判滑州仁<lb/>
宗登進杜衍范仲淹富弼韓琦分列二府増諫官員用<lb/>
<pb n="KR2d0007_WYG_072-2a"/>
天下名士召脩知諫院未幾修起居注修每勸上延見<lb/>
大臣訪以政事仁宗再出手詔使條天下事又開天章<lb/>
閣召對賜坐給以筆札使具疏于前皆皇恐退而上時<lb/>
所宜先者十數事於是有詔勸農桑興學校革磨勘任<lb/>
子等弊中外悚然而小人不便相與騰口謗之脩常為<lb/>
仁宗分别邪正勸行其言改右正言知制誥仍知諫院<lb/>
故事知制誥必試仁宗知脩之文有旨不試與近世楊<lb/>
億陳堯佐及脩三人而已嘗因奏事論及人物仁宗目<lb/>
<pb n="KR2d0007_WYG_072-2b"/>
脩曰如歐陽脩何處得來初范仲淹之貶饒州也脩與<lb/>
尹洙余靖皆以直仲淹見逐目之黨人自是朋黨之論<lb/>
起脩乃為朋黨論以進以為君子以同道為朋小人以<lb/>
同利為朋此自然之理也臣謂小人無朋惟君子則有<lb/>
之盖小人所好者利禄也所貪者財貨也當其同利之<lb/>
時暫相黨引以為朋者偽也及其見利而争先或利盡<lb/>
而反相賊害雖其兄弟親戚不能相保故臣謂小人無<lb/>
朋其暫為朋者偽也君子則不然所守者道義所行者<lb/>
<pb n="KR2d0007_WYG_072-3a"/>
忠信所修者名節以之修身則同道而相益以之事國<lb/>
則同心而共濟終始如一故君子有朋也故為君者但<lb/>
當退小人之偽朋用君子之真朋則天下治矣四年大<lb/>
臣有言河東芻粮不足請廢麟州命脩往視利害脩以<lb/>
以為麟州天險不可廢又言忻州代州岢嵐火山軍並<lb/>
邊民田廢不得耕號為禁地吾雖不耕而敵常盜耕之<lb/>
若募民計口出丁為兵量入租粟以耕嵗可得數百萬<lb/>
斛不然他日且盡為敵有議下太原帥臣以為不便持<lb/>
<pb n="KR2d0007_WYG_072-3b"/>
之久之乃從凡河東賦斂過重民所不堪奏罷十數事<lb/>
自河東還㑹保州兵亂以脩為龍圖閣直學士河北都<lb/>
轉運使仁宗面諭曰無為久留計有所欲言言之脩曰<lb/>
諫官得風聞言事外官越職而言罪也仁宗曰苐以聞<lb/>
勿以中外為意方是時二府相繼以黨議罷去脩慨然<lb/>
上疏曰杜衍韓琦范仲淹富弼天下皆知其可用之賢<lb/>
而不聞其有可罷之罪自古小人讒害忠賢其説不逺<lb/>
欲廣陷良善不過指為朋黨欲摇動大臣必須誣以專<lb/>
<pb n="KR2d0007_WYG_072-4a"/>
權其故何也去一善人而衆善人尚在則未為小人之<lb/>
利欲盡去之則善人少過難為一一求瑕唯指以為朋<lb/>
黨則可以一時盡逐至如自古大臣已被主知而䝉信<lb/>
任則難以他事動摇唯有專權是上之所惡必須此説<lb/>
方可傾之正士在朝羣邪所忌謀臣不用敵國之福也<lb/>
今此四人一旦罷去而使羣邪相賀於内四夷相賀於<lb/>
外臣所以為陛下惜之也為朋黨論者惡脩異已又以<lb/>
善言其情状愈益忌之㑹脩之外甥女張嫁族人晟以<lb/>
<pb n="KR2d0007_WYG_072-4b"/>
失行繫獄言事者乘此欲并中脩遂起詔獄窮治張資<lb/>
産仁宗遣中官監劾之卒辨其誣脩坐左遷知制誥知<lb/>
滁州徙揚潁二州復龍圖閣直學士留守南京以母憂<lb/>
去既免喪入見鬚髮盡白仁宗怪之問勞惻然恩意甚<lb/>
厚命判流内銓小人畏脩復用偽為脩奏乞澄汰宦官<lb/>
宦官聞之果怒㑹選人胡宗堯當改官坐嘗以官舟假<lb/>
人經赦去官法當循資脩引對取旨仁宗特令改官宦<lb/>
官有密奏者曰宗堯翰林學士宿之子有司右之私也<lb/>
<pb n="KR2d0007_WYG_072-5a"/>
遂出知同州言者多謂脩無罪仁宗悟留刋修唐書為<lb/>
翰林學士加龍圖閣學士知開封府所代包拯以威嚴<lb/>
御下名震都邑脩簡易循理不求赫赫之譽或以為言<lb/>
脩曰凡人材性不一用其所長事無不舉彊其所短勢<lb/>
必不逮吾亦任吾所長耳遷給事中為羣牧使唐書成<lb/>
拜禮部侍郎兼翰林侍讀學士脩在翰林凡八年知無<lb/>
不言所言多聼河決商胡賈昌朝留守北京欲開横壠<lb/>
故道囘河使東有李仲昌者欲道商胡入六塔河詔兩<lb/>
<pb n="KR2d0007_WYG_072-5b"/>
省臺諫集議脩故奉使河北知河決根本以為河水重<lb/>
濁理無不淤淤從下起下流必決水性避髙決必趨下<lb/>
以近事驗之決河非不能力塞故道非不能力復但勢<lb/>
不能久必決於上流耳横壠功大難成雖成必有復決<lb/>
之患六塔狹小不能容受大河以全河注之濵棣徳博<lb/>
必被其害不若因水所趨増治隄防疏其下流浚之入<lb/>
海則河無決溢㪚漫之憂數十年之利也陳執中當國<lb/>
主横壠之議其後行之而敗河北被害者凡數千里臺<lb/>
<pb n="KR2d0007_WYG_072-6a"/>
諫謂執中過惡而執中遷延尚玷宰相府脩上疏曰陛<lb/>
下用相非其人以天下之事奈何委一不學無識諂邪<lb/>
很愎之執中而甘心焉然天下之人與後世之議者謂<lb/>
陛下拒忠言庇愚相以為聖徳之累未幾執中罷免狄<lb/>
青為樞密使奮自軍伍多戰功軍中服其威名仁宗不<lb/>
豫諸軍訛言藉藉脩言武臣掌機密而得軍情不惟於<lb/>
國不便鮮不為身害請出之外藩以保其終始遂罷青<lb/>
知陳州脩嘗因水災上疏曰陛下臨御三十餘年而儲<lb/>
<pb n="KR2d0007_WYG_072-6b"/>
宫未建此久闕之典也漢文帝即位羣臣請立太子羣<lb/>
臣不自疑而敢請文帝亦不疑其臣有二心後唐明宗<lb/>
尤惡人言太子事然漢文帝立太子之後享國長久為<lb/>
漢太宗明宗儲嗣不早定而秦王以窺覬陷于大禍後<lb/>
唐遂亂陛下何疑而久不定乎嘉祐五年為樞密副使<lb/>
明年拜參知政事修在兵府與曽公亮考天下兵數及<lb/>
三路屯戍多少地理逺近更為圖籍凡邊防久闕屯戍<lb/>
者必加蒐補其在政府與韓琦同心輔政凡兵民官吏<lb/>
<pb n="KR2d0007_WYG_072-7a"/>
財利之要中書所當知者集為緫目遇事不復求之有<lb/>
司時東宫猶未定與韓琦等協定大議語在琦傅英宗<lb/>
即位以疾未親政慈聖章獻皇后垂簾脩與二三大臣<lb/>
往來二宮彌縫其闕卒復明辟再遷吏部侍郎神宗即<lb/>
位遷尚書左丞脩性剛直平生與人盡言無所隐及在<lb/>
二府士大夫有所干請輒面諭可否雖臺諫論事亦必<lb/>
以是非詰之初朝廷議加濮王典禮也臺臣以脩主此<lb/>
議專以詆脩語在濮王事中脩著濮議引喪服記曰為<lb/>
<pb n="KR2d0007_WYG_072-7b"/>
人後者為其父母服服者齊衰期也謂之降服親不可<lb/>
降降者降其外物爾喪服是也其必降者示有所屈也<lb/>
以重承大宗之重尊祖而為之屈於此以伸於彼也夫<lb/>
生莫重於父母而為之屈者以承大宗者亦重也此以<lb/>
義制者也父子之道天性也臨之以大義有可以降其<lb/>
外物而本之於至仁則不可絶其天性絶人道而滅天<lb/>
理此不仁者之或不為也故聖人制服為降三年為朞<lb/>
而不没其父母之名以見服可降而名不可沒也此以<lb/>
<pb n="KR2d0007_WYG_072-8a"/>
仁存者也今議者欲以為人後之故使一旦反視父母<lb/>
若未嘗生我者其絶之也甚矣使其真絶之與是非人<lb/>
情也廹於義而偽絶之與是仁義者教之為偽也其議<lb/>
如此臺臣既出而來者持脩愈急先是蒋之竒盛稱濮<lb/>
議之是脩由是薦之得為御史既而反攻脩及其帷薄<lb/>
事事連其子婦脩杜門求辨其事詔詰問之竒語所從<lb/>
來之竒言得之彭思永思永言出於風聞暧昧無實嘗<lb/>
戒之竒勿言神宗為其詞窮逐去脩亦力求退除觀文<lb/>
<pb n="KR2d0007_WYG_072-8b"/>
殿學士刑部尚書知亳州遷兵部尚書知青州時諸路<lb/>
散青苗錢脩乞令民止納本錢以示不為利罷提舉官<lb/>
聼民以願請不報除宣徽南院使判太原府脩力辭丐<lb/>
易蔡州大略以久疾昬耗不任重寄復曰時多喜新竒<lb/>
而臣思守拙衆方興功利而臣欲循常以譏切王安石<lb/>
遂聼以舊官知蔡州脩在亳已六請致仕比至蔡逾年<lb/>
復請乃以觀文殿學士太子少師致仕脩昔守潁樂其<lb/>
風土因卜居焉及歸而居室未備處之怡然不以為意<lb/>
<pb n="KR2d0007_WYG_072-9a"/>
脩之在滁也自號醉翁作亭琅邪山以醉翁名之晚年<lb/>
又自號六一居士曰吾集古録一千卷藏書一萬卷有<lb/>
琴一張有碁一局而嘗置酒一壺吾老於其間是為六<lb/>
一自為傳刻石居潁一年而卒年六十六贈太子太師<lb/>
諡曰文忠脩於六經長於易詩春秋其所發明多古人<lb/>
所未見嘗奉詔撰唐本紀表志又自撰五代史記二書<lb/>
本紀法嚴而詞約多取春秋遺意其表傳志與遷固相<lb/>
上下有易童子問三卷詩本義十四卷居士集五十卷<lb/>
<pb n="KR2d0007_WYG_072-9b"/>
内外制奏議四六集又四十餘卷脩篤於朋友不以貴<lb/>
賤生死易意尹洙孫復石介梅堯臣既没皆經理其家<lb/>
或言之朝廷官其子弟蘇洵以布衣隐居於蜀脩得其<lb/>
書獻諸朝當時文士一有所長必極口稱道惟恐人不<lb/>
知也嘉祐間朝廷進人之路稍狹脩建言以館閣育材<lb/>
材既難得其人又難知則當博採而多蓄之兾一得其<lb/>
間則傑然出為名臣矣餘亦不失為佳士也遂詔韓琦<lb/>
曽公亮趙槩及脩各舉五人一時得士為多脩嘗稱故<lb/>
<pb n="KR2d0007_WYG_072-10a"/>
相王曽之言曰恩欲歸已怨使誰當且曰貧賤嘗思富<lb/>
貴富貴必履危機此古人之所歎也惟不思而得既得<lb/>
而不患失之者其庶幾乎脩以論政不合固求去位年<lb/>
未及即告老天下髙之四子發奕棐辨<lb/>
棐字叔弼以父脩䕃守秘書省正字年十二三脩著鳴<lb/>
蟬賦棐侍脩語之曰兒異日能為吾此賦否因書以遺<lb/>
之脩又嘗書以教棐曰藏精於晦則明飬神以静則安<lb/>
晦所以蓄用静所以應物善蓄者則不竭善應者則無<lb/>
<pb n="KR2d0007_WYG_072-10b"/>
窮雖學則可至然性近者得之易也及長舉進士脩在<lb/>
位及告老棐不肯言仕脩卒始仕為審官院主簿遷太<lb/>
常博士哲宗即位為著作郎入省為職方禮部員外郎<lb/>
詔議南北郊祭或曰分祭禮也或曰合祭禮也棐曰分<lb/>
祭合祭唐志有之矣吾先君子之所論也雖欲合議者<lb/>
而排分祭則非吾先君子之意也章惇入相棐以祕閣<lb/>
校理知襄州又知潞州坐元祐黨奪校理元符三年還<lb/>
朝為吏部郎中遷右司郎中請外以直祕閣知蔡州復<lb/>
<pb n="KR2d0007_WYG_072-11a"/>
係元祐黨鐫直祕閣罷居潁州卒年六十七初脩以道<lb/>
徳文章為三朝所知天下學士大夫皆師尊之而棐亦<lb/>
能以文學世其家有文集二十卷其他著述又五十餘<lb/>
卷<lb/>
臣稱曰斯文古今大事也天未嘗輕以畀人然自孔子<lb/>
以來千有餘載之間得其正傳者僅四五人而已孔子<lb/>
既沒而孟子生孟子之後有荀卿荀卿之後而揚雄出<lb/>
雄之後而韓愈繼愈之後而脩得其傳其所以明道祕<lb/>
<pb n="KR2d0007_WYG_072-11b"/>
而息邪説立化本而振儒風邃然以所學入發為朝廷<lb/>
之論議志得道行沛然有餘則功利之及於物者蓋天<lb/>
之所畀也故天下尊仰之如泰山大河日月所不能磨<lb/>
而竭矣<lb/>
　<lb/>
　<lb/>
　<lb/>
　東都事略卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十三</head>
    <p>
<pb n="KR2d0007_WYG_123-1a"/>
欽定四庫全書<lb/>
　東都事略卷一百二十三　宋　王　稱　撰<lb/>
　　附錄一<lb/>
甚矣中國之有夷狄也蠻夷猾夏見於堯舜之時昆夷<lb/>
玁狁見於文王之世夫堯舜文王帝王之盛也夷狄猶<lb/>
未盡率服則後世可知矣在漢則有匃奴之強而唐亦<lb/>
有突厥囘紇吐蕃之暴漢唐尚然則非漢唐又可知矣<lb/>
太祖受命夷狄畏威不敢犯塞太宗既下太原乃移兵<lb/>
<pb n="KR2d0007_WYG_123-1b"/>
幽薊自是有契丹之師矣李繼捧以靈夏之地歸吾職<lb/>
方而繼遷因以叛亂至真宗之世契丹直抵澶魏真宗<lb/>
决䇿親征一戰而勝與之講好于時繼遷亦死徳明請<lb/>
命於是兩邊晏然自三代漢唐以來蓋未有也寳元慶<lb/>
厯之間元昊謀僭契丹生釁北邊既已再和而西師旋<lb/>
亦解嚴且叛則討之服則綏之此仁宗甚徳而度也神<lb/>
宗雄材大略有開拓四夷之志雖復地於熈河尋敗師<lb/>
於靈武逮至元祐力主和戎之議紹聖復建用兵之䇿<lb/>
<pb n="KR2d0007_WYG_123-2a"/>
蔡京既收湟鄯王黼謀取燕雲馴致金兵擾我甸服斲<lb/>
喪帝室屠害生靈而二聖俱北狩矣可不痛哉此其服<lb/>
叛去來為中國利害者也其它四夷在祖宗時率皆慕<lb/>
義向化且不為中國利害者則皆闕而不書<lb/>
遼國即契丹也蓋東方之國在潢水之南本鮮卑之舊<lb/>
地也自後魏以來名見中國初契丹之先有一男子乗<lb/>
白馬一女子駕灰牛相遇於遼水之上遂為夫婦生八<lb/>
男子一男子即逹呼哩氏也八子為八部一曰逹爾扎二<lb/>
<pb n="KR2d0007_WYG_123-2b"/>
曰伊斯琿三曰舎琿四曰諾爾威五曰頗摩六曰納古濟<lb/>
七曰濟勒勤八曰實衮部之長號大人常推一人為王得<lb/>
建旗鼓唐光啟中其王欽徳侵略韃靼奚室韋而役屬<lb/>
之欽徳衰諸部以邪律色勒廸少子安巴堅代為王安巴<lb/>
堅強併八部為一部乃僭稱皇帝自號天皇王稱年曰<lb/>
神冊龍徳天賛云唐天成元年安巴堅死徳光立二年<lb/>
改元天顯陷營平二州晋髙祖立求援於徳光割幽薊<lb/>
十六州與之乃以徳光所居為上京臨潢府幽州為燕<lb/>
<pb n="KR2d0007_WYG_123-3a"/>
京幽都府渤海國為東京遼陽府天福三年改元曰㑹<lb/>
同國號大遼開運四年徳光南牧度河還至欒城死托<lb/>
雲之子烏雲立名璟改元曰天禄自稱天授皇帝立五<lb/>
年以弑死周廣順元年徳光子齊王舒嚕立名明改元<lb/>
曰應厯自稱天順皇帝顯徳六年世宗復三關舒嚕喜<lb/>
睡國人目曰睡王七年與河東連兵冦鎮定恭帝命我<lb/>
太祖北征俄聞太祖即位驚曰中國有英主矣於是遁<lb/>
去開寳三年庖人因舒嚕醉而殺之烏雲之子明記立<lb/>
<pb n="KR2d0007_WYG_123-3b"/>
更名賢改元曰保寧自稱天賛皇帝立時九嵗七年其<lb/>
涿州刺史耶律琮以書遺雄州孫全興乞脩好其書有<lb/>
云臣無交於境外言則非宜事有利於國家専之亦可<lb/>
全興以聞太祖命以書荅之遂遣其臣克實克舒蘓來<lb/>
聘太平興國二年復遣使來賀太宗即位四年改元曰<lb/>
乾亨太宗征河東遣使起居隨冦石嶺關以援太原為<lb/>
郭進所敗王師既平河東遂北征勒兵幽州而還明年<lb/>
冦雄州太宗復北征師次大名遂遁去明記立十五年<lb/>
<pb n="KR2d0007_WYG_123-4a"/>
而死諡明孝成皇帝有子三人隆緒隆裕隆慶梁王隆<lb/>
緒立年十二自稱天輔皇帝尊母燕燕為承天皇太后<lb/>
改大遼為大契丹國燕燕専國政以三萬騎來冦潘美<lb/>
擊敗之日利月利等十一族七萬餘帳内附降者又三<lb/>
千帳獲羊馬萬計八年改元曰統和諸將言契丹主㓜<lb/>
國事皆決於母大將韓徳譲寵幸用事國人嫉之請乗<lb/>
釁以取燕薊太宗以為然雍熈三年以天平節度使曹<lb/>
彬將幽州道行營前軍出涿州河陽節度使崔彦進副<lb/>
<pb n="KR2d0007_WYG_123-4b"/>
之馬軍都指揮使米信將幽州西北道行營之師出雲<lb/>
中代州觀察使杜彦圭副之歩軍都指揮使田重進將<lb/>
定州路行營之師出飛狐口蘄州刺史譚延美副之忠<lb/>
武軍節度使潘美將雲應寰朔州行營之師出鴈門雲<lb/>
中觀察使楊業副之曹彬克固安城又下新城重進戰<lb/>
飛狐南斬首五百級美攻寰州降其刺史趙彦文克涿<lb/>
州美進圍朔州其節度副使趙希賛以城降敵萬騎來<lb/>
援飛狐口重進大破之擒其大將大鵬翼康州刺史馬<lb/>
<pb n="KR2d0007_WYG_123-5a"/>
頵馬軍都指揮使何萬通又戰涿州南斬首千餘級殺<lb/>
宰相扎色茂遂圍應州其節度副使艾正以城降重進<lb/>
攻飛狐下之又下靈丘美克雲州吐渾節度副使党承<lb/>
徳來降重進圍蔚州押牙李存璋等以城來降潘美已<lb/>
下寰朔雲應重進得山後要害之地曹彬之將聞美等<lb/>
屢勝自以領重兵而功少遂欲徼功彬不得已裹五十<lb/>
日粮再趨涿州且行且戰歴二十日始至城下屬盛暑<lb/>
士卒疲乏不能進還至岐溝契丹躡戰王師遂敗彬宵<lb/>
<pb n="KR2d0007_WYG_123-5b"/>
渉拒馬河營於易水之南彦進囬軍亦為契丹所敗因<lb/>
詔美部遷雲應寰朔四州之民五萬戸及其吐渾突厥<lb/>
三部落安慶等族八百餘帳分處河南既而燕燕與其<lb/>
大臣耶律漢寧南北皮室及烏雅特哩衮衆十餘萬陷寰<lb/>
州楊業與戰於陳家谷死之是嵗侵易州又冦代州四<lb/>
年復侵三關瀛州帥劉延讓戰於君子舘敗績先鋒賀<lb/>
令圖髙陽將楊重進死之遂陷易州又侵定逺軍端拱<lb/>
元年侵滿城大將郭守文李繼隆等與戰於唐河敗之<lb/>
<pb n="KR2d0007_WYG_123-6a"/>
斬首萬五千級獲馬萬匹繼隆部送糧草入威虜軍為<lb/>
敵將裕恱邀戰廵檢使尹繼倫襲破于唐徐二州之間<lb/>
殺其大將皮室裕恱遂遁去敵將韓徳威率數萬騎誘<lb/>
党項勒浪嵬族不六大首領馬尾等自振武入侵府州<lb/>
折御卿大敗其衆於子河汉勒浪等族反攻其後敵衆<lb/>
大潰死者什六七於是勒浪等族悉款塞内附至道元<lb/>
年侵雄州何承矩敗之梟鐡林大將一人咸平二年大<lb/>
侵鎮定真宗親征次大名知府事折御昌等引兵入五<lb/>
<pb n="KR2d0007_WYG_123-6b"/>
合川破㧞黄太尉砦三年冦瀛州髙陽帥康保裔戰于<lb/>
裴村死之大將范廷召追擊於莫州東斬首萬餘級奪<lb/>
其所掠老㓜數萬真宗還京師復侵威虜軍何承矩自<lb/>
雄州界河率師攻平州以牽其勢鎮定行營帥王顯等<lb/>
亦以大軍至遂破敵二萬餘衆斬統軍鐡林等十五人<lb/>
六年復侵定州鎮定髙陽關三路帥王超敗之於望都<lb/>
南既而敵衆數萬至副帥王繼忠戰于康林陷焉景徳<lb/>
元年舉國大入分冦威虜順安軍又侵北平緫管田敏<lb/>
<pb n="KR2d0007_WYG_123-7a"/>
等破之又侵定州駐陽城淀假王繼忠為書抵莫州請<lb/>
和真宗謂宰相畢士安等曰和戎之利自古有之然夷<lb/>
狄變詐未可信也士安等曰比來降敵皆言國中恐陛<lb/>
下復有幽燕之舉又銳氣屢挫而退歸無名其請和固<lb/>
不為疑於是遣右班殿直曹利用持書荅之然敵益進<lb/>
攻圍瀛州利用至大名而知府事王欽若留不遣真宗<lb/>
北征繼忠又奏契丹兵不敢劫掠以待王人而王人不<lb/>
至乃詔欽若遣利用敵復進兵陷徳清軍攻澶州伏弩<lb/>
<pb n="KR2d0007_WYG_123-7b"/>
發射殺其貴將順國王達蘭遂大潰利用乃與其飛龍<lb/>
使韓杞見行在議盟又遣右監門衛大將軍姚柬之獻<lb/>
御衣飲食真宗御行宫南燕從官召柬之與因遣使交<lb/>
馳誓書真宗謂輔臣曰初欲令石晋楊延朗邀其歸路<lb/>
而以精兵踵其後腹背擊之可無噍類矣然兵連禍結<lb/>
何時已哉故徇其請以休息天下之民若彼自渝盟以<lb/>
順伐逆覆亡之殆未晚也眀年令雄覇州安肅軍置𣙜<lb/>
場以通其貿易自是交遣使賀生日及正旦嵗以為常<lb/>
<pb n="KR2d0007_WYG_123-8a"/>
仍遺以銀絹三十萬又明年其國人上燕燕號曰睿徳<lb/>
神略應運啓化法道洪仁聖武開統承天皇太后上隆<lb/>
緒曰洪文宣武至徳廣道孝皇帝置中京於七金山下<lb/>
其地本奚王牙帳也大中祥符元年號安巴堅廟曰太<lb/>
祖徳光曰太宗璟曰世宗眀曰穆宗賢曰景宗明年燕<lb/>
燕歸政於隆緒未踰月而卒燕燕姓蕭氏宰相思温之<lb/>
女有機謀善馭左右大臣多得其死力先是蕃民歐漢<lb/>
人死者償以牛馬漢人則斬之仍以其親屬為奴婢燕<lb/>
<pb n="KR2d0007_WYG_123-8b"/>
燕一以漢法論每戎馬南入親被甲督戰及通和亦出<lb/>
其謀然天性殘忍多殺戮與耶律隆運通遣人縊殺其<lb/>
妻又幸毉工特哩衮有私議其醜者輒殺之隆緒畏莫<lb/>
敢言既卒諡曰宣獻年五十七隆運即韓徳譲也事明<lb/>
記為樞宻使兼行營都統明記疾亟諸子㓜大臣握兵<lb/>
在朝隆運不俟召率其親屬赴行帳白燕燕分其兵權<lb/>
明記卒乃立隆緒奉燕燕為皇太后隆運既幸於燕燕<lb/>
又以䇿立功為司徒政事令封楚王賜姓耶律氏改今<lb/>
<pb n="KR2d0007_WYG_123-9a"/>
名又拜大丞相蕃漢樞宻使南北面行營都統徙封齊<lb/>
王隆緒親書鐡劵以賜之遷尚書令徙晋王賜不拜乗<lb/>
車上殿置䕶位百人䕶位惟其國主得置之隆緒以父<lb/>
事隆運日遣其弟隆慶隆裕一問起居隆運既卒與燕<lb/>
燕同柩而葬無子以隆裕子周王宗業為後初燕燕死<lb/>
隆緒闇弱而隆慶桀黠國人多附之又繕甲兵遣親信<lb/>
以私書交結貴臣隆緒常召之辭以避暑不至其親信<lb/>
錄其書抵雄州且言隆緒不能敦睦親族國人皆思歸<lb/>
<pb n="KR2d0007_WYG_123-9b"/>
漢真宗敕邊吏勿報五年改元曰開泰隆緒自遼陽伐<lb/>
髙麗為其所敗將士沒者過半天禧五年改元曰太平<lb/>
真宗崩仁宗遣使告哀隆緒即集蕃漢臣舉哀號慟謂<lb/>
其宰相吕徳懋曰與南朝約為兄弟垂二十年今忽報<lb/>
登遐吾雖少兩嵗顧餘生㡬何因復大慟又曰聞嗣皇<lb/>
帝尚少恐未知通好始末茍為臣下所間奈何又謂其<lb/>
妻曰汝可致書大宋皇太后使汝名𫝊中國遂令燕京<lb/>
憫忠寺置真宗靈御建道場百日又令國中有犯真宗<lb/>
<pb n="KR2d0007_WYG_123-10a"/>
諱悉令易之隆緒病召東平王蕭孝穆上京留守蕭孝<lb/>
先使輔立其子珠巴克而無失朝廷信誓死於大斧河<lb/>
年六十一立五十年廟號聖宗其妻曰齊天皇后妃曰<lb/>
順聖元妃齊天平州節度使蕭斡實之女耶律隆運之<lb/>
甥有容色隆緒寵愛之事其姑燕燕甚謹燕燕亦以隆<lb/>
運故深愛之燕燕既死乃與國事權勢日盛置宫闈司<lb/>
補官屬出教命號仁慈翊聖齊天彰徳皇后齊天善彈<lb/>
琵琶與樂工燕文顯李有福通元妃以白隆緒隆緒不<lb/>
<pb n="KR2d0007_WYG_123-10b"/>
納又為蕃書投隆緒寢中隆緒得之曰此必元妃為之<lb/>
也命焚之隆緒死珠巴克立珠巴克隆緒第八子名宗<lb/>
真母即元妃也以遺令立齊天為皇太后元妃為皇太<lb/>
妃元妃匿之自為皇太后令人誣告齊天謀反坐死者<lb/>
百餘人以小車載后囚於上京未㡬縊殺之太后緫軍<lb/>
國事改元曰景福明年又改曰重熈加號法天皇太后<lb/>
多殺其功臣専用其兄弟分監南北蕃漢事至其家奴<lb/>
授團練觀察節度使四十餘人幽人無賴者徃徃願為<lb/>
<pb n="KR2d0007_WYG_123-11a"/>
蕭氏奴初宗真嘗以酒一器賜琵琶樂工蕭氏怒乃加<lb/>
朴箠宗真疑内品所告隂遣人殺之乃下吏雜治宗真<lb/>
語人曰我貴為天子與囚同荅狀内不平景祐元年率<lb/>
兵逐其母以黄布車送至慶州使守隆緒冡殺永興軍<lb/>
都統髙常格及内侍數十族命内軍都提㸃王繼恩内<lb/>
侍都知趙安仁監南北面蕃漢臣寮明年加號文武仁<lb/>
聖昭孝皇帝後遊獵過祖州北山見齊天冢泣下初隆<lb/>
緒將死謂宗真曰皇后事我四十年以其無子故命汝<lb/>
<pb n="KR2d0007_WYG_123-11b"/>
為嗣我死汝母子母殺之也宗真追感其言命改葬於<lb/>
安巴堅墓之旁其國人有勸迎其母以覲朝廷嵗聘之<lb/>
物又一日内道塲命僧講報恩經感悟遣使迎至中京<lb/>
門外舘擇日相見遂為母子如初加號法天應運仁徳<lb/>
章聖皇太后然出入舎止相距常十里以隂備之慶厯<lb/>
二年聞趙元昊反遣蕭英劉六符來請石晋所割瓦橋<lb/>
關南十縣以冨弼張茂實徃報許嵗増銀絹二十萬語<lb/>
在弼傳明年加號聦文聖武英略睿哲仁孝皇帝上母<lb/>
<pb n="KR2d0007_WYG_123-12a"/>
儀天體道至仁廣徳慈順章聖皇太后皇祐元年來告<lb/>
西征明年來告捷又遣使齎其畫像來且言兩國交歡<lb/>
而未嘗識面因請御容許之未及徃而死宗真立凡二<lb/>
十五年年四十三諡曰文成皇帝廟號興宗宗真常與<lb/>
教坊使王稅輕十數人結為兄弟出入其家或拜其父<lb/>
母常夜晏與劉四端兄弟及王綱等數十人入樂隊命<lb/>
后妃易衣為女冠后父蕭穆濟言漢官皆在此后妃入<lb/>
戱非所冝也宗真擊碎后父首曰我尚為之若女何人<lb/>
<pb n="KR2d0007_WYG_123-12b"/>
也閒嘗變服入酒肆寺觀尤重浮圖法僧有拜三公三<lb/>
師兼政事令者二十人左右所親信多擢為將相宗真<lb/>
死洪基立嘉祐二年遣使求御容以為後世子孫之誇<lb/>
議者慮有厭勝之術仁宗曰朕待之厚豈有此理哉遣<lb/>
御史中丞張昪送之洪基具儀服迎謁及見御容驚肅<lb/>
再拜退而謂左右曰中國之主天日之表神異如此真<lb/>
聖人也我若生在中國不過與之執鞭捧蓋為一都虞<lb/>
候而已其畏服如此治平二年洪基改元曰咸寧二年<lb/>
<pb n="KR2d0007_WYG_123-13a"/>
改國號大遼至熙寧七年遣蕭禧來言代北對境有侵<lb/>
地請遣使同分畫神宗許之遣太常少卿劉忱為使秘<lb/>
書丞呂大忠為副已而大忠丁家難有詔起復忱對使<lb/>
殿奏曰臣受命以來在樞府攷核文據未見本朝有尺<lb/>
寸侵敵地臣既辱使指當以死拒之忱出疆神宗手敕<lb/>
曰敵理屈則忿卿姑如所欲與之忱不奉詔洪基又遣<lb/>
蕭禧來神宗遣中使賜韓琦富弼文彦博曽公亮詔曰<lb/>
朝廷通好北敵㡬八十年近嵗以來生事彌甚代北之<lb/>
<pb n="KR2d0007_WYG_123-13b"/>
地素無定封故造釁端妄來理辨比敕官吏同加案行<lb/>
雖圖籍甚明而詭辭不服今横使復至意在必得敵情<lb/>
無厭勢恐未已萬一不測何以待之古之大政必咨故<lb/>
老卿其具奏琦言敵人見形生疑引先發制人之說又<lb/>
不可謂敵形勢已衰幽薊可復宜遣使報聘厚其禮幣<lb/>
如河北置三十七將此深有見疑之形者也謂宜罷之<lb/>
以釋敵疑弼言朝廷諸邊用兵敵所以先期求釁不若<lb/>
委邊臣詰而嚴備之來則禦去則備親征之謀未可輕<lb/>
<pb n="KR2d0007_WYG_123-14a"/>
舉且選人報聘敵藉吾嵗賜方能立國豈無欲安靜之<lb/>
理彦博言蕭禧之來欲以北亭為界縁慶厯西事未平<lb/>
之時來求黄嵬之地容易與之中國禦戎守信為上必<lb/>
以誓書為證若萌犯順之心當豫備邊使戰勝守固而<lb/>
已若襲幽燕恐將噬臍公亮言敵人畏強侮弱故要控<lb/>
制得術嘉祐間夏國妄認同家堡為界延州牒問遂圍<lb/>
大順冦邊不已絶其嵗賜方始懇求帖服今待敵人極<lb/>
包容矣不使知懼恐未易馴服控制之術毋使倒持夷<lb/>
<pb n="KR2d0007_WYG_123-14b"/>
狄知中國之不可窺則姦謀自息矣時劉忱呂大忠執<lb/>
不可與執政知不可奪乃罷忱許大忠終制於是王安<lb/>
石曰將欲取之必固與之以筆畫其地圖以天章閣待<lb/>
制韓縝奉使盡舉與之蓋東西棄地五百餘里紹聖三<lb/>
年改元曰昌夀洪基號聖文神武全功大略聦仁孝惠<lb/>
天祐皇帝在位四十七年而死建中靖國元年也洪基<lb/>
廟號道宗其孫延禧立<lb/>
　東都事略卷一百二十三<lb/>
</p>
<p>
</p>
  </div>
</body>
</text>
</TEI>
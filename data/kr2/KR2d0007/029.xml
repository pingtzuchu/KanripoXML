<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十九</head>
    <p>
<pb n="KR2d0007_WYG_029-1a"/>
欽定四庫全書<lb/>
　東都事略卷二十九　　　宋　王　稱　撰<lb/>
　　列傳十二<lb/>
何繼筠字化龍河南人也父福進仕後唐至周官至天<lb/>
平軍節度使福進節制鎮州繼筠補牙職以偏師出土<lb/>
門與并人戰斬首數千級以功除刺史契丹入邊又擊<lb/>
敗之世宗征瓦橋闗命繼筠以所部出百井道以破并<lb/>
冦宋興以繼筠為棣州團練使闗南兵馬都監加防禦<lb/>
<pb n="KR2d0007_WYG_029-1b"/>
使太祖征太原繼筠奪并人汾河橋又敗其衆于城下<lb/>
擒其将張環石斌以獻開寳三年太祖親征太原契丹<lb/>
來援繼筠屯石嶺闗追奔數十里斬千餘級獲器用甚<lb/>
衆太祖命以所獲首級鎧甲示於城下并人奪氣以功<lb/>
拜建武軍節度使繼筠屢以少擊衆在塞上二十年敵<lb/>
人畏其名繢其像而拜之卒年五十一贈侍中繼筠兒<lb/>
童時嬉戲必分布部伍為戰陳状及長善射深沉有謀<lb/>
與士卒同甘苦子承矩<lb/>
<pb n="KR2d0007_WYG_029-2a"/>
承矩字正則從繼筠討劉崇除閑廏副使太平興國中<lb/>
監兵泉州以功遷閑廐使知河陽徙潭州居六年除淄<lb/>
州刺史僉書滄州事時契丹數入邊承矩請屯兵於順<lb/>
安砦西闗易河溝口引水東西三百餘里南北五七十<lb/>
里築隄瀦水以助要害太祖用其策屬霖潦為患議者<lb/>
多以為非承矩援漢魏至唐故事以折之詔以承矩為<lb/>
河北制置屯田使民遂獲萑蒲魚蛤之利而稻田歲入<lb/>
亦助邊餉自是髙陽並海以抵順安絶敵人奔衝之虞<lb/>
<pb n="KR2d0007_WYG_029-2b"/>
又言順安至西山不逺百里亦多川源願因而廣之用<lb/>
息外患朝廷雖嘉之未及行也自滄徙雄州契丹萬騎<lb/>
夜逼城堞遲明承矩出戰獲其酋所謂鐵林相公者敵<lb/>
始引去復徙滄州眞宗即位知雄州嘗上疏請和戎為<lb/>
息民之利進英州團練使知澶州契丹修好眞宗益善<lb/>
其有謀又命知雄州拜本州團練使時敵使初至承矩<lb/>
以為待之之禮宜得中庶可久也眞宗嘉納久之徙齊<lb/>
州卒年六十一贈相州防禦使縁邊及涿易州軍民聞<lb/>
<pb n="KR2d0007_WYG_029-3a"/>
承矩卒無不流涕相與至雄州發哀供佛何氏世為名<lb/>
将而承矩好學有文所與游者必賢士大夫太宗嘗遣<lb/>
内侍齎御製并書積五十餘軸又面付手札以寵之初<lb/>
除團練使眞宗謂宰相曰承矩知書好名以才能自許<lb/>
宜授以美名遂除英州及去雄州請以李允則自代允<lb/>
則亦良将也承矩御下以誠同其甘苦民有告機事必<lb/>
與欵語無所猜忌故敵人動息無不逆知其後敵使者<lb/>
言敵人畏服其名云<lb/>
<pb n="KR2d0007_WYG_029-3b"/>
李謙溥字徳明太原人也少通左氏春秋仕晉為供奉<lb/>
官至周任刺史嘗監晉州兵以偏師屢挫太原而屠城<lb/>
略地功為多隰州闕守謙溥攝州事至則濬城隍嚴兵<lb/>
備未旬日而并人至方盛暑謙溥服絺綌揮羽扇引二<lb/>
小吏登城徐歩并人望之勒兵不敢動因以敢死士百<lb/>
人夜縋城銜枚薄賊營破之逐北數千里斬首千餘級<lb/>
為澶州廵檢改丹州刺史建隆初移慈州久之謙溥與<lb/>
孫延進沈繼深王睿進兵太原略地謙溥為畫出入進<lb/>
<pb n="KR2d0007_WYG_029-4a"/>
退策衆不能用及班師又謂曰今退兵彼必來乗我宜<lb/>
整衆為備諸将亦不應果為并人所襲狼狽奔走獨謙<lb/>
溥兵成列并人遂却復移隰州刺史築保安平同等砦<lb/>
敵人十年不敢犯境有招收将劉進勇力絶人屢以少<lb/>
挫衆并人患之濳為蠟彈書以閒進佯遺道中晉帥趙<lb/>
賛得之以聞太祖詔謙溥械進闕下謙溥言并人欲我<lb/>
殺之也臣願以血屬保其無它奏至太祖為釋進賜金<lb/>
帛開寳中召為濟州團練使會邊将失律復以謙溥還<lb/>
<pb n="KR2d0007_WYG_029-4b"/>
蒞隰州其後以疾至京師卒年六十二謙溥慷慨重然<lb/>
諾所賜甚厚皆分遺将士故為其所用者莫不盡力子<lb/>
允則允正允正官至河州團練使<lb/>
允則字垂範以父任為濟州牙内指揮使謙溥卒任左<lb/>
班殿直少以才略聞太平興國七年初置靜戎軍搉場<lb/>
以允則領之自是屢奉使諸路知潭滄雄鎭潞州而雄<lb/>
嘗再莅焉湖南民歲輸絹謂之地稅絹又屋每間出絹<lb/>
一丈二尺謂之屋稅絹始戸給一牛歲輸米四斛牛斃<lb/>
<pb n="KR2d0007_WYG_029-5a"/>
猶輸謂之枯骨稅皆馬氏暴斂之餘允則治潭州悉奏<lb/>
除之湖湘山田民不耕墾允則下令給諸軍芻皆輸粟<lb/>
藁由是山田遂無遺地潭州舊分兵戍邵州允則謂蠻<lb/>
不擾而益戍兵是長邊患也亦遂奏罷初至滄州葺營<lb/>
壘多開井泉言者以為擾未幾北敵圍城近郊老幼皆<lb/>
入城保而水不乏又以水代砲壘成深泥敵兵遂解眞<lb/>
宗召而語之曰頃有言卿擾民者及敵至始見其利也王<lb/>
超之敗人心危動允則勸使衰絰向師而哭以解衆忿<lb/>
<pb n="KR2d0007_WYG_029-5b"/>
仍趣整師以進眞宗聞而降詔褒勵之雄州㩁場禁通<lb/>
異貨邏者以珉玉帶及婦人首飾交易者允則縱之曰<lb/>
此以我無用易彼有用也周世宗始以瓦橋闗置州民<lb/>
居唯結茅允則敎以陶公私營造皆易為瓦甓矣又合<lb/>
外舊甕城與大城為一始創闗城焉濬濠起月隄環以<lb/>
溝塹増廣閻承翰所修屯田架橋引水作梁築亭榭列<lb/>
隄道以通安肅廣信順安軍所以設險者備矣舊城樓<lb/>
可望十里以為斥候允則曰南北通好安用此為命毁<lb/>
<pb n="KR2d0007_WYG_029-6a"/>
之後乃徙浮圖於北原上所望踰三十里将為闗城也<lb/>
先建東嶽祠自以黄金百兩為供器導以鼓吹民閒競<lb/>
以金銀器獻久之密徹去而捕盜移文北界因以䕶祠<lb/>
為言興板築城就而虜不知也雄州上元舊不張燈允<lb/>
則結綵為山聚優樂縱民夜遊諜知敵人欲觀燈乃率<lb/>
同僚㑹城北俄有衣紫敵人至出妓女列侍延之傳舎<lb/>
劇語而罷密使縱所乗騾遁去即幽州統軍也後數日<lb/>
聞為敵人所誅矣嘗宴賔而甲仗庫火終宴不救眞宗問<lb/>
<pb n="KR2d0007_WYG_029-6b"/>
其故對曰兵械警火甚嚴當宴而燔姦人欲以計見動<lb/>
若捨宴救火其誰不它窺測也眞宗善之雄州諜者嘗<lb/>
告敵人要官間遣人至京師造茶籠燎爐允則使倍與<lb/>
直作之纎巧無毫髮之異耳先期至則携之入㩁場使<lb/>
茶酒班多口者夸說其巧令蕃商徧觀之如是者三四<lb/>
日知蕃官所作已過乃收之不復出敵人相傳謂允則<lb/>
賂之恐有姦變蕃官無以自明乃被殺允則為長吏或<lb/>
於市中下馬過富民家入軍營與婦女笑語無所閒然<lb/>
<pb n="KR2d0007_WYG_029-7a"/>
富民犯罪未嘗少寛假契丹幾密事動息皆知之當時<lb/>
邊臣無及者景徳以後國信往還儀制及所費用皆其<lb/>
所裁定智識開敏處事審當其方略施設雖游觀亭傳<lb/>
莫不有所寓也允則官至寧州防禦使卒年七十六<lb/>
馬仁瑀大名夏津人也少不好學與群兒戲必為行陳<lb/>
之狀自稱将軍日與之約鞭其後期者羣兒畏服及長<lb/>
善射周太祖鎮鄴仁瑀年十六因求見帳下太祖留置<lb/>
左右廣順初補内殿直世宗即位㑹太原劉崇入冦世<lb/>
<pb n="KR2d0007_WYG_029-7b"/>
宗親征至高平周師不利諸将引退仁瑀曰主辱臣死<lb/>
遂躍馬以進大軍乗之崇敗績擢仁瑀為弓箭控鶴直<lb/>
指揮使又從征淮南以功遷内殿直都虞候又從平三<lb/>
闗恭帝即位仁瑀從太祖北伐宋興以佐命功遷貴州<lb/>
刺史為鐵騎右廂虎捷左廂都指揮使領扶州團練使<lb/>
從平澤潞以功領常州防禦使改岳州漢州初詔仁瑀<lb/>
領荆湖諸郡不數歲復其地朝廷将平蜀又以仁瑀領<lb/>
川峽諸郡亦皆蕩平薛居正知貢舉仁瑀以貢士屬之<lb/>
<pb n="KR2d0007_WYG_029-8a"/>
為御史所劾又坐與后族忿爭出為密州防禦使太祖<lb/>
征太原命仁瑀廵邊敵聞其威名不敢出遷瀛州防禦<lb/>
使兄之子因醉誤殺平民繫獄當死民家自言非有憾<lb/>
也過誤爾願以過失傷論仁瑀曰我為長吏而兄子殺<lb/>
人此乃恃吾勢横恣耳非過失也豈可以已之親而亂<lb/>
國法哉遂論如律給民家布帛移知遼州從征太原有<lb/>
功又從征范陽擊敵於盧龍北師還遷朔州觀察使判<lb/>
瀛州七年卒年五十贈河西觀察使<lb/>
<pb n="KR2d0007_WYG_029-8b"/>
李漢超字顯忠雲中人也始事鄴帥范延光不為其所<lb/>
知又事鄆帥髙行周雖知之而不甚親也㑹周世宗鎭<lb/>
澶淵漢超遂委質焉仕周至殿前都虞候宋興遷恩州<lb/>
團練使從平李重進以功領齊州防禦使闗南兵馬都<lb/>
監漢超在闗南人有訟漢超彊取其女為妾及貸而不<lb/>
償者太祖召而問之曰汝女可適何人曰農家也又問<lb/>
漢超未至闗南契丹如何曰歲苦侵暴曰今復爾耶曰<lb/>
否太祖曰漢超朕之貴臣也為其妾不猶愈於農婦乎<lb/>
<pb n="KR2d0007_WYG_029-9a"/>
使漢超不守闗南尚能保汝家之所有乎責而遣之密<lb/>
使諭漢超曰亟還其女并所貸朕姑貰汝勿復為也不<lb/>
足於用何不以告朕耶漢超感泣誓以死報齊棣鹽海<lb/>
之利數倍它郡何繼筠在棣漢超在齊皆得用以養士<lb/>
而朝廷不計其所費在郡凡十七年有善政齊人愛之<lb/>
嘗詣闕求立碑太祖命率更令徐鉉為文以賜太平興<lb/>
國初除應州觀察使判齊州明年卒于屯所贈太尉忠<lb/>
武軍節度使漢超善撫士卒與之絶甘分少死之日軍中<lb/>
<pb n="KR2d0007_WYG_029-9b"/>
皆殞涕子守恩官至隴州刺史部芻粟旱海為賊所邀<lb/>
死之<lb/>
郭進深州博野人也少貧賤依邢州鉅鹿富人家傭作<lb/>
有膂力多結豪俠飲博人有欲殺之者富人婦竺氏陰<lb/>
告之乃至晉陽漢髙祖留之帳下北冦屠安陽髙祖遣<lb/>
進拒戰敵敗走以功除刺史及徳光盜京師復北歸進<lb/>
請以奇兵間道入洺州因定河北諸郡仕周改登州刺<lb/>
史郡多冦盜進悉為剪除吏民願紀其事命近臣撰文<lb/>
<pb n="KR2d0007_WYG_029-10a"/>
賜之改刺衞州河朔盜匿汲郡山閒者稍衆閒出攘奪<lb/>
久不能滅進往攻勦絶之民以安居於是郡民又請立<lb/>
碑紀其事改洺州團練使有善政郡民又請立碑詔左<lb/>
拾遺鄭起為文以賜進嘗植栁種荷芰徧城其後郡民<lb/>
見之有垂涕者曰此郭公所種也太祖将征澤潞遷本<lb/>
州防禦使充西山廵檢以備并冦嘗領兵與曹彬王全<lb/>
斌入太原境獲數千人太祖征太原以進為河東道忻<lb/>
代等州行營馬歩軍都監招徠山後諸州民三萬七千<lb/>
<pb n="KR2d0007_WYG_029-10b"/>
餘口始進在西山太祖每遣戍西山必戒之曰汝謹奉<lb/>
法我猶赦汝郭進殺汝矣有部下軍校告其陰通太原<lb/>
将有異志者太祖詰之軍校辭窮復曰進御下嚴臣不勝<lb/>
忿怨故誣之耳太祖命執以與進令自誅進釋不問使<lb/>
禦河東冦曰汝有功則我奏汝官敗則降勿復來也軍<lb/>
校往死戰果立功而還進奏乞命以官太祖不可曰汝<lb/>
誣我忠良此纔贖汝死爾進曰若然則今後臣不復使<lb/>
人矣太祖於是命以一官太祖嘗命有司治第賜進蓋<lb/>
<pb n="KR2d0007_WYG_029-11a"/>
以筩瓦有司言舊制非親王公主之第不用筩瓦太祖<lb/>
曰進控扼西山十餘年使我無北顧憂我視進豈減兒<lb/>
女耶太平興國初領雲州觀察使判邢州至是進訪竺<lb/>
氏婦已死而家甚貧得其女撫養如己子厚其資装以<lb/>
嫁之以報婦徳進善聽訟能以鈎距得其情御衆有方<lb/>
略軍政嚴肅前後二十年不易西山廵檢之任太宗征<lb/>
太原命進控石嶺闗契丹來援進擊敗之并人䘮氣時<lb/>
田欽祚護石嶺軍恣為姦利以他事侵進進剛直不能<lb/>
<pb n="KR2d0007_WYG_029-11b"/>
辨乃自經死年五十八贈安國軍節度使<lb/>
姚内斌盧龍人也少仕契丹周顯徳末世宗北征我太<lb/>
祖将兵至瓦橋闗内斌為闗使開門請降世宗以為汝<lb/>
州刺史國初從平李筠改刺虢州太祖以西鄙為憂以<lb/>
内斌為慶州刺史戎不敢犯塞號内斌為虎盖畏其勇<lb/>
也在慶州積十餘年卒年六十四<lb/>
董遵誨范陽人也父宗本事幽帥趙延壽為延壽所惡<lb/>
遂舉家奔太原漢高祖得之以宗本為隨州刺史遵誨<lb/>
<pb n="KR2d0007_WYG_029-12a"/>
補牙校有方略善御夷狄周世宗時從韓通討秦鳳擒<lb/>
蜀招討使王鸞攻淮南下合肥又從韓通平雄霸二州<lb/>
以功至驍武指揮使太祖以西戎近邊使守通逺軍凡<lb/>
十四年蕃漢恱附許以便宜制軍事初太祖以其母在<lb/>
契丹也令人賂邊民使迎其母送於遵誨遵誨遣外弟<lb/>
劉綜貢馬以謝太祖解其所服眞珠盤龍衣命齎賜之<lb/>
綜曰遵誨人臣豈敢當此太祖曰吾委以方面不此嫌<lb/>
也太平興國六年卒年五十六<lb/>
<pb n="KR2d0007_WYG_029-12b"/>
賀惟忠忻州人也初𨽻周世宗藩邸召補供奉官不辭<lb/>
而去世宗怒不復用宋興始授儀鸞副使令知易州捍<lb/>
禦有功遷正使太祖駐常山以為刺史兼易定祁等州<lb/>
都廵檢使常中流矢創發而卒惟忠知書曉兵法撫士<lb/>
卒得其心威名震北敵故十餘年契丹不敢南牧云<lb/>
王彦昇字光烈蜀人也後唐平蜀徙家洛陽周顯徳末<lb/>
為散貟指揮使從太祖北伐至陳橋以軍中推戴而還<lb/>
時韓通為侍衞親軍副都指揮使在殿閤聞變皇懼而<lb/>
<pb n="KR2d0007_WYG_029-13a"/>
歸彦昇遇通於路策馬逐之通馳入其第門未及闔為<lb/>
彦昇所害太祖聞通死大怒乃出彦昇為唐州刺史久<lb/>
之徙原州防禦使彦昇殘忍在原州戎人有犯漢法者<lb/>
㑹賔客則引而前以手捽其耳大嚼沃以巵酒前後所<lb/>
啗數百人並塞數年戎人畏之無犬吠之警卒年五十<lb/>
八<lb/>
臣稱曰太祖削五代之亂創萬世之業制兵有謀御将<lb/>
有術付郭進以邢州李謙溥以隰州俾制太原畀何繼<lb/>
<pb n="KR2d0007_WYG_029-13b"/>
筠以滄景賀惟忠以易州李漢超以闗南馬仁瑀以瀛<lb/>
州俾控北敵授姚内斌以慶州董遵誨以通逺軍王彦<lb/>
昇以原州俾禦西冦結之以恩豐之以財小其名而重<lb/>
其權少其兵而久其任每來朝則命之坐賜予優厚北<lb/>
邊軍市之租多賜諸将惟何繼筠授以節制示以懋功<lb/>
之典其他所居之官不過廵檢使之名而所領之兵亦<lb/>
不過五六千人而任之久乃至二十年少亦不減十餘<lb/>
年是以夷狄畏服邊鄙無事由制兵御将得其道<lb/>
<pb n="KR2d0007_WYG_029-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_029-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略巻二十九<lb/>
</p>
<p>
</p>
  </div>
</body>
</text>
</TEI>
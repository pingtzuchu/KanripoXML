<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十六</head>
    <p>
<pb n="KR2d0007_WYG_066-1a"/>
欽定四庫全書<lb/>
　東都事略卷六十六　　　宋　王　稱　撰<lb/>
　　列傳四十九<lb/>
陳執中字昭譽恕之子也恕有傳執中始以父任為祕<lb/>
書省正字屢進文真宗稱善真宗不豫大臣無敢及建<lb/>
儲執中上言太子天下本不可不早定擢右正言坐公<lb/>
累出監岳州酒税遷殿中丞復為右正言為樞密使曹<lb/>
利用所不喜出知漢陽軍除三司鹽鐵判官俄知諫院<lb/>
<pb n="KR2d0007_WYG_066-1b"/>
兼侍御史知雜事以天章閣待制知應天府除龍圖閣<lb/>
直學士知永興軍寳元元年拜右諫議大夫同知樞密<lb/>
院事康定元年罷知青州未幾以資政殿學士為陜西<lb/>
同經略安撫招討使與夏竦同知永興軍而議事多不<lb/>
合徙知涇州慶歴初以工部侍郎復知青州執中率民<lb/>
錢築諸城有詔止之執中格詔卒城之沂州卒王淪叛<lb/>
入青州境執中遣廵檢使傅永吉窮追歴楚泗真揚入<lb/>
蘄黄永吉直至采石磯擒殺之四年召拜參知政事諫<lb/>
<pb n="KR2d0007_WYG_066-2a"/>
官孫甫蔡襄言執中剛愎不才不可任以政仁宗不聼<lb/>
遣中使齎敕告即青州授之且諭意曰朕用卿舉朝以<lb/>
為不可朕不惑人言也明日甫襄又以為言仁宗曰朕<lb/>
已召之矣是時章得象杜衍為相賈昌朝與執中參知<lb/>
政事毎議事執中多與之異甫襄言既不用因求去事<lb/>
下中書甫本衍所舉用而二人者俱有名望於是中書<lb/>
奏乞留二人仁宗頷之衍退朝即召吏出劄子令甫襄<lb/>
供職執中曰向者上無明旨當復奏吏還白衍衍取劄<lb/>
<pb n="KR2d0007_WYG_066-2b"/>
子焚之執中遂言衍黨二人茍欲在諫職以擅權及臣<lb/>
覺其情乃取劄子焚之明日衍左遷出知兖州甫襄亦<lb/>
罷頃之得象免相昌朝與執中同相拜同中書門下平<lb/>
章事集賢殿大學士兼樞密使昌朝免相執中拜昭文<lb/>
館大學士監修國史皇祐初以疾求罷進兵部尚書觀<lb/>
文殿大學士知陳州久之為集慶軍節度使同中書門<lb/>
下平章事判大名府五年以吏部尚書復拜同中書門<lb/>
下平章事昭文館大學士執中當國人不敢干以私四<lb/>
<pb n="KR2d0007_WYG_066-3a"/>
方問遺無及門者㑹張貴妃薨治喪皇儀殿追冊皇后<lb/>
禮官以非禮迎上意仁宗嘗詢執中而不能考正典禮<lb/>
以對悉奉行之深為時論不與執中嬖妾張氏滛悍不<lb/>
可制嘗以過笞小婢出外舍死御史趙抃劾奏其事翰<lb/>
林學士歐陽脩亦論列于朝至和二年罷為鎮海軍節<lb/>
度使同平章事判亳州還上節鉞改右僕射觀文殿大<lb/>
學士封黄國公徙河南曹州過京師以疾賜告就第加<lb/>
司徒岐國公致仕卒年七十贈太師兼侍中有司諡曰<lb/>
<pb n="KR2d0007_WYG_066-3b"/>
榮靈又諡曰恭襄詔諡曰恭子世儒世儒母即張氏也<lb/>
執中卒張氏為尼世儒既長迎歸與妻李事之不謹世<lb/>
儒宰相子庸騃久居京師元豐閒為太湖縣不樂為外<lb/>
官與李諷諸婢謀殺張欲以憂去諸婢以藥毒之不死<lb/>
夜持釘陷其腦骨以喪歸為婢所告送大理寺推治而<lb/>
李辭屢變凡三易獄始得實世儒并妻等十人並處死<lb/>
龎籍字醇之單州武城人也父格國子博士籍舉進士<lb/>
為杭州司理參軍開封府兵法曹參軍改大理寺丞累<lb/>
<pb n="KR2d0007_WYG_066-4a"/>
擢殿中侍御史章獻皇后崩章惠皇后欲踵之臨朝籍<lb/>
下閣門取垂簾儀制盡燔之以沮其謀有欲造後苑珠<lb/>
玉竒巧物媚上者籍言螟蟲為災民憂轉徙復有西北<lb/>
擾攘之患茍非儉約何以濟用仁宗嘉納之為開封府<lb/>
判官尚美人遣内侍韓從禮稱教旨免工人市籍者籍<lb/>
又言祖宗以來未有美人敢稱教旨干撓政府者仁宗<lb/>
為杖從禮仍詔諸司自今宫中傳命無得施行范諷喜<lb/>
放曠不遵禮法籍屢奏其状㑹籍除廣南水路轉運使<lb/>
<pb n="KR2d0007_WYG_066-4b"/>
将行復言之諷既坐貶鄂州司馬籍亦降知臨江軍徙<lb/>
福建路轉運使召為侍御史知雜事擢天章閣待制元<lb/>
昊叛命籍安撫陜西出知汝州徙同州就改陜西都轉<lb/>
運使遷龍圖閣直學士知延州自五龍川之敗戎落民<lb/>
居焚毁幾盡戍兵十餘萬未有營壁籍按金明西北有<lb/>
渾州川土平沃川尾曰橋子谷即敵出入之隘道也命<lb/>
狄青将萬人築招安砦於谷旁募民耕墾得粟甚多凡<lb/>
故地為敵所據者悉逐之築土城久之元昊遣牙校李<lb/>
<pb n="KR2d0007_WYG_066-5a"/>
文貴齎其親信野利旺榮書求納欵籍意其詐不受後<lb/>
數日果㓂定川既而文貴復以旺榮書來元昊未肯削<lb/>
去僭號籍未敢荅乃請於朝仁宗曰朕非不能以天下<lb/>
力誅此小戎然朕為天下主豈與犬戎較曲直哉其務<lb/>
安吾民因使籍荅書稱旺榮為太尉籍復請曰太尉天<lb/>
子上公使旺榮稱之則元昊不可得臣矣其書自稱寧<lb/>
令或謨寧令皆敵中官於義無嫌詔從之又遣賀從勗<lb/>
來改名曰曩霄稱男不稱臣籍使謂之曰天子至尊荆<lb/>
<pb n="KR2d0007_WYG_066-5b"/>
王叔父也猶奉表稱臣今名體未正不敢以聞從勗曰<lb/>
子事父猶臣事君也若從勗得至京師而天子不許請<lb/>
更歸議之籍乃言敵辨理浸順願聴其使至仍遣使同<lb/>
往申諭之卒用其䇿而元昊復臣慶歴四年召拜樞密<lb/>
副使籍請併省官屬徙兵就食於是邊費什省七八八<lb/>
年為參知政事明年以工部侍郎為樞密使籍言近世<lb/>
飬兵務多而不精請與中書議簡汰之法仁宗疑焉籍<lb/>
曰儻有一夫之呼臣請以百口償之卒省兵八萬人皇<lb/>
<pb n="KR2d0007_WYG_066-6a"/>
祐三年拜同中書門下平章事昭文館大學士儂智髙<lb/>
叛命樞密副使狄青為宣撫使或言青不可專任仁宗<lb/>
以問籍籍曰青起行伍若以文臣副之則號令不專不<lb/>
如不遣也仁宗然之及㨗書至仁宗謂籍曰非卿執議<lb/>
豈能成功青還仁宗欲以為樞密使同平章事籍不可<lb/>
曰昔太祖時慕容延釗将兵兵不血刃一舉得荆湖之<lb/>
地不過遷官而已曹彬平江南太祖謂之曰朕欲以卿<lb/>
為使相然今外敵甚多卿為使相安肯為朕盡死力邪<lb/>
<pb n="KR2d0007_WYG_066-6b"/>
亦不過賜錢二億而已今青雖有功方之延釗與彬未<lb/>
可同日而語也若遂用青為樞密使同平章事則富貴<lb/>
極矣異日復有㓂盜青更立功将以何官與之争之累<lb/>
日仁宗乃許之既而内外訟青功卒以為樞密使㑹道<lb/>
士趙清貺與籍有連受人貺許為人求官籍聞之捕下<lb/>
開封府治其姦而流之清貺道死而諫官韓絳謂籍隂<lb/>
諷府殺清貺以滅口乃罷相以户部侍郎知鄆州尋加<lb/>
觀文殿大學士除昭徳軍節度使知并州嘉祐元年仁<lb/>
<pb n="KR2d0007_WYG_066-7a"/>
宗不豫籍上言比者陛下皇子繼夭宫坊虚位立嗣之<lb/>
義禮有明文願陛下深思祖宗統緒之重歴選宗室宜<lb/>
為嗣者速決聖志制命一出則羣心大安奉承宗廟之<lb/>
孝無大於此臣荷陛下寵靈致位将相年埀七十逼於<lb/>
休退固無他望惟陛下保萬世之業乃老臣之大願麟<lb/>
州自慶歴以來敵盜耕屈野河西地莫能禁籍因戒邊<lb/>
民無得與敵為市易㑹通判司馬光行邊還乃言知麟<lb/>
州鄭戡等欲築二堡於白草平以為州扞蔽籍許之既<lb/>
<pb n="KR2d0007_WYG_066-7b"/>
而敵移書至請分定疆界麟府将郭恩輕敵出至忽里<lb/>
堆遇伏發㤙死之命御史按其事籍坐不以築堡事聞<lb/>
復以為觀文殿大學士户部侍郎知青州徙鄭州請老<lb/>
以太子太保致仕卒年七十六贈司空兼侍中諡曰荘<lb/>
敏籍曉法令長於吏事治民有惠愛特於治軍甚嚴士<lb/>
卒聳畏之<lb/>
梁適字仲賢顥之子也顥有傳適少孤輯顥制誥并自<lb/>
為文以獻真宗曰梁顥有子矣授秘書省正字舉進士<lb/>
<pb n="KR2d0007_WYG_066-8a"/>
改太子中允知淮陽軍南郊赦書録梁後適論奏曰朱<lb/>
全忠唐之賊不可以為勸仁宗是其言召為審刑院詳<lb/>
議官梓州有妖人依鬼神以詛殺人獄具以不傷讞適<lb/>
曰殺人以刃或可拒而詛可拒乎是甚於刃也卒以死<lb/>
論有異鳥翔端門或以為瑞適奏曰野鳥來處宫庭不<lb/>
祥也非瑞也常上殿奏使臣何次公案仁宗曰次公似<lb/>
是漢時人字適對曰蓋寛饒黄霸皆字次公仁宗悦謂<lb/>
宰相曰梁適候諫官闕命之未幾遂除右正言供諫職<lb/>
<pb n="KR2d0007_WYG_066-8b"/>
以與執政親嫌改直史館修起居注復知諫院擢知制<lb/>
誥知開封府以請知兖州遷龍圖閣直學士知河陽又<lb/>
遷樞密直學士知定州入為翰林學士尋改侍讀學士<lb/>
知澶州移秦州召還為羣牧使皇祐初擢左諫議大夫<lb/>
樞密副使張堯佐一日除四使諫官御史力争不已適<lb/>
曰堯佐領四使誠過矣乃罷其宣徽景靈二使儂智髙<lb/>
圍廣州官軍數戰不利仁宗欲降之㑹得賊将偽牓言<lb/>
智髙欲得邕桂七州節度使者適曰若爾二廣非朝廷<lb/>
<pb n="KR2d0007_WYG_066-9a"/>
有矣乃命狄青為宣撫使及賊平仁宗喜曰向非適言<lb/>
南方安危未可知也拜給事中參知政事契丹遣使來<lb/>
言國書稱大契丹非兄弟之義欲自今易稱南北朝適<lb/>
曰宋之為宋受之於天不可改也契丹亦其國名自古<lb/>
豈有無名之國哉遂止進禮部侍郎同中書門下平章<lb/>
事集賢殿大學士張貴妃小斂皇儀殿適不可曰皇儀<lb/>
非所以治妃喪又将以適為園陵使適又不可曰嬪御<lb/>
無園陵之制由是與陳執中不合而御史馬遵彈適貪<lb/>
<pb n="KR2d0007_WYG_066-9b"/>
黷怙權不宜使久居重位乃罷知鄭州加觀文殿大學<lb/>
士知秦州適兩知秦州蕃户不敢為㓂秦人為立生祠<lb/>
徙立永興軍拜定國軍節度使知并州改鎮忠武知河<lb/>
陽英宗即位徙鎮昭徳歴曹兖二州復為觀文殿大學<lb/>
士禮部尚書以太子太保致仕神宗即位遷太子太傅<lb/>
卒年七十贈司空兼侍中諡曰荘肅適既卒慈聖光獻<lb/>
皇后有旨飯僧資薦神宗問曰豈以梁適為仁宗舊相<lb/>
耶慈聖曰微梁適吾安有今日神宗問其故慈聖曰仁<lb/>
<pb n="KR2d0007_WYG_066-10a"/>
宗一日對宰相言朕居宫中左右前後皆皇后之黨陳<lb/>
執中請付外施行適進曰閭巷之人今日出一妻明日<lb/>
又出一妻猶為不可况天子乎執中之言非是仁宗不<lb/>
語久之曰梁適忠言也適有風采為人主所器明于法<lb/>
令臨事果敢辭氣不變所下教條嚴而難犯云其孫子<lb/>
美<lb/>
子美字才甫由䕃入官紹聖初為梓州路常平徙湖南<lb/>
路遷提㸃刑獄徽宗立為河北轉運使子美傾漕計以<lb/>
<pb n="KR2d0007_WYG_066-10b"/>
奉上遂以三百萬緡市北珠以進北珠者自敵中來敵<lb/>
始欲禁罷之其羣下議曰中國傾府庫以市無用之物<lb/>
此為我利而中國可以困之崇寧閒諸路漕臣進羨餘<lb/>
自子美始除樞密直學士拜户部尚書兼開封尹子美<lb/>
於府事無大小皆親決胥吏不得騁乃共謀取未絶文<lb/>
書委於路而遁子美命焚之徽宗問其故子美對曰事<lb/>
之大者不患不訴小者不治而已徽宗然之拜尚書右<lb/>
丞進左丞遷中書侍郎以資政殿學士知定州移大名<lb/>
<pb n="KR2d0007_WYG_066-11a"/>
府進大學士坐累責居單州起知青州復守魏進觀文<lb/>
殿學士拜寧逺軍節度使以疾乞罷除開府儀同三司<lb/>
提舉崇福宫未幾致仕卒年七十八贈少師子美為郡<lb/>
縱侈殘虐然有幹才所至辦治云<lb/>
劉沆字沖之吉州永新人也曽祖景洪事楊行密為江<lb/>
西牙将有彭玗者稱太守脅景洪附湖南偽許之復以<lb/>
州歸行密遂不仕祖照父素以財雄鄉里初景洪曰我<lb/>
不從彭玗當活萬餘人後必有隆者因名所居山曰後<lb/>
<pb n="KR2d0007_WYG_066-11b"/>
隆山山有唐牛僧孺讀書堂故基即其上築臺曰聦明<lb/>
臺沆母夢牛相公來而生沆沆倜儻任氣以進士起家<lb/>
為大理評事通判舒州稍遷太常丞直集賢院出知衡<lb/>
州有大姓尹氏為偽劵以欺隣人之孤訟久不得直沆<lb/>
至其孤纔二十詰尹氏曰若劵曽取證他隣否其人當<lb/>
有存者尹氏詘服而歸其田同修起居注擢右正言知<lb/>
制誥陜西用兵沆見執政白事翌日請對極言得失仁<lb/>
宗送其議於中書執政不悦曰須舍人作相自行之沆<lb/>
<pb n="KR2d0007_WYG_066-12a"/>
曰宰相豈有常哉時來則為之奉使契丹其館伴杜防<lb/>
强之以酒沆不能飲因詆毁杜防坐是降知和州改知<lb/>
江寧府除龍圖閣直學士知潭州有草冦黄捉鬼鄧和<lb/>
尚誘溪洞傜人擾湖湘北軍至多病死沆募土兵使保<lb/>
地分賊稍困乃令提㸃刑獄楊畋等八路入討斬首萬<lb/>
餘級遂頓兵開一路榜曰賊由此路出降敢殺者與擅<lb/>
殺同於是降者三四萬人賊平召還而餘黨復叛殺禆<lb/>
将降知鄂州其後以龍圖閣學士知開封府有張彦方<lb/>
<pb n="KR2d0007_WYG_066-12b"/>
受富民金偽為張貴妃母越國太夫人奏補助教敕沆<lb/>
抵彦方死不問越國皇祐三年以工部侍郎擢參知政<lb/>
事諫官御史論沆縁貴妃進不可仁宗不聼至和初貴<lb/>
妃薨追冊為皇后沆為監護使改園陵使遂拜同中書<lb/>
門下平章事集賢殿大學士明年文彦博富弼入相沆<lb/>
加兵部侍郎監修國史沆在相位疾言者屢加裁抑又<lb/>
舉行御史遷次之格滿二嵗者與郡范師道趙抃嵗滿<lb/>
求去沆引敕出之御史中丞張昪等言沆挾私出御史<lb/>
<pb n="KR2d0007_WYG_066-13a"/>
遂以觀文殿大學士工部尚書知應天府遷刑部尚書<lb/>
徙陳州卒年六十六贈侍中沆始挾貴妃進至相方其<lb/>
主喪事時又務為侈大之制論者疾之元豐三年王堯<lb/>
臣之子同老上書言其父當仁宗不豫之際嘗與沆文<lb/>
彦博富弼定議乞立皇子神宗以訪彦博彦博具奏所<lb/>
以乃贈沆太師兖國公語在彦博傳子瑾神宗時為天<lb/>
章閣待制<lb/>
　<lb/>
<pb n="KR2d0007_WYG_066-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十六<lb/>
</p>
<p>
</p>
  </div>
</body>
</text>
</TEI>
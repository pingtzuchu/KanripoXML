<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十二</head>
    <p>
<pb n="KR2d0007_WYG_022-1a"/>
欽定四庫全書<lb/>
　東都事略卷二十二　　　宋　王　稱　撰<lb/>
　　列傳五<lb/>
李筠并州太原人也善騎射後唐秦王從榮判六軍諸<lb/>
衛募男士以為爪牙筠得隷麾下從榮難作筠遁去清<lb/>
泰初為内殿直遷指揮使晉開運末契丹犯京師趙延<lb/>
夀爲敵將聞其勇召寘帳下及契丹主北歸攻解里於<lb/>
邢洺筠請馮道領節度道曰予主奏事而已留後事當<lb/>
<pb n="KR2d0007_WYG_022-1b"/>
議功臣爲之以諸將之甲者爲留後送欵于漢髙祖嘉<lb/>
之授博州刺史周太祖鎭大名以爲先鋒使太祖入汴<lb/>
與慕容彦超戰于留子陂敗之廣順初拜義成軍節度<lb/>
使歴鎭彰徳昭義顯徳初加同平章事屢破太原之師<lb/>
以功加侍中筠在鎮自擅征賦頗召集亡命甞以私忿<lb/>
囚監軍使世宗下詔切責之宋興加兼中書令太祖遣<lb/>
使諭以受䄠之意筠即欲拒命左右爲陳歴數乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>俛<lb/>
下拜及宴使者方張樂遽取周太祖畫像懸於㕔壁筠<lb/>
<pb n="KR2d0007_WYG_022-2a"/>
泣下賔佐皇恐告使者曰令公被酒爾幸勿以爲訝也<lb/>
㑹河東劉承鈞以蠟書結筠爲冦筠雖緘其書來上而<lb/>
反謀已蓄矣太祖賜詔慰撫之是時筠子守節爲皇城<lb/>
使甞泣諫筠筠不聽太祖又遣守節諭㫖令效順太祖<lb/>
曰吾聞汝數諫汝父汝父不汝聽耳吾今殺汝何如汝<lb/>
歸語汝父我未爲天子時任自爲之我既爲天子獨不<lb/>
能臣我耶守節歸具以白筠筠謀反愈甚求濟師于劉<lb/>
承鈞遂據澤州承鈞率兵與契丹數千衆來援至太平<lb/>
<pb n="KR2d0007_WYG_022-2b"/>
驛筠迎謁甚恭及見承鈞兵衛寡弱心甚悔之承鈞封<lb/>
筠爲西平王筠自言受周大恩不敢愛死承鈞黙然蓋<lb/>
承鈞與周氏世讎也留其子守上黨引兵南向太祖命<lb/>
石守信髙懐徳率兵討之大敗其衆於長平太祖自往<lb/>
征之山路險峽多石不可行太祖自於馬上負數石羣<lb/>
臣六軍皆負石即日開成大道與守信懐徳㑹大破筠<lb/>
衆三萬于澤州境上筠走保澤州太祖命列柵圍之太<lb/>
祖親督戰㧞其城筠赴火死筠有愛妾劉氏隨筠至澤<lb/>
<pb n="KR2d0007_WYG_022-3a"/>
州時王師攻城危甚劉氏謂筠曰城中健馬幾何筠曰<lb/>
爾安問爲劉氏曰孤城危蹙破在旦夕今誠得馬數百<lb/>
匹與腹心將士潰圍而出保昭義求援河東猶愈於坐<lb/>
而待死也筠然之召左右計馬尚不減千匹以是夕將<lb/>
出或謂筠曰今帳前將士儻有劫公而降者悔可及乎<lb/>
筠猶豫不決城遂陷將赴火劉氏欲與俱死筠以其有<lb/>
娠麾令去太祖進伐上黨守節以城降始筠之將舉兵<lb/>
也其從事閭丘仲卿獻謀於筠曰公以孤軍舉事其勢<lb/>
<pb n="KR2d0007_WYG_022-3b"/>
危哉雖依河東之援亦恐不得其力大梁甲兵精銳難<lb/>
與爭鋒不如西下太行直氐懐孟塞虎牢據洛邑東向<lb/>
而爭天下此計之上者也筠曰吾與世宗義同兄弟周<lb/>
之宿將也禁衛之士皆吾舊人聞吾至必倒戈歸我何<lb/>
憂不得天下乎不用其計筠始名榮後以避世宗諱更<lb/>
焉筠甞曰李筠李筠玉帛云乎哉人傳以爲笑守節既<lb/>
降詔釋其罪歴單濟二州團練使出知遼州改和州團<lb/>
練使卒年三十二<lb/>
<pb n="KR2d0007_WYG_022-4a"/>
李重進其先滄州人也周太祖之甥母即福慶長公主<lb/>
晉天福中任爲殿直漢周之際累遷至武信軍節度使<lb/>
重進年長於世宗及太祖寢疾召重進受顧命令拜世<lb/>
宗以定君臣之分世宗即位爲侍衛親軍馬歩軍都虞<lb/>
候從征髙平以功領忠武軍節度使又進討太原爲行<lb/>
營馬歩軍都虞候師還加同平章事改鎮歸徳兼侍衛<lb/>
馬歩軍指揮使世宗親征淮甸重進爲招討使功最多<lb/>
及克夀州加侍中又改鎮天平世宗北征駐蹕瓦橋關<lb/>
<pb n="KR2d0007_WYG_022-4b"/>
重進與諸將帥師而至時關南已平矣恭帝嗣位徙鎭<lb/>
淮南太祖建國加中書令移鎭青州始重進與太祖俱<lb/>
事周室心憚太祖太祖既即位隂有叛逆之志及移鎭<lb/>
益疑懼太祖以鐡劵賜之重進欲入朝爲左右所惑又<lb/>
自以周室近親也遂反遣人求援於李景景懼不納及<lb/>
聞太祖命石守信王審琦李處耘宋延渥四將率禁兵<lb/>
討之削其官爵太祖曰朕於周室舊臣無所猜閒重進<lb/>
不體朕心自懐反側今六師在野朕當暫往慰撫之遂<lb/>
<pb n="KR2d0007_WYG_022-5a"/>
親征師次大儀頓石守信遣使言曰揚州破在旦夕願<lb/>
陛下臨視太祖徑至城下即日拔之重進舉族自焚死<lb/>
方重進反時有二子在京師皆爲宿衛太祖召而語之<lb/>
曰汝父何苦而反江淮兵弱又無良將誰與共圖事者<lb/>
汝速乗傳往諭之吾不殺汝也二子戰汗泣涕辭去重<lb/>
進方與諸軍議事忽二子至具道太祖之言重進大駭<lb/>
士卒聞之遂皆有向背之意既而王師壓境重進不知<lb/>
所爲遂赴火始重進遣其親吏翟守珣往潞州隂結李<lb/>
<pb n="KR2d0007_WYG_022-5b"/>
筠守珣素識太祖往來京師濳告樞密承㫖李處耘求<lb/>
見太祖太祖召問曰我欲賜重進鐵劵彼信我乎守珣<lb/>
曰重進乆蓄反謀必無歸順之志太祖厚賜守珣令說<lb/>
重進緩其謀無令二兇並作分吾兵勢守珣歸勸重進<lb/>
養威持重未可輕發重進信之及李筠誅重進反悉如<lb/>
太祖之策及不受鐵劵亦如守珣所言云<lb/>
臣稱曰帝王之興有天命哉太祖受命祚宋四方内外<lb/>
罔有不服李筠重進敢謀叛逆可謂不知天命矣及兵<lb/>
<pb n="KR2d0007_WYG_022-6a"/>
威所臨無往不克繼踵而滅咸蹈烈火亂臣賊子天豈<lb/>
容之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_022-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略巻二十二<lb/>
</p>
<p>
</p>
  </div>
</body>
</text>
</TEI>
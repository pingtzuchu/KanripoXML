<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十二</head>
    <p>
<pb n="KR2d0007_WYG_122-1a"/>
欽定四庫全書<lb/>
　東都事略卷一百二十二　宋　王　稱　撰<lb/>
　　僭偽傳一百五<lb/>
張邦昌字子能永静軍東光人也舉進士為瀛州教授<lb/>
召為校書省正字累擢太常少卿改起居舎人拜中書<lb/>
舎人給事中遷大司成會生徒犯灋邦昌坐訓導無素<lb/>
罷提舉崇福宫知光汝二州乆之以右文殿脩撰知洪<lb/>
州入為禮部侍郎翰林學士宣和元年除尚書右丞改<lb/>
<pb n="KR2d0007_WYG_122-1b"/>
左丞遷中書侍郎當王黼用事與童貫共起邊釁以致<lb/>
金人分道入侵斡里雅布以兵嚮京師邦昌不持可否於<lb/>
其間時論罪之徽宗既禪位於欽宗靖康元年拜少宰<lb/>
兼中書侍郎金人犯京師遣李梲鄭望之使斡里雅布金<lb/>
人欲割三鎮之地又欲親王宰相為質時肅王及康王<lb/>
居京師欽宗退朝康王入毅然請行即以為軍前計議<lb/>
使以邦昌副之遂詣敵營會姚平仲議夜叩敵砦欲生<lb/>
擒斡里雅布奉康王以歸而其謀泄未發金人知之先事<lb/>
<pb n="KR2d0007_WYG_122-2a"/>
設備及平仲率歩騎萬人夜劫砦以敗還斡里雅布以責<lb/>
邦昌邦昌曰非朝廷意恐四方勤王之師各奮忠義自<lb/>
結集為此舉耳斡里雅布曰謂為賊邪焉得如許之衆相<lb/>
公但可諉謂朝廷不知耳良乆罷遣歸金人不欲留康<lb/>
王更請肅王同邦昌以去尋以邦昌為太宰兼門下侍<lb/>
郎未㡬除觀文殿大學士光禄大夫中太一宫使是嵗<lb/>
金人再犯京師二年欽宗出郊而吴幵莫儔自敵營持<lb/>
文書至令依金主詔推薦異姓堪為人主者從軍前備<lb/>
<pb n="KR2d0007_WYG_122-2b"/>
禮䇿命孫傅張叔夜讀詔號慟即以懇請乞立趙氏金<lb/>
人以非其主意却之幵儔督脅道君皇帝皇后皇太子<lb/>
出郊且督舉異姓於是召百官會議時都城先閧𫝊<lb/>
中已定立張邦昌抑令城中百官父老僧道僉狀推舉<lb/>
不即屠城左司員外郎宋齊愈適自外至或問以敵意<lb/>
所主齊愈冩張邦昌三字示之既與所𫝊符合議遂定<lb/>
議狀云自古受命之主必上膺圖籙下有勲徳在民或<lb/>
權強近臣或英豪特起有大材略因而伯有天下方為<lb/>
<pb n="KR2d0007_WYG_122-3a"/>
人所樂推今來大國臣僚如孫傅等召自外方被用日<lb/>
淺率皆駑下詿誤趙氏以至亡國人皆懐怨方且俯伏<lb/>
謹俟大誅若付之土地俾備藩屏必為百姓忿疾立至<lb/>
變亂上負選用之意今在内官僚委無其人乞選用張<lb/>
邦昌以治國事如別有道徳隆茂為天命之所歸者乞<lb/>
賜選擇金人取孫傅張叔夜赴軍前獨御史中丞秦檜<lb/>
以狀論列云檜身為禁從職當䑓諫荷國重㤙甚愧無<lb/>
報今大金擁重兵臨已㧞之城操生殺之柄必欲易姓<lb/>
<pb n="KR2d0007_WYG_122-3b"/>
檜盡死以報非特忠其主也且得言兩國之利害耳趙<lb/>
氏自祖宗以至嗣君百七十餘載頃緣姦臣敗盟結怨<lb/>
鄰國謀臣失計誤主䘮師遂致生靈被禍京都失守皇<lb/>
帝至出郊求和於軍前兩元帥既允其議已布聞於中<lb/>
外矣且空竭帑藏居民之所積追取鑾輿服御之所用<lb/>
割兩河之地以通和好今乃變易前議人臣安忍畏死<lb/>
而不論哉且宋之於中國號令一統緜地數萬里徳澤<lb/>
加於百姓前古未有也興亡之命雖在天有數豈以一<lb/>
<pb n="KR2d0007_WYG_122-4a"/>
城而决廢立哉竊觀今日計議之士多前日大遼亡國<lb/>
之臣畫䇿定計所以必滅宋者非忠於大金也特假威<lb/>
以報怨耳頃道君誤聽姦人因李良嗣父兄之怨滅契<lb/>
丹盟好之國乃有今日之難然則因人之怨以滅人之<lb/>
國其禍可勝言哉議者又必曰滅宋之䇿在絶兩河懐<lb/>
舊之思除鄰國復仇之志而已又曰大金兵威無敵天<lb/>
下中國之民可指麾而定大金果能滅宋兩河懐舊之<lb/>
思亦不能忘如其不能忘徒使宗屬賢徳之士倡議天<lb/>
<pb n="KR2d0007_WYG_122-4b"/>
下竭國力以北向則兩河之民將去金國而歸宋矣且<lb/>
天生南北之國方域至異也晋為契丹所滅周世宗復<lb/>
定三關是為晋報恨然則今日豈必趙氏然後復仇哉<lb/>
中國英雄亦將復中國之恨矣大金自去嵗用師中國<lb/>
入境征戰已踰嵗矣然所攻必克者無他以大金乆習<lb/>
兵革中國承平百年士卒罕經戰陳將帥未得其人也<lb/>
使異日士卒精練將帥得人大金能必其勝負哉且世<lb/>
之興亡必以有徳而代無徳以有道而易無道然後皇<lb/>
<pb n="KR2d0007_WYG_122-5a"/>
天祐之四海歸之若張邦昌者在道君時附會權幸之<lb/>
臣共為蠧國之政今日社稷傾危生民塗炭雖非一夫<lb/>
所致亦邦昌為之之力也天下之人方疾若仇讐若付<lb/>
以土地使主人民四方英豪必共起而誅之終不足以<lb/>
為大金屏翰矣如必立邦昌則京師之民可服而天下<lb/>
之民不可服京師之宗子可滅而天下之宗子不可滅<lb/>
也檜不顧斧鉞之誅戮族之患為元帥言兩朝之利害<lb/>
望稽考古今深鑑忠言復嗣君之位以安四方之民非<lb/>
<pb n="KR2d0007_WYG_122-5b"/>
特大宋䝉福亦大金萬世之利也金人怒取檜以去吴<lb/>
幵莫儔至報邦昌將入城於是治尚書令聽事及西府<lb/>
以待之敵使來趨班邦昌欲自裁或曰相公城外不死<lb/>
今欲以死塗炭一城耶衆又泣勸再三乃止金人奉冊<lb/>
寳以三月丁酉立邦昌邦昌北望拜舞跪受冊曰咨爾<lb/>
張邦昌冝即皇帝位國號大楚都金陵邦昌受冊訖遣閣<lb/>
門傳令勿拜王時雍帥百官遽拜邦昌立囬身面東拱<lb/>
手而立以吏部尚書王時雍權知樞宻院事兼領尚書<lb/>
<pb n="KR2d0007_WYG_122-6a"/>
省翰林學士承㫖吴幵權同知樞宻院事兵部尚書吕<lb/>
好問權領門下省開封尹徐秉哲權領中書省延康殿<lb/>
學士李囘權尚書右丞尚書左丞馮澥仍舊職初邦昌<lb/>
之入也吕好問謂邦昌曰公知今日人情所向乎今日<lb/>
人情向公者畏金人爾金人既去復保人情如今日乎<lb/>
邦昌變色曰然好問曰今日康王在外普天之下同心<lb/>
共戴為公計者曷以大物歸之乎好問所以首建此議<lb/>
者以三世輔相當以扶趙氏為己任也邦昌唯唯好問<lb/>
<pb n="KR2d0007_WYG_122-6b"/>
因移書康王曰今二聖已去願大王自立為宗廟社稷<lb/>
計以雪二聖之恥大王若不自立恐有不應立而立者<lb/>
及邦昌僭號以好問攝門下省好問但書銜仍莅舊職<lb/>
王時雍等誚之好問曰受命於上不可改也邦昌下令<lb/>
曰比縁朝廷多事百官有司皆失其職守自今出入局<lb/>
各遵常度御史䑓覺察以聞又曰向廹大國之威俾救<lb/>
斯民於兵火而諸公横見推逼不容自裁忍死以理國<lb/>
事豈其心哉出令之初有司乃至以聖㫖行下載循昧<lb/>
<pb n="KR2d0007_WYG_122-7a"/>
陋殊震危衷夫聖孔子不居則予豈敢自今與三省宻<lb/>
院官議定處分及内外官司面陳得㫖内降及批出文<lb/>
字稱中㫖遣官傳諭所司稱宣㫖王時雍每言事邦昌<lb/>
前則曰臣啓陛下邦昌屢斥之時雍等勸邦昌坐紫宸<lb/>
垂拱殿吕好問曰不可邦昌矍然而止金人索金銀日<lb/>
以峻急邦昌知民情不安移書敵人以免遂徃青城見<lb/>
敵人致謝因而議乞存趙氏陵廟及免取金帛俟江寧<lb/>
府脩繕畢三年内遷都并借金銀犒賞敵許之又請歸<lb/>
<pb n="KR2d0007_WYG_122-7b"/>
馮澥曹輔路允迪等亦許之丁未邦昌下令赦天下丁<lb/>
卯邦昌率百官詣南薫門望軍前遥辭二帝邦昌慟哭<lb/>
百官軍民皆哭邦昌復致書敵人云孫傅張叔夜秦檜<lb/>
請存趙氏留寘軍中既知徇義於前朝必能盡忠於今<lb/>
日宜䝉寛宥使獲旋歸不報邦昌如敵營所過起居並<lb/>
如常儀從行者王時雍徐秉哲吴幵莫儔二酋見邦昌<lb/>
所致書乞還孫傅等大怒謂聖人仁者豈欲請講前日<lb/>
事邪且云今若縱兵非無名然亦駐兵不逺當觀釁而<lb/>
<pb n="KR2d0007_WYG_122-8a"/>
動邦昌懼不能荅四月二帝北狩敵騎亦退辛酉邦昌<lb/>
手書赦天下吕好問又謂邦昌曰赦書日行五百里今<lb/>
四城之外便是蕃人欲赦他誰况公權攝當俟復辟又<lb/>
謂邦昌曰今日所冝先者當迎元祐皇后使人知天下<lb/>
已還趙氏且速遣使請大元帥早正大位以絶狂虜之<lb/>
謀邦昌從之好問因請孟忠厚勸后以從羣臣之請則<lb/>
天下定矣癸亥冊元祐皇后則曰宋太后好問曰吾言<lb/>
不可矣即不出孟忠厚出邦昌所上書有推戴大元帥<lb/>
<pb n="KR2d0007_WYG_122-8b"/>
之語於是復出邦昌遣蔣師愈齎咨目至大元帥府其<lb/>
詞曰邦昌伏自拜違北去所遭禍難不可備詳昨自臘<lb/>
月二十日還闕正月十五日到城外方知國家禍變之<lb/>
酷主上䝉塵于郊二月七日又聞金酋之令遷二帝太<lb/>
子后妃帝姫宗室近屬劫質敵營既而又欲焚燒宗社<lb/>
蕩滅生靈俾推戴異姓方免屠毒尋奉御筆付孫傅等<lb/>
令依元帥指麾方為長計無拘舊分以速咎累于時公<lb/>
卿大夫慟號軍前以救君父邦昌哀號擗踴以身投地<lb/>
<pb n="KR2d0007_WYG_122-9a"/>
絶而復蘇敵執酋命終莫肯囘度非口舌可爭則以首<lb/>
觸柱求死不能又緣甲士防虞晝夜監守雖欲引繩揮<lb/>
刄赴井蹈河皆不可得豈謂城中之人相與逃死乃嫁<lb/>
大禍臨於一身變出不圖死安足惜忽劉彦宗等齎城<lb/>
中文字與吴幵莫儔俱至邦昌呵責彦宗又罵城中百<lb/>
官為自免計逼人以首惡之名使邦昌有兵定與大金<lb/>
相抗不共戴天彦宗等語塞邦昌因不復食六七日垂<lb/>
死而百官陳述禍福謂事已至此雖臣民俱死莫能囘<lb/>
<pb n="KR2d0007_WYG_122-9b"/>
二帝之遷惟有從權庻㡬全保宗社可為後圖若堅持<lb/>
一節以就死地恐上累二帝豈得為忠臣乎邦昌身為<lb/>
宰輔世荷大㤙主辱而不能死復何面目以見士民然<lb/>
念興復之計權以濟事故忍死於此幸兹敵騎已還道<lb/>
路可通故遣齎此以眀本心今則社稷不隳廟主如故<lb/>
祖宗神御皆幸存全伏惟殿下盛徳在躬四海系望願<lb/>
寛悲痛以幸臣民續次别差謝克家等閒道齎玉寳一<lb/>
紐詣行府當别貢陳康王遣使報邦昌書曰太宰相公<lb/>
<pb n="KR2d0007_WYG_122-10a"/>
閣下天降大禍不使某前期殞滅而使聞君親之流離<lb/>
見宗族之蕩覆肝心摧裂涕淚不禁窮天下之楚痛不<lb/>
足為喻便欲引繩伏刃而二聖之鑾輿未復四方之兵<lb/>
馬方集將士忠憤責以大義故飲泣忍死力圖奉迎今<lb/>
河北河東忠義之兵數百萬諭使邀迎率皆響應蚤夜<lb/>
以覬聞人音而矍然然念與相公去嵗同處賊營從容<lb/>
浹月自謂知心故比來之事聞流言而不信士大夫將<lb/>
相亦皆云爾今奉來教備陳始終有伊尹之志逹周公<lb/>
<pb n="KR2d0007_WYG_122-10b"/>
之權然後知所期之不繆天或悔禍可覬二聖之復也<lb/>
所喻遣謝克家之意讀之愕然失措其何敢承願皆緘<lb/>
藏内府責在守者俟鑾輿歸而上之九廟之不毁生靈<lb/>
之獲全相公之功已不愧於伊尹周公矣某方身率士<lb/>
卒圖援父兄願相公恊忠盡力奉迎二聖復還中都克<lb/>
終伊周之志某身膏賊手受賜而死矣方寸潰亂脩謝<lb/>
不能多及邦昌又遣其甥吴何及王舅韋淵同齎咨自<lb/>
稱臣其大略言封府庫以待大王顔子曰子在回何敢<lb/>
<pb n="KR2d0007_WYG_122-11a"/>
死臣邦昌所以不死者以君王在外也王召何飲以酒<lb/>
謝克家以邦昌之命齎玉璽至大元帥府其篆文曰大<lb/>
宋受命之寳王謙拒慟哭不受命汪伯彦司之始吕好<lb/>
問謂邦昌曰盍奉欽聖故事乎邦昌曰敵去未逺請俟<lb/>
翌日好問曰何可緩也至是邦昌請元祐皇后垂簾聽<lb/>
政以太宰退處資善堂自僭位號至是凡三十三日邦<lb/>
昌言謝克家囘恭聞車駕徑至南京臣承乏宰司欲起<lb/>
離前去庻伸翊戴之誠以請權宜之罪又遣王時雍徐<lb/>
<pb n="KR2d0007_WYG_122-11b"/>
秉哲奉乗輿服御至南京邦昌繼至伏地慟哭請死王<lb/>
慰撫之五月朔旦康王即皇帝位於南京以邦昌為太<lb/>
保奉國軍節度使封同安郡王五日一赴都堂參决大<lb/>
事遷太傅既而貶昭化軍節度副使潭州安置尋賜自<lb/>
盡王時雍莫儔吴幵徐秉哲亦皆誅竄而死<lb/>
臣稱曰邦昌之僭良由脅迫及金騎已退乃納政孟后<lb/>
歸璽康王其心亦可見矣然聖人之大寳曰位邦昌乃<lb/>
起而代之可乎春秋之法於君君臣臣父父子子之道<lb/>
<pb n="KR2d0007_WYG_122-12a"/>
特嚴焉茍於大位而不問而曰彼脅迫也是豈春秋之<lb/>
志哉然則邦昌之死其亦合於春秋之法也何矜宥之<lb/>
有云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_122-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百二十二<lb/>
</p>
<p>
</p>
  </div>
</body>
</text>
</TEI>
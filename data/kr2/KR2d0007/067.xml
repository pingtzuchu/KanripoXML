<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十七</head>
    <p>
<pb n="KR2d0007_WYG_067-1a"/>
欽定四庫全書<lb/>
　東都事略卷六十七　　　宋　王　稱　撰<lb/>
　　列傳五十<lb/>
文彦博字寛夫汾州介休人也少舉進士為大理評事<lb/>
知翼城榆次二縣改太常博士通判兖州入為監察御<lb/>
史遷殿中侍御史西鄙用兵有臨陳先退望敵不進者<lb/>
置獄隣郡而推劾枝蔓久不即誅彦博上疏曰将權不<lb/>
可不專軍法不可不峻兵法曰畏我者不畏敵畏敵者<lb/>
<pb n="KR2d0007_WYG_067-1b"/>
不畏我使之畏我然非嚴刑何以濟之乎對敵而有伍<lb/>
不進者伍長殺之伍長不進什長殺之以什伍之長尚<lb/>
得專殺統帥之重乃不能誅一小校則軍中之令可謂<lb/>
隳矣議者以今冦非大敵師未深入将校有犯宜從中<lb/>
覆夫冦非大敵兵未深入尚臨戰先退儻遇大敵孰肯<lb/>
奮邪穰苴之戮荘賈非大敵也止於㑹軍而後期耳孫<lb/>
武之斬隊長非深入也止於習戰而非笑耳終於齊師<lb/>
勝晋吴人入郢委任專而法素行也國朝著令禁軍将<lb/>
<pb n="KR2d0007_WYG_067-2a"/>
校有過而從中覆當施之於平居無事之時今邊防用<lb/>
兵逾數十萬将不專權軍不峻法何以禦之哉仁宗然<lb/>
之明年以户部員外郎直史館為河東轉運使麟府二<lb/>
州皆在河外因山為城最險固始彦博父洎為轉運使<lb/>
以餉道囘逺軍食不足乃按唐張説嘗領并州兵萬人<lb/>
出合河闗掩撃党項於銀城北為河外直道自折徳扆<lb/>
世有府谷即大河通保徳以便府人故河闗路廢而弗<lb/>
治将奏復之未及而卒彦博領漕事遂通銀城而州有<lb/>
<pb n="KR2d0007_WYG_067-2b"/>
積粟可守元昊圍麟州知城中有備解圍而去未幾遷<lb/>
天章閣待制為都轉運使元昊復冦邊以彦博為龍圖<lb/>
閣直學士知秦州守邊二年有威名敵不敢犯改樞密<lb/>
直學士知益州彦博以本道兵馬久不習戰為立訓練<lb/>
之法又以益彭邛蜀漢五州非用馬地州屯二千餘騎<lb/>
悉易以步軍慶歴七年以右諫議大夫樞密副使召還<lb/>
改參知政事貝州宣毅十将王則挾妖術與州校張巒<lb/>
卜吉謀反改年號置官屬河北諸路遣兵傅城下命明<lb/>
<pb n="KR2d0007_WYG_067-3a"/>
鎬為安撫使師久未克彦博請行乃命為宣撫使以鎬<lb/>
副之至則督将攻城旬餘未下諜言賊欲潜兵出邀敵<lb/>
使輜重鎬先遣殿侍袁安設伏敗之軍士有請為穴地<lb/>
以入貝州官軍即城南為穴因自攻其北以牽制之彦<lb/>
博募死士二百銜枚由穴進既出登城殺守陴者則縱<lb/>
火牛軍稍却有以槍中牛鼻者牛還攻之遂大潰城破<lb/>
生擒則檻送京師拜禮部侍郎同中書門下平章事集<lb/>
賢殿大學士彦博因進對言嘗聞徳音以搢紳多務奔<lb/>
<pb n="KR2d0007_WYG_067-3b"/>
競非裁抑之無以厚風俗若恬退守道者稍加旌擢則<lb/>
奔競譟求者庶幾知恥乃薦王安石韓維張瓌悉被甄<lb/>
擢與樞密使龐籍同議省兵汰為民者六萬減廪給之<lb/>
半者二萬衆議紛然以為久衣食於官不願為農且習<lb/>
弓刃一旦散之閭閻必為盜賊仁宗亦疑之以問彦博<lb/>
對曰公私困竭正坐冗兵果有患臣願死之皇祐初除<lb/>
吏部侍郎昭文館大學士監修國史大饗明堂命彦博<lb/>
等修纂儀注起自降詔訖于禮成繋日為書為大饗明<lb/>
<pb n="KR2d0007_WYG_067-4a"/>
堂記書成仁宗為制序進禮部尚書三年御史唐介言<lb/>
彦博以閒金竒錦因小臣遺宫掖顯用張堯佐隂結貴<lb/>
妃為謀身之計仁宗怒召二府以疏示之介面論不已<lb/>
詔送臺劾介既下彦博獨留再拜曰御史言事職也願<lb/>
不加罪仁宗不許介遂貶英州别駕而彦博亦罷相以<lb/>
吏部尚書觀文殿大學士知許州徙青州又徙秦州尋<lb/>
拜忠武軍節度使知永興軍至和二年再入為吏部尚<lb/>
書同中書門下平章事昭文館大學士與富弼同拜宣<lb/>
<pb n="KR2d0007_WYG_067-4b"/>
麻之日仁宗遣小黄門覘於庭士大夫皆以得人相慶<lb/>
而天下謂之文富明年仁宗御殿疾暴作扶入禁中二<lb/>
府俟於殿閣召内侍史志聦等問起居状對曰禁中事<lb/>
嚴密不敢泄彦博怒叱之曰上暴疾繫國安危惟爾曹<lb/>
得出入禁闥不令宰相知天子起居欲何為耶自今疾<lb/>
勢少有増損必白顧直省官引至中書取軍令状志聦<lb/>
等大懼及夕詣宫門白下鎖志聦曰汝曹自白宰相我<lb/>
不任受其軍令二府議留宿未有以發彦博請用道家<lb/>
<pb n="KR2d0007_WYG_067-5a"/>
説祈禱大慶殿輔臣主祠事設次宿殿廡志聦等又白<lb/>
非故事彦博曰豈論故事時耶富弼亦切責之志聦等<lb/>
不敢違知開封府王素夜叩宫門求見執政彦博曰此<lb/>
時宫門何可夜開詰旦素入白禁卒告都虞候變者同<lb/>
列欲捕治彦博不可乃召都指揮使許懐徳問都虞候<lb/>
某者何如人懷徳稱其謹良可保彦博曰此卒有怨誣之<lb/>
爾宜亟誅以靖衆衆以為然乃請劉沆判状尾斬于軍<lb/>
門仁宗疾已沆譛彦博曰陛下違豫時彦博擅斬告變<lb/>
<pb n="KR2d0007_WYG_067-5b"/>
者彦博以沆判聞仁宗意乃已御史吴中復乞召還唐<lb/>
介彦博因言介頃為御史言臣事多中臣病其閒雖有<lb/>
風聞之誤然當時責之太深請如中復奏召用之時以<lb/>
彦博為厚徳嘉祐三年鹽鐵副使郭申錫與河北轉運<lb/>
使李參議河事不協訟參遣人私屬彦博為御史所弹<lb/>
申錫坐貶滁州彦博尋以河陽三城節度使同平章事<lb/>
判河南府封潞國公改鎮保平判大名府又改鎮成徳<lb/>
遷尚書左僕射判太原府俄復鎮保平判河南丁母憂<lb/>
<pb n="KR2d0007_WYG_067-6a"/>
英宗即位起復成徳軍節度使乞終喪許之初仁宗之<lb/>
不豫也彦博與富弼等乞立儲嗣仁宗許焉而後宫将<lb/>
有就館者故其事緩已而彦博去位其後弼亦以憂去<lb/>
彦博既服闋復以故官判河南有詔入覲英宗曰朕之<lb/>
立相公之力也彦博竦然對曰陛下入繼大統乃先帝<lb/>
聖意與皇太后叶賛之力人臣何力之有兼陛下登儲<lb/>
纂極之時臣方在外皆韓琦等承聖志受顧命臣無與<lb/>
焉英宗曰備聞始議相公於朕有恩彦博遜避不敢當<lb/>
<pb n="KR2d0007_WYG_067-6b"/>
英宗曰暫煩西行即召還矣尋除侍中徙鎮淮南判永<lb/>
興軍入為樞密使劒南西川節度使熈寧二年相陳升<lb/>
之詔曰彦博朝廷宗臣其令升之位彦博下以稱遇賢<lb/>
之意彦博曰國朝樞密使無位宰相上者獨曹利用嘗<lb/>
在王曽張知白上臣忝知禮義不敢效利用所為以紊<lb/>
亂朝著固辭乃從夏人犯大順城李復圭知慶州以陳<lb/>
圖方略授鈐轄李信都廵檢劉甫監押种詠趣使出戰<lb/>
信等失利復圭亟收所授方略執信等繋獄奏從軍法<lb/>
<pb n="KR2d0007_WYG_067-7a"/>
彦博力言其非宰相王安石以復圭為是信等伏誅人<lb/>
皆冤之明年慶州軍亂神宗召二府對資政殿深以用<lb/>
兵為憂彦博曰朝廷施為務合人心以靖重為先凡事<lb/>
當采衆論不宜有所偏聴陛下即位以來厲精求治而<lb/>
人情未安盖更張祖宗法之過也安石曰朝廷求去民<lb/>
害何不可若萬事隳頽如西晋風兹益亂也安石知為<lb/>
已發故力排之六年除司空河東節度使判河陽徙判<lb/>
大名府初選人李公義請為鐵龍爪以濬河宦者黄懐<lb/>
<pb n="KR2d0007_WYG_067-7b"/>
信更作濬川杷天下指笑以為兒戯王安石獨信之除<lb/>
范子淵都水監丞置濬川司行其法子淵奏功言疏道<lb/>
水勢悉歸故道退出民田數萬頃朝廷疑其妄事下大<lb/>
名彦博曰河水汗漫非杷可濬雖甚愚之人皆知無益<lb/>
去年退地止因霜降水落今年未嘗用杷而退地更多<lb/>
臣不敢雷同欺罔奏至神宗不悦命知制誥熊本與河<lb/>
北漕臣陳知儉按視如彦博言子淵乃求對言本等意<lb/>
安石罷彦博必相故傅㑹其説於是御史蔡確亦言本<lb/>
<pb n="KR2d0007_WYG_067-8a"/>
奉使不公有詔雜治子淵及本等皆重坐而彦博勿問<lb/>
七年北虜遣蕭禧議地界神宗遣中使賜彦博詔問所<lb/>
以待遇之要備禦之方彦博奏以為不可予語在遼國<lb/>
事中九年除太保力辭元豐三年除太尉開府儀同三<lb/>
司復判河南王堯臣子同老言仁宗不豫先臣與文彦<lb/>
博劉沆富弼等請立英宗皇帝為嗣仁宗感悟開納㑹<lb/>
彦博入覲神宗以問彦博對曰先帝天命所在神器有<lb/>
歸寔仁祖知子之明慈聖擁佑之力臣等何功神宗曰<lb/>
<pb n="KR2d0007_WYG_067-8b"/>
議論推輪於至和時發端為難仁祖意已定其後止申<lb/>
前詔爾正如丙吉霍光事前後不相揜也卿宜盡録本<lb/>
末将付史官彦博乃奏其事曰至和三年仁宗不豫兩<lb/>
月餘是時以根本未立中外人情不安及聖體康復顧<lb/>
念前此禁中侍藥憂慮百端堯臣與臣及劉沆富弼竊<lb/>
議曰方今朝廷根本不可不蚤定以定人心時亦不暇<lb/>
與密院同謀亦未敢顯言臣以堯臣久居禁近多知朝<lb/>
廷事因謂之曰必得賢嗣以厭人心堯臣曰豈不知素<lb/>
<pb n="KR2d0007_WYG_067-9a"/>
育於宫中者邪於是臣等具奏春中服藥時事中外人<lb/>
情非常憂恐蓋為儲嗣未立仍引西漢故事人主初即<lb/>
位建儲今當以時立嗣以固根本臣等既叨輔相之重<lb/>
位當任社稷之大計此大計也乞賜開納仁宗淵黙寡<lb/>
言乃欣然嘉歎曰知卿等盡忠然此大事也朕更熟思<lb/>
之臣等既退且請堯臣密作詔意欲進呈施行堯臣許<lb/>
歸第乃密草詔意然未及示臣等臣等既登對復申前<lb/>
請仁宗曰朕意已定矣卿等可無憂臣等既得此旨決<lb/>
<pb n="KR2d0007_WYG_067-9b"/>
謂無疑矣是年因樞府闕官議於上前乞召韓琦為樞<lb/>
密使盖以琦忠義必能當重事仁宗可之自後繼有議<lb/>
論未幾臣得請判河南堯臣尋卒臣所記當日之事大<lb/>
槩如此於是手詔中書曰文彦博蓄徳深厚善不自伐<lb/>
懐此大功絶口不言中外搢紳莫有知者乃知援立之<lb/>
功厥有攸在嘉祐之詔但宣之耳其議所以褒顯之又<lb/>
詔曰朕恭聞仁宗皇帝深惟天下大本意有所付而執<lb/>
政大臣文彦博劉沆富弼王堯臣實左右賛順以成聖<lb/>
<pb n="KR2d0007_WYG_067-10a"/>
志及英宗皇帝進位元儲纉承大統四方上下莫不安<lb/>
寧而彦博等勲績莫有聞者比覽故臣家奏攷驗不誣<lb/>
其謙厚忠實可謂至矣其議所以褒顯之庶幾上昭神<lb/>
祖知人之明文考報功之意焉遂加彦博河東永興節<lb/>
度使彦博力辭兩鎮宴餞瓊林輔臣皆與兩遣中謁者<lb/>
遺詩以寵其行有報在不言功之語當世榮之彦博至<lb/>
河南未交印先就第廟坐以見監司既交府事見監司<lb/>
府官如常式或以問彦博彦博曰吾未視府事三公見<lb/>
<pb n="KR2d0007_WYG_067-10b"/>
庶僚也既交印河南尹見監司矣六年請老拜太師致<lb/>
仕元祐初司馬光拜相起彦博為平章軍國重事六日<lb/>
一朝一月兩赴經筵邊事河防及朝廷大政令即與輔<lb/>
臣共議㤙遇甚渥期年乃求去詔曰昔西伯善飬老而<lb/>
太公自至魯穆公無人子思之側則長老去之公自為<lb/>
謀則善矣獨不為朝廷惜乎又曰唐太宗以干戈之事<lb/>
尚能起李靖於既老而穆宗文宗以燕安之際不能用<lb/>
裴度於未病治亂之效於斯可見彦博讀詔聳然不敢<lb/>
<pb n="KR2d0007_WYG_067-11a"/>
言去蓋後留四年彦博請去不已復以太師河東節度<lb/>
使開府儀同三司致仕紹聖初言者觀望時政謂彦博<lb/>
朋附司馬光詆毁成烈降太子少保薨年九十二崇寧<lb/>
中與元祐黨後命出籍追復太師謐曰忠烈彦博凝簡<lb/>
荘重有大臣體位將相者五十餘年徧歴公孤兩以太<lb/>
師致仕雖位貌隆貴而平居接物謙抑尊徳樂善如恐<lb/>
不及邵雍程顥程頤以道學名世居洛陽而彦博與之<lb/>
遊元豐中與富弼及當時老成而有賢徳者十一人用<lb/>
<pb n="KR2d0007_WYG_067-11b"/>
白居易故事就弼第置酒相樂尚齒不尚官已而圖形<lb/>
妙覺僧舍謂之洛陽耆英㑹司馬光為文序其事王拱<lb/>
辰守北都以書來諗曰拱辰亦家洛位與年不居數客<lb/>
後顧以官守不得執巵酒在坐席願與名其閒幸無我<lb/>
遺其為時所嘉羡如此彦博八子皆歴要官第六子及<lb/>
甫<lb/>
及甫字周翰初為大理評事遷直史館與邢恕同為館<lb/>
職頗相善也遷吏部員外郎除直龍圖閣知同州父太<lb/>
<pb n="KR2d0007_WYG_067-12a"/>
師彦博起為平章軍國重事除及甫右司員外郎以嫌<lb/>
改衛尉光禄少卿初韓琦子忠彦與琦之門人劉摯王<lb/>
巖叟賈易等常不平彦博不言功事以謂掩琦之勲及<lb/>
章惇撰御賜彦博詩序具述上語云嘉祐之詔但宣之<lb/>
耳忠彦益不平彦博入為重事易簾前論列王同老所<lb/>
上文字彦博教為之乞改史宣仁后曰此事吾詳知之<lb/>
至和中仁宗不豫乞立皇嗣者文太師富相公王參政<lb/>
也在嘉祐末乞立英宗為皇嗣仁宗升遐䇿立英宗者<lb/>
<pb n="KR2d0007_WYG_067-12b"/>
韓相公也即不相掩不必改史其後彦博致仕及甫以<lb/>
集賢殿修撰知河陽召為太僕卿除權工部侍郎罷為<lb/>
集賢殿修撰提舉明道宫紹聖中蔡確之子渭奏及甫<lb/>
嘗與邢恕書具述姦臣大逆不道之謀詔以蔡京安惇<lb/>
即同文館究問語在章惇傳於是梁燾劉摯王巖叟劉<lb/>
安世范祖禹朱光廷皆坐重貶及甫懐一朝之忿妄發<lb/>
書與邢恕致起詔獄以陷害忠良及甫之罪也及甫坐<lb/>
元祐黨禠職居久之復直龍圖閣知陜州既又落職最<lb/>
<pb n="KR2d0007_WYG_067-13a"/>
後復集賢殿修撰以卒始及甫當宣仁后臨朝時避魯<lb/>
王諱止名及宣仁崩復名及甫云<lb/>
臣稱曰彦博以王佐之才克平妖難致位丞弼雖以人<lb/>
言去位而天下之望日隆及其再相也乃秉忠竭誠首<lb/>
議建儲遂絶口不言至神宗之世因事自顯人謂彦博不<lb/>
獨首建大䇿為難而有功不居之為尤難也烏虖彦博<lb/>
出入四世名倡九牧神明所相夀考康寕近世以來一<lb/>
人而已<lb/>
<pb n="KR2d0007_WYG_067-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十六</head>
    <p>
<pb n="KR2d0007_WYG_036-1a"/>
欽定四庫全書<lb/>
　東都事略卷三十六　　　宋　王　稱　撰<lb/>
　　列傳十九<lb/>
郭贄字少儀開封人也應進士為開封首薦太宗任京<lb/>
尹得侍讀藩邸太宗即位擢贄著作佐郎兼皇子侍讀<lb/>
遷右補闕拜中書舍人太平興國七年拜參知政事曹<lb/>
彬為弭徳超所譖贄為辨其誣宰相趙普因是重之甞<lb/>
奏事對太宗言曰臣受遇不次惟以愚直上報太宗曰<lb/>
<pb n="KR2d0007_WYG_036-1b"/>
愚直何益贄曰雖然猶勝姧邪也八年早朝被酒左遷<lb/>
祕書少監知荆南府加左諫議大夫入為鹽鐵使出知<lb/>
澶州坐河決免眞宗即位拜刑部侍郎知天雄軍入判<lb/>
太常寺吏部流内銓加集賢院學士知河南府遷工部<lb/>
尚書翰林侍讀學士進禮部尚書卒年七十六贈左僕<lb/>
射諡曰文懿贄長者喜延譽後進宋白趙昌言皆其所<lb/>
薦也晚節頗以治生為物論所惜云<lb/>
李至字言幾眞定人也初為内臣李知審養子舉進士<lb/>
<pb n="KR2d0007_WYG_036-2a"/>
為将作監丞通判鄂州擢著作佐郎直史館遷右拾遺<lb/>
加右補闕知制誥為翰林學士拜右諫議大夫參知政<lb/>
事雍熙中加給事中時太宗親征范陽至上疏以為兵<lb/>
凶器也戰危事也用之之理必貴万全儻邊庾不充則<lb/>
宜養威蓄銳夫京師天下本陛下恭守宗廟不離京轂<lb/>
示敵人以閒暇慰億兆之瞻仰此策之上者也以目疾<lb/>
免授禮部侍郎遷吏部為祕書監真宗為皇太子以至<lb/>
李沆並為賓客眞宗即位拜工部尚書參知政事眞宗<lb/>
<pb n="KR2d0007_WYG_036-2b"/>
問以靈武事至上疏曰河湟之地夷夏雜居是以先王<lb/>
置之度外且繼遷素性强悍騷動邊鄙然臍不足以弭<lb/>
其惡擢髮不足以數其罪然聖人之道務屈已含垢以<lb/>
安兆人蓋所損者小所益者大陛下以元元為念不以<lb/>
巨憝介意臣料彼脅從亦厭兵久矣茍朝廷捨之不問<lb/>
待之如初啖以厚利縻以重爵亦安肯迷而不復訖於<lb/>
淪胥哉其後靈武卒不能守除武勝軍節度使知河南<lb/>
府卒年五十五贈侍中<lb/>
<pb n="KR2d0007_WYG_036-3a"/>
王沔字楚望齊州人也舉進士為大理評事太宗征太<lb/>
原見於行在拜著作佐郎直史館遷右拾遺出為京西<lb/>
轉運副使知懐州擢樞密直學士拜右諫議大夫僉書<lb/>
樞密院事遷副使端拱元年加户部侍郎參知政事沔<lb/>
辯慧苛刻尚數多詐視士大夫猶吏卒唯以甘言恱人<lb/>
而進退皆非物望初與張齊賢同在樞府頗不協及齊<lb/>
賢參知政事沔不自安因王禹偁上言請中書本㕔不<lb/>
得接見賔客許於政事堂同見沔喜即奏行之直史館<lb/>
<pb n="KR2d0007_WYG_036-3b"/>
謝泌以為如此是疑大臣以私也疏駮之太宗即追還<lb/>
前詔沔因此罷卒年四十三贈工部尚書<lb/>
辛仲甫字之翰汾州孝義人也初從郭崇辟掌書記又<lb/>
隨崇為平盧軍節度判官崇卒改授鄆齊二州觀察判<lb/>
官入拜右補闕知光州移彭州課種柳䕃行路郡人謂<lb/>
之補闕柳太祖問趙普羣臣文武兼資者普以仲甫對<lb/>
即徙益州兵馬都監代還為三司判官太平興國初遷<lb/>
起居舍人奉使契丹契丹主問党進何如人仲甫曰國<lb/>
<pb n="KR2d0007_WYG_036-4a"/>
家異人閒出党進何足道哉契丹主欲留之仲甫曰信<lb/>
以成命義不可留有死而已契丹主竟不能屈使還以<lb/>
刑部郎中知成都府政尚寛簡蜀人安其治入知開封<lb/>
府拜御史中丞雍熙三年拜給事中參知政事仲甫居<lb/>
大位自守而已出知陳州遷户部尚書告老以太子少<lb/>
保致仕加少傅卒年七十四贈太子太保諡曰康節<lb/>
張宏字巨卿青州益都人也舉進士為将作監丞通判<lb/>
宣州歴左拾遺為峽路轉運副使加左補闕徙知遂州<lb/>
<pb n="KR2d0007_WYG_036-4b"/>
以勤幹聞歸朝為主客郎中遷樞密直學士雍熙三年<lb/>
拜右諫議大夫樞密副使時河朔用兵宏循黙備位無<lb/>
所建明而御史中丞趙昌言數上書論兵事乃用昌言<lb/>
為樞密副使改宏御史中丞端拱初復拜樞密副使淳<lb/>
化二年以吏部侍郎罷俄知開封府出知潞州進工部<lb/>
尚書卒年六十二贈右僕射<lb/>
臣稱曰朝論以張宏循黙故罷其政使與趙昌言更其<lb/>
任夫御史之職在觸邪而中丞之位號執法事之利害<lb/>
<pb n="KR2d0007_WYG_036-5a"/>
人之忠佞皆得而言之其責豈不重哉循黙之人使充<lb/>
其位可乎<lb/>
趙昌言字仲謨汾州孝義人也舉進士為将作監丞通<lb/>
判鄂州遷直史館荆湖轉運副使入拜職方貟外郎知<lb/>
制誥出知天雄軍召拜御史中丞遂代張宏為右諫議<lb/>
大夫樞密副使遷工部侍郎時陳象輿為鹽鐵副使與<lb/>
昌言善又知制誥胡旦度支副使董儼皆昌言同年日夕<lb/>
會于昌言之第京師為之語曰陳三更董半夜云有翟<lb/>
<pb n="KR2d0007_WYG_036-5b"/>
頴者險誕之士也素與旦親狎旦為作大言怪誕之辭<lb/>
使頴改名馬周以為唐馬周復出也其言多排毁時政<lb/>
自薦可為天子大臣及力舉數十人皆公輔之器令昌<lb/>
言内為之助陳王尹開封以其事聞趙普深嫉之捕馬<lb/>
周繫獄鞫之得實馬周流海島昌言貶崇信行軍司馬<lb/>
起知蔡州復知天雄軍初豪家有偫蒭茭者時誘姦人<lb/>
穴隄昌言廉知之一日隄吏告急亟取豪家所積給用<lb/>
自是遂絶其弊淳化四年拜給事中參知政事京師大<lb/>
<pb n="KR2d0007_WYG_036-6a"/>
水請出廏馬外牧或云以馬備胡不可闕昌言謂塞下<lb/>
積水胡必不至從之果如其言李順亂于蜀命王繼恩<lb/>
討之繼恩握重兵久留成都軍士無鬭志由是郡縣復<lb/>
有陷者太宗意頗厭兵召昌言謂曰西川本自一國太<lb/>
祖平之訖今三十年矣昌言揣知上意即於上前指畫<lb/>
攻取之策太宗甚喜遣昌言督繼恩戰自繼恩以下並<lb/>
受節度既行或言其無嗣鼻折山根恐握兵難制即以<lb/>
昌言知鳳翔府賊平改户部侍郎罷政事仍知鳯翔徙<lb/>
<pb n="KR2d0007_WYG_036-6b"/>
澶涇延三州遷兵部侍郎知陜州移知永興軍召為御<lb/>
史中丞坐鞫獄失實貶安逺行軍司馬移武勝拜刑部<lb/>
侍郎眞宗幸澶淵命知河陽歴天雄軍徙鎭州遷吏部<lb/>
侍郎卒年五十五贈吏部尚書諡曰景肅昌言喜推奨<lb/>
後進常薦李沆以為有公輔之器又以女妻王旦二人<lb/>
皆賢相也昌言臨事果斷無所顧避雖屢擯斥不少抑<lb/>
惟對僚史倨慢時論少之<lb/>
陳恕字仲言洪州南昌人也少為小吏折節讀書王明<lb/>
<pb n="KR2d0007_WYG_036-7a"/>
知洪州見而歎曰奇士也起家為大理評事通判澧州<lb/>
以吏幹聞召入為三司判官與判三司王仁贍廷爭事<lb/>
仁贍坐貶秩擢恕度支貟外郎以工部郎中知大名府<lb/>
復除戸部副使知澶州驛召為河北營田制置使密奏<lb/>
曰戍卒皆惰游仰食縣官一旦使冬被甲兵春執耒耜<lb/>
恐變生不測既詔罷營田止葺堡壁而已知代州入為<lb/>
鹽鐵使恕有心計釐去宿弊太祖深器之曰眞鹽鐵使<lb/>
也拜給事中參知政事太宗甞言户部使樊知古所部<lb/>
<pb n="KR2d0007_WYG_036-7b"/>
不治恕以太宗意語之知古辨于上前坐泄禁中語罷<lb/>
知江陵府復召為工部侍郎緫計使又為鹽鐵使恕屢<lb/>
司金榖為經久之制於是貨財流通公用足而民富實<lb/>
甚有稱職之譽常言出入之任所當謹者起知定例人<lb/>
以為當然亦頗傷苛碎也眞宗即位拜吏部侍郎眞宗<lb/>
命恕條具中外錢榖以聞恕久而不進眞宗屢趣之恕<lb/>
曰陛下富於春秋若知府庫之充實恐生侈心臣是以<lb/>
不敢進眞宗嘉之知審官院知貢舉避嫌凡江南貢士<lb/>
<pb n="KR2d0007_WYG_036-8a"/>
悉被黜又舉行貢舉非其人條被譴者咸怨憤然是舉<lb/>
以王曾為舉首恕每自歎曰吾得曾名世才也不愧於<lb/>
知人矣恕事母孝居䘮絶葷茹哀毁過禮以故得疾不<lb/>
任治劇遷尚書左丞知開封府復以病求館殿之職乃<lb/>
以為集賢院學士卒年五十九子執中自有傳<lb/>
温仲舒字秉陽河南人也舉進士為大理評事通判吉<lb/>
州遷右正言直史館拜工部郎中樞密直學士淳化二<lb/>
年以右諫議大夫為樞密副使改同知樞密院事四年<lb/>
<pb n="KR2d0007_WYG_036-8b"/>
罷知秦州移鳳翔徙興元江陵復召為戸部侍郎參知<lb/>
政事咸平初以禮部尚書罷明年出知河陽代還知開<lb/>
封府為御史中丞遷刑部尚書知天雄軍徙河南進户<lb/>
部尚書卒年六十七贈左僕射諡曰恭肅仲舒有應務<lb/>
才與冦準同進人謂之温冦吕䝉正為相甞援進仲舒<lb/>
及用乃反攻䝉正士君子非之<lb/>
劉昌言字禹謨泉州南安人也陳洪進以為工曹太平<lb/>
興國二年洪進歸朝改鎭徐州辟為推官八年舉進士<lb/>
<pb n="KR2d0007_WYG_036-9a"/>
遷保信武勝二鎭判官移泰寧軍入為左司諫廣南安<lb/>
撫使趙普留守西京辟昌言為通判府事悉以委之普<lb/>
薨昌言感普知已為經理其家事太宗以為忠於所舉<lb/>
召歸遂拜樞密直學士遷右諫議大夫同知樞密院事<lb/>
太宗既寵用昌言或言其委母妻鄉里十年不迎侍者<lb/>
詔令迎歸京師光禄寺丞何亮果州南充人也遊宦十<lb/>
餘年以蜀人不得歸覲省遂訴于轉運使盧之翰之翰<lb/>
以聞太宗驚歎又祕書丞陳靖亦泉州人也隨洪進歸<lb/>
<pb n="KR2d0007_WYG_036-9b"/>
闕留母妻在别墅聞太宗令昌言迎侍靖遽告歸其母<lb/>
戀鄉里愛他子不肯隨靖但迎妻子而已太宗訝之因<lb/>
下詔告諭文武官父母在逺地並令迎侍就養昌言遂<lb/>
以給事中罷出知襄州徙知荆南府遷工部侍郎卒年<lb/>
五十八贈工部尚書<lb/>
　<lb/>
　<lb/>
　東都事略卷三十六<lb/>
</p>
<p>
</p>
  </div>
</body>
</text>
</TEI>
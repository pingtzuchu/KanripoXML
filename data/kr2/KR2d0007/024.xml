<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十四</head>
    <p>
<pb n="KR2d0007_WYG_024-1a"/>
欽定四庫全書<lb/>
　東都事略卷二十四　　　宋　王　稱　撰<lb/>
　　列傳七<lb/>
錢俶字文徳臨安人也名上字犯宣祖諱止稱俶祖曰<lb/>
鏐因唐末黄巢之亂據有呉越之地昭宗授以杭越節<lb/>
制封彭城王梁唐封爲呉越國王諡曰武肅父元瓘諡<lb/>
曰文穆王子佐嗣佐卒以弟倧繼倧爲牙校胡進思所<lb/>
廢俶時鎮浙東遂度江襲位漢授以東南面兵馬都元<lb/>
<pb n="KR2d0007_WYG_024-1b"/>
帥錫以金印玉冊仍領鎮海鎮東節度使至周以天下<lb/>
兵馬都元帥處之宋興改大元帥自太祖受命俶貢奉<lb/>
有加開寳六年封其妻孫氏爲賢徳順穆夫人遣幕吏<lb/>
黄夷簡入貢太祖謂之曰汝歸語元帥常訓甲練兵江<lb/>
南倔彊不朝我將討之元帥當助我無惑人言云皮之<lb/>
不存毛將安傅時命有司造大第甚宏麗賜名禮賢宅<lb/>
以待兩浙江南之先來朝者王師討江南以爲昇州東<lb/>
面招討制置使李煜貽書於俶其略曰今日無我明日<lb/>
<pb n="KR2d0007_WYG_024-2a"/>
豈有君一旦明天子易地酬勲王亦大梁一布衣爾俶<lb/>
以其書來上率兵拔常州加守太師又遣其大將沈承<lb/>
禮率兵隨王師平潤州詔俶歸國江南平俶與妻子來<lb/>
朝太祖對于崇徳殿待以優禮詔曰古者宗工大臣特<lb/>
被隆眷或劒履上殿或詔書不名率由豐功待以殊禮<lb/>
呉越國王錢俶特賜劒履上殿詔書不名又以俶妻爲<lb/>
呉越國王妃宰相言自古異姓諸侯王妻無封妃之制<lb/>
太祖曰行之在我安問舊典太祖待俶甚厚自晉王宰<lb/>
<pb n="KR2d0007_WYG_024-2b"/>
相及中外臣僚上章請留俶不遣太祖曰錢俶在呉越<lb/>
歳修職貢今又委質來朝若利其土宇而留之殆非人<lb/>
主之用心何以示信於天下也及俶歸國太祖以黄絹<lb/>
封文字一複付俶曰候到國即開之仍諭俶曰朕知公<lb/>
忠若朕常在公則常有東南他人未可知也俶感泣拜<lb/>
謝至國啟封皆晉王宰相以下請留俶章也俶上表謝<lb/>
太平興國三年復來朝遂以國歸有司太宗改封俶淮<lb/>
海國王以禮賢宅賜之錢氏傳五主共八十四年俶以<lb/>
<pb n="KR2d0007_WYG_024-3a"/>
天下既平求去元帥之稱從之改漢南國王雍熈四年<lb/>
出爲武勝軍節度使徙國南陽既又辭國號改封許王<lb/>
端拱元年徙封鄧王俶以天成四年八月二十四日生<lb/>
至是年八月二十四日薨年六十薨之日又與父元瓘<lb/>
同人皆異之冊封秦國王諡曰忠懿俶崇信釋敎性謙<lb/>
謹未甞忤物爲太師中書令者四十年任元帥者二十<lb/>
年富貴之盛無與爲比七子惟濬惟治惟渲惟灝惟溍<lb/>
惟演惟濟惟治官至左驍衛上將軍惟渲惟灝俱至團<lb/>
<pb n="KR2d0007_WYG_024-3b"/>
練使惟溍左龍武將軍惟濟保靜軍留後諡曰宣惠<lb/>
惟濬字巨川太祖即位以爲建武軍節度使改鎮海鎮<lb/>
東二鎮王師征江南惟濬從其父俶下常州以功加同<lb/>
平章事太宗即位加侍中俶封淮海國王惟濬徙鎮淮<lb/>
南改鎮山南東道又鎮安州封蕭國公俶薨有詔起復<lb/>
加中書令卒追封汾王諡曰安僖<lb/>
惟演字希聖幼有俊才俶甞使賦逺山詩有髙爲天一<lb/>
柱秀作海三峯之句俶深器之初補職牙門累遷左神<lb/>
<pb n="KR2d0007_WYG_024-4a"/>
武將軍咸平中獻其所爲文章拜太僕少卿擢知制誥<lb/>
翰林學士坐爲人於開封府請求奪職乆之復爲學士<lb/>
累遷至刑部侍郎天禧末丁謂爲參知政事惟演見謂<lb/>
寵盛附之與講婣好而惟演女弟適后戚劉美相與共<lb/>
排冦準準既罷相眞宗欲相李廸因問廸何如惟演曰<lb/>
廸無過但才短爾今執政中曹利用丁謂任中正皆位<lb/>
廸上眞宗黙然惟演又曰舊人中馮拯可用也眞宗亦<lb/>
黙然眞宗曰張知白何如惟演曰使之參政則可爲相<lb/>
<pb n="KR2d0007_WYG_024-4b"/>
則不可眞宗卒以廸爲相拯遂拜樞密使時曹利用丁<lb/>
謂先以爲樞密使惟演入對言曰今樞密院有三使而<lb/>
中書止一相曷遷曹利用或丁謂乎眞宗曰誰可惟演<lb/>
曰謂可惟演又曰曹利用忠赤有功亦宜與平章事眞<lb/>
宗曰諾於是丁謂拜相利用加同平章事惟演尋拜樞<lb/>
密副使加尚書右丞轉工部尚書眞宗崩仁宗即位進<lb/>
兵部尚書爲樞密使章獻明肅皇后稱制宰相馮拯以<lb/>
惟演太后婣家也請出之除保大軍節度使知河陽請<lb/>
<pb n="KR2d0007_WYG_024-5a"/>
覲加同平章事判許州改鎮武勝又徙泰寜惟演意在<lb/>
柄用甞謂人以不得於黄紙後署名爲恨及屢徙鎭鬰<lb/>
鬰不得志仁宗耕籍田求入侍祠留爲景靈宫使章獻<lb/>
崩還判河南請以章獻章懿二后同配食眞宗廟室御<lb/>
史劾奏惟演擅議宗廟落平章事改鎭崇信卒年五十<lb/>
八贈侍中惟演少富貴能志於學有文章與楊億劉筠<lb/>
齊名甞曰學士備顧問不可不該博故其家聚書侔於<lb/>
祕府又多藏古書畫在館閣與修策府元龜凡千篇特<lb/>
<pb n="KR2d0007_WYG_024-5b"/>
詔楊億分爲之其爲人少誠信初附丁謂力排冦準其<lb/>
後逐謂亦與有力焉所著有典懿集樞庭擁髦前後集<lb/>
伊川漢上集金坡遺事録飛白書叙録逢辰録奉藩書<lb/>
事初諡曰文穆改諡曰思又改曰文僖凡三易名云有<lb/>
子暄爲寳文閣待制暄子景臻尚仁宗女許國大長公<lb/>
主拜左領軍衛大將軍駙馬都尉官至少師安武軍節<lb/>
度使封康國公<lb/>
臣稱曰五代之際呉越常外尊中國至太祖世俶遂委<lb/>
<pb n="KR2d0007_WYG_024-6a"/>
質來朝于時太宗及羣臣咸欲留俶而取其地太祖卒<lb/>
遣還國且語之故烏虖太祖洪人之度如是哉及太宗<lb/>
即位俶不待詔命即以國入覲蓋有以也子孫世有爵<lb/>
邑豈非忠孝之報乎<lb/>
髙繼沖字賛平其先陜州硤石人也曾祖季興唐末荆<lb/>
南司馬張環逐其節度使陳儒自稱留後環敗而季興<lb/>
守荆南梁開平初遂據有其地封秦王卒諡曰武信子<lb/>
從誨後唐天成三年襲位封南平王卒諡曰文獻子保<lb/>
<pb n="KR2d0007_WYG_024-6b"/>
融漢乾祐五年襲封南平王卒諡曰正懿無子建隆元<lb/>
年其弟保勗嗣立太祖即授以節度使從誨於諸子中<lb/>
最愛保勗雖盛怒見之則釋然荆南人目之爲萬事休<lb/>
四年卒子繼沖襲位時湖南張文表叛周保權求救于<lb/>
朝廷太祖命慕容延釗討之延釗假道荆南約以兵過<lb/>
城外繼沖大將李景威曰兵尚權譎城外之約可信乎<lb/>
其祕書監孫光憲曰中國自周世宗時已有混一之志<lb/>
況聖宋受命眞主出焉以理諭繼沖令獻三州之地延<lb/>
<pb n="KR2d0007_WYG_024-7a"/>
釗軍至繼沖出迎于郊而前鋒遽入其城繼沖懼上表<lb/>
納土請舉族歸朝授馬歩軍都指揮使自季興至繼沖<lb/>
五帥凡五十七年光憲有學術歸朝授黄州刺史乾徳<lb/>
三年繼沖拜武寜軍節度使卒年三十二贈侍中<lb/>
周行逢武陵人也少時不事生業甞犯法配𨽻鎮兵以<lb/>
驍勇累遷禆校自唐乾寜二年馬氏專有湖南二十州<lb/>
之地周廣順初兄弟爭國求援於江南李景遣大將邊<lb/>
鎬率兵赴之因下長沙遷馬氏之族於建康以鎬爲潭<lb/>
<pb n="KR2d0007_WYG_024-7b"/>
帥㑹朗州軍亂推牙將劉言爲留後言以行逢爲都指<lb/>
揮使行逢以衆情表於景請授言節鉞景不從召言入<lb/>
金陵言懼遣副使王進逵行軍何眞與行逢率舟師襲<lb/>
破潭州鎬遁去行逢等據其城遣使言狀周太祖即以<lb/>
言爲朗帥進逵爲潭帥行逢爲潭州行軍司馬未幾進<lb/>
逵害言太祖以進逵代爲節度使行逢領鄂州節度使<lb/>
知潭州顯徳中世宗用兵淮甸詔進逵出師進逵遣禆<lb/>
將潘叔嗣領兵五千爲先鋒行及鄂州界叔嗣乃回戈<lb/>
<pb n="KR2d0007_WYG_024-8a"/>
襲進逵進逵敗走爲叔嗣所殺迎行逢爲帥行逢至即<lb/>
斬叔嗣以徇世宗乃授行逢武平軍節度使兼侍中於<lb/>
是盡有湖南之地國初加兼中書令行逢在鎮盡心爲<lb/>
治所用官屬率皆廉介之士條教簡約民皆恱之然性<lb/>
猜忌左右小有忤意必寘於法夫人鄧氏諫曰人情有<lb/>
善惡安得一槩殺之乎行逢怒曰此外事婦人何知行<lb/>
逢既爲帥夫人不爲屈不入府治躬率奴僕耕織以自<lb/>
給賦調必先期輸送行逢止之不從曰稅官物也若主<lb/>
<pb n="KR2d0007_WYG_024-8b"/>
帥自免其家何以率下乎行逢卒追封汝南郡王子保<lb/>
權年十一自武平軍節度副使襲父位初行逢疾亟召<lb/>
將佐謂曰吾起壠畝爲團兵同時之人皆死惟衡州刺<lb/>
史張文表獨存焉常怏怏不得行軍司馬吾死文表必<lb/>
爲亂諸公善佐吾兒無失土宇必不得已當舉族歸朝<lb/>
也行逢死文表果舉兵叛據潭州保權乞師於朝廷太<lb/>
祖遣慕容延釗李處耘等討之王師次江陵文表已爲<lb/>
保權之衆所殺保權牙校張從富等以謂文表已平而<lb/>
<pb n="KR2d0007_WYG_024-9a"/>
王師未回懼爲襲取相與拒守延釗以聞太祖遣中使<lb/>
諭保權及將校曰爾本請師求救故發大軍以拯爾難<lb/>
今妖孽既平是有大造於爾輩何乃反拒王師也保權<lb/>
幼爲左右所制不從命遂討之保權出軍於澧州南兵<lb/>
未交而潰王師獲從富于西山下梟首于市大將汪端<lb/>
劫保權并家屬弃城亡匿山洞王師至數月獲保權克<lb/>
岳州端擁保權衆冦掠未幾亦就擒磔于市湖湘悉平<lb/>
保權至京師以爲右千牛衛上將軍累遷左羽林統軍<lb/>
<pb n="KR2d0007_WYG_024-9b"/>
太平興國九年知并州卒年三十四始太祖既下湖湘<lb/>
思得通蠻情習險阨智勇可任者以鎮撫之有秦再雄<lb/>
者辰州傜人也長七尺武健多謀在行逢時以戰鬬立<lb/>
功太祖召至京師察知其可用以邊事付之除辰州刺<lb/>
史賜予甚厚仍使自辟官屬盡與一州租賦再雄誓死<lb/>
報効至州日訓練土兵得三千人又遣親校二十八人<lb/>
分使諸蠻以傳朝廷懐來之意悉皆欵附遷辰州團練<lb/>
使再雄盡瘁邊圉故終太祖世無蠻貊之患再雄不知<lb/>
<pb n="KR2d0007_WYG_024-10a"/>
所以終因附于此<lb/>
陳洪進字濟川其先泗州人也曾祖爲閩官遭亂因家<lb/>
泉州之仙遊縣唐光啟中王潮陷泉州以福州觀察使<lb/>
王審知爲副潮卒審知據其位梁冊審知爲閩王二十<lb/>
九年而卒其子延翰繼踰年而被殺其弟延鈞襲八年<lb/>
遂僭帝號十一年卒子昶嗣被逐而叔延義立以其弟<lb/>
延政爲建州刺史既而背命自立國號商六年閤門使<lb/>
連重遇推客省使朱文進以奪其位復號閩時晉天福<lb/>
<pb n="KR2d0007_WYG_024-10b"/>
七年也文進以黄紹頗爲泉州刺史程贇漳州刺史許<lb/>
文稹汀州刺史泉人念王氏爲羣逆分據指揮使留從<lb/>
效王忠順董思安謀復王氏於是募敢死士五十人而<lb/>
洪進與焉夜擒紹頗殺之立延政從子繼勲欲送紹頗<lb/>
首于建州奉延政爲主而道阻賊盛莫敢往者獨洪進<lb/>
請行道逢賊語以泉福已定賊遂潰洪進至建州延政<lb/>
大恱既而程贇立延政從子繼成許文稹又以汀州降<lb/>
而朱文進爲連重遇所殺福人亦殺重遇延政遂遣洪<lb/>
<pb n="KR2d0007_WYG_024-11a"/>
進還泉州三年江南李景陷建州以延政入金陵明年<lb/>
留從效劫繼勲使降江南自領州事李景授從效泉州<lb/>
刺史進清源軍節度使以洪進佐之進職統軍使建隆<lb/>
三年從效死洪進誣其子紹鎡將叛執送建康推副使<lb/>
張漢思爲留後自爲副使漢思患其專將圖之一日洪<lb/>
進袖大鏁鏁其門叩頭謂漢思曰軍使速以郡印見授<lb/>
漢思皇懼亟與之即置漢思别館遣使告江南而李煜<lb/>
遂授以清源軍節度使自太祖平澤潞下維揚取荆湖<lb/>
<pb n="KR2d0007_WYG_024-11b"/>
威震四海洪進大懼乃請命于朝改清源軍爲平海軍<lb/>
拜洪進節度使及江南平呉越錢俶來朝洪進亦遂入<lb/>
覲至南劒州聞太祖崩乃歸鎮發哀太平興國三年來<lb/>
朝即以其地來歸太宗以洪進爲武寜軍節度使同平<lb/>
章事從平太原封杞國公進封岐卒年七十一贈中書<lb/>
令諡曰忠順<lb/>
　<lb/>
　東都事略卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百六</head>
    <p>
<pb n="KR2d0007_WYG_106-1a"/>
欽定四庫全書<lb/>
　東都事略卷一百六　　　宋　王　稱　撰<lb/>
　　列傳八十九<lb/>
王黼字將明開封祥符人也為人有口辨才疎雋而寡<lb/>
學術極智巧便佞舉進士調相州司理參軍宰相何執<lb/>
中薦之除祕書郎進符寶郎遷左司諫張商英為相寖<lb/>
失徽宗意徽宗召蔡京於錢塘遣中使賜以玉環黼揣<lb/>
知徽宗之意數條奏京政事且劾商英去位京復相頗<lb/>
<pb n="KR2d0007_WYG_106-1b"/>
徳其助已也擢為左諫議大夫給事中御史中丞自校<lb/>
書郎至是不兩歳俄兼侍讀入翰林為學士鄭居中與<lb/>
京不合而數薦其才京以黼為叛已甚怒徙為户部尚<lb/>
書將以財用不給為黼罪已而班直禁衞賚賜不如期<lb/>
詣左藏鼓譟黼聞之即詣庫揭牓期以某月某日皆相<lb/>
顧散去京計不行還為翰林學士黼本名甫徽宗更為<lb/>
黼進承㫖丁父憂閱五月起為宣和殿學士提舉上清<lb/>
寳籙宫賜第在昭德坊旁即許將宅黼倚中人強奪之<lb/>
<pb n="KR2d0007_WYG_106-2a"/>
子弟出怨言白晝逐之使去聞者為之不平復為翰林<lb/>
學士承㫖政和八年除尚書左丞遷中書侍郎宣和二<lb/>
年拜少宰由通議大夫超八官為特進自國朝以來命<lb/>
相未有也蔡京既致仕黼於是悉反其所為奏罷方田<lb/>
汰堂吏毁辟雍及毉算學減横行遥郡奉入之半併㑹<lb/>
要六典等局諸路茶鹽鈔法不復比較上户科配一切<lb/>
蠲之當時聲稱翕然而黼既得位乗高勢而為邪多蓄<lb/>
子女玉帛以自奉徽猷閣待制鄧之綱妾有美色因過<lb/>
<pb n="KR2d0007_WYG_106-2b"/>
外舍黼使人誘而奪之反以為之綱罪竄諸嶺南朝士<lb/>
畏之側目黼遷居賜第凡供張什器徽宗命悉仰給縣官<lb/>
導以敎坊樂又宴其家屬以落之遂以少保為太宰稍<lb/>
襲京故迹專以燕享為事御史中丞陳過庭初拜職事<lb/>
上言乞盡罷冗官以御前使喚為名者京西轉運使張<lb/>
汝霖乞罷進西京華果黼上章劾之兩人皆以散官徙<lb/>
逺郡睦州㓂方臘起提㸃刑獄張苑言於朝黼方鋪張<lb/>
太平惡聞有外㓂不以實告上而責苑張皇生事賊遂<lb/>
<pb n="KR2d0007_WYG_106-3a"/>
不可制至陷破六州朝廷遣師討之又數月乃定黼以<lb/>
功進位少傅又拜少師遼人李良嗣不得志於其國亡<lb/>
來歸我言遼可取若能遣使結女真與共圖之則石晉<lb/>
所割燕雲之地可復也徽宗以問大臣鄭居中鄧洵武<lb/>
皆以為不可獨黼是其計以身任之曰中國與遼雖為<lb/>
兄弟之邦然百餘年間彼之所以開釁慢我者多矣且<lb/>
兼弱攻昧武之善經也今如此置弗取則女真獨強吾<lb/>
不免事之中原地恐非復我有也黼銳於成於三省置<lb/>
<pb n="KR2d0007_WYG_106-3b"/>
經撫房專治邊事不復以關密院括天下丁夫計口出<lb/>
算謂之免夫錢凡得錢六百二十萬億已而童貫伐燕<lb/>
無功厚賂女真得其空城并所得支郡即率百寮詣文<lb/>
德殿稱賀徽宗解玉帶賜之拜太傅封楚國公黼以為<lb/>
帝王盛德大業宜表出以示萬世固乞上尊號徽宗曰<lb/>
此神宗皇帝所不敢受也却不許初黼既得國秉念無<lb/>
以中上意牢其寵乃奏置應奉司遂自領之而以梁師<lb/>
成副焉近則外臺耳目之司逺則郡縣牧宰之屬皆責<lb/>
<pb n="KR2d0007_WYG_106-4a"/>
以供辦於是殊方異物四面而至鉛松怪石珍禽奇獸<lb/>
美鏐和寳明珠大貝通犀琴瑟絶域之異充於内囿異<lb/>
國之珍布於外宫凡入目之色適口之味難致之瑰違<lb/>
時之物畢萃於燕私極天下之費率歸於應奉奪漕輓<lb/>
之卒以為用而户部不敢詰四方珍異悉入於二人之<lb/>
家而入尚方者才什一每陪扈曲宴至為俳優鄙賤之<lb/>
伎以獻笑取容時欽宗在東宫鄆王楷有寵遂有奪適<lb/>
之意欽宗長子諶先已封崇國公黼言於欽宗以為皇<lb/>
<pb n="KR2d0007_WYG_106-4b"/>
孫不可以同皇子召宫臣耿南仲至第令代東宫奏辭<lb/>
諶官蓋黼欲以是撼東宫也徽宗待遇日隆恩數異於<lb/>
他相名其居閣為得賢治定為書載賡堂寵光亭以下<lb/>
凡七榜有玉芝産堂柱徽宗幸其第置宴觀之梁師成<lb/>
與黼連牆穿便門往來黼以父事之每折簡必稱為恩<lb/>
府先生徽宗過之始悟其交結狀由是黼眷稍息乃拔<lb/>
白時中李邦彦共政以分其權六年以太傅致仕而猶<lb/>
領應奉司欽宗即位貶為崇信軍節度副使永州安置<lb/>
<pb n="KR2d0007_WYG_106-5a"/>
籍其家開封尹聶山與黼有宿怨黼至雍丘之輔固村<lb/>
為盜所殺山取其首以獻黼美風姿面如傅粉鬚髮與<lb/>
目中精色盡金黄張口能自納其拳本以何執中汲引<lb/>
及居言責即疏執中罪以白徽宗請罷之欲使蔡京專<lb/>
當國政徽宗不可而止遭時得君承京之後其為姦惡<lb/>
又甚於京内連梁師成外徇童貫覆滅遼國招挑金人<lb/>
皆黼之罪也子閎孚雋孚職至待制脩撰後亦削籍家<lb/>
徙于吳云<lb/>
<pb n="KR2d0007_WYG_106-5b"/>
朱勔平江人也父冲本閭閣賤微家貧落魄傭於人梗<lb/>
悍不馴氐罪至徒因亡之旁縣乞貸以求活遇異人以<lb/>
黒鐵數條方書一編授之曰毋久客此將歸大而家冲<lb/>
還里中視故鐵有光鬻之乃金也以其貲按所授方設<lb/>
肆市藥未幾逺近翕然稱之買者輻輳家遂為富脩蒔<lb/>
園區結游客譽者亦廣始蔡京居錢塘過吳欲建經藏<lb/>
於梵室聞冲有幹決呼諉之才兩月而成京隂器其能<lb/>
及召還冲謁道左丐以勔從行是時徽宗頗垂意華石<lb/>
<pb n="KR2d0007_WYG_106-6a"/>
於是薦之命以官令語其父密取浙中珍異以進其初<lb/>
才致黄楊三四本徽宗已嘉之後歳歲稍増加然不過<lb/>
二三貢貢不過五七品童貫握兵京以勔託使階邊功<lb/>
以升貫見之喜始廣供備以媚上舟艫相繼號曰華石<lb/>
綱凡延福宫艮嶽諸山皆仰之一時應奉天下皆不及<lb/>
也累遷合州防禦使提舉惠民河公事專置應奉局於<lb/>
平江指内帑為囊中物每一發取輒數十百萬外計所<lb/>
蓄雖封椿禁錢無問名色悉取之監司徐鑄王安道王<lb/>
<pb n="KR2d0007_WYG_106-6b"/>
仲閎等濟其惡空竭縣官經常以為應奉類以億巨萬<lb/>
計而所貢之物豪奪漁取毛髮不償諸民搜巖剔藪幽<lb/>
隱不置一華一木曾經黄封䕶視不謹則加大不恭罪<lb/>
人有嘉木奇卉者指為不祥惟恐芟去之不速民一與<lb/>
此役中人之家悉破産至賣鬻妻子以供其須斸山輦<lb/>
石程督慘峭雖江湖不測之淵力不可致者百計出之<lb/>
至名曰神運遏截諸道運綱旁羅賈舟舟揭所貢暴其<lb/>
上連檣接櫓日夜不絶篙工柂師陵轢郡縣人以目相<lb/>
<pb n="KR2d0007_WYG_106-7a"/>
謂不敢誰何廣濟卒四指揮盡以充輓士猶不給蔡京<lb/>
始患苦之言於徽宗願抑其太甚徽宗亦病其擾乃禁<lb/>
用糧綱舩戒伐冢藏毁室廬毋得加黄封帕蒙人園囿<lb/>
凡十餘事獨留勔與蔡攸聽入貢餘進奉悉罷自是勔<lb/>
小戢不兩歲愈甚於初吳民不聊生矣方臘起以誅勔<lb/>
為名諸郡響應童貫出師承上旨盡罷去華石進奉綱<lb/>
徽宗亦黜勔父子弟姪之在職者民大恱㓂平勔仍得<lb/>
志怙權恃勢父子各立門户聲焰熏灼賄賂紛紜成市<lb/>
<pb n="KR2d0007_WYG_106-7b"/>
衺人穢夫爭候門下肆狎昵因以求劇職要官躐進至<lb/>
侍從者袂相屬也有不附已即旋踵罷去時謂東南為<lb/>
小朝廷徽宗末年隂約閹寺之姦稍誅數人以殺其勢<lb/>
勔因得入其訾力排梁師成寖為徽宗所親倚出入禁<lb/>
闥進見不避嬪御伐燕之役謂勔有功自慶逺軍承宣<lb/>
使進寧逺軍節度使醴泉觀使前後槃結固寵二十年<lb/>
鬻恩毁法昔所未有即私室建神霄殿奉御容其中監<lb/>
司郡邑吏每朔望皆拜庭下又託輓舟募兵數千擁以<lb/>
<pb n="KR2d0007_WYG_106-8a"/>
自衞第舍擬宫省名園别墅甲吳郡服膳器用逼玉食<lb/>
而華緻過之輿臺賤𨽻腰金累使者充牣其門子汝賢<lb/>
汝功姪汝楫汝舟擢皆承宣觀察使汝翼直龍圖閣天<lb/>
下為之扼腕欽宗即位削其官放歸田里旣而羈管循<lb/>
州籍其家尋賜死子孫徙湖南與勔同時有李彦者亦<lb/>
以恩倖積官至翊衞大夫安德軍承宣使宣和間嘗括<lb/>
民田按行河北京東西所至州郡倨坐黄堂而使監司<lb/>
郡守列侍其凶焰如此奪民常産重歛租課官吏無敢<lb/>
<pb n="KR2d0007_WYG_106-8b"/>
違忤當時謂勔結怨於東南彦結怨於西北云欽宗即<lb/>
位暴其罪賜死仍籍其家<lb/>
臣稱曰天下之禍未有不由小人而成者也觀王黼以<lb/>
奇技淫巧為身謀朱勔專以華石為享上小人誤國之<lb/>
罪擢其髮不足以數也然亦孰知其旤之至於此哉於<lb/>
虖華清盛而羯胡起華陽成而狄難興由古迄今致亂<lb/>
召㓂若出一軌可不痛哉方京師之失守也蜀僧祖秀<lb/>
嘗親覩所謂華陽宫者記其事云政和初天子命作壽<lb/>
<pb n="KR2d0007_WYG_106-9a"/>
山艮嶽於禁城之東陬詔閹人董其役舟以載石輿以<lb/>
輦土驅散軍萬人築岡阜高十餘仞増以太湖靈壁之<lb/>
石雄拔峭峙功奪天造石皆激怒觝觸若踶若齧牙角<lb/>
口鼻首尾爪距千態萬狀殫奇盡怪輔以蟠木癭藤雜<lb/>
以黄楊對青䕃其上又隨其旋斡之勢斬石開徑憑險<lb/>
則設磴道飛空則架棧閣仍於<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>頂増高榭以冠之搜<lb/>
逺方珍材盡天下蠧工<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>技而經始焉山之上下致四<lb/>
方珍禽奇獸動以億計猶以為未也鑿地為谿澗壘石<lb/>
<pb n="KR2d0007_WYG_106-9b"/>
為隄捍任其石之性不加斧鑿因其餘土積而為山山<lb/>
骨虣露峰稜如削飄然有雲姿鶴態曰飛來峰高於雉<lb/>
堞翻若長鯨腰徑百尺植梅萬本曰梅嶺接其餘岡種<lb/>
丹杏鴨脚曰杏岫又増土疉石間留隙穴以栽黄楊曰<lb/>
黄楊巘築脩岡以植丁香積石其間從而設險曰丁嶂<lb/>
又得赬石任其自然増而成山以椒蘭雜植於其上曰<lb/>
椒厓接衆山之末増土為大坡徙東南側柏枝幹柔密<lb/>
揉之不斷華華結結為幢蓋鸞鶴蛟龍之狀動以萬數<lb/>
<pb n="KR2d0007_WYG_106-10a"/>
曰龍柏坡循壽山之西移竹成林復開小徑至數百步<lb/>
竹有同本而異幹者不可紀極皆四方珍貢又雜以對<lb/>
青竹十居八九曰斑竹麓又得紫石滑淨如削面徑數<lb/>
仞因而為山貼山卓立山隂置木櫃<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>頂開深池車駕<lb/>
臨幸則驅水工登其頂開閘注水而為瀑布曰紫石壁<lb/>
又名瀑布幈從艮嶽之麓琢石為梯石皆温潤淨滑曰<lb/>
朝真磴又於洲上植芳木以海棠冠之曰海棠川壽山<lb/>
之西别治園囿曰藥寮其宫室臺榭卓然著聞者曰瓊<lb/>
<pb n="KR2d0007_WYG_106-10b"/>
津殿綘霄樓蕚緑華堂築臺髙九仭周覽都城近若指<lb/>
顧造碧虚洞天萬山環之開三洞為品字門以通前後<lb/>
苑建八角亭於其中央榱椽䆫楹皆以馬腦石間之其<lb/>
地琢為龍礎導景龍江東出安逺門以備龍舟幸東西<lb/>
擷景二園西則溯舟造景龍門以幸曲江池亭復自瀟<lb/>
湘江亭開閘通金波門北幸擷芳苑隄外築壘衞之瀕<lb/>
水蒔絳桃海棠芙蓉垂楊略亡隙地又於舊地作埜店<lb/>
麓治農圃開東西二關夾懸巖磴道隘廹石多峰稜過<lb/>
<pb n="KR2d0007_WYG_106-11a"/>
者膽戰股栗凡自苑中登羣峰所出入者此二關而已<lb/>
又為勝遊六七曰躍龍澗漾春陂桃華閘鴈池迷真洞<lb/>
其餘勝迹不可殫紀工已落成上名之曰華陽宫然華<lb/>
陽大氐衆山環列於其中得平蕪數十頃以治園圃以<lb/>
闢宫門於西入徑廣於馳道左右大石皆林立僅百餘<lb/>
株以神運昭功敷慶萬壽峰而名之獨神運峰廣百圍<lb/>
高六仞錫爵盤固侯居道之中束石為小亭以庇之高<lb/>
五十尺御製記文親書建三丈碑附于石之東南陬其<lb/>
<pb n="KR2d0007_WYG_106-11b"/>
餘石若羣臣入侍幃幄正容凛若不可犯或戰栗若敬<lb/>
天威或奮然而趍又若僂取布危言以示庭諍之姿其<lb/>
怪狀餘態娛人者多矣上旣恱之悉與賜號守吏以奎<lb/>
畫列於石之陽其它軒榭庭徑各有巨石棊列星布並<lb/>
與賜名唯神運峰前群石以金飾其字餘皆青黛而已<lb/>
此所以第其甲乙者也乃命羣峰其略曰朝日昇龍望<lb/>
雲坐龍矯首玉龍萬壽老松棲霞捫參銜日吐月排雲<lb/>
衝斗靁門月窟蹲螭坐師堆青凝碧金鼉玉龜壘翠獨<lb/>
<pb n="KR2d0007_WYG_106-12a"/>
秀棲煙嚲雲風門靁穴玉秀玉竇鋭雲巢鳳雕琢渾成<lb/>
登封日觀蓬瀛須彌老人壽星卿雲瑞靄溜玉噴玉藴<lb/>
玉琢玉積玉疉玉叢秀而在于渚者曰翔鱗立津涘者<lb/>
曰舞仙獨踞洲中者曰玉麒麟冠于壽山者曰南幈小<lb/>
峰而附于池上者曰伏犀怒猊儀鳳烏龍立于沃泉上<lb/>
者曰留雲宿霧又為藏煙谷滴翠巖摶雲幈積雪嶺其<lb/>
間黄石仆于亭際者曰抱犢天門又有大石二枚配神<lb/>
運峯異其居以壓衆石作亭庇之寘于寰春堂者曰玉<lb/>
<pb n="KR2d0007_WYG_106-12b"/>
京獨秀太平岩寘于萼緑華堂者曰卿雲萬態奇峰括<lb/>
天下之美藏古今之勝於斯盡矣善致萬鈞之石徙百<lb/>
年之木者朱勔父子也善理百工之<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>蓺辨九州之珍<lb/>
産者閹人梁師成也奉人君之嗜好忽天下之安危者<lb/>
宰執王黼軰也靖康元年閏十一月大梁陷都人相與<lb/>
排牆避虜于壽山艮嶽之巔時大雪新霽丘壑林塘粲<lb/>
若畫本凡天下之美古今之勝在焉祖秀周覽累日咨<lb/>
嗟驚歎信天下之傑觀而天造有所未盡也明年春復<lb/>
<pb n="KR2d0007_WYG_106-13a"/>
游華陽宫而民廢之矣元老大臣所為圖書詩頌名記<lb/>
人厭之悉斧其碑委諸溝中至於華木竹箭宫室臺榭<lb/>
尋為民所薪同宇宙而長存獨壽山艮嶽以耳目之眩<lb/>
蔽堯舜之明為王者一尤物耳昔三代以嬖色取禍秦<lb/>
隋以奢靡致失自書傳之作聖賢莫不以斯二者為先<lb/>
誡也自我藝祖以上聖之資定區宇既克孟昶閲宫中<lb/>
物有寳裝溺器遽命碎之平劉鋹廢媚川都速禁采珠<lb/>
蓋奢侈者禍之媒孽創業之君所諱也於虖富有天下<lb/>
<pb n="KR2d0007_WYG_106-13b"/>
美味珍服莫敢以資其身雖土階三尺茅茨不翦亦知<lb/>
其可也崇寧之際恭黙求治是時非無賢能也而蔡氏<lb/>
先據要途祖宗之法去民久矣自是崇大苑囿結怨敵<lb/>
國皆出於此不然一夫不臣天下族之彼醜裔安得而<lb/>
内侮之邪噫天下之士聞壽山艮嶽者舊矣孰親觀其<lb/>
興廢復使後世憑何圖記以攷之與因括其大略作華<lb/>
陽宫記云<lb/>
　東都事略卷一百六<lb/>
</p>
<p>
</p>
  </div>
</body>
</text>
</TEI>
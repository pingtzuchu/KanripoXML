<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷八十六</head>
    <p>
<pb n="KR2d0007_WYG_086-1a"/>
欽定四庫全書<lb/>
　東都事略卷八十六　　　宋　王　稱　撰<lb/>
　　列傳六十九<lb/>
熊本字伯通饒州番陽人也擢進士調撫州軍事判官<lb/>
稍遷祕書丞知建德縣縣占漁池爲圭田本悉棄予貧<lb/>
民神宗即位遷屯田貟外郎熙寧初置提舉官本領淮<lb/>
南路擢檢正中書禮房公事改户房六年瀘川羅晏夷<lb/>
叛以本察訪梓夔兩路本曰彼能擾邊者以十二村之<lb/>
<pb n="KR2d0007_WYG_086-1b"/>
衆乃誘其酋領誅之其徒股栗願效死自贖於是諸夷<lb/>
皆從風而靡願世爲漢官奴遷刑部貟外郎集賢殿修<lb/>
撰同判司農寺神宗曰熊本不傷財不病民一旦去百<lb/>
年之患檄奏詳明可嘉也河湟初復以本爲秦鳳路都<lb/>
轉運使熙河法禁闊略蓄積不支歳月本奏省官百四<lb/>
十員歳減浮費數十萬八年夏渝州南川獠人木斗叛<lb/>
詔本安撫夔路營銅佛埧破賊黨與焚蕩聚落以威德<lb/>
木斗氣索以溱州地歸得五百里爲四砦九堡建南平<lb/>
<pb n="KR2d0007_WYG_086-2a"/>
軍朝廷議除本天章閣待制神宗曰熊本有文當遂典<lb/>
誥命除知制誥判司農寺都水監丞范子淵剏鐵龍爪<lb/>
疏河謂可以濬河殺其勢計所濬退灘地爲功文彦博<lb/>
守北都言小臣興利欺罔詔本行視坐附㑹彦博報不<lb/>
以實分司西京元豐中知滁州復集賢殿修撰知廣州<lb/>
召拜工部侍郎會宜州蠻擾邊道除龍圖閣待制知桂<lb/>
州至則溪洞酋長請選將練土兵以代戍守益市馬以<lb/>
足騎兵宜州遂無事初郭逵宣撫安南劉几以廣源郡<lb/>
<pb n="KR2d0007_WYG_086-2b"/>
建爲順州朝廷以爲不足守詔給賜李乾德疆畫未明<lb/>
而交人狂窺宜州之隙欲并取儂智會勿陽地搗虚指<lb/>
歸化逐智㑹智會竄古江乞師本道遣使問狀交人爲<lb/>
斂兵乾德謝罪本請賜以宿桑八洞不毛之地嶺表遂<lb/>
安召爲吏部侍郎以疾乞補外除龍圖閣待制知洪州<lb/>
言者謂本棄八洞爲失謀奪一官徙知杭州又徙江寧<lb/>
府再知杭州未幾而卒有文集奏議共八十卷<lb/>
沈起字興宗明州鄞縣人也少力學舉進士爲除州軍<lb/>
<pb n="KR2d0007_WYG_086-3a"/>
事推官監真州轉般倉起因父疾委官歸侍爲有司所<lb/>
劾法官論以私罪仁宗謂輔臣曰觀過知仁今以赴父<lb/>
疾而致罪何以厚風敎而勸爲人子者邪釋之後爲天<lb/>
平軍節度推官遷大理寺丞知海門縣地卑溽海波至<lb/>
則冒民田舎爲築隄百里引江水灌田田益闢民相率<lb/>
以歸户口増益除監察御史吏部格選吏以臧私絓法<lb/>
無輕重終身不遷起論其情可矜者可限年叙用遂著<lb/>
爲令立縣令考課法設河渠司領諸道水政乞采漢故<lb/>
<pb n="KR2d0007_WYG_086-3b"/>
事擇卿大夫子弟入宿衞選賢良文學髙第給事宫省<lb/>
不宜專任宦官以論不合出通判越州歳餘知蘄州徙<lb/>
楚州提㸃京東刑獄改開封府判官出爲湖南路轉運<lb/>
使凡毛羽筋革舟楫竹箭之材多出所部取於民率以<lb/>
畮計吏爲姦費或倍蓰起計實取之所省什六七官自<lb/>
與商賈交易而民不擾簿入有餘召爲三司鹽鐵副使<lb/>
兼直舎人院未幾遷集賢殿修撰陜西都轉運使慶州<lb/>
軍變將㓂長安起率兵討平之會韓絳城綏州不利起<lb/>
<pb n="KR2d0007_WYG_086-4a"/>
亦罷知江寧府爲三司度支副使奉使契丹至其庭其<lb/>
著位與西夏使人班起曰西夏陪臣不當與王人齒辭<lb/>
不就列力爭遂升夲朝使者班熙寧五年以天章閣待<lb/>
制知桂州自王安石用事始求邊功王韶以熙河進章<lb/>
惇熊本亦因此求奮是時交趾亦旅拒廣西經略失於<lb/>
懷輯數致疑起妄意朝廷有攻取之議因遣官入溪洞<lb/>
㸃集土丁爲保伍授以陳圖使歳時𨽻習繼命指使因<lb/>
督運鹽之海濵集舟師寓教水戰故時交人與州縣貿<lb/>
<pb n="KR2d0007_WYG_086-4b"/>
易一切禁止於是交趾益貳大集兵丁謀入㓂蘇緘知<lb/>
邕州以書扺起請止保甲罷水運通互市起不聽劾緘<lb/>
沮議起坐邊議罷以劉彞代之徙知潭州再閱月徙杭<lb/>
州交人大舉陷欽亷邕三郡死者數十萬人起坐守桂<lb/>
日失備謫爲郢州團練副使㑹赦移温州卒年七十二<lb/>
劉彞字執中福州人也幼沉重介特讀書必求其義舉<lb/>
進士爲邵武尉再調髙郵簿移朐山令治簿書恤孤寡<lb/>
作陂池敎種藝平賦斂抑豪猾扼游惰凡所以惠民無<lb/>
<pb n="KR2d0007_WYG_086-5a"/>
不至也類其事以爲一書名曰法範熙寧初擢荆湖北<lb/>
路轉運判官留爲條例司屬官乃言更法非便旋罷權<lb/>
都水監丞出爲兩浙轉運判官奏課稱最遷直史館知<lb/>
桂州交趾陷欽廉邕三州責爲均州團練副使隨州安<lb/>
置又改涪州徙襄州元祐初以都水監丞召卒于道年<lb/>
七十著七經中義百七十卷明善集三十卷居陽集三<lb/>
十卷<lb/>
沈括字存中吳興人也博覽古今於書無所不通舉進<lb/>
<pb n="KR2d0007_WYG_086-5b"/>
士爲揚州司理參軍編校昭文館書籍熙寧閒除太子<lb/>
中允爲檢正中書刑房公事遷集賢校理察訪兩浙農<lb/>
田水利遷太常丞同修起居注邊吏報北敵將入㓂亟<lb/>
遣中貴人取兩河民車以爲戰備民大驚擾自宰執以<lb/>
下言不便者牆進俱不省一日括持筆立御坐側神宗<lb/>
顧曰卿知籍車之事乎括曰未知車將何用神宗曰北<lb/>
敵以多馬取勝唯車可以當之括曰敵之來民父子墳<lb/>
墓田廬皆當棄去復暇䘏車乎朝廷姑籍其數而未取<lb/>
<pb n="KR2d0007_WYG_086-6a"/>
何傷神宗曰卿言有理何論者之紛紛也括曰車戰之<lb/>
利見於歴世巫臣敎吳子以車戰遂伯中國李靖用偏<lb/>
箱鹿角車以擒頡利臣但未知一事古人所謂輕車者<lb/>
兵車也五御折旋利於輕速今之民閒輜車重大椎樸<lb/>
以牛挽之日不能行三十里少䝉雨雪則跬步不進故<lb/>
俗謂之太平車或可施於無事之日恐兵閒不可用耳<lb/>
神宗益喜曰無人如此語朕者當更思之明日遂罷籍<lb/>
民車執政問括曰君以何術而立談罷此事上甚多太<lb/>
<pb n="KR2d0007_WYG_086-6b"/>
平車之說也括曰聖主可以理奪不可以言爭若車可<lb/>
用其敢以爲非未幾以右正言知制誥察訪河北西路<lb/>
出使遼國使還以淮浙災傷爲體量安撫使權三司使<lb/>
遷翰林學士括詣宰相吳充陳說免役事謂可變法令<lb/>
輕役依舊輪差御史蔡確論括非其職而遽請變法括<lb/>
亦待罪求去確復言括詭求罷免有詔令今供職臣竊<lb/>
惑焉且括謂役法可變何不言之於檢正察訪之日而<lb/>
言之於翰林學士之時不言之於陛下而言之於執政<lb/>
<pb n="KR2d0007_WYG_086-7a"/>
原括之意但欲依附大臣巧爲身謀而已遂罷以集賢<lb/>
院學士知宣州復龍圖閣待制召還知審官院復以言<lb/>
者罷知青州尋知延州王師大舉伐西夏种諤帥師入<lb/>
銀夏州而不能有明年括請城永樂命徐禧李舜舉計<lb/>
議邊事李稷主糧餉遂城永樂距銀州五十里米脂五<lb/>
十里城成賜名銀州砦既而賊二十萬重圍永樂城攻<lb/>
益急城陷於是漢蕃官二百三十人兵萬二千三百人<lb/>
皆没焉禧舜舉稷死之神宗以括始議責爲均州團練<lb/>
<pb n="KR2d0007_WYG_086-7b"/>
副使隨州安置徙秀州復光祿卿分司南京以卒括嘗<lb/>
上熙寧奉元歴編修天下郡國圖著述頗多有春秋機<lb/>
括筆談行於世<lb/>
徐禧字德占洪州分寧人也熙寧初王安石行新法禧<lb/>
作治策二十四篇以獻時吕惠卿領修撰經義禧以進<lb/>
士充檢討又上治兵策除鎮南軍節度推官召對除太<lb/>
子中允館閣校勘監察御史裏行沂州劾李進謀反連<lb/>
宗室世居詔中丞鄧綰知諫院范百禄與禧即御史臺<lb/>
<pb n="KR2d0007_WYG_086-8a"/>
雜治有李士寧者挾術出入貴人閒常見世居母康以<lb/>
仁宗御製詩贈之又許世居以寳刀且曰非公不可當<lb/>
此世居與其黨皆神之曰士寧二三百歳人也解釋其<lb/>
詩以爲至貴之祥及鞫世居搜得之逮捕士寧而宰相<lb/>
王安石故與士寧善百禄劾士寧以妖妄熒惑世居致<lb/>
不軌禧秦士寧遺康詩實仁宗御製今獄官以爲反因<lb/>
臣不敢同百禄言士寧有可死之狀禧故出之以媚大<lb/>
臣朝廷以御史雜知樞密承旨參治而百禄坐報上不<lb/>
<pb n="KR2d0007_WYG_086-8b"/>
實貶禧進集賢校理檢正中書禮房公事安石與惠卿<lb/>
交惡鄧綰言惠卿昔居父䘮嘗貸華亭富人錢五百萬<lb/>
買田不法神宗遣禧雜治獄方具而禧除荆湖北路轉<lb/>
運副使綰劾禧黨惠卿乞改付吏乃遣蹇周輔治之㑹<lb/>
綰貶官安石罷相惠卿獄亦解召知諫院尋差環慶路<lb/>
計議措置邊防事初陜西縁邊兵馬蕃弓箭手與漢兵<lb/>
各自爲軍每陳多以蕃部爲前鋒而漢兵守城伺便利<lb/>
然後出不分戰守每一路以數將通領之吕惠卿帥鄜<lb/>
<pb n="KR2d0007_WYG_086-9a"/>
延以爲調發不能速集始變舊法雜漢蕃兵團結分守<lb/>
戰每五千人隨屯駐將具條約以上邊人及議者多言<lb/>
其不便神宗欲推其法於諸路遣禧往禧先具環慶法<lb/>
上之遣官措置涇原而渭帥蔡延慶以爲不可朝廷亦<lb/>
是之并難禧環慶法禧歴疏涇原法疏略且言環慶法<lb/>
不可改神宗以禧爲右正言直龍圖閣帥涇原以母憂<lb/>
去官服除召試知制誥兼御史中丞官制行罷知制誥<lb/>
專爲中丞改給事中王師大舉伐西夏鄜延帥沈括因<lb/>
<pb n="KR2d0007_WYG_086-9b"/>
請城永樂詔禧與李舜舉往相其事括總兵以從李稷<lb/>
主糧餉城成禧與舜舉括俱還米脂砦明日賊數千騎<lb/>
趨新城禧亟往視之或說禧曰本被詔相城禦㓂非職<lb/>
也禧不聽與舜舉稷俱行括獨守米脂比及永樂賊傾<lb/>
國而至前將髙永能請及賊未陳擊之禧曰爾何知王<lb/>
師不鼓不成列禧執刀自率士卒拒戰賊衆不啻十倍<lb/>
分兵迭攻重圍既合官軍不利禧汗流如雨賊逼門門<lb/>
閉城中乏水士卒渴死者大半括退保綏德城永樂孤<lb/>
<pb n="KR2d0007_WYG_086-10a"/>
絶賊攻益急城陷禧與舜舉稷闔城俱沒初括奏賊兵<lb/>
來逼城見官兵整故還神宗曰括料敵疎矣彼來未出<lb/>
戰豈肯遽退邪必有大軍在後已而果然神宗哀禧等<lb/>
死贈禧吏部尚書舜舉昭化軍節度使並賜諡曰忠愍<lb/>
稷贈工部侍郎仍厚䘏其家舜舉内臣也累擢文思使<lb/>
文州刺史參議涇原軍事五路出師無功朝廷再議興<lb/>
師舜舉入奏具言師老民困其言誠盡神宗爲之罷兵<lb/>
遷嘉州團練使鄜延計議邊事稷始以父任爲將作監<lb/>
<pb n="KR2d0007_WYG_086-10b"/>
主簿後爲成都府路茶事初蜀茶額嵗三十萬至稷加<lb/>
及五十萬及陸師閔代稷又加爲百萬稷以勞擢陜西<lb/>
轉運使以乏興降爲判官永樂之䧟俱死舜舉且死望<lb/>
闕再拜曰願陛下勿輕此賊至稷死乃云臣則千苦萬<lb/>
屈語聞神宗又爲之一慟禧爲人狂疎而有膽氣好言<lb/>
兵吕惠卿以此力引之故不次驟用先是惠卿在延州<lb/>
首以邊事迎合朝廷已而去官沈括繼之遂請討伐种<lb/>
諤以鄜延之師深入無功髙遵裕以環慶之師至靈武<lb/>
<pb n="KR2d0007_WYG_086-11a"/>
城下狼狽而還陜西河東騷然困敝天下共望朝廷息<lb/>
兵而沈括种諤陳進取之策復請城永樂神宗遣禧經<lb/>
畫之既入賊境略不爲備寡謀輕敵以至於敗自是神<lb/>
宗始知邊臣不可信亦厭兵事無意西伐矣<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_086-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷八十四</head>
    <p>
<pb n="KR2d0007_WYG_084-1a"/>
欽定四庫全書<lb/>
　東都事略卷八十四　　　宋　王　稱　撰<lb/>
　　列傳六十七<lb/>
郝質邠州介休人也少從軍挽強為軍中第一以邊功<lb/>
稍遷至内殿承制王則反于貝州文彦博以質為城西<lb/>
面鈐轄河上舊有亭甚壮麗彦博慮為賊所焚遣使臣<lb/>
藺千守之質使千徃鄰砦度戰具千去而亭焚彦博將<lb/>
斬千質曰亭焚罪在質願斬質而貸千彦博壮而釋之<lb/>
<pb n="KR2d0007_WYG_084-1b"/>
質由是知名以功遷六宅使韓琦鎮河東以質為并代<lb/>
路鈐轄遷副總管入為殿前都虞候累遷眉州防禦使<lb/>
宿州觀察使馬軍副都指揮使除武昌軍留後遷殿前<lb/>
副都指揮使安徳軍節度使神宗即位遷殿前都指揮<lb/>
使徙鎮安武卒年六十七贈侍中謚曰武荘質篤於信<lb/>
義厚於故舊自為小官不磨勘始質與朝士董熙善熙<lb/>
男質女方娠約為昬婣後數年熙死家貧無依質已為<lb/>
節度使以女歸董氏時人稱之<lb/>
<pb n="KR2d0007_WYG_084-2a"/>
賈逵真定稾城人也少為軍卒𨽻拱聖軍選殿前副都<lb/>
知環州駐泊都監儂智髙反狄青薦為全州駐泊都監<lb/>
師戰于歸仁鋪既陳青誓曰不待令而舉者斬時左將<lb/>
孫節死逵為先鋒受命撃賊大敗之青拊逵背曰君之<lb/>
功也賊既棄城青使逵入括公私遺物逵固辭是時將<lb/>
校以搜城故多摭取重貨獨逵無所犯遷西染院使嘉<lb/>
州刺史主管麟府路軍馬逵善射射必中的屢破賊擢<lb/>
涇原路總管為歩軍馬軍都虞候鄜延路副都總管轉<lb/>
<pb n="KR2d0007_WYG_084-2b"/>
利州觀察使領歩軍都指揮使復為鄜延路副都總管<lb/>
神宗即位拜昭信軍留後兼鄜延帥种諤取綏州逵謂<lb/>
諤止是僥倖功績不念蕃後肝腦塗地謂宜安邊息民<lb/>
不可專信匪人妄興邊事左授利州觀察使尋復故官<lb/>
後拜建武軍節度使殿前副都指揮使逵嘗請三代贈<lb/>
官神宗曰逵武人也能有念親之志雖不逮郊禮可特<lb/>
許之卒年六十九贈侍中謚曰武恪<lb/>
楊遂開封人也少善騎射應募軍中王則反于貝州遂<lb/>
<pb n="KR2d0007_WYG_084-3a"/>
穴城以入賊平功第一授神衛指揮使從狄青為先鋒<lb/>
至歸仁鋪與儂智髙遇遂數挑戰身被數創手殺數十<lb/>
人士卒乗之賊衆奔潰遷萬勝軍都指揮使累遷登州<lb/>
防禦使歩軍都虞候神宗時拜寧逺軍節度使殿前副<lb/>
都指揮使卒年六十五贈侍中謚曰壮敏遂頗尚氣節<lb/>
初在貝州穴城時為賊所傷有同入軍卒劉順者救之<lb/>
遂得免及遂貴而順已死乃訪其家視撫其妻孥甚有<lb/>
恩意至故人妻子貧不能自存者遂亦收養之為世所<lb/>
<pb n="KR2d0007_WYG_084-3b"/>
稱焉<lb/>
盧政太原文水人也以神衛都頭數與夏人戰有功授<lb/>
供奉官稍遷内殿承制為洺州都監儂智髙反為廣南<lb/>
西路鈐轄亦有功累擢歩軍都虞候昌州防禦使黔州<lb/>
觀察使入為馬軍殿前都虞候改真定路總管熙寜中<lb/>
初建将官以政兼領第十一将又徙太原定州路遷歩<lb/>
軍馬軍副都指揮使殿前副都指揮使武㤗軍節度使<lb/>
政起軍伍數有功進領軍政㑹郝質賈逵楊遂相繼卒<lb/>
<pb n="KR2d0007_WYG_084-4a"/>
故驟典禁衛年七十餘矣而氣皃不衰侍立殿下更數<lb/>
時無惰容扈從輦前猶能上馬踴躍前導觀者壮之卒<lb/>
年七十五贈開府儀同三司<lb/>
燕達字逄辰開封人也善騎射以材武選𨽻親衛自内<lb/>
殿崇班為延州廵檢戍懐寧砦羌人以三萬騎薄城達<lb/>
以所部五百人破之擢鄜延路兵馬都監數率師深入<lb/>
以撓敵謀凡九戰以功遷秦鳳路副總管河州景思立<lb/>
陷於踏白城達討山後諸羌斬首四千級還至訶諾城<lb/>
<pb n="KR2d0007_WYG_084-4b"/>
木征遂降累遷龍神衛四廂都指揮使郭逵之討交趾<lb/>
也以達為行軍總管入廣源州降其將劉應紀以其地<lb/>
為順州應紀初欲降猶豫未決達移檄諸洞聲言應紀<lb/>
數以状自言已決計歸我矣約三日出降應紀聞知即<lb/>
如期而来師次富良江交趾戰艦四百餘於南岸欲戰<lb/>
不得逹黙計曰兵法致人而不致於人吾示之以虚彼<lb/>
必来戰已而果來撃之大敗遂請降以功遷滎州防禦<lb/>
使為馬軍副都指揮使神宗閱武騎患未精逹請躬自<lb/>
<pb n="KR2d0007_WYG_084-5a"/>
廵教悉精銳既又采諸葛亮李靖意成五陳法授之以<lb/>
教戰士進殿前副都指揮使拜武康軍節度使哲宗即<lb/>
位遷殿前都指揮使徙鎮武信卒年五十九贈開府儀<lb/>
同三司謚曰毅敏達起行伍喜讀書平時手不釋卷神<lb/>
宗嘗問逹用兵當何先逹曰莫如愛神宗曰愛克厥威<lb/>
可乎逹曰威非不用也要以愛為先神宗稱之<lb/>
苖授字受之上黨人也以父任為三班奉職稍遷供備<lb/>
庫副使王韶之復鎮洮也授以兵從韶為先鋒破香子<lb/>
<pb n="KR2d0007_WYG_084-5b"/>
城拔河州賊退圍香子以迎歸師乃以五百騎屬授夜<lb/>
馳徃力戰數十斬首四千級居數月又破賊牛精谷遂<lb/>
取珂器城城之賜號定羌又城香子號寜居砦始盡得<lb/>
河湟故地賊復圍河州授徃救之以功遷滎州刺史知<lb/>
河州從燕逹復取銀川踏白城木征降俘于京師以功<lb/>
遷引進使為涇原路鈐轄知鎮戎軍歴秦鳳涇原熙河<lb/>
路總管又副李憲中軍總管擊生羌露骨山斬首萬級<lb/>
於是吐蕃來附者十萬八千餘帳威震諸羌乃諭董氊<lb/>
<pb n="KR2d0007_WYG_084-6a"/>
使修貢董氊皇恐聽命徙知雄州又徙熙州王師討西<lb/>
夏授與李憲出古渭路取定西城遂城蘭州次女遮谷<lb/>
遇賊數萬授前澗後山而陳逆戰賊退伏對壘交射中<lb/>
夜賊遁踰天都山焚南牟賊巢屯没煙㑹師行凡百日<lb/>
轉戰千里累遷容州觀察使侍衛親軍副都指揮使進<lb/>
威武軍留後元祐初拜武㤗軍節度使殿前副都指揮<lb/>
使徙鎮保康知潞州再除殿前副都指揮使卒贈開府<lb/>
儀同三司謚曰壮敏授平居侃侃若儒者至遇事則持<lb/>
<pb n="KR2d0007_WYG_084-6b"/>
議不茍合云子履<lb/>
劉昌祚字子京真定人也父賀内殿承制戰没于定川<lb/>
朝廷以昌祚為右班殿直主威逺砦青唐聚兵鹽井帥<lb/>
遣昌祚詰之酋曰聞漢欲得我鹽井昌祚曰中國之大<lb/>
乃與爾爭鹽井乎遂與其酋俱來見稍遷通事舍人夏<lb/>
人以百餘騎冦劉溝堡昌祚出援夏人伏萬騎黒山外<lb/>
偽遁昌祚卒遇之戰不解夏人銳甚大酋突而前昌祚<lb/>
抽矢一發殪之賊遁去自西事以来寡以抗衆未有如<lb/>
<pb n="KR2d0007_WYG_084-7a"/>
昌祚者遷六宅使從王中正撃茂州羌又從李憲討後<lb/>
山常陽等族以功遷西上閤門使知河州王師討西夏<lb/>
昌祚率涇原蕃漢兵五萬出塞詔涇原聽髙遵裕節制<lb/>
仍令環慶與涇原合兵擇利而進夏人悉力抗涇原而<lb/>
環慶師不至昌祚兵獨出瓠盧河川次磨唎隘賊扼險<lb/>
不可進昌祚先登陷陳賊小却官軍乗之遂取其積粟<lb/>
乗勝趍靈州師次城下時環慶軍猶未至昌祚先鋒奪<lb/>
門幾入矣遵裕忌其成功使人持檄至曰已遣將招降<lb/>
<pb n="KR2d0007_WYG_084-7b"/>
可勿攻昌祚遂按甲翌日環慶軍次南州平距城三十<lb/>
里遇賊接戰昌祚以數十騎赴之未至而賊已退遂見<lb/>
遵裕昌祚曰比欲攻城以幕府在後前日磨唎之戰餘<lb/>
衆退保東關若乗我師之銳先撃外援破之城必下遵<lb/>
裕怒甚曰吾夜以萬人負土囊積壘下遲明城可得遵<lb/>
裕圍城十八日不能下夏人決七級渠以灌我師軍遂<lb/>
潰昌祚降皇城使尋知鎮戎軍以昌州刺史為鄜延經<lb/>
略安撫使鄜延自義合至徳靖砦綿亘七百里堡砦五<lb/>
<pb n="KR2d0007_WYG_084-8a"/>
十餘疎密不齊烽燧不相應昌祚立為定式凡耕墾訓<lb/>
練戰守屯戍度強弱分地望圖山川形勢上之夏人冦<lb/>
蘭州昌祚遣姚兕趨宥州王愍趨納乞㑹拒之夏人又<lb/>
冦塞門安安逺砦復遣米斌拒之除雄州團練使元祐<lb/>
初移師涇原遷兾州觀察使侍衛歩軍都指揮使時朝<lb/>
廷議以四砦歸夏人昌祚力陳不可以謂夷狄之情棄<lb/>
前恩而欲無饜夏人素與西蕃不叶今解仇結好徃来<lb/>
不已其志豈淺也哉異日請蘭州亦将許之乎拜武康<lb/>
<pb n="KR2d0007_WYG_084-8b"/>
軍節度使殿前都指揮使卒年六十贈開府儀同三司<lb/>
諡曰毅肅昌祚氣質雄深外嚴内寛射箭出百歩之外<lb/>
敵以為神畏之<lb/>
劉舜卿字希元開封人也父鈞監鎮戎三司兵馬好水<lb/>
之役死於敵朝廷以舜卿為供奉官累至左藏庫副使<lb/>
神宗慨然有經略夷狄之志近臣有以舜卿名聞者且<lb/>
曰此將帥才也神宗命總京東九郡将兵訓之嘗以所<lb/>
部一軍閱於内殿神宗曰坐作有度其可用也爾無忘<lb/>
<pb n="KR2d0007_WYG_084-9a"/>
爾父之讎惟忠與孝勉之哉舜卿再拜泣謝以為閤門<lb/>
通事舍人㑹環慶有警詔率永興奉天之師赴之舜卿<lb/>
至關中奏曰師方戍還未及弛負又督以上道人情囂<lb/>
然且霖潦道阻未必及事虞有他變不可請獨以身徃<lb/>
從之馳至慶而賊去累日矣徙知原州以功遷皇城副<lb/>
使知代州徙雄州始至有告以廵馬大至請甲以俟舜<lb/>
卿不為變卒無事敵妄捕繫州民檄取不聽㑹有使者<lb/>
至因捕其徒從一人取償待釋乃遣敵遣諜盗西城門<lb/>
<pb n="KR2d0007_WYG_084-9b"/>
鏁舜卿密令移去舊鏁而代之數日敵以鏁來歸舜卿<lb/>
曰吾未嘗亡鏁也引視納之不能受敵慙去諜者遂得<lb/>
罪在雄六年恩信稍洽遷東上閤門使英州刺史再遷<lb/>
四方館使元祐初擢龍神衛四廂都指揮使知熙州夏<lb/>
人聚兵天都盡召十二監軍馬結連西羌欲大舉以冦<lb/>
邊羌酋鬼章青宜結逐巴氊角駐常家山大城洮州收<lb/>
聚老弱輜重厲兵秣馬以待師期諜者以告諸將請乗<lb/>
其未集討之舜卿召將佐講議出兵方略大將姚兕种<lb/>
<pb n="KR2d0007_WYG_084-10a"/>
誼請分兵兩路急装輕齎並洮水而進兕部洮西領武<lb/>
勝正兵合河州熟户擣講珠城脅取六道逋宗部族遣<lb/>
人走間道焚河橋以絕西援誼部洮東以岷州蕃將包<lb/>
順為前鋒由哥龍谷㑹通逺蕃兵宵濟邦金川邌明至<lb/>
洮州城下版築未收一鼓破之擒鬼章以獻并獲首領<lb/>
五人斬馘數千牛羊器械以萬計遷馬歩軍都指揮使<lb/>
徐州觀察使知渭州召還宿衛未上道以疾卒年六十<lb/>
一贈秦國軍節度使諡曰毅敏舜卿知書通曉吏事謹<lb/>
<pb n="KR2d0007_WYG_084-10b"/>
守文法善料敵為時名將云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷八十四<lb/>
</p>
<p>
</p>
  </div>
</body>
</text>
</TEI>
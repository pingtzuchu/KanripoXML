<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百</head>
    <p>
<pb n="KR2d0007_WYG_100-1a"/>
欽定四庫全書<lb/>
　東都事略卷一百　　　　宋　王　稱　撰<lb/>
　　列傳八十三<lb/>
鄒浩字志完常州晉陵人也舉進士為揚州教授除太<lb/>
學博士出為襄州教授召對除右正言時章惇用事既<lb/>
已廢孟后遂立劉氏為皇后浩上疏曰臣聞禮曰天子<lb/>
之與后猶日之與月隂之與陽相湏而成者也天子理<lb/>
陽道后治隂徳天子聽外治后聽内職然則立后以配<lb/>
<pb n="KR2d0007_WYG_100-1b"/>
天子安得不審今陛下為天下擇母而所立乃賢妃劉<lb/>
氏一時公議莫不疑惑誠以國家自有仁祖故事不可<lb/>
不遵用之爾盖皇后郭氏與美人尚氏爭寵致罪仁祖<lb/>
既廢后不旋踵并斥美人所以示至公立后則不選於<lb/>
嬪妃而選於貴族而立慈聖光獻所以逺嫌也所以為<lb/>
天下萬世法也陛下廢孟氏與廢郭后實無以異然孟<lb/>
氏之罪未甞付外雜治果與賢妃爭寵而致罪乎世固<lb/>
不得而知也果不與賢妃爭寵而致罪乎世亦不得而<lb/>
<pb n="KR2d0007_WYG_100-2a"/>
知也若與賢妃爭寵而致罪則并斥美人以示至公固<lb/>
有仁祖故事存焉二者必居一於此不可得而逃也況<lb/>
孟氏罪廢之初天下孰不疑賢妃所為及讀詔書有别<lb/>
選賢族之語於是天下釋然不疑陛下立后之意在賢<lb/>
妃也今果立之則天下之所期陛下皆莫之信矣載在<lb/>
史䇿傳示萬世不免上累聖徳可不惜哉乞賜開納不<lb/>
以一時改命為甚難而以萬世公議為足畏追停䇿禮<lb/>
别選賢族如初詔施行庶幾上答天意下慰人心為宗<lb/>
<pb n="KR2d0007_WYG_100-2b"/>
廟社稷無疆之計不勝幸甚哲宗怒除名新州羇管章<lb/>
留中不下時蔡京之徒惡其害己也相與協力擠之乃<lb/>
偽為浩奏有陛下廢孟氏之賢后立劉氏之賤妾又有<lb/>
取他人之子而殺其母等語流布中外使天下聞之真<lb/>
謂浩為有罪者徽宗即位添監袁州酒稅尋召還復為<lb/>
右正言遷司諌改起居舎人拜中書舎人歴吏部兵部<lb/>
侍郎以寳文閣待制知江寧府改杭越二州崇寧元年<lb/>
詔曰朕仰惟哲宗皇帝元符之末是生越王姦人造言<lb/>
<pb n="KR2d0007_WYG_100-3a"/>
謂非后出詆誣之臣其可逃罪鄒浩可重黜責以稱朕<lb/>
顯揚前人之意於是責浩衡州别駕永州安置後半年<lb/>
除名勒停昭州居住移漢陽軍大觀元年復直龍圗閣<lb/>
自草表還親側凡六年而卒年五十二自號道卿有文<lb/>
集三十卷浩初除諌官入白其母曰有言責者不可黙<lb/>
恐或以是貽親憂母曰兒能報國我何憂及浩兩被竄<lb/>
責母不易初意人稱其賢方孟后廢而立劉后也時有<lb/>
曾誕者甞作玉山主人對客問以譏浩其略曰客問鄒<lb/>
<pb n="KR2d0007_WYG_100-3b"/>
浩可謂有道之士乎哉主人告客曰浩安得為知道雖<lb/>
然余於此時而議浩是天下無全人也言之尚足為來<lb/>
世戒易曰知幾其神乎又曰知進退存亡而不失其正<lb/>
者其惟聖人乎方皇后之廢人莫不知劉氏之将立至<lb/>
四年之後而冊命未行是天子知清議之足畏也余三<lb/>
移書於浩使之力請復后浩皆不答使其時浩力言復<lb/>
后能感悟天子則無劉氏之事貽朝廷於過舉再三言<lb/>
而不聽則義亦當矣使其時得罪必不至貽老母憂也<lb/>
<pb n="KR2d0007_WYG_100-4a"/>
烏虖若浩者雖不得為知幾之士然百世之下頑夫亷<lb/>
懦夫有立志尚不失為聖人之清也誕公亮之從孫因<lb/>
附於此又有田畫者志義之士也與浩善畫字丞君以<lb/>
世父況任為校書郎調磁州錄事參軍知西河縣有訟<lb/>
者畫躬自剖決撫以慈惠西河民甚徳之元符間監廣<lb/>
利門浩除言官畫見浩問曰平生與君相許者何如今<lb/>
君為何官浩媿謝既而朋黨之禍愈甚時事日變畫乃<lb/>
謝病歸陽翟一日報立皇后劉氏畫曰鄒君不言可以<lb/>
<pb n="KR2d0007_WYG_100-4b"/>
絶矣又一日浩以書約畫㑹潁昌中塗自云得罪畫亟<lb/>
往浩具言諌立皇后時我之言戇矣上於是凝然若有<lb/>
所思也明日遂得罪二人留連三日臨别浩出涕畫正<lb/>
色責之曰使君隠黙官京師遇寒疾不汗五日死矣豈<lb/>
獨嶺海之外能死人哉願君無以此舉自滿士所當為<lb/>
者未止此也浩茫然自失歎曰君之贈我厚矣乃别去<lb/>
建中靖國初召為大宗正丞宰相曾布數羅致之畫不<lb/>
肯見朝士爭屬目私自語曰彼尚不肯見丞相誰敢易<lb/>
<pb n="KR2d0007_WYG_100-5a"/>
之者尋除提舉江西常平改知淮陽軍卒於治所年四<lb/>
十五<lb/>
常安民字希古蜀人也㓜穎悟力學舉進士為成都府<lb/>
教授代還上書論强國之本曰勸忠厚厲名節元祐中<lb/>
公卿薦其才召為太常博士遷太常宗正丞開封府推<lb/>
官紹聖初召對極論元祐言者以熈豐為非今日言者<lb/>
以元祐為非是皆一偏也願擇其中除監察御史章惇<lb/>
專權擅命安民力折其姦又論蔡京姦足以惑衆辨足<lb/>
<pb n="KR2d0007_WYG_100-5b"/>
以飾非巧足以移奪人主之視聽力足以顛倒天下之<lb/>
是非内結宦寺外連臺諌合黨締交以圗柄任陛下不<lb/>
早逐之他日悔将安及又言今大臣為紹述之說者其<lb/>
實皆借此名以報復私怨一時朋附之流從而和之遂<lb/>
至已甚張商英在元祐時上吕公著詩求進其言䛕佞<lb/>
無耻及為諌官則上疏毁司馬光吕公著神道碑周秩<lb/>
在元祐間為太常博士親定司馬光諡為文正為言官<lb/>
則上疏論司馬光吕公著至欲乞剖棺鞭尸是豈士君<lb/>
<pb n="KR2d0007_WYG_100-6a"/>
子之所為哉大饗明堂哲宗欲以劉犯從祀齊宫安民<lb/>
言非所以示觀瞻也曾布在樞府與惇不協見安民數<lb/>
論惇意謂附已於上前屢稱之及安民論布與惇互用<lb/>
親故於是二人者合力排之一日哲宗謂安民曰卿甞<lb/>
上吕公著書以東漢不道之君比朕可乎安民曰臣與<lb/>
公著書勸其博求賢才甞引陳蕃竇武李膺事不謂惡<lb/>
臣指摘臣言推其世以文致臣雖辨之無益董敦逸再<lb/>
為御史復欲彈蘇軾兄弟安民止之敦逸乃言安民主<lb/>
<pb n="KR2d0007_WYG_100-6b"/>
元祐謫監滁州鹽酒務除永興路提㸃刑獄蔡京用事<lb/>
改通判鄆州入黨籍卒年七十子同<lb/>
陳瓘字瑩中南劔州人也舉進士甲科為湖州書記久<lb/>
之用蔡卞薦召為太學博士遷校書郎章惇蔡卞主紹<lb/>
述之論追貶司馬光上謗宣仁后人不敢輙議瓘因對<lb/>
以謂今日以前既往之迹便為古事道常然而不渝事<lb/>
有弊而必變故堯告舜舜告禹皆曰若稽古若者順而<lb/>
行之稽則考其當否或若或稽必使合於民情所以為<lb/>
<pb n="KR2d0007_WYG_100-7a"/>
帝王之治且論天子之孝與士大夫之孝不同哲宗感<lb/>
悟徽宗即位除右正言論卞修實錄增加王安石實錄<lb/>
紊神宗大典請改修徽宗欲開言路首還鄒浩而中丞<lb/>
安惇尚縁往事欲格成命瓘再上疏力言宜召還浩逐<lb/>
惇以明黜陟遷右司諫又極論蔡卞假託經義倡為繼<lb/>
述重誣神考輕欺先帝倡為國是以行其私卞之所是<lb/>
謂之國是卞之所非謂之流俗尊安石而薄神考不可<lb/>
為國是宜因其請祠許而遣之章惇懐異不忠宜因其<lb/>
<pb n="KR2d0007_WYG_100-7b"/>
辭山陵使罷之又言惇為山陵使無状致大昇轝陷於<lb/>
泥淖之中露宿野次宜罷其職又論修建景靈西宫不<lb/>
當且言建立之地非是又言邢恕反復宜定其罪御史<lb/>
龔夬言蔡京罪朝廷不以夬言為然夬将去位瓘上疏<lb/>
言紹聖以来七年間五逐言者皆與京異議今夬以言<lb/>
京又将罷去殆非祖宗奨厲言官之意皇太后已歸政<lb/>
瓘上疏謂外戚向宗良兄弟與侍從希寵之士交通使<lb/>
物議籍籍謂皇太后至今與政也罷監揚州糧料院改<lb/>
<pb n="KR2d0007_WYG_100-8a"/>
知無為軍瓘責之日方褏疏論蔡京而命下於門外繳<lb/>
四奏并明宣仁誣謗修實錄建西京等事徽宗密遣人<lb/>
賜瓘黄金百兩由是京罷召還除著作郎遷右司員外<lb/>
郎又以書抵曾布論日錄及國用事以為尊私史而壓<lb/>
宗廟縁邉費而壊先政布怒罷知秦州尋主管冲祐觀<lb/>
除名編管袁州移亷州又移彬州監中嶽廟坐其子正<lb/>
彚上書逮繫開封獄安置通州始瓘所辨日錄事著尊<lb/>
堯集議者以為言多詆誣編置台州移楚州居住以卒<lb/>
<pb n="KR2d0007_WYG_100-8b"/>
年六十五靖康元年贈右諌議大夫瓘篤學有識志不<lb/>
茍合居喪孝初蔡卞知其才待之加禮瓘不肯附麗恬<lb/>
於進取雖諸公交薦迨居言職所疏姦惡雖所舉不避<lb/>
也甞曰彼則舉爾所知此則為仁由己識者重其言瓘<lb/>
既力言京不可用用之必為腹心患悉如其言瓘有詞<lb/>
辨通易數言天下治忽多驗自號了翁云子正彚正同<lb/>
陳祐字純益陵井監人也舉進士元符三年擢為利州<lb/>
路常平尋除右正言遷右司諌祐言林希於紹聖初掌<lb/>
<pb n="KR2d0007_WYG_100-9a"/>
書命草吕大防劉摯蘇轍梁燾等制皆務求合章惇之<lb/>
意至有老姦擅國之語陛下頃用臣言褫其職自大名<lb/>
移揚州而希謝表具言所撰告皆出於先朝大抵姦人<lb/>
毁敗善類事成則攄己所憤事敗則歸過於君至如過<lb/>
失未形而訓辭先具安得為責人之名歴辨詆誣而上<lb/>
侵聖烈安得為死節之義不一二年致位樞近豈忠臣<lb/>
哉而希忿躁不平尚敢謝章慢上不敬此而可忍孰不<lb/>
可忍希再降知舒州祐又言元祐人才誠為可用今紹<lb/>
<pb n="KR2d0007_WYG_100-9b"/>
聖人才比肩於朝而元祐臣僚纔十數人輒攻擊不已<lb/>
是朝廷之上公然立黨也既又上言曰臣聞惟辟作福<lb/>
惟辟作威威福之行權綱所在為人臣者盖無與臣切<lb/>
聞陛下有所除擢而大臣往往執奏事寝不行至有留<lb/>
身沮格成命者豈所謂公事公言者哉臣願陛下力行<lb/>
裁抑無使權柄下移則朝廷之福也以論事切直出通<lb/>
判滁州蔡京用事編管歸州遇赦放還而卒<lb/>
龔夬字彦和瀛州人也舉進士為太僕寺主簿遷監察<lb/>
<pb n="KR2d0007_WYG_100-10a"/>
御史建言元豐中察官各兼言事乞令監察御史兼掌<lb/>
論議益廣言路丐外通判相州尋知洺州徽宗立召為<lb/>
殿中侍御史論章惇二蔡之罪章十上因言修五朝寳<lb/>
訓乞令不可增損變亂事實以濟姦說時議韙之黨事<lb/>
興削籍編管化州稍牽復而卒<lb/>
任伯雨字徳翁眉州眉山人也父孜字遵聖以問學氣<lb/>
節雄鄉閭名聲與蘇洵相上下仕至光禄寺丞其弟伋<lb/>
字師中亦知名甞通判黄州最後知瀘州當時所謂大<lb/>
<pb n="KR2d0007_WYG_100-10b"/>
任小任者也伯雨邃於經術文力雄健舉進士調清江<lb/>
簿知雍丘縣召為大宗正丞除左正言首上疏言章惇<lb/>
身為上宰乆擅朝柄迷國罔上毒流搢紳自哲宗疾勢<lb/>
彌留中外忷懼惇當引天下大義以繫人心以安國勢<lb/>
乃乗倉卒輒逞異意逆天咈人輕亂名分睨睥萬乗不<lb/>
復有臣子之恭又言天下國家莫大名分法若不嚴禍<lb/>
起不測幸而太后聖明睿䇿先定折其姦謀向使惇計<lb/>
得行不知置陛下太后於何地陛下貸惇不誅則天下<lb/>
<pb n="KR2d0007_WYG_100-11a"/>
大義不明大法不立生覬覦之心長奸邪之志危疑之<lb/>
幾不可勝防矣章八上惇貶雷州又論蔡卞之惡有過<lb/>
於惇公然誣詆欲廢宣仁聖烈皇后又因哲宗之疑似<lb/>
非辜廢元祐皇后犯上不道又言使哲宗有欲黜太皇<lb/>
太后之謗廢皇后之惡編管諌官之失投殛忠良之譏<lb/>
皆卞倡之惇行之今若不正典刑殆無以明哲宗之徳<lb/>
彰陛下友愛之仁卞亦尋竄建中靖國改元當國者欲<lb/>
以中為名調和元祐紹聖伯雨奏曰人材固不當分黨<lb/>
<pb n="KR2d0007_WYG_100-11b"/>
與然自古未有君子小人雜然並進可以致治者盖君<lb/>
子易退而小人難退二者並用終於君子盡去小人獨<lb/>
留唐徳宗坐至播遷之禍建中乃其即位改元號不可<lb/>
不為鑒戒時議欲西北專用武臣典郡伯雨謂李林甫<lb/>
在相位惡儒臣以邉功入相遂奏乞用武臣其後致禄<lb/>
山之亂此何以異也又論邉帥生事失與國心乞棄湟<lb/>
鄯之地以安邉息民㑹有赤氣之異時欲建火星觀以<lb/>
禳之伯雨不可曰聖人修徳以弭災未有祈禳而消變<lb/>
<pb n="KR2d0007_WYG_100-12a"/>
洪範以五事配五行說者謂視之不明則有赤眚赤祥<lb/>
乞攬權綱專威福使皇明赫赫事至必斷則乖氣異象<lb/>
化為休祥矣蔡京為翰林學士承㫖交結内侍伯雨極<lb/>
論其罪又論堂除猥衆侵吏部員闕内降稍多或恐詐<lb/>
傳敕命引漢唐季世鴻都置爵墨敕斜封以為戒王覿<lb/>
除御史中丞仍兼史官伯雨謂史院係宰相監修今中<lb/>
丞為屬恐非所以重風憲逺嫌疑已而覿除翰林伯雨<lb/>
復論曰學士爵秩位序皆在中丞上今覿為之是諌官<lb/>
<pb n="KR2d0007_WYG_100-12b"/>
論事非特朝廷不行適足以為人遷官也尋出知虢州<lb/>
崇寧初二蔡在東西府以黨論編管通州徙儋州以星<lb/>
赦移道州以八寳赦提㸃明道宫卒年七十三伯雨性<lb/>
剛鯁持論勁正為諌官僅半載所上一百八疏皆係天下<lb/>
治體號戇草云子象先申先<lb/>
張庭堅字才叔廣安軍人也舉進士為春秋博士樞密<lb/>
院編修官坐送諌官鄒浩免官徽宗即位召對除著作<lb/>
佐郎遷右正言庭堅入諌垣議論忠鯁甞上疏曰近世<lb/>
<pb n="KR2d0007_WYG_100-13a"/>
之論孝者必曰法法者紹復神考然後為孝於其父有<lb/>
違戾不孝莫大焉夫前後異時法亦隨變而欲纎悉紹<lb/>
復於神考則法将弊於偏要之久必有不便於民而召<lb/>
怨者民怨則辱先烈如此而謂之孝可乎司馬光因時<lb/>
變革以便百姓不為無補於國陳瓘執義論諍以去小<lb/>
人不為無益於宫禁瓘實士論與之光則人心歸之請<lb/>
還陳瓘以慰士論盡復司馬光贈官以恱人心又奏竊<lb/>
聞士大夫多以繼志述事勸陛下者臣恐復有營私之<lb/>
<pb n="KR2d0007_WYG_100-13b"/>
人又欲正其名以自售曰紹復先烈非臣等不可引用<lb/>
私黨蔽隔賢俊假名曰繼述而實自肆焉又奏今逺略<lb/>
之耗於内者棄不以為守則兵可息特㫖之重於法者<lb/>
刪不以為例則刑可省庭堅乞用蘇軾蘇轍徽宗問安<lb/>
所受遂忤㫖除京東轉運判官改知汝州降通判陳州<lb/>
蔡京黨議其罪削籍編管虢州移鼎州又移象州内徙<lb/>
復州以星變赦還里卒年五十七<lb/>
江公望字民表睦州人也舉進士建中靖國元年由太<lb/>
<pb n="KR2d0007_WYG_100-14a"/>
常博士除右司諌時御史中丞趙挺之與户部尚書王<lb/>
古等同治放欠挺之劾古傾天下之財以為私恵者公<lb/>
望以謂上登極大赦欲與天下更始一切蠲免豈容古<lb/>
以私意能傾天下之財上疏曰人君所以知時政之利<lb/>
病人臣之忠邪無若諌官御史之為可信也患聞知之<lb/>
不博也故聽以風聞雖事有不實聞無不言至若挟情<lb/>
肆誣快私忿罔上聽陛下不可以不察也臣聞挺之與<lb/>
古論事毎毎不合屢見言氣懐不平之心有待而發俚<lb/>
<pb n="KR2d0007_WYG_100-14b"/>
語有之官事私讐此小人之所不為而挺之安為之豈<lb/>
忠臣乎公望諌諍有體朝野稱為得人已而上疏曰哲<lb/>
宗固孝於神考矣持紹述之論牢不可破輔政非其人<lb/>
以媚於已為同忠於君為異一語不合時學必目為流<lb/>
俗一談不侔時事必指為横議借威柄以快私隙必以<lb/>
亂君臣父子之名分以感動人主故民力困竭國用匱<lb/>
迫天下為之騷然泰陵不得盡繼述之美元祐人材皆<lb/>
出於熈寧元豐培養之餘遭紹聖竄逐之後彫疎零落<lb/>
<pb n="KR2d0007_WYG_100-15a"/>
所餘無幾矣神考與元祐之臣其先非有射鈎斬袪隂<lb/>
私之隙也先帝信仇人而黜之陛下若立元祐為名必<lb/>
有元豐紹聖為之對也有對則諍興諍興則黨朋立矣<lb/>
陛下改元詔㫖亦稱思建皇極嘉靖庶邦盖甞端好惡<lb/>
以示人本中和而立政皇天后土實聞此言陛下欲渝<lb/>
此言其如皇天后土何蔡王似府史語言指斥徽宗送<lb/>
大理寺驗治公望恐浸淫及於蔡王上疏極言其事語<lb/>
在蔡王世家疏奏出知淮陽軍未幾召入為左司員外<lb/>
<pb n="KR2d0007_WYG_100-15b"/>
郎除直龍圗閣知夀州以言者落職蔡京用事公望與<lb/>
任伯雨等俱坐貶編管南安軍遇赦得歸而卒<lb/>
臣稱曰諫有二諷與直而已諷則銷患於未然之前而<lb/>
直則進言於已行之後故忠臣碩士之遇明主也或千<lb/>
慮一失之間則必因事以諷而明主受其言故不勞而<lb/>
成功博不幸人君為䜛邪所蔽而忠臣碩士覩行事之<lb/>
乖違與用人之失當則言必激切冀以動寤上意而䜛<lb/>
邪之人乃誣以訕上忠臣碩士所以多不免於竄逐者<lb/>
<pb n="KR2d0007_WYG_100-16a"/>
以此觀浩等用直諫貶言雖屈於一時道則伸於後世<lb/>
名聲卓卓至今在人耳目彼讒之人豈不犬馬是媿哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_100-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略巻一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十九</head>
    <p>
<pb n="KR2d0007_WYG_129-1a"/>
欽定四庫全書<lb/>
　東都事略卷一百二十九　宋　王　稱　撰<lb/>
　　附録七<lb/>
西蕃蓋出南凉禿髮利鹿孤之後在唐為吐蕃安史之<lb/>
亂遂陷河西隴右之地大中三年其國宰相論恐熱以<lb/>
秦原安樂及石門等七關來歸四年克城維扶三州五<lb/>
年張義潮以𤓰沙伊肅十一州來獻唐末𤓰沙之地復<lb/>
為所隔然其國亦自衰弱族種分散無復統一方五代<lb/>
<pb n="KR2d0007_WYG_129-1b"/>
之際有孫超者一嘗遣人入貢唐明宗以為河西軍留<lb/>
後超死州人推其土人折蒲嘉施繼為留後至周太祖<lb/>
始命申師厚為河西節度使顯徳中師厚不能撫有其<lb/>
衆逃歸凉州自是不復命帥建隆中首領尚波于傷殺<lb/>
秦州乗造務卒知秦州髙防捕繫其黨四十七人以狀<lb/>
聞太祖乃以吳廷祚為雄武軍節度使代防安輯之廷<lb/>
祚至宣朝廷㤙旨俾各歸本族尚波于感恱是年秋來<lb/>
獻伏羌地太平興國中諸羌首領數來朝貢亦數盜邊<lb/>
<pb n="KR2d0007_WYG_129-2a"/>
至八年諸種以馬來獻太宗謂宰相曰吐蕃言語不通<lb/>
衣服異制朕常以禽獸蓄之自唐以來頗為邊患以國<lb/>
家兵力雄盛聊興偏師便可驅之數千里外但念其種<lb/>
類蕃息安土重遷儻因攘除必致殺戮朕所以置於度<lb/>
外存而勿論也淳化中西凉州阿喻丹來貢阿喻丹死<lb/>
其弟俞龍波代其任數為李繼遷所侵掠俞龍波來請<lb/>
師咸平四年西凉府六谷都首領潘羅支願戮力討繼<lb/>
遷張齊賢請封羅支為六谷王兼招討使真宗曰羅支<lb/>
<pb n="KR2d0007_WYG_129-2b"/>
已為酋帥欲授以刺史則太輕况未領節制加以王爵<lb/>
非順也又招討使號不可假外夷乃以為鹽州防禦使<lb/>
兼靈州西面都廵檢使羅支請師期又遣使來言感朝<lb/>
廷㤙信憤繼遷倔彊已集兵六萬乞㑹王師收復靈州<lb/>
乃以羅支為朔方軍節度使羅支屢請王師助擊賊議<lb/>
者以西凉去渭州河路逺不可豫約師期真宗曰繼遷<lb/>
常在地斤三山之東每來冦邉及官軍至則已遁去使<lb/>
六谷部族近塞禦之與官軍合勢亦國家之利也許之<lb/>
<pb n="KR2d0007_WYG_129-3a"/>
是嵗繼遷攻西蕃遂入西凉府羅支偽降未㡬集六谷<lb/>
諸豪及者龍族合擊繼遷繼遷中流矢死既而繼遷種<lb/>
落隂圖羅支遂為其所殺六谷諸豪議立其弟厮鐸督<lb/>
為首領真宗以繼遷之黨未平遂以厮鐸督為朔方軍<lb/>
節度使西凉府六谷大首領於時西羌部族未有服屬<lb/>
大姓聳昌厮均等迎唃厮囉至河州欲立文法於是宗<lb/>
哥立遵與邈川温逋竒佐唃厮囉立文法部族稍歸之<lb/>
大中祥符七年因徙居宗哥城以立遵為輔有勝兵六<lb/>
<pb n="KR2d0007_WYG_129-3b"/>
萬以抗徳明曹瑋請厚結之真宗以瑋知秦州瑋破魚<lb/>
角蟬賞様丹二族皆立遵鄉道也由是前拒王師者伏<lb/>
匿避罪瑋誘召之許納罰首過既而至者數千人納馬<lb/>
六十匹瑋給以匹綵或以少為訴者瑋叱之曰是贖罪<lb/>
物汝軰敢希利耶戎族聞之皆畏服立遵佐唃厮囉甚<lb/>
有威名然性貪忍下多怨之屢上表求賛普真宗曰賛<lb/>
普者戎王之號也立遵為唃厮囉佐其可與乎乃與厮<lb/>
鐸督例授以保順軍節度使唃厮囉命立遵率衆十八<lb/>
<pb n="KR2d0007_WYG_129-4a"/>
萬襲秦州生熟戸曹瑋以兵擊之遂居邈川更以温逋<lb/>
竒為輔遣使于瑋求内屬詔授唃厮囉邈川首領寧逺<lb/>
大將軍愛州團練使以温逋竒為歸化將軍後温逋竒<lb/>
謀亂唃厮囉殺之而改莅青唐景祐中授兩使留後唃<lb/>
厮囉與元昊交兵使人來獻捷仁宗召見而勞之大臣<lb/>
議加唃厮囉節度使韓億以為不可語在億𫝊乆之朝<lb/>
廷以元昊不臣遣使喻唃厮囉使攻元昊㑹元昊舉兵<lb/>
襲唃厮囉堅壁不與戰元昊度水嘗植幟以誌深淺唃<lb/>
<pb n="KR2d0007_WYG_129-4b"/>
厮囉潛使移所植及元昊衆潰趨誌處溺死過半自是<lb/>
數以計敗元昊元昊取西凉府而唃厮囉併厮鐸督之<lb/>
衆十餘萬囘紇亦以數萬歸焉其勢遂彊於諸羌朝廷<lb/>
命為保順河西節度使洮涼兩州刺史治平二年卒年<lb/>
六十九三子皆被㤙命曰瞎氊居合龍谷曰磨氊角居<lb/>
宗哥城曰董氊為唃厮囉嗣朝廷以董氊為保順軍節<lb/>
度使西蕃邈川首領初嘉祐中瞎氊子瞎欺丁木征為<lb/>
瞎藥雞羅所誘据近塞青唐族立文法朝廷以為河州<lb/>
<pb n="KR2d0007_WYG_129-5a"/>
刺史熈寧中王韶經營熈河既城熈州木征竄伏河外<lb/>
韶遣僧智縁說木征啗以厚利因以兵徃韶又數出兵<lb/>
擾之所殺獲前後數千級焚燒帳族以萬數納降大首<lb/>
領十餘皆其腹心也又擒其妻子而木征降盡復洮河<lb/>
地方二千里自韶用師熈河嵗費四百萬緡於是木征<lb/>
賜姓名曰趙思忠授榮州團練使遷合州防禦使以卒<lb/>
董氊遣使來以為河州刺史神宗出師問罪夏國董氊<lb/>
集六部族兵十二萬分三路與漢軍㑹明年拜河西軍<lb/>
<pb n="KR2d0007_WYG_129-5b"/>
節度使封武威郡王以其養子阿里骨為肅州團練使<lb/>
董氊病革召諸族首領至青唐城謂曰吾一子已死惟<lb/>
阿里骨母掌牟瞎逋事我當以種落付阿里骨諸酋皆<lb/>
服從既死阿里骨遂居青唐領事元祐元年以為河西<lb/>
軍節度使西蕃邈川首領阿里骨性殘忍以殺戮為事詔<lb/>
戒飭之曰爾繼世之初人情未一宜推廣㤙信惠養一<lb/>
方今聞爾頗峻刑殺部族不寧爾冝以繼承為重以仁<lb/>
厚為先無恃寵榮務安種落副朝廷所以封立之意思<lb/>
<pb n="KR2d0007_WYG_129-6a"/>
前人所以付予之心二年阿里骨廹鬼章率衆竊據洮<lb/>
州殺虜人畜羌酋結藥宻使所部怯陵來告阿里骨遣<lb/>
人執怯陵結藥恐事覺以其妻子來歸又進築安鄉踏<lb/>
白城我師問罪及令撫納生羌鬼章就擒鬼章者大酋<lb/>
也桀黠有智謀所部兵銳數為邊患熈寧中誘陥河州<lb/>
景思立神宗屢詔王韶欲生致之至是與夏人解仇為<lb/>
援築洮州居之劉舜卿遣种誼破其城生擒之以為陪<lb/>
戎校尉後三年而死阿里骨請歸款朝廷許之復下詔<lb/>
<pb n="KR2d0007_WYG_129-6b"/>
戒飭曰惟爾祖先世篤忠孝本與夏賊日尋干戈亦惟<lb/>
恃我朝廷爵秩之隆用能保爾子孫黎民之衆肆朕命<lb/>
爾嗣長乃師而承襲以來彊酋外擅爾弗能禁恣其所<lb/>
為遂據洮城以犯王略隂連夏賊約日盜邊朕愍屬羌<lb/>
之無辜出偏師而問罪元惡俘獲餘黨散亡山後底平<lb/>
河南綏服朕惟率酋豪而捍疆埸乃爾世功叛君父而<lb/>
從仇讎豈其本意庻能改過未忍加兵果因物以貢誠<lb/>
願洗心而效順爾既知悔朕復何求已指揮熈河路更<lb/>
<pb n="KR2d0007_WYG_129-7a"/>
不出兵及除已招納到部族外住罷招納依舊許般次<lb/>
徃來買賣及上京進奉爾宜約束種類共保邊陲期寵<lb/>
禄之有終知大㤙之難再勿使來款復為虗言紹聖三<lb/>
年卒年五十七以其子瞎征承襲即以為河西軍節度<lb/>
使西蕃邈川首領瞎征既立國人不順迎董氊妷溪巴<lb/>
温欲復其國姓既而國亂首領多歸溪巴温邊臣以聞<lb/>
朝廷命王瞻招納瞎征遂削髮為僧出降而溪巴温之<lb/>
子隴拶乗間入青唐稱王子邊臣欲因有其地乃度河<lb/>
<pb n="KR2d0007_WYG_129-7b"/>
據邈川城以重兵臨之故隴拶亦出降朝廷以青唐為<lb/>
鄯州邈川為湟州徽宗即位以隴拶為河西軍節度使<lb/>
知府州折氏世襲鄯州瞎征授懐逺軍節度使賜隴拶<lb/>
姓名曰趙懐徳瞎征後一年而死建中靖國元年以懐<lb/>
徳知湟州自鄯湟棄羌人迎隴拶之弟溪賖羅撒復國<lb/>
授西平軍節度使西蕃邈川首領懐徳還邈川溪賖羅<lb/>
撒與其黨謀掩殺之懐徳遂奔河南朝廷遣王厚童貫<lb/>
將兵至京玉關議招降厚等進至湟州三日㧞之崇寧<lb/>
<pb n="KR2d0007_WYG_129-8a"/>
三年厚與諸將將兵㑹於宗哥川溪賖羅撒置陳倚北<lb/>
山厚與戰敗之溪賖羅撒以一騎馳去厚至鄯州其酋<lb/>
領開門以降詔更鄯州為西寧州趙懐徳亦遣使約降<lb/>
四年懐徳至京師徽宗御端門受降以懐徳為感徳軍<lb/>
節度使安化郡王至靖康初朝廷議欲求青唐種族以<lb/>
湟鄯之地賜之事下熈河帥臣而莫敢任其責者乃已<lb/>
及金人陷陜西六路兵入熈河帥求湟鄯舊族以其地<lb/>
與之<lb/>
<pb n="KR2d0007_WYG_129-8b"/>
臣稱曰天下有道則薄海内外皆安其所自韶開熈河<lb/>
厚取湟鄯而道路困於輸送兵民死於血刄者蓋莫知<lb/>
其紀極矣且邊徼荒服也空虚不毛之地得之何所用<lb/>
乎烏虖造釁而興師貪功而好殺後之君子可不以是<lb/>
為戒哉<lb/>
　<lb/>
　<lb/>
　東都事略卷一百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十</head>
    <p>
<pb n="KR2d0007_WYG_030-1a"/>
欽定四庫全書<lb/>
　東都事略卷三十　　　　　宋　王　稱　撰<lb/>
　　列傳十三<lb/>
張昭字濳夫河間人也舊名昭逺避漢髙祖諱止稱昭<lb/>
十歲誦書數十萬言及長該洽經史以文謁興唐尹張憲<lb/>
憲即以為府推官憲為北京留守昭從至晉陽時明宗<lb/>
起自鄴兵變于魏昭勸憲奉表明宗以勸進憲曰吾書<lb/>
生也天子委以保釐之任吾豈茍生者乎昭曰此古之<lb/>
<pb n="KR2d0007_WYG_030-1b"/>
大節公能行之忠臣也憲既死論者以昭能成憲之節<lb/>
仕唐為中書舍人晉時用桑維翰薦為翰林學士漢初<lb/>
為吏部侍郎加禮部尚書隠帝年十九猶有童心昵近<lb/>
小人昭上疏諫請近師傅延問正人以開聦明隠帝不<lb/>
省周廣順初拜戸部尚書遷兵部尚書世宗好拔奇取<lb/>
俊有自布衣上書下位言事者多不次進用昭諫曰昔<lb/>
唐初劉洎馬周起徒歩太宗擢用為相其後朱朴栁璨<lb/>
在下僚昭宗亦以大用然則太宗用之於前而國興昭<lb/>
<pb n="KR2d0007_WYG_030-2a"/>
宗用之於後而國亡士之難知也如此臣願陛下存舊<lb/>
法而用人以劉馬為鑒朱栁為戒則善矣恭帝即位封<lb/>
舒國公國初拜吏部尚書乾徳元年為郊祀鹵簿使禮<lb/>
成封鄭國公改封陳以老致仕嶺南平太祖遣使就問<lb/>
獻俘之禮昭臥疾口占皆有所據當時服其博記卒年<lb/>
七十九昭在晉日與吕琦崔稅集唐義寧終天祐末史<lb/>
書二百卷又撰漢六廟諡策樂章所修有唐莊宗實録<lb/>
及功臣傳周太祖實録續唐愍帝漢隠帝實録<lb/>
<pb n="KR2d0007_WYG_030-2b"/>
陶榖字秀實邠州新平人也北齊尚書令唐邕唐内史<lb/>
侍郎唐儉皆其逺祖因避晉髙祖諱而更為陶遂不復<lb/>
其舊父渙仕至夷州刺史為邠帥楊崇本所害榖隨母<lb/>
栁氏育崇本家幼有俊才起家為校書郎以書干漢相<lb/>
李崧自單州判官擢為集賢校理未幾遂知制誥在周<lb/>
為翰林學士世宗命近臣各撰平邊策為臣不易論皆<lb/>
以修徳來逺為意惟榖與王朴竇儀楊昭儉以江淮即<lb/>
當用師取之世宗嘉之宋興歴禮刑户部三尚書遷承<lb/>
<pb n="KR2d0007_WYG_030-3a"/>
旨乾徳初郊廟法物制度多榖所定又乗輿大輦久亡<lb/>
其制榖立意造之至今用焉卒年六十八贈右僕射穀<lb/>
博記美詞翰滑稽好大言佛老之書陰陽之學亦能詳<lb/>
究太祖将受䄠未有䄠文榖在旁出諸懷中而進之曰<lb/>
已成矣太祖甚薄之性傾險巧詆其進縁李崧崧之死<lb/>
穀自謂有力焉周世宗召魚崇諒為學士未至榖譖之<lb/>
以為顧望而遂代其任世宗謂趙上交多謁告穀乃及<lb/>
其受門生名園事而上交被黜國初附宰相趙普以排<lb/>
<pb n="KR2d0007_WYG_030-3b"/>
竇儀皆為世論所不與穀亦嘗自言頭骨當珥貂冠蓋<lb/>
有意大用也人咸笑之<lb/>
竇儀字可象薊州漁陽人也父禹鈞在周為諫議大夫<lb/>
五子曰儀儼侃偁僖皆相繼登科時人謂之竇氏五龍<lb/>
儀少舉進士景延廣為侍衞軍帥以儀為記室延廣歴<lb/>
滑陜孟鄆四鎭儀皆在幕府漢初召為右補闕周廣順<lb/>
初知制誥遷翰林學士拜端明殿學士從世宗征淮南<lb/>
儀領行在三司以軍需不即辦世宗将欲深罪之范質<lb/>
<pb n="KR2d0007_WYG_030-4a"/>
力為救解得免淮南平出為西京留守累官至兵部侍<lb/>
郎宋興遷工部尚書太祖謂宰相曰深嚴之地當以宿<lb/>
儒處之范質曰竇儀清介重厚然已自翰林遷端明矣<lb/>
太祖曰禁中非此人不可卿當諭以朕意即日再入翰<lb/>
林為學士范質等三相罷越三日命趙普為相制既下<lb/>
太祖問學士曰質等已罷普敕何官當書承旨陶榖時<lb/>
任尚書乃建議以為自古輔相未嘗虛位唯唐太和九<lb/>
年甘露事後數日無宰相當時左僕射令狐楚右僕射<lb/>
<pb n="KR2d0007_WYG_030-4b"/>
鄭覃刑部尚書王源中奉行制書今尚書乃南省六官<lb/>
之長可以書敇儀曰穀所陳非承平之制皇弟開封尹<lb/>
同平章事即宰相之任也太祖曰儀言是命太宗書敇<lb/>
以賜普加禮部尚書時御史臺議欲以左右僕射為表<lb/>
首太常禮院以東宫三師為表首儀援典故以僕射合<lb/>
為表首者六而謂三師無所據朝廷以儀之議為是趙<lb/>
普為相人有毁之者太祖問儀普所為如何儀曰不知<lb/>
退而謂人曰我必不大用然亦不之朱崖及詢盧多遜<lb/>
<pb n="KR2d0007_WYG_030-5a"/>
多遜乗間攻其短其後普既罷相多遜遂預政及普再<lb/>
相多遜果有朱崖之貶云儀卒年五十二贈右僕射初<lb/>
太祖之克滁州也世宗遣儀籍府庫後數日太祖令親<lb/>
吏取藏中絹給麾下儀曰當城下之初雖傾藏取之無<lb/>
妨也今既籍在官非有詔不可得也太祖以是重之後<lb/>
欲用以為相未及用而卒太祖憫然謂左右曰天何奪<lb/>
我竇儀之速耶蓋惜其未大用也侃至起居郎僖至左<lb/>
補闕<lb/>
<pb n="KR2d0007_WYG_030-5b"/>
儼字望之幼能屬文舉進士為天平軍掌書記拜左拾<lb/>
遺仕漢為史館修撰周廣順初拜中書舎人顯徳四年<lb/>
儼上疏請令有司討論古今禮儀作通禮考正鍾律作<lb/>
正樂嘗言為政之本莫大擇人擇人之重莫先宰相自<lb/>
有唐之末輕用名器始為輔弼即兼三公僕射之官故<lb/>
其未得之也則以趨競為心既得之也則以容黙為事<lb/>
但思解密勿之務守崇重之官逍遥林亭保安宗族乞<lb/>
令即日宰相於南宫三品兩省給舎以上各舉所知若<lb/>
<pb n="KR2d0007_WYG_030-6a"/>
陛下素知其賢自可登庸若其未也且令以本官權知<lb/>
政事朞歲之間察其職業若果能堪稱其官已髙則除<lb/>
平章事未髙則稍更遷官權知如故若有不稱則罷其<lb/>
政事責其舉者又班行之中有貟無職者大半乞量其<lb/>
才器授以外任試之於事還則以舊官登叙攷其治状<lb/>
能者進之否者黜之又請令盜賊自相糾告以其所告<lb/>
貲産之半給之或親戚為之首則論其徒侣而赦其所<lb/>
首者如此則盜賊不能聚矣又新鄭鄉村團為義營各<lb/>
<pb n="KR2d0007_WYG_030-6b"/>
立将佐一户為盜累其一村一户被盜罪其一将每有<lb/>
盜則鳴鼓舉火丁壯雲集盜少民多無能脫者由是隣<lb/>
縣充斥而一境獨清請令他縣效之亦止盜之一術也<lb/>
又累朝以來屢下詔書聽民多種廣耕止輸舊稅及其<lb/>
既種則有司履畝而増之故民皆疑懼而田不加闢夫<lb/>
為政之先莫如敦信信茍著矣則田無不廣田廣則穀<lb/>
多穀多則藏之民猶藏之官也又言陛下南征江淮一<lb/>
舉而得八州再駕而平壽春威靈所加前無彊敵今以<lb/>
<pb n="KR2d0007_WYG_030-7a"/>
衆擊寡以治伐亂勢無不克但行之貴速則彼民免俘<lb/>
馘之災此民息轉輸之困矣多見聽納世宗觀大水泗<lb/>
州記以問儼儼以為天地有五徳曰潤曰暵曰生曰成<lb/>
曰動五徳陰陽之使陰陽水火之本陰陽有常數水火<lb/>
有常分奇耦相半盈虛有準謂之通證羡備過宂極無<lb/>
不至謂之咎證陰之始主於淵水之行紀於九六凡千<lb/>
七百二十有八歲為浩浩之㑹雖堯舜在上不能免者<lb/>
數也若夫辟狂臣專乂昬不明苦雨數至水不潤下乃<lb/>
<pb n="KR2d0007_WYG_030-7b"/>
政之所致非數也唐貞元壬申之水是已徳宗暗蔽篤<lb/>
於自任陸贄盡忠而斥逺裴延齡専利而信用常雨之<lb/>
應天豈虛生世宗甚善之拜翰林學士國初就轉禮部<lb/>
侍郎當是時祠祀樂章宗廟諡號多儼撰定卒年四十<lb/>
二儼博物洽聞通音律歴數盧多遜楊徽之為諌官儼<lb/>
嘗謂之曰丁卯歲五星聚奎自此太平矣二拾遺見之<lb/>
儼不與也已而果然<lb/>
偁字日彰舉進士為單州判官國初由歸徳軍節度判<lb/>
<pb n="KR2d0007_WYG_030-8a"/>
官拜右補闕知宋州太宗領開封尹以偁為判官賈琰<lb/>
為推官一日太宗燕射偁琰與而琰賛美過甚偁叱之<lb/>
曰賈氏子導䛕豈不自媿坐上皆失色因罷宴太宗白<lb/>
太祖黜為彰義軍節度判官太平興國四年太宗幸大<lb/>
名召至行在拜比部郎中時方議北征偁抗疏極諫而<lb/>
止遂除樞密直學士遷左諫議大夫七年拜參知政事<lb/>
入謝太宗曰汝何由至此偁曰陛下不忘藩邸之舊太<lb/>
宗曰非也乃奨汝面折賈琰耳未幾卒年五十八贈工<lb/>
<pb n="KR2d0007_WYG_030-8b"/>
部尚書明日太宗燕羣臣以偁喪故罷偁嘗與丁顥同幕<lb/>
顥子謂尚幼偁見之曰此子後必以文致逺即以其子<lb/>
妻之謂果至宰相<lb/>
劉温叟字永齡河南洛陽人也蓋唐武徳功臣政會之<lb/>
後世為名家父岳後唐太常卿五代史有傳温叟七歲<lb/>
善屬文工楷𨽻岳嘗語家人曰吾兒風骨秀異所不知<lb/>
者壽耳今世難未息得與老夫偕為温洛之叟足矣故<lb/>
名之曰温叟始以父任補四門助敎仕唐為右拾遺監<lb/>
<pb n="KR2d0007_WYG_030-9a"/>
察御史右補闕仕晉為翰林學士契丹犯京師温叟懼<lb/>
隨契丹北徙與承旨張允求去職契丹主怒欲黜為縣<lb/>
令趙延壽曰學士不稱職而求解者罷之可也得不黜<lb/>
仕漢為史館修撰顯徳中坐知貢舉為人所譖世宗怒<lb/>
於十六人中黜去十二人由是左遷太子詹事建隆初<lb/>
拜御史中丞一日晚歸道由闕前太祖方御明徳樓温<lb/>
叟行至樓側下馬入奏按故事非肆大眚即不御樓今<lb/>
陛下無故而御之軍庶或聞則有恩給之望臣所以不<lb/>
<pb n="KR2d0007_WYG_030-9b"/>
敢却導從者不欲驚彼耳目也太祖遽還給内帑三千<lb/>
緡付縣官以自罰卒年六十四温叟性重厚有禮法事<lb/>
親孝雖盛暑非冠帶不敢見父名岳終身不聼樂客有<lb/>
犯其諱者温叟慟哭而起遂與客絶楊徽之范杲皆温<lb/>
叟所薦引也太宗為晉王時屢與太祖言其清節云子<lb/>
煜<lb/>
煜字耀卿舉進士嘗知龍門縣通判益州天禧初詔置<lb/>
諫官御史十二貟煜與魯宗道首與其選擢為右正言<lb/>
<pb n="KR2d0007_WYG_030-10a"/>
時王晦叔治蜀以法御下有謗之者眞宗問曰凌策王<lb/>
晦叔治蜀孰優煜曰策在蜀値歲豐故得以平易治之<lb/>
王晦叔值歲小歉慮民為盜故以法治之使之易地則<lb/>
皆然眞宗是之時歲荐饑河復決東郡煜上言歲數不<lb/>
登力役屢起元元困苦道殍相望此宰相事也未聞有<lb/>
濟之之術願策免以塞羣望不報京師傳有靈泉飲者<lb/>
愈疾議建祥源觀煜上言前世有傳聖水愈疾者皆詭<lb/>
妄不經今盛夏亢陽大興土木以營不急非國事也煜<lb/>
<pb n="KR2d0007_WYG_030-10b"/>
以外官有勸農之號而使窮民轉徙汙萊弗闢蓋考課<lb/>
弗明吏職廢弛寖以及此昔召信臣守南陽闢田三萬<lb/>
頃此實效也今守宰居位皆積日以幸遷非有意於民<lb/>
者宜申明考課法一切為殿最以督之又請禁民之棄<lb/>
孝養而事浮圖老子者又請重臧吏之制累赦弗原又<lb/>
請近臣對見不當為子弟乞恩以開倖進又以薦士宜<lb/>
較其章著者推以恩典國家景徳後分部置使緫按刑<lb/>
獄煜以為郡守皆朝廷之臣轉運使已專刺舉之職復<lb/>
<pb n="KR2d0007_WYG_030-11a"/>
置使按刑非所以責任守臣而息獄訟也當罷之河北<lb/>
平煜請蠲兩河賦以寛民力又建言請黜章句篆刻之<lb/>
技崇尚學術復聘士之禮加直集賢院同修起居注改<lb/>
右司諫換侍御史知雜事遷三司户部副使除龍圖閣<lb/>
待制天聖中知開封府遷龍圖閣直學士知河南府徙<lb/>
河中卒年六十二七子几忱知名忱為監司郡守有聲<lb/>
忱子唐老元祐中為右正言<lb/>
几字伯壽以父任為将作監主簿舉進士第孫沔言其<lb/>
<pb n="KR2d0007_WYG_030-11b"/>
有将帥才自太常愽士易如京使知寧州又知邠州儂<lb/>
智髙盜嶺南几上章願自效授荆湖南路兵馬鈐轄克<lb/>
邕州以功加皇城使累遷東上閤門使涇原路緫管㑹<lb/>
夏人圍同家堡轉運使陳述古權渭帥几移文請出兩<lb/>
将為援述古怒移几知鳳翔府且劾生事朝廷以緫管<lb/>
非轉運使得擅移几亦訟其誣於是御史按之述古坐<lb/>
謾讕黜知忻州几亦改知鄜州召還拜秦鳳路緫管遷<lb/>
四方館使知保州請老以祕書監致仕神宗祀明堂大<lb/>
<pb n="KR2d0007_WYG_030-12a"/>
臣有言几知音律詔詣太常修定雅樂几面陳古樂備<lb/>
四清聲㳂五季亂離遂廢請復増置樂成詔褒之賜<lb/>
一子官改通議大夫卒年八十一几少篤風義有家法<lb/>
晚年放曠得養生訣故老而不衰其議律主於人聲不<lb/>
以尺度求合嘗謂古今異時聲亦隨變猶以古衣冠加<lb/>
今人安能稱儒者泥古詳於形名度數之閒而不知清<lb/>
濁重輕之用故求於器雖合考於聲則不諧矣几之說<lb/>
如此<lb/>
<pb n="KR2d0007_WYG_030-12b"/>
扈蒙字日用幽州安次人也與從弟載俱以文學知名<lb/>
鄠杜閒有道士善知人嘗謂蒙曰君家兄弟當繼典誥<lb/>
命蒙舉進士周廣順中為歸徳軍掌書記世宗聞其名<lb/>
召為右拾遺直史館遷屯田貟外郎知制誥宋興拜中<lb/>
書舎人入翰林為學士坐累黜為左賛善大夫拜左司<lb/>
貟外郎復知制誥為盧多遜所惡出知江陵府太宗即<lb/>
位復入翰林從征太原還轉户部侍郎加承旨自張昭<lb/>
竇儀卒朝廷典故儀制皆蒙裁定博洽長厚然好笑雖<lb/>
<pb n="KR2d0007_WYG_030-13a"/>
在人主前不能自止也始太祖即位禮官以為舜郊嚳<lb/>
商郊契周郊后禝王業因之而興也若漢髙帝之太公<lb/>
光武之南頓君雖有帝父之尊而無豫配天之祭故自<lb/>
太平興國三年六年再郊並以太祖配天於禮為允太<lb/>
宗将東封蒙定禮儀乃奏議云經曰嚴父莫大於配天<lb/>
請以宣祖配天自雍熈元年罷封禪為郊祀遂行其禮<lb/>
識者非之䝉積官至工部尚書卒年七十三贈右僕射<lb/>
載官至知制誥翰林學士五代史有傳<lb/>
<pb n="KR2d0007_WYG_030-13b"/>
王祐字景叔大名莘人也父徹左拾遺祐少篤志詞學<lb/>
性倜儻而俊以書見桑維翰維翰奇之鄴帥杜重威辟<lb/>
為觀察支使祐常諭重威使無反漢重威竟反祐坐責<lb/>
遼州司户參軍仕周歴魏縣南樂二令太祖即位擢拜<lb/>
監察御史出知光州遷殿中侍御史知制誥遷翰林學<lb/>
士太祖征太原召祐謂曰上黨要地也汝當控制之遂<lb/>
知潞州及班師復召還㑹符彦卿鎮大名頗不治太祖<lb/>
以祐為之禆令察彦卿動靜又謂祐曰此卿故鄉所謂<lb/>
<pb n="KR2d0007_WYG_030-14a"/>
晝錦者也祐以百口明彦卿無罪且曰五代之君多因<lb/>
猜忌殺無辜故享國不永願陛下以為戒而彦卿由是<lb/>
以免故世稱祐有陰徳俄用兵嶺南徙知襄州移潭州<lb/>
召還知吏部選事初盧多遜與宰相趙普相傾多遜欲<lb/>
祐協力擠普一日祐以唐宇文融排張説事示之多遜不<lb/>
悦至是多遜參知政事乃黜為鎮國軍司馬太宗即位知<lb/>
河中府拜中書舎人史館修撰未幾知開封府以病請<lb/>
告拜兵部侍郎卒年六十四子旦自有傳<lb/>
<pb n="KR2d0007_WYG_030-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　東都事略卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十四</head>
    <p>
<pb n="KR2d0007_WYG_064-1a"/>
欽定四庫全書<lb/>
　東都事略卷六十四　　　宋　王　稱　撰<lb/>
　　列傳四十七<lb/>
謝絳字希深陽夏人也父濤太子賔客絳以父任為校<lb/>
書郎舉進士知汝隂縣遷光禄寺丞為祕閣校理上疏<lb/>
謂有宋當以土徳王天下下兩制議兩制以為太祖受<lb/>
終周室豈可弗遵五行之序事遂寝仁宗即位絳建議<lb/>
請以真宗配感生帝而翰林學士李維又以為不可尋<lb/>
<pb n="KR2d0007_WYG_064-1b"/>
出通判常州天聖初天下水旱蝗生河決絳上疏引洪<lb/>
範京房易傳陳災異之變以為陛下夙夜勤苦思有以<lb/>
塞時變惟是號令所發未聞有所以當天心故水未復<lb/>
而繼之以旱此天所以誨告陛下也夫風雨寒暑之於<lb/>
天時為大信也信不及於物澤不究於下則水旱為沴<lb/>
近制命有信宿輙改適行遽止風雨以信其可得乎今<lb/>
陛下朝夕左右以佞幸而進為陛下言者刻民而取利<lb/>
則甘御下而惜恩則悦諛言似忠而害於理忠言似逆<lb/>
<pb n="KR2d0007_WYG_064-2a"/>
而便於政然而為國以恩不以利取士以忠不以諛觀<lb/>
漢以災異䇿免三公示戒懼也陛下進用丞弼而政道<lb/>
未茂天時未順豈大臣輔賛不明耶陛下信任不篤耶<lb/>
何為干邪者易進守道者數窮政出多門俗喜由徑也伏<lb/>
願惻然下詔深自引咎許士大夫極言時政得失罷不<lb/>
急之役省無名之斂勿崇私恩更進直道宣徳流化以<lb/>
休息天下仁宗嘉納之為國史院編修官稍遷直集賢<lb/>
院以父年髙請便飬通判河南府又論唐室麗正史官<lb/>
<pb n="KR2d0007_WYG_064-2b"/>
之局並在大明華清宫内太宗肇修三館更立祕閣于<lb/>
昇龍門左親飛白題額刻賛閣下景徳中圖書寖廣又<lb/>
益以内帑四庫三聖數嘗臨幸親加勞問遞宿廣内有<lb/>
不時召人人力道術究蓺文知天子尊禮而名臣髙位<lb/>
繇此選也往者延燔簡編略盡詔訪舊本定正疑文有<lb/>
司引兩省故事别創外館以從繕冩攷校之便直舍卑<lb/>
喧大官衛尉供應滋削陛下未嘗迃翠華降玉趾寂寥<lb/>
冊府不聞輿馬之音曠有日矣議者以為慕道不篤於<lb/>
<pb n="KR2d0007_WYG_064-3a"/>
古待士少損於前士無延訪之勤而不自激䇿文雅漸<lb/>
弊甚為聖朝惜也願闢内館以恢景徳之制為開封府<lb/>
判官又為三司度支判官上言號令數變則虧體利害<lb/>
偏聼則惑聦請者務於必行守者患於不一願罷内降<lb/>
凡詔令皆由中書密院然後施行因進聖治箴五篇以<lb/>
父憂去服除擢知制誥請補外得知鄧州卒年四十六<lb/>
有文集五十卷<lb/>
蘇紳字儀甫泉州晉江人也舉進士為宜州推官稍遷<lb/>
<pb n="KR2d0007_WYG_064-3b"/>
太常博士舉賢良方正入等遷祠部員外郎直史館為<lb/>
開封府推官三司鹽鐵判官仁宗以天異地震方春而<lb/>
雷下詔求直言紳上疏曰星之麗天猶萬國之附王者<lb/>
下之畔上故星亦畔天精氣所感先示其象陛下既祇<lb/>
畏天誡則宜推原其本而與修其備若生民之疾苦未<lb/>
復郡縣之刑辟未平者願推所以拯䘏之道有位有背<lb/>
公懐私害直醜正相為比周不顧廉節者願思所以懲<lb/>
艾之術據名藩專使領有假非其人守邊防擁重兵有<lb/>
<pb n="KR2d0007_WYG_064-4a"/>
方略不聞者願議所以更置之宜西北諸戎久恃信好<lb/>
有强悍而自恣獷傲而慢上者願求所以伐其謀而制<lb/>
其命左右近習久處親信有狎侮而不戒恩過而患生<lb/>
願思所以杜其萌而柅其隙草澤庻士有負非常之才<lb/>
上不知而未用者願思所以觀其行而盡其能凡此數<lb/>
者幸留聼而察焉天者陽之氣地者隂之體其有越隂<lb/>
之分侵陽之政則應以變動故書曰無有作威作福害<lb/>
于而家凶于而國是也今天異若此得非任事之臣踰<lb/>
<pb n="KR2d0007_WYG_064-4b"/>
常分乎朝廷事無大小委之政府至於黜陟之柄亦或<lb/>
得專夫一二大臣平居之日所宜辨論官材使陛下周<lb/>
知在位之能否及有除擬則可以隨材而任用使進擢<lb/>
之人知恩出於上則威福不外分也今則不然每一官<lb/>
闕但閲其履歴附以比例而陛下無復有所更改競進<lb/>
之徒趨走權門經營㨗徑靡所不至是恩命未出於上<lb/>
而請託已行於下矣祖宗時擢用要官惟才是用臣下<lb/>
莫得而先知不牽制於一切故被擢之人感恩自厲此<lb/>
<pb n="KR2d0007_WYG_064-5a"/>
無他也講求之有素而大權不在於下也又雷者天之<lb/>
號令所以開發萌芽辟除隂害萬物須雷而解須雨而<lb/>
潤惟人君崇寛大順春令則應節否則動於冬今方春<lb/>
而雷發聲天其或者欲陛下出號令以震動天下宜及<lb/>
於早而矯臣下舒緩之咎凡朝廷事無巨細無内外取<lb/>
其先急者悉闗聖慮而振肅之不可緩也夫星變既有<lb/>
下畔上之象地震又有隂侵陽之證天意若曰夷狄将<lb/>
有畔上之釁恐陛下未悟也又以震雷警之欲陛下先<lb/>
<pb n="KR2d0007_WYG_064-5b"/>
事為備則患禍消而福祥至矣既又陳八事仁宗嘉納<lb/>
之除史館修撰擢知制誥翰林學士紳舉馬端為御史<lb/>
諫官歐陽脩論紳所舉非其人改龍圖閣學士知揚州<lb/>
父喪服除復入翰林言者又彈紳急於進取以翰林侍<lb/>
讀學士知河陽徙河中府未行感疾毉者誤用藥猶力<lb/>
疾杖之已而卒年四十八子頌自有傳<lb/>
葉清臣字道卿蘇州長洲人也少好學善屬文舉進士<lb/>
為僉書平江軍節度判官還為集賢校理通判太平州<lb/>
<pb n="KR2d0007_WYG_064-6a"/>
知秀州入為三司鹽鐵户部判官出知宣州景祐四年<lb/>
同修起居注進直史館時京師地震清臣上疏曰天以<lb/>
陽動君之道也地以隂静臣之道也天動地静主尊臣<lb/>
卑易此則亂地為之震乃十二月丙辰地震此大異也<lb/>
陛下憂勤庶政而災變如此必有下失民望上戾天意<lb/>
者頃范仲淹余靖以言事被黜天下之士結舌不敢議<lb/>
朝政者将二年矣願陛下深自咎責明詔郡國詳延忠<lb/>
直敢言之士庶幾明威降監而善應來集也出為兩浙<lb/>
<pb n="KR2d0007_WYG_064-6b"/>
轉運副使疏太湖盤龍匯滬瀆港入于海而民賴其利<lb/>
除知制誥方陜西用兵急於經費仁宗自擢清臣為龍<lb/>
圖閣直學士權三司使始奏編前後詔勑使吏不能欺<lb/>
簿帳之宂者一切刪去内東門御廚凡所呼索有司不<lb/>
敢問乃為合同以檢其出入焉宰相吕夷簡不恱清臣<lb/>
以宋庠鄭戬與清臣同年指為黨出知江寧府入為翰<lb/>
林學士以父䘮免或言其知兵請起守邊為宰相陳執<lb/>
中所不悦除翰林侍讀學士知邠州改青州永興軍復<lb/>
<pb n="KR2d0007_WYG_064-7a"/>
為翰林學士三司使請以河北安撫司錢平糴賈昌朝<lb/>
固争而罷復為翰林侍讀學士知河陽卒年五十贈右<lb/>
諫議大夫清臣為人爽邁遇事敢言數言天下事皆當<lb/>
世可施行者有集一百五十卷<lb/>
楊察字隐父其先成都人也舉進士為将作監丞通判<lb/>
宿州召試學士院改著作郎直集賢院為開封府推官<lb/>
同修起居注出為江東轉運使部吏頗易其年少及擿<lb/>
姦伏一路悚栗召為右正言知制誥有上書請罷有司<lb/>
<pb n="KR2d0007_WYG_064-7b"/>
糊名考試及變文格使為放軼以襲唐體者察謂防禁<lb/>
一潰則奔競復起文無今昔惟以體要為宗若肆其誕<lb/>
謾亦非唐氏科選之法議遂寝㑹晏殊為宰相察以子<lb/>
壻嫌換龍圖閣待制拜翰林學士知開封府以右諫議<lb/>
大夫為御史中丞詔舉御史因言臺屬供奉殿中廵糾<lb/>
不法必得通古今治亂良直之臣今舉格太密去坐細<lb/>
故皆所不取恐英傑之士或有所遺時御史何郯論事<lb/>
不得實問状察言御史故事許風聞若反被責問非所<lb/>
<pb n="KR2d0007_WYG_064-8a"/>
以為人主耳目之官也以事出知信州改揚州除翰林<lb/>
侍讀學士知永興軍加端明殿學士知益州進禮部侍<lb/>
郎知開封府復為翰林學士三司使以户部侍郎兼三<lb/>
學士提舉集禧觀進承旨踰年復拜三司使卒年四十<lb/>
六贈禮部尚書諡曰宣懿察七嵗始能言為文敏贍典<lb/>
内外制有體要吏術簡而中理有文集二十卷弟寘舉<lb/>
進士第一通判潤州以母憂不赴毁瘠而卒年三十一<lb/>
既死人多傷之<lb/>
<pb n="KR2d0007_WYG_064-8b"/>
尹洙字師魯河南人也兄源字子漸與洙俱以儒學知<lb/>
名舉進士為芮城河陽二縣僉書孟州判官又知新鄭<lb/>
縣通判涇州慶州趙元昊㓂邊圍定州堡大将葛懐敏<lb/>
發涇原兵救之源遺懐敏書曰賊舉其國而來其利不<lb/>
在城堡而兵法有不得而往救者且吾軍畏法見敵必<lb/>
赴而不計利害此其所以數敗也宜駐兵瓦亭見利而<lb/>
後動懐敏不能用其言是以敗死劉渙知滄州杖一卒<lb/>
不服渙命斬之以徇坐專殺降知密州源上書為渙論<lb/>
<pb n="KR2d0007_WYG_064-9a"/>
直得復知滄州范仲淹薦其材遂知懐州官至太常博<lb/>
士卒年五十洙少舉進士為正平簿河南府户曹邵武<lb/>
軍判官舉書判拔萃遷山南東道掌書記知伊陽縣王<lb/>
晦叔薦其材召試充館閣校勘遷太子中允范仲淹貶<lb/>
饒州諫官御史不肯言洙上書言仲淹臣之師友願得<lb/>
與俱貶貶監唐州稅復太子中允知河南縣趙元昊反<lb/>
陜西用兵大将葛懐敏奏起為經略判官洙雖用懐敏<lb/>
辟而尤為經略使韓琦所深知其後諸将敗於好水琦<lb/>
<pb n="KR2d0007_WYG_064-9b"/>
降知秦州洙亦徙通判濠州久之琦奏得通判秦州加<lb/>
直集賢院上疏曰漢文帝盛徳之主賈誼論當時事勢<lb/>
猶云可為痛哭孝武帝外制四夷以强主威徐樂嚴安<lb/>
亦以陳勝亡秦六卿篡晋為戒二帝不惡危亂滅亡之<lb/>
語故子孫保有天下者十餘世秦二世時闗東盜起或<lb/>
以反者聞二世怒下吏或曰逐捕今盡不足憂乃悦隋<lb/>
煬帝時四方兵興左右近臣皆隐賊數不以實聞或言<lb/>
賊多者輒被詰二帝以危亂滅亡為諱故秦隋之宗社<lb/>
<pb n="KR2d0007_WYG_064-10a"/>
數年而為丘墟矣陛下視今日之治孰與漢文威制四<lb/>
夷孰與孝武國家基本仁徳陛下慈孝愛民誠萬萬於<lb/>
秦隋至於西有不臣之國北有强大之鄰非特閭巷盜<lb/>
賊之勢也自敵叛命四年並邊苦數擾内地疲逺輸兵<lb/>
久于外而休息無期卒有乘敝而起兵法所謂雖有智<lb/>
者不能善其後當此之時陛下當夙夜憂懼所以慮事<lb/>
變而塞禍源也陛下雖樂聞過未聞以宗廟為憂危亡<lb/>
為懼此臣所感忿於邑而不已何者以今命令數更恩<lb/>
<pb n="KR2d0007_WYG_064-10b"/>
寵過濫賜予不節此三者在陛下所行爾因循不革弊<lb/>
壊日甚臣是以謂陛下未以宗廟為憂危亡為懼者此<lb/>
也夫命令者人君所以垂信於下異時民間降一命令<lb/>
皆竦觀之今則不能皆相與竊語以為不久當更既而<lb/>
信然此命令日輕於下也命令輕則朝廷不尊矣又聞<lb/>
羣臣有獻忠謀者陛下始甚聼焉後復一人沮之則意<lb/>
移矣忠言以信之不能終自絀其謀以為無益此命令數<lb/>
更之弊也夫爵祿者陛下所持之柄也近臣外戚内臣<lb/>
<pb n="KR2d0007_WYG_064-11a"/>
以及士人或因縁以求恩澤從中而下謂之内降臣聞<lb/>
唐氏衰政妃主擅朝結恩私黨名為斜封今陛下威柄<lb/>
自出外戚内臣賢而才者當與大臣公議而進之何必<lb/>
襲斜封之弊使大臣從之則壊陛下綱紀不從則沮陛<lb/>
下徳音壊綱紀忠臣所不為沮徳音則威柄輕於上且<lb/>
盡公不私朝廷所以責大臣今乃自以私暱撓之而欲<lb/>
責大臣之守不私難矣此恩寵過濫之弊也夫賜予者<lb/>
國家所以勸功也比年以來嬪御伶官太醫之屬賜予<lb/>
<pb n="KR2d0007_WYG_064-11b"/>
過厚民間傳言内帑金皆祖宗累朝所積陛下用之不<lb/>
甚愛惜今之所存無幾疎逺之人誠不能知内府豐匱<lb/>
之實但見取於民者日滋即知蓄於公者不厚臣亦知<lb/>
國家自西方興兵用度寖廣帑藏之積未必當為賜予<lb/>
所費然下民不可家至户曉獨見陛下行事頃嵗聞邊<lb/>
將王珪以力戰獲名馬金帛之賜則無不悦服見優人<lb/>
所得之過則往往憤嘆人情不可不察此賜予不節之<lb/>
弊也臣所論三事人皆共知近臣從諛而不言以至今<lb/>
<pb n="KR2d0007_WYG_064-12a"/>
日方今非獨夷狄之為患朝政日弊而陛下不寤人心<lb/>
日危而陛下不知臣願先正於内以正於外能使忠謀<lb/>
漸進綱紀漸舉國用漸充士心漸奮夷狄之患非所患<lb/>
也惟深察秦隋惡聞忠言所以亡逺法漢帝不諱危亂<lb/>
所以存日新盛徳與民更始則天下幸甚仁宗嘉納之<lb/>
遷知涇州又知渭州鄭戩為陜西帥遣劉滬董士廉城<lb/>
水洛洙奏罷之時戬已解四路而奏滬等督役如故洙<lb/>
屢召滬等不至遣人代之亦拒命洙乃諭狄青械以下<lb/>
<pb n="KR2d0007_WYG_064-12b"/>
吏戬論奏不已徙洙慶州又徙晉州遷起居舍人直龍<lb/>
圖閣知潞州士廉至京師上書訟洙命御史劉湜就鞫<lb/>
無罪乃以假公用錢與部将孫用又以為嘗自貸貶崇<lb/>
信軍節度副使天下莫不以為湜文致之也徙監均州<lb/>
酒税得疾無毉藥舁至南陽求毉疾革隐几而坐與賓<lb/>
客言不及其私遂卒年四十七洙博學有識度通六經<lb/>
尤深於春秋為文章簡而有法自西兵起洙未嘗不在<lb/>
兵閒而於西事尤習其詳其為兵制之説述戰守勝敗<lb/>
<pb n="KR2d0007_WYG_064-13a"/>
之要盡當今利害又欲訓土兵戍卒以減邊用為禦戎<lb/>
長久之策皆未及施為而元昊臣有文集二十七卷<lb/>
孫甫字之翰許州陽翟人也舉進士常從杜衍辟永興<lb/>
軍司錄衍為樞密副使又薦之得祕閣校理是時諸將<lb/>
討元昊久無功天下騷動仁宗方銳意更用二三大臣<lb/>
乃極選一時知名士増置諫員以甫為右正言仁宗好<lb/>
納諫未嘗罪言者甫嘗言宫禁事則曰所謂后者正嫡<lb/>
也其餘皆婢爾貴賤有等用物不宜過僭今張脩媛寵<lb/>
<pb n="KR2d0007_WYG_064-13b"/>
恣市恩禍漸已萌自古寵女色初不制而後不能制者<lb/>
其禍不可悔仁宗曰用物在有司吾恨不知爾甫曰世<lb/>
謂諫臣耳目官所以逹不知也若所謂前世女禍者載<lb/>
在書史陛下可自知也保州兵變前有告者大臣不時<lb/>
發之甫因力言樞密使副當得罪使乃杜衍也邊將劉<lb/>
滬城水洛于渭州尹洙以滬違節度將誅之大臣稍主<lb/>
洙議甫以謂水洛通秦渭於國家利滬不可罪由是罷<lb/>
洙而釋滬洙甫平生所善者也又言參知政事陳執中<lb/>
<pb n="KR2d0007_WYG_064-14a"/>
不知經術不可用由是仁宗難之甫遂求解職以右司<lb/>
諫知鄧州徙安州歴江東兩浙轉運使范仲淹知杭州<lb/>
多便宜行事甫曰范公大臣也吾屈於此則不得伸於<lb/>
彼矣一切繩之以法仲淹退未嘗不稱其賢改直史館<lb/>
知陜州徙晉州為河東轉運使三司度支副使擢天章<lb/>
閣待制河北都轉運使不行留侍讀卒年六十贈右諫<lb/>
議大夫甫性勁果美談論有文集七卷著唐史記七十<lb/>
五卷每言唐君臣行事以推見當時治亂若身履其間<lb/>
<pb n="KR2d0007_WYG_064-14b"/>
而聴者曉然如目見云<lb/>
石揚休字昌言眉州眉山人也少孤自力學舉進士髙<lb/>
第為同州觀察推官知中牟縣民賦役重而富人𨽻太<lb/>
常為樂工者六十餘人揚休皆罷之為祕閣校理以太<lb/>
常博士為開封府推官歴三司度支鹽鐵判官坐前在<lb/>
開封常失盜出知宿州復為度支判官修起居注初記<lb/>
注官與講讀之臣皆得侍坐邇英閣揚休奏史官當立<lb/>
上之左右與聞聖言不可坐仁宗從其言遷刑部員外<lb/>
<pb n="KR2d0007_WYG_064-15a"/>
郎知制誥初温成廟降香仁宗誤書名揚休言此奉宗<lb/>
廟之禮而有司承誤不以聞仁宗曰温成之廟豈可書<lb/>
名盖失在有司非卿言朕無由知之即命改焉揚休又<lb/>
奏乞増諫官七員以廣言路置五經博士以尊儒術命<lb/>
御史出使以防壅塞擇郡守縣令以安赤子禁奢侈以<lb/>
豐財用皆有益於國者卒年六十三揚休喜閑放平居<lb/>
飬猿鶴收畫圖以自適工於詩什世稱其才而於誥命<lb/>
非所長云<lb/>
<pb n="KR2d0007_WYG_064-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十四<lb/>
</p>
<p>
</p>
  </div>
</body>
</text>
</TEI>
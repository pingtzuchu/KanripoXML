<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百二十四</head>
    <p>
<pb n="KR2d0007_WYG_124-1a"/>
欽定四庫全書<lb/>
　東都事略卷一百二十四　宋　王　稱　撰<lb/>
　　附録二<lb/>
延禧號天祚皇帝改元曰乾統女真有俊禽曰海東青<lb/>
次曰玉爪駿俊異絶倫一飛千里非鷹鸇鵰鶚之比延<lb/>
禧縦弛失道荒於畋獵喜此二禽善捕天鵝命女真國<lb/>
人過海詣深山窮谷捜取以獻國人厭苦遂叛政和元<lb/>
年延禧改元曰天慶遣内侍童貫為國信使遼之君臣<lb/>
<pb n="KR2d0007_WYG_124-1b"/>
相聚指笑曰大宋乏人材如此遣一腐夫為奉使官何<lb/>
邪貫囬至盧溝河有燕人馬植者北朝大族也行汚而<lb/>
内亂燕人不齒乃夜見童貫侍者自陳有滅燕之䇿貫<lb/>
召見大竒之因擁以歸易姓名曰李良嗣薦之於朝浸<lb/>
加顯擢又賜姓趙氏是時遼人與女真交兵已四五年<lb/>
良嗣獻䇿曰女真恨遼人切齒又其主天祚滛荒失道<lb/>
本朝若遣使自登萊州渉海結好於女真不一月可到<lb/>
與之相約夾攻遼國則其國可圖也議者以謂自祖宗<lb/>
<pb n="KR2d0007_WYG_124-2a"/>
以來雖有此海道然以其地邊接諸蕃禁商旅舟舩不<lb/>
許通行㡬二百年矣恐夷人窺伺中國也貫不聽乃遣<lb/>
登州都廵檢馬政與良嗣往使女真約夾攻遼國馬政<lb/>
本熈河人其子擴應武舉有口辨令隨父使女真相約<lb/>
滅遼國之後中分其地㑹大臣有力爭者遂已宣和三<lb/>
年延禧改元曰保大四年延禧悉國中兵與女真大戰<lb/>
而大敗遂陷上京東京延禧徙燕京女真又以精兵攻<lb/>
之延禧裒殘衆與之接戰復大敗與其子趙王梁王遂<lb/>
<pb n="KR2d0007_WYG_124-2b"/>
奔於北界不毛之地由漢陽嶺入夾山初延禧留宰相<lb/>
張琳李處温與秦晉國王淳守燕延禧入夾山國人無<lb/>
主處温與其國人謀立淳淳延禧叔也宗真之孫洪基<lb/>
之妷初洪基囚其子濬欲立淳為儲貳不果已而立延<lb/>
禧淳守燕十二年人號燕王又謂之覃湘大王處温等<lb/>
帥薊京數萬人入燕王府勸進唯張琳有難色曰居攝<lb/>
可矣何必為真處温曰天意人心如此尚可易邪淳出<lb/>
遽以赭衣被之遂即位以處温守太尉左企弓守司徒<lb/>
<pb n="KR2d0007_WYG_124-3a"/>
曹義勇知樞宻院虞仲文參知政事張琳守太師十日<lb/>
一朝平章軍國大事雖外以元老尊之實處温不欲其<lb/>
在上也淳號天錫皇帝改保大四年為建福元年廢延<lb/>
禧為湘隂王遼國自此分矣童貫知延禧失國乃請兵<lb/>
北伐徽宗以貫為河北河東宣撫使引兵北向徽宗以<lb/>
三䇿付貫如燕人恱而從之因以復舊疆上也如耶律<lb/>
淳納土稱蕃中也如燕民未即恱服按民廵邊全師而<lb/>
還下也貫用劉韐宇文黄中為參謀程唐王序為轉運<lb/>
<pb n="KR2d0007_WYG_124-3b"/>
使而掌行文書者李宗振也宗振本曹州刀筆之吏姦<lb/>
滑而善舞文自陜西開邊貫倚為腹心貫雖有文士為<lb/>
幕屬而裁决機務一委宗振貫又起兵於陜西引种師<lb/>
道為都統制師道宿將也以此舉為非而貫不聽貫聚<lb/>
兵於雄州以五月中旬命种師道與知雄州和詵兵五<lb/>
萬屯於白溝淳遣蕭幹引精兵二萬及常勝軍迎敵幹<lb/>
本奚人蕃名古爾班常統遼國渤海奚人漢人四色軍<lb/>
馬號四軍大王幹引軍𢷬師道右軍右軍潰又犯左軍<lb/>
<pb n="KR2d0007_WYG_124-4a"/>
左軍驚擾師道遣楊可世率驍銳五千人過橋北擊遼<lb/>
之中軍遼軍乃囘而楊可世身被重創師道軍已沮遂<lb/>
引軍夜遁邌明蕭幹以騎兵五千尾擊之師道與詵度<lb/>
河而走徽宗以燕薊未可下乃詔班師淳以書責貫輒<lb/>
敗祖宗信誓於盛夏之日舉無名之師已為吾擊退今<lb/>
欲如何貫不能對㑹淳已病延禧自夾山𫝊檄天徳雲<lb/>
内等州㑹諸蕃五萬騎約以八月入燕李處温蕭幹等<lb/>
議曰莫若迎秦拒湘湘者延禧而秦者延禧次子也令<lb/>
<pb n="KR2d0007_WYG_124-4b"/>
百官從吾議者東立獨南面行營都統耶律寧趨西處<lb/>
温問其故對曰若天祚果能興復力足舉燕是天數何<lb/>
以拒之如其不然秦湘父子也今迎子而拒父豈理也<lb/>
哉處温奏曰寧搖衆請誅之淳撫几歎曰此忠臣也豈<lb/>
可殺之天祚果能來吾有死而已將何辭以相見延禧<lb/>
兵出漁陽嶺僅復豐應等州又為女真所敗其元妃諸<lb/>
王皆被虜再奔夾山淳疾亟乃授李處温蕃漢馬歩軍<lb/>
都元帥欲以後事託之蕭幹達實林牙等言處温恃翊<lb/>
<pb n="KR2d0007_WYG_124-5a"/>
戴之功輕侮僚屬若令授此職吾軰得以安乎乃矯詔<lb/>
召宰相左企弓曹勇義虞仲文康公弼等以侍病為名<lb/>
共議此事獨處温不至而處温隂聚武勇二千人從間<lb/>
道乞王師為援是夕淳卒祕不發喪蕭幹㑹百官於毬<lb/>
塲議宣言曰今上無嗣欲立皇后蕭氏權主軍國事奉<lb/>
迎天祚次子秦王為帝從吾議者書之羣臣無敢異者<lb/>
蕭后遂即位改建福元年為徳興元年蕭后者淳妻秦<lb/>
晋國妃也以幹有援立功封為越王乃召處温欲斬之<lb/>
<pb n="KR2d0007_WYG_124-5b"/>
處温來后以時方多艱不欲誅大臣但毁其元帥宣劄<lb/>
而已延禧聞淳死下詔奪其官封妻蕭氏降為庻人貫<lb/>
聞淳死耻兵敗思立功以報天子謂遼國既無主有間<lb/>
可乗復自莫州囘雄州奏乞益兵王黼為太宰力主再<lb/>
興師之議為貫大發陜西將兵及鄜延路副緫管劉延<lb/>
慶赴貫戱下期九月㑹於三關貫與蔡攸謀再舉㑹女<lb/>
真已破雲中府扣居庸關勢已盛改號大金國乃移文<lb/>
於貫詰問元約夾攻遼國何為背約不進兵貫恐懼遂<lb/>
<pb n="KR2d0007_WYG_124-6a"/>
定議大舉常勝軍首領郭藥師叛以涿州來降易州聞<lb/>
涿州降亦降蕭幹聞王師再壓境自燕來涿州藥師疑<lb/>
幹圖已使人諭之幹怒曰吾嘗薦爾於朝豈可背邪藥<lb/>
師乃不敢加害幹亦慮禍及身遽起啟鑰而去幹見蕭<lb/>
后俯伏待罪蕭后曰卿與諸將早為措置收復涿易多<lb/>
方招誘善之善也蕭后既失涿易州又聞貫攸益兵欲<lb/>
與金人夾攻燕薊知不能立國乃遣使韓昉齎表詣貫<lb/>
以降願稱臣稱貢貫攸不納昉謂貫攸曰女真人素性<lb/>
<pb n="KR2d0007_WYG_124-6b"/>
强悍樂于戰爭豈可與之為隣他日必悔大朝不要錯<lb/>
貫攸叱囘遂以十月進兵命劉延慶為都統制統兵十<lb/>
萬自白溝入界令郭藥師為選鋒延慶行至良鄉蕭幹<lb/>
率萬人迎擊延慶與戰不利遣大將髙世宣與藥師入<lb/>
燕山蕭幹留精兵三千人在城中與藥師巷戰藥師敗<lb/>
走世宣死之藥師徑走涿州延慶聞敗亦棄大將旗鼓<lb/>
而走是嵗金國主阿固達以銳兵入居庸關晡時至燕<lb/>
京蕭后聞居庸關失守夜率蕭幹等并老㓜出城聲言<lb/>
<pb n="KR2d0007_WYG_124-7a"/>
迎敵實出奔也蕭后欲歸我以求全未果而金國逰騎<lb/>
已至城下統軍蕭乞信開啟夏門納金人於是左企弓<lb/>
虞仲文曹勇義劉彦宗并蕭乞信等皆降蕭后奔松亭<lb/>
關與大臣共議所向達實林牙遼人也欲歸天祚蕭幹<lb/>
奚人也欲歸奚王府立國有蕭博迪者淳之婿也曰今<lb/>
日固合歸天祚然胡顔見之達實林牙怒曰爾敢異議<lb/>
邪即斬之令軍中曰此不欲歸天祚者於是遼人與奚<lb/>
人列陳而分遼軍從蕭后與逹實林牙趨夾山歸延禧<lb/>
<pb n="KR2d0007_WYG_124-7b"/>
延禧斬蕭后而赦逹實林牙奚人與渤海軍從蕭幹留<lb/>
奚王府遂僭號大奚國稱神聖皇帝改元曰天嗣阿固<lb/>
逹死童貫蔡攸帥師入燕撫定奚人嘉勒斡領衆出盧龍<lb/>
嶺攻陷薊州冦掠燕城王安中為燕山宣撫使命郭藥<lb/>
師領兵破之大戰於峯山獲耶律徳光尊號寳檢契丹<lb/>
塗金印幹既大敗奚渤海軍皆失其家歸怨於幹其部<lb/>
伯特赫殺之𫝊首京師時宣和六年也延禧得逹實林<lb/>
牙七千餘騎又隂結韃靼毛褐室韋三萬騎助之延禧<lb/>
<pb n="KR2d0007_WYG_124-8a"/>
謂中興有日欲搗山後之虚復燕雲地林牙諫曰不可<lb/>
自車駕奔夾山不能一戰今舉國為金人所有乃欲嬰<lb/>
其鋒非計也不如蓄銳待時無輕舉延禧不聽林牙稱<lb/>
疾不行延禧彊率諸軍出夾山越漁陽嶺取天徳軍東<lb/>
勝寧邊雲内等州南侵武州遇金人烏舎軍烏舎帥山<lb/>
西漢兒鄉兵為前驅以女真千餘騎伏山間乃出韃靼<lb/>
等顧之大駭而潰烏舎遣羅索貝勒領五百騎擊之延<lb/>
禧跳身投夏國未至伏發烏舎下馬跽於延禧前曰奴<lb/>
<pb n="KR2d0007_WYG_124-8b"/>
婢不佞乃以介胄犯皇帝天威死有餘罪因奉觴而進<lb/>
遂為烏舎所擒削封海瀕王送長白山東築城居之後<lb/>
踰年而卒遼國自安巴堅剙業徳光恢廓疆宇其後併<lb/>
吞諸蕃割據漢界南北五千里東西四千里子孫相繼<lb/>
二百餘年嘗與中國抗衡㑹無一日秋毫之警至延禧<lb/>
失道金人稱兵首尾攻戰十有六年卒以亡國云<lb/>
臣稱曰昔尹洙之叙燕曰戰國世燕最弱二漢叛臣恃<lb/>
燕挾敵蔑能自固以伯圭之強卒制於袁氏獨慕容乗<lb/>
<pb n="KR2d0007_WYG_124-9a"/>
石虎亂乃并趙雖勝敗異術大槩論其強弱燕不能加<lb/>
趙魏趙魏一則燕固不敵唐三盗連衡百餘年敵未嘗<lb/>
越燕侵趙魏是燕獨能支敵也自燕覆於敵敵日熾大<lb/>
顯徳世雖復三關尚未盡燕南地國初敵與并合勢益<lb/>
張然止命偏師備禦王師伐蜀伐夏泰然不以兩河為<lb/>
顧是趙魏足以制敵明矣并冦既平悉天下銳専力於<lb/>
敵不能擾尺寸地嘗以百萬衆駐趙魏訖敵退莫敢抗<lb/>
世多咎其不戰然我衆負城有内顧心戰不必勝則事<lb/>
<pb n="KR2d0007_WYG_124-9b"/>
亟矣故不戰未當咎也原其弊在兵不分設兵分為三<lb/>
壁於爭地掎角以疑其勢設覆以待其進邊壘素固驅<lb/>
民以守之俾其兵頓堅城之下乗間夾擊無不勝矣蓋<lb/>
兵不分有六弊使敵蓄勇以待戰無他榰梧一也我衆<lb/>
則士怠二也前世有善將兵者必問才智能將㡬何今<lb/>
以中材盡主之三也大衆儻北彼遂長驅無復顧忌四<lb/>
也重兵一屬根本虚弱纎人易以干說五也委大柄不<lb/>
無疑惑復命貴臣監督進退皆由中御失于應變六也<lb/>
<pb n="KR2d0007_WYG_124-10a"/>
兵分則盡易其弊是其六利也且勝敗兵家常勢悉内<lb/>
以擊外失則舉所有以棄之符堅肥水哥舒潼關是也<lb/>
則制在謀不在衆矣以趙魏燕南益以山西民足以守<lb/>
兵足以戰分而帥之將得専制就使偏師挫衂他衆尚<lb/>
奮詎能繫國家安危哉師覆於外而根本不搖者善敗<lb/>
也昔者六國有地千里師敗於秦散而復振㡬百戰猶<lb/>
未及其鄙守國之固也陳勝項梁舉關東之衆朝敗而<lb/>
夕滅新造之勢也以天下之廣謀其國不若千里之固<lb/>
<pb n="KR2d0007_WYG_124-10b"/>
而襲新造之勢徼幸於一戰庸非惑哉今兵乆弛士大<lb/>
夫誦聖言謂百世不復用非妄也然兵果廢則已設後<lb/>
世復用之鑒此少以悟世主故迹其勝敗焉李清臣亦<lb/>
有言臣使雲中道涿幽媯蔚愛其形勝毎私自歎息恨<lb/>
其為敵國有自石晋以十六州賂契丹凡漢唐所以御<lb/>
敵國者反為彼用非契丹實強中國亂也我失其地而<lb/>
累朝不能復以天下之大而栗焉嘗憂冦盗之至非特<lb/>
人謀弱亦地形然也烏虖真宗以禮幣結隆緒仁宗以<lb/>
<pb n="KR2d0007_WYG_124-11a"/>
信義懐宗真聖人一視同仁兼愛南北蓋如此至延禧<lb/>
立乃畋㳺無度虐用其衆喜海東青以搏天鵝好樂無<lb/>
厭遂以覆國書曰内作色荒外作禽荒其延禧之謂與<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_124-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百二十四<lb/>
</p>
<p>
</p>
  </div>
</body>
</text>
</TEI>
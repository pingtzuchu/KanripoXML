<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一百四</head>
    <p>
<pb n="KR2d0007_WYG_104-1a"/>
欽定四庫全書<lb/>
　東都事略卷一百四　　　宋　王　稱　撰<lb/>
　　列傳八十七<lb/>
姚兕字武之隴干人也父寳為隴干廵檢戰沒以兕為<lb/>
右班殿直熙寧中西鄙進築兕為廵檢以功稍遷左藏<lb/>
庫副使夏人舉國入㓂環慶保障皆被圍兕駐荔原堡<lb/>
引兵出據險要又張疑兵諸山上使賊不得散掠境内<lb/>
間出竒擊之賊稍却明日益兵來攻甚急兕乗高而射<lb/>
<pb n="KR2d0007_WYG_104-1b"/>
凡三百餘發皆應弦而斃指裂流血而射不已更遣其<lb/>
子雄率精騎出自執旗從城上麾之賊不敢當即引而<lb/>
西攻大順城兕復往援城又獲全慶卒叛兕以親兵守<lb/>
西門賊不得入且諭以大義賊感泣羅拜熙河用兵以<lb/>
兕策應攻破河州大酋木征聚兵于郎家山兕又破之<lb/>
鬼章陷景思立于踏白城諸兵皆欲以兵直前兕請先<lb/>
破撒宗城用其言一舉而克遂破踏白諸羌以報思立<lb/>
之役以功累遷皇城使交趾冦邊師次富良江賊以輕<lb/>
<pb n="KR2d0007_WYG_104-2a"/>
艦度兵合戰兕與諸將帥精兵鏖擊之賊不得登者盡<lb/>
擁江中以功領雅州刺史瀘南乞弟叛兕以功領忠州<lb/>
團練使俄為環慶路馬步軍副總管改鄜延哲宗即位<lb/>
拜東上閣門使移熙河鬼章據洮州諜言青唐欲將兵<lb/>
由講珠梁㑹于洮合冦我疆兕自河州率兵破六逋宗<lb/>
城夜遣驍將縱火講珠梁明日青唐兵至不得遂洮州<lb/>
之援鬼章就擒遷四方館使再移環慶進通州團練使<lb/>
改涇原總管移鄜延路卒年六十七贈忠州防禦使兕<lb/>
<pb n="KR2d0007_WYG_104-2b"/>
幼孤事母孝學兵法戰未嘗敗輕財樂施老不廢書好<lb/>
顔真卿書曰吾慕其人耳弟麟子雄右俱仕節度使<lb/>
麟字君瑞以父寳死事補三班借職稍遷左侍禁王韶<lb/>
取熙河知麟材可用用為熙河管界廵檢復河州為諸<lb/>
軍先以功遷内殿承制韶大㑹諸將飲幕下而露骨山<lb/>
降羌叛報至韶目麟曰破敵者飲此麟欣然盡巵酒擐<lb/>
甲馳去食未竟斬數百級還報韶大喜舉軍盡驚從定<lb/>
岷山又為諸軍先木征塞河州路攻香子城急命麟往<lb/>
<pb n="KR2d0007_WYG_104-3a"/>
戰將先鋒田瓊殿次牛精谷瓊欲速進麟曰此險疑有<lb/>
伏吾固緩以圖之遽前必墮計中瓊不聽勉與俱入伏<lb/>
果發瓊遂戰沒麟獨格殺數十人身被數創督戰益急<lb/>
士益用命卒解香子城圍通河州路積遷左藏庫使從<lb/>
李憲討鬼章以功遷皇城使從復洮州擢涇原路兵馬<lb/>
鈐轄兼知德順軍以師援李憲兵為前軍賊兵十餘萬鋒<lb/>
鋭甚麟謂其副曰賊衆我寡將迎擊之且臨以大軍之<lb/>
聲必濟即馳騎中軍告急憲進兵麟繼使人聲言姚公<lb/>
<pb n="KR2d0007_WYG_104-3b"/>
已破賊衆聞歡趨麟度憲不逺鼓而出戰方酣大軍沓<lb/>
至大破之賊潰走拜西上閣門使英州刺史為秦鳳路<lb/>
馬步軍副總管改環慶路王師問罪西夏麟與劉昌祚<lb/>
皆為涇原行營緫管聽高遵裕節制而以兵㑹于靈武<lb/>
賊十萬餘扼我師麟引兵以出大破之遂以師抵靈武<lb/>
為諸道先數日遵裕至方議攻城麟先登矢石下如雨<lb/>
氣益振城且拔㑹班師麟復以涇原兵為後軍賊追躡<lb/>
慷慨激厲士衆爭出死力卒全師而還是役也涇原軍<lb/>
<pb n="KR2d0007_WYG_104-4a"/>
入為前出為殿戰嘗為最而麟實將之諸將得罪例降<lb/>
皇城使永興軍路鈐轄初遵裕與昌祚有隙凡軍事輒<lb/>
沮止以故不濟後昌祚言靈武不克實受制非戰之罪<lb/>
朝廷問麟是非麟曰首至靈武昌祚之功城不能取皆<lb/>
臣之罪人以此多之復為涇原路鈐轄初復蘭州麟以<lb/>
功復故官為副緫管時夏人請蘭㑹之地麟奏書以為<lb/>
夏人逐其君王師是征今秉常不廢即為順命可因以<lb/>
息兵矣獨蘭㑹不可與願召諸將帥飭邊備示進討之<lb/>
<pb n="KR2d0007_WYG_104-4b"/>
形以絶其望朝廷是其議兵出殺胡平而夏人兵壓境<lb/>
麟屯兵瓦亭賊逼靜邊麟將兵以待賊至邀擊之賊遁<lb/>
去召為龍神衞四廂都指揮使累拜馬軍副都指揮使<lb/>
建武軍留後紹聖中出師涇原召拜殿前副都指揮使<lb/>
武康軍節度使殿前都指揮使改鎮建雄徙定武卒年<lb/>
六十八贈太尉麟風貌瑰特美鬚髯不妄笑語喜司馬<lb/>
兵法為將沈毅多奇策有功不自矜伐持軍紀律明下<lb/>
樂為之用事兄兕盡禮兄弟並立功聲蓋一時云<lb/>
<pb n="KR2d0007_WYG_104-5a"/>
折可適字遵正其先與魏道武俱起雲中號代北著姓<lb/>
郭逵帥鄜延見之曰真將種也薦之試藝廷中為鄜延<lb/>
路經略司淮備差使擢知寧岷環蘭四州再知鎮戎軍<lb/>
章楶帥太原築石門峽好水川檄可適守鎮戎時熙河<lb/>
秦鳳環慶三路兵㑹涇原之師無慮三十萬聽命於楶<lb/>
楶以總管王文振為統制以可適為前軍而副之前軍<lb/>
遇敵求援可適請文振益兵發熙河卒二千人失道盡<lb/>
赴坑谷死文振懼歸罪可適劾其擅興違節制奪十三<lb/>
<pb n="KR2d0007_WYG_104-5b"/>
官而罷楶請留之乃以可適權第十三將差統將嵬名<lb/>
阿理監軍昧勒都逋皆西夏用事首領朝廷密詔圖之<lb/>
㑹二酋以放牧為名窺伺境上可適因請出兵銜枚夜<lb/>
襲之俘其家屬部族三千餘人簿所得十餘萬計其地<lb/>
即天都山也可適請以秋葦川為砦南牟為州詔名砦<lb/>
曰臨羌州曰西安而以可適知州事累遷明州觀察使<lb/>
涇原路副都總管帥請以兵直據靈州徽宗召問可適<lb/>
可適曰易取難守計當先稍侵其地以弱之俟吾籓籬<lb/>
<pb n="KR2d0007_WYG_104-6a"/>
已固委輸無阻而後可圖也進武安軍留後知渭州拜<lb/>
淮康軍節度使召為佑神觀使復帥涇原卒年六十一<lb/>
子彦質<lb/>
郭成德順軍中安堡人也初以應募為弓箭手累級補<lb/>
都指揮使討河州踏白城部族有功換西頭供奉官從<lb/>
征交趾瀘南轉内殿承制元豐中大合五道兵趨靈武<lb/>
成將涇原選鋒賊守漫<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>險以拒王師成出奇奮擊之<lb/>
至靈武有番酋乘馬馳突統制劉昌祚曰孰能為我取<lb/>
<pb n="KR2d0007_WYG_104-6b"/>
此敵乎成即躍馬斬其首以還昌祚大奇之為涇原第<lb/>
十副將以杖部將坐免熙河秦鳳環慶涇原之師進築<lb/>
平夏城置第十將以戍之章楶謂諸將曰新邊控扼誰<lb/>
可付者皆曰非郭成不可遂用之駐平夏敵既失地利<lb/>
乃縱兵圍成成隨機應變已而援兵大集陞統制成乃<lb/>
與折可適議曰賊新敗衂若乘勢深入可以大獲帥以<lb/>
萬騎付之分道而進即帳中擒其大酋嵬名阿理昧勒<lb/>
都逋以功遷引進使雄州防禦使涇原路鈐轄轉客省<lb/>
<pb n="KR2d0007_WYG_104-7a"/>
使卒年五十六成姿貌豐偉襟度坦然撫養孤窮疎財<lb/>
好施名振西鄙云子浩<lb/>
劉仲武字子文秦州成紀人也姿雄偉以材武補官數<lb/>
從軍與吐蕃力戰有功積官至禮賔使為涇原路第一<lb/>
將夏人欲犯天聖砦主帥諜知舉事日檄仲武㑹諸將<lb/>
兵於天聖約曰過某日賊不來即分屯去仲武得賊的<lb/>
期乞緩分屯主帥不恱止留一將及仲武軍賊果至仲<lb/>
武力戰禦之賊遁去遷皇城使熙河路兵馬都監收復<lb/>
<pb n="KR2d0007_WYG_104-7b"/>
湟州除東上閣門使知河州李忠與骨延戰不利吐蕃<lb/>
為王趙懐德及狼阿章聚衆數萬勢張甚仲武禦之與<lb/>
賊相持二日潛遣二將各五百騎直抵賊營令之曰賊<lb/>
迎戰勿與戰亟還伏兵道左伺二將還賊追之伏發大<lb/>
敗其衆斬三千級遷四方館使惠州刺史收復西寧州<lb/>
轉客省使果州團練使移知湟州復還河州趙懐德狼<lb/>
阿章果來降遷榮州防禦使副高永年征西涼賊遽至<lb/>
仲武欲持重固壘永年易賊迎戰遂大敗仲武引咎自<lb/>
<pb n="KR2d0007_WYG_104-8a"/>
劾長流嶺表命未下㑹與夏人戰傷足朝廷閔之免赴<lb/>
貶所未幾為西寧都䕶童貫宣撫陜西議欲招誘偽王<lb/>
子臧征僕哥收積石軍積石與西寧接境仲武詣貫計<lb/>
事曰大兵入境賊窮走夏國路由西寧可掩捕若降可<lb/>
招納或深入巢穴可乗其便河橋功力卒未易辦可預<lb/>
具若禀命待報則失幾會奈何貫許以便宜臧征僕哥<lb/>
果欲降丐一子為質仲武即遣子錫往而河橋亦成仲<lb/>
武以兵度河挈偽降王以歸貫掩其功止録河橋之勞<lb/>
<pb n="KR2d0007_WYG_104-8b"/>
仲武終不自言徽宗遣使持金醆賜先得積石軍招納<lb/>
降王者使者訪其實以醆授仲武召對徽宗曰高永年<lb/>
失律以不用卿言招納降王撫定河南皆卿力也仲武<lb/>
謝問幾子曰九子徽宗悉命以官以錫為閣門祇候復<lb/>
知西寧州移渭州召為龍神衞四廂都指揮使帥涇原<lb/>
移帥秦鳳以功累遷保靜軍承宣使步軍都指揮使熙<lb/>
河涇原都統制夏人冦震武仲武却之除瀘州軍節度<lb/>
使以老請祠提舉明道宫未幾再帥熙河以疾卒年七<lb/>
<pb n="KR2d0007_WYG_104-9a"/>
十三徽宗聞訃歎曰吾失長城矣諡曰威肅九子錫錡<lb/>
最知名<lb/>
趙隆秦州成紀人也以勇敢應募從王韶收復熙河四<lb/>
遷為三班借職姚麟嘗與虜戰被重創曰吾渴欲死得<lb/>
水可活有泉近虜營隆潛往納衣泉中賊覺隆急持濡<lb/>
衣且戰得歸裂取水以飲麟麟得活嘗從李憲討賊數<lb/>
有功討鬼章也河外諸羌皆以兵應鬼章隆率衆先至<lb/>
斧其橋鬼章失援擒之除涇原第九將與夏人戰平夏<lb/>
<pb n="KR2d0007_WYG_104-9b"/>
川功為多移熙河路兵馬鈐轄師出邈川隆將前軍擊<lb/>
賊賊走保三城逐北遂降之復鄯廓兩州夏人㓂涇原<lb/>
詔熙河深入分其兵無令專得東向師至鐵山隆先登<lb/>
士皆殊死戰賊解召見徽宗曰鐵山之戰卿力也童貫<lb/>
與隆論燕雲事隆極言其不可貫曰君與此當有異拜<lb/>
隆曰武夫豈敢干爵禄以敗祖宗百餘年之盟好乎異<lb/>
時釁生雖萬死不足以謝天下貫知不可奪明日白徽<lb/>
宗除知西寧州時又有邊將劉延壽者過太原帥臣方<lb/>
<pb n="KR2d0007_WYG_104-10a"/>
經營燕雲以問延壽延壽以可伐不可守可守不可久<lb/>
矧祖宗盟誓一旦敗之恐有不測之變帥甚忌之隆與<lb/>
延壽雖武士甚有精識隆至西寧羌豪懾伏悉籍其户<lb/>
三萬六千願比内地從熙河帥劉法討賊隆以奇兵擣<lb/>
之虜大潰遂城鎮武遷温州防禦使為馬步軍副緫管<lb/>
捧日天武四廂都指揮使卒贈鎮潼軍節度使<lb/>
和詵字子美濮州鄄城人也以䕃補三班奉職為河北<lb/>
副將累轉内殿崇班知岢嵐軍稍遷西上閣門使知雄<lb/>
<pb n="KR2d0007_WYG_104-10b"/>
州改右武大夫威州刺史詵因上制勝強逺弓式施行<lb/>
之弓能破堅於三百步外邊人號為鳳皇弓轉拱衞大<lb/>
夫榮州防禦使遷中侍大夫相州觀察使時女真數犯<lb/>
契丹童貫帥師巡邊至高陽關召詵問以計策乃言南<lb/>
北兄弟之國誓好百有餘年今師出無名宜按兵觀釁<lb/>
戒諸將無妄動貫諤然乃命詵兼統制副种師道詵還<lb/>
瓦橋貫亦至而前軍統制楊可世入敵境而敗詵勸師<lb/>
道斬可世以徇師道不從引軍宵遁詵亦徒行亂兵閒<lb/>
<pb n="KR2d0007_WYG_104-11a"/>
踰宿入雄州敵師至城下而還貫奏詵不從節制責豪<lb/>
州團練副使筠州安置徽宗亦詔貫班師㑹耶律淳死<lb/>
蕭太后立朝廷復詔貫毋歸及收復燕京肆赦以詵初<lb/>
議不戰獨不赦還後數月蕭幹出盧龍攻破景州又敗<lb/>
常勝軍於石門鎮陷薊州冦掠燕城人情忷忷有謀棄<lb/>
燕者徽宗於是思詵言召還復正奉大夫宣州觀察使<lb/>
卒年六十七贈安化軍承宣使<lb/>
　<lb/>
<pb n="KR2d0007_WYG_104-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷一百四<lb/>
</p>
<p>
</p>
  </div>
</body>
</text>
</TEI>
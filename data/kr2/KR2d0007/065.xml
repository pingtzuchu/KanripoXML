<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十五</head>
    <p>
<pb n="KR2d0007_WYG_065-1a"/>
欽定四庫全書<lb/>
　東都事略卷六十五　　　宋　王　稱　撰<lb/>
　　列傳四十八<lb/>
賈昌朝字子明真定人也曽祖緯為史官官至給事中<lb/>
五代史有傳天禧元年昌朝獻文章于朝召試除晉陵<lb/>
簿國子監説書時孫奭判監一見許以公輔景祐元年<lb/>
初置崇政殿説書以授昌朝而天章閣侍講亦自昌朝<lb/>
始在經筵善稱説仁宗多所質問昌朝皆記錄刪潤以<lb/>
<pb n="KR2d0007_WYG_065-1b"/>
進賜名邇英延議二閣記注錄太平興國寺災以易春<lb/>
秋進戒因言近嵗屢災寺觀盖有所在可勿繕治以稱<lb/>
陛下畏天威愛人力之意西域僧以佛骨銅像來獻請<lb/>
加賜遣還無以所獻示外皆從之歴知制誥龍圖閣直<lb/>
學士判流内銓銓法縣令奉錢滿萬二千乃舉令昌朝<lb/>
以為法如此則小縣終不善治乃請槩舉令而與其奉<lb/>
如大縣權知開封府為御史中丞劉平石元孫陷西虜<lb/>
或誣以降議收其族昌朝言漢殺李陵母妻子陵不歸<lb/>
<pb n="KR2d0007_WYG_065-2a"/>
而漢悔真宗撫王繼忠家後賴其力且平事固未可知<lb/>
乃不果收侍講林瑀以天子即位年月傅㑹易算推吉<lb/>
凶昌朝疏出之初元昊反昌朝請減不急費詔令與三<lb/>
司合議嵗省緡錢百萬又言所以待夷狄者六事時皆<lb/>
用其䇿慶歴三年遂參知政事四年為樞密使五年拜<lb/>
同中書門下平章事集賢殿大學士居兩月除昭文館<lb/>
大學士元昊歸石元孫議賜死昌朝獨曰自古將帥被<lb/>
執多不死元孫得不死宋興以來御試制科人無第三<lb/>
<pb n="KR2d0007_WYG_065-2b"/>
等者惟吴育第三等自餘皆第四等並為及第自天聖<lb/>
六年始復置中選者不過一二人然數年之後即為美<lb/>
官昌朝議欲廢之吴育不可與昌朝皆論於上前由是<lb/>
有隙乃詔自今制科者不聽自投牒皆兩制舉焉育數<lb/>
與昌朝争議議者不以昌朝為直髙若訥為御史中丞<lb/>
乃言大臣廷争不肅故雨不時若育罷昌朝亦除武勝<lb/>
軍節度使同平章事判大名府初張貴妃為貴人賈氏<lb/>
母飬于禁中貴妃既寵幸時賈氏用事宫中謂之賈夫<lb/>
<pb n="KR2d0007_WYG_065-3a"/>
人而昌朝以姑事之謂之賈姑姑時臺諫論其姦近侍<lb/>
有進對者曰近日臺諫言事虚實相半如賈姑姑事豈<lb/>
有是哉仁宗黙然久之曰賈氏實曽薦昌朝也王則反<lb/>
貝州昌朝遣部將往討事平移鎮山南東道封安國公<lb/>
河決商胡屬歲饑又疫人多流棄昌朝所救活甚多徙<lb/>
鄭州及見留為觀文殿大學士判都省觀文殿置大學<lb/>
士自此始求補外復以山南東道節度使為右僕射兼<lb/>
侍中判鄭州辭僕射侍中乃改同平章事以母喪去召<lb/>
<pb n="KR2d0007_WYG_065-3b"/>
對經筵命講易出判許州移大名復請修河故道中書<lb/>
議歸之六塔昌朝力争不已其後河果不可塞振救瀕<lb/>
河水災之民全活者衆中人劉恢往還河上言河決趙<lb/>
征村與上姓名嫌為不祥時皆謂昌朝使之以搖當國<lb/>
者嘉祐元年封許國公召為樞密使仍同平章事三年<lb/>
諫官御史言昌朝别為客位以待宦官又宦官有矯詔<lb/>
者釋之而不治乃罷以鎮安軍節度使兼侍中景靈宫<lb/>
使又出判許州改鎮保平移大名英宗即位改鳯翔節<lb/>
<pb n="KR2d0007_WYG_065-4a"/>
度使加左僕射進封魏國公徙許州以疾求解將相復<lb/>
為右僕射觀文殿大學士判都省薨年六十八贈司空<lb/>
兼侍中諡曰文元昌朝博學善議論及大用不為正人<lb/>
所與而數有攻其結宫人宦官者有文集奏議各二十<lb/>
卷通紀八十卷本朝時令十二卷羣書音辨十卷有子<lb/>
炎徽宗時為工部侍郎<lb/>
臣稱曰聞之諸公長者方昌朝始見孫奭也奭以唐路<lb/>
隋韋處厚傳示之謂昌朝曰知此意否君異日以儒術<lb/>
<pb n="KR2d0007_WYG_065-4b"/>
作宰相正如此二人世以謂奭能知人然爵位固相似<lb/>
而其邪正則逺也盖知人之難自古而然矣<lb/>
宋庠字公序開封雍丘人也舉進士開封禮部俱第一<lb/>
與弟祁同時有名以詩賦為學者所宗謂之二宋初為<lb/>
大理評事同判襄州遷直史館修起居注遷右正言㑹<lb/>
郭皇后廢庠與諸諫官伏閣力争坐罰金景祐元年知<lb/>
制誥當是時制舉人與武舉雜試庠建言六科待天下<lb/>
異士宜設次具酒食禮之武舉人别試仁宗從其請五<lb/>
<pb n="KR2d0007_WYG_065-5a"/>
年仁宗欲以為同知樞密院事故事無自知制誥除者<lb/>
乃召入翰林為學士而以弟祁知制誥寳元二年遂拜<lb/>
右諫議大夫參知政事仁宗眷之厚宰相吕夷簡不悦<lb/>
㑹范仲淹在延安焚元昊國書不以聞而以私書復之<lb/>
事至朝廷羣公議之夷簡謬謂不可庠信之亟於上前<lb/>
乞斬仲淹夷簡徐救之時鄭戬為樞密副使葉清臣為<lb/>
三司使皆庠同年進士或誣以朋黨盡逐之庠得知揚<lb/>
州加資政殿學士移鄆州慶歴五年復拜參知政事仁<lb/>
<pb n="KR2d0007_WYG_065-5b"/>
宗御資政殿召兩府親䇿以時事庠獨進以為兩漢對<lb/>
䇿本延巖穴草萊之人臣等備位大臣自視遇如賤士<lb/>
非所以尊朝廷也乃請歸中書合議上奏從之後復手<lb/>
詔以時事詢兩府兩府皆推庠為對八年以工部侍郎<lb/>
充樞密使皇祐元年拜兵部侍郎同中書門下平章事<lb/>
集賢殿大學士遷工部尚書三年祁之子與越國夫人<lb/>
張氏客張彦方逰而彦方偽造敕牒為人補官論死御<lb/>
史奏庠不戢子弟又言庠在政府無所建明乃罷為刑<lb/>
<pb n="KR2d0007_WYG_065-6a"/>
部尚書觀文殿大學士知河南府徙許州河陽嘉祐三<lb/>
年拜樞密使同平章事封莒國公與副使程戡不協戡<lb/>
罷而御史言庠昬耄以河陽三城節度使同平章事判<lb/>
鄭州移鎮武寧改相州英宗即位封鄭國公為景靈宫<lb/>
使出判亳州庠所至以鎮静為治末年信愛幼子頗致<lb/>
物議至是御史有言勿令其子侍庠之官英宗曰庠老<lb/>
矣奈何不使其子隨乎請老以司空致仕卒年七十一<lb/>
贈太尉兼侍中諡曰元憲庠性儉約不喜聲色讀書至<lb/>
<pb n="KR2d0007_WYG_065-6b"/>
老不倦初名郊李淑在翰林因對言於仁宗曰宋郊姓<lb/>
符國號名應祀天不祥也仁宗語之更焉<lb/>
祁字子京與兄庠同試禮部㑹諒隂正奏名初為第一<lb/>
章獻皇后曰弟可先兄乎乃以郊為第一而祁為第十<lb/>
兄弟友愛甚篤初釋褐授復州軍事推官代還為國子<lb/>
監直講遷太常禮院修起居注陜西用兵調費日促祁<lb/>
上疏曰兵以食為本食以貨為資誠聖人一天下之歸<lb/>
之具也以天下取之以天下用之量入為出故天子不<lb/>
<pb n="KR2d0007_WYG_065-7a"/>
得私焉今左藏無積年之錢太倉無三載之儲南方冶<lb/>
銅匱而不發承平如此已自彫困何哉良由取之既廣<lb/>
用之無度也今朝廷大有三宂小有三費何謂三宂天<lb/>
下有定官無限員一宂也天下廂軍不任戰而耗衣食<lb/>
二宂也僧道日益多而無定數三宂也三宂不去不可<lb/>
以為國請斷自今日僧道以受戒具者且使如舊其在<lb/>
寺觀為徒弟者釋還為民勿復嵗度今日已後州縣寺<lb/>
觀留若干所僧道定若干人更不得過此數此䇿一舉<lb/>
<pb n="KR2d0007_WYG_065-7b"/>
可得耕夫五十萬人則一宂去矣天下廂軍不擇孱小<lb/>
尫弱而刺之才圖供役本不知兵亦且月費廪糧嵗費<lb/>
庫帛數口之家不能自庇於是相挻逃匿化而為盗者<lb/>
不可勝計朝廷每有夫役更籍農民以任其勞假如廂<lb/>
軍可驅以就役且又别給口劵復賜錢帛廣勸無益請<lb/>
罷天下招廂軍已在籍者許備役終身如此則中下之<lb/>
家悉入農桑又得力耕者數十萬則二宂去矣國家郡<lb/>
縣素有定官譬以十人為額則常以什二加之即遷代<lb/>
<pb n="KR2d0007_WYG_065-8a"/>
罪謫足以無乏今則不然一官未缺十人競逐紆朱滿<lb/>
路襲紫成林州縣之地不廣於前而官五倍於舊吏不<lb/>
可以茍進官不可以濫除請詔三班審官院諸司流内<lb/>
銓明立限員以為定法其門䕃之外貢舉之色實置選<lb/>
限稍務擇人候有闕官計員補吏則三宂去矣何謂三<lb/>
費一曰道場齋醮無日不有供億不可資計而皆以祝<lb/>
帝夀奉先烈祈民福為言令臣下不得開説臣愚以謂<lb/>
陛下上事天地宗廟次事社稷百神醴酪粢盛犧牲玉<lb/>
<pb n="KR2d0007_WYG_065-8b"/>
帛使有司端委而奉之嵗時而薦之足以竦明徳於天<lb/>
極介多福於黔庶何必道場齋醮希屑屑之報哉是國<lb/>
家抱虚以考祥小人誣神以獲利耳宜取其必不可罷<lb/>
者使略依本教以奉薫修則一費節矣二曰京師寺觀<lb/>
或多設徒卒或増置官吏衣糧所給三倍他處幄帳謂<lb/>
之供飬田産謂之常住不徭不役坐享齋名而又别築<lb/>
神祠争修塔廟皆曰不費官帑自用民財此誠不逞罔<lb/>
上之尤者也夫民藏於國國藏於民財不天來而由地<lb/>
<pb n="KR2d0007_WYG_065-9a"/>
出也役不使鬼而待人作也捨國取民其傷一焉請一<lb/>
切罷之則二費節矣三曰使相節度不𨽻藩要貪取公<lb/>
用以濟私家跡夫節相之建或當邊鎮或臨師屯公用<lb/>
之設所以勞衆而享兵也今則不然大臣罷黜率叨恩<lb/>
除取生人之資財為無功之奉飬坐縻邦用莫此為甚<lb/>
請自今地非邊要州無師屯不得建節已帶節度不得<lb/>
留近藩及京師則三費節矣臣又聞之人不率則不從<lb/>
身不行則不信陛下若能躬服至儉先示四方衣服醪<lb/>
<pb n="KR2d0007_WYG_065-9b"/>
膳無益舊規請自乘輿始錦綵珠玉不得妄費請自後<lb/>
宫始然後天下響應民業日豐人心不搖師役可舉雖<lb/>
使風行雷照飲馬西河蠢爾戎酋可翫之掌中矣次當<lb/>
知制誥以兄庠參知政事乃除天章閣待制庠罷亦出<lb/>
知夀州徙陳州還知制誥除翰林學士庠復執政改龍<lb/>
龍圖閣直學士遷羣牧使庠為樞密使復為翰林當張<lb/>
貴妃制初欲行䇿禮而祁乃以誥進妃怒抵于地曰何<lb/>
學士敢輕人遂落職知許州未數月復翰林侍讀學士<lb/>
<pb n="KR2d0007_WYG_065-10a"/>
史館修撰兼龍圖閣學士張彦方與祁子遊乃出知亳<lb/>
州知成徳軍請弛河東陜西馬禁聴蕃落民閒自相賣<lb/>
民飬馬者不得升户等又請復唐䭾慕之制居三月徙<lb/>
定州又言天下根本在河北河北根本在鎮定以其扼<lb/>
賊衝為國門户且契丹搖尾五十年習不畏人狼態猘<lb/>
心不能無動今䑛齶垂涎欲肆齧者惟鎮與定爾臣日<lb/>
夜深計以為欲兵之强莫若積穀與財欲士訓練莫若<lb/>
善擇将欲令人樂鬭莫若重賞而嚴罰欲賊顧望不敢<lb/>
<pb n="KR2d0007_WYG_065-10b"/>
前莫若使鎮重而定强今朝廷擇將練卒制財强勢反<lb/>
以陜西河東為先河北為後非計也夫陜西兵鋭士勇<lb/>
賊不能深入河東天險敵憚為㓂惟河北不然失長城<lb/>
之防自薊而南直視千里賊鼔而前如莞袵上行故曰<lb/>
謀契丹不得不先河北謀河北捨定與鎮無可議矣故<lb/>
臣願先入穀鎮定鎮定已足可入穀餘州列将在陜西<lb/>
河東有功状者得遷鎮定則鎮定重以天下久平馬益<lb/>
少臣請多用步兵夫閧然聚霍然去雲奔飇馳抄后掠<lb/>
<pb n="KR2d0007_WYG_065-11a"/>
前此馬之長也強弩巨梃長槍利刃什什相聮伍伍相<lb/>
縫大呼薄戰此步之長也臣料今不待馬而步可用也<lb/>
臣請損馬而益步故馬少則騎精步多則鬭健我能用<lb/>
步所長雖契丹多馬無所用之夫鎮定一體也自先帝<lb/>
以來為一道帥專而兵不分故定揕其胸則鎮𢷬其脅<lb/>
勢自然耳今判而為二其顯有害者屯砦山川要險之<lb/>
地裂而有之脫或一賊叩營壘則彼此不相謀誰肯任<lb/>
責邪臣請合鎮定為一路願以将相大臣領之無事時<lb/>
<pb n="KR2d0007_WYG_065-11b"/>
以鎮為治所有事則遷治定指授諸将權一而責有歸<lb/>
事無茍且之意䇿之上也惟陛下當安思危熟計所長<lb/>
必待事至而后圖之殆矣既又上禦戎七論加端明殿<lb/>
學士知益州代還除三司使御史中丞包拯言祁在益<lb/>
州多遊燕又其兄在政府乃加龍圖閣學士知鄭州初<lb/>
賈昌朝建議修唐書始令館職日供唐書所未載者二<lb/>
事附於本傳命祁與王堯臣楊察張方平為修撰又命<lb/>
范鎮邵必宋敏求吕夏卿為編修而以昌朝提舉昌朝<lb/>
<pb n="KR2d0007_WYG_065-12a"/>
舉王疇編修必以為史出衆手非是辭之昌朝罷相以<lb/>
丁度兼領度卒劉沆代之沆罷王堯臣代之堯臣卒曽<lb/>
公亮代之唐書初修而堯臣以憂去方平察相繼出外<lb/>
祁遂獨秉筆雖外官亦以稾自隨久之又命歐陽脩刋<lb/>
修分作紀志劉羲叟修律歴天文五行志将卒業而梅<lb/>
堯臣入局修方鎮百官表祁與范鎮在局一十七年王<lb/>
疇一十五年宋敏求吕夏卿並各十年刋纂紀志六十<lb/>
卷列傳一百五十卷至是書成祁進工部尚書踰月拜<lb/>
<pb n="KR2d0007_WYG_065-12b"/>
翰林學士承旨復除羣牧使卒年六十四贈刑部尚書<lb/>
祁将終親草遺表勸立皇嗣戒其子勿請諡勿求遺恩<lb/>
勿為銘誌勿修佛事其後翰林學士承旨張方平為祁<lb/>
請諡曰景文有文集一百卷廣樂記六十五卷祁非特<lb/>
文章有見於世其守邊議兵雖古名将不能過也然不<lb/>
至大用時論惜之吕夏卿劉羲叟附于傳<lb/>
吕夏卿字縉叔泉州晋江人也少以䕃補太廟齋郎閉<lb/>
户讀書親朋罕見其面舉進士調髙安簿又為江寧尉<lb/>
<pb n="KR2d0007_WYG_065-13a"/>
時修唐書以夏卿為編修官書成進直秘閣夏卿喜聚<lb/>
書博覧強記而於歴代史尤該洽唐自韋述等著史又<lb/>
有編年諸録而旁記雜説幾數百家夏卿討論是正於<lb/>
新書為力居多然亦好尚竒異也與修仁宗實録同修<lb/>
起居注遷知制誥神宗訪以政事夏卿言累朝不惜金<lb/>
帛講和二邊脫民鋒鏑之禍垂六十年古未有也願勿<lb/>
失前好久之以疾卒年五十三<lb/>
劉羲叟字仲更澤州晋城人也歐陽脩使河東薦其學<lb/>
<pb n="KR2d0007_WYG_065-13b"/>
術該博擢試大理評事趙州推官留修唐書羲叟强記<lb/>
於經史百家無不通曉至於國朝典故財賦刑名兵械<lb/>
鍾律皆知其要其樂事星歴數術尤過人嘗以春秋時<lb/>
變異合之以洪範災應斥古人所強合者著書十數篇<lb/>
視日月星辰以占國家休祥多應也唐書成授崇文院<lb/>
檢討未謝而卒<lb/>
臣稱曰唐有天下載祀三百其興衰治亂之迹必攷信<lb/>
於史而舊書則紀次無律懲勸不明不可以訓祁與諸<lb/>
<pb n="KR2d0007_WYG_065-14a"/>
儒博采舊聞作為新史於是一代之典粲然大備然其<lb/>
為書事雖増而失之宂文雖省而失之略此未免有是<lb/>
非輕信之蔽雖然能與班馬並驅則雖長於載記者有<lb/>
不能烏虖祁亦良史也哉<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_065-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十二</head>
    <p>
<pb n="KR2d0007_WYG_042-1a"/>
欽定四庫全書<lb/>
　東都事略卷四十二　　　宋　王　稱　撰<lb/>
　　列傳二十五<lb/>
髙瓊家世燕人也父乾徙居亳州之蒙城瓊少時在外<lb/>
寢一夕父往視之若見有金甲而侍其側者父異之及<lb/>
長以材勇事太宗于濳邸即位以爲御龍直指揮使從<lb/>
征太原命押弓弩兩班合圍攻城及征幽薊太宗倍道<lb/>
還京師留瓊與軍中鼓吹殿後六班扈從不及惟瓊首<lb/>
<pb n="KR2d0007_WYG_042-1b"/>
帥所部見行在太宗大恱累遷待衛歩軍都指揮使領<lb/>
歸義軍節度使移鎮保大眞宗即位改鎮彰信咸平初<lb/>
契丹犯塞瓊將并代之師與石保吉㑹鎮定既而傅濳<lb/>
以逗留得罪以瓊代將其兵兵罷復還治所三年授殿<lb/>
前都指揮使先是諸將臨敵退衂眞宗已貸其罪議者<lb/>
以爲敗軍之將當誅眞宗以問瓊瓊對曰罪誠當誅然<lb/>
陛下去嵗已釋其罪今復行之又方屯諸路非時代易<lb/>
臣恐衆心疑懼乃止景徳初契丹入冦大臣有欲避狄<lb/>
<pb n="KR2d0007_WYG_042-2a"/>
江南西蜀者冦準不可諸將中獨瓊與準意同準既力<lb/>
爭之眞宗曰卿文臣豈能盡用兵之利準曰請召髙瓊<lb/>
瓊至乃言避狄爲便準大驚以瓊爲悔也已而徐言避<lb/>
狄固爲安全但恐扈駕之士中路逃亡無與俱西南者<lb/>
耳眞宗乃大驚始決北征之䇿眞宗既親征時前軍已<lb/>
與契丹戰或有勸眞宗南還者瓊因言契丹師衆已老<lb/>
陛下宜親臨觀兵督其成功眞宗嘉其言即幸澶州南<lb/>
城瓊固請度河眞宗從之至浮橋駐輦未進瓊乃執撾<lb/>
<pb n="KR2d0007_WYG_042-2b"/>
築輦夫背曰何不亟行今已至此尚何疑眞宗乃命進<lb/>
輦既至登北門城樓張黄龍旗城下將士皆呼萬嵗氣<lb/>
勢百倍㑹契丹大將撻覽中弩死契丹遂退明年以罷<lb/>
兵料簡兵卒諸班直十年者出補軍校年老退爲本班<lb/>
剰貟瓊曰此非激勸之道宿衛豈不勞乎自是八年者<lb/>
皆得叙補以疾求解兵柄授忠武軍節度使卒年七十<lb/>
二贈侍中諡曰武烈瓊暁軍政善訓諸子使讀書率能<lb/>
自立於時子繼勲繼忠繼和繼宣繼隆繼元繼宣官至<lb/>
<pb n="KR2d0007_WYG_042-3a"/>
防禦使繼忠至四方館使榮州團練使<lb/>
繼勲字紹先初補殿直太宗見而竒之擢寄班祗候咸<lb/>
平初監兵益州王均反繼勲引兵與賊黨戰轉鬭至嘉<lb/>
州界敗之復還力攻益州城而王均夜潰以功遷崇儀<lb/>
使徙綿漢劒門都廵檢又徙陜西鈐轄還朝陳用兵方<lb/>
略眞宗嘉之除宫苑使并代州鈐轄徙岢嵐軍敵入冦<lb/>
繼勲謂軍使賈宗曰敵雖衆而不成列是無主帥也急<lb/>
擊之因設伏要害與接戰寒光嶺伏發斬獲甚衆遷弓<lb/>
<pb n="KR2d0007_WYG_042-3b"/>
箭庫使累遷東上閤門使以隴州團練使知雄州拜威<lb/>
武軍節度使馬軍副都指揮使徙鎮保順又徙昭信景<lb/>
祐二年以年髙進見節其拜許其子扶掖未幾辭管軍<lb/>
遂改鎭天雄知滑州卒年七十八贈太尉諡曰穆武繼<lb/>
勲謙謹有機略善撫士卒戰常有功第三子遵甫終西<lb/>
作坊使女即宣仁聖烈皇后也瓊累贈魏王繼勲楚王<lb/>
遵甫魯王<lb/>
遵裕字公綽繼宣子以父任爲三班借職稍遷供備庫<lb/>
<pb n="KR2d0007_WYG_042-4a"/>
副使鎭戎軍駐泊都監夏人冦大順城諒祚中矢引去<lb/>
㑹英宗崩遵裕告哀抵宥州下宫夏人遣王盥受命至<lb/>
則吉服廷立遵裕切責之遂易服聽遺命既而具食上<lb/>
宫語及大順城事盥曰剽掠輩耳遵裕曰扶傷而遁者<lb/>
非若主邪夏人怒曰王人蔑視下國弊邑雖小控弦數<lb/>
十萬亦能躬執櫜鞬與君周旋遵裕瞋目叱之時諒祚<lb/>
覘於屏閒搖手使止神宗聞而嘉之擢知保安軍种諤<lb/>
取綏州帥怒其擅興欲正軍法諤稱得密旨於遵裕諤<lb/>
<pb n="KR2d0007_WYG_042-4b"/>
被罪遵裕亦降爲乾州兵馬監押熈寜初王韶議將復<lb/>
洮隴命遵裕從行遂副韶帥秦鳳韶帥熈河徙遵裕爲<lb/>
緫管六年從韶取岷州以功遷龍神衛四廂都指揮使<lb/>
知熈州坐事罷知頴州起帥環慶又坐奏報不實降西<lb/>
上閣門使知淮陽軍起知代州尋以團練使知慶州神<lb/>
宗命諸路兵討夏國涇原兵聴遵裕節制師度旱海距<lb/>
靈州百里次南平濼敵騎驟至遵裕出精騎接戰斬首<lb/>
千餘級遂合涇原師圍靈州劉昌祚請分兵擊東闗必<lb/>
<pb n="KR2d0007_WYG_042-5a"/>
下遵裕沮之圍城乆未拔賊引河灌我師水至斷砲爲<lb/>
梁以濟追騎至轉戰累日敵騎少却涇原師殿爲賊所<lb/>
乗一軍皆潰坐貶郢州團練副使安置後復右屯衛將<lb/>
軍卒年六十四紹聖中追贈奉國軍留後<lb/>
臣稱曰髙瓊與冦準協謀勸眞宗親征戮力破敵遂成<lb/>
莫大之功自是和好益固人物嵗滋北邊無烽燧之警<lb/>
者百有餘年盛徳之報慶流後裔篤生聖后爲女中堯<lb/>
舜天實興之也<lb/>
<pb n="KR2d0007_WYG_042-5b"/>
傅濳兾州衡水人也太宗在藩邸召置左右及即位爲<lb/>
東西班指揮使從征太原一日再中流矢又從征范陽<lb/>
先至涿州與契丹戰有功累遷至雲州防禦使雍熈三<lb/>
年命曹彬北征以濳爲幽州道行營前軍都指揮使與<lb/>
契丹戰敗于拒馬河責右領軍衛大將軍起爲内外馬<lb/>
歩軍頭遷殿前都虞候領容州觀察使端拱初拜昭化<lb/>
軍節度使徙鎮武成眞宗即位改鎭忠武契丹入邊以<lb/>
濳將鎭定髙陽關三路行營之兵濳畏懦擁歩騎八萬<lb/>
<pb n="KR2d0007_WYG_042-6a"/>
閉門自守未嘗出戰將校皆蓄銳爭奮則醜言罵之無<lb/>
何契丹破狼山砦遂攻威虜略寕邊軍及祈趙游騎出<lb/>
邢洺鎭定路不通者踰月朝廷遣使督其出師諸將亦<lb/>
屢促之不聽諸將憤怒因詬濳曰公怯乃不如一嫗耳<lb/>
都鈐轄張昭允又屢勸濳濳笑曰賊勢如此使吾與之<lb/>
角適挫吾銳耳乃分騎八千歩二千付諸將于髙陽關<lb/>
逆擊之許出兵爲援諸將與敵血戰而濳竟不至康保<lb/>
裔遂陷于陳眞宗將親征又命石保吉自大名領前軍<lb/>
<pb n="KR2d0007_WYG_042-6b"/>
赴鎭定濳逗留不發以致敵騎犯徳棣度河劫人民焚<lb/>
廬舍眞宗駐大名而邊㨗未至聞驍將石普楊延昭等<lb/>
屢請益兵濳不之與有戰勝者濳又抑而不聞眞宗大<lb/>
怒命髙瓊單騎即軍中代之令濳詣行在至則下御史<lb/>
府議法當斬眞宗貸之削奪官爵長流房州張昭允亦<lb/>
貶道州㑹赦徙汝州復團練使改左千牛衛將軍分司<lb/>
西京遷左監門衛大將軍乆之判左金吾仗卒年七十<lb/>
九<lb/>
<pb n="KR2d0007_WYG_042-7a"/>
王超趙州人也弱冠長七尺餘太宗爲開封尹召𨽻麾<lb/>
下及即位以𨽻御龍直累立戰功遂至河西軍節度使<lb/>
殿前都虞候改鎮天平咸平二年眞宗大閱禁兵二十<lb/>
萬于東郊超執五方旗以節進退眞宗御戎幄觀之顧<lb/>
謂超曰士衆嚴整戎行訓練惟汝之功契丹入邊眞宗<lb/>
親征以超爲先鋒都㸃檢傅濳逗撓命超代將鎮州行<lb/>
營之師又帥鎮定髙陽三路與契丹戰于遂城斬其禆<lb/>
王騎將十五人俘馘二萬計李繼遷陷清逺軍以超將<lb/>
<pb n="KR2d0007_WYG_042-7b"/>
西面行營之師禦之徙帥永興軍宰相言超有將帥材<lb/>
遂以超帥定州路行營王繼忠副之尋又加鎮定髙陽<lb/>
關三路屯定州六年契丹入邊繼忠與戰于望都而超<lb/>
不赴援繼忠遂陷于契丹景徳初眞宗駐蹕澶淵命超<lb/>
赴援超又緩行契丹遂深入㑹契丹通好眞宗罷超三<lb/>
路帥以爲崇信軍節度使知河陽徙鎮安逺知潞州又<lb/>
移鎮建雄知青州卒年六十二贈侍中超御下有恩與<lb/>
髙瓊同典禁旅嘗因休沐過營壘軍校不將迎瓊命捶<lb/>
<pb n="KR2d0007_WYG_042-8a"/>
之超曰若按習可懲其不肅人稱其恕然臨軍寡謀拙<lb/>
於戰鬭有子徳用仁宗朝樞密使同平章事自有傳<lb/>
王繼忠開封人也父爲軍校戍邊而死繼忠因得補殿<lb/>
直眞宗在東宫得給事左右累擢至雲州觀察使咸平<lb/>
末契丹入邊繼忠帥定武出戰于望都之北自以被遇<lb/>
之厚力戰圖報而服飾稍異契丹識之轉鬭累日援兵<lb/>
不至遂陷于契丹朝廷謂其死矣贈大同軍節度使景<lb/>
徳初契丹令繼忠請修和好朝廷允其請戢兵息民繼<lb/>
<pb n="KR2d0007_WYG_042-8b"/>
忠有力焉自是朝廷遣使至契丹必厚賜繼忠繼忠對<lb/>
使者亦必泣下嘗附表請召還眞宗以誓好既定賜詔<lb/>
諭之契丹主待之甚厚更其姓名曰耶律顯忠又改名<lb/>
宗信封爲呉王後不知其所終<lb/>
葛霸眞定人也始事太宗于濳邸以雄勇知名太宗即<lb/>
位補殿前指揮使三遷散貟都虞候雍熈中北伐契丹<lb/>
諸將失利以霸爲騎軍都指揮使領檀州刺史戍定州<lb/>
與敵戰于唐河敗走之召爲御前忠佐馬歩軍都軍頭<lb/>
<pb n="KR2d0007_WYG_042-9a"/>
端拱初出爲博州團練使累擢澶州觀察使殿前都虞<lb/>
候拜保順軍節度使出帥鎮州徙天雄軍眞宗幸大名<lb/>
以霸領具鎮髙陽關前軍就遷副都指揮使改邠寜涇<lb/>
原環慶遷侍衛馬軍都指揮使徙鎮感徳契丹犯邊眞<lb/>
宗議親征以霸副李繼隆爲排陳使駐澶州明年召還<lb/>
霸以老請解軍職授昭徳軍節度使出帥并代徙知耀<lb/>
州卒年七十五贈太尉霸爲人鄙吝然以謹直保位云<lb/>
子懷敏<lb/>
<pb n="KR2d0007_WYG_042-9b"/>
懐敏始以父䕃授西頭供奉官懐敏通時事善希合故<lb/>
多薦其才者嘗爲益州路提㸃刑獄知隰莫保雄滄滁<lb/>
六州陜西用兵爲涇原秦鳳經略安撫副使擢眉州防<lb/>
禦使知涇州遷鄜延路副都揔管改涇原兼經略安撫<lb/>
使元昊冦鎮戎軍賊引兵僞遁懐敏遂率諸將趣定川<lb/>
環慶路都監劉賀以蕃兵五千與賊戰不勝而潰懐敏<lb/>
入保定川砦涇原鈐轄曹英又敗於砦之東北隅懐敏<lb/>
所部人奔駭懐敏爲衆所擁幾蹂踐死輿至甕城乃蘇<lb/>
<pb n="KR2d0007_WYG_042-10a"/>
賊遂圍城懐敏與諸將謀赴鎮戎軍賊斷其歸路與諸<lb/>
將皆遇害賊遂長驅直抵渭州初懐敏之除鄜延也范<lb/>
仲淹言其怯懦不知兵遂徙涇原卒敗事奏至贈鎮西<lb/>
軍節度使諡曰忠隱<lb/>
馮守信字中孚滑州白馬人也太平興國初應募軍籍<lb/>
從征太原先登斬獲甚衆至眞宗時以軍功遷至天武<lb/>
都虞候從幸大名遷御龍直都虞候又從眞宗北廵次<lb/>
衛南頓眞宗問曰契丹入邊汝輩何以展效守信曰臣<lb/>
<pb n="KR2d0007_WYG_042-10b"/>
等備宿衛常願必死今乃上勞大駕親征將帥之過也<lb/>
眞宗嘉其忠授天武軍都指揮使累遷萊州團練使守<lb/>
信雖起行伍然本田家子頗知民間疾苦爲政無害徙<lb/>
滄州未幾選爲龍神衛四廂都指揮使英州防禦使出<lb/>
知定州徙髙陽關知瀛州河決滑州城西即命守信領<lb/>
州事就加歩軍副都指揮使容州觀察使領威虜軍節<lb/>
度使卒年六十六贈太尉諡曰勤威<lb/>
石普其先幽州人也自言唐河中節度使雄之後自其<lb/>
<pb n="KR2d0007_WYG_042-11a"/>
曽祖徙居太原父通給事太宗于晉邸普方十嵗亦留<lb/>
邸中補寄班祗候以督捕盜賊功轉内殿崇班帶御器<lb/>
械李順之亂爲西川行營先鋒與馬知節等合擊之順<lb/>
誅遷西京左藏庫使賊黨王鸕鷀復冦邛蜀又爲西川<lb/>
捉賊使因馳驛陳蜀亂之因由賦斂急廹使農民失業<lb/>
不能自存而遂爲盜請一切蠲其租賦太宗許之民用<lb/>
感恱賊平及王均據益州叛又以普爲招安使雷有終<lb/>
攻城均走普追斬于富順監以功拜兾州團練使明年<lb/>
<pb n="KR2d0007_WYG_042-11b"/>
契丹入冦普爲先鋒殺敵騎於炎涼城又敗之于長城<lb/>
徙帥定州靈州失守益兵備關中又徙永興軍眞宗以<lb/>
普性剛愎與衆不和乃徙莫州普言軍中號令遣人馳<lb/>
告慮爲姦詐所誤眞宗爲製𫝊令牌又獻御戎圖掘塹<lb/>
設穽以陷征馬轉兾州防禦使眞宗幸澶淵是時王繼<lb/>
忠爲契丹請和以書遺普且置密表以請事平普亦有<lb/>
力焉遷容州觀察使再遷保平軍留後遂拜河西軍節<lb/>
度使知河陽徙許州眞宗方崇符瑞之事普請罷天下<lb/>
<pb n="KR2d0007_WYG_042-12a"/>
醮設嵗可省緡錢七十餘萬以贍國用遂忤意大中祥<lb/>
符中普言九月下旬日食者三又言商賈自泰州來言<lb/>
唃厮囉欲讎殺邊臣請以臣所獻地圖當決必勝眞宗<lb/>
怒付御史劾之法當死詔貶賀州改率府副率房州安<lb/>
置後稍復右武大將軍卒年七十五普有膽略聞敵所<lb/>
在即馳赴親冐矢石前後戰未嘗少衂通兵書及隂陽<lb/>
六甲星歴推步之術太宗嘗令善工製金帶普帶御器<lb/>
械輙面求賜太宗解以賜之後雖謫廢當太宗忌日必<lb/>
<pb n="KR2d0007_WYG_042-12b"/>
舉族詣佛寺齋薦嵗以爲常<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十一</head>
    <p>
<pb n="KR2d0007_WYG_061-1a"/>
欽定四庫全書<lb/>
　東都事略卷六十一　　　宋　王　稱　撰<lb/>
　　列傳四十四<lb/>
張亢字公夀濮州人也舉進士為廣安軍判官嘗通判<lb/>
鎮戎軍亢言元昊喜誅殺勢必難制宜為邊備又論西<lb/>
北攻守之計既而契丹聚兵幽涿間遂擢如京使知安<lb/>
肅軍亢因言敵主孱而歲歉方藉金帛之賜特懼中國<lb/>
見伐而為此爾決不敢動元昊反為涇原鄜延路兵馬<lb/>
<pb n="KR2d0007_WYG_061-1b"/>
鈐轄徙幷代都鈐轄是時夏人已破豐州圍府州方解<lb/>
去屯琉璃堡縱遊騎擾邊麟府閉壘不敢出亢至命開<lb/>
闗縱民出入時雖有禁卒數千皆畏怯無闘志乃募役<lb/>
卒取敢戰者得數百人使擊賊有以首級獻者亢以錦<lb/>
袍衣之禁卒慙始請效死亢度其可用命擊琉璃堡遂<lb/>
破之明年亢築建寧砦度夏人必至虎翼軍驍勇夏人<lb/>
所畏而萬勝軍疲怯夏人易之亢更其兩軍旗幟夏人<lb/>
果出争亟趨萬勝而先犯之遂大潰斬首二千餘級不<lb/>
<pb n="KR2d0007_WYG_061-2a"/>
踰月遂築清塞百勝中候建寧鎮川五砦而麟府之路<lb/>
始通亢復奏以所通特一徑請更増並邊諸柵以安河<lb/>
外議未下㑹契丹渝盟徙知瀛州遷果州團練使除引<lb/>
進使為幷州副緫管夏人與契丹戰河外范仲淹宣撫<lb/>
河東招討使亢知代州就緫前議増築事不閲時諸砦<lb/>
成蕃漢歸者數千户歲減戍卒萬人復知瀛州亢言城<lb/>
小而人衆請廣以東南闗為緩急備夏竦為帥惡其不<lb/>
附己沮止其役然卒城之如亢議時契丹遣汎使僥求<lb/>
<pb n="KR2d0007_WYG_061-2b"/>
諸事㳂邊皆警每遣諜者厚以金帛無吝惜亢閑處便<lb/>
坐有弟子行首入曰願屏人白事亢慢罵久之弟子行<lb/>
首曰所白幾事也亢為屏人問其事乃曰公用錢如糞<lb/>
土何故亢曰何與汝事曰公所與非其人如我乃可與<lb/>
耳公復慢罵久之弟子行首曰我非與公劇我之姊有<lb/>
女甚姝麗為敵騎掠去今幸於敵主日夜居帳中時相<lb/>
皆事之今遣人有所市公善結之敵中情偽如指掌也<lb/>
亢曰所市何物曰某大王納壻須紫竹鞭公所執可與<lb/>
<pb n="KR2d0007_WYG_061-3a"/>
也及餘所市物非一亢悉從之自是敵中動静必告時<lb/>
邊城多警每一挂搭所費不貲唯髙陽獨否徙知渭州<lb/>
領眉州防禦使轉運使奏亢擅減三郡郊賜物估直遂<lb/>
奪防禦使久之復防禦使遷客省使知懐州坐與鄰守<lb/>
㑹境上降曹州鈐轄改袐書監未幾復客省使眉州防<lb/>
禦使為徐州緫管卒年六十三亢輕財好施不拘小節<lb/>
宴犒過侈雖市易猶不能給然軍政嚴整所至有風力<lb/>
蕃漢多圖其像而祀之仁宗念其功特贈遂州觀察使<lb/>
<pb n="KR2d0007_WYG_061-3b"/>
种世衡字仲平放之兄子也以放䕃為將作監主簿嘗<lb/>
知武功澠池縣通判鳯州王蒙正為守蒙正章獻后婣<lb/>
家也所為不法嘗私於世衡世衡不從乃誘王知謙者<lb/>
使訟世衡而隂為之助世衡坐流竇州初知謙犯法當<lb/>
徒亡命㑹赦知謙乃出世衡曰汝欲倚赦我豈無赦邪<lb/>
即論如法知謙既為蒙正所誘世衡遂坐責久之徙汝<lb/>
州監徐州酒遷太子中舍簽判鄜州建築青澗城以謂<lb/>
其左可致河東粟其右可捍延安其北可圖銀夏換内<lb/>
<pb n="KR2d0007_WYG_061-4a"/>
殿崇班知城事開營田二千頃又募商賈貸以緡錢使<lb/>
通貨賄青澗初無水穿井百五十尺至石乃曰能屑石<lb/>
一畚者酬百錢居數日及泉民甚賴之為鄜延路兵馬<lb/>
都監遷洛苑使知環州蕃部有牛家族奴訛者崛彊未<lb/>
嘗出見郡官聞世衡至郡郊迎詰朝往勞其族晨興雪<lb/>
三尺左右曰地險不可行世衡曰吾方結諸羌以信可<lb/>
失期邪比至奴訛大驚曰前此未嘗有官至此公乃不<lb/>
我疑邪率其族拜馬前因請内屬凡邊民有過則校之<lb/>
<pb n="KR2d0007_WYG_061-4b"/>
射四發二中者釋其罪兩辭疑而不決者亦因射中否<lb/>
而與決之境内之民因多善射者臨邊數年積榖通貨<lb/>
撫飬士卒得其死力遷東染院使環慶路兵馬鈐轄環<lb/>
慶之間屬羌有明珠滅臧康奴三族最大撫之則驕不<lb/>
可制攻之則險不可入常為原州患其北有三川通西<lb/>
夏三川之間有古細腰城范仲淹宣撫陜西命世衡與<lb/>
知原州蔣偕共城之世衡以錢募戰士晝夜板築旬日<lb/>
而成乃召三酋諭之以官築此城為汝禦㓂三族既出<lb/>
<pb n="KR2d0007_WYG_061-5a"/>
其不意又援路以絶因而服從城既成而世衡卒年六<lb/>
十一世衡所至有恩信間出竒以濟幾事其在青澗也<lb/>
嘗遣王嵩入賊境召與之飲謂曰虜若得汝考掠求實<lb/>
汝不勝痛當以實告耶嵩曰誓死不言世衡曰先試之<lb/>
乃縛於庭而掠之數百嵩不屈世衡曰汝真可也王嵩<lb/>
者本青澗僧世衡察其可使誘令冠帯因出師以賊級<lb/>
與之白於帥府授以三班借職時元昊使其妻之兄弟<lb/>
寗令舅野利旺榮及剛浪凌分将左右廂兵最用事世<lb/>
<pb n="KR2d0007_WYG_061-5b"/>
衡使嵩齎書遺以棗及畫龜欲其早歸以離間之旺榮<lb/>
知見侮笑曰吾素竒种将軍今何兒女子見識度嵩别<lb/>
有書索之嵩佯目左右既而荅以無有旺榮乃封其信<lb/>
上元昊鎻嵩囚于地牢一日召入一官寺聽事廣楹皆<lb/>
垂斑竹箔緑衣小童立其左右嵩意元昊宫室也少頃<lb/>
箔中有人出詰責嵩嵩對如前乃命曳出誅之嵩大號<lb/>
且言曰始将軍遣嵩遺旺榮書戒不得妄泄今不幸空<lb/>
死不了将軍事箔中急使人追問之嵩具以對乃禠衲<lb/>
<pb n="KR2d0007_WYG_061-6a"/>
衣取書以入命嵩就館元昊於是始疑旺榮乃釋嵩囚<lb/>
而使旺榮遺邊将書送嵩還嵩既還而旺榮已報死矣<lb/>
世衡知謀将行因欲幷間剛浪凌又欲致祭境上作文<lb/>
書於版以弔多述旺榮與剛浪凌相結有意本朝悼其<lb/>
垂成而失其文雜紙幣伺有虜至急爇之以歸版字不<lb/>
可遽泯虜人得之以獻元昊剛浪凌無以自明亦得罪<lb/>
元昊既失二將始悟為世衡所賣遂稱臣世衡又嘗以<lb/>
非罪怒一蕃落將杖其背屬為之請莫能得其人杖己<lb/>
<pb n="KR2d0007_WYG_061-6b"/>
即奔元昊元昊甚親信之歲餘盡洞得其機事以歸衆<lb/>
乃知世衡用為間也羌酋有蘇息慕恩者部落最强世<lb/>
衡皆撫而用之嘗夜與慕恩飲出侍姬以佐之既而世<lb/>
衡起入内潛於隙中伺之慕恩竊與侍姬戲世衡遽出<lb/>
掩之慕恩慙懼請罪世衡笑曰君欲之耶即以遺之由<lb/>
是得其死力諸部有貳者使慕恩討之無不克及卒羌<lb/>
酋臨者數日青澗及環人圖其像而祀之世衡八子詁<lb/>
諤誼知名孫師道師中自有傳<lb/>
<pb n="KR2d0007_WYG_061-7a"/>
詁字大質少慕從祖放為人不事科舉父世衡欲乞䕃<lb/>
補官詁辤以推諸弟杜門讀書時稱小隐君世衡卒詁<lb/>
上其父反間羌酋之功朝廷贈世衡成州團練使以詁<lb/>
為天興尉神宗即位以太子中允簽書慶州判官以近<lb/>
臣薦易西京左藏庫副使涇原路都監知原州羌人犯<lb/>
塞詁禦之遂城熈寧砦於鎮戎之北又破羌人於折薑<lb/>
㑹以功遷左藏庫副使為兵馬鈐轄元豐中王師西伐<lb/>
詁知鎮戎軍熈河旋師兵十萬道境上須芻糧僚佐以<lb/>
<pb n="KR2d0007_WYG_061-7b"/>
他路為言詁曰王師也遽命餉之以西上閤門使知鄜<lb/>
州告老提舉上清太平宫卒年七十詁為人明逹樂善<lb/>
宗族稱孝弟諤取綏州以擅興兵繫獄詁乞納官贖罪<lb/>
世衡嘗以汝陽田二十頃遺其友人張問問既顯達復<lb/>
歸其田詁固辤不受士論美之問元祐中為給事中<lb/>
諤字子正以父世衡䕃補三班奉職易文資稍遷國子<lb/>
博士以名将子材智可任改左藏庫副使鄜延路都監<lb/>
知青澗城銀夏監軍司牙吏史屈子託言嵬名山來報<lb/>
<pb n="KR2d0007_WYG_061-8a"/>
内附諤即上聞不俟報募可使者間道通蠟書於嵬名<lb/>
山與屈子定計領所部期日㑹于銀州諤起所部蕃漢<lb/>
兵㑹于懐逺砦移折繼世赴銀夏應接長驅入綏州夜<lb/>
度大理水駐師離思曲厥明屈子及諸酋長脋嵬名山<lb/>
開門迎納折繼世亦領兵㑹于師招納酋長三百户萬<lb/>
五千口四萬五千勝兵萬孳畜十二萬五千遂築綏州<lb/>
城言者交論諤擅興生事下吏貶秩四等安置隨州命<lb/>
韓琦廢綏州琦請因而留之乃以為綏徳城韓絳宣撫<lb/>
<pb n="KR2d0007_WYG_061-8b"/>
陜西召諤與計事除鄜延路都監知青澗城遷皇城副<lb/>
使為鈐轄折繼世首議修囉兀城絳命諤節制麟府委<lb/>
以便宜招納築囉兀二十九日而成分兵守之諤還軍<lb/>
綏徳夏人急攻囉兀㑹慶州軍叛詔罷西師棄囉兀城<lb/>
諤責汝州團練副使安置潭州再貶賀州别駕移單州<lb/>
又移華州閲三嵗韓絳訟諤前功復禮賔副使知岷州<lb/>
董氊将鬼章聚兵于洮岷諤以輕兵襲擊于鐵城加引<lb/>
進副使李憲措置熈河邊事分兵為七軍諤将左軍自<lb/>
<pb n="KR2d0007_WYG_061-9a"/>
岷州出塞收洮州遷東上閣門使文州刺史移知涇州<lb/>
徙鄜延路副都緫管諤上言秉常為其母梁氏所囚兵<lb/>
事尚神可急因本路九将兵裹糧𢷬其巢穴諤入對大<lb/>
言曰夏國無人秉常孺子臣請持臂而來耳神宗壮之<lb/>
乃以諤為鄜延路經略安撫副使諸将悉聽諤節制軍<lb/>
次綏徳城遣諸将出塞朝廷罪諤輕出命還師延安令<lb/>
聽王中正節制夏人聚兵于夏州諤自綏徳城出塞至<lb/>
米脂城夏人堅守三日未下賊以八萬衆來援諤大敗<lb/>
<pb n="KR2d0007_WYG_061-9b"/>
之㨗書聞神宗大喜遣使撫諭曰昨以卿急於滅賊恐<lb/>
或妄進為一方憂欲俾王中正節制進止今乃能功先<lb/>
諸路朕甚嘉之自今可不受中正節制諤以千人守米<lb/>
脂進銀石夏州盡横山之地不見虜㑹詔班師乃還遷<lb/>
鳯州團練使龍神衛四廂都指揮使諤言賊巢雖未覆<lb/>
滅若據有横山則興靈将無所恃以為食河南之地可<lb/>
不戰自屈遣子朴上其䇿㑹朝廷復欲進城横山遣徐<lb/>
禧李舜舉至鄜延計議邊事諤入對言曰横山亘袤千<lb/>
<pb n="KR2d0007_WYG_061-10a"/>
里沃壤寳稼人物勁悍善戰多馬且有鹽鐵之利夏人<lb/>
恃以為生其城壘皆據險隘足以守禦興功當自銀州<lb/>
始其次遷宥州於烏延又其次修夏州三郡鼎峙則横<lb/>
山之地已囊括其中又其次修鹽州以據兩地之利如<lb/>
此則横山彊兵戰馬山澤之利盡歸中國其勢居髙俯<lb/>
視興靈可以直覆巢穴又其次修折薑㑹以盡横山之<lb/>
地㑹禧先至延州奏乞趣諤還諤在道禧己與沈括定<lb/>
議進城山界多與諤始謀異乃奏留諤居守延州言者<lb/>
<pb n="KR2d0007_WYG_061-10b"/>
論諤前者進兵出塞不由西路保安直趣興靈而迂路<lb/>
出綏徳老師費糧降文州刺史始諤本意身任統帥謂<lb/>
成功在己而為禧括所外既而賊圍永樂諤以守延為<lb/>
名據城觀望永樂遂陷神宗就除諤知延州卒年五十<lb/>
七諤殘忍好殺士卒有犯者立而劈之敵亦畏其敢戰<lb/>
故數有功自熈寧初諤首興邊事再討西夏皆諤始謀<lb/>
卒致永樂之敗云子朴為将亦有聲以功遷至皇城使<lb/>
知洮州蕃賊叛朴提援兵素隊以往賊出不意血戰良<lb/>
<pb n="KR2d0007_WYG_061-11a"/>
久賊益兵朴戰沒<lb/>
誼字夀翁倜儻有氣節少力學舉進士於六經百氏略<lb/>
通其意熈寧初兄詁召對因問其世家以誼為三班奉<lb/>
職從髙遵裕收復洮岷疊宕遷左班殿直山後羌叛誼<lb/>
率兵討平之遷内殿崇班久之為熈河路第七部将諸<lb/>
道進兵討靈武以誼副左軍師還遷西京左藏庫副使<lb/>
明年奉使青唐青唐遣鬼章候誼境上鬼章取道回逺<lb/>
欲以地廣夸使者誼習知山川因語之曰爾跳梁涔蹄<lb/>
<pb n="KR2d0007_WYG_061-11b"/>
間謂我不知爾國逺近耶命趣便道鬼章慙怒以兵脅<lb/>
之誼辭氣不動卒從便道與俱使還為熈河路兵馬都<lb/>
監元祐初知岷州鬼章青宜結久為熈河邊患遂合從<lb/>
為寇誼破之俘鬼章青宜結以獻遷西上閣門使徙知<lb/>
廓州夏人将犯延安帥趙卨以誼統制諸将賊聞誼至<lb/>
皆潰鄜延人謂得誼勝彊兵二十萬為熈河蘭岷路鈐<lb/>
轄知蘭州蘭與通逺皆絶塞中間堡鄣不相接質孤麻<lb/>
子川田美宜稼皆棄不耕誼請城納迷堡李諾大栁平<lb/>
<pb n="KR2d0007_WYG_061-12a"/>
結珠龍扼其要害募民耕植以省饋運於是城李諾平<lb/>
凡二十四日而成賜名定逺遷東上閤門使明年進保<lb/>
州團練使紹聖初再知蘭州卒年五十五誼蒞軍嚴肅<lb/>
令一下雖死不敢避遇敵度不可勝不出出輙取勝為<lb/>
政務先去惡雖戎馬間所至興學禮儒士所得任子恩<lb/>
先及其兄弟之子云<lb/>
臣稱曰用兵非戰勝克復之難而飬民勞來安集之難<lb/>
譬之疾病之人以藥石攻病人人能之至於節起居飲<lb/>
<pb n="KR2d0007_WYG_061-12b"/>
食愛護元氣使根本牢固精神强明則類多不能故用<lb/>
兵如用藥飬民如飬元氣世衡繼世為将號有智識所<lb/>
謂能以藥而攻病者至於愛護元氣以圖飬民之方豈<lb/>
能盡知之哉<lb/>
劉滬字子濬保州保塞人也父文質連州刺史文質十<lb/>
六子渙滬有聞渙字仲章以父任為将作監主簿監并<lb/>
州倉天聖中章獻明肅皇后同聽政渙謂天子年加長<lb/>
乃慨然上書請太后還政章獻震怒議黥面配白州吕<lb/>
<pb n="KR2d0007_WYG_061-13a"/>
夷簡薛奎力救之得免章獻崩擢渙為右正言郭后廢<lb/>
渙與孔道輔范仲淹等伏閣請對坐贖金以累出為通<lb/>
判磁州徙知遼州元昊入㓂渙誓以死捍邊加直史館<lb/>
元昊納欵以功遷陜西轉運使積官至工部郎中知滄<lb/>
州換吉州刺史知保州徙登州遷單州團練使知兾州<lb/>
為秦鳯路緫管擊羌有功遷憲州防禦使累加鎮寧軍<lb/>
留後知澶州以工部尚書致仕渙有才氣遇事敢為鋭<lb/>
於進取及致仕久頗恨悔卒年八十一滬頗知書傳深<lb/>
<pb n="KR2d0007_WYG_061-13b"/>
沉寡言有智略少以父任為三班奉職稍遷右侍禁韓<lb/>
琦范仲淹薦其材武擢閤門祇候嘗為瓦亭砦監押權<lb/>
靖邊砦破穆寧生氐西南去略陽二百里中有城曰水<lb/>
洛川地平土沃有水銀銀銅之利環城族帳多聚漢民<lb/>
之逋逃者自曹瑋在秦州時嘗經營久之不能得滬密<lb/>
使説其城主鐸厮那令内附㑹四路招討使鄭戩行邊<lb/>
滬遂召鐸厮那及戎落尊屬來獻結公水洛露羅甘地<lb/>
乞冠帶為屬户戩許之因令滬以兵往受地既而氐情<lb/>
<pb n="KR2d0007_WYG_061-14a"/>
中變滬深入無援獨以千人擊潰氐兵數萬其酋請服<lb/>
因盡驅𨽻麾下通秦渭路遷内殿崇班戩以牙兵遣著<lb/>
作佐郎董士廉助築涇原帥尹洙檄令罷役不從益増<lb/>
校趣役召之屢亦不至洙令狄青械滬及士廉付獄戩<lb/>
雖已罷四路而論奏不已朝廷遣使往視之乃復以滬<lb/>
訖役而任以城事既成猶坐違帥臣命降一官頃之又<lb/>
以為鎮戎軍西路廵檢復内殿崇班首發瘍卒水洛居<lb/>
人留葬而立廟城隅歲時祀之<lb/>
<pb n="KR2d0007_WYG_061-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十一<lb/>
</p>
<p>
</p>
  </div>
</body>
</text>
</TEI>
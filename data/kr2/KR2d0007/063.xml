<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十三</head>
    <p>
<pb n="KR2d0007_WYG_063-1a"/>
欽定四庫全書<lb/>
　東都事略卷六十三　　　宋　王　稱　撰<lb/>
　　列傳四十六<lb/>
丁度字公雅開封祥符人也祖顗盡其家貲以置書至<lb/>
八千卷且曰吾聚書多矣必有好學者為吾子孫父逢<lb/>
吉為光祿寺丞度力學有守登服勤詞學科為大理評<lb/>
事通判通州除直集賢院同判太常禮院上書請博延<lb/>
儒臣勸講道誼増置諫官切劘治體墾闢荒萊安集流<lb/>
<pb n="KR2d0007_WYG_063-1b"/>
庸以為殿最章獻后善之舊制監司及藩鎮辭見皆賜<lb/>
對仁宗初即位止令附奏度言附奏非所以防壅蔽也<lb/>
又作王鳯論諷章獻以檢外戚歴知湖州為京西轉運<lb/>
使太史上言永昌陵有白氣當徙陵以厭之度奏陵寢<lb/>
大事也不可輕議乃止除知制誥入翰林為學士兼侍<lb/>
讀學士初劉平石元孫戰沒仁宗問禦邊計度奏曰中<lb/>
國宜以智勝難以力克今當謹亭障逺斥堠控扼要害<lb/>
因上備邊十䇿遷承旨時西事未寧知樞密院宋綬私<lb/>
<pb n="KR2d0007_WYG_063-2a"/>
忌不給假度謂大臣給假宜如故且無使外夷窺朝廷<lb/>
淺深仁宗從之為羣牧使上言天聖中牧馬至十餘萬<lb/>
其後言者以天下無事遂廢八監陜西河東嵗市馬二<lb/>
萬二百尤能補京畿塞下之闕自用兵數年所市馬比<lb/>
常嵗特三之一請下令河東京東京西淮南籍丁壮為<lb/>
兵處有能蓄一戰馬者與免二丁仍不升户等以備緩<lb/>
急如此則國馬蕃矣久之遷端明殿學士仁宗問用人<lb/>
以資與才孰先度曰承平時用資邊事未平用才諫官<lb/>
<pb n="KR2d0007_WYG_063-2b"/>
孫甫論度此言是自求柄用也仁宗曰度侍從十五年<lb/>
數論天下事未嘗及其私豈有是哉因除工部侍郎樞<lb/>
密副使明年改參知政事居頃之衛士為變事連宦官<lb/>
楊懐敏樞密使夏竦於上前請使御史與宦官同於禁<lb/>
中鞫之不可滋蔓令反側者不自安度曰宿衛有變事<lb/>
闗社稷此而可忍孰不可忍請付外臺窮治黨與争於<lb/>
上前仁宗從竦言度遂求解政事罷為紫宸殿學士議<lb/>
者以紫宸非人臣所稱改觀文殿學士判尚書都省積<lb/>
<pb n="KR2d0007_WYG_063-3a"/>
官至尚書右丞卒年六十四贈吏部尚書諡曰文簡度<lb/>
性資純直不事威儀左右無姬侍喜論時事在經筵仁<lb/>
宗呼為學士而不名嘗問以蓍龜占應事對曰不若以<lb/>
古之治亂為蓍龜也仁宗出欹器以示之曰朕欲臨天<lb/>
下以中正對曰臣等亦願以中正事陛下在政府一日<lb/>
召諸子謂曰王旦為宰相十二年卒之日其子猶未官<lb/>
自今吾不復有請矣著邇英聖覽十卷龜鑑精義十二<lb/>
卷慶歴兵録五卷編年緫錄八卷<lb/>
<pb n="KR2d0007_WYG_063-3b"/>
吴育字春卿建州建安人也為人明敏勁果彊學博辨<lb/>
舉進士甲科授大理評事知臨安諸暨二縣又知襄城<lb/>
縣宗室多葬襄城以中貴人典護民患其擾育請所須<lb/>
皆從官給非特省費民甚便之舉賢良方正䇿入三等<lb/>
有國以來制舉惟育入三等前此未有也除著作郎直<lb/>
集賢院通判蘇州加太常禮院育言禮文殘缺願詔諸<lb/>
儒裁定乃詔修禮書故事尚書省集議在朝則先職入<lb/>
省則先官官卑而職髙者常託事不至景祐中遂罷兩<lb/>
<pb n="KR2d0007_WYG_063-4a"/>
制清望有議而不集非所謂求至當者也乃請使異席<lb/>
不相壓則適中矣衆議是之為三司判官知諫院趙元<lb/>
昊反慢書始聞朝廷為之忿然張士遜為相即議絶和<lb/>
問罪時西邊弛備已久人不知兵識者以為憂元昊既<lb/>
稱帝還所授旌節議者皆謂宜發兵逐之育獨曰元昊<lb/>
雖名藩臣而乃夷狄其服叛荒忽不常宜示以不足責<lb/>
度外置之且其已僭名號誇其人勢必不能自削以取<lb/>
羞種落第可因之賜號若國主者且故事也彼得其欲<lb/>
<pb n="KR2d0007_WYG_063-4b"/>
宜不敢妄動然後隂勅邊臣密修戰備使年嵗之間戰<lb/>
守之計立則元昊雖欲妄作不能為深害矣時方鋭意<lb/>
於必討故皆以育言為不然其後師久無功元昊亦歸<lb/>
過自新仁宗為除其罪卒以為夏國主由是議者始悔<lb/>
不用育言而虚弊中國同修起居注遂知制誥遷起居<lb/>
舍人為翰林學士久之知開封府慶歴五年拜右諫議<lb/>
大夫樞密副使數月除參知政事章懿皇后升祔真宗<lb/>
廟言者請覃恩育力諫止之山東盜起仁宗遣中使察<lb/>
<pb n="KR2d0007_WYG_063-5a"/>
視還言盜不足慮也兖州杜衍鄆州富弼山東人甚尊<lb/>
愛之臣以為憂仁宗欲徙二人者育曰盜誠無足畏小<lb/>
人乘間以撼大臣此可慮也議遂寢育在政府與宰相<lb/>
賈昌朝數争議上前上之左右與殿中人皆恐色變育<lb/>
論辨不已既而曰臣所争者職也顧力不能勝矣願罷<lb/>
臣職不敢争乃復為樞密副使明年竟罷以給事中知<lb/>
許州又知蔡州育嚴保伍之法以檢制盜賊拜資政殿<lb/>
學士徙知河南府又徙陜州永興軍以父䘮免服除且<lb/>
<pb n="KR2d0007_WYG_063-5b"/>
将召之育辤以疾遂知汝州又辤以集賢院學士判西<lb/>
京留司御史臺分臺舊不領民事育在西京河陽之民<lb/>
以張堯佐裁決稽積多詣育育判於紙尾堯佐畏恐即<lb/>
奉行疾少愈復知陜州加拜資政殿大學士召還判尚<lb/>
書都省除宣徽南院使判延州夏人既納欵而並邊種<lb/>
落數侵為患龎籍守并州欲築堡備之育因謂約不先<lb/>
定而亟城則争而受患者麟府也乃移文河東又與籍<lb/>
書及疏於朝不報已而夏人果犯邊殺驍将郭恩而太<lb/>
<pb n="KR2d0007_WYG_063-6a"/>
原将佐皆以罪去以疾求解邊事乃復以為資政殿大<lb/>
學士尚書左丞知河中府徙河南卒年五十五贈吏部<lb/>
尚書諡曰正肅有集五十卷弟充<lb/>
充字冲卿舉進士嘗為國子監直講兼吴王宫教授他<lb/>
官與宗室狎習無誨導之誼充獨以嚴見憚為宗室六<lb/>
箴以獻一曰視二曰聼三曰好四曰學五曰進徳六曰<lb/>
崇儉仁宗命分冩遍賜皇族英宗書之坐右授集賢校<lb/>
理權判吏部南曹歐陽脩判流内銓胡宿之子宗堯改<lb/>
<pb n="KR2d0007_WYG_063-6b"/>
官有言其私者乃出脩知同州充上疏言脩以忠直結<lb/>
陛下之知若以為私則臣願與修同貶於是脩復留充<lb/>
亦改知太常禮院張貴妃崩大臣意欲隆其禮王洙判<lb/>
太常寺禮院吏以印紙行文書而僚屬不知充即移開<lb/>
封治吏罪府不受充持之不置㑹温成神主祔新廟以<lb/>
楊察攝太尉充獻官趙抃與充監禮仁宗又遣内臣臨<lb/>
視祭事内出圭瓚以灌鬯充言於察曰禮親享太廟則<lb/>
用圭瓉若有司攝事則用璋瓉今使有司祭温成廟而<lb/>
<pb n="KR2d0007_WYG_063-7a"/>
用圭瓉是薄於太廟而厚於姬妾也請奏易之察有難<lb/>
色曰日色暮矣明日行事言之何益而内臣視祭者已<lb/>
聞之密以聞即改用璋瓉明日御史劾開封觀望不治<lb/>
吏罪執政疑充諷之出知髙郵軍召還為開封府推官<lb/>
三司户部判官知陜州移京西淮南河東三路轉運使<lb/>
召入為三司鹽鐵副使知制誥同知諫院熈寧初為龍<lb/>
圖閣直學士三年拜右諫議大夫樞密副使王韶取洮<lb/>
州木征逃竄充建議請委韶招誘木征授以官爵令自<lb/>
<pb n="KR2d0007_WYG_063-7b"/>
守岷洮領部族長為外臣不必留屯絶塞列置郡縣屈<lb/>
力費財居位五年拜工部侍郎樞密使逾年拜同中書<lb/>
門下平章事監修國史充性謹密在西府數言王安石<lb/>
政事非是充為相務以安静不遣使不滋長法令隂欲<lb/>
變更新法之不便者乞還司馬光吕公著韓維蘇頌又<lb/>
薦孫覺李常程顥等十數人於是王珪忌之于時知諫<lb/>
院蔡確以撃搏進充素惡之初相州嘗勘劫盜為堂後<lb/>
吏所駁有陳安民者僉判相州懼得罪詣京師歴抵親<lb/>
<pb n="KR2d0007_WYG_063-8a"/>
識求救詔御史臺劾吏請屬命確雜治確捕充親戚官<lb/>
屬繋考鈎致充語神宗獨明其無他充數為同列所危<lb/>
然素多病至是疾益侵慈聖崩不能入臨力辭位不許<lb/>
明年除觀文殿大學士吏部尚書西太一宫使卒年六<lb/>
十贈司空兼侍中諡曰正憲充神采秀澈詞氣温厚内<lb/>
行修飭事兄甚謹将終戒妻子無以私事干朝廷神宗<lb/>
對輔臣每歎其孤立云子安詩安持安詩在元祐時為<lb/>
諫官起居郎安持為都水使者遷工部侍郎終天章閣<lb/>
<pb n="KR2d0007_WYG_063-8b"/>
待制安詩子儲侔官皆至員外郎始張壊素以妖術妄<lb/>
説災福見儲以為福當似姚興須賴懐素之力可以王<lb/>
闗中儲信之大觀元年因星變謀與侔起事為人所告<lb/>
懐素儲侔並誅死<lb/>
明鎬字化基密州安丘人也舉進士為廣濟軍判官從<lb/>
薛奎辟為秦州節度判官奎徙益州又辟知録事參軍<lb/>
程琳代奎奏為僉書節度判官通判夀州奎又稱鎬有<lb/>
廊廟材遂除開封府推官權京東益州路轉運使嵗歉<lb/>
<pb n="KR2d0007_WYG_063-9a"/>
民無積蓄盜賊閒發鎬為平其物價募民為兵人賴以<lb/>
安坐失按察降知同州元昊㓂延州起為陜西轉運使<lb/>
敵破金明砦既去議修復其城帥臣擁兵不即進而鎬<lb/>
止領百餘騎親督将士一月而成又嘗閲同州廂軍得<lb/>
材武者三百人教以彊弩奏為清邊軍最驍勇其後陜<lb/>
西河東悉置此軍遷直史館知陜州徙江淮發運使未<lb/>
行擢天章閣待制河東轉運使遷龍圖閣直學士知并<lb/>
州進樞密直學士以右諫議大夫知成徳軍入知開封<lb/>
<pb n="KR2d0007_WYG_063-9b"/>
府王則反于貝州以鎬為安撫使城未下命參知政事<lb/>
文彦博宣撫河北以鎬副之貝州平以功遷端明殿學<lb/>
士給事中進三司使彦博相以鎬參知政事未幾而卒<lb/>
年六十贈禮部尚書諡曰文烈鎬端重寡言所至安静<lb/>
有體臨事不茍既卒人多傷之<lb/>
髙若訥字敏之并州榆次人也十嵗喪父寓家衛州因<lb/>
居焉舉進士授彰徳軍節度推官知咸陽金堂商河三<lb/>
縣商河多圭田舊令或假民工種以治之若訥獨弃而<lb/>
<pb n="KR2d0007_WYG_063-10a"/>
不耕人以為清入為監察御史裏行再遷知諫院時范<lb/>
仲淹知開封府與宰相吕夷簡争論于上前貶知饒州<lb/>
余靖尹洙相繼被斥歐陽脩移書責若訥為諫官阿附<lb/>
宰相而不言若訥忿而繳奏其書且言自仲淹貶職之<lb/>
後臣不敢妄有營救歐陽脩移書詆臣謂仲淹平生剛<lb/>
正通古今朝列中無與比者責臣不能辨仲淹非辜猶<lb/>
能以面目見士大夫出入朝中稱諫官至謂不復知人<lb/>
間有羞耻事仍言今日天子與宰相忤意逐賢人臣謂<lb/>
<pb n="KR2d0007_WYG_063-10b"/>
賢人者國家所以為治也若陛下忤意逐之臣當諫諍<lb/>
臣愚以謂仲淹以狂言取譴豈謂之非辜恐中外聞之<lb/>
誠謂天子以忤意逐賢人也請令有司召脩戒諭免於<lb/>
惑衆脩亦謫夷陵令而若訥遂為士君子所耻至謂為<lb/>
不肖加直史館為侍御史知雜事若訥言古者三公坐<lb/>
而論道今二府對才數刻豈能盡萬機之事宜賜從容<lb/>
如唐延英故事仁宗然之擢天章閣待制遷龍圖閣直<lb/>
學士以右諫議大夫為御史中丞賈昌朝與吴育數争<lb/>
<pb n="KR2d0007_WYG_063-11a"/>
事明年春大旱仁宗從容問所以然者若訥引洪範故<lb/>
事以謂大臣不肅則雨不時若於是昌朝與育皆罷而<lb/>
若訥遂代育為樞密副使公議非之王則反於貝州議<lb/>
者多欲招降獨若訥言河朔重兵所聚今釋不討且啟<lb/>
亂議乃定改工部侍郎參知政事拜樞密使皇祐五年<lb/>
罷為觀文殿學士兼翰林侍讀學士尚書左丞判都省<lb/>
卒年五十九贈右僕射諡曰文荘若訥苦學善記於申<lb/>
韓管子之書尤其所好亦習毉書雖國毉無以過也然<lb/>
<pb n="KR2d0007_WYG_063-11b"/>
拘古方治疾多不效皇祐間累詔參定尺以制鍾律論<lb/>
久不決若訥以漢貨泉度一寸依隨書定審天下之尺<lb/>
十五鍾上之有集二十卷<lb/>
臣稱曰烏虖士之舉指云為不可以不審也觀若訥為<lb/>
人非有大過特始也不能辨仲淹之無罪而繳進脩書<lb/>
終也擠吴育去位而躐取政柄遂為清議所薄方仁宗<lb/>
之世求賢如不及若訥既有位於朝榮名厚禄何患不<lb/>
得而乃敗名撓節以僥幸一時士而至此不足以言士<lb/>
<pb n="KR2d0007_WYG_063-12a"/>
矣使若訥砥礪廉隅不叛名節未必無可取云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_063-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十七</head>
    <p>
<pb n="KR2d0007_WYG_027-1a"/>
欽定四庫全書<lb/>
　東都事略卷二十七　　　宋　王　稱　撰<lb/>
　　列傳十<lb/>
曹彬字國華眞定靈壽人也父芸成徳軍兵馬使彬始<lb/>
生周歲日父母以百翫之具羅於席觀其所取彬左手<lb/>
持干戈右手取爼豆斯須取一印他無所視人皆異之<lb/>
既長氣質淳厚漢乾祐中為成徳牙将周太祖貴妃張<lb/>
氏彬之從母也彬歸京師得𨽻世宗帳下補供奉官累<lb/>
<pb n="KR2d0007_WYG_027-1b"/>
遷西上閤門使出使吳越訖事即行不受私覿吳越人<lb/>
以輕舟追遺之至於數四彬猶不受既而曰吾或終拒<lb/>
之是近名也遂受而歸盡輸内帑世宗彊還之欲辭不<lb/>
獲悉以分親舊而一介不取遷引進使宋興遷客省使<lb/>
與王全斌郭進屢破北敵太祖伐蜀以内客省使監歸<lb/>
州路行營劉光毅軍峽中郡縣悉下諸将皆欲屠城殺<lb/>
降彬獨任恕而戢下所至恱服太祖降璽書褒之蜀平<lb/>
王全斌等不䘏軍事蜀人苦其侵奪彬屢請旋師全斌<lb/>
<pb n="KR2d0007_WYG_027-2a"/>
等不從俄而全師雄等作亂擁衆十萬彬復與光毅破<lb/>
之于新繁卒平蜀亂時諸将多有子女玉帛彬橐中惟<lb/>
圖書衣衾而已太祖以全斌等貪縱不法屬吏而謂彬<lb/>
清介廉謹拜宣徽南院使義成軍節度使彬辭曰伐蜀<lb/>
将士俱得罪臣以無功獨蒙褒寵恐無以勸天下太祖<lb/>
曰卿有茂功加以不伐設有微累全斌等豈惜言哉夫<lb/>
懲惡勸善朕所以勵臣下也彬乃不敢辭太祖将親征<lb/>
太原為前軍都監率兵次團柏谷降賊将陳廷山太祖<lb/>
<pb n="KR2d0007_WYG_027-2b"/>
伐江南以彬将行營之師彬分兵由荆南順流而東破<lb/>
峽口砦進克池州連克當塗蕪湖二縣駐軍采石磯作<lb/>
浮梁跨大江以濟師大破其軍于白鷺洲師進次秦淮<lb/>
江南水陸十萬陳於城下大敗之俘斬數萬計遂克潤<lb/>
州進圍金陵李煜危甚遣其臣徐鉉奉表詣闕乞緩師<lb/>
彬亦緩攻取兾煜歸服使人諭之曰事勢如此所惜者<lb/>
一城生聚若能歸命策之上也城垂克彬忽稱疾不視<lb/>
事諸将皆來問疾彬曰余之病非藥石所愈惟須諸公<lb/>
<pb n="KR2d0007_WYG_027-3a"/>
誠心自誓以克城之日不妄殺一人則自愈矣諸将許<lb/>
諾共焚香為誓明日稱愈遂克金陵城中皆按堵如故<lb/>
李煜與其臣百餘人詣軍門請罪彬慰安之待以客禮<lb/>
煜之君臣賴以獲免自出師至凱旋士衆畏服無輕肆<lb/>
者其軍政如此及入見以牓子進稱奉敇江南幹事回<lb/>
其謙恭不伐又如此初彬之揔師也太祖謂曰俟克李<lb/>
煜當以卿為使相副帥潘美豫以為賀彬曰不然夫是<lb/>
行也仗天威遵廟謨乃能成事吾何功哉況使相極品<lb/>
<pb n="KR2d0007_WYG_027-3b"/>
乎美曰何謂也彬曰太原未平爾已而還朝獻俘太祖<lb/>
曰本除卿使相然劉繼元未下姑少待之既聞此語美<lb/>
竊視彬微哂太祖覺之遽詰所以美不敢隱遂以前對<lb/>
太祖亦大笑乃賜彬錢二十萬彬曰人生何必使相好<lb/>
官亦不過多積金錢耳未幾拜樞密使忠武軍節度使<lb/>
太宗即位加同平章事太宗議征太原召彬問曰周世<lb/>
宗及太祖皆親征何以不能克彬曰世宗時史彦超敗<lb/>
于石嶺關人情驚擾故班師太祖頓兵甘草地㑹歲暑<lb/>
<pb n="KR2d0007_WYG_027-4a"/>
雨軍士多疾因是中止太宗曰今吾欲北征卿以為如<lb/>
何彬曰以國家兵甲精銳翦太原之孤壘譬摧枯拉朽<lb/>
爾何為而不可太宗意遂決從平太原加兼侍中後為<lb/>
弭徳超所誣罷為天平軍節度使既而太宗悟其譖封<lb/>
魯國公待之愈厚雍熈三年詔彬将幽州行營前軍馬<lb/>
步水陸之師與潘美等北伐敗契丹于固安破涿州又<lb/>
與米信破契丹于新城戰于岐溝闗我師敗績初諸将<lb/>
上言契丹主少母后專政寵倖用事請乗其釁以取幽<lb/>
<pb n="KR2d0007_WYG_027-4b"/>
薊遂遣彬與崔彦進米信自雄州田重進趣飛狐潘美<lb/>
出鴈門約期齊舉将發太宗謂之曰潘美之師但先趣<lb/>
雲應卿等以十萬衆聲言取幽州且持重緩行毋貪利<lb/>
虜聞大兵至必悉衆救范陽不暇援山後矣既而美之<lb/>
師先下寰朔雲應四州彬等至涿州以糧運不繼退師<lb/>
雄州以援其餽彬部下諸将以為已握重兵不能有所<lb/>
攻取由是謀議蜂起彬不得已乃復裹糧再往攻涿州<lb/>
而失利於岐溝太宗追諸将赴京師鞫於尚書省令翰<lb/>
<pb n="KR2d0007_WYG_027-5a"/>
林學士賈黄中等雜治彬等具伏違詔失律之罪責右<lb/>
驍衞上将軍彦進右武衞上将軍信右屯衞上将軍四<lb/>
年起彬為侍中武寧軍節度使徙鎭平盧眞宗即位復<lb/>
同平章事召入為樞密使咸平二年被疾眞宗親視臨<lb/>
問手為和藥仍賜以白金萬兩問以後事對曰臣無事<lb/>
可言臣二子璨與瑋才器有取臣若内舉皆堪為将眞<lb/>
宗問以優劣對曰璨不如瑋薨年六十九眞宗惻然震<lb/>
悼對輔臣語及彬必流涕贈中書令追封濟陽郡王諡<lb/>
<pb n="KR2d0007_WYG_027-5b"/>
曰武惠與趙普配享太祖廟廷彬仁敬和厚在朝廷未<lb/>
嘗忤旨亦未嘗言人過失伐二國秋毫無所取位兼将<lb/>
相不以等威自異待遇士大夫必引車避之居官奉入<lb/>
給宗族無餘積平蜀回太祖詢官吏善否對曰軍政之<lb/>
外非臣所聞也固問之唯薦隨軍轉運使沈倫廉謹可<lb/>
任北征之失律也趙昌言在魏奏乞誅彬及昌言自延<lb/>
安還被劾不得入見彬在右府為請於太宗乃許朝謁<lb/>
彬之仁厚皆此類也子璨珝瑋玹玘珣琮珝官至昭宣<lb/>
<pb n="KR2d0007_WYG_027-6a"/>
使玹左藏庫副使玘尚書虞部貟外郎珣東上閤門使<lb/>
玘之女即慈聖光獻皇后也芸累贈魏王彬韓王玘吳<lb/>
王諡曰安僖玘之子佾傅佾見外戚傳傅后之兄也仕<lb/>
至榮州刺史諡曰恭懷<lb/>
璨字韜光以父任為供奉官彬為上将璨常從行彬以<lb/>
為類已特鍾愛之征討得與計議太祖以為宫苑副使<lb/>
太宗朝為銀夏麟府等州鈐轄契丹入邊屢戰有功諸<lb/>
将多欲追奔璨曰夷狄多變力止之至道初遷四方館<lb/>
<pb n="KR2d0007_WYG_027-6b"/>
使知靈州稍遷亳州團練使領康州防禦使知定州拜<lb/>
侍衞馬軍都指揮使天徳軍節度使改鎭彰徳轉殿前<lb/>
都指揮使又改保靜武寧忠武在禁衞十餘年以疾除<lb/>
河陽節度使同平章事卒年七十贈中書令諡曰武懿<lb/>
璨習韜略好讀左氏春秋善撫士卒兼著威愛居家以<lb/>
孝謹稱雖輕財不逮其父而仁敬和厚亦有父風子儀<lb/>
官至耀州觀察使<lb/>
瑋字寳臣始彬歴徐鄆節度使皆以為牙内都虞候授<lb/>
<pb n="KR2d0007_WYG_027-7a"/>
供奉官閤門祗候李繼遷擾邊諸将數出無功太宗問<lb/>
誰可任者是時彬在樞府對以瑋可任召知渭州時年<lb/>
十九彬薨請服喪不許遷西上閤門使徙知鎭戎軍嘗<lb/>
出戰小捷戎人引去瑋伺戎人兵去已逺乃驅所掠牛<lb/>
羊輜重緩驅而還其下憂之言於瑋曰牛羊無用不若<lb/>
棄之整衆而歸瑋不應戎人聞瑋利牛羊而師不整遽<lb/>
還襲之瑋愈緩行得地利處乃止以待之使人諭之曰<lb/>
蕃軍逺來必甚疲我不欲乗人之怠請休憩士馬少選<lb/>
<pb n="KR2d0007_WYG_027-7b"/>
決勝良久又使人諭之曰可相馳否於是各鼓軍而進<lb/>
一戰大破其軍遂弃牛羊而還徐謂其下曰吾知戎人<lb/>
已疲故為貪利以誘之比其復來幾行百里矣若乗銳<lb/>
便戰猶有勝負逺行之人若小憩則足痺不能立人氣<lb/>
亦闌吾以此取之于時李繼遷虐用其衆下多怨者瑋<lb/>
移書蕃部諭以朝廷撫納之意於是康奴族内附上言<lb/>
鎭戎地平便於騎戰非中國之利請自隴山而東循古<lb/>
長城鑿塹以為限又請以兵械及閑田蠲租以給弓箭<lb/>
<pb n="KR2d0007_WYG_027-8a"/>
手繼遷死其子徳明請命於朝瑋言繼遷擅中國要害<lb/>
地終旅拒使人主有西顧之憂方其國危子弱不即撲<lb/>
滅彊盛恐難復制當是時朝廷欲以恩致徳明寖其書<lb/>
不報瑋曰徳明野心今不急折其翼而長養之其飛必<lb/>
矣既而河西延家妙娥等數大族來歸附瑋即将騎士<lb/>
薄天都山援徙内屬諸小種皆望風納質徳明由此遂<lb/>
弱至死不敢闚邊召還知邠州進東上閤門使領髙州<lb/>
刺史再知渭州破章<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>族于武延鹹泊川滅撥臧于平<lb/>
<pb n="KR2d0007_WYG_027-8b"/>
涼隴山諸族皆獻地瑋為築堡山外號籠竿城募弓箭<lb/>
手守之改引進使未幾領英州團練使知秦州宗哥立<lb/>
遵與唃厮囉謀内冦乃上書求號賛普瑋言不可聽若<lb/>
復有求益難制也朝廷猶授立遵保順軍節度使既而<lb/>
立遵令其舅樣丹説蕃部郭厮敦為鄉導瑋遂以計使<lb/>
厮敦圖樣丹後旬日果携其首至瑋表厮敦為順州刺<lb/>
史先是張吉知秦州生事熟戸多去蕃部驚擾至是凡<lb/>
前拒王師者皆伏匿瑋令納馬贖罪而還故地至者數<lb/>
<pb n="KR2d0007_WYG_027-9a"/>
千人厮敦因獻南市即秦渭之咽喉也自弓門至威逺<lb/>
共置砦十數亭障橋梁相望浚壕僅四百丈既而唃<graphic n="KR2291" url="https://raw.githubusercontent.com/kanripo/KR-Gaiji/master/images/KR2291.png" mimeType="image/png"/>
囉以一萬衆入冦瑋逆於三都谷擊敗之斬首萬級獲<lb/>
馬牛雜畜器仗三萬三千計遷客省使康州防禦使踰<lb/>
年又破宗哥将馬波咤吒于野谷誅叛者鬼留族夷之<lb/>
於是河洮蘭三州安江妙敦邈川黨通等羌皆破散宗<lb/>
哥首立文法納質内屬唃<graphic n="KR2291" url="https://raw.githubusercontent.com/kanripo/KR-Gaiji/master/images/KR2291.png" mimeType="image/png"/>囉逃入磧中塞垣遂安凡<lb/>
羌酋欲有所為必先令其下謂之立文法焉秦人請立<lb/>
<pb n="KR2d0007_WYG_027-9b"/>
碑紀功有詔褒之徳明冦慶州柔逺砦都廵撿楊承吉<lb/>
與戰不利乃拜華州觀察使鄜延路環慶等州安撫使<lb/>
委乞骨咩大門等族聞其至歸附者千餘落天禧四年<lb/>
拜宣徽北院使鎭國軍留後僉書樞密院事是歲冦準<lb/>
謫道州宰相丁謂惡瑋不附已指以為準黨除南院使<lb/>
環慶路安撫使降左衞大将軍容州觀察使知萊州又<lb/>
為華州觀察使知青州徙知天雄軍尋改彰武軍留後<lb/>
知永興軍拜昭武軍節度使復知天雄軍踰年知河陽<lb/>
<pb n="KR2d0007_WYG_027-10a"/>
徙帥眞定改鎭彰武卒年五十八贈侍中諡曰武穆治<lb/>
平中配享仁宗廟廷瑋好讀書通春秋尤善左氏為将<lb/>
幾四十年未嘗敗衂威震西鄙唃<graphic n="KR2291" url="https://raw.githubusercontent.com/kanripo/KR-Gaiji/master/images/KR2291.png" mimeType="image/png"/>囉每聞其名即以<lb/>
手加額而東嚮之鎭天雄契丹使過必戒其下無敢疾<lb/>
驅者在渭州有告戍卒叛入夏州軍吏來告瑋方對客<lb/>
弈不應軍吏亟言之瑋怒叱之曰吾固遣之去汝再三<lb/>
顯言耶繼遷聞即斬首投境上環慶邊人多市屬羌之<lb/>
田致單弱不自給即没虜中瑋令還之有犯即徙其家<lb/>
<pb n="KR2d0007_WYG_027-10b"/>
于内地舊𦍑殺邊民以羊贖其死瑋下令曰羌自相犯<lb/>
從其俗即犯邊民論如律遂無犯者始置弓箭手斥塞<lb/>
上棄地使相角力勝者給田二頃再經秋成課市一馬<lb/>
馬必勝甲然後官為印之益賦田五十畝至三百家以<lb/>
上團為十指揮築堡於要處環之以塹又立馬社一馬<lb/>
斃衆為市馬塞下諸塹皆以一丈五尺為深廣之阻山<lb/>
險不可浚者止使治峭絶而已其制屬𦍑百帳以上置<lb/>
軍主指揮使不及百帳止置指揮使其蕃落将校止於<lb/>
<pb n="KR2d0007_WYG_027-11a"/>
本軍序進之不從他軍以其熟虜情與山川之形勢也<lb/>
其所措置如此後皆為法云<lb/>
琮字寳章彬領鎭海節制補牙内都指揮使累遷榮州<lb/>
刺史仁宗納后除衞州團練使因上言臣家若有以外<lb/>
戚干私恩者願致之法時論稱之元昊反拜同州觀察<lb/>
使知秦州上攻守禦三策久之兼領涇原路兵事遷定<lb/>
國軍留後劉平石元孫敗闗輔震恐琮請自闗以西籍<lb/>
民為義軍遂簡鄉兵弓手數萬人改陜西經略安撫使<lb/>
<pb n="KR2d0007_WYG_027-11b"/>
慶歴元年拜馬軍副都指揮使卒年五十八贈安化軍<lb/>
節度使兼侍中諡曰忠恪琮小心謹畏御軍嚴整既沒<lb/>
家無餘貲惟存兵書邊奏而已孫詩尚魯邠國大長公<lb/>
主<lb/>
潘美字仲詢魏郡人也少倜儻嘗謂其里人王密曰漢<lb/>
代将終兇臣肆虐四海有改卜之志大丈夫不以此時<lb/>
立功名取富貴與萬物共盡可羞也周世宗為開封尹美<lb/>
以中㳙事世宗及即位徙供奉官髙平之戰美以功遷<lb/>
<pb n="KR2d0007_WYG_027-12a"/>
西上閤門副使稍遷客省使太祖與美素相厚既受䄠<lb/>
命諭旨中外陜帥袁彦凶悍太祖慮其為變以美監其<lb/>
軍俾圖之美至喻以天命彦遂入朝太祖曰潘美不殺<lb/>
袁彦而彦朝覲成我志矣太祖親征李重進以美為揚<lb/>
州廵撿以功除泰州團練使湖南既下授美潭州防禦<lb/>
使嶺南劉鋹數侵湖湘美擊走之溪洞蠻獠自唐以來<lb/>
為居民患美率兵平之開寶三年征嶺南以美将行營諸<lb/>
軍朗州團練使尹崇珂副之進兵克富州又克賀州又<lb/>
<pb n="KR2d0007_WYG_027-12b"/>
下昭桂連三州拔韶州斬獲凡數萬計鋹勢窮蹙乃遣<lb/>
其臣王珪求通好又遣其左僕射蕭漼中書舍人卓惟<lb/>
休奉表至軍中乞降美因諭以上意以為彼若能戰則<lb/>
與之戰不能戰則勸之守不能守則諭之降不能降則<lb/>
死不能死則亡非此五者他不得受使者泣美即令殿<lb/>
直冉彦衮部送漼等至京師鋹復遣其弟保興率衆拒<lb/>
戰鋹衆十五萬依山谷堅壁以待王師美因築壘休士<lb/>
與諸将計曰彼編竹木為柵若以火焚之必擾亂以銳<lb/>
<pb n="KR2d0007_WYG_027-13a"/>
師夾擊之萬全策也遂分遣丁夫數千人人持二炬間<lb/>
道造其柵暮夜萬炬俱發天大風火勢甚盛鋹衆驚擾<lb/>
來犯王師美麾兵急擊之鋹衆大敗斬數萬計長驅至<lb/>
廣州鋹盡焚其府庫遂克之擒鋹送京師露布以聞拜<lb/>
山南東道節度使與尹崇珂同知廣州土豪周思瓊聚<lb/>
衆負海為亂美討平之嶺表遂安兼嶺南轉運使七年<lb/>
征江南以美為昇州道行營都監與曹彬偕往美因造<lb/>
舟以濟師至金陵江南水陸十萬衆陳於城下美率兵<lb/>
<pb n="KR2d0007_WYG_027-13b"/>
襲擊大敗之李煜危甚遣徐鉉來乞緩師太祖不之省<lb/>
仍號令諸将促令歸附煜遷延未能決夜選精銳數千<lb/>
持炬鼓譟犯我軍壘美率精銳以短兵接戰因與大将<lb/>
曹彬率士晨夜攻城百道俱進金陵平以功拜宣徽北<lb/>
院使與党進攻晉陽戰于汾上多所擒獲太宗即位改<lb/>
南院使太宗征太原以美将河東行營之師判太原行<lb/>
府事三交西北三百里地號固軍最險阻虜人之咽喉<lb/>
也美帥師襲之羙廵撫至代州虜萬騎攻近塞美誓衆<lb/>
<pb n="KR2d0007_WYG_027-14a"/>
銜枚大破之封代國公改忠武軍節度使進封韓國公<lb/>
詔美及曹彬崔彦進等北伐美獨拔寰朔雲應州詔内<lb/>
徙其民虜復至驍将楊業戰没于陳家谷口美坐削秩<lb/>
三等明年復故官知眞定府改判并州加同平章事卒<lb/>
年六十七贈中書令諡曰武惠咸平二年配享太宗廟<lb/>
廷子惟徳官至宫苑使惟固西上閤門使惟正西京作<lb/>
坊使惟清崇儀使惟熈莊宅使惟吉深州刺史惟熈女<lb/>
即章懷皇后也追封美鄭王惟吉子夙仕至光禄卿<lb/>
<pb n="KR2d0007_WYG_027-14b"/>
臣稱曰曹潘二武惠俱以大将之材慷慨仗義征伐四<lb/>
克勒功帝籍而彬操履忠厚戒誓諸将不妄殺戮得王<lb/>
師弔伐之體則美有不逮矣天相忠孝子孫多賢武穆<lb/>
治軍整暇羌戎畏服父子俱配食清廟其最優也夫<lb/>
　<lb/>
　<lb/>
　<lb/>
　東都事略卷二十七<lb/>
</p>
<p>
</p>
  </div>
</body>
</text>
</TEI>
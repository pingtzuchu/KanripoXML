<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷五十一</head>
    <p>
<pb n="KR2d0007_WYG_051-1a"/>
欽定四庫全書<lb/>
　東都事略卷五十一　　　宋　王　稱　撰<lb/>
　　列傳三十四<lb/>
李廸字復古濮州鄄城人也少從栁開學為古文開曰<lb/>
此公輔噐也舉進士第一除將作監丞通判徐州代還<lb/>
直史館為開封府發解官真宗東封泰山以廸通判兖<lb/>
州既而坐前發解舉人失當降監海州鹽税明年以右<lb/>
司諫知鄆州再遷吏部員外郎為三司鹽鐵副使遂知<lb/>
<pb n="KR2d0007_WYG_051-1b"/>
制誥真宗幸亳州為留守判官亳升節制以廸知亳州<lb/>
代還知永興軍尋除陜西都轉運使召為翰林學士是<lb/>
時知秦州曹瑋數言唃厮囉欲内冦請益兵不遣乃求<lb/>
罷真宗問誰可代之廸曰非瑋莫能制也陛下重發兵<lb/>
得非將上玉皇聖號耶陜西諸郡兵自可以益之真宗<lb/>
因問以陜西兵數對曰臣為轉運使時以方寸小䇿記<lb/>
兵及糧以備調發今猶置佩囊中真宗令探取之因給<lb/>
紙札令廸悉上合存留及調塞下數以進真宗曰不意<lb/>
<pb n="KR2d0007_WYG_051-2a"/>
頗牧在吾禁中矣未幾唃厮囉冦邉復召問對曰瑋必<lb/>
克後數日㨗報至真宗曰卿何料之審也廸曰彼舉兵<lb/>
逺來此堅壁待之是以知其必勝尔歳薦饑三司調用<lb/>
不給真宗召問所以濟之之䇿廸對曰祖宗置内藏庫<lb/>
欲攻取西北且備凶年今邉無費倘以佐國用則庶幾<lb/>
天下財利寛而民不加賦矣真宗為大發内庫金繒賜<lb/>
三司又言方東封時嘗詔車駕所過毋伐木除道及祀<lb/>
汾亳以來土木之役不可勝紀今旱蝗之起殆天所以<lb/>
<pb n="KR2d0007_WYG_051-2b"/>
儆戒於陛下也願罷諸不急之費真宗嘉納天禧元年<lb/>
拜給事中参知政事東宫建以廸為太子少傅廸辭以<lb/>
太宗時未嘗立保傅遂止兼賔客加禮部侍郎冦準罷<lb/>
相真宗欲相廸廸固辭一日對滋福殿皇太子出拜上<lb/>
前曰䝉以賔客為宰相真宗顧廸曰復何辭邪乃拜吏<lb/>
部侍郎兼太子少傅同中書門下平章事集賢殿大學<lb/>
士真宗不豫令皇太子總軍國事首相丁謂獨請皇太<lb/>
子止決常務他皆聽㫖廸固争不可謂曰即上躬良已<lb/>
<pb n="KR2d0007_WYG_051-3a"/>
何以處之廸曰太子出則撫軍入則監國古之制也力<lb/>
争不已自是皇太子止於資善堂聴事餘皆聴㫖謂益<lb/>
擅權至除吏不以聞廸語同列曰廸起布衣至宰相安<lb/>
能徇權臣以取容乎時二府並進秩乃遷廸中書侍郎<lb/>
兼尚書左丞故事宰相無作左丞者謂又欲進所善林<lb/>
特為詹事廸不可又欲以為樞密副使兼賔客廸又不<lb/>
可至上前斥謂擅權不法事願與謂俱罷且言冦準無<lb/>
罪不當黜因格前制不下於是謂罷為吏部尚書廸罷<lb/>
<pb n="KR2d0007_WYG_051-3b"/>
為户部侍郎翌日謂知河南府廸鄆州謂尋復留貶廸<lb/>
衡州團練副使謂竄起為秘書監知舒州徙江寧府又<lb/>
徙青兖二州復兵部侍郎知河南府朝京師章獻明肅<lb/>
皇后謂廸曰卿不欲吾與國事吾今保養天子至此如<lb/>
何廸曰臣不知太后有至徳也章獻喜以尚書左丞知<lb/>
河陽明道元年遷工部尚書章獻崩召為資政殿大學<lb/>
士判尚書都省未幾復拜同中書門下平章事集賢殿<lb/>
大學士廸再相自以受不世之遇盡心輔佐知無不為<lb/>
<pb n="KR2d0007_WYG_051-4a"/>
於是吕夷簡忌之景祐二年罷為刑部尚書知亳州廸<lb/>
謂人曰廸不自量恃聖主之知自以為宋璟而以吕公<lb/>
為姚崇其待我乃如是邪改知相州尋為資政殿大學<lb/>
士翰林侍讀學士留京師因奏吕夷簡結荆王元儼為<lb/>
除門僧惠清守闕鑒義詔鞫之乃廸在中書時所行降<lb/>
太常卿知密州復刑部尚書知徐州改户部尚書知兖<lb/>
州復資政殿大學士是時元昊反契丹背盟廸請臨邉<lb/>
拜彰信軍節度使判天雄軍徙青州引老以太子太傅<lb/>
<pb n="KR2d0007_WYG_051-4b"/>
致仕卒年七十七贈司空諡曰文定三子柬之附傳徽<lb/>
之補之仕至列大夫<lb/>
柬之字公明以父任為將作監主簿除館閣校勘遷直<lb/>
集賢院擢天章閣待制以集賢院學士判西京留司御<lb/>
史臺英宗即位富弼薦柬之學行遷龍圖閣直學士兼<lb/>
侍讀累遷工部尚書拜太子少保致仕再遷太子少師<lb/>
卒年七十八諡曰懿靖柬之性簡易詳練本朝故事與<lb/>
人交必盡情實云<lb/>
<pb n="KR2d0007_WYG_051-5a"/>
王曾字孝先青州益都人也幼孤鞠於仲父宗元里人<lb/>
張震有道之士也曾從之學謂有將相之噐甫冠舉進<lb/>
士第一為將作監丞通判齊州代還直史館景徳初契<lb/>
丹始脩好所致書以南北朝冠國號之上曾言春秋外<lb/>
夷狄爵不過子今與抗稱兩朝非外夷狄之意真宗嘉<lb/>
之擢右正言知制誥天書降詔作玉清昭應宫規創萬<lb/>
楹廷臣莫有言者曾列五害願省損制度奉使契丹而<lb/>
迓者邢祥辯給好以氣陵人稱本國宗支皆賜鐵劵曾<lb/>
<pb n="KR2d0007_WYG_051-5b"/>
曰大臣反側賜鐵劵以安其心何為及宗支哉祥大慙<lb/>
大中祥符六年為翰林學士一日真宗晚坐承明殿召<lb/>
對命謁者諭之曰思卿甚故不及御朝服毋謂朕慢卿<lb/>
也初違制之法無故失率坐徒二年曾知審刑院請分<lb/>
故失非親被制書者止以失論真宗不悦曰如是不復<lb/>
有違制者曾曰如陛下言亦無復有失者矣自是違制<lb/>
遂分九年以右諫議大夫参知政事時王欽若挾祥瑞<lb/>
迎合人主意隂排異己者真宗怒責大臣當傅㑹國事<lb/>
<pb n="KR2d0007_WYG_051-6a"/>
何遽自異耶曾曰君從諫謂明臣盡忠謂義陛下不知<lb/>
臣不肖使待罪政府臣知義而已不知異也及欽若為<lb/>
相乃以禮部侍郎罷曾政事頃之知應天府天禧初民<lb/>
訛言有妖若飛㡌搏人自京以南皆驚恐曾夜開里門<lb/>
捕倡言者民乃定徙天雄軍復為参知政事再遷吏部<lb/>
侍郎兼太子賔客仁宗即位遷禮部尚書方真宗不豫<lb/>
也有諷皇后謀稱制者曾密語后戚錢惟演曰今太子<lb/>
决政資善堂天下固已屬望而劉氏遂欲稱制以疑百<lb/>
<pb n="KR2d0007_WYG_051-6b"/>
姓公獨不見吕武之事乎惟演悟不敢異議及真宗崩<lb/>
丁謂欲皇太后對近臣决政事皇帝獨朔望見羣臣庶<lb/>
務悉令入内押班雷允恭畫可於禁中曾曰天下者太<lb/>
祖太宗之天下非劉氏之天下奈何使兩宫異處柄歸<lb/>
宦者禍端兆矣乃奏請如東漢舊制太后坐右垂簾同<lb/>
聴政謂與允恭改皇堂抵罪参知政事任中正言於仁<lb/>
宗曰謂被先帝顧命請如律議功曾曰謂不忠無足議<lb/>
於是謂貶崖州中正而下十數人隨亦廢黜是時中外<lb/>
<pb n="KR2d0007_WYG_051-7a"/>
洶洶曾正色立朝姦邪懼焉未幾拜中書侍郎同中書<lb/>
門下平章事集賢殿大學士遷門下侍郎兼户部尚書<lb/>
昭文館大學士踰年進吏部尚書嘗請用孫奭馮元勸<lb/>
講殿中又自采聖賢事迹㑹解用為規戒曾薦参知政<lb/>
事吕夷簡才望可當政柄章獻未用曾奏曰臣言吕夷<lb/>
簡而未用以臣度太后之意不欲其班在樞密使張耆<lb/>
之上耳且耆一赤脚健兒豈容妨賢如此章獻曰固無<lb/>
此意行且用矣夷簡遂拜相章獻與政久稍通請托曾<lb/>
<pb n="KR2d0007_WYG_051-7b"/>
力裁制忤章獻意及章獻受冊供帳天安殿曾執不可<lb/>
於是改文徳殿章獻滋不悦玉清昭應宫災章獻有再<lb/>
興葺意曾又以為不可乃罷相知青州徙天雄軍拜彰<lb/>
徳軍節度使魏人愛其政生祠之改鎮天平同平章事<lb/>
判河南府景祐二年召拜樞宻使明年拜右僕射兼門<lb/>
下侍郎同平章事集賢殿大學士封沂國公是時吕夷<lb/>
簡為昭文相專决事曾與夷簡議論多不協力求去以<lb/>
右僕射出知青州既入謝改判鄆州加資政殿大學士<lb/>
<pb n="KR2d0007_WYG_051-8a"/>
由宰相罷政而帶職自曾始曾前後輔政十年處天下<lb/>
事審而中禮性儉素居家人不見其喜愠之色在上前<lb/>
開陳處可辨博有餘每廣朝大㑹盛服正色郎謁者視<lb/>
進止如有尺寸士大夫服其清脩莫敢干以私者嘗云<lb/>
大臣執政不當收恩避怨故其言曰恩若已出怨將誰<lb/>
歸聞者歎服薨年六十一贈侍中諡曰文正皇祐中曾<lb/>
弟子融言臣兄曾事章聖興諸生不十年總大政其後<lb/>
拜玉几下聞顧命章獻聴政臣兄確然秉正勤翊王家<lb/>
<pb n="KR2d0007_WYG_051-8b"/>
大業以安陛下幸詔詞臣勒銘隧石誠得天筆篆額敷<lb/>
賁前人死且不朽因以唐明皇所題裴耀卿碑額上之<lb/>
仁宗乃御篆旌賢碑三字賜其家其後踵為故事治平<lb/>
中以曾配享仁宗廟庭<lb/>
子融初用曾奏為將作監主簿又舉進士獻所為文章<lb/>
召試集賢院為三司判官以直龍圖閣知河陽荆南府<lb/>
遷天章閣待制為三司副使子融以材自奮籍籍為聞<lb/>
人遷工部侍郎集賢院學士知兖州不赴以刑部侍郎<lb/>
<pb n="KR2d0007_WYG_051-9a"/>
致仕卒年八十一子融初名曍字子融及趙元昊反乃<lb/>
請改今名嘗集本朝禮為禮閣新編五十卷又論次五<lb/>
代事為唐餘録六十卷<lb/>
臣稱曰章獻擁幼君制天下時大臣怙權乗之以逞曾<lb/>
毅然奮忠臨大節而不可奪卒使帝室尊榮禍亂不作<lb/>
可謂社稷之臣矣夫賢者以身為天下用而安危繫焉<lb/>
曾佩安危之寄功烈光明何媿於古宜仁宗之旌異云<lb/>
張知白字用晦滄州青池人也父鸞為鹽亭令知白幼<lb/>
<pb n="KR2d0007_WYG_051-9b"/>
好學鸞喜曰大吾門者子矣遂不復仕知白舉進士為<lb/>
静戎軍解州推官定武軍掌書記河北節度判官咸平<lb/>
中西北未寧中外多言兵事知白奏疏言王者當奉時<lb/>
令茂功典省刑罰及取士之制數千言真宗異之召試<lb/>
舍人院擢右正言出知劒州復召試中書拜直史館江<lb/>
南旱命知白安撫及還授京東轉運使周伯星見百官<lb/>
稱賀知白獨以為人君當脩徳以應天星之見何所繫<lb/>
焉因極陳治道之要真宗曰知白在外而乃心朝廷可<lb/>
<pb n="KR2d0007_WYG_051-10a"/>
謂知所職矣陜西饑命知白按廵尋知鄧州拜龍圖閣<lb/>
待制知審官院知白以朝廷重内職輕外官引唐李嶠<lb/>
議建請選臺閣分典藩郡仍自請補外真宗不許知白<lb/>
固請乃以知青州還朝求領國子監真宗曰知白倦於<lb/>
處劇耶宰相言知白更踐中外未嘗為身謀乃擢右諫<lb/>
議大夫御史中丞拜給事中参知政事遷工部侍郎是<lb/>
時王欽若為相與知白議論多不合以疾辭位罷為翰<lb/>
林侍讀學士知大名府徙南京至是欽若分司南京衆<lb/>
<pb n="KR2d0007_WYG_051-10b"/>
謂知白必報之而知白待之加厚論者多之徙知亳州<lb/>
仁宗即位召入為樞密副使天聖二年拜工部尚書同<lb/>
中書門下平章事集賢殿大學士知白在相位重名噐<lb/>
無毫髪私雖貴顯清約如寒士六年薨於位贈太傅中<lb/>
書令諡曰文節<lb/>
　<lb/>
　<lb/>
　東都事略卷五十一<lb/>
</p>
<p>
</p>
  </div>
</body>
</text>
</TEI>
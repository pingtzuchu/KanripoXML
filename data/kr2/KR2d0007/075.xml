<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷七十五</head>
    <p>
<pb n="KR2d0007_WYG_075-1a"/>
欽定四庫全書<lb/>
　東都事略卷七十五　　　宋　王　稱　撰<lb/>
　　列傳五十八<lb/>
余靖字安道韶州曲江人也為人質直剛勁舉進士為<lb/>
贛縣尉書判拔萃改將作監丞知新建縣遷袐書丞集<lb/>
賢校理范仲淹以言事忤意宰相貶饒州諫官御史不<lb/>
敢言靖上疏論仲淹不當貶且言陛下親政以来屢逐<lb/>
言事者恐鉗天下口不可坐落職監筠州酒稅徙秦州<lb/>
<pb n="KR2d0007_WYG_075-1b"/>
知英州以母憂去官免喪復為校理除右正言方是時<lb/>
仁宗勵精政事増諫官貟将以有所為靖數言事合意<lb/>
慶歴四年元昊納誓請和將加封冊而契丹以兵臨境<lb/>
上遣使言為中國討賊且告師期請毋與和朝廷患之<lb/>
欲聽重絕夏人而兵不得息不聽生事北邊議未決靖<lb/>
獨以謂中國厭兵久矣此契丹所幸一日使吾息兵養<lb/>
勇非其利也故用此以撓我尓是不可聽也朝廷雖是<lb/>
其言猶留夏冊不遣而假靖諫議大夫以報卒屈其議<lb/>
<pb n="KR2d0007_WYG_075-2a"/>
而還朝廷遂發夏冊臣元昊西師既解嚴而北邊亦無<lb/>
事是歳除知制誥史館修撰而契丹卒自攻元昊使来<lb/>
告捷又以靖徃報靖通外國語至為蕃語詩為御史劾<lb/>
奏出知吉州靖甞劾茹孝標不孝坐廢靖既失勢孝標<lb/>
因之告靖少時嘗犯法靖聞之不自得左遷將作少監<lb/>
分司南京六年起知䖍州以父憂去官儂智髙䧟雍州<lb/>
乗勝連破嶺南州縣圍廣州乃即喪次起靖以袐書監<lb/>
知潭州改桂州智髙圍廣州不克則還據邕自智髙初<lb/>
<pb n="KR2d0007_WYG_075-2b"/>
起交趾請出兵助討賊靖以謂智髙交趾叛者宜聽出<lb/>
兵毋沮其善意累疏論之不報至是靖曰邕州與交趾<lb/>
接境今不納必忿而反助智髙乃以便宜趣交趾㑹兵<lb/>
及智髙入邕州遂無外援既而朝廷遣狄青㑹靖兵敗<lb/>
賊於歸仁智髙去入海邕州平除工部侍郎仍帥桂管<lb/>
拜集賢院學士久之徙知潭州又知青州除吏部侍郎<lb/>
交趾冦邕州殺五巡檢以靖安撫廣西至則移檄交趾<lb/>
召其臣費嘉祐詰責之嘉祐皇恐對曰種落犯邊罪當<lb/>
<pb n="KR2d0007_WYG_075-3a"/>
死願歸取首惡以獻即械五人送欽州斬于界上遷尚<lb/>
書左丞知廣州拜工部尚書代還卒于金陵年六十五<lb/>
贈刑部尚書諡曰襄<lb/>
蔡襄字君謨興化軍仙游人也舉進士歴漳州判官西<lb/>
京留守推官改著作佐郎館閣校勘遷袐書丞知諫院<lb/>
兼修起居注仁宗以天下久安而西師無功慨然厭兵<lb/>
思正百度排羣議進用二三大臣又詔増置諫官四貟<lb/>
襄在選中於是宰相吕夷簡寵遇最隆襄言其過請罷<lb/>
<pb n="KR2d0007_WYG_075-3b"/>
其軍國大事元昊使人乞和所請過多襄上言曰元昊<lb/>
始以元卒之号為請又欲稱男而號吾祖此足見羌戎<lb/>
悖慢之意今縱使元昊稱臣而上書於朝廷自稱曰吾<lb/>
祖朝廷賜之詔書亦曰吾祖是何等語耶以右正言直<lb/>
史館知福州以便親遂為福建路轉運使復古五塘以<lb/>
溉田民以為利為襄立祠于塘側又奏減閩人五代時<lb/>
丁口稅之半以父憂去官服除復修起居注御史唐介<lb/>
以直言貶春州别駕襄言貶太重介得改英州遷起居<lb/>
<pb n="KR2d0007_WYG_075-4a"/>
舍人知制誥御史呂景初吳中復馬遵坐論宰相梁適<lb/>
罷臺職襄封還詞頭不草制其後屢有除授非當者輒<lb/>
封還之仁宗嘉其有守聞其母老特賜冠帔以寵之遷<lb/>
龍圖閣直學士知開封府進樞密直學士知泉州徙福<lb/>
州復移泉州襄為政精明而於閩人尤知其風俗時閩<lb/>
士多好學而專詞賦以應科舉襄得郷先生周希孟以<lb/>
經術傳授學者嘗至數百人襄為親至學舍執經講問<lb/>
為諸生率延見處士陳烈尊以師禮而陳襄鄭穆方以<lb/>
<pb n="KR2d0007_WYG_075-4b"/>
學行著稱郷里襄皆折節下之閩俗重凶事其奉浮圗<lb/>
會賔客以盡力豐侈為孝徃徃至數百千人至有親亡<lb/>
不舉哭必破産辦具而後敢發喪有力者乗其急時賤<lb/>
買其田宅而貧者立劵舉債終身困不能償襄下令禁<lb/>
止於巫覡生病蠱毒殺人之類皆痛斷絶之召拜翰林<lb/>
學士三司使仁宗山陵襄緫其事調度供億皆數倍勞<lb/>
費既廣為議者所非初仁宗既立皇子而外人稍言襄<lb/>
嘗有異議英宗在慶寧聞之及親政數問大臣襄如何<lb/>
<pb n="KR2d0007_WYG_075-5a"/>
人因襄數請告英宗曰三司掌天下錢榖事務煩多而<lb/>
襄久在病告何不更用人後夏人犯邊英宗又曰邊事<lb/>
将興軍須未備三司當擇人襄聞之不自安遂求知杭<lb/>
州即拜端明殿學士遷禮部侍郎知杭州於是韓琦進<lb/>
曰蔡襄事出於流言難以必信前世人主以疑似之嫌<lb/>
害及忠良者可以為鑒歐陽脩曰陛下曾見襄章疏否<lb/>
英宗曰不見也脩曰徃時夏竦欲䧟富弼乃令婢子學<lb/>
石介書歲餘學成仍偽作介與弼書謀廢立事為言者<lb/>
<pb n="KR2d0007_WYG_075-5b"/>
所發頼仁宗聖明弼得免禍臣亦嘗為小人嫉忌偽作<lb/>
臣一劄子乞沙汰内官欲以激怒羣閹亦頼仁宗保全<lb/>
由是而言陛下曾見襄章疏猶湏更辨真偽况傳聞疑<lb/>
信之言哉英宗曰傳聞何可信也未幾襄丁母憂以疾<lb/>
卒年五十六贈禮部侍郎襄於朋友重信義聞其喪則<lb/>
不御酒肉為位而哭嘗㑹飲㑹靈東園客有射矢誤中<lb/>
傷人者客指為襄矢京師喧然事既聞仁宗以問襄襄<lb/>
即再拜媿謝終不自辨退亦未嘗以語人工於書人得<lb/>
<pb n="KR2d0007_WYG_075-6a"/>
其字以為珎藏仁宗尤稱愛之御製元舅隴西王碑命<lb/>
襄書之其後又以襄書温成皇后父清河郡王碑襄不<lb/>
肯言曰此待詔職也性耆茶第其品目以為譜云<lb/>
何郯字聖從成都人也舉進士由太常博士為監察御<lb/>
史遷殿中擢侍御史知雜上疏言宰相陳執中寡學術<lb/>
參知政事丁度輕脫樞密使夏竦囘佞皆不協人望不<lb/>
當在此位親從官謀不軌竊發寝殿而連日賊未得内<lb/>
臣楊懐敏倚夏竦兾免失職之過郯劾其罪章累上而<lb/>
<pb n="KR2d0007_WYG_075-6b"/>
懐敏未去郯言不已仁宗正色曰古之諫臣常有碎首<lb/>
者卿能行此否郯曰古者諫不行言不聽故臣有碎首<lb/>
今陛下從諫如流何用此舉必若碎首龍墀則美歸於<lb/>
臣子而過在君上臣不忍為也仁宗恱懐敏遂斥去方<lb/>
是時諫官有進姦言者以賊之根本起於皇后閣意欲<lb/>
傾中宫以進貴妃且言貴妃有扈蹕之功郯曰此必姦<lb/>
邪之人欲陥皇后願陛下詳察仁宗悟郯由是名重朝<lb/>
廷又言郭承祐不當為宣徽使張堯佐不當為三司使<lb/>
<pb n="KR2d0007_WYG_075-7a"/>
居職三年以親老乞郡除直龍圖閣知漢州就遷集賢<lb/>
殿修撰知梓州進天章閣待制入判銀臺司殿中丞龍<lb/>
昌期上所注書賜章服郯言昌期異端之學不宜崇長<lb/>
詔追所賜文彦博少從昌期學惡郯言出為龍圖閣直<lb/>
學士河東都轉運使劾奏故相梁適帥太原職事多弛<lb/>
適徙河陽又劾内侍蘇安靜為都鈐轄怙寵不法而安<lb/>
靜亦降為河中府鈐轄英宗即位移知永興軍徙河南<lb/>
府郯上九事一曰開聽納二曰遵典故三曰敦教化四<lb/>
<pb n="KR2d0007_WYG_075-7b"/>
曰辨邪正五曰明功罪六曰寛刑典七曰擇監司八曰<lb/>
進賢才九曰重名器召還判三班院知梓州始郯為御<lb/>
史鯁切無所避為仁宗所知晚節稍囘畏在梓州因地<lb/>
震言隂盛臣彊以譏切韓琦又乞召還王陶以合上意<lb/>
由是名聲損於御史時也後提舉玉局觀以尚書右丞<lb/>
致仕卒年六十九<lb/>
梅摯字公儀成都新繁人也舉進士稍遷太常博士知<lb/>
蘇州二浙饑官貸種食已而督償之摰曰貸民所以為<lb/>
<pb n="KR2d0007_WYG_075-8a"/>
惠也反撓民可乎奏請緩期輸之慶歴中為御史權知<lb/>
諫院元昊納欵石元孫来歸議者欲援赦釋之摯不可<lb/>
曰元孫不能死行陳今不誅何以厲将臣哉李用和除<lb/>
宣徽南院使不數日又除同平章事摯言國初杜審瓊<lb/>
國舅也官止大将軍李繼隆功臣也晚年方得使相陛<lb/>
下豈可以名器而私外戚哉又言張堯佐縁宫掖以進<lb/>
恐上累聖徳仁宗曰梅摯言事殊有體為三司户部副<lb/>
使以事出知海州徙蘇州入為三司度支副使拜天章<lb/>
<pb n="KR2d0007_WYG_075-8b"/>
閣待制陕西都轉運使遷龍圖閣直學士知滑州州歳<lb/>
調民以備河民甚困摰以州兵代之而民獲休息入知<lb/>
三班院出知杭州仁宗賜詩以寵其行徙江寧府拜右<lb/>
諫議大夫移知河中府卒年六十五摯資性純厚不為<lb/>
矯厲之行平居未嘗問家業云<lb/>
許元字子春泰州海陵人也少以䕃為太廟齋郎稍遷<lb/>
太子中舍知如臯縣元為吏其術長於治財自元昊叛<lb/>
西兵出久無功而天下勞弊三司言元有材以主㩁貨<lb/>
<pb n="KR2d0007_WYG_075-9a"/>
元言先時賈人入粟塞下京師錢不足以償故錢償愈<lb/>
不足則粟入愈少而價愈髙是謂内外俱困請髙塞粟<lb/>
之價下南鹽以償之使東南去滯積而西北之粟盈此<lb/>
輕重之術也行之果便於是范仲淹薦其能擢江淮荆<lb/>
浙制置發運判官既又為使元曰以六路七十二州之<lb/>
粟不能足京師者吾不信也至則治千艘浮江而上所<lb/>
過州縣留三月食其餘悉發而州縣之廪逺近以次相<lb/>
補由是不數月京師足食既而歎曰此可為於乏時然<lb/>
<pb n="KR2d0007_WYG_075-9b"/>
歳漕不給者有司之職廢也乃考故事明約信令發歛<lb/>
轉徙至於風波逺近遲速賞罸皆有法凡江湖數千里<lb/>
外談笑治之不擾不勞而用以足先是江淮歳漕京師<lb/>
者常六百萬石其後十餘歳歲益不充至元為之歳必<lb/>
六百萬而常餘百萬以備非常仁宗嘗謂執政曰發運<lb/>
使緫六路之廣其財貨調用幣帛榖粟歳千百萬宜得<lb/>
其人而久任之擢元天章閣待制元在職十有三年已<lb/>
而乞守郡乃以知揚州越州又徙秦州卒年六十九<lb/>
<pb n="KR2d0007_WYG_075-10a"/>
陳希亮字公弼眉州青神人也舉進士知長沙縣浮圖<lb/>
有海印國師者出入章獻明肅皇后家與諸貴人交通<lb/>
恃勢據民地希亮捕治寘諸法一縣大聳去為雩都巫<lb/>
覡歳歛民財祭鬼謂之春齋否則有火災民訛言有緋<lb/>
衣三老人行火希亮禁之民不敢犯火亦不作毁淫祠<lb/>
數百區勒巫為農者七十餘家及罷去父老送之出境<lb/>
遣去不可皆泣曰公捨我去緋衣老人復出矣後為開<lb/>
封府司錄青州男子趙宇上書言元昊必反宰相以宇<lb/>
<pb n="KR2d0007_WYG_075-10b"/>
為狂徙建州而元昊果反宇自訟所部弗受即亡至京<lb/>
師自訟宰相怒下宇開封獄希亮奏乞以宇所上封事<lb/>
付所司其言驗不當加責與宰相爭不已宇由此得釋<lb/>
㑹考殺外戚沈元吉沈氏訴之希亮坐免官盗起京西<lb/>
富弼薦希亮可用起知房州州素無兵備民凛凛欲亡<lb/>
去希亮以牢城卒雜山河户得百人日夜部勒聲振山<lb/>
南民恃以安盗不敢入境轉運使使供奉官崔徳贇督<lb/>
捕盗賊誣向氏父子為盗梟其首于市希亮察其寃下<lb/>
<pb n="KR2d0007_WYG_075-11a"/>
徳贇獄徳贇竟抵罪歴知宿滑曹壽四州提㸃江東河<lb/>
北刑獄入為開封府判官久之為京西京東轉運使知<lb/>
鳳翔府始州郡以酒相餉例皆私有之而法不可希亮<lb/>
以遺游士之貧者既而曰此亦私也以家財償之且自<lb/>
劾求去坐是分司西京遂致仕卒年六十四希亮為人<lb/>
清勁寡欲平生不假人以色自王公貴人皆嚴憚之見<lb/>
義勇發不計禍福必極其志而後已所至姦民滑吏易心<lb/>
改行不改者必誅然實出於仁恕故其為吏嚴而不殘<lb/>
<pb n="KR2d0007_WYG_075-11b"/>
少時從郷人宋輔游輔卒於京師母老子少希亮以女<lb/>
聘其子而贍恤其母終身其篤於恩義如此<lb/>
吳中復字仲庻興國軍人也舉進士為招信尉金壇令<lb/>
知犍為縣通判潭州孫抃未識中復即舉為監察御史<lb/>
裏行或問其故抃曰昔人耻呈身御史今豈薦識面臺<lb/>
官耶遷殿中侍御史裏行彈治宰相梁適罷中復亦出<lb/>
通判䖍州未至知池州復召還宰相劉沆逐言官趙抃<lb/>
范師道中復論沆治温成䘮天下謂之劉彎俗謂鬻棺<lb/>
<pb n="KR2d0007_WYG_075-12a"/>
者為彎則沆素行可知於是沆罷相為殿中侍御史改<lb/>
右司諫論賈昌朝不宜拜樞密使遷同知諫院侍御史<lb/>
知雜事除三司户部副使擢天章閣待制知潭州徙瀛<lb/>
州改河東都轉運使進龍圖閣直學士知江寧府移知<lb/>
成徳軍時方行青苖法使者至将徧行諸邑中復謂歛<lb/>
散固自有期止之移知成都府時議以永康軍為縣中<lb/>
復以為永康控制威茂不可廢其後夷人㓂茂州乃復<lb/>
以永康為軍云遷給事中知永興軍關右大旱人多流<lb/>
<pb n="KR2d0007_WYG_075-12b"/>
亡中復奏請賑䘏而執政遣使案驗誣以不實坐奪一<lb/>
官提舉玉隆觀起知荆南坐用公使違法被劾罷府事<lb/>
卒年六十八中復為人樂易簡約好周人之急士大夫<lb/>
稱之<lb/>
　<lb/>
　<lb/>
　<lb/>
　東都事略卷七十五<lb/>
</p>
<p>
</p>
  </div>
</body>
</text>
</TEI>
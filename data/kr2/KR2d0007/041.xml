<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷四十一</head>
    <p>
<pb n="KR2d0007_WYG_041-1a"/>
欽定四庫全書<lb/>
　東都事略卷四十一　　　宋　王　稱　撰<lb/>
　　列傳二十四<lb/>
向敏中字常之開封人也父瑀惟一子敎督甚嚴甞謂<lb/>
其妻曰大吾門者此子也舉進士爲將作監丞通判吉<lb/>
州代還遷著作郎爲户部推官出爲淮南轉運使入爲<lb/>
户部判官知制誥以親累出知廣州就除廣南轉運使<lb/>
太宗飛白書敏中張詠二名付中書語宰相曰此二臣<lb/>
<pb n="KR2d0007_WYG_041-1b"/>
者名臣也朕將用之矣與詠並爲樞密直學士太宗欲<lb/>
大用之當路者有言皇甫侃監無爲軍㩁務以賄敗甞<lb/>
求敏中從末減下御史臺捕侃㚢詰之曰有書敏中不<lb/>
啟封還之書今瘞臨江軍傳舍遣人索之果得書緘封<lb/>
如故太宗驚異遂決意大用拜右諫議大夫同知樞密<lb/>
院事改副使咸平元年拜兵部侍郎參知政事從幸大<lb/>
名屬宋湜被疾命兼知樞密院事眞宗命重臣撫邊以<lb/>
敏中爲河北河西安撫大使四年拜同中書門下平章<lb/>
<pb n="KR2d0007_WYG_041-2a"/>
事集賢殿大學士故相薛居正子婦柴氏上書訟敏中<lb/>
典其第虧價且言敏中欲娶已眞宗以問敏中對曰臣<lb/>
自喪妻以來未嘗謀娶既而聞其欲娶王承衍女弟責<lb/>
其不實乃罷相知永興軍景徳元年李繼遷死其子徳<lb/>
明將議納欵就命敏中爲鄜延路安撫使徙京兆眞宗<lb/>
幸澶淵密詔敏中便宜從事敏中得詔不泄邊境以安<lb/>
於是眞宗有復用之意二年徙知延州知河南府東封<lb/>
西祀皆以敏中留守京師遷資政殿大學士刑部尚書<lb/>
<pb n="KR2d0007_WYG_041-2b"/>
大中祥符五年復拜同中書門下平章事集賢殿大學<lb/>
士加中書侍郎兵部尚書天禧元年加吏部尚書進右<lb/>
僕射兼門下侍郎監修國史遷左僕射昭文館大學士<lb/>
敏中沉毅開濟識大體深爲人主所知及除僕射眞宗<lb/>
使人密覘之云敏中方謝客門䦨悄然無一人眞宗笑<lb/>
曰向敏中大耐官職敏中諸子不使當事任雖處大事<lb/>
若已不與避逺賢勢謹於薦拔大任幾三十年時論目<lb/>
爲重徳薨于位年七十二贈太尉中書令諡曰文簡子<lb/>
<pb n="KR2d0007_WYG_041-3a"/>
傅正國子博士傅式龍圖閣直學士傅亮駕部貟外郎<lb/>
傅範密州觀察使諡曰惠節傅亮子經官至定國軍留<lb/>
後諡曰康懿經女即欽聖憲肅皇后也敏中累贈燕王<lb/>
傅亮周王經呉王<lb/>
畢士安字仁叟代州雲中人也後居鄭州舉進士爲濟<lb/>
州團練推官稍遷殿中丞監察御史遷左拾遺爲兾王<lb/>
府記室參軍擢知制誥召入翰林爲學士出知潁州眞<lb/>
宗爲開封尹以士安爲判官東宫建兼右庶子眞宗即<lb/>
<pb n="KR2d0007_WYG_041-3b"/>
位即令士安攝府事拜工部侍郎樞密直學士復爲翰<lb/>
林學士遷兵部侍郎出知潞州召還爲翰林侍讀學士<lb/>
兼祕書監景徳初李沆薨中書闕宰相乃拜士安吏部<lb/>
侍郎參知政事入謝眞宗曰未也行且相卿士安曰冦<lb/>
準資方正慷慨有大節朝臣罕出其右如準者陛下所<lb/>
宜用也眞宗亦欲相準藉士安宿徳以鎭之不閱月與<lb/>
準並相士安拜同中書門下平章事監修國史契丹入<lb/>
塞初王繼忠戰没敵中至是爲敵人奏請議和士安力<lb/>
<pb n="KR2d0007_WYG_041-4a"/>
賛眞宗當羇縻不絶漸許其成時已詔廵幸而大臣有<lb/>
請幸金陵成都者士安與冦準力陳其故堅定前計眞<lb/>
宗乃幸澶州及契丹請和遣曹利用使于兵閒議和事<lb/>
嵗遺敵銀絹三十萬是時朝論皆以爲過士安曰不如<lb/>
此敵所顧不重和事恐不能乆衆未爲然也然自景徳<lb/>
以來百有餘年自古和好所未嘗有議者以士安之言<lb/>
爲得焉二年薨于位贈太傅中書令諡曰文簡士安端<lb/>
重有識度善談論所至以公正稱子世長官至衛尉卿<lb/>
<pb n="KR2d0007_WYG_041-4b"/>
孫從古尚書駕部郎中曽孫四人仲偃字希言仕爲郡<lb/>
守仲衍字夷仲元豐中爲中書舍人仲游字公叔元祐<lb/>
中召天下文學之士十三人䇿試翰林學士蘇軾以仲<lb/>
游爲第一除集賢校理嘗爲部使者入元祐籍後任西<lb/>
京留司御史臺提舉鴻慶宫致仕有文集行于世仲愈<lb/>
字將叔歷國子監丞諸王府侍講知鳳翔府坐兄仲游<lb/>
陷黨籍例廢黜於是徽宗曰畢仲衍被遇先帝可除罪<lb/>
籍以仲愈爲都官郎中擢祕書少監以卒<lb/>
<pb n="KR2d0007_WYG_041-5a"/>
冦準字平仲華州下邽人也少力學有器識舉進士爲<lb/>
巴東令巴東有秋風亭準析韋應物一言爲二句云野<lb/>
水無人度孤舟盡日横識者知其必大用在巴東五年<lb/>
不得代又宰成安賦役期㑹書郷里姓名揭之民無違<lb/>
者遷殿中丞通判鄆州召試左正言直史館爲三司度<lb/>
支推官㑹詔百官言邊事準極陳利害太宗深器之擢<lb/>
樞密直學士淳化二年大旱太宗延近臣問時政得失<lb/>
準對曰洪範天人之際其應若影響大旱之徵蓋刑有所<lb/>
<pb n="KR2d0007_WYG_041-5b"/>
不平爾太宗怒起入禁中頃之召準問所以不平狀準<lb/>
曰願召二府至前臣即言之有詔召二府入準乃言曰<lb/>
有二臣者犯法一死一不問而不問者乃參知政事王<lb/>
沔之弟也非不平而何太宗於是切責沔而知準可用<lb/>
是嵗拜左諫議大夫樞密副使改同知樞密院事與張<lb/>
遜不協罷知青州太宗對左右數語及準有閒言至終<lb/>
不能移上意也五年召爲參知政事因奏對切直太宗<lb/>
怒起準輙挽上衣留以俟處決太宗歎曰眞宰相才也<lb/>
<pb n="KR2d0007_WYG_041-6a"/>
又嘗語左右曰朕得冦準猶唐太宗之得魏鄭公也加<lb/>
給事中始自青州召還也太宗謂之曰卿何來緩邪準<lb/>
曰臣非召不得至太宗曰朕子孰可付神器準曰陛下<lb/>
誠爲天下擇君謀及婦人不可也謀及中官不可也謀<lb/>
及近臣不可也惟擇所以副天下望者太宗屏左右謂<lb/>
曰襄王可乎準曰非臣所知也太宗遂以襄王爲開封<lb/>
尹改封壽王於是立爲皇太子人望翕然太宗曰天下<lb/>
心屬太子將置我何地準曰顧得所付天下之福也太<lb/>
<pb n="KR2d0007_WYG_041-6b"/>
宗祠南郊中外官皆進秩廣州左通判左正言馮拯轉<lb/>
虞部貟外郎右通判太常博士彭惟節乃轉屯田貟外<lb/>
郎惟節自以素居拯下章奏列銜皆如舊不易準怒特<lb/>
詔拯無得亂朝制拯因上疏陳準擅權又條嶺南官除<lb/>
拜不平數事準入對自辨太宗曰若廷辨是非失執政<lb/>
體力爭不已太宗因歎曰䑕雀尚知人意况人乎明日<lb/>
準又持中書簿論曲直于上前太宗滋不恱遂罷知鄧<lb/>
州咸平初徙河陽改同州又徙鳳翔府轉刑部侍郎知<lb/>
<pb n="KR2d0007_WYG_041-7a"/>
開封府遷兵部侍郎爲三司使景徳元年拜同中書門<lb/>
下平章事集賢殿大學士是嵗契丹入邊直抵澶魏眞<lb/>
宗召羣臣問禦戎䇿參知政事王欽若江南人也請幸<lb/>
金陵僉書樞密院事陳堯叟蜀人也請幸成都眞宗以<lb/>
問準時欽若堯叟在側準心知二人所爲陽若不知曰<lb/>
誰爲陛下畫此二䇿者罪可斬也今邊勢憑陵陛下當<lb/>
率厲衆心進前禦敵以衛社禝奈何欲委棄宗廟逺之<lb/>
楚蜀邪且以今日之勢鑾輿回軫一歩萬衆雲散楚蜀<lb/>
<pb n="KR2d0007_WYG_041-7b"/>
可得至邪準乃叱欽若等曰天子神武而將臣協和若<lb/>
車駕親征賊當遁去不然則出竒以撓其謀堅守以老<lb/>
其衆使勞逸之勢我得勝筭因請幸澶州並陳河北用<lb/>
兵之略甚備眞宗遂幸澶州至南城皆言敵兵方盛願<lb/>
駐蹕以觀兵勢準固請曰陛下不過河人心益危敵氣<lb/>
未懾非所以取威決勝之勢河北將士旦夕望陛下至<lb/>
士氣百倍何疑而不進哉眞宗即日度河軍威大震御<lb/>
城門觀視營壁撫勞部伍軍民懽呼聲聞數十里契丹<lb/>
<pb n="KR2d0007_WYG_041-8a"/>
相視怖駭不能成列俄而勁弩伏發射殺其貴將撻覽<lb/>
契丹懼因密奉書請盟河北遂罷兵準在位喜用寒進<lb/>
每御史缺嘗取敢言之士用之同列頗不恱它日又除<lb/>
官同列目吏持例簿以進準曰宰相所以器百官用例<lb/>
簿非所謂進賢退不肖因却而不視加中書侍郎兼工<lb/>
部尚書三年以刑部尚書罷知陜州遷户部尚書知天<lb/>
雄軍入判尚書都省眞宗幸亳州以準留守京師大中<lb/>
祥符七年拜同平章事充樞密使八年罷爲武勝軍節<lb/>
<pb n="KR2d0007_WYG_041-8b"/>
度使同平章事踰月判河南府徙判永興軍天禧元年<lb/>
爲山南東道節度使三年復拜中書侍郎兼吏部尚書<lb/>
同中書門下平章事集賢殿大學士進右僕射初劉后<lb/>
之立也準及王旦向敏中皆諫以爲出於側微不可后<lb/>
銜之及眞宗不豫后參與朝政準請閒曰太子睿徳天<lb/>
縱足以任天下之事陛下胡不協天人之係望講社禝<lb/>
之丕謀引登大明敷照重霄若丁謂恃才而挾姦曹利<lb/>
用恃權而使氣皆不可輔少主願擇方正大臣羽翼太<lb/>
<pb n="KR2d0007_WYG_041-9a"/>
子眞宗然之準乃屬翰林學士楊億草表請太子監國<lb/>
且欲進億以代謂億私語其妻弟張演曰數日之後事<lb/>
當一新語稍洩丁謂夜乗婦人車詣曹利用第謀其事<lb/>
遂密以聞明日罷準爲太子太傅封萊國公踰月楊崇<lb/>
勲等告内侍周懐政謀廢皇后奉眞宗爲太上皇而傳<lb/>
位太子復用準爲相懐政既事泄被誅又降準爲太常<lb/>
卿知相州徙安州貶道州司馬再貶雷州司户參軍丁<lb/>
謂遣中使齎敕往授之以錦囊貯劒掲於馬前既至準<lb/>
<pb n="KR2d0007_WYG_041-9b"/>
方與羣臣宴驛吏言狀羣臣皆竦懼出迎中使避不見<lb/>
問其所以來之故不荅上下益懼準神色自若使人謂<lb/>
之曰朝廷若賜準死願見敕書中使不得已乃以敕授<lb/>
準準拜于庭升階復宴人服其量準至雷州吏以圖經<lb/>
獻視其四至云東南至海十里準怳然曰吾少時有到<lb/>
海只十里過山應萬重之句人生得喪豈偶然邪初丁<lb/>
謂爲參知政事事準甚謹嘗㑹食中書羹汚準鬚謂起<lb/>
徐拂之準笑謂曰君國之大臣乃爲官長拂鬚邪謂甚<lb/>
<pb n="KR2d0007_WYG_041-10a"/>
愧恨及南遷天下莫不寃之初過零陵行囊爲溪冦所<lb/>
掠其酋長聞而趣還之準剛正篤於自信不能與世俯<lb/>
仰故人多惡之踰年徙衡州司馬丁謂亦以罪貶道出<lb/>
雷州欲見準準拒絶之太宗嘗得通犀命工爲二帶一<lb/>
以賜準及是準遣人取自洛中至數日具朝服被帶北<lb/>
面再拜呼左右趣設卧具就榻而卒年六十三詔許歸<lb/>
葬西京過公安民擁道設祭立竹焚幣月餘枯竹皆自<lb/>
生邑民嗟嘆即生竹地立祠嵗時享之謂其竹曰冦公<lb/>
<pb n="KR2d0007_WYG_041-10b"/>
竹嵗乆成林人不忍伐仁宗對輔臣哀準以忠死贈中<lb/>
書令萊國公諡曰忠愍無子以從子隨爲後隨終于殿<lb/>
中丞<lb/>
臣稱曰自古功名之機惟斷乃成者斯難哉方契丹舉<lb/>
國入宼準排羣議決親征之䇿一戰而勝遂與之和功<lb/>
名之機準誠得之矣及章聖寢疾政出帷幄而準忘身<lb/>
徇國爲社禝計乃以漏言貶死哀哉韓子有言夫事以<lb/>
密成而以泄敗未必其身泄之也而語及其所匿之事<lb/>
<pb n="KR2d0007_WYG_041-11a"/>
如是者身危其準之謂邪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_041-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷六十</head>
    <p>
<pb n="KR2d0007_WYG_060-1a"/>
欽定四庫全書<lb/>
　東都事略卷六十　　　　宋　王　稱　撰<lb/>
　　列傳四十三<lb/>
陳從易字簡夫泉州晉江人也舉進士為嵐州團練推<lb/>
官再調彭州軍事判官王均反從易攝州事有謀殺監<lb/>
兵欲從亂者從易捕其首斬之及緜漢相繼陷而均移<lb/>
書至州從易即命焚之以安衆然亦戒其家僮聚薪堂<lb/>
後曰吾力不足以守則死於此矣改著作佐郎知邵武<lb/>
<pb n="KR2d0007_WYG_060-1b"/>
軍遷太常博士與脩歴代君臣事迹遷監察御史歴殿<lb/>
中侍御史改直史館出知虔州坐失舉送宰相冦準素<lb/>
惡之出知吉州後為湖南轉運使準貶道州或謂曰可<lb/>
志廬陵之命邪準至從易以故相禮敬之言者為慙徙<lb/>
知江陵府又知慶州入為左司郎中知制誥與楊大雅<lb/>
同在西掖時謂之楊陳遷左諫議大夫進龍圖閣直學<lb/>
士知杭州卒年六十六王欽若素善從易常謂人曰吾<lb/>
數日不見簡夫輒忽忽不懌及廢居睢陽親舊無敢見<lb/>
<pb n="KR2d0007_WYG_060-2a"/>
者從易赴湖南往見之欽若曰無乃為君累乎留數日<lb/>
而去所著有泉山集二十卷中書制藁五卷西清奏議<lb/>
三卷<lb/>
楊大雅字子政杭州錢塘人也初名侃後避真宗藩邸<lb/>
名而更之唐靖恭虞卿之後虞卿孫承休唐天祐初為<lb/>
吳越策禮副使因家錢塘大雅承休四世孫也舉進士<lb/>
真宗時召試學士院又上書自薦乃直集賢院久歴外<lb/>
官直集賢院者二十七年不遷有出其後者往往致榮<lb/>
<pb n="KR2d0007_WYG_060-2b"/>
顯或笑其違世自守大雅歎曰吾不學乎世而學乎聖<lb/>
人由是以至此吾之所有不敢以薦於人而嘗自獻乎<lb/>
天子矣天聖四年以久次遷集賢殿脩撰與陳從易並<lb/>
命知制誥居二嵗拜右諫議大夫集賢院學士出知亳<lb/>
州卒年六十九所著有大隠集五十卷職林二十卷两<lb/>
漢博聞十二卷<lb/>
李垂字舜工聊城人也由進士第上兵制將制書自湖<lb/>
州録事叅軍召為崇文校勘累遷脩起居注丁謂執政<lb/>
<pb n="KR2d0007_WYG_060-3a"/>
權傾天下埀未嘗往謁或問其故埀曰謂為宰相不以<lb/>
公道副天下望而持權怙勢觀其所為必遊朱崖吾不<lb/>
欲在其黨中謂聞而惡之罷知亳州遷晉絳二州還朝<lb/>
或謂曰舜工文學議論稱於天下諸公欲用為知制誥<lb/>
但宰相以舜工未曾相識盍一往見之垂曰趨炎附熱<lb/>
看人眉睫以冀推輓乎道之不行命也執政知而惡之<lb/>
出知均州卒年六十九子仲昌稍知名然銳於進取嘗<lb/>
獻計修六塔河無功自殿中丞責英州文學参軍卒<lb/>
<pb n="KR2d0007_WYG_060-3b"/>
燕肅字穆之青州人也少聰警舉進士為鳯翔觀察推<lb/>
官知臨卭縣又知考城通判河南府召為監察御史遷<lb/>
殿中侍御史提㸃廣西刑獄徙廣東知越明二州入為<lb/>
定王府記室叅軍擢龍圖閣待制知審刑院先是天下<lb/>
疑獄雖聴奏而州郡懼得罪不敢讞故寃獄常多肅建<lb/>
請諸路疑獄皆聴讞有不當者釋其罪自是全活者衆<lb/>
判太常寺建議考正雅樂自肅始改龍圖閣直學士知<lb/>
頴州徙鄧州以禮部侍郎致仕卒年八十肅多巧思以<lb/>
<pb n="KR2d0007_WYG_060-4a"/>
創物大智聞天下常造指南車記里鼓二車及欹噐以<lb/>
獻又作蓮花漏世服其精肅所至刻石以記其法子度<lb/>
官至右諫議大夫<lb/>
胥偃字安道潭州長沙人也少好學栁開見其所為文<lb/>
而噐之曰子異日必有名於天下舉進士授大理評事<lb/>
通判湖州稍遷太常丞脩起居注知制誥久之遷翰林<lb/>
學士知開封府忻州地震偃言至隂之盛所致也葢臣<lb/>
者君之隂婦者夫之隂夷狄者中國之隂今朝廷政令<lb/>
<pb n="KR2d0007_WYG_060-4b"/>
不専出上而後宫外戚恩澤日益蕃滋陽不勝隂之效<lb/>
也加以夷狄閒多内侮宜選將練師以防侵軼之患其<lb/>
後元昊朝貢不至復上疏以為即誅之太暴非聖人謹<lb/>
於用兵之意也謂宜遣一介之使問其不臣之狀待其<lb/>
辭屈而後加誅焉則王師出為有名矣西邉用兵士卒<lb/>
親屬留京師有犯法抵死者仁宗不忍使就刑言者或<lb/>
欲置毒飲食中令得自死偃以為不可力諫止之卒年<lb/>
五十七始偃未仕時其家初有田數十頃偃既貴遂以<lb/>
<pb n="KR2d0007_WYG_060-5a"/>
予族人初天下圭田無月日之限争者稍衆偃請限水<lb/>
田以四月終陸田三月終因著為令嘗與謝絳試中書<lb/>
吏大臣有私屬者偃不發視其牘而焚之曰發而言之<lb/>
不亦傷刻薄乎<lb/>
司馬池字和中陜州夏縣人也少好學推家財數十萬<lb/>
與其諸父嘗奏名禮部將入試殿廷一日心動不能寐<lb/>
曰吾母素多疾能無恙否及至内門徘徊不能入葢母<lb/>
亡為友人所匿也因語其友而友止告以聞有疾池遂<lb/>
<pb n="KR2d0007_WYG_060-5b"/>
號慟而歸後舉進士為永寧簿盛度守光州池為光山<lb/>
令大内火詔諸州市竹木州期以三日畢輸池以土不<lb/>
産轉市隣郡非三日可得度怒甚既而光山為諸邑先<lb/>
池於民有信而民不俟於催督也曹利用薦為羣牧判<lb/>
官辭不就朝廷固授之其後利用貶其黨畏罪多從而<lb/>
毁之獨池在朝明利用之枉除開封府推官為中貴人<lb/>
所沮乃出知耀州為利州路轉運使知鳯翔府召知諫<lb/>
院表懇免仁宗曰人皆耆進池獨耆退何也加直史館<lb/>
<pb n="KR2d0007_WYG_060-6a"/>
復知鳯翔有疑獄上讞大理輒復下椽屬皇恐池曰長<lb/>
吏者政事所係乃獨承其罪有詔勿劾岐陽鎮廵檢夜<lb/>
飲富民家所部卒執之而俾為文約不敢復督士卒而<lb/>
後釋其縛池捕首惡誅之廵檢亦坐廢為侍御史知雜<lb/>
事嘗言陜西用兵無宿將劉平好自用必誤大事卒如<lb/>
其言更三司副使遂以天章閣待制知河中府改同州<lb/>
徙杭州江鈞張從革為两浙轉運使惡池捃摭其事條<lb/>
奏之降知虢州池未謫聞吏有盗官銀稱為鈞償私費<lb/>
<pb n="KR2d0007_WYG_060-6b"/>
而從革之婣犯税隂遣人私請或謂可以此報池獨不<lb/>
較人以為長者徙晉州卒年五十三子光位宰相自有<lb/>
傳<lb/>
孔道輔字原魯初名延魯孔子四十五世孫舉進士為<lb/>
寧州推官道士治真武像有蛇穿其前郡將帥其屬往<lb/>
奠拜之道輔持笏碎蛇首而去一郡皆驚知曲阜縣天<lb/>
聖九年為右正言上書請太后歸政天子而廷奏樞密<lb/>
使曹利用御藥羅崇勲罪狀當是時崇勲操權利而利<lb/>
<pb n="KR2d0007_WYG_060-7a"/>
用悍强不遜内外憚之使契丹其主酌以大巵曰天寒<lb/>
飲此可以致和氣道輔曰不和固無害既還言者以為<lb/>
生事且開敵釁他日仁宗問之對曰契丹新為黒水所<lb/>
破勢甚蹙平時漢使至多以言相侮臣恐其益慢中國<lb/>
故荅以此言仁宗然之除龍圖閣待制糾察在京刑獄<lb/>
坐糾事失當出知鄆州徙青州入判流内銓出知許州<lb/>
徙應天府除右諫議大夫御史中丞皇后郭氏廢道輔<lb/>
率諫官御史伏閣請對仁宗令至中書宰相吕夷簡曰<lb/>
<pb n="KR2d0007_WYG_060-7b"/>
廢后有漢唐故事道輔曰大臣當導君以堯舜而漢唐<lb/>
失徳可為法邪夷簡色沮明日請對不得入遂出知泰<lb/>
州徙徐州兖州進給事中龍圖閣直學士復入為御史<lb/>
中丞開封府吏馮士元坐獄語連大臣故移其獄御史<lb/>
劾士元罪止於杖且多更赦而執政又以為道輔為大<lb/>
臣道地出知鄆州道輔性鯁直遇事無所避再入臺僦<lb/>
郭贄舊宅宅近太廟而言者為出入傳呼則神不寧詔<lb/>
令徙宅道輔歎曰險人之言入矣既以士元事罷憤惋<lb/>
<pb n="KR2d0007_WYG_060-8a"/>
而卒年五十四然天下莫不以直道許之也子宗翰<lb/>
宗翰字周翰始以父任為將作監主簿復舉進士宗翰<lb/>
氣貎渾厚奉親孝王珪在翰林舉御史司馬光知諫院<lb/>
敕薦士皆以宗翰應詔嘗為䕫峽路轉運判官京東路<lb/>
提㸃刑獄知蘄密陜揚洪兖六州元祐初除司農少卿<lb/>
遷鴻臚卿先聖之後襲公爵以奉祠事其後或領官他<lb/>
州至有以爵為尉而廷参郡守者宗翰以為言詔改衍<lb/>
聖公南奉聖公承襲者即除寄禄官不領他職給廟學<lb/>
<pb n="KR2d0007_WYG_060-8b"/>
田萬畆賜監書置學官以誨其子弟除刑部侍郎卒年<lb/>
六十<lb/>
叚少連字希逸開封人也其母夢鳯集於家庭而少連<lb/>
生舉服勤詞學科知崇陽縣崇陽劇邑自張詠後未有<lb/>
繼者少連治文仍出其右當章獻皇后臨朝為御史臺<lb/>
推直官上疏論戚里恩濫章獻怒責監漣水軍酒税起<lb/>
為通判天雄軍召入為殿中侍御史郭皇后廢少連與<lb/>
諫臺官伏閣不得對孔道輔范仲淹謫出少連等止各<lb/>
<pb n="KR2d0007_WYG_060-9a"/>
罰金少連上疏曰臣因義激心以職獲譴天容地載䝉<lb/>
幸何深然理有所未伸情有所未逹鬱悒之志不得不<lb/>
盡陳之道輔仲淹與臣等議皇后不宜廢是以羣詣殿<lb/>
閣上疏而執政進説使臣等不獲面對道輔仲淹出守<lb/>
外郡臣等䝉罰中外皆以為非陛下之意特宰執假天<lb/>
威以斷來者之説不報又上疏曰臣伏準戒諭自今不<lb/>
得羣詣殿門請對且伏閣上疏自有故事昔唐陽城王<lb/>
仲舒伏閣雪陸贄之枉崔元亮叩殿陛理宋申錫之寃<lb/>
<pb n="KR2d0007_WYG_060-9b"/>
今陛下未忍廢黜皇后而兩府列狀議降為妃諫官御<lb/>
史敢廢伏閣之事乎陛下深惟道輔仲淹等所言為阿<lb/>
黨乎為忠亮乎不報又上疏曰髙明粹清凝徳無累天<lb/>
之道也然氛祲蔽翳晦明偶差乃隂陽之沴爾象天徳<lb/>
者君之體也治隂陽者臣之職也陛下秉一徳臨萬方<lb/>
有生之類莫不浸其徳澤氛祲蔽翳偶差晦明以累聖<lb/>
徳葢大臣重禄而不諫小臣畏罪而不言臣獨何人敢<lb/>
貢狂瞽哉誠以秉愛君之心切痛陛下履仁聖之具美<lb/>
<pb n="KR2d0007_WYG_060-10a"/>
乏骨鯁之良輔因成不忍之忿以稽不逺之復臣是以<lb/>
瀝肝膽披情素為陛下廓清氛祲䝉翳之累易曰夫夫<lb/>
婦婦而家道正正家而天下定詩云刑于寡妻御于家<lb/>
邦若然則修化者莫不自内而刑外也去年十二月二<lb/>
府大臣晚出民間喧傳皇后被譴而入道矣又傳降為<lb/>
妃而離宫矣在外莫知其過失無不驚歎且皇后有罪<lb/>
黜則告宗廟廢則為庶人安有隂行臣下之議者乎且<lb/>
皇后有小過可降為妃則臣僚之婦有小過亦當廢為<lb/>
<pb n="KR2d0007_WYG_060-10b"/>
妾乎臣等赴中書時輔弼之臣備言皇后有妬忌之行<lb/>
始議入道終降為妃兼云有上封者恐皇后不利於聖<lb/>
躬故脩髙垣置在别館臣等備陳中外之議請復皇后<lb/>
位號以安民心翌日詔出乃云中宫有過掖廷具知特<lb/>
示含容俾自循省供給之間一切如故臣未審在别館<lb/>
為妃乎為后乎詔書不言安所取信皇后事陛下一紀<lb/>
而輔臣倉卒以降黜之議惑宸聴而臣下循黙無敢為<lb/>
陛下言者臣所謂氛祲蔽翳以累聖徳豈虛言哉葢臣<lb/>
<pb n="KR2d0007_WYG_060-11a"/>
職有曠尔夫皇后動摇有大不可者二執政之臣獨不<lb/>
念之内外臣僚以至戚里豈不萌覬覦之心欲進其女<lb/>
以希選納或事寵愛以結内援使陛下惑女色而亂紀<lb/>
綱紀綱一亂變故以生社稷可得安乎斯大不可者一<lb/>
也陛下凡舉事為萬世法茍有掖廷争寵遂行廢后則<lb/>
何以書史䇿而示子孫乎斯大不可者二也臣願詔皇<lb/>
后歸宫復其位號杜絶非間待之如初天地以正隂陽<lb/>
以和人神共懽豈不美哉陛下茍為邪臣所沮不行小<lb/>
<pb n="KR2d0007_WYG_060-11b"/>
臣之議臣恐髙宗王后之枉必見於他日宫闈不正之<lb/>
亂未測於將來惟陛下察之不報改開封府判官直集<lb/>
賢院出為兩浙淮南陜西轉運使駙馬都尉柴宗慶縱<lb/>
其下擾民少連即劾奏之入兼侍御史知雜事踰月為<lb/>
三司度支副使擢天章閣待制知廣州進龍圖閣直學<lb/>
士知涇州徙渭州卒年四十六少連質直自任遇事無<lb/>
大小决遣如流不為權勢所屈其卒也仁宗甚歎惜之<lb/>
蔣堂字希魯常州宜興人也舉進士為楚州團練推官<lb/>
<pb n="KR2d0007_WYG_060-12a"/>
嘗知臨川縣通判眉州久之知泗州召拜監察御史遷<lb/>
侍御史禁中火有司請究火所起多引宫人屬吏堂言<lb/>
陛下宜責躬脩徳以應天變豈可歸咎宫人邪殆非所<lb/>
以畏天譴也仁宗於是悉赦原之郭皇后廢與御史中<lb/>
丞孔道輔等極論不可又請對不許未幾出為江東轉<lb/>
運使徙河南兼發運使嵗薦部吏二百人或謂曰一有<lb/>
謬舉且得罪何以多為堂曰㧞十得四五亦足以報國<lb/>
矣坐失按舉降知越州州有鑑湖溉田八千頃前此為<lb/>
<pb n="KR2d0007_WYG_060-12b"/>
郡者聴民自占既而多為豪右所不便水利浸耗堂條<lb/>
上所不便奏復之徙蘇州入為鹽鐵副使安撫梓䕫路<lb/>
拜天章閣待制制置發運使知洪州應天府又知杭州<lb/>
遷樞密直學士知益州漢文翁石室在孔子廟中堂因<lb/>
廣其舎為學宫選屬官與鄉老之賢者以教諸生士人<lb/>
翕然稱之徙知河中府復知杭蘇二州以禮部侍郎致<lb/>
仕卒年七十五堂為人脩潔遇事不少屈好學工文詞<lb/>
延譽後進如不及尤耆作詩云<lb/>
<pb n="KR2d0007_WYG_060-13a"/>
彭乗字利建益州華陽人也舉進士授漢陽軍判官與<lb/>
同年生登相國寺閣顧望鄉闗皆有從官之樂乗獨悵<lb/>
然曰親老矣安敢捨晨昏之奉而圖一身之榮乎翌日<lb/>
奏乞侍飬以歸有薦其文行者召試除館閣校勘固辭<lb/>
還家用冦準薦復召試為校勘遷祕書丞集賢校理求<lb/>
便親得知普州舊制蜀人不許赴蜀官特恩自乗始父<lb/>
卒既塟甘露降墓柏上人以為孝感其後脩注闕中書<lb/>
擬人乗在選中仁宗曰彭乗恬退之士也遂用之及召<lb/>
<pb n="KR2d0007_WYG_060-13b"/>
見諭以見用之意乗對曰臣生孤逺䝉被近用已過分<lb/>
矣仁宗嘉之擢知制誥知開封府為翰林學士卒年六<lb/>
十五乗重厚寡言性純孝不喜事生産家聚書萬卷多<lb/>
乗手自校正然其為文少工也<lb/>
趙師民字周翰青州臨淄人也九嵗能為文舉進士第<lb/>
復還鄉里不仕孫奭薦為兖州敎授遷國子監直講崇<lb/>
政殿説書又遷宗正丞陜西用兵上治道十五事改天<lb/>
章閣待制同知宗正事除龍圖閣直學士知耀州民有<lb/>
<pb n="KR2d0007_WYG_060-14a"/>
盗鐵禁者師民曰鄣其利而罪之是㒺民也一切不問<lb/>
代還復判宗正卒年六十九師民經行淳懿然舉止疎<lb/>
野其為文章清麗繁縟而又詳練故事為士大夫所稱<lb/>
子彦若<lb/>
彦若字元考以父任為將作監主簿博覽善記事父孝<lb/>
年十八舉賢良方正召試中選射䇿不入等知千乗縣<lb/>
用大臣薦為祕閣校勘遷集賢校理通判淄州有縱火<lb/>
偽印者法當死彦若曰在律犯罪親年九十無兼養聴<lb/>
<pb n="KR2d0007_WYG_060-14b"/>
讞與太守解賔王議異遂獨剡奏得減死賔王慊之因<lb/>
訟彦若不詣郡坐謫監單州酒税踰年還館稍遷知宗<lb/>
正丞宗廟薦新中秋用菱萌不經易以蒲白彦若曰蒲<lb/>
春始生可食秋則過時不可以薦乃據引經傳改從春<lb/>
獻除國史院編修官修起居注元豐中召試中書舍人<lb/>
當草制而執政避家諱易其詞彦若奏曰臣迹雖孤而<lb/>
志不可奪改右諫議大夫坐侵越御史論事徙祕書監<lb/>
哲宗即位為龍圖閣待制知亳州移陳州召還提舉萬<lb/>
<pb n="KR2d0007_WYG_060-15a"/>
夀觀兼侍讀遷兵部侍郎兼實録院脩撰擢禮部尚書<lb/>
拜翰林學士以子累罷為寳文閣學士提舉萬夀觀紹<lb/>
聖初以彦若與脩神宗實録貶安逺軍節度副使澧州<lb/>
安置卒於貶所年六十三後與元祐黨有文集五十卷<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_060-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷六十<lb/>
</p>
<p>
</p>
  </div>
</body>
</text>
</TEI>
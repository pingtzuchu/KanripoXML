<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷一</head>
    <p>
<pb n="KR2d0007_WYG_001-1a"/>
欽定四庫全書<lb/>
　東都事略卷一　　　　　宋　王　稱　撰<lb/>
　　本紀一<lb/>
太祖啓運立極英武睿文神德聖功至明大孝皇帝其<lb/>
先出于帝髙陽氏之後造父爲周穆王御破徐偃封趙<lb/>
城因氏焉自漢京兆尹廣漢居涿郡遂爲涿郡人至唐<lb/>
而髙祖僖祖皇帝生焉僖祖仕至文安令曾祖順祖皇<lb/>
帝仕歴藩府從事兼御史中丞皇祖翼祖皇帝少有大<lb/>
<pb n="KR2d0007_WYG_001-1b"/>
志仕至涿州刺史贈左驍衞上將軍皇考宣祖皇帝少<lb/>
驍勇善騎射而雅好儒素起家事趙王王鎔時梁晉爭<lb/>
天下晉求援於鎔鎔命宣祖以五百騎赴之莊宗嘉其<lb/>
勇敢因留之命掌禁軍爲飛捷指揮使自同光至開運<lb/>
踰二十年不遷而宣祖亦未甞以介意漢乾祐中王景<lb/>
崇以鳳翔叛宣祖與征討禦之於寶雞敗之殺獲萬計<lb/>
是役也宣祖身先士卒面中流矢勇氣彌厲以功遷護<lb/>
聖都指揮使仕周累遷龍捷左廂都指揮使岳州團練<lb/>
<pb n="KR2d0007_WYG_001-2a"/>
使世宗征淮東宣祖爲前軍副都指揮使領兵先入維<lb/>
揚禁止侵暴民情大恱世宗嘉之未幾以疾歸與太祖<lb/>
㑹于壽春歸及中途而崩贈武清軍節度使太祖即第<lb/>
二子也以後唐天成二年二月十六日生于洛陽夾馬<lb/>
營母昭憲皇后甞夢日入懷而娠生之夕光照室中胞<lb/>
衣如菡萏體被金色三日不變幼受學于鄉先生辛文<lb/>
恱毎歸必令羣兒前導路人往往避之及長天姿雄偉<lb/>
性沉厚有大度甞游復州干王彦超不爲所禮去依隨<lb/>
<pb n="KR2d0007_WYG_001-2b"/>
州董宗本鬱鬱不得志又捨去乃從周太祖于鄴廣順<lb/>
初補東西班行首出爲滑州興順副指揮使未行會世<lb/>
宗自澶州入爲開封尹以太祖爲馬直軍使顯德元年<lb/>
世宗命太祖掌衞兵太原劉崇㓂澤潞世宗親征陳于<lb/>
髙平大將樊愛能何徽未戰而遁世宗躬自督戰太祖<lb/>
謂麾下曰主危如此是吾致命之秋也即大呼躍馬徑<lb/>
犯其鋒萬衆披靡崇大潰世宗以太祖爲殿前都虞候<lb/>
領嚴州刺史加永州防禦使世宗懲樊愛能何徽之敗<lb/>
<pb n="KR2d0007_WYG_001-3a"/>
欲以兵力威天下命太祖訓練武藝超絶者分隷殿前<lb/>
諸軍自是禁衞盛矣二年世宗命王景向訓攻秦鳳師<lb/>
久無功然以餽運不繼欲罷兵意未能决遣太祖視其<lb/>
形勢使囘具言秦鳳可攻之狀未幾悉平三年世宗征<lb/>
淮以太祖領親騎翼從敗淮人于渦口唐將皇甫暉姚<lb/>
鳳率衆十五萬塞清流關太祖擊走之暉退保滁州斷<lb/>
橋自守太祖追至城下暉曰人各爲其主願成列以决<lb/>
勝負太祖笑而許之暉整陣以出太祖擁馬項直入左<lb/>
<pb n="KR2d0007_WYG_001-3b"/>
右馳突大呼曰吾止取皇甫暉他人非吾敵也手劒擊<lb/>
暉生獲之并擒姚鳳遂下滁州後數日宣祖率兵夜半<lb/>
至城下傳呼開門太祖曰父子雖至親城門王事也須<lb/>
明乃敢奉命至明乃入又破江南兵于六合斬首五干<lb/>
級時韓令坤爲招討使平揚州唐主遣陸孟俊據蜀岡<lb/>
以逼其城令坤潛議退師太祖下令曰揚州兵敢有過<lb/>
六合者吾當折其足令坤懼始有固守之志太祖率兵<lb/>
擊之孟俊遁爲追兵所殺又破其齊王景達兵於六合<lb/>
<pb n="KR2d0007_WYG_001-4a"/>
斬首萬級是役也軍士有不用命者太祖奮劒斫其皮<lb/>
笠陽爲督戰以識之明日索得數十人斬以徇於是皆<lb/>
死戰宣祖崩起復拜定國軍節度使殿前都指揮使四<lb/>
年世宗復征淮至壽州命太祖率殿前諸兵擊紫金山<lb/>
連珠砦拔之遂下壽州世宗還京師以太祖領義成軍<lb/>
節度使是歳世宗征濠泗以太祖爲前鋒周師以敵人<lb/>
壁于十八里灘不能過淮世宗患之太祖躍馬以濟遂<lb/>
破其砦乗勝攻泗州焚郭門奪月城世宗親率精騎與<lb/>
<pb n="KR2d0007_WYG_001-4b"/>
太祖夾淮東下師及山陽東太祖擒其保大軍節度使<lb/>
陳承昭以獻遂拔楚州又破淮人于鑾江口太祖抵南<lb/>
岸焚其營柵破之于𤓰步淮南平唐主畏太祖威名用<lb/>
間於世宗遣使遺太祖書以白金三千兩爲餽太祖悉<lb/>
輸之内府由是間乃不行五年改忠武軍節度使六年<lb/>
世宗北征以太祖將水陸之師至瓦橋關降其守將姚<lb/>
内斌契丹將髙模翰率數萬騎來援陳于關城之北太<lb/>
祖將百餘騎禦之虜不敢動遂引去關南平世宗不豫<lb/>
<pb n="KR2d0007_WYG_001-5a"/>
還京師以太祖爲殿前都㸃檢世宗崩恭帝嗣位改鎭<lb/>
歸德七年春正月辛丑朔鎭定馳驛上言太原劉承鈞<lb/>
結契丹入㓂乃命太祖統大軍北伐癸卯出師遣宣徽<lb/>
使昝居潤餞于郊時京師多飛語云策㸃檢爲天子次<lb/>
陳橋驛軍中共議推戴戊夜軍士聚于驛門俄而列校<lb/>
畢集曰我輩出萬死冒白刃爲國家破敵天子幼不如<lb/>
先策㸃檢爲天子然後北伐于時太祖以飲餞宣勸至<lb/>
醉卧閣中不之省遲明軍士控弦露刃直扣寝門相與<lb/>
<pb n="KR2d0007_WYG_001-5b"/>
扶太祖出聽事被以黄袍諸校列拜曰諸軍無主願策<lb/>
㸃檢爲天子傳呼萬歳聲聞數十里太祖叱之不退即<lb/>
共擁太祖就馬南歸太祖乃勒騎謂將校曰吾受命北<lb/>
征爲汝輩推戴吾有號令汝能禀乎皆曰唯命太祖曰<lb/>
太后主上吾北面事之朝廷大臣吾之比肩也汝等不<lb/>
得驚犯宫闈侵陵朝貴近世帝王初舉兵入京城皆縱<lb/>
兵夯市汝等不得夯市及犯府庫從吾令當厚賚汝違<lb/>
吾令則連營孥戮諸校再拜禀令乃肅部伍自仁和門<lb/>
<pb n="KR2d0007_WYG_001-6a"/>
入諸校翼從太祖登明德門軍士釋甲歸營無敢動太<lb/>
祖亦歸公府宰相范質王溥魏仁浦謁見議遜位之禮<lb/>
於是太祖詣崇元殿受䄠召文武百官就列至晡班定<lb/>
恭帝制曰天生蒸民樹之司牧二帝推公而䄠位三王<lb/>
乗時以革命其極一也予末小子遭家不造人心已去<lb/>
國命有歸咨爾歸德軍節度使殿前都㸃檢趙某禀上<lb/>
聖之姿有神武之略佐我烈祖格于皇天逮事世宗功<lb/>
存納麓東征西怨厥績茂焉天地鬼神享于有德謳歌<lb/>
<pb n="KR2d0007_WYG_001-6b"/>
獄訟歸于至仁應天順民法堯禪舜如釋重負予其作<lb/>
賓嗚呼欽哉祇畏天命宣徽使引太祖就龍墀北面拜<lb/>
受宰相扶太祖升殿易服東序還即皇帝位羣臣拜賀<lb/>
詔曰周封杞宋唐命介酅所以重三恪之賓奉二王之<lb/>
後也其奉周帝爲鄭王以承周祀正朔服色一依舊制<lb/>
稱朕意焉又尊帝太后爲周太后遷于西宫<lb/>
　<lb/>
　東都事略卷一<lb/>
</p>
<p>
</p>
  </div>
</body>
</text>
</TEI>
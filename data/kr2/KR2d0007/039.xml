<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷三十九</head>
    <p>
<pb n="KR2d0007_WYG_039-1a"/>
欽定四庫全書<lb/>
　東都事略卷三十九　　　宋　王　稱　撰<lb/>
　　列傳二十二<lb/>
田錫字表聖嘉州洪雅人也楊徽之宰峨眉宋白宰玉<lb/>
津甚延譽之舉進士爲將作監丞通判宣州遷著作郎<lb/>
京西轉運判官改左拾遺直史館錫鯁正寡言恭敬好<lb/>
禮既得諫官即上疏獻軍國要機者一朝廷大體者四<lb/>
頃嵗王師平太原未褒軍功迄今二載今幽燕竊據固<lb/>
<pb n="KR2d0007_WYG_039-1b"/>
當用兵雖禀宸謀必資武力願陛下因郊禋耕籍之禮<lb/>
議平晉之功則駕馭戎臣莫此爲重此要機之一也臣<lb/>
聞聖人不務廣疆土惟務廣徳業聲敎逺被自當來賔<lb/>
周成王時越裳九譯來貢謂周公曰天無迅風疾雨海<lb/>
不揚波三年矣意者中國其有聖人乎盍往朝之交州<lb/>
謂之瘴海得之如獲石田臣願陛下務修徳以愛民無<lb/>
鈍兵以挫銳又何必以蕞爾蠻夷取勞震怒乎此大體<lb/>
之一也今諫官不聞廷爭給事中不聞封駁左右史不<lb/>
<pb n="KR2d0007_WYG_039-2a"/>
聞升陛記言動豈聖朝之羙事乎又御史不聞彈奏中<lb/>
書舍人不聞訪以政事集賢院雖有書籍而無職官祕<lb/>
書省雖有職官而無圖籍臣願陛下擇才任之各司其<lb/>
局茍職業修舉則威儀自嚴此大體之二也今㝢縣平<lb/>
寜京師富庶軍營馬監靡不恢崇佛寺道宫悉皆輪奐<lb/>
闢西苑廣御池雖周之靈囿漢之昆明未足爲比而尚<lb/>
書無聽事九寺三監寓天街之兩廊貢院就武成王廟<lb/>
是豈太平之制度耶臣願陛下别修省寺用列職官此<lb/>
<pb n="KR2d0007_WYG_039-2b"/>
大體之三也案獄官令枷杻有短長鉗鏁有輕重尺寸<lb/>
斤兩並載刑書未聞以鐵爲枷者也昔唐太宗觀明堂<lb/>
圖見人之五臟皆麗於背遂減徒刑况隆平之時將措<lb/>
刑不用法之所無悉宜去之此大體之四也太宗褒其<lb/>
言因賜錢五十萬時宰相令有司受羣臣章疏必先白<lb/>
而後敢進錫上書以爲失至公之體爲河北轉運副使<lb/>
驛書言邊事曰臣聞動静之機不可妄舉安危之理不<lb/>
可輕言利害相生變易不定取舍無惑思慮必精夫動<lb/>
<pb n="KR2d0007_WYG_039-3a"/>
靜之機不可妄舉者動爲用兵靜爲持重應動而静則<lb/>
飬冦以生姦應靜而動則失時以敗事動靜中節乃得<lb/>
其宜伏望陛下申飭將帥勿尚小功使河朔之民得務<lb/>
農業亭障之地可積邊儲茍待其亂而取之則克乗其<lb/>
衰而兵之則降既心服而志歸則力省而功倍臣願陛<lb/>
下考古道恢逺圖示綏懐萬國之心用駕馭四夷之䇿<lb/>
事戒輕發理貴深謀若夫安危之理不可輕言者臣請<lb/>
爲陛下陳之國家務大體求至理則安舍近謀逺勞而<lb/>
<pb n="KR2d0007_WYG_039-3b"/>
無功則危爲君有常道爲臣有常職是務大體也上不<lb/>
拒諫下不隱情是求至理也漢武帝唐太宗皆徇無厭<lb/>
之求奉不急之役是舍近謀逺也沙漠窮荒之地得之<lb/>
何所用耶敵人遺種殺之更生矣是勞而無功也臣又<lb/>
聞利害相生變易不定者兵書曰不能盡知用兵之害<lb/>
者則不能盡知用兵之利蓋事有可進而退則害成之<lb/>
事至焉可退而進則利用之事去焉可速而緩則利必<lb/>
從之而失可緩而速則害必由之而致可誅而赦則姦<lb/>
<pb n="KR2d0007_WYG_039-4a"/>
宄之心或有時而生害可赦而誅則勇烈之人或無心<lb/>
而利國可勸而懲則有以害勤勞之功可懲而勸則有<lb/>
以利僭踰之幸能審利害則爲聦明書曰明四目逹四<lb/>
聦此之謂也臣又謂取舍不可以有惑者故曰孟賁之<lb/>
狐疑不如童子之必至思慮不可以不精者故曰差若<lb/>
毫釐繆以千里自國家圖幽燕以來兵連未解則財用<lb/>
不得不耗臣下不得不憂願陛下精思慮決取舍無使<lb/>
曠日持乆窮兵極武焉太宗嘉之徙知相州移睦州遂<lb/>
<pb n="KR2d0007_WYG_039-4b"/>
知制誥錫好直言太宗或時不能堪錫從容進曰陛下<lb/>
日往月來飬成聖性太宗恱愈重之端拱二年嵗旱錫<lb/>
上疏曰今嵗旱暵之沴此實隂陽失和調燮倒置上侵<lb/>
下之職而文理未盡下知上之失而規過未能所以成<lb/>
此咎徵也伏望陛下引咎責躬以荅天戒進徳覃慶以<lb/>
安民心蠲免征徭搜察淹滯振廪通貨以救餓殍加估<lb/>
收儲以備闕乏弭災求理正在此時若旱沴不已臣恐<lb/>
盜聚緑林狄乗饉塞則朝廷之憂非淺也錫疏有調燮<lb/>
<pb n="KR2d0007_WYG_039-5a"/>
倒置之語爲宰相不恱罷知陳州坐稽留獄訟責海州<lb/>
團練副使徙單州召還爲工部貟外郎復論時政闕失<lb/>
加直集賢院至道中復知制誥上疏言諸州奉河西力<lb/>
役生民重困出知泰州彗見上疏請責躬以荅天戒咸<lb/>
平三年召對言事錫甞奏曰陛下治天下以何道臣願<lb/>
以皇王之道治之舊有御覽但記分門事類不若以經<lb/>
史子集爲御覽三百六十卷日覽一卷經嵗而畢又取<lb/>
經史要切之言爲御屏風十卷置御坐側則治亂興亡<lb/>
<pb n="KR2d0007_WYG_039-5b"/>
之鑒常不忘矣眞宗詔史館借以羣書乃先上御覽三<lb/>
十卷御屏風五卷御覽序曰臣聞聖人之道布在方䇿<lb/>
六經則言髙㫖逺非講求討論不可測其淵深諸史則<lb/>
跡異事殊非參㑹異同豈易記其繁雜子書則異端之<lb/>
說勝文集則宗經之辭寡非獵精以爲鑒戒舉要以觀<lb/>
㑹同可為日覽之書資於日新之徳則雖白首未能窮<lb/>
經矧王者萬機之暇乎臣每讀書思以所得上補達聦<lb/>
可以銘於坐隅者書於御屏可以用於帝道者録爲御<lb/>
<pb n="KR2d0007_WYG_039-6a"/>
覽經取帝王易曉之意史取帝王可行之事子或緫於<lb/>
雜録集或附之逐篇悉求切當之言用達精詳之理俾<lb/>
功業可與堯舜等而生靈亦使躋仁夀之域臣區區之<lb/>
忠不勝大願御屏風序曰湯之盤銘曰茍日新日日新<lb/>
又日新太公之金匱云武王欲造起居之戒乃銘於几<lb/>
杖曰安不忘危存不忘亡孰惟二者後必無凶墨子云<lb/>
堯舜禹湯書其事於竹帛瑑之盤盂曰君子福大而愈<lb/>
懼爵隆而益恭逺察近視俯仰有則軒帝輿几皆有銘<lb/>
<pb n="KR2d0007_WYG_039-6b"/>
焉曰吾居民之上惴惴恐不及武王户席必有戒焉席<lb/>
之銘曰無行可悔户之銘曰名難得而易失唐黄門侍<lb/>
郎趙智爲髙宗誦孝經曰天子有諍臣七人雖無道不<lb/>
失其天下微臣敢以此言上獻憲宗采漢史三國以來<lb/>
經濟要事撰書十四篇曰前代君臣事迹書之屏風臣<lb/>
每覽經史子集因取其語要揔一卷輙用進獻可書於<lb/>
屏寘之御坐之右焉詔褒之錫覽天下奏章有言民飢<lb/>
盜起及詔敕不便悉條奏其事眞宗以爲得爭臣之體<lb/>
<pb n="KR2d0007_WYG_039-7a"/>
兼侍御史知雜事擢右諫議大夫史館修撰連上八疏<lb/>
皆直言時政得失甞曰吾立朝以來封章五十二奏皆<lb/>
諫臣任職之常也言茍獲從吾之幸也豈可藏副示後<lb/>
謗時賣直邪悉取焚之眞宗每見錫容必莊甞目之曰<lb/>
朕之汲黯也卒年六十四眞宗惻然謂宰相李沆曰田<lb/>
錫直臣也特贈工部侍郎有咸平集五十卷<lb/>
王禹偁字元之濟州鉅野人也家世爲農九嵗能爲歌<lb/>
詩畢士安見而異之勉以勤業及長善屬文舉進士爲<lb/>
<pb n="KR2d0007_WYG_039-7b"/>
武城簿知長洲縣端拱初太宗聞其名召試擢右拾遺<lb/>
直史館獻端拱箴時契丹未寜太宗訪羣臣以邊事禹<lb/>
偁上禦戎十䇿以爲外任人内修徳則可以弭之外則<lb/>
合其勢以重將權罷小臣詗邏邊事行間諜以離其心<lb/>
遣趙保忠折御卿率所部以張犄角下詔感勵邊人取<lb/>
幽薊舊疆蓋弔晉遺民非貪其土地内則省官以寛經<lb/>
費抑文士以激武夫信用大臣以資其謀不貴虚名以<lb/>
戒無益禁游惰以厚民力惟陛下裁察太宗嘉之尤爲<lb/>
<pb n="KR2d0007_WYG_039-8a"/>
趙普所器二年親試貢士詔使作歌援筆立就太宗謂<lb/>
侍臣曰此歌不踰月遍天下矣即拜左司諫知制誥冬<lb/>
旱禹偁上疏曰一榖不收謂之饉二穀不收謂之饑饉<lb/>
則大夫以下皆損其禄五分之一饑則奉無禄廩而已<lb/>
今旱雲不霑宿麥未茁既無九年之蓄可憂百姓之飢<lb/>
陛下降詔書直云君臣之間政敎有闕自乗輿服御以<lb/>
下至百官奉料非宿衛軍士邊庭將帥悉第減之上荅<lb/>
天譴下猒人心俟雨足復故臣朝行中家最貧奉最薄<lb/>
<pb n="KR2d0007_WYG_039-8b"/>
亦願少減奉以贖耗蠧之咎外則省嵗市之物内則罷<lb/>
工巧之伎近城掘土侵冢墓者瘞之外州配𨽻之衆非<lb/>
贓盜者釋之然後戒州縣官吏以古者猛虎度河飛蝗<lb/>
越境之事其餘軍民刑政之弊非臣所知者望委宰臣<lb/>
裁議頒行但感人心必召和氣惟陛下行之太宗幸瓊<lb/>
林苑召至御榻前顧問語宰相曰禹偁文章獨歩當世<lb/>
其寵奬如此因抗疏爲徐鉉雪誣貶商州團練副使移<lb/>
解州召還拜左正言太宗曰禹偁文章俊麗無能及者<lb/>
<pb n="KR2d0007_WYG_039-9a"/>
但性剛不能容物爾俄直昭文館時太宗命將討李繼<lb/>
遷禹偁屢陳便宜以爲繼遷不必勞力而誅自可用計<lb/>
而取兵法曰使貪使愚言貪者利其財愚者不計其死<lb/>
也臣愚謂宜明數繼遷罪惡暁諭蕃漢重立賞賜髙與<lb/>
官資昔劉知俊兄弟以同州叛附于岐梁太祖下詔曰<lb/>
有捉得知俊者賞萬緡與節度使得其弟者賞五千緡<lb/>
與刺史一月之間先擒其弟今但信賞必行則繼遷身<lb/>
首不梟即擒矣求外任得知單州至郡十五日而召爲<lb/>
<pb n="KR2d0007_WYG_039-9b"/>
禮部貟外郎知制誥入翰林爲學士孝章皇后崩梓宫<lb/>
遷于燕國長公主第禹偁爭之曰皇后甞母儀天下當<lb/>
遵用舊典罷知滁州禹偁甞草李繼遷制送馬五十匹<lb/>
爲潤筆禹偁却之及出閩人鄭襃徒歩來謁禹偁禹偁<lb/>
愛其儒雅及别去爲買一馬或言買馬虧價者太宗曰<lb/>
彼能却繼遷五十馬顧肯虧一馬價哉移知揚州眞宗<lb/>
即位詔羣臣論事禹偁上疏陳五事一曰謹邊防通盟<lb/>
好因嗣統之慶赦繼遷罪復與夏臺彼必感恩内附且<lb/>
<pb n="KR2d0007_WYG_039-10a"/>
使天下知屈已而爲人也二曰減宂兵併宂吏使山澤<lb/>
之饒流於下開寳前諸國未平而財賦足兵威強由所<lb/>
蓄之兵銳而不衆所用之將專而不疑設官至簡而事<lb/>
皆舉興國後増貟太宂宜皆經制之三曰艱選舉使入<lb/>
官不濫先朝登第僅萬人宜糾以舊制還舉場於有司<lb/>
吏部擇官亦非帝王躬親之事宜依格敕注擬四曰澄<lb/>
汰僧尼使疲民無耗罷度人修寺一二十載容自銷鑠<lb/>
亦救弊之一端五曰親大臣逺小人使忠良蹇諤之臣<lb/>
<pb n="KR2d0007_WYG_039-10b"/>
知進而不疑姦憸傾巧之徒知退而有懼疏奏召還復<lb/>
知制誥其後潘羅支射死繼遷夏人欵附卒如禹偁䇿<lb/>
修太祖實録禹偁直書其事執政以禹偁爲輕重其間<lb/>
出知黄州州境有二虎鬭其一死而食其半又羣鷄夜<lb/>
鳴經月不止禹偁上疏引洪範傳申戒且自劾眞宗遣<lb/>
使乗馹問勞醮禳之詢日官則云守臣當其咎眞宗亟<lb/>
命移知蘄州禹偁表謝有宣室鬼神之問不望生還茂<lb/>
陵封禪之書正期身後至郡未逾月而卒年四十八禹<lb/>
<pb n="KR2d0007_WYG_039-11a"/>
偁辭章敏贍喜談世事臧否人物以正自持故屢擯斥<lb/>
所與游必儒雅薦寵後進如孫何丁謂遂皆名重一時<lb/>
有小畜集三十卷奏議十卷後集詩三卷子嘉祐嘉言<lb/>
俱知名方禹偁在翰林也嘉祐爲館職冦準知之準使<lb/>
知開封府一日問嘉祐曰吾尹京外議云何嘉祐曰人<lb/>
皆言丈人旦夕入相準曰於吾子意何如嘉祐曰以愚<lb/>
觀之丈人不若不爲相之爲善也若相則譽望損矣準<lb/>
曰何故嘉祐曰自古賢相所以能建功業澤生民者其<lb/>
<pb n="KR2d0007_WYG_039-11b"/>
君臣相得皆如魚之有水故言聽計從而臣主俱榮今<lb/>
丈人負天下重望相則中外有太平之責焉丈人於眀<lb/>
主能若魚之有水乎此嘉祐所謂譽望之損焉準大喜<lb/>
執其手曰元之雖文章冠天下至於深識逺慮或不逮<lb/>
吾子也嘉祐官不顯而嘉言亦以進士第爲江都簿眞<lb/>
宗觀書龍圖閣得禹偁奏章嗟美切直因訪其後宰相<lb/>
稱薦嘉言即召對擢大理評事仁宗時甞爲殿中侍御<lb/>
史其曾孫汾舉進士甲科元祐中爲工部侍郎寳文閣<lb/>
<pb n="KR2d0007_WYG_039-12a"/>
待制入元祐籍云<lb/>
臣稱曰錫禹偁真天下正直之士哉其事君必盡言無<lb/>
隠以謹其微以防其漸由是二宗有聽言之美二臣有<lb/>
敢言之效而治道隆矣古之所謂主聖臣直君明臣忠<lb/>
者豈不然哉豈不然哉<lb/>
　<lb/>
　<lb/>
　<lb/>
<pb n="KR2d0007_WYG_039-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事畧卷三十九<lb/>
</p>
<p>
</p>
  </div>
</body>
</text>
</TEI>
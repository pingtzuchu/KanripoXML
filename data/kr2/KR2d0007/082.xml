<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷八十二</head>
    <p>
<pb n="KR2d0007_WYG_082-1a"/>
欽定四庫全書<lb/>
　東都事略卷八十二　　　宋　王　稱　撰<lb/>
　　列傳六十五<lb/>
蔡挺字子正應天府宋城人也其兄抗字子直登進士<lb/>
甲科補太平州推官平江軍節度掌書記潁川郡王伴<lb/>
讀英宗在藩邸器重之請於濮安懿王願得與游每見<lb/>
抗衣冠盡禮義兼師友再遷太常博士通判秦州為袐<lb/>
閣校理知蘇州徙廣南東路轉運判官英宗即位召對<lb/>
<pb n="KR2d0007_WYG_082-1b"/>
語抗曰卿朕故人勿以常禮自疎也以為工部郎中兼<lb/>
起居舍人同知諫院時議追崇濮安懿王抗引禮為人<lb/>
後大一統之義指陳切至涕下被面英宗亦泣㑹京師<lb/>
大水抗推原咎證在濮園議執政以抗在言路不便之<lb/>
召試知制誥罷諫職進龍圖閣直學士出知定州英宗<lb/>
曰第行且召卿矣潁王立為皇太子除抗詹事未至英<lb/>
宗崩改樞密直學士知秦州後靈駕發引抗因大慟哭<lb/>
遂得疾日中而卒年六十挺亦舉進士為慶州推官富<lb/>
<pb n="KR2d0007_WYG_082-2a"/>
弼使契丹奏以挺從行弼以所議誓書有所更易遣挺<lb/>
自雄州馳馹詣中書白執政仁宗欲知敵中事亟召挺<lb/>
挺有父喪聽服衫㡌對便殿范仲淹宣撫陜西河東奏<lb/>
通判涇州徙鄜州挺知弼仲淹與吕夷簡不同道乃持<lb/>
其機事泄於夷簡遂為開封府推官提㸃京畿刑獄至<lb/>
和中河決商胡挺坐與李仲昌建議塞北流以入于六<lb/>
㙮而河決追一秩停所居官嘉祐中起知南安軍擢江<lb/>
西提㸃刑獄時鹽賊為江西福建八州之患挺告諭所<lb/>
<pb n="KR2d0007_WYG_082-2b"/>
部私藏器甲者與其首納原其罪所得兵械以萬計於<lb/>
是盗販者衰歳增賣鹽四十餘萬治平初召為陜西轉<lb/>
運副使上書論禦戎攻守大計遂除直龍圖閣知慶州<lb/>
三年諒祚冦大順城𠂻銀甲氊㡌以督戰挺先選強弩<lb/>
八百列于壕外注矢下射重甲洞貫諒祚遁去挺按視<lb/>
馬練平左通鄜延右固華池地形便可城即遣将䕶築<lb/>
城成分屬羌三千守之賜名荔原堡神宗即位除天章<lb/>
閣待制徙渭州挺建勤武堂輪諸将每五日一教閱五<lb/>
<pb n="KR2d0007_WYG_082-3a"/>
伍為隊五隊為陳陳横列三鼓而出之並三發箭復位<lb/>
又鼓之逐隊槍刀齊出以歩鼓節之為撃刺状十歩而<lb/>
復以上凡復位皆聞金即退騎兵亦五伍為列四鼓而<lb/>
出之射戰盤馬先教前一日將官㸃閱全備乃赴教再<lb/>
閱之隊中人馬皆強弱相兼強者立姓名為竒兵𨼆於<lb/>
隊中遇用竒則别為隊出戰涇原路内外凡七將又涇<lb/>
儀州左右䇿應将每将皆馬歩軍各十陳分左右各第<lb/>
一至五日閱一陳此其大槩也神宗甚善其法時土兵<lb/>
<pb n="KR2d0007_WYG_082-3b"/>
有闕詔募三千人挺奏以義勇㸃刺累年雖訓肄以時<lb/>
而未施於征防可以按府兵遺法俾之分畨更戍無補<lb/>
所闕土兵詔問挺措置逺近分畨之法挺即條上以涇<lb/>
渭儀原四州義勇分五畨畨三千人防秋以八月十五<lb/>
日上九月罷防春以正月十五日上三月罷周而復始<lb/>
比之募土兵省費多矣從之挺又撿括並邊生地漢畨<lb/>
冐耕田四千八百頃募佃以充邊儲邊人冐市蕃部田<lb/>
挺開自首免罪法復得地八千頃刺弓箭手三千養馬<lb/>
<pb n="KR2d0007_WYG_082-4a"/>
五百鎮戎軍三川髙平定川砦舊壕外有曹英新壕兩<lb/>
壕之間土膏腴東西四十里南有土山挺因險築砦乗<lb/>
髙四望䕶壕内地及覘賊徃來築十八日畢開地二千<lb/>
頃募弓箭手三千人耕守之賜名熙寧砦熈寜初賊兵<lb/>
數萬集於瓠蘆河挺度其必入㓂勒諸将分守衝要七<lb/>
日而賊至竒兵出賊不意遂驚潰遣四将分路追討破<lb/>
落勒緩等七族遷右諫議大夫賊數萬㓂華池大順荔<lb/>
原諸砦挺正遣總管張玉統諸將兵合萬人策應虜解<lb/>
<pb n="KR2d0007_WYG_082-4b"/>
圍去慶州軍亂關中大擾挺遣張玉将兵招捕至邠遇<lb/>
賊盡殺之神宗曰慶州兵叛不至猖獗涇原之力也遷<lb/>
龍圖閣直學士五年召拜樞密副使神宗問挺涇原訓<lb/>
兵之法召部将按于崇政殿以為諸路牙校法北朝議<lb/>
雲中地界久不决挺請盡召還河北縁邊戍兵示以無<lb/>
事兼可積蓄邊儲因奏乞置三十七将将有正副及畿<lb/>
縣及諸道兵分肄皆給虎符以河北路次第為額又以<lb/>
河北兵數教習不如法緩急不足用奏乞於陜西選兵<lb/>
<pb n="KR2d0007_WYG_082-5a"/>
官訓練京城門鑰不嚴緩急無以防姦請置銅符以嚴<lb/>
防禁從之七年以疾罷為資政殿學士判南京留司御<lb/>
史臺卒年六十六贈工部尚書謚曰敏肅挺為人有智<lb/>
計多詭譎自以有勞久留邊作為歌詞有應念玉關人<lb/>
老之句因中使以逹禁中神宗閔之遂召用云<lb/>
王韶字子純江州徳安人也舉進士調新安簿建昌軍<lb/>
司理參軍因客遊西邊時神宗初立韶内知天子智勇<lb/>
有志于天下乃上平戎䇿曰國家欲制西夏當復河湟<lb/>
<pb n="KR2d0007_WYG_082-5b"/>
河湟復則西夏有腹背之憂自唐乾元以後吐蕃陷河<lb/>
隴至今董氊不能制諸羌而人自為部莫相統一宜以<lb/>
時并有之以絕夏人之右臂凡數千言神宗覽而竒之<lb/>
召問方略以為秦鳳路經略司機宜文字時青唐俞龍<lb/>
珂族大難制而渭源諸羌與夏人誘令附已有司請討<lb/>
且城之韶以為非計遂親帥數騎直抵其帳中招諭之<lb/>
且留宿以示不疑青唐渭源皆遣其族隨韶歸附改保<lb/>
平軍節度推官召對因言渭源成紀閒有曠田萬餘頃<lb/>
<pb n="KR2d0007_WYG_082-6a"/>
可募人營田及秦鳳諸羌互市之利歳在商賈者不知<lb/>
幾千萬乞置市易以實邊朝廷從之改著作佐郎提舉<lb/>
鳳翔西京節度使兼管營田市易公事蕃僧結吳叱臈<lb/>
康尊新羅結潛迎董容詣武勝軍立文法謀昬夏國有<lb/>
并吞諸羌之意韶諭以禍福招兵豪酋撒四等降之結<lb/>
吳叱臈等至解内罷昬未幾康尊新羅結就擒於吳諸<lb/>
羌多降附者其後結吳叱臈出降俞龍珂率其族十二<lb/>
萬口内附熙寧三年詔奏墾田數知秦州李師中言其<lb/>
<pb n="KR2d0007_WYG_082-6b"/>
不實奪一官既而還之入對加太子中允袐閣校理五<lb/>
年改古渭砦為通逺軍以韶兼知軍韶上所降蕃部版<lb/>
圖得地二千餘里口二十餘萬以功授右正言直集賢<lb/>
院加集賢院修撰舉兵城渭源堡破蒙羅角遂城乞神<lb/>
平破抹耳水巴族初賊恃險韶領師至抹邦山踰竹牛<lb/>
嶺壓賊軍而陳下令曰敢有言退者斬使皆下馬少息<lb/>
賊乗髙下戰官軍稍却韶麾帳下兵逆撃之賊潰走獲<lb/>
首虜器甲焚其族帳洮西大震㑹木征度洮來㓂餘黨<lb/>
<pb n="KR2d0007_WYG_082-7a"/>
復集抹邦山韶語諸将曰若官軍至武勝則抹邦山可<lb/>
一舉而定即趍武勝遇木征首領瞎藥等與戰破之遂<lb/>
城武勝武勝故武始郡也賜名鎮洮軍復遣将擊破木<lb/>
征木征走弟結吳延征舉其族二千餘人并大首領李<lb/>
藺氊等出降陞鎮洮軍為熈州以熈州洮岷州通逺軍<lb/>
為一路即熈州為帥府進韶龍圖閣待制知熈州領兵<lb/>
由香子城討河州木征戰敗棄城遁降羌反圍香子城<lb/>
而諸羌屯積慶寺以應之韶回軍欲撃諸羌而木征復<lb/>
<pb n="KR2d0007_WYG_082-7b"/>
入河州韶撃叛羌解香子圍破積慶寺諸羌而還遷樞<lb/>
密直學士韶復遣将度洮略定南山地築囘樂砦結河<lb/>
當川二堡韶自領兵破訶訥城固城之又城香子令諸<lb/>
羌人謀伏兵南山斷官軍歸路不利即伏木臧城韶諜<lb/>
知之遣将賜其伏兵投之穿露骨山南入洮州界破木<lb/>
征弟巴氊角盡逐南山諸羌木征留其黨守河州自將<lb/>
親銳尾官軍伺撃韶分兵為兩道别遣將其一攻河州<lb/>
而以其一将逆木征所在與戰破走之韶至河州時守<lb/>
<pb n="KR2d0007_WYG_082-8a"/>
者猶以為木征至已而知其非乃出遂城之韶又至馬<lb/>
練川降瞎吳叱進攻拔宕州通洮山路岷州本令征以<lb/>
城降進軍岷州通熈州路疊州欽令征洮州郭厮敦皆<lb/>
詣軍以城聽命巴氊角亦以其族來附是役也行軍五<lb/>
十四日渉千八百里復州五辟地東西千里斬首三千<lb/>
餘級獲牛羊馬以萬計以功遷端明殿學士兼龍圖閣<lb/>
學士左諫議大夫入覲進資政殿學士兼制置涇原秦<lb/>
鳳軍馬粮草賜崇仁坊第一區韶還至興平㑹知河<lb/>
<pb n="KR2d0007_WYG_082-8b"/>
州景思立出兵踏白城敗績賊圍河州韶曰賊所以圍<lb/>
河州者恃有外援也今知救至必設伏以待我不若以<lb/>
兵直趍定羌遣將破耳金欺當二族進次寜河分兵討<lb/>
南山羌賊賊失援驚潰初思立輕敵覆軍賊勢復振而<lb/>
京師風霾旱災連仍論者欲棄河湟神宗為之旰食數<lb/>
遣中使戒韶駐熈州持重勿出及是㨗聞神宗大喜賜<lb/>
詔嘉之韶還熈州遣將以兵循西山出踏白後賊黨望<lb/>
風奔潰斬獲甚衆於是木征請降進觀文殿學士禮部<lb/>
<pb n="KR2d0007_WYG_082-9a"/>
侍郎七年拜樞密副使以母老丐外任除觀文殿學士<lb/>
户部侍郎知洪州以表謝上御史蔡確言其罔慢落職<lb/>
知鄂州久之還舊職復知洪州卒年五十二贈金紫光<lb/>
禄大夫謚曰襄敏韶好兵喜殺有方略及罷樞府獻所<lb/>
著書名曰發明自身之學皆荒浪狂譎之語云九子厚<lb/>
為將有功端徽宗時為顯謨閣待制宷嘗著作東觀後<lb/>
為兵部侍郎以左道誅<lb/>
厚字處道少從父韶兵閒習羌事以父任為大理評事<lb/>
<pb n="KR2d0007_WYG_082-9b"/>
後以文易武為禮賔副使佐熙河帥府㑹吐蕃種落亂<lb/>
其王瞎征隴拶爭國厚與河州守将王瞻欲招徠羌人<lb/>
復故地師出塞下邈川諸城瞎征以其屬來降厚次青<lb/>
唐隴拶擁萬騎出迎遂定青唐元符末湟鄯不守厚坐<lb/>
貶監隨州酒稅再貶賀州别駕郴州安置崇寜初復故<lb/>
官自湟鄯棄畔羌多羅巴等迎隴拶之弟曰溪賖羅撒<lb/>
復國朝廷賜隴拶姓名曰趙懐徳令還邈川溪賖羅撒<lb/>
之黨謀掩殺之懐徳懼奔河南議者謂諸𦍑連結且生<lb/>
<pb n="KR2d0007_WYG_082-10a"/>
邊患朝廷方謀鎮輯而大臣有薦厚者賜對命知河州<lb/>
兼經略使厚請擇人以自助遣童貫與皆至乃如京玉<lb/>
關厚請進兵邈川與諸将分部而進於是髙永年為統<lb/>
制官以兵三萬出京玉厚以兵三萬出安郷多羅巴結<lb/>
連鄯廓兵衆未㑹使其三子長曰阿令結次厮鐸麻令<lb/>
次阿蒙驅以數萬人據險自守進撃敗之殺阿令結厮<lb/>
鐸麻令阿蒙驅目中流矢而去道遇其父來援告之乃<lb/>
俱遁進至湟州攻三日㧞之以功拜威州團練使帥熈<lb/>
<pb n="KR2d0007_WYG_082-10b"/>
河溪巴温之妻大掌牟率諸部籍土地請降既乃歸之<lb/>
京師三年厚命髙永年以左軍循宗水張誡以右軍出<lb/>
宗谷厚以中軍出綏逺㑹于宗哥川溪賖羅撒置陳倚<lb/>
北山厚以中軍登山攻其背自督強弩迎射之賊大敗<lb/>
溪賖羅撒以一騎馳去未至鄯州五里偽國主龜兹公<lb/>
主胄宜結牟及大酋李阿温率衆開門降更鄯州曰西<lb/>
寜州拜武勝軍留後以率制夏人坐逗留降郢州防禦<lb/>
使初大掌牟之入見也徽宗親撫諭使歸而誘致其子<lb/>
<pb n="KR2d0007_WYG_082-11a"/>
至是趙懐徳遣使約降而猶豫未決厚以書諭之懐徳<lb/>
遂送欵復武勝軍留後還朝提舉中太一宮卒贈寜逺<lb/>
軍節度使謚曰荘敏<lb/>
薛向字師正京兆長安人也以䕃為太廟齋郎調永夀<lb/>
簿稍遷監在京搉貨務知鄜州時大水冐城郭州兵廣<lb/>
銳振武二指揮戍延州營兵聞之詣副總管王興求還<lb/>
興不能決乃相率逃歸至則家人無存者乃聚謀為盗<lb/>
郡人震恐向遣親吏諭之曰冐法以救父母妻子人之<lb/>
<pb n="KR2d0007_WYG_082-11b"/>
情也而不聽汝歸者武帥不知變之過也汝聽吾言亟<lb/>
歸收親屬之尸吾當貸汝擅還之罪不聽吾言汝無噍<lb/>
類矣皆泣謝境内乃安向言河北糴法之弊以為備邊<lb/>
十四州悉仰食度支歳費五百萬緡得米粟百六十萬<lb/>
斛其實才直二百萬緡耳而歳常虚費三百萬緡入豪<lb/>
商蓄販之家今既用見錢實賈革去虚加之弊矣雖然<lb/>
必有以佐之則其法可行故邊榖貴則糴澶魏粟以給<lb/>
邊新陳未交則散糴賈以救民乏軍食有餘則坐倉以<lb/>
<pb n="KR2d0007_WYG_082-12a"/>
待不足使見錢行而三利舉則河北之穀不可勝食矣<lb/>
於是置糴便糧草司以任向又以為提㸃河北刑獄兼<lb/>
糴便事入為開封府判官三司度支判官陜西轉運副<lb/>
使兼制置解鹽又以向提舉買馬監牧向吏事精銳所<lb/>
至以辦治聞永昭復土計用錢糧五十萬貫石而三司<lb/>
不能備議者請移陜西縁邊入中於永安縣向陳五不<lb/>
可遂以其數獻坐嘗夜至靈寳縣向先驅入驛與應靈<lb/>
縣令崔令孫爭舍驚廹令孫至死降知汝州頃之復以<lb/>
<pb n="KR2d0007_WYG_082-12b"/>
為陜西轉運副使向使陜西八年其課最為緡千三百<lb/>
四十餘萬市鹽於官為斤三千三百一十餘萬市馬於<lb/>
邊為匹四萬五千歛糴芻糧為石束五千二百二十餘<lb/>
萬而奉昭厚二陵給賜予刺兵民别費錢粮又百萬种<lb/>
諤取綏州向與諤不俟命以所部兵出塞城綏州議者<lb/>
以諤擅發兵當誅諤貶隋州向亦貶知絳州再貶信州<lb/>
移鳳翔府又改潞州王安石執政以向為江淮等路發<lb/>
運使領均輸之職運舟兵工交利侵盗貿易甚則託風<lb/>
<pb n="KR2d0007_WYG_082-13a"/>
水沈舟以㓕迹歳不下减二十萬斛向始募客舟以官<lb/>
舟運費寡而物良而舊弊悉去兼領廣南福建坑冶市<lb/>
易拜天章閣待制權三司使遷右諫議大夫王韶開洮<lb/>
河費不貲向悉力營辦遷龍圖閣直學士以樞密直學<lb/>
士給事中知定州遷工部侍郎入見論兵于上前遂拜<lb/>
同知樞密院事向知民不便蓄馬令議欲改諫官舒亶<lb/>
劾奏向論事反覆無大臣體罷知潁州改隋州卒年六<lb/>
十六向為吏有心計其商略財利無遺筭然亦多病民<lb/>
<pb n="KR2d0007_WYG_082-13b"/>
也有子嗣昌徽宗時為尚書<lb/>
臣稱曰蔡挺以邊臣用王韶以熙河奮薛向以財利進<lb/>
夫殺人之禍莫大于用兵而聚歛之禍與殺人等烏虖<lb/>
嫁怨於上以為身謀而謂我能為辟土地充府庫也是<lb/>
亦不志於仁而已<lb/>
　<lb/>
　<lb/>
　東都事略卷八十二<lb/>
</p>
<p>
</p>
  </div>
</body>
</text>
</TEI>
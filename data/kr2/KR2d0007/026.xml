<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷二十六</head>
    <p>
<pb n="KR2d0007_WYG_026-1a"/>
欽定四庫全書<lb/>
　東都事略卷二十六　　　宋　王　稱　撰<lb/>
　　列傳九<lb/>
趙普字則平幽州薊人也父迥以世亂徙其族常山又<lb/>
徙洛陽普性沈厚有大畧周顯徳初永興軍節度使劉<lb/>
詞辟為從事詞卒遺奏薦其才世宗用兵淮甸太祖克<lb/>
滁州以普為軍事判官太祖與語奇之時捕獲為盜者<lb/>
百餘人盡誅之普意其中必有濫者請加訊治由是多<lb/>
<pb n="KR2d0007_WYG_026-1b"/>
所全宥太祖益重之時宣祖將兵抵滁上得疾普躬視<lb/>
藥餌朝夕無倦宣祖媿其情與講同家之好太祖領定<lb/>
國軍節度使移鎮滑許普皆在幕府最後為歸徳軍節<lb/>
度掌書記太祖北征普從行夜宿陳橋六軍共議推戴<lb/>
普諭将校曰并敵與西戎相結㸃撿奉命征討爾輩甲<lb/>
兵幾何便欲扶策天子㸃撿一心忠赤通於神明若聞<lb/>
此事必誅爾輩列校皆不退普即戒諸将勿令縱兵若<lb/>
都城人心不搖則四方自然寧謐黎明入白太祖時太祖<lb/>
<pb n="KR2d0007_WYG_026-2a"/>
醉臥帳中欠伸徐起則萬衆擐甲露刃諠不可止或以<lb/>
黄袍加太祖之身扶太祖上馬擁逼南行既而太祖受<lb/>
䄠普以佐命功授右諫議大夫樞密直學士昭義李筠<lb/>
叛太祖親征以普留守京師普願扈從太祖曰趙普勝<lb/>
介胄乎許之普因進策曰陛下初登寳位光耀神武挫<lb/>
英雄之氣服天下之心在此舉矣且兵機貴速不尚巧<lb/>
遲若倍道兼行掩其未備所謂自天而下可一戰而擒<lb/>
也太祖用其策及筠誅普以功遷兵部侍郎樞密副使維<lb/>
<pb n="KR2d0007_WYG_026-2b"/>
揚李重進叛太祖問普攻取之策普曰重進昩武侯之<lb/>
逺圖守薛公之下計不過繕修孤壘以長淮為恃也況<lb/>
其内乏資儲外無救援以臣愚見急攻亦取緩守亦取<lb/>
兵法尚速不如速取之矧陛下以順討逆何憂哉不踰<lb/>
月遂誅重進時昭憲皇后無恙每與太祖參決政事猶<lb/>
以書記呼普嘗曰趙書記且為盡心吾兒未更事也及<lb/>
昭憲寢疾普入與顧命昭憲語太祖汝百歲後當傳位<lb/>
于汝弟太祖曰敢不如太后敎即令普就榻前為誓書<lb/>
<pb n="KR2d0007_WYG_026-3a"/>
藏之金匱拜樞密使初二叛旣平太祖召普問天下自<lb/>
唐季以來數十年間帝王凡易八姓兵革不息蒼生塗<lb/>
地其故何也吾欲息天下兵為國家長久之計其道何<lb/>
如普曰陛下及此言天地人神之福也唐季以來戰闘<lb/>
不息國家所以不安者由節鎭太重君弱臣強而已今<lb/>
所以治之無他惟稍奪其權制其錢穀收其精兵則天<lb/>
下自安矣頃之太祖因晚朝與石守信王審琦等飲太<lb/>
祖屏左右謂曰我非汝曹之力不得至此念汝之徳無<lb/>
<pb n="KR2d0007_WYG_026-3b"/>
有窮已然天子亦大囏難殊不若為節度使之樂也守<lb/>
信等曰何故太祖曰是不難知矣居此位者誰不欲為<lb/>
之守信頓首曰陛下何謂出此言今天命已定孰敢有<lb/>
異心太祖曰不然汝曹雖無異心其如汝麾下之人欲<lb/>
富貴者何一旦以黄袍加汝之身汝雖欲不為其可得<lb/>
乎守信等曰臣等愚不及此惟陛下哀矜示以可生之<lb/>
塗太祖曰人生如白駒過隙所為好富貴者不過多積<lb/>
金錢厚自娛樂使子孫無貧乏之憂汝曹何不釋去兵<lb/>
<pb n="KR2d0007_WYG_026-4a"/>
權擇便好田宅市之為子孫立永久之業多置歌舞日<lb/>
飲酒相歡以終天年君臣之間兩無猜嫌上下相安不<lb/>
亦善乎於是守信等皆稱疾請解軍職太祖許之已而<lb/>
太祖欲使符彦卿管軍普屢諫以為彦卿名位已盛不<lb/>
可復委以兵柄太祖不從宣已出普復懷之請見太祖<lb/>
迎謂之曰豈非以符彦卿事耶普對曰非也因奏他事<lb/>
既罷乃出彦卿宣進之太祖曰果然宣何以復在卿所<lb/>
普曰臣託以處分之語有未備者復留之惟陛下深思<lb/>
<pb n="KR2d0007_WYG_026-4b"/>
利害勿復悔太祖曰卿苦疑彦卿何也朕待彦卿厚彦<lb/>
卿豈負朕者耶普曰陛下何以能負周世宗太祖黙然<lb/>
事遂中止乾徳二年范質等三相罷以普為門下侍郎<lb/>
同中書門下平章事集賢殿大學士監修國史命薛居<lb/>
正吕餘慶為參知政事以副之事無大小皆決於普自<lb/>
唐以來方鎭多以賦入自擅而上供殆鮮場院率令部<lb/>
曲主之厚斂以自利其屬三司者輸額之外輒歸已或<lb/>
私納貨賂以事貢奉用兾恩奨普勸太祖革其弊方鎮<lb/>
<pb n="KR2d0007_WYG_026-5a"/>
闕帥命文臣權知所在場院閒遣京朝官廷臣監臨諸<lb/>
道置轉運使諸州置通判使主錢穀自是利歸公上矣<lb/>
又數遣使者分詣諸道選本道兵驍勇者籍其名送京<lb/>
師以備宿衞敎習精練太祖每御便殿親臨試之不數<lb/>
年兵甲精銳府庫充實皆普之謀也五年拜尚書左僕<lb/>
射昭文館大學士普嘗為某事擇官列二臣姓名以進<lb/>
太祖不用明日復奏之又不用又明日復奏之太祖怒<lb/>
裂其奏擲陛上普顔色自若徐拾奏歸補綴明日復進<lb/>
<pb n="KR2d0007_WYG_026-5b"/>
太祖悟乃可其奏後二臣者果稱職太祖一日以幽燕<lb/>
地圖示普普曰此必曹翰為之太祖曰然翰可取否普<lb/>
曰翰可取孰可守太祖曰以翰守之普曰翰死孰可代<lb/>
太祖不語久之曰卿可謂逺謀矣太祖嘗夜幸普第立<lb/>
風雪中普皇恐出迎太祖與普飲于堂中設重裀地坐<lb/>
熾炭燒肉普妻和氏行酒太祖以㛐呼之普從容問曰<lb/>
夜久寒甚陛下何以出太祖曰吾睡不能着一榻之外<lb/>
皆他人家也普曰陛下小天下耶南征北伐今其時矣<lb/>
<pb n="KR2d0007_WYG_026-6a"/>
願聞成算所嚮太祖曰吾欲取太原普黙然久之曰非<lb/>
臣所知也太祖問其故普曰太原當西北二邊使一舉<lb/>
而下則二邊之患我獨當之何不姑留以俟削平諸國<lb/>
則太原彈丸黒誌之地将無所逃矣太祖笑曰吾意正<lb/>
如此特以試卿爾因謂普曰王全斌平蜀多殺人吾今<lb/>
思之猶耿耿不可用也普薦曹彬潘美可用其後太祖<lb/>
征嶺南用潘美伐江南任曹彬而二國悉平兩浙錢俶<lb/>
遣使入貢遺普書及物十甖太祖幸其第適見而問之<lb/>
<pb n="KR2d0007_WYG_026-6b"/>
普以實對太祖曰此必海味也即令啟之皆滿貯𤓰子<lb/>
金也普謝曰臣未發書實不知也太祖笑曰但收之無<lb/>
害也彼謂國家事皆由汝書生耳又江南李煜亦以白<lb/>
金五萬兩遺普普以白太祖太祖曰苐受之使之勿測<lb/>
也既而煜遣其弟從善朝于京師太祖於常錫外復賜<lb/>
金如所以遺普者江南君臣駭服太祖寵待普如左右<lb/>
手判大理寺雷徳驤憤其屬附普増減刑名因求見太<lb/>
祖語不遜太祖怒叱之曰鼎鐺尚有耳汝不聞趙普吾<lb/>
<pb n="KR2d0007_WYG_026-7a"/>
之社稷臣乎徳驤坐貶商州又貶靈武普遣親吏市木<lb/>
闗隴吏私市大木冒稱普所市以規利前三司使趙玭<lb/>
以白太祖詔問太子太師王溥等普當何罪溥等奏趙<lb/>
玭誣罔大臣乃出玭為汝州牙校盧多遜在翰林頻召<lb/>
對攻普之短㑹徳驤之子有隣憤其父流竄乗隙訟堂<lb/>
吏過悉抵以罪而普由是罷為河陽節度使同平章事<lb/>
方普之在相位也嘗於視事閤坐屏後設二大甕凡中<lb/>
外表奏普意不欲行者必投之甕中滿則束緼焚之以<lb/>
<pb n="KR2d0007_WYG_026-7b"/>
是人多怨者太宗即位改太子少保遷太子太保時盧<lb/>
多遜為相數於上前毁普普鬱鬱不得志㑹柴禹錫告<lb/>
秦王廷美與盧多遜交結普奏臣開國舊臣為權倖所<lb/>
沮願備樞軸察姦變太宗感悟召普謂之曰人誰無過<lb/>
朕不待五十已盡知四十九年之非矣未幾拜司徒侍<lb/>
中封梁國公廷美廢多遜南遷普之力也有弭徳超者<lb/>
驟被委遇誣奏曹彬有不軌之謀太宗疑之彬罷樞府<lb/>
以徳超為樞密副使普見太宗因訴辨其誣太宗大悟<lb/>
<pb n="KR2d0007_WYG_026-8a"/>
徳超既得罪而待彬如故自是太宗頗不懌從容謂普<lb/>
曰朕聽斷不明幾誤大事朕甚自媿普對曰陛下知<lb/>
徳超有才而任用之察曹彬無罪而昭雪之有勞者進<lb/>
有罪者誅物無遁情事至立斷此所以彰陛下之明聖<lb/>
也雖堯舜何以過哉太宗於是釋然出為武勝軍節度<lb/>
使兼侍中太宗眷禮甚厚作詩餞之雍熙三年太宗命<lb/>
曹彬等北伐普上疏切諫曰陛下出師将以收復幽薊<lb/>
今戰鬭不息民疲師老臣以為克復未可期也陛下聦<lb/>
<pb n="KR2d0007_WYG_026-8b"/>
明睿智自翦平太原懷來閩浙混一諸夏遂欲恢復舊<lb/>
疆曽不思兵者凶器也戰者危事也可不慮哉可不戒<lb/>
哉自古聖帝明王無不置夷狄於度外陛下何必留意<lb/>
於斯乎陛下興兵北伐驅百萬生靈悉令輦運使之耕桑<lb/>
失時所得者少所失者多豈陛下之利耶漢武帝時主<lb/>
父偃徐樂嚴安所上書及唐姚元崇說明皇以十事其<lb/>
年代雖逺事則與今無以異也臣輒具録奏願賜觀覽<lb/>
臣又聞之聖人不凝滯於物見可則進知難則退理貴<lb/>
<pb n="KR2d0007_WYG_026-9a"/>
變通情無拘縶所謂事苦則慮易兵久則變生此臣之<lb/>
所甚懼也臣濫膺藩寄切見差配自鄧至莫往來四千<lb/>
餘里典桑賣牛無慮十有六七其閒有鬻男女者有棄<lb/>
性命者陛下豈容不知乎而邪諂之徒進言者曰契丹<lb/>
時逢幼君災異婁見可以用武以中陛下之意陛下樂<lb/>
禍求功以為萬全遂興無名之舉豈不過甚矣哉臣願<lb/>
陛下審其虛實究其妄謬正姦臣誤國之罪罷将士伐<lb/>
燕之師非特多難興王抑亦從諫則聖也古之人尚聞<lb/>
<pb n="KR2d0007_WYG_026-9b"/>
尸諫老臣未死豈敢面諛為安身之計而不言區區之<lb/>
忠惟陛下裁察太宗賜詔襃之移山南東道節度使改<lb/>
封許國公㑹有詔親耕籍田普表求入覲太宗謂宰相<lb/>
曰趙普開國元臣朕所尊禮宜從其請禮成册拜太保<lb/>
兼侍中時樞密副使趙昌言與翟馬周交通毁時政立<lb/>
朋黨以求進用普深疾之奏流馬周黜昌言侯莫陳利<lb/>
用以左道得幸為鄭州團練使驕肆僭侈大為姦利普<lb/>
奏其事太宗為黜之商州普固請誅之太宗曰豈有萬<lb/>
<pb n="KR2d0007_WYG_026-10a"/>
乗之主而不能庇一人死乎普曰此巨蠧也陛下不誅<lb/>
是亂天下法法可惜此何足惜哉太宗悟遣使誅之既<lb/>
又貸其死使者至而利用死矣其疾惡彊直皆此類也<lb/>
以疾求致仕太宗不得已以為西京留守河南尹加中<lb/>
書令懇辭數四詔曰開國勲舊惟卿一人不同他等無<lb/>
致固辭俟首途有日當就第與卿為别普捧詔泣涕因<lb/>
力疾請對賜坐移晷頗言及國家事太宗嘉納之上章<lb/>
告老拜太師封魏國公給宰相奉仍遣其弟宗正少卿<lb/>
<pb n="KR2d0007_WYG_026-10b"/>
安易齎詔賜之又遣使以璽書賜普曰皇帝問太師頃<lb/>
以微疴懇求致政朕以居守之重慮煩耆耋維師之命<lb/>
用表尊賢佇聞有瘳與朕相見今遣使撫問仍賜銅羊<lb/>
上尊酒太師宜愛精神近藥石以副朕眷注之意焉薨<lb/>
年七十一太宗聞訃震悼謂近臣曰趙普國初元勲事<lb/>
先帝與朕最為舊故能斷大事盡忠國家眞社稷之臣<lb/>
聞其殂謝悽愴之懷不能已因出涕左右皆感慟冊贈<lb/>
尚書令封眞定郡王諡曰忠獻太宗撰神道碑親八分<lb/>
<pb n="KR2d0007_WYG_026-11a"/>
書以賜之遣右諫議大夫范杲攝鴻臚卿護䘮事葬日<lb/>
設鹵簿鼓吹如式舉唐制也至道二年追封韓王咸平<lb/>
二年配享太祖廟廷普佐太祖太宗定天下平僭偽大<lb/>
一統當其為相每朝廷遇一大事定一大議纔歸第則<lb/>
亟闔户自啟一篋取一書而讀之有終日者雖家人不<lb/>
測也及翌旦出則是事決矣用是為常後普薨家人始<lb/>
得開其篋而見之則論語二十篇普嘗戒其子弟曰吾<lb/>
本書生偶逢昌運受寵踰分當以身許國私家之事吾<lb/>
<pb n="KR2d0007_WYG_026-11b"/>
不復與爾等宜自勉勵無重吾過故輔兩朝出入三十<lb/>
餘年未嘗為子弟求恩澤者子承宗承煦<lb/>
承宗字徳祖以父任為西頭供奉官遷右羽林将軍改<lb/>
大将軍知潭鄆二州皆有治聲普留守西京以承宗侍<lb/>
行淳化二年來朝卒于京師年四十一<lb/>
承煦字景陽普歴河陽武勝山南皆為牙職普未嘗為<lb/>
求官端拱初太宗特命為六宅使普薨拜宫苑使領恩<lb/>
州刺史累遷昭宣使加領誠州團練使卒年五十五普<lb/>
<pb n="KR2d0007_WYG_026-12a"/>
之子孫至今顯榮不絶論者以為安天下之功大是宜<lb/>
有後云<lb/>
臣稱曰自古受命之君必有碩大光明之臣以左右大<lb/>
業太祖光宅中夏普以謀議居中用能削百年藩鎮之<lb/>
權剗五季僭偽之國撥亂世反之正獨相十年天下廓<lb/>
廓日以無事至太宗寵遇愈隆矣古之人臣有非常之<lb/>
功則人主亦必報之以非常之禮觀二帝所以待普者<lb/>
可謂至矣勲名爛然與宋無極盛哉<lb/>
<pb n="KR2d0007_WYG_026-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷二十六<lb/>
</p>
<p>
</p>
  </div>
</body>
</text>
</TEI>
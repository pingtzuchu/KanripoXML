<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東都事略卷五十八</head>
    <p>
<pb n="KR2d0007_WYG_058-1a"/>
欽定四庫全書<lb/>
　東都事略卷五十八　　　宋　王　稱　撰<lb/>
　　列傳四十一<lb/>
韓億字宗魏其先真定靈夀人也後徙開封之雍丘少<lb/>
力學舉進士為大理評事知洛城縣為治有聲真宗幸<lb/>
澶淵以億掌機事通判陳澶二州時河决屬邑億集瀕<lb/>
河丁夫就民役親督築不賦於民而河患平真宗嘗覽<lb/>
其文欲召試以親嫌知洋州有富民李甲喪兄而廹嫁<lb/>
<pb n="KR2d0007_WYG_058-1b"/>
其嫂又誣從子為他姓而并其貲産嫂訟之十餘嵗吏<lb/>
受賂不得直億按舊牘獨未嘗證以乳毉億密致乳毉<lb/>
以驗决衆皆詘服知相州坐事降通判大名府召入為<lb/>
殿中侍御史淮南两浙安撫使除開封府判官改河北<lb/>
轉運使丁謂忌曹瑋威名斥知萊州慮其或拒命乃以<lb/>
億馳往代収其兵欲以中億葢億亦謂所不喜也既而<lb/>
瑋奉詔徙知青州召為侍御史知雜事知臨江軍吳植<lb/>
託所親納金於宰相王欽若有詔下臺窮治植既除名<lb/>
<pb n="KR2d0007_WYG_058-2a"/>
欽若釋不問三司更茶法嵗課不登億承詔劾之由丞<lb/>
相而下當坐失當之罰其不撓如此除龍圖閣待制奉<lb/>
使契丹時副使者章獻外婣也妄傳皇太后㫖於契丹<lb/>
諭以南北歡好傳示子孫之意億初不知也契丹主問<lb/>
億曰皇太后即有㫖大使何獨不言億對曰本朝每遣<lb/>
使皇太后必以此戒之非欲逹於北朝也契丹主大喜<lb/>
曰此兩朝生靈之福也人謂副使既失辭而億更以為<lb/>
恩意甚推美之頃之出知亳州以樞密直學士知益州<lb/>
<pb n="KR2d0007_WYG_058-2b"/>
故事嵗當官出米六萬石以濟貧民當嵗儉億先期數<lb/>
倍賑之故民不大乏又疏江流溉民田數千頃至今以<lb/>
為利還拜御史中丞上言維茂二州地接羌夷蕃部嵗<lb/>
鬻馬今置官場永康非便謂宜徙場沈黎境上以絶其<lb/>
覘兩川之意楊尚二美人以罪斥去仁宗復欲召入億<lb/>
言唐武氏已出居感業寺復召入宫終為唐室之禍乃<lb/>
已景祐四年除工部侍郎同知樞密院事億言天下承<lb/>
平之久武備不戒請二府各舉才任將帥者數人稍試<lb/>
<pb n="KR2d0007_WYG_058-3a"/>
用之唃厮囉與元昊相攻已而來獻㨗朝廷議以唃厮<lb/>
囉為節度使億曰二虜皆外臣今不能諭令解仇而因<lb/>
㨗以奬之豈所以綏御四夷之道哉固執不可遂已四<lb/>
年為户部侍郎叅知政事億見天下諸路有奏攟拾官<lb/>
吏小過輒顔色不懌曰今天下太平聖上之心雖昆蟲<lb/>
草木皆欲得所夫仕者大則望為公卿次亦望為侍從<lb/>
職司二千石其下亦望京朝幕職奈何錮之於聖世其<lb/>
持心如此以災異數發罷知政事除禮部侍郎知應天<lb/>
<pb n="KR2d0007_WYG_058-3b"/>
府加資政殿學士徙成徳軍改澶亳二州遷尚書左丞<lb/>
以太子少傅致仕卒年七十二贈太子太保諡曰忠憲<lb/>
億方重有守治家嚴肅雖燕居未嘗見其惰容八子綱<lb/>
綜絳繹維縝緯緬而絳縝位宰相維門下侍郎<lb/>
綜字仲文始以父任入官舉進士為集賢校理擢同脩<lb/>
起居注使於契丹契丹主以其父子仍世奉使酌酒勸<lb/>
之綜亦起勸契丹主亦離席酬之既還宰相陳執中以<lb/>
為生事出知滑州後復起居注擢知制誥綜嘗館伴敵<lb/>
<pb n="KR2d0007_WYG_058-4a"/>
使敵人欲稱北朝綜曰自古未有建國而無號者敵使<lb/>
慙遂不復言卒年四十六綜子宗道元祐初為户部侍<lb/>
郎寳文閤待制<lb/>
絳字子華少力學以父任為大理評亊舉進士甲科為<lb/>
太子中允通判陳州遷直集賢院同知太常禮院故事<lb/>
享太廟百官前期習儀廟中絳言其非禮遂徙就尚書<lb/>
省為開封府推官男子冷青自言其母嘗得幸掖庭有<lb/>
娠而出生青開封捕得以為狂人流汝州絳以青惑衆<lb/>
<pb n="KR2d0007_WYG_058-4b"/>
非所宜追青窮治葢其母嘗執役宫禁嫁民冷緒生一<lb/>
女乃生青遂論棄市遷户部判官除右正言道士趙清<lb/>
貺出入宰相龎籍家以賄敗開封府杖之道死事連籍<lb/>
絳奏請窮治於是籍與開封尹吕公綽皆坐謫修起居<lb/>
注召試知制誥故事郊祀天子親閱警場絳曰致齋而<lb/>
觀鼓吹非禮也仁宗從之請外出知河陽召判流内銓<lb/>
李仲昌議開六塔而績用弗成以絳安撫河北絳劾仲<lb/>
昌首議費國虐民遂竄南方使還遷龍圖閣直學士拜<lb/>
<pb n="KR2d0007_WYG_058-5a"/>
翰林學士仁宗遣使祈嗣於茅山絳因上疏願放掖庭<lb/>
宫人之無用者及限内臣養子以重絶人之世即日出<lb/>
宫人數百詔裁定内臣養子令遷右諫議大夫御史中<lb/>
丞絳劾宰相富弼以張茂實為先帝子而引用管軍將<lb/>
謀不軌遂家居待罪於是臺諫言絳論事不當罷知蔡<lb/>
州未幾以翰林侍讀學士知慶州加端明殿學士知成<lb/>
都府召還遷户部侍郎知開封府浹日除三司使俄拜<lb/>
樞密副使神宗嘗問天下遺利絳請盡地力因言差役<lb/>
<pb n="KR2d0007_WYG_058-5b"/>
之弊害農業傷民財願更定其法神宗嘉之役議自此<lb/>
始矣遂領制置三司條例司與王安石共事拜叅知政<lb/>
事夏人犯環慶絳請行即拜陜西宣撫使治兵鄜延遣<lb/>
偏將种諤出青澗趨銀州破撫寕開元諸帳築囉兀等<lb/>
城自髙奴通河東塞詔兼河東宣撫使即軍中拜同中<lb/>
書門下平章事昭文館大學士遂出麟府兵徑虜中㑹<lb/>
囉兀城下破賊馬户川斬首千級已而撫寧堡失守夏<lb/>
人急攻囉兀城慶州卒叛言者罪絳遂罷相知鄧州始<lb/>
<pb n="KR2d0007_WYG_058-6a"/>
朝廷面授絳攻守二䇿絳選蕃兵馬七軍命諸將分領<lb/>
之又選募軍配卒及盗賊亡命為竒兵用种諤謀欲取<lb/>
横山使將兵城囉兀雪中築撫寕堡調發倉猝闗陜騷<lb/>
然絳駐延州命諸將並聴諤節制又命蕃官王文諒自<lb/>
慶州出討環慶路聴文諒節制絳得空名告身宣勅及<lb/>
錦袍銀帯撫納降附至邉盡召蕃官蕃部厚犒之軍士<lb/>
怨望又奪騎兵馬曰此輩不能戰以與蕃部有抱馬首<lb/>
號泣者夏人出兵争撫寕堡陷之又攻囉兀城絳命諸<lb/>
<pb n="KR2d0007_WYG_058-6b"/>
路出師牽制慶州兵再出遂作亂朝廷憂之乃罷兵而<lb/>
棄囉兀撫寕云徙知許州加觀文殿學士明年進大學<lb/>
士知大名府熙寧七年復拜同中書門下平章事監脩<lb/>
國史絳繼王安石為相請置局中書鉤攷用度以均節<lb/>
邦計事多留滯不决踰月以疾辭位除觀文殿大學士<lb/>
禮部尚書知許州徙太原府拜建雄軍節度使知定州<lb/>
又領西太乙宫使絳乞納節遂拜金紫光禄大夫觀文<lb/>
殿大學士復領建雄軍節度使知河南府移鎮鎮江封<lb/>
<pb n="KR2d0007_WYG_058-7a"/>
康國公加開府儀同三司判大名府告老拜司空致仕<lb/>
薨年七十七贈太傅諡曰獻肅絳莊重有體遇事敢為<lb/>
與人交久而益信之喜延接士大夫始與王安石善其<lb/>
後頗異因數稱薦司馬光可大用云子宗師元祐中為<lb/>
兵部侍郎<lb/>
維字持國幼篤志問學以父任為將作監主簿非其好<lb/>
也闔門不仕宰相文彦博薦維好古耆學安冷静退富<lb/>
弼帥河東辟掌機宜文字又薦為史館檢討知太常禮<lb/>
<pb n="KR2d0007_WYG_058-7b"/>
院祫享下禮官集議東嚮位維議以為尊祖之道禮之<lb/>
大者有三於廟則百代不遷於天地之祭則為配主至<lb/>
於祫享則位東嚮商以契周以后稷其毁廟之主皆出<lb/>
於太祖之後故其禮順後世太祖之上復有追崇之廟<lb/>
故其禮疑所以議論不一然大氐不過三義一則直推<lb/>
見廟最尊之祖為先即唐顔真卿韓愈以獻祖居東嚮<lb/>
之位是也一則以追崇之祖别廟而祭全太祖之尊即<lb/>
漢之太上皇魏之處士晉之府君唐之獻懿是也一則<lb/>
<pb n="KR2d0007_WYG_058-8a"/>
以太祖尚在昭穆虛位以待自魏晉以訖於隋唐及本<lb/>
朝故事是也惟崇最尊之祖既非始封有功之君親盡<lb/>
則毁於聖人制禮之意殆恐不然别廟而祭者雖有變<lb/>
禮未可遽行於今惟虛東嚮之位以待太祖於禮近可<lb/>
宜如祖宗故事虛東嚮之位便先是温成皇后立廟用<lb/>
樂維上疏乞詔有司議廟制有不如禮者一切裁去以<lb/>
明陛下不私後宫専奉祖宗之意陳執中薨請諡維議<lb/>
以謂貴妃張氏薨治喪皇儀殿追冊位號建廟用樂此<lb/>
<pb n="KR2d0007_WYG_058-8b"/>
執中不忠之大者宜諡曰榮靈詔諡曰恭維言責難於<lb/>
君謂之恭臣之議執中正以不恭遂乞罷以祕閣校理<lb/>
通判涇州神宗封淮陽郡王以維為記室叅軍遷直集<lb/>
賢院神宗遇維甚厚嘗與論天下事語及功名維曰聖<lb/>
人功名因事始見不可有功名心神宗拱手稱善維嘗<lb/>
采東平樂善之語以獻時為頴王擇妃維上疏以謂頴<lb/>
王卜族授室宜歴選勲望之家審擇淑哲之媛考古納<lb/>
采問名之義以禮成之不宜茍取華色而已遷起居注<lb/>
<pb n="KR2d0007_WYG_058-9a"/>
侍邇英講英宗方免喪簡黙不言維上疏曰邇英閤者<lb/>
陛下燕閑之所也侍於側者皆獻納論思之臣陳於前<lb/>
者非聖人之經則歴代之史也御燕閒則可以留漏刻<lb/>
之永對侍臣則可以極咨訪之博論經史則可以窮仁<lb/>
義之道成敗之原今禮制終畢臣下傾耳以聽玉音語<lb/>
曰時然後言陛下之言此其時也臣雖不敏請秉筆以<lb/>
俟遷右正言知制誥知通進銀臺司修撰仁宗實録御<lb/>
史吕誨等論濮安懿王稱親得罪維請追還前詔既而<lb/>
<pb n="KR2d0007_WYG_058-9b"/>
誨等降黜敕命不由門下封駮維言罷黜御史事闗政<lb/>
體而不使有司與聞紀綱之失無甚於此宜追還誨等<lb/>
敕命由銀臺司使臣得申論議以正官法不從遂闔門<lb/>
待罪有㫖舉臺官維舉吕誨范純仁頴王為皇太子以<lb/>
維兼右庶子神宗即位除龍圖閣直學士御史中丞王<lb/>
陶彈擊宰相韓琦不押常朝班以為䟦扈陶罷中丞為<lb/>
翰林學士維言宰相䟦扈王法所當誅也御史中丞之<lb/>
言是則宰相安得無罪若其非是則御史中丞安得止<lb/>
<pb n="KR2d0007_WYG_058-10a"/>
罷臺職而已今為翰林學士是遷也願廷對羣臣使是<lb/>
非两判遂請郡得知汝州召還修英宗實録兼侍講初<lb/>
英宗即位祔仁宗主而遷僖祖及神宗即位復還僖祖<lb/>
而遷順祖維上疏請如故語在兄絳傳為翰林學士權<lb/>
知開封府遷翰林侍讀學士充羣牧使孔文仲對䇿入<lb/>
等以直言罷黜維言陛下無以文仲為一賤士爾黜之<lb/>
何損臣恐賢俊由此解體忠良結舌阿䛕茍合之人將<lb/>
窺隙而進則為禍有不勝言者矣除端明殿學士知襄<lb/>
<pb n="KR2d0007_WYG_058-10b"/>
州徙許州數月復除翰林學士承㫖兼侍讀學士時京<lb/>
師旱維上疏曰陛下憂閔旱災損膳避殿此乃舉行故<lb/>
事恐不足以應天變願陛下痛自責已下詔廣求直言<lb/>
以開壅蔽大發恩令有所蠲免以和人情後數日又上<lb/>
疏曰近日畿内諸縣督責青苗錢甚急往往鞭撻取足<lb/>
至伐桑為薪以易錢貨旱災之際重罹此苦若夫動甲<lb/>
兵危士民匱財用於荒夷之地朝廷處之不疑行之甚<lb/>
鋭至於蠲除租税寛裕逋負以救愁苦之良民則遲遲<lb/>
<pb n="KR2d0007_WYG_058-11a"/>
而不肯發望陛下自奮英斷行之過於養人猶愈於過<lb/>
於殺人也神宗命維草詔求直言詔出人情大悦是日<lb/>
乃雨兄絳入相援故事乞補外以端明殿學士龍圖閣<lb/>
學士知河陽坐議免行錢不合落端明殿學士踰年復<lb/>
職知許州進資政殿學士提舉崇福宫神宗崩維赴闕<lb/>
臨宣仁聖烈皇后遣使降手詔勞問維對曰治天下之<lb/>
道不必過求髙逺止在審識人情而已識人情不難以<lb/>
己之心推人之情則可見矣大凡貧則思富苦則思樂<lb/>
<pb n="KR2d0007_WYG_058-11b"/>
困則思息鬱則思通陛下誠能常以利民為本則民富<lb/>
常以憂民為心則民樂矣賦役非人力所堪者去之則<lb/>
勞困息矣法禁非人情所便者蠲之則鬱塞通矣推此<lb/>
而廣之盡誠而行之則神孫觀陛下之法不待教而自<lb/>
成聖徳賢士聞陛下之風不煩諭而争宣忠力矣既又<lb/>
言六事一曰青苗蠲嵗散之法二曰免役除寛剰之數<lb/>
三曰坊場依祖宗法不可添長四曰罷市易五曰斂保<lb/>
馬六曰禁錢幣起知陳州召赴闕除兼侍讀提舉中太<lb/>
<pb n="KR2d0007_WYG_058-12a"/>
一宫加資政殿大學士維言先帝以夏國主秉常受朝<lb/>
廷爵命而國母擅行囚廢故興兵問罪今國母死秉常<lb/>
復位所為恭順有藩臣禮宜復還其故地以成先帝聖<lb/>
恩因陳兵之不可不息者有三地之不可不棄者有五<lb/>
元祐元年為門下侍郎議者欲廢三經義維謂宜與先<lb/>
儒之説並行不必廢二年以資政殿大學士知鄧州改<lb/>
汝州知潁昌府告老以太子少傅致仕加太子少師後<lb/>
坐元祐黨降左朝議大夫再責崇信軍節度副使均州<lb/>
<pb n="KR2d0007_WYG_058-12b"/>
安置諸子乞盡歸其官聽父居故里許之元符初復左<lb/>
朝議大夫卒年八十二<lb/>
縝字玉汝以父任為將作監主簿復舉進士稍遷太常<lb/>
博士前此武臣不執親喪縝建言三年之服古今通制<lb/>
晉襄墨縗事出一時遂著令自崇班以上聽持服知洋<lb/>
州代還為殿中侍御史言叅知政事孫抃保身持禄抃<lb/>
遂罷免陜西轉運副使薛向赴闕秉議右府輒畫㫖改<lb/>
賜章服縝以右府越職中書不論奏虧損國體劉永年<lb/>
<pb n="KR2d0007_WYG_058-13a"/>
以外戚除防禦使縝復言武臣正任以上非有勲績不<lb/>
許遷今遷永年何也内侍史志聰私役皇城親從布列<lb/>
宿衛所以奉至尊戒不虞也使宦者得私役則禁衛之<lb/>
嚴弛矣仁宗為罷向與永年而正志聰之罪遷侍御史<lb/>
英宗即位為淮南轉運使移河北㑹夏國使至報諒祚<lb/>
亡秉常立求封冊朝廷以上即位西人不入賀數犯邉<lb/>
遣縝赴西驛責問來使神宗謂執政曰朕選用韓縝得<lb/>
人矣改陜西轉運使移河東除直舍人院以兄絳執政<lb/>
<pb n="KR2d0007_WYG_058-13b"/>
改集賢殿脩撰為鹽鐵副使拜天章閣待制知秦州指<lb/>
使傅勍夜被酒誤隨入州宅縝令軍校以鐵裹杖箠死<lb/>
勍妻持血衣撾登聞鼓院以訴落職分司南京秦人語<lb/>
曰寧逄乳虎莫逄玉汝其酷如此久之復天章閣待制<lb/>
為河北都轉運使知瀛州熙寧七年北敵遣泛使蕭禧<lb/>
議代北地界禧行命縝報聘使還除知開封府明年禧<lb/>
再至復命館伴與禧往河東據圖分畫卒以分水嶺為<lb/>
界使還除羣牧使遷右諫議大夫龍圖閣直學士官制<lb/>
<pb n="KR2d0007_WYG_058-14a"/>
行易大中大夫拜同知樞密院事遷知院事哲宗即位<lb/>
拜尚書右僕射兼中書侍郎與蔡確同秉政縝素不平<lb/>
確與章惇邢恕等妄貪定䇿之功誣㒺太皇太后及確<lb/>
為山陵使縝於簾前具陳確姦狀由是東朝與外廷備<lb/>
知之裕陵復土確使還欲進用其屬髙遵惠又以張璡<lb/>
為郎官韓宗文為館職宣仁以問縝縝曰遵惠太皇太<lb/>
后之族璡乃璪之弟而宗文臣之姪擢任非次則是君<lb/>
臣各私其親也乃止縝相未期年諫官孫覺蘇轍王覿<lb/>
<pb n="KR2d0007_WYG_058-14b"/>
御史劉摯論縝操心深嶮才鄙望輕士大夫初不以輔<lb/>
相期之在先朝奉使無状割地七百餘里以遺北敵邉<lb/>
人怨之不可使居相位章數十上除光禄大夫觀文殿<lb/>
大學士出知頴昌府移守永興軍河南府嵗餘拜武安<lb/>
軍節度使知太原府徙鎮奉寧知頴昌請老除中太一<lb/>
宫使觀文殿大學士以太子太保致仕卒年七十九贈<lb/>
司空縝外事莊重所至以嚴稱雖出入將相而寂無功<lb/>
烈厚自奉養清議非之<lb/>
<pb n="KR2d0007_WYG_058-15a"/>
臣稱曰昔袁安未曽以臧罪鞫人史氏以其仁心足以<lb/>
覃乎後昆韓億不悦攟人以小過而君子知其後必大<lb/>
皆盛徳事也億有子位公府而行各有適絳適於同維<lb/>
適於正縝適於嚴烏虖維其賢哉<lb/>
　<lb/>
　<lb/>
　<lb/>
　<lb/>
<pb n="KR2d0007_WYG_058-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東都事略卷五十八<lb/>
</p>
<p>
</p>
  </div>
</body>
</text>
</TEI>
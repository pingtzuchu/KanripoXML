<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>晝簾緒論</head> <lb/>
    <p>
<pb n="KR2l0020_WYG_001-1a"/>
欽定四庫全書<lb/>
　晝簾緒論<lb/>
　　　　　　　　　　　　宋　胡太初　撰<lb/>
　　盡已篇第一<lb/>
莅官之要曰亷與勤不特縣令應爾也然縣有一州之<lb/>
體而視民最親故亷勤一毫或虧其害於政也甚烈且<lb/>
人孰不知亷吾分内事也物交勢迫浸不自由素貧賤<lb/>
者有妻子啼號之撓素富貴者有口體豢養之需喜聲<lb/>
<pb n="KR2l0020_WYG_001-1b"/>
譽則飾厨傳以娛賓務結托則厚苞苴以通好又其甚<lb/>
者婚男嫁女囊帛匱金皆此焉是資雖欲亷得乎貪黷<lb/>
亡恥之人固不暇恤稍有畏清議者亦不過曰吾上不<lb/>
竊取於公帑下不妄取於民財足矣收買飲食素有官<lb/>
價吾行之奚愧供需賓客例敷吏貼吾循之奚怍不知<lb/>
以官價買民物民貧其何以堪而責吏供需他日吏以<lb/>
曲法受賂敗令責之得無愧辭乎故其要莫若崇儉茍<lb/>
能儉則買物不必仗官價以求多也燕賓不必科吏財<lb/>
<pb n="KR2l0020_WYG_001-2a"/>
以取樂也苞苴不必講厨傳不必豐也莅官之日無異<lb/>
處家之時而用官之財不啻如用己之財斯可矣又孰<lb/>
不知勤吾職分之當然也聰明有限事機無窮竭一人<lb/>
之精神以抳衆人之姦詭已非易事況有愚暗無庸者<lb/>
　一切聽可否於吏手茍且取具者率多黜智能於不用<lb/>
甚則銜杯嗜酒吹竹彈絲圖享宦逰之樂遂至獄訟經<lb/>
年而不决是非易位而不知詞訴愈多事機愈夥卒不<lb/>
免於司敗之見詰縱有銳意自强者幾何人哉自其醻<lb/>
<pb n="KR2l0020_WYG_001-2b"/>
應日繁心力日耗方虞稅駕息肩之無其所何幸吏牘<lb/>
已備俛首涉筆終亦歸於茍道而已故其要莫若清心<lb/>
心既清則雞鳴聽政所謂一日之事在寅也家務盡屏<lb/>
所謂公爾忘私也勿以酒色自困勿以荒樂自戕也今<lb/>
日有某事當决某牒當報財賦某色當辦禁繫某人當<lb/>
釋時時察之汲汲行之毋謂姑俟來日則事無不理而<lb/>
此心亦寧矣吁此亷勤之大略也他猶有可言也心不<lb/>
可不平平心則物情無往不燭怒不可或遷遷怒則吏<lb/>
<pb n="KR2l0020_WYG_001-3a"/>
民將受其枉其令必簡其政必和非時營繕所合力懲<lb/>
託辭科輸所當痛革子弟門客勿令與外人吏輩交接<lb/>
或恐有往來結托之嫌則禍起蕭牆若何拯療吏民婦<lb/>
女勿令其出入織絍貿易或恐有交通闗節之謗則事<lb/>
干閨閫未易施行勿帶醫術或有干請難以相從勿置<lb/>
親隨處之内外皆所不便在已者既已曲盡則何施不<lb/>
可何事不公何盤根錯節之足慮哉故愚以盡已冠之<lb/>
篇首云<lb/>
<pb n="KR2l0020_WYG_001-3b"/>
　　臨民篇第二<lb/>
令為民父母以慈愛為車以明斷為軏而行之以公恕<lb/>
斯得矣今之為令者知有財賦耳知有簿書期㑹耳獄<lb/>
訟一事已不遑悉盡其心撫字云乎哉教化云乎哉昔<lb/>
陽城自署曰催科政拙撫字心勞考下下陽城已矣誰<lb/>
肯甘心下考而竭其撫字之誠者不知九重以赤子授<lb/>
之令固望其字吾民也而可孤所寄乎故令視事之初<lb/>
其先務有四曰崇學校夫士者民之望也鄉校者議政<lb/>
<pb n="KR2l0020_WYG_001-4a"/>
之地也諸學奠謁之餘便當延見衿佩假之以辭色將<lb/>
之以禮意詢風俗之利病諮政事之得失廪餼必豐課<lb/>
試必謹其端厚俊秀者奬異之其詞訟蔓及者覆䕶之<lb/>
其陵辱衣冠者懲治之則士恱而知慕矣曰奬孝弟人<lb/>
情敬其父兄則子弟恱故當首延父老以寓敬愛之意<lb/>
然後博詢鄉曲其有孝友著聞行義卓異者必屈己求<lb/>
見必置酒登延䕶其門閭寛其力役使邑人靡然知傚<lb/>
或有兄弟訟財親族互訴者必曲加諷諭以啓其愧恥<lb/>
<pb n="KR2l0020_WYG_001-4b"/>
之心以弭其乖爭之習聽其和允勿事研窮則民俗歸<lb/>
厚矣曰勸農桑令以勸農繫銜朝廷以勸農著令非不<lb/>
勤至今也不然歲二月望為文數行率同僚出近郊集<lb/>
父老讀之飲食鮮少甚至折錢事畢即自攜酒肴妓女<lb/>
宴賞竟夕實意安在哉令到官之始不必姑俟來春便<lb/>
當以農桑衣食之本諄諄然喻之而所以妨害病擾之<lb/>
者必懲必戒則民斯咸安其業矣曰略勢分令為近民<lb/>
之官而今也民視令不啻如天之逺如神明之可畏銜<lb/>
<pb n="KR2l0020_WYG_001-5a"/>
寃茹苦無由得入令尹之門幸而獲至其前則吏卒禁<lb/>
訶笞扑交錯畏懦者已神銷氣沮矣故欲通下情莫若<lb/>
大啓門庭屏去吏卒躬自呼之几席之前康色詰問以<lb/>
盡其所欲言其壅蔽不得達者則設鑼縣門之外俾自<lb/>
扣擊如是則民情無有不獲自盡者矣行斯四者他如<lb/>
賑恤之不可不時追逮之不可或濫毋事横斂毋事酷<lb/>
刑非甚不便於民不必好為更革非甚宜益於民不必<lb/>
輕為興舉其餘節目皆當次第而廣充之雖然愛民之<lb/>
<pb n="KR2l0020_WYG_001-5b"/>
要尤先於使民逺罪夫民之麗刑豈皆頑而好犯哉愚<lb/>
䝉無知故抵冒而不自覺令宜以其條律之大者榜之<lb/>
牆壁明白戒曉曰某事犯某法得某罪使之自為趨避<lb/>
其或有犯到官哀矜而體察之照法所行與殺一等亦<lb/>
忠厚之徳也若悉欲盡法施行則必流於酷矣昔卓茂<lb/>
為密令諭其民曰我以禮教汝汝必無怨惡以律治汝<lb/>
汝何所措其手足乎吁此仁人之言也凡為令者宜寫<lb/>
一通置之座右<lb/>
<pb n="KR2l0020_WYG_001-6a"/>
　　事上篇第三<lb/>
令領一邑太守察之諸監司察之所以防汙虐戒曠敗<lb/>
也公正自飭亷謹自將固令所當持循職事攸闗尤合<lb/>
加察轉漕司惟財賦耳縣道賦入自有定數率是輸之<lb/>
郡家本自無甚干涉其他户婚詞訴吾惟决之以公奚<lb/>
懼焉常平茶鹽司惟廩役與鹽課爾不産鹽不繫銜處<lb/>
於鹽無預若齊民之産役公吏之敘役與夫常平義倉<lb/>
之斂散吾無偏私無侵移又奚懼焉惟提㸃刑獄司則<lb/>
<pb n="KR2l0020_WYG_001-6b"/>
視諸司為獨重何則刑獄民命所係茍有過誤厥咎匪<lb/>
輕殺傷多委同官驗視安知其無或疎鹵乎罪囚淹禁<lb/>
動經歲月安保其無或疾病乎結解公事惟憑供款又<lb/>
安信其果無飜異乎有一於兹便罹憲網故惟在我者<lb/>
無往不謹不審而又得部使者察其忠實寛其鞭驅庶<lb/>
乎可以免厥咎也其次本州則視憲司為尤重何則州<lb/>
縣一家也令之視守猶子弟之於父兄也情茍不通事<lb/>
無可集若財賦若獄訟若日生事務無一不與相闗而<lb/>
<pb n="KR2l0020_WYG_001-7a"/>
縣之最被害者莫若不時專人每專人一來陵蔑名分<lb/>
擒捽吏貼大者數百千小者百餘千方得其去又其次<lb/>
二稅專差吏拘催酒稅專差吏監督日食之供需公事<lb/>
之懇告令無不聽命惟謹甚而擅興威福轄養娼妓需<lb/>
覓器用裒取錢物無所不有令謁郡之始便當明稟史<lb/>
君某職事不敢不勉而縣家茍有不逮亦乞加體恤之<lb/>
仁仍乞給紫袋厯二道絡驛往來彼此咸銜名書之庶<lb/>
幾事情無有不達而文移之督促可省也如經兩月事<lb/>
<pb n="KR2l0020_WYG_001-7b"/>
不辦集然後甘受專人之擾慢令之罰若稅賦虧日額<lb/>
酒稅虧月額者率十之四五却乞遣吏監督不然告寛<lb/>
轡勒容竭其長夫州家亦欲集事爾差專人差公吏豈<lb/>
其得已令若恃其相容遂至弛怠公事不集財賦不登<lb/>
亦奚咎夫郡之督促哉雖然奉法循理盡瘁效職監司<lb/>
郡守之難事猶可也惟是臺幙郡僚或捧檄經從或移<lb/>
書請託賓餞稍有不至奉承稍有不䖍賢明仁厚之人<lb/>
固能推誠相亮否則情好易睽間隙易啟始於職事相<lb/>
<pb n="KR2l0020_WYG_001-8a"/>
闗之際捃摭横生甚而使長㑹聚之時譏讒肆入葢有<lb/>
隂中其毒而獲戾者多矣故令之待臺幕郡僚者寧過<lb/>
於勤毋失之怠寧過於恭毋失之簡寧過於委曲毋失<lb/>
之率意而徑行此亦可以杜無妄之災矣<lb/>
　　僚寀篇第四<lb/>
縣之有僚寀兄弟等也兄弟有鬩牆之釁則家用不和<lb/>
何以幹蠱而禦侮哉縣僚本無慢長官之心而每有與<lb/>
令不相能者非他也令挾長以臨僚寀僚宷復睚眦不<lb/>
<pb n="KR2l0020_WYG_001-8b"/>
相下勢必至於睽且忌不和縣無州郡黜陟之權合轍<lb/>
而馳同舟而濟令茍怡怡相與孰不竭力以佐令乎然<lb/>
相得每難而相失每易公事分委佐㕔俾之書判或意<lb/>
見偶異或請托所牽未能與令意合令輒自行改判或<lb/>
牒請再擬則其情易以相失孰若平心量酌其是否過<lb/>
㕔面議使之欣然竄易而無怨心乎佐㕔吏人有過令<lb/>
遞呼上杖之於庭縣吏或有咆哮佐官亦復自行鞭撻<lb/>
遂致彼此猜忌因成讐隙則其情易以相失孰若致委<lb/>
<pb n="KR2l0020_WYG_001-9a"/>
曲於其本官令其自行决遣使之赧然愧服而無怨心<lb/>
乎丞簿而下俸入極微曽不足以養亷而令輒拖壓累<lb/>
月令雖不明支已俸却或於官錢移易貸用其何以得<lb/>
同僚之心故同僚俸給須當按月支送或一時匱乏則<lb/>
明以相告令亦不當先支己俸及有移貸之私收支簿<lb/>
厯使之通知可也如是則又孰不悟然相體能與縣家<lb/>
同休戚乎令始至之日必延見僚寀歴述弊端悃愊無<lb/>
華肝膽相照職事闗係彼此明言毋懐忍以含怒㕔吏<lb/>
<pb n="KR2l0020_WYG_001-9b"/>
問牒彼此斥絶毋嗜聽以相猜心同一人事同一體則<lb/>
政和而民受其福矣豈惟民之幸亦令之幸也雖然同<lb/>
官皆忠良之士固自悉無可慮彼有沈鷙狠戾者或狹<lb/>
才以相陵或侵權以相撓或隂謫長官之短或樂受讒<lb/>
者之言則將奈何哉令豈無假故疾病勢必委佐官暫<lb/>
攝而攝者輒變亂其統紀縣道庫眼亦有屬佐㕔司掌<lb/>
及有財賦合屬佐㕔催督者而佐官輒視為己物不與<lb/>
縣道通融則又將奈何哉吁此當以誠感不當以勢爭<lb/>
<pb n="KR2l0020_WYG_001-10a"/>
　以誠感則禮意必周懇白必豫使之自有所不敢為以<lb/>
勢爭則意義日睽讐隙日甚或相訐或互申弊有不可<lb/>
勝救者此令所當深戒而早圖者也<lb/>
　　御吏篇第五<lb/>
人皆曰御吏不可不嚴受賕必懲無赦不知縣之有吏<lb/>
非臺郡家比臺郡之吏有名額有廩給名額視年勞而<lb/>
遞升廩給視名額而差等故人人皆有愛惜己身之意<lb/>
顧戀室家之心乃若縣吏則不然其來也無名額之限<lb/>
<pb n="KR2l0020_WYG_001-10b"/>
其役也無廩給之資一人奉公百指待哺此猶可也縣<lb/>
官日用則欲其買辦燈燭柴薪之屬縣官生辰則欲其<lb/>
置備星香圖綵之類士夫經從假寓館舍則輪次排辦<lb/>
臺郡文移專人追逮則裒金遣發其他貪黷之令誅求<lb/>
科罰何可勝紀嘻彼財何自來哉稍有貲産者又孰肯<lb/>
為吏哉非飢寒亡業之徒則駔狡弄法之輩非私下盗<lb/>
領官物則背理欺取民財爾愚嘗妄思周官胥徒府史<lb/>
之制有名職廩稍之供是以吏皆亷平俗亦醇厚今時<lb/>
<pb n="KR2l0020_WYG_001-11a"/>
殊事異縣道財賦煎熬捄過不暇給而暇辦吏俸哉此<lb/>
說殆類談何為令之計者亦不過曰亷以率之耳其身<lb/>
正不令而行常堂供需生辰獻夀等一切罷去我既不<lb/>
科求於吏吏縱未知悛改在我責之可無愧辭然後弄<lb/>
權者必懲犯法者必斥至有稍能任事之人令或倚以<lb/>
為用彼輒妄自誇說謂事無大小是非曲直率由於我<lb/>
汝乞我金若干我令汝事必勝已而果然甚至駕說於<lb/>
本官以為巧取之地吏之溪壑未飽而令之惡聲已彰<lb/>
<pb n="KR2l0020_WYG_001-11b"/>
矣間有縣令精强者一切不肯任吏吏則廣說道理曲<lb/>
為㳺揚使之不容不從其言此術又不行則必於令啓<lb/>
處之間自與儕伍私相評議使其語隂入於令之耳令<lb/>
不之察謂其無心之言從而信之而不知已墮其計中<lb/>
矣吏之姦詭萬狀最不可不深防密察故欲吏之不受<lb/>
賂斷無可行之策但使事事清明人無觀望知吏之不<lb/>
必囑賄之不可行已為政之善矣乃若俗自醇厚吏自<lb/>
亷平非如前所謂循周官之制不可也波流日靡孰挽<lb/>
<pb n="KR2l0020_WYG_001-12a"/>
而東徒增太息云爾<lb/>
　　聽訟篇第六<lb/>
孔子曰聽訟吾猶人也必也使無訟乎人情漓靡機事<lb/>
横生已難使之無訟惟盡吾情以聽之而已縣道引詞<lb/>
類分三八始至之日多者數百少者亦以百數令憚其<lb/>
煩遂有展在後次併引者不知省訟固自有道若憚煩<lb/>
拖後積壓愈多雖竭其精神難理矣或謂不拘日子有<lb/>
狀即受可免積壓然縣家事多若日日引詞則訴牒紛<lb/>
<pb n="KR2l0020_WYG_001-12b"/>
委必將自困不若間日一次引詞却將鄉分廣狹分撘<lb/>
遇一則引某鄉狀遇三則引某鄉狀遇五遇七遇九各<lb/>
引某鄉狀不得攙越庶幾事簡易了且彼有一時忿激<lb/>
便欲投詞需日稍久怒解事定必有和勸而不復來者<lb/>
此其當行者一也分鄉定日此止可為常事設若鬭毆<lb/>
殺傷水火盗賊不測等事亦俾待次不亦晩乎却如前<lb/>
之說置鑼於縣門之外不以早晩咸得自擊鑼鳴令即<lb/>
引問與之施行若有事情急迫合救應者便與救應合<lb/>
<pb n="KR2l0020_WYG_001-13a"/>
追捕者便與追捕合驗視者便與驗視却不可因循失<lb/>
事此其當行者二也詞訟到官類是増撰事理妄以重<lb/>
罪誣人如被毆必曰殺傷索財必曰刼奪入其家必誣<lb/>
以作竊侵墳界必誣以發墓此類真實固有而假此以<lb/>
覬有司之必與追治者亦多要當明立榜文嚴反坐之<lb/>
法須令狀尾明書如虚甘伏反坐六字異時究竟果涉<lb/>
虚偽斷當以其罪罪之則人知畏而不敢飾詞矣此其<lb/>
當行者三也詞訟在官不與結絶所以愈見多事每一<lb/>
<pb n="KR2l0020_WYG_001-13b"/>
次受牒新訟無幾而舉詞者往往居十之七八徒費有司<lb/>
之閱視徒勞人户之陳請不若先行告示凡有詞在官<lb/>
如易於剖析即與施行但有追㑹不齊究實未到合聽<lb/>
有司區處不應疊疊陳詞今以兩月為期如兩月之外<lb/>
不覩冇司結絶方許舉詞不然並不收理此其當行者<lb/>
四也縣道每有姦狡頑囂之人專以教唆詞訟把持公<lb/>
事為業先當榜文曉諭使之盡革前非若有犯到官定<lb/>
行勘杖刺環押出縣界必懲無赦凡遇引問兩爭應答<lb/>
<pb n="KR2l0020_WYG_001-14a"/>
之辭與狀款異此必有教唆把持之人也須與研窮根<lb/>
勘重寘于罰此其當行者五也凡與一人競訴詞内必<lb/>
牽引其父子兄弟七五人甚至無涉之家偶有宿憾亦<lb/>
輒指其婦女為證意謂未辨是非且得追呼一擾費耗<lb/>
其錢物陵辱其婦女此風最不可長令須察其事勢輕<lb/>
重止將緊要人㸃追一兩名若婦女未可遽行追呼且<lb/>
須下鄉審責供狀待其緊急方可引追此其當行者六<lb/>
也不應為有罪不許因事告事法令昭然而今之為令<lb/>
<pb n="KR2l0020_WYG_001-14b"/>
者喜聞人家隠微於是告訐之風滋長甚至收人白劄<lb/>
子見之施行於是益無忌憚妄行指摘而民無寧居之<lb/>
日矣此亦合預行榜諭告訐者未問虚實先坐不應為<lb/>
罪若狀詞本訴之外因而告首其家隠微者亦勿聽理<lb/>
併先坐罪此其當行者七也引到詞人供責必須當㕔<lb/>
監視能書者自書不能者止令書鋪附口為書當職官<lb/>
隨即押過其事輕理明不待證㑹者自可隨手决遣若<lb/>
涉追證費勘㑹亦只憑此初供最不可押下案致令胥<lb/>
<pb n="KR2l0020_WYG_001-15a"/>
曹得以恐脅說誘而使之變易真情此其當行者八也<lb/>
大凡蔽訟一是必有一非勝者恱而負者必不樂矣愚<lb/>
民懵無知識一時為人鼔誘自謂有理故來求訴若令<lb/>
自據法理斷遣而不加曉諭豈能服負者之心哉故莫<lb/>
若呼理曲者來前明加開說使之自知虧理宛轉求和<lb/>
或求和不從彼受曲亦無辭矣此其當行者九也令每<lb/>
遇决一事案牘紛委憚於徧閱率令吏摘撮供具謂之<lb/>
事目不知一受人囑其理長者不為具出而理短者反<lb/>
<pb n="KR2l0020_WYG_001-15b"/>
為聲說以此斷决多誤不若令自逐一披覽案卷切不<lb/>
要案吏具單兼勝者固有理而負者亦未嘗無道理可<lb/>
說特不若勝者之多耳令合先述其是而折其非則負<lb/>
者雖欲番訴不可得矣此其當行者十也此姑論其大<lb/>
略若夫隨機應變遇事酌裁神而明之使民宜之則在<lb/>
明有司<lb/>
　　治獄篇第七<lb/>
刑獄重事也犴狴惡地也人一入其中大者死小者流<lb/>
<pb n="KR2l0020_WYG_001-16a"/>
又小者亦杖寧有白出之理脫或差誤胥吏奚恤其咎<lb/>
必屬之令縱可逃陽罰亦必損隂德詎可不加謹哉一<lb/>
曰禁繫必審二曰鞫視必親三曰牆壁必完四曰饑寒<lb/>
必究五曰疾病必察六曰疑似必辨七曰出入必防令<lb/>
每有私忿怒輒置人囹圄兩爭追㑹未圓亦且押下佐<lb/>
㕔亦時有遣至者謂之寄收長官多事漫不暇省遂致<lb/>
因循淹延不知一人坐獄闔户抱憂飽暖失時疾病傳<lb/>
染殆有甚可慮之事而又有合共處不合共處者葢兩<lb/>
<pb n="KR2l0020_WYG_001-16b"/>
爭若使異牢則有賂者可使獄吏傳狀藁通信息而無<lb/>
賂者必被其害孰若使之共處可以互相察視乎健訟<lb/>
之徒樂入囹圄因得以唆教獄辭變亂情節孰若别處<lb/>
　一牢而使之不得與餘囚相近乎羸老之人必察其有<lb/>
無疾病或致沈重徒見費力婦人女子必察其有無娠<lb/>
孕脫有墮墜無以自明此所以禁繫之不可不審也在<lb/>
法鞫勘必長官親臨今也令多憚煩率令獄吏自行審<lb/>
問但視成款僉署便為一定甚至有獄囚不得一見知<lb/>
<pb n="KR2l0020_WYG_001-17a"/>
縣之面者不知吏逼求賄賂視多寡為曲直非法拷打<lb/>
何罪不招令合戒約推款不得自行訊鞫公事無小大<lb/>
必令躬自喚上詰問再三頑狡不伏盡情然後量施笞<lb/>
榜周官有五聽之法亦以獄情難測不可專事箠楚也<lb/>
在法一更三㸃長官親自定牢今也聽政無暇則委佐<lb/>
官飲酒相妨則委典押不知脫有逃逸咎將誰執况吏<lb/>
輩受賂則雖重囚亦與釋放安寢無賂則雖散禁亦必<lb/>
加之縲絏最不可不躬自檢察昔熊子復宰暨陽日間<lb/>
<pb n="KR2l0020_WYG_001-17b"/>
不時趨獄㸃視夜則置一鈴其索直達寢所夜半掣鈴<lb/>
獄卒應喏否則必罰由是並無不測之慮最為可法此<lb/>
所以鞫視之不可不親也今在在州縣獄多有頽牆敗<lb/>
壁不甚完固者固當亟加整葺然罪囚姦態萬狀尤宜<lb/>
深防每有獄吏受重囚賂放其自便日間囚以飲水為<lb/>
名將水潠壁浸漬泥濕夜深則鑚壁踰牆倐然而遁吏<lb/>
卒睡熟無由知覺洎覺則追之已無及矣此最利害令<lb/>
當審量罪囚輕重重者勿使處近壁之匣牆之上必加<lb/>
<pb n="KR2l0020_WYG_001-18a"/>
以茨壁之内必夾以板每五日一次躬自巡行相視有<lb/>
不完處隨加修補戒飭吏卒每夜不可止留一人直更<lb/>
須要每更輪流兩三人明燭巡視諸牢次早令出㕔先<lb/>
詣獄㸃名然後僉押文字日以為常牆壁之當完者如<lb/>
此獄囚合給糧食自當於經費支破有因縣道匱乏而<lb/>
責諸吏者不知官給尚欲減尅而可使吏供輸乎寧節<lb/>
他費此不可節也人當日給米二升鹽菜錢十文朝已<lb/>
晩申立定程式獄子聲喏報覆令躬㸃視然後傳入其<lb/>
<pb n="KR2l0020_WYG_001-18b"/>
有家自送飯者當即傳與仍㸃檢夾帶毒藥刀仗銅鐵<lb/>
器皿文字之屬春夏天氣蒸鬱須與疎其忩櫺蠲其穢<lb/>
汙使不至卑濕奥渫致興疫癘如稍向寒便當糊飾户<lb/>
牖支給綿炭使各得温䁔和適可免疾患饑寒之當究<lb/>
者如此不幸獄囚有以疾病告者將奈何哉曰此不可<lb/>
不察也有實病而吏不以告者有未嘗病而吏誣以告<lb/>
者葢吏視囚猶犬豕不甚經意初有小病不加審詰必<lb/>
待困重方以聞官甚至死而後告者若有貲之囚吏則<lb/>
<pb n="KR2l0020_WYG_001-19a"/>
令其詐病巧為敷說以覬責出漸為脫免之地此令所<lb/>
當深察責在推司日具有無疾病申令於㸃視之際又<lb/>
自躬加審察如以病告者且與召醫治療日申增減其<lb/>
甚困頓不可支者然後責令親屬保識前去若必待病<lb/>
重方始聞官者推吏必寘於罰不然萬一死者接踵憲<lb/>
司歲計人多令能免咎乎又不幸獄情有疑似而難明<lb/>
者將奈何乎曰此不可不辨也世固有畏懼監繫覬欲<lb/>
早出而妄自誣伏者矣又有吏務速了强加拷訊逼令<lb/>
<pb n="KR2l0020_WYG_001-19b"/>
招認者矣亦有長官自恃己見妄行臆度吏輩承順㫖<lb/>
意不容不以為然者矣不知監繫最不可泛及拷訊最<lb/>
不可妄加而臆度之見最不可恃以為是也史傳所載<lb/>
耳目所知以疑似受枉而死而流而伏辜者何可勝數<lb/>
諺曰捉賊須捉贓捉姦須捉雙此雖俚言極為有道故<lb/>
凡罪囚供款必須事事著實方可憑信不然萬一逼人<lb/>
於罪使無辜者受枉罰令得無愧於心乎乃若獄門出<lb/>
入之禁其責專在當日推司監牢嚴行拘督應當日而<lb/>
<pb n="KR2l0020_WYG_001-20a"/>
抛離不到者有罰吏卒非係在獄而輒入者有罰令自<lb/>
㸃察之外許人告訐罪人水火茶飯各須有人監臨事<lb/>
畢即入元處不得放令閒散逐牢内門無故不得輒開<lb/>
若家屬傳送茶食不得私令與囚相見吏卒亦不得因<lb/>
而與之傳遞信息漏泄獄情此皆所當深致其防者也<lb/>
夫縣獄與州郡不同州郡專設一官故防閑曲盡縣令<lb/>
期㑹促迫財賦煎熬於獄事每不暇詳謹罪之小者縣<lb/>
得自行决遣罪之大者雖必申州而州家亦惟視縣款<lb/>
<pb n="KR2l0020_WYG_001-20b"/>
為之憑據則縣獄豈不甚重而令之任責豈容不曲盡<lb/>
其心哉故愚於此反覆諄複不嫌於贅<lb/>
　　催科篇第八<lb/>
今之作縣者莫不以催科為先務而其弊有不勝言者<lb/>
最是鄉胥走弄簿籍漫漶不惟驅督不登縣受郡之責<lb/>
抑亦逼抑過甚民受官之害邇者廷紳奏請以十户為<lb/>
一甲一甲之中擇管額多者為首承帖拘催自浙而江<lb/>
往往行之已徧今不當别為規約止是就此察其弊而<lb/>
<pb n="KR2l0020_WYG_001-21a"/>
圖其官民兩不相病者為善耳愚嘗思之去官之病者<lb/>
為說有三去民之病者為說亦有三其一曰民户合管<lb/>
産業籍之於縣縣道合抱稅額籍之於州州視額督趣<lb/>
縣視産起催此常式也然多有坍廢有逃絶郡雖迫之<lb/>
縣縣實無可催者官之與吏徒被督責不若先與刷具<lb/>
事故數目實計若干申州乞差官究實與蠲其額容俟<lb/>
他時興復仍舊起催仍申省部照㑹或太守難之令能<lb/>
於合催財賦盡數趣辦使郡用不至匱乏當亦自能聽<lb/>
<pb n="KR2l0020_WYG_001-21b"/>
從也其二曰起催稅物例是勒逐鄉鄉胥供具合管數<lb/>
目以憑給引不知鄉胥與富强之家素相表裏有稅未<lb/>
即具上或不盡具至有每年不曽輸官者却止將善良<lb/>
下户先具催數或多科尺寸逼令輸納此只合選稍公<lb/>
實吏人具出等則先次起催上三等而後徐及四等以<lb/>
下户令又自將前兩年産稅簿㸃看如吏人當具而不<lb/>
具與夫當催而不催者皆有罰所以不用新造簿而必<lb/>
用舊簿者防鄉胥為欺也若諉曰升降不等過割不時<lb/>
<pb n="KR2l0020_WYG_001-22a"/>
畢竟田主雖易而田則未嘗易自可挨究官物之所在<lb/>
如是則無陷失之患其三曰每日催到官錢至夜方有<lb/>
定數已難入庫多是寄留廊頭或公吏處遂至侵貸移<lb/>
易或有止以虚數影過者其法合置兩大櫃且與權行<lb/>
收鎖來早或躬親或委官㸃數入庫不可因循又須擇<lb/>
家計稍溫行止稍明冇親戚保識人充庫子每旬休與<lb/>
之㸃視及將收支簿厯驅磨其庫壁須用板夾持十分<lb/>
堅固待其欺瞞侵盗之後雖斷刺估籍與夫抑勒衆人<lb/>
<pb n="KR2l0020_WYG_001-22b"/>
填納亦無及矣此去官之病當爾其一曰甲帖之設本<lb/>
以優役户今乃以困官户葢起催本是户長之責今官<lb/>
户不應役者亦承帖催科矣姑置勿論但差甲首之時<lb/>
弊倖尤多有囑者稅額雖多乃與分為三數引而常為<lb/>
甲下户矣無囑者稅額雖少乃與最少下户同引而常<lb/>
為甲首矣不特先期輸納而甲下十標欲其分給人户<lb/>
有居於縣市者有居於外都者安能一一識認其家最<lb/>
為被擾莫若各隨都分等則分差一等户止與一等共<lb/>
<pb n="KR2l0020_WYG_001-23a"/>
甲仍不許將合納數目分作别引其納足乞改付下次<lb/>
者案吏不得邀阻違許執覆將吏科斷其二曰民户之<lb/>
受害者莫甚於已納重追皆由案吏不相闗照鄉胥不<lb/>
與銷豁夫先期樂輸本是畏法而㸃追苛擾與未納同<lb/>
又且呈鈔繳引分外費用人誰肯先輸乎此合責之典<lb/>
吏每日將已納户名逐項銷豁若泛常引標成見印給<lb/>
者須要典押用保明印子若不時㸃追令自判押者兼<lb/>
要鄉胥保明即非重追如虚甘罪異時或有以重追訴<lb/>
<pb n="KR2l0020_WYG_001-23b"/>
者必加罪於保明之人其三曰妄攤之弊尤不可不禁<lb/>
夫官户輸納多憑幹人鄉户則憑攬子二稅起催之初<lb/>
係攬幹各於逐處領錢入已輒將移易盗用逮官司催<lb/>
督嚴緊却妄稱已出與某人合係某人抱納將來追㑹<lb/>
明白之後固自不可逃隠但圖一時且得抵捱數限逐<lb/>
旋措辦而被攤被追者果何辜哉下户之頑狡姦猾者<lb/>
計亦出是要須每遇追到供攤者先責狀附案如虚甘<lb/>
受欺隠官司之罰然後方與追理事果虚妄斷在必懲<lb/>
<pb n="KR2l0020_WYG_001-24a"/>
此去民之病當爾夫有田則有賦頑猾抵官者誠所當<lb/>
治而善良樂輸者要當與之覆䕶其大要則合於移割<lb/>
加之意焉葢産去稅存不可不察民有以出業報者便<lb/>
當闗㑹受業之家割稅歸户然後却與除退庶幾無泛<lb/>
追無濫罰無推攤抵捱之弊此則正本澄原之地也<lb/>
　　理財篇第九<lb/>
縣自常賦之外一孔不可妄取諸民雖有理財之策奚<lb/>
其施亦惟於酒稅加之意而已酒稅解郡月有常額措<lb/>
<pb n="KR2l0020_WYG_001-24b"/>
辦不及亦懐惴惴之憂況望其餘裕可助縣用哉雖然<lb/>
經理有方亦未嘗不沛然也今之言酒者不過曰官課<lb/>
之所以不行者私酤害之爾貼榜張旗旉遶巷陌鳴鑼<lb/>
拽隊遍走街坊脫有斗升敗獲到官便輒枷訊禁繫累<lb/>
月蕩其生理妨其營趂率至於饑餓病困之域猶之可<lb/>
也人有私隙者便輒誣以鬻酤密來首陳意在擾害官<lb/>
司不問虚實輒差弓手轎畨數十為羣持杖突入遍搜<lb/>
房室繞打牆圍無異於大刼盗不知人之所以冒法私<lb/>
<pb n="KR2l0020_WYG_001-25a"/>
飲者皆由官醖不堪入口我茍留情酒政六物必良其<lb/>
在庫也謹滲漏隠瞞之弊其在店也防夾和尅退之欺<lb/>
酒司之外專差典押吏人各一名任責措置如發賣流<lb/>
通利息增衍則典押吏人酒司酒匠皆量支犒賞否則<lb/>
有罰官醖既多且㫖誰肯私飲以自速辜故雖𣙜禁不<lb/>
嚴驅之亦不從矣今之言稅者不過曰官額之所以不<lb/>
登者商賈瞞隠爾於是嚴搜邏之策遣差攔頭弓手等<lb/>
輩於界首攔截動至三數十里之外誅求客旅溪壑亡<lb/>
<pb n="KR2l0020_WYG_001-25b"/>
厭得厚賂則私與放行徑不令其到務商稅不伏予以<lb/>
賂者則被擒到官倍稅之外費用如故猶之可也其所<lb/>
差攔頭弓手又復將帶㳺手惡少遍走鄉村以捉稅為<lb/>
名打斃人家雞犬搶奪行旅籠仗固有望風畏遁轉相<lb/>
告報取他道而去者矣不知督促之嚴征斂之重是乃<lb/>
驅之使不敢至不若多出手榜四散貼示明諭重征之<lb/>
弊自此革絶照則例合行收稅一貫文者今且權收八<lb/>
百或九百其攔典合千人等費用一切痛革商稅一畢<lb/>
<pb n="KR2l0020_WYG_001-26a"/>
便給由子證應出縣更不許攔典稽滯乞覓若商旅不<lb/>
經縣務投稅輒行私路遁去為本縣所獲定將物貨倍<lb/>
稅之外更與勘斷令衆候替斷不輕貸葢取之雖少而<lb/>
來者則多課利自然盈衍孰不願出其塗哉此外則有<lb/>
牛驗醋息與夫茶麥牙契免丁房賃自可隨宜拘確近<lb/>
來諸邑别欲増衍多有出賣官紙者吏人行遣人户投<lb/>
詞非官紙不用此本非法令所許若縣道藉此支用已<lb/>
非一日難於頓罷姑與循舊但不可創例作俑耳今之<lb/>
<pb n="KR2l0020_WYG_001-26b"/>
士大夫又有專務科罰者公吏有過則令罰直若干人<lb/>
户論訴理曲合與斷罪乃以修造為名各罰錢入官若<lb/>
干不知此錢果歸何地耶甚而羅織罪名恣行抄估信<lb/>
受妄狀没人産業皆令所當深懲而痛革者也若夫坊<lb/>
場經總役錢等多屬佐㕔故不復云云<lb/>
　　差役篇第十<lb/>
有身斯有役而民之畏役甚於畏死葢百年治生壊於<lb/>
一年之充役而其患之大者在於催科始則用財囑托<lb/>
<pb n="KR2l0020_WYG_001-27a"/>
期於脫免中則逃亡死絶被抑填陪終則箠楚禁錮連<lb/>
年莫脫其勢不至於傾家蕩産鬻妻賣子不止也吁置<lb/>
産以養身而反因産以害身亦可悲已今既行紹興甲<lb/>
首之法可免稅長催頭之責則應役者不過輯保伍應<lb/>
期㑹而已民亦不至甚憚而巧計以求免也況自嘉定<lb/>
間朝廷主張義役自處婺舉行馴至諸郡邑莫不響應<lb/>
行之既久官民咸以為便昔有持庾節者乃獨深惡義<lb/>
役其說專謂利上户而不利下户便富民而不便貧民<lb/>
<pb n="KR2l0020_WYG_001-27b"/>
葢視産出財固為均適而平日産力鮮少未嘗充役者<lb/>
乃因義役例被敷金及有管掌不得其人或致侵漁盗<lb/>
用又不免再行科率故深以為民病不知義役本美事<lb/>
但止令合充役人裒金聚廩而不及未嘗充役者兼令<lb/>
出財户輪年掌管萬一虧折亦有責償之地便為盡善<lb/>
何必深惡之耶今在在州縣多是義役若猶未也亦宜<lb/>
勸勉為之萬一事勢或有難行止合從官司每歲差役<lb/>
則其要當先委佐官驅磨産力簿及許人陳首詭挾俟<lb/>
<pb n="KR2l0020_WYG_001-28a"/>
簿書物力一定然後照各鄉則例物力及若干方令充<lb/>
役最小者充一年或半年倍與倍差者各隨多寡增年<lb/>
限循環充周而復始如是則亦無物力髙而歇役近與<lb/>
物力低而歇役久者爭執之患若有元係不應充役白<lb/>
脚而近來增置田産歸併詭挾物力亦當及役則且差<lb/>
白脚仍為圖掲之坐右以便閱視某都某人某日當滿<lb/>
每將滿數月前先行擬差下次役人告示知委如差不<lb/>
當仰即來陳理不許臨役方行推托葢近來官司多是<lb/>
<pb n="KR2l0020_WYG_001-28b"/>
役滿方差下次人被差之人不問當否且行推托圖得<lb/>
遷延待就役時已被其捱過若干月日矣而烽火盗賊<lb/>
等事無人任責最為利害今之鄉司差役率是受賂甲<lb/>
訴不當則轉而差乙乙訴不當則轉而差丙此風尤不<lb/>
可長使前之所差非則鄉胥豈得無罪前之所差是則<lb/>
今豈應復改而至於再至於三耶若當職官自能參酌<lb/>
簿籍從公定差當無是非舛錯之患差定合具圖子申<lb/>
倉司照㑹以杜其妄訴之漸則所差既當而民斯樂於<lb/>
<pb n="KR2l0020_WYG_001-29a"/>
就役矣<lb/>
　　賑恤篇第十一<lb/>
歲獲大有家用平康不惟民之幸實令之幸一罹災歉<lb/>
何事不生若流離若剽奪若死者相枕藉啼饑連阡陌<lb/>
豈非令之責哉故不幸而疫癘倐興則當遣吏抄劄家<lb/>
數人口命醫給藥支錢付米其全家在寢者官為庸倩<lb/>
丐徒看直每日兩次㸃察其因病不救者官為辦給函<lb/>
木仍支錢與之津送或不幸而盗賊竊發則當下都申<lb/>
<pb n="KR2l0020_WYG_001-29b"/>
嚴保伍每五家為一甲五小甲為一大甲保長統之有<lb/>
警則鳴梆集衆協力勦捕捕到則官支犒賞激厲其餘<lb/>
若乞兵防拓若出榜撫諭皆當隨宜行之其有水火挻<lb/>
災人民離散者當禀白州郡借貸錢米人各以若干米<lb/>
給之若干錢貸之使之整理室廬興復生業不贍則咨<lb/>
目徧白不被害上户量物力借貸併與貸給齊民許其<lb/>
一月之後日償若干官却以其所償者償之上户償之<lb/>
州家此策不虧官而便民最為盡善若但知賑給則恐<lb/>
<pb n="KR2l0020_WYG_001-30a"/>
如曾南豐所謂相率日待二升之廪於上勢不暇乎他<lb/>
為吾恐官之所給無已時而民之不復業如故也其有<lb/>
旱澇傷稼民食用艱者當勸諭上户各自貸給其農佃<lb/>
直至秋成計貸過若干官為給文墨仰作三年償本主<lb/>
其逃遁逋負者官為追督懲治葢田主資貸佃户此理<lb/>
當然不為科擾且亦免費官司區處官之所當處者只<lb/>
市户耳却以官錢貸米鋪户令其往外郡邑販米出糶<lb/>
但要有米可糴却不可限其價直米纔輻輳價自亷平<lb/>
<pb n="KR2l0020_WYG_001-30b"/>
雖無待開廣惠倉可也若先君宰金谿兩年值歉只行<lb/>
此策民用無饑不可不知也然此皆為災歉設也非令<lb/>
所願聞也平居無事令所以恤民者惟蠲放僦金耳雨<lb/>
𤾉祈禱大暑極寒固所當行甚而知縣無以邀民之譽<lb/>
或到官或生辰或轉秩循資或差除薦舉率放免若干<lb/>
日至有一歲放及太半者不知僦金既已折閱誰肯以<lb/>
屋予人積至塌壊傾摧不復整葺而民益無屋可居矣<lb/>
是葢不知貧富相資之義者也令果能以恤民為心也<lb/>
<pb n="KR2l0020_WYG_001-31a"/>
則政必簡刑必清毋濫追毋久繫不以科敷傷民力不<lb/>
以土役妨民時果何事而不可行吾恤之之心哉<lb/>
　　用刑篇第十二<lb/>
縣無甚重之刑小則訊大則决又大則止於杖一百而<lb/>
已吏民無甚愆過便輒以杖一百加之不知罪或大於<lb/>
此又將何術以處之哉而況行杖者或觀望聲勢或接<lb/>
受賄賂行遣之時殆同兒戲此非所以使人畏乃所以<lb/>
使人玩也愚謂杖一百之刑最不可數施訊决亦止可<lb/>
<pb n="KR2l0020_WYG_001-31b"/>
十數下若大杖止七五下或十下須令如法决遣馭下<lb/>
嚴峻然後人自畏服初不在乎數目之多徒為行杖者<lb/>
賣弄耳若杖一百却留為極典非大過犯大愆誤不施<lb/>
須令人人畏懼而不敢犯此則省刑之大略也每姦盗<lb/>
辟囚獲到之初首行腿訊多至二三百下此其不可者<lb/>
一也葢被獲到官沿途縶縛拷打或饑餓困頓已非一<lb/>
日若又即從而訊决多有斃於杖下者孰若徑押下獄<lb/>
明正典刑耶豪强之家論訴鄰里官司不問是非便與<lb/>
<pb n="KR2l0020_WYG_001-32a"/>
行遣此其不可者二也葢杖决雖微王法攸寓不可妄<lb/>
加無罪豈應副人情之具若徇其私請張其聲勢將來<lb/>
武斷鄉曲稔惡積愆欲救之無及矣盗賊累犯合與刺<lb/>
環今有初犯及盗不滿疋者一為勢利所怵便與斷刺<lb/>
不知鞭撻至慘肌膚猶有可完之時一經刺環瘢痕永<lb/>
無可去之理所犯出於一時不得已而被罪至於終身<lb/>
不雪此所當戒者三也凶惡害民合與永鎖今有偶觸<lb/>
長官之怒及勢家所惡者便與幽之囹圄繫之尉寨不<lb/>
<pb n="KR2l0020_WYG_001-32b"/>
知罪不至死一身之困躓難逃身既被囚數口之饑寒<lb/>
孰給所謂破家縣令皆是之類此所當戒者四也乃若<lb/>
用刑之節如入夜有禁遇日當禁皆當時時警省老幼<lb/>
不及疾孕不加皆當事事審察令甲備著毋待多云然<lb/>
又有三說一我醉二彼醉三羸瘠葢我醉而行刑則傍<lb/>
觀必以使酒疑我萬一果有過當雖悔奚追彼醉而加<lb/>
刑則酣酎之中何知畏懼萬一挾酒陵犯取辱貽羞羸<lb/>
瘠而受刑則必其人飲食之闕違氣力之困憊笞箠之<lb/>
<pb n="KR2l0020_WYG_001-33a"/>
下尤有不可測者今又有人求加於杖一百之外自知<lb/>
徒流以上不可用乃輒槌折手足尤為殘忍集事某罪<lb/>
國有彛章法外成人豈字民之官所當為者戒之哉戒<lb/>
之哉<lb/>
　　期限篇第十三<lb/>
凡事非信不集況一邑之事至為總總一令之威無甚<lb/>
赫赫乃使期限不信號令不肅其何以行之哉故其要<lb/>
莫先於立限之堅然立限有别應限有程泛當追㑹止<lb/>
<pb n="KR2l0020_WYG_001-33b"/>
給到限許其三次申展三展未圓厥罰訊若干然後换<lb/>
給定到許其二次申展二展又未了厥罰决若干仍换<lb/>
給不展引此則誠不可復展矣若更稽違則當勘杖若<lb/>
干枷監追集如有督捕緊切之事則當徑出定到之引<lb/>
或不展引拘確如前然或恐縣道有十分緊急事務非<lb/>
可以頃刻稽違斷欲必集者則當給加牌不展别此牌<lb/>
引違則有大罰如勘錮如傳都皆當先示戒警又須以<lb/>
不數用為尊一歲之中才二數次給發非有大故不發<lb/>
<pb n="KR2l0020_WYG_001-34a"/>
亦可凡限當展不展敢於故意藏匿者厥罰則視限之<lb/>
重輕立限之别如此都有廣狹地有逺近當量其力使<lb/>
之可以趂赴其去縣五十里以上及地分稍廣隔涉溪<lb/>
嶺者每限以七日或十日為約下此者則以五日為約<lb/>
此合先考逺近廣狹之數預立規式置簿明署某都限<lb/>
例十日或七日某都限例五日逮給限之時須令直日<lb/>
㕔吏就案頭隨即抄記以俟令之自行稽察應限之程<lb/>
又如此夫上之役下固欲集事下之應役亦欲事集以<lb/>
<pb n="KR2l0020_WYG_001-34b"/>
免過爾而今之里正以期㑹不報被笞索者纍纍也其<lb/>
弊在於上之給引泛濫而無統甚至一次當限累數十<lb/>
引追逮百餘輩其里正之代役者自知應赴不及必遭<lb/>
笞决於是併與其可以辦集者一切稽違却遍求被追<lb/>
者之賂其意以為十違二三與十違七八被杖等爾何<lb/>
苦不求賂哉由是事愈難集此葢役之者非宜自難責<lb/>
其下之必應也要當先令限司立定規式每都一限給<lb/>
引不得過十件如事多十引之外餘引與給後限若里<lb/>
<pb n="KR2l0020_WYG_001-35a"/>
正違引一件與免笞兩件量加笞决三件四件各决若<lb/>
干甚至十違八九則勘杖錮身不容輕貸呈比之初令<lb/>
限司先自具出某都申展若干件照約束合若何行遣<lb/>
其追人見到者謂之著到别作一沓其止是申展者謂<lb/>
之蹺申又别作一沓然後令視牘判行庶乎上不煩而<lb/>
下不慢此亦拘限之大綱也<lb/>
　　勢利篇第十四<lb/>
今之從政者類以抑强扶弱為能其說曰貴者勢燄熏<lb/>
<pb n="KR2l0020_WYG_001-35b"/>
灼而喑嗚叱咤可使賤者奪氣富者田連阡陌而指麾<lb/>
拱揖可使貧者吞聲吾能中立不移劘貴沮富故凡以<lb/>
勢利至者不問是否例與摧抑嘻彼有畏首畏尾惴惴<lb/>
焉勢利之臨曲法徇情奉承惟謹求以為自全自媚之<lb/>
計者是誠不足齒矣然使一切以抑强扶弱為說亦豈<lb/>
中道哉夫挾貴以陵人固有之矣亦豈無不驕者乎挾<lb/>
富以傲物固有之矣亦豈無好禮者乎使其例以矯世<lb/>
絶俗為心而不問其事之曲直非是則此風既長佃者<lb/>
<pb n="KR2l0020_WYG_001-36a"/>
得以抗主强奴悍婢得以慢其弱子寡妻以至姦猾之<lb/>
徒飾為藍縷而市井小輩陵辱衣冠末流將奈何哉故<lb/>
吾惟平心以遇物則其政平矣孟子曰為政不難不得<lb/>
罪於巨室巨室者一鄉之望也齊民之所依倚者也其<lb/>
間有道義重士文獻故家過從往來儘可以問政請益<lb/>
植材潤屋積粟盈囷緩急凶荒亦欲其捐有濟無巨室<lb/>
本未嘗得罪於我而我乃遽以抑强扶弱之說先入乎<lb/>
其心因得罪於巨室不知巨室果何負於邑大夫哉其<lb/>
<pb n="KR2l0020_WYG_001-36b"/>
有陵轢善良欺慢寡弱或武斷於鄉曲或羅織於平民<lb/>
事若到官所當照法剖决然使小人無知蔑有名分因<lb/>
事以咆哮乗醉以憑陵詎容不與之懲戒乎其有聲勢<lb/>
陵人慘酷御下或吞併他人財産或强占他人婦女被<lb/>
苦有訴所合盡法施行然使頑狡行竊誣頼主家租債<lb/>
不伏了還界至輒行侵易詎容不與之理直乎户門有<lb/>
故封狀過㕔當據其可否判行若兜攬闗節為他人致<lb/>
委曲此合平時預行禀白雖痛絶力卻其奚辭追陪節<lb/>
<pb n="KR2l0020_WYG_001-37a"/>
序饋遺往來當審度辭受酬答若因有懇禱遂以賄賂<lb/>
相及此合明示嫌疑力與巽避將之以委曲之意其奚<lb/>
怨夫律己未至處事不公一妄庸人亦得以有辭於我<lb/>
以誠敬相與以禮意相遇彼雖挾勢與利其敢以撓吾<lb/>
之政哉故愚謂勢利之交固不當委曲以相承亦不必<lb/>
矯元以自異平居交際言語相歡非意相干可以理遣<lb/>
在我自有定論若惴惴然懼其持我疑其凂我思所以<lb/>
為防閑抑遏之道亦非為政之善者也<lb/>
<pb n="KR2l0020_WYG_001-37b"/>
　　逺嫌篇第十五<lb/>
禮經曰决嫌疑明是非夫我本無有他也而使人得以<lb/>
疑似之迹議我妄一男子葢已不便於此况出而為政<lb/>
將正己以正人乎故我未嘗私且怠也而人或以是而<lb/>
疑我是必有不公不勤之迹有以召人之疑我未嘗貪<lb/>
且濫也而人或以是疑我是必有不亷不正之迹有以<lb/>
召人之疑一事可疑將無事而不疑之矣一日可疑將<lb/>
無日而不疑之矣䝉是疑也我知之尚不可辨况人未<lb/>
<pb n="KR2l0020_WYG_001-38a"/>
必肯以是告我而人之疑我已自藉藉積而傳之道路<lb/>
達之臺府厥害豈淺鮮哉故君子於嫌疑是非之間最<lb/>
當早正其微而力逺其迹也且賓朋逰謁所不可辭自<lb/>
令延之書院或别室於是邑人相與語曰某往來甚密<lb/>
某款話甚久情好必甚相得利病可以悉言凡有訴在<lb/>
官詞理甚虧之人往往輻輳其門而請託之路開矣甚<lb/>
者賣㕔角打筆套甲乞我金若干當為轉達百里乙有<lb/>
請亦若是飛葢馳轂趨謁縣齋語話移時倐然而退則<lb/>
<pb n="KR2l0020_WYG_001-38b"/>
告甲與乙曰已為致委曲矣實未嘗及齒也他日令决<lb/>
其事必有一勝則如約取金曰將以納之琴堂令何辜<lb/>
而受此名哉愚謂納謁之時例止當於公㕔相見吏民<lb/>
共覩自難致疑但使禮貌有加彼自不以我為慢也且<lb/>
節序宴㑹所不可廢自聚集娼妓出入宅堂其間子弟<lb/>
館客相見既密戲謔寧無賢者固不為是然𤓰田李下<lb/>
寧免相疑一語乖邪便輒傳播萬口喧籍動生風波而<lb/>
非䙝之謗興矣其甚者多買姬妾却令妓女之精於樂<lb/>
<pb n="KR2l0020_WYG_001-39a"/>
藝者教習歌舞出入無間笑語無時豈惟管絃之聲轉<lb/>
徹於街坊抑亦淫辟之語浸入於閨閫情好稠密事體<lb/>
叵量縱能潔身其他尤有難於防閑檢柅者令亦何利<lb/>
而為此舉哉愚謂燕㑹之時非得台旨妓女不許輒入<lb/>
宅堂若旬休公暇欲與寮寀士友㑹聚只為文字清飲<lb/>
彼當不以我為簡也剖决公事自有公理正法吾亦何<lb/>
心其間但自知縣懈怠多令吏人納案俟暇隙看閱或<lb/>
呼吏人入與評議或令吏人擬撰判藁於是或者得以<lb/>
<pb n="KR2l0020_WYG_001-39b"/>
疑其受成吏手矣要當於公㕔之側幕帟一室遇暇則<lb/>
據胡床披案牘不必使吏至前也收到官錢自有庫眼<lb/>
封閉吾亦何私其間但自知縣過慮或恐帑吏侵貸盗<lb/>
賊鑚窺乃令分管别庫或俾寄留宅堂於是或者得以<lb/>
疑其萌意漁獵矣要當謹固壁落精擇司帑切不可率<lb/>
意移徒徒涉難明之迹其他疑似招謗固亦多端難以<lb/>
筆舌盡述但令每處一事必須昭晰明白如水清之無<lb/>
滓如止水之無波則彼雖欲㸃汙吹颺殆有不可得者<lb/>
<pb n="KR2l0020_WYG_001-40a"/>
若曰我此心平正無愧俯仰足矣奚必規規然逺嫌辨<lb/>
迹求以示人哉殆恐將來或有悔尤必自嫌之不逺迹<lb/>
之不辨始雖噬臍無及矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0020_WYG_001-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　晝簾緒論<lb/>
</p>
<p>
</p>
  </div>
<div> <lb/>
    <p>
<pb n="KR2l0020_WYG_002-1a"/>
　晝簾緒論跋<lb/>
　愚守栝之明年親友陶雲翔寄晝簾緒論一編來曰<lb/>
　子前二十載遺我先君使善治邑香谿者也我謹蔵<lb/>
　不敢墜今子統邑七治之皆善不善子之事盍還以<lb/>
　淑諸愚閲之矍然既而劃然大笑有客在傍慫慂因<lb/>
　又慨然曰教玉人琢玉愚所不敢也與吾寮宷同歸<lb/>
　於振職寡過愚所深願也敬聞命筆吏尋以謄繕煩<lb/>
　猥告乃傳諸梓寳祐改元仲夏吉日天台胡太初識<lb/>
</p>
<p>
</p>
  </div>
        </body>
</text>\m</TEI>
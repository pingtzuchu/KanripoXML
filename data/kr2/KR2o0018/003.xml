<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷三</head> <lb/>
    <p>
<pb n="KR2o0018_WYG_003-1a"/>
欽定四庫全書<lb/>
　學史卷三<lb/>
　　　　　　　　　　　　　明　邵寶　撰<lb/>
　　辰<hi>凡三十章</hi>
鄭人立子良辭曰以賢則去疾不足以順則公子堅長<lb/>
乃立襄公襄公將去穆氏而舍子良子良不可曰穆氏<lb/>
宜存則固願也若將亡之則亦皆亡去疾何為乃舍之<lb/>
皆為大夫<hi>左傳宣公四年</hi>
<pb n="KR2o0018_WYG_003-1b"/>
　日格子曰己留而族亡子良何以為心故欲與族偕<lb/>
　亡而卒存其族亦豈子良有心於要之哉讓國禮也<lb/>
　偕亡禮也偕存亦禮也雖然子良於穆之族有義不<lb/>
　同天者焉知權者當有以處之矣而區區於存亡之<lb/>
　偕何居<lb/>
昔者彌子瑕見愛於衛君衛國之法竊駕君車者罪至<lb/>
刖旣而彌子之母病人聞徃夜告之彌子矯駕君車而<lb/>
出君聞之曰孝哉為母之故而犯刖<hi>史記韓非傳</hi>
<pb n="KR2o0018_WYG_003-2a"/>
　日格子曰此其事在彌子瑕無足論者若夫人人則<lb/>
　母病雖聞君車不可矯而駕也聞母病而失視非孝<lb/>
　子也矯君車罪則毁傷其肢體得為孝子乎抑事君<lb/>
　於是為不忠是可為也孰不可為也<lb/>
楚子西子期伐吳及桐汭陳侯使公孫貞子弔焉及良<lb/>
而卒將以尸入吳子使大宰嚭勞且辭上介芋尹蓋對<lb/>
曰臣聞之事死如事生禮也於是乎有朝聘而終以尸<lb/>
將事之禮又有朝聘而遭喪之禮若不以尸將命是遭<lb/>
<pb n="KR2o0018_WYG_003-2b"/>
喪而還也無乃不可乎其何以為諸侯主吳人内之<hi>左傳</hi>
<hi>哀公十五年</hi>
　日格子曰斯禮也吳人未之知也陳人亦未之知也<lb/>
　禮賓終有于入竟者有于未將命者于入竟者主人<lb/>
　為之殯介攝其命于未將命者以尸將事<lb/>
諸侯宋魯於是觀禮魯有禘樂賓祭用之宋以桑林享<lb/>
君不亦可乎<hi>左傳襄公十年</hi>
　日格子曰魯之郊禘非禮也周公其衰矣禘樂而用<lb/>
<pb n="KR2o0018_WYG_003-3a"/>
　之賓非禮之中又非禮焉衰不亦甚乎<lb/>
孝公旣見衛鞅語事良久孝公時時睡弗聽罷景監以<lb/>
讓鞅鞅曰吾説公以帝道其志不開悟矣後五日復見<lb/>
未中㫖罷景監亦讓鞅鞅曰吾説公以王道而未入也<lb/>
鞅復見孝公善之而未用謂景監曰汝客善可與語矣<lb/>
鞅曰吾説公以霸道其意欲用之矣鞅復見與語不自<lb/>
知䣛之前於席也語數日不厭<hi>史記商君傳</hi>
　日格子曰商君豈真知帝王道者哉知帝道者不屑<lb/>
<pb n="KR2o0018_WYG_003-3b"/>
　於王知王道者不屑於伯而況於富强乎古之遺人<lb/>
　物者必有所先商君之言帝王也其亦若將以為先<lb/>
　者耳不然則將固孝公之心而以是嘗焉再嘗之而<lb/>
　知其心之必在於富强也故一語而輙合盖商君於<lb/>
　富强之術深矣<lb/>
初共王無冢適有寵子五人無適立焉乃大有事于羣<lb/>
望而祈曰請神擇於五人者使主社稷乃徧以璧見於<lb/>
羣望曰當璧而拜者神所立也誰敢違之旣乃與巴姬<lb/>
<pb n="KR2o0018_WYG_003-4a"/>
宻埋璧於太室之庭使五人齊而長入拜康王跨之靈<lb/>
王肘加焉子干子晳皆逺之平王弱抱而入再拜皆厭<lb/>
紐<hi>左傳昭公十三年</hi>
　日格子曰古人立子之道尚矣假於神以服人固不<lb/>
　若稽古人之德也雖幸而中君子不取焉楚夷也其<lb/>
　為是固宜<lb/>
公薨之月子産相鄭伯以如晉晉侯以我喪故未之見<lb/>
也<hi>左傳襄公三十一年</hi>
<pb n="KR2o0018_WYG_003-4b"/>
　日格子曰晉侯重於見客為魯喪也推此心以及鄭<lb/>
　則何至使鄭伯奔走於道路如是哉恤喪禮也睦親<lb/>
　非禮乎<lb/>
陳侯扶其太子偃師奔墓遇司馬桓子曰載余曰將巡<lb/>
城遇賈獲載其母妻下之而授公車公曰舍而母辭曰<lb/>
不祥與其妻扶其母以奔墓亦免<hi>左傳襄公二十五年</hi>
　日格子曰舍而母將不可兩全乎全其身而虧於禮<lb/>
　君子不謂全也臣而狎君女而瀆男非禮也雖顛沛<lb/>
<pb n="KR2o0018_WYG_003-5a"/>
　其敢違之獲之對不曰非禮而曰不祥何居禮者履<lb/>
　也舍履而言祥急遽而欲人之易信也如是哉<lb/>
趙王遷七年秦使王翦攻趙趙使李牧司馬尚禦之秦<lb/>
多與趙王寵臣郭開金為反間言李牧司馬尚欲反趙<lb/>
王乃使趙葱及齊將顔聚代李牧李牧不受命趙使人<lb/>
徵捕得李牧斬之廢司馬尚<hi>史記李牧傳</hi>
　日格子曰岳武穆被班師之詔或謂可以無受將在<lb/>
　軍君命有所不受古之道也惟明主在上可以行之<lb/>
<pb n="KR2o0018_WYG_003-5b"/>
　庸主則否武穆之還豈得已哉吾觀李牧之事於是<lb/>
　益悲之<lb/>
治吳故國以軍功賜天子旌旗元光五年匈奴大入非<lb/>
上書願撃匈奴上不許<hi>史記江都王世家</hi>
　日格子曰魯之郊禘非禮也天子旌旗奚宜至於江<lb/>
　都哉非之驕奢則漢有以啓之也當是時請擊匈奴<lb/>
　而上或許之有功何以加賞有罪何以加罰雖然不<lb/>
　許誠是也曷若謹之始乎<lb/>
<pb n="KR2o0018_WYG_003-6a"/>
太后於帝為從嫂朝議疑其服太學博士徐藻議曰資<lb/>
父事君而敬同又禮云其夫屬父道者妻皆母道也則<lb/>
夫屬君道妻亦后道矣服后以齊母之義也魯譏逆祀<lb/>
以明尊卑今上躬奉康穆哀皇及靖后之祀致敬同於<lb/>
所天豈可敬之以君道而服廢於本親謂應齊衰期從<lb/>
之<hi>晉書康獻褚皇后傳</hi>
　日格子曰有君道則有父道有父道則有母道生以<lb/>
　事之死為之服禮也是故知祀之逆則君道定矣知<lb/>
<pb n="KR2o0018_WYG_003-6b"/>
　敬之同則父道存矣若夫母道則屬之固然有不必<lb/>
　論者雖然朝議疑之不有君子則服惡乎定乎<lb/>
代宗睿真皇后沈氏開元末入東宫賜廣平王生德宗天寶<lb/>
亂賊囚東都掖庭王入洛復留宮中時方北討未及歸長安<lb/>
而河南為史思明所沒遂失后所在代宗立以德宗為皇<lb/>
太子詔訪不能得德宗即位乃具册前上皇太后尊號<lb/>
中書舍人髙參上議宜用漢故事分遣諸沈行州縣物<lb/>
色審知行在然後奉迎帝乃使使者分行天下故中官<lb/>
<pb n="KR2o0018_WYG_003-7a"/>
髙力士女頗能言禁中事而年狀差似后又后嘗削脯<lb/>
哺帝傷左指髙亦嘗剖瓜傷指是旹宫中無識后者於<lb/>
是迎還上陽宮馳以聞帝喜羣臣皆賀力士子知非是<lb/>
具言其情詔貸之憲宗即位有司言皇太后沈氏厭代<lb/>
二十七年參訪理絶請因啓殯詔羣臣為皇太后發哀<lb/>
肅章内殿中人奉廞衣置幄坐宫中朝夕上食吿天地<lb/>
宗廟上太皇太后諡册作神主祔代宗廟備法駕奉褘<lb/>
衣納于元陵詔曰可<hi>唐書代宗睿真皇后傳</hi>
<pb n="KR2o0018_WYG_003-7b"/>
　日格子曰此人子之至痛也訪道盡而不得舍有司<lb/>
　者之言則何以哉似者至矣希富貴也而真者何乃<lb/>
　不至此吾所謂訪道之盡者也而未之盡者何哉<lb/>
王方慶為鳳閣侍郎神功初武攸宜破契丹凱還且獻<lb/>
俘内史王及善以孝明帝忌月請備鼓吹而不作方慶<lb/>
曰晉穆帝納后當康帝忌月旹以為疑荀訥謂禮有忌<lb/>
日無忌月自月而推則忌旹忌年愈無理據世用其言<lb/>
臣謂軍方大凱作樂無嫌詔可<hi>唐書王方慶傳</hi>
<pb n="KR2o0018_WYG_003-8a"/>
　日格子曰禮有忌日無忌月忌月之論何從而起哉<lb/>
　忌繁而諱多亂世之道也<lb/>
楚有士申鳴者養其父孝王欲授之相辭不受旣而承<lb/>
父命為楚相居三年白公為亂申鳴辭父徃敵因以兵<lb/>
圍之白公徃取其父持之以兵告申鳴曰子不與吾子<lb/>
父則死申鳴流涕而應之曰吾不得為父之孝子乃君<lb/>
之忠臣也援桴鼓之遂殺白公其父亦死王賞之金百<lb/>
斤申鳴自殺<hi>説苑</hi>
<pb n="KR2o0018_WYG_003-8b"/>
　日格子曰申鳴之於父猶趙苞之於母也然苞於鮮<lb/>
　卑猶若有可為者抑亦難矣白公何人不為忠臣而<lb/>
　奚為哉吾於是益悲二子之不幸也<lb/>
圉公陽穴宫負王以如昭夫人之宮葉公亦至及北門<lb/>
或遇之曰君胡不胄國人望君如望慈父母焉盜賊之<lb/>
矢若傷君是絶民望也乃胄而進又遇一人曰君胡胄<lb/>
國人望君如望嵗焉日月以幾若見君面是得艾也民<lb/>
知不死其亦夫有奮心猶將旌君以狥於國而又掩面<lb/>
<pb n="KR2o0018_WYG_003-9a"/>
以絶民望不亦甚乎乃免胄而進<hi>左傳哀公十六年</hi>
　日格子曰或謂胄或謂不胄二者則奚從均之繫民<lb/>
　望也不胄之繫民也近虚胄之繫民也近實必不得<lb/>
　已其從胄乎不然入門之際能揚言以諭乎衆衆不<lb/>
　信而后免胄其可乎<lb/>
光少與光武同游學及光武即位光乃隱不見帝思其<lb/>
賢訪之聘之三反而後至即日幸其館光臥不起帝歎<lb/>
息而去復引光入論道舊故因共偃臥光以足加帝腹<lb/>
<pb n="KR2o0018_WYG_003-9b"/>
上明日太史奏客星犯御座甚急帝笑曰朕故人嚴子<lb/>
陵共臥爾除為諌議大夫不屈乃耕於富春山<hi>漢書嚴光傳</hi>
　日格子曰或問陵何如人曰陵之告侯霸曰懷仁輔<lb/>
　義天下説觀斯言也可以知陵矣且陵亦處莽之旹<lb/>
　矣而名無聞焉至是始以節終孔子曰邦有道危言<lb/>
　危行邦無道危行言孫其陵謂邪<lb/>
潛侃之曾孫也少有髙趣博學不羣以親老家貧為州<lb/>
祭酒少日自解歸召主簿不就躬耕自資遂抱羸疾後<lb/>
<pb n="KR2o0018_WYG_003-10a"/>
復為彭澤令不以家自隨送一力給其子書曰此亦人<lb/>
子也可善遇之在官八十餘日郡遣督郵至縣吏請曰<lb/>
應束帶見之潛歎曰我豈能為五斗米折腰向鄉里小<lb/>
兒即日解印綬去賦歸去来辭著五柳先生傳以自見<lb/>
徵著作郎不就<hi>晉書陶潛傳</hi>
　日格子曰淵明在晉嘗為州祭酒為彭澤令及徵著<lb/>
　作郎不就朱子書其卒不以官稱何前為貧而就辟<lb/>
　非朝命也著作之徵則出朝命矣辭焉豈無意哉且<lb/>
<pb n="KR2o0018_WYG_003-10b"/>
　事以後定也於是乎書<lb/>
君子以齊人殺哀姜也為已甚矣女子從人者也<hi>左傳僖公</hi>
<hi>元年</hi>
　日格子曰女子從人常禮也不曰預弑二君乃稔惡<lb/>
　乎況齊桓以伯討之曷謂已甚此説行天討不加於<lb/>
　武曌女禍滋矣<lb/>
宋大災宋伯姬卒待姆也君子謂宋共姬女而不婦女<lb/>
待人婦義事也<hi>左傳襄公三十年</hi>
<pb n="KR2o0018_WYG_003-11a"/>
　日格子曰女婦異道乎易曰恒其德貞婦人吉貞也<lb/>
　者女婦一也而謂婦異於女未之前聞也公羊曰伯<lb/>
　姬之婦道盡矣君子哉君子哉<lb/>
莒展輿立而奪羣公子秩公子召去疾于齊秋齊公子<lb/>
鉏納去疾展輿奔吳君子曰莒展之不立弃人也夫人<lb/>
可弃乎詩曰無競維人善矣<hi>左傳昭公元年</hi>
　日格子曰展輿與弑父者也其不立者以是爾今畧<lb/>
　之而歸咎於弃人茍如是將謂不弃人焉雖弑父無<lb/>
<pb n="KR2o0018_WYG_003-11b"/>
　傷也豈君子之論哉<lb/>
舍人朱异議禮年雖未及成人已有爵命者則不為殤<lb/>
封陽侯年雖中殤已有拜封不應殤服帝可之於是諸<lb/>
王服封陽侯依成人之服<hi>隋書禮儀志</hi>
　日格子曰童汪踦以戰死魯人問於孔子喪而勿殤<lb/>
　是故有有功而勿殤有有德而勿殤有封拜而勿殤<lb/>
　其亦可也<lb/>
閏月葬齊景公閏不書此何以書喪以閏數也喪曷為<lb/>
<pb n="KR2o0018_WYG_003-12a"/>
以閏數喪數畧也<hi>公羊傳哀公五年</hi>
　日格子曰春秋閏月不書嘗以朝廟書矣為告月也<lb/>
　此葬齊景公書則明喪之數閏也喪以月數者數閏<lb/>
　以年數者雖有閏無與於數也然則襄二十八年楚<lb/>
　子昭卒曷為不書始死之月未與於喪數也<lb/>
吳之入楚也使召陳懷公懷公朝國人而問焉曰欲與<lb/>
楚者右欲與吳者左陳人從田無田從黨逢滑當公而<lb/>
進<hi>左傳哀公元年</hi>
<pb n="KR2o0018_WYG_003-12b"/>
　日格子曰周勃左右袒之計其出於此乎當是旹使<lb/>
　其人左之右之亦若此也其如大事何哉君子之於<lb/>
　衆也以理觀情斯得之矣<lb/>
㑹慶節上壽在郊禮散齋内議權作樂燾言漢唐祀天<lb/>
地散齋四日致齋三日建隆初郊亦然自崇寧大觀法<lb/>
周禮祭天地故前十日受誓戒今旣合祭宜復漢唐及<lb/>
建隆舊制庶幾兩得<hi>宋史李燾傳</hi>
　日格子曰上壽禮非古也日妨郊齋不可以已乎宋<lb/>
<pb n="KR2o0018_WYG_003-13a"/>
　之郊沿漢唐而崇寧大觀始法周禮誓戒十日前此<lb/>
　古禮之幸存者也旣不能已乃欲變郊禮而從之此<lb/>
　之謂舞禮安在其為兩得也<lb/>
宋人懼使華元夜入楚師登子反之牀起之曰寡君使<lb/>
元以病告曰敝邑易子而食析骸以爨雖然城下之盟<lb/>
有以國斃不能從也去我三十里唯命是聽子反懼與<lb/>
之盟而告王退三十里宋及楚平<hi>左傳宣公十五年</hi>
　日格子曰華元夜入楚軍登牀而起子反吿之以病<lb/>
<pb n="KR2o0018_WYG_003-13b"/>
　説者譏其輕見情實蹈不測之險抑不知元於此盖<lb/>
　有術焉固將以牀上之盟而易城下之盟哉言情而<lb/>
　埶遽詞遜而意刼不然子反何其懼也何其懼也盖<lb/>
　戰國之策已兆於斯矣<lb/>
彌逺拜右丞相陳晦草制用昆命元龜語思歎曰董賢<lb/>
為大司馬册文有允執厥中一言蕭咸以為堯禪舜之<lb/>
文今制詞所引此舜禹揖遜也有如咸者讀之得不大<lb/>
駭乎乃上省牘請貼改麻制詔下分析<hi>宋史倪思傳</hi>
<pb n="KR2o0018_WYG_003-14a"/>
　日格子曰嫌之别於禮大矣故雖小物必謹曽謂制<lb/>
　詞而可援引非倫乎器數之不可不辯也人皆知之<lb/>
　至於言語書策率謂虚文而天下之典禮實於是乎<lb/>
　在不有君子誰其辯諸<lb/>
太史言十一月朔日當食心八分燾條上古今日食是<lb/>
月者三十四事因奏之曰心天王位其分為宋十一月於<lb/>
卦為復方潛陽旹隂氣乗之故比他食為重<hi>宋史李燾傳</hi>
　日格子曰日食之説詩書春秋詳矣而以十一月朔<lb/>
<pb n="KR2o0018_WYG_003-14b"/>
　重者則未之聞也陽復於子其氣尚㣲君子之欲養<lb/>
　之也盖無所不至焉而隂乃乗之災孰有大於此者<lb/>
　乎心春秋所謂大辰也日食於星孛其戾尤甚宋有<lb/>
　天下矣故國之分野雖不論焉亦可也<lb/>
髙祖十年七月太上皇崩使人召豨豨稱病甚<hi>史記陳豨傳</hi>
　日格子曰漢太上皇何旹崩哉史記於帝紀不書獨<lb/>
　豨傳偶及之且月而不日恩禮可見矣為天子父而<lb/>
　不以天下葬可謂禮乎<lb/>
<pb n="KR2o0018_WYG_003-15a"/>
文帝詔曰已下服大紅十五日小紅十四日纎七日釋<lb/>
服<hi>史記孝文本紀</hi>
　日格子曰漢文三十六日服於已下之後盖旣葬未<lb/>
　忍即除也東漢以後易月二十七日則以所聞先後<lb/>
　薄益甚矣前以三等服後以再期日義雖各有所取<lb/>
　如天下之通義何烏乎甚矣世變日降而禮不可復<lb/>
　也<lb/>
賈生以為漢興至孝文二十餘年天下和洽而固當改<lb/>
<pb n="KR2o0018_WYG_003-15b"/>
正朔易服色立制度定官名興禮樂乃悉草具其事儀<lb/>
法色尚黄數用五為官名悉更秦之法孝文帝初即位<lb/>
謙讓未遑也<hi>史記賈誼傳</hi>
　日格子曰此復古之㑹也文帝安於簡陋不知自彊<lb/>
　遂使先王禮樂後世無聞焉雖然豈特文帝之咎哉<lb/>
　絳灌諸臣則有責矣論者謂漢制不能復古歸尤於<lb/>
　叔孫通通之旹非誼之旹也通狥而卑誼引而髙誼<lb/>
　不能彊文帝通能彊髙祖乎是故漢制不能復古任<lb/>
<pb n="KR2o0018_WYG_003-16a"/>
　其咎者文帝與絳灌諸臣其能辭諸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0018_WYG_003-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學史卷三<lb/>
</p>
<p>
</p>
  </div>
</body>
</text>
</TEI>
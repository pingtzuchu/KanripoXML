<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷十二</head> <lb/>
    <p>
<pb n="KR2o0018_WYG_012-1a"/>
欽定四庫全書<lb/>
　學史卷十二<lb/>
　　　　　　　　　　　　　明　邵寳　撰<lb/>
　　丑<hi>凡三十章</hi>
淮南太守楊綝嘗與十餘人同謁帝問乾威曰首立者<lb/>
為誰乾威下殿就視而答曰淮南太守楊綝帝謂乾威<lb/>
曰卿為謁者大夫而不識㕘人何也乾威對曰臣非不<lb/>
識但慮不審所以不敢輕對石建數馬足蓋愼之至帝<lb/>
<pb n="KR2o0018_WYG_012-1b"/>
甚嘉之<hi>隋書張乾威傳</hi>
　日格子曰乾威之謂數馬足也其指則慶其稱則建<lb/>
　其率畧如此不識㕘人無足怪者㕘人謁者之所司<lb/>
　也君問其首而不能夙記以對笏安在乎馬不虞問<lb/>
　而問慶數而對焉得易藉茅之義夫人安得比而同<lb/>
　之君子謂乾威佞而不誠<lb/>
孝文以李彪為散騎常侍祚入見帝謂曰朕昨誤授一<lb/>
人官祚對曰豈容聖詔一行而有差異帝沉吟曰此自<lb/>
<pb n="KR2o0018_WYG_012-2a"/>
應有讓朕欲别授一官須臾彪有啓云伯石辭卿子産<lb/>
所惡臣欲之已乆不敢辭讓帝嘆謂祚曰卿之忠諫李<lb/>
彪正辭使朕遲回不能復决遂不換李彪官<hi>後魏書郭祚傳</hi>
　日格子曰文帝以誤授李彪官語郭祚其然否邪帝<lb/>
　知而不决祚聞而不諫彪聞而不辭皆非也决而不<lb/>
　直非决也諫而不忠非諫也辭而不誠非辭也上下<lb/>
　相率而為偽世道可知矣<lb/>
雲至從平江南以為偏將軍領桂陽太守代趙範範寡<lb/>
<pb n="KR2o0018_WYG_012-2b"/>
嫂樊氏有國色範欲以配雲雲辭曰相與同姓卿兄猶<lb/>
我兄固辭不許<hi>蜀志趙雲傳</hi>
　日格子曰娶絶同姓禮也推此意也同姓之婦其可<lb/>
　納乎雲武人乃深於禮如此先主於是乎有媿矣<lb/>
内昭德寺火延禁中野狐落野狐落者宫人所居也死<lb/>
者數百人是日宰相兩省官京兆尹中尉樞宻皆集日<lb/>
華門督神䇿兵救火所及獨御史府不至造自劾曰臺<lb/>
繫賊恐人緣以構姦申警備乃得入臣請入三十直崔<lb/>
<pb n="KR2o0018_WYG_012-3a"/>
蠡姚合二十直自贖宰相劾造不待罪於朝而自許輕<lb/>
比不可聽有詔皆奪一月俸<hi>唐書温造傳</hi>
　日格子曰造有故不救火雖不自劾可也既劾矣則<lb/>
　罪簡自上不待焉而輙擬贖可乎不救火罪小不待<lb/>
　罪罪大<lb/>
糧乏不忍遽斂軍中讙謗突將王振乘衆怨紿曰具畚<lb/>
鍤待役衆燒牙門左右奔告國貞逃獄中振引衆刼取<lb/>
之國貞曰與爾等方討賊何事役為衆且引去振曰都<lb/>
<pb n="KR2o0018_WYG_012-3b"/>
統不死吾曹殆矣遂害之并殺其二子及三大將有詔<lb/>
以郭子儀代之國貞清白善用法世稱辨吏然峻於操<lb/>
下故其衆思得子儀而振因肆其惡及子儀至振自謂<lb/>
且見德子儀怒曰汝臨賊境而害主將賊若乘虚是無<lb/>
絳矣又欲為功乎即斬以徇<hi>唐書宗室國貞傳</hi>
　日格子曰仲尼曰叔孫昭子之不勞不可能也千載<lb/>
　而下乃於子儀見之子儀有國無身者也當是時使<lb/>
　振殺國貞誠合衆心子儀固無嫌焉而何斬且徇之<lb/>
<pb n="KR2o0018_WYG_012-4a"/>
　有凡子儀之為非為身也為國也<lb/>
殽之役晉人既歸秦帥秦大夫及左右皆言於秦伯曰<lb/>
是敗也孟明之罪也必殺之秦伯曰是孤之罪也猶用<lb/>
孟明孟明增修國政秦伯伐晉濟河焚舟取王官及郊<lb/>
晉人不出遂霸西戎用孟明也<hi>左傳成公元年</hi>
　日格子曰秦穆公論用人如秦誓所稱王者之言也<lb/>
　迹其所用如其所謂有容者誰歟君子曰秦穆公之<lb/>
　為君也舉人之周也與人之壹也周而不求其至徒<lb/>
<pb n="KR2o0018_WYG_012-4b"/>
　壹何為秦穆敗而悔齊桓勝而驕易地何如桓量不<lb/>
　足穆識有餘敗而有悔也易勝而無驕也難<lb/>
宋公與楚子期以乘車之會公子目夷諫曰楚夷國也<lb/>
彊而無義請君以兵車之會往宋公曰不可吾與之約<lb/>
以乘車之會自我為之自我墮之曰不可終以乘車之<lb/>
會往楚人果伏兵車執宋公以伐宋宋公謂公子目夷<lb/>
曰子歸守國矣國子之國也吾不從子之言以至乎此<lb/>
公子目夷復曰君雖不言國國固臣之國也於是歸設<lb/>
<pb n="KR2o0018_WYG_012-5a"/>
守械而守國楚人謂宋人曰子不與我國吾將殺子君<lb/>
矣宋人應之曰吾賴社稷之神靈吾國已有君矣楚人<lb/>
知雖殺宋公猶不得宋國於是釋宋公宋公釋乎執走<lb/>
之衞公子目夷復曰國為君守之君曷為不入然後逆<lb/>
襄公歸<hi>公羊僖公二十一年</hi>
　日格子曰目夷志於復君故權以攝國君茍不反國<lb/>
　其如之何君一日乎覊則已一日乎攝已一日乎攝<lb/>
　則一日乎圖君之復君覊而死則立君之子請命天<lb/>
<pb n="KR2o0018_WYG_012-5b"/>
　子而復仇焉君反則復其所然則何以曰國固吾之<lb/>
　國也此固所謂權也<lb/>
邕素輕張說與相惡會仇人告邕贓貸枉法下獄當死<lb/>
許昌男子孔璋上書曰邕剛毅忠烈難不茍免往者折<lb/>
二張之角挫韋氏之鋒雖身受謫屈而姦謀沮解即邕<lb/>
有功於國且邕家無私聚今聞坐贓下吏死在旦夕臣<lb/>
願代邕死臣與邕生平不欵曲臣知有邕邕不知有臣<lb/>
夫知賢而舉仁也任人之患義也獲二善以死臣又何<lb/>
<pb n="KR2o0018_WYG_012-6a"/>
求䟽奏邕得減死貶遵化尉流璋嶺南<hi>唐書李邕傳</hi>
　日格子曰正學先生曰𤣥宗之治不足觀賴有孔璋<lb/>
　耳烏乎璋感慨士也而正學以蔽一時言則激矣然<lb/>
　當其時聽璋言而赦邕且用之復重璋賞進賢勸忠<lb/>
　　一舉而獲二善治道有不新乎有璋而不用猶無璋<lb/>
　也亦何賴之有<lb/>
臣伏讀麟趾新制至母殺其父子不得告告者死三反<lb/>
覆之未得其門案律子孫告父母祖父母者死蓋謂小<lb/>
<pb n="KR2o0018_WYG_012-6b"/>
者攘羊甚者殺害之類未必指母殺父止子不言也今<lb/>
母殺父而子不告知母而不知父且母之於父作合移<lb/>
天既殺已之天復殺子之天二天俱毁豈容頓黙此母<lb/>
之罪義不在赦如或有之可臨時議罪何用豫制斯條<lb/>
以臣管見實所不取<hi>後魏書竇瑗傳</hi>
　日格子曰殺父非母也父死子安得不死之告母而<lb/>
　死死固吾所也然則豫制之於臨議其與㡬何以豫<lb/>
　制之法而父或遺寃是有母而無父也故必臨議焉<lb/>
<pb n="KR2o0018_WYG_012-7a"/>
　則罪各有所歸矣母為夫死子為母死<lb/>
禮不著嫁母之服而律令有之余正父之欲使夫人養<lb/>
是母也將使如何而養之邪予聞之母嫁而子從者繼<lb/>
父為之築廟於家門之外使其子祀之而妻不敢與焉<lb/>
說者以為恩雖至親族已絶矣夫不可二故也嫁母不<lb/>
可養於家矣為之子者率其婦子就母之家或舍其側<lb/>
而養之則於禮也其節矣乎或曰此為母之有家者言<lb/>
之則可不幸而無以為家則如之何築室于外可也<hi>朱子</hi>
<pb n="KR2o0018_WYG_012-7b"/>
<hi>不養出母議</hi>
　日格子曰父死母嫁子從焉而不父之祭非子也子<lb/>
　不從而不母之養亦非子也朱子之議可謂曲盡禮<lb/>
　之變矣雖然事固有不能直遂者父之祭茍有奉者<lb/>
　春秋墓焉其可也母之養茍有任者旬月饋焉其亦<lb/>
　可也此又禮之變也<lb/>
隆慮公主子昭平君尚帝女夷安公主隆慮主病困以<lb/>
金千斤錢千萬為昭平君豫贖死罪上許之隆慮主卒<lb/>
<pb n="KR2o0018_WYG_012-8a"/>
昭平君日驕醉殺主傅獄繫内官以公主子廷尉上請<lb/>
請論左右人人為言前又入贖陛下許之上曰吾弟老<lb/>
有是一子死以屬我於是為之埀涕歎息良乆曰法令<lb/>
者先帝所造也用弟故而誣先帝之法吾何面目入髙<lb/>
廟乎又下負萬民廼可其奏哀不能自止左右盡悲朔<lb/>
前上夀曰臣聞聖王為政賞不避仇讐誅不擇骨肉陛<lb/>
下行之四海元元各得其所天下幸甚臣朔奉觴昧死<lb/>
載拜上萬歲夀<hi>漢書東方朔傳</hi>
<pb n="KR2o0018_WYG_012-8b"/>
　日格子曰豫贖死罪是自為犯法地也愛之能勿距<lb/>
　乎今也愛而不距則既許之矣至於獄繫乃始稱法<lb/>
　以執何見之晩也何見之晩也<lb/>
𤣥成兄𢎞為太常丞職奉宗廟典諸陵邑煩劇多罪過<lb/>
父賢以𢎞當為嗣故勑令自免𢎞懷嫌不去官及賢病<lb/>
篤𢎞竟坐宗廟事繫獄罪未决室家問賢當為後者賢<lb/>
恚恨不肯言於是門下生與宗家議共矯賢令使家丞<lb/>
上書言大行以𤣥成為後賢薨𤣥成即陽病狂卧便利<lb/>
<pb n="KR2o0018_WYG_012-9a"/>
妄笑語昬亂徴至長安既葬當襲爵以病狂不應召大<lb/>
鴻臚奏狀章下丞相御史案驗𤣥成素有名聲士大夫<lb/>
多疑其欲讓爵辟兄者<hi>漢書韋𤣥成傳</hi>
　日格子曰𤣥成讓矣佯狂可乎仲雍文身讓有太伯<lb/>
　傳有季歴責不在已焉爾也𤣥成知兄之爵不可奪<lb/>
　獨不知父之爵不可失乎兄廢以罪弟廢以病此失<lb/>
　爵之道也三讓而起斯可矣<lb/>
郅支單于慘毒行於民大惡通於天臣延夀臣湯將義<lb/>
<pb n="KR2o0018_WYG_012-9b"/>
兵行天誅斬郅支首及名王以下宜縣頭槀街蠻夷邸<lb/>
間事下有司丞相匡衡御史大夫繁延夀以為郅支及<lb/>
名王首更歴諸國蠻夷莫不聞知月令春掩骼埋胔之<lb/>
時宜勿縣車騎將軍許嘉右將軍王商以為春秋夾谷<lb/>
之會優施笑君孔子誅之方盛夏首足異門而出宜縣<lb/>
十日乃埋之有詔將軍議是<hi>漢書陳湯傳</hi>
　日格子曰陳湯矯詔殺單于以境外之義不罪焉可<lb/>
　也懸首示威何居王者以道為威殺不以道威於何<lb/>
<pb n="KR2o0018_WYG_012-10a"/>
　有而可傳於四夷乎掩骼埋胔先王之令也事非不<lb/>
　得已而輕廢之何也乃若夾谷之舉論語左氏無聞<lb/>
　焉而議者援之此固漢儒之說也<lb/>
尊朝王王復延請登堂尊謂王曰尊來為相人皆弔尊<lb/>
也以尊不容朝廷故見使相王耳天下皆言王勇顧但<lb/>
負貴安能勇如尊乃勇耳王變色視尊意欲格殺之即<lb/>
好謂尊曰願觀相君佩刀尊舉掖顧謂傍侍郎前引佩<lb/>
刀視王王欲誣相拔刀向王邪王情得又雅聞尊髙名<lb/>
<pb n="KR2o0018_WYG_012-10b"/>
大為尊屈酌酒具食相對極驩<hi>漢書王尊傳</hi>
　日格子曰尊之疑東平思王至矣故舉而億中進戈<lb/>
　者前其鐏後其刃進矛㦸者前其鐓禮也不自進而<lb/>
　使人引之禮之變也蓋世之衰乆矣况負貴若思王<lb/>
　者哉<lb/>
宣帝初欲立五后以問儒者辛彦之對曰后與天子匹<lb/>
體齊尊不宜有五妥駁曰帝嚳四妃舜又二妃亦何常<lb/>
數由是封襄城縣伯<hi>隋書何妥傳</hi>
<pb n="KR2o0018_WYG_012-11a"/>
　日格子曰古者天子一娶九女嫡一而妾八未聞有<lb/>
　五后者也嚳四妃簡狄稱元舜二嬪娥皇稱君<lb/>
千秋無他材能術學又無伐閱功勞特以一言寤意旬<lb/>
月取宰相封侯世未嘗有也後漢使者至匈奴單于問<lb/>
曰聞漢新拜丞相何用得之使者曰以上書言事故單<lb/>
于曰茍如是漢置丞相非用賢也妄一男子上書即得<lb/>
之矣使者還道單于語武帝以為辱命欲下之吏良乆<lb/>
廼貰之<hi>漢書車千秋傳</hi>
<pb n="KR2o0018_WYG_012-11b"/>
　日格子曰一言寤意古有之矣傅說是也上書而拜<lb/>
　相何不可之有漢之時上書者賈山賈誼董仲舒莫<lb/>
　非其人以是為相而號於四夷曰上書得之不亦光<lb/>
　乎茍不論其人而徒以上書為陋何言之偏也<lb/>
身既富貴而後母尚在方進内行脩飭供養甚篤及後<lb/>
母終既葬三十六日除服起視事以為身備漢相不敢<lb/>
踰國家之制<hi>漢書翟方進傳</hi>
　日格子曰漢文之短䘮為已詔天下也非敢使天下<lb/>
<pb n="KR2o0018_WYG_012-12a"/>
　之人皆薄其親也詔之後漢之臣居親之䘮者如之<lb/>
　何而方進如此哉從亂命者其罪小附亂命者其罪<lb/>
　大<lb/>
甲申使司空告祠髙廟曰髙皇帝與羣臣約非劉氏不<lb/>
王呂太后賊害三趙專王呂氏賴社稷之靈祿産伏誅<lb/>
天命㡬墜危朝更安呂太后不宜配食髙廟同祧至尊<lb/>
薄太后母德慈仁孝文皇帝賢明臨國子孫賴福延祚<lb/>
至今其上薄太后尊號曰髙皇后配食地祇遷呂太后<lb/>
<pb n="KR2o0018_WYG_012-12b"/>
廟主于園四時上祭<hi>後漢書光武帝紀</hi>
　日格子曰祖無世祧配不獨毁禮也呂薄之分定矣<lb/>
　文帝出於薄其初立詔稱曰側室之子其崩也不敢<lb/>
　合葬長陵廟之配其敢干諸髙帝百戰定天下呂后<lb/>
　從焉即有可出之罪亦有不可去之義生不可去而<lb/>
　没可黜乎黜呂進薄光武行之何汲汲如不得已也<lb/>
　無乃為隂郭地邪以妾配廟則誣其祖以妾配社則<lb/>
　誣其神非禮之禮雖明詔多方不可以為訓也<lb/>
<pb n="KR2o0018_WYG_012-13a"/>
皇太后率大臣命婦謁宗廟<hi>後漢書孝安帝紀</hi>
　日格子曰宗廟何祠乎祠先帝也先后從之大臣命<lb/>
　婦禮可以見后不可以見帝男女同贄春秋譏之厚<lb/>
　别之義可以死生異乎<lb/>
自撰顯宗起居注削去兄防參醫藥事帝請曰黄門舅<lb/>
旦夕供養且一年既無褒異又不錄勤勞無乃過乎太<lb/>
后曰吾不欲令後世聞先帝數親後宫之家故不著也<lb/>
<hi>後漢書皇后紀</hi>
<pb n="KR2o0018_WYG_012-13b"/>
　日格子曰起居注史以傳信後世者也君相觀焉且<lb/>
　不可而后可撰乎后不與外事而乃與後世事乎后<lb/>
　稱賢於漢乆矣畏後世聞先帝數親後宫之家而不<lb/>
　畏後世聞宫中與史官之事而可以為賢乎<lb/>
成帝久亡繼嗣福以為宜建三統封孔子之世以為殷<lb/>
後<hi>漢書梅福傳</hi>
　日格子曰崇德象賢古之道也人君稽古從事禮固<lb/>
　宜之福以繼嗣而逄焉若有祈然者其所由誤矣孔<lb/>
<pb n="KR2o0018_WYG_012-14a"/>
　子萬世道德之師封爵其後禮也而曰為殷後何居<lb/>
　殷之後周封之矣孔子殷人也封以殷者一代之典<lb/>
　封以孔者萬世之澤<lb/>
光武即南馳至下曲陽傳聞王郎兵在後從者皆恐及<lb/>
至滹沱河候吏還白河水流澌無船不可濟官屬大懼<lb/>
光武令霸往視之霸恐驚衆欲且前阻水還即詭曰氷<lb/>
堅可度官屬皆喜光武笑曰候吏果妄語也遂前比至<lb/>
河河氷亦合乃令霸䕶度未畢數騎而氷解<hi>後漢書王霸傳</hi>
<pb n="KR2o0018_WYG_012-14b"/>
　日格子曰霸之視河其澌將合時邪言合决進也不<lb/>
　言合則何言言澌流將退矣退何之哉退何之哉澌<lb/>
　合澌流臨河而决未晩也敵追者至反戈必死或因<lb/>
　以為功乎霸非知天也知人也<lb/>
車駕臨辟雍召宫拜博士遷左中郎將數納忠言陳政<lb/>
論議切慤朝臣憚其節名播匈奴時北單于遣使求得<lb/>
見宫顯宗勑自整飾宫對曰夷狄眩名非識實者也臣<lb/>
狀醜不可以示逺宜選有威容者帝乃以大鴻臚魏應<lb/>
<pb n="KR2o0018_WYG_012-15a"/>
代之<hi>後漢書承宮傳</hi>
　日格子曰色莊為知人之累乆矣北單于之求見宫<lb/>
　慕其節也非慕其狀也狀醜而節盛何損於人而以<lb/>
　他人代之中國之用人果如是乎不然則偽矣非所<lb/>
　以示大體也<lb/>
會前將軍鄧禹西征關中軍糧乏丹率宗族上麥二千<lb/>
斛禹表丹領左馮翊稱疾不視事免歸<hi>後漢書王丹傳</hi>
　日格子曰王丹之濟軍乏猶卜式之助邉也丹固<lb/>
<pb n="KR2o0018_WYG_012-15b"/>
　無他式之情深矣丹農而士式商而商丹也狷式也<lb/>
　譎<lb/>
聰后呼延氏死將納其太保劉殷女其弟乂固諫聰更<lb/>
訪之於太宰劉延年太傅劉景景等皆曰臣常聞太保<lb/>
自云周劉康公之後與聖氏本源既殊納之為允聰大<lb/>
恱<hi>晉書載紀劉聰傳</hi>
　日格子曰延年等諂以承旨無足論者姓同而源異<lb/>
　婚姻可以通乎禮不娶同姓姓既同矣其源之異則<lb/>
<pb n="KR2o0018_WYG_012-16a"/>
　又何論之有<lb/>
漢末張掖人吳詠為䕶羌校尉馬賢所辟後為太尉龐<lb/>
叅掾叅賢相誣罪應死各引詠為證詠計理無兩直遂<lb/>
自刎而死叅賢慚悔自相和釋軓祭其墓而旌其後<hi>晉書</hi>
<hi>前涼張軌傳</hi>
　日格子曰以直報怨孔子之論至矣以直報德可乎<lb/>
　居兩德之間雖欲不直不可得也死生亦大矣直不<lb/>
　猶愈於死歟生不能相直而死能相和非死之為力<lb/>
<pb n="KR2o0018_WYG_012-16b"/>
　也感乎吾之誠也茍有其誠豈能感於死而不能感<lb/>
　於生乎雖然人至死無所為矣誠於是為至前乎死<lb/>
　或未之能也<lb/>
駿境内嘗大饑榖價踊貴市長譚詳請出倉榖與百姓<lb/>
秋收三倍徵之從事隂據諫曰昔西門豹宰鄴積之於<lb/>
人解扁莅東封之邑計入三倍文侯以豹有罪而可賞<lb/>
扁有功而可罰今詳欲因人之饑以要三倍反裘傷皮<lb/>
未足諭之駿納之<hi>晉書前涼張駿傳</hi>
<pb n="KR2o0018_WYG_012-17a"/>
　日格子曰文侯之論豹扁允矣其言之也然豹之道<lb/>
　古之道也扁之取民者悉矣今為此言得無情法異<lb/>
　致乎若曰豹功可賞扁罪可罰此則政人之論也雖<lb/>
　然世則衰矣藏民之道廢矣有出有入無利焉其可<lb/>
　也一之為甚而可三乎<lb/>
沈約撰宋書約疑立袁粲傳以審武帝武帝曰袁粲自<lb/>
是宋家忠臣<hi>南齊書王智深傳</hi>
　日格子曰粲之節於宋大矣傳在必立何必審武帝<lb/>
<pb n="KR2o0018_WYG_012-17b"/>
　哉幸而帝稱粲忠不然將廢乎否也古之直也直今<lb/>
　之直也婉婉而不直斯為下矣五代史不為韓通立<lb/>
　傳君子少之約也吾知免夫<lb/>
莊公死已葬祭仲將往省於留塗出於宋宋人執之謂<lb/>
之曰為我出忽而立突祭仲不從其言則君必死國必<lb/>
亡從其言則君可以生易死國可以存易亡少遼緩之<lb/>
則突可故出而忽可故反是不可得則病然後有鄭國<lb/>
古人之有權者祭仲之權是也<hi>公羊傳桓公十一年</hi>
<pb n="KR2o0018_WYG_012-18a"/>
　日格子曰仲之見執也其設心自謀蓋如公羊氏所<lb/>
　云者唯其不知權故也權然後知輕重身之重孰與<lb/>
　於國生之重孰與於死仲如知權如之何而勿死也<lb/>
　仲生鄭相也宋視之重仲死鄭一匹夫耳宋視之輕<lb/>
　矣重故將死之輕吾知其不卒死也仲亦權至此乎<lb/>
　仲忽焉執茍焉以逃死者也焉知權孟子曰嫂溺援<lb/>
　之以手推是道也如仲尼之渝蒲盟亦可也<lb/>
帝將幸東都以璟為刑部尚書西京留守遣内侍將軍<lb/>
<pb n="KR2o0018_WYG_012-18b"/>
楊思朂迎之璟在塗竟不與思朂交言思朂素貴幸歸<lb/>
訴於帝帝嗟歎良乆益重璟<hi>唐鑑𤣥宗四年</hi>
　日格子曰璟之於思朂猶孟子之於王驩也明皇知<lb/>
　益重璟可謂明矣曷若重之於初乎旌招虞人虞人<lb/>
　不至推是志也璟烏得與存朂言不與存朂言而與<lb/>
　存朂行何居有君命矣蘧伯玉使人於孔子孔子與<lb/>
　之坐而問焉然則非歟敬其主以及其使禮也以言<lb/>
　狎之於敬乎何有<lb/>
<pb n="KR2o0018_WYG_012-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0018_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學史卷十二<lb/>
</p>
<p>
</p>
  </div>
</body>
</text>
</TEI>
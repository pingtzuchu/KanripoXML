<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷五</head> <lb/>
    <p>
<pb n="KR2o0018_WYG_005-1a"/>
欽定四庫全書<lb/>
　學史卷五<lb/>
　　　　　　　　　　　　　明　邵寶　撰<lb/>
　　午<hi>凡三十章</hi>
獨隂不生獨陽不生獨天不生三合然後生故曰母之<lb/>
子也可天之子也可尊者取尊稱焉卑者取卑稱焉<hi>穀梁</hi>
<hi>傳莊公三年</hi>
　日格子曰父天母地孰非天之子而亶聰明作元后<lb/>
<pb n="KR2o0018_WYG_005-1b"/>
　有宗子之道焉故曰天子尊之也尊之也者異之也<lb/>
　如穀梁子所稱則夫人爾而人徒取尊稱焉何異之<lb/>
　有吾故謂穀梁子善論生理者也非知天子之義者<lb/>
　也<lb/>
禮庶子為君為其母築宮使公子主其祭也於子祭於<lb/>
孫止<hi>穀梁傳隱公五年</hi>
　日格子曰此庶子為君者也庶子不為君則其於母<lb/>
　　也奈何即其宮而祭焉已主之於孫止乎孫繼禰矣<lb/>
<pb n="KR2o0018_WYG_005-2a"/>
　雖欲勿止焉得而勿止<lb/>
山戎伐燕燕告急於齊齊桓公救燕遂伐山戎至於孤<lb/>
竹而還燕莊公遂送桓公入齊境桓公曰非天子諸侯<lb/>
相送不出境吾不可以無禮於燕於是分溝割燕君所<lb/>
至與燕命燕君復修召公之政納貢于周如成康之旹<lb/>
諸侯聞之皆從齊<hi>史記齊太公世家</hi>
　日格子曰燕君所至之地齊之故疆歟抑侵小而得<lb/>
　之歟故疆天子之所分也不可以與人也若侵小而<lb/>
<pb n="KR2o0018_WYG_005-2b"/>
　得之取此與彼其義安在雖使納貢于周是以彊令<lb/>
　不以義令也孟子曰非禮之禮殆齊桓之謂矣<lb/>
王使宰孔賜齊侯胙齊侯將下拜孔曰天子使孔曰以<lb/>
伯舅耊老加勞賜一級無下拜對曰天威不違顔咫尺<lb/>
小白余敢貪天子之命無下拜恐隕越于下以遺天子<lb/>
羞下拜登受<hi>左傳僖公九年</hi>
　日格子曰拜下禮也齊侯其知此乎推是心也可以<lb/>
　進於伯矣<lb/>
<pb n="KR2o0018_WYG_005-3a"/>
髙后崩禄産欲為亂朱虚侯章知其謀乃告其兄齊王<lb/>
發兵西以誅諸呂齊王悉發國中兵使祝午柬詐琅邪<lb/>
王之臨菑計事琅邪王劉澤説齊王曰悼惠王髙皇帝<lb/>
長子大王適長孫也當立今諸大臣狐疑未有所定而<lb/>
澤於劉氏最為長大臣固待澤決計齊王乃送琅邪王<lb/>
禄産作亂朱虚侯與勃平等誅之大臣議欲立齊王而<lb/>
琅邪王及大臣以齊王母家駟鈞惡戾是欲復為吕氏<lb/>
也代王母家薄氏君子長者代王親髙帝子於今見在<lb/>
<pb n="KR2o0018_WYG_005-3b"/>
最為長乃迎立代王而告齊王令罷兵<hi>史記齊悼惠王世家</hi>
　日格子曰澤之西也脱齊之留而已乃得吐天下之<lb/>
　至計焉其志大其義正然其所言則非天下之極論<lb/>
　也代王親髙帝子於今見在最為長天下之極論固<lb/>
　於是乎在而以駟鈞薄氏量較孰為惡戾長者何居<lb/>
　雖然澤目擊呂氏之變者也茍有慮焉能不是及乎<lb/>
　君子論代来之功當以澤為首<lb/>
季子至曰茍先君無廢祀民人無廢主社稷有奉乃吾<lb/>
<pb n="KR2o0018_WYG_005-4a"/>
君也吾敢誰怨乎哀死事生以待天命非我生亂立者<lb/>
從之先人之道也復命哭僚墓復位而待<hi>史記吳太伯世家</hi>
　日格子曰説者謂季札辭國而生亂當是旹受而不<lb/>
　辭則何以入太伯之廟雖然季子可受也而難為授<lb/>
　也或曰季厯傳文王矣有文王則可無文王而傳亦<lb/>
　何異於僚哉<lb/>
交阯貢異獸謂之麟光言真偽不可知使其真非自至<lb/>
不足為瑞願還其獻又奏賦以風<hi>宋史司馬光傳</hi>
<pb n="KR2o0018_WYG_005-4b"/>
　日格子曰果麟歟貢於交阯亦足為異然非明王所<lb/>
　寶也况偽者乎雖然麟有形有性紀載詳矣取而驗<lb/>
　之何真偽不可知之有抑非光不能為是言也<lb/>
田況乞歸葬陽翟旣葬託邊事求見泣請終制仁宗惻<lb/>
然許之帥臣得終喪自況始<hi>宋史田況傳</hi>
　日格子曰父母之喪無貴賤一也而謂文武異道乎<lb/>
　不得已而從金革古之人固有行之者矣若夫無事<lb/>
　之旹不失於用而以存禮烏乎而不可<lb/>
<pb n="KR2o0018_WYG_005-5a"/>
聘契丹見其主混同江設宴垂釣每得魚必酌拱辰酒<lb/>
親鼓琵琶以侑飲謂其相曰此南朝少年狀元也入翰<lb/>
林十五年故吾厚待之使還御史趙抃論其輒當非正<lb/>
之禮異旹北使援此以請將何辭拒之<hi>宋史王拱辰𫝊</hi>
　日格子曰衛寗武子聘魯文公燕之賦湛露及彤弓<lb/>
　武子不拜又不答賦使行人私焉旣託婉辭卒以不<lb/>
　敢干禮取戾對為拱辰之道當如此然契丹主非魯<lb/>
　君比也其辭之也無亦取武子之意而更其詞乎<lb/>
<pb n="KR2o0018_WYG_005-5b"/>
襄公旣敗於泓而君子或以為多傷中國闕禮義褒之<lb/>
也宋襄之有禮讓也<hi>宋㣲子世家</hi>
　日格子曰公羊謂君子大宋襄之不鼓不成列盖聖<lb/>
　學不明失其權度故其所稱如此史遷謂傷中國闕<lb/>
　禮義褒之也其然豈其然乎<lb/>
詔封太祖諸孫行尊者為主奉太祖後攽言禮諸侯不<lb/>
得祖天子當自奉其國之祖宜崇德昭德芳之後世世<lb/>
勿降爵宗廟祭祀使之在位則所以褒揚藝祖者著矣<lb/>
<pb n="KR2o0018_WYG_005-6a"/>
後二王紹封如攽議<hi>宋史劉攽傳</hi>
　日格子曰太宗太祖之弟也於禮為及再傳而後孰<lb/>
　非太祖之孫而欲封其諸孫行尊者為主以奉焉何<lb/>
　居為王者祖而可使諸侯主之乎攽之議得矣而未<lb/>
　能昌言及此吾於是猶少之<lb/>
同知太常禮院天子且親祠執事者習禮壇下必言周<lb/>
官大宗伯凡王之禱祠肄儀為位古禮如此今即祠所<lb/>
習之為不敬乃徙於尚書省<hi>宋史邵必傳</hi>
<pb n="KR2o0018_WYG_005-6b"/>
　日格子曰儀可肄也壇不可褻也議禮至此可謂㣲<lb/>
　矣謂其㣲也而莫之辯焉君子其將能乎<lb/>
太常將夫夫博士議郎郎官及諸生諸儒㑹白虎觀講<lb/>
議五經同異帝親稱制臨決如孝宣甘露石渠故事作<lb/>
白虎議奏<hi>後漢書章帝紀</hi>
　日格子曰此右文之舉也三代以下彬彬乎盛哉衆<lb/>
　言淆亂折諸聖吾聞之矣未聞折諸天子也然則議<lb/>
　禮考文曷為必出於天子天子制命天子而制道必<lb/>
<pb n="KR2o0018_WYG_005-7a"/>
　有聖德不然則所謂雖有其位不敢作禮樂焉者也<lb/>
　石渠白虎謂之何哉<lb/>
旹世祖皇帝多求才南官王積翁言南人無如天祥者<lb/>
遂遣積翁諭㫖天祥曰國亡吾分一死矣儻縁寛假得<lb/>
以黄冠歸故鄉他日以方外備顧問可也若遽官之非<lb/>
直亡國之大夫不可與圖存舉其平生而盡棄之將焉<lb/>
用我積翁欲合宋官謝昌元等十人請釋天祥為道士<lb/>
留夢炎不可曰天祥出復號召江南置吾十人於何地<lb/>
<pb n="KR2o0018_WYG_005-7b"/>
事遂已<hi>宋史文天祥傳</hi>
　日格子曰黄冠備顧問在天祥可乎曰國亡臣死之正<lb/>
　也不臣焉而釋之亦可以無死矣何為乎以備顧問<lb/>
　也昔者箕子陳洪範於武王為傳道也不然則武王<lb/>
　雖有問箕子其答諸天祥之備顧問也殆權詞哉故<lb/>
　南臣十人者之不卒請釋也為身計也其於天祥不<lb/>
　能成生抑能成死<lb/>
晉獻公娶于賈無子烝於齊姜生秦穆夫人及太子申<lb/>
<pb n="KR2o0018_WYG_005-8a"/>
生<hi>左傳莊公二十八年</hi>
　日格子曰申生可以為世子乎申生獻公烝於齊姜<lb/>
　而生者也不可以齒庶而況嫡哉然則春秋曷為世<lb/>
　子之有王命矣春秋尊王而作王旣世子之春秋烏<lb/>
　得不世子之晉世子當烏乎定立子以嫡無嫡立庶<lb/>
　以長不以貴不此之據而唯諸侯之意是聽子孰不<lb/>
　可以為世子楚太子建亦然<lb/>
惠公元妃孟子孟子卒繼室以聲子生隱公宋武公生<lb/>
<pb n="KR2o0018_WYG_005-8b"/>
仲子仲子生而有文在其手曰為魯夫人故仲子歸于<lb/>
我生桓公而惠公薨是以隱公立而奉之<hi>左傳隱公元年</hi>
　日格子曰禮有之國君雖七十無無主婦者為承祭<lb/>
　也攝夫人以承祭盖不敢踐夫人之位也不敢踐夫<lb/>
　人之位而子可謂嫡乎是故聲子稱繼室仲子稱仲<lb/>
　子妾辭也觀乎此而隱桓之名分定矣聲子娣也故<lb/>
　疑於妾而不知禮之有攝也仲子娶也故疑於嫡而<lb/>
　不知禮之無再娶也此説者所以紛紛也<lb/>
<pb n="KR2o0018_WYG_005-9a"/>
太尉自涇州以司農徵戒其族過岐朱泚幸致貨幣慎<lb/>
勿納及過泚固致大綾三百匹太尉壻韋晤堅拒不得<lb/>
命至都太尉怒曰終不以在吾第以如司農治事堂棲<lb/>
之梁木上泚反太尉終吏以告泚泚取視其故封識具<lb/>
存<hi>段太尉逸事狀</hi>
　日格子曰此不得已而逺汚之道哉雖太尉之賢亦<lb/>
　不能無此<lb/>
自開元制禮大臣避諱去國恤章而山陵之禮遂無所<lb/>
<pb n="KR2o0018_WYG_005-9b"/>
執世之不學者乃妄取豫凶事之説而大典闕焉由是<lb/>
累聖山陵皆摭拾殘缺附比倫類已乃斥去其後莫能<lb/>
徵<hi>柳子厚裴瑾崇豐二陵集禮後序</hi>
　日格子曰季文子使晉而求遭喪之禮以行其言曰<lb/>
　求而無之實難過求何害由此觀之國恤之章奚宜<lb/>
　去哉<lb/>
　一日㑹朝準先退帝目送之欽若因進曰陛下敬寇準<lb/>
為其有社稷功邪帝曰然欽若曰城下之盟春秋恥之<lb/>
<pb n="KR2o0018_WYG_005-10a"/>
澶淵之舉是城下之盟也其何恥如之帝愀然不悦欽<lb/>
若曰陛下聞博乎博者輸錢欲盡乃罄所有出之謂之<lb/>
孤注陛下寇準之孤注也斯亦危矣由是帝顧準寖衰<lb/>
<hi>宋史寇準傳</hi>
　日格子曰當是時策有出準之為者乎有之而準不<lb/>
　從準之罪也不然則將從寇乎何以罪準雖然三人<lb/>
　謀從一人則二人者皆其讎也招讒起謗尚何異哉<lb/>
西伯歸而獻洛西之地赤壤之田方千里請除炮烙之<lb/>
<pb n="KR2o0018_WYG_005-10b"/>
刑紂許之仍賜弓矢斧鉞得專征典治南國江漢汝潁<lb/>
之諸侯率循西伯之令於是陽為王門築靈臺列侍女<lb/>
撞鐘鼓為樂紂聞之曰西伯改行吾無憂矣<hi>通志殷紂本紀</hi>
　日格子曰孔子稱文王至德今是説者不亦異乎靈<lb/>
　臺靈沼戒民勿亟七十里之囿芻蕘雉兎與民同之<lb/>
　皆文王事也事於斯則德於斯文王何心哉以是為<lb/>
　隂孰謂之陽以是為陽孰謂之隂戰國謀士以私意<lb/>
　窺聖人一至於是而史家信之烏乎陋矣<lb/>
<pb n="KR2o0018_WYG_005-11a"/>
兖國公主下降將行册禮宿諫曰陛下昔封兩長公主未<lb/>
嘗册命今施之愛女殆非漢明帝所謂我子豈得與先<lb/>
帝子等之義也<hi>宋史胡宿傳</hi>
　日格子曰漢明盛德之言然非先王仁率親義率祖<lb/>
　之道也若公主下降其當行册禮與否國有舊章循<lb/>
　之而已失於前者如不可追則宿之言其亦義也夫<lb/>
被命接伴金國賀生辰使金厯九月晦與統天厯不合<lb/>
崈接使者以恩意乃徐告以南北厯法異同合從㑹慶<lb/>
<pb n="KR2o0018_WYG_005-11b"/>
節正日隨班上壽金使初難之卒屈服孝宗喜謂崈曰<lb/>
使人聽命成禮而還卿之力也<hi>宋史丘崈傳</hi>
　日格子曰正日上壽禮之大節也或以厯之不同聽<lb/>
　其自行則於國體所損多矣崈乎崈乎可謂能接伴<lb/>
　乎<lb/>
寗武子来聘公與之宴為賦湛露及彤弓不辭又不答<lb/>
賦使行人私焉對曰臣以為肄業及之也昔諸侯朝正<lb/>
於王王宴樂之於是乎賦湛露則天子當陽諸侯用命<lb/>
<pb n="KR2o0018_WYG_005-12a"/>
也諸侯敵王所愾而獻其功王於是乎賜之彤弓一彤<lb/>
矢百玈弓矢千以覺報宴今陪臣来繼舊好君辱貺之<lb/>
其敢干大禮以自取戾<hi>左傳文公四年</hi>
　日格子曰寗武子之不拜湛露彤弓禮也二詩何詩<lb/>
　也而歌於魯侯之堂乎其言曰肄業及之忠告而婉<lb/>
子墨衰絰梁𢎞御戎莱駒為右敗秦師亍殽遂墨以葬<lb/>
文公晉於是始墨<hi>左傳僖公三十三年</hi>
　日格子曰墨衰絰而從戎禮之變也禮變於不得已<lb/>
<pb n="KR2o0018_WYG_005-12b"/>
　寇不于門庭而興戎以襲人非不得已也不得已而<lb/>
　墨可也非不得已而墨謂之何哉遂墨以葬可乎可<lb/>
　墨也亦可復也<lb/>
茂州夷剽境上懼討乞降乃縛奴將殺之取血以受盟<lb/>
抃使易用牲皆讙呼聽命<hi>宋史趙抃傳</hi>
　日格子曰古者六畜不相為用故用人于社春秋重<lb/>
　之彼茂州夷之於我可乎雖然廢盟則何以繫其心<lb/>
　易人以牲抃得之矣<lb/>
<pb n="KR2o0018_WYG_005-13a"/>
太史公曰鼂錯為國逺慮禍反近身袁盎權説初寵後<lb/>
辱故古者諸侯地不過百里山海不以封毋親夷狄以<lb/>
疏其屬盖謂吳邪母為權首反受其咎豈盎錯邪<hi>史記吳王</hi>
<hi>濞傳</hi>
　日格子曰王制言名山大澤不以封不可為井田以<lb/>
　業民也太史公懲吳之富彊逆亂謂先王山澤不封<lb/>
　者以是故豈其然哉昔者齊之封實負東海魯之封<lb/>
　實環泰山山澤之名且大者孰加於是而齊魯卒為<lb/>
<pb n="KR2o0018_WYG_005-13b"/>
　望國抑何異也婁敬論周都洛陽謂諸侯四方貢職<lb/>
　道里均矣者是也其曰不欲依險阻令後世驕奢以<lb/>
　虐民者無乃太過乎<lb/>
右將軍建前將軍信并軍三千餘騎獨逢單于兵與戰<lb/>
一日餘建盡亡其軍獨以身得亡去自歸大將軍大將<lb/>
軍問其罪議郎周霸曰建棄軍可斬以明將軍之威正<lb/>
閎長史安曰兵法小敵之堅大敵之禽也今建以數千<lb/>
當單亍數萬力戰士盡不敢有二心自歸不當斬大將<lb/>
<pb n="KR2o0018_WYG_005-14a"/>
軍曰青職雖當斬將以臣之尊寵而不敢自擅專誅於<lb/>
境外而具歸天子天子自裁之於是以見為人臣不敢<lb/>
專權不亦可乎遂囚建詣行在所<hi>史記衛青傳</hi>
　日格子曰周亞夫不聽天子詔文帝以為眞將軍衞<lb/>
　青以蘇建歸天子自裁抑何異也令出不可貳罪疑<lb/>
　不敢專夫固各有當也<lb/>
宋祖帝乙鄭祖厲王猶上祖也<hi>左傳文公三年</hi>
　日格子曰宋王者之後其祖帝乙禮也鄭諸侯而祖<lb/>
<pb n="KR2o0018_WYG_005-14b"/>
　天子謂有功也有功而廢禮可乎魯之郊禘非禮也<lb/>
　鄭祖亦云<lb/>
建炎南渡之初車駕已幸錢塘而留張忠獻公於平江<lb/>
以為後鎮時故兵部侍郎湯公實為守將一日聞有赦<lb/>
令當至心獨疑之亟走以白張公公曰姑遣吏屬知書<lb/>
解事者馳徃發視有故則緩驛騎而先取以歸湯公遣<lb/>
官徃視乃明受偽詔也則又以告曰是則其可宣乎張<lb/>
公曰不然事已至此胡可匿且卒徒解於望賜吾屬先<lb/>
<pb n="KR2o0018_WYG_005-15a"/>
受禍矣又何忠之能輸哉湯公曰然則宜奈何張公曰<lb/>
今便發庫錢以示行賞之意乃屏偽赦而隂取故府所<lb/>
藏登極赦書置輿中迎登譙門讀而張之即損其階禁<lb/>
無敢輙登者而散給金帛如常時郊賚故事則可矣湯<lb/>
公行之於是人情畧定乃決大計<hi>朱子書偽詔後</hi>
　日格子曰此史所謂秘不宣者也其機權曲折乃如<lb/>
　此哉不然仗義連謀討賊復辟亦固當如史之所稱<lb/>
　者然人心一譁為力難矣甚矣湯東野之先見有功<lb/>
<pb n="KR2o0018_WYG_005-15b"/>
　於魏公也甚矣湯東野之先見有功於魏公也<lb/>
初王拱辰議𣙜河北鹽方平見曰河北再𣙜鹽何也帝<lb/>
曰始立洪耳方平曰昔周世宗以鹽課均之税中今兩<lb/>
税鹽鐵是也豈非再𣙜乎帝驚悟方平請直降手詔罷<lb/>
之<hi>宋史張方平傳</hi>
　日格子曰法有異代民無異代茍不參焉而輙有所<lb/>
　舉能無如河北再𣙜鹽者乎抑豈惟異代執政者不<lb/>
　求諸故雖一代亦有之<lb/>
<pb n="KR2o0018_WYG_005-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0018_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學史卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷四</head> <lb/>
    <p>
<pb n="KR2o0018_WYG_004-1a"/>
欽定四庫全書<lb/>
　學史卷四<lb/>
　　　　　　　　　　　　　明　邵寶　撰<lb/>
　　已<hi>凡二十九章</hi>
齊晏桓子卒晏嬰屨縗斬苴絰帶杖菅屨食鬻居倚廬<lb/>
寢苫枕草其老曰非大夫之禮也曰唯卿為大夫<hi>左傳襄公</hi>
<hi>十七年</hi>
　日格子曰父母之喪無貴賤一也齊䟽之服飦粥之<lb/>
<pb n="KR2o0018_WYG_004-1b"/>
　食自天子達今曰禮卿大夫士異何居斯禮也周其<lb/>
　衰矣衞幕布魯幕綃魯衞之所謂禮也非三代之通<lb/>
　禮也晏子之老所謂大夫之禮者亦然故晏子不居<lb/>
　其曰唯卿為大夫者所謂巽以出之也<lb/>
伯夷叔齊孤竹君之二子也父欲立叔齊及父卒叔齊<lb/>
讓伯夷伯夷曰父命也遂逃去叔齊亦不肯立而逃之<lb/>
國人立其中子<hi>史記伯夷列傳</hi>
　日格子曰此萬古之髙義也使無中子則國絶矣為<lb/>
<pb n="KR2o0018_WYG_004-2a"/>
　夷齊者宜如何哉或曰二子之去以有中子故也<lb/>
燕昭王怨齊未嘗一日而忘報齊也燕國小辟逺力不<lb/>
能制於是屈身下士先禮郭隗以招賢者<hi>史記樂毅列傳</hi>
　日格子曰隗賢歟禮之誠是也使其未賢能母累於<lb/>
　明哉且後隗而至者禮之能如隗乎不能如隗是廣<lb/>
　其途而自塞之也聲之動物尚矣以虚鼓焉者未有<lb/>
　能得實應者也其固然哉<lb/>
<hi>闕</hi>
<pb n="KR2o0018_WYG_004-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0018_WYG_004-3b"/>
　<lb/>
　<lb/>
　<lb/>
　祀而知其必亡故自罪以存焉宗祀為重則身為輕<lb/>
　矣不然豈其不能死而如是邪孔子稱殷三仁㣲子<lb/>
　是先觀於斯知之矣<lb/>
楚師為陳叛故猶在繁陽韓獻子患之言於朝曰文王<lb/>
帥殷之叛國以事紂唯知時也今我易之難哉<hi>左傳襄公四年</hi>
<pb n="KR2o0018_WYG_004-4a"/>
　日格子曰文王率叛國以事紂臣道也楚非晉君也<lb/>
　謂爭陳為易之何居韓厥於是乎失言矣雖然爭地<lb/>
　以戰是自為紂也何叛之能率而援文王以為言哉<lb/>
龍廷權安南留後遣弟明㫤掌書記黄成雅来貢㑹含光<lb/>
殿大宴上以成雅坐遠欲稍升位著訪於宰相王旦旦<lb/>
曰昔子産朝周周王饗以上卿之禮子産固辭受下卿<lb/>
之禮而還國家惠綏逺方優待客使固無嫌也乃升成<lb/>
雅于尚書省五品之次<hi>宋史交阯傳</hi>
<pb n="KR2o0018_WYG_004-4b"/>
　日格子曰周饗子産以上卿之禮謂物數也非位<lb/>
　也王旦引之以升成雅于尚書省五品之次可乎宋<lb/>
　之於龍廷固非周於鄭之比也以成雅儗子産何居<lb/>
虢公晉侯朝王王饗醴命之宥皆賜玉五㲄馬三匹非<lb/>
禮也<hi>左傳莊公十八年</hi>男䞇大者玉帛小者禽鳥以章物也女<lb/>
贄不過榛栗棗修以吿䖍也今男女同贄是無别也<hi>莊公</hi>
<hi>二十四年</hi>
　日格子曰異數而同其失也顯異贄而同其失也㣲<lb/>
<pb n="KR2o0018_WYG_004-5a"/>
　君子表㣲故大夫宗婦覿用幣書<lb/>
梁孝王使人殺故吳相袁盎景帝召田叔案梁具得其<lb/>
事還報景帝曰梁有之乎叔對曰死罪有之上曰其事<lb/>
安在田叔曰上毋以梁事為也上曰何也曰今梁王不<lb/>
伏誅是漢法不行也如其伏法而太后食不甘味臥不<lb/>
安席此憂在陛下也景帝大賢之<hi>史記田叔傳</hi>
　日格子曰此即所謂經術吏之所處也<lb/>
田叔為魯相初到民自言相訟王取其財物百餘人田<lb/>
<pb n="KR2o0018_WYG_004-5b"/>
叔取其渠率二十人各笞五十餘各搏二十怒之曰王<lb/>
非若主邪何自敢言若主魯王聞之大慙發中府錢使<lb/>
相償之相曰王自奪之使相償之是王為惡而相為善<lb/>
也相母與償之於是王乃盡償之<hi>史記田叔傳</hi>
　日格子曰田叔之感魯王善矣當是時使王聞之自<lb/>
　若也叔則奈何曰諫諫不聽去叔盖能之<lb/>
桓公實怒少姬南襲蔡管仲因而伐楚責包茅不入貢<lb/>
於周室桓公實北征山戎而管仲因而令燕修召公之<lb/>
<pb n="KR2o0018_WYG_004-6a"/>
政於柯之㑹桓公欲背曹沬之約管仲因而信之諸侯<lb/>
由是歸齊故曰知與之為取政之寶也<hi>史記管夷吾傳</hi>
　日格子曰桓公管仲之為霸也者斯數言者盡之矣<lb/>
方晏子伏莊公尸哭之成禮然後去豈所謂見義不為<lb/>
無勇者邪<hi>史記管晏列傳</hi>
　日格子曰嬰之言曰人有君而人弑之吾安得而死<lb/>
　之吾安得而亡之雖然死與亡義之所不得也抑亦<lb/>
　不得而討之乎禮曰臣弑君凡在官者殺無赦子弑<lb/>
<pb n="KR2o0018_WYG_004-6b"/>
　父凡在宮者殺無赦嬰惟不明此義是以至此非獨<lb/>
　無勇也<lb/>
無忌讒太子於平王王怒囚伍奢而使城父司馬奮揚<lb/>
徃殺太子行未至奮揚使人先告太子太子亡奔宋無<lb/>
忌言於平王曰伍奢有二子皆賢不誅且為楚憂可以<lb/>
其父質而召之王使使謂伍奢曰能致汝二子則生不<lb/>
能則死伍奢曰尚必来員必不来王使人召二子曰来<lb/>
吾生汝父不来今殺奢也伍尚欲徃員曰楚非欲以生<lb/>
<pb n="KR2o0018_WYG_004-7a"/>
我父也恐有脱者後生患不如奔他國借力以雪父之<lb/>
耻俱滅無為也伍尚曰我知徃終不能全父命然恨父<lb/>
召我以求生而不徃後不能雪耻終為天下笑耳謂員<lb/>
可去矣汝能報殺父之讎我將歸死尚既就執伍胥遂<lb/>
亡聞太子建在宋徃從之<hi>史記伍子胥傳</hi>
　日格子曰伍尚之就死正也胥之逃生權也雖然胥<lb/>
　豈真知權哉胥而知權則必假力彊國問罪于楚逐<lb/>
　不當立者取讒臣無忌戮之于市乃退而耕焉可也<lb/>
<pb n="KR2o0018_WYG_004-7b"/>
　不知出此而引吳入郢其為辱有不忍言者仇一人<lb/>
　而戕一國此申包胥之所謂以甚也胥豈真知權哉<lb/>
　雖然為尚也易為胥也難<lb/>
宋襄夫人襄王之姊也昭公不禮焉夫人因戴氏之族<lb/>
以殺襄公之孫孔叔公孫鍾離及大司馬公子卬皆昭<lb/>
公之黨也司馬握節以死故書以官司城蕩意諸来奔<lb/>
效節於府人而出公以其官逆之皆復之亦書以官皆<lb/>
貴之也<hi>左傳文公八年</hi>
<pb n="KR2o0018_WYG_004-8a"/>
　日格子曰前志有之大夫死命又曰有官守者不得<lb/>
　其職則去故司馬握節死司城效節出春秋皆以官<lb/>
　書死去異乎死道一去道二有去於幾者有去於遽<lb/>
　者去於幾者與死道同去於遽者與死道異<lb/>
莒紀公生太子僕又生季佗愛季佗而黜僕且多行無<lb/>
禮於國僕因國人以弑紀公以其寳玉來奔納諸宣公<lb/>
公命與之邑曰今日必授季文子使司寇出諸竟曰今<lb/>
日必逹<hi>左傳文公十八年</hi>
<pb n="KR2o0018_WYG_004-8b"/>
　日格子曰季文子三思而行其出莒僕曰今日必達<lb/>
　何其不再且三也私意之起實與於己巳無與焉何<lb/>
　惑之有莒僕是也若使齊納賂事與僕殊故三思而<lb/>
　私起焉爾不然則文子之决不勝其疑疑之時恒多<lb/>
　而决之時恒少乎未可執是而疑仲尼之論也<lb/>
仲以君命召惠伯其宰公冉務人止之曰入必死叔仲<lb/>
曰死君命可也公冉務人曰若君命可死非君命何聽<lb/>
弗聽乃入殺而埋之馬矢之中<hi>左傳文公十八年</hi>
<pb n="KR2o0018_WYG_004-9a"/>
　日格子曰伍尚召於楚平惠伯召於宣公皆君命也<lb/>
　皆死尚徃以父質也惠伯何居宣公與聞乎殺惡之<lb/>
　謀其召惠伯盖欲成其謀爾而惠伯以君命故竟蹈<lb/>
　其難好仁不好學其蔽也愚惠伯之謂矣是故伍尚<lb/>
　死以成孝惠伯之死愚哉<lb/>
子文之孫箴尹克黄使於齊還及宋聞亂其人曰不可<lb/>
以入矣箴尹曰棄君之命獨誰受之君天也天可逃乎<lb/>
遂歸復命而自拘於司敗<hi>在傳宣公四年</hi>
<pb n="KR2o0018_WYG_004-9b"/>
　日格子曰箴尹知無所逃之義申生之流也雖然申<lb/>
　生必死箴尹不必死其無逃同其所以無逃異<lb/>
舜知任不專則功不成業不世則知不周鯀雖治水無<lb/>
功而禹為其子九年之間足知利害不使易業故首命<lb/>
禹為司空平水土誅父用子而舜無疑心戮力勤王而<lb/>
禹無仇色<hi>通志帝舜紀</hi>
　日格子曰鯀治水九年禹從之乎不從也賛之乎不<lb/>
　賛也今皆不可知矣書稱鯀方命圯族楚詞稱鯀婞<lb/>
<pb n="KR2o0018_WYG_004-10a"/>
　直其何有於禹之言哉不然禹受命治水時方娶塗<lb/>
　山前此盖弱矣或未之能從且賛也雖然禹聖人也<lb/>
　舜之用之豈專為世業哉任大事而求人於世抑舜<lb/>
　不可謂無意焉耳且舜以天下而用禹何疑之有禹<lb/>
　以天下而用於舜何仇之有而後儒云爾哉甚矣其<lb/>
　以常人之心窺聖人也<lb/>
周公之代成王治南面倍依以朝諸侯及七年後還政<lb/>
成王北面就臣位匔匔如畏然初成王少時病周公乃<lb/>
<pb n="KR2o0018_WYG_004-10b"/>
自揃其蚤沈之河以祝於神曰王少未有識奸神命者<lb/>
乃旦也亦藏其䇿於府成王病有瘳及成王用事人或<lb/>
譖周公周公奔楚成王發府見周公禱書乃泣反周公<lb/>
<hi>史記魯周公世家</hi>
　日格子曰公辟流言盖嘗居東矣鴟鴞之詩可以觀<lb/>
　情九罭之詩可以觀度魯公封也不之魯而楚之之<lb/>
　乎他日公病將没曰必葬我成周明不敢離王也而<lb/>
　曰避譖之楚何居楚夷狄之國也公且膺之而忍一<lb/>
<pb n="KR2o0018_WYG_004-11a"/>
　朝居邪且公前事武王後事成王病也禱也藏冊而<lb/>
　祕也讒且譖而居東與奔楚也天動威王發書以泣<lb/>
　而反之也何其同也史氏之附㑹一至於是夫何足<lb/>
　辯而亦必辯焉者盖不欲使誣詞之加於公也<lb/>
君子曰宋宣公可謂知人矣立穆公其子饗之命以義<lb/>
夫<hi>左傳隱公三年</hi>
　日格子曰宋穆公可謂知禮矣從禮而不從君不從<lb/>
　君乃所以深從之也不賢而能之乎故曰宣公可謂<lb/>
<pb n="KR2o0018_WYG_004-11b"/>
　知人矣此之謂也雖然穆公於馮夷二子擇賢而立<lb/>
　以靖社稷立馮則權立夷則正皆賢者之亊宣公之<lb/>
　知人固不繫于其子之饗不饗也今以其子之饗而<lb/>
　蔽宣公之知人命以義者固若是哉公羊氏曰君子<lb/>
　大居正此則君子之論也<lb/>
君子以二公子之立黔牟為不度矣夫能固位者必度<lb/>
於本末而後立衷焉不知其本不謀知本之不枝弗强<lb/>
詩云本枝百世<hi>左傳莊公六年</hi>
<pb n="KR2o0018_WYG_004-12a"/>
　日格子曰宣公烝於夷姜而生汲子又娶汲子之妻<lb/>
　而生壽及朔三子者皆非所當立也况朔搆汲子并<lb/>
　及於壽無故以死則朔也烏得為君黔牟之立謂之<lb/>
　不度見成敗而忘義理君子之論豈其然哉<lb/>
鬻拳强諫楚子楚子弗從臨之以兵懼而從之鬻拳曰<lb/>
吾懼君以兵罪莫大焉遂自刖君子謂鬻拳可謂愛君<lb/>
矣諫以自納於刑刑猶不忘納君於善<hi>左傳莊公十九年</hi>
　日格子曰用兵脅君幸而從焉則刖以志罪鬻拳之<lb/>
<pb n="KR2o0018_WYG_004-12b"/>
　志行矣當是時也使君不從將加兵否乎以是為愛<lb/>
　愛其所愛非人臣之所謂愛也<lb/>
鄭靈公食大夫黿召子公而弗與也子公怒染指於鼎<lb/>
嘗之而出公怒欲殺子公子公與子家謀先子家曰畜<lb/>
老猶憚殺之而况君乎反譖子家子家懼而從之君子<lb/>
曰仁而不武無能達也<hi>左傳宣公四年</hi>
　日格子曰易稱神武不殺傳曰我戰則克故人有不<lb/>
　仁仁者必武歸生與聞乎弑止弑君者以畜老憚殺<lb/>
<pb n="KR2o0018_WYG_004-13a"/>
　乂懼而與乎弑君子謂其仁而不武豈知仁者乎吾<lb/>
　於歸生謂之不仁不謂之不武<lb/>
君子謂子然於是不忠茍有可以加於國家者棄其邪<lb/>
可也故用其道不棄其人詩云蔽芾甘棠勿剪勿伐召<lb/>
伯所苃思其人猶愛其樹况用其道而不恤其人乎子<lb/>
然無以勸能矣<hi>左傳定公九年</hi>
　日格子曰春秋繁刑子産鑄書於鼎以救弊也叔向<lb/>
　尚謂終其世必敗况析之竹刑又改刑鼎之舊乎亂<lb/>
<pb n="KR2o0018_WYG_004-13b"/>
　獄滋豐如叔向所云無足怪者析著書列刑名家有<lb/>
　曰君父於臣子無厚固不仁者駟歂殺之乃其自取<lb/>
　而謂之不忠乎<lb/>
彧病留壽春操饋之食發視乃空器也於是飲藥而卒<lb/>
時年五十<hi>漢書茍彧傳</hi>蘇氏曰荀文若聖人之徒也其才似<lb/>
張子房道似伯夷<hi>蘇文</hi>
　日格子曰彧盖有志於天下者然不能擇所輔於始<lb/>
　及其不可輔也亦末如之何也已矣朱子自殺之書<lb/>
<pb n="KR2o0018_WYG_004-14a"/>
　殆亦哀之也乎彧也病於知者也何敢望仁蘇子曰<lb/>
　文若才似子房子房能用髙祖而彧不能用操子房固<lb/>
　如是乎又曰道似伯夷伯夷避紂居北海之濱彧當<lb/>
　操之時亦可避矣而且事焉伯夷固如是乎予嘗為<lb/>
　之説曰文若志似管仲而才不逮心似召忽而道未<lb/>
　聞然非揚雄比也<lb/>
屈到嗜芰有疾召其宗老而屬之曰祭我必以芰及祥<lb/>
宗老將薦芰屈建命去之君子曰違而道<hi>國語楚屈到</hi>
<pb n="KR2o0018_WYG_004-14b"/>
　日格子曰臨終之命曷為為治乎曷為為亂乎非以<lb/>
　時知之以理知之順理為治逆理為亂是故短喪之<lb/>
　從為非而嫁妾之從為是薦芰之違為是而易簀之<lb/>
　違為非<lb/>
君子曰盡心力以事君舍藥物可也<hi>左傳昭公十九年</hi>
　日格子曰人子之於君父當無所不盡其心力若以<lb/>
　藥物有毒故舍焉以幸免弑君之罪豈所謂盡心力<lb/>
　者邪故曰事親者不可以不知醫知而弗專斯得之<lb/>
<pb n="KR2o0018_WYG_004-15a"/>
　矣<lb/>
晉平公使范昭觀齊國之政景公錫之宴晏子在前范<lb/>
昭趨曰願君之倅樽以為壽景公顧左右曰酌寡人樽<lb/>
獻之客晏子撤去樽范昭不説起舞顧太師曰子為我<lb/>
奏成周之樂願舞太師對曰盲臣不習范昭起出門景<lb/>
公謂晏子曰晉使范昭觀國政今子怒使者將奈何晏<lb/>
子曰范昭非不知禮也是欲試吾君嬰故不從召太師<lb/>
而問之對如晏子於是范昭歸報平公曰齊未可并也<lb/>
<pb n="KR2o0018_WYG_004-15b"/>
吾試其君晏子知之吾犯其樂太師知之孔子聞之曰<lb/>
善乎晏子不出爼豆之間折衝千里<hi>韓詩外傳范昭</hi>
　日格子曰春秋之時知禮樂者稱起札二子嬰也師<lb/>
　也亦可與於此乎起札考文嬰師守器考文存乎學<lb/>
　守器存乎節<lb/>
　<lb/>
　<lb/>
　學史卷四<lb/>
</p>
<p>
</p>
  </div>
</body>
</text>
</TEI>
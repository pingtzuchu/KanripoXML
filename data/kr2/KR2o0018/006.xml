<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷六</head> <lb/>
    <p>
<pb n="KR2o0018_WYG_006-1a"/>
欽定四庫全書<lb/>
　學史卷六<lb/>
　　　　　　　　　　　　　明　邵寶　撰<lb/>
　　未<hi>凡三十章</hi>
石奢為楚相其父殺人奢縱之而還繫請罪卒不受赦<lb/>
令自刎死<hi>史記循吏列傳</hi>
　日格子曰君子之論奢嘗謂竊負而逃舜為天子然<lb/>
　且可為而奢獨不可乎雖然下舜一等則奢其庶幾<lb/>
<pb n="KR2o0018_WYG_006-1b"/>
　矣其言曰不私其父非孝子也不奉主法非忠臣也<lb/>
　王赦其罪上惠也伏誅而死臣職也數言者亦豈茍<lb/>
　云哉<lb/>
范文正公方貴顯時置負郭常稔之田千畝號曰義田<lb/>
以養濟羣族之人日有食嵗有衣嫁娶凶葬皆有贍擇<lb/>
族之長而賢者主其計而時其出納焉日食人一升嵗<lb/>
衣人一縑嫁女者五十千再嫁者三十千娶婦者三十<lb/>
千再娶者十五千葬者如再嫁之數葬幼者十千族之<lb/>
<pb n="KR2o0018_WYG_006-2a"/>
聚者九十口嵗入給稻八百斛以其所入給其所聚沛<lb/>
然有餘而無窮仕而家居候代者與焉仕而居官者罷<lb/>
其給<hi>錢公輔義田記</hi>
　日格子曰程子論孀婦謂餓死事極小失節事極大<lb/>
　何范氏義田有再嫁之給也程子扶世教而立言范<lb/>
　公處世變而立法其皆有所見乎然則再嫁之給倍<lb/>
　再娶者何不能再娶者貧不能不再嫁者尤貧此事<lb/>
　勢之固然也<lb/>
<pb n="KR2o0018_WYG_006-2b"/>
梁主素善鍾律欲釐正雅樂乃自制四器名之為通每<lb/>
通施三絃黄鍾絃用二百七十絲長九尺應鍾絃用一<lb/>
百四十二絲長四尺七寸四分差彊中間十律以是為<lb/>
差因以通聲轉推月氣悉無差違而還相得中又制十<lb/>
二笛黄鍾笛長三尺八寸應鍾笛長二尺三寸中間十<lb/>
律以是為差以寫通聲飲古鍾玉律並皆不差於是被<lb/>
以八音施以七聲莫不和韻<hi>隋書音樂志</hi>五季周顯德中詔<lb/>
王朴考正雅樂朴以為十二律管互吹難得其真乃依<lb/>
<pb n="KR2o0018_WYG_006-3a"/>
京房為律准以九尺之絃十三依管長短分寸設柱用<lb/>
七聲為均樂成而和<hi>五代史王朴傳</hi>
　日格子曰律和聲和以天也蕭梁之通王朴之凖和<lb/>
　以人也律之制起於竹而通與凖皆成於絲古語有<lb/>
　之絲不如竹其達於天人乎雖然後世又有用簫笛<lb/>
　和聲者簫笛亦竹也然始之刋鑿終之抑按非人而<lb/>
　孰為之簫笛異於律固然哉固然哉<lb/>
劉子𤣥中宗時遷太子左庶子兼崇文館學士皇太子<lb/>
<pb n="KR2o0018_WYG_006-3b"/>
將釋奠國學有司具儀從臣著衣冠乗馬子𤣥議古大<lb/>
夫以上皆乗車今陵廟巡謁王公冊命士庶親迎則盛<lb/>
服冠屨乗輅車他事無車故貴賤通乗馬韈而鐙跣而<lb/>
鞍非唯不師於古亦自取笑流俗太子從之因著為定<lb/>
令<hi>唐書劉子𤣥傳</hi>
　日格子曰曲禮之目衆矣未有不便於人者朝服乗<lb/>
　馬且執笏焉於曲禮何當哉於是知子𤣥之議之為<lb/>
　當也<lb/>
<pb n="KR2o0018_WYG_006-4a"/>
考錢氏之始終非有德澤施其一方百年之際虐用其<lb/>
人甚矣其動於氣象者豈非其孽歟<hi>五代史吳越世家</hi>
　日格子曰此歐陽子之論也蘇子之記表忠觀也其<lb/>
　論則又有異於是者盖庇民之惠虐民之令固不相<lb/>
　掩其服而歸于宋免民於兵革之苦者亦不可誣也<lb/>
　君子盍參觀之<lb/>
贈其父故滄州刺史兵部尚書母夫人鄭氏梁國太夫<lb/>
人得立廟祭三代曾祖都水使者府君祭初室祖安東<lb/>
<pb n="KR2o0018_WYG_006-4b"/>
司馬贈襄州刺史府君祭二室兵部府君祭東室<hi>韓文田氏</hi>
<hi>先廟碑</hi>
　日格子曰初室其西上乎二室次之東室又次之今<lb/>
　之祠堂近是盖左昭右穆異廟之制也西上東下同<lb/>
　堂之位也古者祫祭太祖東向户在東也今之户非<lb/>
　古之户矣是以雖存西上之尊而穆位無所於列且<lb/>
　對越者難於西向故以次而東盖禮之變也自唐則<lb/>
　然矣且昌黎深於禮者其叙此也安然而無異詞則<lb/>
<pb n="KR2o0018_WYG_006-5a"/>
　唐以上盖已行之論者不考堂之異同與户之南東<lb/>
　而輙欲以左右昭穆施于堂中豈其未之考歟<lb/>
宋殺其大夫何以不名宋三世無大夫三世内娶也<hi>公羊</hi>
<hi>傳僖公二十五年</hi>
　日格子曰諸侯不内娶説者以為不臣妻之父也如<lb/>
　其禮也可行於諸侯而不可行於天子乎天下莫非<lb/>
　王臣天子則何娶而可天子娶於諸侯古之人皆然<lb/>
　不以親故廢尊亦不以尊故廢親親有時乎伸尊有<lb/>
<pb n="KR2o0018_WYG_006-5b"/>
　時乎屈且以諸父則周公臣成王以諸兄則㣲子臣<lb/>
　紂妻之父獨胡為其不可臣也斯禮也可行於天子<lb/>
　而不可行於諸侯乎<lb/>
從璟從莊宗戰數有功為金槍指揮使明宗軍變于魏<lb/>
莊宗謂從璟曰爾父於國有大功今為亂軍所逼爾宜<lb/>
自徃宣朕意從璟馳至衛州為元行欽所執將殺之從<lb/>
璟呼曰願歸衛天子行欽釋之莊宗憐其言賜名從璟<lb/>
從莊宗如汴州將士多亡於道獨從璟不去左右或勸<lb/>
<pb n="KR2o0018_WYG_006-6a"/>
其逃禍從璟不聽莊宗聞明宗已渡黎陽復欲遣從璟<lb/>
通問行欽以為不可遂殺之歐陽子曰君父人倫之大<lb/>
本忠孝臣子之大節豈其不相為用而又相害者乎抑<lb/>
私與義而已耳盖以其私則兩害以其義則兩得其父<lb/>
以兵攻其君為其子者從父乎從君乎曰身從其居志<lb/>
從其義可也身居君所則從君居父所則從父其從於<lb/>
君者必辭其君曰子不可以射父願無與兵焉則又號<lb/>
泣而呼其父曰盍捨兵而歸我君乎君敗則死之父敗<lb/>
<pb n="KR2o0018_WYG_006-6b"/>
則終喪而事君其從於父者必告之曰君不可以射也<lb/>
盍捨兵而歸吾君乎君敗則死之父敗待罪於君君赦<lb/>
已則終喪而事之從璟之於莊宗知所從而得其死矣<lb/>
<hi>五代史唐明宗家人傳</hi>
　日格子曰昔者鄭子蘭從晉侯伐鄭而請無與圍鄭<lb/>
　君子以為知義況君父之際哉身從其居志從其義<lb/>
　孰謂從璟者處亂且遽而能善其所處如此哉歐陽<lb/>
　公此論其得於禮矣<lb/>
<pb n="KR2o0018_WYG_006-7a"/>
太史公曰淮南衡山親為骨肉疆土千里列為諸侯不<lb/>
務遵藩臣職以承輔天子而專挾邪僻之計謀為畔逆<lb/>
仍父子再亡國亦其俗薄臣下漸靡使然也夫荆楚僄<lb/>
勇輕悍好作亂乃自古記之矣<hi>史記淮南衡山列傳</hi>
　日格子曰孔子曰夷狄之有君不如諸夏之亡也太<lb/>
　史公叙淮南衡山列傳在東越朝鮮西南夷之後豈<lb/>
　亦孔子之意邪淮南衡山故荆地也春秋於楚以州<lb/>
　舉或人焉者不惟其地惟其道耳用夷禮則夷之盖<lb/>
<pb n="KR2o0018_WYG_006-7b"/>
　春秋則然吾於淮南衡山抑何異哉<lb/>
太子燕㑹衆賓客數十人太子建議曰君父各有篤疾<lb/>
有藥一丸可救一人當救君邪父邪衆人紛紜或父或<lb/>
君時原在坐不與比論太子諮之原勃然對曰父也太<lb/>
子亦不復難之<hi>魏邴原傳</hi>
　日格子曰天下事之難處莫甚於此忠臣孝子亦各<lb/>
　自盡而已他人無與焉而問之何居得非欲假其言<lb/>
　以濟已私邪家國之事固非一丸藥之可喻也一彼<lb/>
<pb n="KR2o0018_WYG_006-8a"/>
　一此並行而相悖無足怪者抑亦豈不可求兩全之<lb/>
　道乎不然為棄疾<hi>楚令尹子南子</hi>則有君臣而無父子為子<lb/>
　胥則有父子而無君臣皆非君子所以處忠孝者也<lb/>
　或曰原為曹丕謀故曰父也云丕獨無君乎丕之無<lb/>
　君久矣原之言是助之也使管寧當是問也則如之<lb/>
　何易曰君子之道或出或處或黙或語寧旣隱矣其<lb/>
　將黙乎<lb/>
含兄畿咸寧中得疾就醫自療遂死於醫家家人迎喪<lb/>
<pb n="KR2o0018_WYG_006-8b"/>
旐每繞樹而不可解引喪者顛仆稱畿言曰我壽命未<lb/>
死但服藥太多傷我五臟耳今當復活慎無葬也其父<lb/>
祝之曰若爾有命復生豈非骨肉所願不爾葬也旐乃<lb/>
解及還其婦夢之其母及家人又夢之含乃曰非常之<lb/>
事古則有之乃發棺果有生驗然氣息甚㣲飲哺將護<lb/>
累月猶不能語飲食所須託之以夢含乃絶棄人事躬<lb/>
親侍養足不出户者十有三年<hi>晉書顔含傳</hi>
　日格子曰人死而復蘇者有之畿蘇矣能夢而不能<lb/>
<pb n="KR2o0018_WYG_006-9a"/>
　言久之復死何也魂魄合而為人離散則死若畿者<lb/>
　殆隂復而陽不復歟不然則其周旋不舍者何物也<lb/>
　邪<lb/>
董晉為宰相時五月朔㑹朝天子在位公卿百執事在<lb/>
廷侍中賛百僚賀中書侍郎平章事竇參攝中書令當<lb/>
傳詔疾作不能事凡將大朝㑹當事者旣受命皆先日<lb/>
習儀于時未有詔公卿相顧晉逡巡進北面言曰攝中<lb/>
書令臣某病不能事臣請代某事於是南面宣致詔詞<lb/>
<pb n="KR2o0018_WYG_006-9b"/>
事已復位進退甚詳<hi>韓文董晉行狀</hi>
　日格子曰董晉代竇參宣致詔詞於習儀所而先曰<lb/>
　云云時公卿相顧而晉進退甚詳可為倉卒應事之<lb/>
　法<lb/>
釐侯卒太子共伯餘立共伯弟和有寵於釐侯多予之<lb/>
賂和以其賂賂士以襲攻共伯於墓上共伯入釐侯羨<lb/>
自殺衛人因立和為衛侯是為武公<hi>史記衛康叔世家</hi>
　日格子曰予觀淇澳之風抑之雅盖嘗歎武公之德<lb/>
<pb n="KR2o0018_WYG_006-10a"/>
　粹矣季札觀樂又盛稱其德其没也謂之睿聖武公<lb/>
　而史記乃有殺兄代立之説何其不類也昔者吾友<lb/>
　李天瑞嘗問武公孟子人品於予予以聖人之徒答<lb/>
　之行不義殺不辜武公豈為之哉武公豈為之哉不<lb/>
　然則史遷所聞誤矣<lb/>
且朕旣不德無以佐百姓今崩又使人重服久臨以離<lb/>
寒暑之數以重吾不德也謂天下何<hi>史記漢文帝本紀</hi>
　日格子曰短喪之令出於漢文而行於景天下後世<lb/>
<pb n="KR2o0018_WYG_006-10b"/>
　言不韙不歸之景而歸之文何也文賢者也以賢者<lb/>
　為父且為君景烏得而違之是故責文而舍景亦春<lb/>
　秋之意也<lb/>
居喪用喪禮除喪用吉禮因事而行乃常道也今若為<lb/>
開樂張宴則是特為一喜慶之事失禮意害人情無大<lb/>
於此雖曰故事祖宗亦不盡行<hi>伊川文集論開樂御宴</hi>
　日格子曰除喪用吉禮因事而行允乎禮哉<lb/>
鄒志完第進士調揚州潁昌府教授呂公著范純仁為<lb/>
<pb n="KR2o0018_WYG_006-11a"/>
守皆禮遇之純仁屬撰樂語浩辭純仁曰翰林學士亦<lb/>
為之浩曰翰林學士則可祭酒司業則不可純仁敬謝<lb/>
<hi>宋史鄒浩傳</hi>
　日格子曰成化初章編修懋黄編修仲昭莊檢討㫤<lb/>
　以史官辭撰煙火致詞盖聞志完之風而興起者歟<lb/>
　時無敬謝之人卒使三子上疏論列得罪以去能不<lb/>
　媿純仁乎<lb/>
昔三代之君皆在河洛之間故嵩髙為中嶽而四嶽各<lb/>
<pb n="KR2o0018_WYG_006-11b"/>
如其方四瀆咸在山東至秦稱帝都咸陽則五嶽四瀆<lb/>
皆并在東方自五帝以至秦軼興軼衰名山大川或在<lb/>
諸侯或在天子<hi>史記封禪書</hi>
　日格子曰名山大川曷為表也為天下表也三代命<lb/>
　祀位則奠矣故君有易都祀無易望偏安者望可以<lb/>
　通乎未能治其人而欲有事於神是誣神也其誰饗<lb/>
　之然則在諸侯者何如諸侯之地固天子之地也<lb/>
客有見髠於梁惠王惠王屏左右獨坐而再見之終無<lb/>
<pb n="KR2o0018_WYG_006-12a"/>
言也惠王怪之以讓客客以謂髠髠曰固也吾前見王<lb/>
王志在驅逐後復見王王志在音聲吾是以黙然客具<lb/>
以報王王大駭曰嗟乎淳于先生誠聖人也前淳于先<lb/>
生之来人有獻善馬者寡人未及視㑹先生至後先生<lb/>
之来人有獻謳者未及試亦㑹先生来寡人雖屏人然<lb/>
私心在彼有之後淳于髠見一語連三日三夜無倦惠<lb/>
王欲以卿相位待之髠因謝去於是送以安車駕駟束<lb/>
帛加璧黄金百鎰終身不仕<hi>史記孟子荀卿列傳</hi>
<pb n="KR2o0018_WYG_006-12b"/>
　日格子曰孟子三見齊王而不言事髠之無言其迹<lb/>
　似之使其後所言者能出王道則髠亦何可訾哉雖<lb/>
　然髠受賜而辭位終身不仕游士之中盖亦莫之能<lb/>
　逮也<lb/>
趙孝成王德公子之矯奪晉鄙兵存趙乃與平原君計<lb/>
以五城封公子公子聞之意驕矜而有自功之色客有<lb/>
説公子曰物有不可忘或有不可不忘夫人有德於公<lb/>
子公子不可忘也公子有德於人願公子忘之也且矯<lb/>
<pb n="KR2o0018_WYG_006-13a"/>
魏王令奪晉鄙兵以救趙於趙則有功矣於魏則未為<lb/>
忠臣也公子乃自驕而功之竊為公子不取也於是公<lb/>
子立自責似若無所容者<hi>史記信陵君列傳</hi>
　日格子曰不可忘者以德報德也不可不忘者庶幾<lb/>
　乎無施勞矣在戰國時其言之近理者乎<lb/>
虞卿欲以信陵君之存邯鄲為平原君請封公孫龍聞<lb/>
之夜駕見平原君曰王舉君而相趙割東武城而<lb/>
封君者非以君有功也為親戚故也今信陵君存邯鄲<lb/>
<pb n="KR2o0018_WYG_006-13b"/>
而請封是親戚受城而國人計功也此甚不可平原君<lb/>
遂不聽虞卿<hi>史記平原君列傳</hi>
　日格子曰親戚不可計功乎無功而以親戚封封而<lb/>
　有罪可議也有功不可計也雖親戚也而封以功功<lb/>
　有小大猶罪有小大也罪有至於不可赦則功有至<lb/>
　於不可不計以是權之斯得之矣<lb/>
平原君家樓臨民家民家有躄者槃散行汲平原君美<lb/>
人居樓上臨見大笑之明日躄者至平原君門請願得<lb/>
<pb n="KR2o0018_WYG_006-14a"/>
笑者頭平原君笑應曰諾終不殺居嵗餘賓客門下舍<lb/>
人稍稍引去者過半平原君怪之門下一人前對曰以<lb/>
君之不殺笑躄者以君為愛色而賤士士即去耳於是<lb/>
平原君乃斬笑躄者美人頭自造門進躄者因謝焉其<lb/>
後門下乃復稍稍来<hi>史記平原君列傳</hi>
　日格子曰笑躄之必戮以成好士名此戰國之習也<lb/>
　設有賢君當此事也奈何賢君之後宫不使見躄而<lb/>
　笑也然意向之輕重在心甚㣲而士之去就異焉可<lb/>
<pb n="KR2o0018_WYG_006-14b"/>
　不慎哉可不慎哉<lb/>
遼西太守趙苞到官遣使迎母道經柳城值鮮卑萬餘<lb/>
人入塞寇鈔刼質苞母載以擊郡苞出戰對陳賊出母<lb/>
示苞苞悲號謂母曰為子無狀欲以㣲禄奉養朝夕不<lb/>
圖為母作禍昔為母子今為王臣唯當萬死無以塞罪<lb/>
母遥謂曰人各有命何得相顧以虧忠義苞即時進戰<lb/>
賊悉摧破其母為賊所害苞歸葬訖嘔血而死程子曰<lb/>
以君城降賊而求生其母固不可矣然亦當求所以生<lb/>
<pb n="KR2o0018_WYG_006-15a"/>
母之方奈何不顧而遽戰乎必不得已身徃降之可也<lb/>
徐庶於此盖得之矣<hi>後漢書趙苞傳</hi>
　日格子曰身可降城不可降然必有所託而圖為不<lb/>
　可破者而後可以言不降也茍身降而城隨之其與<lb/>
　幾何為苞計者守而不遽戰母庶其全乎或曰徐庶<lb/>
　何如曰庶無專城其為去也異於苞矣<lb/>
夫人姜氏歸于齊惡宣公也姪娣者不孤子之意也一<lb/>
人有子三人緩帶一日就賢也<hi>穀梁傳文公十八年</hi>
<pb n="KR2o0018_WYG_006-15b"/>
　日格子曰此以情言也禮在其中矣雖然禮無二嫡<lb/>
　故子有非嫡而母無非子奚必娣姪哉<lb/>
宋人請猛獲于衛衛人欲勿與石祁子曰不可天下之<lb/>
惡一也惡於宋而保於我保之何補得一夫而失一國<lb/>
與惡而棄好非謀也衛人歸之<hi>左傳莊公十二年</hi>
　日格子曰天下之惡一也此天下之名言也石祁子<lb/>
　盖碏之族執喪而不肯冠冕佩玉以聽卜者其為賢<lb/>
　久矣其能為是言也不亦宜乎<lb/>
<pb n="KR2o0018_WYG_006-16a"/>
閩人欲報仇或先食野葛而後趨仇家求鬭即死其處<lb/>
以誣仇人臻辯察格鬬狀被誣者徃徃釋去俗為之少<lb/>
變<hi>宋史王臻傳</hi>
　日格子曰予按察兩浙時聞三衢人亦有為此者盖<lb/>
　衢地與建寧地邇固宜有之又聞有藥可即治為政<lb/>
　者不可不知也<lb/>
徐鹿卿守建昌督府横取米五千斛鹿卿爭之曰守可<lb/>
去米不可得民恐失鹿卿請輸之以共命鹿卿曰民為<lb/>
<pb n="KR2o0018_WYG_006-16b"/>
守計則善矣守獨不為民計乎卒爭以免<hi>宋史徐鹿卿傳</hi>
　日格子曰建昌之民心即左内史之民心也然兒寛<lb/>
　之逋乃所當輸者鹿卿之所見取與寛異矣爭之不<lb/>
　亦宜乎<lb/>
公孫敖如京師不至而復丙戌奔莒<hi>左傳文公八年</hi>歸父如晉<lb/>
還自晉至笙遂奔齊<hi>宣公十八年</hi>楚箴尹克黄使於齊還及<lb/>
宋聞若敖氏旣滅其人曰不可以入矣箴尹曰棄君之<lb/>
命獨誰受之君天也天可逃乎遂歸復命而自拘於司<lb/>
<pb n="KR2o0018_WYG_006-17a"/>
敗<hi>宣公四年</hi>
　日格子曰箴尹守經歸父達權公孫敖違禮壞法者<lb/>
　也同使而異道如此夫<lb/>
石駘仲卒無適子有庶子六人卜所以為後者曰沐浴<lb/>
佩玉則兆五人者皆沐浴佩玉石祁子曰孰有執親之<lb/>
喪而沐浴佩玉者乎不沐浴佩玉石祁子兆衛人以龜<lb/>
為有知也<hi>禮記檀弓篇</hi>
　日格子曰凡卜欲其敬也故卜人言然非為執喪者<lb/>
<pb n="KR2o0018_WYG_006-17b"/>
　發也然則執喪而卜當奈何亦喪服而已禮固有喪<lb/>
　服冠者卜獨不可乎石祁子於是乎知禮<lb/>
王一嵗而有三年之喪二焉於是乎以喪賓宴又求彞<lb/>
器樂憂甚矣且非禮也<hi>左傳昭公十五年</hi>
　日格子曰妻之喪子未除不可以再娶古之道也故<lb/>
　周景王穆后薨太子壽卒叔向謂有三年之喪二<lb/>
季孫有疾命正常曰無死南孺子之子男也則以告而<lb/>
立之女也則肥也可季孫卒康子即位旣葬康子在朝<lb/>
<pb n="KR2o0018_WYG_006-18a"/>
南氏生男正常載以如朝告曰夫子有遺言命其圉臣<lb/>
曰南氏生男則以告於君與大夫而立之今生矣男也<lb/>
敢告遂奔衛康子請退公使共劉視之則或殺之矣乃<lb/>
討之召正常正常不反<hi>左傳哀公三年</hi>
　日格子曰正常之告南孺子之子男也可謂不負季<lb/>
　桓子矣於是康子即位矣告不亦晚乎娠有期日始<lb/>
　卒而告請需焉固愈於旣葬而徒告也雖然康子之<lb/>
　立必有君命矣君將奈何因其請退而從之可也遂<lb/>
<pb n="KR2o0018_WYG_006-18b"/>
　俾攝焉而約反嗣於他日亦可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學史卷六<lb/>
</p>
<p>
</p>
  </div>
</body>
</text>
</TEI>
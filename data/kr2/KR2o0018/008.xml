<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷八</head> <lb/>
    <p>
<pb n="KR2o0018_WYG_008-1a"/>
欽定四庫全書<lb/>
　學史卷八<lb/>
　　　　　　　　　　　　　明　邵寳　撰<lb/>
　　酉<hi>凡三十章</hi>
母在長安病篤太宗命馳驛召還承問憂悸不能食道<lb/>
病卒贈禮部尚書謚曰孝王珪駮曰無逸入蜀不能與<lb/>
母俱留卒京師子道未足稱不可謂孝乃更謚良<hi>唐書皇甫</hi>
<hi>無逸傳</hi>
<pb n="KR2o0018_WYG_008-1b"/>
　日格子曰蜀道遠且難矣母能行與俱可也不然則<lb/>
　辭官以養可也不然則就卑官以便養亦可也無逸<lb/>
　有三失而獨以一焉蔽其不孝得無遺情乎<lb/>
唐時陳藏器著本草拾遺謂人肉治羸疾自是民間以<lb/>
父母疾多刲股肉而進<hi>唐書孝友傳</hi>
　日格子曰刲股之非孝也君子之為論乆矣予獨恨<lb/>
　夫術者之不達聖賢之㫖也秦穆狥人春秋夷之充<lb/>
　其類至斥作俑者為無後人肉療羸其為俑也大矣<lb/>
<pb n="KR2o0018_WYG_008-2a"/>
　人子為之雖虧體猶可言也世有暴而謀身者能不<lb/>
　為跖乎<lb/>
帝嘗命璟與蘇頲制皇子名與公主號遂差次所封且<lb/>
詔别擇一美稱及佳邑封上璟奏言七子均養詩人所<lb/>
稱今若同等别封或母寵子愛恐傷鳲鳩之平昔袁盎<lb/>
引卻慎夫人席文帝納之夫人亦不為嫌以其得長乆<lb/>
計也臣不敢别封帝歎重其賢<hi>唐書宋璟傳</hi>
　日格子曰名以制義不可不慎也尚矣古之人有命<lb/>
<pb n="KR2o0018_WYG_008-2b"/>
　太子曰仇而諸子曰成師者皆因事而名初無意焉<lb/>
　者也而皆足以兆亂况擇焉而為之乎宋璟見遠於<lb/>
　近知著於微其稱持正固亦識之所到也夫<lb/>
開元末夀王瑁以母寵欲立為太子<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>陳申生戻園禍<lb/>
以諫𤣥宗改容謝之詔授給事中<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>曰陛下絕招諫之<lb/>
路為日滋乆今臣一言而荷殊寵則言者將衆何以錫<lb/>
之帝善其讓止不拜<hi>唐書裴<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>傳</hi>
　日格子曰明皇絕諌路乆矣稹一言而獲賞其受之<lb/>
<pb n="KR2o0018_WYG_008-3a"/>
　禮也其辭焉以讓能者亦禮也顧為君虞賞不繼而<lb/>
　卒不拜無乃為逄乎<lb/>
后感悟即日遣徐彦伯迎廬陵王於房州王至后匿王<lb/>
帳中召見仁傑語廬陵事仁傑敷請切至涕下不能止<lb/>
后乃使王出曰還爾太子仁傑降拜頓首曰太子歸未<lb/>
有知者人言紛紛何所信后然之更令太子舍龍門具<lb/>
禮迎還中外大悦<hi>唐書狄仁傑傳</hi>
　日格子曰廬陵還矣仁傑諷諌之力大矣密於帳中<lb/>
<pb n="KR2o0018_WYG_008-3b"/>
　安知不再黜乎仁傑於是有顯迎之請焉還而無迎<lb/>
　猶未成乎還也然亦有聞於昔乎書有之太保以仲<lb/>
　桓南宫毛俾爰齊侯吕伋以二干戈虎賁百人逆子<lb/>
　釗於南門之外<lb/>
衡山公主既公除將下嫁長孫氏志寧以為禮女二十<lb/>
而嫁有故二十三而嫁固知遇喪須終三年春秋魯莊<lb/>
公如齊納幣母喪未再朞而圖婚二家不譏以其失禮<lb/>
明也今議者云公除從吉此漢文創制為天下百姓耳<lb/>
<pb n="KR2o0018_WYG_008-4a"/>
公主身服斬衰服可以例除情不可以例改心喪成婚<lb/>
非人情所忍於是詔公主待服除乃婚<hi>唐書于志寧傳</hi>
　日格子曰志寧之言其知漢文之所以為詔者矣漢<lb/>
　文之詔其大指葢為吏民而諒闇之制初未之及簡<lb/>
　禮者樂於便已踵而行之遂使漢文負大罪於名教<lb/>
　誰歟議禮能為志寧言者自婚而推之凡不係於吏<lb/>
　民者皆可以已此志寧所謂心喪也則於孝乎何損<lb/>
　之有晉武魏文宋孝宗獨不聞漢詔乎<lb/>
<pb n="KR2o0018_WYG_008-4b"/>
興平縣民上官興以醉殺人而逃聞械其父乃自歸京<lb/>
兆尹杜悰御史中丞宇文鼎以其就刑免父請減死詔<lb/>
兩省議以為殺人者死百王所守若許以生是誘之殺<lb/>
人也諫官亦以為言文宗以興免父囚近於義杖流靈<lb/>
州君子以為失刑<hi>唐書刑法志</hi>
　日格子曰唐文宗於是乎失刑哉未失也上官興歸<lb/>
　獄之期於必死不若縱囚來歸者之期於幸免也是<lb/>
　故殺一人固足以守天下之法釋一人尤足以惇天<lb/>
<pb n="KR2o0018_WYG_008-5a"/>
　下之倫唐文宗於是乎失刑哉未失也抑文宗之失<lb/>
　刑在陳𢎞志不在上官興舍彼議此何哉<lb/>
呉人之入楚楚昭王奔鄖鄖公之弟懐將殺王鄖公辛<lb/>
止之懐曰平王殺吾父在國則君在外則讎也見讎弗<lb/>
殺非人也鄖公曰君而討臣何讎之為若皆讎君則何<lb/>
上下之有乎吾先人以善事君成名於諸侯自鬭伯比以<lb/>
來未之失也今爾以是殃之不可懐弗聼曰吾思吾父<lb/>
不能顧矣鄖公以王奔隨王歸而賞及鄖懐子西諫曰<lb/>
<pb n="KR2o0018_WYG_008-5b"/>
君有二臣或可賞也或可戮也君王均之羣臣懼矣王<lb/>
曰夫子期之二子邪吾知之矣或禮於君或禮於父均<lb/>
之不亦可乎<hi>國語楚昭王十一年</hi>
　日格子曰以直報怨以德報德此聖人處恩讎者至<lb/>
　矣楚昭王之賞與叔孫昭子之不怨抑何異也賞以<lb/>
　勸孝固所以勸忠也君之政也無與於政者其將然<lb/>
　乎雖然楚昭非能直也為德以寛身也其何足以語<lb/>
　此<lb/>
<pb n="KR2o0018_WYG_008-6a"/>
范獻子聘於魯問具山敖山魯人以其鄉對獻子曰不<lb/>
為具敖乎對曰先君獻武之諱也獻子歸徧戒其所知<lb/>
曰人不可以不學吾適魯而名其二諱為笑焉唯不學<lb/>
也人之有學也猶木之有枝葉也木有枝葉猶庇䕃人<lb/>
而况君子之學乎<hi>國語魯昭公二十二年</hi>
　日格子曰范獻子耻不學與孟僖子病不能相禮者<lb/>
　何如學之道博矣禮入國而問禁此學之大端也學<lb/>
　則能問能問則何諱之不知哉是故學莫大於禮范<lb/>
<pb n="KR2o0018_WYG_008-6b"/>
　獻子以枝葉言之何居抑吾於此可以觀國矣魯秉<lb/>
　周禮故僖子之言然晉之於魯逺矣獻子之云不亦<lb/>
　宜乎<lb/>
秦伯之弟鍼如晉修成叔向命召行人子員行人子朱<lb/>
曰朱也當御三云叔向不應子朱怒撫劒從之叔向曰<lb/>
秦晉不和乆矣今日之事幸而集晉國賴之不集三軍<lb/>
暴骨子員道二國之言無私子常易之姦以事君者吾<lb/>
所能御也拂衣從之人救之<hi>左傳襄公二十六年</hi>
<pb n="KR2o0018_WYG_008-7a"/>
　日格子曰使之於國大矣矧交彊國而可不選擇其<lb/>
　人乎子員賢固不可以子朱當御廢告之遜而三云<lb/>
　不應至肆撫劒之勇叔向於此舍拂衣其無處乎孟<lb/>
　子曰薄乎云爾烏得無罪其叔向於子朱之謂矣<lb/>
吐蕃金城公主請文籍四種𤣥宗詔秘書冩賜休烈上<lb/>
䟽曰吐蕃國之敵經籍國之典也且吐蕃之性慓悍果<lb/>
决善學不囘若逹於書則知戰深於詩則知武夫有師<lb/>
干之試深於禮則知月令有廢興之兵深於春秋則知<lb/>
<pb n="KR2o0018_WYG_008-7b"/>
用師詭詐之計請去春秋夫春秋當周德既衰諸侯盛<lb/>
彊征伐競興情偽於是乎生變詐於是乎起誠與之國<lb/>
之患也䟽入詔中書門下議侍中裴光庭曰吐蕃不識<lb/>
禮經今求哀稽顙許其降附漸以詩書斯可致也休烈<lb/>
但見情偽變詐於是乎生不知忠信節義亦於是乎在<lb/>
帝曰善遂與之<hi>唐書于休烈傳</hi>
　日格子曰王言為令聖言為經覆載之内孰不是訓<lb/>
　令可遐畧不可遐遺惟經亦然夷而請書其情雖不<lb/>
<pb n="KR2o0018_WYG_008-8a"/>
　可知可億逆而拒之乎春秋名分之書也名分莫大<lb/>
　乎華夷尊攘之道於是焉吐蕃有人心則是一經足<lb/>
　以為感化之地矣謂頒經而舍春秋獨何見歟<lb/>
秋七月禘於太廟用致夫人非禮也夫人何以不稱姜<lb/>
氏貶曷為貶譏以妾為妻也其言以妾為妻奈何葢脅<lb/>
于齊媵女之先至者也<hi>公羊傳僖公八年</hi>
　日格子曰致夫人之説三傳不同今就公羊氏論之<lb/>
　媵之先至則奈之何齊大而邇世為婚姻其不安於<lb/>
<pb n="KR2o0018_WYG_008-8b"/>
　媵也固矣有鄭忽之志辭之可也婚可辭而媵不可<lb/>
　辭乎失此不圖至於至焉亦曰惟禮可以已之禮莫<lb/>
　大於分嫡妾之分定於初矣先後至不與焉此所謂<lb/>
　已之以禮者也可以已之而不已齊之罪乎魯之罪<lb/>
　乎<lb/>
輔公祏反宼夀陽詔孝恭為行軍元帥討之引兵趨九<lb/>
江李靖李勣黄君漢張鎮周盧祖尚皆禀節度將發大<lb/>
饗士桮水變為血坐皆失色孝恭自如徐曰禍福無基<lb/>
<pb n="KR2o0018_WYG_008-9a"/>
唯所召爾顧我不負於物無重諸君憂公祏禍惡貫盈<lb/>
今仗威靈以問罪桮中血乃賊臣授首之祥乎盡飲罷<lb/>
衆心為安<hi>唐書元王孝恭傳</hi>
　日格子曰討叛之必克孝恭以義知之非以祥知之<lb/>
　其託祥以云葢安衆之道然也衆心安而后士氣壯<lb/>
　克之道或在是乎然則雖謂知之以祥亦可也<lb/>
逄丑父者頃公之車右也面目與頃公相似衣服與頃<lb/>
公相似代頃公當左使頃公取飲頃公操飲而至曰革<lb/>
<pb n="KR2o0018_WYG_008-9b"/>
取清者頃公用是佚而不反逄丑父曰吾賴社稷之神<lb/>
靈吾君已免矣卻克曰欺三軍者其法奈何曰法斮於<lb/>
是斮逄丑父<hi>公羊傳成公二年</hi>
　日格子曰逄丑父斮而免君何如曰可也曰免君之<lb/>
　死而不能成君之死如之何其可也曰國君死社稷<lb/>
　禮也社稷未至於亡雖免焉不亦可乎雖然佚而弗<lb/>
　反其為楚車也大矣欲免失位之譏於君子可得哉<lb/>
　可得哉<lb/>
<pb n="KR2o0018_WYG_008-10a"/>
彘之亂宣王在召公之宫國人圍之召公曰昔吾驟諫<lb/>
王王不從以及此難今殺王子王其以我為懟而怒乎<lb/>
夫事君者險而不懟怨而不怒况事王乎乃以其子代<lb/>
宣王宣王長而立之<hi>國語共和十四年</hi>
　日格子曰彘之亂國人圍召公之宫何至於以子代<lb/>
　王太子而予之衆怒如水焉不與之不止也此召公<lb/>
　之權也我以吾子彼以王太子名毁而實存公為社<lb/>
　稷謀至矣於道則未盡也然則奈何匿而勿予茍迫<lb/>
<pb n="KR2o0018_WYG_008-10b"/>
　焉則以身狥之國人方德召公必無并殺之理使伊<lb/>
　尹周公處之則當何如有伊尹周公則無彘之亂或<lb/>
　有之亦如是而已矣是故以身狥者正也以子代者<lb/>
　權也雖然道隆則隆道汚則汚伊尹周公之事召公<lb/>
　其將能乎<lb/>
𤣥少子十歲獨㳺門次卒有三人持杖刼執之入舍登<lb/>
樓就𤣥求貨𤣥不與有頃司𨽻校尉陽球率河南尹洛<lb/>
陽令圍守𤣥家球等恐并殺其子未欲迫之𤣥瞋目呼<lb/>
<pb n="KR2o0018_WYG_008-11a"/>
曰姦人無狀𤣥豈以一子之命而縱國賊乎促令兵進<lb/>
於是攻之𤣥子亦死<lb/>
　日格子曰刼質而并殺之可乎執而治之可也貨以<lb/>
　免焉而徐圖執之亦可也茍疾之甚而快於一去彼<lb/>
　被質者何不辜如之如之何其可也且殺人于貨其<lb/>
　視夫弑父與君者異矣謂之國賊不亦過乎<lb/>
破吐蕃靈州而朝恩使人發其父墓盗未得子儀自涇<lb/>
陽來朝中外懼有變及入見帝唁之即號泣曰臣乆主<lb/>
<pb n="KR2o0018_WYG_008-11b"/>
兵不能禁士殘人之墓人今發先臣墓此天譴非人患<lb/>
也<hi>唐書郭子儀傳</hi>
　日格子曰汾陽之父之墓發於魚朝恩汾陽之智豈<lb/>
　不及知哉君子之於小人固當容之耳抑汾陽乆主<lb/>
　兵柄其對君亦當如此易曰包荒書曰惟干戈省厥<lb/>
　躬汾陽於是乎兼有之矣<lb/>
順宗病不得語王叔文與牛美人用事權震中外憚廣<lb/>
陵王雄睿欲危之帝召絪草立太子詔絪不請輙書曰<lb/>
<pb n="KR2o0018_WYG_008-12a"/>
立嫡以長跪白之帝頷乃定<hi>唐書鄭絪傳</hi>
　日格子曰為天子草詔請而後書禮也書而後白權<lb/>
　也惟執經以處變可以行權不然則否變莫大於病<lb/>
　不能語經莫大於立嫡以長<lb/>
河東節度使王鍔賂權近求兼宰相密詔中書門下曰<lb/>
鍔可兼宰相藩遽取筆滅宰相字署其左曰不可還奏<lb/>
之宰相權德輿失色曰有不可應别為奏可以筆塗詔<lb/>
邪藩曰勢迫矣出今日便不可止既而事得寢<hi>唐書李藩傳</hi>
<pb n="KR2o0018_WYG_008-12b"/>
一夕遣使持手詔欲以劉氏為貴妃沆對使者引燭焚<lb/>
詔附奏曰但道臣沆以為不可其議遂寢<hi>宋史李沆傳</hi>
　日格子曰此君所謂可而臣以為否者也三代君臣<lb/>
　面相可否故為吁為咈後世不然則承密命而急不<lb/>
　及奏者小否則塗大否則焚亦固不能已也雖然臣<lb/>
　一也在謀議之地者可其他不可<lb/>
宣子驟諫公患之使鉏麑賊之晨往寢門闢矣盛服將<lb/>
朝尚早坐而假寐麑退歎而言曰不忘恭敬民之主也<lb/>
<pb n="KR2o0018_WYG_008-13a"/>
賊民之主不忠棄君之命不信有一於此不如死也觸<lb/>
槐而死<hi>左傳宣公二年</hi>
　日格子曰麑既吿盾可以不死乎靈公欲死盾盾不<lb/>
　死麑惡得不死麑不死必有死麑者矣然則萇從簡<lb/>
　之卒何以不死靈公之死盾也以忌從簡之死富人<lb/>
　也以需忌以去為快需以得為遂從簡之死富人固<lb/>
　不若靈公之死盾之切也麑必死卒不必死麑也義<lb/>
　卒也智其感之也皆以恭敬君子可不務乎<hi>五代史萇從簡</hi>
<pb n="KR2o0018_WYG_008-13b"/>
　<hi>傳許州富人有玉帶欲之而不可得遣二卒夜入其家殺而取之卒夜踰垣隠木間見其夫婦相待如賔</hi>
　<hi>二卒歎曰吾公欲奪其寳而害斯人吾必不免因躍出而告之使其速以帶獻遂踰垣而去不知其所之</hi>
宰相韋貽範母喪詔還位偓當草制上言貽範處喪未<lb/>
數月遽使視事傷孝子心今中書事一相可辦陛下誠<lb/>
惜貽範才俟變縗而召可也學士使馬從皓逼偓求草<lb/>
偓曰腕可斷麻不可草從皓曰君求死邪偓曰吾職内<lb/>
署可黙黙乎明日百官至而麻不出宦侍合譟茂貞入<lb/>
見帝曰命宰相而學士不草麻非反邪艴然出帝畏茂<lb/>
<pb n="KR2o0018_WYG_008-14a"/>
貞卒詔貽範還相洎代草麻<hi>唐書韓偓傳</hi>
　日格子曰韓偓不為貽範草制正矣其曰俟變衰而<lb/>
　召可乎有門庭之㓂則從金革之事可也不然而從<lb/>
　利亦晉之墨耳三年之内無日可者禮曰既葬各以<lb/>
　其服除此變衰之候也衰可變哀不可變此時而可<lb/>
　召安往不可哉禮䟽曰三年之喪小祥後衰與大功<lb/>
　同故曰功衰此所謂變衰也<lb/>
敬宗將幸東都裴度在興元憂之自表求覲與章偕來<lb/>
<pb n="KR2o0018_WYG_008-14b"/>
<hi>唐書崔咸傳</hi>
　日格子曰裴度欲止敬宗東都之行非面覲不可覲<lb/>
　必表求禮也待報恐不及故與章偕來葢禮之變如<lb/>
　此有度之志可也不然將不涉於彊乎<lb/>
晉士匄帥師侵齊至穀聞齊侯卒乃還還者何善辭也<lb/>
何善爾大其不伐喪也此受命乎君而伐齊則何大乎<lb/>
其不伐喪大夫以君命出進退在大夫也<hi>公羊傳襄公十九年</hi>
　日格子曰閫外專制尚矣然專以趨利者有之未有<lb/>
<pb n="KR2o0018_WYG_008-15a"/>
　專以從禮者也知禮非難知權為難故士匄見善於<lb/>
　春秋<lb/>
重榮雖武夫而曉吏事其下不能欺有夫婦訟其子不<lb/>
孝者重榮抜劍授其父使自殺之其父泣曰不忍也其<lb/>
母從傍詬罵奪其劍而逐之問之乃繼母也重榮叱其<lb/>
母出從後射殺之<hi>五代史安重榮傳</hi>
　日格子曰劍而后知為繼母聽斯獄者亦踈矣當是<lb/>
　時也使其父忍必劍之子死不足惜得無遺情乎凡<lb/>
<pb n="KR2o0018_WYG_008-15b"/>
　非繼母者凖是以聽何如恩在家法在國恩絕而法<lb/>
　用用法以義康誥曰速由文王作罰刑兹無赦<lb/>
商子寄字況與吕禄善及髙后崩大臣欲誅諸呂呂禄<lb/>
為將軍軍於北軍太尉勃不得入北軍於是乃使人刼<lb/>
酈商令其子況紿呂禄呂禄信之故與出㳺而太尉勃<lb/>
乃得入據北軍遂誅諸呂天下稱酈況賣交也<hi>史記酈商傳</hi>
　日格子曰國為重則朋友為輕是故寄不紿禄産北<lb/>
　軍不可入也酈生之節當以賣友為盛賣而取敗猶<lb/>
<pb n="KR2o0018_WYG_008-16a"/>
　將褒之况一舉以定漢社稷哉<lb/>
陳涉之王也而魯諸儒持孔氏之禮器往歸陳王於是<lb/>
孔甲為陳涉博士卒與涉俱死<hi>史記儒林傳</hi>
　日格子曰諸儒從陳涉者使其不死其從叔孫氏乎<lb/>
　涉且從之矣况有髙祖之召如之何其不從也執先<lb/>
　聖之禮器以往而用舍不敢必焉葢愚於從涉則必<lb/>
　不能巧於事髙叔孫之巧可及也諸儒之愚不可及<lb/>
　也當是時兩生獨安在哉前不從甲後不從通非有<lb/>
<pb n="KR2o0018_WYG_008-16b"/>
　定見其何以與於此<lb/>
晉趙鞅取晉陽之甲以逐荀寅與士吉射荀寅與士吉<lb/>
射者曷為者也君側之惡人也此逐君側之惡人曷為<lb/>
以叛言之無君命也<hi>公羊傳定公十三年</hi>
　日格子曰鞅以衛貢殺午圍邯鄲荀范之亂鞅始之<lb/>
　也故懼而奔公羊氏欲恕鞅而以取甲逐君側之惡<lb/>
　歸之是加之大惡也鞅何辭於千古哉鞅不足惜而<lb/>
　使天壤間有此稱號後世效尤者往往藉口焉則公<lb/>
<pb n="KR2o0018_WYG_008-17a"/>
　羊氏之説啟之也<lb/>
魯祭周公何以為盛周公盛魯公燾羣公廪<hi>公羊傳文公十三年</hi>
　日格子曰新穀盈器故曰盛燾者覆也廪者連也物<lb/>
　亦太辨矣葢禮之謹如此魯廟八佾而遂及於羣公<lb/>
　何莫非禮而僭乃至此哉<lb/>
張駿疆理西域張植為前鋒進屯鐡門未至十餘里熈<lb/>
又率衆先要之於遮留谷植將至或曰漢祖畏於柏人<lb/>
岑彭死於彭亡今谷名遮留殆將有伏植單騎嘗之果<lb/>
<pb n="KR2o0018_WYG_008-17b"/>
有伏發植馳撃敗之進據尉犂熈率其羣下四萬人肉<lb/>
袒降于宣<hi>晉書四夷焉耆傳</hi>
　日格子曰君子之行師也或以是告焉則如之何仲<lb/>
　尼懼師而慎戰不聞亦然而况有所聞哉前茅之制<lb/>
　尚矣聞而申儆焉視柏如迫以圖不迫視亡如亡以<lb/>
　圖不亡視留如留以圖不留是所以濟吾師也易曰<lb/>
　其亡其亡繋於苞桑否則惑以荒否則肆以怠<lb/>
交阯太守張恢坐贓千金徵還伏法以資物簿入大司<lb/>
<pb n="KR2o0018_WYG_008-18a"/>
農詔班賜羣臣意得珠璣悉以委地而不拜賜帝怪而<lb/>
問其故對曰臣聞孔子忍渴於盗泉之水曾參囘車於<lb/>
勝母之閭惡其名也此贓罰之寳誠不敢拜帝嗟歎曰<lb/>
清乎尚書之言乃更以庫錢三十萬賜意<hi>漢書鍾離意傳</hi>
　日格子曰贓入於君君之府庫也賜而不受禮歟非<lb/>
　禮也孟子曰其交也以道其接也以禮斯孔子受之<lb/>
　矣所謂禮者如此雖然賜出無名雖君命固所當辭<lb/>
　也抑有警焉命下則拜教之屑拜已乃辭辭不獲則<lb/>
<pb n="KR2o0018_WYG_008-18b"/>
　再拜以受朝夕顧諟唯共盗泉勝母亦安用是語為<lb/>
　哉<lb/>
　<lb/>
　<lb/>
　<lb/>
　<lb/>
　<lb/>
　學史卷八<lb/>
</p>
<p>
</p>
  </div>
</body>
</text>
</TEI>
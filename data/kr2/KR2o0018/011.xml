<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學史卷十一</head> <lb/>
    <p>
<pb n="KR2o0018_WYG_011-1a"/>
欽定四庫全書<lb/>
　學史卷十一<lb/>
　　　　　　　　　　　　　明　邵寳　撰<lb/>
　　子<hi>凡二十九章</hi>
敵使來賀會慶節上夀在郊禮散齋之内不當用樂公<lb/>
請令館伴以禮諭之而議者慮其生事多請權用樂者<lb/>
公又請必不得已則上夀日設樂而宣旨罷之及宴使<lb/>
客然後復用上可公奏且曰宴殿雖進御酒亦母用樂<lb/>
<pb n="KR2o0018_WYG_011-1b"/>
惟於使人乃用之諸公顧以為紫宸上夀乃使客之禮<lb/>
固執前議公奏曰彼初未嘗必欲用樂我乃望風希意<lb/>
而自欲用之彼必笑我以敵國之臣而虧事天之禮上<lb/>
嘉納焉<hi>朱子撰陳俊卿狀</hi>
　日格子曰郊齋而受夀賀非禮也雖不飲酒可以為<lb/>
　禮乎飲酒矣樂作於使人而止於進御其與㡬何雖<lb/>
　然夀燕不可移乎君以尊天而移夀燕敵使獨不知<lb/>
　天乎飲酒作樂又何議之有<lb/>
<pb n="KR2o0018_WYG_011-2a"/>
任城王澄遭太妃憂臣寮為立碑頌題碑欲云康王元妃澄訪<lb/>
於普惠普惠曰朝典有王妃而無元字魯夫人孟子稱<lb/>
元妃者欲下與繼室聲子相對今烈懿太妃作配先王<lb/>
更無聲子仲子之嫌不假元字以别名位古者婦人從<lb/>
夫諡今烈懿太妃德冠一世故特䝉褒錫豈容於定名<lb/>
之重而不稱烈懿乎澄從之<hi>後魏書張普惠傳</hi>
　日格子曰無繼室妃不稱元固也其有繼室而稱元<lb/>
　亦叙事之詞然耳若夫碑題則無繼室不稱有繼室<lb/>
<pb n="KR2o0018_WYG_011-2b"/>
　亦不稱夫夫婦婦禮也<lb/>
哀帝即位欲臨軒拜授母周貴人為皇太妃虨議曰斯<lb/>
則子爵母也雖欲加崇而實卑之無乃不順乎謂應告<lb/>
顯宗之廟稱貴人仁淑宜加殊禮事不在已可也又妃<lb/>
后雖配君之名然自后以下有夫人九嬪無稱妃今宜<lb/>
稱皇太夫人於名禮順帝不從特下詔拜為皇太妃<hi>晉書</hi>
<hi>江虨傳</hi>
　日格子曰稱天以誄天子之禮也下此則如之何稱<lb/>
<pb n="KR2o0018_WYG_011-3a"/>
　先命以誅庶免於子爵母乎妃夫人之稱當時則有<lb/>
　制矣引古以言何為哉<lb/>
忽一日宣曹彬潘美曰命汝收江南又顧曹曰更不得<lb/>
似往時西川亂殺人曹徐奏曰臣若不奏恐陛下未知<lb/>
曩日西川殺降之事臣曽商量固執不下臣見收得當<lb/>
日文案元不著字太祖令取覽之謂曰如此則當時何<lb/>
故堅執服罪曰臣初與全斌等同被委任若全斌等獲<lb/>
罪臣獨清雪不為穩便所以一向服罪太祖曰卿既欲<lb/>
<pb n="KR2o0018_WYG_011-3b"/>
自當罪又安用留此文字曰臣初謂陛下必行誅戮故<lb/>
留此文書令老母進呈乞全老母之命太祖尤器遇之<lb/>
<hi>宋言行録曹彬</hi>
　日格子曰小杖則受大杖則走此古人事親之道也<lb/>
　彬留文字而不辯其亦此意也夫重辟則辯不重則<lb/>
　服服以全寮友之情辨以成君臣之義臣受非辜君<lb/>
　殺無罪皆非義也<lb/>
齊侯使管夷吾平戎于王以上卿之禮饗管仲管仲辭<lb/>
<pb n="KR2o0018_WYG_011-4a"/>
曰臣賤有司也有天子之二守國髙在若節春秋來承<lb/>
王命何以禮焉陪臣敢辭王曰舅氏余嘉乃勲應乃懿<lb/>
德謂督不忘往踐乃職無逆朕命管仲受下卿之禮而<lb/>
還<hi>左傳僖公十二年</hi>
　日格子曰管仲辭上卿之饗禮也然仲非知禮者挾<lb/>
　齊以致王饗而又以禮辭之虚禮安庸哉蓋假仁者<lb/>
　之情如此他日齊侯以天威咫尺下拜受胙亦仲之<lb/>
　教也夫<lb/>
<pb n="KR2o0018_WYG_011-4b"/>
自衞如晉將宿於戚聞鐘聲焉曰異哉吾聞之也辨而<lb/>
不德必加於戮夫子獲罪於君以在此懼猶不足而又<lb/>
何樂夫子之在此也猶燕之巢于幕上君又在殯而可<lb/>
以樂乎遂去之文子聞之終身不聽琴瑟<hi>左傳襄公二十九年</hi>
　日格子曰季札當餘祭之䘮未踰年而請觀周樂於<lb/>
　魯乃以在殯不樂責孫文子乎札於是有考古之心<lb/>
　焉非以為樂也札不義其國託使而亡其於禮也變<lb/>
　矣是故春秋責之樂之觀無與責焉可也<lb/>
<pb n="KR2o0018_WYG_011-5a"/>
嘗給兩川軍士緍錢詔至西川而東川獨不及軍士謀<lb/>
為變震白主者曰朝廷豈㤀東川邪殆詔書稽留爾即<lb/>
開州帑給錢如西川衆乃定<hi>宋史黄震傳</hi>
　日格子曰詔之出豈虞其至此哉兩川同鎭而異使<lb/>
　何居經事失宜而使之變必有任其咎者<lb/>
李繼遷擾西鄙保安軍奏獲其母太宗欲誅之以寇準<lb/>
居樞密副使獨召與謀準退過相幕端曰必若此非謀<lb/>
之得也願少緩之端入奏曰昔項羽得太公欲烹之髙<lb/>
<pb n="KR2o0018_WYG_011-5b"/>
祖曰願分我一杯羮夫舉大事不顧其親况繼遷悖逆<lb/>
之人乎陛下今日殺之明日繼遷可擒乎不然徒結怨<lb/>
讐愈堅其叛心爾太宗曰然則何如端曰宜置延州使<lb/>
善養視之以招來繼遷雖不能即降終可以繫其心而<lb/>
母死生之命在我矣太宗撫髀稱善<hi>宋史呂端傳</hi>
　日格子曰繼遷之母之獲也何處為善莫善於養莫<lb/>
　不善於殺歸之何如此王者事也以疆埸之近事議<lb/>
　之則與其歸也寧養<lb/>
<pb n="KR2o0018_WYG_011-6a"/>
曹公南征表會表卒子琮代立遣使請降先主屯樊不<lb/>
知曹公卒至至宛乃聞之遂將其衆去過襄陽諸葛亮<lb/>
說先主攻琮荆州可有先主曰吾不忍也<hi>蜀書先主紀</hi>
　日格子曰劉琮可取乎曰可表嘗託孤矣何為其可<lb/>
　也曰取之琮不可琮降而國歸操取之操非取之琮<lb/>
　也取其地而存其宗何為其不可也先主之不忍仁<lb/>
　矣曰小不忍非仁也不忍於琮而忍於璋仁者固如<lb/>
　是乎<lb/>
<pb n="KR2o0018_WYG_011-6b"/>
亮上言於後主曰皇帝邁仁樹德覆燾無疆昊天不弔<lb/>
寢疾彌留奄忽升遐乃顧遺詔事惟太宗動容損益百<lb/>
寮發哀滿三日除服到葬期復如禮其郡國太守相都<lb/>
尉縣令長三日便除服臣亮親受勑戒震畏神靈不敢<lb/>
有違臣請宣下奉行<hi>蜀志先主傳</hi>
　日格子曰人主之不遂服乆矣雖孔明之賢不能贊<lb/>
　禪以行况下此者乎或謂孔明於是乎媿伊尹矣總<lb/>
　已之禮三代之常行也尹無庸力焉孔明身聞自取<lb/>
<pb n="KR2o0018_WYG_011-7a"/>
　之屬而能不以總已為嫌哉雖然太甲習不義桐宫<lb/>
　之放尹實為之孔明有尹之志雖總已以聽亦無不<lb/>
　可<lb/>
先主穆皇后陳留人也兄吳壹少孤壹父素與劉焉有<lb/>
舊是以舉家隨焉入蜀焉有異志而聞善相者相后當<lb/>
大貴焉時將子瑁自隨遂為瑁納后瑁死后寡居先主<lb/>
既定益州而孫夫人還吳羣下勸先主聘后先主疑與<lb/>
瑁同族法正進曰論其親踈何與晉文之於子圉乎於<lb/>
<pb n="KR2o0018_WYG_011-7b"/>
是納后為夫人<hi>蜀志先主穆皇后傳</hi>
　日格子曰匡衡論妃匹謂后夫人行不侔乎天地則<lb/>
　無以奉神靈之統况娶孀婦乎吳后之立當授璽綬<lb/>
　孔明與聞焉何為其莫之止也其諸相者大貴之言<lb/>
　先入於心孔明雖諫不能囘也不然君子謂孔明庶<lb/>
　㡬禮樂而事君顧如是哉法孝直晉文子圉之勸固<lb/>
　無足論矣<lb/>
遷大理正有盗官絹置都厠上者史疑女工收以付獄<lb/>
<pb n="KR2o0018_WYG_011-8a"/>
芝曰夫刑罪之失失在苛暴今贓物先得而後訊其辭<lb/>
若不勝掠或至誣服誣服之情不可以折獄且簡而易<lb/>
從大人之化也不失有罪庸世之治耳今宥所疑以隆<lb/>
易從之義不亦可乎太祖從其議<hi>魏書司馬芝傳</hi>
　日格子曰先贓後訊何為而易誣服也有承而無追<lb/>
　故也獄之情至此㣲矣於此而能用其情烏乎不能<lb/>
　用其情哉<lb/>
歸夫人以下至少使<hi>漢書文帝紀</hi>
<pb n="KR2o0018_WYG_011-8b"/>
　日格子曰人主臨終而命出宫人盛德事也然夫人<lb/>
　以下皆貴妾有名號者方之古昔宜在九嬪之列而<lb/>
　俾與宫人同出將孰歸哉敦天下之女教固不如是<lb/>
　雖然此漢文短䘮之詔之末詞也吾於是無庸議焉<lb/>
　爾矣<lb/>
江陵既平軍還諸將多因虜掠大獲財物瑾一無所取<lb/>
唯得書兩車載之以歸或白文帝曰唐瑾大有輜重悉<lb/>
是梁朝珍玩文帝初不信之然欲明其虚實密遣使檢<lb/>
<pb n="KR2o0018_WYG_011-9a"/>
閱之唯見墳籍而已文帝乃歎曰孤知此人不以利干<lb/>
義向若不令檢視恐常人有投杼之疑孤所以益明之<lb/>
耳<hi>後周書唐瑾傳</hi>
　日格子曰唐瑾之墳籍猶伏波之薏苡也光武蓄疑<lb/>
　致援譽不終周文之檢閱豈不朗豁哉雖然人君所<lb/>
　以待將相大臣之體於是為衰矣<lb/>
成公將會厲公會不當期將執公季孫行父曰臣有罪<lb/>
執其君子有罪執其父此聽失之大者也今此臣之罪<lb/>
<pb n="KR2o0018_WYG_011-9b"/>
也舍臣之身而執臣之君吾恐聽失之為宗廟羞也於<lb/>
是執季孫行父<hi>公羊傳成公十六年</hi>
　日格子曰諸侯之執於伯主有罪禮也無罪勢也非<lb/>
　禮也為臣道者有罪代無罪亦代主辱臣死死且甘<lb/>
　之而况於執乎此季孫行父之所能為者也不然有<lb/>
　罪歸執於天王無罪距不受執此夾谷之相所能為<lb/>
　也非行父之所能為也<lb/>
西門豹治鄴會人數言其過文侯身行其縣果若人言<lb/>
<pb n="KR2o0018_WYG_011-10a"/>
文侯曰翟璜任子治鄴而大亂子能道則可不能將加<lb/>
誅於子西門豹曰王欲為霸王者也臣故蓄積於民君<lb/>
以為不然臣請升城鼓之一皷甲兵粟米可立具也於<lb/>
是乃升城而鼓之一鼓民被甲括矢操兵弩而出再鼓<lb/>
負輦粟而至文侯曰罷之西門豹曰與民約信一舉而<lb/>
欺之後不可復用也燕常侵魏八城臣請北擊之遂舉<lb/>
兵擊燕復地而後反<hi>淮南子人間訓</hi>
　日格子曰當其時使無擊燕之舉豹將何以全信於<lb/>
<pb n="KR2o0018_WYG_011-10b"/>
　民乎古之信於民者以心心之所存民不可欺也一<lb/>
　再皷而民至則顯告以君言之故使旅見於君而遣<lb/>
　之民寜以為欺邪乃若驪山之召則異於是縱涇以<lb/>
　敗信故不能以信終豹之區區於全信無乃懲於是<lb/>
　乎不然則豹欲假君之重而立功耳<lb/>
永寜令李公孝䘮母外繼其後父後妻亡河間劉炫以<lb/>
為無撫育恩議不觧任子翊駮之曰傳云繼母同母齊<lb/>
杖之制皆如親母又為人後者為其父母朞於子之情<lb/>
<pb n="KR2o0018_WYG_011-11a"/>
猶湏隆其本重是以令云為人後者為其父母並解官申<lb/>
其心䘮父卒母嫁為父後者雖不服亦申心䘮其繼母<lb/>
嫁不觧官此專據嫁者生文耳將知繼母在父室則制<lb/>
同親母若謂非恩同之行路乎服既有之心䘮焉可獨<lb/>
異今言令許不解甚謬<hi>隋書劉字翊傳</hi>
　日格子曰繼母以父重嫁母以父輕出母以父絶以<lb/>
　義制恩而服之隆殺從之禮也<lb/>
昔長沙人王毖漢末為上計詣京師既而吳魏隔絶毖在<lb/>
<pb n="KR2o0018_WYG_011-11b"/>
内國更娶生子昌毖死後昌為東平相始知吳之母亡<lb/>
便情繫居重不攝職事于時議者不以為非<hi>隋書劉子翊傳</hi>
　日格子曰毖有妻在吳則魏娶者為妾吳母死而魏<lb/>
　母之子居重解官庶子為嫡母服也子翊以此證子<lb/>
　外繼後繼母之䘮無乃非義類乎<lb/>
晉鎭南將軍羊祜無子取弟子伊為子祜薨伊不服重<lb/>
祜妻表聞伊辭曰伯生存養已伊不敢違然無父命故<lb/>
還本生尚書彭權議子之出養必由父命無命而出是<lb/>
<pb n="KR2o0018_WYG_011-12a"/>
為叛子於是下詔從之<hi>隋書劉子翊傳</hi>
　日格子曰人之子而子於人遂為之子尊父命也父<lb/>
　没則母命之父母没矣伯叔雖絶嗣將不得子之乎<lb/>
　請於君君命之猶父命之也民之㣲曷以請於君請<lb/>
　於令長猶請於君也<lb/>
信之入匈奴與太子俱及至穨當城生子因名曰穨當<lb/>
韓太子亦生子嬰至孝文時穨當及嬰率其衆降漢封<lb/>
穨當為弓髙侯嬰為襄城侯<hi>漢書韓王信傳</hi>
<pb n="KR2o0018_WYG_011-12b"/>
　日格子曰二侯何功而封二侯之封文帝為乆逺之<lb/>
　計至矣二侯者固中國之世族也父叛子歸祖叛孫<lb/>
　歸吾忍棄之乎夫為祖父者雖叛漢不容誅而為之<lb/>
　子若孫者終不忘漢而率衆以来降是知君臣之義<lb/>
　者矣<lb/>
黄巾賊帥張角等執左道稱大賢以誑燿百姓天下繦<lb/>
負歸之賜時在司徒召掾劉陶告曰張角等遭赦不悔<lb/>
而稍益滋蔓今若下州郡捕討恐更騷擾速成其患且<lb/>
<pb n="KR2o0018_WYG_011-13a"/>
欲切勑刺史二千石簡别流人各䕶歸本郡以孤弱其<lb/>
黨然後誅其渠帥可不勞而定何如陶對曰此孫子所<lb/>
謂不戰而屈人之兵廟勝之術也賜遂上書言之會去<lb/>
位事留中後帝徒南宫閱錄故事得賜所上張角奏乃<lb/>
感悟下詔封賜臨晉侯邑千五百户<hi>後漢書楊賜傳</hi>
　日格子曰楊賜之去妖賊以智不以力其在周易渙<lb/>
　之訟羣既渙矣渠魁將焉往哉且治亂賊先黨與春<lb/>
　秋法也蓋楊氏經術之傳乆矣彼所謂不戰而屈人<lb/>
<pb n="KR2o0018_WYG_011-13b"/>
　兵者豈足以知此<lb/>
嗚呼余書封子重貴為鄭王又書追封皇伯敬儒為宋<lb/>
王者豈無意哉禮兄弟之子猶子也重貴書子可矣敬<lb/>
儒出帝父也書曰皇伯者何哉出帝立不以正而絶其<lb/>
所生也蓋出帝於髙祖得為子而不得為後者髙祖自<lb/>
有子也方髙祖疾病抱其子重睿置於馮道懷中而託<lb/>
之出帝豈得立邪<hi>五代史晉本紀論</hi>
　日格子曰為人後者為之子為無子也有子而復子<lb/>
<pb n="KR2o0018_WYG_011-14a"/>
　之者固不得為後也出帝於髙祖以為子也可以為<lb/>
　為後也不可乃若皇伯之封號禮固有在矣亂世竊<lb/>
　攘何足與議此哉<lb/>
晉景公十七年病卜大業之不遂者為祟韓厥稱趙成<lb/>
季之功今後無祀以感景公景公問曰尚有世乎厥於<lb/>
是言趙武而復與故趙氏田邑續趙氏祀<hi>史記韓世家</hi>
　日格子曰厥知武乆矣曷不特言景公而必待病且<lb/>
　卜邪深哉乎機非智者不足以及此吾嘗謂嬰也杵<lb/>
<pb n="KR2o0018_WYG_011-14b"/>
　也蟄九地厥也雷九天蟄非雷不起雷非蟄不鳴深<lb/>
　哉乎機非智者不足以及此<lb/>
靈公游於郊令子郢僕郢靈公少子也字子南靈公怨<lb/>
太子出奔謂郢曰我將立若為後郢對曰郢不足以辱<lb/>
社稷君更圖之夏靈公卒夫人命子郢為太子曰此靈<lb/>
公命也郢曰亡人太子蒯瞶之子輙在也不敢當於是<lb/>
衞乃以輙為君是為出公<hi>史記衞世家</hi>
　日格子曰郢有命於靈公何為不立也君薨於寢而<lb/>
<pb n="KR2o0018_WYG_011-15a"/>
　嗣定焉禮也遊非其時也郊非其地也雖有命猶無<lb/>
　命也郢其敢從諸如其時且地郢亦從之矣是故郢<lb/>
　之辭禮也然則無媿季札矣而不見稱於君子何哉<lb/>
　札之賢非郢之所敢望也雖然仲尼論衞政而先正<lb/>
　名君子以為必立郢也其何稱如之<lb/>
吳楚七國反吳使者至淮南淮南王欲發兵應之其相<lb/>
曰大王必欲發兵應吳臣願為將王乃屬相兵淮南相<lb/>
已將兵因城守不聽王而為漢漢亦使曲城侯將兵救<lb/>
<pb n="KR2o0018_WYG_011-15b"/>
淮南淮南以故得完<hi>史記淮南王傳</hi>
　日格子曰相者相也相也者詔之以言者也不可詔<lb/>
　則扶持之故曰危而不持顚而不扶皆相之道也然<lb/>
　言詔之則從違在人扶之持之則進退在我相而請<lb/>
　將扶持之善者也是故淮南以完<lb/>
共王游於涇上宻康公從有三女犇之其母曰必致之<lb/>
王夫獸三為羣人三為衆女三為粲王田不取羣公行<lb/>
不下衆　御不叄一族夫粲美之物也衆以美物歸女<lb/>
<pb n="KR2o0018_WYG_011-16a"/>
而何德以堪之王猶不堪况爾之小醜乎小醜備物終<lb/>
必亡康公不獻一年共王滅宻<hi>史記周本紀</hi>
　日格子曰宻母之言然乎然矣而猶有未然者知王<lb/>
　御不叄一族而欲以三犇歸之是愛子而貽禍於王<lb/>
　也然則如之何告於王而還其族治犇故而各置之<lb/>
　所王與已皆無利焉此事君之道也賢母教子舍此<lb/>
　而尚有他道哉<lb/>
厲王蚤失母常附呂后以故得幸無患害而常心怨辟<lb/>
<pb n="KR2o0018_WYG_011-16b"/>
陽侯弗敢發及文帝初即位三年入朝乃往請辟陽侯<lb/>
辟陽侯出見之即自袖鐵椎椎辟陽侯乃馳走闕下肉<lb/>
袒謝曰臣謹為天下誅賊臣報母之仇謹伏闕下請罪<lb/>
孝文傷其志為親故弗治赦厲王<hi>史記淮南王傳</hi>
　日格子曰君在上而擅殺一侯是可為也孰不可為<lb/>
　也要君無上文帝不議於羣臣不告於髙廟不請於<lb/>
　太后而亟赦之是可忍也孰不可忍也厲王之不終<lb/>
　誰之過歟且寛於厲王而獨嚴薄昭蓋帝之懲於呂<lb/>
<pb n="KR2o0018_WYG_011-17a"/>
　后者深矣<lb/>
遷太常丞以弟服去職<hi>後漢書譙𤣥傳</hi>舉孝廉光祿主事遭伯<lb/>
父䘮去官<hi>戴封傳</hi>
　日格子曰朞之䘮有官守者不遂服乆矣而𤣥也封<lb/>
　也以弟伯父䘮去豈時之制固䟽歟抑賢者之過歟<lb/>
　無亦將辟世與人故託焉而不顧也史書而不詳蓋<lb/>
　二子之意㣲矣<lb/>
慶出後第四叔及遭父憂議者不許為服重慶泣曰禮<lb/>
<pb n="KR2o0018_WYG_011-17b"/>
緣人情若於出後之家更有苴斬之服可奪此以從彼<lb/>
乎四叔薨背已乆情事不追豈容奪禮乖違天性時論<lb/>
不能抑遂以苫凷終䘮<hi>後周書抑慶傳</hi>
　日格子曰此猶以情言也夫禮則不然禮為人後者<lb/>
　為之子也以不能追服而隆服於所生不亦二乎蓋<lb/>
　降服而心䘮焉可也<lb/>
　<lb/>
　學史卷十一<lb/>
</p>
<p>
</p>
  </div>
</body>
</text>
</TEI>
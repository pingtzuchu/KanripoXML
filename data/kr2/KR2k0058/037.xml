<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0058_SBCK_037-1a"/>
水經注卷三十七<lb/>
　　　　　後　魏　酈　道　元　撰<lb/>
　　淹水　葉榆河　夷水　油水<lb/>
　　澧水　沅水　浪水<lb/>
淹水出越巂遂久縣徼外<lb/>
　呂忱曰淹水一曰復水也<lb/>
東南至青蛉縣<hi>作蜻下同案青近刻</hi>
　縣有禺同山其山神有金馬碧雞光景儵忽民多見<lb/>
　之漢宣帝遣諫大夫王褒祭之欲致其雞馬褒道病<lb/>
<pb n="KR2k0058_SBCK_037-1b"/>
　而卒是不果焉王褒碧雞頌曰敬移金精神馬縹縹<lb/>
　碧雞故左太冲蜀都賦曰金馬騁光而絶影碧雞儵<lb/>
　忽而耀儀<lb/>
又東過姑復縣南東入于若水<lb/>
　淹水逕縣之臨池澤而東北逕雲南縣西東北注若<lb/>
　水也<lb/>
益州葉榆河出其縣北界屈從縣東北流<lb/>
　縣故滇池葉榆之國也漢武帝元封二年使唐䝉開<lb/>
　之以爲益州郡郡有葉榆縣縣西北八十里<hi>脱八字案近刻</hi>
<pb n="KR2k0058_SBCK_037-2a"/>
　有弔鳥山衆鳥千百爲羣其㑹<hi>刻作共案其近</hi>嗚呼啁哳每<lb/>
　嵗七八月至十六七日則止一嵗六至雉雀來弔夜<lb/>
　燃火伺取之<hi>訛作而案伺近刻</hi>其無嗉不食似特悲者以爲<lb/>
　義則不取也俗言鳯凰死于此山故衆鳥來弔因名<lb/>
　弔鳥縣之東有葉榆澤葉榆水所鍾而爲此川藪也<lb/>
過不韋縣<lb/>
　縣故九隆哀牢之國也有牢山其先有婦人名沙壹<lb/>
<hi>華陽國志作壺案近刻訛作臺</hi>居于牢山捕魚水中觸沈木若有感<lb/>
　因懐孕産十子後沈木化爲龍岀水九子驚走小子<lb/>
<pb n="KR2k0058_SBCK_037-2b"/>
　不能去<hi>訛作一案小近刻</hi>背龍而坐龍因䑛之<hi>作拕據後漢案䑛近刻訛</hi>
<hi>國志改正書及華陽</hi>其母鳥語謂背爲九謂坐爲隆因名爲九<lb/>
　隆<hi>元隆猶漢言陪坐也案華陽國志作元隆云</hi>及長諸兄遂相共推九隆<lb/>
　爲王後牢山下有一夫一婦生十女九隆皆以爲妻<lb/>
　遂因孳育皆畫身像龍文衣皆著尾九隆死世世不<lb/>
　與中國通漢建武二十三年王遣兵來乘革船南下<lb/>
<hi>此句之下衍水字案近刻脱來字又</hi>攻漢鹿茤民<hi>作崩下同案茤近刻訛</hi>鹿茤民<lb/>
　弱小将爲所擒于是天大震雷疾雨南風漂起水爲<lb/>
　逆流波湧二百餘里革船沈沒溺死數千人後數年<lb/>
<pb n="KR2k0058_SBCK_037-3a"/>
　復遣六王将萬許人攻鹿茤鹿茤王與戰殺六王哀<lb/>
　牢耆老共埋之其夜虎掘而食之明旦但見骸骨驚<lb/>
　怖引去乃懼謂其耆老小王曰哀牢犯徼自古有之<lb/>
　今此攻鹿茤輒被天誅中國有受命之王乎何天祐<lb/>
　之明也卽遣使詣越巂奉獻<hi>道奉訛作奏案近刻詣訛作</hi>求乞内<lb/>
　附長保塞徼漢明帝永平十二年置爲永昌郡<hi>近刻案昌</hi>
<hi>平訛作</hi>郡治不韋縣蓋秦始皇徙吕不韋子孫于此故<lb/>
　以不韋名縣北去葉榆六百餘里葉榆水不逕其縣<lb/>
<hi>葉字下同案近刻脱</hi>自不韋北注者盧倉禁水耳葉榆水自縣<lb/>
<pb n="KR2k0058_SBCK_037-3b"/>
　南逕遂久縣東又逕姑復縣西與淹水合又東南逕<lb/>
　永昌邪龍縣縣以建興三年劉禪分隸雲南于不韋<lb/>
　縣爲東北<lb/>
東南出益州界<lb/>
　葉榆水自邪龍縣東南逕秦臧縣<hi>藏縣下有也字案近刻臧訛作</hi>南<lb/>
　與濮水同注滇池澤于連然雙柏縣也<hi>脱池字案近刻</hi>葉榆<lb/>
　水自澤又東北逕滇池縣南<hi>訛作流案逕近刻</hi>又東逕同竝<lb/>
　縣南又東逕漏江縣伏流山下復出蝮口謂之漏江<lb/>
　左思蜀都賦曰漏江洑流潰其阿汨若湯谷之揚濤<lb/>
<pb n="KR2k0058_SBCK_037-4a"/>
　沛若濛汜之湧波諸葛亮之平南中也戰于是水之<lb/>
　南葉榆水又逕賁古縣北東與盤江合盤水出律髙<lb/>
　縣東南盢町山<hi>訛作盤案盢近刻</hi>東逕梁水郡北賁古縣南<lb/>
<hi>三縣朱謀㙔云當作卑水非也案梁水郡晋置領梁水賁古西隨</hi>水廣百餘歩深處<lb/>
　十丈甚有瘴氣朱褎之反<hi>訛作裒案褎近刻</hi>李恢追至盤江<lb/>
　者也建武十九年伏波将軍馬援上言從　泠出賁<lb/>
　古<hi>作麋下同案/近刻訛</hi>擊益州臣所将駱越萬餘人<hi>近刻訛案駱越</hi>
<hi>駱作越</hi>便習戰鬭者二千兵以上弦毒矢利以數發矢<lb/>
　注如雨所中輒死愚以行兵此道最便蓋承藉水利<lb/>
<pb n="KR2k0058_SBCK_037-4b"/>
　用爲神捷也盤水又東逕漢興縣山溪之中多生邛<lb/>
　竹桄榔樹樹出麫而夷人資以自給故蜀都賦曰邛<lb/>
　竹縁嶺又曰麫有桄榔盤水北入葉榆水諸葛亮入<lb/>
　南戰于盤東是也<lb/>
入牂柯郡西隨縣北爲西隨水又東出進桑闗<lb/>
　進桑縣牂柯之南部都尉治也水上有闗故曰進桑<lb/>
　闗也故馬援言從　泠水道出進桑王國至益州賁<lb/>
　古縣轉輸通利蓋兵車資運所由矣自西隨至交趾<lb/>
　崇山接險水路三千里葉榆水又東南絶温水而東<lb/>
<pb n="KR2k0058_SBCK_037-5a"/>
　南注于交趾<lb/>
過交趾　泠縣北分爲五水絡交趾郡中至南界復合<lb/>
爲三水<hi>訛作東案南近刻</hi>東入海<lb/>
　尚書大傳曰堯南撫交趾于禹貢荆州之南垂幽荒<lb/>
　之外故越也周禮南八蠻雕題交趾有不粒食者焉<lb/>
　春秋不見于傳不通于華夏在海島人民鳥語秦始<lb/>
　皇開越嶺南立蒼梧南海交趾象郡漢武帝元鼎二<lb/>
　年始并百越啓七郡于是乃置交趾刺史以督領之<lb/>
　初治廣信所以獨不稱州時又建朔方明已始開北<lb/>
<pb n="KR2k0058_SBCK_037-5b"/>
　垂<hi>訛作郡案明近刻</hi>遂辟交趾于南爲子孫基址也　泠縣<lb/>
　漢武帝元鼎六年開都尉治交州外域記曰<hi>刻訛作案州近</hi>
<hi>郡</hi>越王令二使者典主交趾九真二郡民後漢遣伏<lb/>
　波将軍路博徳討越王路将軍到合浦越王令二使<lb/>
　者齎牛百頭酒千鍾及二郡民户口簿詣路将軍乃<lb/>
　拜二使者爲交趾九真太守<hi>刻衍主字案此下近</hi>諸雒将主民<lb/>
　如故交趾郡及州本治于此也州名爲交州後朱䳒<lb/>
　雒将子名詩索　泠雒将女名徴側爲妻側爲人有<lb/>
　膽勇将詩起賊<hi>訛作妻案詩近刻</hi>攻破州郡服諸雒将皆屬<lb/>
<pb n="KR2k0058_SBCK_037-6a"/>
　徴側爲王治　泠縣復交趾九真二郡民二嵗調賦<lb/>
<hi>訛作得案復近刻</hi>後漢遣伏波将軍馬援將兵討側詩走入<lb/>
　金溪究三嵗乃得爾時西蜀竝遣兵共討側等悉定<lb/>
　郡縣爲令長也山多大蛇名曰髯蛇長十丈圍七八<lb/>
　尺常在樹上伺鹿獸鹿獸過便低頭繞之有頃鹿死<lb/>
　先濡令濕訖便吞頭角骨皆鑽皮出山夷始見蛇不<lb/>
　動時便以大竹籖籖蛇頭至尾殺而食之以爲珍異<lb/>
　故楊氏南裔異物志曰髯惟大蛇旣洪且長采色駮<lb/>
　犖其文錦章食豕吞鹿腴成養創賓享嘉宴是豆是<lb/>
<pb n="KR2k0058_SBCK_037-6b"/>
　觴言其養創之時肪腴甚肥搏之以婦人衣投之則<lb/>
　蟠而不起走便可得也北二水<hi>訛作此案北近刻</hi>左水東北<lb/>
　逕望海縣南建武十九年馬援征徴側置又東逕龍<lb/>
　淵縣北又東合南水水自　泠縣東逕封溪縣北交<lb/>
　州外域記曰交趾昔未有郡縣之時土地有雒田其<lb/>
　田從潮水上下民墾食其田因名爲雒民設雒王雒<lb/>
　侯主諸郡縣縣多爲雒将雒将銅印青綬後蜀王子<lb/>
　將兵三萬來討雒王雒侯服諸雒将蜀王子因稱爲<lb/>
　安陽王後南越王尉佗舉衆攻安陽王安陽王有神<lb/>
<pb n="KR2k0058_SBCK_037-7a"/>
　人名臯通下輔佐爲安陽王治神弩一張一發殺三<lb/>
　百人南越王知不可戰却軍住武寕縣按晋太康記<lb/>
　縣屬交趾越遣太子名始降服安陽王稱臣事之安<lb/>
　陽王不知通神人遇之無道通便去語王曰能持此<lb/>
　弩王天下不能持此弩者亡天下通去安陽王有女<lb/>
　名曰媚珠<hi>訛作眉案媚近刻</hi>見始端正珠與始交通始問珠<lb/>
　令取父弩視之始見弩便盗以鋸截弩訖便逃歸報<lb/>
　南越王<hi>南字下同案近刻脱</hi>南越進兵攻之安陽王發弩弩折<lb/>
　遂敗安陽王下船逕出于海今平道縣後王宫城見<lb/>
<pb n="KR2k0058_SBCK_037-7b"/>
　有故處晉太康地記縣屬交趾越遂服諸雒将馬援<lb/>
　以西南治逺路逕千里分置斯縣治城郭穿渠通導<lb/>
　漑灌以利其民縣有猩猩獸形若黄狗又状貆㹠人<lb/>
　面頭顔端正善與人言音聲麗妙如婦人好女對語<lb/>
　交言聞之無不酸楚其肉甘美可以斷榖窮年不厭<lb/>
　又東逕浪泊馬援以其地髙自西里進屯此又東逕<lb/>
　龍淵縣故城南又東左合北水<hi>訛作此案北近刻</hi>建安二十<lb/>
　三年立州之始蛟龍蟠編于南北二津<hi>刻衍水字案于下近</hi>故<lb/>
　改龍淵以龍編爲名也盧循之冦交州也交州刺史<lb/>
<pb n="KR2k0058_SBCK_037-8a"/>
　杜慧度<hi>作恵下同案慧近刻</hi>率水歩晨出南津以火箭攻之燒<lb/>
　其船艦一時潰散循亦中矢赴水而死<hi>訛作火案水近刻</hi>于<lb/>
　是斬之傳首京師慧度以斬循勲封龍編侯劉欣期<lb/>
　交州記曰龍編縣功曹左飛曾化爲虎數月還作吏<lb/>
　旣言其化亦化無不在牛哀易虎不識厥兄當其革<lb/>
　状安知其譌變哉其水又東逕曲易縣東流注于泿<lb/>
　鬱經言于郡東界復合爲三水此其二也<hi>訛作一案二近刻</hi>
　其次一水東逕封溪縣南又西南逕西于縣南又東<lb/>
　逕羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣北又東逕北帶縣南又東逕稽徐縣涇水<lb/>
<pb n="KR2k0058_SBCK_037-8b"/>
　注之水出龍編縣髙山東南流入稽徐縣注于中水<lb/>
　中水又東逕羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣南交州外域記曰縣本交趾郡<lb/>
　治也<hi>訛作本縣案縣本近刻</hi>林邑記曰自交趾南行<hi>近刻有縣案記曰下</hi>
<hi>係衍文本二字</hi>都官塞浦出焉其水自縣東逕安定縣北帶<lb/>
　長江江中有越王所鑄銅船潮水退時人有見之者<lb/>
　其水又東流隔水有泥黎城言阿育王所築也又東<lb/>
　南合南水南水又東南<hi>訛作北案近刻</hi>逕九徳郡北交州外<lb/>
　域記曰交趾郡界有扶嚴究在郡之北隔渡一江卽<lb/>
　是水也江水對交趾朱䳒縣又東逕浦陽縣北又東<lb/>
<pb n="KR2k0058_SBCK_037-9a"/>
　逕無切縣北建武十九年九月馬援上言臣謹與交<lb/>
　趾精兵萬二千人與大兵合二萬人船車大小二于<lb/>
　艘自入交趾于今爲盛十月援南入九真至無切縣<lb/>
　賊渠降進入餘發渠帥朱伯棄郡亡入深林巨藪犀<lb/>
　象所聚羊牛數千頭<hi>刻作群案羊近</hi>時見象數十百爲羣援<lb/>
　又分兵入無編縣王莽之九真亭至居風縣帥不降<lb/>
　竝斬級數十百九真乃靖其水又東逕句漏縣縣帶<lb/>
　江水江水對安定縣林邑記所謂外越安定紀粟者<lb/>
　也<hi>刻衍縣字案安定下近</hi>縣江中有潛牛形似水牛上岸鬭角<lb/>
<pb n="KR2k0058_SBCK_037-9b"/>
　軟還入江水角堅復出又東與北水合又東注鬱亂<lb/>
　流而逝矣此其三也平撮通稱同歸鬱海故經有入<lb/>
　海之文矣<lb/>
夷水出巴郡魚復縣江<lb/>
　夷水卽佷山淸江也水色淸照十丈分沙石<hi>脱石字案近刻</hi>
　蜀人見其澄淸因名淸江也昔廪君浮土舟于夷水<lb/>
　據捍闗而王巴是以法孝直有言魚復捍闗臨江據<lb/>
　水寔益州禍福之門夷水又東逕建平沙渠縣<hi>刻脱案近</hi>
<hi>字渠</hi>縣有巫城水南岸山道五百里<hi>訛在南岸下案水字近刻</hi>其水<lb/>
<pb n="KR2k0058_SBCK_037-10a"/>
　歴縣東出焉<lb/>
東南過佷山縣南<lb/>
　夷水自沙渠縣入<hi>作入縣案近刻訛</hi>水流淺狹裁得通船東<lb/>
　逕難留城南城卽山也獨立峻絶西面上里餘得石<lb/>
　穴把火行百許歩得二大石磧竝立穴中相去一丈<lb/>
　俗名隂陽石隂石常濕陽石常燥每水旱不調居民<lb/>
　作威儀服飾徃入穴中旱則鞭隂石應時雨多雨則<lb/>
　鞭陽石俄而天晴相承所説往往有效但捉鞭者不<lb/>
　夀人頗惡之故不爲也東北面又有石室可容數百<lb/>
<pb n="KR2k0058_SBCK_037-10b"/>
　人每亂民入室避賊無可攻理因名難留城也昔巴<lb/>
　蠻有五姓未有君長俱事鬼神乃共擲劔于石穴約<lb/>
　能中者奉以爲君<hi>訛作舉案奉近刻</hi>巴氏子務相乃中之又<lb/>
　令各乘土舟約浮者當以爲君惟務相獨浮因共立<lb/>
　之是爲廪君乃乘土舟從夷水下至鹽陽鹽水有神<lb/>
　女謂廪君曰此地廣大魚鹽所出願留共居廪君不<lb/>
　許鹽神暮輒來㝛旦化爲蟲羣飛蔽日天地晦暝積<lb/>
　十餘日廪君因伺便射殺之天乃開明廪君乘土舟<lb/>
　下及夷城夷城石岸險曲其水亦曲廪君望之而歎<lb/>
<pb n="KR2k0058_SBCK_037-11a"/>
　山崖爲崩廪君登之上有平石方二丈五尺因立城<lb/>
　其傍而居之四姓臣之死精魂化而爲白虎故巴氏<lb/>
　以虎飲人血遂以人祀鹽水卽夷水也又有鹽石卽<lb/>
　陽石也<hi>刻衍鹽字案卽下近</hi>盛弘之以是推之疑卽廪君所射<lb/>
　鹽神處也将知隂石是對陽石立名矣<hi>刻衍是字案知下近</hi>事<lb/>
　旣鴻古難爲明徴夷水又東逕石室在層巖之上石<lb/>
　室南向水出其下懸崖千仭自水上徑望見<hi>刻訛作案徑近</hi>
<hi>逕</hi>每有陟山嶺者扳木側足而行莫知其誰村人駱<lb/>
　都小時到此室邊採蜜見一仙人坐石牀上見都凝<lb/>
<pb n="KR2k0058_SBCK_037-11b"/>
　矚不轉都還招村人重往則不復見郷人今名爲仙<lb/>
　人室袁山松云都孫息尚存<hi>刻作昔案息近</hi>夷水又東與温<lb/>
　泉三水合大溪南北夾岸有温泉對注夏煖冬熱上<lb/>
　常有霧氣瘍痍百病<hi>刻作疾案痍近</hi>浴者多愈父老傳此泉<lb/>
　先出鹽于今水有鹽氣夷水有鹽水之名此亦其一<lb/>
　也夷水又東逕佷山縣故城南縣卽山名也孟康曰<lb/>
　音恒出藥草恒山今世以銀爲音也舊武陵之屬縣<lb/>
　南一里卽淸江東注矣南對長楊溪溪水西南潛穴<lb/>
　穴在射堂村東六七里谷中有石穴淸泉潰流三十<lb/>
<pb n="KR2k0058_SBCK_037-12a"/>
　許歩復入穴即長楊之源也水中有神魚大者二尺<lb/>
　小者一尺居民釣魚先陳所須多少拜而請之拜訖<lb/>
　投鉤餌<hi>訛作釣案鉤近刻</hi>得魚過數者水輒波湧暴風卒起<lb/>
　樹木摧折水側生異花路人欲摘者皆當先請不得<lb/>
　輒取<hi>刻作扳案輒近</hi>水源東北之風井山廻曲有異勢穴口<lb/>
　大如盆袁山松云夏則風出冬則風入春秋分則静<lb/>
　余徃觀之其時四月中去穴數丈須臾寒飄卒至<hi>飄案</hi>
<hi>作慓近刻</hi>六月中尤不可當往人有冬過者置笠穴中風<lb/>
　吸之經月還歩楊溪得其笠則知潛通矣其水重源<lb/>
<pb n="KR2k0058_SBCK_037-12b"/>
　顯發北流注于夷水此水淸泠甚于大溪縱暑伏之<lb/>
　辰尚無能澡其津流也縣北十餘里有神穴平居無<lb/>
　水時有渇者誠啓請乞輒得水或戲求者水終不出<lb/>
　縣東十許里至平樂村又有石穴出清泉中有潛龍<lb/>
　每至大旱平樂左近村居<hi>刻衍村字案平樂下近</hi>輦草穢著穴<lb/>
　中龍怒須臾水出蕩其草穢傍側之田皆得澆灌從<lb/>
　平樂順流五六里東亭村北山甚髙峻上合下空空<lb/>
　竅東西廣二丈許起髙如屋<hi>起髙作髙起案竅近刻作徼</hi>中有石<lb/>
　牀<hi>訛作林案近刻</hi>甚整頓傍生野韭人徃乞者神許則風吹<lb/>
<pb n="KR2k0058_SBCK_037-13a"/>
　别分隨偃而輸不得過越不偃而輸輒凶往觀者去<lb/>
　時特平暨處自然恭肅矣<lb/>
又東過夷道縣北<lb/>
　夷水又東逕虎灘岸石有虎像故因以名灘也夷水<lb/>
　又東逕釡瀬其石大者如釡小者如刁斗形色亂真<lb/>
　惟實中耳<hi>訛作雜石案惟實近刻</hi>夷水又東北有水注之其源<lb/>
　百里與丹水出西南望州山山形竦峻峰秀甚髙東<lb/>
　北白巖壁立西南小演通行登其頂平可有三畮許<lb/>
　上有故城城中有水登城望見一州之境故名望州<lb/>
<pb n="KR2k0058_SBCK_037-13b"/>
　山俗語訛今名武鍾山山根東有湧泉成溪卽丹水<lb/>
　所發也下注丹水天隂欲雨輒有赤氣故名曰丹水<lb/>
　矣丹水又逕亭下有石穴甚深未嘗測其逺近穴中<lb/>
　蝙蝠大如鳥多倒懸<hi>者悉多倒懸案近刻訛作大</hi>玄中記曰蝙蝠<lb/>
　百嵗者倒懸得而服之使人神仙穴口有泉冬溫夏<lb/>
　冷秋則入藏春則出遊<hi>入此上當有脱文案二語言魚之出</hi>民至秋闌<lb/>
　斷水口得魚大者長四五尺骨軟肉美異于餘魚丹<lb/>
　水又逕其下積而爲淵淵有神龍每旱村人以芮草<lb/>
　投淵上流魚則多死龍怒當時大雨丹水又東北流<lb/>
<pb n="KR2k0058_SBCK_037-14a"/>
　兩岸石上有虎跡甚多或深或淺皆悉成就自然咸<lb/>
　非人工丹水又北注于夷水水色淸澈與大溪同夷<lb/>
　水又東北逕夷道縣北而東注<lb/>
東入于江<lb/>
　夷水又逕宜都北東入大江有涇渭之比亦謂之佷<lb/>
　山北溪水所經皆石山略無土岸其水虛映俯視遊<lb/>
　魚如乗空也淺處多五色石冬夏激素飛淸傍多茂<lb/>
　木空岫静夜聽之恒有淸響百鳥翔禽哀鳴相和巡<lb/>
　頽浪者不覺疲而忘歸矣<lb/>
<pb n="KR2k0058_SBCK_037-14b"/>
油水出武陵孱陵縣西界<lb/>
　縣有白石山油水所出東逕其縣西與洈水合水出<lb/>
　髙城縣洈山東逕其縣下東至孱陵縣入油水也<lb/>
東過其縣北<hi>接上經西界下案此五字近刻</hi>
　縣治故城王莽更名孱陸也<hi>訛作陵案陸近刻</hi>劉備孫夫人<lb/>
　權妹也又更脩之其城背油向澤<hi>上注連爲一節案此注近刻與</hi>
又東北入于江<lb/>
　油水自孱陵縣之東北逕公安縣西又北流注于大<lb/>
　江<lb/>
<pb n="KR2k0058_SBCK_037-15a"/>
澧水出武陵充縣西歴山東過其縣南<lb/>
　澧水自縣東逕臨澧零陽二縣故界水之南岸白石<lb/>
　雙立厥狀類人髙各三十丈周四十丈古老傳言昔<lb/>
　充縣尉與零陽尉共論封境因相傷害化而爲石東<lb/>
　標零陽西掲充縣充縣廢省<hi>充縣二字案近刻脱</hi>臨澧卽其地<lb/>
　縣卽充縣之故治<hi>臨封縣之故治案近刻訛作縣</hi>臨側澧水故爲縣<lb/>
　名<hi>刻作卽案故近</hi>晋太康四年置澧水又東茹水注之水出<lb/>
　龍茹山水色淸澈漏石分沙莊辛説楚襄王所謂飲<lb/>
　茹溪之流者也茹水東注澧水<hi>訛作流案注近刻</hi>
<pb n="KR2k0058_SBCK_037-15b"/>
又東過零陽縣之北<lb/>
　澧水東與溫泉水㑹水發北山石穴中長三十丈冬<lb/>
　夏沸湧常若湯焉溫水南流注于澧水澧水又東合<lb/>
　零溪水源南出零陽之山歴溪北注澧水澧水又東<lb/>
　九渡水注之水南出九渡山山下有溪又以九渡爲<lb/>
　名山獸咸飲此水而逕越他津皆不飲之九渡水北<lb/>
　逕仙人樓下傍有石形極方峭世名之爲仙樓水自<lb/>
　下歴溪曲折逶迆傾注行者間闗每所褰泝山水之<lb/>
　號蓋亦因事生焉九渡水又北流注于澧水澧水又<lb/>
<pb n="KR2k0058_SBCK_037-16a"/>
　東婁水入焉水源出巴東界東逕天門郡婁中縣北<lb/>
　又東逕零陽縣注于澧水澧水又東逕零陽縣南縣<lb/>
　卽零溪以著稱矣<hi>訛作藴郡案縣卽近刻</hi>澧水又逕渫陽縣<hi>渫案</hi>
<hi>澧脱陽字近刻訛作</hi>右㑹渫水<hi>一渫字案近刻重</hi>水出建平郡東逕渫<lb/>
　陽縣南晋太康中置渫水又左合黄水黄水出零陽<lb/>
　縣西北連巫山溪出雄黄頗有神異採常以冬月祭<lb/>
　祀鑿石深數丈方得佳黄故溪水取名焉黄水北流<lb/>
　注于渫水渫水又東注澧水謂之渫口澧水又東逕<lb/>
　澧陽縣南南臨澧水晋太康四年立天門郡治也吴<lb/>
<pb n="KR2k0058_SBCK_037-16b"/>
　永安六年武陵郡嵩梁山<hi>刻衍有字案郡下近</hi>髙峰孤竦素壁<lb/>
　千尋望之苕亭有似香爐其山洞開玄朗如門髙三<lb/>
　百丈廣二百丈門角上各生一竹倒垂下拂謂之天<lb/>
　帚<hi>此十五字案近刻脱</hi>孫休以爲嘉祥分武陵置天門郡澧水<lb/>
　又東歴層歩山髙秀特出山下有峭澗泉流所發南<lb/>
　流注于澧水<lb/>
又東過作唐縣北<lb/>
　作唐縣後漢分孱陵縣置澧水入縣左合涔水水出<lb/>
　西北天門郡界南流逕涔坪屯<hi>訛作評案坪近刻</hi>屯堨涔水<lb/>
<pb n="KR2k0058_SBCK_037-17a"/>
　漑田數千頃又東南流注于澧水澧水又東澹水出<lb/>
　焉澧水又南逕故郡城東東轉逕作唐縣南澧水又<lb/>
　東逕南安縣南<hi>訛作安南案南安近刻</hi>晋太康元年分孱陵立<lb/>
　澹水注之水上承澧水于作唐縣東逕其縣北又東<lb/>
　注于澧謂之澹口王仲宣贈士孫文始詩曰<hi>脱士字案近刻</hi>
　悠悠澹澧者也澧水又東與赤沙湖水㑹湖水北通<lb/>
　江而南注澧謂之沙口<hi>訛作決口案沙口近刻</hi>澧水又東南注<lb/>
　于沅水曰澧口蓋其枝瀆耳離騷曰沅有芷兮澧有<lb/>
　蘭<lb/>
<pb n="KR2k0058_SBCK_037-17b"/>
又東至長沙下雋縣西北東入于江<lb/>
　澧水流注于洞庭湖俗謂之曰澧江口也<lb/>
沅水出牂柯且蘭縣爲旁溝水又東至鐔成縣爲沅水<lb/>
東過無陽縣<lb/>
　無水出故且蘭南流至無陽故縣縣對無水<hi>脱一縣案近刻</hi>
<hi>字</hi>因以氏縣無水又東南入沅謂之無口沅水東逕<lb/>
　無陽縣南臨運水水源出東南岸許山西北逕其縣<lb/>
　南流注于熊溪熊溪南帶移山山本在水北夕中風<lb/>
　雨旦而山移水南故山以移爲名蓋亦蒼梧郁州東<lb/>
<pb n="KR2k0058_SBCK_037-18a"/>
　武怪山之類也<hi>武怪山訛作佐山案亦近刻訛作以東</hi>熊溪下注沅水<lb/>
　沅水又東逕辰陽縣縣有龍溪水南出于龍嶠之山<lb/>
　北流入于沅沅水又東<hi>又東訛作又一案近刻脱一沅字</hi>滏水注之<lb/>
　水南出扶陽之山北流㑹于沅沅水又東與序溪合<lb/>
　水出武陵郡義陵縣鄜梁山<hi>訛作義案武近刻</hi>西北流逕義<lb/>
　陵縣王莽之建平縣也治序溪其城劉備之秭歸馬<lb/>
　良出五溪<hi>作焉脱良字案馬近刻訛</hi>綏撫蠻夷良率諸蠻所築也<lb/>
<hi>訛作亮案良近刻</hi>所治序溪最爲沃壤良田數百頃特宜稻<lb/>
　脩作無廢又西北入于沅沅水又東合漵水水導源<lb/>
<pb n="KR2k0058_SBCK_037-18b"/>
　漵溪<hi>訛作柱案漵近刻</hi>北流注沅沅水又東逕辰陽縣南東<lb/>
　合辰水水出縣三山谷東南流獨母水注之水源南<lb/>
　出龍門山歴獨母溪北入辰水辰水又逕其縣北舊<lb/>
　治在辰水之陽故卽名焉楚辭所謂夕㝛辰陽者也<lb/>
　王莽更名㑹亭矣辰水又右㑹沅水名之爲辰溪口<lb/>
　武陵有五溪謂雄溪樠溪無溪酉溪<hi>衍力溪二字案樠溪下近刻</hi>
　辰溪其一焉夾溪悉是蠻左所居<hi>刻衍右字案左下近</hi>故謂此<lb/>
　蠻五溪蠻也水又逕沅陵縣西有武溪源出武山與<lb/>
　酉陽分山水源石上有盤瓠跡猶存矣盤瓠者髙辛<lb/>
<pb n="KR2k0058_SBCK_037-19a"/>
　氏之畜狗也其毛五色髙辛氏患犬戎之暴乃募天<lb/>
　下有能得犬戎之将軍吴将軍頭者妻以少女下令<lb/>
　之後盤瓠遂銜吴将軍之首于闕下帝大喜未知所<lb/>
　報女聞之以爲信不可違請行乃以配之盤瓠負女<lb/>
　入南山<hi>訛作妻案女近刻</hi>上石室中所處險絶人跡不至帝<lb/>
　悲思之遣使不得進經二年生六男六女盤瓠死因<lb/>
　自相夫妻織績木皮染以草實好五色衣裁製皆有<lb/>
　尾<hi>訛作置案製近刻</hi>其母白帝賜以名山其後滋蔓號曰蠻<lb/>
　夷今武陵郡夷卽盤瓠之種落也其狗皮毛嫡孫世<lb/>
<pb n="KR2k0058_SBCK_037-19b"/>
　寳録之武水南流注于沅沅水又東施水注之水南<lb/>
　出施山溪源有陽欺崖崖色純素望同積雪下有二<lb/>
　石室<hi>脱室字案近刻</hi>先有人居處其間細泉輕流望川競注<lb/>
　故不可得以言也<hi>脱得字案近刻</hi>施水北流㑹于沅沅水又<lb/>
　東逕沅陵縣北漢故頃侯吴陽之邑也王莽改曰沅<lb/>
　陸縣北枕沅水沅水又東逕縣故治北移縣治縣之<lb/>
　舊城置都尉府因岡傍阿勢盡川陸臨沅對酉二川<lb/>
　之交㑹也酉水導源益州巴郡臨江縣故武陵之充<lb/>
　縣酉源山東南流逕無陽故縣南又東逕遷陵故縣<lb/>
<pb n="KR2k0058_SBCK_037-20a"/>
　界與西郷溪合卽延江之枝津更始之下流謂之西<lb/>
　鄉溪口酉水又東逕遷陵縣故城北<hi>一城字案近刻重</hi>王莽<lb/>
　更名曰遷陸也酉水東逕酉陽故縣南縣故酉陵也<lb/>
　酉水又東逕沅陵縣北又東南逕潘承明壘西承明<lb/>
　討五溪蠻營軍所築也其城跨山枕谷酉水又南注<lb/>
　沅水闞駰謂之受水其水所決入名曰酉口沅水又<lb/>
　逕寳應明城側應明以元嘉初伐蠻所築也沅水又<lb/>
　東<hi>刻衍合字案又下近</hi>溪水南出茗山山深廻險人獸阻絶溪<lb/>
　水北㵼沅川<hi>下衍水字案近刻川</hi>沅水又東與諸魚溪水合水<lb/>
<pb n="KR2k0058_SBCK_037-20b"/>
　北出諸魚山山與天門郡之澧陽縣分嶺溪水南流<lb/>
　㑹于沅<hi>刻衍合字案溪水下近</hi>沅水又東夷水入焉水南出夷<lb/>
　山北流注沅夷山東接壺頭山山髙一百里廣圓三<lb/>
　百里山下水際有新息侯馬援征武溪蠻停軍處壺<lb/>
　頭徑曲多險其中紆折千灘援就壺頭希效早成道<lb/>
　遇瘴毒終沒于此忠公獲謗信可悲矣劉澄之曰沅<lb/>
　水自壺頭枝分跨三十三渡逕交趾龍編縣東北入<lb/>
　于海脈水尋梁乃非闗究但古人許以傳疑聊書所<lb/>
　聞耳<lb/>
<pb n="KR2k0058_SBCK_037-21a"/>
又東北過臨沅縣南<lb/>
　臨沅縣與沅南縣分水沅南縣西有夷望山孤竦中<lb/>
　流浮險四絶昔有蠻民避寇居之故謂之夷望也<hi>近案</hi>
<hi>之字刻脱</hi>南有夷望溪水南出重山逺注沅沅水又東得<lb/>
　闗下山東帶闗溪瀉注沅瀆沅水又東歴臨沅縣西<lb/>
　爲明月池白璧灣灣狀半月淸潭鏡澈上則風籟空<lb/>
　傳下則泉響不斷行者莫不擁檝嬉游徘徊愛玩沅<lb/>
　水又東歴三石澗鼎足均跱秀若削成其側茂竹便<lb/>
　娟致可玩也又東帶緑蘿山緑蘿䝉羃頽巖臨水寔<lb/>
<pb n="KR2k0058_SBCK_037-21b"/>
　釣渚漁詠之勝地其迭響若鍾音信爲神仙之所居<lb/>
　沅水又東逕平山西南臨沅水寒松上䕃淸泉下注<lb/>
　栖託者不能自絶于其側沅水又東逕臨沅縣南縣<lb/>
　南臨沅水因以爲名王莽更之曰監沅也縣南有晋<lb/>
　徴士漢夀人襲玄之墓<hi>詩襲訛作龔案人近刻訛作</hi>銘太元中車<lb/>
　武子立縣治武陵郡下本楚之黔中郡矣秦昭襄王<lb/>
　二十七年使司馬錯以隴蜀軍攻楚楚割漢北與秦<lb/>
<hi>一楚字案近刻脱</hi>至三十年秦又取楚巫黔及江南地<hi>刻脱案近</hi>
<hi>字秦</hi>以爲黔中郡漢髙祖二年割黔中故治爲武陵郡<lb/>
<pb n="KR2k0058_SBCK_037-22a"/>
　王莽更之曰建平也南對沅南縣後漢建武中所置<lb/>
　也縣在沅水之隂因以沅南爲名縣治故城昔馬援<lb/>
　討臨鄉所築也沅水又東歴小灣謂之枉渚渚東里<lb/>
　許便得枉人山山西帶脩溪一百餘里<hi>訛作循案脩近刻</hi>茂<lb/>
　竹便娟披溪䕃渚長川逕引逺注于沅沅水又東入<lb/>
　龍陽縣有澹水出漢夀縣西楊山南流東折逕其縣<lb/>
　南縣治索城卽索縣之故城也漢順帝陽嘉中改從<lb/>
　今名闞駰以爲興水所出東入沅而是水又東歴諸<lb/>
　湖方南注沅亦曰漸水也水所入之處謂之鼎口沅<lb/>
<pb n="KR2k0058_SBCK_037-22b"/>
　水又東歴龍陽縣之汜洲洲長二十里吴丹楊太守<lb/>
　李衡<hi>訛作陽案楊近刻</hi>植柑于其上臨死勑其子曰吾州里<lb/>
　有木奴千頭<hi>訛作洲案州近刻</hi>不責衣食嵗絹千匹太史公<lb/>
　曰江陵千樹橘可當封君此之謂矣吴末衡柑成嵗<lb/>
　絹千匹今洲上猶有陳根餘枿蓋其遺也沅水又東<lb/>
　逕龍陽縣北城側沅水沅水又東合夀溪内通大溪<lb/>
　口有木連理根各一岸而凌空交合其上承諸湖下<lb/>
　注沅水<lb/>
又東至長沙下雋縣西北入于江<lb/>
<pb n="KR2k0058_SBCK_037-23a"/>
　沅水下注洞庭湖方㑹于江<lb/>
泿水出武陵鐔成縣北界沅水谷<hi>作城下同案成近刻訛</hi>
　山海經曰禱過之山泿水出焉而南流注于海是也<lb/>
南至鬱林潭中縣與鄰水合<lb/>
　水出無陽縣縣故鐔成也晋義熙中改從今名俗謂<lb/>
　之移溪溪水南歴潭中注于泿水<lb/>
又東至蒼梧猛陵縣爲鬱溪又東至髙要縣爲大水<lb/>
　鬱水出鬱林之阿林縣<hi>脱出字案近刻</hi>東逕猛陵縣猛陵縣<lb/>
　在廣信之西南王莽之猛陸也泿水于縣左合鬱溪<lb/>
<pb n="KR2k0058_SBCK_037-23b"/>
　亂流逕廣信縣地理志蒼梧郡治武帝元鼎六年開<lb/>
　王莽之新廣郡縣曰廣信亭王氏交廣春秋曰元封<lb/>
　五年交州自羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣移治于此建安十六年吳遣臨<lb/>
　淮歩騭爲交州刺史将武吏四百人之交州道路不<lb/>
　通蒼梧太守長沙吳巨<hi>作臣下同案近刻訛</hi>擁衆五千騭有疑<lb/>
　于巨先使諭巨巨迎之于零陵遂得進州巨旣納騭<lb/>
　而後有悔騭以兵少恐不存立巨有都督區景勇畧<lb/>
　與巨同士爲用騭惡之隂使人請巨巨徃告景勿詣<lb/>
　騭騭請不已景又徃乃于廳事前中庭俱斬以首徇<lb/>
<pb n="KR2k0058_SBCK_037-24a"/>
　衆卽此也鬱水又逕髙要縣晋書地理志曰縣東去<lb/>
　郡五百里刺史夏避毒徙縣水居也縣有鵠奔亭廣<lb/>
　信蘇施妻始珠鬼訟于交州刺史何敞處事與斄亭<lb/>
　女鬼同<hi>釐亭今改正斄亭事詳渭水注内案斄邰古字通原本及近刻竝訛作</hi>王氏交<lb/>
　廣春秋曰步騭殺吳巨區景使嚴舟船合兵二萬下<lb/>
　取南海蒼梧人衡毅錢博㝛巨部伍興軍逆騭于蒼<lb/>
　梧髙要峽口兩軍相逢于是遂交戰毅與衆投水死<lb/>
　者千有餘人<lb/>
又東至南海番禺縣西分爲二其一南入于海<lb/>
<pb n="KR2k0058_SBCK_037-24b"/>
　鬱水分泿南注<lb/>
其一又東過縣東南入于海<lb/>
　泿水東别逕番禺山海經謂之賁禺者也交州治中<lb/>
　合浦姚文式問云何以名爲番禺答曰南海郡昔治<lb/>
　在今州城中與番禺縣連接今入城東南偏有水坈<lb/>
　陵城倚其上聞此縣人名之爲番山縣名番禺儻謂<lb/>
　番山之禺也漢書所謂浮牂柯下離津同㑹番禺蓋<lb/>
　乘斯水而入越也<hi>訛作西案而近刻</hi>秦并天下略定揚越<hi>揚案</hi>
<hi>作楊近刻訛</hi>置東南一尉西北一候開南海以謫徙民至<lb/>
<pb n="KR2k0058_SBCK_037-25a"/>
　二世時南海尉任囂召龍川令趙佗曰聞陳勝作亂<lb/>
　豪傑叛秦吾欲起兵阻絶新道番禺負險可以爲國<lb/>
　㑹病綿篤無人與言故召公來告以大謀囂卒佗行<lb/>
　南海尉事則拒闗門設守以法誅秦所置吏以其黨<lb/>
　爲守自立爲王髙帝定天下使陸賈就立佗爲南越<lb/>
　王<hi>脱南字案近刻</hi>剖符通使至武帝元鼎五年遣伏波将軍<lb/>
　路博徳等攻南越王五世九十二嵗而亡以其地爲<lb/>
　南海蒼梧鬱林合浦交趾九真日南也建安中吳遣<lb/>
　步騭爲交州騭到南海見土地形勢觀尉佗舊治處<lb/>
<pb n="KR2k0058_SBCK_037-25b"/>
　負山帶海博敞渺目髙則桑土下則沃衍林麓鳥獸<lb/>
　于何不有海怪魚鼈黿鼉鮮鰐珍怪異物千種萬類<lb/>
　不可勝記佗因岡作臺北面朝漢圓基千步直峭百<lb/>
　丈頂上三畮復道迴環逶迆曲折朔望升拜名曰朝<lb/>
　臺前後刺史郡守遷除新至未嘗不乗車升履于焉<lb/>
　逍遥騭登髙逺望覩巨海之浩茫觀原藪之殷阜乃<lb/>
　曰斯誠海島膏腴之地宜爲都邑建安二十二年遷<lb/>
　州番禺築立城郭綏和百越遂用寜集交州治中姚<lb/>
　文式問答云朝臺在州城東北三十里裴淵廣州記<lb/>
<pb n="KR2k0058_SBCK_037-26a"/>
　曰城北有尉佗墓墓後有大岡謂之馬鞍岡秦時占<lb/>
　氣者言南方有天子氣始皇發民鑿破此岡地中出<lb/>
　血今鑿處猶存以状取目故岡受厥稱焉王氏交廣<lb/>
　春秋曰越王趙佗生有奉制稱藩之節死有秘奥神<lb/>
　密之墓佗之葬也因山爲墳其壠塋可謂奢大葬積<lb/>
　珍玩吳時遣使發掘其墓求索棺柩鑿山破石費日<lb/>
　損力卒無所獲佗雖奢僭慎終其身乃令後人不知<lb/>
　其處有似松喬遷景牧豎固無所殘矣鄧徳明南康<lb/>
　記曰昔有盧耽仕州爲治中少棲仙術善解雲飛每<lb/>
<pb n="KR2k0058_SBCK_037-26b"/>
　夕輒凌虚歸家曉則還州嘗于元㑹至朝不及朝列<lb/>
　化爲白鵠至闕前<hi>訛作閣案闕近刻</hi>迴翔欲下威儀以石擲<lb/>
　之得一隻履耽驚還就列内外左右莫不駭異時步<lb/>
　騭爲廣州意甚惡之便以状列聞遂至誅滅廣州記<lb/>
　稱吳平晋滕脩<hi>作盧循案近刻訛</hi>爲刺史脩鄉人語脩鰕鬚<lb/>
　長一赤<hi>通用赤案古字尺</hi>脩責以爲虚<hi>訛在虚字下案責字近刻</hi>其人乃<lb/>
　至東海取鰕鬚長四赤速送示脩脩始服謝<hi>刻訛作案服近</hi>
<hi>復</hi>厚爲遣其一水南入者鬱川分派逕四㑹入海也<lb/>
　其一卽川東别逕番禺城下漢書所謂浮牂柯下離<lb/>
<pb n="KR2k0058_SBCK_037-27a"/>
　津同㑹番禺蓋乗斯水而入于越也泿水又東逕懐<lb/>
　化縣入于海水有䱜魚裴淵廣州記曰䱜魚長二丈<lb/>
　大數圍皮皆鑢物生子子小隨母覛食驚則還入母<lb/>
　腹吳録地理志曰䱜魚子朝索食暮入母腹南越志<lb/>
　曰暮從臍入旦從口出腹裏兩洞腸貯水以養子腸<lb/>
　容二子兩則四焉<lb/>
其餘水又東至龍川爲涅水屈北入員水<hi>原本及近刻案此十六字</hi>
<hi>衍注卽觧其餘水也又稱逕博羅縣西界龍川卽觧東竝訛入注内連接上下注文今改正考注稱泿水枝津</hi>
<hi>東南卽承此員水言也至龍川也下經員水又</hi>
<pb n="KR2k0058_SBCK_037-27b"/>
　泿水枝津衍注自番禺東歴增城縣南越志曰縣多<lb/>
　鵕䴊鵕䴊山雞也光采鮮明<hi>訛作色案采近刻</hi>五色炫耀利<lb/>
　距善鬭世以家雞鬭之則可擒也又逕博羅縣西界<lb/>
　龍川左思所謂目龍川而帶坰者也趙佗乗此縣而<lb/>
　跨據南越矣<lb/>
員水又東南一千五百里入南海<lb/>
　東歴掲陽縣王莾之南海亭而注于海也<lb/>
水經注卷三十七<lb/>
</p>
<p>
</p>
  </div>
</body>
</text>
</TEI>